<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>東漢㑹要卷一</head> <lb/>
    <p>
<pb n="KR2m0007_WYG_001-1a"/>
欽定四庫全書<lb/>
　東漢㑹要卷一<lb/>
　　　　　　　　　　　　宋　徐天麟　撰<lb/>
　帝系上<lb/>
　　帝號<lb/>
世祖光武皇帝諱秀字文叔南陽蔡陽人髙祖九世孫<lb/>
也岀自景帝生長沙定王發發生舂陵節侯買買生鬰<lb/>
林太守外外生鉅鹿都尉回回生南頓令欽欽生光武<lb/>
<pb n="KR2m0007_WYG_001-1b"/>
王莽末起兵於宛更始元年兄伯升立劉聖公為天子<lb/>
伯升為大司徒光武為太常偏將軍破莽軍於昆陽更<lb/>
始拜光武為破虜大将軍封武信侯九月三輔豪傑共<lb/>
誅王莽傳首詣宛更始將北都洛陽以光武行司𨽻校<lb/>
尉更始至洛陽乃遣光武以破虜將軍行大司馬持節<lb/>
北度河鎮慰州郡二年更始遣使立光武為蕭王建武<lb/>
元年即皇帝位于鄗南中元二年二月帝崩年六十二<lb/>
塟原陵有司奏上尊廟曰世祖<lb/>
<pb n="KR2m0007_WYG_001-2a"/>
諡<hi>能昭前業曰光克定禍亂曰武</hi>
年號<hi>建武三十一中元二</hi>
太傅<hi>卓茂</hi>
大司馬<hi>吳漢劉隆</hi>
太尉<hi>趙憙</hi>
大司徒<hi>鄧陽禹歐  歙</hi>　<hi>伏湛/戴涉</hi>　<hi>侯霸/蔡茂</hi>　<hi>韓歆王況</hi>
司徒<hi>馮勤李訢</hi>
大司空<hi>王梁竇融</hi>　<hi>宋𢎞/朱浮</hi>　<hi>李通/杜林</hi>　<hi>馬成</hi>
<pb n="KR2m0007_WYG_001-2b"/>
司空<hi>張純馮魴</hi>
顯宗孝明皇帝諱莊<hi>之字曰嚴</hi>光武第四子也母隂皇后建<lb/>
武十五年封東海公十七年進爵為王十九年立為皇<lb/>
太子中元二年二月戊戌即皇帝位永平十八年秋八<lb/>
月壬子帝崩年四十八壬戌塟顯節陵十二月癸巳有<lb/>
司奏宜尊廟曰顯宗<lb/>
諡<hi>照臨四方曰明</hi>
年號<hi>永平十八</hi>
<pb n="KR2m0007_WYG_001-3a"/>
太傅<hi>鄧禹</hi>
太尉<hi>趙憙趙憙</hi>　<hi>虞延</hi>
司徒<hi>李訢邢穆</hi>　<hi>郭丹/王敏</hi>　<hi>范遷/鮑昱</hi>　<hi>虞延</hi>
司空<hi>馮魴牟融</hi>　<hi>伏恭</hi>
肅宗孝章皇帝諱炟<hi>之字曰著</hi>顯宗第五子也母賈貴人永<lb/>
平三年立為皇太子十八年八月壬子即皇帝位年十<lb/>
九章和二年正月壬辰帝崩年三十三三月丁卯塟敬<lb/>
陵辛酉有司上奏請上尊廟曰肅宗<lb/>
<pb n="KR2m0007_WYG_001-3b"/>
諡<hi>温克令儀曰章</hi>
年號<hi>建初八章和二</hi>　<hi>元和三</hi>
太傅<hi>趙憙</hi>
太尉<hi>牟融鄭𢎞</hi>　<hi>鮑昱/宋由</hi>　<hi>鄧彪</hi>
司徒<hi>鮑昱袁安</hi>　<hi>桓虞</hi>
司空<hi>第五倫任  隗</hi>　<hi>袁安</hi>
孝和皇帝諱肇<hi>之字曰始</hi>肅宗第四子也母梁貴人卒竇后<lb/>
養帝以為己子建初七年立為皇太子章和二年二月<lb/>
<pb n="KR2m0007_WYG_001-4a"/>
壬辰即皇帝位年十嵗永元三年正月帝加元服元興<lb/>
元年十二月辛未帝崩年二十七延平元年三月甲申<lb/>
塟慎陵廟曰穆宗<hi>獻帝初平元年省去廟號</hi>
諡<hi>不剛不柔曰和</hi>
年號<hi>永元十六元興一</hi>
太傅<hi>鄧彪</hi>
太尉<hi>宋由張酺</hi>　<hi>尹睦張禹</hi>
司徒<hi>袁安魯恭</hi>　<hi>丁鴻/張酺</hi>　<hi>劉方/徐防</hi>　<hi>吕蓋</hi>
<pb n="KR2m0007_WYG_001-4b"/>
司空<hi>任隗巢堪</hi>　<hi>劉方/徐防</hi>　<hi>張奮/陳寵</hi>　<hi>韓稜</hi>
孝殤皇帝諱隆<hi>之字曰盛</hi>和帝少子也元興元年十二月辛<lb/>
未夜即皇帝位時誕育百餘日皇太后臨朝延平元年<lb/>
八月辛亥崩年二嵗九月丙寅塟康陵<lb/>
諡<hi>短折不成曰殤</hi>
太傅<hi>張禹</hi>
太尉<hi>徐防</hi>
司徒<hi>梁鮪</hi>
<pb n="KR2m0007_WYG_001-5a"/>
司空<hi>陳寵尹勤</hi>
恭宗孝安皇帝諱祐<hi>之字曰福</hi>肅宗孫也父清河孝王慶母<lb/>
左姬延平元年八月殤帝崩太后使鄧隲持節迎帝拜<lb/>
為長安侯詔以祐為孝和皇帝嗣即皇帝位年十三太<lb/>
后猶臨朝永初三年正月庚子帝加元服延光四年二<lb/>
月甲辰南巡狩三月庚申幸宛乙丑自宛還丁卯幸葉<lb/>
帝崩于乗輿年三十二庚午還宫辛未夕乃發䘮四月<lb/>
己酉塟恭陵廟曰恭宗<hi>獻帝初平元年省去廟號</hi>
<pb n="KR2m0007_WYG_001-5b"/>
諡<hi>寛容和平曰安</hi>
年號<hi>永初七建光一</hi>　<hi>元初六/延光四</hi>　<hi>永寧一</hi>
太傅<hi>張禹</hi>
太尉<hi>徐防馬英</hi>　<hi>張禹/劉愷</hi>　<hi>李脩/楊震</hi>　<hi>司馬苞馮  石</hi>
司徒<hi>梁鮪劉愷</hi>　<hi>魯恭/楊震</hi>　<hi>夏勤劉憙</hi>
司空<hi>尹勤袁敞</hi>　<hi>周章/李郃</hi>　<hi>張敏/陳褒</hi>　<hi>劉愷劉授</hi>
孝順皇帝諱保<hi>之字曰守</hi>安帝子也母李氏永寧元年立為<lb/>
皇太子延光三年廢為濟隂王明年三月安帝崩北鄉<lb/>
<pb n="KR2m0007_WYG_001-6a"/>
侯立濟隂王以廢黜不得上殿及北鄉侯薨中黄門孫<lb/>
程等迎濟隂王即皇帝位年十一建康元年八月帝崩<lb/>
時年三十九月丙午葬憲陵廟曰敬宗<hi>獻帝初平元年省去廟號</hi>
諡<hi>慈和徧服曰順</hi>
年號<hi>永建六漢安二</hi>　<hi>陽嘉四/建康一</hi>　<hi>永和六</hi>
太傅<hi>馮石桓焉</hi>
太尉<hi>劉憙龎參</hi>　<hi>朱寵/王龔</hi>　<hi>劉光/桓焉</hi>　<hi>龎參/趙峻</hi>　<hi>施延</hi>
司徒<hi>李郃黄尚</hi>　<hi>朱倀/劉夀</hi>　<hi>許敬/胡廣</hi>　<hi>劉﨑</hi>
<pb n="KR2m0007_WYG_001-6b"/>
司空<hi>劉授孔扶</hi>　<hi>陶敦/王卓</hi>　<hi>張皓/郭䖍</hi>　<hi>王龔趙戒</hi>
孝沖皇帝諱炳<hi>之字曰明</hi>順帝之子也母曰虞貴人建康元<lb/>
年立為皇太子其年八月庚午即皇帝位年二嵗皇太<lb/>
后臨朝永嘉元年正月戊戌帝崩年三嵗己未塟懐陵<lb/>
諡<hi>幼少在位曰沖</hi>
年號<hi>永嘉一</hi>
太傅<hi>趙峻</hi>
太尉<hi>李固</hi>
<pb n="KR2m0007_WYG_001-7a"/>
司徒<hi>胡廣</hi>
司空<hi>趙戒</hi>
孝質皇帝諱纉<hi>之字曰繼</hi>肅宗𤣥孫曽祖父千乗貞王伉祖<lb/>
父樂安夷王寵父勃海孝王鴻母陳夫人沖帝不豫大<lb/>
将軍梁冀召帝到洛陽都亭及沖帝崩皇太后與冀定<lb/>
䇿禁中使冀持節以王青蓋車迎帝入南宫封為建平<lb/>
侯其日即皇帝位年八嵗本初元年閏六月甲申大將<lb/>
軍梁冀潜行鴆弑帝崩年九嵗七月乙卯塟靜陵<lb/>
<pb n="KR2m0007_WYG_001-7b"/>
諡<hi>忠正無邪曰質</hi>
年號<hi>本初一</hi>
太傅<hi>闕</hi>
太尉<hi>李固胡廣</hi>
司徒<hi>胡廣趙戒</hi>
司空<hi>趙戒袁湯</hi>
孝桓皇帝諱志<hi>之字曰意</hi>肅宗曽孫也祖父河間孝王開父<lb/>
蠡吾侯翼母匽氏翼卒帝襲爵為侯本初元年梁太后<lb/>
<pb n="KR2m0007_WYG_001-8a"/>
召帝到夏門亭將妻以女弟㑹質帝崩太后遂與兄大<lb/>
將軍冀定䇿禁中閏六月庚寅即皇帝位時年十五太<lb/>
后猶臨朝政建和二年正月甲子帝加元服永康元年<lb/>
十二月丁丑帝崩年三十六建寧元年二月辛酉塟宣<lb/>
陵廟曰威宗<hi>獻帝初平元年省去廟號</hi>
諡<hi>克敵服逺曰桓</hi>
年號<hi>建和七永壽三</hi>　<hi>和平一/延熹九</hi>　<hi>元嘉一/永康一</hi>　<hi>永興二</hi>
太傅<hi>闕</hi>
<pb n="KR2m0007_WYG_001-8b"/>
太尉<hi>胡廣胡廣</hi>　<hi>杜喬/黄瓊</hi>　<hi>趙戒/劉矩</hi>　<hi>袁湯/楊秉</hi>　<hi>胡廣/陳蕃</hi>　<hi>黄瓊周景</hi>
司徒<hi>趙戒韓縯</hi>　<hi>袁湯/祝恬</hi>　<hi>張歆/盛允</hi>　<hi>吳雄/种暠</hi>　<hi>黄瓊/許栩</hi>　<hi>尹頌胡廣</hi>
司空<hi>袁湯孫朗</hi>　<hi>胡廣/盛允</hi>　<hi>黄瓊/虞放</hi>　<hi>趙戒/黄瓊</hi>　<hi>房植/劉寵</hi>　<hi>韓縯周景</hi>
　　<hi>劉茂宣酆</hi>
孝靈皇帝諱宏<hi>之字曰大</hi>肅宗𤣥孫也曽祖河間孝王開祖<lb/>
淑父萇世封解瀆亭侯帝襲侯爵母董夫人桓帝崩無<lb/>
子皇太后與父城門校尉竇武定䇿禁中奉迎入殿中<lb/>
建寧元年正月庚子即皇帝位年十二四年正月甲子<lb/>
<pb n="KR2m0007_WYG_001-9a"/>
帝加元服中平六年四月丙辰帝崩年三十四六月辛<lb/>
酉塟文陵<lb/>
諡<hi>亂而不損曰靈</hi>
年號<hi>建寧四光和六</hi>　<hi>熹平六中平六</hi>
太傅<hi>陳蕃胡廣</hi>
太尉<hi>周景李咸</hi>　<hi>劉矩/段熲</hi>　<hi>聞人襲/陳耽</hi>　<hi>劉寵/許訓</hi>　<hi>郭禧/劉寛</hi>　<hi>聞人襲孟戫</hi>
　　<hi>張顥楊賜</hi>　<hi>陳球/鄧盛</hi>　<hi>橋𤣥/張延</hi>　<hi>段熲/張温</hi>　<hi>劉寛/崔烈</hi>　<hi>許戫曹嵩</hi>
　　<hi>樊陵劉虞</hi>　<hi>馬日磾</hi>
<pb n="KR2m0007_WYG_001-9b"/>
司徒<hi>胡廣楊賜</hi>　<hi>劉寵/袁滂</hi>　<hi>許訓/劉郃</hi>　<hi>橋𤣥/楊賜</hi>　<hi>許栩/陳耽</hi>　<hi>袁隗袁隗</hi>
　　<hi>崔烈許栩</hi>　<hi>丁宫</hi>
司空<hi>宣酆來豔</hi>　<hi>王暢/宗俱</hi>　<hi>劉寵/楊賜</hi>　<hi>許栩/唐珍</hi>　<hi>劉囂/許訓</hi>　<hi>橋𤣥劉逸</hi>
　　<hi>陳球張温</hi>　<hi>陳耽/楊賜</hi>　<hi>來豔/許栩</hi>　<hi>袁逢/丁宫</hi>　<hi>張濟劉𢎞</hi>
孝獻皇帝諱協<hi>之字曰合</hi>靈帝中子也母王美人中平六年四<lb/>
月靈帝崩戊午皇子辯即皇帝位年十七改為光熹封<lb/>
皇弟協為勃海王七月徙為陳留王八月辛未改光熹<lb/>
為昭寧九月甲戌董卓廢少帝為𢎞農王是日陳留王<lb/>
<pb n="KR2m0007_WYG_001-10a"/>
即皇帝位九嵗改昭寧為永漢十二月詔除光熹昭寧<lb/>
永漢三號復還中平六年興平元年正月甲子帝加元<lb/>
服延康元年十月乙卯遜位于魏王丕奉帝為山陽公<lb/>
邑一萬戸位在諸侯上都山陽之濁鹿城魏青龍二年<lb/>
薨年五十四八月以漢天子禮儀塟于禪陵<lb/>
諡<hi>聰明睿智曰獻</hi>
年號<hi>初平四十四建安二</hi>　<hi>興平二延康一</hi>
太傅<hi>袁隗磾馬日</hi>
<pb n="KR2m0007_WYG_001-10b"/>
大司馬<hi>劉虞張楊</hi>　<hi>李傕</hi>
太尉<hi>董卓周忠</hi>　<hi>黄琬/朱儁</hi>　<hi>趙謙/楊彪</hi>　<hi>馬日磾/袁紹</hi>　<hi>皇甫嵩</hi>
司徒<hi>黄琬趙謙</hi>　<hi>楊彪嘉/淳于</hi>　<hi>王允趙温</hi>
丞相<hi>曹操</hi>
司空<hi>楊彪楊彪</hi>　<hi>荀爽/趙温</hi>　<hi>种拂/張喜</hi>　<hi>淳于嘉曹操</hi>
　　皇后皇太后<lb/>
光武郭皇后諱聖通更始二年春光武至真定納后及<lb/>
即位以為貴人生皇子彊二年立為皇后彊為皇太子<lb/>
<pb n="KR2m0007_WYG_001-11a"/>
其後后寵稍衰十七年廢為中山王太后進后中子輔<lb/>
為中山王二十年輔徙封沛王后為沛太后二十八年<lb/>
薨塟北芒<lb/>
光烈隂皇后諱麗華初光武聞后美嘆曰仕宦當作執<lb/>
金吾娶妻當得隂麗華更始元年遂納后於宛光武即<lb/>
位以為貴人生顯宗十七年廢皇后郭氏立貴人為皇<lb/>
后顯宗即位尊為皇太后永平七年崩合塟原陵<lb/>
明徳馬皇后年十三選入太子宫顯宗即位以為貴人<lb/>
<pb n="KR2m0007_WYG_001-11b"/>
賈貴人生肅宗帝以后無子命母養之永平三年立為<lb/>
皇后常衣大練裙不加縁肅宗即位尊曰皇太后建初<lb/>
四年六月崩合塟顯節陵<lb/>
賈貴人建武末選入太子宫生肅宗而顯宗以為貴人<lb/>
肅宗既為太后所養專以馬氏為外家故貴人不登極<lb/>
位及太后崩乃䇿書加貴人王赤綬安車一駟永巷宫<lb/>
人二百<lb/>
章徳竇皇后建初二年選入掖庭明年立為皇后梁貴<lb/>
<pb n="KR2m0007_WYG_001-12a"/>
人生和帝后養為己子欲專名外家而忌梁民乃作飛<lb/>
書以陷竦竦坐誅貴人以憂卒和帝即位尊后為皇太<lb/>
后臨朝兄憲弟篤景並顯貴擅威權遂宻謀不軌被誅<lb/>
九年太后崩未及塟而梁貴人姊嬺上書陳貴人枉歿<lb/>
之狀太尉張酺等奏請貶太后尊號不宜合塟先帝百<lb/>
官亦多上言者帝手詔曰禮臣子無貶尊上之文其勿<lb/>
復議於是合塟敬陵改殯貴人上尊號曰恭懐皇后追<lb/>
服䘮制<lb/>
<pb n="KR2m0007_WYG_001-12b"/>
和帝隂皇后永元四年選入掖庭以先后近屬得為貴<lb/>
人八年立為皇后十四年廢遷于桐宫以憂死<lb/>
和熹鄧皇后諱綏永元七年選入宫八年為貴人十四<lb/>
年夏隂后廢至冬立為皇后殤帝立尊后為皇太后太<lb/>
后臨朝殤帝崩太后定䇿立安帝猶臨朝政永寧二年<lb/>
崩合葬順陵<lb/>
安思閻皇后諱姬元初元年以選入掖庭為貴人二年<lb/>
立為皇后宫人李氏生皇子保后鴆殺李氏安帝崩北<lb/>
<pb n="KR2m0007_WYG_001-13a"/>
鄉侯立尊后曰皇太后皇太后臨朝少帝薨中黄門孫<lb/>
程等立濟隂王是為順帝遷太后於離宫明年崩合塟<lb/>
恭陵<lb/>
安帝母李氏瘞在洛陽城北帝初不知及太后崩左右<lb/>
白之帝感悟發䘮更以禮殯上尊諡曰恭愍皇后塟北<lb/>
陵<lb/>
順烈梁皇后諱妠大將軍南之女也永建三年選入掖<lb/>
庭為貴人陽嘉元年立為皇后沖帝立尊為皇太后臨<lb/>
<pb n="KR2m0007_WYG_001-13b"/>
朝沖帝尋崩復立質帝猶秉朝政大将軍冀鴆殺質帝<lb/>
太后遂立桓帝和平元年正月歸政於帝二月崩合塟<lb/>
憲陵<lb/>
虞美人者以良家子年十三選入掖庭生沖帝沖帝早<lb/>
夭大將軍梁冀秉政忌惡它族故虞氏抑而不登但稱<lb/>
大家而已陳夫人者少以聲伎入孝王宫生質帝亦以<lb/>
梁氏故榮寵不及焉熹平四年乃拜虞大家為憲陵貴<lb/>
人陳夫人為渤海孝王妃<lb/>
<pb n="KR2m0007_WYG_001-14a"/>
孝崇匽皇后諱明為蠡吾侯翼媵妾生桓帝桓帝即位<lb/>
追尊翼為孝崇皇陵曰博陵以后為博園貴人和平元<lb/>
年梁太后崩乃就博陵尊后為孝崇皇后元嘉二年崩<lb/>
合塟博陵<lb/>
桓帝懿獻梁皇后建和元年六月始入掖庭八月立為<lb/>
皇后延熹二年崩塟懿陵其嵗誅梁冀廢懿陵為貴人<lb/>
冢<lb/>
桓帝鄧皇后諱猛女永興中入掖庭為采女梁冀誅立<lb/>
<pb n="KR2m0007_WYG_001-14b"/>
后為皇后延熹八年廢后送暴室以憂死塟北邙<lb/>
桓思竇皇后諱妙延熹八年選入掖庭為貴人其冬立<lb/>
為皇后永康元年帝崩后為皇太后臨朝定䇿立靈帝<lb/>
時太后父大將軍武謀誅宦官而中常侍曹節等矯詔<lb/>
殺武遷太后於南宫雲臺熹平元年崩合塟宣陵<lb/>
孝仁董皇后為解瀆侯萇夫人生靈帝建寧元年帝即<lb/>
位追尊萇為孝仁皇陵曰慎陵以后為慎園貴人及竇<lb/>
氏誅帝迎貴人上尊號曰孝仁皇后宫稱永樂及竇皇<lb/>
<pb n="KR2m0007_WYG_001-15a"/>
后崩始預朝政帝崩何太后臨朝遷宫本國以憂疾病<lb/>
暴崩合塟慎陵<lb/>
靈帝宋皇后建寜三年選入掖庭為貴人明年立為皇<lb/>
后光和元年䇿收璽綬以憂死<lb/>
靈思何皇后以選入掖庭生皇子辯拜后為貴人光和<lb/>
三年立為皇后王美人生皇子協后遂鴆殺美人六年<lb/>
帝崩辯即位尊后為皇太后臨朝董卓兵入廢少帝為<lb/>
𢎞農王而立協是為獻帝卓遷太后於永安宫因進酖<lb/>
<pb n="KR2m0007_WYG_001-15b"/>
弑而崩合塟文昭陵<lb/>
靈懐王皇后以良家子選入掖庭生獻帝為何后所殺<lb/>
興平元年追尊王美人為靈懐皇后改塟文昭陵<lb/>
獻帝伏皇后初平元年入掖庭為貴人興平二年立為<lb/>
皇后建安十九年曹操逼帝廢后遷于它館遂將后下<lb/>
暴室以幽崩<lb/>
獻穆曹皇后諱節魏公曹操中女也建安十八年操進<lb/>
三女皆為貴人及伏皇后被弑立節為皇后魏氏既立<lb/>
<pb n="KR2m0007_WYG_001-16a"/>
以后為山陽公夫人魏景初元年薨合塟禪陵車服禮<lb/>
儀皆依漢制<hi>並后紀</hi>
范曄論曰漢世皇后無諡皆因帝諡以為稱雖吕氏專<lb/>
政上官臨制亦無殊號中興明帝始建光烈之稱其後<lb/>
並以徳為配至於賢愚優劣混同一貫故馬竇二后俱<lb/>
稱徳焉其餘惟帝之庶母及蕃王承統以追尊之重特<lb/>
為其號如恭懐孝崇之比是也初平中蔡邕始追正和<lb/>
熹之諡其安思順烈以下皆因而加焉<lb/>
<pb n="KR2m0007_WYG_001-16b"/>
　　雜録<lb/>
順帝欲立皇后而貴人有寵者四人莫知所建議欲探<lb/>
籌以神定選胡廣與尚書郭䖍史敞上疏諫曰竊見詔<lb/>
書以立后事大謙不自專欲假之籌䇿决疑靈神篇籍<lb/>
所記祖宗典故未嘗有也恃神任筮既不必當賢就值<lb/>
其人猶非徳選夫岐嶷形於自然俔天必有異表宜參<lb/>
良家簡求有徳徳同以年年鈞以貌稽之經典斷之聖<lb/>
慮政令猶汗徃而不反詔文一下形之四方臣職在拾<lb/>
<pb n="KR2m0007_WYG_001-17a"/>
遺憂深責重是以焦心冒昧陳聞帝從之以梁貴人良<lb/>
家子定立為皇后<hi>胡廣傳</hi>
桓帝延熹八年鄧皇后敗而田貴人見幸帝有建立之<lb/>
議應奉以田氏微賤不宜起登后位上書諫曰臣聞周<lb/>
納狄女襄王出居於鄭漢立飛燕成帝後嗣冺絶母后<lb/>
之重興廢所因宜思闗雎之所求逺五禁之所忌帝納<lb/>
其言竟立竇皇后<hi>應奉傳</hi>
立宋皇后儀尚書令臣囂僕射臣鼎尚書臣旭臣乗臣<lb/>
<pb n="KR2m0007_WYG_001-17b"/>
滂臣謨臣詣稽首言伏惟陛下履乾則坤動合隂陽羣<lb/>
臣大小咸以長秋宫未定遵舊依典章表仍聞歴時乃<lb/>
聽令月吉日以宋貴人為皇后應期正位羣生兆庶莫<lb/>
不式舞易稱受兹介福詩云干禄百福子孫千億萬方<lb/>
幸甚今吉日以定臣請太𫝊太尉司徒司空太常條列<lb/>
禮儀正處上羣臣妾無得上壽如故事臣囂臣鼎臣旭<lb/>
臣滂臣乗臣謨臣詣愚闇不達大義誠惶誠恐頓首死<lb/>
罪稽首再拜以聞制曰可維建寧四年七月乙未制詔<lb/>
<pb n="KR2m0007_WYG_001-18a"/>
皇后之尊與帝齊體供奉天地祇承宗廟母臨天下故<lb/>
有莘興殷姜任母周二代之隆蓋有内徳長秋宫闕中<lb/>
宫曠位宋貴人秉淑媛之懿體山河之儀威容照曜徳<lb/>
冠後庭羣寮所咨僉曰宜哉卜之蓍龜卦得承乾有司<lb/>
奏議宜稱紱組以臨兆民今使太尉襲使持節奉璽綬<lb/>
宗正祖為副立貴人為皇后其徃踐爾位敬宗禮典肅<lb/>
謹中饋無替朕命永終天禄皇后初即位章徳殿太尉<lb/>
使持節奉璽綬天子臨軒百官陪位皇后北面太尉住<lb/>
<pb n="KR2m0007_WYG_001-18b"/>
蓋下東向宗正大長秋西向宗正讀䇿文畢皇后拜稱<lb/>
臣妾畢住位太尉襲授璽綬中常侍長樂太僕髙鄉侯<lb/>
覧長跪受璽綬奏於殿前女史授婕妤婕妤長跪受以<lb/>
授昭儀昭儀長跪受以帶皇后皇后伏起拜稱臣妾訖<lb/>
黄門鼓吹三通鳴鼓畢羣臣以次出后即位大赦天下<lb/>
皇后秩比國王即位威儀赤紱玉璽<hi>禮儀志注</hi>
　　母后稱制<lb/>
章徳竇太后　　和熹鄧太后　　安思閻太后<lb/>
<pb n="KR2m0007_WYG_001-19a"/>
順烈梁太后　　桓思竇太后　　靈思何太后<lb/>
少帝即位太后即代攝政臨前殿朝羣臣太后東面少<lb/>
帝西面羣臣奏事上書皆為兩通一詣少帝<hi>蔡邕獨斷按此即母</hi>
<hi>后臨朝之制</hi>
永和六年皇太后始入宗廟與皇帝交獻<hi>見宗廟條</hi>
范曄論曰自古雖主幼時艱王家多釁必委成冢宰簡<lb/>
求忠賢未有專任婦人斷割重器唯秦芉太后始攝政<lb/>
事故穰侯權重於昭王家富於嬴國漢仍其謬知患莫<lb/>
<pb n="KR2m0007_WYG_001-19b"/>
改東京皇統屢絶權歸女主外立者四帝臨朝者六后<lb/>
莫不定䇿帷帟委事父兄貪孩童以久其政抑明賢以<lb/>
專其威任重道悠利深禍速身死霧露於雲臺之上家<lb/>
嬰縲絏於圄犴之下湮滅連踵傾輈繼路而赴蹈不息<lb/>
燋爛為期終陵夷大運淪亡神寳詩書所歎略同一揆<lb/>
<hi>皇后紀</hi>
　<lb/>
　東漢㑹要卷一<lb/>
</p>
<p>
</p>
  </div>
<div>
<head>東漢㑹要卷二</head> <lb/>
    <p>
<pb n="KR2m0007_WYG_002-1a"/>
欽定四庫全書<lb/>
　東漢㑹要卷二<lb/>
　　　　　　　　　　　　宋　徐天麟　撰<lb/>
　帝系下<lb/>
　　皇太子<lb/>
世祖建武二年立皇子彊為皇太子<hi>母曰郭皇后</hi>十九年郭<lb/>
后既廢太子彊意不自安㕁惲説太子曰久處疑位上<lb/>
違孝道下近危殆不如辭位以奉養母氏太子從之數<lb/>
<pb n="KR2m0007_WYG_002-1b"/>
因左右及諸王陳其懇誠願備藩國上不忍遲回者數<lb/>
嵗六月戊申詔曰春秋之義立子以貴東海王陽皇后<lb/>
之子宜承大統皇太子彊崇執謙退願備藩國父子之<lb/>
情重久違之其以彊為東海王立陽為皇太子改名荘<lb/>
荘師事博士桓榮學通尚書中元二年二月即皇帝位<lb/>
是為孝明皇帝<lb/>
　袁宏論曰夫建太子所以重宗統一民心也非有大<lb/>
　惡於天下不可移也世祖中興漢業宜遵正道立為<lb/>
<pb n="KR2m0007_WYG_002-2a"/>
　後法今太子之徳未虧於外内寵既多嫡子遷位失<lb/>
　矣然東海歸蕃謙恭之心彌亮明帝承統友于之情<lb/>
　愈篤雖長幼易位興廢不同父子兄弟至性無失以<lb/>
　三代之道處之亦何以過乎<lb/>
明帝永平三年立皇子炟為皇太子少寛容好儒術明<lb/>
帝器重之十八年八月即皇帝位是為孝章皇帝<lb/>
章帝建初三年四月戊子立皇子慶為皇太子七年六<lb/>
月廢慶為清河王立皇子肇為皇太子章和二年二月<lb/>
<pb n="KR2m0007_WYG_002-2b"/>
即皇帝位是為孝和皇帝<lb/>
和帝元興元年立皇子隆為皇太子夜即皇帝位是為殤帝<lb/>
安帝永寧元年立皇子保為皇太子延光三年安帝乳<lb/>
母王聖大長秋江京等與中常侍樊豐閻后妄造虚無<lb/>
譖讒太子九月廢皇太子為濟隂王明年三月安帝崩<lb/>
北鄉侯立濟隂王以廢黜不得上殿及北鄉侯薨車騎<lb/>
將軍閻顯及江京與中常侍劉安陳達等白太后秘<lb/>
不發䘮而更召立諸王子乃閉宫門屯兵自守中黄門孫<lb/>
<pb n="KR2m0007_WYG_002-3a"/>
程等十九人共斬江京劉安陳達等迎濟隂王於徳陽<lb/>
殿西鐘下即皇帝位年十一是為孝順皇帝<lb/>
順帝建康元年四月辛巳立皇子炳為皇太子其年八<lb/>
月庚午即皇帝位是為孝沖皇帝<hi>並帝紀</hi>
　　雜録<lb/>
東宫<hi>班彪傳云東宫初建按震為長子震東方也故太子所居稱東宫</hi>
舊制太子食湯沐十縣周衛交㦸五日一朝因坐東箱<lb/>
省視膳食其非朝日使僕中允旦旦請問而已明不媟<lb/>
<pb n="KR2m0007_WYG_002-3b"/>
黷廣其敬也<hi>班彪傳</hi>
拜皇太子儀<hi>見禮類</hi>
世祖以太子舅隂識守執金吾隂興為衛尉皆輔導太<lb/>
子識性忠厚入雖極言正議及與賔客語未嘗及國事<lb/>
帝敬重之上以桓榮為議郎使授太子經使左中郎將<lb/>
鍾興授太子及宗室諸侯春秋賜興爵關内侯興辭以<lb/>
無功帝曰生教訓太子及諸王侯非大功耶<hi>隂識鍾興傳</hi>
顯宗始立為皇太子選求明經乃擢桓榮弟子何湯為<lb/>
<pb n="KR2m0007_WYG_002-4a"/>
虎賁中郎將以尚書授太子世祖從容問湯本師為誰<lb/>
湯對曰事沛國桓榮帝即召榮令説尚書甚善之<hi>桓榮傳</hi>
建武二十八年上大㑹羣臣問誰可傅太子者羣臣承<lb/>
望上意皆言太子舅隂識可博士張佚正色曰今陛下<lb/>
立太子為隂氏乎為天下乎即為隂氏則隂侯可為天<lb/>
下則固宜用天下之賢才帝稱善曰欲置傅者以輔太<lb/>
子也今博士不難正朕况太子乎即拜佚為太子太傅<lb/>
以博士桓榮為少傅賜以輜車乗馬榮以太子經學成<lb/>
<pb n="KR2m0007_WYG_002-4b"/>
畢上疏謝曰臣幸得侍帷幄執經連年而智學淺短無<lb/>
以補益萬分今皇太子以聰叡之<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>通明經義觀覧古<lb/>
今儲君副主莫能専精博學若此者也斯誠國家福祐<lb/>
天下幸甚臣師道已盡皆在太子謹使掾臣汜再拜歸<lb/>
道太子報書曰莊以童䝉學道九載而典訓不明無所<lb/>
曉識夫五經廣大聖言幽逺非天下之至精豈能與於<lb/>
此况以不才敢承誨命昔之先師謝弟子者有矣上則<lb/>
通達經㫖分明章句下則去家慕鄉求謝師門今䝉下<lb/>
<pb n="KR2m0007_WYG_002-5a"/>
列不敢有辭願君謹疾加餐重愛玉體<hi>桓榮傳</hi>
永平十五年上使越騎校尉桓郁郎中張酺授太子經<lb/>
二人朝夕侍講勸以經學是時太子家頗為奢侈酺每<lb/>
正諫甚見嚴憚㑹平陽公主薨太子同生也哀戚過禮<lb/>
酺以為太子舉措宜動合禮度因是上疏曰臣伏見皇<lb/>
太子仁厚寛明發言髙逺卓然絶異非人所能及也今<lb/>
平陽公主薨悲哀發中形體骨立恩愛惻隠世希似是<lb/>
顧臣愚淺不識大體以為宜選名儒髙行以充師傅問<lb/>
<pb n="KR2m0007_WYG_002-5b"/>
訊起居之日太傅時賜讌所以宣徳音以成聖徳也侍<lb/>
中丁鴻仁而有讓達於從政謁者費惲資性淳篤遵領<lb/>
法度如並侍左右必能發起微意増廣徽猷者也<hi>袁紀</hi>
清河孝王慶母宋貴人有寵肅宗立慶為皇太子竇皇<lb/>
后寵盛心内惡之日夜毁譛貴人母子遂漸見疏慶出<lb/>
居承禄觀七年遂廢太子慶而立皇太子肇肇梁貴人<lb/>
子也乃下詔曰皇太子有失惑無常之性爰自孩乳至<lb/>
今益章恐襲其母凶惡之風不可以奉宗廟為天下主<lb/>
<pb n="KR2m0007_WYG_002-6a"/>
大義滅親况降退乎今廢慶為清河王皇子肇保育皇<lb/>
后承訓懐姙導達善性將成其器蓋庶子慈母尚有終<lb/>
身之恩豈若嫡后事正義明哉今以肇為皇太子<hi>清河王傳</hi>
安帝時皇太子驚病不安避幸安帝乳母野王君王聖<lb/>
舍太子乳母王男厨監邴吉等以為聖舍新繕修犯土<lb/>
禁不可久御聖及其女永與大長秋江京及中常侍樊<lb/>
豐王男邴吉等互相是非聖永遂誣譛男吉皆幽囚死<lb/>
家屬徙比景太子思男等數為歎息京豐懼有後害妄<lb/>
<pb n="KR2m0007_WYG_002-6b"/>
造虛無間讒太子及東宫官屬帝怒召公卿以下㑹議<lb/>
廢立耿寳等承㫖皆以為太子當廢太僕來歴與太常<lb/>
桓焉廷尉張皓議曰經説年未滿十五過惡不在其身<lb/>
且男吉之謀皇太子容有不知宜選忠良保傅輔以禮<lb/>
義廢置事重此誠聖恩所宜宿留帝不從是日遂廢太<lb/>
子為濟隂王時監太子家小黄門籍建中傅髙梵等皆<lb/>
以無罪徙朔方歴乃要結光禄勲祋諷宗正劉瑋將作<lb/>
大匠薛皓侍中閭丘𢎞陳光趙代施延太中大夫朱倀<lb/>
<pb n="KR2m0007_WYG_002-7a"/>
第五頡中散大夫曹成諫議大夫李尤符節令張敬持<lb/>
書侍御史龔調羽林右監孔顯城門司馬徐崇衛尉守<lb/>
丞樂闈長樂未央廏令鄭安世等十餘人俱詣鴻都門<lb/>
證太子無過龔調據法律明之以為男吉犯罪皇太子<lb/>
不當坐帝與左右患之乃使中常侍奉詔脅羣臣曰父<lb/>
子一體天性自然以義割恩為天下也歴諷等不識大<lb/>
典而與羣小共為讙譁外見忠直而内希後福飾邪違<lb/>
義豈事君之禮朝廷廣開言事之路故且一切假貸若<lb/>
<pb n="KR2m0007_WYG_002-7b"/>
懐迷不反當顯明刑書諫者莫不失色薛皓先頓首曰<lb/>
固宜如明詔歴怫然廷詰皓曰屬通諫何言而今復背<lb/>
之大臣乗朝車處國事固得輾轉若此乎乃各稍自引<lb/>
起歴獨守闕連日不肯去帝大怒乃免歴兄弟官削國<lb/>
租歴遂杜門不與親戚通時人為之震慄<hi>來歴傳</hi>
安帝廢皇太子為濟隂王廷尉張皓與太常桓焉太僕<lb/>
來歴廷爭之不能得皓退而上疏曰昔賊臣江充造間<lb/>
讒逆至令戾園興兵終及禍難後壺關三老一言上乃<lb/>
<pb n="KR2m0007_WYG_002-8a"/>
覺悟雖追前失悔之何逮今皇太子春秋方始十嵗未<lb/>
見保傅九徳之儀宜簡賢輔就成聖質書奏不省<hi>張皓傳</hi>
順帝擢种暠監太子於承光宫中常侍髙梵從中單駕<lb/>
出迎太子時太傅杜喬等疑不欲從惶惑不知所為暠<lb/>
乃手劍當車曰太子國之儲副人命所係今常侍來無<lb/>
詔信何以知非姦邪今日有死而已梵辭屈不敢對馳<lb/>
奏之詔報太子乃得去<hi>种暠傳</hi>
　　皇子<lb/>
<pb n="KR2m0007_WYG_002-8b"/>
光武十一子郭皇后生東海恭王彊沛獻王輔濟南安<lb/>
王康阜陵質王延中山簡王焉許美人生楚王英光烈<lb/>
皇后生顯宗東平憲王蒼廣陵思王荆臨淮懐公衡琅<lb/>
邪孝王京<lb/>
明帝九子賈貴人生章帝隂貴人生梁節王暢餘七王<lb/>
千乗哀王建陳敬王羨彭城靖王恭樂成靖王黨下邳<lb/>
恵王衍淮陽頃王昞濟隂悼王長本書不載母氏<lb/>
章帝八子宋貴人生清河孝王慶梁貴人生和帝申貴<lb/>
<pb n="KR2m0007_WYG_002-9a"/>
人生濟北恵王壽河間孝王開餘四王千乘貞王伉平<lb/>
春悼王全城陽淮王淑廣宗殤王萬嵗不載母氏<lb/>
和帝一子平原懐王勝<hi>並列傳</hi>
　　宗室<lb/>
宗正卿掌序録王國嫡庶之次及諸宗室親屬逺近郡<lb/>
國嵗因計上宗室名籍若有犯法當髠以上先上諸宗<lb/>
正宗正以聞乃報决<hi>胡廣曰又嵗一治諸王世譜差序秩第見百官志</hi>
和帝元興元年宗室以罪絶者悉復屬籍<lb/>
<pb n="KR2m0007_WYG_002-9b"/>
永元十五年幸章陵祠舊宅㑹宗室於舊廬勞賜作樂<lb/>
順帝永建元年宗室以罪絶者皆復屬籍<lb/>
陽嘉元年宗室絶屬籍者一切復籍<hi>並紀</hi>
封爵宗室<hi>見封建門</hi>
　　公主<lb/>
南頓君三女<lb/>
　　湖廣長公主黄<lb/>
　　新野公主元適鄧晨<lb/>
<pb n="KR2m0007_WYG_002-10a"/>
　　寧平長公主伯姬適李通<lb/>
世祖五女<lb/>
　　武陽長公主義王適梁松<lb/>
　　湼陽長公主中禮適竇固<lb/>
　　館陶公主紅夫適韓光<lb/>
　　淯陽公主禮劉適郭璜<lb/>
　　酈邑公主綬<hi>一作綏</hi>適隂豐<lb/>
顯宗十一女<lb/>
<pb n="KR2m0007_WYG_002-10b"/>
　　獲嘉長公主姬適馮柱<lb/>
　　平陽公主奴適馮順<lb/>
　　隆慮公主迎<hi>或作延</hi>適耿襲<lb/>
　　平氏公主次<hi>不言所適史闕文後倣此</hi>
　　沁水公主致適鄧乾<lb/>
　　平臯公主小姬適鄧蕃<lb/>
　　浚儀公主仲適王度<lb/>
　　武安公主恵適來稜<lb/>
<pb n="KR2m0007_WYG_002-11a"/>
　　魯陽公主臣<lb/>
　　樂平公主小迎<lb/>
　　成安公主小民<lb/>
肅宗三女<lb/>
　　武徳長公主男<lb/>
　　平邑公主王適馮由<lb/>
　　隂安公主吉<lb/>
和帝四女<lb/>
<pb n="KR2m0007_WYG_002-11b"/>
　　脩武長公主保<lb/>
　　共邑公主成<lb/>
　　臨潁公主利適賈建<lb/>
　　聞喜公主興<lb/>
順帝三女<lb/>
　　舞陽長公主生<lb/>
　　冠軍長公主成男<lb/>
　　汝陽長公主廣<lb/>
<pb n="KR2m0007_WYG_002-12a"/>
桓帝三女<lb/>
　　陽安長公主華適伏完<lb/>
　　潁隂長公主堅<lb/>
　　陽翟長公主修<lb/>
靈帝一女<lb/>
　　萬年公主某<lb/>
漢制皇女皆封縣公主儀服同列侯其尊崇者加號長<lb/>
公主儀服同蕃王其後安帝桓帝妹亦封長公主同之<lb/>
<pb n="KR2m0007_WYG_002-12b"/>
皇女其皇女封公主者所生之子襲母封為列侯皆傳<lb/>
國於後<hi>並本紀</hi>
公主所食湯沐曰國<hi>百官志</hi>
諸公主每主家令一人其餘屬吏増減無常<hi>同上</hi>
　　雜録<lb/>
桓帝延熹中荀爽對䇿曰夫婦人倫之始王化之端故<lb/>
文王作易上經首乾坤下經首咸恒孔子曰天尊地卑<lb/>
乾坤定矣夫婦之道所謂順也堯典曰釐降二女於媯<lb/>
<pb n="KR2m0007_WYG_002-13a"/>
汭嬪于虞降者下也嬪者婦也言雖堯帝之女下嫁於<lb/>
虞猶屈體降下勤修婦道易曰帝乙歸妹以祉元吉婦<lb/>
人謂嫁曰歸言湯以娶禮歸其妹於諸侯也春秋之義<lb/>
王姬嫁齊使魯主之不以天子之尊加於諸侯也今漢<lb/>
承秦法設尚主之儀以妻制夫以卑臨尊違乾坤之道<lb/>
失陽唱之義孔子曰昔聖人之作易也仰則觀象於天<lb/>
俯則觀法於地覩鳥獸之文與地之宜近取諸身逺取<lb/>
諸物以通神明之徳以類萬物之情今觀法於天則北<lb/>
<pb n="KR2m0007_WYG_002-13b"/>
極至尊四星妃后觀法於地則崐山象夫卑澤象妻覩<lb/>
鳥獸之文鳥則雄者鳴雊雌能順服獸則牡為唱導牝<lb/>
乃相從近取諸身則乾為人首坤為人腹逺取之物則<lb/>
木實屬天根荄屬地陽尊隂卑蓋乃天性且詩初篇實<lb/>
首關雎禮始冠婚先正夫婦天地六經其㫖一揆宜改<lb/>
尚主之制以稱乾坤之性遵法堯湯式是周孔合之天<lb/>
地而不謬質之鬼神而不疑人事如此則嘉瑞降天吉<lb/>
符出地五韙咸備各以其叙矣<hi>荀爽傳</hi>
<pb n="KR2m0007_WYG_002-14a"/>
　　内職<lb/>
周禮王者立后三夫人九嬪二十一世婦八十一女御<lb/>
以備内職秦并天下多自驕大宫備七國爵列八品<hi>前書</hi>
<hi>曰漢興因秦之稱號正嫡稱皇后妾皆稱夫人又有美人良人八子七子長使少使之號</hi>漢興因循<lb/>
其號而婦制莫釐髙祖孝文選納尚簡飾玩少華自武<lb/>
元之後世増淫費至乃掖庭三千増級十四<hi>婕妤一娙娥二容華</hi>
<hi>三充依四已上武帝置昭儀五元帝置美人六良人七七子八八子九長使十少使十一五官十二順常十三</hi>
<hi>舞㳙共和娱靈保林良使夜者十四此六宫品秩同為一等也</hi>妖倖毁政之符外姻亂<lb/>
<pb n="KR2m0007_WYG_002-14b"/>
邦之迹前史載之詳矣及光武中興斵彫為朴六宫稱<lb/>
號唯皇后貴人貴人金印紫綬奉不過粟數十斛又置<lb/>
美人宫人采女三等並無爵秩嵗時賞賜充給而已漢<lb/>
法常因八月筭人遣中大夫與掖庭丞及相工於洛陽<lb/>
鄉中閱視良家童女年十三以上二十以下姿色端麗<lb/>
合法相者載還後宫擇視可否乃用登御所以明慎聘<lb/>
納詳求淑哲明帝聿遵先㫖宫教頗修登建嬪后必先<lb/>
令徳内無出閫之言權無私溺之授可謂矯其敝矣向<lb/>
<pb n="KR2m0007_WYG_002-15a"/>
使因設外戚之禁編著甲令改正后妃之制貽厥方來<lb/>
豈不休哉雖御已有度而防閑未篤故孝章以下漸用<lb/>
色授恩隆好合遂忘淄蠧<hi>皇后紀</hi>
鄧太后久臨朝政宫婢出入其耆宿者皆稱中大人<hi>鄧后</hi>
<hi>傳</hi>
女尚書<hi>陳蕃傳注云宫内官也</hi>
皇子封王妾數無限别乃制設正適曰妃取小夫人不<lb/>
得過四十人<hi>百官志注</hi>
<pb n="KR2m0007_WYG_002-15b"/>
　　諸園貴人<lb/>
諸園貴人<hi>安紀注云謂宫人無子守陵園者也</hi>
明帝崩諸貴人當徙居南宫馬太后感析别之懐各賜<lb/>
王赤綬加安車駟馬白越三千端雜帛二千匹黄金十<lb/>
斤<hi>馬后紀</hi>
和帝塟後宫人並歸園太后賜周馮貴人䇿曰朕與貴<lb/>
人託配後庭共歡等列先帝早棄天下孤心煢煢今當<lb/>
以舊典分歸外園慘結増歎其賜貴人王青蓋車采飾<lb/>
<pb n="KR2m0007_WYG_002-16a"/>
輅驂馬各一駟黄金三十斤雜帛三千匹白越四千端<lb/>
又賜馮貴人王赤綬以未有步揺環佩加賜各一具<hi>和熹</hi>
<hi>鄧后紀</hi>
殤帝延平元年竇太后詔諸園貴人其宫人有宗室同<lb/>
族若羸老不任使者令園監實覈上名太后自御北宫<lb/>
増喜觀閱問之恣其去留即日免遣者五六百人<hi>皇后紀</hi>
　　出宫人<lb/>
殤帝延平元年皇太后詔司徒大司農長樂少府曰朕<lb/>
<pb n="KR2m0007_WYG_002-16b"/>
以無徳佐助統政夙夜經營懼失厥衷思惟治道由近<lb/>
及逺先内後外自建武之初以至于今八十餘年宫人<lb/>
嵗増房御彌廣又宗室坐事没入者猶託名公族甚可<lb/>
愍焉今悉免遣及掖庭宫人皆為庶民以舒幽隔鬰滯<lb/>
之情諸官府郡國王侯家奴婢姓劉及疲癃羸老皆上<lb/>
其名務令實悉<hi>紀又袁紀云詔免掖庭宫人六百餘人皆為庶人</hi>
順帝陽嘉中郎顗上疏臣竊見皇子未立儲宫無主仰<lb/>
觀天文太子不明熒惑東入軒轅出后星北軒轅者後<lb/>
<pb n="KR2m0007_WYG_002-17a"/>
宫也熒惑者至陽之精也而出入軒轅繞還徃來易曰<lb/>
天垂象見吉凶其意昭然可見矣禮天子一娶九女嫡<lb/>
媵畢具今宫人侍御動以千計或生而幽隔人道不通<lb/>
鬱積之氣上感皇天故遣熒惑入軒轅垂象見異以悟<lb/>
主上昔武王下車出傾宫之女表商容之閭以理人倫<lb/>
以表賢徳故天授以聖子成王是也今陛下多積宫人<lb/>
以違天意故皇嗣多夭詩云敬天之怒無敢戲豫方今<lb/>
之福莫若廣嗣廣嗣之術可不深思宜簡出宫女恣其<lb/>
<pb n="KR2m0007_WYG_002-17b"/>
姻嫁則天自降福子孫千億惟陛下丁寧再三留神於<lb/>
此<hi>郎顗傳</hi>
桓帝延熹二年光禄勲陳蕃上疏曰比年收歛十傷五<lb/>
六萬人飢寒不聊生活而采女數千食肉衣綺脂油粉<lb/>
黛不可貲計鄙諺言盜不過五女門以女貧家也今後<lb/>
宫之女豈不貧國乎是以傾宫嫁而天下化楚女悲而<lb/>
西宫灾且聚而不御必生悲憂之感以致并隔水旱之<lb/>
困云云<hi>陳蕃傳</hi>
<pb n="KR2m0007_WYG_002-18a"/>
九年荀爽對䇿曰臣竊聞後宫采女五六千人從官侍<lb/>
使復在其外冬夏衣服朝夕禀糧耗費縑帛空竭府藏<lb/>
賦調増倍十而稅一空賦不辜之民以供無用之女百<lb/>
姓窮困於外隂陽隔塞于内故感動乖氣灾異屢臻臣<lb/>
愚以為諸非禮聘未曽幸御者一皆遣出使成妃合一<lb/>
曰通怨曠和隂陽二曰省財用實府藏三曰修禮制綏<lb/>
眉壽四曰配陽施祈螽斯五曰寛役賦安黎民此誠國<lb/>
家之大福也<hi>荀爽傳</hi>
<pb n="KR2m0007_WYG_002-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢㑹要卷二<lb/>
</p>
<p>
</p>
  </div>
<div>
<head>東漢㑹要卷三</head> <lb/>
    <p>
<pb n="KR2m0007_WYG_003-1a"/>
欽定四庫全書<lb/>
　東漢㑹要卷三<lb/>
　　　　　　　　　　　　宋　徐天麟　撰<lb/>
　禮一<hi>吉禮</hi>
　　禮樂<lb/>
建武五年光武幸太學稽式古典修明禮樂煥然文物<lb/>
可觀矣<hi>通鑑</hi>
曹充持慶氏禮建武中為博士從巡狩岱宗定封禪禮<lb/>
<pb n="KR2m0007_WYG_003-1b"/>
還受詔議立七廟三雍大射養老禮儀顯宗即位充上<lb/>
言漢再受命仍有封禪之事而禮樂崩闕不可為後嗣<lb/>
法五帝不相沿樂三王不相襲禮大漢當自制禮以示<lb/>
百世帝問制禮樂云何充對曰河圖括地象曰有漢世<lb/>
禮樂文雅出尚書璇璣鈐曰有帝漢出徳洽作樂名予<lb/>
帝善之下詔曰今且改大樂官曰大予樂詩曲操以俟<lb/>
君子<hi>曹褒傳</hi>
永平初是時中興三十餘年四方無虞東平王蒼以天<lb/>
<pb n="KR2m0007_WYG_003-2a"/>
下化平宜修禮樂乃與公卿共議定南北郊冠冕車服<lb/>
制度及光武廟登歌八佾舞語在禮樂輿服志<hi>注云其志今亡</hi>
永平二年上始帥羣臣躬養三老五更于辟雍行大射<lb/>
之禮郡縣道行鄉飲酒于學校於是七郊禮樂三雍之<lb/>
義備矣<hi>禮儀志</hi>
和帝永元九年張奮上疏曰聖人所美政道至要本在<lb/>
禮樂五經同歸而禮樂之用尤急孔子曰安上治民莫<lb/>
善於禮移風易俗莫善於樂又曰揖讓而化天下者禮<lb/>
<pb n="KR2m0007_WYG_003-2b"/>
樂之謂也先王之道禮樂可謂盛矣孔子謂子夏曰禮<lb/>
以修外樂以制内丘已矣夫又曰禮樂不興則刑罰不<lb/>
中刑罰不中則民無所措其手足臣以為漢當制作禮<lb/>
樂是以先帝數下詔書愍傷崩缺而衆儒不達議多駮<lb/>
異臣累世台輔而大典未定私竊惟憂不忘寢食臣犬<lb/>
馬齒盡誠冀先死見禮樂之定十三年召拜太常復上<lb/>
疏曰漢當改作禮樂圖書著明王者化定制禮功成作<lb/>
樂謹條禮樂異議三事願下有司以時考定昔者孝武<lb/>
<pb n="KR2m0007_WYG_003-3a"/>
皇帝封禪告成而禮樂不定事不相副先帝已詔曹褒<lb/>
今陛下但奉而成之猶周公斟酌文武之道非自為制<lb/>
誠無所疑久執謙謙令大漢之業不以時成非所以章<lb/>
顯宗祖功徳建太平之基為後世法帝雖善之猶未施<lb/>
行<hi>張奮傳</hi>
　臣天麟曰自秦燔詩書殺術士而三代禮樂堙沒不<lb/>
　存髙皇帝誅項籍引兵圍魯魯中諸儒尚講習舊禮<lb/>
　絃歌之音不絶此蓋聖人遺化僅存於好學之國者<lb/>
<pb n="KR2m0007_WYG_003-3b"/>
　也而漢初君臣不能博㑹名儒講習先王制作之本<lb/>
　故叔孫通所起朝儀謂之與秦儀雜就往往猶祖其<lb/>
　尊君卑臣之陋習而樂家但有制氏徒能紀其鏗鏘<lb/>
　鼓舞而已由是稽古禮文之事君子歎其多闕焉賈<lb/>
　誼請興禮樂而文帝謙遜未遑董仲舒言改制作樂<lb/>
　而武帝征討四夷未暇留意禮文之事雖曰興太學<lb/>
　修郊祀改正朔定厯數協音律作詩樂建封禪禮百<lb/>
　神紹周後史謂號令文章煥焉可述若足以粉飾治<lb/>
<pb n="KR2m0007_WYG_003-4a"/>
　平矣然甘泉實奉泰一之祠音律或雜鄭衛之聲以<lb/>
　封禪則惑方士之言以宗廟則違七廟之制大典既<lb/>
　失末節何譏至宣帝時王吉願與大臣延及儒生述<lb/>
　舊禮明王制成帝時劉向因犍為古磬之出請興辟<lb/>
　雍設庠序隆雅頌之聲盛揖遜之容以風化天下其<lb/>
　言皆寢而不行其後貢禹毁宗廟匡衡改郊兆何武<lb/>
　定三公駸駸嚮於正誼而數罷數復紛紛不定先漢<lb/>
　禮樂竟有歉焉世祖中興張純定郊廟冠婚之制東<lb/>
<pb n="KR2m0007_WYG_003-4b"/>
　平王蒼制車服冠冕之儀殘缺之餘賴以正定建武<lb/>
　末年初建三雍顯宗即位親行其禮天子始冠通天<lb/>
　衣日月備法物之駕盛清道之儀威儀既盛美矣然<lb/>
　而中和之化未流禮樂之文未備識者猶有憾焉永<lb/>
　平三年始用曹充之言正名大予樂而其説乃出於<lb/>
　尚書璇璣鈐肅宗時曹褒撰次禮制為百五十篇而<lb/>
　乃雜以五經䜟記之文故張酺劾其破亂聖術竟寢<lb/>
　不行雖曹氏父子溺於時好而不能守先儒純正之<lb/>
<pb n="KR2m0007_WYG_003-5a"/>
　論要亦上之人實有以啓之也故嘗謂禮樂之在天<lb/>
　下有君無臣則不能明制作之本臣能而君不能則<lb/>
　議論無益於當時必得大有為之君而又有善制作<lb/>
　之臣因治定功成之餘而宣明中和之化則禮樂之<lb/>
　興庶乎有日矣<lb/>
　　禮儀<lb/>
更始將北都洛陽以光武行司𨽻校尉時三輔吏士東<lb/>
迎更始見諸將過皆冠幘而服婦人衣諸于繡镼莫不<lb/>
<pb n="KR2m0007_WYG_003-5b"/>
笑之或有畏而走者及見司𨽻僚屬皆歡喜不自勝老<lb/>
吏或垂涕曰不圖今日復見漢官威儀由是識者皆屬<lb/>
心焉<hi>本紀</hi>
建武初舊章多闕張純在朝歴世明習故事每有疑議<lb/>
輙以訪純自郊廟婚冠䘮紀禮儀多所正定帝甚重之<lb/>
<hi>張純傳</hi>
建武五年修起太學稽式古典籩豆干戚之容備之於<lb/>
列服方領習矩步者委它乎其中中元元年初建三雍<lb/>
<pb n="KR2m0007_WYG_003-6a"/>
明帝即位親行其禮天子始冠通天衣日月備法物之<lb/>
駕盛清道之儀坐明堂而朝羣后登靈臺以望雲物袒<lb/>
割辟雍之上尊養三老五更饗射禮畢帝正坐自講冠<lb/>
帶縉紳之人圜橋門而觀聴者蓋億萬計<hi>儒林傳序</hi>
永平二年時中興三十餘年東平王蒼以為天下化平<lb/>
宜興禮樂乃與公卿共議定南北郊冠冕車服制度<hi>東平</hi>
<hi>王傳</hi>
曹褒少篤志有大度結髪傳父業尤好禮事常感朝廷<lb/>
<pb n="KR2m0007_WYG_003-6b"/>
制度未備慕叔孫通漢禮儀晝夜研精沈吟專思召拜<lb/>
博士㑹肅宗欲制定禮樂元和二年下詔曰河圖稱赤<lb/>
九㑹昌十世以光十一以興尚書璇璣鈐曰述堯理世<lb/>
平制禮樂放唐之文予末小子託于數終曷以纉興崇<lb/>
𢎞祖宗仁濟元元帝命驗曰順堯考徳題期立象且三<lb/>
五步驟優劣殊軌况予頑陋無以克堪雖欲從之末由<lb/>
也已每見圖書中心恧焉褒知帝㫖欲有興作乃上疏<lb/>
曰昔者聖人受命而王莫不制禮作樂以著功徳功成<lb/>
<pb n="KR2m0007_WYG_003-7a"/>
作樂化定制禮所以救世俗致休祥為萬姓獲福於皇<lb/>
天者也今皇天降祉嘉瑞並臻制作之符甚於言語宜<lb/>
定文制著成漢禮丕顯祖宗盛徳之美章下太常太常<lb/>
巢堪以為一世大典非褒所定不可許帝知羣僚拘攣<lb/>
難與圖始朝廷禮憲宜時刋立明年復下詔曰朕以不<lb/>
徳膺祖宗𢎞烈乃者鸞鳯仍集麟龍並臻甘露宵降嘉<lb/>
穀滋生赤草之類紀于史官朕夙夜祇畏上無以彰于<lb/>
先功下無以克稱靈物漢遭秦餘禮壊樂崩且因循故<lb/>
<pb n="KR2m0007_WYG_003-7b"/>
事未可觀省有知其説者各盡所能褒省詔歎息謂諸<lb/>
生曰昔奚斯頌魯考甫詠殷夫人臣依義顯君竭忠彰<lb/>
主行之美也當仁不讓吾何辭哉遂復上疏具陳禮樂<lb/>
之本制改之意拜褒侍中從駕南巡既還以事下三公<lb/>
未及奏詔召𤣥武司馬班固問改定禮制之宜固曰京<lb/>
師諸儒多能説禮宜廣招集共議得失帝曰諺言作舍<lb/>
道邊三年不成㑹禮之家名為聚訟互生疑異筆不得<lb/>
下昔堯作大章一夔足矣章和元年正月乃詔褒詣嘉<lb/>
<pb n="KR2m0007_WYG_003-8a"/>
徳門令小黄門持班固所上叔孫通漢儀十二篇勅褒<lb/>
曰此制散略多不合經今宜依禮條正使可施行於南<lb/>
宫東觀盡心集作褒既受命乃次序禮事依準舊典雜<lb/>
以五經䜟記之文撰次天子至於庶人冠婚吉凶終始<lb/>
制度以為百五十篇寫以二尺四寸簡其年十二月奏<lb/>
上帝以衆論難一故但納之不復令有司平奏㑹帝崩<lb/>
和帝即位褒乃作為章句帝遂以新禮二篇冠擢褒監<lb/>
羽林左騎後太尉張酺尚書張敏等奏褒擅制漢禮破<lb/>
<pb n="KR2m0007_WYG_003-8b"/>
亂聖術宜加刑誅帝雖寢其奏而漢禮遂不行褒傳禮<lb/>
記四十九篇教授諸生千餘人慶氏學遂行于世<hi>曹褒傳</hi>
安帝永初中謁者僕射劉珍校書郎劉騊駼著作東觀<lb/>
撰集漢記因定漢家禮儀<hi>張衡傳</hi>
順帝即位尚書令劉光等奏言孝安皇帝聖徳明茂早<lb/>
棄天下陛下正統當奉宗廟而姦臣交讒遂令陛下龍<lb/>
潜藩國羣僚逺近莫不失望天命有常北鄉不永漢徳<lb/>
盛明福祚孔章近臣建䇿左右扶翼内外同心稽合神<lb/>
<pb n="KR2m0007_WYG_003-9a"/>
明陛下踐阼奉遵鴻緒為郊廟主續祖宗無窮之烈上<lb/>
當天心下厭民望而即位倉卒典章多缺請條案禮儀<lb/>
别具奏制曰可<hi>紀</hi>
獻帝建安二年時始遷都於許舊章堙没書記罕存應<lb/>
劭慨然歎息乃綴集所聞著漢官禮儀故事凡朝廷制<lb/>
度百官典式多劭所立<hi>應劭傳</hi>
班固曰世祖受命中興撥亂反正改定京師于土中即<lb/>
位三十年四夷賔服百姓家給政教清明迺營立明堂<lb/>
<pb n="KR2m0007_WYG_003-9b"/>
辟雍顯宗即位躬行其禮宗祀光武皇帝于明堂養三<lb/>
老五更於辟雍威儀既盛美矣然徳化未流洽者禮樂<lb/>
未具羣下無所誦説而庠序尚未設之故也孔子曰辟<lb/>
如為山未成一簣止吾止也今叔孫通所撰禮儀與律<lb/>
令同録藏於理官法家又復不傳漢典寢而不著民臣<lb/>
莫有言者又通沒之後河間獻王采禮樂古事稍稍増<lb/>
輯至五百餘篇今學者不能昭見但推士禮以及天子<lb/>
説義又頗謬異故君臣長幼交接之道寖以不章<hi>前漢禮樂</hi>
<pb n="KR2m0007_WYG_003-10a"/>
<hi>志注云今謂作志時</hi>
范曄論曰漢初天下創定朝制無文叔孫通頗探經禮<lb/>
參酌秦法雖適物觀時有救崩敝然先王之容典蓋多<lb/>
闕文是以賈誼仲舒王吉劉向之徒懐憤歎息所不能<lb/>
已也資文宣之逺圖明懿美而終莫或用故知自燕而<lb/>
觀有不盡矣孝章永言前王明發興作專命禮臣撰定<lb/>
國憲洋洋乎盛徳之事焉而業絶天算議黜異端斯道<lb/>
竟復墜矣夫三王不相襲禮五帝不相沿樂所以咸莖<lb/>
<pb n="KR2m0007_WYG_003-10b"/>
異調中都殊絶况物運遷回情數萬化制則不能隨其<lb/>
流變品度未足定其滋章斯固世主所當損益也且樂<lb/>
非䕫襄而新音代起律謝臯蘇而制令亟易修補舊文<lb/>
獨何猜焉禮云禮云曷其然哉<hi>曹褒傳論</hi>
　　光武即位告天<lb/>
建武元年光武即位于鄗為壇營於鄗之陽祭告天地<lb/>
用元始中郊祭故事六宗羣神皆從未以祖配天地共<lb/>
犢餘牲尚約其文曰皇天上帝后土神祇睠顧降命屬<lb/>
<pb n="KR2m0007_WYG_003-11a"/>
秀黎元為民父母秀不敢當羣下百僚不謀同辭咸曰<lb/>
王莽簒弑竊位秀發憤興義兵破王邑百萬衆於昆陽<lb/>
誅王郎銅馬赤眉青犢賊平定天下海内䝉恩上當天<lb/>
心下為元元所歸䜟記曰劉秀發兵捕不道卯金修徳<lb/>
為天子秀猶固辭至于再至于三羣下曰皇天大命不<lb/>
可稽留敢不敬承<hi>志</hi>
　　郊祀<lb/>
建武二年正月初制郊兆於雒陽城南七里依鄗采元<lb/>
<pb n="KR2m0007_WYG_003-11b"/>
始中故事為圓壇八陛中又為重壇天地位其上皆南<lb/>
鄉西上其外壇上為五帝位青帝位在甲寅之地赤帝<lb/>
位在丙巳之地黄帝位在丁未之地白帝位在庚申之<lb/>
地黒帝位在壬亥之地其外為壝重營皆紫以像紫宫<lb/>
有四通道以為門日月在中營内南道日在東月在西<lb/>
北斗在北道之西皆别位不在羣神列中八陛陛五十<lb/>
八醊合四百六十四醊五帝陛郭帝七十二醊合三百<lb/>
六十醊中營四門門五十四神合二百一十六神外營<lb/>
<pb n="KR2m0007_WYG_003-12a"/>
四門門百八神合四百三十二神皆背營内鄉中營四<lb/>
門門封神四外營四門門封神四合三十二神凡千五<lb/>
百一十四神營即壝也封封土築也背中營神五星也<lb/>
及中宫宿五官神及五嶽之屬也背外營神二十八宿<lb/>
外宫星雷公先農風伯雨師四海四瀆名山大川之屬<lb/>
也至七年五月詔三公曰漢當郊堯其與卿大夫博士<lb/>
議時侍御史杜林上疏以為漢起不因縁堯與殷周異<lb/>
宜而舊制以髙帝配方軍師在外且可如元年郊祀故<lb/>
<pb n="KR2m0007_WYG_003-12b"/>
事上從之語在林傳隴蜀平後乃増廣郊祀髙帝配食<lb/>
位在中壇上西面北上天地髙帝黄帝各用犢一頭青<lb/>
帝赤帝共用犢一頭白帝黒帝共用犢一頭凡用犢六<lb/>
頭日月北斗共用牛一頭四營羣神共用牛四頭凡用<lb/>
牛五頭凡樂奏青陽朱明西皓𤣥㝠及雲翹育命舞中<lb/>
營四門門用席十八枚外營四門門用席三十六枚凡<lb/>
用席二百一十六枚皆莞簟率一席三神日月北斗無<lb/>
陛郭醊既送神燌俎實於壇南已地<hi>志</hi>
<pb n="KR2m0007_WYG_003-13a"/>
　臣天麟按三代祭祀之禮至秦泯絶無餘漢興之初<lb/>
　君子固望其復古矣而考之於史有可憾者自髙祖<lb/>
　因秦四畤立黒帝祠而雍五畤之祠始具至文帝十<lb/>
　五年始行親郊之禮又用新垣平言立渭陽五帝廟<lb/>
　亦親郊拜焉及平以詐誅乃不復親祠而使有司以<lb/>
　時致禮其後武帝又立后土祠于汾隂立泰一祠于<lb/>
　甘泉於是甘泉泰一汾隂后土與雍五畤之祠間歳<lb/>
　迭舉而莫有議其非者成帝即位丞相匡衡御史大<lb/>
<pb n="KR2m0007_WYG_003-13b"/>
　夫張譚奏言周文武郊於豐鄗成王郊於雒邑天隨<lb/>
　王者之居而嚮之甘泉泰畤河東后土之祠宜可徙<lb/>
　置長安議者王商師丹翟方進等亦以為聖王祭天<lb/>
　地必於國郊甘泉河東之祠非神靈所饗天子從之<lb/>
　於是始定長安南北郊建始二年合祭天地而甘泉<lb/>
　汾隂五畤陳寳諸祠皆罷焉其後惑於禍福或復或<lb/>
　罷迄於元始而王莽復奏宜如建始時復南北郊如<lb/>
　故莽又頗改其祭禮謂周禮祀天地之樂有别有合<lb/>
<pb n="KR2m0007_WYG_003-14a"/>
　故以正月上辛若丁天子親合祀天地于南郊而以<lb/>
　冬夏日至使有司别祀天地于南北郊平帝雖可其<lb/>
　奏而不及躬行其禮世祖中興制兆於洛陽城南頗<lb/>
　采元始故事凡配食之位壇營之次神示之兆牲犢<lb/>
　之數秩然有序其亦幾於古矣然中元之初又營北<lb/>
　郊于雒城之北而别祀地祇焉則是天地之祠復析<lb/>
　為二也且五嶽四海四瀆名山大川之神既已列叙<lb/>
　于南郊矣今北郊又復奉祀禮煩則亂事神則難其<lb/>
<pb n="KR2m0007_WYG_003-14b"/>
　斯之謂歟班固作郊祀志而備載元始之制亦可見<lb/>
　其不以人廢言也<lb/>
　　封禪<lb/>
建武三十年張純等上言上即位三十年宜封禪曰自<lb/>
古受命而帝治世之隆必有封禪以告成功焉樂動聲<lb/>
儀曰以雅治人風成於頌有周之盛成康之間郊配封<lb/>
禪皆可見也書曰嵗二月東巡狩至于岱宗柴則封禪<lb/>
之義也臣伏見陛下受中興之命平海内之亂修復祖<lb/>
<pb n="KR2m0007_WYG_003-15a"/>
宗撫存萬姓天下曠然咸䝉更生恩徳雲行恵澤雨施<lb/>
黎元安寧夷狄慕義詩云受天之祜四方來賀今攝提<lb/>
之嵗蒼龍甲寅徳在東宫宜及嘉時遵唐帝之典繼孝<lb/>
武之業以二月東巡狩封于岱宗明中興勒功勲復祖<lb/>
統報天神禪梁父祀地祇傳祚子孫萬世之基也詔曰<lb/>
即位三十年百姓怨氣滿腹吾誰欺欺天乎曽謂太山<lb/>
不如林放何事汙七十二代之編録桓公欲封管仲非<lb/>
之若郡縣逺遣吏上壽盛稱虛美必髠兼令屯田從此<lb/>
<pb n="KR2m0007_WYG_003-15b"/>
羣臣不敢復言三月上幸魯過太山告太守以上過故<lb/>
承詔祭泰山及梁父時虎賁中郎將梁松等議記曰齊<lb/>
將有事泰山先有事配林蓋諸侯之禮也河嶽視公侯<lb/>
王者祭焉宜無即事之漸不祭配林三十二年正月上<lb/>
齋夜讀河圖㑹昌符曰赤劉之九㑹命岱宗不慎克用<lb/>
何益於承誠善用之姦偽不萌感此文乃詔松等復案<lb/>
索河雒䜟文言九世封禪事者松等列奏乃許焉初孝<lb/>
武帝欲求神仙以扶方者言黄帝由封禪而後仙於是<lb/>
<pb n="KR2m0007_WYG_003-16a"/>
欲封禪封禪不常時人莫知元封元年上以方士言作<lb/>
封禪器以示羣儒多言不合於古於是罷諸儒不用三<lb/>
月上東上泰山乃上石立之泰山顛遂東巡海上求僊<lb/>
人無所見而還四月封泰山恐所施用非是乃秘其事<lb/>
語在漢書郊祀志上許梁松等奏乃求元封時封禪故<lb/>
事議封禪所施用有司奏當用方石再累置壇中皆方<lb/>
五尺厚一尺用玉牒書藏方石牒厚五寸長尺三寸廣<lb/>
五寸有玉檢又用石檢十枚列於石傍東西各三南北<lb/>
<pb n="KR2m0007_WYG_003-16b"/>
各二皆長三尺廣一尺厚七寸檢中刻三處深四寸方<lb/>
五寸有蓋檢用金縷五周以水銀和金以為泥玉璽一<lb/>
方寸二分一枚方五寸石四角又有距石皆再累枚長<lb/>
一丈厚一尺廣二尺皆在圓壇上其下用距石十八枚<lb/>
皆髙三尺厚一尺廣二尺如小碑環壇立之去壇三步<lb/>
距石下皆有石跗入地四尺又用石碑髙九尺廣三尺<lb/>
五寸厚尺二寸立壇丙地去壇三丈以上以刻書上以<lb/>
用石功難又欲及二月封故詔松欲因故封石空檢更<lb/>
<pb n="KR2m0007_WYG_003-17a"/>
加封而已松上疏争之以為登封之禮告功皇天垂後<lb/>
無窮以為萬民也承天之敬尤宜章明奉圖書之瑞尤<lb/>
宜顯著今因舊封竄寄玉牒故石下恐非重命之義受<lb/>
命中興宜當特異以明天意遂使泰山郡及魯趣石工<lb/>
宜取全青石無必五色時以印工不能刻玉牒欲用漆<lb/>
書之㑹求得能刻玉者遂書書秘刻方石中命容玉牒<lb/>
二月上至奉髙遣侍御史與蘭臺令史將工先上山刻<lb/>
石文曰維建武三十有二年二月皇帝東巡狩至于岱<lb/>
<pb n="KR2m0007_WYG_003-17b"/>
宗柴望秩於山川班于羣神遂覲東后從臣太尉熹行<lb/>
司徒事特進髙宻侯禹等漢賔二王之後在位孔子之<lb/>
後褒成侯序在東后蕃王十二咸來助祭河圖赤伏符<lb/>
曰劉秀發兵捕不道四夷雲集龍鬭野四七之際火為<lb/>
主河圖㑹昌符曰赤帝九世巡省得中治平則封誠合<lb/>
帝道孔矩則天文靈出地祇瑞興帝劉之九㑹命岱宗<lb/>
誠善用之姦偽不萌赤漢徳興九世㑹昌巡岱皆當天<lb/>
地扶九崇經之常漢大興之道在九世之王封于泰山<lb/>
<pb n="KR2m0007_WYG_003-18a"/>
刻石著紀禪于梁父退省考五河圖合古篇曰帝劉之<lb/>
秀九名之世帝行徳封刻政河圖提劉子曰九世之帝<lb/>
方明聖持衡拒九州平天下子雒書甄曜度曰赤三徳<lb/>
昌九世㑹修符合帝際勉刻封孝經鉤命决曰予誰行<lb/>
赤劉用帝三建孝九㑹修專兹竭行封岱青河雒命后<lb/>
經䜟所傳昔在帝堯聰明宻㣲遜與舜庶後裔握機王<lb/>
莽以舅后之家三司鼎足冢宰之權勢依託周公霍光<lb/>
輔幼歸政之義遂以簒叛僣號自立宗廟隳壊社稷䘮<lb/>
<pb n="KR2m0007_WYG_003-18b"/>
亡不得血食十有八年揚徐青三州首亂兵革横行延<lb/>
及荆州豪傑并兼百里屯聚徃徃僣號北夷作冦千里<lb/>
無煙無雞鳴狗吠之聲皇天睠顧皇帝以匹庶受命中<lb/>
興年二十八載興兵起是以中次誅討十有餘年罪人<lb/>
則斯得黎庶得居爾田安爾宅書同文車同軌人同倫<lb/>
舟輿所通人迹所至靡不貢職建明堂立辟雍起靈臺<lb/>
設庠序同律度量衡修五禮五玉三帛二牲一死贄吏<lb/>
各修職復于舊典在位三十有二年年六十二乾乾日<lb/>
<pb n="KR2m0007_WYG_003-19a"/>
昃不敢荒寧涉危歴險親巡黎元恭肅神祇恵恤耆老<lb/>
理庶遵古聰允明恕皇帝唯慎河圖洛書正文是月辛<lb/>
卯柴登封泰山甲午禪于梁隂以承靈瑞以為兆民永<lb/>
兹一宇垂于後昆百僚從臣郡守師尹咸䝉祉福永永<lb/>
無極秦相李斯燔詩書樂崩禮壊建武元年已前文書<lb/>
散亡舊典不具不能明經文以章句細㣲相況八十一<lb/>
卷明者為驗又其十卷皆不昭晳子貢欲去告朔之餼<lb/>
羊子曰賜也爾愛其羊我愛其禮後有聖人正失誤刻<lb/>
<pb n="KR2m0007_WYG_003-19b"/>
石記二十二日辛卯晨燎祭天於泰山下南方羣神皆<lb/>
從用樂如南郊諸王王者後二公孔子後褒成君皆助<lb/>
祭位事也事畢將升封或曰泰山雖已從食於柴祭今<lb/>
親升告功宜有禮祭於是使謁者以一特牲於常祠泰<lb/>
山處告祠泰山如親耕貙劉先祠先農先虞故事至食<lb/>
時御輦升山日中後到山更衣早晡時即位于壇北面<lb/>
羣臣以次陳後西上畢位升壇尚書令奉玉牒檢皇帝<lb/>
以寸二分璽親封之訖太常命人發壇上石尚書令藏<lb/>
<pb n="KR2m0007_WYG_003-20a"/>
玉牒已復石覆訖尚書令以五寸印封石檢事畢皇帝<lb/>
再拜羣臣稱萬嵗命人立所刻石碑乃復道下二十五<lb/>
日甲午禪祭地于梁隂以髙后配山川羣神從如元始<lb/>
中北郊故事四月己卯大赦天下以建武三十二年為<lb/>
建武中元元年復博奉髙嬴勿出元年租芻藁以吉日<lb/>
刻玉牒書函藏金匱璽印封之乙酉使太尉行事以特<lb/>
告至髙廟太尉奉匱以告髙廟藏于廟室西壁石室髙<lb/>
主室之下<hi>張純傳及祭祀志</hi>
<pb n="KR2m0007_WYG_003-20b"/>
范曄論曰嘗聞儒言三皇無文結繩以治自五帝始有<lb/>
書契至於三王俗化彫文詐偽漸興始有印璽以檢姦<lb/>
萌然而未有金玉銀銅之器也自上皇以來封泰山者<lb/>
至周七十二代封者謂封土為壇柴祭告天代興成功<lb/>
也禮記所謂因名山升中于天者也易姓則改封者著<lb/>
一代之始明不相襲也繼世之王巡狩則修封以祭而<lb/>
已自秦始皇孝武帝封泰山本由好僊信方士之言造<lb/>
為石檢印封之事也所聞如此雖誠天道難可度知然<lb/>
<pb n="KR2m0007_WYG_003-21a"/>
其大較猶有本要天道質誠約而不費者也故牲有犢<lb/>
器用陶匏殆將無事於檢封之間而樂難攻之石也且<lb/>
唯封為改代故曰岱宗夏康周宣由廢復興不聞改封<lb/>
世祖欲因孝武故封實繼祖宗之道也而梁松固争以<lb/>
為必改乃當夫既封之後未有福而松卒被誅死雖罪<lb/>
由身蓋亦誣神之咎也且帝王所以能大顯于後者實<lb/>
在其徳加於民不聞其在封矣<hi>祭祀志</hi>
　臣天麟按虞書載舜巡狩岱宗柴望告祭蓋所以尊<lb/>
<pb n="KR2m0007_WYG_003-21b"/>
　天而懐柔百神初未始有檢玉泥金之事也後世學<lb/>
　禮者失其傳於是封禪之説興焉管仲答齊桓公以<lb/>
　為古封禪者七十二家皆受命然後得封禪其説既<lb/>
　已不經至秦皇漢武夸張治功為衒世耀俗之舉然<lb/>
　卒無補於治道光武中興初以大義却羣臣之請似<lb/>
　稍知義禮者然卒惑於䜟緯之文張純梁松又從而<lb/>
　附㑹之固不逃於識者之譏矣然武帝始與羣臣議<lb/>
　封禪皆以禮典曠絶莫知其儀體乃盡罷諸儒弗用<lb/>
<pb n="KR2m0007_WYG_003-22a"/>
　而率意行之不過如郊祠太一之禮及建武親升告<lb/>
　功又特講求元封故事則知二君雖修舉曠典而威<lb/>
　儀文物實出於私意之所裁定未嘗稽合於古聖之<lb/>
　典是以言禮者無取焉<lb/>
　<lb/>
　<lb/>
　<lb/>
　<lb/>
<pb n="KR2m0007_WYG_003-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢㑹要卷三<lb/>
</p>
<p>
</p>
  </div>
<div>
<head>東漢㑹要卷四</head> <lb/>
    <p>
<pb n="KR2m0007_WYG_004-1a"/>
欽定四庫全書<lb/>
　東漢㑹要卷四<lb/>
　　　　　　　　　　　　宋　徐天麟　撰<lb/>
　禮二<hi>吉禮</hi>
　　北郊<lb/>
光武中元元年初營北郊在雒陽城北四里為方壇四<lb/>
陛明年正月辛未郊别祀地祗位南面西上髙皇后配<lb/>
西面北上皆在壇上地理羣神從食皆在壇下如元始<lb/>
<pb n="KR2m0007_WYG_004-1b"/>
中故事中嶽在未四嶽各在其方孟辰之地中營内海<lb/>
在東四瀆河西濟北淮東江南它山川各如其方皆在<lb/>
外營内四陛醊及中外營門封神如南郊地祗髙后用<lb/>
犢各一頭五嶽共牛一頭海四瀆共牛一頭羣神共牛<lb/>
二頭奏樂亦如南郊既送神瘞爼實於壇北<hi>祭祀志</hi>
　　明堂　辟雍　靈臺<lb/>
光武中元元年初營明堂辟雍靈臺未用事明帝即位<lb/>
永平二年正月辛未初祀五帝於明堂光武帝配五帝<lb/>
<pb n="KR2m0007_WYG_004-2a"/>
坐位堂上各處其方黄帝在未皆如南郊之位光武帝<lb/>
位在青陽之南少退西面牲各一犢帝及公卿列侯始<lb/>
服冠冕衣裳玉佩絇屨以行事奏樂如南郊禮畢登靈<lb/>
臺使尚書令持節詔驃騎將軍三公曰今令月吉日宗<lb/>
祀光武皇帝於明堂以配五帝禮備法物樂和八音詠<lb/>
祉福舞功徳其班時令勅羣后事畢升靈臺望元氣吹<lb/>
時律觀物變羣僚藩輔宗室子孫衆郡奉計百蠻貢職<lb/>
烏桓濊貊咸来助祭單于侍子骨都侯亦皆陪位斯固<lb/>
<pb n="KR2m0007_WYG_004-2b"/>
聖祖功徳之所致也朕以闇陋奉承大業親執圭璧恭<lb/>
祀天地仰惟先帝受命中興撥亂反正以寧天下封泰<lb/>
山建明堂立辟雍起靈臺恢宏大道被之八極而嗣子<lb/>
無成康之質羣臣無吕旦之謀盥洗進爵踧踖惟慙素<lb/>
性頑鄙臨事益懼其令天下自殊死以下皆赦除之百<lb/>
僚師尹其勉修厥職順行時令敬若昊天以綏兆人三<lb/>
月臨辟雍初行大射禮<hi>祭祀志及本紀</hi>
永平八年臨辟雍養三老五更<lb/>
<pb n="KR2m0007_WYG_004-3a"/>
章帝建初三年正月宗祀明堂禮畢登靈臺望雲物<lb/>
元和二年二月幸泰山柴告岱宗進幸奉高壬申宗祀<lb/>
五帝於汶上明堂<hi>本紀詳見雜祭祀條</hi>
和帝永元五年祀五帝於明堂遂登靈臺望雲物<lb/>
永元十四年臨辟雍饗射<lb/>
順帝陽嘉元年臨辟雍饗射<lb/>
二年十月行禮辟雍奏應鍾始復黄鍾作樂器随月律<lb/>
永和元年宗祀明堂登靈臺改元大赦<lb/>
<pb n="KR2m0007_WYG_004-3b"/>
漢安元年正月癸巳宗祀明堂大赦改元<lb/>
靈帝熹平六年十月帝臨辟雍<hi>並紀</hi>
明堂及靈臺令各一人掌守明堂靈臺掌候日月星氣<lb/>
皆屬太史<hi>百官志</hi>
　　宗廟<lb/>
光武帝建武二年正月立高廟於雒陽四時祫祀高祖<lb/>
爲太祖文帝爲太宗武帝爲世宗如舊餘帝四時春以<lb/>
正月夏以四月秋以七月冬以十月及臘一嵗五祀三<lb/>
<pb n="KR2m0007_WYG_004-4a"/>
年正月立親廟雒陽祀父南頓君以上至舂陵節侯時<lb/>
冦賊未夷方務征伐祀儀未設至十九年盜賊討除戎<lb/>
事差息於是五官中郎將張純與太僕朱浮奏言禮爲<lb/>
人後者則爲之子既事大宗<hi>大宗謂元帝</hi>則降其私親今禘<lb/>
祫高廟陳序昭穆而舂陵四世君臣並列以卑厠尊不<lb/>
合禮意昔高帝以自受命不由太上宣帝以孫後祖不<lb/>
敢私親故爲父立廟獨羣臣侍祠臣愚謂宜除今親廟<lb/>
以則二帝舊典願下有司博採其議詔下公卿大司徒<lb/>
<pb n="KR2m0007_WYG_004-4b"/>
戴渉大司空竇融議宜以宣元成哀平五帝四世代今<lb/>
親廟宣元皇帝尊爲祖父可親奉祠成帝以下有司行<lb/>
事别爲南頓君立皇考廟其祭上至舂陵節侯羣臣奉<lb/>
祠以明尊尊之敬親親之恩時議有異不著上可渉等<lb/>
議詔曰以宗廟處所未定且祫祭高廟其成哀平且祠<lb/>
祭長安故高廟其南陽舂陵嵗時各且因故園廟祭祀<lb/>
園廟去太守治所遠者在所令長行太守事侍祠惟孝<lb/>
宣帝有功徳其上尊號曰中宗於是雒陽高廟四時加<lb/>
<pb n="KR2m0007_WYG_004-5a"/>
祭孝宣孝元凢五帝其西廟成哀平三帝主四時祭於<lb/>
故高廟東廟京兆尹侍祠冠衣車服如太常祠陵廟之<lb/>
禮南頓君以上至節侯皆就園廟南頓君稱皇考廟鉅<lb/>
鹿都尉稱皇祖考廟欎林太守稱皇曾祖考廟節侯稱<lb/>
皇髙祖考廟在所郡縣侍祠<hi>張純傳及祭祀志</hi>
光武皇帝崩明帝即位以光武帝撥亂中興更為起廟<lb/>
號曰世祖廟以元帝於光武為穆故雖非宗不毁也後<lb/>
遂為常<hi>祭祀志</hi>
<pb n="KR2m0007_WYG_004-5b"/>
明帝永平三年十月蒸祭光武廟初奏文始五行武徳<lb/>
之舞<hi>詳見樂類</hi>
明帝臨終遺詔遵儉無起寝廟藏主於光烈皇后更衣<lb/>
别室<hi>志云光武廟更衣</hi>孝章即位有司奏言孝明皇帝聖徳淳<lb/>
茂功烈光於四海仁風行於千載而深執謙謙無起寝<lb/>
廟掃地而祭除日祀之法省送終之禮遂藏主於光烈<lb/>
皇后更衣别室臣以為更衣在中門之外處所殊别宜<lb/>
尊廟曰顯宗其四時禘祫於光武之堂間祀悉還更衣<lb/>
<pb n="KR2m0007_WYG_004-6a"/>
共進武徳之舞如孝文皇帝祫祭髙廟故事制曰可<hi>紀</hi>
章帝臨崩遺詔無起寝廟廟如先帝故事和帝即位不<lb/>
敢違上尊號曰肅宗後帝承尊皆藏主於世祖廟積多<lb/>
無别是後顯宗但為陵寝之號永元中和帝追尊其母<lb/>
梁貴人曰恭懐皇后陵以竇后配食章帝恭懐皇后别<lb/>
就陵寝祭之初有司奏言孝章皇帝崇宏鴻業徳化普<lb/>
洽垂意黎民留念稼穡文加殊俗武暢方表界惟人面<lb/>
無思不服巍巍蕩蕩莫與比隆周頌曰於穆清廟肅雍<lb/>
<pb n="KR2m0007_WYG_004-6b"/>
顯相請上尊廟曰肅宗共進武徳之舞制曰可<hi>本紀及祭祀志</hi>
和帝崩廟號穆宗<hi>本紀</hi>
殤帝生三百餘日而崩鄧太后以尚嬰孩故不列於廟<lb/>
就陵寝祭之而已<hi>祭祀志</hi>
安帝以清河孝王子即位建光元年追尊其祖母宋貴<lb/>
人曰敬隠后陵曰敬北陵亦就陵寝祭太常領如西陵<lb/>
追尊父清河孝王曰孝徳皇母曰孝徳后清河嗣王奉<lb/>
祭而已<hi>祭祀志</hi>
<pb n="KR2m0007_WYG_004-7a"/>
安帝以䜛害大臣廢太子及崩無上宗之奏後以自建<lb/>
武以來無毁者故遂常祭因以其陵寝之號而稱恭宗<lb/>
<hi>祭祀志</hi>
順帝即位追尊其母曰恭愍后陵曰恭北陵就陵寢祭<lb/>
如敬北陵<hi>祭祀志</hi>
順帝崩有司奏言孝順皇帝𢎞秉聖哲龍興統業稽乾<lb/>
則古欽奉鴻烈寛裕晏晏宣恩以極躬自菲薄以崇𤣥<lb/>
黙遺詔貽約顧念萬國衣無製新玩好不飾塋陵損狹<lb/>
<pb n="KR2m0007_WYG_004-7b"/>
不起寝廟遵履前制敬勅慎終有始有卒孝經曰愛敬<lb/>
盡於事親而徳教加於百姓詩云敬慎威儀惟民之則<lb/>
臣請上尊號曰敬宗廟天子世世獻奉藏主祫祭進武<lb/>
徳之舞如祖宗故事露布奏可<hi>東觀記</hi>
沖帝質帝皆小崩梁太后以殤帝故事就陵寝祭凡祠<lb/>
廟訖三公分祭之<hi>祭祀志</hi>
桓帝以河間孝王孫蠡吾侯即位亦追尊祖考王國奉<lb/>
祀<hi>八王傳</hi>
<pb n="KR2m0007_WYG_004-8a"/>
桓帝崩上尊號曰威宗無嗣靈帝以河間孝王曽孫解<lb/>
犢侯即位亦追尊祖考<hi>祭祀志</hi>
靈帝時京都四時所祭髙廟五主世祖廟七主少帝三<lb/>
陵追尊后三陵凡牲用十八太牢皆有副倅故髙廟三<lb/>
主親毁之後亦但殷祭之嵗奉祠<hi>决疑要注曰毁廟主藏廟外户之外西牖</hi>
<hi>之中有石函名曰宗祐函中有笥以盛主親畫則廟毁毁廟之主藏於始祖之廟一世為祧祧猶四時祭之二</hi>
<hi>世為壇三世為墠四世為鬼祫乃祭之有禱亦祭之並志</hi>
初平中蔡邕等以和帝以下功徳無殊而有過差不應<lb/>
<pb n="KR2m0007_WYG_004-8b"/>
為宗及餘非宗者追尊三后皆奏毁之四時所祭髙廟<lb/>
一祖二宗及近帝四凡七帝古不墓祭漢諸陵皆有園<lb/>
寝承秦所為也說者以古宗廟前廟後寝以象人之居<lb/>
前有朝後有寝也月令先薦寝廟詩寝廟奕奕言相通<lb/>
也廟以藏主四時祭寝有衣冠几杖象生之具以薦新<lb/>
物秦始出寝起於墓側漢因不改故陵上稱寝殿起居<lb/>
衣服象生人之具古寝之意也<hi>志</hi>
梁太后臨朝以殤帝㓜崩廟次宜在順帝下太常馬訪<lb/>
<pb n="KR2m0007_WYG_004-9a"/>
奏宜如詔書諫議大夫吕勃以為應依昭穆之序先殤<lb/>
帝後順帝詔下公卿大鴻臚周舉議曰春秋魯閔公無<lb/>
子庻兄僖公代立其子文公遂躋僖公於閔上孔子譏<lb/>
之書曰有事於太廟躋僖公傳曰逆祀也及定公正其<lb/>
序經曰從祀先公為萬世法也今殤帝在先於秩為父<lb/>
順帝在後於親為子先後之義不可改昭穆之序不可<lb/>
亂吕勃議是也太后從之遂下詔曰孝殤皇帝雖不永<lb/>
休祚而即位踰年君臣禮成孝安皇帝承襲統業而前世<lb/>
<pb n="KR2m0007_WYG_004-9b"/>
遂令恭陵在康陵上先後相踰失其次序非所以奉宗<lb/>
廟之重垂無窮之制昔定公追正順祀春秋善之其令<lb/>
恭陵次康陵憲陵次恭陵以序親秩為萬世法<hi>周舉傳及本紀</hi>
獻帝元初二年有司奏議宗廟迭毁左中郎将蔡邕議<lb/>
曰漢承秦滅學之後宗廟之制不用周禮毎帝即世輙<lb/>
立一廟不止於七不列昭穆不定迭毁孝元帝時丞相<lb/>
匡衡御史大夫貢禹始建大議請依典禮孝文孝武孝<lb/>
宣皆以功徳茂盛為宗不毁孝宣尊崇孝武廟稱世宗<lb/>
<pb n="KR2m0007_WYG_004-10a"/>
中正大臣夏侯勝猶執異議不應為宗至孝成皇帝議<lb/>
猶不定太僕王舜中壘校尉劉歆據經傳義處不可毁<lb/>
上從其議古人據正重順不敢私其君父如此其至也<lb/>
後遭王莽之亂光武皇帝受命中興廟稱世祖孝明皇<lb/>
帝政參文宣廟稱顯宗孝章皇帝至孝烝烝仁恩博大<lb/>
廟稱肅宗皆方前世得禮之宜自此以下政事多釁權<lb/>
移臣下嗣帝殷勤各欲褒崇至親而臣下懦弱莫敢執<lb/>
夏侯之直今聖朝遵古復禮以求厥中誠合事冝孝元<lb/>
<pb n="KR2m0007_WYG_004-10b"/>
皇帝世在第八光武皇帝世在第九故以元帝為考廟<lb/>
尊而奉之孝明遵述亦不敢毁孝和以下穆宗威宗之<lb/>
號皆宜省去五年而再殷祭祫食於太祖以遵先典議<lb/>
遂施行<hi>袁紀及志注</hi>
　臣天麟按古者天子七廟三昭三穆與太祖之廟而<lb/>
　七其制則外為都宫太祖在北三昭三穆以次而南<lb/>
　周以后稷始封文武受命而王是以三廟不毁與親<lb/>
　廟四而七非有后稷始封文武受命之功者皆當五<lb/>
<pb n="KR2m0007_WYG_004-11a"/>
　廟而迭毁親親之殺示有終也西都草創禮制缺畧<lb/>
　諸帝之廟各自居陵旁立之其都宫之制昭穆之位<lb/>
　不復如古然猶不失獨専一廟之尊也郡國之立祖<lb/>
　宗廟京師之立原廟雖背經違古然猶幸罷廢於中<lb/>
　世之後也元帝時貢禹建迭毁之議韋𤣥成匡衡劉<lb/>
　歆等考据明白本末具在世祖中興固望其一正典<lb/>
　禮以合先王七廟之制考之於史建武所立親廟四<lb/>
　言者首議其非永平所立世祖廟又與髙廟異處無<lb/>
<pb n="KR2m0007_WYG_004-11b"/>
　復昭穆之序明帝臨終遺詔藏主於光烈皇后更衣<lb/>
　别室章帝而下莫敢或違徒務為抑損之私而不知<lb/>
　禮義之正末年遂至髙廟五主世祖廟七主其瀆亂<lb/>
　不經未有如是之甚者噫東都儒者如張純朱浮曹<lb/>
　褒鄭𤣥之儔皆號稱明習典禮而獨不能復古人七<lb/>
　廟之制魏晋循之遂不能革而先王宗廟之禮始盡<lb/>
　廢矣惜哉<lb/>
　　禘祫<lb/>
<pb n="KR2m0007_WYG_004-12a"/>
建武十八年光武幸長安詔太常行禘禮於髙廟序昭<lb/>
穆父為昭南向子為穆北向二十六年有詔問張純禘<lb/>
祫之禮不施行㡬年宜據經典詳為其制純奏禮三年<lb/>
一祫五年一禘春秋傳曰大禘者何合祭也毁廟之主<lb/>
陳於太祖未毁廟之主皆升合食太祖五年再殷祭漢<lb/>
舊制三年一祫毁廟主合食髙廟存廟主未嘗合祭元<lb/>
始五年諸王公列侯廟㑹始為禘祭又建武十八年親<lb/>
幸長安亦行此禮禮說三年一閠天氣小備五年再閠<lb/>
<pb n="KR2m0007_WYG_004-12b"/>
天氣大備三年一祫五年一禘父為昭南嚮子為穆北<lb/>
嚮父子不並坐而孫從王父禘之為言諦諦諟昭穆尊<lb/>
卑之義也禘祭以夏四月陽氣在上隂氣在下故正尊<lb/>
卑之義也祫祭以冬十月五榖成熟物備禮成故合聚<lb/>
飲食也斯典之廢於兹八年謂可如禮施行以時定議<lb/>
上難復立廟遂以合祭髙廟為常後以三年冬祫五年<lb/>
夏祫之時但就陳祭毁廟主而已謂之殷太祖東面惠<lb/>
文武元帝為昭景宣帝為穆惠景昭三帝非殷祭時不<lb/>
<pb n="KR2m0007_WYG_004-13a"/>
祭自是禘祫遂定<hi>志及張純傳</hi>
章帝建初七年八月飲酎髙廟禘祭光武皇帝孝明皇<lb/>
帝甲辰詔書云祖考來假明哲之祀予末小子質又菲<lb/>
薄仰惟先帝烝烝之情前修禘祭以盡孝敬朕得識昭<lb/>
穆之序寄逺祖之思今年大禮復舉加以先帝之坐悲<lb/>
傷感懐樂以迎來哀以送往雖祭亡如在而虚空不知<lb/>
所裁庶或饗之豈亡克謹肅雍之臣辟公之相皆助朕<lb/>
之依依今賜公錢四十萬卿半之及百官執事各有差<lb/>
<pb n="KR2m0007_WYG_004-13b"/>
<hi>紀</hi>
　<lb/>
　<lb/>
　<lb/>
　<lb/>
　<lb/>
　<lb/>
　東漢㑹要卷四<lb/>
</p>
<p>
</p>
  </div>
<div>
<head>東漢㑹要卷五</head> <lb/>
    <p>
<pb n="KR2m0007_WYG_005-1a"/>
欽定四庫全書<lb/>
　東漢㑹要卷五<lb/>
　　　　　　　　　　　　宋　徐天麟　撰<lb/>
　禮三<hi>吉禮</hi>
　　社稷<lb/>
建武二年立大社稷於洛陽在宗廟之右方壇無屋有<lb/>
牆門而已二月八月及臘一嵗三祠皆太牢具使有司<lb/>
祠孝經援神契曰社者土地之主也稷者五榖之長也<lb/>
<pb n="KR2m0007_WYG_005-1b"/>
禮記及國語皆謂共工氏之子曰句龍為后土官能平<lb/>
九土故祀以為社烈山氏之子曰柱能植百榖䟽自夏<lb/>
以上祀以為稷至殷以柱久逺而堯時棄為后稷亦植<lb/>
百榖故廢柱祀棄為稷大司農鄭𤣥説古者官有大功<lb/>
則配食其神故句龍配食於社棄配食於稷郡縣置社<lb/>
稷太守令長侍祠牲用羊豕唯州所治有社無稷以其<lb/>
使官古者師行平有載社主不載稷也國家亦有五祀<lb/>
之祭有司掌之其禮簡於社稷云<hi>志注云五祀門户井竈中霤也</hi>
<pb n="KR2m0007_WYG_005-2a"/>
　　靈星<lb/>
漢興八年有言周興而邑立后稷之祀於是髙帝令天<lb/>
下立靈星祠言祠后稷而謂之靈星者以后稷又配食<lb/>
星也舊說星謂天田星也一曰龍左角為天田官主榖<lb/>
祀用壬辰位祠之壬為水辰為龍就其類也牲用太牢<lb/>
縣邑令長侍祠舞者用童男十六人舞者象敎田初為<lb/>
芟除次耕種芸耨驅爵及穫刈舂簸之形象其功也<hi>志古</hi>
<hi>今注曰元和三年初為郡國立稷及祠社靈星禮器</hi>
<pb n="KR2m0007_WYG_005-2b"/>
　　六宗<lb/>
安帝元初六年以尚書歐陽家說謂六宗者在天地四<lb/>
方之中為上下四方之宗以元始故事謂六宗易六子<lb/>
之氣日月雷公風伯山澤者為非是三月庚辰初更立<lb/>
六宗祀於雒陽西北戍亥之地禮比大社也<hi>志</hi>
范曄論曰言天地者莫大於易易無六宗在中之象若<lb/>
信為天地四方所宗是至大也而比大社又為失所難<lb/>
以為誠矣<hi>按光武紀注云平帝元始中謂六宗為易六子之氣水火雷風山澤也光武中興遵而不</hi>
<pb n="KR2m0007_WYG_005-3a"/>
<hi>改至安帝即位初改為天地四方之宗</hi>
　　祠孔子<lb/>
建武五年十月光武幸魯使大司空祠孔子<hi>紀</hi>
明帝永平二年養三老五更於辟雍郡縣行鄉飲酒禮<lb/>
於學校皆祀聖師周公孔子牲以犬<hi>志</hi>
十五年三月幸孔子宅祠仲尼及七十二弟子親御講<lb/>
堂命皇太子諸王說經<hi>紀</hi>
章帝元和二年春帝東巡狩還過魯幸闕里以太牢祠<lb/>
<pb n="KR2m0007_WYG_005-3b"/>
孔子及七十二人作六代之樂大㑹孔氏男子二十以<lb/>
上者六十三人命儒者講論語帝謂孔僖曰今日之㑹<lb/>
於卿宗有光榮乎對曰臣聞明王聖主莫不尊師貴道<lb/>
今陛下親屈萬乗辱臨敝里此乃崇禮先師増輝聖徳<lb/>
至於光榮非所敢承帝笑曰非聖者子孫焉有斯言乎<lb/>
遂拜僖郎中賜褒成侯損及孔氏男女錢帛<hi>孔僖傳</hi>
安帝延光三年幸泰山祀孔子及七十二弟子於闕里<lb/>
自魯相令丞尉及孔氏親屬婦女諸生悉㑹賜褒成侯<lb/>
<pb n="KR2m0007_WYG_005-4a"/>
以下帛各有差<hi>紀</hi>
肅宗賜東平王蒼書曰今魯國孔子廟尚有仲尼車輿<lb/>
冠履明徳盛者先靈逺也<hi>東平王傳西征記曰魯人藏孔子所乗車於廟中是顔路</hi>
<hi>所請者也獻帝時遇火燒之</hi>
鍾離意為魯相出私錢付户曹孔訢修夫子車身入廟<lb/>
拭几席劔履男子張伯除堂下草土中得玉璧七枚伯<lb/>
懐其一以六枚白意意令主簿安置几前孔子敎授堂<lb/>
下牀首有懸甕孔訢曰夫子甕也背有丹書人不敢發<lb/>
<pb n="KR2m0007_WYG_005-4b"/>
意曰夫子聖人所以遺甕欲以垂示後賢因發之中得<lb/>
素書文曰後世修吾書董仲舒䕶吾車拭吾履發吾笥<lb/>
㑹稽鍾離意璧有七張伯藏其一意即召伯問果服焉<lb/>
<hi>鍾離意傳</hi>
　臣天麟按文王世子曰凡學春官釋奠於先聖先師<lb/>
　秋冬亦如之又曰凡始立學者必釋奠於先聖先師<lb/>
　既釁器用幣然後釋菜則知古人建立學校未嘗不<lb/>
　以祀禮為先也髙皇帝雖在倥偬猶能修其祠於過<lb/>
<pb n="KR2m0007_WYG_005-5a"/>
　魯之日武帝興太學而獨未聞釋奠之禮焉明帝行<lb/>
　鄉飲於學校祀聖師周公孔子初似未知所以獨崇<lb/>
　宣聖之意至永平十五年幸孔子宅祠仲尼章帝安<lb/>
　帝皆幸闕里祠孔子作六代之樂則所以崇文重道<lb/>
　者至矣使當時儒士之臣能以古人釋奠之禮而推<lb/>
　廣之則又何以加焉<lb/>
　　高禖<lb/>
仲春之月立髙禖祠於城南祀以特牲<hi>禮儀志盧植云𤣥烏至時隂陽</hi>
<pb n="KR2m0007_WYG_005-5b"/>
<hi>中萬物生於是以三牲請於髙禖居明顯之處故謂之髙因求子故謂之禖以古者有媒氏之官因以為神</hi>
　　飲酎<lb/>
八月飲酎<hi>禮儀志</hi>
章帝建初七年八月飲酎髙廟<hi>紀</hi>
丁孚漢儀曰酎金律文帝所加以正月旦作酒八月成<lb/>
名酎酒因合諸侯助祭貢金<hi>禮儀志</hi>
　　雜祭祀<lb/>
仲秋之月祀老人星於國都南郊老人廟季秋之月祠<lb/>
<pb n="KR2m0007_WYG_005-6a"/>
星於城南壇心星廟<hi>禮儀志</hi>
明帝永平二年十一月遣使者以中牢祠蕭何霍光帝<lb/>
謁陵園過式其墓<hi>紀</hi>
六年十月行幸魯祠東海恭王陵<hi>紀</hi>
十二月還幸陽城遣使者祠中岳<hi>紀</hi>
十年幸南陽祠章陵日北至又祠舊宅<hi>紀</hi>
十五年幸魯祠東海恭王陵至定陶祠定陶恭王陵<hi>紀</hi>
章帝即位元和二年詔曰山川百神應祀者未盡其議<lb/>
<pb n="KR2m0007_WYG_005-6b"/>
増修羣祀宜享祀者二月上東巡狩將至泰山道使使<lb/>
者奉一太牢祀帝堯於濟隂成陽靈臺上至泰山修光<lb/>
武山南壇兆辛未柴祭天地羣神如故事壬申宗祀五<lb/>
帝於孝武所作汶上明堂光武帝配如雒陽明堂祀癸<lb/>
酉更告祀髙祖太宗世宗中宗世祖顯宗於明堂各一<lb/>
太牢卒事遂覲東后饗賜王侯羣臣因行郡國幸魯祠<lb/>
東海恭王及孔子七十二弟子四月還京都庚申告祠<lb/>
髙廟世祖各一特牛又為靈臺十二門作詩各以其月<lb/>
<pb n="KR2m0007_WYG_005-7a"/>
奏之和帝無所増改<hi>志</hi>
殤帝延平元年四月詔罷祀官不在祀典者<hi>本紀注云東觀記曰</hi>
<hi>鄧太后性不好滛祀</hi>
安帝延光三年上東巡狩至泰山柴祭及祠汶上明堂<lb/>
如元和三年故事順帝即位修奉常祀<hi>志</hi>
桓帝即位十八年好神僊事延熹八年初使中常侍之<lb/>
陳國苦縣祠老子九年親祠老子於濯龍文罽為壇飾<lb/>
淳金釦噐設華蓋之座用郊天樂也<hi>志</hi>
<pb n="KR2m0007_WYG_005-7b"/>
延熹八年四月丁巳壊郡國諸房祀<hi>本紀袁紀云壊諸滛祀</hi>
縣邑常以乙未日祠先農於乙地以丙戌日祠風伯於<lb/>
戌地己丑日祠雨師於丑地用羊豕<hi>志</hi>
范曄論曰臧文仲祀爰居而孔子以為不知漢書郊祀<lb/>
志著自秦以來訖於王莽典祀或有未修而爰居之類<lb/>
衆焉世祖中興蠲除非常修復舊祀方之前事邈殊矣<lb/>
　　齋<lb/>
凡齋天地七日宗廟山川五日小祠三日齋日内有汚<lb/>
<pb n="KR2m0007_WYG_005-8a"/>
染解齋副倅行禮先齋一日有汚穢災變齋祀如儀大<lb/>
喪唯天郊越紼而齋地以下皆百日後乃齋如故事<hi>禮儀</hi>
<hi>志</hi>
　　夕牲<lb/>
正月天郊夕牲晝漏未盡十八刻初納夜漏未盡八刻<lb/>
初納進熟獻大祝送旋皆就燎位宰祝舉火燔柴火然<lb/>
天子再拜興有司告事畢也明堂五郊宗廟太社稷六<lb/>
宗夕牲皆以書漏十四刻初納夜漏未盡七刻初納進<lb/>
<pb n="KR2m0007_WYG_005-8b"/>
熟獻送神還有司告事畢六宗燔燎火大然有司告事<lb/>
畢<hi>禮儀志</hi>
　　迎氣<lb/>
迎時氣五郊之兆自永平中以禮䜟及月令有五郊迎<lb/>
氣服色因采元始中故事兆五郊於雒陽四方中兆在<lb/>
未壇皆三尺階無等立春之日迎春於東郊祭青帝勾<lb/>
芒車旗服飾皆青歌青陽八佾舞雲翹之舞及因賜文<lb/>
官太傅司徒以下縑各有差立夏之日迎夏於南郊祭<lb/>
<pb n="KR2m0007_WYG_005-9a"/>
赤帝祝融車旗服飾皆赤歌朱明八佾舞雲翹之舞先<lb/>
立秋十八日迎黄靈於中兆祭黄帝后土車旗服飾皆<lb/>
黄歌朱明八佾舞雲翹育命之舞立秋之日迎秋於西<lb/>
郊祭白帝蓐収車旗服飾皆白歌西皓八佾舞育命之<lb/>
舞立冬之日迎冬於北郊祭黒帝𤣥㝠車旗服飾皆黒<lb/>
歌𤣥𠖇八佾舞育命之舞<hi>按本紀永平二年始迎氣於五郊祭祀志</hi>
章帝建初五年冬以馬防上言始施行月令迎氣樂<hi>詳見</hi>
<hi>樂類</hi>
<pb n="KR2m0007_WYG_005-9b"/>
獻帝建安八年十月公卿初迎冬於北郊<hi>斯禮久廢故曰初</hi>總<lb/>
章始復備八佾之舞<hi>紀</hi>
　　立春<lb/>
立春之日夜漏未盡五刻京師百官皆衣青衣郡國縣<lb/>
道官下至斗食令史皆服青幘立青幡施土牛耕人於<lb/>
門外以示兆民至立夏唯武官不立春之日下寛大書<lb/>
曰制詔三公方春東作敬始慎微動作從之罪非殊死<lb/>
且勿案驗皆須麥秋退貪殘進柔良下當用者如故事<lb/>
<pb n="KR2m0007_WYG_005-10a"/>
<hi>禮儀志</hi>
縣邑常以立春之日皆青幡幘迎春於東郭外令一童<lb/>
男冒青巾衣青衣先在東郭外野中迎春至者自野中<lb/>
出則迎者拜之而還弗祭三時不迎<hi>祭祀志</hi>
　　立夏<lb/>
立夏之日夜漏未盡五刻京都百官皆衣赤至季夏衣<lb/>
黄郊其禮祠特祭竃<lb/>
　　夏至<lb/>
<pb n="KR2m0007_WYG_005-10b"/>
日夏至禁舉大火止炭鼓鑄消石冶皆絶止至立秋如<lb/>
故事是日浚井改水日冬至鑚燧改火云<lb/>
　　黄郊<lb/>
先立秋十八日郊黄帝是日夜漏未盡五刻京都百官<lb/>
皆衣黄至立秋迎氣於黄郊奏黄鍾之宫歌帝臨冕而<lb/>
執干戚舞雲翹育命所以養時訓也<lb/>
　　立秋<lb/>
立秋之日夜漏未盡五刻京都百官皆衣白施皁領縁<lb/>
<pb n="KR2m0007_WYG_005-11a"/>
中衣迎氣於白郊禮畢皆衣絳至立冬<lb/>
　　立冬<lb/>
立冬之日夜漏未盡五刻京都百官皆衣皂迎氣於黒<lb/>
郊禮畢皆衣絳至冬至絶事<lb/>
　　冬至<lb/>
冬至前後君子安身静體百官絶事不聽政擇吉辰而<lb/>
後省事絶事之日夜漏未盡五刻京都百官皆衣絳至<lb/>
立春諸王時變服執事者先後其時皆一日日冬至夏<lb/>
<pb n="KR2m0007_WYG_005-11b"/>
至隂陽晷景長短之極㣲氣之所生也故使八能之士<lb/>
八人或吹黄鍾之律間竽或撞黄鍾之鐘或度晷景權<lb/>
水輕重水一升冬重十三兩或撃黄鍾之磬或鼓黄鍾<lb/>
之瑟軫間九尺二十五絃宫處於中左右為商徴角羽<lb/>
或撃黄鍾之鼓先之三日太史謁之至日夏時四孟冬<lb/>
則四仲其氣至焉先氣至五刻太史令與八能之士即<lb/>
坐於端門左塾大予具樂器夏赤冬黒列前殿之前西上<lb/>
鍾為端守宫設席於器南北面東上正徳席鼓南西面<lb/>
<pb n="KR2m0007_WYG_005-12a"/>
令晷儀東北三刻中黄門持兵引太史令八能之士入<lb/>
自端門就位二刻侍中尚書御史謁者皆陛一刻乗輿<lb/>
親御臨軒安體静居以聽之太史令前當軒溜北面跪<lb/>
舉手曰八能之士以備請行事制曰可太史令稽首曰<lb/>
諾起立少退顧令正徳曰可行事正徳曰諾皆旋復位<lb/>
正徳立命八能士曰以次行事間音以竽八能曰諾五<lb/>
音各三十為闋正徳曰合五音律先唱五音並作二十<lb/>
五闋皆音以竽訖正徳曰八能士各言事八能士各書<lb/>
<pb n="KR2m0007_WYG_005-12b"/>
板言事文曰臣某言今月若干日甲乙日冬至黄鍾之<lb/>
音調君道得孝道褒商臣角民徴事羽物各一板否則<lb/>
召太史令各板書封以皁囊送西陛跪授尚書施當軒<lb/>
北面稽首拜上封事尚書授侍中常侍迎受報聞以小<lb/>
黄門幡麾節度太史令前白禮畢制曰可太史令前稽<lb/>
首曰諾太史令八能士詣大官受賜陛者以次罷日夏<lb/>
至禮亦如之<lb/>
　　合朔<lb/>
<pb n="KR2m0007_WYG_005-13a"/>
毎月朔旦太史上其月厯有司侍郎尚書見讀其令奉<lb/>
行其政朔前後各二日皆牽羊酒至社下以祭日日有<lb/>
變割羊以祠用救日日變執事者冠長冠衣皁單衣絳<lb/>
領袖縁中衣絳袴<graphic n="KR1611" url="https://raw.githubusercontent.com/kanripo/KR-Gaiji/master/images/KR1611.png" mimeType="image/png"/>以行禮如故事<lb/>
　　五供<lb/>
正月上丁祠南郊禮畢次北郊明堂髙廟世祖廟謂之<lb/>
五供<hi>並禮儀志</hi>
　　親耕<lb/>
<pb n="KR2m0007_WYG_005-13b"/>
正月始耕晝漏上水初納執事告祠先農已享耕時有司<lb/>
請行事就耕位天子三公九卿諸侯百官以次耕力田<lb/>
種各耰訖有司告事畢是月令曰郡國守相皆勸民始<lb/>
耕如儀<hi>志</hi>
漢舊儀曰春始耕於藉田官祠先農先農即神農炎帝<lb/>
也祠以一太牢百官皆從大賜三輔二百里孝悌力田<lb/>
三老帛種百榖萬斛為立藉田倉置令丞榖皆以給祭<lb/>
天地宗廟羣神之祀以為粢盛皇帝躬秉耒而耕賀循<lb/>
<pb n="KR2m0007_WYG_005-14a"/>
曰所種之榖黍稷穜稑<hi>志注</hi>
農祥晨正土膏脉起乗鸞輅而駕蒼龍介馭間以剡耜<lb/>
躬三推於天田修帝藉於千畝供帝郊之粢盛以致思<lb/>
於勤已兆人勸於疆場咸懋力以耘耔<hi>東亰賦</hi>
明帝永平四年二月詔曰朕親耕藉田以祈農事<lb/>
十三年二月帝耕於藉田禮畢賜觀者食<lb/>
十五年二月帝耕於下邳<lb/>
章帝元和三年帝耕於懐<hi>並紀</hi>
<pb n="KR2m0007_WYG_005-14b"/>
順帝即位以後不行藉田之禮黄瓊以國之大典不宜<lb/>
久廢上䟽奏曰自古聖帝哲王莫不敬恭明祀増致福<lb/>
祥故必躬郊廟之禮親藉田之勤以先羣萌率勸農功<lb/>
昔周宣王不藉千畝虢文公以為大譏卒有姜戎之難<lb/>
終損中興之名竊見陛下遵稽古之鴻業體䖍肅以應<lb/>
天順時奉元懐柔百神朝夕觸塵埃於道路晝暮聆庶<lb/>
政以卹人雖詩詠成湯之不怠遑書美文王之不暇食<lb/>
誠不能加今廟祀適闋而祈榖絜齊之事近在明日臣<lb/>
<pb n="KR2m0007_WYG_005-15a"/>
恐左右之心不欲屢動聖躬以為親耕之禮可得而廢<lb/>
臣聞先王制典藉田有日司徒咸戒司空除壇先時五<lb/>
日有協風之應王即齋宫饗醴載耒誠重之也自癸巳<lb/>
以来仍西北風甘澤不集寒凉尚結迎春東郊既不躬<lb/>
親先農之禮所宜自勉以迎和氣以致時風易曰君子<lb/>
自强不息斯其道也書奏帝從之<hi>黄瓊傳</hi>
獻帝興平元年帝耕於藉田<hi>紀</hi>
　　親蠶<lb/>
<pb n="KR2m0007_WYG_005-15b"/>
三月皇后帥公卿諸侯夫人蠶祠先蠶以少牢漢舊儀<lb/>
曰春桑生而皇后親桑於苑中於蠶室養蠶千薄以上<lb/>
祠以中牢羊豕今蠶神曰苑窳婦人寓氏公主凡二神<lb/>
羣臣妾從桑還獻於繭觀皆賜從桑者樂皇后自行凡<lb/>
蠶絲絮織室以作祭服祭服者冕服也天地宗廟羣臣<lb/>
五時之服其皇帝得以作縷縫衣得以作巾絮而已置<lb/>
蠶官令丞諸天下官皆詣蠶室亦婦人從事故舊有東<lb/>
西織室作法<hi>志并注</hi>
<pb n="KR2m0007_WYG_005-16a"/>
丁孚漢儀曰皇后出乗鸞輅青羽葢駕駟馬龍旂九旒<lb/>
大將軍妻參乗太僕妻御前鸞旂車皮軒闟㦸雒陽令<lb/>
奉引亦千乗萬騎車府令設鹵簿駕公卿五營校尉司<lb/>
𨽻校尉河南尹妻皆乗其官車帶夫本官綬從其官屬<lb/>
導從皇后置虎賁羽林騎戎頭黄門鼓吹五帝車女騎<lb/>
夾轂執法御史在前後亦有金鉦黄鉞五将導桑於蠶<lb/>
宫手三盆於繭館畢還宫月令曰禁婦人無觀按谷永<lb/>
對稱四月壬子皇后蠶桑之日也則漢桑亦用四月<hi>志注</hi>
<pb n="KR2m0007_WYG_005-16b"/>
　　祓禊<lb/>
三月上已官民皆絜於東流水上洗濯祓除去宿垢疢<lb/>
為大絜絜者言陽氣布暢萬物訖出始絜之矣<hi>謂之禊也</hi>
　　請雨<lb/>
自立春至立夏盡立秋郡國上雨澤若少府郡縣各掃<lb/>
除社稷其旱也公卿官長以次行雩禮求雨閉諸陽衣<lb/>
皂興土龍立土人舞僮二佾七日一變如故事反拘朱<lb/>
索社伐朱鼓禱賽以少牢如禮<lb/>
<pb n="KR2m0007_WYG_005-17a"/>
　　桃印<lb/>
仲夏之月萬物方盛日夏至隂氣萌作恐物不楙其禮<lb/>
以朱索連葷菜彌牟朴蠱鍾以桃印長六寸方三寸五<lb/>
色書文如法以施門户代以所尚為飾夏后氏金行作<lb/>
葦茭言氣交也殷人水徳以螺首謹其閉塞使如螺也<lb/>
周人木徳以桃為更言氣相更也漢兼用之故以五月<lb/>
五日朱索五色印為門户飾以難止惡氣<hi>並志</hi>
　　貙劉<lb/>
<pb n="KR2m0007_WYG_005-17b"/>
立秋之日自郊禮畢始揚威武斬牲於郊東門以薦陵<lb/>
廟其儀乗輿御戎路白馬朱鬛躬執弩射牲牲以鹿麛<lb/>
太宰令謁者各一人載獲車馳駟送陵廟還宫遣使者<lb/>
齎束帛以賜武官武官肄兵習戰陣之儀斬牲之禮名<lb/>
曰貙劉兵官皆肄孫呉法六十四陣名曰乗之<hi>禮儀志</hi>
又祭祀志云立秋之日使謁者以一特牲祭先虞於壇<lb/>
有事天子入囿射牲以祭宗廟名曰貙劉<lb/>
　　臘<hi>祖</hi>
<pb n="KR2m0007_WYG_005-18a"/>
季冬之月星迴嵗終隂陽以交勞農大享臘<hi>禮儀志</hi>
陳咸王莽時與三子悉解官歸鄉里猶用漢家祖臘<hi>漢火</hi>
<hi>行火盛於午故以午日為祖火衰於戌故以戍日為臘也</hi>人問其故曰我先人豈知<lb/>
王氏臘乎<hi>陳寵傳</hi>
何敞曰今賞賚過度臘賜自郎官以上公卿王侯以下<lb/>
至於空竭帑藏損耗國資<hi>何敞傳注云臘賜大將軍三公錢各二十萬牛肉二百斤</hi>
<hi>粳米二百斛特進侯十五萬卿十萬校尉五萬尚書三萬侍中將大夫各二萬千石六百石各七千虎賁羽林</hi>
<hi>郎二人共三千以為祀門户直見漢官儀也</hi>
<pb n="KR2m0007_WYG_005-18b"/>
馬防私贍三輔衣冠臘日遺在洛中者錢各五千越騎<lb/>
校尉光臘用羊三百頭米四百斛肉五千斤<hi>第五倫傳</hi>
荀彧卒獻帝哀惜之祖日為廢燕樂<hi>謂祭祖神之日因為燕樂也共工氏</hi>
<hi>之子好逺逰祀以為祖漢以午日祖荀彧傳</hi>
　　大儺<lb/>
先臘一日大儺謂之逐疫其儀選中黄門子弟年十嵗<lb/>
以上十二以下百二十人為侲子皆赤幘皂製執大鼗<lb/>
方相氏黄金四目䝉熊皮𤣥衣朱裳執戈揚盾十二獸<lb/>
<pb n="KR2m0007_WYG_005-19a"/>
有衣毛角中黄門行之冗從僕射將之以逐惡鬼於禁<lb/>
中夜漏上水朝臣㑹侍中尚書御史謁者虎賁羽林郎<lb/>
將執事皆赤幘陛衛乗輿御前殿黄門令奏曰侲子備<lb/>
請逐疫於是中黄門倡侲子和曰甲作食<graphic n="KR1223" url="https://raw.githubusercontent.com/kanripo/KR-Gaiji/master/images/KR1223.png" mimeType="image/png"/>胇胃食虎雄<lb/>
伯食魅騰簡食不祥攬諸食咎伯竒食夢强梁祖明<lb/>
共食磔死寄生委随食觀錯㫁食巨窮竒騰根共食蠱<lb/>
凡使十二神追惡凶赫女軀拉女幹節解女肉抽女肺<lb/>
腸女不急去後者為糧因作方相與十二獸儛嚾呼周<lb/>
<pb n="KR2m0007_WYG_005-19b"/>
徧前後省三過持炬火送疫出端門門外騶騎傳炬出<lb/>
宫司馬闕門門外五營騎士傳火棄雒水中百官官府<lb/>
各以木面獸能為儺人師訖設桃梗鬱儡葦茭畢執事<lb/>
陛者罷葦㦸桃杖以賜公卿將軍特侯諸侯云<hi>禮儀志</hi>
卒嵗大儺驅除羣癘方相秉鉞巫覡操茢<hi>音列</hi>侲子萬童<lb/>
丹首𤣥製桃弧棘矢所發無臬<hi>音刈</hi>飛礫雨散剛癉以斃<lb/>
煌火馳而星流逐赤疫於四裔然後凌天池絶飛梁捎<lb/>
螭魅斮獝狂斬蜲蛇腦方良囚耕父於清泠溺女魃於<lb/>
<pb n="KR2m0007_WYG_005-20a"/>
神潢殘䕫魖與罔象殪野仲而殱游光八靈為之震慴<lb/>
况鬾<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>與畢方度朔作梗守以鬱壘神荼副焉對操索<lb/>
葦目察區陬司執遺鬼京室謐清罔有不韙<hi>東京賦</hi>
安帝永初三年竇太后以隂陽不和詔减逐疫侲子之<lb/>
半<hi>后紀</hi>
　　土牛<lb/>
十二月立土牛六頭於國都郡縣城外丑地以送大寒<lb/>
<hi>志</hi>
<pb n="KR2m0007_WYG_005-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢㑹要卷五<lb/>
</p>
<p>
</p>
  </div>
<div>
<head>東漢㑹要卷六</head> <lb/>
    <p>
<pb n="KR2m0007_WYG_006-1a"/>
欽定四庫全書<lb/>
　東漢㑹要卷六<lb/>
　　　　　　　　　　　　宋　徐天麟　撰<lb/>
　禮四<hi>嘉禮</hi>
　　行幸<lb/>
光武中元元年行幸長安<hi>紀書行幸不一畧舉為例</hi>
肅宗元和三年行東巡狩<hi>東平王傳</hi>
　臣天麟按前書文紀注云天子車駕所至臣民以為<lb/>
<pb n="KR2m0007_WYG_006-1b"/>
　僥倖此但釋幸之義而未嘗釋行之義也葢兩漢謂<lb/>
　天子乗輿為行故髙紀云行如雒陽至自雒陽如此<lb/>
　類甚多至范史猶間言行幸東平王傳亦云行東巡<lb/>
　狩禮儀志云諸行出入皆鳴鐘作樂葢謂天子出入<lb/>
　也而注家妄引春秋釋疴以為郡守行大夫禮樂其<lb/>
　誤甚矣<lb/>
漢祀令曰天子行有所之出河沈用白馬珪璧各一衣<lb/>
以繒緹五尺祠用脯二束酒六升鹽一升涉渭灞涇洛<lb/>
<pb n="KR2m0007_WYG_006-2a"/>
佗名水如此者沈珪璧各一律在所給祠具及行沈祠<lb/>
佗川水先驅投石少府給珪璧不滿百里者不沈<hi>祭祀志注</hi>
桓帝元嘉元年四月己丑上㣲服幸河南尹梁不疑府<lb/>
是日天大風尚書楊秉諫曰王者至尊出入有常警蹕<lb/>
而行静室而止自非郊廟鸞旗不駕未有私從意志日<lb/>
般遊諸臣之家降亂尊卑等威無别宿衛守空宫璽紱<lb/>
委女妾設有非常之變任章之謀上負先帝下悔靡及<lb/>
臣以薄學充在勸講敢陳其愚<hi>袁紀按楊秉傳作幸梁𦙍家</hi>
<pb n="KR2m0007_WYG_006-2b"/>
　　巡狩<lb/>
世祖建武十七年四月乙卯南巡狩皇太子及右翊公<lb/>
輔楚公英東海公陽濟南公亷東平公蒼從幸潁川進<lb/>
幸葉章陵五月己卯車駕還宫<hi>本紀下同</hi>
十八年二月甲寅西巡狩幸長安三月壬午祠髙廟遂<lb/>
有事于十一陵歴馮翊界進幸蒲坂祠后土夏四月甲<lb/>
戌車駕還宫<lb/>
十九年九月南巡狩壬申幸南陽進幸汝南南頓縣舎<lb/>
<pb n="KR2m0007_WYG_006-3a"/>
置酒㑹賜吏人復南頓田租嵗父老前叩頭言皇考居<lb/>
此日久陛下識知寺舍每來輒加厚恩願賜復十年帝<lb/>
曰天下重器常恐不任日復一日安敢逺期十嵗乎吏<lb/>
人又言陛下實惜之何言謙也帝大笑復増一嵗進幸<lb/>
淮陽二十年二月戊子車駕還宫<lb/>
二十年十月東巡狩甲午幸魯進幸東海楚沛國十二<lb/>
月壬寅車駕還宫<lb/>
三十年二月東巡狩甲午進幸魯濟南閏月癸丑車駕<lb/>
<pb n="KR2m0007_WYG_006-3b"/>
還宫<lb/>
中元元年正月丁卯東巡狩二月己卯幸魯進幸泰山<lb/>
北海王興齊王石朝于東嶽辛卯柴望岱宗登封泰山<lb/>
甲午禪于梁父四月癸酉車駕還宫<lb/>
明帝永平二年十月甲子西巡狩幸長安祠髙廟遂有<lb/>
事于十一陵歴覽館邑㑹郡縣吏勞賜作樂癸卯車駕<lb/>
還宫<lb/>
十年閏月甲午南巡狩幸南陽祠章陵日北至又祠舊<lb/>
<pb n="KR2m0007_WYG_006-4a"/>
宅禮畢召校官弟子作雅樂奏鹿鳴帝自御塤箎和之<lb/>
以娱嘉賓還幸南頓勞饗三老官屬十二月甲午車駕<lb/>
還宫<lb/>
十五年二月庚子東巡狩辛丑幸偃師進幸彭城還幸<lb/>
孔子宅祠仲尼及七十二弟子親御講堂命皇太子諸<lb/>
王說經又幸東平辛卯進幸大梁至定陶四月庚子車<lb/>
駕還宫<lb/>
章帝建初七年十月西巡狩幸長安丙辰祠髙廟遂有<lb/>
<pb n="KR2m0007_WYG_006-4b"/>
事于十一陵進幸槐里又幸長平御池陽宫東至髙<lb/>
陵造舟于涇而還毎所到幸輒㑹郡縣吏人勞賜作<lb/>
樂十一月詔勞賜河東守令掾以下十二月丁亥車<lb/>
駕還宫<lb/>
元和元年七月丁酉南巡狩詔所經道上郡縣無得設<lb/>
儲偫命司空自将徒支柱橋梁有遣使奉迎探知起居<lb/>
二千石當坐其賜鰥寡孤獨不能自存者粟人五斛十<lb/>
一月己丑車駕還宫賜從者各有差<lb/>
<pb n="KR2m0007_WYG_006-5a"/>
二年正月丙辰東巡狩幸泰山柴告岱宗進幸奉髙宗<lb/>
祀五帝于汶上明堂幸魯祠孔子于闕里四月乙卯車<lb/>
駕還宫<lb/>
元和中肅宗始修古禮巡狩方岳崔駰上四狩頌以稱<lb/>
漢徳<hi>本傳</hi>
三年正月丙申北巡狩二月壬寅告常山諸郡太守相<lb/>
曰朕惟巡狩之制以宣聲教考同遐邇解釋結寃也今<lb/>
四國無政不用其良駕言出遊欲親知其劇易前祠園<lb/>
<pb n="KR2m0007_WYG_006-5b"/>
陵遂望祠華嶽東柴岱宗為人祈福今将禮常山遂徂<lb/>
北土升踐隄防諮訪耆老肥田尚多以賦貧民進幸中<lb/>
山祠北嶽幸元氏祠光武顯宗于縣舍三月辛卯車駕<lb/>
還宫賜從行者各有差<lb/>
章和元年八月癸酉南巡狩戊子幸梁乙未幸沛庚子<lb/>
幸彭城辛亥幸夀春十月丙子車駕還宫<lb/>
和帝永元十五年九月壬午南巡狩賜所過二千石長<lb/>
吏以下三老官屬及民百年者錢布各有差幸章陵祠<lb/>
<pb n="KR2m0007_WYG_006-6a"/>
舊宅十一月甲申車駕還宫<lb/>
安帝延光三年二月丙子東巡狩辛卯幸泰山柴告岱<lb/>
宗祀五帝于汶上明堂幸東平東郡歴魏郡河内壬戌<lb/>
車駕還京師<hi>並紀</hi>
　　朝㑹<lb/>
每月朔嵗首為大朝受賀其儀夜漏未盡七刻鐘鳴受<lb/>
賀及贄公侯璧中二千石二千石羔千石六百石雁四<lb/>
百石以下雉百官賀正月二千石以上上殿稱萬嵗舉<lb/>
<pb n="KR2m0007_WYG_006-6b"/>
觴御坐前司空奉羮大司農奉飯奏食舉之樂百官受<lb/>
賜宴饗大作樂其毎朔唯十月旦從故事者髙祖定秦<lb/>
之月元年嵗首也<hi>注胡廣曰舊儀公卿毎月常朝先帝以其頻故省唯六月十月朔朝後復</hi>
<hi>以六月盛暑省之</hi>
蔡質漢儀曰正月旦天子幸徳陽殿臨軒公卿将大夫<lb/>
百官各陪朝賀蠻貊胡羌朝貢畢見屬郡計吏皆陛覲<lb/>
庭燎宗室諸劉雜㑹萬人以上立西面位定公納薦太<lb/>
官賜食酒西入東出既定上夀計吏中庭北面立太官<lb/>
<pb n="KR2m0007_WYG_006-7a"/>
上食賜羣臣酒食貢事御史四人執法殿下虎賁羽林<lb/>
弧弓撮矢陛㦸左右戎頭偪脛啟前向後左右中郎将<lb/>
住東西羽林虎賁将住東北五官将住中央悉坐就賜<lb/>
作九賓徹樂舍利從西方來戲于庭極乃畢入殿前激<lb/>
水化為比目魚跳躍𠻳水作霧障日畢化成黄龍長八<lb/>
丈出水逰戲于庭炫燿日光以兩大絲繩係兩柱中頭<lb/>
間相去數丈兩倡女對舞行于繩上對面道逢切肩不<lb/>
傾又蹋局屈身藏形于斗中鐘磬並作樂畢作魚龍曼<lb/>
<pb n="KR2m0007_WYG_006-7b"/>
延小黄門吹三通謁者引公卿羣臣以次拜㣲行出罷<lb/>
卑官在前尊官在後徳陽殿周旋容萬人陛髙二丈皆<lb/>
文石作壇激沼水于殿下畫屋朱梁玉階金柱刻鏤作<lb/>
宫掖之好厠以青翡翠一柱三帶韜以赤緹天子正旦<lb/>
節㑹朝百僚于此自到偃師去宫四十三里望朱雀五<lb/>
闕徳陽其上鬱嵂與天連雒陽宫閤傳云徳陽宫殿南<lb/>
北行七丈東西行三十七丈四尺<hi>志注</hi>
春王三朝㑹同漢京是日也天子受四海之圖籍膺萬國<lb/>
<pb n="KR2m0007_WYG_006-8a"/>
之貢珍内撫諸夏外綏百蠻爾乃盛禮興樂置乎雲龍<lb/>
之庭陳百僚而賛羣后究皇儀而展帝容于是庭實千<lb/>
品㫖酒萬鍾列金罍班玉觴嘉珍御太牢饗<hi>班固東都賦</hi>
安帝永初四年以年饑正月元日㑹徹樂不陳充庭車<lb/>
<hi>本紀注云毎大朝㑹必陳乗輿法物車輦于庭以年饑故不陳</hi>
　　上尊號<lb/>
建武元年諸将議上尊號馬武先進曰天下無主如有<lb/>
聖人承敝而起雖仲尼為相孫子為将猶恐無能有益<lb/>
<pb n="KR2m0007_WYG_006-8b"/>
反水不收後悔無及大王雖執謙退奈宗廟社稷何宜<lb/>
且還薊即尊位乃議征伐今此誰賊而馳騖擊之乎光<lb/>
武驚曰何将軍出是言可斬也武曰諸将盡然光武使<lb/>
出曉之乃引軍還至薊夏四月公孫述自稱天子光武<lb/>
從薊還過范陽命收𦵏吏士至中山諸将復上奏曰漢<lb/>
遭王莽宗廟廢絶豪傑憤怒兆人塗炭王與伯升首舉<lb/>
義兵更始因其資以據帝位而不能奉承大統敗亂綱<lb/>
紀盜賊日多羣生危蹙大王初征昆陽王莽自潰後㧞<lb/>
<pb n="KR2m0007_WYG_006-9a"/>
邯鄲北州弭定三分天下而有其二跨州據土帶甲百<lb/>
萬言武力則莫之抗論文徳則無所與辭臣聞帝王不<lb/>
可以久曠天命不可以謙拒惟大王以社稷為計萬姓<lb/>
為心光武又不聴行到南平棘諸将復固請之光武曰<lb/>
寇賊未平四面受敵何遽欲正號位乎諸将且出耿純<lb/>
進曰天下士大夫捐親戚棄土壌從大王于矢石之間<lb/>
者其計固望其攀龍鱗附鳳翼以成其所志耳今功業<lb/>
即定天人亦應而大王留時逆衆不正號位純恐士大<lb/>
<pb n="KR2m0007_WYG_006-9b"/>
夫望絶計窮則有去歸之思無為久自苦也大衆一散<lb/>
難可復合時不可留衆不可逆純言甚誠切光武深感<lb/>
曰吾将思之行至鄗光武先在長安時同舍生彊華自<lb/>
闗中奉赤伏符曰劉秀發兵捕不道四夷雲集龍鬭野<lb/>
四七之際火為主羣臣因復奏曰受命之符人應為大<lb/>
萬里合信不議同情周之白魚曷足比焉今上無天子<lb/>
海内淆亂符瑞之應昭然著聞宜答天神以塞羣望光<lb/>
武于是命有司設壇塲于鄗南千秋亭五成陌六月已<lb/>
<pb n="KR2m0007_WYG_006-10a"/>
未即皇帝位燔燎告天禋于六宗望于羣神其祝文曰<lb/>
皇天上帝后土神祇眷顧降命屬秀黎元為人父母秀<lb/>
不敢當羣下百辟不謀同辭咸曰王莽篡位秀發憤興<lb/>
兵破王尋王邑于昆陽誅王郎銅馬于河北平定天下<lb/>
海内䝉恩上當天地之心下為元元所歸䜟記曰劉秀<lb/>
發兵捕不道卯金修徳為天子秀猶固辭至于再至于<lb/>
三羣下僉曰皇天大命不可稽留敢不敬承于是建元<lb/>
為建武大赦天下<hi>紀</hi>
<pb n="KR2m0007_WYG_006-10b"/>
　　上夀<lb/>
明帝永平十年儋耳降附富平侯張奮來朝上夀引見<lb/>
宣平殿<hi>張奮傳</hi>
十七年夏五月公卿百官以帝威徳懐逺祥物顯應乃<lb/>
並集朝堂奉觴上夀制曰天生神物以應王者逺人慕<lb/>
化實由有徳朕以虚薄何以享斯唯髙祖光武聖徳所<lb/>
被不敢有辭其敬舉觴<hi>明帝紀</hi>
　　拜皇太子<lb/>
<pb n="KR2m0007_WYG_006-11a"/>
拜皇太子之儀百官㑹位定謁者引皇太子當御坐殿<lb/>
下北面司空當太子西北東面立讀策書畢中常侍持<lb/>
皇太子璽綬東向授太子太子再拜三稽首謁者賛皇<lb/>
太子臣某中謁者稱制曰可三公升階上殿賀夀萬嵗<lb/>
因大赦天下供賜禮畢罷<hi>禮儀志</hi>
　　拜諸侯王公<lb/>
拜諸侯王公之儀百官㑹位定謁者引光禄勲前謁者引<lb/>
當拜前當坐伏殿下光禄勲前一拜舉手曰制詔其以<lb/>
<pb n="KR2m0007_WYG_006-11b"/>
某為某讀策書畢謁者稱臣某再拜尚書郎以璽印綬<lb/>
付侍御史侍御史前東面立授璽印綬王公再拜頓首<lb/>
三賛謁者曰某王臣某新封某公某初謝中謁者報謹<lb/>
謝賛者立曰謝皇帝為公興皆冠謝起就位供賜禮畢<lb/>
罷<hi>禮儀志</hi>
　　養老<lb/>
顯宗永平二年三月<hi>紀作十月</hi>上始帥羣臣養三老五更于<lb/>
辟雍行大射之禮郡縣道行鄉飲酒于學校皆祀聖師<lb/>
<pb n="KR2m0007_WYG_006-12a"/>
周公孔子牲以犬于是七郊禮樂三雍之義備矣養三<lb/>
老五更之儀先吉日司徒上太傅若講師故三公人名<lb/>
用其徳行年耆髙者一人為老次一人為更皆服都紵<lb/>
大袍單衣皂縁領袖中衣冠進賢扶玉杖五更亦如之<lb/>
不杖皆齋于太學講堂其日乗輿先到辟雍禮殿御坐<lb/>
東廂遣使者安車迎三老五更天子迎于門屏交禮道<lb/>
自阼階三老升自賓階至階天子揖如禮三老升東面<lb/>
三公設几九卿正履天子親袒割牲執醤而饋執爵而<lb/>
<pb n="KR2m0007_WYG_006-12b"/>
酳祝鯁在前祝饐在後五更南面公進供禮亦如之明<lb/>
日皆詣闕謝恩以見禮遇大尊顯故也<hi>禮儀志</hi>
中元元年初建三雍顯宗即位親行其禮天子始冠通<lb/>
天衣日月備法物之駕盛清道之儀坐明堂而朝羣后<lb/>
登靈臺以望雲物袒割辟雍之上尊養三老五更饗射禮<lb/>
畢帝正坐自講諸儒執經問難于前冠帶縉紳之人圜<lb/>
橋門而觀聴者葢億萬計乃下詔曰光武皇帝建三朝<lb/>
之禮而未及臨饗眇眇小子屬當聖業間暮春吉辰初<lb/>
<pb n="KR2m0007_WYG_006-13a"/>
行大射令月元日復踐辟雍尊事三老兄事五更安車<lb/>
輭輪供綏執授侯王設醤公卿饌珍朕親袒割執爵而<lb/>
酳祝哽在前祝噎在後升歌鹿鳴下管新宫八佾具修<lb/>
萬舞于庭朕固薄徳何以克當易陳負乗詩刺彼已永<lb/>
念慚疚無忘厥心三老李躬年耆學明五更桓榮授朕<lb/>
尚書詩曰無徳不報無言不酬其賜榮爵闗内侯食邑<lb/>
五千户三老五更以二千石禄養終厥身其賜天下三<lb/>
老酒人一石肉二千斤有司其存耆耋恤幼孤恵鰥寡<lb/>
<pb n="KR2m0007_WYG_006-13b"/>
稱朕意焉<hi>儒林傳及帝紀</hi>
永平八年十月丙子臨辟雍養三老五更<hi>紀宋均曰三老老人知天</hi>
<hi>地人事者五更老人知五行更代之事者見禮儀志注</hi>
安帝以魯丕李充為三老<hi>通典</hi>
楊統位至光禄大夫為國三老<hi>楊厚傳</hi>
靈帝以袁逢為三老賜以玉杖<hi>玉杖長九尺端以鳩為飾鳩者不咽之鳥欲老</hi>
<hi>人之不咽也</hi>
譙周曰漢中興定禮儀羣臣欲令三老答天子拜城門<lb/>
<pb n="KR2m0007_WYG_006-14a"/>
校尉董鈞駁曰養三老所以教事父之道也若答拜是<lb/>
使天下答子拜也詔從鈞議譙周論之曰禮尸服上服<lb/>
猶以非親之故答子拜士見異國君亦答拜是皆不得<lb/>
視猶子也虞喜曰且據漢儀于門屏交禮交禮即答拜<lb/>
中興謬從鈞議後革之深得其意<hi>志注</hi>
　　案比<lb/>
仲秋之月縣道皆案户比民年始七十者授之玉杖餔<lb/>
之糜粥八十九十有加賜玉杖長尺端以鳩鳥為飾鳩<lb/>
<pb n="KR2m0007_WYG_006-14b"/>
者不噎之鳥也欲老人不噎<hi>志</hi>
安帝元初四年詔曰月令仲秋養衰老授几杖行糜粥<lb/>
方今案比之時郡縣多不奉行雖有糜粥糠粃相半長<lb/>
吏怠事莫有躬親甚違詔書養老之意其務崇仁恕賑<lb/>
䕶寡獨稱朕意焉<hi>紀</hi>
　　冠<lb/>
正月甲子若丙子為吉日可加元服儀從冠禮乗輿初<lb/>
緇布進賢次爵弁次武弁次通天以據皆于髙祖廟如<lb/>
<pb n="KR2m0007_WYG_006-15a"/>
禮謁王公以下初加進賢而已<hi>志</hi>
和帝永元三年正月甲子皇帝加元服賜諸侯王将軍<lb/>
特進中二千石列侯宗室子孫在京師奉朝請者黄金<lb/>
将大夫郎吏從官帛賜民爵及粟帛各有差大酺五日<lb/>
郡國中都官繫囚死罪贖縑至司冦及亡命各有差<hi>紀注</hi>
<hi>云太后詔袁安為賔賜東帛乗馬</hi>
　通典曰和帝冠乗金根車駕六𤣥虯至廟成禮乃逥<lb/>
　軫反宫朝服以饗宴撞太蔟之庭鐘咸獻夀焉黄香<lb/>
<pb n="KR2m0007_WYG_006-15b"/>
　頌云惟永元之盛代聖皇徳之茂純躬蒸蒸之至孝<lb/>
　崇敬順以奉天以三載之孟春建寅月之上旬皇帝<lb/>
　時加元冕簡甲子之元辰皇輿幸夫金根六𤣥虯之<lb/>
　連蜷建螭龍以為旂鳴節路之和鑾既臻廟以成禮<lb/>
　乃迴軫而反宫正朝服以饗宴撞太蔟之庭鐘祚藩<lb/>
　屏與鼎輔暨夷蠻之君王咸進爵于金罍獻萬夀之<lb/>
　玉觴<lb/>
初肅宗勅曹褒條正禮儀褒依準舊典撰次天子至于<lb/>
<pb n="KR2m0007_WYG_006-16a"/>
庶人冠婚吉凶始終制度為百五十篇奏上㑹帝崩和<lb/>
帝即位褒乃作為章句帝遂以新禮二篇冠<hi>曹褒傳</hi>
安帝永初三年正月庚子皇帝加元服<hi>紀</hi>
順帝永建四年正月丙子皇帝加元服賜王主貴人公<lb/>
卿以下金帛各有差賜男子爵及流民欲占者人一級<lb/>
為父後三老孝悌力田人二級鰥寡孤獨篤癃不能自<lb/>
存帛一匹<hi>紀</hi>
桓帝建和二年正月甲子皇帝加元服<hi>紀</hi>
<pb n="KR2m0007_WYG_006-16b"/>
靈帝建寧四年正月甲子皇帝加元服<hi>紀</hi>
獻帝興平元年正月甲子皇帝加元服司徒淳于嘉為<lb/>
賔加賜𤣥纁駟馬貴人公主卿司𨽻城門五校及侍中<lb/>
尚書給事黄門侍郎各一人為太子舍人<hi>禮儀志注</hi>
建安十八年正月壬子濟北王加冠户外以見父母給<lb/>
事黄門侍郎劉瞻兼侍中假貂蟬加濟北王給之<hi>禮儀志注</hi>
　　婚<lb/>
桓帝初立有司奏太后曰春秋迎王后在塗則稱后今<lb/>
<pb n="KR2m0007_WYG_006-17a"/>
大将軍冀女弟膺紹聖善結婚之際有命既集宜備禮<lb/>
章時進聘幣請下三公太常案禮儀奏可于是悉依孝<lb/>
恵皇帝納后故事聘黄金二萬斤納采雁璧乗馬束帛<lb/>
一如舊典<hi>梁后紀</hi>
　　大射　鄉飲<lb/>
建武中伏湛奏行鄉飲酒禮施行之<hi>本傳</hi>
明帝永平二年三月臨辟雍初行大射禮郡縣道行鄉<lb/>
飲酒禮于學校皆祀聖師周公孔子牲以犬于是七郊<lb/>
<pb n="KR2m0007_WYG_006-17b"/>
禮樂三雍之義備矣<hi>禮儀志</hi>
春日載陽合射辟雍設業設虡宫架金鏞鼖鼓路鼗植<lb/>
羽幢幢于是備物物有其容伯夷起而相儀后䕫坐而<lb/>
為工張大侯制五正設三乏厞司旌并夾既飾儲乎廣<lb/>
庭于是皇輿夙駕䡨于東階以須消啟明掃朝霞登天<lb/>
光于扶桑天子乃撫玉輅時乗六龍發鯨魚鏗華鐘大<lb/>
丙弭節風后陪乗攝提運衡徐至于射宫禮事展樂物<lb/>
具王夏闕騶虞奏決拾既次彫弓斯發達餘萌于暮春<lb/>
<pb n="KR2m0007_WYG_006-18a"/>
昭誠心而逺喻<hi>東京賦</hi>
順帝陽嘉元年臨辟雍饗射<hi>紀</hi>
　　詔令<hi>璽書尺一</hi>
世祖以手迹賜方國者皆一札十行細書成文<hi>循吏序</hi>
尚書侍郎三十六人主作文書起草<hi>百官志</hi>
璽書<hi>漢官儀曰凡制書皆璽封尚書令重封見鮑昱傳</hi>
中元元年鮑昱為司𨽻校尉詔昱詣尚書使封胡降檄<lb/>
光武遣小黄門問昱有所怪不對曰故事通官文書不<lb/>
<pb n="KR2m0007_WYG_006-18b"/>
著姓又當司徒露布怪使司𨽻下書而著姓也帝報曰<lb/>
吾故欲令天下知忠臣之子復為司𨽻也<hi>鮑昱傳</hi>
鍾離意敢諫諍數封還詔書<hi>本傳</hi>
永寧中尚書陳忠上疏薦周興曰伏惟古者帝王有所<lb/>
號令言必𢎞雅辭必温麗垂于後世列于典經故仲尼<lb/>
嘉唐虞之文章從周室之郁郁臣竊見光禄郎周興孝<lb/>
友之行著于閨門清厲之志聞于州里藴匵古今博物<lb/>
多聞三墳之篇五典之䇿無所不覽屬文著辭有可觀<lb/>
<pb n="KR2m0007_WYG_006-19a"/>
采尚書出納帝命為王喉舌臣等既愚闇而諸郎多文<lb/>
俗吏鮮有雅才每為詔文宣示内外轉相求請或以不<lb/>
能而専已自由辭多鄙固興抱竒懐能随輩栖遲誠可<lb/>
歎惜詔乃拜興為尚書郎<hi>周榮傳</hi>
尺一選舉委尚書三公<hi>陳蕃傳尺一謂板長尺一以寫詔書也</hi>
順帝拜楊球為衛尉勅尚書不得稽留尺一<hi>本傳</hi>
李雲上書曰尺一拜用不經御省<hi>本傳</hi>
　臣天麟按周禮御史掌賛書鄭𤣥注云若今尚書作詔<lb/>
<pb n="KR2m0007_WYG_006-19b"/>
　文則知三代之時雖王言惟作命亦必有代言之官<lb/>
　公孫𢎞謂武帝詔書下者文章爾雅訓辭深厚然在<lb/>
　西都初不著所掌之官武帝每為淮南王報書必召<lb/>
　司馬相如視草乃遣此亦一時眷遇之厚非常典也<lb/>
　至范史始言尚書侍郎三十六人主作文書起草然<lb/>
　則兩漢代言之人當在尚書元帝時楊興欲薦賈捐<lb/>
　之為尚書令謂捐之曰君房下筆言語妙天下使君<lb/>
　房為尚書令勝五鹿充宗逺甚至安帝時尚書陳忠<lb/>
<pb n="KR2m0007_WYG_006-20a"/>
　薦周興亦曰興屬文著辭有可觀采尚書出納帝命<lb/>
　為王喉舌臣既愚闇而諸郎多文俗吏鮮有雅才毎<lb/>
　為詔文宣示内外轉相求請興抱竒懐能随輩栖遲<lb/>
　誠可歎息漢世君臣其留意于代言之官若此宜乎<lb/>
　王通氏謂漢制幾于典誥而兩都賢主以七制稱良<lb/>
　有以夫<lb/>
　　章奏<lb/>
民曹尚書主凡吏上書事<hi>百官志</hi>
<pb n="KR2m0007_WYG_006-20b"/>
凡羣臣之書通于天子者四品一曰章二曰奏三曰表<lb/>
四曰駁議章者需頭稱稽首上以聞謝恩陳事詣闕通<lb/>
者也奏者亦需頭其京師官言稽首言下稽首以聞其<lb/>
中有所請若罪法劾案公府送御史臺卿校送謁者臺<lb/>
也表者不需頭上言臣某言下言誠惶誠恐頓首頓首<lb/>
死罪左方下附曰某官臣甲乙上<hi>漢雜事見胡廣傳注</hi>
建武七年詔上書者不得言聖<hi>紀</hi>
明帝永平六年詔曰先帝詔書禁人上事言聖而間者<lb/>
<pb n="KR2m0007_WYG_006-21a"/>
章奏頗多浮詞自今若有過稱虚譽尚書皆宜抑而不<lb/>
省示不為謟子蚩也<hi>紀</hi>
明帝時公車以反支日不受章奏帝聞而怪曰民廢農<lb/>
桑逺來詣闕而復拘以禁忌豈為政之意乎于是遂蠲<lb/>
其制<hi>王符傳</hi>
東平王蒼上便宜其事留中<hi>本傳</hi>
馮豹每奏事未報常俯伏省閤或從昏至明肅宗聞而<lb/>
嘉之使黄門持被覆豹勅令勿驚<hi>馮衍傳</hi>
<pb n="KR2m0007_WYG_006-21b"/>
左雄改察舉之制使文吏試章奏<hi>左雄傳</hi>
白馬令李雲露布上書移副三府<hi>李雲傳</hi>
　　封事<lb/>
明帝永平三年八月詔曰古者卿士獻詩百工箴諫其<lb/>
言事者靡有所諱<hi>紀</hi>
八年詔曰朕以無徳上動三光日食之變其災尤大永<lb/>
思厥咎在予一人羣司勉修職事極言無諱于是在位<lb/>
者皆上封事各言得失<hi>按本紀諸帝每有災異皆令公卿上封事葢自先帝始令羣臣</hi>
<pb n="KR2m0007_WYG_006-22a"/>
<hi>得奏封事以知下情封有正有副領尚書者先發副封所言不善屏而不奏後魏相奏去副封以防壅蔽</hi>
章帝即位日食詔有司各上封事<hi>紀</hi>
靈帝詔蔡邕指陳政要具對經術以皂嚢封上<hi>按張酺云文帝</hi>
<hi>飾帷帳以皂囊即為上書囊也則知文書言密事以皂囊封上自西都已然矣</hi>
建寧元年五月朔日有食之詔公卿以下各上封事<hi>紀下</hi>
<hi>同</hi>
二年四月癸巳大風雨雹詔公卿以下各上封事<lb/>
四年詔公卿至六百石各上封事<lb/>
<pb n="KR2m0007_WYG_006-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢㑹要卷六<lb/>
</p>
<p>
</p>
  </div>
<div>
<head>東漢㑹要卷七</head> <lb/>
    <p>
<pb n="KR2m0007_WYG_007-1a"/>
欽定四庫全書<lb/>
　東漢㑹要卷七<lb/>
　　　　　　　　　　　　宋　徐天麟　撰<lb/>
　禮五<hi>賓禮</hi>
　　封先代後<hi>孔子後</hi>
建武二年封周後姬常為周承休公五年封殷後孔安<lb/>
為殷紹嘉公十三年改封常為衛公安為宋公以為漢<lb/>
賓在三公上<hi>百官志</hi>
<pb n="KR2m0007_WYG_007-1b"/>
初平帝時王莽秉政乃封孔子後孔均為褒成侯追諡<lb/>
孔子為褒成宣尼公及莽敗失國建武十三年世祖復<lb/>
封均子志為褒成侯志卒子損嗣永元四年徙封褒亭<lb/>
侯損卒子曜嗣曜卒子元嗣世世相傳至獻帝初國絶<lb/>
<hi>孔僖傳</hi>
　禮六<hi>軍禮</hi>
　　講武<hi>校獵</hi>
立秋之日自郊禮畢始揚威武斬牲於郊東門以薦陵<lb/>
<pb n="KR2m0007_WYG_007-2a"/>
廟其儀乗輿御戎路白馬朱鬛躬執弩射牲牲以鹿麛<lb/>
太宰令謁者各一人載獲車馳駟送陵廟還宫遣使者<lb/>
齎束帛以賜武官武官肄兵習戰陣之儀斬牲之禮名<lb/>
曰貙劉兵官皆肄孫吴兵法六十四陣名曰乗之立春<lb/>
遣使者齎束帛以賜文官貙劉之禮祠先虞執事告先<lb/>
虞已烹鮮時有司告乃逡巡射牲獲車畢有司告事畢<lb/>
<hi>禮儀志</hi>
漢承秦制三時不講唯十月車駕幸長安水南門㑹五<lb/>
<pb n="KR2m0007_WYG_007-2b"/>
營士為八陣進退名曰乗之<hi>志注</hi>
永平元年六月乙卯初令百官貙膢白幕皆霜<hi>志注</hi>
車駕數幸廣成苑鍾離意以為從禽廢政常當車陳諫<lb/>
般樂遊田之事天子即時還宫<hi>傳</hi>
十六年冬車騎校獵上林苑<hi>紀</hi>
明年欲校獵河内東平王蒼上書諫曰臣聞時令盛春<lb/>
農事不聚衆興功傳曰田獵不宿食飲不享出入不節<lb/>
則木不曲直此失春令者也臣知車駕今出事從約省<lb/>
<pb n="KR2m0007_WYG_007-3a"/>
所過吏人諷誦甘棠之徳雖然動不以禮非所以示四方<lb/>
也惟陛下因行田野巡視稼穡逍遥仿徉弭節而旋至<lb/>
秋冬廼振威靈整法駕備周衛設羽旄詩云抑抑威儀<lb/>
惟徳之隅臣不勝憤懣伏自手書乞詣行在所極陳至<lb/>
誠帝覽奏即還宫<hi>東平王傳</hi>
安帝初鄧太后臨朝俗儒世士以為文徳可興武功宜<lb/>
廢遂寢蒐狩之禮息戰陣之法故猾賊縱横乗此無備<lb/>
馬融以為文武之道聖賢不墜五材之用無或可廢元<lb/>
<pb n="KR2m0007_WYG_007-3b"/>
初二年上廣成頌以諷諫謹依舊文章述蒐狩之義作<lb/>
頌一篇并封上<hi>馬融傳</hi>
延光二年十一月校獵上林苑<lb/>
順帝永和四年十月校獵上林苑歴函谷闗而還<hi>紀</hi>
桓帝延熹元年校獵廣成遂幸上林苑<hi>並紀</hi>
六年十月校獵廣成遂幸函谷闗上林苑陳蕃上疏諫<lb/>
曰臣聞人君有事于苑囿唯仲秋西郊順時講武殺禽<lb/>
助祭以崇孝敬如或違此則為肆縱故臯陶戒舜無教<lb/>
<pb n="KR2m0007_WYG_007-4a"/>
逸遊周公戒成王無槃于遊田虞舜成王猶有此戒况徳<lb/>
不及二主者乎夫安平之時尚宜有節况當今之世有<lb/>
三空之戹哉田野空朝廷空倉庫空是謂三空加兵戎未<lb/>
戢四方離散是陛下焦心毁顔坐以待旦之時也豈宜<lb/>
揚旗耀武騁心輿馬之觀乎又前秋多雨民始種麥今<lb/>
失其勸種之時而令給驅禽除路之役非聖賢恤民之<lb/>
意也齊景公欲觀于海放乎琅邪晏子為陳百姓惡聞<lb/>
旌旗輿馬之音舉首顰眉之感景公為之不行周穆王<lb/>
<pb n="KR2m0007_WYG_007-4b"/>
欲肆車轍馬跡祭公謀父為誦祈招之詩以止其心誠<lb/>
惡逸逰之害人也書奏不納<hi>蕃傳</hi>
靈帝光和五年校獵上林苑函谷闗遂巡狩于廣成苑<lb/>
<hi>紀</hi>
靈帝中平五年望氣者言以為京師當有大兵兩宫流<lb/>
血大将軍司馬許涼假司馬伍宕說大将軍何進曰太<lb/>
公六韜有天子将兵事可以威厭四方進以為然入言<lb/>
之於帝于是乃詔進大發四方兵講武于平樂觀下起<lb/>
<pb n="KR2m0007_WYG_007-5a"/>
大壇上建十二重五采華葢髙十丈壇東北為小壇復<lb/>
建九重華葢髙九丈列步兵騎士數萬人結營為陳天<lb/>
子親出臨軍駐大華葢下進駐小華葢下禮畢帝躬擐<lb/>
甲介馬稱無上将軍行陳三匝而還詔使進領兵屯于<lb/>
觀下是時置西園八校尉以小黄門蹇碩為上軍校尉<lb/>
虎賁中郎将袁紹為中軍校尉屯騎都尉鮑鴻為下軍<lb/>
校尉議郎曹操為典軍校尉趙融為助軍校尉淳于瓊<lb/>
為佐軍校尉又有左右校尉帝以蹇碩壮健而有武畧<lb/>
<pb n="KR2m0007_WYG_007-5b"/>
特親任之以為元帥督司𨽻校尉以下雖大将軍亦領<lb/>
屬焉<hi>何進傳</hi>
東都賦若廼順時節而蒐狩簡車徒以講武則必臨之<lb/>
以王制考之以風雅歴騶虞覽駟鐵嘉車攻采吉日禮<lb/>
官正儀乗輿廼出于是發鯨魚鏗華鍾登玉輅乗時龍<lb/>
鳳葢颯灑和鸞玲瓏天官景從祲威盛容山靈䕶野屬<lb/>
御方神雨師汎灑風伯清塵千乘雷起萬騎紛紜元戎<lb/>
竟野戈鋋彗雲羽旄掃電旌旗拂天焱焱炎炎揚光飛<lb/>
<pb n="KR2m0007_WYG_007-6a"/>
文吐爓生風歙野燎山日月為之奪明丘陵為之揺震<lb/>
遂集乎中囿陳師案屯駢部曲列校隊勒三軍誓将帥<lb/>
然後舉烽伐鼓以命三驅<hi>班固傳</hi>
東京賦維嵗仲冬大閱西園<hi>上林苑也</hi>虞人掌焉先期戒事<lb/>
悉率百禽鳩諸靈囿獸之所同是謂告備乃御小戎撫<lb/>
輕軒中田四牡既健且閑戈矛若林牙旗繽紛迄于上<lb/>
林結徒為營叙和植表司鐸授鉦坐作進退節以軍聲<lb/>
三令五申示戮斬牲陳師鞫旅教達禁成火烈具舉武<lb/>
<pb n="KR2m0007_WYG_007-6b"/>
士星敷鵝鸛魚麗箕張翼舒軌陳掩迒匪疾匪徐馭不<lb/>
詭遇射不翦毛升獻六禽時膳四膏馬足未極輿徒不<lb/>
勞成禮三驅解罘放麟不窮樂以訓儉不殫物以昭仁<lb/>
<hi>文選</hi>
　　饗遣衛士<lb/>
饗遣故衛士儀百官㑹位定謁者持節引故衛士入自<lb/>
端門衛司馬執幡鉦䕶行行定侍御史持節慰勞以詔<lb/>
恩問所疾苦受其章奏所欲言畢饗賜作樂觀以角抵<lb/>
<pb n="KR2m0007_WYG_007-7a"/>
樂闋罷遣勸以農桑<hi>志</hi>
　禮七<hi>凶禮</hi>
　　帝陵<lb/>
建武二年以皇祖考墓為昌陵令守視後置陵改為章<lb/>
陵因以舂陵為章陵縣<hi>城陽恭王傳</hi>
光武原陵山方三百二十三步髙六丈六尺垣四出司<lb/>
馬門寝殿鍾虡皆在周垣内隄封田十二頃五十七畝<lb/>
八十五步帝王世紀曰在臨平亭之南西望平隂東南<lb/>
<pb n="KR2m0007_WYG_007-7b"/>
去雒陽十五里<hi>古今注下同</hi>
明帝顯節陵山方三百步髙八丈無周垣為行馬四出<lb/>
司馬門石殿鐘虡在行馬内寝殿園省在東園寺吏舍<lb/>
在殿北隄封田七十四頃五畝帝王世紀曰故富夀亭<lb/>
也西北去雒陽三十七里<lb/>
章帝敬陵山方三百步髙六丈二尺無周垣為行馬四<lb/>
出司馬門石殿鍾虡在行馬内寝殿園省在東園寺吏<lb/>
舍在殿北隄封田二十五頃五十五畝帝王世紀曰在<lb/>
<pb n="KR2m0007_WYG_007-8a"/>
雒陽東南去雒陽三十九里<lb/>
和帝慎陵山方三百八十步髙十丈無周垣為行馬四<lb/>
出司馬門石殿鍾虡在行馬内寝殿園省在東園寺吏<lb/>
舎在殿北隄封田三十一頃二十畝二百步帝王世紀<lb/>
曰在雒陽四十一里<lb/>
殤帝康陵山周二百八步髙五丈五尺行馬四出司馬<lb/>
門寝殿鍾虡在行馬中因寝殿為廟園吏寺舎在殿北<lb/>
隄封田十三頃十九畝二百五十步帝王世紀曰髙五<lb/>
<pb n="KR2m0007_WYG_007-8b"/>
丈四尺去雒陽四十八里<lb/>
安帝恭陵山周二百六十步髙十五丈無周垣為行馬<lb/>
四出司馬門石殿鍾虡在行馬内寝殿園吏寺舎在殿<lb/>
北隄封田一十四頃五十六畝帝王世紀曰髙十二丈<lb/>
在雒陽西北去雒陽十五里<lb/>
順帝憲陵山方三百步髙八丈四尺無周垣為行馬四<lb/>
出司馬門石殿鍾虡在司馬門内寝殿園省寺吏舎在<lb/>
殿東隄封田十八頃十九畝三十步帝王世紀曰在雒<lb/>
<pb n="KR2m0007_WYG_007-9a"/>
陽西北去雒陽十五里<lb/>
沖帝懐陵山方百八十三步髙四丈六尺為寝殿行馬<lb/>
四出門園寺吏舎在殿東隄封田五頃八十畝帝王世<lb/>
紀曰西北去雒陽十五里<lb/>
質帝静陵山方百三十六步髙五丈五尺為行馬四出<lb/>
門寝殿鍾虡在行馬中園寺吏舎在殿北隄封田十二<lb/>
頃五十四畝因寝為廟帝王世紀曰在雒陽東去雒陽<lb/>
三十二里<lb/>
<pb n="KR2m0007_WYG_007-9b"/>
桓帝宣陵帝王世紀曰山方三百步髙十二丈在雒陽<lb/>
東南去雒陽三十里<lb/>
靈帝文陵帝王世紀曰山方三百步髙十二丈在雒陽<lb/>
西北去雒陽二十里<lb/>
獻帝禪陵帝王世紀曰在河内山陽之濁城南去雒陽<lb/>
三百一十里<lb/>
　　雜録<lb/>
先帝陵每陵園令各一人掌守陵園案行掃除丞及校<lb/>
<pb n="KR2m0007_WYG_007-10a"/>
長各一人校長主兵戎盜賊事<hi>百官志</hi>
先帝陵每陵食官令各一人掌朢晦祭祀<hi>同上</hi>
建武三年修西京園陵<hi>紀</hi>
二十六年光武初作夀陵制地不過二三頃無為山陵<lb/>
陂池纔令流水而已<lb/>
永平十四年明帝初作夀陵制令流水而已置吏卒數<lb/>
人供給灑掃勿開修道敢有所興作者以擅議宗廟法<lb/>
從事<hi>本紀</hi>
<pb n="KR2m0007_WYG_007-10b"/>
章帝欲為原陵顯節陵起縣邑東平王蒼上疏諫曰竊<lb/>
見光武皇帝躬履儉約之行營建陵地具稱古典詔曰<lb/>
無為山陵陂池裁令流水而已孝明皇帝奉承無違至<lb/>
于自所營創尤為儉省古者丘隴且不欲其著明豈况<lb/>
築郭邑建都郛哉又以吉凶俗數言之亦不欲無故繕<lb/>
修丘墓帝從而止<hi>東平王傳</hi>
　　園寝<hi>更衣</hi>
古不墓祭漢諸陵皆有園寝承秦所為也說者以為古<lb/>
<pb n="KR2m0007_WYG_007-11a"/>
宗廟前制廟後制寝以象人之居前有朝後有寝也月<lb/>
令有先薦寝廟詩稱寝廟奕奕言相通也廟以藏主以<lb/>
四時祭寝有衣冠几杖象生之具以薦新物秦始出寝<lb/>
起于墓側漢因而弗改故陵上稱寝殿起居衣服象生<lb/>
人之具古寝之意也建武以來闗西諸陵以轉久逺但<lb/>
四時特牲祠帝每幸長安謁諸陵乃太牢祠自雒陽諸<lb/>
陵至靈帝皆以晦望二十四氣伏臘及四時祠廟日上<lb/>
飯太官送用物園令食監典省其親陵所宫人随鼓漏<lb/>
<pb n="KR2m0007_WYG_007-11b"/>
理被枕具盥水陳嚴具<hi>志</hi>
更衣别室<hi>明紀注云更衣者非正處也園中有寝有便殿寝者陵上正殿便殿寝側之别殿即更衣</hi>
<hi>也</hi>
　　上陵<lb/>
正月五供畢以次上陵西都舊有上陵東都之儀百官<lb/>
四姓親家婦女公主諸王大夫外國朝者侍子郡國計<lb/>
吏㑹陵晝漏上水鴻臚設九賓随立寝殿前鐘鳴謁者<lb/>
治禮引客羣臣就位如儀乗輿自東廂下太常導出西<lb/>
<pb n="KR2m0007_WYG_007-12a"/>
向拜止旋升阼階拜神坐退坐東廂西向侍中尚書陛<lb/>
者皆神坐後公卿羣臣謁神坐太官上食太常樂奏食<lb/>
舉文始五行之舞禮樂闋君臣受賜食畢郡國上計吏<lb/>
以次前當神軒占其郡穀價民所疾苦欲神知其動静<lb/>
孝子事親盡禮敬愛之心也周徧如禮最後親陵遣計<lb/>
吏賜之帶佩八月飲酎上陵禮亦如之<hi>志</hi>
建武六年四月丙子幸長安始謁髙廟遂有事于十一<lb/>
陵<hi>紀下同</hi>
<pb n="KR2m0007_WYG_007-12b"/>
十年八月己亥幸長安祠髙廟遂有事于十一陵<lb/>
十一年二月幸章陵祠園陵<lb/>
十八年二月幸長安三月壬午祠髙廟遂有事于十一<lb/>
陵<lb/>
二十二年閏月丙戌幸長安祠髙廟遂有事于十一陵<lb/>
中元元年三月行幸長安戊子祀長陵<lb/>
明帝永平元年正月帝率公卿已下朝于原陵如元㑹<lb/>
儀<lb/>
<pb n="KR2m0007_WYG_007-13a"/>
二年幸長安祠髙廟遂有事于十一陵<lb/>
章帝建初七年十月幸長安丙辰祠髙廟遂有事于十<lb/>
一陵遣使者祠太上皇于萬年<lb/>
和帝永元三年十月幸長安十一月癸卯祠髙廟遂有<lb/>
事于十一陵<lb/>
順帝永和二年十月行幸長安十一月丙午祠髙廟遂<lb/>
有事于十一陵<lb/>
桓帝延熹三年十月乙酉幸長安甲午祠髙廟十一月<lb/>
<pb n="KR2m0007_WYG_007-13b"/>
庚子遂有事于十一陵<lb/>
靈帝熹平元年正月車駕上原陵諸侯王公及外戚家<lb/>
婦女郡國計吏匈奴單于西域三十六國侍子皆㑹焉<lb/>
如㑹殿之儀禮樂闋百官受賜爵計吏以次上嚮殿前<lb/>
先帝御坐具言俗善惡所疾苦司徒掾蔡邕慨然歎曰<lb/>
吾聞古不墓祭而朝廷有上陵之禮如此其備也察其<lb/>
本意乃知孝明至孝惻隠不易奪也或曰本意云何對<lb/>
曰西京之時其禮不可得而聞也光武帝始𦵏于此明<lb/>
<pb n="KR2m0007_WYG_007-14a"/>
帝嗣位逾年羣臣朝正感先帝不復見此禮乃率公卿<lb/>
百僚就陵而朝焉瓜葛之親男女畢㑹郡計吏各向神<lb/>
坐而言庶幾先帝魂神聞聴之也<hi>袁紀及蔡邕本傳</hi>
　　大喪<hi>詳見禮儀志下卷文多不載</hi>
　　服制<lb/>
舊制公卿二千石刺史不得行三年喪由是内外衆職<lb/>
並廢喪禮安帝元初三年鄧太后詔長史以下不為親<lb/>
行服者不得典城選舉時有上言牧守宜同此制詔下<lb/>
<pb n="KR2m0007_WYG_007-14b"/>
公卿議者以為不便司徒劉愷獨議曰詔書所以為制<lb/>
服之科者葢崇化勵俗以𢎞孝道也今刺史一州之表<lb/>
二千石千里之師職在辯章百姓宣美風俗尤宜尊重<lb/>
典禮以身先之而議者不尋其端至于牧守則云不宜<lb/>
是猶濁其源而望流清曲其形而欲景直不可得也太<lb/>
后從之十一月丙戌詔聴大臣二千石刺史行三年喪<lb/>
<hi>劉愷傳</hi>
安帝初令大臣得行三年喪尚書陳忠因此上言孝宣<lb/>
<pb n="KR2m0007_WYG_007-15a"/>
皇帝舊令人從軍屯及給事縣官者大父母死未滿三<lb/>
月皆勿徭令得𦵏送請依此制太后從之至建光中尚<lb/>
書令祝諷尚書孟布等奏以為孝文皇帝定約禮之制<lb/>
光武皇帝絶告寧之典貽則萬世誠不可改宜復建武<lb/>
故事忠上疏曰臣聞之孝經始于愛親終于哀戚上自<lb/>
天子下至庶人尊卑貴賤其義一也是以春秋臣有大<lb/>
喪君三年不呼其門閔子雖要絰服事以赴公難退而<lb/>
致位以究私恩故稱君使之非也臣行之禮也髙祖受<lb/>
<pb n="KR2m0007_WYG_007-15b"/>
命蕭何創制大臣有寧告之科合于致憂之義建武之<lb/>
初新承大亂凡諸國政多趨簡易大臣既不得告寧而<lb/>
羣司營禄念私鮮循三年之喪以報顧復之恩臣願陛<lb/>
下登髙北望以甘陵之思揆度臣子之心則海内咸得<lb/>
其所宦䜿不便之竟寝忠奏而從諷布議遂著于令<hi>陳忠</hi>
<hi>傳</hi>
建光元年十一月復斷大臣二千石以上服三年喪<lb/>
桓帝永興二年初聴刺史二千石行三年喪服<lb/>
<pb n="KR2m0007_WYG_007-16a"/>
永夀元年初聴中官得行三年服<lb/>
延熹二年三月復斷刺史二千石行三年喪<hi>並紀</hi>
九年至孝荀爽對策曰夫喪親自盡孝之終也今之公<lb/>
卿及二千石三年之喪不得即去殆非所以増崇孝道<lb/>
而克稱火徳者也往者孝文勞謙行過乎儉故有遺詔<lb/>
以日易月此當時之宜不可貫之萬世今公卿羣僚皆<lb/>
政教所瞻而父母之喪不得奔赴夫人仁義之行自上<lb/>
而始昔翟方進以身備宰相而不敢逾制至遭母憂三<lb/>
<pb n="KR2m0007_WYG_007-16b"/>
十六日而除夫失禮之源自上而始古者大喪三年不<lb/>
呼其門所以崇國厚俗篤化之道也事失宜正過勿憚<lb/>
改天下通喪可如舊禮<hi>荀爽傳</hi>
桓榮為越騎校尉以母憂乞身詔聴以侍中行服<lb/>
韋彪父母卒哀毁三年不出廬寝<lb/>
鮑徳子昂處喪毁瘠三年抱負乃行<lb/>
銚期父卒服喪三年鄉里稱之<hi>並傳</hi>
　袁夢麒曰記言父母之喪三年不從政齊衰大功之<lb/>
<pb n="KR2m0007_WYG_007-17a"/>
　喪三月不從政公羊傳曰古者臣有大喪則君三年<lb/>
　不呼其門閔子要絰而服事既而曰若此乎古之道<lb/>
　不即人心退而致仕孔子善之漢興畧因此意以立<lb/>
　法故大臣有告寧之科所以崇孝道厚風俗也自文<lb/>
　帝遺詔以日易月于是遵以為常薛宣為丞相母死<lb/>
　弟脩去官持服宣謂脩三年服少有行之者兄弟相<lb/>
　駁不可脩遂竟服由是兄弟不和逮翟方進繼為丞<lb/>
　相母死既𦵏三十六日除服起視事以為身備漢相<lb/>
<pb n="KR2m0007_WYG_007-17b"/>
　不敢踰國家之制宣方進俱位大臣而所行若此其<lb/>
　俗可以見矣然考之宣紀地節四年令民有大父母<lb/>
　父母喪者勿繇事使得送終盡其子道哀紀令博士<lb/>
　弟子父母死予寧三年揚雄傳注云漢律不為親行<lb/>
　三年喪不得選舉凡此皆詳于士民而畧于百官公<lb/>
　卿又何意耶光武中興遂絶告寧之典二千石公卿<lb/>
　刺史不得行三年喪由是内外衆職並廢喪禮至安<lb/>
　帝元初中鄧太后詔長史以下不為親行服者不得<lb/>
<pb n="KR2m0007_WYG_007-18a"/>
　典城選舉時有上言牧守宜同此制詔下公卿議者<lb/>
　以為不便司徒劉愷獨言刺史一州之表二千石千<lb/>
　里之師尤宜尊重典禮尚書陳忠亦言孝宣皇帝舊<lb/>
　令人從軍屯及給事縣官者大父母死未滿三月皆<lb/>
　勿繇令得𦵏送請依此太后皆從之而尚書令祝諷<lb/>
　等奏以為孝文定約禮之制光武絶告寧之典貽則<lb/>
　萬世誠不可改忠復上疏爭之而宦䜿不便卒寝忠<lb/>
　奏桓帝時荀爽又言漢為火徳火生于木木盛于火<lb/>
<pb n="KR2m0007_WYG_007-18b"/>
　故其性為孝今以公卿二千石三年之喪不得即去<lb/>
　殆非所以増崇孝道而克稱火徳也天下通喪可如<lb/>
　舊禮夫三子之言如此而卒不能復三年之制也<lb/>
　臣天麟按兩漢喪服之制雖不合于古禮然士大夫<lb/>
　至孝出于天性者未嘗不服三年之喪在西都則公<lb/>
　孫𢎞原涉河間王良在東京則桓榮韋彪銚期鮑昂<lb/>
　及東平王敞東海王臻兄弟皆事親盡愛送終竭哀<lb/>
　二史書之以為罕見所以貶時俗之不能盡其通喪<lb/>
<pb n="KR2m0007_WYG_007-19a"/>
　也<lb/>
　　奪服<lb/>
耿恭母先卒追行喪制有詔使五官中郎齎牛酒釋服<lb/>
<hi>本傳注云奪情不令追服</hi>
桓焉為太傅以母憂自乞聴以大夫行喪踰年詔使者<lb/>
賜牛酒奪服<hi>本傳</hi>
太尉張酺父卒既𦵏遣使齎牛酒為釋服<hi>傳</hi>
　<lb/>
<pb n="KR2m0007_WYG_007-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢㑹要卷七<lb/>
</p>
<p>
</p>
  </div>
<div>
<head>東漢㑹要卷八</head> <lb/>
    <p>
<pb n="KR2m0007_WYG_008-1a"/>
欽定四庫全書<lb/>
　東漢㑹要卷八<lb/>
　　　　　　　　　　　　宋　徐天麟　撰<lb/>
　樂<lb/>
　　樂舞<lb/>
大予樂令掌伎樂凡國祭祀掌請奏樂及大饗用樂掌<lb/>
其陳序<hi>百官志</hi>
建武十三年四月益州傳送公孫述瞽師郊廟樂器葆<lb/>
<pb n="KR2m0007_WYG_008-1b"/>
車輿輦于是法物始備<hi>紀</hi>
隴蜀平後乃増廣郊祀凡樂奏青陽朱明西皓𤣥冥及<lb/>
雲翹育命舞<hi>祭祀志</hi>
二十八年賜東海王彊虎賁旄頭鍾虡之樂<hi>紀</hi>
中元元年二月辛卯登封泰山用樂如南郊<hi>祭祀志</hi>
二年立北郊祀后土奏樂亦如南郊<hi>同上</hi>
明年永平三年八月戊辰改大樂為大予樂時博士曹<lb/>
充上言漢再受命宜興禮樂帝問制禮樂云何對曰河<lb/>
<pb n="KR2m0007_WYG_008-2a"/>
圖括地象曰有漢世禮樂文雅出尚書璇璣鈐曰有帝<lb/>
漢出徳洽作樂名予帝善之下詔曰今且改太樂官曰<lb/>
大予樂詩曲操以俟君子<hi>曹褒傳</hi>
十月蒸祭光武廟初奏文始五行武徳之舞<hi>前書曰文始舞者本</hi>
<hi>舜韶舞也髙祖六年更名曰文始其舞人執羽籥五行者本周舞也秦始皇二十六年更名曰五行其舞人冠</hi>
<hi>冕衣服法五行色武徳者髙祖四年作言行武以除亂也其舞人執干戚光武草創禮樂未備今始奏之故云</hi>
<hi>初也</hi>
漢大樂律曰卑者之子不得舞宗廟之酎除吏二千石<lb/>
<pb n="KR2m0007_WYG_008-2b"/>
到六百石及闗内侯到五大夫子取適子髙五尺已上<lb/>
年十二到三十顔色和身體修治者以為舞人<hi>百官志注</hi>
永平三年八月丁卯公卿奏議世祖廟登歌八佾舞功<lb/>
名東平王蒼議以為漢制舊典宗廟各奏其樂不皆相<lb/>
襲以明功徳秦為無道殘賊百姓髙皇帝受命誅暴元<lb/>
元各得其所萬國咸熙作武徳之舞孝文皇帝躬行節<lb/>
儉除誹謗去肉刑澤施四海孝景皇帝制昭徳之舞孝<lb/>
武皇帝功徳茂盛威震海外開地置郡傳之無窮孝宣<lb/>
<pb n="KR2m0007_WYG_008-3a"/>
皇帝制盛徳之舞光武皇帝受命中興撥亂反正武暢<lb/>
方外震服百蠻戎狄奉貢宇内治平登封告成修建三<lb/>
雍肅修典祀功徳巍巍比隆前代以兵平亂武功甚大<lb/>
歌所以詠徳舞所以象功世祖廟樂名宜曰大武之舞<lb/>
元命苞曰縁天地之所雜樂為之文典文王之時民樂<lb/>
其興師征伐而詩人稱有武徳璇璣鈐曰有帝漢出徳<lb/>
洽作樂各與虞韶禹夏湯濩周武無異不宜以名舞叶<lb/>
圖徴曰大樂必易詩傳曰頌言成也一章成篇宜列徳<lb/>
<pb n="KR2m0007_WYG_008-3b"/>
故登歌清廟一章也漢書曰百官頌所登御者一章十<lb/>
四句依舊文始五行武徳昭真修之舞節損益前後之<lb/>
宜六十四節為舞曲副八佾之數十月蒸祭始御用其<lb/>
文始五行之舞如故勿進武徳舞歌詩曰於穆世廟肅<lb/>
雍顯清俊乂翼翼秉文之成越序上帝駿奔來寧建立<lb/>
三雍封禪泰山章明圖䜟放唐之文休矣惟徳罔射協<lb/>
同本支百世永保厥功詔書曰驃騎將軍議可進武徳<lb/>
之舞如故<hi>東觀書見祭祀志注</hi>
<pb n="KR2m0007_WYG_008-4a"/>
十年閏月南巡狩幸南陽祠章陵日北至又祠舊宅禮<lb/>
畢召校官弟子作雅樂奏鹿鳴帝自御塤箎和之以娱<lb/>
嘉賓<hi>紀</hi>
章帝即位太尉趙熹等奏孝明皇帝功徳茂盛宜上尊<lb/>
號曰顯宗四時祫食于始祖廟奏武徳文始五行之舞<lb/>
東平王蒼上言昔孝文廟樂曰昭徳之武孝武廟樂曰<lb/>
盛徳之舞今皆祫食于髙廟昭徳之舞不進與髙廟同<lb/>
樂今孝明皇帝在世祖廟當同樂盛徳之樂無所施如<lb/>
<pb n="KR2m0007_WYG_008-4b"/>
自立廟作武徳之舞上從王議<hi>禮儀志注</hi>
建初五年冬以馬防上言始施行十二月迎氣樂<hi>東觀記曰</hi>
<hi>防上言聖人作樂所以宣氣致和順隂陽也臣愚以為可因嵗首發太蔟之律奏雅頌之音以迎和氣時以作</hi>
<hi>樂器費多遂獨行十二月迎氣樂也</hi>
立春之日迎春于東郊歌青陽八佾舞雲翹之舞立夏<lb/>
之日迎夏于南郊歌朱明八佾舞雲翹之舞先立秋十<lb/>
八日迎黄靈于中兆歌朱明八佾舞雲翹育命之舞立<lb/>
秋之日迎秋于西郊歌西皓八佾舞育命之舞立冬之<lb/>
<pb n="KR2m0007_WYG_008-5a"/>
日迎冬于北郊歌𤣥冥八佾舞育命之舞<hi>祭祀志又獻帝起居注曰</hi>
<hi>建安八年公卿迎氣北郊始復用八佾皇覽曰迎禮春夏秋冬之樂又順天道天子迎春于東堂唱之以角舞</hi>
<hi>之以羽翟此迎春之樂也迎夏于南堂唱之以徴舞之以鼓鞉此迎夏之樂也迎秋于西堂唱之以商舞之以</hi>
<hi>干戚此迎秋之樂也迎冬于北堂唱之以羽舞之以干戈此迎冬之樂也</hi>
先立秋十八日郊黄帝至立秋迎氣于黄郊奏黄鍾之<lb/>
宫歌帝臨冕而執干戚舞雲翹育命所以養時訓也<hi>禮儀志</hi>
日冬至夏至隂陽晷景長短之極㣲氣之所生也故使<lb/>
八能之士八人或吹黄鍾之律間竽或撞黄鍾之鐘或<lb/>
<pb n="KR2m0007_WYG_008-5b"/>
度晷景權水輕重水一升冬重十三兩或擊黄鍾之磬<lb/>
或鼓黄鍾之瑟軫間九尺二十五絃宫處于中左右為<lb/>
商徵角羽或擊黄鍾之鼓先之三日太史謁之至日夏<lb/>
時四孟冬則四仲其氣至焉先氣至五刻太史令與八<lb/>
能之士即坐于端門左塾大予具樂器夏赤冬黑列前<lb/>
殿之前西上鐘為端守宫設席于器南北面東上正徳<lb/>
席鼓南西面令晷議東北三刻中黄間持兵引太史令<lb/>
八能之士入自端門就位二刻侍中尚書御史謁者皆<lb/>
<pb n="KR2m0007_WYG_008-6a"/>
陛一刻乗輿親御臨軒安體静居以聴之太史令前當<lb/>
軒溜北面跪舉手曰八能之士以備請行事制曰可太<lb/>
史令稽首曰諾起立少退顧令正徳曰可行事正徳曰<lb/>
諾皆旋復位正徳立命八能士曰以次行事間音以竽<lb/>
八能曰諾五音各三十為闋正徳曰合五音律先唱五<lb/>
音並作二十五闋皆音以竽訖正徳曰八能士各言事<lb/>
八能士各書板言事文曰臣某言今月若干日甲乙日<lb/>
冬至黄鐘之音調君道得孝道褒商臣角民徵事羽物<lb/>
<pb n="KR2m0007_WYG_008-6b"/>
各一板否則召太史令各板書封以皂嚢送西陛跪授<lb/>
尚書于當軒北面稽首拜上封事尚書授侍中常侍迎<lb/>
受報聞以小黄門幡麾節度太史令前白禮畢制曰可<lb/>
太史令前稽首曰諾太史命八能士詣太官受賜陛者<lb/>
以次罷日夏至禮亦如之<hi>禮儀志</hi>
春王三朝㑹同漢京食舉雍徹太史奏樂陳金石布絲<lb/>
竹鐘鼓鏗鍧管絃曄煜抗五聲極六律歌九功舞八佾<lb/>
韶舞備太古畢四夷間奏徳廣所及僸佅兠離罔不俱<lb/>
<pb n="KR2m0007_WYG_008-7a"/>
集萬樂備百禮暨皇歡浹羣臣醉降烟煴調元氣然後<lb/>
撞鐘告罷百寮遂退<hi>東京賦</hi>
每月朔嵗首大朝受賀舉觴御坐前奏食舉之樂百官<lb/>
受賜宴饗大作樂<hi>詳見朝㑹類</hi>
元和二年幸魯祠孔子作六代之樂<hi>孔僖傳</hi>
章帝増修羣祀又為靈臺十二門作詩各以其月祀而<lb/>
奏之<hi>禮儀志</hi>
祠靈星舞者用童男十六人舞者象教田初為芟除次<lb/>
<pb n="KR2m0007_WYG_008-7b"/>
耕種芸耨驅爵及穫刈舂簸之形象其功也<lb/>
和帝即位有司奏上尊章帝廟曰肅宗共進武徳之舞<lb/>
制曰可<hi>紀</hi>
順帝陽嘉二年十月庚午行禮辟雍奏應鐘始復黄鐘<lb/>
樂器随月律<hi>紀袁紀云初随月律作應鐘</hi>
桓帝親祠老子用郊天樂<hi>祭祀志</hi>
諸行出入皆鳴鐘作樂其有灾眚有它故若請雨止雨<lb/>
皆不鳴鐘不作樂<hi>見禮儀志親耕條按此文云諸行出入言行者謂乗輿出入也故前書言</hi>
<pb n="KR2m0007_WYG_008-8a"/>
<hi>天子所幸皆曰行幸及歸言行自某所至舊注不察乃引春秋釋痾以為漢法郡守出入得鳴鐘作樂其誤明</hi>
<hi>矣</hi>
獻帝建安八年公卿初迎冬于北郊總章始復備八佾<lb/>
舞<hi>因亂乆廢今復備之見本紀</hi>
蔡邕禮樂志曰漢樂四品一曰大予樂典郊廟上陵殿<lb/>
諸食舉之樂郊樂易所謂先王以作樂崇徳殷薦上帝<lb/>
周官若樂六變則天神皆降可得而禮也宗廟樂虞書<lb/>
所謂琴瑟以詠祖考來格詩云肅雍和鳴先祖是聴食<lb/>
<pb n="KR2m0007_WYG_008-8b"/>
舉樂王制謂天子食舉以樂周官王大食則命奏鐘鼓<lb/>
二曰周頌雅樂典辟雍饗射六宗社稷之樂辟雍饗射<lb/>
孝經所謂移風易俗莫善于樂禮記曰揖譲而治天下<lb/>
者禮樂之謂也社稷所謂琴瑟擊鼓以御田祖者也禮<lb/>
記曰夫樂施于金石越于聲音用乎宗廟社稷事乎山<lb/>
川鬼神此之謂也三曰黄門鼓吹天子所以宴樂羣臣<lb/>
詩所謂坎坎鼓我蹲蹲舞我者也其短簫鐃歌軍樂也<lb/>
其傳曰黄帝歧伯所作以建威揚徳風勸士也葢周官<lb/>
<pb n="KR2m0007_WYG_008-9a"/>
所謂王大獻則令凱樂軍大獻則令凱歌也孝章皇帝<lb/>
親著歌詩四章列在食舉又制雲臺十二門詩各以其<lb/>
月祀而奏之熹平四年正月中出雲臺十二門新詩下<lb/>
大予樂官習誦被聲與舊詩並行者皆當撰録以成樂<lb/>
志<hi>禮儀志注</hi>
　　詩頌<lb/>
明帝永平十五年東平王蒼獻光武受命中興頌<hi>本傳</hi>
章帝元和二年為靈臺十二門作詩各以其月紀而奏<lb/>
<pb n="KR2m0007_WYG_008-9b"/>
之<hi>志</hi>
傅毅追美明帝功徳最盛而廟頌未立乃依清廟作顯<lb/>
宗頌十篇奏之<hi>文苑傳</hi>
曹朔作漢頌四篇<hi>蘇順傳</hi>
班固兩都賦東都主人作詩五篇其亂云<lb/>
明堂詩於昭明堂明堂孔陽聖皇宗祀穆穆煌煌上帝<lb/>
宴饗五位時序誰其配之世祖光武普天率土各以其<lb/>
職猗歟緝熙允懐多福<lb/>
<pb n="KR2m0007_WYG_008-10a"/>
辟雍詩迺流辟雍辟雍湯湯聖皇莅止造舟為梁皤皤<lb/>
國老迺父迺兄抑抑威儀孝友光明於赫太上示我漢<lb/>
行鴻化惟神永觀厥成<lb/>
靈臺詩迺經靈臺靈臺既崇辛勤時登爰考依證三光<lb/>
宣精五行布序習習祥風祁祁甘雨百穀溱溱庶卉蕃<lb/>
蕪屢惟豐年於皇樂胥<lb/>
寳鼎詩嶽修貢兮川效珍吐金景兮歊浮雲寳鼎見兮<lb/>
色紛緼煥其炳兮被龍文登祖廟兮享聖神昭靈徳兮<lb/>
<pb n="KR2m0007_WYG_008-10b"/>
彌億年<lb/>
白雉詩啟靈篇兮披瑞圖獲白雉兮效素烏發皓羽兮<lb/>
奮翹英容潔朗兮於淳精章皇徳兮侔周成永延長兮<lb/>
膺天慶<lb/>
　　四夷樂<lb/>
板楯蠻夷俗喜歌舞髙祖觀之曰此武王伐紂之歌也<lb/>
乃命樂人習之所謂巴渝舞也<hi>南蠻傳</hi>
永平中益州刺史朱輔上疏曰今白狼王唐菆等慕化<lb/>
<pb n="KR2m0007_WYG_008-11a"/>
歸義作詩三章繦負老幼若歸慈母逺夷之語辭意難<lb/>
正有犍為郡掾田恭頗曉其言輒令譯其詞語䕶送詣<lb/>
闕并上其樂詩昔在聖帝舞四夷之樂今之所上庶備<lb/>
其一帝嘉之事下史官録其歌焉<hi>西南夷傳</hi>
逺夷樂徳歌詩曰<lb/>
大漢是治<hi>提官隗搆</hi>　與天意合<hi>魏冒/踰糟</hi>　吏譯平端<hi>罔驛劉脾</hi>
不從我來<hi>旁慕支留</hi>　聞風向化<hi>徴衣/随旅</hi>　所見竒異<hi>知唐桑艾</hi>
多賜繒布<hi>邪毗□繡</hi>　甘美酒食<hi>推潭/僕逺</hi>　昌樂肉飛<hi>拓拒蘇便</hi>
<pb n="KR2m0007_WYG_008-11b"/>
屈申悉備<hi>局後仍離</hi>　蠻夷貧薄<hi>僂譲/龍洞</hi>　無所報嗣<hi>莫支度由</hi>
願主長夀<hi>陽雒僧鱗</hi>　子孫昌熾<hi>莫穉角存</hi>
逺夷慕徳歌詩曰<lb/>
蠻夷所處<hi>僂譲彼尼</hi>　日入之部<hi>且交/陵悟</hi>　慕義向化<hi>䋲動随旅</hi>
歸日出主<hi>路且㑛雒</hi>　聖徳深恩<hi>聖徳/渡諾</hi>　與人富厚<hi>魏菌渡洗</hi>
冬多霜雪<hi>綜邪流藩</hi>　夏多和雨<hi>莋邪/尋螺</hi>　寒温時適<hi>藐潯瀘灕</hi>
部人多有<hi>菌補邪推</hi>　涉危歴險<hi>辟危/歸險</hi>　不逺萬里<hi>莫受萬栁</hi>
去俗歸徳<hi>術疉路徳</hi>　心歸慈母<hi>仍路孳模</hi>
<pb n="KR2m0007_WYG_008-12a"/>
逺夷懐徳歌詩曰<lb/>
荒服之外<hi>荒服之儀</hi>　土地墝埆<hi>犂籍/憐憐</hi>　食肉衣皮<hi>阻蘇邪犂</hi>
不見鹽穀<hi>莫碭麄沐</hi>　吏譯傳風<hi>罔譯/傳㣲</hi>　大漢安樂<hi>是漢夜拒</hi>
攜負歸仁<hi>蹤優路仁</hi>　觸冒險陜<hi>雷折/險龍</hi>　髙山岐峻<hi>倫狼蔵幡</hi>
縁崖磻石<hi>扶路側禄</hi>　木薄發家<hi>息落/服淫</hi>　百宿到洛<hi>理瀝髭雒</hi>
父子同賜<hi>捕茝菌毗</hi>　懐抱匹帛<hi>懐槀/匹漏</hi>　傳告種人<hi>傳言呼敕</hi>
長願臣僕<hi>陵陽臣僕</hi>
安帝即位罷魚龍曼延百戲<hi>本紀漢官典職曰作九賓舍利之獸從西方來戲于</hi>
<pb n="KR2m0007_WYG_008-12b"/>
<hi>庭入殿前激水化成比目魚𠻳水作霧化成黄龍長八丈出水逰戲于庭炫燿日光曼延者獸名也張衡西京</hi>
<hi>賦所云巨獸百尋是為曼延音以戰反</hi>
永寧元年西南夷撣國王獻樂及幻人能吐火自支解<lb/>
易牛馬頭明年元㑹作之於庭安帝與羣臣共觀大竒<lb/>
之陳禪獨離席舉手大言曰昔齊魯為夾谷之㑹齊作<lb/>
侏儒之樂仲尼誅之又曰放鄭聲逺佞人帝王之庭不<lb/>
宜設夷狄之技尚書陳忠劾奏禪曰古者合歡之樂舞<lb/>
于堂四夷之樂陳于門故詩云以雅以南韎任朱離今<lb/>
<pb n="KR2m0007_WYG_008-13a"/>
撣國越流沙踰縣度萬里貢獻非鄭衛之聲佞人之比<lb/>
而禪廷訕朝政請劾禪下獄有詔勿收<hi>陳禪傳</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0007_WYG_008-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢㑹要卷八<lb/>
</p>
<p>
</p>
  </div>
<div>
<head>東漢㑹要卷九</head> <lb/>
    <p>
<pb n="KR2m0007_WYG_009-1a"/>
欽定四庫全書<lb/>
　東漢㑹要卷九<lb/>
　　　　　　　　　　　　宋　徐天麟　撰<lb/>
　輿服上<hi>符璽附</hi>
　　玉路<lb/>
天子五路以玉為飾錫樊纓十有再就建大常十有二<lb/>
斿九仭曳地日月升龍象天明也<hi>本志下同</hi>
　　乗輿<lb/>
<pb n="KR2m0007_WYG_009-1b"/>
殷瑞山車金根之色漢承秦制御為乗輿所謂孔子乗<lb/>
殷之路者也<lb/>
　　金根　安車　立車<lb/>
乘輿<hi>按此乗輿二字葢言天子也</hi>金根安車立車輪皆朱班重牙貳<lb/>
轂兩轄金薄繆龍為輿倚較文虎伏軾龍首銜軛左右<lb/>
吉陽筩鸞雀立衡<graphic n="KR1017" url="https://raw.githubusercontent.com/kanripo/KR-Gaiji/master/images/KR1017.png" mimeType="image/png"/>文畫輈羽葢華蚤建大旂十二斿<lb/>
畫日月升龍駕六馬象鑣鏤錫金鍐方釳插翟尾朱兼<lb/>
樊纓赤罽易茸金就十有二左纛以氂牛尾為之在左<lb/>
<pb n="KR2m0007_WYG_009-2a"/>
騑馬軛上大如斗是為徳車五時車安立亦皆如之各<lb/>
如方色馬亦如之白馬者朱其髦尾為朱鬛云所御駕<lb/>
六餘皆駕四後從為副車<lb/>
　　耕車<lb/>
耕車其飾皆如之有三葢一曰芝車置<graphic n="KR1945" url="https://raw.githubusercontent.com/kanripo/KR-Gaiji/master/images/KR1945.png" mimeType="image/png"/>耒耜之箙上<lb/>
親耕所乘也<lb/>
　　戎車<lb/>
戎車其飾皆如之蕃以矛麾金鼓羽析幢翳<graphic n="KR1945" url="https://raw.githubusercontent.com/kanripo/KR-Gaiji/master/images/KR1945.png" mimeType="image/png"/>胄甲弩<lb/>
<pb n="KR2m0007_WYG_009-2b"/>
之箙<lb/>
　　獵車<lb/>
獵車其飾皆如之重輞縵輪繆龍繞之一曰闟豬車親<lb/>
校獵乗之<lb/>
　　軿車<lb/>
太皇太后皇太后法駕皆御金根加交路帳裳非法駕<lb/>
則乘紫罽軿車雲<graphic n="KR1017" url="https://raw.githubusercontent.com/kanripo/KR-Gaiji/master/images/KR1017.png" mimeType="image/png"/>文畫輈黄金塗五末葢蚤左右騑<lb/>
駕三<lb/>
<pb n="KR2m0007_WYG_009-3a"/>
長公主赤罽軿車<lb/>
大貴人貴人公主王妃封君油畫駢車大貴人加節畫<lb/>
輈皆右騑而已<lb/>
　　青葢車<lb/>
皇太子皇子皆安車朱班輪青葢金華蚤黑<graphic n="KR1017" url="https://raw.githubusercontent.com/kanripo/KR-Gaiji/master/images/KR1017.png" mimeType="image/png"/>文畫轓<lb/>
文輈金塗五末皇子為王錫以乗之故曰王青葢車<lb/>
　　緑車<lb/>
皇孫緑車以從皆左右騑駕三<lb/>
<pb n="KR2m0007_WYG_009-3b"/>
　　皂葢車<lb/>
公列侯安車朱班輪倚鹿較伏熊軾皂繒葢黑轓右騑<lb/>
中二千石二千石皆皂葢朱兩轓其千石六百石朱左<lb/>
轓轓長六尺下屈廣八寸上業廣尺二寸九文十二初<lb/>
後謙一寸若月初生示不敢自滿也景帝中元五年始詔<lb/>
六百石以上施車轓得銅五末軛有吉陽筩中二千石<lb/>
以上右騑三百石以上皂布葢千石以上皂繒覆葢二<lb/>
百石以下白布葢皆有四維杠衣賈人不得乗馬車除<lb/>
<pb n="KR2m0007_WYG_009-4a"/>
吏赤畫杠其餘皆青云<hi>案郭賀傳舊典傳車驂駕乘赤帷囊惟賀為冀州勅去襜帷謝</hi>
<hi>承書曰孔恂字巨卿新淦人州别駕從事車前舊有屏星如刺史車曲翳儀式時刺史行部發去日晏刺史怒</hi>
<hi>欲去别駕車屏星恂議曰明使君傳車自發晚而欲徹去屏星毁國舊儀此不可行别駕可去屏星不可省即</hi>
<hi>投傳去刺史追辭謝請不肯還于是遂不去屏星說文曰  車當謂之屏星</hi>
　　夫人安車<lb/>
公列侯中二千石二千石夫人㑹朝若蠶各乘其夫之<lb/>
安車右騑加交路帷裳皆皂非公㑹不得乗朝車得乘<lb/>
漆布輜軿車銅五末<lb/>
<pb n="KR2m0007_WYG_009-4b"/>
　　大駕　法駕　小駕<lb/>
乗輿大駕公卿奉引太僕御大将軍參乗屬車八十一<lb/>
乘備千乗萬騎西都行祠天郊甘泉備之官有其注名<lb/>
曰甘泉鹵簿東都唯大行乃大駕大駕太僕校駕法駕<lb/>
黄門令校駕乘輿法駕公卿不在鹵簿中河南尹執金<lb/>
吾雒陽令奉引奉車郎御侍中參乗屬車四十六乗前<lb/>
驅有九斿雲罕鳳凰闟㦸皮軒鸞旗皆大夫載鸞旗者<lb/>
編羽旄列繫幢旁民或謂之雞翹非也後有金鉦黄鉞<lb/>
<pb n="KR2m0007_WYG_009-5a"/>
黄門鼓車古者諸侯貳車九乗秦滅九國兼其車服故<lb/>
大駕屬車八十一乘法駕半之屬車皆皂葢赤裏朱轓<lb/>
戈矛弩箙尚書御史所載最後一車垂豹尾豹尾以前<lb/>
比省中行祠天郊以法駕祠地明堂省什三祠宗廟尤<lb/>
省謂之小駕每出太僕奉駕上鹵簿中常侍小黄門副<lb/>
尚書主者郎令史副侍御史蘭臺令史副皆執注以督<lb/>
整車騎謂之䕶駕春秋上陵尤省于小駕直事尚書一<lb/>
人從其餘令以下皆先行後罷<lb/>
<pb n="KR2m0007_WYG_009-5b"/>
　　輕車<lb/>
輕車古之戰車也洞朱輪輿不巾不葢建矛㦸幢麾<graphic n="KR1945" url="https://raw.githubusercontent.com/kanripo/KR-Gaiji/master/images/KR1945.png" mimeType="image/png"/>
輒弩箙藏在武庫大駕法駕出射聲校尉司馬吏士載<lb/>
以次屬車在鹵簿中諸車有矛㦸其飾幡斿旗幟皆五<lb/>
采制度從周禮吴孫兵法云有巾有葢謂之武剛車武<lb/>
剛車者為先驅又為屬車為後殿焉<lb/>
　　大使車<lb/>
大使車立乗駕駟赤帷持節者重導從賊曹車斧車督<lb/>
<pb n="KR2m0007_WYG_009-6a"/>
車功曹車皆兩大車伍百璅弩十二人辟車四人從車<lb/>
四乗無節單導從減半<lb/>
　　小使車<lb/>
小使車不立乘有騑赤屏泥油重絳帷導無斧車近小<lb/>
使車蘭輿赤轂白葢赤帷從騶騎四十人此謂追捕考<lb/>
案有所勅取者之所乗也諸使車皆朱班輪四輻赤衡<lb/>
軛其送𦵏白堊已下洒車而後還公卿中二千石二千<lb/>
石郊廟明堂祠陵法出皆大車立乗駕駟他出乗安車<lb/>
<pb n="KR2m0007_WYG_009-6b"/>
　　載車<lb/>
大行載車其飾如金根車加施組連璧交絡四角金龍<lb/>
首銜璧垂五采析羽流蘇前後雲氣畫帷裳<graphic n="KR1017" url="https://raw.githubusercontent.com/kanripo/KR-Gaiji/master/images/KR1017.png" mimeType="image/png"/>文畫曲<lb/>
幡長縣車等太僕御駕六布施馬布施馬者淳白駱馬<lb/>
也以黑藥灼其身為虎文既下馬斥賣車藏城北祕宫<lb/>
皆不得入城門當用太僕考工乃内飾治禮吉凶不相<lb/>
干也<lb/>
　　導從卒<lb/>
<pb n="KR2m0007_WYG_009-7a"/>
公卿以下至縣三百石長導從置門下五吏賊曹督盜<lb/>
賊功曹皆帶劒三車從導主簿主記兩車為從縣令以<lb/>
上加導斧車公乗安車則前後并馬立乗長安雒陽令<lb/>
及王國都縣加前後兵車亭長設右騑駕兩璅弩車前<lb/>
伍伯公八人中二千石二千石六百石皆四人自四百<lb/>
石以下至二百石皆二人黄綬武官伍伯文官辟車鈴<lb/>
下侍閤門闌部署街里走卒皆有程品多少隨所典領<lb/>
驛馬三十里一置卒皆赤幘絳韝云古者軍出師旅皆<lb/>
<pb n="KR2m0007_WYG_009-7b"/>
從秦省其卒取其師旅之名焉公以下至二千石騎吏<lb/>
四人千石以下至三百石縣長二人皆帶劒持棨㦸為<lb/>
前列犍弓韣九鞬諸侯王法駕官屬傅相以下皆備鹵<lb/>
簿似京都官騎張弓帶鞬遮迾出入稱課促列侯家丞<lb/>
庶子導從若㑹耕祠主縣假給辟車鮮明卒備其威儀<lb/>
導從事畢皆罷所假<lb/>
　　車馬飾<lb/>
諸車之文乗輿倚龍伏虎<graphic n="KR1017" url="https://raw.githubusercontent.com/kanripo/KR-Gaiji/master/images/KR1017.png" mimeType="image/png"/>文畫輈龍首鸞衡重牙班<lb/>
<pb n="KR2m0007_WYG_009-8a"/>
輪升龍飛軨皇太子諸侯王倚虎伏鹿<graphic n="KR1017" url="https://raw.githubusercontent.com/kanripo/KR-Gaiji/master/images/KR1017.png" mimeType="image/png"/>文畫輈轓吉<lb/>
陽筩朱班輪鹿文飛軨旂旗九斿降龍公列侯倚鹿伏<lb/>
熊黑幡朱班輪鹿文飛軨九斿降龍卿朱兩輪五斿降<lb/>
龍二千石以下各從科品諸轓車以上軛皆有吉陽筩<lb/>
諸馬之文案乗輿金鍐方釳挿翟象鑣龍畫總洙升龍<lb/>
赤扇汗青兩翅燕尾駙馬左右赤珥流蘇飛鳥節赤膺<lb/>
兼皇太子亦如之王公列侯鏤錫义髦朱鑣朱鹿朱文<lb/>
絳扇汗青翅燕尾卿以下有騑者緹扇汗青翅尾當盧<lb/>
<pb n="KR2m0007_WYG_009-8b"/>
义髦上下皆通中二千石以上及使者乃有騑駕云<lb/>
　　警蹕<lb/>
警蹕<hi>魯恭傳注云天子入警出蹕</hi>
王者至尊出入常有警蹕而行静室而止<hi>楊秉傳</hi>
　　璽<lb/>
建武三年閏月丙午赤眉君臣面縛奉髙皇帝璽綬二<lb/>
月己未祠髙廟受傳國璽<hi>本紀</hi>
　蔡邕獨㫁曰皇帝六璽皆玉螭虎紐文曰皇帝行璽<lb/>
<pb n="KR2m0007_WYG_009-9a"/>
　皇帝之璽皇帝信璽天子行璽天子之璽天子信璽<lb/>
　皆以武都紫泥封之傳國璽是秦始皇初定天下所<lb/>
　刻其玉出藍田山丞相李斯書之其文曰受命于天<lb/>
　既夀永昌髙祖至霸上秦王子嬰獻之至王莽篡位<lb/>
　就元后求璽不與以威逼之乃出璽投地璽上螭一<lb/>
　角缺及莽敗李松持璽詣宛上更始更始敗璽入赤<lb/>
　眉劉盆子既敗以奉光武<hi>見本紀注又徐廣曰傳國璽文曰受天之命皇帝夀</hi>
　<hi>昌</hi>
<pb n="KR2m0007_WYG_009-9b"/>
　漢舊儀曰璽皆白玉螭虎紐凡六璽皇帝行璽凡封之<lb/>
　璽賜諸侯王書信璽發兵召大臣天子行璽䇿拜外<lb/>
　國事天地鬼神皆以武都紫泥封青嚢白素裏兩端<lb/>
　無縫尺一板中約署皇帝帶綬黄地六采不佩璽璽<lb/>
　以金銀縢組侍中組負以從秦以前民皆佩綬金玉<lb/>
　銀銅犀象為方寸璽各服所好<hi>志注</hi>
尚符璽郎中四人在中主璽及虎符竹符之半者<hi>百官志注</hi>
熹平六年八月戊辰袁紹等誅宦官引兵入宫張譲段<lb/>
<pb n="KR2m0007_WYG_009-10a"/>
珪等急迫刼少帝及陳留王至小平津六璽不自隨辛<lb/>
未帝還宫是日得六璽失傳國璽<hi>袁紀</hi>
袁術死軍破徐璆得其盜國璽及還許上之<lb/>
　衛宏曰秦以前以金玉銀為方寸璽秦以來天子獨<lb/>
　稱璽又以玉羣下莫得用其玉出藍田山題是李斯<lb/>
　書其文曰受命于天既夀永昌號曰傳國璽漢髙祖<lb/>
　定三秦子嬰獻之髙祖即位乃佩之王莽篡位就元<lb/>
　后求璽后乃出以投地上螭一角缺及莽敗時仍帶<lb/>
<pb n="KR2m0007_WYG_009-10b"/>
　璽紱杜吴殺莽不知取璽公賔就斬莽首并取璽更<lb/>
　始将李松送上更始赤眉至髙陵更始奉璽上赤眉<lb/>
　建武三年盆子奉以上光武孫堅從桂陽入雒討董<lb/>
　卓軍于城南見井中有五色光軍人莫敢汲堅乃浚<lb/>
　得璽袁術有僣盜意乃拘堅妻求之術得璽舉以向<lb/>
　肘魏武謂之曰我在不聴汝乃至此時璆得而獻之<lb/>
　<hi>徐璆傳注</hi>
魏受禪遣使求璽綬獻穆曹皇后不與如此數輩后乃<lb/>
<pb n="KR2m0007_WYG_009-11a"/>
呼使者入親數責之以璽抵軒下因涕泣横流曰天不<lb/>
祚爾左右莫能仰視<hi>后紀</hi>
皇后璽綬<hi>伏后紀注引蔡邕獨㫁曰皇后赤綬玉璽</hi>
諸侯王列侯始封貴人薨皆令贈印璽<hi>禮儀志</hi>
建武二十六年賜南匈奴黄金璽盭綬緺<hi>南匈奴傳</hi>
　　百官印<lb/>
建武元年復設諸侯王金璽綟綬公侯金印紫綬九卿<lb/>
執金吾河南尹秩皆中二千石大長秋将作大匠度遼<lb/>
<pb n="KR2m0007_WYG_009-11b"/>
諸将軍郡太守國傅相皆秩二千石校尉中郎将諸郡<lb/>
都尉諸國行相中尉内史中䕶軍司直秩皆二千石以<lb/>
上皆銀印青綬中外官尚書令御史中丞治書侍御史<lb/>
公將軍長史中二千石丞正平諸司馬中宫王家僕雒<lb/>
陽令秩皆千石尚書中謁者黄門冗從四僕射諸郡監<lb/>
中外諸都官令都侯司農部丞郡國長史丞候司馬千<lb/>
人秩皆六百石家令侍僕秩皆六百石雒陽市長秩四<lb/>
百石主家長秩皆四百石以上皆銅印黑綬諸曹長楫<lb/>
<pb n="KR2m0007_WYG_009-12a"/>
櫂丞秩三百石諸秩千石者其丞尉皆秩四百石秩六<lb/>
百石者丞尉秩三百石四百石者其丞尉秩二百石縣<lb/>
國丞尉亦如之縣國三百石長丞尉亦二百石明堂靈<lb/>
臺丞諸陵校長秩二百石丞尉校長以上皆銅印黄綬<lb/>
縣國守宫令相或千石或六百石長相或四百石或三<lb/>
百石長相皆以銅印黄綬而有秩者侍中中常侍光禄<lb/>
大夫秩皆二千石太中大夫秩皆比二千石尚書諫議<lb/>
大夫侍御史博士皆六百石議郎中謁者秩皆比六百<lb/>
<pb n="KR2m0007_WYG_009-12b"/>
石小黄門侍郎中黄門秩皆比四百石郎中秩皆比三<lb/>
百石太子舍人秩二百石<hi>輿服志注</hi>
建武中馬援上書言臣所假伏波将軍印伏字犬外嚮<lb/>
成臯令印字為白下羊丞印四下羊尉印白下人人下<lb/>
羊即一縣長吏印文不同恐天下不正者多符印所以<lb/>
為信也所宜齊同薦曉古文字者事下大司空正郡國<lb/>
印章奏可<hi>東觀記見馬援傳注</hi>
　　節<lb/>
<pb n="KR2m0007_WYG_009-13a"/>
符節令為符節臺率主符節事凡遣使掌授節<hi>百官志</hi>
中平六年始復節上赤葆<hi>百官志注</hi>
　臣天麟按漢初節旄純赤武帝以衛太子持赤節乃<lb/>
　更節加黄旄東都因之中平六年董卓議廢立袁紹<lb/>
　掛節於上東門而去卓以紹棄節乃改第一葆為赤<lb/>
　旄也<lb/>
　　符<lb/>
符節令<hi>見上</hi>
<pb n="KR2m0007_WYG_009-13b"/>
尚符璽郎中掌璽及虎竹符之半者<hi>百官志注應劭曰銅虎符第一至第五</hi>
<hi>國家當發兵遣使者至郡合符符合乃聴受之竹使符皆以竹箭五枚長五寸鐫刻篆書第一至第五張晏曰</hi>
<hi>符以代古之珪璋從簡易也顔師古曰與郡守為符者謂各分其半右留京師左以與之</hi>
建武之初禁網尚濶但以璽書發兵未有虎符之信杜<lb/>
詩上疏曰舊制發兵皆以虎符其餘調發竹使而已間<lb/>
者發兵但用璽書或以詔令如有姦人詐偽無由知覺<lb/>
愚以為軍旅尚興賊虜未殄調兵郡國宜立虎符以絶<lb/>
姦端書奏從之<hi>杜詩傳</hi>
<pb n="KR2m0007_WYG_009-14a"/>
　　棨<lb/>
凡居宫中者皆有口籍於門之所屬宫名兩字為鐵印<lb/>
文符案省符乃内之若外人以事當入本宫長史為封<lb/>
棨傳其有官位出入令御者言其官<hi>百官志</hi>
世祖召見杜詩賜以棨㦸<hi>漢制假棨㦸以代斧鉞古今注曰棨㦸前驅之器名以木</hi>
<hi>為之後以赤油韜之亦謂之油㦸</hi>
漢制棨㦸即為斧鉞<hi>郭躬傳</hi>
靈帝時竇武欲誅宦官曹節聞之驚起白帝請出御徳<lb/>
<pb n="KR2m0007_WYG_009-14b"/>
陽殿取棨信閉諸禁門<hi>竇武傳注云棨有衣㦸也漢官儀曰凡居中宫皆施籍於掖門案姓</hi>
<hi>名當入者本宫為封啟傳審印信然後受</hi>
建武二十六年賜匈奴棨㦸<hi>匈奴傳</hi>
　　闗符<lb/>
郭丹從師長安買符入函谷闗慨然歎曰丹不乗使者<lb/>
車終不出闗<hi>符即繻也前書音義曰舊制入闗皆用傳傳煩因裂繻帛分持後復出合之以為符</hi>
<hi>非真符也</hi>
　東漢㑹要卷九<lb/>
</p>
<p>
</p>
  </div>
<div>
<head>東漢㑹要卷十</head> <lb/>
    <p>
<pb n="KR2m0007_WYG_010-1a"/>
欽定四庫全書<lb/>
　東漢㑹要卷十<lb/>
　　　　　　　　　　　　宋　徐天麟　撰<lb/>
　輿服下<lb/>
　　總叙冠服<lb/>
秦以戰國即天子位滅去禮學郊祀之服皆以袀𤣥漢<lb/>
承秦故至世祖踐阼都于土中始修三雍正兆七郊顯<lb/>
宗遂就大業初服旒冕衣裳文章赤舄絇屨以祀天地<lb/>
<pb n="KR2m0007_WYG_010-1b"/>
養三老五更於三雍于時致治平矣天子三公九卿特<lb/>
進侯侍祠侯祀天地明堂皆冠旒冕衣服𤣥上纁下乗<lb/>
輿備文日月星辰十二章三公諸侯用山龍九章九卿<lb/>
以下用華蟲七章皆備五彩大佩赤舄屨絇以承大祭<lb/>
百官執事者冠長冠皆祗服五嶽四瀆山川宗廟社稷<lb/>
諸沾秩祠皆袀𤣥長冠五郊各如方色云百官不執事<lb/>
各服常冠袀𤣥以從<hi>志</hi>
袁宏曰自三代服章皆有典禮周衰而其制漸微至戰<lb/>
<pb n="KR2m0007_WYG_010-2a"/>
國時各為靡麗之服秦有天下收而用之上以供至尊<lb/>
下以賜百官而先王服章於是殘毁矣漢初文學既缺<lb/>
時亦草創輿服旗幟一承秦制故雖少改所用尚多至<lb/>
是天子依周官禮記制度冠冕衣裳珮玉乗輿擬古式<lb/>
矣<hi>袁紀</hi>
　　冕冠<lb/>
冕冠垂旒前後邃延玉藻孝明皇帝永平二年初詔有<lb/>
司采周官禮記尚書臯陶篇乗輿服從歐陽氏説公卿<lb/>
<pb n="KR2m0007_WYG_010-2b"/>
以下從大小夏侯氏説冕皆廣七寸長尺二寸前圓後<lb/>
方朱綠裏𤣥上前垂四寸後垂三寸係白玉珠為十二<lb/>
旒以其綬采色為組纓三公諸侯七旒青玉為珠卿大<lb/>
夫五旒黒玉為珠皆有前無後各以其綬采色為組纓<lb/>
旁垂黈纊郊天地祀明堂則冠之衣裳玉佩備章采乗<lb/>
輿刺史公侯九卿以下皆織成陳留襄邑獻之云<hi>志</hi>
　　長冠<lb/>
長冠一曰齋冠髙七寸廣三寸促漆纚為之制如板以<lb/>
<pb n="KR2m0007_WYG_010-3a"/>
竹為裏初髙祖微時以竹皮為之謂之劉氏冠楚冠制<lb/>
也民謂之鵲尾冠非也祀宗廟諸祀則冠之皆服袀𤣥<lb/>
絳縁領袖為中衣絳絝<graphic n="KR1611" url="https://raw.githubusercontent.com/kanripo/KR-Gaiji/master/images/KR1611.png" mimeType="image/png"/>示其赤心奉神也五郊衣幘<lb/>
絝<graphic n="KR1611" url="https://raw.githubusercontent.com/kanripo/KR-Gaiji/master/images/KR1611.png" mimeType="image/png"/>各如其色此冠髙祖所造故以為祭服尊敬之至<lb/>
也<hi>志</hi>
　　委貌冠　皮弁冠<lb/>
委貌冠皮弁冠同制長七寸髙四寸制如覆杯前髙廣<lb/>
後卑銳所謂夏之毋追殷之章甫者也委貌以皁絹為<lb/>
<pb n="KR2m0007_WYG_010-3b"/>
之皮弁以鹿皮為之行大射禮於辟雍公卿諸侯大夫<lb/>
行禮者冠委貌衣𤣥端素裳執事者冠皮弁衣緇麻衣<lb/>
皁領袖下素裳所謂皮弁素積者也<hi>志</hi>
　　爵弁冠<lb/>
爵弁一名冕廣八寸長尺二寸如爵形前小後大繒其<lb/>
上似爵頭色有收持笄所謂夏收殷<graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>者也祠天地五<lb/>
郊明堂雲翹舞樂人服之禮曰朱干玉鏚冕而舞大夏<lb/>
此之謂也<lb/>
<pb n="KR2m0007_WYG_010-4a"/>
　　通天冠<lb/>
通天冠髙九寸正直頂少邪却乃直下為鐵卷梁前有<lb/>
山展筩為述乗輿所常服服衣深衣制有袍隨時五色<lb/>
袍者或曰周公抱成王宴居故施袍禮記孔子衣逢掖<lb/>
之衣縫掖其袖合而縫大之近今袍者也今下至賤吏<lb/>
小史皆通制袍單衣皁縁領袖中衣為朝服云<hi>志</hi>
　　逺遊冠<lb/>
逺遊冠制如通天有展筩横之於前無山述諸王所服<lb/>
<pb n="KR2m0007_WYG_010-4b"/>
也<hi>志</hi>
　　髙山冠<lb/>
髙山冠一曰側注制如通天不邪却直䜿無山述展筩<lb/>
中外官謁者僕射所服太傅胡廣説曰髙山冠蓋齊王<lb/>
冠也秦滅齊以其君冠賜近臣謁者服之<hi>志</hi>
　　進賢冠<lb/>
進賢冠古緇布冠也文儒者之服也前髙七寸後髙三<lb/>
寸長八寸公侯三梁中二千石以下至博士兩梁自博<lb/>
<pb n="KR2m0007_WYG_010-5a"/>
士以下至小史私學弟子皆一梁宗室劉氏亦兩梁冠<lb/>
示加服也<hi>志</hi>
　　法冠<lb/>
法冠一曰柱後髙五寸以纚為展筩鐵柱巻執法者服<lb/>
之侍御史廷尉正監平也或謂之獬豸冠獬豸神羊能<lb/>
别曲直楚王常獲之故以為冠胡廣説曰春秋左氏傳<lb/>
有南冠而縶者則楚冠也秦滅楚以其君服賜執法近<lb/>
臣御史服之<hi>志</hi>
<pb n="KR2m0007_WYG_010-5b"/>
　　武冠<lb/>
武冠一曰武弁大冠諸武官冠之侍中中常侍加黄金<lb/>
璫附蟬為文貂尾為飾謂之趙恵文冠胡廣説曰趙武<lb/>
靈王效胡服以金璫飾首前挿貂尾為貴職秦滅趙以<lb/>
其君冠賜近臣建武時匈奴内屬世祖賜南單于衣服<lb/>
以中常侍恵文冠中黄門童子佩刀云<hi>志</hi>
　　建華冠<lb/>
建華冠以鐵為柱卷貫大銅珠九枚制似縷鹿記曰知<lb/>
<pb n="KR2m0007_WYG_010-6a"/>
天者冠述知地者履絇春秋左傳曰鄭子臧好鷸冠前<lb/>
圓以為此則是也天地五郊明堂育命舞樂人服之<hi>志</hi>
　　方山冠<lb/>
方山冠似進賢以五采縠為之祠宗廟天子八佾四時<lb/>
五行樂人服之冠衣各如其行方之色而舞焉<hi>志</hi>
　　巧士冠<lb/>
巧士冠髙七寸要後相通直䜿不常服唯郊天黄門從<lb/>
官四人冠之在鹵簿中次乗輿車前以備宦者四星云<hi>志</hi>
<pb n="KR2m0007_WYG_010-6b"/>
　　却非冠<lb/>
却非冠制似長冠下促宫殿門吏僕射冠之負赤幡青<lb/>
翅燕尾諸僕射幡皆如之<hi>志</hi>
　　却敵冠<lb/>
却敵冠前髙四寸通長四寸後髙三寸制似進賢衞士<lb/>
服之<hi>志</hi>
　　樊噲冠<lb/>
樊噲冠漢將樊噲造次所冠以入項羽軍廣九寸髙七<lb/>
<pb n="KR2m0007_WYG_010-7a"/>
寸前後出各四寸制似冕司馬殿門大難衞士服之或<lb/>
曰樊噲常持鐵楯聞項羽有意殺漢王噲裂裳以裹楯<lb/>
冠之入軍門立漢王旁視項羽<lb/>
　　術氏冠<lb/>
術氏冠前圓吳制差池邐迆四重趙靈王好服之今不<lb/>
施用官有其圖注<lb/>
　　鶡冠<hi>纓㽔</hi>
諸冠皆有纓㽔執事及武吏皆縮纓垂五寸武冠俗謂<lb/>
<pb n="KR2m0007_WYG_010-7b"/>
之大冠環纓無㽔以青系為緄加雙鶡尾豎左右為鶡<lb/>
冠云五官左右虎賁羽林五中郎將羽林左右監皆冠<lb/>
鶡冠紗縠單衣虎賁將虎文絝白虎文劔佩刀虎賁武<lb/>
騎皆鶡冠虎文單衣襄邑歳獻織成虎文云鶡者勇雉<lb/>
也其鬬對一死乃止故趙武靈王以表武事秦施之焉<hi>志</hi>
　　幘<lb/>
古者有冠無幘其戴也加首有頍所以安物故詩曰有<lb/>
頍者弁此之謂也三代之世法制滋彰下至戰國文武<lb/>
<pb n="KR2m0007_WYG_010-8a"/>
並用秦雄諸侯乃加其武將首飾為絳袙以表貴賤其<lb/>
後稍稍作顔題漢興續其顔却摞之施巾連題却覆之<lb/>
今䘮幘是其制也名之曰幘幘者賾也頭首嚴賾也至<lb/>
孝文乃髙顔題續之為耳崇其巾為屋合後施收上下<lb/>
羣臣貴賤皆服之文者長耳武者短耳稱其冠也尚書<lb/>
幘收方三寸名曰納言示以忠正顯近職也迎氣五郊<lb/>
各如其色從章服也皁衣羣吏春服青幘立夏乃止助<lb/>
微順氣尊其方也武吏常赤幘成其威也未冠童子幘<lb/>
<pb n="KR2m0007_WYG_010-8b"/>
無屋者示未成人也入學小童幘也句卷屋者示尚㓜<lb/>
少未逺冐也䘮幘却摞反本禮也升數如冠與冠偕也<lb/>
期䘮起耳有收素幘亦如之禮輕重有制變除從漸文<lb/>
也<hi>志</hi>
　　佩玉<lb/>
古者君臣佩玉尊卑有度上有韍貴賤有殊佩所以章<lb/>
徳服之𠂻也韍所以執事禮之共也故禮有其度威儀<lb/>
之制三代同之五覇迭興戰兵不息佩非戰器韍非兵<lb/>
<pb n="KR2m0007_WYG_010-9a"/>
旗於是解去紱佩留其係璲以為章表故詩曰鞙鞙佩<lb/>
璲此之謂也紱佩既廢秦乃以采組連結於璲光明章<lb/>
表轉相結受故謂之綬漢承秦制用而弗改故加之以<lb/>
雙印佩刀之飾至孝明皇帝乃為大佩衝牙雙瑀璜皆<lb/>
以白玉乗輿落以白珠公卿諸侯以采絲其視冕旒為<lb/>
祭服云<hi>志</hi>
　　佩刀<lb/>
佩刀乗輿黄金通身貂錯半鮫魚鱗金漆錯雌黄室五<lb/>
<pb n="KR2m0007_WYG_010-9b"/>
色罽隠室華諸侯王黄金錯環挟半鮫黒室公卿百官<lb/>
皆純黒不半鮫小黄門雌黄室中黄門朱室童子皆虎<lb/>
爪文虎賁黄室虎文其將白虎文皆以白珠鮫為<graphic n="KR1873" url="https://raw.githubusercontent.com/kanripo/KR-Gaiji/master/images/KR1873.png" mimeType="image/png"/>口<lb/>
之飾乗輿者加翡翠山紆嬰其側<hi>志</hi>
　　佩印<lb/>
佩雙印長寸二分方六分乗輿諸侯王公列侯以白玉<lb/>
中二千石以下至四百石皆以黑犀三百石以至私學<lb/>
弟子皆以象牙上合絲乗輿以縢貫白珠赤罽㽔諸侯<lb/>
<pb n="KR2m0007_WYG_010-10a"/>
王以下以絝赤絲㽔縢絝各如其印質刻書文曰正月<lb/>
剛卯既决靈殳四方赤青白黄四色是當帝令祝融以<lb/>
教䕫龍庶疫剛癉莫我敢當疾日嚴卯帝令䕫化慎爾<lb/>
周伏化兹靈殳既正既直既觚既方庶疫剛癉莫我敢<lb/>
當凡六十六字<hi>前書注云以正月卯日作</hi>
　　黄赤綬<lb/>
乗輿黄赤綬四采黄赤紺縹淳黄圭長丈九尺九寸五<lb/>
百首<hi>志</hi>
<pb n="KR2m0007_WYG_010-10b"/>
太皇太后皇太后其綬皆與乗輿同皇后亦如之<lb/>
　　赤綬<lb/>
諸侯王赤綬四采赤黄縹紺淳赤圭長二丈一尺三百<lb/>
首<hi>志下同</hi>
長公主天子貴人與諸侯王同綬者加特也<lb/>
　　緑綬<lb/>
諸國貴人相國皆綠綬三采綠紫紺淳緑圭長二丈一<lb/>
尺二百四十首<hi>志</hi>
<pb n="KR2m0007_WYG_010-11a"/>
　　紫綬<lb/>
公侯將軍紫綬二采紫白淳紫圭長丈七尺百八十首<lb/>
公主封君服紫綬<hi>志</hi>
　　青綬<lb/>
九卿中二千石二千石青綬三采青白紅淳青圭長七<lb/>
尺百二十首自青綬以上縌皆長三尺二寸與綬同采<lb/>
而首半之縌者古佩璲也佩綬相迎受故曰縌紫綬以<lb/>
上縌綬之間得施玉環鐍云<hi>志</hi>
<pb n="KR2m0007_WYG_010-11b"/>
　　黒綬<lb/>
千石六百石黒綬三采青赤紺淳青圭長丈六尺八十<lb/>
首四百石三百石長同<hi>志</hi>
　　黄綬<lb/>
四百石三百石二百石黄綬淳黄圭一采長丈五尺六<lb/>
十首自黒綬以下縌綬皆長三尺與綬同采而首半之<hi>志</hi>
　　青紺綸<lb/>
百石青紺綸一采宛轉繆織長丈二尺凡先合單紡為<lb/>
<pb n="KR2m0007_WYG_010-12a"/>
一系四系為一扶五扶為一首五首為一文文采淳為<lb/>
一圭首多者糸細少者糸麤皆廣尺六寸<hi>志</hi>
　　后夫人服<lb/>
太皇太后皇太后入廟服紺上皁下蠶青上縹下皆深<lb/>
衣制隠領袖縁以絛翦氂蔮簪珥耳璫垂珠簪以瑇瑁<lb/>
為擿長一尺端為華勝上為鳯凰爵以翡翠為毛羽下<lb/>
有白珠垂黄金鑷左右一横簪之以安蔮結諸簪珥皆<lb/>
同制其擿有等級焉<hi>志下同</hi>
<pb n="KR2m0007_WYG_010-12b"/>
皇后謁廟服紺上皁下蠶青上縹下皆深衣制隠領袖<lb/>
縁以絛假結步揺簪珥步揺以黄金為山題貫白珠為<lb/>
桂枝相繆一爵九華熊虎赤羆天鹿辟邪南山豐大特<lb/>
六獸詩所謂副筓六珈者諸爵獸皆翡翠為毛羽金題<lb/>
白珠璫繞以翡翠為華云<lb/>
貴人助蠶服純縹上下深衣制大手結墨瑇瑁又加簪<lb/>
珥<lb/>
長公主見㑹衣服加步揺公主大手結皆有簪珥衣服<lb/>
<pb n="KR2m0007_WYG_010-13a"/>
同制<lb/>
自公主封君以上皆帶綬以采組為緄帶各如其綬色<lb/>
黄金辟邪首為帶鐍飾以白珠<lb/>
公卿列侯中二千石二千石夫人紺繒蔮黄金龍首銜<lb/>
白珠魚須擿長一尺為簪珥入廟佐祭者皁絹上下助<lb/>
蠶者縹絹上下皆深衣制縁自二千石夫人以上至皇<lb/>
后皆以蠶衣為朝服公主貴人妃以上嫁娶得服錦綺<lb/>
羅縠繒采十二色重縁袍特進列侯以上錦繒采十二<lb/>
<pb n="KR2m0007_WYG_010-13b"/>
色六百石以上重練采九色禁丹紫紺三百石以五色<lb/>
采青絳黄綠紅二百石以上四采上青黄紅紺賈人緗<lb/>
縹而已公列侯以下皆單縁襈制文繡為祭服自皇后<lb/>
以下皆不得服諸古麗圭襂閨縁加上之服建武永平<lb/>
禁絶之建初永元又復中重於是世莫能有制其裁者<lb/>
乃遂絶矣<lb/>
　　車服雜錄<lb/>
光武行司𨽻校尉時更始諸將皆冠幘而服婦人衣諸<lb/>
<pb n="KR2m0007_WYG_010-14a"/>
于繡<graphic n="KR1806" url="https://raw.githubusercontent.com/kanripo/KR-Gaiji/master/images/KR1806.png" mimeType="image/png"/>莫不笑之及見司𨽻僚屬皆歡喜曰不圖今日<lb/>
復見漢官威儀<hi>紀</hi>
凡冠衣諸服旒冕長冠委貌皮弁爵弁建華方山巧士<lb/>
衣裳文繡赤舄服絇履大佩皆為祭服其餘悉為常用<lb/>
朝服唯長冠諸王國謁者以為常朝服云宗廟以下祠<lb/>
祀皆冠長冠皁繒袍單衣絳縁領袖中衣絳絝<graphic n="KR1611" url="https://raw.githubusercontent.com/kanripo/KR-Gaiji/master/images/KR1611.png" mimeType="image/png"/>五郊<lb/>
各從其色焉<lb/>
安帝立皇太子太子謁髙祖廟世祖廟門大夫從冠兩<lb/>
<pb n="KR2m0007_WYG_010-14b"/>
梁進賢洗馬冠髙山罷廟侍御史任方奏請非乗從時<lb/>
皆冠一梁不冝以為常服事下有司尚書陳忠奏門大<lb/>
夫職如諫大夫洗馬職如謁者故皆服其服先帝之舊<lb/>
也方言可寢奏可謁者古者一名洗馬<hi>並本志</hi>
及將祀天郊報地功乃整法服正冕帶珩紞紘綖玉筓<lb/>
綦㑹火龍黼黻藻繂鞶厲結飛雲之袷輅植翠羽之髙<lb/>
蓋建辰旒之太常紛飈悠以容裔六𤣥蚪之奕奕齊騰<lb/>
驤而沛艾龍輈華轙金□<hi>亡犯反</hi>鏤錫方釳左纛鉤膺玉<lb/>
<pb n="KR2m0007_WYG_010-15a"/>
瓖<hi>襄</hi>鑾聲噦噦和鈴鉠鉠重輪貳轄䟽轂飛軨羽蓋葳<lb/>
㽔葩瑵曲莖順時服而設副咸龍旂而繁纓立戈迆戛<lb/>
農輿輅木屬車九九乗軒竝轂<graphic n="KR1352" url="https://raw.githubusercontent.com/kanripo/KR-Gaiji/master/images/KR1352.png" mimeType="image/png"/>
                    <hi>伏</hi>弩重旃朱旄青屋<lb/>
奉引既畢先輅乃發鑾旗皮軒通帛綪斾雲罕九斿闟<lb/>
㦸轇轕髶<hi>珥</hi>髦被繡虎夫戴鶡駙承華之蒲梢<hi>馬名</hi>飛流<lb/>
蘇之騷殺總輕武於後陳奏嚴皷之嘈囐<hi>才逹反</hi>戎士介<lb/>
而揚揮載金鉦而建黄鉞<hi>東京賦</hi>
安帝永初四年以并涼饑饉正旦朝㑹不陳充庭車<hi>紀</hi>
<pb n="KR2m0007_WYG_010-15b"/>
郭賀為荆州刺史顯宗賜以三公服勑行部去襜帷使<lb/>
百姓見其容服以章有徳<hi>蔡茂傳</hi>
靈帝時賈琮拜冀州刺史舊典傳車驂駕垂赤帷裳迎<lb/>
於州界及琮之部升車言曰刺史當逺視廣聽紏察美<lb/>
惡何有反垂帷裳自掩塞乎乃命御者褰之<hi>賈琮傳</hi>
光武賜東海王彊虎賁旄頭<hi>紀</hi>
馬援從弟子游願乗下澤車<hi>傳</hi>
安帝賜馮石駁犀具劔佩刀紫艾綬玉玦各一<hi>紀下同</hi>
<pb n="KR2m0007_WYG_010-16a"/>
祭遵薨贈以朱輪容車介士<lb/>
蔡邕對董卓曰前春郊天公奉引車駕乗金華青蓋爪<lb/>
畫兩轓逺近以為非冝卓於是改乗皁蓋車<hi>蔡邕傳</hi>
梁冀改易輿服之制作平軿車埤幘狹冠折上巾擁身<lb/>
扇狐尾單衣<hi>傳</hi>
銀艾<hi>張奐前後十要銀艾注云銀印緑綬也以艾草染之故曰艾也</hi>
　臣天麟按上天下澤而尊卑之分以明觀象審數而<lb/>
　輿服之儀以備古先聖王所以制為車蓋旂常之文<lb/>
<pb n="KR2m0007_WYG_010-16b"/>
　冕弁采章之飾者豈徒以備一代之制彰斧藻之美<lb/>
　而已所以明尊卑辨等列使之不得以相踰者也故<lb/>
　五車之制一定則乗墨棧者不得擬於篆縵五冕之<lb/>
　制一立則服希𤣥者不得僣於鷩毳所以檢抳人心<lb/>
　維持名分者蓋於此乎寓焉三代既衰六籍焚蕩秦<lb/>
　人徒知尊君卑臣而不知有禮制是以古人輿服制<lb/>
　度浸以弗存西京禮文本與秦儀雜就而車服之制<lb/>
　因陋就簡是以班史無傳焉東京自顯宗致意於明<lb/>
<pb n="KR2m0007_WYG_010-17a"/>
　堂辟雍靈臺之事而輅車衮冕其制始備故范蔚宗<lb/>
　序次本紀載永平二年宗祀明堂帝及公卿列侯始<lb/>
　服冠冕衣裳玉佩絇屨以行事其序儒林傳曰光武<lb/>
　初建三雍明帝即位親行其禮天子始冠通天衣日<lb/>
　月備法物之駕盛清道之儀蓋自周衰歴數百年之<lb/>
　後東京之制始彷彿乎三代之舊史氏嚴而志之蓋<lb/>
　亦幸其能復古矣然其間名物度數或仍秦漢之舊<lb/>
　而未能盡加釐正君子亦不能無遺憾也<lb/>
<pb n="KR2m0007_WYG_010-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢㑹要卷十<lb/>
</p>
<p>
</p>
  </div>
<div>
<head>東漢㑹要卷十一</head> <lb/>
    <p>
<pb n="KR2m0007_WYG_011-1a"/>
欽定四庫全書<lb/>
　東漢㑹要卷十一<lb/>
　　　　　　　　　　　　宋　徐天麟　撰<lb/>
　文學上<lb/>
　　帝學<lb/>
光武天鳯中之長安受尚書略通大義自隴蜀平後未<lb/>
嘗復言軍旅每旦視朝日昃乃罷數引公卿郎將講論<lb/>
經理皇太子見帝勤勞不怠承間諫曰陛下有禹湯之<lb/>
<pb n="KR2m0007_WYG_011-1b"/>
明而失黄老養性之福帝曰我自樂此不為疲也<hi>紀</hi>
光武皇帝受命中興羣雄雲擾旌旗亂野東西誅戰不<lb/>
遑啟處然猶投戈講藝息馬論道至孝明皇帝兼天地<lb/>
之姿用日月之明庶政萬幾無不簡心而垂情古典游<lb/>
意經蓺每饗射禮畢正坐自講諸儒並聽四方欣欣雖<lb/>
闕里之化矍相之事誠不足言又多召名儒以充禮官<lb/>
如沛國趙孝琅邪承宫等或安車結駟告歸鄉里或豐<lb/>
衣博帶從見宗廟其餘以經術見優者布在廊廟故朝<lb/>
<pb n="KR2m0007_WYG_011-2a"/>
多皤皤之良華首之老每讌㑹則論難衎衎共求政化<lb/>
詳覽羣言響如振玉朝者進而思政罷者退而備問小<lb/>
大隨化雍雍可嘉期門羽林介胄之士悉通孝經博士<lb/>
議郎一人開門徒衆百數化自聖躬流及蠻荒匈奴遣<lb/>
伊秩訾王大車且渠来入就學八方肅清上下無事是<lb/>
以議者每稱盛時咸言永平<hi>樊準傳</hi>
顯宗十歳能通春秋及立為皇太子選求明經乃擢桓<lb/>
榮弟子何湯將以尚書授太子世祖從容問湯本師為<lb/>
<pb n="KR2m0007_WYG_011-2b"/>
誰對曰沛國桓榮帝即召榮令說尚書使授太子每朝<lb/>
㑹輙令榮於公卿前敷奏經書拜太子少傅榮以太子<lb/>
經學成畢上疏曰太子以聰睿之姿通明經義覽觀古<lb/>
今儲君副主莫能精専博學若此者也臣師道已盡皆<lb/>
在太子謹使掾臣汜再拜歸道太子報曰莊以童䝉學<lb/>
道九載而典訓不明無所曉識况以不才敢承誨命顯<lb/>
宗即位尊以師禮<hi>桓榮傳</hi>
中元元年初建三雍顯宗即位親行其禮饗射禮畢帝<lb/>
<pb n="KR2m0007_WYG_011-3a"/>
正坐自講諸儒執經問難於前冠帶縉紳之人圜橋門<lb/>
而觀者蓋億萬計<hi>儒林傳序</hi>
肅宗即位下詔曰孝明皇帝博貫六藝不舍晝夜<hi>紀</hi>
顯宗以桓郁先師子甚見親厚常居禁中論經書自制<lb/>
五家要説章句令郁校定於宣明殿<hi>桓郁傳</hi>
章帝之為太子也受尚書於汝南張酺元和二年幸東<lb/>
郡引酺及門生并郡縣掾史並㑹庭中帝先備弟子之<lb/>
儀使酺講尚書一篇然後修君臣之禮<hi>張酺傳</hi>
<pb n="KR2m0007_WYG_011-3b"/>
肅宗隆意儒術特好古文尚書左氏傳建初元年詔賈<lb/>
逵入講北宫白虎觀南宫雲臺帝善逵説使發出左氏<lb/>
傳大義長於二傳者逵於是條奏之<hi>賈逵傳</hi>
和帝即位冨於春秋侍中竇憲自以外戚之重欲令少<lb/>
主頗涉經學上疏皇太后曰禮記曰天下之命垂於天<lb/>
子天子之善成乎所習習與智長則切而不勤化與心<lb/>
成則中道若性昔成王幼小越在襁褓周公在前史佚<lb/>
在後太公在左召公在右中立聽朝四聖維之是以慮<lb/>
<pb n="KR2m0007_WYG_011-4a"/>
無遺計舉無過事孝昭皇帝八歳即位大臣輔政亦選<lb/>
名儒韋賢蔡義夏侯勝等入授於前平成聖徳近建初<lb/>
元年張酺魏應召訓亦講禁中臣伏惟皇帝陛下躬天<lb/>
然之姿冝漸教學而獨對左右小臣未聞典義昔五更<lb/>
桓榮親為帝師子郁結髮敦尚繼傳父業故再以校尉<lb/>
入授先帝父子給事禁省更歴四世今白首好禮經行<lb/>
篤備又宗正劉方宗室之表善為詩經先帝所襃冝令<lb/>
郁方並入教授以崇本朝光示大化由是郁遷長樂少<lb/>
<pb n="KR2m0007_WYG_011-4b"/>
府復入侍講<hi>桓郁傳</hi>
永元十三年正月帝幸東觀覽書林閱篇籍選術蓺之<lb/>
士以充其官<hi>紀</hi>
順帝即位桓焉授經禁中<lb/>
趙典侍講禁内<lb/>
桓帝初桓彬為議郎入侍講禁中<lb/>
張酺子蕃以郎侍講<lb/>
楊秉為任城相以明尚書召入侍講<lb/>
<pb n="KR2m0007_WYG_011-5a"/>
楊賜劉寛侍講華光殿中<hi>並本傳</hi>
初桓帝為蠡吾侯受學於甘陵周福<hi>黨錮傳</hi>
靈帝好學自造皇羲篇五十章<hi>蔡邕傳</hi>
獻帝頗好文學荀悦與彧及少府孔融侍講禁中旦夕<lb/>
談論<hi>荀悦傳</hi>
馬嚴勸學省中<hi>本傳</hi>
　　太學<lb/>
建武五年十月營起太學車駕幸太學賜博士弟子各<lb/>
<pb n="KR2m0007_WYG_011-5b"/>
有差<hi>紀洛陽記曰太學在洛陽城南開陽門外去宫八里講堂長十丈廣三丈堂前石經四部</hi>
七年朱浮以國學既興宜廣博士之選乃上書曰夫太<lb/>
學者禮義之官教化所興也陛下尊敬先聖垂意古典<lb/>
宫室未飾干戈未休而先建太學造立横舍比日車駕<lb/>
親臨觀饗將以𢎞時雍之化顯勉進之功也尋博士之<lb/>
官為天下宗師使孔聖之言傳而不絶舊事䇿試博士<lb/>
必廣求詳選爰自畿夏延及四方是以博舉明經唯賢<lb/>
是登學者精勵逺近同慕伏聞詔書更試五人唯取見<lb/>
<pb n="KR2m0007_WYG_011-6a"/>
在洛陽城者臣恐自今以往將有所失求之宻邇容或<lb/>
未盡而四方之學無所勸樂凡䇿試之本貴得其真非<lb/>
有期㑹不及逺方也又諸所召試皆私自發遣非有傷<lb/>
費煩擾於事也語曰中國失禮求之於野臣浮幸得與<lb/>
講圖䜟故敢越職帝然之<hi>朱浮傳</hi>
十九年車駕幸太學㑹諸博士論難於前桓榮被服儒<lb/>
衣温恭有藴藉辯明經義每以禮遜相厭不以辭長勝<lb/>
人儒者莫之及特加賞賜又詔諸生雅吹擊磬盡日乃<lb/>
<pb n="KR2m0007_WYG_011-6b"/>
罷<hi>桓榮傳</hi>
和帝永元十二年三月壬子賜博士員弟子在太學者<lb/>
布人三匹<hi>紀</hi>
十四年司空徐防上疏以為漢立博士十有四家設甲<lb/>
乙之科以勸勉學者伏見太學試博士弟子皆以意説<lb/>
不修家法臣以為博士及甲乙䇿試宜從其家章句開<lb/>
五十難以試之解釋多者為上第引文明者為髙説若<lb/>
不依先師義有相伐皆正以為非上從之<hi>徐防傳</hi>
<pb n="KR2m0007_WYG_011-7a"/>
延光三年幸太學<hi>紀</hi>
順帝永建六年將作大匠翟酺上言孝文皇帝始置一<lb/>
經博士武帝大合天下之書而孝宣論六經於石渠學<lb/>
者滋盛弟子萬數光武初興愍其荒廢起太學博士舍<lb/>
内外講堂諸生横卷為海内所集明帝時辟雍始成欲<lb/>
毁太學太尉趙熹以為太學辟雍皆宜兼存故並傳至<lb/>
今而頃者頽廢至為園採芻牧之處宜更修繕誘進後<lb/>
學帝從之九月繕起太學更開拓房室學者為酺立碑<lb/>
<pb n="KR2m0007_WYG_011-7b"/>
銘於學云<hi>翟酺傳</hi>
陽嘉元年以太學新成試明經下第者補弟子增甲乙<lb/>
科員各十人除郡國耆儒九十人補郎舍人左雄又奏<lb/>
召海内名儒為博士使公卿子弟為諸生有志操者加<lb/>
其俸祿及汝南謝廉河南趙建年始十二名能通經雄<lb/>
並奏拜童子郎於是負書来學雲集京師<hi>左雄傳</hi>
桓帝延熹五年太學西門自壊㐮楷上疏曰太學天子<lb/>
教化之宫其門無故自壊者言文徳將䘮教化廢也<hi>襄楷</hi>
<pb n="KR2m0007_WYG_011-8a"/>
<hi>傳</hi>
靈帝熹平五年試太學生年六十以上百餘人除郎中<lb/>
太子舍人至王家郎郡國文學吏<hi>紀</hi>
光和五年十二月幸太學<hi>紀</hi>
獻帝初平四年十月太學行禮車駕幸永福城門臨觀<lb/>
其儀賜博士以下各有差<hi>紀</hi>
昔王莽更始之際天下散亂禮樂分崩典文殘落及光<lb/>
武中興愛好經術未及下車而先訪儒雅採求闕文補<lb/>
<pb n="KR2m0007_WYG_011-8b"/>
綴漏逸先是四方學士多懐挾圖書遁逃林藪自是莫<lb/>
不抱負墳䇿雲㑹京師范升陳元鄭興杜林衛宏劉昆<lb/>
桓榮之徒繼踵而集於是立五經博士各以家法教授<lb/>
易有施孟梁丘京氏尚書歐陽大小夏侯詩齊魯韓毛<lb/>
禮大小戴春秋嚴顔凡十四博士太常差次總領焉建<lb/>
武五年乃修起太學稽式古典籩豆干戚之容備之於<lb/>
列服方領習矩步者委它其中中元元年初建三雍明<lb/>
帝即位親行其禮天子始冠通天衣日月備法物之駕<lb/>
<pb n="KR2m0007_WYG_011-9a"/>
盛清道之儀坐明堂而朝羣后登靈臺以望雲物袒割<lb/>
辟雍之上尊養三老五更饗射禮畢帝正坐自講諸儒<lb/>
執經問難於前冠帶縉紳之人圜橋門而觀聽者蓋億<lb/>
萬計其後復為功臣子孫四姓末屬别立學校搜選髙<lb/>
能以授其業自期門羽林之士悉令通孝經章句匈奴<lb/>
亦遣子入學濟濟乎洋洋乎盛於永平矣建初中㑹諸<lb/>
儒於白虎觀考詳同異連月乃罷肅宗親臨稱制如石<lb/>
渠故事顧命史臣著為通義又詔髙才生受古文尚書<lb/>
<pb n="KR2m0007_WYG_011-9b"/>
毛詩榖梁左氏春秋雖不立學官然皆擢髙第為講郎<lb/>
給事近署所以網羅逸遺博存衆家孝和亦數幸東觀<lb/>
覽閲書林及鄧后稱制學者頗懈時樊凖徐防並陳勸<lb/>
學之宜又言儒職多非其人於是制詔公卿妙簡其選<lb/>
三署郎能通經術者皆得察舉自安帝覽政薄於蓺文<lb/>
博士倚席不講朋徒相視怠散學舍頽敝鞠為園蔬牧<lb/>
兒蕘䜿至於薪刈其下順帝感翟酺之言乃更修黌宇<lb/>
凡所造構二百四十房千八百五十室試明經下第補<lb/>
<pb n="KR2m0007_WYG_011-10a"/>
弟子增甲乙之科員各十人除郡國耆儒皆補郎舍人<lb/>
本初元年梁太后詔曰大將軍下至六百石悉遣子就<lb/>
學每歳輙於鄉射月一饗㑹之以此為常自是遊學增<lb/>
盛至三萬餘生然章句漸疎而多以浮華相尚儒者之<lb/>
風蓋衰矣黨人既誅其髙名善士多坐流廢後遂至忿<lb/>
爭更相言告亦有私行金貨定蘭臺桼書經字以合其<lb/>
私文熹平四年靈帝乃詔諸儒正定五經刋於石碑為<lb/>
古文篆𨽻三體書法以相參檢立之學門使天下咸取<lb/>
<pb n="KR2m0007_WYG_011-10b"/>
則焉<hi>儒林序</hi>
　　宫邸學<lb/>
明帝永平九年為四姓小侯開立學校置五經師<hi>本紀四姓</hi>
<hi>謂外戚樊氏郭氏隂氏馬氏諸子弟以非列侯故曰小侯</hi>
安帝元初六年鄧太后詔和帝弟濟北河間王子男女<lb/>
年五歳以上四十餘人又鄧氏近親子孫三十餘人並<lb/>
為開邸第教學經書躬自監試尚幼者使置師保朝夕<lb/>
入宫撫循詔導恩愛甚渥乃詔從兄河南尹豹越騎校<lb/>
<pb n="KR2m0007_WYG_011-11a"/>
尉康等曰吾所以引納羣子置之學官實以方今承百<lb/>
王之敝時俗淺薄巧偽滋生五經衰缺不有化導將遂<lb/>
陵遲故欲褒崇聖道以匡失俗傳不云乎飽食終日無<lb/>
所用心難矣哉今末世貴戚食祿之家温衣美食乗堅<lb/>
驅良而面墻術學不識臧否斯故禍敗所從来也永平<lb/>
中四姓小侯皆令入學所以矯俗厲薄反之忠孝先公<lb/>
既以武功書之竹帛兼以文徳教化子孫故能束修不<lb/>
觸羅網誠令兒曹上述祖考休烈下念詔書本意則足<lb/>
<pb n="KR2m0007_WYG_011-11b"/>
矣其勉之哉<hi>后紀</hi>
　　鴻都門學<lb/>
初靈帝好學自造皇羲篇五十章因引諸生能為文賦<lb/>
者本頗以經術相招後諸為尺牘及工書鳥篆者皆加<lb/>
引召遂至數十人侍中祭酒樂松賈䕶多引無行趣埶<lb/>
之徒並待制鴻都門下喜陳方俗閭里小事帝甚悦之<lb/>
待以不次之位蔡邕上封事言古者取士必使諸侯歳<lb/>
貢孝武之世郡舉孝亷又有賢良文學之選於是名臣<lb/>
<pb n="KR2m0007_WYG_011-12a"/>
輩出文武並興漢之得人數路而已夫書畫辭賦才之<lb/>
小者康國理政未有其能陛下即位之初先涉經術聽<lb/>
政餘日觀省篇章聊以游意當代博奕非以教化取士<lb/>
之本而諸生競利作者鼎沸其高者頗引經訓風喻之<lb/>
言下則連偶俗語有類俳優或竊成文虚冐名氏臣每<lb/>
受詔於盛化門差次錄第其未及者亦復隨輩皆見拜<lb/>
擢既加之恩難復收改但守奉祿於義已𢎞不可復使<lb/>
理人及仕州郡昔孝宣㑹諸儒於石渠章帝集學士於<lb/>
<pb n="KR2m0007_WYG_011-12b"/>
白虎通經釋義其事優大文武之道所宜從之若乃小<lb/>
能小善雖有可觀孔子以為致逺則泥君子故當志<lb/>
其大者光和元年遂置鴻都門學畫孔子七十二弟子<lb/>
像其諸生皆勑州郡三公舉用辟召或出為刺史太守<lb/>
入為尚書侍中乃有封侯賜爵者士君子皆耻以為列焉<lb/>
後又詔中尚方為鴻都文學樂松江覽等三十二人圖<lb/>
像立贊以勸學者尚書陽球奏曰臣聞傳曰君舉必書<lb/>
書而不法後嗣何觀案松覽等皆出於微蔑斗筲小人<lb/>
<pb n="KR2m0007_WYG_011-13a"/>
依憑世戚附託權豪俛眉承睫徼進明時或獻賦一篇<lb/>
或鳥篆盈簡而位升郎中形圖丹青亦有筆不㸃牘辭<lb/>
不辨心假手請字妖偽百品莫不被䝉殊恩蟬蜕滓濁<lb/>
是以有識掩口天下嗟嘆臣聞圖象之設以昭勸戒欲<lb/>
令人君動鑒得失未聞孺子小人詐作文頌而可妄竊<lb/>
天官垂象圖素者也今太學東觀足以宣明聖化願罷<lb/>
鴻都之選以消天下之謗書奏不省<hi>蔡邕陽球傳</hi>
　　郡國學<lb/>
<pb n="KR2m0007_WYG_011-13b"/>
四海之内學校如林庠序盈門獻酬交錯爼豆莘莘下<lb/>
舞上歌蹈徳詠仁<hi>班固東都賦</hi>
建武六年李忠為丹陽太守忠以丹陽越俗不好學乃<lb/>
為起學校習禮容春秋鄉飲選用明經郡中向慕之<hi>李忠</hi>
<hi>傳</hi>
明帝永平十年幸南陽召校官弟子作雅樂奏鹿鳴帝<lb/>
自御塤箎和之以娛嘉賔<hi>紀</hi>
宋均調辰陽長為立學校<hi>本傳</hi>
<pb n="KR2m0007_WYG_011-14a"/>
冦恂為汝南太守修鄉校教生徒聘能為左氏春秋者<lb/>
親受學焉<hi>本傳</hi>
衛颯為桂陽太守下車修庠序之教<hi>本傳</hi>
任延為武威太守造立教官自掾吏子孫皆令詣學受<lb/>
業復其徭役章句既通悉顯拔榮進之郡遂有儒雅之<lb/>
士<hi>本傳</hi>
秦彭為山陽太守崇好儒雅修明庠序每春秋饗射輙<lb/>
修升降揖遜之儀<hi>本傳</hi>
<pb n="KR2m0007_WYG_011-14b"/>
鮑徳為南陽太守時郡學久廢徳乃修起横舍備爼豆<lb/>
黼冕行禮奏樂又尊饗國老宴㑹諸儒百姓觀者莫不<lb/>
勸服<hi>鮑昱傳</hi>
　<lb/>
　<lb/>
　<lb/>
　<lb/>
　東漢㑹要卷十一<lb/>
</p>
<p>
</p>
  </div>
<div>
<head>東漢㑹要卷十二</head> <lb/>
    <p>
<pb n="KR2m0007_WYG_012-1a"/>
欽定四庫全書<lb/>
　東漢㑹要卷十二<lb/>
　　　　　　　　　　　　宋　徐天麟　撰<lb/>
　文學中<lb/>
　　國史<lb/>
永平十五年明帝以所作光武本紀示東平王蒼因上<lb/>
光武受命中興頌帝甚善之<hi>東平王傳</hi>
馬嚴與杜撫班固等雜定建武注記<hi>嚴傳</hi>
<pb n="KR2m0007_WYG_012-1b"/>
明徳馬皇后自撰顯宗起居注削去兄防參醫藥事曰<lb/>
吾不欲令後世聞先帝數親後宫之家故不著也<hi>后紀</hi>
武帝時司馬遷著史記自太初以後闕而不錄後好事<lb/>
者或綴集時事然多鄙俗不足以踵繼其書班彪乃繼<lb/>
採前史傍貫異聞作後傳數十篇彪卒子固以彪所續<lb/>
前史未詳乃潛精欲就其業既而有人上書顯宗告固<lb/>
私作國史者有詔收固繫獄固弟超詣闕上書具言固<lb/>
所著述意顯宗甚竒之召詣校書部與睢陽令陳宗長<lb/>
<pb n="KR2m0007_WYG_012-2a"/>
陵令尹敏司𨽻從事孟異共成世祖本紀固又撰功臣<lb/>
平林新市公孫述事作列傳載記二十八篇帝乃復令<lb/>
終成前書綜其行事為春秋考紀表志傳凡百篇固自<lb/>
永平中始受詔潛精殫思二十餘年至建初中乃成當<lb/>
世甚重其書學者無不諷誦焉<hi>班固傳</hi>
曹世叔妻名昭班彪女也博學髙才兄固著漢書其八<lb/>
表及天文志未及竟而卒和帝詔就東觀藏書閣踵而<lb/>
成之後又詔馬融兄續繼昭成之<hi>列女傳</hi>
<pb n="KR2m0007_WYG_012-2b"/>
永初中謁者僕射劉珍校書郎劉騊駼等著作東觀撰<lb/>
集漢記因定漢家禮儀上言請張衡參論其事㑹並卒<lb/>
而衡常歎息欲終成之及為侍中上疏請得専事東觀<lb/>
收檢遺文畢力補綴又條上司馬遷班固所叙與典籍<lb/>
不合者十餘事又以為王莽本傳但應載簒事而已至<lb/>
於編年月紀災祥宜為元后本紀又更始居位人無異<lb/>
望光武初為其將然後即真冝以更始之號建於光武<lb/>
之初書數上竟不聽及後之著述多不詳典時人追恨<lb/>
<pb n="KR2m0007_WYG_012-3a"/>
之<hi>張衡傳</hi>
楊終受詔删太史公書為十餘萬言<hi>本傳</hi>
元初五年平望侯劉毅以鄧太后多徳政欲令早有注<lb/>
記上書安帝曰皇太后正位内朝化流四海漢之舊典<lb/>
世有記注宜令史官著長樂宫注聖徳頌以敷宣景耀<lb/>
帝從之<hi>后紀</hi>
安帝時李尤受詔與劉珍等俱撰漢記<hi>李尤傳</hi>
永寜元年太后又詔珍與劉騊駼作建武以来名臣傳<lb/>
<pb n="KR2m0007_WYG_012-3b"/>
<hi>劉珍傳</hi>
應奉著漢書後序多所述載奉又删史記漢書及漢記<lb/>
三百六十餘年自漢興至其時凡十七巻名曰漢事<hi>本傳</hi>
桓帝元嘉中詔伏無忌與黄景崔寔等共撰漢紀又自<lb/>
采集古今刪著事要曰伏侯注上自黄帝下盡漢質帝<lb/>
為八卷<hi>伏湛傳</hi>
荀爽集漢成敗事可鑒戒者謂之漢語<hi>本傳</hi>
蔡邕前在東觀與盧植韓説等撰補後漢記㑹遭事流<lb/>
<pb n="KR2m0007_WYG_012-4a"/>
離不及得成因上書自陳奏其所著十意分别首目連<lb/>
置章左<hi>猶前書十志也律厯意第一禮意第二樂意第三郊祀意第四天文意第五車服意第六</hi>帝<lb/>
嘉其才宥還本郡及誅董卓司徒王允收邕付廷尉邕<lb/>
陳辭乞黥首刖足繼成漢史士大夫多矜救之不能得<lb/>
太尉馬日磾馳往謂允曰伯喈曠世逸才多識漢事當<lb/>
續成後史為一代大典且忠孝素著而所坐無名誅之<lb/>
無乃失人望乎允曰昔武帝不殺司馬遷使作謗書流<lb/>
於後世方今國祚中衰神器不固不可令佞臣執筆在<lb/>
<pb n="KR2m0007_WYG_012-4b"/>
幼主左右既無益聖徳復使吾黨䝉其訕議日磾退而<lb/>
告人曰王公其不長世乎善人國之紀也制作國之典<lb/>
也滅紀廢典其能久乎邕遂死獄中允悔欲止而不及<lb/>
時年六十一縉紳諸儒莫不流涕北海鄭𤣥聞而嘆曰<lb/>
漢世之事誰與正之兖州陳留聞皆畫像而頌焉其撰<lb/>
集漢事未見錄以繼後史適作靈紀及十意又補諸列<lb/>
傳四十二篇因李傕之亂湮沒多不存<hi>蔡邕傳</hi>
盧植蔡邕楊彪韓説等並在東觀補續漢記<hi>盧植傳</hi>
<pb n="KR2m0007_WYG_012-5a"/>
獻帝好典籍常以班固漢書文繁乃令荀悦依左氏傳<lb/>
體為漢紀三十篇詔尚書給筆札辭約事詳論辨多美<lb/>
<hi>本傳</hi>
　景祐元年祕書丞余靖言謹按後漢明帝詔班固陳<lb/>
　宗尹敏孟異作世祖本紀及建武時功臣列傳後有<lb/>
　劉珍李尤雜作建武以後至永初間紀傳又命伏無<lb/>
　忌黄景作諸王王子恩澤侯并單于西羌地理志又<lb/>
　邊韶崔寔朱穆曹夀作皇后外戚傳百官表及順帝<lb/>
<pb n="KR2m0007_WYG_012-5b"/>
　功臣傳成一百一十四篇號曰漢紀嘉平中馬日磾<lb/>
　蔡邕楊彪盧植續為東觀漢記吳武陵太守謝承作<lb/>
　漢書一百三十卷晉散騎常侍薛瑩作後漢記一百<lb/>
　卷泰始中祕書丞司馬彪始取衆説首光武至孝獻<lb/>
　作續漢書又散騎常侍華嶠删定東觀記為後漢書<lb/>
　九十七篇祠部郎謝沈作後漢書一百二十二卷祕<lb/>
　書監袁山松作一百卷至宋宣城太守范曄益集諸<lb/>
　家作十紀十志八十列傳凡百篇十志未成范被誅<lb/>
<pb n="KR2m0007_WYG_012-6a"/>
　至梁世有剡令劉昭者補成之唐章懐太子賢招集<lb/>
　當時學者右庶子張太安洗馬劉訥言洛州司戶參<lb/>
　軍革希𤣥學士許叔牙成𤣥一史藏諸周寳寜等同<lb/>
　集范曄後漢書注儀鳯初上之詔付祕書省傳之至<lb/>
　今<lb/>
　　圖書<hi>校讎</hi>
東觀學者稱為老氏藏室道家蓬莱山<hi>竇章傳</hi>
藏書閣<hi>曹大家傳</hi>　　　蘭臺<hi>百官志蘭臺令史掌奏及印工文書</hi>
<pb n="KR2m0007_WYG_012-6b"/>
石室<hi>李固傳陛下冝開石室陳圖書</hi>秘館<hi>賈逵傳</hi>
秘書<hi>儒林傳序</hi>　　　　中書<hi>盧植傳</hi>
秘書監<hi>桓帝置官</hi>　　　東觀郎<hi>李尤傳</hi>
校書郎<hi>馬融傳</hi>　　　校書部<hi>班固傳</hi>
光武遷還洛陽其經牒秘書載之二千餘兩自此以後<lb/>
參倍於前<hi>儒林序</hi>
班固永平中為郎與傅毅賈逵同校秘書<hi>本傳</hi>
賈逵明左氏傳國語為之解詁五十一篇永平中獻之<lb/>
<pb n="KR2m0007_WYG_012-7a"/>
顯宗重其書冩藏祕館拜為郎與班固並校秘書<hi>本傳</hi>
建初二年賜東平王蒼秘書列仙圖道術秘方<hi>本傳</hi>
和帝永元十三年正月帝幸東觀覽書林閲篇籍博選<lb/>
術藝之士以充其官<hi>紀</hi>
鄧太后自入宫掖從曹太家受經書兼天文筭數晝省<lb/>
王政夜則誦讀而患其謬誤懼乖典章乃博選諸儒劉<lb/>
珍等及博士議郎四府掾史五十餘人詣東觀讎校傳<lb/>
記事畢奏御賜葛布各有差又詔中官近臣於東觀受<lb/>
<pb n="KR2m0007_WYG_012-7b"/>
讀經傳以教宫人左右習誦朝夕濟濟<hi>后紀</hi>
安帝永初四年帝以經傳之文多不正定乃選通儒謁<lb/>
者劉珍與校書郎劉騊駼馬融及五經諸子傳記百家<lb/>
藝術整齊脱悞是正文字<hi>本紀及蔡倫劉珍傳</hi>
太僕鄧康薦竇章入東觀為校書郎<hi>竇章傳</hi>
順帝永和元年詔伏無忌與議郎黄景校定中書五經<lb/>
諸子百家藝術<hi>伏湛傳</hi>
靈帝熹平四年蔡邕拜郎中校書東觀以經籍去聖久<lb/>
<pb n="KR2m0007_WYG_012-8a"/>
逺文字多謬俗儒穿鑿疑誤後學乃與楊賜馬日磾張<lb/>
紃韓説單颺等奏求正定六經文字帝許之邕乃自書<lb/>
册於碑使工鐫刻立於太學門外於是後學晩儒咸取正<lb/>
焉及碑始立其觀視及摹冩者車乗日千餘兩填塞街<lb/>
陌<hi>蔡邕傳洛陽記曰太學講堂前石經四部本碑凡四十六枚西行尚書周易公羊傳十六碑存十二碑毁</hi>
<hi>南行禮記十五碑悉崩壊東行論語二碑毁禮記碑上有諫議大夫馬日磾議郎蔡邕名</hi>盧植上書<lb/>
願得能書生二人共詣東觀就官財粮専心研精合尚<lb/>
書章句考禮記失得裁定聖典刋正碑文歳餘拜議郎<lb/>
<pb n="KR2m0007_WYG_012-8b"/>
與馬日磾蔡邕楊彪韓説等並在東觀校中書五經記<lb/>
傳補續漢記<hi>蔡邕盧植傳</hi>
吳恢欲殺青簡以冩經書子祐諫乃止<hi>吳祐傳</hi>
杜林嘗得漆書古文尚書一卷獨寳愛之每遭困阨自<lb/>
以不能濟於衆也猶握抱此經獨歎息曰古文之學將<lb/>
絶於此耶濟南徐巡東海衛宏更受林以前所得一卷<lb/>
古文尚書林曰林危阨西州時常以為此道將絶何意<lb/>
二生復得之耶此道不墜於地矣<hi>袁紀</hi>
<pb n="KR2m0007_WYG_012-9a"/>
董卓遷都關中王允悉收歛蘭臺石室圖書秘緯要者<lb/>
以從既至長安皆分别條上集漢朝舊事所當施用者<lb/>
一皆奏之經籍具存允有力焉<hi>王允傳</hi>
董卓移都之際吏民擾亂自辟雍東觀蘭臺石室宣明<lb/>
鴻都諸藏典籍文章競共剖散其縑帛圖書大則連為<lb/>
帷蓋小乃制為縢囊及王允所收而西者裁七十餘乗<lb/>
道路艱逺復棄其半矣後長安之亂一時焚蕩莫不泯<lb/>
盡焉<hi>儒林傳</hi>
<pb n="KR2m0007_WYG_012-9b"/>
　　經學<lb/>
自光武中年以後干戈稍戢専事經學自是其風世篤<lb/>
焉其服儒衣稱先王遊庠序聚横塾者蓋布之於邦域<lb/>
矣若乃經生所䖏不逺萬里之路精廬暫建贏糧動有<lb/>
千百其耆名髙義開門受徒者編牒不下萬人皆専相<lb/>
傳祖莫或訛雜至有分爭王庭樹朋私里繁其章條穿<lb/>
求崖穴以合一家之説故揚雄曰今之學者非獨為之<lb/>
華藻之從而繡其鞶帨夫書理無二義歸有宗而碩學<lb/>
<pb n="KR2m0007_WYG_012-10a"/>
之徒莫之或從故通人鄙其固焉又雄所謂譊譊之學<lb/>
各習其師也且觀成名髙第終能逺至者蓋亦寡焉而<lb/>
迂滯若是矣然所談者仁義所傳者聖法也故人識君<lb/>
臣父子之綱家知違邪歸正之路自桓靈之間君道秕<lb/>
僻朝綱日陵國隙屢啟自中智以下靡不審其崩離而<lb/>
權彊之臣息其闚盗之謀豪俊之夫屈於鄙生之意者<lb/>
誦先王言也下畏逆順勢也至如張温皇甫嵩之徒功<lb/>
定天下之半聲馳四海之表俯仰顧盼則天業可移猶<lb/>
<pb n="KR2m0007_WYG_012-10b"/>
鞠躬昏主之下狼狽折札之命散成兵就繩約而無悔<lb/>
心暨乎剥撓自極人神數盡然後羣英乗其運世徳終<lb/>
其祚跡衰敝之所由致而能多歴年所者斯豈非學之<lb/>
效乎故先師垂典文褒勵學者之功篤矣切矣<hi>儒林論</hi>
光武中興未及下車先訪儒雅四方學士雲㑹京師范<lb/>
升陳元鄭興杜林衛宏劉昆桓榮之徒繼踵而集於是<lb/>
立五經博士各以家法教授易有施孟梁丘京氏尚書<lb/>
歐陽大小夏侯詩齊魯韓毛禮大小戴春秋嚴顔凡十<lb/>
<pb n="KR2m0007_WYG_012-11a"/>
四博士太常差次總領焉<hi>儒林傳</hi>
祭遵奏置五經大夫<hi>本傳</hi>
章帝建初八年詔曰五經剖判去聖逾逺章句遺辭乖<lb/>
疑難正恐先師微言將遂廢絶非所以重稽古求道真<lb/>
也其令羣儒選髙才生受學左氏榖梁春秋古文尚書<lb/>
毛詩以扶㣲學廣異義焉<hi>紀</hi>
自秦焚六經聖文埃滅漢興諸儒頗修藝文及東京學<lb/>
者亦各名家而守文之徒滯固所禀異端紛紜互相詭<lb/>
<pb n="KR2m0007_WYG_012-11b"/>
激遂令經有數家家有數説章句多者或乃百餘萬言<lb/>
學徒勞而少功後世疑而莫正鄭𤣥括嚢大典網羅衆<lb/>
家刪裁繁誣刋改漏失自是學者略知所歸仲尼之門<lb/>
不能過也及傳授生徒並専以鄭氏家法云<hi>鄭𤣥論</hi>
永元十四年司空徐防以五經久逺聖意難明宜為章<lb/>
句以悟後學上疏曰漢承亂秦經典廢絶本文略存或<lb/>
無章句收拾缺遺建立明經博徴儒術開置太學孔聖<lb/>
既逺㣲㫖將絶故立博士十有四家設甲乙之科以勉<lb/>
<pb n="KR2m0007_WYG_012-12a"/>
勸學者所以示人好惡改敝就善者也伏見太學試博<lb/>
士弟子皆以意説不修家法私相容隠開生姦路每有<lb/>
策試輙行諍訟議論紛錯互相是非不依章句妄生穿<lb/>
鑿以遵師為非義意説為得理輕侮道術寖以成俗誠<lb/>
非詔書實選本意臣以為博士及甲乙䇿試宜從其家<lb/>
章句開五十難以試之解釋多者為上第引文明者為<lb/>
髙説若不依先師義有相伐皆正以為非五經各取上<lb/>
第六人論語不宜射䇿雖所失或久差可矯革詔書下<lb/>
<pb n="KR2m0007_WYG_012-12b"/>
公卿皆從防言<hi>本傳</hi>
　　五經諸儒<lb/>
馬融字季長初京兆摯恂以儒術教授名重關西融從<lb/>
其遊學博通經籍才髙博給為世通儒教養諸生常有<lb/>
千數涿郡盧植北海鄭𤣥皆其徒也著三傳異同説注<lb/>
孝經論語詩易三禮尚書列女傳老子淮南子離騷<lb/>
井丹字大春少受業太學通五經善談論故京師為語<lb/>
曰五經紛綸井大春<lb/>
<pb n="KR2m0007_WYG_012-13a"/>
許慎字叔重少博學經籍時人為之語曰五經無雙許<lb/>
叔重慎以五經傳説臧否不同於是撰為五經異義傳<lb/>
于世<lb/>
蔡𤣥字叔陵學通五經門徒常千人其著錄者萬六千<lb/>
人順帝詔拜議郎講論五經異同甚合帝意<lb/>
鄭𤣥字康成少造太學受業師事京兆第五元先始通<lb/>
京氏易公羊春秋三統厯九章算術又從東郡張恭祖<lb/>
受周官禮記左氏春秋韓詩古文尚書西入關因涿郡<lb/>
<pb n="KR2m0007_WYG_012-13b"/>
盧植事扶風馬融初中興之後范升陳元李育賈逵之<lb/>
徒爭論古今後馬融荅北地太守劉瓌及𤣥荅何休義<lb/>
據通深由是古學遂明<lb/>
盧植字子幹少與鄭𤣥同事馬融能古今學好研精而<lb/>
不守章句作尚書章句三禮解詁<hi>並本傳</hi>
　　易家<lb/>
前書云田何傳易授丁寛丁寛授田王孫王孫授沛人<lb/>
施讎東海孟喜琅邪梁丘賀由是易有施孟梁丘之學<lb/>
<pb n="KR2m0007_WYG_012-14a"/>
又東郡京房受易於梁國焦延夀别為京氏學又有<lb/>
東莱費直傳易授琅邪王横為費氏學本以古字號<lb/>
古文易又沛人髙相傳易授子康及蘭陵母將永為<lb/>
髙氏學施孟梁丘京氏四家皆立博士費髙二家未<lb/>
得立<lb/>
施氏易　劉昆<lb/>
孟氏易　袁安<hi>子京孫彭</hi>　　洼丹　任安　夏恭<lb/>
梁丘易　范升　楊政　張興<lb/>
<pb n="KR2m0007_WYG_012-14b"/>
京氏易　戴憑　孫期　魏滿　郎顗　樊英<lb/>
建武中范升傳孟氏易以授楊政而陳元鄭衆皆傳費<lb/>
氏易其後馬融亦為其傳融授鄭𤣥𤣥作易注荀爽又<lb/>
作易傳自是費氏興而京氏遂衰<lb/>
　　尚書家<lb/>
前書云濟南伏生傳尚書授濟南張生及千乗歐陽生<lb/>
歐陽生授同郡兒寛寛授歐陽生之子世世相傳至曾<lb/>
孫歐陽髙為尚書歐陽氏學張生授夏侯都尉都尉授<lb/>
<pb n="KR2m0007_WYG_012-15a"/>
族子始昌始昌傳族子勝為大夏侯氏學勝傳從兄子<lb/>
建建别為小夏侯氏學三家皆立博士又魯人孔安國<lb/>
傳古文尚書授都尉朝朝授膠東庸譚為尚書古文學<lb/>
未得立<lb/>
歐陽尚書　歐陽歙　牟長　宋登　尹敏　楊震<lb/>
　　桓榮　丁鴻　張興<lb/>
大夏侯尚書　張紃　賈逵　牟融<lb/>
小夏侯尚書　王良<lb/>
<pb n="KR2m0007_WYG_012-15b"/>
古文尚書　周防　孔僖　楊倫　杜林<lb/>
中興北海牟融習大夏侯尚書東海王良習小夏侯尚<lb/>
書沛國桓榮習歐陽尚書榮世習相傳授東京最盛扶<lb/>
風杜林傳古文尚書林同郡賈逵為之作訓馬融作傳<lb/>
鄭𤣥注解由是古文尚書遂顯于世<lb/>
　　詩家<lb/>
前書魯人申公受詩於浮丘伯為作訓詁是為魯詩齊<lb/>
人轅固生亦傳詩是為齊詩燕人韓嬰亦傳詩是為韓<lb/>
<pb n="KR2m0007_WYG_012-16a"/>
詩三家皆立博士趙人毛萇傳詩是為毛詩未得立<lb/>
魯詩　髙詡　包咸　魏應　陳重<lb/>
齊詩　伏恭　任末　景鸞<lb/>
韓詩　薛漢　召馴　楊仁　趙曄　李恂<lb/>
毛詩　衛宏<lb/>
中興後鄭衆賈逵傳毛詩後馬融作毛詩傳鄭𤣥作詩<lb/>
箋<lb/>
　　禮家<lb/>
<pb n="KR2m0007_WYG_012-16b"/>
前書魯髙堂生漢興傳禮十七篇後瑕丘蕭奮以授同<lb/>
郡后蒼蒼授梁人戴徳及徳兄子聖沛人慶普於是徳<lb/>
為大戴禮聖為小戴禮普為慶氏禮三家皆立博士孔<lb/>
安國所獻禮古經五十六篇及周官經六篇前後傳其<lb/>
書未有名家中興已後亦有大小戴博士雖相傳不絶<lb/>
然未有顯於儒林者建武中曹充習慶氏學傳其子褒<lb/>
遂撰漢禮事在褒傳<lb/>
大戴禮<lb/>
<pb n="KR2m0007_WYG_012-17a"/>
小戴禮　鄭𤣥<lb/>
慶氏禮　曹充　曹褒　董鈞<lb/>
中興鄭衆傳周官經後馬融作周官傳授鄭𤣥𤣥作周<lb/>
官注𤣥本習小戴禮後以古經校之取其義長者故為<lb/>
鄭氏學𤣥又注小戴所傳禮記四十九篇通為三禮焉<lb/>
　　春秋家<lb/>
前書齊胡母子都傳公羊春秋授東平嬴公嬴公授東<lb/>
海孟卿孟卿授魯人眭孟眭孟授東海嚴彭祖魯人顔<lb/>
<pb n="KR2m0007_WYG_012-17b"/>
安樂彭祖為春秋嚴氏學安樂為春秋顔氏學又瑕丘<lb/>
江公傳榖梁春秋三家皆立博士梁太傅賈誼為春秋<lb/>
左氏訓詁授趙人貫公<lb/>
公羊嚴氏春秋　丁恭　周澤　鍾興　甄宇　樓望<lb/>
　　程曾　樊鯈　張霸　張楷<lb/>
公羊顔氏春秋　張𤣥　李育　何休<lb/>
榖梁春秋<lb/>
左氏春秋　鄭興　鄭衆　陳元　賈徽　賈逵<lb/>
<pb n="KR2m0007_WYG_012-18a"/>
　　服䖍　頴容　謝該　李封　吳祐<lb/>
建武中鄭興陳元傳春秋左氏學時尚書令韓歆上疏<lb/>
欲為左氏立博士范升與歆爭之未决陳元上書訟左<lb/>
氏遂以魏郡李封為左氏博士後羣儒蔽固者數廷爭<lb/>
之及封卒光武重違衆議而因不復補<hi>並儒林傳</hi>
　<lb/>
　<lb/>
　<lb/>
<pb n="KR2m0007_WYG_012-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢㑹要卷十二<lb/>
</p>
<p>
</p>
  </div>
<div>
<head>東漢㑹要卷十三</head> <lb/>
    <p>
<pb n="KR2m0007_WYG_013-1a"/>
欽定四庫全書<lb/>
　東漢㑹要卷十三<lb/>
　　　　　　　　　　　　宋　徐天麟　撰<lb/>
　文學下<lb/>
　　講論經義<lb/>
建武二年召范升為博士時尚書令韓歆上疏欲為費<lb/>
氏易左氏春秋立博士詔下其議四年正月朝公卿大<lb/>
夫博士見於雲臺帝曰范博士可前平説升起對曰左<lb/>
<pb n="KR2m0007_WYG_013-1b"/>
氏不祖孔子而出於丘明師徒相傳又無其人且非先<lb/>
帝所存無因得立遂與韓歆及中大夫許淑等互相辯<lb/>
難日中乃罷升退而奏曰臣聞主不稽古無以承天臣<lb/>
不述舊無以奉君陛下愍學㣲缺勞心經蓺情存博聞<lb/>
故異端競進有司請置京氏易博士羣下執事莫能據<lb/>
正京氏既立費氏怨望左氏春秋復以比類亦希置立<lb/>
京費已行次復髙氏春秋之家又有騶夾如令左氏費<lb/>
氏得置博士髙氏騶夾五經竒異並復求立各有所執<lb/>
<pb n="KR2m0007_WYG_013-2a"/>
乖戾分爭從之則失道不從則失人將恐陛下必有厭<lb/>
倦之聽孔子曰博學約之弗叛矣夫夫學而不約必叛<lb/>
道矣顔淵曰博我以文約我以禮孔子可謂知教顔淵<lb/>
可謂善學矣老子曰學道日損損猶約也又曰絶學無<lb/>
憂絶末學也今費左二學無有本師而多反異先帝前<lb/>
世有疑於此故京氏雖立輙復見廢疑道不可由疑事<lb/>
不可行詩書之作其来已久孔子尚周流遊觀至于知<lb/>
命自衛反魯乃正雅頌今陛下草創天下紀綱未定雖<lb/>
<pb n="KR2m0007_WYG_013-2b"/>
設學官無有弟子詩書不講禮樂不修奏立左費非政<lb/>
急務孔子曰攻乎異端斯害也已傳曰聞疑傳疑聞信<lb/>
傳信而堯舜之道存願陛下疑先帝之所疑信先帝之<lb/>
所信以示反本明不專已天下之事所以異者以不一<lb/>
本也易曰天下之動貞夫一也又曰正其本萬事理五<lb/>
經之本自孔子始謹奏左氏之失凡十四事時難者以<lb/>
太史公多引左氏升又上太史公違戾五經謬孔子言<lb/>
及左氏春秋不可錄三十一事詔以下博士<hi>范升傳</hi>
<pb n="KR2m0007_WYG_013-3a"/>
時詔公卿大㑹羣臣皆就席戴憑獨立光武問其意憑<lb/>
對曰博士説經不如臣而坐居臣上是以不得就席帝<lb/>
即召上殿令與諸儒難説憑多所解釋帝善之正旦朝<lb/>
賀百僚畢㑹帝令羣臣能説經者更相詰難義有不通<lb/>
輙奪其席憑遂重坐五十餘席故京師為之語曰講經<lb/>
不窮戴侍中<hi>戴憑傳</hi>
時議欲立左氏傳博士范升奏以為左氏淺末不宜立<lb/>
陳元聞之乃詣闕上疏曰陛下撥亂反正文武並用深<lb/>
<pb n="KR2m0007_WYG_013-3b"/>
愍經蓺謬雜真偽錯亂每臨朝日輙延羣臣講論聖道<lb/>
知丘明至賢親受孔子而公羊榖梁傳聞於後世故詔<lb/>
立左氏博諮可否示不專已盡之羣下今論者沈溺所<lb/>
習翫守舊文固執虚言傳受之辭以非親見實事之道<lb/>
左氏孤學少與遂為異家之所覆冐夫至音不合衆聽<lb/>
故伯牙絶絃至寳不同衆好故卞和泣血仲尼聖徳而<lb/>
不容於世况於竹帛餘文其為雷同者所排固其宜也<lb/>
非陛下至明孰能察之臣元竊見博士范升等所議奏<lb/>
<pb n="KR2m0007_WYG_013-4a"/>
左氏春秋不可立及太史公違戾凡四十五事案升等<lb/>
所言前後相違皆斷截小文媟黷㣲辭以年數小差掇<lb/>
為巨謬遺脱纎㣲指為大尤抉瑕擿釁掩其𢎞美所謂<lb/>
小辯破言小言破道者也升等又曰先帝不以左氏為<lb/>
經故不置博士後主所宜因襲臣愚以為若先帝所行<lb/>
而後主必行者則盤庚不當遷於殷周公不當營洛邑<lb/>
陛下不當都山東也往者孝武皇帝好公羊衛太子好<lb/>
榖梁有詔詔太子受公羊不得受榖梁孝宣帝在人間<lb/>
<pb n="KR2m0007_WYG_013-4b"/>
時聞衛太子好榖梁於是獨學之及即位為石渠論而<lb/>
榖梁氏興至今與公羊並存此先帝後帝各有所立不<lb/>
必其相因也孔子曰純儉吾從衆至於拜下則違之夫<lb/>
明者獨見不惑於朱紫聽者獨聞不謬於清濁故離朱<lb/>
不為巧眩移目師曠不為新聲易耳方今干戈少弭戎<lb/>
事略戢留思聖蓺眷顧儒雅採孔子拜下之義卒淵聖<lb/>
獨見之㫖分明白黒建立左氏解釋先聖之積結洮汰<lb/>
學者之累惑使基業垂於萬世後進無復狐疑則天下<lb/>
<pb n="KR2m0007_WYG_013-5a"/>
幸甚臣元愚鄙嘗傳師言如得以褐衣召見俯伏庭下<lb/>
誦孔氏之正道理丘明之宿寃若辭不合經事不稽古<lb/>
退就重誅雖死之日生之年也書奏下其議范升復與<lb/>
元相辯難凡十餘上帝卒立左氏學太常選博士四人<lb/>
元為第一帝以元新忿爭乃用其次司𨽻從事李封於<lb/>
是諸儒以左氏之立論議讙譁自公卿以下數廷爭之<lb/>
會封病卒左氏復廢<hi>陳元傳</hi>
肅宗立隆意儒術特好古文尚書左氏傳建初元年詔<lb/>
<pb n="KR2m0007_WYG_013-5b"/>
賈逵入講北宫白虎觀南宫雲臺帝善逵説使發出左<lb/>
氏大義長於二傳者逵於是具條奏之曰臣謹擿出左<lb/>
氏三十事尤著明者斯皆君臣之正義父子之綱紀其<lb/>
餘同公羊者什有七八或文簡小異無害大體至如祭<lb/>
仲紀季伍子胥叔術之屬左氏義深於君父公羊多任<lb/>
於權變其相殊絶固以甚逺而寃抑積久莫肯分明臣<lb/>
以永平中上言左氏與圖䜟合者先帝不遺芻蕘省納<lb/>
臣言冩其傳詁藏之秘書建平中侍中劉歆欲立左氏<lb/>
<pb n="KR2m0007_WYG_013-6a"/>
不先暴論大義而輕移太常恃其義長詆挫諸儒諸儒<lb/>
内懐不服相與排之孝哀皇帝重逆衆心故出歆為河<lb/>
内太守從是攻撃左氏遂為重讎至光武皇帝奮獨見<lb/>
之明興立左氏榖梁會二家先師不曉圖䜟故令中道<lb/>
而廢凡所以存先王之道者要在安上理民也今左氏<lb/>
崇君父卑臣子強幹弱枝勸善戒惡至明至切至直至<lb/>
順且三代異物損益隨時故先帝博觀異家各有所採<lb/>
易有施孟復立梁丘尚書歐陽復有大小夏侯今三傳<lb/>
<pb n="KR2m0007_WYG_013-6b"/>
之異亦猶是也又五經家皆無以證圖䜟明劉氏為堯<lb/>
後者而左氏獨有明文五經家皆言顓頊代黄帝而堯<lb/>
不得為火徳左氏以為少昊代黄帝即圖䜟所謂帝宣<lb/>
也如令堯不得為火則漢不得為赤其所發明補益實<lb/>
多陛下通天然之明建大聖之本改元正厯垂萬世則<lb/>
是以麟鳯百數嘉瑞雜遝猶朝夕恪勤遊情六蓺研機<lb/>
綜㣲靡不審覈若復留意廢學以廣聖見庶幾無所遺<lb/>
失矣書奏帝嘉之<hi>賈逵傳</hi>
<pb n="KR2m0007_WYG_013-7a"/>
建初四年十一月壬戌詔曰蓋三代導人教學為本漢<lb/>
承暴秦褒顯儒術建立五經為置博士其後學者精進<lb/>
雖曰承師亦别名家孝宣皇帝以去聖久逺學不厭博<lb/>
故遂立大小夏侯尚書後又立京氏易至建武中復置<lb/>
顔氏嚴氏春秋大小戴禮博士此皆所以扶進㣲學尊<lb/>
廣道蓺也中元元年詔書五經章句煩多議欲减省至<lb/>
永平元年長水校尉樊鯈奏言先帝大業當以時施行<lb/>
欲使諸儒共正經義令學者得以自助孔子曰學之不<lb/>
<pb n="KR2m0007_WYG_013-7b"/>
講是吾憂也又曰博學而篤志切問而近思仁在其中<lb/>
矣於戲其勉之哉於是下太常將大夫博士議郎郎官<lb/>
及諸生諸儒會白虎觀講議五經同異使五官中郎將<lb/>
魏應承制問侍中淳于恭奏上帝親稱制臨决如孝宣<lb/>
甘露石渠故事作白虎議奏廣平王羡及名儒丁鴻樓<lb/>
望成封桓郁班固賈逵皆與焉鴻以才髙論難最明諸<lb/>
儒稱善帝數嗟美焉時人歎曰殿中無雙丁孝公<hi>本紀及丁</hi>
<hi>鴻傳</hi>
<pb n="KR2m0007_WYG_013-8a"/>
和帝永元十一年帝因朝會召見諸儒使中大夫魯丕<lb/>
與侍中賈逵尚書令黄香等相難數事帝善丕説罷朝<lb/>
特賜衣冠丕因上䟽曰臣聞説經者傳先師之言非從<lb/>
己出不得相讓相讓則道不明若規矩權衡之不可枉<lb/>
也難者必明其據説者務立其義浮華無用之言不陳<lb/>
於前故精思不勞而道術愈章法異者各令自説師法<lb/>
博觀其義無令芻蕘以言得罪幽逺獨有遺失也<hi>魯丕傳</hi>
靈帝建寧四年三月詔諸儒正五經文字刻石立于太<lb/>
<pb n="KR2m0007_WYG_013-8b"/>
學門外<hi>詳見圖書類</hi>
　　論䜟<lb/>
光武避吏新野宛人李通以圖䜟説光武曰劉氏復興<lb/>
李氏為輔<hi>紀</hi>
光武先在長安時同舍生彊華自關中奉赤伏符曰劉<lb/>
秀發兵捕不道四夷雲集龍鬬野四七之際火為主羣<lb/>
臣因復奏曰受命之符人應為大萬里合信不議同情<lb/>
周之白魚曷足比焉䜟記曰劉秀發兵捕不道卯金修<lb/>
<pb n="KR2m0007_WYG_013-9a"/>
徳為天子帝猶固辭羣下僉曰皇天大命不可稽留乃<lb/>
即皇帝位<hi>紀</hi>
中元二年初起靈臺明堂辟雍宣布圖䜟於天下<hi>紀</hi>
世祖方信䜟多以决定嫌疑桓譚上疏曰凡人情忽於<lb/>
見事而貴於異聞觀先王之所記述咸以仁義正道為<lb/>
本非有竒怪虚誕之事蓋天道性命聖人所難言也自<lb/>
子貢以下不得而聞况後世淺儒能通之乎今諸巧慧<lb/>
小才伎數之人增益圖書矯稱䜟記以欺惑貪邪詿誤<lb/>
<pb n="KR2m0007_WYG_013-9b"/>
人主焉可不抑逺之哉臣譚伏聞陛下窮折方士黄白<lb/>
之術甚為明矣而乃欲聽納䜟記又何誤也其事雖有<lb/>
時合譬猶卜數隻偶之類陛下宜垂明聽發聖意屏羣<lb/>
小之曲説述五經之正義略靁同之俗語詳通人之雅<lb/>
謀帝省奏不悦其後有詔書議靈臺所處帝謂譚曰吾<lb/>
欲䜟决之何如譚黙然良久曰臣不讀䜟帝問其故譚<lb/>
復極言䜟之非經帝大怒曰桓譚非聖無法將下斬之<lb/>
譚叩頭流血良久乃得解<hi>桓譚傳</hi>
<pb n="KR2m0007_WYG_013-10a"/>
帝以尹敏博通經記令校圖䜟使蠲去崔發所為王莽<lb/>
著錄次比敏對曰䜟書非聖人所作其中多近鄙别字<lb/>
頗類世俗之辭恐疑誤後生帝不納敏因其闕文增之<lb/>
曰君無口為漢輔帝見而恠之召敏問其故敏對曰臣<lb/>
見前人増損圖書敢不自量竊幸萬一帝深非之雖<lb/>
竟不罪而亦以此沈滯<hi>儒林傳</hi>
朱浮為太僕與講圖䜟<hi>傳</hi>
帝嘗問鄭興郊祀事曰吾欲以䜟斷之何如興對曰臣<lb/>
<pb n="KR2m0007_WYG_013-10b"/>
不為䜟帝怒曰卿之不為䜟非之耶興惶恐曰臣於書<lb/>
有所未學而無所非也帝意乃解<hi>鄭興傳</hi>
賈逵曰臣以永平中上言左氏與圖䜟合者先帝不遺<lb/>
芻蕘省納臣言冩其傳詁藏之秘書<hi>賈逵傳臣天麟按張衡云逵嘗擿䜟</hi>
<hi>互異三十餘事諸言䜟者皆不能説及考逵論左氏乃専引其合圖䜟以為證范氏謂鄭興賈逵以附同稱顯</hi>
<hi>蓋謂此也</hi>
肅宗即位有司言孝明皇帝聰明淵塞著在圖䜟<hi>河圖曰圖</hi>
<hi>出代九天開明受用嗣興十代以光又括地象曰十代禮樂文雅並出謂明帝也</hi>
<pb n="KR2m0007_WYG_013-11a"/>
初光武善䜟及顯宗肅宗因祖述焉自中興之後儒者<lb/>
爭學圖緯兼復附以妖言張衡以圖緯虚妄非聖人之<lb/>
法乃上疏曰臣聞聖人明審律厯以定吉凶重之以卜<lb/>
筮雜之以九宫經天騐道本盡於此或觀星辰逆順寒<lb/>
燠所由或察龜䇿之占巫覡之言其所因者非一術也<lb/>
立言於前有證於後故智者貴焉謂之䜟書䜟書始出<lb/>
蓋知之者寡自漢取秦用兵力戰功成業遂可謂大事<lb/>
當此之時莫或稱䜟若夏侯勝眭孟之徒以道術立名<lb/>
<pb n="KR2m0007_WYG_013-11b"/>
其所述著無䜟一言劉向父子領校秘書閲定九流亦<lb/>
無䜟錄成哀之後乃始聞之尚書堯使鯀理洪水九載<lb/>
績用不成鯀則殛死禹乃嗣興而春秋䜟云共工理水<lb/>
凡䜟皆云黄帝伐蚩尤而詩䜟獨以為蚩尤敗然後堯<lb/>
受命春秋元命苞中有公輸班與墨翟事見戰國非春<lb/>
秋時也又言别有益州益州之置在於漢世其名三輔<lb/>
諸陵世數可知至於圖中訖于成帝一卷之書互異數<lb/>
事聖人之言埶無若是殆必虚偽之徒以要世取資往<lb/>
<pb n="KR2m0007_WYG_013-12a"/>
者侍中賈逵擿䜟互異三十餘事諸言䜟者皆不能説<lb/>
至於王莽簒位漢世大禍八十篇何為不戒則知圖䜟<lb/>
成於哀平之際也且河洛六蓺篇錄己定後人皮傅無<lb/>
所容簒永元中清河宋景遂以厯紀推言水災而偽稱<lb/>
洞視玉版或者至於棄家業入山林後皆無效而復采<lb/>
前世成事以為證騐至於永建復統則不能知此皆欺<lb/>
世罔俗以昧埶位情偽較然莫之紏禁且律厯卦候九<lb/>
宫風角數有徵效世莫肯學而競稱不占之書譬猶畫<lb/>
<pb n="KR2m0007_WYG_013-12b"/>
工惡圖犬馬而好作鬼魅誠以實事難形而虚偽不窮<lb/>
也冝收藏圖䜟一禁絶之則朱紫無所眩典籍無瑕玷<lb/>
矣<hi>張衡傳</hi>
自王莽矯用符命及光武尤信䜟言士之趨時宜者皆<lb/>
馳騁穿鑿爭談之故王梁孫咸名應圖籙越登槐鼎之<lb/>
任鄭興賈逵以附同稱顯桓譚尹敏以乖忤淪敗是以<lb/>
通儒碩生忿其姦妄不經奏議慷慨以為宜見藏擯<hi>方術</hi>
<hi>序</hi>
<pb n="KR2m0007_WYG_013-13a"/>
　臣天麟竊謂聖人之道如桑麻榖粟饑必食寒必衣<lb/>
　不可外此而他求也自古楊墨申韓之流均為異端<lb/>
　然幸有聖賢者出抵排攘斥而後人心正邪説息天<lb/>
　下後世知其害道而不溺焉若夫䜟緯之學託於六<lb/>
　經以文其私説雜之以圖記證之以占騐始自哀平<lb/>
　盛於建武上意所好下爭趨之由是東京之士波流<lb/>
　風靡雖賈逵曹褒之倫亦且溺其習而不自覺獨桓<lb/>
　譚尹敏張衡數君子奏議慷慨以為宜見藏擯嗚呼<lb/>
<pb n="KR2m0007_WYG_013-13b"/>
　若數子者可謂障百川而東之回狂瀾於既倒者歟<lb/>
　　論浮屠<lb/>
袁宏漢紀曰浮屠佛也西域天竺國有佛道焉佛者漢<lb/>
言覺也將以覺悟羣生也其教以修善慈心為主不殺<lb/>
生專務清靜其精者為沙門沙門漢言息也蓋息意去<lb/>
欲而歸于無為也又以為人死精神不滅隨復受形生<lb/>
時善惡皆有報應故貴行善修道以練精神以至無生<lb/>
而得為佛也佛長一丈六尺黄金色項中佩日月光變<lb/>
<pb n="KR2m0007_WYG_013-14a"/>
化無方無所不入故能化通萬物而大濟羣生初明帝<lb/>
夢見金人長大項有日月光以問羣臣或曰西方有神<lb/>
其名曰佛陛下所夢得無是乎於是遣使天竺問其道<lb/>
得其書及沙門以来於是中國始傳其形像而王公貴<lb/>
人獨楚王英最先好之<hi>楚王傳注</hi>
永平八年詔令天下死罪皆入縑贖楚王英奉黄縑白<lb/>
紈詣國相曰託在蕃輔過惡累積歡喜天恩奉送縑帛<lb/>
以贖罪愆國相以聞報曰楚王誦黄老之㣲言尚浮屠<lb/>
<pb n="KR2m0007_WYG_013-14b"/>
之仁祠潔齋三月與神為誓何嫌何疑當有悔吝其還<lb/>
贖以助伊蒲塞桑門之盛饌因以班示諸國中傅<hi>楚王傳</hi>
桓帝設華蓋以祠浮屠老子<hi>本紀論</hi>
延熹中襄楷上書言聞宫中立黄老浮屠之祠此道清<lb/>
虚貴尚無為好生惡殺省慾去奢今陛下嗜慾不去殺<lb/>
罸過理既乖其道豈獲其祚哉或言老子入夷狄為浮<lb/>
屠浮屠不三宿桑下不欲久生恩愛精之至也天神遺<lb/>
以好女浮屠曰此但革囊盛血遂不盼之其守一如此<lb/>
<pb n="KR2m0007_WYG_013-15a"/>
乃能成道今陛下婬女艶婦極天下之麗甘肥飲美殫<lb/>
天下之味奈何欲如黄老乎<hi>襄楷傳</hi>
陶謙同郡人笮融聚衆數百往依於謙大起浮屠寺上<lb/>
累金盤下為重樓又堂閣周回可容三千許人作黄金<lb/>
塗像衣以錦綵每浴佛輙多設飲飯布席於路其有就<lb/>
食及觀者且萬餘人<hi>陶謙傳</hi>
范氏論曰西域風土之載前古未之聞也張騫懐致逺<lb/>
之略班超奮封侯之志終能立功西遐覊服外域至於<lb/>
<pb n="KR2m0007_WYG_013-15b"/>
佛道神化興自身毒而二漢方志莫有稱言張騫但著<lb/>
地多暑濕乘象而戰班勇雖列其奉浮屠不殺伐而精<lb/>
文善法導逹之功靡所傳述余聞之其國則殷乎中土<lb/>
玉燭和氣靈聖之所降集賢懿之所挺生神迹詭恠則<lb/>
理絶人區感騐明顯則事出天外而騫超無聞者豈其<lb/>
道閉往運數開叔葉乎不然何誣異之甚也漢自楚英<lb/>
始盛齋戒之祀桓帝又修華蓋之飾將㣲意未譯而但<lb/>
神明之邪詳其清心釋累之訓空有兼遣之宗道書之<lb/>
<pb n="KR2m0007_WYG_013-16a"/>
流也且好仁惡殺蠲敝崇善所以賢達君子多愛其法<lb/>
焉然好大不經竒譎無己雖鄒衍談天之辯莊周蝸角<lb/>
之論尚未足以槩其萬一又精靈起滅因報相尋若曉<lb/>
而昧者故通人多惑焉蓋導俗無方適物異會取諸同<lb/>
歸措夫疑説則大道通矣<hi>西域傳論</hi>
　<lb/>
　<lb/>
　<lb/>
<pb n="KR2m0007_WYG_013-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢會要卷十三<lb/>
</p>
<p>
</p>
  </div>
<div>
<head>東漢會要卷十四</head> <lb/>
    <p>
<pb n="KR2m0007_WYG_014-1a"/>
欽定四庫全書<lb/>
　東漢會要卷十四<lb/>
　　　　　　　　　　　　宋　徐天麟　撰<lb/>
　厯數上<lb/>
　　律凖<lb/>
漢興北平侯張蒼首治律厯孝武正樂置協律之官至<lb/>
元始中博召通知鍾律者考其意義羲和劉歆典領條<lb/>
奏班固取以為志而元帝時郎中京房知五聲之音六<lb/>
<pb n="KR2m0007_WYG_014-1b"/>
律之數上使太子太傅韋𤣥成諫議大夫章雜試問房<lb/>
於樂府房對受學焦延夀六十律相生之法以上生下<lb/>
皆三生二以下生上皆三生四陽下生隂隂上生陽終<lb/>
於中吕而十二律畢矣中吕上生執始執始下生去滅<lb/>
上下相生終於南事六十律畢矣又曰竹聲不可以度<lb/>
調故作凖以定數凖之狀如瑟長丈而十三絃隠間九<lb/>
尺以應黄鍾之律九寸中央一絃下有畫分寸以為六<lb/>
十律清濁之節房言律詳於歆所奏其術施行於史官<lb/>
<pb n="KR2m0007_WYG_014-2a"/>
候部用之元和元年待詔候鍾律殷肜上言官無曉六<lb/>
十律以凖調音者故待詔嚴崇具以凖法教子男宣宣<lb/>
通習願召宣補學官主調樂器詔曰崇子學審曉律别<lb/>
其族協其聲者審試不得依託父學以聾為聰聲㣲妙<lb/>
獨非莫知獨是莫曉以律錯吹能知命十二律不失一<lb/>
方為能傳崇學耳太史丞𢎞試十二律其二中其四不<lb/>
中其六不知何律宣遂罷自此律家莫能為凖熹平六<lb/>
年東觀召典律者張光等問凖意光等不知歸閲舊藏<lb/>
<pb n="KR2m0007_WYG_014-2b"/>
乃得其器形制如房書猶不能定其絃緩急故史官能<lb/>
辨清濁者遂絶其可以相傳者唯大搉常數及候氣而<lb/>
己<hi>志</hi>
　　候氣<lb/>
天子常以日冬夏至御前殿合八能之士陳八音聽樂<lb/>
均度晷景候鍾律權土灰放隂陽冬至陽氣應則樂均<lb/>
清景長極黄鍾通土灰輕而衡仰夏至隂氣應則樂均<lb/>
濁景短極㽔賔通土灰重而衡低進退於先後五日之<lb/>
<pb n="KR2m0007_WYG_014-3a"/>
中八能各以候狀聞太史封上效則和否則占候氣之<lb/>
法為室三重戶閉塗釁必周宻布緹縵室中以木為案<lb/>
每律各一内<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>外髙從其方位加律其上葭莩灰抑其<lb/>
内端案厯而候之氣至者灰去其為氣所動者其灰散<lb/>
人及風所動者其灰聚殿中候用玉律十二惟二至乃<lb/>
候靈臺用竹律六十候日如其厯<hi>志</hi>
　　賈逵論厯<hi>元和二年始用四分厯</hi>
自太初元年始用三統厯施行百有餘年厯稍後天朔<lb/>
<pb n="KR2m0007_WYG_014-3b"/>
先厯朔或在晦月見考其行日有退無進月有進無退<lb/>
建武八年朱浮許淑等數上言厯不正宜當改更時分<lb/>
度覺差尚㣲上以天下初定未遑考正至永平五年官<lb/>
厯署七月十六日食待詔楊岑見時月食多先厯即縮<lb/>
用筭上為日上言月當十五日食官厯不中詔書令岑<lb/>
普與官課起七月盡十一月弦望凡五官厯皆失岑皆<lb/>
中庚寅詔令岑著弦望月食官復令待詔張盛景防鮑<lb/>
鄴等以四分之法與岑課嵗餘盛等所中多岑六事十<lb/>
<pb n="KR2m0007_WYG_014-4a"/>
二年十一月丙子詔書令盛防代岑署弦望月食加時<lb/>
四分之術始頗施行是時盛防等未能分明厯元綜校<lb/>
分度故但用其弦望而已至元和二年太初失天益逺<lb/>
日月宿度相覺浸多章帝知其謬錯故召治厯編訢李<lb/>
梵等綜校其狀二月甲寅遂下詔曰朕聞古先聖王先<lb/>
天而天不違後天而奉天時春秋保乾圖曰三百年斗<lb/>
厯改憲史官用太初鄧平術有餘分一在三百年之域<lb/>
行度轉差浸以謬錯今改行四分以遵奉天之文於是<lb/>
<pb n="KR2m0007_WYG_014-4b"/>
四分施行行之未期章帝復使左中郎將賈逵問治厯<lb/>
者衛承李崇梁鮪嚴朂徐震蘇統及訢梵等十人以為<lb/>
月當先小即先大則一月再朔後月無朔是明不可必<lb/>
梵等以為當先大無文正騐取欲諧耦十六日月朓昬<lb/>
晦當滅而已又晦與合同時不得異日又上知訢梵宂<lb/>
見勑毋拘厯己班天元始起之月當小定後年厯數遂<lb/>
正永元中復令史官以九道法候弦望騐無有差跌逵<lb/>
論集狀後之議者用得折衷故詳錄焉<hi>志</hi>
<pb n="KR2m0007_WYG_014-5a"/>
　　永元論厯<lb/>
永元十四年待詔太史霍融上言官漏刻率九日增减<lb/>
一刻不與天相應或時差至二刻半不如夏厯宻詔書<lb/>
下太常令史官與融以儀校天課度逺近太史令舒承<lb/>
梵等對案官所施漏法率九日移一刻不隨日進退夏<lb/>
厯漏隨日南北為長短宻近於官漏分明可施行其年<lb/>
十一月甲寅詔曰告司徒司空漏所以節時分定昏明長<lb/>
短起於日去極逺近日道周不可以計率分當據儀度<lb/>
<pb n="KR2m0007_WYG_014-5b"/>
下參晷景今官漏以計率分昬明九日增減一刻違失<lb/>
其實至為䟽數以耦法太史待詔霍融上言不與天相<lb/>
應太常史官運儀下水官漏失天者至三刻以晷景為<lb/>
刻少所違失宻近有騐昔太初厯之興也發謀於元封<lb/>
啟定於天鳯積百三十年是非乃審及用四分亦於建<lb/>
武施於元和訖於永元七十餘年然後儀式備立而此<lb/>
二家常挟其術庶幾施行每有訟者百寮㑹議羣儒騁<lb/>
思論之有方益於多聞識之故詳錄焉<hi>志</hi>
<pb n="KR2m0007_WYG_014-6a"/>
　　延光論厯<lb/>
安帝延光二年中謁者亶誦言當用甲寅元河南梁豐<lb/>
言當復用太初尚書郎張衡周興難誦豐參案儀注考<lb/>
往校今以為九道法最宻詔書下公卿詳議侍中施延<lb/>
等議太初過天日一度弦望失正元和改從四分四分<lb/>
雖宻於太初復不正皆不可用甲寅元與天相應可施<lb/>
行博士黄廣大行令任僉議如九道河南尹祉太子舍<lb/>
人李𢎞等四十人議四分厯最得其正不宜議愷等八<lb/>
<pb n="KR2m0007_WYG_014-6b"/>
十四人議宜從太初尚書令忠上奏太初厯衆賢所立<lb/>
是非己定永平不審復革其弦望四分有謬不可施行<lb/>
兩厯相課六千一百五十六嵗而太初多一日冬至日<lb/>
直斗而云在牽牛迂濶不可復用昭然如此史官所共<lb/>
見前以為九道宻近今議者以為有闕及甲寅元復多<lb/>
違失皆未可取正上納其言遂改厯事<hi>志</hi>
　　漢安論厯<lb/>
順帝漢安二年尚書侍郎邊韶上言孝武皇帝因元封<lb/>
<pb n="KR2m0007_WYG_014-7a"/>
七年十一月甲子朔旦冬至乃更建太初改元易朔行<lb/>
夏之正設清臺之候騐六異課效觕宻太初為最其後<lb/>
劉歆推廣九道百七十一嵗進退六十三分百四十四<lb/>
嵗一超次與天相應從太初至永平十一年百七十嵗<lb/>
進退餘分六十三至永和二年小終之數寖過餘分稍<lb/>
增月不用晦朔而先見孝章皇帝改用四分更以庚申<lb/>
為元既無明文託之於獲麟之嵗又不與感精符單閼<lb/>
之嵗同詔下三公百官雜議太史令虞恭治厯宗訢等<lb/>
<pb n="KR2m0007_WYG_014-7b"/>
議建厯之本必先立元四分厯仲紀之元起於孝文皇<lb/>
帝後元三年嵗在庚辰上四十五嵗嵗在乙未則漢興<lb/>
元年也又上二百七十五嵗嵗在庚申則孔子獲麟二<lb/>
百七十六萬嵗尋之上行復得庚申嵗嵗相承從下尋<lb/>
上其執不誤此四分厯元光武皇帝草創其端孝明皇<lb/>
帝課校其實孝章皇帝宣行其法君更三聖年厯數十<lb/>
信而徵之舉而行之其元則上統開闢其數則復古四<lb/>
分宜如甲寅詔書故事奏可<hi>志</hi>
<pb n="KR2m0007_WYG_014-8a"/>
　　熹平論厯<lb/>
靈帝熹平四年五官郎中馮光沛相上計掾陳晃言厯<lb/>
元不正厯用甲寅為元而用庚申圖緯無以庚為元者<lb/>
詔下三府與儒林明道者詳議議郎蔡邕以為厯數精<lb/>
㣲得失更迭是以承秦厯用顓頊元用乙卯百有二歳<lb/>
孝武皇帝始改正朔厯用太初元用丁丑行之百八十<lb/>
九嵗孝章皇帝改從四分元用庚申今光晃各以庚申<lb/>
為非甲寅為是案厯法黄帝顓頊夏殷周魯六家紛錯<lb/>
<pb n="KR2m0007_WYG_014-8b"/>
爭訟是非太史令張夀王挾甲寅元以非漢厯雜候清<lb/>
臺課在下第太初效騐無所漏失及用四分以来考之<lb/>
行度宻於太初延光元年中謁者亶誦亦非四分庚申<lb/>
上言當用甲寅元公卿百寮參議竟不施行元和二年<lb/>
二月甲寅制書改行四分深引河雒圖䜟以為符騐非<lb/>
史官私意獨所興構而光晃以為固意造妄説違反經<lb/>
文謬之甚者至於改朔易元往者夀王之術己課不效<lb/>
亶誦之議不用元和詔書文備義著非羣臣議者所能<lb/>
<pb n="KR2m0007_WYG_014-9a"/>
變易太尉耽司徒隗司空訓以邕議劾光晃不敬詔書<lb/>
勿治罪<lb/>
　　論月食<lb/>
太初厯推月食多失四分因太初法以河平癸巳為元<lb/>
施行五年永元元年天以七月後閏食術以八月其十<lb/>
二年正月十二日宗紺上書言今月十六日當月食而<lb/>
厯以二月至期如紺言太史令巡上紺有益官用除待<lb/>
詔甲辰詔書以紺法施行五十六歳至本初元年天以<lb/>
<pb n="KR2m0007_WYG_014-9b"/>
十二月食厯以後年正月於是始差到熹平三年二十<lb/>
九年之中先厯食者十六事常山長史劉洪上作七曜<lb/>
術甲辰詔屬太史部郎中劉固舍人馮恂等課效復作<lb/>
八元術固等作月食術並已相參固術與七曜術同月<lb/>
食所失皆以嵗在己未當食四月恂術以三月官厯以<lb/>
五月太史上課到時施行中者丁巳詔書報可其四年<lb/>
紺孫誠上書言受紺法術當復改今年十二月當食而<lb/>
官厯以後年正月到期如言拜誠為舍人丙申詔書聽<lb/>
<pb n="KR2m0007_WYG_014-10a"/>
行誠法光和二年嵗在己未三月五月皆隂太史令修<lb/>
部舍人張恂等推計行度以為三月近四月逺誠以四<lb/>
月奏廢誠術施用恂術其三年誠兄整上書言去年三<lb/>
月不食當以四月史官廢誠正術用恂不正術詔書下<lb/>
太常其詳案注記平議術之要效騐虚實太常就耽上<lb/>
選侍中韓説博士蔡較榖城門候劉洪右郎中陳調於<lb/>
太常府覆校注記平議難問誠術未有差錯之謬恂術<lb/>
未有獨中之異今宜施用誠術棄放恂術恂整誠各復<lb/>
<pb n="KR2m0007_WYG_014-10b"/>
上書恂言不當施誠術整言不當復棄恂術為洪議所<lb/>
侵事下永安臺覆實皆不如恂誠等言劾奏謾欺恂誠<lb/>
各以二月奉贖罪遂用洪等施行誠術光和二年王漢<lb/>
上月食注自章和元年到今年凡九十三嵗合百九十<lb/>
六食與官厯河平元年月錯以己巳為元事下太史令<lb/>
修上言漢所作注不與見食相應者二事以同為異者<lb/>
二十九事尚書召榖城門候劉洪勅曰前郎中馮光司<lb/>
徒掾陳晃各訟厯故議郎蔡邕共補續其志今洪其詣<lb/>
<pb n="KR2m0007_WYG_014-11a"/>
修與漢相參推元謂分考校月食審己巳元宻近有師<lb/>
法洪便從漢受不能對洪上言推元漢己巳元則考靈<lb/>
曜旃䝉之嵗乙卯元也與光晃甲寅元相經緯於以追<lb/>
天作厯校三光之歩今為疏闊史官已廢之而漢以去<lb/>
事分爭殆非其意課又不近宻其説蔀數術家所共知<lb/>
無所采取遣漢歸鄉里<hi>已上並本志</hi>
　　論厯元<lb/>
黄帝造厯元起辛卯而顓帝用乙卯虞用戊午夏用丙<lb/>
<pb n="KR2m0007_WYG_014-11b"/>
寅殷用甲寅周用丁巳魯用庚子漢興承秦初用乙卯<lb/>
至武帝元封不與天合乃會術士作太初厯元以丁丑<lb/>
王莽之際劉歆作三統追太初前世一元得五星會庚<lb/>
戌之嵗以為上元太初厯到章帝元和旋復疏濶召能<lb/>
術者課校諸厯定朔稽元追漢三十五年庚辰之嵗追<lb/>
朔一日乃與天合以為四分厯元加六百五元一紀上<lb/>
得庚申有近於緯而歳不攝提以辨厯者得開其説而<lb/>
其元尠與緯同同則或不得於天然厯之興廢以疏宻<lb/>
<pb n="KR2m0007_WYG_014-12a"/>
課固不止於元光和元年中議郎蔡邕郎中劉洪補續<lb/>
律厯志邕能著文清濁鍾律洪能為筭述叙三光今考<lb/>
論其業義指博通術數略舉是以集錄為上下篇放續<lb/>
前志以備一家<hi>范論</hi>
　宋治厯何承天曰厯數之術若心所不逹雖復通人<lb/>
　前識無救其弊四分於天出三百年而盈一日積世<lb/>
　不悞徒云建厯之本必先立元假託䜟緯遂開治亂<lb/>
　此之為弊亦以甚矣劉歆三統法尤復疏濶方於四<lb/>
<pb n="KR2m0007_WYG_014-12b"/>
　分六千餘年又益一日揚雄心惑其説採為太𤣥班<lb/>
　固謂之最宻著於漢志司馬彪曰自太初元年始用<lb/>
　三統厯施行百有餘年曾不憶劉歆之生不逮太初<lb/>
　二三君子之為厯幾乎不知而妄言者歟元和中榖<lb/>
　城門候劉洪始悟四分於天疏濶更以五百八十九<lb/>
　為紀法百四十五為斗分而造乾相法又制遲疾厯<lb/>
　以歩月行於太初四分轉精宻矣<hi>志注</hi>
　東漢會要卷十四<lb/>
</p>
<p>
</p>
  </div>
<div>
<head>東漢㑹要卷十五</head> <lb/>
    <p>
<pb n="KR2m0007_WYG_015-1a"/>
欽定四庫全書<lb/>
　東漢㑹要卷十五<lb/>
　　　　　　　　　　　　宋　徐天麟　撰<lb/>
　厯數中<lb/>
　　服色<lb/>
建武二年立郊兆于城南始正火徳色尚赤<hi>本紀注云漢初土徳</hi>
<hi>上黄至此始明火徳徽幟上赤色服於是乃正</hi>
　　改元<lb/>
<pb n="KR2m0007_WYG_015-1b"/>
光武中元元年正月丁卯東巡狩四月癸酉車駕還宫<lb/>
己卯大赦天下改元為中元<lb/>
章帝元和元年八月癸酉詔曰朕道化不徳吏正失和<lb/>
元元未諭抵罪於下冦賊爭心不息邊野邑屋不修永<lb/>
惟庶事思稽厥衷與凡百君子共𢎞斯道中心悠悠將<lb/>
何以寄其改建初九年為元和元年<lb/>
章和元年七月壬戌詔曰朕聞仁君之徳啟廸鴻化緝<lb/>
熙康乂光照六幽訖帷人面靡不率俾仁風翔于海表<lb/>
<pb n="KR2m0007_WYG_015-2a"/>
威霆行乎鬼區然後敬恭明祀膺五福之慶獲来儀之<lb/>
貺朕以不徳受祖宗𢎞烈乃者鳯凰仍集麒麟並臻甘<lb/>
露宵降嘉榖滋生芝草之類嵗月不絶朕夙夜祗畏上<lb/>
天無以彰于先功今改元和四年為章和元年<lb/>
和帝元興元年四月庚午大赦天下改元元興<lb/>
安帝元初元年正月甲子改元元初<lb/>
永寧元年四月丙寅立皇太子改元永寧<lb/>
建光元年七月己卯改元建光大赦天下<lb/>
<pb n="KR2m0007_WYG_015-2b"/>
延光元年二月丙午改元延光大赦天下<lb/>
順帝陽嘉元年三月庚寅帝臨辟雍饗射大赦天下改<lb/>
元陽嘉<lb/>
永和元年正月己巳宗祀明堂登靈臺改元永和大赦<lb/>
天下<lb/>
漢安元年正月癸巳宗祀明堂大赦天下改元漢安<lb/>
建康元年四月辛巳立皇太子改元建康大赦天下<lb/>
桓帝和平元年正月甲子大赦天下改元和平<lb/>
<pb n="KR2m0007_WYG_015-3a"/>
元嘉元年正月癸酉大赦天下改元元嘉<lb/>
永興元年五月丙申大赦天下改元永興<lb/>
永夀元年五月戊申大赦天下改元永夀<lb/>
延熹元年六月戊寅大赦天下改元延熹<lb/>
永康元年六月庚申大赦天下悉除黨錮改元永康<lb/>
靈帝熹平元年五月己巳大赦天下改元熹平<lb/>
光和元年三月辛丑大赦天下改元光和<lb/>
中平元年十二月己巳大赦天下改元中平<lb/>
<pb n="KR2m0007_WYG_015-3b"/>
中平六年四月靈帝崩皇子辯即帝位改元為光熹八<lb/>
月辛未改光熹為昭寧九月甲戌董卓廢少帝為𢎞農<lb/>
王是日陳留王即皇帝位是為獻帝大赦天下改昭寧<lb/>
為永漢十二月詔除光熹昭寧永漢三號還復中平六<lb/>
年<lb/>
獻帝興平元年正月辛酉大赦天下改元興平<lb/>
建安元年正月癸酉郊祀上帝於安邑大赦天下改元<lb/>
建安<lb/>
<pb n="KR2m0007_WYG_015-4a"/>
二十五年三月改元延康<hi>並本紀</hi>
　　時令<lb/>
立春之日夜漏未盡五刻京師百官皆衣青衣郡國縣<lb/>
道官下至斗食令史皆服青幘立青旛施土牛耕人于<lb/>
門外以示兆人至立夏唯武官不立春之日下寛大書<lb/>
曰制詔三公方春東作敬始慎㣲動作從之罪非殊死<lb/>
且勿案騐皆須麥秋退貪殘進柔良下當用者如故事<lb/>
<hi>禮儀志</hi>
<pb n="KR2m0007_WYG_015-4b"/>
侯覇明習故事條奏前世善政法度有益於時者皆施<lb/>
行之每春下寛大之詔奉四時之令皆覇所建也<hi>本傳</hi>
明帝即位詔曰方春戒節人以耕桑其敕有司務順時<lb/>
令使無煩擾<hi>紀</hi>
永平二年祀明堂禮畢登靈臺吹時律其令百僚師尹<lb/>
勉修厥職順行時令敬若昊天以綏兆人<hi>紀</hi>
三年春正月癸巳詔曰朕奉郊祀登靈臺見史官正儀<lb/>
度夫春者歳之始也始得其正則三時有成比者水旱<lb/>
<pb n="KR2m0007_WYG_015-5a"/>
不節邊人食寡政失於上人受其咎有司其勉順時氣<lb/>
勸督農桑去其螟蜮以及蝥賊詳刑慎罸明察單辭夙<lb/>
夜匪懈以稱朕意<hi>本紀</hi>
東平王蒼聞當遂校獵河内即上書諫曰臣聞時令盛<lb/>
春農事不聚衆興功傳曰田獵不宿食飲不享出入不<lb/>
節則木不曲直此失春令者也臣知車駕今出事從約<lb/>
省所過吏人諷誦甘棠之徳雖然動不以禮非所以示<lb/>
四方也惟陛下因行田野循視稼穡消揺仿佯弭節而<lb/>
<pb n="KR2m0007_WYG_015-5b"/>
旋至秋冬乃振威靈整法駕備周衛設羽旄詩云抑抑<lb/>
威儀惟徳之隅臣不勝憤懣伏自手書乞詣行在所極<lb/>
陳至誠帝覽奏即還宫<hi>東平王傳</hi>
四年二月詔有司勉遵時政務平刑罸<hi>紀</hi>
十年四月詔曰方勝夏長養之時蕩滌宿惡以報農功<lb/>
百姓勉務桑稼以備災害吏敬厥職無令愆墯<hi>紀</hi>
章帝建初元年詔有司順時令理寃獄<hi>紀</hi>
元和二年正月詔三公曰方春生養萬物莩甲宜助萌<lb/>
<pb n="KR2m0007_WYG_015-6a"/>
陽以育時物其令有司罪非殊死且勿案騐及吏人條<lb/>
書相告不得聽受冀以息事寧人敬奉天氣立秋如故<lb/>
<hi>紀</hi>
七月庚子詔定律無以十一月十二月報囚<hi>詳見斷獄類</hi>
十一月壬辰日南至初閉關梁<hi>紀</hi>
三年二月己丑敕侍御史司空曰方春所過無得有所<lb/>
伐殺車可以引避引避之騑馬可輟解輟解之詩云敦<lb/>
彼行葦牛羊勿踐履禮人君伐一草木不時謂之不孝<lb/>
<pb n="KR2m0007_WYG_015-6b"/>
俗知順人莫知順天其明稱朕意<hi>紀</hi>
章和元年秋令是月養衰老授几杖行麋粥飲食<hi>本紀注云</hi>
<hi>月令仲秋之令</hi>
和帝永元六年六月己酉初令伏閉盡日<hi>紀</hi>
十五年有司奏以為夏至則㣲隂起靡草死可以决小<lb/>
事是嵗初令郡國以日北至案薄刑<hi>紀又魯恭疏見斷獄類</hi>
安帝元初六年詔曰夫政先京師後諸夏月令仲春養<lb/>
幼小存諸孤季春賜貧窮賑乏絶省婦使表貞女所以<lb/>
<pb n="KR2m0007_WYG_015-7a"/>
順陽氣崇生長也其賜人尤貧困孤弱單獨榖人三斛<lb/>
貞婦有節義十斛甄表門閭旌顯厥行<hi>紀</hi>
順帝永建四年正月詔曰三朝之㑹朔旦立春務崇寛<lb/>
和敬順時令遵典去苛以稱朕意<hi>紀</hi>
陽嘉中郎顗上言今立春之後火卦用事當温而寒違<lb/>
時反節由功賞不至而刑罸必加也宜須立和順氣行<lb/>
罸顗又言方春東作布徳之元王者奉順時氣宜務崇<lb/>
温柔遵其行令而今立春之後考事不息秋冬之政行<lb/>
<pb n="KR2m0007_WYG_015-7b"/>
乎春夏殆非朝廷優寛之本顗又言孔子作春秋書正<lb/>
月者敬嵗之始也王者則天之象因時之序宜開發徳<lb/>
號爵賢命士流寛大之澤垂仁厚之徳順助元氣自立<lb/>
春以来未見仁恵有所施布但聞罪罸考掠之聲云云<lb/>
<hi>本傳</hi>
質帝本初元年正月詔曰昔堯命四子以欽天道夫瑞<lb/>
以和降異因逆感禁㣲應大前聖所重頃者州郡輕慢<lb/>
憲防競逞殘暴造設科條陷入無罪或以喜怒驅逐長<lb/>
<pb n="KR2m0007_WYG_015-8a"/>
吏恩阿所私罰枉仇隙至今守闕訴訟前後不絶送故<lb/>
迎新人離其害怨氣傷和以至灾𤯝書云明徳謹罰方<lb/>
春東作育㣲敬始其敕有司罪非殊死且勿案騐以崇<lb/>
在寛<hi>紀</hi>
　　符命<lb/>
皇考南頓君初為濟陽令以建平元年十二月甲子夜<lb/>
生光武於縣舍有赤光照室中欽異焉使卜者王長占<lb/>
之長辟左右曰此兆吉不可言是歳縣界有嘉禾生一<lb/>
<pb n="KR2m0007_WYG_015-8b"/>
莖九穂因名光武秀明年方士有夏賀良者上言哀帝<lb/>
云漢家厯運中衰當再受命於是改號為太初元年稱<lb/>
陳聖劉太平皇帝以厭勝之及王莽簒位忌惡劉氏以<lb/>
錢文有金刀故改為貨泉或以貨泉字文為白水真人<lb/>
後望氣者蘇伯阿為王莽使至南陽遥望見舂陵郭唶<lb/>
曰氣佳哉鬱鬱葱葱然及始起兵還舂陵望舍南火光<lb/>
赫然屬天有頃不見初道士西門君恵李守等亦云劉<lb/>
秀當為天子其王者受命信有符乎不然何以能乗時<lb/>
<pb n="KR2m0007_WYG_015-9a"/>
龍而御天哉<hi>光武紀</hi>
世祖先在長安時同舍生彊華自關中奉赤伏符曰劉<lb/>
秀發兵捕不道四夷雲集龍鬬野四七之際火為主羣<lb/>
臣因復奏曰受命之符人應為大萬里合信不議同情<lb/>
周之白魚何足比焉䜟記曰劉秀發兵捕不道卯金修<lb/>
徳為天子<hi>紀</hi>
　　祥瑞<lb/>
建武十二年夏甘露降南行唐六月黄龍見東阿<lb/>
<pb n="KR2m0007_WYG_015-9b"/>
十七年有五鳯凰見於潁川郟縣<lb/>
中元元年夏京師醴泉湧出飲之者痼疾皆愈惟眇蹇<lb/>
者不瘳又有赤草生於水涯郡國頻上甘露羣臣奏言<lb/>
地祗靈應而朱草萌生孝宣帝每有嘉瑞輙以改元神<lb/>
爵五鳯甘露黄龍列為年紀蓋以感致神祗表彰徳信<lb/>
是以化致升平稱為中興今天下清寧靈物仍降陛下<lb/>
情存損挹推而不居豈可使祥符顯慶沒而無聞冝令<lb/>
太史撰集以傳来世帝不納常自謙無徳每郡國所上<lb/>
<pb n="KR2m0007_WYG_015-10a"/>
輙抑而不宣故史官罕得記焉<lb/>
孝明永平六年二月王雒山出寳鼎廬江太守獻之夏<lb/>
四月甲子詔曰昔禹收九牧之金鑄鼎以象物使人知<lb/>
神姦不逢惡氣遭徳則興遷于商周周徳既衰鼎乃淪<lb/>
亡祥瑞之降以應有徳方今政化多僻何以致兹易曰<lb/>
鼎象三公豈公卿奉職得其理邪太常其以礿祭之日<lb/>
陳鼎於廟以備器用<lb/>
十一年漅湖出黄金廬江太守以獻時麒麟白雉醴泉<lb/>
<pb n="KR2m0007_WYG_015-10b"/>
嘉禾所在出焉<lb/>
十七年正月甘露降於甘陵是歳甘露仍降樹枝内附<lb/>
芝草生殿前神雀五色翔集京師西南夷哀牢儋耳僬<lb/>
僥槃木白狼動黏諸種前後慕義貢獻西域諸國遣子<lb/>
入侍五月戊子公卿百官以帝威徳懐逺祥物顯應乃<lb/>
並集朝堂奉觴上夀制曰天生神物以應王者逺人慕<lb/>
化實由有徳朕以虚薄何以享斯唯髙祖光武聖徳所<lb/>
被不敢有辭其敬舉觴太常擇吉日䇿告宗廟<hi>並紀</hi>
<pb n="KR2m0007_WYG_015-11a"/>
永平中有神雀集宫殿官府冠羽有五彩色帝異之以<lb/>
問臨邑侯劉復復不能對薦賈逵博物多識帝乃召見<lb/>
逵問之對曰昔武王終父之業鸑鷟在岐宣帝威懐戎<lb/>
狄神雀仍集此降祥之徵也帝敕蘭臺給筆札使作神<lb/>
雀頌<hi>賈逵傳</hi>
章帝建初三年零陵獻芝草<lb/>
四年甘露降泉陵洮陽二縣<lb/>
五年零陵獻芝草有八黄龍見於泉陵<lb/>
<pb n="KR2m0007_WYG_015-11b"/>
七年岐山得銅器形似酒罇獻之又獲白鹿帝曰上無<lb/>
明天子下無賢方伯人之無良相怨一方斯器亦曷為<lb/>
来哉<lb/>
元和二年正月己未鳯凰集肥城五月戊申詔曰乃者<lb/>
鳯凰黄龍鸞鳥比集七郡或一郡再見及白烏神雀甘<lb/>
露屢臻祖宗舊事或班恩施其賜天下吏爵人三級髙<lb/>
年鰥寡孤獨帛人一匹河南女子百户牛酒令天下大<lb/>
酺五日<lb/>
<pb n="KR2m0007_WYG_015-12a"/>
章帝在位十三年郡國所上符瑞合於圖書者數百千<lb/>
所烏乎懋哉<lb/>
和帝前後符瑞八十一所自稱徳薄皆抑而不宣<lb/>
安帝延光元年九真言黄龍見無功<lb/>
二年九真言嘉禾生<hi>東觀記曰禾百五十六本七百六十八穂</hi>
三年濟南上言鳯凰集臺縣丞霍收舍樹上賜臺長帛<lb/>
五十匹丞二十匹尉半之吏卒人三匹鳯凰所過亭部<lb/>
無出今年田租賜男子爵人二級四月沛國言甘露降<lb/>
<pb n="KR2m0007_WYG_015-12b"/>
豐縣六月扶風言白鹿見雍七月馮翊言甘露降頻陽<lb/>
衙八月潁川上言麒麟一白鹿二見陽翟九月濟南上<lb/>
言黄龍見歴城十月新豐上言鳯凰集西界亭十二月<lb/>
琅邪言黄龍見諸縣<lb/>
四年正月東郡言黄龍二麒麟一見濮陽<lb/>
桓帝建和元年二月沛國言黄龍見譙六月芝草生中<lb/>
黄藏府十一月濟隂言有五色大鳥見于己氏<lb/>
二年四月嘉禾生大司農帑藏七月河東言木連理<lb/>
<pb n="KR2m0007_WYG_015-13a"/>
元嘉二年八月濟隂言黄龍見句陽金城言黄龍見允<lb/>
街<lb/>
永夀元年四月白烏見齊國<lb/>
延熹三年四月上郡言甘露降<lb/>
八年正月己酉南宫嘉徳殿黄龍見四月濟隂東郡濟<lb/>
北河水清<lb/>
九年四月濟隂東郡濟北平原河水清<lb/>
永康元年八月魏郡言嘉禾生甘露降巴郡言黄龍見<lb/>
<pb n="KR2m0007_WYG_015-13b"/>
十一月西河言白兎見<lb/>
靈帝熹平五年沛國言黄龍見譙<lb/>
光和四年二月郡國上芝英草七月河南言鳯凰見新<lb/>
城羣鳥隨之<lb/>
中平元年郡國生異草備龍蛇鳥獸之形<hi>並紀</hi>
　臣天麟按東都祥瑞紀不絶書獨光武和帝多抑而<lb/>
　不宣非卓然有見者能之乎觀何敞元和中辟太尉<lb/>
　宋由府司徒袁安亦敬重之時京師及四方累有竒<lb/>
<pb n="KR2m0007_WYG_015-14a"/>
　異鳥獸草木言事者以為祥瑞敞通經傳能為天官<lb/>
　意甚惡之乃言於二公曰夫瑞應依徳而至異災縁<lb/>
　政而生故鸜鵒来巢昭公有乾侯之厄西狩獲麟孔<lb/>
　子有兩楹之殯海鳥避風臧文祀之君子譏焉今異<lb/>
　鳥翔於殿屋怪草生於庭際不可不察由安懼然不<lb/>
　敢荅然則當時崇尚祥異有識君子固所不取也<lb/>
　　渾儀<lb/>
明帝永平十五年七月詔書造太史黄道銅儀以角為<lb/>
<pb n="KR2m0007_WYG_015-14b"/>
十三度亢十氐十六房五心五尾十八箕十斗二十四<lb/>
分度之一牽牛七須女十一虚十危十六營室十八東<lb/>
壁十奎十七婁十二胃十五昴十二畢十六觜三參八<lb/>
東井三十輿鬼四栁十四星七張十七翼十九軫十八<lb/>
凡三百六十五度四分度之一冬至日在斗十九度四<lb/>
分度之一史官以郭日月行參弦望雖宻近而不為注<lb/>
日儀黄道與度轉運難侯以是以少循其事<hi>律厯志中</hi>
安帝雅聞張衡善術學公車特召拜郎中再遷為太史<lb/>
<pb n="KR2m0007_WYG_015-15a"/>
令遂乃研覈隂陽妙盡琁璣之正作渾天儀著靈憲算<lb/>
罔論言甚詳明<hi>張衡傳</hi>
　蔡邕曰言天體者有三家一曰周髀二曰宣夜三曰<lb/>
　渾天宣夜之學絶無師法周髀術數具存考騐天狀<lb/>
　多所違失故史官不用唯渾天者近得其情今史官<lb/>
　所用候臺銅儀則其法也靈憲序曰昔在先王將步<lb/>
　天路用定靈軌尋緒本元先凖之於渾體是為正儀<lb/>
　故靈憲作興衡集無算罔論蓋網絡天地而算之因<lb/>
<pb n="KR2m0007_WYG_015-15b"/>
　名焉<hi>張衡傳注</hi>
順帝陽嘉元年衡復造候風地動儀以精銅鑄成員徑<lb/>
八尺合蓋隆起形似酒尊飾以篆文山龜鳥獸之形中<lb/>
有都柱傍行八道施關發機外有八龍首銜銅丸下有<lb/>
蟾蜍張口承之其牙機巧制皆隠在尊中覆蓋周宻無<lb/>
際如有地動尊則振龍機發吐丸而蟾蜍銜之振聲激<lb/>
揚伺者因此覺知雖一龍發機而七首不動尋其方面<lb/>
乃知震之所在騐之以事合契若神自書典所記未之<lb/>
<pb n="KR2m0007_WYG_015-16a"/>
有也嘗一龍機發而地不覺動京師學者咸怪其無徵<lb/>
後數日驛至果地震隴西於是皆服其妙自此以後乃<lb/>
令史官記地動所從方起<hi>張衡傳</hi>
　<lb/>
　<lb/>
　<lb/>
　<lb/>
　<lb/>
<pb n="KR2m0007_WYG_015-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢會要卷十五<lb/>
</p>
<p>
</p>
  </div>
<div>
<head>東漢㑹要卷十六</head> <lb/>
    <p>
<pb n="KR2m0007_WYG_016-1a"/>
欽定四庫全書<lb/>
　東漢㑹要卷十六<lb/>
　　　　　　　　　　　　宋　徐天麟　撰<lb/>
　厯數下<lb/>
　　天文變異<lb/>
王莽地皇三年十一月有星孛于張東南行五日不見<lb/>
<hi>本志下同</hi>
四年六月晝有雲氣如壊山堕軍上軍人皆厭所謂營<lb/>
<pb n="KR2m0007_WYG_016-1b"/>
頭之星也<lb/>
四年秋太白在太㣲中燭地如月光<lb/>
光武建武九年七月乙五金星犯軒轅大星十一月乙<lb/>
丑又犯軒轅<lb/>
十年三月癸卯流星如月從太微出入北斗魁第六星<lb/>
色白旁有小星射者十餘枚滅則有聲如雷食頃止十<lb/>
二月己亥大流星如缶出栁西南行入軫且滅時分為<lb/>
十餘如遺火状須㬰有聲隠隠如雷<lb/>
<pb n="KR2m0007_WYG_016-2a"/>
十二年正月己未小流星百枚以上或西北或正北或<lb/>
東北二夜止六月戊辰小流星百枚以上四面行<lb/>
十五年正月丁未彗星見昴稍西北行入營室犯離宫<lb/>
三月乙未至東壁滅見四十九日<lb/>
三十年閏月甲午水在東井二十度生白氣東南指炎<lb/>
長五尺為彗東北行至紫宫西藩止五月甲子不見凡<lb/>
見三十一日<lb/>
三十一年七月戊午火在輿鬼一度入鬼中出尸星南<lb/>
<pb n="KR2m0007_WYG_016-2b"/>
半度十月己亥犯軒轅大星又七日間有客星炎二尺<lb/>
所西南行至明年二月二十二日在輿鬼東北六尺所<lb/>
滅凡見百一十三日<lb/>
中元二年八月丁巳火犯太微西南角星相去二寸十<lb/>
月戊子大流星從西南東北行聲如雷<lb/>
孝明永平元年四月丁酉流星大如斗起天市樓西南<lb/>
行光照地<lb/>
三年六月丁卯彗星出天船北長二尺所稍北行至亢<lb/>
<pb n="KR2m0007_WYG_016-3a"/>
南百三十五日去<lb/>
四年八月辛酉客星出梗河西北指貫索七十日去<lb/>
七年正月戊子流星大如杯從織女西行光照地<lb/>
八年六月壬午長星出栁張三十七度犯軒轅刺天船<lb/>
陵太㣲氣至上階凡見五十六日去<lb/>
九年正月戊申客星出牽牛長八尺歴建星至房南滅<lb/>
見至五十日<lb/>
十三年閏月丁亥火犯輿鬼質星<lb/>
<pb n="KR2m0007_WYG_016-3b"/>
十四年正月戊子客星出昴六十日在軒轅右角稍滅<lb/>
十五年十一月乙丑太白入月中<lb/>
十六年正月丁丑嵗星犯房右驂北第一星不見辛巳<lb/>
乃見四月癸未太白犯畢<lb/>
十八年六月己未彗星出張長三尺轉在郎将南入太<lb/>
微<lb/>
孝章建初元年正月丁巳太白在昴西一尺八月庚寅<lb/>
彗星出天市長二尺所稍行入牽牛三度積四十日稍<lb/>
<pb n="KR2m0007_WYG_016-4a"/>
滅<lb/>
二月九日甲寅流星過紫宫中長數丈散為三滅十一<lb/>
月戊寅彗星出婁三度長八九尺稍入紫宫中百六日<lb/>
稍滅<lb/>
元和元年四月丁巳客星晨出東方在胃八度歴閣道<lb/>
入紫宫留四十日滅<lb/>
孝和永元元年正月辛夘有流星起參長四丈有光色<lb/>
黄白二月流星起天棓東北行三丈所滅色青白壬申<lb/>
<pb n="KR2m0007_WYG_016-4b"/>
夜有流星起太㣲東蕃長三尺三月丙辰流星起天津<lb/>
壬戌有流星起天将軍東北行<lb/>
二年正月乙卯金木俱在奎丙寅水又在奎辛未水金<lb/>
木俱在婁二月丁酉有流星大如桃起紫宫東蕃西北<lb/>
行五丈稍滅四月丙辰有流星大如𤓰起文昌東北行<lb/>
至少㣲西滅有頃音如雷聲已而金在軒轅大星東北<lb/>
二尺所八月丁未有流星如鷄子起太㣲西東南行四<lb/>
丈所消十月癸未有流星大如桃起天津西行六丈所<lb/>
<pb n="KR2m0007_WYG_016-5a"/>
消十一月辛酉有流星大如拳起紫宫西行到胃消<lb/>
三年九月丁卯有流星大如雞子起紫宫西南至北斗<lb/>
柄間消<lb/>
五年四月癸巳太白熒惑辰星俱在東井七月壬午嵗<lb/>
星犯軒轅大星九年金在南斗魁中火犯房北第一星<lb/>
七年正月丁未有流星起天津入紫宫中滅色青黄有<lb/>
光二月癸酉金火俱在參戊寅金火俱在東井八月甲<lb/>
寅水土金俱在軫十一月甲戌金火俱在心十二月己<lb/>
<pb n="KR2m0007_WYG_016-5b"/>
卯有流星起文昌入紫宫消丙辰火金水俱在斗<lb/>
十一年五月丙午流星大如𤓰起氐西南行稍有光白<lb/>
色<lb/>
十二年十一月癸酉夜有蒼白氣長三丈起天園東北<lb/>
指軍市見積十日<lb/>
十三年十一月乙丑軒轅第四星間有小客星色青黄<lb/>
十六年四月丁未紫宫中生白氣如粉絮戊午客星出<lb/>
紫宫西行至昴五月壬申滅七月庚午水在輿鬼中十<lb/>
<pb n="KR2m0007_WYG_016-6a"/>
月辛亥流星起鈎陳北行三丈有光色黄<lb/>
元興元年二月庚辰有流星起角亢五丈所四月辛亥<lb/>
有流星起斗東北行到須女七月己巳有流星起天市<lb/>
五丈所光色赤閏月辛亥水金俱在氐流星起斗東北<lb/>
行至須女<lb/>
孝殤延安元年正月丁酉金火在婁<lb/>
孝安永初元年五月戊寅熒惑逆行守心前星八月戊<lb/>
申客星在東井弧星西南<lb/>
<pb n="KR2m0007_WYG_016-6b"/>
二年正月戊子太白晝見<lb/>
三年正月庚戌月犯心後星己亥太白入斗中十二月<lb/>
彗星起天菀南東北指長六七尺色蒼白<lb/>
四年六月甲子客星大如李蒼白芒氣長二尺西南指<lb/>
上階星癸酉太白入輿鬼<lb/>
五年六月辛丑太白晝見經天<lb/>
元初元年三月癸酉熒惑入輿鬼<lb/>
二年九月辛酉熒惑入輿鬼中<lb/>
<pb n="KR2m0007_WYG_016-7a"/>
三年三月熒惑入輿鬼中五月丙寅太白入畢口七月<lb/>
甲寅嵗星入輿鬼閏月己未太白犯太微左執法十一<lb/>
月甲午客星見西方己亥在虛危南至胃昴<lb/>
四年正月丙戌嵗星留輿鬼中乙未太白晝見丙上四<lb/>
月壬戌太白入輿鬼中己巳辰星入輿鬼中五月己卯<lb/>
辰星犯嵗星六月丙申熒惑入輿鬼中戊戌犯輿鬼大<lb/>
星九月辛巳太白入南斗口中<lb/>
五年三月丙申鎮星犯東井鉞星五月庚午辰星犯輿<lb/>
<pb n="KR2m0007_WYG_016-7b"/>
鬼質星丙戌太白犯鉞星<lb/>
六年四月癸丑太白入輿鬼六月丙戌熒惑在輿鬼中<lb/>
丁卯鎮星在輿鬼中辛巳太白犯左執法<lb/>
延光二年八月己亥熒惑出太微端門<lb/>
三年二月辛未太白犯昴五月癸丑太白入畢九月壬<lb/>
寅鎮星犯左執法<lb/>
四年太白入輿鬼中六月壬辰太白出太微九月甲子<lb/>
太白入斗口中十一月客星見天市<lb/>
<pb n="KR2m0007_WYG_016-8a"/>
孝順永建二年二月癸未太白晝見三十九日閏月乙<lb/>
酉太白晝見東南維四十一日八月己巳熒惑入輿鬼<lb/>
六年四月熒惑入太微中犯左右執法西北方六寸所<lb/>
十月乙卯太白晝見十二月壬申客星芒氣長二尺餘<lb/>
西南指色蒼白在牽牛六度<lb/>
陽嘉元年閏月戊子客星氣白廣二尺長五丈起天苑<lb/>
西南<lb/>
永和二年五月戊申太白晝見八月庚子熒惑犯南斗<lb/>
<pb n="KR2m0007_WYG_016-8b"/>
三年二月辛巳太白畫見戊子在熒惑西南光芒相犯<lb/>
辛丑有流星大如斗從西北東行長八九尺色赤黄有<lb/>
聲隆隆如雷三月壬子太白晝見六月丙午太白晝見<lb/>
八月乙卯太白晝見閏月甲寅辰星入輿鬼己酉熒惑<lb/>
入太㣲乙卯太白晝見<lb/>
四年七月壬午熒惑入南斗犯第三星<lb/>
五年四月戊午太白晝見八月己酉熒惑入太㣲<lb/>
六年二月丁巳彗星見東方長六七尺色青白西南指<lb/>
<pb n="KR2m0007_WYG_016-9a"/>
營室及墳墓星丁丑彗星在奎一度長六尺癸未昏見<lb/>
西北歴昴畢甲申在東井遂歴輿鬼栁七星張光炎及<lb/>
三台至軒轅中滅<lb/>
漢安二年正月己亥太白晝見五月丁亥辰星犯輿鬼<lb/>
六月乙丑熒惑光芒犯鎮星七月甲申太白晝見<lb/>
孝質本初元年三月癸丑熒惑入輿鬼四月辛巳太白<lb/>
入輿鬼五月庚戌太白犯熒惑<lb/>
孝桓建和元年八月壬寅熒惑犯輿鬼質星<lb/>
<pb n="KR2m0007_WYG_016-9b"/>
二年二月辛卯熒惑行在輿鬼中<lb/>
三年五月己丑太白行入太微右掖門留十五日出端<lb/>
門丙申熒惑入東井八月己亥鎮星犯輿鬼中南星乙<lb/>
丑彗星芒長五尺見天市中東南指色黄白九月戊辰<lb/>
不見<lb/>
元嘉元年二月戊子太白晝見<lb/>
永興二年閏月丁酉太白晝見<lb/>
永夀元年三月丙申鎮星逆行入太微中七十四日去<lb/>
<pb n="KR2m0007_WYG_016-10a"/>
左掖門七月己未辰星入太㣲中八十日去左掖門八<lb/>
月己巳熒惑入太㣲二十一日出端門<lb/>
二年六月甲寅辰星入太㣲遂伏不見八月戊午太白<lb/>
犯軒轅大星<lb/>
三年四月戊寅熒惑入東井口中其七月丁丑太白犯<lb/>
心前星<lb/>
延熹四年三月甲寅熒惑犯輿鬼質星五月辛酉客星<lb/>
在營室稍順行生芒長五尺所至心一度轉為彗<lb/>
<pb n="KR2m0007_WYG_016-10b"/>
六年十一月丁亥太白晝見<lb/>
七年七月戊辰辰星犯嵗星八月庚戌熒惑犯輿鬼質<lb/>
星庚申嵗星犯軒轅大星十月丙辰太白犯房北星丁<lb/>
卯辰星犯太白十二月乙丑熒惑犯軒轅第二星<lb/>
八年五月癸酉太白犯輿鬼質星壬午熒惑入太微右<lb/>
執法閏月己未太白犯心前星十月癸酉嵗星犯左執<lb/>
法十一月戊午嵗星入太㣲犯左執法<lb/>
九年正月壬辰嵗星入太㣲中五十八日出端門六月<lb/>
<pb n="KR2m0007_WYG_016-11a"/>
壬戌太白行入輿鬼七月乙未熒惑行輿鬼中犯質星<lb/>
九月辛亥熒惑入太㣲西門積五十八日<lb/>
永康元年正月庚寅熒惑逆行入太微東門留太微中<lb/>
百一日出端門七月丙戌太白晝見經天<lb/>
孝靈帝建寧元年六月太白在西方入太微犯西蕃南<lb/>
頭星<lb/>
熹平元年十月熒惑入南斗中<lb/>
二年四月有星出文昌入紫宫蛇行有首尾無身赤色<lb/>
<pb n="KR2m0007_WYG_016-11b"/>
有光照垣牆八月丙寅太白犯心前星辛未白氣如一<lb/>
匹練衝北斗第四星<lb/>
光和元年四月癸丑流星犯軒轅第二星東北行入北<lb/>
斗魁中八月彗星出亢北入天市中長數尺稍長至五<lb/>
六丈赤色經歴十餘宿八十餘日乃消于天菀中<lb/>
三年冬彗星出狼弧東行至于張乃去<lb/>
五年四月熒惑在太微中守屏七月彗星出三台下東<lb/>
行入太微至太子幸臣二十餘日而消十月嵗星熒惑<lb/>
<pb n="KR2m0007_WYG_016-12a"/>
太白三合于虛相去各五六寸如連珠<lb/>
光和中國皇星東南角去地一二丈如炬火状十餘日<lb/>
不見<lb/>
中平二年十月癸亥客星出南門中大如半筵五色喜<lb/>
怒稍小至後年六月消<lb/>
三年四月熒惑逆行守心後星十月戊午食心後星<lb/>
五年二月彗星出奎逆行入紫宫後三出六十餘日乃<lb/>
消六月丁卯客星如三升椀出貫索西南行入天市至<lb/>
<pb n="KR2m0007_WYG_016-12b"/>
尾而消<lb/>
中平中夏流星赤如火長三丈起河鼓入天市牴觸宦<lb/>
者星色白長二三丈後尾再屈食頃乃滅状似枉矢<lb/>
六年八月丙寅太白犯心前星戊辰犯心中大星<lb/>
孝獻初平三年九月蚩尤旗見長十餘丈色白出角亢<lb/>
之南<lb/>
四年十月孛星出兩角間東北行入天市中而滅<lb/>
建安五年十月辛亥有星孛于大梁<lb/>
<pb n="KR2m0007_WYG_016-13a"/>
九年十一月有星孛于東井輿鬼入軒轅太㣲<lb/>
十一年正月星孛于北斗首在斗中尾貫紫宫及北辰<lb/>
十二年十月辛卯有星孛于鶉尾<lb/>
十七年十二月有星孛于五諸侯<lb/>
十八年秋嵗星鎮星熒惑俱入太微逆行留守帝坐百<lb/>
餘日<lb/>
二十三年三月孛星辰見東方二十餘日夕出西方犯<lb/>
厯五車東井五諸侯文昌軒轅后妃太㣲鋒炎指帝坐<lb/>
<pb n="KR2m0007_WYG_016-13b"/>
　　隕石<lb/>
殤帝延平元年九月乙亥隕石陳留四春秋僖公十六<lb/>
年隕石于宋五傳曰隕星也董仲舒以為從髙及下之<lb/>
象或以為庶人惟星星隕民困之象也<hi>本志下同</hi>
桓帝延熹七年三月癸亥隕石右扶風一鄠又隕石二<lb/>
皆有聲如雷<lb/>
　　五行灾變<lb/>
貌之不恭是謂不肅厥咎狂<lb/>
<pb n="KR2m0007_WYG_016-14a"/>
　　淫雨　　服妖　　雞禍　　青眚　　屋自壊<lb/>
言之不從是謂不乂厥咎僭<lb/>
　　訛言　　旱　　　謡　　　狼食人<lb/>
視之不明是謂不悊厥咎舒<lb/>
　　灾火　　草妖　　羽蟲孽　羊禍<lb/>
聴之不聰是謂不謀厥咎急<lb/>
　　大水　　水變色　大寒　　雹　　　冬雷<lb/>
　　山鳴　　魚孽　　蝗<lb/>
<pb n="KR2m0007_WYG_016-14b"/>
思之不容是謂不聖厥咎霿<lb/>
　　地震　　山崩　　地陷　　大風㧞木<lb/>
　　螟　　　牛疫<lb/>
皇之不極是謂不建厥咎眊<lb/>
　　射妖　　龍蛇孽　馬禍　　人痾　　人化<lb/>
　　死復生　疫　　　投蜺　　日蝕　　日抱<lb/>
　　日赤無光　　　　日黄珥　日中黑　虹貫日<lb/>
　　月蝕非其月<lb/>
<pb n="KR2m0007_WYG_016-15a"/>
五行傳説及其占應漢書五行志録之詳矣故泰山太<lb/>
守應劭給事中董巴散騎常侍譙周並撰建武以來灾<lb/>
異今合而論之以續前志云<hi>已上詳見五行志此不具載</hi>
　<lb/>
　<lb/>
　<lb/>
　<lb/>
　<lb/>
<pb n="KR2m0007_WYG_016-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢㑹要卷十六<lb/>
</p>
<p>
</p>
  </div>
<div>
<head>東漢㑹要卷十七</head> <lb/>
    <p>
<pb n="KR2m0007_WYG_017-1a"/>
欽定四庫全書<lb/>
　東漢㑹要卷十七<lb/>
　　　　　　　　　　　　宋　徐天麟　撰<lb/>
　封建上<lb/>
　　封皇子<lb/>
世祖初大司馬吴漢請封皇子不許重奏連嵗建武十<lb/>
五年三月乃詔羣臣議大司空融固始侯通膠東侯復<lb/>
髙宻侯禹太常登等奏議曰古者封建諸侯以藩屏京<lb/>
<pb n="KR2m0007_WYG_017-1b"/>
師周封八百同姓諸姬並為建國夾輔王室尊事天子<lb/>
享國永長為後世法故詩云大啟爾宇為周室輔髙祖<lb/>
聖徳光有天下亦務親親封立兄弟諸子不違舊章陛<lb/>
下徳横天地興復宗統褒徳賞勲親睦九族功臣宗室<lb/>
咸蒙封爵多受廣地或連屬縣今皇子賴天能勝衣趨<lb/>
拜陛下恭謙克譲抑而未議羣臣百姓莫不失望宜因<lb/>
盛夏吉時定號位以廣藩輔明親親尊宗廟重社稷應<lb/>
古合舊厭塞衆心臣請大司空上輿地圖太常擇吉日<lb/>
<pb n="KR2m0007_WYG_017-2a"/>
具禮儀制曰可夏四月戊申以太牢告祠宗廟丁巳使<lb/>
大司空融告廟封皇子輔為右翊公英為楚公陽為東<lb/>
海公康為濟南公蒼為東平公延為淮陽公荆為山陽<lb/>
公衡為臨淮公焉為左翊公京為琅邪公<hi>紀</hi>
明帝永平三年封皇子建為千乗王羨為廣平王十五<lb/>
年封皇子恭為鉅鹿王黨為樂成王衍為下邳王暢為<lb/>
汝南王昞為常山王長為濟隂王初帝案地圖将封皇<lb/>
子悉半諸國明徳馬后見而言曰諸子食數縣于制不<lb/>
<pb n="KR2m0007_WYG_017-2b"/>
已儉乎帝曰我子豈宜與先帝子等乎嵗給二千萬足<lb/>
矣<hi>皇后紀</hi>
建初四年按輿地圖令諸國户口皆等租入嵗各八千<lb/>
萬<hi>陳敬王傳</hi>
皇子封王其郡為國<hi>詳見王國官屬</hi>
諸王封者受茅土歸以立社稷<hi>百官志</hi>
　　封宗室<lb/>
王莽居攝欲慰安宗室故不被刑誅及莽篡位立劉氏<lb/>
<pb n="KR2m0007_WYG_017-3a"/>
為侯者皆降稱子食卿禄後皆奪爵<hi>城陽恭王傳</hi>
世祖建武二年十二月戊午詔曰惟宗室列侯為王莽<lb/>
所廢先靈無所依歸朕甚愍之其並復故國若侯身已<lb/>
歿屬所上其子孫見名尚書封拜<hi>紀</hi>
十三年二月丙辰詔曰長沙王興真定王得河間王邵<lb/>
中山王茂皆襲爵為王不應經義其以興為臨湘侯得<lb/>
為真定侯邵為樂成侯茂為單父侯其宗室及絶國封<lb/>
侯者凡一百三十七人丁巳降趙王良為趙公太原王<lb/>
<pb n="KR2m0007_WYG_017-3b"/>
章為齊公魯王興為魯公<hi>紀</hi>
　臣天麟按自昔聖王制世御極必建牧立監以藩屏<lb/>
　王室是以内外相維而國勢久安自秦人不師古始<lb/>
　罷侯置守而封建之法始廢漢祖龍興取周秦之制<lb/>
　而兼用之其亦有意于矯前世之弊矣惜其措慮不<lb/>
　逺封爵過制中世以後尾大之勢浸成而遂兆吴楚<lb/>
　七國之變斯則措置之失而非封建之法不可行也<lb/>
　故賈誼在文帝時建言欲天下治安莫若衆建諸侯<lb/>
<pb n="KR2m0007_WYG_017-4a"/>
　而少其力至武帝世主父偃復請令諸侯得推恩分<lb/>
　子弟以地武帝從之于是蕃國始分而支庶畢侯列<lb/>
　國之勢浸以消弱終西都之世無復反者光武中興<lb/>
　因髙文疏爵之制封建宗室故齊武魯哀汝隂輩以<lb/>
　功安成居巢甘里輩以親皆能乗時蹈運保有茅土<lb/>
　藩翼王室至明章之世東平東海沛獻等各能謙抑<lb/>
　令終為一代賢王其蹈憲網者雖或有之然無西京<lb/>
　九起之患光武之慮後世不亦逺乎<lb/>
<pb n="KR2m0007_WYG_017-4b"/>
　　封先代後<hi>見賓禮</hi>
　　封孔子後<hi>見賔禮</hi>
　　封功臣<lb/>
建武二年正月悉封諸功臣為列侯梁侯鄧禹廣平侯<lb/>
吴漢皆食四縣餘各有差下詔曰諸将業逺功大誠欲<lb/>
傳于無窮其顯效未酬名籍未立者大鴻臚趣上朕将<lb/>
差而録之博士丁恭議曰古帝王封諸侯不過百里强幹<lb/>
弱枝所以為治也今封四縣不合法制帝曰古之亡國<lb/>
<pb n="KR2m0007_WYG_017-5a"/>
皆以無道未嘗聞功臣地多而滅亡者也乃遣謁者即<lb/>
授印綬䇿曰在上不驕髙而不危制節謹度滿而不溢<lb/>
敬之戒之傳爾子孫長為漢藩隂鄉侯隂識貴人之兄<lb/>
也以軍功當増封識叩頭曰天下初定将帥有功者衆<lb/>
臣託屬掖庭仍加爵邑不可以示天下此為親親受賞<lb/>
國人計功也帝從之帝令諸将各言所樂皆占美縣河<lb/>
南太守丁綝獨求封本鄉或問其故綝曰綝能薄功微<lb/>
得鄉亭厚矣帝從其志封新安鄉侯帝使郎中馮勤典<lb/>
<pb n="KR2m0007_WYG_017-5b"/>
諸侯封事勤差量功次輕重國土逺近地勢豐薄不相<lb/>
踰越莫不厭服焉<hi>紀及列傳</hi>
十三年大饗将士班勞䇿勲功臣増邑更封凡三百六<lb/>
十五人<hi>本紀</hi>
范氏論曰中興二十八将前世以為上應二十八宿未<lb/>
之詳也然咸能感㑹風雲奮其智勇稱為佐命亦各志<lb/>
能之士也議者多非光武不以功臣任職至使英姿茂<lb/>
績委而勿用然原夫深圖逺筭固将有以焉爾若乃王<lb/>
<pb n="KR2m0007_WYG_017-6a"/>
道既衰降及霸徳猶能授受惟庸勲賢皆序如管隰之<lb/>
迭升桓世先趙之同列文朝可謂兼通矣降自秦漢世<lb/>
資戰力至于翼扶王運皆武人崛起亦有鬻繒屠狗輕<lb/>
猾之徒或崇以連城之賞或任以阿衡之地故勢疑則<lb/>
隙生力侔則亂起蕭樊且猶縲絏信越終見葅戮不其<lb/>
然乎自兹以降迄于孝武宰輔五世莫非公侯遂使縉<lb/>
紳道塞賢能蔽壅朝有世及之私下多抱闗之怨其懐<lb/>
道無聞委身草莽者亦何可勝言故光武鑒前事之違<lb/>
<pb n="KR2m0007_WYG_017-6b"/>
存矯枉之志雖冦鄧之髙勲耿賈之鴻烈分土不過大<lb/>
縣數四所加特進朝請而已觀其治平臨政課職責咎<lb/>
将所謂道之以政齊之以刑者乎若格之功臣其傷己<lb/>
甚何者直繩則虧喪恩舊橈情則違廢禁典選徳則功<lb/>
不必厚舉勞則人或未賢參任則羣心難塞並列則其<lb/>
敝未逺不得不校其勝否即以事相權故髙秩厚禄允<lb/>
答元功峻文深憲責成吏職建武之世侯者百餘若夫<lb/>
數公者則與參國議分均休咎其餘並優以寛科全其<lb/>
<pb n="KR2m0007_WYG_017-7a"/>
封禄莫不終以功名延慶于後昔留侯以為髙祖悉用<lb/>
蕭曹故人而郭伋亦譏南陽多顯鄭興又戒功臣専任<lb/>
夫崇恩偏授易啟私溺之失至公均被必廣招賢之路<lb/>
意者不其然乎永平中顯宗追感前世功臣乃圖畫二<lb/>
十八将于南宫雲臺其外又有王常李通竇融卓茂合<lb/>
三十二人故依其本第係之篇末以志功臣之次云爾<lb/>
　太傅髙宻侯鄧禹　　　　中山太守全椒侯馬成<lb/>
　太司馬廣平侯吴漢　　　河南尹阜成侯王梁<lb/>
<pb n="KR2m0007_WYG_017-7b"/>
　左将軍膠東侯賈復　　　琅邪太守祝阿侯陳俊<lb/>
　建威大将軍好畤侯耿弇　驃騎大将軍參蘧侯杜茂<lb/>
　執金吾雍奴侯冦恂　　　積弩将軍昆陽侯傅俊<lb/>
　征南大将軍舞陽侯岑彭　左曹合肥侯堅鐔<lb/>
　征西大将軍夏陽侯馮異　上谷太守淮陽侯王霸<lb/>
　建義大将軍鬲侯朱祐　　信都太守阿陵侯任光<lb/>
　征虜将軍潁陽侯祭遵　　豫章太守中水侯李忠<lb/>
　驃騎大将軍櫟陽侯景丹　右将軍槐里侯萬修<lb/>
<pb n="KR2m0007_WYG_017-8a"/>
　虎牙大将軍安平侯葢延　太常靈夀侯邳彤<lb/>
　衛尉安成侯銚期　　　　驍騎将軍昌成侯劉植<lb/>
　東郡太守東光侯耿純　　横野大将軍山桑侯王常<lb/>
　城門校尉朗陵侯臧宫　　大司空固始侯李通<lb/>
　捕虜将軍揚虛侯馬武　　大司空安豐侯竇融<lb/>
　驃騎将軍慎侯劉隆　　　太傅宣徳侯卓茂<lb/>
　　録功臣後<lb/>
章帝建初七年車駕西巡狩以韋彪行太常從數召入<lb/>
<pb n="KR2m0007_WYG_017-8b"/>
問以三輔舊事禮儀風俗彪因建言今西巡舊都宜追<lb/>
録髙祖中宗功臣褒顯先勲紀其子孫帝納之乃制詔<lb/>
京兆尹右扶風求蕭何霍光後時光無苗裔唯封何末<lb/>
孫熊為鄼侯建初二年已封曹參後湛為平陽侯故不<lb/>
復及焉<hi>彪傳</hi>
和帝永元三年十一月詔曰髙祖功臣蕭曹為首有傳<lb/>
世不絶之義曹相國後容城侯無嗣朕望長陵東門見<lb/>
二臣之壠循其逺節每有感焉忠義獲寵古今所同可<lb/>
<pb n="KR2m0007_WYG_017-9a"/>
遣使者以中牢祠大鴻臚求近親宜為嗣者須景風紹<lb/>
封以章厥功<hi>紀春秋考異郵日夏至四十五日景風至則封有功</hi>
安帝永初六年下詔曰夫仁不遺親義不忘勞興滅繼<lb/>
絶善善及子孫古之典也昔我光武受命中興恢宏聖<lb/>
緒横被四表昭假上下光耀萬世祉祚流衍垂于罔極<lb/>
予末小子夙夜深思追惟勲烈披圖按籍建武元功二<lb/>
十八将佐命虎臣䜟記有證葢蕭曹紹封傳繼于今况<lb/>
此未逺而或至乏祀朕甚愍之其條二十八将無嗣絶世<lb/>
<pb n="KR2m0007_WYG_017-9b"/>
若犯罪奪國其子孫應當統後者分别状上将及景風<lb/>
章叙舊徳顯兹遺功焉于是紹封馮異孫普子晨為平<lb/>
鄉侯明年二十八将絶國者皆紹封焉<hi>馮異傳按袁宏紀云封鄧禹馮</hi>
<hi>異等後九人為列侯</hi>
　　紹封<lb/>
張純髙祖父安世封富平侯純少襲爵土建武初先來<lb/>
詣闕故得復國有司奏列侯非宗室不宜復國光武曰<lb/>
張純宿衛十有餘年其勿廢更封武始侯食富平之半<lb/>
<pb n="KR2m0007_WYG_017-10a"/>
<hi>張純傳</hi>
諸紹封者皆食其國半租獨鄧康以太后戚屬食三之<lb/>
二<hi>鄧康傳</hi>
　　分封<lb/>
廣平侯吴漢薨子哀侯成嗣為奴所殺建武二十八年<lb/>
分漢封為三國成子旦為灈陽侯以奉漢祀旦弟盱為<lb/>
筑陽侯成弟國為新蔡侯<hi>本傳下同</hi>
髙宻侯鄧禹薨帝分禹封為三國長子震為髙宻侯襲<lb/>
<pb n="KR2m0007_WYG_017-10b"/>
為昌安侯珍為夷安侯<lb/>
西平侯鄧宏薨子廣徳嗣後以帝師之重分西平之都<lb/>
鄉封廣徳弟甫徳為都鄉侯<hi>按西京無分封之例東都此類不一畧舉數條以為</hi>
<hi>例</hi>
　　公主子封<lb/>
皇女封公主者所生之子襲母封為列侯<hi>馬定獲嘉公主子襲封獲</hi>
<hi>嘉侯馮奮平陽公主子襲封平陽侯此其類也</hi>皆傳國于後鄉亭之封則不傳<lb/>
襲<hi>百官志</hi>
<pb n="KR2m0007_WYG_017-11a"/>
　　宰相封<lb/>
漢家舊制丞相拜日封為列侯<hi>侯霸傳</hi>
　袁夢麒曰漢初丞相選用列侯至武帝用公孫宏起<lb/>
　自疎逺未有爵邑于是封平津侯丞相封侯自此始<lb/>
　光武中興尚仍前制伏湛代鄧禹為大司徒封陽都<lb/>
　侯湛免以侯霸代之止封闗内侯凡歴九年而薨帝<lb/>
　始下詔曰漢家舊制丞相拜日封為列侯朕以軍師<lb/>
　暴露功臣未封縁忠臣之義不欲相踰未及爵命奄<lb/>
<pb n="KR2m0007_WYG_017-11b"/>
　然而終因追封霸為則鄉侯其比西京之制雖未鐫<lb/>
　削亦淹緩矣自是之後位三公者皆不復有茅土之<lb/>
　封惟靈帝初陳蕃為太傅録尚書事竇太后優詔封<lb/>
　為髙鄉侯蕃固辭不受自是宰相封侯之制遂廢<lb/>
　　外戚恩澤侯<lb/>
建武十三年外戚恩澤封者四十五人<hi>紀</hi>
顯宗在位後宫之家不得封侯與政<hi>紀</hi>
章帝建初元年欲封爵諸舅太后不聴明年夏大旱言<lb/>
<pb n="KR2m0007_WYG_017-12a"/>
事者以為不封外戚之故有司因此上奏宜依舊典太<lb/>
后詔曰凡言事者皆欲媚朕以要福耳昔王氏五侯同<lb/>
日俱封其時黄霧四塞不聞㴻雨之應又田蚡竇嬰寵<lb/>
貴横恣傾覆之禍為世所傳故先帝防慎舅氏不令在<lb/>
樞機之位諸子之封裁令半楚淮陽諸國常謂我子不<lb/>
當與先帝子等今有司奈何欲以馬氏比隂氏乎吾為<lb/>
天下母而身服大練食不求甘左右但著帛布無香薫<lb/>
之飾者欲身率下也以為外親見之當傷心自敕但笑<lb/>
<pb n="KR2m0007_WYG_017-12b"/>
言太后素好儉前過濯龍門上見外家問起居者車如<lb/>
流水馬如游龍倉頭衣緑襦領袖正白顧視御者不及<lb/>
逺矣故不加譴怒但絶嵗用而已冀以黙愧其心而猶<lb/>
懈怠無憂國忘家之慮知臣莫若君况親屬乎吾豈可<lb/>
上負先帝之㫖下虧先人之徳重襲西京敗亡之禍哉<lb/>
固不許帝省詔悲歎復重請曰漢興舅氏之封侯猶皇<lb/>
子之為王也太后誠存謙虛奈何令臣獨不加恩三舅<lb/>
乎且衛尉年尊兩校尉有大病如令不諱使臣常抱刻<lb/>
<pb n="KR2m0007_WYG_017-13a"/>
骨之恨宜及吉時不可稽留太后報曰吾反覆念之思<lb/>
令兩善豈徒欲獲謙遜之名而使帝受不外施之嫌哉<lb/>
昔竇太后欲封王皇后之兄丞相條侯言受髙祖約無<lb/>
軍功非劉氏不侯今馬氏無功于國豈得與隂郭中興<lb/>
之后等耶常觀富貴之家禄位重疊猶再實之木其根<lb/>
必傷且人所以願封侯者欲上奉祭祀下求温飽耳今<lb/>
祭祀則受四方之珍衣食則蒙御府餘資斯豈不足而<lb/>
必當得一縣乎吾計之熟矣勿有疑也夫至孝之行安<lb/>
<pb n="KR2m0007_WYG_017-13b"/>
親為上今數遭變異穀價數倍憂惶晝夜不安坐卧而<lb/>
欲先營外封違慈母之拳拳乎吾素剛急有胸中氣不<lb/>
可不順也若隂陽調和邊境清浄然後行子之志吾但<lb/>
當含飴㺯孫不能復闗政矣四年天下豐稔方垂無事<lb/>
帝遂封三舅廖防光皆為列侯廖等辭遜不得已受封<lb/>
爵而退<hi>馬后紀</hi>
和帝元興元年追爵諡皇后父鄧訓為平夀敬侯司空<lb/>
陳寵以非舊典也太尉張禹司徒徐防以為宜封爭之<lb/>
<pb n="KR2m0007_WYG_017-14a"/>
連日乃從禹防議<hi>袁紀</hi>
桓帝元嘉元年以梁冀有援立之功欲褒崇殊典乃大<lb/>
㑹公卿議其禮特進胡廣太常羊溥司𨽻校尉祝恬大<lb/>
中大夫邊韶等咸稱冀之勲徳其制度賚賞宜比周公<lb/>
錫之山川土田附庸司空黄瓊獨建議曰冀前以親迎<lb/>
之勞増邑三千又其子亦加封賞昔周公輔相成王制<lb/>
禮作樂化致太平是以大啟土宇開地七百今諸侯以<lb/>
户邑為制不以里數為限蕭何識髙祖于泗水霍光定<lb/>
<pb n="KR2m0007_WYG_017-14b"/>
傾危以興國皆益户増封以顯其功冀可比鄧禹合食<lb/>
四縣賞賜之差同于霍光朝廷從之<hi>黄瓊及梁冀傳</hi>
延熹二年光禄勲陳蕃以封爵踰制内寵愈盛乃上疏<lb/>
諫曰臣聞有事社稷者社稷是為有事人君者容悦是<lb/>
為今臣蒙恩聖朝備位九列見非不諫則容恱也夫諸<lb/>
侯上象四七垂燿在天下應分土藩屏上國髙祖之約<lb/>
非功臣不侯而聞追録河南尹鄧萬世父遵之微功更<lb/>
爵尚書令黄雋先人之絶封近習以非義授邑左右以<lb/>
<pb n="KR2m0007_WYG_017-15a"/>
無功傳賞授位不料其任裂土莫紀其功至乃一門之<lb/>
内侯者數人故緯象失度隂陽謬序稼用不成民用不<lb/>
康臣知封事已行言之無及誠欲陛下從是而止<hi>陳蕃傳</hi>
桓帝時恩澤侯以無勞受封羣臣不說而莫敢諫趙典<lb/>
獨奏曰夫無功而賞勞者不勸上忝下辱亂象干度且<lb/>
髙祖之誓非功臣不封宜一切削免爵土以存舊典帝<lb/>
不從<hi>趙典傳</hi>
　　宦者封侯<lb/>
<pb n="KR2m0007_WYG_017-15b"/>
和帝即阼幼弱而竇憲兄弟専總權威内外臣僚莫由<lb/>
親接所與居者唯閹宦而已故鄭衆得専謀禁中終除<lb/>
大憝遂享茅土之封超登宫卿之位于是中官始盛焉<lb/>
<hi>宦者傳按鄭衆傳云衆首謀誅竇憲封鄛鄉侯食邑千五百户</hi>
延熹二年桓帝以梁冀兄弟専固詔中常侍單超等收<lb/>
冀及宗親黨與悉誅之封超新豐侯二萬户徐璜武原<lb/>
侯具瑗東武陽侯各萬五千户左悺上蔡侯唐衡汝陽<lb/>
侯各萬三千户五人同日封故世謂之五侯又封小黄<lb/>
<pb n="KR2m0007_WYG_017-16a"/>
門劉普趙忠等八人為鄉侯自是權歸宦官朝廷日亂<lb/>
矣<hi>宦者傳</hi>
順帝陽嘉四年初聴中官得以養子為後世襲封爵<hi>紀</hi>
靈帝時例封宦者以中常侍吕强為都鄉侯强辭譲懇<lb/>
惻固不敢當帝乃聴之因上疏曰臣聞諸侯上象四七<lb/>
下裂王土髙祖垂約非功臣不侯所以重天爵明勸戒<lb/>
也中常侍曹節王甫張譲等及侍中許相並為列侯節<lb/>
等宦官祐薄品卑人賤䜛謟媚主嫉妒忠良而陛下不<lb/>
<pb n="KR2m0007_WYG_017-16b"/>
悟妄授茅土臣誠知封事已行言之無益實願陛下損<lb/>
改既謬從此一止<hi>呂強傳</hi>
　臣天麟按東漢之季閹宦擅權苴茅分虎布滿宫闈<lb/>
　自朱穆抗言極諫而忠鯁之士相繼論列呂强身為<lb/>
　中貴而能持論如此亦可見是非之公在人心者不<lb/>
　容泯也<lb/>
　<lb/>
　東漢㑹要卷十七<lb/>
</p>
<p>
</p>
  </div>
<div>
<head>東漢㑹要卷十八</head> <lb/>
    <p>
<pb n="KR2m0007_WYG_018-1a"/>
欽定四庫全書<lb/>
　東漢㑹要卷十八<lb/>
　　　　　　　　　　　　宋　徐天麟　撰<lb/>
　封建下<lb/>
　　列侯<lb/>
列侯所食縣為侯國本注曰承秦爵二十等為徹侯金<lb/>
印紫綬以賞有功功大者食縣小者食鄉亭得臣其所<lb/>
食吏民後避武帝諱為列侯武帝元朔二年令諸王得<lb/>
<pb n="KR2m0007_WYG_018-1b"/>
推恩分衆子土國家為封亦為列侯舊列侯奉朝請在<lb/>
長安者位次三公中興以來唯以功徳賜位特進者次<lb/>
車騎将軍賜位朝侯次五校尉賜位侍祠侯次大夫其<lb/>
餘以肺胕及公主子孫奉墳墓于京都者亦随時見㑹<lb/>
位在博士議郎下<hi>百官志胡廣曰是為猥諸侯</hi>
　　闗内侯<lb/>
承秦賜爵十九等為闗内侯無土寄食在所縣民租多<lb/>
少各有户數為限<hi>百官志如淳曰列侯出闗就國侯但爵身其有家累者與之闗内之邑食</hi>
<pb n="KR2m0007_WYG_018-2a"/>
<hi>其租稅</hi>
　　爵<lb/>
承秦爵十八級合闗内侯列侯為二十等<hi>百官志</hi>
劉劭爵制曰古者天子寄軍政于六卿居則以田警則<lb/>
以戰秦依古制其在軍賜爵為等級其帥人皆更卒也<lb/>
有功賜爵則在軍吏之例自一爵以上至不更四等皆<lb/>
士也大夫以上至五大夫五等比大夫也九等依九命<lb/>
之義也自左庶長以上至大庶長九卿之義也闗内侯<lb/>
<pb n="KR2m0007_WYG_018-2b"/>
者依古圻内子男之義也秦都山西以闗内為王畿故<lb/>
曰闗内侯也列侯者依古列國諸侯之義也然則卿大<lb/>
夫士下之品皆倣古比朝之制而異其名亦所以殊軍<lb/>
國也古者以車戰兵車一乗步卒七十二人分翼左右<lb/>
車大夫在左御者處中勇士居右凡七十五人一爵曰<lb/>
公士者步卒之有爵為公士者二爵曰上造造成也古<lb/>
者成士升于司徒曰造士雖依此名皆步卒也三爵曰<lb/>
簮褭御駟馬者要褭古之名馬也駕駟馬者其形似簮<lb/>
<pb n="KR2m0007_WYG_018-3a"/>
故曰簮褭也四爵曰不更者為車右不復與凡更卒同<lb/>
也五爵曰大夫大夫者在車左者也六爵為官大夫七<lb/>
爵為公大夫八爵為公乗九爵為五大夫皆軍吏也吏<lb/>
民爵不得過公乗者得貰與子若同産然則公乗者軍<lb/>
吏之爵最髙者也雖非臨戰得公卒車故曰公乗也十爵<lb/>
為左庶長十一爵為右庶長十二爵為左更十三爵為<lb/>
中更十四爵為右更十五爵為少上造十六爵為大上<lb/>
造十七爵為駟車庶長十八爵為大庶長十九爵為闗<lb/>
<pb n="KR2m0007_WYG_018-3b"/>
内侯二十爵為列侯自左庶長己上至大庶長皆卿大<lb/>
夫皆軍将也所将皆庶人更卒也故以庶更為名大庶<lb/>
長即大将軍也左右庶長即左右偏禆将軍也<hi>百官志注</hi>
　　王侯號<lb/>
靈夀王<hi>彭城靖王未封賜號靈夀王未有國邑取其美名</hi>
重熹王<hi>樂城靖王未封賜號重熹王</hi>　　　承義侯<hi>冦恂</hi>
成義侯<hi>梁統</hi>　　興義侯<hi>耿/況</hi>　　奉義侯<hi>景丹</hi>
輔義侯<hi>厙鈞</hi>　　扶義侯<hi>辛/彤</hi>　　助義侯<hi>竺曽</hi>
<pb n="KR2m0007_WYG_018-4a"/>
襃義侯<hi>史苞</hi>　　襃親侯<hi>侯/翕</hi>　　襃徳侯<hi>卓茂</hi>
歸徳侯<hi>劉颯</hi>　　襃成侯<hi>孔志/孔僖</hi>　顯親侯<hi>竇友</hi>
建策侯<hi>吴漢</hi>　　建功侯<hi>葢/延</hi>　　宣恩侯<hi>隂就</hi>
討姦侯<hi>杜習</hi>　　折姦侯<hi>燕/廣</hi>　　征羌侯<hi>來歙</hi>
破虜侯<hi>須沈</hi>　　不義侯<hi>蒼頭/子宻</hi>　破羌侯<hi>榆鬼</hi>
率衆王<hi>烏倫</hi>　　率衆侯<hi>其至鞬</hi>
　臣天麟按漢世封侯皆以縣邑其後或以鄉亭皆視<lb/>
　其所食之邑而名之至于功名顯著則有特加美名<lb/>
<pb n="KR2m0007_WYG_018-4b"/>
　者西都信武冠軍富民博陸之類是也東漢因之時<lb/>
　有美號至于彭寵蒼頭以奴弑主而封之不義侯夫<lb/>
　果不義則不應封爵使其功可封則非可言不義矣<lb/>
　光武于是失之<lb/>
　　特進侯<lb/>
髙宻侯鄧禹以特進奉朝請<lb/>
固始侯李通上大司空印綬以特進奉朝請<lb/>
夷安侯鄧康以病免加位特進<lb/>
<pb n="KR2m0007_WYG_018-5a"/>
賈復以列侯就第加位特進<lb/>
竇篤封郾侯進位特進得舉吏<lb/>
鄧隲封上蔡侯位特進<lb/>
竇固封顯親侯加位特進<lb/>
馬廖馬防馬光皆封列侯以特進就第<lb/>
樊宏拜光禄大夫位特進次三公<hi>按宏位特進時猶未封侯建武五年始封</hi>
<hi>長羅侯</hi>
隂識封隂鄉侯拜執金吾位特進<lb/>
<pb n="KR2m0007_WYG_018-5b"/>
隂就封新陽侯為少府位特進<lb/>
梁棠梁雍梁翟梁商俱封列侯位特進<lb/>
朱雋封錢塘侯加位特進<hi>各本傳</hi>
後漢皇后父兄率為特進侯朝㑹位次三公<hi>通典</hi>
　臣天麟按鄧隲傳云隲兄弟並奉朝請位次在三公<lb/>
　下特進侯上注云在特進及列侯之上此注誤也按<lb/>
　百官志云列侯以功徳賜位特進者次車騎将軍則<lb/>
　此所謂特進侯者葢謂列侯而賜位特進者耳<lb/>
<pb n="KR2m0007_WYG_018-6a"/>
　　侍祠侯<hi>猥諸侯</hi>
富平侯張奮來朝顯宗以為侍祠侯<hi>張奮傳</hi>
鄧禹孫康以侍祠侯為越騎校尉注引漢官儀曰諸侯<lb/>
功徳優盛朝廷所敬者位特進在三公下其次朝侯在<lb/>
九卿下其次侍祠侯其次下土小國侯以肺附親公主<lb/>
子孫奉墳墓于京師亦随時朝見是為猥諸侯也<hi>鄧禹傳</hi>
　　小侯<lb/>
四姓小侯<hi>明帝永平九年為四姓小侯立學校注云四姓謂外戚樊氏郭氏隂氏馬氏諸子弟以非</hi>
<pb n="KR2m0007_WYG_018-6b"/>
<hi>列侯故曰小侯按顔氏家訓謂以小年獲封故曰小侯</hi>
鄧禹少子鴻好籌䇿永平中以為小侯<hi>本傳</hi>
四姓及梁鄧小侯<hi>桓紀建和二年賜帛</hi>
馬鉅為常從小侯<hi>馬防傳</hi>
　　王主<lb/>
漢制諸王女皆封鄉亭公主儀服同鄉亭侯肅宗唯特<lb/>
封東平憲王蒼琅邪孝王京女為縣公主<lb/>
　　婦人封號<lb/>
<pb n="KR2m0007_WYG_018-7a"/>
顯宗時東海王彊上疏言天恩愍哀以臣無男之故處<lb/>
臣三女小國侯<hi>本傳注云即婦人封侯也若吕后之妺吕須封為臨光侯蕭何夫人封鄼侯之</hi>
<hi>類</hi>
安帝永初元年爵皇太后母隂氏為新野君<hi>紀</hi>
安帝乳母王聖封野王君<hi>來歴傳</hi>
延光元年追尊閻皇后母宗為滎陽君<hi>續漢志曰婦人封君儀比公主</hi>
<hi>油畫軿車帶綬以綵組為緄帶各如其綬色黄金辟邪加其首為帶</hi>
順帝爵號阿母宋娥為山陽君<hi>五行志</hi>
<pb n="KR2m0007_WYG_018-7b"/>
初順帝廢為濟隂王乳母宋娥與黄門孫程等共議立<lb/>
帝帝後遂封娥為山陽君邑五千户尚書令左雄上封<lb/>
事曰夫裂土封侯王制所重誠不宜追録小恩虧失大<lb/>
典按尚書故事無乳母爵邑之制唯先帝時阿母王聖<lb/>
為野王君造生䜛賊今阿母躬蹈儉約而與王聖同爵<lb/>
號懼違本操乞嵗以千萬給奉阿母帝卒封之<hi>傳</hi>
陽嘉二年有地動山崩之異李固對策曰前孝安皇帝<lb/>
變亂舊典封爵阿母今宋阿母雖有大功但加賞賜足<lb/>
<pb n="KR2m0007_WYG_018-8a"/>
以酬其勞苦至于裂土開國實乖舊典順帝覽其對即<lb/>
時出阿母還第舍<hi>傳</hi>
順烈梁皇后母追封開封君<hi>五行志</hi>
桓帝永興中封鄧皇后母宣為長安君四年更為昆陽<lb/>
君<lb/>
靈帝封何皇后母興為舞陽君<hi>后紀</hi>
建寧二年爵號乳母趙嬈為平氏君<hi>袁紀</hi>
梁冀為大将軍宰宣言冀有周公之功其妻宜為邑君<lb/>
<pb n="KR2m0007_WYG_018-8b"/>
詔遂封冀妻孫夀為襄城君兼食陽翟租嵗入五十萬<lb/>
冀一門夫人女食邑稱君者七人<hi>梁冀傳</hi>
　　四夷國<lb/>
四夷國王率衆王歸義侯邑君邑長皆有丞比郡縣<hi>百官</hi>
<hi>志</hi>
　　位次<lb/>
列侯封邑小大不同而其位序則與公卿相配按靈思<lb/>
何后紀注大縣侯位視三公小縣侯位視上卿鄉亭侯<lb/>
<pb n="KR2m0007_WYG_018-9a"/>
視中二千石葢中二千石即九卿秩耳然百官志云舊<lb/>
列侯奉朝請在長安者位次三公中興以來惟以功徳<lb/>
賜位特進者次車騎将軍賜位朝侯次五校尉賜位侍<lb/>
祠侯次大夫其餘以肺附及公主子孫奉墳墓于京師<lb/>
者亦随時見㑹位在博士議郎下而鄧禹傳注復云諸<lb/>
侯功徳優盛朝廷所敬者位特進在三公下其次朝侯<lb/>
在九卿下是三者前後參錯未知孰正也<hi>以紀傳修</hi>
　　户邑<lb/>
<pb n="KR2m0007_WYG_018-9b"/>
太子食湯沐邑十縣<hi>班彪傳</hi>
永平十五年明帝按地圖将封皇子悉半諸國馬后見<lb/>
而言曰諸子食數縣于制不已儉乎帝曰我子豈宜與<lb/>
先帝子等乎嵗給二千萬足矣<hi>明徳馬后傳</hi>
列侯所食縣為侯國公主所食湯沐曰國<hi>百官志</hi>
　臣天麟按西都之制列侯封君食租稅嵗率户二百<lb/>
　千户之君則二十萬至封户多寡之目則初無定制<lb/>
　特視其功之大小以加之霍光封博陸侯所食才二<lb/>
<pb n="KR2m0007_WYG_018-10a"/>
　萬霍去病封冠軍侯所食萬七千七百餘至後漢梁<lb/>
　冀所食至三萬户視西都為益廣矣<lb/>
　　國租<lb/>
明帝封諸子租嵗不過二千萬<hi>孝明八王論</hi>
肅宗按輿地圖令諸國户口皆等租入嵗各八千萬<hi>陳敬</hi>
<hi>王傳</hi>
順帝永和六年詔貸王侯國租一嵗<lb/>
漢安二年又貸王侯國租一嵗<lb/>
<pb n="KR2m0007_WYG_018-10b"/>
桓帝延熹四年貸王侯半租<lb/>
五年損王侯租以助軍糧出濯龍蔵錢還之<hi>並紀</hi>
諸紹封者皆食故國半租鄧禹孫康襲父爵以太后戚<lb/>
屬獨三分食二<hi>鄧禹傳</hi>
　　茅土<lb/>
諸王封者皆受茅土歸以立社稷禮也<hi>百官志按蔡邕獨㫁曰天子大</hi>
<hi>社封諸侯者取其土苞白茅授之以立社其國故謂之受茅土漢興唯皇子封為王者得茅土其他功臣以户數</hi>
<hi>租入為節不受茅土不立社也</hi>
<pb n="KR2m0007_WYG_018-11a"/>
　　朝賀<lb/>
列土特進朝侯賀正月執璧<hi>百官志</hi>
大夫無員掌奉王使至京都奉璧賀正月<lb/>
北海敬王睦嵗終遣中大夫奉璧朝賀<hi>北海王興傳</hi>
中元元年春正月東海王彊沛王輔楚王英濟南王康<lb/>
淮陽王延趙王盱皆來<hi>紀下同</hi>
明帝永平二年九月沛王輔楚王英濟南王康淮陽王<lb/>
延東海王政來朝<lb/>
<pb n="KR2m0007_WYG_018-11b"/>
六年正月沛王輔楚王英東平王蒼淮陽王延琅邪王<lb/>
京東海王政趙王盱北海王興齊王石來朝<lb/>
十一年正月沛王輔楚王英濟南王康東平王蒼淮陽<lb/>
王延中山王焉琅邪王京東海王政來朝<lb/>
肅宗建初七年正月沛王輔濟南王康東平王蒼中山<lb/>
王焉東海王政琅邪王宇來朝<lb/>
東平王上疏請詔諸王朝各賜<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>錢千萬東平王加五<lb/>
百萬<hi>袁紀</hi>
<pb n="KR2m0007_WYG_018-12a"/>
安帝延光三年齊王無忌北海王普樂安王延來朝<hi>紀</hi>
朱暉辟東平王府正月朔旦蒼當入賀故事少府給璧<lb/>
是時隂就為府卿驕貴吏傲不奉法蒼坐朝堂漏且盡<lb/>
而求璧不可得顧謂掾屬曰若之何暉望見少府主簿<lb/>
持璧即往紿之曰我數聞璧而未嘗見請試觀之主簿<lb/>
以授暉暉顧召令史奉之主簿大驚遽以白就就曰朱<lb/>
掾義士勿復求更以他璧朝蒼既罷召暉謂曰屬者掾<lb/>
自視孰與藺相如帝聞壮之<hi>朱暉傳</hi>
<pb n="KR2m0007_WYG_018-12b"/>
　　奉朝請<lb/>
鄧隲兄弟俱以列侯奉朝請<hi>按漢制列侯在京師無職位皆以奉朝請為名</hi>
鄧晨以西華侯奉朝請<hi>並本傳</hi>
　　就國<lb/>
建武六年始遣列侯就國<hi>紀</hi>
肅宗性寛仁而親親之恩篤故叔父濟南中山二王每<lb/>
數入朝特加恩寵及諸昆弟並留京師不遣就國宋意<lb/>
以為人臣有節不宜踰禮過恩乃上疏諌曰陛下至孝<lb/>
<pb n="KR2m0007_WYG_018-13a"/>
烝烝恩愛隆深以濟南王康中山王焉先帝昆弟特䝉<lb/>
禮寵聖情戀戀不忍逺離比年朝見久留京師崇以叔<lb/>
父之尊同之家人之禮車入殿門即席不拜分甘損膳<lb/>
賞賜優渥昔周公懐聖人之徳有致太平之功然後王<lb/>
曰叔父加以賜幣今康焉幸以支庻享食大國陛下即<lb/>
位蠲除前過還所削黜衍食它縣男女少長並受爵邑<lb/>
恩寵踰制禮敬過度春秋之義諸父昆弟無所不臣所<lb/>
以尊尊卑卑强幹弱枝者也陛下徳業隆盛當為萬世<lb/>
<pb n="KR2m0007_WYG_018-13b"/>
典法不宜以私恩損上下之序失君臣之正又西平王<lb/>
羨等六王皆妻子成家官屬備具當早就蕃國為子孫<lb/>
基阯而室第相望久磐京邑婚姻之盛過于本朝僕馬<lb/>
之衆充塞城郭驕奢僣擬寵禄隆過今諸國之封並皆<lb/>
膏腴風氣平調道路夷近朝聘有期行來不難且割情<lb/>
不忍以義㫁恩發遣康焉各歸蕃國令羨等速就便時<lb/>
以塞衆望帝納之<hi>宋意傳</hi>
和帝即位陳王羨彭城王恭樂成王黨下邳王衍梁王<lb/>
<pb n="KR2m0007_WYG_018-14a"/>
暢始就國<hi>建初二年章帝不忍與諸王乖離皆留京師今遣之國</hi>
殤帝延平元年清河王慶濟北王夀河間王開常山王<lb/>
章始就國<hi>並紀</hi>
　　王國官屬<lb/>
皇子封王其郡為國置傅一人相一人皆二千石本注<lb/>
曰傅主導王以善禮如師不臣也相如太守有長史如<lb/>
郡丞漢初立諸王因項羽所立諸王之制地既廣大且<lb/>
至千里又其官職傅為太傅相為丞相又有御史大夫<lb/>
<pb n="KR2m0007_WYG_018-14b"/>
及諸卿皆秩二千石百官皆如朝廷國家唯為置丞相<lb/>
其御史大夫以下皆自置之至景帝時吳楚七國恃其<lb/>
國大遂以作亂幾危漢室及其誅滅景帝懲之遂令諸<lb/>
王不得治民令内史主治民改丞相曰相省御史大夫<lb/>
廷尉少府宗正博士官武帝改漢内史中尉郎中令之<lb/>
名而王國如故員職皆朝廷為補不得自置至成帝省<lb/>
内史治民更令相治民太傅但曰傅中尉一人比二千<lb/>
石本注曰職如郡都尉主盜賊郎中令一人僕一人皆<lb/>
<pb n="KR2m0007_WYG_018-15a"/>
千石本注曰郎中令掌王大夫郎中宿衛官如光禄勲<lb/>
自省少府職皆并焉僕主車及馭如太僕本注曰太僕<lb/>
比二千石武帝改但曰僕又皆減其秩治書比六百石<lb/>
本注曰治書本尚書更名大夫比六百石本注曰無員<lb/>
掌奉王使至京都奉璧賀正月及使諸國本皆持節後<lb/>
去節謁者比四百石本注曰掌冠長冠本員十六人後<lb/>
減禮樂長本注曰主樂人衛士長本注曰主衛士醫工<lb/>
長本注曰主醫藥永巷長本注曰宦者主宫中婢使祠<lb/>
<pb n="KR2m0007_WYG_018-15b"/>
祀長本注曰主祠祀皆比四百石郎中二百石本注曰<lb/>
無員<hi>百官志</hi>
　　侯國官屬<lb/>
列侯每國置相一人其秩各如本縣本注曰主治民如<lb/>
令長不臣也但納租于侯如户數為限其家臣置家丞<lb/>
庶子各一人本注曰主侍侯使理家事列侯舊有行人<lb/>
洗馬門大夫凡五官中興以來食邑千户已上置家丞<lb/>
庶子各一人不滿千户不置家丞又悉省行人洗馬門<lb/>
<pb n="KR2m0007_WYG_018-16a"/>
大夫<hi>百官志</hi>
　　䘏典<lb/>
自中興至和帝時皇子始封薨者皆賻錢三千萬布三<lb/>
萬匹嗣王薨賻錢千萬布萬匹<hi>中山簡王傳</hi>
自永初以後國用不足始封王薨減賻錢為千萬布萬<lb/>
匹嗣王薨五百萬布五千匹<hi>濟北恵王傳</hi>
東海恭王薨使大司空持節䕶喪事大鴻臚副宗正将<lb/>
作大匠視喪事贈以殊禮升龍旄頭鸞輅龍旂虎賁百<lb/>
<pb n="KR2m0007_WYG_018-16b"/>
人<hi>本傳</hi>
東平憲王薨遣大鴻臚持節五官中郎将副監喪及将<lb/>
作使者凡六人賜錢前後一億布九萬匹及𦵏加賜鸞<lb/>
輅乗馬龍旂九旒虎賁百人元和三年東巡狩幸蒼陵<lb/>
為陳虎賁鸞輅龍旂以章顯之祠以太牢親拜祠坐哭<lb/>
泣盡哀賜御劔于陵前<hi>本傳</hi>
　<lb/>
　東漢㑹要卷十八<lb/>
</p>
<p>
</p>
  </div>
<div>
<head>東漢㑹要卷十九</head> <lb/>
    <p>
<pb n="KR2m0007_WYG_019-1a"/>
欽定四庫全書<lb/>
　東漢㑹要卷十九<lb/>
　　　　　　　　　　　　宋　徐天麟　撰<lb/>
　職官一<lb/>
　　總叙<lb/>
漢之初興承繼大亂兵不及戢法度草創略依秦制後<lb/>
嗣因循至景帝感吳楚之難始抑損諸侯王及至武帝<lb/>
多所改作然而奢廣民用匱乏世祖中興務從節約并<lb/>
<pb n="KR2m0007_WYG_019-1b"/>
官省職費減億計所以補復殘缺及身未改而四海從<lb/>
風中國安樂者也昔周公作周官分職著明法度相持<lb/>
王室雖微猶能久存今其遺書所以觀周室牧民之徳<lb/>
既至又其有益來事之範殆未有所窮也故新汲令王<lb/>
隆作小學漢官篇諸文倜說較畧不究唯班固著百官<lb/>
公卿表記漢承秦置官本末訖于王莽差有條貫然皆<lb/>
孝武奢廣之事又職分未悉世祖節約之制宜為常憲<lb/>
故依其官簿粗注職分以為百官志凡置官之本及中<lb/>
<pb n="KR2m0007_WYG_019-2a"/>
興所省無因復見者既在漢書百官表不復悉載<hi>百官志</hi>
　　太傅<lb/>
太傅上公一人本注曰掌以善導無常職世祖以卓茂<lb/>
為太傅薨因省其後每帝初即位輒置太傅録尚書事<lb/>
薨輒省<hi>章紀注云武帝以張子儒領尚書事録尚書事由此始</hi>
　録尚書事<hi>趙熹桓焉</hi>　<hi>鄧彪/趙浚</hi>　<hi>張禹/陳蕃</hi>　<hi>馮石/胡廣</hi>　<hi>馮魴</hi>
　　太尉<hi>太尉司徒司空為三公</hi>
太尉公一人本注曰掌四方兵事功課嵗盡即奏其殿<lb/>
<pb n="KR2m0007_WYG_019-2b"/>
最而行賞罰凡郊祀之事掌亞獻凡國有大造大疑則<lb/>
與司徒司空通而論之國有過事則與二公通諫爭之<lb/>
世祖即位為大司馬建武二十七年改為太尉長史一<lb/>
人千石本注曰書諸曹事掾史屬二十四人本注曰漢<lb/>
舊注東西曹掾比四百石餘掾比三百石屬比二百石<lb/>
故曰公府掾比古元士三命者也或曰漢初掾史辟皆<lb/>
上言之故有秩比命士其所不言則為百石屬其後皆<lb/>
自辟除故通為百石云西曹主府史選用東曹主二千<lb/>
<pb n="KR2m0007_WYG_019-3a"/>
石長吏遷除及軍吏户曹主民户祠祀農桑奏曹主奏<lb/>
議事辭曹主辭訟事法曹主郵驛科程事尉曹主卒徒<lb/>
轉運事賊曹主盗賊事決曹主罪法事兵曹主兵事金<lb/>
曹主貨幣鹽鐵事倉曹主倉榖事黄閣主簿録省衆事<lb/>
令史及御屬二十三人本注曰漢舊注公令史百石自<lb/>
中興以後注不說石數御屬主為公御閣下令史主閤<lb/>
下威儀事記室令史主上章表報書記門令史主府門<lb/>
其餘令史各典曹文書<lb/>
<pb n="KR2m0007_WYG_019-3b"/>
　録尚書事<hi>牟融龎參</hi>　<hi>尹睦/李固</hi>　<hi>徐防/胡廣</hi>　<hi>趙熹/周忠</hi>　<hi>朱寵劉光楊彪</hi>
　在外除拜<hi>中平三年遣使者持節就長安拜張温為太尉三公在外始之于温</hi>
　　司徒<lb/>
司徒公一人本注曰掌人民事凡教民孝悌遜順謙儉<lb/>
養生送死之事則議其制建其度凡四方民事功課嵗<lb/>
盡則奏其殿最而行賞罰凡郊祀之事掌省牲視濯凡<lb/>
國有大疑大事與太尉同世祖即位為大司徒建武二<lb/>
十七年去大<hi>獻帝建安十三年罷司徒置丞相</hi>長史一人千石掾屬三<lb/>
<pb n="KR2m0007_WYG_019-4a"/>
十一人令史及御屬三十六人本注曰世祖即位以武<lb/>
帝故事置丞相司直居丞相府助督録諸州建武十八<lb/>
年省也<hi>獻帝建安十八年復置司直不屬司徒掌督中都官不領諸州九年十二月詔司直比司𨽻校</hi>
<hi>尉坐同席在上假傳置從事三人書佐四人</hi>
　録尚書事<hi>趙戒趙温</hi>　<hi>胡廣嘉王允淳于</hi>
　司徒府中有百官朝㑹殿天子與丞相決大事每國<lb/>
　有大議天子車駕親幸其殿每嵗州郡聴採長吏臧<lb/>
　否民所疾苦還條奏之<hi>志注</hi>
<pb n="KR2m0007_WYG_019-4b"/>
　　司空<lb/>
司空公一人本注曰掌水土事凡營城起邑浚溝洫修<lb/>
墳防之事則議其利建其功凡四方水土功課嵗盡則<lb/>
奏其殿最而行賞罰凡郊祀之事掌掃除樂器凡國有<lb/>
大造大疑諫諍與太尉同世祖即位為大司空建武二<lb/>
十七年去大屬長史一人千石掾屬二十九人令史及<lb/>
御屬四十二人<hi>獻帝建安十三年罷司空置御史大夫荀綽百官表注曰獻帝置御史大夫職</hi>
<hi>如司空不領侍御史</hi>
<pb n="KR2m0007_WYG_019-5a"/>
　録尚書事<hi>楊彪</hi>
　　三公雜録<lb/>
後漢唯有太傅一人謂之上公及有太尉司徒司空而<lb/>
無師保<hi>董卓盜為太師非漢本制</hi>太尉公主天<hi>部太常衛尉光禄勲</hi>司徒公主<lb/>
人<hi>部太僕鴻臚廷尉</hi>司空公主地<hi>部宗正少府司農</hi>而分部九卿葢多<lb/>
以九卿為之若天地災變則皆冊免自太尉徐防始焉<lb/>
<hi>後漢本制災變唯免太尉自徐防為太尉凡天地災變三公皆免</hi>
漢制三公不與盜賊若領兵入見皆交㦸义頸而前<hi>使虎</hi>
<pb n="KR2m0007_WYG_019-5b"/>
<hi>賁執刄扶之也</hi>朝臣見三公皆拜天子御坐即起在輿為下凡<lb/>
拜公天子臨軒六百石以上悉㑹直事卿賛拜御史授<lb/>
印綬三遜然後受至安帝時三府任薄選舉誅賞一由<lb/>
尚書其灾眚變咎則責免公台靈帝臨朝始遣使者就<lb/>
長安拜張温為太尉三公在外自此始也至獻帝建安<lb/>
十三年乃罷三公官<hi>通典</hi>
漢世故事三公之職無所不統<hi>楊秉傳</hi>
光武明帝躬好吏事亦以課覈三公<hi>朱浮傳</hi>
<pb n="KR2m0007_WYG_019-6a"/>
光武雖置三公事歸臺閣<hi>仲長統傳臺閣謂尚書也</hi>
漢典舊事丞相所請靡有不聴<hi>陳忠傳</hi>
三公領兵朝見令虎兵執刄挾之<hi>伏后紀</hi>
故事三公不與盜賊<hi>何敞傳</hi>
三公以灾異䇿免自徐防始<hi>本傳</hi>
順帝永建元年初令三公尚書入奏事<hi>紀</hi>
三公尊重是以舊典不有大罪不加重問<lb/>
司𨽻校尉不察三公<hi>陳允傳詳見刺舉條</hi>
<pb n="KR2m0007_WYG_019-6b"/>
獻帝建安十三年六月罷三公官置丞相御史大夫<hi>紀</hi>
　　将軍<hi>自太傅至将軍為五府</hi>
将軍不常置本注曰掌征伐背叛比公者四第一大将<lb/>
軍次驃騎将軍次車騎将軍次衛将軍又有前後左右<lb/>
将軍初武帝以衛青數征伐有功以為大将軍欲尊寵<lb/>
之以古尊官唯有三公階将軍始自秦晉以為卿號故<lb/>
置大司馬官號以冠之其後霍光王鳳等皆然成帝綏<lb/>
和元年賜大司馬印綬罷将軍官世祖中興吳漢以大<lb/>
<pb n="KR2m0007_WYG_019-7a"/>
将軍為大司馬景丹為驃騎大将軍位在公下及前後<lb/>
左右雜號将軍衆多皆主征伐事訖皆罷明帝初即位<lb/>
以弟東平王蒼有賢才以為驃騎将軍以王故位在公<lb/>
上數年後罷章帝即位西羌反故以舅馬防行車騎将<lb/>
軍征之還後罷和帝即位以舅竇憲為車騎将軍征匈<lb/>
奴位在公下還復有功遷大将軍位在公上復征西羌<lb/>
還免官罷安帝即位西羌冦亂復以舅鄧隲為車騎将<lb/>
軍征之還遷大将軍位如憲數年復罷自安帝政治衰<lb/>
<pb n="KR2m0007_WYG_019-7b"/>
缺始以嫡舅耿寳為大将軍常在京都順帝即位又以<lb/>
皇后父兄相繼為大将軍如三公焉長史司馬皆一人<lb/>
千石本注曰司馬主兵如太尉從事中郎二人六百石<lb/>
本注曰職參謀議掾屬二十九人令史及御屬三十六<lb/>
人本注曰此皆府員職也又賜官騎三十人及鼓吹其<lb/>
領軍皆有部曲大将軍營五部部校尉一人比二千石<lb/>
軍司馬一人比千石部下有曲曲有軍候一人比六百<lb/>
石曲下有屯屯長一人比二百石其不置校尉部但軍<lb/>
<pb n="KR2m0007_WYG_019-8a"/>
司馬一人又有軍假司馬假候皆為副貳其别營領屬<lb/>
為别部司馬其兵多少各随時宜門有門候其餘将軍<lb/>
置以征伐無員職亦有部曲司馬軍候以領兵其職吏<lb/>
部集各一人總知營事兵曹掾史主兵事器械禀假掾<lb/>
史主禀假禁司又置外刺刺姦主罪法明帝初置度遼<lb/>
将軍以衛南單于衆新降有二心者後數有不安遂為<lb/>
常守<lb/>
　太将軍録尚書事<hi>梁冀何進</hi>　<hi>竇武</hi>
<pb n="KR2m0007_WYG_019-8b"/>
　十日一入平尚書事<hi>梁冀</hi>
　　建威大将軍<hi>景弇</hi>　　　　建威将軍<hi>鄧尋</hi>
　　建義大将軍<hi>朱祐</hi>　　　　振威将軍<hi>宋登馬武</hi>
　　强弩大将軍<hi>陳俊</hi>　　　　强弩将軍<hi>陳俊</hi>
　　虎牙大将軍<hi>葢延</hi>　　　　積弩将軍<hi>馮愔傅俊</hi>
　　征南大将軍<hi>岑彭</hi>　　　　積射将軍<hi>焦進</hi>
　　征西大将軍<hi>馮異</hi>　　　　征西将軍<hi>耿秉馬賢司馬鈞</hi>
　　河西大将軍<hi>竇融</hi>　　　　征虜将軍<hi>祭遵</hi>
<pb n="KR2m0007_WYG_019-9a"/>
　　西州大将軍<hi>隗囂</hi>　　　　誅虜将軍<hi>劉隆王霸</hi>
　　横野大将軍<hi>王常</hi>　　　　捕虜将軍<hi>馬武</hi>
　　驍騎将軍<hi>劉振劉歆</hi>　<hi>樊崇/劉喜</hi>　　威虜将軍<hi>馮駿</hi>
　　越騎将軍<hi>劉宏</hi>　　　　　討虜将軍<hi>王霸</hi>
　　復漢将軍<hi>鄧曄</hi>　　　　　破虜将軍<hi>鄧奉賈復董卓</hi>
　　輔漢将軍<hi>于康</hi>　　　　　破姦将軍<hi>侯進</hi>
　　輔威将軍<hi>臧宫</hi>　　　　　刺姦将軍<hi>祭遵</hi>
　　武威将軍<hi>劉尚</hi>　　　　　游擊将軍<hi>鄧隆</hi>
<pb n="KR2m0007_WYG_019-9b"/>
　　武鋒将軍<hi>竺曽</hi>　　　　　樓船将軍<hi>段志</hi>
　　平狄<hi>一作平敵</hi>将軍<hi>龎萌朱鮪/孫咸</hi>　孟津将軍<hi>馮異</hi>
　　赤眉将軍<hi>耿訢</hi>　　　　　都䕶将軍<hi>賈復</hi>
　　中堅将軍<hi>杜茂</hi>　　　　　揚化将軍<hi>堅鐔</hi>
　　宣徳将軍<hi>梁統</hi>　　　　　忠義将軍<hi>陸康</hi>
　　伏波将軍<hi>馬援</hi>　　　　　揚武将軍<hi>馬成</hi>
　　漢忠将軍<hi>王常或作漢中誤也</hi>　　　威冦将軍<hi>楊茂</hi>
　　度遼将軍<hi>明帝已後常置</hi>　　　　偏将軍<hi>王霸</hi>
<pb n="KR2m0007_WYG_019-10a"/>
　　盪冦将軍<hi>周盛見董卓傳</hi>　　　　興義将軍<hi>楊奉</hi>
　　安集将軍<hi>董承</hi>
　　太常<hi>自太常至少府為九卿</hi>
太常卿一人中二千石本注曰掌禮儀祭祀每祭祀先<lb/>
奏其禮儀及行事常賛天子每選試博士奏其能否大<lb/>
射養老大喪皆奏其禮儀每月前晦察行陵廟丞一人<lb/>
比千石本注曰掌凡行禮及祭祀小事總署曹事其署<lb/>
曹掾史随事為員諸卿皆然<lb/>
<pb n="KR2m0007_WYG_019-10b"/>
太史令一人六百石本注曰掌天時星厯凡嵗将終奏<lb/>
新年厯凡國祭祀喪娶之事掌奏良日及時節禁忌凡<lb/>
國有瑞應災異掌記之丞一人明堂及靈臺丞一人二<lb/>
百石本注曰二丞掌守明堂靈臺靈臺掌候日月星氣<lb/>
皆屬太史<lb/>
博士祭酒一人六百石本僕射中興轉為祭酒博士十<lb/>
四人比六百石本注曰易四施孟梁丘京氏尚書三歐<lb/>
陽大小夏侯氏詩三魯齊韓氏禮二大小戴氏春秋二<lb/>
<pb n="KR2m0007_WYG_019-11a"/>
公羊嚴顔氏掌教弟子國有疑事掌承問對本四百石<lb/>
宣帝増秩<lb/>
　　秘書監<hi>桓紀延熹二年置</hi>
　　校書郎<hi>竇章入東觀為校書郎馬融拜校書郎中</hi>
　　東觀郎<hi>李勝為東觀郎見李尤傳</hi>
　　五經大夫<hi>祭遵奏置五經大夫見本傳</hi>
　　講郎<hi>儒林傳肅宗詔髙才生受古文尚書毛詩穀梁左氏春秋雖不立學官然皆擢髙第為講</hi>
　　　　<hi>郎給事近署</hi>
<pb n="KR2m0007_WYG_019-11b"/>
太祝令一人六百石本注曰凡國祭祀掌讀祝及迎送<lb/>
神丞一人本注曰掌祝小神事<lb/>
太宰令一人六百石本注曰掌宰工鼎爼饌具之物凡<lb/>
國祭祀掌陳饌具丞一人<lb/>
太予樂令一人六百石本注曰掌伎樂凡國祭祀掌請<lb/>
奏樂及大饗用樂掌其陳序丞一人<lb/>
髙廟令一人六百石本注曰守廟掌案行掃除無丞<lb/>
世祖廟令一人六百石本注曰如髙廟<lb/>
<pb n="KR2m0007_WYG_019-12a"/>
先帝陵毎陵園令各一人六百石本注曰掌守陵園案<lb/>
行掃除丞及校長各一人本注曰校長主兵戎盜賊事<lb/>
先帝陵每陵食官令各一人六百石本注曰掌朢晦時<lb/>
節祭祀<lb/>
　右屬太常本注曰有祠祀令一人後轉屬少府有太<lb/>
　卜令六百石後省并太史中興以來省前凡十官<lb/>
　　光禄勲<lb/>
光禄勲卿一人中二千石本注曰掌宿衛宮殿門户典<lb/>
<pb n="KR2m0007_WYG_019-12b"/>
謁署郎更直執㦸宿衛門户考其徳行而進退之郊祀<lb/>
之事掌三獻丞一人比千石<lb/>
五官中郎将一人比二千石本注曰主五官郎五官中<lb/>
郎比六百石本注曰無員五官侍郎比四百石本注曰<lb/>
無員五官郎中比三百石本注曰無員凡郎官皆主更<lb/>
直執㦸宿衛諸殿門出充車騎唯議郎不在直中<lb/>
左中郎將比二千石本注曰主左署郎中郎比六百石<lb/>
侍郎比四百石郎中比三百石本注曰皆無員<lb/>
<pb n="KR2m0007_WYG_019-13a"/>
右中郎将比二千石本注曰主右署郎中郎比六百石<lb/>
侍郎比四百石郎中比三百石本注曰皆無員<lb/>
虎賁中郎将比二千石本注曰主虎賁宿衛<hi>前書武帝置期門平</hi>
<hi>帝更名虎賁</hi>左右僕射左右陛長各一人比六百石本注曰<lb/>
僕射主虎賁郎習射陛長主直虎賁朝㑹在殿中虎賁<lb/>
中郎比六百石虎賁侍郎比四百石虎賁郎中比三百<lb/>
石<hi>荀綽晉百官表注曰虎賁諸郎皆父死子代漢制也</hi>節從虎賁比二百石本注<lb/>
曰皆無員掌宿衛侍從自節從虎賁久者轉遷才能差<lb/>
<pb n="KR2m0007_WYG_019-13b"/>
髙至中郎<lb/>
羽林中郎将比二千石本注曰主羽林郎<hi>按漢末又有四中郎将皆</hi>
<hi>帥師征伐不知何時置董卓為東中郎将盧植為北中郎将獻帝以曹操為南中郎将</hi>羽林郎比<lb/>
三百石本注曰無員掌宿衛侍從常選漢陽隴西安定<lb/>
北地上郡西河凡六郡良家補本武帝以便馬從獵還<lb/>
宿殿陛巖下室中號巖郎<hi>前書曰初置名建章營騎後更名</hi>羽林左監<lb/>
一人六百石本注曰主羽林左騎丞一人羽林右監一<lb/>
人六百石本注曰主羽林右騎丞一人<lb/>
<pb n="KR2m0007_WYG_019-14a"/>
奉車都尉比二千石本注曰無員掌御乗輿車<lb/>
駙馬都尉比二千石本注曰無員掌駙馬<lb/>
騎都尉比二千石本注曰無員本監羽林騎<lb/>
光禄大夫比二千石本注曰無員凡大夫議郎皆掌顧<lb/>
問應對無常事唯詔命所使<lb/>
太中大夫千石本注曰無員<lb/>
中散大夫六百石本注曰無員<lb/>
諫議大夫六百石本注曰無員<hi>胡廣曰光禄大夫本為中大夫武帝元狩五年</hi>
<pb n="KR2m0007_WYG_019-14b"/>
<hi>置諫大夫為光禄大夫世祖中興以為諫議大夫</hi>
議郎六百石本注曰無員<lb/>
謁者僕射一人比千石本注曰為謁者臺率主謁者天<lb/>
子出奉引古重習武有主射以督録之故曰僕射常侍<lb/>
謁者五人比六百石本注曰主殿上時節威儀謁者三<lb/>
十人其給事謁者四百石其灌謁者郎中比三百石本<lb/>
注曰掌賓賛受事及上章報問本員七十人中興但三<lb/>
十人<hi>荀綽晉百官表注曰漢皆用孝亷年五十威容嚴恪能賓者為之</hi>初為灌謁者滿<lb/>
<pb n="KR2m0007_WYG_019-15a"/>
嵗為給事謁者<hi>灌謁者解見雷義傳</hi>
　右屬光禄勲本注曰職屬光禄者自五官将至羽林<lb/>
　右監凡七署自奉車都尉至謁者以文屬焉舊有左<lb/>
　右曹秩以二千石上殿中主受尚書奏事平省之世<lb/>
　祖省使小黄門郎受事車駕出給黄門郎兼有請室<lb/>
　令車駕出在前請所幸徼車迎白示重慎中興但以<lb/>
　郎兼事訖罷又省車户騎凡三将及羽林令<lb/>
　　衛尉<lb/>
<pb n="KR2m0007_WYG_019-15b"/>
衞尉卿一人中二千石本注曰掌宫門衛士宫中徼循<lb/>
事丞一人比千石<lb/>
公車司馬令一人六百石本注曰掌宫南闕門凡吏民<lb/>
上章四方貢獻及召詣公車者丞尉各一人本注曰丞<lb/>
選曉諱掌知非法尉主闕門兵禁戒非常<lb/>
南宫衛士令一人六百石本注曰掌南宫衛士丞一人<lb/>
北宫衛士令一人六百石本注曰掌北宫衛士丞一人<lb/>
左右都候各一人六百石本注曰主劔㦸士徼循宫及<lb/>
<pb n="KR2m0007_WYG_019-16a"/>
天子有所收考丞各一人<lb/>
宫掖門每門司馬一人比千石本注曰南宮南屯司馬<lb/>
主平城門北宫門蒼龍司馬主東門𤣥武司馬主𤣥武門<lb/>
北屯司馬主北門北宫朱爵司馬主南掖門東明司馬<lb/>
主東門朔平司馬主北門凡七門凡居宫中者皆有口<lb/>
籍于門之所屬宫名兩字為鐵印文符按省符乃内之<lb/>
若外人以事當入本宫長吏為封棨傳其有官位出入<lb/>
令御者言其官<lb/>
<pb n="KR2m0007_WYG_019-16b"/>
　右屬衛尉本注曰中興省旅賁令衛士一人丞<hi>漢官目録</hi>
　<hi>曰右三卿太尉所部</hi>
　　太僕<lb/>
太僕卿一人中二千石本注曰掌車馬天子每出奏駕<lb/>
上鹵簿用大駕則執馭丞一人比千石<lb/>
考工令一人六百石本注曰主作兵器弓弩刀鎧之屬<lb/>
成則傳執金吾入武庫及主織綬諸雜工左右丞各一<lb/>
人<lb/>
<pb n="KR2m0007_WYG_019-17a"/>
車府令一人六百石本注曰主乗輿諸車丞一人<lb/>
未央廏令一人六百石本注曰主乘輿及廏中諸馬長<lb/>
樂廏丞一人<lb/>
　右屬太僕本注曰舊有六廏皆六百石令中興省約<lb/>
　但置一廏後置左駿令廏别主乘輿御馬後或并省<lb/>
　又有牧師苑皆令官主養馬分在河西六郡界中中<lb/>
　興皆省唯漢陽有流馬苑但以羽林郎監領<lb/>
　　廷尉<lb/>
<pb n="KR2m0007_WYG_019-17b"/>
廷尉卿一人中二千石本注曰掌平獄奏當所應凡郡<lb/>
國讞疑罪皆處當以報正左監各一人左平一人六百<lb/>
石本注曰掌平決詔獄<lb/>
　右屬廷尉本注曰孝武帝以下置中都官獄二十六<lb/>
　所各令長名世祖中興皆省唯廷尉及雒陽有詔獄<lb/>
　　大鴻臚<lb/>
大鴻臚卿一人中二千石本注曰掌諸侯及四方歸義<lb/>
蠻夷其郊廟行禮賛導請行事既可以命羣司諸王入<lb/>
<pb n="KR2m0007_WYG_019-18a"/>
朝當郊迎典其禮儀及郡國上計正四方來亦屬焉皇<lb/>
子拜王賛授印綬及拜諸侯嗣子及四方夷狄封者臺<lb/>
下鴻臚召拜之王薨則使弔之及拜王嗣丞一人比千<lb/>
石<lb/>
大行令一人六百石本注曰主諸郎丞一人治禮郎四<lb/>
十七人<lb/>
　右屬大鴻臚本注曰承秦有典屬國别主四方夷狄<lb/>
　朝貢侍子成帝時省并大鴻臚中興省驛官别火二<lb/>
<pb n="KR2m0007_WYG_019-18b"/>
　令丞及郡邸長丞但令郎治郡邸<hi>漢官目録曰右三卿司徒所部</hi>
　　宗正<lb/>
宗正卿一人中二千石本注曰掌序録王國嫡庶之次<lb/>
及諸宗室親屬逺近郡國嵗因計上宗室名籍若有犯<lb/>
法當髠以上先上諸宗正宗正以聞乃報決<hi>胡廣曰又嵗一治諸</hi>
<hi>王世譜差序秩第</hi>丞一人比千石<lb/>
諸公主每主家令一人六百石丞一人三百石本注曰<lb/>
其餘屬吏増減無常<lb/>
<pb n="KR2m0007_WYG_019-19a"/>
　右屬宗正本注曰中興省都司空令丞<lb/>
　　大司農<lb/>
大司農卿一人中二千石本注曰掌諸錢穀金帛諸貨<lb/>
幣郡國四時上月旦見錢穀簿其逋未畢各具别之邊<lb/>
郡諸官請調度者皆為報給損多益寡取相給足丞一<lb/>
人比千石部丞一人六百石本注曰部丞主帑藏<lb/>
太倉令一人六百石本注曰主受郡國傳漕穀丞一人<lb/>
平準令一人六百石本注曰掌知物賈主練染作采色<lb/>
<pb n="KR2m0007_WYG_019-19b"/>
丞一人<hi>靈帝熹平四年改為平凖使宦者為令列于内庭</hi>
導官令一人六百石本注曰主舂御米及作乾糒導擇<lb/>
也丞一人<lb/>
　右屬大司農本注曰郡國鹽官鐵官本屬司農中興<lb/>
　皆屬郡縣又有廪犧令六百石掌祭祀犧牲雁鶩之<lb/>
　屬及雒陽市長滎陽敖倉官中興皆屬河南尹餘均<lb/>
　輸等皆省<lb/>
　　少府<lb/>
<pb n="KR2m0007_WYG_019-20a"/>
少府卿一人中二千石本注曰掌中服御諸物衣服寳<lb/>
貨珍膳之屬丞一人比千石<lb/>
太醫令一人六百石本注曰掌諸醫藥丞方丞各一人<lb/>
本注曰藥丞主藥方丞主藥方<lb/>
大官令一人六百石本注曰掌御飲食左丞甘丞湯官<lb/>
丞果丞各一人本注曰左丞主飲食甘丞主膳具湯官<lb/>
丞主酒果丞主果<lb/>
守宫令一人六百石本注曰主御紙筆墨及尚書財用<lb/>
<pb n="KR2m0007_WYG_019-20b"/>
諸物及封泥丞一人<lb/>
上林苑令一人六百石本注曰主苑中禽獸頗有民居<lb/>
皆主之捕得其獸送大官丞尉各一人<lb/>
侍中比二千石本注曰無員掌侍左右賛導衆事顧<lb/>
問應對法駕出則多識者一人參乗餘皆騎在乗輿車<lb/>
後本有僕射一人中興轉為祭酒或置或否<hi>獻帝紀注漢官儀曰</hi>
<hi>侍中左蟬右貂本秦丞相史往來殿内故謂之侍中分掌乗輿服物下至䙝器虎子之屬武帝時孔安國為侍</hi>
<hi>中以其儒者特聴掌御唾壺朝廷榮之至東京屬少府駕出則一人負傳國璽操斬蛇劔乗輿中官俱止禁中</hi>
<pb n="KR2m0007_WYG_019-21a"/>
<hi>又百官志注侍中舊典與中官俱止禁中武帝時侍中莽何羅㧞刀謀逆由是侍中出禁外有事乃入畢即出</hi>
<hi>王莽秉政侍中復入與中官共止章帝元和中侍中郭舉與後宫通㧞佩刀驚上舉伏誅侍中由是復出外</hi>
中常侍千石本注曰宦者無員後増秩比二千石掌侍左<lb/>
右從入宫内賛導衆事顧問應對<lb/>
給事黄門侍郎六百石本注曰無員掌侍從左右給事<lb/>
中闗通中外及諸王朝見于殿上引王就坐<hi>漢舊儀曰黄門郎屬</hi>
<hi>黄門令日暮入對青瑣門拜名曰夕郎宫閣簿青瑣門在南宫衛瓘注吳都賦曰青瑣户邊青鏤也一曰天子</hi>
<hi>門内有眉格再重裏青畫曰瑣獻帝起居注曰帝初即位初置侍中給事黄門侍郎員各六人出入禁中近侍</hi>
<pb n="KR2m0007_WYG_019-21b"/>
<hi>帷幄省尚書事舊侍中黄門侍郎與在中宫者不與近宻交政誅黄門後侍中侍郎出入禁闈機事頗露由是</hi>
<hi>王允乃奏比尚書不得出入不通賓客自此始也</hi>
　獻帝即位初令侍中給事黄門侍郎員各六人賜公<lb/>
　卿以下至黄門侍郎家一人為郎以補宦官所領諸<lb/>
　曹侍于殿上<hi>本紀靈帝建元四年改平準使宦者為令自是諸内曹令丞悉以奄人為之故</hi>
　<hi>今並令士人代領之</hi>
小黄門六百石本注曰宦者無員掌侍左右受尚書事<lb/>
上在内宫闗通中外及中宫已下衆事<lb/>
<pb n="KR2m0007_WYG_019-22a"/>
黄門令一人六百石<hi>董巴曰禁門曰黄闥以中人主之故號曰黄門令</hi>本注曰<lb/>
宦者主省中諸宦者丞從丞各一人本注曰宦者從丞<lb/>
主出入從<lb/>
黄門署長畫室署長玉堂署長各一人丙署長七人皆<lb/>
四百石黄綬本注曰宦者各主中宫别處<lb/>
中黄門冗從僕射一人六百石本注曰宦者主中黄門<lb/>
冗從居則宿衛直守門户出則騎從夾乗輿車<hi>安帝永初元年</hi>
<hi>詔減黄門鼓吹以補羽林士</hi>
<pb n="KR2m0007_WYG_019-22b"/>
中黄門比百石本注曰宦者無員後増比三百石掌給<lb/>
事禁中<lb/>
掖庭令一人六百石本注曰宦者掌後宫貴人采女事<lb/>
左右丞暴室丞各一人本注曰宦者暴室丞主中婦人<lb/>
疾病者就此室治其皇后貴人有罪亦就此室<lb/>
永巷令一人六百石本注曰宦者典官婢侍使丞一人<lb/>
本注曰宦者<lb/>
御府令一人六百石本注曰宦者典官婢作中衣服及<lb/>
<pb n="KR2m0007_WYG_019-23a"/>
補浣之屬丞織室丞各一人本注曰宦者<lb/>
祠祀令一人六百石本注曰典中諸小祠祀丞一人本<lb/>
注曰宦者<lb/>
鉤盾令一人六百石本注曰宦者典諸近池苑囿遊觀<lb/>
之處丞永安丞各一人三百石本注曰宦者永安北宫<lb/>
東北别小宫名有園觀苑中丞果丞鴻池丞南園丞各<lb/>
一人二百石本注曰苑中丞主苑中離宫果丞主果園<lb/>
鴻池池名在雒陽東二十里南園在雒水南濯龍監直<lb/>
<pb n="KR2m0007_WYG_019-23b"/>
里監各一人四百石本注曰濯龍亦園名近北宫直里<lb/>
亦園名也在雒陽城西南角<lb/>
中藏府令一人六百石本注曰掌中幣帛金銀諸貨物<lb/>
丞一人<lb/>
内者令一人六百石本注曰掌中布張諸衣物左右丞<lb/>
各一人<lb/>
尚方令一人六百石本注曰掌上手工作御刀劔諸好<lb/>
器物丞一人<lb/>
<pb n="KR2m0007_WYG_019-24a"/>
尚書令一人千石本注曰承秦所置武帝用宦者更為<lb/>
中書謁者令成帝用士人復故掌凡選署及奏下尚書<lb/>
曹文書衆事<lb/>
尚書僕射一人六百石本注曰署尚書事令不在則奏<lb/>
下衆事<lb/>
尚書六人六百石本注曰成帝初置尚書四人分為四<lb/>
曹常侍曹尚書主公卿事二千石曹尚書主郡國二千<lb/>
石事民曹尚書主凡吏上書事客曹尚書主外國夷狄<lb/>
<pb n="KR2m0007_WYG_019-24b"/>
事世祖承遵後分二千石曹又分客曹為南主客曹北<lb/>
主客曹凡六曹<lb/>
左右丞各一人四百石本注曰掌録文書期㑹左丞主<lb/>
吏民章報及騶伯史右丞假署印綬及紙筆墨諸財用<lb/>
庫藏<lb/>
侍郎三十六人四百石本注曰一曹有六人主作文書<lb/>
起草令史十八人二百石本注曰曹有三主書後増劇<lb/>
曹三人合二十一人<hi>決録注曰故事尚書郎以令史久次補之世祖始改用孝亷為郎</hi>
<pb n="KR2m0007_WYG_019-25a"/>
　臣天麟按元帝時蕭望之領尚書事建白以為尚書<lb/>
　百官之本國家樞機宜以通明公正處之武帝游宴<lb/>
　後庭故用宦者非古制也宜罷中書宦者應古不近<lb/>
　刑人之制方是時𢎞恭石顯相繼為中書令邪僻擅<lb/>
　權元帝溺于近習不能有所改至成帝建始四年懲<lb/>
　恭顯之惡遂罷中書宦官置尚書員四人分為四曹<lb/>
　光武中興稍更其制按晉書職官志云光武以三公<lb/>
　曹主嵗盡考課諸州郡事改常侍曹為吏部曹主選<lb/>
<pb n="KR2m0007_WYG_019-25b"/>
　舉祠祀事民曹主繕修工作鹽池園苑事客曹主䕶<lb/>
　駕羌胡朝賀事二千石曹主詞訟事中郎官曹主水<lb/>
　火盜賊事合為六曹并令僕二人謂之八座據此所<lb/>
　載與范史本注小有不同然尚書雖有曹名而未以<lb/>
　名官至靈帝以侍中梁鴻為選郎尚書于是始入銜<lb/>
　矣考之于史章帝世韋彪上言天下樞要皆在尚書<lb/>
　尚書之選豈可不重而間者多從郎官超升此位雖<lb/>
　曉習文法長于應對然察察少慧類無大能宜簡嘗<lb/>
<pb n="KR2m0007_WYG_019-26a"/>
　歴州宰素有名者順帝朝李固上言陛下之有尚書<lb/>
　猶天之有北斗也斗為天喉舌尚書亦為陛下喉舌<lb/>
　斗斟酌元氣運平四時尚書出納王命賦政四海誠<lb/>
　宜審擇其人以毗聖政由此言之尚書在東京權任<lb/>
　之重過于西漢而選任之輕若此宜乎政理日以浸<lb/>
　衰也<lb/>
符節令一人六百石本注曰為符節臺率主符節事凡<lb/>
遣使掌授節尚符璽郎中四人本注曰舊二人在中主<lb/>
<pb n="KR2m0007_WYG_019-26b"/>
璽及虎符竹符之半者符節令史二百人本注曰掌書<lb/>
<hi>魏氏春秋曰中平六年始復節上赤葆</hi>
御史中丞一人千石本注曰御史大夫之丞也舊别監<lb/>
御史在殿中宻舉非法及御史大夫轉為司空因别留<lb/>
中為御史臺率後又屬少府<lb/>
治書侍御史二人六百石本注曰掌選明法律者為之<lb/>
凡天下諸讞疑事掌以法律當其是非侍御史十五人<lb/>
六百石本注曰掌察舉非法受公卿羣吏奏事有違失<lb/>
<pb n="KR2m0007_WYG_019-27a"/>
舉劾之凡郊廟之祠及大朝㑹大封拜則一人監威儀<lb/>
有違失則劾奏蘭臺令史六百石本注曰掌奏及印工<lb/>
文書<hi>以上並百官志</hi>
　右屬少府本注曰職屬少府者自太醫上林凡四官<lb/>
　自侍中至御史皆以文屬焉承秦凡山澤陂池之稅<lb/>
　名曰禁錢屬少府世祖改屬司農考工轉屬太僕都<lb/>
　水屬郡國孝武帝初置水衡都尉秩比二千石别主<lb/>
　上林苑有離宫燕休之處世祖省之并其職于少府<lb/>
<pb n="KR2m0007_WYG_019-27b"/>
　每立秋貙劉之日輒暫置水衡都尉事訖乃罷之少<lb/>
　府本六丞省五又省湯官織室令置丞又省上林十<lb/>
　池監胞人長丞宦者昆臺佽飛三令二十一丞又省<lb/>
　水衡屬官令長丞尉二十餘人章和以下中官稍廣<lb/>
　加嘗藥太官御者鈎盾尚方考工别作監皆六百石<lb/>
　宦者為之轉為兼副或省故録本官<hi>漢官目録曰右三卿司空所部</hi>
　<lb/>
　東漢㑹要卷十九<lb/>
</p>
<p>
</p>
  </div>
<div>
<head>東漢㑹要卷二十</head> <lb/>
    <p>
<pb n="KR2m0007_WYG_020-1a"/>
欽定四庫全書<lb/>
　東漢㑹要卷二十<lb/>
　　　　　　　　　　　　宋　徐天麟　撰<lb/>
　職官二<lb/>
　　執金吾<lb/>
執金吾一人中二千石本注曰掌宫外戒司非常水火<lb/>
之事月三繞行宫外及主兵器吾猶禦也丞一人比千<lb/>
石緹騎二百人本注曰無秩比吏食奉武庫令一人六<lb/>
<pb n="KR2m0007_WYG_020-1b"/>
百石本注曰主兵器丞一人<hi>執金吾緹騎輿服導從充滿道路羣僚之中斯最壮</hi>
<hi>矣世祖歎曰任宦當作執金吾百官志下同</hi>
　右屬執金吾本注曰本有式道左右中候三人六百<lb/>
　石車駕出掌在前清道還持麾至宫門宫門乃開<lb/>
　中興但一人又不常置每出以郎兼式道候事已罷<lb/>
　不復屬執金吾又省中壘寺互都船令丞尉及左右<lb/>
　京輔都尉<lb/>
　　太子太傅<lb/>
<pb n="KR2m0007_WYG_020-2a"/>
太子太傅一人中二千石本注曰職掌輔導太子禮如<lb/>
師不領官屬<lb/>
　　大長秋<lb/>
大長秋一人二千石本注曰承秦将行宦者景帝更為<lb/>
大長秋或用士人中興常用宦者職掌奉宣中宫命凡<lb/>
給賜宗親及宗親當謁見者闗通之中宫出則從丞一<lb/>
人六百石本注曰宦者<lb/>
中宫僕一人千石本注曰宦者主馭本注曰太僕秩二<lb/>
<pb n="KR2m0007_WYG_020-2b"/>
千石中興省太減秩千石以屬長秋<lb/>
中宫謁者令一人六百石本注曰宦者中宫謁者三人<lb/>
四百石本注曰宦者主報中章<lb/>
中宫尚書五人六百石本注曰宦者主中文書<lb/>
中宫私府令一人六百石本注曰宦者主中藏幣帛諸<lb/>
物裁衣被補浣者皆主之丞一人本注曰宦者<lb/>
中宫永巷令一人六百石本注曰宦者主宫人丞一人<lb/>
本注曰宦者<lb/>
<pb n="KR2m0007_WYG_020-3a"/>
中宫黄門冗從僕射一人六百石本注曰宦者主中黄<lb/>
門冗從<lb/>
中宫署令一人六百石本注曰宦者主中宫請署天子<lb/>
數女騎六人丞復道丞各一人本注曰宦者復道丞主<lb/>
中閤道<lb/>
中宫藥長一人四百石本注曰宦者<lb/>
　右屬大長秋本注曰承秦有詹事一人位在長秋上<lb/>
　亦宦者主中諸官成帝省之以其職并長秋是後皇<lb/>
<pb n="KR2m0007_WYG_020-3b"/>
　后當法駕出則中謁中宦者職吏權兼詹事奉引訖<lb/>
　罷宦者誅後尚書選兼職吏一人奉引云其中長信<lb/>
　長樂宫者置少府一人職如長秋及餘吏皆以宫名<lb/>
　為號貟數秩次如中宫本注曰帝祖母稱長信宫故<lb/>
　有長信少府長樂少府位在長秋上及職吏皆宦者<lb/>
　秩次如中宫長樂又有衛尉僕為太僕皆二千石在<lb/>
　少府上其崩則省不常置<lb/>
　永樂少府<hi>靈紀許訓永樂宫者靈帝母孝仁皇后所居也</hi>
<pb n="KR2m0007_WYG_020-4a"/>
　永樂太僕<hi>孝仁皇后紀封諝</hi>
　長樂五官史<hi>百官志朱瑀</hi>
　　太子少傅<lb/>
太子少傅二千石本注曰亦以輔導為職悉主太子官<lb/>
屬<lb/>
太子率更令一人千石本注曰主庶子舍人更直職似<lb/>
光禄<lb/>
太子庶子四百石本注曰無員如三署中郎<lb/>
<pb n="KR2m0007_WYG_020-4b"/>
太子舎人二百石本注曰無員更直宿衛如三署郎中<lb/>
太子家令一人千石本注曰主倉穀飲食職似司農少<lb/>
府<lb/>
太子倉令一人六百石本注曰主倉穀<lb/>
太子食官令一人六百石本注曰主飲食<lb/>
太子僕一人千石本注曰主車馬職如太僕<lb/>
太子廏長一人四百石本注曰主車馬<lb/>
太子門大夫六百石本注曰舊注云職比郎将舊有左<lb/>
<pb n="KR2m0007_WYG_020-5a"/>
右户将别主左右户直郎建武以來省之<lb/>
太子中庶子六百石本注曰員五人職如侍中<lb/>
太子洗馬比六百石本注曰舊注云員十六人職如謁<lb/>
者太子出則當直者在前導威儀<lb/>
太子中盾一人四百石本注曰主周衛徼循<lb/>
太子衛率一人四百石本注曰主門衛士<lb/>
　右屬太子少傳本注曰凡初即位未有太子官屬皆<lb/>
　罷唯舎人不省領屬少府<lb/>
<pb n="KR2m0007_WYG_020-5b"/>
　　将作大匠<lb/>
将作大匠一人二千石本注曰承秦曰将作少府景帝<lb/>
改為将作大匠掌修作宗廟路寝宫室陵園木土之功<lb/>
并植桐梓之類列于道側丞一人六百石<lb/>
左校令一人六百石本注曰掌左工徒丞一人<lb/>
右校令一人六百石本注曰掌右工徒丞一人<lb/>
　右屬将作大匠<lb/>
　　城門校尉<lb/>
<pb n="KR2m0007_WYG_020-6a"/>
城門校尉一人比二千石本注曰掌雒陽城門十二所<lb/>
司馬一人千石本注曰主兵城門每門候一人六百石<lb/>
本注曰雒陽城十二門其正南一門曰平城門北宫門<lb/>
屬衛尉其餘上西門雍門廣陽門津門小苑門開陽門<lb/>
耗門中東門上東門穀門夏門凡十一<lb/>
　右屬城門校尉<lb/>
　　北軍中候<lb/>
北軍中候一人六百石本注曰掌監五營<lb/>
<pb n="KR2m0007_WYG_020-6b"/>
屯騎校尉一人比二千石本注曰掌宿衛兵司馬一人<lb/>
千石<lb/>
越騎校尉一人比二千石本注曰掌宿衛兵司馬一人<lb/>
千石<lb/>
步兵校尉一人比二千石本注曰掌宿衛兵司馬一人<lb/>
千石<lb/>
長水校尉一人比二千石本注曰掌宿衛兵司馬胡騎<lb/>
司馬各一人千石本注曰掌宿衛主烏桓騎<lb/>
<pb n="KR2m0007_WYG_020-7a"/>
射聲校尉一人比二千石本注曰掌宿衛兵司馬一人<lb/>
千石<lb/>
　右屬北軍中候本注曰舊有中壘校尉領北軍營壘<lb/>
　之事有胡騎虎賁校尉皆武帝置中興省中壘但置<lb/>
　中候以監五營胡騎并長水虎賁主輕車并射聲<lb/>
　　司隷校尉<lb/>
司𨽻校尉一人比二千石本注曰孝武帝初置持節掌<lb/>
察舉百官以下及京師近郡犯法者元帝去節成帝省<lb/>
<pb n="KR2m0007_WYG_020-7b"/>
建武中復置并領一州從事史十二人本注曰都官從<lb/>
事主察舉百官犯法者功曹從事主州選署及衆事别<lb/>
駕從事校尉行部則奉引録衆事簿曹從事主財穀簿<lb/>
書其有軍事則置兵曹從事主兵事其餘部郡國從事<lb/>
每郡國各一人主督促文書察舉非法皆州自辟除故<lb/>
通為百石云假佐二十五人本注曰主簿録閣下事省<lb/>
文書門亭長主州正門功曹書佐主選用孝經師主監<lb/>
試經月令師主時節祠祀律令師主平法律簿曹書佐<lb/>
<pb n="KR2m0007_WYG_020-8a"/>
主簿書其餘都官書佐及每郡國各有典郡書佐一人<lb/>
各主一郡文書以郡吏補嵗滿一更司𨽻所部郡七<hi>百官</hi>
<hi>志</hi>
　司𨽻校尉無所不糾唯不察三公<hi>通典詳見刺舉條</hi>
　廷議處九卿上朝處九卿下<hi>通典</hi>
　鮑永為司𨽻鮑恢為都官從事並不避强禦詔策曰<lb/>
　貴戚且當歛手以避二鮑鮑永子昱復為司𨽻初拜<lb/>
　使封胡降檄光武遣問昱曰有所怪否對曰臣聞故<lb/>
<pb n="KR2m0007_WYG_020-8b"/>
　事通官文書不著姓又當司徒露布怪使司𨽻下書<lb/>
　而著姓也上曰吾欲令天下知忠臣之子復為司𨽻<lb/>
　<hi>本傳</hi>
　中常侍王甫曹節等用事尚書令陽球常唾手拊髀<lb/>
　曰若令陽球作司𨽻此輩敢爾後及拜司𨽻球列車<lb/>
　騎導從當入司𨽻府雒陽賊捕掾皆故墨綬公府掾<lb/>
　孝亷也邀見道側球怒曰雒陽都邑吏當得熊虎敢<lb/>
　搏噬者乃用鼷鼠當校尉車耶不足汙鞭杖且舉撲<lb/>
<pb n="KR2m0007_WYG_020-9a"/>
　之於是威風振烈明日詣闕謝恩遂表劾王甫自臨<lb/>
　考父子皆死于杖下乃磔甫屍榜曰賊臣王甫于是<lb/>
　權門股慄皆雀目鼠步曹節見甫屍乃收淚入言球<lb/>
　罪帝徙為衛尉球叩頭曰願假臣一月必令豺狼䲭<lb/>
　梟悉伏其辜<lb/>
　李膺字元禮拜司𨽻校尉張讓弟朔為野王令貪<lb/>
　殘無道畏膺而逃藏譲舍柱中膺率将吏破柱取朔<lb/>
　付獄殺之譲訴寃于帝帝召責膺膺曰昔仲尼為魯<lb/>
<pb n="KR2m0007_WYG_020-9b"/>
　司寇七日而誅少正卯今臣到官已積旬懼以淹留<lb/>
　為諐不意獲速疾之罪乞留五日克殄元惡帝謂譲<lb/>
　曰汝弟之罪也自是宦官屏氣休沐不敢復出帝問<lb/>
　其故並叩頭泣曰畏李校尉<hi>並本傳</hi>
　　河南尹<lb/>
河南尹一人主京都特奉朝請其京兆尹左馮翊右扶<lb/>
風三人漢初都長安皆秩中二千石謂之三輔中興都<lb/>
雒陽更以河南郡為尹以三輔陵廟所在不改其號但減<lb/>
<pb n="KR2m0007_WYG_020-10a"/>
其秩其餘𢎞農河内河東三郡其置尹馮翊扶風及太<lb/>
守丞奉之本位在地理志<hi>志</hi>
　　刺史<lb/>
外十二州每州刺史一人六百石本注曰秦有監御史<lb/>
監諸郡漢興省之但遣丞相史分刺諸州無常官孝武<lb/>
帝初置刺史十三人秩六百石成帝更為牧秩二千石建<lb/>
武十八年復為刺史十二人各主一州其一州屬司𨽻<lb/>
校尉諸州常以八月循行所部郡國録囚徒考殿最初<lb/>
<pb n="KR2m0007_WYG_020-10b"/>
嵗盡詣京都奏事中興但因計吏皆有從事史假佐本<lb/>
注曰員職畧與司𨽻同無都官從事其功曹從事為治<lb/>
中從事豫州部郡國六冀州部九兖州部八徐州部五<lb/>
青州部六荆州部七揚州部六益州部十二涼州部十<lb/>
二并州部九幽州部十一交州部七凡九十八其二十<lb/>
七王國相其七十一郡太守其屬國都尉屬國分郡<lb/>
離逺縣置之如郡差小置本郡名世祖并省郡縣四百<lb/>
餘所後世稍復増之凡州所監都為京都置尹一人二<lb/>
<pb n="KR2m0007_WYG_020-11a"/>
千石丞一人<hi>百官志</hi>
　靈帝中平五年改刺史新置牧<hi>紀</hi>
　漢刺史乗傳周行郡國無適治所中興所治有定處<lb/>
　<hi>通典</hi>
　光武十一年初斷州牧自還奏事不復自詣京師雖<lb/>
　父母之喪不得去職<hi>通典</hi>
　或謂刺史為外臺謝夷吾為荆州刺史第五倫薦之<lb/>
　曰尋功簡能為外臺之表聴察聲實為九伯之冠<hi>上</hi>
<pb n="KR2m0007_WYG_020-11b"/>
　舊典刺史班宣周行郡國省察治政黜陟能否㫁理<lb/>
　寃獄以六條問事非條所問即不省一條强宗豪右<lb/>
　田宅踰制以强凌弱以衆暴寡二條二千石不奉詔<lb/>
　書遵承典制倍公向私傍詔守利侵漁百姓聚歛為<lb/>
　姦三條二千石不卹疑獄風厲殺人怒則任刑喜則<lb/>
　任賞煩擾苛暴剥戮黎元為百姓所疾山崩石裂妖<lb/>
　祥訛言四條二千石選署不平茍阿所愛蔽賢寵頑<lb/>
　五條二千石子弟怙恃榮勢請託所監六條二千石<lb/>
<pb n="KR2m0007_WYG_020-12a"/>
　違公下比阿附豪强通行貨賂割損政令<hi>蔡質漢儀見百官志</hi>
　<hi>注</hi>
　舊制州牧奏二千石長吏不任位者皆先下三公三<lb/>
　公遣掾史按驗然後黜退光武即位用法明察不復<lb/>
　委三府故權歸刺舉之吏<hi>通典</hi>
　和帝初張酺上言臣聞王者法天熒惑奏事太㣲故<lb/>
　州牧刺史入奏事所以通下問知外事也數十年以<lb/>
　來重其道歸煩撓故時止勿奏事今因以為故事臣<lb/>
<pb n="KR2m0007_WYG_020-12b"/>
　愚以為刺史視事滿嵗可令奏事如舊典問州中風<lb/>
　俗恐好惡過所道事所聞見考課衆職下章所告及<lb/>
　所自舉有意者賞異之其尤無状逆詔書行罪法冀<lb/>
　敕戒其餘令各敬謹所職于以衰滅貪邪便佞<hi>百官志注</hi>
　靈帝中平五年改刺史唯置牧是時天下方亂豪傑<lb/>
　各欲據有州郡而劉焉劉虞並自九卿出領州牧州<lb/>
　牧之任自此重矣<hi>通典</hi>
　　列郡<lb/>
<pb n="KR2m0007_WYG_020-13a"/>
每郡置太守一人二千石丞一人郡當邉戍者丞為長<lb/>
史王國之相亦如之每屬國置都尉一人比二千石丞<lb/>
一人本注曰凡郡國皆掌治民進賢勸功決訟檢姦常<lb/>
以春行所主縣勸民農桑振救乏絶秋冬遣無害吏案<lb/>
訊諸囚平其罪法論課殿最嵗盡遣吏上計<hi>計㫁九月因秦以十</hi>
<hi>月為正故</hi>并舉孝亷郡口二十萬舉一人典兵禁備盜賊景<lb/>
帝更名都尉武帝又置三輔都尉各一人譏出入邊郡<lb/>
置農都尉主屯田殖榖又置屬國都尉主蠻夷降者中<lb/>
<pb n="KR2m0007_WYG_020-13b"/>
興建武六年省諸郡都尉并職太守無都試之役省闗<lb/>
都尉唯邊郡往往置都尉及屬國都尉稍有分縣治民<lb/>
比郡安帝以羌犯法三輔有陵園之守乃復置右扶風<lb/>
都尉京兆虎牙都尉皆置諸曹掾史本注曰諸曹畧如<lb/>
公府曹無東西曹有功曹史主選署功勞有五官掾署<lb/>
功曹及諸曹事其監屬縣有五部督郵曹掾一人正門<lb/>
有亭長一人主記室史主録記書催期㑹無令史閣下<lb/>
及諸曹各有書佐幹主文書<hi>百官志下同</hi>
<pb n="KR2m0007_WYG_020-14a"/>
　郡功曹<hi>鮑永雷義</hi>　<hi>范式</hi>
　決曹掾<hi>黄昌周燕</hi>
　賊曹掾<lb/>
　議曹掾<hi>吴良</hi>
　倉曹掾<hi>戴就</hi>
　門下掾<lb/>
　郡主簿<hi>周嘉</hi>
　典郡書佐<hi>百官志司𨽻校尉條</hi>
<pb n="KR2m0007_WYG_020-14b"/>
　　縣邑道<lb/>
每縣邑道大者置令一人千石其次置長四百石小者<lb/>
置長三百石侯國之相秩次亦如之本注曰皆掌治民<lb/>
顯善勸義禁姦罰惡理訟平賊恤民時務秋冬集課上<lb/>
計于所屬郡國凡縣主蠻夷曰道公主所食湯沐曰國<lb/>
縣萬户以上為令不滿為長侯國為相皆秦制也丞各<lb/>
一人尉大縣二人小縣一人本注曰丞署文書典知倉<lb/>
獄尉主盜賊凡有賊發主名不立則推索行尋案察姦<lb/>
<pb n="KR2m0007_WYG_020-15a"/>
宄以起端緒各置諸曹掾史本注曰諸曹略如郡員五<lb/>
官為廷掾監鄉部春夏為勸農掾秋冬為制度掾<lb/>
　縣主簿<hi>繆肜</hi>
　　鄉亭<hi>里魁</hi>
鄉置有秩三老游徼本注曰有秩郡所署秩百石掌一<lb/>
鄉人其鄉小者縣置嗇夫一人皆主知民善惡為役先<lb/>
後知民貧富為賦多少平其差品三老掌教化凡有孝<lb/>
子順孫貞女義婦譲財救患及學士為民法式者皆扁<lb/>
<pb n="KR2m0007_WYG_020-15b"/>
表其門以興善行游徼掌徼循禁司姦盜又有鄉佐屬<lb/>
鄉主民收賦稅亭有亭長以禁盜賊本注曰亭長主求<lb/>
捕盜賊承望都尉里有里魁民有什伍善惡以告本注<lb/>
曰里魁掌一里百家什主十家伍主五家以相檢察民<lb/>
有善事惡事以告監官邊縣有障塞尉本注曰掌禁備<lb/>
羌夷犯塞<hi>志</hi>
　　諸郡别置官<lb/>
其郡有鹽官鐵官工官都水官者随事廣狹置令長及<lb/>
<pb n="KR2m0007_WYG_020-16a"/>
丞秩次皆如縣道無分土給均本吏本注曰凡郡縣出<lb/>
鹽多者置鹽官主鹽稅出鐵多者置鐵官主鼓鑄有工<lb/>
多者置工官主工稅物有水池及魚利多者置水官主<lb/>
平水收漁稅在所諸縣均差吏更給之置吏随事不具<lb/>
縣員<hi>志</hi>
　　使匈奴中郎将<lb/>
使匈奴中郎将一人比二千石本注曰主䕶南單于置<lb/>
從事二人有事随事増之掾随事為員䕶羌烏桓校尉<lb/>
<pb n="KR2m0007_WYG_020-16b"/>
所置亦然<hi>志</hi>
　　䕶烏桓校尉<lb/>
䕶烏桓校尉一人比二千石本注曰主烏桓胡<hi>志</hi>
　　䕶羌校尉<lb/>
䕶羌校尉一人比二千石本注曰主西羌<hi>並百官志</hi>
　　西域都䕶戊己校尉<lb/>
明帝永平十七年初置西域都䕶戊己校尉章帝建初<lb/>
元年罷戊己校尉官和帝永元三年復置西域都䕶戊<lb/>
<pb n="KR2m0007_WYG_020-17a"/>
己校尉官安帝永初元年六月置西域都䕶<hi>並紀</hi>
　西域長史<hi>班超王林</hi>
　西域假司馬<hi>班超</hi>
　　西園八校尉<lb/>
獻帝中平五年初置西園八校尉<hi>袁紹傳</hi>
　上軍校尉蹇碩　　　　中軍校尉袁紹<hi>傳云佐軍校尉</hi>
　下軍校尉鮑鴻　　　　典軍校尉曹操<lb/>
　助軍左校尉趙融　　　助軍右校尉馮芳<lb/>
<pb n="KR2m0007_WYG_020-17b"/>
　左校尉夏牟　　　　　右校尉淳于䕫<lb/>
　　凡八人謂之西園軍皆統于碩<hi>臣天麟按八校尉乃末世創置故百</hi>
　　<hi>官志不載</hi>
　<lb/>
　<lb/>
　<lb/>
　<lb/>
　東漢㑹要卷二十<lb/>
</p>
<p>
</p>
  </div>
<div>
<head>東漢㑹要卷二十一</head> <lb/>
    <p>
<pb n="KR2m0007_WYG_021-1a"/>
欽定四庫全書<lb/>
　東漢㑹要卷二十一<lb/>
　　　　　　　　　　　　宋　徐天麟　撰<lb/>
　職官三<lb/>
　　品秩<lb/>
凡中二千石丞比千石真二千石丞長史六百石比二<lb/>
千石丞比六百石令相千石丞尉四百石其六百石丞<lb/>
尉三百石長相四百石及三百石丞尉皆二百石諸侯<lb/>
<pb n="KR2m0007_WYG_021-1b"/>
公主家丞秩皆比百石諸邉鄣塞尉諸陵校尉長皆二<lb/>
百石有常例者不著秩<hi>志</hi>
　　奉禄<lb/>
百官奉受例<hi>建武二十六年増奉如此志例以明也</hi>大將軍三公奉月三<lb/>
百五十斛中二千石奉月百八十斛二千石奉月百二<lb/>
十斛比二千石奉月百斛千石奉月八十斛六百石奉<lb/>
月七十斛比六百石奉月五十斛四百石奉月四十五<lb/>
斛比四百石奉月四十斛三百石奉月四十斛比三百<lb/>
<pb n="KR2m0007_WYG_021-2a"/>
石奉月三十七斛二百石奉月三十斛比二百石奉月<lb/>
二十七斛一百石奉月十六斛斗食奉月十一斛佐史<lb/>
奉月八斛凡諸受奉皆半錢半糓<hi>荀綽晉百官表注曰漢延平中中二千石</hi>
<hi>奉錢九千米七十二斛真二千石月錢六千五百米三十六斛比二千石月錢五千米三十四斛一千石月錢</hi>
<hi>四千米三十斛六百石月錢三千五百米二十一斛四百石月錢二千五百米十五斛三百石月錢二千米十</hi>
<hi>二斛二百石月錢一千米九斛百石月錢八百米四斛八㪷獻帝起居注曰帝在長安詔書以三輔地不滿千</hi>
<hi>里而軍師用度非一公卿已下不得奏除其若公田以秩石為率賦與令各自収其租稅</hi>
建武二十六年詔有司増百官奉其千石以上減扵西<lb/>
<pb n="KR2m0007_WYG_021-2b"/>
京舊制六百石以下増於舊秩<hi>續漢書曰大將軍三公奉月三百五十斛秩中</hi>
<hi>二千石奉月百八十斛二千石月百二十斛比二千石月百斛千石月八十斛六百石月七十斛比六百石月</hi>
<hi>五十五斛四百石月五十斛比四百石月四十五斛三百石月四十斛比三百石月三十七斛二百石月三十</hi>
<hi>斛比二百石月二十七斛百石月二十斛斗食月十一斛佐史月八斛凡諸受奉錢榖各半</hi>
明帝永平四年賜公卿半奉<hi>紀下同</hi>
順帝漢安二年減百官奉<lb/>
桓帝延熹三年九月詔無事之官權絶奉豐年如故<lb/>
四年七月減公卿以下奉<lb/>
<pb n="KR2m0007_WYG_021-3a"/>
五年八月詔減虎賁羽林住寺不任事者半奉勿與冬<lb/>
衣其公卿以下給冬衣之半<lb/>
仲長統昌言曰夫選用以取善士善士富者少而貧者<lb/>
多禄不足以共養安能不少營私門乎從而罪之是設<lb/>
機置穽以待天下之君子也盗賊饑饉軍旅卒發横稅<lb/>
弱人割奪吏禄夫薄吏禄以豐軍用縁扵秦征諸侯漢<lb/>
承其弊遂不改更危國亂家此之由也<hi>仲長統傳</hi>
　　官稱<lb/>
<pb n="KR2m0007_WYG_021-3b"/>
五府<hi>樊凖傳注云謂太傅太尉司徒司空將軍府也</hi>
四府<hi>趙典傳注云太尉司徒司空大將軍府也</hi>
三府<hi>郎顗傳注云三公也承宫傳注云太尉司徒司空府</hi>
二府<hi>虞延傳注云謂太尉司徒也</hi>
公府<hi>史稱辟公府之類皆總言諸府也</hi>
宰府<hi>董扶傳前後宰府十辟蔡邕傳宰府孝亷士之髙選</hi>
三司<hi>吕盖奏張酺位居三司大言怨望又吕布為奮威將軍假節儀同三司</hi>
二司<hi>袁紹傳楊彪歴典二司注云謂司徒司空也</hi>
<pb n="KR2m0007_WYG_021-4a"/>
二臺<hi>侍御史尚書郎也見陳忠傳</hi>
三臺<hi>袁紹傳注漢官云尚書為中臺御史為憲臺謁者為外臺</hi>
三獨坐<hi>耿秉傳光武時詔御史中丞司𨽻校尉尚書令㑹同並專席而坐故京師號曰三獨坐</hi>
臺閣<hi>仲長統傳光武雖置三公事歸臺閣注云臺閣謂尚書也</hi>
宰相<hi>東平王蒼拜車騎將軍置長史掾史員四十人位在三公上自以至親輔政意不自安上䟽言臣居</hi>
<hi>宰相之位云云</hi>
宰士<hi>周榮辟司徒府稱宰士</hi>
監司<hi>左雄傳監司項背相望</hi>
<pb n="KR2m0007_WYG_021-4b"/>
州司<hi>史弼傳州司不敢彈糾</hi>
州將<hi>張奐傳云得過州將指司𨽻校尉段熲也</hi>
郡將<hi>皇甫規傳注云郡守也</hi>
郡尹<hi>第五倫傳</hi>
舉將<hi>謂舉主也見胡廣傳</hi>
州宰<hi>左雄傳</hi>
　　考課<lb/>
太尉掌四方兵事功課嵗盡即奏其殿最而行賞罰司<lb/>
<pb n="KR2m0007_WYG_021-5a"/>
徒掌人民事凡四方民事功課嵗盡則奏其殿最而行<lb/>
賞罰司空掌水土事凡四方水土功課嵗盡則奏其殿<lb/>
最而行賞罰<hi>百官志</hi>
舉能案劇<hi>衛颯辟大司徒府舉能案劇除侍御史</hi>
李忠為丹陽守墾田増多三公考課為天下第一<lb/>
牟融為豐令縣無獄訟為州郡最司徒范遷上其理状<lb/>
魯恭為中牟令螟不犯境河南尹袁安上書言狀<lb/>
崔寔為五原守常為邉郡最<lb/>
<pb n="KR2m0007_WYG_021-5b"/>
賈琮為交阯刺史在事三年為十三州最<lb/>
祝良為凉州刺史政未踰時功效卓然<hi>並本傳</hi>
明帝永平九年四月令司𨽻校尉部刺史嵗上墨綬長<lb/>
吏視事三嵗以上尤異者各一人與計偕上及尤不政<lb/>
理者亦以聞<hi>本紀</hi>
　　刺舉<hi>舉謡言</hi>
侍御史掌察舉非法<hi>見上卷</hi>
司𨽻校尉掌察舉百官<hi>見上卷</hi>
<pb n="KR2m0007_WYG_021-6a"/>
舊制州牧奏二千石長吏不任位者事皆先下三公三<lb/>
公遣掾吏按驗然後黜退光武時用明察不復委任三<lb/>
府而權歸刺舉之吏朱浮上䟽曰陛下即位以來不用<lb/>
舊典信刺舉之官黜鼎輔之任至扵有所劾奏便加退<lb/>
免覆案不關三府罪譴不䝉澄察陛下以使者為腹心<lb/>
使者以從事為耳目是為尚書之平决於百石之吏<hi>朱浮</hi>
<hi>傳</hi>
明帝永平九年令司𨽻校尉部刺史嵗上墨綬長吏尤<lb/>
<pb n="KR2m0007_WYG_021-6b"/>
不政理者<hi>詳見上條</hi>
肅宗即位馬嚴上封事曰方今刺史太守專州典郡不<lb/>
務奉事盡心為國而司察偏阿取與自己同則舉為尤<lb/>
異異則中以刑法不即垂頭塞耳採取財賂今益州刺<lb/>
史朱酺揚州刺史倪說凉州刺史尹業等毎行考事輙<lb/>
有物故又選舉不實曽無貶坐是使臣下得作威福也<lb/>
故事州郡所舉上奏司直察能否以懲虚實今宜加防<lb/>
檢式遵前制<hi>馬嚴傳</hi>
<pb n="KR2m0007_WYG_021-7a"/>
安帝敕四府刺史二千石殘穢不勝任者按罪詔諸州<lb/>
劾奏守令以下有乖拙遇人無惠者免官姦穢重罪収<lb/>
付詔獄<hi>紀</hi>
延光元年八月詔三公中二千石舉刺史二千石令長<lb/>
相視事一嵗以上至十嵗清白愛利能敕身率下防姦<lb/>
理煩有益扵人者無拘官簿刺史舉所部郡國太守相<lb/>
舉墨綬隱親悉心勿取浮華<hi>紀</hi>
順帝詔幽并凉州刺史各實二千石以下至黄綬年老<lb/>
<pb n="KR2m0007_WYG_021-7b"/>
劣弱不任軍事者上名<hi>紀</hi>
漢安元年遣杜喬周舉等八人分行州郡舉實臧否其<lb/>
刺史二千石有臧罪顯明者驛馬上之墨綬以下便輙<lb/>
収舉其有忠清惠利為百姓所安宜表異者皆以狀上<lb/>
周舉劾奏姦猾表薦公清朝廷稱之張綱獨埋其車輪<lb/>
曰豺狼當道安問狐狸遂奏大將軍冀河南尹不疑條<lb/>
其無君之心十五事京師震竦<hi>周舉張綱傳</hi>
順帝末种暠為侍御史時所遣八使杜喬周舉等多所<lb/>
<pb n="KR2m0007_WYG_021-8a"/>
糾奏而大將軍梁冀及諸宦官互為請救事皆被寢遏<lb/>
暠自以職主刺舉志案姦違乃復劾諸為八使所舉蜀<lb/>
郡太守留宣等罪惡彰露宜伏歐刀又奏請敕四府條<lb/>
舉近臣父兄及知親為刺史二千石尤殘穢不勝任者<lb/>
免遣案罪帝乃從之<hi>种暠傳</hi>
桓帝詔長吏臧滿三十萬而不糾舉者刺史二千石以<lb/>
縱避為罪<hi>紀</hi>
桓帝時冀州盜賊以范滂為清詔使滂登車攬轡慨然<lb/>
<pb n="KR2m0007_WYG_021-8b"/>
有澄清天下之志守令望風解印綬其所舉奏悉厭衆<lb/>
議<hi>范滂傳</hi>
司徒府中有百官朝㑹殿國毎有大議天子車駕親幸<lb/>
其殿毎嵗州郡聽採長吏臧否民所疾苦還條奏之是<lb/>
為舉謡言者也舉謡言者掾屬令史都㑹殿上主者大<lb/>
言某州郡行狀云何善者同聲稱之不善者各爾銜枚<lb/>
大較皆取無名勢其中或有愛憎微裁黜陟之闇昧也<lb/>
若乃中山祝恬踐周召之列當軸處中忘謇諤之節憚<lb/>
<pb n="KR2m0007_WYG_021-9a"/>
首尾之譏垂囊捉撮無能清澄其與申屠嘉責鄧通王<lb/>
嘉封還詔書邈矣乎<hi>百官志司徒注</hi>
桓帝詔三府掾屬舉謡言時范滂為太尉黄瓊所辟奏<lb/>
刺史二千石權豪之黨二十餘人尚書責滂所劾猥多<lb/>
疑有私故滂對曰臣之所舉自非叨穢姦暴豈以汚簡<lb/>
札哉間以㑹日促迫故先舉所急其未審者方使參實<lb/>
若臣言有貳甘受顯戮<hi>范滂傳</hi>
靈帝詔公卿以謡言舉刺史二千石為民蠧害者時太<lb/>
<pb n="KR2m0007_WYG_021-9b"/>
尉許戫司空張濟承望内官其子弟貪汚穢濁皆不敢<lb/>
問而虚糾逺邉小郡清修有惠化者二十六人吏人詣<lb/>
闕陳訴議郎陳耽上言公卿所舉率黨其私所謂放鴟<lb/>
梟而囚鸞鳯<hi>劉陶傳</hi>
建武時大司農江馮上言宜令司𨽻校尉督察三公事<lb/>
下三府陳元上䟽曰臣聞師臣者帝賔臣者霸故武王<lb/>
以太公為師齊桓以夷吾為仲父孔子曰百官總已聽<lb/>
扵冡宰近則髙帝優相國之禮太宗假宰輔之權及亡<lb/>
<pb n="KR2m0007_WYG_021-10a"/>
新王莽遭漢中衰専操國柄以偷天下况已自喻不信<lb/>
羣臣奪公輔之任損宰相之威以刺舉為明徼訐為直<lb/>
至乃陪僕告其君長子弟變其父兄㒺宻法峻大臣無<lb/>
所措手足然不能禁董忠之謀身為世戮故人君患在<lb/>
自驕不患驕臣失在自任不在任人是以文王有日昃<lb/>
之勞周公執吐握之恭不聞其崇刺舉務篤察也方今<lb/>
四方尚擾天下未一百姓觀聴咸張耳目陛下宜修文<lb/>
武之聖典襲祖宗之道徳勞心下士屈節待賢誠不宜<lb/>
<pb n="KR2m0007_WYG_021-10b"/>
使有司察公輔之名帝從之<hi>陳元傳</hi>
　　世官<lb/>
劉昆少習容禮子軼傳昆業稍遷宗正卒官遂世掌宗<lb/>
正焉<hi>儒林傳</hi>
張奮累世台輔<hi>本傳</hi>
吳雄三世廷尉為法名家<hi>郭鎮傳</hi>
歐陽歙自歐陽生傳伏生尚書至歙八世皆為博士<hi>儒林</hi>
<hi>傳</hi>
<pb n="KR2m0007_WYG_021-11a"/>
陳忠世典刑法<hi>本傳</hi>
自楊震至彪四世太尉徳業相繼袁氏累世宰相俱為<lb/>
東京名族<hi>楊彪傳</hi>
公孫瓚家世二千石<hi>本傳</hi>
蓋勲家世二千石<hi>本傳</hi>
袁紹累世台司<hi>本傳</hi>
　　乆任<lb/>
世祖以二千石長吏多不勝任時有纎微之過交易紛<lb/>
<pb n="KR2m0007_WYG_021-11b"/>
擾百姓不寧朱浮上疏曰今牧人之吏多未稱職小違<lb/>
理實輙見斥罷豈不粲然黒白分明哉然以堯舜之盛<lb/>
猶加三考大漢之興亦累功效吏皆積乆養老扵官至<lb/>
名子孫因為氏姓當時吏職何能悉理論議之徒豈不<lb/>
諠譁盖以為天地之功不可倉卒艱難之業當累日也<lb/>
而間者守宰數見換易迎新相代疲勞道路尋其視事<lb/>
日淺未足昭見其職既加嚴切人不自保各相顧望無<lb/>
自安之心有司或因睚眦以騁私怨茍求長短求媚上<lb/>
<pb n="KR2m0007_WYG_021-12a"/>
意二千石及長吏迫扵舉劾懼扵刺譏故争飾詐偽以<lb/>
希虚譽斯皆羣陽騷動日月失行之應夫物暴長者必<lb/>
夭折功卒成者必亟壞如摧長乆之業而造速成之功<lb/>
非陛下之福也天下非一時之用也海内非一旦之功<lb/>
也願陛下逰意扵經年之外望化扵一世之後天下幸<lb/>
甚帝下其議羣臣多同扵浮自是牧守易代頗簡<hi>朱浮傳</hi>
順帝陽嘉元年尚書令左雄上疏曰昔宣帝以為吏數<lb/>
變易則下不安業乆扵其事則民服教化其有政治者<lb/>
<pb n="KR2m0007_WYG_021-12b"/>
輙以璽書勉勵增秩賜金公卿缺則以次用之是以吏<lb/>
稱其職民安其業漢世良吏扵兹為盛今典城百里轉<lb/>
動無常各懷一切莫慮長乆謂殺害不辜為威風聚歛<lb/>
整辦為賢能以治己安民為劣弱奉法循理為不化髠<lb/>
鉗之戮生扵睚眦覆尸之禍成扵喜怒視民如冦讎稅<lb/>
之如豺虎監司項背相望與同疾疢見非不舉聞惡不<lb/>
察觀政扵亭傳責成扵朞月言善不稱徳論功不據實<lb/>
虛誕者獲譽拘檢者離毁或因罪而引髙或色斯以求<lb/>
<pb n="KR2m0007_WYG_021-13a"/>
名州宰不覆競共辟召踴躍升騰超等踰匹或考奏捕<lb/>
案而亡不受罪㑹赦行賂復見洗滌朱紫同色清濁不<lb/>
分故使姦猾枉濫輕忽去就拜除如流缺動百數鄉官<lb/>
部吏職賤祿薄車馬衣服一出扵民亷者取足貪者充<lb/>
家特選横調紛紛不絶送迎煩費損政傷民和氣未洽<lb/>
災𤯝不消咎皆在此臣愚以為守相長吏惠和有顯效<lb/>
者可就增秩勿使移徙非父母喪不得去官其不從法<lb/>
禁不式王命錮之終身雖㑹赦令不得齒列若被劾奏<lb/>
<pb n="KR2m0007_WYG_021-13b"/>
亡不就法者徙家邉郡以懲其後其鄉部親民之吏皆<lb/>
用儒生清白任從政者寛其負筭増其秩禄吏職滿嵗<lb/>
宰府州郡乃得辟舉如此威福之路塞虚偽之端絶送<lb/>
迎之役損賦歛之源息循理之吏得成其化率土之民<lb/>
各寧其所矣帝感其言復申無故去官之禁又下有司<lb/>
考吏治真偽詳所施行而宦官不便終不能行<hi>左雄傳</hi>
建武十三年馮魴為魏郡太守二十七年以髙第入為<lb/>
太僕<lb/>
<pb n="KR2m0007_WYG_021-14a"/>
成武孝侯順為六安太守數年帝欲召之吏人上書請<lb/>
留<lb/>
王覇為上谷太守在上谷二十餘嵗<lb/>
祭彤為遼東太守在遼東幾三十年<lb/>
鮑徳為河南太守在職九年<lb/>
衛颯為桂陽太守視事十年郡内清理<lb/>
許荆為桂陽太守在事十二年<hi>並本傳</hi>
黄瓊處議郎且十年<hi>李固傳</hi>
<pb n="KR2m0007_WYG_021-14b"/>
吳祐在膠東九年<hi>傳</hi>
　　行領試守假<hi>比秩為真</hi>
靈夀侯邳彤行大司空事<hi>傳</hi>
驃騎將軍行大司空事劉隆<hi>紀</hi>
衛尉趙熹行太尉事<hi>明紀</hi>
光禄勲鄧鴻行車騎將軍事<hi>和紀</hi>
行度遼將軍事來苗<hi>南匈奴傳</hi>
行度遼將軍朱徽<hi>和紀</hi>
<pb n="KR2m0007_WYG_021-15a"/>
馬成行大司空事居府如真<hi>本傳</hi>
行車騎將軍馬防<hi>西羌傳</hi>
行征西將軍司馬鈞<hi>龎參傳</hi>
韋彪行司徒事<lb/>
冦恂拜河内太守行大將軍事<lb/>
伏湛為司直行大司徒事<lb/>
銚期為魏郡太守行大將軍事<lb/>
侍中鄧疊行征西將軍事<lb/>
<pb n="KR2m0007_WYG_021-15b"/>
馮魴行衛尉事<lb/>
班固行中郎將事<hi>並本傳</hi>
南陽宗廣領信都太守事<hi>任光傳</hi>
陳俊為琅邪太守領將軍如故<lb/>
王丹領左馮翊<lb/>
蓋勲領漢陽太守<hi>並本傳</hi>
守光禄大夫郭遵馮羡欒巴張綱周栩劉班<hi>順紀</hi>
馮異守征虜將軍<lb/>
<pb n="KR2m0007_WYG_021-16a"/>
王允守尚書令<lb/>
欒巴守光禄大夫<hi>並本傳</hi>
吕种守沅陵長<hi>宋弱傳</hi>
西域假司馬班超<hi>章紀</hi>
永平元年初令郎官詔除者得占丞尉以比秩為真李<lb/>
固對䇿曰長水司馬武宣開陽城門候羊迪等無它功<lb/>
徳初拜便真<hi>續漢志曰中都官千石六百石故事先守一嵗然後補真</hi>
鄧遵以皇太后之從弟故始為真將軍<hi>匈奴傳注云自置度遼将軍以</hi>
<pb n="KR2m0007_WYG_021-16b"/>
<hi>來皆權行其事今始為真將軍也</hi>
　袁夢麒曰凡官吏有試守之法平紀令吏二百石以<lb/>
　上一切滿秩如真如淳曰諸官吏初除皆試守一嵗<lb/>
　迺為真食全俸平帝初即位故令如真按順帝時李<lb/>
　固言竊聞長水司馬武宣開陽城門候羊迪等無它<lb/>
　功徳初便拜真此雖小失而漸壞舊章先聖法度所<lb/>
　宜堅守政教一跌百年不復以是而推漢世官吏初<lb/>
　除必多試守者矣又按趙廣漢守京兆尹滿嵗為真<lb/>
<pb n="KR2m0007_WYG_021-17a"/>
　尹翁歸守右扶風滿嵗為真韓延夀守左馮翊滿嵗<lb/>
　稱職為真張敞守太原滿嵗為真此類甚衆諸云滿<lb/>
　嵗者與如淳試守一嵗之說大約相應唐世除吏尚<lb/>
　循此制裴度自司勲郎中知制誥為中書舍人白居<lb/>
　易行其制曰臺郎滿嵗班列當遷綸閣之職不宜真<lb/>
　授又韓愈權知國子博士三嵗為真其所謂滿嵗三<lb/>
　嵗雖各有其制然大率皆漢制也通典載貞觀令云<lb/>
　散官以職事髙者為守職事卑者為行官階相等無<lb/>
<pb n="KR2m0007_WYG_021-17b"/>
　行無守而本朝元豐中更定官制詔除授職事官並<lb/>
　以寄禄官品髙下為法凡髙一品以上為行下一品<lb/>
　為守下二品為試此皆放漢制以増之耳<lb/>
　<lb/>
　<lb/>
　<lb/>
　<lb/>
　東漢㑹要卷二十一<lb/>
</p>
<p>
</p>
  </div>
<div>
<head>東漢㑹要卷二十二</head> <lb/>
    <p>
<pb n="KR2m0007_WYG_022-1a"/>
欽定四庫全書<lb/>
　東漢㑹要卷二十二<lb/>
　　　　　　　　　　　　宋　徐天麟　撰<lb/>
　職官四<lb/>
　　集議<lb/>
凡國有大造大疑太尉與司徒司空通而論之<hi>百官志</hi>
　　議典禮<lb/>
光武立親廟祀父南頓君以上至舂陵節侯五官中郎<lb/>
<pb n="KR2m0007_WYG_022-1b"/>
將張純與太僕朱浮奏議當除今親廟四願下有司議<lb/>
大司徒戴渉等議宜為南頓君立皇考廟上至舂陵節<lb/>
侯羣臣奉祀時議有異者上可涉等議<hi>詳見祭祀志及純傳</hi>
元和三年博士曹褒以為宜定文制著成漢禮太常巢<lb/>
堪以為一世大典非褒所定不可許班固以為宜廣集<lb/>
諸儒共議得失帝曰諺言作舍道邉三年不成議禮之<lb/>
家名為聚訟昔堯作大章一䕫足矣<hi>詳見褒傳</hi>
和帝西祠園陵詔大將軍竇憲㑹長安及憲至尚書以<lb/>
<pb n="KR2m0007_WYG_022-2a"/>
下議欲拜之伏稱萬嵗韓稜正色曰禮無人臣稱萬嵗<lb/>
之制議者皆慙而止<hi>韓稜傳</hi>
安帝永初五年謁者劉珍上言竊見永平初梁松言皇<lb/>
太后宜入廟與陛下交獻孝明皇帝使公卿博士議鄧<lb/>
禹奏如松言光烈皇后扵是入廟惟皇太后聖徳通靈<lb/>
與神合契宜如光烈皇后故事事下公卿僉曰宜如珍<lb/>
言六年正月皇太后親祭宗廟與皇帝交獻<hi>袁宏傳</hi>
舊制公卿二千石刺史不得行三年喪元初中鄧太后<lb/>
<pb n="KR2m0007_WYG_022-2b"/>
詔長吏以下不為親行服者不得典城選舉時有上言<lb/>
牧守宜同此制詔下公卿議者以為不便司徒劉愷獨<lb/>
議曰非所以師表百姓宣美風俗太后從之<hi>劉愷傳</hi>
元初三年有詔大臣得行三年喪陳忠因此上言宣帝<lb/>
舊令人從軍屯及給事縣官者大父母死未滿三月皆<lb/>
勿徭尚書令祝諷尚書孟布等奏以為光武皇帝絶告<lb/>
寧之典不可改忠復上䟽云云宦官不便之竟寢忠奏<lb/>
而從諷布等議<hi>陳忠傳</hi>
<pb n="KR2m0007_WYG_022-3a"/>
宦者孫程等既立順帝誅滅諸閻議郎陳禪以為閻太<lb/>
后與帝無母子恩宜徙别館絶朝見羣臣議者咸以為<lb/>
宜周舉謂司徒李郃曰諸閻新誅太后幽在離宫若悲<lb/>
愁生疾何以令扵天下郃即上疏陳之太后由此以安<lb/>
<hi>周舉傳</hi>
永和元年灾異數見詔召公卿中二千石尚書詣顯親<lb/>
殿問曰北鄉侯親為天子而塟以王禮故有灾異宜加<lb/>
尊諡列扵昭穆議者多謂宜如詔㫖司𨽻周舉獨對曰<lb/>
<pb n="KR2m0007_WYG_022-3b"/>
北鄉侯無它功徳以王禮葬之扵事已崇不宜稱諡司<lb/>
徒黄尚太常桓焉等七十人同舉議帝從之<hi>同上</hi>
梁太后臨朝詔以殤帝㓜崩廟次宜在安帝下太常馬<lb/>
訪奏宜如詔書諌大夫吕勃以為應依昭穆之序先殤<lb/>
後安詔下公卿周舉議曰殤帝在先扵秩為父安帝在<lb/>
後扵秩為子吕勃議是也太后從之<hi>同上</hi>
元嘉元年桓帝欲褒崇大將軍梁冀使中朝二千石以<lb/>
上㑹議其禮特進胡廣太常羊溥司𨽻祝恬太中大夫<lb/>
<pb n="KR2m0007_WYG_022-4a"/>
邉韶等咸稱冀之勲徳其制度賞賚宜比周公黄瓊獨<lb/>
建議曰冀可比鄧禹合食四縣賞賜之差同扵霍光朝<lb/>
廷從之<hi>黄瓊傳</hi>
熹平元年將塟竇太后常侍曹節等欲别塟太后而以<lb/>
馮貴人配祔詔公卿大㑹朝堂令中常侍趙忠監議坐<lb/>
者數百人各瞻望中官莫肯先言忠曰議當時定陳球<lb/>
曰皇太后以盛徳良家母臨天下宜配先帝是無所疑<lb/>
公卿以下皆從球議帝曰竇氏雖為不道而太后有徳<lb/>
<pb n="KR2m0007_WYG_022-4b"/>
扵朕不宜降黜扵是議者乃定<hi>陳球傳</hi>
　　議䇿立<lb/>
質帝崩大將軍梁冀召三公中二千石列侯大議所立<lb/>
李固胡廣趙戒杜喬皆以為清河王蒜明徳著聞又屬<lb/>
最尊親宜立為嗣而中常侍曹騰說冀曰將軍秉攝萬<lb/>
幾多有過差清河王嚴明若果立則將軍受禍不乆矣<lb/>
不如立蠡吾侯富貴可長保也冀然其言明日重㑹公<lb/>
卿自胡廣趙戒以下莫不懾憚皆曰惟大將軍令獨李<lb/>
<pb n="KR2m0007_WYG_022-5a"/>
固杜喬堅守本議冀說太后先䇿免固持節迎蠡吾侯<lb/>
志即皇帝位是為桓帝<hi>李固傳</hi>
董卓為司空集議廢立百僚大㑹卓乃奮首而言欲依<lb/>
伊尹霍光故事更立陳留王如何公卿以下莫敢對卓<lb/>
又抗言昔霍光定䇿延年按劍有敢沮大議者以軍法<lb/>
從事坐者震動尚書盧植獨曰今上富扵春秋行無失<lb/>
徳卓大怒罷明日復集羣僚扵崇徳前殿遂脇太后䇿<lb/>
廢少帝立陳留王是為獻帝<hi>卓傳</hi>
<pb n="KR2m0007_WYG_022-5b"/>
　　議厯<lb/>
安帝延光二年亶誦言當用甲寅元梁豐言當復用太<lb/>
初下公卿詳議太尉愷等上侍中施延等議甲寅元與<lb/>
天相應可施行博士黄廣大行令任僉議如九道河南<lb/>
尹祉等四十人議四分厯最得其正不宜易愷等八十<lb/>
四人議宜從太初尚書令忠上奏云云上納其言遂改<lb/>
厯事<lb/>
順帝漢安二年尚書侍郎邉韶上言厯事詔書下三公<lb/>
<pb n="KR2m0007_WYG_022-6a"/>
百官雜議太史令虞恭治厯宗訢等議宜如甲寅詔書<lb/>
故事奏可<lb/>
靈帝熹平元年馮光陳晃言厯元不正詔書下三府與<lb/>
儒林明道者詳議羣臣㑹司徒府議議郎蔡邕議云云<lb/>
司徒隗司空訓以邕議劾光晃不敬詔勿治罪<hi>蔡邕集載三月</hi>
<hi>九日百官㑹府公殿下東面校尉南面侍中郎将大夫千石六百石重行北面議郎博士西向户曹令史當坐</hi>
<hi>中布陳詔書公議蔡邕前坐侍中西北近公卿與光晃相難問是非焉案此可見東都集議之制</hi>
熹平以後宗紺孫誠及張恂宗整言月食事詔書下太<lb/>
<pb n="KR2m0007_WYG_022-6b"/>
常其詳案注記平議術之要效驗虚實太常就耽上選<lb/>
侍中韓說等扵太常府覆校記注平議難問耽以說等<lb/>
議奏聞事下永安臺覆實皆不如恂誠等言劾奏欺謾<lb/>
詔書報各以二月奉贖罪<hi>並厯志</hi>
　　議都邑<lb/>
董卓秉政議遷都長安太尉黄琬與司徒楊彪同諌不<lb/>
從琬退而駁議之曰昔周公營洛邑以寧姬光武卜東<lb/>
都以隆漢大業既定豈宜妄有遷動時人懼卓暴怒琬<lb/>
<pb n="KR2m0007_WYG_022-7a"/>
必及害琬竟坐免<hi>黄琬傳</hi>
　　議食貨<lb/>
明帝欲置常平倉公卿議者多以為便劉般對以常平<lb/>
倉外有利民之名而内實侵刻百姓置之不便帝乃止<lb/>
<hi>劉般傳</hi>
章帝時榖貴縣官經用不足尚書張林上言榖所以貴<lb/>
由錢賤故也可盡封錢一取布帛為租又言官自䰞鹽<lb/>
及復均輸法扵是詔諸尚書通議朱暉奏林言不可施<lb/>
<pb n="KR2m0007_WYG_022-7b"/>
行事遂寢<hi>朱暉傳</hi>
肅宗議復鹽鐡官鄭衆以為不可<hi>鄭衆傳</hi>
桓帝時有上書言宜改鑄大錢者事下四府羣僚及太<lb/>
學能言之士劉陶上言曰當今之憂不在扵貨在扵民<lb/>
饑豈謂錢貨之厚薄銖兩之輕重哉帝竟不鑄錢<hi>陶傳</hi>
　　議選舉<lb/>
章帝時陳事者多言郡國選舉悉非功次有詔下公卿<lb/>
朝臣議韋彪上議曰士宜以才行為先不可純以閥閱<lb/>
<pb n="KR2m0007_WYG_022-8a"/>
其要歸在於選二千石賢則二千石貢舉皆得其人帝<lb/>
深納之<hi>韋彪傳</hi>
　　議刑法<lb/>
建武二年三月詔曰頃獄多寃人用刑深刻其與中二<lb/>
千石中大夫博士議郎議省刑法<hi>紀</hi>
十二年梁統上疏以為法令既輕下姦不勝宜重刑罰<lb/>
事下三公廷尉議者以為隆刑峻法非帝王急務不宜<lb/>
開可<hi>梁統傳</hi>
<pb n="KR2m0007_WYG_022-8b"/>
永平中竇固擊匈奴騎都尉秦彭在别屯而輙以法斬<lb/>
人固請誅之顯宗引公卿朝臣平其罪科郭躬以明法<lb/>
律召之議者皆然固奏躬獨曰扵法彭得斬之帝從躬<lb/>
議<hi>郭躬傳</hi>
章帝建初七年三月詔曰吏多不良擅行喜怒或案不<lb/>
以罪迫脇無辜致令自殺者一嵗且多扵㫁獄甚非為<lb/>
人父母之意也有司其議糾舉之<hi>紀</hi>
司𨽻校尉晏稱劾奏太尉張酺有怨言天子以酺先帝<lb/>
<pb n="KR2m0007_WYG_022-9a"/>
師有詔公卿博士朝臣㑹議司徒吕蓋奏酺位居三公<lb/>
作色大言不可以示四逺扵是䇿免<hi>張酺傳</hi>
安帝時河間人尹次潁川人史玊皆坐殺人當死次兄<lb/>
初及玉母軍並詣官曹求代其命因縊而物故尚書陳<lb/>
忠以罪疑從輕議活次玉應劭追駁之據正典刑為駁<lb/>
議三十篇<hi>應劭傳</hi>
安帝初叔孫光坐贓扺罪遂增錮三世是時范邵復犯<lb/>
贓罪詔下三公廷尉議司徒楊震司空陳褒廷尉張皓<lb/>
<pb n="KR2m0007_WYG_022-9b"/>
議依光比太尉劉愷獨以為春秋之義善善及子孫惡<lb/>
惡止其身有詔太尉議是<hi>劉愷傳</hi>
獻帝時論者多欲復肉刑孔融建議曰末世陵遲風化<lb/>
壞亂而欲繩之以古刑非所謂與時消息者也朝廷善<lb/>
之卒不改焉<hi>孔融傳</hi>
　　議邉事<lb/>
建武中匈奴薁鞬日逐王比自立為呼韓邪單于欵塞<lb/>
稱藩事下公卿議者皆以為天下初定中國空虚夷狄<lb/>
<pb n="KR2m0007_WYG_022-10a"/>
情偽難知不可許五官中郎將耿國曰宜如孝宣故事<lb/>
受之帝從國議遂立比為南單于<hi>傳下同</hi>
建武二十八年北匈奴遣使貢馬及裘更乞和親帝下<lb/>
三府議酬答之宜班彪曰可加賞賜畧與所獻相當帝<lb/>
從之<lb/>
北單于遣使貢獻求和親詔問羣僚議者以為不可班<lb/>
固議曰漢興已來兵纒夷狄綏御不一建武之世修復<lb/>
舊典至於其末始乃暫絶永平八年復議通之廷争連<lb/>
<pb n="KR2m0007_WYG_022-10b"/>
日異同紛回臣以為宜依故事復遣使者為䇿近長<lb/>
建初元年大旱榖貴楊終以為廣陵楚淮陽濟南之獄<lb/>
徒者萬數又逺屯絶域吏民怨曠上䟽云云肅宗下其<lb/>
章司空第五倫亦同終議太尉牟融司徒鮑昱校書郎<lb/>
班固難倫以施行既乆先帝所建不宜回異終復上書<lb/>
帝從之<hi>楊終傳</hi>
元和三年南單于與北單于戰斬獲而還武威太守孟<lb/>
雲言北單于前既和親而南部復徃抄掠北單于謂漢<lb/>
<pb n="KR2m0007_WYG_022-11a"/>
欺之宜還所掠生口詔百官議扵朝堂太尉鄭𢎞司空<lb/>
第五倫以為不可許司徒桓虞太僕袁安以為當與之<lb/>
𢎞因大言激厲虞曰諸言當還生口者皆為不忠虞廷<lb/>
叱之倫及大鴻臚韋彪各作色變容司𨽻校尉舉奏𢎞<lb/>
等皆上印綬謝詔報曰乆議沉滯各有所志盖事以議<lb/>
從䇿由衆定少加屈下尚何足病其各冠履<hi>袁安傳</hi>
和帝時竇憲欲立降王阿佟為北單于事下公卿議太<lb/>
尉宋由太常丁鴻光禄勲耿秉等十人議可許袁安與<lb/>
<pb n="KR2m0007_WYG_022-11b"/>
任隗以為不可宗正劉方大司農尹睦同安議事奏未<lb/>
以時定安復上疏云云詔下其議安又與憲更相難折<lb/>
憲毁詆安安終不移<hi>同上</hi>
永初四年𦍑胡反亂殘破并涼鄧隲以軍役方費事不<lb/>
相贍欲棄涼州并力北邉乃㑹公卿集議議者咸同虞<lb/>
詡說太尉李修曰竊聞公卿定䇿當棄涼州求之愚心<lb/>
未見其便修善其言更集四府皆從詡議<hi>虞詡傳</hi>
熹平六年北地太守夏育請發兵出塞撃鮮卑大臣多<lb/>
<pb n="KR2m0007_WYG_022-12a"/>
有不同乃召百官議朝堂議郎蔡邕議曰雖或破之豈<lb/>
可殄盡帝不從<hi>鮮卑傳</hi>
中平二年關隴擾攘發役不供司徒崔烈欲棄涼州議<lb/>
郎傅燮進曰斬司徒天下乃安有司奏燮廷辱大臣有<lb/>
詔問本意對曰無涼州則三輔危三輔危則京都薄矣<lb/>
遂從燮議亦不罪烈<hi>袁紀</hi>
　　侍講<hi>勸學</hi>
趙典拜議郎侍講禁内<hi>本傳</hi>
<pb n="KR2m0007_WYG_022-12b"/>
桓郁復入侍講<hi>本傳</hi>
張酺子蕃以郎侍講<hi>酺傳</hi>
桓彬為議郎侍講禁中<lb/>
黄瓊為太常以選入侍講禁中<lb/>
楊秉為任城相以明尚書召入勸講<hi>並傳</hi>
建寧初靈帝當受學楊賜侍講於華光殿中後帝徙南<lb/>
宫得賜前侍講注籍乃下詔封賜臨晉侯賜與太尉劉<lb/>
寛司空張濟同入侍講不欲獨受封賞乃上書願分户<lb/>
<pb n="KR2m0007_WYG_022-13a"/>
邑扵寛濟帝嘉嘆復封寛及濟子<hi>楊賜傳</hi>
馬嚴拜御史中丞勸學省中<hi>馬嚴傳</hi>
　　上計<lb/>
郡國嵗盡遣吏上計<hi>百官志盧植禮注曰計㫁九月因秦以十月為正故</hi>
衆郡奉計<hi>明紀永平二年詔</hi>
和帝永元四年初復郡國上計補郎官<hi>本紀按東都之制郡國遣吏上</hi>
<hi>計其計吏即補郎官如王逸趙臺之類是也中問罷之至是始復而紀注乃引武帝令郡國舉孝亷與計偕其</hi>
<hi>事不相類是注誤也</hi>
<pb n="KR2m0007_WYG_022-13b"/>
桓帝時郡國計吏多留拜為郎楊秉上言宜絶横拜自<lb/>
此終桓帝世無留拜者<hi>楊秉傳</hi>
　臣天麟按武帝毎因封禪泰山即受計扵甘泉通典<lb/>
　云漢制郡守嵗盡遣上計掾史各一人條上郡内衆<lb/>
　事謂之計簿嚴助傳云助守㑹稽願奉三年計最如<lb/>
　淳謂舊法當使丞奉計今助躬自願入奉也至百官<lb/>
　志則第言遣吏上計而所遣計吏遂補郎官盖與西都<lb/>
　遣丞奉計已不同矣西都天子親受計而所謂計帳<lb/>
<pb n="KR2m0007_WYG_022-14a"/>
　則計相上之<hi>張蒼傳</hi>東京但使司徒受計吏至扵長揖<lb/>
　不拜<hi>趙壹傳</hi>則其制浸以輕矣<lb/>
　　給事中<lb/>
永平中鄭衆辟司空府以明經給事中再遷越騎司馬<lb/>
復留給事中<hi>本傳</hi>
桓譚拜議郎給事中<hi>宋𢎞傳</hi>
　臣天麟按漢世給事中必用儒學之臣此意甚美後<lb/>
　世雖以名官而其職乃在外庭非復東都之本意也<lb/>
<pb n="KR2m0007_WYG_022-14b"/>
　　待詔<lb/>
魯恭待詔公車<hi>本傳</hi>
待詔馬援<hi>冦恂傳</hi>
世祖即位召桓譚待詔<hi>本傳</hi>
　　圖功臣<lb/>
永平三年明帝思中興功臣乃圖畫二十八將扵南宫<lb/>
雲臺以鄧禹為首次馬成吳漢王梁賈復陳俊耿弇杜<lb/>
茂㓂恂傅俊岑彭堅鐔馮異王霸朱祐任光祭遵李忠<lb/>
<pb n="KR2m0007_WYG_022-15a"/>
景丹萬修盖延邳彤銚期劉植耿純臧宫馬武劉隆又<lb/>
益以王常李通竇融卓茂合三十二人馬援以椒房之<lb/>
親獨不與焉<hi>功臣封爵見封功臣條下</hi>
靈帝思胡廣舊徳乃圖畫廣及太尉黄瓊扵省内詔議<lb/>
郎蔡邕為其頌云<hi>頌見本傳注</hi>
　　省官<lb/>
建武六年六月辛卯詔曰夫張官置吏所以為人也今<lb/>
百姓遭難户口耗少而縣官吏職所置尚繁其令司𨽻<lb/>
<pb n="KR2m0007_WYG_022-15b"/>
州牧各實所部省減吏員縣國不足置長吏可并合者<lb/>
上大司徒大司空二府扵是條奏并省四司餘縣吏職<lb/>
減損十置其一是嵗初罷郡國都尉官<lb/>
七年省長水射聲二校尉官<lb/>
九年省關都尉官復置䕶羌校尉官<lb/>
十一年四月省大司徒司直官是嵗省朔方牧并并州<lb/>
十三年四月罷左右將軍官<lb/>
十五年復致屯騎長水射聲三校尉官改青巾左校尉<lb/>
<pb n="KR2m0007_WYG_022-16a"/>
為越騎校尉<hi>致當作置</hi>
十八年罷州牧置刺史<lb/>
十九年復致函谷關都尉<hi>致當作置</hi>
二十七年五月丁丑詔曰昔契作司徒禹作司空皆無<lb/>
大名其令二府去大又改大司馬為太尉<lb/>
明帝永平十二年罷益州西部郡縣<hi>並紀</hi>
　　官數<lb/>
内外文武官七千五百六十七人<hi>一千五十五人内六千五百一十二人外</hi>
<pb n="KR2m0007_WYG_022-16b"/>
内外諸色職掌人一十四萬五千四百一十九人都計<lb/>
内外官及職掌人十五萬二千九百八十六人其郷有<lb/>
里魁里數及命數未詳<hi>通典</hi>
　<lb/>
　<lb/>
　<lb/>
　<lb/>
　東漢㑹要卷二十二<lb/>
</p>
<p>
</p>
  </div>
<div>
<head>東漢㑹要卷二十三</head> <lb/>
    <p>
<pb n="KR2m0007_WYG_023-1a"/>
欽定四庫全書<lb/>
　東漢㑹要卷二十三<lb/>
　　　　　　　　　　　　宋　徐天麟　撰<lb/>
　職官五<lb/>
　　奉使外國<lb/>
建武六年始令歸徳侯劉颯使匈奴匈奴亦遣使來獻<lb/>
漢復令中郎將韓統報命<hi>匈奴傳</hi>
十四年匈奴遣使奉獻遣中郎將劉襄報命<hi>光武紀</hi>
<pb n="KR2m0007_WYG_023-1b"/>
二十二年單于遣使詣漁陽求和親扵是遣中郎將李<lb/>
茂報命<hi>匈奴傳下同</hi>
二十六年遣中郎將段彬副校尉王郁使南單于立其<lb/>
庭去五原西部塞八十里單于乃延迎使者使者曰單<lb/>
于當伏拜受詔單于顧望有頃乃伏稱臣曰單于新立<lb/>
誠慙扵左右願使者衆中無相屈折也<lb/>
三十一年單于比薨中郎將段彬將兵赴吊祭以酒米<lb/>
分兵衛䕶之弟左賢王莫立帝遣使者齎璽書鎮慰拜<lb/>
<pb n="KR2m0007_WYG_023-2a"/>
授璽綬<lb/>
永平八年北單于遣使求和親遣越騎司馬鄭衆北使<lb/>
報聘<lb/>
和帝永元二年十月遣行中郎將班固報命南單于<lb/>
四年北匈奴右谷蠡王自立為單于欵塞乞降遣大將<lb/>
軍左校尉耿䕫授璽綬<lb/>
　　按行灾害<lb/>
和帝永元六年二月遣謁者分行稟貸三河兖冀青州<lb/>
<pb n="KR2m0007_WYG_023-2b"/>
貧民<lb/>
十一年遣使循行郡國稟貸被重害不能自存者<lb/>
十六年兖豫徐冀雨多傷稼遣三府掾分行四州貧民<lb/>
無以耕者為僱犁牛直<lb/>
安帝即位六州大水遣謁者分行虚實舉灾害賑乏絶<lb/>
永初二年二月遣光禄大夫樊準吕倉分行冀兖二州<lb/>
稟貸流民<lb/>
建光元年京師及郡國雨水遣光禄大夫案行賜死者<lb/>
<pb n="KR2m0007_WYG_023-3a"/>
錢二千賜今年田租<lb/>
延光三年六月遣侍御史分行青冀二州灾害督録<lb/>
盜賊<lb/>
順帝永建三年四月遣光禄大夫案行漢陽及河内魏<lb/>
郡陳留東郡禀貸貧人六月旱遣使者録囚徒理輕繋<lb/>
四年五月大水八月遣使實覈死亡収歛稟賜<lb/>
永和四年太原郡旱遣光禄大夫案行禀貸<lb/>
建康元年正月詔曰隴西漢陽張掖北地武威武都自<lb/>
<pb n="KR2m0007_WYG_023-3b"/>
去年九月己未地百八十震山谷坼裂壊敗城寺殺害<lb/>
民庶賦役重數内外怨曠惟咎歎息其遣光禄大夫案<lb/>
行宣暢恩澤惠此下民勿為煩擾<lb/>
桓帝建和元年荆揚二州人多餓死遣四府掾分行賑<lb/>
給<lb/>
元嘉元年京師疾疫遣光禄大夫將醫藥案行<hi>並紀</hi>
永夀中第五種以司徒掾清詔使冀州亷察灾害<hi>三公府有</hi>
<hi>清詔員以承詔使也</hi>舉奏刺史二千石以下所刑免甚衆棄官奔<lb/>
<pb n="KR2m0007_WYG_023-4a"/>
走者數十人還以奉使稱職拜髙宻侯相<hi>本傳</hi>
延熹九年司𨽻豫州饑死者什四五遣三府掾賑禀之<hi>紀</hi>
　　班宣風化<lb/>
肅宗朝李恂拜侍御史持節使幽州宣布恩澤慰撫北<lb/>
狄所過皆圖寫山川屯田聚落百餘卷悉封奏上<hi>本傳</hi>
和帝即位分遣使者皆微服單行各至州縣觀採風謡<lb/>
<hi>李郃傳</hi>
雷義守灌謁者使持節督郡國行風俗太守令長坐者<lb/>
<pb n="KR2m0007_WYG_023-4b"/>
凡七十人<hi>義傳</hi>
順帝漢安元年遣侍中杜喬光禄大夫周舉守光禄大<lb/>
夫郭遵馮羡欒巴張綱周栩劉班等八人分行州郡班<lb/>
宣風化舉實臧否其刺史二千石有臧罪顯明者驛馬<lb/>
上之墨綬以下便輙収舉其有忠清惠利為百姓所安<lb/>
宜表異者皆以狀上扵是八使同時俱拜天下號曰八<lb/>
俊周舉劾奏姦猾表薦公清朝廷稱之八使皆耆儒知<lb/>
名多歴顯位唯張綱年少官次最微餘人受命之部而<lb/>
<pb n="KR2m0007_WYG_023-5a"/>
綱獨埋其車輪扵洛陽都亭曰豺狼當路安問狐狸<lb/>
遂奏曰大將軍冀河南尹不疑䝉外戚之援荷國厚恩<lb/>
以芻蕘之資居阿衡之任不能敷揚五教翼讃日月而<lb/>
専為封豕長蛇肆其貪叨甘心好貨縱恣無底多樹諂<lb/>
諛以害忠良誠天威所不赦大辟所宜加也謹條其無<lb/>
君之心十五事斯皆臣子所切齒者也書奏御京師震<lb/>
竦<hi>紀及張綱傳</hi>
　　戒官吏<lb/>
<pb n="KR2m0007_WYG_023-5b"/>
和帝永元十二年三月丙申詔曰比年不登百姓虚匱<lb/>
京師去冬無宿雪今春無㴻雨黎民流離困扵道路朕<lb/>
痛心疾首靡知所濟瞻仰昊天何辜今人三公朕之腹<lb/>
心而未獲承天安民之䇿數詔有司務擇良吏今猶不<lb/>
改競為苛暴侵愁小民以求虚名委任下吏假勢行邪<lb/>
是以令下而姦生禁至而詐起巧法析律飾文増亂貨<lb/>
行扵言罪成乎手朕甚病焉公卿不思助明好惡将何<lb/>
以救其咎罰咎罰既至復令灾及小民若上下同心庶<lb/>
<pb n="KR2m0007_WYG_023-6a"/>
或有瘳<lb/>
殤帝延平元年七月敕司𨽻校尉部刺史曰夫天降灾<lb/>
戾應政而至間者郡國或有水灾妨害秋稼朝廷惟咎<lb/>
憂惶悼□而郡國欲獲豐穰虚飾之譽遂覆蔽灾害多<lb/>
張墾田不揣流亡競増户口掩匿盜賊令姦惡無懲署<lb/>
用非次選舉乖宜貪苛慘毒延及平民刺史垂頭塞耳<lb/>
阿私下比不畏於天不愧於人假貸之恩不可數恃自<lb/>
今以後將糾其罰<lb/>
<pb n="KR2m0007_WYG_023-6b"/>
　　旌節義<lb/>
王莽居攝譙𤣥變易姓名歸家隠遁公孫述聘之不肯<lb/>
起賜以毒藥子瑛泣血叩頭願奉家錢千萬贖父死述<lb/>
聴許之遂隠藏田野建武十一年卒明年光武策詔<lb/>
本郡祠以中牢敕所在還𤣥家錢<hi>獨行傳下同</hi>
李業以王莽居攝稱疾去官遂隠藏山谷公孫述召之<lb/>
業固疾不起述羞不致之賜之以藥業歎曰危國不入<lb/>
亂國不居遂飲毒而死光武下詔表其閭<lb/>
<pb n="KR2m0007_WYG_023-7a"/>
劉茂為沮陽令王莽篡位棄官避世𢎞農山中教授建<lb/>
武二年歸漢為郡門下掾時赤眉攻郡縣殺長吏茂負<lb/>
太守孫福踰牆藏空穴中得免明年詔書求天下義士<lb/>
福言茂節義尤髙宜蒙表擢詔書即召茂拜議郎<lb/>
元初中鮮卑冦漁陽太守張顯率吏士追出塞兵馬掾嚴<lb/>
授前戰殁於陣顯拔刄追散兵不能制虜射中顯主簿衛<lb/>
福功曹徐咸遽赴之顯遂墮馬福以身擁蔽虜并殺之朝<lb/>
廷愍授等節詔書褒歎厚加賞賜各除子一人為郎<hi>劉茂傳</hi>
<pb n="KR2m0007_WYG_023-7b"/>
永初二年劇賊畢豪等入平原界縣令劉雄將吏士乗船<lb/>
追之雄敗執雄以矛刺之時小吏所輔<hi>所姓也</hi>願以身代雄<lb/>
豪等縱雄而刺輔貫心洞背即死詔書追傷之賜錢二<lb/>
十萬除父奉為郎中<lb/>
温序為䕶羌校尉行部至襄武為隗囂别將茍宇所刼<lb/>
序曰受國重任義不貪生茍背恩徳叱宇等曰何敢迫<lb/>
脇漢將因以節撾殺數人賊衆争欲殺之宇曰此義士<lb/>
死節可賜以劍序受劍銜鬚於口曰無令鬚汚土遂伏<lb/>
<pb n="KR2m0007_WYG_023-8a"/>
劍而死光武聞而憐之賜城傍為冡地賜榖千斛縑五<lb/>
百匹除三子為郎中<hi>本傳</hi>
　臣天麟接漢自王莽專權終扵篡國忠義之流恥見<lb/>
　纓紼如襲滕譙𤣥郭欽蔣詡之儔皆榮華丘壑甘足<lb/>
　枯槁雖中興在運漢徳重恢而保身懐方彌相慕襲<lb/>
　光武側席幽人求之若不及弓旌玉帛之招相望扵<lb/>
　巖穴若薛方逢萌聘而不肯至嚴光周黨王霸至而<lb/>
　不肯屈上之所以表勵亷隅者如此故風俗烝烝俱<lb/>
<pb n="KR2m0007_WYG_023-8b"/>
　以節義相髙至顯宗時劉平王望劉曠王扶俱以修<lb/>
　身行義而䝉聘肅宗亦禮鄭均而召髙鳯以成其節<lb/>
　皆所以扶持世教欲使之愈乆而不渝者也無何安<lb/>
　順以降戚宦擅權賢人君子抱負竒藴而不得施用<lb/>
　扵世扵是始有疾惡太甚如李固杜喬陳蕃竇武之<lb/>
　倫出焉世率謂黨錮之禍生扵節義之過激則節義<lb/>
　之隆亦豈盛世之美事哉吁節義何負扵人之國抑<lb/>
　在乎上之所以用之者何如耳使東都之君誠能進<lb/>
<pb n="KR2m0007_WYG_023-9a"/>
　用正人斥逺近習使君子得行其道以興太平之功<lb/>
　則節義之風方且足以勵人心而夀國脈又焉有黨<lb/>
　錮之禍乎論至扵此則知東漢之亡非節義之過也<lb/>
　不能扶持節義者之過也吁<lb/>
　　外戚貴盛<lb/>
光武閔傷前代權臣太盛外戚與政上濁明主下危臣<lb/>
子后族隂郭之家不過九卿親屬榮位不能及許史王<lb/>
氏之半耳<hi>東觀記見明紀注</hi>
<pb n="KR2m0007_WYG_023-9b"/>
明徳馬皇后正位中宫不以私家干朝廷兄廖為虎賁<lb/>
郎中防光為黄門郎訖明帝世不易官<hi>袁紀</hi>
章帝欲封爵諸舅明徳馬太后不聽曰昔王氏五侯一<lb/>
日俱封黄霧四塞先帝防謹舅氏不令在樞機之位又<lb/>
言我子不當與先帝子等今有司奈何欲以馬氏比隂<lb/>
氏乎上乃止<hi>后紀</hi>
章帝建初三年立貴人竇氏為皇后竇憲兄弟親幸並<lb/>
侍宫省憲恃宫掖聲勢遂以賤直奪沁水公主園田帝<lb/>
<pb n="KR2m0007_WYG_023-10a"/>
大怒召憲切責曰昔永平中常令隂黨隂博鄧疊三人<lb/>
更相糾察故諸豪貴戚莫敢犯法今貴主尚見枉奪何<lb/>
况小人哉國家棄憲如孤雛腐鼠耳和帝即位太后臨<lb/>
朝憲以侍中内幹機宻出宣誥命憲征匈奴有功威名<lb/>
益盛以耿䕫任尚等為爪牙鄧疊郭璜為心腹班固傅<lb/>
毅之徒典文章刺史守令多出其門賦歛吏民共為賂<lb/>
遺司徒袁安司空任隗舉奏二千石并所連及貶秩免<lb/>
官者四十餘人竇氏大恨但安隗行素髙亦未有以害<lb/>
<pb n="KR2m0007_WYG_023-10b"/>
之竇氏父子兄弟充滿朝廷遂共圖為殺害帝隂知其<lb/>
謀遂與中常侍鄭衆定議誅憲帝幸北宫詔執金吾五<lb/>
校尉勒兵屯衛南北宫閉城門収憲黨人郭璜郭舉鄧<lb/>
疊鄧磊皆下獄死遣謁者僕射収憲大將軍印綬封為<lb/>
冠軍侯帝以太后故不欲名誅憲而選嚴能相督察之<lb/>
憲自殺<hi>本傳</hi>
和熹鄧皇后永元十四年立和帝毎欲官爵鄧氏后輙<lb/>
哀請謙遜故兄隲終帝世不過虎賁中郎將和帝崩鄧<lb/>
<pb n="KR2m0007_WYG_023-11a"/>
皇后迎立殤帝生始百日殤帝崩后與兄隲定䇿禁中<lb/>
迎立清河王子祜是為安帝太后臨朝帝少號聰明故<lb/>
鄧太后立之及長多不徳稍不可太后意及太后崩有<lb/>
誣告后兄弟悝等嘗取廢帝故事謀立平原王帝聞追<lb/>
怒鄧氏五侯皆廢為庶人徙封隲為羅侯不食而死<hi>后紀</hi>
<hi>及鄧隲傳</hi>
建光元年鄧太后崩安帝始親政事以閻皇后兄弟顯<lb/>
景耀並為卿校典禁兵扵是内寵始盛又中常侍江京<lb/>
<pb n="KR2m0007_WYG_023-11b"/>
李閏樊豐及乳母王聖聖女伯榮扇動中外競為侈虐<lb/>
司徒楊震尚書翟酺諫皆不省三年王聖江京樊豐等<lb/>
與閻后妄造虚無譛讒太子廢皇太子保為濟隂王四<lb/>
年安帝崩閻太后臨朝貪立㓜年與閻顯等定䇿禁中<lb/>
迎北鄉侯懿為嗣十月北鄉侯薨顯白太后秘不發喪<lb/>
而更召諸王子閉宫門屯兵自守十一月中常侍孫程<lb/>
王康等十九人聚謀扵西鍾下迎濟隂王即皇帝位是<lb/>
為順帝遣侍御史持節収閻顯及其弟耀景並下獄誅<lb/>
<pb n="KR2m0007_WYG_023-12a"/>
遷太后扵離宫封孫程等為列侯是為十九侯<hi>后紀及宦者傳</hi>
初和帝母梁貴人為竇皇后所譖憂卒竇后養帝為己<lb/>
子莫有知帝為梁氏出者張酺言狀帝感悟乃追尊為<lb/>
皇太后封梁竦三子為侯賞賜以巨萬計寵遇光扵當<lb/>
世梁氏自此盛矣順帝陽嘉元年立大將軍商女梁貴<lb/>
人為皇后六年商薨以冀為大將軍弟不疑為河南尹<lb/>
奉使張綱埋其車輪扵雒陽都亭曰豺狼當道安問狐<lb/>
狸遂劾奏冀不疑貪叨縱恣條其無君之心十五事時<lb/>
<pb n="KR2m0007_WYG_023-12b"/>
皇后寵盛諸梁姻族滿朝帝雖知綱言直不能用也建<lb/>
康元年順帝崩沖帝即位梁太后臨朝永嘉元年沖帝<lb/>
崩冀與太后定䇿禁中立質帝年八嵗太后委政宰輔<lb/>
李固所言太后多從之黄門宦者一皆斥遣天下咸望<lb/>
治平而梁冀深忌疾之帝少而聰慧嘗因朝㑹目冀曰<lb/>
此跋扈將軍也冀深惡之使左右置毒扵煮餅以進帝<lb/>
苦煩甚而崩冀召三公中二千石列侯大議所立李固<lb/>
胡廣趙戒杜喬皆以為清河王蒜明徳著聞又屬最親<lb/>
<pb n="KR2m0007_WYG_023-13a"/>
宜立為嗣而中常侍曹騰說冀曰將軍秉攝萬機多有<lb/>
過差清河王嚴明若得立則將軍受禍不乆矣不如立<lb/>
蠡吾侯富貴可長保也冀然其言明日重㑹公卿自胡<lb/>
廣趙戒以下莫不懾憚皆曰惟大將軍令獨李固杜喬<lb/>
堅守本議冀說太后先䇿免固持節迎蠡吾侯志即皇<lb/>
帝位是為桓帝太后猶臨朝政冀因誣李固杜喬罪皆<lb/>
死獄中冀一門前後七侯三皇后六貴人二大將軍夫<lb/>
人女食邑稱君者七人尚公主者三人其餘卿将尹校<lb/>
<pb n="KR2m0007_WYG_023-13b"/>
五十七人冀專檀威柄凶恣日積秉政㡬二十年威行<lb/>
内外天子拱手不得有所親與帝既不平之陳授因日<lb/>
食論冀冀殺之冀又遣客刺殺議郎邴尊帝大怒呼中<lb/>
常侍單超徐璜黄門令具瑗小黄門史左悺唐衡定議<lb/>
誅之使具瑗將左右廐騶虎賁羽林都候劍㦸士合千<lb/>
餘人圍冀第冀及妻即日皆自殺悉収梁氏中外宗親<lb/>
無長少皆棄市故吏賔客免黜者三百餘人朝廷為空<lb/>
百姓莫不稱慶収冀財貨縣官斥賣合三十餘萬萬以<lb/>
<pb n="KR2m0007_WYG_023-14a"/>
充王府用封單超等五人為列侯世謂之五侯<hi>后紀及冀傳</hi>
　臣天麟按漢自成帝委政外家而王氏卒移漢鼎光<lb/>
　武顯宗深鑒前事故後宫之家不得封侯與政永平<lb/>
　中常令隂黨隂博鄧疊三人更相糾察而諸豪貴戚<lb/>
　莫敢犯法章帝欲封爵諸舅而馬大后猶以王氏一<lb/>
　日五侯黄霧四塞為言至再三有請然後封之當時<lb/>
　抑損外戚不令在樞機之位似為得矣然竇憲慿恃<lb/>
　宫闈之勢横奪主田帝雖比之指鹿為馬而終不能<lb/>
<pb n="KR2m0007_WYG_023-14b"/>
　繩其罪故外戚強盛自兹以始及和帝即位竇太后<lb/>
　臨朝憲始内幹機宻出宣誥命父子兄弟充滿朝廷<lb/>
　遂生不軌之謀皆章帝有以啓之也其後閻顯専廢<lb/>
　立之權梁冀行弑逆之事専擅國柄威震中外天子<lb/>
　拱手不得有所親與雖其終不免扵赤族之誅而漢<lb/>
　之元氣亦索矣故嘗謂東京外戚擅權徃徃多見扵<lb/>
　母后臨朝之日貪立㓜主自為固位之計及其敗也<lb/>
　又必藉宦官以行誅討以暴易暴國家何利焉<lb/>
<pb n="KR2m0007_WYG_023-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0007_WYG_023-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢㑹要卷二十三<lb/>
</p>
<p>
</p>
  </div>
<div>
<head>東漢㑹要卷二十四</head> <lb/>
    <p>
<pb n="KR2m0007_WYG_024-1a"/>
欽定四庫全書<lb/>
　東漢㑹要卷二十四<lb/>
　　　　　　　　　　　　宋　徐天麟　撰<lb/>
　職官六<lb/>
　　宦官擅權<lb/>
和帝永元四年竇憲兄弟專權帝以朝臣上下莫不附<lb/>
憲獨中常侍鈎盾令鄭衆不事豪黨遂與定議誅憲鄭<lb/>
衆遷大長秋帝䇿勲班賞衆毎辭多受少帝由是賢之<lb/>
<pb n="KR2m0007_WYG_024-1b"/>
常與之議論政事宦官用權自此始矣十四年初封大<lb/>
長秋鄭衆為鄛鄉侯衆與中常侍蔡倫等皆乗勢豫政<lb/>
周章數進直言太后不能用<hi>鄭衆等傳</hi>
建光元年安帝以小黄門江京常迎帝扵邸封為都鄉<lb/>
侯李閏為雍鄉侯閏京與中常侍樊豐黄門令劉安鈎<lb/>
盾令陳達等扇動内外競為侈虐司徒楊震連諌不從<lb/>
豐等遂共譛震収震太尉印綬遣歸本郡震飲酖而卒<lb/>
延光三年秋九月江京樊豐等廢太子保為濟隂王明<lb/>
<pb n="KR2m0007_WYG_024-2a"/>
年帝崩太后定䇿立北鄉侯即皇帝位有司奏樊豐等<lb/>
擅作威福皆下獄死冬十月少帝薨閻顯及江京劉安<lb/>
陳達等白太后秘不發喪而更召諸王子乃閉宫門屯<lb/>
兵自守十一月丁巳中黄門孫程等十九人共斬江京<lb/>
劉安陳達等迎濟隂王即皇帝位是為順帝封孫程等<lb/>
為列侯是為十九侯陽嘉二年夏六月洛陽宣徳亭地<lb/>
拆李固對䇿曰詔書所以禁侍中尚書中臣子弟不得<lb/>
為吏察孝亷者以其秉威權容請託故也而中常侍在<lb/>
<pb n="KR2m0007_WYG_024-2b"/>
日月之側聲勢振天下竊聞長水司馬武宣開陽城門<lb/>
候羊迪等無它功徳初拜便真此雖小失而漸壊舊章<lb/>
先聖法度所宜堅守政教一跌百年不復宜罷退宦官<lb/>
去其權重裁置常侍二人方直有徳者省事左右小黄<lb/>
門五人才知閒雅者給事殿中上覽對以李固為第一<lb/>
宦者疾之詐為飛章以陷其罪固棄官歸<hi>宦者及李固傳</hi>
桓帝建和元年七月詔封中常侍劉廣等皆為列侯杜<lb/>
喬諌之書奏不省宦官唐衡左悺等共譖杜喬與李固<lb/>
<pb n="KR2m0007_WYG_024-3a"/>
以帝不堪奉漢祀帝怨之後梁冀誣李固杜喬與妖賊<lb/>
劉文等交通皆繋死獄中<hi>桓紀及杜喬傳</hi>
永興中朱穆為冀州刺史州有宦者三人以檄謁穆穆<lb/>
辭不相見有宦者趙忠喪父歸塟安平僣為璵璠玉匣<lb/>
偶人穆下郡案驗遂發墓剖棺陳尸出之而収其家屬<lb/>
帝聞大怒召穆詣廷尉輸作左校太學諸生劉陶等數<lb/>
千人詣闕上書願黥首繋趾代穆校作帝乃赦之穆居<lb/>
家數年召拜尚書穆既深疾宦官及在臺閣旦夕共事<lb/>
<pb n="KR2m0007_WYG_024-3b"/>
志欲除之乃上疏曰案漢故事中常侍參選士人建武<lb/>
以後乃悉用宦者自延平以來浸益貴盛假貂璫之飾<lb/>
處常伯之任天朝政事一更其手權傾海内寵貴無極<lb/>
愚臣以為可悉罷省更選海内清淳之士明達國體者<lb/>
以補其處帝不納後穆因進見復口陳曰漢家舊典置<lb/>
侍中中常侍各一人省尚書事黄門侍郎一人傳發書<lb/>
奏皆用姓族自和熹太后以女主稱制不接公卿乃以<lb/>
閹人為常侍小黄門通命兩宮自此以來權傾人主窮<lb/>
<pb n="KR2m0007_WYG_024-4a"/>
困天下宜皆罷遣博選耆儒宿徳與參政事帝怒不應<lb/>
穆伏不肯起左右傳出良乆乃趨而去自此中官數因<lb/>
事稱詔詆毁之延熹二年六月帝召中常侍單超徐璜<lb/>
小黄門史唐衡左悺黄門令具瑗等五人共定議誅梁<lb/>
冀賞誅冀之功封單超徐璜具瑗左悺唐衡皆為列侯<lb/>
世謂之五侯又封尚書令尹勲七人皆為亭侯又封小<lb/>
黄門劉普趙忠等八人為鄉侯自是權勢専歸宦官矣<lb/>
五侯尤貪縱傾動内外時灾異數見白馬令李雲露布<lb/>
<pb n="KR2m0007_WYG_024-4b"/>
上書移副三府曰梁冀雖持權専擅虐流天下今以罪<lb/>
行誅猶召家臣搤殺之耳而猥封謀臣萬户以上髙祖<lb/>
聞之得無見非孔子曰帝者諦也今官位錯亂小人諂<lb/>
進財貨公行政化日損尺一拜用不經御省是帝欲不<lb/>
諦乎帝得奏震怒逮雲送黄門北寺獄大鴻臚陳蕃上<lb/>
疏曰李雲所言雖不識禁忌干上逆㫖其意歸扵忠國<lb/>
而已管霸曰李雲野澤愚儒出扵狂贛不足加罪帝謂<lb/>
霸曰帝欲不諦是何等語而常侍欲原之邪顧使小黄<lb/>
<pb n="KR2m0007_WYG_024-5a"/>
門可其奏雲死獄中扵是嬖寵益横十月以單超為車<lb/>
騎將軍是時封賞踰制内寵猥盛陳蕃上疏曰髙祖之<lb/>
約非功臣不侯而聞追録河南尹鄧萬世父遵之微功<lb/>
更爵尚書令黄雋先人之絶封近習以非義授邑左右<lb/>
以無功傳賞帝頗采其言但賜雋爵關内侯而封萬世<lb/>
南鄉侯帝從容問侍中爰延朕何如主也對曰陛下為<lb/>
漢中主帝曰何以言之對曰尚書令陳蕃任事則治中<lb/>
常侍黄門與政則亂是以知陛下可與為善可與為非<lb/>
<pb n="KR2m0007_WYG_024-5b"/>
帝曰昔朱雲廷折欄檻今侍中面稱朕違敬聞闕矣三<lb/>
年春正月丙午新豐侯單超卒其後四侯轉横天下為<lb/>
之語曰左囘天具獨坐徐卧虎唐兩墮<hi>通鑑考異云太子賢主兩墮謂</hi>
<hi>隨意所為不定也諸本兩或作雨謂其性急暴如雨之墮無有常處也</hi>皆競起第宅以華<lb/>
侈相尚其僕從乗牛車而從列騎皆兄弟姻戚宰州臨<lb/>
郡辜較百姓民不堪命多為盗賊<hi>朱穆等傳</hi>
八年春中常侍侯覽兄參為益州刺史殘暴貪婪累臧<lb/>
億計太尉楊秉奏檻車徴參參扵道自殺閱其車重三<lb/>
<pb n="KR2m0007_WYG_024-6a"/>
百餘兩皆金銀錦帛珍玩秉因奏曰侯覽弟參貪殘元<lb/>
惡自取禍滅覽不宜復見親近帝不得已竟免覽官司<lb/>
𨽻校尉韓縯因奏左悺罪惡及其兄太僕南鄉侯稱請<lb/>
託州郡聚歛為姦賔客放縱侵犯吏民悺稱皆自殺縯<lb/>
又奏中常侍具瑗兄沛相恭臧罪徵詣廷尉瑗詣獄謝<lb/>
上還東武侯印綬詔貶為都鄉侯超及璜衡襲封者並<lb/>
降為鄉侯子弟分封者悉奪爵土劉普等貶為關内侯<lb/>
尹勲等亦皆奪爵<hi>宦者傳</hi>
<pb n="KR2m0007_WYG_024-6b"/>
李膺拜司𨽻校尉時小黄門張讓弟朔為野王令貪殘<lb/>
無道畏膺威嚴逃還京師匿扵兄家合柱中膺知其狀<lb/>
率吏卒破柱取朔付雒陽獄受辭畢即殺之讓訴寃扵<lb/>
帝帝召膺詰以不先請便加誅之意對曰昔仲尼為魯<lb/>
司冦七日而誅少正卯今臣到官已積一旬私懼以稽<lb/>
畱為愆不意獲速疾之罪誠自知釁責死不旋踵特乞<lb/>
畱五日尅殄元惡退就鼎鑊始生之願也帝無復言顧<lb/>
謂讓曰此汝弟之罪司𨽻何愆乃遣出自此諸黄門常<lb/>
<pb n="KR2m0007_WYG_024-7a"/>
侍皆鞠躬屏氣休沐不敢復出宫省帝怪問其故並叩<lb/>
頭泣曰畏李校尉<hi>李膺傳</hi>
宛有富賈張汎者<hi>陳蕃傳作張汜謝承漢書作張子集通鑑考異從岑晊傳</hi>與後宫<lb/>
有親賂遺中官以此得顯位用勢縱横岑晊勸成瑨収<lb/>
捕汎等既而遇赦瑨竟誅之後乃奏聞小黄門趙津貪<lb/>
横放恣為一縣巨患太原太守劉瓆使郡吏王允討捕<lb/>
亦扵赦後殺之于是中常侍候覽使張汎妻上書訟寃<lb/>
宦官因縁譛訴瑨瓆皆下獄有司承㫖奏瑨瓆罪當棄<lb/>
<pb n="KR2m0007_WYG_024-7b"/>
市山陽太守翟超以郡人張儉為東部督郵侯覽家在<lb/>
防東殘暴百姓覽喪母還家大起塋冡儉舉奏覽罪而<lb/>
覽遮截章竟不上儉遂破覽冡宅籍沒資財具奏其狀<lb/>
徐璜兄子宣為下邳令暴虐尤甚嘗求故汝南太守李<lb/>
暠女不能得遂將吏卒至暠家載其女歸戯射殺之東<lb/>
海相汝南黄浮聞之収宣家屬無少長悉考之掾吏以<lb/>
下固争曰徐宣國賊今日殺之明日坐死足以瞑目矣即<lb/>
案宣罪棄市暴其尸扵是宦官訴寃扵帝帝大怒超浮<lb/>
<pb n="KR2m0007_WYG_024-8a"/>
並坐髠鉗輸作左校太尉陳蕃上疏曰今冦賊在外四<lb/>
支之疾内政不理心腹之患小黄門趙津大猾張汎等<lb/>
肆行貪虐姦媚左右劉瓆成瑨糾而戮之雖言赦後不<lb/>
當誅殺原其誠心在乎去惡而小人營惑聖聴遂使必<lb/>
加刑謫已為過甚况令伏歐刀乎翟超黄浮奉公不撓<lb/>
疾惡如讎超沒侯覽財物浮誅徐宣之罪並䝉刑坐云<lb/>
云帝不納宦官由此疾蕃彌甚選舉奏議輙以中詔讁<lb/>
郤長史已下多至扺罪猶以蕃名臣不敢加害平原襄<lb/>
<pb n="KR2m0007_WYG_024-8b"/>
楷詣闕上疏曰竊見太原太守劉瓆南陽太守成瑨志<lb/>
除姦邪而陛下乃逺加考逮今黄門常侍天刑之人陛<lb/>
下愛待兼倍常寵係嗣未兆豈不為此書上即召入詔<lb/>
尚書問狀尚書承㫖奏楷假借星宿造合私意誣上㒺<lb/>
事請正楷罪法収送雒陽獄瑨瓆竟死獄中岑晊逃竄<lb/>
獲免<hi>黨錮宦者傳</hi>
靈帝建寧元年初竇太后之立也陳蕃有力焉及臨朝<lb/>
政無大小皆委扵蕃蕃與竇武同心戮力以奨王室召<lb/>
<pb n="KR2m0007_WYG_024-9a"/>
天下名賢李膺杜密尹勲劉瑜等皆列扵朝廷與共參<lb/>
政事扵是天下之士莫不延頸想望太平而帝乳母趙<lb/>
嬈及諸女尚書旦夕在太后側中常侍曹節王甫等共<lb/>
相朋結諂事太后太后信之數出詔命有所封拜蕃武<lb/>
疾之嘗共㑹朝堂蕃私謂武曰曹節王甫等自先帝時<lb/>
操弄國權濁亂海内今不誅之後必難圗武深然之蕃<lb/>
大喜以手推席而起武扵是引尹勲等共定計䇿㑹有<lb/>
日食之變蕃謂武曰昔蕭望之困一石顯况今石顯數<lb/>
<pb n="KR2m0007_WYG_024-9b"/>
十輩乎蕃以八十之年欲為將軍除害今可因日食斥罷<lb/>
宦官以塞天變武乃白太后曰故事黄門常侍但當給<lb/>
事省内典門户主近署財物耳今乃使與政事任重權<lb/>
子弟布列專為貪暴天下匈匈正以此故宜悉誅廢以<lb/>
清朝廷太后曰漢以來故事世有宦官但當誅其有罪<lb/>
者豈可盡廢邪時中常侍管霸頗有才略專制省内武<lb/>
先白収霸及中常侍蘇康等皆坐死武復數白誅曹節<lb/>
等太后冘豫未忍故事乆不發蕃上疏曰今京師囂囂<lb/>
<pb n="KR2m0007_WYG_024-10a"/>
道路諠譁言侯覽曹節公乗昕王甫鄭颯等與趙夫人<lb/>
諸尚書並亂天下今不急誅此曹必生變亂傾危社稷<lb/>
太后不納八月太白犯房之上將入太微侍中劉瑜素<lb/>
善天官惡之上書皇太后曰案占書宫門當閉將相不<lb/>
利姦人在主傍願急防之又與武蕃書以星辰錯繆不<lb/>
利大臣宜速㫁大計扵是武蕃以朱㝢為司𨽻校尉劉<lb/>
祐為河南尹虞祁為雒陽令武奏免黄門令魏彪以所<lb/>
親小黄門山冰代之使冰奏収長樂尚書鄭颯送北寺<lb/>
<pb n="KR2m0007_WYG_024-10b"/>
獄蕃謂武曰此曹子便當収殺何復考為武不從令冰<lb/>
與尹勲侍御史祝瑨雜考颯辭連及曹節王甫勲冰即<lb/>
奏収節等使劉瑜内奏九月辛亥武出宿歸府典中書<lb/>
者先以告長樂五官史朱瑀瑀盜發武奏罵曰中官放<lb/>
縱者自可誅耳我曹何罪而當盡見族滅因大呼曰陳<lb/>
蕃竇武奏白太后廢帝為大逆乃夜召素所親壯健者<lb/>
長樂從官史共普張亮等十七人喢血共盟謀誅武等<lb/>
曹節白帝曰外間切切請出御徳陽前殿令帝拔劍踴<lb/>
<pb n="KR2m0007_WYG_024-11a"/>
躍使乳母趙嬈等擁衛左右取棨信閉諸禁門召尚書<lb/>
官屬脇以白刄使作詔板拜王甫為黄門令持節至北<lb/>
寺獄収尹勲山冰冰疑不受詔甫格殺之并殺勲出鄭<lb/>
颯還共刼太后奪璽綬令中謁者守南宫閉門絶複道<lb/>
使鄭颯等持節及侍御史謁者捕収武等武不受詔馳<lb/>
入步兵營與其兄子歩兵校尉紹共射殺使者召㑹北<lb/>
軍五校士數千人屯都亭下令軍士曰黄門常侍反盡<lb/>
力者封侯重賞陳蕃聞難将官屬諸生八十餘人並拔<lb/>
<pb n="KR2m0007_WYG_024-11b"/>
刄突入承明門到尚書門攘臂呼曰大将軍忠以衛國<lb/>
黄門反逆何云竇氏不道邪王甫時出與蕃相迕適聞<lb/>
其言而責蕃曰先帝新棄天下山陵未成武有何功兄<lb/>
弟父子並封三侯又設樂飲讌多取掖廷宫人旬日之<lb/>
間貲財巨萬大臣若此是為道邪公為宰輔茍相阿黨<lb/>
復何求賊使劍士収蕃蕃拔劍叱甫辭色逾厲遂執蕃<lb/>
送北寺獄黄門從官騶蹋踧蕃曰死老魅復能損我曹<lb/>
員數奪我曹稟假不即日殺之時䕶匈奴中郎將張奐<lb/>
<pb n="KR2m0007_WYG_024-12a"/>
召還京師曹節等以奐新至不知本謀矯制以少府周<lb/>
靖行車騎將軍加節與奐率五營士討武夜漏盡王甫<lb/>
將虎賁羽林等合千餘人出屯朱雀掖門與奐等合已<lb/>
而悉軍闕下與武對陳甫兵漸盛使其士大呼武軍曰<lb/>
竇武反汝皆禁兵當宿衛宫省何故隨反者乎先降有<lb/>
賞營府素畏服中官扵是武軍稍稍歸甫自旦至食時<lb/>
兵降畧盡武紹走諸軍追圍之皆自殺梟首雒陽都亭<lb/>
収捕宗親賔客姻屬悉誅之及侍中劉瑜屯騎校尉馮<lb/>
<pb n="KR2m0007_WYG_024-12b"/>
述皆夷其族宦官又譛虎賁中郎將劉淑故尚書魏明<lb/>
云與武等通謀皆自殺遷皇太后扵南宫徙武家屬扵<lb/>
日南自公卿以下嘗為蕃武所舉者及門生故吏皆免<lb/>
官禁錮曹節遷長樂衛尉封育陽侯王甫遷中常侍黄<lb/>
門令如故朱瑀共普張亮等六人皆為列侯十一人為<lb/>
關内侯扵是羣小得志士大夫喪氣<hi>陳蕃竇武傳</hi>
光和二年王甫曹節等姦虐弄權扇動内外太尉段熲<lb/>
阿附之節甫父兄子弟為卿校牧守令長者布滿天下<lb/>
<pb n="KR2m0007_WYG_024-13a"/>
所在貪暴甫養子吉為沛相尤殘酷凡殺人皆磔尸車<lb/>
上隨其罪目宣示屬縣夏月腐爛則以繩連其骨周徧<lb/>
一郡乃止見者駭懼視事五年凡殺萬餘人尚書令陽<lb/>
球常拊髀發憤曰若陽球作司𨽻此曹子安得容乎既<lb/>
而球果遷司𨽻甫使門生扵京兆界辜𣙜官財物七千<lb/>
餘萬京兆尹楊彪發其姦言之司𨽻熲方以日食自劾<lb/>
球詣闕謝恩因奏甫熲及中常侍淳于登𡊮赦封[莫-大+羽]等<lb/>
罪惡辛已悉収甫熲等送洛陽獄及甫子永樂少府萌<lb/>
<pb n="KR2m0007_WYG_024-13b"/>
沛相吉球自臨考甫等五毒備極萌先嘗為司𨽻乃謂<lb/>
球曰父子既當伏誅亦以先後之義少以楚毒假借老<lb/>
父球曰爾罪惡無狀死不滅責乃欲論先後求假借邪<lb/>
萌乃罵曰爾前奉事吾父子如奴奴敢反汝主乎今日<lb/>
臨流相擠行自及也球使以土窒萌口箠扑交至父子<lb/>
悉死扵杖下熲亦自殺乃僵磔甫屍扵夏城門大書牓<lb/>
曰賊臣王甫盡沒入其財産妻子皆徙比景球既誅甫<lb/>
欲以次表曹節等乃敕中都官從事曰且先去權貴大<lb/>
<pb n="KR2m0007_WYG_024-14a"/>
猾乃議其餘耳公卿豪右若表氏兒輩從事自辦之何<lb/>
須校尉邪權門聞之莫不屏氣曹節等皆不敢出沐㑹<lb/>
順帝虞貴人塟百官㑹喪還曹節見磔甫尸道次慨然<lb/>
抆淚曰我曹可自相食何宜使犬䑛其汁乎語諸常侍<lb/>
今且俱入勿過里舎也節直入省白帝曰陽球故酷暴<lb/>
吏前三府奏當免官以九江微功復見擢用愆過之人<lb/>
不宜使在司𨽻以騁毒虐帝乃徙球為衛尉時球見帝<lb/>
叩頭曰臣前雖誅王甫段熲蓋狐狸小醜未足宣示天<lb/>
<pb n="KR2m0007_WYG_024-14b"/>
下願假臣一月必令豺狼鴟梟各服其辜叩頭流血至<lb/>
扵再三乃受拜扵是曹節朱瑀等權勢復盛<hi>陽球傳</hi>
初司徒劉郃兄侍中鯈與竇武同謀俱死永樂少府陳<lb/>
球說郃曰公出自宗室位登台鼎天下瞻望社稷鎮衛<lb/>
豈得雷同容容無違而已今曹節等放縱為害而乆在<lb/>
左右又公兄侍中受害節等今可表徙衛尉陽球為司<lb/>
𨽻校尉以次収節等誅之政出聖主天下太平可翹足<lb/>
而待也郃曰凶䜿多耳目恐事未㑹先受其禍尚書劉<lb/>
<pb n="KR2m0007_WYG_024-15a"/>
納曰為國棟梁傾危不持焉用彼相邪郃許諾亦與陽<lb/>
球結謀球小妻程璜之女由是節等頗得聞知乃重賂<lb/>
璜且脇之璜懼迫以球謀告節因共白帝曰郃與劉納<lb/>
陳璜交通書疏謀議不軌帝大怒冬十月甲寅劉郃陳<lb/>
球劉納陽球皆下獄死<hi>陳球傳</hi>
四年大長秋華容侯曹節卒中常侍趙忠代領大長秋<lb/>
中平五年夏五月故太傅陳蕃子逸與術士襄楷㑹扵<lb/>
冀州刺史王芬坐楷曰天文不利宦者黄門常侍真族<lb/>
<pb n="KR2m0007_WYG_024-15b"/>
滅矣逸喜芬曰若然者芬願驅除因與豪傑轉相招合<lb/>
言黒山賊攻刼郡縣因以起兵㑹帝欲北狩河間舊宅<lb/>
芬等謀以兵徼刼誅諸常侍黄門因廢帝立合肥侯以<lb/>
其謀告議郎曹操操曰夫廢立之事天下之至不祥也<lb/>
古人有權成敗計輕重而行之者伊霍是也伊霍皆懐<lb/>
至忠之誠據宰輔之埶因秉政之重同衆人之欲故能<lb/>
計從事立今諸君徒見曩者之易未覩當今之難而造<lb/>
作非常欲望必克不亦危乎芬又呼華歆陶丘洪定計<lb/>
<pb n="KR2m0007_WYG_024-16a"/>
洪欲行歆止之曰夫廢立大事伊霍之所難芬性疎而<lb/>
不武此必無成洪乃止㑹北方夜半有赤氣東西竟天<lb/>
太史上言北方有隂謀不宜北行帝乃止敕芬罷兵俄<lb/>
而召之芬懼解印綬亡走至平原自殺<hi>三國志</hi>
靈帝崩皇子辨即皇帝位年十四尊皇后曰皇太后太<lb/>
后臨朝封皇弟協為渤海王協年九嵗以後將軍袁隗<lb/>
為太傅與大將軍何進參録尚書事進既秉朝政忿諸<lb/>
宦官以袁氏累世貴寵而紹與從弟術皆為豪傑所歸<lb/>
<pb n="KR2m0007_WYG_024-16b"/>
信而用之復博召智謀之士何顒荀攸鄭泰等二十餘<lb/>
人以顒為北軍中候攸為黄門侍郎泰為尚書與同腹<lb/>
心蹇碩疑不自安與中常侍趙忠宋典等書曰大將軍<lb/>
兄弟秉國專朝今與天下黨人謀誅先帝左右掃滅我<lb/>
曹但以碩典禁兵故且沈吟今宜共閉上閤急捕誅之<lb/>
中常侍郭勝進同郡人太后及進之貴幸勝有力焉故<lb/>
親信何氏與趙忠等議不從碩計而以其書示進庚午<lb/>
進使黄門令収碩誅之因悉領其屯兵驃騎將軍董重<lb/>
<pb n="KR2m0007_WYG_024-17a"/>
與何進權勢相害中官挾重以為黨助董太后每欲參<lb/>
干政事何太后輙相禁塞董后忿恚詈曰汝今輈張怙<lb/>
汝兄耶吾敕驃騎斷何進頭如反手耳太后聞之以告<lb/>
何進五月進與三公共奏孝仁皇后使故中常侍夏惲<lb/>
等交通州郡辜較財利悉入西省故事蕃后不得留京<lb/>
師請遷宫本國奏可辛巳進舉兵圍驃騎府収董重免<lb/>
官自殺六月辛亥董后憂怖暴崩民間由是不附何氏<lb/>
七月袁紹復說何進曰前竇武欲誅内寵而反為所害<lb/>
<pb n="KR2m0007_WYG_024-17b"/>
者但坐言語漏泄五營兵士皆服畏中人而竇氏反用<lb/>
之自取禍滅今將軍兄弟並領勁兵部曲將吏皆樂盡<lb/>
力命此天贊之時也宜一為天下除患以垂名後世進<lb/>
乃白太后請盡罷中常侍以三署郎補其處太后不聴<lb/>
曰中官統領禁省自古及今漢家故事不可廢也且先<lb/>
帝新棄天下我奈何楚楚與士人共對事乎進難違太<lb/>
后意且欲誅其放縱者紹以為中官親近至尊出納號<lb/>
令今不悉廢後必為患紹等又為畫䇿多召四方猛將<lb/>
<pb n="KR2m0007_WYG_024-18a"/>
及諸豪傑使並引兵向京師以脇太后進然之主簿陳<lb/>
琳諌曰將軍緫皇威握兵要龍驤虎歩髙下在心此猶<lb/>
皷洪爐燎毛髮耳但當速發雷霆行權立㫁而反更召<lb/>
外助大兵聚㑹彊者為雄所謂倒持干戈授人以柄功<lb/>
必不成祗為亂階耳進不聴典軍校尉曹操聞而笑曰<lb/>
宦者之官古今宜有但世主不當假之權寵使至扵此<lb/>
既治其罪當誅元惡一獄吏足矣何至紛紛召外兵乎<lb/>
欲盡誅之事必宣露吾見其敗也時董卓駐兵河東何<lb/>
<pb n="KR2m0007_WYG_024-18b"/>
進召卓使將兵詣京師侍御史鄭泰諫曰董卓彊忍寡<lb/>
義志欲無厭若借之朝政授以大事将恣凶欲必危朝<lb/>
廷明公以親徳之重秉意獨㫁誅除有罪誠不宜假卓<lb/>
以為資援也尚書盧植亦言不宜召卓進皆不從泰乃<lb/>
棄官去謂荀攸曰何公未易輔也進府掾王康騎都尉<lb/>
鮑信皆泰山人進使還鄉里募兵并召東郡太守橋瑁<lb/>
屯成臯使武猛都尉丁原将數千人冦河内燒孟津火<lb/>
照城中皆以誅宦官為言董卓聞召即時就道并上書<lb/>
<pb n="KR2m0007_WYG_024-19a"/>
曰中常侍張讓等竊倖承寵濁亂海内昔趙鞅興晋陽<lb/>
之甲以逐君側之惡今臣輙鳴鐘皷如雒陽請収讓等<lb/>
以清姦穢太后猶不從卓至澠池而進更狐疑使諫議<lb/>
大夫种邵宣詔止之卓不受詔遂前至河南邵迎勞之<lb/>
因譬令還軍卓疑有變使其軍士以兵脇邵邵怒稱詔<lb/>
叱之軍士皆披邵遂前質責卓卓辭屈乃還軍夕陽亭<lb/>
袁紹懼進變計因脇之曰交怨已成形勢已露將軍復<lb/>
欲何待而不早决之乎事乆變生復為竇氏矣進扵是<lb/>
<pb n="KR2m0007_WYG_024-19b"/>
以紹為司𨽻校尉假節專命撃㫁從事中郎王允為河<lb/>
南尹紹使雒陽方畧武吏司察宦者而促董卓等使馳<lb/>
驛上奏欲進兵平樂觀太后乃恐悉罷中常侍小黄門<lb/>
使還里舍唯留進素所私人以守省中諸常侍小黄門<lb/>
皆詣進謝罪唯所措置進謂曰天下匈匈正患諸君耳<lb/>
今董卓垂至諸君何不早各就國袁紹勸進便扵此决<lb/>
之至扵再三進不許紹又為書告諸州郡詐宣進意使<lb/>
捕案中官親屬進謀積日頗泄中官懼而思變張譲子<lb/>
<pb n="KR2m0007_WYG_024-20a"/>
婦太后之甥也讓向子婦叩頭曰老臣得罪當與新婦<lb/>
俱歸私門唯受恩累世今當逺離宫殿情懷戀戀願復<lb/>
一入直得暫奉望太后陛下顔色然後退就溝壑死不<lb/>
恨矣子婦言扵舞陽君入白太后乃詔諸常侍皆復入<lb/>
直八月戊辰進入長樂宫白太后請盡誅諸常侍中常<lb/>
侍張讓段珪相謂曰大將軍稱疾不臨喪不送塟今欻<lb/>
入省此意何為竇氏事竟復起邪讓使人潜聴具聞其<lb/>
語乃率其黨數十人持兵竊自側闥入伏省中及進出<lb/>
<pb n="KR2m0007_WYG_024-20b"/>
因詐以太后詔召進入坐省閤讓等詰進曰天下憒憒<lb/>
亦非獨我曹罪也先帝常與太后不快㡬至成敗我曹<lb/>
涕泣救解各出家財千萬為禮和恱上意但欲託卿門<lb/>
户耳今乃欲滅我曹種族不亦太甚乎扵是尚方監渠<lb/>
穆拔劍斬進扵嘉徳殿前讓珪等為詔以故太尉樊陵<lb/>
為司𨽻校尉少府許相為河南尹尚書得板疑之曰請<lb/>
大將軍出共議中黄門以進頭擲與尚書曰何進謀反<lb/>
已伏誅矣進部曲將吳匡張璋在外聞進被害欲引兵<lb/>
<pb n="KR2m0007_WYG_024-21a"/>
入宫宫閤閉虎賁中郎將袁術與匡共斫攻之中黄門<lb/>
持兵守閤㑹日暮術因燒南宫九龍門欲以脇出讓等<lb/>
讓等入白太后言大将軍兵反燒宫攻尚書闥因將太<lb/>
后少帝及陳留王又刼省内官屬從複道走北宫尚書<lb/>
盧植執戈扵閤道窗下仰數段珪珪懼乃釋太后太后<lb/>
投閤得免袁紹與叔父隗矯詔召樊陵許相斬之紹及<lb/>
何苗引兵屯朱雀闕下捕得忠等斬之吳匡等素怨苖<lb/>
不與進同心而又疑其與宦官通謀乃令軍中曰殺大<lb/>
<pb n="KR2m0007_WYG_024-21b"/>
将軍者即車騎也吏士能為報讎乎士卒皆流涕曰願<lb/>
致死匡遂引兵與董卓弟奉車部尉旻攻殺苗棄其屍<lb/>
扵苑中紹遂閉北宫門勒兵捕諸宦者無少長皆殺之<lb/>
凡二千餘人或有無湏而誤死者紹因進兵排宫或上<lb/>
端門屋以攻省内庚午張讓段珪等困迫遂将帝與陳<lb/>
留王數十人步出榖門夜至小平津六璽不自隨公卿<lb/>
無得從者唯尚書盧植河南中部掾閔貢夜至河上貢<lb/>
厲聲質責讓等且曰今不速死吾将殺汝因手劍斬數<lb/>
<pb n="KR2m0007_WYG_024-22a"/>
人讓等惶怖叉手再拜叩頭向帝辭曰臣等死陛下自<lb/>
愛遂投河而死董卓遂廢少帝又迫殺太后何氏遂亡<lb/>
而漢室亦自此敗亂<hi>何進傳</hi>
　范氏論曰漢興仍襲秦制置中常侍官然亦引用士<lb/>
　人以參其選皆銀璫左貂給事殿省及髙后稱制乃<lb/>
　以張卿為大謁者出入卧内受宣詔命文帝時有趙<lb/>
　談北宫伯子頗見親幸至扵孝武亦愛李延年帝數<lb/>
　宴後庭或潜㳺離館故請奏機事多以宦人主之至<lb/>
<pb n="KR2m0007_WYG_024-22b"/>
　元帝之世史㳺為黄門令勤心納忠有所補益其後<lb/>
　𢎞恭石顯以佞險自進卒有蕭周之禍損穢帝徳焉<lb/>
　中興之初宦官悉用閹人不復雜調它士至永平中<lb/>
　始置員數中常侍四人小黄門十人和帝即阼幼弱<lb/>
　而竇憲兄弟専總權威内外臣僚莫由親接所與居<lb/>
　者唯閹官而已故鄭衆得専謀禁中終除大憝遂享<lb/>
　分土之封超登宫卿之位扵是中官始盛焉自明帝<lb/>
　以後迄乎延平委用漸大而其員稍増中常侍至有<lb/>
<pb n="KR2m0007_WYG_024-23a"/>
　十人小黄門二十人改以金璫右貂兼領卿署之職<lb/>
　鄧后以女主臨政而萬機殷逺朝臣國議無由參斷<lb/>
　帷幄稱制下令不出房闈之間不得不委用刑人寄<lb/>
　之國命手握王爵口含天憲非復掖廷永巷之職閨<lb/>
　牖房闥之任也其後孫程定立順之功曹騰參建桓<lb/>
　之䇿續以五侯合謀梁冀受鉞迹因公正恩固主心<lb/>
　故中外服從上下屏氣或稱伊霍之勲無謝扵徃載<lb/>
　或謂良平之畫復興扵當今雖時有忠公而竟見排<lb/>
<pb n="KR2m0007_WYG_024-23b"/>
　斥舉動囘山海呼吸變霜露阿㫖曲求則光寵三族<lb/>
　直情忤意則參夷五宗漢之綱紀大亂矣若夫髙冠<lb/>
　長劍紆朱懷金者布滿宫闈苴茅分虎南靣臣人者<lb/>
　蓋以十數府寺第館棊列扵都鄙子弟支附過半扵<lb/>
　州國南金和寶冰綺霧縠之積盈仞珍藏嬙媛侍兒<lb/>
　歌童舞女之玩充備綺室狗馬飾雕文土木被緹繡<lb/>
　皆剥割萌黎競恣奢欲陷害明賢専植黨類其有更<lb/>
　相援引希附權彊者皆腐身熏子以自衒達同敝相<lb/>
<pb n="KR2m0007_WYG_024-24a"/>
　濟故其徒有繁敗國蠧政之事不可單書所以海内<lb/>
　嗟毒志士窮棲冦劇縁間揺亂區夏雖忠良懐憤時<lb/>
　或奮發而言出禍從旋見孥戮因復大考鈎黨轉相<lb/>
　誣染凡稱善士莫不離被灾毒竇武何進位崇戚近<lb/>
　乗九服之囂怨恊羣英之勢力而以疑留不㫁至扵<lb/>
　殄敗斯亦運之極乎雖袁紹龔行芟夷無餘然以暴<lb/>
　易亂亦何云及自曹騰說梁冀竟立昏弱魏武因之<lb/>
　遂遷龜鼎所謂君以此始必以此終信乎其然矣<lb/>
<pb n="KR2m0007_WYG_024-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢㑹要卷二十四<lb/>
</p>
<p>
</p>
  </div>
<div>
<head>東漢㑹要卷二十五</head> <lb/>
    <p>
<pb n="KR2m0007_WYG_025-1a"/>
欽定四庫全書<lb/>
　東漢㑹要卷二十五<lb/>
　　　　　　　　　　　　宋　徐天麟　撰<lb/>
　職官七<lb/>
　　黨錮始末<lb/>
初桓帝為蠡吾侯受學扵甘陵周福及即帝位擢福為<lb/>
尚書時同郡河南尹房植有名當朝鄉人為之謡曰天<lb/>
下規矩房伯武因師獲印周仲進二家賔客互相譏揣<lb/>
<pb n="KR2m0007_WYG_025-1b"/>
遂各植朋徒漸成尤隙由是甘陵有南北部黨人之議<lb/>
自此始矣後汝南太守宗資任功曹范滂南陽太守成<lb/>
瑨亦委功曹岑晊二郡又為謡曰汝南太守范孟博南<lb/>
陽宗資主畫諾南陽太守岑公孝𢎞農成瑨但坐嘯因<lb/>
此流言轉入太學諸生三萬餘人郭林宗賈偉節為其<lb/>
冠並與李膺陳蕃王暢更相褒重學中語曰天下模楷<lb/>
李元禮不畏彊禦陳仲舉天下俊秀王叔茂又渤海公<lb/>
族進階扶風魏齊卿並危言深論不畏豪彊自公卿以<lb/>
<pb n="KR2m0007_WYG_025-2a"/>
下莫不畏其貶議履屣到門時河内張成善說風角推<lb/>
占當赦教子殺人李膺為河南尹督促収捕既而逢宥<lb/>
獲免膺愈懐憤疾竟案殺之初成以方伎交通宦官帝<lb/>
亦頗誶其占成弟子牢修因上書誣告膺等養太學逰<lb/>
士結交諸郡生徒更相驅馳共為部黨誹訕朝廷疑亂<lb/>
風俗扵是天子震怒班下郡國逮捕黨人布告天下使<lb/>
同忿疾遂収執膺等其辭所連及陳寔之徒二百餘人<lb/>
或有逃遁不獲皆懸金求募使者四出相望扵道明年<lb/>
<pb n="KR2m0007_WYG_025-2b"/>
尚書霍諝城門校尉竇武並表為請帝意稍解乃皆赦<lb/>
歸田里禁錮終身而黨人之名猶書王府自是正直廢<lb/>
放邪枉熾結海内希風之流遂共相標榜指天下名士<lb/>
為之稱號上曰三君次曰八俊次曰八顧次曰八及次<lb/>
曰八厨猶古之八元八凱也竇武劉淑陳蕃為三君君<lb/>
者言一世之所宗也李膺荀昱杜宻王暢劉祐魏朗趙<lb/>
典朱㝢為八後俊者言人之英也郭林宗宗慈巴肅夏<lb/>
馥范滂尹勲蔡衍羊陟為八顧顧者言能以徳行引人<lb/>
<pb n="KR2m0007_WYG_025-3a"/>
者也張儉岑晊劉表陳翔孔昱范康檀敷翟超為八及<lb/>
及者言其能導人追宗者也度尚張邈王考劉儒胡毋<lb/>
班秦周蕃嚮王章為八厨厨者言能以財救人者也又<lb/>
張儉郷人朱並承望中常侍侯覽意㫖上書告儉與同<lb/>
鄉二十四人别相置號共為部黨圖危社稷以儉及檀<lb/>
彬禇鳯張肅薛蘭馮禧魏𤣥徐乾為八俊田林張隱劉<lb/>
表薛郁王訪劉祗宣靖公緒恭為八顧朱楷田槃疏耽<lb/>
薛敦宋布唐龍嬴咨宣褒為八及刻石立墠共為部黨<lb/>
<pb n="KR2m0007_WYG_025-3b"/>
而儉為之魁靈帝詔刋章捕儉等大長秋曹節因此諷<lb/>
有司奏捕前黨故司空虞放太僕杜宻長樂少府李膺<lb/>
司𨽻校尉朱㝢潁川太守巴肅沛相荀昱河内太守魏<lb/>
朗山陽太守翟超任城相劉儒太尉掾范滂等百餘人<lb/>
皆死獄中餘或先歿不及或亡命獲免自此諸為怨隙<lb/>
者因相陷害睚眦之忿濫入黨中又州郡承㫖或有未<lb/>
嘗交關亦離禍毒其死徙者廢禁者六七百人熹平五<lb/>
年永昌太守曹鸞上書大訟黨人言甚方切帝省奏大<lb/>
<pb n="KR2m0007_WYG_025-4a"/>
怒即詔司𨽻益州檻車収鸞送槐里獄掠殺之扵是又<lb/>
詔州郡更考黨人門生故吏父子兄弟其在位者免官<lb/>
禁錮爰及五屬<hi>傳序</hi>
延熹九年時逮捕黨人案經三府太尉陳蕃郤之曰今<lb/>
所案者皆海内人譽憂國忠公之臣此等猶將十世宥<lb/>
也豈有罪名不章而致収掠者乎不肯平書帝愈怒遂<lb/>
下膺等扵黄門北寺獄其辭所連及大僕潁川杜宻御<lb/>
史中丞陳翔及陳寔范滂之徒二百餘人陳寔曰吾不<lb/>
<pb n="KR2m0007_WYG_025-4b"/>
就獄衆無所恃乃自往請囚范滂至獄獄吏謂曰凡坐<lb/>
繋者皆祭臯陶滂白臯陶古之直臣知滂無罪将理之<lb/>
扵帝如其有罪祭之何益衆人由此亦止陳蕃復上書<lb/>
極陳帝諱其言切託以蕃辟召非其人䇿免之時黨人<lb/>
獄所染逮者皆天下名賢度遼将軍皇甫規自以西州<lb/>
豪傑恥不得與乃自上言前薦故大司農張奐是附黨<lb/>
也又臣昔論輸左校時太學生張鳯等上書訟臣是為<lb/>
黨人所附也臣宜坐之朝廷知而不問杜宻素與李膺<lb/>
<pb n="KR2m0007_WYG_025-5a"/>
名行相次時人謂之李杜故同時被繋<hi>李膺等傳</hi>
永康元年陳蕃既免朝臣震栗莫敢復為黨人言者賈<lb/>
彪曰吾不西行大禍不解乃入雒陽說城門校尉竇武<lb/>
尚書魏郡霍諝等使訟之武上疏曰陛下即位以來未<lb/>
聞善政近者姦臣牢修造設黨議遂収前司𨽻校尉李<lb/>
膺等逮考連及數百人曠年拘録事無效驗膺等誠陛<lb/>
下稷卨伊吕之佐而虛為姦臣賊子之所誣枉惟陛下<lb/>
留神澄省今臺閣近臣尚書朱㝢荀緄劉祐魏朗劉矩<lb/>
<pb n="KR2m0007_WYG_025-5b"/>
尹勲等皆國之正士朝之良佐尚書郎張陵媯皓苑康<lb/>
楊喬邉韶戴恢等文質彬彬明達國典内外之職羣才<lb/>
並列而陛下委任近習專植饕餮外典州郡内幹心膂<lb/>
宜以次貶黜信任忠良書奏霍諝亦為表請帝意稍解<lb/>
使中常侍王甫就獄訊黨人范滂等皆三木囊頭暴扵<lb/>
階下甫以次辨詰曰卿等更相拔舉迭為脣齒其意如<lb/>
何滂曰仲尼之言見善如不及見惡如探湯滂欲使善<lb/>
善同其清惡惡同其汙謂王政之所願聞不悟更以為<lb/>
<pb n="KR2m0007_WYG_025-6a"/>
黨古之修善自求多福今之修善身陷大戮身死之日<lb/>
願埋滂扵首陽山側上不負皇天下不愧夷齊甫愍然<lb/>
為之改容乃得並解桎梏李膺等又多引宦官子弟宦<lb/>
官懼請帝以天時宜赦六月赦天下改元黨人二百餘<lb/>
人皆歸田里書名三府禁錮終身<hi>賈彪等傳</hi>
二年初李膺等雖廢錮天下士大夫皆髙尚其道而汙<lb/>
穢朝廷希之者唯恐不及更共相標榜大長秋曹節因<lb/>
此諷有司請下州郡考治是時上年十四問節等曰何<lb/>
<pb n="KR2m0007_WYG_025-6b"/>
以為鉤黨對曰鉤黨者即黨人也上曰黨人何用為惡<lb/>
而欲誅之耶對曰皆相舉羣輩欲為不軌上曰不軌欲<lb/>
何如對曰欲圖社稷上乃可其奏或謂李膺曰可去矣<lb/>
對曰事不辭難罪不逃刑臣之節也吾年已六十死生<lb/>
有命去將安之乃詣詔獄考死門生故吏並被禁錮侍<lb/>
御史景毅子顧為膺門徒未有録牒不及扵譴毅慨然<lb/>
曰本謂膺賢遣子師之豈可以漏脫名籍茍安而已遂<lb/>
自表免歸汝南督郵呉導受詔捕范滂至縣抱詔書閉<lb/>
<pb n="KR2m0007_WYG_025-7a"/>
傳舍伏牀而泣一縣不知所為滂聞之曰必為我也即<lb/>
自詣獄縣令郭揖大驚出解印綬引與俱亡曰天下大<lb/>
矣子何為在此滂曰滂死則禍塞何敢以罪累君又令<lb/>
老母流雜乎其母就與之訣滂白母曰仲博孝敬足以<lb/>
供養惟大人割不可忍之恩勿增感戚母曰汝今得與<lb/>
李杜齊名死亦何恨既有令名復求夀考可兼得乎滂<lb/>
跪受教再拜而辭顧其子曰吾欲使汝為惡惡不可為<lb/>
使汝為善則我不為惡行路聞之莫不流涕凡黨人死<lb/>
<pb n="KR2m0007_WYG_025-7b"/>
者百餘人妻子皆徙邉天下豪傑及儒學有行義者宦<lb/>
官一切指為黨人其死徙廢者又六七百人<hi>范滂等傳</hi>
光和二年上録長和海上言禮從祖兄弟别居異財恩<lb/>
義已輕服屬疎末而今黨人錮及五族既乖典訓之文<lb/>
有謬經常之法帝覽而悟之黨錮自從祖以下皆得解<lb/>
釋<hi>黨錮傳</hi>
中平元年黄巾賊張角起帝召羣臣㑹議北地太守皇<lb/>
甫嵩以為宜解黨禁上問計扵中常侍吕強強對曰黨<lb/>
<pb n="KR2m0007_WYG_025-8a"/>
錮乆積人情怨憤若不赦宥輕與張角合謀為變滋大<lb/>
悔之無救帝懼而從之乃赦天下黨人還諸徙者唯張<lb/>
角不赦其後黄巾遂盛朝野崩離綱紀文章蕩然矣凡<lb/>
黨事始扵甘陵汝南成扵李膺張儉海内塗炭二十餘<lb/>
年諸所蔓衍皆天下善士<hi>同上</hi>
范曄序曰孔子曰性相近也習相逺也言嗜惡之本同<lb/>
而遷染之塗異也夫刻意則行不肆牽物則其志流是<lb/>
以聖人導人理性裁抑宕佚慎其所與節其所偏雖情<lb/>
<pb n="KR2m0007_WYG_025-8b"/>
品萬區質文異數至扵陶物振俗其道一也叔末澆訛<lb/>
王道陵闕而猶假仁以效已慿義以濟功舉中扵理則<lb/>
彊梁禠氣片言違正則厮臺解情盖前哲之遺塵有足<lb/>
求者霸徳既衰狙詐萌起彊者以决勝為雄弱者以詐<lb/>
劣受屈至有畫半䇿而綰萬金開一說而錫琛瑞或起<lb/>
徒歩而仕執珪解草衣以升卿相士之飾巧馳辨以要<lb/>
能鈎利者不期而景從矣自是愛尚相奪與時囘變其<lb/>
風不可留其敝不能反及漢祖仗劍武夫勃興憲令寛<lb/>
<pb n="KR2m0007_WYG_025-9a"/>
賖文禮簡濶緒餘四豪之烈人懷陵上之心輕死重氣<lb/>
怨惠必讎令行私庭權移匹庶任使之方成其俗矣自<lb/>
武帝以後崇尚儒學懷經協術所在霧㑹至有石渠分<lb/>
争之論黨同伐異之說守文之徒盛扵時矣至王莽專<lb/>
偽終扵篡國忠義之流恥見纓紼遂乃榮華丘壑甘足<lb/>
枯槁雖中興在運漢徳重開而保身懷方彌相慕襲去<lb/>
就之節重扵時矣逮桓靈之間主荒政謬國命委扵閹<lb/>
寺士子羞與為伍故匹夫抗憤處士横議遂乃激揚名<lb/>
<pb n="KR2m0007_WYG_025-9b"/>
聲互相題拂品覈公卿裁量執政婞直之風扵斯行矣<lb/>
夫上好則下必甚矯枉故直必過其理然矣若范滂張<lb/>
儉之徒清心忌惡終陷黨議不其然乎<lb/>
　　恩賜<lb/>
棨㦸<hi>杜詩傳又郭躬傳云漢制棨㦸即為斧鉞</hi>
駁犀具劍佩刀紫艾綬玉玦各一<hi>馮石</hi>
几杖車馬衣一襲絮五百斤<hi>卓茂</hi>
冠幘履韈衣一襲<hi>魯丕</hi>
<pb n="KR2m0007_WYG_025-10a"/>
三公之服黼黻冕旒<hi>荆州刺史郭賀</hi>
虎賁旄頭鐘虡之樂<hi>東海王彊</hi>
秘書列仙圖道術秘方<hi>東平王蒼</hi>
劍帶佩刀<hi>虞延</hi>
乗輿七尺佩劍<hi>馮異</hi>
肅宗賜尚書寶劍韓稜楚龍淵郅夀蜀漢文陳寵濟<lb/>
南椎成<hi>韓稜傳</hi>
御衣及綬稟食公車<hi>丁鴻</hi>
<pb n="KR2m0007_WYG_025-10b"/>
明帝賜尚書以下朝夕餐給帷被皂袍及侍史二人<hi>鍾離</hi>
<hi>意傳</hi>
桓帝賜梁冀入朝不趨劍履上殿贊謁不名<lb/>
臘賜<hi>臘賜大将軍三公錢各二十萬牛肉二百斤粳米二百斛特進侯十五萬卿十萬校尉五萬尚書三</hi>
<hi>萬侍中将大夫各二萬千石六百石各七千虎賁羽林郎二人共三千以為祀門户直已上漢官舊儀見何敞</hi>
<hi>傳注</hi>
常賜<lb/>
　錢帛　　衣服　　衣冠　　安車　　駟馬<lb/>
<pb n="KR2m0007_WYG_025-11a"/>
　什器　　帷帳　　養牛酒　羊酒<lb/>
　　休沐<lb/>
張禹為太傅録尚書事五日一歸府<lb/>
竇氏敗韓稜典案其事深竟黨與數月不休沐<hi>韓稜傳</hi>
　　致仕<lb/>
尚書鄭均以病乞骸骨拜議郎告歸因稱病篤帝賜以<lb/>
衣冠詔告廬江太守東平相曰議郎鄭均前在機宻以<lb/>
病致仕賜榖千斛常以八月長吏存問賜羊酒明年賜<lb/>
<pb n="KR2m0007_WYG_025-11b"/>
尚書禄以終其身<lb/>
太尉鄧彪以疾乞骸骨元和元年賜䇿罷贈錢三十萬<lb/>
在所以二千石奉終其身又詔太常四時致宗廟之胙<lb/>
河南尹遣丞存問常以八月旦奉羊酒<lb/>
司馬均為侍中以老病乞身和帝賜以大夫禄歸鄉里<lb/>
<hi>賈逵傳</hi>
劉愷為司徒稱病上書致仕有詔優許焉加賜錢三十<lb/>
萬以二千石禄歸養河南尹常以嵗八月致羊酒<lb/>
<pb n="KR2m0007_WYG_025-12a"/>
　　鬻官<lb/>
安帝永初三年三公以國用不足奏令吏人入錢榖得<lb/>
為關内侯虎賁羽林郎五大夫官府吏緹騎營士各有<lb/>
差<hi>紀下同</hi>
桓帝延熹五年占賣關内侯虎賁羽林緹騎營士五大<lb/>
夫錢各有差<lb/>
靈帝光和元年初開西邸賣官自關内侯虎賁羽林入<lb/>
錢各有差<hi>山陽公載記曰時賣官二千石二千萬四百石四百萬其以徳次應選者半之或三分之</hi>
<pb n="KR2m0007_WYG_025-12b"/>
<hi>一扵西園立庫以貯之</hi>私令左右賣公卿公千萬卿五百萬<lb/>
中平四年賣關内侯假金印紫綬傳世入錢五百萬六<lb/>
年帝欲以羊續為太尉時拜三公者皆輸東園禮錢千<lb/>
萬中使督之名為左騶其所之徃輙迎致禮敬厚加贈<lb/>
賂續乃坐使人扵單席舉緼袍以示之曰臣之所資唯<lb/>
斯而已左騶白之帝不恱以此故不登公位<hi>羊續傳</hi>
靈帝時開鴻都門榜賣官爵公卿州郡下至黄綬各有<lb/>
差其富者則先入錢貧者到官而後倍輸或因常侍阿<lb/>
<pb n="KR2m0007_WYG_025-13a"/>
保别自通達是時段熲樊陵張温等雖有功勤名譽然<lb/>
皆先輸貨財而後登公位崔烈時因傅母入錢五百萬<lb/>
得為司徒及拜日天子臨軒百僚畢㑹帝顧謂親倖者<lb/>
曰悔不小靳可至千萬程夫人扵傍應曰崔公冀州名<lb/>
士豈肯買官頼我得是反不知姝邪烈扵是聲譽衰減<lb/>
乆之不自安從容問其子鈞曰吾居三公扵議者何如<lb/>
鈞曰大人少有英稱歴位卿守論者不謂不當為三公<lb/>
而今登其位天下失望烈曰何為然也鈞曰論者嫌其<lb/>
<pb n="KR2m0007_WYG_025-13b"/>
銅臭<hi>崔烈傳</hi>
劉陶為京兆尹到職當出修宫錢直千萬<hi>時拜職各當出買官之錢</hi>
<hi>謂之修宫錢也</hi>陶既清貧而恥以錢買職稱疾不聴政帝宿重<lb/>
陶才原其罪<hi>本傳</hi>
　　䘏典<hi>贈官</hi>
呉漢薨發北軍五校輕車介士送塟如大将軍霍光故<lb/>
事<lb/>
耿秉卒賜以朱棺玊匣将作大匠穿冢假皷吹五營騎<lb/>
<pb n="KR2m0007_WYG_025-14a"/>
士三百餘人送塟<lb/>
祭遵薨祠以太牢司農給費<lb/>
永平元年東海王彊薨遣司空馮魴持節視喪事賜升<lb/>
龍旄頭鑾輅龍旂<hi>紀</hi>
梁竦改殯賜東園畫棺玉匣衣衾建塋陵旁<lb/>
梁商薨帝親臨喪賜以東園朱夀之器銀鏤黄腸玊匣<lb/>
什物二十八種錢二百萬布三千疋及塟賜輕車介士<lb/>
太傅胡廣薨五官中郎将持節奉使䇿贈太傅安樂鄉<lb/>
<pb n="KR2m0007_WYG_025-14b"/>
侯印綬給東園梓器謁者䕶喪賜冢塋扵原陵<hi>並本傳</hi>
司空袁逢卒賜以珠畫特詔秘器飯含珠玊二十六品<lb/>
使五官中郎将奉䇿賜以車騎將軍印綬加號特進<hi>袁逢</hi>
<hi>𫝊</hi>
太尉袁湯薨追贈特進<hi>袁宏傳</hi>
司空楊賜薨天子素服三日不臨朝贈東園梓器襚服<lb/>
賜錢三百萬布五百疋使左中郎将郭儀持節追位特<lb/>
進贈司空驃騎将軍印綬及塟又使侍御史持蘭臺令<lb/>
<pb n="KR2m0007_WYG_025-15a"/>
史十人發羽林騎輕車介士前後部鼓吹又敕驃騎将<lb/>
軍官屬司空法駕送至舊塋<lb/>
蓋勲卒賜東園秘器賵襚送之如禮<hi>並本傳</hi>
　袁夢麒曰漢自三公薨或追爵或賜謚或贈之印綬<lb/>
　以示褒寵之恩未有以官追贈者至扵印綬亦不過<lb/>
　即其生之官爵以贈之焉翟方進薨贈以丞相髙陵<lb/>
　侯印綬孔光薨贈以丞相博山侯印綬此舊典二千<lb/>
　石卒官賻百萬<hi>羊續傳</hi>皆即其生之官爵以贈而已世<lb/>
<pb n="KR2m0007_WYG_025-15b"/>
　祖中興鮮以印綬褒寵功臣獨祭遵薨博士范升上<lb/>
　疏追頌遵功徳贈以将軍侯印綬亦不過即其生之<lb/>
　官爵以贈之無加扵舊典也逮桓靈之世劉寛以太<lb/>
　尉薨袁逢以司空薨皆贈車騎将軍印綬加號特進<lb/>
　以至朱穆卒以尚書而追贈益州太守悉非先朝舊<lb/>
　典至于後世大臣有加贈之恩蓋出諸此<lb/>
　　官制雜録<lb/>
漢故事中常侍參選士人建武以來乃悉用宦者<hi>朱穆傳</hi>
<pb n="KR2m0007_WYG_025-16a"/>
舊制九州五尚書令一郡二人<hi>伏湛傳</hi>
舊制尚書郎限滿補縣長令史丞尉鄭𢎞奏請使郎補<lb/>
千石令史為長帝從其議<hi>𢎞傳</hi>
舊典中臣子弟不得居位秉勢<hi>楊秉傳</hi>
舊典中官子弟不得為牧人職<hi>馮緄傳</hi>
侍中尚書中臣子弟不得為吏察孝亷<hi>李固傳</hi>
漢法免罷守令自非詔召不得妄到京師<hi>蘇不韋傳</hi>
袁敞子漏洩省中語䇿免敞<hi>敞傳</hi>
<pb n="KR2m0007_WYG_025-16b"/>
九卿有疾使者臨問加賜錢布<hi>陳忠傳袁紀作錢帛</hi>
元和元年十二月除諸禁錮不得仕者令得仕<lb/>
順帝時大司農劉授受譴鞭杖左雄上言曰九卿位亞<lb/>
三事班在大臣行有佩玊之節動有庠序之儀加以鞭<lb/>
杖誠非古典順帝即除之<hi>袁紀按雄傳鞭杖作捶撲</hi>
　<lb/>
　<lb/>
　東漢㑹要卷二十五<lb/>
</p>
<p>
</p>
  </div>
<div>
<head>東漢㑹要卷二十六</head> <lb/>
    <p>
<pb n="KR2m0007_WYG_026-1a"/>
欽定四庫全書<lb/>
　東漢㑹要卷二十六<lb/>
　　　　　　　　　　　　宋　徐天麟　撰<lb/>
　選舉上<lb/>
　　賢良方正直言極諫<lb/>
建武六年十月詔曰吾徳薄不明㓂賊為害彊弱相陵<lb/>
元元失所永念厥咎内疚扵心其勅公卿舉賢良方正<lb/>
各一人<lb/>
<pb n="KR2m0007_WYG_026-1b"/>
七年四月詔曰比隂陽錯謬日月薄食百姓有過在予<lb/>
一人公卿司𨽻州牧舉賢良方正各一人遣詣公車朕<lb/>
將覽試焉<lb/>
章帝建初元年三月詔曰朕以無徳奉承大業夙夜慄<lb/>
慄不敢荒寧而災異仍見與政相應朕既不明涉道日<lb/>
寡又選舉乖實俗吏傷人官職耗亂刑罰不中可不憂<lb/>
與昔仲弓季氏之家臣子㳺武城之小宰孔子猶誨以<lb/>
賢才問以得人明政無大小以得人為本夫鄉舉里選<lb/>
<pb n="KR2m0007_WYG_026-2a"/>
必累功勞今刺史守相不明真偽茂才孝亷嵗以百數<lb/>
既非能顯而當授之政事甚無謂也毎尋前世舉人貢<lb/>
士或起甽畝不繋閥閱敷奏以言則文章可採明試以<lb/>
功則政有異迹文質彬彬朕甚嘉之其令太傅三公中<lb/>
二千石二千石郡國守相舉賢良方正能直言極諌之<lb/>
士各一人<lb/>
五年二月朔日有食之詔公卿已下其舉直言極諫能<lb/>
指朕過失者各一人遣詣公車将親覽問焉其以巖穴<lb/>
<pb n="KR2m0007_WYG_026-2b"/>
為先勿取浮華<lb/>
和帝永元六年三月詔曰隂陽不和水旱違度思得忠<lb/>
良之士以輔朕之不逮其令三公中二千石二千石内<lb/>
郡守相舉賢良方正直言極諫之士各一人昭巖穴披<lb/>
幽隱遣詣公車朕将悉聽焉帝乃親臨䇿問選補郎吏<lb/>
安帝永初元年三月日有食之詔公卿内外衆官郡國<lb/>
守相舉賢良方正有道徳之士明正術達古今能直言<lb/>
極諌者各一人<lb/>
<pb n="KR2m0007_WYG_026-3a"/>
五年三月詔曰朕以不明統理失中思得忠良正直之<lb/>
人以輔不逮其令三公特進侯中二千石二千石郡守<lb/>
諸侯相舉賢良方正有道術達扵政化能直言極諫之<lb/>
士各一人及至孝與衆卓異者并遣詣公車朕将親覽<lb/>
焉<lb/>
順帝即位詔公卿郡守國相舉賢良方正能直言極諫<lb/>
之士各一人<lb/>
漢安元年二月詔大将軍公卿舉賢良方正能探賾索<lb/>
<pb n="KR2m0007_WYG_026-3b"/>
隱者各一人<lb/>
沖帝即位詔三公特進侯卿校尉舉賢良方正幽逸修<lb/>
道之士各一人<lb/>
桓帝建和元年四月京師地震詔大将軍公卿校尉舉<lb/>
賢良方正能直言極諫之士各一人<lb/>
三年六月詔大将軍三公特進侯其與卿校尉舉賢良<lb/>
方正能直言極諫之士各一人<lb/>
永興二年二月京師地震詔公卿校尉舉賢良方正能<lb/>
<pb n="KR2m0007_WYG_026-4a"/>
直言極諫者各一人<lb/>
延熹八年正月日有食之詔公卿校尉舉賢良方正<lb/>
永康元年五月詔公卿校尉舉賢良方正<hi>並紀</hi>
　　博士弟子<hi>甲乙科</hi>
光武中興先訪儒雅四方學士雲集京師扵是立五經<lb/>
博士各以家法教授凡十四博士太常差次總領焉建<lb/>
武五年乃修起太學稽式古典服方領習矩步者委蛇<lb/>
乎其中肅宗又詔髙才生受古文尚書毛詩榖梁左氏<lb/>
<pb n="KR2m0007_WYG_026-4b"/>
春秋雖不立學官然皆擢髙第為講郎給事近署<hi>儒林傳序</hi>
和帝永元十四年司空徐防以五經乆逺聖意難明宜<lb/>
為章句以悟後學上疏曰臣聞詩書禮樂定自孔子發<lb/>
明章句始扵子夏其後諸家分析各有異說漢承亂秦<lb/>
經典廢絶本文畧存或無章句収拾缺遺建立明經博<lb/>
徵儒術開置太學孔聖既逺微㫖将絶故立博士十有<lb/>
四家設甲乙之科以勉勸學者所以示人好惡改敝就<lb/>
善者也伏見太學試博士弟子皆以意說不修家法私<lb/>
<pb n="KR2m0007_WYG_026-5a"/>
相容隱開生姦路毎有䇿試輙興諍訟論議紛錯互相<lb/>
是非不依章句妄生穿鑿以遵師為非義意說為得理<lb/>
輕侮道術寖以成俗誠非詔書實選本意臣以為博士<lb/>
及甲乙䇿試宜從其家章句開五十難以試之解釋多<lb/>
者為上第引文明者為髙說若不依先師義有相伐皆<lb/>
正以為非五經各取上第六人論語不宜射䇿雖所失<lb/>
或乆差可矯革詔書下公卿皆從防言<hi>徐防傳</hi>
順帝陽嘉元年試明經下第者補弟子増甲乙科員十<lb/>
<pb n="KR2m0007_WYG_026-5b"/>
人<hi>本紀案前書儒林傳成帝末嵗課甲科四十人為郎中乙科二十人為太子舍人丙科四十人補掌故東</hi>
<hi>京因仍舊制今更増各十人</hi>
質帝本初元年令郡國舉明經年五十以上七十以下<lb/>
詣太學自大將軍至六百石皆遣子受業嵗滿課試以<lb/>
髙第五人補郎中次五人太子舍人又千石六百石四<lb/>
府掾屬三署郎四姓小侯先能通經者各令隨家法其<lb/>
髙第者上名牒以次賞進<hi>紀</hi>
靈帝熹平五年試太學生年六十以上百餘人除郎中<lb/>
<pb n="KR2m0007_WYG_026-6a"/>
太子舎人至王家郎郡國文學吏<hi>紀</hi>
　　孝亷<hi>亷</hi>
郡太守舉孝亷郡口二十萬舉一人<hi>百官志</hi>
故事尚書郎以令史乆次補之光武始用孝亷為尚書<lb/>
郎<hi>同上</hi>
建武十二年詔三公舉亷吏各二人光禄嵗察亷吏三<lb/>
人中二千石嵗察亷吏各一人廷尉大司農各二人将<lb/>
兵将軍嵗察亷吏各二人<hi>百官志注</hi>
<pb n="KR2m0007_WYG_026-6b"/>
章帝建初元年初舉孝亷郎中寛博有謀任典城者以<lb/>
補長相<hi>紀</hi>
和帝時大郡口五六十萬舉孝亷二人小郡口二十萬<lb/>
并有蠻夷者亦舉二人帝以為不均下公卿㑹議丁鴻<lb/>
與司空劉方上言凡口率之科宜有階品蠻夷錯雜不<lb/>
得為數自今郡國率二十萬口嵗舉孝亷一人四十萬<lb/>
二人六十萬三人八十萬四人百萬五人百二十萬六<lb/>
人不滿二十萬二嵗一人不滿十萬三嵗一人帝從之<lb/>
<pb n="KR2m0007_WYG_026-7a"/>
<hi>丁鴻傳</hi>
永元七年四月詔曰舊典因孝亷之舉以求人有司詳<lb/>
選郎官寛博有謀才任典城者三十人既而悉以所選<lb/>
郎出補守相<lb/>
十三年詔縁邉郡口十萬以上嵗舉孝亷一人不滿十<lb/>
萬二嵗舉一人五萬以下三嵗舉一人<lb/>
安帝元初六年詔光禄勲與中郎将選孝亷郎寛博有<lb/>
謀清白行髙者五十人補令長丞尉<lb/>
<pb n="KR2m0007_WYG_026-7b"/>
延光二年八月初令三署郎通逹經術任牧民者視事<lb/>
三嵗以上皆得察舉<lb/>
順帝即位令郡國守相視事未滿嵗者一切得舉孝亷<lb/>
吏<hi>並紀</hi>
陽嘉元年左雄上言孔子曰四十不惑禮稱彊仕請自<lb/>
今孝亷年不滿四十不得察舉皆先詣公府諸生試家<lb/>
法文吏課牋奏副之端門練其虛實以觀異能以美風<lb/>
俗有不承科令者正其罪法若有茂才異行自可不拘<lb/>
<pb n="KR2m0007_WYG_026-8a"/>
年齒帝從之胡廣郭䖍史敞上書駮之曰凡選舉因才<lb/>
無拘定制六竒之䇿不出經學鄭阿之政非必章奏甘<lb/>
竒顯用年乖彊仕終賈揚聲亦在弱冠前世以來貢舉<lb/>
之制莫或囘革今以一臣之言剗戾舊章便利未明衆<lb/>
心不厭矯枉變常政之所重而不訪台司不謀卿士若<lb/>
事下之後議者剥異異之則朝失其便同之則王言已<lb/>
行臣愚以為可宣下百官參其同異然後覽擇勝否詳<lb/>
采厥衷帝不從辛夘初令郡國舉孝亷限年四十以上<lb/>
<pb n="KR2m0007_WYG_026-8b"/>
諸生通章句文吏能牋奏乃得應選其有異才異行若<lb/>
顔淵子竒不拘年齒乆之廣陵所舉孝亷徐淑年未四<lb/>
十臺郎詰之對曰詔書曰有如顔囘子竒不拘年齒是<lb/>
故本郡以臣充選郎不能屈左雄詰之曰昔顔囘聞一<lb/>
知十孝亷聞一知幾耶淑無以對乃罷却之<hi>左雄等傳</hi>
閏月丁亥令諸以詔除為郎年四十以上課試如孝亷<lb/>
科者得參亷選嵗舉一人<hi>紀</hi>
左雄前議舉吏先試之扵公府又覆之扵端門尚書張<lb/>
<pb n="KR2m0007_WYG_026-9a"/>
盛奏除此科黄瓊復上言覆試之作将以澄清洗濁覆<lb/>
實虛濫不宜改革帝乃止<hi>黄瓊傳</hi>
二年張衡言自初舉孝亷迄今二百嵗矣皆先孝行行<lb/>
有餘力始學文法辛卯詔書以能章句奏案為限雖有<lb/>
至孝猶不應科此棄本而取末曽子長扵孝然實魯鈍<lb/>
文學不若㳺夏政事不若冉季今欲使一人兼之茍外<lb/>
有可觀内必有闕則違選舉孝亷之意矣<hi>張衡傳</hi>
漢安元年尚書令黄瓊以前左雄所上孝亷之選専用<lb/>
<pb n="KR2m0007_WYG_026-9b"/>
儒學文吏扵取士之義猶有所遺乃奏増孝悌及能從<lb/>
政者為四科帝從之<hi>黄瓊傳</hi>
桓帝即位詔曰孝亷亷吏皆當典城牧民禁姦舉善興<lb/>
化之本常必由之詔書連下分明懇惻而在所翫習遂<lb/>
至怠慢選舉乖錯害及元元頃雖頗繩正猶未懲改方<lb/>
今淮夷未殄軍師屢出百姓疲悴困扵調發庶望羣吏<lb/>
惠我勞民蠲滌貪穢以祈休祥其令秩滿百石十嵗以上有<lb/>
殊才異行乃得參選贓吏子孫不得察舉杜絶邪偽請<lb/>
<pb n="KR2m0007_WYG_026-10a"/>
託之原令亷白守道者得信其操各明守所司将觀厥<lb/>
後<hi>紀</hi>
侍中尚書中臣子弟不得為吏察孝亷<hi>李固傳</hi>
　臣天麟按孝亷之舉始自西都嘗攷元朔詔書云深<lb/>
　詔執事興亷舉孝今或至闔郡不薦一人其與中二<lb/>
　千石禮官博士議不舉者罪有司奏議曰不舉孝不<lb/>
　奉詔當以不敬論不察亷不勝任也當免詳觀此文<lb/>
　則孝之與亷當是各為一科故蕭望之薛宣黄霸張<lb/>
<pb n="KR2m0007_WYG_026-10b"/>
　敞等皆以察亷補長丞獨王吉京房師丹孟喜皆以<lb/>
　舉孝亷為郎劉輔舉孝亷為襄賁令至東都則合為<lb/>
　一科矣西都止從郡國奏舉未有試文之事至東都<lb/>
　則諸生試家法文吏課牋奏無異扵後世科舉之法<lb/>
　矣西都未始限年至東都則年四十以上始得察舉<lb/>
　矣黄瓊言左雄所上孝亷之選專用儒學文吏扵取<lb/>
　士之選猶有所遺乃奏增孝悌及能從政者為四科<lb/>
　則知當時雖以孝亷名科而未嘗責其孝行亷隅之<lb/>
<pb n="KR2m0007_WYG_026-11a"/>
　實是又失設科之本意也雖然漢世諸科雖以賢良<lb/>
　方正為至重而得人之盛則莫如孝亷斯亦後世之<lb/>
　所不能及<lb/>
　　至孝<lb/>
安帝永初五年舉至孝與衆卓異者<hi>已下並紀</hi>
桓帝建和元年詔大将軍公卿郡國舉至孝篤行之士<lb/>
各一人<hi>崔寔傳作至孝獨行</hi>
延熹九年詔公卿校尉郡國舉至孝<lb/>
<pb n="KR2m0007_WYG_026-11b"/>
獻帝建安五年詔三公舉至孝二人九卿校尉郡國守<lb/>
相各一人皆上封事靡有所諱<lb/>
　臣天麟按荀爽傳太常趙典舉爽至孝對䇿陳便宜<lb/>
　靈帝詔舉有道之士而謝弼陳淳公孫度俱對䇿除<lb/>
　郎中由是觀之漢世諸科皆有制䇿有司因以定其<lb/>
　科第之等也<lb/>
　　有道<lb/>
安帝建光元年四月己巳令公卿特進侯中二千石二<lb/>
<pb n="KR2m0007_WYG_026-12a"/>
千石郡國守相舉有道之士各一人<hi>紀</hi>
安帝詔舉有道公卿百僚各上封事陳忠上疏言嘉謀<lb/>
異䇿宜輙納用若有道之士對問髙者宜垂省覽以廣<lb/>
直言之路書御有詔拜有道髙第士沛國施延為侍中<lb/>
<hi>陳忠傳</hi>
靈帝建寧元年詔郡國守相舉有道之士各一人<hi>紀</hi>
建寧二年舉有道之士謝弼與東海陳敦𤣥莬公孫度<lb/>
俱對䇿皆除郎中<hi>謝弼傳</hi>
<pb n="KR2m0007_WYG_026-12b"/>
　　敦厚質直<lb/>
安帝元初元年詔三公特進列侯中二千石二千石郡<lb/>
守舉敦厚質直者各一人<hi>紀</hi>
　　仁賢<lb/>
中興以後復増淳朴有道仁賢獨行髙節質直清白敦<lb/>
厚之屬<hi>左雄傳論</hi>
鄧太后納樊準言屢舉方正敦朴仁賢之士<hi>樊準傳</hi>
　　茂才四行<lb/>
<pb n="KR2m0007_WYG_026-13a"/>
舊制光禄舉三署郎以髙功乆次才徳尤異者為茂才<lb/>
四行<hi>黄琬傳</hi>
光禄舉四行<hi>呉祐傳四行敦厚質樸謙讓節儉也</hi>
建武十二年詔三公舉茂才各一人光禄勲嵗舉茂才<lb/>
四行各一人監察御史司𨽻州牧嵗舉茂才一人<hi>漢官目録</hi>
<hi>見百官志注</hi>
鮑永舉秀才不應<hi>本傳按茂才西都本云秀才避光武諱改茂才</hi>
章帝建初元年詔曰茂才孝亷嵗以百數<hi>紀</hi>
<pb n="KR2m0007_WYG_026-13b"/>
　　明經<lb/>
章帝建初八年詔曰五經剖判去聖彌逺章句遺辭乖<lb/>
疑難正恐先師微言将遂廢絶非所以重稽古求道眞<lb/>
也其令羣儒選髙才生學左氏榖梁春秋古文尚書毛<lb/>
詩以扶㣲學廣異義焉<hi>紀</hi>
元和二年令郡國上明經者口十萬以上五人不滿十<lb/>
萬三人<hi>紀</hi>
安帝延光二年詔選三署郎及吏人能通古文尚書毛<lb/>
<pb n="KR2m0007_WYG_026-14a"/>
詩榖梁春秋各一人<hi>紀</hi>
順帝陽嘉元年以太學新成試明經下第者補弟子増<lb/>
甲乙科員各十人<hi>紀</hi>
質帝本初元年令郡國舉明經年五十以上七十以下<lb/>
詣太學自大将軍至六百石皆遣子受業嵗滿課試以<lb/>
髙第五人補郎中次五人太子舍人又千石六百石四<lb/>
府掾屬三署郎四姓小侯先能通經者各令隨家法其<lb/>
髙第者上名牒當以次賞進<hi>紀</hi>
<pb n="KR2m0007_WYG_026-14b"/>
靈帝光和三年六月詔公卿舉能通尚書毛詩左氏榖<lb/>
梁春秋各一人悉除議郎<hi>紀</hi>
　　計偕<lb/>
明帝永平九年令司𨽻校尉部刺史嵗上墨綬長吏視<lb/>
事三嵗已上理状尤異者各一人與計偕上<hi>所舉之人令與計吏</hi>
<hi>偕上</hi>
安帝永初二年詔王主官屬墨綬下至郎謁者其經明<lb/>
任博士居郷里有亷清孝順之稱國相嵗移名與計偕<lb/>
<pb n="KR2m0007_WYG_026-15a"/>
上尚書公府通調令得外補<hi>並紀</hi>
　　將帥<lb/>
永初五年七月詔三公特進九卿校尉舉列将子孫明<lb/>
曉戰陳任将帥者<lb/>
建光元年十一月詔三公特進侯卿校尉舉武猛堪将<lb/>
帥者各五人<hi>並紀</hi>
永和三年令大将軍三公舉故刺史二千石及見令長<lb/>
郎謁者四府掾屬剛毅武猛謀謨任将帥者各二人特<lb/>
<pb n="KR2m0007_WYG_026-15b"/>
進卿校尉各一人左雄舉故冀州刺史馮直任将帥直<lb/>
嘗坐臧受罪周舉以此劾奏雄雄曰詔書使我選武猛<lb/>
不使我選清髙舉曰詔書使郡選武猛不使郡選貪汙<lb/>
也<hi>本傳</hi>
漢安元年十一月詔大將軍三公選武猛試用有效驗<lb/>
任為将校者各一人<lb/>
靈帝中平元年舉列将子孫及吏民有明戰陳之略者<lb/>
詣公車<hi>並紀</hi>
<pb n="KR2m0007_WYG_026-16a"/>
　　耆儒<lb/>
順帝陽嘉元年除郡國耆儒九十人補郎舍人<hi>紀下同</hi>
二年除京師耆儒年六十以上四十八人補郎舍人及<lb/>
諸王國郎<lb/>
永初二年詔公卿舉儒術篤學者大将軍鄧隲舉魯丕<lb/>
<hi>魯丕傳</hi>
獻帝初平四年試儒生四十餘人上第賜位郎中次太<lb/>
子舍人下第者罷之詔曰孔子歎學之不講不講則所<lb/>
<pb n="KR2m0007_WYG_026-16b"/>
識日忘今耆儒年踰六十去離本土營求資糧不得専<lb/>
業結童入學白首空歸長委農野朕甚愍焉其依科罷<lb/>
者聽為太子舎人<hi>紀案呉曽云此即累舉推恩之始</hi>
　　試尚書<lb/>
安帝時尚書有缺詔将大夫六百石以上試對政事天<lb/>
文道術以髙第者補之孫懿移病不試翟酺對第一拜<lb/>
尚書<hi>翟酺傳</hi>
　　試博士<lb/>
<pb n="KR2m0007_WYG_026-17a"/>
太常卿一人毎選試博士奏其能否<hi>百官志</hi>
建武中太常選博士四人陳元為第一<hi>本傳</hi>
張元舉孝亷為郎㑹顔氏博士缺元䇿試第一拜為博<lb/>
士<hi>本傳</hi>
蔡茂試博士對䇿陳灾異以髙等擢拜議郎<hi>紀</hi>
楊仁舉孝亷除郎太常上仁經中博士仁自以年未五<lb/>
十不應舊科上府讓選<hi>本傳漢官儀曰博士限年五十以上</hi>
建武七年朱浮上言舊事䇿試博士必廣求詳選爰自<lb/>
<pb n="KR2m0007_WYG_026-17b"/>
畿夏延及四方是以博舉明經唯賢是登學者精勵逺<lb/>
近同慕伏聞詔書更試五人唯取見在洛陽城者臣恐<lb/>
自今以徃将有所失求之宻邇容或未盡而四方之學<lb/>
無所勸樂凡䇿試之本貴得其真非有期㑹不及逺方<lb/>
也又諸召試皆私自發遣非有傷費煩擾扵事也臣浮<lb/>
幸得與講圖䜟故敢越職帝然之<hi>浮傳</hi>
　　童子<lb/>
熹平中臧洪年十五以父功拜童子郎知名太學<hi>本傳漢法</hi>
<pb n="KR2m0007_WYG_026-18a"/>
<hi>孝亷試經者拜為郎洪以年㓜才俊故拜童子郎也</hi>
黄琬以公孫為童子郎<hi>黄瓊傳</hi>
左雄奏召海内名儒為博士使公卿子弟為諸生有志<lb/>
操者加其俸禄及汝南謝亷河南趙建年始十二各能<lb/>
通經雄並奏為童子郎<hi>左雄傳</hi>
任延年十二為諸生顯名太學中號為任聖童<hi>任延傳</hi>
張堪年十六受業長安志美行厲諸儒號曰聖童<hi>張堪傳</hi>
杜安年十三入太學號竒童<hi>杜根傳</hi>
<pb n="KR2m0007_WYG_026-18b"/>
黄香年十二博學經典京師號曰天下無雙江夏黄童<hi>本傳</hi>
　　任子<hi>公孫</hi>
安帝建光元年以公卿校尉尚書子弟一人為郎舍人<lb/>
<hi>本紀</hi>
以父任為郎<lb/>
　　桓郁　桓焉　周勰　耿秉　馬廖　宋均<lb/>
以父任為太子舍人<lb/>
　　黄瓊　袁敞<lb/>
<pb n="KR2m0007_WYG_026-19a"/>
黄瓊為司徒琬以公孫拜童子郎<lb/>
臧洪以父功拜童子郎<lb/>
延熹中宦官方熾任人及子弟為官布滿州縣<hi>楊秉傳</hi>
何休以列卿子詔拜郎中<lb/>
　<lb/>
　<lb/>
　<lb/>
　<lb/>
<pb n="KR2m0007_WYG_026-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢㑹要卷二十六<lb/>
</p>
<p>
</p>
  </div>
<div>
<head>東漢㑹要卷二十七</head> <lb/>
    <p>
<pb n="KR2m0007_WYG_027-1a"/>
欽定四庫全書<lb/>
　東漢㑹要卷二十七<lb/>
　　　　　　　　　　　　宋　徐天麟　撰<lb/>
　選舉下<lb/>
　　公府選舉<lb/>
舉能案劇<hi>衛颯傳建武二年辟大司徒府舉能案劇除侍御史</hi>
建武十二年詔三公舉茂才各一人亷吏各二人<hi>百官志注</hi>
世祖詔方今選舉賢佞朱紫錯用丞相故事四科取士<lb/>
<pb n="KR2m0007_WYG_027-1b"/>
一曰徳行髙妙志節清白二曰學通行修經中博士三<lb/>
曰明達法令足以决疑能案章覆問文中御史四曰剛<lb/>
毅多略遭事不惑明足以决才任三輔令皆有孝悌亷<lb/>
公之行自今以後審四科辟召及刺史二千石察茂才<lb/>
尤異孝亷之吏務盡實覈選擇英俊賢行亷潔平端扵<lb/>
縣邑務授試以職有非其人不習官事書疏不端正不<lb/>
如詔書有司奏罪名并正舉者<hi>漢官儀見百官志注和紀永元五年注又作建</hi>
<hi>初八年詔未知孰是</hi>
<pb n="KR2m0007_WYG_027-2a"/>
安帝永初二年九月詔王主官屬墨綬下至郎謁者其<lb/>
經明任博士居鄉里有亷清孝順之稱才任理人者國<lb/>
相嵗移名與計偕上尚書公府通調令得外補<lb/>
元初六年二月詔三府選掾屬髙第能惠利牧養者五<lb/>
人<hi>並本紀</hi>
安帝時三府任輕陳忠上疏曰今之三公雖當其名而<lb/>
無其實選舉誅賞一由尚書尚書見任重扵三公<hi>陳忠傳</hi>
順帝陽嘉元年十二月詔曰間者以來吏政不勤故災<lb/>
<pb n="KR2m0007_WYG_027-2b"/>
咎屢臻盜賊多有退省所由皆以選舉不實官非其人<lb/>
是以天心未得人情多怨書歌股肱詩刺三事今刺史<lb/>
二千石之選歸任三司其簡叙先後情覈髙下嵗月之<lb/>
次文武之宜務存厥衷<hi>紀</hi>
二年郎顗上疏曰今選舉牧守委任三府長吏不良既<lb/>
咎州郡州郡有失豈得不歸責舉者書奏帝復使對尚<lb/>
書顗對曰今選舉皆歸三司非有周召之才而當則哲<lb/>
之重毎有選用輙參之掾屬公府門巷賔客填集送去<lb/>
<pb n="KR2m0007_WYG_027-3a"/>
迎來財貨無已其當遷者競相薦謁各遣子弟充塞道<lb/>
路開長姦門興致浮偽非所謂率由舊章也尚書職在<lb/>
機衡宫禁嚴宻私曲之意差不得通偏黨之恩或無所<lb/>
用選舉之任不如還在機宻臣誠愚戇不知折中斯固<lb/>
逺近之論當今之宜<hi>郎顗傳</hi>
四年太尉施延以選舉貪汚免<hi>紀</hi>
舊任三府選令史光禄試尚書郎時皆特拜不復選試<lb/>
李固與呉雄上疏言選舉補署可歸有司帝感其言自<lb/>
<pb n="KR2m0007_WYG_027-3b"/>
是稀復特拜切責三公明加考察朝廷稱善<hi>李固傳</hi>
桓帝時陳蕃上言官失其人則王道有缺陛下宜採求<lb/>
得失擇從忠善尺一選舉委尚書三公豈不幸甚<hi>蕃傳</hi>
靈帝時吕強上言舊典選舉委任三府三府有選叅議<lb/>
掾屬咨其行状度其器能受試任用責以成功若無可<lb/>
察然後付之尚書舉劾請下廷尉覆案虚實行其誅罰<lb/>
今但任尚書或復勅用如是三公得免選舉之責尚書<lb/>
亦復不坐責賞無歸豈肯空自勞苦乎<hi>宦者傳</hi>
<pb n="KR2m0007_WYG_027-4a"/>
初朝廷以州郡相黨人情比周乃制婚姻之家及兩州<lb/>
人士不得相對監臨至是復有三互法禁忌轉宻選用<lb/>
艱難蔡邕上疏幽冀舊壌闕職經時而三府選舉踰月<lb/>
不定而坐設三互自生留閡願蠲除近禁無拘三互以<lb/>
差厥中書奏不省<hi>邕傳</hi>
趙戩初平中為尚書典選舉董卓數欲有所私授戩輙<lb/>
堅拒不聴<hi>王允傳</hi>
　　公府辟除<lb/>
<pb n="KR2m0007_WYG_027-4b"/>
漢初掾史辟皆上言之故有秩比命士其所不言則為<lb/>
百石屬其後皆自辟除故通為百石云<hi>百官志</hi>
梁商為大将軍在位所辟召皆四海英俊<hi>袁紀</hi>
司徒楊賜坐辟黨人免<hi>傳</hi>
永建三年太尉桓焉以辟召非其人免<hi>袁紀按本傳云辟召禁錮者為</hi>
<hi>吏</hi>
　臣天麟按公府有辟命自西京則然矣然東漢之世<lb/>
　公卿尤以辟士相髙卓茂習詩禮為通儒而辟丞相<lb/>
<pb n="KR2m0007_WYG_027-5a"/>
　府史蔡邕少博學好辭章而辟司徒橋𤣥府周舉博<lb/>
　學洽聞為儒者宗而辟司徒李郃府又有五府俱辟<lb/>
　如黄瓊者四府並命如陳紀者徃徃名公鉅卿以能<lb/>
　致賢才為髙而英才俊士以得所依秉為重是以譽<lb/>
　望日隆名節日著而一洗末世茍合輕就之風孟子<lb/>
　曰觀近臣以其所為主觀逺臣以其所主其斯之謂<lb/>
　歟<lb/>
　　州郡辟除<lb/>
<pb n="KR2m0007_WYG_027-5b"/>
從事史十二人皆州自辟除通為百石<hi>百官志</hi>
　臣天麟按東京入仕之途雖不一然由儒科而進者<lb/>
　其選亦甚艱故才智之士多由郡吏而入仕以胡廣<lb/>
　之賢而不免仕郡為散吏袁安世傳易學而不免為<lb/>
　縣功曹應奉讀書五行並下而為郡决曹吏王充之<lb/>
　始進也刺史辟為從事徐穉之初筮也太守請補功<lb/>
　曹盖當時仕進之路如此初不以為屈也雖然豈特<lb/>
　東京為然哉考之西都趙廣漢河間之郡吏也尹翁<lb/>
<pb n="KR2m0007_WYG_027-6a"/>
　歸河東之獄吏也張敞太守之卒史也王尊涿郡之<lb/>
　書佐也是皆一時卓絶雋偉之才而卒不免由郡縣<lb/>
　吏以進身以至博士弟子丙科亦補掌故一藝以上<lb/>
　但補卒史則知漢世仕進之路大扺如此嗚呼安得<lb/>
　以三代選舉之法而語之乎<lb/>
　　郡吏<lb/>
毎郡國各有典郡書佐一人郡吏補嵗滿一更<hi>百官志</hi>
　　上計吏<lb/>
<pb n="KR2m0007_WYG_027-6b"/>
和帝永元十四年初復郡國上計補郎官<hi>紀按漢制郡國嵗盡遣上</hi>
<hi>計掾史條上郡内衆事謂之計簿東都上計吏多留補郎官中間嘗罷之今又復也舊注乃引西漢舉孝亷與</hi>
<hi>計偕則其事不類矣</hi>
桓帝時郡國計吏多留拜為郎楊秉上言宜絶横拜自<lb/>
此終桓帝世無復留拜者<hi>楊秉傳</hi>
王逸元初中舉上計吏為校書郎<hi>文苑傳</hi>
趙壹光和元年舉郡上計吏時司徒袁逢受計計吏百<lb/>
餘人拜伏庭中壹獨長揖而已<hi>文苑傳</hi>
<pb n="KR2m0007_WYG_027-7a"/>
　　聘處士<lb/>
漢室中微士之醖藉義憤甚矣是時裂冠毁冕相携持<lb/>
而去者蓋不可勝數光武側席幽人求之若不及旌帛<lb/>
蒲車之所徵賁相望扵巖中矣若薛方逢萌聘而不肯<lb/>
至嚴光周黨王霸至而不能屈羣方咸遂志士懐仁斯<lb/>
固所謂舉逸民天下歸心者乎肅宗亦禮鄭均而召髙<lb/>
鳯以成其節自後帝徳稍衰邪孽當朝處子梗介羞與<lb/>
卿相等列至乃抗憤而不頋多失其中行焉<hi>逸民傳序</hi>
<pb n="KR2m0007_WYG_027-7b"/>
逢萌王莽時解冠掛東都門光武即位乃之琅邪勞山<lb/>
養志修道詔書召萌託以老耄迷路東西連聘不起以<lb/>
夀終<hi>逄萌傳</hi>
周黨勑身修志託疾杜門建武中聘為議郎以病去職<lb/>
復被召不得已乃著短布單衣榖皮綃頭待見尚書及<lb/>
光武引見黨伏而不謁自陳願守所志帝許焉博士范<lb/>
升奏曰伏見太原周黨東海王良山陽王成等䝉受厚<lb/>
恩使者三聘乃肯就車及陛見帝廷黨伏而不謁偃蹇<lb/>
<pb n="KR2m0007_WYG_027-8a"/>
驕悍同時俱逝黨等文不能演義武不能死君釣采華<lb/>
名庶㡬三公之位臣願與坐雲臺之下考試圖國之道<lb/>
不如臣言伏虚妄之罪而敢私竊虚名誇上求髙皆大<lb/>
不敬書奏詔曰自古明王聖主必有不賔之士伯夷叔<lb/>
齊不食周粟太原周黨不受朕禄亦各有志焉其賜帛<lb/>
四十疋罷之初黨與同郡譚賢鴈門殷謨俱守節不仕<lb/>
王莽世建武中召並不到<hi>周黨傳</hi>
王霸少有清節及莽篡位棄冠帶絶交宦建武中召到<lb/>
<pb n="KR2m0007_WYG_027-8b"/>
尚書拜稱名不稱臣以病歸迎聘不至<hi>傳</hi>
嚴光少有髙名與光武同逰學光武即位以物色訪之<lb/>
後齊國上言有一男子披羊裘釣澤中帝疑其光乃備<lb/>
安車𤣥纁遣使聘之三反而後至除諌議大夫不屈乃<lb/>
耕扵富春山建武十七年復特聘不至<hi>傳</hi>
周燮專精禮易不讀非聖人書舉賢良孝亷特聘皆以<lb/>
疾辭延光二年安帝以𤣥纁羔幣聘燮及南陽馮良二<lb/>
郡各遣丞掾致禮燮與良俱辭疾而歸<hi>傳</hi>
<pb n="KR2m0007_WYG_027-9a"/>
法真博通圖典為關西大儒順帝虚心欲致前後四聘<lb/>
真深自隠絶終不降屈<hi>傳</hi>
周勰舉賢良方正不應又公車聘𤣥纁禮備固辭廢疾<lb/>
<hi>傳</hi>
黄瓊永建中與㑹稽賀純廣漢楊厚俱公車聘瓊至綸<lb/>
氏稱疾不進先是聘召處士多不稱望李固以書遺之<lb/>
曰盛名之下其實難副近魯陽樊君被召初至朝廷設<lb/>
壇席猶待神明雖無大異而言行所守亦無所缺而毁<lb/>
<pb n="KR2m0007_WYG_027-9b"/>
謗布流應時折減者豈非觀聽望深聲名太盛乎自頃<lb/>
禮聘之士胡元安薛孟嘗朱仲昭顧季鴻等其功業皆<lb/>
無所採是故俗論皆言處士純盜虚聲願先生𢎞此逺<lb/>
謨令衆人歎服一雪此言耳瓊至即拜議郎稍遷尚書<lb/>
僕射初瓊隨父在臺閣習見故事及後居職達練官曹<lb/>
争議朝堂莫能抗奪<hi>瓊傳</hi>
黄瓊上疏順帝曰臣前上疏薦光禄大夫樊英太中大<lb/>
夫薛包及㑹稽賀純廣漢楊厚未䝉御省伏見處士巴<lb/>
<pb n="KR2m0007_WYG_027-10a"/>
郡黄錯漢陽任棠年皆耆耋有作者七人之志宜更見<lb/>
引致助崇大化扵是有詔公車召錯等<hi>瓊傳</hi>
樊英習京氏易兼明五經安帝初召為博士至延光元<lb/>
年復詔公車賜䇿書聘英及同郡孔喬李昺北海郎宗<lb/>
陳留楊倫東平王輔六人唯郎宗楊倫到洛陽英等四<lb/>
人並不至永建二年順帝䇿書備禮𤣥纁召之復固辭<lb/>
疾篤乃詔切責郡縣英不得已到京師帝不能屈而敬<lb/>
其名<hi>本傳</hi>
<pb n="KR2m0007_WYG_027-10b"/>
范曄論曰順帝始以童弱反政而號令自出知能任使<lb/>
故士得用情天下喁喁仰其風采遂乃備𤣥纁玊帛以<lb/>
聘南陽樊英天子降寢殿設壇席尚書奉引延問失得急<lb/>
登賢之舉虚降已之禮扵是處士鄙生忘其拘儒拂巾祍<lb/>
褐以企旌車之招矣<hi>黄琬傳</hi>
李固上疏曰陛下初登大位聘南陽樊英江夏黄瓊廣<lb/>
陵楊厚㑹稽賀純䇿書嗟歎待以大夫之位是以巖穴<lb/>
幽人智術之士彈冠振衣樂欲為用四海欣然歸服聖<lb/>
<pb n="KR2m0007_WYG_027-11a"/>
徳<hi>李固傳</hi>
徐穉字孺子恭儉義讓屢辟公府不起後舉有道家拜<lb/>
太原太守皆不就延熹二年陳蕃胡廣上疏曰伏見處<lb/>
士豫章徐穉彭城姜肱汝南袁閎京兆韋著潁川李曇<lb/>
徳行純備著扵人聽云云桓帝乃以安車𤣥纁備禮聘<lb/>
之並不至<hi>徐穉傳</hi>
帝又召安陽魏桓其鄉人勸之行桓曰夫干禄求進所<lb/>
以行其志也今後宫千數其可損乎廏馬萬疋其可減<lb/>
<pb n="KR2m0007_WYG_027-11b"/>
乎左右權豪其可去乎皆對曰不可桓嘆曰使桓生行<lb/>
死歸扵諸子何有哉遂隠身不出<hi>桓傳</hi>
韓康遯霸陵山中博士公車連召不至桓帝乃備𤣥纁<lb/>
之禮以安車聘之康不得已辭安車自乗柴車因道逃<lb/>
遁<hi>本傳</hi>
楊著以經行知名延熹二年公車備禮召至霸陵稱疾<lb/>
歸入雲陽山采藥不反有司舉奏加罪帝特原之復詔<lb/>
京兆尹重以禮勉勸著遂不就家拜著東海相詔書逼<lb/>
<pb n="KR2m0007_WYG_027-12a"/>
切不得已解巾之郡<hi>楊彪傳</hi>
荀爽鄭𤣥申屠蟠俱以儒行為處士累召並謝病不詣<lb/>
及董卓當朝復備禮召之蟠𤣥竟不屈以全其髙爽已<lb/>
黄髮矣獨至焉未十旬而取卿相意者疑其乖取舍余<lb/>
竊商其情以為出處君子之大致也平運則𢎞道以求<lb/>
志陵夷則濡跡以康時荀公之急急自勵其濡跡乎不<lb/>
然何為違貞吉而履虎尾焉<hi>荀爽傳論</hi>
范曄論曰漢世之所謂名士者其風流可知矣雖弛張<lb/>
<pb n="KR2m0007_WYG_027-12b"/>
趣舍時有未純扵刻情修容依倚道蓺以就其聲價非<lb/>
所能通物方𢎞時務也及聘樊英楊厚朝廷若待神明<lb/>
至竟無它異英名最髙毁最甚李固朱穆等以為處士<lb/>
純盜虚名無益扵用故其所以然也然而後進希之以<lb/>
成名世主禮之以得衆原其無用亦所以為用則其有<lb/>
用或歸扵無用矣<hi>方術傳上</hi>
　臣天麟按世祖鑒髙帝嫚罵儒生之失故下車之初<lb/>
　側席幽人首訪嚴光聘周黨擢卓茂扵宻令而加諸<lb/>
<pb n="KR2m0007_WYG_027-13a"/>
　三公之位由是嵌巖之彦始以亷隅自厲而風俗師<lb/>
　師競以節義相髙如薛方逢萌王霸譚賢王良王成<lb/>
　之徒或聘而不至或至而不屈皆足以激懦律貪明<lb/>
　帝章帝亦旌禮劉平江革劉般毛義薛包之倫以勵<lb/>
　忠孝之節下至安順諸君雖未必有尊賢重道之實<lb/>
　意而𤣥纁安車之聘亦不絶扵郡國然其間徃徃實<lb/>
　不足以副名才不足以康世史謂方召樊英楊厚待<lb/>
　若神明及至竟無他異無亦聘召太濫而拘儒俗士<lb/>
<pb n="KR2m0007_WYG_027-13b"/>
　俱得以䝉丘園之賁李固謂毁謗布流應時折減殆<lb/>
　亦有由然則人主寤寐英傑固不可不搜抉幽隠而<lb/>
　亦不可泛及扵常流使弓旌玊帛之所招必皆抱道<lb/>
　隠徳之士然後足以為世所貴而終南嵩少不至為<lb/>
　仕途㨗徑矣<lb/>
　　宣陵孝子<lb/>
靈帝熹平六年市賈民為宣陵孝子者數十人皆除郎<lb/>
中太子舍人蔡邕上封事曰臣聞孝文皇帝制喪服三<lb/>
<pb n="KR2m0007_WYG_027-14a"/>
十六日雖繼體之君父子之親公卿列臣受恩之重皆<lb/>
屈情從制不敢踰越今虚偽小人本非骨肉既無幸私<lb/>
之恩又無禄仕之實惻隠思慕情何縁生而羣聚山陵<lb/>
假名稱孝行不隠心義無所依至有姦軌之人通容其<lb/>
中桓思皇后祖載之時東郡有盜人妻者亡在孝中本<lb/>
縣追捕乃伏其辜虚偽雜穢難得勝言又前至得拜後<lb/>
輩被遺或經年陵次以暫歸見漏或以人自代亦䝉寵<lb/>
榮争訟怨恨匈匈道路太子官屬宜搜選令徳豈有但<lb/>
<pb n="KR2m0007_WYG_027-14b"/>
取丘墓凶醜之人其為不祥莫與大焉宜遣歸田里以<lb/>
明詐偽書奏帝乃詔宣陵孝子為舍人者悉改為丞尉<lb/>
焉<hi>邕傳</hi>
　　選舉雜録<lb/>
范曄論曰古者諸侯嵗貢士進賢受上賞非賢貶爵土<lb/>
升之司馬辯論其才論定然後官之任官然後禄之故<lb/>
王者得其人進仕勸其行經邦𢎞務所由乆矣漢初詔<lb/>
舉賢良方正州郡察孝亷秀才斯亦貢士之方也中興<lb/>
<pb n="KR2m0007_WYG_027-15a"/>
以後復増敦朴有道仁賢能直言獨行髙節質直清白<lb/>
敦厚之屬榮路既廣觖望難裁自是竊名偽服浸以流<lb/>
競權門貴仕請謁繁興自左雄任事限年試才雖頗有<lb/>
不宻固亦因識時宜而黄瓊胡廣張衡崔瑗之徒泥滯<lb/>
舊方互相詭駮循名者屈其短筭實者挺其效故雄在<lb/>
尚書天下不敢妄選十餘年間稱為得人斯亦效實之<lb/>
證乎順帝始以童弱反政而號令自出知能任使故士<lb/>
得用情天下喁喁仰其風采遂乃備𤣥纁玊帛以聘南<lb/>
<pb n="KR2m0007_WYG_027-15b"/>
陽樊英天子降寢殿設壇席尚書奉引延問失得急登<lb/>
賢之舉虚降已之禮扵是處士鄙生忘其拘儒拂巾祍<lb/>
褐以企旌車之招矣至乃英能承風俊乂咸事若李固<lb/>
周舉之淵謨𢎞深左雄黄瓊之政事貞固桓焉楊厚以<lb/>
儒學進崔瑗馬融以文章顯呉祐蘇章种暠欒巴牧民<lb/>
之良幹龎叅虞詡将帥之宏規王龔張皓虚心以推士<lb/>
張綱杜喬直道以糾違郎顗隂陽詳宻張衡機術特妙<lb/>
東京之士扵兹盛焉向使廟堂納其髙謀疆場宣其智<lb/>
<pb n="KR2m0007_WYG_027-16a"/>
力幃幄容其謇辭舉厝稟其成式則武宣之軌豈其逺<lb/>
而詩云靡不有初鮮克有終可為恨哉及孝桓之時碩<lb/>
徳繼興陳蕃楊秉處稱賢宰皇甫張段出號名將王暢<lb/>
李膺彌縫衮闕朱穆劉陶獻替匡時郭有道奨鑒人倫<lb/>
陳仲弓𢎞道下邑其餘宏儒逺智髙心潔行激揚風流<lb/>
者不可勝言而斯道莫振文武陵隊在朝者以正議嬰<lb/>
戮謝事者以黨錮致災往車雖折而來軫方遒所以傾<lb/>
而未顛决而未潰豈非仁人君子心力之為乎<hi>左雄傳論</hi>
<pb n="KR2m0007_WYG_027-16b"/>
章帝建初五年五月詔曰朕思遲直士側席異聞其先<lb/>
至者各以發憤吐懣畧聞子大夫之志矣皆欲置扵左<lb/>
右顧問省納建武詔書又曰堯試臣以職不直以言語<lb/>
筆札今外官多曠並可以補任<hi>紀</hi>
是時陳事者多言郡國貢舉率非功次故守職益懈而<lb/>
吏事寖疏咎在州郡有詔下公卿朝臣議韋彪上議曰<lb/>
夫國以簡賢為務賢以孝行為首孔子曰事親孝故忠<lb/>
可移扵君是以求忠臣必扵孝子之門夫人才行少能<lb/>
<pb n="KR2m0007_WYG_027-17a"/>
相兼是以孟公綽優扵趙魏老不可以為滕薛大夫忠<lb/>
孝之人持心近厚鍛練之人持心近薄三代之所以直<lb/>
道而行者有具所以磨之故也士宜以才行為先不可<lb/>
純以閥閱然其要歸在扵選二千石二千石賢則貢舉<lb/>
皆得其人帝深納之<hi>本傳</hi>
元和三年上問鄭𢎞欲止令三輔選尚書御史孝亷茂<lb/>
才餘郡不得選𢎞對曰虞舜出扵姚墟夏禹生扵石紐<lb/>
二聖豈復出扵三輔乎陛下但當明勅有司使得人耳<lb/>
<pb n="KR2m0007_WYG_027-17b"/>
上善其言<hi>袁紀</hi>
和帝永元五年三月戊子詔曰選舉良才為政之本科<lb/>
别行能必由鄉曲而郡國舉吏不加簡擇故先帝明勅<lb/>
在所令試之以職乃得充選<hi>漢官儀曰建初八年十二月己未詔書辟士四科一</hi>
<hi>曰徳行髙妙志節清白二曰經明行修能任博士三曰明曉法律足以决疑能案章覆問才任御史四曰剛毅</hi>
<hi>多畧遭事不惑明足照姦勇足决㫁才任三輔令皆有孝悌清公之行自今以後審四科辟召及刺史二千石</hi>
<hi>察舉茂才尤異孝亷吏務實校試以職有非其人不習曹事正舉者故不以實法之</hi>又徳行尤異<lb/>
不須經職者别署狀上而宣布以來出入九年二千石<lb/>
<pb n="KR2m0007_WYG_027-18a"/>
曽不承奉恣心從好司𨽻刺史訖無糾察今新䝉赦令<lb/>
且復申勅後有犯者顯明其罰在位不以選舉為憂督<lb/>
察不以發覺為負非獨州郡也是以庶官多非其人下<lb/>
民被姦邪之傷由法不行故也<hi>紀</hi>
鄧太后臨朝樊準上疏曰光武孝明多聘名儒布在廊<lb/>
廟今學者盖少逺方尤甚博士倚席不講儒者競論浮<lb/>
麗忘蹇蹇之忠習諓諓之辭文吏則去法律而學詆欺<lb/>
銳錐刀之鋒斷刑辟之重臣愚以為宜下明詔博求幽<lb/>
<pb n="KR2m0007_WYG_027-18b"/>
隱發揚巖穴寵進儒雅公卿各舉明經及舊儒子孫進<lb/>
其爵位使纉其業復召郡國書佐使讀律令太后深納<lb/>
其言屡舉方正敦樸仁賢之士<hi>準傳</hi>
安帝永初二年七月詔曰間令公卿郡國舉賢良方正<lb/>
逺求博選開不諱之路冀得至謀以鑒不逮而所對皆<lb/>
循尚浮言無卓爾異聞其百僚及郡國吏人有道術明<lb/>
習災異隂陽之度璇璣之數者各使指變以聞二千石<lb/>
長吏明以詔書博衍幽隱朕將親覽待以不次<hi>紀</hi>
<pb n="KR2m0007_WYG_027-19a"/>
順帝陽嘉元年十一月詔曰間者以來吏政不勤故灾<lb/>
咎屢臻盜賊多有退省所由皆以選舉不實官非其人<lb/>
是以天心未得人情多怨書歌股肱詩刺三事今刺史<lb/>
二千石之選歸任三司其簡序先後情覈髙下嵗月之<lb/>
次文武之宜務存厥衷<hi>紀</hi>
靈帝時蔡邕上疏曰臣聞古者取士必使諸侯嵗貢孝<lb/>
武之世郡舉孝亷又有賢良文學之選扵是名臣輩出<lb/>
文武並興漢之得人數路而已夫書畫辭賦才之小者<lb/>
<pb n="KR2m0007_WYG_027-19b"/>
匡國理政未有其能陛下即位之初先涉經術聴政餘<lb/>
日觀省篇章聊以㳺意當代博奕非以教化取士之本<lb/>
而諸生競利作者鼎沸其髙者頗引經訓風喻之言下<lb/>
則連偶俗語有類俳優或竊成文虚冒名氏臣毎受詔<lb/>
扵盛化門差次録第其未及者亦復隨輩皆見拜擢既<lb/>
加之恩難復収改但守奉禄扵義已𢎞不可復使理人<lb/>
及仕州郡昔孝宣㑹諸儒扵石渠章帝集學士扵白虎<lb/>
通經釋義其事優大文武之道所宜從之若乃小能小<lb/>
<pb n="KR2m0007_WYG_027-20a"/>
善雖有可觀孔子以為致逺則泥君子固當志其大者<lb/>
<hi>邕傳</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0007_WYG_027-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢㑹要卷二十七<lb/>
</p>
<p>
</p>
  </div>
<div>
<head>東漢㑹要卷二十八</head> <lb/>
    <p>
<pb n="KR2m0007_WYG_028-1a"/>
欽定四庫全書<lb/>
　東漢㑹要卷二十八<lb/>
　　　　　　　　　　　　宋　徐天麟　撰<lb/>
　民政上<lb/>
　　户口<lb/>
漢興至扵孝平户口極盛及王莽簒位續以更始赤眉<lb/>
之亂至光武中興百姓虚耗十有二存中元二年民户<lb/>
四百二十七萬千六百三十四口二千一百萬七千八<lb/>
<pb n="KR2m0007_WYG_028-1b"/>
百二十人永平建初之際天下無事務在養民迄扵孝<lb/>
和民户滋殖及孝安永初元初之間兵饑之苦民人復<lb/>
損至扵孝桓頗增扵前永夀二年户千六百七萬九百<lb/>
六口五千六萬六千八百五十六人墾田亦多軍師屢<lb/>
征及靈帝遭黄巾獻帝即位而董卓興亂大焚宫廟刼<lb/>
御西遷京師蕭條豪傑並争郭汜李傕之屬殘害又甚<lb/>
是以興平建安之際海内凶荒天子奔流白骨盈野故<lb/>
陜津之難以箕撮指安邑之東后裳不完遂有冦戎雄<lb/>
<pb n="KR2m0007_WYG_028-2a"/>
雌未定割剥庶民三十餘年及魏武尅平天下文帝受<lb/>
禪人衆之損萬有一存景元四年與蜀通計民户九十<lb/>
四萬三千四百二十三口五百三十七萬二千八百九<lb/>
十一人<hi>帝王世記見郡國志注</hi>
應劭漢官儀曰永和中户至千七十八萬口五千三百<lb/>
八十六萬九千五百八十八又帝王世記永嘉二年户<lb/>
則多九十七萬八千七百七十一口七百二十一萬六<lb/>
千六百三十六應載極盛之時而所殊甚衆舍永嘉多<lb/>
<pb n="KR2m0007_WYG_028-2b"/>
取永和少良不可解皇甫謐校覆精審復非謬記未詳<lb/>
孰是豈此是順朝時書後史即為本乎<hi>郡國志注</hi>
伏無忌所記毎帝崩輙載户口及墾田大數今列扵後<lb/>
以見滋減之差焉光武中元二年户四百二十七萬九<lb/>
千六百三十四口二千一百萬七千八百二十明帝永<lb/>
平十八年户五百八十六萬五百七十三口三千四百<lb/>
一十二萬五千二十一章帝章和二年户七百四十五<lb/>
萬六千七百八十四口四千三百三十五萬六千三百<lb/>
<pb n="KR2m0007_WYG_028-3a"/>
六十七和帝永興元年户九百二十三萬七千一百一<lb/>
十二口五千三百二十五萬六千二百二十九墾田七<lb/>
百三十二萬一百七十頃八十畝百四十步安帝延光<lb/>
四年户九百六十四萬七千八百三十八口四千八百<lb/>
六十九萬七百八十九墾田六百九十四萬二千八百<lb/>
九十二頃二十三畝八十五步順帝建康元年户九百<lb/>
九十四萬六千九百一十九口四千九百七十三萬五<lb/>
百五十墾田六百八十九萬六千二百七十一頃五十<lb/>
<pb n="KR2m0007_WYG_028-3b"/>
六畝一百九十四步沖帝永嘉元年户九百九十三萬<lb/>
七千六百八十口四千九百五十二萬四千一百八十<lb/>
三墾田六百九十五萬七千六百七十六頃二十畝百<lb/>
八步質帝本初元年户九百三十四萬八千二百二十<lb/>
七口四千七百五十六萬六千七百七十二墾田六百<lb/>
九十三萬一百二十三頃三十八畝<hi>郡國志注</hi>
列郡户口數<hi>並見郡國志今不詳録</hi>
　　雜録<lb/>
<pb n="KR2m0007_WYG_028-4a"/>
建武十五年詔下諸郡檢覈户口年紀<hi>紀</hi>
明帝遵奉建武制度無敢違者故吏稱其官民安其業<lb/>
逺近肅服户口滋殖焉<hi>紀</hi>
章帝元和二年正月詔曰令云人有産子者復勿筭三<lb/>
嵗令諸懐<graphic n="KR1494" url="https://raw.githubusercontent.com/kanripo/KR-Gaiji/master/images/KR1494.png" mimeType="image/png"/>者賜胎養穀人三斛復其夫勿筭一嵗著<lb/>
為令<hi>紀</hi>
三年正月詔曰蓋人君者視民如父母有<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛之愛有<lb/>
忠利之教匍匐之救其嬰兒無父母親屬及有子不能<lb/>
<pb n="KR2m0007_WYG_028-4b"/>
養食者稟給如律<hi>紀</hi>
賈彪為新息長小民困食多不養子彪嚴為其制與殺<lb/>
人同罪城南有盜賊人者北有婦人殺子者彪出案驗<lb/>
掾吏欲引南彪怒曰冦賊害人此亦常理母子相殘逆<lb/>
天違道遂驅車北行案致其罪城南冦賊聞之亦面縛<lb/>
自首數年間人養子者以千數曰此賈父所生也皆名<lb/>
之為賈<hi>本傳</hi>
　　鄉三老<lb/>
<pb n="KR2m0007_WYG_028-5a"/>
鄉置三老掌教化凡有孝子順孫貞女義婦讓財救患<lb/>
及學士為民法式者皆扁表其門以興善行<hi>百官志賜三老爵見</hi>
<hi>賜爵類</hi>
　　鄉亭長<lb/>
鄉置有秩㳺徼本注曰有秩郡所置秩百石掌一鄉人<lb/>
其鄉小者縣置嗇夫一人皆主知民善惡為役先後知<lb/>
民貧富為賦多少平其差品㳺徼掌徼循禁司姦盗又<lb/>
有鄉佐屬鄉主民収賦稅亭有亭長以禁盜賊<hi>百官志</hi>
<pb n="KR2m0007_WYG_028-5b"/>
　　民伍<lb/>
里有里魁民有什伍善惡以告本注曰里魁掌一里百<lb/>
家什主十家伍主五家以相檢察有善事惡事以告監<lb/>
官<hi>百官志</hi>
　　孝悌力田<lb/>
明帝即位賜爵三老孝悌力田三級注云云三老孝悌<lb/>
力田皆鄉官之名三老髙帝置孝悌力田髙后置所以勸<lb/>
導鄉里助成風化<hi>紀下同</hi>
<pb n="KR2m0007_WYG_028-6a"/>
元和二年帝耕扵定陶詔曰三老尊年也孝悌淑行也<lb/>
力田勤勞也國家甚休之其賜帛人一疋勉率農功<hi>餘見</hi>
<hi>賜爵類</hi>
　　勸農桑<lb/>
明帝永平三年正月詔有司勉順時氣勸督農桑去其<lb/>
螟蜮以及蝥賊<hi>紀</hi>
十年四月詔曰方盛夏長養之時蕩滌宿惡以報農功<lb/>
百姓勉務桑稼以備灾害吏敬厥職無令愆惰<hi>紀</hi>
<pb n="KR2m0007_WYG_028-6b"/>
永平中下令禁民二業又以郡國牛疫通使區種増耕<lb/>
而吏下檢結多失其實百姓患之劉般上言郡國以官<lb/>
禁二業至有田者不得漁捕今濵江濵湖郡率少蠶桑民<lb/>
資漁採以助口實且以冬春閒月不妨農事夫漁獵之利<lb/>
為田除害有助穀食無關二業也又郡國以牛疫水旱<lb/>
墾田多減故詔勑區種增進頃畝以為民也而吏舉度<lb/>
田欲令多前至扵不種之處亦通為租可申勅刺史二<lb/>
千石務令實覈其有増加皆使與奪田同罪帝悉從之<hi>劉般</hi>
<pb n="KR2m0007_WYG_028-7a"/>
<hi>傳</hi>
章帝建初元年正月詔曰比年牛多疾疫墾田減少穀<lb/>
價頗貴人以流亡方春東作宜及時務二千石勉勸農<lb/>
桑𢎞致勞來<lb/>
元和三年二月詔曰月令孟春善相丘陵土地所宜今<lb/>
肥田尚多未有墾闢其悉以賦貧民給與糧種務盡地<lb/>
力勿令㳺手所過縣邑聽半入今年田租以勸農夫之<lb/>
勞<lb/>
<pb n="KR2m0007_WYG_028-7b"/>
安帝永初三年七月庚子詔長吏案行在所令種宿麥<lb/>
蔬食務盡地力其貧者給糧餉<hi>並紀</hi>
　　假民田苑<lb/>
明帝永平九年四月甲辰詔郡國以公田賜貧人各有<lb/>
差<hi>紀下同</hi>
十三年汴渠成詔曰今五土之宜反其正色濵渠下田<lb/>
賦與貧人無令豪右得固其利<lb/>
章帝建初元年七月辛亥詔以上林池籞田賦與貧人<lb/>
<pb n="KR2m0007_WYG_028-8a"/>
元和元年二月甲戌詔曰王者八政以食為本故古者<lb/>
急耕稼之業致耒耜之勤節用儲蓄以備凶災是以嵗<lb/>
雖不登而人無饑色自牛疫已來榖食連少良由吏教<lb/>
未至刺史二千石不以為負其令郡國募人無田欲徙<lb/>
它界就肥饒者恣聼之到在所賜給公田為雇耕傭賃<lb/>
種餉貰與田器勿收租五嵗除筭三年其後欲還本鄉<lb/>
者勿禁<lb/>
三年二月詔曰月令孟春善相丘陵土地所宜今肥田<lb/>
<pb n="KR2m0007_WYG_028-8b"/>
尚多未有墾闢其悉以賦貧民給與種糧務盡地力勿<lb/>
令㳺手<lb/>
和帝永元五年二月甲戌自京師離宫果園上林廣成<lb/>
圃悉以假貧民恣得採捕不収其稅九月令官有陂池<lb/>
令得採取勿収假稅二嵗<lb/>
九年詔山林饒利陂池漁採以贍元元勿取假稅<lb/>
十一年令民得漁採山林池澤不収假稅<lb/>
十二年郡國流民聼入陂池漁採以助蔬食<lb/>
<pb n="KR2m0007_WYG_028-9a"/>
十五年令百姓鰥寡漁採陂池勿収假稅<lb/>
安帝永初元年二月丙午以廣成㳺獵地及被灾郡國<lb/>
公田假與貧民<lb/>
三年三月詔以鴻池假與貧民四月詔上林廣成苑可<lb/>
墾闢者與貧民<lb/>
　　賜民爵<hi>賜粟帛</hi>
建武三年閏月賜天下長子當為父後者爵人一級<hi>紀下</hi>
<hi>同</hi>
<pb n="KR2m0007_WYG_028-9b"/>
二十九年二月庚申賜天下男子爵人二級鰥寡孤獨<lb/>
篤癃貧不能自存者粟人五斛<lb/>
三十年五月大水賜天下男子爵人二級鰥寡孤獨篤<lb/>
癃貧不能自存者粟人五斛<lb/>
三十一年夏五月大水戊辰賜天下男子爵人二級鰥<lb/>
寡孤獨篤癃貧不能自存者粟人六斛<lb/>
明帝即位賜天下男子爵人二級三老孝弟力田人三<lb/>
級爵過公乗得移與子若同産同産子及流人無名數<lb/>
<pb n="KR2m0007_WYG_028-10a"/>
欲自占者人一級鰥寡孤獨篤癃粟人十斛<lb/>
永平三年立皇太子賜天下男子爵人二級三老孝悌<lb/>
力田人三級流人無名數欲占者人一級鰥寡孤獨篤<lb/>
癃貧不能自存者粟人五斛<lb/>
十二年五月丙辰賜天下男子爵人二級三老孝悌力田<lb/>
人三級流民無名數欲占者人一級鰥寡孤獨篤癃<lb/>
貧無家屬不能自存者粟人三斛<lb/>
十五年四月賜天下男子爵人二級郎從官以下帛<lb/>
<pb n="KR2m0007_WYG_028-10b"/>
十七年五月賜天下男子爵人二級三老孝悌力田人<lb/>
三級流人無名數欲占者人一級鰥寡孤獨篤癃貧不<lb/>
能自存者粟人三斛郎從官以下帛有差<lb/>
十八年四月詔以時雨不降賜天下男子爵人二級及<lb/>
流民無名數欲占者人一級鰥寡孤獨篤癃貧不能自<lb/>
存者粟人三斛<lb/>
章帝建初三年立皇后竇氏賜爵人二級三老孝悌力<lb/>
田人三級民無名數欲占者人一級鰥寡孤獨篤癃不<lb/>
<pb n="KR2m0007_WYG_028-11a"/>
能自存者粟人五斛<lb/>
四年四月戊子立皇太子賜爵人二級三老孝悌力田<lb/>
人三級民無名數及流人欲自占者人一級鰥寡孤獨<lb/>
篤癃貧不能自存者粟人五斛<lb/>
元和二年嘉瑞屢臻賜天下吏爵人三級髙年鰥寡孤<lb/>
獨帛加賜男子爵人二級<lb/>
和帝永元三年帝加元服賜民爵及粟帛各有差<lb/>
八年二月己丑立皇后賜天下男子爵人二級三老孝<lb/>
<pb n="KR2m0007_WYG_028-11b"/>
悌力田三級民無名數及流民欲占者一級鰥寡孤獨<lb/>
篤癃貧不能自存者粟人五斛<lb/>
和帝二年賜天下男子爵人二級三老孝悌力田三級<lb/>
民無名數及流人欲占者人一級鰥寡孤獨篤癃貧不<lb/>
能自存者粟人三斛<lb/>
元興元年立皇太子賜天下男子爵人二級三老孝悌<lb/>
力田三級民無名數及流民欲占者一級鰥寡孤獨篤<lb/>
癃貧不能自存者粟人三斛<lb/>
<pb n="KR2m0007_WYG_028-12a"/>
安帝永初元年正月皇帝加元服賜男子為父後及三<lb/>
老孝悌力田爵人二級流民欲占者人一級<lb/>
元初元年改元賜民爵人二級孝悌力田人三級爵過<lb/>
公乗得移與子若同産同産子民脫無名數及流民欲<lb/>
占者人一級鰥寡孤獨篤癃貧不能自存者榖人三斛<lb/>
貞婦帛人一疋<lb/>
永寧元年立皇太子賜民爵及布粟各有差<lb/>
延光元年改元賜民爵及三老孝弟力田人二級加賜<lb/>
<pb n="KR2m0007_WYG_028-12b"/>
鰥寡孤獨篤癃貧不能自存者粟人三斛貞婦帛人二<lb/>
疋<lb/>
三年鳯凰集賜男子爵人二級<lb/>
順帝永建元年賜男子爵人二級為父後三老孝悌力<lb/>
田人三級流民欲自占者人一級鰥寡孤獨篤癃貧不<lb/>
能自存者粟人五斛貞婦帛人三疋<lb/>
四年正月帝加元服賜男子爵及流民欲占者一級為<lb/>
父後三老孝悌力田人二級鰥寡孤獨篤癃貧不能自<lb/>
<pb n="KR2m0007_WYG_028-13a"/>
存者帛一疋<lb/>
陽嘉元年正月立皇后梁氏賜爵人二級三老孝悌力<lb/>
田三級爵過公乗得移與子若同産子民無名數及流<lb/>
民欲占者人一級鰥寡孤獨篤癃貧不能自存者粟人<lb/>
五斛<lb/>
永和三年四月賜民爵及粟帛各有差<lb/>
質帝本初元年六月賜民爵及粟帛各有差<lb/>
桓帝建和元年賜吏更勞一嵗男子爵人二級為父後<lb/>
<pb n="KR2m0007_WYG_028-13b"/>
及三老孝悌力田人三級鰥寡孤獨篤癃貧不能自存<lb/>
者粟人五斛貞婦帛人三疋<lb/>
獻帝建安元年賜天下男子爵人一級三老孝悌力田<lb/>
人二級<lb/>
　<lb/>
　<lb/>
　<lb/>
　東漢㑹要卷二十八<lb/>
</p>
<p>
</p>
  </div>
<div>
<head>東漢㑹要卷二十九</head> <lb/>
    <p>
<pb n="KR2m0007_WYG_029-1a"/>
欽定四庫全書<lb/>
　東漢㑹要卷二十九<lb/>
　　　　　　　　　　　　宋　徐天麟　撰<lb/>
　民政中<lb/>
　　賜酺<lb/>
明帝永平十五年令天下大酺五日<lb/>
章帝元和二年令天下大酺五日賜洛陽人當酺者布<lb/>
户一疋城外三人共一疋<lb/>
<pb n="KR2m0007_WYG_029-1b"/>
和帝永元三年正月甲子帝加元服大酺五日庚辰賜<lb/>
京師酺<hi>並紀</hi>
　臣天麟按周禮族師有春秋祭酺之文先儒謂族長<lb/>
　無飲酒之禮因祭酺而與其民以長㓜相勸酬也史<lb/>
　記趙惠文王三年大赦置酒酺五日秦始皇亦令天<lb/>
　下大酺漢時有賜酺之恩蓋本於此蓋漢律三人以<lb/>
　上無故羣飲罰金四兩今使得合聚飲食酺之為言<lb/>
　布也言王者布徳扵天下也<lb/>
<pb n="KR2m0007_WYG_029-2a"/>
　　復除<lb/>
建武五年詔復濟陽二年徭役<hi>帝生扵濟陽故復之</hi>
十九年幸汝南南頓縣舍置酒㑹賜吏人復南頓田租<lb/>
嵗父老前叩頭言願賜復十年帝曰天下重器常恐不<lb/>
任日復一日安敢逺期十嵗乎吏人又言陛下實惜之<lb/>
何言謙也帝大笑復增一嵗<lb/>
二十年復濟陽縣徭役六嵗<lb/>
三十年復濟陽縣是年徭役<lb/>
<pb n="KR2m0007_WYG_029-2b"/>
明帝永平五年常山三老言上生扵元氏願䝉優復詔<lb/>
曰豐沛濟陽受命所由加恩報徳適其宜也今永平之<lb/>
政百姓怨結而吏人求復令人愧笑重逆此縣之拳拳<lb/>
其復元氏田租更賦六嵗勞賜縣吏掾及門䦨走卒<lb/>
桓帝永康元年復博陵河間二郡比豐沛<lb/>
靈帝光和六年復長陵縣比豐沛<hi>並紀</hi>
　臣天麟按漢之有復除猶周官之有施舍皆除其賦<lb/>
　役之謂也然西京時或以從軍或以三老或以孝悌<lb/>
<pb n="KR2m0007_WYG_029-3a"/>
　力田或以明經或以博士弟子或以功臣後以至民<lb/>
　産子者大父母父母之年髙者給崇髙之祠者莫不<lb/>
　得復其間美意至多至東都所復不過濟陽南頓元<lb/>
　氏數邑盖專為天子之私恩矣<lb/>
　　崇孝行<lb/>
孝經師主監試<hi>百官志屬司𨽻校尉</hi>
明帝時期門羽林介胄之士悉通孝經<hi>樊準傳</hi>
毛義以孝行稱建初中章帝下詔褒寵義賜榖千斛常<lb/>
<pb n="KR2m0007_WYG_029-3b"/>
以八月長吏問起居加賜羊酒<hi>劉平傳序</hi>
薛包以至孝聞建光中公車特召包稱疾不起有詔賜<lb/>
告歸加禮如毛義<hi>同上</hi>
江革母老自輓車鄉里稱之曰江巨孝後上書告歸元<lb/>
和中天子思革至行制詔齊相曰諌議大夫江革前以<lb/>
病歸今起居何如夫孝百行之冠衆善之始也縣以見<lb/>
榖千斛賜巨孝常以八月長吏存問致羊酒以終厥身<lb/>
有如不幸祠以中牢<hi>本傳</hi>
<pb n="KR2m0007_WYG_029-4a"/>
荀爽舉賢良方正對䇿曰臣聞火生扵木故其徳孝漢<lb/>
之諡帝稱孝者其義取此也故漢制使天下皆講孝經<lb/>
選吏舉孝亷盖以孝為務也<hi>本傳</hi>
東平王敞喪母至孝國相陳珍上其行狀永寧元年鄧<lb/>
太后增邑五千户<hi>東平憲王傳</hi>
東海孝王臻及弟儉並有篤行母卒皆吐血毁瘠順帝<lb/>
美之詔曰東海王臻孝敬自然事親盡愛送終竭哀曩<lb/>
者東平孝王敞兄弟孝行有增户之封今増臻封五千<lb/>
<pb n="KR2m0007_WYG_029-4b"/>
户儉五百户光啓土宇以酬厥徳<hi>東海恭王傳</hi>
　　戒奢侈<lb/>
聖上覩萬方之歡娛又沐浴扵膏澤懼其侈心之将萌<lb/>
而怠扵東作乃申舊章下明詔命有司班憲度昭節儉<lb/>
示太素去後宫之麗飾損乗輿之服御抑工商之滛業<lb/>
興農桑之盛務遂令海内棄末而反本背偽而歸真女<lb/>
修織絍男務耕耘器用陶匏服尚素𤣥恥纎靡而不服賤<lb/>
竒麗而不珍捐金扵山沉珠扵淵扵是百姓滌瑕蕩穢而<lb/>
<pb n="KR2m0007_WYG_029-5a"/>
鏡至清形神寂寞耳目不營嗜欲之源滅亷恥之心生<lb/>
<hi>東京賦</hi>
章帝建初二年春三月辛丑詔曰比年隂陽不調饑饉<lb/>
屢臻深惟先帝憂人之本詔書曰不傷財不害人誠欲<lb/>
元元去末歸本而今貴戚近親奢縱無度嫁娶送終尤<lb/>
為僣侈有司廢典莫肯舉察春秋之義以貴理賤今自<lb/>
三公並宜明糾非法宣振威風朕在弱冠未知稼穡之<lb/>
艱難區區管窺豈能照一隅哉其科條制度所宜施行<lb/>
<pb n="KR2m0007_WYG_029-5b"/>
在事者備為之禁先京師而後諸夏夏四月癸巳詔齊<lb/>
相省冰紈方空縠吹綸絮<hi>紀</hi>
安帝永初元年九月庚午詔三公明申舊令禁奢侈無<lb/>
作浮巧之物殫財厚𦵏<hi>紀</hi>
元初五年七月詔曰舊令制度各有科品欲令百姓務<lb/>
崇節約遭永初之際人離荒戹朝廷躬自菲薄去絶奢<lb/>
飾食不兼味衣無二綵比年雖獲豐穰尚乏儲積而小<lb/>
人無慮不圖乆長嫁娶送終紛華靡麗至有走卒奴婢<lb/>
<pb n="KR2m0007_WYG_029-6a"/>
被綺縠著珠璣京師尚若斯何以示四逺設張法禁懇<lb/>
惻分明而有司惰任訖不奉行秋節既立鷙鳥将用且<lb/>
復重申以觀後效<hi>紀</hi>
王符著潛夫論指訐時短其浮侈篇曰王者以四海為<lb/>
家兆人為子一夫不耕天下受其饑一婦不織天下受<lb/>
其寒今舉俗舍本農趨商賈牛馬車輿填塞道路㳺手<lb/>
為巧充盈都邑務本者少浮食者衆商邑翼翼四方是<lb/>
極今察洛陽資末業者什扵農夫虚偽㳺手什扵末業<lb/>
<pb n="KR2m0007_WYG_029-6b"/>
是則一夫耕百人食之一婦桑百人衣之以一奉百孰<lb/>
能供之天下百郡千縣市邑萬數類皆如此本末不足<lb/>
相供則民安得不飢寒飢寒並至則民安能無姦宄姦<lb/>
宄繁多則吏安能無嚴酷嚴酷數加則下安能無愁怨<lb/>
愁怨者多則咎徵並臻下民無聊而上天降灾則國危<lb/>
矣今人奢衣服侈飲食事口舌而習調欺或以謀姦合<lb/>
任為業或以㳺博持掩為事丁夫不扶犁鋤而懐丸挾<lb/>
彈攜手上山遨逰或好取土作丸賣之外不足禦冦盜<lb/>
<pb n="KR2m0007_WYG_029-7a"/>
内不足禁鼠雀或作泥車瓦狗諸戲弄之具以巧詐小<lb/>
兒此皆無益也詩刺不績其麻市也婆娑又婦人不修<lb/>
中饋休其蠶織而起學巫祝鼓舞事神以欺誣細民熒<lb/>
惑百姓妻女羸弱疾病之家懷憂憤憒易為恐懼至使<lb/>
奔走便時去離正宅﨑嶇路側風寒所傷姦人所利盜<lb/>
賊所中或增禍重祟至扵死亡不知為巫所欺誤反恨<lb/>
事神之晩此妖妄之甚者也或刻畫好繒以書祝辭或<lb/>
虚飾巧言希致福祚或糜拆金綵令廣分寸或斷截衆<lb/>
<pb n="KR2m0007_WYG_029-7b"/>
縷繞帶手腕或裁切綺縠縫紩成幡皆單費百縑用巧<lb/>
千倍破牢為偽以易就難坐食嘉榖消損白日夫山林<lb/>
不能給野火江海不能實漏巵皆所宜禁也昔孝文皇<lb/>
帝躬衣弋綈革舄韋帶而今京師貴戚衣服飲食車輿<lb/>
廬第奢過王制固亦甚矣且其徒御僕妾皆服文組綵<lb/>
牒錦繡綺紈葛子升越筩中女布犀象珠玊虎魄瑇瑁<lb/>
石山隠飾金銀錯鏤窮極麗美轉相誇咤其嫁娶者車<lb/>
軿數里緹帷竟道騎奴侍童夾轂並引富者競欲相過<lb/>
<pb n="KR2m0007_WYG_029-8a"/>
貧者恥其不逮一饗之所費破終身之業古者必有命<lb/>
然後迺得衣繒絲而乗車馬今雖不能復古宜令細民<lb/>
略用孝文之制<hi>王符傳</hi>
桓帝永興二年二月詔曰比者星辰繆越坤靈震動災<lb/>
異之降必不空發其輿服制度有踰侈長飾者皆宜損<lb/>
省郡縣務存儉約申明舊令如永平故事<hi>紀</hi>
　　荒政<hi>上</hi>
建武二年秋九月關中饑民相食<hi>紀下同</hi>
<pb n="KR2m0007_WYG_029-8b"/>
五年四月旱蝗五月丙子詔曰乆旱傷麥秋種未下其<lb/>
令中都官三輔郡國出繋囚罪非犯殊死一切勿案見<lb/>
徒免為庶人務進柔良退貪酷各正厥事焉<lb/>
六年正月辛酉詔曰往嵗水旱蝗蟲為灾榖價騰踴其<lb/>
令郡國有榖者給稟髙年鰥寡孤獨篤癃及無家屬貧不<lb/>
能自存者如律二千石勉加循撫無令失職<lb/>
明帝永平十八年四月詔曰自春以來時雨不降宿麥<lb/>
傷旱秋種未下其賜天下男子爵人二級及流民無名<lb/>
<pb n="KR2m0007_WYG_029-9a"/>
數欲占者人一級鰥寡孤獨篤癃貧不能自存者粟人<lb/>
三斛理寃獄録輕繋二千石分禱五岳四瀆郡界有名<lb/>
山大川能興雲雨長吏絜齋禱請冀䝉嘉霔<lb/>
章帝即位初年牛疫京師及三州大旱詔勿収兖豫徐<lb/>
州田租芻藁其以見榖賑給貧人<lb/>
建初元年正月詔三州郡國方春東作恐人稍受禀徃<lb/>
來煩劇或妨耕農其各實覈尤貧者計所貸并與之流人<lb/>
欲歸本者郡縣其實稟令足還到聼過止官亭無雇舍<lb/>
<pb n="KR2m0007_WYG_029-9b"/>
宿長吏親躬無使貧弱遺脫小吏豪右得容姦妄丙寅<lb/>
詔曰比年牛多疾疫墾田減少榖價頗貴人以流亡方<lb/>
春東作宜及時務二千石勉勸農桑𢎞致勞來羣公庶<lb/>
尹各推精誠專急人事罪非殊死須立秋案驗有司明<lb/>
慎選舉進柔良退貪猾順時令理寃獄<lb/>
五年二月甲申詔曰去秋雨澤不適今時復旱其令二<lb/>
千石理寃獄録輕繋禱五岳四瀆及名山能興雲致雨<lb/>
者冀䝉不崇朝徧雨天下之報<lb/>
<pb n="KR2m0007_WYG_029-10a"/>
和帝永元四年十二月壬辰詔今年郡國秋稼為旱蝗<lb/>
所傷其什四以上勿収田租芻藁有不滿者以實除之<lb/>
五年二月丁未詔曰去年秋麥入少恐民食不足其上<lb/>
尤貧不能自給者户口人數徃者郡國上貧民以衣履<lb/>
釡鬵為貲而豪右得其饒利詔書實覈欲有以益之而<lb/>
長吏不能躬親反更呼召㑹聚令失農作愁擾百姓若<lb/>
復有犯者二千石先坐二月庚申遣使者分行貧民舉<lb/>
實流冗開倉賑稟三十餘郡<lb/>
<pb n="KR2m0007_WYG_029-10b"/>
六年二月乙未遣謁者分行稟貸三河兖冀青州貧民<lb/>
三月庚寅詔流民所過郡國皆實稟之其有販賣者勿<lb/>
出租稅又欲就賤還歸者復一嵗田租更賦<lb/>
八年四月詔賑貸并州四郡貧民五月河内陳留蝗九<lb/>
月京師蝗詔百僚師尹勉修厥職刺史二千石詳刑辟<lb/>
理寃虐恤鰥寡矜孤弱<lb/>
九年六月蝗旱詔今年秋稼為蝗蟲所傷皆勿収租更<lb/>
芻藁若有所損失以實除之餘當収租者亦半入其山<lb/>
<pb n="KR2m0007_WYG_029-11a"/>
林饒利陂池漁採以贍元元勿収假稅<lb/>
十一年遣使循行郡國稟貸被灾害不能自存者令得<lb/>
漁採山林池澤不収假稅<lb/>
十二年二月詔貸被灾諸郡民種糧賜下貧鰥寡孤獨<lb/>
不能自存者及郡國流民聼入陂池漁採以助蔬食閏<lb/>
月賑貸燉煌張掖五原民下貧者榖六月舞陽大水賜<lb/>
被水尤貧者榖人二斛<lb/>
十三年二月丙午詔貸張掖居延朔方日南貧民及孤<lb/>
<pb n="KR2m0007_WYG_029-11b"/>
寡羸弱不能自存者秋詔象林民失業農桑者賑貸種<lb/>
糧稟賜下貧榖食九月詔曰荆州比嵗不節今兹淫水<lb/>
為害餘雖頗登而多不均浹其令天下半入今年田租<lb/>
芻藁有宜以實除者如故事貧民假種食皆勿収責<lb/>
十四年四月庚辰詔貸張掖居延燉煌五原漢陽㑹稽<lb/>
流民下貧榖各有差是秋三州雨水十月甲申詔兖豫<lb/>
荆州今年雨水滛過多傷農功其令被害什四以上皆<lb/>
半入田租芻藁其不滿者以實除之<lb/>
<pb n="KR2m0007_WYG_029-12a"/>
十五年閏月乙未詔流民欲歸還本而無糧食者過所<lb/>
實稟之疾病加致醫藥其不欲還歸者勿強二月詔稟<lb/>
貸潁川汝南陳留江夏梁國燉煌貧民六月詔令百姓<lb/>
鰥寡漁採陂池勿収假稅<lb/>
十六年正月乙夘詔貧民有田業而以匱乏不能自農<lb/>
者貸種糧二月己未詔兖豫徐冀四州比年雨多傷稼<lb/>
禁沽酒四月遣三府掾分行四州貧民無以耕者為雇<lb/>
犁牛秋七月詔曰今秋稼方穗而旱疑吏行慘刻不宣<lb/>
<pb n="KR2m0007_WYG_029-12b"/>
恩澤妄拘無罪幽閉良善所致其一切囚徒扵法疑者<lb/>
勿决以奉秋令方察煩苛之吏顯明其罰辛巳詔天下<lb/>
皆半入今年田租芻藁其被灾害者以實除之貧民受貸<lb/>
種糧及田租芻藁皆勿収責<lb/>
　<lb/>
　<lb/>
　<lb/>
　東漢㑹要卷二十九<lb/>
</p>
<p>
</p>
  </div>
<div>
<head>東漢㑹要卷三十</head> <lb/>
    <p>
<pb n="KR2m0007_WYG_030-1a"/>
欽定四庫全書<lb/>
　東漢㑹要卷三十<lb/>
　　　　　　　　　　　　宋　徐天麟　撰<lb/>
　民政下<lb/>
　　荒政<hi>下</hi>
殤帝延平元年六月詔曰自夏以來隂雨過節其減大<lb/>
官導官尚方内府諸服御珍膳靡麗難成之物七月勅<lb/>
司𨽻校尉部刺史各實覈所傷為除田租芻藁<lb/>
<pb n="KR2m0007_WYG_030-1b"/>
安帝即位詔以宿麥不下賑賜貧人<lb/>
永初二年正月稟河南下邳東萊河内貧民二月乙丑<lb/>
遣光禄大夫樊準吕倉分行冀兖二州稟貸流民十月<lb/>
庚寅稟濟隂山陽𤣥莬貧民十二月辛卯稟東郡鉅鹿<lb/>
廣陽安定定襄沛國貧民<lb/>
三年三月京師大饑民相食詔以鴻池假與貧民<lb/>
四年正月元日㑹徹樂不陳充庭車<hi>以年饑故</hi>詔以三輔比<lb/>
遭冦亂人庶流冗除三年逋租過更口筭芻藁稟上郡<lb/>
<pb n="KR2m0007_WYG_030-2a"/>
貧民各有差二月稟九江貧民<lb/>
七年詔郡國被蝗傷稼十五以上勿収今年田租不滿<lb/>
者以實除之調零陵桂陽丹陽豫章㑹稽租米賑給南<lb/>
陽廣陵下邳彭城山陽廬江九江饑民又調濵水縣榖<lb/>
輸敖倉<lb/>
元初二年正月詔稟三輔及并凉六郡流冗貧人五月<lb/>
京師旱河南及郡國十九蝗詔三司既不奏聞又無舉<lb/>
正欺㒺罪大方今盛夏且復假貸以觀厥後其務消灾<lb/>
<pb n="KR2m0007_WYG_030-2b"/>
疫安輯黎元<lb/>
建光元年秋京師及郡國二十九雨水遣光禄大夫案<lb/>
行賜死者錢人二千除今年田租其被灾甚者勿収口<lb/>
賦十一月詔京師及郡國被水雨傷稼者隨頃畝減田<lb/>
租<lb/>
延光元年京師及郡國二十七雨水大風殺人詔賜壓<lb/>
溺者年七嵗以上人錢二千其敗壊廬舍失亡榖食粟<lb/>
人三斛又田被淹傷者一切勿収田租若一家皆被災<lb/>
<pb n="KR2m0007_WYG_030-3a"/>
害而弱小存者郡縣為収領之<lb/>
順帝永建元年十月詔以疫癘水潦令人半輸今年田<lb/>
租傷害什四以上勿収責不滿者以實除之<lb/>
三年正月丙子京師地震漢陽地陷甲午詔實覈傷害<lb/>
者賜年七嵗以上錢人二千一家被害郡縣為収歛勿<lb/>
収漢陽今年田租口賦四月遣光禄大夫案行漢陽及<lb/>
河内魏郡陳留東郡稟賦貧人六月旱遣使者録囚徒<lb/>
理輕繋<lb/>
<pb n="KR2m0007_WYG_030-3b"/>
五年四月京師旱詔郡國貧人被災者勿収責今年過<lb/>
更<lb/>
六年十一月詔曰連年災潦冀部尤甚比蠲除實傷贍<lb/>
恤窮匱而百姓猶有棄業流亡不絶疑郡縣吏用心怠<lb/>
惰恩澤不宣其令冀部勿収今年田租芻藁<lb/>
陽嘉元年二月禀甘陵貧人大小口各有差京師旱勅<lb/>
郡國二千石各禱名山嶽瀆遣大夫謁者詣嵩髙首陽<lb/>
山并祠河洛請雨戊辰雩以冀部比年水潦民食不贍<lb/>
<pb n="KR2m0007_WYG_030-4a"/>
詔案行稟貸勸農功賑乏絶稟冀州尤貧民勿収田租<lb/>
口賦<lb/>
三年二月詔以乆旱京師諸獄無輕重皆勿考竟須<lb/>
得霔雨<lb/>
永和四年太原郡旱民庶流冗遣光禄大夫案行稟貸<lb/>
除更賦<lb/>
質帝本初元年海水溢使謁者案行収𦵏樂安北海人<lb/>
為水所漂沒死者又稟給貧羸<lb/>
<pb n="KR2m0007_WYG_030-4b"/>
桓帝建和元年詔灾害所傷什四以上勿収今年田租<lb/>
其不滿者以實除之二月荆揚二州人多饑死遣四府<lb/>
掾分行賑給<lb/>
永興元年七月郡國三十二蝗河水溢百姓饑窮流冗<lb/>
道路至有數十萬户冀州尤甚詔所在賑給乏絶安慰<lb/>
居業<lb/>
二年六月彭城泗水増長逆流詔司𨽻校尉部刺史曰<lb/>
蝗灾為害水變仍至五榖不登人無宿儲其令所傷郡<lb/>
<pb n="KR2m0007_WYG_030-5a"/>
國種蕪菁以助人食京師蝗禁郡國不得賣酒祠祀裁<lb/>
足<lb/>
永夀元年二月司𨽻冀州饑人相食勅州郡賑給貧弱<lb/>
若王侯吏民有積榖者一切貸得十分之三以助稟貸<lb/>
其百姓吏民以見錢雇直王侯須新租迺償六月洛水<lb/>
溢南陽大水詔被水死流失屍骸者令郡縣鉤求収𦵏<lb/>
及所唐突壓溺物故七嵗以上賜錢人二千壞敗廬舍<lb/>
失亡榖食尤貧者稟人二斛<lb/>
<pb n="KR2m0007_WYG_030-5b"/>
延熹九年正月詔曰比嵗不登人多饑窮又有水旱疾<lb/>
疫之困盜賊徴發南州尤甚灾異日食譴告累至政亂<lb/>
在予仍獲咎徴其令大司農絶今嵗調度追求及前年<lb/>
所調未畢者勿復収責其灾旱盜賊之郡勿収租餘郡<lb/>
悉半入三月癸巳京師有火光轉行人相驚譟司𨽻豫<lb/>
州饑死者什四五至有滅户者遣三府掾賑稟之<lb/>
永康元年八月六州大水渤海溢詔州郡溺死者七嵗<lb/>
以上人錢二千一家被害者悉為収歛其亡失榖食稟<lb/>
<pb n="KR2m0007_WYG_030-6a"/>
人三斛<lb/>
靈帝熹平四年六月𢎞農三輔螟遣守宫令之鹽監穿<lb/>
渠為民興利令郡國遇灾者減田租之半其傷害十四<lb/>
以上勿収責<lb/>
獻帝興平元年七月三輔大旱自四月至扵是月帝避<lb/>
正殿請雨遣使者洗囚徒原輕繋是時榖一斛五十萬<lb/>
豆麥一斛二十萬人相食啖白骨委積帝使侍御史侯<lb/>
汶出太倉米豆為饑人作糜粥經日而死者無數帝疑<lb/>
<pb n="KR2m0007_WYG_030-6b"/>
賦䘏有虛迺親扵御坐前量試作糜迺知非實使侍中<lb/>
劉艾出責有司扵是尚書令以下皆詣省閣謝奏収侯<lb/>
汶考實詔曰未忍致汶扵理可杖五十自是之後多得<lb/>
全濟<hi>並紀</hi>
　　奴婢<lb/>
建武二年五月詔曰民有嫁妻賣子欲歸父母者恣聼<lb/>
之敢拘執論如律<hi>紀下同</hi>
六年十一月詔王莽時吏人沒入為奴婢不應舊法者<lb/>
<pb n="KR2m0007_WYG_030-7a"/>
皆免為庶人<lb/>
七年詔吏人遭饑亂及為青徐賊所畧為奴婢下妻欲<lb/>
去留者恣聼之敢拘制不還以賣人法從事<lb/>
十一年詔曰天地之性人為貴其殺奴婢不得減罪八<lb/>
月癸亥詔曰敢灸灼奴婢論如律免所灸灼者為庶民<lb/>
冬十月壬午詔除奴婢射傷人棄市律<lb/>
十二年三月詔隴蜀民被畧為奴婢自訟者及獄官未<lb/>
報一切免為庶人<lb/>
<pb n="KR2m0007_WYG_030-7b"/>
十三年十二月甲寅詔益州民自八年以來被畧為奴<lb/>
婢者皆一切免為庶民或依托為人下妻欲去者恣聼<lb/>
之拘留者比青徐二州以畧人法從事<lb/>
十四年十二月癸夘詔益涼二州奴婢自八年以來自<lb/>
訟在所官一切免為庶民賣者無還直<lb/>
殤帝延平元年詔諸官府郡國王侯家奴婢姓劉及疲<lb/>
癃羸老皆上其名務令實悉<lb/>
安帝永初四年諸沒入為官奴婢者免為庶人<lb/>
<pb n="KR2m0007_WYG_030-8a"/>
　　禁厚𦵏<lb/>
建武七年詔曰世以厚𦵏為徳薄終為鄙至扵富者奢<lb/>
僣貧者殫財法令不能禁禮義不能止其布告天下令<lb/>
知忠臣孝子慈兄悌弟薄𦵏送終之義<hi>紀下同</hi>
明帝永平十二年詔曰喪貴致哀禮在寧儉今百姓送<lb/>
終之制競為奢靡生者無儋石之儲而財力盡扵墳土<lb/>
伏臘無糟糠而牲牢兼扵一奠豈祖考之意哉有司其<lb/>
申明科禁宜扵今者宣下郡國<lb/>
<pb n="KR2m0007_WYG_030-8b"/>
安帝永初元年禁殫財厚𦵏<lb/>
和帝永元十一年七月詔曰吏民踰僣厚死傷生是以<lb/>
舊令節之制度頃者貴戚近親百僚師尹莫肯率從有<lb/>
司不舉怠放日甚其在位犯者當先舉正市道小民但<lb/>
且申明憲網勿因科令加虐羸弱<lb/>
王符著書以譏當時號潜夫論曰古之𦵏者厚衣之以<lb/>
薪𦵏之中野不封不樹後世聖人易之以棺槨桐木為<lb/>
棺葛采為緘中世以後轉用楸梓槐柏杶樗之屬各因<lb/>
<pb n="KR2m0007_WYG_030-9a"/>
方土裁用膠漆今者京師貴戚必欲江南檽梓豫章之<lb/>
木伐之髙山引之窮谷入海乗淮逆河泝洛古者墓而<lb/>
不墳中世墳而不崇文帝𦵏芷陽明帝𦵏洛南皆不藏<lb/>
珠寳不起山陵墓雖卑而徳最髙今京師貴戚郡縣豪<lb/>
家生不極養死迺崇喪或至金縷玊匣檽梓楩柟多埋<lb/>
珍寶偶人車馬造起大冡廣種松栢廬舍祠堂務崇華<lb/>
侈昔晉靈公多賦以雕牆春秋以為非君華元樂舉厚<lb/>
𦵏文公君子以為不臣况扵羣司士庶迺可僣侈過天<lb/>
<pb n="KR2m0007_WYG_030-9b"/>
道乎<hi>王符傳</hi>
永元十六年司徒張酺薨酺病困勑其子曰顯節陵掃<lb/>
地露祭欲率天下以儉也吾為三公不能使從制豈可<lb/>
犯之乎無起祠堂露祭而已<hi>袁宏紀</hi>
趙咨遺書勅其子曰古之𦵏者衣以薪藏之中野後世<lb/>
聖人易之以棺槨棺槨之造自黄帝始爰自陶唐逮於虞<lb/>
夏猶尚簡樸或瓦或木及至殷人而有加焉周室因之<lb/>
復重以牆翣之飾表以旌銘之儀招復含歛之禮殯𦵏<lb/>
<pb n="KR2m0007_WYG_030-10a"/>
宅兆之期棺槨周重之制衣衾稱襲之數其事煩而害<lb/>
實品物碎而難備然而秩爵異級貴賤殊等自成康以<lb/>
下其典稍乖至扵戰國漸至頽陵法度衰毁上下僣雜<lb/>
終使晉侯請隧秦伯殉𦵏陳大夫設參門之木宋司馬<lb/>
造石椁之奢爰暨暴秦違道廢徳滅三代之制興淫邪<lb/>
之法國貲糜扵三泉人力單扵驪墓玩好窮扵糞土伎<lb/>
巧費扵窀穸華夏之士争相陵尚并棺合椁以為孝愷<lb/>
豐貲重禭以昭惻隠吾所不取也昔舜𦵏蒼梧二妃不<lb/>
<pb n="KR2m0007_WYG_030-10b"/>
從王孫裸𦵏墨夷露骸皆達扵性理遺扵速變况我鄙<lb/>
闇不徳不敏薄意内昭志有所慕上同古人下不為咎<lb/>
果必行之勿生疑異恐爾等目厭所見耳諱所議故逺<lb/>
采古聖近揆行事以悟爾心但欲制坎令容棺槨棺歸<lb/>
即𦵏平地無墳勿卜時日𦵏無設奠勿留墓側無起封<lb/>
樹於戲小子其勉之哉<lb/>
范冉<hi>一作丹</hi>臨終勅其子曰吾生扵昏闇之世值乎淫侈<lb/>
之俗生既不得匡世濟時死何忍自同於世氣絶便斂<lb/>
<pb n="KR2m0007_WYG_030-11a"/>
斂以時服衣足蔽形棺足周身斂畢便穿穿畢便埋其<lb/>
明堂之奠干飯寒水飲食之物勿有所下墳封髙下足<lb/>
令自隱勿令鄉人宗親有所加也<hi>並本傳</hi>
張奐遺命曰吾前後仕進十要銀艾通塞命也始終常<lb/>
也但地底㝠㝠長無曉期而復纒以纊綿牢以釘宻吾<lb/>
不喜耳幸有前窀朝殞夕下幅巾而已奢非晉文儉非<lb/>
王孫推情從意庶無咎吝諸子從之<hi>本傳</hi>
　臣天麟按竭資用以奉窀穸西都雖未設禁然觀貢<lb/>
<pb n="KR2m0007_WYG_030-11b"/>
　禹言扵元帝曰衆庶𦵏埋皆虚地上以實地下過自<lb/>
　上生楊王孫報鄭侯書亦曰厚𦵏誠無益扵死者而<lb/>
　俗人競以相髙糜財單幣腐之地下由此觀之則末俗<lb/>
　浮侈自西京已濫觴矣中興以後蔑禮違制日以滋<lb/>
　甚故自建武永平詔書數下明立禁防而王符著論<lb/>
　深譏當世生不極養死迺崇喪徃徃貴戚豪右莫能<lb/>
　易華返質獨髙人達識不為流俗之所遷染如楊震<lb/>
　鄭宏王堂鄭元輩皆遺令𦵏薄以矯愚俗周磐勅其子<lb/>
<pb n="KR2m0007_WYG_030-12a"/>
　曰命終之日桐棺足以周身外槨足以周棺斂形懸<lb/>
　封濯衣幅巾編二尺四寸簡寫堯典一篇并刀筆各<lb/>
　一示不忘聖道趙咨将終亦告其故吏使薄歛素冠<lb/>
　籍以黄壤欲令速朽不聽子孫改之噫若數子者其<lb/>
　特立獨行不展轉扵流俗者歟<lb/>
　　瘞遺骸<lb/>
安帝元初二年遣中謁者収𦵏京師客死無家屬及棺<lb/>
槨朽敗者皆為設祭其有家屬尤貧無以𦵏者賜錢人<lb/>
<pb n="KR2m0007_WYG_030-12b"/>
五千<hi>紀下同</hi>
質帝即位以兵役連年死亡流離朕甚愍焉昔文王𦵏<lb/>
枯骨人頼其徳遣使者案行若無家屬及貧無資者隨<lb/>
宜賜䘏以慰孤魂<lb/>
本初元年二月詔曰九江廣陵二郡數離冦害生者失<lb/>
其資業死者委尸原野方春屇節掩骼埋胔之時其徴<lb/>
比郡見榖収𦵏枯骸務加埋恤以稱朕意<lb/>
桓帝建和三年詔曰京師厮舍死者相枕郡縣阡陌處<lb/>
<pb n="KR2m0007_WYG_030-13a"/>
處有之甚違周文掩胔之義其有家屬而貧無以𦵏者<lb/>
給直人三千若無親屬可扵官壖地𦵏之表識姓名為<lb/>
設祠祭<lb/>
永壽元年洛水溢鴻徳苑南陽大水詔被水死流失屍<lb/>
骸者令郡縣鉤求収𦵏及所唐突壓溺物故七嵗以上<lb/>
賜錢人二千<lb/>
　<lb/>
　<lb/>
<pb n="KR2m0007_WYG_030-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢㑹要卷三十<lb/>
</p>
<p>
</p>
  </div>
<div>
<head>東漢㑹要卷三十一</head> <lb/>
    <p>
<pb n="KR2m0007_WYG_031-1a"/>
欽定四庫全書<lb/>
　東漢㑹要卷三十一<lb/>
　　　　　　　　　　　　宋　徐天麟　撰<lb/>
　食貨<lb/>
　　田制<lb/>
初王莽末天下旱蝗黄金一斤易粟一斛至建武二年<lb/>
野榖旅生麻尗尤盛野蠶成繭被扵山阜人収其利至<lb/>
五年野榖漸少田畝益廣焉<hi>紀</hi>
<pb n="KR2m0007_WYG_031-1b"/>
建武十五年帝以天下墾田多不以實自占又户口年<lb/>
紀互相增減迺詔下州郡檢覆扵是刺史太守多為詐<lb/>
巧茍以度田為名聚民田中并度廬屋里落民遮道啼<lb/>
呼或優饒豪右侵刻羸弱時諸郡各遣使奏事帝見陳<lb/>
留吏牘上有書視之云潁川𢎞農可問河南南陽不可<lb/>
問帝詰吏由趣吏不肯伏抵言扵長夀街得之帝怒時<lb/>
東海公陽年十二在幄後言曰吏受郡敕當欲以墾田<lb/>
相方耳帝曰即如此何故言河南南陽不可問對曰河<lb/>
<pb n="KR2m0007_WYG_031-2a"/>
南帝城多近臣南陽帝鄉多近親田宅踰制不可為準<lb/>
帝令虎賁将詰問吏吏迺實首服十六年河南尹張伋<lb/>
及諸郡守十餘人皆坐度田不實下獄死<hi>劉隆傳及光武紀</hi>
章帝建初三年秦彭為山陽太守興起稻田數千頃毎<lb/>
扵農月親度頃畝分别肥塉差為三品各立文簿藏之<lb/>
鄉縣扵是姦吏跼蹐無所容詐彭迺上言宜令天下齊<lb/>
同其制詔書以其所立條式班令三府并下州郡<hi>傳</hi>
王景為廬江太守先是百姓不知牛耕致地力有餘而<lb/>
<pb n="KR2m0007_WYG_031-2b"/>
食常不足郡界有孫叔敖所起芍陂稻田景迺驅率吏<lb/>
民修起蕪廢教用犁耕由是墾闢倍多境内豐給<hi>傳</hi>
仲長統昌言曰井田之變豪人貨殖館舍布扵州郡田<lb/>
畝連扵方國榮樂過扵封君力勢侔扵守令雖由禁網<lb/>
疎濶蓋分田無限使之然也今欲張太平之紀綱立至<lb/>
化之基趾齊民財之豐寡正風俗之奢儉非井田實莫<lb/>
由也今當限夫田以斷兼并去末作以一本業通肥饒<lb/>
之率計稼穡之入令畝収三斛斛取一㪷未為甚多一<lb/>
<pb n="KR2m0007_WYG_031-3a"/>
嵗之間則有數年之儲雖興非法之役恣奢侈之欲廣<lb/>
愛幸之賜猶未能盡也不循古法規為輕稅及至一方<lb/>
有警一靣被災未逮三年校計騫短坐視戰士之蔬食<lb/>
立望餓殍之滿道如之何為君行此政也二十稅一名<lb/>
之曰貊况三十稅一乎夫薄吏禄以豐軍用縁扵秦征<lb/>
諸侯續以四夷漢承其業遂不改更危國亂家此之由<lb/>
也今田無常主民無常居吏食日稟禄班未定可為法<lb/>
制畫一定科租稅什一更賦如舊今者土廣民稀中地<lb/>
<pb n="KR2m0007_WYG_031-3b"/>
未墾雖然猶當限以大家勿令過制其地有草者盡曰<lb/>
官田力堪農事迺聴受之若聽其自取後必為姦也<hi>傳</hi>
荀悅論曰古者什一而税以為天下之中正今漢人田<lb/>
或百一而稅可謂鮮矣然豪富彊人占田踰侈其賦大<lb/>
半官収百一之稅而人輸豪彊大半之賦官家之惠優<lb/>
扵三代豪彊之暴酷於亡秦是以惠不下通威福移於<lb/>
豪人也今不正其本而務除租稅適足以資富彊也孝<lb/>
武皇帝時董仲舒嘗言宜限人占田至哀帝時迺限人<lb/>
<pb n="KR2m0007_WYG_031-4a"/>
占田不得過三十頃雖有其制卒難施行然三十頃又<lb/>
不平矣且夫井田之制不宜扵人衆之時田廣人寡茍<lb/>
為可也然欲廢之扵寡立之扵衆土地布列在豪彊卒<lb/>
而革之並有怨心則生紛亂制度難行由是觀之若髙祖<lb/>
初定天下光武中興之後人衆稀少立之易矣既未悉<lb/>
備井田之法宜以口數占田為之正限人得耕種不得<lb/>
賣買以贍貧弱以防兼并且為制度張本不亦宜乎雖<lb/>
古今異制損益隨時然紀綱大畧其致一也崔寔政論<lb/>
<pb n="KR2m0007_WYG_031-4b"/>
曰昔聖人分口耕耦地各相副今青徐兖冀人稠土狹<lb/>
不足相供而三輔左右及凉幽州内附近郡皆土曠人<lb/>
稀厥田宜稼悉不墾發今宜遵故事徙貧人不能自業<lb/>
者扵寛地此亦開草闢土振人之術也<hi>荀悦論</hi>
和帝永興元年墾田七百三十二萬一百七十頃八十<lb/>
畝百四十步<lb/>
安帝延光四年墾田六百九十四萬二千八百九十二<lb/>
頃二十三畝八十五步<lb/>
<pb n="KR2m0007_WYG_031-5a"/>
順帝建康元年墾田六百八十九萬六千二百七十一<lb/>
頃五十六畝一百九十四步<lb/>
沖帝永嘉元年墾田六百九十五萬七千六百七十六<lb/>
頃二十畝百單八步<lb/>
質帝本初元年墾田六百九十三萬一百二十三頃三<lb/>
十八畝<hi>並郡國志注</hi>
　　租稅<lb/>
建武六年十二月詔曰頃者師旅未解用度不足故行<lb/>
<pb n="KR2m0007_WYG_031-5b"/>
什一之稅今軍士屯田糧儲差積其令郡國収見田租<lb/>
三十稅一如舊制<hi>紀</hi>
肅宗時榖貴縣官經用不足朝廷憂之尚書張林上言<lb/>
榖所以貴由錢賤故也可盡封錢一取布帛為租以通<lb/>
天下之用扵是詔諸尚書通議朱暉奏據林言不可施<lb/>
行事遂寢後陳事者復重述林前議以為扵國誠便帝<lb/>
然之有詔施行暉復獨奏曰王制天子不言有無諸侯<lb/>
不言多少令布帛為租則吏多姦誠非明王所當宜行<lb/>
<pb n="KR2m0007_WYG_031-6a"/>
帝卒以林等言為然<hi>朱暉傳</hi>
安帝元初元年詔除三輔三嵗田租更賦口筭<lb/>
桓帝延熹八年初令郡國有田者畝稅斂錢<hi>畝十錢也</hi>
靈帝中平二年稅天下田畝十錢<hi>並紀</hi>
帝欲鑄銅人而國用不足迺詔徴民田畝斂十錢陸康<lb/>
上疏曰哀公增賦而孔子非之豈有聚奪民物以營無<lb/>
用之銅人捐捨聖戒自蹈亡國之法哉<hi>傳</hi>
　　筭賦<lb/>
<pb n="KR2m0007_WYG_031-6b"/>
漢法常以八月筭人<hi>見皇后紀按西都之制民年十五至五十六出賦錢人百二十為一</hi>
<hi>筭髙祖四年八月初為筭賦故两漢率用八月筭人也</hi>
明帝永平九年徙朔方復口筭<hi>紀下同</hi>
章帝元和元年人無田徙他界者除筭三年<lb/>
二年正月詔曰令云人有産子者復勿筭三嵗今諸懐<lb/>
<graphic n="KR1494" url="https://raw.githubusercontent.com/kanripo/KR-Gaiji/master/images/KR1494.png" mimeType="image/png"/>者賜胎養榖人三斛復其夫勿筭一嵗著以為令<lb/>
安帝永初四年除三年過更口筭<lb/>
元初元年詔除三輔更賦口筭<lb/>
<pb n="KR2m0007_WYG_031-7a"/>
桓帝永夀元年復泰山琅邪更筭<lb/>
　　口賦<lb/>
漢儀注民年七嵗至十四出口賦錢人二十三二十錢<lb/>
以供天子其三錢武帝加口錢以補車騎馬<hi>光武紀注</hi>
建武二十二年地震壓死者其口賦逋稅勿収<hi>紀下同</hi>
安帝元初六年㑹嵗大疫除田租口賦<lb/>
建光元年郡國被災甚者勿収口賦<lb/>
順帝永建元年勿収漢陽田租口賦<lb/>
<pb n="KR2m0007_WYG_031-7b"/>
陽嘉元年勿収更租口賦<lb/>
永和三年金城隴西地震被害尤甚者勿収口賦<lb/>
　　更賦<lb/>
更有三品有卒更有踐更有過更古者正卒無常人皆<lb/>
當迭為之有一月一更是為卒更貧者欲得顧更錢次<lb/>
直者出錢顧之月一千是謂踐更也天下人皆當戍邉<lb/>
三日亦名為更律所謂繇戍也雖丞相子亦在戍邉之<lb/>
調不可人人自行三日戌又行者當自戌三日不可徃<lb/>
<pb n="KR2m0007_WYG_031-8a"/>
即還因便住一嵗一更諸不行者出錢三百入官官以<lb/>
給戍者是為過更也<hi>明帝紀注</hi>
明帝即位九月發天水三千人討叛羌復是嵗更賦<hi>紀</hi>
永平五年復元氏田租更賦六嵗<hi>紀下同</hi>
和帝永元六年流民就賤還歸者復一嵗田租更賦<lb/>
十四年詔復象林縣更賦田租二嵗<lb/>
安帝永初四年除三年過更口筭<lb/>
元初元年詔除三輔更賦口筭<lb/>
<pb n="KR2m0007_WYG_031-8b"/>
順帝永建五年郡國貧人被灾者勿収責今年過<lb/>
更<lb/>
陽嘉元年勿収冀州更租口賦<lb/>
永和四年除太原民更賦<lb/>
桓帝永平五年復元氏田租更賦<lb/>
　　調度<lb/>
大司農邉郡諸官請調度者皆為報給損多益寡取相<lb/>
給足<hi>百官志</hi>
<pb n="KR2m0007_WYG_031-9a"/>
明帝即位赦隴西勿収今年租調<lb/>
桓帝延熹九年詔嵗比不登其令大司農今嵗調度追<lb/>
求及前年所調未畢者勿収<hi>並紀</hi>
　　財用<lb/>
大司農掌諸錢榖金帛諸貨幣四時上月旦見錢榖簿<lb/>
其逋未畢各具别之邉郡諸官請調度者皆為報給損<lb/>
多益寡取相給足部丞一人主帑藏太倉令一人主受<lb/>
郡國傳漕榖<hi>百官志</hi>
<pb n="KR2m0007_WYG_031-9b"/>
建武六年詔曰頃者師旅未解用度不足故行什一之<lb/>
稅今軍士屯田糧儲差積其令郡國収見田租三十稅<lb/>
一如舊制<hi>紀</hi>
肅宗時榖貴縣官經用不足朝廷憂之尚書張林上言<lb/>
榖所以貴由錢賤故也可盡封錢一取布帛為租以通<lb/>
天下之用又鹽食之急者雖貴人不得不須官可自鬻<lb/>
又宜因交趾益州上計吏徃來市珍寳収采利武帝時<lb/>
所謂均輸者也扵是詔諸尚書通議朱暉奏據林言不<lb/>
<pb n="KR2m0007_WYG_031-10a"/>
可施行事遂寢後陳事者復重述林前議以為扵國誠<lb/>
便帝然之有詔施行暉復獨奏曰王制天子不言有無<lb/>
諸侯不言多少食禄之家不與百姓争利今均輸之法<lb/>
與賈販無異鹽利歸官則人窮怨布帛為租則吏多姦<lb/>
盜誠非明主所當宜行帝卒以林等言為然<hi>朱暉傳</hi>
舊大官湯官經用嵗且二萬萬竇太后詔殺省珍費自<lb/>
是裁數千萬<hi>紀</hi>
漢故事供給南單于費直嵗一億九十餘萬西域嵗七<lb/>
<pb n="KR2m0007_WYG_031-10b"/>
千四百八十萬<lb/>
桓帝時段熲言永初中諸羌反叛十有四年用二百四<lb/>
十億永和之末復經七年用八十餘億今若以騎五千<lb/>
步萬人車三千两二冬二夏無慮用費五十四億<hi>傳</hi>
靈帝光和元年初開西邸賣官自關内侯虎賁羽林入<lb/>
錢各有差私令左右賣公卿公千萬卿五百萬<hi>紀</hi>
中平二年中常侍張讓趙忠說帝斂天下田畮十錢以<lb/>
修宫室又令西園騶分道督趣恐動州郡多受賕賂刺<lb/>
<pb n="KR2m0007_WYG_031-11a"/>
史二千石及茂才孝亷遷除皆責助軍修宫錢大郡至<lb/>
二三千萬餘各有差當之官者皆先至西園諧價然後<lb/>
得去其守清者乞不之官皆迫遣之時鉅鹿太守司馬<lb/>
直新除以有清名減責三百萬直被詔悵然曰為民父<lb/>
母而反割剥百姓以稱時求吾不忍也辭疾不聽行至<lb/>
孟津上書極諌當世之失即吞藥自殺書奏帝為暫絶<lb/>
修宫錢又造萬金堂扵西園引司農金錢繒帛仞積其<lb/>
中又還河間買田宅起第觀帝本侯家宿貧毎嘆桓帝<lb/>
<pb n="KR2m0007_WYG_031-11b"/>
不能作家居故聚為私藏復藏寄小黄門常侍錢各數<lb/>
千萬<hi>張讓傳</hi>
時帝多蓄私藏収天下之珍毎郡國貢獻先輸中府名<lb/>
為導行費<hi>中府内府也導引也貢獻外别有所入以為所獻為之導引也</hi>吕強上疏諌<lb/>
曰天下之財莫不生之隂陽歸之陛下豈有公私而令<lb/>
尚方斂諸郡之寳中御府積天下之繒西園引司農之<lb/>
藏中廏聚太僕之馬而所輸之府輙有導行之財調廣<lb/>
民困費多獻少姦吏因其利百姓受其敝書奏不省<hi>吕強</hi>
<pb n="KR2m0007_WYG_031-12a"/>
<hi>傳</hi>
靈帝欲鑄銅人而國用不足迺詔徵民田畝斂十錢而<lb/>
比水旱傷稼百姓貧苦陸康上疏諌曰夫什一而稅周<lb/>
謂之徹徹者通也言其法度可通萬世而行也故魯宣<lb/>
稅畝而蝝灾自生哀公增賦而孔子非之豈有聚民物<lb/>
以營無用之銅人捐捨聖戒自蹈亡國之法哉宜留神<lb/>
省察改敝從善以塞兆民怨恨之望書奏内倖因此譛<lb/>
康援引亡國以譬聖明大不敬<hi>陸康傳</hi>
<pb n="KR2m0007_WYG_031-12b"/>
　　錢幣<lb/>
初王莽亂後貨幣雜用布帛金粟建武初馬援在隴西<lb/>
上書言宜如舊鑄五銖錢事下三府三府奏以為未可<lb/>
許事遂寢及援還從公府求得前奏難十餘條迺隨牒<lb/>
解釋更具表言帝從之<hi>馬援傳</hi>
建武十六年始行五銖錢天下賴其便<hi>馬援傳</hi>
建武時長安鑄錢多姦第五倫為督鑄錢掾領長安市<lb/>
倫平銓衡正斗斛市無阿枉百姓悦服<hi>傳</hi>
<pb n="KR2m0007_WYG_031-13a"/>
桓帝時有上書言人以貨輕錢薄故致貧困宜改鑄大<lb/>
錢事下四府羣僚及太學能言之士劉陶上議曰當今<lb/>
之憂不在扵貨在乎民饑竊見比年已來良苗盡扵蝗<lb/>
螟之口機軸空扵公私之求所急朝夕之餐所患靡盬<lb/>
之事豈謂錢貨之厚薄銖两之輕重哉蓋民可百年無<lb/>
貨不可一朝有饑議者不達農殖之本多言鑄冶之便<lb/>
或欲因縁行詐以賈國利國利将盡取者争競造鑄之<lb/>
端扵是乎生盖萬人鑄之一人奪之猶不能給况今一<lb/>
<pb n="KR2m0007_WYG_031-13b"/>
人鑄之則萬人奪之乎雖以隂陽為炭萬物為銅役不<lb/>
食之民使不饑之士猶不能足無厭之求也夫欲民殷<lb/>
財阜要在止役禁奪則百姓不勞而足陛下愍海内之<lb/>
憂戚傷天下之艱難欲鑄錢齊貨以救其弊此猶養魚<lb/>
沸鼎之中棲鳥烈火之上水木本魚鳥之所生也用之<lb/>
不時必至燋爛願陛下寛鍥薄之禁後冶鑄之議聴民<lb/>
庶之謡吟問路叟之所憂瞰三光之文耀視山河之分<lb/>
流天下之心國家大事粲然皆見無有遺惑者矣當今<lb/>
<pb n="KR2m0007_WYG_031-14a"/>
地廣而不得耕民庶而無所食羣小競起進秉國之位<lb/>
鷹揚天下鳥鈔求飽吞饑及骨並噬無厭誠恐卒有役<lb/>
夫窮匠投斤攘臂登髙逺呼使愁怨之民響應雲合八<lb/>
方分崩中夏魚潰雖方尺之錢何能有救其危帝竟不<lb/>
鑄錢<hi>劉陶傳</hi>
靈帝中平三年鑄四出文錢錢皆四道識者竊言侈虐<lb/>
己甚形象兆見此錢成必四道而去及京師亂錢果流<lb/>
布四海<hi>宦者傳</hi>
<pb n="KR2m0007_WYG_031-14b"/>
獻帝初平元年董卓壊五銖錢更鑄小錢悉取洛陽及<lb/>
長安銅人鐘虡飛亷銅馬之屬以充鑄焉故貨賤物貴<lb/>
榖石數萬又錢無輪理文章不便人用<hi>董卓傳</hi>
　　鹽鐡<lb/>
郡有鹽官鐡官者隨事廣狹置令長及丞本注曰凡郡<lb/>
縣出鹽多者置鹽官主鹽稅出鐡多者置鐡官主鼓鑄<lb/>
<hi>百官志</hi>
肅宗建初中議復鹽鐡官鄭衆諌以為不可詔數切責<lb/>
<pb n="KR2m0007_WYG_031-15a"/>
至被奏劾衆執之不移帝不從<hi>傳</hi>
元和三年帝幸安邑觀鹽池<hi>紀</hi>
時榖貴縣官經用不足朝廷憂之尚書張林上言鹽食<lb/>
之急者雖貴人不得不須官可自鬻扵是詔諸尚書通<lb/>
議朱暉奏據林言不可施行事遂寢後陳事者復重述<lb/>
林前議以為扵國誠便帝然之有詔施行暉復獨奏曰<lb/>
鹽利歸官則人窮怨誠非明主所當宜行帝卒以林等<lb/>
言為然<hi>朱暉傳</hi>
<pb n="KR2m0007_WYG_031-15b"/>
和帝即位詔曰昔孝武皇帝致誅呉越故權収鹽鐡之<lb/>
利以奉師旅之費自中興以來匈奴未賔永平末年復<lb/>
修征伐先帝即位務休力役然猶深思逺慮安不忘危<lb/>
探觀舊典復収鹽鐡欲以防備不虞寧安邉境而吏多<lb/>
不良動失其便以違上意先帝恨之故遺戒郡國罷鹽<lb/>
鐡之禁縱民煮鑄入稅縣官如故事其申勅刺史二千<lb/>
石奉順聖㫖勉𢎞徳化布告天下使明知朕意<hi>紀</hi>
永元十五年復置涿郡故鹽鐡官<hi>紀</hi>
<pb n="KR2m0007_WYG_031-16a"/>
　　禁沽酒<lb/>
和帝永元十六年二月己未詔兖豫徐冀四州比年雨<lb/>
多傷稼禁沽酒<hi>紀下同</hi>
順帝漢安二年十月丙午禁沽酒<lb/>
桓帝永興二年詔曰朝政失中雲漢作旱蝗蟲滋蔓饑<lb/>
饉荐臻趣不糜爛則為國寳其禁郡國不得賣酒祠祀<lb/>
裁足<lb/>
　　罷貢獻<lb/>
<pb n="KR2m0007_WYG_031-16b"/>
建武十三年正月戊子詔曰徃年已勅郡國異味不得<lb/>
有所獻御今猶未止非徒有豫養導擇之勞至迺煩擾<lb/>
道上疲費過所其令官勿復受明勅下以逺方口實所<lb/>
以薦宗廟自如舊制<hi>紀</hi>
異國有獻名馬者日行千里又進寳劍價兼百金詔以<lb/>
馬駕鼓車劍賜騎士<hi>循吏序</hi>
野王嵗獻甘醪膏餳毎輙擾人吏以為市樊鯈臨終奏<lb/>
乞罷之明帝從之<hi>本傳</hi>
<pb n="KR2m0007_WYG_031-17a"/>
章帝建初二年詔齊相省冰紈方空縠吹綸絮<hi>舊齊有三服官</hi>
<hi>今省</hi>
舊南海獻龍眼荔枝十里一置五里一候奔騰阻險死<lb/>
者繼路時臨武長汝南唐羌縣接南海迺上書陳狀和<lb/>
帝詔曰逺國珍羞本以薦奉宗廟茍有傷害豈愛民之<lb/>
本其勅大官勿復受獻由是遂省焉<lb/>
安帝永初五年二月丁夘詔省減郡國貢獻大官口食<lb/>
<hi>並紀</hi>
<pb n="KR2m0007_WYG_031-17b"/>
順帝永建四年五月壬辰詔曰海内頗有灾異朝廷修<lb/>
政大官減膳珍玩不御而桂陽太守文礱不惟竭忠宣<lb/>
暢本朝而逺獻大珠以求幸媚今封以還之<hi>本紀袁紀作漢陽都</hi>
<hi>尉</hi>
　<lb/>
　<lb/>
　<lb/>
　東漢㑹要卷三十一<lb/>
</p>
<p>
</p>
  </div>
<div>
<head>東漢㑹要卷三十二</head> <lb/>
    <p>
<pb n="KR2m0007_WYG_032-1a"/>
欽定四庫全書<lb/>
　東漢㑹要卷三十二<lb/>
　　　　　　　　　　　　宋　徐天麟　撰<lb/>
　兵上<lb/>
　　光武中興<lb/>
初南頓令欽生三男縯仲秀秀隆準日角宛人李守好<lb/>
䜟記嘗謂其子通曰劉氏當興李氏為輔及新市平林<lb/>
兵起南陽騷動通從弟軼謂通曰今四方擾亂漢當復<lb/>
<pb n="KR2m0007_WYG_032-1b"/>
興南陽宗室獨劉伯升兄弟汎愛容衆可與謀大事通<lb/>
笑曰吾意也遣軼徃迎秀相與結約定謀議歸舂陵舉<lb/>
兵凡得子弟七八千人從新市平林兵與共攻宛漢兵<lb/>
大敗新市平林兵欲解去縯患之㑹下江兵至縯說下<lb/>
江将王常以合從之利常即引兵與漢軍及新市平林<lb/>
兵合扵是諸部齊心銳氣益壯更始元年正月漢兵遂<lb/>
圍宛舂陵戴侯曽孫𤣥字聖公在平林兵中號更始將<lb/>
軍時漢兵已十餘萬無所統一欲立劉氏以從人望南<lb/>
<pb n="KR2m0007_WYG_032-2a"/>
陽豪傑及王常等皆欲立劉氏而新市平林將帥樂放<lb/>
縱憚縯威明貪聖公懦弱先共定䇿立之聖公即皇帝<lb/>
位朝羣臣羞愧流汗由是豪傑失望多不服三月偏将<lb/>
軍劉秀徇昆陽定郾陵皆下之莽遣王邑王尋平定山<lb/>
東縱兵圍昆陽秀發兵俱進自将步騎千餘為前鋒斬<lb/>
首數千級諸将喜曰劉将軍平生見小敵怯今見大敵<lb/>
勇甚可怪也漢兵連勝遂殺王㝷莽兵大潰王邑嚴尤<lb/>
陳茂乗死人渡水逃去盡獲其軍實輜重扵是海内豪<lb/>
<pb n="KR2m0007_WYG_032-2b"/>
傑翕然響應皆殺其牧守用漢年號以待詔命更始殺<lb/>
劉縯遣将攻武關長安旁兵四㑹城下九月戊申兵從<lb/>
宣平城門入己酉城中少年趨讙並和呼曰反虜王莽<lb/>
何不出降火及掖庭承明莽避火宣室殿旋席隨斗柄<lb/>
而坐曰天生徳扵予漢兵其如予何庚戌旦羣臣扶莽<lb/>
之漸臺時時衆兵上臺斬莽首分莽身節解臠分争相殺者<lb/>
數十人傳莽首詣宛梟扵市百姓共提撃之或切食其舌<lb/>
更始拜劉秀行大司馬事邯郸卜者王郎自立為天子<lb/>
<pb n="KR2m0007_WYG_032-3a"/>
趙國以北遼東以西望風響應二年大司馬秀以王郎<lb/>
新盛乃北徇薊移檄邉郡共撃郎邯郸郡縣還復響應<lb/>
四月進攻邯郸連戰破之王霸追斬王郎更始遣使立<lb/>
秀為蕭王令罷兵與諸将有功者詣行在所耿弇說曰<lb/>
王郎雖破銅馬赤眉之屬數十輩輩數十百萬人所向<lb/>
無前聖公不能辦也蕭王起坐曰卿失言我斬卿弇曰<lb/>
百姓患苦王莽思復劉氏今更始為天子而諸将擅命<lb/>
虜掠自恣元元叩心更思莽朝公功名已著以義征伐<lb/>
<pb n="KR2m0007_WYG_032-3b"/>
天下可傳檄而定也天下至重公可自取無令他姓得<lb/>
之蕭王乃辭以河北未平不就招始貳扵更始是時諸<lb/>
賊各領部曲所在冦掠蕭王撃銅馬降之建武元年蕭<lb/>
王北撃尤来大槍五幡連破之還至中山諸将上尊號<lb/>
王不聽行到南平棘諸将復固請之王不許諸将且出<lb/>
耿純曰天下士大夫捐親戚棄土壤從大王扵矢石之<lb/>
間者其計固望攀龍鱗附鳯翼以成其所志耳今大王<lb/>
不正位號恐士大夫絶望則有去歸之思語言甚誠切<lb/>
<pb n="KR2m0007_WYG_032-4a"/>
王深感曰吾将思之行至鄗㑹儒士彊華自關中奉赤<lb/>
伏符來曰劉秀發兵捕不道四夷雲集龍鬭野四七之<lb/>
際火為主羣臣因復奏請六月王即皇帝位扵鄗南改<lb/>
元大赦九月封更始為淮南王<hi>雜紀傳</hi>
　臣天麟竊嘗謂先漢之開基以父老苦秦苛法之乆<lb/>
　東都之再造以人心思漢徳澤之深夫以髙祖孝文<lb/>
　寛仁結扵人心者若此未冺而莽乃竊窺漢鼎盜有<lb/>
　神器三輔豪傑既共起而亡之矣當是之時如王郎<lb/>
<pb n="KR2m0007_WYG_032-4b"/>
　彭寵盧芳公孫述之徒一夫大呼輙數郡響應者何<lb/>
　哉以民心思漢之切而彼皆以存劉氏為辭故不擇<lb/>
　賢否不别真偽俱樂為之歸附也更始盆子雖以宗<lb/>
　室為衆所立然皆昏庸無知失身盜賊故卒以無成<lb/>
　豈知天命人心固有攸屬帝王自有真宜其身濟大<lb/>
　業時乗龍而御天也<lb/>
　　光武平赤眉<lb/>
始建國五年琅邪樊崇起兵扵莒衆百餘人轉入泰山<lb/>
<pb n="KR2m0007_WYG_032-5a"/>
羣盜以崇勇猛皆附之一嵗間至萬餘人轉掠青徐間<lb/>
恐其衆與莽兵亂皆朱其眉以相識别由是號曰赤眉<lb/>
更始二年樊崇等将兵入潁川分其衆為二部崇與逢<lb/>
安自武關徐宣謝禄楊音從陸渾關两道俱入蕭王度<lb/>
赤眉必破長安乃拜鄧禹為前将軍中分麾下精兵二<lb/>
萬人遣西入關建武元年赤眉二部俱㑹𢎞農更始兵<lb/>
敗赤眉衆遂大集西向帝城以名為羣賊不可以乆乃<lb/>
立宗室劉盆子為上将軍諸将皆稱臣盆子時年十五<lb/>
<pb n="KR2m0007_WYG_032-5b"/>
被髮徒跣敝衣赭汗見衆拜恐畏欲啼九月赤眉入長<lb/>
安更始單騎走将相皆降赤眉赤眉下書曰更始降者封<lb/>
為長沙王更始請降上璽綬扵盆子赤眉坐更始置庭<lb/>
中将殺之劉恭謝禄為請不能得遂引更始出劉恭追<lb/>
呼曰臣誠力極請得先死拔劍欲自刎樊崇遽共救止<lb/>
之乃赦更始封為畏威侯劉恭復為固請竟得封長沙<lb/>
王劉盆子居長樂宫三輔郡縣營長遣使貢獻兵士輙<lb/>
剽奪之又數暴掠吏民百姓不知所歸鄧禹乗勝獨克<lb/>
<pb n="KR2m0007_WYG_032-6a"/>
而師行有紀皆望風相携負以迎軍降者日千數三輔<lb/>
苦赤眉暴虐皆憐更始欲盜出之張卭等深以為慮使<lb/>
謝禄縊殺之劉恭夜徃収藏其尸光武詔鄧禹塟之扵<lb/>
霸陵長安城中糧盡赤眉収載珍寳大縱火燒宫室市<lb/>
里遂入安定北地鄧禹引兵南至長安置吏士奉守焉<lb/>
赤眉引兵欲西隗囂遣楊廣撃破之乃復還發掘諸陵<lb/>
鄧禹遣兵撃之反為所敗赤眉復入長安禹兵敗走帝<lb/>
遣馮異代禹討之異所至布威信羣盜多降又詔召鄧<lb/>
<pb n="KR2m0007_WYG_032-6b"/>
禹還毋與羣冦争鋒赤眉無榖自當来吾以飽待饑以<lb/>
逸待勞折箠笞之非諸將憂也無復妄進兵三輔大饑<lb/>
赤眉旁掠無所得乃引而東歸衆尚二十餘萬三年正<lb/>
月鄧禹率鄧𢎞等共攻赤眉大為所敗馮異與赤眉約<lb/>
期㑹戰使壯士變服與赤眉同伏扵道側賊悉衆攻異<lb/>
異縱兵大戰伏兵卒起赤眉不復識别衆遂驚潰追撃<lb/>
大破之赤眉餘衆東向宜陽帝親勒兵軍嚴陳以待之<lb/>
赤眉忽遇大軍驚震不知所為乃遣劉恭乞降曰盆子<lb/>
<pb n="KR2m0007_WYG_032-7a"/>
将百萬衆降陛下何以待之帝曰待汝以不死耳盆子<lb/>
及丞相徐宣以下三十餘人肉袒降上所得傳國璽綬<lb/>
積兵甲宜陽城西與熊耳山齊赤眉衆尚十萬餘人帝<lb/>
令縣厨皆賜食帝謂樊崇等曰得毋悔降乎朕今遣卿<lb/>
歸營勒兵相攻决其勝負不欲相強服也徐宣等曰臣<lb/>
等今日得降猶去虎口歸慈母誠歡誠喜無所恨也帝<lb/>
憐盆子以為趙王郎中<hi>雜紀傳下同</hi>
　　光武平漁陽<lb/>
<pb n="KR2m0007_WYG_032-7b"/>
更始元年宛人彭寵呉漢亡命在漁陽郷人韓鴻為更<lb/>
始使徇北州承制拜寵偏将軍行漁陽太守事以漢為<lb/>
安樂令二年王郎遣将徇漁陽上谷上谷太守耿况約<lb/>
寵俱歸大司馬秀建武二年帝之討王郎也彭寵發突<lb/>
騎以助軍轉糧食前後不絶及帝追銅馬至薊寵自負<lb/>
其功意望甚髙帝接之不能滿以此懐不平及帝即位<lb/>
呉漢王梁寵之所遣並為三公而寵獨無所加愈怏怏<lb/>
不得志歎曰我功當為王但爾者陛下忘我耶是時北<lb/>
<pb n="KR2m0007_WYG_032-8a"/>
州破散而漁陽差全有舊鐡官寵轉以貿榖積珍寳益<lb/>
富彊幽州牧朱浮年少有俊才欲厲風迹収士心寵不<lb/>
從其令浮宻奏寵多聚兵榖意計難量上詔召寵寵妻<lb/>
勸無行遂發兵反自将二萬人攻朱浮扵薊帝遣鄧隆<lb/>
助朱浮誘彭寵寵遣輕兵撃隆軍大破之三年涿郡太<lb/>
守張豐反自稱無上大將軍與彭寵連兵帝遣朱祐耿<lb/>
弇祭遵劉喜討張豐祭遵先至急攻豐擒之彭寵妻數<lb/>
為惡夢卜筮望氣者言兵當從中起寵齋在便室蒼頭<lb/>
<pb n="KR2m0007_WYG_032-8b"/>
子宻等三人因寵卧寐共縛著牀斬寵及妻頭詣闕帝<lb/>
封子宻不義侯<lb/>
　　光武平齊<lb/>
更始元年故梁王立之子永詣洛陽更始封為梁王都<lb/>
睢陽二年永據國起兵招諸郡豪傑攻下二十八城拜<lb/>
張步為輔漢大将軍建武元年永稱帝扵睢陽二年盖<lb/>
延督馬武等四將軍撃永破之三年永立董憲為海西<lb/>
王張步為齊王帝方北憂漁陽南事梁楚故步得專集<lb/>
<pb n="KR2m0007_WYG_032-9a"/>
齊地據十二郡焉盖延圍睢陽百日劉永蘇茂周建突<lb/>
出将走鄼延追撃之急永将慶吾斬永首降蘇茂周建<lb/>
奔垂惠共立永子紆為梁王四年上遣馬武王霸圍劉<lb/>
紆周建扵垂惠五年蘇茂将兵救建馬武為茂建所敗<lb/>
龎萌反與董憲連和上詔耿弇進討張步六月董憲與<lb/>
劉紆蘇茂佼彊去下邳還蘭陵帝時幸䝉乃自将輕兵<lb/>
晨夜馳走赴龎萌等勒兵挑戰二十日不能下呉漢王<lb/>
常盖延王梁馬武王霸等皆至帝迺率衆進攻桃城四<lb/>
<pb n="KR2m0007_WYG_032-9b"/>
靣攻憲三日大破之軍士斬劉紆以降張歩聞耿弇将<lb/>
至使其大将軍費邑軍歴下又令屯祝阿鍾城弇渡河<lb/>
先撃祝阿拔之進攻巨里大破之時張步都劇使其弟<lb/>
藍将兵二萬守西安諸郡太守合萬餘人守臨菑弇進<lb/>
軍二城之間先攻臨菑拔之入據其城歩與三弟将兵<lb/>
二十萬乃攻弇與劉歆等合戰弇升王宫壞臺望之視<lb/>
歆等鋒交迺至引精兵横突歩扵東城下大破之是時<lb/>
帝在魯聞弇為步所攻自徃救之陳俊謂弇曰劇虜兵<lb/>
<pb n="KR2m0007_WYG_032-10a"/>
盛可且閉營休士以須上來弇曰乗輿且到臣子當撃<lb/>
牛釃酒以待百官反欲以賊虜遺君父耶乃出兵大戰<lb/>
復大破之追至鉅昧水上八九十里僵尸相屬後數日<lb/>
車駕至自勞軍羣臣大㑹帝謂弇曰昔韓信破歴下以<lb/>
開基今将軍攻祝阿以發迹此皆齊之西界功足相方<lb/>
而韓信襲撃已降将軍獨拔勍敵其功又難扵信也帝<lb/>
進幸劇耿弇復追張步步奔平夀蘇茂将萬餘人來救<lb/>
之帝遣使告步茂能相斬降者封為列侯步遂斬茂詣<lb/>
<pb n="KR2m0007_WYG_032-10b"/>
耿弇軍門肉袒降弇入據其城衆尚十餘萬輜重七千<lb/>
餘兩皆罷遣歸郷里封歩為安丘侯弇復引兵至城陽<lb/>
降五校餘黨齊地悉平<lb/>
　　光武平隴蜀<lb/>
更始初成紀隗囂起兵應漢更始召囂囂至長安後復<lb/>
逃歸天水招集其衆興修舊業三輔士大夫避亂者多<lb/>
歸囂囂傾身引接為布衣交以馬援班彪之屬為賔客<lb/>
由此名震西州建武元年公孫述即帝位扵成都盡有<lb/>
<pb n="KR2m0007_WYG_032-11a"/>
益州之地囂使馬援徃觀公孫述述盛陳陛衛以延援<lb/>
入援曰此子何足乆稽天下士乎歸謂囂曰子陽井底<lb/>
蛙耳妄自尊大不如專意東方囂乃使援奉書洛陽援<lb/>
曰天下反覆盜名字者不可勝數今見陛下恢廣大度<lb/>
同符髙祖乃知帝王自有真也公孫述聚兵十萬人數<lb/>
遣将間出囂與馮異合埶兵摧挫之述遣使以大司空<lb/>
印綬授囂囂斬其使出兵撃之以故蜀兵不復北出初<lb/>
竇融自守河西聞帝威徳心欲東向乃從隗囂受建武<lb/>
<pb n="KR2m0007_WYG_032-11b"/>
正朔囂皆假其將軍印綬囂外順人望内懐異心使辯<lb/>
士說融與隴蜀合從融召豪傑議皆曰皇帝姓名見扵<lb/>
圖書它姓殆未能當也融遂决䇿遣劉均奉書詣洛陽<lb/>
帝賜融璽書曰今益州有公孫子陽天水有隗将軍方<lb/>
蜀漢相攻權在将軍舉足左右便有輕重因授融為涼<lb/>
州牧時關中諸将數言蜀可撃之狀帝以示囂囂言三<lb/>
輔單弱未宜謀蜀帝知囂欲持两端不願天下統一扵<lb/>
是稍黜其禮正君臣之儀帝遣來歙說囂遣子入侍<lb/>
<pb n="KR2m0007_WYG_032-12a"/>
囂遣長子恂隨歙詣闕帝以為胡騎校尉封鐫羌侯六<lb/>
年帝積苦兵間以隗囂遣子入侍公孫述逺據邉垂乃<lb/>
謂諸将曰且當置两子扵度外休諸将扵洛陽公孫述<lb/>
屢移書中國自陳符命冀扵惑衆帝迺詔隗囂欲從天<lb/>
水伐蜀囂言白水險阻棧閣敗絶須其惡熟乃攻之帝<lb/>
知其終不為用乃謀討之四月上幸長安遣耿弇等七<lb/>
將軍從隴道伐蜀五月隗囂遂發兵反使王元行巡将<lb/>
二萬餘人下隴馮異乗其不意卒撃巡軍大破之祭遵<lb/>
<pb n="KR2m0007_WYG_032-12b"/>
亦破王元扵汧扵是北地諸豪悉畔囂囂知帝審其詐<lb/>
遂遣使稱臣扵公孫述七年述立囂為朔寜王遣兵為<lb/>
之援埶八年來歙将二千餘人襲略陽斬囂守将金梁<lb/>
囂自悉其衆萬餘人圍略陽公孫述遣将助之累月不<lb/>
能下閏四月帝自将征囂諸将多以王師之重不宜逺<lb/>
入險阻帝召馬援問之援因言囂将帥有土崩之勢兵<lb/>
進有必破之状又扵帝前聚米為山谷指畫形勢帝曰<lb/>
虜在吾目中矣明旦遂進軍數道上隴詔告囂曰若東<lb/>
<pb n="KR2m0007_WYG_032-13a"/>
手自詣父子相見保無他也若欲遂為黥布亦自任也<lb/>
囂終不降扵是誅其子恂囂窮困恚憤而卒王元周宗<lb/>
立囂少子純為王六月帝使來歙悉監䕶諸将屯長安<lb/>
馬援為之副八月歙卒馮異将軍討隗純扵天水十月<lb/>
攻破落門周宗行巡等将隗純降十一年岑彭吳漢劉<lb/>
隆伐蜀募攻浮橋因飛炬焚之順風並進所向無前蜀<lb/>
兵大亂夏來歙與盖延等克下辨蜀人大懼使刺客刺<lb/>
歙帝聞大驚以馬成代之帝自将征公孫述七月次長<lb/>
<pb n="KR2m0007_WYG_032-13b"/>
安岑進抜武陽勢若風雨蜀地震駭臧宫撃延岑大破<lb/>
之其衆悉降十月公孫述使刺客夜刺殺岑彭呉漢自<lb/>
夷陵溯江而上伐公孫述進攻廣都大破之漢與述戰<lb/>
扵廣都成都之間八戰八克遂軍扵其郭中公孫述困<lb/>
急謂延岑曰事當奈何岑曰男兒當死中求生可坐窮<lb/>
乎乃悉散金帛募敢死士五千人以配岑岑撃破漢漢<lb/>
墮水縁馬尾得出臧宫軍咸陽門述自将數萬人攻漢<lb/>
使延岑拒宫大戰岑三合三勝自旦及日中軍士不得<lb/>
<pb n="KR2m0007_WYG_032-14a"/>
食並疲漢因使䕶軍髙午唐邯将銳卒數萬撃之述兵<lb/>
大亂髙午刺述洞胷墮馬其夜死延岑以城降吳漢夷<lb/>
述妻子盡滅公孫氏并族延岑上詔竇融入朝呉漢自<lb/>
蜀振旅而還<lb/>
　<lb/>
　<lb/>
　<lb/>
　<lb/>
<pb n="KR2m0007_WYG_032-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢㑹要卷三十二<lb/>
</p>
<p>
</p>
  </div>
<div>
<head>東漢㑹要卷三十三</head> <lb/>
    <p>
<pb n="KR2m0007_WYG_033-1a"/>
欽定四庫全書<lb/>
　東漢㑹要卷三十三<lb/>
　　　　　　　　　　　　宋　徐天麟　撰<lb/>
　兵中<lb/>
　　宿衛<lb/>
光禄勲卿一人本注曰掌宿衛宫殿門户典謁署郎更<lb/>
直執㦸宿衛門户考其徳行而進退之<lb/>
五官中郎将一人本注曰主五官郎五官中郎五官侍<lb/>
<pb n="KR2m0007_WYG_033-1b"/>
郎五官郎中本注曰皆無員凡郎官皆主更直執㦸宿<lb/>
衛殿門出充車騎唯議郎不在直中<lb/>
左中郎将本注曰主左署郎中郎侍郎郎中本注曰皆<lb/>
無員<lb/>
右中郎将本注曰主右署郎中郎侍郎郎中本注曰皆<lb/>
無員<lb/>
虎賁中郎将本注曰主虎賁宿衛<hi>前書武帝置期門平帝更名虎賁蔡質漢</hi>
<hi>儀曰主虎賁千五百人無常員多至千人戴鶡冠次右将府又虎賁舊作虎奔王莽以古有勇士孟賁故名焉</hi>
<pb n="KR2m0007_WYG_033-2a"/>
左右僕射左右陛長各一人本注曰僕射掌虎賁郎習<lb/>
射陛長主直虎賁朝㑹在殿中虎賁中郎虎賁侍郎虎<lb/>
賁郎中節從虎賁本注曰皆無員掌宿衛侍從虎賁乆<lb/>
者轉遷才能差髙至中郎<lb/>
羽林中郎將本注曰無員主羽林郎<hi>漢末又有四中郎将皆帥師征伐不</hi>
<hi>知何時置董卓為東中郎将盧植為北中郎將曹操為南中郎将</hi>羽林郎本注曰無員<lb/>
掌宿衛侍從常選漢陽隴西安定北地上郡西河凡六<lb/>
郡良家補本武帝以便馬從獵還宿殿陛巖下室中故<lb/>
<pb n="KR2m0007_WYG_033-2b"/>
號巖郎<hi>蔡質漢儀曰羽林郎百二十八人無常員府次虎賁府</hi>
羽林左監一人本注曰主羽林左騎<hi>漢官曰孝亷郎作主羽林九百人二</hi>
<hi>監官屬史吏皆自出羽林中有材者作</hi>丞一人<lb/>
羽林右監一人本注曰主羽林右騎丞一人<lb/>
騎都尉本注曰無員本監羽林騎<hi>並百官志</hi>
　　衛士<lb/>
衛尉卿一人本注曰掌宫門衛士<lb/>
南宫衛士令一人本注曰掌南宫衛士<lb/>
<pb n="KR2m0007_WYG_033-3a"/>
北宫衛士令一人本注曰掌北宫衛士<lb/>
左右都候各一人本注曰掌劍㦸士徼循宫<hi>並百官志</hi>
饗遣故衛士儀<hi>見禮類</hi>
胡廣曰衛尉循行宫中則金吾徼扵宫外相為表裏<hi>百官</hi>
<hi>志注</hi>
　　金吾緹綺<lb/>
執金吾緹綺二百人<hi>志</hi>
　　北軍五營<lb/>
<pb n="KR2m0007_WYG_033-3b"/>
北軍中候一人本注曰掌監五營<lb/>
屯騎校尉一人本注曰掌宿衛兵司馬一人<lb/>
越騎校尉一人本注曰掌宿衛兵司馬一人<lb/>
歩兵校尉一人本注曰掌宿衛兵司馬一人<lb/>
長水校尉一人本注曰掌宿衛兵司馬胡騎司馬各一<lb/>
人本注曰掌宿衛主烏桓騎<lb/>
射聲校尉一人本注曰掌宿衛兵司馬一人<hi>並百官志</hi>
　右屬北軍中候本注曰舊有中壘校尉領北軍營壘<lb/>
<pb n="KR2m0007_WYG_033-4a"/>
　之事有胡騎虎賁校尉皆武帝置中興省中壘但置<lb/>
　中候以監五營胡騎并長水虎賁主輕車并射聲<lb/>
　　將軍領兵<lb/>
將軍不常置本注曰掌征伐背叛第一大将軍次驃騎<lb/>
將軍次車騎將軍次衛将軍又有前後左右雜號將軍<lb/>
衆多皆主征伐事訖皆罷其領軍皆有部曲大将軍營<lb/>
五部部校尉一人軍司馬一人部下有曲曲有軍候一<lb/>
人曲下有屯屯長一人其不置校尉部但軍司馬一人<lb/>
<pb n="KR2m0007_WYG_033-4b"/>
又有軍假司馬假候皆為副貳其别營領屬為别部司<lb/>
馬其兵多少各隨時宜門有門候其餘將軍置以征伐<lb/>
無員職亦有部曲司馬軍候以領兵其職吏部集各一<lb/>
人總知營事兵曹掾史主兵事器械稟假掾史主稟假<lb/>
禁司又置外刺刺姦主罪法<hi>百官志</hi>
　　城門兵<lb/>
城門校尉一人本注曰掌雒陽城門十二所司馬一人<lb/>
本注曰主兵城門毎門候一人<hi>百官志</hi>
<pb n="KR2m0007_WYG_033-5a"/>
　　黎陽雍營<lb/>
光武以幽冀并州兵騎克定天下故扵黎陽立營以謁<lb/>
者監之又扶風都尉部在雍縣以涼州近羌數犯三輔<lb/>
将兵衛䕶園陵故俗稱雍營<hi>竇憲傳注漢官儀云</hi>
和帝時竇憲伐匈奴發黎陽雍營騎士<hi>傳</hi>
安帝永初四年初置長安雍二營都尉官<hi>本紀注曰扶風都尉居雍</hi>
<hi>縣虎牙都尉居長安</hi>
安帝以羌犯法三輔有園陵之守乃復置右扶風都尉<lb/>
<pb n="KR2m0007_WYG_033-5b"/>
京兆虎牙都尉<hi>百官志按和帝時竇憲已發雍營騎士而紀云初置志云復置豈中間罷之耶</hi>
<hi>當考</hi>
順帝永建元年遣黎陽營兵出屯中山北界<hi>紀</hi>
　　西園軍<lb/>
靈帝中平五年初置西園八校尉蹇碩為上軍校尉袁<lb/>
紹為中軍校尉<hi>傳云佐軍</hi>鮑鴻為下軍校尉曹操為典軍校<lb/>
尉趙融為助軍左校尉馬芳為助軍右校尉夏牟為左<lb/>
校尉淳于瓊為右校尉凡八人謂之西園軍皆統扵碩<lb/>
<pb n="KR2m0007_WYG_033-6a"/>
<hi>本紀并傳</hi>
　　郡國兵<hi>突騎積射</hi>　<hi>奔命</hi>
光武撃中山所過發奔命兵<hi>本紀注云舊郡國皆有材官騎士若有急難權取驍</hi>
<hi>勇者聞命奔赴故謂之奔命</hi>
遣呉漢撃諸賊北發十郡兵<hi>紀又呉漢傳云發十郡突騎</hi>
呉漢說彭寵曰漁陽上谷突騎天下所共聞也<lb/>
建武五年張純將潁川突騎安集荆徐揚部督委輸監<lb/>
諸将營<hi>傳</hi>
<pb n="KR2m0007_WYG_033-6b"/>
六年省諸郡都尉并職太守無都試之役<hi>百官志</hi>
七年二月丁酉詔曰今國有衆軍並多精勇宜且罷輕<lb/>
車騎士材官樓船及軍假吏令還復民伍<hi>紀</hi>
光武使宋均乗傳發江夏奔命三千人救劉尚<hi>均傳</hi>
明帝永平二年諸王來會辟雍事畢歸蕃詔就國從以<lb/>
虎賁官騎<hi>漢官儀騶騎王家名官騎</hi>中山王焉上疏辭報曰凡諸侯<lb/>
出境必備左右故夾谷之㑹司馬以從今五國各官騎<lb/>
百人稱娖前行皆北軍胡騎便兵善射弓不空發中必<lb/>
<pb n="KR2m0007_WYG_033-7a"/>
决眥所以重蕃職也王其勿辭<hi>中山王傳</hi>
梁節王有罪上書還所受虎賁官騎<hi>本傳</hi>
永平十六年竇固耿忠率酒泉燉煌張掖甲卒及盧水<lb/>
羌胡萬二千騎出酒泉耿秉秦彭率武威隴西天水募<lb/>
士及羌胡萬騎出居延塞祭肜呉棠将河東北地西河<lb/>
羌胡及南單于兵萬一千騎出髙闕塞來苗文穆将太<lb/>
原鴈門代郡上谷漁陽右北平定襄郡兵及烏桓鮮卑<lb/>
萬一千騎出平城塞<hi>竇固傳</hi>
<pb n="KR2m0007_WYG_033-7b"/>
馬防將諸郡積射士三萬人撃羌<hi>本傳</hi>
永平六年發八郡迹射征叛胡<hi>紀</hi>
鄧晨将積射士三千人撃賊<hi>積與迹同</hi>
劉尚将三輔積射討西羌<hi>西羌傳</hi>
和帝時竇憲伐匈奴發縁邉十二郡兵<hi>傳</hi>
廣柔縣蠻夷反殺傷長吏部發庫兵撃之<hi>楊由傳</hi>
安帝永初三年南單于反以大司農何熈将羽林五校<lb/>
營士及發縁邉十郡兵撃之<hi>梁慬傳縁邉十郡謂五原雲中定襄鴈門朔方代郡</hi>
<pb n="KR2m0007_WYG_033-8a"/>
<hi>上谷漁陽遼西右北平</hi>七月海賊張伯路等冦略縁海九郡遣侍<lb/>
御史龎雄督州郡兵討破之<hi>紀下同</hi>
元初三年蒼梧鬱林合浦蠻夷反叛遣侍御史任逴督<lb/>
州郡兵討之<lb/>
四年鮮卑冦遼西郡兵與烏桓撃破之<lb/>
建光元年初置漢陽屯兵<hi>伏侯古今注曰置營兵千人也</hi>
順帝永建元年十月告幽州刺史其令縁邉郡増置歩<lb/>
兵列屯塞下<lb/>
<pb n="KR2m0007_WYG_033-8b"/>
永和三年九月令扶風漢陽築甬道塢三百所置屯兵<lb/>
順帝遣燉煌太守張明将河西四郡兵三千人配班勇<lb/>
撃焉耆王<hi>注謂金城燉煌張掖酒泉</hi>
桓帝延熹三年趙彦言賊屯在莒有五陽之地宜發五<lb/>
陽郡兵討之<hi>謂山陽廣陽漢陽南陽丹陽之類也</hi>
靈帝中平元年黄巾賊起發天下諸郡兵征之<hi>盧植傳</hi>
　　募罪徒戍邉<lb/>
明帝永平元年募士卒戍隴右賜錢人三萬<lb/>
<pb n="KR2m0007_WYG_033-9a"/>
八年詔三公募郡國中都官死罪繋囚减罪一等勿笞<lb/>
詣度遼将軍營屯朔方五原之邉縣妻子自隨便占著<lb/>
邉縣父母同産欲相代者恣聴之凡徙者賜弓弩衣糧<lb/>
<hi>紀下同</hi>
九年三月辛丑詔郡國死罪囚減罪與妻子詣五原朔<lb/>
方占著所在死者皆賜妻父若男同産一人復終身其<lb/>
妻無父兄獨有母者賜其母錢六萬又復其口筭<lb/>
十六年九月丁夘詔令郡國中都官死罪繋囚減死罪<lb/>
<pb n="KR2m0007_WYG_033-9b"/>
一等勿笞詣軍營屯朔方燉煌妻子自隨父母同産欲<lb/>
求從者恣聴之女子嫁為人妻勿與俱謀反大逆以上<lb/>
不用此書<lb/>
十七年八月丙寅令武威張掖酒泉燉煌及張掖屬國<lb/>
繋囚右趾以下任兵者皆一切勿治其罪詣軍營<lb/>
章帝建初七年九月詔天下繋囚減死一等勿笞詣邉<lb/>
戍妻子自隨占所在父母同産欲相從者恣聴之有不<lb/>
到者皆以乏軍興論<lb/>
<pb n="KR2m0007_WYG_033-10a"/>
元和元年改元郡國中都官繋囚減死一等勿笞詣邉<lb/>
縣妻子自隨占著所在<lb/>
章和元年四月丙子令郡國中都官繋囚減死一等詣<lb/>
金城戍七月詔死罪囚犯法在丙子赦前而後捕繋者<lb/>
皆減死勿笞詣金城戍九月壬子詔郡國中都官繋囚<lb/>
減死罪一等詣金城戌<lb/>
和帝永元元年冬十月令郡國㢮刑輸作軍營其徙出<lb/>
塞者刑雖未竟皆免歸田里<lb/>
<pb n="KR2m0007_WYG_033-10b"/>
桓帝和平元年十一月減天下死罪一等徙邉戍<lb/>
永興元年十一月詔減天下死罪一等徙邉戍<lb/>
二年減天下死罪一等徙邉戍<hi>並紀</hi>
　　徙民實邉<lb/>
建武十五年徙鴈門代郡上谷吏人六萬餘口置常關<lb/>
居庸關以東<hi>本紀及呉漢傳劉攽云常字下合有山字</hi>
明帝即位詔邉人遭亂為内郡人妻在己夘赦前一切<lb/>
遣還邉恣其所樂<hi>紀</hi>
<pb n="KR2m0007_WYG_033-11a"/>
賈琮為朔方太守舊内郡徙人在邉者率多貧弱為居<lb/>
人所僕役不得為吏琮擢用其任職者與邉吏參選轉<lb/>
相監司以摘發其姦或以次補長吏故各願盡死<hi>傳</hi>
　　命将<lb/>
建武四年拜馬成揚武将軍發兵撃李憲帝幸夀春設<lb/>
壇場祖禮遣之<hi>馬成傳注共工氏之子好逺逰故祀以為祖也</hi>
建初八年拜班超為将兵長史假鼓吹幢麾<hi>傳</hi>
橋𤣥為度遼将軍假黄鉞<hi>本傳</hi>
<pb n="KR2m0007_WYG_033-11b"/>
持節為将<hi>皇甫規傳</hi>
　　兵法<lb/>
乏軍興<hi>肅宗紀注云軍興而致缺乏當死刑也</hi>
逗畱<hi>鄧禹子鴻出塞追胡逄侯坐逗留下獄死</hi>
畏懦<hi>祭肜伐匈奴坐逗留畏懦下獄免</hi>
沮敗<hi>祭參坐沮敗下獄死見鮮卑傳</hi>
　　兵器<lb/>
武庫令主兵器屬執金吾<hi>百官志下同</hi>
<pb n="KR2m0007_WYG_033-12a"/>
考工令主作兵器弓弩刀鎧之屬成則傳金吾入武庫<lb/>
　　兵符<lb/>
建武之初禁網尚闊但以璽書發兵未有虎符之信杜<lb/>
詩上疏曰臣聞兵者國之凶器聖人所謹舊制發兵皆<lb/>
以虎符其餘調發竹使而已符䇿合㑹取為大信所以<lb/>
明著國命歛持威重也間者發兵但用璽書或以詔令<lb/>
如有姦人詐偽無由知覺愚以為軍旅尚興賊虜未殄<lb/>
徴兵郡國宜有重慎可立虎符以絶姦端昔魏之公子<lb/>
<pb n="KR2m0007_WYG_033-12b"/>
威傾鄰國猶假兵符以解趙圍若無如姬之仇則其功<lb/>
不顯事有煩而不可省費而不得已蓋謂此也書奏從<lb/>
之<hi>杜詩傳</hi>
安帝遣竇固撃西域詔耿秉等皆去符傳以屬固<hi>傳</hi>
　　馬政<lb/>
太僕掌車馬屬官未央廏令一人主乗輿及廏中諸馬<lb/>
舊有六廏中興省約但置一廏後置左駿令廏别主乗<lb/>
輿御馬後或併省又有牧師苑皆令官主養馬分在河<lb/>
<pb n="KR2m0007_WYG_033-13a"/>
西六郡界中中興皆省唯漢陽有流馬苑但以羽林郎<lb/>
監領<hi>百官志</hi>
馬援好騎射善别名馬扵交趾得駱越銅鼔乃鑄為馬<lb/>
式還上之因表曰夫行天莫如龍行地莫如馬馬者甲<lb/>
兵之本國之大用安寧則以别尊卑之序有變則以濟<lb/>
逺近之難昔有騏驥一日千里伯樂見之昭然不惑近<lb/>
世有西河子輿亦明相法子輿傳西河儀長孺長孺傳<lb/>
茂陵丁君都君都傳成紀楊子阿臣援嘗師事子阿受<lb/>
<pb n="KR2m0007_WYG_033-13b"/>
相馬骨法考之扵行事輙有驗效臣愚以為傳聞不如<lb/>
親見視影不如察形今欲形之扵生馬則骨法難備具<lb/>
又不可傳之扵後孝武皇帝時善相馬者東門京鑄作<lb/>
銅馬法獻之有詔立馬扵魯班門外則更名魯班門曰<lb/>
金馬門臣謹依儀氏䩭中帛氏口齒謝氏脣鬐丁氏身<lb/>
中備此數家骨相以為法馬髙三尺五寸圍四尺五寸<lb/>
有詔置扵宣徳殿下以為名馬式焉<hi>馬援傳援銅馬相法曰水火欲分明</hi>
<hi>水火在鼻孔两間也上脣欲急而方口中欲紅而有光此馬千里頷下欲深下脣欲緩牙欲前向牙欲去齒一</hi>
<pb n="KR2m0007_WYG_033-14a"/>
<hi>寸則四百里牙劍鋒則千里目欲滿而澤腹欲充膁欲小季肋欲長垂薄欲厚而緩垂薄股也腹下欲平滿汗</hi>
<hi>溝欲深長而膝本欲起肘腋欲開膝欲方蹄欲厚三寸堅如石䩭音居竒反劉攽曰牙欲去齒一寸案文多一</hi>
<hi>欲字又汗溝欲深長而案文而當在長字上</hi>
和帝永元五年二月戊戌詔有司省減外廏及涼州諸<lb/>
苑馬<lb/>
安帝永初元年廏馬非乗輿常所御者減半食<lb/>
六年正月庚申詔越嶲置長利髙望始昌三苑又令益<lb/>
州郡置萬歳苑犍為置漢平苑<lb/>
<pb n="KR2m0007_WYG_033-14b"/>
順帝漢安元年始置承華廏<hi>東觀記曰時以逺近獻馬衆多園廏充滿始置</hi>
靈帝光和四年初置騄驥廏丞領受郡國調馬豪右辜<lb/>
𣙜馬一匹至二百萬<hi>辜障也𣙜専也謂障餘人買賣而自取其利</hi>
中平元年詔公卿出馬弩廏馬非郊祭之用悉出給軍<lb/>
<hi>並本紀</hi>
　<lb/>
　<lb/>
　東漢㑹要卷三十三<lb/>
</p>
<p>
</p>
  </div>
<div>
<head>東漢㑹要卷三十四</head> <lb/>
    <p>
<pb n="KR2m0007_WYG_034-1a"/>
欽定四庫全書<lb/>
　東漢㑹要卷三十四<lb/>
　　　　　　　　　　　　宋　徐天麟　撰<lb/>
　兵下<lb/>
　　屯田<lb/>
建武四年劉隆討李憲憲平遣隆屯田武當<hi>傳</hi>
馬援以三輔地曠土沃而所将賔客猥多乃上書求屯<lb/>
田上林苑中帝許之<hi>傳</hi>
<pb n="KR2m0007_WYG_034-1b"/>
六年王霸屯田新安<hi>傳</hi>
夏李通破公孫述扵西域還屯田順陽十二月詔曰今<lb/>
軍士屯田糧儲差積紀<lb/>
八年王霸屯田函谷關<hi>傳</hi>
建武中張純将兵屯田南陽<hi>傳</hi>
邉郡置農都尉主屯田殖榖<hi>百官志</hi>
明帝永平十六年北伐匈奴取伊吾盧地置宜禾都尉<lb/>
以屯田遂通西域<hi>匈奴傳</hi>
<pb n="KR2m0007_WYG_034-2a"/>
章帝建初二年罷伊吾盧屯兵<hi>紀</hi>
和帝永元二年撃伊吾破之二年班超定西域復置戊<lb/>
己校尉<hi>西域傳</hi>
永元十四年安定降羌燒何種反曹鳯請廣設屯田隔<lb/>
塞羌胡交關之路及省委輸之役上迺拜鳯為金城西<lb/>
部都尉將徙士屯龍耆後金城長史上官鴻上開置歸<lb/>
義建威屯田二十七部侯霸復上置東西邯屯田増留<lb/>
逢二部帝皆從之列屯夾河合三十四部其功垂立㑹<lb/>
<pb n="KR2m0007_WYG_034-2b"/>
永初中諸羌叛迺罷<hi>西羌傳</hi>
順帝永建四年虞詡上䟽曰禹貢雍州之域厥田惟上<lb/>
上沃野千里夫棄沃壤之饒損自然之財不可謂利書<lb/>
奏帝迺復三郡激河浚渠為屯田省内郡費嵗一億計<lb/>
明年校尉韓皓轉湟中屯田置两河間以逼羣羌羌以<lb/>
屯田近之恐必見圖乃解仇詛盟馬續上移屯田湟中<lb/>
羌意乃安至陽嘉元年以湟中地廣增置屯田五部并<lb/>
為十部<hi>西羌傳</hi>
<pb n="KR2m0007_WYG_034-3a"/>
永建六年三月以伊吾膏腴之地旁近西域匈奴資之<lb/>
以為鈔暴復令開設屯田如永平故事<hi>紀云復置伊吾司馬一人</hi>
鄧訓撃敗迷唐諸羌威信盛行遂罷屯兵各令歸郡唯<lb/>
置㢮刑徒二千餘人分以屯田為貧人耕種修理城郭<lb/>
塢壁而已<hi>鄧禹傳</hi>
陽嘉元年復置𤣥莬郡屯田六郡<hi>紀</hi>
獻帝建安十四年七月曹操引水軍自渦入淮出肥水<lb/>
軍合肥開為陂屯田<hi>通鑒</hi>
<pb n="KR2m0007_WYG_034-3b"/>
傅燮為漢陽太守廣開屯田列置四十餘營<hi>傳</hi>
　臣天麟按資治通鑑獻帝建安元年云中平以來天<lb/>
　下亂離民棄農桑諸軍並起率乏糧穀無終嵗之計<lb/>
　饑則冦掠飽則棄餘瓦解流離無敵自破者不可勝<lb/>
　數袁紹在河北軍人仰食桑椹袁術在江淮取給蒲<lb/>
　蠃民多相食州里蕭條羽林監棗祗及韓浩請建置<lb/>
　屯田曹操從之以祗為屯田都尉以騎都尉任峻為<lb/>
　典農中郎将募民屯田許下得榖百萬斛扵是州郡<lb/>
<pb n="KR2m0007_WYG_034-4a"/>
　例置田官所在積榖倉廩皆滿故操征伐四方無運<lb/>
　糧之勞遂能兼并羣雄軍榖之饒起扵祗而成扵峻<lb/>
　噫屯田之利其博如此而漢人不知為之顧使操藉<lb/>
　此以為征伐之資可不鑒哉<lb/>
　　亭候<hi>塢壁烽燧</hi>
建武十年築亭候修烽燧<hi>本紀注前書音義曰邉方備警急作髙土臺臺上作桔臯</hi>
<hi>桔臯頭有兜零以薪草置其中常低之有冦即燃火舉之以相告曰烽又多積薪冦至即燔之望其烟曰燧晝</hi>
<hi>則燔燧夜則舉烽廣雅曰兜零籠也</hi>
<pb n="KR2m0007_WYG_034-4b"/>
二十二年罷邉郡亭候吏卒<hi>紀</hi>
亭長主求捕盜賊承望都尉<hi>百官志漢制十里一亭五里一郵郵間相去二里半</hi>
永初五年詔魏郡趙國常山中山繕作塢候六百一十<lb/>
六所<hi>西羌傳</hi>
元初三年築馮翊北界候塢五百所<hi>同上</hi>
永和五年又扵扶風漢陽隴道作塢壁三百所<hi>同上</hi>
樊準為河内太守修理塢壁<hi>傳</hi>
种暠為度遼将軍先宣恩信去烽燧塞候望<hi>傳</hi>
<pb n="KR2m0007_WYG_034-5a"/>
　　障塞<lb/>
邉縣有障塞尉掌禁備羌夷犯塞<hi>百官志</hi>
順帝永建元年詔幽并凉州刺史嚴勅障塞繕設屯備<lb/>
<hi>紀</hi>
先是朔方以西障塞多不修鮮卑因此數冦南部單于<lb/>
上言求復障塞順帝從之<hi>匈奴傳</hi>
　　盜賊<lb/>
建武三年潁川盜賊羣起郟賊延褎等衆三千餘人攻<lb/>
<pb n="KR2m0007_WYG_034-5b"/>
圍縣舍馮魴率吏士七十許人力戰連日弩矢盡城䧟<lb/>
魴乃遁去帝聞郡國反即馳赴潁川魴詣行在所帝案<lb/>
行鬬處知魴力戰迺嘉之曰此健令也所當討撃勿拘<lb/>
州郡褎等聞帝至皆自鬄剔負鈇鑕将其衆請罪帝赦<lb/>
之使魴轉降諸聚落縣中平定詔迺悉以褎等還魴誅<lb/>
之魴責譲以行軍法皆叩頭曰今日受誅死無所恨魴<lb/>
曰汝知悔過伏罪今一切相赦聴各反農桑為令作耳<lb/>
目皆稱萬嵗是時毎有盜賊並為褎等所發無敢動者<lb/>
<pb n="KR2m0007_WYG_034-6a"/>
縣界清浄<hi>馮魴傳</hi>
五年郭伋為漁陽太守漁陽既離王莽之亂重以彭寵<lb/>
之敗冦賊充斥伋到示以信賞糾戮渠帥盜賊銷散九<lb/>
年拜潁川太守到郡招懷山賊陽夏趙宏襄城召呉等<lb/>
數百人皆束手詣伋降悉遣歸附農後宏呉等黨與聞<lb/>
伋威信逺自江南或從幽冀不期俱降駱驛不絶<hi>郭伋傳</hi>
八年潁川盜賊羣起冦沒屬縣河東兵守亦叛帝謂執<lb/>
金吾冦恂曰潁川迫近京師當以時定惟念獨卿能平<lb/>
<pb n="KR2m0007_WYG_034-6b"/>
之耳從九卿復出以憂國可也對曰潁川聞陛下有事<lb/>
隴蜀故狂狡乗間相詿誤耳如聞乗輿南向賊必惶怖<lb/>
歸死臣願執銳前驅帝從之車駕南征潁川盜賊悉降<lb/>
冦恂竟不拜郡百姓遮道曰願從陛下復借冦君一年<lb/>
迺留恂長社鎮撫吏民受納餘降東郡濟隂盜賊亦起<lb/>
帝遣李通王常撃之以耿純嘗為東郡太守威信著扵<lb/>
衛地遣使與大兵㑹東郡東郡聞純入界盜賊九千餘<lb/>
人皆詣純降大兵不戰而還<hi>恂傳</hi>
<pb n="KR2m0007_WYG_034-7a"/>
十六年郡國羣盜處處並起郡縣追討到則解散去復<lb/>
屯結青徐幽冀四州尤甚冬十月遣使者下郡國聴羣<lb/>
盜自糾擿五人共斬一人者除其罪吏雖逗留回避故<lb/>
縱者皆勿問聴以禽討為效其牧守令長坐界内盜賊<lb/>
而不収捕者又以畏愞捐城委守者皆不以為負但取<lb/>
獲賊多少為殿最唯蔽匿者乃罪之扵是更相追捕賊<lb/>
並解散徙其魁帥扵它郡賦田受稟使安生業自是牛<lb/>
馬放牧邑門不閉<hi>紀</hi>
<pb n="KR2m0007_WYG_034-7b"/>
安帝永初四年海賊張伯路復與勃海平原劇賊劉文<lb/>
河周文光等攻厭次殺縣令遣御史中丞王宗督青州<lb/>
刺史法雄討破之<hi>紀</hi>
六年六月遣侍御史唐喜討漢陽賊王信破斬之<hi>同上</hi>
安帝即位以後頻遭元二之戹百姓流亡盜賊並起郡<lb/>
縣更相飾匿莫肯糾發陳忠獨以為憂上䟽曰臣聞輕<lb/>
者重之端小者大之源故隄潰蟻孔氣洩鍼芒是以明<lb/>
者謹微智者識幾書曰小不可不殺詩云無縱詭隨以<lb/>
<pb n="KR2m0007_WYG_034-8a"/>
謹無良盖所以崇本絶末鈎深之慮也臣竊見元年以<lb/>
來盜賊連發攻亭刼掠多所傷殺夫穿窬不禁則致彊<lb/>
盜彊盜不斷則為攻盜攻盜成羣必生大姦故亡逃之<lb/>
科憲令所急至扵通行飲食罪致大辟而頃者以來莫<lb/>
以為憂州郡督録怠慢長吏防禦不肅皆欲採獲虛名<lb/>
諱以盜賊為負雖有覺發不務清澄至有逞威濫怒無<lb/>
辜僵仆或有跼蹐比伍轉相賦斂或隨吏追赴周章道<lb/>
路是以盜發之家不敢申告隣舍比里共相壓迮或出<lb/>
<pb n="KR2m0007_WYG_034-8b"/>
私財以償所亡其大章著不可掩者迺肯發露凌遲之<lb/>
漸遂且成俗冦攘誅咎皆由扵此前年渤海張伯路可<lb/>
為至戒覆車之軌其迹不逺盖失之末流求之本源宜<lb/>
糺增舊科以防來事自今彊盜為上官若它郡縣所糺<lb/>
覺一發部吏皆正法尉貶秩一等令長三月奉贖罪二<lb/>
發尉免官令長貶秩一等三發以上令長免官便可撰<lb/>
立科條處為詔文切勅刺史嚴加糺罰<hi>陳忠傳</hi>
順帝永和中荆州盜賊起彌年不定迺以李固為荆州<lb/>
<pb n="KR2m0007_WYG_034-9a"/>
刺史固到遣吏勞問境内赦冦前釁與之更始扵是賊<lb/>
帥夏宻等斂其魁黨六百餘人自縛歸首固皆原之遣<lb/>
還使自相招集開示威法半嵗間餘類悉降州内清平<lb/>
<hi>李固傳</hi>
梁冀恨張綱思有以中傷之時廣陵賊張嬰冦亂揚徐<lb/>
間積十餘年二千石不能制冀乃以綱為廣陵太守前<lb/>
太守率多求兵馬綱獨請單車之職既到徑詣嬰壘門<lb/>
嬰大驚遽走閉壘綱扵門外罷吏兵獨留所親者十餘<lb/>
<pb n="KR2m0007_WYG_034-9b"/>
人以書喻嬰請與相見嬰見綱至誠迺出拜謁綱延置<lb/>
上坐譬之曰前後二千石多肆貪暴故致公等懐憤相<lb/>
聚二千石信有罪矣然為之者又非義也今主上仁聖<lb/>
欲以文徳服叛故遣太守來思以爵禄相榮不願以刑<lb/>
罰相加今誠轉禍為福之時也若聞義不服天子赫然<lb/>
震怒荆揚兖豫大兵雲合身首横分血嗣俱絶二者利<lb/>
害公其深計之嬰聞泣下曰荒裔愚民不能自通朝廷<lb/>
不堪侵枉遂復相聚偷生若魚逰釡中知其不可乆且<lb/>
<pb n="KR2m0007_WYG_034-10a"/>
以喘息須臾間耳今聞明府之言迺嬰等更生之辰也<lb/>
迺辭還營明日将所部萬餘人歸降綱單車入嬰壘大<lb/>
㑹置酒為樂散遣部衆任從所之親為卜居宅相田疇<lb/>
子弟欲為吏者皆引召之人情悅服南州晏然<hi>張綱傳</hi>
桓帝永夀二年泰山琅邪賊公孫舉東郭竇等反聚衆<lb/>
至三萬人冦青兖徐三州破壊郡縣連年討之不能克<lb/>
尚書選能治劇者司徒尹訟薦段熲乃拜中郎将撃竇<lb/>
舉等大破斬之獲首萬餘級餘黨悉平<hi>段熲傳</hi>
<pb n="KR2m0007_WYG_034-10b"/>
延熹五年長沙零陵賊合七八千人自稱将軍入桂陽<lb/>
蒼梧南海交趾郡皆沒遣御史中丞盛修募兵討之不<lb/>
能尅豫章艾縣人六百餘人應募而不得賞直怨恚遂<lb/>
反焚燒長沙郡縣冦益陽殺縣令衆漸盛又遣謁者馬<lb/>
睦督荆州刺史劉度撃之軍敗睦度奔走桓帝詔公卿<lb/>
舉任代劉度者尚書朱穆舉度尚自右校令擢為荆州<lb/>
刺史尚躬率部曲與同勞逸廣募雜種諸蠻夷明設購<lb/>
賞進撃大破之降者數萬人桂陽宿賊渠帥卜陽潘鴻<lb/>
<pb n="KR2m0007_WYG_034-11a"/>
等畏尚威烈徙入山谷尚窮追數百里遂入南海破其<lb/>
三屯多獲珍寳而陽鴻等黨衆猶盛尚欲撃之而士卒<lb/>
驕富莫有鬭志尚計緩之則不戰逼之必逃亡迺宣言<lb/>
卜陽潘鴻作賊十年習扵攻守今兵寡少未易可進當<lb/>
須諸郡所發悉至爾迺并力攻之申令軍中恣聴射獵<lb/>
兵士喜悅大小皆相與從禽尚迺宻使所親客潛焚其<lb/>
營珍積皆盡獵者來還莫不泣涕尚人人慰勞深自咎<lb/>
責因曰卜陽等財寳足富數世卿但不併力耳所亡少<lb/>
<pb n="KR2m0007_WYG_034-11b"/>
少何足介意衆聞咸憤踊尚勅令秣馬蓐食明旦徑赴<lb/>
賊屯陽鴻等自以深固不復設備吏士乗銳遂大破平<lb/>
之尚出兵三年羣盜悉定七年遷桂陽太守明年召還<lb/>
京師時荆州兵朱蓋等征戍役乆財賞不贍忿恚復作<lb/>
亂與桂陽賊胡蘭等三千餘人復攻桂陽焚燒郡縣太<lb/>
守任𦙍棄城走賊衆遂至數萬轉攻零陵太守陳球固<lb/>
守拒之扵是尚為中郎将将幽冀黎陽烏桓歩騎二萬<lb/>
六千人救球又與長沙太守抗徐等發諸郡兵并勢討<lb/>
<pb n="KR2m0007_WYG_034-12a"/>
撃大破之斬蘭等首三千五百級餘賊走蒼梧<hi>度尚傳</hi>
延熹中叔孫無忌侵亂郡縣中郎将宗資討之未服公<lb/>
車特召皇甫規拜太山太守規到官廣設方略冦賊悉<lb/>
平<hi>規傳</hi>
抗徐試守宣城長悉移深林逺藪椎髻之人置扵縣下<lb/>
由是境内無復盜賊後為中郎将宗資别部司馬撃太<lb/>
山賊公孫舉等破平之遷太山都尉冦賊望風奔亡及<lb/>
在長沙宿賊皆平<hi>度尚傳</hi>
<pb n="KR2m0007_WYG_034-12b"/>
楊璇靈帝時為零陵太守是時蒼梧桂陽猾賊相聚攻<lb/>
郡縣賊衆多而璇力弱吏人憂恐璇乃特制馬車數十<lb/>
乗以排囊盛石灰扵車上繋布索扵馬尾又為兵軍専<lb/>
張弓弩尅共㑹戰迺令馬車居前順風鼓灰賊不得視<lb/>
因以火燒布然馬驚奔突賊陣因使後車弓弩亂發鉦<lb/>
鼓鳴震羣盜波駭破散追逐傷斬無數梟其渠帥郡境<lb/>
以清<hi>本傳</hi>
初鉅鹿張角自稱大賢良師奉事黄老道蓄養弟子跪<lb/>
<pb n="KR2m0007_WYG_034-13a"/>
拜首過符水咒說以療病病者頗愈百姓信向之角因<lb/>
遣弟子八人使扵四方以善道教化天下轉自誑惑十<lb/>
餘年間衆徒數十萬連結郡國自青徐幽冀荆揚兖豫<lb/>
八州之人莫不畢應遂置三十方方猶将軍號也大方<lb/>
萬餘人小方六七千各立渠帥訛言蒼天已死黄天當<lb/>
立嵗在甲子天下大吉以白土書京城寺門及州郡官<lb/>
府皆作甲子字中平元年大方馬元義等先収荆揚數<lb/>
萬人期㑹發扵鄴元義數徃來京師以中常侍封諝徐<lb/>
<pb n="KR2m0007_WYG_034-13b"/>
奉等為内應約以三月五日内外俱起未及作亂而張<lb/>
角弟子濟南唐周上書告之扵是車裂元義扵洛陽靈<lb/>
帝以周章下三公司𨽻使鈎盾令周斌將三府掾屬案<lb/>
驗宫省直衛及百姓有事角道者誅殺千餘人推考冀<lb/>
州逐捕角等角等知事已露晨夜馳勅諸方一時俱起<lb/>
皆著黄巾為標幟時人謂之黄巾亦名為蛾賊殺人以<lb/>
祠天角稱天公将軍角弟寳稱地公将軍寳弟梁稱人<lb/>
公将軍在所燔燒官府刼掠聚邑州郡失據長吏多逃<lb/>
<pb n="KR2m0007_WYG_034-14a"/>
亡旬日之間天下響應京師震動詔勅州郡修理攻守<lb/>
簡練器械自函谷大谷廣城伊闕轘轅旋門孟津小平<lb/>
津諸關並置都尉召羣臣㑹議皇甫嵩以為宜解黨禁<lb/>
益出中藏錢西園廏馬以班軍士帝從之扵是發天下<lb/>
精兵博選将帥以皇甫嵩為左中郎將持節與右中郎<lb/>
将朱雋共發五校三河騎士及募精勇合四萬餘人嵩<lb/>
雋各統一軍共討潁川黄巾雋前與賊波才戰戰敗嵩<lb/>
因進保長社波才引大衆圍城嵩兵少軍中皆恐乃召<lb/>
<pb n="KR2m0007_WYG_034-14b"/>
軍吏謂曰兵有竒變不在衆寡今賊依草結營易為風<lb/>
火若因夜縱燒必大驚亂吾出兵撃之四面俱合田單<lb/>
之功可成也其夕遂大風嵩迺約勅軍士皆束炬乗城<lb/>
使銳士間出圍外縱火大呼城上舉燎應之嵩因鼔而<lb/>
奔其陳賊驚亂奔走㑹帝遣騎都尉曹操將兵適至嵩<lb/>
操與朱雋合軍更戰大敗之斬首數萬級封嵩都郷侯<lb/>
嵩雋乗勝進討汝南陳國黄巾追波才扵陽翟撃彭脫<lb/>
扵西華並破之餘賊降散三郡悉平及進撃東郡黄巾<lb/>
<pb n="KR2m0007_WYG_034-15a"/>
卜已扵蒼亭生禽卜已斬首七千餘級時北中郎将盧<lb/>
植及東中郎将董卓討張角並無功而還迺詔嵩進兵<lb/>
討之嵩與角弟梁戰扵廣宗梁衆精勇嵩不能尅明日<lb/>
迺閉營休士以觀其變知賊意稍懈迺潜夜勒兵鷄鳴<lb/>
馳赴其陳戰至晡時大破之斬梁獲首三萬級赴河死<lb/>
者五萬許人焚燒輜重三萬餘兩悉虜其婦子撃獲甚<lb/>
衆角先以病死迺剖棺戮屍傳首京師嵩復與鉅鹿太<lb/>
守馮翊郭典攻角弟寳扵下曲陽又斬之獲首十萬餘<lb/>
<pb n="KR2m0007_WYG_034-15b"/>
人築京觀扵城南<hi>皇甫嵩傳</hi>
自黄巾賊後復有黒山黄龍白波左校郭大賢于氐根<lb/>
青牛角張白騎劉石左髭丈八平漢大計司𨽻掾哉雷<lb/>
公浮雲飛燕白雀楊鳯于毒五鹿李大目白繞畦固苦<lb/>
唒之徒並起山谷間不可勝數其大聲者稱雷公騎白<lb/>
馬者為張白騎輕便者言飛燕多髭者號于氐根大眼<lb/>
者為大目如此稱號各有所因大者二三萬小者六七<lb/>
千賊帥常山人張燕輕勇趫捷故軍中號曰飛燕善得<lb/>
<pb n="KR2m0007_WYG_034-16a"/>
士卒心乃與中山常山趙郡上黨河内諸山谷冦賊更<lb/>
相交通衆至百萬號曰黒山賊河北諸郡縣並被其害<lb/>
朝廷不能討燕乃遣使至京師奏書乞降遂拜燕平難<lb/>
中郎将使領河北諸山谷事嵗得舉孝亷計吏燕後漸<lb/>
冦河内逼近京師扵是出朱雋為河内太守将家兵撃<lb/>
却之其後諸賊多為袁紹所定<hi>朱雋傳</hi>
　　刻石紀功<lb/>
和帝即位太后臨朝拜竇憲為車騎将軍北伐匈奴執<lb/>
<pb n="KR2m0007_WYG_034-16b"/>
金吾耿秉為副發北軍五校黎陽雍營縁邉十二郡騎<lb/>
士及羌胡兵出塞明年憲與秉各将四千騎及南匈奴左<lb/>
谷蠡王師子萬騎出朔方雞鹿塞南單于屯屠河将萬<lb/>
餘騎出滿夷谷度遼将軍鄧鴻及縁邉義從羌胡八千<lb/>
騎與左賢王安國萬騎出㧽陽塞皆㑹涿邪山憲分遣<lb/>
副校尉閻盤司馬耿䕫耿譚将左谷蠡王師子右呼衍<lb/>
王須訾等精騎萬餘與北單于戰扵稽落山大破之虜<lb/>
衆崩潰單于遁走追撃諸部遂臨私渠比鞮海斬名王<lb/>
<pb n="KR2m0007_WYG_034-17a"/>
已下萬三千級獲生口馬牛羊橐駞百餘萬頭扵是温<lb/>
犢湏日逐温吾夫渠王栁鞮等八十一部率衆降者前<lb/>
後二十餘萬人憲秉遂登燕然山去塞三千餘里刻石<lb/>
勒功紀漢威徳令班固作銘曰惟永元元年秋七月有<lb/>
漢元舅曰車騎将軍竇憲寅亮聖明登翼王室納扵大<lb/>
麓惟清緝熙迺與執金吾耿秉述職巡御理兵扵朔方<lb/>
鷹揚之校螭虎之士爰該六師暨南單于東烏桓西戎<lb/>
氐羌侯王君長之羣驍騎三萬元戎輕武長轂四分雲<lb/>
<pb n="KR2m0007_WYG_034-17b"/>
輜蔽路萬有三千餘乗勒以八陣莅以威神𤣥甲輝日<lb/>
朱旗絳天遂凌髙闕下雞鹿經磧鹵絶大漠斬温禺以<lb/>
釁鼔血尸逐以染鍔然後四校横徂星流彗埽蕭條萬<lb/>
里野無遺冦扵是域滅區單反斾而旋考傳驗圖窮覧<lb/>
其山川遂踰涿邪跨安侯乗燕然躡冐頓之區落焚老<lb/>
上之龍庭上以攄髙文之宿憤光祖宗之𤣥靈下以安<lb/>
固後嗣恢拓境宇振大漢之天聲兹所謂一勞而乆逸<lb/>
暫費而永寧者也迺遂封山刋石昭銘上徳其辭曰鑠<lb/>
<pb n="KR2m0007_WYG_034-18a"/>
王師兮征荒裔勦凶虐兮<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>海外夐其邈兮亘地界封<lb/>
神丘兮建隆嵑熙帝載兮振萬世<hi>憲傳</hi>
　　類祭告功<lb/>
和帝永元元年竇憲破北匈奴扵稽落山詔曰匈奴背<lb/>
叛為害乆逺頼祖宗之靈師克有捷醜虜破碎遂掃厥<lb/>
庭役不再籍萬里清蕩非朕小子𦕈身所能克堪有司<lb/>
其案舊典告類薦功以章休烈<hi>紀</hi>
　<lb/>
<pb n="KR2m0007_WYG_034-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢㑹要卷三十四<lb/>
</p>
<p>
</p>
  </div>
<div>
<head>東漢㑹要卷三十五</head> <lb/>
    <p>
<pb n="KR2m0007_WYG_035-1a"/>
欽定四庫全書<lb/>
　東漢㑹要卷三十五<lb/>
　　　　　　　　　　　　宋　徐天麟　撰<lb/>
　刑法上<lb/>
　　法令<lb/>
甲令<hi>皇后紀序</hi>
令丙<hi>章紀注云令丙為篇之次也前書音義曰令有先後有令甲令乙令丙</hi>
初光武長扵民間頗達情偽見稼穡艱難百姓病害至<lb/>
<pb n="KR2m0007_WYG_035-1b"/>
天下已定務用安静解王莽之繁宻還漢世之輕法<hi>循吏</hi>
<hi>序</hi>
建武中桓譚上疏曰今法令决事輕重不齊或一事殊<lb/>
法同罪異論姦吏得因縁為市所欲活則出生議所與<lb/>
䧟則與死比是為刑開二門也今可令通義理明習法<lb/>
律者校定科比一其法度班下郡國蠲除故條如此天<lb/>
下知方而獄無怨濫矣書奏不省<hi>桓譚傳</hi>
建武十一年二月己夘詔曰天地之性人為貴其殺奴<lb/>
<pb n="KR2m0007_WYG_035-2a"/>
婢不得減罪<hi>紀</hi>
十二年梁統在朝數陳便宜以為法令既輕下姦不勝<lb/>
宜重刑罰以遵舊典迺上疏曰臣竊見元哀二帝輕殊<lb/>
死之刑一百二十三事手殺人者減死一等自是以後<lb/>
著為常準故人輕犯法吏易殺人臣聞立君之道仁義<lb/>
為主仁者愛人義者政理愛人以除殘為務政理以去<lb/>
亂為心刑罰在衷無取扵輕髙帝受命誅暴平蕩天下<lb/>
約令定律誠得其宜文帝寛惠柔克遭世康平唯除省<lb/>
<pb n="KR2m0007_WYG_035-2b"/>
肉刑相坐之法它皆率由無革舊章武帝軍役數興豪<lb/>
傑犯禁故重首匿之科著知從之律以破朋黨以懲隱<lb/>
匿宣帝因循先典天下稱理至哀平繼體聴斷尚寡丞<lb/>
相王嘉輕為穿鑿虧除先帝舊約成律數年之間百有<lb/>
餘事或不便扵理或不厭民心謹表其尤害扵體者傅<lb/>
奏扵左事下三公廷尉議者以為隆刑峻法非明王急<lb/>
務施行日乆豈一朝所釐統今所定不宜開可統復上<lb/>
言臣之所奏非曰嚴刑竊謂髙帝以後至乎孝宣其所<lb/>
<pb n="KR2m0007_WYG_035-3a"/>
施行多合經傳初元建平所減刑罰百有餘條而盜賊<lb/>
浸多嵗以萬數此皆刑罰不衷愚人易犯之所致也由<lb/>
此觀之則刑輕之作反生大患惠加姦宄而害及良善<lb/>
也故臣統願陛下采擇賢臣孔光師丹等議議上遂寢<lb/>
不報<hi>統傳</hi>
　四年羣臣上言古者肉刑嚴重則人畏法令今憲律<lb/>
輕薄故姦軌不勝宜增科禁以防其源詔下公卿杜林<lb/>
奏曰古之明王深識逺慮動居其厚不務多辟周之五<lb/>
<pb n="KR2m0007_WYG_035-3b"/>
刑不過三千大漢初興詳覽失得破矩為圜斵彫為樸<lb/>
蠲除苛政更立䟽網海内歡欣人懐寛徳及至其後漸<lb/>
以滋章吹毛索疵詆欺無限果桃菜茹之饋集以成臧<lb/>
小事無妨扵義以為大戮故國無亷士家無全行至扵<lb/>
法不能禁令不能止上下相遁為敝彌深臣愚以為宜<lb/>
如舊制不合翻移帝從之<hi>杜林傳</hi>
十八年四月詔曰今邉郡盜榖五十斛罪至扵死開殘<lb/>
吏妄殺之路其蠲除此法同之内郡<hi>紀</hi>
<pb n="KR2m0007_WYG_035-4a"/>
肅宗初陳寵為尚書寵以帝新即位宜改前世苛俗迺<lb/>
上疏言宜隆先王之道蕩滌煩苛之法輕薄箠楚以奉<lb/>
天心帝納寵言詔有司絶鉆鑚諸慘酷之科解妖惡之<lb/>
禁除文致之請讞五十餘事定著扵令<hi>傳</hi>
元和三年廷尉郭躬條諸重文可從輕者四十一事奏<lb/>
之事皆施行著扵令<hi>躬傳</hi>
永元六年廷尉陳寵鈎校律令律法溢扵甫刑者除之<lb/>
曰臣聞禮經三百威儀三千故甫刑大辟二百五刑之<lb/>
<pb n="KR2m0007_WYG_035-4b"/>
屬三千禮之所去刑之所取失禮則入刑相為表裏者<lb/>
也今律令死刑六百一十耐罪千六百九十八贖罪以<lb/>
下二千六百八十一溢扵甫刑者千九百八十九其四<lb/>
百一十大辟千五百耐罪七十九贖罪春秋保乾圖曰<lb/>
王者三百年一蠲法漢興以來三百二年憲令稍増科<lb/>
條無限又律有三家其說各異宜令三公廷尉平定律<lb/>
令應經合義者可使大辟二百而耐罪贖罪二千八百<lb/>
并為三千悉刪除其餘令與禮相應以易萬人視聽以<lb/>
<pb n="KR2m0007_WYG_035-5a"/>
致刑措之美傳之無窮未及施行及寵免後遂寢而苛<lb/>
法稍繁人不堪之寵子忠略依寵意奏上二十三條為<lb/>
决事比以省請讞之敝又上除蠶室刑解臧吏三世禁<lb/>
錮狂易殺人得減重論母子兄弟相代死聽赦所代者<lb/>
事皆施行<hi>陳寵陳忠傳</hi>
建初中有人侮辱人父者而其子殺之肅宗貰其死刑<lb/>
而降宥之自後因以為比是時遂定其議以為輕侮法<lb/>
張敏駮議曰夫輕侮之法先帝一切之恩不有成科班<lb/>
<pb n="KR2m0007_WYG_035-5b"/>
之律令也夫春秋之義子不報讎非子也而法令不為<lb/>
之減者以相殺路不可開故也今託義者得減妄殺者<lb/>
有差使執憲之吏得設巧詐非所以導在醜不争之義<lb/>
又輕侮之比寖以繁滋至有四五百科轉相顧望彌復<lb/>
増甚難以垂之萬載可下三公廷尉蠲除其敝議寢不<lb/>
省敏復上疏曰臣伏見孔子垂經典臯陶造法律原其<lb/>
本意皆欲禁民為非也未曉輕侮之法将以何禁必不<lb/>
能使不相輕侮而更開相殺之路執憲之吏復容其姦<lb/>
<pb n="KR2m0007_WYG_035-6a"/>
枉願陛下考尋利害廣令平議和帝從之<hi>張敏傳</hi>
元初四年帝詔謁者劉珍及博士良史詣東觀各讎校<lb/>
漢法令<hi>蔡倫傳</hi>
蔡邕請除三互法<hi>見公府選舉</hi>
橋𤣥乞天下凡有刼質皆并殺之不得贖以財寳開張<lb/>
姦路詔書下其章<hi>傳</hi>
應劭刪定律令為漢儀建安元年迺奏之曰逆臣董卓<lb/>
蕩覆王室典憲焚燎靡有孑遺臣不自揆輙撰具律本<lb/>
<pb n="KR2m0007_WYG_035-6b"/>
章句尚書舊事廷尉板令决事比例司徒都目五曹詔<lb/>
書及春秋斷獄凡二百五十篇蠲去複重為之節文又<lb/>
集駮議三十篇以類相從凡八十二事其見漢書二十<lb/>
五漢記四皆刪叙潤色以全本體其二十六博採古今<lb/>
瓌瑋之士文章煥炳徳義可觀其二十七臣所創造雖<lb/>
未足綱紀國體宣洽時雍庶幾觀察增闡聖聴獻帝善<lb/>
之<hi>本傳</hi>
　　刑制<lb/>
<pb n="KR2m0007_WYG_035-7a"/>
腰斬<hi>班始坐殺公主腰斬</hi>
歐刀<hi>虞調傳注云刑人之刀也</hi>
殊死<hi>或云棄市</hi>
蠶室<hi>光紀注云蠶室宫刑獄名有刑者畏風須暖作窨畜火如蠶室因以名焉</hi>
鬼薪白粲<hi>三嵗刑也</hi>
亡命<hi>光紀注云謂犯耐罪而背名逃者</hi>
右趾<hi>明紀注右趾謂刖其右足次刖左足次劓次黥</hi>
髠鉗城旦舂<hi>城旦者書日伺冦虜夜暮築長城舂者婦人犯罪不任軍役之事但多舂以食徒者</hi>
<pb n="KR2m0007_WYG_035-7b"/>
完城旦舂<hi>四嵗刑也完者謂不加髠鉗而築城也</hi>
輸作司冦<hi>前書謂之罰作一嵗刑也</hi>
輸作左校<hi>韋彪傳注云左校曹名屬将作</hi>
輸作右校<hi>屬将作</hi>
輸作若盧<hi>龐參為左校令犯法輸作若盧</hi>
耐<hi>光紀注云一嵗刑為罰作二嵗已上為耐音乃代反前書又音而</hi>
笞<hi>元和元年詔曰律云掠者唯得榜笞</hi>
箠<hi>章紀令丙箠長短有數</hi>
<pb n="KR2m0007_WYG_035-8a"/>
施刑<hi>光紀注云施讀曰㢮謂有赦令去其鉗釱赭衣</hi>
𨽻臣妾<lb/>
女徒顧山<hi>光紀注云女子犯徒遣歸家毎月出錢雇人於山伐木</hi>
女子宫<hi>光紀注云謂幽閉也</hi>
肅宗初陳寵為尚書寵以帝新即位上疏言宜蕩滌煩<lb/>
苛之法輕薄箠楚以奉天心帝納寵言詔有司絶鉆鑽<lb/>
慘酷之科解妖惡之禁<hi>本傳</hi>
陳忠上言除蠶室刑<hi>見上律令</hi>
<pb n="KR2m0007_WYG_035-8b"/>
建安中論者欲復肉刑孔融建議曰古者淳龎善否不<lb/>
别吏端刑清政無過失百姓有罪皆自取之末世陵遲<lb/>
風化壊亂政撓其俗法害其人故曰上失其道民散乆<lb/>
矣而欲繩之以古刑投之以殘棄非所謂與時消息者<lb/>
也紂斮朝涉之脛天下謂為無道夫九牧之地千八百<lb/>
君若各刖一人是下常有千八百紂也求俗休和弗可<lb/>
得已且被刑之人慮不全生志在思死類多趨惡莫復<lb/>
歸正夙沙亂齊伊戾禍宋趙髙英布為世大患不能止<lb/>
<pb n="KR2m0007_WYG_035-9a"/>
人遂為非也適足絶人還為善耳雖忠如鬻權信如卞<lb/>
和智如孫臏寃如巷伯才如史遷達如子政一離刀鋸<lb/>
沒世不齒是太甲之思庸穆公之覇秦南睢之骨立衛<lb/>
武之初筵陳湯之都賴魏尚之守邉無所復施也漢開改<lb/>
惡之路凡為此也故明徳之君逺度深惟棄短就長不<lb/>
茍革其政者也朝廷善之卒不改焉<hi>孔融傳</hi>
　　贓罪<lb/>
顯宗即位交趾太守張恢坐贓千金召還伏法以資物<lb/>
<pb n="KR2m0007_WYG_035-9b"/>
簿入大司農詔班賜羣臣<hi>鍾離意傳</hi>
安帝初叔孫光坐贓抵罪遂增錮二世釁及其子是時<lb/>
居延都尉范邠復犯贓罪詔下三公廷尉議司徒楊震<lb/>
司空陳褒廷尉張皓議依光比太尉劉愷獨以為春秋<lb/>
之義善善及子孫惡惡止其身如使贓吏禁錮子孫非<lb/>
先王祥刑之意也有詔太尉議是<hi>劉愷傳</hi>
永初中陳忠上言解贓吏三世禁錮事皆施行<hi>本傳</hi>
袁安為河南尹未嘗以贓罪鞫人常曰凡學仕者髙則<lb/>
<pb n="KR2m0007_WYG_035-10a"/>
望宰相下則希牧守錮人扵聖世尹所不忍為也<hi>袁安傳</hi>
　　選舉不實<lb/>
明帝即位詔曰今選舉不實邪佞未去權門請託殘吏<lb/>
放手有司明奏罪名并正舉者<hi>本紀注云舉非其人並正舉主之罪</hi>
戴渉坐所舉人盜金下獄<hi>竇融傳</hi>
胡廣為濟隂太守以舉吏不實免<hi>本傳又左雄傳云廣等十餘人皆坐謬舉</hi>
<hi>免</hi>
第五倫上言陳留令劉豫冠軍令駟協俱以刻薄之資<lb/>
<pb n="KR2m0007_WYG_035-10b"/>
臨人宰邑吏民愁怨非徒應坐豫協亦宜兼譴舉者<hi>倫傳</hi>
　　䘏刑<hi>贖罪附</hi>
建武二年三月下詔曰頃獄多寃人用刑深刻朕甚愍<lb/>
之孔子云刑罰不中則民無所措手足其與中二千石<lb/>
諸大夫博士議郎議省刑罰<hi>紀下同</hi>
三年七月庚辰詔曰吏不滿六百石至墨綬長相有罪<lb/>
先請男子八十以上十嵗以下及婦人從坐者自非不<lb/>
道詔所名捕皆不得繋當驗問者即從驗女徒雇山歸<lb/>
<pb n="KR2m0007_WYG_035-11a"/>
家<hi>前書音義曰令甲女子犯徒遣歸家毎月出錢雇人扵山伐木名曰雇山</hi>
七年春正月丙申詔中都官三輔郡國出繋囚非犯殊<lb/>
死皆一切勿案其罪見徒免為庶民耐罪亡命吏以文<lb/>
除之<lb/>
二十八年十月癸酉詔死罪繋囚皆一切募下蠶室女<lb/>
子宫<hi>謂幽閉也</hi>
二十九年四月乙丑詔令天下繋囚自殊死已下及徒<lb/>
各減本罪一等其餘贖罪輸作有差<hi>袁紀注云不孝不道者不在此書</hi>
<pb n="KR2m0007_WYG_035-11b"/>
三十一年九月甲辰詔令死罪繋囚皆一切募下蠶室<lb/>
其女子宫<lb/>
明帝即位詔施刑及郡國徒在中元元年四月己夘赦<lb/>
前所犯而後捕繋者悉免其刑中二千石下至黄綬貶<lb/>
秩贖論者悉皆復秩還贖赦隴西囚徒減罪一等十二<lb/>
月甲寅詔天下亡命殊死以下聴得贖論死罪入縑二<lb/>
十疋右趾至髠鉗城旦舂十疋完城旦舂至司冦作三<lb/>
疋其未發覺詔書到先自告者半入贖<lb/>
<pb n="KR2m0007_WYG_035-12a"/>
永平三年正月詔有司祥刑謹罰明察單辭夙夜匪懈<lb/>
以稱朕意<lb/>
四年詔有司勉遵時政務平刑罰<lb/>
八年詔三公募郡國中都官死罪繋囚減死一等勿笞<lb/>
屯朔方五原之邉縣其大逆無道殊死者一切募下蠶<lb/>
室亡命者令贖罪各有差<lb/>
十三年十月壬辰晦日有食之制曰今何以和穆隂陽<lb/>
消伏災譴刺史太守詳祥理寃存恤鰥寡勉思職焉<lb/>
<pb n="KR2m0007_WYG_035-12b"/>
十五年二月詔亡命自殊死以下贖死罪縑四十疋右<lb/>
趾至髠城旦舂十疋完城旦至司冦五疋犯罪未發覺<lb/>
詔書到日自告者半入贖<lb/>
十八年三月丁亥詔曰其令天下亡命自殊死已下贖<lb/>
死罪縑三十疋右趾至髠鉗城旦舂十疋完城旦至司<lb/>
冦五疋吏人罪未發覺詔書到日告者半入贖四月己<lb/>
未詔理寃獄録輕繋<lb/>
明帝善刑理法令分明日晏坐朝幽枉必達斷獄得情<lb/>
<pb n="KR2m0007_WYG_035-13a"/>
號居前代十二<hi>十斷其二言少刑也本論</hi>
肅宗初承永平故事吏尚嚴切尚書决事率近扵重陳<lb/>
寵上䟽曰陛下即位數詔羣僚𢎞崇晏晏而有司執事<lb/>
未悉奉承典刑用法猶尚深刻斷獄者急扵篣格酷烈<lb/>
之痛執憲者煩扵詆欺放濫之文或因公行私逞縱威<lb/>
福今宜蕩滌煩苛之法輕薄箠楚以濟羣生全廣至徳<lb/>
以奉天心帝敬納寵言毎事務扵寛厚其後遂詔有司<lb/>
絶鉆鑚諸慘酷之科解妖惡之禁除文致之請讞五十<lb/>
<pb n="KR2m0007_WYG_035-13b"/>
餘事定著扵令是後人俗和平屢有嘉瑞<hi>寵傳</hi>
建初五年二月甲申詔二千石理寃獄録輕繋三月甲<lb/>
寅詔曰孔子曰刑罰不中則民無所措手足今吏多不<lb/>
良擅行喜怒或案不以罪迫脅無辜致令自殺者一嵗<lb/>
且多扵斷獄甚非為人父母之意也有司其議糾舉之<lb/>
七年九月詔天下繋囚減死一等勿笞詣邉戍妻子自<lb/>
隨占著所在犯殊死一切募下蠶室其女子宫繋囚鬼<lb/>
薪白粲已上皆減本罪各一等輸司冦作亡命贖死罪<lb/>
<pb n="KR2m0007_WYG_035-14a"/>
入縑二十疋右趾至髠鉗城旦舂十疋完城旦至司冦<lb/>
三疋吏人有罪未發覺詔書到自告者半入贖<hi>紀下同</hi>
元和元年七月丁未詔曰律云掠者唯得榜笞律又令<lb/>
丙箠長短有數自往者大獄已來掠考多酷鉆鑚之屬<lb/>
慘苦無極念其痛毒怵然動心書曰鞭作官刑豈云若<lb/>
此冝及秋冬理獄明為其禁<lb/>
八月癸酉詔郡國中都官繋囚減死一等勿笞詣邉縣<lb/>
妻子自隨占著所在其犯殊死一切募下蠶室其女子<lb/>
<pb n="KR2m0007_WYG_035-14b"/>
宫繋囚鬼薪白粲以上皆減本罪一等輸司冦作亡命<lb/>
者贖各有差<lb/>
十二月壬子詔曰書云父不慈子不祇兄不友弟不恭<lb/>
不相及也徃者妖言大獄所及廣逺一人犯罪禁至三<lb/>
屬莫得垂纓仕宦王朝如有賢才而沒齒無用朕甚憐<lb/>
之非所謂與之更始也諸以前妖惡禁錮者一皆蠲除<lb/>
之以明棄咎之路但不得在宿衛而已<lb/>
元和三年郭躬為廷尉躬家世掌法務在寛平及典理<lb/>
<pb n="KR2m0007_WYG_035-15a"/>
官决獄斷刑多依矜恕乃條諸重文可從輕者四十一<lb/>
事奏之事皆施行著扵令章和元年赦天下繋囚在四<lb/>
月丙子以前減罪一等勿笞詣金城而文不及亡命未<lb/>
發覺者躬上封事曰聖恩所以減死罪使戍邉者重人<lb/>
命也今死罪亡命無慮萬人又自赦以來捕得甚衆而<lb/>
詔令不及皆當重論伏惟天恩莫不蕩宥死罪已下並<lb/>
䝉更生而亡命捕得獨不沾澤臣以為赦前犯罪死而<lb/>
繋在赦後者可皆勿笞詣金城以全人命有益扵邉肅<lb/>
<pb n="KR2m0007_WYG_035-15b"/>
宗善之即下詔赦焉<hi>傳</hi>
章和元年九月詔郡國中都官繋囚減死罪一等詣金<lb/>
城犯殊死者一切募下蠶室其女子宫繋囚鬼薪白粲<lb/>
已上減罪一等輸司冦作亡命罪縑二十匹右趾至髠<lb/>
鉗城旦舂七匹完城旦至司冦三匹吏民犯罪未發覺<lb/>
詔書到自告者半入贖<hi>紀同</hi>
和帝永元三年正月甲子帝加元服令郡國中都官繋<lb/>
囚死罪贖縑至司冦及亡命各有差<lb/>
<pb n="KR2m0007_WYG_035-16a"/>
六年七月京師旱詔曰中都官徒各除半刑讁其未竟<lb/>
五月以下皆免遣丁巳幸洛陽寺録囚徒舉寃獄<lb/>
八年八月辛酉詔郡國中都官繋囚減死一等詣燉煌<lb/>
戍其犯大逆募下蠶室其女子宫自死罪以下至司冦<lb/>
及亡命者入贖各有差<lb/>
十一年二月丙午詔郡國中都官徒及篤癃老小女徒<lb/>
各除半刑其未竟三月者皆免歸田里<lb/>
安帝永初元年詔死罪以下及亡命贖各有差<lb/>
<pb n="KR2m0007_WYG_035-16b"/>
二年五月旱丙寅皇太后幸洛陽寺及若盧獄録囚徒<lb/>
賜河南尹廷尉卿及官屬以下各有差即日降雨<lb/>
六年皇太后幸洛陽寺録囚徒理寃獄<lb/>
元初二年詔中都官繋囚減死一等勿笞詣馮翊扶風<lb/>
屯妻子自隨占著所在女子勿輸亡命死罪以下贖各<lb/>
有差其吏人聚為盜賊有悔過者除其罪<lb/>
延光三年九月乙巳詔郡國中都官死罪繋囚減死一<lb/>
等詣燉煌隴西及度遼營其右趾以下及亡命者贖各<lb/>
<pb n="KR2m0007_WYG_035-17a"/>
有差<lb/>
順帝永建元年十月詔減死罪以下徙邉其亡命贖各<lb/>
有差<lb/>
二年三月旱遣使者録囚徒<lb/>
永和五年五月丁丑令死罪以下及亡命贖各有差<lb/>
漢安二年七月辛丑令郡國中都官繋囚殊死以下出<lb/>
縑贖各有差其不能入贖者遣詣臨光縣居作二嵗<lb/>
沖帝即位令郡國中都官繋囚減死一等徙邉謀反大<lb/>
<pb n="KR2m0007_WYG_035-17b"/>
逆不用此令<lb/>
桓帝建和元年四月丙午詔郡國繋囚減死罪一等勿<lb/>
笞唯謀反大逆不用此書<lb/>
三年九月庚寅詔死罪以下及亡命者贖各有差<lb/>
和平元年十一月減天下死罪一等徙邉戍<lb/>
永興元年十一月詔減天下死罪一等徙邉戍<lb/>
二年閏月減天下死罪一等徙邉戍<lb/>
靈帝建寧元年令天下繋囚未决入縑贖各有差<lb/>
<pb n="KR2m0007_WYG_035-18a"/>
三年十月令天下繋囚罪未决入縑贖<lb/>
熹平五年四月使侍御史行詔獄亭部理寃枉原輕繋<lb/>
休囚徒<lb/>
六年令天下繋囚罪未决入縑贖<lb/>
光和三年令繋囚罪未决入縑贖各有差<lb/>
中和四年令天下繋囚罪未决入縑贖<hi>並紀</hi>
　<lb/>
　<lb/>
<pb n="KR2m0007_WYG_035-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢㑹要卷三十五<lb/>
</p>
<p>
</p>
  </div>
<div>
<head>東漢㑹要卷三十六</head> <lb/>
    <p>
<pb n="KR2m0007_WYG_036-1a"/>
欽定四庫全書<lb/>
　東漢㑹要卷三十六<lb/>
　　　　　　　　　　　　宋　徐天麟　撰<lb/>
　刑法下<lb/>
　　中都官獄<lb/>
孝武以下置中都官獄二十六所各令長名世祖中興<lb/>
皆省唯廷尉及雒陽有詔獄<hi>百官志</hi>
和帝永元九年復置若盧獄官<hi>紀</hi>
<pb n="KR2m0007_WYG_036-1b"/>
黄門北寺若盧都内諸獄<hi>見竇武傳</hi>
　　斷獄案罪<lb/>
立春之日下寛大書曰制詔三公方春東作敬始謹微<lb/>
動作從之罪非殊死且勿案驗皆須麥秋<hi>禮儀志</hi>
章帝元和二年正月詔三公曰方春生養萬物莩甲宜<lb/>
助陽以育時物其令有司罪非殊死且勿案驗及吏人<lb/>
條書相告不得聴受冀以息事寧人敬奉天氣立秋如<lb/>
故<hi>紀</hi>
<pb n="KR2m0007_WYG_036-2a"/>
七月庚子詔曰律十二月立春不以報囚月令冬至之<lb/>
後有順陽助生之文而無鞫獄斷刑之政朕咨訪儒雅<lb/>
稽之典籍以為王者生殺宜順時氣其定律無以十一<lb/>
月十二月報囚紀<lb/>
漢舊事斷獄報重常盡三冬之月是時帝始改用冬初<lb/>
十月而已元和二年旱長水校尉賈宗等上言以為斷<lb/>
獄不盡三冬故隂氣微弱陽氣發泄招致灾旱事在扵<lb/>
此帝以其言下公卿議陳寵奏曰夫冬至之節陽氣始<lb/>
<pb n="KR2m0007_WYG_036-2b"/>
萌故十一月有蘭射干芸荔之應時令曰諸生蕩安形<lb/>
體天以為正周以為春十二月陽氣上通雉鴝鷄乳地<lb/>
以為正殷以為春十三月陽氣已至天地已交萬物皆出<lb/>
蟄蟲始振人以為正夏以為春三微成著以通三統周<lb/>
以天元殷以地元夏以人元若以此時行刑則殷周嵗<lb/>
首皆當流血不合人心不稽天意月令曰孟冬之月趣<lb/>
獄刑無留罪明大刑畢在立冬也又仲冬之月身欲寧<lb/>
事欲静若以隆威怒不可謂寧若以行大刑不可謂静<lb/>
<pb n="KR2m0007_WYG_036-3a"/>
議者咸曰旱之所由咎在改律臣以為殷周斷獄不以<lb/>
三微而化致康平無有灾害自元和以前皆用三冬而<lb/>
水旱之異往往為患由此言之災害自為他應不以改<lb/>
律秦為虐政四時行刑聖漢初興改從簡易蕭何草律<lb/>
季秋論囚但避立春之月而不計天地之正二王之春<lb/>
實頗有違陛下探幽析微允執其中革百載之失建永<lb/>
年之功上有迎承之敬下有奉微之惠稽春秋之文當<lb/>
月令之意聖功美業不宜中疑書奏帝納之遂不復改<lb/>
<pb n="KR2m0007_WYG_036-3b"/>
<hi>陳寵傳</hi>
和帝永元十五年有司奏以為夏至微隂起靡草死可<lb/>
以决小事是嵗初令郡國以日短至案薄刑<hi>紀</hi>
十六年詔一切囚徒扵法疑者勿决以奉秋令<hi>紀</hi>
初和帝末下令麥秋案驗薄刑而州郡好以苛察為政<lb/>
因此遂盛夏斷獄魯恭上疏諌曰臣伏見詔書敬若天<lb/>
時憂念萬民為崇和氣罪非殊死且勿案驗所以助仁<lb/>
徳順昊天致和氣利黎民者也舊制至立秋迺行薄刑<lb/>
<pb n="KR2m0007_WYG_036-4a"/>
自永元十五年以來改用孟夏而刺史太守不深惟憂<lb/>
民息事之原進良退殘之化因以盛夏追召農人拘對<lb/>
考驗連滯無已司𨽻典司京師四方是則而近扵春月<lb/>
分行諸部託言勞來貧人而無隱惻之實煩擾郡縣亷<lb/>
考非急逮捕一人罪延十數上逆時氣下傷農業案易<lb/>
五月姤用事經曰后以施令誥四方言君以夏至之日<lb/>
施命令止四方行者所以助微隂也行者尚止之况扵<lb/>
逮召考掠奪其時哉月令孟夏斷薄刑出輕繋夫斷薄<lb/>
<pb n="KR2m0007_WYG_036-4b"/>
刑者謂其輕罪已正不欲令乆繋故時斷之也臣愚以<lb/>
為今孟夏之制可從此令其决獄案考皆以冬為斷以<lb/>
順時節育成萬物則天地以和刑罰以清矣<hi>魯恭傳</hi>
初肅宗時斷獄者以冬至之前自後論者互多駮異鄧<lb/>
太后詔公卿以下㑹議魯恭議曰夫隂陽之氣相扶而<lb/>
行發動用事各有時節若不當其時則物隨而傷王者<lb/>
雖質文不同而兹道無變四時之政行之若一月令周<lb/>
世所造而所據皆夏之時也其變者唯正朔服色犧牲<lb/>
<pb n="KR2m0007_WYG_036-5a"/>
徽號器械而已故曰殷因扵夏禮周因於殷禮所損益<lb/>
可知也易曰潛龍勿用言十一月十二月陽氣潛藏未<lb/>
得用事雖煦嘘萬物養其根荄而猶盛隂在上地凍水<lb/>
冰陽氣否隔閉而成冬故曰履霜堅冰隂始凝也馴致<lb/>
其道至堅冰也言五月微隂始起至十一月堅冰至<lb/>
也夫王者之作因時為法孝章皇帝深惟古人之道助<lb/>
三正之微定律著令冀承天心順物性命以致時雍然<lb/>
從變改以来年嵗不熟榖價常貴人不寧安小吏不與<lb/>
<pb n="KR2m0007_WYG_036-5b"/>
國同心率入十一月得死罪賊不問曲直便即格殺<lb/>
雖有疑罪不復讞正一夫吁嗟王道為虧况於衆乎易<lb/>
十二月君子以議獄緩死可令疑罪使詳其法大辟之<lb/>
科盡冬月乃斷其立春在十二月中者勿以報囚如故<lb/>
事後卒施行<hi>魯恭傳</hi>
　<lb/>
　<lb/>
　東漢㑹要卷三十六<lb/>
</p>
<p>
</p>
  </div>
<div>
<head>東漢㑹要卷三十七<hi>闕</hi>
                </head> <lb/>
    <p>
<pb n="KR2m0007_WYG_037-1a"/>
欽定四庫全書<lb/>
　東漢㑹要卷三十七<hi>闕</hi>
　方域上<hi>闕</hi>
　<lb/>
　<lb/>
　<lb/>
　<lb/>
　<lb/>
<pb n="KR2m0007_WYG_037-1b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢㑹要卷三十七<lb/>
</p>
<p>
</p>
  </div>
<div>
<head>東漢㑹要卷三十八<hi>闕</hi>
                </head> <lb/>
    <p>
<pb n="KR2m0007_WYG_038-1a"/>
欽定四庫全書<lb/>
　東漢㑹要卷三十八<hi>闕</hi>
　方域下<hi>闕</hi>
　<lb/>
　<lb/>
　<lb/>
　<lb/>
　<lb/>
<pb n="KR2m0007_WYG_038-1b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢㑹要卷三十八<lb/>
</p>
<p>
</p>
  </div>
<div>
<head>東漢㑹要卷三十九</head> <lb/>
    <p>
<pb n="KR2m0007_WYG_039-1a"/>
欽定四庫全書<lb/>
　東漢㑹要卷三十九<lb/>
　　　　　　　　　　　　宋　徐天麟　撰<lb/>
　蕃夷上<lb/>
　　東夷<hi>闕</hi>
　　南蠻<hi>前半原闕</hi>
程等大冦郡縣遣武威将軍劉尚擊之尚軍大敗二十<lb/>
四年相單程等下攻臨沅明年春遣伏波將軍馬援等<lb/>
<pb n="KR2m0007_WYG_039-1b"/>
将兵撃破之單程等乞降㑹援病卒謁者宗均聴受降<lb/>
羣蠻遂平肅宗建初元年武陵澧中蠻陳從等反叛零<lb/>
陽蠻五里精夫為郡撃破之三年冬漊中蠻覃兒健等<lb/>
復反明年春發吏士五千餘人擊澧中賊五年春覃兒<lb/>
健等請降不許郡因進兵與戰扵宏下大破之斬兒健<lb/>
等餘皆乞降乃受之扵是罷武陵屯兵和帝永元四年<lb/>
冬漊中澧中蠻潭戎等反郡兵撃破降之安帝元初二<lb/>
年澧中蠻結充中諸種攻城殺長吏州郡募五里蠻六<lb/>
<pb n="KR2m0007_WYG_039-2a"/>
亭兵追擊破之皆散降明年秋漊中澧中蠻四千人並<lb/>
為盗賊又零陵蠻羊孫陳湯等千餘人著赤幘稱将軍<lb/>
抄掠百姓州郡募善蠻討平之順帝永和元年武陵太<lb/>
守上書以蠻夷率服可比漢人増其租賦其冬澧中漊<lb/>
中蠻遂反遣武陵太守李進討破之桓帝元嘉元年武<lb/>
陵蠻詹山等四千餘人反叛太守應奉以恩信招誘皆<lb/>
悉降散永夀三年十一月長沙蠻反叛至延熹三年秋<lb/>
遂抄掠郡界又零陵蠻入長沙武陵夷冦江陵扵是以<lb/>
<pb n="KR2m0007_WYG_039-2b"/>
度尚為荆州刺史討平之又遣馮緄討武陵蠻並皆降<lb/>
靈帝中平三年武陵蠻復叛冦郡界州郡擊破之<lb/>
建武十二年九真徼外蠻里張㳺率種人慕化内屬封<lb/>
為歸漢里君明年南越徼外蠻夷獻白雉白兎至十六年<lb/>
交阯女子徵側反其妹徵貳反攻郡徵側者麊冷縣雒<lb/>
將之女也嫁為朱䳒人詩索妻甚雄勇交阯太守蘇定<lb/>
以法繩之側忿故反扵是九真日南合浦蠻里皆應之<lb/>
凡畧六十五城自立為王交阯刺史及諸太守僅得自<lb/>
<pb n="KR2m0007_WYG_039-3a"/>
守光武迺詔長沙合浦交阯具車船修道橋通障谿儲<lb/>
糧糓十八年遣伏波将軍馬援樓船將軍段志發長沙<lb/>
桂陽零陵蒼梧兵萬餘人討之明年夏四月援破交阯<lb/>
斬徴側徴貳等餘皆降散進撃九真賊都陽等破降之<lb/>
徙其渠帥三百餘口扵零陵扵是嶺表悉平肅宗元和<lb/>
元年日南徼外蠻夷邑豪獻生犀白雉和帝永元十二<lb/>
年夏四月日南象林蠻夷二千餘人冦掠百姓燔燒官<lb/>
寺郡縣發兵討撃斬其渠帥餘衆乃降扵是置象林將<lb/>
<pb n="KR2m0007_WYG_039-3b"/>
兵長史以防其患安帝永初元年九真徼外夜郎蠻夷<lb/>
舉土内屬開境千八百四十里元初二年蒼梧蠻夷反<lb/>
叛明年遂招誘鬱林合浦蠻夷漢數千人攻蒼梧郡鄧<lb/>
太后遣侍御史任逴奉詔赦之賊皆降散延光元年九<lb/>
真徼外蠻貢獻内屬三年日南徼外蠻復來内屬順帝<lb/>
永建六年日南徼外葉調王便遣使貢獻帝賜調便金<lb/>
印紫綬永和二年日南象林徼外蠻夷區憐等數千人<lb/>
攻象林縣燒城寺殺長吏拜祝良為九真太守張喬為<lb/>
<pb n="KR2m0007_WYG_039-4a"/>
交阯刺史喬至開示慰誘並皆降散良到九真單車入<lb/>
賊中設方畧招以威信降者數萬人由是嶺外復平建<lb/>
康元年日南蠻夷千餘人復攻燒縣邑遂扇動九真與<lb/>
相連結交阯刺史夏方開恩招誘賊皆降桓帝永夀三<lb/>
年居風令貪暴無度縣人朱逹等及蠻夷相聚攻殺縣<lb/>
令衆至四五千人進攻九真遣九真都尉魏朗討破之<lb/>
靈帝建寧三年鬱林太守谷永以恩信招降烏滸人十<lb/>
餘萬内屬皆受冠帶開置七縣熹平二年冬十二月日<lb/>
<pb n="KR2m0007_WYG_039-4b"/>
南徼外國重譯貢獻光和元年交阯合浦烏浦蠻反叛<lb/>
招誘九真日南數萬人攻沒郡縣四年刺史朱雋撃破<lb/>
之六年日南徼外國復來貢獻<lb/>
巴陵南郡蠻建武二十三年南郡潳山蠻雷遷等始反<lb/>
叛遣武威將軍劉尚討破之和帝永元十二年巫蠻許<lb/>
聖等反叛遣使者督荆州諸郡兵大破聖等聖等乞降復徙<lb/>
置江夏靈帝建寧二年江夏蠻叛州郡討平之光和三<lb/>
年復反廬江太守陸康討破之餘悉降散<lb/>
<pb n="KR2m0007_WYG_039-5a"/>
板楯蠻夷桓帝之世數反太守趙温以恩信降服之靈<lb/>
帝光和三年巴郡板楯蠻叛遣益州兵討之不能克帝<lb/>
遣詔赦之即皆降伏至中平五年巴郡黄巾賊起板楯<lb/>
蠻夷因此復叛遣趙瑾討平之<hi>並本傳</hi>
　　西南夷<lb/>
夜郎國公孫述時保境為漢光武嘉之並加褒賞桓帝<lb/>
時尹珍從許真應奉受經學成還鄉里教授扵是南域<lb/>
始有學焉<lb/>
<pb n="KR2m0007_WYG_039-5b"/>
滇王者武帝平之以其地為益州郡建武十八年夷渠<lb/>
帥棟蠶與姑復楪榆挵棟連然滇池建憐昆明諸種反<lb/>
叛殺長吏益州太守繁勝與戰而敗退保朱提十九年<lb/>
遣武威將軍劉尚等發廣漢犍為蜀郡人即朱提夷合<lb/>
萬三千人撃之尚軍遂渡瀘水入益州界羣夷聞大兵<lb/>
至皆棄壘奔走尚獲其羸弱榖畜二十年進兵與棟蠶<lb/>
等連戰數月皆破之明年正月追至不韋斬棟蠶帥凡<lb/>
首虜七千餘人諸夷悉平靈帝熹平五年諸夷反叛遣<lb/>
<pb n="KR2m0007_WYG_039-6a"/>
御史中丞朱龜討之不能克太尉掾李顒建䇿討伐迺<lb/>
拜顒益州太守與刺史龎芝發板楯蠻撃破平之<lb/>
哀牢夷　　　　卭都夷　　　　莋都夷<lb/>
冉駹夷　　　　白馬氐<lb/>
永平中益州刺史朱輔好立功名宣示漢徳唐菆等百<lb/>
餘國舉種奉貢輔遣從事吏䕶送詣闕並上其樂詩帝<lb/>
嘉之下史官録其歌焉<hi>並本傳歌詩見樂類</hi>
　　西羌<lb/>
<pb n="KR2m0007_WYG_039-6b"/>
西羌從爰劍種五世至研最豪健自後以研為之種號<lb/>
十三世至燒當復豪健其子孫更以燒當為種號滇良<lb/>
者燒當之𤣥孫也更始赤眉之際冦金城隴西建武九<lb/>
年班彪上言今涼州部皆有降羌窮恚無聊故致反叛<lb/>
舊制益州部置蠻夷騎都尉幽州部置領烏桓校尉涼<lb/>
州部置䕶羌校尉皆持節領䕶今宜復如舊以明威防<lb/>
光武從之十年先零豪與諸種相結復冦金城隴西遣<lb/>
中郎將來歙等撃之大破十一年夏先零種復冦臨洮<lb/>
<pb n="KR2m0007_WYG_039-7a"/>
隴西太守馬援破降之復悉歸服徙置天水隴西扶風<lb/>
三郡明年武都參狼羌反援又破降之自燒當至滇良<lb/>
素有恩信扵種中扵是集㑹附落掩撃先零奪居其地<lb/>
大榆中由是始強滇良子滇吾立中元元年武都參狼<lb/>
羌反隴西太守劉盱斬其酋豪餘悉降時滇吾附落轉<lb/>
盛二年秋燒當羌滇吾與弟滇岸冦隴西塞劉盱撃之<lb/>
為羌所敗時燒何豪有婦人比銅鉗者年百餘嵗多智<lb/>
筭種人皆從取計䇿臨羌長収擊比銅鉗而誅殺其種<lb/>
<pb n="KR2m0007_WYG_039-7b"/>
六七百人水平元年復遣竇固馬武等撃滇吾扵西邯<lb/>
大破之滇吾引去餘悉散降徙七千口置三輔以竇林<lb/>
領䕶羌校尉林為諸羌所信而滇岸遂詣林降林謬奏<lb/>
上滇岸以為大豪承制封為歸義侯加號漢大都尉明<lb/>
年滇吾復降林復奏其第一豪與俱詣闕帝怪一種兩<lb/>
豪以事詰林林辭窘迺偽對曰滇岸即滇吾隴西語不<lb/>
正耳帝窮驗知之免林官滇吾子東吾立迺入居塞内<lb/>
而諸弟迷吾等數為冦盜肅宗建初二年迷吾又與封<lb/>
<pb n="KR2m0007_WYG_039-8a"/>
養種豪布橋等共冦隴西漢陽扵是遣行車騎將軍馬<lb/>
防長水校尉耿恭討破之扵是臨洮索西迷吾等悉降<lb/>
防迺築索西城徙隴西南部都尉戍之至元和三年迷<lb/>
吾復與弟號吾諸雜種反叛秋號吾先輕入冦郡督烽<lb/>
掾李章追之生得號吾将詣郡號吾曰獨殺我無損扵<lb/>
羌誠得生歸必悉罷兵不復犯塞隴西太守張紆權宜<lb/>
放遣羌即解散傅育發兵撃之育戰死以隴西太守張<lb/>
紆代為校尉迷吾既殺傅育狃<graphic n="KR1016" url="https://raw.githubusercontent.com/kanripo/KR-Gaiji/master/images/KR1016.png" mimeType="image/png"/>邉利章和元年復與<lb/>
<pb n="KR2m0007_WYG_039-8b"/>
諸種步騎七千人入金城塞張紆遣司馬防將千餘騎<lb/>
及金城兵㑹戰扵木乗谷迷吾兵敗走因譯使欲降紆<lb/>
納之遂将衆人詣臨羌縣紆設兵大㑹施毒酒中羌飲<lb/>
醉紆因自撃伏兵起誅殺酋豪八百餘人斬迷吾等五<lb/>
人頭以祭育冡迷吾子迷唐及其種人冦隴西塞太守<lb/>
冦盱與戰迷唐不利引還大小榆谷北招屬國諸胡㑹<lb/>
集附落種賊盛張紆不能討永元元年以張掖太守鄧<lb/>
訓代為校尉稍以賞賂離間之由是諸種少解東吾子<lb/>
<pb n="KR2m0007_WYG_039-9a"/>
東號立是時號吾将其種人降校尉鄧訓遣兵撃迷唐<lb/>
迷唐徙居頗巖谷和帝永元四年聶尚代為校尉尚欲<lb/>
以文徳服之迺遣譯使招呼迷唐還居大小榆谷迷唐<lb/>
既還遣祖母卑缺詣尚尚自送至塞下為設祖道令譯<lb/>
田汜等䕶送至廬落迷唐因而反叛遂與諸種共生屠<lb/>
裂汜等以血盟詛復冦金城塞五年貫友代為校尉友<lb/>
以迷唐難用徳懐迺遣兵出塞攻迷唐扵大小榆谷遂<lb/>
夾逢留大河築城塢作大船造河橋欲度兵撃迷唐迷<lb/>
<pb n="KR2m0007_WYG_039-9b"/>
唐迺率部落逺依賜支河曲至八年友病卒史充代為<lb/>
校尉充至遂發湟中羌胡出塞撃迷唐而羌迎敗充兵<lb/>
明年呉祉代為校尉其秋迷唐脅塞内諸種羌共為冦<lb/>
盜撃破隴西兵遣劉尚趙代討之迷唐引去明年王信領<lb/>
尚營屯枹罕耿譚領代營屯白石譚乃設重賞諸種頗<lb/>
來内附迷唐恐迺請降信譚遂受降罷兵遣迷唐詣闕<lb/>
和帝令迷唐将其種人還大小榆谷十二年遂復背叛<lb/>
迺脇将湟中諸胡冦鈔而去以周鮪代為校尉明年迷<lb/>
<pb n="KR2m0007_WYG_039-10a"/>
唐復将兵向塞周鮪與金城太守侯霸至允州與迷唐<lb/>
戰羌衆折傷迷唐遂弱其種衆不滿千人逺踰賜支河<lb/>
首依發羌居明年侯霸代為校尉時西海及大小榆谷<lb/>
左右無復羌冦曹鳯上言以為宜及此時規固二榆廣<lb/>
設屯田隔塞羌胡交關之路遏絶狂狡窺欲之源又殖<lb/>
糓富邉省委輸之役國家可以無西方之憂扵是拜鳯<lb/>
為金城西部都尉將徙士屯龍耆後金城長史上官鴻<lb/>
上開置歸義建威屯田二十七部侯霸復上置東西邯<lb/>
<pb n="KR2m0007_WYG_039-10b"/>
屯田五部増留逢二部帝皆從之列屯夾河合三十四<lb/>
部其功垂立至永初中諸羌叛迺罷東號子麻奴立遂<lb/>
與種人大為冦掠遣鄧隲任尚将兵屯漢陽明年春鍾<lb/>
羌撃敗隲軍扵冀西其冬隲使任尚率諸郡兵與滇零<lb/>
戰扵平襄尚軍大敗扵是滇零等自稱天子扵北地招<lb/>
集武都參狼上郡西河諸雜種衆遂大盛東犯趙魏南<lb/>
入益州遂冦鈔三輔斷隴道朝廷不能制三年春復遣<lb/>
任仁救三輔漢兵數挫明年春滇零遣人冦褒中燒郵<lb/>
<pb n="KR2m0007_WYG_039-11a"/>
亭大掠百姓扵是漢中太守鄭勤移屯褒中軍營乆出<lb/>
無功迺詔任尚将吏兵還屯長安罷遣南陽潁川汝南<lb/>
吏士置京兆虎牙都尉扵長安扶風都尉扵雍時羌復<lb/>
攻褒中鄭勤戰死扵是徙金城郡居襄武五年羌遂入<lb/>
冦河東至河内羌既轉盛而二千石令長吏内郡人並<lb/>
無守戰意皆争上徙郡縣以避冦難朝廷從之遂移隴<lb/>
西徙襄武安定徙美陽北地徙池陽上郡徙衙百姓戀<lb/>
土不樂去舊流離分散隨道死亡復以任尚為侍御史<lb/>
<pb n="KR2m0007_WYG_039-11b"/>
撃衆羌扵上黨羊頭山破之其秋漢陽人杜琦及弟季<lb/>
貢同郡王信等與羌通謀聚衆入上邽城琦自稱安漢<lb/>
将軍扵是募得琦首者封列侯賜錢百萬漢陽太守趙<lb/>
博遣刺客杜習刺殺琦封習討姦侯而杜季貢王信等<lb/>
将其衆據樗泉營侍御史唐喜領諸郡兵討破之斬王<lb/>
信等六百餘級六年滇零死子零昌代立年尚㓜同種<lb/>
狼莫為其計䇿以杜季貢為将軍别居丁奚城七年夏<lb/>
騎都尉馬賢與侯霸掩擊零昌别部牢羌扵安定元初<lb/>
<pb n="KR2m0007_WYG_039-12a"/>
元年零昌遣兵冦雍城又號多與當煎勒姐大豪共脅<lb/>
諸種分兵鈔掠龎參代為校尉參以恩信招誘之二年<lb/>
春號多等率衆七千餘人詣參降遣詣闕賜以印綬零<lb/>
昌種衆復分冦益州遣中郎将尹就将南陽兵因發益<lb/>
部諸郡屯兵撃零昌黨吕叔都等至秋蜀人陳省羅横<lb/>
應募刺殺叔都皆封侯司馬鈞與龎參分道撃零昌軍<lb/>
敗以馬賢代領校尉事後遣任尚為中郎将将羽林緹<lb/>
綺五營子弟三千五百人代班雄屯三輔尚遣輕騎鈔<lb/>
<pb n="KR2m0007_WYG_039-12b"/>
擊杜季貢扵丁奚城斬首四百餘級明年夏度遼將軍<lb/>
鄧遵率南單于及左鹿蠡王湏沈萬騎撃零昌扵靈州<lb/>
斬首八百餘級封須沈為破虜侯任尚遣兵擊破先零<lb/>
羌扵丁奚城四年春尚遣當闐種羌榆鬼等五人刺殺<lb/>
杜季貢封榆鬼為破羌侯秋任尚復募效功種號封刺<lb/>
殺零昌封號封為羌王冬任尚将諸郡兵與馬賢並進<lb/>
撃狼莫戰扵富平河上大破之狼莫逃走扵是西河䖍<lb/>
人種羌萬一千口詣鄧遵降五年鄧遵募上郡全無種<lb/>
<pb n="KR2m0007_WYG_039-13a"/>
羌雕何等刺殺狼莫賜雕何為羌侯封遵武陽侯自零<lb/>
昌狼莫死後諸羌瓦解三輔益州無復冦儆自羌反十<lb/>
餘年間兵連師老不暫寧息軍旅之費轉運委輸用二<lb/>
百四十餘億府帑空竭延及内郡邉民死者不可勝數<lb/>
并涼二州遂至虚耗六年春勒姐種與隴西種羌號良<lb/>
等通謀欲反馬賢逆擊之扵安故斬號良及種人數百<lb/>
級皆䧏散永寧元年春上郡沈氐種羌五千餘人復冦<lb/>
張掖其夏馬賢将萬人撃破之時當煎種大豪飢五等<lb/>
<pb n="KR2m0007_WYG_039-13b"/>
以賢兵在張掖迺乗虛冦金城賢還軍追之出塞斬首<lb/>
數千級而還燒當燒何種聞賢軍還率三千餘人復冦<lb/>
張掖初飢五同種大豪盧怱忍良等千餘户别留允街<lb/>
而首尾两端建光元年春馬賢率兵召盧怱斬之因放<lb/>
兵撃其種人忍良等皆亡出塞封賢安亭侯忍良等以<lb/>
麻奴兄弟本燒當世嫡而賢撫恤不至常有怨心秋遂<lb/>
相結共脅将諸種步騎三千人冦湟中攻金城諸縣賢<lb/>
将先零種赴撃之戰扵牧苑兵敗麻奴等因脅将先零<lb/>
<pb n="KR2m0007_WYG_039-14a"/>
沈氐諸種冦武威賢追到鸞鳥招引之諸種降者數千<lb/>
麻奴南還湟中延光元年春賢追到湟中麻奴出塞度<lb/>
河賢復追撃戰破之種衆散遁詣涼州刺史宗漢降麻<lb/>
奴等孤弱饑困其年冬将種衆三千餘人詣漢陽太守<lb/>
耿种降安帝假金印紫綬賜金銀綵繒各有差三年麻<lb/>
奴弟犀苦立順帝永建元年隴西鍾羌反校尉馬賢擊<lb/>
破之斬首千餘級皆率種人降自是涼州無事陽嘉三<lb/>
年鍾羌良封等復冦隴西漢陽詔拜前校尉馬賢為謁<lb/>
<pb n="KR2m0007_WYG_039-14b"/>
者鎮撫諸種馬續遣兵撃良封斬首數百級四年馬賢<lb/>
又發隴西吏士及羌胡兵撃殺良封賢復進撃鍾羌且<lb/>
昌且昌等率諸種十餘萬詣涼州刺史降永和元年馬<lb/>
續遷度遼将軍復以馬賢代為校尉初武都塞上白馬<lb/>
羌攻破屯官反叛連年二年春廣漢屬國都尉撃破之<lb/>
馬賢又撃斬其渠帥饑指累祖等扵是隴右復平明年<lb/>
冬燒當種那離等三千餘騎冦金城塞馬賢将兵赴撃<lb/>
那離等復西招羌胡殺傷吏民四年馬賢将湟中義從<lb/>
<pb n="KR2m0007_WYG_039-15a"/>
兵及羌胡掩撃那離等斬之召賢為𢎞農太守以來機<lb/>
為并州刺史劉秉為涼州刺史機等到州之日多所擾<lb/>
發五年夏且凍傅難種羌等遂反叛攻金城與西塞及<lb/>
湟中雜種羌胡大冦三輔殺害長吏扵是發京師近郡<lb/>
及諸州兵討之拜馬賢為征西将軍屯漢陽且凍分遣<lb/>
種人冦武都燒隴關掠苑馬六年春馬賢将五六千騎<lb/>
撃之到射姑山賢軍敗賢及二子皆戰沒扵是東西羌<lb/>
遂大合鞏唐種三千餘騎冦隴西武威太守趙冲追撃<lb/>
<pb n="KR2m0007_WYG_039-15b"/>
鞏唐羌斬首四百餘級秋諸種八九千騎冦武威涼部<lb/>
震恐扵是復徙安定居扶風北地居馮翊遣執金吾張<lb/>
喬将兵萬五千屯三輔漢安元年以趙冲為䕶羌校尉<lb/>
冲招懐叛羌罕衆迺率邑落五千餘户詣冲降唯燒何<lb/>
種三千餘落據參戀北界三年夏趙冲與漢陽太守張<lb/>
貢掩撃之扵是諸種前後三萬餘户詣凉州刺史降建<lb/>
康元年春䕶羌從事馬𤣥遂為諸羌所誘将羌衆亡出<lb/>
塞領䕶𦍑校尉衛瑶追撃𤣥等斬首八百餘級趙冲復<lb/>
<pb n="KR2m0007_WYG_039-16a"/>
追叛羌遇羌伏兵與戰歿冲雖身死而前後多所斬獲<lb/>
羌由是衰耗永嘉元年左馮翊梁並稍以恩信招誘之<lb/>
扵是離湳狐奴等五萬餘户詣並降隴右復平自永和<lb/>
羌叛至于是嵗十餘年間費用八十餘億諸將多斷盜<lb/>
牢廩私自潤入不恤軍事士卒不得其死者白骨相望<lb/>
扵野桓帝建和二年白馬羌冦廣漢屬國殺長吏是時<lb/>
西羌反湟中胡復畔為冦益州刺史率板楯蠻討破之<lb/>
斬首招降二十萬人延熹二年段熲代為校尉時燒當<lb/>
<pb n="KR2m0007_WYG_039-16b"/>
八種冦隴右熲撃大破之四年零吾復與先零及上郡<lb/>
沈氐牢姐諸種冦并涼及三輔中郎将皇甫規撃破之<lb/>
五年沈氐諸種復冦張掖酒泉皇甫規招之皆降至冬<lb/>
滇那等復攻武威張掖酒泉六年隴西太守孫羌撃破<lb/>
之永康元年東羌岸尾等逼脅同種連冦三輔中郎将<lb/>
張奐追破斬之當煎羌冦武威破羌将軍段熲復破滅<lb/>
之餘悉降散靈帝建寧三年燒當羌奉使貢獻中平元<lb/>
年北地降羌先零種因黄巾大亂迺與漢中羌義從胡<lb/>
<pb n="KR2m0007_WYG_039-17a"/>
北宫伯玉等反冦隴右興平元年馮翊降羌反冦諸縣<lb/>
郭汜樊稠撃破之自爰劍後子孫支分凡百五十種其<lb/>
九種在賜支河以西及在蜀漢徼北其五十二種衰少<lb/>
不能自立散分為附落其八十九種盛衰無常發羌唐<lb/>
旄等絶逺未嘗徃來氂牛白馬羌在蜀漢其種别名號<lb/>
皆不可紀知也<lb/>
湟中月氐胡舊在張掖酒泉地霍去病破匈奴取西河<lb/>
地開湟中扵是月氐來降與漢人錯居雖依附縣官而<lb/>
<pb n="KR2m0007_WYG_039-17b"/>
首尾两端中平元年遂冦亂隴右焉<hi>並本傳</hi>
　<lb/>
　<lb/>
　<lb/>
　<lb/>
　<lb/>
　<lb/>
　東漢㑹要卷三十九<lb/>
</p>
<p>
</p>
  </div>
<div>
<head>東漢㑹要卷四十</head> <lb/>
    <p>
<pb n="KR2m0007_WYG_040-1a"/>
欽定四庫全書<lb/>
　東漢㑹要卷四十<lb/>
　　　　　　　　　　　　宋　徐天麟　撰<lb/>
　蕃夷下<lb/>
　　西域<lb/>
武帝時西域内屬有三十六國哀平間自相分割為五<lb/>
十五國建武中皆遣使求内屬光武以天下初定竟不<lb/>
許之永平中北征匈奴取伊吾盧地置宜禾都尉以屯<lb/>
<pb n="KR2m0007_WYG_040-1b"/>
田遂通西域于寘諸國皆遣子入侍西域自絶六十五<lb/>
載迺復通焉明年始置都䕶戊己校尉及明帝崩焉耆<lb/>
龜兹攻沒都䕶陳睦悉覆其衆匈奴車師圍戊己校尉<lb/>
建初元年春酒泉太守段彭大破車師扵交河城章帝<lb/>
不欲疲敝中國罷屯田伊吾匈奴因遣兵守伊吾地時<lb/>
和帝永元元年竇憲大破匈奴掩撃伊吾破之三年班<lb/>
超遂定西域因以超為都䕶居龜兹復置戊己校尉領<lb/>
兵五百人居車師前部髙昌壁又置戊部候居車師後<lb/>
<pb n="KR2m0007_WYG_040-2a"/>
部六年班超復撃破焉耆扵是五十餘國悉納質内屬<lb/>
其條支安息諸國至扵海瀕四萬里外皆重譯貢獻扵<lb/>
是逺國䝉竒兜勒皆來歸服遣使貢獻及孝和晏駕<lb/>
西域皆畔安帝永初元年頻攻圍都䕶任尚段禧等朝<lb/>
廷遂棄西域北匈奴即復収屬諸國共為邉冦十餘嵗<lb/>
燉煌太守曹宗患其暴害元初六年迺上遣行長史索<lb/>
班将千餘人屯伊吾以招撫之扵是車師前王及鄯善<lb/>
王來降數月北匈奴復率車師後部王共攻沒班等遂<lb/>
<pb n="KR2m0007_WYG_040-2b"/>
撃走其前王鄯善逼急求救扵曹宗因此請出兵撃匈<lb/>
奴復欲進取西域鄧太后不許但令置䕶西域副校尉<lb/>
居燉煌復部營兵三百人覊縻而已其後北部連與車<lb/>
師入冦河西朝廷不能禁議者因欲閉玉門陽關以絶<lb/>
其患燉煌太守張璫上書以為燉煌宜置校尉増四郡<lb/>
屯兵以西撫諸國庶足折衝萬里震怖匈奴帝納之迺<lb/>
以班勇為西域長史勇遂破平車師自建武至扵延光<lb/>
西域三絶三通順帝永建二年勇復撃降焉耆扵是龜<lb/>
<pb n="KR2m0007_WYG_040-3a"/>
兹疏勒于寘莎車十七國皆來服從而烏孫葱領已西<lb/>
遂絶六年帝以伊吾舊膏腴之地傍近西域匈奴資之<lb/>
以為鈔暴復令開設屯田如永元時事自陽嘉以後朝<lb/>
威稍損諸國驕放轉相陵伐元嘉二年長史王敬為于<lb/>
寘所沒永興元年車師後王復反攻屯營自此浸以疎<lb/>
慢矣<lb/>
拘彌國　　　　于寘國　　　　西夜國<lb/>
子合國　　　　徳若國　　　　條支國<lb/>
<pb n="KR2m0007_WYG_040-3b"/>
安息國　　　　大秦國　　　　大月氏國<lb/>
髙附國　　　　天竺國　　　　東離國<lb/>
栗弋國　　　　嚴國　　　　　奄蔡國<lb/>
莎車國　　　　疏勒國　　　　焉耆國<lb/>
蒲類國　　　　移支國　　　　東且彌國<lb/>
車師前王居　　後王居<hi>本傳</hi>
　　南匈奴<hi>北匈奴附</hi>
南匈奴䤈落尸逐鞮單于比者呼韓邪單于之孫烏珠<lb/>
<pb n="KR2m0007_WYG_040-4a"/>
留若鞮單于之子也建武初彭寵反畔扵漁陽單于與<lb/>
共因復權立盧芳使入居五原匈奴數與盧芳共侵北<lb/>
邉九年遣大司馬呉漢等撃之經嵗無功匈奴轉盛十<lb/>
三年遂冦河東匈奴遣盧芳還降二十一年復冦上谷<lb/>
中山北邉無復寧嵗初單于弟右谷蠡王知牙師以次<lb/>
當為左賢王左賢王次當即為單于單于欲傳其子遂<lb/>
殺知牙師比見知牙師被誅出怨言曰以兄弟言之右<lb/>
谷蠡王次當立以子言之我前單于長子我當立遂内<lb/>
<pb n="KR2m0007_WYG_040-4b"/>
懐猜懼庭㑹稀濶單于疑之迺遣兩骨都侯監領比所<lb/>
部兵及單于蒲奴立比懐憤恨宻遣漢人郭衡奉匈奴<lb/>
地圖詣西河太守求内附兩骨都侯頗覺其意㑹五月<lb/>
龍祠因勸單于誅比比弟漸将王在單于帳下聞之馳以<lb/>
報比比遂斂八部衆四五萬人待兩骨都侯還欲殺之<lb/>
骨都侯且到知其謀亡去單于遣萬騎撃之見比衆盛<lb/>
不敢進而還二十四年春八部大人共議立比為呼韓<lb/>
邪單于欵五原塞願永為藩蔽扞禦北方事下公卿議<lb/>
<pb n="KR2m0007_WYG_040-5a"/>
者皆以為天下初定中國空虚夷狄情偽難知不可許<lb/>
五官中郎将耿國獨以為宜如孝宣故事受之令東扞<lb/>
鮮卑北拒匈奴率厲四夷全復邉郡帝從之其冬十月<lb/>
匈奴日逐王比自立為南單于遣使詣闕奉藩稱臣二<lb/>
十五年春正月南單于遣弟左賢王莫将兵萬餘人擊<lb/>
北單于弟薁鞬左賢王生獲之北單于震怖却地千餘<lb/>
里北部薁鞬骨都侯與右骨都侯率衆三萬餘人歸南<lb/>
單于南單于復遣使詣闕貢獻求使者監䕶遣侍子修<lb/>
<pb n="KR2m0007_WYG_040-5b"/>
舊約二十六年遣中郎将段郴副校尉王郁使南單于<lb/>
立其庭去五原西部塞八十里使者令單于伏拜受詔<lb/>
單于顧望有頃迺伏拜稱臣拜訖令譯曉使者曰單于<lb/>
新立誠慙扵左右願使者衆中無相屈折也詔聽南單<lb/>
于入居雲中始置使匈奴中郎将将兵衛䕶之夏南單<lb/>
于所獲薁鞬左賢王将其衆及南部五骨都侯合三萬<lb/>
餘人畔歸去北庭三百餘里自立為單于月餘日更相<lb/>
攻撃五骨都侯皆死左賢王自殺諸骨都侯子各擁兵<lb/>
<pb n="KR2m0007_WYG_040-6a"/>
自守秋南單于遣子入侍詔賜單于冠帶璽綬車馬金<lb/>
帛甲兵什器又轉河東米糒二萬五千斛牛羊三萬六<lb/>
千頭以贍給之令中郎将将㢮刑五十人隨單于所處<lb/>
參辭訟察動静單于嵗盡輙遣奉奏侍子入朝漢遣謁<lb/>
者送前侍子還單于庭賜單于及閼氏左右賢王以下<lb/>
繒綵合萬匹嵗以為常冬前畔五骨都侯子復将其衆<lb/>
三千人歸南部北單于使騎追撃悉獲其衆南單于遣<lb/>
兵拒之逆戰不利扵是復詔單于徙居西河美稷因使<lb/>
<pb n="KR2m0007_WYG_040-6b"/>
段郴王郁留西河擁䕶之令西河長史嵗将騎二千㢮<lb/>
刑五百人助中郎将衛䕶單于冬屯夏罷自後以為常<lb/>
南單于既居西河亦列置諸部王助為扞戍北地朔方<lb/>
五原雲中定襄雁門代郡皆領部衆為郡縣偵羅耳目<lb/>
北單于惶恐頗還所略漢人以示善意鈔兵毎到南部<lb/>
下還過亭候輙謝曰自撃亡虜薁鞮日逐耳非敢犯漢<lb/>
人也二十七年北匈奴遣使詣武威求和親帝召公卿<lb/>
廷議不决皇太子言曰南單于親附北匈奴懼扵見伐<lb/>
<pb n="KR2m0007_WYG_040-7a"/>
故傾耳而聴争欲歸義耳今未能出兵而反交通北匈<lb/>
奴臣恐南單于将有二心北匈奴降者且不復來矣帝<lb/>
然之中元元年十一月南單于比死弟左賢王莫立為<lb/>
丘浮尤鞮單于帝遣使齎璽書拜授璽綬賜以衣冠及<lb/>
繒綵其後遂以為常二年南單于莫死弟汗立為伊伐<lb/>
扵慮鞮單于明帝永平二年南單于汗死單于比之子<lb/>
適立為䤈僮尸逐侯鞮單于五年冬北匈奴冦五原遂<lb/>
冦雲中南單于撃却之六年南單于適死單于莫之子<lb/>
<pb n="KR2m0007_WYG_040-7b"/>
蘇立為丘除車林鞮單于數月復薨單于適之弟長立<lb/>
為湖邪尸逐侯鞮單于七年時北匈奴猶盛數冦邉遣<lb/>
使求合市顯宗冀其交通不復為冦許之八年遣越騎<lb/>
司馬鄭衆北使匈奴單于欲令衆拜衆不為屈迺更發<lb/>
使隨衆還京師初大司農耿國上言宜置度遼将軍屯<lb/>
五原以防南匈奴逃亡朝廷不從南匈奴須卜骨都侯<lb/>
等知漢與北匈奴交使内懐嫌怨欲畔宻因北使令遣<lb/>
兵迎之鄭衆出塞疑有異伺候果得須卜使人迺上言<lb/>
<pb n="KR2m0007_WYG_040-8a"/>
宜更置大将以防二虜交通由是始置度遼營以中郎<lb/>
将呉棠行度遼将軍事将黎陽虎牙營士屯五原曼柏<lb/>
十七年冬十一月遣奉車都尉竇固定車師而還奏復<lb/>
置西域都䕶及戊己校尉以陳睦為都䕶司馬耿恭為<lb/>
戊校尉屯後王部金蒲城謁者關寵為已校尉屯前王<lb/>
部栁中城屯各置數百人十八年春二月北單于遣左<lb/>
鹿蠡王率二萬騎擊車師耿恭遣司馬将兵三百人救<lb/>
之皆為所沒匈奴遂破殺車師後王安得而攻金蒲城<lb/>
<pb n="KR2m0007_WYG_040-8b"/>
恭以毒藥傅矢語匈奴曰漢家箭神其中瘡者必有異<lb/>
匈奴中矢者視創皆沸大驚㑹天暴風雨隨雨撃之殺<lb/>
傷甚衆匈奴震怖相謂曰漢兵神真可畏也遂解去章<lb/>
帝建初二年春三月甲辰罷伊吾盧屯兵匈奴復遣兵<lb/>
守其地八年夏六月北匈奴三木樓訾大人稽留斯等<lb/>
率三萬餘人欵五原塞降元和二年南單于長死單于<lb/>
汗之子宣立為伊屠扵閭鞮單于冬南單于遣兵與北<lb/>
匈奴温禺犢戰扵涿邪山斬獲而還武威太守孟雲上<lb/>
<pb n="KR2m0007_WYG_040-9a"/>
言北匈奴以前既和親而南部復往抄掠北單于謂漢<lb/>
欺之謀欲犯塞謂宜還南所掠生口以慰其意詔百官<lb/>
議扵朝堂太尉鄭𢎞司空第五倫等以為不可許司徒<lb/>
桓虞及太僕袁安等以為當與之𢎞因大言激厲虞曰<lb/>
諸言當還生口者皆為不忠虞廷叱之倫及大鴻臚韋<lb/>
彪各作色變容司𨽻校尉舉奏𢎞等皆上印綬謝詔報<lb/>
曰乆議沉滯各有所志蓋事以議從䇿由衆定誾誾衎<lb/>
衎得禮之容寢嘿抑心更非朝廷之福何由而深謝其<lb/>
<pb n="KR2m0007_WYG_040-9b"/>
各冠履帝迺下詔曰江海所以能長百川者以其下之<lb/>
也少加屈下尚何足病况今與匈奴君臣分定辭順約<lb/>
明貢獻累至豈宜違信自受其曲敕度遼及領中郎将<lb/>
龎奮倍雇南部所得生口以還北匈奴南部斬首獲生<lb/>
計功受賞如常科章和元年冬十月北匈奴大亂屈蘭<lb/>
儲等五十八部口二十八萬詣雲中五原朔方北地降<lb/>
二年三月南單于宣死單于長弟屯屠何立為休蘭尸<lb/>
逐侯鞮單于五月北匈奴饑降南部者嵗數千人秋七<lb/>
<pb n="KR2m0007_WYG_040-10a"/>
月南單于上言宜及北庭争立出兵討伐破北成南并<lb/>
為一國令漢家長無北念竇憲遣客刺殺齊殤王子都<lb/>
鄉侯暢太后怒憲懼自求撃匈奴以贖死冬十月乙亥<lb/>
以憲為車騎将軍以執金吾耿秉為副發北軍五校黎<lb/>
陽雍營縁邉十二郡騎士及羌胡兵出塞和帝永光元<lb/>
年夏六月竇憲耿秉出朔方鷄鹿塞南單于出滿夷谷<lb/>
度遼将軍鴻出㧽陽塞皆㑹涿邪山憲分遣副校尉閻<lb/>
盤司馬耿䕫景譚将南匈奴精騎萬餘與北單于戰扵<lb/>
<pb n="KR2m0007_WYG_040-10b"/>
稽落山大破之單于遁走追撃諸部遂臨私渠北鞮海<lb/>
斬名王已下萬三千級獲生口甚衆雜畜百餘萬頭諸<lb/>
部率衆降者前後八十一部三十餘萬人憲秉出塞三<lb/>
千餘里登燕然山命中䕶軍班固刻石勒功紀漢威徳<lb/>
而還遣軍司馬呉汜梁諷奉金帛遺北單于時虜中乖<lb/>
亂汜諷及單于扵西海上宣國威信致以詔賜單于稽<lb/>
首拜受諷因說令修呼韓邪故事單于喜悦即将其衆<lb/>
與諷俱還到私渠海聞漢軍已入塞迺遣弟右温禺鞮<lb/>
<pb n="KR2m0007_WYG_040-11a"/>
王奉貢入侍隨諷詣闕憲以單于不自身到奏還其侍<lb/>
弟三年夏五月竇憲遣副校尉閻讋将三千餘騎掩撃<lb/>
北匈奴之守伊吾者復取其地秋七月北單于以漢還<lb/>
其侍弟九月復遣使欵塞稱臣欲入朝見冬十月竇憲<lb/>
遣班固梁諷迎之㑹南單于復上書求滅北庭扵是遣<lb/>
左谷蠡王師子等将左右部八千騎出鷄鹿塞中郎将<lb/>
耿譚遣從事将䕶之襲撃北單于夜至圍之北單于被<lb/>
創僅而得免獲閼氏及男女五人斬首八千級生虜數<lb/>
<pb n="KR2m0007_WYG_040-11b"/>
千口班固至私渠海而還是時南部黨衆益盛領户三<lb/>
萬四千勝兵五萬三年春正月竇憲以北匈奴微弱欲<lb/>
遂滅之二月遣左校尉耿䕫司馬任尚出居延塞圍北<lb/>
單于扵金微山大破之獲其母閼氏名王已下五千餘<lb/>
級北單于逃走不知所在出塞五千餘里而還自漢出<lb/>
師所未嘗至也封䕫為粟邑侯初北單于既亡其弟右<lb/>
谷蠡王扵除鞮自立為單于將衆數千人止蒲類海遣使<lb/>
欵塞竇憲請遣立扵鞮為單于置中郎将領䕶如南單<lb/>
<pb n="KR2m0007_WYG_040-12a"/>
于故事事下公卿議宋由等以為可許袁安任隗奏以<lb/>
為光武招懐南單于非謂可永安内地正以權時之筭<lb/>
可得扞禦北狄故也今朔漠既定宜令南單于反其北<lb/>
庭并領降衆無煩復更立扵除鞮以増國費事奏未以<lb/>
時定安懼憲計遂行迺獨上封事曰南單于屯先父舉<lb/>
衆歸徳自䝉恩以來四十餘年三帝積累以遺陛下陛<lb/>
下深宜遵述先志成就其業况屯首倡大謀空盡北庭<lb/>
輟而弗圖更立新降以一朝之計違三世之規失信於<lb/>
<pb n="KR2m0007_WYG_040-12b"/>
所養建立扵無功論語曰言忠信行篤敬雖蠻貊行焉<lb/>
今若失信扵一屯則百蠻不敢復保誓矣又烏桓鮮卑<lb/>
新殺北單于凡人之情咸畏仇讎今立其弟則南北懐<lb/>
怨且漢故事供給南單于費直嵗一億九十餘萬西域<lb/>
嵗七千四百八十萬今北庭彌逺其費過倍是迺空盡<lb/>
天下而非建䇿之要也詔下其議安又與憲更相難折<lb/>
憲險急負勢言辭驕訐至詆毁安稱光武誅韓歆戴涉<lb/>
故事安終不移然上竟從憲䇿四年春正月遣大将軍<lb/>
<pb n="KR2m0007_WYG_040-13a"/>
左校尉耿䕫授扵除鞬印綬使中郎将任尚持節䕶屯<lb/>
伊吾如南單于故事六年秋七月南單于師子立降胡五六<lb/>
百人夜襲師子安集掾王恬将衛䕶士與戰破之扵是<lb/>
降胡遂相驚動十五部二十餘萬人皆反脅立前單于<lb/>
屯屠何子薁鞮日逐王逢侯為單于遂殺畧吏民燔燒<lb/>
郵亭廬帳将車重向朔方欲度漠北九月癸丑以光禄<lb/>
勲鄧鴻行車騎將軍事與越騎校尉馮柱行度遼将軍<lb/>
朱徽将左右羽林北軍五校士及郡國迹射縁邉兵馬<lb/>
<pb n="KR2m0007_WYG_040-13b"/>
烏桓校尉任尚将烏桓鮮卑合四萬人討之時南單于<lb/>
及中郎将杜崇屯牧師城逢侯将萬餘騎攻圍之冬十<lb/>
一月鄧鴻等至美稷逢侯迺解圍去向滿夷谷南單于<lb/>
遣子将萬騎及杜崇所領四千騎與鄧鴻等追撃逢侯<lb/>
扵大城塞斬首四千餘級任尚率鮮卑烏桓要撃逢侯<lb/>
扵滿夷谷復大破之前後凡斬萬七千餘級逢侯遂率<lb/>
衆出塞漢兵不能追而還八年五月南匈奴右温禺犢<lb/>
王烏居戰畔出塞秋七月度遼将軍龎奮越騎校尉馮柱<lb/>
<pb n="KR2m0007_WYG_040-14a"/>
追撃破之徙其餘衆及諸降胡二萬餘人扵安定北地<lb/>
十年南單于師子死單于長之子檀立為萬氏尸逐鞮<lb/>
單于安帝永初三年九月南單于圍中郎将耿种扵美<lb/>
稷冬十一月以大司農陳國何熈行車騎将軍事中郎<lb/>
将龎雄為副将五營及邉郡兵二萬餘人又詔遼東太<lb/>
守耿䕫率鮮卑及諸郡兵共撃之以梁慬行度遼将軍<lb/>
事雄䕫撃南匈奴薁鞬日逐王破之四年春正月南單<lb/>
于圍耿种數月梁慬耿䕫撃斬其别将扵屬國故城單<lb/>
<pb n="KR2m0007_WYG_040-14b"/>
于自将迎戰慬等復破之單于遂引還虎澤二月南匈<lb/>
奴冦常山三月何熈軍到五原曼柏連營稍前單于見<lb/>
諸軍並進大恐怖顧責韓琮曰汝言漢人死盡今是何<lb/>
等人也迺遣使降許之單于脫㡌徒跣對龎雄等拜陳<lb/>
道死罪扵是赦之遇待如初迺還所鈔漢民男女及羌<lb/>
所略轉賣入匈奴中者合萬餘人延光三年夏四月南<lb/>
單于檀死弟拔立為烏稽侯尸逐鞮單于順帝永建三<lb/>
年冬十二月南單于拔死弟休利立為去特若尸逐就<lb/>
<pb n="KR2m0007_WYG_040-15a"/>
單于永和五年春二月南匈奴句龍王吾斯車紐等反<lb/>
冦西河招誘右賢王合兵圍美稷殺朔方代郡長吏夏<lb/>
五月度遼將軍馬續與中郎将梁並等發邉兵及羌胡<lb/>
合二萬餘人掩撃破之吾斯等復更屯聚攻沒城邑天<lb/>
子遣使責單于單于本不預謀迺脫㡌避帳詣並謝罪<lb/>
並以病召五原太守陳龜代為中郎将龜以單于不能<lb/>
制下逼迫之單于及其弟左賢王皆自殺龜又欲徙單<lb/>
于近親扵内郡而降者遂更狐疑龜坐下獄免大将軍<lb/>
<pb n="KR2m0007_WYG_040-15b"/>
梁商上表曰匈奴冦畔自知罪極窮鳥困獸皆知救死<lb/>
况種類繁熾不可單盡今轉運日増三軍疲苦虚内給<lb/>
外非中國之利度遼将軍馬續素有謀謨且典邉日乆<lb/>
深曉兵要每得續書與臣䇿合宜令續深溝髙壁以恩<lb/>
信招降宣示募賞明為其約如此則匈奴可服國家無<lb/>
事矣帝從之迺詔續招降畔人九月匈奴句龍吾斯等<lb/>
立車紐為單于東引烏桓西収羌胡等數萬人攻破京<lb/>
兆虎牙營殺上郡都尉及軍司馬遂掠冦并凉幽冀四<lb/>
<pb n="KR2m0007_WYG_040-16a"/>
州迺徙西河治離石上郡治夏陽朔方治五原十二月<lb/>
遣使匈奴中郎将張耽将幽州烏桓諸郡營兵撃車紐<lb/>
等戰扵馬邑斬首三千級獲生口甚衆車紐乞降而吾<lb/>
斯猶率其部曲與烏桓冦鈔漢安元年秋八月南匈奴<lb/>
句龍吾斯與薁鞬臺耆等復反冦掠并部二年六月丙<lb/>
寅立南匈奴守義王兠樓儲為呼蘭若尸逐就單于時<lb/>
兠樓儲在京師上親臨軒授璽綬引上殿賜車馬器服<lb/>
金帛甚厚詔太常大鴻臚與諸國侍子扵廣陽城門外<lb/>
<pb n="KR2m0007_WYG_040-16b"/>
祖㑹饗賜作樂角抵百戯十一月使匈奴中郎将馬寔<lb/>
遣人刺殺句龍吾斯桓帝建和元年南單于兠樓儲死<lb/>
伊陵尸逐就單于居車兒立延熹元年十二月南匈奴<lb/>
諸部並叛與烏桓鮮卑冦縁邉九郡帝以京兆尹陳龜<lb/>
為度遼将軍龜到職州郡重足震栗省經用嵗以億計<lb/>
詔拜安定屬國都尉張奐為北中郎将以討匈奴烏桓<lb/>
燒度遼将軍門引屯赤阬煙火相望兵衆大恐各欲亡<lb/>
去奐安坐帷中與弟子講誦自若軍士迺稍安迺潜誘<lb/>
<pb n="KR2m0007_WYG_040-17a"/>
烏桓隂與和通遂使斬匈奴屠各渠帥襲破其衆諸胡<lb/>
悉降奐以南單于居車兒不能統理國事迺拘之奏立<lb/>
左谷蠡王為單于詔曰春秋大居正居車兒一心向化<lb/>
何罪而黜其遣還庭靈帝時匈奴屢叛其後天下大亂<lb/>
單于與白波賊合兵入冦建安二十一年單于來朝曹<lb/>
操因留扵鄴而遣去卑歸監其國焉<hi>以紀傳及通鑑修</hi>
　　烏桓<lb/>
烏桓者本東胡也漢初匈奴滅其國餘類保烏桓山因<lb/>
<pb n="KR2m0007_WYG_040-17b"/>
以為號光武初烏桓與匈奴連兵為冦建武二十一年<lb/>
遣伏波将軍馬援将三千騎出五阮關掩撃之二十二<lb/>
年匈奴國亂烏桓乗弱撃破之匈奴北徙數千里二十<lb/>
五年遼西烏桓大人郝旦等九百二十二人率衆向化<lb/>
詣闕朝獻封其渠帥為侯者八十一人皆居塞内司徒<lb/>
掾班彪上言烏桓天性輕黠好為盜賊宜復置烏桓校<lb/>
尉帝從之扵是始復置校尉扵上谷甯城開營府并領<lb/>
鮮卑賞賜質子嵗時互市焉明章和三世皆保塞無事<lb/>
<pb n="KR2m0007_WYG_040-18a"/>
安帝永初三年夏漁陽烏桓與右北平胡千餘冦代郡<lb/>
上谷秋鴈門烏桓率衆王無何與鮮卑大人丘倫等及<lb/>
南匈奴骨都侯合七千騎冦五原遣車騎將軍何熈度<lb/>
遼将軍梁慬等撃大破之無何乞降鮮卑走還塞外是<lb/>
後烏桓稍復親附順帝陽嘉四年冬烏桓冦雲中度遼<lb/>
将軍耿曄追撃不利扵是發積射士二千人度遼營千<lb/>
人配上郡屯以討烏桓烏桓乃退永和五年烏桓大人<lb/>
阿堅羌渠等與南匈奴左部句龍吾斯反畔中郎将張<lb/>
<pb n="KR2m0007_WYG_040-18b"/>
耽撃破之桓帝永夀中朔方烏桓與休著屠各並畔中<lb/>
郎将張奐撃平之延熹九年夏烏桓復與鮮卑及南匈<lb/>
奴冦縁邉張奐討之皆出塞去靈帝初烏桓大人上谷<lb/>
有難樓者衆九千餘落遼西有丘力居者衆五千餘落皆<lb/>
自稱王又遼東蘇僕延衆千餘落自稱峭王右北平烏<lb/>
延衆八百餘落自稱汗魯王並勇健而多計䇿中平四<lb/>
年前中山太守張純畔入丘力居衆中自號彌天安定<lb/>
王遂為諸郡烏桓元帥冦掠青徐幽冀四州五年以劉<lb/>
<pb n="KR2m0007_WYG_040-19a"/>
虞為幽州牧虞斬純首北州乃定獻帝初平中丘力居<lb/>
死從子蹋頓代立建安初袁紹與公孫瓚相持不决蹋<lb/>
頓遣兵助撃瓚破之紹矯制賜蹋頓等單于印綬建安<lb/>
十二年曹操自征烏桓大破蹋頓扵栁城斬之其餘衆<lb/>
悉徙居中國云<hi>本傳</hi>
　　鮮卑<lb/>
鮮卑亦東胡之支也其言語習俗與烏桓同光武初匈<lb/>
奴率鮮卑與烏桓冦鈔北邉無有寧嵗建武二十一年<lb/>
<pb n="KR2m0007_WYG_040-19b"/>
鮮卑與匈奴入遼東遼東太守祭肜撃破之及南單于<lb/>
附漢北單于孤弱二十五年鮮卑始通驛使其後都䕶<lb/>
偏何等詣祭肜求自効因令撃北匈奴連嵗出兵持首<lb/>
級詣遼東受賞賜三十年鮮卑大人扵仇賁滿頭等率<lb/>
種人詣闕朝賀帝封扵仇賁為王滿頭為侯和帝永元<lb/>
中竇憲撃破匈奴北單于逃走鮮卑因此轉徙據其地<lb/>
匈奴餘種留者尚有十餘萬落皆自號鮮卑鮮卑由此<lb/>
漸盛九年遼東鮮卑攻肥如縣十三年冦右北平延平<lb/>
<pb n="KR2m0007_WYG_040-20a"/>
元年復冦漁陽漁陽太守張顯出塞追之遇虜伏發歿<lb/>
扵陣安帝永初中鮮卑大人燕荔陽詣闕朝賀鄧太后<lb/>
賜王印綬因築南北两部質館鮮卑邑落百二十部各<lb/>
遣入質是後或降或畔與匈奴烏桓更相攻撃元初三<lb/>
年遼東鮮卑圍無慮縣復攻扶黎營四年遼西鮮卑連<lb/>
休等遂燒塞門冦百姓烏桓大人扵秩居等共郡兵奔<lb/>
撃大破之五年代郡鮮卑穿塞入冦發縁邉甲卒黎陽<lb/>
營兵屯上谷以備之六年鮮卑入馬城塞度遼将軍鄧<lb/>
<pb n="KR2m0007_WYG_040-20b"/>
遵撃破之永寧元年遼西鮮卑大人烏倫其至鞬率衆<lb/>
詣鄧遵降奉貢獻詔封烏倫為率衆王其至鞬為率衆<lb/>
侯建光元年其至鞬復畔冦居庸雲中太守成嚴撃之<lb/>
戰没鮮卑扵是圍烏桓校尉徐常扵馬城度遼将軍耿<lb/>
䕫與幽州刺史龎參發廣陽漁陽涿郡甲卒救之乃解<lb/>
圍遁去鮮卑既累殺郡守膽意轉盛控弦數萬騎延光<lb/>
元年冬復冦鴈門定襄二年其至鞬自将萬餘騎攻南<lb/>
匈奴扵曼柏日逐王戰死三年復冦髙栁撃破南匈奴<lb/>
<pb n="KR2m0007_WYG_040-21a"/>
順帝永建元年其至鞬冦代郡明年中郎将張國撃破<lb/>
之時遼東鮮卑亦入冦耿曄撃破之鮮卑乃率種衆三<lb/>
萬人詣遼東乞降三年四年頻冦漁陽六年耿曄遣司<lb/>
馬将胡兵撃破之烏桓豪人扶潄官勇健毎與鮮卑戰<lb/>
輙䧟敵賜號率衆君陽嘉元年耿曄遣烏桓親漢校尉<lb/>
戎朱廆率衆王侯咄歸等出塞鈔撃鮮卑大斬獲而<lb/>
還賜咄歸等以下為率衆王侯鮮卑後冦遼東屬國曄<lb/>
乃移屯無慮城拒之二年中郎将趙稠遣從事撃鮮卑<lb/>
<pb n="KR2m0007_WYG_040-21b"/>
斬獲甚衆後其至鞬死鮮卑鈔盜差稀桓帝時鮮卑檀<lb/>
石槐者勇健有智略盡據匈奴故地永夀二年遂冦雲<lb/>
中延熹元年鮮卑冦邉二年復入鴈門六年冦遼東九<lb/>
年分騎入縁邉九郡扵是復遣張奐撃之朝廷積患之<lb/>
而不能制遂遣使持印綬封檀石槐為王檀石槐不肯<lb/>
受冦鈔滋甚靈帝立幽并涼三州無嵗不被冦鈔熹平<lb/>
六年北地太守夏育請調幽州諸郡兵出塞撃之乃召<lb/>
公卿議議郎蔡邕議曰邉垂之患手足之蚧搔雖或破<lb/>
<pb n="KR2m0007_WYG_040-22a"/>
之豈可盡殄帝不從遂遣夏育出髙栁田晏出雲中臧<lb/>
旻出鴈門各将萬騎三道出塞檀石槐命三部大人各<lb/>
率衆逆戰育等大敗奔還光和元年冬又冦酒泉縁邉<lb/>
莫不被毒又東撃倭人國得千餘家令捕魚以助糧食<lb/>
光和中檀石槐死子和連代立才力不及父衆畔者半<lb/>
後出攻北地中弩死自檀石槐後諸大人遂世相傳襲<lb/>
<hi>本傳</hi>
　<lb/>
<pb n="KR2m0007_WYG_040-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢㑹要卷四十<lb/>
</p>
<p>
</p>
  </div></body>
</text>\m</TEI>
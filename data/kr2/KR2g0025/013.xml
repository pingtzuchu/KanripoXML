<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集上巻十三</head>
    <p>
<pb n="KR2g0025_WYG_013-1a"/>
欽定四庫全書<lb/>
　名臣碑傳琬琰之集上巻十三　宋杜大珪編<lb/>
　　韓忠武王世忠中興佐命定國元勲之碑<lb/>
　　　　　　　　　　　　　　　趙雄<lb/>
上纉祚之十五年威行德孚丕冐海隅出日罔不畏服<lb/>
罔不願為臣妾上益勵精行健冀大有為聞鼓鼙而思<lb/>
勲臣於昕夕不忘乃二月甲午制曰韓世忠感㑹風雲<lb/>
功冠諸將可特賜謚忠武盖太師韓蘄王之薨之𦵏至<lb/>
<pb n="KR2g0025_WYG_013-1b"/>
是已二十有六年而褒崇益光遂與漢丞相亮唐汾陽<lb/>
王子儀同謚宸奎内出不由有司中外偉之時王子彦<lb/>
古方居蘄國夫人憂聞詔感泣繼血即拜疏謝又拜疏<lb/>
請曰草土臣彦古謹昩死言臣之先臣世忠發身戎行<lb/>
逮事徽宗欽宗皆著顯效暨委質太上皇帝自大元帥<lb/>
霸府洪濟於中興始終實備大任仰慿宗社威靈與太<lb/>
上皇帝廟謨神算摧勍敵如拉朽芟劇盜如刈菅大戰<lb/>
數十小戰數百豐功盛烈光照古今不幸早棄明時亦<lb/>
<pb n="KR2g0025_WYG_013-2a"/>
既積年陛下憫念勲勞固嘗爵以真王錫之美謚獨墓<lb/>
道之石無名與文惟陛下哀矜究此光寵豈獨諸孤顯<lb/>
耀抑先臣有知猶當效結草之忠天子曰嗚呼惟乃父<lb/>
世忠自建炎中興實資佐命式定王國時惟元勲予其<lb/>
可忘乃親御翰墨大書曰中興佐命定國元勲之碑翌<lb/>
日朝諸將於凌虚閣特詔彦古戎服入見面賜御書俾<lb/>
冠於碑首顧謂諸將曰世忠有大功於帝室今彦古亦<lb/>
克有志世其家予惟寵嘉之是用錫此豐碑諸卿勉哉<lb/>
<pb n="KR2g0025_WYG_013-2b"/>
諸將感激奮躍益知國家之不負臣下也忠孝之不可<lb/>
以不盡也功名之不可以不力也皆趨下再拜彦古亦<lb/>
再拜泣而出既又詔禮部尚書臣雄曰汝其銘世忠之<lb/>
碑臣雄以謂聖主褒崇元臣兹事體大顧末學弗稱且<lb/>
祖諱與王名謚適同尋上書懇辭上遽批出畧曰君前<lb/>
臣名臨文不諱不許辭免臣雄於是惶恐奉詔謹拜手<lb/>
稽首上故太師蘄忠武王遺事曰王諱世忠字良臣姓<lb/>
韓氏韓氏本古列國後為秦所併子孫自韓原渡河散<lb/>
<pb n="KR2g0025_WYG_013-3a"/>
居延安以國為姓故王世為延安人曽祖諱則居鄉以<lb/>
義俠聞家故饒財賑貧藥病多所全活既没有異人指<lb/>
其所𦵏地曰代代當生公侯後以王貴贈太師楚國公<lb/>
曽祖妣郝氏吳國夫人祖諱廣考諱慶皆贈太師秦陳<lb/>
二國公祖妣髙氏妣賀氏冀楚二國夫人楚國生五丈<lb/>
夫子王其季也始娠之夕有光芒出屋間鄉鄰以為火<lb/>
各具綆缶馳救至則聞王生皆異焉就襁褓輙流瞬瞬<lb/>
則目光如電楚國洊驚而心竒之少長風骨偉岸尚氣<lb/>
<pb n="KR2g0025_WYG_013-3b"/>
節能屈西邊諸豪里中惡少年皆俛首不敢出氣則争<lb/>
為之服役或負責不償者王輙為償負者後聞亟持所<lb/>
償愧謝里俗為之一變有寃抑不以謁郡縣而謁諸王<lb/>
咸得其平由是名聞關陜嘗過米脂寨姻家㑹飲日已<lb/>
夕而關閉王怒以臂拉門關鍵應手而㫁旦視之其木<lb/>
盖兩拱餘關吏駭服年未冠以敢勇應募鄉州挽強弓<lb/>
一百斤嘗乘悍馬手舞鐵槊奔馳二郎山峭壁間觀者<lb/>
膽裂同列無一人敢繼者軍府校藝獨用鐵胎弓所向<lb/>
<pb n="KR2g0025_WYG_013-4a"/>
雖金石皆洞貫其騎射絶人類此時崇寧四年也屬四<lb/>
方多事王每聞邊逓至輙上馬或不俟鞍而奮喜與交<lb/>
遊痛飲資用通有無或不持一錢相從謁酒肆貰酒期<lb/>
於戰獲鬻級以償王出必多獲由是同列皆饒給銀州<lb/>
之役將從党萬以行父母素鍾愛不許王固請於陳公<lb/>
曰大丈夫當建功業取公侯豈宜齪齪自守陳公竒其<lb/>
志乃聽去軍甫至而城閉王直排扉入斬主將擲首陴<lb/>
外三軍乘之大克繼而夏人以重兵來冦次蒿平嶺王<lb/>
<pb n="KR2g0025_WYG_013-4b"/>
與党萬悉精銳鏖戰賊解去而突騎忽出間道𢷬我營<lb/>
將士驚愕王獨部敢死士殊死鬭賊少卻王為殿見一<lb/>
騎士甚武揮槍而前王問俘者為誰曰十軍監軍駙馬<lb/>
郎君烏葉也王躍馬從之斬其首賊遂大潰由是西邊<lb/>
益服王威名經略司圖上其事且乞優賞㑹童貫專制<lb/>
邊事疑敢勇皆勢家子有所増飾止許補一資衆譁不<lb/>
平而王恬不芥蔕當時識者知王器量宏逺矣從劉延<lb/>
慶築天降山寨敵據有之延慶令王守北門王夜縋城<lb/>
<pb n="KR2g0025_WYG_013-5a"/>
而上斬二級割䕶城氊以獻繼逢敵於佛口寨斬首數<lb/>
級始補守闕進義副尉至臧底河又斬三級轉進武副<lb/>
尉㑹妖人方臘起桐廬自號聖公殺掠吏民自浙河東<lb/>
西至於江南毒流盖千餘里南方素無兵備詔調西師<lb/>
討之王部敢勇五十人随王稟以往遇别將王淵於杭<lb/>
之北關堰橋㑹大潦道不通賊掩至淵惶怖不知所出<lb/>
王造淵說曰今賊據險争利我不以智勝而以力拒可<lb/>
乎淵怒曰何人敢爾王益辨論不少屈淵曰汝雖能言<lb/>
<pb n="KR2g0025_WYG_013-5b"/>
願聞必勝之說王為調一二且請以所部邀擊淵命取<lb/>
軍令狀以去明日㑹戰賊勢張甚王選敢勇二十餘人<lb/>
伏堰橋傍須臾伏發賊衆大亂王追至淵舟前斬首數<lb/>
級師遂大克淵乃嘆服曰真萬人敵盡以所隨白金器<lb/>
賞焉與淵定交自此始至今杭人呼堰橋為得勝橋云<lb/>
時天下忘戰日乆盜起倉卒天子宵旰南顧詔能得渠<lb/>
魁者授兩鎮節鉞王單騎窮追至睦之清溪洞賊根據<lb/>
巖屋為三窟諸將繼至莫知所從入王潛行溪谷間問<lb/>
<pb n="KR2g0025_WYG_013-6a"/>
野婦得其洞口即挺身仗戈而前榛棘嶔﨑越險數里<lb/>
𢷬其巢穴縛偽八大王格殺數人臘遂就擒併俘以出<lb/>
辛興宗後至領兵截洞口掠王俘以為已功故王不受<lb/>
上賞别帥楊維忠還闕少伸其事但超轉承節郎朝廷<lb/>
議復燕山調諸軍以行至則皆潰王往見劉延慶抵滹<lb/>
沱河獨與蘇格等五騎俱逢敵騎二千餘從者失色王<lb/>
遣五騎列於髙岡戒勿動值燕山潰卒來㑹然皆重傷<lb/>
者王即命艤舟河岸約曰敵奔即鼓噪助聲勢王乃獨<lb/>
<pb n="KR2g0025_WYG_013-6b"/>
躍馬薄敵回折自如敵疑之分為二隊據坡以視王出<lb/>
其不意突刺二執旗者因縱擊格等五騎應於後舟中<lb/>
潰卒亦鼓噪如約敵疑我伏發遂大潰追斬甚衆是時<lb/>
山東河北盜賊蜂起王從王淵討捕所在摧鋒於大名<lb/>
境中殺水賊幾盡又破湯村强盜累竒功轉秉義郎以<lb/>
偏將從梁方平經略東事賊楊天王透手滑聚衆數千<lb/>
冦尉氏一戰擒其渠帥餘黨悉平臨沂賊武鬍衆數萬<lb/>
戰於韓王店又平之沂州賊徐進衆五萬而官軍不滿<lb/>
<pb n="KR2g0025_WYG_013-7a"/>
五千王止以衙兵五十餘薄賊誅馘悉盡又青社賊張<lb/>
先水鼓山賊劉大郎望仙山賊髙托山集路山賊賈進<lb/>
莒賊徐大郎衆皆不下萬人大者或跨州兼邑王每身<lb/>
先諸將次第擒滅又殺獲東海賊張䕫等由濟南振旅<lb/>
而歸於是山東諸盜悉平轉武節郎欽宗即位之初王<lb/>
方從梁方平防河濬州金人大軍已壓濬境方平漫不<lb/>
顧以為他盜王說曰今之來者金兵耳願公速整行陣<lb/>
為䕶河計河一失守宗社阽危公可忽乎王忠憤由中<lb/>
<pb n="KR2g0025_WYG_013-7b"/>
詞氣激烈方平怒俾王以三十騎當敵名曰硬探實欲<lb/>
致王死地王遇敵輙戰以實歸報方平猶以為紅巾賊<lb/>
不設備及敵進迫屯子橋則方平脱身遁矣王師既失<lb/>
主帥數萬之衆皆潰敵騎大至陷數十重圍中意氣彌<lb/>
壮挺槍奮躍而前所嚮披靡敵嘆異小却即潰圍出殿<lb/>
諸軍焚橋而歸至京師欽宗聞王勇冠軍召對便殿且<lb/>
詢方平失律之狀王條奏甚悉轉武節大夫俄召諸路<lb/>
勤王兵入衛王𨽻京城四壁為統領屬金人許割三鎮<lb/>
<pb n="KR2g0025_WYG_013-8a"/>
而還王淵為河北總管辟王為先鋒統制有勝捷軍統<lb/>
制張師正者戰敗轉徙大名留守宣撫使李綱斬之以<lb/>
徇師正所部本童貫牙兵初貫創勝捷軍極諸軍之選<lb/>
每禁軍一指揮所選止一二人或四三人皆人物魁梧<lb/>
武騎超絶者纔得五千餘人後𨽻師正師正死此軍懐<lb/>
反側遂相約為亂鼓行而東刼掠淄青間影附脅從者<lb/>
四五萬號二十萬所過亡復噍類山東復擾王以戍將<lb/>
寓大名雅為綱所器重遂檄王以所部五百人討之至<lb/>
<pb n="KR2g0025_WYG_013-8b"/>
淄河以軍分為四隊布鐵蒺藜窒歸路令曰前則有功<lb/>
退則死有怯走者許後隊殺以為功於是士皆效死莫<lb/>
敢回顧至夜半縱兵襲賊砦賊既驚擾旦而接戰大破<lb/>
之斬其魁李復餘悉奔潰王窮追不已賊伏潰卒數千<lb/>
出我不意王不及介胄上馬趨之矢石雨下臂指吻鼻<lb/>
中四鎌王怒折笴披弓拔刃徑前殺為首者六人賊衆<lb/>
又奔追至宿遷其衆尚萬餘謂已逺王不能及方擁所<lb/>
掠子女椎牛縱酒王單騎疾馳夜造其營呼曰大軍來<lb/>
<pb n="KR2g0025_WYG_013-9a"/>
矣速束戈巻甲吾能保全汝等以共功名賊自淄河破<lb/>
膽皆跽請命曰願吾父貸死因進牛炙斗酒王下馬飲<lb/>
啖輙盡衆莫敢動悉束手降黎明見王所部止此始悔<lb/>
之而業已解甲莫不相顧失色遷左武大夫果州團練<lb/>
使將所降朝京師欽宗再錫對慰奨甚渥賜衣甲槍牌<lb/>
除正任單州團練使就命將所部屯滹沱河真定失守<lb/>
王知滹沱形勢巳蹙去之趙趙守盖王淵云淵得王恃<lb/>
以自固敵再入攻趙知王在焉攻益急粟单援絶孤城<lb/>
<pb n="KR2g0025_WYG_013-9b"/>
更數日殆破王一夕潛將三百人𢷬其營敵大驚亂翌<lb/>
日遁去後有自敵來者始知大酋二都統是日被槍以<lb/>
斃衆遂不能支除嘉州防禦使將所部還大名總管趙<lb/>
野辟為前軍統制光堯夀聖憲天體道性仁誠德經武<lb/>
緯文太上皇帝時以天下兵馬大元帥駐濟陽王領所<lb/>
部勸進復自濟陽次南京敵縱兵逼城人心兇懼王據<lb/>
西王臺力戰敵稍却翌日再至而酋帥白馬三郎以衆<lb/>
數萬薄城王時所將近千人與賊遇即單騎突之斬酋<lb/>
<pb n="KR2g0025_WYG_013-10a"/>
帥以還部兵乘勝鏖鬭敵衆遂潰南京圍解郡守帥父<lb/>
老迎謁居民炷香夾道多感涕者於是還詣濟陽勸進<lb/>
遂扈蹕如南京太上即位授光州觀察使帶御器械王<lb/>
請移蹕長安下兵收兩河朝議不從始建御營以王為<lb/>
左軍統制詔平濟州山口賊解大刀李昱等所嚮𠞰除<lb/>
陞定國軍承宣使依前帶御器械制曰解趙城之圍威<lb/>
鎮河朔卻朔馬之牧效著睢陽皆紀實也車駕幸維揚<lb/>
王以所部扈從甫至賊有張遇者號一<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>蜂既破儀真<lb/>
<pb n="KR2g0025_WYG_013-10b"/>
自金山以衆來降抵城而不解甲扈從者危懼王單騎<lb/>
造其壘曉以逆順禍福叱使速降衆遂解甲聽命李民<lb/>
擁衆十萬亦既來降比至維揚復狼顧整厲器械詔王<lb/>
淵處置淵以屬王王往諭㫖誅梗議者劉彦驅李民以<lb/>
出縛小校二十九人送淵戮之以民𨽻王軍分其衆屬<lb/>
大將張俊等事遂定授王京西等路捉殺内外賊盜時<lb/>
敵再犯河雒王率敢死士戰於孝義橋所殺已數千人<lb/>
而别將以後軍先退敵衆乘我王身被鏃如棘卒力戰<lb/>
<pb n="KR2g0025_WYG_013-11a"/>
以免後至汴詰先退一軍皆斬左右趾以徇威令大振<lb/>
自是軍不復敗矣召還行在授鄜延路副總管加平冦<lb/>
將軍承節帶御營統制如故未幾詔王領所部如山東<lb/>
王聞車駕幸錢塘遂由海道趨行在時建炎三年也未<lb/>
至有裨校段㤙者亡至都下詭言王兵潰陷敵物情震<lb/>
駭殿前統制苗𫝊劉正彦素蓄異心聞王陷没無復忌<lb/>
憚遂勒兵反殺簽書樞密院事王淵及内侍數十人奉<lb/>
太上居别宫凶焰熾甚神武中軍統制官吳湛又隂與<lb/>
<pb n="KR2g0025_WYG_013-11b"/>
同惡王在海上聞變望闕慟哭舉酒酹神曰誓與此賊<lb/>
不共戴天舟中士卒亦皆慟哭思奮時禮部侍郎張浚<lb/>
在平江方議討亂與諸將環坐計未有所出聞王且至<lb/>
更相慶曰韓公之來此事必辦王至見浚相與號泣曰<lb/>
何猶豫為即日與浚定復辟之議乃先諸將啓行時道<lb/>
路譁言𫝊正彦謀挾乘輿以出中外洶懼王曰賊素知<lb/>
畏我我至彼敢爾耶尋命偏將張世慶捜絶諸路郵置<lb/>
使偽命不行至嘉禾造攻具甚急傅正彦矯制止王且<lb/>
<pb n="KR2g0025_WYG_013-12a"/>
除節鉞王不受命㑹江淮兩浙制置使呂頤浩亦來王<lb/>
迎謁於郊頤浩問曰賊計無他虞乎王曰彼怙勢慿衆<lb/>
脅取鐵券自謂不死安有他虞又問可必勝乎王曰以<lb/>
順討逆何為不勝頥浩曰知彼知已可以戰矣時楊國<lb/>
夫人及二子質𫝊軍防守甚嚴王略無顧念㑹隆祐太<lb/>
后宣見楊國楊國詣𫝊紿曰太尉作如許事公來矣於<lb/>
太尉何如𫝊乃屈膝拜曰願奉兄嫂禮謹具鞍馬煩夫<lb/>
人好為言是日入見隆祐宣問周悉執楊國手埀泣曰<lb/>
<pb n="KR2g0025_WYG_013-12b"/>
國家艱危至此太尉首來救駕可令速清巖陛楊國奉<lb/>
詔馳出都城遇𫝊弟翊於途告之故翊色動手自捽耳<lb/>
楊國覺翊意非善愈疾馳一日夜㑹王於嘉禾王見之<lb/>
驚曰汝輩在耶俄而明受詔至王曰吾知有建炎官家<lb/>
安知有明受耶斬其使焚其詔進兵益急𫝊等大懼遣<lb/>
將領張永載謝罪且出御札曰知卿已到秀州逺來不<lb/>
易朕居此極安寧苗𫝊劉正彦本為宗社終始可嘉卿<lb/>
宜知此意徧諭諸將務為恊和以安國家王知脅求詔<lb/>
<pb n="KR2g0025_WYG_013-13a"/>
㫖非太上本意諭永載曰天子即復位事乃可緩不然<lb/>
吾今以死決之賊得語知不可解即日復太上明辟王<lb/>
晨夜兼行承宣使張浚遣兵三千助王王顧所部或非<lb/>
素所拊循乃悉收家屬詣軍及合戰臨平艤家屬舟岸<lb/>
下由是師徒登岸擊賊無一不用命者賊將苗翊馬柔<lb/>
舌以重兵負山阻河為陣且於中流植木為鹿角以梗<lb/>
行舟岸間塗淖不可馳王乃下馬揮戈令軍中曰今日<lb/>
當以死報國若面不帶數箭者皆斬士殊死鬭轉至剪<lb/>
<pb n="KR2g0025_WYG_013-13b"/>
刀山下賊以乘神臂弓數千持滿而待王瞋目大呼挺<lb/>
刃徑前賊辟易矢不及發連戰皆大克直造北關門𫝊<lb/>
正彦自授江東制置使副提禁旅數萬以遁朝廷慮其<lb/>
遂逸去詔能生擒𫝊正彦者有官人轉承宣使無官人<lb/>
授正任觀察使其餘獲逆黨賞各有差王入朝行宫拜<lb/>
且泣曰逆賊不道主辱臣死臣願受命縛此二逆因奏<lb/>
曰逆賊擁精兵數萬去甌閩甚邇萬一寖成巢穴愈難<lb/>
撲滅臣請速除之未審聖意欲生致之耶抑函首以獻<lb/>
<pb n="KR2g0025_WYG_013-14a"/>
也太上曰能殺之足矣王曰臣誓生致之顯戮都市為<lb/>
宗社刷恥不然則臣為欺天殿前虎賁有宋金剛張小<lb/>
眼者號膂力王乞以從欲俾獲俘來王時所部纔數千<lb/>
人請止以所部行太上壯之酌巨觥以餞因握手語王<lb/>
曰統制吴湛佐二叛為逆卿知之乎王曰此易與耳時<lb/>
湛已不自安嚴兵為衛王詣湛與語手折其中指遂擒<lb/>
以出門下兵衛驚擾王按劍叱之無敢動又親擒湛黨<lb/>
王世修同日伏誅王遂行詔除武勝軍節度使御前左<lb/>
<pb n="KR2g0025_WYG_013-14b"/>
軍都統制王兼程追襲賊方圍三衢聞王師來即解去<lb/>
將趨上饒王恐其或滋蔓閩廣也徑自浦城捷出迎之<lb/>
至漁梁驛與賊遇夜半勒兵距浦城十里賊跨溪據險<lb/>
設伏正彦屯溪北𫝊屯溪南相約為應俄而接戰部將<lb/>
李忠信趙竭節恃勇陷陣馬彦溥馳救死之王挺槍徑<lb/>
前賊望見咋曰此韓將軍也乃潰擒𫝊正彦及𫝊弟翊<lb/>
遣所乞二虎賁䕶俘獻行宫斬於建康市師還至蔣山<lb/>
太上遣中貴人賜金合茶藥并御書忠勇二字表王旗<lb/>
<pb n="KR2g0025_WYG_013-15a"/>
幟詔曰餘杭之難卿首奮忠勇已破凶逆朕之復辟惟<lb/>
卿之功除檢校少保武勝昭慶軍節度使御前左軍都<lb/>
統制楊國自碩人超封國夫人制曰智略之優無愧前<lb/>
史給内中俸以示報焉功臣妻給俸自楊國始改除武<lb/>
勝定國軍節度使依前檢校少師御前諸軍都統制烏<lb/>
珠入冦車駕復幸臨安命杜充以尚書右僕射守建康<lb/>
王守鎮江兼制海道王方治舟秀之青龍無何充以建<lb/>
康叛降於烏珠烏珠遂自建康取宣城直至廣德徑趨<lb/>
<pb n="KR2g0025_WYG_013-15b"/>
臨安車駕又幸四明王聞之亟以舟師赴難未發烏珠<lb/>
聞王在京口遽勒三十萬騎北還王即奏願留江上𠞰<lb/>
除使絶南牧之患遂提兵截大江以邀之先降其將鐵<lb/>
爪鷹李選太上賜札曰比在㑹稽吕頤浩獻議欲㑹兵<lb/>
京口邀截歸路遽覽來奏及圖上方畧實契朕懐惟卿<lb/>
忠憤之誠謀慮之審千里之外不謀而同載觀規圖深<lb/>
所嘉嘆今以獲敵資財物帛盡與將士并降空名誥劄<lb/>
二百道用資激賞烏珠遣使通問王亦遣使臣石臯報<lb/>
<pb n="KR2g0025_WYG_013-16a"/>
之約日㑹戰戰數十百合敵終不得渡復使致詞願還<lb/>
所掠假道不聽請益以名馬又不聽敵乃益兵儀真勢<lb/>
接建康烏珠軍於南達蘭軍於北王提海艦中流南北<lb/>
接戰相持黄天蕩四十有八日烏珠窘甚求打話王酬<lb/>
答如響時於佩金鳳瓶𫝊酒縱飲示之敵見王整暇色<lb/>
益沮乃祈假道甚哀王曰是不難但迎還兩宫復舊疆<lb/>
土歸報明主足相全也烏珠語塞又數日求登岸㑹語<lb/>
王以二人從見之復伸前懇而言不順王怒且罵引弓<lb/>
<pb n="KR2g0025_WYG_013-16b"/>
將射之亟馳去敵自知力憊粮竭乆或生變而王舟師<lb/>
中流鼓枻飄忽若神凡古渡津口又皆以八面控扼生<lb/>
路垂絶乃一夕潛鑿小河三十里自建康城外屬之江<lb/>
以通漕渠刑白馬剔婦人心烏珠自割其額祭天幸風<lb/>
濤少休竊載而逃王諜知其謀悉舟師督戰㑹風弱㠶<lb/>
緩敵得以輕舸渡去土人稱為畨人河其後秦檜主和<lb/>
更名新開河云先是王治兵鎮江嘗曰是間形勢無如<lb/>
金山龍王廟者敵必登此觀我虚實乃遣偏將蘇徳以<lb/>
<pb n="KR2g0025_WYG_013-17a"/>
二百人伏廟中又遣二百人伏岸下約曰聞鼓聲岸兵<lb/>
先出廟兵繼出數日敵至果有五騎趨入廟廟中之伏<lb/>
喜先鼓而出五騎振䇿以馳僅得其二有一人紅袍白<lb/>
馬既墜復跳馳而脫詰二人者云即烏珠也是舉也烏<lb/>
珠僅以身免俘獲殺傷者不可勝計所遺輜重山積所<lb/>
掠男女獲免者不知數又獲龍虎大王舟千餘艘捷聞<lb/>
太上賜札曰卿比統帥舟師邀擊强敵忠勇之節逺近<lb/>
所聞相拒大江殆彌兩月殺傷莫計俘獲良多所有已<lb/>
<pb n="KR2g0025_WYG_013-17b"/>
立功人早以功狀來上當優與推恩又札曰朔馬飲江<lb/>
大肆殘虐卿感激思奮慷慨自期獨提全軍往邀歸路<lb/>
將士用命水陸齊攻捷音遽聞殺𫉬甚衆言念忠勞不<lb/>
忘嘉嘆未幾除檢校少師武成感德軍節度使神武左<lb/>
軍都統制時劇盜數起閩中荆湖震擾朝廷為出禁旅<lb/>
遣辛金宗討之師老不能平福帥程邁監司侯慤等力<lb/>
請改命將帥章四十三上太上乃除王福建江西荆湖<lb/>
南北路宣撫副叅政孟庾以行賊范汝為據建安衆踰<lb/>
<pb n="KR2g0025_WYG_013-18a"/>
十萬至僭造黄紅傘等王曰建居閩嶺上流使賊㳂流<lb/>
而下則七郡皆血肉矣於是選輕銳航海徑趨福唐擁<lb/>
衆而上福帥迎謁且言賊方銳宜少休以俟元夕王笑<lb/>
曰吾以元夕凱旋見公矣因酌酒以别師次延平劍潭<lb/>
湍險賊焚橋以拒我師王䇿馬先浮以濟師遂濟士氣<lb/>
益倍距建寧百里許賊盡塞途路埋巨木為鹿角散布<lb/>
竹簽鐵蒺䔧陷馬坑凡可以抗拒王師者無不用其至<lb/>
王即命諸軍偃旗仆鼓舍正路俾各擇便利㳂山塹溪<lb/>
<pb n="KR2g0025_WYG_013-18b"/>
披踐榛棘遂達郡之鳳凰山繞出賊背下瞰城邑如在<lb/>
井底火樓巨石天梯雲梯百道齊攻汝為震怖以謂從<lb/>
天而下五日城陷汝為竄身自焚回源洞中又有陸必<lb/>
强葉鐵骨陸必先張弓手熊致逺等皆號賊驍將分兵<lb/>
四刼而葉諒者别以一軍再冦邵武王悉擒斬之凡殺<lb/>
賊衆三萬餘人生擒魁首張熊等五百餘人士人之附<lb/>
賊如施逵謝嚮陸棠等皆械送行在所乃令軍人悉駐<lb/>
城上毋得下植旗於城之三隅令士民自相别農者給<lb/>
<pb n="KR2g0025_WYG_013-19a"/>
牛穀使耕商賈者弛征禁為賊者使民得甘心脅從者<lb/>
貸遣建安之民自以為蒙更生家立生祠共刻其事於<lb/>
石至今奉香火惟謹太上賜札曰省奏范汝為已就滅<lb/>
亡遂釋朕南顧之憂其餘畸零賊黨并葉諒等想已招<lb/>
捉惟務隨宜處置勿留後患又札曰卿比執訊𫉬醜安<lb/>
靖一方非特秋毫無犯給耕夫之牛使不失時雖古名<lb/>
將何以加諸朕始聞此喜而不寐是惟威愛兼得體我<lb/>
至仁加惠斯民者也卿之勞苦實永朕懐王遂條奏江<lb/>
<pb n="KR2g0025_WYG_013-19b"/>
西湖南羣冦要須以時平定乘勝撲滅勢若破竹詔從<lb/>
之王旋師永嘉若將就休息者已而道括蒼上饒徑至<lb/>
豫章江濱連營數十里賊不虞王之猝至以為神大驚<lb/>
於是曹成馬友李宏等次第來降王悉分配諸軍即日<lb/>
移師長沙山東賊白氈笠劉忠有衆數萬嘗與烏珠轉<lb/>
戰頡頏而南據祁陽之白綿山自黥其額號花面獸山<lb/>
險重複營柵相望凡一年莫敢攖其鋒者王始至即欲<lb/>
急擊之曰少延嵗月湖南生靈無種矣庾不可曰功幸<lb/>
<pb n="KR2g0025_WYG_013-20a"/>
已成而師勞若更趨白綿有如不捷前功盡廢王曰兵<lb/>
家利害世忠䇿之審矣非叅政所知請期半月當馳捷<lb/>
以獻庾不能奪王即將所部與賊對壘乃奕棋飲酒按<lb/>
兵不動者累日衆莫窺其際一夕獨與親信蘇格便服<lb/>
聨小騎直穿賊營警夜者呵問王曰我也盖王已諜知<lb/>
賊中約以我字為號故所嚮不疑遂周覧營而出喜曰<lb/>
此天賜也即下令明日破賊㑹食遂命諸軍拔柵前行<lb/>
先遣鋭卒二千銜枚夜進伏於白緜山上戒曰賊必空<lb/>
<pb n="KR2g0025_WYG_013-20b"/>
壘來戰若疾馳入奪中軍望樓駐麾張盖既而賊以三<lb/>
萬人拒戰兵交自寅至已賊精兵迭出勝負未分俄而<lb/>
所遣鋭卒二千植旗盖於賊之望樓傳呼如雷賊囘顧<lb/>
驚愕進退無所據遂潰亂王乃傳麾令上下夾擊將士<lb/>
争奮大破之追斬忠於小舟𫝊首闕下下令敢掠子女<lb/>
者斬湖南遂平戰克之日與庾所期如合符契詔除太<lb/>
尉餘如故又賜札曰出師今將期嵗以爾勞苦繄我憂<lb/>
沖比又李宏壊植劉忠敗績益張吾武震撓凶徒朕甚<lb/>
<pb n="KR2g0025_WYG_013-21a"/>
嘉之且以防秋戒期狄怨是念卿其振旅來歸竭盡智<lb/>
力以圖大功而後喜可知也王授鉞以出掃清三方太<lb/>
上偉其功詔樞宻院以功狀頒示内外諸將各務奮勵<lb/>
共舉中興以光史冊師還建康乃置背嵬親隨軍皆勇<lb/>
鷙絶倫者除開府儀同三司節制依舊充淮南東路宣<lb/>
撫使泗州置司明年以建康鎮江淮東宣撫使駐鎮江<lb/>
是嵗烏珠與帥塔布伊爾合三路兵入冦騎兵自泗取<lb/>
揚步兵自楚取髙郵塵覆飛鳥太上賜札曰覽卿平楚<lb/>
<pb n="KR2g0025_WYG_013-21b"/>
之奏良用駭歎今敵氣正銳又皆小舟輕捷可以横江<lb/>
徑渡想卿謀畫已定可保無虞更宜率勵將士戮力𠞰<lb/>
除此亦卿前日之所論奏也浙西趨行朝無數舍之逺<lb/>
朕甚憂之卿忠憤憂國朕所素知恊濟艱難正在今日<lb/>
切更多算以決萬全又札曰朕以逆臣劉豫外挾强虜<lb/>
驅率吾民遣兵東嚮觀其措意必欲圖危社稷人神所<lb/>
共嫉覆載所不容卿為國大臣乃心王室忠憤之氣想<lb/>
實同之今敵犯真滁已逼江上而建康諸渡舊為敵衝<lb/>
<pb n="KR2g0025_WYG_013-22a"/>
萬一透漏存亡所係卿宜戮力一心以赴國家之急先<lb/>
飭守備徐圖進取無失事機以墮賊計朕雖不德無以<lb/>
君國子民而祖宗德澤猶在人心所宜深念累世涵養<lb/>
之㤙永埀千載忠義之烈興言及此當體至懐王受詔<lb/>
感泣曰至尊憂勤如此臣子何以生為遂自鎮江濟師<lb/>
以前軍統制解元守髙郵候彼步兵而王親提騎隊往<lb/>
大儀以當淮泗之冦伐木為柵自㫁歸路大㑹將佐曰<lb/>
金人馬步分道並進車駕方在江南有如不勝必為社<lb/>
<pb n="KR2g0025_WYG_013-22b"/>
稷憂諸君奮忠義以報國此其時矣吾平昔恨無死所<lb/>
以拔橋㫁路示無生還之望遂大饗士俟戰士皆感奮<lb/>
氣自百倍㑹朝廷遣魏良臣使敵至維揚王置酒送别<lb/>
杯一再行流星庚牌沓至良臣問故王曰有詔移屯守<lb/>
江乃撤炊爨班師良臣竊自喜疾馳去王度良臣已出<lb/>
境乃上馬令軍中曰視吾鞭所嚮於是六軍大集北行<lb/>
至大儀勒精兵為五陣設伏二十餘處戒聞嚴鼓之節<lb/>
則次第起擊良臣至敵敵果問我師動息悉如所見以<lb/>
<pb n="KR2g0025_WYG_013-23a"/>
對烏珠號知兵聞大軍倉卒南還喜甚與群酋厲兵秣<lb/>
馬直趨江口至大儀五里所王縱彼騎過吾軍之東直<lb/>
北傳小麾鼓一鳴伏者四發吾軍旗與彼雜出敵軍亂<lb/>
我師伍伍迭進步隊各持長斧斫馬足敵全装陷涂淖<lb/>
弓刀無所施王東西麾勁騎四面蹂之敵大半乞降餘<lb/>
皆奔潰追殺數十里烏珠乘千里馬以遁積尸如丘垤<lb/>
擒其驍將塔布伊爾女真千户長五百餘人獲戰馬五百<lb/>
餘匹器械輜重與平山堂齊軍勢大振烏珠還泗上召<lb/>
<pb n="KR2g0025_WYG_013-23b"/>
良臣詰責其賣已將斬之良臣好詞以免解元至髙郵<lb/>
亦遇敵兵設水軍夾河而陣我師皆願效死敵整隊迭<lb/>
出一日之間合戰十三士力稍罷相拒未決王遣成閔<lb/>
將勁騎往援之閔與元軍合復大戰俘生女真及千戸<lb/>
長等敵敗去俄而王至窮追於淮敵復大戰敗潰奔走<lb/>
相蹈藉没溺死者不可勝計捷書沓至群臣入賀太上<lb/>
曰世忠忠勇朕知其必能成功賜札曰聞卿獨抗大敵<lb/>
𠞰殺敵人數以萬計攘逐過淮全師而還甚慰朕望烏<lb/>
<pb n="KR2g0025_WYG_013-24a"/>
珠舉國來冦慿陵邊圉非卿智勇冠世忠義徇國豈能<lb/>
冒犯矢石率先士卒以寡勝衆俊偉如此朕深念卿躬<lb/>
擐甲胄之勞將士摧鋒力戰之苦夙宵震惻痛切在躬<lb/>
得卿來報頓釋朕懐初敵既傾國内侮朝廷過計有勸<lb/>
太上他幸者於是降㫖議散百司物論譁然獨宰相趙<lb/>
鼎與王議合曰戰而不捷去未晚也至是敵既潰敗王<lb/>
自淮上振旅凱旋江左遂安故論者以此舉為中興第<lb/>
一除少保武成感德軍節度使淮南東路宣撫使鎮江<lb/>
<pb n="KR2g0025_WYG_013-24b"/>
置司王在鎮江一日方㑹諸將置酒敵帥達蘭恥前敗<lb/>
覆以書幣來約戰王即席遣伶人張軫王愈之持橘茗<lb/>
為報報書畧曰元帥軍事良苦下諭約戰敢不疾治行<lb/>
李以奉承指揮也達蘭謀屈卒不來未幾全軍遁去然<lb/>
諸將徘徊顧望無敢渡江者王獨請移軍窮邊經理中<lb/>
原太上賜札曰昨因敵近議者以經理淮甸為言人多<lb/>
憚行卿獨慨然請以身任其責朕用嘉之又曰今聞全<lb/>
師渡江威聲遐暢卿妻子同行否乍到醫藥飲食或恐<lb/>
<pb n="KR2g0025_WYG_013-25a"/>
未備有所須一一奏來也改除武寧安化軍節度使依<lb/>
前少保充京東淮東路宣撫處置使兼營田大使楚州<lb/>
置司兼節制鎮江時楚累經殘掠邑屋皆丘墟榛棘王<lb/>
至則撫集流亡通商惠工創新營壘民心安固軍氣日<lb/>
益振厲於是曩時煨燼瓦礫之場化為雄都㑹府隠然<lb/>
為國長城矣劉豫間遣兵入冦每為王所攻卻生擒偽<lb/>
知鎮淮軍王拱及食粮軍數百獻於朝是年敵又犯漣<lb/>
水王迎擊殺其將孫統領追至金城時豫之鋭卒盡屯<lb/>
<pb n="KR2g0025_WYG_013-25b"/>
宿遷聖女墩王以輕兵破之轉戰至徐之駕口軍既單<lb/>
弱而敵援兵額哩頁索吉舍人踵至遂以背嵬輕騎五<lb/>
百衝之為敵所圍王突圍拔衆以出復乘銳掩擊過落<lb/>
馬湖五十餘里殺傷不可計攻淮揚旦暮且下㑹詔班<lb/>
師王亟還道遇偽齊師劉猊率金國三路都統太一貝<lb/>
勒鑿山水晶相㑹青州五路都統東平府總管及烏珠<lb/>
舉兵自河間與諸道㑹王結陣向敵遣小校郝彦雄造<lb/>
其軍大呼曰錦袍氊笠驄馬立陣前者韓相公也衆咎<lb/>
<pb n="KR2g0025_WYG_013-26a"/>
王王曰不如是不足以致敵及敵騎至王先以數騎挑<lb/>
之殺其引戰者二人諸將乘之大破敵衆暴尸三十里<lb/>
捷聞太上賜札曰卿誠存報國義獨奮身長驅濟淮力<lb/>
戰破敵俘獲彼軍撫輯遺黎眷言忠勞實所嘉歎然王<lb/>
師之出本以弔民上將之威尤宜持重軍旅之外毋爽<lb/>
節宣深體至懐副朕倚注特授横海武寧安化軍節度<lb/>
使賜揚武翊運功臣依前少保充京東淮南東路宣撫<lb/>
處置使兼營田大使王以承楚單弱正當冦衝冦至無<lb/>
<pb n="KR2g0025_WYG_013-26b"/>
以守乃増大其城身自督役役不勞而城固民恃以無<lb/>
恐家立生祠以報先是移<graphic n="KR2060" url="https://raw.githubusercontent.com/kanripo/KR-Gaiji/master/images/KR2060.png" mimeType="image/png"/>陽與敵接境王乃多遣間<lb/>
結山東豪俊俾緩急為應東人及太行羣盜多願奉約<lb/>
束者金人廢劉豫中原軍潰盜起王以為機不可失奏<lb/>
乞全師北討招納叛亡為恢復計懇請誠切太上賜札<lb/>
曰覽卿來奏備見忠義許國之意深用嘉歎今疆埸之<lb/>
事以安静為先變故在彼不必干預當敦信約卿其明<lb/>
逺斥堠謹固封疆以備不虞稱朕意焉既而秦檜議和<lb/>
<pb n="KR2g0025_WYG_013-27a"/>
諸帥已屯建康及武昌詔王徙屯京口王上奏極論敵<lb/>
情叵測其將以計緩我師乞獨留此軍蔽遮江淮太上<lb/>
賜札曰覽奏欲依舊留屯淮甸誓與敵人決於一戰已<lb/>
悉朕迫於强敵越在海隅毎慨然有恢復中原之志顧<lb/>
以頻年事力未振姑鬱鬱於此自去冬敵人深入卿首<lb/>
剉其鋒鼓我六師人百其勇既至彼潛師引遁而卿復<lb/>
率先移屯淮甸進取之計恃此為基朕甚嘉之前日恐<lb/>
老小或有未便委卿相度今得其所奏益見忠誠雖古<lb/>
<pb n="KR2g0025_WYG_013-27b"/>
名將亦何以過使朕竦然興歎以謂有臣如此禍難不<lb/>
足平也古人有言閫外之事將軍制之今既營屯安便<lb/>
控制得宜卿當施置自便勿復拘執至於軍餉等事已<lb/>
令三省施行初國朝軍政日修敵師屢衂於是隂謀沮<lb/>
撓吾事秦檜還自沙漠力勸太上屈已和戎銷兵罷將<lb/>
朝廷遣使交割河南境土敵亦遣使來議而使名不遜<lb/>
時檜主議甚力自大臣宿將萬口阿附王獨慷慨章上<lb/>
以十數為太上開陳和議不可之狀大畧以謂敵情詭<lb/>
<pb n="KR2g0025_WYG_013-28a"/>
詐且陜西諸路出兵産馬用武之地豈肯真實交割又<lb/>
曰但恐以還地為名先要山東河北等路軍民及北人<lb/>
之歸附者出此聲勢搖動人情我若太加卑屈深慮人<lb/>
心離散士卒凋沮又曰今當主辱臣死之際臣願效死<lb/>
節激昻士卒率先迎敵期於必戰以決成敗若其不克<lb/>
陛下委曲聽從事亦未晚又曰如王倫藍公佐交割河<lb/>
南地界别無符合誑賺朝廷雖以王爵處之未為過當<lb/>
欲乞令供具委無反復文狀於朝以為後證如臣言虚<lb/>
<pb n="KR2g0025_WYG_013-28b"/>
妄日後事成虚文亦乞重寘典憲其言深切懇到出於<lb/>
忠誠且請單騎赴闕面奏太上率優詔褒答其略曰卿<lb/>
勇冠世獨當一面國威既震和議漸諧南北兵民可冀<lb/>
休息究其所自卿力居多卿其保䕶來使無致疎虞所<lb/>
乞入朝奏事俟有機㑹當即召卿衆方懐疑疆埸事大<lb/>
正倚卿為重未可暫離軍中也其後敵果負約如王所<lb/>
言檜甚恐即上疏曰臣聞徳無常師主善為師善無常<lb/>
主恊於克一此伊尹相湯咸有一德之言也臣昨見金<lb/>
<pb n="KR2g0025_WYG_013-29a"/>
國達蘭有講和割地之議故贊陛下取河南故疆既而<lb/>
烏珠戕其叔達蘭藍公佐之歸和議已變故勸陛下定<lb/>
弔民伐罪之計又曰如臣言不可行即乞行罷免以明<lb/>
孔聖陳力就列不能者止之義其詞反覆無據由是天<lb/>
下服王精識而尤檜益深焉烏珠既再陷三京又犯漣<lb/>
水太上賜札曰金人復占據已割之地卿素藴忠義相<lb/>
深憤激凡對境事宜可以結納招徕等事可極意便宜<lb/>
措置若事體稍重即具奏來王遂率背嵬軍由加口破<lb/>
<pb n="KR2g0025_WYG_013-29b"/>
敵直入偽守趙榮以宿州降李世輔以亳州降詔除少<lb/>
師餘官悉加恩慰勞敵都統周太師者以大軍入冦水<lb/>
陸並進未及渡淮王與敵接戰於淮上又敗之因取劉<lb/>
泠莊設伏掩擊遂至沂水彼溺水不知其數又遣偏將<lb/>
王勝攻下海州取懐仁諸縣破千秋胡陵大寨擒彼帥<lb/>
郭太師依前功臣三鎮節鉞淮東宣撫處置使兼河南<lb/>
北諸路招討使營田大使封英國公是年敵犯淮西殿<lb/>
帥楊存中合宣撫使張浚之師與戰於鍾離弗克詔王<lb/>
<pb n="KR2g0025_WYG_013-30a"/>
赴援敵别軍數萬屯定逺王遣成閔以輕騎擊破之轉<lb/>
戰數日烏珠中克敵弓以走其衆大潰遂奪鍾離捷聞<lb/>
太上賜札曰聞卿親率將士與敵接戰追逼直至城下<lb/>
敵馬一發奔潰過淮卿已復據州卿忠義之氣身先士<lb/>
卒親遏大敵嘉歎何已况卿前後所料敵情一一必中<lb/>
今日善後之䇿更為深加思慮措置以聞也王因上章<lb/>
極言爵賞之濫乞自今非破敵復境土不畀崇資以塞<lb/>
倖門時和議復成秦檜權力益盛異已者禍如發矢王<lb/>
<pb n="KR2g0025_WYG_013-30b"/>
復危言苦諫以謂中原士民迫不得已淪於顛危其間<lb/>
豪傑莫不延頸以俟弔伐若自此與和日月侵尋人情<lb/>
銷弱國勢委靡誰復振之太上復賜札嘉奬又乞與北<lb/>
使面議優詔不許尋再上章力陳秦檜誤國詞意剴切<lb/>
檜由是深怨於王已而盡撤邊備召諸大將還闕王及<lb/>
張浚岳飛除樞宻使副王上表乞觧樞務避寵丐閒時<lb/>
論髙之時紹興十一年也又上表乞骸骨不許除太傅<lb/>
依前三鎮節鉞充醴泉觀使進封福國公賜第都城奉<lb/>
<pb n="KR2g0025_WYG_013-31a"/>
朝請其秋顯仁皇后鳯駕來歸王朝謁於臨平后以北<lb/>
方獨聞王名特召至簾前曰此為韓相公耶慰問良乆<lb/>
其後賜餉無虚月明年進封潭國公十三年進封咸安<lb/>
郡王十七年以郊恩改鎮南武安寧國之節太上數召<lb/>
王同家人燕於苑中眷禮深篤數賜名馬寳劔其他賜<lb/>
予勞問相踵然王老矣二十一年秋王病不能朝乃上<lb/>
表謝事䇿拜太師問疾之使肩摩轂擊於道於是悉召<lb/>
故人列侯勉以忠義大節焚逋券百萬親視含襚曰吾<lb/>
<pb n="KR2g0025_WYG_013-31b"/>
以布衣百戰致位公王可以無憾矣以是年八月四日<lb/>
薨於私第之正寢享年六十有三疾方革累詔宣醫診<lb/>
視訃聞太上䀌然為輟視朝贈通義郡王賻以内帑金<lb/>
帛各三千疋兩錫尚方名騄龍腦香以歛襚服用一品<lb/>
所以慰䘏其家甚至遣勑使徐伸䕶𦵏事以是年十月<lb/>
庚子大𦵏於平江府吴縣胥臺鄉靈嵓山之原有詔命<lb/>
中貴䇿祭於家又詔奉常貳卿軷祭於都門外子孫次<lb/>
第進秩娶白氏秦國夫人梁氏楊國夫人茒氏秦國夫<lb/>
<pb n="KR2g0025_WYG_013-32a"/>
人周氏蘄國夫人子男四人長曰彦直嘗任户部尚書<lb/>
今為大中大夫延水縣開國伯食邑八百戸次曰彦樸<lb/>
奉議郎直顯謨閣蚤世次曰彦質朝奉大夫直徽猷閣<lb/>
知黄州次曰彦古起復朝奉大夫充敷文閣待制知平<lb/>
江府兼節制水軍今家居終蘄國之制女八人長適故<lb/>
朝散郎通判饒州曹霑次適宣教郎馮用休次適宣教<lb/>
郎知宣州寧國縣王萬脩次適從政郎劉莒次適宣教<lb/>
郎宗正寺主簿胡南逢次適承議郎充集英殿修撰主<lb/>
<pb n="KR2g0025_WYG_013-32b"/>
管佑神觀張子仁二人為黄冠孫男十七人曰梴奉議<lb/>
郎太社令曰杕奉議郎直秘閣曰格宣教郎曰樞承務<lb/>
郎曰松通仕郎曰相承事郎曰椿承務郎曰楷承奉郎<lb/>
曰林將仕郎曰森曰休曰楫曰杰曰本曰梓曰樟孫女<lb/>
八人一適將仕郎王大昌餘未行今天子乾道紀元之<lb/>
四年有詔特追封蘄王又八年乃賜謚始王鼎貴嘗戒<lb/>
戲下及其家人曰忠者臣子不可一日忘不惟所當常<lb/>
行抑亦所當常言吾雖名世忠汝曹無得以忠字為諱<lb/>
<pb n="KR2g0025_WYG_013-33a"/>
若諱而不言是忘忠也吾生不取死不饗也至是得謚<lb/>
忠武彦古稟述先教不敢辭君子以為通於孝云嗚呼<lb/>
王起西陲布衣仗劔從戎不十數年功名與日月争光<lb/>
何其盛耶為平冦將軍為都統制為宣撫使為常置使<lb/>
為營田大使為招討使為樞宻使所踐無非達官要職<lb/>
而能益彰平全閩夷江西剪湖湘殱苗劉摧烏珠鏖大<lb/>
儀拓東海扞揚楚震淮陽所當無非勍冦劇賊而功益<lb/>
俊偉不可及及和議初定北使稍不恭順王則忿其無<lb/>
<pb n="KR2g0025_WYG_013-33b"/>
禮於吾君誦言誅之且下令所部州無得少屈北使為<lb/>
之沮戢性不喜便佞事關廟社必傴僂玉陛上流涕極<lb/>
言之雖不加文飾而誠意真切理致詳盡人主知其出<lb/>
於忠實不以為忤也秦檜用事遣中原人親屬還北中<lb/>
有戀國㤙不忍去必械縶以送至謀遣趙榮王力争曰<lb/>
榮不忘本朝以歸父母妻子悉遭屠滅相公尚忍遣之<lb/>
無復中原望耶弗聽岳飛之獄王不平以問檜檜曰飛<lb/>
子雲與張憲書雖不明其事體莫須有王艴然變色曰<lb/>
<pb n="KR2g0025_WYG_013-34a"/>
相公莫須有三字何以服天下於時舉朝憚檜權力皆<lb/>
附離為自全計獨王於班列一揖之外不復與親每建<lb/>
大議讜言家人危懼或乘間勸止王曰今明知其誤國<lb/>
乃畏禍茍同異時衆目豈可於太祖官家殿下喫鐵棒<lb/>
耶言雖質而㫖深士君子至今傳之受人㤙則生平不<lb/>
去心簽樞王淵識王於㣲時待遇絶等苗劉之亂淵首<lb/>
遇害王為請地厚𦵏經紀其家不遺餘力初淵輕財嗜<lb/>
義家無宿儲或勸以治生淵曰國家官人以爵使禄足<lb/>
<pb n="KR2g0025_WYG_013-34b"/>
代其耕也若切切事錐刀我何愛爵禄不為大賈富商<lb/>
耶王敬服其言故握兵三十年未嘗為乾没貿遷之私<lb/>
上所錫賚悉分將士將士故樂為之用太上髙其義察<lb/>
其亷特賜江東永豐圩田以給其子孫王復上書租賦<lb/>
願與編户同為勢家倡太上欲成其美從之優詔奬諭<lb/>
雖厚撫將士千金有所不愛至一官一級則靳惜如肌<lb/>
肉嘗謂將佐曰為國立功人臣常分吾所以使汝輩功<lb/>
浮於賞者乃所以遺爾子孫也天日昭昭爵禄虚受終<lb/>
<pb n="KR2g0025_WYG_013-35a"/>
必為禍他日為國爪牙尤當戒此舊制戰勝第賞必以首<lb/>
級軍人貪得至殺平人以希賞王始建議不許以首級計<lb/>
功然諸帥保奏將士武功左右各有隊伍惟王所部須<lb/>
實有功乃奏終不以毫髪假人是以淮東一軍功最多<lb/>
而崇資者少城楚州與士同力役黄天蕩之戰楊國在<lb/>
行間親執桴鼓家楚州織薄為屋將士有臨敵怯懦者<lb/>
王遺以巾幗設樂大讌㑹俾為婦人妝以恥之其人往<lb/>
往感發自奮後多得其死力其制兵器凡今跳澗以習<lb/>
<pb n="KR2g0025_WYG_013-35b"/>
騎洞貫以習射狻㹸之鍪連鎖之甲斧之有掠陣弓之<lb/>
有克敵皆王遺法太上以其制下兵部及頒降諸將者<lb/>
是也嘗中毒矢洞骨則以强弩拔之十指僅全四不能<lb/>
動身被金瘡如刻畫晚以公王奉朝請尤能以道巻舒<lb/>
絶口不言功名盖自罷政居都城髙卧十年杖屨幅巾<lb/>
放意林泉壺觴間若未嘗有權位者而偏裨部曲往往<lb/>
致身通顯節鉞相望嵗時造門類皆謝遣群工列辟想<lb/>
聞風采而不可見則相約於朝班望王眉宇而慰喜焉<lb/>
<pb n="KR2g0025_WYG_013-36a"/>
至於外夷逺人幽閨婦女皆知有所謂韓郡王者嵗時<lb/>
輙相從詗王年幾安否以為天下重輕云而王終日澹<lb/>
然獨好浮圖法自號清涼居士故雖權臣孔熾王最為<lb/>
所忌嫉而能雍容始終盖詩所謂明哲保身者属纊之<lb/>
際神爽益清冠佩脩然合掌而逝有詔擇日臨奠檜遣<lb/>
中書吏韓城以危語脅諸孤令必辭諸孤亦縁王遺意<lb/>
不敢屈勤君父上表懇免至再太上黽勉從之其始終<lb/>
恩遇如此臣雄曰自起翦以來山西出將尚矣呼吸雷<lb/>
<pb n="KR2g0025_WYG_013-36b"/>
風動搖山岳戰勝攻克卓然以勇略聞者班班不絶於<lb/>
冊書至於達之以智謀本之以忠義如古之所謂名將<lb/>
者山西盖亡幾也秦漢而下可以言智謀忠義如古名<lb/>
將者若諸葛亮郭子儀其庻幾乎王本山西之豪與起<lb/>
翦相望而其智謀忠義有過前脩無不及焉方逆𫝊滔<lb/>
天王聞變慟哭士卒皆哭莫能仰視遂自海道徑還吕<lb/>
頤浩方以賊為憂王謂賊既取鐵券必無他慮頤浩又<lb/>
慮賊難勝王則深言逆順之理知其必勝於是頤浩計<lb/>
<pb n="KR2g0025_WYG_013-37a"/>
乃決𫝊卒成擒至如中興之初倡議西都長安乘建瓴<lb/>
之勢東向以圖中原朝議不從識者以為深恨及維揚<lb/>
危急六飛南渡諸帥咸欲西趨岳鄂徑往長沙王獨以<lb/>
謂今已失河北山東惟有淮浙號稱富實若又棄之更<lb/>
有何地太上嘉納江左立國之謀於是乎始定臣雄嘗<lb/>
待罪太史氏獲覩日歴所紀太上皇帝聖語甚詳最後<lb/>
論戰論和章數十上皆筭無遺䇿盖所謂定大事決大<lb/>
疑忠義稟於天資智謀出於人表視山西以勇略稱者<lb/>
<pb n="KR2g0025_WYG_013-37b"/>
不可同年語矣是以太上洊賜詔曰雖古名將何以加<lb/>
諸而皇上特以忠武易名盖以王為亮子儀之流惟二<lb/>
聖日月之明知臣莫若君徳音鏗鍧天下傳誦世忠得<lb/>
此嘉奬其亦可謂死而不朽也耶臣觀宣王中興如采<lb/>
芑江漢之詩所述蠻荆來威王國庻定等事雖以褒大<lb/>
方叔召虎之功然其任賢使能致此巍巍則宣王盛德<lb/>
之形容光明偉傑不可掩也臣願頗采周雅聲為銘詩<lb/>
以彰元勲以歌堯父舜子知人之明以稱明指顯耀韓<lb/>
<pb n="KR2g0025_WYG_013-38a"/>
氏以昭示於億萬世其詞曰<lb/>
　昔在宣靖　崇極而傾　敵人不恭　神州盡驚<lb/>
　天地重開　真人龍翔　德業巍巍　周宣漢光<lb/>
　凡此中興　誰實佐命　繄時元勲　王國以定<lb/>
　元勲謂何　維師蘄王　王奮山西　起翦之鄉<lb/>
　鐵胎之弓　悍馬長槊　方在童年　氣震山嶽<lb/>
　逮事徽皇　至於欽宗　天下兵動　外阻内訌<lb/>
　王先戎行　是磔是剪　浙西山東　績用丕顯<lb/>
<pb n="KR2g0025_WYG_013-38b"/>
　霸府肇新　來乘風雲　掃清南都　大駕時巡<lb/>
　淮海之間　劇盜蝟起　解甲束戈　如父詔子<lb/>
　帝幸餘杭　王征徐方　逆臣乘虚　反易天常<lb/>
　賊虐樞臣　都城喋血　凶燄孔熾　震驚宸闕<lb/>
　王在海上　聞變號呼　凡爾衆士　今當麋軀<lb/>
　吾與羣凶　不共戴天　山川鬼神　實臨此言<lb/>
　舟師鼓行　雷動電擊　撓彼凶徒　裂膽裭魄<lb/>
　天位反正　乾清坤夷　生擒渠魁　梟首大逵<lb/>
<pb n="KR2g0025_WYG_013-39a"/>
　有狡汝為　盜據富沙　流毒全閩　血人于牙<lb/>
　大江之西　重湖之南　蜂屯蟻結　虎猛狼貪<lb/>
　三方百城　地數千里　奪攘矯䖍　聲勢相倚<lb/>
　當宁謀帥　宜莫如王　授以斧鉞　往摏其吭<lb/>
　覆其穴巢　鋤其根萌　閱嵗未周　三方悉平<lb/>
　奔旗奔師　捷書相望　貸遣脅從　旌别善良<lb/>
　爾商爾財　我弛爾征　爾農爾田　我資爾耕<lb/>
　仁義之兵　弔伐是尚　帝有恩言　卿古名將<lb/>
<pb n="KR2g0025_WYG_013-39b"/>
　朔馬飲江　充叛以降　金陵不支　洊窺上邦<lb/>
　王整虎旅　邀截歸路　維敵雖强　望風震怖<lb/>
　海艦如雲　江之中流　北剉援兵　南衂歸舟<lb/>
　水戰陸攻　摧枯拉脆　殺傷莫數　俘獲萬計<lb/>
　酋帥小黠　僅脱其身　敵勢寖銷　皇威益信<lb/>
　敵猶不悛　纔數年期　傾國南侵　步騎分馳<lb/>
　厥黨成林　塵暗穹蒼　九重制詔　罪已如湯<lb/>
　王曰吁嗟　君父旰食　臣何生為　矢死報國<lb/>
<pb n="KR2g0025_WYG_013-40a"/>
　部分將佐　直趨淮壖　親窒歸途　示無生還<lb/>
　妙筭既定　竒計先施　聲言守江　已駐大儀<lb/>
　衆寡雖殊　我整彼亂　鐵騎紛呶　馬足俱㫁<lb/>
　四面鏖擊　若降若屠　積骸為丘　洒血成渠<lb/>
　折馘獻俘　千里相踵　驍將數百　豈計輜重<lb/>
　偏裨在楚　亦以捷聞　王來窮追　敵師大奔<lb/>
　振旅凱歌　天子曰都　世忠忠勇　敵不足誅<lb/>
　江左人心　恃此寧謐　中興以來　武功第一<lb/>
<pb n="KR2g0025_WYG_013-40b"/>
　淮陽鍾離　莫非俊偉　生平戰多　竹帛莫紀<lb/>
　王屯極邊　志清中原　和議既諧　弛强鑠堅<lb/>
　王之論和　忠憤激烈　利害皎然　黑白區别<lb/>
　聖主俞之　權臣讎之　明哲令終　天實休之<lb/>
　孰不為將　孰不建功　動搖丘山　呼吸雷風<lb/>
　惟王天資　與勇將異　達以智謀　本以忠義<lb/>
　大疑大事　決於片詞　較彼起翦　王其過之<lb/>
　王起寒素　飯糗衣紵　出際盛時　蛟龍雲雨<lb/>
<pb n="KR2g0025_WYG_013-41a"/>
　解衣推食　言聽計行　任用不疑　天子之明<lb/>
　三鎮節旄　三事典䇿　報功惟優　天子之德<lb/>
　惟聖天子　使臣以禮　哀榮死生　福禄終始<lb/>
　重華神武　志大有為　眷言勲勞　恨不同時<lb/>
　真王啓封　貴窮人爵　忠武之謚　如葛如郭<lb/>
　八言衮褒　更瞻雲章　誰克有勲　上不汝忘<lb/>
　豐碑嵓嵓　億載有耀　凡百臣子　其思忠孝<lb/>
　<lb/>
<pb n="KR2g0025_WYG_013-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集上巻十三<lb/>
</p>
<p>
</p>
  </div>
</body>
</text>
</TEI>
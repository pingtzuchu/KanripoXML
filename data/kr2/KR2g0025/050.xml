<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻二十三</head>
    <p>
<pb n="KR2g0025_WYG_050-1a"/>
欽定四庫全書<lb/>
　名臣碑傳琬琰之集中巻二十三　宋杜大珪編<lb/>
　　滕學士甫墓誌銘　　　　　　蘇軾<lb/>
神宗英文烈武聖孝皇帝初臨海内厲精為治旁求天<lb/>
下以出異人得英偉大度之士滕公元發始見知于英<lb/>
宗而未及用書其姓名藏於禁中帝以是知之既見公<lb/>
姿度雄爽問天下所以治亂不思而對曰治亂之道如<lb/>
黒白東西所以變色易位者朋黨亂之也帝曰卿知君<lb/>
<pb n="KR2g0025_WYG_050-1b"/>
子小人之黨乎公曰君子無黨譬之草木綢繆相附者<lb/>
必蔓草非松柏也朝廷無朋黨雖中主可以濟不然雖<lb/>
上聖不治帝太息曰天下名言也遂以為右正言知制<lb/>
誥諌院開封府拜御史中丞翰林學士且大用矣而公<lb/>
性疎逹不疑在帝前論事如家人父子言無文飾洞見<lb/>
肝鬲帝知其誠盡事無鉅細人無親疎輒以問公或中<lb/>
夜降手詔使者旁午公隨事解答不自嫌外而執政方<lb/>
立新法天下洶洶恐公有言而帝信之故相與造事謗<lb/>
<pb n="KR2g0025_WYG_050-2a"/>
公帝雖不疑然亦出公於外以翰林侍讀學士知鄆州<lb/>
移定與青留守南都徙齊鄧二州用公之意蓋未衰也<lb/>
而公之妻黨有犯法至大不道者小人因是出力擠公<lb/>
必欲殺之帝知其無罪落職知池州徙蔡未行改安州<lb/>
既罷入朝未對而左右不恱者又中以飛語復貶筠州<lb/>
士大夫為公危慄或以為且有後命公談笑自若曰天<lb/>
知吾直上知吾忠吾何憂哉乃上書自明帝覽之釋然<lb/>
即以為湖州方且復用而帝升遐公讀遺詔僵仆頓絶<lb/>
<pb n="KR2g0025_WYG_050-2b"/>
久之乃蘇曰已矣吾無所自盡矣今上即位徙公為蘇<lb/>
揚二州除公龍圖閣直學士復以為鄆州徙真定河東<lb/>
治邊凛然威行西北號稱名將而宦官為走馬者誣公<lb/>
病不任職詔徙許州御史論公守邊竒偉之狀且言其<lb/>
不病詔復留河東而公已老蓋年七十有一矣即力求<lb/>
淮南上不得已乃以為龍圖閣學士知揚州未至而薨<lb/>
蓋元祐五年十月二十四日也方平歴事三宗逮與天<lb/>
聖景祐間賢公卿遊公雖為晚進而開濟之資邁徃之<lb/>
<pb n="KR2g0025_WYG_050-3a"/>
氣蓋有前人風度以先帝神武英斷知公如此而終不<lb/>
大用毎進小人輙讒之公嘗上章自訟有曰樂羊無功<lb/>
謗書滿篋即墨何罪毁言日聞天下聞而悲之嗚呼命<lb/>
也夫公諱甫字元發其後避髙魯王諱以字為名而字<lb/>
逹道東陽人也滕氏出周文王之子錯封於滕所謂滕<lb/>
叔繡者十一代祖令琮為唐國子司業令琮生太常博<lb/>
士翼翼生贈户部侍郎伉伉生贈禮部侍郎蓋蓋生户<lb/>
部尚書贈右僕射珦珦生太中大夫睦州刺史邁邁生<lb/>
<pb n="KR2g0025_WYG_050-3b"/>
越州觀察推官□□生祠部郎中文規文規生公之曽<lb/>
祖諱仁俊為温州永嘉令祖諱鑒不仕皇考諱髙贈中<lb/>
大夫曽祖母祖母皆范氏繼祖母陳氏皇妣王氏追封<lb/>
太原郡君生公之夕夢虎行月中而墮其室九歲能賦<lb/>
詩敏捷過人范希文皇考舅也見公而竒之教以為文<lb/>
希文為蘇州而安定胡先生瑗居於蘇公徃從之門人<lb/>
以千數第其文公常為首常舉進士試於庭宋子京竒<lb/>
其文擢為第三人而以聲韻不中法罷之其後八年復<lb/>
<pb n="KR2g0025_WYG_050-4a"/>
中第第三授大理評事通判湖州時孫元規守錢塘一<lb/>
見公曰名臣也後當為賢將授以治劇守邊之要召試<lb/>
學士院充集賢校理判吏部南曹除開封府推官三司<lb/>
鹽鐵户部判官同修起居注判户部勾院公在館閣未<lb/>
嘗就第見執政故宰相不恱不遷者十年既遇知神宗<lb/>
為諌官知無不言然御史中丞王陶論宰相不押班為<lb/>
䟦扈上以問公公曰宰相固有罪然以為䟦扈則臣為<lb/>
欺天䧟人矣為開封府三獄皆滿公視事之日理出數<lb/>
<pb n="KR2g0025_WYG_050-4b"/>
百人決遣殆盡京師翕然稱之為御史中丞中書密院<lb/>
議邊事多不合趙明與西人戰中書賞功而密院降約<lb/>
束郭逵修堡冊密院方詰之而中書已下褒詔矣公言<lb/>
戰守大事也安危所寄今中書欲戰密院欲守何以令<lb/>
天下願敕大臣凡戰守除帥議同而後下上善之諌官<lb/>
楊繪言宰相不當以其子判鼓院上曰繪不習朝廷事<lb/>
鼓院傳逹而已何與于事公曰人有訴宰相者使其子<lb/>
傳逹之可乎且天下見宰相子在是豈敢復訴事上悟<lb/>
<pb n="KR2g0025_WYG_050-5a"/>
為罷之种諤擅築綏州且與薛向發諸路兵環慶保安<lb/>
皆出剽掠西人復誘殺將官楊定公上疏極言亮祚巳<lb/>
納欵不當失信邊隙一開兵連民疲必為内憂京師郡<lb/>
國地震公三上疏指陳致災之由大臣不恱出公知秦<lb/>
州上面諭公曰秦州非朕意也留不遣詔館伴契丹使<lb/>
前此館伴非其人使者議神塔子事徃復紛然是歲契<lb/>
丹遣蕭林牙楊興公來聘朝廷憂之公見興公開懐與<lb/>
語問其家世父祖事委曲詳盡興公驚且喜不復論去<lb/>
<pb n="KR2g0025_WYG_050-5b"/>
歲事將去與公馬上泣别林牙謂興公曰君與滕公善<lb/>
豈將留此乎上聞之大喜因公奏事殿中歎曰朕欲擢<lb/>
卿執政卿逾月不對而大臣力薦用唐介矣公曰臣恨<lb/>
未有死所報陛下知遇豈愛官職者唐淑問孫覺言公<lb/>
短上不信悉以其言示公所以慰勞公者甚厚公頓首<lb/>
曰陛下無所疑臣無所愧足矣河朔地大震涌沙出水<lb/>
壊城地廬舎命公為安撫使官吏皆幄寢居民恐懼棄<lb/>
家而茇舎公獨卧屋下曰民恃吾以生屋摧民死吾當<lb/>
<pb n="KR2g0025_WYG_050-6a"/>
以身同之民始歸安其室乃命葬死者食飢者除田稅<lb/>
察惰吏修堤防繕甲兵督盜賊河朔遂安使還大臣將<lb/>
除公并州上復留公開封府民有王穎者為鄰婦隱其<lb/>
金閲數尹不能辨頴憤悶至病傴杖而訴於公公呼鄰<lb/>
婦一問得其情取金還穎頴奮身仰謝失傴所在投杖<lb/>
而出一府大駭除翰林學士夏國主秉常被簒公言繼<lb/>
遷死時李氏幾不立矣當時大臣不能分建諸豪乃以<lb/>
全地王之至今為患今秉常失位諸將争權天以此遺<lb/>
<pb n="KR2g0025_WYG_050-6b"/>
陛下若再失此時悔將無及請擇一賢將假以重權使<lb/>
經營分裂之可不勞而定百年之計也上竒其䇿然不<lb/>
果用欲以公為三司使力辭已而除公瀛州安撫使公<lb/>
入頓首曰臣知事陛下而已不能事黨人願陛下少回<lb/>
昔日之眷無使臣為黨人所快則天下皆知事君為得<lb/>
而事黨人為無益矣上為改容公以皇考諱辭髙陽關<lb/>
乃除鄆州治盜有方不獨用威猛時有所縱捨盜為屏<lb/>
息移知定州許入覲力言新法之害曰臣始以意度其<lb/>
<pb n="KR2g0025_WYG_050-7a"/>
不可耳今為郡守親見其害民者具道所以然之狀至<lb/>
定州以上已宴郊外有報契丹入寇邊民來逃者將吏<lb/>
大駭請起治兵公笑曰非爾所知也益置酒作樂遣人<lb/>
諭逃者曰吾在此敵不敢動使各歸業明日問之果妄<lb/>
諸將以是服公韓忠彦使契丹楊興公迎勞問公所在<lb/>
且曰滕公可謂開口見心矣忠彦歸奏上喜進公禮部<lb/>
侍郎使再任詔曰寛嚴有體邊人安焉公因作堂以安<lb/>
邊名之公去國既乆而心在王室著書五篇一曰尊主<lb/>
<pb n="KR2g0025_WYG_050-7b"/>
勢二曰本聖心三曰校人品四曰破臣黨五曰賛治道<lb/>
上之其畧曰陛下聖神文武自足以斡運六合譬之青<lb/>
天白日不必㸃綴自然清明識者韙其言天下大旱詔<lb/>
求直言公上疏曰新法害民者陛下既知之矣但下一<lb/>
手詔應熈寜二年以來所行新法有不便者悉罷則民<lb/>
氣和而天意解矣冨彦國之守青州也嘗置教閱馬步<lb/>
軍九指揮彦國既去軍稍缺不補公至請復完之至溢<lb/>
額數千其後朝廷屢發諸路兵或喪失不還惟青州兵<lb/>
<pb n="KR2g0025_WYG_050-8a"/>
至今為盛其謫守池安皆以静治聞飲酒賦詩未嘗有<lb/>
遷謫意侍郎韓丕旅殯于安五十年矣學士鄭獬安人<lb/>
也既没十年貧不克葬公皆葬之著作佐郎木炎居喪<lb/>
以毁卒公既助其葬又為買田賙之敕使謝諲市物于<lb/>
安因縁為姦民被其毒公密疏姦狀上為罷黜諲自安<lb/>
定先生之亡公嘗割俸以賙其子及為湖州祭其墓哭<lb/>
之慟東南之士歸心焉自揚徙鄆歲方饑乞淮南米二<lb/>
十萬石為備鄆有劇賊數人公悉知其所舎遣吏掩捕<lb/>
<pb n="KR2g0025_WYG_050-8b"/>
皆獲吏民不知所出郡學生食不給民有争公田二十<lb/>
年不決者公曰學無食而以良田飽頑民乎乃請以為<lb/>
學田遂絶其訟學者作新田詩以美之時淮南東京皆<lb/>
大饑公獨有所乞米為備召城中冨民與約曰流民且<lb/>
至無以處之則疾疫起并及汝矣吾得城外廢營地欲<lb/>
為席屋以待之民曰諾為屋二千五百間一夕而成流<lb/>
民至以次授地井竈器用皆具以兵法部勒少者炊壯<lb/>
者樵婦女汲老者休民至如歸上遣工部郎中王古按<lb/>
<pb n="KR2g0025_WYG_050-9a"/>
視之廬舎道巷引繩棊布肅然如營陣古大驚圖上其<lb/>
事有詔褒美蓋活五萬人云徙真定乞以便冝除盜許<lb/>
之然訖公之去無一人死法外者秋大熟積饑之民方<lb/>
賴以生而有司争糴榖貴公奏邊廪有餘請罷糴一年<lb/>
從之徙知太原府河東兵勞民貧而土豪將吏皆利於<lb/>
有警故喜作邊事民不堪命公始至蕃族來賀令曰謹<lb/>
斥候無開邊隙有冦而失備與無冦而生事者皆斬自<lb/>
軍司馬㳂邊安撫以下皆勒以軍法西人獵境上河外<lb/>
<pb n="KR2g0025_WYG_050-9b"/>
諸將請益兵公曰寇來則死之吾不出一兵也河東十<lb/>
二將其四以備北其八以備西八將更休為上下畨是<lb/>
歲八月邊郡稱有警請八將皆上謂之防秋公曰賊若<lb/>
并兵犯我雖八將不敵也若其不來四將足矣卒遣更<lb/>
休而將吏懼甚扣閤争之公指其頸曰吾已捨此矣頸<lb/>
可斷兵不可出卒無冦省芻粟十五萬河東之所患者<lb/>
鹽與和糴也公稍更其法明著稅額而通鹽商配率糧<lb/>
草視物力髙下而不以占田多少為差民以為便陽曲<lb/>
<pb n="KR2g0025_WYG_050-10a"/>
縣舊治城西汾決徙城中縣廢為荒田公奏還之使縣<lb/>
治堤防如黄河民復成市諸將駐列城者長吏或不恱<lb/>
捃誣以事有至死者公奏立法將有罪徙他郡訊驗諸<lb/>
將聞之喜曰公保吾生當報以死西夏請復故地詔賜<lb/>
以四寨而葭蘆𨽻河東公曰取城易棄城難昔棄囉兀<lb/>
西人襲我不備喪金帛不貲且為夷狄笑乃命部將訾<lb/>
虎蕭士元以兵護遷號令嚴整寇不敢近無一瓦之失<lb/>
將賜寨公請先畫界而後棄不從西人已得地則請凢<lb/>
<pb n="KR2g0025_WYG_050-10b"/>
畫界以綏德城為法從之公曰若法綏德以二十里為<lb/>
界則吳堡去葭蘆百二十里為失百里矣國家以進退尺<lb/>
寸為强弱今一舉而失百里不可力争之已而諜者得<lb/>
西人之謀曰吾將出勁兵於仁呉二寨之間刼漢使不<lb/>
得出兵則二寨亦棄矣公遂復申前議章九上至數萬<lb/>
言議者謂近世名將無及公者公為文與詩英發妙麗<lb/>
毎出一篇學者争誦之篤於行義事父母撫諸弟以孝<lb/>
友聞臨大事決大議毅然不計死生至於已私則小心<lb/>
<pb n="KR2g0025_WYG_050-11a"/>
莊栗惟恐有過其事上及與人交馭將吏待妻子奴婢<lb/>
一以至誠仕自大理評事至右光祿大夫職至龍圖閣<lb/>
學士勲至上柱國爵至南陽郡開國侯食邑至一千六<lb/>
百户實封至八百户贈銀青光禄大夫有文集二十巻<lb/>
娶李氏唐御史大夫栖筠之後晉卿之女累封建安郡<lb/>
君先公卒贈永寜郡君子三人祜祁皆承奉郎裕尚幼<lb/>
女五人長適朝請郎知楚州何洵直次適宣德郎祕書<lb/>
省正字王炳早卒次適宣徳郎太學博士王渙之次復<lb/>
<pb n="KR2g0025_WYG_050-11b"/>
適王炳季適方平之子朝散郎南京通判恕孫男六人<lb/>
將以元祐七年八月二十二日癸酉葬于蘇州長洲縣<lb/>
彭華鄉陽山之栗塢銘曰<lb/>
　天之降材　千夫一人　人之逄時　千載一君<lb/>
　生之既難　得之豈易　而彼讒人　曽不少置<lb/>
　昔在帝堯　甚畏巧言　讒說震驚　雖堯亦然<lb/>
　偉哉滕公　廊廟之具　帝欲用公　將起輒仆<lb/>
　賴帝之明　雖仆復興　小試於邊　戎狄是膺<lb/>
<pb n="KR2g0025_WYG_050-12a"/>
　日月逝矣　歲不我與　老成云亡　吾誰與之<lb/>
　若古有訓　無競維人　公之治邊　折衝精神<lb/>
　猛虎在山　藜藿茂遂　及其既亡　樵牧所易<lb/>
　公官三品　以夀考終　我銘之悲　夫豈為公<lb/>
　　司馬諫議康墓誌銘　　　　　范祖禹<lb/>
元祐五年六月丁酉詔以秘書省著作佐郎兼侍講司<lb/>
馬康為左司諫時已屬疾五辭不許就賜告君奏曰臣<lb/>
不敢拜君命於家疾間當亟起受乃留告閤門以俟詔<lb/>
<pb n="KR2g0025_WYG_050-12b"/>
以君久疾不給俸其自止日續給之君辭不受七月小<lb/>
間將受命疾作不能造朝即奏臣不可以備言職矣願<lb/>
卒辭新命詔遣内侍挾御醫三人診視治療以君清貧<lb/>
命醫毋得受饋俟疾損取㫖八月君奏曰臣之力憊矣<lb/>
言職不冝久虚願領宫觀飬疾西都二聖不得已許之<lb/>
除直集賢院提舉嵩山崇福宫詔曰勿藥有聞即膺吾<lb/>
用遣内侍諭㫖俾留京師就醫藥賜錢三十萬九月丙<lb/>
寅以不起聞明日輔臣對延和殿未及奏事二聖嗟悼<lb/>
<pb n="KR2g0025_WYG_050-13a"/>
不已命優恤其家特贈右諫議大夫遣將作監丞張淳<lb/>
督運木就護殯葬官給錢百萬遣中使弔問妻子賜錢<lb/>
五十萬又賻錢三十萬布帛有加既又遣内侍問行日<lb/>
賜白金五百兩助喪事十一月甲申葬陜州夏縣太師<lb/>
温國文正公墓次君字公休文正公諱光之子也其先<lb/>
出於晉安平獻王孚歴後魏隋唐以及本朝子孫未嘗<lb/>
去鄉里積厚流逺是生大賢曽祖諱炫試祕書省校書<lb/>
郎知耀州冨平縣贈太子太傅祖諱池以清直事仁宗<lb/>
<pb n="KR2g0025_WYG_050-13b"/>
為天章閣待制贈太師追封温國公曽祖妣皇甫氏祖<lb/>
妣聶氏妣張氏皆封温國太夫人文正公以道徳事四<lb/>
朝進退以天下起相二聖勤勞帝室慰荅民望為元祐<lb/>
宗臣君幼端謹不妄言笑事父母至孝出於天性文正<lb/>
公與夫人皆噐愛之或當逺出夫人必自挾以徃既長<lb/>
入官或数日不返家夫人輒憂思形於眯厭或踰月而<lb/>
後歸則相顧慘然喜欲泣敏學過人博通羣書熈寜三<lb/>
年以明經擢上第釋褐試祕書省校書郎耀州冨平縣<lb/>
<pb n="KR2g0025_WYG_050-14a"/>
主簿時文正公為翰林學士奏留國子監聽讀四年奏<lb/>
授守正字五年監西京糧料院遷大理評事文正公以<lb/>
端明殿學士提舉嵩山崇福宫修資治通鑑奏君檢閱<lb/>
文字官制易階承事郎丁母夫人憂勺飲不入口者三<lb/>
日杖而後起毁幾滅性見者哀之文正公居洛十五年<lb/>
徃來陜洛間士之從學於公者退與君語未嘗不有得<lb/>
塗之人見其容止雖不識皆知其為司馬公之子也服<lb/>
除授簽書山南東道節度判官公事元豐八年以韓獻<lb/>
<pb n="KR2g0025_WYG_050-14b"/>
肅公薦擢秘書省正字轉奉議郎元祐元年為校書郎<lb/>
文正公為左僕射力疾入對詔君扶掖上殿賜緋章服<lb/>
公薨執喪如喪夫人哀毁有加焉治喪皆用禮經家法<lb/>
不為世俗事得遺恩悉以予族人其啓夫人之喪而合<lb/>
祔也號慕如初喪既葬廬于墓凡文正公終事竭誠盡<lb/>
力無一不致其極者三年服除召為著作佐郎兼侍講<lb/>
進講詳明傳經義勸上以進德上必虚已聽之四年為<lb/>
修神宗實錄檢討官上疏言王者以民為天民以食為<lb/>
<pb n="KR2g0025_WYG_050-15a"/>
天自古禍亂之興皆由饑饉為國必有九年之蓄乃可<lb/>
以備水旱比年以來旱暵為虐民多艱食若今秋不稔<lb/>
則公私困竭盜賊可虞昔魏李悝為平糴之法國以富<lb/>
彊東漢永初以後水旱十年和熹鄧太后臨朝用征和<lb/>
故事徙置饑民於豐熟諸郡躬自減徹以救災厄故天<lb/>
下復平唐太宗貞觀初天下連歲災害太宗勤而撫之<lb/>
民雖東西就食未嘗嗟怨至四年天下大稔流散者咸<lb/>
歸鄉里米斗不過三四錢自古賢聖之君非無水旱之<lb/>
<pb n="KR2g0025_WYG_050-15b"/>
災惟有以待之則不為其害如漢唐之䇿已非處處皆<lb/>
有蓄積故令民東西就食此䇿之下者也魏文侯舉國<lb/>
四境悉令平糴所在有儲此䇿之中者也三代而上國<lb/>
有九年之蓄此䇿之上者也今臣願陛下先為漢唐之<lb/>
下䇿以濟目前之艱俟及豐穰乃為魏文侯之中䇿積<lb/>
以歲月漸及三代之上䇿乗今秋熟令州縣廣糴民食<lb/>
所餘歸於官今冬來春令饑民就食俟鄉土豐穰乃還<lb/>
本土夫國家積財惟以安國民安則國安故凡為國者<lb/>
<pb n="KR2g0025_WYG_050-16a"/>
一絲一毫皆當愛惜惟於濟民則不當吝陛下誠能捐<lb/>
數十萬金帛以為天下大本則四海幸甚夫實倉廪使<lb/>
百姓足食非獨可以消患太平之化由是而興措刑之<lb/>
本無先於此矣初文正公在相位與吕正獻公及同列<lb/>
共議稍修官制以就簡便令門下中書二省通職事亦<lb/>
先帝詔書本意也草具未上而文正公薨至是君復上<lb/>
舊藁降付三省而朝廷未遑有所行也十月除右正言<lb/>
以執政親嫌辭不就職五年春上疏歴陳前世治少而<lb/>
<pb n="KR2g0025_WYG_050-16b"/>
亂多祖宗創業之艱難積累之勤勞以勸上及時嚮學<lb/>
守天下大器曰德曰才曰識三者皆由于學又勸太皇<lb/>
太后毎于禁中訓導其言切至四月詔講讀官奏對邇<lb/>
英閣君初對勸上自强於學以孝德為治道之先再對<lb/>
又言孟子為書最醇正王道尤明白所冝觀覧上曰方<lb/>
讀孟子尋詔講筵官編修孟子節解為十四巻以進君<lb/>
自文正公喪居廬蔬食寢於地遂得腹疾親戚勉以肉<lb/>
食終不肯及免喪毁瘠纍然治療不愈至是益侵累奏<lb/>
<pb n="KR2g0025_WYG_050-17a"/>
乞留臺宫觀詔不許遣内侍賜御膳勞問後乃予優告<lb/>
猶力疾解孟子二巻自是疾有加除諫職未受條具諸<lb/>
所當言以待曰得一對極言而死無所恨疾病召醫李<lb/>
積于兖積居野年七十矣鄉民聞之告積曰百姓受司<lb/>
馬公恩深今其子病願速徃也來告者日夕不絶積遂<lb/>
行至則疾不可為也没語妻子以不報國恩為恨享年<lb/>
四十一公卿嗟痛於朝士大夫相弔於家處士相弔于<lb/>
野市井之民無不哀之君篤行内外淳備必欲如古人<lb/>
<pb n="KR2g0025_WYG_050-17b"/>
燕居如對大賔動静有矩法望之色莊氣和而言厲嚴<lb/>
於祭祀為人潔亷未嘗言財文正公既葬二聖遣使賜<lb/>
白金二千兩立神道碑君以文正公葬皆官給碑已具<lb/>
固辭不許遣家吏如京師納之其事君務責難非堯舜<lb/>
仁義之道不陳於上前待族人委曲周旋唯恐不得其<lb/>
所欲與朋友忠信久而益親有文集十巻初娶張氏朝<lb/>
散郎保孫之女追封真寜縣君再娶張氏大理寺丞淮<lb/>
之女封安仁縣君二子曰植曰桓皆承奉郎桓早夭三<lb/>
<pb n="KR2g0025_WYG_050-18a"/>
女長適承務郎楊克覲先君卒其二皆幼祖禹與君同<lb/>
修資治通鑑同為正字著作同修實錄同侍經筵相與<lb/>
猶一體也君初疾屬以後事其孤請銘嗚呼其可勝哀<lb/>
也夫銘曰<lb/>
　烈烈温公　迪我祖宗　卒相二聖　以成天功<lb/>
　公休之賢　是學是似　民曰幸哉　温公有子<lb/>
　温公有子　天子有臣　世其休風　澤我下民<lb/>
　執經帝前　日勸帝徳　帝曰良哉　補予衮職<lb/>
<pb n="KR2g0025_WYG_050-18b"/>
　惟其所有　訖未一施　中道而止　天實奪之<lb/>
　惟人之生　惟德可久　没而民思　是謂不朽<lb/>
　<lb/>
　<lb/>
　<lb/>
　<lb/>
　<lb/>
　名臣碑𫝊琬琰之集中巻二十三<lb/>
</p>
<p>
</p>
  </div>
</body>
</text>
</TEI>
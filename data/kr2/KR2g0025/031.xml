<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻四</head>
    <p>
<pb n="KR2g0025_WYG_031-1a"/>
欽定四庫全書<lb/>
　名臣碑傳琬琰之集中巻四　　宋杜大珪編<lb/>
　　杜祁公衍墓誌銘　　　　　　歐陽修<lb/>
故太子太師致仕祁國公贈司徒兼侍中杜公諱衍字<lb/>
世昌越州山陰人也其先本出於堯之後厯三代常為<lb/>
諸侯後徙其封於杜而子孫㪚適他國者以杜為氏自<lb/>
杜赫為秦將軍後三世御史大夫周及其子建平侯延<lb/>
年仍顯於漢又九世當陽侯預顯於晉又十有四世歧<lb/>
<pb n="KR2g0025_WYG_031-1b"/>
國公佑顯於唐又九世而至於祁公其為家有法其吉<lb/>
㓙祭祀齋戒日時幣祝從事一用其家書自唐滅亡喪<lb/>
其舊禮而一切茍簡獨杜氏守其家法不遷於世俗葢<lb/>
自春秋諸侯之子孫歴秦漢千有餘嵗得不絶其世譜<lb/>
而唐之盛時公卿家法存於今者惟杜氏公自髙祖以<lb/>
来以恭儉孝謹稱鄉里至公為人尤潔廉自刻其為大<lb/>
臣事其上以不欺為忠推於人以行已取信故其動静<lb/>
纖悉謹而有法至考其大節偉如也公享年八十官至<lb/>
<pb n="KR2g0025_WYG_031-2a"/>
尚書告老明年以太子少師致仕累遷太子太保太傅<lb/>
太師封祁國公於其家天子祠明堂遣使者召公陪祀<lb/>
將有所問以疾不至而嵗時存問勞賜不絶公少舉進<lb/>
士髙第為揚州觀察推官知平遥縣通判晉州知乾州<lb/>
遷河東京西路提㸃刑獄知揚州河東陜西路轉運使<lb/>
入為三司戸部副使拜天章閣待制知荆南府未行以<lb/>
為河北路都轉運使遂知天䧺軍召為御史中丞判流<lb/>
内銓知審官院拜樞宻直學士知永興軍權知開封府<lb/>
<pb n="KR2g0025_WYG_031-2b"/>
康定元年以刑部侍郎同知樞宻院事即拜副使慶厯<lb/>
三年遷吏部侍郎樞宻使明年以本官同中書門下平<lb/>
章事公治吏事如其為人其聽獄訟雖明敏而審覈愈<lb/>
精故屡決疑獄人以為神其簿書出納推析毫髪終日<lb/>
無倦色至為條目必使吏不得為姦而巳及其施於民<lb/>
者則簡而易行始居平遥嘗以吏事適他州而縣民争<lb/>
訟者皆不肯決以待公歸知乾州未滿嵗安撫使察其<lb/>
治行以公權知鳳翔府二邦之民争於界上一曰此我<lb/>
<pb n="KR2g0025_WYG_031-3a"/>
公也汝奪之一曰今我公也汝何有焉夏人初叛命天<lb/>
下苦於兵而自陜以西尤甚吏縁侵漁調發督迫至民<lb/>
破産不能足徃徃自經投水以死於是時公在永興語<lb/>
其人曰吾不能免汝然可使汝不勞爾乃為之區䖏計<lb/>
較量物有無貴賤道里逺近寛其期㑹使以次輸送由<lb/>
是物不踴貴車牛芻秣宿食徃来如平時而吏束手無<lb/>
所施民比他州費省十六七至於繕治城郭器械民皆<lb/>
不知開封治京師常撓於權要有干其法而能不為之<lb/>
<pb n="KR2g0025_WYG_031-3b"/>
屈者世皆以為難至公能使權要不敢有所干凡其為<lb/>
治以聽㫁盜訟為能否爾獨公始有餘力省其民事如<lb/>
治他州而畿赤諸縣之民皆被其惠開封比比出能吏<lb/>
而兼於民政者惟公一人吏部審官主天下吏員而居<lb/>
職者類以不久遷去故吏得為姦公始視銓事一日選<lb/>
者三人爭某闕公以問吏吏受丙賕對曰當與甲乙不<lb/>
能争遂授他闕居数日吏教丙訟甲負某事不當得公<lb/>
悟召乙問之乙謝曰業巳得他闕不願争公不得已與<lb/>
<pb n="KR2g0025_WYG_031-4a"/>
丙而笑曰此非吏罪乃吾未知銓法爾因命諸曹各具<lb/>
格式科條以白問曰盡乎曰盡矣明日勅諸吏無得升<lb/>
堂使坐曹聽行文書而巳由是吏不得與銓事與奪一<lb/>
出於公居月餘翕然聲動京師其在審官有以賄求官<lb/>
者吏謝不受曰我公有賢名不久見用去矣姑少待之<lb/>
慶厯之初上厭西兵之久出而民弊亟用今丞相富公<lb/>
樞宻韓公及范文正公而三人者遂欲盡革衆事以修<lb/>
紀綱而小人權倖皆不悦獨公與相佐佑而公尤抑絶<lb/>
<pb n="KR2g0025_WYG_031-4b"/>
僥倖凡内降與恩澤者一切不與每積至十数則連封<lb/>
而面還之或詰責其人至慙恨涕泣而去上嘗謂諫官<lb/>
歐陽修曰外人知杜某封還内降耶吾居禁中有求恩<lb/>
澤者每以杜某不可告之而止者多于所封還也其助<lb/>
我多矣此外人及杜某皆不知也然公與三人者卒皆<lb/>
以此罷去公多知本朝故實善決大事初邉將議欲大<lb/>
舉以擊夏人雖韓公亦以為可舉公爭以為不可大臣<lb/>
至有欲以沮軍罪公者然兵後果不得出契丹與夏人<lb/>
<pb n="KR2g0025_WYG_031-5a"/>
爭銀瓮族大戰黄河外而鴈門麟府皆警范文正公安<lb/>
撫河東欲以兵從公以為契丹必不來兵不可妄出范<lb/>
公怒至以語侵公公不為恨後契丹卒不来二公皆世<lb/>
俗指公與為朋黨者其議論之際盖如此及三人者將<lb/>
罷去公獨以為不可遂亦罷以尚書左丞知兗州嵗餘<lb/>
乃致仕公自布衣至為相衣服飲食無所加雖妻子亦<lb/>
有常節家故饒財諸父分產公以所得悉與昆弟之貧<lb/>
者俸禄所入分給宗族賙人急難至其歸老無屋以居<lb/>
<pb n="KR2g0025_WYG_031-5b"/>
寓於南京驛舍者久之自少好學工書喜為詩讀書雖<lb/>
老不倦推奬後進今世知名士多出其門居家見貧客<lb/>
必問時事聞有善喜若己出至有所不可憂見於色或<lb/>
夜不能寐如任其責者凡公所以行之終身者有能履<lb/>
其一君子以為人之所難而公自謂不足以名後世遺<lb/>
戒子孫無得紀述嗚呼豈所謂任重道逺而為善惟不<lb/>
足者歟曾祖太子少保諱某贈太師祖鴻臚卿諱某追<lb/>
封吳國公父尚書度支員外郎諱某追封韓國公皆贈<lb/>
<pb n="KR2g0025_WYG_031-6a"/>
太師尚書令兼中書令娶相里氏封晉夫人子男曰詵大<lb/>
理評事訢太常愽士訥將作監主簿詒祕書省正字三子<lb/>
早卒女長適集賢校理蘓舜欽次適祕閣校理李綖次<lb/>
適單州團練推官張遵道公以嘉祐二年某月某日卒於家<lb/>
其子訢以某月某日𦵏公於應天府宋城縣之仁孝原銘曰<lb/>
　翼翼祁公　率履自躬　　一其初終　惟德之恭<lb/>
　公在於位　士知貪亷　　退老於家　四方之瞻<lb/>
　豈惟士夫　天子曰咨　　爾曲爾直　繩之墨之<lb/>
<pb n="KR2g0025_WYG_031-6b"/>
　正爾方圓　有矩有規　　人莫之踰　公無爾欺<lb/>
　予左予右　惟公是毗　　公雖告休　受寵不已<lb/>
　宫臣國公　即命於第　　奕奕明堂　萬邦從祀<lb/>
　豈無臣工　為予報事　　何以召之　惟公舊德<lb/>
　公不能來　予其徃錫　　君子豈弟　民之父母<lb/>
　公雖百齡　人以為少　　不俾黄耉　喪予元老<lb/>
　寵祿之隆　則有止期　　惟其不已　既去而思<lb/>
　銘昭於逺　萬世之貽<lb/>
<pb n="KR2g0025_WYG_031-7a"/>
　　章丞相得象墓誌銘　　　　　　　宋祁<lb/>
宋有清忠肅艾之相曰章公諱得象其先齊太公裔封於鄣<lb/>
去邑為章氏僑徙不常後為武寧望姓曾祖仁嵩仕李昪<lb/>
為駕部郎中以公故贈太師中書令曾祖妣杜楚國太夫人祖<lb/>
士廉汀州寧化令贈太師中書令祖妣周齊國太夫人考□<lb/>
志耿介以儒術發聞不樂進取姻友數請强與吏偕試禮部<lb/>
一不中即謝去盤桓家食以天爵自終贈太師尚書令兼中<lb/>
書令宻國公妣張秦國太夫人世烈前光幽而後融委報於<lb/>
<pb n="KR2g0025_WYG_031-7b"/>
公公孩提已自秀挺丱能屬文年十二侈袂挾莢與宻公及<lb/>
從兄得一俱稱茂才鄉人貴之當時夙儒願與周旋不以文人<lb/>
行自謂咸平五年天下進士貢千數朝廷遴選取纔三十八<lb/>
人公第其中號為得才授大理評事知邵武軍歸化縣以斬<lb/>
衰䘮不之官服除用大理丞為信州玉山縣㑹東封泰山大<lb/>
臣引公簽署兗州觀察判官事以辨治勞劇遷太常博士通<lb/>
判明州以屯田都官二員外歴知台南雄洪三州事㑹詔近<lb/>
舉學優行茂者以名聞時文靖吕丞相諫大夫張師德聨<lb/>
<pb n="KR2g0025_WYG_031-8a"/>
牘言上試學士院以職方員外郎直史館入三司度支部<lb/>
為判官歴祠部郎中賜五品服改刑部曹糾察在京刑獄<lb/>
賜三品服公自釋褐即外遷間闗逺方幾二十年搢紳未<lb/>
甚知者及還游諸公間器就德完一口交譽姿表頎茂所<lb/>
至輒傾坐客事上誾如接下侃如中陶然粹外頽然簡昭<lb/>
通今古不見崖畛天下遂推為鉅人長者以兵部郎中試<lb/>
中書進知制誥明年入翰林為學士公於名命得輕重體<lb/>
要進無盈褒退無溢尤至他詔令皆便時制宜使聽受施<lb/>
<pb n="KR2g0025_WYG_031-8b"/>
行者徧曉多至數百千篇即本職改諫議大夫以齊縗喪<lb/>
去官有詔奪服號訴不見聽累遷為禮部侍郎又兼龍圖<lb/>
閣學士俄拜承㫖兼侍讀學士擿經驗古勸成風德在内<lb/>
外辭禁凡一終星異時與公嘗僚或出公下者武相踵<lb/>
為柄臣然愈謙晦無纖芥觖望不為赫赫名自結其澹<lb/>
於進取乃如此視積薪倒行不得輩公厮皂尚敢望其<lb/>
藩哉惟天子以為國器可大任景祐三年乃擢同知樞<lb/>
宻院尋改戸部侍郎毗燮内機底裏輸盡參和恊恭道<lb/>
<pb n="KR2g0025_WYG_031-9a"/>
益光明帝曰爾遂相寳元元年以本官拜中書門下平<lb/>
章事邊鄣繹騷老師留屯上所與閱赤白囊按邊吏才<lb/>
不肖調兵食止一二樞近裁可奉行議者謂三公無不<lb/>
統兵獨大事有不與知方多故時不容偏任天子向其<lb/>
言始命宰相兼樞宻使仍進公中書侍郎兼工部尚書<lb/>
公授使讓還其官在上前論事或日旰别白精審無所<lb/>
回忌時天下承平久器皿未牢兵耗不登公與吕丞相<lb/>
共議閱良家子數十萬補完虛籍益市馬充車騎為蒐<lb/>
<pb n="KR2g0025_WYG_031-9b"/>
教之法付于軍謹脩繕之令督於官減用度之冗謹其<lb/>
財所以憺威常武紓國庇民者咸見納用遼人訹利設<lb/>
言邀隙乃叅取餌表陰折敵謀且引陽秋不一足之義<lb/>
權辭約幣以一介至其廷卒得要領歸報㑹吕丞相病<lb/>
免復以冬官命公遂為上宰拓跋之叛公謂賊地褊戰<lb/>
亟弊當自臣令按甲毋出以飽士氣既割刈不克振果<lb/>
叩高奴塞泥首就羈裁賜藝貢禮以荒服終大酋窮憤<lb/>
兵死賀蘭鉏其未萌剪其速飛如公之素公既久當國<lb/>
<pb n="KR2g0025_WYG_031-10a"/>
且畏盛滿書諗夕咨慮煩必傷乃頓首乞還丞相印詔<lb/>
不許表至十上未得報則還第待罪天子手詔曰須郊<lb/>
祀畢更一年乃聽公以敦諭諄切不敢違然志逺名寵<lb/>
每奏事或獨留且陳年侵疾癯言誠哀到慶厯五年始<lb/>
得以檢校太傅鎮安軍節度視相秩即判其州七年進<lb/>
卦郇國公明年徙留西雒朝京師遂請老時議以圖任<lb/>
耆畯不應以年為解公執益固上度不可留特拜司空<lb/>
致仕賜實俸著令燕見如丞相於是公年七十一去位<lb/>
<pb n="KR2g0025_WYG_031-10b"/>
之六月乙未暴感疾一日薨詔遣太醫馳視已不可為<lb/>
訃聞天子即日幸其第既酹哀甚賜銀三千兩他賵襚<lb/>
稱之舊制人臣罷退有物故乘輿不臨䘮又是日當休<lb/>
法從或出沐而詔蹕遽行且使走諭二府以殊禮待公<lb/>
意再不視朝追贈太尉兼侍中進二子一孫官大女疏<lb/>
湯沐邑幼女及孫賜簪䥖服推叙宗婭者六人公無主<lb/>
饋嗣且幼上遣中人省實家貲簿付宗老舉不滿萬金<lb/>
裁俸賜所贏嗚呼隠卒褒終寵孤䘏私之恩極矣葢公<lb/>
<pb n="KR2g0025_WYG_031-11a"/>
之納忠也至故報禮也稱朝野涕咨謂之榮哀前夫人<lb/>
張氏未及公顯故君清河縣後夫人楊氏偕公貴故國<lb/>
於郇息男五釋之終大理評事約之終光禄寺丞介之<lb/>
終太常寺太祝皆以學自力數射䇿與諸生确世稱其<lb/>
才延之大理寺丞公得謝特賜緋袍銀魚脩之大理評<lb/>
事皆儼然在次號瘠如禮約之子元方大理評事以盛<lb/>
德後羡慶委祥且復大不疑云息女五三天於室次適<lb/>
太常寺太祝隴西李上卿封永昌郡君上卿今樞宻直<lb/>
<pb n="KR2g0025_WYG_031-11b"/>
學士給事中昭述之子季尚幼從子隠之公素所愛教<lb/>
實有遺令相二子治喪於是發龜䇿合内外姻與謀以<lb/>
秋九月某日克𦵏公於許州陽翟縣三封之原以二夫<lb/>
人祔初母夫人捐養京師命不還𦵏於是作新塋乃今<lb/>
異位同域庶公之志公興諸生進官於朝其踐厯大概<lb/>
著矣至總局如審官審刑太常禮三院尚書都省通進<lb/>
銀䑓群牧使昭文館㑹靈觀奉使則再充契丹國信特<lb/>
選則知禮部貢舉權置則南郊禮儀大禮使常兼則集<lb/>
<pb n="KR2g0025_WYG_031-12a"/>
賢昭文二大學士兼脩國史譯經潤文使皆餘功他閥<lb/>
便蕃烜赫至善狀尚多不得詳勲階爵並極本品功臣<lb/>
文四十邑食萬戸實食三之一公不喜為皦厲行要以<lb/>
天下中庸自居薦寵士大夫惟力所視無有愛惜茍顯<lb/>
於時弗啻巳自出與人交久而益親仕十六官未始有<lb/>
毫髪譴咎雖長喙緩頰不敢加非於公不植私不援黨<lb/>
家無言利之老室無徼福之祈在宰府務總綱紀去煩<lb/>
苛臨大事從容鎮静無遽色急言見於㡬微士之辨銳<lb/>
<pb n="KR2g0025_WYG_031-12b"/>
自喜者或上謁有所開說公為陳大體皆語塞自引去<lb/>
至上書過呰宰政天子下其章他輔臣欲讎實所言公<lb/>
第置之無所辨監司繩切州縣更約束劾發㣲宻所至<lb/>
紛然公白其非是時急於吏課一切聽之未幾議不以<lb/>
為便舉皆復故輔政八年章程修明其嘉猷納之上庶<lb/>
績付之有司功名勢地皆一不䖏故論者但羙公德不<lb/>
能言其所以德彼挈挈可名者果其細耶公之始生宻<lb/>
國夢相者拜於前旁有人曰相而拜台輔也公為省郎<lb/>
<pb n="KR2g0025_WYG_031-13a"/>
楊文公億屬廣坐謂公曰希言當為賢宰相閩江南䑓<lb/>
古𫝊沙合者出相比年遂僨為洲名世賚弼抑天啓然<lb/>
善行草書筆法遒婉時人弆牘祕愛論著文章數百篇<lb/>
雅懿沈鬱薄天人之極其為章惠太后册上最稱善奉<lb/>
詔撰御書梵字後記鋪衍宏麗文林韙服噫天與善人<lb/>
舊矣又曰仁者壽挾二必然之理與公之嗇和不能亢<lb/>
有定之數使登期頤固所謂不盡信而難諶者哉古之<lb/>
遭時君必終始自託然始未嘗不隆而後稍薄也如公<lb/>
<pb n="KR2g0025_WYG_031-13b"/>
疊寵蕃數存無比而殁有加焉易名之日太常諡曰文<lb/>
憲至内外無間言全德哉若人僕辱公知且其嗣有請<lb/>
遂為之銘<lb/>
　在宋四世　帝功極熾　顯顯有郇　實相而濟<lb/>
　羗酋惛妭　㺯兵不朝　赤子恃餔　亢父取驕<lb/>
　公為國謀　折箠不笞　待其癉饑　委命自歸<lb/>
　鬼方窺罅　不情以詐　公屈其鋒　建言一赦<lb/>
　朝遣單車　徃喻厥廷　撓屈不渝　卒復爾盟<lb/>
<pb n="KR2g0025_WYG_031-14a"/>
　二郵休寧　時公之功　薰以太和　物夥嵗豐<lb/>
　遂安元元　以揉萬邦　乗車嘽嘽　髙牙言言<lb/>
　公有文武　之翰之藩　既老而傳　頓首乞身<lb/>
　天子有命　爾作司空　弗職以勞　安嗇而沖<lb/>
　公有陰德　大濟於時　宜永斯年　乃不朝頤<lb/>
　六飛駸駸　厥第是臨　裨衣豐貂　既襚乃廞<lb/>
　賁柩榮終　誰克之如　本公忠勞　感㑹有初<lb/>
　降體潁濱　大宵無晨　孰㐮厥事　若子而孫<lb/>
<pb n="KR2g0025_WYG_031-14b"/>
　下有千載　追慕如仁<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻四<lb/>
</p>
<p>
</p>
  </div>
</body>
</text>
</TEI>
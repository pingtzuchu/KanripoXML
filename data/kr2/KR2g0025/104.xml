<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集下巻二十二</head>
    <p>
<pb n="KR2g0025_WYG_104-1a"/>
欽定四庫全書<lb/>
　名臣碑傳琬琰之集下巻二十二　宋杜大珪編<lb/>
　　宋故觀文殿學士太中大夫知建康軍府事兼管<lb/>
　　内勸農使充江南東路安撫使馬歩軍都總管兼<lb/>
　　營田使兼行宫留守彭城郡開國侯食邑一千六<lb/>
　　百户食實封二百戸賜紫金魚袋贈光祿大夫劉<lb/>
　　公行狀<lb/>
　　　本貫建寧府崇安縣開耀鄉五夫里<lb/>
<pb n="KR2g0025_WYG_104-1b"/>
　　　　曾祖民先故任承事郎累贈太子太保妣黃<lb/>
　　　　　氏彭城郡夫人<lb/>
　　　　祖韐故任資政殿學士銀青光祿大夫諡忠<lb/>
　　　　　顯累贈太師妣李氏秦國夫人繼呂氏韓<lb/>
　　　　　國夫人<lb/>
　　　　父子羽故任右朝議大夫充徽猷閣待制累<lb/>
　　　　　贈少傅妣熊氏福國夫人繼卓氏慶國夫<lb/>
　　　　　人<lb/>
<pb n="KR2g0025_WYG_104-2a"/>
公諱珙字共父其先蓋長安人唐末避地入閩遂為建<lb/>
人六世至忠顯公仕始通貴靖康中守真定有功京城<lb/>
失守敵人得之欲以為將相義不辱而死少傅公紹興<lb/>
初佐川陕宣撫使軍事保障梁益為中興名臣公其長<lb/>
子也生有竒質英悟絶人少長從季父屏山先生受書<lb/>
知刻苦自厲屬文敏有思致一時鄉先生皆歎以為不<lb/>
可及始以忠顯公死節恩補承務郎舉進士一上中紹<lb/>
興十二年乙科調監紹興府都税務請監潭州南嶽廟<lb/>
<pb n="KR2g0025_WYG_104-2b"/>
以歸杜門讀經史書討論纂述益務其逺且大者秩滿<lb/>
差主管西外敦宗院未赴遭外艱既禫而韓國夫人薨<lb/>
持重終䘮除諸王宫大小學教授權祕書省校勘書籍<lb/>
官禮部郎官中書舍人時秦丞相當國用事一日㣲示<lb/>
風㫖欲為其父作諡以公不亟奉行也怒風言者論去<lb/>
之踰年秦丞相死乃得主管台州崇道觀召為大宗正<lb/>
丞未就職改祕書丞兼權吏部郎官即真尋除監察御<lb/>
史避薦者復還故官公前在銓曹時苦吏為姦思有以<lb/>
<pb n="KR2g0025_WYG_104-3a"/>
制之一日命張幕設案於庭置令式其中使選集者得<lb/>
出入繙閱與吏辯吏無得藏其巧人甚便之間攝侍郎<lb/>
引選人改官班占對詳敏天子悦焉且聞其能檢柅吏<lb/>
姦故因其引嫌復委以選事兼權祕書少監遷起居舍<lb/>
人兼權中書舍人㑹金人渝盟天子震怒將悉鋭師北<lb/>
向以雪讎耻復土疆一時詔檄多出公手詞氣激烈聞<lb/>
者感奮或至泣下御史杜莘老既擊侍醫王繼先逐之<lb/>
又論宦者張去為遂以忤㫖左降公不草詔奏留之莘<lb/>
<pb n="KR2g0025_WYG_104-3b"/>
老得不去從車駕視師建康兼權直學士院既而車駕<lb/>
將還臨安江淮軍務未有所付張忠獻公方典留鑰衆<lb/>
望屬之而詔乃以楊存中為宣撫使中外大失望公不<lb/>
書録黄奏論其不可上怒顧宰相曰劉珙之父為張浚<lb/>
所知其為此奏意專為浚地耳宰相召公喻㫖且曰再<lb/>
繳累且及張公公曰珙為國家計故不暇為張公謀若<lb/>
為張公謀則不為是以累之矣命再下執奏如初存中<lb/>
命乃寢未㡬真除中書舍人直學士院召入草制立建<lb/>
<pb n="KR2g0025_WYG_104-4a"/>
王為皇太子今上皇帝既即位詔公借禮部尚書使金<lb/>
國是時南北甫罷兵始為鈞敵之禮敵意不可測公受<lb/>
命慷慨不復問家事入辭母夫人戒家人悉裘葛兼副<lb/>
以行曰藉令不死歸未可期也副使某者以選置官屬<lb/>
不公抵罪上以公辟召無所私手札褒俞之尋以議禮<lb/>
不決未出疆而還然公於是時固以其死許國矣在掖<lb/>
垣凡三年事有不便者知無不言嘗有詔問足食足兵<lb/>
之䇿公以擇將帥核軍實為對甚悉㑹有太白經天旱<lb/>
<pb n="KR2g0025_WYG_104-4b"/>
暵飛蝗之變詔復問近臣闕政公又奏曰太白兵象也<lb/>
旱蝗盭氣也今仇敵窺覦多然未厭而國家因仍縱弛<lb/>
有賞無罰諸將專事刻剥以媚權倖取官爵士卒怨之<lb/>
有甚於仇敵者且輿圖未復地狹民貧而費用日滋征<lb/>
求日廣為監司者不恤郡為郡者不恤縣為縣者不恤<lb/>
民至或重為貪虐以肆其心則百姓之苦其官吏亦不<lb/>
異於士卒之仇將帥也然則天人相與之際夫豈偶然<lb/>
而已哉欲救其失唯當信賞必罰以肅將帥之心痛懲<lb/>
<pb n="KR2g0025_WYG_104-5a"/>
刻剥以固士卒之志節浮冗練軍實精擇郡守誅鋤贓<lb/>
吏以厚吾民之生而是數者之得失則又係乎人主之<lb/>
心誠與不誠耳陛下審能擴恭儉日新之德屏馳騁無<lb/>
益之戲登崇俊良斥逺邪佞常使日用之間有以養吾<lb/>
之誠而無害焉則夫數者固將有所依以立而災異之<lb/>
變庶乎其可銷矣間又嘗為上言應敵無一定之謀而<lb/>
强國有不易之䇿今曰和曰戰曰守者皆應敵之計因<lb/>
事制宜不可膠於一説者也若夫不易之䇿則必講明<lb/>
<pb n="KR2g0025_WYG_104-5b"/>
自治之術博詢救弊之原毋事虚文專責實效使政事<lb/>
脩舉國勢日强然後三者之權在我唯所用之無不如<lb/>
志今議者日紛紛于末流而于其本未有言者臣竊為<lb/>
陛下憂之上皆納焉故將田師中死其家請以没入王<lb/>
繼先園第為賜詔許之公以師中久竊兵柄無尺寸功<lb/>
貪饕刻剥為國家斂士卒之怨不當予方為繳奏以聞<lb/>
而其家復以請公以録黃稽程被詰亟奏俟罪而持之<lb/>
愈力於是乃不果賜有迪功郎李珂者以關通近習得<lb/>
<pb n="KR2g0025_WYG_104-6a"/>
補官而自奏求為督府掾詔除已下公奏曰珂名品至<lb/>
卑不由召見敢以劄子非分祈恩非所以嚴堂陛之勢<lb/>
杜邪枉之門也且今邊陲大計方倚督府為重官屬尤<lb/>
當審擇如珂小人非唯不堪此選政恐或能妄作以沮<lb/>
撓其事機也奏上改除珂樞宻院編修官公論執益堅<lb/>
乃罷之然亦竟以數直諫不得久居中而宰相亦有陰<lb/>
忌公者隆興元年冬除集英殿修撰知泉州明年改衢<lb/>
州始至委事僚屬一無所問人以公未更治民意其懵<lb/>
<pb n="KR2g0025_WYG_104-6b"/>
於事或不屑為者既乃一旦悉取而自為之辨察精明<lb/>
區處的當羣下斂手不能有所為人始大服先是吏員<lb/>
猥衆公視員外置者悉罷之受租米輒使民自操量槩<lb/>
其發鈔銷簿亦皆有法人甚便之㑹湖南旱饑官吏不<lb/>
之恤而郴州宜章縣方抑民市乳香期㑹峻迫有李金<lb/>
者乗衆怒奮起為亂衆餘萬人南逾嶺徼分道犯英韶<lb/>
連廣德慶肇慶封梧賀州之竟旁入道州桂陽軍殺掠<lb/>
萬計州縣不知所為至斂民間金帛賂之以免由是賊<lb/>
<pb n="KR2g0025_WYG_104-7a"/>
勢日盛而帥守監司更共蔽匿不以實聞賊遂犯宜章<lb/>
陷桂陽聲震逺近朝廷憂之以公為敷文閣待制知潭<lb/>
州荆湖南路安撫使是歲乾道元年也公以五月入竟<lb/>
則賊衆已數萬人矣公聲言發郡縣兵討擊且檄鄰道<lb/>
謹斥堠守隘塞聽期㑹而急以實奏請下荆襄發卒奔<lb/>
命又度比章下或巳厯旬時失機㑹則移書制置使沈<lb/>
介曰請毋須報而急遣以来擅興之罪吾自當之不敢<lb/>
以累公也介為遣兵詔亦報如公請然皆未有至者賊<lb/>
<pb n="KR2g0025_WYG_104-7b"/>
勢愈盛而湘陰縣橋口鎮羣盜劉花三李無對者又竊<lb/>
發距城郭僅六十里人情益震公急簡州之役兵得三<lb/>
百人使部將趙彥帥之合巡尉兵以行下令戕舟發梁<lb/>
募有生得盜者錢若干得其首者錢若干凡盜所挾贓<lb/>
無多少悉給捕者不數日彦等擒捕三十餘人公悉以<lb/>
便宜誅之梟首于市餘盜走多溺死其散入墟落者又<lb/>
為村民縛以送府又悉誅之奏將尉有功者皆被賞於<lb/>
是威聲大振吏士用命人心少安六月制置使所遣遊<lb/>
<pb n="KR2g0025_WYG_104-8a"/>
奕軍統制田寳乃以千人至居數日鄂州水軍統制楊<lb/>
欽又以千五百人至公知其暑行疲怠悉為發夫迎之<lb/>
數程之外代其任負以行軍士固巳歡呼感激及至撫<lb/>
勞犒賜又皆豐飫過望諸軍益喜願盡死力欽故羣盜<lb/>
楊幺部曲公知其可用檄諸軍皆受節度使率其衆鼔<lb/>
行而前下令竟中凡軍民討捕有功者皆以率受賞其<lb/>
賊所誘脅能相捕斬以詣吏者亦除罪受賞有差是月<lb/>
晦田寳大敗李金於郴州城下追奔二十餘里殺獲甚<lb/>
<pb n="KR2g0025_WYG_104-8b"/>
衆七月楊欽敗賊黨田政尹寛等於桂陽鄂將谷青王<lb/>
翌又各以二千人至公遣扼宜章大路以分賊勢通糧<lb/>
道而欽連戰破賊遂入宜章八月鏖龍岡下賊兵數萬<lb/>
自辰至申官軍稍却欽被髪大呼䇿馬橫衝之賊分為<lb/>
兩其前列精兵殲焉餘皆遁走進至莽山賊徒曹彦黃<lb/>
拱遂執李金與其腹心黃谷以降欽因窮追深入盡誅<lb/>
其酋豪而其支黨脅從者尚衆皆竄入山谷間公喻欽<lb/>
等却兵而使人賫牓聽其自詣則皆相率聽命歲盡師<lb/>
<pb n="KR2g0025_WYG_104-9a"/>
還李金黃谷等數十人皆伏誅其降者公皆稱詔給據<lb/>
納兵復故田宅蓋以千數曹彦黃拱皆奏補官而厚撫<lb/>
之既乃第録諸將功狀列上又盡得其實不以一毫有<lb/>
所私上嘉歎再三詔以為敷文閣直學士且賜璽書曰<lb/>
近世書生但務清談經綸實才蓋未之見朕以是毎有<lb/>
東晉之憂今卿既誅羣盜而功狀詳實諸將優劣破賊<lb/>
先後厯歴可觀甚副朕意卿其益勉之哉賊地旣定竟<lb/>
内正清公乃喟然歎曰吾豈樂殺人哉向者軍興令不<lb/>
<pb n="KR2g0025_WYG_104-9b"/>
可以不肅而今而後庶有以亮吾心矣吾豈樂殺人哉<lb/>
自是一意於撫摩之政且為請於朝曰今欲懲既徃之<lb/>
失銷未形之患莫若擇守宰寛賦斂以安吾民而已不<lb/>
此之圖一李金死一李金生臣恐湖南自是無寧歲也<lb/>
奏留鄂兵戍郴桂而益廣蒐募以補忠義親兵之缺厚<lb/>
其恩意嚴其紀律而時訓習焉於是湖南隱然為重鎮<lb/>
方地數千里外户不閉商旅野宿焉潭州故有嶽麓書<lb/>
院真廟時賜以敕額給田與書經亂蕪廢公一新之養<lb/>
<pb n="KR2g0025_WYG_104-10a"/>
士數十人延禮脩士彪君居正使為之長而屬其友廣<lb/>
漢張侯栻敬夫時徃遊焉與論大學次第以開其學者<lb/>
於公私義利之間聞者風動三年召還見上首論獨斷<lb/>
雖英主之能事然必合衆智而質之以至公有獨御區<lb/>
㝢之心焉則適所以蔽其四達之明而左右私昵之臣<lb/>
將有乗之以干天下之公議者矣又論税絹退剥羨餘<lb/>
和糴之弊又論州郡禁軍紀律不明驕惰自恣宜遴選<lb/>
武臣之奮行伍習戎事者使為將副而貴遊子弟閤門<lb/>
<pb n="KR2g0025_WYG_104-10b"/>
國信五房出職之輩不得與焉則州郡之軍政庶乎其<lb/>
可脩矣上然其言以為翰林學士知制誥兼侍讀間復<lb/>
從容言於上曰世儒多病漢髙帝不悦學輕儒生臣竊<lb/>
獨以為髙帝之聰明英偉其所不悦特腐儒之俗學耳<lb/>
誠使當世之士有以聖王之學告之臣知其必將竦然<lb/>
敬信而其功烈之所就不止于是而巳也盖天下之事<lb/>
無窮而應事之綱在我唯其移于耳目動于意氣而私<lb/>
欲萌焉則其綱必弛而無以應夫事物之變是以古之<lb/>
<pb n="KR2g0025_WYG_104-11a"/>
聖王無不學而其學也必求多聞必師古訓盖將以明<lb/>
理正心而立萬事之綱也此綱既立則雖事物之来千<lb/>
變萬化而在我者常整整而不紊矣惜乎當是之時學<lb/>
絶道䘮未有以是告髙帝者上亟稱善是歲小不登公<lb/>
請亟詔監司郡守先事條畫来年荒政所宜不者亦使<lb/>
任其無他又奏州兵營伍教戰之法甚僃上由是益知<lb/>
公學問精深忠義慷慨可任大事十一月擢拜中大夫<lb/>
同知樞宻院事公辭謝不獲乃就職因進言曰汪應辰<lb/>
<pb n="KR2g0025_WYG_104-11b"/>
陳良翰張栻學問才能皆臣所不逮而栻窮探聖㣲曉<lb/>
暢軍務曩幸破賊栻謀為多願陛下亟召用之上可其<lb/>
奏以次登用焉公以西府本兵柄于諸將之能否不可<lb/>
以不周知乃自諸管軍統制官下至裨佐日召三數人<lb/>
從容與語得其材用所宜輒筆識之以待選用一日上<lb/>
顧輔臣圖議恢復公奏曰復讎雪耻誠今日之先務然<lb/>
非内脩政事有十年之功臣恐未易可動也同列有進<lb/>
而言者曰機㑹之乗間不容髮奈何拘此曠日彌久之<lb/>
<pb n="KR2g0025_WYG_104-12a"/>
計且漢之髙光皆起匹夫不數年而取天下又安得所<lb/>
謂十年脩政之功哉公曰髙光唯起匹夫也故以其身<lb/>
蹈不測之危而無所顧陛下躬受太上皇帝祖宗二百<lb/>
年宗社之寄其輕重之勢豈兩君比哉臣竊以為自古<lb/>
中興之君陛下所當法者唯周宣王而巳宣王之事見<lb/>
於詩者始則側身脩行以格天心中則任賢使能以脩<lb/>
政事而巳其終至于外攘邉冦以復文武之竟土則其<lb/>
積累之功至此自有不能巳者非一旦卒然僥倖之所<lb/>
<pb n="KR2g0025_WYG_104-12b"/>
為也上以公言為然四年七月詔兼㕘知政事公方與<lb/>
一二同列夙夜悉心竭力益圖所以叙進人才寛養民<lb/>
力討理軍政務以成上意之所欲為者革除福建鈔鹽<lb/>
歲額二萬萬罷江西和糴及廣西折米鹽錢又蠲累年<lb/>
逋負金錢榖帛巨億計而公尤以輔成上德振肅朝綱<lb/>
抑僥倖㢡廉退為己任進則盡言無隱退亦未嘗輕以<lb/>
詞色假人茍清議之所不與不以親故而有所私也以<lb/>
是近倖仄目而流俗亦多不悦公者先是潛邸使臣有<lb/>
<pb n="KR2g0025_WYG_104-13a"/>
龍大淵曾覿者馮恃舊恩暴起富貴公論不平者累年<lb/>
上一日發寤逐去之未幾而大淵死上顧憐覿欲還之<lb/>
公力陳其不可且曰此曹奴隸耳憐之則厚賜之可也<lb/>
今引以自近而賓友接之至使得以與聞幾事進退人<lb/>
才則臣懼非所以增盛世之光華飭治朝之綱紀也上<lb/>
納公言為止不召殿前指揮使王琪謁告至淮上還宻<lb/>
薦和州教授劉甄夫上諭執政召之諸公相問莫有知<lb/>
其所自来者公曰薦士吾徒之責可不知耶明日請曰<lb/>
<pb n="KR2g0025_WYG_104-13b"/>
此人名㣲位下陛下何自知之上以琪告公又請其所<lb/>
以薦上曰卿自問之公退坐堂上呼吏作頭引追之琪<lb/>
至公詰其故授牘使對琪恐懼不能置詞久之公乃叱<lb/>
使責戒勵狀而去無何揚守来言前琪過郡稱受宻㫖<lb/>
增所築新城若干尺諸公請之初未嘗有是命也公既<lb/>
與諸公合奏請其罪罷之因奏自今聖㫖不經三省宻<lb/>
院者所下之官皆請俟奏審乃得行上欣然從之公即<lb/>
從宻院移中外諸官府而内侍省與焉明日忽復有㫖<lb/>
<pb n="KR2g0025_WYG_104-14a"/>
前奏審事勿行因諭諸公即如此則朕或須一飲食亦<lb/>
必奏審乃得耶公即以藝祖熏籠事對退又與諸公合奏<lb/>
言曰朝廷者陛下之朝廷命令者陛下之命令臣等偶<lb/>
得備數其間典司出納而已非敢有所專也今方舉行<lb/>
舊典以正紀綱而巳出復収中外惶惑竊恐小人有因<lb/>
疑似微以姦言上激雷霆之怒者願陛下察之上不悦<lb/>
曰朕豈以小人之言而疑卿等者耶時諸公雖更進懇<lb/>
請而公言尤激切故獨罷公為端明殿學士在外宫觀<lb/>
<pb n="KR2g0025_WYG_104-14b"/>
改知隆興府江南西路安撫使公入辭猶以開廣言路<lb/>
講明聖學敦本節用虚已任賢斥逺佞邪選將撫軍數<lb/>
事為獻上蹙然曰卿雖去國不忘忠言而才又非他人<lb/>
所及行召卿矣隆興承前帥刻剥之後場務皆增新額<lb/>
而輸租更用方斛視省量率多斗餘公首罷之屬邑奉<lb/>
新有複出税錢三十五萬有竒租六百二十八石攤配<lb/>
諸鄉多者視正税且什四歲久困不能輸相率逃去田<lb/>
畝榛蕪所攤固不可得而失正税又數倍公奏蠲之又<lb/>
<pb n="KR2g0025_WYG_104-15a"/>
除二税合零租米暗耗免役足錢之弊人或為公憂不<lb/>
足公量入為出用度未嘗乏也暇日咨訪賓僚講求利<lb/>
病率常一二延見使得從容各盡所懷以故下情宣通<lb/>
舉無過事而其人之器識短長亦無所隠訟訴有久不<lb/>
決者取其案牘藏之旬日輒召㑹官屬之賢可委者合<lb/>
坐堂上付一二事使平決之有司供具食飲如法至暮<lb/>
白所予奪而退其大事則公先閲視黙有所䖏然後參<lb/>
衆説以決焉以故多得其情無不厭服明年除資政殿<lb/>
<pb n="KR2g0025_WYG_104-15b"/>
學士知荆南府荆湖北路安撫使始至條上荆襄兵少<lb/>
財匱之狀詔即諉公措置公因行視襄鄂兵屯並邉形<lb/>
勢盡得其實以聞凡回圖役使詭名虚籍之弊與夫部<lb/>
伍教習之法有不善者皆奏罷之先是荆南兵戍襄陽<lb/>
者累年不得歸父子至不相識公奏為半年番休之法<lb/>
春夏三軍秋冬四軍更迭徃来軍士感悦荆襄故有民<lb/>
兵皆農家子敦樸豪勇又有土著常產自愛惜且居近<lb/>
邉知虜情輕戰鬪比稍墮廢公更為簡閲寛其取丁之<lb/>
<pb n="KR2g0025_WYG_104-16a"/>
數貧者弛其賦役隨鄉團結以七十五人為隊隊有長<lb/>
四隊為部部有將縣置總首都副各一人當教則郡為<lb/>
選官訓練已事而罷之至於資糧械器皆為處畫各有<lb/>
條理撫循犒賞歲費錢一萬萬而不以一介有取於民<lb/>
也明年遭内艱又明年起復同知樞宻院事荆襄宣撫<lb/>
使遣中使奉璽書即䘮次宣押奏事其書曰朕以荆襄<lb/>
上流宿師尤重欲以軍民之寄付卿其任重矣奪情臨<lb/>
戎國有常典况吾大臣義當體國毋以家事辭王事也<lb/>
<pb n="KR2g0025_WYG_104-16b"/>
公六上奏辭不肯起引經據禮詞甚切至最後言曰三<lb/>
年通䘮先王因人情而節文之三代以来未之有改至<lb/>
於漢儒乃有金革無避之說此固巳為先王之罪人矣<lb/>
然尚有可諉者則曰魯公伯禽有為為之也今以陛下<lb/>
威靈邉垂幸無犬吠之警臣乃欲冒金革之名以私利<lb/>
祿之實不亦又為漢儒之罪人乎且孝之與忠豈有二<lb/>
致事君事親初無兩心使親䘮而可奪則他日所以事<lb/>
君者可知矣况陛下方以天下奉兩宫之懽而以衰絰<lb/>
<pb n="KR2g0025_WYG_104-17a"/>
不祥之人簉迹二三大臣之間殆非所以全孝治之美<lb/>
且使仇虜聞之亦必以為中國乏材乃至於此而敢肆<lb/>
其輕侮此臣所以受恩感激反復慮思而卒不敢起也<lb/>
抑陛下之詔臣則有曰義當體國者矣臣其敢噤無一<lb/>
言以塞明詔哉乃手疏别奏以聞其畧曰天下之事有<lb/>
其實而不露其形者無所為而不成無其實而先示其<lb/>
形者無所為而不敗今德未加修賢不得用賦斂日重<lb/>
民不聊生將帥方戛割士卒以事苞苴士卒方饑寒窮<lb/>
<pb n="KR2g0025_WYG_104-17b"/>
苦而生怨謗凡吾所以自治而為恢復之實者大扺闕<lb/>
略如此而乃外招歸正之人内移禁衞之卒規算未立<lb/>
手足先露其勢適足以速禍而致冦臣不知為此議者<lb/>
將何以待之也且荆襄四支也朝廷腹心元氣也誠使<lb/>
朝廷設施得宜元氣充實則犁庭掃穴在反掌間耳何<lb/>
荆襄之足慮如其不然則荆襄雖得臣輩百人悉心經<lb/>
理顧亦何足恃哉以今而慮臣恐恢復之功未易可圖<lb/>
而意外立至之憂將有不可勝言者唯陛下圖之上納<lb/>
<pb n="KR2g0025_WYG_104-18a"/>
其言為寢前詔八年免䘮乃復除知潭州安撫湖南過<lb/>
闕見上言曰人君能得天下之心然後可以立天下之<lb/>
事能循天下之理然後可以得天下之心然非至誠虚<lb/>
已兼聽並觀使在我者空洞清明而無一毫物欲之蔽<lb/>
亦未有能循天下之理者也因引其意以傅時事言甚<lb/>
切至上加勞再三進職資政殿大學士以行湖南公舊<lb/>
鎮威惠之在人者久而愈深及是再至盖有不待教令<lb/>
而孚者而公所以自律者愈嚴所以撫民者愈寛以是<lb/>
<pb n="KR2g0025_WYG_104-18b"/>
人愈畏服而敬愛之㑹安南貢馴象所過發夫一縣至<lb/>
二千人除道路毁屋廬數路騷動公奏曰象之用于郊<lb/>
祀不見于經驅而逺之則有若周公之典且使吾中國<lb/>
之疲民困于殊方之悍<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>豈仁聖之所忍為也哉歲旱<lb/>
公亟遣官吏行視蠲放田租聞郴道桂陽民饑則檄轉<lb/>
運常平司移粟賑之且慮山谷姦民乗時且發則又遣<lb/>
將益兵戍守遂以無事一旦茶盜數千人入竟疆吏以<lb/>
告公曰此非必死之冦緩之則散而求生急之則聚而<lb/>
<pb n="KR2g0025_WYG_104-19a"/>
致死乃處處揭榜喻以自新聲言大兵且至令屬州縣<lb/>
具數千人之食盜果㪚去獨餘五百許人公乃遣兵戒<lb/>
曰来毋亟戰去毋窮追毋遏其塗其不去者乃擊之耳<lb/>
於是盜之存者無㡬進兵擊之盡擒以歸公獨奏誅首<lb/>
惡數人餘悉以隸諸軍明年盜之餘黨賴文政等復入<lb/>
竟後帥曰此前日養冦罪也吾必盡誅之盜聞其言悉<lb/>
力死戰既𠞰湖南軍遂入江西侵擾數州官軍數敗將<lb/>
吏死者數十人為費以大萬計於是人乃服公為有謀<lb/>
<pb n="KR2g0025_WYG_104-19b"/>
也淳熈二年除知建康府江南東路安撫使行宫留守<lb/>
始至孔目吏有為姦利稔惡數十年者杖而黥之一郡<lb/>
稱快㑹歲水旱髙下田皆不収公首奏倚閣下三等户<lb/>
夏税為錢六千萬紬絹二千疋綿三千兩分遣官吏行<lb/>
田蠲正租米十三萬七千八百斛雜折米又二萬八千<lb/>
七百斛豆草蕟茭布租稱是又奏下漕司遣吏行屬州<lb/>
視其所蠲租頗未盡者悉以與民又奏禁上流税米遏<lb/>
糴違者劾治如法即在他路亦願得以名聞請其罪詔<lb/>
<pb n="KR2g0025_WYG_104-20a"/>
從之得商人米三百萬斛貸樁管及總司錢合三萬萬<lb/>
遣官糴米上江又得十四萬九千斛又奏禁州縣毋得<lb/>
督舊逋以重困饑民借常平米付圩戸隄塞缺漏籍農<lb/>
民當賑貸者若干戸十口以上一斛六口以上八斗五<lb/>
口以下六斗客戸當賑濟者若干戸五口以上五斗四<lb/>
口以下三斗又運米村落從本價賑糶合十餘萬斛而<lb/>
貸者卒亦不取償焉置局府中以通判府事趙善珏觀<lb/>
察推官王以寧前蘄州教授李宗思新楚州教授劉煒<lb/>
<pb n="KR2g0025_WYG_104-20b"/>
領之而分遣羣屬循行竟中窮山僻壤無所不到公又<lb/>
憊心疲精廣詢愽訪夙夜不少懈凡官吏奉行之不謹<lb/>
民間寃苦之無告幽遠纖悉無不畢聞縣給印歴親書<lb/>
所聞告諭㢡詰絡繹於道無不切中事宜者盖本之以<lb/>
誠意輔之以賞罰是以人人争効其力如辦巳事起是<lb/>
年九月盡明年四月闔竟數十萬人無一人捐瘠流徙<lb/>
者上嘉其績賜書褒諭焉公治財寛于民而急于吏二<lb/>
税之入所以禁其漁取察其蠧弊者甚悉自累鎮所施<lb/>
<pb n="KR2g0025_WYG_104-21a"/>
行毎益加詳至是人被其澤尤深凡屬縣所負課不能<lb/>
償者悉以丐之而禁其非法病民者至于蠲租賑廩其<lb/>
費又數十巨萬而軍吏糧賜皆隨月遣給無不暨者被<lb/>
㫖甓城面丈以萬計者數千用錢八千萬米千五百斛<lb/>
而役不及民又償前帥所負内庫錢三萬萬上積公勞<lb/>
效賜手札勞奬賚以鞍馬器物甚厚府學四十年不葺<lb/>
弊甚公一新之以明道程公先生嘗主上元簿即學祠<lb/>
之具刻陳忠肅公責沈之文于壁以示學者建康大軍<lb/>
<pb n="KR2g0025_WYG_104-21b"/>
所屯盜賊常竄迹尺籍中吏不能禁公耳目跡捕毎發<lb/>
輒得繩以重典盜皆相戒遁去市里晏然道無拾遺者<lb/>
明年進觀文殿學士五年閠月屬疾再請奉祠未報則<lb/>
請致仕上意公疾病亟遣中使挾侍醫以来公亦知疾<lb/>
不可為不復得見上矣即草遺奏千餘言首引恭顯伾<lb/>
文以為近習用事之戒且言今以腹心耳目寄之此曹<lb/>
故士大夫倚之以媒其身將帥倚之以饑其軍牧守倚<lb/>
之以賊其民朝綱以紊士氣以索民心以離咎皆在是<lb/>
<pb n="KR2g0025_WYG_104-22a"/>
願急加屏逺以幸天下若羣臣之賢臣所知者則唯陳<lb/>
俊卿忠良確實可以任重致遠張栻學問醇正可以拾<lb/>
遺補闕願陛下急召用之則衆賢彚進而羣小黜伏矣<lb/>
既又手書屬敬夫及其故友新安朱熹仲晦父及從弟<lb/>
玶皆以國恩未報國恥未雪為言然後以家事為寄七<lb/>
月甲子疾革命取前所草奏封上之遂以是日薨于府<lb/>
寺之正寢享年五十有七訃聞上為震悼始從公請轉<lb/>
通議大夫致仕贈光祿大夫輟視朝一日詔建康府致<lb/>
<pb n="KR2g0025_WYG_104-22b"/>
其喪建寧府給葬事公娶吕氏兵部尚書祉之女贈新<lb/>
定郡夫人繼韓氏贈新興郡夫人又娶其季贈淑人皆<lb/>
魏國忠獻公四世孫也二男子學雅承務郎學裘承奉<lb/>
郎二女長適將仕郎吕欽幼未行六年二月乙已葬于<lb/>
甌寧縣慈善鄉豐樂里新厯之原公所命也公為人機<lb/>
鑒精明議論英發遇事立斷其威不可犯而居家極孝<lb/>
慈事繼母慶國夫人禮敬飭備遭喪時年逾五十執禮<lb/>
盡哀以致毁得疾幾殆友愛諸弟晚歲彌篤歲時祭祀<lb/>
<pb n="KR2g0025_WYG_104-23a"/>
酌古今禮而敬以行之内外功緦之戚必素服以終月<lb/>
數在官為罷燕樂聞同寮有喪者亦如之福國夫人蚤<lb/>
薨公哀慕無以自致出疆侍祠再當得任子恩欲奏官<lb/>
其内弟輒不遂竟三奏然後得之所治民有骨肉之訟<lb/>
皆召至前喻以恩意責以義理反復詳盡至或深自引<lb/>
咎詞意懇切聞者悔悟感泣徃徃失其所争而去遺命<lb/>
治喪毋用浮屠法平居樂取人善不啻如已出與張敬<lb/>
夫朱仲晦父遊久而益敬信之居官樂受盡言事小失<lb/>
<pb n="KR2g0025_WYG_104-23b"/>
中雖下吏言之無不立改以是得南豐曾撙於湖南幕<lb/>
府厚遇之公去撙為後帥所惡誣奏奪其官公在建康<lb/>
力為辯理得伸而要路有忌公者奏卻之蓋其意不在<lb/>
撙也公不悔遇撙益厚在朝廷危言正色直前無所避<lb/>
其忠義奮發不以死生動其心蓋得乎家世之傳而論<lb/>
事之際務在審宻持重不肯為僥倖嘗試之舉其侍上<lb/>
語毎及恢復大計必以脩政事固根本為先辭起復手<lb/>
疏盡發當時用事者大言不顧罔上悞國之奸大臣蓋<lb/>
<pb n="KR2g0025_WYG_104-24a"/>
不悦而上獨深察其忠其在方鎮愛民戢吏平訟獄理<lb/>
財用治軍旅除盜賊皆有科指而尤以敦教化厲風俗<lb/>
為急務盖其生質雖髙聞譽雖蚤而德成望尊尤在晚<lb/>
節故天子知之久而益深增秩賜金勞問備至盖將有<lb/>
意復用之也士大夫之賢者平日固多豫附其不能無<lb/>
私意異説者晚亦相與歸重及聞其喪無賢不肖莫不<lb/>
慘然相弔恨國家失此洪毅忠壯忘身憂國之臣也所<lb/>
臨數鎮民愛之如父母聞訃有罷市巷哭者至于諸軍<lb/>
<pb n="KR2g0025_WYG_104-24b"/>
將吏外暨夷狄則于公家威名義烈服習蓋久莫不想<lb/>
聞其風采軍士固敬愛之而虜諜者至荆襄亦毎詗今<lb/>
劉公於延康為何屬也延康盖忠顯公舊官云公自少<lb/>
即以文學知名于時及登朝廷入禁掖論思潤色當世<lb/>
尤稱其得體而平居未嘗輒為無用之文間有應酬之<lb/>
作隨輒棄去後省駮議又多削藁故今存于家者文集<lb/>
八巻奏議十巻内外制二十巻而巳然公之所以自立<lb/>
於不朽者有不在于空言也玶謹案令甲考公品秩實<lb/>
<pb n="KR2g0025_WYG_104-25a"/>
應誄行易名之典其姓名事迹又當得書信史以示来世<lb/>
故敢狀其鄉里世系歴官行事之實如右以告于太常考<lb/>
功并移太史氏而其事闗國體軍機之重者猶弗敢盡著<lb/>
尋第錄别上謹狀　淳熙九年四月日從弟從事郎玶狀<lb/>
　　賜諡指揮<lb/>
中書門下省<hi>六月六日辰時付吏部施行仍闗合屬去處</hi>
　尚書省送到吏部狀准都省批下承務郎劉學雅狀<lb/>
　先父珙昨任同知樞宻院事兼參知政事罷政節次<lb/>
<pb n="KR2g0025_WYG_104-25b"/>
　䝉恩除授觀文殿學士太中大夫知建康府在任因患<lb/>
　臟腑陳乞致仕准告轉通議大夫致仕續上遺表贈<lb/>
　光祿大夫伏念學雅先父蚤以文學被遇兩朝進登<lb/>
　廟堂出殿藩服議論風節有聞於時治民撫軍亦著<lb/>
　勞效不幸奄忽遽棄明時所有生前身後䝉被恩遇<lb/>
　階官職名從條合該定諡今繳連行狀三本伏望特<lb/>
　賜敷奏送有司從條定諡施行伏候指揮後批送吏<lb/>
　部勘當申尚書省本部勘㑹在法諸諡光祿大夫節<lb/>
<pb n="KR2g0025_WYG_104-26a"/>
　度使以上本家不以葬前後録行狀三本申所屬繳<lb/>
　奏其文並録事實或本家願請諡者取子孫狀以聞<lb/>
　其蘊德丘園聲聞顯著雖無官爵聽所屬奏賜本部<lb/>
　尋行下太常寺據狀申所有臣僚官品該定諡合從<lb/>
　上條令本家録行狀三本申所屬繳奏下所屬議諡<lb/>
　施行照得今来本官所乞父珙定諡巳繳連到行狀<lb/>
　三本雖不曾從上條經所屬繳奏今勘當欲乞批送<lb/>
　今狀下部符太常考功依條定諡施行伏候指揮六<lb/>
<pb n="KR2g0025_WYG_104-26b"/>
　月五日三省同奉聖㫖令依條定諡奉勅如右牒到<lb/>
　奉行<lb/>
淳熙九年六月五日<lb/>
右　　　　丞　　　　　相　　淮<lb/>
㕘　　　知　　　政　　事　必大<lb/>
同知樞宻院事兼權㕘知政事　廓然<hi>假</hi>
給　　　　事　　　　　中　師㸃<lb/>
中　　　書　　　舍　　人　待問<lb/>
<pb n="KR2g0025_WYG_104-27a"/>
　　諡議　　　　　　　　　　　宋若水<lb/>
議曰至誠不欺而後無愧於事君至剛能斷而後果敢<lb/>
於立事洞視前古已艱其選今有人淵源其學而經濟<lb/>
其心見之事業皆有可稱則生而榮死而哀易名之典<lb/>
葢不可緩故觀文殿學士太中大夫贈光祿大夫劉公<lb/>
珙學純正而可行氣剛大而有守平生所從受業乃其<lb/>
季父屏山先生而尊主庇民之用則乃祖忠顯乃父少<lb/>
傅之𫝊也屏山聖𫝊十論中庸大學之理具焉忠顯以<lb/>
<pb n="KR2g0025_WYG_104-27b"/>
死節著于靖康間少𫝊佐張忠獻幕府保蜀功居多公<lb/>
之耳濡目染莫非忠義大節而心傳之妙則一本于誠<lb/>
敬故其所立卓然有過人者公始以死節恩補官甫冠<lb/>
躐上第旋即擢用遭遇兩朝眷知積而至於登政路典<lb/>
巨藩不以髙爵厚祿為榮而以愛君憂國為念方其仕<lb/>
於朝也時宰待公為不薄一日示以風㫖欲為其父作<lb/>
諡公確然不從竟以罷黜其特立有如此者至掌制西<lb/>
掖謂正士之在言路不可以左降謂宣威之扞江淮不<lb/>
<pb n="KR2g0025_WYG_104-28a"/>
可以輕付謂故將之無功者其家不得請園第謂交結<lb/>
補官者不當求為督府掾其振職有如此者逮居宥宻<lb/>
叅大政有小人斥逐于外夷途廓開幸也而復欲求還<lb/>
乃抗論力止其召而公道以伸有武師嚴護殿巖敢宻<lb/>
薦士僭也乃檄至堂下大困折之而朝綱以立其守正<lb/>
有如此者大抵公之所學至誠不欺故其立朝知有君<lb/>
不知有身知有公議不知有私情是以言無顧忌而事<lb/>
無回曲所言所行無非利天下而益人主君子以是知<lb/>
<pb n="KR2g0025_WYG_104-28b"/>
公有得於尊主之學及其在外也初鎮長沙屬李金弄<lb/>
兵之初列郡望風畏讋公䖏之雍容合郡縣兵摧其鋒<lb/>
又請兵荆襄至則待以恩意莫不賈勇用命而能執其<lb/>
渠魁搗其巢穴殲其酋豪而貸其脅從自是環數千里<lb/>
之地皆安堵如故公之威望於是益著矣及鎮江陵條<lb/>
上兵少財匱之狀除去詭名虚籍之弊大修部伍戰陣<lb/>
之法且謂襄陽兵戍乆屯不歸為不便則立畨休之制<lb/>
限以半嵗而軍情大悦謂荆襄土丁習知虜情為可用<lb/>
<pb n="KR2g0025_WYG_104-29a"/>
則立團結訓練之制謂之民兵而軍聲大振至使虜諜<lb/>
者詗公於延康為何屬延康葢忠顯舊官公之威聲於<lb/>
是逺播矣及留守金陵賑饑之術尤為切至如閣夏輸<lb/>
通米運廣収糴寛舊逋貸圩戸分遣官屬㪚行阡陌務<lb/>
極其誠而官吏勤惰民間怨苦無不周知所活以數十<lb/>
萬計公之德政於是流聞矣大抵公之所為至剛能斷<lb/>
故其臨事見之明行之果下皆畏愛敬服公初非沽名<lb/>
徼利以為此君子以是知公有得於庇民之學公在朝<lb/>
<pb n="KR2g0025_WYG_104-29b"/>
則國之元氣在外則國之長城惜乎未究所學而公薨<lb/>
矣後五年其孤學雅以諡有請下太常議夫諡者行之<lb/>
迹無其實而欲竊其名輕與之則為不公有其實而不<lb/>
與之以是名則為不當於是考之實事採之公論而求<lb/>
所謂當者焉謹按諡法廉公方正曰忠威德克就曰肅<lb/>
公之蘊於心者豈不謂廉公方正歟見於事者豈不謂<lb/>
威德克就歟觀其易簀之際尚知以國恩未報國恥未<lb/>
雪為言則是公之忠至死不忘讀其遺奏莫非危言以<lb/>
<pb n="KR2g0025_WYG_104-30a"/>
藥時病舉賢以報主知則是公之肅至死益烈節是二<lb/>
惠在公不誣請諡曰忠肅謹議<lb/>
　　覆諡議　　　　　　　　　　張叔椿<lb/>
議曰汲黯在而淮南寢謀德裕用而三鎮率使盖忠臣<lb/>
義士丁辰逢吉如赫日得天倔强跋扈之徒妖遁鼠伏<lb/>
無所容其姦慝矣然二子不聞有義方霑濡學問涵養<lb/>
徒以其生質之懿猶能使人肅然讋服而况異乎二子<lb/>
者故觀文殿學士太中大夫贈光祿大夫劉公珙以洪<lb/>
<pb n="KR2g0025_WYG_104-30b"/>
毅之姿剛方之操忠顯少傅其祖父也則忘身憂國之<lb/>
風習之有素屏山先生其師也則中庸大學之説講之<lb/>
甚詳此所以載之行事而能度越古人一等也且公夙<lb/>
有思致掇取巍科導帝指鋪王言勁詞俊語聞者為之<lb/>
感奮識者見為知體則其文髙矣而不以文名其典選<lb/>
也吏不得以藏其巧其字民也民愛之如父母䖏事而<lb/>
羣下斂手治兵而巨盜殲夷則其能備矣而不以能名<lb/>
葢其忠義慷慨掀揭炳燿盡揜其平日之所長也試跡<lb/>
<pb n="KR2g0025_WYG_104-31a"/>
其游禁掖上玉堂居政路典巨藩鯁論壯節一二大者<lb/>
以言之當其危言正色直前無避庶幾乎汲黯而非黯<lb/>
之戇也是故論恢復則終始以自治為先論應事則終<lb/>
始以講學為務謂獨斷雖美尤當合天下之智謂至誠<lb/>
無蔽斯能循天下之理因旱蝗之變而盡規則鼎雉之<lb/>
訓也因馴象之貢而進諫則旅獒之戒也與夫請監司<lb/>
條畫荒政之宜責州兵營伍教戰之術皆天下之急務<lb/>
衆人之難言而天子獨深察其忠增秩賜金勞問狎至<lb/>
<pb n="KR2g0025_WYG_104-31b"/>
葢將有意大用而不果也豈非義方之訓霑濡有素而<lb/>
然耶當其機鑒精明遇事立斷庶幾乎德裕而非德裕<lb/>
之私也謂不宜以近臣而去正士謂不宜置人望而用<lb/>
無功也將之死而輒請園第者則争之闗通補官而求<lb/>
掾督府者則争之不當復召雖貴倖而力諫不已不宜<lb/>
薦士雖貴將而詰責不恕與夫辭起復而奏至六上草<lb/>
遺奏而言至千餘無非振朝廷之綱犯小人之怨然私<lb/>
意異説者晚亦相與歸重聞其喪者慘然相弔惜公之<lb/>
<pb n="KR2g0025_WYG_104-32a"/>
不壽也豈非學問開益而涵養之深耶今其孤學雅以<lb/>
公品秩實應累行易名之典有請于朝太常揆法稽衆<lb/>
諡公曰忠肅有如公之英風義槩天子重之士夫仰之<lb/>
内而黎庶畏服而敬愛外而夷狄亦且想聞其風采而<lb/>
詗公於延康為何屬則愽士忠肅之諡惟允謹議<lb/>
淳熙十年十二月二十一日三省同奉聖㫖依<lb/>
　<lb/>
　<lb/>
<pb n="KR2g0025_WYG_104-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集下巻二十二<lb/>
</p>
<p>
</p>
  </div>
</body>
</text>
</TEI>
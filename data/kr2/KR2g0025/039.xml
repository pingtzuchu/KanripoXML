<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻十二</head>
    <p>
<pb n="KR2g0025_WYG_039-1a"/>
欽定四庫全書<lb/>
　名臣碑傳琬琰之集中巻十二　宋杜大珪編<lb/>
　　范文正公仲淹墓誌銘　　　　富弼<lb/>
皇祐四年夏五月二十日甲子資政殿學士戸部侍郎<lb/>
范公以疾薨于徐吏走驛馬以公喪聞天子感慨一不<lb/>
御垂拱殿朝特贈兵部尚書太常考行諡文正録孤賻<lb/>
物悉用加等中外士大夫駭然相弔以泣至於巖壑處<lb/>
逸無不痛惜之其孤護帷幘還洛卜以是年十一月一<lb/>
<pb n="KR2g0025_WYG_039-1b"/>
日壬申𦵏于河南縣萬安山尹樊里先壠之側孤馳使<lb/>
來求銘將納于竁曰公之先始居河南後徙于長安唐<lb/>
垂拱中履氷相則天以文章稱實公之逺祖也四代祖<lb/>
隨唐末嘗為幽州良鄉王簿遭亂奔二浙家於蘇之呉<lb/>
縣自爾遂為呉人時中原多故王澤不能逮逺於是世<lb/>
食錢氏之禄蘇州糧料判官夣齡以才德雄江右即公<lb/>
之曾王父也判官生贊時初聰警嘗舉神童位祕書監<lb/>
集春秋洎歴朝史為資談録六十巻行於時祕監生墉<lb/>
<pb n="KR2g0025_WYG_039-2a"/>
博學善屬文累佐諸王幕府端拱初隨錢俶納國終武<lb/>
寧軍節度掌書記公即掌記之第三子也朝廷以公貴<lb/>
用太保太傅太師追贈三代又擇徐許越呉四大國追<lb/>
封王妣陳氏妣陳氏謝氏為太夫人公諱仲淹字希文<lb/>
不幸二歳而孤呉國太夫人以北歸之初亡親戚故舊<lb/>
貧而無依遂再適朱氏公既長未欲與朱氏子異姓懼<lb/>
傷呉國之心姑姓朱後從事於亳呉國命始奏而復焉<lb/>
公少舉進士祥符八年中第調廣德軍司理掾權集慶<lb/>
<pb n="KR2g0025_WYG_039-2b"/>
軍節度推官制置使舉㩁泰州西溪鹽廪以勞進大理<lb/>
丞又舉知興化縣建州闗𨽻以呉國老疾辭監楚州糧<lb/>
料院丁憂去官服除晏丞相以文學薦公于朝試可署<lb/>
祕閣校理時章獻皇太后臨政已巳歳冬至上欲率百僚<lb/>
為壽詔下草儀注搢紳失色相視雖切切口語而畏憚<lb/>
無一敢論者上又專欲躬孝徳以勵天下而未遑餘䘏<lb/>
公獨抗疏曰人主北靣是首顧居下矧為后族强偪之<lb/>
階不可以為法或宫中用是為家人禮權而卒于正斯<lb/>
<pb n="KR2g0025_WYG_039-3a"/>
亦庻乎其可也疏奏遂罷上壽儀然后頗不懌尋出為<lb/>
河中府通判轉殿中丞謀𦵏呉國再請通判陳州遷太<lb/>
常博士聞京師多不闗有司而署官賞者訪焉出於中<lb/>
㫖迺附驛奏疏甚懇至願以上官賀屢事為戒明年章<lb/>
后弃長樂擢為右司諫屬朝廷用章后遺令䇿太妃楊<lb/>
氏為皇太后預政制出都下詾詾公上疏極陳王者立<lb/>
太后所以尊親也不容冀幸於其間未聞武武相躡一<lb/>
二而數况復稱制以取惑天下耶臣恐後世有以窺之<lb/>
<pb n="KR2g0025_WYG_039-3b"/>
者上悟第存后位號而止公彈補闕失無所阿忌貴倖<lb/>
仄目不欲久留諫職因江淮饑以才命公體量安撫雖<lb/>
别領走外亦懇懇不忘憂國途中上時弊十事皆政教<lb/>
之大者累月還朝適議廢郭后公上書曰后者君稱以<lb/>
天子之配至尊故稱后后所以長養隂教而母萬國也<lb/>
故繫如此之重未宜以過失輕廢立且人孰無過陛下<lb/>
當靣諭后失放之别館揀妃嬪老而仁者朝夕勸導俟<lb/>
其悔而復其宫則上有常尊而下無輕議矣書奏不納<lb/>
<pb n="KR2g0025_WYG_039-4a"/>
明日又率其屬及群御史伏閣門論列如前日語上遣<lb/>
中貴人揮之令詣中書省宰相窘取漢唐廢后事為解<lb/>
<hi>時吕夷簡為相</hi>公曰陛下天姿如堯舜公宜因而輔成之柰何<lb/>
欲以前世弊法累盛徳耶中丞孔道輔名骨鯁亦扶公<lb/>
論議甚切直又明日晨率道輔將留百辟班挹宰相庭<lb/>
辯抵漏舍會降知睦州臺吏促上道在郡歳餘知蘇州<lb/>
朝廷知清議屬公就拜禮部員外郎天章閣待制召還<lb/>
有入内都知閻文應者專咨不恪事多矯㫖以付外執<lb/>
<pb n="KR2g0025_WYG_039-4b"/>
政知而不敢違公聞之不食將入辯謂若不勝必不與<lb/>
之俱生即以家事屬長子明日盡條其罪惡聞于上上<lb/>
始知遽命竄文應嶺南尋死于道公自還闕論事益急<lb/>
宰相隂使人諷公待制主侍從非口舌任也公曰論思<lb/>
者正侍臣之事予敢不勉宰相知不可誘乃命知開封<lb/>
府欲撓以劇煩而不暇他議亦幸其有失即罷去公處<lb/>
之罙月威斷如神吏縮手不敢舞其姦京邑肅然稱治<lb/>
于時官方無紀每對未嘗不為上力陳治亂之道皆由<lb/>
<pb n="KR2g0025_WYG_039-5a"/>
用人得失此實宰相之職也天子日擁萬幾非所宜專<lb/>
然不可以不察因取職局官品以類撰次至於超遷序<lb/>
進附見其下為圖以獻庻上易覽宰相益不悦嗾其黨<lb/>
短公於上前公亦連詆宰相不道不行不肯已坐是去<lb/>
閣職貶知饒州是日上封移書論公以忠義獲譴極道<lb/>
所不可者皆當世英豪宰相指為朋相繼謫去治饒未<lb/>
久徙潤又徙越寳元初羗人壓境叛間歳悉衆冦延州<lb/>
大將戰沒闗中警嚴於是還公舊職移知永興軍道授<lb/>
<pb n="KR2g0025_WYG_039-5b"/>
陜西都轉運使議者謂將漕之任不預戎事遂改充經<lb/>
略安撫副使仍遷龍圖閣直學士吏部員外郎以寵之<lb/>
至部首按鄜延時延安始困兵火障戍掃地城外即冦<lb/>
壤巋然孤壘人心危恐廢食待竄凡朝廷遣守皆以事<lb/>
避免遷延不時往公遂留不行騎奏願兼領延州事以<lb/>
待冦之復來上嘉而從之屬亡戰日久兵無紀律猝有<lb/>
外警蕩然不支公於是大閲州兵得萬八千人析為六<lb/>
將分命禆佐訓敕不數月舉為精鋭士氣大振莫不思<lb/>
<pb n="KR2g0025_WYG_039-6a"/>
戰而冦知我有偹即引去朝廷推其畫諸路諸路皆以<lb/>
為法力城青澗復散亡屬羗萬餘帳開營田數千頃以<lb/>
收軍實人視延塞其完固如山立不可動謂宜討賊不<lb/>
可坐守老吾師朝廷下其議將從之公執猶以為未也<lb/>
無幾涇源師出敗于好水川天子由是益信公智謀過<lb/>
人逺甚前此賊以書署僭號遺公請和公不忍俾朝廷<lb/>
報賊乃自占荅黜其僭署為陳逆順禍福立遣使者還<lb/>
未出境聞好水敗始悟賊書譎而非誠益自信立報為<lb/>
<pb n="KR2g0025_WYG_039-6b"/>
是執政以公擅報罪當誅上知亡其責止命削一官降<lb/>
知耀州幾月拜戸部郎中起知慶州尋遷左司郎中本<lb/>
路經略安撫招討使兼兵馬都部署有馬砦者素為賊<lb/>
衝然地與賊境相衝久不能城公至自領牙兵出不意<lb/>
駐柔逺砦别遣蕃將取其地得之先命長子入據以率<lb/>
衆公亦親往勞士有頃賊三萬騎叩城下公麾兵血戰<lb/>
則遽北戒諸將勿追已而果有伏夜遁城既立詔名大<lb/>
順徐又城細腰復胡盧等砦招明珠宻臧二强族各萬<lb/>
<pb n="KR2g0025_WYG_039-7a"/>
餘人及並環千餘帳内附自比環慶屬羗悉為吾用先<lb/>
是卒驕難使主將咸務姑息公築延慶諸城堡募民不<lb/>
足乃雜使禁旅盖素服公威惠勞苦雖且死不怨久之<lb/>
涇源師再喪定川闗輔復震而虞變生公知親率戲下<lb/>
兵連夜赴援且將邀賊歸路擊之會已出塞遂班師因<lb/>
移其兵耀于闗輔人心於是大定初定川事聞上頗駭謂<lb/>
侍臣曰得范某出援吾無憂矣數日公奏至上大喜懐<lb/>
其章示執政曰吾知范某可用加樞宻直學士右諫議<lb/>
<pb n="KR2g0025_WYG_039-7b"/>
大夫時朝廷以戍卒屢衂議黥鄉人為軍人懼甚竄匿<lb/>
不願黥公改命湼刺其手非校戰請農於家后罷兵獨<lb/>
環慶路鄉軍得復為民民德公至于今不忘朝廷尋盡<lb/>
以西路委公置府於涇州授陜西四路安撫經略招討<lb/>
使方謀取横山故地漸復靈夏然後可以誅賊賊知亡<lb/>
無日懼不克當因遣使講和明年春召公為樞宻副使<lb/>
凡五讓不從乃拜之輿議謂公有經綸才不當跼於兵<lb/>
府是秋改參知政事上倚公右於諸臣公亦務盡所藴<lb/>
<pb n="KR2g0025_WYG_039-8a"/>
以圖報然天下久安則政必有弊者三王所不能免公<lb/>
將劘以歳月而人不知驚悠久之道也上方鋭於求治<lb/>
間數命公條當世急務來公始未奉詔每辭以事大不可<lb/>
忽致於是露薰降手詔者再遣内臣就政事堂督取開<lb/>
龍圖閣給筆札令立疏者各一日日靣詰者不可數退<lb/>
曰吾君求治如此之切其暇歳月待耶即以十䇿上之<lb/>
盖取士課吏减任子更衛兵擇守宰謹赦令厚農桑之<lb/>
類者又先時别上法度之説甚多皆所以抑邪侫振綱<lb/>
<pb n="KR2g0025_WYG_039-8b"/>
紀扶道經世一一可行上覽奏褒納益信公忠耿不為<lb/>
身謀䘏也遽下二府促行論者漸齟齬不合作謗害事<lb/>
公知之如不聞持之愈堅明年秋邊奏疑若有警者公<lb/>
慮帥臣恃和而懈因懇請按邊即命為河東陜西宣撫<lb/>
使麟州向者亦被冦掠邈然在賊腹中本道帥病無供<lb/>
餉奏欲棄之公曰麟棄疆塲日蹙不可請復廢障使民<lb/>
耕于鄙於是得不棄又代郡西四州軍附邊有廢地尤<lb/>
廣著令禁不得耕郡縣以敵嫌不敢正視前歐陽修來<lb/>
<pb n="KR2g0025_WYG_039-9a"/>
使盡籍其利害請弛禁許人耕以輸可代轉輓之勞以<lb/>
帥議不協罷公至知其利大且亡所嫌者屢奏如脩議<lb/>
便後止耕岢嵐一境而塞粟已充矣公既度陜以西羗<lb/>
好難保而邊計尚缺疎手奏願解政事復領四路以總<lb/>
護諸將即除授資政殿學士知邠州兼陜西四路安撫<lb/>
使以疾請鄧許遷給事中三年又請浙郡因得展先臣<lb/>
之墓移杭州加禮部侍郎祀明堂汎遷戸部又移青州<lb/>
兼東路安撫使幾歳疾病又請頴肩舁至彭門遂不起<lb/>
<pb n="KR2g0025_WYG_039-9b"/>
年六十四公為學好明經術每道聖賢事業輙跂聳勉<lb/>
慕皆欲行之于已自始仕慨然已有康濟之志凡所設<lb/>
施必本仁義而將之以剛决未嘗為人屈撓歴補外職<lb/>
以嚴明馭吏使不得欺於是民皆受其賜立朝益務勁<lb/>
雅事有不安者極意論辯不畏權倖不蹙憂患故屢亦<lb/>
見用然每用必黜之黜則欣然而去人未始見其有悔<lb/>
色或唁之公曰我道則然茍尚未遂棄假百用百黜亦<lb/>
不悔噫如公乃韓愈所謂信道篤而自知明者也在陜<lb/>
<pb n="KR2g0025_WYG_039-10a"/>
西尤為宣力以儒者奉武事又邊備久廢忽而王師新<lb/>
敗剥喪破漏茫乎無所取濟公周旋安集坐可守禦畜<lb/>
銳觀釁適圖進討㑹羗人復脩貢朝廷姑議息兵而從<lb/>
其請於是不能成殄滅之功然其閱武練將可以震敵<lb/>
城要害屬雜羗可以扼冦此後世能者未易過也至於<lb/>
懇田阜財立法著信愛民全國體赫赫在人耳目皆可<lb/>
為破敵之地者又可道哉其歴二府纔歳餘而罷若夫<lb/>
天下至重久安之弊至深而欲以一二歳臨之而望治<lb/>
<pb n="KR2g0025_WYG_039-10b"/>
雖愚者知其不可得况所奏議阻而不行者十八九行<lb/>
者又即改廢不用兹所以重主憂而生民未得安也宣<lb/>
撫之初䜛者乗間蜂起益以竒中造端飛語亡所不及<lb/>
甚者必欲擠之死而後已頼上寛度明照知公無他始<lb/>
終保全獲沒牖下嗚呼道之難行也而至是乎憸人茍<lb/>
欲伸已志而不志乎邦家此先民所以甘藜藿而蹈江<lb/>
海也公天性喜施與人有急必濟之不計家用有無既<lb/>
顯門中如賤貧時家人不識富貴之樂每撫邊賜金良<lb/>
<pb n="KR2g0025_WYG_039-11a"/>
厚而悉以遺將佐在杭盡餘俸買田於蘇州號義莊以<lb/>
聚疎屬而斂無新衣友人醵貲以奉𦵏諸孤亡所處官<lb/>
為假屋韓城以居之遺奏不干私澤此益見其始卒志<lb/>
于道不為禄位出也作文章尤以傳道名世不為空文<lb/>
有文集二十卷奏議若干巻兩府論事若干巻娶李氏<lb/>
故叅知政事昌齡之姪封金華縣君卒於鄱陽今舉而<lb/>
袝焉四子純佑守將作監主簿少有氣節以疾廢于家<lb/>
純仁進士第光禄寺丞純禮太常寺太祝皆温厚而文<lb/>
<pb n="KR2g0025_WYG_039-11b"/>
識者曰范氏有子矣三女長適殿中丞蔡交次適封丘<lb/>
主簿賈蕃諸孫三長正臣守將作監主簿一男純粹一<lb/>
女二孫並㓜銘曰<lb/>
　公之世系　源于陶唐　晉㑹食范　厥姓始彰<lb/>
　睢痤蠡增　滂寗雲質　兹惟聞人　間代而出<lb/>
　或霸或季　所有何述　粤自得姓　千五百年<lb/>
　獨公挺生　為天下賢　涉聖之餘　掲厲洄㳂<lb/>
　道尊德融　事公實繁　人獲一善　已謂其難<lb/>
<pb n="KR2g0025_WYG_039-12a"/>
　公實百之　如無有然　遭時得君　位亦顯焉<lb/>
　罹此䜛慝　志莫䆒宣　元元卒艱　噫嘻乎天<lb/>
　　杜待制把墓誌銘　　　　　　歐陽脩<lb/>
慶歴三年盗起京西掠商鄧均房叛兵燒光化軍逐守<lb/>
吏吏不能捕天子患之問宰相誰可任者宰相言度支<lb/>
判官尚書虞部員外郎杜某名家子好學通知今古宜<lb/>
可用乃以君為京西轉運按察使居數月賊平叛兵誅<lb/>
死明年廣西歐希範誘白崖山蠻蒙趕襲破環州䧟鎮<lb/>
<pb n="KR2g0025_WYG_039-12b"/>
寧帶溪普義有衆數千以攻桂管宰相又言前時杜某<lb/>
守横州言蠻事可聽宜知蠻利害天子驛召君見便殿<lb/>
所對合意即除君刑部員外郎直集賢院廣南西路轉<lb/>
運按察安撫等使君至宜州得州人吳香及獄囚歐世<lb/>
宏脫其械使入賊峒説其酋豪君乗其怠急擊之破其<lb/>
五峒斬首數百級復取環州因盡焚其山林積聚希範<lb/>
窮迫走荔波洞蒙趕率偽將相數十人以其衆降君與<lb/>
將佐謀曰夫蠻習險恃阻如捕猩猱而吾兵以苦暑難<lb/>
<pb n="KR2g0025_WYG_039-13a"/>
久是進退遲速皆不可為故常務捐厚利以招之盖威<lb/>
不足以制則恩不能以懐此其所以數叛也今吾兵雖<lb/>
幸勝然蠻特敗而來爾豈真降者邪啖之以利後必復<lb/>
動乃慨然歎曰蠻知利而不知威久矣吾將先威而後<lb/>
信庻幾信可立也乃擊牛為酒大會環州戮之坐中者<lb/>
六百餘人而釋其尫病脅從與其非因敗而降者百餘<lb/>
人後三日兵破荔波擒希範至并戮而醢賜諸溪洞於<lb/>
是叛蠻無噍𩔖而君威震南海言事者論君殺降為國<lb/>
<pb n="KR2g0025_WYG_039-13b"/>
失信於蠻貊天子置之不問詔書諭君賜以金帛君即<lb/>
上書引咎六年徙為兩浙轉運使築錢塘堤自官浦至<lb/>
沙陘以除海患明年又徙河北轉運使召見奏事移刻<lb/>
天子益知其材賜金紫服以遣之是歳夏拜天章閣待<lb/>
制充環慶路兵馬都部署經略安撫使知慶州君言殺<lb/>
降臣也宜得罪將吏惟臣所使其勞未録不敢先受命<lb/>
天子為君悉録將吏賞之乃受命自元昊稱臣聽誓而<lb/>
數犯約抄邊邊吏避生事縱不敢争君始至其酋孟香<lb/>
<pb n="KR2g0025_WYG_039-14a"/>
率千餘人内附事聞詔君如約君言如約當還而孟香<lb/>
得罪夏人勢無還理遣之必反為邊患議未决夏人以<lb/>
兵入界求孟香孟香散走自匿夏兵駈殺邊户掠奪羊<lb/>
馬而求孟香益急朝議責君亟索而還之君言夏人違<lb/>
誓舉兵孟香不可與因移檄夏人不償所掠則孟香不<lb/>
可得夏人不肯償所掠君亦不與孟香夏人後亦不敢<lb/>
復動君治邊二歳有威愛皇祐二年五月甲子疾卒于<lb/>
官享年四十有六天子震悼賻䘏其家以其子劭為秘<lb/>
<pb n="KR2g0025_WYG_039-14b"/>
書省校書郎君以䕃補將作監主簿累官至尚書兵部<lb/>
員外郎階朝奉郎勲䕶軍嘗以太子中舍知建昌縣除<lb/>
民無名租歳以萬計閩俗貪嗇有老而生子者父兄多<lb/>
不舉曰是將分吾貲君上書請立伍保俾民相察寘之<lb/>
法由是生子得免閩人久之以為德多以君姓字名其<lb/>
子曰生汝者杜君也君諱杞字偉長世為金陵人其曽<lb/>
伯祖昌業仕江南李氏為江州節度使江南國滅杜氏<lb/>
北遷開封今為開封人也曾祖諱某贈給事中祖諱鎬<lb/>
<pb n="KR2g0025_WYG_039-15a"/>
官至龍圖閣學士尚書禮部侍郎父諱某贈尚書工部<lb/>
侍郎君初娶蔣氏封某縣君後娶徐氏封東海縣君女<lb/>
六人其二適人四尚㓜子男一人邵也杜氏自君皇祖<lb/>
侍郎以博學為世儒宗故其子孫皆守儒學而多聞人<lb/>
君尤博覽强記其為文章多論當世利害甚辯有文集<lb/>
十巻奏議集十二巻其居官以精敏明幹所至有聲君<lb/>
學問之餘兼喜隂陽數術之説嘗自推其數曰吾年四<lb/>
十六死矣其親戚朋友莫不聞其説至其歳果然嗚呼<lb/>
<pb n="KR2g0025_WYG_039-15b"/>
可謂異矣所謂命者果有數耶其果可以自知邪皇祐<lb/>
六年某月日其兄駕部員外郎植與其孤𦵏君于某縣<lb/>
某鄉某原銘曰<lb/>
　其敏以達　其果以决　其守不奪　其摧不折<lb/>
　其終一節　兹謂不沒<lb/>
　<lb/>
　<lb/>
　名臣碑傳琬琰之集中巻十二<lb/>
</p>
<p>
</p>
  </div>
</body>
</text>
</TEI>
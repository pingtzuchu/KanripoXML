<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中卷十三</head>
    <p>
<pb n="KR2g0025_WYG_040-1a"/>
欽定四庫全書<lb/>
　名臣碑傳琬琰之集中卷十三　宋杜大珪編<lb/>
　　郭將軍逵墓誌銘　　　　　　范祖禹<lb/>
公諱逵字仲通世家鉅鹿國初徙京師後卜𦵏洛陽因<lb/>
家焉曾祖隱贈太保祖榮贈太傅考斌贈太師中書令<lb/>
曾祖妣何氏祖妣崔氏妣賀氏追封信安永嘉華原三<lb/>
郡太夫人公㓜慷慨喜兵學初以父䕃補北班殿侍寳<lb/>
元康定間元昊擾西陲兄遵為延州西路都廵檢使遇<lb/>
<pb n="KR2g0025_WYG_040-1b"/>
賊死之朝廷優䘏其家録公為三班奉職時范文正公<lb/>
仲淹為陜西都部署公往𨽻麾下范公器之勉以學問<lb/>
待之如子姪延安有募兵十八人號青剛社勇皆絶人<lb/>
一日捕虜誤殺屬羗有司皆論死將刑之公請於范公<lb/>
願赦之以責後效范公亟令毋殺得活者十有三人尹<lb/>
洙為陜西經略判官趣范公以延州兵取靈武范公召<lb/>
公計議公曰地逺而食不繼城大而兵不多未見其利<lb/>
范公曰君之言然遂决意不復出師洙怒而府中將吏<lb/>
<pb n="KR2g0025_WYG_040-2a"/>
皆誚公未幾涇原任福全軍沒於是向之誚公者以不<lb/>
出師為幸且服公先識陳恭公執中薦公試武藝會罷<lb/>
武藝司安撫王文忠公堯臣力薦公材武且有戰功改<lb/>
右班殿直陳公安撫京東屬歳多盗奏請公為駐泊捉<lb/>
賊屯青州陳公嘗謂賔佐曰當今名將無如葛懐敏衆<lb/>
唯唯公曰懐敏易與耳他日必敗朝廷事陳公甚怒後<lb/>
數日謂公曰君何以知懐敏必敗公曰喜功徼倖徒勇<lb/>
無謀可禽也陳公歎曰君真知兵懐敏今覆軍矣召試<lb/>
<pb n="KR2g0025_WYG_040-2b"/>
入等進右侍禁授真定府兵馬監押會保州雲翼軍擁<lb/>
兵馬都監韋貴據州叛安撫使田公况都部署李公昭<lb/>
亮召公往招之公與保州兵馬監押侍其臻嘗同事范<lb/>
公臻為賊所留公馳至城下出紫囊示賊曰此舊物也<lb/>
誰識之者臻應曰臻識之即再拜貴與廵檢史克順亦<lb/>
拜皆曰願君登城相見公乗城徑入開諭禍福皆泣拜<lb/>
請諭衆歸順貴等由此得全然亂兵或疑未肯下且曰<lb/>
或殺降奈何公曰我留城中以為質或殺一人來碎吾<lb/>
<pb n="KR2g0025_WYG_040-3a"/>
身可也衆感激皆請降公悉開所塞諸門以出降兵保<lb/>
州平詔先授閣門祗候然後論功都帥嫉之不肯議賞<lb/>
復阬降卒四百餘人公力救之不可求還鎮陽不許俾<lb/>
公守城門不畀以兵不給以食復欲因事中之以法民<lb/>
皆歎曰完此城者此公也争往餽之久之方脫去富文<lb/>
忠公弼宣撫河北公謂之曰保塞之寃盍訴于我公曰<lb/>
賞以閣門職夫復何寃富公曰吾知已詳而君不言真<lb/>
長者改雄覇州路㳂界河至海口同廵檢又以為定州<lb/>
<pb n="KR2g0025_WYG_040-3b"/>
駐泊兵馬都監進東頭供奉官充環慶路駐泊兵馬都<lb/>
監丁太夫人憂乞解官三請乃許邊郡武臣小使臣亦<lb/>
許行服自公始服除復授環慶路駐泊兵馬都監大臣<lb/>
薦之乃以為涇原路駐泊兵馬都監兼知鎮戎軍先是<lb/>
虜知漢法不敢過壕每為冦公命邊吏追奔突擊必得<lb/>
所掠而後已迄公去不敢犯邊皇祐五年秦鳳路通古<lb/>
渭州公受詔以本部兵赴援三戰皆勝遂㧞其城擢授<lb/>
禮賔副使尋兼閣門通事舍人改河北路㳂邊安撫都<lb/>
<pb n="KR2g0025_WYG_040-4a"/>
監兼同提㸃諸州軍寨㩁場未行選為賀契丹國母生<lb/>
辰副使會敵中群臣上其主尊號請南使同上公與國<lb/>
信使吳公奎固不可敵欲脅之夜聞帷外有兵刃聲公<lb/>
堅卧不起敵人促之急公曰使臣可殺不可屈敵之君<lb/>
臣乃好諭曰北朝盛禮願南使一觀公曰當觀於何所<lb/>
曰立本班公使還報曰不可復命曰立於别次乃入卒<lb/>
觀不賀使還敵人以為言呉公出知壽州公亦降授汾<lb/>
州兵馬都監故相龎公籍鎮并門俾公權知忻州契丹<lb/>
<pb n="KR2g0025_WYG_040-4b"/>
請天池廟以為故疆乆不决龎公委公往議公於故牘<lb/>
得興國中契丹移文天池縣曰遥祀天池廟有應以屬<lb/>
南朝地未敢擅修公以示龎公龎公喜命公自為報命<lb/>
敵遂伏龎公薦管勾河卜三州軍馬未受命㑹下溪蠻<lb/>
彭仕羲反加帶御器械　荆湖北路兵馬鈐轄兼知潭<lb/>
州捕得仕羲親信置左右以為小史善遇之久乃備言<lb/>
山川地形虛實情偽用兵長短嘉祐三年春用小史為<lb/>
鄉導以步兵進討破羅城峒及賀府等二十餘隘拔新<lb/>
<pb n="KR2g0025_WYG_040-5a"/>
州又銜枚夜進踰旬至仕羲所居桃花州一戰破之仕<lb/>
羲棄城走蠻酋七百餘人仰血乞降公受降以聞賞功<lb/>
拜本司使邵州武岡楊昌透反詔以公為荆湖南路兵<lb/>
馬鈐轄兼知邵州至則潛師夜起徑至賊壘黎明圍數<lb/>
匝昌透登柵大呼公命縱火焚柵斬其將雷鐵城等數<lb/>
輩諭昌透令降昌透曰我平生勇冠諸峒一旦窘此智<lb/>
勇不及施非戰之罪願射公三發不中即降公曰天道<lb/>
助順爾何能為昌透注矢三發皆不中諸蠻驚畏以公<lb/>
<pb n="KR2g0025_WYG_040-5b"/>
為神相率願降并以所領十餘州永輸租賦公受降以<lb/>
聞荆湖南北悉平就差知廣信軍遷六宅使充成都府<lb/>
利州路兵馬鈐轄公曰吾結髪從軍大小戰陣必在其<lb/>
間成都乃享厚禄養資考之地非報國本意固辭不行<lb/>
以六宅使領端州刺史權涇原路馬步軍副都部署明<lb/>
年就加龍神衛四廂都指揮使果州團練使升天武捧<lb/>
日四廂都指揮使加侍衛親軍步軍都虞侯惠州防禦<lb/>
使賜號雄勇亮節功臣英宗即位加容州觀察使升<lb/>
<pb n="KR2g0025_WYG_040-6a"/>
侍衛親軍馬軍都虞候馬步軍缺帥詔公入朝兼總二<lb/>
司未幾兼領殿前司上親試田瓊韓存寳武藝不中格<lb/>
皆訴云嘗從郭某涇原有功未賞上命公升殿問之信<lb/>
然乃録用之上顧問邊事公條具方畧以對上甚悅泛<lb/>
論朝廷大事時富公以直諌被䜛上問公何如公曰富<lb/>
弼忠亮臣以全家保之上察公可備輔弼治平元年先<lb/>
以公復為涇原路馬步軍副都總管二年正月制授檢<lb/>
校太保同簽書樞宻院事封文水郡開國公改賜推忠<lb/>
<pb n="KR2g0025_WYG_040-6b"/>
佐理功臣及國門公感疾上遣中貴人以國醫來未瘳<lb/>
復令平原夫人往視公曰下臣有疾上為天子憂未能<lb/>
造朝而先見家人非禮也令勿下車而返韓忠獻公琦<lb/>
欲寛塘濼之禁同列以為不然論於殿上上甚怒韓公<lb/>
未敢對公進曰臣詳知塘濼利害誠不足恃同列大臣<lb/>
進曰王公設險以守其國豈曰不足恃公曰設險者審<lb/>
權術脩法令議制度正綱紀是也未聞止謂塘濼澶淵<lb/>
之役豈無塘濼耶他日誤朝廷守計者必塘濼也歐陽<lb/>
<pb n="KR2g0025_WYG_040-7a"/>
文忠公修進曰郭某之言是也上意遂解三年領簽書<lb/>
樞宻院事為陜西四路安撫使權涇原路馬步軍都總<lb/>
管經略司兼判渭州公懇辭樞職上曰初欲授卿宣徽<lb/>
使慮外人以為罷政第領樞職往重使權公力薦今丞<lb/>
相范公純仁等數人而後行党羗令征反殺廵檢陳敢<lb/>
朝廷議招懐公以謂始服終叛為梗不已今又殺王官<lb/>
當以威懲之一族既破諸部必降因繩之以法則邊患<lb/>
當弭遂决意用兵二月師次㮏呉川令征挺身來降公<lb/>
<pb n="KR2g0025_WYG_040-7b"/>
不許命執之進師討諸未下者大破之拔鴟鴞訓狐等<lb/>
城乃散諭諸羗俾安心歸業毋若令征自取𠞰絶諸羗<lb/>
畏感争出犒師因駐兵塞外觀覽山川見强弱利害所<lb/>
在乃城捺吳川又遣諸酋諭青雞川諸部示以威信悉<lb/>
效順又城青雞川二川形勝相恃新附降羗萬餘帳地<lb/>
數百里皆在腹中乃置酒召諸酋犒燕酒酣語之曰汝<lb/>
等今日遂為王臣何以報國諸酋頓首曰惟公命公曰<lb/>
諸羗利牧養而拙耕稼故二川沃壤鞠為荒萊汝等可<lb/>
<pb n="KR2g0025_WYG_040-8a"/>
近山畜牧以閑田來獻諸羗曰謹聞命有吝田者我等<lb/>
為公滅之得良田千餘頃乃下令召弓箭手人受田百<lb/>
畆馬五十疋旬月得壯士千人騎千疋省屯戍餽運之<lb/>
勞詔奬之賜捺呉川堡曰治平寨青雞川堡曰雞川寨<lb/>
神宗即位加靜難軍節度觀察留後復乞解樞職會御<lb/>
史中丞言宰相不押常朝班以為跋扈指公為黨公固<lb/>
請閑郡召還朝至京師闔門待罪上遣中貴人促視事<lb/>
公力辭乃為宣徽南院使充京東西路安撫使判鄆州<lb/>
<pb n="KR2g0025_WYG_040-8b"/>
至州七日拜鄜延路馬步軍都總管經略安撫使判延<lb/>
州時种諤誘嵬名山降夏人誘知保安軍楊定内殿承<lb/>
制侍其臻右侍禁張時庸殺之邊事方起故命公往初<lb/>
种諤取綏州朝廷以諤擅興生事命公當必棄之公以<lb/>
夏人殺王官而所得綏州復棄徒取輕耳當必留之會<lb/>
夏人以衆十餘萬欲復取綏州公遣劉甫屯綏平王雅<lb/>
屯懐寧燕達守綏州賊攻圍不克而去遣薛宗道同周<lb/>
宗義來告諒祚之喪且請綏州公言不可許又欲納塞<lb/>
<pb n="KR2g0025_WYG_040-9a"/>
門安逺二寨易之朝廷遣今丞相韓公縝故太僕卿劉<lb/>
航來就議公執初議然朝廷曲徇其請許之熈寧二年<lb/>
都囉重進奉誓表以二寨來易朝廷下誓詔予之公曰<lb/>
此正商於之地六百里也韓公問重進曰二寨且獻封<lb/>
界何吝嵬名□寨党移賞娘來交寨公遣機宜官往會<lb/>
之夏人欲二寨綏州同日交易公使先交二寨地界然<lb/>
後還綏州虜使曰二寨寨基是也何界之有會有詔俾<lb/>
公焚棄綏州公曰一州既失二寨不可得中國為夏人<lb/>
<pb n="KR2g0025_WYG_040-9b"/>
所賣安用守臣為願以死守之藏其詔不出潛訪地界<lb/>
得祥符中西平王檄為驗虜使遂詘而去公以其事聞<lb/>
上大驚顧大臣曰不知綏州今存否亟遣問之大臣皆恐<lb/>
即降詔云某月某日指揮更不行詔至屬僚皆驚曰前<lb/>
詔云何未之見何也公徐出之乃促公焚棄綏州公曰<lb/>
曩遂奉行今則何如將吏皆歎伏公乃以前詔上且言<lb/>
綏州見存待稽朝命違詔㫖之罪詔褒之曰淵謀秘略<lb/>
悉中事機有臣如此朕無西顧之憂矣詔數夏國之罪<lb/>
<pb n="KR2g0025_WYG_040-10a"/>
以拒之卒留綏州嵬名山之衆凡一萬二千既降未有<lb/>
以處之公以夷狄獸心散居内地或生後患廣務賑貸<lb/>
非可經久乃戸選壯士一人為捉生軍分𨽻蕃將貸以<lb/>
耕具闢延州順安懐寧等曠土以居之夏人欲執景珣<lb/>
來獻以易名山等公上言夏人詐謀不可信若納珣而<lb/>
拒名山則棄前恩生後患異時誰敢嚮化景珣庸人何<lb/>
繫輕重朝廷乃拒之初楊定等死公宻詗邊吏得殺定<lb/>
等首領姓名諜告曰夏人將斬殺定之人於境以謝罪<lb/>
<pb n="KR2g0025_WYG_040-10b"/>
公曰此將斬囚以紿我檄宥州詰之且曰必執李崇貴<lb/>
等來虜曰殺之矣公曰崇貴等見存職任狀貌如此何<lb/>
可欺也夏人懼乃歸楊定之子執李崇貴韓道喜以來<lb/>
公遣姪忠紹獻闕下朝廷大臣以秉常初立欲以官爵<lb/>
授其左右任事之人公上疏曰彼主㓜國疑當不受詔借<lb/>
或受之必偽立姓名以邀金繒今既恭順當開布大信<lb/>
以示威靈所加不宜誘之以利果不奉詔如公所料未<lb/>
幾虜以重兵㓂邊上手詔賜公曰秉常納款詞禮恭順<lb/>
<pb n="KR2g0025_WYG_040-11a"/>
朕務來逺以息邊民方降誓詔且備冊命使猶在道兵<lb/>
已犯塞可具經久守邊方畧以聞公上言夷狄之仕不<lb/>
常古無一定之䇿然久逺不能易者十事條上之終曰<lb/>
陛下推心委任賢才專意篤行仁義刪苛法而寧衆心<lb/>
省重役而安百姓邪佞不聞於耳正直常致於庭天下<lb/>
何憂不和四夷何患不服若攻守方畧應變權宜貴無<lb/>
聲無形不可預言上嘉納之然必欲聞措置大畧遣知<lb/>
河中府蔡公延慶來就議上降問目咨訪利害公具條<lb/>
<pb n="KR2g0025_WYG_040-11b"/>
對附延慶上之明年虜以親軍夾河壯騎侵順安綏平<lb/>
黑水等寨諸將請擊之公曰虜逺來利在速戰其鋒未<lb/>
可當令毋得輕出諜告曰賊糧欲盡矣公稍出兵應之<lb/>
已而綏德城告急曰賊益兵大至定仙山煙火皆蒲公<lb/>
曰賊師其遁諸將皆疑公曰鷙鳥之擊必匿其形兵果<lb/>
來豈示人以衆此張虛聲惟庸將乃疑耳終不大出兵<lb/>
賊侵漢地築城鄣暴掠尤甚公曰可矣乃使李安李顒<lb/>
出綏德彭達出順安燕達出綏平賈翊出安塞檄宥州<lb/>
<pb n="KR2g0025_WYG_040-12a"/>
及使人諭賊曰夏國違誓侵城漢地其罪甚大若能悔<lb/>
過悉聽汝還或不從誅無噍類既而賊棄順安走縱之<lb/>
餘皆拒官軍諸將合攻之斬首數百餘皆棄城遁加檢<lb/>
校太尉改雄武軍節度觀察留後再任秋夏人數十萬<lb/>
聲言將自西路擊延州公遣李顒往東路視之顒未及<lb/>
塞馳還請濟師公復遣往巳而賊果自東路由金湯白<lb/>
豹川襲慶州公知秉常在宥州遣燕達將鋭士悉破虜<lb/>
近邊諸寨聲言擣虛取宥州遣田守度設伏要其歸路<lb/>
<pb n="KR2g0025_WYG_040-12b"/>
呉稹援大順夏人聞之亟還守度要擊敗諸金湯虜衆<lb/>
遁歸韓獻肅公綘宣撫陜西四路种諤帥師將取横山<lb/>
公曰諤狂生耳朝廷以家世用之過矣他日敗國事必<lb/>
此人也韓公與公議出兵公力言不可使幕府與公論<lb/>
難公曰此舉不唯無功恐别生他變為朝廷憂以議不<lb/>
合詔召還朝上問公曰种諤取婁撫寧二塞或聞夏<lb/>
人復欲取之當何如公曰願速備撫寧則婁無患上<lb/>
曰何也公曰昔夏人取靈武先擊清逺然後靈州失守<lb/>
<pb n="KR2g0025_WYG_040-13a"/>
今撫寧地平而城小戍兵不多萬一用前䇿則必先取<lb/>
撫寧撫寧破則婁隨之上深以為然未及往備撫寧<lb/>
已䧟遂棄婁明年慶州兵作亂闗中騷然諸郡皆警<lb/>
朝廷憂之拜公永興軍路安撫使兵馬都總管判永興<lb/>
軍至鎮徹警去備追廵囉兵皆還惟以重賞募兵吏入<lb/>
山谷禽盗人情乃安徙判秦州充秦鳳路馬步軍都總<lb/>
管經畧安撫使甘谷城通渭寨皆扞西圉甘谷形勢孤<lb/>
絶民不樂業公欲增築五城以安民心通渭舊乏水公<lb/>
<pb n="KR2g0025_WYG_040-13b"/>
欲移新城以就水泉黙計城池廣狹功力衆寡召諸將<lb/>
分命之曰趣往治新城期以十日諸將相目莫敢出言<lb/>
公授以方畧亟遣行各至其地則土功攻守之具畢集<lb/>
不踰旬皆成虜駭其神速不敢攻於是邊圉遂固王韶<lb/>
將開熈河依時相勢多為不法公案其罪韶引邊事以<lb/>
自解且乞他官覆按朝命遣大理丞杜純來治先移公<lb/>
判渭州純按韶事皆實宰相怒并坐純更遣御史蔡確<lb/>
來公由是得罪落宣徽南院使知潞州未幾乞河東<lb/>
<pb n="KR2g0025_WYG_040-14a"/>
路經畧安撫使馬步軍都總管知太原府明年復宣徽<lb/>
南院使時遼人遣蕭僖來議地界上遣吕大忠李舜舉<lb/>
與僖議手詔問公方畧公悉奏之比人有降者衆謂宜<lb/>
納之公曰此得之何益彼或欲交質於我何以拒之頃<lb/>
契丹駙馬劉三賈來歸仍上平燕䇿朝廷恐以小害大<lb/>
尚且拒之此一畨奴欲致我曲耳亟遣之楊復乞河東<lb/>
陜西招懐投來蕃部公奏駮之曰河東扼二虜之交與<lb/>
陜西異誓詔誓書皆以招納為戒今行楊復之議是自<lb/>
<pb n="KR2g0025_WYG_040-14b"/>
求擾也時朝廷有經畧四夷之意於是迎合獻言者甚<lb/>
衆公獨鎮以静重務敦守盟好不求邊功熈寧九年交<lb/>
趾冦廣南䧟邕欽亷詔以天章閣待制趙公卨為招討<lb/>
使内侍押班李憲副之已而罷憲更拜公為安南道行<lb/>
營馬步軍都總管經畧招討使兼湖南北路廣南東西<lb/>
路宣撫使卨副之公入見上問何以平南公曰兵不可<lb/>
前料願至邊圖上方畧上問所須曰願得鄜延河東舊<lb/>
將吏將行宴於便殿賜中軍旗物劒甲以寵之師次潭<lb/>
<pb n="KR2g0025_WYG_040-15a"/>
州遣知欽州任起攻永安州拔之朝廷初降勑牓諭溪<lb/>
峒公以蠻夷不知文告之辭乃直陳八事請散牓郡縣<lb/>
溪峒門州賊將黄金滿岑慶賔來降公遣和斌楊從先<lb/>
將材士數萬戰艦數百艘諸將將九軍及降附諸蠻水<lb/>
陸並進師次邕州遣曲珍討下雷諸峒降之又遣知邕<lb/>
州陶弼集左江諸峒皆㑹於軍次思明州公以謂廣源<lb/>
州咽吭之地兵甲精鋭不先取之則有腹背之患偽觀<lb/>
察使劉應紀為賊謀主不禽應紀則軍聲不振遣燕達<lb/>
<pb n="KR2g0025_WYG_040-15b"/>
往一戰克之拔其城應紀出降師次决里隘遣張世矩<lb/>
攻之交人以象拒戰公使强弩射之以巨刀斬象鼻象<lb/>
郤走自踐其軍大兵乗之賊潰去乗勝拔桄榔縣曲珍<lb/>
攻門州亦拔之溪峒悉降交人伏兵於夾口隘以待王<lb/>
師公知之乃由間道兠頂嶺以進次富良江去交州四<lb/>
十里賊以夾口之計不及施亟以戰艦數百艘先趨富<lb/>
良壁岸下紿告曰和斌楊從先且至軍中皆喜既至則<lb/>
交人數萬鼓譟薄官軍前軍不利公率親兵當之使騎<lb/>
<pb n="KR2g0025_WYG_040-16a"/>
揚言曰大師至矣賊少止麾下士勇自倍公叱騎將張<lb/>
世矩主慜合戰諸伏皆發賊大敗蹙入于江者不可勝<lb/>
數江水為之三日不流斬首數千級殺偽大將洪真禽<lb/>
左郎將阮根乾德大懼奉表詣軍門請降納蘓茂門諒<lb/>
廣源五州之地仍歸所掠子女公與諸將議帥師濟江<lb/>
諸將曰九軍糧盡矣凡征安南兵十萬夫二十餘萬冐<lb/>
暑涉瘴死亡過半存者皆病瘁公曰吾不能覆賊巢俘<lb/>
乾德以報朝廷天也願以一身活十餘萬人命乃班師<lb/>
<pb n="KR2g0025_WYG_040-16b"/>
以乾德降表聞約交人聽㫖公入塞亦疾甚臥䕶諸將<lb/>
城順州及桄榔縣而還詔赦交人罷宣撫司公上章乞<lb/>
閑郡養疾除判潭州朝廷以公不能得交州降授銀青<lb/>
光禄大夫左衛將軍西京安置杜門不出者十年讀書<lb/>
養氣以自樂今上即位授左屯衛大將軍致仕明年落<lb/>
致仕檢校司空知潞州武功縣男公不敢辭亟就治即<lb/>
告老不許明年復廣州觀察使知河中府徑歸洛陽力<lb/>
請老拜左武衛上將軍提舉西京嵩山崇福宫元祐三<lb/>
<pb n="KR2g0025_WYG_040-17a"/>
年十二月十四日薨於西京嘉慶里第享年六十有七<lb/>
訃聞輟視朝一日贈雄武軍節度使公娶史氏封平原<lb/>
郡夫人六男子忠良左侍禁忠諌左班殿直忠孝承事<lb/>
郎忠臣西頭供奉官忠恕東頭供奉官忠賢左侍禁忠<lb/>
良忠諌皆先公卒忠恕後公踰月而卒女八人通直郎<lb/>
夏大定大理評事錢蕘承務郎胡士修宣義郎吕昭問<lb/>
内殿承制石舜賔承務郎王東文廣濟主簿范埴皆其<lb/>
婿也一早卒孫男六人孫女三人公初遭母喪慶帥杜<lb/>
<pb n="KR2g0025_WYG_040-17b"/>
把以邊州金革從事例奪喪聽樂召公强致之公涕泣<lb/>
就座毁瘠不勝衣遂罷去既詔許解官行服杞以錢四<lb/>
十萬贈之公謝而不受奉養節儉慕范文正之為人性<lb/>
嚴重不妄言笑為將領宿衛持法不貸下軍政肅然及<lb/>
守邊拊循士卒得其歡心用兵先計而後戰善料敵伐<lb/>
謀戎狄畏其威名節制鄜延夏人甞冦秦鳳邊將范愿<lb/>
死之殺掠甚衆公檄宥州索所掠悉得之神宗嘗問公八<lb/>
陣遺法公曰兵無常形八陣特竒正相生之一法耳因<lb/>
<pb n="KR2g0025_WYG_040-18a"/>
為上論之甚詳上大竒之至延安使將吏以八陣教兵<lb/>
久不能成公召諸軍曉金鼔營陣之法者得六十四人<lb/>
使人教一隊頃刻而成先是鄜延雖多屬羗而無法制<lb/>
不足用公擇其勇技出衆者奏官之皆激厲賈勇數萬<lb/>
皆為精銳兵械犀利為諸路最善用將校每致所部使<lb/>
人人自言所能暇則閱試而記之故所用無失慶州之<lb/>
役主帥歸罪偏禆既斬李信劉甫又治鄜延西路都廵<lb/>
檢使白玉之罪玉見公託以後事且言不得終養老母<lb/>
<pb n="KR2g0025_WYG_040-18b"/>
公惻然哀之曰君第以我不遣為詞力救之得免明年<lb/>
玉大勝於新塞神宗謂公曰白玉能以功𥙷過今立戰<lb/>
功皆卿之力也公每戰必戒諸將先招懐而後戰鬬故<lb/>
降附多而誅戮少尤愛惜士卒南征既上道有犯罪者<lb/>
或請從便宜誅之公曰若從此殺戮至賊境則我軍將<lb/>
盡矣命一如法令湏入賊境乃行便宜殺賊婦女老弱<lb/>
者皆不賞故不以多級為功嘗語其子曰吾用兵隂德<lb/>
多矣公雖以武立名然刻意學問書無所不讀日有程<lb/>
<pb n="KR2g0025_WYG_040-19a"/>
不中程不止自得於聖賢之意者甚多手自録之曰竹<lb/>
庵精慮又取古人言行可師者擬劉向新序編次之以<lb/>
自鑑戒至於隂陽占候百工技藝無不精曉國朝故事<lb/>
四夷名邑用兵地名山川形勢成敗事迹莫不精䆒喜<lb/>
為詩有五原閑江二集節制集五巻奏議五十巻經制<lb/>
集五十巻對鏡圖釋五巻以某年某月某日𦵏于某鄉<lb/>
某里從太師之兆公在仁宗時有功南海為名將英宗<lb/>
神宗尤深知公遂大用之出入中外常為重輕所至隱<lb/>
<pb n="KR2g0025_WYG_040-19b"/>
然如長城朝廷四方恃以為安論將帥必以公為首及<lb/>
南征困於瘴毒雖不得交州然洪真授首應紀面縛得<lb/>
五州之地全師而返交人畏讋遂不敢動公常言曰兵<lb/>
㓙事也必有大獄隨之理勢自然無足恠者故公一謫<lb/>
不復振處之怡然晚居洛陽門庭寂如無人治家如官<lb/>
府子弟非冠帶不見及二聖嗣位起公將復用之而公<lb/>
病寖久無意於世矣年未六十即自為棺槨貯之居第<lb/>
每與客觀之幕府辟士極一時之選趙卨初掌機宜<lb/>
<pb n="KR2g0025_WYG_040-20a"/>
未幾代公帥鄜延其餘多為名臣世以公為知人初范<lb/>
文正最先知公奬拔之韓忠獻富文忠司馬文正及今<lb/>
丞相范公皆稱公不容口某從祖忠文公嘗曰吾游諸<lb/>
公間每見郭公言必及深逺觀知公之人與公之所知<lb/>
雖古之賢將何以加此孤忠孝以銘為請辭不獲乃銘<lb/>
曰<lb/>
　惟郭之先　父氏自虢　世有顯庸　以踐邦伯<lb/>
　桓桓郭公　允武允文　出入四朝　克成厥勲<lb/>
<pb n="KR2g0025_WYG_040-20b"/>
　仁宗惟仁　天德不殺　疆理南海　公初奮伐<lb/>
　英宗惟英　整肅四方　登公樞廷　大震氐羗<lb/>
　神宗惟神　耀我聖武　西守南征　公為方虎<lb/>
　蠢爾交蠻　自昔邦讎　帝命公往　匪亟匪游<lb/>
　披其五州　炎荒是宅　功成身危　為衆受責<lb/>
　釋師十萬　耽玩簡編　樂以忘憂　卒歳窮年<lb/>
　二聖起公　將收桑榆　公以老告　身與疾俱<lb/>
　惟其成烈　萬夫之特　云誰無勇　孰如父識<lb/>
<pb n="KR2g0025_WYG_040-21a"/>
　不知禁人　視其所知　嗚呼郭公　名則不夷<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_040-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻五十四</head>
    <p>
<pb n="KR2g0025_WYG_081-1a"/>
欽定四庫全書<lb/>
　名臣碑傳琬琰之集中巻五十四　宋杜大珪編<lb/>
　　杜御史莘老行狀　　　　　查籥<lb/>
公諱莘老字起莘姓杜氏其先京兆杜陵人唐工部郎<lb/>
甫自蜀如衡湘其子宗文宗武實從宗文子復還蜀居<lb/>
眉之青神自號東山翁東山翁生禮舉明經為僖宗諫<lb/>
官禮生詳詳生晏景福中第進士官至侍御史公於御<lb/>
史八世孫也曽祖澤民考輔世皆潛光不仕而儒業謹<lb/>
<pb n="KR2g0025_WYG_081-1b"/>
禮世為鄉黨所敬考以公累贈右奉議郎妣師氏贈恭<lb/>
人公幼頴秀不好弄未冠知力學時黨禁嚴天下學者<lb/>
一本臨川凡蘇氏文仆碑削札無遺公獨藏弃誦習不<lb/>
變一時名勝多器重之宕渠守石翼以師禮延致乃自<lb/>
眉徙居恭之江津中紹興十年進士及第以道逺為親<lb/>
憂免赴朝廷對賜同進士出身授梁山學官𨽻業者隨<lb/>
其材分皆有得乃合而言曰學廪不繼居亡以乆願輸<lb/>
家餘為之緡二千二百有竒公乃市田六百畆且簿正<lb/>
<pb n="KR2g0025_WYG_081-2a"/>
舊入食益饒自逺至者甚衆繼遭内外艱執喪有聞二<lb/>
十五年秦檜死魏良臣叅大政天子厲精收還威柄召<lb/>
用四方人材公方授珍州學官慨然曰兹非吾時乎遂<lb/>
疏天下利病上之良臣大悅薦于上為禮兵部主管架<lb/>
閣文字明年七月彗見東方上避正朝減秩膳詔群下<lb/>
極言闕失公奏封章以為彗盭氣所生歴考史牒多為<lb/>
兵兆國家為民息兵而將驕卒惰軍政不肅今因天戒<lb/>
以修人事思患預防無急於此因指陳時事十弊展盡<lb/>
<pb n="KR2g0025_WYG_081-2b"/>
無所諱時應詔者衆上悉以付後省命精擇第而上之<lb/>
衆議以公為首於是進秩一階制有言尤鯁亮切中事<lb/>
情之語遷勅令所刪定官修書以十數至刑部斷例尤<lb/>
精審有疑則反覆奏請必惟其當同列皆服其盡心二<lb/>
十八年改京秩主太常寺簿兼籍田司尋除博士千畆<lb/>
皆上腴而嵗取甚寡耕者行賕以爭射吏每於嵗首步<lb/>
頃田視賕之薄厚為予奪疆畎所接皆苦之至是舉故<lb/>
事請度田公曰是無盈縮安用度乃立表大書於四境<lb/>
<pb n="KR2g0025_WYG_081-3a"/>
且籍耕者賦耕田有定數吏縮手不得肆旁近民感悅<lb/>
至今賴之時敵謀叛盟邊備未敕公因論對言狀且曰<lb/>
勿恃其不來恃吾有以待之上稱善再三公叙感遇上<lb/>
曰卿意親朕知卿忠赤皇太后升遐國朝典秩自南渡<lb/>
後多有司記省至恤章又諱不錄園陵事嚴每有疑議<lb/>
院吏皆拱手公行古議從容裁定大斂前一日宰相遽<lb/>
召公赴堂曰有㫖問含玉之制公曰禮院故事所不載<lb/>
以周禮典瑞鄭𤣥所注製之其可因立具奏上覽之曰<lb/>
<pb n="KR2g0025_WYG_081-3b"/>
是真禮官也虞祭或謂上哀勞欲以宰相行事主議者<lb/>
甚力公曰古今無是比卒正之今天子為建王為皇太<lb/>
子公討論在奉常二年所值皆大典禮無一不當其物<lb/>
者遷祕書丞面謝又論江淮守備上曰卿有言必及此<lb/>
憂國深矣權吏部員外郎右選小使臣舊不出闕吏間<lb/>
取而鬻之在選數百人逺客寒窘無所訴公始命榜闕<lb/>
使曉然以次就注三十一年擢監察御史在職三月遷<lb/>
殿中侍御史上曰以卿忠直不畏强禦故有此授自是<lb/>
<pb n="KR2g0025_WYG_081-4a"/>
用卿矣敵使至傳欽宗凶問請淮漢地且索大臣書辭<lb/>
慢甚上知其寒盟赫然决䇿親征公奏疏開廣上心其<lb/>
要謂善御天下者無事則深憂有事則不懼無事深憂<lb/>
所以豫備有事不懼所以濟功今敵欺天背盟政陛下<lb/>
待以不懼之時願繼自今益以剛大為心勿以小利鈍<lb/>
為異議所搖䛕言所惰則人心有所恃而士氣振矣因<lb/>
上四事一用建炎詔書不限早暮延見大臣及侍從謀<lb/>
議國事二申勅侍從臺諌監司守臣速舉可用之才三<lb/>
<pb n="KR2g0025_WYG_081-4b"/>
虜情雖叵測然趣我使期宜以時遣使曲在彼四車駕<lb/>
既謀順動則留鑰所付宜須擇重臣又言藝祖簡諸道<lb/>
兵補禁衛訓閱精整故方鎮讋服莫敢有異心今親征<lb/>
有期而熊虎兩司班直親兵纔五千餘人羸老居半至<lb/>
有不能介胄者乞亟留聖慮皆施行朝命郡縣籍民為<lb/>
兵為守望相助之計淮南獨選丁壯欲涅其手面從大<lb/>
軍役使民駭而逃公言敵未至而先敺吾民非計請令<lb/>
兵民止聽郡縣官節制征役無出鄉淮民乃定上嘗問<lb/>
<pb n="KR2g0025_WYG_081-5a"/>
蜀事公奏曰茶馬司舊用右選擇州兵䕶馬而東未始<lb/>
乏事比嵗三衙自遣御前軍取之二嵗一往返用四千<lb/>
四百人皆精甲方事之遽疲禁兵於道路誠可惜上曰<lb/>
卿為國計周悉乃爾甚愜朕意近諭宰相如卿與虞允<lb/>
文唐文若馬騏才皆可用公頓首謝誓展竭以報國敵<lb/>
報益急公言鄂帥田師中老而貪士卒怨偏裨不服臨<lb/>
敵恐誤國事敵造舟海濵積全齊之甲其謀不淺宜命<lb/>
海道諸將募死士為禁刼之計上從公言召師中奪其<lb/>
<pb n="KR2g0025_WYG_081-5b"/>
兵遣李保趣東海其後漢沔諸將得自奮所向皆捷李<lb/>
寶戰膠西竟以火攻勝上出内庫錢十七萬賜出戍士<lb/>
大夫公言諸軍負回易子錢甚夥例償以月廩不先除<lb/>
此弊緡出禁帑入將帥私室矣上悟悉除軍債士拜賜<lb/>
和舞人百其勇敵數道入冦淮楚蜀諸軍迎戰皆報捷<lb/>
公奏曰兵有重輕有奇正彼分道先入者皆牽制之兵<lb/>
諸將貪小利不相為援則重兵所向難支矣昔夏竦謂<lb/>
元昊犯邊豈能四路俱來必擇一道併兵而入請詔四<lb/>
<pb n="KR2g0025_WYG_081-6a"/>
路凡有警互相檄報分兵䇿應援昭陵從之西賊始困<lb/>
政今日事也上即令都堂以此徧諭諸將蜀軍克秦州<lb/>
方事進討公慮乏軍食奏曰按籍蜀常平義倉為石者<lb/>
六十有二萬乞權令漕臣覈實聽緩急移運有㫖劄付<lb/>
四川計臣有司用紹興七年巡幸故事辦嚴公曰今親<lb/>
征與曩日事異宜悉從簡以幸所遇郡縣上曰此行中<lb/>
宫及内人不往止與建王行令徧識諸將雖朕服用亦<lb/>
自省約公官中都乆知公論之所予奪其為姦蠧者皆<lb/>
<pb n="KR2g0025_WYG_081-6b"/>
得其根本脉絡嘗歎曰臺諫當論天下第一事若有所<lb/>
畏姑言其次是欺其心不敬其君者也及任言責被異<lb/>
眷極言無隠取衆所素指目者悉擊去之帶御器利劉<lb/>
炎筦禁中市易通北賈大為姦利一日見公輒及朝政<lb/>
語狂悖公具疏聞上即罷斥監嘉州稅淮南轉運副使<lb/>
王秬素結宦寺居官簠簋不飭大吏率觀望不能按公<lb/>
因其擾民且妄言請兵劾罷之同知樞宻院事周麟之<lb/>
受命使虜已而辭行公再彈奏謫居筠州幸毉王繼先<lb/>
<pb n="KR2g0025_WYG_081-7a"/>
怙寵干法富埒公室子弟直延閣通朝籍姻戚黨友莫<lb/>
非貴游徹民屋以廣第舍僣儗禁廷别業外帑殆徧畿<lb/>
甸雖秦氏顓政無顧忌率相結納數十年間未有敢搖<lb/>
之者自聞邊警日輦重寶歸吳興為避賊計公上疏數<lb/>
十罪上曰初以太后餌其藥稍假恩寵不謂小人驕横<lb/>
乃爾公曰繼先之罪擢髪不足數今臣所奏其大凡耳<lb/>
上作而曰有恩無威有賞無罰雖堯舜不能治天下於<lb/>
是羈置繼先福州子孫皆勒停撤寺院生祠數十所掠<lb/>
<pb n="KR2g0025_WYG_081-7b"/>
取良家子為奴婢者百數並還其家臨安内外田宅貲<lb/>
貨悉拘籍以千萬計天下稱快焉虜兵臨江中外惴恐<lb/>
無固志内侍張去偽取御馬院西兵二百人髠其頂髪<lb/>
都人異之口語騰沸公彈治上疑其未審公執奏不已<lb/>
竟罷去為御馬院致其仕以所髠西兵𨽻殿前司乃曰<lb/>
吾責塞矣遂請補外初公入臺有貴戚侵奪民田州縣<lb/>
弗能正民懐牒自椓杙其手以訴臺吏皆却立目語公<lb/>
送棘寺驗治卒直之陳俊卿自副端為兵部貳卿求去<lb/>
<pb n="KR2g0025_WYG_081-8a"/>
甚力公因奏事從容曰人材實難况多事之際如俊卿<lb/>
輩今在論思之地必有補益上以為然其抑强扶弱愛<lb/>
惜善類皆此類也十一月除直顯謨閣知遂寧軍府事<lb/>
給事中金安節封還制書改除司農少卿時邊遽日至<lb/>
公勉就職頃之虜酋斃公遂力請竟拜前授朝士祖道<lb/>
都門以詩文稱述者百餘人都人至今以為美談雖宿<lb/>
衛武夫府寺賤𨽻誦說前朝骨鯁敢言必曰杜御史也<lb/>
公為郡崇教化謹科斂待官屬以禮御胥吏以嚴聽斷<lb/>
<pb n="KR2g0025_WYG_081-8b"/>
明審人不敢欺未朞月政成父老羣至諸司借留提㸃<lb/>
刑獄何騏宣諭使王之望皆奏公課績為諸郡最上受<lb/>
内禪公著三議以進曰定國是曰修内政曰養根本理<lb/>
切而事該殆無一語虚設未幾寢疾以隆興二年六月<lb/>
八日卒于正寢享年五十有八自迪功郎累遷至承議<lb/>
郎賜五品服上閥閱應遷朝奉郎命下不及拜提㸃刑<lb/>
獄何逢原轉運判官李燾列公治狀乞以所遷官致仕<lb/>
俾其孤霑延賞上特許焉娶黄氏集賢校理庭堅之孫<lb/>
<pb n="KR2g0025_WYG_081-9a"/>
正字相之女先公卒累贈恭人四男長士㢘右迪功郎<lb/>
次開早卒次士遜將仕郎次士逺三女長適進士黄思<lb/>
訓次適進士劉元恕季未嫁而卒男孫二人女孫一人<lb/>
公事親孝處窮約能竭力致養奉議公性峻閨門威如<lb/>
公左右順承無幾微失其意弟四人皆公訓勉為善士<lb/>
扶持經紀俾克厥家與人交胷懐豁然無畦畛然不可<lb/>
干以非義所厚善皆天下知名士後進可教者慰藉誘<lb/>
掖無勌色鄉里老儒以恩科入仕身死家四壁立十數<lb/>
<pb n="KR2g0025_WYG_081-9b"/>
喪暴露原野公出金錢率里人共葬之遇人急難輒盡<lb/>
力不念其報好學雖老不厭俸祿悉以買書所畜幾萬<lb/>
巻為文根極理要必於有用有文集二十巻集論語解<lb/>
一十巻顯仁禮儀三巻藏于家將以乾道二年十一月<lb/>
二十一日葬于江津之南江兖山之原士廉裒遺藁叙<lb/>
歴官嵗月來請譔次事狀籥執書泣曰公立朝大節章<lb/>
章無愧論諫在簡䇿清議在天下不待文字而傳然籥<lb/>
束髪時寓居江州從公學問凡三年外家眉山人與公<lb/>
<pb n="KR2g0025_WYG_081-10a"/>
母黨師氏有連君子交奉議公相得歡甚籥待罪三館<lb/>
公官奉常未幾來丞祕書步趨相踵欣愉戚憂相同至<lb/>
慮事剖疑出一肺肝知公平生言行為詳則屬筆傳信<lb/>
其可以固陋辭方逆亮蓄力造謀偃然以大一統自任<lb/>
聲勢虚喝聞聽風靡而議者狃乆安習秦氏故態相顧<lb/>
望不出一語公自下士來首發其端四五載間每奏對<lb/>
不論他事太上簡其忠注措始整暇及虜大入公益契<lb/>
合朝引裾暮伏擊姦聲震輦轂太上聽從如流聖德日<lb/>
<pb n="KR2g0025_WYG_081-10b"/>
新雖戰士沫血危急存亡之秋而主聖臣直人心悅天<lb/>
意回顯相陰助渠魁授首土疆既失而復社稷幾危而<lb/>
安其誰之功也宫之竒懦于諫而晉璧入汲黯守節死<lb/>
義而淮謀寢觀古人成敗明驗則知正君定國召和消<lb/>
變其機在此不在彼逺覽之士所以計度而深嘉之國<lb/>
朝任臺諌之法逺出前代臺諫亦最號得人其極摯不<lb/>
誣如此籥既狀公行事大槩且推明功用所至併以告<lb/>
太史氏云謹狀<lb/>
</p>
<p>
</p>
  </div>
</body>
</text>
</TEI>
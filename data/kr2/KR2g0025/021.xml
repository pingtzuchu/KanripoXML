<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑𫝊琬琰之集上巻二十一</head>
    <p>
<pb n="KR2g0025_WYG_021-1a"/>
欽定四庫全書<lb/>
　名臣碑𫝊琬琰之集上巻二十一　宋杜大珪編<lb/>
　　周安惠公起神道碑　　　　　王安石<lb/>
公諱某字某姓周氏為人俶儻有大節敏於文學逹於<lb/>
政事真宗初即位以進士甲科除將作監丞通判齊州<lb/>
即有能名召還為著作郎直史館提㸃開封府諸縣鎮<lb/>
公事歴三司戸部度支判官又皆有能名遂以右正言<lb/>
知制誥判吏部流内銓數進見奏事真宗以為材其後<lb/>
<pb n="KR2g0025_WYG_021-1b"/>
置登聞鼓院糾察在京刑獄及考進士以糊名謄録法<lb/>
真宗皆自選主者而輒以屬公居糾察未幾遂以樞密<lb/>
直學士知開封府聴斷明審無留事真宗滋以為材至<lb/>
甞幸其府問勞賦詩樂飲然後去以公更外事未久故<lb/>
不即大用而以公知河中府又以知永興移天雄軍所<lb/>
至輒有聲績數賜詔書奨諭於是真宗知公果可付以<lb/>
政即召還除給事中同知樞密副使真宗得疾幾不寤<lb/>
丁晉公用事逐去㓂萊公而以公為黨亦逐去之以尚<lb/>
<pb n="KR2g0025_WYG_021-2a"/>
書戸部侍郎知青州既而又以為太常少卿知光州仁<lb/>
宗即位稍遷祕書監知杭揚二州晉公得罪去還公禮<lb/>
部侍郎留守南京召見之将復用公病矣乃請知頴州<lb/>
自頴徙陳自陳徙汝至汝若干年以某年某月某甲子<lb/>
卒春秋五十九訃聞天子為震悼贈禮部尚書賻賜録<lb/>
其子孫加等諡曰安惠初公奮白衣數年遂知制誥特<lb/>
為真宗所禮禁中事大臣所不得聞者往往為公道之<lb/>
公亦慷慨為上言事無所撓而其言祕世莫得盡聞東<lb/>
<pb n="KR2g0025_WYG_021-2b"/>
封還公卿大夫皆獻文章頌功徳公獨上書進戒及在<lb/>
樞密進止侃侃不以丁晉公方盛為之詘節故為所逐<lb/>
公好收挽後進士得一善汲汲如世之夸者為已進取<lb/>
未甞問家人生産好讀書善為文集二十巻獨奏事諸<lb/>
草則公既焚之矣無在者愛其弟越甚篤與越皆以能<lb/>
為世所稱每書輒為人取去積時至金紫光禄大夫勲<lb/>
至上柱國爵至汝南郡開國公食邑至四千一百戸食<lb/>
實封至九百戸甞為東京留守判官東封攷制度副使<lb/>
<pb n="KR2g0025_WYG_021-3a"/>
亦皆真宗所自選也周氏世為淄州鄒平人公曽祖考<lb/>
諱某皆儒者以學行知名山東考諱某任歴御史終尚<lb/>
書都官貟外郎及公貴贈曽祖考某官祖考某官考某<lb/>
官公夫人王氏北海郡夫人先公一年卒於公之卒也<lb/>
公子延荷為大理寺丞延讓為太常寺太祝延夀為東<lb/>
頭供奉官閤門祗候延雋為大理評事以某年某月某<lb/>
甲子葬公鄭州新鄭縣平康鄉之北原而以王氏祔其<lb/>
後若干年公子延雋為尚書都官郎中累贈公至某官<lb/>
<pb n="KR2g0025_WYG_021-3b"/>
始追序公世次伐閱行治来請曰先人名位功徳甞顯<lb/>
矣而墓碑無刻諸孤獨延雋為後死微夫子許我銘無<lb/>
以詒永久嗟乎公之事逺矣蓋雖公子有所不及知故<lb/>
所次止於如此然觀公所以進而公之材可見視公所<lb/>
以逐而公之行可知懔懔乎一世之名臣矣所次如此<lb/>
不為略也銘曰<lb/>
　羣獻俁俁　御于帝所　出入百年　將相文武<lb/>
　有如周公　左右真宗　自初筮仕　以至謀國<lb/>
<pb n="KR2g0025_WYG_021-4a"/>
　晦顯險夷　考終一徳　公去州郡　無民不思<lb/>
　公來朝廷　天子所知　發論造功　每成無隳<lb/>
　誰私黨讎　用國威福　聞上不豫　乃讒乃逐<lb/>
　既投有罪　而以公歸　退施一州　遂隕于腓<lb/>
　美矣邦士　公之季子　銘詩墓門　戴以龜趾<lb/>
　　王待制質神道碑　　　　　　歐陽修<lb/>
公諱質字子野其先大名莘人自唐同光初公之皇曽<lb/>
祖魯公舉進士第一顯名當時官至右拾遺歴晉漢周<lb/>
<pb n="KR2g0025_WYG_021-4b"/>
而皇祖晉公益以文章有大名逮事太祖太宗官至兵<lb/>
部侍郎當真宗時伯父文正公居中書二十餘年天下<lb/>
稱為賢宰相今天子慶厯三年公與其弟素皆待制天<lb/>
章閣自同光至慶厯蓋百有二十餘年王氏更四世世<lb/>
有顯人或以文章或以功徳公生累世富貴而操履甚<lb/>
於寒士性篤孝悌厚於朋友樂施與以賙人而妻子常<lb/>
不自給視榮利澹若無意平居苦疾病退然如不自勝<lb/>
及臨事介然有仁者之勇君子之剛樂人之善如自已<lb/>
<pb n="KR2g0025_WYG_021-5a"/>
出初范仲淹以言事貶饒州方治黨人甚急公獨扶病<lb/>
率子弟餞於東門留連數日大臣有以讓公曰長者亦<lb/>
為此乎何苦自陷朋黨公徐對曰范公天下賢者顧某<lb/>
何敢望之然若得為黨人公之賜某厚矣聞者為公縮<lb/>
頸其為待制之明年出守於陜又明年小人連搆大獄<lb/>
坐貶廢者十餘人皆公素所賢者聞之悲憤歎息或終<lb/>
日不食因數劇飲大醉公既素病益以酒遂卒公初以<lb/>
䕃補太常寺太祝監都進奏院獻其文章召試賜進士<lb/>
<pb n="KR2g0025_WYG_021-5b"/>
及第校勘館閣書籍遂為集賢校理通判蘇州州守黄<lb/>
宗旦負材自喜頗以新進少公議事則曰少年乃與丈<lb/>
人争事公曰受命佐君事有當争職也宗旦雖屢屈折<lb/>
而政常得無失稍徳公助已為之加禮宗旦得盗鑄錢<lb/>
者百餘人以詫公公曰事發無跡何從得之曰吾以術<lb/>
鈎出之公愀然曰仁者之政以術鈎人寘之死而又喜<lb/>
乎宗旦慙服悉緩出其獄始大稱公曰君子也判尚書<lb/>
刑部吏部南曹知蔡州始至發大姦吏一人去之繩諸<lb/>
<pb n="KR2g0025_WYG_021-6a"/>
豪猾以法與轉運使争曲直事有下而不便者皆格不<lb/>
用既去其害政者然後崇學校一以仁恕臨下其政知<lb/>
寛猛必使吏畏而民愛其為他州州率大而難治必常<lb/>
有善政皆用此入為開封府推官已而其兄雍為三司<lb/>
判官公曰省府皆要職吾豈可兄弟居之求知夀州賜<lb/>
廬州盗有殺其徒而并其財者獲之寘于法大理駮曰<lb/>
法當原公以謂盗殺其徒而自首者原之所以疑壞其<lb/>
黨而開其自新若殺而不首既𫉬而亦原則公行為盗<lb/>
<pb n="KR2g0025_WYG_021-6b"/>
而第殺一人既得兼其財又可以贖罪不獲則肆為盗<lb/>
獲則引以自原如此盗不可止非法意䟽三上不能争<lb/>
公歎曰吾不勝法吏矣乃上書自劾請不坐佐吏公坐<lb/>
貶監靈仙宫其後議更定不首之罪卒用公言為是而<lb/>
公貶猶不召資政殿學士葉清臣訟公無罪始起知秦<lb/>
州遷荆湖北路轉運使當用兵西方急於財用之時獨<lb/>
不進羡餘其賦歛近寛平治以常法故他路不勝其弊<lb/>
而荆湖之人自若權知荆南府民有訟婚者訴曰貧無<lb/>
<pb n="KR2g0025_WYG_021-7a"/>
貲故後期問其用幾何以俸錢與之使婚獲盗竊人衣<lb/>
者曰廹於飢寒而為之公為之哀憐取衣衣之遣去荆<lb/>
人比公為子産召為史館修撰遂拜天章閣待制判吏<lb/>
部流内銓號為稱職而於選法未甞有所更易人或問<lb/>
之公曰選法具備如權衡在執者不欺其輕重爾何必<lb/>
屢更其法是嵗天子開天章閣召大臣問天下事以手<lb/>
詔責范公等而議事者争言天下利害務欲更革諸事<lb/>
公獨無一言問之則曰吾病未能也公於榮利既薄臨<lb/>
<pb n="KR2g0025_WYG_021-7b"/>
禍福不為喜懼其視世事若無一可以動其心者惟以<lb/>
天下善人君子亨否為巳休戚遂以此卒此其為志豈<lb/>
小哉有病而不能者哉公誠素病而任之以事所至必<lb/>
皆有為使其夀且不死而用其必有所為豈其不欲空<lb/>
言而已者哉嗚呼公享年四十有五官至度支郎中階<lb/>
朝奉大夫勲上䕶軍爵平晉男娶周氏某縣君生子某<lb/>
曽祖諱某祖諱某皆贈太師尚書中書令考諱某官至<lb/>
兵部郎中有賢行贈戸部尚書公以某年某月某日卒<lb/>
<pb n="KR2g0025_WYG_021-8a"/>
于陜某年某月某日葬於某所先塋之次銘曰<lb/>
　士不為利　以行其仁　處豐自薄　而清厥身<lb/>
　其仁誰思　不在利民　其清孰似　以遺子孫<lb/>
　銘以昭之　以告後人<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_021-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑𫝊琬琰之集上巻二十一<lb/>
</p>
<p>
</p>
  </div>
</body>
</text>
</TEI>
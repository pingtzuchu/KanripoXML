<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻二十</head>
    <p>
<pb n="KR2g0025_WYG_047-1a"/>
欽定四庫全書<lb/>
　名臣碑傳琬琰之集中巻二十　宋杜大珪編<lb/>
　　薛簡肅公奎墓誌銘　　　　　歐陽修<lb/>
明道二年尚書户部侍郎参知政事河東公以疾告歸<lb/>
其政天子曰吾不可以數煩公乃詔優公不朝而使視<lb/>
事如故居歲中數以告乃得還第又數以告然後拜公<lb/>
為資政殿學士户部侍郎判尚書都省罷其政事景祐<lb/>
元年八月庚申公薨於家年六十有八贈兵部尚書公<lb/>
<pb n="KR2g0025_WYG_047-1b"/>
諱奎字宿藝姓薛氏薛氏之先出於黄帝之後任姓任<lb/>
姓之别為十族薛者奚仲之始封也其後奚仲去遷邳<lb/>
而仲虺留居薛春秋之際以國見經而其子孫後以為<lb/>
氏此其譜也隋唐之間薛姓居河東者為最盛公絳州<lb/>
正平人也曽王父贈太保諱某大王父贈太傅諱某王<lb/>
父殿中丞贈太師諱某三世皆不顯而以公貴初太宗<lb/>
皇帝伐并州太師以策干行在不見用罷公生十餘歳<lb/>
已能屬文辭太師顧曰是必大吾門吾復何為乃不復<lb/>
<pb n="KR2g0025_WYG_047-2a"/>
事生業務施貸以賙郷閭曰吾有子矣後何患後五十<lb/>
年公始佐今天子參政事為世名臣如其言公為人敦<lb/>
篤忠烈果敢明逹初舉進士為州第一讓其里人王嚴<lb/>
而居其次於是鄉里皆稱之淳化三年再舉乃中授祕<lb/>
書省校書郎隰州軍事推官始至取州獄已成書活冤<lb/>
者四人徙儀州推官士争薦其能丁太夫人憂服除用<lb/>
薦者拜大理寺丞知興化軍莆田縣悉除故時王氏無<lb/>
名租莆田人至今以為德遷殿中丞知河南長水縣徙<lb/>
<pb n="KR2g0025_WYG_047-2b"/>
知興州州舊鑄鐵錢用工多人以為苦公乃募民有力<lb/>
者弛其山使自為利而取其鐵租以鑄悉罷役者人用<lb/>
不勞遷太常博士御史中丞向敏中薦公材中御史判<lb/>
三司都磨勘司賜緋衣銀魚出為陜西轉運副使坐舉<lb/>
人免官居數月通判陜府歲餘召還臺安撫河北稱㫖<lb/>
改尚書户部員外郎淮南轉運使江淮制置發運使開<lb/>
楊州河廢其三堰以便漕<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>歲以八百萬石食京師其<lb/>
後罕及其多轉吏部員外郎丁太師憂去職不許居二<lb/>
<pb n="KR2g0025_WYG_047-3a"/>
歲入為三司户部副使與三司使李士衡争事省中士<lb/>
衡扳時權貴人為助公拜户部郎中直昭文館出知延<lb/>
州遷吏部郎中入為龍圖閣待制知開封府遷右諫議<lb/>
大夫御史中丞契丹使蕭從順來朝是時莊憲明肅太<lb/>
后垂簾聽政從順舉止多不遜以謂南使至契丹者皆<lb/>
見太后遂請見之朝議患之未有以決公獨以理折之<lb/>
從順乃止而嫉公者讒其漏禁中語由是拜集賢院學<lb/>
士出知并州改知秦州秦州宿重兵兵嘗歉食公為勤<lb/>
<pb n="KR2g0025_WYG_047-3b"/>
儉積蓄教民水種歲中遷樞密直學士知益州而秦之<lb/>
餘粟積者三百萬征筭之衍者三十萬覈民舊隱田數<lb/>
百頃所得芻粟又十餘萬秦州之民與其蕃落數千人<lb/>
詣轉運使請留不果公在開封以嚴為治肅清京師京<lb/>
師之民至私以俚語目公且相戒曰是不可犯也囹圄<lb/>
為之數空而至今之人猶或目之及居蜀尤有善政民<lb/>
有得偽蜀時中書印者夜以錦囊掛之西門門者以白<lb/>
蜀人隨之者萬計皆恟恟出異語且觀公所為公顧主<lb/>
<pb n="KR2g0025_WYG_047-4a"/>
吏藏之略不取視民乃止老媪告其子不孝者子訴貧<lb/>
不能養公取俸錢與之曰用此為生以養母子遂相慈<lb/>
孝里富人三女皆孤民或妄争其産公析其貲為三為<lb/>
嫁其女於是人皆以公為仁恩蜀人喜亂而易摇公既<lb/>
鎮以無事又能順其風俗從容宴樂及其臨事破姦發<lb/>
伏逆見隨決如逢䝉之射而方朔之占無一不中蜀人<lb/>
愛且畏之以比張尚書詠而不苛開封天子之畿益川<lb/>
蜀大都㑹皆世號尤難理者而公尤有名其寛猛之政<lb/>
<pb n="KR2g0025_WYG_047-4b"/>
前後異施可謂知其方矣入拜龍圖閣直學士權三司<lb/>
使遂拜參知政事公入謝上曰先帝嘗言卿可用吾今<lb/>
用卿矣公益感激自勵而素剛毅守節不茍合既與政<lb/>
尤挺立無所牽隨然遂欲繩天下無小大一入于規矩<lb/>
徃徃不可其意則歸卧於家歎息憂媿輙不食家人笑<lb/>
其何必若此公曰吾慙不及古人而懼後世譏我也公<lb/>
嘗使契丹與其君臣語而以議論服其坐中其後契丹<lb/>
使來必問公所在及聞已用乃皆喜曰是得人矣邊吏<lb/>
<pb n="KR2g0025_WYG_047-5a"/>
得諜者言契丹欲棄約舉兵上亟召大臣議或欲選將<lb/>
増兵公曰契丹畏誓而貪利且無隙以開其端其必不<lb/>
動不冝失持重之勢而使其可窺已而卒無事他日上<lb/>
顧公曰果如公言於是益重之明道二年莊獻明肅太<lb/>
后欲以天子衮冕見太廟臣下依違不決公獨争之曰<lb/>
太后必若王服見祖宗若何而拜乎太后不能奪為改<lb/>
他服太后崩上見羣臣泣曰太后疾不能言而猶數引<lb/>
其衣若有所屬何也公遽曰其在衮冕也然服之豈可<lb/>
<pb n="KR2g0025_WYG_047-5b"/>
見先帝乎上大悟卒以后服葬於是益以公為果可用<lb/>
也公先娶潘氏早卒后娶趙氏今封金城郡夫人子男<lb/>
一人直孺大理寺丞女五人長適故職方員外即張竒<lb/>
其次適故開封府士曹參軍喬易從早亡次適太原王<lb/>
拱辰早亡次適盧陵歐陽脩次又適王氏公既貴贈其<lb/>
曽祖而下三室曰太保太傅太師追封曽祖妣某氏某<lb/>
夫人祖妣某氏某夫人妣某氏某夫人公性孝慈雖在<lb/>
大位家人勤儉不知為驕奢諸子幼孤撫養不異平生<lb/>
<pb n="KR2g0025_WYG_047-6a"/>
所為文章四十巻直而有氣如其為人五年某月某甲<lb/>
子其孤直孺奉其柩自京師葬於絳州以某年某月某<lb/>
甲子即事先期狀公之功行上之太常太常議曰諡法<lb/>
一德不懈曰簡執心決斷曰肅今其狀應法乃諡曰簡<lb/>
肅銘曰<lb/>
　薛夏之封　以國為姓　其后河東　隋唐最盛<lb/>
　公世載德　實河東人　必大其門　太師之云<lb/>
　公之從事　以難爲易　參于大政　不撓不牽<lb/>
<pb n="KR2g0025_WYG_047-6b"/>
　屢決大議　有言炳然　公不為相　告病還家<lb/>
　賵賻之榮　尚書是加　公有敏德　焯其行事<lb/>
　公有令名　有司之謚　事吿之史　謚𫝊子孫<lb/>
　又刻銘章　納于墓門<lb/>
　　程文簡公琳墓誌銘　　　　　歐陽修<lb/>
嘉祐元年閏三月已丑鎮安軍節度使檢校太師同中<lb/>
書門下平章事使持節陳州諸軍事陳州刺史程公薨<lb/>
於位以聞詔輟視朝二日贈公中書令於是其孤嗣隆<lb/>
<pb n="KR2g0025_WYG_047-7a"/>
以狀上考功移於太常而博士起曰法冝謚乃謚曰文<lb/>
簡明年某月某日葬公於河南伊闕之某鄉某原其孤<lb/>
又以請於太史而史臣脩曰禮冝銘乃考次公之世族<lb/>
官封爵號卒葬時日與其始終之大節合而誌于其墓<lb/>
且銘之曰惟程氏逺有世序自重黎以來其后居中山<lb/>
者出於魏安鄉侯昱之後公諱琳字天球中山博野人<lb/>
也曽祖贈太師諱新曽祖妣吳國夫人齊氏祖贈太師<lb/>
中書令諱賛明祖妣秦國夫人呉氏考袁州冝春令贈<lb/>
<pb n="KR2g0025_WYG_047-7b"/>
太師中書令尚書令冀國公諱元白妣晉國夫人楚氏<lb/>
公以大中祥符四年舉服勤辭學高第為泰寜軍節度<lb/>
掌書記改著作佐郎知夀陽縣祕書丞監左藏庫天禧<lb/>
中詔舉辭學履行召試直集賢院今天子即位遷太常<lb/>
博士三司户部判官是時契丹所遣使者數出不遜語<lb/>
生事而主者應對多失辭上忌之已而契丹來賀即位<lb/>
乃選公為接伴使而契丹使者言太后當遣使通書公<lb/>
遽以禮折之乃已史官修真宗實錄而起居注闕命公<lb/>
<pb n="KR2g0025_WYG_047-8a"/>
修大中祥符八年以後起居注遂修起居注遷祠部員<lb/>
外郎提舉在京諸司庫務以本官知制誥同判吏部流<lb/>
内銓天聖五年館伴契丹賀乾元節使使者言中國使<lb/>
至契丹坐殿上位次髙而契丹使來坐次下當陞語甚<lb/>
切不已而上與大臣皆以為小故不足争將許之公以<lb/>
謂許其小必啓其大力争以為不可遂止河決滑州初<lb/>
議者言可塞役既作而後議者以為不可乃命公徃視<lb/>
之公言可塞遂塞之歲中遷右諌議大夫權御史中丞<lb/>
<pb n="KR2g0025_WYG_047-8b"/>
明年拜樞密直學士知益州蜀人輕而喜亂公常先制<lb/>
於無事至其臨時如不用意而略其細治其大且甚者<lb/>
不過一二而蜀人安之自僚吏皆不能窺其所為正月<lb/>
俗放燈吏民夜㑹聚遨嬉盛天下公先戒吏為火備有<lb/>
失火者使隨救之勿白以動衆既而大宴五門城中火<lb/>
吏救止卒宴民皆不知蓋其他設施多𩔖此軍士見監<lb/>
軍告其軍有變監軍入白公笑遣之惶恐不敢去公曰<lb/>
軍中動静吾自知之茍有謀者不待告也可使告者來<lb/>
<pb n="KR2g0025_WYG_047-9a"/>
監軍去而告者卒不敢來公亦不問遂止蜀州妖人有<lb/>
自號李冰袖子者署官屬吏卒聚徒百餘人公命捕寘<lb/>
之法而讒之朝者言公妄殺人蜀人恐且亂矣上遣中<lb/>
貴人馳視之使者入其境居人行旅争道公善使者問<lb/>
殺妖人事其父老皆曰殺一人可使蜀數十年無事使<lb/>
者問其故對亂蜀者非有智謀豪傑之才乃里閭无頼<lb/>
小人耳惟不制其始遂至於亂也使者視蜀既無事又<lb/>
得老父語還白於是上益以公為能遷給事中知開封<lb/>
<pb n="KR2g0025_WYG_047-9b"/>
府禁中大火延兩宫宦者治獄得縫人火斗已誣伏而<lb/>
下府命公具獄公立辨其非禁中不得入乃命工圖火<lb/>
所經而後宫人多所居隘其烓竈近版壁歲乆燥而焚<lb/>
曰此豈一日火哉乃建言此殆天災也不冝以罪人上<lb/>
為緩其獄故卒得無死者凡在府決事神速一歲中獄<lb/>
常空者四五遷工部侍郎龍圖閣直學士守御史中丞<lb/>
是歲以翰林侍讀學士復知開封府明年為三司使治<lb/>
財賦知本末出入有節雖一金不可妄取累遷吏部侍<lb/>
<pb n="KR2g0025_WYG_047-10a"/>
郎景祐四年以本官參知政事司天言日食明年正旦<lb/>
請移閏月以避之公以謂天有所譴非移閏所免惟修<lb/>
徳政而已乃止范仲淹以言事忤大臣貶饒州已而上<lb/>
悔悟欲復用之稍徙知潤州而惡仲淹者復誣以事語<lb/>
入上怒亟命置之嶺南自仲淹貶而朋黨之論起朝士<lb/>
牽連出語及仲淹皆指為黨人公獨為上開說明其誣<lb/>
枉上意解而後已公為人剛決明敏多識故事議論慨<lb/>
然及知政事益奮勵無所回避宰相有所欲私輒以語<lb/>
<pb n="KR2g0025_WYG_047-10b"/>
折之至今人徃徃能道其語而小人僥倖多不得志遂<lb/>
共以事中之坐貶光禄卿知潁州已而上思之徙知青<lb/>
州又徙大名府居一歲間遷户部吏部二侍郎尚書左<lb/>
丞資政殿學士北京建與官者皇甫繼明争治行宫事<lb/>
章交上上遣一御史視其曲直御史直公遂罷繼明是<lb/>
時繼明方信用其勢傾動中外自朝廷大臣莫不屈意<lb/>
下之而公被中傷方起未復而獨與之争雖小故不少<lb/>
假也故議者不以公所直為難而以能不為繼明屈為<lb/>
<pb n="KR2g0025_WYG_047-11a"/>
難也遷工部尚書資政殿大學士河北安撫使慶歴六<lb/>
年拜武昌軍節度使陜西安撫使知永興軍府事明年<lb/>
加宣徽北院使判延州夏人以兵三萬臨界上前三日<lb/>
公諜知其來城諸堡寨按兵閉壁虜至以為有備引去<lb/>
訖公去不復窺邊趙元昊死子亮祚立方幼三大將共<lb/>
治其國言事者謂可除其諸將皆以為節度使使各有<lb/>
其所部以分弱其勢可遂無西患事下公公以謂幸人<lb/>
之喪非所以示大信撫夷狄而亮祚雖幼君臣和三將<lb/>
<pb n="KR2g0025_WYG_047-11b"/>
無異志雖欲有為必無功而反生事不如因而撫之上<lb/>
以為然皇祐元年加同中書門下平章事復判大名府<lb/>
兼北京留守自元昊反河西契丹亦犯約求地二邊兵<lb/>
興連歲不解而公方入與謀議更守西北二方尤知敵<lb/>
人虚實情偽山川要害所以行師制勝營陣出入之法<lb/>
於河北尤詳其奏議頗多雖不能盡用其指畫規為之<lb/>
際有可喜也再居大名府前後十年威惠信於其人人<lb/>
為立生祠公自罷政事益不妄與人合亦卒不復用既<lb/>
<pb n="KR2g0025_WYG_047-12a"/>
徙鎮安居三歲上書曰臣雖老尚能為國守邊未報而<lb/>
得疾享年六十有九公累階開府儀同三司勲上柱國<lb/>
開國廣平郡爵公食户七千四百而實封二千一百賜<lb/>
號推誠保徳守正翊戴功臣娶陳氏封衛國夫人子男<lb/>
四人曰嗣隆太常博士嗣弼殿中丞嗣恭太常博士嗣<lb/>
先大理寺丞女五人長適職方員外郎榮諲次適祕書<lb/>
丞韓縝次適都官員外郎晁仲約次適大理寺丞晁得<lb/>
次適將作監主簿王偁孫三人長曰伯孫次曰公孫皆<lb/>
<pb n="KR2g0025_WYG_047-12b"/>
太常寺太祝次曰昌孫守祕書郎有文集奏議若干巻<lb/>
公平生寡言笑慎於知人既已知之久而益篤喜飲酒<lb/>
引滿然人罕得其驩而與余尤相好也銘曰<lb/>
　君子之守　志于不奪　不學而剛　有摧必折<lb/>
　毅毅程公　其剛不屈　公在政事　有諤其言<lb/>
　直雖不容　志豈不完　謂公不顯　公位將相<lb/>
　豈無謀謨　胡不以訪　老於藩輔　白首猶壯<lb/>
　公雖在外　邦國之光　奄其不存　士夫曷望<lb/>
<pb n="KR2g0025_WYG_047-13a"/>
　吉卜之從　兆此新岡　推其休聲　愈逺彌長<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_047-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻二十<lb/>
</p>
<p>
</p>
  </div>
</body>
</text>
</TEI>
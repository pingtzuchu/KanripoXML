<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集下巻二十三</head>
    <p>
<pb n="KR2g0025_WYG_105-1a"/>
欽定四庫全書<lb/>
　名臣碑傳琬琰之集下巻二十三　宋杜大珪編<lb/>
　　宋故右朝議大夫充徽猷閣待制致仕彭城縣開<lb/>
　　國子食邑五百戸贈少傅劉公墓志銘<lb/>
　　　　　　　　　　　　　　　張栻<lb/>
公姓劉氏諱子羽字彦修世為京兆人八世祖避五季<lb/>
之亂徙家建州曾祖太素贈朝議大夫祖民先任承事<lb/>
郎贈太子太保再世以儒學教授鄉里考韐任資政殿<lb/>
<pb n="KR2g0025_WYG_105-1b"/>
學士贈太師諡忠顯公以門廕入仕宣和末忠顯帥浙<lb/>
東盜發睦州陷諸郡直抵越越兵不滿千而盜且數十<lb/>
萬公以主管機宜文字佐忠顯募民守卒全其城入為<lb/>
太府簿遷衞尉丞忠顯帥真定復辟公以從女真入冦<lb/>
圍城數帀父子相與死守部分方畧多公之謀虜不能<lb/>
拔而去名聞河朔間除直祕閣既而京城不守忠顯死<lb/>
之方是時為國死難者葢鮮獨忠顯之節甚白公痛家<lb/>
國讎耻之大義不與虜共戴天免䘮以祕閣修撰知池<lb/>
<pb n="KR2g0025_WYG_105-2a"/>
州改集英殿修撰知秦州未行召赴行在所除御營使<lb/>
司㕘贊軍事時太上皇帝即位三年苗傅劉正彦甫伏<lb/>
誅有平冦將軍范瓊擁兵入覲瓊在靖康變故中附賊<lb/>
逆亂知樞宻院事忠獻張公與公謀誅之張公召瓊詣<lb/>
都堂公叱縛之致於理悉分其衆頃刻而定忠獻益竒<lb/>
公及領川陜宣撫䖏置使遂辟公㕘贊軍事公雅意欲<lb/>
圖虜念闗陜要地而張公一見相知非偶然者遂不辭<lb/>
而從宣撫司至闗據秦州號令五路四年除徽猷閣待<lb/>
<pb n="KR2g0025_WYG_105-2b"/>
制㑹聞敵窺江淮議為牽制八月合五路兵進至冨平<lb/>
與敵遇我衆不能支敵乗勝以前宣撫司退保蜀口官<lb/>
屬震恐有建議當保蘷州者公曰議者可斬也宣撫司<lb/>
豈可過興州一步係闗陜之望安全蜀之心収㪚亡固<lb/>
壁壘以為後圖則可與張公意合公單馬直抵秦亭分<lb/>
遣腹心訪諸將所在時敵騎四出道阻不通將士無所<lb/>
歸忽聞公在近宣撫司留蜀口乃各引所部来㑹軍復<lb/>
振公命驍將吳玠栅和尚原守大散闗敵不敢犯紹興<lb/>
<pb n="KR2g0025_WYG_105-3a"/>
元年夏始聚兵来攻玠敗之秋復来又大敗之俘獲以<lb/>
數萬計宣撫司徙治閬中公畱闗外護軍明年玠以秦<lb/>
鳳經畧使戍河池王彦以金均房鎮撫使戍金州二鎮<lb/>
皆饑而興元帥過為守備閉闗塞褒斜二鎮病之張公<lb/>
召玠彦議事皆願得公鎮興元乃承制拜公利州路經<lb/>
畧使兼知興元府公至之日盡弛其禁通商輸粟二鎮<lb/>
乃安公謂敵用騎兵利衝突在我當先栅要地以勁弓<lb/>
弩待之蔑不濟者且以是約二將獨彦頗易公之説是<lb/>
<pb n="KR2g0025_WYG_105-3b"/>
歲十二月敵由商於犯金州正月至上津彦出不意逆<lb/>
戰不能却遂焚金州退保石泉公遣將馳告玠玠驚曰<lb/>
事廹矣當急徼於險諸將不能辦我當自行不然是負<lb/>
劉待制即越境馳一日夜凡三百里中道少止公移書<lb/>
曰虜旦夕至饒風嶺下不急守此是無蜀也公不前某<lb/>
當徃玠即復馳至饒風敵急攻數日死傷如積更募死<lb/>
士犯祖溪闗以入出玠後玠還漢中公與玠謀守定軍<lb/>
山玠憚之遂西公退守三泉從兵不及三百與士卒同<lb/>
<pb n="KR2g0025_WYG_105-4a"/>
粗糲至取草木芽蘖食之遺玠書曰某誓死於此與公<lb/>
訣矣玠得書泣其愛將楊政大呼軍門曰節使不可負<lb/>
劉待制不然政輩亦舍節使去玠乃從麾下自仙人闗<lb/>
由間道與公㑹於三泉敵游騎甚廹玠夜視公方酣寢<lb/>
旁無警備者玠曰此何時而簡易乃爾公慨然曰吾死<lb/>
命也夫何言玠泣下復徃守仙人闗公獨留為壁壘於<lb/>
潭毒山上十六日而成又數日而敵至中夜斥候將遣<lb/>
人報曰敵至矣諸將皆失色入白事公曰始與公等云<lb/>
<pb n="KR2g0025_WYG_105-4b"/>
何今冦至欲避耶下令蓐食遲明上馬先止戰地據山<lb/>
角坐胡床諸將奔至皆泣曰此某等駐軍䖏而公先之<lb/>
耶豈可使敵矢傷公即爭代公䖏頃之復有来報曰敵<lb/>
退矣乃還方敵入梁洋蜀大震宣撫司官屬爭咎公有<lb/>
為浮言相恐動請徙治潼川軍士聞者皆怒公力為書<lb/>
與張公言某在此敵決不能越無為輕動摇張公用公<lb/>
言乃定敵遣十五輩賫書與旗来招公及玠公斬其十<lb/>
四人令一人還曰為我言於爾酋来戰即来我有死何<lb/>
<pb n="KR2g0025_WYG_105-5a"/>
招也先是梁洋官私之積公悉巳徙置敵無所得糧日<lb/>
匱前後苦攻死傷十五六渉春巳深癘疫且作遂遁去<lb/>
為我師掩擊及墮溪谷死者不可勝計敵之去四月也<lb/>
其餘衆不能自拔者悉降凡十數柵敵之䘮失盖莫甚<lb/>
於此役其大酋薩里罕烏珠輩時方垂涎于蜀日夜聚<lb/>
謀所選士卒千取百百取十其戰被重鎧登山攻險每<lb/>
一人前輒二人擁其後前者死後者復被其甲以進又<lb/>
死則又代之如初其為必取計盖如此惟公與張公恊<lb/>
<pb n="KR2g0025_WYG_105-5b"/>
心戮力毅然以身當兵衝將士視公感激爭奮卒全蜀<lb/>
境公還興元分遣官吏安集勞来凡潰卒之乗時怙亂<lb/>
山谷間者悉捕斬以徇自是兵勢日振方更恢逺畧然<lb/>
張公已困於讒公亦繼被罪矣二年除寳文閣直學士<lb/>
四年責㪚官安置白州始吳玠為偏將公竒之言於張<lb/>
公張公與語大悦使盡護諸將卒得玠力至是玠上疏<lb/>
納節贖公罪士大夫多玠之義而服公之知人明年還<lb/>
故官奉祠時張公相矣召公赴行在所又還集英殿修撰<lb/>
<pb n="KR2g0025_WYG_105-6a"/>
知鄂州權都督府㕘議軍事宣諭陜蜀朝議欲合諸道<lb/>
兵大舉公自蜀還厯諸邉盡得虚實謂且當益繕治廣<lb/>
營田以俟時朝廷欲遂用公顧親年寖髙力請歸養以<lb/>
徽猷閣待制知泉州泉素難治番商雜居公下車肅然<lb/>
無敢犯有事渉權倖者立論奏釐正之亡何張公去位<lb/>
言事者觀望論公復責㪚官安置漳州以郊祀恩得歸<lb/>
㑹江上擇守起公為沿江安撫使知鎮江府敵入冦公<lb/>
建請清野盡徙淮東之人於京口鎮撫得宜人情不揺<lb/>
<pb n="KR2g0025_WYG_105-6b"/>
謂樞宻使張俊曰異時金人入冦飄忽如風雨今更遲<lb/>
回是必有他意已而果欲邀和及遣使来揭旗於舟大書<lb/>
江南撫諭公見之怒夜以他旗易之翼日接伴使索之<lb/>
甚急公曰有死耳旗不可得索不已乃還之境外張俊<lb/>
以公料敵及治狀聞有㫖復待制和議成公謂宜及無<lb/>
事時講修淮漢守備厲器械治舟楫其言甚悉宰相秦<lb/>
檜忌之諷言者論罷復以祠禄歸十六年十月二日遘<lb/>
疾殁於正寢享年五十積官右朝議大夫以子貴贈少<lb/>
<pb n="KR2g0025_WYG_105-7a"/>
傅娶熊氏贈福國夫人再娶卓氏贈慶國夫人子珙克<lb/>
世其家復以忠義識畧被今上眷遇嘗為同知樞宻院<lb/>
事識者不以劉氏三世官達為衣冠之盛而以忠義相<lb/>
傳不替愈大為家國之光淳熙五年珙為建康留守病<lb/>
且革自力作書授其弟玶使致諸栻以銘公墓為屬栻<lb/>
葢公所從忠獻張公之嗣子也奉書而泣且無所從辭<lb/>
於是取公弟子翬舊所狀行實掇其大節如此惟公慷<lb/>
慨自許每有捐身徇國之願當事之難衆人惶撓失措<lb/>
<pb n="KR2g0025_WYG_105-7b"/>
公色愈厲氣愈勁遇事立斷凜不可犯尤長於兵料敵<lb/>
決幾殆無遺算得將士心皆願為盡死其為政發姦摘<lb/>
伏若神所治不畏彊禦而天性孝友恂恂接人樂易開<lb/>
口見肺肝輕財重義緩急扣門無愛於力振人乏絶傾<lb/>
貲倒廩無吝色姻親鄉黨婚䘮悉任其責闢家塾延名<lb/>
士以教鄉之秀子弟吏部郎朱松疾病以家事託公築<lb/>
室居之舍旁教其子熹與巳子均卒以道義成立平生<lb/>
再貶徙處之怡然不以介意而其許國之誠則至於没<lb/>
<pb n="KR2g0025_WYG_105-8a"/>
而不懈也嗚呼偉哉以明年冬𦵏於崇安縣五夫里蟹<lb/>
坑祖塋之北栻之為銘盖後公没三十有三年也公孫<lb/>
二人學雅承務郎學裘尚幼孫女二人長適將仕郎吕<lb/>
欽幼未行銘曰<lb/>
　寒沍凜冽　喬松挺節　艱危反側　志士秉烈<lb/>
　允毅劉公　孤忠嶪嶪　國耻家讎　刻骨泣血<lb/>
　誓不同天　心焉如鐡　縛袴從戎　思奮其伐<lb/>
　敵方鴟張　闖蜀門闑　紛紛鄙夫　縮避一轍<lb/>
<pb n="KR2g0025_WYG_105-8b"/>
　惟公矢謀　克贊於決　身當兵衝　横遏力折<lb/>
　衆駭失色　我怒貫髪驍將突兵　怙以奮發<lb/>
　羯酋力窮　麕走竭蹶　迄全蜀疆　如器無缺<lb/>
　伊人是恃　豈險難越　不寧蜀全　闗輔可挈<lb/>
　投機於征　以冀日月　巧言害成　健手孰掣<lb/>
　空令父老　談説嘖嘖　和戎議興　公膺如噎<lb/>
　守臣舉職　妖旗莫揭　歸卧於家　忠憤曷洩<lb/>
　嗚呼中年　竟隕此傑　歲踰再紀　精爽森列<lb/>
<pb n="KR2g0025_WYG_105-9a"/>
　嗣德有光　公志益晰　我為銘詩　追勒其碣<lb/>
淳熙六年七月庚申<lb/>
　　宋故右朝議大夫充徽猷閣待制致仕彭城縣開<lb/>
　　國子食邑五百戸贈少傅劉公神道碑銘<lb/>
　　　　　　　　　　　　　　　朱熹<lb/>
徽猷閣待制贈少傅彭城劉公既薨三十有三年其子<lb/>
觀文殿學士彭城侯亦以疾薨於建康府舍疾革時手<lb/>
為書授其弟玶使以屬其友朱熹若曰珙不孝先公之<lb/>
<pb n="KR2g0025_WYG_105-9b"/>
墓木大拱而碑未克立葢猶有待也今家國之讎未報<lb/>
而珙銜恨死矣以是累子何如熹發書慟哭曰嗚呼共<lb/>
父遽至此耶且吾蚤失吾父少傅公實収教之共父之<lb/>
責乃吾責也即訪其家得公弟屏山先生所次行狀又<lb/>
得今江陵張侯栻所為志銘以次其事曰公諱子羽字<lb/>
彦修其先自長安徙建州今為崇安縣五夫里人曾大<lb/>
父贈朝議大夫太素大父贈太子太保民先皆以儒學<lb/>
教授鄉里而皇考資政殿學士贈太師忠顯公遂以忠<lb/>
<pb n="KR2g0025_WYG_105-10a"/>
孝大節殺身成仁事載國史公其嗣子也少以父任補<lb/>
將仕郎積勞轉宣教郎權浙東安撫司書冩機宜文字<lb/>
入主太僕太府簿遷衞尉丞辟河北河東宣撫司書冩<lb/>
機宜文字以功轉朝請大夫授直祕閣建炎三年擢祕<lb/>
閣修撰知池州改集英殿修撰知秦州未行除御營使<lb/>
司㕘贊軍事辟川陕宣撫䖏置使司㕘議軍事四年除<lb/>
徽猷閣待制紹興二年領利州路經畧使兼知興元府<lb/>
除寳文閣直學士封彭城縣開國男食邑三百戸四年<lb/>
<pb n="KR2g0025_WYG_105-10b"/>
責授單州團練副使白州安置五年復官提舉江州太<lb/>
平觀復為集英殿修撰知鄂州權都督府㕘議軍事宣<lb/>
諭川陕踰年還報復待制知泉州八年落職提舉太平<lb/>
觀尋責授單州團練副使漳州安置十一年復官起為<lb/>
㳂江安撫使知鎮江府十二年復待制進爵子益封二<lb/>
百戸是嵗罷復提舉太平觀五年而薨公天姿英毅自<lb/>
少卓犖不羣年二十四五時佐忠顯公守越以羸卒數<lb/>
百破睦冦方臘數十萬衆卒全其城復佐忠顯公守真<lb/>
<pb n="KR2g0025_WYG_105-11a"/>
定㑹女真入冦以大兵圍其城公設方畧登陴拒守數<lb/>
月敵不能下而去忠顯公既以節死公扶喪歸𦵏號天<lb/>
泣血以必報讎恥自誓免䘮造朝以書抵宰相論天下<lb/>
兵勢當以秦隴為根本於是有秦州之命遂㕘御營使<lb/>
司軍事時叛將范瓊擁强兵據上流召之不来来又不<lb/>
肯釋兵中外洶洶知樞宻院事張忠獻公與公宻謀誅<lb/>
之一日為遣張俊以千人渡江捕他盜者使皆甲而来<lb/>
因召瓊俊及劉光世詣都堂計事為設飲食食已諸公<lb/>
<pb n="KR2g0025_WYG_105-11b"/>
相顧未發公坐廡下恐瓊覺事變遽取冩敇黄紙趨前<lb/>
舉以麾瓊曰下有敇將軍可詣大理置對瓊愕不知所<lb/>
為公顧左右擁置輿中衞以俊兵送獄使光世出撫其<lb/>
衆數瓊在圍城中附敵廹脅二聖出狩狀且曰所誅止<lb/>
瓊耳若等固天子自將之兵也衆皆投刅曰諾因悉麾<lb/>
𨽻他軍頃刻而定瓊竟伏誅張公由此益竒公及使川<lb/>
陕遂辟以行至秦州立幕府節度五路諸將規以五年<lb/>
而後出師明年敵窺江淮急張公念禁衞寡弱計所以<lb/>
<pb n="KR2g0025_WYG_105-12a"/>
分撓其兵勢者遂合五路之兵以進公以非本計爭之<lb/>
張公曰吾寧不知此顧今東南之事方急不得不為是<lb/>
耳遂北至富平與敵遇戰果不利敵乗勝而前宣撫司<lb/>
退保興州人情大震官屬有建策徙治蘷州者公叱之<lb/>
曰孺子可斬也四川全盛虜欲入冦乆矣直以川口有<lb/>
鐡山棧道之險未敢遽窺耳今不堅守縱使深入吾乃<lb/>
東走僻䖏蘷峡遂與闗中血脈不復相通進退失計悔<lb/>
將何及為今日計且當留駐興州外繋闗中之望内安全<lb/>
<pb n="KR2g0025_WYG_105-12b"/>
蜀之心急遣官屬出闗呼召諸將収集㪚亡分布險隘<lb/>
堅壁固壘觀釁而動庶幾猶或可以補前愆贖後咎奈<lb/>
何乃為此言乎張公然公言而諸㕘佐無敢行者公即<lb/>
自請奉命北出復以單騎至秦州分遣腹心召諸亡將<lb/>
諸將聞命大喜悉以其衆来㑹公命驍將吳玠栅和尚<lb/>
原守大散闗而分兵悉守諸險塞敵諜知我有備引去<lb/>
明年復聚兵来攻再為玠所敗俘獲萬計蜀土以安宣<lb/>
撫司移軍閬州公請獨留闗外調䕶諸將以通内外聲<lb/>
<pb n="KR2g0025_WYG_105-13a"/>
援軍民之心翕然向之又明年漢中大饑諸帥閉境自<lb/>
守因有違言皆願得公帥興元與連兵張公承制可其<lb/>
請公至鎮開闗通商輸粟輯睦鄰援飭兵練卒柵險待<lb/>
敵㑹敵復入冦將道金商以鄉四川公以書諭金川經<lb/>
畧使王彦使以強弩據險邀之彦習用短兵屢平小盜<lb/>
不以公言為意敵猝至逆戰果敗走保石泉時吳玠為<lb/>
秦鳳經畧使公聞彦失守急移兵守饒風嶺馳以語玠<lb/>
玠大驚即越境而東一日夜馳三百里中道少止請公<lb/>
<pb n="KR2g0025_WYG_105-13b"/>
㑹西縣計事公報曰敵旦夕至饒風下不急守此是無<lb/>
蜀也公不前吾當徃今顧西走不知者謂吾懼而逸諸<lb/>
將得無觧體乎玠得書即復馳至饒風列營拒守敵人<lb/>
悉力仰攻死傷如積更募死士由間道犯祖溪闗以入<lb/>
繞出玠後玠遽走還漢中且来邀公欲與俱去公不可<lb/>
復留玠共栅定軍山以守玠亦不從公不得巳退守三<lb/>
泉從兵不及三百人與同粗糲至取草牙木甲噉之遺<lb/>
玠書與訣玠持之泣下欲馳赴公未果其愛將楊政者<lb/>
<pb n="KR2g0025_WYG_105-14a"/>
大呼軍門曰公今不行是負劉公政輩亦且舍公去矣<lb/>
玠乃来㑹三泉時敵游騎甚迫玠夜不能寐起視公方<lb/>
甘寢自若旁無警備者遽起公請曰此何等時而簡易<lb/>
若是公慨然曰吾死命也亦何言玠歎息泣下竟不果<lb/>
留公以潭毒山形斗拔其上寛平有泉水乃築壘守之<lb/>
儲粟十餘萬石盡徙將士家屬柵中積石數十百萬下<lb/>
臨走蜀道數日敵果至營數十里間一夕候騎報敵且<lb/>
至諸將皆失色入問計曰始與公等云何今冦至欲避<lb/>
<pb n="KR2g0025_WYG_105-14b"/>
邪下令蓐食遲明上馬明日公先至戰地前當山角據<lb/>
胡床坐諸將追及泣請曰某輩乃當致死於此非公所<lb/>
宜䖏也公不為動敵亦引退自敵入梁洋蜀中復大震<lb/>
宣撫司官屬争咎公更為浮言相恐動力請張公徙治<lb/>
潼川令下軍士憤怒或取其牓毁之公連以書力為張<lb/>
公言此已為死守敵必不敢越我而南藉令不能守<lb/>
我死行未晚也今一旦輕動若此兵將忿怒恐將有齮<lb/>
齕公墳墓者公奈何張公發書大悟立止不行敵遣十<lb/>
<pb n="KR2g0025_WYG_105-15a"/>
餘人持書與旗来招公及玠公斬之餘一人使還曰為<lb/>
我語賊欲来即来吾有死耳何可招也因復與玠謀出<lb/>
銳師腹背擊之先是公已預徙梁洋官私之積置他所<lb/>
敵深入無所得而糧日匱前後苦攻死傷十五六又聞<lb/>
公之將襲已也懼遂遁公亟遣兵追擊之墮谿谷死者<lb/>
不可計其餘衆不能自拔者猶數十柵皆降之是時敵<lb/>
大酋薩里罕烏珠輩主兵用事計必取蜀以窺東南其<lb/>
選募戰攻葢已不遺餘力而我之謀臣戰將亦無敢為<lb/>
<pb n="KR2g0025_WYG_105-15b"/>
必守計者獨公與張公恊心戮力毅然以身當兵衝將<lb/>
士視公感激争奮卒全蜀境以蔽上流冦退又方相與<lb/>
定計改紀軍政以圖再舉而張公已困於讒公亦相次<lb/>
得罪徙白州矣始呉玠為裨將未知名公獨竒之言於<lb/>
張公張公與語大悦使盡護諸將至是玠上疏請還所<lb/>
假節傳棨㦸贖公罪士大夫以是多玠之義而服公之<lb/>
知人既張公入相大議合兵為北討計召公赴闕使諭<lb/>
指西師且察邉備虚實公還奏敵未可圖宜益治兵廣<lb/>
<pb n="KR2g0025_WYG_105-16a"/>
營田以俟機㑹時又方議易置淮西大將且以其兵屬<lb/>
公公復以為不可遂以親老丐便郡得泉州以歸在郡<lb/>
踰年治有異等之效學校乆廢撤而新之堂序規橅畧<lb/>
倣太學至今為閩中諸郡之冠僧可度者以賂結中貴<lb/>
人屬戚里陳氏誣奏奪陳洪進守冢寺公曰此細事爾<lb/>
然小人罔上如此是乃履霜之漸不可長即疏其事以<lb/>
聞戚䜿輩皆抵罪無幾何淮西軍果亂張公去相議者<lb/>
反謂公實使然不責無以係叛將南歸之望於是再責<lb/>
<pb n="KR2g0025_WYG_105-16b"/>
聞者嗤之而公不自辨也在鎮江㑹金人復渝盟公建<lb/>
議清野盡徙淮東之人於京口撫以威信兵民雜居無<lb/>
敢相侵擾者嘗得盜劾之乃楚州守某者所為前後攻<lb/>
刼不可計悉具獄棄之市以其事聞某者亦坐逺竄於<lb/>
是境内帖然道不拾遺既而敵騎乆不至樞宻使張俊<lb/>
視師江上以問公公曰金人異時入冦飄忽如風雨今<lb/>
更遲回是必有他意居頃之敵果復以和為請而使者<lb/>
乃植大旗舟上書曰江南撫諭公見之怒夜以他旗易<lb/>
<pb n="KR2g0025_WYG_105-17a"/>
之翼日接伴使者見旗有異大懼請之不得至以語脅<lb/>
公公曰吾為守臣朝論無所與然欲揭此於吾州之境<lb/>
則吾有死而已請不已竟出境乃還之張俊還朝上聞<lb/>
公治狀及所料敵情亟詔復舊職公以和好本非乆逺<lb/>
計宜及間暇時修城壘除器械備舟楫以俟時變宰相<lb/>
秦檜始以復職非已出已不悦至是益怒諷言者論之<lb/>
罷歸遂不復起士大夫之有志當世者莫不相與喟然<lb/>
深為朝廷惜之公生紹聖丁丑薨紹興丙寅年五十葬<lb/>
<pb n="KR2g0025_WYG_105-17b"/>
故里蟹坑祖塋之北元妃福國夫人熊氏葬拱辰山忠<lb/>
顯公墓次屏山先生實表之繼室慶國夫人卓氏公沒<lb/>
持家二十餘年細大有法内外斬斬彭城侯雖熊出然<lb/>
撫之厚而教之嚴所以成就其徳業為多遇族黨親疎<lb/>
曲有恩意薨荆南府舍葬甌寧縣演平之原公子三人<lb/>
彭城侯為長嘗以中書舍人事太上皇帝以同知樞宻<lb/>
院事㕘知政事事今上皇帝風望勞烈對于前人當世<lb/>
鮮能及之次瑺承務郎出後公弟祕閣公早卒次玶從<lb/>
<pb n="KR2g0025_WYG_105-18a"/>
事郎亦以公命為屏山先生後孫男二人學雅承務郎<lb/>
學裘尚幼女二人長適將仕郎吕欽幼未行也熹之先<lb/>
人晚從公游僅一再見不幸屬疾寓書以家事為寄公<lb/>
惻然憐之収教熹如子姪故熹自幼得拜公左右然已<lb/>
不及見公履戎開府時事公又未嘗以其功伐語人獨<lb/>
見其居家接人孝友樂易開心見誠豁然無纖芥滯吝<lb/>
意好賢樂善輕財喜施於姻親舊故貧病困阨之際尤<lb/>
孜孜焉因竊從公門下士及一二故將問公平生大節<lb/>
<pb n="KR2g0025_WYG_105-18b"/>
又知其志身徇國之忠決機料敵之明得將士心人人<lb/>
樂為盡死事皆偉然雖古名將不能過至其為將愛民<lb/>
禮士敦尚教化擿姦發伏不畏强禦乃有古良吏風及<lb/>
公既沒然後得其議奏諸書及張公手記秦州出師時<lb/>
事讀之又未嘗不慨然撫巻廢書而歎也惟公家自忠<lb/>
顯公以来三世一心以忠孝相傳事業皆可紀而公奔<lb/>
走兵間尤艱且危雖不幸困於讒誣不卒其志而中世<lb/>
以沒然再安全蜀以屏東南人至於今頼之顧表隧之<lb/>
<pb n="KR2g0025_WYG_105-19a"/>
碑獨不時立漫無文字以詔後世則豈惟彭城侯九原<lb/>
之恨凡我後死與有責焉於是既悉論載其實又泣而<lb/>
為之銘以卒承彭城侯之遺命其銘曰<lb/>
　天警皇德　曰陂其平　復畀材傑　俾維厥傾<lb/>
　薄言試之　於越於鎮　卒事于西　亦危乃定<lb/>
　始卻于秦　偪仄飄揺　一士之得　厥猷以昭<lb/>
　再蹶于梁　莫相予死　亦障其衝　校績逾偉<lb/>
　岷嶓既奠　江漢滔滔　爾職于佚　我司其勞<lb/>
<pb n="KR2g0025_WYG_105-19b"/>
　曾是弗圖　䜛口嗸嗸　載北載南　倐貶其褒<lb/>
　曰和非同　識微慮逺　豈不諄諄　卒莫予展<lb/>
　我林我泉　我寄不淺　暮年壯心　有逝無反<lb/>
　惟忠惟孝　自我先公　勉哉嗣賢　克咸厥功<lb/>
　豈不咸之　又圮于成　詩勸来者　永其休聲<lb/>
　<lb/>
　<lb/>
　名臣碑傳琬琰之集下巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻五十五</head>
    <p>
<pb n="KR2g0025_WYG_082-1a"/>
欽定四庫全書<lb/>
　名臣碑傳琬琰之集中巻五十五　　宋杜大珪編<lb/>
　　張忠獻公浚行狀　　　　　　　　朱熹<lb/>
公諱浚字徳逺本唐宰相張九齡弟節度使九臯之後<lb/>
自九臯徙家長安生子抗抗生仲方仲方生孟常常生<lb/>
克勤勤生縟縟生紀紀生璘仕僖宗時為國子祭酒從<lb/>
幸蜀因居成都壽百二十嵗子庭堅以唐蔭為符寶郎<lb/>
沂公文矩符寶之子也沂公沒夫人楊氏携三子徙綿<lb/>
<pb n="KR2g0025_WYG_082-1b"/>
竹依外家遂為綿竹人長子即冀公紘也冀公慷慨有<lb/>
大志慶厯初魯公周詢程公戡以公慶厯禦戎䇿三十<lb/>
篇上有㫖下國子監詳定召試西掖張公方平奏公論<lb/>
優長授將作監主簿終管幹都進奏院年踰六十即致<lb/>
其仕子雍公某字君悅中元豐二年進士第元祐三年<lb/>
自華州學官以近臣舉應賢良方正能直言極諫科篇<lb/>
奏為天下第一比閤試乃報罷又六年復召試考官以<lb/>
公文詞傑出寘髙等宰相章惇覽其䇿不以元祐為非<lb/>
<pb n="KR2g0025_WYG_082-2a"/>
且及廟堂用私意等事無所回互甚不悅授宣德郎簽<lb/>
判西川惇於是奏罷賢良科而更置宏詞科初祖宗立<lb/>
制舉招延天下英俊俾陳時政闕失天子虚已以聽得<lb/>
士為多自熙寧六年用事大臣惡人議已始令進士御<lb/>
試用䇿而罷制科司馬丞相輔元祐初政以求言為先<lb/>
務遂復置焉至是惇惡雍公詞直又廢之而立詞科科<lb/>
之文如表章賛頌記序之屬皆習為佞䛕者以佞詞易<lb/>
直諫蠧壊士心馴致禍亂而人不知其廢置之源葢在<lb/>
<pb n="KR2g0025_WYG_082-2b"/>
此也晚得異夢若有告者曰天命爾子名德作宰相未<lb/>
幾而公生故字之曰德逺云公生四嵗而雍公沒甫冠<lb/>
預計偕入上庠中政和八年進士第調山南府士曹以<lb/>
歸奉板輿之官山南大府事夥帥重公才識悉以委焉<lb/>
公為區處細大各有條理軍民歸心訟于庭者皆願得<lb/>
下士曹秩滿調褒城令辟熙河路察訪司幹辦公事到<lb/>
官徧行邊壘覽觀山川形勢時猶有舊日戍守將公悉<lb/>
召與握手飲酒問以祖宗以來守邊舊法及軍陣方畧<lb/>
<pb n="KR2g0025_WYG_082-3a"/>
之宜盡得其實故公起自疎逺一旦當樞筦之任悉通<lb/>
知邊事本末葢自此也改秩至京師調恭州司錄以歸<lb/>
㑹靖康改元尚書右丞何㮚薦公同胡寅召審察除太<lb/>
常簿未幾而虜至城下公在京師獨與開封府判官趙<lb/>
鼎虞部員外郎宋齊愈校書郎胡寅為至交寢食行止<lb/>
未嘗相舍所講論皆前輩問學之力與所以濟時之䇿<lb/>
時淵聖皇帝召涪陵處士譙定至京師將處以諫職定<lb/>
以言不用力辭杜門不出公往見至再三開闗延入公<lb/>
<pb n="KR2g0025_WYG_082-3b"/>
問所得於前輩者定告公但當熟讀論語公自是益潛<lb/>
心於聖人之微言二聖出城逆臣張邦昌窺僣公逃太<lb/>
學中聞光堯太上皇帝即位南京星夜馳赴至即除樞<lb/>
宻院編修官改虞部員外郎㑹上以初履寶位登壇吿<lb/>
天公攝太常少卿導引上見公進止雍容靜重即欲大<lb/>
用詰朝以語宰執時中書侍郎黄潜善嘗在興元知公<lb/>
治績因稱述焉尋除公殿中侍御史先是宰相李綱以<lb/>
私意惡諫議大夫宋齊愈加之罪至論腰斬公知齊愈<lb/>
<pb n="KR2g0025_WYG_082-4a"/>
死非其罪既入臺首論綱罷之大畧謂綱雖負才氣有<lb/>
時望然以私意殺侍從典刑不當有傷新政不可居相<lb/>
位駕幸東南道途倉卒後軍統制韓世忠所部軍人刼<lb/>
掠作過逼逐左正言盧臣中墜水死公以雖在艱難擾<lb/>
攘中豈可廢法如此即奏劾世忠擅離軍伍致師行無<lb/>
紀士卒散逸為變乞正其罰有㫖從贖公重論奏乞追<lb/>
捕散逸為變者上為奪世忠觀察使上下始肅然知有<lb/>
國法至維揚即勸上無忘二帝北狩常念中原汲汲然<lb/>
<pb n="KR2g0025_WYG_082-4b"/>
修德去弊以振紀綱每奏事上未嘗不從容再三問勞<lb/>
泛及為治之方輒至日昃公所論專自人主之身以及<lb/>
近習内侍戚里以為正天下之本在比遷侍御史賜五<lb/>
品服公感上知眷益思効忠時車駕乆駐維揚人物繁<lb/>
聚而朝廷無一定規模上下觖望公奏乞朝廷早措置<lb/>
六宫定居之地然後陛下以一身巡幸四方親恢逺圖<lb/>
上以慰九廟之心下以副軍民之望又論御營使司官<lb/>
屬猥衆俸給獨厚資格超越而未嘗舉其職乞行沙汰<lb/>
<pb n="KR2g0025_WYG_082-5a"/>
使僥倖者無以得志法行自近軍氣必振又論無謂虜<lb/>
不能來當汲汲修備治軍常若冦至遂大咈黄潛善等<lb/>
意公以孀母在逺乞外補除集英殿修撰知興元府已<lb/>
登舟候朝辭有㫖除禮部侍郎日下供職召對便殿上<lb/>
慰勞宣諭曰卿在臺中知無不言言無不盡朕將有為<lb/>
政如欲一飛冲天而無羽翼者卿為朕一留當專任用<lb/>
公頓首泣謝不敢言去念敵騎必至而廟堂晏然殊不<lb/>
為備率同列力為宰相言之潛善及汪伯彥笑且不信<lb/>
<pb n="KR2g0025_WYG_082-5b"/>
公嘗以疾在告獨上眷遇益深除公御營叅賛軍事令<lb/>
同吕頤浩教習所謂長兵者公親往㸃閱籍其鄉貫年<lb/>
齒與所習藝能復被㫖同頤浩於江淮措置未幾虜騎<lb/>
自天長逼近郊公從駕渡江至平江朝議東幸詔朱勝<lb/>
非留吳門禦賊問誰當佐勝非左右莫應公慷慨願留<lb/>
遂以本職同節制平江府常秀州江陰軍兵馬車駕遂<lb/>
東時建炎二年二月八日也已而朱勝非召赴行在公<lb/>
獨留節制焉知府事湯東野三月八日遽告聞有赦至<lb/>
<pb n="KR2g0025_WYG_082-6a"/>
公慮時方艱難事變莫測命東野先遣親信官馳至前<lb/>
路發封以吿少頃東野馳來曰事變矣乃明受赦也袖<lb/>
以示公時府中軍民已知有赦公謂東野第令登譙門<lb/>
宣有㫖犒設諸軍一次内外乃定九日有自杭持苗傅<lb/>
劉正彥檄文來者公慟哭念王室禍變如此戴天履地<lb/>
大義所存雖平江兵少力單而逆順勢殊豈復强弱利<lb/>
害之足較便當倡率忠義舉師復辟誅討叛賊以濟艱<lb/>
難雖孀母在逺身無嗣繼而義有所不可已也亟召東<lb/>
<pb n="KR2g0025_WYG_082-6b"/>
野及提刑趙哲至喻之且激以忠義二人感激願助因<lb/>
密其事夜召哲以防江為名盡召浙西弓兵令東野宻<lb/>
治財計十日得省劄召公赴行在時承宣使張俊領萬<lb/>
人自中途還公遣問之廼云傅等敕俊交割所總人馬<lb/>
赴秦鳳路總管任公念上遇俊厚而俊純實可謀大事<lb/>
急使東野啓城撫喻諸軍俊立諸公所公獨留俊握手<lb/>
語曰太尉知皇帝遜位之由否此葢傅正彥欲危社稷<lb/>
語未終泣下交頤俊亦大哭公曰某處置已定當即日<lb/>
<pb n="KR2g0025_WYG_082-7a"/>
起兵問罪俊大喜且拜是夜公發書約吕頤浩劉光世<lb/>
兵來㑹時頤浩節制建康光世領兵鎮江公慮書不達<lb/>
復遣人齎蠟丸從間道往十一日再以書促頤浩光世<lb/>
報所處分次序十三日復督頤浩光世速選精銳來㑹<lb/>
平江有報韓世忠海船到常熟岸者俊喜曰世忠來事<lb/>
解矣即白公公以書招之世忠得書號慟十八日見公<lb/>
于平江相對慟哭世忠曰某願與張俊身任之偶甄援<lb/>
自杭州來詭稱睿聖面令促諸軍公使徧諭俊世忠及<lb/>
<pb n="KR2g0025_WYG_082-7b"/>
至鎮江喻光世及部曲等衆皆號慟十九日頤浩光世報<lb/>
軍行二十日公大犒俊世忠將士令光世奏以兵歸行在<lb/>
而宻戒世忠急至秀據粮道候大軍至二十四日頤浩<lb/>
以兵至公迓且勉之握手<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>嘘頤浩亦曰事不諧不過<lb/>
赤族翌日光世亦至二十七日傳檄内外二十八日張<lb/>
俊光世繼行四月二日公次秀州奉復辟手詔而傅等<lb/>
大兵屯臨平公進發三日次臨平世忠當前俊次之光<lb/>
世又次之逆黨立旗招諭世忠等世忠與戰軍小卻世<lb/>
<pb n="KR2g0025_WYG_082-8a"/>
忠親揮刃突前曰今日不為官家面上帶幾箭者斬<lb/>
之衆爭奮賊黨苖翊等大敗傅正彥相繼逃遁是夕皇<lb/>
帝聖㫖除公知樞宻院事翌旦公與頤浩等入内朝見<lb/>
伏地待罪泣上再三慰勞獨留公引入後殿過宫庭曰<lb/>
隆祐皇太后知卿忠義欲一識卿面目適垂簾見卿自<lb/>
庭下過矣公皇恐頓首謝上屬意欲倚公為相公辭晚<lb/>
進不敢當傅正彥既敗走與死黨有趨閩中公命世忠<lb/>
以精兵追之並縛于建州檻至行在所及其黨左言張<lb/>
<pb n="KR2g0025_WYG_082-8b"/>
逵王世修等伏法建康市薛慶嘯聚淮甸兵至數萬附<lb/>
者日衆公以宻邇行闕一有滋蔓為患不細且聞慶等<lb/>
無所係屬欲歸公麾下請公往示大信以招撫之渡江<lb/>
而靳賽等率兵降遂徑至髙郵入慶壘從行者不及百<lb/>
人出黄榜示以朝廷恩意慶感服再拜始公入賊壘外<lb/>
間不聞公信浮言胥動頤浩等遽罷公樞筦及聞公就<lb/>
事還上歎息即日趣公歸且詔就職公辭上撫勞再四<lb/>
復親書御製中和堂詩以賜曰願同越勾踐焦思先吾<lb/>
<pb n="KR2g0025_WYG_082-9a"/>
身卒章曰髙風動君子屬意種蠡臣公素念國家艱危<lb/>
以来措置首尾失當若欲致中興必自闗陜始又恐虜<lb/>
或先入陜陷蜀則東南不復能自保遂慷慨請行詔以<lb/>
公充川陜宣撫處置使便宜黜陟親筆詔書賜之行有<lb/>
日㑹御營平冦將軍范瓊來赴行在瓊自靖康圍城與<lb/>
女真通及京城破逼脅后妃及淵聖太子宗室入虜中<lb/>
又乘亂剽掠為亂左右張邦昌為之從衛罪狀非一至<lb/>
是聞二兇伏誅始自豫章擁衆入朝既陛對恃其衆盛<lb/>
<pb n="KR2g0025_WYG_082-9b"/>
悖傲無禮多所邀求且乞貸傅正彥逆黨左言等死公<lb/>
奏瓊大逆不道罪冠三千之辟呼吸群兇布在列郡以<lb/>
待竊發若不乘時顯戮則國法不正且他日必有王敦<lb/>
蘇峻之患臣任樞筦之寄今者被命奉使川陜啓行有<lb/>
日乃心踟蹰若不盡言乞申典憲死且不瞑上深然之<lb/>
公於是退居私室與其心腹數人者宻謀夜召子羽及<lb/>
選宻院謹飭吏胥與夫家人等不許聲張若無其事明<lb/>
日公赴都堂召瓊議事瓊從兵溢塗巷意象自若坐定<lb/>
<pb n="KR2g0025_WYG_082-10a"/>
公數瓊罪瓊愕眙命縛瓊送大理寺子羽已張榜于省<lb/>
門親以㫖撫勞瓊衆頓刃應諾瓊論死兵分𨽻神武軍<lb/>
自靖康後紀綱不正王室陵夷公首唱大義率諸將誅<lb/>
傅正彥乘輿反正復論正瓊罪而後國法立人心服自<lb/>
武夫悍卒小兒竈婦深山窮谷裔夷絶域皆聞公名浩<lb/>
然歸仰忠義之感實自此也公辟子羽叅議軍事遂西<lb/>
行公自七月離行在經歴長江上及襄漢與帥守監司<lb/>
議儲蓄之宜以待臨幸先是上問公大計公請身任陜<lb/>
<pb n="KR2g0025_WYG_082-10b"/>
蜀之事置司秦川而乞别委大臣與韓世忠鎮淮東令<lb/>
吕頤浩扈駕皆武昌張俊劉光世等從與秦川首尾相<lb/>
應朝議既定公行未及武昌而江浙士夫搖動頤浩遂<lb/>
變初議公以十月二十三日抵興元奏曰窺見漢中實<lb/>
天下形勢之地臣頃侍帷幄親聞玉音謂號令中原必<lb/>
基於此臣所以不憚萬里捐軀自効庶幾奉承聖意之<lb/>
萬一謹於興元理財積粟以待巡幸願陛下早為西行<lb/>
之謀前控六路之師後據兩川之粟左通荆襄之財右<lb/>
<pb n="KR2g0025_WYG_082-11a"/>
出秦隴之馬天下大計斯可定矣始公未至敵已陷鄜<lb/>
延延帥郭浩寄治德順軍敵驍將婁宿孛堇於九月二<lb/>
十九日引大兵渡渭河犯永興知軍郭琰遁去虜兵四<lb/>
掠而諸帥方互結仇怨不肯相援人心皇皇公到纔旬<lb/>
日即出行闗陜復奏請早决西來之期以繫天下心至<lb/>
陜訪問風俗罷斥姦賊而尤以搜攬豪傑為先務一時<lb/>
氣義拳勇之士爭集麾下吳玠及其弟璘素負才畧求<lb/>
見公願自試公與語奇之時玠方修武郎璘尚副尉公<lb/>
<pb n="KR2g0025_WYG_082-11b"/>
奬予不次擢用命玠為統制璘領帳前親兵皆感激誓<lb/>
以死報諸帥亦惕息聽命㑹諜報虜將冦東南公即治<lb/>
兵入衛未至襄漢遇德音知虜已北歸乃還闗陜奏曰<lb/>
陛下果有意於中興非幸關陜不可願先幸鄂渚臣當<lb/>
糾率將士奉迎鑾輿永為定都大計虜大酋粘罕益二<lb/>
萬騎聲言必取環慶路公率諸將極力捍禦敵勢屢挫<lb/>
生擒女真及招降契丹燕人甚衆時聞兀术猶在淮西<lb/>
公懼其復擾東南使車駕不得安息事幾有不可測者<lb/>
<pb n="KR2g0025_WYG_082-12a"/>
即謀為牽制之舉始公陛辭上命公三年而後用師進<lb/>
取至是上亦以敵萃兵冦東南御筆命公宜以時進兵<lb/>
分道由同州鄜延以擣虛公遂决䇿治兵移檄河東問<lb/>
罪八月十三日收復永興軍敵大恐急調大酋兀术等<lb/>
由京西路星夜來陜右以九月二十間與粘罕等㑹而<lb/>
五路之師亦以二十四日至耀州富平大戰涇原帥劉<lb/>
錡身率將士先薄敵陣自辰至未殺獲頗衆㑹環慶帥<lb/>
趙哲擅離所部哲軍將校望見塵起驚遁而諸軍亦退<lb/>
<pb n="KR2g0025_WYG_082-12b"/>
舍公斬哲以徇退保興州時陜右兵散各歸本路宣撫<lb/>
司獨親兵實從官屬有獻議退保夔州者公堅駐不動<lb/>
以扼敵衝獨參議劉子羽毅然與公意合乃劾異議者<lb/>
遣子羽出關召諸將收散亡將士知宣司在興州皆相<lb/>
率㑹子羽于秦亭凡十餘萬公哀死問傷録善咎已人<lb/>
心悅焉乃命吳玠聚涇原兵據髙扼險于鳳翔之和尚<lb/>
原守大散關斷賊來路命關師古等聚熙河兵於岷州<lb/>
大潭一帶命孫渥賈世方等聚涇原鳳翔兵於階城鳳<lb/>
<pb n="KR2g0025_WYG_082-13a"/>
三州以固蜀口敵見備禦已定輕兵至輒敗不敢近公<lb/>
上疏待罪上手書報公奉詔益厲諸將嚴備待敵紹興<lb/>
改元五月敵帥烏魯却統大兵來攻和尚原吴玠乘險<lb/>
擊之敵敗走三日間連戰輒勝虜逗遛山谷人馬死亡<lb/>
十之四八月粘罕在陜西病篤召諸大酋謂曰吾自入<lb/>
中國來未嘗有敢嬰吾鋒者獨張樞宻與我抗我在猶<lb/>
不能取蜀爾曹宜悉此意但務自保而已兀术出而怒<lb/>
曰是謂我不能耶粘罕死即合兵來冦九月親攻和尚<lb/>
<pb n="KR2g0025_WYG_082-13b"/>
原吳玠及其弟璘與合戰出奇邀擊大破之俘馘首領<lb/>
及甲兵以萬計兀术僅以身免亟自髠鬄鬚髯狼狽遁<lb/>
歸得其麾盖等自敵入中國其敗衂未嘗如此也二年<lb/>
上謂公未至西方時敵已陸梁踐蹂關陜乃引師而歸<lb/>
勢誠不敵而保䕶衝要連挫大敵蜀賴以全衆兵至十<lb/>
五萬勤勞備至制加公檢校少保定國軍節度使公在<lb/>
關陜凡三年以所集之軍當方張之勢蚤夜勤勞親加<lb/>
訓輯其規模經畫皆為逺大恢復之計以劉子羽為上<lb/>
<pb n="KR2g0025_WYG_082-14a"/>
賔子羽忠義慷慨有才畧諸將歸心任趙開為都轉運<lb/>
使開善理財治茶鹽酒法方用兵調度百出而民不加<lb/>
賦擢吳玠為大將守鳳翔玠每戰輒勝敵不敢近而西<lb/>
北遺民聞公威德歸附日衆於是全蜀按堵且以形勢<lb/>
牽制東南江淮亦賴以安然公承制黜陟悉本至公雖<lb/>
鄉里親舊無一毫假借於是士大夫有求於宣司而不<lb/>
得者始紛然起謗議於東南矣有將曲端者建炎中任<lb/>
副總管逼逐帥臣王庶奪其印又方命不受節制富平<lb/>
<pb n="KR2g0025_WYG_082-14b"/>
之役張忠彥等降虜皆端腹心實知其情公送獄論端<lb/>
死而謗者謂公殺端及趙哲為無辜且任劉子羽趙開<lb/>
吳玠為非是朝廷疑之三年春遂遣王似來副公公聞<lb/>
即求去且論吳玠劉子羽有功於蜀不應一旦以似加<lb/>
其上公雖累乞去而以負荷國事至重未嘗少忘警備<lb/>
㑹虜大酋撒離喝及劉豫叛黨聚大兵自金商入冦公<lb/>
命嚴為清野之計分兵據險前後撓之敵至三泉掠無<lb/>
所得乏食狼狽引遯大軍躡之人馬死傷滿道所喪亡<lb/>
<pb n="KR2g0025_WYG_082-15a"/>
不減鳳翔時是時公累論奏王似不可任而似與宰相<lb/>
吕頤浩有里親戚之舊頤浩不悅又或吿朱勝非以公<lb/>
唱義平江時嘗有斬勝非之語勝非陰肆謗毁詔公赴<lb/>
行在公力求外祠章至十數上弗許四年二月至行在<lb/>
御史中丞辛丙嘗知潭州公在陜時調丙發潭兵赴湖<lb/>
北丙怯懦不能遣幾致生變公奏劾丙且令提刑司取<lb/>
勘丙憾至是遂率同列劾公誣以危語始公在陜嘗以<lb/>
秦州舊驛秦川館為學舍以待河東陜西失職來歸之<lb/>
<pb n="KR2g0025_WYG_082-15b"/>
士給以衣食令一人年長者主之又新復州郡乞鑄印<lb/>
請於朝廷往返動經嵗恐失事幾即用便宜指揮鑄以<lb/>
給之然後以聞而丙謂公設秘館以崇儒擬尚方而鑄<lb/>
印公初被命還闕奏歸上冢取道東蜀䕫峽庶幾安逺<lb/>
近之心而吕頤浩又以書來言公若一離川陜事有意<lb/>
外誰任其責宜以事實告上萬一欲尚留宣司當為開<lb/>
陳如請公不顧也而丙反謂不肯出蜀意有他圖公恐<lb/>
懼亟以頤浩書進呈上愕然即詔宣押奏事公竟移疾<lb/>
<pb n="KR2g0025_WYG_082-16a"/>
待罪而論者亦不已六月遂以本官提舉臨安府洞霄<lb/>
宫福州居住公知虜既釋川陜之患必將復萃師東南<lb/>
不敢以得罪逺去而不言且是時朝廷已盛講和之議<lb/>
乃具奏曰臣竊觀此虜情狀專以和議誤我亦云乆矣<lb/>
彼勢促則言和勢盛則復肆前後一轍借使暫和心實<lb/>
未已數年之内指擿他故豈無用兵之辭而我將士率<lb/>
多中原之人謂和議既定不復進取將解體思歸矣若<lb/>
謂今日不得已而與之通使為陛下之權敵亦固能用<lb/>
<pb n="KR2g0025_WYG_082-16b"/>
權也願陛下蚤夜深思益為備具處將士家屬於積粟<lb/>
至安之地使出為戰守者無返顧奔散之憂精擇奇才<lb/>
以撫川陜之師使積年戍邊者無懈惰懐望之意江淮<lb/>
川陜互為牽制斥逺和議用定大業臣奉使川陜竊見<lb/>
主兵官除吳玠王彥關師古累經拔擢備見可任外其<lb/>
餘人材尚衆謹開具如左吳璘揚政可統大兵田晟可<lb/>
總一路王宗尹王喜王彥可為統制後皆有聲時服公<lb/>
知人公即日赴福州從者皆去肩輿才兩人既至闔門<lb/>
<pb n="KR2g0025_WYG_082-17a"/>
以書史自娛是嵗九月劉豫之子麟果引虜大兵繇數<lb/>
路入冦騰言侮慢上下恟懼上思公前日之驗罷宰相<lb/>
朱勝非而叅政趙鼎亦建請車駕幸平江召公任事遂<lb/>
以資政殿學士提舉萬壽觀兼侍讀召不許辭免日下<lb/>
起發手書賜公曰卿去國累月未嘗弭忘考言詢事簡<lb/>
在朕心想卿志在王室益紓籌策母庸固辭便可就道<lb/>
夙夜造朝嘉謀嘉猷佇公入告金書疾置絡繹於道公<lb/>
即日行中塗條具戰守之宜甚悉且乞先遣岳飛渡江<lb/>
<pb n="KR2g0025_WYG_082-17b"/>
入淮西張聲勢以牽制敵大兵在淮東者以十一月十<lb/>
四日入覲玉音撫勞加於疇昔即日復除知樞宻院事<lb/>
公既受命即日赴江上視師時大酋兀术擁兵十萬于<lb/>
淮陽朝廷遣魏良臣王繪奉使軍前還夜與公遇于中<lb/>
塗公問以敵事及大酋問答良臣繪謂敵有長平之衆<lb/>
且喻良臣等當以連州以南王爾家為小國索銀絹犒<lb/>
軍其數千萬又約韓世忠尅日過江决戰公宻秦使人<lb/>
為敵恐怵朝廷切不可以其言而動及不須令更往軍<lb/>
<pb n="KR2g0025_WYG_082-18a"/>
前恐我之虚實反為敵得上然之公遂疾驅臨江召大<lb/>
帥韓世忠張俊劉光世與議且勞其軍將士見公來勇<lb/>
氣十倍公既部分諸將遂留鎮江節度之令韓世忠移<lb/>
書兀术為言張樞宻已在鎮江初敵諜報公得罪逺貶<lb/>
故悉力來冦至是兀术問世忠所遣麾下王愈吾聞張<lb/>
樞宻貶嶺外何得已在此愈出公所下文書兀术見公<lb/>
書押色動即强言約日當戰公再遣愈以世忠書往問<lb/>
戰期愈回一日而敵宵遁士馬乏食狼狽死者相屬遣<lb/>
<pb n="KR2g0025_WYG_082-18b"/>
諸將追擊所俘獲甚衆上遣内侍趣公赴行在所五年<lb/>
二月十二日宣制除公宣奉大夫尚書右僕射同中書<lb/>
門下平章事兼知樞宻院事都督諸路軍馬而趙鼎除<lb/>
左僕射先是公在川陜念上繼嗣未立以紹興元年八<lb/>
月十五日上奏曰臣荷陛下恩德之厚事有干於宗廟<lb/>
社稷大計臣知而不言誰敢為陛下言者惟陛下察其<lb/>
用心貸以萬死臣竊見西漢之制人君即位首建儲嗣<lb/>
所以固基本屬人心臣願陛下特召大臣講明故事仍<lb/>
<pb n="KR2g0025_WYG_082-19a"/>
先擇宗室之賢優禮厚養以為藩屏至是入謝復陳宗<lb/>
廟大計莫先儲嗣雖陛下聖德昭格春秋方盛必生聖<lb/>
子惟所以繫天下人心不可以不早定議上首肯乆之<lb/>
乃云宫中見養二人長者藝祖之後年九嵗不乆當令<lb/>
就學公出見趙鼎都堂相與仰嘆聖德自是與鼎益相<lb/>
勉勵同志叶謀以為為治之要必以正本澄原為先務<lb/>
誠能陳善閉邪使人君無過舉則國勢尊安醜虜自服<lb/>
是以進見之際於塞倖門抑近習尤諄切致意焉上還<lb/>
<pb n="KR2g0025_WYG_082-19b"/>
臨安公留相府未閱月復出江上勞軍至鎮江召韓世<lb/>
忠親喻上㫖使舉軍前屯楚州以撼山東世忠欣然受<lb/>
命即日舉軍渡江公至建康撫張俊軍至太平州撫劉<lb/>
光世軍軍士無不踴躍思奮時巨冦楊么據洞庭重湖<lb/>
朝廷屢命將討之不克公念建康東南都㑹而洞庭實<lb/>
據上流今冦日滋壅遏漕運格塞形勢為腹心害不先<lb/>
去之無以立國然冦阻重湖春夏則耕耘秋冬水落則<lb/>
收糧于湖寨載老小于泊中而盡驅其衆四出為暴前<lb/>
<pb n="KR2g0025_WYG_082-20a"/>
日朝廷反謂夏多水潦屢以冬用師故冦得併力而我<lb/>
不得志今乘其怠盛夏討之彼衆既散一旦合之固已<lb/>
疲於奔命又不得守其田畆禾稼蹂踐則有秋冬絶食<lb/>
之憂黨與必携可招來也雖已命岳飛往而兵將未必<lb/>
諭此意或逞兵殺戮則失勝筭傷國體遂具奏請行上<lb/>
許焉行至醴陵獄犴數百人盡楊么遣為間探者安撫<lb/>
使席益傳致逺縣囚之公召問盡釋其縛給以文書俾<lb/>
分示諸寨曰今既不得保田畆秋冬必乏食且餒死矣<lb/>
<pb n="KR2g0025_WYG_082-20b"/>
不若旦降即赦爾死數百人驩呼而往五月十一日至<lb/>
潭州於是賊寨首領黄誠周倫先請受約束然誠等屢<lb/>
嘗殺招安猶自疑不安公遣岳飛分兵屯鼎澧益陽壓<lb/>
以兵勢其黨大恐相繼約日來降丁壯五六萬老弱不<lb/>
下二十萬公一切以誠信撫之六月湖冦盡平乃更易<lb/>
郡縣姦贓吏宣布寛恩上手書賜公曰覽奏知湖冦已<lb/>
平非卿孜孜憂國不憚勤勞誰能寛心腹憂顧奏到之<lb/>
日中外歡賀萬口一辭以謂上流既定則川陜荆襄形<lb/>
<pb n="KR2g0025_WYG_082-21a"/>
勢連接事力増倍天其以中興之功付之卿乎於是公<lb/>
奏追岳飛進軍屯荆襄圖中原遂率官屬吏兵泛洞庭<lb/>
而下時重湖連年舟楫不通公舟始行風日清爽父老<lb/>
歎息以為變殘賊呻吟之區為和氣也公既兩發儲嗣<lb/>
之議至是聞建資善堂皇子出就傅喜不自勝以為當<lb/>
以師傅為先遂薦起居郎朱震秘閣修撰范仲淹可充訓<lb/>
導之選公雖在外常以内治為憂每有見輒入奏公自<lb/>
岳鄂轉淮西東㑹諸將大議防秋之宜直至承楚偽境<lb/>
<pb n="KR2g0025_WYG_082-21b"/>
震動上念公乆勞于外遣中書賜手書促歸制除公金<lb/>
紫光祿大夫十月十一日至行在上勞問曰卿暑行甚<lb/>
勞然湖湘群盜既就招撫以成朕不殺之仁卿之功也<lb/>
公頓首謝曰陛下誤知使當重任故臣待効愚計上親<lb/>
書周易否秦卦以賜焉公奏自古小人傾陷君子莫不<lb/>
以朋黨為言夫君子引其類而進志在於天下國家而<lb/>
已其道同故其所趍向亦同曽何朋黨之有惟小人則<lb/>
不然更相推引本圖利祿詭詐之蹤莫可跡究故或小<lb/>
<pb n="KR2g0025_WYG_082-22a"/>
異以彌縫其事或内外符合以信實其言人主於此何<lb/>
所决擇而可哉則亦在夫原其用心而已矣臣嘗考泰<lb/>
之初九拔茅茹以其彚征而象以為志在外盖言其志<lb/>
在天下國家非為身故也否之初九拔茅茹以其彚征<lb/>
而象以為志在君則君子連類而退盖將以行善道而<lb/>
未始忘憂國愛君之心焉觀二爻之義而考其用心則<lb/>
朋黨之論可以不攻而自破矣臣又觀否泰之理起夫<lb/>
人君一心之微而利害及於天下百姓方其一念之正<lb/>
<pb n="KR2g0025_WYG_082-22b"/>
其畫為陽泰自是而起矣一念之不正其畫為陰否自<lb/>
是而起矣然而泰之上六陰已盡復變為陽則君子在<lb/>
外而否之所由生焉否之上九陽已盡復變為陰則小<lb/>
人在外而泰之所由生焉當今時適艱難民墜塗炭陛<lb/>
下若能日新其德正厥心於上臣知其將可以致泰矣<lb/>
異時天道悔禍幸而康寧則陛下常思其否焉上嘗召<lb/>
公對便殿問所宜為且命公以所聞見置策來上公承<lb/>
命條列以進號中興備覽凡四十一篇立國之本用兵<lb/>
<pb n="KR2g0025_WYG_082-23a"/>
行師之道君子小人之情狀駕馭將帥之方均節財用<lb/>
之宜聽言之要待近習之道以至既往之得失郡縣之<lb/>
利病莫不備具上深嘉歎置之坐隅六年正月公以虜<lb/>
勢未衰而叛臣劉豫復據中原為謀叵測不敢寧處於<lb/>
朝奏請親行邊塞部分諸將以觀機㑹上許焉即張榜<lb/>
聲豫僣逆之罪以是月中旬啓行公謂楚漢交兵之際<lb/>
漢駐兵殽黽間則楚不敢越境而西盖大軍在前雖有<lb/>
他岐捷輕敵人畏我之議其後不敢踰越而深入也故<lb/>
<pb n="KR2g0025_WYG_082-23b"/>
太原未陷則粘罕之兵不復濟河亦以此耳議者多以<lb/>
前後空闕虜出他道為憂曽不議其粮食所自來師徒<lb/>
所自歸不然必環數千里之地盡以兵守之然後為可<lb/>
安乎既以此告于上又以此言於同列惟上深以公言<lb/>
為然至江上㑹諸帥議事命韓世忠據承楚以圖維揚<lb/>
劉光世屯合肥以招北軍命張俊練兵建康進屯盱眙<lb/>
命楊沂中領精兵為後翼佐俊命岳飛屯襄陽以窺中<lb/>
原形勢既立國威大振上遣使賜公御書裴度傳以示<lb/>
<pb n="KR2g0025_WYG_082-24a"/>
至意公於諸將中尤稱韓世忠忠勇岳飛之沉鷙可倚<lb/>
以大事世忠在楚州時入偽地叛賊頗聚兵世忠渡淮<lb/>
擊敗之直引兵至淮陽而還士氣百倍公以東南形勢<lb/>
莫重建康建康實為中興根本且人主居此則北望中<lb/>
原常懐憤惕不敢自暇自逸臨安僻居一隅内則易生<lb/>
安肆外則不足號召逺近繫中原之心奏請車駕以秋<lb/>
冬臨建康撫三軍以圖恢復公又以渡江徧撫淮上諸<lb/>
屯屬方盛暑公不憚勞人人感悅七月有㫖促公入覲<lb/>
<pb n="KR2g0025_WYG_082-24b"/>
八月至行在時張俊軍已進屯盱眙三帥鼎立而岳飛<lb/>
遣兵入偽地直至蔡州焚其積聚時有俘獲公力陳建<lb/>
康之行為不可緩朝論同者極鮮惟上斷然不疑車駕<lb/>
以九月一日進發平江公又請先往江上諜報叛賊劉<lb/>
豫及其妷猊挾虜來冦公奏虜疲於奔命决不能悉大<lb/>
衆復來此必皆豫兵公既行而邊遽不一大將張俊劉<lb/>
光世皆張大賊勢爭請益兵自趙鼎而下莫不恟懼至<lb/>
欲移盱眙之屯退合肥之師召岳飛盡以兵東下公獨<lb/>
<pb n="KR2g0025_WYG_082-25a"/>
以為不然以書戒俊光世曰賊豫之兵以逆犯順若不<lb/>
盡勦除何以立國平日亦安用養兵為今日之事有進<lb/>
擊無退保時楊沂中為張俊軍統制公令沂中往屯濠<lb/>
梁且使謂之曰上待統制厚宜及時立大功取節鉞或<lb/>
有差跌某不敢私諸將悚懼聽命公至江上知來為冦<lb/>
者實劉麟兄弟豫封麟淮西王兵凡六萬入冦已渡淮<lb/>
涉南夀春逼合肥公調度既已定矣而張俊請益兵之<lb/>
書日上劉光世亦欲引兵退保劉豫又令鄉兵偽敵服<lb/>
<pb n="KR2g0025_WYG_082-25b"/>
於河南諸州十百為群由此間者皆言處處有敵騎趙<lb/>
鼎及簽書樞宻折彥質惑之移書抵公至七八堅欲飛<lb/>
軍速下又擬條畫項目乞上親書付公大畧欲俊光世<lb/>
沂中等退師善還為保江之計不必守前議公奏俊等<lb/>
渡江則無淮南而長江之險與敵共矣淮南之屯正所<lb/>
以屏蔽大江向若叛賊得據淮西因粮就運以為家計<lb/>
江南其可保乎陛下其能復遣諸將渡江擊賊乎淮西<lb/>
之冦正當合兵掩擊今士氣甚振可保必勝若有一退<lb/>
<pb n="KR2g0025_WYG_082-26a"/>
意則大事去矣又岳飛一動則襄漢有警復何所制願<lb/>
朝廷勿專于中使諸將不敢觀望上手書報公曰朕近<lb/>
以邊防所疑事咨問於卿今覽卿奏措置方畧審料敵<lb/>
情條理明甚俾朕釋然無復憂顧非卿識慮髙逺出人<lb/>
意表何以臻此是時内則廟堂外則諸將人人長怯務<lb/>
為退避自全之計雖公建䇿之忠始終不二然握兵在<lb/>
外間隙易生向非主上見機之明不惑群議則諸將必<lb/>
引而南大勢傾矣及奉此詔異議乃息而諸將亦始為<lb/>
<pb n="KR2g0025_WYG_082-26b"/>
固守計既而賊大張聲勢於淮東阻韓世忠承楚之兵<lb/>
不敢進楊沂中亦以十月四日抵濠州公聞光世已舍<lb/>
廬州而南淮西人情恟涌星夜疾馳采石遣諭光世之<lb/>
衆曰有一人渡江即斬以徇光世聞公來采石大恐即<lb/>
復駐軍與沂中接連相應劉猊分麟兵之半來攻沂中<lb/>
是月十日沂中大破猊於藕塘降殺無遺猊僅以身免<lb/>
麟拔柵遁走虜獲甚衆得粮舟四百餘艘於是公奏車<lb/>
駕宜乘時早幸江上上賜手書又遣内侍賜公端石硯<lb/>
<pb n="KR2g0025_WYG_082-27a"/>
筆墨刀劒犀角且召公還及至平江隨班朝見上曰却<lb/>
賊之功盡出右相之力於是趙鼎皇懼乞去方公未至<lb/>
平江時鼎等已議回蹕臨安公入見之次日具奏曰獲<lb/>
聞聖訓惟是車駕進止一事利害至大天下之事不倡<lb/>
則不起不為則不成今四海之心孰不想戀王室虜叛<lb/>
相結脅之以威雖有智勇無由展竭三嵗之間賴陛下<lb/>
一再進撫士氣從之而稍振民心因之而稍回正當示<lb/>
之以形勢庶幾乎激忠起懦而三四大帥者亦不敢有<lb/>
<pb n="KR2g0025_WYG_082-27b"/>
偷安茍且之心夫天下者陛下之天下也陛下不自致<lb/>
力以為之先則被堅執銳履危犯險者皆有解體之意<lb/>
今日之事存亡安危所自以分六飛儻還則有識解體<lb/>
内外離心日復一日終以削弱異日復欲下巡幸詔書<lb/>
誰為深信而不疑者何則彼知朝廷姑以此為避地之<lb/>
計實無意於圖回天下故也上飜然從公計十二月趙<lb/>
鼎出知紹興府專委任公公謂親民之官治道所急而<lb/>
比年以來内重外輕祖宗之法盡廢流落于外者終身<lb/>
<pb n="KR2g0025_WYG_082-28a"/>
不獲用經營於内者積嵗得美官又官于朝者不歴民<lb/>
事利害不明詔令之行職事之舉豈能中理民多被其<lb/>
害遂條具以聞郡守監司有治狀任滿除郎郎曹資淺<lb/>
未經民事之人秩滿除監司郡守令中書省御史臺籍<lb/>
記姓名回日較其治効優加擢用治民無聞者與閑慢<lb/>
差遣館職未歴民事者與除通判郡守殿最如前仍乞<lb/>
降詔又以災異奏復賢良方正科皆從之七年正月上<lb/>
以公去冬却敵之功制除特進問安使何蘇歸報徽宗<lb/>
<pb n="KR2g0025_WYG_082-28b"/>
與寧德后相繼上僊上號慟擗踊哀不自勝公奏天子<lb/>
之孝與士庶不同必也仰思所以承宗廟奉社稷者今<lb/>
梓宫未返天下塗炭至讎深恥亘古所無陛下揮涕而<lb/>
起斂髪而趨一怒以安天下之民臣猶以為晚也數日<lb/>
後求奏事深陳國家禍難涕泣不能興因乞降詔諭中<lb/>
外又請命諸大將率三軍發哀成服中外感動時公總<lb/>
領中外之政㑹車駕巡幸又值國恤幾事叢委公以一<lb/>
身任之至誠惻怛上下感動人情賴公以安每對必深<lb/>
<pb n="KR2g0025_WYG_082-29a"/>
言讎恥之大反復再三未嘗不改容流涕上方厲精刻<lb/>
已務自節損戒飭宫庭内侍等無敢少有越度者事無<lb/>
巨細必以咨公賜諸將詔㫖往往命公擬進未嘗易一<lb/>
字自公與趙鼎在相位以招來賢才為急務從列要津<lb/>
多一時之望百執事奔走効職不敢自營人號為小元<lb/>
祐方車駕在平江時公歸自江上奏劉光世握兵數萬<lb/>
無復紀律沉酣酒色不卹國事語以恢復意氣怫然宜<lb/>
賜罷斥以警將率上然之罷光世而以其兵盡屬督府<lb/>
<pb n="KR2g0025_WYG_082-29b"/>
公命叅謀軍事兵部尚書吕祉往廬州節制公又嘗自<lb/>
往勞之人情初無他而樞宻使秦檜知樞宻院事沈興<lb/>
求意以握兵為督府之嫌奏乞置武帥臺諌觀望繼亦<lb/>
有請乃以王德為都統制即軍中取酈瓊副之公歸聞<lb/>
之獨以為不然而瓊等亦與德有舊怨與其下八人列<lb/>
狀訴御史臺乃命張俊為宣撫使楊沂中劉錡為制置<lb/>
判官以撫之此軍自聞王德為帥往往懐疑而酈瓊遂<lb/>
陰有異志唱搖其間八月八日瓊等舉軍叛執吕祉以<lb/>
<pb n="KR2g0025_WYG_082-30a"/>
行欲渡淮歸劉豫祉不肯渡詈瓊等碎齒折首以死公<lb/>
遂引咎力求去位上不得留因問可代者公辭不對上<lb/>
曰秦檜何如公曰近與共事始知其闇上曰然則用趙<lb/>
鼎遂令公擬批召鼎既出檜謂公必薦已就閤子與公<lb/>
語良乆上遣人促進所擬文字檜始錯愕而出後反謂<lb/>
鼎上召公而丞相遲留至上使人促始進入檜之交諜<lb/>
類此公本以檜靖康時建議立趙氏不畏死有力量可<lb/>
與共天下事而一時仁賢薦檜尤力遂推引既同朝始<lb/>
<pb n="KR2g0025_WYG_082-30b"/>
覺其顧望包藏故臨行因上問及之以九月五日公得<lb/>
請授觀文殿大學士提舉江州太平興國宫左司諫王<lb/>
縉奏乞留公即日補外都官郎中趙令矜繼上疏亦罷<lb/>
去而御史中丞周秘殿中侍御史石公揆右正言李誼<lb/>
交章詆公未已旋落職以朝奉大夫秘書少監分司西<lb/>
京永州居住於是趙鼎復當國而車駕自江上還臨安<lb/>
矣八年二月抵永是嵗秦檜已得政始决屈已和戎之<lb/>
議九年正月詔書至永公伏讀恐懼寢食不安移書叅<lb/>
<pb n="KR2g0025_WYG_082-31a"/>
政孫近大畧曰魯仲連不肯尊秦為帝且云連寧有蹈<lb/>
東海而死盖知帝秦之禍遲發而大况我至讎深隙廼<lb/>
欲修好而喜目前少安乎異時嵗幣求増而不已使命<lb/>
絡繹以來臨以至更立妃后變置大臣起罷兵之議建<lb/>
入覲之謀皆或有之矣某是以伏讀詔書不覺戰汗幸<lb/>
公深思宻以啓沃又聞故人李光自洪州召入政府復<lb/>
以此意移書抵之懐不自已又具劄子以奏二月以大<lb/>
霈復宣奉大夫提舉臨安府洞霄宫任便居住公復具<lb/>
<pb n="KR2g0025_WYG_082-31b"/>
劄子曰竊惟今日事勢處古今之至難一言以斷之在<lb/>
陛下勉强圖事而已陛下進而有為則其權在我且順<lb/>
天下之心間雖齟齬終有莫大之福陛下退而不為則<lb/>
其權在敵且拂天下之心今雖幸安復將有莫大之憂<lb/>
夫在彼者情不可保在我者心不可失外徇敵國内罹<lb/>
實害智者所不為也居旬日又具劄子曰自陛下回駐<lb/>
臨安甫閱嵗時聖心之所經營朝論之所商確專意和<lb/>
議庶幾休息莫不幸其將成矣臣嘗不寐以思屈指而<lb/>
<pb n="KR2g0025_WYG_082-32a"/>
計敵人與我讎釁之深設心措置果欲存吾之國乎抑<lb/>
願其委靡而遂亡也臣意力弱未暇姑偕和以怠我之<lb/>
心勢盛有餘將求故以乘吾之隙理既甚明事又易見<lb/>
然則紛紛異議可端拱而决矣料敵上策還梓宫復母<lb/>
后輿地來歸不失前約結懽篤好以怠我師遲遲數年<lb/>
兵無戰意然後遣一介之使持意外之詔假如變置大<lb/>
臣更立后妃將何以塞請敵出中䇿則必重邀求責微<lb/>
禮失約爽信近在朞年中原之地將何所付如梁武之<lb/>
<pb n="KR2g0025_WYG_082-32b"/>
立北魏王顥者尚庶幾於前敵出下策怒而興師直臨<lb/>
江表勢似可愕而天下之亂或從此而定矣是月復資<lb/>
政殿大學士知福州四月公念前論講和事未䝉開納<lb/>
又具劄望聖慈斷以無疑則天下幸甚時敵中變盟復<lb/>
取河南公奏曰臣切念自群下决回鑾之議國勢不振<lb/>
事機之㑹失者再三向使敵出上策還梓宫歸兩殿供<lb/>
須一無所請宗族隨而盡南則我德敵必深和議不拔<lb/>
人心懈怠國勢寖微異時釁端卒發何以支持臣知天<lb/>
<pb n="KR2g0025_WYG_082-33a"/>
下非陛下之有矣今幸上天警悟敵懐反復士氣尚可<lb/>
作人心尚可回願因權制變轉禍為福用天下之英才<lb/>
据天下之要勢奪敵之心振我之氣措置一定大勲可<lb/>
集繼聞淮上有警連以邊計奏知又條畫海道舟船利<lb/>
害上嘉公之忠遣中使奬諭公時大治海舟至千艘為<lb/>
直指山東之計以俟朝命在郡細大之務必躬必親人<lb/>
人感悅和氣薰然訟事清簡山海之冦招捕無餘十一<lb/>
年三月劉錡大破兀术於順昌錡本晚出公一見關陜<lb/>
<pb n="KR2g0025_WYG_082-33b"/>
竒之即付以事任錡亦感慨自立公歸薦之上謂錡才<lb/>
識諸將莫及而一時輩流疾其才能出已右百計沮遏<lb/>
公既平湖冦即薦知岳州已而召赴行在左右扶持付<lb/>
以王彥軍且擢為騎帥至是錡以所部成大功方欲進<lb/>
兵乘敵虚而檜召錡還矣錡還朝上見之首曰張浚可<lb/>
謂知人檜遣郎官盖諒來諷公使附其議當即引公為<lb/>
樞宻使公答檜書歴言和不可成敵不可縱且面為諒<lb/>
言諒歸檜怒而公亦力請祠奉親矣十一月除檢校少<lb/>
<pb n="KR2g0025_WYG_082-34a"/>
傅崇信軍節度使充萬壽觀免奉朝請十二年太母鑾<lb/>
輅來歸制封公和國公檜既外交仇讎罔上自肆惡嫉<lb/>
正論諱言兵事自以為時已太平日為浮文侈靡愚弄<lb/>
天下獨忌公甚中丞万俟卨希檜㫖論公卜宅僣擬至<lb/>
倣五鳳建樓上不以為然檜遣朝士吳秉信以使事至<lb/>
湖南有所案驗且以官爵誘之秉信造公見其居不過<lb/>
中人常產可辦不覺嘆息反宻以檜意告公而歸且奏<lb/>
其實檜黜秉信十六年公念檜欺君誤國使灾異數見<lb/>
<pb n="KR2g0025_WYG_082-34b"/>
彗出西方欲力論時事以悟上意又念太夫人年髙言<lb/>
之必被禍恐不能堪太夫人覺公形瘠問故公具言所<lb/>
以太夫人誦先雍公紹聖初對方正䇿之詞曰臣寧言<lb/>
而死于斧鉞不忍不言而負陛下至再至三公意遂决<lb/>
乃言曰當今事勢譬若養大疽於頭目心腹之間不决<lb/>
不止决遲則禍大而難測决速則禍輕而易治惟陛下<lb/>
謀之於心斷之以獨謹察情偽豫備倉猝檜大怒時公<lb/>
以天申節手書尚書無逸篇具劄子為賀七月檜命臺<lb/>
<pb n="KR2g0025_WYG_082-35a"/>
諫論公章四五上以特進提舉江州太平興國宫連州<lb/>
居住公在連作四德銘以示其人曰忠則順天孝則生<lb/>
福勤則業進儉則心逸連人相與鑱之於石家傳人誦<lb/>
焉二十年九月移永州盖公去國至是幾二十年退然<lb/>
若無能者而天下士無賢不肖莫不傾心武夫健將言<lb/>
公者必咨嗟歎息至小兒婦女亦知天下有張都督也<lb/>
每使至北北主必問公安在方和議初定時國書中有<lb/>
不得輒更易大臣之語盖憚公復用也至是秦檜寵位<lb/>
<pb n="KR2g0025_WYG_082-35b"/>
既極老病日侵鄙夫患失之心無所不至無君之迹顯<lb/>
然著見意欲剪除海内賢士大夫然後肆其所為尤憚<lb/>
公為正論宗主使已不得安欲亟加害命臺臣王泯徐<lb/>
嘉輩有劾語必及公至彈知洪州張宗元文謂公國賊<lb/>
必欲殺之有張柄者嘗奏請令檜乘金根車其死黨也<lb/>
即擢知潭州汪召錫者娶檜兄女嘗告訐趙令衿遣為<lb/>
湖南提舉俾共圖公又使江南轉運判官張常先治張<lb/>
宗元獄株連及公以為未足又捕趙鼎子汾下大理獄<lb/>
<pb n="KR2g0025_WYG_082-36a"/>
備極惨毒栲掠無全膚令自誣與公及李光胡寅等謀<lb/>
大逆凡一時賢士五十三人檜所惡者皆與獄上㑹檜<lb/>
病篤不能書判以死時紹興二十有五年也上始復親<lb/>
庶政先勒檜子熺致仕盡斥群兇公迹稍安而太夫人<lb/>
遽薨有㫖復公職觀文殿大學士判洪州公已在苫塊<lb/>
矣哀苦扶䕶以治命當歸葬雍公之兆奏請俟命長沙<lb/>
獨念天下事二十年為檜所敗壊人心士氣委靡消鑠<lb/>
政事無綱邊備蕩弛幸其一旦殞斃則當汲汲惟新之<lb/>
<pb n="KR2g0025_WYG_082-36b"/>
圖而未見所以慰人望者且聞頑元亮篡立勢已驕豪<lb/>
必將妄舉可為寒心自惟大臣義同休戚不敢以居喪<lb/>
為嫌五月具劄子曰臣疎逺不復與聞朝廷幾事而伏<lb/>
自私念今日事勢極矣陛下將拱手而聽其自然乎抑<lb/>
將外存其名而博謀宻計求所以為長乆歟臣誠過慮<lb/>
以為自此數年之後民力益竭財用益乏士卒益老人<lb/>
心益離忠臣列將淪亡殆盡内患外憂相仍而起陛下<lb/>
將何以為策方祖宗盛時與敵通好惟力敵勢均而國<lb/>
<pb n="KR2g0025_WYG_082-37a"/>
家取兵於西北取財於天下文武之才世不乏人是故<lb/>
得以持乆而百四十年之後靖康大變事出不意禍亂<lb/>
之大亘古所無論者猶恨夫恃和為安而不知自治之<lb/>
失今天下幾何譬之中人之家盜据其堂安居飽食其<lb/>
間而朝夕陰伺吾隙一日之間其舍我乎然則陛下不<lb/>
可不深思力圖於此時也繼被朝命以太夫人之喪歸<lb/>
蜀八月行至荆南㑹以星變詔求直言公慮敵數年間<lb/>
勢决求釁用兵而吾方溺於宴安謂敵可信蕩然莫為<lb/>
<pb n="KR2g0025_WYG_082-37b"/>
之備沈該万俟卨居相位尤不厭天下望朝廷益輕顧<lb/>
在苫塊經歴險阻死亡無日不得為上終言之乃復奏<lb/>
曰臣聞天地之大德曰生而天地生物之功本於秋冬<lb/>
盖非嚴凝之於秋冬則無以敷榮之於春夏然則秋冬<lb/>
之嚴凝生物之基也若夫一時之和亦聖賢生利天下<lb/>
之權爾商湯事葛矣而終滅葛周太王避狄矣而未幾<lb/>
謀以卻狄文王事昆夷矣而卒伐之勾踐事吳矣坐薪<lb/>
嘗膽竟以破吳漢髙祖與項羽和羽歸太公吕后割洪<lb/>
<pb n="KR2g0025_WYG_082-38a"/>
溝以西為漢東為楚良平以楚兵罷食盡釋而弗擊是<lb/>
養虎而自遺患漢王從之卒成大業唐太宗初定天下<lb/>
有渭上之盟未幾李靖之徒深入沙漠之地犂其庭係<lb/>
其酋海内始安兹非以和為權而得之哉若夫石晉則<lb/>
不然桑維翰始終主和其言曰願訓農習戰養兵息民<lb/>
俟國無内憂民有餘力觀釁而動動無不成若有深謀<lb/>
者考其君臣所為名實不孚專務姑息賞罰失章施設<lb/>
謬戾權移於下政私於上無名之獻莫知紀極維翰所<lb/>
<pb n="KR2g0025_WYG_082-38b"/>
陳殆為空言始欲信其當時必和之說以偷安竊位而<lb/>
已契丹窺見其心謂晉無人頻來凌侮日甚一日後嗣<lb/>
不勝其忿始用景延廣之議僥倖以戰不知其荒淫怠<lb/>
傲失德非一日天下之心已離勢已去財已匱延廣不<lb/>
學不知行聖賢之權亟思所以復其心立其勢强其國<lb/>
急於兵戰之爭事窮勢極數萬之師無一夫為之發矢<lb/>
北向者至今為天下嗤笑臣願陛下鑒石晉之敗而法<lb/>
商湯周太王文王之心用越勾踐之謀考漢唐四君之<lb/>
<pb n="KR2g0025_WYG_082-39a"/>
事以保圖社稷深思大計復人心張國勢立政事以觀<lb/>
機㑹未絶其和而遣一介之使與之分别曲直逆順之<lb/>
理事必有成臣不孝之身親養已絶含忍一死其亡無<lb/>
日徒能為陛下言之而已上付三省宰執沈該万俟卨<lb/>
湯思退等見之大恐以為虜初未有釁嵗時通問不啻<lb/>
如膠漆而公所奏廼若禍在年嵗間者或笑以為狂臺<lb/>
諌湯鵬舉凌哲聞之章疏交上謂公方歸蜀恐搖動逺<lb/>
方有㫖復令永州居住候服闋日取㫖太夫人既葬十<lb/>
<pb n="KR2g0025_WYG_082-39b"/>
日而謫命至且有朝㫖促迫甚急公即日就道服闕有<lb/>
㫖落職以本官奉祠自庚辰秋冬朝廷頗聞敵有異志<lb/>
公卿大夫士下至軍民無不内懐岌岌日願公還相位<lb/>
表疏不絶三十一年春有㫖令公湖南路任便居住未<lb/>
幾而亮兵大入中外震動十月復公觀文殿大學士判<lb/>
潭州時敵騎跳梁兩淮王權兵潰劉錡引歸鎮江兩淮<lb/>
之人奔迸南來㳂江百姓荷檐而立遂改命公判建康<lb/>
府兼行宫留守金書疾上敦促甚遽長沙在逺傳聞不<lb/>
<pb n="KR2g0025_WYG_082-40a"/>
一人人危懼公被命明日即首塗過池陽聞亮被殺然<lb/>
餘衆猶二萬屯和州李顯忠兵在沙上公渡江往勞以<lb/>
建康激賞犒之一軍見公以為從天而下驩呼増氣敵<lb/>
諜報惴恐一二日遁去顯忠乘士氣銳追之多所俘獲<lb/>
公至建康奏乞車駕早來臨幸聞已進發乃督官屬治<lb/>
具不半月而辦風采𨼆然軍民恃以安上至建康公迎<lb/>
見道左衛士見公至以手加額無不喜公復用而悲公<lb/>
乆處瘴癘形容之瘠也車駕入行宫首引公見問勞再<lb/>
<pb n="KR2g0025_WYG_082-40b"/>
四公頓首謝上更生肉骨之賜且曰秦檜盛時非陛下<lb/>
力賜保全無此身矣上為之慘然曰檜為人既忌且妬<lb/>
後六日再引對秦檜二十年間所以譛公者無所不至<lb/>
有臣子所不忍聞者獨賴上主張不至死地至是上見<lb/>
公詞和氣平無淹滯之歎而温乎忠愛之誠為之感動<lb/>
對輔臣嘉美再三車駕既還或有勸公求去者公念舊<lb/>
臣他無在者而國家多虞之際人心尤以已之去就為<lb/>
安危不忍捨而逺去日治府事細大必親敵騎雖去人<lb/>
<pb n="KR2g0025_WYG_082-41a"/>
情未安朝廷賴公屹然増重時敵以十萬衆圍海州甚<lb/>
急鎮江都統張子盖提兵在淮上欲前救當受公節制<lb/>
士氣十倍而公受命之日亦即為書抵子盖勉以功名<lb/>
令出騎乘敵弊子盖率兵力戰大破敵衆得脫歸者無<lb/>
幾公謂去嵗淮上諸軍奏功例不以實有功者擯不錄<lb/>
而庖人厮役悉沾濫賞輕名器耗財用亂紀綱使軍士<lb/>
不復知所勸激奏今海州上功當有深革其弊使可為<lb/>
後法於是令諸大將戰勝則命統制官下至旗頭押擁<lb/>
<pb n="KR2g0025_WYG_082-41b"/>
隊公共保明限三日申稍有謬偽重寘典憲公德威素<lb/>
著將士望風畏愛至是復總兵權當軍政二十年廢弛<lb/>
之後問疾痛卹勞苦撫孤遺禁尅剥勉將士俾知忠順<lb/>
於是人人勉厲慨然有趨事赴功之志公奏軍籍日益<lb/>
凋寡補集將士必資西北之人能忍戰苦方為可仗臣<lb/>
體訪得東北今嵗蝗蟲大作米價踴貴中原之人極艱<lb/>
於食欲乞朝廷多撥米粮或錢物付臣措置招來吾人<lb/>
人心既歸敵勢自屈公又以淮楚之人自古可用乘其<lb/>
<pb n="KR2g0025_WYG_082-42a"/>
困擾之後當收以為兵又奏曰兩淮之人素稱强力而<lb/>
淮北義兵尤為忠勁困於敵毒亦已甚矣讎虜欲報之<lb/>
心盖未嘗一日忘也特部分未嚴器械不備雖有赤心<lb/>
不能成事自强敵恣為殘虐十室九空皇皇夾淮各無<lb/>
所歸臣恐一旦姦夫鼓率千百為羣别致生事謂可因<lb/>
其嫉憤無聊之心而招集之欲置御前萬弩營募民强<lb/>
壯年十八已上四十五已下堪充弩手之人並不刺臂<lb/>
面以御弩効用為名各給文帖書寫鄉貫居住之處及<lb/>
<pb n="KR2g0025_WYG_082-42b"/>
顏貌年甲姓名令五人結一保兩保為一甲十甲為一<lb/>
隊逓相委保有功同賞有罪同罰於建康府置營寨安<lb/>
泊詔皆從公請公即下令曰兩淮比年累被荼毒父子<lb/>
兄弟夫婦殺傷虜掠不能相保今議為必守之計復恥<lb/>
雪怨人心所同有願充者宜相率應募至於淮北乆被<lb/>
塗炭素懐忠義欲報國恩亦當來歸共建勲業於是兩<lb/>
淮之人欣然願就率皆强勇可用公親訓撫之又奏差<lb/>
陳敏為統制敏起微賤聲迹未振公擢於困廢中感激<lb/>
<pb n="KR2g0025_WYG_082-43a"/>
盡力圖報未幾成軍方召募之初浮言鼓動欲敗成績<lb/>
數月間來應者不絶衆論始定公謂敵長於騎我長於<lb/>
步制騎莫如弩衛弩莫如車乃令專制弩治車又謂三<lb/>
國以後自北歸南未有不由清河禍口兩道以舟運粮<lb/>
盖淮北廣衍粮舟不出於淮則懼清野無所得有坐困<lb/>
之勢於是東屯盱眙楚泗以扼禍潁大兵進臨聲勢連<lb/>
接人心畢歸精兵可集即奏言之又乞多募福建海船<lb/>
由海窺東萊由清泗窺淮陽有㫖下福建選募今上即<lb/>
<pb n="KR2g0025_WYG_082-43b"/>
位公首奏建康行宫當罷工役華采之事據今所營以<lb/>
備臨幸有詔從之上自藩邸熟聞公德望臨朝之初顧<lb/>
問大臣咨嗟太息召公赴行在賜公手書曰朕初膺付<lb/>
託以眇然一身當萬幾之煩夙夜祗懼未知攸濟公為<lb/>
元老被上皇禮遇之乆群臣莫及宜有嘉謀至計輔朕<lb/>
初政方今邊陲未靖備禦之道實難遙度思一見公面<lb/>
議其當使了然如在目中繄公是望公其疾驅副朕至<lb/>
意公奏曰臣敢不以前日恪事上皇之心事陛下惟一<lb/>
<pb n="KR2g0025_WYG_082-44a"/>
其志有殞無二遂就道未至國門敦促再四即引見上<lb/>
見公改容體貌曰乆聞公名今朝廷所恃惟公命内侍<lb/>
賜公坐降問再四公奏人主以務學為先人主之學本<lb/>
於一心一心合天何事不濟所謂天者天下之公理而<lb/>
已人主惟嗜慾私溺有以亂之失其公理故必須兢兢<lb/>
業業朝夕持使清明在躬惟是之從則賞罰舉措無有<lb/>
不當人心自歸强敵自服上竦然曰當不忘相公之言<lb/>
公又奏今日便當如創業之初宜每事以藝祖為法自<lb/>
<pb n="KR2g0025_WYG_082-44b"/>
一身一家始以率天下公見上天錫英武每言及兩朝<lb/>
北狩八陵廢隔兆民塗炭讎恥之大感痛形於辭色因<lb/>
力陳和議之非勸上堅志以圖事制除公少傅江淮東<lb/>
西路宣撫使節制㳂江軍馬進封魏國公公謂新政以<lb/>
人才為急人才以剛正為先因疏當今小大之臣有經<lb/>
挫折而不撓論事切直者凡十數人薦于上且乞以閒<lb/>
暇時數引賢者自近賜以從容庶幾啓沃之間有所廣<lb/>
益復薦陳俊卿汪應辰可為宣撫判官有㫖差俊卿又<lb/>
<pb n="KR2g0025_WYG_082-45a"/>
奏前國子司業王大寶可備勸講論思上遂召大寶翰<lb/>
林學士史浩建議欲築𤓰州采石城上下公議公謂今<lb/>
臨淮要地俱未措置髙郵巢縣家計亦復未立而乃欲<lb/>
驅兵卒但於江干建築城堡豈不示虜削弱失兩淮之<lb/>
心墮將士之氣或有緩急誰肯守兩淮者不若先城泗<lb/>
州上以公言為然而浩已為叅政力主初議其餘公所<lb/>
指置浩輒不以為是時公以張子盖可任陳鎮淮上圖<lb/>
山東而子盖所陳浩輒沮抑百端至下堂劄詰責又深<lb/>
<pb n="KR2g0025_WYG_082-45b"/>
遏海州之賞公方招來山東之人至者雲集而浩不肯<lb/>
應副錢糧且謂不當接納以自困公奏乞上幸建康而<lb/>
浩專欲為懐安計公治舟楫於東海所圖甚逺而浩輒<lb/>
散遣凡公所為動皆乖異黨與唱和實繁有徒子盖西<lb/>
人負氣竟以成疾公遣官勞問不絶且乞上親諭上賜<lb/>
手書拊存備至而子盖卒不起山東前所結約者皆失<lb/>
望浩遣其腹心司農寺丞史正志來建康專欲沮招納<lb/>
事公論奏曰竊惟國家自渡江已來兵勢單弱賴陜西<lb/>
<pb n="KR2g0025_WYG_082-46a"/>
及東北之人不忘本家率衆歸附以數萬計臣為御營<lb/>
叅賛軍事目所親見後之人良將精兵往往皆當時歸<lb/>
正人也三十餘年扞禦力戰國勢以安今一旦遽欲絶<lb/>
之事有大不可者此令一下中原之人以吾有棄絶之<lb/>
意必盡失其心上見之感悟事得不罷正志又受浩㫖<lb/>
聚兩路監司守臣往𤓰洲相度築壘事及見公恃其口<lb/>
辯欲為浩游說公折以大義正志乃媿恐不敢言將行<lb/>
公復謂之曰歸致意史叅政秦檜主和終致誤國叅政<lb/>
<pb n="KR2g0025_WYG_082-46b"/>
得君毋蹈覆轍浩聞之竦然時浩已遣使使金報登寶<lb/>
位公奏陛下初立方欲圖回恢復而遽聞遣使懼天下<lb/>
解體願毋遣浩竟遣之然敵計已行亦竟責舊禮不納<lb/>
也十一月有㫖召宣撫判官陳俊卿及公子拭赴行在<lb/>
公附奏曰今日之事非大駕親臨建康則决不能盡革<lb/>
宿弊一新令圖鼓軍民之氣勤中原之心自太上時已<lb/>
為此謀盖江南形勢實在於此舍而不為未見其策又<lb/>
奏近聞吳璘之兵在德順曾未幾月與敵大戰不可不<lb/>
<pb n="KR2g0025_WYG_082-47a"/>
為之深思也使此敵得志於西則氣焰必熾脅制番漢<lb/>
聚兵邊陲迫我臣屬事固難處今持乆不决有大利害<lb/>
存焉儻坐視不問貽憂異時非計之得也當今兩淮之<lb/>
師虎視淮壖用觀其變而遣舟師自海道搖山東及多<lb/>
遣忠義結約中原疑惑此敵使有左顧右眄之慮而德<lb/>
順之師知我有牽制之勢將士亦當賈勇自奮至是復<lb/>
令俊卿等力言之時浩已發詔命璘棄德順盖浩志專<lb/>
欲亟和以自為功謂德順既棄則非徒璘無能為亦因<lb/>
<pb n="KR2g0025_WYG_082-47b"/>
撓公之謀矣上見俊卿等曰問公動靜飲食顏貌曰朕<lb/>
倚公如長城不容浮言搖奪時上已有欲幸建康之意<lb/>
矣而浩殊不以為然時敵以十萬衆屯河南多張聲勢<lb/>
欲窺兩淮公以大兵屯盱眙濠廬敵不敢動但移牒三<lb/>
省宻院及移書宣撫司虚為大言欲索海泗唐鄧商州<lb/>
及嵗幣等公奏此皆詭詐不當為之動卒以無事隆興<lb/>
元年正月九日制除公權樞宻使都督江淮軍馬且命<lb/>
即日開府視事始公命諸將築泗州兩城至是而畢隠<lb/>
<pb n="KR2g0025_WYG_082-48a"/>
然為邊寒重鎮時敵將富察特黙及為知泗州大周仁<lb/>
以兵五千屯虹縣都統蕭琦以萬餘人屯靈壁積粮修<lb/>
城遣間不絶公謂至秋必為邉患當及時掃蕩若破兩<lb/>
城則淮泗可奠枕也且蕭琦素有歸我之意累遣親信<lb/>
至宣撫司㑹主管殿前司李顯忠建康都統制邵宏淵<lb/>
亦獻擣二邑之䇿公具以奏上上手書報可三月召公<lb/>
赴行在既至復申前說乃命李顯忠出濠州趨靈壁邵<lb/>
宏淵出泗州趨虹縣而令叅議馮方隨往犒勞公亦自<lb/>
<pb n="KR2g0025_WYG_082-48b"/>
往臨之公渡江聞李顯忠至靈壁而蕭琦中悔以衆來<lb/>
拒顯忠大破之琦所將萬人降殺殆盡邵宏淵亦進圍<lb/>
虹縣顯忠㑹之徒穆周仁窮蹙率其衆降亦以萬數公<lb/>
又遣戚方將舟師趨淮陽慮顯忠輕敵深進則親率官<lb/>
屬前駐盱眙幾便近得以指呼顯忠追蕭琦至宿州近<lb/>
城琦與家屬及千户頭項等百餘人降遂直抵城下敵<lb/>
偽元帥者遣二萬餘人來戰大破之進攻城將士蟻附<lb/>
而上遂克之中原震動歸附日至上手書曰近日邊報<lb/>
<pb n="KR2g0025_WYG_082-49a"/>
中外鼓舞十年來無此克捷公恐盛夏人疲急召顯忠<lb/>
等還而上亦戒諸將以持重皆未達偽副元帥赫舍哩<lb/>
志寧率大兵至顯忠等恃勝不復入城但於城外列陣<lb/>
以待士卒頗已疲矣偽帥令於陣前打話謂爾若破我<lb/>
當盡歸河南之地既戰敵兵卻明日復戰我師小不利<lb/>
統制官有遁歸者軍心頗搖顯忠等率兵入病敵衆進<lb/>
攻復殺傷而退居數日得諜者報敵大兵將至顯忠等<lb/>
信之夜引歸敵亦不能追也時敵名帥猛將降執系道<lb/>
<pb n="KR2g0025_WYG_082-49b"/>
精甲利兵破亡不啻三倍是後不復能為靈壁虹縣之<lb/>
屯矣初將退師公在盱眙去宿不四百里浮言洶動傳<lb/>
敵且至官屬中有懐檄以歸者亦有請公亟南轅者公<lb/>
不答遂北渡淮入泗州城軍士歸者勞而撫之視瘡痍<lb/>
拯疾病録死事旌有功人情皆悅凡數日上下始知敵<lb/>
初無一騎過宿者人心始定時公獨與子拭留盱眙數<lb/>
月俾將士悉歸憇而後還維揚具奏待罪上手書拊勞<lb/>
公復奏曰今日之事明罰為本而罰之所行當自臣始<lb/>
<pb n="KR2g0025_WYG_082-50a"/>
上手書報曰卿屢待罪欲罰自卿此言至公豈不感格<lb/>
朕委任卿未嘗少變卿不可以此介懐正賴卿經畫他<lb/>
人豈能副朕有㫖降特進為江淮宣撫使宿師之還士<lb/>
大夫素主和議者乘間抵巇非議百出上又賜手書曰<lb/>
今日邊事倚卿為重卿不可以畏人言而懐猶豫前日<lb/>
舉事之初朕與卿獨任此事今日亦須朕與卿終任此<lb/>
事切不可先啓和之言又荐遣内侍勞公於是公又第<lb/>
都統制統制官以下乞以次行罰公留真揚大敕兩淮<lb/>
<pb n="KR2g0025_WYG_082-50b"/>
守備命魏勝守海州陳敏守泗州戚方守濠州郭振守<lb/>
六合治髙郵巢縣兩城為大兵家計修滁州關山以扼<lb/>
虜衝聚水軍淮陰馬軍夀春廬州大抵虜人來攻泗州<lb/>
則糧道回逺城中兵二萬餘足以守乘其弊足以勝如<lb/>
其出竒自淮西來則清野堅壁使無所掠既不得進合<lb/>
兵攻之可大破也然是時師退未幾人不自保公命拭<lb/>
往建康挈家屬來維揚衆大安上復召拭奏事公附奏<lb/>
曰自古大有為之君必有心腹之臣相與叶謀同志以<lb/>
<pb n="KR2g0025_WYG_082-51a"/>
成治功不容秋毫之間然後上下響應影從事克有濟<lb/>
臣以孤蹤跋前㚄後動輒掣肘陛下將安所用之顧深<lb/>
惟有司精選天下巖穴之賢付以中外大柄臣老且病<lb/>
望陛下矜憐賜以骸骨使之待罪山林母令出處狼狽<lb/>
取笑天下後世上覽奏謂拭曰雖乞去之章日至朕决<lb/>
不許朕待魏公有加終不為浮議所惑公聞之不敢復<lb/>
有請時上對近臣未嘗名公獨曰魏公每遣使來必令<lb/>
視公飲食多寡肥瘠何如其眷禮如此八月有㫖復公<lb/>
<pb n="KR2g0025_WYG_082-51b"/>
都督之號敵都元帥僕散忠義與紇石列志寧並貽書<lb/>
三省宻院欲索四郡及嵗幣等時湯思退為右相思退<lb/>
本檜死黨尤急於求和遂遣盧仲賢李栻持書報敵並<lb/>
借職事官以往公又奏仲賢小人多妄不可委信上因<lb/>
其辭戒勿許四郡而宰執則令仲賢等許之無傷拭至<lb/>
境託故不行獨仲賢往僕散忠義懼之以威仲賢遂䑕<lb/>
伏拱手稱歸當禀命許四郡願持書復來仲賢見遂謬<lb/>
稱敵有數十萬之衆近邊若不速許四郡今冬必入冦<lb/>
<pb n="KR2g0025_WYG_082-52a"/>
公知仲賢為敵所脅即謂之曰某在此邊已敕備借使<lb/>
虜來當力破之况探報日至敵之屯河南者不萬計議<lb/>
得無為敵游說耶時拭復被㫖令入奏公命拭奏仲賢<lb/>
辱國無狀上怒下仲賢大理寺思退皇懼百端救之至<lb/>
與左相陳康伯叩頭殿上乞去上不悅猶鐫仲賢官思<lb/>
退及其黨懼益大倡和議建議王之望龍大淵為通問<lb/>
使副公在逺争不能得即奏臣年老多病所論與朝廷<lb/>
略不相合豈可䝉恥更造班列以重敗其素節且陛下<lb/>
<pb n="KR2g0025_WYG_082-52b"/>
廟堂之上豈容狂妄不合之臣濫厠其間臣雖至愚亦<lb/>
誠不忍與今日力主和議之臣並列於朝伏乞早降指<lb/>
揮上賜手書曰卿忠誠為國天下共知和議事專俟卿<lb/>
到面盡曲折卿宜速來繼遣内侍甘澤賜公手書公以<lb/>
上意厚甚不敢固辭復上奏曰臣竊聞道路之言謂今<lb/>
兹議和非陛下本心事有不得已者詢之士大夫多以<lb/>
為然惟臣昔嘗力陳和之不可為秦檜所擠瀕死者屢<lb/>
賴上皇保全覆䕶以有餘生今日之議臣以國事至大<lb/>
<pb n="KR2g0025_WYG_082-53a"/>
不敢愛身力為陛下敷陳不識陛下終能主張之否既<lb/>
至入見上首諭公以欲專委之意公復力陳和議之失<lb/>
上為止誓書留使人而令通書官胡昉楊由義先往諭<lb/>
敵帥以四郡不可割之意於是之望大淵待命境上而<lb/>
上與公宻謀若敵帥必欲得四郡當遂追還使人罷和<lb/>
議事十二月二十二日制拜公尚書右僕射都督如故<lb/>
而思退亦轉左僕射上諭當直學士錢周材以注意在<lb/>
公故思退雖為左僕射而公恩遇獨隆每奏事上輒留<lb/>
<pb n="KR2g0025_WYG_082-53b"/>
公與語又時召拭入對賜公御書聖主得賢臣頌思退<lb/>
等素忌公至是益甚公既入輔首奏當旁招仁賢共濟<lb/>
國事上令公條具公奏虞允文陳俊卿汪應辰王十朋<lb/>
張闡可備執政劉珙王大寶杜莘老宜即召還胡銓可<lb/>
備風憲張孝祥可付事任馮時行任藎言馮方皆可備<lb/>
近臣朝士中林栗王拒莫冲張宋卿議論據正可任臺<lb/>
諌皆一時選也公自太上時即建議當駐蹕建康以圖<lb/>
恢復上初即位公入對又首言之及撫師江淮每申前<lb/>
<pb n="KR2g0025_WYG_082-54a"/>
說至是復力言於上通書官胡昉等至宿州僕散忠義<lb/>
以不許四郡之故械繋迫脅昉等不屈忠義計窮更禮<lb/>
而歸之上聞之亟召栻語之故令諭公曰和議之不成<lb/>
天也事當歸一矣始議以四月進幸建康公又奏當詔<lb/>
之望等還上批出曰王之望龍大淵并一行禮物並回<lb/>
思退等大駭更約翌日靣奏又至漏舍思退等競執前<lb/>
說公折以正論輒屈是日三月朔旦上當詣徳夀宫未<lb/>
登輦召宰執議事思退及參知政事周葵同知樞宻院<lb/>
<pb n="KR2g0025_WYG_082-54b"/>
洪遵叩頭力爭上怒聲色頗厲及自徳夀宫回復批出<lb/>
曰追回之望等劄子宜速進入適詣徳夀宫太上皇帝<lb/>
亦深怒此冦無禮卿等不可專主和議恐取議於天下<lb/>
思退等懼遂以劄子進入發金字逓行公奏胡昉等能<lb/>
不為敵屈當加賞而向者盧仲賢擅以國家境土許冦<lb/>
與讎宜有重罰有㫖仲賢除名勒停編管郴州又奏宜<lb/>
牓示諸軍諭以僕散忠義械繫使人加以無禮使各奮<lb/>
忠義勉勵待敵趨赴功名庶幾諸軍知曲在彼且知和議<lb/>
<pb n="KR2g0025_WYG_082-55a"/>
不成激昻增氣上令都督以此㫖降牓兩淮荆襄川陜數<lb/>
日之間號令一新中外軍民皆仰上英斷思退計窮復奏<lb/>
力主和議且請上以宗社大計奏禀太上皇帝而後從事<lb/>
上親批其後降付三省曰敵無禮如此卿猶欲言和今日<lb/>
敵勢非秦檜時比卿之議論秦檜之不若故事宰相日一<lb/>
人啓御封是日適公當啓啓畢即轉示思退思退大駭藏<lb/>
去先是上既决幸建康之議思退等初不與聞後奏事上<lb/>
前語屢屈因説曰和議不成敵至何以待之上曰朕已决<lb/>
<pb n="KR2g0025_WYG_082-55b"/>
幸建康思退等失色及又見批語乃陽為皇恐乞祠狀而<lb/>
隂與其黨謀為傾䧟之計蹤跡詭祕人不得盡知也居數<lb/>
日俄有㫖命公按視江淮公知一日出外姦人必得肆意<lb/>
然趣行之㫖屢下而事之成敗則又有非人力所能為者<lb/>
乃行既出國門思退遂與右正言尹穡通謀日夜汲汲益<lb/>
求所以間公者公未抵鎮江道遇王之望等還見之望力<lb/>
主和議因宻奏之而思退等亦相與隂謀謂不毁守備則<lb/>
公不可去和不可成乃令之望等盛毁守備一無以恃者<lb/>
<pb n="KR2g0025_WYG_082-56a"/>
又隂以官爵諷諸將令入文字稱敵盛疆為畏怯語而穯<lb/>
專主其議百計毁公督府參議官馮方立朝有直聲臨<lb/>
事不避難遍行兩淮築治城壘最為勞勩思退等以其<lb/>
效力尤多尤惡之使穯論方不當築城費財凡再章而<lb/>
方罷又論公所費國用不貲公奏計督府遣間探給官<lb/>
吏等二年半之費實不及三十萬緡其餘皆為修城造<lb/>
舟除器招軍用上出公奏思退穡議屈於是始謀更造<lb/>
他事機撼公殿前後軍統制張深等有勞軍士安之俄<lb/>
<pb n="KR2g0025_WYG_082-56b"/>
有㫖放罷而以趙宻之子廓代之公至淮東訪問知狀<lb/>
奏留深而穡指公為拒命跋扈思退等又相與之謀上<lb/>
眷公厚必未肯遽罷公但先罷公都督則公自當引去<lb/>
穡奏論如思退計而公自聞馮方罷上奏乞罷督府詔<lb/>
從公請而公亦封章力求還政矣穡連䟽抵公愈力左<lb/>
司諫陳良翰奏如公忠勤人望所屬不當使去國上謂<lb/>
良翰本無此事且當今人材孰有踰魏公者卿宜徧諭<lb/>
侍從臺諫使知朕此意侍御史周操素同良翰議至是<lb/>
<pb n="KR2g0025_WYG_082-57a"/>
爭論甚力然是時公留平江虎丘致政之章已八上矣<lb/>
上察公懇誠欲全其去四月二十二日制除公少師保<lb/>
信軍節度使判福州而思退等遂决棄地求和之議公<lb/>
力辭恩命上不許至五六除醴泉觀使公以連年疲勞<lb/>
比得退休已覺衰薾孟秋既望公薦享祖考既奠而跌<lb/>
公起歎曰吾大命不逺矣手兩家事付兩子且定祭祀<lb/>
昏䘮之禮俾遵守曰䘮禮不必用浮屠氏且曰吾嘗相<lb/>
國家不能恢復中原盡雪祖宗之恥不能歸葬先人墓<lb/>
<pb n="KR2g0025_WYG_082-57b"/>
右即死葬我衡山足矣及仲秋二十日猶為饒守王十<lb/>
朋作不欺室銘二十六日始寢疾二十八日疾病晡時<lb/>
命子拭等坐前問國家得無棄四郡乎且命作奏乞致<lb/>
仕日暮命婦女悉去夜分而薨訃聞上震悼輟視朝兩<lb/>
日有㫖贈太保拭等不敢違公志扶䕶還潭以是嵗十<lb/>
一月辛亥葬于衡山縣南岳之陰豐林鄉龍塘之原公<lb/>
没五年上追思公忠烈慨然感動詔有司加贈太師賜<lb/>
諡太常采公議以忠獻來上詔可之公自幼即有濟時<lb/>
<pb n="KR2g0025_WYG_082-58a"/>
之志未嘗觀無益之書未嘗為無益之文孜孜然求士<lb/>
尚友講議當世之故聞四方利病休戚輒書之策至一<lb/>
介之賤亦曲加詢訪在京城中親見二帝北狩皇族系<lb/>
擄生民塗炭誓不與敵俱存委質艱難之際事有危疑<lb/>
他人方畏避退縮則挺然以身任之不以死生動其心<lb/>
南渡以來士大夫往往唱為和說其賢者則不過為保<lb/>
守江南之計强敵制命率獸逼人莫知其為大變公獨<lb/>
毅然以敵未滅為已責必欲正人心雪讎恥復土宇鎮<lb/>
<pb n="KR2g0025_WYG_082-58b"/>
遺黎顛沛百罹志踰金石晚復際遇主義益堅雖天嗇<lb/>
其功使公困於讒慝之日不得卒就其志然而表著天<lb/>
心扶持人紀使天下之人曉然後知人類之所以異於<lb/>
邉陲中國之所以異於萬物者而得其秉彛之正有君<lb/>
臣父子之道則其功烈之盛亦豈勝言哉公之學一本<lb/>
天理尤深於易春秋論孟嘗論易疏曰易有太極是生<lb/>
兩儀太極一也兩儀三之也分為二而七八九六之數<lb/>
成五行之象於是大著又曰天數二十有五地數三十<lb/>
<pb n="KR2g0025_WYG_082-59a"/>
凡天地之數五十有五此天地之中數也何以知其然<lb/>
盖一三五七九合為天數而天數不過五二四六八十<lb/>
合為地數而地數不過五天地竒耦合之為十摠之為<lb/>
五十有五自然之數皆不離中中故變變故其道不窮<lb/>
聖人神而明之用數之中故消息盈虚之妙闔闢變化<lb/>
之幾皆在於我而動靜莫違焉中其至矣每訓諸子及<lb/>
門人學以禮為本禮以教為先公初娶楊國夫人樂氏<lb/>
再娶蜀國夫人宇文氏先公五年薨葬衡山與公同兆<lb/>
<pb n="KR2g0025_WYG_082-59b"/>
異穴子男二人長拭右承務郎直秘閣次抅右承奉郎<lb/>
公有紹興奏議各十巻論語解四巻易解并雜記共十<lb/>
巻春秋解六巻中庸解一巻詩禮解三巻文集十巻惟<lb/>
公忠貫日月孝通神明盛德鄰於生稟奥學妙於心通<lb/>
勲存王室澤在生民威震四夷名埀永世平生言行非<lb/>
編錄可盡謹掇其大畧以備獻于君父下之史官傳之<lb/>
無窮且將以求立言之君子述焉乾道五年秋八月庚<lb/>
子左迪功郎新充樞宻院編修官朱熹謹狀<lb/>
<pb n="KR2g0025_WYG_082-60a"/>
　右張忠獻公行狀其全文僅四萬言工程急迫未能<lb/>
　全刋故稍刪節然凡公之大勲勞大論議大忠大節<lb/>
　不敢少遺焉觀者幸察<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_082-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集下巻十四</head>
    <p>
<pb n="KR2g0025_WYG_096-1a"/>
欽定四庫全書<lb/>
　名臣碑傳琬琰之集下巻十四　宋杜大珪編<lb/>
　　王荆公安石𫝊　　　　　　　實録<lb/>
元祐元年四月癸巳觀文殿大學士守司空充集禧觀<lb/>
使荆國公王安石薨安石字介甫撫州臨川人父益都<lb/>
官員外郎安石少有大志慶厯二年登進士甲科簽書<lb/>
淮南節度判官㕔公事代還例當進所業試舘職安石<lb/>
獨不進特召試亦固辭知明州鄞縣通判舒州除知建<lb/>
<pb n="KR2g0025_WYG_096-1b"/>
昌軍不赴召為群牧判官差提㸃府界諸縣鎮公事出<lb/>
知常州提㸃江南東路刑獄入為三司度支判官獻萬<lb/>
言書極陳當世之務居頃之除直集賢院累辭不獲<lb/>
始就職嘉祐五年四月除同修起居注固辭不拜十一<lb/>
月申前命章又五上不許遂除知制誥糾察在京刑獄<lb/>
移判三班院同知嘉祐八年貢舉丁母憂服除英宗朝<lb/>
累召不赴神宗在藩邸見其文異之及即位就除知江<lb/>
寧府召為翰林學士初入對上曰方今治當何先安石<lb/>
<pb n="KR2g0025_WYG_096-2a"/>
曰以擇術為先上曰唐太宗何如安石曰陛下當以堯<lb/>
舜為法太宗所知不近所為不盡合先王但乗詐取子<lb/>
孫又皆昏惡所以獨見稱述堯舜所為至簡而不煩至<lb/>
要而不迂至易而不難但末世學者不能通知常以為<lb/>
髙不可及不知聖人經世立法以中人為制也上曰卿<lb/>
可謂責難於君朕自視渺然恐無以副卿此意可悉意<lb/>
輔朕同濟此道一日講席羣臣退上留安石坐曰有欲<lb/>
從容與卿議論者因言唐太宗必得魏鄭公劉備必得<lb/>
<pb n="KR2g0025_WYG_096-2b"/>
諸葛亮然後可以有為二子誠不世出之人也安石曰<lb/>
陛下誠能為堯舜則必有臯夔稷契陛下誠能為髙宗<lb/>
則必有傅説魏鄭公諸葛亮皆有道者所羞何足道哉<lb/>
以天下之大人民之衆百年承平學者不為不多然常<lb/>
患無人可以助治者以陛下擇術未明推誠未至雖有<lb/>
臯蘷稷契之賢亦必為小人所蔽因巻懷而去耳自古<lb/>
患朝廷無賢者以人君不明好近小人故也好近小人<lb/>
則賢人雖欲自達無由矣上曰自古治世豈能使朝廷<lb/>
<pb n="KR2g0025_WYG_096-3a"/>
無小人雖堯舜之時豈能無四㓙安石曰唯能辨四㓙<lb/>
而誅之此乃所以為堯舜也若使四㓙得肆其讒慝則<lb/>
臯蘷稷契亦豈能苟食其祿以終身乎未幾除諫議大<lb/>
夫㕘知政事安石既執政上曰人皆不能知卿以為卿<lb/>
但知經術不可以經世務安石曰經術者所以經世務<lb/>
也後世所謂儒者大抵皆庸人故世俗皆以為經術不<lb/>
可施於世務上曰朕察人情比於卿有欲造事傾搖者<lb/>
朕嘗以吕誨為忠實嘗毁卿於時事不通趙抃唐介數<lb/>
<pb n="KR2g0025_WYG_096-3b"/>
以言扞塞惟恐卿進用卿當力變此風俗不知卿所施<lb/>
設以何為先安石曰變風俗立法度最方今所急也於<lb/>
是青苗市易坊場保甲保馬導河免役之政相繼並興<lb/>
設制置三司條例司與知樞宻院事陳升之同領之御<lb/>
史中丞吕誨論安石十事以為慢上無禮見利忘義要<lb/>
君取名用情罔公以私報怨怙勢招權專政害國凌轢<lb/>
同位朋姦害政商㩁財利以動搖天下疏奏安石求去<lb/>
位上為出誨知雜御史釗述侍御史劉琦侍御史裏行<lb/>
<pb n="KR2g0025_WYG_096-4a"/>
錢顗又交論安石專肆胸臆輕易憲度與陳升之合謀<lb/>
侵奪三司吏柄願罷免以慰天下殿中侍御史孫昌齡<lb/>
亦繼言皆坐貶同知諫院范純仁既抗疏論辨又申中<lb/>
書謂安石欲求近功忘其舊學尚法令則稱商鞅言財<lb/>
利則背孟軻鄙老成為因循之人棄公論為流俗之語<lb/>
異已者指為不肖合意者即謂才能且謂宰相曾公亮<lb/>
依隨㕘知政事趙抃不能力救請罷安石機務留之經<lb/>
筵詔罷純仁諫職吕公著代吕誨為中丞亦請罷條例<lb/>
<pb n="KR2g0025_WYG_096-4b"/>
司并青苗等法諫官孫覺李常胡宗愈御史張戩王子<lb/>
韶陳襄程顥皆論列安石變法非是以次罷去前宰相<lb/>
韓琦上疏論青苗法乞罷諸路提舉官委提㸃刑獄官<lb/>
依常平舊法行之奏至安石稱疾求分司上不許時翰<lb/>
林學士司馬光當批答安石指言有士大夫沸騰黎民<lb/>
騷動之語上以手詔諭曰詔中二語乃為文督廹之過<lb/>
而朕失於詳閲當令吕惠卿諭指翼日安石入謝因為<lb/>
上言中外大臣從官䑓諫朝士朋比之情且曰陛下欲<lb/>
<pb n="KR2g0025_WYG_096-5a"/>
以先王之正道勝天下流俗故與流俗相為輕重流俗<lb/>
權重則天下之人歸流俗陛下權重則天下之人歸陛<lb/>
下權者與物相為輕重雖千鈞之物所加損不過銖兩<lb/>
而移今姦人欲敗先王之正道以沮天下與流俗之權<lb/>
適爭輕重之時加銖兩之力則用力至微而天下之權<lb/>
已歸於流俗矣此所以紛紛也上以為然安石乃視事<lb/>
熈寧三年十二月拜禮部侍郎同中書門下平章事監<lb/>
修國史御史中丞楊繪陳免役有難行者五御史劉摰<lb/>
<pb n="KR2g0025_WYG_096-5b"/>
陳十害坐黜御史林旦薛昌朋范育皆以言李定忤安<lb/>
石罷知雜御史謝景初附安石亦以不合去六年三月<lb/>
命知制誥吕惠卿修撰經義以安石提舉而子雱兼同<lb/>
修撰固辭弗聽王韶取熈河洮岷叠岩等州安石率羣<lb/>
臣入賀上觧所服玉帶賜安石遣内侍諭㫖曰洮河之<lb/>
舉小大並疑惟卿啓廸迄有成功今觧所御帶賜卿以<lb/>
旌卿功安石再拜固辭不許安石益自任時論卒不與<lb/>
上疑之慈聖光獻宣仁聖烈皇后間見上流涕言新法<lb/>
<pb n="KR2g0025_WYG_096-6a"/>
之不便者且曰王安石亂天下上亦流涕退命安石議<lb/>
裁損之安石重為解乃已熈寧七年四月上以久旱百<lb/>
姓流離憂形顔色毎輔臣進見嗟歎懇惻益疑法之不<lb/>
便安石不悦求避位上固留之請愈堅遂拜吏部尚書<lb/>
觀文殿大學士知江寧府仍詔出入如二府儀大朝㑹<lb/>
綴中書門下班依舊提舉修撰經義明年二月拜同中<lb/>
書門下平章事昭文館大學士六月三經義成拜尚書<lb/>
左僕射門下侍郎初吕惠卿為安石所知驟引至執政<lb/>
<pb n="KR2g0025_WYG_096-6b"/>
安石去惠卿遂背之安石再相於是起華亭詔獄而徐<lb/>
禧王古蹇周輔三輩按之惠卿情不得縁練亨甫吕嘉<lb/>
問以鄧綰所條惠卿事交鬪其間復為惠卿所中語連<lb/>
安石子雱既病坐此憤恚而卒安石憂傷益不堪祈解<lb/>
機務九年十月拜檢校太傅依前尚書左僕射鎮南節<lb/>
度同中書門下平章事判江寧府安石懇辭丐以本官<lb/>
領宫觀上遣内侍王從政齎詔敦諭須視事乃還從政<lb/>
留金陵累月安石請不已許以使相為集禧觀使又累<lb/>
<pb n="KR2g0025_WYG_096-7a"/>
辭使臣乃以本官為觀文殿大學士領使如故元豐三<lb/>
年九月拜特進封荆國公哲宗即位拜司空明年四月<lb/>
癸巳薨年六十六再輟視朝贈太傅推遺表恩七人詔<lb/>
所在給葬事紹聖初諡文公配享神宗廟廷用子旁郊<lb/>
祀恩贈太師崇寧二年詔配祀文宣王廟政和三年封<lb/>
舒王靖康元年從諫議大夫兼國子祭酒楊時言停文<lb/>
宣王廟配享列於從祀建炎二年夏以久陰不解詔百<lb/>
執事赴都堂給札條具時政闕失司勲員外郎趙鼎言<lb/>
<pb n="KR2g0025_WYG_096-7b"/>
自紹聖以来學術政事敗壞殘酷禍貽社稷其源實出<lb/>
於安石今安石之患未除不可以言政於是罷安石配<lb/>
享神宗廟廷靖康初廷臣有建議乞罷安石配享者爭<lb/>
議紛然卒無定論至是始決紹興四年八月吏部員外<lb/>
郎吕聰問請奪安石諡有詔追所贈王爵初安石提舉<lb/>
修撰經義訓釋詩書周官既成頒之學官天下號曰新<lb/>
義晚嵗居金陵為字説二十四巻學者爭傳習之凡以經<lb/>
試於有司必宗其説少異輒不中程先儒傳注既盡廢<lb/>
<pb n="KR2g0025_WYG_096-8a"/>
士亦無復自得之學故當時議者謂王氏之患在好使<lb/>
人同靖康初始詔有司取士擇經説優長者無專主王<lb/>
氏安石早有盛名其學以孟軻自許荀况韓愈不道也<lb/>
性強忮遇事無可否信所見執意不回司馬光謂其泥<lb/>
古所為迂濶呉奎謂嘗與安石同領羣牧備見其自用<lb/>
䕶前嘉祐末韓琦作相安石糾察在京刑獄爭刑名不<lb/>
當有㫖釋罪安石堅不入謝意琦抑之㑹以憂去職服<lb/>
除三召終琦在相位不至神宗謂人言安石姦邪則過<lb/>
<pb n="KR2g0025_WYG_096-8b"/>
但太執不曉事耳唐介謂安石好學惟䕶前初除安石<lb/>
為翰林學士命下數日琦罷相安石始造朝其初執政<lb/>
也宰相在告進除目出侍從官趙抃引故事爭安石辨<lb/>
益強卒從之至議變法上未嘗不疑在廷臣交執不可<lb/>
安石𫝊經義出己意辨論輒數百言衆人不能詘甚者<lb/>
謂天變不足畏祖宗不足法又以人言是非一歸之流<lb/>
俗故二年間遍諫官御史以安石去者凡二十人而安<lb/>
石不恤也久之上聞兩宫言意感悟安石因旱引去洎<lb/>
<pb n="KR2g0025_WYG_096-9a"/>
復相歲餘罷終神宗朝不復召者凡八年云子雱旁<lb/>
　　吕㕘政惠卿傳　　　　　　　實録<lb/>
政和元年十二月癸巳贈觀文殿學士光禄大夫致仕<lb/>
吕惠卿為開封府儀同三司惠卿字吉甫泉州晉原人<lb/>
中嘉祐二年進士甲科調真州推官永興軍節度掌書<lb/>
記改祕書省著作佐郎韓絳辟為三司檢法官宰相曾<lb/>
公亮薦為編校集賢院書籍遷校勘熈寧二年王安石<lb/>
辟為制置三司條例司檢詳㸔詳編修中書條例遷集<lb/>
<pb n="KR2g0025_WYG_096-9b"/>
賢校理崇政殿說書時方建青苗助役水利均輸之政<lb/>
置提舉官行其法於天下謂之新法一時奏請皆惠卿<lb/>
發之時議學校貢舉惠卿乞選通經術曉政事之人主<lb/>
判太學令侍從舉有學術行藝者為教授自京師至諸<lb/>
州皆建學取以經義策以時務殿試專以䇿問而學校<lb/>
貢舉法俱以次推行兼判司農事請以見管常平封樁<lb/>
米斛賤糴貴糶如淳化之制又請人户以等第出免役<lb/>
錢募人充役父喪服除為天章閣侍講修起居注管句<lb/>
<pb n="KR2g0025_WYG_096-10a"/>
國子監校正中書五房公事兼㸔詳編條中書修例除<lb/>
知制誥判國子監同王雱修撰經義兼判軍器監七年<lb/>
為河北東路青曹鄆齊濮淄州察訪使兼判司農寺召<lb/>
為翰林學士時王安石以久旱請去位神宗久不許令<lb/>
惠卿諭安石安石堅求去出知江寧府惠卿遂以右諫<lb/>
議大夫㕘知政事八年安石復相惠卿因對屢乞出㑹<lb/>
御史蔡承禧言惠卿弟升卿為國子考試官而惠卿弟<lb/>
方通在髙等事凡數十條有㫖令升卿分析惠卿乃三<lb/>
<pb n="KR2g0025_WYG_096-10b"/>
上表丐外詔留之雖復就職而與安石議論不合矣於<lb/>
是御史交章論惠卿崇立私黨阿蔽所親强借富民錢<lb/>
買田等事遂罷政事知陳州十年除資政殿學士知延<lb/>
州鄜延路經略安撫使築四堡以捍虜母䘮服除以資<lb/>
政殿大學士知太原府河東路經略安撫使陛對請輔<lb/>
臣王珪同廵邊時議欲復除惠卿鄜延不果移知蔡州<lb/>
落職知單州元豐六年復資政殿學士知定州移太原<lb/>
哲宗即位復資政殿大學士元祐元年移知揚州引疾<lb/>
<pb n="KR2g0025_WYG_096-11a"/>
提舉西京嵩山崇福宫時諫官蘓轍論惠卿奸惡及知<lb/>
太原自違命出兵西界落職為光禄卿分司南京蘓州<lb/>
居住尋責授建寧軍節度副使本州安置三年宣州居<lb/>
住八年復中散大夫提舉崇福宫紹聖元年知蘓州改<lb/>
江寧以資政殿學士知大名二年復資政殿大學士以<lb/>
觀文殿學士知延安府夏人猖獗舉國犯塞詔惠卿措<lb/>
畫邉防四年虜復侵軼惠卿復陳事宜條築米脂等寨<lb/>
㑹破夏𦍑於大沙堆俘獲甚衆制授保寧軍節度使元<lb/>
<pb n="KR2g0025_WYG_096-11b"/>
符二年徙節武勝軍加檢校司空移知杭州建中靖國<lb/>
元年罷節以觀文殿學士提舉杭州洞霄宫崇寧初復<lb/>
知杭州改太原以武昌軍節度使知大名四年復罷節<lb/>
提舉崇福宫言者論其七罪以右銀青光禄大夫致仕<lb/>
復觀文殿學士五年知揚州移青州杭州大觀元年責<lb/>
授祁州團練副使宣州安置移鄂州廬州三年復宣奉<lb/>
大夫提舉亳州明道宫四年復資政殿學士尋復觀文<lb/>
殿學士知大名政和元年過闕畱為醴泉觀使未幾致<lb/>
<pb n="KR2g0025_WYG_096-12a"/>
仕卒年八十贈開封府儀同三司初熈寧新法之行也<lb/>
邇英進讀至蕭何曹參事司馬光因言法不可變後數<lb/>
日惠卿進講乃言法有一年一變五年一變三十年一<lb/>
變者前日光言非是其意以諷朝廷且譏臣為條例司<lb/>
神宗以問光光力詆之且言不可使兩府侵三司職事<lb/>
宰相以道佐人主安用條例惠卿不能對其後光遺安<lb/>
石書言惠卿不可信後果背安石嘗為手實法天下病<lb/>
之神宗感悟尋亦罷去先是中書條例司乞罷制舉馮<lb/>
<pb n="KR2g0025_WYG_096-12b"/>
京謂漢唐以来豪傑多此途出不可廢惠卿謂制科止<lb/>
於記誦非義理之學一應此科或為終身之累制科遂<lb/>
罷有文集一百巻奏議一百七十巻莊子解十巻子淵<lb/>
濰洵沆<lb/>
　<lb/>
　<lb/>
　<lb/>
　名臣碑傳琬琰之集下巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑𫝊琬琰之集上巻二十七</head>
    <p>
<pb n="KR2g0025_WYG_027-1a"/>
欽定四庫全書<lb/>
　名臣碑𫝊琬琰之集上巻二十七　宋杜大珪編<lb/>
　　周侍郎沆神道碑　　　　　　司馬光<lb/>
周以國為氏漢魏以来世有顯人公之先家於益都曽<lb/>
祖考諱仁貴不仕祖考諱子元舉三禮登科為深州司<lb/>
法參軍契丹覆深州舉室罹禍朝廷哀之贈大理寺丞<lb/>
祖妣田氏追封仙逰縣太君考諱圭時適在外得免朝<lb/>
廷賜以官終太子中舎累贈尚書左僕射妣李氏累封<lb/>
<pb n="KR2g0025_WYG_027-1b"/>
常山縣太君君諱沆字子真舉進士一中上第除膠水<lb/>
縣主簿初試吏事精敏如素習上下稱其能徙諸城主<lb/>
簿用蔡文忠公薦遷鎮海軍節度推官知渤海縣濵州<lb/>
大吏恃府勢築室鄣民居害其出入民訴縣以十數前<lb/>
令莫敢直公立表撤室收吏抵罪豪猾惕息嵗餘召入<lb/>
改著作佐郎縣民詣轉運使杜祁公為奏詔許之㑹公<lb/>
以母老疾求監青州稅尋以憂去職服除知嘉興縣趙<lb/>
元昊擾西陲詔近臣舉可通判陜西諸州者富丞相時<lb/>
<pb n="KR2g0025_WYG_027-2a"/>
知制誥以公名聞擢通判鳳翔府以權發遣鹽鐵判官<lb/>
召還改江西轉運判官公固辭願得近鄉里一官以謀<lb/>
葬乃改知沂州過京師入對言事仁宗善之賜服銀緋<lb/>
到官數月召還為開封府推官俄遷判官㑹湖南蠻唐<lb/>
盤二族殺掠居民官軍討之數不利有詔本路遣人招<lb/>
撫蠻輒殺之乃以公為轉運使委之經畫辭行仍服金<lb/>
紫公至上言蠻驟勝方驕未易懷服宜須秋冬進兵擊<lb/>
之蠻地險氣毒其人驍悍善用鋋盾北軍不能與之确<lb/>
<pb n="KR2g0025_WYG_027-2b"/>
請選邕宜融三州澄海忠敢知其山川習其伎藝者三<lb/>
千人入𢷬巢穴餘兵絡山足出則獵取之俟其勢窮力<lb/>
屈然後可招撫也朝廷用其䇿二族皆除湖南遂平是<lb/>
時軍旅暴興運路險澁公隨宜區處資糧豐給而民不<lb/>
疲病召為度支判官行未至復加直史館知潭州兼荆<lb/>
湖南路安撫使先是北軍戍湖南山谿者或朞年或再<lb/>
朞乃代去再朞者多死瘴癘公奏以為不均請皆以朞<lb/>
年為斷所生全甚衆歸朝除河東路轉運使自慶厯以<lb/>
<pb n="KR2g0025_WYG_027-3a"/>
来河東行鐵錢民多盗鑄吏以峻法懲之抵罪者日繁<lb/>
終不能禁公乃命髙估鐵價盗鑄者無利不禁自息入<lb/>
為度支副使儂智髙冦掠廣南既敗走詔以公為西路<lb/>
安撫使天子以嶺南地惡命公非賊所殘州縣不必往<lb/>
公曰天子之命至仁也然逺民新罹荼毒爾敢不究宣<lb/>
天子之澤以面慰之乎遂徧行州縣雖窮僻無不到者<lb/>
民避賊多棄田里逺去吏以常法滿半嵗不還者皆聴<lb/>
人占佃公曰是豈與凶年逃租役者同乎奏更延期一<lb/>
<pb n="KR2g0025_WYG_027-3b"/>
年召使復業有已為人占佃者皆奪還之仍免其一年<lb/>
租三年役貧者縣官貸以種糧由是嶺南民復安集又<lb/>
奉使契丹還加天章閣待制為陜西都轉運使未幾改<lb/>
河北初河自横隴西徙趨徳博後十餘年又自商胡西<lb/>
徙趨恩冀朝廷皆以功大遂不復塞有李仲昌者建議<lb/>
請自商胡口下鑿六塔渠引河東注横隴故道用功省<lb/>
而利大詔遣使者與公行視利害公上言國家近議塞<lb/>
商胡計用薪蘇千六百四十五萬役工五百八十三萬<lb/>
<pb n="KR2g0025_WYG_027-4a"/>
今仲昌奏塞六塔計用薪蘇三百萬計共是一河其塞<lb/>
之工力不容若是之殊蓋仲昌故為小計以求興役殆<lb/>
非事實又即日河水廣二百餘歩六塔渠廣四十餘歩<lb/>
必不能容且横隴下流自河徙以来填閼成髙陸其西<lb/>
隄粗完東隄或在或亡前日六塔水微通分大河之水<lb/>
曽不及十分之三濵水之民䘮業者已三萬餘戸就使<lb/>
如仲昌言全河東注必横潰泛濫齊博徳棣濵五州之<lb/>
民皆為魚鼈食矣今自六塔距海不啻千餘里若果欲<lb/>
<pb n="KR2g0025_WYG_027-4b"/>
壅河使東宜先治水所過兩隄使皆髙厚仍備置吏兵<lb/>
分守其地多積薪蘇以防衝决乃可為也然其勞費甚<lb/>
大恐未易可辦以臣度之六塔實不可塞朝廷卒用仲<lb/>
昌議塞之既塞不終朝復决齊博等州果大被水害朝<lb/>
廷乃竄仲昌於嶺南諸阿附其議者亦抵罪衆始知公<lb/>
議為是公又上言民惟水災皆結廬隄家糧乏可哀臣<lb/>
欲輒發近倉賑之顧大恩當自上出臣不敢竊取為名<lb/>
願亟遣使者案視收恤之朝廷從之未幾徙河東都轉<lb/>
<pb n="KR2g0025_WYG_027-5a"/>
運使踰年遷龍圗閣直學士知慶州兼環慶路經略安<lb/>
撫使邊民多䦨出塞販青鹽抵重法公請損官鹽之價<lb/>
犯者稍衰入判三班院兵部太常寺通進銀臺司仁宗<lb/>
山陵鹵簿使又以遺留物奉使契丹公以二使皆有厚<lb/>
賚不欲専之因託以力不能兼辭使契丹不行士大夫<lb/>
美之英宗初即位契丹遣使賀乾元節公為館伴詔取<lb/>
書入置柩前使者固請見上曰取書非故典也上以方<lb/>
衰絰不許使者執書不肯授閤門公曰昔北朝有䘮南<lb/>
<pb n="KR2g0025_WYG_027-5b"/>
使至栁河而還朝廷重鄰好聴君前至京師逹命於先<lb/>
帝恩禮厚矣奈何更以取書為嫌乎使者立授書是時<lb/>
朝廷未知契丹主之年公從容雜它語以問使者使者<lb/>
出不意遽以實對既而悔之相顧愕眙曰今復應兄事<lb/>
南朝矣頃之遷樞密直學士知成徳軍兼真定府路安<lb/>
撫使士俗多棄親事浮圗公案籍閱其不如法者皆斥<lb/>
還其家凡斥數千人在真定數年以疾辭位治平四年<lb/>
以戸部侍郎致仕其年八月丁未朔薨於家年六十九<lb/>
<pb n="KR2g0025_WYG_027-6a"/>
公為人荘重動止皆有法不妄笑語居家孝友甚至而<lb/>
當官謹嚴始終如一鉏姦衛良摧彊撫弱去嘉興二十<lb/>
年人有過其縣聞民間猶思咏之以為前後無有罷潭<lb/>
州民遮道不得行公諭解不能却乃旋鞚而南曰當與<lb/>
汝歸耳衆喜奔呼争先道稍開公躍馬北去追至境者<lb/>
尚數百人與僚佐議事其言當者立從之不當不面斥<lb/>
其短徐曰某意欲如此為安衆亦不能易也所部官屬<lb/>
有罪先以好言諭之不變乃案致於法猶為虧除不盡<lb/>
<pb n="KR2g0025_WYG_027-6b"/>
繩也有死於官下其家孤貧不能自歸者必為賻斂衛<lb/>
送或無歸者則為存處立生業嫁其女誨其子弟視如<lb/>
親戚故人始望其貌皆懍然畏之久而求其心乃知實<lb/>
仁厚長者也先娶王氏再娶劉氏封彭城郡君皆先公<lb/>
即世三男莘将作監主簿百藥大理寺丞常大理評事<lb/>
二女適太常博士榮安道来安令江懋簡公薨之嵗十<lb/>
月已酉葬於先塋百藥暨常欲刻碑臨道俾異日鄉人<lb/>
皆得瞻公之墓不忘公之徳請館閣校勘梁君夀狀公<lb/>
<pb n="KR2g0025_WYG_027-7a"/>
之功行以授某命為之銘某昔通判并州事事公於河<lb/>
東雖自知無文不敢終辭銘曰<lb/>
　古之君子　徳盛道尊　望之儼然　即之也温<lb/>
　公正衣冠　嚴不可干　施之於政　乃仁乃寛<lb/>
　吏畏而悛　民思不諼　𣢾銘埀美　以告後昆<lb/>
　　趙樞密瞻神道碑　　　　　　范祖禹<lb/>
元祐三年四月登進輔臣以尚書戸部侍郎趙公為樞<lb/>
密直學士簽書樞密院事明年六月拜中大夫同知院<lb/>
<pb n="KR2g0025_WYG_027-7b"/>
事五年三月丙寅薨於位年七十有二訃聞皇帝太皇<lb/>
太后震悼趣駕臨奠哭之哀輟視朝二日賻襚加等贈<lb/>
右銀青光禄大夫諸孤奉䘮歸盩厔詔遣使䕶之其年<lb/>
九月壬午葬孟兆杜先塋中書侍郎傅堯俞誄公行而<lb/>
銘諸墓其孤又以狀請於太史氏将刻之碑祖禹竊惟<lb/>
元祐之初太皇太后保佑皇帝功格于天眷求老成經<lb/>
緯萬事凡所建置必視祖宗之舊與吾民之所欲是以<lb/>
海内歡欣震動歌詠聖徳如祖宗時豈有他哉由用得<lb/>
<pb n="KR2g0025_WYG_027-8a"/>
其人也當是時公召自滄州不三嵗登右府人不以為<lb/>
速既在位天下想聞其風所言於上前者人不得而悉<lb/>
知其所可見者寛厚清静息兵省刑民無勞役四方安<lb/>
枕公既沒而人皆歎恨以為未盡其用也然則宜以是<lb/>
銘于碑公諱瞻字大觀其先亳州永城人曾祖贈太子<lb/>
太保諱翰曾祖妣昌國夫人王氏祖供備庫使贈司徒<lb/>
諱彬祖妣歧國夫人李氏考太子賔客贈太尉諱剛妣<lb/>
慶國夫人張氏自太尉始徙鳳翔今為盩厔人公少力<lb/>
<pb n="KR2g0025_WYG_027-8b"/>
學以行義髙鄉里登慶厯六年進士第初任為孟州司<lb/>
戶參軍移河中府萬泉令以圭田修學校鄰邑之士裹<lb/>
糧而至改秘書省著作佐郎知陜州夏縣作八監堂書<lb/>
古賢令長治迹以自為監不煩刑罰而獄訟理父老至<lb/>
今稱誦之以秘書丞知彭州永昌縣築六堰均灌溉以<lb/>
絶水訟民以比召杜改太常博士知威州公以威茂雜<lb/>
夷獠險甚而難守不若合之而建郡於汶川因條著其<lb/>
詳為西山别録及熈寧中朝廷經略西南就公取其書<lb/>
<pb n="KR2g0025_WYG_027-9a"/>
考焉遷尚書屯田貟外郎英宗治平元年自都官貟外<lb/>
郎除侍御史上䟽請攬威柄慎賞罰廣聰明更積弊帝<lb/>
嘉納對埀拱殿稱善久之詔遣内侍王昭明等四人使<lb/>
陜西招撫蕃部公言唐用臣者為觀軍容宣慰等使後<lb/>
世以為至戒宜追還使者責成守臣章三上甚激切㑹<lb/>
文彦博孫沔經略西鄙又遣馮京安撫諸路公請罷京<lb/>
使専委宿將夏人入㓂王官慶帥孫長卿不能禦㑹長<lb/>
卿加集賢院學士公言長卿當黜賞罰倒置京東盗賊<lb/>
<pb n="KR2g0025_WYG_027-9b"/>
數起公請易置曹僕守臣之不才者未報乃入對力言<lb/>
乞追還昭明等不則受顯逐帝為改容納之二年秋京<lb/>
師大水詔百官言事多留内公請悉出章䟽付兩省官<lb/>
詳擇以聞帝從之先是六月詔議追尊濮安懿王典禮<lb/>
公首上疏論稱親非是願與建議之臣對辨以定邪正<lb/>
章七上又與吕誨等合十餘疏既而皇太后手書尊濮<lb/>
王為皇三夫人並為后公杜門請罪翌日詔令速赴臺<lb/>
公懷侍御史敕告納帝前乞去職詔還其敕告公又上<lb/>
<pb n="KR2g0025_WYG_027-10a"/>
疏以死爭之劾議臣與中人交結惑母后降手書反欲<lb/>
歸過至尊自揜其惡其十月假太常少卿接契丹賀正<lb/>
使入對延和殿帝問濮園議公曰陛下為仁宗子而濮<lb/>
王稱皇考即二父非典禮帝曰卿嘗見朕言欲皇考濮<lb/>
王乎公曰此乃大臣之議陛下未嘗自言也帝曰此中<lb/>
書過議朕自數歲先帝養以為子豈敢稱濮王為皇考<lb/>
耶公曰臣請退諭中書作詔以曉天下之疑是時連日<lb/>
隂晦帝指天色示公曰天道如此安敢更褒尊濮王乎<lb/>
<pb n="KR2g0025_WYG_027-10b"/>
朕意已決亦無庸宣諭公曰陛下祗畏天戒不以私妨<lb/>
公甚盛徳非臣愚所及帝重違大臣又嘉臺官敢直言<lb/>
不決者久之㑹建議者言於帝以為難與言者並立於<lb/>
是吕誨等皆罷公使還待罪乞與誨等同貶不報閤門<lb/>
趣公入對復懇請帝曰卿欲就龍逢比干諌爭之名乎<lb/>
孰若學伊尹傅說留以輔朕之不逮公皇恐退上疏曰<lb/>
臣何敢擬倫前賢亦終不敢奉詔使朝廷有同罪異罰<lb/>
之譏章又十一上遂出通判汾州自是公名重天下神<lb/>
<pb n="KR2g0025_WYG_027-11a"/>
宗即位遷尚書司封員外郎知商州就除提㸃陜西刑<lb/>
獄熈寧三年入為開封府判官奉使契丹因奏事帝問<lb/>
曰卿為監司久當知青苗法便也公曰青苗法唐行之<lb/>
於季世擾攘中掊民財誠便今陛下欲為長久計愛百<lb/>
姓誠不便時用事者以公有人望可藉以為重欲公助<lb/>
已使其徒隂諭公曰當以御史知雜奉待公不應由是<lb/>
不得留京師出為陜西路轉運副使同列欲更置運事<lb/>
與公議異除公知涇州後公之言頗與事酬復以公為<lb/>
<pb n="KR2g0025_WYG_027-11b"/>
轉運副使改永興軍路轉運使以親老請便郡得知同<lb/>
州七年朝廷患錢重欲置交子以權之命公制置公以<lb/>
謂交子恃本錢法乃可行如多出空劵是罔民也轉運<lb/>
使皮公弼議不合章交上朝廷方以事委公弼移公京<lb/>
西南路轉運使以親老不行十年差知陜州未幾請還<lb/>
鄉里除提舉鳳翔府太平宫丁太尉憂服除易朝請大<lb/>
夫知滄州今天子嗣位轉朝議大夫召為太常少卿拜<lb/>
户部侍郎元祐三年請老優詔不允其四月遂輔政封<lb/>
<pb n="KR2g0025_WYG_027-12a"/>
開國侯因進對言機政所急人才而已今臣選武臣難<lb/>
遽盡知請詔諸路安撫轉運使舉使臣科别其才第為<lb/>
三等籍之以備選任自元豐中河決小吳北注界河東<lb/>
入于海先帝詔曰東流故道淤髙理不可回其勿復塞<lb/>
乃開大呉以䕶北都至是水官請還河故道下執政議<lb/>
公曰開河役夫三十萬用梢木二千萬自河決已八年<lb/>
未有定論而遽興此大役臣竊憂之今朝廷方遣使相<lb/>
視果以東流未便宜亟從之若以為可回宜為數嵗之<lb/>
<pb n="KR2g0025_WYG_027-12b"/>
計以緩民力議者又謂河入界河而北則失中國之險<lb/>
澶淵之役非河為限則敵㓂不止公曰王者恃徳不恃<lb/>
險昔堯舜都蒲冀周漢都咸鎬皆歴年數百不聞以河<lb/>
障北人澶淵之役葢廟社之靈章聖之徳將相之智勇<lb/>
故敵帥授首豈獨河之力哉後使者以東流非便而水<lb/>
官復請塞北流公固爭之卒詔罷夫役如公所議洮河<lb/>
諸戎以青唐首領寖弱可制欲倚中國兵威以廢之邊<lb/>
臣亟請用師公曰不可御敵國以大信為本朝廷既爵<lb/>
<pb n="KR2g0025_WYG_027-13a"/>
命之矣彼雖失衆心而無犯王畧之罪何詞而伐之若<lb/>
其不克則兵端自此復起矣乃止又乞廢渠陽軍紓荆<lb/>
湖之力詔諭西夏使歸永樂遺民夏人聴命公既屬疾<lb/>
猶以邉防為憂及薨太皇太后諭輔臣曰惜哉忠厚君<lb/>
子也公寛仁愛人惟恐傷之色温而氣和人望之知其<lb/>
長者也其在朝廷義所當為勇若賁育守之不變事君<lb/>
與人一以至誠表裏洞澈如見肺腑故面引廷爭而人<lb/>
主益知其忠未嘗為同而僚友莫之或怨其誠慤素信<lb/>
<pb n="KR2g0025_WYG_027-13b"/>
於人也娶劉氏尚書駕兵部郎中晃之女賢淑孝敬配<lb/>
徳君子治家有法度先公十六年歿追贈益昌郡夫人<lb/>
子四人孝諶瀛州録事參軍獻誠知唐城縣事某早卒<lb/>
彦詒太康主簿皆强學力行是似是宜孫男六人基郊<lb/>
社齋郎埀假承務郎塈右承務郎壁墾堅未仕孫女五<lb/>
人曾孫男二人戭戡公所著春秋論三十巻史記牴牾<lb/>
論五巻唐春秋五十巻奏議十巻文集二十巻西山别<lb/>
録一巻惟公在仁宗之世為循吏事英宗為爭臣神宗<lb/>
<pb n="KR2g0025_WYG_027-14a"/>
朝出處以義二聖從民所望遂大用之而居位未幾功<lb/>
業不究然其著見之效已暴於天下炳於後世列於太<lb/>
常藏之史官攷公行事所至可紀今掇其大者揭之神<lb/>
道以詔於無窮銘曰<lb/>
　挺挺趙公　惇徳有容　遺我後嗣　實自祖宗<lb/>
　在仁宗時　公始試吏　民曰父母　来予攸塈<lb/>
　簡于英宗　正色匪躬　帝欽良臣　曰惟汝忠<lb/>
　爰暨神考　公心如一　言有違從　不撓其直<lb/>
<pb n="KR2g0025_WYG_027-14b"/>
　二聖曰咨　汝惟舊臣　亟其就位　翊我樞鈞<lb/>
　元祐之政　惟天是若　天聴于民　惟民是諾<lb/>
　公在廟堂　四鄙戢兵　靡有内外　皆吾孩嬰<lb/>
　天嚮仁人　錫公夀考　方終相之　不憖一老<lb/>
　南山有虧　公名永埀　過者必式　忠厚之碑<lb/>
　<lb/>
　<lb/>
　名臣碑𫝊琬琰之集上卷二十七<lb/>
</p>
<p>
</p>
  </div>
</body>
</text>
</TEI>
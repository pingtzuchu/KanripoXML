<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻三十九</head>
    <p>
<pb n="KR2g0025_WYG_066-1a"/>
欽定四庫全書<lb/>
　名臣碑傳琬琰之集中巻三十九　宋杜大珪編<lb/>
　　冨秦公言墓誌銘　　　　　　富弼<lb/>
嗚呼我先君奮寒苦入尚書為郎朝請大夫秩上柱國<lb/>
勲五品服天子又以郡政委之在官凡三十一年不為<lb/>
不遇矣年六十三考終命亦不為凶且夭矣人之生是<lb/>
為初孰無終乎而何苦恨焉嗚呼蒼天何可勝道先君<lb/>
嘗貳泥陽天聖八年就移知萬州著令川陜官不得以<lb/>
<pb n="KR2g0025_WYG_066-1b"/>
族行因盡室寓于洛惟以一子從萬踰三峡與黔戎為<lb/>
隣水湍陸巇舟車僅及土風人物不與華類有疾勿藥<lb/>
惟巫是仰率以病死免者百一先君至之明年九月三<lb/>
日感厲氣無良醫以<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>終於郡署之正寢時弼行河陽<lb/>
戎判事二十四日聞訃蒼皇叫呼心魂逮絶為頑為逆<lb/>
不遂以死乃匍匐由唐汝至襄陽落西山路以及歸州<lb/>
始遇旅櫬仲弟奭以䟦歴險逺不能全以歸用浮屠法<lb/>
火化矣嗚呼哀哉興居不得侍飲食不得養診視藥療<lb/>
<pb n="KR2g0025_WYG_066-2a"/>
不得盡其志皐復斂送不得見其終雖克見之惟煨燼<lb/>
耳某即死精氣膚肉皆可滅此恨淪於骨髓不可滅天<lb/>
地山川有窮已此寃無窮已天乎生不能從以養没而<lb/>
奔之非孝也以十一月十四日卒哭奉護歸洛藁窆于<lb/>
上陽佛舍又明年十一月十六日葬于洛陽縣北張村<lb/>
之夾馬原自歸凡一年而葬禮大夫三月兹緩焉禮之<lb/>
變也先君諱言字應之其先齊人後唐京兆少尹璘生<lb/>
内黄令處謙令生商州馬步使令荀即顯考也以先君<lb/>
<pb n="KR2g0025_WYG_066-2b"/>
立朝廷贈職方員外郎若夫姓系貫籍世徳族望先君<lb/>
誌於職方之墓矣此不書真宗宅憂合三年命禮部官<lb/>
天下士時先君舉進士連不中咸平三年上親臨問始<lb/>
登丙科褫褐連調興隴軍事推官遷階州軍事判官以<lb/>
課最改武勝軍掌書記慰薦交上召拜内凡監西京鹽<lb/>
錢分巡院徙知三泉就轉太常丞入奉朝請謄校南臺<lb/>
舉人試巻又入後殿復考俄以論事劾典建安漕廩郊<lb/>
恩移貳石州路出南京清河張公辟佐留守明年天子<lb/>
<pb n="KR2g0025_WYG_066-3a"/>
御觀闕覃慶就加本寺博士踰月今上即阼遷屯田員<lb/>
外郎歸朝以浚儀先域陵敝欲經治之求監都下軍粮<lb/>
局時榷務盜取帑物以文印舛漏為累例出筦海陵酤<lb/>
又以郊恩移徙隰川中塗有泥陽之命就加都官繼有<lb/>
南浦之適而逝嗚呼命矣先君始在興州謂學古所以<lb/>
入官於是勵精治具以善善惡惡為首繩下峻整罪無<lb/>
赦恕時有按察使以慘礉毁於朝未幾詔曰爾雖公忠<lb/>
亷潔頗不容人小過不冝居逺民上於是有隴川之行<lb/>
<pb n="KR2g0025_WYG_066-3b"/>
屬獯羌内侮厚貯宿兵躬率芻粒深踐戎土復命版築<lb/>
際邊城柵以翰以屏因盡得山川形勢徑道夷阻謀揣<lb/>
攻取之狀為圖以進及掌南陽管記併嵗歉饉民思攘<lb/>
冦嘯聚林壄然無犀利之器惟鉏耰白梃為具爾飢虚<lb/>
易與一境大擾諸尉分討械送於理者日數百郡將而<lb/>
下悉欲按法誅之先君議曰此雖名賊實為寒餒所窘<lb/>
請從便冝恕死可乎郡將怒曰遽出死刑如許奈法令<lb/>
何或有欲繫而聞上者先君復曰羸老幼病死生旦夕<lb/>
<pb n="KR2g0025_WYG_066-4a"/>
安能幽而俟報耶掌記頭可斷今日之議不可易郡將<lb/>
不得已從之於是悉召于庭下誥誡之一無掠治獄具<lb/>
三數紙而已惟壯者以箠令論老幼病皆不問自是全<lb/>
活者甚衆賊亦頓弭不數日馹騎降制曰鄧人阻飢冦<lb/>
暴縁作姑用寛典無執經憲適與先君之議同人皆伏<lb/>
其幾斷焉先君性峭直無所委阿貴埶非親舊未嘗私<lb/>
謁曠易無隕穫樂於外補不願為中朝官所至盡心刑<lb/>
罰秋毫不濫大覃思於群史師長江為詩有集十巻我<lb/>
<pb n="KR2g0025_WYG_066-4b"/>
太夫人昌黎韓氏封長安縣君生六男某長奭翶收請<lb/>
奕次之某登茂才異等科守將作監丞餘並讀書為進<lb/>
士而請不幸早世三女長適殿中丞栢孝隆中適登封<lb/>
尉潘允迪幼許昭武軍節度推官田況某與諸孤奉太<lb/>
夫人飬咸率理命罔敢荒失得從死於九原為不辱訓<lb/>
幸矣松楸既立霜露増劇非敢託無能之辭譔述先德<lb/>
姑納幽竁用謹歲月衘䘏輟哭恭為銘曰<lb/>
　時不我留　何飈忽兮　厄於孤逺　齎志没兮<lb/>
<pb n="KR2g0025_WYG_066-5a"/>
　泉堂一閉　無復啓矣　幽而不晨　終天止矣<lb/>
　　賈令君注墓誌銘　　　　　　宋祁<lb/>
公諱注字宗海賈氏自漢梁王傅誼居洛陽以王術說<lb/>
文帝不合而為儒先捐之諌元帝罷朱崖以安關東人<lb/>
蒙其仁在魏晉常為薦紳國家至唐司空魏國公耽世<lb/>
貫滄州南皮佐德宗有功任宰相十三年為長徳鉅工<lb/>
子孫稍稍徙真定五世祖諒仕為本府掾不得志棄官<lb/>
去依鹿泉抱犢山肆然不以外物膠於心生高祖瑾仍<lb/>
<pb n="KR2g0025_WYG_066-5b"/>
世隱處曽祖處士諱初有至行疾世方亂守鄉里不肯<lb/>
事四方祖諱緯愽學善辭章議論明鋭一時諸儒皆屈<lb/>
唐自武宗後史錄亡散君掇拾殘餘為唐季補錄數十<lb/>
萬言叙成敗事甚悉書顯於時漢周間為中書舎人時<lb/>
主以君貴即家拜處士為司封員外郎不事事累贈右丞<lb/>
考諱璉周顯德中擢進士太祖征蜀召為太子左賛善<lb/>
大夫知陵州州有鹽井異時置熬盆民利其贏蜀滅吏<lb/>
塞井亡去紿言開者不利太守公私貧虚食絮無滋君<lb/>
<pb n="KR2g0025_WYG_066-6a"/>
身負畚鍤率吏悉發其堙曰茍利國吾死不愛於是鹽<lb/>
利復興歲貲數百萬人以冨完俄終官下陵人德之畫<lb/>
象以祭遂種其祠公生三歲而孤哀慕如有知長乃自<lb/>
力於學聲稱發聞太宗淳化三年以進士試殿中及第<lb/>
調主新建簿改棣州防禦推官真宗咸平中契丹冦河<lb/>
北引師環城設攻具公登埤射酋長殪之圍解遷定州<lb/>
觀察推官敵歳盜邊官兵留屯公常護粮及<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>具輸之<lb/>
壁賊不能鈔改陳州幕府公卿以為才有餘仕可臺省<lb/>
<pb n="KR2g0025_WYG_066-6b"/>
不冝棄諸侯交牘言上有詔改著作佐郎知鳯翔府錄<lb/>
事㕘軍未行至大病實大中祥符元年夏五月戊子夀<lb/>
四十有七公之去中山在京師也以族來故不克歸明<lb/>
年即葬公於開封府開封縣汴陽鄉之原賈為開封著<lb/>
姓自公始公於政事精力不懈善討擿病利故所治必<lb/>
最官輙遷為人方正不語怪神惡刓圓蘧媚者絶不通<lb/>
佐定陳二府其大帥皆副馬右戚居止貴甚僚屬之見<lb/>
者仰而候俯而趨獨公正色廷辨是非帥折節禮之由<lb/>
<pb n="KR2g0025_WYG_066-7a"/>
是益知名居家孝早失兄弟撫霜鞫孤無異慈母娶夫人<lb/>
史氏生八子成就者三人長曰昌朝今為山南東道節<lb/>
度使檢校太師同中書門下平章事安國公次曰昌㝢<lb/>
大理評事女嫁陳氏敏古為殿中丞封岳陽縣君夫人<lb/>
操嚴而行危自罹憂終身不綵綉豫飾悉出簮珥市圖<lb/>
籍以教子時丞相方幼夫人勸朂指畫入俾與賢者居<lb/>
出俾從仁者㳺故年十八能奏頌天子召試翰林聲名<lb/>
一日暴天下今上嗣位進講禁中以文章任舎人以治<lb/>
<pb n="KR2g0025_WYG_066-7b"/>
劇第一守京邑以勁亮忠厚擢御史中丞以器無不施<lb/>
㕘總機務踰年使樞筦又明年遂相茂烈洪勛充格光<lb/>
明乆之以武勝節度守北都破甘陵有功換節判鄭州<lb/>
使天下之目拭而觀曰賢宰相若夫人可謂善教子矣<lb/>
天子誕日君臣上千萬歲夀於時丞相冠百官於外夫<lb/>
人首命婦於内人倫之寵舉之其家上嘗賜金飾安輿<lb/>
一就養於魏丞相年踰五十奉觴膝下怡怡有孺子樂<lb/>
若丞相可謂善顯親矣始丞相在孕公夢使者持大笥<lb/>
<pb n="KR2g0025_WYG_066-8a"/>
奉貂蟬紫紋綬玉簡揖公再拜受賜寤而告夫人曰若<lb/>
生子必為宋室輔天啓之翌日生遂以命丞相云夫人<lb/>
以皇祐二年夏六月丁已終鄭州之廨夀七十九精爽<lb/>
凝定將終徧命諸子内外姻語訖乃瞑丞相即日上節<lb/>
印且請終喪上不許癸酉制召以冠軍大將軍左金吾<lb/>
衛上將軍仍舊官敦遣視事丞相哀訴曰少孤惟母為<lb/>
恃幸時無金革虞又教愛三年乃遣使降手詔褒允贈<lb/>
賻備厚方丞相之貴以恩遣贈舎人為太師夫人崔氏<lb/>
<pb n="KR2g0025_WYG_066-8b"/>
栗氏為齊燕國太夫人賛善為太師中書令夫人胡氏<lb/>
晉國太夫人公十一贈為太師尙書令中書令夫人六<lb/>
封至安國太夫人公之葬也以家多難故塋迫而儉至<lb/>
是庀事乃治而廣之開阡列樹用上公之制甲令也即<lb/>
以其年秋八月甲申舉夫人之喪合於公墓丞相自執<lb/>
喪號踊黧瘠身侍夫人柩自鄭還徒步二百里不避塗<lb/>
潦見者為埀泣居常枕塊席苫苶苶爾而劬縱縱爾而<lb/>
誠所謂孝子不匱者昌㝢孝謹有君子風在官稱職孫<lb/>
<pb n="KR2g0025_WYG_066-9a"/>
四人章為殿中丞集賢校理圭及青為將作監丞田為<lb/>
大理寺丞皆相子也惟公潜徳祕猷可以參國謀熈王<lb/>
路而年不中身獨令名不足厭也故涵慶渟祥而大興<lb/>
惟夫人婦則母儀春秋承宗事身及其榮獨品袿錫䥖<lb/>
不足厭也故神明康强涉耄而臧凡天之報施或隱而<lb/>
光或顯而後要之若合符然以為不信則視公之烈之<lb/>
詒夫人之亨之遐丞相所以膺祚受成果何如哉銘曰<lb/>
　賈自中山　　世有顯聞　舎人含章　　克代帝言<lb/>
<pb n="KR2g0025_WYG_066-9b"/>
　惟時陵州　以死勤民　著作嗣生　親炙先芬<lb/>
　其趾儀儀　其羽振振　才茂行完　不涅不磷<lb/>
　肆其方强　勵業搢紳　胡然弗淑　殱此哲人<lb/>
　惟其不有　是慶後昆　督嗣光光　顯相大君<lb/>
　憫冊追綬　參漏幽窀　合姓也賢　教子以仁<lb/>
　惟考終令　歸祔斯原　欵石藏幽　天壤相冺<lb/>
　　田公紹芳墓誌銘　　　　　　　　范仲淹<lb/>
古稱隂有徳于人者必享厥祥大厥後易不云乎積善之家必<lb/>
<pb n="KR2g0025_WYG_066-10a"/>
有餘慶所謂不在其身在其子孫者信矣公諱紹芳其先雁<lb/>
門人曽髙家于冀日耶律氏熾得石晉山後八郡又歲侵<lb/>
兩河間王考諱某被遷于盧龍署之以官復治産雲中而<lb/>
貨殖焉考諱某能幹父之蠱其家益顯娶王氏而生公公<lb/>
少稱才武抱氣重諾有燕趙之風義事耶律得親信左右<lb/>
常從而南牧帳下多掠獲漢家士民俾公尸之公黙計之<lb/>
曰漢人吾曹也驅之如犬羊非有罪辜將孥戮于虜中乃<lb/>
縱之夜亡者千計此徳于人多矣公亦自負謂大丈夫胡<lb/>
<pb n="KR2g0025_WYG_066-10b"/>
能老于異域哉考妣既葬吾其歸與乃匿身草莽㑹夜則<lb/>
負斗而奔既逹朝廷真宗憫然嘉之補職于三班以其勇<lb/>
果屢委軍甲補外方冦所謂巡檢至則盜息民得安堵公<lb/>
祥符中主邵之峽口寨時龍水郡蠻冦大擾戍兵屢履峽<lb/>
口溪洞亦乗聲嘯聚一日迫寨圍而噪之公戒軍士曰我<lb/>
露其勇彼將整而難破不如示之怯士敢先動者吾以軍<lb/>
法從事衆皆肅然聽命既夜公自率驍果突而擊之斬十<lb/>
餘級蠻雖衆曽不能措手足大駭而奔自是終公之任不敢<lb/>
<pb n="KR2g0025_WYG_066-11a"/>
内冦州將害其功不以上聞公曰吾自虜還漢獲從王<lb/>
事足矣烏敢為功哉又嘗誨督諸子曰吾以漢有聖人<lb/>
之風故脫身以歸今教汝詩書趨聖人之道使汝軰有<lb/>
立吾將鼓歌以終天年豈病其不逹耶子况舉進士髙<lb/>
第又舉賢良方正天子親問當世治亂祥咎以對䇿第<lb/>
一迺速進用四五年間掌西掖書命為陜西道宣撫副<lb/>
使還朝敷奏稱㫖迺詔寵公以太子右衛率府率監瓊<lb/>
林苑金明池以便子飬士大夫榮之天子以尙憂西陲<lb/>
<pb n="KR2g0025_WYG_066-11b"/>
命況龍圖閣直學士出領秦鳯路經略安撫使公在疾<lb/>
經畧屢求省侍有詔敦勉遣中人尙醫診視公以慶歴<lb/>
五年乙酉孟秋月壬子不起享年七十有四上嗟惻之<lb/>
加贈賻焉經略累章哀訴得告奉公之喪以某年月日<lb/>
葬于許州陽翟縣某原禮也公性剛直未嘗曲於人然<lb/>
明恕少怒嘗官於閩中有愛馬使一卒乗習遇危樓不<lb/>
下馬折足而斃公曰卒豈欲是耶不復以一言詰之人<lb/>
皆服其度公娶李氏贈福昌郡君前十五年而亡生八<lb/>
<pb n="KR2g0025_WYG_066-12a"/>
男經畧即長子也次曰淵有詞業舉進士以兄䕃補試祕書<lb/>
省校書郎許州郾城主簿次曰天䕶幼亡次曰洵潁上主簿<lb/>
次曰浹登進士第唐州團練推官次曰洸太廟齋郎次曰<lb/>
泳皆業進士次小字寳哥尚幼三女長適海州東海令張<lb/>
震次適辰州理椽髙燾次適鄂州咸寜令張子方皆以婦<lb/>
道稱於宗族某嘗與公㑹于丹陽見公氣貌話言剛而質<lb/>
毅而恭使人信而愛之又與經畧之逰舊矣俾序而銘云<lb/>
　公復其家　去狄而華　　公教其嗣　挺國之器<lb/>
<pb n="KR2g0025_WYG_066-12b"/>
　厥後既隆　乂夀而終　　天子賻焉　大夫弔焉<lb/>
　非積德而胡然<lb/>
　　蘇職方序墓誌銘　　　　　　　曽鞏<lb/>
熈寜元年春余之同年友趙郡蘇軾自蜀以書至京師<lb/>
謂余曰軾之大父行甚髙而不為世用故不能自見於<lb/>
天下然古之人亦不必皆能自見而卒有傳于後者以<lb/>
世有發明之者耳故軾之先人嘗疏其事蓋將屬銘於<lb/>
子而不幸不得就其志軾何敢廢焉子其為我銘之余<lb/>
<pb n="KR2g0025_WYG_066-13a"/>
為之既其說曰君諱序字仲先眉州眉山人其先蓋趙<lb/>
郡欒城人也曽大父釿大父祐父杲三世皆不仕而行<lb/>
義聞於鄉里祐生於唐季而卒於周顯徳之間嘗以事<lb/>
至成都遇道士異之屏人謂曰吾術能變化百物將以<lb/>
授子祐辭不願道士笑曰是果有以過人矣而杲始以<lb/>
好施顯名君讀書務知大義為詩務逹其志而已詩多<lb/>
至千餘篇為人疎逹自信持之以謙輕財好施急人之<lb/>
病孜孜若不及嵗凶賣田以賑其鄰里鄉黨至熟人將<lb/>
<pb n="KR2g0025_WYG_066-13b"/>
償之君辭不受以是至數破其業危於饑寒然未嘗以<lb/>
為悔而好施益甚遇人無疎密一與之傾蓋無疑礙或<lb/>
欺而侮之君亦不變人莫測其意也李順叛攻眉州君<lb/>
居圍中守遇㑹其父病没君治喪執禮盡哀退慰安其<lb/>
母皆不失所冝慶歴初詔州縣立學取士士争欲執事<lb/>
學中君獨戒其子孫退避人皆服其行蜀自五代之亂<lb/>
學者衰少又安其鄉里皆不願出仕君獨教其子渙受<lb/>
學所以成就之者甚備至渙以進士起家蜀人榮之意<lb/>
<pb n="KR2g0025_WYG_066-14a"/>
始大變皆喜受學及其後眉之學者至千餘人蓋自蘇<lb/>
氏始而君之季子洵壯猶不知書君亦不强之謂人曰<lb/>
是非憂其不學者也既而洵果奮發力學與其子軾轍<lb/>
皆以文學名天下為學者所宗蓋雖不用于世而見於<lb/>
家稱於鄉里者如此是不可以無傳也已君始以子恩<lb/>
為大理評事後累贈尙書職方員外郎享年七十有五<lb/>
慶歴五年五月十一日終于家八年二月某日葬于眉<lb/>
山縣修文鄉安道里先塋之側夫人史氏蓬萊縣太君<lb/>
<pb n="KR2g0025_WYG_066-14b"/>
二子曰渙尚書都官郎中提㸃利州路刑獄公事有能<lb/>
名曰洵覇州文安縣主簿編纂太常禮書贈光祿寺丞<lb/>
孫七人位佾不欺不疑不危軾轍軾殿中丞直史館轍<lb/>
商州軍事推官銘曰<lb/>
　蘇氏徂西　值蜀崩分　三世髙逰　以篤吾仁<lb/>
　君始不羈　勞躬以卑　孝于父母　施及窮嫠<lb/>
　維見之卓　教其子孫　終化鄉邦　學者詵詵<lb/>
　維子若孫　同時三人　擅名文章　震動四方<lb/>
<pb n="KR2g0025_WYG_066-15a"/>
　迺本厥初　考祖之自　刻詩墓石　以俾厥裔<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_066-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻三十九<lb/>
</p>
<p>
</p>
  </div>
</body>
</text>
</TEI>
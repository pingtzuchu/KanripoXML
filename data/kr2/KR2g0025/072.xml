<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻四十五</head>
    <p>
<pb n="KR2g0025_WYG_072-1a"/>
欽定四庫全書<lb/>
　名臣碑傳琬琰之集中巻四十五　宋杜大珪編<lb/>
　　孫文懿公抃行狀　　　　　　蘇頌<lb/>
公諱抃字夢得其系出於富春蓋吳將武之後裔也七<lb/>
世祖曰朴始徙富春籍於長安唐武宣世舉進士宏詞<lb/>
連取甲第大中五年從辟劔南西川節度使府為掌書<lb/>
記其子曰長孺攝彭山縣令既以秩滿罷因家眉山大<lb/>
治居處又構重樓以貯書日延四方豪士講學其間於<lb/>
<pb n="KR2g0025_WYG_072-1b"/>
時蜀人號為書樓孫家自爾子孫不復東歸遂占眉山<lb/>
名籍髙曽祖以來歴五代䘮亂晦遯不出力田以自給<lb/>
取足而已不求贏畜清白之範其來逺矣公初名貫字<lb/>
道卿生五嵗學為詩便有老成風格其警句往往傳於<lb/>
人口未冠作祥符宮賦五千言成都尹凌公策聞其才<lb/>
美召至府與語甚竒之將薦之於朝以其年少而止其<lb/>
後兩從進士乃更今諱天聖八年春再上拔鼎科一命<lb/>
大理評事通判絳州事初太師在蜀名知人生五子待<lb/>
<pb n="KR2g0025_WYG_072-2a"/>
公獨異嘗曰爾器韻沉逺後當顯赫於時但成名差晚<lb/>
吾不得一見為恨爾至是太師已薨而公每因拜官則<lb/>
感涕愴慕累日痛不逮養明道初恭謝推恩改著作佐<lb/>
郎未幾召試學士進太常丞直集賢院監左藏金銀絲<lb/>
綿疋帛庫以所生杞國太夫人䘮去位服終還臺判尚<lb/>
書祠部擢為開封府推官賜緋衣銀魚居嵗餘府胥馮<lb/>
士元以姦贓敗窮治甚急事連前後尹佐自二府至臺<lb/>
省者十餘人而公無絲毫累由是清愼之譽聞於時考<lb/>
<pb n="KR2g0025_WYG_072-2b"/>
課陞太常博士移判三司開拆司兼提舉催驅公事同<lb/>
修起居注慶厯二年二月召試中書換右正言知制誥<lb/>
占謝日賜金紫服判登聞檢院知審官院遷起居舎人<lb/>
兼判尚書刑部出疆為契丹生辰國信使公為人端重<lb/>
不妄舉動言語與北人接有問乃答北人尤加禮奉且<lb/>
謂人曰孫公真恬靜篤實之士也使還判國子監權糾<lb/>
察在京刑獄五年二月召入翰林為學士判太常寺兼<lb/>
禮儀使權判尚書都省充宗正寺修玉牒官六年春權<lb/>
<pb n="KR2g0025_WYG_072-3a"/>
知貢舉再遷禮部郎中遭嫡母崇國太夫人憂援近例<lb/>
願終三年䘮優詔從之公在眉山為大族中外戚屬以<lb/>
百數而貧無依者又衆聞公歸皆來求給公竭資以賙<lb/>
其費又為姊妹之娶婦嫁女者數人服除召還舊位提<lb/>
舉在京諸司庫務皇祐三年以大享明堂恩轉吏部明<lb/>
年兼侍讀學士判流内銓知通進銀臺司兼門下封駁<lb/>
事五年五月以右諌議大夫權御史中丞制下諫官論<lb/>
奏公朴謹非糾繩才不當居此職公即手疏自訟曰臣<lb/>
<pb n="KR2g0025_WYG_072-3b"/>
觀方今士人趨進者多廉讓者少以求事為精神以訐<lb/>
人為風采捷給若嗇夫者謂之有議論刻剥如酷吏者<lb/>
謂之有政事諌官所謂才者無乃謂是乎若然臣誠不<lb/>
能也仁宗深察其言詔赴臺視事尋差知審官院公辭<lb/>
以臺長不可以兼事局恐於言責不得專詔如其請仍<lb/>
著為定式再加給事中公踐兩禁十二年朝政得失天<lb/>
下利害事非其職者未嘗建言亦不與人談議或誚其<lb/>
循黙公曰事有分守豈可越職横說及為中丞每聞朝<lb/>
<pb n="KR2g0025_WYG_072-4a"/>
廷有措置未合理者與羣臣爭之未見聽者即時拜疏<lb/>
或請聞於上再三開陳得請而後已由是知公韞積厚<lb/>
而操守固也是時内侍王守中以在事久特恩遥領武<lb/>
寧軍節度使公奏言自唐以來節度使為將領劇任專<lb/>
制軍事國家安危成敗之所係非中官所得處其任曩<lb/>
太宗世王繼恩平劔南有大功當時論賞止進順州防<lb/>
禦使立宣政之號以寵之况守中無繼恩之功而輙居<lb/>
將帥之任恐為四方非侮則為國威之沮矣朝廷卒為<lb/>
<pb n="KR2g0025_WYG_072-4b"/>
之追改成命至和元年春貴妃張氏薨仁宗傷悼累日<lb/>
追册為皇后賜諡曰温成且有建陵立廟之議公言兹<lb/>
事體大宜命近輔與禮官㕘講然後施行不當虧紊典<lb/>
禮又與諸言事共爭章至十餘上終不報公率同列進<lb/>
見帝不為顧遂列拜於御座之側公獨伏不起久之帝<lb/>
乃悟因復得進言不可之狀而忤㫖益甚左右股栗有<lb/>
欲仆地者公凝立不懾帝亦為之改容而遣之當時雖<lb/>
不盡用公等議然其後罷立忌去廟樂改園陵使為監<lb/>
<pb n="KR2g0025_WYG_072-5a"/>
護𦵏事車駕幸奉先寺不入廟致奠皆公啟之也明年<lb/>
秋丞相陳司徒家女奴死開封府檢視有瘡痕傳言嬖<lb/>
妾張氏笞殺之以聞上詔近侍置獄推勘追取證佐皆<lb/>
不至既而罷獄公十上疏論其悖謬大臣笞殺女使事<lb/>
至微末然而詔獄廢置皆用執中之請此於國體大有<lb/>
所損何則執中要行則朝廷近侍之臣亦須遣去案問<lb/>
執中要罷則本家僕妾不容畧行追取挾恩怙權取必<lb/>
於上此而可恕則孰有不可容者司徒卒縁此罷政事<lb/>
<pb n="KR2g0025_WYG_072-5b"/>
而公亦連上章求解臺秩出補外郡優拜翰林學士承<lb/>
㫖貼侍讀修撰之職仍領太常禮儀都省兼提舉醴泉<lb/>
觀公事磨勘諸道轉運使提㸃刑獄課績又遷尚書禮<lb/>
部侍郎兼判昭文館再修玉牒官公在臺滿二嵗凡言<lb/>
朝廷天下事章數十上但以持紀綱厚風俗辨人材寛<lb/>
民力為急務未嘗披抉人之隠慝小過與不可明白之<lb/>
事其論大體若言古渭州不可復置以失信於戎狄而<lb/>
啟其窺覦之心凡邉防疆埸之事當令兩府通議議定<lb/>
<pb n="KR2g0025_WYG_072-6a"/>
然後奏禀施行無使舊相守邊恐事體太重則蕃戎致<lb/>
猜藩方無得辟通判官以全監郡故事方無事時且預<lb/>
擇兵官則緩急有警可用近邊士兵可因舊名而削其<lb/>
數則榦强而枝附此其尤著者疏入多即施行或著為<lb/>
令其餘或行或否或密疏不傳者不可悉知之其論人<lb/>
物若云楊畋有文武幹州郡不足用其材宜擢近職置<lb/>
之湖嶺間藉其威名以靖徼外張藴之清方有器識心<lb/>
計絶人宜召對便坐詢以得失及財計利害必有補於<lb/>
<pb n="KR2g0025_WYG_072-6b"/>
朝廷胡□孫復博通經史可以任講勸之職趙瑜劉貽<lb/>
孫曉兵法可委以邊防之寄許士宏知漢州薛向知鄜<lb/>
州皆有善狀或清介以得人心或幹敏能捍大患宜俱<lb/>
陞以繁劇刑獄之任則㢘吏知勸而才臣思効曩者王<lb/>
益柔楊南仲陸經齊唐葛閎皆以纎介之累有妨進用<lb/>
失棄過奬善之義望與滌湔任用則清廟無遺賢之歎<lb/>
是數人者不久朝廷擢用幾盡士論咸稱其器識三年<lb/>
春仁宗暴得風眩不豫罷朝禁門晏開者幾旬日雖執<lb/>
<pb n="KR2g0025_WYG_072-7a"/>
政大臣亦不得進見但通名於内東門候起居止於中<lb/>
使宣諭聖躬漸安而已庭中惶惑莫測其端公時為近<lb/>
臣班首因率同列就幙幄中見相臣謂曰主上違裕臣<lb/>
子當朝夕省問今大臣隔絶不得進見主上之安否虛<lb/>
實未可知也事繫宗社諸公不宜坐以待命宰相即用<lb/>
公言叩閽請入禁中侍疾由是中外之心稍安未幾詔<lb/>
兩禁雜議㩁磁湖鐵冶事議罷奏藁備具而諫官某人<lb/>
及觀察某人重取更定數字同列意二人者有所挾即<lb/>
<pb n="KR2g0025_WYG_072-7b"/>
時劾奏其事吏持案白請於公公曰二人者信有罪矣<lb/>
然我輩從而舉劾不亦傷風誼乎二人卒坐是補外官<lb/>
後帝聞嘗有是語曰老成人終不同嘉祐二年契丹國<lb/>
主宗眞卒遣使告哀公為館使先是宗眞之使來請叙<lb/>
兩朝通好嵗久請交贄御容欲使子孫得識聖人形表<lb/>
朝廷初不能奪其議既許之矣異時契丹使先以畫像<lb/>
來未報聘而宗眞殂殁新主復遣使來請朝議以為先<lb/>
主時事欲却不與公遽至中書白曰國家所懐柔逺方<lb/>
<pb n="KR2g0025_WYG_072-8a"/>
所仗者信義而已且彼以好來求聖容既許而不與其<lb/>
失在我不在彼矣或曰不許之意有人臣難言者直慮<lb/>
敵人厭詛不道耳公曰此特師巫女子之談非所以折<lb/>
衝消難者也况聖人應期運繫天命乃反有所畏耶且<lb/>
彼一來不與至於三四極於數十朝廷度必能拒之乎<lb/>
其後以使者再至乃與之如公之奏公領太常前後幾<lb/>
十年言禮事甚衆毎有大議則使諸博士各陳所聞見<lb/>
然後擇其合於義禮者裁定而奏之大抵守經據古不<lb/>
<pb n="KR2g0025_WYG_072-8b"/>
欲輙有更異初仁宗追憫故后郭氏以微過廢卒久無<lb/>
祠所詔於景靈宮建神御殿嵗時追享上封者言神御<lb/>
不當建或曰當祔於廟詔下禮官公與僚屬同執是非<lb/>
而獻議曰先朝建神御殿已是非禮然尊奉祖考不失<lb/>
孝思之義今為后妃而置之其於失禮又甚矣儻陛下<lb/>
追念郭氏殂謝况已追復位號不若因而賜以諡册祔<lb/>
於皇后廟則恩意至而典禮存焉復下兩制合議久之<lb/>
未决然卒罷神御不建四年詔將用十月祫享於太廟<lb/>
<pb n="KR2g0025_WYG_072-9a"/>
群臣有建言皇后廟四室先帝時每遇禘祫升於太室<lb/>
葢有司攝事失於討尋今皇上躬行盛禮義當革正又<lb/>
引唐郊祀錄續曲臺禮為據請遣近臣致享如奉慈廟<lb/>
公即與二三同列奏駮春秋傳所云未毁廟之主皆升<lb/>
合食於太祖有别祀事乎又曰祭從先祖后廟合食自<lb/>
祖宗以來行之已久不宜用疑文偏説輕有改更天子<lb/>
甫欲躬齋戒固當奉承先憲正所謂有其舉之莫敢廢<lb/>
也奏上中㫖合食如舊明年日食正月朔旦詔公禱祀<lb/>
<pb n="KR2g0025_WYG_072-9b"/>
於太廟公舉春秋經傳止用幣而去特牲又伐鼔以責<lb/>
隂氣時宰稱其得禮公久在禁近主眷日厚每燕見有<lb/>
所問必端簡而前曰天子所以享南面之尊延十年之<lb/>
慶者惟寅畏可以對上穹惟勤儉可以惠下民止此而<lb/>
已未嘗一語涉面諛朋比者至和中帝切於求治問前<lb/>
代之所以治與其所以亂公從容言曰臣以謂治亂之<lb/>
由無他惟在用人而已用得其人則治失其人則亂從<lb/>
古然也帝曰今世非無賢又非不用然治不及古何也<lb/>
<pb n="KR2g0025_WYG_072-10a"/>
公曰有賢而不用用之而不盡其才與不用同惟明主<lb/>
留意則賢無不用而世無不治也帝曰今之賢而未用<lb/>
用之而未盡其才者謂誰公曰知臣莫若君此必上簡<lb/>
天心非臣下所敢私但願陛下不以一事不效而遽去<lb/>
之則賢無不為陛下用也帝再三嘉納之是後數進大<lb/>
臣多復用宿名重望已更任使者大厭群議帝由此益<lb/>
器重公遂有大用意是時陳戡用臺官言罷樞密副使<lb/>
宰臣進擬例以三司使御史中丞知開封府一人補其<lb/>
<pb n="KR2g0025_WYG_072-10b"/>
員上曰朕得舊人之久職者既而語及公即命以本官<lb/>
充樞密副使同修樞密院時政記時嘉祐五年四月也<lb/>
其十月知辰州竇舜卿以定彭氏蠻事朝廷嘉其能議<lb/>
遷一官公曰唐開元中所以號太平者以不賞邊功也<lb/>
今舜卿信有才他日進擢無所不可若用蠻事遷官誠<lb/>
恐邊臣生事於夷狄以希恩賞自此四境不得安息也<lb/>
遂止降詔奬諭之上書者請額外増置土軍為南冦備<lb/>
公曰茍取其知山川鄉道則州得百人可矣如増廣其<lb/>
<pb n="KR2g0025_WYG_072-11a"/>
數徒糜廪庾費不足以待敵前日智髙之亂成功者廼<lb/>
陜西騎兵耳南軍何預焉卒仍舊不復増置公為樞密<lb/>
未滿八月以本官㕘知政事同修中書時政記都大提<lb/>
舉三館祕閣公事同譯經潤文使一日政府集議擢李<lb/>
㕘為三司使公時以故後至預聞之徐曰方今民力弊<lb/>
困久矣宜得敦厚有學術之人使主邦計庻幾可以寛<lb/>
民保衆茍於趣辦應卒之才則誅斂掊克無所不至如<lb/>
此民何所措手足乎前議遂止明年御史捃公過失不<lb/>
<pb n="KR2g0025_WYG_072-11b"/>
當久在政府章入不報或有謂公曰事起無名盍自辯<lb/>
於上前公曰吾老矣退乃其分自念平生不欲攻人之<lb/>
短今幸備位執政不能敦厚風俗宜有愧矣而反與新<lb/>
進後生競口舌於上前耶况知我者君此曹其能誣我<lb/>
乎遂上疏求罷帝益嘉之詔拜觀文殿學士兼翰林侍<lb/>
讀學士同群牧制置使公在講筵前後十三年故事凡<lb/>
進讀群書前代亂亡忌諱之語皆略不解公以為不然<lb/>
每至其處必再三敷衍且曰兹事所以書之於策牘者<lb/>
<pb n="KR2g0025_WYG_072-12a"/>
示來代之明戒也茍臨文避諱則書傳載之何用自是<lb/>
遂讀無避明年夏今上即位改戸部侍郎治平元年二<lb/>
月以太子太傅致仕於是公年六十九將還政之前有<lb/>
語公曰禮七十而退人或過之而不去公乃未至而告<lb/>
休斯不近於矯時乎公曰强力而仕不能而止士君子<lb/>
之通義也奚必年至而後去乎遂速上疏表得請以其<lb/>
年十一月七日薨於春明坊之私第上聞訃為之罷朝<lb/>
埀拱一日制贈太子太保法賻之外再遣中使賜黄金<lb/>
<pb n="KR2g0025_WYG_072-12b"/>
百兩以恤其家恩陞二子差遣并異姓齋郎一名公為<lb/>
人内方外温動由至誠不喜矯飾以邀取名譽然而端<lb/>
嚴謹重至老不懈雖少年强力之人殆無以過與人無<lb/>
適莫亦不肯茍合端居似不能言者及遇事則毅然自<lb/>
信不為髙下易其心初在翰林嘗至中書白事繫鞋登<lb/>
政事堂時陳司徒作相見之不恱且責㕔事吏不以告<lb/>
公曰學士見宰相以客禮自有故事况我以公事來若<lb/>
有私禱則足恭下顔所不憚矣司徒不能平及為中丞<lb/>
<pb n="KR2g0025_WYG_072-13a"/>
司徒復冠台宰每裁處大事多出獨見同列無敢抗者<lb/>
公屢言其失曰幸陛下以臣章示執中使之凡事須衆<lb/>
論復熟然後奏禀施行司徒見章益不喜一日賜宴都<lb/>
亭驛坐席俯相近酒間司徒微語公曰觀中丞近日封<lb/>
章意頗不見容老夫耄矣行當引去因指其座曰此中<lb/>
丞即日之地幸無相侵也公俛首不答退而語人曰陳<lb/>
公之言甘其心可見也未幾㑹詔獄起卒用公言罷相<lb/>
及其薨也太常定諡博士以其當國日奉行貴妃册禮<lb/>
<pb n="KR2g0025_WYG_072-13b"/>
及不能正温成贈𦵏事請諡曰榮靈公曰司徒端方剛<lb/>
勁素聞於時自為小官已有建儲復辟之策作相雖無<lb/>
謇諤之譽然其至公不黨亦近世少及加以惡名誠為<lb/>
太過諡曰恭可也博士曰諡之美惡宜取其大者今司<lb/>
徒之過顯雖有疇昔之善不能掩也公昔日屢疏其短<lb/>
今而誄其善何前後之不類也公曰宰相越法予為中<lb/>
丞言之職也死者美惡予在太常諡之當以至公豈可<lb/>
挾一時之事而廢其平生之大節乎復持議如前請於<lb/>
<pb n="KR2g0025_WYG_072-14a"/>
朝覆議者數四卒以公言為定其持心平恕如此臨事<lb/>
周愼謙畏又過人逺甚自歴兩禁至登二府四方問訊<lb/>
有非時至者輙藏去不啟封曰此必有求於我自度不<lb/>
能副其情不若勿發之可也亦不妄與人緘牘或必須為<lb/>
之無髙下親疏皆手書親筆雖疾病亦不假請於人書<lb/>
體極端楷嘗謂章草近於輕倨故不好也非公事稀歴<lb/>
權要之門至於儕輩往返亦有時故在朝與相親者無<lb/>
幾人一受之知造次不忘於心初聞吏部張文孝公薨<lb/>
<pb n="KR2g0025_WYG_072-14b"/>
哭之終日不已子弟疑而問之答曰吾立朝未嘗有推<lb/>
引者惟張公拜觀文殿學士日表我自代此知我者也<lb/>
今亡矣故至於傷慟耳於相知猶爾於朝廷可知也性<lb/>
尚清簡自少惟讀書為文餘無他好嗜如音律棊射書<lb/>
畫一無留心者晚年亦稀復拈筆文章論議則平昔所<lb/>
學皆自足用其所接賔客惟儒生士人其外技藝緇褐<lb/>
卜祝軰無一及門者居無事時獨坐一室移晷不出妻<lb/>
子亦罕見其面尤惡談人是非有來言毁譽者則答以<lb/>
<pb n="KR2g0025_WYG_072-15a"/>
他語去乃指謂人曰巧佞之徒宜禮而逺之愼不可聽<lb/>
其言也接人簡約不事屑禮或時供具酒不過七行家<lb/>
人以為不可公曰古人三爵吾巳過之何謂不可素不<lb/>
善治生産在貴近日久所得俸賜甚厚隨入隨費婚姻<lb/>
喪祭外則以均贍宗族故舊家無餘貲室無玩好京城<lb/>
無善邸第後房無姬媵其所以奉養之具宛若寒素或<lb/>
勉以為子孫計者公曰吾於子孫豈不足耶幼而教以<lb/>
詩書長而任以官爵若兒曹但能忠於君孝於親義於<lb/>
<pb n="KR2g0025_WYG_072-15b"/>
宗族㢘於公家不為姦欺憸佞之行守此足以保數世<lb/>
安佚也及還政家居惟幅巾野服與賔客談醫藥修餌<lb/>
之術不復語他事其風尚可見矣公累階朝請大夫勲<lb/>
至柱國封爵為樂安郡開國公食邑三千三百戸實封<lb/>
六百戸公仕宦過三十年未嘗有毫髪玷議論多闊畧<lb/>
細故務全大體所上章奏無冗長虛飾之辭其言至質<lb/>
畧而意主切當奏對語直而實故人主以朴厚目之以<lb/>
此頗見信納前後八被詔慮囚徒開引情實白於上前<lb/>
<pb n="KR2g0025_WYG_072-16a"/>
有自殊死而得末减者多矣平生善薦士得人最多其<lb/>
薦御史得今中丞唐公介大章吳公中復皆一時之傑<lb/>
自餘顯薦密啟者蓋又多矣屬文簡重不務刻摘章句<lb/>
於訓辭尤為得體慶厯初夏英公自蔡州以樞密使召<lb/>
至之諫官連疏其短追恩命移亳社上表自辯付學士<lb/>
答詔諸學士皆難其辭公即取筆作草上之有圖功効<lb/>
莫若罄忠勤弭謗言莫若修行實之語諸公服其切於<lb/>
事而英公銜之尤深至語所親曰吾於孫公素無嫌而<lb/>
<pb n="KR2g0025_WYG_072-16b"/>
批章見詆如此公聞之亦不為悔其他大手筆則有升<lb/>
祔獻懿二后赦文初追藁仁宗讀之至於為天下母育<lb/>
天下君不迨九重之承顔不及四海之致養言念一至<lb/>
追慕増噎上為欷歔稱歎者累日又奉詔撰冦萊公旌<lb/>
忠碑丁文簡公崇儒碑皆叙事明白氣格渾厚自成一<lb/>
家之體有文集若干巻藏於家公娶太原王氏封夀安<lb/>
郡太夫人同郡大姓也三姊皆適豪族生子者又相聘<lb/>
娶公以儒者獨不得繼好及貴三家始來求婚公亦不<lb/>
<pb n="KR2g0025_WYG_072-17a"/>
拒之又為之保任其子孫入仕者兩世於鄉人益稱其<lb/>
長者公少孤兄弟群處惇睦尤至他日析居公盡推美<lb/>
田宅與兄弟惟取其薄惡者曰數口之家得此足以奉<lb/>
先人之祭祀矣與朋友交得喪休戚一以均之初舉進<lb/>
士特厚善同郡宋輔洎拔州解同時東上至長安輔以<lb/>
疾不能興公亦留此為診醫藥過旬浹輔曰試日甫近<lb/>
君當亟往無以我為累也公曰與君偕來義不得先行<lb/>
君若罷舉我亦與君俱西矣又數日輔疾愈遂俱行並<lb/>
<pb n="KR2g0025_WYG_072-17b"/>
擢第此又見其内行之有素宜乎天爵茂而時寵優也<lb/>
子男四人長珏國子博士次佑甫大理評事早亡次詰<lb/>
次林並太常寺太祝女子四人長適戎州𤏡道縣尉蒲<lb/>
獻卿早亡次適太子中舎彭敏行次適尚書都官員外<lb/>
郎勾諶次適太常寺太祝宋奉國孫男七人三為京司<lb/>
一為試銜官三未仕孫女五人二已出室三尚幼男子<lb/>
皆謹厚能守家法女子俱從名家仕族可謂有後矣頌<lb/>
獲遊公之門有年矣又嘗辱稱薦於朝以恩舊故熟聞<lb/>
<pb n="KR2g0025_WYG_072-18a"/>
公緒言美行又得諸孤所録遺事甚備謹紬始末直書<lb/>
以上有司治平二年正月日具位蘇頌狀上<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_072-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中卷四十五<lb/>
</p>
<p>
</p>
  </div>
</body>
</text>
</TEI>
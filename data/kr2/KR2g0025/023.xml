<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑𫝊琬琰之集上巻二十三</head>
    <p>
<pb n="KR2g0025_WYG_023-1a"/>
欽定四庫全書<lb/>
　名臣碑𫝊琬琰之集上巻二十三　宋杜大珪編<lb/>
　　余襄公靖神道碑　　　　　歐陽脩<lb/>
始興襄公既葬于曲江之明年其子仲荀走于亳以來<lb/>
告曰余氏世為閩人五代之際逃亂于韶自曽髙以來<lb/>
晦迹嘉遁至于博士府君始有祿仕而襄公繼之以大<lb/>
曲江僻在嶺表自始興張文獻公有聲于唐為賢相至<lb/>
公復出為宋名臣盖余氏徙韶歴四世始有顯仕而曲<lb/>
<pb n="KR2g0025_WYG_023-1b"/>
江寂寥三百年然後再有聞人惟公位登天臺正秩三<lb/>
品遂有爵土開國鄉州以繼美前哲而為韶人榮至於<lb/>
褒䘏贈諡始終之寵盛矣葢褒有詔䘏有物贈有告而<lb/>
諡行考功有議有狀合而誌之以閟諸幽有銘可謂備<lb/>
矣惟是螭首龜趺掲于墓隧以表見於後世而昭示其<lb/>
子孫者宜有辭而闕焉敢以為請謹按余氏韶州曲江<lb/>
人曽祖諱某祖諱某皆不仕父諱某太常博士累贈太<lb/>
常少卿公諱靖字安道官至朝散大夫守工部尚書集<lb/>
<pb n="KR2g0025_WYG_023-2a"/>
賢院學士知廣州軍州事兼廣南東路兵馬鈐轄經略<lb/>
安撫使柱國始興郡開國公食邑二千六百戸食實封<lb/>
二百户治平元年自廣朝京師六月癸亥以疾薨于金<lb/>
陵天子惻然輟視朝一日賻以粟帛贈刑部尚書諡曰<lb/>
襄明年七月某甲子返葬于曲江之龍歸鄉成山之原<lb/>
公為人質重剛勁而言語恂恂不見喜怒自少博學强<lb/>
記至於歴代史記雜家小説隂陽律厯外暨浮屠老子<lb/>
之書無所不通天聖二年舉進士為贛縣尉書判㧞萃<lb/>
<pb n="KR2g0025_WYG_023-2b"/>
改將作監丞知新建縣再遷祕書丞刋校三史充集賢<lb/>
校理天章閣待制范公仲淹以言事觸宰相得罪諫官<lb/>
御史不敢言公疏論之坐貶監筠州酒税稍徙泰州已<lb/>
而天子感悟亟復用范公而因之以被斥者皆召還惟<lb/>
公以便親乞知英州遷太常博士丁母憂服除遂還為<lb/>
集賢校理同判太常禮院景祐慶厯之間天下怠於乆<lb/>
安吏習因循多失職及趙元昊以夏叛師出久無功縣<lb/>
官財屈而民重困天子赫然思振頽弊以修百度既已<lb/>
<pb n="KR2g0025_WYG_023-3a"/>
更用二三大臣又増置諌官四員使言天下事公其一<lb/>
人也即改右正言供職公感激奮勵遇事輒言無所迴<lb/>
避姦䛕權倖屏息畏之其補益多矣然亦不勝其怨嫉<lb/>
也慶厯四年元昊納誓請和将加封冊而契丹以兵臨<lb/>
境上遣使言為中國討賊且告師期請止毋與和朝廷<lb/>
患之欲聽重絶夏人而兵不得息不聽生事北邊議未<lb/>
决公獨以謂中國厭兵乆矣此契丹之所幸一日使吾<lb/>
息兵養勇非其利也故用此以撓我爾是不可聽朝廷<lb/>
<pb n="KR2g0025_WYG_023-3b"/>
雖是公言猶留夏册不遣而假公諫議大夫以報公從<lb/>
十餘騎馳出居庸闗見敵於九十九泉從容坐帳中辯<lb/>
折徃復數十卒屈其議取其要領而還朝廷遂發夏冊<lb/>
臣元昊西師既解嚴而北邊亦無事是嵗以本官知制<lb/>
誥史館修撰而契丹卒自攻元昊明年使來告㨗又以<lb/>
公徃報坐習虜語出知吉州怨家因之中以事左遷將<lb/>
作少監分司南京公怡然還鄉里闔門謝賔客絶人事<lb/>
凡六年天子每思之欲用者數矣大臣有不喜者第遷<lb/>
<pb n="KR2g0025_WYG_023-4a"/>
光祿少卿于家又以為某衛將軍夀州兵馬鈐轄辭不<lb/>
拜皇祐二年祀明堂覃恩遷衛尉卿明年知䖍州丁父<lb/>
憂去官而蠻賊儂智髙陷邕州連破嶺南州縣圍廣州<lb/>
乃即廬中起公為秘書監知潭州即日疾馳在道改知<lb/>
桂州廣南西路經略安撫使公奏曰賊在東而徙臣西<lb/>
非臣志也天子嘉之即詔公經制廣東西賊盗乃趨廣<lb/>
州而智髙復西走邕州自智髙初起交趾請出兵助討<lb/>
賊詔不許公以謂智髙交趾叛者宜聽出兵毋沮其善<lb/>
<pb n="KR2g0025_WYG_023-4b"/>
意累疏論之不報至是公曰邕州與交趾接境今不納<lb/>
必忿而反助智髙乃以便宜趣交趾㑹兵又募儂黄諸<lb/>
姓酋豪皆縻以職與之誓約使聽節制或疑其不可用<lb/>
公曰使不與智髙合足矣及智髙入邕州遂無外援既<lb/>
而宣撫使狄青㑹公兵敗賊於歸仁智髙走入海邕州<lb/>
平公請服終䘮不許諸将班師以智髙尚在請留公廣<lb/>
西委以後事遷給事中諫官御史列疏言公功多而賞<lb/>
薄再遷尚書工部侍郎公留廣西逾年撫緝完復嶺海<lb/>
<pb n="KR2g0025_WYG_023-5a"/>
肅然又遣人入特磨襲取智髙母及其弟一人俘于京<lb/>
師斬之拜集賢院學士乆之徙知潭州又徙青州再遷<lb/>
吏部侍郎嘉祐五年交趾冦邕州殺五廵撿天子以謂<lb/>
恩信著於嶺外而為交趾所畏者公也驛召以為廣西<lb/>
體量安撫使悉發荆湖兵以從公至州移檄交趾召其<lb/>
臣費嘉祐詰責之嘉祐惶恐對曰種落犯邊罪當死願<lb/>
歸取首惡以獻即械五人送欽州斬于界上公還邕人<lb/>
遮道留之不得明年以尚書左丞知廣州英宗即位拜<lb/>
<pb n="KR2g0025_WYG_023-5b"/>
工部尚書代還道病卒享年六十有五公經制五管前<lb/>
後十年凡治六州所至有恵愛雖在兵間手不釋巻有<lb/>
文集二十巻奏議五巻三史刋誤四十巻娶林氏封魯<lb/>
郡夫人子男三人伯莊殿中丞早卒仲荀今為屯田員<lb/>
外郎叔英太常寺太祝女六人皆適仕族孫四人孫女<lb/>
五人銘曰<lb/>
　余遷曲江　仍世不顯　奮自襄公　有聲甚逺<lb/>
　始興開國　襲美于前　兩賢相望　三百年間<lb/>
<pb n="KR2g0025_WYG_023-6a"/>
　韙歟襄公　惟邦之直　始登于朝　官有言責<lb/>
　左右獻納　姦䛕屏息　慶厯之治　實多補益<lb/>
　逢時有事　奔走南北　功書史官　名在四國<lb/>
　出入囏勤　險夷一徳　小人之䜛　公廢于里<lb/>
　一方有警　公起于家　威行信結　嶺海幽遐<lb/>
　公之在焉　帝不南顧　胡召其還　殞于中路<lb/>
　返柩來歸　韶人負土　伐石刻辭　立于墓門<lb/>
　以貽來世　匪止韶人<lb/>
<pb n="KR2g0025_WYG_023-6b"/>
　　孫威敏公沔神道碑　　　　　畢仲游<hi>代范純禮作</hi>
故觀文殿學士行尚書戸部侍郎鄜延路馬步軍都總<lb/>
管經略安撫使兼知延州贈兵部尚書威敏孫公既𦵏<lb/>
之十有二年其子之文欲為公墓隧之碑乃抵髙平范<lb/>
純禮泣血再拜而言曰願銘我公之碑純禮曰嘻昔先<lb/>
正太師嘗與威敏誌其父而吾先文正與威敏乃景祐至<lb/>
和之間出入内外事仁宗皇帝乆同忠義之人也純禮<lb/>
聞公之事而不敢忘銘其可辭乃序而銘之序曰公諱<lb/>
<pb n="KR2g0025_WYG_023-7a"/>
沔字元規㑹稽山隂人也少孤随其母家許下以孝聞<lb/>
天禧間舉進士得官為趙州司理參軍開封府扶溝縣<lb/>
主簿保静軍節度推官號為能吏改著作佐郎遷秘書<lb/>
丞用韓億楊偕薦為監察御史裏行景祐元年将奉冊<lb/>
中宫而明肅太后三年之䘮未除請終制而後行從之<lb/>
三司判官許申薦方士能導引行氣公上言氣行於身<lb/>
隙不在大呼吸之間或紉而為患是詭道也申素無行<lb/>
不知力耕以圗報而援詭道以市恩寵罪在無赦乞斥<lb/>
<pb n="KR2g0025_WYG_023-7b"/>
逺方士置申于理従之㑹孔道輔先文正公以言事謫<lb/>
去而布衣李安世上書其言皆市井事不實下吏公上<lb/>
言安世誠有罪而欲天下户知之亦難人見道輔范某<lb/>
方以言事謫去而安世復以上書得罪當以重法則安<lb/>
世之罪人不以為訕上而以為納忠陛下之法人不以為<lb/>
治狂而以為拒諫願寛安世以慰天下之望乃謫知潭<lb/>
州衡山謫未下公復上書論視朝雙日之制曰雙日之<lb/>
制行於一嵗三百六旬廢其半也而誕辰嘉節休日受<lb/>
<pb n="KR2g0025_WYG_023-8a"/>
釐又廢三分之一然則一嵗之中視朝者纔百餘日耳<lb/>
而大臣奏事殿中率漏下數刻而退天下之務豈不曠<lb/>
哉因極言事得失乃復謫監永州酒徙通判潭處楚州<lb/>
召為左正言同知諫院公入諫建言治道之本在家並<lb/>
后之寵漸不可長請立貴近夫人為宮師以肅内政又<lb/>
言内侍遷官不以次非故事可止都知押班舊班閣門<lb/>
引進之下今序於上可復内降之出斜封之弊也可革<lb/>
其年二月豫王薨仁宗皇帝欲厚葬之期以五月公言<lb/>
<pb n="KR2g0025_WYG_023-8b"/>
啓土礲山期日迫難就非特此也自元昊盜邊三司力<lb/>
屈今一品之𦵏其飾頗繁而祔葬者復衆非五六年計<lb/>
不可是又益一邊費也元昊之窺中國乆矣以水旱不<lb/>
調謂得天時以将帥不和謂合人事如因我之役工倉<lb/>
猝之際悉力幸災以驚邊吏則重為陛下之憂豈可不<lb/>
慮願緩𦵏期以俟西事之定書凡再上是時上悼豫王<lb/>
甚人莫敢言者公獨言之自如也元昊使髙延徳奉書<lb/>
至延州聲言請和而猶載所僣位號名而不臣是時先<lb/>
<pb n="KR2g0025_WYG_023-9a"/>
文正公為延州帥以書責而還之聞諸朝執政議不一<lb/>
故曰范某可斬也公言范某有時望士多歸之今為邊<lb/>
帥得士卒心元昊之所憚故使延徳奉不正之書至塞<lb/>
下欲間范某而去之今執政之議不一如使元昊刺知<lb/>
佯為交結之意而致慢言于朝則范某逐是元昊之計<lb/>
行也居無何元昊果使延徳奉書至闕下有慢言如公<lb/>
所䇿先文正公纔降一官知耀州西師未解上日夜以<lb/>
為憂乃移永興軍夏竦知鄜州陳執中知涇州各為路<lb/>
<pb n="KR2g0025_WYG_023-9b"/>
分總統以應敵公曰西冦可平矣而北敵不可不偹乃<lb/>
上言陛下勞心於西而隙在北邊隅之人見利㤀義誓<lb/>
書不可常守也願移髙經宣守定王果守瀛何九齡守<lb/>
安肅和琳守真定更選良吏居具冀洺益團諸州步騎<lb/>
屯於真定髙陽大名三州則誓書始言可守矣先是京<lb/>
師久隂不雨䝉氣蔽日公言𫝊稱皇之不極厥咎常隂<lb/>
必有下人謀上者願陛下嚴左右察姦謀以消天變未<lb/>
幾北人果遣汎使叛盟而禁中衛士竊發捕得伏誅公<lb/>
<pb n="KR2g0025_WYG_023-10a"/>
既見事輒言無所迴避上倚用之而權倖側目乃薦田<lb/>
况歐陽脩張方平曽公亮蔡襄王素可任諫官自代遂<lb/>
遷工部員外郎出提㸃兩浙路刑獄公事遷起居舎人<lb/>
陜西轉運使就除天章閣待制為都轉運使移環慶路<lb/>
經略安撫使知慶州徙知渭州復知慶州當大閲軍成<lb/>
列矣公按轡徐行不前遂罷而天大風折木塵霧晝晦<lb/>
人方服公而不之測也㑹杜祁公冨韓公先文正公相<lb/>
繼去徙知陜州移河東路轉運使除龍圗閣直學士復<lb/>
<pb n="KR2g0025_WYG_023-10b"/>
知慶州改樞宻直學士知益州丁内艱服除為陜西都<lb/>
轉運使知徐州遷右諫議大夫秦鳳路經略安撫使知<lb/>
秦州皇祐四年廣源蠻儂智髙反陷邕管連陷縁江九<lb/>
郡掠廣州官軍數敗中書不時以聞公適過京師入見<lb/>
仁宗皇帝勞公且曰智髙反吾欲卑卿以南事今南事<lb/>
稍息西州之寄秦為重卿其行也公頓首謝因曰誰告<lb/>
陛下以南事息者臣聞智髙掠邕廣收寳聚以億計日<lb/>
縦酒髙㑹亡命歸之者不絶臣料之南事恐未息也居<lb/>
<pb n="KR2g0025_WYG_023-11a"/>
一日楊畋蒋偕軍敗聞上謂左右曰孫某固言之矣遂<lb/>
還公以為湖南江西安撫使智髙既掠廣州移兵北首<lb/>
欲度嶺江湖以南皆驚人心洶洶公聞乃檄江西湖南<lb/>
令極辦營宇犒賞大軍且至人遂安不搖智髙亦不敢<lb/>
度嶺行至鼎州詔以公為廣南東西路安撫使而以樞<lb/>
宻副使狄公青為宣撫使自智髙反諸将用兵各以所<lb/>
利進退而無節制故數敗公至下令曰出兵而無節制<lb/>
遺賊擒也自今已徃一以節制從事不用節制而勝猶<lb/>
<pb n="KR2g0025_WYG_023-11b"/>
敗也狄公青至問公曰事将何如公曰欲知我之勝負<lb/>
則料敵得失可也為智髙之䇿有三遷兵巢穴伏而不<lb/>
出上策守邕州以老我師中策揀其衆進戰與我較一<lb/>
日之勝下策然智髙猝起官軍數敗横行嶺外有驕我<lb/>
心戰勝而驕輕與我戰不難敗也狄公青大喜然之軍<lb/>
行至歸仁智髙果棄邕州出戰先是公辭未行請挾騎<lb/>
兵為竒不許既行踰嶺使更製大刀長斧雜短兵用之<lb/>
人亦以為非是狄公青來始益騎兵三千及戰歸仁望<lb/>
<pb n="KR2g0025_WYG_023-12a"/>
智髙軍皆翳蠻盾翼兩褾置陣甚堅矢石不可動乃先<lb/>
伏騎兵於山間而更用短兵搏戰得所製大刀長斧褾<lb/>
盾始破散所伏騎兵亦繞出智髙軍後鏖之呼聲動山<lb/>
谷蠻人死者過半遂大敗智髙率其餘衆逃入海嶺南<lb/>
平公自為御史臺官數引大體言事天下稱之後去言<lb/>
路外徙稍遷至侍從帥邊滋有時望國家有緩急未嘗<lb/>
不在選中及平智髙入見仁宗皇帝解所服玉帶賜之<lb/>
遷給事中且大用矣而公固請居外治民得杭州至睢<lb/>
<pb n="KR2g0025_WYG_023-12b"/>
陽召還為樞宻副使公既在位益感激任事數為上陳<lb/>
治道及論列它得失每言輒盡有不悦公者㑹貴妃張<lb/>
氏薨治䘮皇儀殿詔葬為園陵禮官諡曰恭徳公言太<lb/>
宗四后皆諡曰徳從廟諡也而郭氏張氏二后不聞有<lb/>
諡今諡妃子曰恭徳雖禮官之罪而實貽譏于陛下因<lb/>
論皇儀治䘮詔葬為園陵非是遂改諡温成園陵亦罷<lb/>
已而詔公讀温成哀冊公奏言章穆皇后䘮比葬行事<lb/>
皆兩制官而温成追諡反詔二府大臣行事不可翼日<lb/>
<pb n="KR2g0025_WYG_023-13a"/>
執冊立前陳故事且曰以臣孫某讀冊則可以樞宻副<lb/>
使讀册則不可置冊而退宰相陳執中取而讀之遂以<lb/>
資政殿學士出知杭州嵗滿加大學士知青州麟府将<lb/>
郭恩輕出軍敗乃以公為觀文殿學士尚書禮部侍郎<lb/>
河東路經略安撫使知并州過鄭而夏人之使適至州<lb/>
除館以待之公止其館未行州将以告公曰彼陪臣也<lb/>
豈吾所當避者不去州改館以待夏人夏人亦不敢言<lb/>
未至河東是時虜占有麟州故地争不已公至乃徙其<lb/>
<pb n="KR2g0025_WYG_023-13b"/>
衆逺去後隂遣間至河東捕得公遺金帛而還之夏人<lb/>
亦畏公不敢近邊初公守杭州州人喜浮圗法男女書<lb/>
夜雜㑹其徒因伏匿為姦遂以成俗公出過市中有塔<lb/>
廟甚麗公命撤之皆重扉複墻得亾逸婦女百數因併<lb/>
捕其徒置於法杭人懲艾俗遂革而其罪人散去徃往<lb/>
造為飛語以中傷公㑹樞宻使田况病參知政事王堯<lb/>
臣薨上問公所在欲召用而言者果以飛語聞上上不<lb/>
信封其章示公上適小不豫言者乗而益驩遂罷河東<lb/>
<pb n="KR2g0025_WYG_023-14a"/>
知夀州道貶寧國軍節度副使乆之以光祿卿分司南<lb/>
京起知杭州公不起而請老遂以禮部侍郎致仕居符<lb/>
離明年英宗皇帝即位侍郎冨文忠在西府薦公材略<lb/>
絶衆不畏强禦而輕進退今雖老矣猶壮也可用英宗<lb/>
亦雅知公名遂以資政殿學士起公知河中府詔趣上<lb/>
道辭不獲入見英宗以官召之而不名也比退日晏改<lb/>
觀文殿大學士知慶州徙知延州道得疾聞上上使中<lb/>
貴人挾醫視公賜黄金良藥公泣曰老臣䝉上知未効<lb/>
<pb n="KR2g0025_WYG_023-14b"/>
犬馬而病死目不瞑矣四年甲申薨于鄜州年七十一<lb/>
公為御史諫官有名及平智髙之亂人以古之将帥處<lb/>
之後為樞宻副使争温成事罷去人又以古之輔相期<lb/>
之然公天資警絶敏于事尤能决煩去惑方事至前衆<lb/>
持難相倚徘徊未有所定公至出片言遂以無事其為<lb/>
政尚方略耳目人莫能測知縛制强豪一切以理為人<lb/>
所稱道在符離時荘獻明肅太后共政州守江鈞有墜<lb/>
言於坐中為通判者欲上其事州官皆徃謝之至再拜<lb/>
<pb n="KR2g0025_WYG_023-15a"/>
而請不許公獨後至不拜通判怒乃曰而與守同耶公<lb/>
曰守令謫去異時之資也公今陷守異時無葬所矣通<lb/>
判悟大恐返謝守而與之歡在慶州時特支絹帛惡軍<lb/>
中口語藉藉公聞之大饗士優人以估帛為俳語以進<lb/>
公召謂曰邊城無警士衣食縣官不見敵數䝉上賞賜<lb/>
未知所以報効而汝敢以上賜為戯可斬也今姑赦汝<lb/>
死竄之軍中帖服皇祐五年契丹使來請曰願觀廟樂<lb/>
而歸上以問宰相陳執中曰樂非祀享不作請以是告<lb/>
<pb n="KR2g0025_WYG_023-15b"/>
之公時在西府乃曰此可告而未能止也願使告之曰<lb/>
廟樂之作以祖有功宗有徳而詠歌之也使者能留與<lb/>
吾祭則可觀仁宗使人告之使者乃退有中人嘗任外<lb/>
官率它武臣上書乞遷仁宗曰法不可得也訴不已仁<lb/>
宗以語公公曰臣請退而問之乃召問曰曩汝在邉某<lb/>
軍當給帛汝不時給何耶對曰帛官物也不敢妄以與<lb/>
人又問曰某人戰當奏功汝不時奏何耶對曰是幸賞<lb/>
也故不奏公曰而能知此而返自為何耶皆惶懼再拜<lb/>
<pb n="KR2g0025_WYG_023-16a"/>
趨出初至杭州屬縣令來謁請辭公曰吾欲與令從容<lb/>
余杭令黄世永曰前日縣有剽行路錢六十萬者請徃<lb/>
捕之公曰無煩令徃也翼日張宴賔客滿堂坐未定捕<lb/>
盗者已得盗至矣桐廬遂昌民楊日用以滑居鄉里人<lb/>
患苦之令尉至者必與之交而行其私否則持其長短<lb/>
陷之前後所陷令尉甚衆令沈紳免官過杭州問其故<lb/>
紳具言為日用所陷公曰此可治也乃使吏受紳辭檄<lb/>
桐廬捕日用屬吏其子私與鈐轄吏宋昇飲酒酒酣出<lb/>
<pb n="KR2g0025_WYG_023-16b"/>
黄金一斤以遺昇酒未竟公使人逮捕昇至廷問楊日<lb/>
用事汝預也昇曰不預然則酒酣遺汝之金以何事也<lb/>
昇情得皇恐謝即黥日用并其子流之昇亦抵罪杭人<lb/>
以此畏公重足一跡不敢為姦雖窮里空舍皆如公在<lb/>
其旁滕甫楊忱游公門以材自負不信曰是安能皆知<lb/>
之乃相謂曰居明日之湖上游蘭若素約而不徃若縱<lb/>
飲而行博公安能知我哉及其徃未坐有呼於門甚急<lb/>
曰公使人遺二客持小奩發之五木也大驚乃服公之<lb/>
<pb n="KR2g0025_WYG_023-17a"/>
筭也故相國王珪嘗誌其墓凡公之行事與三代封爵<lb/>
贈諡所娶所生之子皆誌之矣故今専序公出處進退<lb/>
之本末有畧之者以其見於誌也其異於誌者子之文<lb/>
今為承議郎管勾杭州洞霄宫㓜女適朝散郎司勲郎<lb/>
中荘公岳孫男六人孫女六人孫男長某早亡延夀為<lb/>
豪州司户參軍延賔延宏延通延祖未仕孫女之長者<lb/>
適前進士黎礭而子之文集錄公之詩文章奏議為集<lb/>
二十巻藏之家銘曰<lb/>
<pb n="KR2g0025_WYG_023-17b"/>
　在昔仁祖　好是文武　文而臯益　武也方虎<lb/>
　徳名參㑹　熈我王度　在時威敏　出以類鳴<lb/>
　作而有言　如金奏廷　沄沄谹谹　衆耳以傾<lb/>
　嶺蠻睢盱　我則鑠之　夏童陸梁　我則斥之<lb/>
　以言以功　帝用識之　識而在位　正直是謀<lb/>
　有猷有言　天子之休　公言孔嘉　昧者是疑<lb/>
　或違或行　公守不移　奉冊而告　置册而辭<lb/>
　辭而抑抑　南國是式　惟蠧是抉　惟姦是擿<lb/>
<pb n="KR2g0025_WYG_023-18a"/>
　擿姦抉蠧　人莫予測　窮里突奥　如公在側<lb/>
　既用而張　亦毁而拆　毁而譽還　如火曄曄<lb/>
　今雖逺矣　而猶不歿　非鼎而名　有山之石<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_023-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑𫝊琬琰之集上巻二十三<lb/>
</p>
<p>
</p>
  </div>
</body>
</text>
</TEI>
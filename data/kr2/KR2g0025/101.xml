<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集下巻十九</head>
    <p>
<pb n="KR2g0025_WYG_101-1a"/>
欽定四庫全書<lb/>
　名臣碑傳琬琰之集下巻十九　宋杜大珪編<lb/>
　　范直講祖禹傳　　　　　　　實録<lb/>
元符元年十月甲午責授昭州别駕化州安置范祖禹<lb/>
卒祖禹字淳甫成都華陽人父百之太常博士中嘉祐<lb/>
八年進士第授試校書郎知資州龍水縣司馬光辟同<lb/>
編修資治通鑑授承奉郎試大理評事坐考别試所文<lb/>
巻犯仁宗藩邸諱降逺小差遣編修君臣事迹所奏留<lb/>
<pb n="KR2g0025_WYG_101-1b"/>
遷著作佐郎官制行易宣德郎光得請宫祠居洛詔以<lb/>
其屬自隨七年書成光因上章稱薦除祕書省正字哲<lb/>
宗即位轉承議郎賜五品服上疏論䘮服之制曰先王<lb/>
制禮以君服同於父皆斬衰三年盖恐為人臣者不以<lb/>
父事其君以此管乎人情也自漢以来不唯人臣無服<lb/>
而人君遂亦不為三年之䘮唯國朝自祖宗以来外廷<lb/>
雖用易月之制而宫中實行三年之䘮且易月之制前<lb/>
世所以難改者以人君自不為服也今君上之服巳如<lb/>
<pb n="KR2g0025_WYG_101-2a"/>
古典而臣下之禮猶依漢制是以百官有司皆已復其<lb/>
故常容貌衣服無異於行路之人豈人之性如此其薄<lb/>
哉由上不為之制禮也今群臣雖易月而人主實行䘮<lb/>
故十二日而小祥期而又小祥二十四日而大祥再期<lb/>
而又大祥夫練祥不可以有二也既以日為之又以月<lb/>
為之此理之無據者也古者再期而大祥中月而禫二<lb/>
者祭之名也非服之色也今乃為之慘服三日而後禫<lb/>
此禮之不經者也既除服至葬而又服之盖不可以無<lb/>
<pb n="KR2g0025_WYG_101-2b"/>
服也祔廟後即吉纔八月耳而遽純吉無所不佩此又<lb/>
禮之無漸者也易月之制因襲故事已行之禮不可追<lb/>
也臣愚以為宜令羣臣朝服止如今日而未除衰至期<lb/>
而服之漸除其重者再期而又服之乃釋衰其餘則君<lb/>
服斯服可也至於禫不必為之服唯未純吉以至於祥<lb/>
然後無所不佩則三年之制畧如古矣擢右正言時吕<lb/>
公著為左丞祖禹引嫌力辭改著作佐郎充修神宗皇<lb/>
帝實録檢討官遷著作郎兼侍講上疏太皇太后言今<lb/>
<pb n="KR2g0025_WYG_101-3a"/>
祥禫將終即吉方始服御器用内外一新奢儉之端皆<lb/>
由此始臣以為珠璣金玉之飾錦繡纂組之工凡可以<lb/>
蕩心悦目者不宜有加於舊增多於前也皇帝方嚮儒<lb/>
術親學問睿質日長聖性未定覩奢則奢覩儉則儉凡<lb/>
所以訓導聖德宜動皆有法不可不慎若崇儉樸以輔<lb/>
養皇帝之德使目不視靡曼之色耳不聽淫哇之音非<lb/>
禮不言非禮不動則學問日益聖德日隆此宗社無疆<lb/>
之福也神宗服除故事開樂置宴祖禹又上言君子之<lb/>
<pb n="KR2g0025_WYG_101-3b"/>
於䘮服以為至痛之極不得已而除之若以開樂故特<lb/>
設宴則似除服而慶賀非君子不得巳而除之之意也<lb/>
請罷開樂宴唯因事則聽樂庶合先王禮意上從之擢<lb/>
起居舍人辭不拜時以夏暑罷講祖禹又上疏曰當今<lb/>
之務莫如學問之為急陛下今日學與不學係天下他<lb/>
日之治亂臣不敢不盡言也陛下如好學則天下之君<lb/>
子皆欣慕願立於朝以直道事陛下輔助德業而致太<lb/>
平矣陛下如不好學則天下之小人皆動其心欲立於<lb/>
<pb n="KR2g0025_WYG_101-4a"/>
朝以邪諂事陛下竊取富貴而專權利矣君子之得位<lb/>
欲行其所學也小人之得位將濟其所欲也用君子則<lb/>
治用小人則亂君子與小人皆在陛下心之所召臣竊<lb/>
為陛下惜此日月願以學為急召試中書舍人又辭不<lb/>
拜遷右諫議大夫兼實録修撰宰臣蔡確得罪分司南<lb/>
京祖禹上言聖人之道不過得中天下之事不可極意<lb/>
一時極意後必有悔夫用刑寧失於寛不可失之於急<lb/>
寧失之於畧不可失之於詳自乾興貶丁謂以来不竄<lb/>
<pb n="KR2g0025_WYG_101-4b"/>
逐大臣六十餘年且丁謂見在相位故朝廷有黨不可<lb/>
不出今確已罷相數年陛下所用多非確黨其有素懷<lb/>
姦心為衆所知者固不逃於聖鑑自餘偏見異論者若<lb/>
皆以為黨確而逐之臣恐刑罰之失中人情之不安也<lb/>
又因登對勸上以辨邪正曰比年以来大臣以兼容小<lb/>
人為寛好惡不明邪正不分所引進者不盡得人宰相<lb/>
以進賢退不肖為職而邪正不分豈不負國伏望戒飭<lb/>
大臣各以公心求賢多引鯁正之人以重朝廷無使小<lb/>
<pb n="KR2g0025_WYG_101-5a"/>
人得位為他日之患諫官言宰相范純仁營救蔡確乞<lb/>
行罷免祖禹上言議者責純仁政事之失固宜罷免當<lb/>
確為相時純仁流落在外不聞受確私恩純仁之進本<lb/>
不由確朝廷有大誅賞亦容大臣各出所見議論難以<lb/>
責其盡同也復除中書舍人又力辭朝廷遣戸部郎中<lb/>
徃京西㑹計轉運司財用出入之數祖禹上言自来諸<lb/>
路每告乏朝廷詳酌應副其餘則責辦於外計且既委<lb/>
轉運使副以一路財計而不信其所言虚實必遣郎官<lb/>
<pb n="KR2g0025_WYG_101-5b"/>
然後可信是使諸路使者人有不自信之心每遇闕少<lb/>
則倚望朝廷遣官㑹計愈不自安欲乞自諸路凡有告<lb/>
乏專委轉運司㑹計保明聞奏如有不實即重行黜責<lb/>
其誰敢妄今諸路經費所以不足者由提刑封樁闕額<lb/>
禁軍請受錢帛斛斗萬數不少此乃戸部轉運司本分<lb/>
財計先帝特令封樁以待邉用今朝廷方務安邉息民<lb/>
則封樁之法宜悉蠲除欲乞自熈寧十年初封樁巳来<lb/>
巳起發上京及今日巳前未起發上京數目盡以賜尚<lb/>
<pb n="KR2g0025_WYG_101-6a"/>
書戸部諸路轉運司以佐經費疏奏不報時方遣都水<lb/>
監李偉分導大河入孫村口歸故道以解下流之急偉<lb/>
因欲塞宗城決口及移深州之費回大河使歸故道左<lb/>
相吕大防主其議祖禹又上疏極言河無可塞之理士<lb/>
大夫亦以為不可塞者十有八九而偉希合執政敢肆<lb/>
大言欺罔朝廷不愽謀於衆即依偉奏水夫欲官興河<lb/>
役猶邉臣欲生邉事監官利於功賞俸給胥吏利於官<lb/>
物得以為姦豪民利於貴售稍草瀕河之民利於聚衆<lb/>
<pb n="KR2g0025_WYG_101-6b"/>
營為凡言回河之利者率此輩非為國家計也既而遷<lb/>
給事中猶力言之及就職又言臣所領工房今河役不<lb/>
息工費漸大臣竊謂功必不可成恐枉費國財民力朝<lb/>
廷卒從其議俄聞禁中覔乳媪事祖禹上疏方勸上進<lb/>
德愛身又上疏勸太皇太后保護上躬言甚切直既而<lb/>
太皇太后命宰臣吕大防諭祖禹以外議皆虚傳耳祖<lb/>
禹復上疏臣所言皇帝進德愛身宜常以為戒太皇太<lb/>
后保䕶皇帝安身正心久逺之慮亦願因而勿忘今外<lb/>
<pb n="KR2g0025_WYG_101-7a"/>
議雖虚亦足為先事之戒臣侍經左右而有聞於道路<lb/>
實懐私憂是以不存形迹不知忌諱發於誠心上不敢<lb/>
避妄言之罪凢言事於未然則誠為過慮及其巳然則<lb/>
又無所及雖言無益陛下寧受未然之言勿使臣等有<lb/>
無及之悔因聞虚語以為實戒則四海生靈動植之類<lb/>
永被其福矣實録書成轉一官充國史院修撰改禮部<lb/>
侍郎遂進翰林侍讀學士兼知國史院事又為翰林學<lb/>
士兼侍講充官制所編修官太皇太后登遐上親覽庶<lb/>
<pb n="KR2g0025_WYG_101-7b"/>
政祖禹上言此乃宋室隆替之本社稷安危之基天下<lb/>
治亂之端生民休戚之始君子小人消長進退之際天<lb/>
命人心去就離合之時也有敢以姦言惑聖聽者宜明<lb/>
正其罪既而外議洶洶在位者多自引去祖禹力陳治<lb/>
道之要古今成敗與夫小人之情狀反覆激切冀以感<lb/>
動上意章累上不報因請外遂以龍圖閣直學士出知<lb/>
陜州紹聖初言者論祖禹所修實録詆斥先帝又附㑹<lb/>
司馬光變更熈豐法及妄論乳媼離間兩宫事初提舉<lb/>
<pb n="KR2g0025_WYG_101-8a"/>
亳州明道宫繼責授武安軍節度副使永州安置再貶<lb/>
昭州别駕賀州安置移賓州再移化州卒年五十八崇<lb/>
寧間列名黨籍宣和八年追復徽猷閣待制建炎二年<lb/>
追復龍圖閣學士子沖溫<lb/>
　　鄒司諫浩傳　　　　　　　　同前<lb/>
政和元年三月宣德郎直龍圖閣鄒浩卒浩字至完常<lb/>
州晉陵人中元豐五年進士第調蘓州吳縣主簿揚州<lb/>
教授雄州防禦推官知安州孝感縣潁昌府教授除太<lb/>
<pb n="KR2g0025_WYG_101-8b"/>
學愽士以言者論列為襄州教授父䘮服闋改宣德郎<lb/>
哲宗召對除右正言時章惇用事皇后孟氏廢浩上疏<lb/>
曰臣聞禮曰天子之與后猶日之與月陰之與陽相須<lb/>
而成者也天子理陽道后治陰德天子聽外治后聽内<lb/>
職然則立后以配天子安得不慎今陛下為天下擇母<lb/>
而所立賢妃劉氏一時公議莫不疑惑誠以國家自有<lb/>
仁祖故事不可不遵用之爾盖皇后郭氏與美人尚氏<lb/>
爭寵致罪仁祖既廢后不旋踵并斥美人所以示公至<lb/>
<pb n="KR2g0025_WYG_101-9a"/>
立后則不選於妃嬪而選於貴族而立慈聖光獻所以<lb/>
逺嫌也所以為天下萬世法也陛下廢孟氏與廢郭后<lb/>
實無以異然孟氏之罪未嘗付外雜治果與賢妃爭寵<lb/>
而致罪乎世固不得而知也果不與賢妃爭寵而致罪<lb/>
乎世亦不得而知也若與賢妃爭寵而致罪則并斥美<lb/>
人以示至公固有仁祖故事存焉若不與賢妃爭寵而<lb/>
致罪則不立妃嬪以逺嫌亦有仁祖故事存焉二者必<lb/>
居一於此不可得而逃也况孟氏罪廢之初天下孰不<lb/>
<pb n="KR2g0025_WYG_101-9b"/>
疑賢妃必為后及讀詔書有别選賢族之語又聞陛下<lb/>
臨朝慨歎以廢后為國家不幸又見宗景有立妾之請<lb/>
陛下怒其輕亂名分而重賜譴責於是天下始釋然不<lb/>
疑陛下立后之意在賢妃也今果立之則天下所期陛<lb/>
下者皆莫信之矣載在史䇿傳示萬世不免上累聖德<lb/>
可不惜哉乞賜開納不以一時改命為甚難而以萬世<lb/>
公議為足畏追停册禮别選賢族如初詔施行庶幾上<lb/>
荅天意下慰人心為宗廟社稷無疆之計不勝幸甚惇<lb/>
<pb n="KR2g0025_WYG_101-10a"/>
等覆奏浩除名勒停新州編管徽宗即位復宣德郎添<lb/>
監袁州酒税除右正言遷左正言左司諫起居舍人中<lb/>
書舍人同修國史遷吏部兵部侍郎乞補外除寳文閣<lb/>
待制知江寧府改抗州崇寧元年閠六月手詔朕仰唯<lb/>
哲宗皇帝嚴恭寅畏克勤祗德元符之末是生越王姦<lb/>
人造言謂非后出比閱臣僚舊疏適見椒房訴章載加<lb/>
考詳咸有顯證是時兩宫親臨撫視嬪御執事在傍何<lb/>
緣外人得入宫禁殺母取子實為不根朕為人之弟繼<lb/>
<pb n="KR2g0025_WYG_101-10b"/>
體承祧詆誣之臣豈可逃罪鄒浩可重行黜責以稱朕<lb/>
昭顯前人之意於是浩責授衡州别駕永州安置後半<lb/>
年除名勒停昭州居住崇寧四年移漢陽軍五年復承<lb/>
奉郎歸常州大觀元年復宣義郎宣德郎直龍圖閣浩<lb/>
自嶺表還親側凡六年卒年五十二自號道鄉有文集<lb/>
三十巻初浩除諫省欲終辭母張問其故浩曰有言責<lb/>
者不可黙恐或以是貽親憂母曰兒能報國無愧於公<lb/>
議則我何憂乎勿辭及兩被竄謫母不易初意人稱其<lb/>
<pb n="KR2g0025_WYG_101-11a"/>
賢<lb/>
　　劉諫議安世傳　　　　　　　同前<lb/>
宣和七年六月戊午承議郎直龍圖閣劉安世卒安世<lb/>
字器之父航神宗朝為太僕卿國史有傳安世熈寧六<lb/>
年登進士第調洛州司法就辟髙陽帥幕父䘮服除為<lb/>
河南府左軍巡判官哲宗初劉摰為御史中丞薦之除<lb/>
右正言首論祖宗以来執政大臣親戚子弟未嘗居内<lb/>
外華要之職自王安石秉政以後盡廢累聖之制專用<lb/>
<pb n="KR2g0025_WYG_101-11b"/>
親黨務快私意二十年間廉耻掃地今廟堂猶習故態<lb/>
太師文彦愽司空吕公著左僕射吕大防右僕射范純<lb/>
仁門下侍郎孫固左丞王存右丞胡宗愈堂除子弟親<lb/>
戚凡十人且曰惟中書侍郎劉摰未見所引私親而依<lb/>
違其間雷同循黙豈得無罪願出臣章徧示三省俾自<lb/>
此以徃勵精更始又論胡宗愈除右丞不恊公議臺諫<lb/>
交章巳而諫議大夫王覿坐是罷斥中丞孫覺御史楊<lb/>
康國相繼辭去安世與左司諫韓川復申言之尋亦乞<lb/>
<pb n="KR2g0025_WYG_101-12a"/>
補外時兩省諫官惟安世獨貟章二十上宗愈乃罷章<lb/>
惇强買崑山縣民田吳處厚繳進蔡確知安州日詩安<lb/>
世皆極言且謂惇確與黃履邢恕自言聖上嗣統有定<lb/>
策功眩惑中外若不早賜辨正恐歲月寖久邪説得行<lb/>
離間兩宫有傷慈孝乞斥惇等屏之逺方先是御史䑓<lb/>
見安世論惇確罪初無一言及王汾迨汾除諫議大夫<lb/>
則全䑓上章又中丞李常侍御史盛陶累以復行新法<lb/>
為請安世言常陶皆安石黨安石殘民蠧國向之云亡<lb/>
<pb n="KR2g0025_WYG_101-12b"/>
人皆相賀汾時無言責乃言上書乞賜惡諡以憤世疾<lb/>
邪之意常等惡傷王氏因汾之除相率醜詆於是常陶<lb/>
與御史趙挺之王彭年同日皆出䑓為一空方確之未<lb/>
貶范純仁王存宻為申理乞從寛貸及彭汝礪曽肇同<lb/>
為中書舎人皆營救之暨確有分司之命汝礪封還詞<lb/>
頭安世又劾奏之由是純仁與存俱罷汝礪肇亦補外<lb/>
尋除起居舍人兼右司諫遷左諫議大夫時有詔權罷<lb/>
講筵安世上疏願為宗社之計清閑之燕頻御經帷以<lb/>
<pb n="KR2g0025_WYG_101-13a"/>
助聖學哲宗嘉納初鄧溫伯為翰林學士草王珪制有<lb/>
預定議於禁塗之語及為確制則曰尤嘉定䇿之功至<lb/>
是溫伯為承㫖安世言溫伯陰受邪説稍絀王珪而溢<lb/>
美於確確實何力敢貪天功凡六上疏不報請祠除中<lb/>
書舍人辭不就除集賢殿修撰提舉嵩山崇福宫明年<lb/>
以寳文閣待制為樞宻都承㫖時吕惠卿以光祿卿分<lb/>
司南京安世復應詔言事謂惠卿國之巨蠧四海所疾<lb/>
宜永投荒裔考之常法猶未應叙不識何名遽復卿列<lb/>
<pb n="KR2g0025_WYG_101-13b"/>
若惠卿之命遂行則將藉以及確確復用則章惇之徒<lb/>
如蝟毛而起為國家計其得安乎願使中外羣小不能<lb/>
動摇正道紹聖初章惇入相降官落職知南安軍未至<lb/>
提舉洪州玉隆觀尋責少府少監分司南京三年貶新<lb/>
州别駕英州安置時蔡確子渭數上言訟吕大防劉摰及<lb/>
安世等朝廷委翰林學士蔡京等究治京親為奏劄請誅<lb/>
滅摰安世等家族乃移安世枚州既而究治無驗而惇<lb/>
尚乞遣吕升卿董必使嶺外置獄欲盡誅之賴哲宗仁<lb/>
<pb n="KR2g0025_WYG_101-14a"/>
聖其請不行徽宗即位移衡州尋以濮州團練副使鼎<lb/>
州居住繼復承議即集英殿修撰知鄆州崇寧元年復<lb/>
待制知真定府潞州二年落職知沂州改提舉西京崇<lb/>
福宫貶信陽軍三年除名勒停峽州覊管五年叙承事<lb/>
郎大觀二年叙宣德郎奉議郎四年復承議郎政和八<lb/>
年提舉南京鴻慶宫宣和六年復直龍圖閣卒年七十<lb/>
八安世少師事司馬光初仕請於光曰願一言終身行<lb/>
之光曰其誠乎吾生平力行之故立朝行已俯仰無愧<lb/>
<pb n="KR2g0025_WYG_101-14b"/>
安世問其目光曰自不妄語始既擢言路入白其母將<lb/>
以親老辭母告之曰不可以閨門之私辭君命勉之力<lb/>
言當世之務幸而開納利澤足以及物或有非意吾不<lb/>
以逺近誓與汝偕及將南遷母怡然曰兹事固知如此<lb/>
特有遲速耳且戒毋以得䘮為意有文集二十巻盡言<lb/>
集十三巻資治通鑑音義十巻子伯英伯廉伯和<lb/>
　<lb/>
　名臣碑傳琬琰之集下巻十九<lb/>
</p>
<p>
</p>
  </div>
</body>
</text>
</TEI>
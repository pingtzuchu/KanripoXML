<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集下巻十</head>
    <p>
<pb n="KR2g0025_WYG_092-1a"/>
欽定四庫全書<lb/>
　名臣碑傳琬琰之集下巻十　　宋杜大珪編<lb/>
　　吕正獻公公著傳　　　　　　實録<lb/>
元祐四年二月甲辰司空同平章軍國重事吕公著薨<lb/>
公著字晦叔世本河東人自從祖䝉正相太宗因家於<lb/>
開封父夷簡相仁宗諡曰文靖公著㓜不好弄嗜學忘<lb/>
寢食夷簡尤器之曰它日必至公輔仕為奉禮即登慶<lb/>
歴二年進士第累遷殿中丞詔試館職不就皇祐初就<lb/>
<pb n="KR2g0025_WYG_092-1b"/>
判吏部南曹仁宗諭曰知卿有恬退之節賜五品服嘉<lb/>
祐中同判太常寺兼禮儀事數言濮安懿王在殯請燕<lb/>
北使無用樂輟上元遊幸廢温成廟為祠殿多見聽用<lb/>
擢天章閣待制召試知制誥三辭不就除天章閣待制<lb/>
兼侍講賜三品服夀星觀建真宗神御殿公著言都城<lb/>
中真宗有三御殿而營建不已非祀無豐眤之義治平<lb/>
元年為諌議大夫時修慶寜宫建本命殿公著言畿内<lb/>
京東西淮南飢修宫非急務宜罷以息民王疇為樞宻<lb/>
<pb n="KR2g0025_WYG_092-2a"/>
副使知制誥錢公輔坐封還詞頭貶公著極論公輔舉<lb/>
職不宜黜九月五日開邇英閣至重陽節當罷公著言<lb/>
陛下始初清明而親經術講治道願不惜頃刻之間以<lb/>
御經筵從之二年同判流内銓除龍圖閣直學士郊祀<lb/>
攝太僕參上問今之郊與古之郊何如對曰古之郊也<lb/>
貴誠而尚質今之郊也盛儀衛而已因言仁宗親祀去<lb/>
黄茵不入小次上皆循用之詔廷臣議追崇濮安懿王<lb/>
或欲稱皇伯考公著曰真宗以太祖為皇伯考非可加<lb/>
<pb n="KR2g0025_WYG_092-2b"/>
於濮王也及詔下稱親公著言扵仁宗有兩考之嫌又<lb/>
班濮王諱公著曰此群臣扵上前不當耳不宜與祖宗<lb/>
七廟諱同御史吕誨傅堯俞范純仁吕大防趙瞻坐論<lb/>
濮王事貶公著曰陛下臨御以来納諌之風未形扵天<lb/>
下而誨等以言事去非所以風示天下争之不可因累<lb/>
章乞補外上曰學士朕所重豈得輕去朝廷復懇請家<lb/>
居者百餘日上遣内侍楊安道敦請且戒云吕公著勁<lb/>
直宜徐勸諭之語無太廹也起就職數日復請去出知<lb/>
<pb n="KR2g0025_WYG_092-3a"/>
蔡州神宗即位召為翰林學士兼侍讀頃之兼寶文閣<lb/>
學士知通進銀臺司時御史中丞司馬光罷學士公著<lb/>
封還制書言光以言舉職而賜罷則有言責者不得盡<lb/>
其言矣陛下雖有欲治之心而安危利害何從而知扵<lb/>
是内出光誥付閤門又言誥不由封駮而出則是職因<lb/>
臣而廢乞正臣之罪以正紀綱上手批其奏俟邇英當<lb/>
諭朕意後數日講退獨留之語曰朕欲光勸講左右非<lb/>
為其言事也公著請不已㑹奉使契丹使還解銀臺司<lb/>
<pb n="KR2g0025_WYG_092-3b"/>
熈寧元年修英宗實録轉禮部侍郎知開封府自夏秋<lb/>
滛雨地震公著言自昔人君遇灾異者或恐懼以致福<lb/>
或簡誣以致禍上以至誠待下則下思盡誠以應之上<lb/>
下能相與以誠而變異不消者未之有也夫衆人之言<lb/>
不一而至當之論難見君人者去偏聽獨任之弊而不<lb/>
私先入之言則不為邪說所亂顔淵問為邦孔子以逺<lb/>
佞人為戒盖佞人惟恐不合于君則其勢易親正人惟<lb/>
恐不合扵義則其勢易踈惟先格王正厥事盖未有正<lb/>
<pb n="KR2g0025_WYG_092-4a"/>
事而世不治者惟陛下勉行之而勉修之數月請罷復<lb/>
還翰林兼侍讀學士禮官議欲用唐故事五月朔請御<lb/>
大慶殿受朝因上尊號公著言五月㑹朝始扵唐徳宗<lb/>
取術數厭勝之憲宗以下罷之况尊號非古典不係人<lb/>
主重輕扵是罷議尊號不受近臣有請吏非領郡者兼<lb/>
任監司公著曰人才類伏下流而資格愈峻則簡㧞愈<lb/>
難審其才可用宜不次用之試而無效則已之及請増<lb/>
館閤之選以長育人才文武官致仕非素有罪戾者宜<lb/>
<pb n="KR2g0025_WYG_092-4b"/>
給俸以示始終多用其言二月拜御史中丞時兄公弼<lb/>
方為樞宻使特聽不避固辭亦不許王安石秉政始置<lb/>
三司條例司行青苖助歛法公著極論其不可曰自昔<lb/>
有為之君未有失人心而能圖治者亦有未脅之以威<lb/>
勝之以辨而能得人心者今在位之賢者率以此舉為<lb/>
非而議者一切以流俗浮論詆黜之豈有昔者賢而今<lb/>
皆不肖乎㑹韓琦論青苖不便罷河北安撫使公著坐<lb/>
嘗面奏若韓琦因人心不忍如趙鞅舉晋陽之甲除君<lb/>
<pb n="KR2g0025_WYG_092-5a"/>
側之惡陛下何以待之罷為翰林學士知潁州宋敏求<lb/>
草公著詞云敷陳失實援據非宜上令陳升之易乃曰<lb/>
厚誣藩鎮興除惡之名深駭予聞乖事理之實其後公<lb/>
著為相提舉修實録嘗辨其不然云五年復寶文閣學<lb/>
士召還經筵辭疾提舉嵩山崇福宫八年彗星見詔求<lb/>
直言公著䟽曰陛下臨朝願治日已久左右前後莫敢<lb/>
正言使陛下有欲治之心而無致治之實者此任事之<lb/>
臣負陛下也夫士之邪正賢不肖盖素定也今則不然<lb/>
<pb n="KR2g0025_WYG_092-5b"/>
前日舉之以為天下之至賢後日逐之以為天下之至<lb/>
不肖其于人才既反覆而不常則于政事亦乖戾而不<lb/>
當矣古之為政初不信于民者有之矣鄭之子産是也<lb/>
一年而鄭人怨之三年而歌之陛下垂拱仰成七年于<lb/>
兹矣輿人之誦亦未異扵七年之前也陛下獨不察乎<lb/>
十年起知河陽召還提舉中太一宫元豐元年除翰林<lb/>
學士承㫖懇辭改端明殿學士知審官西院一日邇英<lb/>
進讀罷上與之極論治道遂及釋老虗寂之㫖公著曰<lb/>
<pb n="KR2g0025_WYG_092-6a"/>
堯舜知此道乎上曰堯舜豈不知公著曰堯舜雖知此<lb/>
然常以知人安民為難此所以為堯舜也上又言唐太<lb/>
宗能以權智御臣下公著曰太宗所以成帝業者以其<lb/>
屈已從諌耳上善其言頃之拜同知樞宻院事時有請<lb/>
復肉刑者詔執政議公著曰後世禮教踈而刑獄繁肉<lb/>
辟不可復將有踊貴屨賤之譏或欲取天府死囚試劓<lb/>
刖之公著曰不可刖而不死則此法遂行矣議遂寢三<lb/>
年官制行改正議大夫充樞宻副使四年復同知樞宻<lb/>
<pb n="KR2g0025_WYG_092-6b"/>
院乞補外上賜手札曰顧在廷之臣可託中外腹心之<lb/>
寄均皇家休戚之重無逾卿者可亟起視事初夏人幽<lb/>
其主秉常上將大舉兵討之公著曰問師之罪當得人<lb/>
為帥未得人不如勿舉及兵興河東陜西民力大困大<lb/>
臣不敢言公著數為上言其狀五年辭樞宻廼以資政<lb/>
殿學士光禄大夫知定州是年九月永樂城䧟奏至上<lb/>
特開天章閣對輔臣曰邊民疾弊如此獨吕公著為朕<lb/>
言之它人未嘗及也在定州坐違制使禁卒護送囚徒<lb/>
<pb n="KR2g0025_WYG_092-7a"/>
降秩徙知揚州久之除資政殿大學士復降官神宗將<lb/>
建儲諭執政曰來年皇子出就學當以吕公著為師傅<lb/>
哲宗即位加銀青光禄大夫召兼侍讀提舉中太一宫<lb/>
未至太皇太后遣使迎問其所欲言公著奏曰先帝即<lb/>
位之初臣與學士命草詔以寛民力為先既而秉政者<lb/>
建議變舊法以侵民為意言不便者一切以沮壊新法<lb/>
斥去之故日久而弊愈深法行而民愈困陛下既深燭<lb/>
其弊誠得中正之士使講求天下利害上下協力而為<lb/>
<pb n="KR2g0025_WYG_092-7b"/>
之宜不難矣至則建言曰人君即位之始宜講求修徳<lb/>
為治之要以正其始乃條上十事曰畏天曰愛民曰修<lb/>
身曰講學曰任賢曰納諌曰薄歛曰省刑曰去奢曰無<lb/>
逸又言先帝定官制設諌貟之目甚備宜選忠鯁敢言<lb/>
士徧置諸左右使職諌諍從之拜尚書左丞官制行三<lb/>
省並建而中書獨為取㫖之地門下尚書奉行而已公<lb/>
著言三省官均輔臣也正如同舟共輿以濟江陸當一<lb/>
心並力以修政事諸事干三省者自今執政同進呈取<lb/>
<pb n="KR2g0025_WYG_092-8a"/>
㫖而各行之遂定為令遷門下侍郎拜尚書右僕射兼<lb/>
中書侍即提舉修神宗實録先是執政五日或三日一<lb/>
聚都堂事多長官専决同列不預可否至公著秉政始<lb/>
日聚都堂遂為故事司馬光薨公著獨揔揆務所除吏<lb/>
皆一時之選而端良質厚之士居多焉時科舉専用王<lb/>
安石經義士無自得之學而朝廷文辭之官漸難其選<lb/>
神宗以答髙麗書不稱㫖嘗以為言議者欲以詩賦代<lb/>
經義公著請于經義科中益以詩賦而先經義以盡多<lb/>
<pb n="KR2g0025_WYG_092-8b"/>
士之能又戒有司無以老莊書出題而學者不得以申<lb/>
韓釋氏書為說叅用古今諸儒之學無専用王氏又復<lb/>
賢良方正科以致異能之士邊榖舊法儲三年而不足<lb/>
公著請増為五年大出糴本錢以助之邊用益給吐蕃<lb/>
大酋領鬼章清宜結者董氊之别將也性凶悍為洮河<lb/>
之患者二十年間朝廷罷兵減隴右戍又知夏人之怨<lb/>
失蘭州也遂合從冦邉公著建議遣軍器監丞游師雄<lb/>
諭旨諸將以便宜出師不逾月熙河將种誼生擒鬼章<lb/>
<pb n="KR2g0025_WYG_092-9a"/>
致闕下夏人因遣使修朝貢之職元祐三年懇辭位拜<lb/>
司空同平章軍國事自宋興大臣以三公平章軍國者<lb/>
四人二人公著父子也士豔其榮詔建第於東府之南<lb/>
啟北扉以便執政㑹議三省樞宻院條例所當闕者目<lb/>
曰軍馬事焉一月三至經筵間日一入朝非朝日不至<lb/>
都堂其出也不以時盖異禮也四年以寢疾告不能朝<lb/>
薨年七十二輟視朝三日乗輿臨奠成服苑中敕有司<lb/>
治葬贈太師申國公諡正獻公著識慮深敏量閎而學<lb/>
<pb n="KR2g0025_WYG_092-9b"/>
粹茍便于國不以私利害動其心與人誠不事表襮其<lb/>
好士樂善出扵天性士大夫有以人物為意者必問其<lb/>
所聞相叅覈以待上求神宗嘗謂執政曰吕公著之扵<lb/>
人材其言不欺如權衡之稱物上前議政事盡誠去飾<lb/>
愽取衆人之善以為善至其所當守毅然不可回奪之<lb/>
初入館與王安石善後安石秉政公著為中丞安石冀<lb/>
其助已己而公著論其過不為少屈也紹聖元年用諌<lb/>
官翟思張商英周秩章䟽削公著諡毁所賜神道碑四<lb/>
<pb n="KR2g0025_WYG_092-10a"/>
年二月追貶建武軍節度副使又貶昌化軍司户叅軍<lb/>
盡奪遺表等恩數元符三年徽宗皇子生詔公著可復<lb/>
太子太保扵是盡給還遺表等恩數追取貶昌化軍司<lb/>
户叅軍告毁抹議者謂節副告亦當毁而用事者不以<lb/>
為然故止追告崇寧元年五月有司言復官太優詔降<lb/>
授左光禄大夫自是蔡京擅朝指公著為姦黨首惡始<lb/>
置元祐黨籍三年六月刻石文徳殿及尚書省又頒其<lb/>
書天下立石扵監司郡守㕔事其後徽宗因灾異感悟<lb/>
<pb n="KR2g0025_WYG_092-10b"/>
毁石刻盡除黨禁有詔復公著銀青光禄大夫今上紹<lb/>
興元年追復贈太師申國公諡正獻子希哲希績希純<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集下巻十<lb/>
</p>
<p>
</p>
  </div>
</body>
</text>
</TEI>
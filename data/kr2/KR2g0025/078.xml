<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻五十一</head>
    <p>
<pb n="KR2g0025_WYG_078-1a"/>
欽定四庫全書<lb/>
　名臣碑傳琬琰之集中巻五十一　宋杜大珪編<lb/>
　　司馬文正公光行狀　　　　　蘇軾<lb/>
曾祖政贈太子太保曾祖母薛氏贈温國太夫人祖炫<lb/>
試祕書省校書郎知耀州富平縣事贈太子太傅祖母<lb/>
皇甫氏贈温國太夫人父池尚書吏部郎中充天章閣<lb/>
待制贈太師追封温國公母聶氏贈温國太夫人公諱<lb/>
光字君實其先河内人晉安平獻王孚之後王之裔孫<lb/>
<pb n="KR2g0025_WYG_078-1b"/>
征東大將軍陽始葬今陜州夏縣涑水鄉子孫因家焉<lb/>
自髙祖曽祖皆以五代衰亂不仕富平府君始舉進士<lb/>
沒於縣令皆以氣節聞於鄉里而天章公以文學行義<lb/>
事真宗仁宗為轉運使御史知雜事三司副使歴知鳳<lb/>
翔河中同杭虢晉六州以清直仁厚聞於天下號稱一<lb/>
時名臣公自兒童凛然如成人七嵗聞講左氏春秋大<lb/>
愛之退為家人講即了其大義自是手不釋書至不知<lb/>
饑渴寒暑年十五書無所不通文詞醇深有西漢風天<lb/>
<pb n="KR2g0025_WYG_078-2a"/>
章公當任子次及公公推與二從兄然後受補郊社齋<lb/>
郎再奏將作監主簿年二十舉進士甲科改奉禮郎以<lb/>
天章公在杭辭所遷官求簽書蘇州判官事以便親許<lb/>
之未上丁太夫人憂未除丁天章公憂執喪累年毁瘠<lb/>
如禮服除簽書武成軍判官事改大理評事為國子直<lb/>
講遷本寺丞故相龐籍名知人始與天章公遊見公而<lb/>
竒之及是為樞宻副使薦公召試館閣校勘同知太常<lb/>
禮院中官麥允言死詔以允言有軍功特給鹵簿公言<lb/>
<pb n="KR2g0025_WYG_078-2b"/>
孔子不以名器假人繁纓以朝且猶不可允言近習之<lb/>
臣非有元勲大勞而贈以三公之官給以一品鹵簿其<lb/>
為繁纓不亦大乎故相夏竦卒詔賜諡文正公言諡之<lb/>
美者極於文正竦何人可以當此書再上改諡文莊遷<lb/>
殿中丞除史館檢討修日厯改集賢校理龎籍為鄆州<lb/>
徙并州皆辟公通判州事公感籍知已為盡力時趙元<lb/>
昊始臣河東貧甚官苦貴糴而民疲於逺輸麟州窟野<lb/>
河西多良田皆故漢地公私雜耕天聖中始禁田河西<lb/>
<pb n="KR2g0025_WYG_078-3a"/>
者虜乃得稍𧖟食其地俯窺麟州為河東憂籍請公按<lb/>
視公為畫五䇿宜因州中舊兵益禁兵三千廂兵五百<lb/>
築二堡河西可使堡外三十里虜不敢田則州西六十<lb/>
里無虜矣募民有能耕麟州閑田者復其稅役十五年<lb/>
能耕窟野河西者長復之耕者必衆官雖無所得而糴<lb/>
自賤可以漸紓河東之民籍移麟州如公言而兵官郭<lb/>
恩勇且狂夜開城門引千餘人渡河載酒食不為戰備<lb/>
遇敵死之議者歸罪於籍罷節度使知青州公守闕三<lb/>
<pb n="KR2g0025_WYG_078-3b"/>
上書乞獨坐其事不報籍初不以此望公而公深以自<lb/>
咎籍既沒升堂拜其妻如母撫其子如昆弟時人兩賢<lb/>
之改太常博士祠部員外郎直祕閣判吏部南曹遷開<lb/>
封府推官賜五品服交趾貢異獸謂之麟公言真偽不<lb/>
可知使其真非自然而至不足為瑞若偽為逺夷笑願<lb/>
厚賜其使而還其獸因奏賦以諷遷度支員外郎判勾<lb/>
院擢修起居注五辭而後受判禮部有司奏六月朔日<lb/>
當食公言故事食不滿分或京師不見皆賀臣以為日<lb/>
<pb n="KR2g0025_WYG_078-4a"/>
食四方見京師不見天意人君為陰邪所蔽天下皆知<lb/>
而朝廷獨不知其為災當益甚皆不當賀詔從之後遂<lb/>
以為常遷起居舍人同知諌院蘇轍舉直言策入第四<lb/>
等而考官以為不當收公言轍於同科四人中言最切<lb/>
直有愛君憂國之心不可不收時宰相亦以為當黜仁<lb/>
宗不許曰求直言以直棄之天下其謂朕何公遂與諫<lb/>
官王陶同上疏願為宗廟社稷自重卻罷燕飲安養神<lb/>
氣後宫嬪御進見有度左右小臣賜予有節厚味腊毒<lb/>
<pb n="KR2g0025_WYG_078-4b"/>
無益奉養者皆不宜數御上嘉納之初至和三年仁宗<lb/>
始不豫國嗣未立天下寒心而不敢言惟諫官范鎮首<lb/>
發其議公時為并州通判聞而繼之上疏言禮大宗無<lb/>
子則小宗為之後為之後者為之子也願陛下擇宗室<lb/>
賢者使攝儲貳以待皇嗣之生退居藩服不然則典宿<lb/>
衛尹京邑亦足以係天下之望疏三上其一留中其二<lb/>
付中書公又與鎮書此大事不言則已言一出豈可復<lb/>
反願公以死争之於是鎮言之益力及公為諌官復上<lb/>
<pb n="KR2g0025_WYG_078-5a"/>
疏且面言臣昔為并州通判所上三章願陛下果斷而<lb/>
力行之時仁宗簡黙不言雖執政奏事首肯而已聞公<lb/>
言沈思乆之曰得非欲選宗室為繼嗣者乎此忠臣之<lb/>
言但人不敢及耳公曰臣言此自謂必死不意陛下開<lb/>
納上曰此何害古今皆有之因令公以所言付中書公<lb/>
曰不可願陛下自以意喻宰相是日公復言江淮鹽事<lb/>
詣中書白之宰相韓琦問公今日復何所言公黙計此<lb/>
大事不可不使琦知思所以廣上意者即曰所言宗廟<lb/>
<pb n="KR2g0025_WYG_078-5b"/>
社稷大計也琦喻意不復言後十餘日有㫖令公與御<lb/>
史裏行陳洙同詳定行户利害洙與公屏語曰日者大<lb/>
饗明堂韓公攝太尉洙為監察公從容謂洙曰君與司<lb/>
馬君實善君實近建言立嗣事恨不以所言送中書欲<lb/>
發此議無自發之行户利害非所以煩公也欲洙見公<lb/>
達此意耳時嘉祐六年閏八月也至九月公復上疏面<lb/>
言臣向者進說陛下欣然無難意謂即行矣今寂無所<lb/>
聞此必有小人言陛下春秋鼎盛子孫當千億何遽為<lb/>
<pb n="KR2g0025_WYG_078-6a"/>
此不祥之事小人無逺慮特欲倉猝之際援立其所厚<lb/>
善者耳唐自文宗以後立嗣皆出於左右之意至有稱<lb/>
定䇿國老門生天子者此禍豈可勝言哉上大感悟曰<lb/>
送中書公至中書見琦等曰諸公不及今定議異日夜<lb/>
半禁中出寸紙以某人為嗣則天下莫敢違琦等皆唯<lb/>
唯曰敢不盡力後月餘詔英宗判宗正寺固辭不就職<lb/>
明年遂立為皇太子稱疾不入公復上疏言凡人爭絲<lb/>
毫之利至相争奪今皇子辭不貲之富至三百餘日不<lb/>
<pb n="KR2g0025_WYG_078-6b"/>
受命其賢於人逺矣有識聞之足以知陛下之聖能為<lb/>
天下得人然臣聞父召無諾君命召不俟駕而行使者<lb/>
受命不受辭皇子不當辭避使者不當徒反凡召皇子<lb/>
内臣皆乞責降且以臣子大義責皇子宜必入英宗遂<lb/>
受命兖國公主下嫁李瑋以驕恣聞公上疏言太宗時<lb/>
姚坦為兖王翊善有過必諌左右教王詐疾踰月太宗<lb/>
召王乳母入問起居狀乳母曰王無疾以姚坦故鬱鬱<lb/>
成疾耳太宗怒曰王年少不知為此汝輩教之杖乳母<lb/>
<pb n="KR2g0025_WYG_078-7a"/>
數十召坦慰勉之齊國獻穆大長公主太宗之子真宗<lb/>
之妹陛下之姑而謙恭率禮天下稱其賢願陛下教子<lb/>
以太宗為法公主事夫以獻穆為法已而公主不安於<lb/>
李氏詔瑋出知衛州公主入居禁中而瑋母楊歸其兄<lb/>
璋散遣其家人公言陛下追念章懿太后故使瑋尚主<lb/>
今乃母子離析家事流落陛下獨無雨露之感悽惻之<lb/>
心乎瑋既責降公主亦不得無罪上感悟詔公主降封<lb/>
沂國待李氏恩禮不衰判檢院權判國子監除知制誥<lb/>
<pb n="KR2g0025_WYG_078-7b"/>
力辭至八九改授天章閣待制兼侍講賜三品服仍知<lb/>
諫院上疏言經略安撫使以便宜從事出於兵興權制<lb/>
非永世法及將相大臣典州者多以貴倨自恃陵忽轉<lb/>
運使不得舉職朝廷務省事專行姑息之政至於胥史<lb/>
讙譁而逐御史中丞輦官悖慢而退宰相衛士凶逆而<lb/>
獄不窮姦澤加於舊軍人詈三司使而法官以為非犯<lb/>
階級於用法疑其餘有一夫流言於道路而為之變法<lb/>
推恩者多矣皆陵遲之漸不可以不正充媛董氏薨追<lb/>
<pb n="KR2g0025_WYG_078-8a"/>
贈婉儀又贈淑妃輟朝成服百官奉慰定諡行册禮葬<lb/>
給鹵簿公言董氏秩本微病革之日方拜充媛古者婦<lb/>
人無諡近制惟皇后有之鹵簿本以賞軍功未嘗施於<lb/>
婦人惟唐平陽公主有舉兵佐髙祖定天下之功乃得<lb/>
給至韋庶人始令妃主葬日皆給鼓吹非令典不足法<lb/>
時有司新定後宫封贈法皇后與妃皆贈三代公言别<lb/>
嫌明微妃不當與后同袁盎引却慎夫人坐正為此耳<lb/>
天聖親郊太妃止贈二代而况妃乎知嘉祐八年貢舉<lb/>
<pb n="KR2g0025_WYG_078-8b"/>
仁宗崩英宗以哀毁致疾慈聖光獻太后同聽政公首<lb/>
上疏言章獻明肅太后保佑先帝進賢退姦有大功於<lb/>
趙氏特以親用外戚小人故負謗天下今太后初攝大<lb/>
政大臣忠厚如王曾清純如張知白剛正如魯宗道質<lb/>
直如薛奎者當信用之鄙猥如馬季良讒諂如羅崇勲<lb/>
者當踈逺之則天下服又上疏英宗言漢宣帝為昭帝<lb/>
後終不追尊衛太子史皇孫光武起布衣得天下自以<lb/>
為後元帝亦不追尊鉅鹿都尉南頓君惟哀安桓靈皆<lb/>
<pb n="KR2g0025_WYG_078-9a"/>
自旁親入繼大統追尊其父祖天下非之願以為戒時<lb/>
公所得仁宗遺賜珠金直百餘萬率同列三上章言國<lb/>
有大憂中外窘乏不可專用乾興故事若遺賜不可辭<lb/>
則宜許侍從以上進金錢佐山陵費不許公乃以所得<lb/>
珠為諫院公使錢金以遺其舅氏義不藏於家英宗疾<lb/>
既平皇太后還政公上疏言治身莫先於孝治國莫先<lb/>
於公其言切至皆母子間人所難言者時有司立法皇<lb/>
太后有所取用有司奏覆得御寶乃供公極論以為不<lb/>
<pb n="KR2g0025_WYG_078-9b"/>
可當直下合同司移所屬立供如上所取已乃具數奏<lb/>
太后以防矯偽曹佾除使相兩府皆遷公言佾無功而<lb/>
得使相陛下以慰母心耳今兩府皆遷無名若以還政<lb/>
為功則宿衛將帥内侍小臣必有覬望已而都知任守<lb/>
忠等皆遷公復爭之因論守忠大姦陛下為皇子非守<lb/>
忠意沮壊大策離間百端賴先帝不聽及陛下嗣位反<lb/>
覆革面交構兩宫國之大賊人之巨蠧乞斬於都市以<lb/>
謝天下詔以守忠為節度副使蘄州安置天下快之時<lb/>
<pb n="KR2g0025_WYG_078-10a"/>
有詔陜西刺民兵號義勇公上疏極論其害云康定慶<lb/>
厯間籍陜西民為鄉弓手已而刺為保捷指揮民被其<lb/>
毒兵終不可用遇敵先北正兵隨之每致崩潰縣官知<lb/>
其坐食無用汰遣歸農而惰游之人不能復反南畆彊<lb/>
者為盜弱者轉死父老至今流涕也今義勇何以異此<lb/>
章六上不從乞罷諌官不許王廣淵除直集賢院公言<lb/>
廣淵姦邪不可近昔漢景帝為太子召上左右飲衛綰<lb/>
獨稱疾不行及即位待綰有加周世宗鎮澶淵張美為<lb/>
<pb n="KR2g0025_WYG_078-10b"/>
三司吏掌州之錢穀世宗私有求假美悉力應之及即<lb/>
位薄其為人不用今廣淵當仁宗之世私自結於陛下<lb/>
豈忠臣哉願黜之以厲天下執政建言濮安懿王德盛<lb/>
位隆宜有尊禮詔太常禮院與兩制議翰林學士王珪<lb/>
等相顧不敢先公獨奮筆立議曰為之後者為之子不<lb/>
敢復顧其私親今日所以崇奉濮安懿王典禮宜一凖<lb/>
先朝封贈期親尊屬故事髙官大爵極其尊榮議成珪<lb/>
即敕吏以公手藁為案至今存焉時中外詾詾御史吕<lb/>
<pb n="KR2g0025_WYG_078-11a"/>
誨傅堯俞范純仁吕大防趙鼎趙瞻等皆爭之相繼降<lb/>
黜公上疏乞留之不可則乞與之皆貶初西戎遣使致<lb/>
祭而延州指使髙宜押伴傲其使者侮其國主使者訴<lb/>
於朝公與吕誨乞加宜罪不從明年西戎犯邊殺畧吏<lb/>
士趙滋為雄州專以猛悍治邊公亦論其不可至是契<lb/>
丹之民有捕魚界河伐栁白溝之南者朝廷以知雄州<lb/>
李中祐為不材選將代之公言國家當邉域附順時好<lb/>
與之計較末節及其桀傲又從而姑息之近者西戎之<lb/>
<pb n="KR2g0025_WYG_078-11b"/>
禍生於髙宜北人之隙起於趙滋朝廷方賢此二人故<lb/>
邊臣皆以生事為能今若選將代中祐則來者必以滋<lb/>
為法而以中祐為戒漸不可長宜敕邊吏疆埸細故徐<lb/>
以文檄往反若輕以矢刃相加者坐之京師大水公上<lb/>
疏論三事皆盡言無所隠諱除龍圖閣直學士判流内<lb/>
銓改右諫議大夫知治平四年貢舉神宗即位首擢公<lb/>
為翰林學士公力辭不許上面諭公古之君子或學而<lb/>
不文文而不學惟董仲舒揚雄兼之卿有文學何辭為<lb/>
<pb n="KR2g0025_WYG_078-12a"/>
公曰臣不能為四六上曰如兩漢制詔可也公曰本朝<lb/>
故事不可上曰卿能舉進士取髙等而云不能四六何<lb/>
也公趨出上遣内臣至閤門彊公受告拜而不受趣公<lb/>
入謝曰上坐以待公公入至廷中以告置公懐中不得<lb/>
已乃受遂為御史中丞初中丞王陶論宰相不押常朝<lb/>
班為不臣宰相不從陶爭之力遂罷公既繼之言宰相<lb/>
不押班細故也陶言之過然愛禮存羊則不可已自頃<lb/>
宰相權重今陶復以言宰相罷則中丞不可復為臣願<lb/>
<pb n="KR2g0025_WYG_078-12b"/>
俟宰相押班然後就職上曰可陶既出知陳州謝章詆<lb/>
宰相不已執政議再貶陶公言陶誠可罪然陛下欲廣<lb/>
言路屈已受陶而宰相獨不能容乎乃已公上疏論修<lb/>
心之要三曰仁曰明曰武治國之要三曰官人曰信賞<lb/>
曰必罰其說甚備且曰臣昔為諫官即以此六言獻仁<lb/>
宗其後以獻英宗今以獻陛下平生力學所得盡在是<lb/>
矣公在英宗時與吕誨同論祖宗之制句當御藥院常<lb/>
用供奉官以下至内殿崇班則出近嵗居此位者皆暗<lb/>
<pb n="KR2g0025_WYG_078-13a"/>
理官資食其廪給非祖宗大意又故事年未五十不得<lb/>
為内侍省押班今除張茂則止四十八不可至是又言<lb/>
之因論髙居簡姦邪乞加逺竄章五上上為盡罷寄資<lb/>
内臣居簡亦補外未幾復留陳承禮劉有方二人公復<lb/>
争之又言近者王中正往陜西知涇州劉渙等諂事中<lb/>
正而鄜延鈐轄吳舜臣違失其意已而渙等進擢舜臣<lb/>
降黜權歸中正謗歸陛下是去一居簡得一居簡上手<lb/>
詔問公所從知公曰臣得之賔客非一人言事之有無<lb/>
<pb n="KR2g0025_WYG_078-13b"/>
惟陛下知之若無臣不敢避妄言之罪萬一有之不可<lb/>
不察詔用宫邸直省官郭昭選等四人為閤門祗候公<lb/>
言國初草創天步尚艱故即位之始必以左右舊人為<lb/>
腹心耳目謂之隨龍非平日法也閤門祗候在文臣為<lb/>
館職豈可使厮役為之英宗山陵公為儀仗使賜金五<lb/>
十兩銀合三百兩三上章辭從之邊吏上言西戎部將<lb/>
嵬名山欲以横山之衆取諒祚以降詔邊臣招納其衆<lb/>
公上疏極論以為名山之衆未必能制諒祚幸而勝之<lb/>
<pb n="KR2g0025_WYG_078-14a"/>
滅一諒祚生一諒祚何利之有若其不勝必引衆歸我<lb/>
不知何以待之臣恐朝廷不獨失信於諒祚又將失信<lb/>
於名山矣若名山餘衆尚多還北不可入南不受窮無<lb/>
所歸必將突據邊城以救其命陛下獨不見侯景之事<lb/>
乎上不聽遣將种諤發兵迎之取綏州費六十萬萬西<lb/>
方用兵盖自是始矣兼翰林侍讀學士登州有不成婚<lb/>
婦謀殺其夫傷而不死者吏疑問即承知州事許遵讞<lb/>
之有司當婦絞而詔貸之遵上議凖律因犯殺傷而自<lb/>
<pb n="KR2g0025_WYG_078-14b"/>
首者得免所因之罪婦當減二等不當絞詔公與王安<lb/>
石議之安石是遵議公言謀殺猶故殺也皆一事不可<lb/>
分若謀為所因與殺為二則故與殺亦可為二邪自宰<lb/>
相文彥博以下皆附公議然卒用安石言至今天下非<lb/>
之權知審官院百官上尊號公當答詔上疏言先帝親<lb/>
郊不受尊號天下莫不稱頌末年有建言者國家與契<lb/>
丹有往來書信彼有尊號而我獨無以為深恥於是群<lb/>
臣復以非時上尊號昔漢文帝時單于自稱天地所生<lb/>
<pb n="KR2g0025_WYG_078-15a"/>
日月所置匈奴大單于不聞文帝復為大名以加之也<lb/>
願陛下追用先帝本意不受此名上大悅手詔答公非<lb/>
卿朕不聞此言善為答詞使中外曉然知朕至誠非欺<lb/>
衆邀名者遂終身不復受尊號執政以河朔災傷國用<lb/>
不足乞今嵗親郊兩府不賜金帛送學士院取㫖公言<lb/>
兩府所賜以匹兩計止二萬未足以救災宜自文臣兩<lb/>
省武臣宗室刺史以上皆減半公與學士王珪王安石<lb/>
同對公言救災節用宜自貴近始可聽兩府辭賜安石<lb/>
<pb n="KR2g0025_WYG_078-15b"/>
曰常衮辭賜饌時議以為衮自知不能當辭位不當辭<lb/>
祿且國用不足非當今之急務也公曰衮辭祿猶賢於<lb/>
持祿固位者國用不足真急務安石言非是安石曰不<lb/>
足者以未得善理財者故也公曰善理財者不過頭㑹<lb/>
箕斂以盡民財民窮為盜非國之福安石曰不然善理<lb/>
財者不加賦而上用足公曰天下安有此理天地所生<lb/>
財貨百物止有此數不在民則在官譬如雨澤夏澇則<lb/>
秋旱不加賦而上用足不過設法陰奪民利其害甚於<lb/>
<pb n="KR2g0025_WYG_078-16a"/>
加賦此乃桑𢎞羊欺漢武帝之言太史公書之以見武帝<lb/>
不明耳至其末年盜賊蠭起幾至於亂若武帝不悔禍<lb/>
昭帝不變法則漢幾亡爭議不已王珪進曰救災節用<lb/>
宜自貴近始司馬光言是也然所費無幾恐傷國體王<lb/>
安石言亦是惟明主裁擇上曰朕意與光同然姑以不<lb/>
允答之㑹安石當制遂引常衮事責兩府兩府亦不復<lb/>
辭兼史館修撰上問公可為諫官者公薦吕誨誨以天<lb/>
章閣待制知諫院詔公與張茂則同相視二股河及土<lb/>
<pb n="KR2g0025_WYG_078-16b"/>
堤利害公用都水監丞宋昌言策乞於二股之西置土<lb/>
堤約水東流若東流日深北流自淺薪芻漸備乃塞其<lb/>
北放出御河胡蘆河下流以紓恩兾深瀛以西之患時<lb/>
議者多不同公於上前反覆論難甚苦卒從之後皆如<lb/>
公言賜詔奬諭王安石始為政創立制置三司條例司<lb/>
建為青苗助役水利均輸之政置提舉官四十餘員行<lb/>
其法於天下謂之新法公上疏逆陳其利害曰後當如<lb/>
是行之十餘年無一不如公言者天下傳誦以公為真<lb/>
<pb n="KR2g0025_WYG_078-17a"/>
宰相雖田父野老皆號公司馬相公而婦人孺子知其<lb/>
為君實也邇英進讀至蕭何曹參事公曰參不變何法<lb/>
得守成之道故孝惠髙后時天下晏然衣食滋殖上曰<lb/>
漢常守蕭何之法不變可乎公曰何獨漢也使三代之<lb/>
君常守禹湯文武之法雖至今存可也武王克商曰乃<lb/>
反商政政由舊然則雖周亦用商政也書曰無作聰明<lb/>
亂舊章漢武帝用張湯言取髙帝法紛更之盜賊半天<lb/>
下元帝改宣帝之政而漢始衰由此言之祖宗之法不<lb/>
<pb n="KR2g0025_WYG_078-17b"/>
可變也後數日吕惠卿進講因言先王之法有一年而<lb/>
變者正月始和布法象魏是也有五年一變者廵守考<lb/>
制度是也有三十年一變者刑罰世輕世重是也有百<lb/>
年不變者父慈子孝兄友弟恭是也前日光言非是其<lb/>
意以諷朝廷且譏臣為條例司官耳上問公惠卿言何<lb/>
如公曰布法象魏布舊法也何名為變若四孟月朔屬<lb/>
民讀法為時變月變耶諸侯有變禮易樂者王廵狩則<lb/>
誅之王不自變也刑新國用輕典亂國用重典平國用<lb/>
<pb n="KR2g0025_WYG_078-18a"/>
中典是為世輕世重非變也且治天下譬如居室弊則<lb/>
修之非大壊不更造也大壊而更造非得良匠美材不<lb/>
成今二者皆無有臣恐風雨之不庇也公卿侍從皆在<lb/>
此願陛下問之三司使掌天下財不才而黜可也不可<lb/>
使兩府侵其事今為制置三司條例司何也宰相以道<lb/>
佐人主安用例茍用例而已則胥史足矣今為看詳中<lb/>
書條例司何也惠卿不能對則詆公曰光為侍從何不<lb/>
言言而不從何不去公作而答曰是臣之罪也上曰相<lb/>
<pb n="KR2g0025_WYG_078-18b"/>
與論是非耳何至是講畢賜坐户外將出上命徙坐户内<lb/>
左右皆避去上曰朝廷每更一事舉朝訩訩何也王珪<lb/>
曰臣踈賤在闕門之外朝廷之事不能盡知借使聞之<lb/>
道路又不知其虚實也上曰聞則言之公曰青苗出息<lb/>
平民為之尚能以蠶食下户至饑寒流離况縣官法度<lb/>
之威乎惠卿曰青苗法願取則與之不願不彊也公曰<lb/>
愚民知取債之利不知還債之害非獨縣官不彊富民<lb/>
亦不彊也臣聞作法於凉其弊猶貪作法於貪弊將若<lb/>
<pb n="KR2g0025_WYG_078-19a"/>
之何昔太宗平河東立和糴法時米斗十餘錢草束八<lb/>
錢民樂與官為市其後物貴而和糴不解遂為河東世<lb/>
世患臣恐異日之青苗猶河東之和糴也上曰陜西行<lb/>
之乆矣民不以為病公曰臣陜西人也見其病不見其<lb/>
利朝廷初不許也而有司尚能以病民况立法許之乎<lb/>
上曰坐倉糴米何如坐者皆起曰不便上已罷之幸甚<lb/>
上曰未罷也公曰京師有七年之儲而錢常乏若坐倉<lb/>
錢益乏米益陳奈何惠卿曰坐倉得米百萬斛則省東<lb/>
<pb n="KR2g0025_WYG_078-19b"/>
南百萬之漕以其錢供京師何患無錢公曰東南錢荒<lb/>
而米狼戾今不糴米而漕錢棄其有餘取其所無農末<lb/>
皆病矣侍講吳申起曰光言至論也公曰此皆細事不<lb/>
足煩人主但當擇人而任之有功則賞有罪則罰此則<lb/>
陛下職也上曰然文王罔攸兼于庶言庶獄庶慎惟有<lb/>
司之牧夫公趨出上曰卿得無以惠卿之言不樂乎公<lb/>
曰不敢韓琦上疏論青苗之害上感悟欲罷其法安石<lb/>
稱疾求去㑹拜公樞宻副使公上章力辭至六七曰上<lb/>
<pb n="KR2g0025_WYG_078-20a"/>
誠能罷制置條例司追還提舉官不行青苗助役等法<lb/>
雖不用臣臣受賜多矣不然終不敢受命上遣人謂公<lb/>
樞宻兵事也官各有職不當以他事為辭公言臣未受<lb/>
命則猶侍從也於事無不可言者安石起視事青苗法<lb/>
卒不罷公亦卒不受命則以書喻安石三往反開喻苦<lb/>
至猶幸安石之聽而改也且曰巧言令色鮮矣仁彼忠<lb/>
信之士於公當路時雖齟齬可憎後必徐得其力諂䛕<lb/>
之人於今誠有順適之便一旦失勢必有賣公以自售<lb/>
<pb n="KR2g0025_WYG_078-20b"/>
者意謂吕惠卿對賔客輒指言之曰覆王氏者必惠卿<lb/>
也小人本以利合勢傾利移何所不至其後六年而惠<lb/>
卿叛安石上書告其罪茍可以覆王氏者靡不為也由<lb/>
是天下服公先知公求補外上猶欲用公公不可以端<lb/>
明殿學士出知永興軍朝辭進對猶乞免本路青苗助<lb/>
役宣撫使下令分義勇四番欲以更戍邊選諸軍驍勇<lb/>
募閭里惡少為竒兵調民為乾糧皺飯雖内郡不被邊<lb/>
皆修城池樓櫓如邊郡且遣兵就糧長安河中邠三輔<lb/>
<pb n="KR2g0025_WYG_078-21a"/>
騷然公上疏極言方凶嵗公私困弊不可舉事而永興<lb/>
一路城池樓櫓皆不急乾糧皺飯昔嘗造後無用腐棄<lb/>
之宣撫司令臣皆未敢從若乏軍興臣坐之於是一路<lb/>
獨得免頃之詔移知許州不赴遂乞判西京留司御史<lb/>
臺以歸自是絶口不論事以祀明堂恩加上柱國至熈<lb/>
寧七年上以天下旱蝗詔求直言公讀詔泣下欲黙不<lb/>
忍乃復陳六事一青苗二免役三市易四邊事五保甲<lb/>
六水利此尤病民者宜先罷又以書責宰相吳充天子<lb/>
<pb n="KR2g0025_WYG_078-21b"/>
仁聖如此而公不言何也元豐五年公忽得語澀疾自<lb/>
疑當中風乃豫作遺表大畧如六事加詳盡感槩親書<lb/>
緘封置卧内且死當以授所善范純仁范祖禹使上之<lb/>
凡居洛十五年再任留司御史臺四任提舉崇福宫官<lb/>
制行改太中大夫加資政殿學士神宗崩公赴闕臨衛<lb/>
士見公入皆以手加額曰此司馬相公也民遮道呼曰<lb/>
公無歸洛留相天子活百姓所在數千人聚觀之公懼<lb/>
㑹放辭謝遂徑歸洛太皇太后聞之詰問主者遣使勞<lb/>
<pb n="KR2g0025_WYG_078-22a"/>
公問所當先者公言近嵗士大夫以言為諱閭閻愁苦<lb/>
於下而上不知明主憂勤於上而下無所訴此罪在群<lb/>
臣而愚民無知歸怨先帝宜下詔首開言路從之下詔<lb/>
榜朝堂而當時有不欲者於詔語中設六事以禁切言<lb/>
者曰若陰有所懐犯非其分或扇搖機事之重或迎合<lb/>
已行之令上以觀望朝廷之意以僥倖希進下以眩惑<lb/>
流俗之情以干取虚譽若此者必罰無赦太皇太后封<lb/>
詔草以問公公曰此非求諫乃拒諫也人臣惟不言言<lb/>
<pb n="KR2g0025_WYG_078-22b"/>
則入六事矣時太府少卿宋彭年水部員外郎王諤皆<lb/>
應詔言事有欲借此二人以懲天下言者皆以非職而<lb/>
言贖銅三十斤公具論其情改賜詔書行之天下從之<lb/>
於是四方吏民言新法不便者數千人公方草具所當<lb/>
行者而太皇太后已有㫖散遣修京城役夫罷減皇城<lb/>
内覘者止御前工作出近侍之無狀者三十餘人戒敕<lb/>
中外無敢苛刻暴斂廢導洛司物貨場及民所養户馬<lb/>
寛保馬限皆從中出大臣不與公上疏謝當今急務陛<lb/>
<pb n="KR2g0025_WYG_078-23a"/>
下畧已行之矣小臣稽慢罪當萬死詔除公知陳州且<lb/>
過闕入見使者勞問相望於道至則拜門下侍郎公力<lb/>
辭不許數賜手詔先帝新棄天下天子冲幼此何時而<lb/>
君辭位耶公不敢復辭以覃恩遷通議大夫初神宗皇<lb/>
帝以英偉絶人之資勵精求治凜凛乎漢宣帝唐太宗<lb/>
之上矣而宰相王安石用心過當急於功利小人得乘<lb/>
間而入吕惠卿之流以此得志後者慕之爭先相髙而<lb/>
天下病矣先帝明聖獨覺其非出安石金陵天下欣然<lb/>
<pb n="KR2g0025_WYG_078-23b"/>
意法必變雖安石亦自悔恨其去而復用也欲稍自改<lb/>
而惠卿之流恐法變身危持之不肯改然先帝終疑之<lb/>
遂退安石八年不復召而惠卿亦再逐不用元豐之末<lb/>
天下多故及二聖嗣位民日夜引領以觀新政而進說<lb/>
者以為三年無改於父之道欲稍損其甚者毛舉數事<lb/>
以塞人言公慨然爭之曰先帝之法其善者雖百世不<lb/>
可變也若安石惠卿等所建為天下害非先帝本意者<lb/>
改之當如救焚拯溺猶恐不及昔漢文帝除肉刑斬右<lb/>
<pb n="KR2g0025_WYG_078-24a"/>
趾者棄市笞五百者多死景帝元年即改之武帝作鹽<lb/>
鐵㩁酤均輸等法昭帝罷之唐代宗縱宦官公求賂遺<lb/>
置容省拘滯四方之人德宗立未三月罷之德宗晚年<lb/>
為宫市五坊小兒暴横鹽鐵月進羨餘順宗即位罷之<lb/>
當時悅服後世稱頌未有或非之者也况太皇太后以<lb/>
母改子非子改父衆議乃定公以為治亂之機在於用<lb/>
人邪正一分則消長之勢自定每論事必以人物為先<lb/>
凡所進退皆天下所謂當然者然後朝廷清明人主始<lb/>
<pb n="KR2g0025_WYG_078-24b"/>
得聞天下利害之實遂罷保甲團教依義勇法嵗一閱<lb/>
保馬不復買見在者還監牧給諸軍廢市易法所儲物<lb/>
皆鬻之不取息而民所欠錢皆除其息京東鑄錢河<lb/>
北江西福建湖南鹽及福建茶法皆復其舊獨川陜茶<lb/>
以邊用未即罷遣使相視去其甚者户部左右曹錢穀<lb/>
皆領之尚書凡昔之三司使事有散𨽻五曹及寺監者<lb/>
皆歸户部使尚書周知其數量入以為出於是天下釋<lb/>
然曰此先帝本意也非吾君之子不能行吾君之意時<lb/>
<pb n="KR2g0025_WYG_078-25a"/>
獨免役青苗將官之法猶在而西戎之議未决也山陵<lb/>
畢遷公正議大夫公自以不與顧命不敢當詔不許元<lb/>
祐元年正月公始得疾詔公與尚書左丞吕公著朝㑹<lb/>
與執政異班再拜而已不舞蹈公疾益甚歎曰四患未<lb/>
除吾死不瞑目矣乃力疾上疏論免役五害乞直降敕<lb/>
罷之率用熈寧以前法有未便州縣監司節級以聞為<lb/>
一路一州一縣法詔即日行之又論西戎大畧以和戎<lb/>
為便用兵為非時異議者甚衆公持之益堅其後太師<lb/>
<pb n="KR2g0025_WYG_078-25b"/>
文彥博議與公合衆不能奪又論將官之害詔諸將兵<lb/>
皆𨽻州縣軍政委守令通决之又乞廢提舉常平司以<lb/>
其事歸之轉運使及提㸃刑獄公謂監司多新進少年<lb/>
務為刻急天下病之乞自太中大夫待制以上於郡守<lb/>
中舉轉運使提㸃刑獄於通判中舉轉運判官又以文<lb/>
學德行吏事武略等為十科以求天下遺才命文臣升<lb/>
朝以上嵗舉經明行修一人以為進士髙選皆從之拜<lb/>
左僕射疾稍間將起視事詔免朝覲許以肩輿三日一<lb/>
<pb n="KR2g0025_WYG_078-26a"/>
入都堂或門下尚書省公不敢當曰不見君不可以視<lb/>
事詔公肩輿至内東門子康扶入對小殿且曰毋拜公<lb/>
惶恐入對延和殿再拜遂罷青苗錢專行常平糶糴法<lb/>
以嵗上中下熟為三等榖賤及下等則増價糴貴及上<lb/>
等則減價糶惟中等則否及下等而不糴及上等而不<lb/>
糶皆坐之時二聖恭儉慈孝視民如傷虚已以聽公公<lb/>
知无不為以身任天下之責數月復病以九月丙辰朔<lb/>
薨于西府享年六十八太皇太后聞之慟上亦感涕不<lb/>
<pb n="KR2g0025_WYG_078-26b"/>
已時方躬祀明堂禮成不賀二聖皆臨其喪哭之哀甚<lb/>
輟視朝贈太師温國公襚以一品禮服賻銀三千兩絹<lb/>
四千匹賜龍腦水銀以斂命户部侍郎趙瞻入内内侍<lb/>
省押班馮宗道䕶其喪歸葬夏縣官其親族十人公忠<lb/>
信孝友恭儉正直出於天性自少及老語未嘗妄其好<lb/>
學如饑之嗜食於財利紛華如惡惡臭誠心自然天下<lb/>
信之退居於洛往來陜郊陜洛間皆化其德師其學法<lb/>
其儉有不善曰君實得無知之乎博學無所不通音樂<lb/>
<pb n="KR2g0025_WYG_078-27a"/>
律厯天文書數皆極其妙晚節尤好禮為冠婚喪祭法<lb/>
適古今之宜不喜釋老曰其微言不能出吾書其誕吾<lb/>
不信不事生產買第洛中僅庇風雨有田三頃喪其夫<lb/>
人質田以葬惡衣菲食以終其身自以遭遇聖明言聽<lb/>
計從欲以身徇天下躬親庶務不舍晝夜賔客見其體<lb/>
羸曰諸葛孔明二十罰以上皆親之以此致疾公不可<lb/>
以不戒公曰死生命也為之益力病革諄諄不復自覺<lb/>
如夢中語然皆朝廷天下事也既沒其家得遺奏八紙<lb/>
<pb n="KR2g0025_WYG_078-27b"/>
上之皆手札論當世要務京師民畫其像刻印鬻之家<lb/>
置一本飲食必祝焉四方皆遣人購之京師時畫工有<lb/>
致富者有文集八十巻資治通鑑二百九十四巻考異<lb/>
三十巻歴年圖七巻通歴八十巻稽古錄二十巻本朝<lb/>
百官公卿表六巻翰林詞草三巻注古文孝經一巻易<lb/>
說二巻注繫辭二巻注老子道德論二巻集注太𤣥經<lb/>
八卷大學中庸義一巻集注揚子十三巻文中子傳一<lb/>
巻河外諮目三巻書儀八巻家範四巻續詩話一巻遊<lb/>
<pb n="KR2g0025_WYG_078-28a"/>
山行記十二巻醫問七篇其文如金玉榖帛藥石也必<lb/>
有適於用無益之文未嘗一語及之初公患歴代史繁<lb/>
重學者不能綜况於人主遂約戰國至秦二世如左氏<lb/>
體為通志八巻以進英宗悅之命公續其書置局祕閣<lb/>
以其素所賢者劉攽劉恕范祖禹為屬官凡十九年而<lb/>
成起周威烈王訖五代上下一千二百六十二載其是<lb/>
非疑似之間皆有辨論一事而數說者必考合異同而<lb/>
歸之一作考異以志之神宗尤重其書以為賢於荀悅<lb/>
<pb n="KR2g0025_WYG_078-28b"/>
親為製叙賜名資治通鑑詔邇英讀其書賜潁邸舊書<lb/>
二千四百二巻書成拜資政殿學士賜金帛甚厚娶張<lb/>
氏禮部尚書存之女封清河郡君先公卒追封温國夫<lb/>
人子三人童唐皆早亡康今為祕書省校書郎孫二人<lb/>
植桓皆承奉郎公歴事四朝皆為人主所敬然神宗知<lb/>
公最深公思有以報之常誦孟子之言曰責難於君謂<lb/>
之恭陳善閉邪謂之敬謂吾君不能謂之賊故雖議論<lb/>
違忤而神宗識其意待之愈厚及拜資政殿學士盖有<lb/>
<pb n="KR2g0025_WYG_078-29a"/>
意復用公也夫復用公者豈徒然哉將必行其所言公<lb/>
亦識其意故為政之日自信而不疑嗚呼若先帝可謂<lb/>
知人矣其知之也深公可謂不負所知矣其報之也大<lb/>
軾從公遊二十年知公平生為詳故錄其大者為行狀<lb/>
其餘非天下所以治亂安危者皆不載謹狀<lb/>
　<lb/>
　<lb/>
　<lb/>
<pb n="KR2g0025_WYG_078-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集上巻一</head>
    <p>
<pb n="KR2g0025_WYG_001-1a"/>
欽定四庫全書<lb/>
　名臣碑傳琬琰之集上巻一　　宋杜大珪編<lb/>
　　趙中令公普神道碑　　　　　太宗<lb/>
唐堯在位聖賢謂之叶符虞舜得人天地以之開泰八<lb/>
方理定千載㑹昌必旌柱石之林以觀其壯節鹽梅之<lb/>
寄以濟其和平是故應運握圖明王聖帝受天寳命開<lb/>
國成家無不用忠確間世之臣先輔基業股肱心膂之<lb/>
士共同甘辛萬代通規一時遭遇保全令德克荷洪勲<lb/>
<pb n="KR2g0025_WYG_001-1b"/>
者其故真定王普之謂矣王姓趙氏字則平其先顓頊<lb/>
之裔佐禹平水土是謂伯翳帝堯賜姓曰嬴氏造父其<lb/>
後也有功於周穆王受封於趙周德下衰叔帶去周適<lb/>
晉六卿取晉遂開國焉今為常山人也王藴人倫之風<lb/>
槩稟山嶽之儀形晦而不彰寛而無撓竭其誠志有始<lb/>
有終無善不臧非義勿取頃自我太祖從周世宗南平<lb/>
淮甸水陸兼行龍虎震威號令始發捷如響應𡨕契人<lb/>
神是時擒其偽將皇甫暉於滁上王時為郡之參佐斷<lb/>
<pb n="KR2g0025_WYG_001-2a"/>
事明敏獄無冤者太祖聞名召見與語深器之洎後太<lb/>
祖仗鉞左馮因辟為同州節度推官歴滑臺許田睢陽<lb/>
三鎮從事其在幕府也恭謹畏慎盡竭赤誠夜思晝行<lb/>
勿矜勿伐可謂龍吟虎嘯雲起風從如懐萬頃之陂遭<lb/>
遇承平之運太祖光宅天下龍躍商丘知有佐時之才<lb/>
早定君臣之契擢為諫議大夫樞宻學士仍頒金紫以<lb/>
榮之是嵗上黨帥李筠叛太祖將議親征委之留守調<lb/>
發軍實王以為聖上躬擐甲胄臣子宜效驅馳乃陳懇<lb/>
<pb n="KR2g0025_WYG_001-2b"/>
上言乞扈從鸞輅洎中塗進䇿曰陛下初登寳位應天<lb/>
順人將制驍雄光耀神武兵機貴速不尚巧遲若倍道<lb/>
兼行掩其倉卒所謂自天而下可一戰而成擒也太祖<lb/>
深納其言舉兵速進未至髙平李筠果擁衆出戰於時<lb/>
靈旗指冦勇士齊心叛帥自焚餘黨就僇旋又維揚帥<lb/>
李重進包藏禍心阻抗王命太祖便殿召對問攻取之<lb/>
䇿王籌其擅修孤壘倚恃長淮而士卒離心資糧乏絶<lb/>
以順討逆動必成功太祖深然之乃親御六師長驅淮<lb/>
<pb n="KR2g0025_WYG_001-3a"/>
楚不踰數月果致盪平駕迴醻其功賞階級授金紫加<lb/>
太保充樞宻使仍賜功臣之號爰自累代以來朝廷多<lb/>
故諸侯專制兵甲亂常加以僭偽未平師旅未備餘風<lb/>
未殄思有以革之王以庶務草創深惟逺圖利害靡不<lb/>
言纎微靡不達忠盡其力言如轉規啓心不疑振舉風<lb/>
俗故得遐邇悅服政令惟新皆其功也乾徳中拜門下<lb/>
侍郎同中書門下平章事因之大用出於流品矣我太<lb/>
祖觀其才智凡事責成既升近宻之權可觀立功之效<lb/>
<pb n="KR2g0025_WYG_001-3b"/>
英聲為之間出文物為之復興戮力同心如石投水固<lb/>
以蕭張讓德姚宋推功魚水之歡未足為比惟誠惟信<lb/>
少是少非涉歴艱難上副弼諧之任明哲兼濟聿臻命<lb/>
世之才忠順其言純誠克著恢張出之於人表翊戴以<lb/>
助於康平徇公滅私不忘片善用心合道逆耳求知開<lb/>
寳六年太祖以王始佐創業克致昇平伐罪弔民開拓<lb/>
疆土下西蜀平南越擒吳㑹來北戎威德綏懐無逺不<lb/>
至雲龍際㑹大道合符十有餘年矣知無不為甚煩神<lb/>
<pb n="KR2g0025_WYG_001-4a"/>
用務均勞逸以優藎臣尋授太傅佩相印持節河陽洎<lb/>
朕嗣守丕圖勤修庶政腹心之寄中外攸同特授太尉<lb/>
使相如故乃睠并汾民墜塗炭戎車一駕逆壘宵降既<lb/>
静妖氛爰覃爵賞改太子太保増加井賦北連朔嶠東<lb/>
盡海嵎禹穴唐郊盡為王土朕嘗念往年之舊德褒賞<lb/>
輔弼之殊勲帷幄之謀明於果斷思置之左右前後任<lb/>
之以耳目股肱粤自藩垣入居廊廟乆竭弼諧之道更<lb/>
資調燮之能遂徴授守司徒兼侍中昭文館大學士三<lb/>
<pb n="KR2g0025_WYG_001-4b"/>
階已正百度惟貞憂國忘家直亮在意嘗誡諸弟諸子<lb/>
以為受寵逾分富貴逼身一領名藩再登上相以身許<lb/>
國私家之事吾弗預焉嘗念頃自宥宻升於宰輔出入<lb/>
三十餘年未嘗為親屬而求恩澤爾等各宜砥礪無尚<lb/>
吾過故自始至末親黨無居清顯者昔春秋美晉大夫<lb/>
羊舌肸謀而鮮過惠訓不倦王復有焉八年以襄鄧之<lb/>
俗獄訟攸煩惠彼疲民寄之元老下車布政鄉閭阜安<lb/>
事有未便於民者削而去之利於民者舉而行之豪猾<lb/>
<pb n="KR2g0025_WYG_001-5a"/>
畏威鰥寡懐惠暨改轅襄漢民之去思如失父母時已<lb/>
得病於南陽經年未差就移漢水重鎮便藩常思報主<lb/>
之誠每懐憂國之志乃心王室時有箴規上表引唐姚<lb/>
元崇十事陳古今治亂之由極人臣獻納之意興懐慷<lb/>
慨詞甚激切揣摩時事居安慮危此又其忠藎也朕以<lb/>
歴代籍田其禮乆廢勸農務本其可忽諸乃命有司舉<lb/>
行舊典改元布慶帝載惟熈造膝沃心惠我耆德而王<lb/>
乆違宸扆思拜闕庭既累進於直言宜再踐於寢廟復<lb/>
<pb n="KR2g0025_WYG_001-5b"/>
授守太保兼侍中昭文館大學士登雲霄之上位擢列<lb/>
辟之崇資燭幽明而無怠無荒報恩榮而可大可乆刑<lb/>
政之務知無不為功績播於謀猷群庶謂之明哲獻替<lb/>
之職理事皆通不憚劬勞夙夜匪懈可以傳聞清世書<lb/>
於簡編而連嵗之間風疹頻發願避賢良之路乞歸閒<lb/>
散之官朕以勲舊之臣方深倚注命駕臨問涕泣興言<lb/>
齒髪雖衰疴瘵未退荷天之寵力所不任特授太保兼<lb/>
中書令洛陽留守又經嵗疾勢轉深上表堅乞退避以<lb/>
<pb n="KR2g0025_WYG_001-6a"/>
禳災眚勉强誨諭志不可奪乃冊拜守太師進封魏國<lb/>
公就便頥養太醫中使不絶於路顒望有瘳别加殊渥<lb/>
豈期美疢遽至彌留以淳化二年七月十四日薨於洛<lb/>
陽之私第享年七十有一朕覽表驚嗟悲慟累日不待<lb/>
巫祝桃茢親臨其喪縗服舉哀輟視朝五日遣右諫議<lb/>
大夫范果持節䇿贈尚書令追封真定王特賜謚曰忠<lb/>
獻弔祭賵贈之數並令加等以盡君臣之禮焉二年二<lb/>
月命有司備鹵簿𦵏於洛陽北邙之原而合祔焉嗚呼<lb/>
<pb n="KR2g0025_WYG_001-6b"/>
梁木斯壊哲人云萎若濟巨川予將安寄王性本俊邁<lb/>
㓜不好學及至晚嵗酷愛讀書經史百家常存几案强<lb/>
記黙識經目諳心碩學老儒宛有不及既博達於今古<lb/>
尤雅善於談諧馬伏波詞辨分明杜征南手不釋巻見<lb/>
事而敏抱器自然壯志無窮日新其德許國常存於懐<lb/>
抱令譽以至於宏彰其為子也孝養於親動不違禮友<lb/>
愛於昆弟嚴慈於子孫其仕於公也奢儉酌中貞純許<lb/>
國名器能守謙卑益光茂德崇勲輝映朝列寵遇之盛<lb/>
<pb n="KR2g0025_WYG_001-7a"/>
今古罕聞自再入廟堂時陳規諫負荷重寄常懐啓沃<lb/>
之心竭力輸忠以待公家之事有萬石之周慎孔光之<lb/>
謹宻管葛之智略房杜之經綸舉而兼之斯為全德朕<lb/>
於早嵗常與周旋而節操有恒始終無玷荷台鉉之任<lb/>
握輔弼之權既集大勲荐膺典冊紀其功烈宜在旂常<lb/>
昔唐虞之得臯䕫夏商之任虺益有周以閎散佐佑炎<lb/>
漢以蕭曹弼諧用能寅亮帝謨緝熈庶績儔庸比德今<lb/>
其勝哉天不憗遺予何自律是迺迹其景行銘之鼎彜<lb/>
<pb n="KR2g0025_WYG_001-7b"/>
昭巨範於將來庶令名之不朽銘曰<lb/>
　應運開國　股肱任賢　委以心腹　操執彌堅<lb/>
　實猶令德　王佐周旋　禆贊明聖　厥位名傳<lb/>
　信之得人　方言柱礎　魚水同心　君臣盛美<lb/>
　夜寐夙興　有終有始　進思盡忠　見義從矣<lb/>
　退思補過　器識安閒　攀龍附鳳　備歴艱難<lb/>
　縱横志大　接對温顔　官崇荐陟　善惡之間<lb/>
　近宻公朝　與奪非類　稟性懐柔　區别利害<lb/>
<pb n="KR2g0025_WYG_001-8a"/>
　踐揚貴職　綽有竒才　經綸宏異　學識通該<lb/>
　赫赫皇猷　恭恭近侍　任以機權　寵彰名器<lb/>
　啓沃王命　業茂勲崇　南征北伐　平盪奸雄<lb/>
　日侍冕旒　情偽明察　假仗元威　好生惡殺<lb/>
　若聞諠駭　事不忸怩　堪為國重　制㫁臨時<lb/>
　性直如繩　酌中如砥　孝弟於家　簡編信史<lb/>
　惟公之徳　間代英靈　非義不理　庶務乃馨<lb/>
　積善夤縁　敦厚必顯　文教潛敷　聲聞自逺<lb/>
<pb n="KR2g0025_WYG_001-8b"/>
　殊勲表信　追思念功　素推臣節　澤被無窮<lb/>
　竒士挺生　民安俗阜　允洽克從　禮譲規矩<lb/>
　悲風䬃䬃　夜杳冥冥　咨嗟永隔　精魄長扃<lb/>
　喪此貞純　曷終暮景　魂影已沈　去路斯永<lb/>
　廟堂師傅　丘壠幽泉　勒銘翠琰　不勝潸然<lb/>
　　兩朝顧命定䇿元勲之碑　　　神宗<lb/>
熈寧八年六月甲寅定䇿元勲之臣永興軍節度使守<lb/>
司徒兼侍中魏國公判相州韓琦薨訃來京師朕䀌然<lb/>
<pb n="KR2g0025_WYG_001-9a"/>
追慟若不勝詔輟視朝三日贈尚書令配享英宗廟庭<lb/>
七月癸酉成服於苑中哭之慟又勑入内都知利州觀<lb/>
察使張茂則往䕶喪事於是其孤忠彦上公勲德之狀<lb/>
於有司已而集議尚書省皆以謂謚公忠獻無以易朕<lb/>
念既𦵏而墓隧之碑未立嘗考大雅蒸民之詩雖美宣<lb/>
王之德而實大山甫之功肇其所生興其所施及乎進<lb/>
止威儀衣服車馬之盛莫不與民詠歌之以慰山甫之<lb/>
心可謂至矣盖臣之致功者大則君之享福也隆然則<lb/>
<pb n="KR2g0025_WYG_001-9b"/>
可無述今觀公之大節所以始所以終宜有金石刻之<lb/>
以著信於後世而錫訓於子孫非朕其誰為之惟韓氏<lb/>
逺有世叙始武子事晉得封於韓遂以為氏韓亡其子<lb/>
孫散之地國望出博陸推其族世名爵而譜猶存其三<lb/>
世𦵏安陽公安陽人字稚圭生而有異稟少好學夙智<lb/>
早成天聖五年公甫冠擢進士甲科授將作監丞同判<lb/>
淄州召試學士院除直集賢院再遷太常丞監左藏庫<lb/>
歴開封府推官三司度支判官改左司諫時天異數見<lb/>
<pb n="KR2g0025_WYG_001-10a"/>
宰相以疾五日一奉朝請執政者徳輕不足與論天下<lb/>
事公連疏中書所行乖失乆不報又請下御史臺集百<lb/>
官決是非於是同日詔罷執政者四人公為諫官凡中<lb/>
外職有預責茍有所知者未嘗不言其啓迪上心則又<lb/>
每以明得失正綱紀親忠直逺邪佞為急初玉曽為宰<lb/>
相謂公曰今言者太激無補上德如公言可謂切而不<lb/>
迂矣是時曽望方崇當時士人罕見奬與公得其言益<lb/>
以自信俄詔同丁度定雅樂公以阮逸胡瑗尺律之法<lb/>
<pb n="KR2g0025_WYG_001-10b"/>
出於私見皆詔罷之且請用王朴舊樂遷起居舎人知<lb/>
諫院知制詔知審刑院益利嵗大荒為劍南三路安撫<lb/>
使活飢民百餘萬減冗役數百人奏除諸郡收市上供<lb/>
綺繡不急之物以便民趙元昊反以兵圍延州又為陜<lb/>
西安撫使馳往撫邊至則賊引去矣方大將劉平遇賊<lb/>
於百口以軍敗被執監軍黄徳和懼罪誣言上平實降朝<lb/>
廷乃勑收其子命御史臺置獄於河中府公力為陳之<lb/>
平子既蒙釋又得推恩及其家夏竦為陜西經略安撫<lb/>
<pb n="KR2g0025_WYG_001-11a"/>
招討使公以樞宻直學士副之公持攻守二䇿以決於<lb/>
上仁宗欲取攻䇿執政者難之公曰元昊以區區數州<lb/>
之地其衆可知也顧非舉國不能以内冦漢拘賊法城<lb/>
邑之守未嘗出境謀此賊所以猖獗而屢勝也今彼志<lb/>
氣驕惰我倘併兵從一道出粮充械利鼓行而前宜無<lb/>
堅敵矣曷不用攻䇿公言雖懇激然朝廷終以為不可<lb/>
俄還涇原聞元昊遽求盟公曰無約而請和者謀也下<lb/>
令諸將日夜戒嚴方召兵瓦亭賊已冦山外公指圖授<lb/>
<pb n="KR2g0025_WYG_001-11b"/>
任福曰此地有險可保彼雖衆不足畏也宜堅壁待之<lb/>
無得輕出軍乆則勢自歸且隨躡其後擊之可有功既<lb/>
而又以檄戒福曰違節度雖有功亦斬福庸將也卒為<lb/>
致敵而死之夏竦使人收散兵得公所與檄於福衣帶<lb/>
間乃言失軍之罪不在公朝廷猶奪一官得知秦州數<lb/>
月復其官如故㑹分陜西為四路改秦鳳經略安撫使<lb/>
明年詔易陜西四帥皆為觀察使如范仲淹龎籍二公<lb/>
亦辭公獨不辭曰上方憂邊甚臣子忍擇官乎頃之復<lb/>
<pb n="KR2g0025_WYG_001-12a"/>
為樞宻直學士諫議大夫又為陜西經略安撫招討使<lb/>
公在邊乆積養士氣日益振又欲用䇿取横山以復河<lb/>
南故地㑹元昊求稱臣而未遂公與范仲淹素善天下<lb/>
稱韓范仁宗亦知此二人者遂同除樞宻副使而相與<lb/>
復陳其䇿上前元昊已臣矣其謀卒不得用前此鄭戩<lb/>
代公為四路帥遣劉扈童士亷即降羌所獻地築永洛<lb/>
城城役方作㑹戩罷涇原帥尹洙以為非便止之扈等<lb/>
猶城不已洙乃械送於獄且將斬而戩力争於朝公亦<lb/>
<pb n="KR2g0025_WYG_001-12b"/>
以為永洛可罷而扈等犯令之罪不可貸朝廷命廷臣<lb/>
往視利害既成而士亷等詣闕訟其事是時公同進用<lb/>
者已悉罷去公因自請補外詔以資政殿學士知揚州<lb/>
又徙鄆州徙成德軍分河北為四路就移定州安撫使<lb/>
知定州更本殿大學士尚書禮部侍郎以觀文殿大學<lb/>
士留再任拜武昌軍節度河東經略安撫使知并州契<lb/>
丹侵我天池公使裨將蘇安静諭之曰爾嘗求我脩池<lb/>
上神廟今曷見侵也敵不服安静指外横山鬼山之麓<lb/>
<pb n="KR2g0025_WYG_001-13a"/>
與之為約不敢踰衍塞下多閒田先是國初潘美為帥<lb/>
時敵頻出冦鈔並邊之民甚苦之美乃令内徙空其田<lb/>
以為禁地公曰以敵日加侵茍失不耕是將遺敵也乃<lb/>
募弓箭手四千户墾田九千六百頃公數罹霜露之疾<lb/>
願上武康節罷邊東還詔聽以節知相州且疾間授三<lb/>
司使工部尚書尋除樞宻使自國朝剗革僭暴所積機<lb/>
要文書皆散亂湮鬱不可考究諸房比例前後檢用未<lb/>
嘗同吏每探之下以市賂乃命官條悉冊留而論次之<lb/>
<pb n="KR2g0025_WYG_001-13b"/>
姦縁以止其得祖宗御筆所裁則悉上祕府以為世主<lb/>
憲總千餘秩後至中書亦行之以本官同平章事進刑<lb/>
部尚書昭文館大學士監修國史封儀國公仁宗方倚<lb/>
左右大臣以經略太平之務公因得選勅羣司百吏使<lb/>
奉法循理各安其職而天下晏然無事百姓遂安刑罰<lb/>
衰止衣食滋殖守成之業茂矣仁宗在位四十二年皇<lb/>
嗣未立而天下共以為憂大臣顧避退縮莫敢為上言<lb/>
公乘間進曰皇嗣者天下安危之所係自古禍亂之起<lb/>
<pb n="KR2g0025_WYG_001-14a"/>
由䇿不早定也今陛下春秋髙未有建立何不擇宗室<lb/>
之賢者而定之以為宗廟社稷之計乎他日又進而言<lb/>
曰昔漢成帝在位二十五年議立孝元帝孫定陶王為<lb/>
子成帝非髙才主且能之以陛下之聰明睿智奈何乆<lb/>
不決也始以英宗判宗正寺英宗稱畏辭未受命仁宗<lb/>
以問公公曰名分之未定去就之所難也臣切憂之帝<lb/>
悟遂詔立皇子公復稽首曰事定矣臣復何憂時詔雖<lb/>
下英宗辭益堅仁宗欣然用其䇿英宗既為皇子遂入<lb/>
<pb n="KR2g0025_WYG_001-14b"/>
居於慶寧宫嘉祐八年三月壬申以仁宗顧命奉皇子<lb/>
即皇帝位於時天氣温晏宫廷内外㒺不肅然自畿中<lb/>
市井猶有未知者加門下侍郎兼兵部尚書平章事進<lb/>
封衞國公為仁宗山陵使初英宗暴得疾皇太后埀簾<lb/>
權聽軍國事及皇躬康復公乃請乘輿具素仗出祈雨<lb/>
都人猶未識新天子至是瞻仰天日之表乃相與言君<lb/>
貌類祖宗真英主也皇太后聞之喜即下令還政進左<lb/>
僕射兼樞宻院事提舉修仁宗實録昭陵復土上大丞<lb/>
<pb n="KR2g0025_WYG_001-15a"/>
相印綬英宗親製手詔賜之語甚眷公乃起不敢辭辭<lb/>
兼樞宻院事許之其年南郊大禮進封魏國公以陜西<lb/>
戍兵多軍常不足欲籍下民為義勇方議上諫官司馬<lb/>
光言公曰往者常籍籍為民兵遂涅之為官軍父母妻<lb/>
子莫不環顧以泣也臣願以一身救數萬之命英宗曰<lb/>
河北河東亦有義勇何陜西為不可公於是督使者疾<lb/>
馳往籍之得十四萬人光猶上前論其事英宗曰已籍<lb/>
之矣何獨未知也夏賊㓂大順城公即欲停嵗賜絶和<lb/>
<pb n="KR2g0025_WYG_001-15b"/>
以問罪於其主諒祚大臣或有以保元康定之間四方<lb/>
用兵王師傷敗之事諌於上前隂撓其謀者公曰此但<lb/>
膠往迹何不較今日彼我乎且諒祚狂童非有元昊智<lb/>
計而朝廷邊備乃大過昔日誠詰之心必服時衆雖屈<lb/>
公然心不善之也英宗既用公䇿遂遣使齎詔往問罪<lb/>
而諒祚懼以表謝於朝廷㑹英宗已寢疾輔臣入起居<lb/>
於便殿公叩榻問諒祚所上表云何英宗曰亦如前日<lb/>
所料耳於是向之異議者媿服公之謀且善英宗之聽<lb/>
<pb n="KR2g0025_WYG_001-16a"/>
也未幾即卧内承詔以朕為皇太子治平四年正月庚<lb/>
戌被顧命奉朕即皇帝位拜司空兼侍中為英宗山陵<lb/>
使既還又引故事願罷相不聽固請乃以鎮安武勝軍<lb/>
節度使兼侍中判相州仍虚上宰位待之賜興道坊第<lb/>
一區公因以國朝故事領兩鎮者未嘗有辭不拜改淮<lb/>
南節度使种諤取綏州宥州貢不至既勑備於陜西又<lb/>
改陜西經略安撫使判永興軍或以綏州孤逺難於饋<lb/>
餉請棄與賊者朝廷信之命公廢焉公以謂其城扼賊<lb/>
<pb n="KR2g0025_WYG_001-16b"/>
衝横據山界井視不平不可毁留詔抗議以便宜檄邊<lb/>
固守之乃得存迄今為延州東北形勢之障公既常有<lb/>
滅賊志因是乃大掲榜塞上具陳向背禍福招來横山<lb/>
之羌為進討之計㑹關中頻嵗不登邊廩無餘粟朝廷<lb/>
雖多公䇿而時不相之故其功卒不就河北衍地數震<lb/>
又改河北安撫使判大名府兼北京留守公名動外夷<lb/>
每漢使至契丹必問公安否熈寧初公子忠彦使北燕<lb/>
於戎帳其主顧問其常使漢者曰忠彦之兒肖其父乎<lb/>
<pb n="KR2g0025_WYG_001-17a"/>
曰然遽命工圖之而去故例遼使過北都與留守通書<lb/>
皆不名明年來賀同天節副使成堯錫謂接伴曰今以<lb/>
韓丞相故特書名後人雖欲其名而不得也以永興軍<lb/>
節度留再任公雖留辭所加命復判相州居二年乃言<lb/>
臣老矣恐不足任事願乞骸骨以歸復以向所加命授<lb/>
之公雖在外朕常璽書訪以機事使還具言公形殆非<lb/>
復在執政日朕方念公深遂不能起可勝慟哉公天資<lb/>
忠孝嶷然如山立至論大事決大疑而辭氣雍容不見<lb/>
<pb n="KR2g0025_WYG_001-17b"/>
其有憂喜之容也方天下以為憂公獨能蹈危機進沈<lb/>
㫁上以尊强宗廟社稷下以慰安元元之心功髙而不<lb/>
矜位大而不驕禄富而不侈自宋興以來功臣未能逺<lb/>
過也公為宰相十年盖進人多矣然未嘗以官職私所<lb/>
親例得恩澤先推與其旁支逮朝廷録遺其子猶有未<lb/>
命者公薨前夕有大星殞於廏中櫪馬皆鳴其年十一<lb/>
月庚申發兩河卒以一品鹵簿𦵏公相州安陽縣農安<lb/>
村之原享年六十八嵗曽祖璆廣晉府永濟縣令祖搆<lb/>
<pb n="KR2g0025_WYG_001-18a"/>
太子中允父國華諫議大夫皆贈太師中書令兼尚書<lb/>
令追封齊燕魏三國公男六人忠彦太常丞直龍圖閣<lb/>
端彦右贊善大夫純彦粹彦嘉彦皆大理評事其一人<lb/>
早卒孫男六人維公奉詔立皇子為皇太子被顧命立<lb/>
英宗為皇帝立朕以承祖宗之緒可謂定䇿元勲之臣<lb/>
矣或以公安社稷方周勃政事比姚崇其言不幾乎朕<lb/>
既述公以文遂篆其首曰兩朝顧命定䇿元勲之碑夫<lb/>
豈特慰公之知亦將為天下臣子之勸銘曰<lb/>
<pb n="KR2g0025_WYG_001-18b"/>
　嶽祇嶫峨　黙降靈氣　匪申匪甫　而相予治<lb/>
　赤精傳圖　繼生仁宗　誰適作相　有來魏公<lb/>
　烈文魏公　匪卜于枚　天實賚予　魏公有來<lb/>
　公治萬事　靡猷不經　進退賞罰　惟時權衡<lb/>
　晦明風雨　罔拂厥序　男女潔誠　以田以縷<lb/>
　萬物琷琷　四夷舞歌　雖本帝力　公陳亦多<lb/>
　皇有大器　誰嗣誰尸　公陳與予　天命不迷<lb/>
　功成辭隆　視天盈虧　旂常之載　勤勞終初<lb/>
<pb n="KR2g0025_WYG_001-19a"/>
　乘馬路車　衮衣赤舄　其誰公如　將相出入<lb/>
　公行不歸　公死是悼　尚想公儀　淚落苑草<lb/>
　永懐英宗　公則配食　我徂于宫　孝思㒺極<lb/>
　潔粢碩牲　鐘鼓管絃　從公享之　何千萬年<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_001-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集上巻一<lb/>
</p>
<p>
</p>
  </div>
</body>
</text>
</TEI>
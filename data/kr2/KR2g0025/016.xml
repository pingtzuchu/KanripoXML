<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑𫝊琬琰之集上巻十六</head>
    <p>
<pb n="KR2g0025_WYG_016-1a"/>
欽定四庫全書<lb/>
　名臣碑𫝊琬琰之集上巻十六　宋杜大珪編<lb/>
　　張忠定公詠神道碑　　　　　韓𤦺<lb/>
故樞密直學士禮部尚書贈左僕射張公以魁竒豪傑<lb/>
之才逢時自奮智略神出勳業赫赫震暴當世誠一世<lb/>
偉人也𤦺向守大名其孫堯夫主簿元城一日具書来<lb/>
告曰堯夫之曽祖昔事太宗真宗朝勤勞内外有大名<lb/>
於天下而自葬距今厯年多矣墓碑之刻闕然未立請<lb/>
<pb n="KR2g0025_WYG_016-1b"/>
書其實以表神道固烈祖之益光也琦常總領史局觀<lb/>
所載公之文武大節頗亦詳矣然其絶異之政與夫遺<lb/>
愛之迹較然著於人聴者猶未究悉今得與巨賢論次<lb/>
而發揚之以昭示於後世誠所願也公諱詠字復之世<lb/>
本鄴人後徙居於澶之臨黄及公葬其先於鄄城故為<lb/>
鄴之鄄城人曽祖諱立祖諱鐸遭唐末與五代之亂皆<lb/>
潛養徳業退處無悶父諱景以徳行自富鄉里稱之公<lb/>
登朝授大理評事累贈太常卿公少倜儻有大志尚氣<lb/>
<pb n="KR2g0025_WYG_016-2a"/>
節然其為學必本仁義不喜浮靡太平興國四年秋與<lb/>
忠愍㓂公同赴大名舉府議将首薦公公以同郡張覃<lb/>
素有文行既率㓂公上書請以覃為冠一府欽歎遂如<lb/>
公言士論多之明年春擢進士第授大理評事知鄂州<lb/>
崇陽縣事六年遇郊恩改将作監丞雍熈初遷著作佐<lb/>
郎嵗滿權太子中允通判麟州事端拱籍田恩轉秘書<lb/>
丞代歸通判相州事公以親老辭得監濮州稅俄遷知<lb/>
開封府賜五品服時公與文靖吕公故樞密使宋公湜<lb/>
<pb n="KR2g0025_WYG_016-2b"/>
連薦其才擢荆湖北路轉運使淳化初就改太常博士<lb/>
制置使稱其能詔褒美之太宗素知公可用召還拜虞<lb/>
部郎中賜三品服未逾旬擢為樞密直學士知通進銀<lb/>
臺司兼門下封駮事勾當三班院時張永徳為并代帥<lb/>
小校犯法杖之而死有詔按罪公封還詔書曰永徳方<lb/>
被邊若殺一小校遂摧辱之臣恐帥體輕而小人慢上<lb/>
矣不納既而果有營卒脅訴其大校者上始悟公言而<lb/>
加慰勞四年冬東南兩川旱民飢吏失救䘏㓂大起五<lb/>
<pb n="KR2g0025_WYG_016-3a"/>
年正月賊首李順陷成都府詔遣宣徽使王繼恩充招<lb/>
安使率兵討之復命知成都府五月繼恩破賊收成都<lb/>
上留公至秋始遣行時關中率民負糧以餉川師道路<lb/>
不絶公至府問城中所屯兵尚二萬餘人而無半月之<lb/>
食公訪知鹽價素髙而有餘積乃下其估使民得以米<lb/>
易鹽於是民争趨之未踰月得米數十萬斛軍中呼曰<lb/>
前所給米者皆雜糠士不可食今一一精好此公真善<lb/>
幹國事者也公聞而喜曰吾令可行矣時雖收復諸郡<lb/>
<pb n="KR2g0025_WYG_016-3b"/>
餘盗尚充斥繼恩恃功驕恣日以娱樂為事軍不戢往<lb/>
往剽奪民財物於是悉擒招安司素用事吏至庭面數<lb/>
其過将遂斬之皆股栗求活公曰汝帥聚兵玩㓂不肯<lb/>
出皆汝軰為之今能亟白乃帥分其兵尚可免死吏呼<lb/>
曰惟公所命兵不分願就戮公釋之繼恩即日分兵隣<lb/>
州當還京師者悉遣之不數日减城中兵半既而諸軍<lb/>
請食馬芻粟公命以錢給之繼恩詬曰馬不食錢給錢<lb/>
何也公聞之召繼恩謂曰今賊餘黨所在尚多民不敢<lb/>
<pb n="KR2g0025_WYG_016-4a"/>
出招安使頓兵城中不出討芻粟民所輸今城内皆冦<lb/>
也何由得之繼恩懼即時出城討賊公計軍食有二嵗<lb/>
偹乃奏罷陜西運糧上喜曰向益州日以乏糧為請詠<lb/>
至方逾月已有二嵗備此人何事不能了朕無憂矣公<lb/>
以順黨始以良民一旦為賊脅從復其間有疲弱偶掛<lb/>
盗籍者當示以恩信許其自新即揭榜諭之已而首者<lb/>
相踵公皆釋其罪使歸田里一日繼恩械賊數十人請<lb/>
公行法公詢之悉前所許自首者復縱之繼恩恚而問<lb/>
<pb n="KR2g0025_WYG_016-4b"/>
公公曰前日李順脅民為賊今日化賊為民不亦可乎<lb/>
公度繼恩日横不能改亟以狀聞願選忠實與繼恩共<lb/>
事上命入内内侍省押班衛紹欽充同招安使自是繼<lb/>
恩凶勢為屈未幾二人皆召歸就以劒門總管上官正<lb/>
為招安使順之餘黨公撫安于内正擒討于外再閲月<lb/>
而兩川平至道二年改兵部郎中繼丁父與母新昌縣<lb/>
太夫人憂皆起復三年秋西川都廵檢使韓景祐為所<lb/>
部廣武卒劉旰所逐遂率衆掠懐安軍破漢州公方與<lb/>
<pb n="KR2g0025_WYG_016-5a"/>
僚屬㑹大慈寺報至飲宴如故舉城憂之賊又掠卭蜀<lb/>
将趨益適㑹客報者愈急公復不問其夕始召上官正<lb/>
謂曰賊始發不三四日破數郡勢力方銳不可擊今人<lb/>
得所掠氣驕敢逼吾城乃送死耳請出兵比至方井當<lb/>
遇賊破之必矣正即受教及行公為出送于郊激其盡<lb/>
力正至方井果遇賊一戰斬旰餘黨盡平衆益服公料<lb/>
敵制勝人所不及真宗即位遷左諌議大夫咸平初就<lb/>
拜給事中充戶部使改御史中丞承天節大臣主齋㑹<lb/>
<pb n="KR2g0025_WYG_016-5b"/>
被酒不如禮公彈糾之無所憚二年與温公仲舒同知<lb/>
貢舉俄以工部侍郎知杭州軍事時嵗飢民冒禁販鹽<lb/>
捕𫉬者數百人公悉寛其罰官屬抗言不可公曰錢塘<lb/>
十萬家餓殍如此若鹽禁益嚴則聚而為盗患益甚矣<lb/>
俟秋成敢爾當痛以法繩之境内卒以無擾歲将滿杭<lb/>
人詣闕請留有詔褒其善政五年冬改知永興軍事初<lb/>
公之自蜀還也詔以諫議大夫牛冕代公公聞之曰冕<lb/>
非撫御才其能綏輯乎始踰年果致神衛大校王均之<lb/>
<pb n="KR2g0025_WYG_016-6a"/>
亂逐冕據益州後雖討平之而民尚未寧㑹益守馬公<lb/>
知節守延安上以公前治蜀長於安集威惠在人復以<lb/>
公為樞密直學士知益州事遷刑部侍郎蜀民聞之皆<lb/>
鼓舞相慶如赤子久失父母而知復来鞠我也公知民<lb/>
信已易嚴以易凡一令之下人情無不慰惬蜀始復大<lb/>
治轉運使黄觀以政迹聞賜詔嘉奨就改吏部侍郎時<lb/>
命謝濤鑄景徳大錢于嘉卭州一當小鐵錢十銅錢一<lb/>
于今便之景徳三年召還復掌三班院兼判登聞鼓院<lb/>
<pb n="KR2g0025_WYG_016-6b"/>
中嵗瘍生于頭不能巾櫛求知潁州上以公名存有人<lb/>
望兩守益部政無及者不當屈于小郡以真定府青州<lb/>
皆大鎮也聴公自擇公皆不就上曰昇州可乎公即拜<lb/>
命大中祥符元年東封恩轉尚書左丞時金陵多火災<lb/>
居者不安公廉知姦人所為潛捕得之乃命先折其脛<lb/>
斬之以狥火患遂絶中使祠茅山還言城中有黄雀蔽<lb/>
日而墜空中聞水聲上視占書主民勞謂輔臣曰但守<lb/>
臣得人此固無患今詠在彼又何虞也三年春秩滿昇<lb/>
<pb n="KR2g0025_WYG_016-7a"/>
民請留遷工部尚書再任以江東旱兼昇宣等十州安<lb/>
撫使祀汾隂兼禮部尚書以瘍疾甚上章求分司東西<lb/>
京上聞之即令代還不能詣懇請便郡遂知陳州事終<lb/>
于八年八月一日年七十上嘗言公有将相器以疾未<lb/>
及用至是大痛惜之命優贈以官仁宗朝追謚忠定公<lb/>
天性正直濟以剛果始終挺然無所屈撓自力學筮仕<lb/>
則有澤及天下之心而以富貴為薄逸人傅霖髙蹈之<lb/>
士與公善公嘗與夜㑹劇談時諸隣多病瘧前一夕頓<lb/>
<pb n="KR2g0025_WYG_016-7b"/>
愈逮登第與傅詩有巢由莫相笑心不為輕肥之句此<lb/>
見公之權也甞訪三峯陳搏一見公厚遇之顧謂弟子<lb/>
曰此人於名利澹然無情逹必為公卿不逹為帝王師<lb/>
其為髙人推重如此早學擊劒遂精其術兩河間人無<lb/>
敵者平生勇於為義遇人急難茍情有可哀必極力以<lb/>
濟無所顧惜當官凡所施設動有逺識始時人或不察<lb/>
其後卒有大利民感無窮至自奉養逮於服玩之具則<lb/>
寡薄儉陋雖寒士之不若也公退闢静室焚香燕坐聚<lb/>
<pb n="KR2g0025_WYG_016-8a"/>
書萬巻往往手自校正旁無聲色之好臨事明决出入<lb/>
意外凡斷罪以辭者人皆集錄于今𫝊之在餘杭有富<lb/>
民病将死子方三嵗乃命壻主其貲而與壻遺書曰他<lb/>
日欲分財即以十之三與子而以七與壻子時長立果<lb/>
以財為訟以其遺書詣府請如元約公閱之以酒酹地<lb/>
曰汝之婦翁明智人也時以子㓜故以此屬汝不然子<lb/>
死汝手矣乃命其財三與壻而子與其七皆泣謝而去<lb/>
服公明斷前後治蜀愛利之政不可悉紀舉其大者則<lb/>
<pb n="KR2g0025_WYG_016-8b"/>
公嘗以蜀地素狹游手者衆事寧之後生齒日繁稍遇<lb/>
水旱則民必艱食時米斗直錢三十六乃按諸田稅使<lb/>
如其價嵗折米六萬斛至春籍城中細民計口給券使<lb/>
輸元估糴之奏為永制逮今七十餘年雖有災饉米甚<lb/>
貴而益民無餒色者公之賜也蜀之風尚侈好游樂公<lb/>
從其俗凡一嵗之内游觀之所與夫飲饌之品皆著為<lb/>
常法後人謹而從之則治違之則人情不安輙以累罷<lb/>
去甞冩其真自號乖崖子復自為贊曰乖則違衆崖則<lb/>
<pb n="KR2g0025_WYG_016-9a"/>
違物乖崖之名聊以表徳及公之亡也蜀人聞之皆罷<lb/>
市號慟得公遺像置天慶觀建大齋㑹事之如生至今<lb/>
不解昔召公之分陜而治民愛而思之甞聴訟于棠下<lb/>
戒勿翦勿伐羊公在襄陽立碑峴首民戴道徳過碑輙<lb/>
堕淚後厯千餘歲能繼其風凛然如存公一人而已公<lb/>
有清望善臧否人物公凡所薦辟方廉恬退之士嘗曰<lb/>
彼好奔競者将自得之何假告舉益不貢士者幾二十<lb/>
年公察郡人張及李田張逵者皆有學行鄉里所服遂<lb/>
<pb n="KR2g0025_WYG_016-9b"/>
延奨如禮敦勉就舉後三人悉登科歴美官於是兩川<lb/>
學者知勸文風益振由公之誘掖也文章雄傑有氣骨<lb/>
稱其為人嘗為聲賦梁公周翰覽而歎曰二百年不知<lb/>
此作矣有文集十巻以天禧四年八月二十九日葬於<lb/>
陳州之宛丘縣村夫人唐氏先公而亡繼王氏封太原<lb/>
夫人天禧六年終於陳之私第子從質衛尉寺丞公亡<lb/>
未踰月哀毁而卒一女適翰林王公禹偁孫四人約奉<lb/>
禮郎綜駕部郎中綽衛尉寺丞紳建州石鼓縣令曽孫<lb/>
<pb n="KR2g0025_WYG_016-10a"/>
二人堯夫大理寺丞堯民邢州童崗縣令銘曰<lb/>
　太行峙朔　洪河瀉天　河山之間　實生大賢<lb/>
　賢不徒出　惟聖偶然　發為事業　文武之全<lb/>
　兩治巴蜀　荐綏南夏　易地以寧　節荒而化<lb/>
　夫惟管蕭　尚足王伯　如公之才　不宰天下<lb/>
　而俾惠澤　止濡一方　錫民父母　為國棟梁<lb/>
　有煒公績　日星之光　何假斯文　始𫝊其芳<lb/>
　　曽諫議大夫致堯神道碑　　　歐陽脩<lb/>
<pb n="KR2g0025_WYG_016-10b"/>
公諱致堯字某撫州南豐人也少知名江南當李氏時<lb/>
不就鄉里之舉李氏亡太平興國八年舉進士及第為<lb/>
符離主簿累遷光禄寺丞監越州酒稅數上書言事獻<lb/>
文章太宗竒之召拜著作佐郎直史館使行視汴河漕<lb/>
運稱㫖遷秘書丞為兩浙轉運使諫議大夫魏庠知蘇<lb/>
州恃舊恩多不法吏莫敢近公劾其狀以聞太宗驚曰<lb/>
是敢治魏庠可畏也卒為公罷庠洛苑使楊允恭以言<lb/>
事見幸無不聴事有下公常厝不行允恭以訴太宗遣<lb/>
<pb n="KR2g0025_WYG_016-11a"/>
使者問公公具言其不可公既繩其大而人所難者至<lb/>
其小易則務為寛簡嵗終其課為最徙知夀州夀近京<lb/>
師諸豪大商交結權貴號為難治公居嵗餘諸豪斂手<lb/>
莫敢犯公法人亦莫見其以何術而然也公於夀尤有<lb/>
惠愛既去夀人遮留數日以一騎從二卒逃去過他州<lb/>
夀人猶有追之者再遷主客貟外郎判三司鹽鐵勾院<lb/>
是時李繼捧以銀夏五州歸朝廷其弟繼遷亡入磧中<lb/>
為㓂太宗遽遣繼捧往招之至則誘其兄以隂合卒復<lb/>
<pb n="KR2g0025_WYG_016-11b"/>
圗而囚之自陜以西既苦兵矣真宗初即位益欲来以<lb/>
恩徳許還其地使聴約束公獨以謂繼遷反覆不可予<lb/>
繼遷已得五州後二年果叛圍靈武議者又欲與之公<lb/>
益争為不可言雖不從真宗知其材将召以知制誥而<lb/>
大臣有不可者乃巳出為西京轉運使王均伏誅奉使<lb/>
安撫西川誤留詔書於家其副潘惟岳教公上言渡吉<lb/>
柏江舟破亡之以自解公曰為臣而欺其君吾不能為<lb/>
也乃上書自劾釋不問其後惟岳入見禁中道蜀事具<lb/>
<pb n="KR2g0025_WYG_016-12a"/>
言公所自劾者真宗嗟歎久之繼遷兵既久不解丞相<lb/>
張齊賢經畧環慶以西署公判官以從公曰西兵十萬<lb/>
皆屬王超超材既不可専任而兵多勢重非易可指麾<lb/>
若不得節度諸将事必不集真宗難其言為詔陜西聴<lb/>
經略使自發兵而已公度言終不合乃辭行㑹召賜金<lb/>
紫公謝曰臣嘗言丞相某事未效不敢受賜由是貶黄<lb/>
州團練副使公已貶而王超兵敗繼遷破清逺軍朝廷<lb/>
卒亦棄靈州公貶逾年復為戸部貟外郎知秦州丁母<lb/>
<pb n="KR2g0025_WYG_016-12b"/>
憂服除拜吏部員外郎知泉州徙知蘇州又徙知揚州<lb/>
上䟽論事語斥大臣尤切當時皆不悦又徙知鄂州坐<lb/>
知揚州誤入添支俸多一月雖嘗自言猶貶監江寧府<lb/>
酒稅用封禪恩累遷戸部郎中大中祥符五年五月某<lb/>
日卒于官享年六十有六遺戒無以佛汚我家人如其<lb/>
言公之曽祖諱某某官曽祖妣某氏某縣君祖諱某某<lb/>
官祖妣某氏某縣君考諱某某官妣某氏某縣君子男<lb/>
七人曰某女若干人用其子易占恩再遷右諌議大夫<lb/>
<pb n="KR2g0025_WYG_016-13a"/>
初葬南豐之東園水壞其墓某年月日改葬竜池鄉之<lb/>
源頭慶厯六年夏其孫鞏稱其父命以来請曰願有述<lb/>
遂為之述曰維曽氏始出於鄫鄫為姒姓之國㣲不知<lb/>
其始封春秋之際滅鄫而子孫散亡其在魯者自别為<lb/>
曽氏葢自鄫逺出於禹厯商周千有餘嵗常㣲不顯及<lb/>
為曽氏而蒧參元西始有聞於後世而其後又晦復千<lb/>
有餘嵗而至於公夫晦顯常相反復而世徳之積者久<lb/>
則其發也宜非一二世而止矧公之有不得盡施而有<lb/>
<pb n="KR2g0025_WYG_016-13b"/>
以遺其後世乎是固不宜無銘者矣公當太宗真宗時<lb/>
言事屢見聴用自言西事不合而出遂以卒於外然在<lb/>
近所言如在朝廷而任言責者至其難言則人有所不<lb/>
敢言者余於其論議既不能盡載而亦有所不得載也<lb/>
取其初不見用久而益可思者特詳焉所以見公之志<lb/>
也銘曰<lb/>
　公於事明　由學而知　先知逆决　有若蓍龜<lb/>
　告而不欺　不顧從違　初雖不信　後必如之<lb/>
<pb n="KR2g0025_WYG_016-14a"/>
　公所論議　敢人之難　古稱君子　有徳有言<lb/>
　徳蓄不施　言有可聞　銘而不朽　公也長存<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_016-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑𫝊琬琰之集上巻十六<lb/>
</p>
<p>
</p>
  </div>
</body>
</text>
</TEI>
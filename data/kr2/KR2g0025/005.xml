<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集上巻五</head>
    <p>
<pb n="KR2g0025_WYG_005-1a"/>
欽定四庫全書<lb/>
　名臣碑傳琬琰之集上巻五　　宋杜大珪編<lb/>
　　富鄭公弼顯忠尚德之碑　　　蘓軾<lb/>
宋興百三十年四方無虞人物嵗滋盖自秦漢以來未<lb/>
有若此之盛者雖所以致之非一道而其要在於兵不<lb/>
用用不乆常使智者謀之而仁者守之雖至於無窮可<lb/>
也契丹自晉天福以來踐有幽薊北鄙之警略無寜嵗<lb/>
凡六十有九年至景德元年舉國來冦攻定武圍髙陽<lb/>
<pb n="KR2g0025_WYG_005-1b"/>
不克遂陷德清以犯天雄真宗皇帝用宰相㓂凖計决<lb/>
䇿親征既次澶淵諸道兵大㑹行在敵既震動兵始接<lb/>
射殺其驍將順國王達蘭敵懼遂請和時諸將皆請以<lb/>
兵㑹界河上邀其歸徐以精甲躡其後殱之敵懼求哀<lb/>
於上上曰契丹幽薊皆吾民也何多以殺為遂詔諸將<lb/>
按兵勿伐縱契丹歸國敵自是通好守約不復盜邊者<lb/>
三十有九年及趙元昊叛西方轉戰連年兵乆不决契<lb/>
丹之臣有貪而喜功者以我為怯且厭兵遂教其主設<lb/>
<pb n="KR2g0025_WYG_005-2a"/>
詞以動我欲得晉髙祖所與關南十縣慶歴二年聚重<lb/>
兵境上遣其臣蕭英劉六符來聘兵既壓境而使來非<lb/>
時中外忿之仁宗皇帝曰契丹吾兄弟之國未可棄也<lb/>
其有以大鎮撫之命宰相擇報聘者時敵情不可測羣<lb/>
臣皆莫敢行宰相舉右正言知制誥富公公即入對便<lb/>
殿叩頭曰主憂臣辱臣不敢愛其死上為動色乃以公<lb/>
為接伴英等入境上遣中使勞之英託足疾不拜公曰<lb/>
吾嘗使北病臥車中聞命輙起拜今中使至而公不起<lb/>
<pb n="KR2g0025_WYG_005-2b"/>
此何禮也英矍然起拜公開懐與語不以疎逺待之英<lb/>
等見公傾蓋亦不復隠其情遂去左右密以其主所欲<lb/>
得者告公且曰可從從之不可從更以一事塞之公具<lb/>
以聞上命御史中丞賈昌朝館伴不許割地而許増嵗<lb/>
幣且命公報聘旣至六符館之往反十數皆論割地必<lb/>
不可狀及見遼主問故遼主曰南朝違約塞鴈門増塘<lb/>
水治城隍藉民兵此何意也羣臣請舉兵而南寡人以<lb/>
謂不若遣使求地求而不𫉬舉兵未晚也公曰北朝忘<lb/>
<pb n="KR2g0025_WYG_005-3a"/>
章聖皇帝之大德乎澶淵之役若從諸將言北兵無得<lb/>
脱者且北朝與中國通好則人主專其利而臣下無所<lb/>
獲若用兵則利歸臣下而人主任其禍故北朝諸臣争<lb/>
勸用兵者此皆其身謀非國計也遼主驚曰何謂也公<lb/>
曰晉髙祖欺天叛君而求助於北末帝昏亂神人棄之<lb/>
是時中國狹小上下離叛故契丹全師獨克雖掠獲金<lb/>
幣充歸諸臣之家而壯士健馬物故大半此誰任其禍<lb/>
者今中國提封萬里所在精兵以百萬計法令脩明上<lb/>
<pb n="KR2g0025_WYG_005-3b"/>
下一心北朝欲用兵能保其必勝乎曰不能公曰勝負<lb/>
未可知就使其勝所亡士馬羣臣當之歟抑人主當之<lb/>
歟若通好不絶歳幣盡歸人主臣下所得止奉使者嵗<lb/>
一二人耳羣臣何利焉遼主大悟首肯者乆之公又曰<lb/>
塞鴈門者以備元昊也塘水始於何承矩事在通好前<lb/>
地卑水聚勢不得不增城隍皆脩舊民兵亦舊籍特補<lb/>
其缺耳非違約也晉髙祖以盧龍一道賂契丹周世宗<lb/>
復伐取關南皆異代事宋興已九十年若各欲求異代<lb/>
<pb n="KR2g0025_WYG_005-4a"/>
故地豈北朝之利也哉本朝皇帝之命使臣則有詞矣<lb/>
曰朕為祖宗守國必不敢以其地與人北朝所欲不過<lb/>
利其租賦耳朕不欲以地故多殺兩朝赤子故屈已增<lb/>
幣以代賦入若北朝必欲得地是志在敗盟假此爲詞<lb/>
耳朕亦安得獨避用兵乎澶淵之盟天地鬼神實臨之<lb/>
今北朝首發兵端過不在朕天地鬼神豈可欺也哉遼<lb/>
大感悟遂欲求婚公曰婚姻易以生隙人命脩短不可<lb/>
知不若嵗幣之堅乆也本朝長公主出降齎送不過十<lb/>
<pb n="KR2g0025_WYG_005-4b"/>
萬緍豈若嵗幣無窮之獲哉遼主曰卿且歸矣再來當<lb/>
擇一授之卿其遂以誓書來公歸復命再聘受書及口<lb/>
傳之詞於政府旣行次樂夀謂其副曰吾為使者而不<lb/>
見國書萬一書詞與口傳者異則吾事敗矣發書視之<lb/>
果不同乃馳還都以晡入見宿學士院一夕易書而行<lb/>
旣至遼不復求婚專欲増幣曰南朝遺我書當曰獻否<lb/>
則曰納公争不可遼主曰南朝旣懼我矣何惜此二字<lb/>
若我擁兵而南得無悔乎公曰本朝皇帝兼愛南北之<lb/>
<pb n="KR2g0025_WYG_005-5a"/>
民不忍使蹈鋒鏑故屈已増幣何名爲懼哉若不得已<lb/>
而至於用兵則南北敵國當以曲直爲勝負非使臣之<lb/>
所憂也遼主曰卿勿固執古亦有之公曰自古惟唐髙<lb/>
祖借兵於突厥故臣事之當時所遺或稱獻納則不可<lb/>
知其後頡利為太宗所擒豈復有此禮哉公聲色俱厲<lb/>
敵知不可奪曰吾當自遣人議之於是留所許増幣誓<lb/>
書復使耶律仁先及六符以其國誓書來且求為獻納<lb/>
公奏曰臣旣以死拒之敵氣折矣可勿復許敵無能為<lb/>
<pb n="KR2g0025_WYG_005-5b"/>
也上從之増幣二十萬而契丹平北方無事盖又四十<lb/>
八年矣契丹君臣至今誦其語守其約不忍敗者以其<lb/>
心曉然知通好用兵利害之所在也故臣嘗竊論之百<lb/>
餘年間兵不大用者真宗仁宗之德而冦凖與公之功<lb/>
也公諱弼字彦國河南人曽大父内黄令諱處謙大父<lb/>
商州馬步使諱令荀考尚書都官貟外郎諱言皆以公<lb/>
貴贈太師中書令尚書令封鄧韓秦三國公曽祖母劉<lb/>
氏祖母趙氏母韓氏封魯韓秦三國太夫人公㓜篤學<lb/>
<pb n="KR2g0025_WYG_005-6a"/>
有大度范仲淹見而識之曰此王佐才也懐其文以示<lb/>
王曽晏殊殊即以女妻之仁宗復制科仲淹謂公曰子<lb/>
當以是進天聖八年公以茂材異等中第授將作監丞<lb/>
知河南府長水縣用李廸辟簽書河陽節度判官事丁<lb/>
秦國公憂服除㑹郭后廢范仲淹爭之貶知睦州公上<lb/>
言朝廷一舉而獲二過縱不能復后即還仲淹以來忠<lb/>
言通判絳州景祐四年召試館職遷太子中允直集賢<lb/>
院從王曽辟通判鄆州寳元初趙元昊反公上疏陳八<lb/>
<pb n="KR2g0025_WYG_005-6b"/>
事且言元昊遣使求割地邀金幣使者部從儀物如契<lb/>
丹而詞甚倨此必元昊腹心謀臣自請行者宜出其不<lb/>
意斬之都市又言夏守贇庸人也平時猶不當用而况<lb/>
艱難之際可爲樞宻乎議者以爲有宰相器召還爲開<lb/>
封府推官擢知諫院康定元年日食正旦公言請罷燕<lb/>
徹樂雖北使在館亦宜就賜飲食而已執政以為不可<lb/>
公曰萬一北朝行之為朝廷羞後使北還者云敵中罷<lb/>
燕如公言仁宗深悔之初宰相惡聞忠言下令禁越職<lb/>
<pb n="KR2g0025_WYG_005-7a"/>
言事公因論日食以謂應天變莫若通下情遂除其禁<lb/>
元昊冦鄜延殺二萬人破金明擒李士斌延帥范雍鈐<lb/>
轄盧守懃閉門不救中貴人黄德和引兵先走劉平石<lb/>
元孫戰死而雍守懃歸罪於通判計用章都監李康伯<lb/>
皆竄嶺南德和誣奏平降賊詔以兵圍守其家公言平<lb/>
自環慶引兵來援以姦臣不救故敗竟罵賊不食而死<lb/>
宜䘏其家守懃德和皆中官怙勢誣人兾以自免宜竟<lb/>
其獄樞宻院奏方用兵獄不可遂公言大臣附下㒺上<lb/>
<pb n="KR2g0025_WYG_005-7b"/>
獄不可不竟時守懃男昭序為御藥公奏乞罷之德和<lb/>
竟坐腰斬延州民二十人詣闕告急上召問具得諸將<lb/>
敗亡狀執政惡之命邊郡禁民擅赴闕者公言此非陛<lb/>
下意宰相惡上知四方有敗耳民有急不得訴之朝則<lb/>
西走元昊北走契丹矣夏守贇爲陜西都總管又以入<lb/>
内都知王守忠爲都鈐轄公言用守贇既爲天下笑而<lb/>
守忠鈐轄乃與唐中官監軍無異將吏必怨懼盧守懃<lb/>
黄德和覆車之轍可復蹈乎詔罷守忠時又用觀察使<lb/>
<pb n="KR2g0025_WYG_005-8a"/>
魏昭昞爲同州鄭守忠為殿前都指揮使髙化爲步軍<lb/>
都指揮使公言昭昞乳臭兒必敗事守忠與化故親事<lb/>
官皆奴才小人不可用詔遣侍御史陳洎往陜西督脩<lb/>
城且城潼關公言天子守在四夷今城潼關自關以西<lb/>
爲棄之耶語皆侵執政自用兵以來吏民上書者甚衆<lb/>
初不省用公言知制誥本中書屬官可選二人置局中<lb/>
書考其所言可用用之宰相以付學士公言以宰相偷<lb/>
安欲以天下是非盡付他人乞與廷辨又言邊事係國<lb/>
<pb n="KR2g0025_WYG_005-8b"/>
安危不當專委樞宻院周宰相魏仁浦兼樞宻使國初<lb/>
范質王溥亦以宰相叅知樞宻院事今兵興宜使宰相<lb/>
以故事兼領仁宗曰軍國之務當盡歸中書樞宻非古<lb/>
官然未欲遽廢内降令中書同議樞宻院事且書其檢<lb/>
宰相以内降納上前曰恐樞宻院謂臣奪權公曰此宰<lb/>
相避事耳非畏奪權也時西夏首領吹丹且實吹丹且<lb/>
來各稱偽將相來降補借奉職羈置荆湖公言二人之<lb/>
降其家巳族矣當厚賞以勸來者上命以所言送中書<lb/>
<pb n="KR2g0025_WYG_005-9a"/>
公見宰相論之宰相初不知也公嘆曰此豈小事而宰<lb/>
相不知耶更極論之上從公言以宰相兼樞宻使除鹽<lb/>
鐵判官遷太常丞史館修撰奉使契丹二年改右正言<lb/>
知制誥糾察在京刑獄時有用偽牒爲僧者事覺乃堂<lb/>
吏為之開封按餘人而不及吏公白執政請以吏付獄<lb/>
執政指其坐曰公即居此無爲近名公正色不受其言<lb/>
曰必得吏乃止執政滋不悦故薦公使契丹欲因事罪<lb/>
之歐陽脩上書引顔真卿使希烈事留公不報使還除<lb/>
<pb n="KR2g0025_WYG_005-9b"/>
吏部郎中樞宻直學士懇辭不受始聞命聞一女卒再<lb/>
受命聞一男生皆不顧而行得家書不發而焚之曰徒<lb/>
亂人意尋遷翰林學士公見上力辭曰増嵗幣非臣本<lb/>
志也特以朝廷方討元昊未暇與敵角故不敢以死争<lb/>
其敢受賞乎慶歴三年三月遂命公為樞宻副使辭之<lb/>
愈力改授資政殿學士兼翰林侍讀學士七月復除樞<lb/>
宻副使公言敵既通好議者便謂無事邉備漸弛敵萬<lb/>
一敗盟臣死且有罪非獨臣不敢受亦願陛下思契丹<lb/>
<pb n="KR2g0025_WYG_005-10a"/>
輕侮中原之恥坐薪嘗膽不忘修政因以告納上前而<lb/>
罷逾月復除前命時元昊使辭羣臣班紫宸殿門上俟<lb/>
公綴樞宻院班乃坐且使宰相章德象諭公曰此朝廷<lb/>
特用非以使北故也公不得已乃受時晏殊為相范仲<lb/>
淹爲叅知政事杜衍爲樞宻使韓琦與公副之歐陽脩<lb/>
余靖王素蔡襄為諫官皆天下之望魯人石介作慶歴<lb/>
聖德詩歴頌羣臣皆得其實曰維仲淹弼一䕫一契天<lb/>
下不以為過公既以社稷自任而仁宗責成於公與仲<lb/>
<pb n="KR2g0025_WYG_005-10b"/>
淹望太平於期月之間數以手詔督公等條具其事又<lb/>
開天章閣召公等坐且給筆札使書其所欲爲者遣中<lb/>
使二人更往督之且命仲淹主西事公主北事公遂與<lb/>
仲淹各上當世之務十餘條又自上河北安邊十三䇿<lb/>
大畧以進賢退不肖止僥倖去宿弊爲本欲漸易諸路<lb/>
監司之不才者使澄汰所部吏於是小人始不悅矣元<lb/>
昊遣使以書來稱男而不臣公言契丹臣元昊而我不<lb/>
臣則契丹為無敵於天下不可許乃却其使卒臣之四<lb/>
<pb n="KR2g0025_WYG_005-11a"/>
年七月契丹來告舉兵討元昊十二月詔冊元昊爲夏<lb/>
國主使將行而止之以俟遼使公曰若遼使未至而行<lb/>
則事自我出旣至則恩歸契丹矣從之是嵗契丹受禮<lb/>
雲中且發兵㑹元昊伐呆兒族於河東為近上問公曰<lb/>
遼得無與元昊襲我乎公曰遼自得幽薊不復由河東<lb/>
入冦者以河北平易富饒而河東嶮瘠且虞我出鎮定<lb/>
𢷬幽薊之虚也今兵出無名契丹大國決不為此就使<lb/>
妄動當出我不意不應先言受禮雲中也元昊本與契<lb/>
<pb n="KR2g0025_WYG_005-11b"/>
丹約相左右以困中國今契丹背約結好於我獨獲重<lb/>
幣元昊有怨言故遼築威塞州以備之呆兒屢殺威塞<lb/>
人虜疑元昊使之故為是役安能合而冦我哉或謂調<lb/>
發爲備公曰遼雖不來猶欲以虚聲困我若調發正墮<lb/>
其計臣請任之遼若入冦臣爲㒺上且誤國上乃止遼<lb/>
卒不動公謂契丹異日作難必於河朔既上十三䇿又<lb/>
請守一郡行其事小人怨公不已而大臣亦有以飛語<lb/>
䜛公者上雖不信公懼因保州賊平求為河北宣撫使<lb/>
<pb n="KR2g0025_WYG_005-12a"/>
以避之使將還除資政殿學士知鄆州兼京東西路安<lb/>
撫使䜛者不已罷安撫使嵗餘䜛不驗加給事中移知<lb/>
靑州兼京東路安撫使河朔大水民流京東公擇所部<lb/>
豐稔者五州勸民出粟得十五萬斛益以官廩隨所在<lb/>
貯之得公私廬舍十餘萬區散處其人以便薪水官吏<lb/>
自前資待闕寄居者皆給其祿使即民所聚選老弱病<lb/>
瘠者廩之山林河海之利有可取以爲生者聽流民取<lb/>
之其主不得禁官吏皆書其勞約為奏請使他日得以<lb/>
<pb n="KR2g0025_WYG_005-12b"/>
次受賞於朝率五日輙遣人以酒肉糗飯勞之出於至<lb/>
誠人人爲盡力流民死者爲大冢𦵏之謂之叢冢自爲<lb/>
文祭之明年麥大熟流民各以逺近受糧而歸凢活五<lb/>
十餘萬人募而爲兵者又萬餘人上聞之遣使勞公即<lb/>
拜禮部侍郎公曰救災守臣職也辭不受前此救災者<lb/>
皆聚民城郭中煮粥食之饑民聚為疾疫及相蹈藉死<lb/>
或待次數日不食得粥皆僵仆名為救之而實殺之自<lb/>
公立法簡便周至天下傳以爲法至於今不知所活者<lb/>
<pb n="KR2g0025_WYG_005-13a"/>
幾千萬人矣王則據貝州叛齊州禁兵馬達張青與姦<lb/>
民張握等得劔印於妖師欲以其衆叛將屠城以應則<lb/>
握之壻楊俊詣公告之齊非公所部恐事泄變生待中<lb/>
貴人張從訓銜命至青公度從訓可使即以事付從訓<lb/>
使馳至郡發吏卒取之無得脫者且自劾擅遣中使罪<lb/>
仁宗嘉之再除禮部侍郎公又懇辭不受遷資政殿大<lb/>
學士以明堂㤙除禮部侍郎徙知鄭州又徙蔡州加觀<lb/>
文殿學士知河陽遷户部侍郎除宣徽南院使判并州<lb/>
<pb n="KR2g0025_WYG_005-13b"/>
兼河東經略安撫使至和二年召拜同中書門下平章<lb/>
事集賢殿大學士與文彦博並命宣制之日士大夫相<lb/>
慶於朝仁宗宻覘知之歐陽脩奏事殿上上具以語脩<lb/>
且曰古之求相者或得於夢卜今朕用二相人情如此<lb/>
豈不賢於夢卜也哉脩頓首稱賀仁宗弗豫大臣不得<lb/>
見中外憂恐文彦博與公等直入問疾内侍止之不可<lb/>
因以監視禳禱爲名乞留宿内殿事皆關白而後行禁<lb/>
中肅然嘉祐三年加禮部尚書昭文館大學士監修國<lb/>
<pb n="KR2g0025_WYG_005-14a"/>
史公之爲相守格法行故事而附以公議無心於其間<lb/>
故百官任職天下無事以所在民力困弊賦役不均遣<lb/>
使分道相視裁減謂之寛䘏民力又弛茶禁以通商賈<lb/>
省刑罸天下便之六年丁秦國太夫人憂詔爲罷春燕<lb/>
故事執政遇䘮皆起復公以謂金革變禮不可用於平<lb/>
世仁宗待公而爲政五遣使起之卒不從命天下稱焉<lb/>
英宗即位拜樞宻使同中書門下平章事遷戸部尚書<lb/>
逾年以足疾求觧機務章二十上拜鎮海軍節度使同<lb/>
<pb n="KR2g0025_WYG_005-14b"/>
中書門下平章事判河陽封祁國公公五上章辭使相<lb/>
且言真宗以前不輕以此授人仁宗即位之初執政欲<lb/>
自爲地故開此比終仁宗之世宰相樞宻使罷者皆除<lb/>
使相至不稱職有罪者亦然天下非之今陛下初即位<lb/>
願立法自臣始不從神宗即位改鎮武寜軍進封鄭國<lb/>
公公又乞罷使相乃以為尚書左僕射觀文殿大學士<lb/>
集禧觀使召赴闕公以足疾固辭復判河陽熈寜元年<lb/>
移汝州且詔入覲以公足疾許肩輿至殿門上特為御<lb/>
<pb n="KR2g0025_WYG_005-15a"/>
内東門小殿見之令男紹隆入扶且命無拜坐語從容<lb/>
至日昃賜紹隆五品服再對上欲留公爲集禧觀使力<lb/>
辭赴郡明年二月除司空兼侍中昭文館大學士賜甲<lb/>
第一區皆辭不受復拜左僕射門下侍郎同中書門下<lb/>
平章事公既至未見有於上前言災異皆天數非人事<lb/>
得失所致者公聞之歎曰人君所畏惟天若不畏天何<lb/>
事不可為者去亂亡無幾矣此必姦臣欲進邪說故先<lb/>
導上以無所畏使輔拂諫諍之臣無所復施其力此治<lb/>
<pb n="KR2g0025_WYG_005-15b"/>
亂之機也吾不可以不速救即上書數千言雜引春秋<lb/>
洪範及古今傳記人情物理以明其決不然者羣臣請<lb/>
上尊號及作樂上以久旱未許羣臣固請作樂公又言<lb/>
故事有災變皆徹樂恐上以同天節北使當上夀故未<lb/>
㫁其請臣以為此盛德事正當以示逺人乞并罷上夀<lb/>
從之即日而雨公又上疏願益畏天戒逺姦佞近忠良<lb/>
上親書答詔曰議忠言親理正文直茍非意在愛君志<lb/>
存王室何以臻此敢不置之枕席銘諸肺腑終老是戒<lb/>
<pb n="KR2g0025_WYG_005-16a"/>
更願公不替今日之志則天災不難弭太平可立俟也<lb/>
公既上疏謝復申戒不已願陛下待羣臣不以同異爲<lb/>
喜怒不以喜怒爲用舍公始見上上問邊事公曰陛下<lb/>
即位之始當布德行惠願二十年口不言兵因以九事<lb/>
爲戒八月以疾辭位拜武寧軍節度使同中書門下平<lb/>
章事判河南復以公請改亳州時方行青苗息錢法公<lb/>
以謂法行則財聚於上人散於下且富民不願請願請<lb/>
者皆貧民後不可復得故持之不行而提舉常平倉趙<lb/>
<pb n="KR2g0025_WYG_005-16b"/>
濟劾公以大臣格新法法行當自貴近者始若置而不<lb/>
問無以令天下乃除左僕射判汝州公言新法臣所不<lb/>
曉不可以復治郡願歸洛養疾許之尋請老拜司空復<lb/>
武寧節及平章事進封韓國公致仕公雖居家而朝廷<lb/>
有大利害知無不言交趾叛詔郭逵等討之公言海嶠<lb/>
嶮逺不可以責其必進願詔逵等擇利進退以全王師<lb/>
契丹來争河東地界上手詔問公公言熈河諸郡皆不<lb/>
足守而河東地界決不可許元豐三年官制行改授開府<lb/>
<pb n="KR2g0025_WYG_005-17a"/>
儀同三司是嵗故叅知政事王堯臣之子同老上言至<lb/>
和三年仁宗弗豫其父堯臣嘗與文彦博劉沆及公同<lb/>
決大䇿乞立儲嗣仁宗許之㑹翊日有瘳故緩其事人<lb/>
無復知者以其父堯臣所撰詔草上之上以問彦博彦<lb/>
博言與同老合上嘉公等勲績如此而終不自言下詔<lb/>
以公為司徒且以其子紹宗爲閤門祗候六年閏六月<lb/>
丙申薨於洛陽私第之正寢享年八十手封遺表使其<lb/>
子上之世莫知其所言者上聞訃震悼爲輟視朝内出<lb/>
<pb n="KR2g0025_WYG_005-17b"/>
祭文遣使致奠所以賻䘏其家者甚厚贈太尉謚曰文<lb/>
忠十一月庚申𦵏于河南府河南縣金谷鄉南張里公<lb/>
之配曰周國夫人晏氏後公四年卒子男三人曰紹庭<lb/>
朝奉郎曰紹宗供備庫副使後公一月卒曰紹隆光禄<lb/>
寺丞早卒女四人長適保寧軍節度使北京留守馮京<lb/>
卒又以其次繼室封安化郡夫人次適承議郎范大琮<lb/>
次適宣德郎范大珪孫男三人定方承事郎直清承奉<lb/>
郎直亮假承務郎公性至孝恭儉好禮與人言雖㓜賤<lb/>
<pb n="KR2g0025_WYG_005-18a"/>
必盡敬氣色穆然終身不見喜慍然以單車入不測之<lb/>
虜廷詰其君臣折其口而服其心無一語少屈所謂大<lb/>
勇者乎其好善疾惡盖出於天資常言君子小人如冰<lb/>
炭決不可以同器若兼収並用則小人必勝薰蕕雜處<lb/>
終必爲臭其爲宰相及判河陽最後請老家居凡三上<lb/>
章皆言天子無職事惟辨君子小人而進退之此天子<lb/>
之職也君子與小人並處其勢必不勝君子不勝則奉<lb/>
身而退樂道無悶小人不勝則交結搆扇千岐萬轍必<lb/>
<pb n="KR2g0025_WYG_005-18b"/>
勝而後已小人復勝必遂肆毒於善良無所不爲求天<lb/>
下不亂不可得也其爲文章辯而不華質而不俚有文<lb/>
集八十巻天聖應詔集十一巻諫垣集三巻制草五巻<lb/>
奏議十三巻表章三十巻河北安邊䇿一巻奉使録四<lb/>
巻青州賑濟䇿三巻平生所薦甚衆尤知名者十餘人<lb/>
如王質與其弟素余靖張瓌石介孫復吴奎韓維陳襄<lb/>
王鼎張昷之杜杞陳希亮之流皆有聞於世世以爲知<lb/>
人元祐元年六月有詔以公配享神宗皇帝廟庭明年<lb/>
<pb n="KR2g0025_WYG_005-19a"/>
以明堂恩加贈太師紹庭請於朝曰先臣墓碑未立願<lb/>
有以寵綏之上爲親篆其首曰顯忠尚德之碑且命臣<lb/>
軾撰次其事謹拜手稽首而獻言曰世未嘗無賢也自<lb/>
堯舜三代以至於今有是君則有是臣故仁宗英宗至<lb/>
於神考咸有一德克享天心則天卑以人光明偉傑有<lb/>
如公者觀公之行事而味其平生則三宗之盛德可不<lb/>
問而知也古之人臣功髙則身危名重則謗生故命世<lb/>
之士罕能以功名始終者臣觀三宗所以待公全其功<lb/>
<pb n="KR2g0025_WYG_005-19b"/>
名而保其終始盖可謂至矣方契丹求割地上命宰相<lb/>
歴問近臣孰能為朕使敵者皆以事辭免公獨慨然請<lb/>
行使事既畢上欲用公公逡廵退避不敢居而向之辭<lb/>
免者自恥其不行則惟公之怨比而䜛公無所不至及<lb/>
石介爲慶歴聖德詩天下傳誦則大臣疾公如仇搆以<lb/>
飛語必欲致之死地仁宗徐而察之盡辨其誣卒以公<lb/>
爲相及英宗神宗之世公已老矣勲在史官德在生民<lb/>
天子虚已聽公西戎北狄視公進退以爲中國輕重然<lb/>
<pb n="KR2g0025_WYG_005-20a"/>
一趙濟敢搖之惟神宗日月之明知公愈深公雖請老<lb/>
有大政事必手詔訪問又追論定䇿之勲以告天下寵<lb/>
及其子孫然後小人不敢復議雍容進退卒為宗臣古<lb/>
人有言曰爲君難爲臣不易豈不然哉公既配食清廟<lb/>
宜有頌詩以昭示來世其詞曰<lb/>
　五代八姓　十有二君　四十四年　如絲之棼<lb/>
　以人爲嬉　以殺爲儇　兵交兩河　腥聞於天<lb/>
　上帝憎之　命我祖宗　卑爾鑪椎　往銷其鋒<lb/>
<pb n="KR2g0025_WYG_005-20b"/>
　孰謂民逺　我聞其呻　寧爾小忍　無殘我民<lb/>
　六聖受命　維一其心　敕其後人　帝命是承<lb/>
　勿劓刵人　矧敢好兵　百三十年　諱兵與刑<lb/>
　惟彼北戎　謂帝我驕　帝聞其言　折其萌芽<lb/>
　篤生萊公　尺箠笞之　既服既馴　則擾綏之<lb/>
　堂堂韓公　與萊相望　再聘于燕　北方以寧<lb/>
　景徳元禩　始盟契丹　公生是嵗　天命則然<lb/>
　公之在母　秦國寤驚　旌旗鶴鴈　降充其庭<lb/>
<pb n="KR2g0025_WYG_005-21a"/>
　云有天赦　已而生公　天欲赦民　公啓其衷<lb/>
　北至燕然　南至于河　億萬維生　公手撫摩<lb/>
　水潦荐饑　散流而東　五十萬人　仰哺于公<lb/>
　公之在内　自泉流瀕　其在四方　自葉流根<lb/>
　百官維人　百度惟正　相我三宗　重華恊明<lb/>
　帝謂公來　隕星其堂　有墳其丘　公豈是藏<lb/>
　維嶽降神　今歸不留　臣軾作頌　以配崧髙<lb/>
　<lb/>
<pb n="KR2g0025_WYG_005-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集上巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻三十二</head>
    <p>
<pb n="KR2g0025_WYG_059-1a"/>
欽定四庫全書<lb/>
　名臣碑傳琬琰之集中巻三十二　宋杜大珪編<lb/>
　　趙待制開墓誌銘　　　　　　李燾<lb/>
贈特進追復徽猷閣待制趙公既葬於普州安居縣清<lb/>
潤鄉之北山今四十年矣燾頃自武陵歸眉山而公長<lb/>
子永實為州數相從也一日盛服臨况泣而言曰先人<lb/>
所建立蜀人户知之不肖孤何敢妄有稱述今犍為郡<lb/>
守雍有容故所作行狀及家所藏奏藁具在惟墓碑久<lb/>
<pb n="KR2g0025_WYG_059-1b"/>
未刻銘敢頓首以請燾固辭弗能則固請弗怠且曰蜀<lb/>
耆舊惟公紬金匱石室之書識先人黜陟本末亦惟公<lb/>
直茟正辭信而有證則銘吾先人匪公之歸將誰歸幸<lb/>
公哀而許焉燾與永年相若鄉者備使東川永實守昌<lb/>
元治有能聲始相好今俱老矣乃復相過似非偶然矧<lb/>
惟建炎紹興之理財治賦兹事最大冝有紀録使來世<lb/>
知所損益今弗論次事浸零落可惜燾既來遂寜永又<lb/>
數以請乃㕘校近史所載及中興記注仍考其世譜官<lb/>
<pb n="KR2g0025_WYG_059-2a"/>
簿序而銘之公諱開字應祥世家安居曽祖守忠祖惟<lb/>
岳父英皆不仕父以公貴贈金紫光禄大夫公年二十<lb/>
㳺太學積十五年元符三年始賜進士出身歴渠江尉<lb/>
慶州梓州學教授辟雍正遭父喪去官服除為淮南東<lb/>
路成都府路提舉學事司主管文字始用舉者改宣教<lb/>
即入禮制局校正所為校閱官知鄢陵縣復入講議司<lb/>
為檢詳官出為成都府路轉運判官都大同主管川陜<lb/>
茶馬事宣撫處置使司隨軍轉運使專一總領四川財<lb/>
<pb n="KR2g0025_WYG_059-2b"/>
賦兼宣撫處置使司㕘議改四川都轉運使兼都大提<lb/>
舉川陜茶馬提舉江州太平觀紹興十一年正月二日<lb/>
卒于彭州寓居享年七十有六自彭歸葬于普其年七<lb/>
月一日也官自宣教郎十遷至中奉大夫職自直秘閣<lb/>
四遷至徽猷閣待制既落職復右文殿修撰紹興二十<lb/>
六年乃追復徽猷閣待制公幼嗜書多所能解記誦不<lb/>
捨晝夜同舎生目以書癡毎自言學貴用世耳如不適<lb/>
用雖多亦奚以為其心計尤高視管夷吾端木賜輕重<lb/>
<pb n="KR2g0025_WYG_059-3a"/>
廢置之說如視諸掌既改秩盡室如京師買田尉氏慨<lb/>
然有通變捄弊志杜門不出閲四五年間與四方賢俊<lb/>
究世務所當罷行者於進取未始汲汲也其入禮制局<lb/>
纔數月局罷乃授鄢陵㑹復置講議財利司宰相即用<lb/>
檢詳官辟公公於財利事固辨析秋毫然必以恤民為<lb/>
本依倣大易所謂正辭禁非者而施繩墨焉非暴征横<lb/>
歛白着於民也将漕益部亟奏罷宣和六年所増上供<lb/>
認額綱布十萬疋減綿州下户支移利州米脚錢十分<lb/>
<pb n="KR2g0025_WYG_059-3b"/>
之三又減蒲江六井元符至宣和所謂鹽額創為鼠尾<lb/>
帳掲示鄉户嵗時所當輸折科等實數俾人人具曉鄉<lb/>
胥不得隱匿竄寄至今用之嘗言財利當出一孔祖宗<lb/>
以三司總諸路轉運司此成憲也熈寜後因事設官紛<lb/>
然各自封殖而轉運司至有窮乏不足處此不可不循<lb/>
其本因指陳㩁茶買馬五害其大畧謂黎州買馬嘉祐<lb/>
嵗額才二千一百餘發堪給郵傳者赴鳯翔餘悉聽民<lb/>
私市自置司㩁茶増立賞格嵗額四千仍盡團綱上京<lb/>
<pb n="KR2g0025_WYG_059-4a"/>
道殞殕到者十無二三别置牽馬兵又踰千人猶不足<lb/>
用貼差廂軍及使臣等其費日滋國難道阻住綱日有<lb/>
死亡而買數不减官給芻秣如故此一害嘉祐以銀絹<lb/>
博馬價皆有定提舉官既旁縁作姦擅買珠犀交結權<lb/>
倖馬入無以償則空出資次關子虚擡馬價以給夷人<lb/>
夷人不能留竢即賤市関子以去知黎州范洪復將所<lb/>
得關子不循資次攙支價由此益落夷人怨恨聚衆欲<lb/>
生變諸司共劾洪而轉運司更於額外分認馬價遣官<lb/>
<pb n="KR2g0025_WYG_059-4b"/>
監還事乃得息此二害初置司㩁茶借本錢於轉運司<lb/>
及常平司今轉運司應副川秦兩司歲費約五十二萬<lb/>
餘緍常平司又二十餘萬緍自熈寜迄今幾六十年舊<lb/>
所借初不償一錢而嵗借仍準初數不知錢果安在此<lb/>
三害𣙜茶之初豫俵茶户本錢尋於豫俵數外更増和<lb/>
買或遂抑豫俵充和買且不給一錢茶户坐是破産而<lb/>
官買歲増茶日益濫雜自蜀之秦㳂路委積如山半成<lb/>
朽壊而有司猶指為見在官錢數官茶既不堪食私販<lb/>
<pb n="KR2g0025_WYG_059-5a"/>
曷由禁止向者潰兵殘破興州乃私販者導之梁洋増<lb/>
戍實以茶故此四害承平蜀茶之入秦者十幾八九已<lb/>
患積壓難售今關隴悉遭焚蕩而買茶乃拘舊額不知<lb/>
竟何所用茶兵歲給衣粮動計鉅萬糴粮買衣州縣未<lb/>
免科配此五害請依嘉祐故事盡罷㩁茶仍令轉運司<lb/>
買馬即五害並去而邊患不生如謂搉茶未可遽罷亦<lb/>
當并歸轉運司痛減額以蘇茶户輕立價以惠茶商如<lb/>
此則私販必衰而盜賊消弭本錢既常在而息錢自足<lb/>
<pb n="KR2g0025_WYG_059-5b"/>
用朝廷是其請即擢公都大同主管川陜茶馬事使推<lb/>
行之仍令條具姦蠧以聞時建炎二年秋也於是大更<lb/>
茶馬之法官買官賣茶並罷參酌政和二年東京都茶<lb/>
務所創條約即給茶引使茶商執引與茶户自相交易<lb/>
改成都府舊買賣茶場為合同場買引所仍於合同場<lb/>
置茶市交易者必由市引與茶必相隨茶户十或十五<lb/>
共為一保并籍定茶舖姓名互察影帯販鬻者凡置茶<lb/>
引毎一斤春為七十夏五十舊所輸市例頭子等並依<lb/>
<pb n="KR2g0025_WYG_059-6a"/>
舊茶所過毎一斤征一錢住征一錢半無得妄増其合<lb/>
同場監官除驗引秤茶封記發放外並無得干預茶商<lb/>
茶户交易事此其大略也舊制買馬及三千疋者轉一<lb/>
官比但以買賣數推賞徃徃有一任轉數官者公奏乞<lb/>
推賞必以馬到京實収數為格或死於道降黜有差及<lb/>
四年冬買馬乃踰二萬疋茶引収息錢凢一百七十餘<lb/>
萬緍張忠獻公既復明辟繇知樞密事拜宣撫處置使<lb/>
天子方託以不御之權將治兵秦州經營兩河未至所<lb/>
<pb n="KR2g0025_WYG_059-6b"/>
治雅知公善理財庀賦即承制以公兼宣撫處置使司<lb/>
隨軍轉運使專一總領四川財賦時建炎三年十月也<lb/>
公見忠獻首以兵食為問公亟諗忠獻蜀之民力盡矣<lb/>
錙銖不可以有加矣獨㩁率稍存嬴餘而貪猾認為已<lb/>
私共相隱匿根宂深固未易剗除惟不恤怨詈斷而敢<lb/>
行庻幾可救一時之急舎是無䇿矣忠獻銳於興復委<lb/>
信不疑公於是大變酒法自成都始先罷公使賣供給<lb/>
酒即舊撲買坊場所置隔槽設官主之麹與釀具官悉<lb/>
<pb n="KR2g0025_WYG_059-7a"/>
就買聽釀户各以米赴官自釀凢一石米輸錢三千并<lb/>
頭子雜用等二十二其釀之多寡惟錢是視不限數也<lb/>
明年遂徧四路行其法又措置賣户絶及坊埸没官抵<lb/>
擬田宅并檢估典賣定帖契稅等錢又依成都府法於<lb/>
秦州置錢引務興州皷鑄銅錢官賣銀絹聽民以錢引<lb/>
或銅錢買之凢民錢當入當者並聽用引折納官所支<lb/>
出亦如之民私用引為市於一千并五百上許從便加<lb/>
擡惟不得擅減錢引法既流通民甚便焉六年間累増<lb/>
<pb n="KR2g0025_WYG_059-7b"/>
印之料摠為錢引一千七百一十萬緍人亦未始厭其<lb/>
多也最後又變鹽法其法實祖大觀東南東北鹽鈔條<lb/>
約置合同場鹽市驗視稱量封記發放與茶法大抵相<lb/>
類鹽引毎一斤納錢二十五土産稅及増添等共約九<lb/>
錢四分鹽所過毎斤納錢七分住納一錢五分若以錢<lb/>
引折納别輸稱提勘合錢共六十其推行蓋自紹興二<lb/>
年九月始初變㩁法怨詈四起建炎四年三月言者遽<lb/>
奏乞罷之以安逺民然亦知民力困竭財賦無所從出<lb/>
<pb n="KR2g0025_WYG_059-8a"/>
而軍費不可但已則曰如謂大臣建請務全事體必湏<lb/>
更制即乞劄與張浚令照㑹施行忠獻初不為變也先<lb/>
是公嘗坐剏賣鹽引及賣絹事降一官未及再朞竟賣<lb/>
引如公策始公佐忠獻凢所建立可謂謀無遺諝意者<lb/>
克復之功當不再舉則秦地貨食皆入吾手幹旋自在<lb/>
蜀民庶幾少蘇事乃不如人意豈非天未欲六合為一<lb/>
乎忠獻既遭讒將召歸先為置副初命王伯紹三年二<lb/>
月除王似其年六月又命盧立之與伯紹同領宣撫處<lb/>
<pb n="KR2g0025_WYG_059-8b"/>
置使事六月浚罷宣撫處置召歸樞密盧法原除副同<lb/>
王似治事四年三月王似加資政遷盧法原加端明仍<lb/>
為副落處置等路字四月吳玠除宣撫副使八月王似<lb/>
罷宣撫五年閏二月盧法原卒宣撫司令吳玠權三月<lb/>
除卲溥五月移司閬州十一月席益除四川制置大使<lb/>
忠獻歸右府尋得罪公亦亟白王盧求罷其自辨數曰<lb/>
開既兼宣撫處置使司隨軍轉運使專一總領四川財<lb/>
賦竊謂應副軍期費用不貲若加斂於民即民愈不堪<lb/>
<pb n="KR2g0025_WYG_059-9a"/>
尋措置改修茶鹽酒己壊之法不惟廣收息錢兼歲入<lb/>
有常不誤指準自建炎三年至紹興二年終茶鹽酒息<lb/>
増額錢并賣抵擬絶户田産等錢共收一千五百三十<lb/>
五萬餘貫兼隨軍秦州應副過陜西茶䭾及於陜西創<lb/>
行印造銅錢引紐計川錢八百三十四萬餘貫此外未<lb/>
嘗刱立名目科配民間所搉茶鹽酒並係祖宗舊法置<lb/>
合同埸買引及置官監務亦係朝廷已嘗行者其犯人<lb/>
斷罪刑名未嘗輒有刪定但増添告捕賞錢意欲犯法<lb/>
<pb n="KR2g0025_WYG_059-9b"/>
者少惟是營私官吏惡其不便於已與懐異忌疾者共<lb/>
興謗讟謂改修弊法為生事擾民口舌沸騰必相陷害<lb/>
況某年埀七十心力凋耗若叨冐無耻重致煩言豈惟<lb/>
有辱士風決然上誤國事王盧察公雅非辭難畏謗讟<lb/>
者而三軍五兵之運方急果不可無公乃共䟽公勲勞<lb/>
乞加因任許之同日又降詔諭川陜以薄責忠獻之故<lb/>
<hi>四年四月一日</hi>是年<hi>四/年</hi>十一月忠獻復登右府明年<hi>五年</hi>二月遷<lb/>
右相仍兼知樞密院事都督諸路軍馬其年十一月<hi>十二</hi>
<pb n="KR2g0025_WYG_059-10a"/>
<hi>日</hi>改除公權發遣四川都轉運使兼川陜宣撫使司㕘<lb/>
議領茶馬事如故公固嘗論摠領財賦於四路<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>計或<lb/>
不相關必須正其名稱使知所統屬此除蓋從公請也<lb/>
先是吳武安為四川宣撫副使專治戰守免書宣撫司<lb/>
事<hi>四年四月</hi>既而王伯紹罷使知成都<hi>四年八月</hi>盧立之卒于閬<lb/>
州<hi>五年閏二月</hi>宣撫司事悉令武安權行主管<hi>五年閏二月</hi>尋復<lb/>
命卲澤民兼權<hi>五年三月</hi>自閬州移司綿州<hi>五年五月</hi>凢戰守事<lb/>
澤民蓋不得豫武安實專治軍于財賦盈虚初未嘗問<lb/>
<pb n="KR2g0025_WYG_059-10b"/>
惟務足吾軍食而已與公素所操持浸異武安謀為牽<lb/>
制之舉必欲從陸運粮公執言不可武安訖自為之兩<lb/>
川調夫運米十五萬䂖至利州乃費民間雇夫錢六百<lb/>
餘萬緍武安既疊以饋餉不給訴于朝公亦自劾老憊<lb/>
力求閑退詔特置成都府潼川府䕫州利州路安撫制<lb/>
置大使以席光大為之光大前執政得㫖位在川陜宣<lb/>
撫司上朝論政恐其勢或有所偏也仍詔忠獻視師荆<lb/>
襄川陜<hi>五年十一月十七日</hi>六年正月罷綿州宣撫司<hi>十三日</hi>軍馬<lb/>
<pb n="KR2g0025_WYG_059-11a"/>
聽武安移撥錢物則委公拘收前已詔公躬親至吳玠<lb/>
軍前應副錢粮而忠獻亦奏詰公違慢<hi>六年三月一日</hi>又詔席<lb/>
大光趣公<hi>三月五日</hi>翌日更除公徽猷閣待制<hi>三月六日</hi>加武安<lb/>
兩鎮節鉞<hi>六年三月十四</hi>復降㫖都轉運使不當與四路漕臣<lb/>
同共繫銜<hi>六年四月八日</hi>成都潼川兩路漕臣與都轉運使皆<lb/>
坐應副贍軍錢物愆期各罰秩二等<hi>六年四月二十二日</hi>凢此皆<lb/>
所以交解間隙趣辦饋餉也而公復與制置大使不咸<lb/>
抗疏乞將舊來宣撫司年計應副軍期但干錢物並不<lb/>
<pb n="KR2g0025_WYG_059-11b"/>
許他司分擘支用又指陳大使司截都轉運司錢就果<lb/>
閬利州糴米非是又言應副吳玠軍須紹興四年總為<lb/>
錢一千九百五十五萬七十餘緍五年視四年又増四<lb/>
百二十萬五千餘緍蜀今公私俱困四向無所取給事<lb/>
屬危急實甚可憂乞許以茶馬司奏計一走行在庶得<lb/>
盡所欲言又言軍務惟錢糧最為要切欲乞自都督府<lb/>
節制其調發則無輕舉妄動枉費錢糧虧損威勢自都<lb/>
督府節制其用度則將兵請給皆可覆實裁處量入為<lb/>
<pb n="KR2g0025_WYG_059-12a"/>
出公私無由困弊即今公私困弊無所措手矣朝論既<lb/>
悉公與吳席不可共事乃以李子及代公為都轉運使<lb/>
兼都大提舉茶馬召公赴闕時六年八月也仍有㫖須<lb/>
子及到乃交替明年正月子及到旋與制置宣撫司議<lb/>
駮纔周歲竟坐應副軍須不足釋位去<hi>八年二月十九日吳玠劾奏</hi>
衆然後知主計之難益多公之勤瘁云公治裝入覲㑹<lb/>
疾作行尼得提舉江州太平觀<hi>八年三月</hi>身雖閑退猶錄進<lb/>
舊所為軍務機密三事其一謂蜀與荆渚為根本之地<lb/>
<pb n="KR2g0025_WYG_059-12b"/>
朝廷措置在所當先其二謂兵視國勢為强弱蜀之民<lb/>
力未蘇其勢未可輕動乞速止蜀闗大將牽制之謀以<lb/>
除根本之禍復近闗梁洋階成鳯五郡之稅賦使民皆<lb/>
歸業無殺傷秦鞏偽地之民使人有傒后之心則國勢<lb/>
强而兵自强其三謂招懐歸業之民當罷官營田專用<lb/>
張全義治河南故事則効可見於期月公素所蓄積蓋<lb/>
如此謂公不知䘏民可乎已而酈瓊以淮西叛忠獻再<lb/>
得罪<hi>七年九月十三日</hi>御史張戒既劾忠獻并劾公與忠獻迭<lb/>
<pb n="KR2g0025_WYG_059-13a"/>
相唱和不冝獨免詔落徽猷閣待制仍提舉太平觀<hi>八年</hi>
<hi>九月二十二日</hi>居頃之朝論不以公置散為冝復右文殿修撰<lb/>
都大主管川陜茶馬公時已病不得已强起即累乞閑<lb/>
退<hi>九年二月七日戊午</hi>其明言者更劾公病不任事詔從公所乞<lb/>
復提舉太平觀<hi>十年四月九日癸丑</hi>踰年乃卒公形容甚癯而克<lb/>
自勉勵若强有力者公家之利知無不為而一毫不及<lb/>
於私十年主計田廬皆荒頓未嘗有所増加晚雖多病<lb/>
然綜理庻務益不解率夜漏下數十刻猶據胡床集賔<lb/>
<pb n="KR2g0025_WYG_059-13b"/>
僚舉疑義俾各極其所見而言相與審諦而後施行不<lb/>
專主已意故鮮有敗事及張子功帥成都嘗合諸司具奏<lb/>
開有功於蜀自開再黜主計之臣率三四易於開條畫<lb/>
毫髮無敢變更乞復開舊職以勸能者奏入不報至二<lb/>
十六年蜀兵屯聚如故而公所修搉法嵗乆亦浸壊學<lb/>
士大夫無能出手為公補苴罅漏者公之能名愈章徹<lb/>
朝廷既具見本末乃詔追復徽猷閣待制與一子恩<hi>二十</hi>
<hi>六年六月十二日</hi>乾道元年<hi>七月</hi>又官其二孫燾嘗論公理財治<lb/>
<pb n="KR2g0025_WYG_059-14a"/>
賦之功實為當時第一而或者咎公竭澤而漁使來者<lb/>
無所施其智巧今雖累經蠲放而害終不去當時稍存<lb/>
平恕則今日之害決不至此嗚呼此所謂責人終無已<lb/>
者也然公亦不得不任其咎昔蘇綽在西魏佐周武帝<lb/>
以國用不足為征稅之法頗重既而嘆曰今所為者政<lb/>
如張弓非平世法也後之君子誰能弛乎綽子威聞其<lb/>
言毎以為已任及相隋文帝奏減賦役務從輕簡帝悉<lb/>
從之彼蘇威頋能如此曽謂今日無若蘇威者乎此燾<lb/>
<pb n="KR2g0025_WYG_059-14b"/>
深所嘆息用敢因眉州懇求之誠詳紀公之行事以俟<lb/>
來世云公娶傅氏朝議大夫耆之女贈碩人先二十一<lb/>
年卒四子長即眉州曰常右宣教郎監行在分差户部<lb/>
魚闗粮料院曰成右奉議郎四川總領所幹辦公事曰<lb/>
純右通直郎通判成州女三人長適故權禮部侍郎孫<lb/>
道夫次適通判階州胡朝升次適昌州司理㕘軍景大<lb/>
光孫曰楊故鹽亭縣尉曰拯新興道縣尉曰摠曰拭新<lb/>
金水縣主簿曰授曰㨀曰撝前監雅州稅曰抃乾道八<lb/>
<pb n="KR2g0025_WYG_059-15a"/>
年進士新洪雅縣令有文集二十巻蔵其家銘曰<lb/>
　蜀蕞爾國　偏處西南　初幸自保　杜魚栢蠶<lb/>
　驟通秦塞　開明始貪　膠擾肇兹　事難盡談<lb/>
　秦亟取蜀　篋胠囊探　蘞既野蔓　葛仍谷覃<lb/>
　山玉靡在　淵珠莫涵　昔萬億秭　今儲石儋<lb/>
　上豈云富　下滋不堪　役困財傷　告病如譚<lb/>
　兵端孰弭　冦鋒誰戡　蟻聚蠭屯　猶虓虎闞<lb/>
　公起圖之　寜忍一慙　搉茗酒鹽　兼用此三<lb/>
<pb n="KR2g0025_WYG_059-15b"/>
　織楮寓幣　重輕相參　吏姦游賊　交闘並讒<lb/>
　止蕃蠅營　射沙<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>含　茍可救時　荼苦薺甘<lb/>
　退省其私　不羸一簮　公曰我法　要祗能暫<lb/>
　彼兵與民　互為矢函　長此安窮　亂是用餤<lb/>
　解而更張　吾盍手攬　天不憗遺　斷鞅稅驂<lb/>
　使民至今　未弛負擔　豈無若威　逞願釋憾<lb/>
　公葬久矣　幽宫沈沈　我作銘詩　神明所監<lb/>
　刻諸北山　維石巖巖　美其必傳　澤詎卒斬<lb/>
<pb n="KR2g0025_WYG_059-16a"/>
　後此千載　勿毁勿憾<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_059-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻三十二<lb/>
</p>
<p>
</p>
  </div>
</body>
</text>
</TEI>
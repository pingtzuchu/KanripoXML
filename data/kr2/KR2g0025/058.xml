<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中卷三十一</head>
    <p>
<pb n="KR2g0025_WYG_058-1a"/>
欽定四庫全書<lb/>
　名臣碑傳琬琰之集中卷三十一　宋杜大珪編<lb/>
　　陳少卿希亮墓誌銘　　　　　范鎮<lb/>
治平二年四月丁丑朝奉郎守太常少卿致仕上柱國<lb/>
賜紫金魚袋陳君卒於河南府思順坊之第明年十二<lb/>
月壬辰葬于河南縣南宫里之西原君諱希亮字公弼<lb/>
其先京兆人唐廣明中避難于蜀遂家眉州青神之東<lb/>
山曽祖瓊祖延禄父顯忠皆不仕而皆以為善聞於其<lb/>
<pb n="KR2g0025_WYG_058-1b"/>
鄉君幼而孤及其顯也乃贈其父尚書兵部侍郎母楊<lb/>
氏繁昌縣太君天聖五年君始舉進士甲科一命為大<lb/>
理評事知潭州長沙縣部僧海印者多識權貴人數撓<lb/>
政為不法奪民園池更數令莫敢治君至捕治笞之以<lb/>
園池還民郴州竹場有偽為劵給輸户送官者事覺輸<lb/>
户當死君察其非辜挺出之已而果得真造偽者再遷<lb/>
殿中丞徙知䖍州雩都雩都之俗疾病不醫一諉于鬼<lb/>
君毁滛祠數百區勒巫覡為良民七十餘家而民始得<lb/>
<pb n="KR2g0025_WYG_058-2a"/>
近醫藥遷太常博士有言君治郴獄嘗活人罪死者賜<lb/>
五品服初蜀人官于蜀不得通判事君母老願折資為<lb/>
縣以歸侍親於是知劒州臨津未幾以母喪云官服除<lb/>
知開封府司録司事方是時陜西用兵丁文簡公舉君<lb/>
陜西任使賈魏公亦以才中御史薦君命未下㑹沈氏<lb/>
子坐姦盜未決死獄中沈氏連戚里數上訴君亦自劾<lb/>
請不逮它掾吏由是坐廢明年盜起京西富丞相方為<lb/>
樞宻副使薦君知房州州素無備守兵才數十君發倉<lb/>
<pb n="KR2g0025_WYG_058-2b"/>
廪募民完城籍虞者得數百人日教閱為討捕勢盜聞<lb/>
之不敢過君境初轉運使舉供奉官崔徳贇使專捕盜<lb/>
而以郡之平民向氏父子為盜梟首南陽市君列其寃<lb/>
徳贇坐流通州而向氏賜帛復其家焉代還執政欲以<lb/>
大理卿處之君曰法吏守文非所願願復得一郡以自<lb/>
効乃知宿州州跨汴而水常湍悍漕船至觸橋柱以没<lb/>
者歲不可勝計君為飛橋以便徃來事聞降詔賜縑以<lb/>
褒寵之仍下其法自畿邑至于泗州皆為飛橋皇祐元<lb/>
<pb n="KR2g0025_WYG_058-3a"/>
年擢知滑州因奏事仁皇帝顧謂曰卿嘗法治沈氏獄<lb/>
得過邪蓋疾惡爾毋以小沮而變初節也未行復詔提<lb/>
舉河北便糴明年秋始赴州㑹河漲魚池埽危甚君悉<lb/>
召河上使者盡發禁兵付之晝夜下揵數日而水折去<lb/>
是冬宛句盜晝刼張郭鎮執濮州通判井淵仁皇帝顧<lb/>
執政擇才吏任之未及對帝曰陳某可遂命知曹州不<lb/>
逾月盡擒其黨㑹淮南飢夀春守不職復命君乗傳徃<lb/>
代之先是轉運使調里胥米而蠲其役凢十三萬石謂<lb/>
<pb n="KR2g0025_WYG_058-3b"/>
之折役米米翔貴民益艱食君則除之因表其事故旁<lb/>
郡皆得除如君請焉乆之徙廬州俄提㸃江南東路刑<lb/>
獄公事再遷度支郎中徙河北嘉祐二年入為開封府<lb/>
判官改判三司户部句院初朝廷以三司事冗而簿書<lb/>
尤所留滯乃命君判開拆事兼提㸃催駈公事君視其<lb/>
所留事自天禧以來末帳六百有四界明道以來生事<lb/>
二百十有二萬乃日夜課吏凢九月而句百六十有九<lb/>
萬度支吏不時以句君杖之副使以君擅決罰由是復<lb/>
<pb n="KR2g0025_WYG_058-4a"/>
留滯尋為接伴契丹使還對固請補外為京西轉運使<lb/>
賜三品服石塘河役兵二十四人逃去道遇君君以好<lb/>
言撫之繫葉縣獄止坐首惡一人餘置不問遷兵部徙<lb/>
京東濰州錄事㕘軍王康初赴官道博平民有號截道<lb/>
虎者歐康及其女幾死博平隸河北君亷知之捕致以<lb/>
法而博平吏坐故縱得罪徐州守暴苛以細道籍民産<lb/>
數十家獲小盜必使自誣抵死君言其狀卒以廢去數<lb/>
上章請老不聽乃知鳯翔軍府事上即位遷太常少卿<lb/>
<pb n="KR2g0025_WYG_058-4b"/>
獄有盜法當死僚官持不可久之盜殺守吏遁去君以<lb/>
前議讞于朝而君之議為是僚官懼欲以事中君君環<lb/>
顧無有而嘗為邊帥餉以酒既還以俸又自言於朝猶<lb/>
坐是分司西京未幾致仕卒享年六十六初自唐之亂<lb/>
歴王孟世蜀之邑里多盜故君家依山以自固宋興蜀<lb/>
既平祖夫人史氏議徙邑中乃西過江擲金釵中流曰<lb/>
今聖人在上天下一統吾不復過此以與賊為仇自君<lb/>
與其從子庸諭二人同年登科以歸縣大夫張逸更其<lb/>
<pb n="KR2g0025_WYG_058-5a"/>
所居坊曰三俊坊云故人宋輔卒京師母老子幼君養<lb/>
其母終身而以女妻其子且教之使之有立榮州煑鹽<lb/>
凡十八井歲久淡竭而有司責課如初民破産者三百<lb/>
十五家而所籍蓋九百餘券君上言陛下欲躋民富夀<lb/>
而有司視民如路人使聖澤不得下究繇是鹽以斤計<lb/>
者歲減三十餘萬又以所籍劵悉還于民其歴三縣七<lb/>
州雖以嚴辦治而皆以學校風教為先其為轉運使不<lb/>
以按為例必躬相逺近利害而調發之青州男子趙宇<lb/>
<pb n="KR2g0025_WYG_058-5b"/>
嘗上書言元昊必反除散參軍羈置福州已而元昊反<lb/>
宇詣闕自陳執政怒欲以逃亡法抵之君言宇先事建<lb/>
白義當賞不可加罪故宇得徐州幕職官張元者叛附<lb/>
元昊而錮其疎屬百餘房君奏釋之使得復齒為民後<lb/>
有舉進士登科者至今其家畫君像而祠焉前後奏議<lb/>
凡數十皆當世所冝非空言也有集十巻制器尚象論<lb/>
十二篇辨鈎隱圖五十七篇家人噬嗑卦圖二娶里人<lb/>
程氏閨門有禮法後君五十九日而終生四子忱尚書<lb/>
<pb n="KR2g0025_WYG_058-6a"/>
都官員外郎恪忠州南賔尉恂遂州司户㕘軍慥舉進<lb/>
士未第三女長適太常博士宋端平即故人輔之子也<lb/>
次適楚州司法㕘軍曉堯次適秘書省著作佐郎趙卨<lb/>
孫五人女孫二人始君夢異人授圖而告之年則君之<lb/>
享年為無憾矣然其所以設施于世如此其多而知君<lb/>
者以為未盡君之藴此其所以為憾乎銘曰<lb/>
　維君平生　明果剛毅　遇事必徃　無有劇易<lb/>
　務去民害　而興其利　凡所臨治　風迹可記<lb/>
<pb n="KR2g0025_WYG_058-6b"/>
　天胡興才　而嗇其位　使其所藴　不克大施<lb/>
　嵩少之西　伊洛之涘　既固以藏　昌其裔嗣<lb/>
　　蘇員外安世墓誌銘　　　　　王安石<lb/>
慶歴五年河北都轉運使龍圖閣直學士信都歐陽修<lb/>
以言事切直為權貴人所怒因其孤甥女子有獄誣以<lb/>
姦利事天子使三司户部判官太常博士武功蘇君與<lb/>
中貴人雜治當是時權貴人連内外諸怨惡脩者為惡<lb/>
言欲傾脩鋭甚天下汹汹必脩不能自脫蘇君卒白上<lb/>
<pb n="KR2g0025_WYG_058-7a"/>
曰脩無罪言者誣之耳於是權貴人大怒誣君以不直<lb/>
絀使為殿中丞泰州監稅然天子遂寤言者不得意而<lb/>
脩等皆無恙蘇君以此聞名天下嗟乎以忠為不忠而<lb/>
誅不當於有罪人主之大戒然古之䧟此者相隨属以<lb/>
有左右之讒而無如蘇君之救是以卒至不敗亡而不<lb/>
寤然則蘇君一動其於天下豈小也哉蘇君既出逐權<lb/>
貴人更用事凡五年之間再赦而君六徙東西南北水<lb/>
陸奔走輒萬里其心恬然無有怨悔遇事强果未嘗少<lb/>
<pb n="KR2g0025_WYG_058-7b"/>
屈蓋孔子所謂剛者殆蘇君乎君之仁與智又有足稱<lb/>
者嘗通判陜府當葛懐敏之敗邊告急樞密使取道路<lb/>
戍還之卒再戍大怨即讙聚謀為變吏白閑城城中無<lb/>
一人敢出君徐以一騎出卒間諭慰止之而以便冝還<lb/>
使者戍卒喜曰㣲蘇君吾不得生陜人曰微蘇君吾其<lb/>
掠死矣有令刺陜西之民以力兵敢亡者死既而亡者<lb/>
得有司治之以死而君輒縱去言上曰令民以死者為<lb/>
事不集也事集矣而亡者猶不赦恐其衆相聚而為盜<lb/>
<pb n="KR2g0025_WYG_058-8a"/>
惟朝廷幸哀憐愚民使得自反天子以君言為然而三<lb/>
十州之亡者皆不死其後知坊州州稅賦之無歸者里<lb/>
正代為之輸歲弊大家數十君鈎治使歸其主坊人不<lb/>
憂為里正自蘇君始也蘇君諱安世字夢得其先武功<lb/>
人後徙蜀蜀亡歸于京師今為開封人也曽大考進率<lb/>
府副率大考諱繼殿直考諱咸熈贈都官郎中君以進<lb/>
士起起三十二年其卒年五十九為廣西轉運使而官<lb/>
止於屯田員外郎者以君十五年不求磨勘也君娶南<lb/>
<pb n="KR2g0025_WYG_058-8b"/>
陽郭氏又娶清河某氏子四人台文永州推官祥文太<lb/>
廟齋郎炳文将作監主簿彦文未仕女子五人適進士<lb/>
㑹稽江松單州魚臺縣尉江山趙楊三人尚幼君既卒<lb/>
之三年嘉祐二年十月庚午其子葬君揚州之江東興<lb/>
寜鄉馬坊村而太常博士知常州主州事臨川王安石<lb/>
為銘曰<lb/>
　皇有四極　周綏以福　使維蘇君　奠我南服<lb/>
　元元蘇君　不圓其方　不晦其明　君子之剛<lb/>
<pb n="KR2g0025_WYG_058-9a"/>
　其枉在人　我得吾直　誰懟誰愠　祗天之役<lb/>
　日月有丘　其下冥冥　服君無窮　安石之銘<lb/>
　　彭待制汝礪墓誌銘　　　　　曽肇<lb/>
紹聖二年正月召彭公於江州以為樞密都承㫖命下<lb/>
識者相慶曰正人進矣越翼日公以訃聞識者復相弔<lb/>
曰朝廷失一正人奈何既而遺表至其略以謂土地已<lb/>
有餘願拊以仁財用非不饒願節以禮佞人初若可恱<lb/>
而其患在後忠言初若可惡而其利甚博以至恤河北<lb/>
<pb n="KR2g0025_WYG_058-9b"/>
流移察江南水旱凡數百言識者復相告曰忠哉若人<lb/>
死不忘其君于是有詔加等賻恤以都承㫖告賜其家<lb/>
授其弟汝霖江淮發運司句當公事使辦喪事明年正<lb/>
月某甲子葬公于饒州某縣某鄉某原前期其家以公<lb/>
故人縉雲龔原所為事狀屬予銘予曰嗚呼其忍銘吾<lb/>
友也哉其忍銘吾友也哉按彭氏世家金陵復徙饒州<lb/>
今為鄱陽人公諱汝礪字器資自讀書為文已有志于<lb/>
其大者言動取舎必度於義朋友畏之治平二年以進<lb/>
<pb n="KR2g0025_WYG_058-10a"/>
士試禮部擢第一故事進士第一人無入吏部選者公<lb/>
釋褐歴保信軍節度推官武安軍節度掌書記丁外艱<lb/>
服除復授潭州軍事推官在選十年人以為淹而公處<lb/>
之澹如也丞相王文公得公詩義善之留為國子監直<lb/>
講改大理寺丞御史中丞鄧綰欲舉公御史召公不徃<lb/>
後雖薦之而為小人所訹復自陳失舉且薦他官代之<lb/>
神宗察其姦怒甚王文公亦以為言即日黜綰除公太<lb/>
子中允監察御史裏行時熈寜九年冬也公在言職非<lb/>
<pb n="KR2g0025_WYG_058-10b"/>
唐虞三代不論初對上十事一正本二任人三守令四<lb/>
理財五養民六賑救七興事八變法九青苖免役十鹽<lb/>
事指陳得失利病多人所難言者又言吕嘉問領市易<lb/>
司專事聚斂非法意當罷黜俞充諂事中人王中正至<lb/>
使妻出拜之不當除檢正中書五房公事神宗為寢充<lb/>
命而究語所從公言如此非所以廣聰明不肯奉詔宗<lb/>
室賣婚至女娼家子行有日矣公奏罷之因言皇族雖<lb/>
服屬已疎然皆宗廟子孫不可使閭閻下賤得以貨取<lb/>
<pb n="KR2g0025_WYG_058-11a"/>
願為更著婚姻法王中正李憲用兵陜西公言不當以<lb/>
兵付中人因及漢唐禍亂之事神宗初若不懌出語詰<lb/>
公公拱立不動伺間復言帝即為之改容是日殿廷觀<lb/>
者始皆為公懼已而皆歎服以母老請外神宗固留之<lb/>
而請不已元豐元年春罷為館閣校勘江南西路轉運<lb/>
判官辭日復上疏論時事且言今不患無將順之臣患<lb/>
無諌諍之臣不患無敢為之臣患無敢言之臣神宗察<lb/>
其忠慰諭久之在江西三年代還復出提㸃京西南路<lb/>
<pb n="KR2g0025_WYG_058-11b"/>
刑獄丁内艱去職元祐二年服除以起居舎人召既云<lb/>
執政有問新舊之政者公曰政無彼此之辨一於是而<lb/>
已今所更大者取士及差役法行之而士民皆病未見<lb/>
其可執政不能屈踰年拜中書舎人賜服金紫詞命雅<lb/>
正人以為有古風遇事不茍多所建白其論詩賦囘河<lb/>
事尤力主議者皆不悦公亦數請去是時大臣有持平<lb/>
者頗與公相佐佑而一時進取者病之欲排去其類未<lb/>
有以發㑹知漢陽軍吳處厚得蔡丞相確安州詩上之<lb/>
<pb n="KR2g0025_WYG_058-12a"/>
傅㑹解釋以為怨謗諌官交章請治又犯御諱為危言<lb/>
以激怒太皇太后必欲寘之極法公曰此羅織之漸也<lb/>
數以白執政不能救則上疏論列甚切又不聽則居家<lb/>
待罪時中書舎人止公一人既而蔡丞相有謫命公曰<lb/>
我不出誰任其責者即入省封還除目辨論愈切御史<lb/>
臺自中丞而下五人坐是同日出臺中一空公復力争<lb/>
以為不可諫官指公為朋黨太皇太后曰彭某豈黨確<lb/>
者亦為朝廷論事爾已而蔡丞相貶新州用起居舎人<lb/>
<pb n="KR2g0025_WYG_058-12b"/>
草詞行下而公亦落職知徐州一二大臣相繼去位自<lb/>
是正人道壅而進取者得志矣公在臺既嘗論吕嘉問<lb/>
事且與蔡丞相異趣使外十年蔡為有力後治嘉問獄<lb/>
不肯阿執政意擠之坐奪一官至是又辨蔡丞相不當<lb/>
謫至得罪乃已人以此益賢之在徐一年加集賢殿修<lb/>
撰召權兵部侍郎徙禮部又徙刑部㑹有具獄執政以<lb/>
為可殺公以為當貸而執政以特㫖殺人公執不下執<lb/>
政怒舎公而罰其屬公言奉制書而有不便許論奏法<lb/>
<pb n="KR2g0025_WYG_058-13a"/>
也且非屬罪自劾請去章四上不聽御史亦助之言遂<lb/>
并其屬免罰公猶未出再徙禮部賜告其家使契丹還<lb/>
徙吏部滿歲為真復言今人材空乏宜稍責吏部薦拔<lb/>
淹滯或賜對或試以事茍非其人必罰無赦朝廷頗為<lb/>
更法紹聖元年今上初專聽斷召二三大臣修舉熈寜<lb/>
元豐政事人人争獻所聞公居之如不能言者或問之<lb/>
曰在前日則無言之者於今則夫人而能之未幾除權<lb/>
吏部尚書又月餘以寳文閣直學士出知成都府命下<lb/>
<pb n="KR2g0025_WYG_058-13b"/>
衆愕然公亦以私計辭行章數上或以為慢當責上不<lb/>
許迺以寳文閣待制知江州入辭上勞問甚寵曰與卿<lb/>
非久别也問所欲言者公曰陛下今所議者其政不能<lb/>
無是非其人不能無賢不肖政惟其是則政無不善人<lb/>
惟其賢則人無不得矣至郡數月得疾草遺表家人怪<lb/>
之公笑曰此何可免作詩貽其子十二月某甲子有星<lb/>
隕于郡衙是日公終于正寢享年五十有四累官左朝<lb/>
散郎勲上護軍爵開國男食邑三百户公立朝大節如<lb/>
<pb n="KR2g0025_WYG_058-14a"/>
此其在外為監司務大體不事細苛而於議獄必傅經<lb/>
典故在京西多所全宥為州所至有恵愛尤以興學飬<lb/>
士賑乏恤孤為急居家孝友事寡嫂謹甚兄無子為立<lb/>
後官之又官其弟汝方而後其子汝方聞公喪即棄所<lb/>
居官歸論者多之族人貧者分俸錢賙給或為置義庄<lb/>
與人交盡誠敬少時師事桐廬倪天隱天隱亦竒之及<lb/>
官保信迎天隱置于學執弟子禮事之天隱死無子公<lb/>
為并其母葬之又葬其妻又割俸資其女同年進士宋<lb/>
<pb n="KR2g0025_WYG_058-14b"/>
渙未官而死公經理其後不啻其家人蓋其篤行如此<lb/>
公所著有易義若干巻章疏若干巻詩若干巻雜文若<lb/>
干巻曽大父某大父某父某世有潜德父以公貴累贈<lb/>
朝請大夫嘗曰天下事可人意者其為教子起家乎故<lb/>
四子悉使就學果大其門母張氏京兆郡太君前夫人<lb/>
寗氏蓬萊縣君今夫人宋氏静樂縣君長子侗秀拔有<lb/>
文未冠而卒次子修承務郎襲善承教庻幾能世其家<lb/>
者二女長適宿州州學教授吳材卒以季繼室蓋公平<lb/>
<pb n="KR2g0025_WYG_058-15a"/>
生好學喜問樂聞其過自任以聖賢之重而於貧冨貴<lb/>
賤利害得喪一不以累其心至于憂國愛君推賢揚善<lb/>
則拳拳孜孜常若不及故自處顯於朝廷事知無不言<lb/>
言不行必争争而不得必求去人始而駭中而疑卒而<lb/>
信則曰名節之士也忌之者則以為好異或以為近名<lb/>
最為今范丞相純仁所知范公再相人謂公必用既對<lb/>
太皇太后首曰姑徐進彭某蓋已有間之者及出江州<lb/>
未數月上命召還或曰須改歲不幸而公死矣公之學<lb/>
<pb n="KR2g0025_WYG_058-15b"/>
之守若將大有為者而天奪其年中道而殞冝其識與<lb/>
不識皆為之悲而有志于天下者哭之或至于慟也孔<lb/>
子稱大臣者以道事君不可則止若公所自立其近是<lb/>
歟予與公逰二十餘年朋友之分深矣今公亡矣予無<lb/>
以為質矣悲夫銘曰<lb/>
　乗時射利　小人之常　中行獨立　君子之方<lb/>
　並驅一時　則有通窒　要之萬古　孰為得失<lb/>
　有卓維公　既明且剛　弗茹于弱　弗吐于强<lb/>
<pb n="KR2g0025_WYG_058-16a"/>
　二十年間　世道三變　我無磷緇　終始一貫<lb/>
　何以貫之　唯義之踐　人所競逐　公則無求<lb/>
　衆皆患失　公則無憂　笑言待終　不變聲色<lb/>
　拳拳愛君　以至易簀　問胡以然　維學之力<lb/>
　人誰無死　公也不亡　體魄言歸　兆此新崗<lb/>
　更千萬年　樵牧辟路　是曰有宋　忠賢之墓<lb/>
　<lb/>
　<lb/>
<pb n="KR2g0025_WYG_058-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中卷三十一<lb/>
</p>
<p>
</p>
  </div>
</body>
</text>
</TEI>
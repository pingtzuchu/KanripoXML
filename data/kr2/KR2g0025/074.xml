<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻四十七</head>
    <p>
<pb n="KR2g0025_WYG_074-1a"/>
欽定四庫全書<lb/>
　名臣碑傳琬琰之集中巻四十七　宋杜大珪編<lb/>
　　蔡文忠公齊行狀　　　　　　歐陽修<lb/>
公諱齊字子思其先洛陽人皇祖以下始著籍於膠東<lb/>
公幼依外舅劉氏能自力為學初作詩已有動人語今<lb/>
相國李公見之大驚謂公之皇考曰兒有大志宜善視<lb/>
之州舉進士第一以書薦其里人史防而居其次祥符<lb/>
八年眞宗皇帝采賈誼置器之説試禮部所奏士讀至<lb/>
<pb n="KR2g0025_WYG_074-1b"/>
公賦有安天下意歎曰此宰相器也凡貢士當賜第者<lb/>
考定必召其髙第數人並見又參擇其材質可考然後<lb/>
賜第一及公召見衣冠偉然進對有法天子為無能過<lb/>
者亟以第一賜之初拜將仕郎將作監丞通判兖州太<lb/>
原王臻治政嚴急喜以察盡為明公務為裁損濟之以<lb/>
寛獄訟為之不寃逾年通判濰州民有告某氏刻偽稅<lb/>
印為姦利者已逾十年蹤跡連蔓至數百人公歎曰盡<lb/>
利於民民無逃此所謂法出而姦生者耶是為政者之<lb/>
<pb n="KR2g0025_WYG_074-2a"/>
過也為緩其獄得减死者十餘人餘皆釋而不問濰人<lb/>
皆曰公徳於我使我自新為善人由是風化大行天禧<lb/>
二年還京師當召試時大臣用事者意不悦公居數月<lb/>
不得召久而天子記其姓名趣使召試拜著作佐郎直<lb/>
集賢院階再加為宣徳郎勲騎都尉主判三司開拆司<lb/>
賜緋衣銀魚遷右正言階朝奉郎勲上騎都尉今天子<lb/>
即位遷右司諫眞宗新棄天下天子諒隂不言丁晉公<lb/>
用事專權欲邀致公許以知制誥公拒不往益堅已而<lb/>
<pb n="KR2g0025_WYG_074-2b"/>
冦萊公王文康公皆以不附已連黜公歸歎曰吾受先<lb/>
帝之知而至於此豈宜為權臣所脅得罪非吾懼也既<lb/>
而晉公敗士嘗為其用者皆恐懼獨公終無所屈未幾<lb/>
同修起居注又拜尚書禮部員外郎兼侍御史知雜事<lb/>
判流内銓賜服金紫改三司戸部度支二副使轉動輕<lb/>
車都尉借給事中奉使契丹天聖八年拜起居舎人知<lb/>
制誥同知審官院㑹靈宫判官充翰林學士加侍讀學<lb/>
士賜爵汝南縣開國子食邑五百戸太后修景徳寺成<lb/>
<pb n="KR2g0025_WYG_074-3a"/>
詔公為記而宦者羅崇勲主營寺事使人隂謂公曰善<lb/>
為記當得㕘知政事公故遲之頗久使者數趣終不以<lb/>
進崇勲怒讒之太后遷禮部郎中改龍圖閣直學士出<lb/>
為西京留守是時魯肅簡公方㕘知政事爭之太后前<lb/>
卒不能留以親便求改密州遭嵗旱除其公田之租數<lb/>
千石又請悉除京東民租弛其鹽禁使民得賈海易食<lb/>
以救其饑東人至今頼之皆曰使吾人百萬口活而不<lb/>
饑者蔡公也徙南京留守進爵侯増邑戸五百為一千<lb/>
<pb n="KR2g0025_WYG_074-3b"/>
階朝散大夫召還拜右諫議大夫權御史中丞判吏部<lb/>
流内銓遷給事中勲護軍増邑五百為千五百戸莊獻<lb/>
明肅皇太后崩議尊楊太妃為太后埀簾聽政議决召<lb/>
百官賀公曰天子明聖奉太后十餘年今始躬親萬事<lb/>
以慰天下之心豈宜女后相繼稱制且自古無有固止<lb/>
不追班太妃卒不預政止稱太后於宮中復為龍圖閣<lb/>
直學士權三司使京師有指荆王為飛語者内侍省得<lb/>
三司小吏鞫之連及數百人上聞之大怒詔公窮治迹<lb/>
<pb n="KR2g0025_WYG_074-4a"/>
其所來無端而上督責愈急有司不知所為京師為之<lb/>
恐動公以謂謬妄之説起於小人不足窮治且無以慰<lb/>
安荆王危疑之心奏疏論之一夕三上上大悟乃可其<lb/>
奏止笞數人而已中外之情乃定拜樞密副使進爵公<lb/>
増邑戸五百為二千南海蠻酋虐其部人部人欵宜州<lb/>
自歸者八百餘人議者以為叛蠻不可納宜還其部公<lb/>
獨以為蠻去殘酷而歸有徳且以求生宜納之荆湖賜<lb/>
以閒田使自營今縱却之必不復還部茍散入山谷當<lb/>
<pb n="KR2g0025_WYG_074-4b"/>
為後患爭之不能得其後數年蠻果為亂殺將吏十餘<lb/>
人宜桂以西皆警朝廷頗以為憂景祐元年遷禮部侍<lb/>
郎參知政事二年賜號推忠佐理功臣進階正奉大夫<lb/>
勲柱國郭皇后廢京師富人陳氏女有色選入宮為后<lb/>
公爭之以為不可自辰至已辨論不已上意稍悟遂還<lb/>
其家河决横壠改而北流議者以為當塞公曰水性下<lb/>
而河北地卑順其所趨以導之可無澶滑壅潰之患而<lb/>
貝博數州得在河南於國家便但理堤護魏州而已從<lb/>
<pb n="KR2g0025_WYG_074-5a"/>
之澶滑果無患契丹祭天於幽州以兵屯界上界上驚<lb/>
騷議者欲發大軍以備邊公獨料其必不動後卒無事<lb/>
公在大位臨事不囘無所牽畏而恭謹謙退未嘗自伐<lb/>
天下推之為正人搢紳之士倚以為朝廷重三年頻表<lb/>
解職不許遂罷以戸部侍郎歸改賜推誠保徳功臣勲<lb/>
上柱國久之出知潁州寶元二年四月四日以疾卒於<lb/>
官公在潁州聞西方用兵惻然有憂國心自以待罪外<lb/>
邦不得盡其所懐使其弟禀言西事甚詳公之卒故吏<lb/>
<pb n="KR2g0025_WYG_074-5b"/>
朱宷至潁潁之吏民見寀泣於馬前指公嘗所更歴施<lb/>
為曰此公之迹也其為政有仁恩所至如此平生喜薦<lb/>
士如楊偕郭勸劉隨龎籍段少連比比為當世名臣公<lb/>
為人神色明秀鬚眉如畫精學博聞寛大沉黙一言之<lb/>
出終身可復其蒞官行已出處始終之大節可考不誣<lb/>
如此謹按贈兵部尚書於令為三品其法當諡敢告有<lb/>
司謹狀<lb/>
　　孫待制甫行狀　　　　　　曾鞏<lb/>
<pb n="KR2g0025_WYG_074-6a"/>
曽祖諱恕博州堂邑主簿祖諱賁尚書庫部員外郎考<lb/>
諱從革不仕以公貴累贈都官郎中公諱甫字之翰天<lb/>
聖五年同學究出身為蔡州汝陽縣主簿八年進士及<lb/>
第為華州觀察推官華州倉粟惡吏當負錢數百萬轉<lb/>
運使李紘以吏屬公公令取斗粟舂之可弃者十才居<lb/>
一二又試之亦然吏遂得弛負錢數十萬而已紘以此<lb/>
多公薦之遷大理寺丞知絳州翼城縣樞密直學士杜<lb/>
公衍奏知永興軍司錄遷殿中丞樞密直學士張公逸<lb/>
<pb n="KR2g0025_WYG_074-6b"/>
奏監益州交子務遷太常博士慶厯二年杜公為樞密<lb/>
副使又薦之得試為祕閣校理三年改右正言知諫院<lb/>
因災異言應天所以譴告之意者在誠其行有誠矣所<lb/>
以順天者在愛其民於是遂斥浮費出宮女除别庫之<lb/>
私以寛賦斂初李元昊反河西契丹亦以兵近邊謀棄<lb/>
約任事者於西方益禁兵二十萬北方益土兵二十萬<lb/>
又益禁兵四十指揮及群盗張海郭邈山等劫京西江<lb/>
淮之間皆驚是時已更用大臣又令天下益禁兵公曰<lb/>
<pb n="KR2g0025_WYG_074-7a"/>
天下所以大困者在浮費而兵為甚今不能損又可益<lb/>
之耶且兵已百萬矣不能止盗而但欲多兵豈可謂知<lb/>
所先後哉不報於是極論古今養兵多少之利害以聞<lb/>
語詆大臣尤切既而保州有兵變朝廷賞先言者公以<lb/>
謂有先言者而樞密院不以時下不可以無責天子曰<lb/>
某吾方倚以治也不可使去位公猶固請議其罰邊將<lb/>
劉滬謀立水洛城與部署狄青尹洙議不合違其節度<lb/>
遂立之青等械繫滬以聞公言曰城之所以蔽秦而通<lb/>
<pb n="KR2g0025_WYG_074-7b"/>
秦渭之援宜不廢其功而赦滬之罪輙遂從公議燕王<lb/>
薨大臣謂用不足欲緩𦵏公言曰燕王上之叔父𦵏不<lb/>
可以不如禮又言後宮事又言宰相罪當罷皆行其言<lb/>
上既罷宰相而用某為㕘知政事又言某不可任以政<lb/>
天子難之因求為外官而是時朋黨之議亦巳起大臣<lb/>
相次去位公上書論爭語尤切巳而奉使契丹還遷右<lb/>
司諫知鄧州徙安州又徙江南東路轉運使又徙兩浙<lb/>
遷起居舎人尚書兵部員外郎改直史館知陜府簡厨<lb/>
<pb n="KR2g0025_WYG_074-8a"/>
傳之費陜人安之鄰州嵗時以酒相慶問公命儲别藏<lb/>
備官用一不歸於已至今遂為法徙晉州近臣過晉夜<lb/>
半如城欲入公曰城有法吾不得獨私終不為開門徙<lb/>
河東轉運使賜金紫入為三司度支副使輸物非土有<lb/>
者公為變其法使之代輸至和三年遷刑部郎中入天<lb/>
章閣為待制遂為河北都轉運使疾不行又兼侍讀嘉<lb/>
祐二年正月二十一日卒於位公博學强記其氣温其<lb/>
貌如不能自持及與人言反復經史上下千有餘年貫<lb/>
<pb n="KR2g0025_WYG_074-8b"/>
穿通洽不可窺其際而退視其家初未嘗蓄書葢既讀<lb/>
之終身多不忘也其居官於其大者既可知也於其小<lb/>
者亦皆盡其意公雖貴而衣食薄無妾媵不飾玩好不<lb/>
與酣樂淡如也時從當世處士講評以為遂其好而客<lb/>
或造其席者與之言終日不能勢利及也其於人少合<lb/>
亦不求其詳所與之合亦不阿其意蓋公與河南尹洙<lb/>
相友善而尤為杜丞相所知慶厯之間二三大臣又與<lb/>
公同心任事然至於論保州之變則所指者蓋杜公非<lb/>
<pb n="KR2g0025_WYG_074-9a"/>
益兵之議則所詆者蓋二三大臣至於城水洛也又絀<lb/>
尹洙而伸劉滬其不偏於所好如此然已而朋黨之議<lb/>
起大臣多被逐公之爭論尤切亦不自以為疑也噫可<lb/>
謂自信獨立矣可以觀公之行也所著唐史記七十五<lb/>
篇以謂已之所學治亂得失之說具於此可以觀公之<lb/>
志也公殁有詔求其書公享年六十其先開封扶溝人<lb/>
至公之祖徙許之陽翟今為陽翟人母李氏長安縣太<lb/>
君妻程氏某縣君子宜滑州觀察推官寔寘皆將作監<lb/>
<pb n="KR2g0025_WYG_074-9b"/>
主簿宜等以狀來屬鞏謹序次其實可𫝊於後世者如<lb/>
此謹狀<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻四十七<lb/>
</p>
<p>
</p>
  </div>
</body>
</text>
</TEI>
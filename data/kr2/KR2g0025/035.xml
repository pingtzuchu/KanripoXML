<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻八</head>
    <p>
<pb n="KR2g0025_WYG_035-1a"/>
欽定四庫全書<lb/>
　名臣碑傳琬琰之集中巻八　　宋杜大珪編<lb/>
　　王文安公堯臣墓誌銘　　　　歐陽修<lb/>
公姓王氏其先太原祁人其六世祖某為唐輝州刺史<lb/>
遭世亂因留家碭山碭山近宋其後又徙宋州之虞城<lb/>
今為應天虞城人也公諱堯臣字伯庸天聖五年舉進<lb/>
士第一為將作監丞通判湖州召試以著作佐郎直集<lb/>
賢院知光州歳大饑羣盜發民倉廪吏法當死公曰此<lb/>
<pb n="KR2g0025_WYG_035-1b"/>
饑民求食爾荒政之所䘏也乃請以減死論其後遂以<lb/>
著令至今用之丁父憂服除為三司度支判官再遷右<lb/>
司諌郭皇后廢居瑶華宫有疾上頗哀憐之方后廢時<lb/>
宦者閻文應有力及后疾文應又主監醫后且卒議者<lb/>
疑文應有姦謀公請付其事御史考按虛實以釋天下<lb/>
之疑事雖不行然自文應用事無敢指言者後文應卒<lb/>
以恣横斥死后猶在殯有司以歳正月用故事張燈公言<lb/>
郭氏幸得䝉厚恩復位號乃天子后也張燈可廢上遽<lb/>
<pb n="KR2g0025_WYG_035-2a"/>
為之罷景祐四年以本官知制誥服金紫同知通進銀<lb/>
臺司兼門下封駁提舉諸司庫務遷翰林學士知審官<lb/>
院元昊反西邊用兵以公為陜西體量安撫使公視四<lb/>
路山川險易還言某路宜益兵若干某路賊所不攻某<lb/>
路宜急為備至於諸將材能長短盡識之薦其可用者<lb/>
二十餘人後皆為名將是時邊兵新敗於好水任福等<lb/>
戰死今韓丞相坐主帥失律奪招討副使知秦州范文<lb/>
正公亦以移書元昊不先聞奪招討副使知耀州公因<lb/>
<pb n="KR2g0025_WYG_035-2b"/>
言此兩人天下之選也其忠義智勇名動夷狄不宜以<lb/>
小故置之且任福由違節度以致敗尤不可深責主將<lb/>
由是忤宰相意并其他議格不行明年賊入涇原戰定<lb/>
川殺大將葛懐敏乃公指言為備處由是始以公言為<lb/>
可信而前所格議悉見施行因復遣公安撫涇原路公<lb/>
曰陛下復用韓琦范仲淹幸甚然將不中御兵法也願<lb/>
許公便宜從事上以為然因言諸路都部署可罷經略<lb/>
副使以重將權而偏將見招討使以軍禮置德順軍於<lb/>
<pb n="KR2g0025_WYG_035-3a"/>
籠竿城廢涇原等五州營田以其地募弓箭手其所更<lb/>
置尤多方公使還行至涇州而德勝寨兵迫其將姚貴<lb/>
閉城叛公止道左解裝為牓射城中以招貴且發近兵<lb/>
討之初吏白曰公奉使且還歸報天子爾貴叛非公事<lb/>
也公曰貴土豪也頗得士心然初非叛者今不乗其未<lb/>
定速招降後必生事為朝廷患貴果出降明年四月以<lb/>
學士權三司使自朝廷理元昊罪軍興而用益廣前為<lb/>
三司者皆厚賦暴斂甚者借内藏率冨人出錢下至果<lb/>
<pb n="KR2g0025_WYG_035-3b"/>
菜皆加税而用益不足公始受命則曰今國與民皆弊<lb/>
矣在陛下任臣者如何由是天子一聽公所為公乃推<lb/>
見財利出入盈縮曰此本也彼末也計其緩急先後而<lb/>
去其蠧弊之有根穴者斥其妄計小利之害大體者然<lb/>
後一為條目使就法度罷副使判官不可用者十五人<lb/>
更薦用材且賢者期年民不加賦而用足明年以其餘<lb/>
償内藏所借者數百萬又明年其餘而積於有司者數<lb/>
千萬而所在流庸稍復其業公曰臣之術止於是矣且<lb/>
<pb n="KR2g0025_WYG_035-4a"/>
臣母老願解煩劇天子多公功以為翰林學士承㫖兼<lb/>
端明殿學士羣牧使初宦者張永和方用事請収民房<lb/>
錢十之三以佐國事下三司永和隂遣人以利動公公<lb/>
執以為不可度支副使林濰附永和議不巳公奏罷濰<lb/>
乃止益利夔三路轉運使皆請增民鹽井課嵗可為錢<lb/>
十餘萬公亦以為不可而權倖因縁多見裁抑京師數<lb/>
為飛語及上之左右往往䜛其短者上一切不問而公<lb/>
為之亦自若也及公既罷上慰勞之公頓首謝曰非臣<lb/>
<pb n="KR2g0025_WYG_035-4b"/>
之能惟陛下信用臣爾丁母憂去職服除復為學士羣<lb/>
牧使再遷給事中皇祐三年以本官為樞宻副使公持<lb/>
法守正遂以身任天下事凡宗室宦官醫師樂公嬖習<lb/>
之賤莫不關樞宻而濫恩倖請隨其事可損損之可絶<lb/>
絶之至其大者則皆著為定令由是小人益怨構為飛<lb/>
書以害公公得書自請曰臣恐不能勝衆怨願得罷去<lb/>
上愈知公為忠為下令購為書者甚急公益感勵在位<lb/>
六年廢職修舉皆有條理樞宻使狄青以軍功起行伍<lb/>
<pb n="KR2g0025_WYG_035-5a"/>
居大位而士卒多屬目往往造作言語以相扇動人情<lb/>
以為疑而青色頗自得公嘗以語衆折青為陳禍福言<lb/>
古將帥起微賤至富貴而不能保首領者可以為鑒戒<lb/>
青稍沮畏嘉祐元年三月拜戸部侍郎叅知政事三年<lb/>
遷吏部侍郎八月某日以疾薨于位享年五十有六公<lb/>
在政事論議有所不同必反復切劘至於是而後止不<lb/>
為獨見在上前所陳天下利害甚多至施行之亦未嘗<lb/>
自名其所設施與在樞宻時特異豈政事者丞相府也<lb/>
<pb n="KR2g0025_WYG_035-5b"/>
其體自宜如是耶公為人純質雖貴顯不忘儉約與其<lb/>
弟純臣相友愛世稱孝悌者言王氏遇人一以誠意無<lb/>
所矯飾善知人多所稱薦士為時名臣者甚衆有文<lb/>
集若干巻將終口授其弟純臣遺奏以宗廟至重儲嗣<lb/>
未立為憂天子愍然臨其䘮輟視朝一日贈左僕射太<lb/>
常諡曰文安曾祖諱某某官贈太傅妣某氏某國太夫<lb/>
人祖諱某某官父諱某某官皆贈太師中書令兼尚書<lb/>
令祖妣某氏某國太夫人妣某氏某國太夫人娶丁氏<lb/>
<pb n="KR2g0025_WYG_035-6a"/>
安康郡夫人子男三人同老大理評事周老太常寺太<lb/>
祝早卒朋老大理評事二女長適校書郎戚師道早卒<lb/>
次未嫁王氏自遷虞城由公曾祖而下或葬䨇金或𦵏<lb/>
土山皆在虞城嘉祐某年某月某日改𦵏公之皇考于<lb/>
某縣某鄉某原而以公從𦵏焉銘曰<lb/>
　王為祁人　遭亂不還　六世之祖　初留碭山<lb/>
　其後再遷　虞宋之間　遂安其居　𦵏不逺卜<lb/>
　宋多名家　王實大族　族大而振　自公顯聞<lb/>
<pb n="KR2g0025_WYG_035-6b"/>
　公初奮躬　以學以文　逢國多事　有勞有勤<lb/>
　利歸于邦　怨不避身　帝識其忠　謂堪予弼<lb/>
　俾副樞機　出入惟宻　遂叅政事　實有謀謨<lb/>
　誰中止之　不俾相予　帝有褒章　愍錫之贈<lb/>
　長于百寮　考徳惟稱　維古載功　在其廟器<lb/>
　今亦有銘　幽宫是閟<lb/>
　　呉正肅公育墓誌銘　　　　　歐陽修<lb/>
嘉祐四年某月某甲子資政殿大學士金紫光禄大夫<lb/>
<pb n="KR2g0025_WYG_035-7a"/>
尚書左丞知河南府兼西京留守司上柱國渤海郡開<lb/>
國公食邑二千八百戸食實封八百戸賜紫金魚袋贈<lb/>
吏部尚書諡曰正肅呉公𦵏于鄭州新鄭之某鄉某原<lb/>
呉氏世為建安人自曾髙以来皆𦵏建州之蒲城至公<lb/>
始𦵏其皇考于新鄭公諱育字春卿為人明敏勁果彊<lb/>
學博辯能自持度不可守不發已發莫能屈奪天聖中<lb/>
與其弟京方俱舉進士試禮部為第一遂中甲科而京<lb/>
方皆及第當是時呉氏兄弟名聞天下公初以大理評<lb/>
<pb n="KR2g0025_WYG_035-7b"/>
事知臨安諸暨二縣遷本寺丞知襄城縣舉賢良方正<lb/>
直言極諫䇿入三等遷著作佐郎直集賢院通判蘓州<lb/>
同知太常禮院三司戸部度支二判官知諫院修起居<lb/>
注知制誥判太常大理二寺吏部流内銓史館修撰累<lb/>
遷起居舍人為翰林學士久之遷禮部郎中以學士知<lb/>
開封府公為政簡嚴所至民樂其不擾去雖久愈思之<lb/>
初秦悼王𦵏汝州界中其後子孫當從葬者與其歳時<lb/>
上冢者不絶故宗室宦官嘗往來為州縣患公在襄城<lb/>
<pb n="KR2g0025_WYG_035-8a"/>
每裁折之宗室宦官怒或夜半叩縣門索牛駕車以動<lb/>
之公輙不應及旦徐告曰牛不可得也由是宗室宦官<lb/>
曰此不可為也凡過其縣者不敢以鷹犬犯民田至他<lb/>
境矣然後縱獵其治開封尤先豪猾曰吾何有以及斯<lb/>
人去其為害者而已居數日發大姦吏一人流于嶺外<lb/>
一府股栗又得鉅盜積贓萬九千緡獄具而輙再變衆<lb/>
疑以為冤天子為遣他吏按之卒伏法由是京師肅清<lb/>
方元昊叛河西契丹亦乗間隳盟朝廷多故公數言事<lb/>
<pb n="KR2g0025_WYG_035-8b"/>
獻計畫自元昊初遣使上書有不順語朝廷亟命將出<lb/>
師而群臣争言豎子即可誅滅獨公以謂元昊雖名蕃<lb/>
臣而實夷狄其服叛荒忽不常宜示以不足責外置之<lb/>
且其已僣名號誇其人勢必不能自削以取羞種落第<lb/>
可因之賜號若國主者且故事也彼得其欲宜不肯妄<lb/>
動然時方銳意於必討故皆以公言為不然其後師久<lb/>
無功而元昊亦歸過自新天子為除其罪卒以為夏國<lb/>
主由是議者始悔不用公言而虛弊中國公在開封數<lb/>
<pb n="KR2g0025_WYG_035-9a"/>
以職事辨争或有不得則輙請引去天子惜之慶歴五<lb/>
年正月以為諫議大夫樞宻副使三月拜叅知政事與<lb/>
賈丞相争事上前上之左右與殿中人皆恐色變公論<lb/>
辯不已既而曰臣所争者職也顧力不能勝矣願罷臣<lb/>
職不敢争上顧公直乃復以為樞宻副使居歳餘大旱<lb/>
賈丞相罷去御史中丞高若納用洪範言大臣廷争為<lb/>
不肅故雨不時若因并罷公以給事中知許州又知蔡<lb/>
州州故多盗公按令為民立伍保而簡其法民便安之<lb/>
<pb n="KR2g0025_WYG_035-9b"/>
盗賊為息京師有告妖賊千人聚確山者上遣中貴人<lb/>
馳至蔡以名捕者十人使者欲得兵自往取之公曰使<lb/>
者欲藉兵立威欲得妖人以還報也使者曰欲得妖人<lb/>
爾公曰吾在此雖不敏然聚千人于境内安得不知使<lb/>
信有之今以兵往是趣其為亂也此不過鄉人相聚為<lb/>
佛事以利錢財爾一弓手召之可致也乃館使者日<lb/>
與之飲酒而宻遣人召十人者皆至送京師告者果伏<lb/>
辜拜資政殿學士徙知河南府遷禮部侍郎徙永興軍<lb/>
<pb n="KR2g0025_WYG_035-10a"/>
丁父憂去官起復懇請終喪服除加拜翰林侍讀學士<lb/>
且召之公辭以疾上惻然遣使者存問賜以名藥遂以<lb/>
知洪州居久之又辭以疾即以為集賢殿學士判西京<lb/>
留守司御史臺疾少間復知陜府加拜資政殿大學士<lb/>
自公罷去上數為大臣言呉某剛正可用每召之輙以<lb/>
疾不至於是召還始侍講禁中判通進銀臺司尚書都省<lb/>
明年拜宣徽南院使鄜延路經略安撫使判延州龎丞<lb/>
相經略河東與夏人争麟州界亟築柵於白草公以謂<lb/>
<pb n="KR2g0025_WYG_035-10b"/>
約不先定而亟城必生事遽以利害牒河東移書龎公<lb/>
且奏疏論之皆不報已而夏人果犯邊殺驍將郭恩而<lb/>
龎丞相與其將校十數人皆以此得罪麟府遂警既而<lb/>
公復以疾辭不任邊事且求解宣徽使乃復以為資政<lb/>
殿大學士尚書左丞知河中府遂徙河南公前在河南<lb/>
踰月而去河南人思之聞其復來皆驩呼逆于路惟恐<lb/>
後其卒也皆聚哭公享年五十有五以嘉祐三年四月<lb/>
十五日卒於位曾祖諱進忠贈太師妣陳氏吳國太夫<lb/>
<pb n="KR2g0025_WYG_035-11a"/>
人祖諱諒贈中書令妣葛氏越國太夫人父諱待問官<lb/>
至禮部侍郎贈太保妣李氏楚國太夫人娶王氏太原<lb/>
郡夫人子男十人安度安矩安素皆太常寺太祝安常<lb/>
大理評事安正安本安序皆秘書省正字安厚太常寺<lb/>
奉禮郎安憲安節未仕女三人長適集賢校理韓宗彦<lb/>
次適著作佐郎龎元英皆早卒次適光禄寺丞任逸公在<lb/>
二府時太保公以列卿奉朝請父子在廷士大夫以為<lb/>
榮而公踧踖不安自言子班父前非所以示人以法顧<lb/>
<pb n="KR2g0025_WYG_035-11b"/>
不敢以人子私亂朝廷之制願得罷去不聽天子數推<lb/>
恩郡臣子弟公毎先及宗族疏逺者至公之卒子孫未<lb/>
官者七人有文集若干巻尤長於論議銘曰<lb/>
　顯允呉公　有家于閩　自我皇考　卜兹新原<lb/>
　厚壤深泉　樂其寛簡　今公其從　公志之安<lb/>
　公昔尚少　始來京師　挾其二季　名發聲馳<lb/>
　乃賜之䇿　以承帝問　語驚于廷　有偉其論<lb/>
　乃登侍從　乃任大臣　出入險夷　周旋屈伸<lb/>
<pb n="KR2g0025_WYG_035-12a"/>
　公所䇿事　先其利害　初有不從　後無不悔<lb/>
　公於臨政　簡以便人　人失而思　愈久彌新<lb/>
　帝曰廷臣　汝剛而直　來汝予用　斷余不惑<lb/>
　公曰臣愚　負薪之憂　帝為咨嗟　公其少休<lb/>
　優以大邦　寵其秩禄　尚冀公來　公卒不復<lb/>
　史臣考德　作銘幽宅<lb/>
　<lb/>
　<lb/>
<pb n="KR2g0025_WYG_035-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻二十四</head>
    <p>
<pb n="KR2g0025_WYG_051-1a"/>
欽定四庫全書<lb/>
　名臣碑傳琬琰之集中巻二十四　宋杜大珪編<lb/>
　　吕中丞誨墓誌銘　　　　　　司馬光<lb/>
府君諱誨字獻可其先幽州安次人曽祖父諱琦晉兵<lb/>
部侍郎贈太師中書令尚書令祖諱端相太宗真宗以<lb/>
太子太保薨謚正惠贈太師中書令伯祖諱餘慶太祖<lb/>
時參知政事贈鎮南軍節度使各有功烈記於史官父<lb/>
諱詢國子博士贈兵部侍郎母張氏追封清河郡太君<lb/>
<pb n="KR2g0025_WYG_051-1b"/>
獻可幼孤自力為學家于洛陽性沉厚不妄交逰洛陽<lb/>
士人徃徃不之識登進士第調浮梁尉不之官歴旌德<lb/>
扶風主簿遷雲陽令改著作佐郎知翼城縣徙簽書定<lb/>
國軍節度判官通判梓州事未至官遭母喪服除知大<lb/>
通監兼交城縣召入為殿中侍御史彈劾無所避兖國<lb/>
公主仁宗之愛女下嫁李瑋薄其夫家嘗因忿恚夜開<lb/>
禁門入訴於上獻可奏宿衛不可不嚴公主夜扣禁門<lb/>
門者不當聽入并劾奏公主閤宦者梁懐吉梁全一竄<lb/>
<pb n="KR2g0025_WYG_051-2a"/>
逐之㑹有新除樞密副使者當時人有疑論獻可與其<lb/>
僚直以衆言陳上前謂必不可留章十七上卒與之俱<lb/>
罷獻可得知江州久之復召還臺英宗即位改起居舎<lb/>
人同知諌院時上有疾太后權同聽政内侍都知任守<lb/>
忠久用事於中上之立非守忠意乗此與其徒間構兩<lb/>
宫造播惡言中外恟懼獻可連上兩宫書開陳大義辭<lb/>
情切至由是慈孝益篤讒言不得行上疾久未平獻可<lb/>
請早建東宫以安人心既而上小瘳謙黙未可否事獻<lb/>
<pb n="KR2g0025_WYG_051-2b"/>
可屢乞親萬機攬威福延近臣通下情又請太后間數<lb/>
日一御東殿漸逺庻務自謀安佚㑹小旱因請上親出<lb/>
禱而使外疑釋然太后既歸政獻可復言於上今雖專<lb/>
聽斷太后輔佐先帝久多閲天下事事之甚大者猶冝<lb/>
關白咨訪然後行示不敢專以報盛德任守忠謀不售<lb/>
而懼乃更巧為謟諛求自入於上獻可曰是不可久處<lb/>
左右亟上言數其前後巨惡并其黨史昭錫竄於南方<lb/>
因上言大姦已去其餘嚮日慿恃無禮者冝一切縱捨<lb/>
<pb n="KR2g0025_WYG_051-3a"/>
勿念以安反側頃之以兵部員外郎兼侍御史知雜事<lb/>
執政建言欲如漢氏故事推尊濮安懿王獻可率僚屬<lb/>
極陳其不可且請治執政之罪積十餘章不聽乃求自<lb/>
貶又十餘章懐知雜御史勑告納上前曰臣言不效不<lb/>
敢居其位上重違大臣又嘉臺官敢直言章留中不下<lb/>
還其來告屢詔令就職獻可與僚屬具錄所上奏草納<lb/>
中書稱不敢奉詔請即罪上不得已聽以本官出知靳<lb/>
州已而徙知晉州今上即位加集賢殿修撰知河中府<lb/>
<pb n="KR2g0025_WYG_051-3b"/>
未幾召為刑部郎中充鹽鐵副使上素聞其强直擢為<lb/>
天章閣待制復知諫院遷諌議大夫權御史中丞是時<lb/>
有侍臣棄官家居者朝野稱其材以為古今少倫天子<lb/>
引㕘大政衆皆喜於得人獻可獨以為不然衆莫不怪<lb/>
之居無何新為政者恃其材棄衆任已厭常為竒多變<lb/>
更祖宗法專汲汲斂民財所愛信引㧞時或非其人天<lb/>
下大失望獻可屢争不能得乃抗章悉條其過失曰誤<lb/>
天下蒼生必此人如久居廟堂必無安静之理曰天下<lb/>
<pb n="KR2g0025_WYG_051-4a"/>
本無事但庸人擾之上遣使諭解獻可執之愈堅乃罷<lb/>
中丞出知鄧州獻可雖在外朝廷有大得失猶言之不<lb/>
置㑹有疾奏乞閑官歸鄉里朝㫖未許乃乞致仕詔提<lb/>
舉西京崇福宫到官又乞致仕許之以熈寜四年五月<lb/>
丙午終於家年五十有八初正惠公薨其家日益貧獻<lb/>
可既仕常分俸之半以給宗族之孤婺者室無餘資所<lb/>
以自奉飬至儉薄其治民主於惠利而疾姦暴大抵概<lb/>
以公平故所至人安之屢為言職其奏章存可見者凡<lb/>
<pb n="KR2g0025_WYG_051-4b"/>
二百八十有九歴觀古人有能得其一二已可載之列<lb/>
傳垂示後世在獻可曽何足道今特舉其事係安危者<lb/>
書之至於進退口陳之語不可得而聞也前後三逐皆<lb/>
以阡犯大臣所與敵者莫非秉大權天子所信嚮氣勢<lb/>
軋天下獻可視之若無所覩正色直辭指數其非不去<lb/>
不已旁側為之股栗而獻可處之自如平居容貌語言<lb/>
恂恂和易使之不得位于朝人不過以謹厚長者名之<lb/>
而已矣及遇事茍義所當為疾趨徑前如救焚溺所不<lb/>
<pb n="KR2g0025_WYG_051-5a"/>
當為畏避逺去如顧䧟阱惟恐墜焉昨年病卧洛陽猶<lb/>
旦夕憤歎以天下事為憂過于在位任其責者曽不念<lb/>
其身之病子孫之貧也嗚呼今之世愛君憂民發於誠<lb/>
心無所為而為之可以已而不已始終不變有如獻可<lb/>
者能幾人耶故其没之日天下識與不識皆咨嗟痛惜<lb/>
彼其心豈獨私于獻可哉獻可始娶張氏故丞相鄧公<lb/>
之孫後娶時氏故侍御史旦之孫封同安郡君四男長<lb/>
曰由庚金木主簿次曰由聖將作監主簿次曰由禮由<lb/>
<pb n="KR2g0025_WYG_051-5b"/>
誠皆未仕六女長適羅山令麴承之次適光祿寺丞吳<lb/>
安詩次適進士晁煇次蚤卒處者二人以某年八月某<lb/>
日葬於伊闕先塋獻可病亟為手書命某為之文某徃<lb/>
省之至則目且瞑光復呼曰更有以見屬乎張目强視<lb/>
曰無光出門而獻可没噫如某者烏足以副獻可之所<lb/>
待耶顧義不得辭哭而為銘銘曰<lb/>
有宋名臣正惠公之孫以忠直敢言克紹其門位<lb/>
則不充道則不負年則不壽名則不朽嗚呼為人<lb/>
<pb n="KR2g0025_WYG_051-6a"/>
臣為人嗣終始無愧能底於是者可不謂之備矣<lb/>
乎<lb/>
　　王尚書陶墓誌銘　　　　　范鎮<lb/>
公諱陶字樂道其先京兆人曽祖樵祖誨不仕父應贈<lb/>
禮部尚書妣孟氏追封常山郡太君公力學博通慶歴<lb/>
二年舉進士甲科調岳州軍事判官丁孟夫人憂歴杭<lb/>
州觀察荆南節度二判官以書判優等升也用薦者狀<lb/>
遷太常丞知陜州閿鄉縣未行丁父憂則詣闕號訴願<lb/>
<pb n="KR2g0025_WYG_051-6b"/>
以所遷官贈其父母書三上報可終喪除太子中允管<lb/>
句高陽機宜文字編校史館書籍韓丞相為御史中丞<lb/>
辟公監察御史裏行踰月復為太常丞狄青罷樞密副<lb/>
使為使相公言自祖宗開國以來未有此命者請詔有<lb/>
司自今軍伍之人不得任樞密副使及使相著於令庻<lb/>
夫後世不為亂階也又言館閣卿相之津塗而二府子<lb/>
弟親戚以恩例遺表或進家集由是而位通顯不已濫<lb/>
乎嘉祐五年正月一日甲夜有星墜于西南光燭地隱<lb/>
<pb n="KR2g0025_WYG_051-7a"/>
然有聲占者曰天狗公言去年日食正旦今年星復墜<lb/>
在正旦天狗主兵其於兵變宜有以預防之請中外舉<lb/>
智武才勇之士以備將帥又言今武舉取格太輕請倣<lb/>
唐制設科優待以官無若招士伍然則賢者類至矣遷<lb/>
右正言判登聞檢院試鏁㕔舉人親事官夜入延福宫<lb/>
為盜有司用疎決恩以常盜論公言宫掖之嚴而以民<lb/>
間㑹降為比非所以尊天子肅禁衛於是特流海島皇<lb/>
城司官吏加罪有差鄧保信引燒煉卒入禁中公言漢<lb/>
<pb n="KR2g0025_WYG_051-7b"/>
唐術士名為化黄金延年益夀以惑媚時君者後皆伏<lb/>
誅請以漢唐為監即逐出之無重其罪㑹陳秀公為樞<lb/>
密副使公論奏不報因自劾請補外遂知衛州未數月<lb/>
徙蔡州明年復以諫官召上言臣與唐介范師道吕誨<lb/>
趙扑同出為郡今獨召臣及師道二人請復介等職任<lb/>
免重貽臣等羞謗尋判司農寺言常平錢榖其數雖不<lb/>
少以天下户口計之殊未為備願出内庫緡錢毎路賜<lb/>
數十萬毎州以主客為率令户得榖五石遇饑年則取<lb/>
<pb n="KR2g0025_WYG_051-8a"/>
本以糶平時物貴稍得息則出之此令之下臣將見四<lb/>
方之人鼓舞聖澤自保為太平埀白之民與夫増塔廟<lb/>
奉佛老以求妄福不同謀矣再試鎖㕔舉人奉使契丹<lb/>
仁宗皇帝既以英宗判宗正寺踰年不就職公請對言<lb/>
宫中嬪御宦官有以上惑聖聰而使之畏避不敢前也<lb/>
仁皇帝大悟曰當别與一名目翊日遂為皇子矣然英<lb/>
宗猶稱疾不入公又上言君父召豈容遷延蓋所遣使<lb/>
備禮致命而不能副陛下聖意乞行降責然後皇子入<lb/>
<pb n="KR2g0025_WYG_051-8b"/>
居慶寜宫矣英宗即位遷右司諌尚書户部員外郎直<lb/>
史館皇子位伴讀兼管内國子監俄修起居注淮陽王<lb/>
府翊善改潁王府屬疾請補外潁王上表留公乃知制<lb/>
誥判司農寺㑹陳許潁蔡饑為安撫使既還奏事稱㫖<lb/>
為龍圖閣直學士知永興軍潁王為皇子以詹事召未<lb/>
至英宗上僊今皇帝踐祚進禮部郎中樞密直學士充<lb/>
群牧使同三司少府監裁損山陵浮費未幾為諌議大<lb/>
夫御史中丞山陵儀仗使因對便殿上以湯尹一徳事<lb/>
<pb n="KR2g0025_WYG_051-9a"/>
諭公曰朕與卿一心不可轉也公再拜稱謝間以手詔<lb/>
問時政公請慎聽納明賞罰斥佞人任正士又請復轉<lb/>
對以通下情省民力以勸農桑躬先儉素以風天下限<lb/>
年校藝以汰冗兵㑹以司馬公光吕公公著為翰林學<lb/>
士上問此舉如何對二人者臣嘗論薦之矣用人如此<lb/>
天下何患不治乎又言吕公誨傅公堯俞皆以言斥外<lb/>
請召還之必有所補故事常𠫭官宰相押班是時韓魏<lb/>
公曽魯公奏事既退仍近例不至公曰天子新即位大<lb/>
<pb n="KR2g0025_WYG_051-9b"/>
臣輒墮朝廷儀遂彈奏之二公既待罪猶以近例為解<lb/>
公彈奏不已因懇請去職乃以樞密直學士知陳州徙<lb/>
許州入權三司使歲餘為翰林學士以足疾請補郡上<lb/>
七遣使留之固請不已於是為翰林侍讀學士知蔡州<lb/>
賜黄金百兩頃之徙河南府即請汝州既至乃乞致仕<lb/>
上遣使敦諭不許因請南京留司御史臺許州待次遂<lb/>
家許州六年上幸東宫念之遷給事中明年起知許州<lb/>
尋改鄧州辭不行復知河南府光獻山陵公力疾應接<lb/>
<pb n="KR2g0025_WYG_051-10a"/>
無一不辦治者疾益侵上遣使挾醫療治大享明堂推<lb/>
恩宫臣特遷觀文殿學士正議大夫知汝州仍聽潁昌<lb/>
府便醫既就道大星隕于前閏九月壬寅薨享年六十<lb/>
一明年四月庚午葬於開封府祥符縣東韓里之先塋<lb/>
公之薨特贈吏部尚書遷其二子官諸女皆賜命服别<lb/>
推恩者三人初娶陳氏潁川郡君再娶李氏京兆郡君<lb/>
繼室京兆之姉永安郡君皆先公以亡子男四人弱翁<lb/>
李兒早卒次曰寔曰寜並承奉郎女九人長適宣徳郎<lb/>
<pb n="KR2g0025_WYG_051-10b"/>
張直温次適奉議郎張保清次承奉郎唐𢡟次孟州司<lb/>
理參軍李百禄餘早卒公伉直不妄語言其居家孝友<lb/>
敦睦姉嫁韓氏夫卒買地葬之又以兩郊恩封其姉長<lb/>
安縣君族屬之在京兆者皆收飬教誨使有分業其在<lb/>
朝廷勇於敢為不為貴勢降屈凡廷議雖天子敦諭不<lb/>
决不止退就黜責亦無慊也所著文集十五巻奏議十<lb/>
五巻詩十巻詩說三巻初為小官時歐陽文忠公作剛<lb/>
說贈公且戒以過韓魏公知公者韓丞相薦公者及論<lb/>
<pb n="KR2g0025_WYG_051-11a"/>
事則彈劾無所回避世因謂文忠公為知言云銘曰<lb/>
　維公氣志　甚勇而毅　岱嵩在前　雖壓無避<lb/>
　維公文章　既辯且詳　江河之流　不竭而長<lb/>
　嘉祐之際　英在潜邸　明謨善計　雲龍之契<lb/>
　治平之隆　帝居東宫　啓迪宸聰　羽翼之功<lb/>
　命與時戾　身與疾俱　昔之寵榮　今也嗟吁<lb/>
　深松茂栢　維是窀穸　百千萬年　安於其宅<lb/>
　　鮮于諫議侁墓誌銘　　　　　范鎮<lb/>
<pb n="KR2g0025_WYG_051-11b"/>
公諱侁字子駿其先箕子封於朝鮮其子仲食采於于<lb/>
因氏鮮于其後詔為閬州刺史没於官遂家焉開元時<lb/>
仲通叔明節制兩川叔明以功賜姓李氏後復其姓於<lb/>
公十二世祖也曽祖演祖瓘皆不仕父至號隱居先生<lb/>
以公贈金紫光祿大夫母趙氏安徳郡太夫人公性莊<lb/>
重力學景祐五年登進士第調京兆府櫟陽縣主簿到<lb/>
官數月丁外艱服除為江陵府右司理參軍慶歴中天<lb/>
下旱詔中外言事公上書災異之興有四言甚切直移<lb/>
<pb n="KR2g0025_WYG_051-12a"/>
歙州黟縣令又權婺源令歙號難治公治為諸邑最改<lb/>
著作佐郎知河南府伊闕縣事遷秘書丞通判黔州未<lb/>
行改綿州先是守將以下課吏卒供薪炭芻豆鬻園中<lb/>
果蔬公至悉罷之而守將隨亦罷趙恱道薦其狀遷尚<lb/>
書屯田員外郎英宗初為皇嗣公乞選經術士以為翼<lb/>
衛遷都官員外郎通判保安軍何聖從知永興軍辟公<lb/>
簽書判官㕔公事再遷屯田郎中蔡河撥發神宗初詔<lb/>
中外直言公應詔言十六事皆人君謹始者及王荆公<lb/>
<pb n="KR2g0025_WYG_051-12b"/>
用事又上疏言可為憂患者一可為太息者二怫其意<lb/>
某時為翰林學士薦公詔除利州路轉運判官荆公沮<lb/>
議上曰鮮于某有文學執政曰陛下何以知之上曰有<lb/>
章疏在因出其文以示御史中丞滕元發曰此不減東<lb/>
宫舊臣王陶未幾關陜旱乃移書安撫使冝如李牧守<lb/>
雁門故事逺斥候謹𤇺火湏其可擊而圖之安撫使不<lb/>
能用頃之慶州兵叛關中震駭巴峽以西皆恐成都守<lb/>
與部使者争議發兵屯要㑹處公一皆止之蜀人遂安<lb/>
<pb n="KR2g0025_WYG_051-13a"/>
是時初作青苗助役法諸路監司各定所部役錢轉運使<lb/>
李瑜欲定四十萬公以為利路民貧定二十萬而與瑜<lb/>
議不合各具奏以聞上從公議以為諸路率罷瑜而以<lb/>
公為轉運副使西京左藏庫使知利州周永懿貪暴不<lb/>
法前使者憚其兇狡不敢問公即遣吏就捕送于獄而<lb/>
永懿編管衡州初利州兼益利路兵馬都監故用武臣<lb/>
至是乞用文臣為守又劒門關葭萌寨使臣兼知縣事<lb/>
多不習文法因請置令令專邑事皆著為令是時新法<lb/>
<pb n="KR2g0025_WYG_051-13b"/>
行而公平心處之蘇子瞻以謂上不害法中不傷民下<lb/>
不廢親為三難云人以為知言尋移京東西路轉運副<lb/>
使遷司封郎中是時河決曹村或謂勿塞公言東州惟<lb/>
梁山張澤兩濼夏秋大河注其中則民為魚矣因作議<lb/>
河書上之上皆嘉納復合京東西兩路為一因以公為<lb/>
轉運使後知揚州官制行換朝請大夫坐所舉吏受賕<lb/>
免降朝散大夫或勸公自陳公曰吾刺舉十二年所舉<lb/>
四百餘人寜盡保其徃邪既薦之於朝豈可反覆為自<lb/>
<pb n="KR2g0025_WYG_051-14a"/>
全之計乎管句西京留司御史臺二聖臨御除公朝議<lb/>
大夫京東轉運使既至奏罷萊蕪利國鹽鐵冶及鹽法<lb/>
通商東人大恱又言髙麗朝貢可令州郡禮之其自欲<lb/>
商賈者聽則其人便矣召判太常議仁宗配享或曰荆<lb/>
公或曰吳正憲公公以為冝如唐郭子儀故事用富文<lb/>
忠公議遂定明堂禮畢拜左諫議大夫言君子小人相<lb/>
為消長之理甚備又請六曹寺監長吏各舉僚屬則執<lb/>
政大臣可以優㳺論道矣又言保甲授班行者即為官<lb/>
<pb n="KR2g0025_WYG_051-14b"/>
户免役而祥符縣至一鄉止一户可差公請依進納例<lb/>
有㫖諌官直舎不得與兩省相通公奏唐太宗毎宰相<lb/>
平章必命諌官隨其後有違失則箴規之今置諌官使<lb/>
與兩制不相徃來非所以開言路之意又請復制舉分<lb/>
經義詩賦為兩科多施行者明年以疾請外補拜集賢<lb/>
殿修撰知陳州仍詔滿歲除待制五月辛未卒于州廨<lb/>
享年六十九公兩得任子恩奏兄之子凡嫁内外親族<lb/>
之女數人其在官為家如此娶陳氏封永安郡君前公<lb/>
<pb n="KR2g0025_WYG_051-15a"/>
一年以終男五人復早卒頡河南偃師縣尉群鳯州司<lb/>
法參軍綽假承務郎焯未仕女四人長未嫁而亡次適<lb/>
趙氏次適蒲氏亦亡幼適永安縣主簿張球孫男二人<lb/>
崇崧孫女二人所著文集二十巻詩傳二十巻周易聖<lb/>
斷七巻典說一巻治世讜言七巻諌垣奏藁二巻刀筆<lb/>
集三巻是歲八月辛丑葬于潁昌府陽翟縣大儒鄉高<lb/>
村之原銘曰<lb/>
神宗皇帝在御某嘗薦公怫執政意後十八年遂銘公<lb/>
<pb n="KR2g0025_WYG_051-15b"/>
之墓乎嗚呼子駿其言也訒其行也敏平生云為莊重惇<lb/>
謹曰陽翟縣大儒之鄉高村之原永固以藏貽後世云<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻二十四<lb/>
</p>
<p>
</p>
  </div>
</body>
</text>
</TEI>
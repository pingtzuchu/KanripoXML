<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑𫝊琬琰之集上巻十七</head>
    <p>
<pb n="KR2g0025_WYG_017-1a"/>
欽定四庫全書<lb/>
　名臣碑𫝊琬琰之集上巻十七　宋杜大珪編<lb/>
　　馮勤威公守信神道碑　　　　王安石<lb/>
馮氏有家於滑州之白馬者莫知其所以從至魯公而<lb/>
嘗以公開國於始平日其本出於漢杜陵楚相唐之後<lb/>
也公諱守信字中孚自為兒童狀貌嶷然慷慨有大志<lb/>
人固巳竒之矣既冠從其鄉人受學以三禮舉於鄉㑹<lb/>
太平興國初取兵民間公出應選有司以公儒者欲免<lb/>
<pb n="KR2g0025_WYG_017-1b"/>
之公曰吾以子弟免而父兄任其勞此儒者所不為遂<lb/>
行以才武給宿衛太宗征河東公奮身冐兵數取俘馘<lb/>
以獻於行在太宗壮而勞之以功數遷至弓箭直副指<lb/>
揮使真宗兩駕河北皆命公帥其所領先驅以禦契丹<lb/>
而所斬敵最諸将遷大武軍都指揮使封州刺史充御<lb/>
前忠佐馬歩軍都軍頭公雖在軍旅數以孝經論語為<lb/>
人講說人嘗以儒者目之至是真宗召問出孝經使講<lb/>
天子一章因言自天子至於士不可以無學學不必博<lb/>
<pb n="KR2g0025_WYG_017-2a"/>
孝經論語皆聖人之誨學者言行之要臣愚不足以盡<lb/>
識然所以事陛下不敢一日而忘此真宗歎息者久之<lb/>
由封州數遷捧日天武四廂都指揮使英州防禦使知<lb/>
瀛州兼髙陽關都部署由瀛州召還領歩軍司公事當<lb/>
此時河决滑州天子以為憂問誰可使者公自言少長<lb/>
河上能知河利害詔以公為侍御親軍歩軍副都指揮<lb/>
使容州觀察使知滑州兼脩河都部署河怒動堤堤且<lb/>
陷公坐其上自若也遂號其部人以一日塞之天子賜<lb/>
<pb n="KR2g0025_WYG_017-2b"/>
手書奨諭詔還領歩軍如初已而遷威塞軍節度是嵗<lb/>
天禧五年也公年六十七以八月二日薨于位天子悼<lb/>
慟為之罷朝三日贈太尉賜錢三百萬勑宣慶使蒋州<lb/>
團練使韓守英禮部郎中直集賢院石中立給䕶其䘮<lb/>
事遂以其年九月二十四日葬開封之祥符縣黄溝鄉<lb/>
大里之原公曾祖諱倫祖諱筠皆不仕考諱藴贈官至<lb/>
左屯衛大将軍先夫人劉氏王城縣君後夫人張氏清<lb/>
河郡夫人子男十三人於是文懿左侍禁文吉文掘文<lb/>
<pb n="KR2g0025_WYG_017-3a"/>
徳文慶文顯文質文貴文銳並右班殿直文燦文俊並<lb/>
右侍禁文郁文雅皆早卒公孝謹忠篤遇人以恩祖母<lb/>
夫人疾病公不釋帶以侍輙數月常患世醫不足賴以<lb/>
為養力學方藥遂通其術公弟常欲上其子為公子以<lb/>
取髙䕃公對之慨然曰吾自行伍蒙主上㧞擢至此予<lb/>
欲棄軀以報久矣顧未有所奈何欺之晚歲并公子無<lb/>
所䕃曰以明吾心於弟非有愛也韋城董方廉直為公<lb/>
所友其卒有二女無以嫁公為選士辦装嫁之若巳子<lb/>
<pb n="KR2g0025_WYG_017-3b"/>
公将兵治民寛簡有法故人人便愛之而無敢犯所居<lb/>
有迹賢士大夫多稱之者公葬之三十二年而以其子<lb/>
故累贈至中書令兼尚書令追封魯國公又二年始請<lb/>
謚於天子賜之謚曰勤威又五年文顯為西京左藏庫<lb/>
副使提㸃開封府界諸縣鎮公事始作碑以表公墓而<lb/>
以銘来請予問誄於太史問諸故老以考公子之所吿<lb/>
而得公之所為如此於是為銘曰<lb/>
　允顯真宗　俊藝在工　相協于武　有来馮公<lb/>
<pb n="KR2g0025_WYG_017-4a"/>
　馮公頟頟　奮節金革　有聲中邦　外動夷狄<lb/>
　自公在野　手不去經　率其所學　以撫戎兵<lb/>
　公之所撫　貔貅豹虎　指揮進退　妥若兒女<lb/>
　武失以虣　文罷於柔　維時馮公　兩取其優<lb/>
　孰施其文　有壤千里　孰致其武　宿衛天子<lb/>
　帝咨馮公　爾往視河　河决已塞　滑人来歌<lb/>
　帝聞而嘉　勞以手敕　公拜稽首　匪臣之力<lb/>
　帝曰來爾　予釐爾勤　授之麾節　留掌我軍<lb/>
<pb n="KR2g0025_WYG_017-4b"/>
　方朝吿薨　有詔罷視　弔贈賻葬　哀榮終始<lb/>
　追拜為令　尚書中書　賜爵國公　胙以魯墟<lb/>
　士生顯榮　没則多巳　維時馮公　至今受祉<lb/>
　有周方虎　咸有褒詩　至漢充國　雄為之辭<lb/>
　誰能詩公　𫝊亦無止　刻碑墓門　公實有子<lb/>
　　康刺史延澤神道碑　　　　　王禹偁<lb/>
立功名之謂賢齊得失之謂道悟死生之謂逹三者有<lb/>
一則可以為聞人矣况兼之乎其誰則然吾見於康公<lb/>
<pb n="KR2g0025_WYG_017-5a"/>
矣公諱延澤字潤之代北人也其先蓋夏后氏之苗裔<lb/>
曰淳維世有北土自立君長其别處康居者即始祖也<lb/>
西漢時康居國王納質于大單于其後單于内附遂有<lb/>
雲中以國為姓曽祖嗣皇任蔚州蕃漢都知兵馬使累<lb/>
贈太子太師祖諱公政皇任代州都知兵馬使累贈太<lb/>
傅考諱某皇任河中節度使檢校太尉兼侍中贈太師<lb/>
謚曰武安公有世禄世功載在武安碑此不復書公即<lb/>
太師之次子母衛國夫人髙氏晉天福中起家𥙷東頭<lb/>
<pb n="KR2g0025_WYG_017-5b"/>
供奉官歴漢逮周埀二十載艱難險阻靡不備嘗以功<lb/>
轉染院副使我太祖神徳皇帝之開國也以荆襄未下<lb/>
詔宣徽南院使李處耘襄帥慕容延釗出偏師南討而<lb/>
公實從焉時江陵髙保融死朝議以其子繼冲權領軍<lb/>
府因命公齎璽書乘馹騎以弔撫焉且觀便宜二帥留<lb/>
襄陽以待之公宣諭而回盡得機事前導師旅長驅而<lb/>
南平定荆湘易於拾芥尋轉染院使監䕶荆南軍賞功<lb/>
也乾徳中受代歸朝㑹國家有平蜀之役詔公為北路<lb/>
<pb n="KR2g0025_WYG_017-6a"/>
前軍都監至固鎮主将王全斌請公領前軍先入以張<lb/>
萬友佐焉尋擊白水閣子二寨破之勒兵㑹乾渠渡下<lb/>
蜀人恃險出萬仞寨以待王師以公與萬友選死士百<lb/>
人先登水西寨以兵繼之縱火燔燒柵木俱盡遂取之<lb/>
明日全斌中軍方至乃合逼置口走之遂下興州與䕫<lb/>
峽兵合進擊西縣三泉生獲偽興元節度使韓保貞公<lb/>
皆有力焉由是乘勝討逐越大小漫天累戰皆獲赴利<lb/>
州夜半㧞之蜀人由桔栢江以遁乃燒浮橋劒門恃天<lb/>
<pb n="KR2g0025_WYG_017-6b"/>
險也諸将方議進擊㑹有蜀卒来降自言知山川道路<lb/>
且告曰自益光江東有路曰来蘇直抵劒門南二十里<lb/>
蜀人設寨以扼之此㨗徑也於是全斌欲自来蘇路入<lb/>
諸将莫有言者公曰來蘇小路無煩主帥可使偏禆以<lb/>
副大将親扣劒門劒門精兵所聚也且蜀人聞來蘇兵<lb/>
入必分兵以禦我此必克之勢也乃命公與史延徳往<lb/>
焉公曰書稱徯我后后来其蘇今路名来蘇天啟弔伐<lb/>
之義也遂捨車馬披榛梗而蜀帥王昭逺趙崇韜果留<lb/>
<pb n="KR2g0025_WYG_017-7a"/>
小将守劒門引軍於青强店下由是全斌克劒南獲趙<lb/>
王二帥席巻而西矣時蜀世子𤣥喆統銳兵守綿州聞<lb/>
劒門不守乃棄城而去蜀主遂令伊審徴奉表歸順全<lb/>
斌因請公以一百騎先入成都安撫軍民且伺必降之<lb/>
意是時蜀國餘兵尚有七萬公往也人情危之公既至<lb/>
以二十騎自衛入見蜀主諭以禍福示以恩信蜀之君<lb/>
臣舞蹈感悦留三日盡封府庫齎魚鑰而還全斌等遂<lb/>
平蜀國遣蜀王歸於京師詔公為成都府兵馬都監而<lb/>
<pb n="KR2g0025_WYG_017-7b"/>
蜀軍復亂且以全師雄為首所在殺知州通判以應普<lb/>
州劉澤遂州王可寮果州宋徳並授師雄偽署朝廷以<lb/>
公為普州刺史公詣全斌請衛兵赴理所與公四十人<lb/>
公發成都至簡州招敗亡之士得刀手一千人取器甲<lb/>
以給之乃教戰陣立部伍擁之而去至郡境有賊申雕<lb/>
領衆五千来犯公一戰敗之擒七百人授偽命者立斬<lb/>
一百軰餘皆釋之乃懸榜示人諭以逆順招集團練得<lb/>
刀手三千人敗劉澤三萬人自是賊勢稍沮公雖至普<lb/>
<pb n="KR2g0025_WYG_017-8a"/>
州廨宇盡為煨燼廼依山設屋權駐師徒而兵亂之餘<lb/>
無食可守公披攘羣盗且戰且行直至遂州輦運儲蓄<lb/>
以至成城畚鍤靡不具焉既至而王可寮等數郡賊兵<lb/>
合勢来戰公又敗之遂至合州赴江溺死者不可勝紀<lb/>
未半年普遂資簡昌合六州飛奏以聞優詔褒美且命<lb/>
與曹璨充東川七州招安廵檢使仍賜錢帛委公等随<lb/>
軍賞給自全師雄亂後東路艱難賊害使臣抄掠琛賮<lb/>
者多矣時師雄雖死賊衆尚有萬人立謝行本為主以<lb/>
<pb n="KR2g0025_WYG_017-8b"/>
羅七君等佐佑之聞公警廵望風而遁遂以賊衆保於<lb/>
金堂非公所部也公廼越境以討之賊衆又遁因駐師<lb/>
以待焉卒平狂㓂先是金堂新都洛縣等民為賊逼脅<lb/>
皆餉饋資給之公則出令招誘許以自新約旬不來無<lb/>
少長皆殺民歸者萬餘户咸得安堵輸稅縣官故民心<lb/>
有懐賊黨自潰加以全斌等同心經略兩川悉平及奉<lb/>
詔班師主将獲罪皆以殺降兵受蜀賂故也黜公為唐<lb/>
州教練使天下人為公惋歎公處之自若不出怨言惟<lb/>
<pb n="KR2g0025_WYG_017-9a"/>
築室墾田聚書訓子而巳十年間闢草萊植桑柘居泌<lb/>
水之上遂為富家家到于今賴之開寳末太祖幸西洛<lb/>
祀南郊始起公為供奉官留監左藏庫今上即位就除<lb/>
左藏庫副使兼水北皇城大内廵檢又召公為東京畿<lb/>
内都廵檢使俄而公之猶子六人皆恣用家財不事生<lb/>
産公以禮義勗之反生怨懟乃撾登聞鼓願析祖業以<lb/>
自給詔公以理處割事未定㑹靈昌河决公受詔塞之<lb/>
諸子復訴公違詔遂罷使職退居洛陽不數年向之猶<lb/>
<pb n="KR2g0025_WYG_017-9b"/>
子已飢寒於道路上躬耕之嵗公㑹恩例當起權河南<lb/>
尹許仲宣頗相勸激公曰三代為将道家所忌吾自蔚<lb/>
州太師而下世𫝊將帥今幸功名以繼祖禰年享夀考<lb/>
運逢理平使子孫去櫜鞬襲縫掖熈熈自樂以終天年<lb/>
吾願足矣吾嘗讀李廣𫝊見其兵敗削為庶人幸匈奴<lb/>
犯邊被召而起及軍吏簿責自刎帳下欲望灞陵獵其<lb/>
可得乎古人成敗取則不逺以老疾為辭而奏其子焉<lb/>
淳化三年公七十六矣一旦謂其子懐珪曰吾衰耄若<lb/>
<pb n="KR2g0025_WYG_017-10a"/>
此死在朝夕茍以先太師之靈得保首領以沒于地吾<lb/>
無恨然吾有平蜀㣲功思預刻吾墓其誰能之吾聞商<lb/>
山王副使舊直紫㣲有文稱於代又嘗任長洲宰時汝<lb/>
為姑蘇從事亦同僚也試為我請焉懐珪曰預凶事非<lb/>
禮也且心所不忍公曰此人子之大情名教之舊制也<lb/>
吾則不然且古之逹者以生為寄以死為歸今吾官歴<lb/>
二千石年踰七十六吾不死而安歸乎吾欲生前自視<lb/>
其文知辭無愧而功不誣也懐珪不得已命其子齎書<lb/>
<pb n="KR2g0025_WYG_017-10b"/>
而来某據事狀次而書之大率平蜀之功公居第一離<lb/>
而辯之其功有五若先入蜀境擊白水閣子二寨開王<lb/>
師破竹之勢其功一也徑赴来蘇分蜀人青强之力使<lb/>
劒門勢解其功二也以二十騎入見蜀主其功三也以<lb/>
四十人定普州其功四也越所部擒羅七君其功五也<lb/>
至於謨議機權賞罰威戮所不盡者有公之自著平蜀<lb/>
實錄在焉初全師雄之亂也諸将議殺降兵二萬七千<lb/>
人恐為内應公獨請擇老㓜疾病者七千人釋之然後<lb/>
<pb n="KR2g0025_WYG_017-11a"/>
起二萬人以十為率皆反接之若連鷄貫魚桴江而下<lb/>
以兵衛之比賊衆知之可二百里矣若㓂来刼奪殺之<lb/>
於江如此則殺有名矣雖不見用可謂仁乎國家議罪<lb/>
果以殺降為名有先見之明不免於戾者命矣夫公形<lb/>
貌魁傑智謀宏逺剛而有變勇而能仁負将材喜兵法<lb/>
雖為王公之子恥以恩澤封侯故能立功於當年齊得<lb/>
失以知命悟生死而無懼雖古之名将世之逹人何以<lb/>
過此與夫伏劒而悔降兵仰藥而罪地脉者不亦賢乎<lb/>
<pb n="KR2g0025_WYG_017-11b"/>
公始娶安氏别駕某之女也先公而亡男五懐玉進士<lb/>
不第早亡次懐珪前平江軍節度推官試大理司直次<lb/>
懐理以侍親幹家未聴入仕次懐璟懐璉並補三班奉<lb/>
職孫二人贊華舉進士贊臣尚㓜公再娶李氏封隴西<lb/>
縣君秦王儼之第七女也以某年某月某日終于西京<lb/>
私第某年某月某日葬於某鄉某里禮也銘曰<lb/>
　神徳皇帝　駕馭英雄　始即南面　乃平西戎<lb/>
　孰為前蒐　時維我公　白水寨碎　来蘇路通<lb/>
<pb n="KR2g0025_WYG_017-12a"/>
　劒門天險　一旦憧憧　蜀既送欵　衆尚七萬<lb/>
　其誰先之　公膺是選　擁騎二十　揚鞭入見<lb/>
　諭以禍福　蜀民舞抃　事訖而還　王師席巻<lb/>
　全蜀雖定　羣凶未收　帝命我公　敺攘懐柔<lb/>
　刺舉一郡　警廵七州　盗死原野　人服田疇<lb/>
　定功議賞　理當封侯　孰為㺥狡　唁唁吠叫<lb/>
　謫去泌陽　前勲弗較　三月不仕　古人相弔<lb/>
　矧惟我公　十年不調　不調維何　熈熈而笑<lb/>
<pb n="KR2g0025_WYG_017-12b"/>
　太祖起之　厥官尚㣲　我后増秩　暮年有輝<lb/>
　徼廵西洛　按察東畿　竟坐家事　終成罷歸<lb/>
　君子知命　逹人息機　先人弊廬　可庇風雨<lb/>
　知止知足　何思何慮　慶見曽孫　名揚先祖<lb/>
　謂死為歸　預銘厥墓　不朽之功　永光壠樹<lb/>
　<lb/>
　<lb/>
　名臣碑𫝊琬琰之集上巻十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻二十九</head>
    <p>
<pb n="KR2g0025_WYG_056-1a"/>
欽定四庫全書<lb/>
　名臣碑傳琬琰之集中巻二十九　宋杜大珪編<lb/>
　　范資政百禄墓誌銘　　　　　范祖禹<lb/>
紹聖元年四月詔以資政殿學士大中大夫知河陽范<lb/>
公知河南府留守西都既拜命閏月壬申以疾薨于河<lb/>
陽府居之正寢年六十有五訃聞上輟視朝一日賻恤<lb/>
有加以右銀青光禄大夫告公第其年七月己酉葬河<lb/>
南偃師縣洛南鄉土中村天池原范氏之先本家長安<lb/>
<pb n="KR2g0025_WYG_056-1b"/>
唐末避亂徙蜀為成都華陽人公諱百祿字子功曽祖<lb/>
諱璲贈太保祖諱度贈太師考諱鍇以衛尉寺丞致仕<lb/>
贈太尉曽祖妣張氏祖妣李氏龎氏妣郭氏追封嘉漢<lb/>
唐昌四國太夫人太尉五子先公中大夫為長公其季<lb/>
也少穎悟秀㧞力學不捨晝夜季父忠文公文章為一<lb/>
世所宗太尉携公入京師忠文竒之曰廊廟器也年十<lb/>
六㳺太學諸生少之已而文辭聲名在千百人上衆乃<lb/>
驚服舉進士中第釋褐為應天府楚丘主簿渦河役民<lb/>
<pb n="KR2g0025_WYG_056-2a"/>
夫數千人公拊循愛飬不一月工畢縣人德之相與為<lb/>
佛事三日為公謝以薦者為懐州武德令丁太尉憂服<lb/>
除調綿州龍安令遷祕書省著作佐郎舉才識兼茂明<lb/>
於體用科治平中京師大水制䇿降問時執政方議尊<lb/>
濮安懿王公對以五行傳簡宗廟廢祭祀則水不潤下<lb/>
昔漢孝哀尊共皇而河南潁川大水孝安尊德皇而京<lb/>
師及郡國二十九大水孝桓尊崇皇而六郡地製水涌<lb/>
井溢又曰大宗隆也小宗殺也天地宗廟之祀重也門<lb/>
<pb n="KR2g0025_WYG_056-2b"/>
内之私輕也冝殺而隆之冝輕而重之則不得於先王<lb/>
之禮不得於先王之禮則不得於人心不得於人心則<lb/>
不合於天意此變異之所從來也又陳十二事以勸上<lb/>
徳考官第䇿入三等英宗親覽嘉歎欲不次用之為執<lb/>
政所惡遷一官以秘書丞知彭州濛陽縣國朝制䇿三<lb/>
等惟吴育蘇軾及公凡三人焉丁昌國憂終喪知開封<lb/>
府咸平縣御史中丞鄧綰舉公御史召對固辭神宗從<lb/>
之擢提㸃江南東路刑獄發運司應詔於江池等州市<lb/>
<pb n="KR2g0025_WYG_056-3a"/>
木修金明池橋梁郡縣以户等科之民以為患公奏曰<lb/>
陛下勤儉之德出于天縱今有司乃以方土所無有而<lb/>
求市于民恐官吏督責或有不堪其求者矣詔即罷之<lb/>
徙利州路閬州兩稅外有新稅自唐僖宗優山南免其<lb/>
稅移之閬中由是山南輕而閬重公請免新稅歸山南<lb/>
利守用武臣有周永懿者以贓虐敗公又言至道前文<lb/>
臣知利州其後以右職兼監益利兵轄文龍邊界今領<lb/>
郡政名實兩失乞選文臣知州而武臣監路分兵則名<lb/>
<pb n="KR2g0025_WYG_056-3b"/>
分正事任一皆如所請瀘夷犯淯井官軍覆敗選部使<lb/>
者經畫其事徙公梓州路加直集賢院既而檢正官熊<lb/>
本為察訪專節制使者聽於軍所羅箇墓夷數千人窮<lb/>
蹙請命禆將賈昌言貪功欲屠之公諭以殺降之禍未<lb/>
聽亟見本謂之曰活千人者子孫必封彼以窮歸我而<lb/>
君將殱之乎本瞿然遣屬官程之元持檄畀昌言受其<lb/>
降召還同知諌院歲荒民流公三上奏乞以清間之燕<lb/>
召政府大臣詰其所因使各書以對所以勞倈安輯之<lb/>
<pb n="KR2g0025_WYG_056-4a"/>
䇿又言民方困苦而定令未已有手實告匿之法有保<lb/>
甲給請之制臣謂治務有先後理勢有緩急今不先安<lb/>
民而亟欲行法前日之令固有未便設復為此而至於<lb/>
擾則周之餘黎不殆乎靡有孑遺也哉乞以臣前後奏<lb/>
疏諭大臣使講求今日之急務收還法令之未便者以<lb/>
救將死之民公在言路不為訐激朝廷小事有所不言<lb/>
所言皆天下大計上亦以是知之時郡縣常平或不知<lb/>
發或増價與民争糴或自為閉糴之令河南開封諸邑<lb/>
<pb n="KR2g0025_WYG_056-4b"/>
不恤荒凶而督累年逋負決河淤田而平原沃壤反有<lb/>
浸灌之害公悉以聞又論手實法曰造簿手實告匿有<lb/>
賞為是法者欲民之均推而行之恐必不如法意而至<lb/>
於騷動此生民治亂之所係也户令雖有手實之文而<lb/>
未嘗行蓋謂使人自占理必不盡而明許告言則家家<lb/>
有告訐人人為仇怨禮義亷恥其可得乎設若役錢由<lb/>
此暫均而使四維乖失所損孰大其後手實竟罷常平<lb/>
法行郡縣吏有詿誤輒以罪去公奏曰立法之始既要<lb/>
<pb n="KR2g0025_WYG_056-5a"/>
之以謹嚴成物之終宜濟之以寛易請薄其罪使得自<lb/>
新五路兵置三十七將選拔或非其人事任過重且許<lb/>
辟召布衣為叅謀公上疏曰今大將未命而已除將佐<lb/>
有以勲䕃恩澤用有以瘝敗收有未嘗歴邊任經戰陳<lb/>
有以故群盜得官而才無聞有碌碌無他能適以幸㑹<lb/>
有微功而遷官顧詳覈其素若功與夫舉者當否之實<lb/>
校其所長㕘而伍之又列其甚無狀者十有四人姓名<lb/>
以上且曰付之新格責以訓練給銅符以備差發賜鎧<lb/>
<pb n="KR2g0025_WYG_056-5b"/>
甲以寵軍容所長吏不得而預然匪人十數麤暴之才<lb/>
雖一夫之勇但可為人指蹤而未可蒞衆也況又委之<lb/>
辟使臣許以察官吏小人處此必有乖忤識慮無取紀<lb/>
律不明五千之兵何所不至乞依畿縣舊制將佐專部<lb/>
分教閲餘即付之州縣而罷㕘謀上善其言皆見施行<lb/>
選人鄭俠上書言事語狂悖付諌官御史雜治公請對<lb/>
奏曰連逮者衆或可寛宥願諭治獄之臣戒其延曼帝<lb/>
覽奏色厲曰俠詈朕公對俠狂生安足為陛下輕重以<lb/>
<pb n="KR2g0025_WYG_056-6a"/>
天地之造誠能容貸適足以増重聖德帝改容嘉納詔<lb/>
趣具獄執政有忌公者絀諌官班以沮之公奏曰國朝<lb/>
兩省官不必正員行其事則立其班所以明分職勵官<lb/>
守今修起居注直舎人院則綴兩省知諌院則絀而不<lb/>
與詔如舊執政愈不恱㑹公與御史治趙居獄妖人李<lb/>
士寜嘗以仁宗御製詩贈居母有后族意及許與刀飾<lb/>
以龍方訊鞠而宰相素與士寜厚善御史徐禧言公鍛<lb/>
錬士寜罪公奏士寜熒惑愚婦狂童以致不軌當誅無<lb/>
<pb n="KR2g0025_WYG_056-6b"/>
赦禧縱出有罪以媚大臣不可以任風憲朝廷以御史<lb/>
知雜樞密承㫖辨曲直主者直禧公坐落職奪一官監<lb/>
宿州酒稅乆之上察其非罪就除提㸃淮南東路刑獄<lb/>
徙知唐州官制行為司門郎中遷吏部元豐七年除起<lb/>
居郎明年召試遷中書舎人司馬温公議復差役法公<lb/>
謂温公曰熈寜初某為咸平縣役法之行罷開封牙前<lb/>
數百人而民甚恱其後有司求羨餘務刻剝為法之害<lb/>
今第減出泉之數以寛民力可也温公不從及議郡縣<lb/>
<pb n="KR2g0025_WYG_056-7a"/>
吏因差役受財從重法加等配流公押刑房固執不可<lb/>
且謂鄉民被徭役今日執事而受財明日罷役復以財<lb/>
遺人既以重法繩之將見當黥衣赭充塞道路矣温公<lb/>
曰微公言幾為民害遂已之是年冬使遼接伴蕭祐曰<lb/>
南朝皇帝何以樂公曰崇髙冨貴復何言哉又曰打圍<lb/>
飛放否公曰無有也上日出視朝近臣奏事百官各以<lb/>
其職進已而御便殿召儒臣講讀經史宴息則覽中外<lb/>
章疏以修政事此所以為樂也祐歎服次㑹同館說儀<lb/>
<pb n="KR2g0025_WYG_056-7b"/>
制公為右畨國信使引左畨而不問皇帝聖躬公曰儀<lb/>
未盡也何獨問太皇太后而不及皇帝必正之乃可館<lb/>
伴梁援曰此萬世法不可改公曰是豈可為法者邪反<lb/>
覆詰問虜屈而從之遂兩宣問使還權刑部侍郎有以<lb/>
强盜及故殺闘殺情可矜者讞於朝法官援例貸免而<lb/>
温公謂冝論死公請間言之温公曰强盜可閔也殺人<lb/>
不死則法廢矣公以書辨之曰謂之殺人則可制刑而<lb/>
謂之不疑原情而謂之無可憫則不可今予之死則二<lb/>
<pb n="KR2g0025_WYG_056-8a"/>
殺之科自是無可疑與可憫者矣天下之獄歲以萬計<lb/>
如是而殺之則死者不亦多乎温公復書曰闘而救死<lb/>
尚可貸也因田稼而殺人牽牛蹊田奪之牛且不可況<lb/>
殺人乎此介甫鵪鶉獄也公又曰昔楚子滅陳而縣之<lb/>
申叔時惡其滅人之國而欲復之也故有蹊田之譬設<lb/>
有此訟不過還之牛而訟息矣今也初無殺之之心非<lb/>
若利於得牛而有之也遂寘之死與還之牛豈不異乎<lb/>
恐遂為例則差之毫釐後將噬臍其可得邪温公不能<lb/>
<pb n="KR2g0025_WYG_056-8b"/>
奪卒從之朝廷以公議獄持平真拜刑部侍郎先是元<lb/>
豐八年詔天下奏獄不當讞者按其罪有司重請讞斷<lb/>
刑峻密至有枉情以合法者公奏曰熈寜之令非疑慮<lb/>
與可憫而輙奏者免駁勘至元豐刪去之去年詔書不<lb/>
得用例貸配有不當即奏劾自是官吏畏罪不憚論殺<lb/>
因以元豐六年至元祐二年冬十月終死者貸者之數<lb/>
以聞明年奏獄門下省多駁正當貸者皆欲殺公屢以<lb/>
告不可退又與執政書論之執政不從大理官亦以書<lb/>
<pb n="KR2g0025_WYG_056-9a"/>
勉公從執政意公復書責之執政怒言于上有詔例在<lb/>
有司者収還中書置檢例官二人使議去取閲刑部大<lb/>
理所奏疑慮若可憫情法輕重之狀有異同各以上公<lb/>
自以不得其官三奏乞外任不許上疏極論其事疏奏<lb/>
悉如公請既宥諸囚而例復歸刑部自是中外奏讞無<lb/>
所避如執政前所欲殺者皆得擬例從貸免逮今八年<lb/>
其所活不可勝計矣遷吏部侍郎右選官冗累歲乃得<lb/>
調既赴官而宗室許占射成資即罷去為筦庫者患之<lb/>
<pb n="KR2g0025_WYG_056-9b"/>
公奏請宗室員外置不獨恩厚公族且使在官無非次<lb/>
替移之怨時患員多無以注公檢索諸路乆闕員而州<lb/>
不以報者百餘所亟補之人情恱服外選所以便逺官<lb/>
乆而有僥倖公請用集注法人皆以為冝領詳定省寺<lb/>
敕令公患吏胥猥冗議加澄汰以白宰相宰相遽欲廢<lb/>
其半公不可曰失職者衆法必不行莫若以漸銷之自<lb/>
今犯法及死亡皆勿補不數歲所減過半矣宰相不從<lb/>
於是吏胥之去者怨讟囂然至有棄妻子凍餒而死者<lb/>
<pb n="KR2g0025_WYG_056-10a"/>
吏額書成賜金帛公固辭朝廷從之初元豐四年河決<lb/>
小吳元祐初水官請於北京之南開孫村口引河還故<lb/>
道宰相主之朝論異同不決三年冬命公與給事中趙<lb/>
君錫同行視公歴東西二河觀地形究利害而東流高<lb/>
卸北流順下河不可回中途即馳奏至黎陽閲舊牘得<lb/>
神宗詔都水使者李立之曰河決小吳東流故道已淤<lb/>
高理不可塞冝勿復閉決口俟見大河歸納修立隄防<lb/>
公又以所得先帝詔書并陳之時宰相多以囘河為便<lb/>
<pb n="KR2g0025_WYG_056-10b"/>
見公奏不恱既還尚書省以詔㫖問利害且謂大河東<lb/>
流為中國之險要自大吴決由界河入海既壊塘濼又<lb/>
界河淤淺則河必北流注敵中失險阻之限公奏曰塘<lb/>
濼雖有限胡之名而無禦冦之實今之塘水又異昔時<lb/>
淺足以褰裳而涉深足以維舟而濟冬寒冰堅尤為坦<lb/>
途如滄州等處商胡之決即已淤澱今四十二年迄無<lb/>
邊冦之警亦無人言以為深憂自囘河之議起首以此<lb/>
為辭是欲動朝聽煩聖慮若謂河注敵中失險阻之限<lb/>
<pb n="KR2g0025_WYG_056-11a"/>
是大不然何者大吴初決水未有歸猶不北去今河流<lb/>
八年矣入海湍迅界河益深誠不冝過慮設有此則中<lb/>
國據上㳺北敵豈不慮乗流而擾之乎自古匈奴入冦<lb/>
之路朝那蕭關雲中朔方定襄雁門上郡太原右北平<lb/>
之類無險而不入豈塘濼界河之足限也哉及進對二<lb/>
聖以公之言然退詣政事堂大臣曰河不北去可必否<lb/>
公曰累章論列如之何不可又十數日而未有定議公<lb/>
再上疏極陳其不可且謂本朝河決必塞已塞復決未<lb/>
<pb n="KR2g0025_WYG_056-11b"/>
嘗復回于故道也今河行大岯之西至于衡漳北過洚<lb/>
水至于大陸趨徒駭分注木門由閻官道㑹獨流口入<lb/>
界河東歸于海合禹之績前人欲為而不可得者也元<lb/>
豐以前未有回河之論八年以後乃有横議王孝先俞<lb/>
瑾軰縁旁以自進爾臣既案視究見利害而大臣廷議<lb/>
踰月未決臣竊惑之況小吴之決先帝神幾睿斷不下<lb/>
堂而見萬里之外順天地髙卑之性知百川脉絡之理<lb/>
明詔中出藏在有司大略以故道淤高理不可復更不<lb/>
<pb n="KR2g0025_WYG_056-12a"/>
修塞逺近心服人無異論今一孝先乃敢妄議乞罷修<lb/>
河司以省大費正孝先瑾之罪以明典刑疏入即降付<lb/>
外詰朝執政奏事二聖諭以亟罷河役詔下如公奏初<lb/>
欲為是役調夫費財其用不貲縣官所不能給科率調<lb/>
發出于六路百餘州之民欲以兾幸不可必成之功而<lb/>
成之且有後災公獨抗權彊絀衆論其事乃寝以是為<lb/>
吏部乆不遷五年三月兼侍讀五月除翰林學士時初<lb/>
詔經筵官邇英講讀畢留對公首進言分别邪正自古<lb/>
<pb n="KR2g0025_WYG_056-12b"/>
所難唯察言觀行考其事實所謂正直之人或天資亮<lb/>
直或家世忠義或有志報國或自立名節所謂姦邪之<lb/>
人或逢迎上意或希合權貴或性識頗僻或兾望寵利<lb/>
凡此二端其情非一不可徧舉於是疏其條目導人主<lb/>
以某事者為公正某事為姦邪以類相反凡二十條願<lb/>
留聖意推此事類以觀人情則邪正可分而聰明無惑<lb/>
矣上深嘉納公毎進讀凡所以啓迪人主皆仁義之意<lb/>
與夫前古治亂安危之迹其說以修身正心任賢容諌<lb/>
<pb n="KR2g0025_WYG_056-13a"/>
慎賞罸重守長勸農桑安邊恤民為要皆見於章疏至<lb/>
於造膝面啓必反覆陳之歲旱以仁宗寳訓三事進且<lb/>
請詔臣僚直言得失罷五月朔視朝以避正殿詔太官<lb/>
減膳以示貶損又曰因災異求直言仁祖聖謨也陛下<lb/>
即位之初嘗降詔求言逮今五六年一日萬幾四海九<lb/>
州之廣豈無一夫不獲一事失當形于人言從而修之<lb/>
下可以感人心上可以消天變可不務乎高麗屢入貢<lb/>
所在不無煩擾公奏待之之禮冝損于前俟其欲辭勿<lb/>
<pb n="KR2g0025_WYG_056-13b"/>
復留止且不遣報使使天下曉然知陛下以安逺為令<lb/>
徳不以來逺崇虚名知元祐六年貢舉奏罷㕘詳官除<lb/>
龍圖閣學士權知開封府始視事留獄無慮千人公審<lb/>
覈精敏未及月廷無留事凢為開封者多略細務公獨<lb/>
省民事如他州日閱牒訴五百號未盡五月盜賊畏争<lb/>
訟息獄無繫者僚屬請以圄空言公曰千里之縣而無<lb/>
一人之獄此上徳所格豈守臣之功邪固請不聽復召<lb/>
入翰林兼侍讀轉對援祖宗故事幸國子監謁文宣王<lb/>
<pb n="KR2g0025_WYG_056-14a"/>
召儒臣講說請上視學從之七年六月拜中書侍郎既<lb/>
輔政知無不為是歲郊祀禮官議合祭以昊天有成命<lb/>
為言公曰先帝定南北郊辨天地之祀此三代之禮也<lb/>
奈何復欲合祭於圓丘乎昊天有成命乃祀天祭地皆<lb/>
歌此詩故曰郊祀天地亦如噫嘻春夏祈榖于上帝豈<lb/>
春夏亦合為一祭也哉三省樞府凡八人惟公獨為是<lb/>
說争論不已公曰非天子不議禮諸公豈可輕變邪久<lb/>
之辨於上前宰執皆言范某之言禮經也然上始郊祀<lb/>
<pb n="KR2g0025_WYG_056-14b"/>
冝並見天地公乃已熈河帥范育累奏阿里庫酷暴且<lb/>
久病族帳怨叛願降附乞招納河南八族開拓數千里<lb/>
之地坐獲數千萬之衆大臣欲從之公力争言於上曰<lb/>
中國納敵人之叛理固不順今阿里庫未有過温錫沁<lb/>
軰叛否未可知若發兵應援先伐阿里庫降者不能必<lb/>
而無釁者先動矣大臣曰外事不可踰度姑使專之而<lb/>
責其成功公曰此雖漢武聞之亦不為也初公在翰林<lb/>
范育請以趙純忠節度青唐代阿里庫如拒抗即討之<lb/>
<pb n="KR2g0025_WYG_056-15a"/>
公奏曰彼自相殘以來求哀當從而綏之示我恩信此<lb/>
守在四夷之道豈可遣人刺候聞有離貳遂選置蕃官<lb/>
而代之邪安得聽順而受代也臣恐邊臣之功未必毫<lb/>
髮徒啓夏國唇齒之隙狼子不伏之心及是再請公獨<lb/>
不從其後八族竟無降者而阿里庫恭順如前日育又<lb/>
奏進築烏哲訥宻嘉矩龍川三城大臣韙其謀樞府亦<lb/>
欲連書以上公曰此必争之地我既城之賊馬時出居<lb/>
民豈得安全後欲棄之則城費已甚必不可與邊禍何<lb/>
<pb n="KR2g0025_WYG_056-15b"/>
時而息況板築之初蕃冦衝突勝敗未可知邪公於禦<lb/>
邊不欲生事上多開納水官隂為囘河之計増堤坊進<lb/>
緷掃公固守前議又奏曰水官壅遏北流嵗月既久洪<lb/>
流湍迅安得不激射奔赴東流而東流不能吞納為禍<lb/>
必轉大不數月東流決清豐復北入内黄而德清軍實<lb/>
被水患如公言公罷政之明年朝廷又命中書舎人吕<lb/>
希純殿中侍御史井亮采同案視亦無以易公之議距<lb/>
公初使凡八年右相蘇公稽留除書以言者罷公曰同<lb/>
<pb n="KR2g0025_WYG_056-16a"/>
省也責不可逭蘇公制下即待罪累章請補外以<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>政<lb/>
殿學士知河中府徙知河陽河南寝疾薨士大夫知公<lb/>
者莫不哭之慟公天資純良内剛外和始筮仕慨然有<lb/>
經濟之意及在言職歴侍從位廊廟所言所行必窮盡<lb/>
義理好賢樂善以人材為急聞一善喜若已有性清約<lb/>
好施與自奉養如寒士而親戚族屬之貧者喪葬嫁娶<lb/>
必待而後具與人交始終如一立朝有本末要之至誠<lb/>
而已常語人曰吾於朋友未嘗為欺也況事君乎平生<lb/>
<pb n="KR2g0025_WYG_056-16b"/>
不畏强禦故多忤權勢無左右之助及大用數可否事<lb/>
論議不少貶巳而不期歲而罷好學終身不釋巻經術<lb/>
尤長於詩文章精醇典麗有古人氣格所著詩傳二十<lb/>
巻文集五十巻内制集五巻外制集三巻奏議十巻娶<lb/>
趙氏屯田郎中贈金紫光祿大夫宗古之女追封蜀郡<lb/>
夫人再娶宋氏職方員外端平之女封蜀郡夫人七子<lb/>
祖德右宣德郎句當京東下卸司祖修右承務郎句當<lb/>
嵩山崇福宫祖述右承奉郎句當西京粮料院祖羲雄<lb/>
<pb n="KR2g0025_WYG_056-17a"/>
州軍事推官知開封府祥符縣丞皆謹厚而文祖德祖<lb/>
述屢薦試禮部祖羲登進士第祖和右承奉郎祖臨祖<lb/>
言未官皆幼三女長適鄧州司法參軍鮮于群次未嫁<lb/>
孫男十三人澤湜瀷浹測洌淢渥濈滌液湒激女十一<lb/>
人前葬太學博士杜敏求狀公行事將上之太常史官<lb/>
諸孤請銘諸壙中祖禹少受學於公先公深友愛常曰<lb/>
汝季父所為皆可法上之親學祖禹與勸講邇英及公<lb/>
入侍祖禹固避不獲命父子先后講讀或同進對獻納<lb/>
<pb n="KR2g0025_WYG_056-17b"/>
左右公既輔政祖禹繼召為學士懇避得請公出藩上<lb/>
恩復申前命與公同奉内朝凢五年及出守陜將省公<lb/>
于洛而薨訃至何痛如之惟古之君子論譔其前人之<lb/>
美而銘之後世乃摭杜君之狀取其繫朝廷大者傳信<lb/>
紀實不溢不誣哭而銘曰<lb/>
　惟我范氏　陶唐之裔　自蜀成都　世顯以儒<lb/>
　公來造庭　英祖親䇿　言人所難　帝奬其直<lb/>
　入補衮職　神考欽明　蹇蹇匪躬　帝諒其誠<lb/>
<pb n="KR2g0025_WYG_056-18a"/>
　置諸左史　以遺聖嗣　乃賛書命　乃議祥刑<lb/>
　必本於仁　必正於經　河決而北　朔方其咨<lb/>
　二聖命公　徃視所冝　行其無事　惟禹是師<lb/>
　敷文禁林　入侍經幄　辨别忠邪　以禆聖學<lb/>
　中書基命　考慎其人　登貳宰司　帝屬良臣<lb/>
　公拜稽首　惟艱于兹　在始慎㣲　庻終不隳<lb/>
　事有可否　惟獻替之　秉義執德　匪石不移<lb/>
　入輔出藩　四國其治　天奪之年　不究厥位<lb/>
<pb n="KR2g0025_WYG_056-18b"/>
　有洛之南　實惟土中　刻銘幽宫　以詔無窮<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑𫝊琬琰之集上巻十五</head>
    <p>
<pb n="KR2g0025_WYG_015-1a"/>
欽定四庫全書<lb/>
　名臣碑𫝊琬琰之集上巻十五　宋杜大珪編<lb/>
　　吕文穆公蒙正神道碑　　　富弼<lb/>
東平吕公相我太宗真宗埀二十年咸平六年夏以<lb/>
疾罷歸第大中祥符四年四月十九日遂不起年六<lb/>
十六五年十月二十七日葬於河南府洛陽縣金石<lb/>
鄉奉先里後五十七年其子居簡始議琢碑于墓次<lb/>
請文于里人富某某義不得辭輙用纂其世次徳業<lb/>
<pb n="KR2g0025_WYG_015-1b"/>
之實以告諸神曰吕氏其先出于炎帝姜姓虞夏之<lb/>
際始封于吕其後遂以所封為氏周初太公望以功<lb/>
國于齊穆王時有吕侯為周司㓂王命作吕刑以訓<lb/>
至西漢其裔孫有居東平者即吕侯之後也本大支<lb/>
茂厯世有人以文武勳徳顯名于當時者偉然相望<lb/>
唐末徙籍太原國初遷居洛今遂為洛陽人也公諱<lb/>
蒙正字聖功太宗太平興國三年春首㧞進士第初<lb/>
命将作監丞通判昇州四年代還㑹帝征太原劉氏<lb/>
<pb n="KR2g0025_WYG_015-2a"/>
朝于行在道受著作郎直史館旋加右拾遺服銀緋<lb/>
五年轉左𥙷闕知制誥服金紫八年遷都官郎中召<lb/>
入翰林充學士是冬擢為左諌議大夫參知政事俄<lb/>
陞給事中端拱元年拜中書侍郎兼戸部尚書同中<lb/>
書門下平章事監修國史未幾代趙普為上相淳化<lb/>
二年罷為吏部尚書奉朝請四年復為上相至道元<lb/>
年除授左僕射判河南府兼西京留守真宗紹位就<lb/>
加左僕射咸平三年詔歸四年復為上相益以昭文<lb/>
<pb n="KR2g0025_WYG_015-2b"/>
館大學士五年冊拜司空兼門下侍郎明年感疾凡七<lb/>
上章求解政事改太子太師仍封萊國公以告成泰山<lb/>
進封徐國祠后土又進封許國及薨天子震怛哭甚悲<lb/>
不能視朝者三日遣使弔祭賻賜特厚贈中書令謚文<lb/>
穆公以諸子位于朝累贈太師兼尚書令秦國公始公<lb/>
少時考妣以口舌偶相戾遂以異處然情義内篤交誓<lb/>
不復嫁娶考後連佐邊幕妣居洛中并留公侍焉公毎<lb/>
感歎憤懣絶迹于龍門山躬事薪汲力奉慈養而且痛<lb/>
<pb n="KR2g0025_WYG_015-3a"/>
自刻責以為業晝夜漏相接未始少懈嘗泣淚滿所讀<lb/>
書而怳怳日若無以為生者如是數年學益富文益竒<lb/>
聲動天下士友益附太祖開寳末公侍母氏赴舉東都<lb/>
時太宗以晉王尹開封聞公名召見復索其所著文大<lb/>
稱之期以公輔之器是秋府薦甲於鄉書明年即上第<lb/>
自此七年參預國政總十二年凡七遷遂作宰相領萬<lb/>
務必本於仁義教化而不専尚條約鈞酌衡量咸適其<lb/>
宜中外静明翕然稱治精於選任憸庸者不得進久之<lb/>
<pb n="KR2g0025_WYG_015-3b"/>
知蔡州金部貟外郎張紳以贓敗或讒于帝曰紳亦洛<lb/>
人家甚富昔吕某方就學苦貧恨紳不能如意資其用<lb/>
今挾權諷下誣以賄免耳是豈好貨者也帝驟信立還<lb/>
紳官而以他事罷公相公退就常參位怡然一不自明<lb/>
踰年帝得紳贓實始悟遽黜紳為絳州副使翊日復以<lb/>
相命公慰勞優篤遂及紳事而公亦不謝帝既愛其能<lb/>
守法度而復重其沈毅不撓俄欲遣人使朔方諭中書<lb/>
選才而可責以事者聞公退以名上帝不許他日又問<lb/>
<pb n="KR2g0025_WYG_015-4a"/>
公以前所選對帝亦不許他日又問益急公終不肯易<lb/>
其人帝盛怒投其奏書於地曰吕䝉正何太執耶必為<lb/>
我易之公徐對曰臣非執葢陛下未諒耳因固稱其人<lb/>
可使餘不及臣不欲用媚道妄隨人主意以害國事同<lb/>
府皆惕息不敢動公插笏俛而拾其書徐懐之而下帝<lb/>
退謂親信曰是公氣量我不如既而卒用公所選復命<lb/>
大稱㫖帝於是益知能任人而加有不可奪之志上元<lb/>
觀燈一夕帝宴近臣于端拱樓樂車馬之藝左右顧曰<lb/>
<pb n="KR2g0025_WYG_015-4b"/>
五代都邑凋䘮閭巷無幾人今其全盛如此可喜可喜<lb/>
公避席曰乘輿所在士庶皆走集故盛臣常見都外不<lb/>
數里饑寒而死者甚衆不必盡然願陛下視近以及逺<lb/>
蒼生之幸也帝頳顔不語王禹偁名謇諤時亦在列聞<lb/>
其對為之汗下而公侃然復位無懼色帝以西北二敵<lb/>
弗服忿之常議討伐公切諌兵者傷人匱財不可屢動<lb/>
漢武郡國萬里外可謂快其志矣然天下已困終悔之<lb/>
唐文皇親征遼碣手運土木卒無功而還亦悔是二主<lb/>
<pb n="KR2g0025_WYG_015-5a"/>
者曠百代無比而用兵皆不免於悔為後世非笑陛下<lb/>
及其未有以悔也惟早慎之直宜以道徳恩信横于中<lb/>
而澹乎外則夷狄自賔與夫命死官舉凶器校其所不<lb/>
足與校於無用之地而又倖勝於萬一者豈不逺哉帝<lb/>
傾聽褒納自是伐議遂寝但用應兵而已本朝故事宰<lb/>
相子起家為水部貟外郎公長子從簡當得之公以延<lb/>
䕃太寵非所以慎官賞勵寒畯也懇辭不拜秪受将作<lb/>
監丞因以為著例于今不易在河南㑹熈陵役作公念<lb/>
<pb n="KR2g0025_WYG_015-5b"/>
輔政既久恩寵特殊羸然曵縗謁靈輿于境上伏地哭<lb/>
幾絶屢哭屢幾絶行路皆哭皇皇焉不忍去不得已乃<lb/>
出私錢三百萬助復土之費而還其在疾告也降醫走<lb/>
使不絶于道公以盡瘁積疾猝未有瘳累表乞骸骨優<lb/>
詔不允既而姑願歸洛将行聴肩輿至殿門俾二子掖<lb/>
而登坐而訪問日昃方罷二子咸面推以恩公晚築園<lb/>
宅于洛至則以琴觴雅宴自肆於其間間與樵釣野叟<lb/>
駢席而語不以軒冕累其歡曠如也公渾厚淵博忠亮<lb/>
<pb n="KR2g0025_WYG_015-6a"/>
寛懿無煩語不妄顧與人無親踈無髙下階級而一歸<lb/>
於至正其為諫諍為侍從為執政凡嘉猷偉畫皆不作<lb/>
巳出而密歸之於上惟上自行之故人無知者其有不<lb/>
能秘須論議别白而後方從者遂𫝊焉則天下稱道聳<lb/>
伏想望其人邈如神明自始仕至再罷相惟在昇與河<lb/>
南為外委餘並處内不出未甞一日逺于朝廷至于河<lb/>
南之行尚非太皇雅意蓋强出之將以遺嗣君以結公<lb/>
心故章聖初亟復在位三入相皆首之所以専其任也<lb/>
<pb n="KR2g0025_WYG_015-6b"/>
丁内外艱皆奪情而起不容終制不欲使他人代也賜<lb/>
第東都以安其居俾無外徙之請也移疾歸鄉黨積十<lb/>
年卒不許還政第詔令休息頥養而密常使人候其安<lb/>
否章聖謁陵寝祀汾隂再駕西都皆幸其第又親視其<lb/>
疾思復用也非公謀謨設施潛運黙化人雖罕得見其<lb/>
跡而功自被于四海致時昇平則疇能感夫兩朝眷遇<lb/>
絶比如此其至者乎公䇿名冠天下士而位登元宰官<lb/>
至三公階勲爵邑咸第一勤畏翼翼乃心王家周旋始<lb/>
<pb n="KR2g0025_WYG_015-7a"/>
終毫髪無玷以老疾懇請而退天子慊然猶欲起其廢<lb/>
而用之嗚呼盛矣哉可謂聖世令徳鉅人者矣曽王父<lb/>
諱韜皇主莫州莫縣簿贈太保曽王母太原王氏封許<lb/>
國太夫人王父諱夢竒皇户部侍郎贈太保王母潁川<lb/>
郡君陳氏封鄧國太夫人父諱龜圗皇起居郎贈尚書<lb/>
令母彭城劉氏封徐國太夫人公掌誥時㑹令君朝京<lb/>
師公跪而泣于令君徐國且告曰大人母氏皆老矣不<lb/>
肖子不忍見兹睽忤不偶願復故好敢以死請語訖又<lb/>
<pb n="KR2g0025_WYG_015-7b"/>
伏于前泣下不止令君徐國不得已憐而從之然終異<lb/>
堂而處公晨暮交走咸盡色養人於是始知公之純孝<lb/>
大行于其家也初娶宋氏封廣平縣君再娶薛氏封譙<lb/>
國夫人皆歿于公之先男十人從簡駕部貟外知簡大<lb/>
理寺丞惟簡庫部郎中承簡虞部郎中行簡比部郎中<lb/>
次未名次易簡奉禮部務簡光禄少卿居簡龍圗閣直<lb/>
學士尚書兵部侍郎師簡司農少卿公退居于里常召<lb/>
諸子立庭下誨之曰吾觀舊史見唐中葉後至周末亂<lb/>
<pb n="KR2g0025_WYG_015-8a"/>
離相繼不絶卿相往往不得其死而無歸全之所吾幸<lb/>
生盛時碩茂尊顯今又奉身至此知夫免矣矧若曹皆<lb/>
得為王官其無為世胄子弟之為者以自蹈不淑且重<lb/>
汙吾而将以累吾家由是諸子夙夜相警勵不忘詔教<lb/>
持身謹𠡠咸稱善人惟龍圗公最為肖公沉識懿行動<lb/>
有規法力以詞業自登名於英俊之域入踐臺閣出更<lb/>
藩服藹著嘉績稔於輿論異日必能蹋公之武于廊廟<lb/>
之上而増大乎門構矣今自海南移典鄭州餘九人者<lb/>
<pb n="KR2g0025_WYG_015-8b"/>
先後公皆卒孫二十五人曽孫三十一人並𫝊公之所<lb/>
誨於其父祖罔敢不率人於是又知公之義訓大施于<lb/>
其後孫皆有官而曽孫亦有出仕者女六人長嫁光禄<lb/>
寺丞直集賢院孫暨次嫁刑部侍郎參知政事趙安仁<lb/>
次嫁太常博士周漸次嫁觀文殿學士尚書右丞丁度<lb/>
次早夭次嫁永州推官楊巽文集二十巻行於時銘曰<lb/>
　天之生賢　而不世出　出不逢時　亡位而沒<lb/>
　生而無成　不若勿生　主辰而成　惟公奠京<lb/>
<pb n="KR2g0025_WYG_015-9a"/>
　初隱而學　四方聞聲　舉以魁衆　四方益驚<lb/>
　歲始踰七　遂為相臣　相我二宗　太皇粤真<lb/>
　三相必首　不令後人　善不有已　造宁密陳<lb/>
　事茍咈鬱　衆皆逡廵　公勇而前　悉心以論<lb/>
　帝怒斯震　公顔益温　居若柔弱　語焉不聞<lb/>
　及以議諍　骨鯁必伸　公久不渝　一心劬劬<lb/>
　帝知忠端　始貳終孚　帝嗟乎公　我有不如<lb/>
　百職具舉　萬方以胥　成我太平　匪公曷圗<lb/>
<pb n="KR2g0025_WYG_015-9b"/>
　公處厥位　天子是依　讒免疾去　天下以思<lb/>
　進則以道　勤勞飭之　退必以禮　燕樂適之<lb/>
　曰子芸芸　曰孫羣羣　厥有肖子　又絶其倫<lb/>
　天其意者　斯為報與　文石于墓　無窮之所告<lb/>
　與<lb/>
　　陳文惠公堯佐神道碑　　　　歐陽修<lb/>
潁川公既葬於新鄭其子尚書主客郎中述古等七人<lb/>
具公之行事及太常之狀祁伯之銘以来告曰惟陳氏<lb/>
<pb n="KR2g0025_WYG_015-10a"/>
世有顯人我先正文惠公厯事太宗真宗而相今天子<lb/>
其出處始終之大節可考不誣如此故敢請以墓隧之<lb/>
碑余為考其世次得其所以基于初盛于中有于終而<lb/>
大施于其後者曰信哉陳氏載徳晦顯以時其蓄厚來<lb/>
逺故能發大而流長自公五世以上為博州人皇髙祖<lb/>
翔當五代時為王建掌書記建欲帝蜀以逆順禍福譬<lb/>
之不聴棄官家於閬州之西水遂為西水人皇曽祖齊<lb/>
國公諱詡皇祖楚國公諱昭汶皇考秦國公諱省華皆<lb/>
<pb n="KR2g0025_WYG_015-10b"/>
開府儀同三司太師尚書令兼中書令自翔以下三世<lb/>
不顯于蜀至秦公始事聖朝為左諌議大夫其配曰燕<lb/>
國太夫人馮氏公其次子也諱堯佐字希元舉進士及<lb/>
第累遷太常丞知開封府錄事參軍用理獄有能績遷<lb/>
府推官以言事切直貶通判潮州自潮還獻詩數百篇<lb/>
而大臣亦薦其文學得直史館知夀廬二州提㸃府界<lb/>
諸縣公事丁秦公憂服除判三司三勾院兩浙轉運使<lb/>
徙京西河東河北三路糾察在京刑獄天禧三年編次<lb/>
<pb n="KR2g0025_WYG_015-11a"/>
御試進士坐誤差其第貶監鄂州茶場未至丁燕國太<lb/>
夫人憂明年河决滑州天子念非公不可塞乃起公知<lb/>
滑州乾興元年作永定陵徙公京西轉運使以辦其事<lb/>
入為三司戶部副使徙副度支拜知制誥兼史館修撰<lb/>
同知天聖二年貢舉知通進銀臺司遷龍圗閣直學士<lb/>
知河南府徙并州知審官院開封府拜翰林學士兼龍<lb/>
圖閣學士七年拜樞密副使其年八月參知政事居三<lb/>
嵗間凡三請罷明道二年罷知永興軍行過鄭州為狂<lb/>
<pb n="KR2g0025_WYG_015-11b"/>
人所誣御史中丞范諷辨公無罪徙知廬州又徙同州<lb/>
復徙永興又徙鄭州累官至戸部侍郎景祐四年四月<lb/>
召拜同中書門下平章事公為人剛毅篤實好古博學<lb/>
居官無大小所至必聞潮州惡谿鱷魚食人不可近公<lb/>
命捕得鳴鼓于市以文告而戮之鱷患屏息潮人歎曰<lb/>
昔韓公諭鱷而聴今公戮鱷而懼所為雖異其能使異<lb/>
物醜類革化而利人一也吾潮間三百年而得二公幸<lb/>
矣在潮修孔子廟韓公祠率其州民之秀者就一學知<lb/>
<pb n="KR2g0025_WYG_015-12a"/>
夀州遭嵗大饑公自出米為糜以食餓者吏民以公故<lb/>
皆争出米其活數萬人公曰吾豈以是為私惠耶葢以<lb/>
令率人不若身先而使其從之樂也錢塘江堤以竹籠<lb/>
石而潮嚙之不數嵗輙壞而復理公歎曰堤以捍患而<lb/>
反病民乃議易以薪土而害公政者言于朝以為非便<lb/>
是時丁晉公參知政事主言者以黜公公争不已乃徙<lb/>
公京西而籠石為堤數嵗功不就民力大困卒用公議<lb/>
堤乃成河東地寒而民貧奏除石炭稅减官冶鐵課歲<lb/>
<pb n="KR2g0025_WYG_015-12b"/>
數十萬以便民曰轉運征利之官也利有本末下有餘<lb/>
則上足吾豈為俗吏哉太行山當河北河東兩路之界<lb/>
公以謂晉自前世為險國常先叛而後服者恃此也其<lb/>
在河東鑿澤州路後徙河北鑿懷州路而太行之險通<lb/>
行者徳公以為利公曰吾豈為今日利哉河决壞滑州<lb/>
水力悍甚每埽下湍激并人以没不見蹤跡者不可勝<lb/>
數公躬自暴露晝夜督促剏為木龍以巨木駢齒浮水<lb/>
上下殺其暴堤乃成又為長堤以䕶其外滑人得復其<lb/>
<pb n="KR2g0025_WYG_015-13a"/>
居相戒曰不可使後人忘我陳公因號其堤為陳公堤<lb/>
開封府治京師公以謂治煩之術任威以擊彊盡察以<lb/>
防姦譬於激水而欲其澄也故公為政一以誠信毎嵗<lb/>
正月夜放燈則悉籍惡少年禁錮之公召少年諭曰尹<lb/>
以惡人待汝汝安得為善吾以善人待汝汝其為惡耶<lb/>
因盡縱之凡五夜無一人犯法者太常博士陳詁知祥<lb/>
符縣縣吏惡其明察欲中以事而詁公廉事不可得乃<lb/>
欲以竒動京師自錄事已下空一縣皆逃去京師果諠<lb/>
<pb n="KR2g0025_WYG_015-13b"/>
言詁政苛暴是時章獻明肅太后猶聴政怒詁欲加以<lb/>
罪公為樞密副使争之以謂罪詁則姦人得計而沮能<lb/>
吏詁由是𫉬免公十典大州六為轉運使常以方嚴肅<lb/>
下使人知畏而重犯法至其過失則多保佑之故未甞<lb/>
按黜一下吏公貶潮州其所言事蓋人臣所難言者其<lb/>
平生奏䟽尤多悉焚其藁其他文章有文集三十巻又<lb/>
有野廬編潮陽編愚丘集多慕韓愈為文與修真宗實<lb/>
錄又修國史故事知制誥者常先試其文辭天子以公<lb/>
<pb n="KR2g0025_WYG_015-14a"/>
文學天下所知不復命試自國朝以来不試而知制誥<lb/>
者惟楊億及公二人而已公居官不妄進取為太常者<lb/>
十一年不遷為起居郎者七年不遷自議錢塘堤為丁<lb/>
晉公所黜後晉公益用事専威福故人子弟以公久于<lb/>
外多勉以進取公曰惟久然後見吾守如是十五年今<lb/>
天子即位晉公事敗投海外公乃見召用公初作相以<lb/>
唐劉蕡所對䇿進曰天下治亂自朝廷始朝廷賞罰自<lb/>
近始凡蕡之所䆒言者皆當今之弊此臣所欲言而陛<lb/>
<pb n="KR2g0025_WYG_015-14b"/>
下之所宜行且臣等之職也天子嘉納之公在相位不<lb/>
久其年冬雷地震星象數變公言王隨位在臣上而病<lb/>
不任事程琳等位皆在下乃引漢故事以災異自責求<lb/>
罷章凡四上明年三月拜淮康軍節度使檢校太傅同<lb/>
中書門下平章事判鄭州康定元年五月以太子太師<lb/>
致仕詔大朝㑹立宰相班遂居于鄭其起居飲食康寧<lb/>
如少者後四年年八十有二以疾卒于家公居家以儉<lb/>
約為法雖已貴常使其子弟親執賤事曰孔子固多能<lb/>
<pb n="KR2g0025_WYG_015-15a"/>
鄙事作為善箴以戒子孫臨卒口占數十言自誌其墓<lb/>
公前娶曰杞國夫人宋氏後娶曰沂國夫人王氏子男<lb/>
十人長曰述古次曰比部貟外郎求古主客貟外郎學<lb/>
古虞部貟外郎道古大理評事館閣校勘徳古殿中丞<lb/>
修古秘書省正字履古光禄寺丞游古大理寺丞襲古<lb/>
太常寺太祝象古秦公三子長曰堯叟為樞密使同中<lb/>
書門下平章事季曰堯咨為武信軍節度使皆舉進士<lb/>
第一人及第三子已貴秦公尚無恙毎賔客至其家公<lb/>
<pb n="KR2g0025_WYG_015-15b"/>
及伯季侍立左右坐客䠞蹜不安求去秦公笑曰此兒<lb/>
子軰爾故天下皆以秦公教子為法而以陳氏世家為<lb/>
榮公之孫四十人曽孫二人合伯季之後若子共孫若<lb/>
曽孫六十有八人女若孫曽五十有四人而仕于朝者<lb/>
多以材稱於時嗚呼可謂盛矣銘曰<lb/>
　陳世髙節　在汚全潔　閟徳潛光　有俟而發<lb/>
　其發惟時　自公啓之　英英伯季　踵武皆来<lb/>
　相車崇崇　武節之雄　髙幢巨轂　四世六公<lb/>
<pb n="KR2g0025_WYG_015-16a"/>
　惟世有封　秦楚及齊　尚書中書　儀同太師<lb/>
　祖考在前　孫曽盈後　公居于中　伯季左右<lb/>
　惟勤其始　以享其終　惟能其約　以有其豐<lb/>
　休庸顯問　播美家邦　有逺其貽　有大其繼<lb/>
　刻詩埀聲　以質来裔<lb/>
　<lb/>
　<lb/>
　<lb/>
<pb n="KR2g0025_WYG_015-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑𫝊琬琰之集上卷十五<lb/>
</p>
<p>
</p>
  </div>
</body>
</text>
</TEI>
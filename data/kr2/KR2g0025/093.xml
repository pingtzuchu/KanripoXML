<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集下巻十一</head>
    <p>
<pb n="KR2g0025_WYG_093-1a"/>
欽定四庫全書<lb/>
　名臣碑傳琬琰之集下巻十一　宋杜大珪編<lb/>
　　潁濵遺老傳上　　　　　　　蘇轍<lb/>
頴濵遺老姓蘇氏名轍字子由父曰眉山先生隠居不<lb/>
出老而以文名天下天下所謂老蘇者也歐陽文忠公<lb/>
以文章獨歩當世見先生而嘆曰予閱文士多矣獨喜<lb/>
尹師魯石守道然意常有所未足今見君之文予意足<lb/>
矣先生既不用于世有子軾轍以所學授之曰是庻幾<lb/>
<pb n="KR2g0025_WYG_093-1b"/>
能明吾學者母成國太夫人程氏亦好讀書明識過人<lb/>
志節凛然毎語其家人二子必不負吾志轍年十九舉<lb/>
進士釋褐二十三舉直言仁宗親䇿之于廷時上春秋<lb/>
髙始倦扵勤轍因所問極言得失曰陛下即位三十餘<lb/>
年矣平居静慮亦嘗有憂于此乎無憂于此乎臣伏讀<lb/>
制䇿陛下既有憂懼之言矣然臣愚不敏竊意陛下有<lb/>
其言耳未有其實也徃者寶元慶歴之間西羌作難陛<lb/>
下晝不安坐夜不安席天下皆謂陛下憂懼小心如周<lb/>
<pb n="KR2g0025_WYG_093-2a"/>
文王然自西方觧兵陛下棄置憂懼之心三十年矣古<lb/>
之聖人無事則深憂有事則不懼夫無事而深憂者所<lb/>
以為有事之不懼也今陛下無事則不憂有事則大懼<lb/>
臣以為憂樂之節易矣臣踈逺小臣聞之道路不知信<lb/>
否近嵗以来宫中貴姬至以十數歌舞飲酒優笑無度<lb/>
坐朝不聞咨謨便殿無所顧問三代之衰漢唐之季女<lb/>
寵之害陛下亦知之矣久而不止百蠧將由之而出内<lb/>
則蠱惑之所汙以傷和伐性外則私謁之所亂以敗政<lb/>
<pb n="KR2g0025_WYG_093-2b"/>
害事陛下無謂好色扵内不害外事也今海内困窮生<lb/>
民愁苦而宫中好賜不為限極所欲則給不問有無司<lb/>
㑹不敢爭大臣不敢諌執契持敕迅若兵火國家内有<lb/>
養士養兵之費外有北敵西戎之奉陛下又自為一阱<lb/>
以耗其遺餘臣恐陛下以此得謗而民心不歸也䇿入<lb/>
轍自謂必見黜然考官司馬君實第以三等范景仁難<lb/>
之蔡君謨曰吾三司使也司㑹之言吾愧之而不敢怨<lb/>
惟胡武平以為不遜力請黜之上不許曰以直言召人<lb/>
<pb n="KR2g0025_WYG_093-3a"/>
而以直棄之天下謂我何宰相不得已置之下第除商<lb/>
州軍事推官知制誥王介甫意其右宰相専攻人主比<lb/>
之谷永不肯撰詞宰相韓魏公哂曰此人䇿語謂宰相<lb/>
不足用欲得婁師徳郝處俊而用之尚以谷永疑之乎<lb/>
知制誥沈文通亦考官也知其不然故文通當制有愛<lb/>
君之言諌官楊樂道見上曰蘇轍臣所薦也陛下赦其<lb/>
狂直而收之盛徳之事也乞宣付史館上恱從之是時<lb/>
先君被命修禮書而兄子瞻出簽書鳳翔判官傍無侍<lb/>
<pb n="KR2g0025_WYG_093-3b"/>
子轍乃奏乞養親三年子瞻解還轍始求為大名推官<lb/>
逾年先君捐館舍及除䘮神宗嗣位既二年矣求治甚<lb/>
急轍以書言事即日召對延和殿時王介甫新得幸以<lb/>
執政領三司條例上以轍為之屬不敢辭介甫急於財<lb/>
利而不知本吕惠卿為之謀主轍議事多牾一日介甫<lb/>
出一巻書曰此青苖法也諸君熟議之有不便以告勿<lb/>
疑它日轍告之曰以錢貸民使出息二分本以救民乏<lb/>
困非為利也然出納之際吏縁為姦雖有法不能禁錢<lb/>
<pb n="KR2g0025_WYG_093-4a"/>
入民手雖良民不免非理費用及其納錢雖富民不免<lb/>
違限如此則鞭箠必用州縣事不勝煩矣唐劉晏掌國<lb/>
計未嘗有所假貸有尤之者晏曰使民僥倖得錢非國<lb/>
之福使吏倚法督責非民之便吾雖未嘗假貸而四方<lb/>
豐凶貴賤知之未嘗逾時有賤必糴有貴必糶以此四<lb/>
方無甚貴賤之病安用貸為晏之所言則漢常平法耳<lb/>
今此法見在而患不修公誠有意于民舉而行之劉晏<lb/>
之功可立竢也介甫曰君言有理當徐議行之後有異<lb/>
<pb n="KR2g0025_WYG_093-4b"/>
論幸勿相外也自此逾月不言青苖㑹河北轉運判官<lb/>
王廣亷召議事廣亷嘗奏乞度僧牒數千道為本錢陜<lb/>
西漕司私行青苖法春散秋歛與介甫意合即請而施<lb/>
之河北自此青苖法遂行于四方初陳陽叔以樞宻副<lb/>
使與介甫共事二人操術不同介甫所唱陽叔不深和也<lb/>
既召謝卿材侯叔獻陳知儉王廣亷王子韶程顥盧秉<lb/>
王汝翼等八人欲遣之四方捜訪遺利中外傳笑知所<lb/>
遣必生事迎合然莫敢言者轍求見陽叔陽叔逆問君<lb/>
<pb n="KR2g0025_WYG_093-5a"/>
獨来見何也對曰有疑欲問公耳近日召八人者欲遣<lb/>
徃諸路不審公既知利害所在事有名件而使徃案實<lb/>
之耶其亦未知其實漫遣出外網捕諸事也陽叔曰君<lb/>
意謂如何對曰昔嘉祐末遣使寛䘏諸路事無所指行<lb/>
者各務生事既還奏例多難行為天下笑今何以異此<lb/>
陽叔曰吾昔奉敕看詳寛䘏等事如范堯夫軰所請多<lb/>
中理對曰今所遣如堯夫者有幾陽叔曰所遣果賢將<lb/>
不肯行君無過憂對曰公誠知遣使之不便而恃遣之<lb/>
<pb n="KR2g0025_WYG_093-5b"/>
者不行何如陽叔曰君姑退得徐思之後數日陽叔召<lb/>
屬官扵宻院言曰上即位之初命天下監司具本路利<lb/>
害以聞至今未上今當遣使宜得此以議可草一劄子<lb/>
乞催之惠卿覺非其黨中意不樂漫具草無益也轍知<lb/>
力不能救以書抵介甫陽叔指陳其决不可者且請補<lb/>
外介甫大怒將見加以罪陽叔止之奏除河南推官㑹<lb/>
張文定知淮陽以學官見辟從之三年授齊州掌書記<lb/>
復三年改著作佐郎後從文定簽書南京判官居二年<lb/>
<pb n="KR2g0025_WYG_093-6a"/>
子瞻以詩得罪轍從坐謫監筠州鹽酒稅五年不得調<lb/>
平生好讀詩春秋病先儒多失其㫖欲更為之傳老子<lb/>
書與佛法大類而世不知亦欲為之注司馬遷作史記<lb/>
記五帝三代不務推本詩書春秋而以世俗雜說亂之<lb/>
記戰國事多斷缺不完欲更為古史功未及究移知歙<lb/>
績溪始至而奉神宗遺制居半年除秘書省校書郎明<lb/>
年至京師除右司諌宣仁后臨朝用司馬君實吕晦叔<lb/>
等欲革弊事舊相蔡確韓縝樞宻使章惇皆在位窺<lb/>
<pb n="KR2g0025_WYG_093-6b"/>
伺得失中外憂之轍言曰先帝臨御僅二十年厲精政<lb/>
事變更法度將以力致太平追復三代是以擢任臣庻<lb/>
多自小臣致位公相用人之速近世無與比者究觀聖<lb/>
意本欲求賢自助以利安生民為社稷長久之計豈欲<lb/>
使左右大臣媮合茍容出入唯唯危而不持顛而不扶<lb/>
竊取利禄以養妻子而已哉然自法行以来民力凋敝<lb/>
海内愁怨先帝晚年寢疾彌留照知前事之失親發徳<lb/>
音將洗心自新以合天意而此志不遂奄棄萬國天下<lb/>
<pb n="KR2g0025_WYG_093-7a"/>
聞之知前日弊事皆先帝之所欲改思慕聖德繼之以<lb/>
泣是以皇帝踐祚聖母臨政奉承遺㫖罷導洛廢市易<lb/>
損青苗止助役寛保甲免買馬放修城池之役復禁鹽<lb/>
鐡之舊黜吳居厚吕孝亷宋用臣賈青王子京張誠一<lb/>
吕嘉問蹇周輔等命令所至細民鼓舞相賀臣愚不知<lb/>
朝廷以為凡此誰之罪也上則大臣蔽塞聰明逄君之<lb/>
惡下則小臣貪冒榮利奔競無耻二者均皆有罪則大<lb/>
臣以任重責重小臣以任輕責輕雖三尺童子所共知<lb/>
<pb n="KR2g0025_WYG_093-7b"/>
也今朝廷既罷黜小臣至于大臣則因而任之將復使<lb/>
爕和隂陽陶冶民物臣竊惑矣竊惟朝廷之意將以體<lb/>
貌大臣待其愧耻自去以全國體今確等自山陵以後<lb/>
猶偃然在職不肯引咎辭位以謝天下謹按確等受恩<lb/>
最深任事最乆據位最尊獲罪最重而有靦面目曽不<lb/>
知愧確等誠以昔之所行為是耶則今日安得不爭以<lb/>
昔之所行為非耶則昔日安得不言窮究其心所以安<lb/>
而不去者盖以為是皆先帝所為而非吾過也夫為大<lb/>
<pb n="KR2g0025_WYG_093-8a"/>
臣忘君徇已不以身任罪戾而歸咎先帝不忠不孝寧<lb/>
有過此臣竊不忍千載之後書之簡䇿大臣既自處無<lb/>
過之地則先帝獨被惡名此臣所以痛心疾首當食不<lb/>
飽至扵涕泗之横流也陛下何不正其罪名上以為先<lb/>
帝分謗下以慰臣子之意今獨以法䋲治小臣而置確<lb/>
等大則無以顯揚聖考之遺意小則無以安反側之心<lb/>
故臣竊謂大臣誠退則小臣非建議造事之人可一切<lb/>
不治使得革面從君竭力自効以洗前惡伏乞出臣此<lb/>
<pb n="KR2g0025_WYG_093-8b"/>
章宣示確等使自處進退之分臣雖萬死不恨也三人<lb/>
竟皆逐去然卒不以其前後反覆歸咎先帝罪之世以<lb/>
為恨吕惠卿始謟事介甫倡行虐政以害天下其後勢<lb/>
鈞力抗則傾䧟介甫甚于仇讎世尤惡之時惠卿自知<lb/>
罪大乞宫觀自便不預貶竄轍具䟽其姦請加深譴乃<lb/>
以散官安置建州天下韙之司馬君實既以清徳雅望<lb/>
專任朝政然其為人不逹吏事知雇役之害欲復行差<lb/>
役不知差雇之弊其實相半講之未詳而欲一旦復之<lb/>
<pb n="KR2g0025_WYG_093-9a"/>
民始聞而喜徐而疑懼君實不信也王介甫以其私說<lb/>
為詩書新義以考試天下士學者病之君實改為新格<lb/>
而勢亦難行方議未定轍言自罷差役至今僅二十年<lb/>
吏民皆未習慣况役法闗渉衆事根牙磐錯行之徐緩<lb/>
乃得審詳若不窮究首尾怱遽便行恐既行之後别生<lb/>
諸弊今州縣役錢例有積年寛剰大約足支數年若且<lb/>
依舊雇役盡今年而止催督有司審議差役趂今冬成<lb/>
法来年役使鄉户但使既行之後無復人言則進退皆<lb/>
<pb n="KR2g0025_WYG_093-9b"/>
便又言進士来年秋試日月無幾而議不時决傳聞四<lb/>
方不免惶惑詩賦雖號小技而比次聲律用功不淺至<lb/>
扵治經誦讀講解尤不可輕易要之来年皆未可施行<lb/>
欲乞先降指揮来年科場一切如舊惟經義兼取注䟽<lb/>
及諸家議論或出已見不專用王氏學仍罷律義令天下<lb/>
舉人知有定論一意為學以待選試然後徐議元祐五年<lb/>
以後科舉格式未為晚也衆皆以為便而君實始不恱矣<lb/>
是嵗上將親饗明堂轍言曰三代常祀一嵗九祭天再祭<lb/>
<pb n="KR2g0025_WYG_093-10a"/>
地皆天子親之故於其祭也或祭昊天或祭五天或獨祭<lb/>
一天或祭皇地祇或祭神州地祇要於一嵗而親祀必遍<lb/>
降及近世嵗之常祀皆有司攝事三嵗而後一親祀親祀<lb/>
之疏數古今之變相逺如此然則其禮之不同蓋亦其勢<lb/>
然也謹按國朝舊典冬至圜丘必兼饗天地從祀百神若<lb/>
其有故不祀圜丘别行他禮或大雩於南郊或大饗於明<lb/>
堂或恭謝於大慶皆用圜丘禮樂神位其意以為皇帝不<lb/>
可以三年而不親祀天地百神故也臣竊見皇祐明堂遵<lb/>
<pb n="KR2g0025_WYG_093-10b"/>
用此法最為得禮自皇祐以後凡祀明堂或用鄭氏說<lb/>
獨祀五天帝或用王氏說獨祀昊天上帝雖於古學各<lb/>
有援據而考之國朝之舊則為失當蓋儒者泥古而不<lb/>
知今以天子每嵗遍祀之儀而議皇帝三年親祀之禮<lb/>
是以若此其疏也今者皇帝陛下對越天命逾年即位<lb/>
將以九月有事於明堂義當並見天地遍禮百神躬薦<lb/>
誠心以格靈貺臣恐有司不逹禮意以古非今執王鄭<lb/>
偏說以亂本朝大典夫禮㳂人情人情所安天意必<lb/>
<pb n="KR2g0025_WYG_093-11a"/>
順今皇帝陛下始親祠事而天地百神無不咸秩<lb/>
豈不俯合人情仰符天意臣愚欲乞明詔禮官今<lb/>
秋明堂用皇祐明堂典禮庶幾精誠陟降溥及上下<lb/>
時大臣多牽於舊學不逹時變奏入不報然轍以為<lb/>
周禮一嵗遍祭天地皆人主親行故郊丘有南北禮<lb/>
樂有同異自漢唐以來禮文日盛費用月廣事與古<lb/>
異故一嵗遍祀不可復行唐明皇天寳初始定三嵗<lb/>
一親郊於致齊之日先享太清宫次享太廟然後合<lb/>
<pb n="KR2g0025_WYG_093-11b"/>
祭天地從祀百神所以然者蓋謂三年一次大禮若<lb/>
又不遍則於人情有所不安至於遍祭之禮已自差<lb/>
官攝事未嘗少廢此近世變禮非復三代之舊而議<lb/>
者欲以三代遺文參亂其間失之逺矣至七年上將<lb/>
親郊轍備位政府乃與諸公共伸前議合祭天地識<lb/>
者以為當初神宗以夏國内亂用兵攻討於熈河路<lb/>
増置蘭州於延安路増置安疆米脂等五寨至此夏<lb/>
國雖屢遣使而未修職貢二年夏始來賀登極使還<lb/>
<pb n="KR2g0025_WYG_093-12a"/>
未出境又遣使入界朝廷知其有請地之意然大臣議<lb/>
棄守未决轍言曰昔者西人雖至而疆場之事初不自<lb/>
言度其狡心盖知朝廷厭兵確然不請欲使此議發自<lb/>
朝廷得以為重朝廷深覺其意忍而不予情得勢窮始<lb/>
來請命今若又不許使其來使徒手而歸一失此機必<lb/>
為後悔彼若㸃集兵馬屯聚境上許之則畏兵而予不<lb/>
復為恩不予則邉釁一開禍難無已間不容髪正在此<lb/>
時不可失也今議者不深究利害妄立堅守之議苟<lb/>
<pb n="KR2g0025_WYG_093-12b"/>
避棄地之名不度民力不為國計其意止欲私已自便<lb/>
非社稷之計也臣又聞議者或謂棄守皆不免用兵棄<lb/>
則用兵必遲守則用兵必速遲速之間利害不逺若遂<lb/>
以地予之恐非得計臣聞聖人應變之機正在遲速之<lb/>
際但使事變稍緩則吾得筭已多昔漢文景之世吳王<lb/>
濞内懐不軌稱病不朝積財養兵謀亂天下文帝專務<lb/>
含養置而不問加賜几杖恩禮日隆濞雖包藏禍心而<lb/>
仁澤浸漬終不能發及景帝用晁錯之謀欲因其有罪<lb/>
<pb n="KR2g0025_WYG_093-13a"/>
削其郡縣以為削之亦反不削亦反削之則反疾而禍<lb/>
小不削則反遲而禍大削書一下七國盡反至使景帝<lb/>
發天下兵遣三十六將僅而破之議者若不計利害之<lb/>
淺深較禍福之輕重則文帝隐忍不决近于柔仁景帝<lb/>
剛斷必行近扵强毅然而如文帝之計禍發既遲可以<lb/>
徐為備禦稍經歲月變故自生以漸制之勢無不可如<lb/>
景帝之計禍發既速未及旋踵已至交兵鋒刃既接勝<lb/>
負難保社稷之命决扵一日雖食晁錯之肉何益扵事<lb/>
<pb n="KR2g0025_WYG_093-13b"/>
今者欲棄之䇿與文帝同而欲守之計與景帝類臣乞<lb/>
宣喻執政欲棄者理直而禍緩欲守者理曲而禍速曲<lb/>
直遲速孰為利害况今日之事主上妙年母后聽斷將<lb/>
帥吏士恩情未接兵交之日誰使效命若有羽書沓至<lb/>
勝負紛然臨機决斷誰任其責惟乞聖心以此反覆思<lb/>
慮早賜裁斷無使西戎别致猖狂棄守之議皆不得其<lb/>
便扵是朝廷許還五寨夏人遂服轍尋遷起居郎為中<lb/>
書舍人時朝廷起文潞公扵既老以太師平章軍國重<lb/>
<pb n="KR2g0025_WYG_093-14a"/>
事初元豐中河決大吳先帝知故道不可復還因導之<lb/>
北流水性已順惟河道未深堤防未立嵗有決溢之患<lb/>
本非深害也至此諸公皆未究悉河事而潞公欲以河<lb/>
為重事中書侍郎吕㣲仲樞宻副使安厚卿從而和之<lb/>
始謂河西北流入泊淀久必淤淺異日或從北界入海<lb/>
則河朔無以禦敵故三人力主回河之計諸公莫能奪<lb/>
吕晦叔時為中書相轍間見問曰公自視智勇孰與先<lb/>
帝勢力隆重能鼓舞天下孰與先帝晦叔驚曰君何言<lb/>
<pb n="KR2g0025_WYG_093-14b"/>
歟對曰河決而北自先帝不能回而諸公欲回之是自<lb/>
謂智勇勢力過先帝也且河決自元豐導之北流亦自<lb/>
元豐是非得失今日無所預諸公不因其舊而修其未<lb/>
完乃欲取而回之其為力也難而其為責也重矣晦叔<lb/>
唯唯曰當與諸公籌之既而回河之議紛紛而起晦叔<lb/>
亦以病没轍遷户部侍郎嘗因轉對言曰財賦之原<lb/>
出扵四方而委於中都故善為國者藏之扵民其次<lb/>
藏之州郡州郡有餘則轉運司常足轉運司既足則<lb/>
<pb n="KR2g0025_WYG_093-15a"/>
户部不困唐制天下賦稅其一上供其一送使其一留<lb/>
州比之扵今上供之數可謂少矣然毎有緩急王命一<lb/>
出舟車相銜大事以濟祖宗以来法制雖殊而諸道畜<lb/>
藏之計猶極豐厚是以歛散及時縱捨由已利柄所在<lb/>
所為必成自熈寧以来言利之臣不知本末之術欲求<lb/>
富國而先困轉運司轉運司既困則上供不繼上供不<lb/>
繼而户部亦憊矣兩司既困故内帑别藏雖積如丘山<lb/>
而委為朽壤無益扵筭故臣願舉近嵗朝廷無名封樁<lb/>
<pb n="KR2g0025_WYG_093-15b"/>
之物歸之轉運司盖禁軍闕額與差出衣粮清汁水脚<lb/>
與外江綱船之類一經擘畫例皆封樁夫闕額禁軍尋<lb/>
當以例物招置而出軍衣糧罷此給彼初無封樁之理<lb/>
至于清汴水脚雖減扵舊而洛口費用實倍扵前外江<lb/>
綱船雖不打造而雇船運糧其費特甚重復刻剥何以<lb/>
能堪故臣謂諸如此比當一切罷去况祖宗故事未嘗<lb/>
有此但有司固執近事不肯除去惟陛下斷而與之則<lb/>
轉運司利柄稍復而户部亦有賴矣朝廷重違近制卒<lb/>
<pb n="KR2g0025_WYG_093-16a"/>
不能改尋又言臣謹以祖宗故事考今日本部所行體<lb/>
例不同利害相逺恐合隨事措置以塞弊原謹昩死具<lb/>
三弊以聞其一曰分河渠案以為都水監其二曰分胄<lb/>
案以為軍器監其三曰分修造案以為將作監三監皆<lb/>
𨽻工部則本部所専其餘無幾出納損益制在它司頃<lb/>
者司馬光秉政知其為害嘗使本部收攬諸司利權當<lb/>
時所收不得其要至今三案猶為它司所擅深可惜也<lb/>
祖宗叅酌古今之宜建立三司所領天下事幾至太半<lb/>
<pb n="KR2g0025_WYG_093-16b"/>
權任之重非它司比推原其意非以私三司也事權分<lb/>
則財利散雖欲求富其道無由盖國之有財猶人之有<lb/>
飲食飲食之道當使口司出納而腹制多寡然後分布<lb/>
氣血以養百骸耳目賴之以為明手足賴之以為力若<lb/>
不専任口腹而使手足耳目得分治之則雖欲求一飽<lb/>
不可得矣而况於安且夀乎今戸部之在朝廷猶口腹<lb/>
也而使他司分治其事何以異此自數十年以来羣臣<lb/>
不明祖宗之意毎因一事不舉輙以三司舊職分逮他<lb/>
<pb n="KR2g0025_WYG_093-17a"/>
司利權一分用財無藝他司以辦事為效則不恤財之<lb/>
有無户部以給財為功則不問事之當否彼此各營一<lb/>
職其勢不復相知雖使户部得才智之臣終亦無益能<lb/>
否同病府庫卒空今不早救後患必甚昔嘉祐中京師<lb/>
頻歲大水大臣始取河渠案置都水監置監以來比之<lb/>
舊案所補何事而大不便者河北有外監丞侵奪轉運<lb/>
司職事轉運司之領河事也郡之諸埽埽之吏兵儲蓄<lb/>
無事則分有事則合水之所向諸埽趨之吏兵得以併<lb/>
<pb n="KR2g0025_WYG_093-17b"/>
功儲蓄得以併用故事作之日無暴歛傷財之患事定<lb/>
之後徐補其闕兩無所妨自有監丞據法責成緩急之際<lb/>
諸掃不相為用而轉運司不勝其弊矣此工部都水監<lb/>
為户部之害一也先帝一新官制並建六曹隨曹付事<lb/>
故三司故事多𨽻工曹名雖近正而實非利昔胄案所<lb/>
掌今内為軍器監而上𨽻工部外為都作院而上𨽻提<lb/>
刑司欲有興作户部不得與議訪聞河北道近歲為羊<lb/>
渾脫動以千計渾脱之用必軍行乏水津渡無船然後<lb/>
<pb n="KR2g0025_WYG_093-18a"/>
須之而其為物稍經歳月必至蠧敗朝廷無出兵之計<lb/>
而有司營職不顧利害至使公私應副虧財害物若專<lb/>
在轉運司必不至此此工部都作院為户部之害二也<lb/>
昔修造案掌百工之事事有緩急物有利害皆得專之<lb/>
今工部以辦職為事則緩急利害誰當議之朝廷近以<lb/>
箔場竹箔積久損爛創令出賣上下皆以為當指揮未<lb/>
幾復以諸處營造嵗有科例遂令般運堆積以破出賣<lb/>
之計臣不知將作見工幾何一歲所用幾何取此積彼<lb/>
<pb n="KR2g0025_WYG_093-18b"/>
未用之間有無損敗而遂為此計本部雖知不便而以<lb/>
工部之事不敢復言此工部將作監為户部之害三也<lb/>
凡事之類此者多矣臣不能遍舉也故願明詔有司罷<lb/>
外水監丞舉河北河事及諸路都作院皆歸轉運司至<lb/>
扵都水軍器將作三監皆兼𨽻户部使定其事之可否<lb/>
裁其費之多少而工部任其功之良苦程其作之遲速<lb/>
苟可否多少在户部則傷財害民户部無所逃其責矣<lb/>
茍良苦遲速在工部則敗事乏用工部無所辭其譴矣<lb/>
<pb n="KR2g0025_WYG_093-19a"/>
利出于一而後天下貧富可責之户部矣朝廷以為然<lb/>
從之惟都水監仍舊轍自為中書舍人與范子功劉貢<lb/>
父同詳定六曹條例子功領吏部元豐所定吏額主者苟<lb/>
恱羣吏比舊額幾數倍朝廷患之命量事裁減已再上<lb/>
再却矣子功奉使轍兼領其事吏有白中孚者進曰吏<lb/>
額不難定也昔之流内銓今侍郎左選也事之煩劇莫<lb/>
過此矣昔銓吏止十數而今左選吏至數十事不加舊<lb/>
而用吏至數倍何也昔無重法重禄吏通賕賂則不欲<lb/>
<pb n="KR2g0025_WYG_093-19b"/>
人多以分所得今行重法給重禄賕賂比舊為少則不<lb/>
忌人多而幸扵少事此吏額多少之大情也舊法日生<lb/>
事以難易分七等重者至一分輕者至一釐以下積若<lb/>
干分而為一人今若取逐司兩月事定其分數則吏額<lb/>
多少之限無所逃矣轍以其言遍問屬官皆莫應獨<lb/>
李之儀對曰是誠可為也即與之儀議之曰此羣吏身<lb/>
計所係也若以分數為人數為必大有所損將大致紛<lb/>
訴雖朝廷亦將不能守乃具以白宰執請據寔立額竢吏<lb/>
<pb n="KR2g0025_WYG_093-20a"/>
之年滿轉出或事故死亡者勿補及額而止不過十年<lb/>
羡額當盡功雖稍緩而見吏知非身患不復怨矣諸公<lb/>
以為然遂申尚書省取諸司兩月生事諸司吏皆疑懼<lb/>
莫肯供再申乞榜諸司使知所立額竢他日見闕不補<lb/>
非法行之日即有减損也榜出文字即具至是成書以<lb/>
申三省左僕射吕㣲仲大喜欲攘以為已功以問三省<lb/>
吏皆莫曉有諸司吏任永夀者頗知其意㣲仲悅之扵<lb/>
尚書省創吏額房使永夀與三省吏數人典之小人無<lb/>
<pb n="KR2g0025_WYG_093-20b"/>
逺慮而急扵功利即背前約以立額日裁損吏貟復以<lb/>
好惡改易諸吏局次<hi>凡近下吏人惡為上名所壓者即為撥出上名扵他司閑慢司分欲</hi>
<hi>入要地者即自寺監撥入省曹之類是也</hi>凡奏上行下皆㣲仲專之不復經<lb/>
三省法出中外洶洶㣲仲既為御史所攻永夀亦以恣<lb/>
横贓汙以徒罪刺配久之㣲仲知衆不伏乃使左右司<lb/>
再加詳定略依本議行下時子瞻自翰林學士出知余<lb/>
杭朝廷即命轍代為學士尋又兼權吏部尚書未幾奉<lb/>
使契丹彼以其侍讀學士王師儒館伴師儒稍讀書能<lb/>
<pb n="KR2g0025_WYG_093-21a"/>
道先君及子瞻所為文曰恨未見公全集然亦能誦服<lb/>
伏苓賦等北人類相愛敬者<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_093-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集下巻十一<lb/>
</p>
<p>
</p>
  </div>
</body>
</text>
</TEI>
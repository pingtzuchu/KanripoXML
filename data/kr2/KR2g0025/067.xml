<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻四十</head>
    <p>
<pb n="KR2g0025_WYG_067-1a"/>
欽定四庫全書<lb/>
　名臣碑傳琬琰之集中巻四十　宋杜大珪編<lb/>
　　程太師元白墓誌銘　　　　　歐陽修<lb/>
上即位之十有六年以今鎮安軍節度使檢校太尉同<lb/>
中書門下平章事程公自三司使吏部侍即為參知政<lb/>
事乃詔有司寵其祖考於是贈其皇考故袁州冝春縣<lb/>
令為太子少師公在政事遷尚書左丞又贈太子太師<lb/>
其為資政殿學士工部尙書又贈太師中書令其為宣<lb/>
<pb n="KR2g0025_WYG_067-1b"/>
徽北院使武昌軍節度使同中書門下平章事追封定<lb/>
國公徙鎮鎮安又追封冀國公惟冀國公諱某字某少<lb/>
舉明經仕不得志退居于家畜徳不施貽其後世而相<lb/>
國太師實為之子初以文學舉進士髙第歴館閣掌制<lb/>
命雋徳偉望顯于朝廷遂為中丞執國之憲尹正京邑<lb/>
有聲蜀都乃由三司入與大政公亦自太常博士累贈<lb/>
兵部侍郎遂遷少師中書尚書位皆一品有國定冀以<lb/>
啓其封雖發不自躬而其施益逺晦於一時而顯於百<lb/>
<pb n="KR2g0025_WYG_067-2a"/>
世蓋夫享于身者有時而止施于後者其耀無窮表于<lb/>
其鄉以勸為善可謂仁人之利博矣惟程氏之先自重<lb/>
黎歴夏商周而程伯休父始見於詩書其後世逺而分<lb/>
至唐定氏族而程氏之望分為七中山之程蓋出于魏<lb/>
安鄉侯昱之後也公世為中山博野人曽祖諱某祖諱<lb/>
某贈太師祖妣齊氏吳國夫人考諱某贈太師中書令<lb/>
妣吳氏秦國夫人當宋末五代天下亂於兵程氏再世<lb/>
不仕後唐長興三年公之皇考以神童舉官至太子賛<lb/>
<pb n="KR2g0025_WYG_067-2b"/>
善大夫宋興於今百年而程氏亦再顯太平興國初公<lb/>
之從祖羽佐太宗自晉王即皇帝位為文明殿學士官<lb/>
至兵部侍郎今相國太師出入將相為時名臣子孫蕃<lb/>
昌世族昭著推其所自來者逺矣初公與其仲父象明<lb/>
同舉春秋皆中第是時從祖以給事中知開封府召公<lb/>
及象明謂曰吾新被寵天子待罪于此不欲子弟並登<lb/>
科使其自擇去就公因讓其從父自引去從祖頗賢之<lb/>
其後累舉不中從祖謂曰由我困汝退而使人察公無<lb/>
<pb n="KR2g0025_WYG_067-3a"/>
悔色由是大嗟異之以為不可及太平興國五年遂以<lb/>
明經中第為處州贛縣尉蔡州上蔡主簿袁州冝春令<lb/>
所至皆有惠愛公事母至孝與其兄弟怡怡為鄉里所<lb/>
稱而仕官不求名譽為贛縣尉七年不代既罷冝春遂<lb/>
不復仕退居于蔡州淳化三年七月某日以疾卒于家<lb/>
享年四十有九以天聖十年十一月某日葬于鄭州築城縣<lb/>
馬亭鄉之北田村夫人楚氏追封晉國夫人子男五人長<lb/>
曰瓘官至太常博士次曰瑗曰琬皆早卒次曰琳相國太<lb/>
<pb n="KR2g0025_WYG_067-3b"/>
師也次曰琰國子博士女一人適某人諸孫九人銘曰<lb/>
　逺矣程侯　顓頊之苖　始自重黎　歴夏商周<lb/>
　惟伯休父　聲詩孔昭　世不絶聞　盛于有唐<lb/>
　程分為七　三祖安鄉　廣平中山　以暨濟陽<lb/>
　中山之程　出自靈洗　實惟裔孫　仕於陳季<lb/>
　陳滅散亡　播而北遷　公世中山　為博野人<lb/>
　道德家潜　孝悌邦聞　不耀自躬　以貽後昆<lb/>
　惟後有人　將相文武　有國寵章　覆其考祖<lb/>
<pb n="KR2g0025_WYG_067-4a"/>
　定冀之封　實開土宇　　程世其隆　公多孫子<lb/>
　有畜其源　發而孰禦　　刻銘髙原　以示來者<lb/>
　　瀧岡阡墓表　　　　　　　　　歐陽修<lb/>
嗚呼惟我皇考崇公卜吉于瀧岡之六十年其子脩始克<lb/>
表于其阡非敢緩也蓋有待也脩不幸生四歲而孤太夫<lb/>
人守節自誓居貧自力于衣食以長以教俾至于成人太<lb/>
夫人告之曰汝父為吏亷而好施與喜賔客其俸祿雖薄<lb/>
常不使有餘曰無以是為我累故其亡也無一瓦之覆一<lb/>
<pb n="KR2g0025_WYG_067-4b"/>
壠之植以庇而為生吾何恃而能自守耶吾于汝父知其一<lb/>
二以有待于汝也自吾為汝家婦不及事吾姑然知汝父之<lb/>
能養也汝孤而幼吾不能知汝之必有立然知汝父之必將<lb/>
有後也吾之始歸也汝父免于母喪方逾年歲時祭祀則必<lb/>
涕泣曰祭而豐不如養之薄也間御酒食則又涕泣曰昔吾<lb/>
不足而今有餘其何及也吾始一二見之以為新免于喪適<lb/>
然耳既而其後常然至其終身未嘗不然吾雖不及事姑而<lb/>
以此知汝父之能養也汝父為吏嘗夜燭治官書屢廢而歎<lb/>
<pb n="KR2g0025_WYG_067-5a"/>
吾問之則曰此死獄也我求其生不得爾吾曰生可求<lb/>
乎曰求其生而不得則死者與我皆無恨矧求而有得<lb/>
耶以其有得則知不求而死者恨也夫常求其生猶失<lb/>
之死而世常求其死也回顧乳者抱汝而立予旁因指<lb/>
而歎曰術者謂我歲行在戍將死使其言然吾不及見<lb/>
兒之立也後當以我語告之其平居教他子弟常用此<lb/>
語吾耳熟焉故能詳也其施於外事吾不能知其居於<lb/>
家無所矜飾而所為如此是真發於中者耶嗚呼其心<lb/>
<pb n="KR2g0025_WYG_067-5b"/>
厚於仁者邪此吾知汝父必將有後也汝其勉之夫養<lb/>
不必豐要於孝利雖不得博于物要其心之厚於仁吾<lb/>
不能教汝此汝父之志也脩泣而志之不敢忘先公少<lb/>
孤力學咸平三年進士及第為道州判官泗綿二州推<lb/>
官又為泰州判官享年五十有九葬沙溪之隴岡太夫<lb/>
人姓鄭氏考諱德儀世為江南名族太夫人恭儉仁愛<lb/>
而有禮初封福昌縣太君進封樂安安康彭城三郡太<lb/>
君自某家少賤時治其家以儉約其後常不使過之曰<lb/>
<pb n="KR2g0025_WYG_067-6a"/>
吾兒不能苟合於世儉薄所以居患難也其後脩貶夷<lb/>
陵太夫人言笑自若曰汝家故貧賤也吾處之有素矣<lb/>
汝能安之吾亦安矣自先公之亡二十年脩始得禄而養<lb/>
又十有二年列官于朝始得贈封其親又十年脩為龍<lb/>
圖閣直學士吏部郎中留守南京太夫人以疾卒于官舎<lb/>
享年七十有二又八年脩以非才入副樞密遂參政事又<lb/>
七年而罷自登二府天子推恩褒其三世蓋自嘉祐以<lb/>
來逢國大慶必加寵錫皇曽祖府君累贈金紫光祿大<lb/>
<pb n="KR2g0025_WYG_067-6b"/>
夫太師中書令曽祖妣累贈封楚國太夫人皇祖府君<lb/>
累贈金紫光祿大夫太師中書令兼尚書令祖妣累封<lb/>
吳國太夫人皇考崇公累贈金紫光祿大夫太師中書<lb/>
令兼尚書令皇妣累封越國太夫人今上初郊皇考賜<lb/>
爵為崇國公太夫人進號韓國於是小子脩泣而言曰<lb/>
嗚呼為善無不報而遲速有時此理之常也惟我祖<lb/>
考積善成德冝享其隆雖不克有于其躬而賜爵受<lb/>
封顯榮褒大實有三朝之錫命是足以表見于後世<lb/>
<pb n="KR2g0025_WYG_067-7a"/>
而庇頼其子孫矣乃列其世譜具刻於碑既又載我皇<lb/>
考崇公之遺訓太夫人之所以教而有待於脩者並掲<lb/>
于阡俾知夫小子脩之徳薄能鮮遭時竊位而幸全大<lb/>
節不辱其先者其來有自熈寜二年歲次庚戌四月辛<lb/>
酉十五日乙亥男推誠保徳崇仁翊戴功臣觀文殿學<lb/>
士特進行兵部尚書知青州軍州事兼管内勸農使充<lb/>
京東東路安撫使上柱國樂安郡開國公食邑四千三<lb/>
百户食實封一千二百户脩表<lb/>
<pb n="KR2g0025_WYG_067-7b"/>
　　謝尚書濤神道碑　　　　　　范仲淹<lb/>
皇家起五代之季破大昏削群雄廓視四表周被萬國<lb/>
乃建禮立法與天下畫一而億兆之心帖然承之弗暴<lb/>
弗悖無復闘兵於中原者登九十載蓋祖宗逺筭善樹<lb/>
於前累聖求賢多得循良亷讓之士布於中外而致兹<lb/>
善俗歟如陳留謝公可謂循良亷讓之君子矣公諱濤<lb/>
字濟之幼而竒敏十四歲講左氏春秋先生咸噐之及<lb/>
冠居姑蘇郡時翰林王公禹偁拾遺羅君處約並宰蘇<lb/>
<pb n="KR2g0025_WYG_067-8a"/>
之屬邑二人相謂曰與濟之揚搉天人蓋吾曹敵也自<lb/>
茲名重於時淳化三年春擢進士第除梓州攉監院判<lb/>
官㑹盜據成都發其徒攻郡縣公白二千石曰梓大而<lb/>
近彼畏我梗必先圖得我則小於梓者可傳呼而下願<lb/>
急為之防近郊多林木可先伐之以置樓櫓且備樵㸑<lb/>
為乆守之具二千石從之冦果圍我我備既堅十旬弗<lb/>
破賊沮而留勢未大克以及王師之來遂用撲滅事平<lb/>
就遷梓州觀察推官賜器幣外臺遣權知益之華陽縣<lb/>
<pb n="KR2g0025_WYG_067-8b"/>
時冦亂之餘民多散亡未復厥居上言者請募人占田<lb/>
可倍其租朝廷從之於是有力者得并其田公曰奪民<lb/>
世産以資冨人復將召其怨辭豈朝廷之意耶乃盡取<lb/>
其田以歸於民還拜著作佐郎太宗面詔通判大藩得<lb/>
夀春郡後移高安郡改因興國軍就除太常愽士真宗<lb/>
即位銳意任人一日中出朝士姓名有治狀者凡二十<lb/>
四人付中書門下令驛召至闕公在召中得對於長春<lb/>
殿上恱賜五品服即呼通事舎人送試學士院明日邊<lb/>
<pb n="KR2g0025_WYG_067-9a"/>
有急奏上議北征又京東有强冦驚郡縣而曹南闕守<lb/>
朝廷慮之遂命公徃改屯田貟外郎至郡稱治冦不敢<lb/>
犯有兇人趙諫者冒鄉薦名與諸弟出入都下交權勢<lb/>
結豪俠乗人之弊用以告訐或任威詐而大致富强人<lb/>
畏如豺虎公即圖之患僚佐不一其力俄㑹故御史中<lb/>
丞李公及始來倅曹李公時之端人也與公恊心發其<lb/>
家盡得兇狀奏之朝廷命御史府按覆諌之兄弟皆斬<lb/>
于都市乃下詔曰凡民非干已事無得言遂著于令自<lb/>
<pb n="KR2g0025_WYG_067-9b"/>
是天下訟息而刑清矣朝廷以西蜀僅寜細民猶或摇<lb/>
之俾公安撫兩川用天子恩意諭其父老皆從而安堵<lb/>
復命之日舉兩州能吏三十餘人執政疑其多公請連<lb/>
坐事遂行后皆至臺省又别詔委公與益牧張公詠議<lb/>
造大鐵錢乃窮其利害使盜鑄息而物估平蜀人於今<lb/>
便之歴三司度支判官出海陵新安二郡就遷度支司<lb/>
封員外公在三司日嘗舉㩁茶官至是坐所舉不職免<lb/>
尋以度支員外郎起倅河南府馮文公薦公文行真宗<lb/>
<pb n="KR2g0025_WYG_067-10a"/>
簡在既乆即命召試除兵部員外即直史館判三司理<lb/>
欠慿由司出為兩浙運使公大雅之器耻尚文法雖任<lb/>
在按察而誠意坦然且曰吾欲吏樂其職民安其俗耳<lb/>
士人黒白豈不明乎安用伺於毫髪使惴惴如虺蜴然<lb/>
取詩人之譏耶還臺進禮部即中判司農寺拜以本官<lb/>
兼侍御史知雜事清浄端介百辟望其風采乾興初進<lb/>
户部即中先帝大行有司治靈駕象物其制髙大請自<lb/>
京至陵凡郭門民舎有妨其徃者毁之公上言曰先帝<lb/>
<pb n="KR2g0025_WYG_067-10b"/>
封泰山祀汾睢儀衛至盛不聞有所毁去今遺詔丁寜<lb/>
正如漢之文帝專務儉薄豈以攸司奪先帝意願陛下<lb/>
裁損搢紳韙之俄求東歸除吏部即中直昭文館知㑹<lb/>
稽郡還拜太常少卿判登聞皷院又得請權西京留守<lb/>
司御史臺就拜秘書監遂分務洛下朝廷嘉其恬退遷<lb/>
太子賔客嗣子迎侍于京師以景祐元年十月三十日<lb/>
薨享年七十有五以明年八月二十一日歸葬於富陽<lb/>
寳元元年贈禮部尚書謝氏之先出黄帝後始為十姓<lb/>
<pb n="KR2g0025_WYG_067-11a"/>
謝居一焉三代以還不顯其大至晉宋乃為盛族公之<lb/>
七世祖汾居河南之緱氏縣五世祖希圖卒于衢州刺史<lb/>
時唐季喪亂乃葬于江東嘉興郡子孫三世祿于吳越曽<lb/>
祖諱廷徽處州麗水縣主簿祖諱懿文杭州鹽官縣令葬<lb/>
于富陽遂為富陽人父諱崇禮從錢氏歸朝為㤗寜軍節<lb/>
度掌書記檢校左散騎常侍累贈尚書户部侍郎母崔氏<lb/>
贈博陵縣太君公之弟四人曰炎有文于時與盧稹齊名時<lb/>
人謂之盧謝國史有傳終于公安令鍇為某官果從方外<lb/>
<pb n="KR2g0025_WYG_067-11b"/>
學號安隱師坦為某官公娶夫人許氏先公而終生男三人<lb/>
長曰絳至兵部員外郎知制誥後公幾年而亡次曰約將<lb/>
作監主簿以敏才稱次曰綺太廟齋郎俱早世女四人長<lb/>
適前進士周盤次適殿中丞梅堯臣次適太常博士傅瑩<lb/>
次適大理寺丞楊士彦孫四人景初大理評事宰越之餘<lb/>
姚縣景温太常寺太祝宰越之㑹稽縣景平將作監主簿<lb/>
景回尚幼公姿格竦異不事修飾大然有雅逺之範未嘗<lb/>
阿於貴勢見賤士必温禮接之知人之善稱道弗捨聞人<lb/>
<pb n="KR2g0025_WYG_067-12a"/>
之過懼弗克掩故終身不聞怨言公始以文學中進士上<lb/>
第而長子長孫世踐其科又父子更直館殿出處僅二<lb/>
十年皆衣冠之盛事厥孫以公善狀請文於碑某於公<lb/>
有家世之舊又與舎人為同年交愛公治有循良之狀<lb/>
退得亷讓之體足以佑風化而厚禮俗敢拳拳以銘云<lb/>
　巍巍我宋　宅天而君　恢逺以威　革暴以文<lb/>
　濟濟吾儒　多良大夫　中外共治　休寜八區<lb/>
　猗哉謝公　周旋在中　在梓禦冦　至曹除兇<lb/>
<pb n="KR2g0025_WYG_067-12b"/>
　天子念蜀　猖狂始復　命公撫之　皷歌其俗<lb/>
　偃仰藩屏　雅知其政　徊翔臺閣　清浄其行<lb/>
　人尙刻明　我質而平　厥民以寜　人必夸競<lb/>
　我休而静　其道乃勝　吁嗟乎夀　以仁至名<lb/>
　繇一德全　有子與孫　相繼而賢　誠乎誠乎<lb/>
　聖人積善之誨不吾欺焉<lb/>
　　劉磨勘府君式家傳　　　　　　　劉敞<lb/>
劉氏之先出楚元王世為彭城人西晉末避胡亂遷江南其後<lb/>
<pb n="KR2g0025_WYG_067-13a"/>
又遷廬陵世次皆不明不可得而知然猶以彭城為望自廬<lb/>
陵遷新喻者曰遜遜生超超生逵逵生琠琠贈大理評事<lb/>
凡四世自唐末更五代頗假版仕州郡而未嘗有顯者評<lb/>
事生贈禮部尚書諱式字叔度少有志操好學問不事生<lb/>
産年十八九辭家居廬山假書以讀治左氏公羊榖梁春<lb/>
秋旁出入他經積五六年不歸其業精出是時天下大亂<lb/>
江南雖偏覇然文獻獨存得唐遺風禮部取士難其人甚<lb/>
叔度以明經舉第一同時無與選者由是江南文儒大臣<lb/>
<pb n="KR2g0025_WYG_067-13b"/>
自張洎徐鉉皆稱譽之調廬陵尉太祖平江南叔度隨衆<lb/>
入朝見于殿下軰類數十人上一一親閲視察問皆罷遣獨<lb/>
叔度拜商水尉又遷絳州推官又遷鴻臚寺丞監潭州茶<lb/>
場改大理寺丞歲終奏課倍前人太宗善之立召還對語<lb/>
便殿改賛善大夫復出知利豐監是時初得并州又絶契<lb/>
丹和親誅靈夏叛族邊費多有司不能給頗以擾民叔度<lb/>
通輕重以謂此非長乆之利因奏曰唐虞至治懋遷化居<lb/>
所以調有餘不足便民贍國臣前在潭州見積茶成山或<lb/>
<pb n="KR2g0025_WYG_067-14a"/>
不能泄歳乆則皆焚棄今利豐監積鹽復益多有司無<lb/>
術以御之但坐守視之耳國家據山海之源而不能用<lb/>
及邊冦小警蒐弊補敗輒以勞民至上下空匱甚非計<lb/>
也臣請通茶鹽之利被之河北關中國可不益賦而財<lb/>
用足上異其言即以驛召入問計䇿語合意因留判三<lb/>
司都磨勘司賜緋銀魚自唐歴五代天下分裂百餘歲<lb/>
吳蜀交益荆晉閩越大者稱帝小者稱王其財賦自入<lb/>
不統天子有司及太祖受禪十餘年間吳蜀交益諸國<lb/>
<pb n="KR2g0025_WYG_067-14b"/>
稍誅降太宗即位閩越請吏入朝又定并州則天下始<lb/>
一統矣四方財賦一歸三司文集相乗㑹計不分明吏<lb/>
因為姦主者無由知叔度建請増置主轄等司以㕘校<lb/>
出入天子從之吏欺誣毫毛必察至今以為便轉秘書<lb/>
丞淳化中髙麗絶契丹自歸天子方事取幽州嘉其識<lb/>
去就厚荅其使因欲結其心斷敵肩臂使叔度徃諭指<lb/>
王以下郊迎叔度美秀明辯進退有規矩望見者皆心<lb/>
服先是髙麗大旱及使者授館澍雨尺餘國中大喜事<lb/>
<pb n="KR2g0025_WYG_067-15a"/>
漢使愈謹自陳國小齒下願執子弟禮叔度不許然所<lb/>
賂遺甚厚叔度亦為之納還封上天子善之髙麗通中<lb/>
國自此始也轉太常博士領舊職前後以職事利害議<lb/>
於上前及所施行天下以為便者不可勝紀奏對明簡<lb/>
天子聽之率常數刻居磨勘之職十餘年後兼三部勾<lb/>
院條領益精明朝廷言輕重者皆自以不及故天下稱<lb/>
之劉磨勘云改工部員外即賜紫章服天子令閣門使<lb/>
擇善犀帶以賜其見遇如此真宗即位例轉刑部初李<lb/>
<pb n="KR2g0025_WYG_067-15b"/>
維清為鹽鐵使其女壻盜用官錢數十萬吏畏維清不<lb/>
敢劾叔度發舉其事維清坐黜維清由是怨而三司貪<lb/>
猾吏以欺枉為生疾叔度禁其業亦皆怨常狙伺欲圖<lb/>
䧟之太宗察其情毎坐朝輒衆稱其材故毁不得入太<lb/>
宗崩真宗在諒闇吏因此叔度事時維清為御史中丞<lb/>
典治欲深致其文而吏所告皆虚反坐維清愈怒叔度<lb/>
既辨即出視事如佗日維清乃諷吏劾以不俟詔入朝<lb/>
免官其年卒年四十九叔度尚名檢好賔客所交㳺皆<lb/>
<pb n="KR2g0025_WYG_067-16a"/>
一時名人徐鉉張泌陳省華楊億之徒雖年軰先後待<lb/>
之各盡其意億與石中立為獨拜牀下其見推如此初<lb/>
太宗好書集秘府古書模其筆迹自倉頡史籕下至隋<lb/>
唐君臣以書名世者為古今法帖朝廷宿儒鉅賢輒以<lb/>
賜之非其人雖宰相終不得而賜叔度獨六十軸當世<lb/>
以為榮自叔度没四十年間諸子皆仕于朝毎上郊籍<lb/>
田輙以赦令追寵其親以至今贈禮部尙書<lb/>
　<lb/>
<pb n="KR2g0025_WYG_067-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻十七</head>
    <p>
<pb n="KR2g0025_WYG_044-1a"/>
欽定四庫全書<lb/>
　名臣碑傳琬琰之集中巻十七　宋杜大珪編<lb/>
　　賈文元公昌期墓誌銘　　　　王珪<lb/>
治平二年七月戊寅觀文殿大學士尚書左僕射魏國<lb/>
公薨於京師始公得疾甚英宗命中貴人挾太醫晝夜<lb/>
調護所以念哀之甚厚及訃聞是日休吏羣司乗輿趣<lb/>
臨其喪為之泣下乃詔輟視朝二日贈司空兼侍中其<lb/>
賻物加等將歛又賜龍腦水銀以納其匶中八月甲寅<lb/>
<pb n="KR2g0025_WYG_044-1b"/>
上成服於苑中於是其家條其功狀上於太常謚曰文<lb/>
元熈寜元年八月庚申塟公許州陽翟縣大儒鄉元老<lb/>
里之原公諱昌期字子明姓賈氏其先漢長沙王太傅<lb/>
誼之後至唐僕射魏國公耽復以儒學相德宗而世為<lb/>
滄州南皮人後徙真定之獲鹿皇太祖緯晉中書舎人<lb/>
追封魯國公皇祖璉太子左賛善大夫追封齊國公皇<lb/>
考注祕書省著作佐郎追封晉國公皆贈太師中書令<lb/>
尚書令曽祖妣崔氏封吳國太夫人繼栗氏封韓國太<lb/>
<pb n="KR2g0025_WYG_044-2a"/>
夫人祖妣胡氏封周國太夫人妣史氏封燕國太夫人<lb/>
自公之皇考始去獲鹿而葬於開封今為開封人初晉<lb/>
公一夕夢使者奉貂冠玉簡於大箱中拜而授之以告<lb/>
燕國夫人明日公乃生公少孤母日夜教誨之自經史<lb/>
圖緯訓詁之書無所不學天禧元年真宗祈榖於南郊<lb/>
獻書車駕前賜同進士出身補常州晉陵縣主簿引對<lb/>
便殿以為國子監說書即除江州德化縣令孫宣公初<lb/>
判監命學官各講一經獨稱公所講有師法一日徃謁<lb/>
<pb n="KR2g0025_WYG_044-2b"/>
宣公宣公遣人示唐相路隋韋處厚傳公讀已宣公乃<lb/>
出見公曰後當以經術進如二公願少勉之天聖元年<lb/>
兼潁州郡王院伴讀遷大理寺丞以殿中丞知常州宜<lb/>
興縣徙知龔州以母老辭得監在京廣濟倉翰林學士<lb/>
徐奭權知開封府舉公知東明縣遷太常博士是時宣<lb/>
公且老數辭講禁中乃薦公為代召試中書而參知政<lb/>
事陳文惠公與公有親嫌言公年少未可入侍經筵宣<lb/>
公復言先朝用晏殊宋綬知制誥皆年未三十朝廷用<lb/>
<pb n="KR2g0025_WYG_044-3a"/>
人可悉限以年邪然文惠終抑之徙通判綿州又以母<lb/>
老得監在京永濟倉明道元年遷尙書屯田員外郎復<lb/>
為國子監說書方章獻皇太后稱制而詔避彭城郡王<lb/>
名公言在禮母之諱不出宫中今天下為太后諱其父<lb/>
名非所以尊宗廟初不報及太后上僊乃用公言罷景<lb/>
祐元年擢崇政殿說書俄加直集賢院判尚書禮部天<lb/>
子方鄉文學毎授經之際多詢質疑難公因請以聖問<lb/>
所及政教道義之言令講讀官悉綴錄之以上史館於<lb/>
<pb n="KR2g0025_WYG_044-3b"/>
是作邇英延義二閤注記三年秋太平興國寺災而議<lb/>
欲復修公言比年京師觀寺屢災此天左與王者故數<lb/>
下災異以誡告之願陛下側身念愆以思荅天之實於<lb/>
是遂止不修再遷司封員外郎天章閤侍講判太府寺<lb/>
為史館修撰天子毎祠南郊必先謁景靈宫乃齋太廟<lb/>
公言躬享景靈宫初用唐朝獻太清宫故事事出一時<lb/>
不足以為法請湏郊祠還然後行謁謝之禮下議有司<lb/>
不合乃寢趙元昊叛延州總管劉平軍敗于北川或言<lb/>
<pb n="KR2g0025_WYG_044-4a"/>
平實降賊朝廷以兵圍平之第公言王繼忠陷虜中先<lb/>
帝遇其家反厚及契丹約和繼忠與有力今計平豈遽<lb/>
降而先收戮其家使平果存亦不得還矣即詔弛圍兵<lb/>
既而果得平戰没之狀乃厚恤其孤遷禮部郎中康定<lb/>
元年三月丙子大風晝冥詔罷春燕公言今災變數見<lb/>
初莫不恐懼已則泰然為無事竊考災異之所從固不<lb/>
虚發願陛下修飾五事以當天心雖罷春燕恐未足以<lb/>
檻塞大異也居數月擢知制誥權判吏部流内銓為館<lb/>
<pb n="KR2g0025_WYG_044-4b"/>
伴契丹使二年河北旱蝗為體量安撫使既還條所以<lb/>
制邊之䇿甚備其言擇守宰習鄉兵治塘泊紓繇役繕<lb/>
甲壘之類皆當時施用之除龍圖閣直學士兼侍講權<lb/>
知開封府有禁衛卒告軍中斂率緍錢本屬以其事移<lb/>
府衆皆伏府門惴恐不自安公止詰其告者不實坐之<lb/>
餘置不問仁宗大然之為南郊頓逓橋道使時西疆未<lb/>
寜詔公護行在以察姦非知開封府不侍齋祠自公始<lb/>
慶歴元年遷右諌議大夫權御史中丞充理檢使侍講<lb/>
<pb n="KR2g0025_WYG_044-5a"/>
如故自唐群臣見謝辭皆先過天子正衙五代草創過<lb/>
衙乃在其後公始釐正之未幾判國子監記公與三司<lb/>
官吏減省浮費前此上疏言國家用度素廣而民力不<lb/>
足日者屢詔有司省節浮費未聞卓然施行今陜西用<lb/>
兵而無先事之備竊為國計憂之願較景徳以來訖於<lb/>
景祐財用出入之數約以祖宗舊制其不急者一切省<lb/>
之至是内自宫掖外及權貴而下歲省用凡數百萬騎<lb/>
馬都尉柴宗慶前在鄭州縱其下擾民及遣使問狀而<lb/>
<pb n="KR2g0025_WYG_044-5b"/>
託疾不即應更請出為郡公劾奏宗慶託國肺腑而所<lb/>
為不法乃復使為郡恐益為民患於是詔留宗慶京師<lb/>
侍講林瑀上㑹元紀且言推帝王即位必遇辟卦而真<lb/>
宗乃得卿卦公奏瑀所學不經不冝備顧問遂絀之契<lb/>
丹遣使求關南之地且議和親復為館伴使公言和親<lb/>
辱國而尺地不可許議者又欲以金繒啗契丹而使平<lb/>
夏州公言吐蕃尚結賛欲助唐復京師而陸宣公數諌<lb/>
止之後得謀者乃朱泚賂吐蕃欲使隂為之援今契丹<lb/>
<pb n="KR2g0025_WYG_044-6a"/>
乗元昊叛有求於我未必遽肯出兵就使兵出而小有<lb/>
勝何以塞其貪驁之心時方命公使契丹於是力辭其<lb/>
行又言藝祖有天下收方鎮之權當時以為萬世之利<lb/>
及神宗在位將帥多姻舊之臣而威不逮恩然猶仗神<lb/>
靈卒剗暴海内自時用武之勢乃衰近歲恩倖子弟非<lb/>
有横草之功而坐取武爵乗邊隅無事猶以自容一旦<lb/>
西方用兵以千萬卒之命為庸人驅之死地豈不憤哉<lb/>
願思所以修内治外之術以銷難夫然後陳備邊六事<lb/>
<pb n="KR2g0025_WYG_044-6b"/>
凡數千言帝嘉納之三年遂㕘知政事明年以檢校太<lb/>
傅尙書工部侍郎為樞密使又明年拜同中書門下平<lb/>
章事集賢殿大學士兼樞密使纔兩月拜昭文館大學<lb/>
士監修國史提舉編修唐書陜西既罷兵公遂還樞密<lb/>
使因言近歲國馬耗而河西蕃部馬不至請樞密使兼<lb/>
群牧制置使如先朝舊制從之㑹詔有司議章獻章懿<lb/>
章惠三后升祔之禮令中書門下考評其事而禮官或<lb/>
援古不同公乃酌群議而奏曰㳟以章獻皇后母儀天<lb/>
<pb n="KR2g0025_WYG_044-7a"/>
下章懿皇后誕育聖躬冝如祥符升祔元德皇后故事<lb/>
配食真宗廟室以稱陛下追孝之意章惠皇后於陛下<lb/>
有慈保之恩義湏别祠伏請享奉慈廟如故於是命公<lb/>
攝太尉奉二主行升祔之禮已而將下徳音内出密封<lb/>
中外文武官皆遷官諸軍皆特支公獨匿其事即奏以<lb/>
為不可雖同列莫與聞者明日惟在京諸軍與特支又<lb/>
詔特二府遷官公又以為不可乃已七年春大旱公引<lb/>
漢災異冊免三公故事願上丞相印意甚確遂拜武勝<lb/>
<pb n="KR2g0025_WYG_044-7b"/>
軍節度使檢校大傅同中書門下平章事判大名府兼<lb/>
北京留守司事河北安撫使及帝謝雨西太一宫而公<lb/>
獨不從詔下閣門吏開封府以其不即報公公既辭賜<lb/>
燕國太夫人銀飾肩輿士大夫以為榮貝州妖卒王則<lb/>
叛初則約連河北京東數州之兵欲南斷浮橋以據大<lb/>
名事未及發㑹有白衣遮公馬首自言少逰跪泉山能<lb/>
言國家休咎之事公疑而詰之乃得所挾妖書實貝州<lb/>
叛卒也其黨知事覺於是嬰城自守公命高陽關路緫<lb/>
<pb n="KR2g0025_WYG_044-8a"/>
管王信大名府路鈐轄郝質真定府路鈐轄孟元將六<lb/>
郡兵二萬趣城下并遣穴城匠作車洞距闉以攻賊公<lb/>
亦屢請行朝廷頼公威名在大名不許及破賊以功為<lb/>
山南東道節度使檢校太師進封安國公其年日官言<lb/>
太隂犯畢距星又掩其大星公因言畢昴之間為天街<lb/>
其隂胡也其陽中國也顧其警必在群狄之分因考歴<lb/>
代所占凡十二事上之㑹歲饑民大疫公為置病坊給<lb/>
飬之全活者九十餘萬契丹募士卒之勇伉者得五百<lb/>
<pb n="KR2g0025_WYG_044-8b"/>
餘人號投來南軍驅以戰西羌邊法雖歸亦殊死公乃<lb/>
檄邊郡凡投還者一切貸之後有還者公更遷補之敵<lb/>
聞遂除其軍不用邊民之貧者多避賦繇以其地質敵<lb/>
人因而寖為敵所侵公為設法聽旁近户之有力者贖<lb/>
之歲餘悉復其地契丹使來毎道公境必斂服自飭且<lb/>
戒其徒御母得有所犯公嘗言河自横隴之決分流德<lb/>
格恩滄數州而歲為害滋甚按九河既湮唯行漯川之<lb/>
道歴代雖徙決不常然不越濮鄆之北魏博之東今其<lb/>
<pb n="KR2g0025_WYG_044-9a"/>
道歴朝城由蒲臺入海者此禹漢遺功也請復河故道<lb/>
不報明年河決商胡水環大名公乃繪漯川横隴商胡<lb/>
為一圖復條其利害以聞詔遣三司副使鄭驤行視其<lb/>
地還言功大不可就乃止皇祐元年以燕國太夫人春<lb/>
秋高願徙鄭州及入覲乃以為祥源觀使公不敢以將<lb/>
相留京師屢請還節除觀文殿大學士尚書右僕射判<lb/>
都省再提舉編修唐書其冬以右僕射復除山南東道<lb/>
節度使檢校太師兼侍中判鄭州凡六上章乞罷僕射<lb/>
<pb n="KR2g0025_WYG_044-9b"/>
兼侍中復拜同中書門下平章事詔公子四人皆遷官<lb/>
固辭之使相初無中謝之賜其賜自公始明年丁母憂<lb/>
㑹大雨奉喪徒行數百里詔屢起之公懇蘄終喪給以<lb/>
宰相俸之半辭之給以僕射俸又辭之於是賜黄金三<lb/>
百兩服除判許州仁宗召公邇英閤問易之乾卦既講<lb/>
陳之翌日又為手奏曰夫乾者天剛健之德當天下久<lb/>
盛之時柔不可以濟然亢而過剛又不能乆惟聖人外<lb/>
以剛健決事内以謙恭應物不敢自矜為天下首乃獲<lb/>
<pb n="KR2g0025_WYG_044-10a"/>
吉也帝面出手詔以寵荅之仍以所陳卦義藏之史館<lb/>
又言漢唐都雍置輔郡以内翼京師國朝都汴而近京<lb/>
諸郡皆屬它道制度不稱王畿請析京東之曹州京西<lb/>
之陳許滑鄭州并開封府總四十二縣置為京畿遂興<lb/>
行之公將行命侍讀學士以下餞於資善堂五年徙判<lb/>
大名府復為河北安撫使是時博士李仲昌建議開六<lb/>
塔河欲斷大河東去以殺金堤之患既而水怒溢隄陿<lb/>
不能禁敗民廬舎不可勝計公復請疏河故道且言故<lb/>
<pb n="KR2g0025_WYG_044-10b"/>
道土沃饒多為權右占耕使者妄言功大不可就於是<lb/>
又詔河北都轉運使李參京東轉運使董沔行視之遂<lb/>
欲決濮陽埽下鄆之銅城導河使東而言其地皆趨下<lb/>
亡壅塞之患俟春調丁夫逺不踰三月可就然朝廷終<lb/>
不報嘉祐元年進封許國公未幾加兼侍中再任大名<lb/>
尋拜樞密使辭侍中三年以鎮安軍節度使右僕射依<lb/>
前檢校太師兼侍中為景靈宫使其年復出判許州七<lb/>
年以保平軍節度使陜州大都督府長史復徙大名為<lb/>
<pb n="KR2g0025_WYG_044-11a"/>
本路安撫使英宗即位拜鳯翔節度使左僕射鳯翔尹<lb/>
進封魏國公治平元年自言臣老矣不任事願得徙閒<lb/>
郡且還鳯翔節度兼侍中詔不許明年春復徙許州及<lb/>
入覲上以先帝大臣益尊遇之公亦從容言天下事甚<lb/>
衆因固請還鳯翔節度兼侍中卒不許時京西大疾特<lb/>
詔公俟秋乃行公既被病召諸子謂曰勢且革矣尚欲<lb/>
尸重祿邪於是復以為觀文殿太學士判尙書都省踰<lb/>
月公薨享年六十八公為人外端重而中裕雖燕居未<lb/>
<pb n="KR2g0025_WYG_044-11b"/>
始見愠喜然於臨事其色不可奪少好學至顯貴未<lb/>
嘗一日廢書不觀其於古今治亂天人災祥之學無不<lb/>
該貫故指政言事切而不迂其為政樂易而不苛前後<lb/>
累鎮許魏民皆見思圖其像學舎而生祠之為文粹衍<lb/>
有法度字畫尤婉竒公在外仁宗嘗特遣使賜二朝御書<lb/>
凡百八十七軸其歴崇政殿說書天章閣侍講觀文殿<lb/>
大學士皆仁宗為公特置之初奉詔刋修廣韻為集韻<lb/>
因請修禮部韻略其窄韻凡十有三聽學者附近用之<lb/>
<pb n="KR2g0025_WYG_044-12a"/>
又<hi>闕</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_044-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻十一</head>
    <p>
<pb n="KR2g0025_WYG_038-1a"/>
欽定四庫全書<lb/>
　名臣碑傳琬琰之集中巻十一　宋杜大珪編<lb/>
　　張恭安公存墓誌銘　　　　　司馬光<lb/>
熈寧四年三月癸巳禮部尚書致仕張公年八十八薨<lb/>
於兾州私第其孤保孫狀公之功行遣使者走洛陽謂<lb/>
某曰公將以八月壬申𦵏子為我銘公之墓某既哭自<lb/>
惟文辭鄙惡不足發明公事業然㛰媾累世庻知公之<lb/>
志於他人為詳用不敢辭公諱存字誠之其先家於<lb/>
<pb n="KR2g0025_WYG_038-1b"/>
深州曾祖諱侑祖諱光偉贈太子中允父諱文質贈尚<lb/>
書左僕射母太原郡太君王氏自僕射以上皆不仕而<lb/>
家饒於財太平興國中契丹屢入塞僕射以深州城惡<lb/>
始徙居兾州明年深州䧟公以景德二年登進士第歴<lb/>
蜀州趙州司理遷安肅軍判官天禧末詔銓司以身言<lb/>
書判取士應詔者五十餘人唯二人中選而公與其一由<lb/>
是除著作佐郎知朝城縣冦忠愍公尹大名於僚吏中<lb/>
待公獨異曰觀君器業他日必當逺到秩滿為開封府<lb/>
<pb n="KR2g0025_WYG_038-2a"/>
司録出知將陵縣通判雄州王文康公為御史中丞薦<lb/>
公自屯田貟外郎改殿中侍御史彈劾不避權貴遷兵<lb/>
部員外郎判鹽鐵勾院明道二年東京大饑選公為轉<lb/>
運使賑救有方優詔褒美就賜紫衣金魚間一歳徙陜<lb/>
西又徙河北舉按貪横風績益顯景祐四年入為戸部<lb/>
副使寳元元年遷庻支副使尋元昊僭叛西鄙騷動詔<lb/>
以公為天章閣待制陜西都轉運使諸將争進攻取之<lb/>
䇿公上言戎狄狂僭自古有之今大兵出征臣恐生民<lb/>
<pb n="KR2g0025_WYG_038-2b"/>
徧受其弊若元昊果有悛悔懐服之心無他邀求雖名<lb/>
號未正臣謂亦可闊略與其責虛名於戎狄曷若拯實<lb/>
弊於生民也朝廷雖不即從其後綏撫元昊亦略如公<lb/>
䇿康定元年遷龍圖閣直學士知延州是時太夫人髙年<lb/>
被疾公難於逺離而不敢辭朝廷責公不即之官復以<lb/>
待制知澤州明年徙知成德軍遭太夫人憂有詔起令<lb/>
視事俄還學士職公上言契丹與元昊為婚恐隂謀相<lb/>
首尾河北城久不治宜留意㑹契丹聚兵塞上求闗南<lb/>
<pb n="KR2g0025_WYG_038-3a"/>
地慶歴二年詔以公為河北都轉運使悉城河北諸州<lb/>
契丹講解復知成德軍明年自兵部郎中遷右諫議大<lb/>
夫充河北路都轉運使公辭以河北幸無事願以故官<lb/>
留成徳詔從之明年徙知青州間一歳入知審官院改<lb/>
知開封府明年出知成徳軍未行改河北都轉運使公<lb/>
上言恩州守臣非其人州兵驕悍恐有意外之變不報<lb/>
俄徙陜西都轉運使恩州兵王則果作亂公坐失舉察<lb/>
明年左遷知汀州先是兾州男子李教醉酒妄言涉妖逆<lb/>
<pb n="KR2g0025_WYG_038-3b"/>
事覺自經死教兄敡為公壻其怨家告敡父母因敡私<lb/>
屬公得免縁坐事下御史府案驗皆無實公猶以㛰家<lb/>
落學士自給事中降授左諫議大夫初貶江南尋徙知<lb/>
彬州皇祐元年復以給事中知洪州明年復為學士在<lb/>
洪三年入判流内銓知審官院出知澶州明年徙河北<lb/>
都轉運使至和元年徙知相州明年復知審官院嘉祐<lb/>
元年知邢州明年告老以吏部侍郎致仕家居凡十五<lb/>
年遇英宗今上即位及郊禮恩就遷三官為禮部尚書<lb/>
<pb n="KR2g0025_WYG_038-4a"/>
公性孝友始罷蜀州歸得蜀中竒繒物入門不以適私<lb/>
室悉布之堂上請太夫人及昆弟姉妹恣擇取之常曰<lb/>
兄弟天之所生譬如手足不可離絶妻妾乃外舍之人<lb/>
柰何用外人而斷手足乎宗族雖甚疎逺其貧窶者無<lb/>
不収䘏男女孤婺者皆為婚嫁無一人失所者為人莊<lb/>
重雖家居常自整飾衣冠不具不以見子孫與語或至<lb/>
夜分不命之坐閨門之内肅然如官府事小大皆有條<lb/>
理自始生至終老凡與賔客相接常垂足危坐或宴飲<lb/>
<pb n="KR2g0025_WYG_038-4b"/>
終日逮夜未嘗稍傾倚有倦怠之色他人莫能為也其<lb/>
在官以精敏亷直為朝廷所知故每有邊境及災害處<lb/>
多以公當之事無不集識量髙逺能甄别人物前後薦<lb/>
舉僚吏數百人訖無一人敗官為累者翰林學士鄭獬<lb/>
屢舉進士不中見公於洪州公曰君科名當為天下第<lb/>
一得自有時勿以為憂已而果然家本河北不習舟檝<lb/>
及謫官南方極江湖之險每值風濤家人不勝怨愁公<lb/>
曰吾自省平生處心無可愧者神明必將衞我豈沈溺<lb/>
<pb n="KR2g0025_WYG_038-5a"/>
於此哉怡然不以屑意在南方累年夫人及子孫相繼<lb/>
物故者數人知兾州蔣偕嘗有憾于公乘公之謫以事<lb/>
殘破公家至伐墓中相以治道路他人謂公罹此憂患必<lb/>
不能濟公以道自寛卒無恙而返及偕為儂蠻所殺家<lb/>
人或有快之者公輙怒責之公既納政還鄉里熈寜初<lb/>
河北地大震往往壞官府民居公方食案上器皆傾墜左<lb/>
右奔散公安坐自如徐曰地震常理何至驚遽如此時<lb/>
河決棗彊勢逼州城或勸公徙家邢州公曰吾家衆所<lb/>
<pb n="KR2g0025_WYG_038-5b"/>
望也茍輕為舉動使一州吏民何以自安卒不徙朝廷<lb/>
優禮舊德五授其子保孫以兾州官保孫欲順適公意<lb/>
凡居處出入及燕待賔客奉養供張之具皆不减為二<lb/>
千石時故公雖退居不自覺異於昔日也年逾八十耳<lb/>
目手足皆聰明輕利飲食起居壯者或不能及嗜讀書<lb/>
老而不衰臨終前一日呼門生問西邊用兵今何如朝<lb/>
廷法令無復變更否其忠愛之心盖出天性非有為而<lb/>
為之也訃聞太常諡曰恭安夫人永安郡君劉氏先公<lb/>
<pb n="KR2g0025_WYG_038-6a"/>
亡二男長曰貽孫大理評事次曰保孫殿中丞五女長<lb/>
適進士李敭次適供備庫副使賈世永次適端明殿學<lb/>
士司馬某次適供備庫使任永次適歴城主簿劉忠輔<lb/>
貽孫及適賈氏劉氏女皆早卒公久在員位宗族用公<lb/>
䕃補官者凡三十餘人銘曰<lb/>
　福善之道　世或疑之　以公而觀　决無可疑<lb/>
　仁不遺親　忠不忘君　立身謹嚴　當官恪勤<lb/>
　入踐䑓閣　出臨藩服　自少通顯　逮于納禄<lb/>
<pb n="KR2g0025_WYG_038-6b"/>
　體强無疾　資用常充　年垂九十　榮樂而終<lb/>
　章綬纍纍　延于九族　歸從祖考　是謂全福<lb/>
　　胡尚書則墓誌銘　　　　　　范仲淹<lb/>
寳元二年三月十八日尚書兵部侍郎致仕胡公薨于<lb/>
餘杭郡之私第明年二月十有一日𦵏于杭之錢塘縣<lb/>
南山履泰鄉龍井源以夫人頴川郡陳氏祔焉禮也孤<lb/>
子□泣血言于友人范仲淹曰禮經謂稱揚先祖之美<lb/>
以明著于後世此孝子孝孫之心也然而言之不文行<lb/>
<pb n="KR2g0025_WYG_038-7a"/>
而不逺處喪之言烏乎能文今得浙東簽署寺丞俞君<lb/>
狀先人之事而敢請誌焉仲淹曰孔子見齊衰者必作<lb/>
重其孝於親也敢不唯命公諱則字子正婺之永康人<lb/>
也昔虞舜之後有胡公武王封於陳盖族望之來逺矣<lb/>
皇考諱彭王考諱榖皆隠於唐季其道不顯考諱承師<lb/>
在鄉閭間以積善稱因公而貴官至尚書比部員外郎<lb/>
贈吏部郎中妣應氏封永樂縣君贈普寜郡太君公少<lb/>
而倜儻負氣格錢氏為國百年士用補䕃不設貢舉呉<lb/>
<pb n="KR2g0025_WYG_038-7b"/>
越間儒風幾息公能購經史屬文詞及歸皇朝端拱二<lb/>
年御前登進士第釋褐為許州許田尉以幹聞補蘄州<lb/>
廣濟宰又補憲州司曹以本道計使諫大夫索公湘之<lb/>
舉改秘書省著作佐郎簽署貝州節度觀察判官公事<lb/>
升本省丞知潯州拜太常博士提舉二浙權茶事兼知<lb/>
桐廬郡丁太夫人憂服除以本官知永嘉郡遷屯田員<lb/>
外郎提舉江南路銀錫塲鑄錢監擢任江淮制置發運<lb/>
使吏部郎中改太常少卿丁先君憂終制知玉山郡移<lb/>
<pb n="KR2g0025_WYG_038-8a"/>
福唐郡拜右諌議大夫知杭州入判流内銓以舉官累<lb/>
責授少常知池州未行復諫議大夫知永興軍領河北<lb/>
都轉運使給事中入權三司使拜工部侍郎集賢院學<lb/>
士知陳州進吏部再牧餘杭郡踐更中外凡四十七年<lb/>
得請加兵部侍郎致政朝廷命長子通守錢塘以就養<lb/>
又六年而終享齡七十有七天子聞而悼之進一子官<lb/>
初至道中公在憲州時西冦梗邊朝廷命帥五路入討<lb/>
詔負三十日糧以從之索方引公督隨軍糧草事公曰<lb/>
<pb n="KR2g0025_WYG_038-8b"/>
為百日計猶或不支奈何索迺遣公入奏召對逾刻公<lb/>
陳邊事如指掌上顧左右曰州縣中有如此人遂可其<lb/>
奏且示甄㧞之意後太師李繼隆果與冦遇十旬不解<lb/>
索曰㣲子已敗吾事一日其帥移文曰兵將深入糧可<lb/>
繼乎公曰師老矣矯問我糧為歸之名耳請以有備報<lb/>
之索從其議彼即自還無以咎我其先見如此<hi>王武恭公墓碑</hi>
<hi>太宗至道二年遣五將校李繼遷至烏日池不得進</hi>及索公主河北計又奏辟之<lb/>
遂有貝州之行朝廷遣使省天下冗役就命公行河北<lb/>
<pb n="KR2g0025_WYG_038-9a"/>
道凡去籍者僅十萬數民用休息在尋州人有虎患公<lb/>
齋戒禱城隍神翌朝得死虎于廟中其誠之效歟按池州<lb/>
永豐監得匿銅數萬斤吏懼當死公思之曰昔馬伏波<lb/>
哀重囚而縱亡之前史義焉今銅尚在吾忍重其貨而<lb/>
輕數人之生耶咸以羡餘籍之不復為坐在江淮制置<lb/>
日會真宗皇帝奉祀景亳公實主其供億千乗萬騎至<lb/>
于禮成無一毫之闕帝深愛其才靣加奬勞遂進秩登<lb/>
于計相之貳在廣南西路有大舶困風于逺海食匱資<lb/>
<pb n="KR2g0025_WYG_038-9b"/>
竭久不能進夷人告窮于公公命瓊州出公帑錢三百<lb/>
萬以貸之吏曰夷本亡信又海舶來風無所不之公曰<lb/>
逺人之來不恤其窮豈國家之意耶後夷人卒至輸上<lb/>
之貨十倍其貸朝廷省奏而加焉又宜州繫重辟十九<lb/>
人時有大水公不慮患而特往辨之活者九人焉在福<lb/>
唐有官田數百頃民輸租食利舊矣至是計臣上言請<lb/>
就鬻之責其估二十萬貫民不勝弊公奏之未報章三<lb/>
上且曰百姓疾苦刺史當言之言而弗從刺史可廢矣<lb/>
<pb n="KR2g0025_WYG_038-10a"/>
乃有俞詔减其直之半而民始安公領三司使寛于財<lb/>
利不以刻下為功時上方以陜西兩京㩁鹽歳久民鮮<lb/>
得食而日以犯法命通問有司重其改作公首請奉詔<lb/>
其事遂行公性至孝自曲臺丁太夫人憂廬于墓側以<lb/>
終紀有草木之祥本郡表之及西京之行以家君朱紱<lb/>
為請上曰胡某為孝雖非其例與以明勸也搢紳先生<lb/>
榮之又天禧中尚居郎署朝廷擬君諌大夫知廣州公<lb/>
以家君八十歳懇辭于政府乃復有制置之行尋以哀<lb/>
<pb n="KR2g0025_WYG_038-10b"/>
去職得盡心於喪𦵏公富宇量篤風義往往臨事得文<lb/>
法外意人或譏之公亦無悔焉其輕財尚施不為私積士<lb/>
大夫又稱之福唐前郡將被訟去官嘗延蜀儒龍昌期<lb/>
與郡人講易率錢十萬遺之以歸事在訟中及公下車<lb/>
昌期自益都械至公曰斯可罪耶遽命釋之見以賔禮<lb/>
法當償其所遺公代以俸金仍厚遣而還又濟陽丁公<lb/>
為舉子時與孫漢公客許田公待之甚厚及其執政而<lb/>
雅故之情不絶若休戚士人而未嘗預暨丁有朱崖之<lb/>
<pb n="KR2g0025_WYG_038-11a"/>
行昔之賔客無敢顧其家公實被議出玉山郡尚屢遣<lb/>
介夫不遠萬里而往遺焉此又人之難矣及退居西湖<lb/>
乗畫船泛清波深樽雅絃左子右孫與交親笑歌於歳<lb/>
時之間浩如也人不謂之賢乎夫人潁川郡君有慈和<lb/>
之德先以壽終令子四人長曰楷都官員外郎前知睦<lb/>
州祥符縣七年秋登服勤詞學科所至政能有先君風<lb/>
度次曰湘好學有志識朋友多之次曰桂俊異居喪盡<lb/>
禮次曰維孝謹有成人之風二女長適泉州德化縣蘇<lb/>
<pb n="KR2g0025_WYG_038-11b"/>
璠次適御史臺主簿華參而士其閨門之範見于穎川<lb/>
之誌仲淹非為齊衰之情嘗倅宛丘郡㑹公為二千石<lb/>
以國士見遇見與都官布素之游誠可代孝子而言焉<lb/>
銘曰<lb/>
進以功退以壽又可書石不朽百年之為兮千載後<lb/>
　<lb/>
　<lb/>
　名臣碑傳琬琰之集中巻十一<lb/>
</p>
<p>
</p>
  </div>
</body>
</text>
</TEI>
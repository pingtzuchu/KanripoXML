<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻五</head>
    <p>
<pb n="KR2g0025_WYG_032-1a"/>
欽定四庫全書<lb/>
　名臣碑傳琬琰之集中巻五　　宋杜大珪編<lb/>
　　王文正公曾墓誌銘　　　　　宋祁<lb/>
景祐二年丞相右府缺上方圖任耆俊㕘付魁極越二<lb/>
月制詔太原王公曾其上樞宻使印綬還來相予進拜<lb/>
尚書右僕射門下侍郎所以命賜之尤渥公拜稽首讓<lb/>
弗遂於是擇典訓庸以熙百工外懷邇恊以種九德餁<lb/>
味燮和辰階比平翼戴聖猷溥大光明迺十一月從欽<lb/>
<pb n="KR2g0025_WYG_032-1b"/>
天柴胙沂以為公國他日請間伏青蒲上陳瘁苑嬰霜<lb/>
露以踣願前此納政避賢人路帝憮然無開可意公執<lb/>
不奪卒改左僕射加資政大學士鎮東平戊寅仲冬感<lb/>
疹門子謁急書聞亟命將髙手醫跳駈趨視不半道丙<lb/>
午薨上推甲子得三百六十六復所生之辰家丞列治<lb/>
讓還鴻臚典𦵏天子隠遺老之弗憗也再昕置朝廞左<lb/>
貂以襚法贈備厚恩錄宗姻僚陪十人容官合文正二<lb/>
言以謹周道公之喪來京師其引也盖殯也邦人官師<lb/>
<pb n="KR2g0025_WYG_032-2a"/>
沱涕相弔明年有司持丁亥詔書到公第仍舉中書令<lb/>
宻章以告愍册焜煌再漏下泉本公之綢繆感㑹寵存<lb/>
賁徃有以致者其如仁歟其司直歟公字孝先由逸民<lb/>
霸飛天漢顯基素德支裔屢徙今為青州益都著姓曾<lb/>
祖諱鐸祖諱繼華皆蹈道沉冥陰儲世烈考諱兼甘節<lb/>
難進仕未及膴終著作佐郎深根浚源叢沛來祉公貴<lb/>
推澤並贈開府儀同三司尚書令中書令爵皆為公大<lb/>
王父國於越配國於魯妣曰張别贈燕夫人曰何為魯<lb/>
<pb n="KR2g0025_WYG_032-2b"/>
夫人公即何夫人之子軒渠卓異魯公曰是大吾門八<lb/>
歲終二喪斬焉致毁仲父宗元育之過所生一情以均<lb/>
公亦以所愛事仲父如父甫冠與士鄉游汎愽書記不<lb/>
為章句儒諸老先生皆折輩行以交咸平中偕郡上計<lb/>
委符入闗策進士再為天下第一當此時二篇賦學者<lb/>
争傳都紙為貴以王佐期之初命將作監丞通治濟陽<lb/>
代還試政事堂以大著作直太史服五品判三司户部<lb/>
案轉右正言知制誥服三品充史館修撰入翰林為學<lb/>
<pb n="KR2g0025_WYG_032-3a"/>
士自司計外郎再遷至中兵拜諫議大夫㕘議大政加<lb/>
給事中以禮部侍郎守應天大名兩府復貳鼎席兼太<lb/>
子賓客由左戸再遷至春官卿以内書侍郎執宰相筆<lb/>
陟東䑓兼地官遂躋上袞閱五嵗琳宫火一昔焚册灾<lb/>
異免以天官為本州又易天雄軍即拜彰德軍節度使<lb/>
檢校太尉稍換天平軍檢校太師俄同中書門下平章<lb/>
事徙判河南府入冠樞極罷幢棨還冡宰他如故公由<lb/>
布衣羾君門譽䖏時行為龍光景式凡三十七年别任<lb/>
<pb n="KR2g0025_WYG_032-3b"/>
九判大理尚書都省登聞檢知審刑審官禮儀院通進<lb/>
銀䑓司門下封駁事莅三班院糾察在京刑獄領使五<lb/>
持金絮遺湟水酋為生辰使輦謁譙祠為考制度使館<lb/>
㝢神嶽以中台為㑹靈觀使髙真寳符以元輔為玉清<lb/>
昭應宫使再見上帝為南郊大禮使主工部一由集賢<lb/>
殿昭文館及西清之祕為大學士三監脩國史一階一<lb/>
品勲十二轉表功十有四字食虚邑萬有二千五百室<lb/>
實五千一百室此踐揚隆赫其大較也初契丹盜邉濟<lb/>
<pb n="KR2g0025_WYG_032-4a"/>
為寰服最近早符晏檄悉財賦佐軍興公由倅事疏一<lb/>
二便宜數奏䝉可衆器其能天僖夜妖自三川相靡而<lb/>
東公守睢陽不逞讙恐里閭晝闔公闢牙門分吏曉捕<lb/>
先倡者鞭梏之妖息不復南築雒都城周萬雉雲陴言<lb/>
言宸居以尊復陜路轉粟二十萬饟得無乏嵗旱蝗齊<lb/>
楚周十八以上民曹逃貸囷粟鄉縣株送結强盜抵死<lb/>
公一切榜遣流瘠更生以千計所至立學宫分租奉助<lb/>
興作五州鑱金石以頌魏人畫像事之課治者以公為<lb/>
<pb n="KR2g0025_WYG_032-4b"/>
尤緑圖夜<hi>闕</hi>度宫以儀曲宻礱石庀材規創萬楹公列<lb/>
五害願省損制度奉承大中之意先帝弗豫太子巳決<lb/>
事或議長秋臨政憸人惎語翕翕公時訓護儲邸謂后<lb/>
姻倖曰太子長秋誼不獨立有如兩宫相維社稷安矣<lb/>
后悟由是内外恭順無違言莊獻總軍國儀鑾峙立佞<lb/>
黨投罅廷議放肆公獨引東漢故事朝則帝在左太后<lb/>
在右施簾自彰群臣奏事於前詔如公請長樂上徽册<lb/>
供張天安殿中公執不可改御文德差損扆坐志在强<lb/>
<pb n="KR2g0025_WYG_032-5a"/>
王室安外家使無纖芥納忠者以公為盡大理總天下<lb/>
獄異時為冗帝欲重之公自西䑓被選評廷訊讞許自<lb/>
辟丞屬遂踵為故事法家有違制而情不一公請非親<lb/>
被以失論㑹具獄須報公据前比帝曰自是無復有違<lb/>
制邪公曰如陛下言亦無復有失者帝悦更從輕坐語<lb/>
材者器公之果踐内外辭禁贊為名命渾灝炳純傃古<lb/>
同風或選為昌言或永為賡歌則家集合五十六篇詳<lb/>
矣上始鄉學公采聖君賢臣事繪解為三十篇因以勸<lb/>
<pb n="KR2g0025_WYG_032-5b"/>
成羙德詔鏤於槧徧賜邇臣其他纂次尤多尚不録言<lb/>
文者歸公之治嗚呼惟公偘然正崖然立周宻靖慎乆<lb/>
而無流心在上前開陳䖏可辯愽有餘言國家用至日<lb/>
旰出沐燕私訖不道省中語天資方重每廣朝大㑹盛<lb/>
服玉色郎謁者視進止如有尺寸未嘗過缺雖妄庸人<lb/>
嗤厯詆亦不能加半言毁短於公當國七年萬物茂宜<lb/>
四夷休寧稼茨於原兵仆於鄙嘉生回薄無有恫怨務<lb/>
大體若丙吉清浄如曹參總領衆職如魏相内文明如<lb/>
<pb n="KR2g0025_WYG_032-6a"/>
鄧禹于時被公之化察察者敦沾沾者愧建啓露門祕<lb/>
禁召惇儒碩老侍擿勸講復諫署舊員使正辭謇議日<lb/>
興於朝進賢不植私愛士不謀黨退不肖不奸怨奉羣<lb/>
母孝與諸弟友親族可任言之上不可任厚分之財姻婭<lb/>
進用皆以嫌自退上甞大署忠亮忠厚四字錫之盖實<lb/>
錄云天下稱為賢公乾興天聖之際時多故矣身荷重<lb/>
任為國休戚雖㕘和傅㑹權定大争豶彼怒牙浣其他<lb/>
腸庇焉如帡幪慮焉如蓍蔡然至閑居獨念猶感慨以<lb/>
<pb n="KR2g0025_WYG_032-6b"/>
之是必彌綸之才軋於羣媢而未悉獲騁健粹之氣有<lb/>
所難屈而弗慊於心煩慮焚如且至大病斯可慟巳先<lb/>
時大星辰落郡寢上左右驚白公曰後一月乃自知之<lb/>
如期而始悟寧傅箕蕭昴有馮以始亦有以終邪君子<lb/>
謂為知命公始合姓於蔡實䖏士光濟之女又合姓於<lb/>
李故相文靖公之女卒繼室以其妹芳猷淑則迭映中<lb/>
壼后夫人獨偕公老故啓許國享脂田焉晝哭未期又<lb/>
不幸以褕衣而復母弟曰皥字子融為刑部郎中直集<lb/>
<pb n="KR2g0025_WYG_032-7a"/>
賢院曰閔字孝德終國子愽士子四人曰絪縁縡縯絪<lb/>
止光祿寺丞緣夭閼縯止將作監丞縡為光祿寺丞縡<lb/>
之幼公取皥子繹以嗣及終又命之故繹即䘮序今為<lb/>
大理寺丞祕閣校理三女二早世一適屯田郎中沈維<lb/>
溫公之捐館門下生與宗家計咸曰大墓無穆位不可<lb/>
以𦵏乃改卜於滎陽惟新鄭吉又筮於臨洧鄉惟梁原<lb/>
吉先是蔡夫人之殁巳祔於姑嵗在單閼冬十月乙酉<lb/>
子融與繹等竭誠信舉公及二夫人之䘮合窆新阡順<lb/>
<pb n="KR2g0025_WYG_032-7b"/>
也子融雖受公蔭然自以材畧奮迨公時巳翔册府操<lb/>
計籌糾都獄藉藉為聞人而孔懷為位之哀連歲摧潰<lb/>
既奔走蕆事且求狀於太子中允直集賢院富弼又自<lb/>
裒公行事一篇合前後賛書見授而為之誌恭惟令君<lb/>
之德在生人其憲度在䑓閣其言在謨命其履踐在圖<lb/>
書其人與不可𫝊者皆士矣今所摭次姑舉縉紳所道<lb/>
者著於篇而納之壙中以慰蓼莪之思以謹髙岸之變<lb/>
噫繹也縡也既収而食矣尚不隕厥問而世其家云銘<lb/>
<pb n="KR2g0025_WYG_032-8a"/>
曰<lb/>
　斤斤令君　朅来山東　利見國光　㕘偶時龍<lb/>
　既奮厥庸　遂為宗工　訂平津之封兮<lb/>
　上初纂嗣　毋違㕘治　揭日當天　實相以濟<lb/>
　讒脣不搖　王室無惎　賴陳平之智兮<lb/>
　五藩于宜　既仁且賢　邦民宜之　厥猷茂焉<lb/>
　乃建將牙　乃示台躔　翳吉甫之憲兮<lb/>
　鄭圃聨圻　泉塗啟扉　刻章美檟　終天此依<lb/>
<pb n="KR2g0025_WYG_032-8b"/>
　九京千載　飡仰餘徽　惟隨武之歸兮<lb/>
　　胡太傅宿墓誌銘　　　　　歐陽修<lb/>
太子少師致仕贈太子太傅胡公諱宿字武平其先豫<lb/>
章人也後徙常州之晉陵世有隱德為晉陵著姓公舉<lb/>
進士中天聖二年乙科為真州楊子尉縣大水漂溺居<lb/>
民令不得救公曰拯溺無職也即率公私舟活數千人<lb/>
嵗滿調廬州合肥主簿張丞相士遜稱其才公學問該<lb/>
愽兼通陰陽五行天人災異之説南京鴻慶宫災公以<lb/>
<pb n="KR2g0025_WYG_032-9a"/>
為南京聖宋所以受命建號而大火主於商丘國家乗<lb/>
德而王者也今不領於祠官而比年數災宜修火祀事<lb/>
下太常嵗以長吏奉祠商丘自公始慶歴六年夏河北<lb/>
河東京東同時地震而登萊尤甚公以嵗推之曰明年<lb/>
丁亥嵗之刑德皆在北宫陰生于子而極于亥然陰猶<lb/>
強而未即伏陽猶微而未即勝此所以震也是謂龍戰<lb/>
之㑹而其位在乾今西北二敵中國之陰也宜為之備<lb/>
不然必有内盜起於河朔明年王則以貝州叛公又以<lb/>
<pb n="KR2g0025_WYG_032-9b"/>
為登萊視京師為東北易艮少陽之位也今二州並置<lb/>
金坑多聚民以鑿山谷陽氣損泄故陰乗而動縣官入<lb/>
金嵗幾何小利而大害可即禁止以寧地道皇祐五年<lb/>
正月㑹靈宫災是嵗冬至祀天南郊以三聖並配明年<lb/>
大旱公曰五行火禮也去嵗火而今又旱其應在禮此<lb/>
殆郊丘並配之失也即建言並配非古宜用造配如初<lb/>
詔其後并州議建軍為節鎮公以星土考之曰昔髙辛<lb/>
氏之二子不相能也堯遷閼伯於商丘主火而商為宋<lb/>
<pb n="KR2g0025_WYG_032-10a"/>
星遷實沈於䑓駘主水而參為晉星國家受命始於商<lb/>
丘王以火德又京師當宋之分野而并為晉地參商仇<lb/>
讎之星今欲崇晉非國之利也自宋興平僣偽并最後<lb/>
服太宗削之不使列於方鎮八十年矣謂宜如舊制公<lb/>
在翰林十年多所補益大抵不為苟且而妄隨故其言<lb/>
或用或不用或後卒如其言然天子察公之忠欲大用<lb/>
者久矣嘉祐六年八月拜公諫議大夫樞宻副使公既<lb/>
慎靜而當大任尤顧惜大體而羣臣方建利害多更張<lb/>
<pb n="KR2g0025_WYG_032-10b"/>
庶事以革弊公獨厭之曰變法古人之難不務守祖宗<lb/>
成法而徒紛紛無益於治也又以為契丹與中國通好<lb/>
六十餘年自古未有也善禦外侮者謹為備而已今三<lb/>
邉武備多弛牧馬著虚名於籍可乗而戰者百無一二<lb/>
又謂滄州宜分為一路以禦敵此今急務也若其界上<lb/>
交侵小故乃城寨主吏之職朝廷宜守祖宗之約不宜<lb/>
爭小利而隳大信深戒邉臣生事以為功在位六年其<lb/>
論議類皆如此文行薦諸朝召試學士院為館閣校勘<lb/>
<pb n="KR2g0025_WYG_032-11a"/>
與修北史改集賢校理通判宣州三遷太常愽士判吏<lb/>
部南曹賜緋衣銀魚知湖州為政有惠愛築石塘百里<lb/>
捍水患大興學校學者盛於東南自湖學始公丁母夫<lb/>
人憂去而州人思之名其塘曰胡公塘學者為公立生<lb/>
祠於學中至今祀之公居喪毁瘠過禮三年不居于内<lb/>
服除為三司鹽鐵判官轉尚書祠部員外郎判度支勾<lb/>
院知蘇州兩浙路轉運使召還修起居注以本官知制<lb/>
誥兼勾當三班院已而兼判吏部流内銓入内都都知<lb/>
<pb n="KR2g0025_WYG_032-11b"/>
楊懷敏坐衞士夜盜入禁中驚乗輿斥出為和州都監<lb/>
懷敏用事既久勢動中外未幾召復故職公封還詞頭<lb/>
不草制論曰衞士之變蹤跡連懷敏得不窮治誅死幸<lb/>
矣豈宜復在左右其命遂止久之拜公翰林侍讀學士<lb/>
遷翰林學士兼史館修撰判館事兼端明殿學士累遷<lb/>
尚書左司郎中兼知通進銀臺司審刑院羣牧使提舉<lb/>
在京諸司庫務醴泉宫判尚書禮部遂判都省再知禮<lb/>
部貢舉奉使契丹館伴北朝人使亦皆再而虜人嚴憚<lb/>
<pb n="KR2g0025_WYG_032-12a"/>
之公為人清儉謹黙内剛外和羣居笑語諠諽獨正容<lb/>
色溫溫不動聲氣與人言必思而後對故其莅官臨事<lb/>
慎重不輒發發亦不可回止而其趣要歸於仁厚朝議<lb/>
在官年七十而不致仕者有司以時按籍舉行公以謂<lb/>
養廉恥厚風俗宜有漸而欲一切以吏議從事殆非所<lb/>
以優老勸功之意當少緩其事使人得自言而全其美<lb/>
節朝廷嘉其言是至今行之皇祐新樂成議者多異論<lb/>
有詔新樂用於常祀朝㑹而郊廟仍用舊樂公言書稱<lb/>
<pb n="KR2g0025_WYG_032-12b"/>
同律而今舊樂髙新樂下相去一律難並用而新樂未<lb/>
施於郊廟先用之朝㑹非先王薦上帝配祖考之意皆<lb/>
不可近制禮部四嵗一貢士議者患之請為間嵗議已<lb/>
定公獨以為不然曰使士子廢業而奔走無寧嵗不如<lb/>
復用三嵗之制也衆皆以公言為非行之數年士子果<lb/>
以為不便而卒用三嵗之制仁宗久未有皇子羣臣多<lb/>
以皇嗣為言未省公以學士當作青辭禱祀於山川即<lb/>
建言儲位久虚非所以居安而慮危願擇宗室之賢者<lb/>
<pb n="KR2g0025_WYG_032-13a"/>
立之以慰天下之心語甚切至英宗即位拜給事中治<lb/>
平三年累上表乞致仕未允久之拜尚書吏部侍郎觀<lb/>
文殿學士知杭州為政不畧細故或謂大臣不宜自勞<lb/>
公曰此民事也吾不敢忽以是民尤愛之明年今上即<lb/>
位遷左丞五月公以疾告遂除太子少師致仕命未至<lb/>
而以六月某日薨於正寢享年七十有三即以某年某<lb/>
日𦵏於某州某縣某鄉之某原公之曾祖諱持累贈大<lb/>
傅曾祖妣某氏追封某夫人祖某累贈某官祖妣某氏<lb/>
<pb n="KR2g0025_WYG_032-13b"/>
封某郡太夫人父諱某累贈太師兼中書令妣某氏追<lb/>
封某夫人公累階光祿大夫勲上柱國開國安定爵公<lb/>
食邑二千八百户食實封四百戸賜推誠保德翊戴功<lb/>
臣初娶吳氏追封蘭陵郡夫人再娶何氏封南康郡夫<lb/>
人子男五人長曰宗堯今為都官員外郎次曰遵路早<lb/>
卒次曰宗質國子愽士次曰宗炎著作佐郎次曰宗厚<lb/>
早卒女四人皆適士族孫若干人公自為進士知名於<lb/>
時楊文公億得其詩題於祕閣歎曰吾恨未識此人其<lb/>
<pb n="KR2g0025_WYG_032-14a"/>
舉進士也謝陽夏公絳薦公為第一公名以此益彰而<lb/>
謝公亦以此自負少嘗善一浮圖其人將死謂公曰我<lb/>
有祕術能化瓦石為黄金子其𦵏我我以此報子公曰<lb/>
爾之後事吾敢不勉祕術非吾欲也浮圖歎曰子之志<lb/>
未可量也其篤行自勵至於貴顯常如布衣時有文集<lb/>
四十一巻銘曰<lb/>
　允兮胡公　順外剛中　惟初暨終　一德之恭<lb/>
　公之燕居　其氣溫溫　舉必可法　思而後言<lb/>
<pb n="KR2g0025_WYG_032-14b"/>
　公在朝廷　正色侃侃　蔚有嘉話　憂深慮逺<lb/>
　不迎利趨　不畏勢反　有或不從　後或如之<lb/>
　多而愈信　孰不公思　侍從之親　樞機之宻<lb/>
　名望三朝　清職峻秩　愷悌之仁　宜國黄耉<lb/>
　七十而止　孰云多壽　惟善在人　刻銘不朽<lb/>
　　王文正公曾碑陰　　　　　　宋祁<lb/>
故丞相沂國公既𦵏十二年仲弟天章閣待制子融請<lb/>
間見上追歎公據正有守得宰相體子融頓首謝且言<lb/>
<pb n="KR2g0025_WYG_032-15a"/>
臣兄曾事章聖皇帝興諸生不十年參摠大政其後拜<lb/>
玉几下聞顧命大行詔章獻皇后權軍國大事於時宰<lb/>
相謂<hi>丁謂也</hi>陰開邪謀規刋權文營罔中外衆莫敢抗獨<lb/>
臣兄毅然不肯移又欲建白天子朝朔朢太后聽政附<lb/>
中人通裁可即又引東漢故事請帝太后同視事偽計<lb/>
不行方謂譛逐大臣如冦凖李迪等鈎索株連以動衆<lb/>
心臣兄中立其間為國督視隠匿廋情卒不得施遂用<lb/>
詐敗太后再受徽號欲御天安殿復奏言止御文德殿<lb/>
<pb n="KR2g0025_WYG_032-15b"/>
既忤㫖因災異䇿免然太后以數救諌不能無念抑畏<lb/>
謙慈勤翊王家大業以安此其事陛下尤彰明較著者<lb/>
上曰乃晜之勲予一人不忘子融再拜曰陛下幸詔臣<lb/>
察勒詞隧石誠得天筆篆額敷賁前人死骨不朽勸寵<lb/>
忠門由臣為初制曰可乃署旌賢碑三字賜焉於是天<lb/>
章君即金石刻又欲侈上之褒丐辭序其來僕念已嘗<lb/>
誌丞相墓且翰林銘功其事大畧著矣獨原夫天子念<lb/>
丞相賢而旌之者寧不以臨大事不可奪歟損益過舉<lb/>
<pb n="KR2g0025_WYG_032-16a"/>
以絶未萌而為之所歟功格於天黙不自名歟僕嘗論<lb/>
治亂之機不容髪如令丞相當是時一有假借則紀律<lb/>
約更權迫勢陵憸人乗之抵巇投隙意有所肆淪胥淫<lb/>
夷遂蹈後艱凡列爵幾何底罰㡬何而後能定由是觀<lb/>
之丞相之勲可以言者其大也夫陰施之所及廣則陽<lb/>
德之報蒙顯故丞相雖賢待聖人乃明初公於天章敦<lb/>
愛甚而天章奉公也無不至始丞相未貴時娶蔡李二<lb/>
夫人早亡及貴謙不封國天章嵗比當遷輒上書還一<lb/>
<pb n="KR2g0025_WYG_032-16b"/>
官為二夫人追封成公志也至是又引甲令建螭首龜<lb/>
趺丞相之名由天章益𫝊春秋之法於善善也長至刻<lb/>
祭彜銘樂欒皆所以行遠况珉表之隠然天文之燦然<lb/>
披九幽之濳光奮無窮之休烈後雖千百嵗拜餘風泣<lb/>
遺直者曰此賢丞相之隴歟嗚呼盛哉<lb/>
　<lb/>
　<lb/>
　名臣碑𫝊琬琰之集中巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑𫝊琬琰之集上巻十八</head>
    <p>
<pb n="KR2g0025_WYG_018-1a"/>
欽定四庫全書<lb/>
　名臣碑𫝊琬琰之集上巻十八　宋杜大珪編<lb/>
　　張刺史綸神道碑　　　　　　范仲淹<lb/>
舜天下知其徳也惟歴試諸難禹天下知其功也惟盡<lb/>
力溝洫聖人率天下以勤故能成務逮夫王道鈌離坐<lb/>
飾話言六代之風亡實而落君子弗觀也我朝用舜禹<lb/>
之道平成萬邦風化天下於諸侯莫敢不勞而有清河<lb/>
張公之最焉大貽厥心則明則粹拳拳四方老於王盬<lb/>
<pb n="KR2g0025_WYG_018-1b"/>
為舜禹之臣至矣公諱綸字昌言其先因職命氏源流<lb/>
蓋逺孝友之基自仲而大五世食韓並為正卿厥生帝<lb/>
師首造天漢唐失公謹文皇以慟暨安史亂華衣冠䘮<lb/>
緒降及五代不可以祿幽芳宻照需於逺郊今為汝隂<lb/>
人也皇考諱震王考諱元皆含仁竦義映于一鄉考諱<lb/>
煦累贈尚書都官郎中太夫人翟氏累贈髙平太君都<lb/>
官端脩有大識謂時否之傾家可起也與夫人諄諄早<lb/>
暮篤子以文公刻景鍛志鏗然有就既而慷慨與人語<lb/>
<pb n="KR2g0025_WYG_018-2a"/>
方略郡國異之以造秀再送於春官所向弗合退居於<lb/>
易時太祖既定大業太宗乃輯羣瑞經營天下使旌交<lb/>
路復署士三班以走命於四方公曰抱關蹶張昔賢或<lb/>
為之部以名聞首充其選自兹周旋至於光大其進秩<lb/>
也四命至東頭供奉官閣門祗候歴崇班承制于内殿<lb/>
改禮賔六宅副使遷文思使昭州刺史荐拜西上東上<lb/>
閣門使除乾州刺史其更任也淳化中主㩁酤於大名<lb/>
之屬邑及王均亂蜀方行天討公使于軍中賊平監慶<lb/>
<pb n="KR2g0025_WYG_018-2b"/>
州兵馬西戎方豪我摧其鋒遷益簡路廵檢使真宗皇<lb/>
帝思清天下之刑命公按荆湖諸州獄還乃刺舉畿赤<lb/>
制權右振綱目也俄以邊略典辰溪郡又平凉鎮戎二<lb/>
城西陲之機鍵公歴専之南夷再亂持節安撫辰鼎澧<lb/>
三州溪洞事定朝廷以東南諸路鹽鐵饋運命使孔艱<lb/>
及公而諧六年有大績遷領天水郡實提重兵以壓諸<lb/>
羌葢西諸侯之長焉及朝廷有均勞之議徙横海軍又<lb/>
徙瀛州充髙陽關兵馬鈐轄重北門也嵗餘請老不獲<lb/>
<pb n="KR2g0025_WYG_018-3a"/>
命復蒞清池郡而露章至于再三今上念功不廢詔以<lb/>
本郡寵之爵命如故時景祐紀號之二載也明年孟春<lb/>
庚寅啓手足於正寝享年七十有五上聞而悼之舉延<lb/>
世之典命二子進級即以仲月某日葬於汝隂縣之懐<lb/>
音鄉公初娶富春孫氏再娶彭城劉氏生子曰孝傑與<lb/>
夫人皆亡今夫人江夏黄氏出大夫之宗能循法度封<lb/>
本邑君生子曰孝標孝孫皆早世曰紹宗今為侍禁曰<lb/>
紹先為殿直並㓜公位二千石權甞亞大總管階至光<lb/>
<pb n="KR2g0025_WYG_018-3b"/>
禄爵為郡公考終于鄉邦國榮之君子謂不充其器初<lb/>
蜀師之役中軍雷侯辟公以行如左右手平定坤維公<lb/>
有力焉時降㓂八百人叛據嵓險中軍督公追斬戒無<lb/>
遺類公往視之曰此窮㓂也急之生患乃諭其向背㓂<lb/>
莫不誠聴束手歸公以見中軍而全活焉詩云正直是<lb/>
與神之聴之而况於不殺乎公再至益簡屬㓂戎之後<lb/>
民求息肩新軍復驕且敢肆暴公曰兵猶火也将不可<lb/>
向邇磔數軰麾下其衆乃戢蜀人賴之詩云民亦勞止<lb/>
<pb n="KR2g0025_WYG_018-4a"/>
汔可小休式遏㓂虐無俾民憂公之典辰溪也彼夷人<lb/>
中彭姓一族稱其强黠溪洞數州置兄弟以為守國家<lb/>
因其請焉後乃驕叛邊鄙既襲城邑朝廷患之公至築<lb/>
蓬山館理新興柵以要其夷道且省戍兵條舉十事不<lb/>
及四五而有平凉之行夷又侵我帝復召公曰僉謂彼<lb/>
可殲焉朕惟弗忍汝往圗之公再拜稽首曰惡草雖微<lb/>
天地不絶其類先王敺之無猾夏耳帝曰俞惟康厥民<lb/>
居公馳𫝊以臨謂彼夷者不威不懲不見利不勸廼以<lb/>
<pb n="KR2g0025_WYG_018-4b"/>
謀夫駭其族曰大家使且至方檄兵四道焚若山林毁<lb/>
若巢穴弗滅弗已夷乃大懼請命公曰納爾爵秩歸我<lb/>
老孺天子聖且仁吾為君請夷如其教乃疾置以聞詔<lb/>
原之復其命數貢賜如平日生齒之還者對以刀布作<lb/>
石柱刻夷人之誓掲于疆首自兹威懐迄今将二十年<lb/>
蔑復為患詩云式固爾猷淮夷卒獲翩彼飛鶚集于泮<lb/>
林食我桑黮懐我好音謂夷如惡禽亦感而化然公之<lb/>
使東南也鹺利方剥議者咸欲深文重禁以籠其民公<lb/>
<pb n="KR2g0025_WYG_018-5a"/>
曰天與之我取之又可戕乎奏通泰楚三州亭民除其<lb/>
宿逋佑以熬波之具貨入于縣官而増與之直民力遂<lb/>
振復創杭秀海三郡鹽亭自是鹽筭大充于諸路信乎<lb/>
百姓足君孰與不足時江東大水民胥艱食公請治五<lb/>
渠以洩于海議者謂澤國下流江海與平波潮者通夜<lb/>
不息沙從而塞欲道焉而何極公曰不然江海善下故<lb/>
能為百谷王彼日之潮有損與盈三分其時損居二焉<lb/>
衆川乘其損而趨之曽莫禦哉彼沙者嵗月而積闢以<lb/>
<pb n="KR2g0025_WYG_018-5b"/>
農隙豈安於災而恡于力僉從我謀而蘇秀䝉其利又<lb/>
淮南漕河界湖之東偏嵗時决溢汨我農畝涸我糧道<lb/>
公請増長堤二百里旁錮巨石為十闥以䟽其横流舎<lb/>
役伍于堤上不力一民而日廣月髙復樹以羙木今山<lb/>
陽郡東歴髙郵抵廣陵塗無畏日南北人歌焉詩云蔽<lb/>
芾甘棠勿翦勿伐召伯所茇謂思其人愛其樹也又海<lb/>
陵郡有古堰亘百有五十里厥廢曠久秋濤為患公請<lb/>
修復議者難之謂将有蓄潦之憂公曰濤之患嵗十而<lb/>
<pb n="KR2g0025_WYG_018-6a"/>
九潦之災嵗十而一𫉬九而亡一不亦可乎且請自為<lb/>
郡而圗焉詔以本使兼領之堰成復逋户二千有六百<lb/>
郡民建生祠以報公于今祠之詩云樂只君子民之父<lb/>
母樂只君子徳音不巳謂利及生民則樹無窮之名焉<lb/>
公嘗使于夏臺時納<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>惟初見公之儀知朝廷禮樂始<lb/>
盡其心焉復三使于北疆聴公之言知天子神聖永懐<lb/>
其好焉詩云四國于蕃四方于宣謂夷狄為患則往蕃<lb/>
屏之恩澤弗暨則往宣暢之其公之謂乎逮于貳膳之<lb/>
<pb n="KR2g0025_WYG_018-6b"/>
年聖倚彌重歴雄武河間横海三大鎮時天下無事公<lb/>
謹其法制安以清浄如叔子之在襄陽仁信著於疆外<lb/>
公長七尺氣勇過人昔在西北歴戰十二大弓長甲操<lb/>
擐自若諸將伏其彊力公性剛不逺仁故無暴明不深<lb/>
物故無怨孝親之心皓首如孤時言必涕下感動左右<lb/>
復常好施與宗族同其有亡中外孤藐一養於家雖享<lb/>
禄不薄屢膺蕃庶之賞徹樂之日門中索然舊淮汴間<lb/>
運卒凍殍嵗常比比及公為使每冬以俸泉市絮𥜗千<lb/>
<pb n="KR2g0025_WYG_018-7a"/>
數衣其不自存者且飼而怸之使得卒嵗曰此有司之<lb/>
過即使僵仆道塗以累上仁其愛君勤人如此而深也<lb/>
今文武班有考績之制率當自表公曰國家廉讓之風<lb/>
未衰則吾豈敢終身不為言其階于通顯並天子疇其<lb/>
勲異不得而謝焉公祗事三朝幾五十年無一銖之罰<lb/>
又景徳而降權寄不絶保任官材僅三百人一無累者<lb/>
其明哲於人如此而愽也公發身如班定逺事邊如馬<lb/>
伏波修水利如邵南陽議食貨如耿大農有一于兹名<lb/>
<pb n="KR2g0025_WYG_018-7b"/>
聳後世公實兼之宜其被金石而不朽矣将終君掾曹<lb/>
沛國朱寀草理命於牀下且謂某甞從事于使部僅知<lb/>
所存在甲令五品而上立神道碑如不得已宜為我請<lb/>
孝子致其詞某不敢讓惟公雄謀偉行布于四方非耳<lb/>
目可涯又多隂徳於人無能名焉敢言其略以顯我國<lb/>
家君子之休其銘曰<lb/>
　天生張侯　維潁之濵　星萃于上　炳為哲人<lb/>
　儀兹聖辰　維侯之徳　柔文剛武　弗侮鰥寡<lb/>
<pb n="KR2g0025_WYG_018-8a"/>
　弗有彊禦　猶仲山甫　維侯之言　廼宣聖謨<lb/>
　于彼西北　西北有孚　邦家之樞　維侯之功<lb/>
　克顯克大　攘彼戎㓂　禦彼災害　吾民是賴<lb/>
　我生既勤　我年斯臻　廼懐故園　廼謀嘉賔<lb/>
　鼓缶而嬉　以休厥身　帝錫我侯　歸牧于鄉<lb/>
　錦裘煌煌　鸞衡鏘鏘　故老飲歌　吾閭之光<lb/>
　我侯為何　四方是力　誠加于物　心竭于國<lb/>
　始終一徳　侯斯往焉　帝用惻然　遺烈在人<lb/>
<pb n="KR2g0025_WYG_018-8b"/>
　史其舍旃　埀千萬年<lb/>
　　李觀察士衡神道碑　　　　　范仲淹<lb/>
聖王之教萬民也資天地之生以為食藉山海之出以<lb/>
為貨食均於上下貨通於逺邇則可以通郊廟廪卿士<lb/>
聚兵以征伐振民於災害然非得絶代能臣持變通之<lb/>
數於天下則孰與成當世之務哉故夷吾作輕重之權<lb/>
以霸齊桑羊行均輸之法以助漢近則隋有髙頴唐有<lb/>
劉晏皇朝有左丞陳公恕是皆善天下之計者也爾後<lb/>
<pb n="KR2g0025_WYG_018-9a"/>
朝廷重此任而常難其才天禧二年七月甲戌制曰樞<lb/>
密直學士刑部侍郎士衡可三司使告謝之日天子面<lb/>
褒其能屬以大計賜内帑錢二百萬緡以助經費復親<lb/>
製寛財利論以賜之公當職五年間天子有事於南郊<lb/>
又御端門既今上即位並大賚天下至于真宗山陵再<lb/>
塞大河之决其供億不可勝紀公皆優游以辦霈然有<lb/>
餘力蓋周知天下之利使流而不竭中外服其通焉公<lb/>
字天均隴西成紀人也㑹祖涣贈尚書屯田郎中祖徹<lb/>
<pb n="KR2g0025_WYG_018-9b"/>
贈左諫議大夫父益贈吏部尚書尚書娶惠氏贈扶風<lb/>
郡太君生子五人公居其仲㓜負氣節從鄉先生即有<lb/>
聲於西州太平興國八年春天子親䇿天下士公中第<lb/>
釋褐為京兆鄠縣主簿府知其才俾權領獄掾咸陽縣<lb/>
有民殺人具辭以送府父子五人皆伏加功之坐公告<lb/>
於尹曰甞試辨之葢殺人者一餘四人掩其骸耳安可<lb/>
盡辟乎尹覆之卒從公議即謂公曰是四人者非子之<lb/>
明則寃于地下矣子有隂施後當貴乎移知眉州彭山<lb/>
<pb n="KR2g0025_WYG_018-10a"/>
縣就除大理評事以父憂去職服除由㓂萊公薦領京<lb/>
兆渭橋輦運改司農丞除著作佐郎通判邠州真宗即<lb/>
位遷秘書丞知劒州咸平三年春益州兵亂推王均為<lb/>
首既破漢州急来趨劒欲絶王師之路公吿于衆曰賊<lb/>
来方銳孰可與鬬吾城無守具而有芻糧之積使賊能<lb/>
得之非徒肉吾一州必據險以阻大兵則兩川諸城無<lb/>
援以守盡下於賊矣不如焚其儲蓄擁州民輦庫帛退<lb/>
守劒門與劒門之兵合以拒戰賊可圗焉衆從之既而<lb/>
<pb n="KR2g0025_WYG_018-10b"/>
賊至得吾空壘無資糧險不可據遂大沮其謀公知其<lb/>
窮手署榜以示㓂曰爾等得無父母妻子之愛葢脅從<lb/>
而來何不歸我復為王人得降卒千有九百乃與劒門<lb/>
鈐轄裴臻併兵擊賊斬首數千級賊敗走保成都公即<lb/>
馳驛入奏自引棄城守關之咎且言平賊利害帝深加<lb/>
奨歎擢拜度支員外郎賜五品服俄而大兵得出劒門<lb/>
兩川諸城聞王師来無復摇動均賊遂平如公始謀焉<lb/>
㑹帥臣言公不當棄城朝廷方任帥不得已謫監䖍州<lb/>
<pb n="KR2g0025_WYG_018-11a"/>
關征尋召還判三司鹽鐵勾院時度支使梁鼎上言陜<lb/>
西舊制許人入粟塞下率髙其估以池鹽償之人得賈<lb/>
于邊市今請借民力轉粟以備塞復轉鹽于邊官自鬻<lb/>
之嵗得緡錢三十萬以給西兵朝廷可其奏命鼎為陜<lb/>
西制置使公上言非便復與執政争於帝前曰邊路阻<lb/>
險舟車不能通每嵗轉粟與鹽民力可支乎徒能奪農<lb/>
時沮商利異日農商失業財力俱屈後復變法人将安<lb/>
信又官自鬻鹽則價重價重則邊人市敵中青鹽食之<lb/>
<pb n="KR2g0025_WYG_018-11b"/>
敵為利矣臣請通鹽商如前使人入粟塞下則農不奪<lb/>
時商不易業外不為敵利茍能寛民力沮敵計雖緡錢<lb/>
不足陛下以諸路之羡助之有何不可帝然之公謝以<lb/>
忠憤而言不覺切直帝曰為臣當如此宜無改焉鼎至<lb/>
陜西果無效而罷卒如公言領荆湖北轉運使嵗餘從<lb/>
陜西進司封貟外郎賜金紫即保任能吏數十分掌㩁<lb/>
酤獲遺利葢億計乃奏罷朝廷助邊錢帛嵗三十萬天<lb/>
子朝陵幸西洛進兵糧五十萬石京西路乏粟又進三<lb/>
<pb n="KR2g0025_WYG_018-12a"/>
十萬石助之入拜祠部郎中度支副使朝廷以兩河屯<lb/>
兵之計擇使為難輟公以司封郎中領河北轉運使建<lb/>
言民之泉貨每春取絹直於豪力其息必倍本道嵗給<lb/>
諸軍帛七十萬疋不足則市於民請使民預受其直則<lb/>
公私交濟制從之今行於諸道天子東封詔公駐澶州<lb/>
同幹供億事慶成拜右諫議大夫領使如故及祀汾隂<lb/>
又以公提舉京西陜西轉運司事車駕既行以長安為<lb/>
關輔之要命公鎮安之祀事畢召還進給事中朝廷謂<lb/>
<pb n="KR2g0025_WYG_018-12b"/>
坤維之奥宜得巨人拜樞密直學士知益州期月召還<lb/>
有圗任意㑹河朔闕漕帝曰河朔未可無卿除都轉運<lb/>
使恩數廪禄加常制一等公再至兩河夙夜共職積榖<lb/>
郡邑率如京坻議者謂所積太廣必将腐敗朝廷遣使<lb/>
視之公奏曰豈不為九年之意耶帝悟遽命罷其使明<lb/>
年大蝗民多阻飢公悉倉廪以賑之仍輦濟京西路君<lb/>
子謂公知政矣大河決于無棣将圯其城時以數州丁<lb/>
力晝夜營護役死者相枕藉而水不降公奏曰是不可<lb/>
<pb n="KR2g0025_WYG_018-13a"/>
以州矣請亟遷以避患朝廷從之後數月水出舊城丈<lb/>
餘民不為魚公之力也就遷工部侍郎相州繫囚十四<lb/>
人盗𤓰傷其主吏以極法論公曰餓夫何至此皆貸死<lb/>
以聞朝廷閲其奏即下密詔民有嵗凶為盗長吏得屈<lb/>
法以全之公兩使河朔凡數年天子封太山祀汾隂幸<lb/>
亳社進緡錢繒纊糧芻巨萬數又請罷内帑錢嵗百萬<lb/>
屢詔褒之魏人飢命公知天雄軍又東齊大歉盗㓂充<lb/>
斥進刑部侍郎知青州盗有聚山林出為郡邑之患者<lb/>
<pb n="KR2g0025_WYG_018-13b"/>
先是係其妻子棘環于通衢公至遽出之戒曰虐爾何<lb/>
贖爾惟從賊所之俟其自新則復爾閭井賊聞之少懈<lb/>
又下教曰賊輩為魁所制爾能伺而梟之吾将以功論<lb/>
旬浹間盗有梟二魁之首獻者餘皆散亡或来請命公<lb/>
録之如教齊人遂安天子遣中使奨勞及為三司使陜<lb/>
西舊科吏人采木送京師度三門之險破散者太半又<lb/>
毎嵗市羊亦遣吏送而羊多斃於道二者吏皆破産以<lb/>
償西人苦兹五十年矣公請募商旅送木于京師如入<lb/>
<pb n="KR2g0025_WYG_018-14a"/>
粟法售以池鹽又請許其吏私市羊以副之免關征筭<lb/>
得補其亡失自是西人鮮復破産視天下之弊如此比<lb/>
者日更月除不可殫書矣遷吏部侍郎以足疾求罷優<lb/>
詔不允而許五日一便殿奏事拜則以通事舍人掖之<lb/>
今上即位拜尚書左丞復求解職朝廷優寵老成遂得<lb/>
請除同州觀察使知陳州時大水侵城人有言水入城<lb/>
以誑衆者公命立斬之人心始寧乃築大防以完其州<lb/>
改潁州復莅陳州㑹曹襄悼公得罪公以親累授左龍<lb/>
<pb n="KR2g0025_WYG_018-14b"/>
武軍大將軍分司西京未幾進左衛大将軍還長安故<lb/>
居後二年遘疾以天聖十年五月二十六日薨享年七<lb/>
十四以其年八月二十七日葬於京兆萬年縣白鹿鄉<lb/>
之原景祐元年其子詣闕理公有勞於國非意左遷天<lb/>
子憫然降制追復同州觀察使娶太原王氏封平晉縣<lb/>
君早亡又娶馮翊雷氏封延安郡君後公十六年而終<lb/>
男六人丕顯不仕丕績同學究出身並早世丕諒太常<lb/>
博士集賢校理由方略改崇儀使邠寧環慶路兵馬鈐<lb/>
<pb n="KR2g0025_WYG_018-15a"/>
轄後公十一年而亡丕緒尚書水部郎中丕逺殿中丞<lb/>
丕旦國子博士女三人長適益州郫縣主簿宋肩逺次<lb/>
適曹襄悼公利用次適定國軍節度觀察留後曹琮孫<lb/>
男若干人公性慷慨善辯論明於知人凡保任才吏數<lb/>
百員嘗力薦吕文靖公陳文惠公又嘗薦太傅張鄧公<lb/>
公服官五十二載専尚寛恕政刑之下活人多矣自古<lb/>
能臣言邦國之利鮮不斂怨於下而傷其手者公則疏<lb/>
通利源取而不奪允所謂善天下之計者也銘曰<lb/>
<pb n="KR2g0025_WYG_018-15b"/>
　舜歌南風兮阜時之財　何以聚人兮易不云哉<lb/>
　富國彊兵兮孰謂霸才　弗富弗彊兮王基其摧<lb/>
　巍巍先帝兮法道法天　大烹之盛兮包羅俊賢<lb/>
　拔公之才兮屬諸利權　公之感遇兮惟力是宣<lb/>
　封乎泰山兮祀于汾睢　千乘萬騎兮雲駕波馳<lb/>
　公常景從兮朝詢夕咨　供億何算兮無一不宜<lb/>
　入司邦賦兮帝曰汝通　屢行大賚兮如泉不窮<lb/>
　太上繼明兮遇之愈隆　公則請老兮命以觀風<lb/>
<pb n="KR2g0025_WYG_018-16a"/>
　久於貨政兮人将無徒　公嘗寛之兮民易以趨<lb/>
　曾不加賦兮抑有羡餘　全歸故廬兮其樂只且<lb/>
　安安而夀兮髙枕以終　門閥不圮兮表于關中<lb/>
　峩峩之碑兮章章厥功　映于國史兮千古不空<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_018-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑𫝊琬琰之集上巻十八<lb/>
</p>
<p>
</p>
  </div>
</body>
</text>
</TEI>
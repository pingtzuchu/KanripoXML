<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻三十八</head>
    <p>
<pb n="KR2g0025_WYG_065-1a"/>
欽定四庫全書<lb/>
　名臣碑傳琬琰之集中巻三十八　宋杜大珪編<lb/>
　　劉秘書恕墓碣　　　　　　范祖禹<lb/>
君諱恕字道原其先京兆萬年人六世祖度唐末為臨<lb/>
川令遇亂不能歸遂葬筠今為筠州人父渙少有高志<lb/>
年五十為潁上令棄官家廬山之陽今為屯田員外郎<lb/>
道原少穎悟俊㧞讀書過目即成誦年四歲坐客有言<lb/>
孔子無兄弟者道原應聲曰以其兄之子妻之一坐驚<lb/>
<pb n="KR2g0025_WYG_065-1b"/>
異十二三謁丞相晏公問以事道原反覆詰難公不能<lb/>
對十八嵗試經義說書皆第一釋褐邢州鉅鹿主簿陳<lb/>
鄘公帥髙陽召至府重禮之使講春秋丞相親帥官属<lb/>
徃聽遷晉州和川令道原為人重意義急然諾郡守得<lb/>
罪被劾屬吏皆連坐下獄道原獨保證之恤其妻子如<lb/>
已骨肉又面數轉運使以深文峻詆陸介夫帥廣西辟<lb/>
掌機冝道原為人强記紀傳之外閭里小說下至稗官<lb/>
雜説無所不覽其談數千載間事如指諸掌道原終身<lb/>
<pb n="KR2g0025_WYG_065-2a"/>
不治他事故獨以史學髙一時今端明殿學士司馬公受<lb/>
詔修資治通鑑奏請同編修道原于魏晉以後事尤能精<lb/>
詳考證前史差謬司馬公悉委而取決焉道原為人剛毅<lb/>
一毫不挫于人熈寜中執政有與之故舊者欲引修三司<lb/>
條例道原不肯附之且非其所為執政者寖不恱當是時<lb/>
其權震天下人不敢忤而道原憤憤欲與之校面語侵之<lb/>
至變色悖怒而道原不少屈稠人廣坐抗言其失聞者<lb/>
縮頸而道原意氣自若久之亦不自安以親老告歸南康<lb/>
<pb n="KR2g0025_WYG_065-2b"/>
乞監酒稅以就飬有詔即官下編修丁母夀安縣君錢氏<lb/>
憂又詔就第續成前書未除喪元豐元年九月癸丑卒年<lb/>
四十七著十國紀年四十二巻資治通鑑外紀十巻包犧<lb/>
至周厲王疑年譜共和至熈寜年略譜各一巻道原娶蔡<lb/>
氏職方郎中巽之女生一女三男曰和仲羲叔某道原將<lb/>
没使其子為書來告曰子其為表若碣以誌吾墓銘曰<lb/>
　嗚呼道原　博學强識　海涵地負　冨有萬物<lb/>
　人所難能　不降色辭　中道而殞　鮮克知之<lb/>
<pb n="KR2g0025_WYG_065-3a"/>
　精明在上　體魄在下　刻詩墓前　以詔觀者<lb/>
　　十國紀年序　　　　　　　　司馬光<lb/>
皇祐初某為貢院屬官已有詔士能講解經義者聽别<lb/>
奏名應詔者數十人趙周翰為侍講知貢舉問以春秋<lb/>
禮記大義其中一人所對最精詳先具注䟽次引先儒<lb/>
異說末以已意論而斷之凢二十問所對皆然主司驚<lb/>
異擢為第一及發糊名乃進士劉恕年十八矣某以是<lb/>
慕重之始與相識道原乃其字也道原是歲賦詩論䇿<lb/>
<pb n="KR2g0025_WYG_065-3b"/>
亦入髙等殿試不中格更下國子監試講經復第一釋<lb/>
褐鉅鹿主簿遷和川令陸介夫為廣西帥奏掌機冝前世<lb/>
史自太史公所記下至周顯徳之末簡䇿極博而於科<lb/>
舉非所急故近歲學者多不讀鮮有能道之者獨道原<lb/>
篤好之為人强記紀傳之外閭里所錄私記雜說無所<lb/>
不覽坐聽其談衮衮無窮上下數千載間細大之事如<lb/>
指掌皆有稽據可騐令人不覺心服英宗皇帝雅好稽<lb/>
古欲徧觀前世行事得失以為龜鑑某承乏侍臣嘗從<lb/>
<pb n="KR2g0025_WYG_065-4a"/>
容奏舊史文繁自布衣之士鮮能該通況天子一日萬<lb/>
機誠無暇周覽乞自戰國以還訖于顯德凡闗國家之<lb/>
興衰繫衆庶之休戚善可為法惡可為戒者詮次為編<lb/>
年一書刪其浮長之辭庶於奏御差便上甚喜尋詔某<lb/>
編次歴代君臣事迹仍謂某曰卿自擇館閣英才共修<lb/>
之某對曰館閣文學之士誠多至于專精史學臣未得<lb/>
而知所知者惟和川令劉恕一人而已上曰善退即奏<lb/>
召之與共修書凡數年間史事之紛錯難治者則以諉<lb/>
<pb n="KR2g0025_WYG_065-4b"/>
之某䝉成而已今上即位更命其書曰資治通鑑王介<lb/>
甫與道原有舊深愛其才熈寜中介甫㕘大政欲引道<lb/>
原修三司條例道原固辭以不習金榖之事因言天子<lb/>
方屬公以政事冝恢張堯舜之道以佐明主不應以財<lb/>
利為先介甫雖不能用亦未之怒道原毎見之輒盡誠<lb/>
規益及吕獻可得罪知鄧州道原徃見介甫曰公所以<lb/>
致人言葢亦有所未思因為條陳所更法令不合衆心<lb/>
者冝復其舊則議論自息介甫大怒遂與之絶未幾某<lb/>
<pb n="KR2g0025_WYG_065-5a"/>
出知永興軍道原曰我以直道忤執政凡官長復去我<lb/>
何以自安且吾親老不可乆留京師即奏乞監南康軍<lb/>
酒得之某尋判西京留臺奏遷書局於洛陽後數年道<lb/>
原奏請身詣某議修書事朝廷許之道原水陸行數千<lb/>
里至洛陽自言比氣羸憊必病且死恐不復得再見留<lb/>
數月而歸末至家遭母喪俄得風疾右手足偏廢伏枕<lb/>
再朞痛苦備至毎呻吟之隙輙取書修之病益篤乃束<lb/>
書歸之局中以元豐元年九月戊戌終官至秘書丞年<lb/>
<pb n="KR2g0025_WYG_065-5b"/>
止四十七嗟吁以道原之耿介其不容于人齟齬以没<lb/>
固疑天何為復病而夭之耶此益使人痛惋惝怳而不<lb/>
能忘者也道原嗜學方其讀書家人呼之食至羔炙冷<lb/>
而不顧夜則卧思古今或不寐逹旦在和川嘗以公事<lb/>
適野見劉聰太宰劉雄碑嘉平五年始改建元正舊史之<lb/>
失在洛陽與某偕如萬安山道旁有碑讀之乃五代列<lb/>
將人所不稱道者道原即能言其行事始終歸驗於舊<lb/>
史信然宋次道知亳州家多書道原枉道就借觀之次<lb/>
<pb n="KR2g0025_WYG_065-6a"/>
道日具酒饌為主人禮道原曰此非吾所為來也殊廢<lb/>
吾事願悉撤去獨閉閣晝夜讀且抄留旬日盡其書而<lb/>
去目為之翳道原致疾亦由學之苦邪方介甫用事呼<lb/>
吸成禍福凡有施置舉天下莫能奪高論之士始異而<lb/>
終附之面譽而背毁之口順而心非之者比肩是也道<lb/>
原獨奮厲不顧直指其事是曰是非曰非或面刺介甫<lb/>
至變色如鐵或稠人廣坐介甫之人滿側道原公議其<lb/>
得失無所隱惡之者側目愛之者寒心至掩耳起避之<lb/>
<pb n="KR2g0025_WYG_065-6b"/>
而道原曽不以為意見質厚者親之如兄弟姦諂者疾<lb/>
之如仇讎用是困窮而終不悔此誠人之所難也昔申<lb/>
棖以多欲不得為剛微生髙以乞醯不得為直如道原<lb/>
者可以為剛直之士乎道原家貧至無以給㫖甘一毫<lb/>
不妄取於人其自洛陽南歸也時已十月無寒具某以<lb/>
衣襪一二事及舊貂褥賮之固辭强與之行及潁州悉<lb/>
封而返之於某而不受於他人可知矣尤不信浮屠說<lb/>
以為必無是事曰人如居逆旅一物不可乏去則盡棄<lb/>
<pb n="KR2g0025_WYG_065-7a"/>
之矣豈得齎以自隨哉可謂知之明而決之勇矣道原<lb/>
好著書志欲籠絡宇宙而無所遺不幸早夭其成者十<lb/>
國紀年四十二巻包犧至周厲王疑年譜共和至熈寜<lb/>
年略譜各一巻資治通鑑外紀十巻餘皆未成其成者<lb/>
亦未以傳人曰今栁芳唐歴本皆不同由芳書未成而<lb/>
傳之故也期於瞑目然後傳病亟猶汲汲借人書以㕘<lb/>
校已之書是非其失氣垂盡乃口授其子羲仲為書屬<lb/>
某使撰埋銘及十國紀年叙且曰始欲諸國各作百官<lb/>
<pb n="KR2g0025_WYG_065-7b"/>
及藩鎮表未能就幸於叙中言之某不為人譔銘文己<lb/>
累年所拒且數十家非不知道原託我之厚而不獲承<lb/>
命悲愧尤深故叙平生所知道原之美附於其書以傳<lb/>
來世道原自言其先萬年人六世祖度唐末明經及第<lb/>
為臨川令卒官遇亂不能歸遂葬高安因家焉南唐以<lb/>
高安為筠州今為筠州人父渙字凝之進士及第為潁<lb/>
上令不能屈節上官年五十棄官家廬山之陽且三十<lb/>
年矣人服其高歐陽永叔作廬山髙以美之今為屯田<lb/>
<pb n="KR2g0025_WYG_065-8a"/>
貟外即致仕云<lb/>
　　劉檢討羲叟墓誌銘　　　　　范鎮<lb/>
君諱羲叟字仲更澤州晉城人曽祖仁裕祖廷珏贈大<lb/>
理寺丞父浩國子博士母張氏君嘗舉進士廷試不第<lb/>
慶歴初今翰林歐陽公使河東表君有歆向之學一命<lb/>
試大理評事居父喪服除權趙州軍事推官預修唐書<lb/>
律歴天文五行志尋充編修官遷澤州軍事推官昭德<lb/>
軍節度推官改著作佐郎嘉祐二年以母喪罷有詔就<lb/>
<pb n="KR2g0025_WYG_065-8b"/>
第編修既釋服還職明年而書成授崇文院檢討未入<lb/>
謝以病卒年四十四實五年八月壬戌也娶史氏子二<lb/>
人長早亡幼曰敦祖女四人長亦早亡次適試將作監<lb/>
主簿孫宿餘皆幼君卒之十日其妻奉君之喪以歸用<lb/>
九月丙申而葬君資强記於經史百家無不通曉至於<lb/>
國朝故實財賦刑名兵械鍾律地理皆知其要而星歴<lb/>
術數過人逺甚然恥以自名未嘗妄談也未病時語人<lb/>
曰吾及秋必死又自擇葬地于父墓之庚曰吾死葬此<lb/>
<pb n="KR2g0025_WYG_065-9a"/>
故夫人遂以葬君所著春秋災異十三代史志劉氏輯<lb/>
歴南北史韻目皆藏于家銘曰<lb/>
學而不為人知又克施於時維後人之悲<lb/>
　　魏處士閒墓誌銘　　　　　　司馬光<lb/>
君諱閒字雲夫世家于陜之東郊父諱野真宗皇帝時有<lb/>
大名累召終不能起贈著作郎君少喜為詩學鼓琴不<lb/>
樂仕進一遵著作君之志皇祐二年仁宗皇帝祀明堂<lb/>
詔天下求遺逸草萊年耆徳茂者知府直史館李公昭<lb/>
<pb n="KR2g0025_WYG_065-9b"/>
遘薦君再世有高節上嘉之賜號清逸處士嘉祐八年<lb/>
八月癸未終于家年八十四君自始生至没當國家隆<lb/>
盛偃兵無事之時家有舊田廬君謹守而治之朝廷以<lb/>
著作君之賢復其子孫無有所與以故沛然自足無衣<lb/>
食之累性不嗜酒謹潔守法度然與人和浮沉閭里不<lb/>
自摽掲以故其生也人樂與之㳺其没也無謗言府縣<lb/>
之官或時延禮亦與之徃來然未嘗有毫髪之私以干<lb/>
之其政事失得未嘗納於耳而出于口也以故皆愛重<lb/>
<pb n="KR2g0025_WYG_065-10a"/>
之無厭倦少好養生大要用冲澹自守不以一物累其心<lb/>
以故視聽歩趨能老而不衰嗚呼古之名處士者多矣<lb/>
或力為竒譎以盜聲名萬一冀幸欲欺愚俗取美官或交<lb/>
逰有位依其名勢乾没射利以侵漁細民若是者雖不仕<lb/>
又足賢乎然則能保其福樂而免于過咎有如君者凡幾<lb/>
人邪三娶曰臧氏曰趙氏曰皇甫氏子男一人曰樵女三<lb/>
人適進士梁軫張震左侍禁張宏孫男二人曰潜曰澤先<lb/>
僕射與著作君相愛如昆弟某拜君于髫齔之年今也其<lb/>
<pb n="KR2g0025_WYG_065-10b"/>
孤將以某年月日葬君于某地來求銘某何敢辭銘曰<lb/>
　天長不息兮地大無疆　人寓其中兮細於毫芒<lb/>
　奪攘紛糾者非愚則狂　惟君之生兮遭世寜昌<lb/>
　依承先徳兮曄然有光　笥有餘衣兮廪有餘粮<lb/>
　養生以理兮行已有方　居不煩人兮遊不出鄉<lb/>
　逍遥自適兮既夀而康　視彼公侯兮金朱煌煌<lb/>
　憂勞没齒兮或罹咎殃　為得孰多兮為謀孰長<lb/>
　　种處士放傳　　　　　　　　曽鞏<lb/>
<pb n="KR2g0025_WYG_065-11a"/>
种放字明逸京兆人父卒於辰安放纔七歲能屬文與<lb/>
其母隱於終南山豹林谷結苑為廬博通經史士大夫<lb/>
多從之學得束脩以養著䝉書十巻人多傳之淳化中<lb/>
詔起之其母患曰嘗勸汝勿講學今為人所知不復得<lb/>
安處我當棄汝入深山矣放遽辭疾不應召盡焚其筆<lb/>
硯轉居窮寂上亦不强致而命京兆府時存問之放嘗<lb/>
幅巾短褐携琴酒坐盤石以自適豹林谷至州郭七十<lb/>
里徒步從樵夫徃返不以為勞其學不喜釋氏常裂佛<lb/>
<pb n="KR2g0025_WYG_065-11b"/>
書以製幃帳著嗣禹說表孟子上下篇善為歌詩自稱<lb/>
退士作退士傳人號雲溪醉叟咸平中母卒詔賜錢助<lb/>
其葬不受廬墓終制張齊賢蒞長安表其節行詔召放<lb/>
即起賜對便坐授右司諌直昭文館賜居第什噐太官<lb/>
食翌日又賜緋魚遂謁告還山間來朝覲其後又居嵩<lb/>
少數遣使問勞賜予乆之除起居舎人擢諫議大夫祀<lb/>
汾隂加恩部侍郎一日召從學諸生飲曰與爾軰訣酒<lb/>
數行而卒終身不娶無子詔錄其姪世雍同學究出身<lb/>
<pb n="KR2g0025_WYG_065-12a"/>
放在朝廷有所啓奏必據經義時無知者或譏其循黙<lb/>
真宗乃以放議十三篇示輔臣曰放為朕言事甚衆但<lb/>
外廷不知爾其奏常焚藁故也上嘗欲大用之詔詢治<lb/>
道放固辭晚年日縱酒西祀頗盛飾輿服或以劵直親<lb/>
詬驛吏頗貽譏誚放在京師王嗣宗除京兆守屢造放<lb/>
不為禮嗣宗怒語及其進取放曰不猶愈于角力而中<lb/>
第者乎嗣宗試藝講武殿日嘗程力以冠甲科故放及<lb/>
之嗣宗深銜其言及至京兆又間乗醉慢罵嗣宗嗣宗<lb/>
<pb n="KR2g0025_WYG_065-12b"/>
因其弟姪强市田産興訟遣人詰責放又條上其不法<lb/>
事詔問狀㑹赦釋因别賜第嵩山命徙避嗣宗焉<lb/>
　　林逋𫝊　　　　　　　　　　曽鞏<lb/>
林逋字君復杭州人祖克已為錢氏通儒院學士逋少<lb/>
孤嗜學景徳中㳺江淮歸結廬杭州之孤山真宗聞其<lb/>
名屢賜束帛命州縣歲時問勞居西湖二十年不入城<lb/>
市卒年六十一臨終有詩云湖上青山對結廬亭前修<lb/>
竹亦蕭疎茂陵他日求遺草猶喜曽無封禪書逋不娶<lb/>
<pb n="KR2g0025_WYG_065-13a"/>
無子教其兄之子宥登進士第逋少嘗遊臨江軍李諮<lb/>
始舉進士未有知者逋謂人曰此公輔之器也逋之卒<lb/>
諮時知杭州為制緦麻服與其門人哭而葬之刻臨終<lb/>
一絶納壙中既而仁宗賜謚曰和靖先生仍賜其家帛<lb/>
五十疋米五十石逋善行草喜為詩其語孤峭清淡其<lb/>
藁未嘗自錄曰何不錄以傳後世乎逋笑曰吾獨不欲<lb/>
以詩助名於林泉况後世耶<lb/>
　　王中正傳　　　　　　　　　曽鞏<lb/>
<pb n="KR2g0025_WYG_065-13b"/>
王中正汀州人賈販徃來江淮間咸平元年至南康軍<lb/>
逆旅異人自言趙姓乆之又見於茅山命求鈆盝遇大<lb/>
成金謂中正曰當授與法從及歴陽始得之且俾辨草<lb/>
木藥品而授以卜環神劒及密緘之書戒以勿泄中正<lb/>
亟欲獻於上為有司所欲之至上饒佯狂黥竄嶺外未<lb/>
幾逋匿京城樞密承㫖謝徳權嘗為嶺南官知中正化<lb/>
銀術為奏自得脫軍籍内臣劉承規又以其名聞初名<lb/>
捷為更曰中正賜對特受許州㕘軍承規於皇城公廨<lb/>
<pb n="KR2g0025_WYG_065-14a"/>
居之凡入市必有人與之語承規詰之不能隱曰即授<lb/>
法者也承規為新堂以祈靈景德四年五月十三日遂<lb/>
降于堂紗幃間服青衣具冠劒自是屢降惟中正諭其<lb/>
㫖或其侍童偶語始知乃司命真君也明年天書降改<lb/>
元大中祥符東卦畢加真君號曰九天司命天尊五年<lb/>
天尊降宫庭上號曰聖祖即改皇城新室曰元符觀承<lb/>
規私第曰東宅所賜中正通濟坊第曰南宅並為聖祖<lb/>
降憇之所中正累遷加致仕積官至右神武大將軍唐<lb/>
<pb n="KR2g0025_WYG_065-14b"/>
州團練使大中祥符九年中正被疾見聖祖謂之曰慎<lb/>
密類汝者少即塑形景靈宫為吾輔勿憂也卒年五十<lb/>
五其妻施氏封吳郡夫人諸子皆授殿直中正初得神<lb/>
術雖貧苦不以勢利輙告於人及享禄賜所化黄白惟<lb/>
施貧奉道釋而已朝廷舉大禮及營繕必逹靈命以藥<lb/>
金銀為獻中正復自以所成者助經費上為製靈遇賛<lb/>
紀其事云<lb/>
　名臣碑傳琬琰之集中巻三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻七</head>
    <p>
<pb n="KR2g0025_WYG_034-1a"/>
欽定四庫全書<lb/>
　名臣碑傳琬琰之集中巻七　　宋杜大珪編<lb/>
　　王待制質墓誌銘　　　　　　范仲淹<lb/>
孔子曰善人吾不得而見之矣噫先聖謂善人之難得<lb/>
也如此世有德之清行之方政之平斯不謂之善人乎<lb/>
余見之於子野王公矣公諱質字子野其先太原人曾<lb/>
髙古籍大名皇考諱徹以文行顯至右拾遺累贈太師<lb/>
尚書令兼中書令魯國公王考諱祐雄文直道名重海<lb/>
<pb n="KR2g0025_WYG_034-1b"/>
内掌太祖誥命至兵部侍郎累贈太師尚書令兼中書<lb/>
令晉國公考諱旭以公正果敢屢當藩寄為時之良二<lb/>
千石累贈兵部尚書妣虞氏贈某郡君公稟嚴君之教<lb/>
幼而有文伯父文正公為真宗朝賢相重德大器人莫<lb/>
可動一日覽公之業喜甚作詩以奨之謂吾門未衰矣<lb/>
用文正蔭補太常寺奉禮郎三遷至大理丞文正既薨<lb/>
公年尚未冠進所著文真宗嘉之召試學士院辭入優<lb/>
等賜進士及第聲動京師嘗師事楊文公文公器之每<lb/>
<pb n="KR2g0025_WYG_034-2a"/>
謂朝中名公曰是子英妙加於人逺矣翰林劉公筠風<lb/>
岸髙峻縉紳仰望不得其門而進乃與諸公共薦公之<lb/>
才敏天子命公校文於館中厯殿中省丞為愽士於太<lb/>
常加集賢校理拜祠部員外郎丁兵部憂服除以前官<lb/>
充職同判姑蘇郡以公心公言正二千石之政二千石<lb/>
初不平之終服其義而加禮焉還朝賜五品服章改度<lb/>
支外郎同判尚書刑部又判吏部南曹進司封外郎出<lb/>
領淮西郡部中十邑素多盜與訟號為難治公至斷獄<lb/>
<pb n="KR2g0025_WYG_034-2b"/>
必以情按吏必有禮横者繩之弱者扶之州人大服謂<lb/>
徃之使君莫公若也蔡俗舊祠吴元濟公曰豈有逆醜<lb/>
而當廟食耶吾為州長不能正民之視聽俾民何從哉<lb/>
狄梁公李太尉皆唐之忠烈又德加蔡人胡為不祠命<lb/>
工徹元濟廟建二公之祠率吏民拜祭蔡人從之于今<lb/>
號為雙廟秩滿拜祠部郎中朝廷除公開封府推官除<lb/>
兄雍三司判官公曰是皆要職吾兄弟同日除拜朝廷<lb/>
豈乏人哉乃堅請外補留兄京師以奉家廟士大夫聞<lb/>
<pb n="KR2g0025_WYG_034-3a"/>
而賢之徃守夀春郡㡬月改合肥郡盜有殺其徒以并<lb/>
其財者吏擒之公令䖏死法寺議當貸死遂劾之公上<lb/>
疏曰盜以彊力而又殺人吏追而擒之自非露而悛者<lb/>
胡為而貸焉如法寺所論能害其類者皆無罪名民將竸<lb/>
為盜盜巳而殺一夫其黨咸赦之盜可止乎疏上不報<lb/>
凡斷獄出入以下吏為首長官為從公曰吾不勝法吏<lb/>
矣上言請為之首朝廷從之左降監舒州靈仙觀後一<lb/>
年今資政殿學士昌黎韓公琦知審刑院議盗長其徒<lb/>
<pb n="KR2g0025_WYG_034-3b"/>
非自首而悛惡者宜勿原之朝廷始頒示天下且知公<lb/>
前所斷獄不為失矣今資政殿學士鄭公戩翰林學士<lb/>
葉公清臣皆論公竒才未大用而非辜坐黜豈朝廷之<lb/>
意耶詔起公知海陵郡代還除度支郎中荆湖北路轉<lb/>
運使時西郵宿兵財用為重諸道轉運使競進羨餘㡬<lb/>
千萬蘄助軍之奬實瘡痍細民以為己績公至而歎曰<lb/>
西兵天子不得已而用之然須於財賦豈如是而迫耶<lb/>
吾不當為由是荆湖之民頼公少休焉㑹資政殿學士<lb/>
<pb n="KR2g0025_WYG_034-4a"/>
富公弼拜職尚帶史館修撰與公未嘗識面聞公風義<lb/>
舉公以代修撰朝廷從而除之兼掌選事及韓富二公<lb/>
在樞府又交薦公清方為縉紳之冠天子俞其奏擢以<lb/>
本官充天章閣待制依前掌選事公再讓不允既而客<lb/>
有扣公曰銓衡至重利病多矣公無建明者何公曰紀<lb/>
綱盡在如權衡然但持者輒髙下其手爾何必易其器<lb/>
耶公居之歲時選士頼其平其間人物清濁公必辯之<lb/>
上前量有進抑振天官久墜之職也天子以西北數藩<lb/>
<pb n="KR2g0025_WYG_034-4b"/>
鎮皆須巨人乃擇近列而褒遣之公得領陜州州當四<lb/>
達之㑹又用兵而来吏民疲苦公至則緩征賦薄迎勞<lb/>
屏㓙冦拯孤弱人迺息肩㡬一載而感疾以慶厯五年<lb/>
七月二十六日終於黄堂享年四十五靈柩歸東都州<lb/>
人哭送於道朝廷加賵賻焉公生相門而弗驕弗華以<lb/>
貧為寳文正作舍人時家甚虚嘗貸人金以贍昆弟過<lb/>
期不入輟所乗馬以償之公因閱家藏書而得其券召<lb/>
家人示之曰此前人清風吾輩當奉而不墜宜祕藏之<lb/>
<pb n="KR2g0025_WYG_034-5a"/>
又得顔公為尚書乞米於李大夫墨帖刻石以摹之遍<lb/>
遺親友間其雅尚如此故終身不貪所至有氷蘖聲此<lb/>
公之秉德不亦清乎公充職館殿二十餘年同舍皆顯<lb/>
官公介然不動惟求外補當國者非戚必舊公未甞折<lb/>
顔色屈語論以合其意嘗有交遊以言事被謫朝之貴<lb/>
人皆切齒公特率昆弟祖宴都門謫者拒之曰無為子<lb/>
之累乎公曰吾願為黨人從而貶之光矣此公之執行<lb/>
不亦方乎公為數郡皆清心以思治行已以率下必首<lb/>
<pb n="KR2g0025_WYG_034-5b"/>
崇學校而風化之有犯法非害于物者必緩其獄未始<lb/>
深文焉求民之疾雖處幽不遺去民之梗雖負勢不避<lb/>
此仁人之政不亦平乎故每去一州則百姓號慟如赤<lb/>
子之慕慈母也公性純孝與家人道先君事必感激泣<lb/>
下故厚於宗族每拳拳焉憂樂同之弟素文正之子也<lb/>
自淮南外計改涇原經略使公食不甘寢不安曰弟有<lb/>
母老且疾吾無親憂因入對請代行既而弗許命其愛<lb/>
子規曰彼窮塞也得無危事汝可侍行而左右之以均<lb/>
<pb n="KR2g0025_WYG_034-6a"/>
吾憂又少弟端嘗不利於春官䖏徒勞者乆之公為郎<lb/>
以歲課當遷願移厥恩召端一試朝廷許之賜端進士<lb/>
出身其友愛之心有如此者公不治生業惟蓄書僅萬<lb/>
巻逺近從之兼通佛老微㫖撰寳元摠録一百巻皆聖<lb/>
賢窮理盡性之說公樂稱人之善必曰吾不及矣在士<lb/>
大夫非風義髙逺弗與之遊及其逝矣四方交友書問<lb/>
弔云前年呉安道死今年王子野卒賢士大夫之清者<lb/>
何其衰歟公娶周氏禮部侍郎起之女封褒信縣君生<lb/>
<pb n="KR2g0025_WYG_034-6b"/>
子男三人曰毖將作監主簿曰規前明州奉化縣主簿<lb/>
曰復太廟室長女二人長適太常寺太祝范純仁次女<lb/>
尚幼余走塵土時公一接如舊以道義淡交者有年矣<lb/>
結二姓之好以親仁人余嘗期公以青雲之器大有立<lb/>
於國朝今不幸乃為公之墓銘銘曰<lb/>
嗚呼人之清者曰賢國得而治焉性之仁者曰夀民得<lb/>
以庇焉何子野之善人兮逝矣如川惟清方而平正兮<lb/>
居人之先在聲詩之有言兮胡不萬年忍送之於死兮<lb/>
<pb n="KR2g0025_WYG_034-7a"/>
𦵏之於泉徒切切於辭兮勒石之堅期子野之令名兮<lb/>
與白日而長然<lb/>
　　孫待制甫墓誌銘　　　　　　歐陽修<lb/>
公諱甫字之翰許州陽翟人也初舉進士天聖五年得<lb/>
同學究出身為蔡州汝陽縣主簿八年再舉進士及第<lb/>
為華州觀察推官轉運使李紘薦其材遷大理寺丞知<lb/>
絳州翼城縣故丞相杜祁公與紘皆以清節自髙尤難<lb/>
於取士聞公紘所薦也數招致之一見大喜已而祁公<lb/>
<pb n="KR2g0025_WYG_034-7b"/>
自御史中丞拜樞宻直學士知永興軍辟公司錄凡事<lb/>
之繁猥者一以委之公歎曰待我以此可以去矣祁公<lb/>
為謝顧事非他吏不能者不敢煩公公乃從容為陳當世<lb/>
之務所以緩急先後設施之宜又多薦士之賢而在下<lb/>
者於是祁公自以為得益友歲滿知彭州永昌縣監益<lb/>
州交子務再遷太常愽士祁公為樞宻副使薦於朝得<lb/>
祕閣校理是時諸將兵討靈夏乆無功天下騷動盗賊<lb/>
數入州縣殺吏卒吏多失職而民弊矣天子方銳意更<lb/>
<pb n="KR2g0025_WYG_034-8a"/>
用二三大臣乃極選一時知名士增置諫員使補闕失<lb/>
公以右正言居諫院上好納諫諍未嘗罪言者而至言<lb/>
宫禁事他人猶須委曲開諷而公獨曰所謂后者正嫡<lb/>
也其餘皆猶婢爾貴賤有等用物不宜過僣自古寵女<lb/>
色初不制而後不能制者其禍不可悔上曰用物在有<lb/>
司吾恨不知爾公曰世謂諫臣耳目官所以達不知也<lb/>
若所謂前世女禍者載在書史陛下可自知也上深嘉<lb/>
納之保州兵變前有告者大臣不時發之公因力言樞<lb/>
<pb n="KR2g0025_WYG_034-8b"/>
宻副使當得罪使乃杜祁公也邉將劉滬城水洛於渭<lb/>
州部署尹洙以滬違節度將誅之大臣稍主洙議公以<lb/>
渭洛通秦渭於國家利滬不可<hi>闕</hi>　　　　　　滬洙<lb/>
公平生所善者也公在諫院所言補益尤多是三者其<lb/>
一人所難言其二人所難䖏者其後言宰相以某事當<lb/>
去者上亟為罷之因以陳執中為㕘知政事公又言執<lb/>
中不可用由是上難之公遂求解職於是小人不便大<lb/>
臣執政而朋黨之論起二三公相繼去位公亦在論中<lb/>
<pb n="KR2g0025_WYG_034-9a"/>
而辯諍愈切不自疑由是罷諫職以右司諫知鄧州徙<lb/>
知安州厯江南兩浙轉運使再遷兵部員外郎改直史<lb/>
館知陜府又徙晉州河東轉運使公素羸性澹然寡所<lb/>
好欲恂恂似不能言而内勁果遇事精明議者謂公道<lb/>
德文學宜在朝廷備顧問而錢榖刀筆非其職然公處<lb/>
之益辦至臨疑獄滯訟常立得其情大賊張海郭貌山<lb/>
攻刼商鄧新破南陽順安公安輯有方常曰教民知戰<lb/>
古法也乃親閱縣弓手教之擊射坐作皆為精兵盜賊<lb/>
<pb n="KR2g0025_WYG_034-9b"/>
為息陜當東西衝吏苦厨𫝊而前為守者顧毁譽不能<lb/>
有所損至公痛裁節之過客畏其清初無所望而亦莫<lb/>
之毁也陜人賴以紓後遂以為法其為轉運使所至州<lb/>
縣視其職事修廢察其民樂否以此陞黜官吏而不納<lb/>
毁譽遇下雖嚴而不害其在兩浙范文正公守杭州以<lb/>
大臣或便宜行事公曰范公貴臣也我屈於此則不得<lb/>
伸於彼矣由是一切䋲以法而常以監司自䖏范公遇<lb/>
公無倦色及退而不能無恨公遇范公不少下然退而<lb/>
<pb n="KR2g0025_WYG_034-10a"/>
未嘗不稱其賢也自河東召為度支副使勤其職不以<lb/>
為勞已而得疾嘉祐元年遷刑部郎中天章閣待制河<lb/>
北郡轉運使不行疾少間乃留侍讀公博學强記尤喜<lb/>
言唐事能詳其君臣行事本末以推見當時治亂每為<lb/>
人説如其身履其間而聽者曉然如目見故學者以為<lb/>
終嵗讀史不如一日聞公論也所著唐史記七十五巻<lb/>
論議閎贍書未及成以嘉祐二年正月戊戌卒于家享<lb/>
年六十公既卒詔取其書藏于祕府贈右諫議大夫又<lb/>
<pb n="KR2g0025_WYG_034-10b"/>
有文集七巻公喜接士務揚人善所得俸廩多所施與<lb/>
撫諸孤兒教育如已子曾祖諱恕愽州堂邑主簿祖諱<lb/>
賁尚書庫部員外郎考諱從革不仕以公貴累贈都官<lb/>
郎中母曰長安縣太君李氏娶程氏夀昌縣君子三人<lb/>
長曰宜滑州節度推官次曰寔曰寘皆將作監主簿女<lb/>
三人一適將作監主簿程著餘皆早亡以五年七月丁<lb/>
酉𦵏公於陽翟縣舊學鄉塢頭村之北原銘曰<lb/>
惟學而知方以行其義惟簡而無欲以遂其剛力雖弱<lb/>
<pb n="KR2g0025_WYG_034-11a"/>
兮志則强積之厚兮發也光仁宜壽兮奄以藏有深其<lb/>
原兮有崇其岡永安其固兮百世無傷<lb/>
　　書墓誌後　　　　　　　　　司馬光<lb/>
明道中公在華州某始以太廟齋郎得謁見皇祐中幸<lb/>
與公具在館閣公於某為前輩而某服公才仰公徳不<lb/>
敢以同舍期也然粗能熟公之為人元豐二年十一月<lb/>
公弟子崇信令察示某以歐陽公所撰公墓誌某讀之<lb/>
怳然如復見公得侍坐於旁也昔蔡伯喈嘗言吾為碑<lb/>
<pb n="KR2g0025_WYG_034-11b"/>
銘多矣皆有慚德唯郭有道無愧色耳觀歐陽公此文<lb/>
其言公自初仕以美才清德為時所重在諫院言宫禁<lb/>
事切直無所避在陜不飾厨𫝊凡當官公論不私其所<lb/>
愛淡然寡所好外和而内勁喜言唐事學者謂終嵗讀<lb/>
史不如一日聞公論此皆某親所覩聞當時士大夫所<lb/>
共知可謂實録而無愧矣公名髙於世歐陽公以文雄<lb/>
天下固不待某言而後人信之然歲月益久識公者益<lb/>
寡竊懼後之人見歐陽公之文以為如世俗之銘誌但<lb/>
<pb n="KR2g0025_WYG_034-12a"/>
飾虛美以取悅其子孫耳故冐進越之罪嗣書其末譬<lb/>
猶捧土以培泰山掬水以沃大河彼豈賴此以為髙深<lb/>
哉盖志在有以益之不自知其非任也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_034-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻七<lb/>
</p>
<p>
</p>
  </div>
</body>
</text>
</TEI>
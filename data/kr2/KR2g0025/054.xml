<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻二十七</head>
    <p>
<pb n="KR2g0025_WYG_054-1a"/>
欽定四庫全書<lb/>
　名臣碑傳琬琰之集中巻二十七　宋杜大珪編<lb/>
　　吳正憲公充墓誌銘　　　　　李清臣<lb/>
熈寜元豐間天子本道德以制作憲度官共其事吏食<lb/>
其力兵閑教令民順職業後先小大治有條次已而年<lb/>
榖屢登府庫羨溢風俗醇朴四夷賔服有相臣充實左<lb/>
右天子協濟文武自初暨厥終靡不在事歲已未秋病<lb/>
不能朝天子遣中人將太醫診治有間時慶夀宫違豫<lb/>
<pb n="KR2g0025_WYG_054-1b"/>
上憂恐奔走群祀大赦罪人十月乙夘太皇太后遺詔<lb/>
出公欲赴臨詔止之公聞上哀毁過度耿耿不食復請<lb/>
入對上使諭指卿羸苶彊起疾動則平復益遲當體此<lb/>
意公奏曰臣受國厚恩不得班慶夀殿伏哭盡哀又不<lb/>
得望見陛下顔色慰解聖意臣抱恨死不瞑矣乃許成<lb/>
服大慰前一夕習步履拜跪力不勝仆地即拜章言臣<lb/>
不幸犬馬之疾寖以弗瘳臣自度不復任陛下政事罷<lb/>
相位歸骨丘墓手詔慰諭還其奏章七上弗已明年春<lb/>
<pb n="KR2g0025_WYG_054-2a"/>
肩輿歸第遂拜觀文殿大學士西太乙宫使四月甲午<lb/>
朔公薨聞天子嗟悼為再罷朝臨奠涕濡御衣訪諸孤<lb/>
所欲諸孤稱遺戒毋干朝廷以私上益悲憐其志遣使<lb/>
賜龍腦香水銀以殮特贈司空兼侍中錄其子孫七人<lb/>
家以行狀上太常請謚太常合博士議皆曰公在法應<lb/>
謚公少立挺特華髮愕愕不茍不妄動中繩準與世寡<lb/>
合而蚤為英宗所識不營援助而出于主上自擢事君<lb/>
盡其心不以已之利害易所守方盛明之時洞照群下<lb/>
<pb n="KR2g0025_WYG_054-2b"/>
有如太陽正中萬物呈露曲直短長弗藏毛芥公道是<lb/>
先端人是使而公立朝更東西府幾十年恩禮始終無<lb/>
少衰缺逮其殁士大夫追評指數無得而疵正而可法<lb/>
非公誰哉冝謚正憲衆應曰然將葬吳氏孤又謂李清<lb/>
臣曰自先公總史事君嘗為屬子其銘清臣再拜跪曰<lb/>
公德義勞烈實應銘法謹按有吴君子延陵季札之後<lb/>
是生相國字冲卿其先為建州蒲城人肇緒自札而子<lb/>
孫散居南方顯微下歴千餘載至公之曽祖進忠不仕<lb/>
<pb n="KR2g0025_WYG_054-3a"/>
唐末祖諒明儒學教授鄉里皇考待問登咸平進士第<lb/>
官至尚書禮部侍郎老于家公初繇父䕃補太廟齋郎<lb/>
兄正肅公育及次兄京方皆科選高等知名而公試武<lb/>
成王廟亦第一學者誦其文辭明年中第歴濠州鍾離<lb/>
縣尉應天府榖熟主簿召直講國子監秩登州蓬萊縣<lb/>
令兼吴王宫教授他官徃徃喜燕惰與宗室狎習公齒<lb/>
少獨正色飭厲自首弗與雜坐笑語宗室加嚴憚更為<lb/>
闢除聽事施講坐聽所誦說英宗在藩邸心已竒之正<lb/>
<pb n="KR2g0025_WYG_054-3b"/>
肅公知開封府公以嫌解宫職作宗室六箴上奏仁宗<lb/>
命分錄賜南北宫英宗得之書為屏以置坐側又獻所<lb/>
為文授集賢校理知太常禮院正肅迎親在長安公求<lb/>
通判河中府父喪服除復知禮院權判尚書吏部南曹<lb/>
自大理寺丞再遷為太常博士歐陽文忠公判流内銓<lb/>
張俅胡宗堯例改京官批㫖以二人常犯法並循<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>明<lb/>
日引對與文忠公立殿陛公即奏宗堯所坐薄且更赦<lb/>
去官於法當遷仁宗諭所以然㑹文忠仇家奏宗堯父<lb/>
<pb n="KR2g0025_WYG_054-4a"/>
宿顯近疑有司用宿故授宗堯文忠出知同州公上疏<lb/>
辨直文忠復留修唐史而公以此改知禮院温成皇后<lb/>
葬宰相䕶喪太常屬僚多守禮異議主吏迎官長意用<lb/>
印紙行文書為私便不關屬僚公即移文開封府按治<lb/>
㑹御史亦有言宰相謂公諷之出知髙郵軍數月仁宗<lb/>
特召還判太僕寺改群牧判官賜五品服徙開封府推<lb/>
官舊制用軍將分典八廂寓繫罪人或賕請弗至則械<lb/>
置空舎距閉飲食公始奏置使臣察廂事徙三司户部<lb/>
<pb n="KR2g0025_WYG_054-4b"/>
判官遷尚書祠部員外郎知陜州至則擿猾吏傍縁公<lb/>
事為姦者置于法裁符厨傳饋送將迎皆有程式曰州<lb/>
當大道太守用民力買譽過客邪軍士過或病不能就<lb/>
道以官舎寄留飭醫師護視較失亡有罰以尠死者徙<lb/>
京西路轉運使唐州流人自占曠土貸與五百萬為買<lb/>
牛錢約豐歲償官仁宗遺制優賞作治永昭陵京西財<lb/>
賦𥚹迫州縣莫知所出公優柔調度民不知勞密縣稅<lb/>
輸管城人久便安之守臣請輸河南衆憚費愁恐前本<lb/>
<pb n="KR2g0025_WYG_054-5a"/>
道使者不為言公論列乃如舊妖人李浩挾術惑衆逐<lb/>
之貴人子弟有亡賴犯法者亡所貸部中清静英宗即<lb/>
位恩遷兵部徙淮南路大理寺丞譚宗道縱妻楊氏轢<lb/>
蹙其同産妺至於死州庇覆不治公得其狀以奏詔流<lb/>
江南遷工部郎中又徙河南路賜三品服道由京師前<lb/>
此英宗數訪公所在及對加勉勞半歲召為三司鹽鐵<lb/>
副使上即位恩遷刑部擢知制誥糾察在京刑獄面諭<lb/>
先帝知卿久因道所以任用之意公頓首稱謝時君卿<lb/>
<pb n="KR2g0025_WYG_054-5b"/>
遷官當草制公奏君卿䝉恩太亟上為降一等面擢知<lb/>
諫院判國子監兼判太府寺與修英宗實錄詳定轉對<lb/>
封章提舉集禧觀事上言朝士親殁或藁葬數十年宜<lb/>
限年使葬遂著於令河北水災地震為同安撫使繕城<lb/>
郭宇倉廥䘏流亡逐不善更薦引其亷良民心始安還<lb/>
朝中書進擬公龍圖閣直學士河北都轉運使詔以他<lb/>
官代之留不行以親嫌辭諌職改知審官院權判尚書<lb/>
禮部管勾都水監實錄成遷右司郎中權三司使公事<lb/>
<pb n="KR2g0025_WYG_054-6a"/>
邠州守訟解池鹽法非是詔詳決利害公區别條奏法<lb/>
得不廢召入翰林為學士權三司使進拜諌議大夫樞<lb/>
密副使居位數年詔諭中書稱其盡瘁事國拜尚書工<lb/>
部侍郎檢校太傅樞密使群牧制置使京城騎馬嘗以<lb/>
三月出牧八月還廐廢田十餘萬頃牧卒患苦鄉曲馬<lb/>
以暴露歲月遂乃議募民耕取其租食馬自是罷出牧<lb/>
配卒遇寒月令所在留役使須仲春乃上道全活者衆<lb/>
又請十惡非死罪許原赦勸其自新置武學收召謀勇<lb/>
<pb n="KR2g0025_WYG_054-6b"/>
以養將帥之材合禁兵疲老者為數營居于城中擇文<lb/>
臣第差役及建募廵檢兵曰土人知道蹊徑且無服勤<lb/>
戍也凡進畫圖慮恩省湛密同列服其精審曲當事多<lb/>
施行者王荆公辭位拜公中書門下平章事監修國史<lb/>
初請置局修仁宗英宗史命公提舉乃為凡例以進賜<lb/>
對天章閣又言賜功臣號本唐艱難時以寵慰武士大<lb/>
臣豈宜用此及建置義倉皆從其請十年為南郊大禮<lb/>
使因言親祠太廟在仲冬是為烝祭而功臣不預配享<lb/>
<pb n="KR2g0025_WYG_054-7a"/>
郊主禋燎而不先燔柴議禮者以公說為是時天下大<lb/>
法已定内外晏然事關大體多人主親決公退食雖對<lb/>
家人未嘗講朝廷事其陟降左右措置機務進退人才<lb/>
至于詔令已下人始知之亦莫知其誰何賛助議所主<lb/>
出然論者見其君臣相與之間禮意篤備而一時更制<lb/>
効見太平則知宰相必有以當上心而其事業不待言<lb/>
陳而可見也公家自正肅公貴曽祖已贈太師祖贈中<lb/>
書令皇考贈太保及公為丞相皆累贈太師中書令兼<lb/>
<pb n="KR2g0025_WYG_054-7b"/>
尙書令封周夏秦國公祖妣陳氏亦自吳國太夫人更<lb/>
漢國祖妣葛氏自越更唐國妣李氏自楚更衛國公娶<lb/>
李氏右諌議大夫宥之女封鄭國夫人子男三安詩國<lb/>
子博士安持太常博士權群牧判官安時太常寺奉禮<lb/>
郎早卒女四長適殿中丞歐陽發次適尙書都官員外<lb/>
郎吕希績次適光禄寺丞夏伯卿次承事郎秘閣校理<lb/>
文及甫孫男六儲偃侔仰偓僎侔大理評事餘皆守祕<lb/>
書省校書郎公學術通洞古今其文章論議簡潔無長<lb/>
<pb n="KR2g0025_WYG_054-8a"/>
語以經為師有遺藁五十巻享年六十元豐三年十一<lb/>
月丙申葬開封府開封縣新里鄉大邊村之原銘曰<lb/>
　惟氏勾吴　源自太伯　季子不侯　夷衍厥澤<lb/>
　系系仍仍　重雲累曽　逮公之先　始徙于閩<lb/>
　考遷京邑　世益以振　公生而異　亭凝粹秀<lb/>
　考共弟順　發聲自幼　道學德物　取用有餘<lb/>
　弗倚弗跂　中正之居　惟聖天子　有偉制作<lb/>
　匪我相臣　孰與究度　法令蔪蔪　膏惠油油<lb/>
<pb n="KR2g0025_WYG_054-8b"/>
　兵閑士教　農敏于疇　天子聖矣　相則吴公<lb/>
　帝念厥勤　靳罷崇終　隧土不騫　篆石不勒<lb/>
　後千斯年　人有遺則<lb/>
　　王懿敏公素墓誌銘　　　　　王珪<lb/>
公諱素字仲儀故宰相王文正公之子其先大名莘人<lb/>
也皇曽祖魯國公諱徹皇祖晉國公諱祐皇考魏國公<lb/>
諱旦皆贈太師尚書令兼中書令曽祖妣秦國夫人田<lb/>
氏祖妣徐國夫人任氏秦國夫人邊氏妣榮國夫人趙<lb/>
<pb n="KR2g0025_WYG_054-9a"/>
氏維公皇考實相真宗於景徳祥符之間當是之時天<lb/>
下衣食滋殖百官各任其職而兵革不加於四夷可謂<lb/>
賢相矣方其薨公猶未官朝廷錄孤以為太常寺太祝<lb/>
遷大理評事同句當太府寺斗秤務天聖五年召試學<lb/>
士院賜進士出身又召試得通判潁州更懐州許州累<lb/>
遷太常博士又召試得五品服且宰相子比皆用試得<lb/>
帖館職公獨以大臣親嫌故抑之以尚書屯田員外郎<lb/>
知濮州運使欲加賦瀕河之田公言日者河以本道而<lb/>
<pb n="KR2g0025_WYG_054-9b"/>
民困於失職今大河新還流者猶未盡復可益以重斂<lb/>
乎於是詔自濮七州毋得令民過出租以都官員外郎<lb/>
知宣州御史中丞孔道輔薦以為侍御史道輔出亦出<lb/>
公知鄂州罷配民計口售鹽鄂人徳之以職方員外郎<lb/>
知宿州慶歴二年改兵部員外郎知諌院同判國子監<lb/>
仁宗方留精政事思聞朝廷得失御筆親除諌官而歐<lb/>
陽修蔡襄余靖與公相次進用公起少年䝉上所知輒<lb/>
遇事感發嘗言凡朝廷欲有所更其初不出于士大夫<lb/>
<pb n="KR2g0025_WYG_054-10a"/>
之論則中書不敢以自行願陛下收威福之權明利害<lb/>
之分事如無可疑毋湏下議兩制徒為紛紛也禮部取<lb/>
士不詢采行實顧文辭漫漶不足以應務請郡國置學<lb/>
擇明師使通知經術稍近三代里選之法自景徳以來<lb/>
較今内外無名之費數倍於前請置官三司量一歲所<lb/>
入其用非急者皆省去之㑹皇子生議欲因赦百官進<lb/>
官大賞賚諸軍公又言方元昊叛契丹數有所求縣官<lb/>
財用不足宜留金繒以佐邊費謹官爵以賞戰勞其議<lb/>
<pb n="KR2g0025_WYG_054-10b"/>
為公止仁宗間御天章閣出手詔問兩府大臣所以興<lb/>
治革弊之方公又大疏時政姑息十餘事皆人所難言<lb/>
者末以非知之艱行之惟艱為戒它日曲召諌官歐陽<lb/>
修與公等四人面諭曰卿等皆朕所自擇數論事無所<lb/>
避特皆賜服章非繇宰相言也於是賜公三品服除天<lb/>
章閣待制淮南都轉運按察使時初置按察諸路皆以<lb/>
苛為明獨公為不苛人然貪吏蓋有自投去者罷覆折<lb/>
二稅羨緍數十萬朝廷因以戒諸路以刑部郎中為涇<lb/>
<pb n="KR2g0025_WYG_054-11a"/>
原路經畧安撫使知渭州未幾坐嘗屬河東轉運使劉<lb/>
京市材木制下御史臺京自以已坐得罪而公所市無<lb/>
私民猶降公知華州既而言者又以謂公與監察御史<lb/>
裏行閻詢為連姻方置劾時不以其事聞既奪詢裏行<lb/>
亦落公職知江州未行改汝州更潞州丁太夫人袁氏<lb/>
憂服除知兖州復以天章閣待制知渭州即除龍圖閣<lb/>
直學士兵部郎中還判三班院以樞密直學士權知開<lb/>
封府至和二年秋大雨壊蔡河水入都城中密詔馬軍<lb/>
<pb n="KR2g0025_WYG_054-11b"/>
都指揮使范恪障朱雀門公違詔止之曰方上不豫軍<lb/>
民廬舎多覆壓柰何障門更以動衆耶公於時晝夜檢<lb/>
訪姦攘都下為之肅然當建請置使院判官主熟事置<lb/>
八廂官決輕罪置發放司勾朱官以檢稽違後多見施<lb/>
行以龍圖閣學士為定州路安撫使知定州以翰林侍<lb/>
讀學士知成都府先是牙校歲輸酒坊錢以供厨傳之<lb/>
費前後日加豐而不知約故輸者亦加困而不能勝公<lb/>
為一切裁約之省其費過半鐵錢唯行於兩州歲加鑄<lb/>
<pb n="KR2g0025_WYG_054-12a"/>
無止故錢輕而貨重商旅不能通行公為罷鑄十年而<lb/>
物價差以平利州路饑公遣發廪賑救民得無流徙詔<lb/>
適下而公奏至上數稱嘉之公為政在便人情蜀人錄<lb/>
公所行為王公異斷復知開封府為群牧使知許州歴<lb/>
諌議大夫給事中尚書工部侍郎英宗初再遷兵部侍<lb/>
郎治平元年秋虜冦静邊寨權涇原帥陳述古與副總<lb/>
管劉幾議進兵不合虜侵圍童家堡天子西憂以端明<lb/>
殿學士又知渭州既入見英宗諭曰朕知學士乆今邊<lb/>
<pb n="KR2g0025_WYG_054-12b"/>
陲有警顧朝廷誰可屬者其勉為朕行於是畨酋故老<lb/>
皆歡呼越境望公之來比公馳至則虜解圍去矣公屢<lb/>
帥涇原馭將卒有恩無不得其歡心又善料敵情故塞<lb/>
下戍常少而積粟至十餘年嘗廣渭之西南城濬隍三<lb/>
周屬羌間以土地來獻公悉募置弓箭手其行陣出入<lb/>
之法身自督教之其居舊皆穿土為室寇至老幼多焚<lb/>
死公為築八堡使其居足以自保而父子皆感泣曰誓<lb/>
不敢忘我公之德所部東西兩路巡檢比分領弓箭手<lb/>
<pb n="KR2g0025_WYG_054-13a"/>
不得以自便公曰此豈前日募民兵意耶悉使散耕田<lb/>
里遇有警則發之故其涵養士氣名為勇悍它路莫能<lb/>
及原州蔣偕説宣撫使范仲淹築堡大蟲巉堡未完而<lb/>
為明珠滅臧伺間要擊之偕輒從間道遁歸伏庭下當<lb/>
以軍法論公貰令復徃總管狄青曰賊方據險設伏以<lb/>
待官軍偕輕而無謀徃必更敗公曰偕死則俱徃青計<lb/>
不得行偕卒能以死致其首完所築堡而還畨官密斯<lb/>
哥本天水羌也嘗與賊為用始州欲羈縻之因請以為<lb/>
<pb n="KR2g0025_WYG_054-13b"/>
十族巡檢及下公議公即聲其罪械還本族既而叛去<lb/>
諸將曰不重購之後必為邊患公曰吾在邊虜未嘗敢<lb/>
輕入彼斯哥何為也公一日燕堂皇邊民悉驚走入城<lb/>
諸將曰使姦人亦從而入必將舉而内應不若拒之弗<lb/>
内公曰若拒之東去勢必摇關中當且納之固知虜不<lb/>
敢犯我此必有姦言動之者乃下令曰敢復有言虜至<lb/>
者斬有頃候騎從西來其傳果妄也諸將皆服莫如公<lb/>
所料改澶州觀察使為真定府路安撫使知成徳軍今<lb/>
<pb n="KR2g0025_WYG_054-14a"/>
天子即位移青州觀察使復以為端明殿學士遷尚書<lb/>
左丞為河東四路經畧安撫使知太原府㑹汾河大溢<lb/>
公曰若壊平晉遂將灌州城乃命先具舟栰築堤以扞<lb/>
城一夕水果至人得無恐至今人每過公所作堤而留<lb/>
歎之晉薦饑公勸大姓出粟活殍者十餘萬人及公去<lb/>
州人迣馬首環泣終日不得前又改徐州觀察使辭不<lb/>
拜知通進銀臺司兼門下封駮事以疾求補外留兼提<lb/>
舉醴泉觀又知汝州歲餘乃言臣被病久顧不能任君<lb/>
<pb n="KR2g0025_WYG_054-14b"/>
事願還政于朝遂加工部尚書致仕職如故故事致仕<lb/>
雖三公無帯職者朝廷方施用新法公首以學士就第<lb/>
時人榮之公少感槩有大志人不敢以貴游子弟遇之<lb/>
及顯在朝敢言天下事數擊姦佞上前其言不屈於勢<lb/>
權然廑於薦士雖武夫處士常急於引㧞與人交周旋<lb/>
無不至不藏怨於人凡所與游皆一時豪賢稍稍去至<lb/>
公卿者多出公後慶歴中朝廷患政事因循日久二三<lb/>
大臣因與共謀盡更前之所為而間至于不次用人於<lb/>
<pb n="KR2g0025_WYG_054-15a"/>
是論者皆指以為朋黨及大臣者去人莫敢以為言公<lb/>
常獨言富弼韓琦范仲淹皆有重望宜復召用處之以<lb/>
不疑仁宗嘗命公悉上為御史諫官時所言事留觀殿<lb/>
中公晚之涇原英宗許以大用公還在道大臣入問上<lb/>
疾數問王某幾曰當至間又趣令入見公至㑹英宗大<lb/>
漸又俛而去國也公在渭與蜀尤有愛於民皆圖公像<lb/>
而生祠之公歴撫三路歲且久未嘗一朝用兵夫厭難<lb/>
於機先與收功於後其孰為愈哉公亦不自有也熈寜<lb/>
<pb n="KR2g0025_WYG_054-15b"/>
六年三月甲寅告公薨輟視朝一日有司諡公曰獻敏<lb/>
其年五月庚申葬公開封縣新里大邊村文正公原下<lb/>
娶李氏禮部尚書維之女同安郡夫人又滕氏給事中<lb/>
涉之女安康郡夫人又張氏太常博士遜之女永嘉郡夫<lb/>
人子男九人厚進士及第早卒固大理評事凝祕書省<lb/>
正字常奥將作監主簿女二人適將作監丞李謹文居<lb/>
中所著文集二十巻余與今㕘知政事馮公當世少從<lb/>
公游及公薨余自次公平生所為作之銘而當世為公<lb/>
<pb n="KR2g0025_WYG_054-16a"/>
書既又樞密相文潞公為篆公之銘蓋皆不待公子之<lb/>
所求然則觀公之於人亦其至哉余雖不能文得附見<lb/>
於後世以信其人庶幾公為不亡焉銘曰<lb/>
　允矣真宗　魏公經之　列功配食　後人是詒<lb/>
　公發匪馮　遇也尚少　進擊姦回　其執不撓<lb/>
　三邊逶長　徃御貔虎　一旅不驚　終公之去<lb/>
　公去幾何　寇猖在野　造幾折謀　皆出公下<lb/>
　治平之初　必進謂公　儀儀來還　孰謂不逄<lb/>
<pb n="KR2g0025_WYG_054-16b"/>
　公猶有施　公則思止　尚書端明　顧豈不煒<lb/>
　公言猶新　刻詩在珉　作之謂誰　惟時三人<lb/>
　　王懿敏公素真贊　　　　　　蘇軾<lb/>
孟子曰所謂故國者非謂有喬木之謂也有世臣之謂<lb/>
也又曰為政不難不得罪於巨室巨室之所慕一國慕<lb/>
之一國之所慕天下慕之夫所謂世臣者豈特世禄之<lb/>
人而巨室者豈特侈富之家也哉葢功烈已著於時德<lb/>
望已信於人譬之喬木封植愛養自拱把以至於合抱<lb/>
<pb n="KR2g0025_WYG_054-17a"/>
者非一日之故也平居無事商功利課殿最誠不如新<lb/>
進之士至于緩急之際決大策安大衆呼之則來麾之<lb/>
則去者惟世臣巨室為能余嘉祐中始識懿敏王公於<lb/>
成都其後從事于政而公自許州移鎮平涼方是時虜<lb/>
大舉犯邊轉運使攝帥事與副總管議不合軍無紀律<lb/>
邊人大恐聲摇三輔及聞公來吏士踊躍𫝊呼旗幟精<lb/>
明鼓角讙亮虜即日解去公至宴勞將佐而已余然後知<lb/>
老臣宿將其功用葢如此使新進之士當之雖有賁獲<lb/>
<pb n="KR2g0025_WYG_054-17b"/>
之勇良平之竒豈能坐勝黙成如此之捷乎熙寧四年<lb/>
秋余將往錢塘見公于私第佚老堂飲酒至暮論及當<lb/>
世事曰吾老矣恐不復見子厚自愛無忘吾言既去二<lb/>
年而公薨又六年乃作公之真贊以遺其子鞏詞曰<lb/>
　堂堂魏公　配食召祖　顯允懿敏　維周之虎<lb/>
　魏公在朝　百度維正　懿敏在外　有聞無聲<lb/>
　高明廣大　冝公冝相　如木百圍　宜宫宜堂<lb/>
　天既厚之　又富貴之　如山如河　維安有之<lb/>
<pb n="KR2g0025_WYG_054-18a"/>
　彼窶人子　既陋且寒　終勞永憂　莫知其賢<lb/>
　曷不觀此　佩玉劒履　晉公之孫　魏公之子<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_054-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑𫝊琬琰之集中卷二十七<lb/>
</p>
<p>
</p>
  </div>
</body>
</text>
</TEI>
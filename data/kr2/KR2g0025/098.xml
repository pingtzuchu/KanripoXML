<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集下巻十六</head>
    <p>
<pb n="KR2g0025_WYG_098-1a"/>
欽定四庫全書<lb/>
　名臣碑傳琬琰之集下巻十六　宋杜大珪編<lb/>
　　吕汲公大防傳　　　　　　　實録<lb/>
紹聖四年四月已亥舒州團練使吕大防卒大防字微<lb/>
仲京兆藍田人皇祐初進士第調同州馮翊簿累遷著<lb/>
作佐郎知永康軍青城縣法當遷請以其官易毋封邑<lb/>
英宗即位改祕書丞太常博士未㡬除監察御史裏行<lb/>
首言紀綱賞罰之際未厭四方之望者有五進用大臣<lb/>
<pb n="KR2g0025_WYG_098-1b"/>
而權不歸上大臣疲老而不時許退夷狄驕蹇邉患已<lb/>
萌而不擇將帥不知敵情議論之臣禆益朝廷闕失而<lb/>
大臣沮之疆場左右之臣有敗事而被賞舉職而獲罪<lb/>
者又論富弼病足請解機政章十餘上至以牛馬自比<lb/>
而不納張昇年幾八十體力巳耗哀乞骸骨而不從吳<lb/>
奎有三年之䘮召其子而呼之者再遣而召之者又再<lb/>
程戡辭老不堪邉事恐死塞上乞以屍柩還家為請而<lb/>
不許竊以為過矣陛下優待大臣進退以禮亦何必過<lb/>
<pb n="KR2g0025_WYG_098-2a"/>
為虚飾曲事形迹使四人之誠不得自達耶是歲京師<lb/>
大水大防曰雨水之患至入宫城壞廬舍殺人害物此<lb/>
陰勝陽之沴也即陳八事曰主恩不立臣權太盛邪議<lb/>
干正私恩害公外國連謀盜賊恣行羣情失職刑罰失<lb/>
平㑹執政建議追崇濮安懿王宜稱考詔集侍從官議<lb/>
之大防曰為人後者為之子旣可改子之名則改親之<lb/>
名正合典禮今大臣欲加濮王非正之號以惑天下使<lb/>
陛下顧私恩而違公議非所以結天下之心也出知歙<lb/>
<pb n="KR2g0025_WYG_098-2b"/>
州休寧縣神宗即位除通判淄州熈寧初移守泗州未<lb/>
㡬徙河北轉運副使賜五品服召為直舍人院韓絳宣<lb/>
撫陜西以大防為判官面賜金紫夏人數犯邊大防以<lb/>
謂兵不精將不勇莫若選募兵將盡其智力又兼河東<lb/>
宣撫判官就除知制誥四年除鄜延路經略安撫使兼<lb/>
知延州未赴間大防欲城河外荒堆寨衆謂不可大防<lb/>
畱戍兵修堡障有不從者斬以徇而環慶將兵亂絳坐<lb/>
黜大防亦落職知制誥以太常博士知臨江軍數月復<lb/>
<pb n="KR2g0025_WYG_098-3a"/>
度支員外郎知華州召判流内銓以父老乞終任許之<lb/>
元豐二年召判審刑院改除永興軍路安撫使兼知永<lb/>
興軍轉朝散郎五年遷龍圖閣直學士再任徙知成都<lb/>
府哲宗即位以翰林學士知制誥召之館伴北使北使<lb/>
桀黠語頗及朝廷政事不已大防摘契丹隱宻一事詢<lb/>
之曰北朝官嘗試進士聖心獨悟賦題無出處何也北<lb/>
使愕然語塞遷吏部尚書元祐中擢中大夫尚書右丞<lb/>
俄拜中書侍郎三年拜太中大夫守尚書左僕射兼門<lb/>
<pb n="KR2g0025_WYG_098-3b"/>
下侍郎提舉修神宗實録書成遷右正議大夫又提舉<lb/>
修神宗正史是歲納后充奉迎使遷右光禄大夫上初<lb/>
行郊禮充大理使京師雪累放朝㕘不御前後殿大防<lb/>
曰舊制放朝㕘前殿不坐即御後殿比因泥雪頗闕外<lb/>
廷朝見之儀乞遇六㕘日如不御前殿並依舊制於崇<lb/>
政或延和殿視朝以見羣臣宣仁聖烈皇后上仙充山<lb/>
陵使還朝以觀文殿學士左光祿大夫知潁昌府改知<lb/>
永興紹聖初以言者落職知隨州再貶祕書監分司南<lb/>
<pb n="KR2g0025_WYG_098-4a"/>
京郢州居住繼坐實錄詆誣降授通議大夫又降中大<lb/>
夫守光祿卿分司南京安州居住未幾遂責授舒州團<lb/>
練副使循州安置未踰嶺卒年七十一子景山勒停紹<lb/>
興元年追復觀文殿大學士右正議大夫贈太師追封<lb/>
宣國公賜諡正愍<lb/>
　　馮文簡公京傳　　　　　　同前<lb/>
紹聖元年四月壬寅宣徽南院使檢校司空太子少保<lb/>
致仕馮京卒京字當世鄂州江夏人少雋邁不覊皇祐<lb/>
<pb n="KR2g0025_WYG_098-4b"/>
初舉進士自鄉舉至廷試皆第一以將作監丞通判荆<lb/>
南府召試遷太常丞直集賢院判吏部南曹三司磨勘<lb/>
司同修起居注賢妃張氏薨詔追册為皇后時呉充為<lb/>
禮官以中宫在執不可日暮議未決宰相劉沆廹吏以<lb/>
曹狀報充劾吏付有司治沆怒出充知髙郵軍京疏充<lb/>
言是不當逐沆擬京濠州仁宗曰馮京何罪然猶罷修<lb/>
注不半歲復之試知制誥避宰相富弼親易右正言龍<lb/>
圖閣待制守揚州徙江寧府遷翰林侍讀學士召還糾<lb/>
<pb n="KR2g0025_WYG_098-5a"/>
察在京刑獄勾當三班院遷翰林學士知制誥權知開<lb/>
封府韓琦當國京數月不一見琦謂京傲以語富弼弼<lb/>
使徃見之京謂琦曰公為宰相而從官不妄詣公乃所<lb/>
以重公豈傲也哉出安撫陜西清城古渭令秦州通唃<lb/>
氏授木征官以斷西人肘腋遷禮部郎中群牧使舘伴<lb/>
邉使使人爭界河捕魚植栁事不決京以理折之語塞<lb/>
久之以端明殿學士兼翰林侍讀學士知太原府夏國<lb/>
秉常既遣使来又以兵犯塞神宗手詔京具方略多聽<lb/>
<pb n="KR2g0025_WYG_098-5b"/>
用召為學士擢知開封府改御史中丞疏六事累數千<lb/>
百言神宗以示王安石曰京疏極謬朕厯與詰難遽服<lb/>
其非若不為人所惑亦可用他日神宗復曰京何如似<lb/>
平稳安石曰京似平穏然燭理不明若鼓以流俗即不<lb/>
能自守神宗曰作中丞恐失職安石曰京在中丞充位<lb/>
耳非能啓廸陛下聰明陛下當於機微之際警䇿之勿<lb/>
令迷錯神宗曰令作樞宻副使如何安石曰欲用之何<lb/>
不可遂拜右諫議大夫樞宻副使神宗欲用呉充㕘知<lb/>
<pb n="KR2g0025_WYG_098-6a"/>
政事安石曰充與臣親儻議論顧形迹則害國事乃以<lb/>
京㕘知政事充樞宻副使數與安石爭辨上前又薦劉<lb/>
攽蘓軾為外制神宗不答王韶言秦州曠土幾萬頃可<lb/>
募人耕以資邉費事下帥司按視李師中等以為纔有<lb/>
地一頃餘數十畝爾京與文彦博論韶欺罔生事乃遣<lb/>
韓縝覆視乃言得渭傍荒田四千餘頃議者謂縝取弓<lb/>
箭手地以為荒田數云時議令祖周官兵車之制令保<lb/>
甲養馬京不以為然㑹選人鄭俠上書斥時事且薦京<lb/>
<pb n="KR2g0025_WYG_098-6b"/>
可相坐交通絀守亳州徙河南府遷資政殿學士知渭<lb/>
州茂州夷人叛徙知成都府蕃部阿丹率夷人冦雞棕<lb/>
闗京出兵賊懼請降議者遂欲蕩其巢穴京力請于朝<lb/>
為禁侵掠恤傷殘給稼器餉糧使歸夷人出大豕盟願<lb/>
世為漢藩召知樞宻院易通議大夫兼群牧制置使疾<lb/>
甚神宗中夕語左右適夢馮京造朝甚慰乃賜詔曰渴<lb/>
想儀型不忘夢寐病愈造朝神宗首以所夢語之祀明<lb/>
堂恩加正議大夫頃之以觀文殿學士光祿大夫知河<lb/>
<pb n="KR2g0025_WYG_098-7a"/>
陽改成德軍復知河陽哲宗即位進銀青光祿大夫拜<lb/>
保寧軍節度使知大名府加檢校司空改彰德軍節度<lb/>
使年七十告老徙知陳州過國門辭疾甚遂以為觀文殿<lb/>
學士中太一宫使兼侍讀又告老拜宣徽南院使朝朔<lb/>
朢明年春以太子少師致仕後二年卒年七十四車馬<lb/>
臨奠賻䘏有加詔贈司徒諡文簡仍賜神道碑以吉德<lb/>
為額京登第時張堯佐倚外戚欲妻以女使吏卒擁以<lb/>
入其家頃之中人以酒殽至且示以奩具甚厚京固辭<lb/>
<pb n="KR2g0025_WYG_098-7b"/>
曰老母巳議王氏終弗就少嘗薄遊里巷夜為街卒所<lb/>
繫鄂守王素見而釋之及使關中素方帥渭與之燕犒<lb/>
歡甚貽以詩曰吞炭難酬當日事積薪深愧後来恩為<lb/>
御史吕誨所劾且論京所至嗜利西人目為金毛鼠以<lb/>
其外文采而中實貪畏也嘗薦种諤种診才堪將帥兩<lb/>
人者咸能以功庸自見鄂倅南宫成厚遇京及京執政<lb/>
而成已亡遂以郊祀恩官其子嘗過外兄朱适詢其婢<lb/>
乃同年進士女也京惻然請於适為嫁之所著文集奏<lb/>
<pb n="KR2g0025_WYG_098-8a"/>
議三十巻子諶訢詡詢<lb/>
　　張少保商英傳　　　　　　同前<lb/>
宣和三年十一月壬午觀文殿大學士通奉大夫提舉<lb/>
西京嵩山崇福宫張商英卒商英字天覺蜀州新津人<lb/>
少警敏强記中治平二年進士第調達州通川縣主簿<lb/>
章惇出措置溪洞嘉其才歸朝薦之召對進草茅憂國<lb/>
書以光禄丞權檢正中書禮房公事兼編修中書條例<lb/>
熈寧五年加太子中允監察御史裏行時神宗勵精政<lb/>
<pb n="KR2g0025_WYG_098-8b"/>
事商英言陛下即位以来更張數十百事而最大者有<lb/>
三曰免役曰保甲曰市易三者得其人緩之即為利非<lb/>
其人急之即為害陛下與大臣宜安靜休息擇人而行<lb/>
之則太平可以立致㑹臺勘刼盜李則從輕典有詔糾<lb/>
察司鞫治商英言此出大臣私忿願陛下収還主柄自<lb/>
持威福使䑓諫為陛下耳目無使為近臣脅遷則天下<lb/>
幸甚神宗為停其獄商英乃言樞宻使文彦博副使呉<lb/>
充蔡提黨庇愽州親戚失入死罪與縱吏等事彦博等<lb/>
<pb n="KR2g0025_WYG_098-9a"/>
以商英意附王安石排巳俱求去神宗難之降授光禄<lb/>
丞監荆南鹽麯商税就移節度判官改鎮南軍元豐二<lb/>
年復太子中允提舉京西南路常平召除館閣校勘檢<lb/>
正中書刑房兼詳定編修刑房斷例舒亶知諫院商英<lb/>
以婿王為之所業示之亶繳奏以為事涉干請坐監鄂<lb/>
州漢川鎮酒税改荆南江陵縣赤舞市鹽茶税八年以<lb/>
太常丞召哲宗嗣位除開封府推官時朝廷稍更新法<lb/>
之不便民者商英上書謂三年不改於父之道今先帝<lb/>
<pb n="KR2g0025_WYG_098-9b"/>
陵土未乾奈何議更變乎除河東提㸃刑獄元祐四年<lb/>
移河北西路五年改江南西路轉運副使八年徙淮南<lb/>
路紹聖元年以右正言召遷左司諌言蘓軾論合祭天<lb/>
地非是乞加罪又言吕大防梁燾范祖禹呉安詩劉唐<lb/>
老孫升韓川皆坐貶言司馬光文彦博負國吕公著不<lb/>
當諡正獻時來之邵為子娶盖氏以盖漸為盖氏義男<lb/>
規其財産商英疏論之之邵出知蔡州二年遷左司郎<lb/>
中㑹知開封府王震言商英遣人與盖漸謀害之邵坐<lb/>
<pb n="KR2g0025_WYG_098-10a"/>
謫監襄州酒税改監江寧府税三年知洪州四年除江<lb/>
淮荆浙等路發運副使入覲除直龍圖閣未幾以太常<lb/>
少卿召未見除進賢殿修撰江淮荆浙等路發運副使<lb/>
入覲除直龍圖閣未幾以太常少卿召未見除集賢殿<lb/>
修撰江淮荆浙等路發運使元符二年召為尚書工部<lb/>
侍郎徽宗即位除中書舍人時大河決除水官非其人<lb/>
商英繳詞頭且言築隄塞河是塞兒口而止啼也宰相<lb/>
因奏觀商英言必能治河宜委之遂除龍圖閣待制河<lb/>
<pb n="KR2g0025_WYG_098-10b"/>
北路轉運使以言者論列落職知隨州謝表不自引咎<lb/>
降一官建中靖國元年以户部侍郎召改吏部刑部為<lb/>
翰林學士崇寧初除尚書右丞遷左丞時蔡京為相商<lb/>
英在神廟與京同為檢正雅相好及是議多不合乃言<lb/>
京身為輔相志在逢君臺臣以為非所宜言謫知亳州<lb/>
蘄州提舉舒州靈仙觀入元祐黨籍京罷起知鄂州大<lb/>
觀元年京復相提舉西京嵩山崇福宫散官安置歸州<lb/>
量移峽州復通議大夫提舉成都玉局觀四年蔡京罷<lb/>
<pb n="KR2g0025_WYG_098-11a"/>
政除商英龍圖閣學士知杭州過闕賜對奏曰神宗修<lb/>
建法度務以去大害興大利而已今誠一一舉行則盡<lb/>
紹述之美法若有弊不可不變但不失其意足矣除資<lb/>
政殿學士中太一宫使尋除中書侍郎拜右僕射時久<lb/>
旱彗出天心是夕大雨彗不見上喜親書商霖一尺字<lb/>
賜之商英為相務更蔡京所行事省六路上供錢鈔改<lb/>
當十錢為當三罷内藏出剰鹽鈔歸之有司天下翕然<lb/>
推重時内侍楊戩提舉後苑作有勞除節度使商英不<lb/>
<pb n="KR2g0025_WYG_098-11b"/>
可奏曰祖宗法内侍皆寄資無至團練使者有大勲勞<lb/>
則别立昭宣宣政宣慶等使以寵之未聞建節鉞也戩<lb/>
銜之㑹御史中丞張克公劾商英狠傲弗恭等罪給事<lb/>
中蔡嶷助之政和元年除觀文殿大學士知河南府俄<lb/>
落職知鄧州再謫汝州團練副使衡州安置太學生有<lb/>
訟商英寃者上以語京京遂言商英與臣同時遭遇乞<lb/>
放逐便詔從之商英歸居荆南五年立皇太子赦復通<lb/>
奉大夫提舉西京嵩山崇福宫六年上昊天徽號復觀<lb/>
<pb n="KR2g0025_WYG_098-12a"/>
文殿學士七年手詔商英先帝擢為御史嘗任宰司今<lb/>
明堂嚴配恩逮海宇可特復觀文殿大學士卒年七十<lb/>
九贈少保商英慷慨敢言事然詭譎不常在元祐時獻<lb/>
嘉禾頌以文彦博吕公著比周公上紹聖間乃極言其<lb/>
短嘗作祭司馬光文巳乃追論其罪始也排擊有言諸<lb/>
人是力迨為相則從而引用之蔡京置之黨籍中其實<lb/>
繇熈豐進也大觀之政矯革時弊天下稱之平生學浮<lb/>
屠法自號無盡居士有文集百巻子茂<lb/>
<pb n="KR2g0025_WYG_098-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集下巻十六<lb/>
</p>
<p>
</p>
  </div>
</body>
</text>
</TEI>
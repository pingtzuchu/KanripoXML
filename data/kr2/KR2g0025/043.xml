<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻十六</head>
    <p>
<pb n="KR2g0025_WYG_043-1a"/>
欽定四庫全書<lb/>
　名臣碑傳琬琰之集中巻十六　宋杜大珪編<lb/>
　　石工部揚休墓誌　　　　　范鎮<lb/>
君諱揚休字昌言其先江都人唐兵部郎中覽之後徙<lb/>
京兆七代祖藏用右羽林大將軍員外置同正員明於<lb/>
歴數既致仕召家人謂曰天下將有變而蜀為最安處<lb/>
又多佳山水吾將避地焉乃去依其親眉州刺史李滈<lb/>
遂為眉州人於時大歴十一年也藏用生廣季廣季生<lb/>
<pb n="KR2g0025_WYG_043-1b"/>
韶韶生縚明三家春秋縚生誧蜀保勝軍廵官誧生元<lb/>
璨孟昶世舉學究登科元璨生濟即君父也累贈尚書<lb/>
工部員外郎母王氏追封永昌縣太君初永昌卒時君<lb/>
始生九年號殞不自勝予客見驚異已知其至性矣既<lb/>
長謹愿朴茂鄉人愛喜之凡四舉進士皆為選首景祐<lb/>
中中甲科授同州觀察推官代還遷秘書省著作佐郎<lb/>
知開封府中牟縣縣當國之西門使車徃來之衝也地<lb/>
瘠鹵民貧賦役煩重冨人徃徃𨽻太常為樂工以倖免<lb/>
<pb n="KR2g0025_WYG_043-2a"/>
役凡六十餘家以故民益困君奏請罷以寛下户事雖<lb/>
不報而民知愛進本省充秘閣校理監裁造院以太常<lb/>
博士為開封府推官大享明堂轉尙書祠部員外郎入<lb/>
三司為度支鹽鐵二判官坐開封府嘗失盜出知宿州<lb/>
始至表州民榮知止孝行加賜粟帛籍衣冠子弟恃廕<lb/>
為民患者七人徙置他州風教大行一境肅然是時儂<lb/>
智髙冦嶺南歴十餘州如履虚邑君即建言兩川城圯<lb/>
久不修請増築以備非常既而鄙上聲言智髙由卭部<lb/>
<pb n="KR2g0025_WYG_043-2b"/>
川冦蜀蜀民恃以不摇者以有城也頃之召入為三司<lb/>
度支判官修起居注初記注官與講讀諸儒偕侍邇英<lb/>
坐君奏史職當立左右密邇德音以詳記錄者不可坐<lb/>
尋改判鐵鹽句院以刑部員外郎知制誥判太常寺温<lb/>
成廟時祀降香乃御封臣署君奏此太廟皇后廟之禮<lb/>
由有司不時以聞致此誤今記注官入侍邇英温成廟<lb/>
封香去臣署皆君之請也兼判三班院充宗正寺修玉<lb/>
牒官遷工部郎中未及謝以嘉祐二年十一月二日卒<lb/>
<pb n="KR2g0025_WYG_043-3a"/>
於京師之第享年六十三上遣中使賻其家錄其孫夷<lb/>
庚夷吾試將作監主簿君積階朝散大夫勲騎都尉爵<lb/>
平原縣開國男食邑三百户娶孫氏生二子令伯岳州<lb/>
平原縣主簿康伯未仕孫三人夷庚夷清夷吾夫人先<lb/>
君十二年以亡君以中牟舊治也為吏民所愛乃葬夫<lb/>
人三異鄉王朱村而自銘其墓曰後嗣賢吾不知矣不<lb/>
肖則掲而西歸從祀享之便故二子亦以明年八月二<lb/>
十二日奉君之柩合葬于夫人之墓君舉進士二十四<lb/>
<pb n="KR2g0025_WYG_043-3b"/>
年而後登第登第十八年而掌誥命為侍從臣平居泊<lb/>
然若無所為者聚古圖書養猿鶴以自娱與家人言未<lb/>
嘗及朝事既殁發其楮得嘗所奏封數十篇其大略請<lb/>
依古増諌臣至七人以廣言路復五經博士使學者專<lb/>
其業命御史出為按察以防壅蔽復齒冑之禮以强宗<lb/>
室擇郡守縣令重農桑禁奢侈皆當世可行者而弗得<lb/>
行世亦未嘗以能言待君也嗚呼君亦不幸賫志以没<lb/>
矣然平生無疾因使契丹道感寒毒得風痺既還小愈<lb/>
<pb n="KR2g0025_WYG_043-4a"/>
即拜疏謁告請歸别墳墓且言異時不復祔先塋也鄉<lb/>
人榮其歸圖其像于佛祠以勸子弟之為學者殁之日<lb/>
棺衾之用莫不先具其逹於理者夫所著南郊野錄六<lb/>
巻燕申編二巻角上叢編五巻西齋文集十巻其詩及<lb/>
雜文制詔又千餘篇予與君同年登科又同官其孤求<lb/>
銘其可辭乎銘曰<lb/>
自羽林徙蜀距今二百六十餘年中間雖仕仕不遂且<lb/>
不得時至君時天下無事仕而為天子掌書命可謂顯<lb/>
<pb n="KR2g0025_WYG_043-4b"/>
矣然其藴不克盡用其命也夫其可哀也夫<lb/>
　　宋諫議敏求墓誌銘　　　　　范鎮<lb/>
元豐二年四月甲辰龍圖閣直學士右諫議大夫史館<lb/>
修撰修國史宗正寺修玉牒官判秘閣權判尚書都省<lb/>
提舉醴泉觀公事宋公終於位初公以疾在告上御集<lb/>
英殿䇿進士顧左右怪公不在因遣使撫視之間日又<lb/>
遣使挾醫療治之仍詔其子官於外者歸省及訃聞䀌<lb/>
然痛傷贈尙書禮部侍郎勑府縣應接其葬事皆特恩<lb/>
<pb n="KR2g0025_WYG_043-5a"/>
非故常也於是乎見公之得君之深而知天子念公之<lb/>
為隆且厚也公諱敏求字次道趙州平棘人世事王氏<lb/>
曽祖龜符猶為王氏平棘令贈太師中書令祖皐太宗<lb/>
真宗時尚書度支員外郎直集賢院贈太師中書令譙<lb/>
國公父綬兵部尚書㕘知政事贈太師中書令尚書令<lb/>
燕國公謚曰宣獻母常山郡太夫人畢氏天聖二年以<lb/>
宣獻公䕃為秘書省正字召試學士院賜進士及第歴<lb/>
館閣校勘坐赴同舎蘇舜欽進奏院㑹簽書集慶軍判<lb/>
<pb n="KR2g0025_WYG_043-5b"/>
官以祖母鄭國太夫人年耆且病因請觧職留京師就<lb/>
飬許之踰年王文安公宋景文公刋修唐書以公嘗為<lb/>
續唐錄習唐故事奏充編修官復校勘以嫡孫丁鄭國<lb/>
憂仍詔在家修書後為集賢校理通判西京留守司知<lb/>
太平州五遷太常博士唐書成進尚書工部員外郎未<lb/>
幾遷刑部英宗踐祚進兵部墮馬傷足得請亳州召還<lb/>
充仁宗實錄院檢討官足未平特蠲朝謁治平元年以<lb/>
工部郎中修起居注明年知制誥同修撰仁宗實錄同<lb/>
<pb n="KR2g0025_WYG_043-6a"/>
判太常寺今上即位遷兵部英宗在殯有言宗室可嫁<lb/>
娶者下太常公以為大行未發引不可既踰年又有言<lb/>
者公曰宗室義服服變而練可以嫁娶矣議上朝廷以<lb/>
與前議不同降刑部以知制誥知絳州修河山稍賦于<lb/>
絳之役民嵗八十萬公三分之以一歲均于晉澤以紓<lb/>
絳人是冬召還復兵部修實錄成遷右諌議大夫今樞<lb/>
密吕公為御史中丞以言事罷知頴州公當制執政改<lb/>
其詞以進尋乞解職不報後數日以封還詞頭連怫執<lb/>
<pb n="KR2g0025_WYG_043-6b"/>
政意遂得解職以本官奉朝請明年加史館修撰集賢<lb/>
院學士又明年使河北祭塞河口還奏河北旱蠲其夏<lb/>
租熈寜七年為龍圖閣直學士十年修仁宗英宗正史<lb/>
掌均公建公府牋記攝鴻臚䕶燕國公主兖王衛王葬<lb/>
未克葬以疾終于春明坊之第享年六十一終之歲七<lb/>
月癸酉葬于管城縣馬亭鄉東城原之先塋其踐揚若<lb/>
進奏院登聞皷院群牧判官開封府推官三司度支判<lb/>
官糾察在京刑獄判秘閣秘書省尚書都省吏部流内<lb/>
<pb n="KR2g0025_WYG_043-7a"/>
銓禮部刑部工部知通進銀臺司審官東院勾當三班<lb/>
院管勾編修院編集歴代君臣事迹所宗正寺修玉牒<lb/>
官太皇太后寳冊官開封府發解官錫慶院試官南郊<lb/>
禮儀使永厚陵禮儀使契丹生辰國信使館伴使使河<lb/>
北祭塞河口編修閣門儀制蕃國朝貢條例詳定元正<lb/>
朝賀儀注定奪郊赦命官使臣罪犯而太常禮院太常<lb/>
寺官告院編修錄用勲臣子孫皆再領焉娶畢氏丞相<lb/>
文簡公之曽孫光禄少卿從善之子常山太夫人從子<lb/>
<pb n="KR2g0025_WYG_043-7b"/>
也有賢徳封京兆郡君先公四歳而亡子男九人慶曽<lb/>
殿中丞匪躬著作佐郎弄孫及其次早亡尚賢將作監<lb/>
主簿正功大理評事表微將作監主簿揆方處仁未官<lb/>
女二人適賛善大夫王佑大理寺丞吕希純皆亡孫七<lb/>
人焞將作監主簿燔煜炤爚□煇皆未官孫女六人長<lb/>
適太常寺太祝曽說次白馬縣丞范祖徳餘在室曽孫<lb/>
女一人公約清惇純而敏於記學其為文章訓辭誥命<lb/>
皆有程範朝廷典故士大夫疑議必就取正而後決宋<lb/>
<pb n="KR2g0025_WYG_043-8a"/>
元憲公在河南毎咨以故實歐陽文忠公致手簡通問<lb/>
則自處淺陋而以鴻博名公家藏書三萬巻日集子孫<lb/>
討論繙繹以為娱樂平居湛如與人交樂易無不可者<lb/>
至於守職據正毅然不少回在掖垣徐國公主以駙馬<lb/>
都尉王師約兄公約為姪奏官公以為亂天倫遂執正<lb/>
之太常議祧廟公請逓遷僖祖後復詔詳定公奏前議<lb/>
不可改遂免詳定今御史中丞李公自秀州軍事推官<lb/>
除太子中允御史裹行公奏舊制太常博士兩任通判<lb/>
<pb n="KR2g0025_WYG_043-8b"/>
湏奏舉乃得入臺去年驟用京官議者以為非今又用<lb/>
幕職官恐官制遂隳即封還詞頭有詔轉對是時郡守<lb/>
縣令數更易吏民疲勞公請慎於進改而不數變易所<lb/>
貴上獲考績之實下有恪位之美而治道可建也又河<lb/>
北陜西河東舉人性樸茂而詞藻不工毎詔下登第者<lb/>
纔數人公請令轉運使擇有行藝或謀畧材武為衆所<lb/>
推者毎路薦五七人時與推恩所貴人材㕘用而士有<lb/>
可進之路嘉祐中嘗寛䘏民力州縣公人例多減放而<lb/>
<pb n="KR2g0025_WYG_043-9a"/>
役事不減則是去者逸而是留者重勞矣公請省事或<lb/>
増其人使勞逸得均而民力可寛也三館秘閣書類多<lb/>
訛舛所藏雖博而徃徃無稽考公請先以前漢藝文志<lb/>
據所有用校七史例下諸路購求善本重復校正然後<lb/>
自後漢以來至於唐依逐書志目以次讎對取其堪者<lb/>
餘悉置之使秘府文集得以完善也其議貢舉則曰州<lb/>
郡有學舎而無學官四方之士輕去鄉里者以求師也<lb/>
今請州置學官一人又三歲一下詔得士三百人今請<lb/>
<pb n="KR2g0025_WYG_043-9b"/>
二百人試詩賦論䇿糊名通考之如舊其一百人請如<lb/>
赦文令州郡論薦轉運使審覈之太學生則委國子監<lb/>
官至御試隨其所學而試之則文辭經藝行實之人皆<lb/>
無遺也其後官不數變易太學建三舎命舉人以官置<lb/>
學官三路取百人皆公發之也凡三臨州率不滿歲召<lb/>
去去而民愛思之喜道人善薦士累數百訖不坐累鄭<lb/>
國太夫人楊文莊公之女文莊無嗣歲時奉祀展墓無<lb/>
闕者疾亟猶戒其子立碑子孫未官者衆多猶推遺澤<lb/>
<pb n="KR2g0025_WYG_043-10a"/>
奏其從孫蓋其孝友又如此宣獻公嘗輯唐大詔令未<lb/>
次甲乙公釐十三類緒正之總百三十二巻所著書闈<lb/>
前集二巻後集六巻西垣制詞四巻文集若干巻東京<lb/>
記三巻河南志二十巻長安志二十巻三川官下錄二<lb/>
巻春明退朝錄二巻以韻類次宗室名五巻自唐武宣<lb/>
懿僖昭哀以來六朝寳錄百四十八巻輯顔魯公集十<lb/>
五巻孟東野集十巻李衛公别集五巻劉夢得外集十<lb/>
卷漢唐人詩刻於石者為寳刻叢章三十巻又以劉伯<lb/>
<pb n="KR2g0025_WYG_043-10b"/>
莊史記音義司馬貞索隱陳伯宣注義分注入太史公<lb/>
正史及被詔修本朝㑹要刪定九域志百官公卿表皆<lb/>
未就其先以小官事亂離間宋興天下益平至公三世<lb/>
皆以文翰顯於時宣獻公雅善書一日對延和上問遺<lb/>
書退而奉七軸以獻公得其法嘗題濮安懿王襄國韓<lb/>
夫人仙逰任夫人神主至于四方碑誌多出公手公以<lb/>
力學被遇朝廷論譔未嘗不在選中嗚呼公之平生可<lb/>
謂無憾矣初史紀草成帥其屬奏御上御袍鞾讀之終<lb/>
<pb n="KR2g0025_WYG_043-11a"/>
篇斂容諭之曰兩朝豐功盛徳頼卿等考而發明之公<lb/>
踰年服勤欲其書之成此其有所憾乎予與公逰知公<lb/>
者也銘曰<lb/>
　維宣獻公　昔天聖中　實為史官　一代宗工<lb/>
　典常物則　備於厥躬　紀錄記述　太平之風<lb/>
　公世其業　遭時又同　仁宗英宗　明昌盛隆<lb/>
　有顯其徳　有崇其功　方此發揮　形容昊穹<lb/>
　不幸奄忽　美志弗終　凡士大夫　惜嗟哀恫<lb/>
<pb n="KR2g0025_WYG_043-11b"/>
　上徹九重　隱干帝𠂻　贈典弗常　非衆所蒙<lb/>
　嗚呼公兮　學冨行充　如淵之深　如春之融<lb/>
　金之剛明　玉之玲瓏　云乎不淑　命不究窮<lb/>
　南瞻具茨　西望神嵩　東城之原　從先公宫<lb/>
　松栢被地　鬱鬱葱葱　子孫衆多　福祿來叢<lb/>
　<lb/>
　<lb/>
　名臣碑傳琬琰之集中巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集下卷八</head>
    <p>
<pb n="KR2g0025_WYG_090-1a"/>
欽定四庫全書<lb/>
　名臣碑傳琬琰之集下卷八　　宋杜大珪編<lb/>
　　吕文靖公夷簡<hi>懐忠之碑闕</hi>　　曾鞏<lb/>
吕夷簡字坦夫夀州人曾祖夢竒後唐為工部侍郎咸<lb/>
平三年夷簡登進士第累擢知制誥龍圖閣直學士仁<lb/>
宗即位除叅知政事天聖六年拜相明道二年罷是年<lb/>
復相景祐二年封申國公四年罷以使相判許州徙天<lb/>
雄軍未幾復相慶歴元年進封許國公判樞宻院以判<lb/>
<pb n="KR2g0025_WYG_090-1b"/>
院太重改兼樞宻使二年以病特進司空平章軍國重<lb/>
事上憂之剪髭賜以療其疾夷簡薦富弼等數人可大<lb/>
用因再辭位進司徒固請老以太尉致仕卒年六十六<lb/>
贈太師中書令諡文靖賜御篆碑額曰懐忠之碑子公<lb/>
綽公餗公弼公著公孺始王旦嘗謂王曽曰夷簡器識<lb/>
逺大君其善交之後果與曽並相夷簡通判貝州按河<lb/>
北水災請除田器之算重本因詔天下農器皆除筭冦<lb/>
準知永興軍擿巨姦徙湖南過闕有上變事者夷簡曰<lb/>
<pb n="KR2g0025_WYG_090-2a"/>
此必有使之者宜勿問益徙之逺方上從之權知開封<lb/>
與魯宗道同按雷允恭徙皇堂事真宗即祔廟太后欲<lb/>
神主復日悉陳其平生服玩夷簡曰太后奉遺詔以保嗣<lb/>
君非逺姦進忠愛民欽天未足為報也故事輔臣因郊<lb/>
恩遷官夷簡與同僚豫辭之遂著為式章懿太后上仙<lb/>
夷簡因奏事簾前曰聞夜中有宫嬪亡者太后即起有<lb/>
頃獨出謂夷簡曰卿欲離吾母子耶夷簡曰大后它日<lb/>
不欲保全劉氏乎太后悟廼發䘮成服備禮葬之大内<lb/>
<pb n="KR2g0025_WYG_090-2b"/>
災宫門晨未闢輔臣請對上御拱辰門樓百官拜樓下<lb/>
夷簡獨不拜上遣問其故曰宫庭有變願一見上上為<lb/>
舉亷見之章獻太后崩夷簡手䟽請正朝綱塞邪徑禁<lb/>
貨賂辨佞士絶女謁逺近悉罷力役節冗費既又立州<lb/>
郡學校授宗室環衛官建睦親宅増教授官置太宗正<lb/>
以揔之郭后廢上欲立民間女陳氏為后夷簡力止之<lb/>
慶歴初契丹兵壓境夷簡請建都大名示親征之意或<lb/>
欲修京城夷簡曰此囊瓦城郢計也扵是建北京天聖<lb/>
<pb n="KR2g0025_WYG_090-3a"/>
初太后臨朝内外無間言夷簡之力為多議者以其再<lb/>
相増契丹嵗賜授宗室環衛官非計之得也<lb/>
　　竇叅政偁　　　　　　　　　　曽鞏<lb/>
竇偁字日彰其先漁陽人父禹鈞在周為諌議大夫避亂徙<lb/>
居河南禹鈞五子儀儼僖偁侃皆有文學中進士第馮道<lb/>
嘗贈詩曰燕山竇十郞教子以義方靈椿一株老丹桂五枝芳<lb/>
世多誦之儀字可象晋天福中登進士第在周為翰林及<lb/>
端明殿學士建隆初授禮部尚書翰林學士時御史臺諫欲<lb/>
<pb n="KR2g0025_WYG_090-3b"/>
以左右僕射為表首太常禮院言東宫三師合為表首儀援<lb/>
典故以僕射合為表首者六而三師無所據朝廷以儀之議為<lb/>
定五代䘮亂之間儀儼乃以文章學問自見扵一時所謂豪<lb/>
傑之士也儼字望之建隆初終於禮部侍郎翰林學士儼博<lb/>
物洽聞通音律歴數宋興禮樂多所裁定周世宗觀大水泗<lb/>
州記以問儼儼以為天地有五徳曰潤曰暵曰生曰成曰動<lb/>
五徳隂陽之使隂陽水火之本隂陽有常數水火有常分<lb/>
竒耦相半盈虗有凖謂之通正羡備過亢極無不至謂之<lb/>
<pb n="KR2g0025_WYG_090-4a"/>
咎證隂之始主于淵獻水之行祀于九六凡千七百二<lb/>
十有八嵗為浩浩之㑹雖堯舜在上不能免者數也若<lb/>
夫辟狂臣專乂昏不明苦雨數至不潤下乃政之所致<lb/>
非數也唐正元壬申之水是已徳宗闇蔽篤于自任陸<lb/>
贄盡忠而斥逺裴延齡專利而信用常雨之應夫豈虚<lb/>
生偁周廣順初登進士第其后同與賈琰在開封府晋<lb/>
王幕下一日晋王燕射偁琰同預而琰賛美稱過偁叱<lb/>
之曰賈氏子導䛕豈不自愧坐客皆失色王亦不樂因<lb/>
<pb n="KR2g0025_WYG_090-4b"/>
罷燕尋白太祖出之太平興國四年駕幸魏郡召偁至<lb/>
行在上方議北征偁抗䟽極諌而止遂除樞宻直學士<lb/>
叅知政事入謝上曰汝何由至此偁曰陛下不忘藩邸<lb/>
之舊耳上曰乃賞汝面折賈琰也未幾薨于位時明日<lb/>
燕群臣以偁䘮故罷<lb/>
　　魯肅簡公宗道　　　　　　　曽鞏<lb/>
魯宗道字少之亳州人少孤苦學嘗䄂所為文謁戚綸<lb/>
綸器賞之咸平二年登進士第徧歴州縣天禧元年詔<lb/>
<pb n="KR2g0025_WYG_090-5a"/>
兩省置諌官六貟不兼它職考所言以為殿最宗道與<lb/>
劉曄同選擢為正言仁宗升儲除户部員外郎兼右諭<lb/>
徳踰年改正左諭徳及即位遷户部郎中龍圖閣直<lb/>
學士兼侍讀詔與吕夷簡按視雷允恭擅遷山陵黄堂<lb/>
事還是年叅知政事天聖七年薨于位年六十四贈兵<lb/>
部尚書諡肅簡時太常禮院言禮無廢朝特輟視朝一<lb/>
日宗道質直遇事敢言不為勢所屈為諭徳時真宗一<lb/>
日遣中人召之至其家俟之久方從酒家還使者曰即<lb/>
<pb n="KR2g0025_WYG_090-5b"/>
上訝遲將何以對宗道曰第直言之及宗道見帝詢其<lb/>
所之對曰有鄉人来貧乏杯盤至酒家飲之也帝善其<lb/>
無隠而知其可大用初為秀州海鹽縣令䟽治東南舊<lb/>
港口道海水至邑下人以為利號魯公浦在諌垣時諌<lb/>
章由閤門始得進而罕嘗賜對宗道請得面論事而上<lb/>
奏通進司自是為故事因言守宰與民至近而未見有<lb/>
區别能否豈朝廷所以為民之意今除一知州補一縣<lb/>
令雖甚庸暗有司無敢擯斥舉天下親民之官黷貨害<lb/>
<pb n="KR2g0025_WYG_090-6a"/>
政十常二三介然自守孳孳政事殆未易得尚何裕民<lb/>
美化之可兾乎昔漢宣帝除刺史守相必親見而考察<lb/>
之今命知州通判知縣雖未暇親見宜令中書以言而<lb/>
察其應對設以事而問其施為才與不才得以進退縣<lb/>
令則命流内銓倣此施行庶乎得良守宰助宣聖化真<lb/>
宗嘉納之宗道在選調久頗患銓格繁宻而曲為銓吏<lb/>
之奸弊判吏部流内銓多釐革之凡科條闕次悉掲示<lb/>
廡下人以為便七年居政府裁抑僥倖不肯以名器私<lb/>
<pb n="KR2g0025_WYG_090-6b"/>
人時樞宻使曹利用有所慿恃肆為驕横宗道屢折之<lb/>
扵上前凡貴戚近習莫不歛迹子有功有立有開<lb/>
　　盛文肅公度　　　　　　　　曾鞏<lb/>
盛度字公量余杭人端拱初登進士第數上疏論邉事<lb/>
奉使陜西叅質漢唐故地繪為西域圖以獻累擢知制<lb/>
誥翰林學士冦凖罷相度以嘗交結周懐政貶和州團練<lb/>
副使天聖初牽復翰林學士龍圖學士承㫖兼侍讀學<lb/>
士景祐二年叅知政事四年知樞宻院坐令開封府吏<lb/>
<pb n="KR2g0025_WYG_090-7a"/>
馮士元强取其鄰所賃官舍為知府鄭戬所發罷知揚<lb/>
州蔡州應天府以太子少傅致仕還京數日卒年七十<lb/>
四贈太子太保諡文肅子山甫中甫崇甫初度因奏事<lb/>
便殿真宗問其所上西域圖内出繒命工别繪度因言<lb/>
前已圖漢所置酒泉張掖武威燉煌金城五郡以復究<lb/>
尋五郡之東南自秦築長城西起臨洮東至遼碣延袤<lb/>
萬里有郡有軍有守捉襟𢃄相属烽火相望其形勢禦<lb/>
備亦至矣唐始置節度使後又以宰相兼領用非其人<lb/>
<pb n="KR2g0025_WYG_090-7b"/>
有山河之險而未能固有甲兵之利而不能禦豈不惜<lb/>
㢤今復繪其山川道路區聚壁壘為河西隴右圖願備<lb/>
聖覧上稱其博度甞在開封獄失實調監洪州稅上言<lb/>
請復賢良方正科宻詔撰䇿題馳驛以聞又請建四科<lb/>
以取士且言經術之士若典刑備舉則政教流行請設<lb/>
博通墳典逹于教化科堯試臣以事不直以言語筆札<lb/>
求人審官期于適用請設才識兼茂明于體用科今戒<lb/>
警未除調邉守戍必資良帥以集事功請設軍謀宏逺<lb/>
<pb n="KR2g0025_WYG_090-8a"/>
堪任將帥科獄市之繁民命所係若推按失實則枉情<lb/>
傷生請設曉法律能按章覆科後亦取其才識兼茂明<lb/>
扵體用科與賢良方正能直言極諌兼行明道中詔度<lb/>
與御史中丞王隨叅定在京并外三十一州軍舊禁觧<lb/>
鹽地分曉啇旅入錢筭鹽度言通商有五利遂施行之<lb/>
度好學家居唯圖書滿前毎歸未嘗釋手真宗甞命李<lb/>
宗諤楊億王曽李維舒雅任隨石中立同編通典文苑<lb/>
英華又嘗預注釋御集真宗祀汾隂仁宗在藩邸以度<lb/>
<pb n="KR2g0025_WYG_090-8b"/>
掌起居箋表及留守章奏封千春郡王特詔令撰謝恩<lb/>
表所著有愚谷集中書制集銀臺集翰林制集極中集<lb/>
天禧三年郊恩赦文許舍人給事中諌議母封郡太君<lb/>
而學士不預度官兵部郎中因請進封其母上特從其<lb/>
請自是學士官未至諌議者皆得封其母焉度多猜險<lb/>
僚友皆畏其傾不敢妄語言肌體豐大艱扵拜起有拜<lb/>
之者俯伏不能興或至詬罵其𥚹戾如此<lb/>
　　韓忠憲公億　　　　　　　　曽鞏<lb/>
<pb n="KR2g0025_WYG_090-9a"/>
韓億字宗魏其先真定人後徙開封之雍丘少力學咸<lb/>
平五年登進士第王旦以女妻之久歴外官以旦在政<lb/>
府避親及旦薨乃稍進用仁宗即位累擢龍圖閣待制<lb/>
樞宻直學士御史中丞景祐二年同樞宻院事四年改叅<lb/>
知政事因諌官言不當以子壻為群牧判官寳元元年<lb/>
罷知應天府加資政殿學士徙成徳軍澶亳州遷尚書<lb/>
右丞以太子太傅致仕卒年七十三贈太子太保諡忠<lb/>
憲子綱綜綘繹維縝緯𬗟億性方重有守治家嚴肅雖<lb/>
<pb n="KR2g0025_WYG_090-9b"/>
燕居未嘗見其惰容嘗奉詔監視向敏中諸子分財産<lb/>
方丁謂用事隂遣所親諭億欲買向氏長安華嚴川田<lb/>
億至向第而戒其諸子曰土田衣食之源不可鬻也遂<lb/>
忤謂意謂忌知定州曹瑋斥知莱州慮其或害三司更<lb/>
茶法歲課不登億承詔劾之由丞相而下當坐失當之<lb/>
罰其不撓如此益州故事歳首官出米六萬石或五六<lb/>
倍之以濟貧民億知州當歲儉乃數倍賑之又䟽江流<lb/>
溉民田數千頃至今以為利初通判陳州河決属邑億<lb/>
<pb n="KR2g0025_WYG_090-10a"/>
集瀕河丁夫就伐薪芟親督築不賦扵民而河患平知<lb/>
洋州有富民李甲䘮兄而追嫁其嫂又誣從子為它姓<lb/>
而并其資産嫂訟之十餘歲吏受賂不得直億按舊牘<lb/>
獨未嘗證以乳醫億宻致乳醫以驗决衆皆詘服在樞<lb/>
府元昊歲遣人至京師出入民間無他禁億請為除館<lb/>
舍以優待逺人乃官為主其貿易實欲防之也詔從之<lb/>
又言天下承平之久武備不戒請二府各舉才任將帥<lb/>
者數人稍試用之唃厮囉與元昊相攻巳而來獻捷朝<lb/>
<pb n="KR2g0025_WYG_090-10b"/>
廷議寵厮囉以節制億曰二虜皆藩臣今不能諭令解<lb/>
仇又因捷而賞之豈綏御四夷之道當如是耶固執不<lb/>
可遂罷又言武臣宜知兵書而法在所禁請纂其要畧<lb/>
以頒焉扵是上自集神武秘畧以賜邉臣其書遂徧天<lb/>
下<lb/>
　　宋宣憲公綬　　　　　　　　曽鞏<lb/>
宋綬字公垂趙州人㓜聰警額有異相其外祖楊徽之<lb/>
器愛之徽之無子盡付以家所藏書以徽之遺恩授太<lb/>
<pb n="KR2g0025_WYG_090-11a"/>
常寺太祝年方十五召試中書真宗竒其文特遷大理<lb/>
評事聽於秘閣讀書同校勘天下圖經久之復召試學<lb/>
士院除集賢校理與文臯同在館閣毎賜書必得二本<lb/>
世以為榮累擢知制誥仁宗即位擢直學士院天聖三<lb/>
年為翰林學士明年兼侍讀改龍圖學士出知應天府<lb/>
召還欲大用為宰相張士遜所抑復翰林學士兼侍讀<lb/>
龍圖閣學士加端明殿學士端明殿後唐初置學士馮<lb/>
道趙鳳首當其任太平興國中改為文明殿學士至是<lb/>
<pb n="KR2g0025_WYG_090-11b"/>
又置端明殿學士以寵綬綬辭免龍圖及士遜罷相明<lb/>
道二年緩遂叅知政事景祐四年罷為尚書左丞資政<lb/>
殿學士留侍經筵明年加大學士知河南府康定元年<lb/>
知樞宻院改叅知政事薨于位年五十贈司徒兼侍中諡<lb/>
宣憲子敏求敏修大中祥符初封禪覃慶上先賜綬同<lb/>
進士出身翌日遂由大理評事遷本寺丞後苑賞花群<lb/>
臣皆賦詩命綬與晏殊同為之序祀汾隂綬與錢易陳<lb/>
越劉筠所過採集地志風物故實毎舍上之以備詢覧<lb/>
<pb n="KR2g0025_WYG_090-12a"/>
仁宗即位章獻太后命綬擇前文字可以賛孝養補政<lb/>
治者以上遂録唐謝偃惟皇戒徳賦孝經論語節要唐<lb/>
太宗所撰帝範二巻開元臣僚所獻聖典三巻君臣正<lb/>
理論三巻上之太后稱制既久上未嘗獨對群臣綬言<lb/>
唐開元中睿宗為太上皇五日一受朝䖏分軍國重務<lb/>
及三品以上除授决重刑明皇日聽朝除授三品以下<lb/>
决徒刑請令中書樞宻院約先天制度非軍國大事及<lb/>
大除拜皆前殿取㫖臣僚亦只前殿對由是忤太后意<lb/>
<pb n="KR2g0025_WYG_090-12b"/>
而有應天之命太后崩詔綬定章獻明肅章懿三太后<lb/>
祔廟禮綬舉春秋考仲子之宫唐儀坤故事請别立章<lb/>
懿太后廟建名奉慈以安神主上從其議綬又言帝王<lb/>
之御臣下在乎揔握威柄賞罰二者必自天子出一紀<lb/>
以来政出簾箔之間今陛下方躬親萬務聽斷有祖宗<lb/>
英風天下延頸跂踵渴見聖政若非懲奸革弊無以新<lb/>
四方耳目而刑政號令未見勝于垂簾之日豈非三<lb/>
事大臣未能盡輔佐之道耶頃者除授恩澤多所<lb/>
<pb n="KR2g0025_WYG_090-13a"/>
希望而因縁邪倖者遂取升擢議者皆以謂恩出太后<lb/>
而不由陛下自親政以來恩賞雖行議者又云悉出大<lb/>
臣盖大臣公為朋黨罔冒天聰朋黨相結其害實甚或<lb/>
窺測上㫖宻令陳奏或附會已意以進退人大臣恃恩<lb/>
以招權小人趍利以售進此風寖長有蠧邦政太宗嘗<lb/>
云國家若無外憂必有内患外憂不過邉事皆可預防<lb/>
惟姦邪無狀若為内患深可懼也真宗亦云唐朝朋黨<lb/>
尤盛漸不可制以至帝室衰弱願陛下思祖宗之訓念<lb/>
<pb n="KR2g0025_WYG_090-13b"/>
王業艱難整頓紀綱正在今日上大感悟章惠太后營<lb/>
王中正舊第為道觀諌官御史皆言近詔罷修寺觀而<lb/>
復有此興造是詔令數更也上曰此太后自出奩中物<lb/>
爾言者豈非邀名乎綬因曰是豈知太后所為但見忽<lb/>
興土木違近詔爾疑似之事人猶奏論設少失周防雖<lb/>
臺諌官不言四方亦自傳布為聖政之累太祖嘗謂<lb/>
太宗受人諌疏直抵其非曽不為耻豈若自不為之而<lb/>
使人無言望陛下深鍳皇祖之言常防外廷之議已出<lb/>
<pb n="KR2g0025_WYG_090-14a"/>
詔令且要遵守無令喋喋之人自取名譽也綬又言自<lb/>
古守成之君必兢兢抑畏不忘頋省人心逸于久安患<lb/>
害生於所忽故立防于無事之際消患于未萌之前若<lb/>
事至而後應不亦殆歟此固聖心所詳䆒臣猶願飭勵<lb/>
群司交修庻職勿以治平自息勿以纎㣲不慎則可以<lb/>
保至尊而享洪業矣臣又切惟御下之道有三臨事尚<lb/>
乎守當幾貴乎斷兆謀先乎宻守則不可移斷則不可<lb/>
惑宻則不可干是三者治亂安危之所係願陛下欽之<lb/>
<pb n="KR2g0025_WYG_090-14b"/>
念之至若朝務清夷深居間燕亦願陛下愛養聖躬節<lb/>
宣所欲夫四時聲味所以調適六氣乃克和平自然擁<lb/>
百靈之休享無疆之福豈不美㢤初尚美人出宫上召<lb/>
綬面草詔云當求徳門以稱坤儀既而聞左右以茶商<lb/>
陳氏女入宫綬因間見曰陛下乃欲以卑賤者正位中<lb/>
宫不亦與前日詔語戾乎及樞宻使王曽入對上首詢<lb/>
之曽深以為不可上曰宋綬亦如此言時宰相吕夷簡<lb/>
屢論列上前卒罷之修郊祀綬嘗攝太僕卿陪玊輅顧<lb/>
<pb n="KR2g0025_WYG_090-15a"/>
問儀物典故召對辯洽因撰鹵簿圖以進綬資性孝謹<lb/>
清介寡言經史百家莫不通貫朝廷有大議論皆所裁<lb/>
定於前世文章必深考其得失而時之作者無所臧否<lb/>
集外祖楊徽之詩刻石嘉州明月湖上家藏書萬巻皆<lb/>
手自校正楊億嘗稱其文淳麗尤善賦詠自以為不及<lb/>
也綬之筆札精妙上嘗取所書千字文及其家之墨迹<lb/>
藏禁中所著有七集始綬疾不視家母問之必曰少瘳<lb/>
矣又通賔客候問若且安以紓母憂然後事俱已詳䖏<lb/>
<pb n="KR2g0025_WYG_090-15b"/>
雖家人不知也<lb/>
　　劉丞相沆<hi>思賢之碑闕</hi>　　　　曽鞏<lb/>
劉沆字冲之吉州永新人父素不仕以財雄郷里曽祖<lb/>
景洪事楊行宻為江西牙將有彭玗者據州稱太守脅<lb/>
景洪附湖南景洪偽許之復以州歸行宻遂不仕嘗謂<lb/>
人曰我不從彭玗當活萬餘人後必有隆者因所居山<lb/>
曰后隆山山有唐牛僧孺讀書堂故墓即其上築臺曰<lb/>
聰明臺沆母夢牛相公来而生沆天聖八年登進士第<lb/>
<pb n="KR2g0025_WYG_090-16a"/>
累擢知制誥龍圖閣學士皇祐三年叅知政事至和元<lb/>
年拜相嘉祐元年罷知南京徙知陳州卒年六十六<lb/>
仁宗作挽詩賜其家又篆其碑額曰思賢之碑沆倜<lb/>
儻任氣所至有治聲决訟多中理時論比之張詠知衡<lb/>
州有大姓尹氏為偽劵以欺鄰人之孤訟久不得直<lb/>
沆至其孤纔二十詰尹氏曰若劵曽取證他鄰否其<lb/>
人當有存者尹氏辭絀服刑而歸其田知潭州州有草<lb/>
冦黄捉鬼鄧和尚誘溪洞夷人以擾湖湘北軍至多<lb/>
<pb n="KR2g0025_WYG_090-16b"/>
病死沆募土兵使保地分賊稍困乃令提㸃刑獄楊畋<lb/>
等八路入討斬首萬餘級遂頓兵開一路榜曰賊由此<lb/>
路出降敢殺者與擅殺同於是降者三四萬人賊平<lb/>
召還而餘黨復叛殺禆將降知鄂州其後權知開封府<lb/>
有張彦方受富民金偽為張貴妃母越國太夫人奏補<lb/>
助教勑沆抵彦方死不問越國及叅知政事包拯論沆<lb/>
縁貴妃進後追冊貴妃為后而沆為園陵使既葬賜妃<lb/>
閤金器百兩辭不受在相位疾言者屢加裁抑又舉行<lb/>
<pb n="KR2g0025_WYG_090-17a"/>
御史遷次之格滿二嵗者與知州范師道趙抃歲滿求<lb/>
郡獨引勑出之中丞張昇等言沆挾私出御史沆乃言<lb/>
臺官將有不測之謀論辨不巳遂罷知南京子瑾琢琯<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_090-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集下巻八<lb/>
</p>
<p>
</p>
  </div>
</body>
</text>
</TEI>
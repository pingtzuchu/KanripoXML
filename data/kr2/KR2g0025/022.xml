<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑𫝊琬琰之集上卷二十二</head>
    <p>
<pb n="KR2g0025_WYG_022-1a"/>
欽定四庫全書<lb/>
　名臣碑𫝊琬琰之集上卷二十二　宋杜大珪編<lb/>
　　夏文荘公竦神道碑　　　　　王珪<lb/>
皇祐三年秋武寧軍節度使檢校太師兼侍中判河陽<lb/>
鄭國公以疾請歸於京師天子方憂思公飭太醫馳視<lb/>
又以肩輿往迓之而公疾寖劇矣既就第未幾以薨聞<lb/>
乘輿亟臨其䘮視公形容槁瘁嗟悼者久之贈太師中<lb/>
書令諡曰文荘輟視朝二日五年七月辛酉葬公于許<lb/>
<pb n="KR2g0025_WYG_022-1b"/>
州陽翟縣三封鄉洪長之原既葬有詔史臣珪論次公<lb/>
之世系與夫行事以刻其墓碑臣珪甞讀皇帝以来姓<lb/>
氏之書蓋夏出姒氏其後世乃弗顯至漢大司徒勤始<lb/>
顯于永初之間繇漢渉唐至於五代益復不顯公諱竦<lb/>
字子喬姓夏氏其先九江人曽祖昱避世不仕祖奐獻<lb/>
書偽唐為晉陵尉仕不得志退居於家考承皓太平興<lb/>
國初上平晉䇿太宗召見壮其說補右侍禁𨽻大名節<lb/>
下一日敵騎突境上夜從間道發兵還與㓂遇力戰以<lb/>
<pb n="KR2g0025_WYG_022-2a"/>
沒贈崇儀使自公之顯曽祖而下皆贈太師中書令尚<lb/>
書令封晉齊魏三國公曽祖妣陳氏封周國太夫人祖<lb/>
妣黄氏燕國太夫人妣盛氏越國太夫人初魏公死事<lb/>
朝廷錄孤以公為潤州丹陽縣主簿景徳四年登賢良<lb/>
方正能直言極諌科擢光禄寺丞通判台州遷著作佐<lb/>
郎召還遷祕書丞直集賢院同編脩國史判三司都磨<lb/>
勘司遷右正言車駕幸亳為東京留守推官仁宗封慶<lb/>
國公初選文學之士以𫝊道經義宰臣旦屢以公言於<lb/>
<pb n="KR2g0025_WYG_022-2b"/>
真宗遂命勸學資善堂未幾同修起居注為玊清昭應<lb/>
宫判官兼領景靈宫㑹靈觀事遷尚書禮部貟外郎知<lb/>
制誥國史成遷戸部貟外郎是時參知政事丁謂請大<lb/>
治城西礮場釃金水作后土祠以儗汾隂睢上三司使<lb/>
林特欲於上林中為複道壞元武門以屬玊清江淮發<lb/>
運使李溥又欲致海上鉅石於㑹靈池中為三神山跨<lb/>
閤道以幾遇神仙之屬方羣臣争言符瑞公獨抗䟽以<lb/>
謂其事濶逺非所以承天意遂皆寖景靈宫成遷禮部<lb/>
<pb n="KR2g0025_WYG_022-3a"/>
郎中天禧初坐閨門之故左遷職方貟外郎知黄州後<lb/>
二年復其禮部郎中徙鄧州又徙襄州屬嵗大飢百姓<lb/>
流亡盗賊相乘公既發公廪又募富人出粟十餘萬斛<lb/>
以賑救之其全活者四十六萬餘口廵撫使姜遵上其<lb/>
事賜書褒諭後民思其惠以其所賜詔書作金石刻焉<lb/>
仁宗即位遷戸部郎中又徙夀安洪三州洪之風俗右<lb/>
鬼尚巫所居設壇場陳旗幟依神以下禍福病者輒屏<lb/>
去親愛其醫藥飲食如神曰未可即不敢以忤神茍死<lb/>
<pb n="KR2g0025_WYG_022-3b"/>
於飢渴則規罔寡孤維其意所出公索其部中凡得千<lb/>
九百餘家妖符怪籙神衣鬼帽鍾角刀笏之類以萬計<lb/>
悉令燔毁之乃言漢晉張角孫恩之亂不可不察朝廷<lb/>
為下詔更立重法自江淛以南悉禁絶之天聖三年丁<lb/>
越國太夫人憂是時章獻太后臨朝以公東宫舊僚又<lb/>
復其知制誥欲服䘮不許為景靈宫判官判集賢院奉<lb/>
使契丹公以魏國之沒虜難又母䘮未除義不得行乃<lb/>
抗章力辭之明年以左司郎中召入翰林為學士同勾<lb/>
<pb n="KR2g0025_WYG_022-4a"/>
當三班院尋兼侍讀學士知審官院又兼龍圗閣學士<lb/>
遂拜右諌議大夫樞密副使又明年遷給事中右府主<lb/>
進絀武吏而大臣多闊略吏得因縁為姦公乃集考前<lb/>
後賞罰之所當者列為諸房定例而吏不得欺矣朝廷<lb/>
與契丹約和二十餘年北地久不習武事公以謂戎狄<lb/>
荒忽不常而邊備不可弛乃屢陳所以守禦之䇿又明<lb/>
年拜參知政事祥源觀使於是請復六科又請復百官<lb/>
轉對置理檢使巳而為宰相所忌復以為樞密副使累<lb/>
<pb n="KR2g0025_WYG_022-4b"/>
遷尚書左丞太后上仙兩府大臣皆罷公為禮部尚書<lb/>
知襄州未行改頴州景祐元年徙青州明年徙應天府<lb/>
兼南京留守後二年以戸部尚書入為三司使趙元昊<lb/>
反陜西用兵乃拜公奉寧軍節度使知永興軍康定元<lb/>
年改忠武軍節度使知涇州明年拜宣徽南院使兼陜<lb/>
西四路經略安撫招討等使還判永興軍又詔進屯鄜<lb/>
州始公西行天子遣使問所以攻討之䇿公乃言太平<lb/>
興國中李繼遷以窮蹙之兵屢冦朔方太宗甞命李繼<lb/>
<pb n="KR2g0025_WYG_022-5a"/>
隆等五路並出旋亦無功而還真宗不欲罷關中之民<lb/>
唯戒邊吏嚴斥候以備之今元昊略有河外之地貿易<lb/>
華戎顧其勢相萬於繼遷也雖然其欲僭竊名號者不<lb/>
過要市朝廷爾天下久不見兵革一旦遽議深討臣未<lb/>
知其完計也願下令諸將虜即入㓂亟入收保毋得與<lb/>
戰彼既絶中原賜予又䘮其縁邊和市可坐待其弊也<lb/>
是時議者咸以公言為不然於是罷公節制判河中府<lb/>
慶厯二年徙蔡州始朝廷銳意興師及劉平葛懐敏繼<lb/>
<pb n="KR2g0025_WYG_022-5b"/>
以輕賊失軍天子悔不用公言又申思今宰相臣琦使<lb/>
還陜西甞言公所以制邊之狀於是召為樞密使議者<lb/>
尤以為公怯於用兵今而用之則邊將之志墮矣帝為<lb/>
不得已聴罷之鎮密詔慰存之甚厚公既厭煩言乃上<lb/>
還節旄願得益徙閒郡遂以為吏部尚書知亳州明年<lb/>
加資政殿大學士又明年朝廷貸元昊之罪而西邊罷<lb/>
兵仁宗終以公言為是復拜宣徽南院使河陽三城節<lb/>
度使判并州又明年拜同中書門下平章事判大名府<lb/>
<pb n="KR2g0025_WYG_022-6a"/>
兼北京留守又明年召公入為宰相制下外廷矣而議<lb/>
者詆公終不已乃復以為樞密使進爵英國公仁宗親<lb/>
作飛白文行忠信字及乘險字以賜之且言為時謗傷<lb/>
者甚衆而朕獨知卿也又明年出判河南府兼西京留<lb/>
守皇祐元年加兼侍中赴三城用祀明堂恩改武寧軍<lb/>
節度使徐州大都督府長史徙封鄭國公明年㑹夏秋<lb/>
雨不已河水大溢公親行隄上已而得疾其薨蓋九月<lb/>
乙酉也享年六十七公少好學自經史百氏隂陽律歴<lb/>
<pb n="KR2g0025_WYG_022-6b"/>
之書無所不學其學必究古今治亂天人災變之原其<lb/>
為文章閎衍瓌麗殆非學者之所能至凡朝廷有大典<lb/>
冊屢以屬之其譽滿天下雖出臨軍旅入幹機務未甞<lb/>
輒廢書也祥符中郡國多獻古鼎鐘盤敦之器而其上<lb/>
多科斗文字公乃學為古文竒字至偃卧以指畫侵膚<lb/>
其勤若此所治有風迹為民立伍保之法而盗賊不敢<lb/>
發閭里又善遇士卒其疾病飲食自拊視之在陜西甞<lb/>
上十䇿若通哺厮囉結屬羌増弓手練彊弩倂小寨絶<lb/>
<pb n="KR2g0025_WYG_022-7a"/>
互市之類皆當時施用之公自以材器髙未甞過許人<lb/>
故士大夫遥生憚疑而少已附者公居亦防畏不敢以<lb/>
貴執自安也臣珪伏思先帝臨御之日久其選用材賢<lb/>
可謂至矣公始以文學輔東宫及帝躬親政事屢倚以<lb/>
為宰臣惜其數離讒呰卒不得從容廟堂與圗太平之<lb/>
功非命也耶始樞密使田况甞從公幕府及公薨以謂<lb/>
公有王佐之藴而不及施信矣夫雖然出入榮華四十<lb/>
餘年可謂盛矣所著文集百餘巻公娶楊氏封榮國夫<lb/>
<pb n="KR2g0025_WYG_022-7b"/>
人子男一人安期為龍圗閣學士右諌議大夫女二人<lb/>
長封仁夀郡君適尚書駕部貟外郎賈守訥次適光祿<lb/>
寺丞賈延年孫二人長伯孫國子博士次伯卿太常寺<lb/>
太祝銘曰<lb/>
　夏出姒氏　自帝錫命　其後分封　以國為姓<lb/>
　爰自三代　渉漢東京　厥緒可考　顯維一人<lb/>
　又千餘年　曠不世食　嶷嶷維公　實荒鄭國<lb/>
　始以孤童　朅来京師　乃賜之䇿　大放厥辭<lb/>
<pb n="KR2g0025_WYG_022-8a"/>
　於皇仁宗　英照四方　擥收羣豪　寤寐弗忘<lb/>
　帝曰汝咨　東宫舊臣　左右予躬　道徳循循<lb/>
　乃服大僚　顯允文武　豈無嘉謀　告于帝所<lb/>
　西方用兵　戰屢不克　天子悔之　莫如公畫<lb/>
　位隆隙開　公豈不畏　卒遭讒言　不相虖内<lb/>
　凡今在位　孰遇如公　尚復公嗟　靡志之從<lb/>
　刻碑髙原　萬祀無止　其誰詩之　有臣太史<lb/>
　　龐荘敏公藉神道碑　　　　　王珪<lb/>
<pb n="KR2g0025_WYG_022-8b"/>
嘉祐八年三月丙午太子太保致仕龐公薨於其家是<lb/>
時先帝方寝疾乘輿不及臨奠而震嗟者久之於是其<lb/>
孤以公之功狀上於太常而博士李育乃諡公曰荘敏<lb/>
六月壬申葬公於雍丘縣之谷林山明年㑹修仁宗實<lb/>
録其孤又請於史官王珪曰我先公位丞相于朝蓋顯<lb/>
矣其葬也諌官司馬光實為之銘今墓隧之碑未立願<lb/>
得史官所書以刻之以信其後人余遂考次公之族氏<lb/>
官封與夫行事之始終復為之銘其序曰惟龐氏之先<lb/>
<pb n="KR2g0025_WYG_022-9a"/>
自周文王之子畢公髙之後别食於龎因以為氏近世<lb/>
或家東平又徙成武遂為成武人公諱藉字醇之皇曽<lb/>
祖贈太師中書令諱武皇祖追封秦國公諱文進皇考<lb/>
國子博士追封魏國公諱格皆贈太師中書令兼尚書<lb/>
令曽祖妣越國太夫人何氏祖妣楚國太夫人陳氏妣<lb/>
燕國太夫人邢氏公大中祥符八年舉進士及第為黄<lb/>
州司理參軍再調江州軍事判官知開封府薛田舉公<lb/>
為兵曹參軍薛奎代田又舉公為法曹改大理寺丞知<lb/>
<pb n="KR2g0025_WYG_022-9b"/>
襄邑縣與修天聖勑為刑部詳覆官歴羣牧判官累遷<lb/>
尚書屯田貟外郎出知秀州入為殿中侍御史初章獻<lb/>
太后臨朝命有司定其出入儀物著内東門儀制三巻<lb/>
及章獻上僊而章惠太后欲踵埀簾故事公亟奏請焚<lb/>
之其後章惠卒不敢出與政事尋為開封府判官尚美<lb/>
人方有寵遣内侍韓從禮下教㫖公上言陛下初顓聴<lb/>
斷而美人僭恣撓法不亦上累聖徳邪於是仁宗怒杖<lb/>
從禮并濮王偏廟美人遷祠部貟外郎廣南東路轉運<lb/>
<pb n="KR2g0025_WYG_022-10a"/>
使初龍圗閣學士范諷放縱不拘禮法公為御史時巳<lb/>
甞奏劾之及之官益䟽諷過失㑹諷請辨乃詔置獄於<lb/>
南京已而責授諷鄂州行軍司馬亦左遷公為太常博<lb/>
士知臨江軍數月徙福建轉運使復其官如故頃之以<lb/>
侍御史入為三司戸部判官仁宗謂執政曰龐某其止<lb/>
是職邪後數日改刑部貟外郎兼侍御史知雜事判大<lb/>
理寺糺察在京刑獄知審官院為天章閣待制陜西體<lb/>
量安撫歴知汝同二州趙元昊反舉兵圍延州總管劉<lb/>
<pb n="KR2g0025_WYG_022-10b"/>
平遇戰於北川口監軍黄徳和望敵退走平遂為賊所<lb/>
害徳和懼使人紿言平實降賊朝廷以兵圍平之第且<lb/>
收繫其子弟詔殿中侍御史文彦博馳往河中府案其<lb/>
獄既又命公并訊之公至具得其狀以聞於是朝廷要<lb/>
斬徳和而劉氏子弟咸拔用之除陜西都轉運使慶厯<lb/>
元年拜龍圗閣直學士知延州再遷吏部郎中明年改<lb/>
延州觀察使辭不拜進左諌議大夫為陜西四路縁邊<lb/>
都總管兼經略招討等使仍知延州是時元昊數㓂邊<lb/>
<pb n="KR2g0025_WYG_022-11a"/>
公下令諸將毋得輕出兵其欲出兵必問其所以可勝<lb/>
之計然後遣之故其出未甞不有功凡築十一城以扼<lb/>
其要害又其下多美地薦草募民耕之嵗得榖以省大<lb/>
費一日元昊遣親信李文貴者以其酋領野利□榮書<lb/>
来願納<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>塞下公曰彼固多詐未可以信也因留不遣<lb/>
㑹朝廷欲貸元昊之罪而詔公招徠之公以謂元昊屢<lb/>
勝王師今若遽馳介以往恐其氣益驕於是召文貴謂<lb/>
曰國家之撫四夷靡有不至也今元昊放命不恭以毒<lb/>
<pb n="KR2g0025_WYG_022-11b"/>
我邊民且自視其區區之地乃敢與中國争衡邪若天<lb/>
子赫然大舉師西鄉而加誅之将安為計哉夫慮不至<lb/>
於久逺而徼一時之利者豈知也歟其歸語王熟計之<lb/>
踰月文貴復来然其言未肯去僭號天子既厭西兵復<lb/>
詔公曰元昊若稱臣余一切勿拒之公曰假之僭號則<lb/>
安肯復臣邪執以為不可方是時脩復涇原恐敵益復<lb/>
入㓂久之乃復書曰所陳非邊臣所聞明年元昊遣伊<lb/>
州刺史賀從頊者以書来自稱男邦面令國烏珠曩霄<lb/>
<pb n="KR2g0025_WYG_022-12a"/>
上書父大宋皇帝公使謂曰天子臣妾四海今不稱臣<lb/>
不敢以聞朝廷從頊乃謂公曰大王願以子事父猶臣<lb/>
事君也使得至京師天子不許歸而更議之公乃上言<lb/>
西邊用兵以来敵人䘮其和市國中愁困今其辭稍屈<lb/>
必有悔過自新之意可遣使與之約也於是詔著作郎<lb/>
邵民佐與其使并往既而元昊果稱臣西邊罷兵矣公<lb/>
遂入為樞密使八年改參知政事皇祐元年以尚書工<lb/>
部侍郎為樞密使公始召還以謂方用兵時邊饟煩苦<lb/>
<pb n="KR2g0025_WYG_022-12b"/>
關中蕭然請减縁邊之兵還食内地議者以為不可公<lb/>
卒減兵二十餘萬至是又以天下之力困於養兵况兵<lb/>
衆而不可用方其無事請以法加汰之議者又以為不<lb/>
可公卒汰兵八萬餘人二年加戸部侍郎三年拜同中<lb/>
書門下平章事昭文館大學士監修國史公為相不敢<lb/>
以毫髪私人端明殿學士程戡除知益州仁宗使公諭<lb/>
之曰善撫逺人還當以二府處之公曰二府惟天子許<lb/>
之臣不敢以言其後遂召戡為參知政事而程卒不知<lb/>
<pb n="KR2g0025_WYG_022-13a"/>
也廣源州蠻儂知髙舉兵陷邕州又下㳂江九郡進圍<lb/>
廣州數月還據于邕所過多被害而張忠蒋偕等繼以<lb/>
輕敵失軍仁宗問誰可将者公言樞密副使狄青昔在<lb/>
臣麾下其沈勇有䇿慮可屬以南方事明日青奏事殿<lb/>
中遂以為宣徽使宣撫荆湖南北路經制廣南盗賊公<lb/>
事或言青起行伍難使自専其謀當更擇文臣以副之<lb/>
公曰鄉者偏師之出號令之不一進退之無法以故數<lb/>
不利今命大将若使文臣副之則威令復不得行豈不<lb/>
<pb n="KR2g0025_WYG_022-13b"/>
視前日之敗也公復請下詔嶺南一皆受青節制青既<lb/>
至斬别將一人之不用命者於是軍中皆恐畏未幾果<lb/>
破賊而還仁宗欲以青為樞密使同中書門下平章事<lb/>
公曰昔曹彬下江南太祖謂曰西有汾晉之師北有幽<lb/>
薊之難欲用卿為使相則誰復為朕立功邪今寵青大<lb/>
過後益有勝青功者陛下何以賞之哉於是復以青為<lb/>
樞密副使加檢校太尉河中尹入内内侍省都都知王<lb/>
守忠以畏謹得幸求為節度使公曰昔王繼恩平兩川<lb/>
<pb n="KR2g0025_WYG_022-14a"/>
宰相以其有大功屢欲優拜之太宗怒以為宦者不可<lb/>
使與政事乃召學士錢若水議立宣政使以授之今守<lb/>
忠無功以為節度使後復有求為宣徽使者奈何帝乃<lb/>
為止公在位久而無它宰相故謗言屢以及公㑹道士<lb/>
趙清貺者公之外親甞詐為人求官有小吏告之公即<lb/>
捕繫開封府既而窮得其姦狀初言者指公私於人及<lb/>
流清貺海上又言公縱法行事朝廷雖知公被誣而言<lb/>
者不巳遂罷相出知鄆州尋加觀文殿大學士前此契<lb/>
<pb n="KR2g0025_WYG_022-14b"/>
丹甞遣使来求御容仁宗顧左右皆嘿然不敢對因曰<lb/>
能斷大事孰有如龐某者至和二年除昭徳軍節度使<lb/>
知并州明年以災異詔中外咸言得失公密䟽曰太子<lb/>
天下本今陛下春秋顧方盛然太子不豫建使四方無<lb/>
所繫心願擇宗室之宜為嗣者早决之羣情既安則天<lb/>
異可塞矣臣歴任将相恐先犬馬無以報雖冐萬死而<lb/>
不悔也敵盗耕屈野河田朝廷恐益復侵邊遣使更定<lb/>
其地既而召敵人不至公遂禁邊毋與為和市敵人怨<lb/>
<pb n="KR2g0025_WYG_022-15a"/>
之日夜聚兵境上公又戒毋得輒舉師久之敵且去公<lb/>
命通判并州司馬光詣麟州與知州武戡計事戡乃請<lb/>
築二堡於屈野之西使敵不敢耕故地光還公雖許之<lb/>
而堡實未築也已而敵兵輒復聚管勾麟府兵馬郭恩<lb/>
走馬承受公事黄道元乃與戡擅率兵至怱里堆欲出<lb/>
其不意以擊之㑹伏發恩道元皆戰沒而戡僅以身免<lb/>
未幾敵送道元歸詔御史鞫之乃言與戡等行視堡地<lb/>
因為敵所掩公坐是罷節度使復為觀文殿大學士知<lb/>
<pb n="KR2g0025_WYG_022-15b"/>
青州於是司馬光上書曰擅議築堡臣光實陳之今戡<lb/>
等輕出亡師傷國威重罪在臣光公聞亦上奏自咎皆<lb/>
不報徙知定州公在并時年甫七十矣欲謝事於朝而<lb/>
以得罪廼不敢及過京師遂上䟽曰臣疲老不足以任<lb/>
邊事願乞骸骨以歸詔不許遷尚書左丞辭不拜至定<lb/>
一年復請老召還又數自陳悃愊天子不得已聴以太<lb/>
子太保致仕後三年公薨享年七十六今天子追贈公<lb/>
司空兼侍中公為人明知有餘果於臨事少好學及老<lb/>
<pb n="KR2g0025_WYG_022-16a"/>
而家居終日窮㩜詩書而不知倦也天性精於法令常<lb/>
曰大臣當遵畏天子法其敢自為重輕邪獨嚴於治軍<lb/>
其下如有犯必以便宜從事或至於誅磔而無所容然<lb/>
善視其居處飲食故士卒知所畏而樂以出死力其遇<lb/>
僚吏從容使得盡所長其薦於朝皆天下賢士大夫與<lb/>
司馬光尤相厚也所著文集五十巻公先娶邊氏樞密<lb/>
直學士肅之女封嘉興縣君繼劉氏供備庫使永崇之<lb/>
女累封彭國夫人子男五人元魯登進士第為大理寺<lb/>
<pb n="KR2g0025_WYG_022-16b"/>
丞早卒元英太常博士元常大理寺丞元中太子右贊<lb/>
善大夫元直大理寺丞女七人某封安康郡君適冀州<lb/>
支使陳琪某封徳安縣君適都官貟外郎宋充國某封<lb/>
仁夀縣君適屯田貟外郎程嗣隆某封永康縣君繼適<lb/>
宋充國某封安徳縣君適大理寺丞館閣校勘趙彦若<lb/>
餘未行銘曰<lb/>
　龐氏之先　實畢公裔　為成武人　自公三世<lb/>
　成武之顯　公所自發　其發伊何　文武維烈<lb/>
<pb n="KR2g0025_WYG_022-17a"/>
　孰暴其武　萬兵以西　頓甲来歸　綏如嬰兒<lb/>
　孰施其文　亦既入輔　風雨節時　樂其衆甫<lb/>
　逮公去位　天異載仍　天子曰咨　丐言予聽<lb/>
　公曰大器　維承之艱　豫建天子　萬世其安<lb/>
　公過京師　公曰臣老　天子謂公　公力尚少<lb/>
　其往為予　更撫予埸　豈無威名　以動四國<lb/>
　公休于家　大事數問　公䘮未行　忽出審訓<lb/>
　孰不相將　㑹莫如公　君臣始終　令問何窮<lb/>
<pb n="KR2g0025_WYG_022-17b"/>
　隧有豐碑　行者下拜　史臣作詩　以示千載<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑𫝊琬琰之集上巻二十二<lb/>
</p>
<p>
</p>
  </div>
</body>
</text>
</TEI>
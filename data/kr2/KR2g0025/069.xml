<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻四十二</head>
    <p>
<pb n="KR2g0025_WYG_069-1a"/>
欽定四庫全書<lb/>
　名臣碑傳琬琰之集中巻四十二　宋杜大珪編<lb/>
　　老蘇先生洵墓誌銘　　　　　歐陽修<lb/>
有蜀君子曰蘇君諱洵字明允眉州眉山人也君之行<lb/>
義修於家信於鄉里聞於蜀之人久矣當至和嘉祐之<lb/>
間與其二子軾轍偕至京師翰林學士歐陽脩得其所<lb/>
著書二十二篇獻諸朝書既出而公卿士大夫争傳之<lb/>
其二子舉進士皆在高等亦以文學稱於時眉山在西<lb/>
<pb n="KR2g0025_WYG_069-1b"/>
南數千里外一日父子隱然名動京師而蘇氏文章遂<lb/>
擅天下君之文博辯閎偉讀者竦然想見其人既見而<lb/>
温温似不能言及即之與居愈久而愈可愛間而出其<lb/>
所有愈扣而愈無窮嗚呼可謂純明篤實之君子也曽<lb/>
祖諱某祖諱某父諱某贈尚書職方員外郎三世皆不<lb/>
顯職方君三子曰澹曰渙皆以文學舉進士而君少獨<lb/>
不喜學年已壯猶不知書職方君縱而不問鄉閭親族<lb/>
皆怪之或問其故職方君笑而不答君亦自如也年二<lb/>
<pb n="KR2g0025_WYG_069-2a"/>
十七始大發憤謝其素所徃來少年閉户讀書為文辭<lb/>
歳餘舉進士再不中又舉茂材異等不中退而歎曰此<lb/>
不足為吾學也悉取所為文數百篇焚之益閉户讀書<lb/>
絶筆不為文辭者五六年乃大究六經百家之說以考<lb/>
質古今治亂成敗聖賢窮逹出處之際得其粹精涵蓄<lb/>
充溢抑而不發久之慨然曰可矣由是下筆頃刻數千<lb/>
言其縱横上下出入馳驟必造于深㣲而後止蓋其禀<lb/>
也厚故發之遲志也慤故得之精自來京師一時後生<lb/>
<pb n="KR2g0025_WYG_069-2b"/>
學者皆尊其賢學其文以為師法以其父子俱知名故<lb/>
號老蘇以别之初脩為上其書召試紫微閣辭不至遂<lb/>
除試祕書省校書郎㑹太常修纂建隆以來禮書乃以<lb/>
為覇州文安縣主簿使食其祿與陳州項城縣令姚闢<lb/>
同修禮書為太常因革禮一百巻書成方奏未報而君<lb/>
以疾卒實治平三年四月某日也享年五十有八天子<lb/>
聞而哀之特贈光祿寺丞勑有司具舟載其喪歸于蜀<lb/>
君娶程氏大理寺丞父應之女生三子曰景早卒軾今<lb/>
<pb n="KR2g0025_WYG_069-3a"/>
為某官轍某官三女皆早卒孫曰邁曰遲有文集若干<lb/>
巻謚法三巻君善與人交急人患難死則以養其孤鄉<lb/>
人多德之蓋晚而好易曰易之道深矣汨而不明者諸<lb/>
儒以附㑹之說亂也去之則聖人之㫖見矣作易傳未<lb/>
成而卒某年某月某日葬于彭山之安鎮鄉可龍里君<lb/>
生于逺方而學又晚成常歎曰知我者惟吾父與歐陽<lb/>
公也然則非余冝誰銘銘曰<lb/>
　蘇顯唐世　實欒城人　以宦留眉　蕃蕃子孫<lb/>
<pb n="KR2g0025_WYG_069-3b"/>
　自其高曽　鄉里稱仁　偉歟明允　大發於文<lb/>
　亦既有文　而又有子　其存不朽　其嗣彌昌<lb/>
　嗚呼明允　可謂不亡<lb/>
　　又墓表　　　　　　　　　　張方平<lb/>
仁宗皇祐中僕領益部念蜀異時常有高賢竒士今獨<lb/>
無之耶或曰勿謂蜀無人蜀有人焉眉山處士蘇洵其<lb/>
人也請問蘇君之為人曰蘇君隱居以求其志行義以<lb/>
逹其道然非為亢者也為乎藴而未施行而未成我不<lb/>
<pb n="KR2g0025_WYG_069-4a"/>
求諸人而人莫我知者故今年四十餘不仕公不禮士<lb/>
士莫至公有思見之意冝來久之蘇君果至即之穆如<lb/>
也聽其言知其博物洽聞矣既而得其所著權書衡論<lb/>
讀之如大雲之出於山忽布無方倐散無餘如大川之<lb/>
滔滔東注於海源也委蛇其無間斷也因謂蘇君左丘<lb/>
明國語司馬遷善叙事賈誼之明王道君兼之矣逺方<lb/>
不足成君名盍逰京師乎因以書先之於歐陽永叔君<lb/>
然僕言至京師永叔一見大稱歎以為未始見夫人也<lb/>
<pb n="KR2g0025_WYG_069-4b"/>
目為孫卿子獻其書于朝自是名動天下士争傳誦其<lb/>
文時文為之一變稱為老蘇時相韓公琦聞其風而厚<lb/>
待之嘗與論天下事亦以為賈誼不能過也然知其才<lb/>
而不能用初作昭陵凶禮廢闕琦為大禮使事從其厚<lb/>
調發趣辦州縣騷然先生以書諫琦且再三至引華元<lb/>
不臣以責之琦為變色然顧大義為稍省其過甚者及<lb/>
先生没韓亦頗自咎恨以詩哭之曰知賢不早用媿莫<lb/>
先於余者也先生亮直寡合有倦游之意獨與其子居<lb/>
<pb n="KR2g0025_WYG_069-5a"/>
非道德不談至於名理稱㑹自有孔顔之樂一廛一區<lb/>
侃侃如也又數年召試紫薇閤不至乃除試祕書省校<lb/>
書郎俾就太常修纂建隆以來禮書以為覇州文安縣<lb/>
主簿使食其祿集成太常因革禮一百巻書成奏未報<lb/>
而以疾卒享年五十有八實治平三年四月英宗聞而<lb/>
傷之命有司具舟載其喪歸葬于蜀明年八月壬辰葬<lb/>
于眉州彭山縣安鎮鄉可龍里朝野之士為誄者百十<lb/>
有三人先生字明允考序大理評事累贈職方員外郎<lb/>
<pb n="KR2g0025_WYG_069-5b"/>
以節義自重蜀人貴之生三子澹渙教訓甚至各成名<lb/>
宦先生其季也已冠猶不知書職方不教鄉人問其故<lb/>
笑曰非汝所知也年二十七始讀書不一二年出諸老<lb/>
先生之右一日因覽其文作而曰吾今之學猶未之學<lb/>
也已取舊文藁悉焚之杜門絶賔友繙詩書經傳諸子<lb/>
百家之書貫穿古人由是著述根柢深矣質直忠信與<lb/>
人交共其憂患死則收恤其子孫不喜飲酒未嘗戱狎<lb/>
常談陋今而高古若先生者非古之人歟謂今莫若古<lb/>
<pb n="KR2g0025_WYG_069-6a"/>
者斯焉取斯嘉祐初王安石名始盛黨友傾一時其命<lb/>
相制曰生民以來數人而已造作言語至以為幾於聖<lb/>
人歐陽脩亦善之勸先生與之㳺而安石亦願交於先<lb/>
生先生曰吾知其人矣是不近人情者鮮不為天下患<lb/>
安石之母死士大夫皆弔之先生獨不徃作辨姦論一<lb/>
篇其文曰事有必至理有固然惟天下之静者乃能見<lb/>
㣲而知著月暈而風礎潤而雨人人知之事之推移理<lb/>
勢之相因其疎闊而難知變化而不可測者孰與天地<lb/>
<pb n="KR2g0025_WYG_069-6b"/>
隂陽之事有賢者而不知其故何也好惡亂其中而利<lb/>
害奪其外也昔者羊叔子見王衍曰誤天下蒼生者必<lb/>
此人也郭汾陽見盧杞曰此人得志吾子孫無遺類矣<lb/>
自今而言之其理故有可見者以吾觀之王衍之為人<lb/>
容貌言語固有欺世而盜名者然不忮不求與物浮沉<lb/>
使晉無惠帝僅得中主雖衍千百軰何從而亂天下乎<lb/>
盧杞之姦固足以敗國然而不學無文容貎不足以動<lb/>
人言語不足以眩世非德宗之鄙暗亦何從而用之由<lb/>
<pb n="KR2g0025_WYG_069-7a"/>
是言之二公之料二子亦容有未必然也今有人口誦<lb/>
孔老之言身履夷齊之行召收好名之士不得志之人<lb/>
相與造作言語私立名字以為顔淵孟軻復出而隂賊<lb/>
險狠與人異趣是王衍盧杞合而為一人也其禍豈可<lb/>
勝言哉夫面垢不忘洗衣垢不忘澣此人之至情也今<lb/>
也不然衣臣虜之衣食犬彘之食囚首喪面而談詩書<lb/>
此豈其情也哉凡事之不近人情者鮮不為大姦慝竪<lb/>
刁易牙開方是也以盖世之名而濟其未形之患雖有<lb/>
<pb n="KR2g0025_WYG_069-7b"/>
願治之主好賢之相猶將舉而用之則其為天下之患<lb/>
必然而無疑者非特二子之比也孫子曰善用兵者無<lb/>
赫赫之功使斯人而不用者則吾之言為過而斯人有<lb/>
不遇之歎孰知禍之至于此哉不然天下將被其禍而<lb/>
吾獲知言之名悲夫當時見者多不為然曰嘻其甚矣<lb/>
先生既沒三年而安石用事其言乃信夫惟有國者之<lb/>
患常由辨之不早子言之知風之自見動之㣲非天下<lb/>
之至精其孰能至于此嘗試評之曰定天下之臧否一<lb/>
<pb n="KR2g0025_WYG_069-8a"/>
人而已所著文集二十巻謚法三卷易傳未成初君將<lb/>
㳺京師過益州與僕别且見其二子軾轍及其文巻曰<lb/>
二子者將以從鄉舉可哉僕披其巻曰從鄉舉乗騏驥<lb/>
而馳閭巷也六科所以擢英俊君二子從此選猶不足<lb/>
騁其逸力爾君曰姑為後圖遂以就舉一上皆登進士<lb/>
第再舉制䇿並入髙等今則皆為國士仁宗時海内乂<lb/>
安朝廷謹持憲度取士有常格故羔雁不至于嵓谷奉<lb/>
常特召已為異禮屬之論譔臺諌之漸也而君不待惜<lb/>
<pb n="KR2g0025_WYG_069-8b"/>
乎其嗇於命也其事業不得舉而措諸天下獨新禮百<lb/>
篇今為太常施用若夫鄉黨之行家世之詳則其别傳<lb/>
存焉今舉其始卒之大槩以表其墓惟其有之是以言<lb/>
之不怍云<lb/>
　　曽博士易占神道碑　　　　　李臣<lb/>
曽公諱易占字不疑系出建昌之南豐考諱致堯以文<lb/>
學論議知名天下官至户部郎中言事忠切於權貴無<lb/>
所避竟貶以卒自江寜府官所歸葬南豐歐陽文忠嘗<lb/>
<pb n="KR2g0025_WYG_069-9a"/>
作碑以勒于墓隧其論家世封域詳矣歐陽公又曰夫<lb/>
晦顯常相反覆而世德之積久則其發也冝非一二世<lb/>
而止公有不得盡施者其必有以遺于後乎公第五子<lb/>
初以䕃補太廟齋郎歴撫州冝黄臨川縣尉舉州司法<lb/>
進士中第改鎮江軍節度推官武勝軍節度掌書記蔡<lb/>
州軍事判官皆不赴舉監真州装卸倉遷太子中允太<lb/>
常丞以博士知泰州如皐縣又知信州之玉山縣州守<lb/>
貪得不法公逆折其所欲守愠公中之以事御史劾治<lb/>
<pb n="KR2g0025_WYG_069-9b"/>
媕婀不盡守雖坐譴猶奪公博士公受誣以歸十二年<lb/>
不仕公曰吾身弗用吾豈戚戚于是哉唯志之所存不<lb/>
可偕吾身以殁也乃寓其志於文章凡數萬言作時議<lb/>
三十篇其畧以謂治天下先名教次之以省事又次之<lb/>
以擇人然後立制度信賞罰重號令敦本以帥之節用<lb/>
以持之夷狄可以理服也盜賊可以術消也治道之本<lb/>
先定而其末亦從而舉矣書成其後將如京師抵南都<lb/>
感疾薨又二年諸子舉公柩葬先君之隴下公之殁既<lb/>
<pb n="KR2g0025_WYG_069-10a"/>
久而賢士大夫言時政之所冝以及朝廷有施設措置<lb/>
思所以維馭太平者而時議之說徃徃行于其間如開<lb/>
廣學校長養人材分别科選訓輯民兵責宰相以事實<lb/>
竄讒臣以警姦慝罷居喪之起復者多如公嘗所論著<lb/>
者識者始謂公材能事業可相天下公平居泊然無所<lb/>
事而獨積思于學至吏治尤爽決其為縣能使豪强自<lb/>
歛飭且帥其里人不犯法在越屢直州守之失在如皐<lb/>
建畫于州航海以糴活饑人數萬其來年又力請寛逋<lb/>
<pb n="KR2g0025_WYG_069-10b"/>
租民賴以安興學以教縣人寳元中趙元昊叛士争言<lb/>
兵公曰春秋之義先自治吾能自治夷狄非所憂也自<lb/>
治且否何遽言兵耶其論蓋如此家甚貧葬客死之士<lb/>
二人歸其柩字其孤者又一人宰相舅有為賛善大夫<lb/>
死三十年猶殯者殯壊公為完之且移書宰相責使葬<lb/>
公生端拱已丑終慶歴丁亥子男七人鞏文章馳騁歐<lb/>
陽諸公間自為一家仕至知制誥卒牟行誼過人今卒<lb/>
宰亦早卒布事神宗皇帝擢翰林學士今上用為知樞<lb/>
<pb n="KR2g0025_WYG_069-11a"/>
密院事肇歴中書舎人今知海州事公之曽祖諱延鐸<lb/>
曽祖妣羅氏祖諱仁旺贈尚書水部員外郎今累贈太<lb/>
保祖妣周氏初封陳留縣太君今封國太夫人考累贈<lb/>
太𫝊妣封國太夫人公初娶周氏今追國夫人再娶吴<lb/>
氏封國夫人後娶朱氏封國夫人初公之亡家人得箧<lb/>
中疏藁謂劉向言治道在别邪正夷狄動于外百姓窮<lb/>
于下尚未足憂也正人不用邪臣進斯可憂矣公已葬<lb/>
後三十六年臨川王丞相論公平生出處學行之所至<lb/>
<pb n="KR2g0025_WYG_069-11b"/>
書之于碑隂嗚呼公其不殁矣銘曰<lb/>
　公之于物　㯳曲規邪　小人徂疾　君子嘆嗟<lb/>
　公之于事　周通縷制　細大本末　經經緯緯<lb/>
　凡公之言　匪葩匪組　品判是非　商較今古<lb/>
　公之所志　非已惟人　險夫躓公　斯困吾民<lb/>
　有書不志　雖詘猶伸　猗考如斯　猗子若茲<lb/>
　載其令光　世永如之　孰裕厥實　孰信厥詞<lb/>
　相國文公　前有銘詩<lb/>
<pb n="KR2g0025_WYG_069-12a"/>
　　孫府君庸墓誌銘　　　　　　王禹偁<lb/>
端拱元年殿中丞富春孫公自龍州受代終於岐山諸<lb/>
孤䕶喪權窆于許服闋長子何舉進士中甲科聲名振<lb/>
天下俄拜右正言直史館賜三品服進階為朝奉郎䇿<lb/>
勲為騎都尉且命副漕運使于畿甸之西按行數十郡<lb/>
屬吏故人負弩望塵之不暇今春上郊祀畢以何貴制<lb/>
贈殿丞府君為尚書户部員外郎將改葬請進士王巘<lb/>
齎書來滁上乞銘於工部郎中王某公諱庸字鼎臣其<lb/>
<pb n="KR2g0025_WYG_069-12b"/>
先出於姬姓春秋時仕衛為卿三國時據吴稱伯五代<lb/>
祖植始渡江為潁川長史髙祖簡徙居于蔡曽祖中祖<lb/>
真皆隱德不仕考諱鎰贈大理評事先妣劉氏追封彭<lb/>
城縣太君皆從公之貴也公即評事之次子少孤力學<lb/>
舉進士不第退而修經世之務欲以布衣干天子取顯<lb/>
位而行道此其志也周顯德中徒步詣招諌匭上賛聖<lb/>
䇿凡二十有四條多引貞觀時文貞公事以自比世宗<lb/>
覽而竒之命䇿試于四掖解褐除開封府兵曹㕘軍㑹<lb/>
<pb n="KR2g0025_WYG_069-13a"/>
省吏員再考而罷建隆初授河南府河南縣主簿月餘<lb/>
丁彭城太君憂服竟留守向公從民之請以前衘署攝<lb/>
又權司法參軍乾德中調于天官得開封尉以親王出<lb/>
尹而公實事之秩滿考績議當美遷㑹上言令錄多缺<lb/>
有詔趨吏部亟行補注且曰無限品第因折六資為登<lb/>
州錄事參軍居十載不得代太平興國五年徙官巴蜀<lb/>
㑹朝廷表公之才且稱其滯上亦記公之名始授太子<lb/>
左賛善大夫尋以本官知荆門軍事明年賜緋衣銀章<lb/>
<pb n="KR2g0025_WYG_069-13b"/>
旌善政而疇久次也移典龍州軍事雍熈初遷殿中丞<lb/>
在郡四年復命得疾肩輿而歸享年六十有七夫人張<lb/>
氏故國子博士潤之女也先公一年而亡生以夫貴封<lb/>
清河縣君殁以子貴追封河内縣太君次子僅舉進士<lb/>
文學如其兄次子侑少工為詩長女適鄂州錄事參軍<lb/>
王道隆夫亡守志次女適進士劉仲堪俊而有文某年<lb/>
某月某日葬于河南府某鄉某里從廷評府君之塋以<lb/>
河内太君祔焉禮也昔西漢選用經術晁錯董仲舒以<lb/>
<pb n="KR2g0025_WYG_069-14a"/>
對䇿高第顯太宗褒拔王佐劉洎馬周以上書稱㫖逹<lb/>
户部其斯人之徒歟盖士君子得其時則功成事立大<lb/>
位及于身無其時則巻道藏器餘慶發于後報若影響<lb/>
曷嘗有差始世宗得公之䇿即欲擢升諌垣有折水人<lb/>
趙守微以草澤上章拜右拾遺未幾坐家行不修貶商<lb/>
州户曹掾丞相范魯公謂公誠有竒材歴試而後用時<lb/>
移事去沉于州縣此一不遇也故事尉兩畿四赤者滿<lb/>
歲則拜諌官御史由是而為大寮公獨折資糾郡陸沉<lb/>
<pb n="KR2g0025_WYG_069-14b"/>
者十稔此二不遇也上久在藩邸僚吏數多即位以來<lb/>
鮮不超擢其間才如孔維者亦至祭酒而公守道退黙<lb/>
未嘗自陳竟以列庻寮典逺郡而終身焉此三不遇也<lb/>
嗚呼天其或者屈公之位而大公之嗣乎至于業官之<lb/>
績可以為吏師修身之道可以為人範亷財慎言出于<lb/>
天性好學博古老而不衰又今人之所不及也具于<lb/>
狀此不復書有文集二十巻行于代味其言知其道矣<lb/>
初廷評府君以通五經隨計于僖宗朝屬巢冦覆二京<lb/>
<pb n="KR2g0025_WYG_069-15a"/>
而罷干戈之中講誦不輟秦宗權欲引為賔介以疾拒<lb/>
之夫如是則户部之賢三英之秀有自來矣先是某為<lb/>
左司諌知制誥有以何之文相售者見其文有韓栁風<lb/>
格因誇於同列薦于宰執間居數月何始來候吾又得<lb/>
僅之文一編時給事中兼右庻子畢公與吾同典誥命<lb/>
適來吾家因出僅文以示之讀未竟迺大呼曰嚇死老<lb/>
夫矣其為名賢推服也如此僅之就舉也以兄中狀元<lb/>
抑之未第方今縉紳中言掌誥之才者咸曰朝廷不命<lb/>
<pb n="KR2g0025_WYG_069-15b"/>
其人則已命之則必何也場屋語科第之殊級者亦曰<lb/>
國家罷舉則已舉不罷則首冠者必僅也吾是以知廷<lb/>
評之積德戸部之道報在夫三子矣豈止文學之有人<lb/>
又將富貴之逼身也銘曰<lb/>
　賢人有位　止于身貴　無位于時　子孫得之<lb/>
　廷評素履　家食而已　户部偉才　朝班而止<lb/>
　貽謀遺志　付與三子　三子堂堂　天實佑爾<lb/>
　賦爾獻文　錫爾繁祉　翰飛聖朝　何啻萬里<lb/>
<pb n="KR2g0025_WYG_069-16a"/>
　孫氏諸孤　其顯宋乎<lb/>
　　宋府君玘行狀　　　　　　　宋祁<lb/>
宋氏本廣平望族代有冠冕中葉避地始來浚都通州<lb/>
府君事唐昭宗位至御史中丞坐法貶州司馬子孫蕃<lb/>
衍為東畿著姓乾封府君事後唐歴晉漢多為劇邑清<lb/>
尙素節鄉品亡二霍丘府君弱冠秀發通王覇之術是<lb/>
時諸侯据藩嶽招豪英因感艱運濡足當世由是連應<lb/>
滄魏兖冀之辟周世宗用兵淮上鋪敦深入府君自田<lb/>
<pb n="KR2g0025_WYG_069-16b"/>
里獻書行在陳滅吴之䇿世宗竒其才拜真令隨王師<lb/>
東下而安輯之淮人忘亡遭内憂去官宋受禪銓符追<lb/>
集調蔡州團練判官謝病不徃俄而易簀年四十八先<lb/>
府君早孤事母賈夫人至謹諸兄以宦學逺或千里近<lb/>
或數年乃還惟府君朝夕瞻省以孝聞邑中里人邢敦<lb/>
盤桓遯世罕通謝問獨以府君為益者之友治春秋三<lb/>
家長左氏賈夫人之喪毁瘠如禮年四十親友勸以仕<lb/>
始㳺京師太宗端拱二年明經及第為寜州襄樂主簿<lb/>
<pb n="KR2g0025_WYG_069-17a"/>
時四方饟道數棘外臺鄭文寳徴府君行部中董索輸<lb/>
獲如令而辦大見褒識代還調江州司理參軍慨然歎<lb/>
曰是不足為仁邪位無小顧力行何如耳因精思於訊<lb/>
鞫爰書之間屬邑尉邢積捕疑盜數十人鍛錮周密移<lb/>
之郡獄太守李朝以證左明具即俾論死府君疑有枉<lb/>
狀因微挺囚械勿色以問之囚對不讎乃自白于朝朝<lb/>
弗察府君即申牒大獄四十日所以防寃誣盡情實今<lb/>
旬甲未浹不敢如教朝大怒居數日隣州獲真盜自首<lb/>
<pb n="KR2g0025_WYG_069-17b"/>
于官傳檄株送朝執書慙且駭曰掾其神乎州界有行<lb/>
商部輜重夜徑澤中將宿佛祠值姦人前殺羣僧延内<lb/>
狼籍商人入寺蹀其血乃覺因輕騎逃去曉逢邏者見<lb/>
衣履有汙執以為賊傳考數獄商遂自誣府君以為是<lb/>
軰操竒贏舉千百計胡怨而蹈死耶因屏左右訹以好<lb/>
語商恐懼辭卒不變府君尤却其獄夜據案寐怳惚若<lb/>
有人乗馬至聽事自稱鄭使者呼曰誤矣府君警寤遽<lb/>
召侍卒緩其繫盡取成牘焚之左右雜然謂不可遲明<lb/>
<pb n="KR2g0025_WYG_069-18a"/>
有姓鄭者詣官告其謀盡獲支黨商乃免其慎諦精感<lb/>
如此前後閲郡將數人其間侍中文懿馮公尤所欽待<lb/>
殿省丞吕奉天峭刻臨州少所推薦器府君仁隠材幹<lb/>
凢再加保述居官八年弗得代時故二卿文定趙公以<lb/>
美俗使江表亷其淹恤疾置言狀是冬集吏部復掾常<lb/>
州三考皆最掌獄凡十年所蔽數千無一詿誤者毎有<lb/>
重辟必持案諗囚爾罪應死盡召家人使之相見飦粥<lb/>
祍席時其早晏未始妄加榜掠湏其情究意訖然後行<lb/>
<pb n="KR2g0025_WYG_069-18b"/>
決囚皆叩顙感泣既誅又為人設一僧使誦經懴罪自<lb/>
是州人習聞之其後囚毎伏法卒呼曰若勿化有知當<lb/>
為宋府君作狗馬償厚德九江毗陵二郡父老至今能<lb/>
言之俄為光州錄事㕘軍安州應山令江陵府從事府<lb/>
君謙謹脩潔亷靖樂道薄于自奉裕于施物笥無兼衣<lb/>
案無累肴以已不知人為疚不以人不知已為恨冲猷<lb/>
隱量粹焉莫見其際恭于接士而不諂也力于事神而<lb/>
不祈也不援上以茍求不詭遇以取獲居六官更三十<lb/>
<pb n="KR2g0025_WYG_069-19a"/>
載結考十七訖無玷漏而間關捷遲終不獲遷力與命<lb/>
其相戾也雅性强記闇誦諸經及梁昭明文選以教授<lb/>
諸子遇家人嗃嗃嚴厲雖盛暑必正冠束帶居常諷梵<lb/>
書日十數過以為常讀莊子内篇至金躍求為鏌邪輒<lb/>
以訂已曰吾終不為不祥之請其埋照含厚蓋性之也<lb/>
天禧元年調都下疾終于僦廡實六月二十九日同母<lb/>
昆弟七人長曰瑋終安州雲夢令次曰琚曰璩曰現咸<lb/>
先殁弟曰昱舉進士早世曰位終國子博士五合姓曰<lb/>
<pb n="KR2g0025_WYG_069-19b"/>
高氏曰二王氏繼以鍾氏故著作佐郎仕華之次息女<lb/>
最後朱氏故著作佐郎慶孫之長息女朱夫人後府君<lb/>
十三年而終三子二女長曰邡早夭仲曰郊季曰祁邡<lb/>
後王氏出也郊祁及二女鍾出也長女適陳留謝曄舉<lb/>
進士今為湖州歸安尉次適隴西李彦輔皆不幸短命<lb/>
府君之歸全也朱夫人留止南方獨郊侍疾及斬焉在<lb/>
疚力不克葬乃權窆京城之偏後八年郊與祁皆進士<lb/>
及第嗚呼小子以治命之重不敢殞滅天假殘息興于<lb/>
<pb n="KR2g0025_WYG_069-20a"/>
零丁孤苦之餘遭時樂育進服嘉㑹非府君之儲德馮<lb/>
厚義方清白之所庇疇能及此然祿之弗逮哀亦罔極幸<lb/>
天子推孝治之化篤喪親之典乃以天聖五年郊祀詔<lb/>
書一追贈府君為太子中允封朱夫人為夀光縣太君<lb/>
明道東耕再贈屯田員外郎追封鍾夫人為潁川縣太<lb/>
君景祐二年圓丘禮成進加今贈由霍丘府君以上咸<lb/>
葬總城一昭一穆塋無餘位術家曰宫姓士音也長生<lb/>
于申必開坤隅以次先兆而西南地薄岡趾不可竁乃<lb/>
<pb n="KR2g0025_WYG_069-20b"/>
今得吉卜於許州陽翟縣三封鄉之南原以景祐丙子<lb/>
孟冬之癸酉舉公之柩以鍾氏朱氏二夫人合祔焉恭<lb/>
惟先府君庸言成規庸行成矩凡有諸訓皆可為士林<lb/>
景法而光靈寖逺竹素靡傳摧慟追懐百不獲一謹攟<lb/>
摭畧以備誌墓之實謹狀<lb/>
　　右富秦公以下至宋府君玘十六人碑銘雖非一<lb/>
　　時柱石大臣而皆源祥基慶以大其後為時名臣<lb/>
　　有足觀考故特附之于此俾士大夫知積德之報<lb/>
<pb n="KR2g0025_WYG_069-21a"/>
　　云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_069-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻四十二<lb/>
</p>
<p>
</p>
  </div>
</body>
</text>
</TEI>
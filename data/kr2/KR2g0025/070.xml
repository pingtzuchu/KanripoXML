<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻四十三</head>
    <p>
<pb n="KR2g0025_WYG_070-1a"/>
欽定四庫全書<lb/>
　名臣碑傳琬琰之集中巻四十三　宋杜大珪編<lb/>
　　曹武惠王彬行狀　　　　　　李宗諤<lb/>
曹彬字國華真定靈夀人父芸成德節度都知兵馬使<lb/>
彬幼沈厚謹愿漢乾祐中承父籍補牙職郎帥武行德<lb/>
見其端慤甚異之嘗指彬謂左右曰此逺大之器非常<lb/>
流也周太祖貴妃張氏即彬從母周祖受禪世宗致書<lb/>
鎮帥何福進召彬歸京師𨽻帳下從征澶淵及嗣位補<lb/>
<pb n="KR2g0025_WYG_070-1b"/>
供奉官擢客省副使河中都監蒲帥王仁鎬以彬帝戚<lb/>
尤加禮待彬奉仁鎬益恭公府讌集必危坐終日未嘗<lb/>
轉眄仁鎬語從事曰老夫自謂夙夜匪懈及見監軍矜<lb/>
嚴始覺已之疎怠顯德三年移潼關監軍就遷西上閤<lb/>
門使五年代還奉詔賜呉越王鎧甲弓弩鎗劒及中吳<lb/>
軍節度錢文奉國信既致命即日遽還私覿之禮一無所<lb/>
受吴人趣舟追及因與之猶不納至數四彬曰吾終近<lb/>
之是拒名也歸籍其數悉上送官世宗謂之曰前使浙<lb/>
<pb n="KR2g0025_WYG_070-2a"/>
中者取求無厭其辱君命汝獨能如此亷潔甚可嘉也<lb/>
盡以所輸還之彬始拜賜分遺親黨明年判四方館事<lb/>
出為晉州兵馬都監時劉鈞盜據并汾晉為敵境彬晝<lb/>
則訓師夜則巡警以勤瘁聞廷璋節制平陽頗推服之<lb/>
一日廷璋率彬及賔佐㳺郊外方環坐笑語㑹鄰道王<lb/>
將走單介馳書詣彬詢於左右曰孰是曹監軍有指彬<lb/>
示之使人以為紿也笑曰豈有國親内職而衣弋綈袍<lb/>
坐素胡牀者乎轉引進使初太祖典禁旅尤器重彬彬<lb/>
<pb n="KR2g0025_WYG_070-2b"/>
非公事未嘗上謁平居讌㑹亦罕預太祖竒之建隆二<lb/>
年趣召歸闕謂之曰我疇昔欲親汝汝何故疎我彬頓<lb/>
首謝曰臣事周室為近親歴職禁<hi>闕</hi>安敢交結尊貴上<lb/>
益嘉奬轉客省使俄命與王全斌郭進領步騎萬餘攻<lb/>
河東之樂平縣降其將王超侯霸榮等千八百人又獲<lb/>
千餘人俄而賊進悉漢兵來救三戰皆敗之詔廷尉為<lb/>
平晉軍又降静陽等十八寨乾德初改左神武將軍充<lb/>
内客省使河東來攻平晉軍命彬與郭進張彦進陳萬<lb/>
<pb n="KR2g0025_WYG_070-3a"/>
通援之未至一舎賊遁去時初克遼州河東召契丹五<lb/>
押騎六萬餘來攻又命彬與李繼忽羅彦環郭進武懐<lb/>
節援之大敗虜騎于城下俄兼樞密承㫖二年冬遣將<lb/>
兩路伐蜀詔馬軍劉光義為歸州行營前軍副部署以<lb/>
彬為都監峽中郡縣悉下又降遂州時諸將咸欲屠城<lb/>
殺降以逞惟彬申令戢下所至恱服太祖聞之詔書褒<lb/>
美使謂彬曰汝能約束將士禁暴恤民吾任得其人矣<lb/>
兩川平㑹益州王全斌崔彦進王仁瞻等晝夜宴不恤<lb/>
<pb n="KR2g0025_WYG_070-3b"/>
軍事因而部下漁奪貨財蜀人苦之彬屢請旋師全斌<lb/>
軰逗留不發俄而全師雄等搆亂復與光義破之于新<lb/>
繁擒萬餘人與彦通恊力剪滅及還京師上盡得全斌<lb/>
軰事狀因面詰仁瞻仁瞻歴詆諸將為奢縱不法事冀<lb/>
以自解且曰清亷畏慎不辜陛下任使者惟曹彬一人<lb/>
耳乃以全斌等屬吏即日授彬宣徽南院使檢校太保領<lb/>
義成軍節度彬入見上奏曰征西將皆以獲罪臣獨受<lb/>
賞何以寜處不敢奉詔上曰卿有功無過又不自矜伐<lb/>
<pb n="KR2g0025_WYG_070-4a"/>
茍有纎介之累仁瞻豈為汝隱邪懲勸國之常典可勿<lb/>
讓六年遣李繼勳党進率師征太原命彬與行營前軍<lb/>
馬步軍都監戰洞過河斬一千餘人級奪人馬甚衆開<lb/>
寳二年太祖將親征復為前軍都監率兵先赴太原次<lb/>
團柏谷降賊將陳廷山又戰城南薄于濠擒奪千餘級<lb/>
太祖至城下分置寨於四面命彬主其北六年進檢校<lb/>
太傅江南李煜違詔稱疾不朝完城壘繕甲兵漸失藩<lb/>
臣禮七年九月詔彬與馬軍都虞候李漢瓊判四方館<lb/>
<pb n="KR2g0025_WYG_070-4b"/>
使田欽祚率兵先赴荆南大發舟艫上連日幸迎春苑<lb/>
登汴隄觀戰櫂東下又命潘美發歩士總十餘萬水陸<lb/>
齊進太祖御長春殿宴餞語彬曰南方之事一以委卿<lb/>
慎勿暴掠生民惟示以威令使自歸順不湏急擊也十<lb/>
月詔以彬為昇州西南路行營馬部軍戰櫂都部署彬<lb/>
分兵甲荆南順流而東破峽山口寨殺守卒八百人生<lb/>
擒二百七十人獲池州牙校王仁震王晏錢興進克池<lb/>
州又戰銅陵生擒八百人獲戰艦二百餘艘連克當塗<lb/>
<pb n="KR2g0025_WYG_070-5a"/>
撫城二縣駐軍采石磯十一月又擊敗吳兵二萬餘衆<lb/>
生擒偽兵馬副部署楊收都監孫震獲馬三百餘匹詔<lb/>
作浮梁跨大江以濟師彬等進師破江南軍數千人於<lb/>
新陵寨獲艦三十餘艘十二月破其軍五千衆于白鷺<lb/>
州生擒百餘人獲戰艦百五十艘八年正月破其衆萬<lb/>
餘于新林港口斬二千級焚戰艦六十餘艘二月軍次<lb/>
秦淮吴人水陸十萬陣于城下大敗之俘斬數萬計獲<lb/>
兵器數萬印數十鈕及浮梁城吴人進師出禦大敗其<lb/>
<pb n="KR2g0025_WYG_070-5b"/>
衆獲偽將衛軍都頭鄭賔七軰及軍器萬餘又攻其城<lb/>
南水寨殺戮千餘破數千衆于白鷺洲俘朝千計於江<lb/>
中三月破吴兵數千衆于江中俘五百人破關城悉焚<lb/>
其廬舎殺千餘衆溺死者又千計守陴者皆遁偽天德<lb/>
軍都知兵馬使張進等九人來降俄又破其軍二千衆<lb/>
於秦淮北六月又破其二萬衆于城下奪戰艦數千艘<lb/>
八月丁德裕與兩浙軍克潤州部送降卒數千人赴軍<lb/>
前卒多道亡遂發檄招誘稍皆集又慮其為變盡殺之<lb/>
<pb n="KR2g0025_WYG_070-6a"/>
自長圍金陵歴春夏至秋凡三時而居人樵采路絶頻<lb/>
經敗衂城中喪氣李煜危迫既甚遣其大臣徐鉉奉表<lb/>
詣闕乞緩師太祖不知省號令諸將促煜之降煜遷延<lb/>
未能決夜出銳卒數千人構炬鼓譟犯潘美之壁先是<lb/>
本軍列三寨美居其北分道攻城畫其地形曲折來上<lb/>
太祖指寨謂其使曰此冝深溝以自固吴人必夜出兵<lb/>
來冦爾亟去令曹彬自督促併力速成之無墮其計中<lb/>
彬等晝夜督丁夫掘塹成果出兵來襲美驅帳下精甲<lb/>
<pb n="KR2g0025_WYG_070-6b"/>
依新搆拒之吴人大敗破五千餘于城下又獲偽印十<lb/>
餘鈕殺戮殆盡奏至上笑曰果如此彬等率士卒晨夜<lb/>
攻城長圍中彬毎緩師兾煜歸服煜尚為左右所惑十<lb/>
一月鑿城將陷彬又使人入諭煜曰事勢如此則所惜<lb/>
者一城生聚主能歸命䇿之上也煜猶豫不決翌日城<lb/>
陷彬申嚴禁暴之令兵不血刃煜與其臣百餘人詣軍<lb/>
門請罪彬慰安之待以賔禮請煜入宫治装盡以其族<lb/>
歸京師彬殿數騎待于宫門外煜既入左右密啓彬曰<lb/>
<pb n="KR2g0025_WYG_070-7a"/>
縱煜入宫或致不測為之奈何彬笑曰煜甚愞素無斷<lb/>
既已降必不能自引決果如彬言偽朝文武官吏賴彬<lb/>
保全各得其所親屬為軍士所掠者即遣還之因大捜<lb/>
軍中無得匿人妻女倉廪府庫委轉運使按籍檢視彬<lb/>
一不問師旋舟中惟圖籍衣衾而已以功拜樞密檢校<lb/>
太尉領忠武軍節度太宗即位加同平章事太平興國<lb/>
三年進檢校太師從平太原加兼侍中八年為弭德超<lb/>
所譛出為太平軍節度旬餘太宗悟其事待之愈厚俄<lb/>
<pb n="KR2g0025_WYG_070-7b"/>
進封魯國公雍熈三年大議北伐命彬為幽州道行營<lb/>
前軍馬步水陸都部署河陽節度崔彦進為之副内客<lb/>
省使郭守文為都監日騎天武四廂都指揮使傅潜為<lb/>
都指揮使龍衛右廂都指揮使李延斌神衛右廂都指<lb/>
揮使馬正分為馬步都指揮使馬步軍都軍頭范廷召<lb/>
文思使薛繼昭為先鋒都軍頭田紹斌荆罕英宫苑使<lb/>
李繼隆䇿先鋒光州刺史陳廷山隰州刺史史珪左神<lb/>
武將軍劉知信六宅使符昭夀押陣以侍衛馬軍都指<lb/>
<pb n="KR2g0025_WYG_070-8a"/>
揮使米信為幽州西北道行營都部署沙州觀察使杜<lb/>
彦圭副之蔚州觀察使趙延溥内衣庫使張昭勍引進<lb/>
使董愿為都監亳州刺史蔡玉為排陣使馬步軍副都<lb/>
軍頭韓彦卿竇暉為先鋒曹美䇿先侍衛步軍都指揮<lb/>
使田重進為定州路行營都部署蘄州刺史譚延美西<lb/>
上閤門使袁繼忠為都監上召彬等授以方略又以忠<lb/>
武軍節度潘美為雲應朔州都部署雲州觀察使楊業<lb/>
副之令分路進討三月破虜固安南斬首千餘級克其<lb/>
<pb n="KR2g0025_WYG_070-8b"/>
城又下新城涿州戎人來援大破其衆于城南獲馬五<lb/>
百疋殺奚酋賀思相公四月又與米信破虜于新城東<lb/>
北斬首二百級五月與虜戰攻溝關王師不利收餘師<lb/>
宵涉巨馬河退屯易州臨易水營焉宫苑使王繼恩馳<lb/>
馹奏其事上至令分屯邊城追諸將歸闕先是賀令圖<lb/>
及其父懐浦薛繼昭劉文裕侯莫陳利用相繼上言虜<lb/>
母專政寵倖用事請乗其釁以取幽薊遂遣彬彦進與<lb/>
米信自雄州田重進趣飛狐潘美出雁門約從齊舉將<lb/>
<pb n="KR2g0025_WYG_070-9a"/>
發上謂之曰潘美之師但先趣雲應卿等以十萬衆聲<lb/>
言取并州且持重緩行不得貪利虜聞大兵且去必悉<lb/>
衆救范陽不暇援山後矣既而美之師先下寰朔雲應<lb/>
等州重進之師又取飛狐靈丘蔚州多得山後要害之<lb/>
地而彬之大軍亦聨下州縣軍勢大振毎捷奏至上已<lb/>
訝彬進軍之速且憂虜斷粮道彬次涿州旬日食盡因<lb/>
退師以援餉饋上聞之曰豈有敵人在前返退軍以援<lb/>
芻粟何失䇿之甚也亟遣使止彬勿前急引兵縁白溝<lb/>
<pb n="KR2g0025_WYG_070-9b"/>
河與米信軍㑹按兵養銳以張西師之勢待美等盡掠<lb/>
山後之地㑹重進之師東下合勢以取幽州時彬部下<lb/>
諸將聞美重進攻城野勝累獲其利以為已握重兵不<lb/>
能有所攻取謀畫鋒起更相矛盾彬不能制乃裹五十<lb/>
日粮再徃攻涿州虜大衆當其前且行且戰去城裁百<lb/>
里二十日始至焉頻克捷而時方炎暑軍士乏困粮且<lb/>
盡彬退兵無復行伍為虜所躡遂至于敗彬等至詔鞫<lb/>
于尚書省令翰林學士賈黄中右諌議大夫雷德譲知<lb/>
<pb n="KR2g0025_WYG_070-10a"/>
雜御史李巨源雜治之彬守文潜具狀違詔失律士多<lb/>
死亡信彦進違部署節制别道回軍為虜所敗彦圭不<lb/>
容軍士晡食設陣不整致亡失軍士玉遇敵畏懦不擊<lb/>
易服潜遁廷山涿州㑹戰失期繼昭臨陣先謀引退軍<lb/>
情撓惑刑部大理寺上言彬等奉辭出征大失輜重準<lb/>
律主將守備不設為賊掩覆臨陣先退皆坐死又下其<lb/>
事工部尚書扈䝉等議如有司所定彬素服待罪深自<lb/>
引咎責授檢校太保右驍衛上將軍彦進為右武衛上<lb/>
<pb n="KR2g0025_WYG_070-10b"/>
將軍信為右屯衛上將軍仍階削爵餘皆以次降黜四<lb/>
年起彬為檢校太傅兼侍中武寜軍節度耕籍恩加檢<lb/>
校太尉召還㑹上元侍宴觀燈上顧歴數前朝將相皆<lb/>
有評品徐州民數百詣闕求彬還本鎮優詔褒諭淳化<lb/>
五年徙平盧軍節度真宗嗣位復檢校太師數月召入<lb/>
拜樞密使咸平二年被疾上趣駕臨幸手和藥餌之賜<lb/>
白金萬兩供奉醫僧供藴宿其第診視中使撫問六月<lb/>
卒年六十九上親臨哭之慟甚震悼言必流涕廢朝五<lb/>
<pb n="KR2g0025_WYG_070-11a"/>
日贈中書令追封濟陽郡王謚曰武惠又贈其亡妻高<lb/>
為韓國夫人錄其親族門客校尉拜官者十餘人八月<lb/>
又詔與趙普同配享太祖廟廷彬性仁恕清慎遜言恭<lb/>
色在朝廷未嘗抗辭忤㫖博覽强記美談論被服清素<lb/>
有同儒者尤疎財未嘗聚蓄伐二國秋毫無所取位兼<lb/>
將相不以等威自異造其門者皆為揖客不名下吏毎<lb/>
白事不冠不見局量寛博喜愠不形未嘗言人過平蜀<lb/>
迴太祖因從容問以官吏善否彬曰臣止監軍旅至于<lb/>
<pb n="KR2g0025_WYG_070-11b"/>
采察官吏非所職也及因詢之惟薦隨軍轉運使沈淪<lb/>
亷謹可任其為藩帥遇朝士於塗必引車避過市則戒<lb/>
騶御不令傳呼北征之失律也趙昌言表請行軍法及<lb/>
昌言自延安還因事被劾未得入見彬在近密遽為上<lb/>
請乃許朝彬歸休閉閤門無雜賔保功名守法度近代<lb/>
良將稱為第一真宗屢對近臣稱歎其名德子璨珝瑋<lb/>
玹玘珣琮珝娶秦王女興平公主至昭宣使恩州團練<lb/>
使瑋至彰武軍節度贈侍中玹至左藏庫副使玘至虞<lb/>
<pb n="KR2g0025_WYG_070-12a"/>
部員外郎珣至東上閤門使冝州刺史琮今為西上閤<lb/>
門副使<lb/>
　　曹武穆公瑋行狀　　　　　　王安石<lb/>
公諱瑋字寳臣真定府靈夀縣人少以䕃為天平武寜<lb/>
二軍牙内都虞候至道中李繼遷盜據河西銀夏等州<lb/>
後又擊諸部并其衆李繼隆范廷召等數出無功而朝<lb/>
廷終棄靈武繼遷遂强屢入邊州為冦當是時公為東<lb/>
頭供奉官閤門祗候年十九太宗問大臣誰可使當繼<lb/>
<pb n="KR2g0025_WYG_070-12b"/>
遷者武惠王以公應詔太宗以知渭州而欲除諸司使<lb/>
以遣之武惠王為公固讓乃以本官知渭州真宗即位<lb/>
改内殿崇班閤門通事舎人西上閤門副使移知鎮戎<lb/>
軍當是時繼遷虐使其衆人多怨者公即移書言朝廷<lb/>
恩信撫納之厚以動之羌人得書徃徃感泣於是康奴<lb/>
諸族皆内附咸平六年繼遷死其子德明求保塞公上<lb/>
書言繼遷擅中國要害地終身旅拒使謀臣狼顧而西<lb/>
憂方其國危子弱不即捕滅後更强盛無以息民當是<lb/>
<pb n="KR2g0025_WYG_070-13a"/>
時朝廷欲以恩致德明寢其書不用而河西大族延家<lb/>
妙等遂拔其部人來歸諸將猶豫未知所以應公曰德<lb/>
明野心去就尚疑今不急折其羽翮而長養就之其飛必<lb/>
矣即自將騎士入天都山取之内徙德明由此遂弱而<lb/>
至死不敢窺邊大中祥符元年召還除西上閤門使邠<lb/>
寜環慶路兵馬都鈐轄兼知邠州東封遷東上閤門使<lb/>
髙州刺史再移真定府定州路都鈐轄已而又以為涇<lb/>
原路都鈐轄兼知渭州公乃圖涇原環慶兩路山川城<lb/>
<pb n="KR2g0025_WYG_070-13b"/>
郭戰守之要以獻真宗留其一樞密院而以其一付本<lb/>
路使諸將出兵皆按圖議事祀汾隂遷四方館使初章<lb/>
埋驕于武延鹹泊布臧掘强於平凉公皆誅之而汧渭<lb/>
之間遂無一羌犯塞八年遷英州團練使知秦州秦西<lb/>
南羌置勒斯賚總噶爾立遵始大遵獻方物求稱賛普公上<lb/>
書言夷狄無厭一足其求必輕中國大臣方疑其事㑹<lb/>
得公書遂不許而猶以為保順軍節度使公曰我狃遵<lb/>
矣又將為冦吾治兵以俟爾遵使其舅桑揚丹招熟户<lb/>
<pb n="KR2g0025_WYG_070-14a"/>
固斯敦為嚮導公即誘揚丹捕斯敦而許以一州揚丹<lb/>
得斯敦公遂奏以為潁州刺史而揚丹亦舉南市城以<lb/>
獻先是公之知秦州生事熟戸多去為遵耳目及公誅<lb/>
揚丹即皆惶恐避逃公許之入贖自首還故地而至者<lb/>
數千人後遂帖服皆為用至明年羅蔵果悉衆號十萬<lb/>
冦三都公帥三將破之追北至沙州所俘斬以萬計事<lb/>
聞除客省使康州防禦使其後又破宻黙博恰拉古爾<lb/>
等諸羌羅臧遂以窮孤入磧中而公斥境隴上置弓門<lb/>
<pb n="KR2g0025_WYG_070-14b"/>
威逺凡十寨自是秦人無事矣天禧三年召還除華州<lb/>
觀察使以西人之恃公也復以為鄜延路馬步軍都部<lb/>
署四年遂除宣徽北院使鎮國軍節度觀察留後簽署<lb/>
樞密院事丁晉公用事稍除不附已者既貶冦萊公即<lb/>
指公為黨改宣徽南院使出為環慶路都部署又降容<lb/>
州觀察使知萊州晉公貶乃以公為華州觀察使知青<lb/>
州天聖三年除彰化軍節度觀察留後知天雄軍又移<lb/>
知永興軍而詔使來朝至則除昭武軍節度使而復還<lb/>
<pb n="KR2g0025_WYG_070-15a"/>
之天雄五年以疾病求知孟州得之㑹言事者以公宿<lb/>
將有威名不當置之閒處乃以為真定路馬步軍都部<lb/>
署知定州七年換彰武軍節度使八年正月薨于位年<lb/>
五十八今皇帝為罷朝兩日贈侍中謚曰武穆公為將<lb/>
幾四十年用兵未嘗敗衂尤有功于西方舊羌殺中國人得<lb/>
以羊馬贖死如羌法公以謂如此非所以尊中國而愛<lb/>
吾人奏請不許其贖又請補内附羌百族以上為軍主<lb/>
假以勲階爵秩如王官至今皆為成法陜西歲取邊人<lb/>
<pb n="KR2g0025_WYG_070-15b"/>
為弓箭手而無所給公以塞上廢地募人為之若干畆<lb/>
出一卒若干畆出一馬至其種斂為發州兵戍守至今<lb/>
邊賴以實所募皆為精兵在渭州取隴外籠于川築城<lb/>
置兵以守曰後當有用此者及李元昊叛兵數出卒以<lb/>
籠于為順德軍而自隴以西公所措置人悉以為便也<lb/>
自三都之戰威震四海唃厮囉聞公姓名即以手加顙<lb/>
在天雄契丹使過魏地輒隂勅其從人無得高語疾驅<lb/>
至多憚公不敢仰視契丹既請盟真宗于兵事尤重慎<lb/>
<pb n="KR2g0025_WYG_070-16a"/>
即有邊奏手詔詰難至十餘反而公毎守一議終無以<lb/>
奪真宗後愈聽信有論邊事者徃徃密以付公可否公<lb/>
好讀書所如必載書數兩兼通春秋公羊榖梁左氏傳<lb/>
而尤熟于左氏始娶潘氏馮翊郡夫人忠武軍節度使<lb/>
同中書門下平章事韓國公美之子後娶沈氏安國太<lb/>
夫人故相左僕射倫之孫光祿少卿繼宗之子子男四<lb/>
人僖禮賔使知儀州當元昊叛時以䇿說大將不能用<lb/>
反之罪遷韶州以死倚終内殿崇班偀供備庫副使拒<lb/>
<pb n="KR2g0025_WYG_070-16b"/>
元昊于瓦亭戰死贈寜州刺史倩右侍禁一女子適四<lb/>
方館使榮州刺史王德基孫五人諒諷東頭供奉官誼<lb/>
右侍禁閤門祗候諝三班奉職諮右班殿直謹具歴官<lb/>
行事狀如右<lb/>
　<lb/>
　<lb/>
　<lb/>
　名臣碑傳琬琰之集中巻四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻二十八</head>
    <p>
<pb n="KR2g0025_WYG_055-1a"/>
欽定四庫全書<lb/>
　名臣碑傳琬琰之集中巻二十八　宋杜大珪編<lb/>
　　梁莊肅公適墓誌銘　　　　　王珪<lb/>
公諱適字仲賢世鄆人父為翰林學士卒時公為最少<lb/>
未及仕他日因類其父所為制詔奏議并自所為文上<lb/>
之真宗覽而嘆曰梁某有子矣即除祕書省正字天聖<lb/>
初知開封府功曹參軍故宰相吕夷簡知府事時器公<lb/>
材以薦諸朝知蘇州崑山縣知梧州五嶺自偽命時折<lb/>
<pb n="KR2g0025_WYG_055-1b"/>
民稅已重其後轉運使以調用不足又復折之公言用<lb/>
殆不能輸遂詔勿復折至今以便民還句當在京諸司<lb/>
粮料院累遷大理寺丞通判秦州廢港口待賢二埭先<lb/>
是漕渠患水高故置埭以節水然歲渡舟多壊而公私<lb/>
不以為便公因大發夫濬渠而廢之明道二年天下饑<lb/>
淮南尤甚公募大姓輸米作淖糜以濟民䝉活者數萬<lb/>
人以太子中舎監在京廣衍倉景祐中進士及第換中<lb/>
允知淮陽軍京東歲常預支錢市帛七十萬後三司益<lb/>
<pb n="KR2g0025_WYG_055-2a"/>
至二百萬公謂其法本以惠下貧而抑兼并今取多則<lb/>
傷農況取之未能止朝廷為減其數如初其年南郊赦<lb/>
書錄朱全忠之後公曰全忠叛臣也何足以為勸仁宗<lb/>
是其言記姓名禁中召為審刑院詳議官梓州妖人白<lb/>
彦歡能依鬼神作法以詛人至有死者獄上請讞皆以<lb/>
不見傷為疑公曰殺人以刃或可拒以詛則其可免乎<lb/>
卒以重辟論㑹有異禽翔端門上既又下廷中於是左<lb/>
右大臣莫不以為瑞公曰野鳥來處宫庭此何瑞也間<lb/>
<pb n="KR2g0025_WYG_055-2b"/>
因得對仁宗數以所上言稱之御史中丞薦公材堪御<lb/>
史中書以法未應除明日欲用為諌官中書又以為言<lb/>
帝不懌再遷太常博士提㸃京東路刑獄為開封府推<lb/>
官遂改右正言諌院供職管句國子監奉使契丹新除<lb/>
樞密副使任中師與公有親嫌公辭為諌官乃以直史<lb/>
館判太府寺同修起居注經制陜西粮草與知慶州范<lb/>
仲淹同議邊機十餘事上之其言攻守之計甚長還知<lb/>
諌院前後嘗言知樞密院夏守斌經畧陜西無功而還<lb/>
<pb n="KR2g0025_WYG_055-3a"/>
不可復典機密龍圖閣直學士張存辭知延州不行更<lb/>
求它善郡畏避不任事宜即見斥入内都知岑守中坐<lb/>
賄貶光州求削籍留京師撓法不可許鄜延路鈐轄黄<lb/>
徳和望賊退走䧟二大將冝即誅塞下河東欲却降羌<lb/>
藏林族千餘人夫勢窮歸我却之足甘冦心脫納而撫<lb/>
之後或得為用比來邊儲不充欲施告緍令于天下百<lb/>
姓紛然不自安宜早停其議北京大建宫闕徒費無益<lb/>
當有所裁節祖宗時皆殿試進士得人不為少今罷殿<lb/>
<pb n="KR2g0025_WYG_055-3b"/>
試從南省奏名則恩不在陛下而在有司且如舊制便<lb/>
皆從公言又嘗與御史中丞賈昌朝較景徳以來迄于<lb/>
康定財用出入之數内自宫掖外及權貴而下歲省浮<lb/>
費數百萬慶歴二年擢知制誥判昭文館知審刑院契<lb/>
丹遣劉六符來報元昊欲納欵朝廷命公復聘契丹已<lb/>
而元昊果令賀從勉賫表至境上又命公使延州遂定<lb/>
元昊復臣之禮入為起居舎人權判吏部流内銓權發<lb/>
遣開封府事判太常寺兼禮儀事頃之願治郡得知兖<lb/>
<pb n="KR2g0025_WYG_055-4a"/>
州弛本州所産鹽禁歳省墨釱者不可勝計萊蕪鹽鐵<lb/>
舊嘗十八冶今所存唯三冶户猶破産而逃公募有力<lb/>
者使主治十年予一官於是冶無破户而歲有羨鐵百<lb/>
餘萬為龍圖閣直學士知河陽又為樞密直學士鄜延<lb/>
路經略使知延州元昊既稱臣公遂徙重兵内地復安<lb/>
定黒水園林三堡置搉埸于保安鎮戎軍招還金明屬<lb/>
户三千餘帳元昊曰前所掠蕃漢生口有誓詔兩不復<lb/>
還矣遣人屢索之然而公卒不遣告歸至鄆治葬事過<lb/>
<pb n="KR2g0025_WYG_055-4b"/>
都除翰林學士尋改翰林侍讀學士知澶州又為秦鳯<lb/>
路經略使知秦州斥近邊土田募弓箭手自占減戍兵<lb/>
東還其非要害處堡障悉併廢之又省西事以來益置<lb/>
官百餘員更以一當十大銅鐵錢以當三民間不復敢<lb/>
盜鑄而物價以平歴尚書禮部吏部郎中復知審刑院<lb/>
為同群牧使與翰林侍讀學士宋祁共定法寺所用斷<lb/>
例務在重輕平法吏不得以髙下皇祐元年拜樞密副<lb/>
使左諌議大夫明堂覃恩進給事中張堯佐自三司使<lb/>
<pb n="KR2g0025_WYG_055-5a"/>
除宣徽河陽節度景靈群牧四使臺諌官連上封不報<lb/>
又力争上前紛紜不能已上諭令中書戒厲大臣不敢<lb/>
言公獨進曰臺諌官蓋自有言責其言雖過在陛下所<lb/>
容然寵堯佐太厚亦非所以全后妃之家遂奪堯佐宣<lb/>
徽景靈二使取戒厲乃不行廣源用蠻儂知高舉兵犯<lb/>
邕州又犯㳂江九州進圍廣州官軍數戰不利上欲遣<lb/>
使招安㑹廣州得賊將黄師宓偽榜且言知髙願得邕<lb/>
桂七州節度使初欲予之公曰若爾二廣恐非朝廷所<lb/>
<pb n="KR2g0025_WYG_055-5b"/>
有臣不敢與聞因命樞密副使狄青為宣撫使以經制<lb/>
南事及賊平上顧輔臣曰鄉非用梁適言南方安危未<lb/>
可知也御史裏行唐介既彈宰相更援致舊臣上怒急<lb/>
召二府付介所留章介猶立殿上不去公曰宰相豈御<lb/>
史當薦邪叱介下殿殿中莫不愕顧明年參知政事契<lb/>
丹又遣使來論國書中所稱大宋大契丹似非兄弟之<lb/>
國今輙易曰南朝北朝矣詔中書樞密院共議之公曰<lb/>
此易屈耳當荅之宋蓋本朝受命之土契丹亦彼國號<lb/>
<pb n="KR2g0025_WYG_055-6a"/>
今無故曷為自去也其年賀正使來復稱大契丹如故<lb/>
五年拜尚書禮部侍郎同中書門下平章事集賢殿大<lb/>
學士入内都都知王守忠以老疾方求為真節度使公<lb/>
謂它宰相曰内臣無除真刺史者況真節乎仁宗念東<lb/>
宫舊臣獨守忠在已嘗許之公執以為不可帝意未決<lb/>
公復曰臣今日備位宰相明日除一内臣為節度使臣<lb/>
雖死有餘責矣乃得不除張貴妃薨小殮于皇儀殿公<lb/>
曰皇儀不可治妃喪然宰相陳執中不能正其事又欲<lb/>
<pb n="KR2g0025_WYG_055-6b"/>
以公為園陵使公曰嬪御無園陵之制始定葬于奉先<lb/>
寺公既與執中内不合言者得以乗間傷公公亦數自<lb/>
請罷乃以本官知鄭州纔數日以觀文殿大學士復為<lb/>
秦州時初建古渭寨距州獨逺間為蕃户所冦鈔及益<lb/>
兵拒守而它蕃户多驚疑公至則具牛酒召其大族瞎<lb/>
藥雞羅等撫定之罷所益兵而蕃漢終公之去安然自<lb/>
居公兩在秦民為立生祠歲滿求内徙遷尚書左丞知<lb/>
永興軍西人盜耕屈野河西田數千頃朝廷欲更定封<lb/>
<pb n="KR2g0025_WYG_055-7a"/>
界乃拜公定國軍節度使檢校太傅河東路經略使知<lb/>
并州盡復西人所侵地仁宗遣使嘉勞之未幾暴得風<lb/>
眩求罷邊易忠武軍節度使檢校太尉知河陽英宗初<lb/>
易昭德軍節度使加檢校太師公被疾不已請曹州又<lb/>
徙兖州數上節有司復以為觀文殿大學士禮部尚書<lb/>
既又乞骸骨遂以太子太保致仕今上即位遷太子太<lb/>
傅熈寜元年天子親祠南郊詔公入侍祠公以疾不能<lb/>
至上懐思之不勝賜襲衣金帯明年十二月十八日薨<lb/>
<pb n="KR2g0025_WYG_055-7b"/>
于鄆州遵化坊之里第享年七十訃聞輟視朝二日上<lb/>
發哀苑中百寮慰崇政殿門下贈司空兼侍中諡莊肅<lb/>
四年九月三日葬湏城縣登庸鄉執政里公少英拔自<lb/>
初立朝凛然已有大臣之風及歴二府位宰相凡大議<lb/>
論辭氣愉愉待計而已決蓋決而不可奪所至下條教<lb/>
嚴而不苛犯者亦不少容威行施之以恩故其去多見<lb/>
思在邊尤有威名羌戎為之逺去嘗為仁宗杜貴妃之<lb/>
寵正内治之事晚數勸立皇太子以定天下大計其言<lb/>
<pb n="KR2g0025_WYG_055-8a"/>
世多聞所著文集三十巻曽祖諱惟忠祖諱文度考諱<lb/>
顥皆贈太師中書令尚書令追封夏魏周三國公曽祖<lb/>
妣衛氏祖妣鄒氏妣閻氏封商韓唐三國太夫人兄固<lb/>
祥符中進士第一人及第最有名娶任氏封越國夫人<lb/>
七男彦昌職方員外郎彦明都官郎中彦囘屯田郎中<lb/>
彦通彦開國子博士彦昇殿中丞彦深光祿寺丞三女<lb/>
以嫁都官員外郎張竚試秘書省校書郎王佑光祿寺<lb/>
丞程伯孫孫男二十二子駿子玉光禄寺丞子美子厚<lb/>
<pb n="KR2g0025_WYG_055-8b"/>
子野大理評事子雄子諒子建子直子誨子憲子恕大<lb/>
常寺太祝子顯西頭供奉官子晉將作監主簿子挺太<lb/>
廟齋郎子問子鐸子罕子約子履子博子敏曽孫男三<lb/>
希祖恭祖光祖銘曰<lb/>
　公世有文　自周實發　匪又發之　而子又傑<lb/>
　巘巘維公　敢前不疑　一心險夷　卒成無隳<lb/>
　公之秉鈞　風雨和豫　行道之人　式歌且舞<lb/>
　事有未安　予何敢泰　以規以劘　維義所在<lb/>
<pb n="KR2g0025_WYG_055-9a"/>
　公臨方垂　神旗豹尾　風揮電旋　萬旅一指<lb/>
　維公勞勤　匪内則外　亦有寵名　文武之對<lb/>
　於皇仁宗　始終知公　出入將相　一時之隆<lb/>
　方其告休　公則未老　邈然去歸　高風是蹈<lb/>
　崇崇圜丘　孰陪在祀　有懷公來　公卒不至<lb/>
　葬公何阡　執政故里　公名之長　以遺萬世<lb/>
　<lb/>
　<lb/>
<pb n="KR2g0025_WYG_055-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻二十八<lb/>
</p>
<p>
</p>
  </div>
</body>
</text>
</TEI>
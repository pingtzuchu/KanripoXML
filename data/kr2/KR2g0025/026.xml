<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑𫝊琬琰之集上巻二十六</head>
    <p>
<pb n="KR2g0025_WYG_026-1a"/>
欽定四庫全書<lb/>
　名臣碑𫝊琬琰之集上巻二十六　宋杜大珪編<lb/>
　　吕恵穆公公弼神道碑　　　　范鎮<lb/>
熙寜六年三月辛亥東平吕公薨于管城之第訃聞天<lb/>
子震悼輟視朝二日贈太尉錄其子孫有差太常考行<lb/>
遺愛在民曰恵恭明其徳曰穆易其名曰惠穆曽祖殿<lb/>
中丞諱龜祥追封魯國公祖大理寺丞諱䝉亨追封韓<lb/>
國公父太尉致仕許國公諱夷簡追封楚國公皆贈太<lb/>
<pb n="KR2g0025_WYG_026-1b"/>
師中書令兼尚書令曽祖妣李氏祖妣王氏妣馬氏追<lb/>
封魯韓楚三國太夫人國朝吕氏顯者十五人而公家<lb/>
與有七人文穆公實相太宗真宗而文靖公相仁宗公<lb/>
又為治平熙寧樞宻使其從父昆弟為學士扈從出藩<lb/>
鎮者更進於時於戲其盛矣乎昔之賞延於世不顯亦<lb/>
世以言臣下能世其家可以推見當時用人之美其光<lb/>
烈焜耀於其後者盖如此公諱公弼字寳臣初以䕃補<lb/>
將作監主簿累至大理寺丞召試禁林賜進士出身厯<lb/>
<pb n="KR2g0025_WYG_026-2a"/>
殿中丞太常博士尚書屯田度支兵部三員外郎同判<lb/>
太府寺尚書祠部通判鄭州吏部南曹提㸃府界諸縣<lb/>
鎮公事再為三司塩鐵判官淮南轉運使度支判官糾<lb/>
察在京刑獄直史館為河北轉運使擢工部郎中天章<lb/>
閣待制都轉運使自寳元慶厯以來河北宿重兵其後<lb/>
夏人稱臣契丹既講和而屯戍不少損民疲於轉餉公<lb/>
始通御河轉粟塞下减戍兵使食京東増置壯城軍専<lb/>
版築之役義勇之惰㢮不教者以時教之又興鐵冶佐<lb/>
<pb n="KR2g0025_WYG_026-2b"/>
縣官之用方是時河決累年泛濫為民患乃修郭固口<lb/>
順其性而䟽道之河遂安流滑州以河漲來謁急且求<lb/>
假楗梢而僚官難之公曰彼急矣尚可以鄰路拒之邪<lb/>
随其所湏而應接之滑州得無患前後四年除民之逋<lb/>
負凡數百萬省役之不時者又不可勝計故一路財用<lb/>
饒而民樂其生則公之才為可知也入判吏部流内銓<lb/>
加龍圗閣直學士髙陽闗路經略安撫使知瀛州遷兵<lb/>
部知開封府開封自文靖公號稱善治而公兄弟三人<lb/>
<pb n="KR2g0025_WYG_026-3a"/>
相繼皆有聲世以為美談俄除樞宻直學士知益州辭<lb/>
不拜留充群牧使契丹祭奠使復以樞宻直學士為涇<lb/>
原路經略安撫使知渭州遷右諫議大夫徙鄜延路知<lb/>
延州羌酋異時亡去者輙不究治至公時胡守忠者亡<lb/>
去即檄宥州取之斬于境上終公去無敢亾者復入為<lb/>
群牧使判尚書兵部提舉醴泉觀進龍圗閣學士知成<lb/>
都成都一都㑹也得便宜從事列城觀望有唐之藩鎮<lb/>
流風存焉為政者務威猛為擊搏以操切之民有輕犯<lb/>
<pb n="KR2g0025_WYG_026-3b"/>
則移鄉甚者或配徙内地終身不復還公閲其籍移鄉<lb/>
者即釋之配内地者奏而貸還之而一切鎮以寛簡人<lb/>
心大安嵗屢豐榖賤至傷農軍食不售公為髙其估榖<lb/>
價適平乃止故農不傷而軍食得售人益喜乃相與請<lb/>
圖公之像為生祠公拒止之比去至有作蜀父吟以思<lb/>
公者改給事中尚書工部侍郎群牧使權三司使天下<lb/>
奏計及文移填委若不可究者公為之以閒暇一日奏<lb/>
事英宗顧謂曰蔡襄時訴訟不即决事多留卿何以處<lb/>
<pb n="KR2g0025_WYG_026-4a"/>
之裕如也公對襄於事勤未嘗有慢失殆言者妄爾帝<lb/>
素知公才由是又知公為長者月餘拜樞宻副使是時<lb/>
帝始親政言事者數見斥公奏諫官御史陛下耳目而<lb/>
大臣為股肱股肱耳目必相為用然後身安而元首尊<lb/>
宜考其言視其所行事而進退之則下情通而聰明無<lb/>
所遺矣又請陳祖宗故事於前而日省覽之命邇英進<lb/>
讀以代前世之史則切於時而有所規模也今上即位<lb/>
遷刑部侍郎檢校太傅充樞宻使武臣子弟多不教三<lb/>
<pb n="KR2g0025_WYG_026-4b"/>
班入流又無法以考視之請試方畧才武然後任以官<lb/>
異時北兵戍嶺外者多物故更用東南教閲兵京師禁<lb/>
旅戍河北者冗食公上以京東武衛如陜西土兵之制<lb/>
使更戌四路又分河北義勇為五而以其一最優者課<lb/>
其養馬習騎射而復除之公之所陳或初議不合或合<lb/>
而未即行及後施行則皆著以為令者率如此有欲合<lb/>
鄜延環慶為一路者公言東自河西至定邊中間列寨<lb/>
凡二千二百里而遥緩急冦至首尾若何而為援乎議<lb/>
<pb n="KR2g0025_WYG_026-5a"/>
者又欲下邊臣公曰廟堂之上不處决而以諉邊臣不<lb/>
可乃止未幾公之弟公著為御史中丞公以為門戸之<lb/>
寵不可多乃上疏請罷免上以至公之意申諭之再三<lb/>
乃起視事如初明年為觀文殿學士吏部侍郎河東路<lb/>
經略安撫使知太原府先是夏人數冦邊朝廷患之遣<lb/>
大臣宣撫陜西河東以相視利害既而獻計者言乗其<lb/>
不意出兵必有功遂取婁城之又築三寨開荒堆道<lb/>
綏銀屬之麟州既又檄太原調二萬人轉餉之且戒以<lb/>
<pb n="KR2g0025_WYG_026-5b"/>
期公曰大兵通行則可糧道偶伏將何以繼之永和闗<lb/>
回逺雖違期可無後虞遂出永和闗而神堂援兵道荒<lb/>
堆者伏發不得進事聞手詔褒諭以為有先識其獻計<lb/>
者又欲増堡障公言三寨之役民已不支其勢又散闊<lb/>
不相維制守之固未易也奈何増堡障以重自困邪虜<lb/>
方懐憤伺隙日夜謀有以報怨宜少持重以制其變已<lb/>
而婁不能守舉三寨悉棄之如公言虜亦不敢復動<lb/>
初詔将吏有功者得承制除授而冒恩為多公言諸道<lb/>
<pb n="KR2g0025_WYG_026-6a"/>
兵㑹婁初無大敵所捕獲特老弱牛羊雜畜爾其所<lb/>
得地又舉棄之則將吏為無功明矣而賞不次請更下<lb/>
二府裁定遂殺其恩有差轉運使以調發煩擾被劾公<lb/>
言事不素慮而起倉猝其勢不能不然請薄其責於是<lb/>
遂得薄責俄請知鄭州㑹朝廷有事于洮河乃拜公宣<lb/>
徽南院使判秦州召對面加慰勞既至董氊用舊事貽<lb/>
公以書且稱勑公遣謂曰若藩臣安得妄稱邪董氊皇<lb/>
恐不敢復妄稱邊人用是益知畏伏後數月王韶取洮<lb/>
<pb n="KR2g0025_WYG_026-6b"/>
河降附者又以萬計乃建熈州而遷公檢校太尉公自<lb/>
以為無功固辭不聽俄以疾請内徙除判河陽遣内侍<lb/>
將髙醫療治聴歸管城第改西太一宫使使便輔養其<lb/>
所以待公者無不至而疾益侵遂不復起嗚呼其命矣<lb/>
夫其命矣夫享年六十七其年五月庚申葬于懐忠里<lb/>
先公之塋公資孝友而器宇深博家居未嘗妄喜怒暇<lb/>
則讀書究觀古今治亂之要而不為章句之學故所至<lb/>
有治功其在朝恥言人過及遇事則必争無所回屈處<lb/>
<pb n="KR2g0025_WYG_026-7a"/>
大事雖甚遽常從容若有餘而治邊尤不憙生事務安<lb/>
静鎮重而已所薦士多至百餘人徃徃為名臣其間有<lb/>
未之識者自真皇帝題文靖公名於屏風以遺仁皇仁<lb/>
皇帝復題公名於殿柱以遺英皇故其感慨瘁盡謨猷<lb/>
風采有以似之也熈寧初以旱詔求直言公奏人主不<lb/>
可以聖自尊當用晦以接下方今之病在於知人之難<lb/>
務虚文而無實不可不察察之則天應旋至矣前後諷<lb/>
切甚多常懇懇出於忠厚然慎秘人莫得知及樞宻之<lb/>
<pb n="KR2g0025_WYG_026-7b"/>
制下其畧有屢陳憂國之言多發便時之䇿者然後天<lb/>
下之人知公為有言也娶扈氏賛皇郡夫人再娶王氏<lb/>
清源郡夫人皆先公以亡四子希逸太常寺奉禮郎希<lb/>
彦尚書庫部貟外郎希仁大理評事希明太常寺太祝<lb/>
而希逸希仁又先公以亾希明尚㓜獨希彦好學有吏<lb/>
能為公所器愛女四人長適太常博士秘閣校理韓忠<lb/>
彦次適保州軍事判官向紀次繼室忠彦次許嫁光祿<lb/>
寺丞趙元緒孫四人淑問大理評事善問淵問並太常<lb/>
<pb n="KR2g0025_WYG_026-8a"/>
寺太祝請問未仕曽孫二人師中試將作監主簿舉中<lb/>
未仕公在開封時鎮嘗從事於府中希彦奉公之狀來<lb/>
求銘銘曰<lb/>
　姜姓自古　得胙於吕　太公封齊　遂荒東土<lb/>
　維申及甫　為周卿士　崧髙之詩　既好且肆<lb/>
　宋興百載　愈顯益大　維公之門　國相者再<lb/>
　伯祖皇考　三朝倚賴　民富于内　兵偃于外<lb/>
　維文靖公　實相仁宗　緝熈彌縫　致平底隆<lb/>
<pb n="KR2g0025_WYG_026-8b"/>
　有徳有功　有初有終　廟享之從　見于歌工<lb/>
　慶流源源　澤被後昆　維公之生　氣直而温<lb/>
　規為設施　無所不宜　匪急而集　匪嚴而威<lb/>
　外臺將輸　阜康是圗　國裕於用　家豐有儲<lb/>
　方面翰屏　慎重鎮静　有懐者恩　必信維令<lb/>
　廟論和壹　樞機精宻　出入始卒　周旋如一<lb/>
　公訃上報　維皇震悼　大用未究　胡不耆耄<lb/>
　神崧之原兮博大且長松栢森成兮林林蒼蒼附于<lb/>
<pb n="KR2g0025_WYG_026-9a"/>
　先公兮永固以藏福流無窮兮子孫其昌<lb/>
　　范忠獻公雍神道碑　　　　范鎮<lb/>
資政殿大學士禮部尚書贈太子太傅忠獻范公既沒<lb/>
之十九年其子宗賢始以公之行状與故范文正公所<lb/>
為銘文求文於鎮以為碑景祐中公将赴洛陽鎮適受<lb/>
命為新安主簿一見于京師其後不與公接獨得其平<lb/>
生行已大畧於士大夫之𫝊以為公天資忠孝篤善好<lb/>
學通敏有籌略以是起縣主簿至樞宻副使歴事二帝<lb/>
<pb n="KR2g0025_WYG_026-9b"/>
皆知其賢而公亦以此屢用公㡬於先事建言朝廷欲<lb/>
奮厲有所立故常得位志行而卒不克其在延州所以<lb/>
守禦應敵者未有遺策而大將劉平右元孫敗于外城<lb/>
幾不守而公亦坐是左遷故君子以為公之所欲為者<lb/>
甚壮而上亦非不用公遭時不幸故止于此然劉石之<lb/>
敗非公延州不守而公之去延州也范文正公承其後<lb/>
得公之事為詳及公之没而誌其墓則推其功為能全<lb/>
延州以捍闗中者其於不幸之中猶能有立如此此鎮<lb/>
<pb n="KR2g0025_WYG_026-10a"/>
所聞於人者而考之於其行狀墓銘又得其世次出入<lb/>
始終之詳公諱雍字伯純其先太原人曽祖諱仁恕事<lb/>
後唐為校書郎從孟氏辟于井門卒與俱入蜀遂相之<lb/>
以老授太子太保終于家及公之貴累贈太保祖考諱<lb/>
從龜事蜀為刑部侍郎入朝終於左屯衛大將軍累贈<lb/>
太傅考諱徳隆以太傅䕃為供奉官累贈太師中書令<lb/>
妣韓氏封安康郡太夫人追封京兆郡生三子公最少<lb/>
十嵗而孤夫人質衣為資使公就學公㓜而警悟咸平<lb/>
<pb n="KR2g0025_WYG_026-10b"/>
三年舉進士釋褐補洛陽主簿再調錢塘尉改筠州從<lb/>
事秩滿除大理寺丞知建州崇安縣遷殿中丞知端州<lb/>
還朝獻所著文二十巻進太常博士初公為洛陽主簿<lb/>
張公詠過洛聞其所為賢之書公姓名屏風遇人輙以<lb/>
識否為問至是張公鎮淮陽即引公為倅未行㑹冦萊<lb/>
公出守洛陽奏公為留守通判詔從萊公辟二公於天<lb/>
下士少所推與而争欲得公為僚朝廷以此知公可用<lb/>
尋召判三司開坼司改尚書屯田貟外郎天禧中河決<lb/>
<pb n="KR2g0025_WYG_026-11a"/>
滑臺齊魯皆被其害朝廷發兵萬人塞之不給則命調<lb/>
發丁夫邑官荷校督役嚴甚山東騷然上患之使宰相<lb/>
與三司使擇可行者皆以公為能詔除京東轉運副使<lb/>
公至以為民愁無聊今急之愈怨作愈不力不如一寛<lb/>
之與民緩期民皆奮曰公長者無敢後先期而河隄成<lb/>
即拜度支貟外郎河北轉運使舊制以重估募民入粟<lb/>
於邊而縣官常苦其費公視徳博間民有餘榖乃歛諸<lb/>
州緡錢以平價就糴而官自漕致于邊至今以為便是<lb/>
<pb n="KR2g0025_WYG_026-11b"/>
時陜西邊食不足農民皆逺輸塞上朝廷以為憂徙公<lb/>
轉運本路公建議以池鹽募民入粟于邊而農得以休<lb/>
就遷兵部貟外郎召拜户部副使尋改度支副使未幾<lb/>
拜工部郎中天章閣待制充陜西都轉運使逾年召還<lb/>
提舉京百司㑹環原州屬羌叛冦邊遣公安撫公親見<lb/>
其酋長諭以逆順利害即皆首服願守約束如舊還拜<lb/>
右諫議大夫權三司使以奉使契丹還加龍圗閣直學<lb/>
士公為三司使號稱職上知其才擢拜樞宻副使嵗餘<lb/>
<pb n="KR2g0025_WYG_026-12a"/>
丁太夫人憂詔以給事中起復視事籍田禮畢遷禮部<lb/>
侍郎時玉清昭應宫災宫之西北隅有數小殿存者章<lb/>
獻太后有意修復兩府亷封太后悲泣久之曰幸有存<lb/>
者公揣知其意即抗言先帝朝以此空府庫今一夕為<lb/>
灰燼天意可見如幸其存而復興民將不堪臣以為存<lb/>
不如亡群公皆助之太后意解曰不復勞人矣上説翼<lb/>
日詔諭中外明道二年以戸部侍郎知陜州逾月改京<lb/>
兆府是嵗諸道旱蝗疾疫関中尤甚公自减廪食以為<lb/>
<pb n="KR2g0025_WYG_026-12b"/>
民先富人皆争出財助官貸活數萬人躬自撫視至染<lb/>
疾不悔移鎮河陽公既屢受任陜西出入邊徼知元昊<lb/>
且反而朝廷未有以待者遂自河陽上書陳邊事得召<lb/>
見獻䇿六進吏部侍郎資政殿學士出守西京既而元<lb/>
昊果反天子思其言即拜振武軍節度使知延州公以<lb/>
為延州西夏咽喉而戍兵寡弱若賊併兵急攻延州不<lb/>
守則闗輔舉危非厚集兵以待之不可乃累上章乞師<lb/>
朝廷不甚以為意一旦元昊引兵十餘萬破李士彬等<lb/>
<pb n="KR2g0025_WYG_026-13a"/>
徑至城下㑹大將石元孫領兵出境上守者纔數百人<lb/>
老㓜皆登城公以身先之賊圍愈急使召統帥劉平于<lb/>
慶州平領軍來援合元孫兵與賊夜戰王師不利二帥<lb/>
陷没城中大恐公慨然曰我死國足矣民何罪禱于州<lb/>
南嘉嶺山之神㑹暮大雪賊暴露不能軍乃引去城卒<lb/>
以完朝廷聞之封其神靈顯公然公卒以是左遷户部<lb/>
侍郎知安州吏民相率守闕訟公無罪天子亦知之故<lb/>
一嵗間起公至吏部侍郎知河中府未行改京兆府且<lb/>
<pb n="KR2g0025_WYG_026-13b"/>
許朝覲復資政殿學士兼四路糧草至鎮嵗餘以邊食<lb/>
足而民不勞加尚書左丞進大學士復守西京有盗起<lb/>
襄鄧間流及汝洛朝廷以屬公公命討且降之盡獲是<lb/>
嵗許汝大蝗獨不入境守洛三年拜禮部尚書慶厯六<lb/>
年正月丁亥以疾薨于位享年六十有八上為廢朝贈<lb/>
賻加等以其年三月丙申葬于洛陽金谷鄉宣武里之<lb/>
先原公初娶魏氏追封鉅鹿郡夫人再娶臧氏始封遂<lb/>
寧郡夫人改封仁夀郡子六人長曰宗傑尚書兵部貟<lb/>
<pb n="KR2g0025_WYG_026-14a"/>
外郎直史館陜西轉運使三路制置解鹽使先公一年<lb/>
而亡次曰宗良宗衍並守將作監主簿曰宗古未仕皆<lb/>
早亡曰宗師宗賢並為大理寺丞女七人其三人亡次<lb/>
適眉州防禦使髙繼宣次適光祿寺丞吴安度次適尚<lb/>
書屯田貟外郎唐諲次適屯田貟外郎韓繹孫八人宗<lb/>
本尚書虞部貟外郎子開國子博士子明尚書虞部貟<lb/>
外郎子儀太子右賛善大夫子諒大理寺丞子竒光禄<lb/>
寺丞子淵大理評事子正未仕公性篤學至老且貴不<lb/>
<pb n="KR2g0025_WYG_026-14b"/>
廢有集五十巻其在樞府甞繪尚書四代圗以進所嘗<lb/>
薦舉者後皆至公卿世以為知人大將狄青初為散直<lb/>
肄麾下坐法當斬公貸之卒為名將平居無事常欲為<lb/>
久逺計尤惡輕作茍止自陜西休兵議者皆以兵宂宜<lb/>
汰而行之不以漸公知人心不厭宻疏以為急而用之<lb/>
緩而棄之後無以復用人乃止及病且革聞朝廷有事<lb/>
于田狩猶拜疏不已凡四任洛陽始為邑佐構亭於縣<lb/>
南父老思之名曰范亭云銘曰<lb/>
<pb n="KR2g0025_WYG_026-15a"/>
　嗟我范公　其先太原　從主于蜀　﨑嶇艱難<lb/>
　遭時不祥　再世不顯　集為我公　碩大光明<lb/>
　初仕于洛　有駿厥聲　時之望人　惟冦與張<lb/>
　公之所從　為彼得䘮　用公京東　東人以紓<lb/>
　用公河朔　邊廪告餘　公在闗中　帝不西顧<lb/>
　化鹽為糧　農不釋畝　公還京師　羌叛于西<lb/>
　公出西撫　羌拜其馬　召還三司　屢試有成<lb/>
　公在樞府　亹亹六年　自陜徙雍　復臨河陽<lb/>
<pb n="KR2g0025_WYG_026-15b"/>
　羌飽必叛　以詔天子　公言卒效　寄以西鄙<lb/>
　二帥殞㒹　城賴公全　公斥不訴　民為號冤<lb/>
　天子知之　旋踵用公　繼守三鎮　有光于終<lb/>
　天錫之報　子孫滿前　以沒元身　克多歴年<lb/>
　嗚呼賢哉<lb/>
　<lb/>
　<lb/>
　名臣碑𫝊琬琰之集上巻二十六<lb/>
</p>
<p>
</p>
  </div>
</body>
</text>
</TEI>
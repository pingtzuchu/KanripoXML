<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集上巻六</head>
    <p>
<pb n="KR2g0025_WYG_006-1a"/>
欽定四庫全書<lb/>
　名臣碑傳琬琰之集上巻六　　宋杜大珪編<lb/>
　　司馬文正公光忠清粹德之碑　蘓軾<lb/>
上即位之三年朝廷清明百揆時叙民安其生風俗一<lb/>
變異時薄夫鄙人皆洗心易德務爲忠厚人人自重恥<lb/>
言人過中國無事四夷稽首請命惟西羌夏人叛服不<lb/>
常懐毒自疑數入爲冦上命諸將按兵不戰示以形勢<lb/>
不數月生致大首領果莊青伊結闕下夏人十數萬冦<lb/>
<pb n="KR2g0025_WYG_006-1b"/>
涇原至鎮戎城下五日無所得一夕遁去而西羌烏爾<lb/>
戬星率其族萬人來降黄河始决曹村既築靈平復决<lb/>
小吴横流五年朔方騷然而今嵗之秋積雨彌月河不<lb/>
大溢及冬水入地益深有北流赴海復禹舊迹之勢凢<lb/>
上所欲不求而獲而其所惡不麾而去天下曉然知天<lb/>
意與上合庶幾復見至治之成家給人足刑措不用如<lb/>
咸平景德間也或以問臣軾上與太皇太后安所施設<lb/>
而及此臣軾對曰在易大有上九自天祐之吉無不利<lb/>
<pb n="KR2g0025_WYG_006-2a"/>
孔子曰天之所助者順也人之所助者信也履信思乎<lb/>
順又以尚賢也是以自天祐之吉無不利今二聖躬信<lb/>
順以先天下而用司馬公以致天下士應是三德矣且<lb/>
以臣觀之公仁人也天相之矣何以知其然也曰公以<lb/>
文章名於世而以忠義自結人主朝廷知之可也四方<lb/>
之人何自知之士大夫知之可也農商走卒何自知之<lb/>
中國知之可也九夷八蠻何自知之方其退居於洛眇<lb/>
然如顔子之在陋巷纍然如屈原之在陂澤其與民相<lb/>
<pb n="KR2g0025_WYG_006-2b"/>
忘也乆矣而名震天下如雷霆如河漢如家至而日見<lb/>
之聞其名者雖愚無知如婦人孺子勇悍難化如軍伍<lb/>
騎卒以至於姦邪小人雖惡其害已仇而嫉之者莫不<lb/>
歛袵變色咨嗟太息或至於流涕也元豐之末臣自登<lb/>
州入朝過八州以至京師民知其與公善也所在數千<lb/>
人聚而號呼於馬首曰寄謝司馬丞相慎毋去朝廷厚<lb/>
自愛以活百姓如是者蓋千餘里不絶至京師聞士大<lb/>
夫言公初入朝民擁其馬至不得行衛士見公擎跽流<lb/>
<pb n="KR2g0025_WYG_006-3a"/>
涕者不可勝數公懼而歸洛遼人夏人遣使入朝與吾<lb/>
使至敵中者敵必問公起居而遼人勅其邊吏曰中國<lb/>
相司馬矣慎毋生事開邊隙其後公薨京師之民罷市<lb/>
而往弔粥衣以致奠巷哭以過車者蓋以千萬數上命<lb/>
戸部侍郎趙瞻内侍省押班馮宗道護其喪歸𦵏瞻等<lb/>
既還皆言民哭公哀甚如哭其私親四方來㑹𦵏者盖<lb/>
數萬人而嶺南封州父老相率致祭且作佛事以薦公<lb/>
者其詞尤哀然香於手頂以送公𦵏者凡百餘人而畫<lb/>
<pb n="KR2g0025_WYG_006-3b"/>
像以祠公者天下皆是也此豈人力也哉天相之也匹<lb/>
夫而能動天亦必有道矣非至誠一德其孰能使之記<lb/>
曰惟天下之至誠爲能盡其性能盡其性則能盡人之<lb/>
性能盡人之性則能盡物之性能盡物之性則可以賛<lb/>
天地之化育矣書曰惟尹躬暨湯咸有一德克享天心<lb/>
又曰德惟一動罔不吉徳二三動罔不凶或以千金予<lb/>
人而人不喜或以一言使人而人死之者誠與不誠故<lb/>
也稽天之潦不能終朝而一綫之溜可以達石者一與<lb/>
<pb n="KR2g0025_WYG_006-4a"/>
不一故也誠而一古之聖人不能加毫末於此矣而况<lb/>
公乎故臣論公之徳至於感人心動天地巍巍如此而<lb/>
蔽之以一言曰誠曰一公諱光字君實其先河内人晉<lb/>
安平獻王孚之後王之裔孫征東大將軍陽始𦵏今陜<lb/>
州夏縣涑水鄉子孫因家焉曽祖諱政以五代衰亂不<lb/>
仕贈太子太保祖諱炫舉進士試祕書省校書郎終於<lb/>
耀州富平縣令贈太子太傅考諱池寳元慶歴間名臣<lb/>
終於兵部郎中天章閣待制贈太師温國公曽祖妣薛<lb/>
<pb n="KR2g0025_WYG_006-4b"/>
氏祖妣皇甫氏妣聶氏皆封温國太夫人公始以進士<lb/>
甲科事仁宗皇帝至天章閣待制知諫院始發大議乞<lb/>
立宗子為後以安宗廟宰相韓琦等因其言遂定大計<lb/>
事英宗皇帝為諫議大夫龍圖閣直學士論陜西刺義<lb/>
勇為民患及内侍任守忠姦蠧乞斬以謝天下守忠竟<lb/>
以譴死又論濮安懿王當凖先朝封贈期親尊屬故事<lb/>
天下義之事神宗皇帝為翰林學士御史中丞西戎部<lb/>
將威明山欲以横山之衆降公極論其不可納後必為<lb/>
<pb n="KR2g0025_WYG_006-5a"/>
邊患已而果然勸帝不受尊號遂為萬世法及王安石<lb/>
爲相始行青苗助役農田水利謂之新法公首言其害<lb/>
以身争之當時士大夫不附安石言新法不便者皆倚<lb/>
公爲重帝以公爲樞宻副使公以言不行不受命乃以<lb/>
為端明殿學士出知永興軍遂以留司御史臺及提舉<lb/>
崇福宮退居于洛十有五年及上即位太皇太后攝政<lb/>
起公為門下侍郎遷正議大夫遂拜左僕射公首更詔<lb/>
書以開言路分别邪正進退其甚者十餘人旋罷保甲<lb/>
<pb n="KR2g0025_WYG_006-5b"/>
保馬市易及諸道新行鹽鐵茶法最後遂罷助役靑苗<lb/>
方議取士擇守令監司以養民期於富而教之凜凜嚮<lb/>
至治矣而公卧病以元祐元年九月丙辰朔薨于位享<lb/>
年六十八太皇太后聞之慟上亦感涕不巳時方祀明<lb/>
堂禮成不賀二聖皆臨其喪哭之哀甚輟視朝贈太師<lb/>
温國公禭以一品禮服謚曰文正官其親屬十人公娶<lb/>
張氏禮部尚書存之女封清河郡君先公卒追封温國<lb/>
夫人子三人童唐皆早亡康今為祕書省校書郎孫二<lb/>
<pb n="KR2g0025_WYG_006-6a"/>
人植相皆承奉郎以元祐二年正月辛酉𦵏于陜之夏<lb/>
縣涑水南原之晁村上以御篆表其墓道曰忠清粹德<lb/>
之碑而其文以命臣軾臣盖嘗為公行狀而端明殿學<lb/>
士范鎮取以誌其墓矣故其詳不復再見而獨論其大<lb/>
方議者徒見上與太皇太后進公之速用公之盡而不<lb/>
知神宗皇帝知公之深也自士庶人至于卿大夫相與<lb/>
爲賓師朋友道足以相信而權不足以相休戚然猶同<lb/>
已則親之異已則疎之未有聞過而喜受誨而不怒者<lb/>
<pb n="KR2g0025_WYG_006-6b"/>
也而况於君臣之間乎方熈寧中朝廷政事與公所言<lb/>
無一不相違者書數十上皆盡言不諱盖自敵以下所<lb/>
不能堪而先帝安受之非特不怒而已乃欲以爲左右<lb/>
輔弼之臣至爲叙其所著書讀之於邇英閤不深知公<lb/>
而能如是乎二聖之知公也知之於旣同而先帝之知<lb/>
公也知之於方異故臣以先帝為難昔齊神武皇帝寢<lb/>
疾告其子世宗曰侯景專制河南十四年矣諸將皆莫<lb/>
能敵惟慕容紹宗可以制之我故不貴留以遺汝而唐<lb/>
<pb n="KR2g0025_WYG_006-7a"/>
太宗亦謂髙宗汝於李勣無㤙我今責出之汝當授以<lb/>
僕射乃出勣爲疊州都督夫齊神武唐太宗雖未足以<lb/>
比隆先帝而紹宗與勣亦非公之流然古之人君所以<lb/>
爲其子孫長計逺慮者類皆如此寧其身不受知人之<lb/>
名而使其子專享得賢之利先帝知公如此而卒不盡<lb/>
用安知其意不出於此乎臣既書其事乃拜手稽首而<lb/>
作詩曰<lb/>
　於皇上帝　子惠我民　孰堪顧天　惟聖與仁<lb/>
<pb n="KR2g0025_WYG_006-7b"/>
　聖子受命　如堯之初　神母詔之　匪亟匪徐<lb/>
　聖神無心　孰左右之　民自擇相　我興授之<lb/>
　其相惟何　太師温公　公來自西　一馬二童<lb/>
　萬人環之　如渇赴泉　孰不見公　莫如我先<lb/>
　二聖忘巳　惟公是式　公亦無我　惟民是度<lb/>
　民曰樂哉　既相司馬　爾賈于途　我耕于野<lb/>
　士曰時哉　旣用君實　我後子先　時不可失<lb/>
　公如麟鳳　不鷙不搏　羽毛畢朝　雄狡率服<lb/>
<pb n="KR2g0025_WYG_006-8a"/>
　爲政一年　疾病半之　功則多矣　百年之思<lb/>
　知公于異　識公于微　匪公之思　神考是懐<lb/>
　天子萬年　四夷來同　薦于清廟　神考之功<lb/>
　　賈文元公昌朝神道碑　　　　王安石<lb/>
公諱某字子明姓賈氏皇祕書省著作佐郎贈太師中<lb/>
書令尚書令晉國公諱某之子皇太子左賛善大夫贈<lb/>
太師中書令尚書令齊國諱某之孫晉中書舍人史館<lb/>
修撰皇贈太師中書令諱某之曽孫其先南皮中人徙<lb/>
<pb n="KR2g0025_WYG_006-8b"/>
獲鹿令𦵏開封而為其縣人者自公皇考始公少則莊<lb/>
重謹宻治經章解句達老師宿學舉歎以為賢巳天禧<lb/>
元年獻文章召試賜同進士出身除常州晉陵縣主簿<lb/>
國子監說書又以江州徳化縣令兼潁川郡王伴讀當<lb/>
是時孫宣公領國子一見聽語待以公相數舉公學問<lb/>
當在人主左右大臣有以親嫌者故乆弗用以知常州<lb/>
宜興開封東明兩縣監在京廣濟永濟兩倉又召置國<lb/>
子監說書景祐元年積官至尚書都官貟外郎乃始置<lb/>
<pb n="KR2g0025_WYG_006-9a"/>
崇政殿說書而以公爲之公於傳注訓詁不爲曲釋至<lb/>
先王治心守身經理天下之意指物譬事析毫解縷言<lb/>
則感心自仁宗即位大臣或操法令㫁天下事稽古不<lb/>
至秦漢以上以儒術爲疏闊然上嘗獨意鄉堯舜三代<lb/>
得公以經開說則慨然皆以爲善而公由此顯矣於是<lb/>
上所質問多道徳之要公請悉記録嵗終歸太史詔以<lb/>
章獻太后故爲彭城郡王諱其名公言母之諱禮不得<lb/>
以出於宫太平興國寺災公以易春秋進戒因言近嵗<lb/>
<pb n="KR2g0025_WYG_006-9b"/>
屢災觀寺天意盖有所在今此獨可勿繕治以稱陛下<lb/>
畏天威愛人力之意西域僧以佛骨銅像來獻公請加<lb/>
賜遣還無以所獻示外上皆從之以直集賢院天章閣<lb/>
侍講史館修撰判尚書禮部判太府寺天章置侍講自<lb/>
公始故事親祠郊廟燕遊慢戯之物皆在儀衛公奏除<lb/>
之未幾遂以知制誥龍圖閣直學士權知通進銀臺司<lb/>
兼門下封駮事權判吏部流内銓權知開封府又以右<lb/>
諫議大夫權御史中丞兼判國子監而侍講如初公之<lb/>
<pb n="KR2g0025_WYG_006-10a"/>
爲銓也河北蟲旱以公安撫公舉能詘姦於利害多所<lb/>
興除異時縣令俸錢蒲萬二千乃舉令公以為法如此<lb/>
則小縣終不得善治乃請槩舉令而與其俸如大縣其<lb/>
在御史劉平爲趙元昊所得邊吏以降敵告議収其族<lb/>
公言漢殺李陵母妻子陵不歸而漢悔真宗撫王繼忠<lb/>
家後賴其力且平事固未可知乃不果収侍講林瑀者<lb/>
言天子即位當步其日占所得卦以知吉凶公奏瑀所<lb/>
言不經不可用上即爲公罷瑀又奏劾駙馬都尉柴恭<lb/>
<pb n="KR2g0025_WYG_006-10b"/>
僖公奪其州人以為宜初元昊反公言兵事起財不贍<lb/>
宜及今度經費罷減諸不急至是詔與三司合議一嵗<lb/>
所省率緡錢百萬慶歴二年契丹來求地請婚公主其<lb/>
使責以信義告之利害客絀服不能發口執政議使契<lb/>
丹攻元昊公曰契丹許我而有功則必驕以弱我而責<lb/>
報無窮已不且以我市於元昊矣且唐中極衰時聽吐<lb/>
蕃擊朱泚陸贄尚以爲不可後乃知吐蕃隂與泚合而<lb/>
陽言助國今獨安知契丹計不出此乃言所以待契丹<lb/>
<pb n="KR2g0025_WYG_006-11a"/>
者凡六事上皆行其䇿三年遂以本官叅知政事四年<lb/>
以尚書工部侍郎檢校太傅爲樞宻使五年以集賢殿<lb/>
大學士同中書門下平章事兼樞宻使居兩月拜昭文<lb/>
館大學士監修國史議祔章惠太后太廟公言其非禮<lb/>
及祔獻懿二后宻敕遷文武位一等賜外内諸軍特支<lb/>
優給公又獨奏罷之既而敕兩府公又不從乃已元昊<lb/>
歸石元孫議賜死公争言自古將帥被執歸多不死元<lb/>
孫以不死七年上以旱避正殿貶食自責公因稽首遜<lb/>
<pb n="KR2g0025_WYG_006-11b"/>
位章六七入乃除武勝軍節度使檢校太傅同中書門<lb/>
下平章事判大名府兼北京留守河北安撫使妖人王<lb/>
則謀舉大名府反河南北使其黨挾書妄言冀得近公<lb/>
公疑爲姦考問具服則惶急不及㑹獨嬰貝州以反公<lb/>
即使部將王信孟元郝質馳兵操攻具往且請自出搏<lb/>
賊不許終賊所以擒滅功居多移鎮山南東道檢校太<lb/>
師賜號安國公公因請寛諸吏民為則所脅者而捕河<lb/>
南北妖人治殺之無所漏河决商胡方暑公暴隄上躬<lb/>
<pb n="KR2g0025_WYG_006-12a"/>
親指畫出倉廩與被水百姓舍其流棄接以醫藥所活<lb/>
九十餘萬口契丹誘亡卒號爲南軍以戰夏人而邊法<lb/>
卒亡自歸者死公變其法有歸者故擢超其任於是歸<lb/>
者衆因以知契丹國事契丹亦因以拒亡卒黜南軍不<lb/>
用邊人以地外質公請重禁絶主不時贖則聽人得贖<lb/>
而有之地盡歸邊以不争皇祐元年判鄭州從公求也<lb/>
至見留爲祥源觀使既而以尚書右僕射觀文殿大學<lb/>
士判尚書都省朝㑹班宰相視其儀物嵗中又求任外<lb/>
<pb n="KR2g0025_WYG_006-12b"/>
除山南東道節度使右僕射檢校太師兼侍中判鄭州<lb/>
固辭僕射侍中乃改同中書門下平章事又欲遷公四<lb/>
子各一官亦以公辭而止二年母燕國太夫人薨命以<lb/>
故官不起賜書寵慰從之公事燕國以孝聞上嘗賜銀<lb/>
飾肩輿士大夫以爲榮及薨自鄭歸𦵏扶舁蒼然肩足<lb/>
皆胝行路瞻望悲哀歎息四年除故官侍中居頃出治<lb/>
許州將行矣仁宗問易之乾卦公既講解又作書以獻<lb/>
以亢龍為戒手詔褒答以公所獻藏太史五年又涖大<lb/>
<pb n="KR2g0025_WYG_006-13a"/>
名安撫河北中書議塞商胡决以公異論故使建言者<lb/>
專其事公猶争不已河果不可塞建言者得罪而澶魏<lb/>
信棣德博多水死公乃請使撫廵振救人用歸息嘉祐<lb/>
元年進封許國公又兼侍中方避未聽而以樞宻使召<lb/>
卒罷侍中而以中書門下平章事為樞宻使二年以鎮<lb/>
安軍節右僕射檢校太師兼侍中充景靈宫使出許州<lb/>
七年以保平軍節陜州大都督府長史移大名兼安撫<lb/>
公凡三至魏及許鄭皆以寛惠爲治人安樂之它將相<lb/>
<pb n="KR2g0025_WYG_006-13b"/>
賜公使錢多使牟利公度所賜爲用故在所尤不優今<lb/>
皇帝即位改節度鳳翔加左僕射鳳翔尹進封魏國公<lb/>
治平元年求還使侍中守許州凡六七終不許二年乃<lb/>
授許州入見又辭所辭不許使使撫諭須秋乃發六月<lb/>
告疾中人將太醫問視相屬又力求解將相乃以左僕<lb/>
射觀文殿大學士判尚書都省七月戊寅薨于第上親<lb/>
臨哭發涕為不視朝二日賜龍腦水銀以歛制服出司<lb/>
賔祭弔别賜黄金給𦵏贈司空兼侍中謚曰文元以九<lb/>
<pb n="KR2g0025_WYG_006-14a"/>
月甲申𦵏開封汴陽里晉公之墓兆公年六十八散官<lb/>
開府儀同三司勲上柱國號推誠保徳崇仁守正忠亮<lb/>
佐運翊戴功臣邑戸萬五千戸實封五千六百戸公所<lb/>
著書有羣經音辯十巻通紀八十巻本朝時令十二巻<lb/>
又奏議文集合二十巻元配王氏尚書兵部郎中集賢<lb/>
殿修撰軫之女追封莒國夫人繼配陳氏武信軍節度<lb/>
使康肅公堯咨之女封魏國夫人六男子章太常博士<lb/>
集賢校理早卒圭尚書比部貟外郎田尚書駕部貟外<lb/>
<pb n="KR2g0025_WYG_006-14b"/>
郎青尚書司門貟外郎齊大理寺丞炎未仕三女子國<lb/>
子博士程嗣弼大理寺丞宋惠國太常博士龎元英公<lb/>
婿也其後天子以炎守將作監丞又官公内外族親凡<lb/>
若干賈氏自誼及耽傅王相帝皆以儒學至公又以經<lb/>
術致將相出入文武有謀有功當中國治安四夷集附<lb/>
寵祿光大始終安榮君臣相遭於是為盛銘曰<lb/>
　於皇仁宗　時宋之隆　奠此中國　四夷來同<lb/>
　孰夾孰承　有宰魏公　帝曰詢爾　羣公卿士<lb/>
<pb n="KR2g0025_WYG_006-15a"/>
　朕欲考古　以求亂治　有博六藝　使熈朕志<lb/>
　魏公乃來　錫帝之求　筵於殿中　登闡治幽<lb/>
　乃尹開封　治民不絿　乃丞御史　督制庶尤<lb/>
　膏澤在下　薫蒸在上　叅國政事　遂都將相<lb/>
　帝廵大塗　公帝之車　帝御廣宫　之屏之墉<lb/>
　文條武鬯　具獻膚功　終徂在天　公則隨邁<lb/>
　廷喪元老　𨼆加問賚　有銘太史　有謚太常<lb/>
　次詩不誣　斵石墓傍<lb/>
<pb n="KR2g0025_WYG_006-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集上巻六<lb/>
</p>
<p>
</p>
  </div>
</body>
</text>
</TEI>
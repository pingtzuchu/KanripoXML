<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑𫝊琬琰之集上巻十四</head>
    <p>
<pb n="KR2g0025_WYG_014-1a"/>
欽定四庫全書<lb/>
　名臣碑𫝊琬琰之集上巻十四　宋杜大珪編<lb/>
　　吳武順王璘安民保蜀定功同徳之碑<lb/>
　　　　　　　　　　　　　　　王曮<lb/>
乾道八年春侍衛典歩軍臣吳挺一日奏事殿上泣且<lb/>
言曰臣之先臣璘奮身邊部自太上光堯皇帝朝都車<lb/>
之事率先請行肆我陛下即位一心事君匪躬宣力積<lb/>
勞西南洊被褒厚而臣無似不能顯大先臣逺業乃墓<lb/>
<pb n="KR2g0025_WYG_014-1b"/>
碑至今無辭以勒後世將泯而無聞惟陛下矜念假寵<lb/>
於吳氏而錫之無窮天子曰嗚呼惟汝父璘勤勞王家<lb/>
積四十年英風義聲燀耀顯明九命二伯淑旗綏章髙<lb/>
其名器崇其物采矣爾挺其以是勒于阡君錫之名曰<lb/>
安民保蜀定功同徳之碑挺拜稽首悲感若無所容異<lb/>
日詔翰墨之臣王曮曰爾其為之銘曮承詔辭不獲命<lb/>
乃論次而書之謹按故太師奉國軍節度使新安郡王<lb/>
追封信王謚武順吳璘字唐卿徳順隴千人也曽大父<lb/>
<pb n="KR2g0025_WYG_014-2a"/>
謙追封魏國公大父遂追封楚國公考扆追封魯國公<lb/>
皆累贈太師曽祖母李氏祖妣齊氏妣劉氏封魏楚魯<lb/>
三國夫人王在娠甫七月而生意象異常兒魯國公竒<lb/>
之曰是必大吾門少長負氣節善騎射年十八以良家<lb/>
子從涇原軍戰西邊宣和三年從統制楊可世入燕道<lb/>
河北宿逆旅夢婦人告曰妾家被刼于路露胔水濵幸<lb/>
相公哀之移封髙原寤以語其徒視之信然因感而葬<lb/>
之戰歙蒲口行而飢甚老人有餉食者王食已視之則<lb/>
<pb n="KR2g0025_WYG_014-2b"/>
不見聞者異之靖康初力戰破夏人補官既而敗金人<lb/>
於下邽戰三原斬千戶烏哩頁從兄武安公玠復華州<lb/>
破賊史斌咸以有功遷秩充永興軍路書冩機宜文字<lb/>
移辟秦鳳路兼統領五軍軍馬名賊號王札手者脅潰<lb/>
卒㓂暴鄠杜間連破官軍執永興假守張公輔妄立名<lb/>
字勢張甚武安公檄王討之王先以書繫箭上徧射賊<lb/>
中曰明日破賊立旗為表先降旗下者除其罪賊卒得<lb/>
之心動時王所部不滿千人賊幾萬衆騎數千夜半進<lb/>
<pb n="KR2g0025_WYG_014-3a"/>
師遟明相遇賊将戰陣動奔降旗下者果無數乘勢搏<lb/>
之賊據髙阜王遣驍將斂旗鼓輕兵斮其後賊遂大潰<lb/>
斬王札手以報俘其黨千人遷武翼郎閣門宣贊舍人<lb/>
時金人乘富平之勝盡陷陜右蜀甚危武安公與王招<lb/>
散亡數千人保散關之東曰和尚原練兵積粟以扼敵<lb/>
衝紹興元年我孤軍棲于原上朝廷音問隔絶兵單食<lb/>
匱将士家往往陷敵人無固志有謀刼王兄弟北去者<lb/>
幕府陳逺猷夜入告武安公與王遽召諸将勵以忠義<lb/>
<pb n="KR2g0025_WYG_014-3b"/>
㰱血而誓諸将感泣禦敵益力遂敗敵将摩哩于原下<lb/>
摩哩遣二将烏嚕扎哈自階成出散關又趨和尚原沒<lb/>
立身自犯箭筈關期将夾攻必破我王擊退二将生𫉬<lb/>
首領温普斬千户布察呼烏嚕扎哈再合兵直抵原下<lb/>
王奮擊之斬其將烏嚕敵敗走乘勢進擊二将皆遁摩<lb/>
哩亦敗竟不得相合時武安公以弱卒抗堅敵軍政尚<lb/>
嚴卒伍逃散往往有全隊誅之者王則厚撫摩之如家<lb/>
人親愛以輔成武安公之志故士卒不敢犯武安公之<lb/>
<pb n="KR2g0025_WYG_014-4a"/>
法而樂王之恩戰無不克丁魯國夫人憂乞終䘮不許<lb/>
以破烏嚕等功超遷武徳大夫康州團練使賜帶擢秦<lb/>
鳯路兵馬都鈐轄統制和尚原軍馬敵憤其連敗也烏<lb/>
珠合諸道兵十餘萬期必取原而後入蜀自寶雞而南<lb/>
列柵三十里武安公嚴兵待之王率師拒戰數日率以<lb/>
勁弓彊弩扼其衝以竒兵邀其傍間絶其糧道彼不得<lb/>
休伺夜敵将飯然火營中復選精兵更射其火處彼不<lb/>
得食疊石城以自保復瞰其城射之彼度必敗遂以死<lb/>
<pb n="KR2g0025_WYG_014-4b"/>
决烏珠親擁戰王亦身督将士敵分為三十餘陣以拒<lb/>
我迭以次出戰王獨當其衝隨輙破之敵雖困而猶整<lb/>
至神岔道狹伏發遂大亂王手殺數十百人俘萬户英<lb/>
格貝勒及首領三百餘人甲士八百六十人烏珠身中<lb/>
流矢二𫉬鎧仗萬計再以竒功除康州團練使陞權秦<lb/>
鳳路馬歩軍副緫管時隴州移治方山原二年敵圍之<lb/>
且陷敗之于百查嶺力戰解圍五戰皆㨗遷官二等權<lb/>
知鳳翔府兼安撫事三年金必欲以竒取蜀乃𢷬金洋<lb/>
<pb n="KR2g0025_WYG_014-5a"/>
戰饒風犯漢中王時駐兵和尚原敵懼掎其後也乃陽<lb/>
以兵趣蜀而反自襃谷入鳳州犯保安程甘合鳳翔諸<lb/>
路軍欲道和尚原下王先以兵迎擊保安程軍復身督<lb/>
諸軍拒鳳翔軍於百家村以正兵合以竒兵𢷬其腹心<lb/>
皆敗而走遷榮州防禦使陞權副都緫管知秦州節制<lb/>
階文時買馬路久未通王首開之貿以茶綵撫以恩信<lb/>
招致小部族首領四十二國馬通行至今賴焉武安公<lb/>
與王度敵既屢敗不得志必大舉以與我力争乃預設<lb/>
<pb n="KR2g0025_WYG_014-5b"/>
壘仙人關旁曰殺金平四年春二月烏珠薩里罕等果<lb/>
極其兵力十餘萬衆正告由仙人關進取蜀列柵三十<lb/>
里彌亘不斷王前在武階以書抵武安公以殺金平之<lb/>
地去原上逺前陣散漫謂須第二陣作隘牢其限隔期<lb/>
必死戰則可取勝至是王馳馹㑹原上金人已與我對<lb/>
壘武安公如王䇿益治第二隘多列砲積石如山王乃<lb/>
令諸將曰金人傾國而来吾軰報國正其時也因慷慨<lb/>
以刀畫地申令曰死則此死敢退者斬諸将股慄遂與<lb/>
<pb n="KR2g0025_WYG_014-6a"/>
敵戰分為東西以搏我東則四太子等西則韓将軍等<lb/>
軍也敵極其狡猂東西相望遥相犄角以持久必死困<lb/>
我王左右援翼唯急是應迨暮敵殺傷彊半而氣猶銳<lb/>
我軍苦戰久遂斂第二隘以致敵時軍中頗有異議欲<lb/>
别擇形勝守者王奮曰方交而退是不戰而却也且吾<lb/>
度此敵走不久矣請扵武安公夜布火鼓易旗幟迨曉<lb/>
軍陣精采一變樂聲震山谷於是人自勵有死志洎敵<lb/>
再搏我第二隘財人被兩鎧鐵勾相連魚貫而上攻具<lb/>
<pb n="KR2g0025_WYG_014-6b"/>
變化若神王督士死戰且射其兩腋隨殪隨上幾百餘<lb/>
戰而敵攻壘兵殆盡遂走入壁陽為備戰而宵遁前後<lb/>
斬首俘獲不可勝計敵自是不復窺蜀矣第功遷定國<lb/>
軍承宣使陞熈河蘭廓路經略安撫使知熈州統制關<lb/>
外軍馬仍節制階文五年春圍秦州下之六年創軍名<lb/>
行營右䕶軍為行營右護軍統制軍馬七年陞陜西諸<lb/>
路都統制九年春改行營右䕶軍都統制節制階岷文<lb/>
龍州金人巳廢劉豫歸我河南地幕府擬表稱賀王讀<lb/>
<pb n="KR2g0025_WYG_014-7a"/>
之愀然曰在朝廷休兵息民誠天下慶璘等叨竊不能<lb/>
宣國威靈亦可愧矣何賀之有但當待罪稱謝則可幕<lb/>
府謝不及秋七月除秦鳳路經略安撫使馬歩軍都緫<lb/>
管知秦州是年武安公薨除龍神衛四廂都指揮使朝<lb/>
廷遣簽書樞密院事樓炤出使陜西㑹諸将議移諸軍<lb/>
分屯陜右王不可曰敵反覆難信懼有他變今我移軍<lb/>
陜右蜀口空虚敵若自南山𢷬蜀要我陜右軍則我不<lb/>
戰自屈矣當且依山為屯控敵要害遟敵情見力疲漸<lb/>
<pb n="KR2g0025_WYG_014-7b"/>
可進據遂但以牙校三隊赴秦州且飭階州等山寨以<lb/>
備之十年烏珠殺達蘭金人再㓂河南復以王為行營<lb/>
右護軍都統制同節制陜西諸路軍馬其夏薩里罕果<lb/>
直趨鳳翔入石壁寨以要我陜右軍陜右皆陷而王獨<lb/>
全師駐蜀口扼敵川陜宣撫使胡公世将倉卒召諸将<lb/>
計事皆曰敵掩我無備而我分屯之師未集宜退守青<lb/>
野原少避其鋒王後至驚曰誰為此者可斬也敵人所<lb/>
以輕犯我者聞先兄之薨且謂我無備今若少退墮其<lb/>
<pb n="KR2g0025_WYG_014-8a"/>
計中矣璘請以身任責胡壮之遂與公檄彼責其棄信<lb/>
輕舉率師即日出鳯翔分遣諸将姚仲等敗扎哈於石<lb/>
壁李永琪向起等破呼雅克張太師於扶風敵餘兵保扶<lb/>
風城又攻破之連戰皆㨗扎哈僅以身免駐大軍大蟲<lb/>
嶺陣次有法歩騎相叅氣象雄壮薩里罕自上西平原<lb/>
覘曰善戰者立於不敗之地此安可角於是薩里罕捨<lb/>
蜀口而北向矣秋九月制授鎮西軍節度使充侍衛親<lb/>
軍歩軍都虞候十一年朝廷出師渡淮宣撫司亦被㫖<lb/>
<pb n="KR2g0025_WYG_014-8b"/>
乘機進討乃以攻取之事屬王王受命出秦隴往别宣<lb/>
撫使胡公胡問方略安出王曰璘當以三陣破敵人皆<lb/>
莫測所謂蓋王襲敵之䇿已素定而諸軍莫有知者攻<lb/>
秦州州将武誼以衆降時金人統軍和珍希卜蘓合軍<lb/>
五萬營丁劉圏和珍善戰希卜蘓善謀二人皆敵之老<lb/>
於兵者且據險自固前臨峻嶺後控臘家城必謂我軍<lb/>
不敢輕犯王揣知其情因直告曰明日請戰敵聞之笑<lb/>
是夜王率諸軍銜枚渉渭令曰近敵營方得舉火未至<lb/>
<pb n="KR2g0025_WYG_014-9a"/>
里所萬炬齊發出敵不意敵震駭倉卒備戰我軍巳成<lb/>
列有聞敵酋以馬撾敲鐙曰吾事敗矣王猶䇿希卜蘓<lb/>
有謀必謂我趣戰欲速不肯徑出和珍恃其勇宜可挑<lb/>
取乃遣輕兵嘗之和珍果勒兵與我軍鏖擊數十更休<lb/>
迭戰適及我三陣戰急大將有請曰敵居髙臨下我戰<lb/>
地不利宜少就平曠以致其師可勝王叱曰如此則我<lb/>
走而敵乘我矣敵今潰毋自怯王輕裘駐馬陣前麾軍<lb/>
殊死戰三陣而敵力果憊卒如王言時陜右久隔王化<lb/>
<pb n="KR2g0025_WYG_014-9b"/>
王一戰而聲振關中三秦父老企望官軍不日東下往<lb/>
往擒敵潰兵縛致之王亦經略且将大舉進圍臘家城<lb/>
将破陜右州郡亦以次納書降而講和之詔下遂班師<lb/>
胡聞王之㨗喜曰真能踐言矣十二年上賜褒詔召王<lb/>
赴在所拜檢校少師改充階成岷鳳經略使還鎮十四<lb/>
年始析利州路為東西改利州西路安撫使以階成岷<lb/>
鳳興文龍七州𨽻焉十七年移節奉國軍改行營右䕶<lb/>
軍為御前諸軍都統制依舊安撫使知興州時和議方<lb/>
<pb n="KR2g0025_WYG_014-10a"/>
堅王獨嚴備日為敵至之虞當是時西路兵為天下最<lb/>
二十一年太上皇帝親御宸翰賜王以守邊安静加拜<lb/>
太尉二十六年拜開府儀同三司陞領御前諸軍都統<lb/>
制職事判興州二十九年冊拜少保王䇿敵将叛整備<lb/>
益嚴三十一年敵果敗盟就拜四川宣撫使秋九月敵<lb/>
主亮渡淮巨酋噶珠號西元帥以兵扼散關逰騎犯黄<lb/>
牛堡羽檄交至王方病在告適拜宣撫使即肩輿就道<lb/>
止以牙校自隨駐青野原既而遊騎退王曰敵自守之<lb/>
<pb n="KR2g0025_WYG_014-10b"/>
兵不足慮也益調内郡兵分道而進面授諸將方略所<lb/>
至皆㨗尅秦州擒偽守蕭濟及其屬来王即呼前置食<lb/>
宣上徳意諭無憂死皆感泣列城未下者聞之争欲歸<lb/>
附破隴州復洮州蘭州獲偽蘭州守安逺大將軍温都<lb/>
烏頁及州戍将明威將軍完顔宗臣等八人加拜陜西<lb/>
河東路招討使王之子挺與敵連戰治平寨破其衆萬<lb/>
餘人馘千戶二十一月敵主亮被戕十二月明堂禮成<lb/>
進封成國公三十二年春復取散關及和尚原賜敕書<lb/>
<pb n="KR2g0025_WYG_014-11a"/>
褒諭冊拜少傅王遣都統制姚仲與挺率東西兩路之<lb/>
軍攻徳順金人左都監自熈河以兵由張義堡駐摧沙<lb/>
㑹平凉之師来援挺率兵戰於瓦亭大破之敵畏我軍<lb/>
號曰天兵别將復原州環州三月諸将攻徳順久未下<lb/>
王知士有惰志且敵將盡發西兵内外合以拒我即單<lb/>
騎自秦州晝夜疾馳視師身擁數十騎馳逹四城𫝊呼<lb/>
南北之人服王威名思識顔面以快先覩一聞相公之<lb/>
来士氣自倍登埤咨嗟不忍發一矢城中敵已不戰而<lb/>
<pb n="KR2g0025_WYG_014-11b"/>
氣索矣於是按行營壘别柵要害且治夾河戰地以預<lb/>
處我師於便而致敵於不便雖隨軍負販奴𨽻莫不區<lb/>
别有地暨戰先以數百騎嘗敵敵一鳴鼓銳士躍出馳<lb/>
突我軍遂空壁與我合我軍得先治戰地騎士無不一<lb/>
當十凡回旋曲折相搏於髙下之間者以百數王初若<lb/>
無所指顧逮苦戰久忽𫝊呼某将戰不力其人即殊死<lb/>
闘時降帥有覘者曰自吾從敵百戰未嘗見如此吳公<lb/>
可謂神矣翌日我再出兵敵堅壁不戰既又天大風雨<lb/>
<pb n="KR2g0025_WYG_014-12a"/>
雪敵幸休止而力實巳窮是夕遂遁去復徳順軍市不<lb/>
易肆王入城父老迎拜擁馬首幾不能行時朝廷遣兵<lb/>
部尚書虞公允文宣諭川陜齎詔勞王且議軍事夏五<lb/>
月遣兵攻破熈州𫉬偽都緫管劉嗣初副統石列繼破<lb/>
鞏州王之復三路也惟鞏最堅守王遣挺率諸将破之<lb/>
斬萬戶一獲兩千户六月皇帝受内禪賜親札曰昔在<lb/>
舊邸每共定省側聞太上皇帝聖訓謂今日元勳舊徳<lb/>
同國休戚無如卿者且曰偏師之出曽不淹時三路土<lb/>
<pb n="KR2g0025_WYG_014-12b"/>
疆悉歸版籍朕聞此事欣贊慕用葢非一日王捧詔感<lb/>
淚曰臣無横草功已蒙太上皇帝不凡之遇今皇帝所<lb/>
以待臣者益寵臣何敢愛死復遣中使賜御府細鎧弓<lb/>
矢秋八月除兼陜西河東路宣撫招討使王䇿敵必再<lb/>
争徳順乃亟馳赴城下徳順之東曰東山北曰北嶺東<lb/>
山小而可守下瞰城中北嶺形勢延接實控扼之地王<lb/>
至則連營北嶺掘重壕築壘開戰道益為不可犯之計<lb/>
以待敵且指視諸将以敵他日所營巳而敵果大至合<lb/>
<pb n="KR2g0025_WYG_014-13a"/>
元顔實哷等兵十餘萬正營王所指之地有酋先引數<lb/>
千騎輕出視東山去巢穴稍逺擊之狼狽趨營既乃大<lb/>
開壁出師苦戰自旦及晡敵敗先退入壁自是遂堅守<lb/>
不動悍酋和和萬戸復領精兵自鳳翔来援初我一軍<lb/>
當北嶺下傅城下寨敵騎可以馳突王至是下令夜移<lb/>
入城将士不知所謂頗有口語既旦敵果合兵大出直<lb/>
至其處已無所得則數萬騎讙譟城下意甚自得王命<lb/>
偃旗卧鼓士無敢譁諸将請戰不應迨日昃敵氣已惰<lb/>
<pb n="KR2g0025_WYG_014-13b"/>
令諸軍忽鳴鼓若將趣其營敵大駭復亟走壁遣諸将<lb/>
追襲敗之當時非王徙城下之營則敵幾得志時敵既<lb/>
堅守不輕出挺請以輕兵挑敵戰而以竒兵𢷬其虚王<lb/>
采其言令列陣城下調敵敵閉營王則就以其陣移上<lb/>
東山築堡以守時雨雪天大寒地凍不可入則燒土而<lb/>
掘之連夜堡成甫築畢而敵兵大至極力争之殺傷幾<lb/>
半而不可得諸將益嘆王之多筭不可及也敵自是失<lb/>
三路形勝糧運迂險雖噶珠親提河南陜右兵而連敗<lb/>
<pb n="KR2g0025_WYG_014-14a"/>
亡失益衆尺寸不能進我斬馘築為京觀者彌望而又<lb/>
東山横其衝北嶺窣其後三路糧食皆我有我出兵要<lb/>
敵糧道敵遂艱食失東山堡時猾酋有終夕悵恨者王<lb/>
䇿敵雖衆無能為矣冬十月調王彦諸軍将益出兵至<lb/>
秦州因㑹宣諭使虞公虞公抗章以王之勳勞績效聞<lb/>
上賜親札曰覽虞允文奏知卿智勇兼濟力抗强敵卿<lb/>
厯世忠勞國家是賴王降拜曰臣何足以當此敵既技<lb/>
窮度不可與我争則濳軍水洛開道隴山以示我出竒<lb/>
<pb n="KR2g0025_WYG_014-14b"/>
實亦自便歸計王乃部置諸将分屯要害且益出蜀口<lb/>
之師分徳順兵整陣内外相合以蹙敵時敵中亦相驚<lb/>
曰東南天兵至矣十一月上遣帶御器械梁珂賜御札<lb/>
并玉帶十二月閤門宣贊舍人郭昇賜宸翰并宣㫖問<lb/>
疾隆興元年拜少師有㫖恩禮視樞密使利州防禦使<lb/>
李邦傑来勞就以告賜繼有詔退師矣是時議者遥度<lb/>
形勢以謂兵久在外雖得三路恐去川口逺聲援遼絶<lb/>
共以其語言之執政執政力言於上乞下詔旋軍捍蜀<lb/>
<pb n="KR2g0025_WYG_014-15a"/>
詔至王即馳檄諸軍諭以朝廷欲重根本之意俾擇利<lb/>
而退繼上表待罪曰蜀門雖固三路難保歸師死戰不<lb/>
無損傷聞者惜之未幾上復詔出兵與張丞相浚淮上<lb/>
之師相掎角賜王親札曰前日徳順回師道逺不知卿<lb/>
籌畫朝廷過慮致失機㑹以此知退師本非上意也初<lb/>
得是㫖幕府請覆奏曰茍利社稷専之可也此舉所繫<lb/>
甚重兵不可遽退王愀然曰璘豈不知此且三路士馬<lb/>
所出糧食所聚吾舊兵已老非假三路兵未易與敵角<lb/>
<pb n="KR2g0025_WYG_014-15b"/>
今新附之衆幾十餘萬仰給三路圭勺不取外府而西<lb/>
民樂輸此誠恢復之基也議者憂敵擣蜀口之虗璘百<lb/>
戰從軍豈不知敵情且敵持重必顧慮而後進方和尚<lb/>
原時我内外至危急敵以璘兄弟扼其後終不敢輕向<lb/>
蜀况今逆亮死敵内訌未久合喜盡西兵頓徳順城下<lb/>
猶不能抗我豈暇他謀但主上即位之初璘握重兵在<lb/>
逺朝廷俾以詔書從事璘敢違詔耶幕府語塞隆興二<lb/>
年冬十月敵人犯天水侵岷州王病未愈徑趨成州分<lb/>
<pb n="KR2g0025_WYG_014-16a"/>
麾下擊之敵小郤列營茅城谷王力疾親提兵至祁山<lb/>
敵聞之退師三十里據黄家街深溝髙壘以守王曰敵<lb/>
深渉吾地而乃堅壁自固且黄家街背鞏州去巢穴近<lb/>
敵必遁未幾果使来告曰我國中已與大朝講和矣繼<lb/>
被詔命即抗章請朝乾道元年上以親札報可即以族<lb/>
行未半道奏疏乞解宣撫使優詔不允乞致仕復不許<lb/>
四月到闕上遣中使鄭邦美勞問賜賚加等即召對便<lb/>
殿上慰諭隆渥面得㫖許朝徳夀宫太上見王慨念疇<lb/>
<pb n="KR2g0025_WYG_014-16b"/>
昔諭王曰朕與卿老君臣也自今可數入見王頓首謝<lb/>
兩宫存勞之使相踵御府異饌賜無虚日初隆興元年<lb/>
許立家廟祭五室及是就頒祭器有㫖許皇子復謁示<lb/>
異禮也觀者歎息以為前此未有五月冊拜太傅進封<lb/>
新安郡王三上章懇辭遣中使詔諭不允後數日制詔<lb/>
仍領宣撫使改判興元府諸子侍王入見皆蒙異數恩<lb/>
禮赫奕寵絶一時六月詔還鎮兩宫燕餞禮均家人王<lb/>
入辭徳夀宫奏曰臣年近七十衰病日侵違離闕庭且<lb/>
<pb n="KR2g0025_WYG_014-17a"/>
萬里恐不復再瞻天日因泣下太上亦為埀涕親解所<lb/>
佩刀賜王曰異時思朕視此可矣王之行也兩宫别賜<lb/>
珍器玉帶甚寵秋八月至漢中時息兵巳踰年王専留<lb/>
意民事問民所疾苦漢中先是夏秋糴以供軍儲吏多<lb/>
取於民而嗇出以規贏民甚病之褒城諸縣各有古堰<lb/>
分水溉田嵗料民田以多寡賦竹木増修吏㳂為姦又<lb/>
光道渠久廢水不下溉利廢而賦仍在王以次釐革糴<lb/>
則使民自槩督諸軍復渠宣淤築壞開田數千頃民甚<lb/>
<pb n="KR2g0025_WYG_014-17b"/>
利之懲姦吏核健訟以防其病民外臺以治狀聞上降<lb/>
詔嘉奬踰年改鎮武興三年夏復移漢中開府未幾得<lb/>
疾遂請老先旬日有大星殞以五月十七日薨于位春<lb/>
秋六十有六軍民號哭失聲至於罷市請老之奏聞以<lb/>
太師致仕遺表上封信王上震悼輟視朝二日賻銀兩<lb/>
絹匹各千錢五百萬太上賜銀千兩王之未病也呼其<lb/>
幕客曰為我草遺表客曰郡王安寧如此何遽出不祥<lb/>
語王曰死生之機黙存吾胸中人安得知君第為之止<lb/>
<pb n="KR2g0025_WYG_014-18a"/>
直書其事且曰願陛下無棄四州無輕出兵又先數日<lb/>
封遺事付其家令毋啟之薨之數日啓封則家廟等數<lb/>
事語不及他嗚呼可謂死不忘君孝於其親者矣王雄<lb/>
姿正志剛毅静深喜大節略苛細不嚴於刑而人自畏<lb/>
之讀史傳曉大義幕府文書輕重之間亦時自竄定其<lb/>
愛君憂國之誠得之於天雖造次不能忘也其在闕下<lb/>
諸子有授美官者王曰上以我故加汝等以官我日念<lb/>
無功可報上汝若不廉勤以自效吾雖死地下亦不汝<lb/>
<pb n="KR2g0025_WYG_014-18b"/>
佑故其在官皆兢畏自力其治軍如其治家而恩威兼<lb/>
之愛将犯法泣涕而斬之厚撫其孤不敢以私狥法士<lb/>
卒有過必再三語之不戒而後罰改過則釋然無芥蔕<lb/>
心待僚佐以寛不忍言人過往往為覆護之而亦潛分<lb/>
優劣士之耿介雖干犯其意久而敬之便辟側媚中心<lb/>
薄其為人知人之明尤為當世所重四川制置使王剛<lb/>
中嘗談劉錡之美王曰信叔有雅量而無英槩今天下<lb/>
雷同譽之恐不能當逆亮璘竊憂之剛中未領其語既<lb/>
<pb n="KR2g0025_WYG_014-19a"/>
而錡果以憂憤卒剛中始歎服選諸将多以功或告以<lb/>
薦才者王曰兵官非嘗試難知其才今以小善進之則<lb/>
僥倖者將得志而邊人宿將之心怠矣以故其用王彦<lb/>
姚仲李師顔向起皆以功顯為時名将平居軍旅之外<lb/>
家事一不問舍俸入不營一錢鎮武興二十年民安之<lb/>
如一日暨至漢中凡前政與民㩁易争利者悉除去蠲<lb/>
逋欠無慮百萬緡嘗自著兵法二篇上篇兵要下篇陣<lb/>
圗大略以謂虜有四長我有四短當反我之短制彼之<lb/>
<pb n="KR2g0025_WYG_014-19b"/>
長敵之四長曰騎兵曰堅忍曰甲重曰弓矢力集畨漢<lb/>
所長兼收而並用之制其騎則有分陣分隊之法制其<lb/>
堅忍則有更休迭戰之法制其甲曰勁兵彊弩制其弓<lb/>
矢曰以逺尅近以彊勝弱其説甚備其法循環用之可<lb/>
至於無窮陣有圗無書王毎出師指麾諸将風采凛然<lb/>
不敢仰視士寧死敵無敢犯令故用兵未嘗敗尤長於<lb/>
持勝方金人之歸河南議移屯陜右王獨乞留兵不出<lb/>
且益修階州等山寨其後息兵二十餘年未嘗一日弛<lb/>
<pb n="KR2g0025_WYG_014-20a"/>
兵備徳順班師首築皂郊等堡多掘地網祁山之戰賴<lb/>
焉娶王氏封吳國夫人先八年卒男十二人曰援曰掖<lb/>
曰擴曰揔曰挺曰拭曰拯曰掞曰抦曰揚曰揆曰撙孫<lb/>
男九人暕旰暐㬢晦其五尚㓜子孫凡二十餘人持麾<lb/>
典兵出入禁闥克紹前修是以似之近者言盛者鮮儷<lb/>
也臣既書其事輙申之言曰蜀之為國巖僻而固有天<lb/>
下者所必争也漢髙祖起南鄭舉兵而東收三秦如破<lb/>
竹不數年間遂成帝業而以蜀漢之地為關輔心腹不<lb/>
<pb n="KR2g0025_WYG_014-20b"/>
以封建葢其斂跡垂翅有以窺天下之變間中州之有<lb/>
事因河渭之上流裹糧巻甲起而乘之足以得志兹太<lb/>
上皇帝選將勵兵之夙心而皇上宅中圗大之本指也<lb/>
故王之在蜀上實詔之曰異時掃清中原勒功帝籍以<lb/>
埀光億世又詔之曰宜即提銳旅直出漢中弔秦晉之<lb/>
遺民撫唐虞之都㑹又詔之曰關隴之事一以付卿三<lb/>
路士多材勇不患無人惟卿駕馭激使之耳嗚呼聖天<lb/>
子以保蜀之事屬於王其注意如此王能任之是以蜀<lb/>
<pb n="KR2g0025_WYG_014-21a"/>
安之後定秦定隴洮蘭熈鞏十有六州束手来歸委命<lb/>
下吏敵失形勝勢恧技窮讋我威靈鄉風慕義於是退<lb/>
師通好之令行矣一日皇上擁乾休正坤儀指咸陽而<lb/>
㑹龍首作上都而觀萬國則王之餘勇遺烈凛凛生氣<lb/>
尚可想而知也然則保蜀之功其可既乎吾天子其知<lb/>
之矣謹為之銘曰<lb/>
　井絡坤隅　時惟蜀都　𧖟叢魚鳬　開國有初<lb/>
　岷峨為望　犍䍧為障　峻塍巨防　天下孰尚<lb/>
<pb n="KR2g0025_WYG_014-21b"/>
　重險積貨　是猍臬鯢　有偉将臣　于時保之<lb/>
　將臣伊誰　惟武順王　喋血轉戰　莫我敢當<lb/>
　因山據原　和尚是名　晝斮其柵　夜披其營<lb/>
　束馬縋車　攀天蹈空　原不可得　蜀不可攻<lb/>
　敵以憤来　合兵作威　扼衝發覆　倐其紛披<lb/>
　敵以竒来　指陵趣谷　擇利鼓儳　𢷬其心腹<lb/>
　其来以正　椎鋒直進　束隘設險　以死申令<lb/>
　来以多方　有東西軍　左顧右跽　察其嚬呻<lb/>
<pb n="KR2g0025_WYG_014-22a"/>
　烈烈惟王　洪稜無前　如飛如翰　如衝如援<lb/>
　奮其虎貔　厲其熊羆　敵曰罷矣　蜀不可窺<lb/>
　蜀不可窺　厥惟安哉　一夫當關　萬夫莫開<lb/>
　婪婪大酋　去不復留　三陣定謀　一言必酬<lb/>
　乃窺咸秦　于山于川　廼歸三路　我陵我泉<lb/>
　有所失平　將順指令　挈戸率輿　争還國經<lb/>
　皇帝曰嗟　巖巖蜀土　六十二州　以固吾圉<lb/>
　同徳之碑　保蜀為正　民其以安　功其以定<lb/>
<pb n="KR2g0025_WYG_014-22b"/>
　倬彼雲章　尚福吳氏　申錫恩腴　昌大而熾<lb/>
　翼子肥家　孝能揚名　千載而下　於昭厥聲<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集上巻十四<lb/>
</p>
<p>
</p>
  </div>
</body>
</text>
</TEI>
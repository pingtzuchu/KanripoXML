<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集上巻九</head>
    <p>
<pb n="KR2g0025_WYG_009-1a"/>
欽定四庫全書<lb/>
　名臣碑傳琬琰之集上巻九　　宋杜大珪編<lb/>
　　髙衛王瓊決䇿定難顯忠基慶之碑<lb/>
　　　　　　　　　　　　　　　王珪<lb/>
惟髙氏始得姓於齊太公之後歴秦漢以來世固多徙<lb/>
而北者王之先薊門人方五代擾攘李景盜據江南數<lb/>
通使契丹王之皇祖宻國公者與其子適將虜命至而<lb/>
李景隂欲搆患中原潛使人害宻國公聲言為汴人所<lb/>
<pb n="KR2g0025_WYG_009-1b"/>
殺遷其子濠梁積厚報隆乃有兹冀國冀國公知人事<lb/>
之變舉其族内屬占數于亳之蒙城王即冀國之中子<lb/>
也諱瓊字寳臣少起田里沈勇有大略太宗尹京邑聞<lb/>
其材武召置帳下太宗嘗燕罷禁中太祖命同升輦至<lb/>
講武殿出苑東門太祖親扶上馬時王與戴興王超李<lb/>
賦桑贊等五人皆從太宗醉不能穿馬鐙王左手控轡<lb/>
右手代鐙既出太祖顧謂王繼恩曰此數人者皆將帥<lb/>
之器也特以控鶴官帶及束帛賜之太宗即位補御馬<lb/>
<pb n="KR2g0025_WYG_009-2a"/>
直指揮使遷御龍弓箭直都虞候太平興國四年從征<lb/>
太原押弓弩兩班合圍攻城太原平太宗引兵自幽州<lb/>
還聞敵兵盛至留王夜作引龍直樂於御營遲明王度<lb/>
車駕已逺乃謂衆曰今敵在肘腋若力拒之尚可馳潰<lb/>
圍中不爾則不得脫於是衆從王轉戰至行在而六班<lb/>
率不至及見王數加勞存之太宗欲誅六班王曰陛下<lb/>
晨夕兼行令不蚤下主將之罪也今衛士皆以材勇選<lb/>
從下太原有功未賞盡誅之可乎帝怒遂釋擢天武軍<lb/>
<pb n="KR2g0025_WYG_009-2b"/>
都指揮使西州刺史又為神衛左廂都指揮使西州團<lb/>
練使再幸大名為京新城内巡檢㑹盧多遜遣吏私通<lb/>
秦王邸坐失徼循降許州馬步軍都指揮使適有亡命<lb/>
卒聚盜於界中伺知州臧丙出將刼庫兵以為亂王微<lb/>
得之即白丙選從卒數十人襲賊至榆林里賊窮保民<lb/>
舎王挺身登牆賊酋號青脚狼者將注矢射王王引弓<lb/>
一發應弦而踣盡擒其餘黨丙上其事稍遷御前忠佐<lb/>
馬步軍都軍頭薊州刺史㑹將北伐以為樓船戰棹都<lb/>
<pb n="KR2g0025_WYG_009-3a"/>
指揮使部船千艘趨雄州城易州歴天武左右廂都指<lb/>
揮使薊富二州團練使端拱元年與范廷召王超孔守<lb/>
正同時落權王出單州防禦使徙貝州兵馬總管不數<lb/>
月廷召等復進補軍職王頗忽忽内思所不及駙馬都<lb/>
尉王承衍鎮貝州公主間入見上頗知顧王厚承衍屢<lb/>
慰勉之明年遂制授侍衛親軍步軍都指揮使歸義軍<lb/>
節度使廷召等皆列其下王自單州不一年蒙擢至此<lb/>
而數為殿前都指揮使戴興所呰太宗謂興曰朕自幽<lb/>
<pb n="KR2g0025_WYG_009-3b"/>
州還便欲除瓊此命盖已遲十年矣及為并代馬步軍<lb/>
都總管時潘美亦為節度使同在太原舊制領軍職者<lb/>
班其上王以美數戰有功乃自陳願班其次而許之以<lb/>
保大軍節度使為鎮州行營都總管又以彰信軍節度<lb/>
使為太宗山陵都總管復之并代咸平中契丹内冦閼<lb/>
氏車帳至狼山大夏口王方遣偏將王萬海等七人擇<lb/>
兵異道與虜确而自據要設伏以邀擊之俄楊允恭持<lb/>
詔至趣王出土門與石保吉傅潛合軍鎮定以拒敵㑹<lb/>
<pb n="KR2g0025_WYG_009-4a"/>
潛擁重兵畏不出戰既得罪乃以王代潛屯冀州敵尋<lb/>
解去明年召還授殿前都指揮使上鞭箭陣圖真宗賜<lb/>
對便殿時言者以髙陽之戰范廷召等所領兵頗聞有<lb/>
不用命者今釋不誅後何以責死力真宗以問王對曰<lb/>
前日聖恩已釋之今其衆分𨽻諸將一日聞召而欲誅<lb/>
之方疆埸多虞倘衆懼而變生臣竊為國家憂真宗遽<lb/>
曰微卿幾至誤事王因言殿前諸班捧日天武諸軍皆<lb/>
拱衛之兵其數目益耗真宗曰三司以邊儲不足未暇<lb/>
<pb n="KR2g0025_WYG_009-4b"/>
増補也王曰臣興國雍熈中為軍廂主方是時諸指揮<lb/>
皆滿五百人以上若積計所闕軍食固當有餘三司曷<lb/>
為不足雖以其言為然而未能遽行未幾後殿選補諸<lb/>
軍班王請於所絀中更選人以益之或曰上意所不欲<lb/>
王固欲之且典握禁兵不懼疑至則身辱乎王曰我以<lb/>
死許國安復以疑自顧也㑹馬軍都指揮使權步軍司<lb/>
葛霸在告管軍獨有四廂指揮使劉謙一人王既兼領<lb/>
二司乃言臣老矣如有負薪之憂誰為可任者先朝自<lb/>
<pb n="KR2g0025_WYG_009-5a"/>
殿前而下各置副都指揮使及都虞候常有十人職近<lb/>
事親易以第進又使士卒預識其威名緩急臨戎上下<lb/>
得以附習此軍制之大要也於是施用其言景徳元年<lb/>
契丹直抵澶州真宗北幸駐蹕於章城大臣有勸上南<lb/>
巡者乃問王行幄王惕然曰且敵之大入去國逺鬭勢<lb/>
不可以持乆况羽檄召天下兵行且至進則可以決有<lb/>
功今止軍不發衆情大惑誰為陛下建此者真宗曰將<lb/>
更議於大臣王曰天子親御六軍蒙犯霜露國之安危<lb/>
<pb n="KR2g0025_WYG_009-5b"/>
事在轉漏尚何議也遂發韋城次澶州將抵浮橋左右<lb/>
猶躊蹰未進王下馬自扶輦擁衆渡河既而請帝御北<lb/>
城觀兵漢軍望黄盖皆仰呼萬嵗而敵人亦大呼聲聞<lb/>
數十里其種酋皆駭視失色有頃勁弩伏發射契丹貴<lb/>
將覽死遂奉書請盟師還賜燕於行宫而李繼隆石保<lb/>
吉魏咸信酒酣争功王曰天子神武一舉而折敵公等<lb/>
何功之與也繼隆等愧甚已而賜黄金三百兩他日衛<lb/>
士有白廩粟陳腐者王曰邊防戰守之兵暴露寒苦而<lb/>
<pb n="KR2g0025_WYG_009-6a"/>
所食之粟與豉同色若等日既食太官月所給又先進<lb/>
様於上前豈特諸軍比也有一言以動吾軍者斬於是<lb/>
衆莫敢有言其后王被疾乆不出輙有遺陳粒於殿下<lb/>
者中貴人得以聞人賜精米一斛王嘆曰安有是邪遂<lb/>
以疾辭典軍章數上拜忠武軍節度使王素為宰相宼<lb/>
準所知方澶州之行勸上南巡者王欽若也準嘗叱欽<lb/>
若退而心甚恨三年準罷相欽若知樞宻院王疾甚真<lb/>
宗趣駕欲臨問欽若乃言天子問疾所以寵勲臣今瓊<lb/>
<pb n="KR2g0025_WYG_009-6b"/>
無破敵之功不可往帝勉為止其年十二月四日王薨<lb/>
建寧里第享年七十二贈侍中有司請輟視朝一日終<lb/>
以王有舊勲特輟二日官給襄事明年正月二十九日<lb/>
𦵏開封府開封縣吹臺鄉建邑里王儀狀英偉不學古<lb/>
兵法而臨變中機竒宻如神典禁兵之日乆顧裨佐不<lb/>
足與計事特以材自任方其代傅潛提三路之兵以數<lb/>
十萬出入進止其聽號令若一人敵故憚王終嵗不敢<lb/>
近塞下王善騎射與士卒同飲食賜予輙分其戱下家<lb/>
<pb n="KR2g0025_WYG_009-7a"/>
亡所餘真宗嘗問卿子幾人曰臣子十有四人臣誠愚<lb/>
不肖然未嘗不教以知書於是賜諸經史於其家每戒<lb/>
諸子毋曲事要勢以蘄進身自吾奮節行間至秉旄鉞<lb/>
豈因人力哉又嘗論前後與吾同在宿衛者孰最有聞<lb/>
諸子以其所聞者對之王曰與蔚昭敏李斌孰愈諸子<lb/>
曰此衆之所非也王曰吾常與此二人者言其忠質一<lb/>
心無銖髪敢欺朝廷衆之所非吾是以取也王少時嘗<lb/>
醉卧田中父夜往見有神人擐金甲侍王之側父竊竒<lb/>
<pb n="KR2g0025_WYG_009-7b"/>
而愛之父没王負父骨十餘年故其後子孫莫不以忠<lb/>
孝承家嘉祐八年王之曽孫女進冊為皇后以故累贈<lb/>
至太師尚書令兼中書令秦國公治平四年為皇太后<lb/>
遂贈至衛王王薨七十一年矣其𦵏也弗及請諡於有<lb/>
司熈寧九年天子篤寳慈之養而念王之功乃親考六<lb/>
家之書以安民有功曰烈折衝禦侮曰武特賜諡曰烈<lb/>
武又以王墓有窆碑而文未刻乃詔臣珪述王遺休而<lb/>
刻之既又賜之篆曰決䇿定難顯忠基慶之碑嗚呼何<lb/>
<pb n="KR2g0025_WYG_009-8a"/>
其盛與臣珪伏思太宗之發燕南真宗之渡澶北當是<lb/>
之時王智有足過人者一旦濟國家之難以休兵靖民<lb/>
顯名於後世顧所施豈不閎哉與夫自昔將帥搴旗斬<lb/>
馘之事異矣澤流子孫與宋無極殆神理之有相乎曽<lb/>
祖冕贈中書令祖霸贈尚書令宻國公父乾贈尚書令<lb/>
冀國公王娶李氏追封魏國夫人繼亦李氏追封楚國<lb/>
夫人子長曰繼勲建雄軍節度使贈康王次曰繼忠四<lb/>
方館使榮州團練使次曰繼和崇儀副使次曰繼倫西<lb/>
<pb n="KR2g0025_WYG_009-8b"/>
頭供奉官次曰繼宻内殿承制閤門祇候次曰繼宣天<lb/>
武捧日四廂都指揮使眉州防禦使次曰繼隆引進使<lb/>
陵州團練使次曰繼元東上閤門使嘉州刺史次曰繼<lb/>
荀右侍禁次曰繼芳供備庫使忠州刺史次曰繼顒左<lb/>
侍禁次曰繼豐供備庫使昌州刺史次曰繼敏内殿承<lb/>
制次曰繼昌西頭供奉官皆已卒女十二人孫西京左<lb/>
藏庫副使遵度等六十三人曽孫左班殿直士先等一<lb/>
百四十五人四世孫東頭供奉官公庠等七十一人來<lb/>
<pb n="KR2g0025_WYG_009-9a"/>
孫右班殿直世祚等十三人銘曰<lb/>
　紹恢皇圖　於赫神宗　憺我常武　繄王之雄<lb/>
　威威繄王　出入金革　外動四夷　其武孔碩<lb/>
　王從北征　翼帝之輿　六龍安御　天旋日舒<lb/>
　建事真宗　決䇿於河　敵駭枝披　奉書請和<lb/>
　王長六師　闞如暴虎　烝徒嘽嘽　疇予敢侮<lb/>
　誰謂人遐　尚有遺烈　至今受祉　亦莫我遏<lb/>
　思齊曽孫　寳有慈極　天子仁孝　化及萬國<lb/>
<pb n="KR2g0025_WYG_009-9b"/>
　上方念王　幽州之功　澶州之畫　其利亡窮<lb/>
　迺誄王行　迺銘王勞　作碑磪峞　在浚之郊<lb/>
　陟彼髙岡　望王之塋　千載而下　其凜如生<lb/>
　　髙康王繼勲克勤敏功鍾慶之碑<lb/>
　　　　　　　　　　　　　　　王珪<lb/>
熈寧九年秋七月壬申臣珪奏事殿上皇帝曰朕奉承<lb/>
聖序方以天下致養於皇太后而外家賞賜官爵未嘗<lb/>
輙有所加朕每興言禁中太后數不許嘗考國史實録<lb/>
<pb n="KR2g0025_WYG_009-10a"/>
見髙氏之世次惟烈武王有子十四人其長康王於太<lb/>
后為大父歴事三朝出征入衛有夙夜之勞王𦵏有年<lb/>
矣而謚未告其第碑未刻其阡朕甚悼之今特賜之諡<lb/>
曰穆武其為朕作康穆武王之碑庸稱所以推崇太后<lb/>
祖考之意臣珪謹按王諱繼勲字紹先自冀國公去濠<lb/>
適亳三世為蒙城人王生亳之谷陽少學兵法好將帥<lb/>
之節雍熈三年以父任為右班殿直遷西頭供奉官王<lb/>
儀狀動人太宗召問其家世擢寄班祇候再遷内殿崇<lb/>
<pb n="KR2g0025_WYG_009-10b"/>
班為西京陜孟懐虢路都巡檢使時有羣盜作聚山川<lb/>
吏乆不能捕王使勇士衷甲飾輜重誘之轘轅道中賊<lb/>
皆就擒由是知名咸平三年王均據益州反以崇儀副<lb/>
使為益州兵馬都監提舉諸州軍巡檢事招安使雷有<lb/>
終以卒五百人授王攻東郭二門未下引兵與賊戰彌<lb/>
牟寨其衆大潰追擊至嘉州界生擒賊百餘人獲偽造<lb/>
黄繖金塗槍而還有終益以精卒復攻二門下之賊退<lb/>
保子城王大建麾幟城上諸將知已拔城於是有終進<lb/>
<pb n="KR2g0025_WYG_009-11a"/>
薄天長門賊更出拒戰時㑹莫王謂有終曰賊軍鄉罷<lb/>
急擊之可有功王乃從數騎往馳賊陳身被數創血漬<lb/>
甲縷馬中矢死復更馬以戰入内都知秦翰以兵來援<lb/>
賊知不可拒還走入城王開圍縱之均遂夜遁翼日王<lb/>
率有終撫循城中封府庫勑所部秋毫無所犯均既誅<lb/>
天子賜書褒諭於是以定蜀功進崇儀使方王拔城適<lb/>
有中使宻傳詔曰今賊嬰城自守而乆未下外暴官軍<lb/>
内敝百姓顧其䇿安決若縱之使跳去彼烏合之衆安<lb/>
<pb n="KR2g0025_WYG_009-11b"/>
能乆伏林莽虖及均敗正如聖略所出居亡何賊黨楊<lb/>
承海謝才晟復收餘衆保岩谷中數招貸之不出又以<lb/>
為綿漢劔門路都巡檢使王乃募里中惡少年輙伺知<lb/>
賊動静一日徒步領輕兵馳歴阻險徑賊所匿處賊不<lb/>
謂王之至此也方解衣自如莫知計所出王手格殺數<lb/>
人餘麾衆盡縛之蜀為之無盜王在蜀有威名號神将<lb/>
徙峽路兵馬鈐轄還朝陳用兵出入竒正之要真宗以<lb/>
為能改洛苑使并代路鈐轄景德元年契丹犯河北分<lb/>
<pb n="KR2g0025_WYG_009-12a"/>
兵犯河東王至岢嵐軍遇敵五萬衆陳於草城川王與<lb/>
知軍賈宗登山上裴囘望敵軍謂宗曰敵雖衆而鼓譟<lb/>
不成列將無人也我領騎兵三千雖不足與戰候敵南<lb/>
去當臨隘出竒以要擊之彼前不得戰退不得還子可<lb/>
悉衆左右乘之必大亂已而王果得所欲追殺至寒光<lb/>
嶺斬首及自相騰轢以死者萬餘人焚車帳獲馬牛槖<lb/>
駞器械蓋數萬計天子復賜書褒諭遷弓箭庫使榮州<lb/>
刺史是嵗朝廷與契丹約和烈武王大有功於澶淵明<lb/>
<pb n="KR2g0025_WYG_009-12b"/>
年為麟符路鈐轄河外環列亭障而宿兵多轉饟給軍<lb/>
為虜所鈔王移軍巴特瑪川以㫁敵闚而軍食滋不乏<lb/>
㑹契丹新遣使朝京師以知瀛州王雖以武功進而天<lb/>
資達於政事始至州凡所設施嚴而不煩老吏縮手不<lb/>
敢肆屬嵗大飢穀價翔起即召諸里富人謂曰今半境<lb/>
之人將轉而入之溝壑若等家固多積粟能發而濟振<lb/>
之若將濟州將之命於是皆争出粟王亦以其直予之<lb/>
蒙活者萬餘人明年嵗物豐美有甘棠連理者四本郡<lb/>
<pb n="KR2g0025_WYG_009-13a"/>
人相與詣闕上其圖誦王德政求刻石王奏止之歴内<lb/>
藏庫使宫苑使奉使契丹其國人見王為人英偉且知<lb/>
故烈武王之子莫不加憚之至不敢仰視還知定州徙<lb/>
延州冀州又徙貝州乾興元年復知瀛州徙雄州是嵗<lb/>
契丹坐冬燕京大縱獵涿易之野忽候騎報敵將大入<lb/>
縁邊皆飭為備王獨示之以無事徐曰敵嵗賴漢金繒<lb/>
當内計利害無敢輕出兵已而果渤海之畔敵者羣剽<lb/>
兩界中𫝊言相驚恐王因戒邊吏毋得輙往捕第驅之<lb/>
<pb n="KR2g0025_WYG_009-13b"/>
令逺去故終王所臨塞下無生事又歴東西上閣門使<lb/>
昭隴二州團練使遂除捧日天武四廂都指揮使連州<lb/>
防禦使又知瀛州於是吏民無㓜艾皆鼓舞王之旌下<lb/>
曰不意三見我公之臨也徙渭州在渭三年客有獻計<lb/>
者曰河南之人思漢乆以王之善用兵千載之功可就<lb/>
也王曰我特守方隅幸而亡犬吠之警乃敢為邊生患<lb/>
耶輙謝遣之更步軍馬軍殿前都虞候拜步軍都指揮<lb/>
使邕州觀察使入宿衛踰年願復守邊為鎮定路馬步<lb/>
<pb n="KR2g0025_WYG_009-14a"/>
軍都總管威武軍節度觀察使入天聖十年制授馬軍<lb/>
副都指揮使保順軍節度使明年移節昭信軍為章獻<lb/>
明肅太后山陵章懿太后園陵都總管又明年以老上<lb/>
章乞骸骨不許他日召見便殿給一子扶俾勿拜自陳<lb/>
少起兵間未嘗以身自愛今年老被病敢茍生以顧禄<lb/>
乎願陛下哀憐之於是聽罷典軍以建雄軍節度使知<lb/>
滑州王雖老猶遇事精明方河怒嚙堤王一夕坐隄上<lb/>
調揵薪興築而河怒為止滑人每過其隄而思之王年<lb/>
<pb n="KR2g0025_WYG_009-14b"/>
七十六是嵗景祐三年以七月二十七日薨州之正寢<lb/>
仁宗恫悼之為輟視朝一日贈太尉馳使䕶喪西還其<lb/>
年十月二日𦵏開封府開封縣吹臺鄉建邑之原王忠<lb/>
謹有知略臨機不輕發尤善御軍得士卒死力故以少<lb/>
擊衆未嘗不有功其治民期盡人情之曲折而略於用<lb/>
刑今猶愛思之初典禁兵捧制書泣下謂諸子曰爾祖<lb/>
有大功朝廷典此職幾二十年未始有過失我何功之<lb/>
有爾曹念所以報國唯有忠孝一節爾家故宗族蕃王<lb/>
<pb n="KR2g0025_WYG_009-15a"/>
則推心愛睦之其賙宦婚䘮祭無不及曽祖霸贈尚書<lb/>
令密國公祖乾贈尚書令冀國公父瓊贈太師尚書令<lb/>
兼中書令衛王烈武其謚也母李氏魏國夫人元配康<lb/>
氏唐國夫人繼室郭氏陳國夫人王氏周國夫人子男<lb/>
六人長遵度故西京左藏庫副使次遵範故右侍禁閤<lb/>
門祇候次遵甫故北作坊副使贈太師尚書令兼中書<lb/>
令武功郡王皇太后之父也次遵約故文思副使次遵<lb/>
憲故供備庫副使次遵揖故左班殿直女三人孫右班<lb/>
<pb n="KR2g0025_WYG_009-15b"/>
殿直士先等十六人曽孫右侍禁公景等二十四人四<lb/>
世孫右班殿直世祚等六人臣珪既述王碑而工未就<lb/>
乃八月庚戌皇太后勑中使趣其文蚤上且聞天子有<lb/>
詔賜碑名曰克勤敏功鍾慶之碑臣珪曰髙氏之興自<lb/>
烈武王有幽澶之功至王西定蜀北戰寒光嶺為國捍<lb/>
患亦未嘗妄殺惟隂施之及人者深故天發有來右我<lb/>
聖后保翼天子以母臨天下則其所以追念王之前勞<lb/>
而褒大之豈與夫兩京外家㤙澤富貴之儗哉王之子<lb/>
<pb n="KR2g0025_WYG_009-16a"/>
孫維孝維忠蟬聨蔓衍而不可窮今之為世家言者髙<lb/>
氏盛矣銘曰<lb/>
　蒙城之髙　世則崛起　銜訓自王　奮豈不偉<lb/>
　薅蜀燹胡　禾黍被野　四方既平　澤及牛馬<lb/>
　豹尾神旗　以長六軍　歴臨八州　有惠在民<lb/>
　豈無虎臣　為國爪牙　嶷嶷維王　能世其家<lb/>
　王發多祥　聿及神保　神罔不懐　使王夀考<lb/>
　誕鍾聖孫　以母天下　思媚周姜　京室以化<lb/>
<pb n="KR2g0025_WYG_009-16b"/>
　后未勝衣　顧王猶在　身履至尊　終念王愛<lb/>
　帝親母家　一門三王　子孫祁祁　申錫無疆<lb/>
　誰言恩腴　莫匪外戚　人孰望王　世載乃績<lb/>
　述宣王碑　天子有命　萬祀猶新　用宏兹慶<lb/>
　<lb/>
　<lb/>
　<lb/>
　名臣碑傳琬琰之集上卷九<lb/>
</p>
<p>
</p>
  </div>
</body>
</text>
</TEI>
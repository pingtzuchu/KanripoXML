<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集下巻一</head>
    <p>
<pb n="KR2g0025_WYG_083-1a"/>
欽定四庫全書<lb/>
　名臣碑傳琬琰之集下巻一　　宋杜大珪編<lb/>
　　潘武惠公美傳　　　　　　　實録<lb/>
潘美大名人父璘以膂力應募𨽻兵籍遷軍小校戍常<lb/>
山以病免歸郷里美少有大志𨽻府中典謁時漢政荒<lb/>
亂美私語里人王宻曰漢氏歴數將終兇臣肆虐有三<lb/>
靈改卜之兆大丈夫當扵此時立功名取富貴豈宜碌<lb/>
碌然與萬物共盡會周祖鎮大名世宗自環衛領牙門<lb/>
<pb n="KR2g0025_WYG_083-1b"/>
軍美遂解職委質焉世宗即位補供奉官從征髙平配<lb/>
美精卒數千扼江渚嶺虜果由其路来援美堅壁不與<lb/>
戰虜遁去以功遷西上閤門副使凱旋遷正使出監陜<lb/>
州軍俄遷東上閤前使從征關南遷改引進使世宗將<lb/>
用師隴蜀命美護永興屯兵因令經度西事恭帝嗣位<lb/>
召為客省使太祖素與美厚善及為諸軍推戴還入京<lb/>
城即遣美徃見執政美因敷述天命以諭之陜帥袁彦<lb/>
性兇率恣行威福羣小用事多殺人取財賄陜民苦之<lb/>
<pb n="KR2g0025_WYG_083-2a"/>
復日夕繕治甲兵太祖慮其為變遣美監其軍遂圖之<lb/>
美單騎入城諭以受命之事因諷令入朝彦即治裝上<lb/>
道上喜謂左右曰潘美不殺袁彦諭令朝覲成我志矣<lb/>
李重進叛命美乗傳發宿州兵擊賊㑹以石守信為招<lb/>
討使即以美為行營都監揚州平留美為廵檢以鎮撫<lb/>
之車駕還都録其功授秦州團練使屬湖南軍亂其將<lb/>
汪端友叛朝廷興師翦滅人心未寧以美為潭州防禦<lb/>
使賜黄金帶御馬嶺南劉鋹數冦桂陽江華美率兵擊<lb/>
<pb n="KR2g0025_WYG_083-2b"/>
走之郡界溪峒蠻獠自唐末之亂不供王賦頗恣侵略<lb/>
為居民患美率兵深入窮其巢穴斬首萬餘級餘黨潰<lb/>
散美悉令招誘貸其罪以已奉市牛酒宴犒賜金帛以<lb/>
慰撫之夷落遂定乾徳二年又與南面兵馬都監引進<lb/>
使丁徳裕朗州團練尹崇珂衢州刺史張繼勲率兵克<lb/>
郴州即日繼勲為刺史開寶三年九月征嶺南以美為<lb/>
賀州路行營馬歩都部署遣使十餘發諸州兵赴賀州<lb/>
是月進兵克富州敗廣軍萬餘衆進師至臨賀鋹遣將<lb/>
<pb n="KR2g0025_WYG_083-3a"/>
仵彦柔率萬餘衆来援美逆戰於南郷俘千餘人斬首<lb/>
數千級彦柔衆大潰克賀州十月又下昭桂連三州西<lb/>
江諸州相繼而下即以美為南面都部署長驅至韶州<lb/>
其地越人之北門也衆十餘萬背城而陣以待官軍美<lb/>
揮兵乗之鋹軍大敗棄甲而遁俘斬數萬計拔韶州鋹<lb/>
既窮蹙四年二月遣偽諌議大夫王珪詣軍門求通好<lb/>
罷兵又遣偽左僕射蕭漼中書舍人卓惟休奉表至軍<lb/>
中乞降美即令殿直冉彦衮部送漼等赴闕鋹復遣其<lb/>
<pb n="KR2g0025_WYG_083-3b"/>
弟保興率衆拒戰美即率厲士卒倍道趨柵頭去廣州<lb/>
百二十里鋹衆十五萬依山谷堅壁以待王師美因築<lb/>
壘休士與轉運使王明及諸將計曰彼編竹木為柵若<lb/>
構火以焚之必擾亂以銳師夾擊之此萬全之䇿也遂<lb/>
分遣丁夫數千人持二炬間道造其柵㑹暮夜萬炬俱<lb/>
發天大風火勢甚盛鋹衆驚擾来犯王師美麾兵急擊<lb/>
之鋹衆大敗斬數萬計長驅抵城下鋹盡焚其府庫及<lb/>
克其城擒鋹送闕下露布告捷即日命美與尹崇珂同<lb/>
<pb n="KR2g0025_WYG_083-4a"/>
知廣州兼市舶使五月録功就拜山南東道節度五年<lb/>
兼領南道轉運使土豪周思瓊聚衆負海為亂美討平<lb/>
之嶺表以定七年召還命升殿慰勞賜御馬玉𢃄八年<lb/>
秋議征江南九月遣美與歩軍都虞候劉遇東上閤門<lb/>
使梁迥並率兵先赴江陵十月既命美為昇州西南路<lb/>
行營馬歩軍戰櫂都監與曹彬偕徃自江陵發兵進討<lb/>
秦淮次時舟楫未具美率兵先赴號令軍中曰美受詔<lb/>
提驍果數萬人戰必勝攻必取豈限此一帶水而不徑<lb/>
<pb n="KR2g0025_WYG_083-4b"/>
度乎遂率麾下渉水大軍隨之吳師大敗及采石磯浮<lb/>
梁成吳以戰艦二十餘艘鳴鼓泝流而上急趣浮梁美<lb/>
麾兵擊敗之奪其戰艘生擒偽神衛諸軍頭鄭賔等七<lb/>
人獲軍器萬餘計俄又破其城南水寨殺戮千餘衆美<lb/>
分師以保之奏至太祖立召樞宻副使楚昭輔草詔令<lb/>
徙置戰擢以防它變即賜其食遣馳馹徑去使者至㑹<lb/>
暮美即準詔徙軍是夕吳人急攻水寨皆無所獲進傅<lb/>
金陵城下王師日進捷江南平録其功加檢校太傅宣<lb/>
<pb n="KR2g0025_WYG_083-5a"/>
徽北院使是秋命副黨進攻太原為行營馬歩軍都監<lb/>
與并人萬餘衆戰汾上破之獲馬千餘疋牛羊數千計<lb/>
俘數萬口以歸太平興國初還改南院使三年加封開<lb/>
府儀同三司四年正月命將征太原遣美為北路都招<lb/>
討兼制置太原行府部分諸將進討美等奉辭太宗召<lb/>
升殿授以方略賜襲衣金帶鞍勒馬遣之及繼元降并<lb/>
州平隳其城以榆次縣為治所王師征范陽又以美知<lb/>
幽州行府事及班師命美兼三交都部署留兵留屯以<lb/>
<pb n="KR2g0025_WYG_083-5b"/>
扞北冦以功加撿校太師三交西北三百里地名固軍<lb/>
溪谷險絶敵之所保多由此入㓂美潜師襲之敵弃城<lb/>
遁軍使安慶以其族降因積粟屯兵以守之自是敵不<lb/>
敢侵軼居民以安頃之美廵撫至代州宿戒部下秣馬<lb/>
蓐食俄敵萬餘騎来冦近寨美令軍士衘枚徃擊之大<lb/>
破其衆生擒其都指揮使李重誨殺其駙馬侍中一人<lb/>
獲馬數百疋俘馘甚衆手詔褒諭進封代國公七年以<lb/>
三交寨為并州治所詔美為都部署八年以王顯弭徳<lb/>
<pb n="KR2g0025_WYG_083-6a"/>
超為宣徽南北院使美罷使改忠武軍節度進封韓國<lb/>
公領屯兵如故雍熈二年太宗為真宗娶美次女為夫<lb/>
人後追諡莊懐皇后將成禮召美還都數月歸屯所三<lb/>
年春大舉征幽州為雲應朔等州行營都部署雲州觀<lb/>
察使楊業為之副磁州團練使郭超為押陣都監三月<lb/>
美率師出西徑與虜遇追到寰州破之斬首五百級刺<lb/>
史趙彦辛以城降遂圍朔州其節度副使趙希賛以城<lb/>
降轉攻應州其節度副使文正觀察判官宋雄以城降<lb/>
<pb n="KR2g0025_WYG_083-6b"/>
四月下雲州斬首千級㑹班師詔美歸代州俄受詔遷<lb/>
四州之民扵内地㑹戎人奄至與戰不利䘮驍將楊業<lb/>
八月詔曰忠武軍節度撿挍太師潘美位䖏殿邦任隆<lb/>
分閫揔貔貅之族執金鼓之權昨以雲朔吏民不忍委<lb/>
於戎敵因令南徙俾緫援兵經塗非賖精甲甚衆不能<lb/>
申明斥堠謹設隄防䧟此生民失吾驍将據其顯咎合<lb/>
正刑書尚念乆在邊陲累分憂寄爰伸念舊特示從輕<lb/>
可削三資為撿校太保明年二月復為撿校太尉端拱<lb/>
<pb n="KR2g0025_WYG_083-7a"/>
初知真定府未幾復為并代都部署知并州淳化二年<lb/>
就加同平章事數月卒年六十七廢朝二日贈中書令<lb/>
諡武惠中使護其䘮歸葬洛陽咸平二年八月詔以美<lb/>
配饗太宗廟庭子惟徳惟固惟平惟清惟熈惟熈惟徳<lb/>
至宫苑使惟平西京作坊使惟清崇儀副使惟熈娶王<lb/>
氏延和縣主至莊宅使平州刺史惟熈子承規今為閤<lb/>
門祗候<lb/>
　　王中書全斌傳　　　　　　　實録<lb/>
<pb n="KR2g0025_WYG_083-7b"/>
王全斌并州太原人其父事後唐莊宗為岢嵐軍使私<lb/>
畜勇士百餘人莊宗疑其有異志使召之懼不敢行全<lb/>
斌時年二十白其父曰此盖疑大人有他圖願以全斌<lb/>
為質必得釋父從其計果獲全因以全斌𨽻帳下及莊<lb/>
宗入洛累歴内職同光末蕭墻有變亂兵逼宫城近臣<lb/>
宿將皆釋甲潜遁惟全斌與符彦卿等十數人居中拒<lb/>
戰莊宗中流矢扶掖歸綘霄殿全斌慟哭而去明宗即<lb/>
位補禁軍列校晉初從侯益破張從賔扵氾水戰功居多<lb/>
<pb n="KR2g0025_WYG_083-8a"/>
遷護聖指揮使周廣順初改䕶聖為龍捷以全斌為右<lb/>
廂都指揮使討兖州慕容彦超也為行營馬軍都校顯<lb/>
徳中從向訓平秦鳳以功領恩州團練使俄遷領四州<lb/>
防禦使從世宗平淮南復瓦橋闗改相州留後國初潞<lb/>
州李筠叛全斌與慕容延釗由東路㑹王師進討以功<lb/>
拜安國軍節度詔令完葺西山堡塞不踰時而畢建隆<lb/>
四年與洛州防禦使郭進等率兵入太原境俘數千人<lb/>
以歸進樂平乾徳二年十一月又為中武軍節度即日<lb/>
<pb n="KR2g0025_WYG_083-8b"/>
下詔伐蜀以全斌為西川行營行軍都部署率禁軍步<lb/>
騎二萬諸州兵萬人由鳳州路進討召全斌示川峽地<lb/>
圖授以方略十二月率兵復乾渠渡萬仞燕子二呰下<lb/>
興州偽刺史藍思綰退保西縣敗蜀軍七千人獲軍粮<lb/>
四十餘萬斛乗勝㧞石圖魚闗白水二十餘寨俄又先<lb/>
鋒史延徳進軍三泉縣敗蜀軍數萬生擒偽招討韓保<lb/>
正副使李進獲粮廩三十餘萬斛而崔彦進康延澤等<lb/>
逐蜀軍過三泉遂至嘉州殺虜甚衆蜀人斷閣道未得<lb/>
<pb n="KR2g0025_WYG_083-9a"/>
進全斌議取羅川路入延澤潜謂彦進曰羅川路險軍<lb/>
士難並進不如分兵治棧閣與大軍㑹扵深渡彦進以<lb/>
白全斌然之彦進延澤督治閣道數日成遂進擊金山<lb/>
寨又破小漫天寨全斌由羅川趨深渡與彦進㑹蜀人<lb/>
依江列陣以待王師彦進遣張萬友等奪其橋㑹夜蜀<lb/>
人退保大漫天寨詰朝彦進延澤萬友分三道擊之蜀<lb/>
人悉其精銳來逆戰又大破之乗勝㧞其寨偽將王審<lb/>
超監軍趙崇渥逃出復與三泉監軍劉延祚大將王昭<lb/>
<pb n="KR2g0025_WYG_083-9b"/>
逺趙彦韜引兵来戰與王師遇三戰三敗追至利州昭<lb/>
逺遁去渡桔栢江焚浮梁退守劒門遂克利州得軍粮<lb/>
八十萬斛自利州趨劍門次益光全斌㑹諸將議曰劒<lb/>
門天險古稱一夫荷戈萬夫莫前諸君宜各陳進取之<lb/>
䇿侍衛軍頭向韜曰降卒牟進言益光河東越大山數<lb/>
重有狹徑名來蘇蜀人扵江西置寨對岸有渡自此出<lb/>
劍門關二十里至青強店與大路合可扵此進兵即劒<lb/>
門之險不足恃也全斌等即欲巻甲赴之康延澤曰來<lb/>
<pb n="KR2g0025_WYG_083-10a"/>
蘇細徑不湏主帥自徃且蜀人數戰數敗兵退守劒門<lb/>
無如諸帥協力進攻命一偏將趨來蘇若達青强北擊<lb/>
劍關與大軍夾攻破之必矣全斌等然之命史延徳分<lb/>
兵趨來蘇造浮梁於江上蜀人見梁成棄寨而遁昭逺<lb/>
聞延徳至青强即引兵退陣扵漢原坡留其偏將守劍<lb/>
門全斌等擊破之昭逺崇韜皆遁走遣輕騎追獲傳送<lb/>
闕下克劍門殺蜀軍萬餘人四年正月十三日王師次<lb/>
魏城孟昶遣師奉表來降全斌等入成都後十日餘劉<lb/>
<pb n="KR2g0025_WYG_083-10b"/>
延讓等始自峽至昶饋遺延讓等及犒師並同全斌之<lb/>
至㑹詔書頒賞諸軍亦無差降由是兩路兵相嫉蜀人<lb/>
交構主帥遂不協全斌等先授詔發蜀兵赴闕人給裝<lb/>
錢十千未行者加給兩月廪食全斌等不即時宣行由<lb/>
是蜀軍憤怨人人思亂兩路隨軍使臣常數十百人全<lb/>
斌彦進及王仁贍等各保庇之不令部送蜀兵但分遣<lb/>
諸州牙校蜀軍至綿州果叛刼屬邑衆至十餘萬自號<lb/>
興國軍有偽文州刺史全師雄者嘗為蜀將有威惠軍<lb/>
<pb n="KR2g0025_WYG_083-11a"/>
人畏伏適以其族赴闕至綿州值軍亂師雄恐為所脅<lb/>
乃棄其家匿扵江曲民舍後數日為亂兵所獲推為帥<lb/>
全斌遣都監米光緒徃招撫之光緒盡滅師雄之族納<lb/>
其愛女及橐裝師雄聞之遂無歸志率衆急攻綿州為<lb/>
横河指揮使劉福龍捷指揮使田紹斌擊敗遂攻彭州<lb/>
刺史王繼夀殺都監李徳榮據其城十縣皆起兵應師<lb/>
雄自號興蜀大王開幕府置僚屬署節帥二十餘人令<lb/>
分據灌口導江郫縣新繁青城等縣彦進與張萬友髙<lb/>
<pb n="KR2g0025_WYG_083-11b"/>
彦暉田欽祚同討之為師雄所敗彦暉戰死欽祚僅免<lb/>
賊衆益盛全斌又遣張延翰張煦徃擊之復不利退入<lb/>
成都自是卭蜀眉雅東川果遂渝合資簡昌普嘉戎榮<lb/>
陵州並隨師雄為亂郵傳不得通者月餘全斌等甚懼<lb/>
時城中蜀兵尚二萬餘人全斌慮其應賊與諸將謀誘<lb/>
致夾城中盡殺之未幾劉延讓曹彬破師雄之衆扵新<lb/>
繁生擒萬餘人師雄退保郫縣全斌仁贍又破之師雄<lb/>
走保灌口寨賊勢既衂餘黨散保州縣有陵州指揮使<lb/>
<pb n="KR2g0025_WYG_083-12a"/>
元延裕者師雄署為刺史衆萬餘仁贍生擒之磔扵成<lb/>
都市俄虎捷指揮使吕翰為主將不禮因殺知嘉州客<lb/>
省使武懐節戰擢都監劉澤合衆至五萬餘人逐普州<lb/>
刺史劉楚信殺通判劉沂及虎捷都校馮紹文果州指<lb/>
揮使宋徳威殺知州八作使王永昌通判涣都監鄭光<lb/>
弼遂州牙校王可璙率州民為亂仁贍等討吕翰于嘉<lb/>
州翰走敗入雅州師雄病死扵金堂其黨推謝仁本為<lb/>
主羅七君為佐國令公與賊將宋徳威唐陶鼈據銅山<lb/>
<pb n="KR2g0025_WYG_083-12b"/>
旋為康延澤所破仁贍又敗吕翰扵雅州翰走黎州為<lb/>
下所殺棄屍水中後丁徳裕等分兵招輯賊衆始息全<lb/>
斌至蜀地適蜀冬暮京城大雪太祖設氊帷扵講殿衣<lb/>
紫貂裘㡌以視事忽謂左右曰我被服如此體尚覺寒<lb/>
念西征將帥衝犯霜霰何以堪䖏即解裘㡌遣中黄門<lb/>
馳驛齎以賜全斌仍諭㫖諸將以不徧及也全斌拜賜<lb/>
感泣初成都平命叅知政事吕餘慶知府事全斌但典<lb/>
軍旅全斌常語所親曰我聞古之將帥多不能保全功<lb/>
<pb n="KR2g0025_WYG_083-13a"/>
名今西蜀已平欲稱疾東歸庻免悔吝或曰今冦盗尚<lb/>
多非有詔㫖不可輕去全斌猶豫未决㑹有訴全斌及<lb/>
彦進破蜀日奪民家子女玊帛不法等事與諸將同召<lb/>
還太祖以全斌等初立功雖犯法不欲辱以獄吏但令<lb/>
中書問狀全斌等具伏詔曰王全斌王仁贍崔彦進等<lb/>
俾統銳師出征全蜀彼畏威而納欵尋馳詔以申恩用<lb/>
示哀矜式敦綏撫應孟昶宗族官吏將率士民悉令存<lb/>
撫無令驚擾而乃違戾約束侵侮憲章専殺降兵擅開<lb/>
<pb n="KR2g0025_WYG_083-13b"/>
公帑豪奪婦女廣納貨財歛萬民之怨咨致羣盗之充<lb/>
斥以至再勞調發方獲平寜洎命旋歸止欲含忍而㗸<lb/>
寃之訴日擁國門稱其隠沒金銀犀玉錢帛十六萬七<lb/>
百餘貫又受偽屬臣僚賂遺九萬餘貫又擅開豐德庫<lb/>
致失錢二十八萬一千餘貫遂令中書門下召與訟者<lb/>
質證其事而全斌等皆引伏其令御史臺扵朝堂集文<lb/>
武百官議其罪扵是百官定議全斌等罪當大辟准律<lb/>
䖏分乃下詔曰有征無戰雖舉扵王師禁暴戢兵當崇<lb/>
<pb n="KR2g0025_WYG_083-14a"/>
扵武徳蠢兹庸蜀自敗姦謀爰伐罪以宣威俄望風而<lb/>
歸命遽令安堵勿犯秋毫庶幾徳潤之涵濡俾生聚之<lb/>
寜息而忠武軍節度王全斌武信軍節度崔彦進董兹<lb/>
銳旅奉我成謀既居克定之全功宜體輯柔之深意比<lb/>
謂不日請謐即時凱旋懋賞䇿勲抑有彛典而罔克寅<lb/>
畏速此悔尤貪殘無厭殺戮非罪稽予偃革職爾翫兵<lb/>
尚念前勞特從寛貸止停旄鉞猶委藩宣我非無恩爾<lb/>
當自省全斌可責授崇義軍節度觀察留後彦進可責<lb/>
<pb n="KR2g0025_WYG_083-14b"/>
授昭化軍節度觀察留後特進隨州為崇義軍金州為<lb/>
昭化軍以處之仁贍責授右衛大將軍開寳末車駕幸<lb/>
洛陽郊祀召全斌侍祠以為武寜節度謂之曰朕以江<lb/>
左未平慮征南諸將不遵紀律故抑卿數年為朕立法<lb/>
今已克金陵還卿旄鉞仍以銀器萬兩帛萬疋錢千萬<lb/>
賜之全斌至鎮數月卒年六十九上甚惜悼之廢朝三<lb/>
日贈中書令天禧二年録其孫永昌為三班奉職全斌<lb/>
輕財重士不求聲譽寛厚容衆軍旅皆樂為之用黜居<lb/>
<pb n="KR2g0025_WYG_083-15a"/>
山郡十餘年怡然自得識者稱之子審鈞至崇儀使富<lb/>
州刺史廣州兵馬鈐轄審銳至供奉官閤門祗候<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_083-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集下巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑𫝊琬琰集</head>
    <p>
<pb n="KR2g0025_WYG_000-1a"/>
欽定四庫全書　　　　史部七<lb/>
　名臣碑𫝊琬琰集　　　𫝊記類三<hi>縂録之屬</hi>
　　提要<lb/>
　　　　<hi>臣</hi>等謹案名臣碑𫝊琬琰集一百七巻宋杜<lb/>
　　　　大珪編大珪眉山人其仕履不可考自署稱<lb/>
　　　　進士而序作於紹熙甲寅則光宗時人矣墓<lb/>
　　　　碑最盛於東漢别𫝊則盛於漢魏之間張晏<lb/>
　　　　註史記據墓碑知伏生名勝司馬貞作史記<lb/>
<pb n="KR2g0025_WYG_000-1b"/>
　　　　索隠據班固泗上亭長碑知昭靈夫人姓温<lb/>
　　　　裴松之註三國志亦多引别𫝊其遺文佚事<lb/>
　　　　往往補正史所不及故講史學者恒資考證<lb/>
　　　　焉由唐及宋撰述彌䌓雖其間韓愈載筆不<lb/>
　　　　乏䛕言李䌓摛詞亦多誣説而其議論之同<lb/>
　　　　異遷轉之次序拜罷之嵗月則較史家為真<lb/>
　　　　故李燾作續通鑑長編李心𫝊作繫年要錄<lb/>
　　　　往往採用葢以此也顧石本不盡拓摹文集<lb/>
<pb n="KR2g0025_WYG_000-2a"/>
　　　　又皆㪚見互考為難大珪乃蒐合諸篇共為<lb/>
　　　　三集上集凡二十七巻中集凡五十五巻下<lb/>
　　　　集凡二十五巻起自建隆乾徳訖於建炎紹<lb/>
　　　　興大約隨得隨編不甚拘時代體製要其梗<lb/>
　　　　概則上集神道碑中集誌銘行狀下集别𫝊<lb/>
　　　　為多多採諸家别集而亦間及於實錄國史<lb/>
　　　　一代鉅公之始末亦約畧具是矣中和丁謂<lb/>
　　　　王欽若吕惠卿章惇曽布之類皆當時所謂<lb/>
<pb n="KR2g0025_WYG_000-2b"/>
　　　　姦邪而並得預於名臣其去取殊為未當然<lb/>
　　　　朱子名臣言行錄趙汝愚名臣奏議亦濫及<lb/>
　　　　於丁謂王安石吕惠卿諸人葢時代既近恩<lb/>
　　　　怨猶存其所甄别自不及後世之公此亦事<lb/>
　　　　理之恒賢者有所不免固不能獨為大珪責<lb/>
　　　　矣乾隆四十四年二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
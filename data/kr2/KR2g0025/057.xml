<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻三十</head>
    <p>
<pb n="KR2g0025_WYG_057-1a"/>
欽定四庫全書<lb/>
　名臣碑傳琬琰之集中巻三十　宋杜大珪編<lb/>
　　蘇丞相頌墓誌銘　　　　　　曽肇<lb/>
建中靖國元年五月庚辰觀文殿大學士太子太保致<lb/>
仕蘇公薨於潤州訃聞上輟視朝二日贈司空走中使<lb/>
賻恤其家葬事官給崇寜元年十一月丙申葬丹徒縣<lb/>
義理鄉樂安亭五州山之東北阜維蘇氏出帝高陽之<lb/>
後昆吾之子封于蘇子孫因以為氏在周忿生實為司<lb/>
<pb n="KR2g0025_WYG_057-1b"/>
冦其後建武父子純章祖孫俱顯于漢章後十有三世<lb/>
而綽威復顯周隋又三世而瓌頲相唐聲烈益大至本<lb/>
朝而公父子又以儒學顯公起書生致位丞相歴仕五<lb/>
世為時元臣退老於家始終一德可謂盛矣瓌世家武<lb/>
功元和中曽孫奕卒光州刺史始家固始又四世孫益<lb/>
隨王潮入閩生光誨仕閩為漳州刺史居泉州同安遂<lb/>
為同安人當開寳末平盜有功歸朝擢左屯衛將軍官<lb/>
其十子左衛平盜時其子得盜所募人名籍千餘紙焚<lb/>
<pb n="KR2g0025_WYG_057-2a"/>
之左衛聞之喜曰兒有隂徳其後必大是為公曽祖諱<lb/>
某贈司空司空之子舉進士不合改授武職終左屯衛<lb/>
將軍諱某贈太師福國公是生公考諱紳以賢良方正<lb/>
起家被遇仁宗入翰林為學士議論文采震耀一時有<lb/>
𫝊國史贈太師魏國公葬潤州故今為丹徒人公曽祖<lb/>
妣張氏祖妣劉氏翁氏妣陳氏封代隨徐魏四國皆太<lb/>
夫人公諱頌字子容性警敏甫能言應對不類常兒既<lb/>
就師學力省功倍未冠出舉進士輒據上㳺是時魏公<lb/>
<pb n="KR2g0025_WYG_057-2b"/>
方處顯公深自刻勵敝衣徒步所交皆當世豪雋魏公<lb/>
任子當得京官辭不就再舉進士為别試第一遂中其<lb/>
科調漢陽軍判官不赴改宿州觀察推官徙知江寜縣<lb/>
有能名丁外艱服除為南京留守推官歐陽文忠公時<lb/>
為留守政事一以倚公府頼以治皇祐五年近臣連章<lb/>
薦公召試除館閣校勘遷大理寺丞歴集賢校理同知<lb/>
太常禮院編定集賢院書籍九年亷静自守宰相冨鄭<lb/>
公韓魏公賢之問所欲懇求補外二公益稱嘆迺以知<lb/>
<pb n="KR2g0025_WYG_057-3a"/>
潁州仁宗山陵調發倉卒公為度土産有無高估緩期<lb/>
官自為市民不知擾而課最他郡潁人徳之還為提㸃<lb/>
開封府縣鎮公事建請浚自盟白溝圭刀四河以疏畿<lb/>
内積水増西北諸縣屯兵以備非常明年果有水菑盗<lb/>
起長垣至賊殺官吏如公慮入三司為度支判官累遷<lb/>
尚書工部郎中出為淮南轉運使神宗自在藩邸聞公<lb/>
名及即位公適送伴契丹使次恩州驛夜火左右請與<lb/>
虜使出避州兵叩門欲入救公不為動閉門堅卧如常<lb/>
<pb n="KR2g0025_WYG_057-3b"/>
徐使守衛卒撲滅之是夕州人譁言虜有變救兵亦欲<lb/>
乗間生事至聞京師使還上聞公所以處之者稱善乆<lb/>
之益知公為可用及使淮南入辭勞問甚寵數月召修<lb/>
起居注判尚書禮部祠部三司磨勘司太常寺熈寜元<lb/>
年擢知制誥歴知通進銀臺司審刑院提舉官告院判<lb/>
司農寺知三年禮部貢舉公在審刑知金州張仲宣受<lb/>
財枉法抵死法官援前比貸死杖脊黥配海島公奏古<lb/>
者刑不上大夫仲宣官五品有罪得乗車今刑為徒𨽻<lb/>
<pb n="KR2g0025_WYG_057-4a"/>
恐汚辱衣冠仲宣繇此得免杖黥止流嶺外自是命官<lb/>
無杖黥者上方勵精為治急於人材大臣薦秀州軍事<lb/>
判官李定召見擢太子中允監察御史裏行知制誥宋<lb/>
敏求以定驟自幕職而升朝者任執法非故事與公及<lb/>
李大臨相繼封還詞頭不草制詔再下公言祖宗朝天<lb/>
下初定故有起孤逺而登顯要者真宗以來雖有幽人<lb/>
異行不至超越資品今定非有積累之資明白之効一<lb/>
言稱㫖便授御史浸漸不已恐高官要秩或可以岐路<lb/>
<pb n="KR2g0025_WYG_057-4b"/>
致也疏入手詔召公對上引近詔舉臺官不拘官職高<lb/>
下為言且曰格命乆將得罪公對臣既知其不可若因<lb/>
召諭遂變前言則是懐姦固位此尤陛下所當罪也退<lb/>
而又論舉官詔意不為選人設是時敏求前罷公與大<lb/>
臨更奏復下至於七八最後特以付公固執不行迺與<lb/>
大臨俱罷歸班而定御史之命亦為中寢公以守職不<lb/>
回絀人望益重賔客滿門日奉朝請雖風雨寒暑未嘗<lb/>
移疾家貧檐石不充無愠色歲餘㑹恩得知婺州徙亳<lb/>
<pb n="KR2g0025_WYG_057-5a"/>
州歸句當三班院加集賢院學士未幾出知應天府時<lb/>
更三赦大臨已復從官而用事者抑公止授秘書監歲<lb/>
中復召為三班院知銀臺司㑹吳越饑擇守上曰蘇某<lb/>
仁厚必能拊安吳人迺命知杭州補敗救荒恩意户至<lb/>
嘗㑹賔屬有美堂或傳隸將兵謀竊發州人恟懼公密<lb/>
使捕首惡十數軰付獄終燕談笑如常坐客莫知也踰<lb/>
年召修國史提舉中太一宫進諌議大夫元豐初權知<lb/>
開封府聽決精敏上以為能㑹有人告僧犯法事連祥<lb/>
<pb n="KR2g0025_WYG_057-5b"/>
符舊令孫純而所告法不當治公杖告者遣之或謂公<lb/>
縱純罪有詔推鞫獄成公坐失出杖罪而已御史舒亶<lb/>
奏公與純連婣不可以失論降祕書監知濠州是時公<lb/>
女新嫁李徽之子純蓋李出於徽之屬疏李族大公實<lb/>
不知也公在開封嘗治國子博士陳世儒母為群婢所<lb/>
殺事獄具輒為法官所駮或謂公或寛世儒夫婦上以<lb/>
詰公且曰此人倫大惡母縱有罪公對事在有司臣固<lb/>
不敢言寛亦不敢諭之使重既而公罷開封獄移大理<lb/>
<pb n="KR2g0025_WYG_057-6a"/>
寺大理奏世儒妻母因緣大臣有請于公又移御史臺<lb/>
自濠逮公赴對御史以言導公公曰使某誣人死不可<lb/>
為若自誣雖重得罪不避手書數百言皆自誣詞也上<lb/>
閲獄詞疑不直詔更劾實御史推窮迺大理丞賈種民<lb/>
増損囚詞以為有請得其藁于獄吏家於是種民抵罪<lb/>
而公得白顧嘗因人語及世儒帷箔事公應曰然以是<lb/>
為泄獄情罷郡歸班公雖坐吏議絀而上眷不衰歲中<lb/>
起知河陽亶復言未當遽與藩郡公亦辭行改滄州入<lb/>
<pb n="KR2g0025_WYG_057-6b"/>
辭上曰朕知卿乆矣毎欲用卿輒為事奪豈非命也如<lb/>
卿直道乆而自明公頓首謝到滄數月復大中大夫召<lb/>
判尚書吏部時亶知制誥論公復官未應法詔以舊官<lb/>
判公嘗建請歸諸司于尚書省以復唐舊至是命公詳<lb/>
定官制尋復大中大夫官制行罷集賢院學士進通議<lb/>
大夫吏部侍郎以詳定勞及車駕視省恩再遷光祿大<lb/>
夫母喪在告上怪不見公使樞密都承㫖張誠一就問<lb/>
趣出視事㑹母喪再遣中人弔恤法賻外賜白金千兩<lb/>
<pb n="KR2g0025_WYG_057-7a"/>
元祐初服除授刑部尚書詳定敕令俄遷吏部兼侍讀<lb/>
改翰林學士承㫖五年三月拜尚書左丞踰年拜右僕<lb/>
射兼中書侍郎公前後歴典四選銓綜有條士無留滯<lb/>
有自辨者人人使盡其說故雖不得所欲亦心服而去<lb/>
其修敕令必本大體為侍讀多所啓迪及登丞弼論議<lb/>
持平務循故事避逺權寵不立黨援進退人材弗專主<lb/>
已理有未當亦不茍從侍御史賈易坐言事出既復監<lb/>
司更赦除知蘇州公謂易論事不避權勢號為敢言更<lb/>
<pb n="KR2g0025_WYG_057-7b"/>
赦除州非允論于簾前未決而御史楊畏來之卲劾公<lb/>
稽留制書公即拜章待罪累上不許固辭老病八年三<lb/>
月罷為觀文殿大學士集禧觀使九月出知揚州明年<lb/>
除知河南府公力辭行復知揚州三上書還政授中太<lb/>
一宫使紹聖四年再告歸迺以太子少師致仕今上即<lb/>
位遷太子太保薨年八十有二前薨一日猶接對賔客<lb/>
臨終神色不亂公天資閎厚有犯不校守杭日人或以<lb/>
事屬公不答既而其人當言路數排迮公公不自辨亦<lb/>
<pb n="KR2g0025_WYG_057-8a"/>
未嘗為人言也凢所施為主于寛恕故天下推為鉅人<lb/>
長者在以禮法自持雖貴奉飬如寒士築第京口僅蔽<lb/>
風雨比薨來弔哭者見其服用儉素皆嘆息而去博學<lb/>
於書無所不讀圖緯隂陽五行星歴下至山經本草訓<lb/>
詁文字靡不該貫尤明典故喜為人言亹亹不絶學士<lb/>
大夫有僻書疑事多從公質問朝廷有所制作公必與<lb/>
焉毎燕見從容多所諮訪公必據經引古参酌時冝以<lb/>
對上未嘗不嘉嘆焉至于因事建明著在臺閣如論郭<lb/>
<pb n="KR2g0025_WYG_057-8b"/>
皇后廟侍講非師臣不當坐講之類其言甚衆蓋不可<lb/>
一二舉也修官制時議者欲分文武選於吏兵部上謂<lb/>
三代兩漢初無文武之别分奏唐制吏部有三銓今欲<lb/>
文武一歸吏部冝分左右曹以主兩選毎選又以品秩<lb/>
分治之於是四選之法定焉它所訂正類如此上以契<lb/>
丹通好百年典章案牘徃徃散逸命公攟拾次比為書<lb/>
再朞而成合二百五十巻書奏稱善賜名華戎魯衛信<lb/>
錄前後再使契丹熈寜十年冬至本朝歴先契丹一日<lb/>
<pb n="KR2g0025_WYG_057-9a"/>
公適在遼中遼疑彼此致慶當孰從公為言歴家筭術<lb/>
小異則遲速不同各從本朝歴可也上聞善之嘗奏詔<lb/>
校歴因奏製渾儀時稱其工後日官言其非是詔近臣<lb/>
覆視以公法為密卒不能易也又嘗與補注本草詳定<lb/>
天下印文多所釐正元豐中進士唱名於集英殿有暨<lb/>
陶者主司呼以去聲三呼不應公進曰當以入聲呼之<lb/>
果出應上問何以知之公對三國時有暨艷造營府之<lb/>
論其後問陶鄉里迺崇安人上喜之曰果吴人也公為<lb/>
<pb n="KR2g0025_WYG_057-9b"/>
文章馴雅有體尤為宋元獻公兄弟所稱有文集若干<lb/>
巻累勲上柱國爵公開國趙郡邑户四千七百實食一<lb/>
千三百元配凌氏吴國夫人屯田郎中景陽女繼室辛<lb/>
氏韓國夫人駕部貟外即有則女六子熹嘉朝奉郎駉<lb/>
朝散郎詒承議郎京奉議郎擕通直郎三女次二前卒<lb/>
左朝議大夫李孝鼎朝散郎劉琯襄州録事㕘軍賈收<lb/>
其婿也孫男十九象先奉議即處厚承事郎徳輿行沖<lb/>
季輔皆承奉郎某某未仕女十二嫁者六人曽孫男女<lb/>
<pb n="KR2g0025_WYG_057-10a"/>
十三人初公從事南京杜正獻公尚亡恙嘗為公道其平生出<lb/>
處施設本末且曰子異日所至亦如老夫其後公更踐内外以至<lb/>
得謝爵齒名德畧相似焉然則杜公可謂知人也已銘曰<lb/>
　蘇姓之興　自周司冦　列用中罰　有蕃其後<lb/>
　更漢代唐　史不絶書　將相公卿　父子紹居<lb/>
　遭亂南遷　俟時而顯　英英翰林　施不及逺<lb/>
　是生僕射　為宋世臣　德以承家　學維發身<lb/>
　其學伊何　海涵山蓄　問無不酬　鍾叩龜卜<lb/>
<pb n="KR2g0025_WYG_057-10b"/>
　其德維何　玉質金相　見於言行　規圓矩方<lb/>
　不競不絿　則維其常　當義必争　君子之剛<lb/>
　身有詘信　色無欣戚　吾維黨讎　人孰惡斁<lb/>
　晚躋鼎軸　師保東宫　五朝元老　勇退齊終<lb/>
　樂安之亭　棲魄于此　尚對前休　公多才子<lb/>
　　王學士存墓誌銘　　　　　　　　　曽肇<lb/>
公諱存字正仲姓王氏其先金陵人也後徙潤州之丹徒又徙丹<lb/>
陽世有潜徳歳飢公大父出粟為糜食餓者活數百人開跡儲慶<lb/>
<pb n="KR2g0025_WYG_057-11a"/>
歸成于公公幼喜讀書年十有二辭親從師問學江西五年<lb/>
而後歸是時學者刻意彫篆公獨為古文數十篇鄉老先生<lb/>
見之驚自以為不及慶歴六年進士及第主秀州嘉興簿遷<lb/>
越州上虞令豪姓横恣殺人縣莫敢詰公至首按以法州吏<lb/>
受賕變其獄公反得罪去父喪服除補宻州觀察推官公少<lb/>
有立志雖為小官脩潔自重首為歐陽文忠公所知治平中<lb/>
吕正獻公判國子監薦為直講又用趙康靖公薦召試擢祕<lb/>
書省著作佐郎館閣校勘校集賢院書籍入樞密院編修經<lb/>
<pb n="KR2g0025_WYG_057-11b"/>
武要略兼刪定諸房條例就除檢詳兵房文字力辭不就以<lb/>
母憂去還判鼓院歴集賢校理史館檢討知太常禮院兼丞<lb/>
事公故為王文公所厚是時文公執政數引公論事不合即<lb/>
謝不徃嘗召見便殿其言無所附麗累上書陳時事因及大臣<lb/>
皆人所難言者神宗察公忠實無黨鄉意用之㑹修仁宗英宗<lb/>
史即以為編修官又命詳定郊廟奉祀禮文元豐元年修起<lb/>
居注館伴高麗使明年以右正言知制誥同修國史兼判大<lb/>
常寺祕閣祕書省奉使契丹還兼提舉官誥院公在館十年<lb/>
<pb n="KR2g0025_WYG_057-12a"/>
不少貶以干澤及為上所識擢益自感勵初條起居注<lb/>
即乞復唐貞觀起居郎舎人職事執筆隨宰相入殿上<lb/>
韙其言故事左右史雖日侍便殿而欲奏事必禀中書<lb/>
俟㫖公因對及之即詔左右史遇侍立許直前奏事遂<lb/>
著為令自公始也及在侍從適議更廟制疏言宗廟重<lb/>
事不可不審又論圓丘合祭天地為非古當親祠北郊<lb/>
如周禮後皆如公說官制行上尤慎用人公因請自熈<lb/>
寜以來有緣議論得罪或詿誤被斥而情實納忠非有<lb/>
<pb n="KR2g0025_WYG_057-12b"/>
大過者隨材召擢以備官使語合上意自是收㧞者甚<lb/>
衆其補助将順類如此又嘗論赦令出上恩公罪異私<lb/>
慝而比嵗議法獄者多乞不以赦降去官原减官司謁<lb/>
禁本防請託而弔死問疾一切杜絶皆非便願稍更其<lb/>
法執政見之不恱而上察其誠不以為忤也五年遷龍<lb/>
圖閣直學士知開封府聽斷明允都人順頼縣嘗上大<lb/>
辟公疑其寃一問果平民縱去有司言京師並河居民<lb/>
盜鑿阪隄以自廣請盡責培築復故又按民廬冒官道<lb/>
<pb n="KR2g0025_WYG_057-13a"/>
者請悉徹之至華表柱止已有詔施行二役謀出中人<lb/>
衆莫敢議公獨曰此吾職也入為上言即日詔罷都下<lb/>
驩呼相慶在事二年囹圄再空或進官或賜金帛手詔<lb/>
嘉奨數以疾求解不許進樞密直學士留之公辭益堅<lb/>
改兵部尚書遷户部㑹神宗山陵財費仰給户部不踰<lb/>
時告足而宰相乗間徙公復為兵部充山陵鹵簿使元<lb/>
祐初復還户部固辭弗受識者韙之詔還省官舊職復<lb/>
除樞密直學士累遷朝散大夫明年五月拜中大夫尚<lb/>
<pb n="KR2g0025_WYG_057-13b"/>
書右丞又明年遷左丞公在政府遇事必争韓維罷門<lb/>
下侍郎連章論捄且曰去一正人天下失望忠黨沮氣<lb/>
讒邪之人争進矣又論杜純不當罷侍御史王覿不當<lb/>
罷諫官自公在兵部時太僕寺請内外馬事得專逹母<lb/>
隸駕部公言如此官制壊矣先帝正省臺寺監之職使<lb/>
相統制不可狥有司自便而隳已成之法及執政又有<lb/>
建罷教畿内保甲者公復言今京師兵籍益削又廢保<lb/>
甲不教非為國家根本長久之計且先帝不憚艱難而為<lb/>
<pb n="KR2g0025_WYG_057-14a"/>
之既已就緒無故而廢之不可時四方奏讞大辟刑部<lb/>
援比請貸而都省屢以無可矜恕却之公言此祖宗制<lb/>
也且有司援比欲生之朝廷破例欲殺之可乎又言比<lb/>
廢進士專經一科參以詩賦失先帝黜詞律崇經術之<lb/>
意河決而北幾十年水官議還故道二三大臣尤佐佑<lb/>
之公言故道已髙水性趣下徒費財力恐無成功累章<lb/>
力争卒輟其役公既中立自信不為詭隨一時公議翕<lb/>
然歸之然亦卒以是去蔡丞相確賦詩安州吳處厚者<lb/>
<pb n="KR2g0025_WYG_057-14b"/>
上之以為怨訕諌官交章請行誅竄公與范丞相純仁<lb/>
或顯言或密疏最後留身簾前合力固争以為不可確<lb/>
貶又謂不冝置之死地既而確再貶新州公與范丞相<lb/>
皆罷公以端明殿學士知蔡州時四年六月也初公在<lb/>
熈寜中論事已為范丞相所推及偕執政趣又多合巳<lb/>
而俱罷天下稱之然公與人不茍相比前論不當罷教<lb/>
畿内保甲者乃范丞相所建也公復為兵部時蔡丞相<lb/>
實當軸而公志在體國不以怒遷士大夫益知公賢歳<lb/>
<pb n="KR2g0025_WYG_057-15a"/>
餘除資政殿學士徙知青州未行改揚州復召為吏部<lb/>
尚書遷太中大夫公春秋寖高志氣益壮時在廷朋黨<lb/>
之論稍熾公入對首言人臣朋黨誠不可長然或不察<lb/>
則濫及善人東漢黨錮之獄是也慶歴中或指韓琦富<lb/>
弼范仲淹歐陽修為朋黨頼仁宗聖明不為所惑今日<lb/>
果有進此說者亦願陛下察之繇是復與任事者不合<lb/>
請老不許即求補外除知大名府辭行改杭州公為政<lb/>
平易務順人情所更三州皆見愛在蔡奏罷民賦逺輸<lb/>
<pb n="KR2g0025_WYG_057-15b"/>
在杭沮鑿龍山河二州尤以為徳紹聖初復告歸得提<lb/>
舉江寜府崇禧觀而懇請不已進右正議大夫致仕異<lb/>
時前執政致任例受東宫官至是議者指公在兵部時<lb/>
嘗上疏請歸西夏故地以為有所𫝊㑹然公疏謂先帝<lb/>
本以秉常被囚母黨專國故舉兵西討是為問罪之師<lb/>
有徳於秉常也今秉常以梁氏之喪來吿則冝歸其故<lb/>
地以章先帝之誼而收秉常之心其大㫖如此跡公兩<lb/>
朝前後所論豈為傅㑹者哉賴哲宗察公有素然猶叙<lb/>
<pb n="KR2g0025_WYG_057-16a"/>
其恩典後言者論公嘗為謝景初辨理罪名又降通議<lb/>
大夫今上即位連進左正議大夫建中靖國元年七月<lb/>
辛未薨于正寝有星隕于其第享年七十有九訃聞上<lb/>
輟視朝一日贈左銀青光禄大夫九月乙酉葬丹徒之<lb/>
義理鄉僊風里累勲上柱國爵丹陽郡開國公食邑三<lb/>
千户食實封四百户公性寛厚儀狀偉然平居恂恂不<lb/>
為詭激之行至有所守確不可奪議論平恕無所向背<lb/>
司馬温公嘗曰並馳萬馬中能駐足者其王某乎故自<lb/>
<pb n="KR2g0025_WYG_057-16b"/>
束髪起家以至大耋歴事五世而所持一心屢更變故<lb/>
而其守一道與人交久而益親視孤藐流落者恩意尤<lb/>
篤少時師事潁川陳浚浚死無子公貴求得其弟之子<lb/>
官之且恤其家終身其自奉甚約而喜厚賔客楊潤相<lb/>
去一水公守楊時援故相例得歲時過家上冢乃出賜<lb/>
錢五十萬賙給閭里又具牛酒㑹父老數百人親與酬<lb/>
酢皆歡醉而去鄉黨以為美談嘗悼近世學士貴為公<lb/>
卿而祭祀其先但循庻人之制及歸老築居首營家廟<lb/>
<pb n="KR2g0025_WYG_057-17a"/>
如古法公唯一兄蚤世事寡嫂甚謹拊其子如已出又<lb/>
官其二孫退居丹陽且十年不以一毫擾人既殁鄉人<lb/>
哭之皆哀而四方有識之士又為朝廷惜也嗚呼可謂<lb/>
大雅君子不吐不茹者矣曽大父諱某贈太子少師妣<lb/>
朱氏昌元郡太夫人祖父諱某贈太子少傅妣包氏太<lb/>
原郡太夫人莫氏丹陽郡太夫人父諱某贈太師崇國<lb/>
公妣陳氏吳國太夫人初娶謝氏知制誥絳之女贈永<lb/>
嘉郡夫人後娶胡氏兵部侍郎則之孫今封吳興郡夫<lb/>
<pb n="KR2g0025_WYG_057-17b"/>
人婦順母慈咸著善聞子男八人徹徯術㣲律復從衎<lb/>
皆孝謹好學能守家法術通直郎律宣義郎衎承奉郎<lb/>
餘或仕或不仕皆先公卒一女嫁朝請郎張璡孫男五<lb/>
懌愷承務郎惕悌悱未仕孫女九嫁者一人南豐曾續<lb/>
其壻也公為文典實不事浮靡如其為人有集五十巻<lb/>
藏於家銘曰<lb/>
　士奮孤艱　必於仁義　一獲所求　視同傳置<lb/>
　孰能無違　終食之間　耄期不亂　公也尤難<lb/>
<pb n="KR2g0025_WYG_057-18a"/>
　公生江南　其始則微　釋耒從師　如川有歸<lb/>
　方苞方卓　卒飽吾饑　迺築迺削　宫成巍巍<lb/>
　始集書林　逡廵戢翼　晚遇明聖　終躋陪側<lb/>
　陟降兩朝　忠言正色　不比為同　不沽為直<lb/>
　如繩之縮　如砥之平　彼有贅虧　我無將迎<lb/>
　豈惟不回　勢利之際　可質死生　捫心無媿<lb/>
　貴富而夀　在人豈無　鮮克如公　以有終初<lb/>
　石門峩峩　江水在下　萬世奉嘗　是韓公墓<lb/>
<pb n="KR2g0025_WYG_057-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻四十六</head>
    <p>
<pb n="KR2g0025_WYG_073-1a"/>
欽定四庫全書<lb/>
　名臣碑傳琬琰之集中巻四十六　宋杜大珪編<lb/>
　　孫宣公奭行狀　　　　　　　宋祁<lb/>
孫奭字宗古年七十二嵗公之先本樂安望姓後子孫<lb/>
有徙古博平者墳墓託焉遂為博平人公幼好書術不<lb/>
事産利夙儒太原王徹以五經教授其徒數百人公往<lb/>
從之游及徹卒有從公質正謬惑者公厚謝未答久之<lb/>
為言其意義據深切人人厭服於是徹門下生悉從公<lb/>
<pb n="KR2g0025_WYG_073-1b"/>
以終業故其鄉之粹然仁者愛之其里之肆然暴者畏<lb/>
之㑹州將少文憎忌儒服公不見禮違之汶上樂其風<lb/>
土遂貫籍焉頃之吏上計文即偕西遣端拱二年擢九<lb/>
經髙第釋褐主莒縣之簿代還上言願以本經試最有<lb/>
司言學有師法於是以廷尉平直太學為講員太宗幸<lb/>
上庠詔説尚書説命三篇動容稱善且歎曰天以良弼<lb/>
賚商朕顧不得若人邪因賜公緋衣銀魚用是明年劾<lb/>
免大丞相以郊禮及眞宗嗣位再除至殿中丞又侍講<lb/>
<pb n="KR2g0025_WYG_073-2a"/>
論諸侯王邸賜三品服㑹詔百官轉對公上十事判太<lb/>
常禮院國子監司農寺累遷工部郎中擢龍閣待制大<lb/>
中祥符初議封禪四年將祀汾隂公上䟽言其不可者<lb/>
有十上遣内侍就問公又䟽伸前説俱蒙嘉納六年遂<lb/>
下詔用開元故事欵瀬鄉奉太清之祠公上疏引唐明<lb/>
皇以為言天子雖嘉其意然謂稽古擇善何常之執更<lb/>
為解疑論以示羣臣始尚書公年耆徳茂重去鄉梓公<lb/>
至是上言不勝父子之情願歸田里盡温凊之報詔不<lb/>
<pb n="KR2g0025_WYG_073-2b"/>
許又奏願守一郡以便瞻省制可之乃守髙宻居部二<lb/>
年拜左諫議大夫罷待制之職還臺糾察在京刑獄祥<lb/>
符之降也始名天慶先天降聖為盛節詔天下飭齋合<lb/>
燕費且不貲公建宜罷以省浮用書奏不報未幾出知<lb/>
河陽天禧末縣官度用財力稍稍減郡國祠醮終如公<lb/>
言郊祀恩改給事中公連年自表以尚書公年九十按<lb/>
禮家不從政据令許解官侍養帝覽奏歎息詔丞相府<lb/>
曰孫某或請急過家及欲近郡則聽之乃就徙兖州明<lb/>
<pb n="KR2g0025_WYG_073-3a"/>
年改元乾興眞宗之後元也其三月今上即位例遷工<lb/>
部侍郎八月驛召公還拜翰林侍講學士俄知審官院<lb/>
仍判國子監復知通進封駮事兼羣牧使㑹修先朝實<lb/>
録以公有胥臣多聞羊舌肸春秋之習命參其典領尚<lb/>
書公寢病也朝廷知公孝特許乘傳視疾再宿至汶上<lb/>
實錄成就遷刑部及尚書公齊終公孺慕癯毁尋詔奪<lb/>
服公固願終䘮上命貴臣敦喻公不得已還都復舊官<lb/>
頃之兼判太常寺及禮院再知審官院以久次授兵部<lb/>
<pb n="KR2g0025_WYG_073-3b"/>
權吏部流内銓又兼龍圖閣學士貿茶轉貨法久而弊<lb/>
計臣欲揵囊橐推浮淫實繄參定以興長利初公之勸<lb/>
講也往辟亂亡臨文始為諱有可以規益順諷者必諄<lb/>
諄為上言之掇五經之切治道者為經典徽言五十巻<lb/>
奏御繪無逸篇為圖願置便坐為位守觀省之助時母<lb/>
闈輔政五日一御事公因言古之帝王朝朝暮暮未有<lb/>
曠日不朝者也陛下春秋鼎盛宜日御前殿見羣臣發<lb/>
揚健粹覽照治本而上方奉養長樂故謙讓未皇也於<lb/>
<pb n="KR2g0025_WYG_073-4a"/>
是公年七十因請間祈致所事上章者三皇帝與莊獻<lb/>
太后特御承明殿存諭數四公頓首且言勸道無狀以<lb/>
暮日希逺途恐不能自還無以塞責乞全首領為陛下<lb/>
之賜因泣數行下上亦惻然猶詔公與今龍圖閣學士<lb/>
馮公元講老子三章又命今禮部尚書晏公殊讀唐史<lb/>
是日各賜帛一百疋後數日制詔報公果不得謝更求<lb/>
近郡上乃從焉改工部尚書以本職復為兖州且命須<lb/>
小㑹畢乃得辭待禮復數月請行數矣乃宴於太清樓<lb/>
<pb n="KR2g0025_WYG_073-4b"/>
樂闋上出御飛白書宰府樞臣大字軸各一學士以下<lb/>
小字軸各二惟公與文元大小兼賜焉朝廷榮之並詔<lb/>
賦詩述所以優待師臣之意明日詣承明謝且陳將奉<lb/>
違帷幄上亟命取老子講如前章既罷仍有具衣釘帶<lb/>
材馬之錫及治行也又宴瑞聖園就貺御製詩一章復<lb/>
詔近臣為詩以餞議者謂漢疏受桓榮咺赫龍光不克<lb/>
過之明年耕籍改禮部公為政多惠利嘗奏復濟瀆故<lb/>
道渫其鍾水濟鄆之田微公其魚所至興儒學教導不<lb/>
<pb n="KR2g0025_WYG_073-5a"/>
純用法律有足大者事皆責丞史掾屬總綱目而已人<lb/>
皆宜之不見為治之迹明年以病自乞上知不可奪乃<lb/>
聽遷太子少傅歸老夏五月疾篤戊子移居正寢命子<lb/>
孫曰明日午中吾當逝矣且吾在仕途四十年訖無悔<lb/>
尤乃今奉遺體終牖下君子其以我為知命口占遺奏<lb/>
初不以家事為言又謂子瑜曰逮吾屬纊當無内姬妾<lb/>
獨若與諸孫在庻不死於婦人之手已丑如期而薨訃<lb/>
聞天子廢朝震悼以左僕射䇿書驛告其第延其賞於<lb/>
<pb n="KR2g0025_WYG_073-5b"/>
子及孫二人焉賵贈稱之士之仁且賢者莫不相弔徽<lb/>
數令名洎終益榮夫人天水趙氏以平原郡追啟湯沐<lb/>
三子曰瑶仕歴司虞止員外曰琪止衛尉丞曰瑜今為<lb/>
殿中丞息女三長適髙平范昭季適昭弟曙仲適琅邪<lb/>
王景仲蚤卒公於學無不該總精力彊記絶人逺甚以<lb/>
其為禮莫大於祭故受詔次<hi>闕</hi>　興以來郊廟容典為<lb/>
崇祀錄祭莫尊於天故本其六名實則一帝是康成排<lb/>
王肅彷徉千載貫諸儒之論為南郊奏樂莫盛於雅故<lb/>
<pb n="KR2g0025_WYG_073-6a"/>
裒翁萬同律為樂記圖孝莫重乎喪故援古塞違為五<lb/>
服制度五經之學章句數十萬後生佔畢厭苦其説故<lb/>
作五經節解删去盈辭又請以劉昭後漢志禆范曄之<lb/>
闕尚書釋古文以檢考今文謂孟子附聖立書莊周根<lb/>
道徳之論律有學科宜並刋布又同定論語爾雅義疏<lb/>
皆鏤槧埀久唐明皇删定月令自竄新意其事淺而不<lb/>
篤公乞復康成舊註還其篇次議雖中格禮家韙之在<lb/>
内閣也眞宗賜歌詩俾之次韻公屢辭不聽乃有賡載<lb/>
<pb n="KR2g0025_WYG_073-6b"/>
集資質詳審進止如有寸尺無儳言遽色接誘士類侃<lb/>
侃如也或以竒袤怵之則玉色山立不得而撓然志尚<lb/>
隠約器服塵素不儌福於神不愧辭於人善推已以恕<lb/>
物不格物以已長讓夷損怨稱為長者尚書公之疾革<lb/>
也公䑛潔其面以代頮御未始就子舎褫衣帶養者以<lb/>
為難安車之還也日延鄉老道舊為樂先時邑子或從<lb/>
公家宰貸息錢濟劑券紛紜酒酣公命折而焚之凡散<lb/>
數百萬其推轂士不進不止成就諸儒甚衆而馮公元<lb/>
<pb n="KR2g0025_WYG_073-7a"/>
諫議大夫孔公道輔尤顯公為内閣馮甫從初命入太<lb/>
學不十年抗茵憑侍金華與公同列云至於日月獻納<lb/>
便宜施行者存於有司伏青規秘皂囊則詭辭焚藁外<lb/>
無知者嗚呼公有黄中通理之才服勞累聖發舒事<lb/>
業既光大矣第不登三事謩九徳寧天嗇公藴而不使<lb/>
盡邪將人匱公賜而弗及庇邪知與不知咸為公恨卜<lb/>
竁有日節惠兹在敢摭雅行告於有司謹狀<lb/>
　　馮侍講元行狀　　　　　　　宋祁<lb/>
<pb n="KR2g0025_WYG_073-7b"/>
馮元字道宗年六十三公之先始平人四代祖官廣州<lb/>
唐末闗輔亂不敢歸而劉氏據南海僑斷士人故三世<lb/>
食其祿太祖定交廣公之禰本劉氏日御國除始為王<lb/>
官授保章正老病免遂占數都内公少嗜學保章君不<lb/>
欲公疇其業使從故僕射孫宣公授五經大義又友博<lb/>
士崔頤正逮冠彊立博覽外嗛嗛若不足中敏力甚自<lb/>
經典詁訓祖襲師承穿穴莛楹皆能駕其説寖㺯翰為<lb/>
詞章黙而有沉鬱之思出入服褒衣習矩步如大賔祭<lb/>
<pb n="KR2g0025_WYG_073-8a"/>
鄉人化其謹至以俚語諺之不妄交游惟樂安孫質<lb/>
陸參譙夏侯圭相友善三人皆直諒而材故號四友家<lb/>
貧盛冬無薪燎夜輙市瓶酒與圭對經研𣙜一再酌以<lb/>
自温或達旦不瞑眞宗大中祥符元年由進士調臨江<lb/>
縣尉再朞罷㑹講員缺詔冬集吏能明經得自言試可<lb/>
公往應令時諫議大夫謝泌領選精果有風鑒見公儒<lb/>
者嘻笑曰吾聞古治一經至皓首生能盡善也邪對曰<lb/>
達者一以貫之可矣謝竒其對因抉經義疑晦者廷問<lb/>
<pb n="KR2g0025_WYG_073-8b"/>
參詰公條陳詳諳言簡氣愿謝抵掌嗟伏即日聞上授<lb/>
國子監直講由是名震京師公卿大夫家争欲屈公授<lb/>
道者久之遷廷尉平又兼崇文院檢討其八年程覆俊<lb/>
選公待詔殿中帝讀易至泰卦命説其義公既道繇象<lb/>
云云因本君臣感㑹所以輔相財成者帝恱賜五品服<lb/>
稍親近之禁中建龍圖閣庋藏祕册置學士待制等員<lb/>
為縉紳譽處時帝用尚書工部郎中李虛已兵部員外<lb/>
郎李行簡待制是時公仕資淺故以太子中允直閣直<lb/>
<pb n="KR2g0025_WYG_073-9a"/>
閣葢由公始數召入與二李賜清間説易盡上下經帝<lb/>
嘗稱公誦說通而不泥言外自有餘趣非專門一經士<lb/>
也俄改三品服天禧元年以諫議大夫假節使契丹還<lb/>
遷太常丞兼判禮院吏部南曹先是今上在儲闈帝欲<lb/>
得肅艾長者使之勸學訪於宰相時太尉文正王公以<lb/>
公對或者謂公年差少罷不用更用博陵崔遵度四年<lb/>
遵度卒帝即擢公左正言兼太子右諭徳代其任他職<lb/>
如舊初文正聞公名而未之識一日召至第先使諸子<lb/>
<pb n="KR2g0025_WYG_073-9b"/>
質經義密視其人淹粹亮恪乃自見之授其老子他日<lb/>
令詣府與執政衆試已而為帝言數矣故公之顯文正<lb/>
力焉公由孤生挾儒術進出入十餘年鋗玉華緌與諸<lb/>
儒獻歌頌數得進見兩宫所以褒禮賜予尤渥便蕃光<lb/>
明為時宗國器當世休之今上嗣位改尚書工部員外<lb/>
郎升為直學士兼侍講未幾孫宣公亦入露門執經逓<lb/>
進公得孫同列以為寵孫得公亦自以知人為多兩人<lb/>
提衡諷道上益嚮學俄兼㑹靈觀副使知通進銀臺司<lb/>
<pb n="KR2g0025_WYG_073-10a"/>
兼門下封駮事天聖元年判登聞檢院明年判國子監<lb/>
三年改禮部郎中五年同知貢舉時天下偕計參倍公<lb/>
協力程綜片善必録雖鉤捶臬平不計其公未幾正為<lb/>
學士當是時天子念先帝盛烈裁績信書為一王言故<lb/>
貳卿中山劉公筠今資政殿學士常山宋公綬丞相潁<lb/>
川陳公同領史事已而丞相為開封府浩穰劇三輔乃<lb/>
罷史官諸公亟以公請詔從之書閱兩朝論次筆削者<lb/>
衆至是褒懲謹嚴近古風烈矣其十一月燎祭南郊為<lb/>
<pb n="KR2g0025_WYG_073-10b"/>
鹵簿使七年召入翰林為學士凡三禁職皆天下選而<lb/>
公兼有且優為之又判尚書都省俄為三班院嵗餘改<lb/>
吏部郎中八年以國書成進諫議大夫充史館修撰九<lb/>
年為吏部流内銓兼羣牧使明道元年十月既考室謝<lb/>
享宗廟又為鹵簿使以赦令例遷給事中明年耕籍田<lb/>
使任如廟禮俄為莊獻莊懿二太后園陵鹵簿使前此<lb/>
莊懿之未祔也塴都城右郊公嘗假鴻臚護其𦵏及梓<lb/>
宫之遷斥土沮濕近戚詆公監視亡狀十月解翰林學<lb/>
<pb n="KR2g0025_WYG_073-11a"/>
士及侍講二職出守河陽辭得見上但頓首引咎自請<lb/>
治郡滿三年奉計以報㑹太學官屬叩丞相府上書留<lb/>
公柄臣悔欲弗遣公固願行到部以清静稱不作條教<lb/>
今左僕射王沂公自洛師入覲為上言馮某東朝雋老不<lb/>
宜以纎芥棄外上亦意合即日馳傳召公景祐二年春<lb/>
二月至自河陽改禮部侍郎兼翰林侍講學士兼知審<lb/>
官院復判太常禮院國子監公既還朝自以羽翼舊人<lb/>
身託勸講宜出入諷議不茍黙而已乃獻金華五箴弼<lb/>
<pb n="KR2g0025_WYG_073-11b"/>
違告猷詞兼婉切上納其戒優詔答之㑹上留意雅樂<lb/>
閔經文殘缺規創大典夏四月詔公領修樂書俄復為<lb/>
南郊鹵簿使管祥源觀事明年七月書成上號其書為<lb/>
景祐廣樂記特遷戸部賞勞也公素有蹠盭不堪趨拜<lb/>
四年春病寖劇告未滿三月㑹小瘳公自力造朝未幾<lb/>
病復甚氣上遻害言語後四月戊戌終於正寢上聞訃<lb/>
震悼以本曹尚書告其柩賻錢三十萬絹百匹醪米牢<lb/>
具稱之愍賵之所以優加君臣之際深矣公之配夫人<lb/>
<pb n="KR2g0025_WYG_073-12a"/>
周氏封臨汝郡無息以兄之子大理評事譓為嗣公殁<lb/>
夫人命譓以衰絰即次於殯東㑹詔到門問公親屬夫<lb/>
人即表公遺命詔可擢譓衞尉寺丞譓子二人釋褐並<lb/>
為將作監主簿卹孤厚忠之恩乃如是是其徳已侈大<lb/>
哉公自褫巾至捐館進階及勲各六詔爵五封戸五加<lb/>
而再實其食如今署焉志閒素恬於仕進無表襮之飾<lb/>
雖當路諸公率賀弔一與衆往異時不造也門無雜賔<lb/>
惟經生朔望承問及搢紳道義交數人而已接士以禮<lb/>
<pb n="KR2g0025_WYG_073-12b"/>
雖新進後出與之鈞終日談便便惟謹無戲言惰色是以<lb/>
受詔八主戎客於都亭館由慎恪以得之不呼僧及道<lb/>
士嘗執親䘮自括髪至祥練皆按禮變服未始為世之<lb/>
所為齋薦者惟卒哭後遇祭日與數門生誦説孝經而<lb/>
巳罕語浮屠氏亦不誦言排訾之熏蒿禳<graphic n="KR2105" url="https://raw.githubusercontent.com/kanripo/KR-Gaiji/master/images/KR2105.png" mimeType="image/png"/>可以動氣<lb/>
焰者皆不近不問家産增狹晝治官事夜還讀書<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御<lb/>
亦簡其面故能多識博練自臺閣文書故新品式叢夥<lb/>
紛厖有所咨訪者咸能記之太學禁閣容巨三局閱二<lb/>
<pb n="KR2g0025_WYG_073-13a"/>
十年仍其任本公不愆不忘故也尤精易及揚雄方部<lb/>
學初公七嵗母夫人令授易是夕夢公吞紺蓮夫人旦<lb/>
而撫公曰兒善讀此後必貴顯眞宗果以識拔晚年愈<lb/>
刻志率三日一讀又欲為子雲諸首作章句且患宋衷<lb/>
陸績范叔明宋惟幹漫漶舛馳思盡黜之最後得唐王<lb/>
涯註以為差近先作釋文一篇欲遂因王説而補正之<lb/>
亦終不果公嘗預注先帝集同修鹵簿記校後漢志孟<lb/>
子及律并義疏采獲是正多得其眞同修玉牒分撰國<lb/>
<pb n="KR2g0025_WYG_073-13b"/>
朝㑹要未克就生平著述無編次家人捜攟得數百篇<lb/>
清緻平粹及在禁署益邇雅務為温純而采加焉居三<lb/>
城作詩百餘章推已指物曠而不怨有雅人餘風性寛<lb/>
厚多恕當官下未嘗以罪平鐫吏吏亦畏其明而安其<lb/>
仁樂道人之善好與人為善毎議事不肯自意出大者<lb/>
薦之二府小者與其屬聮請類多不可紀公一無建白<lb/>
者其逺名若此然内剛有守不流於衆初善音者取上<lb/>
黨黍縱累為尺因裁十二律以獻遂改大樂鍾石以合<lb/>
<pb n="KR2g0025_WYG_073-14a"/>
其私老師宿工者首鼠不敢議後有建言其非者上未<lb/>
有以决遣中人即太常下舎問公新樂以縱黍定尺寧<lb/>
有非邪公即摘班固律厯志唐令兩説付中人因對古<lb/>
者横黍度寸今以縱亂横其法非是中人馳入明日上<lb/>
坐邇英閣語公曰向考正大樂患在寖髙而急今也下<lb/>
而緩二者不得其中失在律卿言是矣因出横黍新尺<lb/>
示羣臣比縱尺差二寸一分而弱以校衡斗皆不讎當<lb/>
是時微公言幾無發其謬者假有之果且不能取信於<lb/>
<pb n="KR2g0025_WYG_073-14b"/>
上傳曰仁人之言固博而利歟公前殁三日屬於一二<lb/>
僚執曰吾仕願素足今無一私以干縣官惟是窀穸累<lb/>
諸君已而得遺札之文諄諄納忠訖無他語用是中外<lb/>
尤痛惜之公友隴西李公淑敕故吏相譓以終事嗚呼<lb/>
公有佐王之材不自顯雖持囊珥筆在省戸為名命訓<lb/>
辭所出裁十二三使公當其時稍自崖異不難於進益<lb/>
發素藴幸而十四五且次入衡弼不為婆娑連蹇如今<lb/>
章章矣雖然命有屈於公公無不慊於道使素槩清埃<lb/>
<pb n="KR2g0025_WYG_073-15a"/>
奮厲無窮薄夫敦夸夫懼百世之後呻簡想風者以輩<lb/>
魯臧文仲漢賈誼董仲舒此彼相易寧有失得間耶某<lb/>
曩以胄筵儀蕝刋綴音典皆為公屬及此緒訓又㕘聞<lb/>
之故公治行之全頗獲詳究今日月有期矣官在三品<lb/>
法當得諡謹用第述上於有司節惠受名請遵故實謹<lb/>
狀<lb/>
　<lb/>
　<lb/>
<pb n="KR2g0025_WYG_073-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻十九</head>
    <p>
<pb n="KR2g0025_WYG_046-1a"/>
欽定四庫全書<lb/>
　名臣碑傳琬琰之集中巻十九　宋杜大珪編<lb/>
　　唐質肅公介墓誌銘　　　　　王珪<lb/>
熈寜元年正月制以權三司使給事中唐公為參知政<lb/>
事明年三月遽寢疾不朝上遣太醫日夜視公疾四月<lb/>
乙未幸其第臨問公寖劇不能言上泫然出涕曰能復<lb/>
為朕起乎明日公薨乗輿復臨奠哭之慟廢朝二日贈<lb/>
禮部尚書其家上狀于太常而博士安燾議以公正而<lb/>
<pb n="KR2g0025_WYG_046-1b"/>
不阿剛而能斷請諡曰質肅既而判尚書都省司馬光<lb/>
與其屬一百五十有七人皆請如其議四年二月辛酉<lb/>
葬江陵龍山之東原前此其孤以余職在太史使人來<lb/>
京師求銘以納其墓中且余觀公之所以進所以黜其<lb/>
節皆有足以動後人蓋為序而銘之公諱介字子方其<lb/>
先晉昌人唐末避亂于餘杭自其祖始徙家江陵今為<lb/>
江陵人公年甫十三父卒官漳州家貧州人有欲賻助<lb/>
之公皆辭不受及歸江陵閉户讀書者七年其為學務<lb/>
<pb n="KR2g0025_WYG_046-2a"/>
窮聖賢大原不以辭律自羈束也天聖八年進士及第<lb/>
為鼎州武陵尉又以為岳州沅江令州民李氏鉅有貲<lb/>
吏數以事動之既不厭所求迺言其家歲殺人祠鬼㑹<lb/>
知州事孟合喜刻深悉捕繋李氏家無少長榜笞久莫<lb/>
伏以公治縣有能名命更詳之公按劾無它狀合怒以<lb/>
其事聞朝廷詔遣殿中侍御史方偕徙其獄于澧州已<lb/>
而不異公所劾其後州吏皆坐罪去偕以活死者得官<lb/>
公終不自言也改武康軍節度推官知夔州奉節縣方<lb/>
<pb n="KR2g0025_WYG_046-2b"/>
陜西用兵詔舉三路知縣公用薦者得遷著作佐郎徙<lb/>
莫州任丘縣自契丹約和遣使徃來歲不絶凡誅索百<lb/>
出驛吏比多破産而去公嘗坐驛門上戒曰自今非常<lb/>
所餽物一切毋得共有輒壊什器者執之必以法繇是<lb/>
過公境者無敢有所擾縁邊塘水夏秋害民田中人楊<lb/>
懐敏用事欲取縣西十一林之地以瀦漲水吏畏埶不<lb/>
敢言公為募丁夫自髙陽築堤以障之至今以為利丁<lb/>
光國太夫人憂服除以祕書丞知相州安陽縣徙通判<lb/>
<pb n="KR2g0025_WYG_046-3a"/>
徳州河決商胡大為河北患前宰相賈魏公鎮大名上<lb/>
漯川圖請復河故道朝廷適遣使行視其地衆莫敢輒<lb/>
議公獨坐上抗言曰故道之堙久矣尚可復邪聽者皆<lb/>
踧然轉運使崔嶧以庫帛配民而過估之公即移書安<lb/>
撫司曰河北仍年被水菑民困不聊轉運使不為之恤<lb/>
然則為上存民者不在安撫司乎嶧聞怒安撫留牒不<lb/>
即下公終不從嶧亦不能果行遷太常博士又徙通判<lb/>
廣信軍召為監察御史裏行改尚書主客員外郎殿中<lb/>
<pb n="KR2g0025_WYG_046-3b"/>
侍御史裏行賜五品服内侍盧昭序造龍鳯車于啓聖<lb/>
院内出珠玉為之飾公言太宗神御在啓聖不可慢況<lb/>
為后宫竒靡之器哉帝趣令毁去三司使張堯佐一日<lb/>
除宣徽節度景靈羣牧四使公與諌官包拯等七人力<lb/>
争上前既又請御史中丞留百官班卒奪堯佐宣徽景<lb/>
靈二使頃之復除宣徽使公獨争之不可得求全臺上<lb/>
殿不許自求貶亦不報於是劾奏宰相并言諌官附㑹<lb/>
事其言無所避帝怒急召二府以其章示之公猶立殿<lb/>
<pb n="KR2g0025_WYG_046-4a"/>
上不去樞密副使梁適叱公下殿即貶春州别駕明日<lb/>
改英州又明日罷宰相逐諌官當是之時公卿大夫莫<lb/>
不相顧自警勑而天下之人識與不識皆咨嗟稱詠而<lb/>
不能已公雖斥其名遂重於一時踰年授檢校水部員<lb/>
外郎全州團練副使監郴州酒復祕書丞主客員外郎<lb/>
通判潭州又復殿中侍御史裏行知復州道改殿中侍<lb/>
御史充言事御史帝特遣内侍齎告勑賜之公至不以<lb/>
一語自明帝曰卿被謫以來未嘗以私書至京師可謂<lb/>
<pb n="KR2g0025_WYG_046-4b"/>
不易所守矣公第頓首謝它日因對曰臣言不行將固<lb/>
争争之重以累陛下願聽以言職辭乃以為工部員外<lb/>
即直集賢院開封府判官出知揚州賜三品服徙江東<lb/>
轉運使御史裏行吳中復上言公方正有守不冝久在<lb/>
外時文潞公復為宰相因奏曰唐某之疏臣事固多中<lb/>
初以貶太重而未得䝉顯擢宜復召用之止改户部員<lb/>
外郎河東轉運使虜盜耕河西田而知麟州武戡謀築<lb/>
堡以限其侵地㑹虜兵猝至兵官皆戰殁既罷太原帥<lb/>
<pb n="KR2g0025_WYG_046-5a"/>
以權領帥事於是大發兵境上以張軍勢且戒邊吏毋<lb/>
得與互市虜數僒果遣人來願得更定封土實出公䇿<lb/>
歴淮南江浙荆湖制置發運使三司度支副使遂除天<lb/>
章閣待制知諌院同提舉萬夀觀同詳定寛䘏民力奉<lb/>
使契丹還進禮部郎中權發遣開封府事嘗援天禧故<lb/>
事請増置臺諫員以廣言路又言比詔諸路監司薦舉<lb/>
人而多得文法小吏無以禆盛化請令中書門下謹擇<lb/>
端良敦樸之士毋令與憸薄者並進乃稱明詔凡内降<lb/>
<pb n="KR2g0025_WYG_046-5b"/>
予恩澤事不關中書此皆婦人女子甘言悲辭之託以<lb/>
亂聖徳冝早抑絶之宫禁嬪御賜予之費多先朝時十<lb/>
數倍且日加無窮亦當有所損減兖國公主夜開皇城<lb/>
門昔漢光武出獵還從中東門入明日貶中東門候蓋<lb/>
宫門之禁以備非常今公主所過内外宫殿門主吏冝<lb/>
重劾罪以聞夫賞罰不可私於人孫沔吕溱前坐縱侈<lb/>
不法而皆過貸之若爾在下者恐未易懲也天下刺配<lb/>
人日益蕃至死不得赦在律則不然可量所犯輕而數<lb/>
<pb n="KR2g0025_WYG_046-6a"/>
更赦者聽自便庻幾廣上恩仍令有司更議刺配法帝<lb/>
多開納之㑹御史中丞言宰相宰相方就第待罪御史<lb/>
中丞輒自去官號召不出公乃與臺諫官連章請辨是<lb/>
非既黜御史中丞公亦自請外迺以知荆南知門下封<lb/>
駮事何郯封還所下勑未幾又論新除樞密副使不當<lb/>
進其事久不決公論列不已卒罷新樞密副使出公知<lb/>
洪州翰林學士胡宿等七人皆上書願留公不可得明<lb/>
年拜龍圖閣直學士河北都轉運使英宗即位遷吏部<lb/>
<pb n="KR2g0025_WYG_046-6b"/>
郎中以樞密直學士徙髙陽關路安撫使知瀛州召為<lb/>
右諌議大夫權御史中丞理檢使英宗面諭曰卿在先<lb/>
朝有直聲今出自朕選非繇左右言也公曰臣無狀䝉<lb/>
陛下過聽臣竊思自昔欲治之主亦非求絶世驚俗之<lb/>
術要在順人情而已祖宗之遺德餘烈在人耳目固未<lb/>
逺願陛下攬已成之業以為鑒牧詳慮之䇿以為知則<lb/>
天下不勝蒙福居數月又以為龍圖閣學士河東路經<lb/>
畧安撫使知太原府初代州岢嵐軍虜騎時入鈔邊公<lb/>
<pb n="KR2g0025_WYG_046-7a"/>
則大合諸將兵盡敺之使逺去毁虜所置堡寨西戎冦<lb/>
大順城環慶路檄出兵以牽制賊埶公曰虜小入一方<lb/>
顧自可支若此道遽出兵必生一邊患不息也公在太<lb/>
原三年常戒邊吏務從容持重毋得輕出兵故終公之<lb/>
去塞下無少事今天子嗣位遷給事中權三司使罷京<lb/>
師増官屋僦錢復汴河漕舟以轉江湖之粟其與政事<lb/>
議論益有所感發上或以某事為是公輙曰非進退天<lb/>
下士大夫皆直言其可否不避怨不立恩其年上欲親<lb/>
<pb n="KR2g0025_WYG_046-7b"/>
祠南郊議者或以居喪為不可上未知其所從以問大<lb/>
臣公對曰古者天子諒隂之禮與下不同況郊有定歲<lb/>
其可以卑而廢尊及下議兩制莫不如其言公天資剛<lb/>
直其在言路久名敢言自非有益於朝廷亦未嘗言其<lb/>
為政則寛静而有體位顯矣奉養猶若平素時始公薨<lb/>
上至其家見畫像不類公即命中使取禁中舊傳本賜<lb/>
其家素見重如此享年六十曽祖諱仁恭贈太子太保<lb/>
妣盛氏追封英國太夫人祖諱渭贈太子太傅妣夏侯<lb/>
<pb n="KR2g0025_WYG_046-8a"/>
氏追封崇國太夫人父諱拱贈太子太師妣二崔氏追<lb/>
封嘉光二國太夫人娶楊氏封京兆郡夫人正家有賢<lb/>
徳五男子淑問殿中丞監察御史裏行義問大理評事<lb/>
待問早卒嘉問之問並太常寺太祝二女子以歸淮南<lb/>
轉運使屯田郎中謝景温衛尉寺丞王泰六孫男子懋<lb/>
太常寺奉禮郎愿恕意愚並祕書省校書郎慿未仕銘<lb/>
曰<lb/>
　唐初普昌　晚徙於荆　代雖繼食　未侈厥聲<lb/>
<pb n="KR2g0025_WYG_046-8b"/>
　有聲渾鍠　實公自發　其滀有來　公發莫遏<lb/>
　凡位在下　難見節義　公獨嶄嶄　言駭衆視<lb/>
　誰薦諸朝　行御史中　以卑犯顔　萬死不容<lb/>
　繇天子明　卒起荒陋　歴凌阻夷　豈不一守<lb/>
　迺貳政事　其心益丹　天子曰可　公曰未安<lb/>
　進退賢否　不問黨讎　人莫我私　我德不求<lb/>
　誰其中止　猶未大施　帝心念公　趣駕再之<lb/>
　既見公像　曽莫公及　出圖殿中　嶷若廷立<lb/>
<pb n="KR2g0025_WYG_046-9a"/>
　其孰公如　譽榮初終　葬豈云逺　祖考是從<lb/>
　南望章華　左雲右夢　公名不亡　萬世之重<lb/>
　　卲安簡公亢墓誌銘　　　　　王珪<lb/>
公諱亢字興宗丹陽人幼聰發過人方十歲時已能日<lb/>
誦書五千言其為賦詩縱豪自鄉里先生見皆驚偉之<lb/>
兩試進士於開封府皆誤用韻賦中然而有司考其文<lb/>
皆第一也范文正公舉充賢良方正科時布衣被召者<lb/>
十四人既試祕閣獨得公一人及試崇政殿除建康軍<lb/>
<pb n="KR2g0025_WYG_046-9b"/>
節度稚官㑹有欲中傷宰相者迺密言公與之連姻命<lb/>
遂中格人莫知其所以然蓋宰相張士遜娶馮氏子娶<lb/>
邵氏邵偶與公同姓爾宰相既不能自辨公亦無言而<lb/>
去趙元昊反兵出數不利於是詔求方略之士公以為<lb/>
用兵在於擇將今天下乆不知戰而所擇多儒臣未必<lb/>
能應變武人又老而得至長一軍詎能身先矢石哉間<lb/>
起故家恩倖子弟彼安識攻守之計況將與卒素不相<lb/>
附又亡堅甲利兵之禦此不待兩軍相當而勝敗之機<lb/>
<pb n="KR2g0025_WYG_046-10a"/>
固已形矣進康定兵說十篇上之又召試祕閣授潁州<lb/>
團練推官晏元憲公出守事一以屬公民稅舊移輸於<lb/>
陳蔡轉運使欲覆析緡錢而加取之公言民之移輸勞<lb/>
費已甚今仍歲水旱而加取於民不亦重困乎事迺止<lb/>
入為國子監直講歴光祿大理寺丞館閣校勘同知太<lb/>
常禮院張貴妃薨下有司議立陵廟禁樂京師一月公<lb/>
累疏論之遂弛樂亦不立陵同判吏部南曹改太子中<lb/>
允仁宗皇帝繼嗣未立公以為國之外患在夷狄然禦<lb/>
<pb n="KR2g0025_WYG_046-10b"/>
之之術不過羈縻勿絶而已内患則不然繋社稷之安<lb/>
危不可不早定昔漢文帝入繼之年未立后先立子蓋<lb/>
所以定大本銷禍原也於是集漢以來系承襲之迹上<lb/>
興亡譜論十巻俄丁母憂願還一官以追封其母朝廷<lb/>
許之封其母孝感縣太君服除再以為太子中允公固<lb/>
辭除集賢校理判登聞鼓院為羣牧判官賜五品服權<lb/>
開封府推官徙提㸃府界諸縣鎮公事北有放火者一<lb/>
不獲則主吏皆坐罪民或自爇其所居欲以中吏公請<lb/>
<pb n="KR2g0025_WYG_046-11a"/>
自今非延及旁家者雖失捕得勿坐已而火亦息又為<lb/>
開封府判官府吏馬遷馬清者素狡獪人憚其能動事<lb/>
號二馬公遽迹其姦狀而逺竄之為三司度支判官接<lb/>
伴契丹賀乾元節使既至徳清軍㑹仁宗上僊有欲卻<lb/>
之者又欲其至國門而去議未決公言不若令奉國書<lb/>
置柩前因使得見上以安逺人心詔從公言其年遂使<lb/>
契丹治平二年為潁王府翊善直史館同判司農寺英<lb/>
宗召對羣玉殿訪以當世治務之要謂公曰學士真國<lb/>
<pb n="KR2g0025_WYG_046-11b"/>
器也明日見宰相其言亦如此累遷祠部員外郎同修<lb/>
起居注兼判尚書禮部嘗言陛下初政欲治天下必自<lb/>
正家始今皇子授室顧於古昏禮不可廢公主下嫁不<lb/>
可殺舅姑之尊以屈人倫之序帝深納之今上在潜邸<lb/>
一日自禁中還道帝語曰以翊善端直朴厚已輟為諌<lb/>
官矣即為公頓首謝公欲辭不獲授知制誥知諌院賜<lb/>
三品服公曰夫進諌之匪難而言從事施之為難今言<lb/>
者闊於事情未必欲其言之行徒自要名譽而去頋於<lb/>
<pb n="KR2g0025_WYG_046-12a"/>
上何補哉決不敢為此也繇是公數言無不從今上爲<lb/>
皇太子兼太子右庻子及即位以為龍圖閣直學士兵<lb/>
部員外郎同知禮部貢舉又嘗言殿前都虞候竇舜卿<lb/>
親連樞臣不可使典禁衛簽書樞密院事郭逵材望輕<lb/>
不可使宣撫陜西時御史中丞王陶彈宰相外朝不立<lb/>
班㕘知政事吳奎反劾陶日者隂陽不和實繇陶所致<lb/>
上令陶與翰林學士司馬光兩易之而奎輒指手詔為<lb/>
内批留三日不下公䟽曰御史中丞職在彈劾隂陽不<lb/>
<pb n="KR2g0025_WYG_046-12b"/>
和咎由執政而奎所言顛倒失大臣體且陛下新聽政<lb/>
命出輒廢何以令天下上怒遂罷奎參知政事益眷公<lb/>
深以樞密直學士知開封府公遇事敏密吏操辭牘至<lb/>
前皆親閱之至于反覆人或以為勞公曰決是非於湏<lb/>
臾爾初雖勞後迺省也籍里閭惡少年與吏之廢停者<lb/>
一有所犯皆遷處畿下闘訟為之衰止府號難治而易<lb/>
以毁上多得民所譽公而稱之未幾為英宗山陵頓遞<lb/>
使甫還拜樞密副使右諫議大夫㑹种諤以兵取綏州<lb/>
<pb n="KR2g0025_WYG_046-13a"/>
又横山部落思内附遽欲招來之西人怨漢深乃誘殺<lb/>
知保安軍楊定拒詔使境上朝廷命大臣欲行西討公<lb/>
曰方天下財力屈未可以用兵冝且諭以邊臣過生事<lb/>
因撫存其人民若不從命然後兵出益有名既而諒祚<lb/>
死其子縶送殺楊定者李文貴來請復和或欲乗此更<lb/>
取塞門之地公復曰茍得之則可不然徒沮傷威命非<lb/>
䇿之得也果如公所料公雖䝉上知然論事與時多不<lb/>
合又言者間以傷公迺引疾辭位累詔不許迫祠南郊<lb/>
<pb n="KR2g0025_WYG_046-13b"/>
既竣又以辭以資政殿學士給事中罷知越州上即遣<lb/>
使就第所以存勞之良厚徙鄭州奏除山陵所假都水<lb/>
監腐爛材木免民破産之患増築湖河堤爲石撻節水<lb/>
以溉城中歲省科民揵薪數百萬又徙鄆州兼京東西<lb/>
路安撫使鄆衣冠之聚也自倅車幕府丞掾令尉皆其<lb/>
子弟待歲月以相承事至不敢發民不勝其患㑹有索<lb/>
息錢以折取民産者公亟以法外繩之諸族稍自戢熈<lb/>
寜五年春上過東宫邈然思舊臣特遷禮部侍郎又徙<lb/>
<pb n="KR2g0025_WYG_046-14a"/>
亳州上嘗遣内侍馮宗道諭公將復用而公疾作纔五<lb/>
日而終享年六十一初奏公疾勑太醫馳視既發而訃<lb/>
至上閔傷之不勝輟視朝一日特將幣牢以致祭贈吏<lb/>
部尚書諡安簡錄遺之恩加於典外公始以羇孤自㧞<lb/>
及歴事三朝位二府顯矣其為人忠碩方靖莊外而敏<lb/>
中與人不茍合為治恕以明故其去常見思其議論文<lb/>
章旁皇温雅一時臺閣聞人蓋有所不及少歴囏廑及貴<lb/>
盛始終無少易禄賜多以賙宗族其終家亡以歸上為<lb/>
<pb n="KR2g0025_WYG_046-14b"/>
治大第里中所著文集一百卷藏於家公熈寜七年十<lb/>
二月二十五日終明年十一月二十六日葬潤州丹陽<lb/>
縣上德鄉耿崗原曽祖諱勲贈太子太保妣諸葛氏追<lb/>
封安定郡太夫人祖諱遇贈太子太傅妣湯氏追封太<lb/>
寜郡太夫人繼湯氏追封咸寜郡太夫人考諱餘贈太<lb/>
師妣劉氏追封建安郡太夫人娶晉陵强氏封丹陽郡<lb/>
夫人前公卒子男二人壎祕書省校書郎䶵太常寺太<lb/>
祝女二人琬適大理寺檢法官太常寺奉禮郎葛奉世<lb/>
<pb n="KR2g0025_WYG_046-15a"/>
琰適楚州淮隂縣尉許安石孫男一人縉將作監主簿<lb/>
予少遇公於江湖之上其後入朝與公㳺蓋嘗聞平生<lb/>
之言今公子以治命屬予銘予雖久不為文尚能為公<lb/>
銘銘曰<lb/>
　公起江湖　磥砢瓌竒　朅來京師　聲發騤騤<lb/>
　迺敢論兵　其辭大放　孰不公聞　國器之望<lb/>
　公從東朝　左右道德　大明朝升　萬物下飾<lb/>
　公於此時　進止雍雍　有謀有猷　天子是從<lb/>
<pb n="KR2g0025_WYG_046-15b"/>
　帝曰汝來　其輔予政　筦于樞兵　翟莫阻命<lb/>
　公雖在藩　曷止予慕　尚兾公還　公卒不顧<lb/>
　公喪東歸　灑以御觴　其贈伊何　尚書之章<lb/>
　山之嶢嶢　水之滔滔　公歸何之　帝思是勞<lb/>
　<lb/>
　<lb/>
　<lb/>
　名臣碑傳琬琰之集中卷十九<lb/>
</p>
<p>
</p>
  </div>
</body>
</text>
</TEI>
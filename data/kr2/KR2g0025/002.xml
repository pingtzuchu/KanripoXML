<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集上巻二</head>
    <p>
<pb n="KR2g0025_WYG_002-1a"/>
欽定四庫全書<lb/>
　名臣碑傳琬琰之集上巻二　　宋杜大珪編<lb/>
　　冦忠愍公準旌忠之碑　　　　孫抃<lb/>
上祀合宫之明年夏四月召兩府臣諭之曰故太子太<lb/>
傅萊國公冦準方嚴鯁亮有文武偉才在太宗真宗朝<lb/>
建大功立大節輸謀納忠誠貫白日不幸以譴終朕甚<lb/>
歎嘉之其勅史氏譔揚勲烈具誌於石用埀示來世遂<lb/>
以命臣抃翌日又下詔賜旌忠之額且親篆以賁寵焉<lb/>
<pb n="KR2g0025_WYG_002-1b"/>
臣承命恐悸謹拜手稽首書其事公諱準字平仲其先<lb/>
出上谷昌平盖春秋時司冦蘓公有勞於王室因官以<lb/>
命氏後世率多聞人若東漢恂子翼漕河内破蘓茂畫<lb/>
像雲臺為中興勲臣曽孫侍中榮以辨絜亡匿宗黨潜<lb/>
散他土故譜牒亡傳又數世有徙居馮翊者籍于三峰<lb/>
下遂為華州下邽人曽祖賓祖廷良以唐末亂不仕父<lb/>
湘博古嗜學有文章名晉開運中登甲科冠多士後應<lb/>
辟為魏王記室終焉知人者惜之以公貴封燕陳晉三<lb/>
<pb n="KR2g0025_WYG_002-2a"/>
國公贈官至太師尚書令曽祖母白氏祖母鄭氏母趙<lb/>
氏封許陳曹三國太夫人準始生風骨峻爽與常童不<lb/>
類及從師入學校趨隅占對毅然有成人風采既冠讀<lb/>
左氏公羊穀梁傳不俟講說不循注疏三家異同之說<lb/>
輒援筆剖析以辨明之辭嚴理正沛若大手先儒老生<lb/>
曰是真所謂宿習者年十九一舉擢進士第解褐受大<lb/>
理評事知歸州巴東縣時太平興國五年也後三嵗補<lb/>
大名府成安宰三遷殿中丞調兵食于西夏還差通判<lb/>
<pb n="KR2g0025_WYG_002-2b"/>
鄆州得召見稱㫖遂給札試禁中授右正言分直東觀<lb/>
中謝日賜緋袍銀魚汶上之命充三司度支推官俄轉<lb/>
鹽鐵蠲司判官公事㑹詔百官言邊事準極疏利病天<lb/>
子器之擢署尚書虞部郎中充樞宻直學士賜金紫判<lb/>
吏部東銓未幾丁曹國太夫人憂有詔權奪不得已起<lb/>
視事淳化改元授左諫議大夫充樞宻副使尋改同知<lb/>
樞宻院事封上谷縣開國男是年十月領青州明年九<lb/>
月召赴闕守本官叅知政事進上谷郡開國侯至道二<lb/>
<pb n="KR2g0025_WYG_002-3a"/>
年閏七月知鄧州真宗皇帝嗣位遷尚書工部侍郎咸<lb/>
平元年五月移河陽軍二年八月改同州三年夏朝京<lb/>
師行次閿鄉授鳳翔府五年五月詔詣行在轉刑曹權<lb/>
知開封府六年六月遷兵部充三司使進封開國公時<lb/>
始復鹽鐵度支户部為一使景徳元年特授守本官同<lb/>
中書門下平章事集賢殿大學士二年十一月加中書<lb/>
侍郎兼工部尚書三年二月罷相進刑部尚書知陜州<lb/>
府祥符初扈從東封回遷户部尚書知天雄軍四年四<lb/>
<pb n="KR2g0025_WYG_002-3b"/>
月改兵部尚書車駕幸亳權東京留守六月遷檢校太<lb/>
尉同中書門下平章事充樞宻使八年四月罷機務授<lb/>
同中書門下平章事持節鄧州諸軍事行鄧州刺史充<lb/>
武勝軍節度鄧州管内觀察處置使知河南府兼西京<lb/>
留守司移判永興軍天禧元年二月換節襄州三年四<lb/>
月詔赴京六月特授行中書侍郎兼吏部尚書同中書<lb/>
門下平章事充景靈宮使集賢殿大學士十二月改尚<lb/>
書右僕射四年六月罷相授太子太傅進封萊國公九<lb/>
<pb n="KR2g0025_WYG_002-4a"/>
月降授太常卿知相州八月移守安州途次棗陽貶道<lb/>
州司馬乾興元年二月再貶雷州司户叅軍準疎通博<lb/>
裕果敢沈毅能㫁大務不循細檢喜風幹善議論與人<lb/>
無城府接物無崖岸顧大義可為者必奮勵翔躍以身<lb/>
先之其勇若賁獲至於外險中艱斬然涯垠亦坦坦無<lb/>
退衂意聞一善薦道推挽不進用不已附離茍合者疾<lb/>
之如仇讎初補吏治二邑推至信部中期㑹賦役止計<lb/>
鄉里姓名諭寺門民赴之無毫髪稽遲者本道論薦至<lb/>
<pb n="KR2g0025_WYG_002-4b"/>
有以魯恭卓茂為比嘗奏事真宗言切直上怒起準以<lb/>
手攀帝衣復御坐持議益勁神色瞭然事既決乃退上<lb/>
曰此真將相才吾得之若唐文皇倚魏鄭公爾嵗大旱<lb/>
上問政闕失準對曰在洪範天人之際若影響是固刑<lb/>
有所不平爾祖吉王維皆陛下朝臣頃曲法受財各以<lb/>
萬計吉伏誅家具籍没維止校於私室仍領濠之定逺<lb/>
簿盖叅知政事沔同母弟也陛下重輕如是亢暵之咎<lb/>
殆天所誡告上嗟悟者乆之咸平景德中契丹頻嵗犯<lb/>
<pb n="KR2g0025_WYG_002-5a"/>
塞多縱遊騎剽略小不利即引去偽徜徉無鬭意準曰<lb/>
是狃我也願朝廷練師徒簡驍鋭分據要害地以備之<lb/>
是冬果大舉舉國來冦越瓦橋攻髙陵直抵于澶魏將<lb/>
飲馬河濡真宗憂之召群臣議或曰冦深矣宜戒嚴京<lb/>
城益重兵守衛或有西南之幸準止之曰淺議淺議方<lb/>
今聖徳明備上合天心將臣協和叅講師律若帝馭順<lb/>
動而北彼黨類自當遁走設未然則出兵以撓其謀堅<lb/>
守以老其衆顧主客勞逸之狀我得勝筭必矣上悦於<lb/>
<pb n="KR2g0025_WYG_002-5b"/>
是大駕北征至澶南城中外獻言願駐蹕以觀形勢準<lb/>
曰不過河則人心未寧敵氣未懾非所以取威決勝也<lb/>
且王超領勁兵屯中山以扼其吭李繼隆石保吉以大<lb/>
兵扼其左右肘四方征鎮赴援日至何慮而不進固争<lb/>
之連頓首於上前意氣詞語憤然感慨是日幸北寨御<lb/>
北樓觀視營壁撫勞部伍軍民歡呼自近及逺聲振於<lb/>
數郡敵相視怖駭不能成列俄而勁弓伏發殄其元帥<lb/>
因宻奉書以請盟朝廷始遣曹利用往成之御史闕準<lb/>
<pb n="KR2g0025_WYG_002-6a"/>
取沈毅敢言士塞詔同列者不悦屢白吏持例文進準<lb/>
曰宰相所以器百官今用例則所謂進賢退不肖乃虚<lb/>
語耳命去之故士擢用在準持衡時得人為多先帝倦<lb/>
庶政丁謂曲姦迎合結權倖以用事準請間便殿數其<lb/>
姓名曰某與某皆壬人異時不可輔少主願更擇方亮<lb/>
大臣為羽翼矧皇太子睿徳天縱英聲日茂延師傅議<lb/>
經史黙識古今成敗事見臣寮決機務周知天下安危<lb/>
計雖周之成漢之昭殆難以擬議陛下胡不恊天人之<lb/>
<pb n="KR2g0025_WYG_002-6b"/>
係望講宗社之正謀引登大明敷照重霄固祖宗萬世<lb/>
之基本言訖俯伏嗚咽議未下明日黨人以急變聞飛<lb/>
語宻中準準坐此得罪既行過零陵踰大陂䕶兵從騎<lb/>
前後不相屬溪夷乘間抄掠而去已而酋長召告之曰<lb/>
聞冦準在道若等奈何竊賢相行槖神明其佑若乎趣<lb/>
遣種人持所掠還準伏道左引罪且拜公慰遣之至南<lb/>
海晨旦朝謁從事如常時謂其子曰守法奉正士人常<lb/>
操以窮通成敗易之者非吾意先是署東偏屋瓦數楹<lb/>
<pb n="KR2g0025_WYG_002-7a"/>
陋不蔽風雨準完基訪材掲為層樓置几榻其間經史<lb/>
老莊及天竺書環列前後暇或㸔誦之賔至則慿髙瞰<lb/>
虚笑語燕燕若初無廊廟之貴者嶠南山水峻絶其道<lb/>
路往往斬崖瀕澗曲折髙下馬不能平進郡縣官有伐<lb/>
竹為輕輿以迓準者謝曰吾罪人騎馬足矣冐炎溽捫<lb/>
險阻日行百里左右為之泣下準昻然無隕穫容色其<lb/>
度量過人如此及雷陽吏以圖獻閱視之首載郡東南<lb/>
門抵海岸凡十里準恍然悟曰吾少時有到海祗十里<lb/>
<pb n="KR2g0025_WYG_002-7b"/>
過山應萬重之句迺今日應爾人生得喪豈偶然耶自<lb/>
是色空夢幻深諳諦法危坐終日寂無他營天聖元年<lb/>
閏九月移授銀青光禄大夫檢校國子祭酒行衡州司<lb/>
馬是月七日以疾終於貶所年六十三嗚呼非常之功<lb/>
遇非常之器業然後成不世之節待不世之忠賢然後<lb/>
立且準初繇計府入輔屬三聖紹統四隅晏和上方講<lb/>
稽儒術尊右文教以盛太平之形容敵人睢盱出我不<lb/>
意衆號百萬北方騷然文紳武綏䇿慮倒置準抗難犯<lb/>
<pb n="KR2g0025_WYG_002-8a"/>
之色建不拔之議天威燀揚霆激而電掣大惠鋪迪春<lb/>
熈而日融民焉息肩士也巻甲憬彼氛祲凝為至和逮<lb/>
今三紀矣而羽書不馳烽燧不舉義信惇結古無與隣<lb/>
準之功馬伏波郭尚父之功矣洎自秦川再相時闈閫<lb/>
親政猾險當路洶洶中外靡遑底寧準宻圖本元深遏<lb/>
萌漸毅然一吐形於明謨排邪斥疑濵死不顧聞準之<lb/>
風者心魄駭禠而後知大正不可干大姦不可肆大名<lb/>
不可取大器不可窺佞夫忠懦夫有立志及真皇棄天<lb/>
<pb n="KR2g0025_WYG_002-8b"/>
下倖黨歛手畏伏忠義兩宫坐朝庶政平一輔翊慈惠<lb/>
卒隆寳圖準之節霍子孟狄梁公之節矣準篤志於學<lb/>
而晉公亡嵗時祠祀感激泪泫然若孺慕者終其身不<lb/>
易在成安兄弟以卜𦵏為請準曰未也父為士子為大<lb/>
夫𦵏則士祭則大夫吾先人以文學中髙第卒事王藩<lb/>
若追贈未逮則陪臣矣吾豈忍以士禮𦵏既通顯乃䕶<lb/>
二喪還成安太子遣中貴人勉諭賻䘏恩禮數踰等大<lb/>
為搢紳榮初丁謂貳政以諼冒自任又能陽為戚施伺<lb/>
<pb n="KR2g0025_WYG_002-9a"/>
人顔色宻圖忌間之漸一日㑹食政事堂羮瀝準鬚謂<lb/>
起以袖徐拂之準正色曰公忝國大臣乃曲躬為官長<lb/>
拂鬚耶謂大愧其後邪正寖戾甚於冰炭簧言營營日<lb/>
肆媒孽準簡固醇挺未始一疑於心故及南遷之難至<lb/>
於天下皆寃之無幾何謂敗得竄道繇海康準從者有<lb/>
欲釋憾謀不利於謂準知之陳大席一廡間設戲具悉<lb/>
召坐且命之博奕因隠几觀焉謂行乃罷平生著述於<lb/>
章疏尤工國政民事無巨細鈎校利害為上悉陳之其<lb/>
<pb n="KR2g0025_WYG_002-9b"/>
㫖粹其言簡故多所開益餘藁即焚滅棄去雖至戚不<lb/>
得見好為詩警䇿清悟有劉夢得元微之風格其氣焰<lb/>
竒拔則又過之準起諸生兩朝内外更委幾四十載其<lb/>
間校評銓選摠決浩穰主財利之煩膺居留之重助敷<lb/>
宻畫參告大猷剖符十藩持節二鎮一踐樞弼再登宰<lb/>
輔小則糾逖逋隠刷除弊欺嚴之以關防正之以繩墨<lb/>
差立定格牢不可踰大則鼓動賢業彌綸帝載朝家繫<lb/>
之休戚政教關之治亂表正四海㫁焉一德凡累封户<lb/>
<pb n="KR2g0025_WYG_002-10a"/>
萬三百真二千七百爵上公階勲極品功臣始賜推忠<lb/>
佐理加推誠保徳崇仁忠亮翊戴人臣之遇其亦至矣<lb/>
然而不置私第不營田園所得俸賜皆分給宗黨故舊<lb/>
去之日家無餘資及朝廷許𦵏洛師䕶還之費僅能完<lb/>
給乆之詔復舊官爵賜謚曰忠愍公前娶許氏故給事<lb/>
中仲宣之女不及準貴而亡再娶宋氏故左衛上將軍<lb/>
邢公延渥之女封晉國夫人準無子以弟之子隨為後<lb/>
隨勁介有履行終於殿中丞女四人長適樞宻使尚書<lb/>
<pb n="KR2g0025_WYG_002-10b"/>
吏部侍郎同中書門下平章事王曙次適太府卿畢慶<lb/>
長次又為畢氏繼室次適司封貟外郎直史館張子畢<lb/>
孫四人長諲贊善大夫次誦諴並大理評事次諭未仕<lb/>
君子謂公慮已也輕以約謀國也勇而固誼在則死不<lb/>
足畏義亡則生不足惜勢無以移其操利無以疚其心<lb/>
出處始終孚合大正昔之埀勲名載簡編者有幾宜乎<lb/>
没世三十年而天子思之生民懐之搢紳景行之古風<lb/>
穆然炳炳如在詩云樂只君子邦家之基準之謂也銘<lb/>
<pb n="KR2g0025_WYG_002-11a"/>
曰<lb/>
　太宗膺圖　章聖御極　丕昭武經　誕布文德<lb/>
　準起孤童　遂階貴籍　歴事兩朝　荐釐庶職<lb/>
　剛嚴俊明　篤厚且直　非義不蹈　非忠不迪<lb/>
　開補治具　桓桓智力　指陳機宜　侃侃容色<lb/>
　遼人猖狂　入犯王域　蟻結魏南　狼跳燕北<lb/>
　準抗一言　群類惕息　天嗣繼照　閫慈參翊<lb/>
　猜萌搆險　佞間投隙　準矢一謀　姦人踧踖<lb/>
<pb n="KR2g0025_WYG_002-11b"/>
　晏晏萬務　愉愉四國　如石之堅　我社我稷<lb/>
　如山之安　我疆我埸　亮節髙峙　䜛言衆惑<lb/>
　勞既不圖　咎從而得　風濤暮涉　瘴嶺晨陟<lb/>
　氣陵飛雲　誠貫白日　至於隕世　曽靡憂戚<lb/>
　道無乆否　帝用近惜　申詔在庭　俾書其實<lb/>
　海田變更　陵谷遷易　準之大名　時萬時億<lb/>
　　王文正公旦全德元老之碑　　歐陽脩<lb/>
至和二年七月乙未樞宻直學士右諫議大夫王素奏<lb/>
<pb n="KR2g0025_WYG_002-12a"/>
事殿中已而泣且言曰臣之先臣旦相真宗皇帝十有<lb/>
八年今臣素又得待罪侍從之臣惟是先臣之訓遺業<lb/>
餘烈臣實無似不能顯大而墓碑至今無辭以刻惟陛<lb/>
下哀憐不忘先帝之臣以假寵於王氏而朂其子孫天<lb/>
子曰嗚呼惟汝父旦事我文考真宗叶徳一心克終厥<lb/>
位有始有卒其可謂全德元老矣汝素以是刻於碑素<lb/>
拜稽首泣而出明日有詔史館修撰歐陽脩曰王旦墓<lb/>
碑未立汝可以銘臣脩謹按故推誠保順同徳守正翊<lb/>
<pb n="KR2g0025_WYG_002-12b"/>
戴功臣開府儀同三司守太尉充玉清昭應宫使上柱<lb/>
國太原郡開國公贈太師尚書令兼中書令追封魏國<lb/>
公謚曰文正王公諱旦字子明大名莘人也皇曽祖諱<lb/>
言滑州黎陽令追封許國公皇祖諱徹左拾遺追封魯<lb/>
國公皇考諱祐尚書兵部侍郎追封晉國公皆累贈太<lb/>
師尚書令兼中書令曽祖妣姚氏魯國夫人祖妣田氏<lb/>
秦國夫人妣任氏徐國夫人邊氏秦國夫人公之皇考<lb/>
以文章自顯周漢之際逮事太祖太宗為名臣嘗諭杜<lb/>
<pb n="KR2g0025_WYG_002-13a"/>
重威使無反漢拒盧多遜言趙普之謀以百口明符彦<lb/>
卿無罪故世多稱王氏有隂德公之皇考亦自植三槐<lb/>
於庭曰吾之後世必有為三公者此其所以志也公少<lb/>
好學有文太平興國五年進士及第為大理評事知臨<lb/>
江縣監潭州銀場再遷著作佐郎與編文苑英華遷中<lb/>
丞通判鄭濠二州王禹偁薦其材任轉運使驛召至京<lb/>
師辭不受獻其所為文章得試直史館遷右正言知制<lb/>
誥知淳化三年禮部貢舉遷虞部貟外郎同判吏部流<lb/>
<pb n="KR2g0025_WYG_002-13b"/>
内銓知考課院右諫議大夫趙昌言叅知政事公以壻<lb/>
避嫌求解職太宗嘉之改禮部郎中集賢殿修撰昌言<lb/>
罷復知制誥仍兼修撰判院事召賜金紫乆之遷兵部<lb/>
郎中居職真宗即位拜中書舍人數日召為翰林學士<lb/>
知審官院通進銀臺封駮事公為人嚴重能任大事避<lb/>
權逺勢不可干以私由是真宗益知其賢錢若水名能<lb/>
知人常稱公曰真宰相器也若水為樞宻副使罷召對<lb/>
苑中問誰可大用者若水言公可用真宗曰吾固已知<lb/>
<pb n="KR2g0025_WYG_002-14a"/>
之矣咸平三年又知禮部貢舉居數日拜給事中知樞<lb/>
宻院事明年以工部侍郎叅知政事再遷刑部侍郎景<lb/>
德元年契丹犯邊真宗幸澶州雍王元份留守東京得<lb/>
暴疾命公馳自行在代元份留守二年遷尚書左丞三<lb/>
年拜工部尚書同中書門下平章事集賢殿大學士監<lb/>
修國史是時契丹初請盟趙德明亦納誓約願守河西<lb/>
故地二邊兵罷不用真宗遂欲以無事治天下公以謂<lb/>
宋興三世祖宗之法具在故其為相務行故事慎所改<lb/>
<pb n="KR2g0025_WYG_002-14b"/>
作進退能否賞罰必當真宗乆而益信之所言無不聽<lb/>
雖他宰相大臣有所請必曰王某以謂如何事無大小<lb/>
非公所言不決公在相位十餘年外無邊圉之虞兵革<lb/>
不用海内富實群公百司各得其職故天下至今稱為<lb/>
賢宰相公於用人不以名譽必求其實茍賢且材矣必<lb/>
乆其官而衆以為宜某職然後遷其所薦引人未嘗知<lb/>
冦準爲樞宻使當罷使人私公求為使相公大驚曰將<lb/>
相之任豈可求耶且吾不受私請準深恨之已而制出<lb/>
<pb n="KR2g0025_WYG_002-15a"/>
除準武勝軍節度使同中書門下平章事準入見泣涕<lb/>
曰非陛下知臣何以至此真宗具道公所以薦者準始<lb/>
愧歎以為不可及故叅知政事李穆子行簡有賢行以<lb/>
將作監丞居於家真宗召見慰勞之遷太子中允初遣<lb/>
使者召見之不知其所止真宗命至中書問王某然後<lb/>
人知行簡公所薦也公自知制誥至為相薦士尤多其<lb/>
後公薨史官修真宗實録得内出奏章乃知朝廷之士<lb/>
多公所薦者公與人寡言笑其語雖簡而能以理屈人<lb/>
<pb n="KR2g0025_WYG_002-15b"/>
黙然終日莫能窺其際及奏事上前群臣異同公徐一<lb/>
言以定今上為皇太子太子諭德見公稱太子學書有<lb/>
法公曰諭德之職止於是邪趙德明言民饑求粮百萬<lb/>
斛大臣皆曰徳明新納誓而敢違請以詔書責之真宗<lb/>
以問公公請勑有司具粟百萬於京師詔德明來取真<lb/>
宗大喜德明得詔慙且拜曰朝廷有人大中祥符中天<lb/>
下大蝗真宗使人於野得死蝗以示大臣明日他宰相<lb/>
有袖死蝗以進者曰蝗實死矣請示於朝率百官賀公<lb/>
<pb n="KR2g0025_WYG_002-16a"/>
獨以為不可後數日蝗飛蔽天真宗顧公曰使百官方<lb/>
賀而蝗如此豈不為天下笑耶宦者劉承規以忠得幸<lb/>
病且死求為節度使真宗以語公曰承規待此以瞑目<lb/>
公執以為不可曰他日將有求為樞宻使者奈何至今<lb/>
内臣不過留後公任乆人有謗公於上者公輒引咎未<lb/>
嘗自辨至人有過失雖人主盛怒可辨者辨之必得而<lb/>
後已榮王宫火延前殿有言非天菑請置獄劾火事當<lb/>
坐死者百餘人公獨請見曰始失火時陛下以罪已詔<lb/>
<pb n="KR2g0025_WYG_002-16b"/>
天下而臣等皆上章待罪今反歸咎於人何以示信且<lb/>
火雖有迹寧知非天譴耶由是當坐者皆免日者上書<lb/>
言宫禁事坐誅籍其家得朝士所與往還占問吉凶之<lb/>
說真宗怒欲付御史問狀公曰此人之常情且語不及<lb/>
朝廷不足罪真宗怒不解公因自取嘗所占問之書進<lb/>
曰臣少賤時不免為此必以為非願并臣付獄真宗曰<lb/>
此事已發何可免公曰臣為宰相執國法豈可自為之<lb/>
幸於不發而以罪人真宗意解公至中書悉焚所得書<lb/>
<pb n="KR2g0025_WYG_002-17a"/>
既而真宗悔復馳取之公曰臣已焚之矣由是獲免者<lb/>
衆公累官至太保以病求罷入見滋福殿真宗曰朕方<lb/>
以大事託卿而卿疾如此因命皇太子拜公公言皇太<lb/>
子盛徳必任陛下事因薦可為大臣者十餘人其後不<lb/>
至宰相者李及凌䇿二人而已然亦皆為名臣公屢以<lb/>
疾請真宗不得已拜公太尉兼侍中五日一朝視事遇<lb/>
軍國大事不以時入叅決公益恐因臥不起以疾懇辭<lb/>
冊拜太尉玉清昭應宫使自公病使者存問日常三四<lb/>
<pb n="KR2g0025_WYG_002-17b"/>
真宗手自和藥賜之疾亟遽幸其第賜以白金五千兩<lb/>
辭不受天禧元年九月癸酉薨於家享年六十有一真<lb/>
宗臨哭輟視朝三日發哀於苑中其子弟門人故吏皆<lb/>
被恩澤即以其年十一月庚申𦵏公於開封府開封縣<lb/>
新里鄉大邊村公娶趙氏封滎國夫人後公若干年卒<lb/>
子男三人長曰司封郎中雍次曰贊善大夫沖次素女<lb/>
四人長適太子太傅韓億次適兵部貟外郎直集賢院<lb/>
蘇耆次適右正言范令孫次適龍圖閣直學士兵部郎<lb/>
<pb n="KR2g0025_WYG_002-18a"/>
中吕公弼公事寡嫂謹與其弟旭相友悌尤篤任以家<lb/>
事一無所問而務以儉約率勵子弟使在富貴不知為<lb/>
驕侈兄子睦欲舉進士公曰吾常以太盛為懼其可與<lb/>
寒士争進至其薨也子素猶未官遺表不求恩澤有文<lb/>
集二十巻乾興元年詔配享真宗廟廷臣脩曰景徳祥<lb/>
符之際盛矣觀公之所以相而先帝之所以用公者可<lb/>
謂至哉是以君明臣賢德顯名尊而俱享其榮没而長<lb/>
配於廟可謂有始有卒如明詔所褒昔者烝民江漢推<lb/>
<pb n="KR2g0025_WYG_002-18b"/>
大臣下之事所以見任賢使能之功雖曰山甫穆公之<lb/>
詩實歌宣王之德也臣謹考國史實録至於搢紳故老<lb/>
之傳得公始終之節而録其可紀者輙聲為銘詩昭示<lb/>
後世以彰先帝之明以稱聖恩褒顯王氏流澤子孫與<lb/>
宋無極之意銘曰<lb/>
　烈烈魏公　相我真宗　真廟翼翼　魏公配食<lb/>
　公相真宗　不言以躬　時有大事　事有大疑<lb/>
　匪卜匪筮　公為蓍龜　公在相位　終日如黙<lb/>
<pb n="KR2g0025_WYG_002-19a"/>
　問其邊事　包裹兵革　問其卿士　百工以職<lb/>
　問其庶民　耕織衣食　相有賞罰　功當罪明<lb/>
　相所黜陟　惟否惟能　執其權衡　萬物之平<lb/>
　孰不事君　胡能必信　孰不為相　胡能有終<lb/>
　公薨於位　太尉之崇　天子孝思　來薦清廟<lb/>
　佑我聖考　惟時元老　天子念功　報公之隆<lb/>
　春秋從享　萬祀無窮　作為歌詩　以諗廟工<lb/>
　<lb/>
<pb n="KR2g0025_WYG_002-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集上巻二<lb/>
</p>
<p>
</p>
  </div>
</body>
</text>
</TEI>
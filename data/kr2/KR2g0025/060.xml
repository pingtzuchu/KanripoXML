<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中卷三十三</head>
    <p>
<pb n="KR2g0025_WYG_060-1a"/>
欽定四庫全書<lb/>
　名臣碑傳琬琰之集中卷三十三　宋杜大珪編<lb/>
　　唐資政公重墓誌銘　　　　　劉岑<lb/>
靖康元年冬金人破京師明年二聖北狩今上即位於<lb/>
南京年號建炎是時朝廷已失河東金人重兵屯河上<lb/>
陜西大震驚告急之使日至行在所而永興一道已並<lb/>
邊矣岑適使虜自汾晉渡合河津由關中以歸方入朝<lb/>
宰相傳上㫖於政事堂訪可以為永興帥者於岑岑曰<lb/>
<pb n="KR2g0025_WYG_060-1b"/>
陜西事冝素重況多事之初永興之帥其材尤難有天<lb/>
章閣待制唐重今守同州逾年與敵對河守備百出民<lb/>
不加斂而食自足兵不加募而士自至敵䧟蒲綘將及<lb/>
司同人度不能守重開門縱之使出自與殘兵數百人<lb/>
守城示以必死虜知有備乃引去邦人徳之且立祠焉<lb/>
重平生之志在許國毎一及時事輒嘘唏慷慨泣下霑<lb/>
襟見者皆感動蓋其忠義足以服人才智足以應敵欲<lb/>
守雍都莫如重可即日除天章閣直學士永興軍路經<lb/>
<pb n="KR2g0025_WYG_060-2a"/>
畧安撫使兼知永興軍前帥范致虚先提六路兵東向<lb/>
勤王留連陜州不進公自同州移書責之曰金人犯京<lb/>
師半年王室存亡未可知臣子憂國冝如何哉且京師<lb/>
以秦兵為爪牙四方以京師為根本今擁秦兵坐視不<lb/>
前是爪牙不足恃而根本摇矣其言累千百皆切至讀<lb/>
者感涕而致虚竟不能前也逮聞京師失守公慟哭瀝<lb/>
血檄諸道使勤王且勉其効死盡臣節㑹永興令下慨<lb/>
然就國以勤王自任日條闗中利病且率長安父老子<lb/>
<pb n="KR2g0025_WYG_060-2b"/>
弟表言闗陜山河形勢迎請主上入都關中論急務有<lb/>
四大患有五大率以都闗中為先其次則建藩鎮封宗<lb/>
子使守我土地緩急無為敵有又欲通夏國之好繼青<lb/>
唐之後使犄角以緩敵勢至於用忠直正刑賞皆中興<lb/>
急務所當先者上嘉其忠進龍圖閣直學士時敵在河<lb/>
中窺闗内甚急而所部銳兵朝廷盡以付制置使錢盖<lb/>
公上書言狀且乞五路兵自節制半年之間所談不知<lb/>
幾千百言皆不報十二月敵引兵渡河㧞同州明年正<lb/>
<pb n="KR2g0025_WYG_060-3a"/>
月三日及永興城中兵不滿千人嬰城固守九十日援<lb/>
兵竟不至而大將傅亮以部兵降賊城遂破公尚餘百<lb/>
兵與接戰城中衆潰中流矢以死年四十六部曲中有<lb/>
感徳者求舊棺於僧舍掘地歛藏之後長安平成都漕<lb/>
趙開與公素友善遣人取其喪以歸既至子弟欲易棺<lb/>
櫬見刻其姓名月日於側具在初敵將至公自度孤城<lb/>
決不能支梧語轉運使李唐孺曰重平生忠義不敢辭<lb/>
難始意迎車駕入關居建瓴之勢庻可以臨東方今車<lb/>
<pb n="KR2g0025_WYG_060-3b"/>
駕南幸矣關陜又無重兵雖竭盡智力何所施其智巧<lb/>
一死報上不足惜唐孺以其書聞俄而死節報上聞而<lb/>
哀之贈資政殿學士官其家五人方朝廷之訪雍帥也<lb/>
岑既以公薦而又薦提舉常平鄭釀守同州永興通判<lb/>
曽謂為陜西轉運判官朝廷皆用之後虜渡河鄭驤死<lb/>
於同公與曽謂死于雍嗚呼三人者可謂不負朝廷矣<lb/>
公死之九年其子秬以狀告四川制置使曰先人以從<lb/>
官典方面不屈節死矣恤典固已拜賜而未有以易名<lb/>
<pb n="KR2g0025_WYG_060-4a"/>
者秬不能自陳於是以其狀聞諸朝朝下太常考其忠<lb/>
壯謚之曰恭愍又二十三年秬守沉黎秩滿造朝請崇<lb/>
道觀以歸道過金陵岑適居瀨陽秬以公所著作七篇<lb/>
與書及五詩來具道徃事且曰知先人之詳者惟公今<lb/>
埋土中三十年而墓道之碑未備有里丈人師驥所狀<lb/>
在幸公其銘之岑讀之泣曰尚忍銘吾元任也邪岑早<lb/>
孤㓜嵗困太學嘗作呼天詩自見時公官中都未識面<lb/>
故人史堪取岑詩藁以云公公因囑和自是始相識逮<lb/>
<pb n="KR2g0025_WYG_060-4b"/>
岑歸自河東道過長安公以同州守來白事經畧使府<lb/>
又相與晤語慷慨憂國之言一無不合及謀雍帥岑不<lb/>
敢及它人而公卒能死節向使有兵有食有權則勤王<lb/>
之事必大有所就惜夫天以高節令名與公而不使其<lb/>
成功此韓愈之所以傷張中丞也嗚呼尚忍銘吾元任<lb/>
也邪公字元任眉山人為兒時已不凢祖母宋嘗令讀<lb/>
裴度武侯廟碑一覽不再讀十二賦陳平詩已有大志<lb/>
十三通左氏春秋大義既入太學二十七登大觀三年<lb/>
<pb n="KR2g0025_WYG_060-5a"/>
上舎第時臨軒問禮樂制作之事諸生惟稱盛徳公獨<lb/>
以孟子事親從兄之說對其畧以裕陵為父泰陵為兄<lb/>
嘗原仁義之實奚制作為擢居乙科遂知名得蜀州司<lb/>
理㕘軍徙成都府府學教授成都帥多貴人率事嚴重<lb/>
下視其属如徽猷閣直學士吳拭龍圖閣學士許光凝<lb/>
皆上客待之府有大事輒咨焉公必盡所見以事其長<lb/>
若論議未合必争之歸於是而已用薦者改奉議郎知<lb/>
懐安軍金堂縣許光凝入朝薦於宰相得辟雍録是時<lb/>
<pb n="KR2g0025_WYG_060-5b"/>
邊臣多希功幸賞以欺朝廷至於誘羇縻蠻使貢不毛<lb/>
之地建立州縣張官置吏以困中國其害甚大公遽言<lb/>
之朝遂召對除禮部貟外郎丁母憂服除為吏部遷右<lb/>
司員外郎起居舎人時宣和七年也十二月金人冦邊<lb/>
燕山安撫使蔡靖方告急而郭藥師叛導冦以陷燕自<lb/>
河朔以南皆恐公建言今日之禍起於開邊開邊之謀<lb/>
始於童貫金人兵鋒甚銳不可當冝誅貫以謝邊人庻<lb/>
可以緩師宰相不能决謀遣給事中李鄴出使未及而<lb/>
<pb n="KR2g0025_WYG_060-6a"/>
敵已壓境都城已戒嚴矣太上皇内禪淵聖即位明年<lb/>
正月改靖康方圍城中公日有所敷陳皆切中時病除<lb/>
諌議大夫時議講和親征二䇿皆未定公上疏欲宰執<lb/>
廷辨之姚平仲既敗敵愈熾索金帛甚急中書侍郎王<lb/>
孝迪大書掲榜下令民有藏金帛者人得告之公曰審<lb/>
如令則子得以告父弟得以告兄奴婢得以告主初政<lb/>
如此將何以化天下哉與同列御史迭疏論不可遽罷<lb/>
此令金人退師遷中書舎人凢賞罰黜陟之不當者執<lb/>
<pb n="KR2g0025_WYG_060-6b"/>
不下當路大不樂之與孫覿李擢李㑹師驥以論事不<lb/>
合皆被黜公得秘閣修撰知同州除天章閣待制頃之<lb/>
遂守永興公生巴蜀起布衣才官中都聲望已籍籍守<lb/>
邊又能死事其名固足以傳不朽然公之死實自岑發<lb/>
之幽冥之中負此良友豈不痛哉公世家眉十一世祖<lb/>
興國以孝聞於唐建中初黜陟使狀之以慈孝旌其墓<lb/>
曽祖可言祖淑隱徳不仕皆以孝友稱父堯臣以公貴<lb/>
累封朝奉郎緋衣銀魚居于家方公訃聞朝奉君歎曰<lb/>
<pb n="KR2g0025_WYG_060-7a"/>
吾兒平生忠壯見於辭色間自聞其守邊吾度其必死<lb/>
節今果然矣吾兒得死所矣後二年朝奉君亦卒與其<lb/>
配安人程氏同穴以葬公累官朝請郎有二弟量思量<lb/>
以建炎奉表恩補將仕郎思未第夫人程氏後元任一<lb/>
月卒一男子秬是也今為右朝奉郎四女子秬以建炎<lb/>
四年十一月三日舉資政之喪與程夫人合葬于安鎮<lb/>
鄉吴本山之下岑與公識面雖晚共話不欵曲而心相<lb/>
知則如舊交也況其大節昭昭如此刻之豐碑置之墓<lb/>
<pb n="KR2g0025_WYG_060-7b"/>
道使行者見之曰此吾宋忠臣唐公之墓其誰曰不可<lb/>
銘曰<lb/>
嗚呼唐公西南英氣鍾岷峨淑且靈布衣起家驚一鳴<lb/>
筍班雍容藹休聲艱難守封死于兵精忠凛然表後生<lb/>
哀哉白璧藏泉扄氣衝斗牛藏玉京山川空留萬古名<lb/>
　　楊文安公椿墓誌銘　　　　　陳良祐<lb/>
淳熈四年冬十有二月故資政殿學士贈銀青光祿大<lb/>
夫楊文安公既葬彭山之十稔其子光旦以潼川路轉<lb/>
<pb n="KR2g0025_WYG_060-8a"/>
運副使馬騏狀為書使人自蜀走婺請銘於良祐曰楊<lb/>
氏本出唐叔自漢臨晉世篤儒學紱冕相繼居于華隂<lb/>
其别占籍蜀之郫縣七世祖始家於眉曽祖諱鴻震贈<lb/>
太子太保妣侯氏武陵郡夫人宋氏同安郡夫人祖諱<lb/>
亮鳯州團練推官贈太子太傅妣程氏太寜郡夫人考<lb/>
諱灝贈少傅妣宋氏婺國夫人公諱椿字元老幼凝重<lb/>
如成人七嵗能属文甫冠與少傅俱貢京師為文根於<lb/>
理致不習王氏之學宣和六年以太學上舎生較藝南<lb/>
<pb n="KR2g0025_WYG_060-8b"/>
宫徽宗留意學校作成人才多士雲集試于有司者萬<lb/>
七千人而公為第一文奏御稱善諭知舉曰可謂得人<lb/>
矣特命遷秩以賞之初調嚴道尉改邠州教授辟潼川<lb/>
府節度推官歴隨軍轉運司主管文字成都府路常平<lb/>
司幹辦公事紹興八年用宰相趙公鼎薦召赴行在虜<lb/>
勢方張公勸上行仁義建學校收人才擇將帥去贓吏<lb/>
恤民力凢二十餘事除校書郎逾年趙公去位秦公檜<lb/>
當國或語公盍徃歸之公不為屈遷屯田貟外郎以母<lb/>
<pb n="KR2g0025_WYG_060-9a"/>
老請外除潼川路轉運判官諸路多獻羨餘以取寵公歎<lb/>
曰今瘡痍未瘳顧未能裕民力又忍掊剋以資進身耶<lb/>
於是一路無横斂之擾十四年除潼川府路提㸃刑獄<lb/>
公事吏有擅科民財或抑配官鹽盜用其贏貲者按治之<lb/>
秩滿除夔州路提㸃刑獄主四川類試為文以諭進士<lb/>
悉除去常所用禁令内外肅然掲榜得名士趙逵張震<lb/>
丁婺國憂服除為荆湖北路提㸃刑獄元州太守李景<lb/>
山通判丁濤交惡判官鞏漴間之有司追逮數百人連<lb/>
<pb n="KR2g0025_WYG_060-9b"/>
及溪洞時方盛暑有繋死者公曰吾職在平反其可使<lb/>
無罪之人淹繋至死哉言於朝止罷三人釋其衆秦公<lb/>
喜曰部使者不當如是邪㑹秦公薨朝廷蒐舉賢俊凡<lb/>
戹於秦氏者率以次收召上問大臣曰揚椿今安在其<lb/>
以為秘書少監二十六年入對言祖宗創業守文皆以<lb/>
仁願陛下以祖宗之心為心又論湖北彫弊田野不闢<lb/>
由賦煩役重及州縣吏任情没入民財産非是明年除<lb/>
權兵部侍郎兼國子祭酒兼侍講初朝廷以蜀士艱於<lb/>
<pb n="KR2g0025_WYG_060-10a"/>
赴省俾就制置司類試行之三十年矣有為挾貴私情<lb/>
之說者欲併歸南省事下國子監公曰蜀士多貧而使<lb/>
之經三峽涉重湖狼狽萬里可乎欲去此弊一監試得<lb/>
人足矣遂止令監司守倅子弟力可行者赴省餘不在<lb/>
遣中蜀士賴之是時上總攬權綱留神政事公奏疏曰<lb/>
聖人之心與衆人異雞鳴而起孳孳於學問者士之心<lb/>
雞鳴而起孳孳於職業者卿大夫之心無思也無為也<lb/>
寂然不動感而遂通天下之故此則聖人之心矣天徳<lb/>
<pb n="KR2g0025_WYG_060-10b"/>
而出寜日月照而四時行堯之用心也垂拱而坐視天<lb/>
民之阜舜之用心也惟克厥宅心乃克立兹常事文王<lb/>
之用心也聖賢相授在正其心如漢顯宗之察慧唐徳<lb/>
宗之猜忌漢元帝之優游不斷唐武宗之好惡不同此<lb/>
其心初非不正也汨於喜怒愛惡之私則昔之所謂正者<lb/>
倐然而亡矣遷給事中兼直學士院上念故將循王張<lb/>
俊之功御筆除其三子職名公封還曰爵秩天下公器<lb/>
陛下縱私之奈清議何又面諭公欲以虚名奬用勲臣<lb/>
<pb n="KR2g0025_WYG_060-11a"/>
子孫公奏曰名器不可以假人恐倖門一開扳援者衆<lb/>
醫官王繼先以技術至承宣使倖覬節鉞使其徒校正<lb/>
本草為書以獻公曰其書但取古注圖經合而錄之其<lb/>
勞甚㣲而賞太重右僕射沈公該辭兄調招軍進秩有<lb/>
㫖降詔不允公奏曰招軍之勞薄上宰之兄有嫌此賞<lb/>
一行將有强刺良民以希進者從之蜀大旱無敢以聞<lb/>
公侍經筵乞下四川總領司檢察賑濟督發常平錢米<lb/>
安集流移蜀以不饑遷兵部侍郎太史奏妖星見太陽<lb/>
<pb n="KR2g0025_WYG_060-11b"/>
當食而伏公請對曰治亂之數天也而常屬乎人堯湯<lb/>
之水旱中宗之桑榖成王之雷風宣王之旱魃皆災也<lb/>
而反致其福叔世之君稔於富貴安於無事恣於淫侈<lb/>
視世故若無足備者而尋致禍亂願陛下修徳以荅天<lb/>
躬行以率下塞其弊端杜其倖門以召太平之應時和<lb/>
議既乆㳂邊諸將坐享厚禄而所部士伍衣食不給恬<lb/>
不為意公奏曰今將帥十年一遷官馴致使相官爵髙<lb/>
矣冨貴極矣肯復被堅執銳親履行陣為國効死耶諸<lb/>
<pb n="KR2g0025_WYG_060-12a"/>
路營屯仰給縣官者無慮數十萬而困於掊剋勞役不<lb/>
休嗟怨盈路不可不為深慮上為降詔禁止之又論朝<lb/>
廷法令多所更張曰有事則有法有法則有弊法一定<lb/>
而不易弊百出而無窮為其法之弊也從其弊而救之<lb/>
可也患其弊之生也并與其法而改之則不可祖宗法<lb/>
令明具聖子神孫將千萬世守之而議者不原弊端之<lb/>
所起亟進其說取而紛更之如是而不止則祖宗之法<lb/>
令其存者無幾矣然又未必可行從而復之則不如勿<lb/>
<pb n="KR2g0025_WYG_060-12b"/>
改除兵部尚書兼翰林學士一日鏁學士院嚴甚外廷<lb/>
無知者及召公對上諭以封今皇帝建王指意公再拜<lb/>
賀退草制曰昭令徳以示子孫朕無志于斯義蕃王室<lb/>
以和兄弟爾思配於前人明日詔出中外懽傳又批荅<lb/>
辭免詔曰朕志先定其已乆矣既非眤親屬之私又匪<lb/>
由中外之請授受之際誰曰不冝大合聖意先是禮部<lb/>
侍郎孫公道夫使北北主詰以闗陜買馬非約將求釁<lb/>
于我上遣同知樞密院事王公綸諗之果得其情公亟<lb/>
<pb n="KR2g0025_WYG_060-13a"/>
條對預備數事焚藁而上家人無知者上益向意用之<lb/>
三十一年拜中大夫㕘知政事未幾朝廷再遣樞臣葉<lb/>
公義問報聘歸言敵已聚兵境上公語左僕射陳公康<lb/>
伯曰迹敵敗盟其兆已見今不先事為備悔將何及因<lb/>
與陳公䇿所以防敵之術其一令兩淮諸將各畫界分<lb/>
使自為守其二措置民社密為寓兵之計其三淮東劉<lb/>
寳將驕卒少不可專用其四㳂江州郡増壁積粮以為<lb/>
歸宿之地奏行之冬虜使高景山來賀天申輒出嫚言<lb/>
<pb n="KR2g0025_WYG_060-13b"/>
索淮漢地指取將相大臣朝論洶洶或者妄傳有幸閩<lb/>
蜀之議人情惶惑上意雅欲視師公與陳公奏曰敵國<lb/>
敗盟天人共憤今日之事有進無退如臣所料成功可<lb/>
必若聖意堅决則將士之氣自倍願分一司禁旅助㐮<lb/>
漢兵力待其先發然後應之上深以為然即命侍衛馬<lb/>
軍司成閔出戍荆鄂公又論敵必出秦隴而蜀兵權未<lb/>
一乞以吳璘為宣撫使統一三軍以扞全蜀上乃命璘<lb/>
已而虜入兩淮王權渡江劉錡退保京口都人大駭公<lb/>
<pb n="KR2g0025_WYG_060-14a"/>
與陳公鎮以閒暇物情少安敵兵犯大散闗吳璘敗之捷<lb/>
書至上諭執政曰朕與金國講好二十年未嘗有纎毫<lb/>
之隙不意敵使口陳邀我將相大臣又欲得漢東淮南<lb/>
之地一時臣僚誰不勸朕用兵朕謂和好未解則兵釁<lb/>
不可開姑發信使以審其事至淮既不納暨歸又求遣<lb/>
反覆詭詐多為釁端意在敗盟重兵壓境託名打圍謀<lb/>
為深入朕不免屯兵嚴備戒敕諸將務為持重以觀其<lb/>
變而犯蜀無名果為戎首事之曲直寜不判然散闗小<lb/>
<pb n="KR2g0025_WYG_060-14b"/>
捷豈非信順之助今三道出師置帥招討審彼已量虚<lb/>
實撫定我城邑招集我人民收復我寢廟毋焚燒毋虜<lb/>
掠毋殺傷以圖萬全之舉卿等受朕成筭副以廟謀庶<lb/>
幾恢復神州以雪兩朝之恥明日御筆付公草詔以戒<lb/>
諸將公擬進曰金人敗好率先興戎朝廷應兵誠非得<lb/>
已惟諸大將皆吾爪牙忠憤慨然誰不思奮所幾上為<lb/>
社稷下為生靈聲援相聞如手足之捍頭目緩急必救<lb/>
如子弟之衛父兄追亷藺之遺風思冦賈之高誼叶成<lb/>
<pb n="KR2g0025_WYG_060-15a"/>
掎角之勢用濟同舟之安諸將讀之無不感勵北主盛<lb/>
兵欲度采石㑹虞公允文以中書舎人㕘軍事適至趣<lb/>
舟師扼其衝北主怒移屯揚州將謀瓜步而我師蔽江<lb/>
不可渡又李寳入膠西盡焚燒其戰艦敵計窮遂弑其<lb/>
君主而還驛至入賀上曰皆卿等輔佐之力也車駕勞<lb/>
師公扈從至建康與陳左相協心同力酬酢軍務雖機<lb/>
事填委日不暇給處之晏然自敵之欲入冦也薦張和<lb/>
公浚老成知兵可用至是留守金陵眷禮如初三十二<lb/>
<pb n="KR2g0025_WYG_060-15b"/>
年駕還臨安公慨然曰吾起書生致位兩地復何求乎<lb/>
即日抗章乞解機務諭留不從除資政殿學士提舉臨<lb/>
安府洞霄宫言者乃摭他事論公改端明殿學士行至<lb/>
鄂渚今上即位除知潼川府以清净化民民安其政明<lb/>
年得請洞霄解印還里復上章納祿踰年不報忽嬰微<lb/>
恙泊然而薨實乾道三年正月十一日享年七十有三<lb/>
上聞之震悼加資政殿學士太常諡曰文安累贈銀青<lb/>
光祿大夫封彭山縣開國伯食邑八百户食實封二百<lb/>
<pb n="KR2g0025_WYG_060-16a"/>
户娶孫氏贈安定郡夫人子男五人光訓右承事郎漢<lb/>
老未命皆先公卒光甫右承務郎仲舒迪功郎成都府<lb/>
廣都縣尉皆出繼承公後者獨光旦一人今為承議郎<lb/>
潼川府路轉運司主管文字三女適右宣教郎史槩成<lb/>
忠郎孫仲閎登仕郎杜必逹季女早卒孫男六人瑑璐<lb/>
瑾皆以遺澤授承務郎瓘珙玠後公生孫女二人道秀<lb/>
適進士史直友道永未行以十二月三日葬于彭山縣<lb/>
孝亷鄉公性端慤儀狀甚偉平居接物粹然盡人之情<lb/>
<pb n="KR2g0025_WYG_060-16b"/>
至遇事有守確乎其不可奪蓋其資根於孝友故發為<lb/>
事業者皆可紀述初中魁選賀者蒲門公方戚然曰先<lb/>
君韲鹽三十年兩與計偕七走京輦卒無所成小子竊<lb/>
緒餘以遊場屋敢當大名耶迨登禁從論事上前有所<lb/>
奬諭則曰皆先臣之教也奉太夫人孝敬尤篤求所以<lb/>
恱親者無所不用其至雖老侍膝下若童稚然居喪哀<lb/>
毁骨立不忍墨衰廬墓三年人罕見其面事二兄謹甚<lb/>
食不足則斥夫人匳買田以賙之郊薦恩先姪後子推<lb/>
<pb n="KR2g0025_WYG_060-17a"/>
其先業以與諸孤復置義莊以給宗族之貧者方其立<lb/>
朝當權臣用事之時退然自處持使節者幾二十年略<lb/>
無留滯不滿之歎及受知太上議論謇謇未嘗有所顧<lb/>
忌參與大政適丁多事不動聲氣坐折遐衝而知足不<lb/>
辱全節而歸進退之間無毫髮可議蜀去朝廷逺人才<lb/>
多不能自逹公既貴以人物為已任君相知其誠實毎<lb/>
訪蜀士必惟其言是聽以故寃滯獲伸英才彚進一時<lb/>
所舉布列臺閣如唐文若張震馬騏卓然有聲為天子<lb/>
<pb n="KR2g0025_WYG_060-17b"/>
侍從之臣而避逺權勢不肯言自我出平生故人乆要<lb/>
不忘賙其急難及其子孫意不少衰至其自處清約殆<lb/>
與布衣無異獨居三十年不畜姬侍晚嵗奉祠蕭然一<lb/>
室左右圖史幅巾藜杖與鄉人相往來賦詩飲酒道舊<lb/>
為樂見者忘其爵齒之尊篤於力行不自表襮有文集<lb/>
五十巻藏於家良祐頃嵗召為學官始從公㳺及為御<lb/>
史同朝六年知公為詳此其言皆可考不誣則喟然而<lb/>
歎曰書曰其惟吉士用勱相我國家又曰其惟克用常<lb/>
<pb n="KR2g0025_WYG_060-18a"/>
人若公者可謂吉士有常德者非耶使公至今存雍容<lb/>
廟堂忠實事上不為虚言其有益於國家豈少哉惜乎<lb/>
用不極其所至而死矣銘曰<lb/>
　天佑我宋　岷峨降靈　是生文安　人中之英<lb/>
　文安之徳　柔惠且直　允文允武　以定王國<lb/>
　公來自荆　王立在庭　不畏强禦　有猷必陳<lb/>
　凡大典册　公載其筆　黼黻王度　討論潤色<lb/>
　羯彼狂敵　蓄謀敗盟　公畫竒䇿　敵無遁情<lb/>
<pb n="KR2g0025_WYG_060-18b"/>
　遂與國政　同寅曽公　夙夜不懈　足兵震戎<lb/>
　足兵震戎　整我師旅　公賛徂征　以立于武<lb/>
　迺遣戍役　鎮彼荆鄂　迺建大將　盡䕶全蜀<lb/>
　狂敵孔熾　我師震驚　公授成筭　上心載寜<lb/>
　飛檄馳詔　張吾三軍　折箠欲渡　弗戢自焚<lb/>
　帝巡金陵　公左右之　召彼元老　自公啓之<lb/>
　我瞻中原　淮濵既同　公拜稽首　天子之功<lb/>
　人亦有言　名遂身退　天道尚爾　矧敢弗畏<lb/>
<pb n="KR2g0025_WYG_060-19a"/>
　惟公懋徳　亶其有常　輔導于帝　為國維綱<lb/>
　公方在朝　上皇所毗　公既還蜀　天子之思<lb/>
　彭山之阿　有墳峩峩　勒碑於隧　德音不磨<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_060-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻三十三<lb/>
</p>
<p>
</p>
  </div>
</body>
</text>
</TEI>
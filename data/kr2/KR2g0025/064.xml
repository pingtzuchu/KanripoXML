<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻三十七</head>
    <p>
<pb n="KR2g0025_WYG_064-1a"/>
欽定四庫全書<lb/>
　名臣碑傳琬琰之集中巻三十七　宋杜大珪編<lb/>
　　蘇長史舜欽墓誌銘　　　　歐陽修<lb/>
故湖州長史蘇君有賢妻杜氏自君之喪布衣蔬食居<lb/>
數歲提君之孤子斂其平生文章走南京號泣于其父<lb/>
曰吾夫屈於生猶可伸于死其父太子太師以告於予<lb/>
予為集次其文而序之以著君之大節與其所以屈伸<lb/>
得失以深誚世之君子當為國家樂育賢材者且悲君<lb/>
<pb n="KR2g0025_WYG_064-1b"/>
之不幸其妻卜以嘉祐元年十月某日葬君於潤州丹<lb/>
徒縣義里鄉檀山里石門村又號泣于其父曰吾夫屈<lb/>
於人間猶可伸於地下於是杜公及君之子泌皆以書<lb/>
來乞銘以葬君諱舜欽字子美其上世居蜀後徙開封<lb/>
為開封人自君之祖諱易簡以文章有名太宗時承㫖<lb/>
翰林為學士㕘知政事官至禮部侍即父諱耆官至工<lb/>
部即中直集賢院君少以父䕃補太廟齋郎調滎陽尉<lb/>
非所好也已而鎻其㕔去舉進士中第改光祿寺主簿<lb/>
<pb n="KR2g0025_WYG_064-2a"/>
知蒙城縣丁父憂服除知長垣縣遷大理評事監在京<lb/>
樓店務君狀貌竒偉慷慨有大志少好古工為文章所<lb/>
至皆有善政官于京師位雖卑數上疏論朝廷大事敢<lb/>
道人之所難言范文正公薦君召試得集賢校理自元<lb/>
昊反兵出無功而天下殆於乆安而困兵事天子奮然<lb/>
用三四大臣欲盡革衆弊以紓民於是時范文正公與<lb/>
今冨丞相多所設施而小人不便顧人主方信用思有<lb/>
以撼動未得其根以君文正公之所薦而宰相杜公壻<lb/>
<pb n="KR2g0025_WYG_064-2b"/>
也乃以事中君坐監進奏院祠神奏用市故紙錢㑹客<lb/>
為自盜除名君名重天下所㑹客皆一時賢俊悉坐貶<lb/>
逐然後中君者喜曰吾一舉網盡之矣其後三四大臣<lb/>
繼罷去天下事卒不復施為君携妻子居蘇州買水石<lb/>
作滄浪亭日益讀書大涵肆於六經而時發其憤悶於<lb/>
歌詩至其所激徃徃驚絶又喜行草書皆可愛故雖其<lb/>
短章醉墨落筆争為人所傳天下之士聞其名而慕見<lb/>
其所傳而喜徃揖其貌而竦聽其論而驚以服乆與其<lb/>
<pb n="KR2g0025_WYG_064-3a"/>
居而不能捨以去也居數年復得湖州長史慶歴八年<lb/>
十二月某日以疾卒于蘇州享年四十有一君先娶鄭<lb/>
氏後娶杜氏三子長曰泌將作監主簿次曰液曰激二<lb/>
女長適前進士陳絃次尚幼君初得罪時以奏用錢為<lb/>
盜無敢辨其寃者自君卒後天子感悟凡所被逐之臣<lb/>
復召用皆顯列于朝而至今無復為君言者且其欲求<lb/>
伸于地下也冝予述其得罪以死之詳而使後世知其<lb/>
有以也既又長言以為之辭庶幾并寫予之所以哀君<lb/>
<pb n="KR2g0025_WYG_064-3b"/>
者其辭曰<lb/>
謂為無力兮孰擊而去之謂為有力兮胡不反子之歸<lb/>
豈彼能而此不為善百舉而不進兮一毁終世以㒹擠<lb/>
荒孰問兮杳難知嗟予之中兮有韞而無施文章發越<lb/>
兮星日光輝雖冥冥以掩恨兮不昭昭其永垂<lb/>
　　王翰林洙墓誌銘　　　　　　歐陽修<lb/>
公諱洙字原叔其生始能言已知為詩指物能賦既長<lb/>
學問自六經史記百氏之書至于圖緯隂陽五行律吕<lb/>
<pb n="KR2g0025_WYG_064-4a"/>
星官筭法方言訓詁篆𨽻八分無所不學學必通逹如<lb/>
其專家其語言初如不出諸口已而辨别條理發其精<lb/>
微聽者忘倦決疑請益人人必得其所欲故其自少也<lb/>
一時名臣賢士皆稱慕之其名聲著天下初舉進士為<lb/>
廬州舒城尉坐事免官歸居南京故相臨淄晏公為留<lb/>
守竒其文章待以客禮乆之復調賀州冨川主簿未行<lb/>
臨淄公薦其才留居應天府學教諸生詔舉經術士為<lb/>
學官京東轉運使舉公應詔召為國子監直講遷大理<lb/>
<pb n="KR2g0025_WYG_064-4b"/>
評事史館檢討知太常禮院天章閣侍講直龍圖閣同<lb/>
判太常寺慶歴中小人有不便大臣執政者欲排去之<lb/>
未知所發而杜丞相子壻蘇舜欽為集賢校理負時名<lb/>
所與交㳺皆當世賢豪已而舜欽坐監進奏院祠神㑹<lb/>
客為御史所彈公以坐客貶知濠州徙知襄徐亳三州<lb/>
范文正公冨丞相皆言王某學問經術多識故事冝在<lb/>
朝廷復召為檢討同判太常寺侍講充史舘修撰拜知<lb/>
制誥權判吏部流内銓至和元年九月為翰林學士三<lb/>
<pb n="KR2g0025_WYG_064-5a"/>
年以親嫌改侍讀學士兼侍講學士嘉祐元年九月甲<lb/>
戌朔以疾卒享年六十有一累官至尚書吏部即中階<lb/>
朝奉大夫勲輕車都尉爵開國伯食邑五百户公為人<lb/>
寛厚樂易孝於宗族信於朋友諸孤不能自立者皆為<lb/>
之嫁娶始舉進士時與郭稹同保人有告稹冒母禫者<lb/>
法當連坐主司召公問果保稹否不然可易也公言保<lb/>
之不可易也於是與稹俱罷公以文儒進用能因其所<lb/>
學為上開陳其言緩而不迫天子常喜其說意有所欲<lb/>
<pb n="KR2g0025_WYG_064-5b"/>
必以問之無不能對嘗以塗金龍水牋為飛白詞林二<lb/>
字以褒之至於朝廷他有司前言故實皆就以考正既<lb/>
領太常吉凶禮典撰定尤多嘗修集韻校定史記前後<lb/>
漢書編國朝㑹要鄉兵制度祖宗故事三朝經武聖略<lb/>
皇祐中大享明堂翰林侍讀學士宋祁言明堂禮廢乆<lb/>
必得通知古今之學者詔公共草其儀禮成撰大享明<lb/>
堂記又詔修雅樂晚喜𨽻書尤有古法所為文章千有<lb/>
餘篇其施于為政敏而有方襄州中廬戍兵驕前為守<lb/>
<pb n="KR2g0025_WYG_064-6a"/>
者患之不能制公至因事召之悉集於庭告曰某時為<lb/>
某事者非某人邪取其一二人寘於法餘悉不問兵始<lb/>
知懼是時妖賊反貝州州縣無逺近皆警動佐吏勸公<lb/>
毋給州卒教習者真兵公笑曰是欲防亂乎此所以使<lb/>
人不安也在徐州遭歲大饑免民州筭緡使得糴旁郡<lb/>
而出公私米粟賑民所活尤多有司上其最降詔書褒<lb/>
美其在朝廷多所論議遇人恂恂惟謹及既殁考其言<lb/>
皆當世要務公知制誥夏竦卒天子以東宫舊恩賜謚<lb/>
<pb n="KR2g0025_WYG_064-6b"/>
文獻公曰此僖祖皇帝謚也封還其目不為草辭因曰<lb/>
前有司謚王溥為文獻章得象為文憲字雖異而音同<lb/>
皆當改於是太常更謚竦文莊而溥得象皆易謚又嘗<lb/>
論宗戚近幸冒法干恩澤以亂刑賞又言天下民田稅<lb/>
不均而姦民逃亡有司失其常稅請用郭諮孫琳千步<lb/>
開方為均田法頒之州縣使因民訟稍稍均之可不擾<lb/>
而有司得復其常數近時選諫官御史有執政之臣嘗<lb/>
薦舉者皆以嫌不用公謂士飭身勵行而大臣薦賢以<lb/>
<pb n="KR2g0025_WYG_064-7a"/>
報國以嫌廢之是疑大臣而廢賢材不可及論河功邊<lb/>
食皆可施行方公病時八月開邇英閣侍臣並進講讀<lb/>
而公獨病天子思之遣使者問公疾少間否能起而為<lb/>
予講邪既而公病篤以卒天子震悼賻卹加等即以某<lb/>
年某月某日葬於應天府宋城縣之某鄉某原公應天<lb/>
宋城人也曽祖諱某祖諱某贈太傅父諱某贈太師中<lb/>
書令兼尚書令公初娶董氏再娶胡氏皆先公卒又娶<lb/>
齊氏封髙陽郡君子男五人長曰叟臣早卒次曰力臣<lb/>
<pb n="KR2g0025_WYG_064-7b"/>
太常寺太祝次欽臣祕書省正字次陟臣將作監主簿<lb/>
次曽臣某官一女適太常博士陳安道銘曰<lb/>
惟王氏之先逺自三代下迄戰國商周齊魏其後之人<lb/>
皆以王為氏故其為姓尤多於後世而太原之王出周<lb/>
王子公世可考實太原人後家於宋遂以蕃延惟其皇<lb/>
考是生八子公實其季其徳克嗣播其休聲以顯于仕<lb/>
八支之盛名譽材賢公老朝廷儒學之臣退食于家詵<lb/>
詵子孫豈其不樂胡奪之年朝無諮詢士失益友送車<lb/>
<pb n="KR2g0025_WYG_064-8a"/>
國門出涕引首于兹歸藏刻銘不朽<lb/>
　　尹博士源墓誌銘　　　　　　歐陽修<lb/>
君諱源字子漸姓尹氏與其弟洙師魯俱有名於當世<lb/>
其論議文章博學强記皆有以過人而師魯好辨果於<lb/>
有為子漸為人則簡不矜飾能自晦藏與人居乆而莫<lb/>
知至其一有所發則人必驚服其視世事若不干其意<lb/>
已而搉其情偽計其成敗後多如其言其性不能容常<lb/>
人而善與人交乆而益篤自天聖明道之間予與其兄<lb/>
<pb n="KR2g0025_WYG_064-8b"/>
弟交其得于子漸者如此其曽祖諱誼贈光禄少卿祖<lb/>
諱文化官至都官郎中贈刑部侍郎父諱仲宣官至虞<lb/>
部員外即贈工部即中子漸初以祖䕃補三班借職稍<lb/>
遷左班殿直天聖八年舉進士及第為奉禮即累遷太<lb/>
常博士歴知芮城河陽二縣簽署孟州判官事又知新<lb/>
鄭縣通判涇州慶州知懐州以慶歷五年三月某日卒<lb/>
於官趙元昊冦邊圍定州堡大將葛懐敏發涇原兵救<lb/>
之君遺懐敏書曰賊舉其國而來其利不在城堡而兵<lb/>
<pb n="KR2g0025_WYG_064-9a"/>
法有不得而救者且吾軍畏法見敵必赴而不計利害<lb/>
此其所以數敗也冝駐兵瓦亭見利而後動懐敏不能<lb/>
用其言遂以敗死劉渙知滄州杖一卒不服渙命斬之<lb/>
以徇坐專殺降知密州君上書為渙論直得復知滄州<lb/>
范文正公嘗薦君才可以居館閣召試不用遂知懐州<lb/>
至朞月大治是時天子用范文正公與今觀文殿學士<lb/>
冨公武康軍節度使韓公欲更置天下事而權幸小人<lb/>
不便三公皆罷去而師魯與時賢士多被誣枉得罪君<lb/>
<pb n="KR2g0025_WYG_064-9b"/>
歎息憂悲發憤以謂生可厭而死可樂也徃徃被酒哀<lb/>
歌泣下朋友皆竊怪之已而以疾卒享年五十至和元<lb/>
年十有二月某日其子林葬君于河南府夀安縣甘泉<lb/>
鄉龕澗里其平生所為文章六十篇皆行於世子男四<lb/>
人曰林植機桴嗚呼師魯常勞其智于事物而卒蹈憂<lb/>
患以窮死若子漸者曠然不有累其心而無所屈其志<lb/>
然其夀考亦以不長豈其所謂短長得失者皆非此之<lb/>
謂歟其所以然者不可得而知歟銘曰<lb/>
<pb n="KR2g0025_WYG_064-10a"/>
有韞于中不以施一憤樂死其如歸豈其志之將衰不<lb/>
然世果可嫉其如斯<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_064-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻三十七<lb/>
</p>
<p>
</p>
  </div>
</body>
</text>
</TEI>
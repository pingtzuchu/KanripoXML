<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集下巻九</head>
    <p>
<pb n="KR2g0025_WYG_091-1a"/>
欽定四庫全書<lb/>
　名臣碑傳琬琰之集下巻九　　宋杜大珪編<lb/>
　　范蜀公鎮傳　　　　　　　　司馬光<lb/>
范景仁名鎮益州華陽人少舉進士善文賦場屋師之<lb/>
為人和易修飭故叅知政事薛簡肅公端明殿學士宋<lb/>
景文公皆器重之補國子監生及貢院奏名皆第一故<lb/>
事殿廷唱第過三人則為奏名之首者必抗聲自陳以<lb/>
祈恩雖考校在下天子必擢寘上列以吳春卿歐陽永<lb/>
<pb n="KR2g0025_WYG_091-1b"/>
叔之耿介猶不免從衆景仁獨不然左右與並立者屢<lb/>
趣之使自陳景仁不應至七十九人始唱名及之景仁<lb/>
出拜退就列訖無一言衆皆服其安恬自是人始以自<lb/>
陳為耻舊風遂絶釋褐新安主簿到官數旬時宋宣獻<lb/>
公留守西京不欲使與下吏共勞辱召置國子監使教<lb/>
諸生秩滿又薦扵朝為東監直講未幾宋景文公奏同<lb/>
修唐書又用叅知政事王公薦召試學士院詩用彩霓<lb/>
字學士以沈約郊居賦雌霓連蜷讀霓為入聲以景仁<lb/>
<pb n="KR2g0025_WYG_091-2a"/>
為失韻由是除館閣校勘殊不知約賦但取聲律便美<lb/>
非霓不可讀為平聲也皆為景仁憤鬱而景仁處之晏<lb/>
然不自辯為校勘四年應遷校理丞相龎公薦景仁有<lb/>
美才不汲汲扵進取特除直秘閣未幾以起居舍人知<lb/>
諌院仁宗性寛仁言事者競為激訐以采名或縁愛憎<lb/>
汚人以帷箔不可明之事景仁獨引大體自非關朝廷<lb/>
安危繫生民利病皆闊畧不言陳恭公為相嬖妾張氏<lb/>
笞殺婢御史劾奏欲逐去之不能得乃誣之云私其女<lb/>
<pb n="KR2g0025_WYG_091-2b"/>
景仁上言朝廷設臺諌官使之除讒慝非使之為讒慝<lb/>
也審如御史所言則執中可斬如其不然御史亦可斬<lb/>
御史怒共劾景仁以為阿附宰相景仁不顧力為辨其<lb/>
不然深救當時之弊識者韙之仁宗即位三十五年未<lb/>
有繼嗣嘉祐初暴得疾旬日而人不知中外小大之臣<lb/>
無不寒心而畏避嫌疑相倚伏莫敢發言景仁獨奮曰<lb/>
天下事尚有大于此者乎捨此不言顧惟抉擿細㣲以<lb/>
塞職是真負國吾不忍也即上言太祖捨其子而立太<lb/>
<pb n="KR2g0025_WYG_091-3a"/>
宗周王既薨真宗取宗室子養之宫中陛下宜為宗廟<lb/>
社稷計早擇宗室賢者優其禮数試之以政與圖天下<lb/>
之事以系天下之心章累上寢不報景仁因闔門家居<lb/>
自求誅譴執政或諭以奈何効干名希進之人景仁上<lb/>
執政書言繼嗣不定將有急兵鎮義當死朝廷之刑不<lb/>
可死亂兵之下此乃鎮擇死之時尚安暇頋干名希進<lb/>
之嫌而不為去就之决哉又奏稱臣竊原大臣之意恐<lb/>
行之而事有中變故畏避而為容身之計也萬一兵起<lb/>
<pb n="KR2g0025_WYG_091-3b"/>
大臣家族首領顧不可保其為身計亦已踈矣就使事<lb/>
有中變而死陛下之職與其死于亂兵不由愈乎乞陛<lb/>
下以臣此章示大臣使其自擇死所聞者為之股栗尋<lb/>
除兼侍御史知雜事景仁固辭不受乞觧言職就散地<lb/>
執政復諭以上之不豫諸大臣亦嘗建此䇿今姦言已<lb/>
入為之甚難景仁復上執政書云但當論事之是非不<lb/>
當問其難易况事早則濟緩則不及此聖賢所以貴機<lb/>
會也諸公謂今日難扵前日安知他日不難于今日乎<lb/>
<pb n="KR2g0025_WYG_091-4a"/>
謂今日姦言已入不可弭它日可弭乎凡見上面陳者<lb/>
三奏章者十有九朝廷不能奪乃罷諌職改集賢殿修<lb/>
撰頃之拜知制誥遷翰林學士英宗即位中書奏請追<lb/>
尊濮安懿王事下兩制議以為冝稱皇伯髙官大國極<lb/>
其尊榮大迕執政意更下尚書省集百官議之意朝士<lb/>
必有迎合者既而臺諌争上言為人後者為之子不得<lb/>
顧私親今陛下既為仁宗後若復追尊濮王是二統也<lb/>
殆非所以報仁宗之盛徳衆論鼎沸執政欲緩其事乃<lb/>
<pb n="KR2g0025_WYG_091-4b"/>
下詔罷百官集議曰當令禮官檢詳典禮以聞景仁時<lb/>
判太常寺即具列為人後之禮及漢魏以來論議得失<lb/>
悉奏之與兩制臺諌官合執政怒召景仁詰責之曰詔<lb/>
書云當令檢詳柰何遽列上耶景仁曰有司得詔書不<lb/>
敢稽留即以聞乃其職也奈何更以為罪乎會宰相遷<lb/>
官景仁當草制坐失扵考按不合故事改侍讀學士出<lb/>
知陳州今上即位復召還翰林王介甫叅知政事置三<lb/>
司條例司更變祖宗法令專以聚歛為務斥逐忠直引<lb/>
<pb n="KR2g0025_WYG_091-5a"/>
進姦佞景仁上䟽極言其不可朝廷不報景仁時年六<lb/>
十三因上言即不用臣言臣無顔復居位食禄願聽臣<lb/>
致仕章累上語益切直介甫大怒自草制書極口醜詆<lb/>
使以本官户部侍郎致仕凡所應得恩例悉不之與扵<lb/>
是當時在位者皆自愧景仁名益重扵天下介甫雖詆<lb/>
之深人更以為榮焉景仁既退居有園池在京師專以<lb/>
讀書賦詩自娛客至無貴賤皆野服見之不復報謝故<lb/>
人或為具召之雖權貴不拒也不召則不徃見之或時<lb/>
<pb n="KR2g0025_WYG_091-5b"/>
乗興出逰則無逺近皆徃嘗乗籃輿歸蜀與親舊樂飲<lb/>
賑施其貧者周覧江山窮其勝賞朞年然後返年益老<lb/>
而視聽聦明支體尤堅强嗚呼曏使景仁枉道希世以<lb/>
得富貴䝉屈辱任憂患豈有今日之樂耶然則景仁所<lb/>
失甚少所得殊多矣詩云愷悌君子神所勞矣又曰樂<lb/>
只君子遐不眉夀景仁有焉客有問今日之勇扵迂叟<lb/>
者叟曰有范景仁者其為勇人莫之敵客曰景仁長僅<lb/>
五尺循循如不勝衣奚其勇叟曰何㢤而所謂勇者而<lb/>
<pb n="KR2g0025_WYG_091-6a"/>
以瞋目裂眥髪上指冠力曵九牛氣陵三軍者為勇乎<lb/>
是特匹夫之勇耳勇扵外者也若景仁勇于内者也自<lb/>
唐宣宗以来不欲聞人言立嗣萬一有言之者輙切齒<lb/>
疾之與背叛無異而景仁獨唱言之十餘章不已視身<lb/>
與宗族如鴻毛後人見景仁無恙而繼為之者則有矣<lb/>
然景仁首冒不測之淵無勇者能之乎人之情孰不畏<lb/>
天子與執政親愛之至隆者孰若父子執政欲尊天子<lb/>
之父而景仁引古義以争之無勇者能之乎禄與位皆<lb/>
<pb n="KR2g0025_WYG_091-6b"/>
人所貪或老且病前無可兾猶戀戀不忍捨去况景仁<lb/>
身已通顯有聲望視公相無跬歩之逺以言不行年六<lb/>
十三即拂衣歸終身不復起無勇者能之乎凡人有所<lb/>
不能而人或能之無不服焉如吕獻可之先見范景仁<lb/>
之勇决皆余所不及也余心誠服之故作范景仁傳<lb/>
　　傳䟦　　　　　　　　　　　劉安世<lb/>
熈寧中王介甫初拜叅知政事神考方勵精求治一日<lb/>
紫宸殿早朝二府奏事頗乆日刻既晏例隔登對官扵<lb/>
<pb n="KR2g0025_WYG_091-7a"/>
後殿須上更衣復坐以次賛引時吕獻可任御史中丞<lb/>
將待對于崇政而司馬温公為翰林學士侍講邇英亦<lb/>
將趨資善堂以俟宣召相遇于朝路並行而比温公宻<lb/>
問曰請對欲言何事獻可舉䄂曰䄂中彈文乃新叅也<lb/>
温公愕然曰以介甫之文學行義命下之日衆皆喜扵<lb/>
得人柰何論之獻可正色曰君實亦為此言耶安石雖<lb/>
有時名上意所向然好執偏見不通物情信姦回喜人<lb/>
佞已聽其言則美施于用則踈若在侍從猶或可容置<lb/>
<pb n="KR2g0025_WYG_091-7b"/>
諸宰輔天下必受其弊矣温公又論之曰與公為心友<lb/>
茍有所懐不敢不盡今日之論未見其不善之迹似傷<lb/>
怱遽或别有章疏願先進呈姑留是事更加籌慮可乎<lb/>
獻可曰上新即位富于春秋所與朝夕謀議者二三執<lb/>
政而已茍非其人將敗國事此乃心腹之疾治之唯恐<lb/>
不及顧可緩耶語未竟閤門吏抗聲追班乃趨而去温<lb/>
公自經筵黙坐玉堂終日思之不得其說而縉紳間有<lb/>
傳其䟽者徃徃偶語切議疑其太過未幾聞中書置三<lb/>
<pb n="KR2g0025_WYG_091-8a"/>
司條例司相與講議於局中以經綸天下為已任始變<lb/>
祖宗法專務聚歛造出條目頒扵四方妄引周官教其<lb/>
誅剥之實輔弼近臣異議不能回臺諌從官力争不可<lb/>
奪州縣監司奉行㣲忤其意則譴黜隨之扵是昔之懐<lb/>
疑者始愧仰歎服以為不可及獻可終縁兹事出知鄧<lb/>
州嗚呼行偽而堅言偽而辨學非而博順非而澤唯孔<lb/>
子乃能識之雖子貢之賢有所不知也方介甫自小官<lb/>
以至禁從其學行聲名暴著扵天下士大夫識與不識<lb/>
<pb n="KR2g0025_WYG_091-8b"/>
咸想聞其風采且曰朝廷不用則已用之則必能推其<lb/>
學以致太平及叅大政中外相賀而獻可獨以為不然<lb/>
衆莫不怪之已而考其事業卒如所料非明智不惑出<lb/>
扵視聽之表何以及此易曰知幾其神乎又曰幾者動<lb/>
之㣲吉凶之先見也獻可有焉温公既辭樞宻之命退<lb/>
居洛陽毎論當世人物必曰吕獻可之先見范景仁之<lb/>
勇决余所不及心誠服之故作范景仁傳盖景仁之勇<lb/>
决得温公之傳後明獻可之先見亦成于公手然止載<lb/>
<pb n="KR2g0025_WYG_091-9a"/>
其平生大節而自相論難之語不欲相著故獻可之先<lb/>
見天下莫不有知者予嘗從學扵温公親聞其說觀賢<lb/>
者之正論逺識遂將淪没無傳扵世乃書蜀公之傳後<lb/>
以詔樂善之君子云<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_091-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集下巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中卷二十一</head>
    <p>
<pb n="KR2g0025_WYG_048-1a"/>
欽定四庫全書<lb/>
　名臣碑傳琬琰之集中卷二十一　宋杜大珪編<lb/>
　　楊諌議偕墓誌銘　　　　　　歐陽修<lb/>
慶歴八年秋翰林侍讀學士右諌議大夫楊公年六十<lb/>
有九告老即以工部侍郎致仕歸於常州其行也天子<lb/>
召宴勞賜以不拜公卿大夫咸出餞于東門瞻望咨嗟<lb/>
相與言曰楊公歸哉於公計為榮於國家計為可惜其<lb/>
明年九月某日公疾革出其兵論一篇示其子忱慥而<lb/>
<pb n="KR2g0025_WYG_048-1b"/>
授以言曰臣子雖死不敢忘其君父者天下之至恩大<lb/>
義也今臣偕不幸猶以埀閉之口言天下莫大之憂為<lb/>
陛下無窮之慮者其事有五以畢臣志死無所恨惟陛<lb/>
下用臣言不必哀臣死也言訖而卒不及其私忱慥以<lb/>
其語并其兵論以聞天子震悼顧有司問可以寵公者<lb/>
有司舉故事以對天子曰此何足以慰吾思乃詔特贈<lb/>
公兵部侍郎公少師事种放學問為文章長於議論好<lb/>
讀兵書知古兵法以謂士不兼文武不足任大事當四<lb/>
<pb n="KR2g0025_WYG_048-2a"/>
方無事時數上書言邊事後二十餘年元昊叛河西契<lb/>
丹舉衆違約三邊皆警天下弊於兵公於此時耗精疲<lb/>
神日夜思慮創作兵車陣圖刀楯之屬皆有法天子以<lb/>
步卒五百如公之法試於庭以為可用而世多非其刀<lb/>
楯脩嘗奉使河東得邊將王吉言元昊出兎毛川為吉<lb/>
所敗者用楊公楯也蓋世未嘗用其術爾然公素剛少<lb/>
合而議者不一故不得盡用其言夏竦經畧陜西請益<lb/>
置土兵公言竦據内地無破賊之謀而坐請益兵蓋虞<lb/>
<pb n="KR2g0025_WYG_048-2b"/>
敗事則欲以兵少為解竦復論公不忠沮計公不能忍<lb/>
以語詆之其後三路農民壯者咸墨為兵公又言兵在<lb/>
精不在衆衆而不練則不整而易敗困國而難供時自<lb/>
將相大臣議者皆務多兵獨公之論能如此劉平兵敗<lb/>
元昊圍延州甚急而救兵不至公在河中乃偽為書馳<lb/>
造延州救兵十萬至矣因命旁郡縣具芻粮什噐如其<lb/>
數以俟已而元昊亦解去後公守并州即詔公為并代<lb/>
麟府路經畧安撫招討等使兼兵馬都部署公執勑告<lb/>
<pb n="KR2g0025_WYG_048-3a"/>
其群吏曰天子用我矣然任其事必圖其効欲責其効<lb/>
必盡其方乃列六事以請曰能用臣言則受命不然則<lb/>
已朝廷難之公論不已坐是徙知邢州公志之不就皆<lb/>
此類也公嘗為御史章獻太后兄子劉從徳為團練使<lb/>
以卒其門人親戚厮飬用從德拜官爵者數十人馬季<lb/>
良以劉氏壻為龍圖閣直學士公上書言漢吕后王祿<lb/>
産欲彊其族而反以覆宗唐武三思楊國忠之禍不獨<lb/>
其身幾忘其國太后大怒貶監舒州酒税居二歲復召<lb/>
<pb n="KR2g0025_WYG_048-3b"/>
為御史言事愈切公祥符元年進士及第以上書言事<lb/>
真宗竒之召試不赴拜著作佐郎累官至工部侍郎為<lb/>
天章閣待制龍圖閣樞密直學士遂侍講於翰林嘗為<lb/>
審刑院詳議官知淮陽江隂軍三司度支判官知御史<lb/>
雜事判吏部流内銓三司度支副使河北河東都轉運<lb/>
使知河中府陜并邢滄杭五州所至皆有能績為人亷<lb/>
潔剛直少屈而難犯其仁心愛物至其有所能容人多<lb/>
所不及也公諱偕字次公曽祖諱某祖諱某父諱某初<lb/>
<pb n="KR2g0025_WYG_048-4a"/>
娶張氏又娶李氏又娶王氏太原郡君公卒之明年秋<lb/>
其子忱以其喪歸于河南又明年某月某日葬于洛陽<lb/>
縣宣武管平洛鄉之先塋公有文集十巻兵書十五巻<lb/>
讀其書可以見公之志考其始終之節可以知公之心<lb/>
嗚呼可謂忠矣脩為諫官時嘗與公争議於朝者而且<lb/>
未有識公也及其葬也其子不以銘屬於他人而以屬<lb/>
脩者豈以脩言為可信者歟然則銘之其可不信銘曰<lb/>
　逺矣楊氏　其來有始　赤泉侯功　與漢俱起<lb/>
<pb n="KR2g0025_WYG_048-4b"/>
　震官太尉　四世以公　於陵正直　僕射于唐<lb/>
　師復理卿　振左拾遺　文蔚獲嘉　其後益衰<lb/>
　避亂中州　曽祖始南　祖屈偽邦　令于烏江<lb/>
　又適南粤　皇考是生　晦顯有時　發于皇明<lb/>
　在考司馬　始仕妨州　遂家中部　道徳之優<lb/>
　司馬四子　惟公克大　非徒大之　又將長之<lb/>
　世有官族　孰無繫譜　或絶於㣲　或亡其序<lb/>
　不絶不亡　由屢有人　誰如楊世　愈久而審<lb/>
<pb n="KR2g0025_WYG_048-5a"/>
　次第弗迷　昭穆綿聨　公其歸此　安千萬年<lb/>
　　謝學士絳墓誌銘　　　　　　歐陽修<lb/>
朝散大夫行尙書兵部員外郎知制誥知鄧州軍州事<lb/>
兼管内勸農使上輕車都尉陽夏縣開國男食邑三百<lb/>
户賜紫金魚袋謝公諱絳字希深其先出於黄帝之後<lb/>
任姓之别為十族謝其一也其國在南陽宛三代之際<lb/>
以㣲不見至詩嵩髙始言周宣王使召公營邑以賜申<lb/>
伯蓋謝先以失國其子孫散亡以國為姓歴秦漢魏益<lb/>
<pb n="KR2g0025_WYG_048-5b"/>
不顯至晉宋間謝氏出陳郡者始為盛族公之皇考曰<lb/>
太子賔客諱濤其爵陳留伯至公開國又為夏陽男皆<lb/>
在陳郡故用其封復因為陳郡人然其官邑卒葬隨世<lb/>
而遷其譜自八世而下可見曰八代祖汾為河南緱氏<lb/>
人至五代祖希圖始遷而南或葬嘉興或葬麗水自皇<lb/>
考已上三代皆葬杭州之富陽公以寳元元年四月丁<lb/>
夘來治鄧其年十一月已酉以疾卒於官以逺不克歸<lb/>
於南即以明年八月得州之西南某山之陽遂以葬公<lb/>
<pb n="KR2g0025_WYG_048-6a"/>
享年四十有五初娶夏侯氏先卒今舉以祔後娶髙氏<lb/>
文安縣君三男六女男某皆將作監主簿女一早亡五<lb/>
尚幼公之卒其客歐陽脩弔而哭於位退則歎曰初賔<lb/>
客之薨脩獲銘其徳納諸富陽之原今又哭公之喪哭<lb/>
者在位莫如脩舊蓋常銘其世矣乃論次其終始曰公<lb/>
年十五起家試秘書省校書郎復舉進士中甲科以奉<lb/>
禮即知潁州汝隂縣遷光祿寺丞上書論四民失業楊<lb/>
文公薦其材召試充秘閣校理再遷太常丞通判常州<lb/>
<pb n="KR2g0025_WYG_048-6b"/>
丁母晉陵郡君許氏憂服除遷太常博士用鄭氏經唐<lb/>
故事議昭武皇帝非受命祖不冝配享感生帝天聖中<lb/>
天下水旱而蝗河決壊滑州又上書用洪範五行京房<lb/>
傳災異所以為天譴告之意極陳時所闕失無所諱與<lb/>
修真宗國史遷祠部員外郎直集賢院通判河南府移<lb/>
書丞相言歲凶嵩山宫宜罷勿治又上書論妖人方術<lb/>
士不冝出入禁中請追所賜先生處士號歲滿權開封<lb/>
府判官再遷兵部員外郎為三司度支判官上書論法<lb/>
<pb n="KR2g0025_WYG_048-7a"/>
禁密花透背詔書云自内始今内人賜衣復下有司取<lb/>
之是為法而自戾無以信天下又言後苑作官市龜筒<lb/>
亦禁物民間非所有之為犯法因請罷内作諸器皆以<lb/>
其職言又言有司多求上㫖從中出而數更且為號令<lb/>
數變則虧國體利害偏聽則惑聰明請者務欲各行而<lb/>
守者患於不一請凡詔令皆由中書樞密院然後行郭<lb/>
皇后廢上書用詩白華引申后褒姒以為戒景祐元年<lb/>
丁父憂服除召試知制誥判流内銓諫者言李照新定<lb/>
<pb n="KR2g0025_WYG_048-7b"/>
樂不可用下其議二者久不決公為兩議曰宋樂用三<lb/>
世矣照之法不合古吾從舊乃署其一議曰從新樂者<lb/>
異署議者皆從公署公為人肅然自脩平居温温不妄<lb/>
喜怒及其臨事敢言何其壯也雖或聽或否或論高而<lb/>
不能行或後果如其言皆傳經據古切中時病三代以<lb/>
來文章盛者稱西漢公於制誥尤得其體世所謂常楊<lb/>
元白不足多也公既以文知名至於為政無所不逹自<lb/>
汝隂已有能名佐常州至今常人思之錢思公守河南<lb/>
<pb n="KR2g0025_WYG_048-8a"/>
悉以事屬之是時莊獻明肅太后莊懿太后起二陵於<lb/>
永安至於鐵石畚鍤不取一物於民而足修國子學教<lb/>
諸生自逺而至者百餘人舉而中第十八九河南人聞<lb/>
公喪皆出涕諸生畫像於學而祠之初吏部擬官以圭<lb/>
田有無為均公取州縣田覆其實者凖其方之物價差<lb/>
為多少掲之省中它有名而無實者皆不用人以為便<lb/>
天下之吏有定職而無定員故選者常患其多而久積<lb/>
吏縁以姦至公為之選而集者有不逾旬而去天下皆<lb/>
<pb n="KR2g0025_WYG_048-8b"/>
稱其平其遇事尤劇猶若簡而有餘及求知鄧州其治<lb/>
益以寛静為本州遂無事先時有妖僧者以偽言誘民<lb/>
男女數百人徃徃晝夜為㑹凡六七年不廢公則取其<lb/>
首惡二人寘之法餘一不問民始知公法可畏而安於<lb/>
不苛南陽堰引湍水漑公田水之來逺而少能及民而<lb/>
堰撤墩破公議復召信臣故渠以罷鄧人歲役而以水<lb/>
與民大興學舎皆未就而卒始公來鄧食其廪者四十<lb/>
餘人或疑其多及其喪為之制服其治衣櫛纔二婢至<lb/>
<pb n="KR2g0025_WYG_048-9a"/>
三從孤弟妹皆聚而食之卒之日廪無餘粟家無餘貲<lb/>
入哭其堂椸無新衣然平生喜賔客談宴怡怡如也自<lb/>
少而仕凡三十年間自守不囬而外亦不為甚異此始<lb/>
終大節也銘曰<lb/>
　夀吾不知　命繫其偶　不俾其隆　安歸其咎<lb/>
　惟忠之明　惟仁之茂　惟力之為　而公之有<lb/>
　<lb/>
　<lb/>
<pb n="KR2g0025_WYG_048-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻二十一<lb/>
</p>
<p>
</p>
  </div>
</body>
</text>
</TEI>
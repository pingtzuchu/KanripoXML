<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑𫝊琬琰之集上巻二十</head>
    <p>
<pb n="KR2g0025_WYG_020-1a"/>
欽定四庫全書<lb/>
　名臣碑𫝊琬琰之集上巻二十　宋杜大珪編<lb/>
　　范文正公仲淹神道碑　　　　歐陽修<lb/>
皇祐四年五月甲子資政殿學士尚書禮部侍郎汝南<lb/>
文正公薨于徐州以其年十有二月壬申葬於河南尹<lb/>
樊里之萬安山下公諱仲淹字希文五代之際世家蘇<lb/>
州事吳越太宗皇帝時吳越獻其地公之皇考從錢俶<lb/>
朝京師後為武寧軍掌書記以卒公生二嵗而孤母夫<lb/>
<pb n="KR2g0025_WYG_020-1b"/>
人貧無依再適長山朱氏既長知其世家感泣去之南<lb/>
都入學舍掃一室晝夜講誦其起居飲食人所不堪而<lb/>
公自刻益苦居五年大通六經之㫖為文章論說必本<lb/>
於仁義祥符八年舉進士禮部選第一遂中乙科為廣<lb/>
徳軍司理參軍始歸迎其母以養及公既貴天子贈公<lb/>
㑹祖蘇州糧料判官諱某為太保祖秘書監諱某為太<lb/>
傅考諱某為太師妣謝氏為吳國夫人公少有大節於<lb/>
富貴貧賤毁譽歡戚不一動其心而慨然有志於天下<lb/>
<pb n="KR2g0025_WYG_020-2a"/>
常自誦曰士當先天下之憂而憂後天下之樂而樂也<lb/>
其事上遇人一以自信不擇利害為趨捨其所有為必<lb/>
盡其方曰為之自我者當如是其成與否有不在我者<lb/>
雖聖賢不能必吾豈茍哉天聖中晏丞相薦公文學以<lb/>
大理寺丞為祕閣校理以言事忤章獻太后㫖通判河<lb/>
中府久之上記其忠召拜右司諫當太后臨朝聴政時<lb/>
以至日大㑹前殿上将率百官為夀有司已具公上䟽<lb/>
言天子無北面且開後世弱人主以彊母后之漸其事<lb/>
<pb n="KR2g0025_WYG_020-2b"/>
遂已又上書請還政天子不報及太后崩言事者希㫖<lb/>
多求太后時事欲深治之公獨以謂太后受託先帝保<lb/>
佑聖躬始終十年未見過失宜掩其小故以全大徳初<lb/>
太后有遺命立楊太妃代為太后公諫曰太后母號也<lb/>
自古無代立者由是罷其冊命是歲大旱蝗奉使安撫<lb/>
東南使還㑹郭皇后廢率諫官御史伏閤争不能得貶<lb/>
知睦州又徙蘇州歲餘即拜禮部貟外郎天章閣待制<lb/>
召還益論時政闕失而大臣權倖多忌惡之居數月以<lb/>
<pb n="KR2g0025_WYG_020-3a"/>
公知開封府開封素號難治公治有聲事日益簡暇則<lb/>
益取古今治亂安危為上開說又為百官圗以獻曰任<lb/>
人各以其材而百職脩堯舜之治不過此也因指其遷<lb/>
進遲速次序曰如此而可以為公可以為私亦不可以<lb/>
不察由是吕丞相怒至交論上前公求對辯語切坐落<lb/>
職知饒州明年吕公亦罷公徙潤州又徙越州而趙元<lb/>
昊反河西上復召相吕公乃以公為陜西經略安撫副<lb/>
使遷龍圗閣直學士是時新失大將延州危公請自守<lb/>
<pb n="KR2g0025_WYG_020-3b"/>
鄜延捍賊乃知延州元昊遣人遺書以求和公以謂無<lb/>
事請和難信且書有僭號不可以聞乃自為書告以逆<lb/>
順成敗之說甚辯坐擅復書奪一官知耀州未逾月徙<lb/>
知慶州既而四路置帥以公為環慶路經略安撫招討<lb/>
使兵馬都部署累遷諫議大夫樞密直學士公為将務<lb/>
持重不急近功小利於延州築清澗城墾營田復承平<lb/>
永平廢寨熟羌歸業者數萬戸於慶州城大順以據要<lb/>
害又城細腰胡盧於是明珠滅臧等大族皆去賊為中<lb/>
<pb n="KR2g0025_WYG_020-4a"/>
國用自邊制久隳至兵與將常不相識公始分延州兵<lb/>
為六將訓練齊整諸路皆用以為法公之所在賊不敢<lb/>
犯人或疑公見敵應變為如何至其城大順也一旦引<lb/>
兵出諸将不知所嚮軍至柔逺始號令告其地處所往<lb/>
築城至於版築之用大小畢具而軍中初不知賊以騎<lb/>
三萬来争公戒諸将戰而賊走追勿過河已而賊果走<lb/>
追者不渡而河外果有伏賊失計乃引去於是諸将皆<lb/>
服公為不可及公待将吏必使畏法而愛已所得賜賚<lb/>
<pb n="KR2g0025_WYG_020-4b"/>
皆以上意分賜諸将使自為謝諸蕃質子縱其出入無<lb/>
一人逃者蕃酋来見召之卧内屏人徹衛與語不疑公<lb/>
居三嵗士勇邊實恩信大洽乃决䇿謀取横山復靈武<lb/>
而元昊數遣使稱臣請和上亦召公歸矣初西人籍為<lb/>
鄉兵者十數萬既而黥以為軍惟公所部但刺其手公<lb/>
去兵罷獨得復為民其於兩路既得熟羌為用使以守<lb/>
邊因徙屯兵就食内地而紓西人饋輓之勞其所設施<lb/>
去而人徳之與守其法不敢變者至今尤多自公坐吕<lb/>
<pb n="KR2g0025_WYG_020-5a"/>
公貶羣士大夫各持二公曲直吕公患之凡直公者皆<lb/>
指為黨或坐竄逐及吕公復相公亦再起被用於是二<lb/>
公歡然相約戮力平賊天下之士皆以此多二公然朋<lb/>
黨之論遂起而不能止上既賢公可大用故卒置羣議<lb/>
而用之慶厯三年春召為樞密副使五讓不許乃就道<lb/>
既至數月以為參知政事每進見必以太平責之公歎<lb/>
曰上之用我者至矣然事有先後而革弊於久安非朝<lb/>
夕可也既而上再賜手詔趣使條天下事又開天章閣<lb/>
<pb n="KR2g0025_WYG_020-5b"/>
召見賜坐授以紙筆使䟽於前公惶恐避席始退而條<lb/>
列時所宜先者十數事上之其詔天下興學取士先徳<lb/>
行不専文辭革磨勘例遷以别能否減任子之數而除<lb/>
濫官用農桑考課守宰等事方施行而磨勘任子之法<lb/>
僥倖之人皆不便因相與騰口而嫉公者亦幸外有言<lb/>
喜為之佐佑㑹邊奏有警公即請行乃以公為河東陜<lb/>
西宣撫使至則上書願復守邊即拜資政殿學士知邠<lb/>
州兼陜西四路安撫使其知政事纔一嵗而罷有司悉<lb/>
<pb n="KR2g0025_WYG_020-6a"/>
奏罷公前所施行而復其故言者遂以危事中之賴上<lb/>
察其忠不聴是時夏人已稱臣公因以疾請鄧州守鄧<lb/>
三歲求知杭州又徙青州公益病又求知頴州肩舁至<lb/>
徐遂不起享年六十有四方公之病上賜藥存問既薨<lb/>
輟朝一日以其遺表無所請使就問其家所欲贈以兵<lb/>
部尚書所以哀卹之甚厚公為人外和内剛樂善汎愛<lb/>
䘮其母時尚貧終身非賔客食不重肉臨財好施意豁<lb/>
如也及退而視其私妻子僅給衣食其為政所至民多<lb/>
<pb n="KR2g0025_WYG_020-6b"/>
立祠畫像其行已臨事自山林處士里閭田野之人外<lb/>
至四裔莫不知其名字而樂道其事者甚衆及其世次<lb/>
官爵誌于墓譜于家藏于有司者皆不論著著其繫天<lb/>
下國家之大者亦公之志也歟銘曰<lb/>
　范於吳越　世實陪臣　俶納山川　及其士民<lb/>
　范始来此　中間幾息　公奮自躬　與時偕逢<lb/>
　事有罪功　言有違從　豈公必能　天子用公<lb/>
　其艱其勞　一其初終　夏童跳邊　乘吏怠安<lb/>
<pb n="KR2g0025_WYG_020-7a"/>
　帝命公往　問彼驕頑　有不聴順　鋤其穴根<lb/>
　公居三年　怯勇隳完　兒憐獸擾　率俾来臣<lb/>
　夏人在廷　其事方議　帝趣公来　以就予治<lb/>
　公拜稽首　兹惟難哉　初匪其難　在其終之<lb/>
　羣言營營　卒壞于成　匪惡其成　惟公是傾<lb/>
　不傾不危　天子之明　存有顯榮　歿有贈諡<lb/>
　藏其子孫　寵及後世　惟百有位　可勸無怠<lb/>
　　趙康靖公槩神道碑　　　　　蘇軾<lb/>
<pb n="KR2g0025_WYG_020-7b"/>
宋有天下百二十有五年六聖相師専用一道曰仁不<lb/>
雜他術刑以不殺為能兵以不用為功財以不聚為富<lb/>
人以不作聰明為賢雖有絶人之材而徳不至終不大<lb/>
用六聖一心守之不移故自建隆以来至于今卿相大<lb/>
臣號多長者記人之功忘人之過含垢匿瑕犯而不校<lb/>
以為常徳是以四方又安兵革不試民之戴宋有死無<lb/>
二自漢以来未有如今日之盛者此六聖之徳而衆長<lb/>
者之助也易曰師正丈人吉詩曰雖無老成人尚有典<lb/>
<pb n="KR2g0025_WYG_020-8a"/>
刑書曰如有一介臣斷斷猗無他技其心休休焉其如<lb/>
有容人之有技若巳有之人之彦聖其心好之不啻若<lb/>
自其口出是能容之以保我子孫黎民故太子少師趙<lb/>
公服事三帝四十餘年其徳合於易之所謂丈人詩之<lb/>
所謂老成書之所謂一介臣者公諱槩字叔平其先河<lb/>
朔人也徙於宋之虞城七世矣曾祖著後唐國子毛詩<lb/>
博士贈太師中書令妣劉氏楚國太夫人祖惠宋州楚<lb/>
丘令贈太師中書令兼尚書令韓國公妣李氏燕國太<lb/>
<pb n="KR2g0025_WYG_020-8b"/>
夫人父幹尚書駕部貟外郎贈太師中書令兼尚書令<lb/>
魯國公妣張氏魯國太夫人髙氏唐國太夫人公七歲<lb/>
而孤篤學自力年十七舉進士當時聞人劉筠戚綸黄<lb/>
宗旦皆稱其文辭必顯於時而其器識宏逺則皆自以<lb/>
為不及當赴禮部試楚守胡令儀醵黄金以贈之公不<lb/>
受天聖五年擢進士第三人授將作監丞通判海州歸<lb/>
見父老故人幅巾徒歩人人至其家召試學士院除著<lb/>
作郎集賢校理出知漣水軍公為進士時鄧餘慶守漣<lb/>
<pb n="KR2g0025_WYG_020-9a"/>
水館公於官舍以教其子餘慶所為多不法公謝去數<lb/>
月餘慶以贓敗及公為守将至或榜其所館曰豹隱堂<lb/>
賦者三十餘人嵗飢公勸誘富民得米萬石所活不可<lb/>
勝數漣水有魚池利入公帑嵗殺魚十餘萬公始罷之<lb/>
作放生碑池上移守通州入為開封府推官奏事殿中<lb/>
賜五品服且欲以為直集賢院宰相以例不可出知洪<lb/>
州屬吏有鄭陶饒奭者挾持郡事肆為不法前守莫能<lb/>
制州有歸化兵皆故盗賊配流已而選充者奭與郡人<lb/>
<pb n="KR2g0025_WYG_020-9b"/>
胡順之共造飛語以動公曰歸化兵得廪米陳惡有怨<lb/>
言不更給善米且有變公笑不答㑹歸化卒有自容州<lb/>
戍所逃還犯夜者公即斬以徇收陶下獄得其姦贓且<lb/>
奏徙奭歙州一郡股栗城西南隅當大江之衝水歲為<lb/>
民患公建為石堤髙丈五尺長二百丈用石九千段取<lb/>
之有方民不以為勞明年夏堤成而水大至度與城平<lb/>
恃堤以全至於今賴之遷刑部貟外郎同知宗正寺出<lb/>
知青州改直集賢院賦稅未入中限敕縣不得輒催科<lb/>
<pb n="KR2g0025_WYG_020-10a"/>
是嵗夏稅先一月辦坐失舉張誥奪官罷歸起監密州<lb/>
酒徙楚州糧料院以郊赦還官職知滁州山東大賊李<lb/>
小二過境上告人曰我東人也公甞為青州東人愛之<lb/>
如父母我不忍犯遂㓂廬壽犬牙不入境召脩起居注<lb/>
朝廷欲同修玉牒久之除歐陽修起居注朝廷欲驟用<lb/>
修而難於躐公公聞之乃請郡自便以為天章閤待制<lb/>
賜三品服糺察在京刑獄遷兵部貟外郎遂知制誥勾<lb/>
當三班院㑹郊禮當進階封且任一子京官乞以母封<lb/>
<pb n="KR2g0025_WYG_020-10b"/>
郡太君宰相謂公學士擬封不久矣公曰母年八十二<lb/>
朝夕不可期願及今以為榮許之後遂以為例改知審<lb/>
官院判祕閣與髙若訥同判流内銓若訥言往甞知貢<lb/>
舉聞母病不得出幾不能生公矍然即請郡以便親宰<lb/>
相謂公曰旦夕為學士可少待也公不聴遂除蘇州明<lb/>
年丁母憂服除召入翰林為學士知貢舉館伴契丹泛<lb/>
使遂報聘焉㑹獵於興雲山之西請公賦詩詩成契丹<lb/>
主親酌玉盃以勸公且以素扇授其近臣劉六符冩公<lb/>
<pb n="KR2g0025_WYG_020-11a"/>
詩置之懷袖使還加侍讀學士歴右司郎中中書舍人<lb/>
提舉在京諸司庫務姦人冷清詐稱皇子遷之江南公<lb/>
曰清言不妄不可遷若詐亦不可不誅詔公與包拯雜<lb/>
治之得其實乃誅清李參為河北轉運使職事辦治進<lb/>
秩二等且官其一子郭申錫為諌官争之曰參職事所<lb/>
當辦無功不可賞上怒欲罪申錫公言陛下始面諭申<lb/>
錫毋面從吾過今黜之何以示天下乃止以龍圗閣學<lb/>
士禮部侍郎知鄆州徙南京留守拜御史中丞中官鄧<lb/>
<pb n="KR2g0025_WYG_020-11b"/>
保吉引剰貟燒銀禁中公力言其不可遂出之又言張<lb/>
茂實不宜典兵衛未行㑹公拜樞密副使復言之乃出<lb/>
茂實知曹州拜參知政事方是時皇嗣未立天下以為<lb/>
憂仁宗命英宗領宗正公言宗正未足為重遂與執政<lb/>
建言宜立為皇太子從之英宗即位遷戸部侍郎又遷<lb/>
吏部熈寧初遷左丞公年七十矣求去位不許章數上<lb/>
乃以為觀文殿學士吏部尚書知徐州遂請老不已以<lb/>
太子少師致仕居睢陽十五年猶以讀書著文憂國愛<lb/>
<pb n="KR2g0025_WYG_020-12a"/>
君為事集古今諫争事為諫林一百一十巻奏之上甚<lb/>
喜賜詔曰士大夫請老而去者皆以聲問不至朝廷為<lb/>
髙得卿所奏書知有志愛君之士雖退休山林未甞一<lb/>
日忘也當置左右以時省閱上祠南郊明堂率甞召公<lb/>
陪祀毎辭以老疾間甞一至都下亦以足疾辭不入見<lb/>
詔中貴人撫問二府就所館宴勞之累階至特進勲上<lb/>
柱國封天水郡開國公賜號推忠保徳翊戴功臣元豐<lb/>
初省功臣號三年官制改解特進六年正月十五日薨<lb/>
<pb n="KR2g0025_WYG_020-12b"/>
於永安坊里第享年八十八輟視朝一日贈太師諡康<lb/>
靖前作遺範以戒子孫纎悉必具以某年月日葬於宋<lb/>
城縣天廵鄉地與日皆公所自卜也娶李氏封汝隂郡<lb/>
夫人先公二十五年卒于鄆州子榮緒殿中丞敦緒將<lb/>
作監主簿皆早亡元緒宣徳郎公緒校書郎女二人長<lb/>
適光禄寺丞王力臣㓜適朝奉大夫程嗣恭孫男四人<lb/>
嗣徽通直郎嗣真宣義郎嗣賢試校書郎嗣光未命曽<lb/>
孫男六人韡太廟齋郎餘未名公為人樂易深中恢然<lb/>
<pb n="KR2g0025_WYG_020-13a"/>
偉人也平生與人實無所怨怒非特不形於色而已専<lb/>
務掩惡揚善以徳報怨出於至誠非勉强者天下稱之<lb/>
庶幾漢劉寛唐婁師徳之徒云始歐陽脩躐公為知制<lb/>
誥人意公不能平及脩坐累對詔獄人莫敢為言公獨<lb/>
抗章言脩無罪為仇人所中傷陛下不可以天下法為<lb/>
人報仇上感悟修以故得全公既老修亦退在汝南公<lb/>
自睢陽往從之游樂飲旬日蘇舜欽為進奏院以羣飲<lb/>
得罪公言與㑹者皆一時名人若舉而棄之失士大夫<lb/>
<pb n="KR2g0025_WYG_020-13b"/>
望非朝廷福張誥以臟敗竄海上公坐貶累年而憐誥<lb/>
終不衰間使人至海上勞問餽給之代馮浩為鄆州吏<lb/>
舉按浩侵用公使錢三十萬當以浩職田租償官公曰<lb/>
浩吾同年也且知其貧不可以已俸償之公所為大略<lb/>
如此至於敦尚契舊葬死養孤葢不可勝數余於公為<lb/>
里人少相善也退而老於鄉日從公游蓋知之詳矣元<lb/>
緒以墓碑為請義不可以辭銘曰<lb/>
　維古任人　仁義是圗　仁近於弱　義近於迂<lb/>
<pb n="KR2g0025_WYG_020-14a"/>
　課其功利　嵗計有餘　在漢孝文　發政之初<lb/>
　欲以利口　登進嗇夫　有臣釋之　實矢厥謨<lb/>
　世謂長者　絳侯相如　皆訥於言　有口若無<lb/>
　豈效此子　喋喋巧䛕　帝用感悟　老成是親<lb/>
　清浄無為　鍳于暴秦　歴祀四百　世載其仁<lb/>
　赫赫我宋　以聖繼神　於穆仁宗　如嵗之春<lb/>
　招延樸忠　屏逺佞人　豈獨左右　刑于庶民<lb/>
　維時趙公　含徳不發　如圭如璧　如金如錫<lb/>
<pb n="KR2g0025_WYG_020-14b"/>
　置之不愠　用之不懌　帝識其心　長者之傑<lb/>
　遂授以政　歴佐三葉　濟于艱難　不㚄不跋<lb/>
　公在朝廷　靖恭寡言　不忮不求　孰知其賢<lb/>
　望其容貌　有恥而悛　薄夫以敦　鄙夫以寛<lb/>
　今其亡矣　吾誰與存　作此銘詩　以詔後昆<lb/>
　<lb/>
　<lb/>
　名臣碑𫝊琬琰之集上卷二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集下巻二</head>
    <p>
<pb n="KR2g0025_WYG_084-1a"/>
欽定四庫全書<lb/>
　名臣碑傳琬琰之集下巻二　　宋杜大珪編<lb/>
　　張文定公齊賢傳　　　　　　實録<lb/>
張齊賢曹州寃句人也生三歲值晋亂徙家洛陽居城<lb/>
南之海角村孤貧力學有大志慕唐李大亮為人故字<lb/>
師亮太祖時舉賢良方正又獻下并汾富民封建敦孝<lb/>
舉賢太學籍田選良吏懲姦慎刑十䇿皆報罷頗為趙<lb/>
普李昉石熈載所知太平興國二年進士釋褐大理評<lb/>
<pb n="KR2g0025_WYG_084-1b"/>
事通判衡州時州鞠刼盗十餘皆論死齊賢始至為辨<lb/>
理全活五人州將獄官大懼被譴齊賢曰某初成一名<lb/>
豈欲罪衆人而自為功乎第令改正而已人許其逺大<lb/>
自荆渚至桂州有水逓鋪夫凡數千户皆樵釣貧民衣<lb/>
食不給湘江多巨潭險石而程限與陸鋪等或阻風波<lb/>
隂霖率被笞捶齊賢言其事詔毎鋪夫減半四年代還<lb/>
㑹親征普陽就行在謁見遷秘書丞忻州新下命知州<lb/>
事明年二月召還改著作郎直史館賜緋六月改左直<lb/>
<pb n="KR2g0025_WYG_084-2a"/>
拾遺是冬車駕北征齊賢表請從行賜白金二百兩辦<lb/>
装車駕還議者皆言宜速取幽薊齊賢上䟽曰方今海<lb/>
内一家朝野無事闗聖慮者豈不以河東新平屯兵尚<lb/>
衆幽燕未下輦運為勞以生靈為念乎臣毎料之此不<lb/>
足慮也自河東未降臣即權知忻州捕得契丹納米専<lb/>
典皆自山後轉般以援河東以臣料契丹能自給食則<lb/>
扵太原非不盡力然終為我有者盖力不足也河東初<lb/>
平人心未固嵐憲忻代未有軍寨入冦則田收頓失擾<lb/>
<pb n="KR2g0025_WYG_084-2b"/>
邉則守備可虞而反保境偷生畏威自守及國家守要<lb/>
害增壁壘左控右扼疆事甚嚴恩信已行民心已定乃<lb/>
扵鴈門陽武谷来争小利此則契丹之智力可料而知<lb/>
也聖人舉事動在萬全百戰百勝不若不戰不勝若重<lb/>
之慎之則契丹不足吞燕薊不足取自古疆場之難非<lb/>
盡由外釁亦多邊吏擾而致之若縁邊諸寨撫御得人<lb/>
但使峻壘深溝畜力養銳以逸自處寜我致人此李牧<lb/>
所以稱良將扵趙用此術也所謂擇卒不如擇將任力<lb/>
<pb n="KR2g0025_WYG_084-3a"/>
不如任人如是則邊鄙寜邊鄙寜則輦運減輦運減則<lb/>
河北之民獲休息矣獲休息則田莱增而蠶織廣務農<lb/>
積榖以實邊用且契丹之心固亦擇利避害安肯投諸<lb/>
死地而為冦哉臣又聞家六合者以天下為心豈止争<lb/>
乎尺寸之事强弱之勢而已是故聖人先本而後末安<lb/>
内以養外人民本也邉裔末也是知五帝三王未有不<lb/>
先根本者也堯舜之道無他焉廣推恩扵天下之民爾<lb/>
推恩者何在乎安而利之民既安我則歛衽而至矣陛<lb/>
<pb n="KR2g0025_WYG_084-3b"/>
下愛民利天下之心真堯舜也臣所慮羣臣所聞多以<lb/>
纎㣲之利尅下之術侵苦窮民以為功能者彼為此効<lb/>
相習已乆至扵生民疾苦見之如不見聞之如不聞歛<lb/>
怨速尤無大扵此伏望慎擇通儒分路採訪兩浙江南<lb/>
荆湖西川河東有偽命日賦歛苛重者改而正之因而<lb/>
利之使賦稅課利通濟可經久而行為聖朝定法除去<lb/>
舊弊天下諸州有不便扵民事委長吏聞奏如敢循常<lb/>
不以聞白當嚴加典憲使天下耳目皆知陛下之心戴<lb/>
<pb n="KR2g0025_WYG_084-4a"/>
陛下之恵此以徳懐逺以惠利民則幽燕竊地之醜沙<lb/>
漠偷生之流擒之與屈膝在衛内爾六年正月遷為江<lb/>
南西路轉運副使特賜其母邑封十二月改右補闕踰<lb/>
月充正使初辭日上靣命曰江左初平民間不便一一<lb/>
條奏齊賢曰臣聞江南舊以鐵為幣今改用銅錢民間<lb/>
難得而官責租課頗受鞭撻此最不便上曰漢時吳王<lb/>
即山鑄錢江南多出銅為朕宻經營之初李氏嵗鑄六<lb/>
萬貫自克復増治匠然亦不過七萬貫常患銅及鈆錫<lb/>
<pb n="KR2g0025_WYG_084-4b"/>
之不給齊賢乃訪得承㫖丁釗歴指饒信䖍山谷産銅<lb/>
鈆錫之所又求前代鑄法為饒州永平監周唐開元錢<lb/>
料堅實可久由是定取其法歲鑄五十萬貫凡用銅八<lb/>
十五萬斤鈆三十六萬錫十六萬斤齊賢即詣闕面陳<lb/>
其事詔既下頗有言其妄者乃令中書召齊賢問訊齊<lb/>
賢具述嘗親行山院其辭甚確萬一以之丁釗亦得復<lb/>
補殿前承㫖掌銅場又有言新法増鈆錫多者齊賢固<lb/>
引唐朝舊法為始言不能奪齊賢在任使勤究民弊務<lb/>
<pb n="KR2g0025_WYG_084-5a"/>
行寛大江南人至今稱之召還拜主客郎中樞宻直學<lb/>
士賜金紫數月擢右諌議大夫簽書樞宻院事賜宜秋<lb/>
門宅一區雍熈中遷左諌議三年大舉北伐代州楊維<lb/>
業戰沒太祖訪近臣以策畫齊賢請行即授給事中知<lb/>
代州與部署潘美同領縁邊兵馬是歲敵騎自胡谷入<lb/>
冦薄城下神衛都校馬正以所部列南門外衆寡不敵<lb/>
副部署盧漢斌畏懦保壁自固齊賢選廂軍二千出正<lb/>
之右誓衆感慨一以當百虜遂却走遁胡盧河南而去<lb/>
<pb n="KR2g0025_WYG_084-5b"/>
先是約潘美以兵師來㑹戰無何間使為敵所得齊賢<lb/>
以師期既漏且虞美之衆為敵所乗俄而美有使至云<lb/>
師出并州行四十里至栢井忽得宻詔東路王師衂於<lb/>
君子館有詔并之全軍不得出戰巳還州矣于時敵騎<lb/>
塞川齊賢曰敵未知美之退乃閉其使宻室中夜發兵<lb/>
二百人人持一幟負一芻距州城西南三十里列幟燃<lb/>
芻敵遥見火光中有旗幟意謂并師至矣駭而北走齊<lb/>
賢先伏歩卒二千於土燈塞掩擊大敗之擒其北大王<lb/>
<pb n="KR2g0025_WYG_084-6a"/>
之子一人帳前舍利一人斬首數百級獲馬二千器甲甚<lb/>
衆㨗奏至歸功漢斌太宗嘉之優詔褒美俄知漢斌未嘗<lb/>
接戰及鈐轄劉宇皆罷居環衛端供初拜工部侍郎表求<lb/>
省母手札慰勞以盛秋防邊不許就賜白金三千兩是冬<lb/>
敵又自大石路南侵齊賢預簡廂兵千人為二部分屯繁<lb/>
畤嵉縣下令曰代西有冦則嵉縣之師應之代東有冦則<lb/>
繁畤之師應之北接戰則郡兵集矣至是果為繁畤兵所<lb/>
敗復降詔褒美二年朝議置營田命充河東制置方田都<lb/>
<pb n="KR2g0025_WYG_084-6b"/>
部署入拜刑部侍郎充樞宻副使淳化二年四月叅知政<lb/>
事數月拜吏部侍郎同中書門下平章事齊賢母八十餘<lb/>
封晉國太夫人每入謁中禁太宗歎其福夀有令子多賜<lb/>
手詔存問别加錫與搢紳榮之有殿中丞朱貽業者即叅<lb/>
知政事李沆之姻與諸司使王延德同掌京庾因説託貽<lb/>
業求補外任貽業為白沆語齊賢齊賢遽以聞太宗以延<lb/>
德嘗事晉邸怒其不自陳而干祈執事召見詰責延德言<lb/>
未嘗有所求即召齊賢質之齊賢且言得於貽業復召<lb/>
<pb n="KR2g0025_WYG_084-7a"/>
貽業詢之貽業憚延德不以實對齊賢不欲扳沆為證即<lb/>
自引咎太宗由是疎之四年十月命知定州齊賢訴以母<lb/>
老抱羸疾不願離左右上憫然許之是月丁内艱水漿不<lb/>
入口者七日自是日啖粥一器終喪止食脫粟飯尋有<lb/>
詔起復知成都府㑹冦亂不行轉禮部尚書俄知河南<lb/>
府適有大辟獄將决齊賢引問得其寃狀乃立辨而釋<lb/>
之三日徙知永興軍俄徙知襄州又移南南府齊賢累<lb/>
表稱疾求歸洛下上以安陸去荆渚近而路僻乃陡知安<lb/>
<pb n="KR2g0025_WYG_084-7b"/>
州踰年加刑部尚書眞宗即位遷户部尚書召歸以<lb/>
其舊臣屢被訪問恩禮甚渥咸平初受詔删定編勑為<lb/>
十巻㑹吕端罷相拜兵部尚書平章事齊賢以小人犯<lb/>
盗者多強竊盗持杖不得財論罪太重非治平之法乃<lb/>
申明律減裁之删定官王濟以為寛則犯者益衆以死<lb/>
懼之尚不畏况緩其死乎是惠姦也濟強抗手䟽言齊<lb/>
賢腐儒不知適時之要齊賢表陳濟嘗同議定而復有<lb/>
異論乃下尚書省集官詳議并劾濟既而齊賢作相遂<lb/>
<pb n="KR2g0025_WYG_084-8a"/>
上言不欲與庶僚較其曲直上欣然嘉其客物遂罷議<lb/>
濟得免劾而刑名如齊賢之請自是犯盗者歲亦不増<lb/>
先是三班不免杖罰齊賢請以贖論訖今不易論者稱<lb/>
其平允又請以逃田為外官職田以復舊制從容為上<lb/>
推本皇王之道所以然且言臣受陛下非常恩故以非<lb/>
常報之上曰朕以為皇王之道非有迹但庶事適于治<lb/>
道則近之矣郊祀加門下侍郎明年夏命為河北㳂邊<lb/>
宣撫大使不行齊賢性迂闊毎有敷奏多不直致凡所<lb/>
<pb n="KR2g0025_WYG_084-8b"/>
云為徒張本而不能决與李沆同在中書情好不協坐<lb/>
冬至朝㑹被酒失儀免相四年李繼遷䧟清逺軍命為<lb/>
涇原汧渭邠寜環慶鄜延保安鎮戎清逺等州安撫經<lb/>
略使右司諌知制誥梁顥副之俄出手札訪齊賢靈州<lb/>
存廢之議齊賢獻䟽曰遷賊包藏兇逆招納叛亡建立<lb/>
州城創置軍領有歸明歸順之號務且耕且戰之基仍<lb/>
聞潜設中官全異𦍑戎之體曲延儒士漸行中國之風<lb/>
覩此作為志實非小况靈州自遷賊為逆以来危困彌<lb/>
<pb n="KR2g0025_WYG_084-9a"/>
甚五鎮連䧟姦威益張道路阻艱音耗迨絶當城鎮完<lb/>
全之日磧路未梗之時大凡中外常人言合棄者已衆<lb/>
矧清逺軍近遭攻䧟青岡塞自趣焚燒兵勢人心傷沮<lb/>
數倍即今来所議棄者益多靈州斗絶一隅旁無援助<lb/>
南去鎮戎五百餘里東去環僅六七日程如此畏塗不<lb/>
湏改奪則城中之民何由出城中之兵何以歸欲全軍<lb/>
民理須應接少發兵則復虞邀刼多發兵則廣費資糧<lb/>
與其應接以出兵曷若用竒而取勝小勝則軍民可出<lb/>
<pb n="KR2g0025_WYG_084-9b"/>
大勝則形勢復全匪惟擒討之有方抑亦進退而獲利<lb/>
與其虗勞甲卒枉役齊民示弱飪姦萬萬之相逺也果<lb/>
能更益精兵合西邉見屯兵甲雜以對替之衆使其兵<lb/>
力有餘量分師徒與原渭鎮戎合彼中與山西熟户縱<lb/>
東亦擇稳便䖏入界若嚴約師期兩路齊進茍或繼遷<lb/>
敢来援助彼則分而應敵我則乗勢而易攻且奔命道<lb/>
途首尾難衛千里趨利不敗則擒臣謂兵鋒未交靈州<lb/>
之危觧矣因取靈州軍民置扵蕭關武延以来據險就<lb/>
<pb n="KR2g0025_WYG_084-10a"/>
水建一寨僑置靈州覊係蕃漢土人之心裁候平寜却<lb/>
歸然後縱蕃漢之兵伺便而奮擊我則按重兵而觀利<lb/>
度賊勢以設謀臣謂破賊成功十有八九未幾靈武果<lb/>
䧟閏十二月拜右僕射判邠州兼經略使不行改判永<lb/>
興軍府兼馬歩軍部署故相薛居正子惟吉妻柴氏無<lb/>
子家甚富惟吉有子安上安民柴素與之不協既寡又<lb/>
盡畜其祖父金帛計直三萬緍并書籍綸告以謀改適<lb/>
齊賢定娶之自京兆遣牙吏約車来迎行有日矣安上<lb/>
<pb n="KR2g0025_WYG_084-10b"/>
詣東府訴其事府以聞上不欲寘于理命司門貟外郎<lb/>
張正倫就訊柴氏置對與安上狀謬異上不得已下其<lb/>
事于御史臺乃齊賢子太子中舍宗誨教柴氏為詞遂<lb/>
驗問柴氏之臧獲發取瘞藏得金具二萬計齊賢坐責<lb/>
授太常卿分司西京宗誨削一任貶海州别駕景徳初<lb/>
起為兵部尚書知青州上幸澶淵兼青淄濰州安撫使<lb/>
提舉轉運兵馬廵檢事二年改吏部尚書大中祥符初<lb/>
又上䟽言臣在先朝嘗憂靈夏兩鎮終為繼遷吞併當<lb/>
<pb n="KR2g0025_WYG_084-11a"/>
時言事者以臣所慮為太過略舉既徃之事以明本末<lb/>
從東封還拜右僕射是冬久旱明年京師賜酺齊賢以<lb/>
為宴樂陽事不宜為即詔權停又上言玊清昭應宫繢<lb/>
畵符瑞有損謙徳及違奉天之意又屢請罷土木之役<lb/>
三年出判河陽上祀汾陽還駐洛下詔齊賢来朝時車<lb/>
駕幸潜谿謁見行在所從朝諸陵次鞏縣頻奉辭歸任<lb/>
賜襲衣犀帯器幣如侍祠之例進位左僕射五年代還<lb/>
再抗章請老授特進守司空致仕還洛陽别業入辭便<lb/>
<pb n="KR2g0025_WYG_084-11b"/>
坐方拜而仆遂止之許二子扶掖升殿命益坐塾為三<lb/>
齊賢先得唐裴度午橋莊有池榭竹樹之勝日引生平<lb/>
故人觴詠道舊時乗小車按視田稼意甚曠適七年六<lb/>
月無疾而終年七十二上聞訃悼之遣入内殿頭邵文<lb/>
雅致祭賻以布帛五百疋粟麥稱是贈司徒廢朝二日<lb/>
齊賢姿儀碩大善談方畧以致君之術自負徃徃渉于<lb/>
踈闊前後治獄多所全宥喜提奬寒雋种放之召齊賢<lb/>
所薦也仲兄昭度嘗授經齊賢及貴表求追命詔贈光<lb/>
<pb n="KR2g0025_WYG_084-12a"/>
禄寺丞族人懐義以郷里之舊兄事之其卒也為制服<lb/>
撫其孤如子未第時館扵太子少師李肅家肅精扵賞<lb/>
鍳知齊賢必貴厚遇之肅有子早卒齊賢母事肅妻供<lb/>
給甚厚為營葬事其後歲時伏臘必祭享肅堂著遷居<lb/>
戒一篇以訓子孫齊賢四踐兩府九居八座晚歲以三<lb/>
公就第康寜福夀時罕其比然不事儀矩頗好治生再<lb/>
入相數起大獄又與冦凖相傾奪人以此少之有集五<lb/>
十巻奏議二十巻太平雅編二巻同歸小說十巻齊賢<lb/>
<pb n="KR2g0025_WYG_084-12b"/>
諸子皆能有立宗信宗誨宗禮宗亮宗簡宗約宗禮最<lb/>
賢多居洛陽考課當登朝慮覊束不願離田里善訓子<lb/>
姪率令務學宗誨子子臯子安子庚子定宗禮子子奭<lb/>
子膺皆擢進士第宗禮子子立<lb/>
　<lb/>
　<lb/>
　<lb/>
　名臣碑傳琬琰之集下巻二<lb/>
</p>
<p>
</p>
  </div>
</body>
</text>
</TEI>
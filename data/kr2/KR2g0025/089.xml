<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集下巻七</head>
    <p>
<pb n="KR2g0025_WYG_089-1a"/>
欽定四庫全書<lb/>
　名臣碑傳琬琰之集下巻七　　宋杜大珪編<lb/>
　　陶翰林榖　　　　　　　　　曽鞏<lb/>
陶榖字秀實邠州人北齊尚書令唐邕唐内史侍郎唐<lb/>
儉皆其逺祖姓因避晋祖諱而為陶遂不復其舊父涣<lb/>
唐末仕至刺史為邠州帥楊崇本所害榖隨母育崇本<lb/>
家㓜有俊才漢相李崧竒之自單州判官擢為集校理<lb/>
未幾遂知制誥在周為翰林學士承㫖宋興歴禮刑户<lb/>
<pb n="KR2g0025_WYG_089-1b"/>
部三尚書卒年六十八贈右僕射宋之南郊法物制度<lb/>
皆其所定博記美詞翰滑稽好大言佛老之書隂陽之<lb/>
學亦能詳究傾險巧詆為時論所薄其進縁李崧崧之<lb/>
及禍榖自謂有力焉周世宗召魚崇諒為學士未至榖<lb/>
譛以為顧望劉崇而遂代其任世宗語趙上交多謁告<lb/>
榖乃及其受門生名園事而上交被黜若是者盖不可<lb/>
徧録<lb/>
　　戚學士綸　　　　　　　　　曽鞏<lb/>
<pb n="KR2g0025_WYG_089-2a"/>
戚綸字仲言應天府楚丘人篤扵古學喜談名教太平<lb/>
興國八年登進士第父同文字文約㓜孤事祖母以孝<lb/>
聞從邑人楊懿受經懿隠居不仕而以女弟妻同文遇<lb/>
疾因託以家事同文為葬其三世之未葬者遭世䘮亂<lb/>
亦不復仕聚徒講學相繼登科者五十六人踐臺閣者<lb/>
亦至十數尚信義喜賙人急所與交皆當世之名士楊<lb/>
徽之因使至郡多所酬唱及卒徽之及其門人追號堅<lb/>
素先生長子曰維仕至户部郎中綸其次子也大中祥<lb/>
<pb n="KR2g0025_WYG_089-2b"/>
符二年應天府言民有曹誠者即同文舊居廣舍百五<lb/>
十楹聚書千餘巻以延學者真宗嘉之賜名曰應天府<lb/>
書院命綸之子奉禮郎舜賔主之補誠為府助教綸與<lb/>
兄維友愛甚至真宗初置龍圖閣待制首以任綸久之進<lb/>
樞宻直學士大中祥符初祥文薦降歌頌日興綸恐流<lb/>
俗託朝廷嘉瑞事詐為靈木石之異幻惑愚衆如少君<lb/>
欒大者上䟽亟論上嘉納之出知杭州發運使胡則李<lb/>
溥惡其修潔相與捃摭徙楊徐青鄆州復為勸農使為<lb/>
<pb n="KR2g0025_WYG_089-3a"/>
王遵誨李仲容所誣奏謂嘗訕朝廷降太常少卿分司<lb/>
卒年六十八<lb/>
　　徐常侍鉉　　　　　　　　　　曽鞏<lb/>
徐鉉字鼎臣廣陵人十歲能属文與韓熈載齊名江東謂<lb/>
之韓徐仕李煜至吏部尚書歸朝屢遷至散騎常侍坐累<lb/>
貶邠州行軍司馬卒年七十六鉉恬淡無矯偽不喜釋氏而<lb/>
好神怪有以此獻者多遂其所請布衣蒯亮事夸誕年逾<lb/>
九十鉉延置門下稽神録之事多亮之言也初自江南入使<lb/>
<pb n="KR2g0025_WYG_089-3b"/>
會報城䧟太祖厲聲責之鉉對曰臣為江南大臣而其國滅<lb/>
亡此死有餘罪不必他問太祖歎曰忠臣也命坐賜予甚<lb/>
厚鉉至京師見披毛褐者輙哂之邠州苦寒終不御毛褐<lb/>
冷氣致腹疾而卒李睦常使江南見鉉及其弟鍇文章曰<lb/>
二陸不能及也鍇死扵江南鉉好李斯小篆尤得其妙𨽻<lb/>
書亦工尺牘為士大夫所得皆珍藏之有文集二十巻<lb/>
又有質論稽神録行扵世嘗受詔與句中正重定說文<lb/>
　　楊文莊公徽之　　　　　　　　曽鞏<lb/>
<pb n="KR2g0025_WYG_089-4a"/>
楊徽之字仲猷建州浦城人世尚武力父澄始業儒徽<lb/>
之少好學同邑有江文蔚善賦江為善詩皆延置客館<lb/>
未幾遂與齊名聞廬山學舍盛即徃肄業周顯徳中登<lb/>
進士甲科建隆初監方城商稅因故人出使訪問謡俗<lb/>
徽之為言海内寜一宜崇儒術以厚風教太祖疑以訕<lb/>
黜為天興令蜀平徙峨眉令太宗嗣位召還累擢至諌<lb/>
議大夫為張洎劉昌言所誣貶鎮安軍司馬真宗尹京<lb/>
驛召復舊官為開封府推官即位除工部侍郎兼秘書<lb/>
<pb n="KR2g0025_WYG_089-4b"/>
監遷樞宻直學士翰林侍讀學士卒年八十無子一女<lb/>
適宋氏時外孫綬纔十年特授太常寺太祝姪孫偃集<lb/>
皆同學究出身徽之清素重名教尚風誼常言温仲舒<lb/>
冦準以博取貴位使後進趨競禮俗寖薄矣與石熈載<lb/>
李穆賈黄中為文義之友多識典故唐之士族人物悉<lb/>
能詳記尤工吟咏有集二十巻景祐二年詔以徽之先<lb/>
帝宫僚特贈太子太師諡文莊<lb/>
　　王翰林禹偁　　　　　　　　曽鞏<lb/>
<pb n="KR2g0025_WYG_089-5a"/>
王禹偁字元之濟州鉅野人家世㣲賤九歲能為歌詩<lb/>
州從事畢士安見而異之勉其勤業及長善属文太平<lb/>
興國八年登進士第太宗聞其名召試相府擢詞館端<lb/>
拱箴上初喜納趙普尤器重之端拱二年庭試貢士詔<lb/>
使作歌援筆立就太宗謂侍臣曰此歌不踰月徧天下<lb/>
矣以左司諌知制誥駕幸瓊林苑召至御榻前頋問語<lb/>
宰相曰禹偁文章獨歩當世其將大遇如此因抗䟽為<lb/>
徐鉉雪誣貶商州團練副使久之復知制誥召入翰林<lb/>
<pb n="KR2g0025_WYG_089-5b"/>
為學士孝章皇后崩梓宫遷主第禹偁語賔客后嘗母<lb/>
儀天下當用舊典坐訕謗罷職知滁州真宗即位遷刑<lb/>
部郎中召知制誥咸平初求補外守本官知黄州卒年<lb/>
四十八初境内有二虎闘其一死而食其半又群鷄夜<lb/>
鳴經月不止禹偁以其事聞上遣中貴人乗馹問勞且<lb/>
為禳醮詢日官云守土當其咎亟命遷蘄州力疾上道<lb/>
卒上嘗聞訃嗟悼賜一子出身禹偁辭章敏贍喜談世<lb/>
事臧否人物以正道自持故屢被擯斥所與游必儒雅<lb/>
<pb n="KR2g0025_WYG_089-6a"/>
稱奬後進如孫何丁謂遂名重一時有小畜集三十巻<lb/>
奏議十巻後集詩三巻<lb/>
　　孫學士何　　　　　　　　曾鞏<lb/>
孫何字漢公蔡州人㓜嗜學為文必本經與丁謂同為<lb/>
王禹偁所題奬時謂之孫丁淳化三年舉進士殿試及<lb/>
省闈俱為第一累擢起居舍人知制誥卒年四十四性<lb/>
辨急嘗任京西兩浙轉運使頗事苛察殆獨喜稱譽後<lb/>
進有文集四十巻子言弟僅僅字鄰幾咸平初登進士<lb/>
<pb n="KR2g0025_WYG_089-6b"/>
第皆冠天下士學者榮之僅復舉賢良方正科入等累<lb/>
擢知制誥集賢院學士給事中卒年四十九僅端懿无<lb/>
競篤扵儒學士大夫髙其履尚有文集五十巻子和路<lb/>
振字時發唐相巖四世孫巖貶死嶺外其子孫避地湖<lb/>
湘遂為永州人振㓜頴悟七嵗聽誦隂符經裁百言而<lb/>
止父使終業振曰百言演道足矣父異其對淳化中舉<lb/>
進士殿試巵言日出賦獨振知所出而文亦典贍遂登<lb/>
甲科累擢知制誥詞命温雅深惬物論卒年五十八振<lb/>
<pb n="KR2g0025_WYG_089-7a"/>
淳厚無臧否恂恂如也作詩有唐人風有文集二十巻<lb/>
子綸<lb/>
　　宋文安公白　　　　　　　　曽鞏<lb/>
宋白字素臣開封人十二善属文建隆二年登進士第<lb/>
又舉拔萃科中髙等釋褐授著作佐郎賜襲衣犀帶求<lb/>
外補嘉州玊津令久之從太宗征太原劉繼元降白獻<lb/>
平晋頌太宗奬諭還京遂除中書舍人賜金紫入翰林<lb/>
為學士至道初加承㫖真宗即位擬陸贄牓于集以獻<lb/>
<pb n="KR2g0025_WYG_089-7b"/>
上察其意希大用遂命尹京無政事才不任劇乃自求<lb/>
罷以疾請老授兵部尚書致仕進吏部卒年七十七贈<lb/>
右僕射諡文安白之文頗事浮麗而理致或不工善諧<lb/>
謔不拘小節典貢舉得王禹偁田錫胡旦時謂之得人<lb/>
至它所取有納賂者伶人舉為戱言又髙年不能决退<lb/>
多致譏誚殆能贍濟親族而恤其孤㓜是亦其所長也<lb/>
　　楊文公億　　　　　　　　　曾鞏<lb/>
楊億字大年建州浦城人祖文逸嘗夢一羽衣自稱懐<lb/>
<pb n="KR2g0025_WYG_089-8a"/>
玉山人覺而億生有毛被體其長盈尺踰月始墮能言<lb/>
母口授以小經隨即記誦六歲學吟詩七歲善属文太<lb/>
宗聞而詔江南轉運使李去華以所試文同送赴闕繼<lb/>
三日賜對而試詩賦五篇援筆立成時纔十一歲上大<lb/>
嗟賞命内侍送至中書令賦詩一章宰臣等剡章稱賀<lb/>
詔授秘書省正字有進修不已砥礪彌堅越景絶塵一<lb/>
具千里之句既謝即求歸鄉里䘮父服除從祖徽之知<lb/>
許州徃依焉徽之間與語歎其學問該博曰興吾門在<lb/>
<pb n="KR2g0025_WYG_089-8b"/>
汝矣淳化中詣闕獻文命讀書秘閣召試賜進士出身<lb/>
久之除直集賢院徽之在襄邸幕下書䟽一以委億及<lb/>
真宗即位累擢知制誥景徳三年入翰林為學士母有<lb/>
疾謁告不俟報而行因以疾求觧官授太常少卿分司<lb/>
疾愈知汝州會加玊皇聖號表請陪祠召為寶冊叅<lb/>
詳儀制副使久之遷工部侍郎知貢舉坐譴降秘書監<lb/>
母䘮詔起復工部侍郎翰林學士卒年四十七子紘給<lb/>
俸終䘮景祐元年樞宻使王晦叔上億天禧四年代冦<lb/>
<pb n="KR2g0025_WYG_089-9a"/>
準草奏請皇太子親政斥丁謂等姦邪事準既逐億亦<lb/>
憂畏而卒仁宗嘉嘆下詔褒顯之特贈禮部尚書賜諡<lb/>
曰文有司舉故事非嘗任工府及事東宫賜四品無贈<lb/>
官上曰億為國竭忠有君子之大節可拘以常典乎億<lb/>
初為光禄寺丞太宗賞花後苑召命賦詩座側對輔臣<lb/>
誦其警䇿句明年苑中曲燕億復獻詩上詰有司不時<lb/>
召對曰非貼職制不與立命兼直院表求歸里中迎母<lb/>
特賜錢十五萬太宗知其貧故屢有霑賚時之公卿牋<lb/>
<pb n="KR2g0025_WYG_089-9b"/>
翰皆出其手在西掖有詔以吏部主事為大理評事億<lb/>
封還詞頭後同王欽若修冊府元龜詔書扄衆論取决<lb/>
扵億脩太平實録八十巻億獨成五十六巻扵歴代典<lb/>
章制度尤為該洽故朝廷議論必取正焉經傳子史百<lb/>
家之學罔不通貫為文敏贍起草細字一幅數千言不<lb/>
加㸃竄對客談笑揮毫無滯論治道談世務必稽古驗<lb/>
今究切利病厚風義重名教誘進後學樂道人善賢士<lb/>
大夫翕然宗之然評品人物黒白太分姦邪之所戾惡<lb/>
<pb n="KR2g0025_WYG_089-10a"/>
讒毁因以聞母病不俟報而皆行以為慢朝廷又以詆<lb/>
時政之語逹扵上上愛之有素而又且力為開釋故僅<lb/>
免焉在翰林嘗以疾告上遣使挾太醫診視表謝上批<lb/>
紙尾賜詩有副予前席侍名賢之句其顧遇如此晚年<lb/>
留意釋典臨終有空頌一章其文有括倉夷武潁隂寒<lb/>
城退居汝陽蓬山冠鼇内外制刀筆集共一百九十四<lb/>
巻又别出西崑酬唱虢郡文齋潁隂聨唱南陽釋苑等<lb/>
集又手録時人所作為儒苑時文録數十篇真宗嘗謂<lb/>
<pb n="KR2g0025_WYG_089-10b"/>
王旦億詞學無比後學多所法則如劉筠宋綬晏殊而<lb/>
下比比相繼文章有貞元元和風格自億始也旦曰後<lb/>
進皆師慕億惟李宗諤久與之逰終不能得其鱗甲盖<lb/>
李昉詞體弱不宗尚經典故也<lb/>
　　栁開　　　　　　　　　　　曽鞏<lb/>
栁開字仲塗大名人父承翰仕至監察御史開㓜警悟<lb/>
豪勇父顕徳末為南樂令有盗入其家衆不敢動開十<lb/>
三歲亟取劒逐之盗踰垣開揮刃斷其足二指及就學<lb/>
<pb n="KR2g0025_WYG_089-11a"/>
講說能究經㫖開寶六年登進士第官至如京使知沂<lb/>
徙滄州未至卒年五十四子渉遷居荆南仕為隍城使<lb/>
五代學者少尚義理有趙生者得韓愈文數十篇未達<lb/>
乃攜以示開開一見遂知為文之趣自是屬辭必法韓<lb/>
栁初名肩愈盖慕之也著書號東郊野夫又號補亡先<lb/>
生作二傳以見意時范景好古學開與齊名謂之栁范<lb/>
開埀絶語門人張景曰吾十年著一書可行于世景為<lb/>
名之曰黙書辭義稍隐讀難遽曉開尚氣自任不顧小<lb/>
<pb n="KR2g0025_WYG_089-11b"/>
節所與交者必時之豪俊太宗征河東開從駕督糧適<lb/>
常潤有小冦遂選開知常州開至治所招誘群盗以俸<lb/>
金給賞之又觧衣與賊首置之左右或謂不可開曰彼<lb/>
失所則盗不爾則吾民也始懼死故假息鋒刃之下今<lb/>
推以赤心夫豈不捷未半歳境内輯寜雍熈初坐與監<lb/>
軍忿争貶上蔡令㑹王師北伐開部糧至涿州遇米信<lb/>
與契丹戰久不解遣使求和開謂信曰兵法約而請和<lb/>
謀也亟攻必勝信不能决後三日復引兵挑戰諜知求<lb/>
<pb n="KR2g0025_WYG_089-12a"/>
降乃以矢盡及幽州救至故復戰爾開因上書願効死<lb/>
邊鄙太宗憐之除殿中侍御史命使河北又上書願賜<lb/>
歩騎數千以滅敵上方擇文臣有武略者即受開崇儀<lb/>
使知寜逺軍契丹貴將白萬徳本真定人縁邊七百餘<lb/>
帳開因其親族徃来令說萬徳許以藩鎮俾挈幽州之<lb/>
衆内属萬徳喜請為期約使未還詔徙知全州州之西<lb/>
有蠻溪洞粟氏久為邊患朝廷設峽口香烟等七寨不<lb/>
能禦開至選勇辨吏徃說之不踰月攜老㓜至州開賦<lb/>
<pb n="KR2g0025_WYG_089-12b"/>
其居業作時鑑一篇刻石戒之遣其酋赴闕授州上佐<lb/>
邊患遂息詔賜開緍錢三十萬會有黥卒訟非辜州下<lb/>
吏削二官頃之上書自陳復還舊秩知環州為理互市<lb/>
之不直者戎落恱附徙知邠州真宗即位遷如京使上<lb/>
書言時政上嘉納之又徙代州葺城壘戰具諸將沮議<lb/>
因謂其從子浩曰吾觀胡星有光雲多從北来冦殆將<lb/>
至諸將見嫉一旦冦至必危我矣即丐小郡得沂州是<lb/>
秋敵犯塞<lb/>
<pb n="KR2g0025_WYG_089-13a"/>
　　蘇學士易簡<hi>子耆孫舜欽</hi>　　　曽鞏<lb/>
蘇易簡字太簡梓州人父協仕至光禄寺丞易簡弱冠<lb/>
舉進士甲科累擢知制誥翰林學士加承㫖淳化四年<lb/>
叅知政事與張洎不協為洎所攻至道元年張洎進而<lb/>
易簡罷未幾卒年三十九贈禮部尚書易簡警悟初属<lb/>
文未工及掌誥命能自刻勵在翰林多振舉故事太宗<lb/>
為飛白書院額曰玊堂及以詩賜以御書宋玊大言賦<lb/>
易簡因擬賦以獻曰皇帝以白龍牋書大言賦賜玉堂<lb/>
<pb n="KR2g0025_WYG_089-13b"/>
詞臣易簡御筆煌煌雄辭洋洋瓌瑋博達不可備詳詔<lb/>
易簡陛殿躬指其理且歎宋玊之竒怪也因伏而奏曰<lb/>
恨宋玊不得與陛下同時帝曰噫何代無人焉卿為朕<lb/>
繼之易簡拜手稽首曰聖人興兮告成功登崑崙兮展<lb/>
升中地為席兮享祖宗天作籟兮調笙鏞日烏月兎耀<lb/>
文明也參旗井鉞嚴武衛也執北斗兮奠𤣥酒也削西<lb/>
華兮為石䃭也飛雲涌震騰㷈燔也刳鵬腊鯨代牲魚<lb/>
也迅雷三發山神呼也流電三激爟火舉也禮再獻兮<lb/>
<pb n="KR2g0025_WYG_089-14a"/>
淳風還君百拜兮三神歡四時一周兮萬八千年泰山<lb/>
融兮滄海乾圎盖穴兮方輿穿君王夀兮無窮焉時殿<lb/>
上皆呼萬歲太宗覧而嘉之賜手詔褒寵易簡嗜酒上<lb/>
甞以詩戒之入直雖不敢飲在私第未嘗不醉子耆仕<lb/>
至直集賢院耆子舜欽<lb/>
　　劉羲叟　　　　　　　　　　曽鞏<lb/>
劉羲叟字仲更澤州人舉進士不中第歐陽修使河東<lb/>
薦其學術擢試大理評事留為唐書律歴天文五行志<lb/>
<pb n="KR2g0025_WYG_089-14b"/>
編修官書成授崇文院檢討未謝卒羲叟通經史百家<lb/>
之學國朝典故財賦刑名兵械鍾律皆所究知星歴數<lb/>
術尤得其要嘗以春秋洪範變異休咎十數篇斥古人<lb/>
所强合者其占日月星辰無或不驗皇祐五年日蝕心<lb/>
是時朝廷制樂聲鍾太鬱而不發又陜西錢法大弊羲<lb/>
叟曰此所謂害金再與周景王同占也上將感心腹之<lb/>
疾乎其後月入太㣲曰宫中當有䘮而張貴妃薨至和<lb/>
初四月日蝕客星出乎昴曰契丹主且死矣其言無差<lb/>
<pb n="KR2g0025_WYG_089-15a"/>
所著有十三代史志劉氏輯歴春秋災異南北史韶員<lb/>
目<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_089-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集下巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集上巻三</head>
    <p>
<pb n="KR2g0025_WYG_003-1a"/>
欽定四庫全書<lb/>
　名臣碑傳琬琰之集上巻三　　宋杜大珪編<lb/>
　　晏元獻公殊舊學之碑　　　　歐陽脩<lb/>
至和元年六月觀文殿大學士行兵部尚書西京留守<lb/>
臨淄公以疾歸於京師八月疾少間入見天子曰噫予<lb/>
舊學之臣也乃留侍講邇英閣詔五日一朝前殿明年<lb/>
正月疾作不能朝飭太醫朝夕往視有司除道將幸其<lb/>
家公歎曰吾無狀乃以疾病憂吾君即馳奏曰臣疾少<lb/>
<pb n="KR2g0025_WYG_003-1b"/>
間行愈矣乃止其月丁亥以公薨聞天子震悼亟臨其<lb/>
喪以不即視公為恨贈公司空兼侍中謚曰元獻有司<lb/>
請輟視朝一日詔特輟二日以其年三月癸酉𦵏公於<lb/>
許州陽翟縣麥秀鄉之北原既𦵏賜其墓隧之碑首曰<lb/>
舊學之碑既又勑史臣脩考次公事具書於碑下臣脩<lb/>
伏讀國史見真宗皇帝時天下無事天子方推譲功徳<lb/>
祠祀天地山川講禮樂以文頌聲而儒學文章俊賢偉<lb/>
異之人出公世家江西之臨川年始十四一日起田里<lb/>
<pb n="KR2g0025_WYG_003-2a"/>
進見天子時方親閱天下貢士㑹廷中者千餘人與夫<lb/>
宫臣衛官擁列圜視公不動聲氣操筆為文辭立成以<lb/>
獻天子嘉賞賜同進士出身遂登館閤掌書命以文章<lb/>
為天下所宗逮陛下養德東宫先帝選用臣屬即以公<lb/>
遺陛下由王官宫臣卒登宰相凡所以輔導聖徳憂勤<lb/>
國家有舊有勞自始至卒五十餘年公既薨而先帝之<lb/>
名臣與陛下東宫之舊人皆無在者宜其褒寵優異比<lb/>
公甘盤臣脩幸得執筆史官奉明詔謹昩死上臨淄公<lb/>
<pb n="KR2g0025_WYG_003-2b"/>
事曰公諱殊字同叔姓晏氏其世次晦顯徙遷不常自<lb/>
其髙祖諱墉唐咸通中舉進士卒官江西始著籍於髙<lb/>
安其後三世不顯曽祖諱延昌又徙其籍於臨川祖諱<lb/>
郜追封英國公考諱固追封秦國公自曽祖以下皆用<lb/>
公貴累贈開府儀同三司太師中書令兼尚書令曽祖<lb/>
妣張氏陳國太夫人祖妣傅氏許國太夫人妣吴氏唐<lb/>
國太夫人公生七嵗知學問為文章鄉里號為神童故<lb/>
丞相張文節公安撫江西得公以聞真宗召見既賜出<lb/>
<pb n="KR2g0025_WYG_003-3a"/>
身後二日又召試詩賦論公徐啓曰臣嘗私習此賦不<lb/>
敢隠真宗益嗟異之因試以他題以為祕書省正字置<lb/>
之祕閤使之悉讀祕書命故僕射陳文僖公視其學明<lb/>
年獻其所為文召試中書遷太常寺奉禮郎封祀泰山<lb/>
推恩遷光禄寺丞數日充集賢校理明年遷著作佐郎<lb/>
丁父憂去官巳而真宗思之即其家起復命淮南發運<lb/>
使具舟送之京師從祀太清宫賜緋衣銀魚同判太常<lb/>
禮院又丁母憂求去官服喪不許今天子始封昇王公<lb/>
<pb n="KR2g0025_WYG_003-3b"/>
以選為府記室叅軍再遷左正言直史館今天子為皇<lb/>
太子以户部貟外郎充太子舎人賜金紫知制誥判集<lb/>
賢院遷翰林學士充景靈宫判官太子左庶子兼判太<lb/>
常寺知禮儀院公既以道徳文章佐佑東宫真宗毎所<lb/>
諮訪多以方寸小紙細書問之由是叅與機宻凡所對<lb/>
必以其藁進示不洩其後悉閱真宗閤中遺書得公所<lb/>
進藁類為八十巻藏之禁中人莫之見也初真宗遺詔<lb/>
章獻明肅太后權聽軍國事宰相丁謂樞宻使曹利用<lb/>
<pb n="KR2g0025_WYG_003-4a"/>
各欲獨見奏事無敢決其議者公建言羣臣奏事太后<lb/>
者埀簾聽之皆毋得見議遂定乾興元年拜右諫議大<lb/>
夫兼侍讀學士遷給事中景靈副使判吏部流内銓以<lb/>
易侍講崇政殿遷禮部侍郎知審官院為樞宻副使遷<lb/>
刑部侍郎上疏論張耆不可為樞宻使由是忤太后㫖<lb/>
坐以笏擊其僕誤折其齒罷留守南京大興學校以教<lb/>
諸生自五代以來天下學廢興自公始召拜御史中丞<lb/>
改兵部侍郎兼祕書監資政殿學士翰林侍讀學士知<lb/>
<pb n="KR2g0025_WYG_003-4b"/>
天聖八年禮部貢院明年為三司使復為樞宻副使未<lb/>
拜改叅知政事遷尚書左丞太后謁太廟有請服衮冕<lb/>
者太后以問公公以周官后服對太后崩大臣執政者<lb/>
皆罷公為禮部尚書知亳州徙知陳州遷刑部尚書復<lb/>
召為御史中丞又為三司使知樞宻院事拜樞宻使再<lb/>
加檢校太尉同中書門下平章事慶歴三年三月遂以<lb/>
刑部尚書居相位充集賢殿大學士兼樞宻使自公復<lb/>
召用而趙元昊反師出陜西天下弊於兵公數建利害<lb/>
<pb n="KR2g0025_WYG_003-5a"/>
請罷監軍無以陣圖授諸將使得應敵為攻守及制財<lb/>
用為出入之要皆有法天子悉為施行自宫禁先以率<lb/>
天下而財賦之職悉歸有司卒能以謀臣元昊使聽約<lb/>
束乃還其王號公為人剛簡遇人必以誠雖處富貴如<lb/>
寒士罇酒相對歡如也得一善稱之如已出當世知名<lb/>
之士如范仲淹孔道輔等皆出其門及為相益務進賢<lb/>
材當公居相府時范仲淹韓琦富弼皆進用至於臺閤<lb/>
多一時之賢天子既厭西兵閔天下困弊奮然有意遂<lb/>
<pb n="KR2g0025_WYG_003-5b"/>
欲因羣材以更治數詔大臣條天下事方施行而小人<lb/>
權倖皆不便明年秋㑹公以事罷而仲淹等相次亦皆<lb/>
去事遂已公既罷以工部尚書知潁州徙知陳州又徙<lb/>
許州三遷户部尚書拜觀文殿大學士知永興軍充一<lb/>
路都部署安撫使徙知河南府兼西京留守累進階至<lb/>
開府儀同三司勲上柱爵臨淄公食邑萬二千户實封<lb/>
三千七百户公享年六十有五自少篤學至其病亟猶<lb/>
手不釋巻有文集二百四十巻嘗奉勅修士訓及真宗<lb/>
<pb n="KR2g0025_WYG_003-6a"/>
實録又集類古今文章為集選二百巻其為政敏而務<lb/>
以簡便其民其於家嚴子弟之見有時事寡姊孝謹未<lb/>
嘗為子弟求恩澤其在陳上問宰相曰晏某居外未嘗<lb/>
有所請其亦有所欲邪宰相以告公公自為表問起居<lb/>
而已殆其薨也天子尤哀悼之賜予加等以其子承裕<lb/>
為崇文院檢討孫及甥之未官者九人皆命以官公初<lb/>
娶李氏工部侍郎虚已之女次孟氏屯田貟外郎虚舟<lb/>
之女封鉅鹿郡夫人次王氏太師尚書令超之女封滎<lb/>
<pb n="KR2g0025_WYG_003-6b"/>
國夫人子八人長曰居厚大理評事早卒次承裕尚書<lb/>
屯田貟外郎宣禮贊善大夫崇譲著作佐郎明逺祇德<lb/>
皆大理評事幾道傳正皆太常寺太祝女六人長適户<lb/>
部侍郎同中書門下平章事富弼次適禮部侍郎三司<lb/>
使楊察其四尚㓜孫十有二人公既樂善而稱為知人<lb/>
士之顯於朝者多公所薦達至擇其女之所從又得二<lb/>
人者如此可謂賢也已銘曰<lb/>
　有姜之裔　齊為晏氏　齊在春秋　晏顯諸侯<lb/>
<pb n="KR2g0025_WYG_003-7a"/>
　傳載桓子　嬰稱于丘　其後無聞　不亡僅存<lb/>
　有煒自公　厥聲以振　公之顯聲　實相天子<lb/>
　天子曰噫　予考真宗　唯多名臣　以臻盛隆<lb/>
　汝初事我　王官東宫　以暨相予　始卒一躬<lb/>
　輔我以徳　有勞於邦　公疾在外　來歸自洛<lb/>
　天子曰留　汝予舊學　凡今在廷　莫如汝舊<lb/>
　孰以畀予　惟予聖考　今既逝矣　孰為予老<lb/>
　何以贈之　司空侍中　禮則有加　予思何窮<lb/>
<pb n="KR2g0025_WYG_003-7b"/>
　有篆其文　在其碑首　天子之褒　史臣有詔<lb/>
　銘以述之　永昭厥後<lb/>
　　丁文簡公度崇儒之碑　　　　孫抃<lb/>
皇祐五年正月庚戌觀文殿學士翰林侍讀學士行尚<lb/>
書右丞丁公薨於京師翌日乘輿臨弔賜贈物有加禭<lb/>
以天官尚書章紱一不御埀拱朝太常准功行謚曰文<lb/>
簡越三月辛酉克𦵏於鄭州新鄭縣旌賢鄉之原眀年<lb/>
詔臺臣某識其事以信來世謹按牒公諱度字公雅開<lb/>
<pb n="KR2g0025_WYG_003-8a"/>
封祥符人先世家姑蘇徙清河又遷冀大王父嵓始壯<lb/>
㑹梁晉怙亂嵗嵗扼河相持避不仕以公貴贈太保大<lb/>
父顓清泰末與仲弟入契丹及還乃占今籍性好學捃<lb/>
橐中金盡以置經史得八千餘巻築大室保藏之時名<lb/>
儒若冦萊公馮魏公並遊其門詩書以卒業晚應三史<lb/>
舉不中第終焉贈太師考逢吉有節行章聖在藩邸與<lb/>
張耆楊崇勲皆給事左右増家書至萬巻東朝圖記盖<lb/>
有補助既而張楊以攀附寖貴獨引退辭老授將作監<lb/>
<pb n="KR2g0025_WYG_003-8b"/>
丞致仕贈中書令曽王妣張氏王妣劉氏妣賀氏追封<lb/>
衛韓魯三國太夫人中書令五子公最少生八日目始<lb/>
開年十一穎悟端碩與並時諸生不類因大啓書室使<lb/>
之縱觀公取數帙指篇目問義安在的的如成人言及<lb/>
長能屬文雅好謨誥遂擬為書命數篇不錯不礱詞氣<lb/>
酋然由是名聞公卿間祀汾隂之嵗應服勤詞學科擢<lb/>
上第釋褐大理評事通判静海郡稍遷太子中允直集<lb/>
賢院上踐祚改太常丞是時大明繼臨純健丕迪四海<lb/>
<pb n="KR2g0025_WYG_003-9a"/>
面内仰觀功德公獻書墀下愽延經臣以敷講道義増<lb/>
署諫列以切劘治體籍荒田墾闢之數為令佐課效使<lb/>
流庸自占限宗屬親疎之别立補䕃名格使妄冒不作<lb/>
其言典且正天子始器之進太常博士加緋魚守吴興<lb/>
民有訴訟者公問狀拳然坐閤中麗傅曲直按昇事下<lb/>
吏十無二三者郡俗大服牢圄無繫㝷為西京轉運使<lb/>
内官督役河隂暴不循法叛卒亡命山林凡數百公選<lb/>
強辯軍校曉諭招還之止坐首謀太史奏昌陵有異氣<lb/>
<pb n="KR2g0025_WYG_003-9b"/>
非吉祥須増築始可厭公入對陵寢所以寧先神不時<lb/>
繕修非經義乃止又徙長葛治單鎮許人宜之嵗中授<lb/>
祠部貟外郎代還以本官知制誥錫服三品大河東北<lb/>
占勁兵處景德前騎兵戰討有功其後寖死不補無以<lb/>
厭重邊公首講馬射之法以全其籍再遷刑部郎中召<lb/>
入翰林充學士元昊反朝廷議奪官爵公曰昔尉佗自<lb/>
帝漢文亦祗移書責之矧夏人萌僭竊心嵗且乆削之必<lb/>
不能止叛計但自損威靈耳属獻謀者言頗異議遂格<lb/>
<pb n="KR2g0025_WYG_003-10a"/>
已而賊果齎餘書置境上時邊遽相屬大臣奏事或日<lb/>
旰詔無給休澣假公引東晉區區符堅擁百萬衆入冦<lb/>
謝安命駕遊適人心以寧今醜類跳梁持柄者過為勞<lb/>
勩適足使四疆窺淺深非良算願一切如舊葉清臣議<lb/>
制銅獸符給諸路帥領調發期㑹並㳂古制公言今昔<lb/>
殊尚文質異宜符若一施偽將百出成敗所係可不慎<lb/>
重卒罷之㝷兼侍讀學士改中書舍人為學士承㫖詔<lb/>
獄常用中人充制使公援唐時大獄皆三司雜治况申<lb/>
<pb n="KR2g0025_WYG_003-10b"/>
理冤滯憲臺之職可更委御史中書制事本樞宻顓兵<lb/>
謀公稱古之治天下者其號令本於一今二府離軍民<lb/>
之算機㑹措置猝有同異則人心得以疑惑非國體上<lb/>
然之凡兵戎重務始許通議故事諸部監司及藩鎮牧<lb/>
守被命赴職陛辭日皆召見賜對至是罷之公曰臣子<lb/>
領外權以生齒為寄其卑付固甚重陛下宜臨遣惇諭<lb/>
朂之條教奈何徳音咫尺耳阸阸不得聞非聖人憂元<lb/>
元與賢者共治之本意俄兼端明殿大學士西師未解<lb/>
<pb n="KR2g0025_WYG_003-11a"/>
上問用人以資與才孰先公對平時較殿最第資考俾<lb/>
進用有漸所以循古法而謹常道若夫釐大務扞大患<lb/>
判大疑則擢才為急上顧公在翰林乆矣乃不自為之<lb/>
地真確厚長者居無何諫官或言公請間求用上曰度<lb/>
侍從十五年未嘗一語及私若安得是説因召執政申<lb/>
諭之慶歴五年遂用為工部侍郎樞宻副使叅知政事<lb/>
禁衛竊發大臣有素善楊懐敏者議遣官留鞫禁中公<lb/>
曰肘腋之變事切宗社當付外廷窮索證逮蕩鋤兇醜<lb/>
<pb n="KR2g0025_WYG_003-11b"/>
以正國家典刑乃欲依違貸罪黨邪固争之聲色俱厲<lb/>
及晡然後已數月懇請解職授紫宸殿學士翰林侍讀<lb/>
學士復改觀文殿學士歴刑兵二部侍郎合宫均慶陟<lb/>
尚書右丞近時政府罷免例從外職獨公入觀中講還<lb/>
即闔門静居寵辱進退若不在已素康寧一日以疾聞<lb/>
上亟遣中貴人挾太醫診脈藥未再劑晏然謝去享年<lb/>
六十四悲夫公坦易疏達清通敏亮不喜外飾率由天<lb/>
誠讀書止究大義章句解詁脫略不記與士人交初若<lb/>
<pb n="KR2g0025_WYG_003-12a"/>
無崖岸無畛域及游從論議或一言一事小戾正道則<lb/>
辭意勁訐無毫釐假借之色性忠赤朝家事典關治亂<lb/>
安危者多宻疏抗辯大抵渾渾直致發於胷中稽摩隠<lb/>
微既乆乃驗人問之則避讓不自名往往答以他語間<lb/>
屬姦險惎忮横啓誣詛雖衆談錯出未嘗少回以合時<lb/>
尚初章獻皇太后輔政公鋪道前世縁舅家致敗亂之<lb/>
跡撰王鳳論以獻明白委曲無所諱忌嶺南歐希範平<lb/>
公白交州雖外臣自克占城勢頗張又谿洞諸小種土<lb/>
<pb n="KR2g0025_WYG_003-12b"/>
域環接疑有附險連勢隂持兩端廣邕欽梧雷五州之<lb/>
境所控尤要害請飭守臣嚴戍邏結聲援踵唐五筦之<lb/>
法以備侵軼未再嵗廣源蠻大擾南方如公言國馬數<lb/>
絀公因啓苑監古法非不孳衍但寓之之令未能經逺<lb/>
若聽天下郡縣牧養之家不登為産力則四方多矣夫<lb/>
君民猶一體民馬既足國何患乎不足在中書日寃人<lb/>
叩待漏院理訴公縷縷問或告曰丞相亡所詰已獨然<lb/>
非自安之計公黙不應素知兵書熟本朝典故前後畫<lb/>
<pb n="KR2g0025_WYG_003-13a"/>
便宜率疆埸間事語西北尤切至於軍校進補士伍番<lb/>
戍堡障廢置營部髙下叅綜次序一本祖宗舊制號稱<lb/>
詳平侍經筵讀史傳據歴代本末極陳繇邪正致盛衰<lb/>
之說以感悟主意每經終及嵗時賜予輙懇懇辭避且<lb/>
云臣與韓琦俱嘗在兩府琦䕶塞盡瘁臣侍顔從容豈<lb/>
宜蒙賚益以重過上嘉歎者乆之生平亷畏自奉泊如<lb/>
所得俸稍計伏臘外均賦宗戚貧甚者嫁娶送𦵏仰公<lb/>
而成雖疎屬如一晚嵗通性理紛華玩好抑絶不視處<lb/>
<pb n="KR2g0025_WYG_003-13b"/>
一室左右几案惟經史子集而已室之外架二欄植脩<lb/>
竹日吟誦其間賔自逺方至坐未既則訪以所過郡邑<lb/>
嵗之豐凶吏之良否民之苦樂聞嵗豐吏良民樂則衎<lb/>
然如不能勝其克已憂人如是朝廷既大享召群子弟<lb/>
語曰昔文正公宰天下僅十五年及薨子孫有未齒宦<lb/>
簿者吾愛之慕之自今不復有請矣若等姑自䇿厲因<lb/>
著慎言賦以示戒朂洛中營小園心念念告老去章既<lb/>
具草未上而終士論深所追惜公之踐歴若吏部南曹<lb/>
<pb n="KR2g0025_WYG_003-14a"/>
尚書刑部登聞檢院權發遣三司公事糾察在京刑獄<lb/>
管勾詳源觀提舉在京諸司庫務皆一領焉祕閤祕書<lb/>
省省刑院吏部流内銓審官院三司磨勘司通進銀臺<lb/>
司權發遣開封府事南郊鹵簿使皆再領焉太常禮院<lb/>
尚書都省皆三領焉又為羣牧使河東宣撫副使契丹<lb/>
生辰使南郊禮儀使功臣曰推忠推誠佐理保德階至<lb/>
光禄大夫勲為上柱國爵封濟陽郡開國公賦邑二千<lb/>
六百户真食六百户所著詩論制誥奏議碑頌等離為<lb/>
<pb n="KR2g0025_WYG_003-14b"/>
七十巻藏於家致道雅正文辭純緻較漢唐名賢不少<lb/>
減又譔録邇英聖覽十巻龜鑑精義三巻慶歴兵録五<lb/>
巻慶歴繕邊録一巻國朝具員一巻編年摠録八巻大<lb/>
唐史略一百巻管子要略五篇備邊要覽十篇寰海後<lb/>
圖刋定武經摠要五十巻唐書紀十巻志四十巻集韻<lb/>
十巻褒貶義例得太史公之遺法美哉凢三合姓始娶<lb/>
陳氏潁川郡夫人故蔚州刺史贊之孫再娶吕氏東平<lb/>
郡夫人故宰相蒙正之女三娶張氏清河郡夫人故叅<lb/>
<pb n="KR2g0025_WYG_003-15a"/>
知政事洎之孫並先公而没輤車之西皆舉以祔焉禮<lb/>
也子男二人諷太子中允集賢校理諲光禄寺丞篤學<lb/>
有行檢人以世濟待之女二人長適大理寺丞方安人<lb/>
早亡次適國子監直講楊忱孫男二人羲叟唐叟俱為<lb/>
太常寺太祝女孫三人長適大理評事范宗賢二尚㓜<lb/>
嗚呼有後哉君子謂公約以處已恕以接人誠以事君<lb/>
勞焉不自能美焉不自售孜孜輔道始終一節易所謂<lb/>
立不易方者公得之矣銘曰<lb/>
<pb n="KR2g0025_WYG_003-15b"/>
　君子履用　以純誠先　哲人事業　推直道難<lb/>
　二者參立　兹為本原　有美文簡　奉之周旋<lb/>
　心坦以毅　行方而堅　章聖在宥　汾睢告䖍<lb/>
　巍設科等　大寵俊賢　公試墀下　擢居衆前<lb/>
　帝始御極　龍飛于天　健順丕斡　清明浹宣<lb/>
　公踐朝闥　亨途始焉　灝灝書府　峩峩掖垣<lb/>
　或紬史法　或代王言　公復古誼　其文炳然<lb/>
　玉署詳擇　金華博延　時視詔草　日陪威顔<lb/>
<pb n="KR2g0025_WYG_003-16a"/>
　公講事本　經謀實繁　乃贊萬樞　乃叅庶績<lb/>
　推以治體　濟之勤力　内重國論　翊夫柱石<lb/>
　外探兵鈐　綏固疆埸　生也鯁亮　動兮齋慄<lb/>
　不將不迎　不矯不激　不求利權　不取名跡<lb/>
　人其謂何　我則惟一　寖蹈晚節　解還前職<lb/>
　紛乎世華　淡若虚室　裏襮胥照　初終㒺易<lb/>
　凝神粹和　匽首歸没　士伍追範　朝家慨惜<lb/>
　詔俾刋録　庸傳行實　嗚呼公兮　古之遺直<lb/>
<pb n="KR2g0025_WYG_003-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集上巻三<lb/>
</p>
<p>
</p>
  </div>
</body>
</text>
</TEI>
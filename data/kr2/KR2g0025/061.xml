<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻三十四</head>
    <p>
<pb n="KR2g0025_WYG_061-1a"/>
欽定四庫全書<lb/>
　名臣碑傳琬琰之集中巻三十四　宋杜大珪編<lb/>
　　梅直講聖俞墓誌銘　　　　　歐陽修<lb/>
嘉祐五年京師大疫四月乙亥聖俞得疾卧城東汴陽<lb/>
坊明日朝之賢士大夫徃問疾者騶呼屬路不絶城東<lb/>
之人市者廢行者不得徃來咸驚顧相語曰兹坊所居<lb/>
大人誰邪何致客之多也居八日癸未聖俞卒於是賢<lb/>
士大夫又走弔哭如前日益多而其尤親且舊者相與<lb/>
<pb n="KR2g0025_WYG_061-1b"/>
聚而謀其後事自丞相以下皆有以賻䘏其家粤六月<lb/>
某日其孤増載其柩南歸以某年某月某日葬于某所<lb/>
聖俞字也其名堯臣姓梅氏宣州宣城人也自其家世<lb/>
頗能詩而從父詢以仕顯至聖俞遂以詩聞自武夫貴<lb/>
戚童兒野叟皆能道其名字雖妄愚人不能知詩義者<lb/>
且曰此世所貴也吾能得之用以自矜故求者日踵門<lb/>
而聖俞詩遂行天下其初喜為清麗閑肆平淡乆則涵<lb/>
演深逺間亦琢刻以出怪巧然氣完力餘益老以勁其<lb/>
<pb n="KR2g0025_WYG_061-2a"/>
應於人者多故辭非一體至於他文章皆可喜非如唐<lb/>
諸子號詩人者僻固而狹陋也聖俞為人仁厚樂易未<lb/>
嘗忤於物至其窮愁感憤有所罵譏笑謔一發於詩然<lb/>
用以為驩而不怨懟可謂君子者也初在河南王文康<lb/>
公見其文歎曰二百年無此作矣其後大臣屢薦冝在<lb/>
館閣嘗一召賜進士出身餘輒不報嘉祐元年翰林學<lb/>
士趙槩等十餘人列言于朝曰梅某經行修明願得留<lb/>
與國子諸生講論道徳作為雅頌以歌咏聖化乃得國<lb/>
<pb n="KR2g0025_WYG_061-2b"/>
子監直講三年冬祫于太廟御史中丞韓絳言天子且<lb/>
親祠當更制樂章以薦祖考惟梅某為冝亦不報聖俞<lb/>
初以從父䕃補太廟齋郎歴桐城河南河陽三縣主簿<lb/>
以徳興縣令知建徳縣又知襄城縣監湖州鹽稅簽署<lb/>
忠武鎮安兩軍節度判官監永濟倉國子監直講累官<lb/>
至尚書都官貟外郎嘗奏其所撰唐載二十六卷多補<lb/>
正舊史闕謬乃命編修唐書書成未奏而卒享年五十<lb/>
有九曽祖諱某祖諱某皆不仕父諱某太子中舎致仕<lb/>
<pb n="KR2g0025_WYG_061-3a"/>
贈職方郎中母曰仙逰縣太君束氏又曰清河縣太君<lb/>
張氏初娶謝氏再娶刁氏封某縣君子男五人曰増曰<lb/>
墀曰坰曰龜兒一早卒女二人長適太廟齋郎薛通次<lb/>
尚幼聖俞學長於毛氏詩為小傳二十巻其文集四十<lb/>
巻注孫子十三巻余嘗論其詩曰世謂詩人少逹而多<lb/>
窮蓋非詩能窮人殆窮者而後工也聖俞以為知言銘曰<lb/>
　不戚其窮　不困其鳴　不躓于艱　不履于傾<lb/>
　飬其和平　以發厥聲　震越渾鍠　衆聽以驚<lb/>
<pb n="KR2g0025_WYG_061-3b"/>
　以揚其清　以播其英　以成其名　以告諸冥<lb/>
　　劉學士敞墓誌銘　　　　　　歐陽修<lb/>
公諱敞字仲原父姓劉氏世為吉州臨江人自其皇祖<lb/>
以尚書郎有聲太宗時遂為名家其後多聞人至公而<lb/>
益顯公舉慶歴六年進士中甲科以大理評事通判蔡<lb/>
州丁外艱服除召試學士院遷太子中允直集賢院判<lb/>
登聞鼓院吏部南曹尙書考功於是夏英公既薨天子<lb/>
賜謚曰文正公曰此吾職也即上疏言謚者有司之事<lb/>
<pb n="KR2g0025_WYG_061-4a"/>
也且竦行不應法今百司各得守其職而陛下侵臣官<lb/>
疏凢三上天子嘉其守為更其謚曰文莊公曰姑可以<lb/>
止矣權判三司開坼司又權度支判官同修起居注至<lb/>
和元年九月召試遷右正言知制誥宦者石全彬以勞<lb/>
遷宮苑使領觀察使意不滿退而愠有言居三日正除<lb/>
觀察使公封還詞頭不草制其命遂止二年八月奉使<lb/>
契丹公素知其山川道里敵人道自古北口回曲千餘<lb/>
里至栁河公問曰自松亭趍栁河甚直而近不數日可<lb/>
<pb n="KR2g0025_WYG_061-4b"/>
至中京何不道彼而道此蓋敵人常故迂其路欲以國<lb/>
地險逺誇使者且謂莫習其山川不虞公之問也相與<lb/>
驚顧差媿即吐其實曰誠如公言時順州山中有異獸<lb/>
如馬而食虎豹敵人不識以問公曰此所謂駮也為言<lb/>
其形狀聲音皆是敵人益歎服三年使還以親嫌求知<lb/>
楊州歲餘遷起居舍人徙知鄆州兼京東西路安撫使<lb/>
居數月召還糺察在京刑獄修玉牒知嘉祐四年貢舉<lb/>
稱為得人是歲天子卜以孟冬祫既廷告丞相用故事<lb/>
<pb n="KR2g0025_WYG_061-5a"/>
率文武加上天子尊號公上書言尊號非古也陛下自<lb/>
寳元之郊止群臣毋得以請殆今二十年無所加天下<lb/>
皆知甚盛德奈何一旦受虚名而損實美上曰我意亦<lb/>
謂當如此遂不允羣臣請而禮官前祫請祔郭皇后於<lb/>
廟自孝章以下四后在别廟者請母合食事下議議者<lb/>
紛然公之議曰春秋之義不薨于寢不稱夫人而郭氏<lb/>
以廢薨按景祐之詔許復其號而不許其謚與祔謂宜<lb/>
如詔書又曰禮於祫未毁廟之主皆合食而無帝后之<lb/>
<pb n="KR2g0025_WYG_061-5b"/>
限且祖宗以來用之傳曰祭從先祖冝如故於是皆如<lb/>
公言公既驟屈廷臣之議議者已多仄目既而又論吕<lb/>
溱過輕而責重與臺諌異由是言事者亟攻之公知不<lb/>
容于時矣㑹永興闕守因自請行即拜翰林侍讀學士<lb/>
充永興軍路安撫使兼知永興軍府事長安多冨人右<lb/>
族豪猾難治猶習故都時態公方發大姓范偉事獄未<lb/>
具而公召由是獄屢變連年吏不能決至其事聞制取<lb/>
以付御史臺乃決而卒如公所發也公為三州皆有善<lb/>
<pb n="KR2g0025_WYG_061-6a"/>
政在揚州奪發運使冐占靁塘田數百頃予民民至今<lb/>
以為徳其治鄆永興皆承旱歉所至必雨雪蝗輒飛去<lb/>
歲用豐稔流亡來歸令行民信盜賊禁止至路不拾遺<lb/>
公于學博自六經百氏古今傳記下至天文地理卜醫<lb/>
數術浮屠老莊之說無所不通其為文章尤敏贍嘗直<lb/>
紫㣲閣一日追封皇子公主九人公方將下直為之立<lb/>
馬却坐一揮九制數千言文辭典雅各得其體公知制<lb/>
誥十年當以次遷翰林學士者數矣乆而不遷及居永<lb/>
<pb n="KR2g0025_WYG_061-6b"/>
興歲餘遂以疾聞八年八月召還判三班院太常寺公<lb/>
在朝廷遇事多所建明如古渭州可棄孟陽河不可開<lb/>
樞密使狄青冝罷以保全之之類皆其語在士大夫間<lb/>
者若其規切人主直言逆耳至于從容進見開導聰明<lb/>
賢否人物其事不聞于外廷者其補益尤多故雖不合<lb/>
於世而特被人主之知方嘉祐中嫉者衆而攻之急其<lb/>
雖危而得無害者仁宗深察其忠也及侍英宗講讀不<lb/>
專章句解詁而指事據經因以諷諫毎見聽納故尤竒<lb/>
<pb n="KR2g0025_WYG_061-7a"/>
其材已而復得驚眩疾告滿百日求便郡上曰如劉某<lb/>
者豈易得也復賜以告上毎宴見諸學士時時問公少<lb/>
間否賜以新橙五十勞其良苦疾少間復求外補上悵<lb/>
然許之出知衛州未行徙汝州治平三年召還以疾不<lb/>
能朝改集賢院學士判南京留守司御史臺熈寜元年<lb/>
四月某日卒于官舎享年五十嗚呼以先帝之知公使<lb/>
其不病其所以用之者豈一翰林學士而止哉方公以<lb/>
論事迕於時也又有構為謗語以怒時相者及歸自雍<lb/>
<pb n="KR2g0025_WYG_061-7b"/>
丞相韓公方欲還公學士未及而公病遂止於此豈非<lb/>
其命也夫公累官至給事中階朝散大夫勲上輕車都<lb/>
尉開國彭城爵公邑户二千一百實食者三百曽祖諱<lb/>
某贈大理評事祖諱某尚書工部員外郎贈户部尚書<lb/>
考諱某尚書主客郎中贈工部尚書公再娶論氏皆侍<lb/>
御史程之女前夫人先公早卒後夫人以公貴累封河<lb/>
南郡君子男四人長安國郊社掌座早卒次奉世大理<lb/>
寺丞次當時大理評事次安上太常寺太祝女三人長<lb/>
<pb n="KR2g0025_WYG_061-8a"/>
適大理評事韓宗直二尙幼公既卒天子推恩錄其兩孫望<lb/>
旦一族子安世皆試將作監主簿公為人磊落明白推誠<lb/>
自信不為防慮至其屢見侵害皆置而不較亦不介于胷<lb/>
中居家不問有無喜賙宗族既卒家無餘財與其弟攽友<lb/>
愛尤篤有文集若干巻其為春秋之説曰傳曰權衡曰説<lb/>
例曰文權曰意林合為四十一巻又有七經小傳五巻弟<lb/>
子記五巻而七經小傳今盛行于學者二年某月某日其<lb/>
弟攽與其子奉世等葬公于某所以來請銘乃為之銘曰<lb/>
<pb n="KR2g0025_WYG_061-8b"/>
嗚呼維仲原父學强而博識敏而明其無疑貳一以誠<lb/>
見利如畏義必争觸機復檢危不傾畜大不施奪其齡<lb/>
惟其文章燦日星雖欲有毁知莫能維古聖賢皆後亨<lb/>
有如不信考斯銘<lb/>
　　晁太史補之墓誌銘　　　　　　張耒<lb/>
惟晁氏自漢御史大夫錯而後不能譜其世國初為清<lb/>
豐人真宗皇帝時有諱逈者為翰林學士承㫖謚文元<lb/>
始徙居開封或居鉅野逈之子諱宗慤為參知政事謚<lb/>
<pb n="KR2g0025_WYG_061-9a"/>
文莊又三世而生公諱宗簡贈特進吏部尚書者為皇<lb/>
曽祖諱仲偃尚書員外郎即為皇祖考公諱補之字无<lb/>
咎幼豪邁英爽不群七歲能屬文日誦千言年十三從<lb/>
王安國于常州學官安國名重天下于後進少許可一<lb/>
見公大竒之公從祖考抗之新城公覽觀錢塘人物之<lb/>
盛麗山川之秀異為之作文以志之名曰七述今端明<lb/>
蘇公軾通判杭州蘇公蜀人恱杭之美而思有賦焉公<lb/>
謁見蘇公出七述公讀之嘆曰吾可以閣筆矣公以文<lb/>
<pb n="KR2g0025_WYG_061-9b"/>
章名一時士争歸之得一言足以自重而延譽公如不<lb/>
及至屈軰行與公交由此公名籍甚于士大夫間舉進<lb/>
士禮部别試第一而考官謂其文詞近世未有遂以進<lb/>
御神宗見之曰是深於經可革浮靡于是名重一時遂<lb/>
中第調澶州司户召試學士時試者累百而所取者五<lb/>
人公中其選除北京國子監教授未行除太學正哲宗<lb/>
即位右丞李清臣舉公館職召試學士院除秘書正字<lb/>
俄遷校書郎以親老求補外除秘閣校理通判揚州有<lb/>
<pb n="KR2g0025_WYG_061-10a"/>
逃卒用貨得户部判至淮南理逋欠公辨其姦事既决<lb/>
一府不敢欺召為著作佐郎又遷秘書丞又遷著作郎<lb/>
官制檢討官於是公為秘書省官十五年矣而怡静樂<lb/>
道未嘗近權要士論髙之遂知齊州境有羣盜白晝掠<lb/>
塗人公黙得其姓名囊槖皆審一日因宴客召捕吏以<lb/>
方路授之酒行未終悉擒而還一府大驚郡為無警歲<lb/>
飢河北民流道齊境不絶公請粟於朝得萬斛乃為流<lb/>
者治舎次具器用人既集則又為具糜粥藥物公皆躬<lb/>
<pb n="KR2g0025_WYG_061-10b"/>
臨治之活數千人又擇髙原以葬死者男女異墟使者<lb/>
頗媢其功欲有以撓之既至境按視乃更歎服紹聖元<lb/>
年朝廷治黨人公亦坐累降通判應天府以親嫌通判<lb/>
亳州復落職監處州酒稅中途丁母憂毁瘠幾不勝喪<lb/>
服除監信州酒公治職事甚力了無遷謫意今上即位<lb/>
遷簽書武寜軍判官賜緋衣銀魚尋復通判河中府未<lb/>
行召為著作佐郎俄遷尙書吏部貟外郎除哲宗實錄<lb/>
院檢討官改禮部郎中又改神宗國史編修官公皆以<lb/>
<pb n="KR2g0025_WYG_061-11a"/>
非才辭遜再三不允又力請外官復留以為吏部郎中<lb/>
異日事有留滯無究治者吏縁為姦嘗有嶺外尉捕獲<lb/>
盜八人法當改官而考功謂獲盜不同處曲沮欲壊其<lb/>
賞吏持之不決尉客京師乆窘甚詣公愬之公憫然曰<lb/>
當奏即為上之七日而得遷官於是吏畏服部無留事<lb/>
俄除知河中府郡當大河扼三門有浮梁乆且壊公視<lb/>
事亟欲營繕有司難之公乃預為鳩材既集則為規畫<lb/>
一日而成城中歡呼民為畫像立祠徙知湖州其治如<lb/>
<pb n="KR2g0025_WYG_061-11b"/>
河中又徙知密州尤用前政累遷吏部授知果州不行<lb/>
因得管句江州太平觀又改西京崇福宫又改南京鴻<lb/>
慶宫居鄉閭以學行為人所敬而尤好陶淵明之為人<lb/>
其居室廬園圃悉取淵明歸去來辭名之其講學至老<lb/>
不廢大觀四年用近制詣部授知逹州擢知泗州到官<lb/>
無幾何以疾卒年五十八公於文章蓋其天性讀書不<lb/>
過一再終身不忘自少為文即能追考左氏戰國䇿太<lb/>
史公班固揚雄劉向屈原宋玉韓愈栁宗元文作促駕<lb/>
<pb n="KR2g0025_WYG_061-12a"/>
而乃鞭之務與之齊而後已其凌厲竒卓出於天性非<lb/>
醖釀而成者自韓愈以來蓋不足道也有集若干巻性<lb/>
剛直果敢勇於為義其事親友兄弟睦姻族有人所不<lb/>
能為者家素貧先大夫没時有女未嫁者五人公力貧<lb/>
營辦皆以時嫁為士人妻與人交無隱情見事有不當<lb/>
于義者必直告之而受人之盡言亦未嘗愠也公既于<lb/>
書内外無所不觀下至於隂陽術數皆研極其妙其禍<lb/>
福徃徃先言之夕有大星殞於州廨之燕寢人驚視之<lb/>
<pb n="KR2g0025_WYG_061-12b"/>
公已奄然矣公少好讀莊老書通其說既自又為未至<lb/>
學于佛而求之於心泰然若有得也及屬纊精爽不亂<lb/>
娶户部侍郎杜純之女治家教子皆有法封永嘉縣君<lb/>
男二人公為公似女二人長適梁頥吉次尚幼有文及<lb/>
著作若干巻其孤以某年月日葬公任城縣吕村之原<lb/>
從先大夫之兆耒與公兄弟交故其孤來乞銘曰<lb/>
　矯矯家令　以身殉國　文元雍雍　為時俊德<lb/>
　凛凛无咎　繼起有赫　束髪墳史　白首翰墨<lb/>
<pb n="KR2g0025_WYG_061-13a"/>
　追古作者　蹈藉陵躒　氣戞星斗　聲韻金石<lb/>
　不施于邦　祗有藻澤　人一之難　公易千百<lb/>
　我原其文　惟質之淳　孝愛忠信　施及鄉人<lb/>
　是獨何虧　一仆莫振　車堅馬良　不得出門<lb/>
　將昌其聲　而嗇其身　嗚呼无咎　萬世之聞<lb/>
　　邵康節先生雍墓誌銘　　　　程頤<lb/>
熈寜丁巳孟秋癸丑堯夫先生疾終于家洛之人弔哭<lb/>
者相屬于塗其尤親且舊者又聚謀其所以葬先生之<lb/>
<pb n="KR2g0025_WYG_061-13b"/>
子泣以告曰昔先人有言誌於墓必屬吾伯淳噫先生<lb/>
知我者以是命我我何可辭謹按邵本姬姓系出召公<lb/>
故世為燕人大王父諱令進以軍職逮事藝祖始家衡<lb/>
漳祖諱祖新父諱古皆隱德不仕母李氏其繼楊氏先<lb/>
生之初從父徙共城晚遷河南葬其親於伊川遂為河<lb/>
南人先生生於祥符辛亥至是蓋六十七矣雍先生之<lb/>
名而堯夫其字也娶王氏伯温仲良其二子也先生之<lb/>
官初舉遺逸試將作監主簿後又以為潁川團練推官<lb/>
<pb n="KR2g0025_WYG_061-14a"/>
辭疾不赴先生始學於百原堅苦刻厲冬不爐夏不扇<lb/>
夜不就席者數年衛人賢之先生歎曰昔之人尚友於<lb/>
古而吾未嘗及四方遽可已乎於是走吴適楚過齊魯<lb/>
客梁晉久之而歸曰道其在是矣蓋始有定居之意先<lb/>
生少時自雄其才慷慨有大志既學力務髙逺謂先王<lb/>
之事為可必致及其學益老德益邵玩心髙明觀於天<lb/>
地之運化隂陽之消長以逹乎萬物之變然後頽然其<lb/>
順浩然其歸在洛幾三十年始至也蓬壁環堵不蔽風<lb/>
<pb n="KR2g0025_WYG_061-14b"/>
雨躬㸑以飬其父母居之裕如講學于家未嘗强以語<lb/>
人而就問者日衆鄉里化之逺近尊之士大夫之過洛<lb/>
者有不之公府而必之先生之廬先生德氣粹然望之<lb/>
可知其賢然不事表襮不設方畛正而不諒通而不汙<lb/>
清明坦夷洞徹中外接人無貴賤親疎之間群居燕飲<lb/>
語笑終日不敢取異於人顧吾所樂何如耳病畏寒暑<lb/>
常以春秋時行於城中士大夫家聽其車音倒屣迎致<lb/>
雖兒曹奴隸皆知歡喜尊奉其與人言必依於孝悌忠<lb/>
<pb n="KR2g0025_WYG_061-15a"/>
信樂道人之善而未嘗及其惡故賢者恱其德不賢者<lb/>
服其化所以厚風俗成人才者先生之功多矣昔七十<lb/>
子學於仲尼其傳可見者惟曽子之所以告子思而子<lb/>
思之所以授孟子者耳其餘門人各以其才之所宜為<lb/>
學雖同尊聖人所因而入者門户則衆矣況後此千餘<lb/>
歲師道不立學者莫知其從來獨先生之學為有傳也<lb/>
先生得之於李挺之挺之得之於穆伯長推其源流有<lb/>
端緒今穆李之言及其行事槩可見矣而先生淳一不<lb/>
<pb n="KR2g0025_WYG_061-15b"/>
雜汪洋而大及其所自得者多矣然而名其學者豈所<lb/>
謂門户之衆各有所因而入者歟語成德者難其名若<lb/>
先生之道就所至而論之可謂安且成矣先生有書六<lb/>
十三巻命曰皇極經世古律詩二千篇題曰擊壤集先<lb/>
生之葬祔于先塋實其終之年孟冬丁酉也銘曰<lb/>
　嗚呼先生　志豪力雄　闊步長趍　凌髙厲空<lb/>
　探幽索隱　曲暢旁通　在古或難　先生從容<lb/>
　有問有觀　以飫以豐　天不憗遺　哲人之凶<lb/>
<pb n="KR2g0025_WYG_061-16a"/>
　鳴皐在南　伊流在東　有寜一宫　先生所終<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_061-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中卷三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集下巻十五</head>
    <p>
<pb n="KR2g0025_WYG_097-1a"/>
欽定四庫全書<lb/>
　名臣碑傳琬琰之集下巻十五　宋杜大珪編<lb/>
　　唐㕘政介傳　　　　　　　　實録<lb/>
熈寧二年四月丁未㕘知政事唐介卒其弟奠之介字<lb/>
子方荆南人舉進士為鼎州武陵尉岳州沅江令祕書<lb/>
省著作佐郎知莫州任丘縣契丹使徃来多誅索民甚<lb/>
苦之介坐驛門上敕供饋如式妄求取一不與輙壞什<lb/>
器者以法論自是無敢有所擾通判德州為監察御史<lb/>
<pb n="KR2g0025_WYG_097-1b"/>
裏行遷殿中侍御史裏行内侍盧昭序造龍鳳車於硌<lb/>
聖院内出珠玉為嚴飾之介言太宗神御所在不可慢<lb/>
况為後宫竒美之器哉仁宗即令徙出祀明堂赦欲大<lb/>
進中外羣臣介言不可三司使張堯佐一日除宣徽節<lb/>
度景靈羣牧四使介與諫官包拯等七人力争又請御<lb/>
史中丞王舉正畱百官班卒奪堯佐宣徽景靈二使頃<lb/>
之復除宣徽使介獨爭之不可得求全䑓上殿不許自<lb/>
請貶亦不報於是劾奏宰相文彦博專權任私挾邪為<lb/>
<pb n="KR2g0025_WYG_097-2a"/>
黨知益州日作間金竒錦因中人入獻宫掖縁此擢為<lb/>
執政及貝州賊平乃明鎬之功彦博幸㑹遂叨相任昨<lb/>
張堯佐宣徽節度使臣累論奏面奉德音謂是中書進<lb/>
擬以此知非陛下本意蓋彦博姦謀迎合顯用堯佐結<lb/>
貴妃外陷陛下有私於後宫之名内實自為謀身之計<lb/>
又言諫官呉奎與彦博為表裏自彦博獨專宰政凡有<lb/>
除授多非公議恩賞之出皆有夤縁自三司開封諫官<lb/>
法寺兩制三館諸司要職皆出其門更相援引借助聲<lb/>
<pb n="KR2g0025_WYG_097-2b"/>
勢欲威福一出於已使人不敢議其過惡乞罷斥彦博<lb/>
以富弼代之仁宗甚怒却其奏不視且言將貶竄介徐<lb/>
讀畢曰臣忠義憤激雖鼎鑊不避敢辭貶竄仁宗急召<lb/>
二府以奏示之曰介言他事乃可至謂彦博因貴妃得<lb/>
執政如何言也介面質彦愽曰彦博自省有之不可隠<lb/>
於上前彦博拜謝不巳樞宻副使梁適叱介下殿貶春<lb/>
州别駕中丞王舉正修起居注蔡襄皆言貶太重仁宗<lb/>
亦巳悔恐中外驚疑朝堂告諭百官明日改英州别駕<lb/>
<pb n="KR2g0025_WYG_097-3a"/>
復取其奏以入又明日罷彦博相黜呉奎仁宗恐介死<lb/>
於路有殺直臣名遣中使送至貶所介自是以直聞天<lb/>
下數日徙監郴州税通判潭州復召為殿中侍御史遣<lb/>
内侍賜以告敕介至無一言及遷謫仁宗曰卿被責以来<lb/>
未嘗以私書至京師可謂不易所守矣介頓首謝後數<lb/>
論得失因言於上曰臣繼今言不行必將固争争之急<lb/>
或更坐黜是臣重累陛下願聽觧言職許之乃除直集<lb/>
賢院權開封府推官出知揚州厯江東轉運使江淮發<lb/>
<pb n="KR2g0025_WYG_097-3b"/>
運使三司度支副使除天章閣待制知諫院御史中丞<lb/>
韓絳劾奏宰相富弼且言張茂實人以為先帝子而弼<lb/>
引用管軍事宻難測弼家居求罷絳亦待罪仍牒閤門<lb/>
更不稱中丞及不朝㕘介奏茂實頃為狂卒誣詆已經<lb/>
朝㕘今復用管軍乃中書樞宻院同議人亦無言者今<lb/>
絳茍欲以危法中傷大臣而不知主無根之言搖動衆<lb/>
聽飜為朝廷不便兼絳舉措顛倒不足以表率百司絳<lb/>
坐削職知蔡州介亦自請補外差知京南敕過門下知<lb/>
<pb n="KR2g0025_WYG_097-4a"/>
封駮事何郯封還之乃復畱介陳升之除樞宻副使介<lb/>
與趙抃王陶等論升之姦邪交結中人閻士良等又與<lb/>
御藥王世寧連姻不可大用凡九奏卒罷升之介亦出<lb/>
知洪州明年為龍圖閣直學士河北都轉運使徙知瀛<lb/>
州英宗召為御史中丞面諭曰卿在先朝有直聲今出<lb/>
自朕選非由左右言也居數月又以為龍圖閣學士知<lb/>
太原府上即位遷給事中權三司使遂㕘知政事執政<lb/>
坐待漏舍故事唯宰相省閱所進文書同列有未嘗豫<lb/>
<pb n="KR2g0025_WYG_097-4b"/>
聞者介謂曾公亮曰介備位政府而文書皆不知上若<lb/>
顧問何辭而對公亮乃與介同閱視後以為常上欲以<lb/>
王安石為㕘知政事以問執政曾公亮因薦之介曰安<lb/>
石恐難大任上曰卿謂文學不可任邪經術吏事不可<lb/>
任邪介曰非謂此也安石博學而泥古故議論迂濶若<lb/>
使為政恐多所變更必擾天下退至中書謂公亮等曰<lb/>
異日安石之言果用天下困擾諸公當自知之耳時執<lb/>
政進除目上久之不決既數日乃曰朕問王安石以為<lb/>
<pb n="KR2g0025_WYG_097-5a"/>
然可即施行介曰陛下比擇大臣付以天下之事此中<lb/>
書小小遷除陛下尚未以為信雖欲廣詢博訪亦宜慎<lb/>
宻今明白如此使大臣何以自安且陛下以安石為可<lb/>
大用耶試用之豈可使中書政事決可否于翰林學士<lb/>
臣近毎聞陛下宣諭某事問安石以為可宜即施行某<lb/>
事問安石以為不可未得施行如是則執政何所用必<lb/>
以臣為不才當先罷免此語傳之天下恐非信任之體<lb/>
也安石既執政奏言中書處分事用劄子皆言奉聖㫖<lb/>
<pb n="KR2g0025_WYG_097-5b"/>
不中理者十常八九不若止令中書自出牒不必稱聖<lb/>
㫖上愕然介曰太宗時冦凖用劄子遷馮拯等官不當<lb/>
拯訴之太宗曰前代中書有堂牒指揮事乃權臣假此<lb/>
以威福天下太祖朝趙普為相堂帖重敕命尋令削去<lb/>
今復置劄子何異堂帖張洎因言劄子乃中書行遣小事<lb/>
若廢之則别無公式太宗曰大事則降敕其不當用劄<lb/>
子亦須奏裁此所以稱聖㫖也今安石不欲稱聖㫖則<lb/>
是政不自天子出也使執政皆忠賢猶為人臣擅命義<lb/>
<pb n="KR2g0025_WYG_097-6a"/>
亦難安或非其人豈不害國上曰太宗制置此事極當<lb/>
先是安石議謀殺人傷者許首服以律案問欲舉法坐<lb/>
之得免死介數與安石爭論於上前介曰此法天下皆<lb/>
以為不可首獨曾公亮王安石以為可首安石曰以為<lb/>
不可首者皆朋黨也安石強辯上主其語介不勝憤悶<lb/>
疽發背而卒介為人簡伉以敢言見憚每言職缺衆皆<lb/>
望介處之觀其風采上以其先朝遺直故大用之疾亟<lb/>
臨問為之出涕及臨奠哭之見畫象不類命取禁中舊<lb/>
<pb n="KR2g0025_WYG_097-6b"/>
藏本賜其家贈禮部尚書初溫杲診介脈以為有伏熱<lb/>
在臟明年夏當發疽預服藥導其熱可免因疏其方介<lb/>
視方有硫黃不之信至是果如杲言子淑問義問嘉問<lb/>
之問<lb/>
　　鄭翰林獬傳　　　　　　　　實録<lb/>
熈寧五年八月楚州言翰林侍讀學士提舉南京鴻慶<lb/>
宫鄭獬卒獬字義夫安州安陸人少竒俊能為詩賦遊<lb/>
太學應進士有時名廷試第一授將作監丞通判陳州<lb/>
<pb n="KR2g0025_WYG_097-7a"/>
召試學士院遷祕書省著作郎直集賢院判登聞鼓院<lb/>
為三司度支判官修起居注同判太常寺以右司諫試<lb/>
知制誥糾察在京刑獄上疏曰仁宗大行皇帝永昭陵<lb/>
依乾興制度雖未為過侈以今較昔蓋有不同乾興帑<lb/>
庫充積財力有餘故可以溢祖宗之舊制今國用空闕<lb/>
財賦不支近以賞軍已見横斂富室嗟怨流聞京師雖<lb/>
三路州郡頗能支梧此盖將累歲邊備一日費之不知<lb/>
何年復能充補萬一歲凶民飢少有風塵之警則將何<lb/>
<pb n="KR2g0025_WYG_097-7b"/>
策以禦豈可以乾興為法也夫儉葬之制周公非不忠<lb/>
曾子非不孝以為褒君愛父不在于聚財此前世之極<lb/>
論臣不復言竊唯大行皇帝節儉愛民出於天性無珠<lb/>
玉竒異之好無犬馬遊觀之樂服御至於澣濯器玩極<lb/>
於樸陋此天下之所共知也今山陵制度乃取乾興最<lb/>
盛之時為凖獨不傷先帝平日節儉之德乎臣以為宜<lb/>
飭有司條其名數再議減節臣又以國家故事嗣皇踐<lb/>
祚四方郡國馳表稱賀例得官其子弟此必出於五代<lb/>
<pb n="KR2g0025_WYG_097-8a"/>
諸侯強悍之時務欲結以恩意故皆延賞以及之習熟<lb/>
不改以至本朝今天下弭伏庶官猥多充滿銓選不宜<lb/>
復有增補前日既用龍飛詔書羣臣類進一官亦足以<lb/>
推主上惟新之澤固不須更官其子弟以開僥倖治平<lb/>
二年秋京師大雨水詔求直言獬復上疏曰臣伏見詔<lb/>
書以京師大雨為沴壓溺者衆許中外臣僚極言得失<lb/>
兹實陛下側身求過思有以消復之天衷懇懇至於魚<lb/>
蟲草木莫不感動况於能言者哉臣竊伏思陛下發詔<lb/>
<pb n="KR2g0025_WYG_097-8b"/>
以求忠言將欲用之耶將欲因災異舉故事而藻飾之<lb/>
耶苟欲藻飾之則固無可議者必欲用之則臣願陳其<lb/>
方臣觀前世之君因怪變而求諫者甚衆書之史册以<lb/>
為美事及攷其實則能用其言而載於行事者盖以鮮<lb/>
矣徒使後世襲蹈以為帝王之值災異者於此空言而足<lb/>
矣曷足謂之罪已修德者耶今詔音一發天下忠義之<lb/>
士必有極其所蘊以薦諸朝者此當有益於治道不為<lb/>
妄作然而疊章累疏繁委而並集則陛下果能環復而<lb/>
<pb n="KR2g0025_WYG_097-9a"/>
究覽之耶計陛下一日萬幾必未能然爾而將如平時<lb/>
章疏事闗深宻者則留中不出事繫政體者則下中書<lb/>
事屬兵要者則下樞宻院兩府覆奏又下羣有司及郡<lb/>
邑至于無所行而後止如是則有求諫之名而無求諫<lb/>
之實與前世之為空言者等耳臣竊謂陛下萬幾之繁<lb/>
既未能徧覽則宜選官置屬令專掌今之羣臣所上章<lb/>
疏日許兩府及近臣畨休更直内殿賜坐與之從容條<lb/>
陳講貫其可者則熟究而行之不可則罷之有疑焉則<lb/>
<pb n="KR2g0025_WYG_097-9b"/>
廣詢而後決之羣言得而衆事舉此應天之實也祖宗<lb/>
時言事者多被甄賞自近年以来兹事寥闊仁宗寛仁<lb/>
最能容直言而亦不能甄賞也願陛下采羣臣之章疏<lb/>
知其宏謀偉論可施於當世者則召見之與之共議不<lb/>
唯質其言且以觀其材大者擢之以職位次者賜金帛<lb/>
無取焉報罷之如此則且使史册書之以為某年大水<lb/>
詔求直言用某人言行某事以黜夫前世之為空言者<lb/>
則無令陛下詔書藏于有司徒為數幅空紙而巳又疏<lb/>
<pb n="KR2g0025_WYG_097-10a"/>
曰臣伏見日者嘗詔諸郡敦遣遺逸之士致之闕下者<lb/>
凡二十餘人覆試祕閣皆命以官於時猥有謬舉者士<lb/>
論譁沸於是不復再舉今間年取進士擢第者二百人<lb/>
其所失者為不少矣而士大夫不以為怪一為敦遣而<lb/>
疵謗百出盖進士習熟之久而敦遣起于一日此論者<lb/>
未足以為輕重而亦有媢疾者間之也臣欲乞復置此<lb/>
科而稍為增損盖孔子為政必先正名漢之聘士不應<lb/>
召者則令敦遣就道豈有朝入科塲暮為敦遣者哉宜<lb/>
<pb n="KR2g0025_WYG_097-10b"/>
正其名謂之舉遺逸間歲隨科塲發解後有不豫薦者<lb/>
開封國學及諸路各舉一人又至禮部奏名後有不豫<lb/>
薦者許主文共舉五人並至御試時試䇿三兩道中第<lb/>
者差多即却乞於進士數内減不合格者二十人以均<lb/>
之庶幾郡縣豪俊不至遺棄草莱矣出知京南召還幹<lb/>
當三班院上即位入翰林為學士修玉牒權發遣開封<lb/>
府王安石知政事不悦獬乗宰相在告除獬翰林侍讀<lb/>
學士知杭州徙青州至蘓得疾乞提舉南京鴻慶宫卒<lb/>
<pb n="KR2g0025_WYG_097-11a"/>
年五十一獬為文有豪氣峭整無長語其流輩皆不及<lb/>
也與滕甫相善並嗜酒落魄無檢操人目之曰滕屠鄭<lb/>
沽子語許譙<lb/>
　　呉給事中復傳　　　　　　　實録<lb/>
元豐元年十二月丙午龍圖閣直學士給事中呉中復<lb/>
卒中復字仲庶興國軍人舉進士為泗州昭信尉改祕<lb/>
書省著作佐郎知嘉州犍為縣峩眉人慿灌口神以訛<lb/>
言起祠廟夜聚千餘人中復白鈐轄司配首惡而毁其<lb/>
<pb n="KR2g0025_WYG_097-11b"/>
廟通判潭州孫抃素不識中復舉為監察御史裏行張<lb/>
唐英與抃鄉里問其故抃曰昔人恥為呈身御史今豈<lb/>
薦識面臺官遷殿中侍御史裏行與吕景初馬遵彈梁<lb/>
適不法罷中復亦出通判䖍州未至知池州復還臺職<lb/>
李仲昌塞河復決内臣劉恢宻告仲昌開六塔所斷岡<lb/>
與國姓御名同賈昌朝陰附之欲以搖動大臣中復與<lb/>
内侍即澶州制鞠較景德版籍乃趙征六塔河灘無岡勢<lb/>
劉沆逐范師道趙抃中復論沆典溫成䘮天下謂之劉<lb/>
<pb n="KR2g0025_WYG_097-12a"/>
彎俗謂鬻棺者為彎又罷沆授殿中侍御史改右司<lb/>
諫兼主管國子監及論賈昌朝罷樞宻使同知諫院為<lb/>
侍御史知雜事兼都水監嵗取防河竹索扵東南二十<lb/>
餘萬中復命以葦代之減十餘萬及道里費除三司戸<lb/>
部副使以天章閣待制知潭州徙瀛州坐擅易將官改<lb/>
河東都轉運使進龍圖閣直學士知江寧府屬郡郵兵<lb/>
苦廵轄之苛共執縛鞭之法不應死中復戮其首餘黨<lb/>
悉配之奏著於令移成德軍青苗法初行使者至將徧<lb/>
<pb n="KR2g0025_WYG_097-12b"/>
行諸邑中復謂斂散固自有期移牒止之且闗河北安<lb/>
撫司韓琦適論青苗非是録其語以聞移成都府時議<lb/>
以永康軍為復縣中復以為永康控制威茂州軍不可<lb/>
廢數年夷人冦茂州乃復永康軍又言蜀逆亂之萌多<lb/>
縁戍兵請減戍卒益土兵遷給事中知永興軍軍人立<lb/>
生祠闗右大旱人多流亡中復與監司奏請賑恤而執<lb/>
政遣使按騐誣以不實奪一官尋復之請提舉玉隆觀<lb/>
起知荆南坐用公使庫酒違法被勘罷府事卒年六十<lb/>
<pb n="KR2g0025_WYG_097-13a"/>
八詔減遺表恩一人仍降等中復為人樂易簡約好周<lb/>
人之急子立禮秉禮<lb/>
　　陳成肅公升之傳　　　　　實録<lb/>
元豐二年四月戊午鎮江軍節度使同中書門下平章<lb/>
事致仕陳升之薨升之字賜叔建陽人景祐初舉進士<lb/>
授守祕書省校書郎知南安軍南康縣徙知封州通判<lb/>
宿州知漢陽軍為監察御史除言事御史張堯佐以後<lb/>
宫親為三司使升之言制國用不宜猥用非才以害天<lb/>
<pb n="KR2g0025_WYG_097-13b"/>
下事詔改堯佐為宣徽使景靈宫使升之復深言其不<lb/>
可且曰已成之命雖不可以臣故追奪自今願鑒天寳<lb/>
之事思已然之失毋使階縁恩私寢饕名器庶㡬防杜<lb/>
間隙升之為臺諫前後所言數十百事然持論不堅朝<lb/>
廷亦罕從也二浙大水民飢升之為淮浙體量安撫使<lb/>
還除直史館未至改戸部員外郎兼侍御史知雜事糾<lb/>
察在京刑獄拜天章閣待制河北都轉運使言者劾升<lb/>
之圖進非次升之亦懇辭改禮部郎中集賢殿修撰河<lb/>
<pb n="KR2g0025_WYG_097-14a"/>
北轉運使歲餘復以為待制都轉運使改吏部郎中知<lb/>
瀛州龍圖閣直學士知真定府召知諫院升之言生民<lb/>
休戚係郡縣政之得失今天下州三百縣千二百其治<lb/>
否朝廷固不得周知必付之十八路轉運使而與選者<lb/>
自三司副使省府判官提㸃刑獄或以資叙或以薦引<lb/>
才不才固已混淆一旦付以一道按察之寄雖知其不<lb/>
勝任必重退之是重抑一人希進之心而輕一道生民<lb/>
之命今選用不精又無考課其間非闇滯懦則凌肆刻<lb/>
<pb n="KR2g0025_WYG_097-14b"/>
薄十常八九所以疾苦愁歎壅於上聞朝廷垂意元元<lb/>
宜自轉運使始故事轉運使給御前印紙歲滿上審官<lb/>
考校之三司亦嘗立考課升黜法後皆不行蓋委計司<lb/>
則先財利而忽民士在審官又因循常務而無課第之<lb/>
實按西漢御史中丞外督部刺史今宜付御史臺考校<lb/>
為三等委中書㕘覆其實其上等量所部事之劇易而<lb/>
褒進之中等仍舊秩下等退補以郡風績尤異即擢以<lb/>
不次其職事廢弛不俟歲滿罷之乃命翰林學士承㫖<lb/>
<pb n="KR2g0025_WYG_097-15a"/>
孫抃權御史中丞張昇等同磨勘諸路監司課績升之<lb/>
請禁絶内降恩賞詔有司出中㫖並執奏勿下後請謁<lb/>
復行升之數申前請乃下詔凡僥求内降恩賞委二府<lb/>
劾奏正其罪仍榜御史臺閣門李瑋尚兗國公主將出<lb/>
降兄璋又欲邀求節旄升之援前詔請寘璋罪璋坐贖<lb/>
金宦者武繼隆擅役官兵匠治圃舍内侍省吏人闌入<lb/>
罪當死杖而縱之劾奏繼隆追官為單州都監樞宻使<lb/>
賈昌朝宰相文彦博為言者所攻求罷去升之恐昌朝<lb/>
<pb n="KR2g0025_WYG_097-15b"/>
復相乃疏其交通女謁近幸中傷諫臣不附己者謫死<lb/>
不可處以要權膠固邪黨遂并罰昌朝四年遷樞宻直<lb/>
學士權知開封府明年以足病乞罷改右諫議大夫提<lb/>
舉在京諸司庫務疾間拜樞宻副使臺諫官唐介范師<lb/>
道吕誨趙抃王陶言升之與宦者史志聰王世寧交結<lb/>
以圖柄任又為開封嘗賤市富民馬納外弟甄昻於府<lb/>
舍恣行請託仁宗以其書示升之升之乞辨劾遂家居<lb/>
求罷仁宗以手詔召出之介等復闔門待罪久之乃兩<lb/>
<pb n="KR2g0025_WYG_097-16a"/>
罷之以資政殿學士知定州徙太原府治平二年召為<lb/>
陜西安撫使拜樞宻副使神宗即位以母老請便郡為<lb/>
觀文殿學士尚書左丞知越州逾月徙許州中道徙大<lb/>
名府過闕留不遣知樞宻院與安石同制置三司條例<lb/>
司熈寧二年拜禮部尚書同中書門下平章事集賢殿<lb/>
大學士請免條例司詔從之嘗便殿講修邉事既罷上<lb/>
賜手詔曰早来衆論紛錯大抵欲因習故常毛舉一二<lb/>
應責而巳又所啓陳未究經逺之術獨卿籌畫乃為得<lb/>
<pb n="KR2g0025_WYG_097-16b"/>
之在疾告數賜詔敦諭訪以機事母喪去位終制拜檢<lb/>
校太傅同中書門下平章樞宻使蕭禧来議河東地界<lb/>
理屈卧都亭驛不敢歸升之曰致饔授館有常禮過期<lb/>
曲留宜即裁抑禧慚沮乃行足疾詔免前殿起居郊祀<lb/>
許不預八年拜鎮江軍節度使同中書門下平章事判<lb/>
揚州封秀國公累請老詔以舊官職致仕命下而薨年<lb/>
六十九贈太保中書令輟視朝二日成服於苑中諡成<lb/>
肅升之深狡多數善傅㑹以取富貴王安石用事務變<lb/>
<pb n="KR2g0025_WYG_097-17a"/>
更舊制患同執政者間不從奏設三司條例司引升之<lb/>
共事凡所欲為條例司直奏行之無復齟齬升之心知<lb/>
其不可而竭力贊助安石德之故升之先安石為相既<lb/>
相即求解三司條例司又時為小異陽若不與安石皆<lb/>
同者也以此尤疾惡之丹陽居第壯大踰制南方人驚<lb/>
詫以為未識其他豪侈稱是初升之母竇本賤婦人娠<lb/>
至季秋為彌月父儼善推䇿得九日吉乃祝願以是産<lb/>
男須臾而升之生故初名九傍日字升之上即位乃改<lb/>
<pb n="KR2g0025_WYG_097-17b"/>
之子閌閎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集下巻十五<lb/>
</p>
<p>
</p>
  </div>
</body>
</text>
</TEI>
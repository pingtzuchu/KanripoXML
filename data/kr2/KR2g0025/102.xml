<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集下巻二十</head>
    <p>
<pb n="KR2g0025_WYG_102-1a"/>
欽定四庫全書<lb/>
　名臣碑傳琬琰之集下巻二十　宋杜大珪編<lb/>
　　曾文肅公布傳　　　　　　　實録<lb/>
大觀元年六月乙卯太中大夫提舉西京嵩山崇福宫<lb/>
曾布薨布字子宣南豐人幼孤學於其兄鞏擢嘉祐二<lb/>
年進士第熙寧初韓維知開封府自海州遷仁縣令辟<lb/>
監本府檢校庫王安石始執政亦薦之因上書召見論<lb/>
事合意改太子中允崇政殿説書兼檢正中書戸房公<lb/>
<pb n="KR2g0025_WYG_102-1b"/>
事遷集賢校理判司農寺兼檢正中書六房公事新法<lb/>
青苗助役皆布與吕惠卿建議安石嘗曰法之初行議<lb/>
論紛紛獨惠卿與布終始不易餘人則一出焉一入焉<lb/>
爾特修起居注遂為右正言知制誥直學士院尚書禮<lb/>
部為翰林學士兼三司使初韓琦上疏論新法之害神<lb/>
宗稍悟七年大旱詔求直言布論市易掊克之虐落職<lb/>
出知饒州徙知江陵未赴改知章州十年復集賢院學<lb/>
士知廣州元豐初復龍圖閣待制知桂州進龍圖閣學<lb/>
<pb n="KR2g0025_WYG_102-2a"/>
士徙知秦州過闕留判將作監未幾復出知陳州移知<lb/>
慶州官制行為朝奉大夫母䘮服除召為翰林學士聞<lb/>
神宗遺制奔赴京師尋為戸部尚書元祐初除龍圖閣<lb/>
學士知太原府移知真定河陽青州瀛州哲宗親政自<lb/>
瀛州徙江寧入對復為翰林遷承㫖兼侍讀擢同知樞<lb/>
宻院事還知院事時章惇為相斥逐元祐臣寮士心不<lb/>
附布詭情弊致名士如陳瓘張庭堅居門下欲以傾惇<lb/>
㑹哲宗升遐欽聖太后召宰臣問誰當立惇有異議布<lb/>
<pb n="KR2g0025_WYG_102-2b"/>
奏惟太后處分徽宗即位召韓忠彦為相惇既逐布以<lb/>
定䇿功拜右銀青光禄大夫尚書右僕射忠彦柔懦天<lb/>
下事多決于布議以元祐紹聖均為有失欲以大公至<lb/>
正消釋朋黨明年改元為建中靖國邪正雜用忠彦遂<lb/>
罷去布獨當國漸進紹述之說明年又改元為崇寧蔡<lb/>
京於是召用而布亦得罪矣崇寧元年閠六月罷觀文<lb/>
殿大學士知潤州九月落職提舉亳州太清宫太平州<lb/>
居住十月降授中大夫守司農卿分司南京依舊太平<lb/>
<pb n="KR2g0025_WYG_102-3a"/>
州居住十二月責授武秦軍節度副使衡州安置二年<lb/>
責授賀州别駕又責授廉州司戸㕘軍四年量移舒州<lb/>
五年復太中大夫提舉西京嵩山崇福宫任便居住大<lb/>
觀元年卒于潤州私第累復光禄大夫觀文殿大學士<lb/>
諡文肅<lb/>
　　曾舍人肇　　　　　　　　　同前<lb/>
大觀元年六月丙辰朝㪚郎曾肇卒肇字子開布弟也<lb/>
中治平四年第調台州黃巖主簿鄭州教授用近臣薦<lb/>
<pb n="KR2g0025_WYG_102-3b"/>
賜對為崇文院校書兼國子監直講遷館閣校勘刪定<lb/>
九域志改大理寺丞同知太常禮院權判太僕寺殿中<lb/>
省除集賢校理修仁宗英宗兩朝正史以肇為國史院<lb/>
編修官判登聞鼓院六曹建除尚書吏部郎中與修兩<lb/>
朝寳訓母䘮服除為尚書戸部郎中復為吏部兼著作<lb/>
郎遷右司郎中接送伴契丹賀正旦使元祐初為神宗<lb/>
實録檢討擢起居舍人中書舍人實録修撰太皇太后<lb/>
受册有㫖遵章獻太后故事御文德殿肇言天聖二年<lb/>
<pb n="KR2g0025_WYG_102-4a"/>
兩制定議皇太后受册於崇政殿仁宗特詔有司改文<lb/>
德殿盖人主一時之制今皇帝述仁宗故事以極崇奉<lb/>
之禮孝敬之誠可謂至矣臣竊謂太皇太后儻於此時<lb/>
特下明詔發揚皇帝孝敬之誠而固執謙德屈從天聖<lb/>
兩制之議止於崇政殿受冊則皇帝之孝愈顯太皇太<lb/>
后之德愈尊兩誼俱得顧不美歟詔如肇請又論内降<lb/>
之弊始自細微漸無紀極不可不戒諫官王覿謫知潤<lb/>
州肇言覿以論及執政罷去臣恐在廷以覿為戒異時<lb/>
<pb n="KR2g0025_WYG_102-4b"/>
執政有罪陛下不得聞矣哲宗悟加覿直龍圖閣使契<lb/>
丹回奏臣道雄瀛民訴差役不便願更其未便民者河<lb/>
決而北踰十年二三大臣力欲回復故道俾都水使者<lb/>
王孝先主之肇屢陳不可蔡確責新州中書舍人彭汝<lb/>
礪當草制不奉詔而諫官言汝礪實肇使之時肇新除<lb/>
給事中固辭請外以寳文閤待制知潁州明年徙知齊<lb/>
州及至改陳州又明年徙知應天府七年入為尚書吏<lb/>
部侍郎論南郊既去皇地祗位議者欲夏至遣冢宰攝<lb/>
<pb n="KR2g0025_WYG_102-5a"/>
事則不復有親祭地祗之時于事天則躬行事地則遣<lb/>
官非王者父天母地之義又議明堂配帝請復設五帝<lb/>
與昊天上帝並祀徙刑部知徐州數月徙江寧府紹聖<lb/>
初知瀛州降集賢殿修撰知滁州歲滿知秦州又徙海<lb/>
州徽宗即位復為中書舍人上疏曰治道在廣言路以<lb/>
言賞人猶或畏縮不進以言罪人人將鉗口去矣㑹日<lb/>
食四月朔故事當降詔求直言上命肇草詔能具述意<lb/>
詔下投匭者日千百人元祐士大夫皆以赦恩甄叙或<lb/>
<pb n="KR2g0025_WYG_102-5b"/>
復舊職典方面肇奏生者蒙恩固巳厚矣唯是游魂枯<lb/>
<graphic n="KR1990" url="https://raw.githubusercontent.com/kanripo/KR-Gaiji/master/images/KR1990.png" mimeType="image/png"/>尚未被聖恩死而有知豈得無望請如冦凖曹利用<lb/>
故事檢㑹臣寮貶死未經叙復者還其所奪官職恩澤<lb/>
又乞如祖宗朝毎大赦後置看詳編配罪人一司命官<lb/>
典領使流竄廢錮之人均被恩澤遷翰林學士知制誥<lb/>
兼侍讀請上觀唐貞觀政要陸贄奏議諫官陳瓘以言<lb/>
東朝尚與政事被謫肇即上書兩宫乞復瓘職且明瓘<lb/>
意在於愛君執政倡言上當為哲宗期從兄之服肇在<lb/>
<pb n="KR2g0025_WYG_102-6a"/>
邇英讀史記至堯崩三年之䘮畢因言堯舜同出黃帝<lb/>
然數世已逺舜且為堯䘮三年者舜嘗臣堯故也侍讀<lb/>
溫益進曰史記世次不足信若堯舜同出則舜娶堯女<lb/>
為娶從祖姑肇以史記世次禮記祭法大傳之説與益<lb/>
質於上前益語塞布相肇避親嫌除龍圖閣學士提舉<lb/>
中太一宫兼集禧觀公事修撰哲宗實録修神宗寳訓<lb/>
國朝㑹要出知陳州徙太原府南京揚州又徙知定州<lb/>
落龍圖閣學士謫知和州道除舒州靈仙觀徙知岳州<lb/>
<pb n="KR2g0025_WYG_102-6b"/>
貶濮州團練副使汀州安置移台州未至復朝㪚郎卒<lb/>
年六十一<lb/>
　　王懿恪公拱辰傳　　　　　　同前<lb/>
元豐八年七月彰德軍節度使檢校太師北京留守王<lb/>
拱辰卒拱辰字君貺開封咸平人初名拱夀天聖八年<lb/>
年十九舉進士為第一仁宗改賜今名除將作監丞通<lb/>
判懷州遷著作佐郎直集賢院同知太常禮院廢后郭<lb/>
氏在殯有司前具上元觀燈燕拱辰言晉大夫智悼子<lb/>
<pb n="KR2g0025_WYG_102-7a"/>
卒未葬平公飲酒杜蕢揚觶今既詔郭氏以后禮葬豈<lb/>
獨大夫比耶請罷御樓觀燈及遣奠日仍禁都下聲樂<lb/>
厯三司鹽鐡判官修起居注改右正言知制誥判太常<lb/>
禮院初朝廷禦邉重西北而輕東南拱辰請倣唐制益<lb/>
以東路之湖西路之邕容各摠節制與廣桂為五管慶<lb/>
厯元年益梓路饑以拱辰為體量安撫使至則奏蠲逋<lb/>
負以寛民契丹使劉六符嘗謂賈昌朝曰塘濼何為者<lb/>
耶一葦可杭投箠可平不然決其堤十萬土囊遂可得<lb/>
<pb n="KR2g0025_WYG_102-7b"/>
而路矣仁宗以問拱辰對曰兵事尚詭彼誠有謀不應<lb/>
以語敵此六符夸言耳設險守國先王不廢而祖宗之<lb/>
所以偹邉釁也是歲契丹遣劉六符来求闗南十縣其<lb/>
書謂太宗并汾之役舉無名之師直抵燕薊拱辰請對<lb/>
曰河東之役本誅僭偽契丹遣使行在致誠欵已而冦<lb/>
石嶺闗潛假兵以援賊太宗怒其反覆既平繼元遂下<lb/>
令北征豈謂無名因作報書云既交石嶺之鋒遂有薊<lb/>
門之役敵得報繼好如初除起居舍人知開封府以諫<lb/>
<pb n="KR2g0025_WYG_102-8a"/>
議大夫權御史中丞李用和以元舅除宣徽使已而除<lb/>
使臣拱辰言用和元功而驕朝廷名器聽其所欲非所<lb/>
以全后家又言夏竦經略無功移疾求郡為自安計不<lb/>
當為樞宻使遂罷之蘇舜欽監進奏院因祠神燕集客<lb/>
有因酒放言者為御史彈擊以舜欽易故紙得錢為㑹<lb/>
請屬吏如法拱辰遂言其放肆狂率詆玩先聖實為害<lb/>
教由是皆坐重貶又言中書宻院總天下機務巨細一<lb/>
切省覧窮日力猶不暇何暇逺圖哉宜悉條細務歸之<lb/>
<pb n="KR2g0025_WYG_102-8b"/>
有司僧紹宗因鑄佛像惑衆聚財都人爭以金銀器投<lb/>
冶中宫掖亦出貲佐之拱辰言西師宿邉而財費於不<lb/>
急動士心起民怨詔遣中使禁止之除翰林學士權三<lb/>
司使首言兵冗不精費廩食宜訓練澄汰為持久計三<lb/>
路斂糴法宜隨時盈縮以權輕重改侍讀學士知鄭澶<lb/>
瀛三州留守西京皇祐四年除承㫖至和元年拜三司<lb/>
使使北還除宣徽北院使御史趙抃言知潭州任顓與<lb/>
本路轉運判官李章賤市死商真珠有司具獄未上而<lb/>
<pb n="KR2g0025_WYG_102-9a"/>
拱辰悉以其珠進内以章宰相婿也又言奉使契丹與<lb/>
宋選劇飲賦詩輕率失言罷為端明殿學士知永興軍<lb/>
帥秦定二州再守西京移守北門神宗即位還朝見上<lb/>
曰臣欲納忠未知陛下意所向又言牛李黨事方作不<lb/>
可不戒上以語執政王安石曰此未足以為姦邪以未<lb/>
知陛下意所向也曾公亮因言拱辰在仁宗時已知其<lb/>
不正不復任用安石曰拱辰交結溫成皇后家人皆知<lb/>
之於是遂出守南京徙河陽再守西京召還為太一宫<lb/>
<pb n="KR2g0025_WYG_102-9b"/>
使元豐初為宣徽南院使西太一宫使三年再守北京<lb/>
拱辰曰臣老矣恐不足以任事上曰北門重地卿舊地<lb/>
也勉為朕行既至適三路初籍民兵拱辰請稍蠲下戸<lb/>
六年拜武安軍節度使上即位改彰德軍節度使卒年<lb/>
七十四輟視朝一日詔贈開封府儀同三司子正甫端<lb/>
甫晉甫<lb/>
　　韓太保縝傳　　　　　　　　同前<lb/>
紹聖四年觀文殿大學士守太子太保致仕韓縝薨縝<lb/>
<pb n="KR2g0025_WYG_102-10a"/>
字玉汝潁昌人父億事仁宗為㕘知政事以父任補將<lb/>
作監主簿慶厯初擢進士第知廬州合肥杭州錢塘縣<lb/>
改光禄寺丞簽書南京留守判官遷太常愽士編三班<lb/>
院敕前此武臣不親執䘮縝建言三年之服古今通制<lb/>
晉襄墨衰事出一時遂著令自崇班巳上聽持服知洋<lb/>
州代還除殿中侍御史㕘知政事孫忭志昏在政府百<lb/>
司白事拱黙未嘗開言時樞宻張昇請老朝論抃當次<lb/>
補必不勝任縝言雖無顯過保身持禄懷姦之大者也<lb/>
<pb n="KR2g0025_WYG_102-10b"/>
疏累上抃卒罷免權陜西轉運副使薛向赴闕稟議樞<lb/>
宻院輒畫旨賜金紫候二年昇使縝以樞宻院赴職中<lb/>
書不論奏虧損國體劉永年除防禦使知代州縝言比<lb/>
詔武臣正任以上非有勲積不許遷今樞宻院首違之<lb/>
入内都知史志聰私役皇城親從布列縝曰宿衞所以<lb/>
奉至尊戒不虞也使主者私役則禁衞之嚴弛矣仁宗<lb/>
為罷向與永年而正志聰之罪遷侍御史英宗即位進<lb/>
司封員外郎權三司度支判官除兩浙轉運使知陳州<lb/>
<pb n="KR2g0025_WYG_102-11a"/>
徙河中府神宗即位遷刑部郎中知揚州賜三品服就<lb/>
除淮南轉運使移河北㑹國使報諒祚亡秉常立求封<lb/>
册朝廷方責西人以踐祚不入賀數犯邊欲擇人問来<lb/>
使時縝陛辭上即命縝赴西驛議事比夜奏上翼日上<lb/>
謂執政曰朕選用韓縝果得人矣改陜西轉運使移河<lb/>
東除直舍人院以兄絳執政辭改集賢殿修撰為三司<lb/>
鹽鐡副使以天章閣待制知秦州指揮傅勍夜被酒誤<lb/>
隨入州宅縝令軍校以鐡裹頭杖箠百餘勍死妻持血<lb/>
<pb n="KR2g0025_WYG_102-11b"/>
衣撾登聞鼔以訴落職分司南京御史知雜事鄧綰言<lb/>
縝㓙恣専殺而監司黨庇酷吏不以聞於是走馬承受<lb/>
劉用賓劉希奭亦坐罰金起判吏部流内銓提舉在京<lb/>
諸司軍務詳定編修三司敕令復天章閣待制河北都<lb/>
轉運使徙知瀛州熙寧七年北國遣泛使蕭禧議代地<lb/>
界召縝館伴復除提舉在京諸司庫務禧行假龍圖閣<lb/>
學士給事中報聘且遣劉悦蕭士元吕大忠辨理疆界<lb/>
詔縝賫文牓地圖至虜庭見戎主面陳本末比至皆不<lb/>
<pb n="KR2g0025_WYG_102-12a"/>
果致但與押蕃相李仲熈略相酬對而還除權知開封<lb/>
府明年禧再至復館伴仍同張誠一乘驛徃河東與遼<lb/>
人据圖分畫㑹李評洗括使還稱地界事已畢朝廷劄<lb/>
以示縝縝奏臣屬者按視邉界山川地形朝廷所許已<lb/>
是過外竊恐議者謂已損其多不吝其少厭彼煩瀆將<lb/>
復許之且捐棄可惜之地能塞無厭之求為之可也若<lb/>
今日與代地明日請拒馬則將何以待之繼遣李評同<lb/>
分畫評奏與縝所上圖異詔樞宻都承㫖曾孝寛按視<lb/>
<pb n="KR2g0025_WYG_102-12b"/>
縝徃復奏執卒如所議虜辭亦絶使還詔賜襲衣金帶<lb/>
除羣牧使兼樞宻都承㫖乆之兼判尚書兵部遷右諫<lb/>
議大夫龍圖閣直學士院元豐官制行易太中大夫俄<lb/>
拜同知樞宻院哲宗即位拜尚書右僕射與蔡綰同秉<lb/>
政縝素不平確與章惇邢恕等謀誣罔宣仁及確為神<lb/>
宗山陵使縝於簾前具陳確姦狀由是東朝與外廷備<lb/>
知之裕陵復土確使還欲以屬官髙遵惠為待制張璡<lb/>
為郎中韓宗文為館職宣仁以問縝縝曰遵惠太皇太<lb/>
<pb n="KR2g0025_WYG_102-13a"/>
后族人璡中書侍郎璪之弟宗文臣之姪賞擢非次傳<lb/>
聞中外則是君臣各私其親何以示天下遵恵等卒用<lb/>
故事推恩縝相未幾諫官孫覺蘓轍王覿御史劉摰論<lb/>
縝操心深險才鄙望輕士大夫初不以輔相期之在先<lb/>
朝奉使割地七百餘里以遺北虜邉人怨之切骨與蔡<lb/>
確章惇貪天之功妄自張大見確之去請加恩禮夫豈<lb/>
相善哉其相詆訐陛下所知今翻然有請欲自為異日<lb/>
地爾章十數上卒以自請除光祿大夫觀文殿大學士<lb/>
<pb n="KR2g0025_WYG_102-13b"/>
出知潁昌府移守永興軍河南府歲餘拜安武軍節度<lb/>
使知太原府三年加檢校司空易節奉寧復守潁昌請<lb/>
老除右光祿大夫觀文殿大學士再上章引年未許給<lb/>
事中葉祖治論縝垂簾之初首登相位交結張茂則梁<lb/>
惟簡諂事司馬光持禄養交以太子太保仍舊職致仕<lb/>
薨年七十九上為輟朝成服於後苑贈司空縝外事莊<lb/>
重所至以嚴稱雖出入將相而寂無功烈厚自奉養清<lb/>
議貶之子宗恕宗武宗魯宗矩<lb/>
<pb n="KR2g0025_WYG_102-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_102-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集下巻二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集上巻十</head>
    <p>
<pb n="KR2g0025_WYG_010-1a"/>
欽定四庫全書<lb/>
　名臣碑傳琬琰之集上巻十　　宋杜大珪編<lb/>
　　韓獻肅公絳忠弼之碑　　　　李清臣<lb/>
元祐三年三月贈太傅韓獻肅公之柩至京師厝於潁<lb/>
昌長社縣嘉禾鄉先兆之次六月十九日甲午𦵏靈井<lb/>
村既事將勒石隧道有詔資政殿學士李清臣其撰次<lb/>
獻肅公絳事而賜額以為忠弼之碑臣觀於書詩昔之<lb/>
賢臣茍有以忠服國事盖弗恤厥家在商有若伊尹暨<lb/>
<pb n="KR2g0025_WYG_010-1b"/>
陟在周有若召公奭暨虎後人思念詠歌於報亦罔不<lb/>
篤惟獻肅公嗣世徳有烈在天下或墜厥實昩弗著見<lb/>
載筆之士是忱有責矧孝子孝孫懐大戚今獻肅公既<lb/>
中書舎人攽狀其事太常考功御史與在廷之臣謚其<lb/>
行右僕射純仁以誌銘昭其幽堂是於忠弼大慰籲詔<lb/>
又以屬陋臣惟獻肅公昔不以不肖視陋臣是敢重受<lb/>
命推原帝意丕揚公之忠用乆於天下公字子華曽祖<lb/>
諱處均祖諱保樞真定靈夀人考諱億叅知仁宗朝政<lb/>
<pb n="KR2g0025_WYG_010-2a"/>
事謚忠憲及公與仲季相繼大用繇是三世皆贈太師<lb/>
開府儀同三司曽祖追封周國公祖陳國考冀國曽祖<lb/>
妣李氏祖妣郭氏周氏妣蒲氏王氏各封太夫人於夫<lb/>
之國忠憲公始𦵏陳公於長社遂築第潁昌以便嵗時<lb/>
奉帚薦豆合其屬以居公又以德義勸教子孫孝友儒<lb/>
學吏能士大夫皆稱韓氏公少以䕃補太廟齋郎累遷<lb/>
大理評事試進士唱名第三文章驚動一時以太子中<lb/>
允通判陳州忠憲公憂除召擢太常丞直集賢院同知<lb/>
<pb n="KR2g0025_WYG_010-2b"/>
太常禮院言神主在太室而將祀習儀朝廷不敬自是<lb/>
徙就尚書省遷開封府推官醫家子冷清自謂母娠宫<lb/>
中生民間欲以惑衆既就獄止羈置蔡州公奏請乃敢<lb/>
大造諼詐宜棄都市仁宗問所以然公復詳言其狀清<lb/>
遂伏誅改戸部判官南方饑體量安撫江南所寛減財<lb/>
力振捄全活十數事創為五則以均衙前役斥陂湖利<lb/>
奪其錮者予貧民罷信州民運鹽趣發運司以時輸送<lb/>
宣州守姦賄不法收以付獄州人懽賀使還稱㫖擢右<lb/>
<pb n="KR2g0025_WYG_010-3a"/>
正言時大臣左右朝政務循故事公入對曰陛下宜用<lb/>
神㫁他日納疏言陛下春秋髙願早建太子仁宗曰卿<lb/>
忠論及此然幾事也毋著文墨公懐疏以歸焚於室故<lb/>
在仁宗英宗朝雖所親亦莫知公嘗論此者入内都知<lb/>
王守忠判内省事公謂不可假此名罷之道士趙清貺<lb/>
出入宰相家以賄敗開封府杖之死於道民間讙言為<lb/>
宰相滅口公請究治宰相與所指者皆謫去未乆稍遷<lb/>
公復固争奏寢弗下公遂屏處自劾上遣使慰勞起之<lb/>
<pb n="KR2g0025_WYG_010-3b"/>
轉禮部貟外郎罷諫職糾察在京刑獄同判太常寺兼<lb/>
禮儀事同修起居注試知制誥押班武繼隆遷官公封<lb/>
還詞頭陳其罪出繼隆為鄆州鈐轄乆之求補外遷吏<lb/>
部貟外郎以職知河陽辭遷官不拜數月召判吏部流<lb/>
内銓李仲昌塞六塔河不成瀕河諸郡大水出為河北<lb/>
安撫使時宰相佑仲昌莫敢斥其罪公獨劾奏仲昌首<lb/>
事敗河費國墊民竄廢南方遂以龍圖閣直學士為河<lb/>
北都轉運使親嫌徙知瀛州從官列奏公宜在朝廷留<lb/>
<pb n="KR2g0025_WYG_010-4a"/>
知諫院自以言數不用不敢汙言職辭改知審官院宣<lb/>
祖神御温成后園皆寓奉先寺仁宗將幸奉先或謂因<lb/>
欲臨后園公預以所聞諌旦日飭駕使諭公曰朕欲酌<lb/>
神御非詣后園也權同知貢舉召拜翰林學士兼羣牧<lb/>
使仁宗遣使祈嗣茅山公當草祝辭因言祈嗣顧禱祠<lb/>
何益夫女御閉於深宫者衆宦人養子絶人之世者多<lb/>
非所以順天地致螽斯之福於上也書奏御仁宗即日<lb/>
出宫人數百且令裁定宦人養子令歴吏部貟外郎右<lb/>
<pb n="KR2g0025_WYG_010-4b"/>
諌議大夫權御史中丞時近臣守真定已去從官聫章<lb/>
請貰其罪公曰法自貴者始更相援救則公道廢矣遂<lb/>
并劾之宫人或納請降度牒紫方袍者公具以聞上亟<lb/>
逐典掌劉氏等公在臺論大臣縁私請薦舉人不稱者<lb/>
罷十數凡朝讌在列無敢有讙譁徙倚不端者張孜母<lb/>
乳悼獻太子孜以襁負從宫中其後壮長寖貴領親軍<lb/>
以掛嫌議出為外官至是復召還公奏彈宰相引嫌人<lb/>
典宿衛及數言時政闕失中書故寢不報章未下公自<lb/>
<pb n="KR2g0025_WYG_010-5a"/>
陳論塞骫職事不敢復造臺諫官指趣或與公異乃詆<lb/>
公為擅去官守罷知蔡州數月加翰林侍讀學士知慶<lb/>
州熟羌宻矩族刼獄囚殺追呼吏據堡不用命公發兵<lb/>
夷宻矩族朝廷驚問舉兵狀未報聞賊平壮公䇿決賜<lb/>
詔嘉奨自此熟羌不敢輙叛嘉祐八年正月進端明殿<lb/>
學士知成都府出貸倉穀循瘞醫藥𦵏客死士與貧不<lb/>
能瘞禁邊州伐木夷界以弭兵争閉絶𧖟崖關使夷人<lb/>
貿賣来往亡内覘初張尚書詠給券糶鹽米惠貧戸嵗<lb/>
<pb n="KR2g0025_WYG_010-5b"/>
乆皆轉入富人公廢舊券别以券予貧民因奏凡三嵗<lb/>
視貧富輙改易券故内侍使蜀給酒場吏主貿賣聴使<lb/>
掊取以資費公奏請加禁約英宗使内侍省嚴著令每<lb/>
行必申飭焉遷給事中改尚書禮部侍郎以羣牧使召<lb/>
未至加戸部權知開封府視事未幾權三司使乃奏均<lb/>
兩川職分田差劇易為厚薄罷合同憑由司凡宫費悉<lb/>
關三司中㫖横恩一切固執弗下公即奏小人不足徇<lb/>
即有飛語願覈實英宗曰朕在藩邸頗聞有司以國事<lb/>
<pb n="KR2g0025_WYG_010-6a"/>
為人情卿所守固善其毋憚䜛京師大雨水天子繕治<lb/>
供帳皆辦真拜使作永厚陵裁浮費甚衆神宗拜公樞<lb/>
密副使樞密府選用西班升朝官吏挾勢重有低昻人<lb/>
莫敢以勞者自直公奏置審官西院釐正選用法付之<lb/>
禁兵嵗減汰數或十耗五六而將校營壘猶如故建請<lb/>
併省以實軍費兼領制置三司條例司改叅知政事熈<lb/>
寧二年九月夏羌大入慶州境圍七寨殺略數千邊將<lb/>
髙敏戰死榆林以公為陜西宣撫使賜空名宣告即軍<lb/>
<pb n="KR2g0025_WYG_010-6b"/>
中賞功詔許除補所部官自受命至陛辭三日而行賜<lb/>
金繒及織文袍纔至邊悉分予將吏公初行環慶勞饗<lb/>
蕃漢士傷痍者賜帛裹瘡治兵鄜延使偏將种諤出青<lb/>
澗城趨銀州界破撫寧開光諸帳屯守婁公欲自髙<lb/>
奴通道河東詔兼河東宣撫使就拜同中書門下平章<lb/>
事昭文館大學士公遣將出麟府兵徑虜中凡九日㑹<lb/>
婁下又破賊馬戸川斬馘數千獲繡旗木符領盧印<lb/>
公初至邊裂諸路兵置七將間其無備亟出𢷬之至是<lb/>
<pb n="KR2g0025_WYG_010-7a"/>
深入破敵者十七戰皆捷招降數萬人居以曠土方築<lb/>
據奪其要害而慶將失撫御兵有叛亡者時内外多與<lb/>
公異意争歸咎宣撫司邊事搖矣公一不辨以身任其<lb/>
責罷相知鄧州其後既収兵羌人亦巻廬帳驅畜産遁<lb/>
去客食河外饑死者衆數年終不能復而使大酋數叩<lb/>
保安軍求通使並塞皆空無敵火上於是知公為有功<lb/>
明堂禮成進觀文殿學士公乃奏臣嘗私誓年六十歸<lb/>
奉先臣丘墓今落罪籍乃敢言願如臣所誓章十上神<lb/>
<pb n="KR2g0025_WYG_010-7b"/>
宗遣使五返敦諭切至除知許州使近田里公乃不敢<lb/>
辭閱嵗加大學士徙知大名府且使過闕入朝諭之曰<lb/>
西邊之寧卿之力也告辭坐前因奏有司奉行詔令不<lb/>
稱㫖頗為苛急以疲吏民願寛期㑹簡節目神宗可之<lb/>
明年復拜同中書門下平章事監修國史既在任請置<lb/>
局中書鉤考財用以制出入之節已而與同列弗合時<lb/>
三司使發市易官罪而同列佑之欲弗責方創賈人免<lb/>
行錢孫尚書永議有異而同列欲論永罔上故不實上<lb/>
<pb n="KR2g0025_WYG_010-8a"/>
書人鄭俠絞切下獄而執政馮公京嘗賙俠同列欲以<lb/>
黨俠為重坐公辨帝前謂不得直數罷上為逐市易官<lb/>
稍寛二臣者而他相至欲復留故賈人劉佐任市易公<lb/>
固言不可論上前未決公再拜曰臣言不用辱相位請<lb/>
從此辭上愕曰兹小事何爾耶公奏曰小事弗伸况大<lb/>
事乎上為罷佐遣使持手扎諭公使就位公乃起後數<lb/>
月固稱疾乃拜觀文殿大學士禮部尚書知許州徙知<lb/>
太原府授建雄軍節度使知定州以年七十告老不許<lb/>
<pb n="KR2g0025_WYG_010-8b"/>
復知潁昌府辭以為西太一宮使請納節上諭以使相<lb/>
領宫使有近比辭不已遂許收建雄軍節度拜金紫光<lb/>
禄大夫觀文殿大學士為宮使召陪祠南郊還舊節知<lb/>
河南府夏伊洛大漲漂城中拯䕶墊溺給其食處以官<lb/>
舎訛言驚衆者刑黥之募工料材完倉庫營壘直平而<lb/>
工作利築堤障城東南明年水復至與堤平人賴以免<lb/>
頌其功刻於石㑹行保馬法主者促期増數保户迫蹙<lb/>
馬價暴貴公為修奏止之如初令裕陵役興公選才者<lb/>
<pb n="KR2g0025_WYG_010-9a"/>
分責以事凡所應辦皆前期為區處陵成而下不擾今<lb/>
上登極恩改鎮江軍節度封康國公自神宗更定官制<lb/>
以開府儀同三司判大名府北京留守賜覲見公數陳<lb/>
避詔勉行倚以鎮撫河北公不得請就道都水使者欲<lb/>
鑿渠郭南引大河東趨金堤調工費甚急公上言故道<lb/>
在澶淵而傍府横引河功必不就徒耗財力駭恐魏人<lb/>
使流徙非計也三奏遂罷役後復條列故道便利上之<lb/>
既而公屢請老上遣使勞撫不從公請不已除集禧觀<lb/>
<pb n="KR2g0025_WYG_010-9b"/>
使又請凡十餘上上知不可奪乃拜司空檢校太尉致<lb/>
仕還京師既而許還潁昌敕有司供具入辭賜對給一<lb/>
子扶掖命宰臣宴餞都亭驛公以乆雪上方憂勞辭宴<lb/>
未行感疾太醫診治元祐三年九月三日薨於寢享年<lb/>
七十七兩宫臨奠數厚賜天子成服苑中輟視朝兩日<lb/>
公自少氣節嶷然聞其言見其貌皆知其必位將相剛<lb/>
正渾厚而於交親仁以盡至朝廷事不可屈撓以私據<lb/>
理道論是非不辨正不已推賢引能急於家事以誠待<lb/>
<pb n="KR2g0025_WYG_010-10a"/>
人無所疑而知人常不誤司馬温公方與執政忤而公<lb/>
言温公代已為樞密副使至於宰相又薦之神宗亦可<lb/>
之曰卿度光來乎朕當亟召力引吳正憲公忠諒可任<lb/>
大事宣撫陜西首薦今左右丞相為判官常舉布衣王<lb/>
安國能辭章程頥有經行士大夫出其門多知名天下<lb/>
初進士科擢速公言偶程文占上選未見才實勞最躐<lb/>
衆人指期為卿輔殆亡所謂自是始議間年一貢士而<lb/>
殺其恩嘉祐中與陳秀公議茶法官不失常課刑辟嵗<lb/>
<pb n="KR2g0025_WYG_010-10b"/>
省數千人又言差役病民最甚宜卑上農及官户單丁<lb/>
女户簿率錢募衙前吏凡不可募者存鄉户則上户免<lb/>
服役而游手之民得以應募有業矣英宗未果行至熈<lb/>
寧初申講前議及温公建言一用差法詔訪利害公曰<lb/>
臣初議謂衙前可募其後乃并及他役所募既廣遂率<lb/>
錢及下户且多取羨數以今所宜第除羨數免下户錢<lb/>
惠澤周矣因條六事異温公議公皆參取焉公前此於<lb/>
温公疎外中援其賢及議朝廷事自守不奪所見乃如<lb/>
<pb n="KR2g0025_WYG_010-11a"/>
此又建言官制錯謬如近臣乃兼判中書門下省細務<lb/>
多關決二府慁大政祖宗方耘耡天下襲唐季未及更<lb/>
宜早論定其後神宗改官制約用六典多如公所陳者<lb/>
將殁尤上書懇惻言天下事所臨六州皆生立祠聞訃<lb/>
有巷哭者公撫養孤貧雖旁宗疎屬皆仰嫁娶衣食賙<lb/>
門生故吏之不能自存者俸禄無所餘娶范魯公質之<lb/>
曽孫女先公而亡追封韓國夫人子宗師今為朝散大<lb/>
夫女適進士范紳早卒以恩追封仙居縣君孫男二人<lb/>
<pb n="KR2g0025_WYG_010-11b"/>
瑜承事郎璧假承事郎有文集八十卷奏議四十五巻<lb/>
内外制宣撫經制録治平㑹録總二十二巻藏於家嗚<lb/>
呼如公斯可謂大臣矣銘曰<lb/>
　韓出姬姓　同源異譜　支裔綿延　髙曽北土<lb/>
　及陳公喪　始南𦵏許　烈考忠憲　仁宗作輔<lb/>
　美成之宫　肖像左廡　公於四朝　忠孝文武<lb/>
　内長臣工　外奮師旅　為民作防　為國除蠱<lb/>
　他人之為　芬葩綺組　公一乃心　忠信是與<lb/>
<pb n="KR2g0025_WYG_010-12a"/>
　匪家惟邦　匪身惟主　公於夸强　弗僂弗俯<lb/>
　公於竒窮　弗震弗侮　義愆公違　義合公處<lb/>
　正邪暌乖　其猶寒暑　卒遂其守　以戴堯禹<lb/>
　凡公德功　辨莫能數　刻銘斯碑　詒示來古<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_010-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集上巻十<lb/>
</p>
<p>
</p>
  </div>
</body>
</text>
</TEI>
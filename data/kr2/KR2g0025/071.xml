<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻四十四</head>
    <p>
<pb n="KR2g0025_WYG_071-1a"/>
欽定四庫全書<lb/>
　名臣碑傳琬琰之集中巻四十四　宋杜大珪編<lb/>
　　王文正公曽行狀　　　　　　富弼<lb/>
故推誠保德崇仁守正協恭忠亮翼戴功臣資政殿大<lb/>
學士開府儀同三司行尚書左僕射判鄆州上柱國沂<lb/>
國公食邑一萬二千五百戸食實封五千一百戸贈侍<lb/>
中曽祖鐸累贈太師尚書令中書令越國公曽祖母趙<lb/>
氏越國太夫人祖繼華累贈太師尚書令陳國公祖母<lb/>
<pb n="KR2g0025_WYG_071-1b"/>
劉氏陳國太夫人衛氏楚國太夫人考兼皇任著作佐<lb/>
郎累贈太師尚書令魯國公母張氏燕國太夫人何氏<lb/>
魯國太夫人青州益都縣興儒鄉秀士里姓王氏諱曽<lb/>
字孝先年六十一王氏以爵祖於周至東漢霸始居太<lb/>
原别族支居瑯琊及祁皆為望姓而太原者尤著世世<lb/>
有子不絶公即太原人也其先旅於無棣唐末屢徙晉<lb/>
避地青社遂家魯國太夫人始生公法相甚異魯公謂<lb/>
人曰是必大吾閭八嵗亡怙恃仲父工部撫愛逾所生<lb/>
<pb n="KR2g0025_WYG_071-2a"/>
公頼以育事之如事父鄉先生清河張震年過九十名<lb/>
有道以經術教授門人達者甚夥公從而學震以語工<lb/>
部曰老矣未嘗見如是兒觀其識致宏逺終任將相年<lb/>
十五時郡有田訟久不質將佐患之公偶與典校者坐<lb/>
亟聞其昧語謂不可白公立為發其姦隠訟者氣索獄<lb/>
遂判理人伏其幼悟嘗適江左護外喪度京口大風起<lb/>
舟子請急艤焉公念赴喪事宜不得緩促遂行顧前後<lb/>
舟皆欲覆公所乘獨安然以濟聞者歎異之既冠舉進<lb/>
<pb n="KR2g0025_WYG_071-2b"/>
士咸平五年試禮部及後殿皆為第一署將作監丞通<lb/>
判濟州㑹北虜冦邊京東地迫河朔緣督供饋濟人大<lb/>
擾公推是具陳二道被苦且指畫便宜以聞上嘉其初<lb/>
任能志於民報可即代還復試以文舊制當屬學士舎<lb/>
人院冦萊公入相號賢以公名盛不與他埒特召試政<lb/>
事堂授著作郎直史館銀章赤紱主判三司戸部案是<lb/>
嵗朝廷修和好息民遣使稱北朝公卿以下謂事適然<lb/>
亡異論公獨抗章曰古者尊中國賤夷狄直若首足二<lb/>
<pb n="KR2g0025_WYG_071-3a"/>
漢始失乃議和親然禮亦不至均今若是是與之亢立<lb/>
首足並處失孰甚焉狄固不可啟臣恐久之非但並處<lb/>
又病倒植願如其國號契丹足矣章聖尤所賞激然使<lb/>
者業巳往又重變遂巳景徳四年領右正言知制誥賜<lb/>
三品服明年祥符紀元天子封泰山入南臺為北曹副<lb/>
郎又明年加史館修撰四年畢汾祠遷主客郎中未幾<lb/>
判大理寺初用散郎至是帝以不重故特命公且謂曰<lb/>
廷尉主天下獄思得詳敏者治之乃不亂無以易卿公<lb/>
<pb n="KR2g0025_WYG_071-3b"/>
因請得自辟署既始於我亦遂為故事五年詔使北彼<lb/>
俗重射邀公校其能視公儒者謂必負北人環擁左右<lb/>
公一發破的衆聳伏迓者邢祥辯給好以氣凌人盛稱<lb/>
本國宗枝賢且相友愛近賜以鐵券公曰鐵券所以安<lb/>
反側也大臣功髙不賞天子疑則賜之何用及親賢哉<lb/>
祥大慙然賜還不復語六年召入翰林為學士直日先<lb/>
帝燕衣坐便殿賜對罷就院内使即諭曰向渴卿甚因<lb/>
不及御朝服見亡謂吾嫚其為人主尊敬如此理局以<lb/>
<pb n="KR2g0025_WYG_071-4a"/>
寛明聞俄知審刑院法有違制者報徒公請非親被以<lb/>
失論從杖既外郡有以是具獄聞者眞宗怒詔論如法<lb/>
公執前議上謹容曰若卿自是無違制者公遽曰如詔<lb/>
㫖不復有失者天下之廣豈人人盡知制耶惟上裁幸<lb/>
上悟欣然下其議因為著令佐吏趙廓立其後聞之出<lb/>
語人曰王公犯顔不撓廓汗下不能仰視公施施自若<lb/>
九年轉兵部逾月以諫議大夫㕘知政事明年改元天<lb/>
禧加給事中時上方好神仙築昭應景靈㑹靈三宮觀<lb/>
<pb n="KR2g0025_WYG_071-4b"/>
以廬諸眞咸用弼臣領職得者以為寵公選為㑹靈觀<lb/>
使非志也讓於冀國王公欽若上以為異除禮部侍郎<lb/>
罷知政入謝上怒未霽始責以大臣當𫝊㑹國事何遽<lb/>
自異耶公頓首謝曰夫君從諫謂明臣盡忠謂義陛下<lb/>
不知臣駑使待罪政府臣知義而已不知異也太尉王<lb/>
公旦時在列歸以語所親曰予執政二十年日夕見上<lb/>
上意微忤即懼逡巡不敢語王貳卿始得進用避觀使<lb/>
咈㫖被詰占對詞甚直了不憚過吾逺矣頃之出守南<lb/>
<pb n="KR2g0025_WYG_071-5a"/>
亰稍遷天雄軍四年召還中書數月擢為中書侍郎平<lb/>
章事天聖三年改門下又累遷兼吏部凡作相領㑹靈<lb/>
觀昭應宮二使集賢殿昭文館二大學士始之還也㑹<lb/>
章聖病彌留今上位儲决政資善堂劉后諷宰相丁謂<lb/>
謀臨朝物議洶洶搢紳皆濳有所去就公恐計日中宫<lb/>
挾外援圖所非冀是未可以口舌争即不聽且何從倚<lb/>
辨非所以安趙氏也因說后戚錢公惟演曰帝仁孝結<lb/>
於民心深今適不豫且大漸天下莫不延領屬吾儲君<lb/>
<pb n="KR2g0025_WYG_071-5b"/>
而劉后遂欲稱制以疑百姓公獨不見呂武之事乎誰<lb/>
肯附者必如所欲將劉氏無處矣公實后肺腑因何不<lb/>
入白即帝不諱後立儲君后建長樂宮輔政此萬世之<lb/>
福也錢懼從之后因省不復有它志未幾今上踐祚遺<lb/>
詔軍國事權聽后㫖儀法久未决丁謂沿后素意乃上<lb/>
議太后朝近臣處大政皇帝朝朔望獨見群臣餘庻務<lb/>
悉令入内押班雷允恭傳奏禁中取可否即下不以覆<lb/>
謂之黨附和以為便公颺言於朝曰是故欲壅上聽而<lb/>
<pb n="KR2g0025_WYG_071-6a"/>
絶下情耶且天下公器豈庸兩宫異位又政出宦人亂<lb/>
之起也不可乃引後漢馬鄧故事奏凡御朝帝坐左母<lb/>
后坐右而簾前奏事以次如常儀納之士大夫由是識<lb/>
上下之分已而治定陵謂果與允恭謀改吉卜幸咎禍<lb/>
事敗抵罪謂之列佑於上曰謂首被顧託請以議功衆<lb/>
愕未有以對公進曰謂事干宗社議功不及卒放謂於<lb/>
崖佑者隨廢先是謂用事威賞皆專達不謀於朝既已<lb/>
竄馮公拯繼為上相復躡故跡公獨諭以禍福且折其<lb/>
<pb n="KR2g0025_WYG_071-6b"/>
牙角使不得露自是事一决於兩宮然而太后稍自尊<lb/>
侈上徽號乃欲御大安正寢受册公執不從遂降御文<lb/>
徳殿長寧上夀復欲御大安公又固執益不許卒御别<lb/>
殿由是大失太后意指昭應灾為不職免相事出知青<lb/>
州嗚呼人臣大節始見其心平時立朝被冠紱逶迤矩<lb/>
步自飾邊幅坐與人談忠義若不恤死及見人主則迎<lb/>
意茍合夙夜醖巧智媚恱萬狀以固祿位時復悻悻炫<lb/>
小直干細人之譽一日國有大事相顧色喪噤不敢開<lb/>
<pb n="KR2g0025_WYG_071-7a"/>
口亦不自愧羞豈如公方太后時主少國疑人無一志<lb/>
大臣不協恭而奮不慮己特以身捍患遇事必立見非<lb/>
義未嘗不直之凡措置亡失策動赴機㑹左右王室始<lb/>
終以寧得俟上專政光明剛健其功業可稱道哉與其<lb/>
小夫懦臣異日談也治平二年再移天雄軍威懐素著<lb/>
人繪像事之戎使每及境必整其徒然後入至宴勞時<lb/>
坐皆有節俯伏聽命不少譁過别郡乃大鼓譟無行列<lb/>
禁亦不止俄領彰徳軍節度使檢校太尉遷太師明年<lb/>
<pb n="KR2g0025_WYG_071-7b"/>
加同平章事又明年徙判河南府景祐元年驛召拜樞<lb/>
密使二年遷右僕射復門下侍郎為亞相啟沂國公久<lb/>
之表以老不任求解甚頻至四年授資政殿大學士轉<lb/>
左僕射判鄆州將行語弟皥曰唐李英公遺誡可謂深<lb/>
切皥曰然終為裔孫所累曰彼忠於國奚暇保家為君<lb/>
子益以是知公之心也五年冬十月甲戌有巨星隕於<lb/>
寢十一月癸卯感疾丙午薨君子曰知命矣辛丑以喪<lb/>
如京師訃聞天子震悼廢朝二日贈侍中賻物加等親<lb/>
<pb n="KR2g0025_WYG_071-8a"/>
與𨽻屬拜官者若干人又詔鴻臚給𦵏事家人狀理命<lb/>
辭於朝許之公自一命至考終位上宰官二品階與爵<lb/>
第一勲第二衍邑過萬戸恩禮之極也中外煩使大凡<lb/>
知通進銀臺司審官院禮儀院三班院各再判都省大<lb/>
理寺審刑院糾察京獄契丹生日幸亳考制度使南郊<lb/>
大禮使各一試貢士三修書時政記定儀注删條敕釋<lb/>
御集等局總十有二書尊號寶受命寶諡册文各一幹<lb/>
任之重也自餘尤煩者不列焉更城所至必首建學校<lb/>
<pb n="KR2g0025_WYG_071-8b"/>
多出俸賜備經費公天性過人輔以學所作必精詣極<lb/>
摯凡居官率以仁聞平生亡分毫失謹厚莊重雖家居<lb/>
莫見其惰容𠂻實自任不妄與人語至於親識書問亦<lb/>
不必昫昫欵密而情好自篤不信怪守南都日有妖夜<lb/>
至都人恐甚里門晝闔至廢市道路絶人公大闢牙門<lb/>
出自循拊逮捕先聲者繫由是妖遂滅居大位不植私<lb/>
恩孜孜推進人物終身使勿知或有謝者必正容拒去<lb/>
惟不引用親屬有出上意者亦奏嫌報罷初拜㕘政首<lb/>
<pb n="KR2g0025_WYG_071-9a"/>
議復諫臣選忠孝者數人俾盡規益號無闕政故公在<lb/>
相府僅七年絶亡論事被黜者又首議擇名儒敦勸講<lb/>
繼命孫公奭馮公元番侍經筵每秋終公率同列獻詩<lb/>
以賀二者尤大佳事一時朝廷翕然有風采上嘗親署<lb/>
忠亮忠厚四大字獨賜公用是益自感奮勤勞王家知<lb/>
無不為人望素重比外遷天下惜其去再用乃大喜及<lb/>
是終也皆失聲閭巷相弔非徳至厚者孰與焉世有年<lb/>
八十者衆謂之夀然既死人不復經道如向無其人公<lb/>
<pb n="KR2g0025_WYG_071-9b"/>
之名與公遂不朽人念之常如生豈不所謂夀者耶公<lb/>
雅善屬文深茂典懿有兩制雜著五十巻大任後集七<lb/>
巻筆錄遺逸一巻上之志在諷諫有詔嘉奬刻板均賜<lb/>
近位又喜筆札琴阮皆極其妙初娶蔡氏處士光濟女<lb/>
卒再娶李氏故相文靖公女繼室以其妹封許國夫人<lb/>
賢令可法子四男三女曰絪光祿寺丞曰縡亦光祿寺<lb/>
丞曰縯將作監丞曰緣縯與二女並早夭初以子幼取<lb/>
從兄子大理寺丞祕閣校理繹為子主後遂克以𦵏一<lb/>
<pb n="KR2g0025_WYG_071-10a"/>
女適屯田郎中沈惟温弼素稔公實又嘗為其僚且辱<lb/>
公弟請所不得讓謹件繫官次行事上考功牒奉常謹<lb/>
狀<lb/>
　　張忠定公詠行狀　　　　　　宋祁<lb/>
惟公禀尊嚴之氣凝隠正之量粤在羇貫不偕兒曹嶷<lb/>
然志嚮髙自標置始就外傅即覽群經書必味於義根<lb/>
學乃知於言選家貧無以本業往往手疏墳史每有屬<lb/>
綴輙据庭樹槁枝而瞑茍不終篇未嘗就舎磥若多節<lb/>
<pb n="KR2g0025_WYG_071-10b"/>
黙表大厦之材居然晚器弗示良工之璞太原王摶名<lb/>
知人見公<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然異之獨謂公曰唐魏文公本生此鄉故<lb/>
老有言後五百年復出一佳士元精回復祭酒當之矣<lb/>
公謝不敢當興國四年始遊鄴下與故上谷冦公準推<lb/>
轂引重時屬鄉里命秀方國試言府將雅欽公名議為<lb/>
舉首夙儒張覃者悃愊有行疏畧少文公即以檄謁府<lb/>
盛稱其長覃終得薦公為之下彚茅有吉爵砥相先讓<lb/>
夷之風一變河朔明年進士及第釋褐大理評事知鄂<lb/>
<pb n="KR2g0025_WYG_071-11a"/>
州崇陽尤厲風績大江之南民俗文弊囚以手而上下<lb/>
獄為人而重輕公㢘知其狀痛繩以法精力於職擿伏<lb/>
如神洗其鍥薄鎭之忠厚吏樂其職多一笑而歸休民<lb/>
協攸居或減年而從役就改將作監丞著作佐郎解秩<lb/>
授太子中允闗掌麟州軍事夏臺弗靖西戎方强公繕<lb/>
起亭障精明烽火坐贊叔敖秉羽之策多㕘嫖姚穿土<lb/>
之樂伐謀取勝西鄙以安端拱紀元天田躬籍轉祕書<lb/>
丞明年充禮部考試官已事復倅相州一懼之年宜為<lb/>
<pb n="KR2g0025_WYG_071-11b"/>
親解百斤之牘終以懇辭乞董濮上市征以便迎養詔<lb/>
可其奏月餘召賜五品服知浚儀縣俄為荆湖北路轉<lb/>
運使事不諉上世咨其清劾罷太守姦贓疲愞者十數<lb/>
人悉條所部廢格抏敝者百餘事稜威所振吏皆股弁<lb/>
察㢘使上其理狀璽書褒美三年遷太常為郎中再旬<lb/>
乘驛赴覲加錫金紫翌日遷虞部為郎中再旬授樞密<lb/>
直學士賜錢五十萬判銀臺承進司門下封駮事兼三<lb/>
班院河東大將張永徳小校犯法因笞而死詔按其罪<lb/>
<pb n="KR2g0025_WYG_071-12a"/>
公即封還制書白上曰永德為國牙爪居天下勁兵處<lb/>
若以一部曲摧辱主帥臣恐有輕上之心上不納因不<lb/>
闗銀臺而下書譙讓未幾果有營兵脅訟軍候者公復<lb/>
争前事上輙優容謝之㑹賊順緣間坤維摇亂偏師數<lb/>
萬鼓行而西太宗以為潢池弄赤子之兵荆棘生大軍<lb/>
之後疇咨上輟崇簡守臣㕘豫武功蘇易簡白上曰某<lb/>
甫可屬大事當一面若奉將威命降諭劇賊陛下髙枕<lb/>
永無西顧之憂矣乃命公知益州揆日占謝賜白金一<lb/>
<pb n="KR2g0025_WYG_071-12b"/>
百四十斤鴻卿出郊不復内御子顔引道初無辨嚴朝<lb/>
家方以大師未集留之半嵗公濳簿所賜上還長府其<lb/>
秋遂詔赴部公終不復言至道二年改兵部猶為郎中<lb/>
㑹丁新昌郡太夫人之喪恩詔奪服陽秋之義不以家<lb/>
事為辭禮經所執亦推順變之人眞考嗣厯邇臣均霈<lb/>
即拜諫議大夫歸朝遷給事中戸部使七旬拜御史丞<lb/>
咸平二年知貢舉杜絶書謁時稱得人夏改工部侍郎<lb/>
知杭州五年移京兆尹明年轉刑部復為樞密直學士<lb/>
<pb n="KR2g0025_WYG_071-13a"/>
再知益州尋加吏部猶為侍郎景徳三年罷歸領三班<lb/>
登聞檢院奉朝請先時生瘍於腦至是弗損家第賜告<lb/>
環中造適移狀言上請外藩尋知金陵兼江南安撫使<lb/>
岱宗成禮改尚書左丞昇人以秩滿願留即拜工部汾<lb/>
睢飲至又進禮部皆為尚書疾劇還臺求訪髙手薦剡<lb/>
需頭之奏願遂角巾之游魏舒之先行後言人無知其<lb/>
去位平津之何恙不已詔益勉於存神猗違半年必於<lb/>
得謝上不獲已出公知陳州以大中祥符八年八月一<lb/>
<pb n="KR2g0025_WYG_071-13b"/>
日遂終於理下享年七十嗚呼景命弗究宗工其萎知<lb/>
仁均哀殱我何贖邦人改祠而為諱道路舉音以過喪<lb/>
眞宗聞訃震嗟追贈尚書左僕射以天禧四年十一月<lb/>
二十七日權窆於陳州宛丘縣孝悌鄉謝村焉從宜也<lb/>
公始娶夫人唐氏卒繼室以太原郡夫人王氏即河陽<lb/>
節度使顯之女允執婦道以佐君子後公三年而殁子<lb/>
從質以父任累遷至衛尉丞居公之喪一月以毁而夭<lb/>
女一人適故内相王公禹偁子嘉祐母弟詵以公延賞<lb/>
<pb n="KR2g0025_WYG_071-14a"/>
今為虞部員外郎孫四人曰約曰綜曰綽曰紳咸以忠<lb/>
厚世其家公階至正奉大夫勲上柱國爵開國公食封<lb/>
三千七百實戸四百其大較也公姿宇爽邁謀謨沉敏<lb/>
道架俗表氣籠霄極任節俠已然諾不窕不槬如玉如<lb/>
瑩修詞立誠博見强志篰書兼兩賔蓋成隂佐郡被邊<lb/>
遭時右武入螘封而試馬回䇿若縈張貍步以射侯捨<lb/>
矢如破總物纎密絶人逺甚及夫司封駮則詳言粹議<lb/>
有任隗之沈正總臺憲則摧奸觸佞有傅咸之剛簡治<lb/>
<pb n="KR2g0025_WYG_071-14b"/>
益部也宿師屯結縣官乏食掾史搏手狂狡啟心公乃<lb/>
賤售盆鹽翔貴囷米貿遷鍾豆諷告鄉縣民或妄言沮<lb/>
公公斬之以徇自是見糧大集戰士倍氣矣自不逞挻<lb/>
亂重城晏閉主帥王繼恩上官正頓師入保埋根不進<lb/>
坐失脫兎之拒居若賈胡之留公以為將不親行衆不<lb/>
可使乃勸正自當一隊以賈群勇正許諾行有日矣公<lb/>
慮其不進於是椎牛宿帳具出餞之禮中坐酒酣親舉<lb/>
屬軍尉曰爾曹俱有親弱在東䝉國恩厚恐無以塞責<lb/>
<pb n="KR2g0025_WYG_071-15a"/>
此行當直𢷬冦壘盡其噍類平定之日東向以報目見<lb/>
朝廷舉萬年之觴豈不快耶若猶老師逸囚疲民曠日<lb/>
即此地還為汝死處也正由此卓行深入詭道兼進殊<lb/>
死鏖戰盡俘凱還公乃出車勞勤摐金大㑹以次論獲<lb/>
先命行賞皆伏公氣决不敢迎視繼恩帳下卒縋城夜<lb/>
逸吏執以告公惡與繼恩不叶即命縶投眢井一府無<lb/>
知者先時刼掠之際誣染尤衆脅從有狀歸訴無階各<lb/>
保營壁共懐猜貳公以為鹿不擇隂既亡生路蟲入其<lb/>
<pb n="KR2g0025_WYG_071-15b"/>
腹懼益厲階亟下符移鑴說魁宿宥其枝黨縱歸田里<lb/>
譬以大恩訖無敢桀及再任也屬六羸南牧靈旗薄伐<lb/>
公慮逺夷為變欲出竒以勝之因取盗賊之尤無狀者<lb/>
磔死於市凛然人望遂臻靖嘉每吏牘便文久不得判<lb/>
公率爾署决人皆厭伏罰既值罪案無廋情蜀中喜事<lb/>
者論次其詞總為誡民集鏤墨傳布雖張敞之為京兆<lb/>
時時越法縱舎黄霸之守潁川人人咸知上意無以過<lb/>
之牧餘杭也遘民荐饑方蜡不啟稻蟹無種原田若藝<lb/>
<pb n="KR2g0025_WYG_071-16a"/>
民挾鹽利以冒公禁者日數百輩公一切笞遣不徇彜<lb/>
法邏戍入啟曰法亂如是人將安禁公勞之曰餘杭十<lb/>
萬戸饑者七八弗挾鹽利無復生意若暴禁之彼將圜<lb/>
視衡擊以擾居者則為禍大矣爾曹第忍之竢其嵗定<lb/>
則太守復以三尺律從事矣是年雖歉人無泛命者富<lb/>
家子與壻分財不協詣府廷辯壻曰彼先子有治命壻<lb/>
七子三因出遺札子不能舉其契公索酒酹地曰彼父<lb/>
智人也當死之日子方冲孺託養於壻茍子有七分之<lb/>
<pb n="KR2g0025_WYG_071-16b"/>
約則亦死於壻手矣今當七分歸子三分歸壻於是二<lb/>
人號慟以為神明公之操决率是類也原其遇二聖也<lb/>
以功名自任故力與命偕顯八座也以方格見信故言<lb/>
與行危本乎直清貫以忠恕無乞靈徼福無人非鬼責<lb/>
履重剛不險臨大節不奪葵藿弗采於猛獸山川寧舎<lb/>
於騂角若夫安世之恨謝公歸之滅私大有之文明小<lb/>
雅之愷悌公皆兼有其美惜其未極柄用遽愆腠理上<lb/>
欲為相者數矣天之不憗也悲夫公雅好著文深切警<lb/>
<pb n="KR2g0025_WYG_071-17a"/>
邁以不偶俗尚因自號乖崖公尤善詩筆必覈情理故<lb/>
重次薛能詩序之曰放言既竒意在言外議者以公自<lb/>
道也生平論著仲氏詵集之成十巻以行於代内外歸<lb/>
之日無搯膺之妾無雜弔之賓終齊事而乃瞑取禪書<lb/>
而頌徳漢廷諸老恨王駿之不侯天下之人為隴西而<lb/>
流涕斯非遺愛遺直立功立言之極歟敢撫令猷以須<lb/>
史闕謹狀<lb/>
　<lb/>
<pb n="KR2g0025_WYG_071-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻四十四<lb/>
</p>
<p>
</p>
  </div>
</body>
</text>
</TEI>
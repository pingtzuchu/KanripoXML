<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集上巻四</head>
    <p>
<pb n="KR2g0025_WYG_004-1a"/>
欽定四庫全書<lb/>
　名臣碑傳琬琰之集上巻四　　宋杜大珪編<lb/>
　　程文簡公琳旌勞之碑　　　　歐陽脩<lb/>
惟文簡公旣𦵏之二年其子嗣隆泣而言于朝曰先臣<lb/>
幸得備位將相官階品皆第一爵勲皆第二請得立碑<lb/>
如令於是天子曰噫惟爾父琳有勞於我國家予其可<lb/>
忘乃大書曰旌勞之碑遣中貴人即賜其家曰以此銘<lb/>
爾碑又詔史臣脩曰汝爲之銘臣脩與文簡公故往來<lb/>
<pb n="KR2g0025_WYG_004-1b"/>
知其人又嘗誌其墓又嘗述其世德于冀公太師之碑<lb/>
得其世次官封功行最詳乃不敢辭惟公字天球姓程<lb/>
氏曽祖諱新贈太師曽祖妣吴國夫人齊氏祖諱賛明<lb/>
贈太師中書令祖妣秦國夫人吴氏考諱元白袁州宜<lb/>
春令贈太師中書令兼尚書令冀國公妣晉國夫人楚<lb/>
氏公舉大中祥符四年服勤詞學髙第試祕書省校書<lb/>
郎泰寧軍節度推官改著作佐郎知并州夀陽縣祕書<lb/>
丞監左藏庫天禧中詔選文學履行召試直集賢院今<lb/>
<pb n="KR2g0025_WYG_004-2a"/>
天子即位遷太常博士三司户部判官㑹脩真宗實録<lb/>
而起居注闕命公追脩大中祥符八年已後書成遂修<lb/>
起居注遷祠部貟外郎提舉諸司庫務以本官知制誥<lb/>
同判吏部流内銓契丹嘗遣使賀天聖五年乾元節天<lb/>
子思公前嘗折其使乃以公爲館伴使使者果言契丹<lb/>
見中國使者坐殿上位次髙而中國見契丹使者位下<lb/>
當遷議者以為小故可許雖天子亦將許之公争以謂<lb/>
契丹所以與中國好者守先帝約也一切宜用故事若<lb/>
<pb n="KR2g0025_WYG_004-2b"/>
許其小將啓其大天子是之乃止嵗中遷諫議大夫權<lb/>
御史中丞明年拜樞宻直學士知益州公性方重寡言<lb/>
笑凢所處畫常先慮謹備所以條目巨細甚悉至臨事<lb/>
簡嚴吏莫能窺其際甞夜張燈午門大集州民而城中<lb/>
火起吏如公教不以白而隨即救止終宴民去始稍知<lb/>
火監軍得告者言軍謀變懼而入白公笑曰豈有是哉<lb/>
監軍惶惑不敢去公曰軍中動静吾自知之茍有謀者<lb/>
不能隠也巳而卒無事其他多類此蜀妖人自言李冰<lb/>
<pb n="KR2g0025_WYG_004-3a"/>
神子署官屬吏卒以恐蜀人公捕斬之而謗者言公妄<lb/>
殺人蜀且亂天子遣人馳視之使者還言蜀人便公政<lb/>
方安樂而誅妖人所以止亂由是天子益知公賢召爲<lb/>
給事中知開封府前爲府者苦其治劇或不滿嵗罷不<lb/>
然被謗譏或以事去獨公居數嵗乆而治益精明盜訟<lb/>
稀少獄屢空詔書數下褒美遷工部侍郎龍圖閣學士<lb/>
守御史中丞丞相張文節公少所稱許而最知公方除<lb/>
中丞文節嘗執筆喜曰不辱吾筆矣乆之天子思其治<lb/>
<pb n="KR2g0025_WYG_004-3b"/>
召爲翰林學士復知開封府明年爲三司使不悦茍利<lb/>
不貪近功時議者患民稅多目吏得爲姦欲除其名而<lb/>
合爲一公以謂合而没其名一時之便復有興利之臣<lb/>
必復増之是重困民也議者莫能奪其於出入尤謹禁<lb/>
中時有所取未嘗肯與宦官怒言陛下雖有欲物在程<lb/>
琳何可得公曰臣所以爲陛下惜爾天子以爲然累遷<lb/>
吏部侍郎景祐四年以本官叅知政事公益自信不疑<lb/>
宰相有所欲私輙衆折之其語至今士大夫能道也初<lb/>
<pb n="KR2g0025_WYG_004-4a"/>
范仲淹以言事忤大臣貶饒州已而上悔悟欲復用之<lb/>
稍徙知潤州而惡仲淹者遂誣以事語入上怒亟命置<lb/>
之嶺南自仲淹貶而朋黨之論起朝士牽連及仲淹者<lb/>
皆指爲黨人公獨爲上開說上意解而後已是時元昊<lb/>
叛河西朝廷多故公在政事補益尤多而小人僥倖皆<lb/>
不便遂以事中之坐貶爲光禄卿知潁州已而徙知青<lb/>
州又徙大名府居一嵗中遷戸部吏部二侍郎尚書左<lb/>
丞資政殿學士北京建遂以爲留守宦者皇甫繼明方<lb/>
<pb n="KR2g0025_WYG_004-4b"/>
用事主治行宮務廣制度以市恩公爲裁抑之與繼明<lb/>
交章上天子遣一御史往視之還直公天子爲罷繼明<lb/>
獨委公以建都事公自知政事以議論不私見嫉被貶<lb/>
斥已而稍復見用遂與繼明争曲直由是益不妄合於<lb/>
世雖不復天用而契丹方遣使數有所求兵誅元昊未<lb/>
克西北宿重兵公於是時天子嘗委以河北陜西之重<lb/>
留守北京凢四年遷工部尚書資政殿大學士河北安<lb/>
撫使慶歴六年拜武昌軍節度使陜西安撫使知永興<lb/>
<pb n="KR2g0025_WYG_004-5a"/>
軍府事明年加宣徽北院使鄜延路經畧使馬步軍都<lb/>
部署判延州仍兼陜西安撫使皇祐元年加同中書門<lb/>
下平章事留守北京其於二方威惠信著尤知夷狄情<lb/>
偽山川險易行師制敵之要其在延州夏人數百驅畜<lb/>
産至界上請降言契丹兵至衙頭矣國且亂願自歸公<lb/>
曰契丹兵至元昊帳下當舉國取之豈容有來降者吾<lb/>
聞夏人方捕叛族此其是乎不然誘我也拒而不受已<lb/>
而夏人果以兵數萬臨界上公戒諸堡寨無得輙出兵<lb/>
<pb n="KR2g0025_WYG_004-5b"/>
夏人以爲有備引去自此不復窺邊公於河北最乆民<lb/>
愛之爲立生祠明年改武勝軍節度使猶在北京又改<lb/>
鎮安軍節度使在鎮四年猶上書言鎮安一郡爾不足<lb/>
以自効願復守邊未報得疾以至和三年閏三月某日<lb/>
薨於陳州之正寢享年六十有九天子輟視朝二日贈<lb/>
中書令謚曰文簡明年享祫太廟推恩加贈公太師中<lb/>
書令公累階至開府儀同三司勲上柱國開國廣平郡<lb/>
爵公封户七千四百而實封二千一百賜號推誠保德<lb/>
<pb n="KR2g0025_WYG_004-6a"/>
守正翊戴功臣娶陳氏封衛國夫人子男四人曰嗣隆<lb/>
太常博士嗣弼殿中丞嗣恭太常博士嗣先大理寺丞<lb/>
女五人皆適良族謹按程氏之先出自重黎至休父爲<lb/>
周司馬於程其後子孫遂以爲氏自秦漢以來世有其<lb/>
人程氏必顯而各以其所居著姓後世因之至唐尤盛<lb/>
號稱中山程氏者皆祖魏安鄉侯昱公中山博野人也<lb/>
世有積德至公始大顯聞臣脩以謂古者功德之臣進<lb/>
受國寵退而銘於器物非獨私其後世所以不忘君命<lb/>
<pb n="KR2g0025_WYG_004-6b"/>
示國有人而詩人又播其事聲於詠歌以揚無窮今去<lb/>
古逺爲制不同而猶有幽堂之石隧道之碑得以紀德<lb/>
昭烈而又幸䝉天子書而名之其所以照臨程氏恩厚<lb/>
寵榮出古逺甚而臣又得刻銘其下銘臣職也懼不能<lb/>
稱銘曰<lb/>
　程以國氏　世逺支分　因居著姓　各以其人<lb/>
　公世中山　在昔有聞　克大自公　厥聲以振<lb/>
　乃秉國鈞　乃授將鉞　出入其勤　夷險一節<lb/>
<pb n="KR2g0025_WYG_004-7a"/>
　帝曰噫與　予有勞臣　何以旌之　有爛其文<lb/>
　惟此勞臣　實予同德　憂國在心　匪勞以力<lb/>
　二方有事　諸將無功　俾我舊老　不遑居中<lb/>
　間息近藩　庶休厥躬　有請未報　奄云其終<lb/>
　殁而後已　兹可謂忠　惟帝之褒　其言甚簡<lb/>
　銘以述之　萬世丕顯<lb/>
　　張文懿公士遜舊德之碑　　　宋祁<lb/>
惟宋四葉天以端命付皇帝既社南邦乃建元儲始御<lb/>
<pb n="KR2g0025_WYG_004-7b"/>
資善堂叅聽天下事真廟委成羣臣道審訓奉上國寳<lb/>
皇帝即位叢光合華道益大興天燾地持罔有不承惟<lb/>
其佐曰清和張公由戸部吏部二郎中直昭文館爲夀<lb/>
春友昇府諮議叅軍以右諫議大夫歴太子左右庶子<lb/>
進樞宻直學士爲賓客以樞宻副使給事中領詹事出<lb/>
入兩宮實輔實維逮潜而飛神攄景發首羾天極上之<lb/>
六年制詔有司先帝遺朕寳臣曰士遜毗亮厥初勤勞<lb/>
我家外經内幹聲烈嘉飪罔徳不醻朕庶幾焉爾惟相<lb/>
<pb n="KR2g0025_WYG_004-8a"/>
且類台德前此公已三遷爲尚書左丞乃以禮部尚書<lb/>
中書門下平章事分執政事筆於時綱紀文章張設修<lb/>
明公與二三臣協恭濟䖍風力銳甚因其故而奉行之<lb/>
本其宜而財相之所以鎮浮扼動便安元元之道甚備<lb/>
翕然號稱職相故樞宻使曹利用素貴强宗子留鄉里<lb/>
使酒不軌既具獄或謂利用並坐上疑以問執政衆噤<lb/>
嘿相顧望公徐曰利用大臣宜不知狀獨不肖子爲之<lb/>
時間語先入利用得罪公以議不合罷爲刑部尚書知<lb/>
<pb n="KR2g0025_WYG_004-8b"/>
江寧府宰相文正王曽亦為上别白曹事終曹氏復爵<lb/>
土還所籍産官其子孫居二嵗朝京師以檢校太傅領<lb/>
定國軍節度知許州踰年用舊官復入相進中書侍郎<lb/>
兼兵部尚書明年上專攬萬務除門下侍郎仍前官遂<lb/>
摠魁柄未幾以左僕射保留西雒時楊崇勲亦罷樞宻<lb/>
使以帥節兼台司同謝殿中班在公右帝憮然悟明日<lb/>
授公檢校太師山南東道節度以宰相秩復守許昌公<lb/>
不以漢相尊廢事事爲政有體不曲折煩苛時時方略<lb/>
<pb n="KR2g0025_WYG_004-9a"/>
縱捨有足觀者賦訂在民類先與期故所到皆有惠利<lb/>
仁愛築大隄環城以障瀿潦癐積燥完户免墊愁許人<lb/>
蒙休鑱碧頌功移判河南府乆之上推雅故復進公爲<lb/>
上宰盡還前在丞相府之領俄封郢國公戎落叛命披<lb/>
屬國羌以動西陲屯邏忕安責戰無素公建遣近臣出<lb/>
䕶諸將切勅持重折賊銳衝長纓四絡以須其潰公去<lb/>
位五年賊終納<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>公既以年髙位隆萬或一悔有不勝<lb/>
任之責乃七表上還印綬面陳又十數雖上之所以拒<lb/>
<pb n="KR2g0025_WYG_004-9b"/>
而留者亦不勝記公執不回遂冊拜太傅進封鄧國公<lb/>
聽謝特詔朝朔望大朝㑹並綴中書門下班出入施繖<lb/>
與一子五品緋賜近城園一區月給實奉國朝自中書<lb/>
得老者以公爲初辭朔望惟朝㑹一再至至必上眷瞩<lb/>
加等或遣中侍者勞問嘗御書飛白千嵗二字賜公難<lb/>
老公因鋪叙前後所錫書九百函爲歌一篇賛成盛德<lb/>
皇祐元年正月已未薨於第享年八十有六翌日問聞<lb/>
上駭歎趣外辦車駕或言日直陛下元命不可往上曰<lb/>
<pb n="KR2g0025_WYG_004-10a"/>
股肱實虧日於何避遂行哭之慟賜銀三千兩布帛膠<lb/>
米副之以太師中書令賁其柩進姓宗黨官若職者十<lb/>
有六人嗚呼公字順之淳化中與鄉進士試禁中占對<lb/>
鴻徹太宗異之擢乙科調鄖鄉主簿射洪令以異政聞<lb/>
改襄陽令外憂自免還除祕書著作佐郎知邵武縣轉<lb/>
本省丞虢略楊億在翰林髙持風鍳少所器可薦公才<lb/>
堪御史因授監察御史頃江南轉運使闕中書進擬輙<lb/>
却真宗不次用公執政賀上得人換廣南東路三遷至<lb/>
<pb n="KR2g0025_WYG_004-10b"/>
兵部貟外郎代還授河北轉運使改工部郎中河囓棣<lb/>
州有詔徙陽信官見粮多不可以遷公視瀕河數州方<lb/>
歉食即計餘以貸民年如約輸入新郡振乏權嬴衆賴<lb/>
以紓真宗最公治狀欲遂寘左右㑹王府開面命公曰<lb/>
枚選于衆無易而才公拜稽首遂用調䕶公身七尺進<lb/>
退安重中隱正外文明篤於孝友根於仁愛尉易士大<lb/>
夫歆艶成就出門下者皆一時鉅人施予<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>舊廩稍略<lb/>
足不問在否幾何任樞省凢八年後三至台輔去位又<lb/>
<pb n="KR2g0025_WYG_004-11a"/>
十年所遇不同而事皆可紀方上諒闇冢司持衡排抵<lb/>
時望隂席權寵公居其間防檢百爲身侔長城慮先元<lb/>
龜妖脂䜛具無所投汙然而卒定大事盖乾興時善公<lb/>
之謀章獻佐治軒陛重嚴公事二聖外謀必聞裏言不<lb/>
宣孝承慈右鴻名雙濟及乾綱獨奮有弗厭者一切罷<lb/>
免而公見留宰相文惠陳堯佐門下生竊出上書妄言<lb/>
變事又有譏諫官立黨者公還奏上前質其誣衊於是<lb/>
告者結三嵗刑諫官事寢不下故明道間見公之忠耆<lb/>
<pb n="KR2g0025_WYG_004-11b"/>
德復用上方厲精聽㫁公朝夕進見一力匪懈登畯籲<lb/>
良緝興化條大和嘉生烝薄滲漉舉天下全盛視公所<lb/>
以致君至不至邪大抵相創業者先功相守成者先德<lb/>
經綸之業易言而鎮靖之績難知公可謂治世之傑輔<lb/>
皇極之全懿者已故寳元已來著公之勞公之引年人<lb/>
間事一不慨意閱黄老旁行書粗以應外精以治内乘<lb/>
和日化與相頽靡再過鄉上冢召故人長者散金爲壽<lb/>
野服巾車不自貴其貴百祉蕃并化爲康寧偃然牖下<lb/>
<pb n="KR2g0025_WYG_004-12a"/>
如蛻一委當此時搢紳大夫之觀又善公終聖上所以<lb/>
惻怛悼痛舉哀外次三不視朝有司謚爲文懿匪公孰<lb/>
宜凡附官見職者審官審刑二院史館㑹靈觀判官以<lb/>
近臣兼之契丹國信使在藩房時帝所特選祥源觀使<lb/>
以宥宻領之集賢殿昭文館二學士監國子南郊大禮<lb/>
使獻懿二太后園陵使以執政涖之邑戸萬五千七百<lb/>
勲階極品功臣出處更二十六號公於書史多所汎覽<lb/>
爲辭章深純典正尤嗜詩所得皆自然經竒無有彫劂<lb/>
<pb n="KR2g0025_WYG_004-12b"/>
故禮部尚書清河張詠許爲第一流生平編次成十集<lb/>
既詔索遺藁家丞録五集以獻遂祕禁中信乎有德而<lb/>
又有言者與公之先盖漢陽王柬之苗裔系牒湮落世<lb/>
數失傳至曽大父諱育從唐本道帥趙凝府鈎校用度<lb/>
奏爲大理評事凝破避兵沂漢止均州鄖鄉道𦵏焉配<lb/>
曰郭氏大父諱裕試金吾衞長史主隂城鹽鐵院配曰<lb/>
胡氏父廷朗隐約違世配曰趙氏二龎氏李氏三世皆<lb/>
深究浮屠法取和於天遣累於人公爲祖系詩頗言其<lb/>
<pb n="KR2g0025_WYG_004-13a"/>
詳漢陽爲䜛所軋叙報不永委胙在下必還其初故公<lb/>
能推恩以開府儀同三司太師中書令尚書令郕楚韓<lb/>
三國公上追先烈以燕晉魏韓魯越國自妣而上五族<lb/>
爲太夫人公即魏國所生七日而母夫人喪屬公於姑<lb/>
顧復勞苦至於成立公請於朝封姑爲南陽縣太君其<lb/>
喪也如母而不縗姑子全氏贈太子左賛善大夫公娶<lb/>
姓三蔣黄氏追封晉陵英國二夫人馮氏封舒國夫人<lb/>
叶庀宗事茝薰蘋潔宜其爲令妻也四男子曰友直刑<lb/>
<pb n="KR2g0025_WYG_004-13b"/>
部貟外郎直史館曰友偁殿中丞曰友正將作監丞曰<lb/>
友誼奉禮郎獨早世上䘏其孤故友直爲史館修撰友<lb/>
偁任親民官友正遷大理寺丞淬孝礪忠㕘持門閥宜<lb/>
其爲才子也四女子孟歸安氏積爲工部郎中仲歸李<lb/>
氏昭遘爲刑部貟外郎集賢校理叔歸呂氏公孺為太<lb/>
常博士季歸王氏素為刑部郎中柔則順義鈿服委它<lb/>
宜其得賢婿也薨之年夏四月癸酉克𦵏公於河南府<lb/>
登封縣天中鄉之原英舒二夫人祔焉諸子以叙公之<lb/>
<pb n="KR2g0025_WYG_004-14a"/>
業有故吏狀節公之惠有容官議冊愍于朝誌埋諸幽<lb/>
奏終藏事無不如志惟繂石巋存可刻以磨若又著庸<lb/>
其上顯攄無窮誰不謂然乃請而命史臣某係以詞曰<lb/>
　惟天興雨　有雲歊蒸　惟辟撫期　有賢挺生<lb/>
　賢者謂誰　英英令君　朅來于朝　對我聖真<lb/>
　帝啓南社　實䕶且毗　既在東宮　陟降不違<lb/>
　帝受冒珍　瑞福紛綸　負日當天　四海復晨<lb/>
　内經鴻樞　帝心以嘉　三陟宰司　并秉將牙<lb/>
<pb n="KR2g0025_WYG_004-14b"/>
　公之在朝　施設有方　百工儀儀　莫匪畯良<lb/>
　自狄而戎　疇敢不王　公之出藩　人以阜安<lb/>
　黍稷熾豐　靡厲靡患　牢圄嵗空　吏不傳爰<lb/>
　老還第家　爲國傳臣　班視台鉉　寵光益振<lb/>
　陶天之和　用克永年　未始疾憂　委化而蟺<lb/>
　帝嘆憗遺　行不便時　殮以衮章　殁軫餘思<lb/>
　凢公猷爲　一代宗臣　有勛在史　有德在民<lb/>
　昔周之奭　佐成以功　叶振權綱　王道郅隆<lb/>
<pb n="KR2g0025_WYG_004-15a"/>
　在唐之說　輔明以嗣　擁全威靈　大猷訖濟<lb/>
　公視二臣　孰爲後先　著辭表阡　風烈永傳<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_004-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集上巻四<lb/>
</p>
<p>
</p>
  </div>
</body>
</text>
</TEI>
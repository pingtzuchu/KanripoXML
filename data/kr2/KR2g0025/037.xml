<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻十</head>
    <p>
<pb n="KR2g0025_WYG_037-1a"/>
欽定四庫全書<lb/>
　名臣碑傳琬琰之集中巻十　　宋杜大珪編<lb/>
　　范忠獻公雍墓誌銘　　　　　范仲淹<lb/>
慶歴紀號之六載春正月丁亥資政殿大學士禮部尚<lb/>
書知河南府兼西京留守司范公以疾薨聞上悼之為<lb/>
不視朝制贈太子太師賵賻加等子孫遷官者五人有<lb/>
司議行諡曰忠獻以來年某月日𦵏于洛陽之某原某<lb/>
里附先塋也公諱雍字伯純其先太原人皇考諱某後<lb/>
<pb n="KR2g0025_WYG_037-1b"/>
唐初為校書郎并帥孟公器之嘗辟居幕中後又從孟<lb/>
公入蜀霸業既成遂為國相久之一日告老蜀主寵以<lb/>
太子太保就第以疾終及公之貴累贈太保王考諱某<lb/>
在蜀為刑部侍郎後歸朝終于左屯衞將軍累贈太傅<lb/>
考諱某以太傅䕃為供奉官終于合肥郡之監軍贈太<lb/>
師尚書令妣韓氏封安康郡太夫人追進京兆郡實生<lb/>
三子公處其季十歳而孤家甚貧太夫人遣公就學常<lb/>
質衣以為資公警悟過人挺然國器舉進士咸平三年<lb/>
<pb n="KR2g0025_WYG_037-2a"/>
春御前釋褐補洛陽主簿再調錢塘尉知已薦公亷敏<lb/>
改筠州從事秩滿以績用除大理丞宰建之崇安縣遷<lb/>
殿中丞知端州還朝獻所著文二十巻進太常博士初<lb/>
公為洛陽主簿實典廩納而邑多權要公必先細民而<lb/>
後形勢時尚書張公詠道過洛陽聞其事乃記公姓名<lb/>
置之于屏常指以示人曰識斯人否至是張公鎮淮陽<lb/>
致書於㓂萊公道公之才復奏公為淮陽倅成命未行<lb/>
㑹萊公出守西洛辟公貳留守司朝廷俞之張公曰奪<lb/>
<pb n="KR2g0025_WYG_037-2b"/>
我賢倅耶公自兹名重朝廷改田曹外郎主判三司開<lb/>
拆賜五品服天禧中河决滑臺齊魯承其弊朝廷遣兵<lb/>
數萬人塞其横流千里之民皆奔走負薪蒭邑官荷校<lb/>
以督其事民不堪命天子患之命丞相暨主計擇人以<lb/>
往僉以公為允除京東轉運副使至則度河之勢量工<lb/>
集材邑官皆釋之與民緩期不煩而濟河防既就進度<lb/>
支外郎河北轉運使列塞積兵計糧為大民租不能給<lb/>
須重其榖價募商以納之縣官苦其費公視德博間地<lb/>
<pb n="KR2g0025_WYG_037-3a"/>
惟饒沃菽粟易斂又河渠通于塞下大可致之乃輦諸<lb/>
州緍錢就以平糴方舟順流集于邊廪自是河朔財用<lb/>
周于供億朝廷患陜西兵食不足困于轉饋命公充轉<lb/>
運使賜三品服至則先寛其民不使逺輸募人入粟塞<lb/>
下給以池鹽商嗜其息而農得以休上即位就遷兵部<lb/>
外郎召拜戸部副使尋改度支副使未幾拜工部郎中<lb/>
龍圖閣待制充陜西轉運使踰年召還提舉京百司㑹<lb/>
環原州屬羗叛起大為邊患遣公安撫乃見其酋長以<lb/>
<pb n="KR2g0025_WYG_037-3b"/>
恩威即時向順還朝拜右諫議大夫權三司使旋奉使<lb/>
契丹國以專對有體加龍圖閣直學士主計如故公好<lb/>
訪問善開納天下金榖之利病灼然居目中上知其才<lb/>
拜樞宻副使歳餘丁太夫人憂制以給事中起復視事籍<lb/>
田禮畢遷禮部侍郎時玉清昭應宫災兩府簾對章獻<lb/>
太后泣曰先帝崇奉此宫一旦至此賴東北隅猶存一<lb/>
二小殿公揣知有興復之意因抗言曰先朝極土木而<lb/>
成此宫一夕為燼豈天意耶如因其所存復欲興之民<lb/>
<pb n="KR2g0025_WYG_037-4a"/>
將弗堪不如焚之之盡也諸公恊其對章獻意解曰不<lb/>
復勞人矣上説翌日下詔以諭中外焉又嘗繪尚書四<lb/>
代圖進之以備中覽居宻府六載叅嘗機務知無不為<lb/>
明道二年以戸部侍郎知陜州踰月移京兆府其年諸<lb/>
道旱蝗人復疾疫於關中為甚百姓轉于溝壑公先減<lb/>
廩禄復捐民有餘以賑之活數萬人每人躬自撫視至<lb/>
染厲氣臥疾者久徙鎮河陽暇日念國家禦戎之備率<lb/>
多弛廢西羗狡狠必有窺邊之心恩不克威豈久安之<lb/>
<pb n="KR2g0025_WYG_037-4b"/>
勢乃感激上言而得入覲陳安邊六䇿上深加采納進<lb/>
吏部侍郎資政殿學士出守西京既而西戎果叛上咨<lb/>
歎之授公振武軍節度使鎮延安時守備未完屯戍尚<lb/>
寡公累章乞師朝議小其㓂不甚為意一日元昊駈衆<lb/>
十餘萬圍延安城會大將石元孫領兵出境上城中守<lb/>
卒纔數百人公身被甲胄復呼民登埤日夜嚴守遣使<lb/>
召統帥劉平于慶州平領軍來援合元孫兵與賊夜戰<lb/>
王師不利二帥䧟沒城中大恐無可守之勢公曰延安<lb/>
<pb n="KR2g0025_WYG_037-5a"/>
西夏之咽喉也如將不守則闗輔皆危今人力窮矣柰<lb/>
何郡南有嘉領山其神素靈乃望而禱之曰我死王事<lb/>
足矣生靈何辜為虜魚肉神享廟食于兹土其無意乎<lb/>
厥暮隂晦雨雪大下㓂兵暴露不知所為乃晝夜引去<lb/>
延安遂完朝庭聞之封其神曰威顯公斯又至誠之感<lb/>
為不誣矣然二帥既沒累公左遷戸部侍郎知安州延<lb/>
安吏民百數詣闕號訴謂城當䧟而存民將殞而生皆<lb/>
公之力也天子惻然故一歳間起公吏部侍郎知河中<lb/>
<pb n="KR2g0025_WYG_037-5b"/>
府未行改京兆府且許朝覲上優遇之加資政殿學士<lb/>
赴鎮歳餘以安撫闗輔之勞改尚書左丞進大學士俄<lb/>
而復守西京有群盗集于襄鄧浸淫汝洛間朝廷委公<lb/>
營之公夙夜乃事遣兵驅遏兼示恩貸故其㓂歸者半<lb/>
戮者半民樂業歳乃大豋朝廷有詔褒之又言事者以<lb/>
西事而來収兵大冗宜遣使擇去以寛其費朝廷從之<lb/>
軍中往往偶語公宻疏謂急而用之緩而棄之不可上<lb/>
乃止公保釐三歳拜禮部尚書時已抱疾至終之日洛<lb/>
<pb n="KR2g0025_WYG_037-6a"/>
人悲焉公嘗志在補益奏藁累篋及其沈疴聞朝廷有<lb/>
事于田狩猶拜疏忠切以盡其心公性恭和有風鑑門<lb/>
下所舉多至貴顯為時名卿藏書僅萬巻惟小書五經<lb/>
則常提携左右不可一日無此與岷山處士童昌期論<lb/>
易深達微奥以昌期所著書奏御遂行於時公著明道<lb/>
集三十巻後集十巻彌綸集十卷雖高年貴位而造次<lb/>
不忘于學初娶魏氏追封鉅鹿郡夫人再娶臧氏始封<lb/>
遂寧郡夫人改仁壽郡男六人長曰宗傑兵部員外郎<lb/>
<pb n="KR2g0025_WYG_037-6b"/>
直史館陜西轉運使三路制置解鹽使先公一年卒次<lb/>
宗良宗衍並守將作監主簿次宗古皆早亡宗師宗賢<lb/>
今並太常寺太祝女十人一適眉州防禦使高繼宣三人<lb/>
在室六人早亡孫男六人子開子明並大理評事子儀<lb/>
太常寺奉禮郎子諒子竒子淵將作監主簿孫女七人<lb/>
曾孫女二人公約于身勞于國周旋四方始終一節又<lb/>
政惟慈恕不任威罰今二子六孫秀異簮紳豈隂德之<lb/>
在歟某素為公之所知又諸孤以某善狀求為之銘<lb/>
<pb n="KR2g0025_WYG_037-7a"/>
　邦之偉人　念徳不怠　勤勞王家　四十七載<lb/>
　入輔樞軸　作為股肱　皇猷克賛　天眷是膺<lb/>
　出臨藩宣　允專節制　蹈乎憂患　濟以忠義<lb/>
　政本乎仁　行執乎恭　夙興夜寐　則善之從<lb/>
　嵗月靡靡　終于壽紀　典禮具舉　神靈以喜<lb/>
　𦵏于先塋　舊栢青青　子孫尚蕃　承祭祀兮惟寧<lb/>
　　張樞宻奎墓誌銘　　　　　　冨弼<lb/>
清河張公皇祐四年六月二十九日以疾終于天平之<lb/>
<pb n="KR2g0025_WYG_037-7b"/>
郡寢明年其孤壽自宋馳蔡羸然哭且告予曰我先人<lb/>
歴官四十年以直道自任動與時戾相知如公者無幾<lb/>
又莫如公文今𦵏有日非公銘壙不足以信來世予亦<lb/>
哭之慟既而追念景祐末始識公于鄆于今有年後公<lb/>
又嘗治洛洛實予里中誠予知公獨詳敢不銘公諱奎<lb/>
字仲野祥符五年登進士科補并州軍事推官改常州<lb/>
團練推官轉運使舉監衢州課婺州有滯獄囚曰徐生<lb/>
法當死獄成三問皆不伏轉運使選公就覆不煩追逮<lb/>
<pb n="KR2g0025_WYG_037-8a"/>
訊掠視牘而辨徐得不死皆伏其明悟上官薦之者幾<lb/>
四十人用是改大理丞知廬州合肥縣移果州南充轉<lb/>
運使薦其能加殿中丞通判瀘州會秦州鹽課虧緡錢數<lb/>
十萬事連十一州本道轉運使懼不敢專驛奏願得遣<lb/>
制使按于岐下兩宫擇公以往公請對論鹽法起于霸<lb/>
政非王者可行然其利源至廣疏之則無窮若不得已<lb/>
令群商幹流通行民間而出其征則縣官獲利多矣與<lb/>
夫壅之以自入致民怨弊而興獄者異也兩宫嘉其議<lb/>
<pb n="KR2g0025_WYG_037-8b"/>
因賜緋衣銀魚公至岐用所奏議悉除其所負十一州<lb/>
者頼而獲免擢知江州一年移楚州楚號江淮劇郡上益<lb/>
欲試之嵗餘政大成遷太常博士朝論未厭召為殿中<lb/>
侍御史知滑州又移邢州丁母憂去職還臺授三司度<lb/>
支判官出為京東轉運使賜服金紫俄遷侍御史河東<lb/>
轉運使詔歸以刑部貟外郎知御史雜事未幾使京東<lb/>
閱民充軍凡十二萬衆時太平既久百姓不識干戈暴<lb/>
聞集而黥之諸路皆驚逸獨公所至帖然還為戸部副<lb/>
<pb n="KR2g0025_WYG_037-9a"/>
使頃之羗人冦涇原大將任福失律朝廷議分陜西為<lb/>
四路改用儒帥公首被選任拜天章閣待制環慶路經<lb/>
略招討安撫使兼知慶州公以州名犯皇考諱請換他<lb/>
路初不許既五日改陜西都轉運使俄知永興軍就遷<lb/>
禮部郎中河東都轉運使又遷龍圖閣直學士知澶州<lb/>
就移青州遷吏部郎中移徐州又移揚州久之江寧府<lb/>
署火前此營兵謀欲為亂覺而伏誅至是長人者懼有<lb/>
變闔門不得救已而一署盡焚上怒甚廢黜進公諫議<lb/>
<pb n="KR2g0025_WYG_037-9b"/>
大夫往代之至則簡材料工署居立完鉏姦植良恩刑<lb/>
並施不踰年江表稱治入判吏部流内銓審官院出知<lb/>
河南府府實天子别都所在向皆大臣為守示寛簡不<lb/>
按吏亦不敢怨明堂祀恩遷給事中洛人垂白者語曰不<lb/>
圖老而見我都之治也及公去又泣曰吾屬不幸不得<lb/>
我公于此還朝屬盗起東京濮上白晝執州官殺人市<lb/>
中凶黨乗之相扇結列郡震恐交奏請益兵擇吏以備<lb/>
非常上曰安得才而仁者往綏吾民顧于列無以易公<lb/>
<pb n="KR2g0025_WYG_037-10a"/>
即加樞宻直學士知鄆州兼西州安撫使始至以䇿名<lb/>
捕數月盗悉平明年夏初疾作懇求分司南都以訪醫<lb/>
劑上思東方始定頼公鎮撫第賜告而已再踰月遂以<lb/>
訃聞上久有大用意及是驚悼恩禮加等以皇祐五年<lb/>
閏七月十六日𦵏于南京某縣某鄉某里年六十有五<lb/>
公之先累世居濮州晉城七代祖全義封齊王唐五代<lb/>
間有大功于洛沒謚忠肅洛人思王深立廟祠之至今<lb/>
不絶始公至洛父老見其儀狀雄偉如齊王喜曰真吾<lb/>
<pb n="KR2g0025_WYG_037-10b"/>
王之孫也於是皆歸之樂從其令其去也思之亦曰齊<lb/>
王焉皇曾祖裕好學避周漢亂不仕皇祖居實終鄂州<lb/>
嘉魚令考餘慶官贊善大夫贈兵部尚書妣宋氏贈廣<lb/>
平郡君自皇祖之前皆𦵏魯城公用吉卜獨舉考妣二<lb/>
喪𦵏于宋故公之喪亦從而歸之今遂為宋人公少以<lb/>
學行著始宋夫人疾久不愈乃齋戒割髀肉和藥夫人<lb/>
餌之即有間既𦵏舍墓側負土自為墳其松檟皆手植<lb/>
服闋然後告朝廷議慶帥上以改作甚重之雜取郡從<lb/>
<pb n="KR2g0025_WYG_037-11a"/>
臣名參考久之未决執政有曰張某孝是行必得忠厚<lb/>
者求忠臣非孝子孰可上乃决時方有外虞凡陜西河<lb/>
北河東素號三路比他路為最難或典邊或立<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>或領<lb/>
州公皆往反更踐十餘年不得解至於火則治昇盜則<lb/>
治鄆四方每有急奏論者必屬于公非夫幹力强敏濟<lb/>
以忠恕疇能給此煩使然中外之人未嘗聞有過失多<lb/>
舌者或指其慎以為譏此觀過益以見公之懿也弟充<lb/>
有文武材亦舉進士喜為將帥慶歴中屢奏邊效性頗<lb/>
<pb n="KR2g0025_WYG_037-11b"/>
疎逺雅與公異而友愛天至皆為名臣公娶宋氏封永<lb/>
昌縣君早卒生一男壽登父叔科為尚書都官員外郎<lb/>
嘗提㸃河北河東兩路刑獄才尚優逺得公之風再娶高<lb/>
氏封京兆郡君生二男元將作監主簿前公二年卒昭<lb/>
太常寺太祝生五女一適殿中丞王衮二適校書郎徐<lb/>
幾三適衞尉寺丞孔宗翰餘並㓜五孫埴堈塤垍皆將<lb/>
作監主簿嗚呼盛哉若夫祖系世代見于翰林胡學士<lb/>
所撰先尚書墓碑此不復書銘曰<lb/>
<pb n="KR2g0025_WYG_037-12a"/>
自齊王傳七世而至于公為屬固亦疎矣其間累葉不<lb/>
振逮百餘年至公而後起治洛之政則宻與王比洛人<lb/>
德之亦嘗廟祀公初立朝三歴御史走職四方不究邦<lb/>
紀晚而益勤業茂德備幾大用而遂往又莫施於康濟<lb/>
徒埋石而刻詞庻永昭於來禩<lb/>
　<lb/>
　<lb/>
　<lb/>
<pb n="KR2g0025_WYG_037-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑𫝊琬琰之集上巻二十五</head>
    <p>
<pb n="KR2g0025_WYG_025-1a"/>
欽定四庫全書<lb/>
　名臣碑𫝊琬琰之集上巻二十五　宋杜大珪編<lb/>
　　狄武襄公青神道碑　　　　　王珪<lb/>
至和三年八月上以樞宻使䕶國軍節度使檢校太尉<lb/>
河中尹天水狄公拜同中書門下平章事出判陳州明<lb/>
年三月感疾于州未幾以薨聞天子䀌然輟視朝二日<lb/>
發哀苑中贈中書令太常誄行諡曰武襄既葬于汾之<lb/>
西河有詔史臣以刻其墓隧之碑臣謹案狄始周成王<lb/>
<pb n="KR2g0025_WYG_025-1b"/>
封少子於狄城因以為氏其後代居天水至梁文恵公<lb/>
乃大顯于有唐其子孫或徙汾晉間公實西河人贈太<lb/>
傅曰應之於公為曽王父是生真贈太師太師生普贈<lb/>
中書令其配曰兖國太夫人侯氏公其次子也諱青字<lb/>
漢臣生而風骨竒偉善騎射少好将帥之節里閭俠少<lb/>
多從之初游京師遂𥙷拱聖籍中寳元之初元昊叛河<lb/>
西兵出數無功自散直為延州指使延帥知公敢行故<lb/>
常使當賊鋒凡數嵗出大里清化榆林歸娘嶺東女之<lb/>
<pb n="KR2g0025_WYG_025-2a"/>
崖木匱山渾州川白草南安安逺等戰大小二十有五<lb/>
中流矢者八斬首捕虜萬有餘獲馬牛羊槖駞鎧仗符<lb/>
印車輜器物以數萬計嘗破賊金湯城至于乾谷三堆<lb/>
杏林原遂畧宥州之境屠盤黙綏香摩尼桑羅等族燔<lb/>
其積聚數萬廬舎數千收其帳二千三百生口五千七<lb/>
百又城橋子谷築招安豐林新寨大郎堡皆扼賊要害<lb/>
使不得闚邊以功亟遷至泰州刺史涇原儀渭兵馬部<lb/>
署經畧招討副使上欲召見公㑹冦薄平凉因命圗<lb/>
<pb n="KR2g0025_WYG_025-2b"/>
形以進由是天下知公名公提涇原之師威震羌夷既<lb/>
而曩霄復稱臣西陲少事矣乃以公為捧日天武四廂<lb/>
都指揮使徙鎮定路兵馬部署遷侍衛親軍步軍馬<lb/>
軍殿前都虞候歴恵州團練使眉州防禦使保大軍節<lb/>
度觀察留後遷步軍馬軍副都指揮使遂領彰化軍節<lb/>
度使知延州一日天子顧将帥之臣無踰公者乃召為<lb/>
樞宻副使加檢校司空皇祐四年廣源州蠻酋儂智髙<lb/>
僣竊服號以盛夏舉兵陷于邕州濟舟而東又陷㳂江<lb/>
<pb n="KR2g0025_WYG_025-3a"/>
九郡進圍廣州力屈不能下還據于邕所過吏民多被<lb/>
害江湖之南人心為之蕭然公於是抗章請行又因侍<lb/>
上間自言臣結髮起行伍顧無以報國今逺夷跳梁不<lb/>
足為陛下憂願将鋭兵數千覊叛蠻之頸致之闕下上<lb/>
壯其言遂改宣徽南院使宣撫荆湖南北路經置廣南<lb/>
盗賊事加撿校司徒上親餞于埀拱所以臨遣之意厚<lb/>
甚先是蒋偕張忠等繼以輕敵失軍士卒莫有戰鬪志<lb/>
明年正月自桂林次賔州㑹廣西鈐轄陳曙者以步卒<lb/>
<pb n="KR2g0025_WYG_025-3b"/>
八千潰于崑崙闗公即按陳曙以不應令并殿直𡊮用<lb/>
等三十一人咸以軍法誅之衆莫不惴恐既而頓甲軍<lb/>
中又下令且調十日之糧或莫能測賊使人覘吾軍而<lb/>
還黎明遂合三将之兵以行乃絶崑崙出歸仁鋪先自<lb/>
為陣賊果失守險遂悉其衆逆王師以戰前鋒孫節搏<lb/>
賊死山下賊氣乗鋭确吾軍公親執旗鼓麾騎兵縦左<lb/>
右翼出賊非意時㑹暮賊前後不勝敵遂大敗馳騎追<lb/>
之斬捕二千二百級偽禆將黄師宓儂建忠等五十七<lb/>
<pb n="KR2g0025_WYG_025-4a"/>
人沒于陣知髙夜縱火城中而遁明日破賊入城獲金<lb/>
貝之物以鉅萬畜數千悉分其戲下招復老壯七千二<lb/>
百嘗為賊所俘脅者皆慰遣以歸又歛羣屍築京觀于<lb/>
城之北隅初有衣金龍之衣又金飾神龍于楯仆其傍<lb/>
或言智髙已死亂兵中有欲為公亟作奏者公曰安知<lb/>
其非詐也寜失智髙敢誣朝廷以貪功邪二月班師遂<lb/>
曲赦五嶺又布徳音至于江湖之南公還為樞宻副使<lb/>
進位撿校太尉河中尹俄拜樞宻使賜第城南一區子<lb/>
<pb n="KR2g0025_WYG_025-4b"/>
悉優以官公固謝曰賴陛下神靈出師大㨗皆諸校力<lb/>
戰之功也臣之諸子非有勤勞何敢拜君命上固以寵<lb/>
之在樞宻四年自以遭時奮用乃夙夜一心進圗國事<lb/>
雖權倖不可撓以法上累訪以邊機嘗從容陳所以攻<lb/>
守之計天子深然之晚以盛滿為戒思避時柄遽終于<lb/>
陳州享年五十公為人慷慨尚節義有大慮謹宻寡言<lb/>
外剛重静鋭而内寛其計事必審中機㑹而後發其行<lb/>
師必正部伍營陳明賞罰雖敵猝犯之無一士敢後先<lb/>
<pb n="KR2g0025_WYG_025-5a"/>
者故常以少擊衆而所鄉無不靡與士卒同寒飢勞苦<lb/>
而又分功與人未嘗自言安連之戰方被創甚聞冦且<lb/>
至即挺身以前衆莫不争為用間嘗獨被髮面銅具馳<lb/>
突賊圍見者為之辟易今丞相韓公琦故資政殿學士<lb/>
范公仲淹同秉武節經于西邊公時為禆将殊為二公<lb/>
見器仲淹又嘗以左氏春秋授公以謂為将者不可不<lb/>
知書匹夫之勇無足尚也公於是自春秋戰國至于漢<lb/>
以來成敗之迹槩而能通公為涇原招討起居舎人尹<lb/>
<pb n="KR2g0025_WYG_025-5b"/>
洙知渭州與公善洙學通古今嘗與公談用兵之術稱<lb/>
曰雖古名将殆無以過其後洙以貶死為周旋其家事<lb/>
唯恐不及其徙真定道過故鄉謁縣先下車趨至令庭<lb/>
遂燕故老於纛下里中榮之公事親孝遭中令之䘮雖<lb/>
祍金革之事而哀戚過人方秉樞於朝奉兖國太夫人<lb/>
膝下日舉觴于堂間又天子賜珍其家極榮養矣征南<lb/>
之日戒内外不以聞懼遺其親憂始行至邕㑹瘴霧之<lb/>
氣昏鬱中人或謂賊流毒水中且士飲者多死忽一夕<lb/>
<pb n="KR2g0025_WYG_025-6a"/>
泉湧于郊汲之甘洌遂濟其軍此非誠所感邪公薨之<lb/>
初詔衛公柩歸殯京師其葬也寵以鼓吹旌輅送于都<lb/>
城之西又勑所過郡治道上共具發材官輕車至于西<lb/>
河卜用嘉祐四年二月甲申之吉是嵗以祫饗恩加贈<lb/>
兼尚書令臣嘗伏讀兵法曰以治待亂以逸待勞此善<lb/>
用兵者也又考前史之載將而持重有謀者其出靡不<lb/>
有功如武襄之西定靈夏南平嶠外未嘗不擇形勝整<lb/>
師徒先計而後戰遂摧兇陷敵名動殊俗為國虎臣善<lb/>
<pb n="KR2g0025_WYG_025-6b"/>
夫臣洙以謂有古名将之略豈誣也哉公娶魏氏封定<lb/>
國夫人六男長曰諒三班奉職蚤卒次曰諮西上閤門<lb/>
副使次曰詠内殿崇班閤門祗候次曰譓内殿崇班次<lb/>
曰説東頭供奉官次曰諫内殿崇班説諫早卒二女許<lb/>
嫁而卒孫曰璋左侍禁曰𢷬尚㓜銘曰<lb/>
　汾晉之氣　䝉于崆峒　有如其人　武襄之雄<lb/>
　始來京師　感慨從軍　以節自發　孰莫不聞<lb/>
　元昊雄姦　歸節塞下　西邊用兵　露甲在野<lb/>
<pb n="KR2g0025_WYG_025-7a"/>
　公出大里　至于杏林　竒謀縦横　以讋戎心<lb/>
　上顧将帥　威名無如　來汝陪予　秉國之樞<lb/>
　盗起南荒　乗邊弛防　陷邕圍廣　妖雰以猖<lb/>
　公於上前　憤然請討　賊失崑崙　膏血原草<lb/>
　還服在廷　越兹累年　夙夜乃事　匪圗弗宣<lb/>
　將相出藩　年甫五十　公不復還　天子為泣<lb/>
　生莫與榮　沒莫與哀　彛常之載　其績有來<lb/>
　有勤其初　有大其後　書徳於詩　以質不朽<lb/>
<pb n="KR2g0025_WYG_025-7b"/>
　　种院使世衡神道碑　　　　　范仲淹<lb/>
公諱世衡字仲平國之勞臣也不幸云亡其子泣血請<lb/>
銘於予予嘗經略陜西知君最為詳懼遺其善不可不<lb/>
從而書之初康定元年春夏戎犯延安我師不利朝廷<lb/>
以堡障衆多有分兵之患其間逺不足守者即命罷之<lb/>
冦驕而貪益侵吾疆百姓被其毒君時為大理丞任鄜<lb/>
州從事建言延安東北二百里有故寛州請發其廢壘<lb/>
而興之以當冦衝左可致河東之粟右可固延安之勢<lb/>
<pb n="KR2g0025_WYG_025-8a"/>
北可圗銀夏之舊有是三利朝廷從之以君董役事君<lb/>
膽勇過人雖俯逼戎落曽不畏憚與民暴露數月且戰<lb/>
且城然處險無泉議不可守鑿地百有五十尺始至于<lb/>
石工徒拱手自是不可井矣君曰過石而下将無泉耶<lb/>
爾攻其石屑而出之凡一畚償爾百金工致其力過石<lb/>
數重泉果霈發飲甘而不耗萬人歡呼曰神乎雖虜兵<lb/>
重圍吾無困渇之患矣用是復作數井兵馬牛皆大足<lb/>
自兹西陲保障患無泉者悉倣此大䝉利焉既而朝廷<lb/>
<pb n="KR2g0025_WYG_025-8b"/>
署故寛州為青澗城授君内殿承制知城事復遷供備庫<lb/>
副使旌其勞也塞下多屬羌向時漢官不能恩信羌皆<lb/>
持兩端君乃親入部落中勞問如家人意多所周給嘗<lb/>
自解佩帶與其酋豪可語者有得虜中事來告於我君<lb/>
方與客飲即取坐中金器以奨之屬羌愛服皆願效死<lb/>
清澗東北一舎而逺距無定河河之北有虜塞虜常濟<lb/>
河為患君使屬羌擊之徃必破走前後取首級數百牛<lb/>
羊萬計未嘗勞士卒也故功多而費寡建營田二千頃<lb/>
<pb n="KR2g0025_WYG_025-9a"/>
嵗取其利募商賈使通其貨或先貸之本速之流轉嵗<lb/>
時問其息十倍乃建白凡城中芻糧錢幣暨軍湏城<lb/>
守之具不煩外計自給使一子専視士卒之疾調其<lb/>
湯餌常戒以笞責期于必瘳士卒無不感泣今翰林承<lb/>
㫖王公堯臣安撫陜西言君治狀上悦降詔褒之曰邊<lb/>
臣若此朕復何憂二年就兼鄜延路駐泊兵馬都監制<lb/>
置本路糧草遷洛苑副使慶厯二年春予按廵環州患<lb/>
屬羌之多而素不為用與夏戎潛連助為邊患乃召蕃<lb/>
<pb n="KR2g0025_WYG_025-9b"/>
官慕恩與諸族酋長僅八百人犒于麾下與之衣物繒<lb/>
綵以悦其意又采忠順者増銀帶馬鞍以旌之然後諭<lb/>
以好惡立約束俾之遵向然悍猾之性久失其馭非智<lb/>
者處之恐復為變時青澗既完人可循守乃請于朝願<lb/>
易君理環朝廷方以青澗倚君又延帥上言人重其去<lb/>
命予更擇之予謂夏戎日夜誘吾屬羌羌愛其類益以<lb/>
外向非斯人親之不能革其心朝廷始如其請君既至<lb/>
環安邊之利害大要在屬羌難制懼合夏戎為暴發之<lb/>
<pb n="KR2g0025_WYG_025-10a"/>
患又地瘠榖貴屯師為難聚糧則力屈損兵則勢危斯<lb/>
急病也君乃周行境内入屬羌聚落撫以恩意如青澗<lb/>
焉有牛家族首諾爾阿倔僵自處未嘗出見官長聞君<lb/>
之聲始來郊迎君戒曰吾詰朝行勞爾族奴訛曰諾是<lb/>
夕大雪三尺左右曰此羌兇詐嘗與髙使君繼嵩挑戰<lb/>
又所處險惡氷雪非可前君曰吾方與諸羌樹信其可<lb/>
失諸遂與士衆縁險而進奴訛初不之信復㑹大雪謂<lb/>
君必不來方坦卧帳中君至蹵而起之諾爾阿大驚曰<lb/>
<pb n="KR2g0025_WYG_025-10b"/>
我世居此山漢官無敢至者公了不疑我耶乃與族衆<lb/>
拜㐲諠呼曰今而後惟父所使自是屬羌咸信於君有<lb/>
卾爾族者受夏戎偽署君遣人招之不聴即使慕恩出<lb/>
兵誅之死者半歸者半盡以其地暨牛羊賞諸有功其<lb/>
僣受偽署如卾留族者百餘帳咸股栗請命納其所得<lb/>
文劵袍帶由是羌屬無復敢貳君戒諸族各置烽火夏<lb/>
戎時來抄掠則舉烽相告衆必介馬而待之破賊者數<lb/>
四涇原帥葛懐敏定川之敗戎馬入縦于渭予領慶州<lb/>
<pb n="KR2g0025_WYG_025-11a"/>
蕃漢兵徃扼邠城又召君分援涇原君即時而赴羌兵<lb/>
從者數千人屬羌為吾用自此始君曰羌兵既可用矣<lb/>
乃復教土人習弧矢以佐官軍吏民有請某事辭某事<lb/>
者君咸使之射從其中否而與奪之坐過失者亦用此<lb/>
得贖吏農工商無不樂射焉繇是縁邊諸城獨環不求<lb/>
増兵不煩益糧而武力自振夏戎聞屬羌不可誘土人<lb/>
皆善射烽火相望無日不備乃不復以環為意前後經<lb/>
畧使交薦君之才能朝廷益知可倚明年遷東染院使<lb/>
<pb n="KR2g0025_WYG_025-11b"/>
充環慶路兵馬鈐轄仍領環州惟環西南占原州之疆<lb/>
有明珠宻臧康諾爾三種居屬羌之大素號彊梗在原為<lb/>
孽寖及于環撫之狠不我信伐之險不可入北有二川<lb/>
交通于夏戎朝廷患焉其二川之間有古細腰城復之<lb/>
可斷其交路又明年予為宣撫使乃諭君與原守蒋偕<lb/>
共幹其事君久悉利病即日起兵㑹偕于細腰使甲士<lb/>
晝夜築之夏戎固忌此城君遣人入虜中以計欵之兵<lb/>
遂不至又召明珠等三族酋長犒撫之俾以禦冦彼既<lb/>
<pb n="KR2g0025_WYG_025-12a"/>
出其不意又亡外援因而服從君之謀也君處細腰月<lb/>
餘逼以苦寒城成而疾作以慶厯五年正月七日甲子<lb/>
啓手足神志不亂享年六十一葬于京兆萬年縣之神<lb/>
和原君之先河南洛陽人也曽祖存啓河南夀安令祖<lb/>
仁詡京兆長安令贈太常博士父昭衍登進士第累贈<lb/>
職方貟外郎季父放字明逸初隠于終南山君少孤依<lb/>
之服勤左右以力學稱明逸道髙徳純太宗朝再詔以<lb/>
事親不起真宗復加聘禮起拜左司諌直昭文館累遷<lb/>
<pb n="KR2g0025_WYG_025-12b"/>
尚書工部侍郎大中祥符五年君用工部䕃得將作監<lb/>
主簿五遷至太子中舎初監秦州太平監以母老求養<lb/>
又監京兆府渭橋倉卭州惠民監知涇之保定京兆之<lb/>
武功涇陽三邑在武功毁淫祀崇夫子廟以來學者在<lb/>
涇陽有里胥王知謙者姦利事露逃之逼郊禮乃出君<lb/>
曰送府則㑹恩益以長惡從所坐杖脊于縣庭而請待<lb/>
罪府君李公諮奏釋之自是毫黠莫不歛手其嫉惡如<lb/>
此又邑有三白渠比年浚䟽用數邑力主者非其才而<lb/>
<pb n="KR2g0025_WYG_025-13a"/>
勞逸弗等功利日削君使勤惰齊其力故功倍貧富均<lb/>
其流故利廣至今民能言之歴通判鎮戎軍環鳳二州<lb/>
鳳之守王䝉正託章憲外姻以私干君復欲以賄汚君<lb/>
君正色不納䝉正大怨之乃使人諭王知謙訟君䝉正<lb/>
内為之助獄成流竇州上親政量移汝州君之弟世材<lb/>
以一官讓君乃除孟州司馬龍圗閣直學士李公紘雪<lb/>
于朝授衛尉丞主随州㩁酤又禮部尚書宋公綬工部<lb/>
侍郎狄公棐皆言君非辜改知䖍州贛縣君辭得監京<lb/>
<pb n="KR2g0025_WYG_025-13b"/>
兆軍資庫以同鄜交辟改簽著同州判官事又移鄜州<lb/>
因從軍延安乃有故寛州之請君少尚氣節兄弟有欲<lb/>
析其産者君推資産與之惟取季父圗書而巳蒞官能<lb/>
擿惡庇民青澗與環人皆畫君之象而享事之及終吏<lb/>
民暨屬羌酋長朝夕臨柩前者數日朝廷深惜之賜三<lb/>
子恩君娶劉氏封萬年縣君男八人長曰占文雅純篤<lb/>
養志不仕有叔祖明逸之風次曰詒試将作監主簿曰<lb/>
詠同州澄城尉曰諮郊社齋郎曰諤三班奉職皆有力<lb/>
<pb n="KR2g0025_WYG_025-14a"/>
人也訢記誼三子尚㓜一女適西頭供奉官田守政君<lb/>
在邊數年聚貨殖教弧矢撫養士伍籠羌夷無賢不肖<lb/>
皆稱之又出竒以濟㡬事嘗遣諜者入虜中凡半嵗間<lb/>
而虜誅握兵用事者二三人諜者還其諜得行㑹君巳<lb/>
殁又天子方懐來故其績不顯銘曰<lb/>
　嗚呼种公　出于賢門　吾志必立　吾力是陳<lb/>
　寜以剛折　果由直伸　還自瘴海　試于塞垣<lb/>
　權以從事　意其出人　悍虜之患　乂邊之民<lb/>
<pb n="KR2g0025_WYG_025-14b"/>
　夙夜廼職　星霜厥身　生則有涯　死宜不泯<lb/>
　邊俗祀之　子子孫孫<lb/>
　<lb/>
　<lb/>
　<lb/>
　<lb/>
　<lb/>
　名臣碑𫝊琬琰之集上卷二十五<lb/>
</p>
<p>
</p>
  </div>
</body>
</text>
</TEI>
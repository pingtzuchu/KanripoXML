<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻四十八</head>
    <p>
<pb n="KR2g0025_WYG_075-1a"/>
欽定四庫全書<lb/>
　名臣碑傳琬琰之集中巻四十八　宋杜大珪編<lb/>
　　韓忠獻公琦行狀　　　　　　李清臣<lb/>
韓姓出晉卿獻子之後國於韓秦滅韓子孫分散以國<lb/>
為氏案公所為家譜推其先世功行爵里至於八世有<lb/>
次序曰逺祖居深州為博陸人八代祖朏為沂州司戸<lb/>
㕘軍生洹為登州錄事㕘軍洹生全為處士老博陸全<lb/>
生三子曰乂賔曰文操曰存乂賔生定辭昌辭文操生<lb/>
<pb n="KR2g0025_WYG_075-1b"/>
隠辭晦辭審辭存生正辭乂賔仕為成徳軍節度判官<lb/>
檢校太子左庻子兼御史中丞以唐光啓二年終鎭府<lb/>
立義坊之私第以龍紀元年𦵏博野縣蠡吾鄉之北平<lb/>
原其子昌辭為坡城縣令以天復二年三月終於眞定<lb/>
以天復三年七月𦵏蠡吾以晉天福二年祔夫人張氏<lb/>
改𦵏趙州賛皇城之北馬村是為髙祖昌辭生一子璆<lb/>
終廣晉府永濟縣令累贈太師中書令兼尚書令齊國<lb/>
公夫人史氏追封齊國夫人始𦵏相州安陽縣之豐安<lb/>
<pb n="KR2g0025_WYG_075-2a"/>
村則公曽祖也璆生公之皇祖構仕本朝為太子中允知<lb/>
康州終于治所贈太師中書令兼尚書令燕國公夫人李<lb/>
氏深人義之女晉相崧之猶子追封燕國夫人皇考國華<lb/>
諌議大夫卒建州累贈太師中書令兼尚書令魏國公為<lb/>
時勞臣國史有傳慶厯五年葬安陽縣新安村尹洙師魯<lb/>
誌其墓今富鄭公為神道碑載公事業甚詳夫人羅氏諌<lb/>
議大夫延吉之女鄴王紹威之孫追封魏國太夫人公之<lb/>
所生母胡氏蜀士人覺之女追封秦國太夫人由五代祖<lb/>
<pb n="KR2g0025_WYG_075-2b"/>
以上皆葬蠡吾惟髙祖葬贊皇由曽祖以下皆葬安陽故<lb/>
公為相人公之八代祖以下遭亂雖仕不顯而皆以儒學<lb/>
行義世其家皇祖有功有徳用不極其器一時有識咸謂<lb/>
慶必在後公生泉州將生秦國有異夢晨有釋子狀異服<lb/>
怪不知其所從來忽詣門曰是間有竒兒毋失護視忽不<lb/>
見公既長朴厚不浮少嬉弄視瞻步履端正而中甚敏所<lb/>
學不用力而過人性淳一無邪曲孝於其母悌事諸兄皆<lb/>
不教而能天聖五年仁宗初臨軒試進士公二十嵗名在<lb/>
<pb n="KR2g0025_WYG_075-3a"/>
第二授將作監丞同判淄州侍秦國之官踰年秦國亡哀<lb/>
毁過禮服除遷太子中允又改太常丞集賢院知左藏庫<lb/>
徙開封府推官賜五品服時髙科多徑去為顯職鮮肯勤<lb/>
吏事公獨視獄訟決曲直終日坐府舍不倦府君王博文<lb/>
固已竒之曰志異常人此大器也遷度支判官授太常博<lb/>
士景祐三年求外補得知舒州留不行以右司諫供職勸<lb/>
上明得失正朝廷綱紀親近忠直放逺邪佞時災異數見<lb/>
宰相非其才㕘政事者喜言謔望輕無所補或私名器用<lb/>
<pb n="KR2g0025_WYG_075-3b"/>
之中書事擁不決公屢上疏數中書不法事疏寢不報則<lb/>
乞出疏示中書勅御史臺集百官㑹議决正是非論既堅<lb/>
卒罷執政四人者又言賞罰當從中書出今數聞有内降<lb/>
此章獻明肅餘弊也不可不止王曽蔡齊宋綬當世名臣<lb/>
宜大用上納其説王沂公見公論事切直有本末喜謂公<lb/>
曰比年臺諌官多畏避為自安計不則激發近名如君固<lb/>
不負所職諫官宜若此沂公天下正人公得此益自信未<lb/>
幾同議雅樂知胡瑗阮逸鄧保信黍尺鍾律之法出私見<lb/>
<pb n="KR2g0025_WYG_075-4a"/>
乖戾古制奏罷之仍用王朴舊樂公為諫官三年排斥權<lb/>
倖數稱進名臣杜衍范仲淹等補時政之闕七十餘疏凡<lb/>
數百事施用者十常七八朝廷寵其盡言累欲用公知制<lb/>
誥人以謂公公曰吾乃以言責取利耶議亦中寢假右司<lb/>
郎中昭文館直學士充接伴使發解開封府舉人與三司<lb/>
同定茶法為契丹正旦國信使還朝同三司省國用轉起<lb/>
居舍人知諫院寶元二年擢知制誥知審刑院益利路嵗<lb/>
饑為體量安撫使加三品服蜀地號富饒産金帛紈錦中<lb/>
<pb n="KR2g0025_WYG_075-4b"/>
州嵗仰給有司乗便刻取賦徭煩重諸郡設而買院收市<lb/>
上供物不以其直公為輕減蠲除之逐貪殘不職吏罷冗<lb/>
役七百六十人為饘粥濟饑人一百九十餘萬蜀人曰使者<lb/>
之來更生我也李元昊初叛兵鋒鋭甚中國久不知戰人<lb/>
心頗恐士大夫多避西行公使蜀道潼陜歸奏事便殿上<lb/>
問西兵形勢公具以所聞對上謂曰朕比憂乏人按邊卿<lb/>
其為朕往授陜西安撫使趣上道公勇欲自効馳至延安<lb/>
則羌已解圍去士氣沮傷將吏往往移病求罷職公輒選<lb/>
<pb n="KR2g0025_WYG_075-5a"/>
練材武治戰守器慰安居人收召豪傑與之計議檄諸郡<lb/>
守城郭如河北始設烽燧以候虜先是大將劉平戰北或<lb/>
誣其叛去遂錮守平妻子具獄河中府公力辯白釋之錄<lb/>
戰死者賻卹賞贈邊臣皆勸范雍守延州朝廷以為不能<lb/>
欲以趙振代公奏曰振麄勇可使搏戰非謀議守邊材願<lb/>
留雍以觀後効無已則起范仲淹為可臣為國家憂非私<lb/>
仲淹也若涉朋比誤陛下事當族慶人陳叔度等陳邊防<lb/>
策既而補官東南公奏曰忠義憤懣為國獻計雖稍收用<lb/>
<pb n="KR2g0025_WYG_075-5b"/>
乃置於僻左實羈縻之非所以開示誠意來人才也又奏<lb/>
罷率馬令以寛民力及裁處他利害甚悉上益知可辦大<lb/>
事康定元年五月天子命夏公竦都護西師開府於永興<lb/>
軍而以公為樞宻直學士陜西經略安撫使同管勾都總<lb/>
管司事未幾遣學士晁宗慤入内都知王守忠督出兵攻<lb/>
賊公曰如詔意為便不則元昊聚兵出不意攻我我倉卒<lb/>
赴敵必敗合府爭曰承平久不習戰羌寇暴起今兵與將<lb/>
未訓講其可深入客鬭乎願謹闗塞以嵗月平之公所論<lb/>
<pb n="KR2g0025_WYG_075-6a"/>
不得用使持奏還而元昊掠鎭戎軍偏將劉繼宗逆戰<lb/>
果不利詔下切責俾以進兵月日來上衆復守舊議公<lb/>
曰軍事雖可擇便宜行之然大計亦不當固拒乃劃攻<lb/>
守二策求中决公馳驛奏闕下上許用攻策已而執政<lb/>
以為難公不得已獨上章曰元昊竊數州之地精兵不<lb/>
出五六萬餘皆婦女老弱舉族而行我四路之兵不為<lb/>
少分戍數十城寨彼聚而來故常衆我散故常寡每遇<lb/>
每不敵是以元昊能數勝今不究此失乃待賊太過以<lb/>
<pb n="KR2g0025_WYG_075-6b"/>
二十萬重兵惴然坐守界濠不敢與虜确臣實痛之願<lb/>
更命近臣觀賊之隙如不可不擊則願不疑臣言奏雖<lb/>
不下知兵者以公說為然公往來塞下勤苦忘寢食期<lb/>
有以報上出按屯至涇原聞元昊乞和公諭諸將曰無<lb/>
約而降者謀也宜益備不可懈弛遽調兵瓦亭兵未集<lb/>
賊果鈔山外公指圖授諸將曰山間狹隘可守過此必<lb/>
有伏或致師以怒我為餌以誘我皆無得輙出待其歸<lb/>
且惰也邀擊之而禆將任福王仲保狃小勝數違制度<lb/>
<pb n="KR2g0025_WYG_075-7a"/>
公遣府吏耿傳就詰責不從則又檄福曰違節度有功<lb/>
亦斬任福猶進兵遇伏遂戰死嫉公者乞置公大罪後<lb/>
大帥使收餘兵得檄福衣帶間封上之安撫使王公堯<lb/>
臣亦以實奏朝廷知罪在諸將止左遷右司諫以職知<lb/>
秦州數月還舊官仍進禮部郎中兼秦隴鳳翔階成州<lb/>
路駐泊步軍都總管兼經略安撫沿邊招討等使公在<lb/>
秦増廣州城以保固東西京招輯屬戸益市諸羌馬討<lb/>
殺生羌之鈔邊者厲兵以待賊訖公去秦賊不敢窺秦<lb/>
<pb n="KR2g0025_WYG_075-7b"/>
塞為盗慶厯二年陜西四帥皆改觀察使公為秦州觀<lb/>
察使曰吾君憂邊臣子何可以擇官獨不辭十月遷諫<lb/>
議大夫復為樞密直學士十一月充陜西四路沿邊都<lb/>
總管經畧安撫招討等使屯涇州初京師所遣戍兵脆<lb/>
懦不習苦賊常輕之目曰東軍而土兵勁悍善戰公奏<lb/>
増土兵以抗賊而稍減屯戍内實京師又以籠竿城據<lb/>
衝要乞建為徳順軍以蔽蕭闗鳴沙之道既任事久嵗<lb/>
補月完甲械精堅諸城皆有備賞罰信於軍中將亦習<lb/>
<pb n="KR2g0025_WYG_075-8a"/>
鬭識形勢每出輙有功勇氣倍於初時公方建請於鄜<lb/>
慶渭三州各以土兵三萬為一軍軍雖别屯而耳目相<lb/>
通為一視虜所不備互出𢷬之破其和市屠其種落困<lb/>
撓其國因以招横山之人度横山隳則平夏兵素弱必<lb/>
不能我支矣下視興靈穴中兎耳章既上又與范公定<lb/>
謀益堅而元昊黠賊知不可敵亦斂兵不敢輙近塞公<lb/>
與范公在兵間最久兩公名重一時人心歸之樂為之<lb/>
用朝廷倚以為重故天下稱為韓范仁宗知公久勞於<lb/>
<pb n="KR2g0025_WYG_075-8b"/>
外遣使密諭㫖曰卿孤立無人援薦獨朕知之行召卿<lb/>
矣明年春與范公同召拜樞密副使公自請捍邊至五<lb/>
表不聽既至與范公伸前議同决策上前期以兵覆元<lb/>
昊㑹夏國送欵公謀不果用范公每恨齟齬功不就故<lb/>
作閱古堂詩叙其事傳於世邊事雖欲講解元昊猶上<lb/>
書邀朝廷其輕者欲自建元為父子呼兀卒及令我使<lb/>
與陪臣為列二府遽欲從之公獨謂不可許數廷議衆<lb/>
尚不從公持之愈堅故晏丞相至變色而起公守所<lb/>
<pb n="KR2g0025_WYG_075-9a"/>
見不易卒殺其禮如公言時仁宗以天下多事急於求<lb/>
治手詔宰相杜衍曰朕用韓琦范仲淹富弼皆中外人<lb/>
望有可施行宜以時上之又開天章閣賜坐咨訪急務<lb/>
公條九事大略備西北選將帥明按察豐財利抑僥倖<lb/>
進有能退不才去冗食愼入官繼又獻七事議稍用而<lb/>
小人已側目不安二府或合班奏事公必盡言事雖屬<lb/>
中書公亦對上指陳其實同列尤不悅獨仁宗識之曰<lb/>
韓琦性直蘇舜欽坐㑹飲奏邸言者欲因縁舜欽事以<lb/>
<pb n="KR2g0025_WYG_075-9b"/>
累一二執政彈劾甚急宦者操文符捕人送獄士人為<lb/>
之紛駭公從容奏曰舜欽一醉飽之過止可付有司治<lb/>
之何至若是陛下聖徳素仁厚何嘗為此耶上悔見於<lb/>
色又近臣奏王益柔為傲歌乞誅公因奏曰益柔少年<lb/>
狂語何足深治天下大事固不少近臣同國休戚置此<lb/>
不言而攻一王益柔此其意有所在不特為傲歌可見<lb/>
也上悟稍寛之富鄭公安撫河北還至都門命守鄆公<lb/>
奏曰朝廷聞北虜㸃兵弼以忠義請行事畢歸奏去京<lb/>
<pb n="KR2g0025_WYG_075-10a"/>
師咫尺胷中籌策不得一陳於陛下之前乃責補閑郡<lb/>
四方不聞其罪曽無一人為弼言者臣竊為陛下惜之<lb/>
累上不報前此陜西帥鄭公戩以劉滬董士㢘城水洛<lb/>
涇原守將尹洙狄青謂非便詔輟其役㑹戩罷兼涇原<lb/>
路二人猶城之青欲斬以徇不克戩論救於朝朝廷薄<lb/>
滬士㢘罪公曰二人者實違詔爾可無罪列十事辨析<lb/>
後士㢘與二人者詣闕訟而柄臣為之左右又屬公與<lb/>
當時有名大臣改更天下敝事僥倖者憚之故富公杜<lb/>
<pb n="KR2g0025_WYG_075-10b"/>
公相繼罷去公亦懇求補外除資政殿學士知揚州徙<lb/>
鄆州又知眞定府兼都總管四年間連易三州所至設<lb/>
條教葺帑廩治武庫勸農興學人人樂其愷悌愛慕之<lb/>
如父母移知定州事兼都總管本路安撫使定州久用<lb/>
武將治兵不知法度至於驕不可使明公鎬引諸州兵<lb/>
平甘陵獨定兵邀賞賚出怨語幾欲譟城下公素聞其<lb/>
事以為定兵不治將為亂既至即用兵律裁之察其横<lb/>
軍中尤不可教者捽首斬軍門外士死國賻賞其家養<lb/>
<pb n="KR2g0025_WYG_075-11a"/>
其孤兒使繼衣廪恩威既信則倣古兵法作方圓銳三<lb/>
陣指授偏將日月教習之由是定兵精勁齊一號為可<lb/>
用冠河朔京師發龍猛卒戍保州在道竊取人衣屨或<lb/>
飲訖不與人直至定即留不遣曰保州極塞嘗有叛者<lb/>
豈可雜以驕兵戍之易素教者數百人以往而所留卒<lb/>
未踰月亦皆就律不敢復犯法一府裨佐如狄青輩熟<lb/>
聞公平日語見其施為後亦皆為名將嵗大歉為法賑<lb/>
之活饑人數百萬詔書褒美鄰城旁路刺取其政以為<lb/>
<pb n="KR2g0025_WYG_075-11b"/>
法視中山隠然為雄鎭聲動虜中加資政殿大學士禮<lb/>
部侍郎又加觀文殿大學士俾公再任皇祐年受武康<lb/>
軍節度使知并州兼河東經略安撫使入境罷前帥所<lb/>
興不急之役奏逐怙勢不法宦者廖浩然契丹吞蝕邊<lb/>
地公遣將蘇安靜抵境上召酋豪與語曰爾移文嘗借<lb/>
天池廟則皆我地何可得壊國信義侵淫詆讕我邊臣<lb/>
也為天子守此土勢必與爾辯契丹理屈遂歸我冷泉<lb/>
村代州陽武寨舊用黄嵬山麓為界戎人侵不已公又<lb/>
<pb n="KR2g0025_WYG_075-12a"/>
遣安靜塹地立石限之自此不敢耕山上後公為樞密<lb/>
使使人蕭滬吳湛來以辭受館伴使張昪曰南北地界<lb/>
多相冒如黄嵬山則可今已置不辯願後謹封略昪欲<lb/>
勿受公曰彼辭服矣受之勿失異時或有地界為争端<lb/>
此得以為據昪受之祖宗朝潘美為帥避冦鈔為已累<lb/>
令民内徙空塞下不耕號禁地而忻代州寧化火山軍<lb/>
廢田甚廣歐陽公修嘗奏乞耕之為并帥沮撓久不行<lb/>
公至遣人行視曰此皆我腴田民居若舊迹猶存今不<lb/>
<pb n="KR2g0025_WYG_075-12b"/>
耕適留以資虜後且皆為虜人有之矣遂奏募弓箭手<lb/>
居之得戸四千墾地九千六百頃屬城嵗發防秋兵至<lb/>
河外人病逺餉公曰冦來可前知奚防秋為罷不復遣<lb/>
河東俗雜羗夷用火𦵏公為買田封表刻石著令使得<lb/>
𦵏於其中人遂以焚屍為恥屬疾上旄節乞守便郡命<lb/>
以節度使知相州民遮留不得去至發橋塹道行六七<lb/>
驛知不可留乃還守相踰年疾既愈召為工部尚書三<lb/>
司使上道除樞密使公以皇朝百餘年祖宗以征伐平<lb/>
<pb n="KR2g0025_WYG_075-13a"/>
定中國外臨制四夷機事歸樞密府文書藏於吏舎朽<lb/>
蠧散亡為可惜奏擇吏整比紀次之多得三聖親筆見<lb/>
其神斷及四方兵要根本為六百八十巻則制祿令驛<lb/>
令使有成法三司吏不得復弄文移為稽故賕賂自絶<lb/>
迄今以為便請稍出内帑錢糴粟數百萬實邊備建遣<lb/>
郝質王慶民度藏才三族故地命郭靄復城為豐州與<lb/>
麟府相為羽翼瞰契丹夏國相通之道嘉祐三年拜同<lb/>
中書門下平章事集賢殿大學士中書習舊弊每事必<lb/>
<pb n="KR2g0025_WYG_075-13b"/>
用例五房史操例在手顧金錢惟意所出去取所欲與<lb/>
一日舉用之所不决欲行或匿例不見公令刪取五房<lb/>
例及刑房斷例除其冗謬不可用者為綱目類次之封<lb/>
縢謹掌每用例必自閱自是人始知賞罰可否在宰相<lb/>
五房史不得髙下於其間又編中書機密知樞密院舉<lb/>
督天下吏職嚴京師司察不職者及貴臣挾持放縱有<lb/>
罪無所貸以懲廢弛之風隂消宦者權又議試補宗室<lb/>
外官興學校變科舉别考五路貢士雖不行其後頗如<lb/>
<pb n="KR2g0025_WYG_075-14a"/>
其説公自為宰相即與當時諸公同力一徳謀議制作<lb/>
完備天下士所汲引多正直有名或忠厚可鎭風俗列<lb/>
侍從備臺諌以公議用之士莫自知出何人門下嘉祐<lb/>
四年下籲享赦事多便民者諸路舉學行尤異敦遣詣<lb/>
京師館於太學試舎人院差使受官立柴氏後為崇義<lb/>
公法春秋存亡國繼絶之義擇才臣詣四方寛恤民力<lb/>
籍戸絶田租為廣惠倉以廣賑恤募耕唐鄧廢田勸課<lb/>
農作摹方書賦藥物以救疾病守令治最者久其任以<lb/>
<pb n="KR2g0025_WYG_075-14b"/>
率吏課載定令勅以省疑讞弛茶禁以便東南之人愚<lb/>
民得無陷大罪議者以謂近於三代之仁義多公所論<lb/>
議施行六年八月進拜刑部尚書同中書門下平章事<lb/>
昭文館大學士監修國史時朝廷閑暇内外豐樂百官<lb/>
有司各得其職四民不失業㓜弱遂老疾養外夷賔服<lb/>
天下稱太平矣仁宗春秋髙繼嗣未立天下以為憂雖<lb/>
或有言者而大臣莫敢為議首公數乘間奏乞選立皇<lb/>
子他日復進曰國繼嗣天下社稷根本天下元元之命<lb/>
<pb n="KR2g0025_WYG_075-15a"/>
繫於此今不早定日復一日愚臣竊為寒心陛下置天<lb/>
下之民於仁夀安樂四十一年矣惟萬世之業何可不<lb/>
慮臣備位冢宰思所以報陛下為無窮計宜莫先此上<lb/>
顧曰後宮一二欲就館卿其無亟后誕育皆皇女一日<lb/>
挾孔光傳進對曰漢成帝立二十五年無繼嗣已議立<lb/>
帝弟之子定陶王為皇太子成帝中材常主猶能之以<lb/>
陛下之聖何難於此哉太祖為天下長慮福流至今况<lb/>
宗子入繼則陛下真有子矣盛德大慶傳之萬古孰有<lb/>
<pb n="KR2g0025_WYG_075-15b"/>
踰陛下者惟陛下以太祖心為心則無不可矣仁宗感<lb/>
悟始以英宗判宗正寺英宗力辭宦官宫妾勢未便中<lb/>
外皆為危之公復啓曰陛下屬之以大任而不肯當蓋<lb/>
其沉逺詳重識慮有以過人非有他也事猶豫不决招<lb/>
讒慝生變故且名未正則尚得以辭名體一定父子之<lb/>
分明則浮議亦不得復摇矣仁宗欣納曰如此則宜乘<lb/>
明堂大禮前亟立為皇子乃召樞密大臣諭其事大臣<lb/>
或愕曰此大事無遽上顧曰朕意决矣誠如此臣敢為<lb/>
<pb n="KR2g0025_WYG_075-16a"/>
天下賀又召學士為詔書學士亦請對然後進藁英宗<lb/>
既為皇太子尚堅卧公又奏曰今既為陛下子何所間<lb/>
哉願令宮人就諭旨及本宮族屬敦勸上如其請先帝<lb/>
始就慶寧宮㑹仁宗弃天下平旦入預主大計英宗即<lb/>
皇帝位宮門徐開追百官班宣遺制衛士坐甲諸司幕<lb/>
廡下治喪人情肅然日至已午市肆猶有未知者公性<lb/>
厚重未嘗名其功其門人親客或燕坐從容語及立皇<lb/>
子定䇿事必正色曰此仁宗神徳聖斷為天下計皇太<lb/>
<pb n="KR2g0025_WYG_075-16b"/>
后母道内助之力朝廷有定議久矣臣子何預焉故一<lb/>
二大事天下莫知其詳充仁宗皇帝山陵使述仁宗遺<lb/>
意省浮費人不勞而辦使還累辭位不許英宗初即位<lb/>
感疾公日至寢門執丹劑跪進君臣相知凡公所進納<lb/>
而不拒既退則立簾下以至誠大義上慰慈夀宫鎭壓<lb/>
憸讒委安内外英宗疾已平遂請日視朝前後殿整素<lb/>
仗行幸祈雨幸宗室喪以釋衆疑民望見車駕出咸感<lb/>
涕相賀曰吾君貌類祖宗眞聖主也慈夀宫聞之喜即<lb/>
<pb n="KR2g0025_WYG_075-17a"/>
下手詔辭預政提舉修仁宗實録仍進右僕射門下侍<lb/>
郎同中書門下平章事懇免凡六七上章不得請乃巳<lb/>
又差兼樞密院事公復上還相事英宗手詔曰卿有大<lb/>
徳於朕有大功於時一旦無名謝事而去豈不駭天下<lb/>
之耳目而重朕之過乎其輔朕使無忝先帝之命則卿<lb/>
之終惠也公頓首奉詔為南郊大禮使祠事畢恩封魏<lb/>
國公公辭兼樞密院朝廷從之濮安懿王以英宗踐祚<lb/>
例當改封英宗尤詳愼不欲遽既踰大祥始詔兩制議<lb/>
<pb n="KR2g0025_WYG_075-17b"/>
其禮兩制謂當封大國稱皇伯中書疑所生稱皇伯無<lb/>
經据又封爵須下誥名之則未得其中事下三省再議<lb/>
英宗復詔罷之而臺諫官攻中書不已尤指切歐陽公<lb/>
至相率納告身遊說者煽助之凡論議是中書者目為<lb/>
邪佞其勢可畏諸公莫不避匿自解公獨謂人曰此中<lb/>
書事皆共議何可獨罪歐陽公士大夫歎其平直忠諒<lb/>
不肯推謗以與人而英宗所生訖今為濮王為仙遊縣<lb/>
君識者皆疑其非禮意公素知陜西苦屯戍餽餉頗艱<lb/>
<pb n="KR2g0025_WYG_075-18a"/>
當得民兵以為助因乞藉民為義勇二府難其事諌官<lb/>
亦爭之曰闗輔民將驚駭亡去願以一身救二十萬人<lb/>
死二府以白上上曰河北有義勇乎曰有河東有義勇<lb/>
乎曰有然則陜西奚為不可耶論遂决至今闗輔為便<lb/>
人皆服上之言簡而盡而亦多公之守也夏賊冦大順<lb/>
城公言宜留嵗賜遣使詰其罪大臣自文丞相悉以為<lb/>
不然左右或舉寶元康定之喪帥以動上意公曰軍事<lb/>
須料彼此今日禦戎之備大過昔時且諒祚狂童國人<lb/>
<pb n="KR2g0025_WYG_075-18b"/>
不附其勢何敢望元昊詰之必服大臣或私相語曰渠<lb/>
謂料敵且觀渠所料公卒建議遣何次公往詰諒祚逾<lb/>
月而次公還以諒祚表聞屬英宗已卧疾二府起居畢<lb/>
公扣御榻曰諒祚表云何英宗力疾顧曰一如所料及<lb/>
漸革公親奉手札授内侍髙居簡命學士草制書立今<lb/>
上為皇太子别置東宮官屬上即位柩前以為英宗山<lb/>
陵使加守司空兼侍中王陶由東宮官入御史府為中<lb/>
丞意有所觖望奏彈宰相不押常朝班公以宰相日奏<lb/>
<pb n="KR2g0025_WYG_075-19a"/>
事埀拱退詣文徳殿押常朝班或已過辰正則御史臺<lb/>
放班行之已數十年為故事陶憤不勝乃誣詆語渉不<lb/>
遜諌官隂為協比上察其姦罷陶言職公亦遽乞補郡<lb/>
乃遣内侍張茂則賜手詔慰諭起之永厚復土還朝又<lb/>
以疾辭位除鎭安武勝等節度使司徒兼侍中判相州<lb/>
賜第京師擢其子忠彦為祕閣校理遷其三子官公謂<lb/>
領兩鎭近世所無有力辭不拜改淮南節度使虛上相<lb/>
之位以待㑹种諤以兵取綏州納降人嵬名山族帳數<lb/>
<pb n="KR2g0025_WYG_075-19b"/>
萬人諒祚將以兵報西邊皆警公往經畧授陜西安撫<lb/>
使判永興軍方行夏人誘保安軍守將楊定殺之以復<lb/>
怨既趨闗中知羌中苦饑又負罪勢可以困奏絶其嵗<lb/>
賜選將厲兵具餴糗器用移師西指為出討計而諒祚<lb/>
死秉常告哀謝罪械送殺楊定者李崇貴韓道喜以自<lb/>
贖時議多欲弃綏州朝廷已屢促廢公曰綏州要害出<lb/>
賊脅下已得之何可廢也宜増築畀属戸大酋折繼世<lb/>
降羌嵬名山守之後雖不取足以易地未見聽則使府<lb/>
<pb n="KR2g0025_WYG_075-20a"/>
佐劉航驛奏後果用易塞門安逺故寨不合卒留為綏<lb/>
徳城險固可守虜人常恨失之狂人尉倉等謀為亂以<lb/>
術禽取戮之不脫一人寛其詿誤又城噴洙保據篳篥<lb/>
川赴甘谷寨拓秦川之塞招引弓箭手居之便宜修涇<lb/>
原葉燮㑹為熙寧棚畫圖付將吏教以方略張聲援屯<lb/>
兵扼賊路畢役虜不敢犯皆奪其地利包屬羌於其中<lb/>
以固藩衛武事有序則欲先收横山漸取河南地遂為<lb/>
大字檄陳向背禍福榜塞下謄入虜中招横山之衆而<lb/>
<pb n="KR2g0025_WYG_075-20b"/>
或者恐其有功力沮壊之乞退守鄉郡復判相州其年<lb/>
河决地大震比冬震未止民多饑饉流亡上遣貴近喻<lb/>
意仍賜手詔以為河北安撫使判大名府又以手札勅<lb/>
中書叶濟所畫無或格留公布宣朝廷恩意給券賑米<lb/>
本業之徙者半道而復時方推行常平法公言朝廷下<lb/>
令以百姓不足而兼并之家乘其急以邀倍息故貸予<lb/>
以賑其闕有合於先王散惠興利之法今郡縣欲收子<lb/>
錢異令意遂與條例司章交上乞守徐州不許初法下<lb/>
<pb n="KR2g0025_WYG_075-21a"/>
公曰某老臣也義不敢黙及不聽曉官屬亟奉行曰某<lb/>
一郡守也其敢不如令上留意河北事詔問八條公悉<lb/>
所見以對熙寧四年二月改永興軍節度使京兆尹再<lb/>
任辭乃仍舊官六年復請相既至之二年告老至三四<lb/>
甚懇每奏至上必遣使宣諭契丹遣使言沿邊地界詔<lb/>
問策畫公慨然曰君父遇我甚厚有韞不言是不忠也<lb/>
生平於常人猶不敢不盡况吾君乎姑盡此心以報吾<lb/>
君事吾君之心盡則所以報先帝也吾寧以言得罪猶<lb/>
<pb n="KR2g0025_WYG_075-21b"/>
愈於老疾瀕死之年以不言負天下責遂條上數千言<lb/>
既又力謝事上加恩慰撫八年復改永興軍節度使行<lb/>
京兆尹不從其所請而公巳疾革矣六月二十三日大<lb/>
星墮於州園晝錦堂側櫪馬皆躍郡中驚相語家人不<lb/>
敢以告公素明性理雖篤安卧不亂以其月二十四日<lb/>
終於州治之正寢公器量過人性渾厚不為田畛峭壁<lb/>
巉塹功蓋天下位冠人臣不見其喜任莫大之責蹈不<lb/>
測之禍身危於累卵不見其憂怡然未嘗為事物遷動<lb/>
<pb n="KR2g0025_WYG_075-22a"/>
平生無偽飾其語言其行事進立於朝與士大夫語退<lb/>
息於室與家人言一出於誠人或從公數十年記公言<lb/>
行相與反復考究表裏皆合無一不相應其所措置規<lb/>
模宏大髙逺外視如甚畧已而詳觀之中則細故微物<lb/>
莫不各有區處故有志必成當其為學士帥邊年未三<lb/>
十天下已稱為韓公而不名及典樞密名益重山東大<lb/>
儒石介嘗為慶厯聖徳詩謂可屬大事重厚如勃世不<lb/>
以其言為過後屢當大事繫安危而有言於上無不信<lb/>
<pb n="KR2g0025_WYG_075-22b"/>
者由公素望信於人主著於天下也平居與人接禮下<lb/>
之問勞慰存氣語和易容人過失不以為已忤小大無<lb/>
所較計及朝廷事則守其所當爭極於義理而後止毅<lb/>
然不奪喜用有名之士或不識其面既用之其人亦不<lb/>
自知所進薦也不私所親以官而怨家仇人其才果可<lb/>
用必用之守揚州日轉運使李參沮州事在陜西嘗救<lb/>
有罪將李緯寛之而緯子師中不知猶訟於朝孫沔為<lb/>
御史以西事詆公甚力及為宰相悉置不報顯進之三<lb/>
<pb n="KR2g0025_WYG_075-23a"/>
人者皆愧悔深自恨重恩義好樂士大夫奬與後進賙<lb/>
人之急視用財物如瓦礫糠粺不以慁其意既立則捐<lb/>
巳服用玩好或脫取家人簪珥與之士歸趨之無逺近<lb/>
公不厭䟱戚及交舊之孫子寒寠無所託以為生者常<lb/>
十數家少善尹師魯師魯亡割俸俾其家為直其寃於<lb/>
朝仍奏錄其子合宗族百口衣食均等無所異嫁孤女<lb/>
十餘人養育諸姪比於已子所得恩例先及旁族逮其<lb/>
終子有褐衣未命者追孝祖考恨不及養奉塋域甚厚<lb/>
<pb n="KR2g0025_WYG_075-23b"/>
自五世祖冢皆訪得之買田其旁植梧檟召人守視之<lb/>
貴顯五十年身為將相累更大賜予及其殁也卒無羨<lb/>
錢室無竒玩頼天子賜金帛官出𦵏資喪事得以無乏<lb/>
姿貌英特美鬚髯骨骼清聳眉目森秀圖繪傳天下人<lb/>
以謂如髙山大岳望之氣象雄傑而包蓄細微普施雷<lb/>
雨藏匿寶怪蓋自然也每朝服冠蓋而出民老幼倚舂<lb/>
弛擔輙夾路觀佇立咨嗟平時家居雖祁寒盛暑倦劇<lb/>
對僮使亦攝衣危坐無怠容遇事遽卒而意不亂冗劇<lb/>
<pb n="KR2g0025_WYG_075-24a"/>
而才有餘萬兵侍帳百吏遶前處之安靜裕如也已而<lb/>
剖决皆就條理勤於吏職簿書文檄檢察研核莫不躬<lb/>
親左右或曰公位重年耆艾功名如此朝廷賜守鄉郡<lb/>
以養安幸無親小事公曰已憚勞煩吏民當有受弊者<lb/>
且俸祿日萬錢不事事吾何安哉公尤知命毎誡其子<lb/>
曰窮達禍福固有定分枉道以求之徒喪所志愼守勿<lb/>
為也余以孤忠自信未嘗有因緣憑藉而每遭人主為<lb/>
知已今忝三公所恃者公道與神明而已矣焉可誣哉<lb/>
<pb n="KR2g0025_WYG_075-24b"/>
其自守如此所親重范文正公今富鄭公最篤及論事<lb/>
於上前繫國家利害各正色辨折不相借假退不失其<lb/>
歡公既解相印今僕射王丞相素負天下重名少許可<lb/>
嘗遺公書謂過周勃霍光姚崇宋璟又曰為古人所未<lb/>
嘗任大臣所不敢天下以為名言歐陽文忠公亦曰進<lb/>
退之際從容有餘徳業兩全謗讒自止過周公逺矣當<lb/>
時所降制書亦多以伊周裴度擬公焉所歷諸大鎭皆<lb/>
有遺愛人皆畫像事之獨魏人於生祠為塑像嵗時瞻<lb/>
<pb n="KR2g0025_WYG_075-25a"/>
奠比狄梁公戎狄尤畏公名凡使契丹及來使者必問<lb/>
韓侍中安否今何在其子忠彦使幕北虜主問左右孰<lb/>
嘗屢使南朝識韓侍中觀忠彦貌類父否或對曰頗類<lb/>
乃即燕坐命畫工圖之而去館伴楊興宗遽以此告忠<lb/>
彦北門為聘使道舊與京尹書皆押字不名及公留守<lb/>
則名於書其副使成禹錫仍喻來介曰以侍中在此故<lb/>
特名及公去魏後留守引前比欲得其名數彊之卒不<lb/>
可每南來涉臨青界即誡其下曰此韓侍中境無多須<lb/>
<pb n="KR2g0025_WYG_075-25b"/>
索也天姿簡儉於圖畫博奕凡聲伎之娛無所嗜獨喜<lb/>
觀書史晝夜不倦記覽博洽所為文章明白簡重有氣<lb/>
如仁宗英宗哀册文諸應制及辯論碑志天下傳愛之<lb/>
餘暇學翰墨得顔魯公楷法家聚書萬餘巻悉經簽題<lb/>
㸃勘列屋貯之目曰萬籍堂所著安陽籍類五十巻二<lb/>
府忠議五巻諫垣存藁三巻陜西奏議二十巻手編家<lb/>
傳集六十巻藏於家餘未及紀次殘藁尚多夫人崔氏<lb/>
工部侍郎立之女先公而亡累封魏國夫人六男長忠<lb/>
<pb n="KR2g0025_WYG_075-26a"/>
彦祕書丞祕閣校理次端彦大理寺丞次良彦祕書省<lb/>
校書郎早卒次純彦粹彦並大理評事次喜彦幼未仕<lb/>
女子五人長適大理寺丞王景修三人不育次在室孫<lb/>
六人曰治大理評事曰戢太常寺太祝曰澡曰洽曰浩<lb/>
曰誠並幼禮官李清臣曰清臣少親魏國韓公頗聞其<lb/>
終始大略行事如前公之訃至也天子即日下詔以公<lb/>
配享英宗廟庭又命清臣持中牟器幣馳驛祭及使者<lb/>
賻金帛貴臣往還護𦵏事相錯道中道路皆歎息感慟<lb/>
<pb n="KR2g0025_WYG_075-26b"/>
祭事畢清臣又以私禮哭其堂入弔其孤則北方父老<lb/>
亦有逺千里來哭庭下者及還朝士大夫相問訊亦莫<lb/>
不嗟慘見於色暨趨太常太常僚吏皆曰七月日癸酉<lb/>
上為公素服哭苑中舉音過常數左右皆助惻慘恩章<lb/>
追悼如此清臣又嘗竊讀其家所被誥乃眞贈尚書令<lb/>
不為兼官以贈於人臣貴莫比此獨自韓公始雖太宗<lb/>
褒贈趙韓王普亦不能過也退而思曰上仁聖顧念耆<lb/>
老恩禮至矣然非公其孰宜之公嘗為宰相十年仁宗<lb/>
<pb n="KR2g0025_WYG_075-27a"/>
待遇冠羣臣委之以政而天下不見其有所專也天下<lb/>
莫不遂其生鼔舞歌頌一徳而不知其功出宰相也及<lb/>
履艱危定䇿奉詔之臣立皇子皇太子者各一受遺詔<lb/>
立天子者再尊宗廟强社稷功及生人而進退從容不<lb/>
見有顔色之異也當其可憂人莫不憂朝廷以公為安<lb/>
危人情視公為去就公於是時一卻足大事傾動矣公<lb/>
屹然山立决大疑解大憂至天下卒無事今天子纂紹<lb/>
皇統以文武仁孝惠養天下日問安進膳兩宫康樂雖<lb/>
<pb n="KR2g0025_WYG_075-27b"/>
祖宗貺施天地降福聖徳集於上躬然考其功緒基源<lb/>
則定䇿之臣功為大故曰恩禮於公為宜清臣所摭皆<lb/>
實敢以告史氏以上尚書省移於太常謹狀熙寧八年<lb/>
八月日宣徳郎守太常寺充集賢校理同知太常禮院<lb/>
李清臣狀<lb/>
　<lb/>
　<lb/>
　名臣碑傳琬琰之集中巻四十八<lb/>
</p>
<p>
</p>
  </div>
</body>
</text>
</TEI>
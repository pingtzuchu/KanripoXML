<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集上巻十二</head>
    <p>
<pb n="KR2g0025_WYG_012-1a"/>
欽定四庫全書<lb/>
　名臣碑傳琬琰之集上巻十二　宋杜大珪編<lb/>
　　吳武安公功績記　　　　　　明庭傑<lb/>
庭傑與顯謨馮康國元通大學同舍最久前此元通<lb/>
自東南還蜀庭傑偶相際集盤礴浹旬出聖上親筆<lb/>
付元通詔吴侯云朕以卿提大軍獨當一面道路遼<lb/>
逺奏報難盡曲折昨遣范直方至卿祈計議終恐迹<lb/>
疎不能詳悉馮康國每在朕前屢陳卿忠義體國卿<lb/>
<pb n="KR2g0025_WYG_012-1b"/>
亦素知康國之為人因其之官遣與卿相見應闗<lb/>
陜事宜規畫措置財用匱乏量度節省及講究屯<lb/>
田以便糴買之類已丁寧康國與卿面議想卿必<lb/>
能體朕至意每有所處可一一開具奏來付吴玠<lb/>
庭傑伏讀再四方知聖天子灼見元通吴侯果相<lb/>
知之深也邇者元通扺少城摠茶馬吴侯已薨元<lb/>
通邀予相聚累日語及吴侯云亡因出其在宣司<lb/>
日記吴侯功績甚詳令庭傑為之記謹拜手而書<lb/>
<pb n="KR2g0025_WYG_012-2a"/>
曰吴玠字晉卿世居德順之隴干曾祖謙太子太<lb/>
保祖遂太子太傅父扆少保三世皆以義烈聞侯<lb/>
少沈毅尚氣節長於騎射曉兵法讀書能通大義<lb/>
未冠以良家子𨽻涇原軍政和中夏人犯邊縁鏖<lb/>
戰立功補進義副尉權隊將討浙西賊方臘破其<lb/>
衆擒酋長一人又破河北賊累功轉忠訓郎權涇<lb/>
原第十一正將夏人攻懷德軍以百餘騎突擊追<lb/>
北斬首百四十有六轉秉義郎擢本路第十二副<lb/>
<pb n="KR2g0025_WYG_012-2b"/>
將建炎三年金人内侵已三載矣春渡河出大慶<lb/>
關洛索殘長安鼓行而西跨鳳翔汧隴不浹旬降<lb/>
秦州垂頭熙河隴右大震熙帥張深遣偏將軍劉<lb/>
惟輔摠鋭兵三千禦敵金人前軍逾鞏州惟輔留<lb/>
軍熟羊城以精騎千八百人夜逾新店敵恃勝不<lb/>
虞黎明軍墮伏中惟輔舞矟刺其帥黑風大王洞<lb/>
胷屠馬足下羅索失勢遁走深更遣隴右都䕶張<lb/>
嚴以兵繼進嚴趨鳳翔戰五馬坡下兵敗死之惟<lb/>
<pb n="KR2g0025_WYG_012-3a"/>
輔自鳳翔石鼻寨遁歸熙州經制司統領劉彦希<lb/>
棄鳳翔歸曲端端斬以徇端與侯大兵屯北原堅<lb/>
壁不動金人謀趨涇州端拒守麻務鎮遣侯以前<lb/>
軍禦敵侯進據青溪嶺逆擊大破之轉武義郎涇<lb/>
原路兵馬都監知懷德軍冬以本道兵復華州城<lb/>
破命將士無殺掠民皆安堵轉武功大夫忠州刺<lb/>
史劇賊史斌冦興鳳據長安謀不軌侯進兵夜襲<lb/>
其城出戰斬其首轉右武大夫四年春擢熙河路<lb/>
<pb n="KR2g0025_WYG_012-3b"/>
馬步軍副總管金人謀取環慶大將羅索以衆數<lb/>
萬攻麻亭侯逆戰於彭店士殊死鬭殺傷過當而<lb/>
曲端劾侯違節制降武顯大夫論者不直未幾復<lb/>
故官改秦鳳路馬步軍副總管知鳳翔兼權知永<lb/>
興軍路經畧安撫使司公事進復長安轉右武大<lb/>
夫忠州防禦使先是侯與曲端起兵涇原招流民<lb/>
潰卒捍禦金兵所過人供粮秸道不拾遺猛士如<lb/>
林甲兵蔽野每戰必先占高原必勝之地未嘗敗<lb/>
<pb n="KR2g0025_WYG_012-4a"/>
衂敵稍北退守河東不敢逾河飲馬時朝廷遣樞<lb/>
密張和公董帥川陜許以便宜不從中覆樞密移<lb/>
檄諸路將臣與敵大戰召端與侯問籌策端云平<lb/>
原易野敵便於衝突而我軍未皆習戰須敎士十<lb/>
年然後可以大舉侯云髙山峻谷我師便於駐隊<lb/>
敵雖驍果甲馬厚重終不能馳突我據嵯峨之險<lb/>
占關輔之勢彼雖强悍不能據我尺寸地宣幕僚<lb/>
佐一以為迂緩一以為怯懦置其言而不用棄其<lb/>
<pb n="KR2g0025_WYG_012-4b"/>
人而弗親秋九月師次富平都統制㑹諸將議戰<lb/>
侯又曰兵以利動今地勢不利將何以戰宜徙據<lb/>
高阜制敵馬衝突諸將皆謂不然云我師數倍又前臨<lb/>
葦澤非鐵騎所宜都不聽既而敵驟至囊土逾澤以薄<lb/>
吾營王師大潰五路悉陷巴蜀大震侯獨整衆保散關<lb/>
之東曰和尚原積粟繕兵列栅其上或謂侯宜進屯漢<lb/>
中以守巴蜀候曰敵不破我詎敢輕進吾堅壁重兵下<lb/>
瞰雍甸彼懼吾襲其虚躡其後保蜀良策也越明年改<lb/>
<pb n="KR2g0025_WYG_012-5a"/>
元紹興春三月金國皇姪摩哩郎君率銳兵犯原上期<lb/>
必取而後進侯擊敗之真拜忠州防禦使夏五月摩哩<lb/>
及呼紐郎君馬五太師耿太師復㑹列將烏嚕貝勒使<lb/>
二將由階成出大散關先至侯與戰三日連勝而没立<lb/>
方攻箭筈關侯遣麾下擊退不使與二將合分兵掩襲<lb/>
兩皆潰去轉明州觀察使誥詞云朕以經理二陜付之<lb/>
樞臣奉將天威式遏亂畧非有熊羆之士不二心之臣<lb/>
相與戮力盡忠内撫外禦則戡定之期未可嵗月冀膚<lb/>
<pb n="KR2g0025_WYG_012-5b"/>
功來奏懋賞是宜忠州防禦使秦鳳路經略安撫使馬<lb/>
步軍都總管吴玠材氣不羣忠勇自奮䇿足功名之㑹<lb/>
騰聲關隴之間比者擢帥涇原盡䕶諸將岐下之戰尤<lb/>
為雋功獲其酋豪醜類折北是用酬其多捷陟以廉軍<lb/>
夫雄職美官朕所以待功能之士也益奮爾烈朕無愛<lb/>
焉可特授前件官未幾丁母劉氏嘉國夫人憂起復尋<lb/>
兼陜西諸路都統制誥詞云孝移於忠者聖人之格言<lb/>
國爾忘家者人臣之彝憲而况分閫外之寄統諸路之<lb/>
<pb n="KR2g0025_WYG_012-6a"/>
師淬勵以須枕戈待旦其可以親喪廢乎觀察使吴玠<lb/>
比以功伐寖階顯榮却敵有沈果之機馭軍適威愛之<lb/>
濟戰多由率懋賞既行遽深風木之悲方治金革之事<lb/>
矧臨敵忌於易將而軍制庸於舊情其安厥常無曠爾<lb/>
職茍能揚名於世以顯父母則忠孝之道兩得矣爾其<lb/>
勉哉可特授陜西諸路都統制金兵自破契丹以來狃<lb/>
於常勝至是與侯戰輙北不勝其憤冬十月其元帥四<lb/>
太子㑹諸道兵及正甲女真數萬人造浮梁跨渭水自<lb/>
<pb n="KR2g0025_WYG_012-6b"/>
寳鷄連三十里疊石為城與侯拒戰侯指授諸將選勁<lb/>
弓强弩期以必死畨休迭射敵稍却則以竒兵乘險據<lb/>
隘横攻夾擊如是三日度其必困且走侯遣麾下伏神<lb/>
坌峪待其歸敵果遁走伏發敵潰俘其都將揚阿克貝<lb/>
勒及酋領三百餘人甲士八百六十人尸填坑谷者二<lb/>
十餘里獲鎧甲數萬計乘夜併兵刼敵大寨四太子全<lb/>
軍陷没𠞰殺殆盡幾獲四太子拜鎮西軍節度使御前<lb/>
差中使任充齎詔就賜云兵勢無前用兼必勝之將王<lb/>
<pb n="KR2g0025_WYG_012-7a"/>
靈克布允繄敵愾之威眷我虎臣時獻戎捷受盡䕶諸<lb/>
將之任當兼摠兩帥之雄控臨要衝遏制侵軼永念雍<lb/>
州之域乆罹荐食之菑屬敵勢之方張勵兵鋒而益倍<lb/>
隂設竒伏躬率啓行俘當户之衆酋殄引弓之羣醜威<lb/>
聲遐暢凱奏上聞班勞䇿勲敢後醻庸之典建牙擁節<lb/>
益隆制閫之權肆衍户租仍加真食並頒徽數式示眷<lb/>
懐於戲迪果毅於戎昭盍申威於武備乘戰勝之勇氣<lb/>
用恢復於故疆佇卒爪牙之功行賜山河之誓勉恭乃<lb/>
<pb n="KR2g0025_WYG_012-7b"/>
事圖報異恩可特授鎮西軍節度使陜西諸路都統制<lb/>
武功縣開國子食邑五百户食實封二百户紹興二年<lb/>
兼宣撫使司都統制節度興文龍州賊乆窺蜀必欲以<lb/>
竒取之皇弟薩里罕與四太子懲前日之敗不敢窺和<lb/>
尚原紹興三年春裒其兵三十萬又盡發諸路簽軍聲<lb/>
言東歸太原反自商於出漢隂𢷬梁洋金州失守侯亟<lb/>
率麾下騎兵倍道疾馳晝夜數百里急調兵利閬徑趨<lb/>
金洋先以黄柑數百枚犒賊帥曰大軍逺來聊奉止渇<lb/>
<pb n="KR2g0025_WYG_012-8a"/>
今日決戰各忠所事薩里罕以杖擊地大驚曰吴侯爾<lb/>
來何速耶不敢遽進盤桓累日侯得以其暇治饒風嶺<lb/>
寨柵方據要險而敵已麾中軍急上遂大戰饒風嶺上<lb/>
凡六晝夜敵皆敗衂薩里罕大怒斬其千户貝勒十數<lb/>
人以死犯關又潛軍間道踰蟬溪嶺出官軍後㫁侯歸<lb/>
路侯按兵乘夜徑趨西縣或曰蜀危矣侯曰敵掃地而<lb/>
來去國逺鬭而死傷大半吾以全軍扼其吭蜀可無憂<lb/>
侯遂為清野之謀分屯諸將示以𢷬虛之勢敵便旋中<lb/>
<pb n="KR2g0025_WYG_012-8b"/>
梁山浹月一夕潛遁薩里罕歸乃服侯善用兵勢不能<lb/>
破則密遣通書百端間誘言金國威德之盛知勇之竒<lb/>
甲兵之强公宜相時而動侯復書云玠謹白金國都統<lb/>
足下逺蒙示書具審雅懐士各有主不容緘嘿彼已之<lb/>
情不通空自猜貳無復平定時也輙攄冩悃愊用答雅<lb/>
貺惟足下諒之夫中外異域君臣異分此天下大義古<lb/>
今常理順之則治逆之則亂披觀傳記數千百年以來<lb/>
凡竊名號與夫叛臣賊子稱兵犯上率不旋踵夷滅無<lb/>
<pb n="KR2g0025_WYG_012-9a"/>
遺類者以其悖大義反常理神人憤疾天地不容也我<lb/>
太祖皇帝挺生五季遭時昏亂堅守臣節委質柴氏仗<lb/>
順討逆功塞宇宙屬世宗棄代歴數有歸百萬之衆懽<lb/>
呼擁戴不得已而君之不殺一士不墮一城此與堯舜<lb/>
何異哉深仁厚徳布濩涵養行三百年民至老死不識<lb/>
干戈上下狃習武備不修士器不備盜賊乘之郡縣瓦<lb/>
解至今五六年而未定此盖太平日乆持盈守成失其<lb/>
道也而謂金國威徳之盛甲兵之强能至是乎且金國<lb/>
<pb n="KR2g0025_WYG_012-9b"/>
行師戰勝得志亦有由也陷城破邑縱士剽掠恣其所<lb/>
取卒徒貪得鼓勇争奮勝則勝矣而殺傷殘賊變動和<lb/>
氣亦已甚矣以此用士利盡則士不可使以此決戰財<lb/>
殫則戰不可必足下視今之天下何如遭焚燒者十不<lb/>
存一二耕農失業商賈流亡餓死者相枕藉所謂財利<lb/>
何有哉竊憂足下之士自是不可以使足下之戰自是<lb/>
不可以必足下亦可以少休哉乃復聚青徐之壤掖扶<lb/>
斗筲之子俾半擁虚器彼劉豫者嘗北面本朝備位臺<lb/>
<pb n="KR2g0025_WYG_012-10a"/>
察負上皇拔擢之㤙臨難畏懦不能以死報國而乘便<lb/>
抵間僥倖非望三尺童子皆知鄙棄而唾罵之其尚何<lb/>
顔面以視聽於天地之間望天下歸之耶然金國既剪<lb/>
我宗社又挑豫賊以臣反君顧天下大義古今常理金<lb/>
國盡掃除之矣而欲以靖亂不知適所以召亂也主上<lb/>
聰明孝友慈仁恭儉聞於天下始奉使金國不能留暨<lb/>
京師變故適從兵藩閫謳歌攸属嗣位應天實太祖興<lb/>
王之地天意昭昭可見矣維揚之役大兵奄至倉皇無<lb/>
<pb n="KR2g0025_WYG_012-10b"/>
備中外失色然大駕南下横衝風濤幾數千里如行衽<lb/>
席厮役之卒無一不備而金國之士流離沈溺者過半<lb/>
此足以見天之不棄趙氏卒欲安全之也今乾象清明<lb/>
星緯順行隆冬届寒日星温晏陽盛隂剥此中國之福<lb/>
民心日以固士氣日以振太平可指日而俟以金國之<lb/>
衆自稱多材豈無深明天道而不知審擇取舎安定天<lb/>
下尚為前之紛紛果何為耶往者契丹與中國約為兄<lb/>
弟騂䭷相要天日是誓价使往來絡繹於道兩朝赤子<lb/>
<pb n="KR2g0025_WYG_012-11a"/>
實便安之而我内邪人之謀忽棄載書墜失大信故上<lb/>
天薄罰降此菑戾然核其禍端窮其亂源鼓作交鬭金<lb/>
國與有力焉今聞契丹仇怨金國深入骨髓渤海奚霫<lb/>
從而和之將㑹召豪英糾集族類借援中朝南北通歡<lb/>
復循舊盟并力合勢以逞憾於金國金國之兵暴露戰<lb/>
鬭淹閱嵗時力疲氣衰腹背受敵足下能保必勝乎闇<lb/>
機㑹殞威名隳成功蔓後患資天下萬世口舌之士詆<lb/>
薄姍笑金國獨何取也玠世為宋臣食趙氏之禄孕子<lb/>
<pb n="KR2g0025_WYG_012-11b"/>
育孫於中原之地倘有二心天地鬼神實誅之乃辱貽<lb/>
說使相時而動足下度玠豈茍得忘恥見利忘義者耶<lb/>
一言之失駟馬莫及竊為足下惜之春律方初萬彚熈<lb/>
泰逖去墳墓羈遊萬里之逺軍中倥偬頗復樂否更冀<lb/>
加謹眠食養以新春和平之福玠白薩里罕得書大不<lb/>
平日與諸將熟議攻玠朝廷加侯檢校少保充利州階<lb/>
成鳳制置使紹興四年春二月賊復大入薩里罕四太<lb/>
子蓄忿日乆糾合兵數十萬轉三河之粟魚貫蟻附決<lb/>
<pb n="KR2g0025_WYG_012-12a"/>
意取蜀自元帥以下皆盡室以來又以劉豫腹心為招<lb/>
撫使召諸路簽軍列屯寳鷄綿亘數百里進攻鐵山鑿<lb/>
崖開道於仙人關髙嶺上立大柵下瞰侯營循嶺東下<lb/>
直攻侯軍侯自以萬人當其前侯弟總管吴璘由七方<lb/>
關不待㑹合率輕兵倍道入援其兄四太子聞之與皇<lb/>
弟郎君分領萬户酋長擁兵急攻又往攻殺金平野柴<lb/>
對壘劄連珠硬砦數十座又來侯營前立砲數十座擊<lb/>
我營侯令營中併發神臂弓飛大砲斃敵無數統制官<lb/>
<pb n="KR2g0025_WYG_012-12b"/>
田晟摠兵深入追敵敵又發生兵萬餘擊營左侯分兵<lb/>
力戰却之敵不住又添生兵擁洞子雲梯直前搭城身<lb/>
侯兵向前用砲打洞子碎用撞竿撞雲梯倒敵怒縛虚<lb/>
棚戰樓别遣大貝勒擁銳卒萬餘一發乘城侯令統制<lb/>
官楊政領長槍陌刀手深入刺打隔㫁敵又遣二貝勒<lb/>
摠正甲金人二萬夾攻柵兩肋吴璘左右遮䕶血戰殺<lb/>
敵皆引去薩里罕駐馬四顧良乆云吾得之矣翌日號<lb/>
令諸軍併力只攻侯營兊方一樓子自寅至午危甚姚<lb/>
<pb n="KR2g0025_WYG_012-13a"/>
仲馬統領只在樓上酣鬭樓已傾側仲以絹為繩拽使<lb/>
復正敵以火焚樓柱仲以酒壺擊滅火敵布神臂弓東<lb/>
嶺下侯亦發神臂弓五百隻與之對射敵去即遣王萬<lb/>
年劉鈐轄濬水王武宣贊分紫白旗入敵敵奔潰抵夜<lb/>
侯别遣五將分更刼寨晝夜數十合金人困憊死傷以<lb/>
萬計即歛兵宵遁殺死千户萬户甲軍萬餘得傍牌衮<lb/>
槍金鼓旗幟數千件左軍統制張彦夜刼敵横川砦斬<lb/>
首千級生擒將領二十人侯又遣統制官王俊設伏河<lb/>
<pb n="KR2g0025_WYG_012-13b"/>
池扼賊歸路生擒百餘人斬首千級得馬旗幟無數侯<lb/>
悉兵尾襲直過和尚原去上聞之嘉嘆賜以親札云史<lb/>
謂趙充國沈勇有大畧其用兵以全師保勝為䇿乃漢<lb/>
中興良將也朕嘗思其人以濟大業及見宣撫司奏金<lb/>
人擁大兵而來有呑噬四川之心卿能保關克敵挫彼<lb/>
虎狼之銳而壮朕興復之威非謀以濟勇能若是耶朕<lb/>
之所思今乃見之但恨阻逺不得撫卿背而慰朕心也<lb/>
更在不驕其志益厲軍情則所謂濟朕莫大之業者非<lb/>
<pb n="KR2g0025_WYG_012-14a"/>
卿而誰已降親筆除卿宣撫使及繼以朕所御戰袍器<lb/>
甲等物賜卿想已必達今朝廷見議賞典先飛此數字<lb/>
聊冩朕懐金人乆不得志則還據鳳翔授甲屯田為乆<lb/>
留計自是不敢輕動侯以熈河經略司關師古自洮泯<lb/>
領選鋒統制李進前軍統制王師古後軍統制戴越打<lb/>
粮河州襲大潭縣掩骨谷鎮敵慕洧拔寨去師古由殺<lb/>
馬谷攻焦山務焚田家村園子谷深入敵境至石要嶺<lb/>
忽遇金敵大兵一戰敗績師古旋師大潭内懐慚懼悉<lb/>
<pb n="KR2g0025_WYG_012-14b"/>
還兵宣司隻身往降金侯愛此軍忠義無一人一騎從<lb/>
師古叛者撫存勞徠捐其家財厚資給之兩軍既合中<lb/>
外一心失一匹夫於師古得萬貔貅於行陣侯由此兵<lb/>
精甚四月徙鎮定國除川陜宣撫副使秋七月朝廷録<lb/>
仙人關功進檢校少師奉寧保静軍節度使五年春侯<lb/>
向天水出竒兵下秦州六年兼營田大使徙鎮保平静<lb/>
難軍侯與金兵對壘交戰踰十年熟其軍壘曲折知其<lb/>
部領堅脆常以一當百惟患逺餉勞民屢汰冗員官節<lb/>
<pb n="KR2g0025_WYG_012-15a"/>
浮費嵗屯田至十萬斛又調戍兵命梁洋守將治褒城<lb/>
廢堰廣溉民田復業數萬朝廷嘉之璽書褒賞七年冬<lb/>
敵廢劉豫召諸道兵聲言入蜀侯獨謂不然䇿其將去<lb/>
已而果然和議成上以侯功髙賜親札進開府儀同三<lb/>
司四川宣撫使而侯已病自以賞過功固辭優詔不許<lb/>
九年春三月侯以疾革乞解事天子惻然憂之命成都<lb/>
守胡世將訪蜀善醫者治其疾又馳國醫往視未至而<lb/>
侯以六月已已薨於軍享年四十七已亥遺表聞上震<lb/>
<pb n="KR2g0025_WYG_012-15b"/>
悼輟視朝特贈少師九月丙申其弟璘奉喪𦵏於徳順<lb/>
軍水洛城十一月戊申上念功不已賜錢三十萬擢璘<lb/>
龍虎衛四廂都指揮使以慰恤其家侯能撫士卒同其<lb/>
甘苦至軍政則斬刈不一貸故人人効死如建炎二年<lb/>
曲端屯麻務鎮督戰侯遣列校三百七十餘人於大谷<lb/>
比較嶺迎戰矢石未交望風奔潰伏匿山谷四年侯招<lb/>
兵秦鳳前三百七十餘人出赴招安侯問訊再三捜索<lb/>
非是者五六人斥遣之餘三百七十人悉斬於逺亭下<lb/>
<pb n="KR2g0025_WYG_012-16a"/>
去秦州十里士卒股慄自是出戰人皆効死至第功賞<lb/>
則㫁以公論無請託之私性樂善每觀史傳有可師者<lb/>
必書之坐右日誦七書其用兵本孫吴而能窮其變化<lb/>
雖功髙貴顯而居常極儉約至推以予士則略無少吝<lb/>
其殁也家無餘貲至無宅以居三子拱右武郎扶撝皆<lb/>
為文官承奉郎以經史自娛庭傑嘗試論之曰漢皇甫<lb/>
規張奐皆生長山西應賢良中髙選規以詩易𫝊授門<lb/>
弟子三百餘人奐著尚書難疑三十餘萬言以埀世設<lb/>
<pb n="KR2g0025_WYG_012-16b"/>
教二公尚棄文就武俱任度遼將軍破强敵以千萬計<lb/>
觀規自布衣時以西羌深入上書願假近邊無用坐食<lb/>
之兵五千使規為將上可以除患下可以納降奐每言<lb/>
大丈夫處世當為國家誅滅强敵嘻此皆前輩豪俊語<lb/>
邇者天子知元通與吴侯相知之深想吴侯諸子必皆<lb/>
稔聞今元通功髙言重若他日㑹晤吴侯家二朝奉當<lb/>
語之曰山西出將二公家世邊人將門出將二公奕世<lb/>
將種大丈夫當用長槍大劔定天下安用從文官學㺯<lb/>
<pb n="KR2g0025_WYG_012-17a"/>
筆墨耶元通曰然俊民論議極有補於世當併為我書<lb/>
於吴侯傳末云宣撫司薦士明庭傑記<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_012-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集上巻十二<lb/>
</p>
<p>
</p>
  </div>
</body>
</text>
</TEI>
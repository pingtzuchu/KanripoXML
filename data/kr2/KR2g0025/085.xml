<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集下巻三</head>
    <p>
<pb n="KR2g0025_WYG_085-1a"/>
欽定四庫全書<lb/>
　名臣碑傳琬琰之集下巻三　　宋杜大珪編<lb/>
　　范魯公質　　　　　　　　　曽鞏<lb/>
范質字文素魏郡人母夢人授五色筆而質生唐長興<lb/>
中擢進士第仕晉至翰林學士周祖擢為宰相建隆初<lb/>
封魯國公乾徳二年罷相初和凝知貢舉愛質所試文<lb/>
自以中第嘗在第十三名故亦以䖏質其後質官及封<lb/>
國皆與凝同當時謂之傳衣鉢質平居手不釋巻謂人<lb/>
<pb n="KR2g0025_WYG_085-1b"/>
曰嘗有異人言吾當大任無學術何以處之及司制誥<lb/>
人服其該贍奉行制勑未嘗破律為相不受四方饋獻<lb/>
禄賙親族殁無餘財太祖歎其清慎曰真宰相也太宗<lb/>
亦言近世輔弼循規矩慎名器無與比者特不能死周<lb/>
社稷乃其短爾子旻<lb/>
　　魏丞相仁浦　　　　　　　曽鞏<lb/>
魏仁浦字道濟衛郡人少為刀筆吏𨽻樞宻院周祖為<lb/>
樞宻使問以中原卒乗數對曰帶甲者六萬及隠帝遣<lb/>
<pb n="KR2g0025_WYG_085-2a"/>
人害周祖仁浦教以易其語云誅將士以激衆怒心遂<lb/>
長驅度河即位擢樞宻承㫖復問郡邑屯兵數仁浦詳<lb/>
對按籍無差世宗即位差樞宻副使陞使繼命兼相對<lb/>
曰不由科第進曰顧才何如爾遂用之世宗便急輕殺戮<lb/>
仁浦營救而免者十常七八從出征鋒鏑之下無横死<lb/>
者有鄭元昭誣仁浦婦翁李温玉之子從李守政叛捕<lb/>
以告變欲中傷仁浦周祖力辨其誣獲免及仁浦大用<lb/>
元昭懼卒以元昭繼典五郡又嘗為賈延徽譛幾遇禍<lb/>
<pb n="KR2g0025_WYG_085-2b"/>
揔師出征有得延徽以獻者仁浦曰因兵戈報私怨不<lb/>
忍為也人稱其長者建隆初不易其任乾徳二年罷相<lb/>
卒子咸信尚主追封仁浦王爵<lb/>
　　王文康公溥　　　　　　　　曽鞏<lb/>
王溥字齊物太原人漢乾祐中登進士第周祖鎮蒲津<lb/>
召置幕府從征李守正王景崇得朝臣交結書周祖欲<lb/>
暴其事溥力請焚之周祖將大漸趣草相制聞宣畢曰<lb/>
吾無恨矣世宗嘗問漢相李崧蠟丸書結北虜有記其<lb/>
<pb n="KR2g0025_WYG_085-3a"/>
辭者否溥曰使崧有此肯以示人耶逢吉軰構之耳世<lb/>
宗遂優贈其官建隆初不易舊任乾徳二年罷卒諡文<lb/>
憲後改曰文康父祚仕至上將軍祚致仕溥又居相位<lb/>
毎公侯引觴為夀溥侍側如嬰兒人稱其孝敬祚徇貨<lb/>
殖溥亦獲恡嗇譏孫貽永永歴宣徽使同知樞宻院事<lb/>
改副使至和初解職除右僕射兼侍中卒諡康靖<lb/>
　　薛文惠公居正　　　　　　　曽鞏<lb/>
薛居正字子平開封人父仁謙五代史有傳居正後唐<lb/>
<pb n="KR2g0025_WYG_085-3b"/>
清泰中登進士第仕周至刑部侍郎建隆初知朗州有<lb/>
亡卒數千為盗軍使疑城中釋子為應欲盡殺之居正<lb/>
以計緩其事生擒賊首乃知釋子千數無預謀者乾徳<lb/>
二年初置參知政事居正及吕餘慶首當其選開寶六<lb/>
年拜相太平興國初進位司空薨諡文惠無子以同姓<lb/>
子惟吉為嗣居正操行方重不事苛察好讀書為文敏<lb/>
贍有集二十巻詔李昉為之序<lb/>
　　盧丞相多遜　　　　　　　　曽鞏<lb/>
<pb n="KR2g0025_WYG_085-4a"/>
盧多遜懐州人父億有操行仕至少府監周顯徳末登<lb/>
進士第開寶中累擢叅知政事九年拜相多遜博渉經<lb/>
史善伺人主意太祖毎遣取書多遜伺知即通夕閲視<lb/>
詰朝問書中事應荅無滯上益寵待為翰林學士時<lb/>
屢扵上前毁趙普及在相位普之子及其親属多為所<lb/>
抑普再相亷知多遜嘗遣親吏交通秦王廷美因發其<lb/>
事追削官爵并其家配崖州卒于配所初王祐知制誥<lb/>
多遜欲祐恊力擠普一日祐以宇文融排張説事示之<lb/>
<pb n="KR2g0025_WYG_085-4b"/>
怒出祐知華州及多遜敗士大夫服祐有明識<lb/>
　　李文正公昉<hi>子宗諤</hi>　　　　　曾鞏<lb/>
李昉字明逺真定人父超仕至集賢學士昉以門䕃補<lb/>
齋郎漢乾祐中登進士第在周為翰林學士建隆初遷<lb/>
中書舍人盧多遜攻趙普短太祖詢昉昉對曰臣書詔<lb/>
之外思不出位太宗征太原過常山賜羊酒俾扵居第<lb/>
讌集丞相至藩侯皆賦詩刻石太平興國八年拜相建<lb/>
議復時政記先進御後付史館端拱初罷淳化二年復<lb/>
<pb n="KR2g0025_WYG_085-5a"/>
相在位循謹自守臨事多恕為文慕白居易所居有園<lb/>
亭又葺郊外宴遊之地多畜妓樂娛樂親友與張洎盧<lb/>
多遜善薄張佖上嘗問多遜昉頗為辨釋上曰多遜嘗<lb/>
毁卿不直一錢昉曰臣不敢誣罷相張洎草詔深攻其<lb/>
短張佖時時造其第或問佖佖曰我為廷尉獨李公未<lb/>
嘗以私事見干今雖退居可見也昉薨贈司徒諡文正<lb/>
子宗諤宗諤字昌武昉第三子七歲能属文耻于父任<lb/>
得官獨由郷舉端拱二年登進士第性亷謹衣弊䇿蹇<lb/>
<pb n="KR2g0025_WYG_085-5b"/>
人不知其宰相子也獻文召試除集賢校理太宗毎有<lb/>
篇詠多賜昉及宗訥宗諤属和世榮之宗訥宗諤之兄<lb/>
也宗諤官至諌議大夫翰林學士卒年四十九李濬與<lb/>
宗諤同歲同月後一日濬字徳淵兾州人父超為禁卒<lb/>
從潘美掌刑名美嗜殺戮超常緩之怒釋多全活者人<lb/>
以為有隂徳濬官至右司郎中樞宻直學士宗諤博學<lb/>
曉音律尤精扵典章㳂革朝廷創制損益莫不與聞景<lb/>
徳初北虜請和後一歲生辰使至首命宗諤館伴自郊<lb/>
<pb n="KR2g0025_WYG_085-6a"/>
勞至餞禮有節適行判太常寺皷吹工之謬濫者無所<lb/>
容風流文雅内行純至事繼母以孝稱二兄早卒奉嫂<lb/>
字孤人無間言友其弟宗諒甚篤賞延所及皆先諸妷<lb/>
其卒也子猶有未仕者奬借後學薦㧞寒素接人有禮<lb/>
士大夫愛慕之其書字勢傾側後進多優筆效之罕有<lb/>
類者為時之所貴如此有文集六十巻内外制集四十<lb/>
巻又有家傳談録行扵世<lb/>
　　呂正惠公端<hi>兄餘慶</hi>　　　　　曽鞏<lb/>
<pb n="KR2g0025_WYG_085-6b"/>
吕端字易直其先燕人父琦五代史有傳兄名犯太祖<lb/>
諱下一字字餘慶太祖節制同州餘慶為賔佐及即位<lb/>
累擢叅知政事蜀平知成都府不罷政事以執政蒞藩<lb/>
鎮自餘慶始歸朝復舊任既而引疾求罷除尚書左丞<lb/>
卒年五十太祖幕客餘慶居其先趙普李䖏耘首大用<lb/>
餘慶獨不介意及除執政而處耘被黜同列欲共排之<lb/>
上問處耘第以實對普忤㫖而罷仍力為辨釋餘慶重<lb/>
厚有守所至以寛簡治與弟端俱以文官三品䕃補干<lb/>
<pb n="KR2g0025_WYG_085-7a"/>
牛衛備身端在周直史館建隆初遷太常丞歴官四十<lb/>
年始大用淳化四年叅知政事至道初拜相太宗甞恨<lb/>
任用之晚端持重識大體同列奏對或多異議一日内<lb/>
出手札戒諭自今中書事經吕端裁决乃得聞奏真宗<lb/>
即位尤加體貌見必拱揖以其身體偉大為納陛俾登<lb/>
殿所咸平初以疾罷薨年六十六贈司空諡正惠子荀<lb/>
藩蔚藹李惟清自樞宻改中丞意端抑已屢遣人訟堂<lb/>
吏過又彈端久在病告端曰吾直道而行無所愧也端<lb/>
<pb n="KR2g0025_WYG_085-7b"/>
姿表瑰秀器識和裕屢遭擯斥未始經意嘗使髙麗暴<lb/>
風折檣舟人恐怖端讀書自若兩使絶域後有徃者必<lb/>
問端為宰相未其為逺近所慕如此<lb/>
　　李文靖公沆　　　　　　　　曽鞏<lb/>
李沆字太初洺州肥郷人父炳仕至侍御史沆好學沉<lb/>
厚寡言有精識炳常謂人曰此兒異日必致公輔太平<lb/>
興國五年登進士第至王化基上書自薦太宗曰李沆<lb/>
宋湜皆佳士也命相府同召試並除知制誥沆官最下<lb/>
<pb n="KR2g0025_WYG_085-8a"/>
特升于上累擢給事中叅知政事淳化四年罷真宗升<lb/>
除以為太子賔客詔儲君待以師傅禮及即位復叅知<lb/>
政事明年拜相北虜入㓂車駕幸鄴沆留守東京不戮一<lb/>
人輦下肅然景徳元年薨年五十八贈太尉中書令諡<lb/>
文靖沆博學内行修謹居位慎重門無私謁終日危坐<lb/>
望之儼然上毎議政語天下安治沆常以四方水旱螟<lb/>
蝗為言上深慰納既薨上對侍臣曰沆忠亮淳厚終始<lb/>
如一言畢涕泣久之王旦嘗自謂器節不能逮沆世謂<lb/>
<pb n="KR2g0025_WYG_085-8b"/>
二人皆賢相也弟贄源淮子簡<lb/>
　　向文簡公敏中　　　　　　　曽鞏<lb/>
向敏中字常之開封人父瑀惟一子教督甚嚴甞謂其<lb/>
妻曰大吾門者此子也太平興國五年登進士第久之<lb/>
太宗飛白書敏中張詠二名付中書語宰相曰此二人<lb/>
名臣也朕将用之淳化四年自廣南轉運使召還除工<lb/>
部郎中擢樞宻直學士與張詠並命是年同知樞宻院<lb/>
事自員外郎至是凡百日爾曹彬除樞宻使改副使咸<lb/>
<pb n="KR2g0025_WYG_085-9a"/>
平初改叅知政事二年兼樞宻使出安撫河北以禁兵萬人<lb/>
翼從四年拜相五年坐市薛居正第罷大中祥符五年復<lb/>
相天禧三年薨年七十二贈太尉中書令諡文簡初太宗欲<lb/>
大用之當路者有言敏中在法寺時皇甫侃監無為㩁務以賄<lb/>
敗嘗求敏中從末減下御史臺捕侃僕詰之僕云有書敏中不<lb/>
啟封還之書今瘞臨江軍𫝊舍遣索果得書緘題如故上驚<lb/>
異遂登用焉罷相出知永興軍適駕幸澶州宻詔俾便<lb/>
宜從事得詔不泄邉境以安故有復用之意敏中沉毅寡<lb/>
<pb n="KR2g0025_WYG_085-9b"/>
私交獨為人主所知多智善保身識大體在相位門無<lb/>
私諸子不使當事任雖處大事若已不與避逺權勢慎<lb/>
扵薦㧞大任幾三十年衰老猶不得謝時論目為重徳<lb/>
　　王文穆公欽若　　　　　　　　　曽鞏<lb/>
王欽若字定國臨江軍新喻人少孤祖郁嘗曰吾歴官<lb/>
五十餘年慎用刑活人多矣後必有興者其吾孫乎淳<lb/>
化三年登進士甲科累遷知制誥翰林學士咸平四年<lb/>
叅知政事景徳初契丹入冦欽若請行以叅知政事判天<lb/>
<pb n="KR2g0025_WYG_085-10a"/>
雄軍上親燕以遣之還朝累求罷政事制特置資政殿學<lb/>
士寵之既久又加大學士之名景徳三年知樞宻院事大中<lb/>
祥符五年除樞宻使同平章事七年兼同天書刻玉使<lb/>
是年罷八年復樞宻使平章事天禧元年拜相三年商州<lb/>
捕得道士譙之易畜禁書能使六丁六甲神而欽若贈之詩故<lb/>
罷知杭州踰年復資政大學士資善堂侍讀進司空既而除<lb/>
節制檢校太師除平章事判河南府以疾不俟報赴闕降司<lb/>
農卿分司南京仁宗即位復秘書監改太常卿刑部尚書天聖<lb/>
<pb n="KR2g0025_WYG_085-10b"/>
元年復相進司徒三年薨于位贈太師中書令諡文穆録<lb/>
親属及門下吏二十餘人前此宰相優䘏未有其比欽若少<lb/>
時過圃田夜視天文有紫㣲字赤色及使蜀褒城道中有<lb/>
通刺字未暇視而與之見告欽若曰異日位在宰相既去<lb/>
視刺字乃唐裴晋公也自是遂喜神異事且撰文以紀之<lb/>
真宗即位欽若判三司理欠憑由司奏蠲乾徳至咸平逋<lb/>
負千餘萬釋繫囚三千餘人以廣惠澤叅知政事日有<lb/>
訟欽若及洪湛貢舉受賂命邢昺鞠之時上顧欽若方隆<lb/>
<pb n="KR2g0025_WYG_085-11a"/>
故湛獨流儋州人以為寃大中祥符間與馬知節同在<lb/>
樞府知節惡其為人不能相下故兩罷之封泰山祀汾<lb/>
隂天下言符瑞欽若皆與焉朝廷有所興作必委曲遷<lb/>
就以合上意與丁謂陳彭山林特及内臣劉承規交通<lb/>
蹤迹詭異時論謂之五鬼真宗作喜雪詩誤用旁韻王<lb/>
旦欲白欽若曰天子詩可校以禮部格耶它日上謂輔<lb/>
臣曰王欽若幾為衆所咍與楊億等同譔冊府元龜有<lb/>
褒詔則自為表謝譴問則戒史云第言億等故馬知<lb/>
<pb n="KR2g0025_WYG_085-11b"/>
節面斥其姦罔其後仁宗亦謂王曾曰欽若所為真姦<lb/>
邪也五子皆夭以從姪寅亮為後欽若平日所撰有天<lb/>
書再降泰山祥瑞圖鹵簿記彤管懿範天書儀制翊聖<lb/>
傳聖祖事迹羅天大醮五岳廣同遷叙圖列宿萬靈朝<lb/>
真二圖共數百巻<lb/>
　　丁晉公謂　　　　　　　　　曾鞏<lb/>
丁謂字公言初字謂之蘇州人甞䄂文謁王禹侢禹偁<lb/>
愛其文即為詩贈孫何及謂比之韓栁名遂大振淳化<lb/>
<pb n="KR2g0025_WYG_085-12a"/>
三年登進士第累擢知制誥諌議大夫兩為三司使大<lb/>
中祥符五年叅知政事九年除節制知昇州天禧間復<lb/>
叅知政事改樞宻使四年與李廸同相廸對上斥謂姦<lb/>
邪同罷而謂獨留加司空封晋國公仁宗即位進司徒<lb/>
兼侍中坐雷允恭移山陵皇堂事罷少保分司再貶崖<lb/>
州司户叅軍凡五年徙雷州又三年徙道州明道末復<lb/>
秘書監致仕居安州又徙光州卒年七十二詔賜錢十<lb/>
萬絹百疋謂淳化間為福建轉運使初置龍焙歲貢團<lb/>
<pb n="KR2g0025_WYG_085-12b"/>
茶數品供御咸平初峽路蠻擾邉㑹分川陜為四路謂<lb/>
領䕫州轉運使措置蠻事作誓刻石柱境上其後又入<lb/>
冦止委其酋領討平之居五年詔許自舉代乃舉薛顔<lb/>
景徳初契丹入冦謂知鄆州虜騎稍南民大驚趣楊劉<lb/>
渡舟人邀利不時濟謂斬死罪囚于河上舟人懼不復<lb/>
稽阻又令廣旗幟擊刁斗聲振百餘里虜亟走遁大中<lb/>
祥符初議封禪未决謂因言大計有餘議遂定謂機敏<lb/>
有智謀憸巧險詖亦鮮其儔文字經目雖千百言無遺<lb/>
<pb n="KR2g0025_WYG_085-13a"/>
忘在三司案牘有差老吏不能曉者决扵一言皆中其<lb/>
理朝廷營造莫不兼領凡奏祥瑞事皆謂及王欽若與<lb/>
焉少逰江南遇吕洞賔語之曰君狀貌同李徳裕言訖<lb/>
不見其後果驗弟誦說諌子珙珝玘珷<lb/>
　　李文定公廸<hi>遺直之碑闕</hi>　　　曽鞏<lb/>
李迪字復古濮州人少從栁開學為古文開謂門人張<lb/>
景髙弁曰此公輔器也景徳二年登進士甲科累擢知<lb/>
制誥翰林學士天禧元年叅知政事東宫建兼太子賔<lb/>
<pb n="KR2g0025_WYG_085-13b"/>
客冦準罷相上欲相之迪固辭一日對資福殿皇太子<lb/>
出拜上前曰䝉以賔客為宰相上顧迪曰復何辭耶先<lb/>
丁謂拜相而以丁謂為昭文館太學位迪上帝不豫令<lb/>
皇太子揔軍國事丁謂獨請皇太子止决常務它皆聽<lb/>
㫖迪爭不勝謂益擅權至除吏不以聞迪語同列曰迪<lb/>
起布衣至宰相能取容徇權臣耶時詔二府並進秩兼<lb/>
東宫官乃遷迪中書侍郎兼尚書左丞故事宰相無作<lb/>
左丞者謂欲以抑迪也又欲進所善林特樞宻副使兼<lb/>
<pb n="KR2g0025_WYG_085-14a"/>
賔客迪執不可因扵待漏所待之至上前斥謂擅權不<lb/>
法事且言冦凖無罪不當黜因格前制不下出謂知河<lb/>
南府迪鄆州謂入謝自陳無罪復留及仁宗即位貶迪<lb/>
衡州團練使謂使人逼之至自裁不死謂竄迪稍復及<lb/>
章獻皇后崩乃再相景祐二年范諷以罪貶迪坐諷姻<lb/>
家以出知亳州久之除翰林侍讀學士留京師奏吕夷<lb/>
簡結荆王元儼為除門僧惠清守鑒義鞠之乃迪在中<lb/>
書時補降太常卿知宻州久之復資政殿大學士知兖<lb/>
<pb n="KR2g0025_WYG_085-14b"/>
州元昊反乃上章請臨邉除節制判天雄軍康定二年請<lb/>
老以太子太傅致仕卒年七十七贈司空諡文定賜御<lb/>
篆碑額曰遺直之碑子柬之徽之輔之初迪在翰林時<lb/>
荐饑三司調用不給上召迪問迪對曰祖宗置内藏庫<lb/>
欲攻取西北且備凶年今邊無它費以佐國用則民不<lb/>
加賦上為大發内庫金繒賜三司知秦州曹瑋<hi>今上舊諱</hi>數<lb/>
言唃<graphic n="KR2291" url="https://raw.githubusercontent.com/kanripo/KR-Gaiji/master/images/KR2291.png" mimeType="image/png"/>囉欲内冦請益兵不遣廼求罷上問誰可代之<lb/>
迪曰非瑋莫能制也陛下重發兵得非將上玊皇聖號<lb/>
<pb n="KR2g0025_WYG_085-15a"/>
耶上因問陜西兵數對曰臣向在本道以方寸小䇿記<lb/>
兵及粮以備調發今猶置佩囊中上令探取之白小黄<lb/>
門取紙札迪悉上合存留及調塞下數上曰不意頗牧<lb/>
在吾禁中矣未幾唃厮囉冦邊復召問對曰瑋必克後<lb/>
數日捷報至上曰卿何料之審也曰彼舉兵逺來此堅壁<lb/>
待之是以知其必勝耳垂簾日迪知河南許朝見章獻<lb/>
太后謂迪曰卿不欲吾與國事吾今保養天子至此如何<lb/>
迪曰不知太后有聖徳也后喜<lb/>
<pb n="KR2g0025_WYG_085-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集下巻三<lb/>
</p>
<p>
</p>
  </div>
</body>
</text>
</TEI>
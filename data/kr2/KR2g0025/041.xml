<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻十四</head>
    <p>
<pb n="KR2g0025_WYG_041-1a"/>
欽定四庫全書<lb/>
　名臣碑傳琬琰之集中巻十四　宋杜大珪編<lb/>
　　孔中丞道輔墓誌銘　　　　　王安石<lb/>
宋故朝請大夫給事中知鄆州軍州事兼管内河堤勸<lb/>
農司群牧使上䕶軍魯郡開國侯食邑一千六百户實<lb/>
封二百户賜紫金魚袋孔公者尚書工部侍郎贈尚書<lb/>
吏部侍郎諱朂之子兖州曲阜縣令襲封文宣公贈兵<lb/>
部尚書諱仁玉之孫兖州泗水縣主簿諱光嗣之曽孫<lb/>
<pb n="KR2g0025_WYG_041-1b"/>
而孔子之四十五世孫也其仕當今天子天聖寳元之<lb/>
間以剛毅諒直名聞天下嘗知諌院矣上書請明肅太<lb/>
后歸政天子而廷奏樞密使曹利用上御藥羅崇勲罪<lb/>
狀當是時崇勳操權利與士大夫為市而利用悍强不<lb/>
遜内外憚之嘗為御史中丞矣皇后郭氏廢引諫官御<lb/>
史伏閣以争又求見上皆不許而因中之得罪然後已<lb/>
蓋公事君之大節如此此其所以名聞天下而士大夫<lb/>
多以公不終於大位為天下惜者也公諱道輔字原魯<lb/>
<pb n="KR2g0025_WYG_041-2a"/>
初以進士釋褐補寜州軍事推官一年少耳然斷獄議<lb/>
事已能使老吏憚驚遂遷大理寺丞知兖州仙源縣事<lb/>
又有能名其後嘗直史館待制龍圖閣判三司理欠慿<lb/>
由司登聞檢院吏部流内銓糺察在京刑獄知許徐兖<lb/>
鄆秦五州留守南京而兖鄆御史中丞皆再至所至官<lb/>
治數以争職不阿或絀或遷而公持一節以終身蓋未<lb/>
嘗自絀也其在兖州也近臣有獻詩百篇者執政請除<lb/>
龍圖閣直學士上曰是詩雖多不如孔某一言乃以公<lb/>
<pb n="KR2g0025_WYG_041-2b"/>
為龍圖閣直學士於是人度公為上所思且不久於外<lb/>
矣未幾果復召以為中丞而宰相使人說公稍折節以<lb/>
待遷公乃告以不能於是又度公且不能乆居中而公<lb/>
果出初開封府吏馮士元坐獄語連大臣數人故移其<lb/>
獄御史劾士元罪止於杖又多更赦公見上上曰士元<lb/>
以小吏與大臣交私汙朝廷而所坐如此而執政又以<lb/>
謂公為大臣道地故出鄆州公以寳元二年如鄆道得<lb/>
疾以十二月壬申卒於滑州之韋城驛享年五十四其<lb/>
<pb n="KR2g0025_WYG_041-3a"/>
後詔追郭皇后位號而近臣有為上言公明肅太后時<lb/>
事者上亦記公平生所為故特贈公尙書工部侍郎公<lb/>
夫人金城郡君尚氏尚書都官員外郎諱賔之女生二<lb/>
男子曰淘今為尙書屯田員外郎曰宗翰今為太常博<lb/>
士皆有行治世其家累贈公金紫光禄大夫尚書兵部<lb/>
侍郎而以嘉祐七年十月壬寅葬公孔子墓之西南百<lb/>
步公亷於財樂振施遇故人子恩厚尤篤而尤不好鬼<lb/>
神禨祥事在寜州道士治真武像有虵穿其前數出近<lb/>
<pb n="KR2g0025_WYG_041-3b"/>
人人傳之以為神州將欲驗以聞故率其屬徃拜之而<lb/>
虵果出公即舉笏擊虵殺之自州將以下皆大驚已而<lb/>
又皆大服公由此始知名然余觀公數處朝廷大議視<lb/>
禍福無所擇其智勇有過人者勝一虵之妖何足道哉<lb/>
世多以此稱公者故余亦不得而略之也銘曰<lb/>
　展也孔公　維志之求　行有險夷　不改其輈<lb/>
　權强所忌　讒諂所讎　考終厥位　寵祿優優<lb/>
　維皇好直　是錫公休　序行納銘　為識諸幽<lb/>
<pb n="KR2g0025_WYG_041-4a"/>
　　張御史唐英墓誌銘　　　　　張商英<lb/>
張氏之先居卬州白鶴山蓋神仙之苖裔曽大父諱珂<lb/>
居蜀州新津縣之新穿鄉娶鄉先生樊氏女是生大父<lb/>
諱諹娶劉氏是生三子長曰禹次曰藻季曰文蔚字隱<lb/>
之即吾考也考娶江原馮氏生五子曰軒英曰民英曰<lb/>
唐英曰虞英曰商英考妣以唐英陞朝叙封光祿寺丞<lb/>
長夀縣君以商英陞朝累贈朝議大夫祥符縣太君考<lb/>
之行義詳於翰林學士范公景仁之内誌妣之賢淑具<lb/>
<pb n="KR2g0025_WYG_041-4b"/>
於樞密直學士錢公醇考之銘詩兹乃得而畧已唐英<lb/>
字次功少與兄軒英刻苦讀書經歲不知肉味年十八<lb/>
州舉送至禮部再上遂及進士第實慶歴三年也初調<lb/>
渝州決曹椽上興王正議五十篇翰林學士孫公夢得<lb/>
竒其文曰吾蜀乃有此後生馬周魏元忠不足多也以<lb/>
賢良方正直言極諌科薦之再調歸州獄椽與夷陵令<lb/>
蔣槩秭歸令鄧綰為文友名聲籍甚荆湖間揚公元素<lb/>
以詩贈曰建平之江悍以湍建平之山頑以峭天恐江<lb/>
<pb n="KR2g0025_WYG_041-5a"/>
山太寂寥故聚英才闘其妙不然三子並國器安得皆<lb/>
官此遐徼白雲先生張少愚誦之曰眞詩史哉用簿格<lb/>
移襄州榖城縣令令圃多種薑貸種於民還其陳而配<lb/>
賣以所得息饒多與鄧城相埓銓曹以所入厚薄目之<lb/>
曰榖大鄧二次功至則以圃種栁千株作栁亭刻石誌<lb/>
之嗜利者聞以愧焉開古黄瀆渠溉田無慮千頃作諭<lb/>
民十篇以警風俗初若迂闊於治既久而折崖諸鄉以<lb/>
野陋頑梗稱者子弟皆向學樂善彬彬有文化之漸漬<lb/>
<pb n="KR2g0025_WYG_041-5b"/>
於人也效緩而功逺於諭民見之矣代還恩薦格改著<lb/>
作佐郎英宗即位覃恩轉秘書丞明年轉太常博士神<lb/>
宗即位轉屯田員外郎初英宗自濮邸繼大統次功上<lb/>
愼始書言為人後者為之子恐他日有引定陶故事以<lb/>
惑聖聽者願杜其漸既而濮廟議作臺諌官相次黜逐<lb/>
熈寜二年詔舉臺官王禹玉范景仁同在翰林以次功<lb/>
言事有先見之明以名薦上次功在治平中英廟不豫<lb/>
慈聖埀簾大臣莫敢發儲副之議者次功奮不顧忌諱<lb/>
<pb n="KR2g0025_WYG_041-6a"/>
請立頴王為皇太子神宗知之特除殿中侍御史裏行<lb/>
賜對因問曰卿何尚衣緑耶對曰前此回授與父上曰<lb/>
孝也以五品服賜之時神宗方講求治道慨然上嘉三<lb/>
代而下陋漢唐左右公卿未有以中上心者公以疏言<lb/>
知江寜府王安石經術道德冝在陛下左右又言皇親<lb/>
員多禄侈冝以服紀隆殺差降及言天下苦於力役不<lb/>
至有碎崖流離冝講求可以寛民力代民勞者其後施<lb/>
行多如次功言皇親宗諤引外任使相例僥倖干求恃<lb/>
<pb n="KR2g0025_WYG_041-6b"/>
長上表詞語不婉次功彈劾之宗諤奪倖宫僚罷逐宗<lb/>
室肅然盧士衡以龍圖閣直學士知鄆州次功奏人呼<lb/>
士衡為迷龍圖鄆節制山東奈何不慎擇帥耶士衡降<lb/>
知列郡次功長於論議善言天下事毎進見上稱其忠<lb/>
將且貴之三年八月丁朝議公憂去官次功自為小官<lb/>
迎侍二十年孝飬備至偶朝議公懐鄉西歸卒于里舍<lb/>
恨不及見哀慕成疾四年六月二十二日遂不起享年<lb/>
四十有三諸孤幼未有成立商英以其年十二月奉靈<lb/>
<pb n="KR2g0025_WYG_041-7a"/>
柩葬於成都府雙流縣之三昧里有文集若干巻紹聖<lb/>
三年次功之子庭玉年四十一矣既克厥家徙居廣安<lb/>
謂孤墳在蜀歳時洒掃不及從地理家得吉穴于南峯<lb/>
之下以其年十一月某日遷柩改卜來請銘誌謹涕泣<lb/>
而為銘曰<lb/>
　汪洋浩博　長川巨壑　次功之學　煥爛繽紛<lb/>
　祥霞慶雲　次功之文　清真勁烈　危松皓雪<lb/>
　次功之節　巻舒闔開　急電驚雷　次功之才<lb/>
<pb n="KR2g0025_WYG_041-7b"/>
　云何不夀　隕于壯齡　所藴未䆒　吾門不昌<lb/>
　存我匪令　而隕其良　南峯之下　虎抱龍懐<lb/>
　英靈所舎　我既葬之　有子改卜　魂其來綏<lb/>
　　沈翰林遘墓誌銘　　　　　　王安石<lb/>
公姓沈氏諱遘字文通世為杭州錢塘人曽祖諱某贈<lb/>
兵部尙書祖諱某贈吏部尚書父扶今為尚書金部員<lb/>
外郎公初以祖䕃補郊社齋郎舉進士于廷中為第一大<lb/>
臣疑已仕者例不為第一故以為第二除大理評事通<lb/>
<pb n="KR2g0025_WYG_041-8a"/>
判江寜府當是時公年二十人吏少公而公所為卓越<lb/>
已足以動人然世多未知公果可以有為也祀明堂恩<lb/>
遷秘書省著作佐郎歲滿召歸除太常丞充集賢校理<lb/>
判登聞鼓院吏部南曹權三司度支判官又判都理欠<lb/>
慿由司於是校理八年矣平居閉門雖執政非公事不<lb/>
輙見也故雖執政初亦莫知其為材居久乃始以修起<lb/>
居注召試知制誥及為制誥遂以文學稱天下金部君<lb/>
坐免歸求知越州又移知杭州鋤治姦蠧所禁無不改<lb/>
<pb n="KR2g0025_WYG_041-8b"/>
崇奬賢知得其歡心兩州人皆畫像祠之英宗即位召<lb/>
還勾當三班院兼提舉兵吏司封官告院兼判集賢院<lb/>
延見勞問甚悉居一月權發遣開封府事初至開封指<lb/>
以相告曰此杭州沈公也及攝事人吏皆屏息既而以<lb/>
知審官院遂以龍圖閣直學士權知開封府公旦暮視<lb/>
事日中則廷無留人出謝諸客從容笑語客皆怪之公<lb/>
獨有餘日而畿内翕然稱治他人如公坐視其左右於<lb/>
是名實暴耀故自天子大臣皆論以為國器而閭巷之<lb/>
<pb n="KR2g0025_WYG_041-9a"/>
士奔走談說讙呼鼓舞以不及為恐㑹母夫人疾病請<lb/>
東南一州侍疾英宗曰學士豈可以去朝廷也明日除<lb/>
公翰林學士知制誥充群牧使兼判吏部流内銓判尙<lb/>
書禮部公雖去開封然皆以為朝夕且大用矣而遭母<lb/>
夫人喪以去英宗聞公去尤悼惜特賜黄金百兩以金<lb/>
部君知蘇州公居喪致哀寝食如禮以治平四年七月<lb/>
一日得疾杭州之墓次某日至蘇州而以九日卒年四<lb/>
十有三男子六女男恭嗣後公六日卒隆嗣延嗣與六<lb/>
<pb n="KR2g0025_WYG_041-9b"/>
女皆幼夫人陸氏封安定郡君公官至石諌議大夫散<lb/>
官朝散大夫勲輕車都尉爵長安縣開國伯食邑八百<lb/>
户有文集十巻公平居不嘗視事而文辭敏麗可喜强<lb/>
記精識長於議論世所謂老師宿學無所不該通於世<lb/>
務者皆莫能屈也與人甚簡而察其能否賢不肖尤詳<lb/>
視遇人各盡其理為政號為嚴明而時有從舎於良善<lb/>
貧弱既恤之尤至在杭待接賔客多所闊畧而州人之<lb/>
貧無以葬及女子失怙恃而無以嫁者以公使錢葬嫁<lb/>
<pb n="KR2g0025_WYG_041-10a"/>
之凡數百人於其死知與不知皆為之歎惜即其年十<lb/>
月十六日葬公錢塘龍居山皇祖尚書之兆銘曰<lb/>
　沈公儀儀　德義孔時　升自東方　其明孰虧<lb/>
　視曕歎譽　無我敢疵　正晝而隕　嗚呼可悲<lb/>
　序傳有史　亦銘在詩<lb/>
　<lb/>
　<lb/>
　<lb/>
<pb n="KR2g0025_WYG_041-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻十四<lb/>
</p>
<p>
</p>
  </div>
</body>
</text>
</TEI>
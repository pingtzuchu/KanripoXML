<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集下巻五</head>
    <p>
<pb n="KR2g0025_WYG_087-1a"/>
欽定四庫全書<lb/>
　名臣碑傳琬琰之集下巻五　　宋杜大珪編<lb/>
　　李處耘<hi>子繼隆</hi>　　　　　　　曽鞏<lb/>
李處耘字正元上黨人在周以右職𨽻太祖帳下建隆<lb/>
元年擢宣徽北院使三年改南院兼樞宻副使乾德初<lb/>
周保權乞師討張文表命處耘與慕容延釗赴之太祖<lb/>
面授處耘方畧俾圖荆南處耘次江陵百餘里外潜遣<lb/>
數千騎入據其城髙繼冲請舉族歸朝荆湖平坐與延<lb/>
<pb n="KR2g0025_WYG_087-1b"/>
釗不協責淄州刺史卒年四十七處耘多機謀嘗權知<lb/>
揚州有善政識度詳敏論事造理頗以功名自任惟受<lb/>
遇思報勇扵敢為朝廷以延釗宿將乃遽罪處耘處耘<lb/>
亦不自辨子繼隆繼和繼明繼靖太宗明徳皇后即其<lb/>
女也繼隆字覇圖以父任為供奉官嘗從宦還自蜀與<lb/>
馬墜棧道絶澗十餘丈不死又更戍邵州至長沙遇變<lb/>
冦手足中藥箭得良藥無恙從曹彬平江南太祖謂曰<lb/>
昇州平可持捷書来時内侍十數皆伺獻捷有機事悉<lb/>
<pb n="KR2g0025_WYG_087-2a"/>
不願行繼隆獨赴闕太祖以城未下頗怒其来繼隆奏<lb/>
曰塗遇大風天地冥晦城破之兆也翌日捷書至上語<lb/>
之曰如汝所料矣江南偽將盧綘擁兵數萬繼隆獨諭<lb/>
之威信而降征太原討幽州圍范陽繼隆皆與焉又從<lb/>
崔翰戰徐河從潘美出代北皆有功雍熈初屢破繼遷<lb/>
之衆曹彬北代繼隆獲虜偽貴臣一人彬欲上其功繼<lb/>
隆力止之師還諸將兵敗獨繼隆振旅成列虜不敢犯<lb/>
即以繼隆知定州有敗軍數萬集城下繼隆給劵俾各<lb/>
<pb n="KR2g0025_WYG_087-2b"/>
持詣所𨽻太宗嘉其有謀端拱初為鎮州都帥以萬人<lb/>
敗虜八萬逐北數十里初詔止令堅壁清野繼隆曰閫<lb/>
外之事將帥得裁也中黄門杜延夀止之不能故成功<lb/>
太宗召還面加奬激嘗受詔由旱海䕶靈州軍糧繼隆<lb/>
固執由古原州蔚如河路為便太宗從之乃帥師以進<lb/>
壁古原州是為鎮戎軍累擢至節度使真宗即位加同<lb/>
平章事景徳初契丹入冦上親出征命繼隆為駕前東<lb/>
面排陣使先至澶州十一月二十四日敵數十萬逼州<lb/>
<pb n="KR2g0025_WYG_087-3a"/>
北城繼隆與石保吉大破之斃敵將順國王逹蘭追奔<lb/>
數十里二十六日駕至澶州幸北門觀兵召見問勞久<lb/>
之其部伍嚴整二年春加賞進其階邑命下而卒年五<lb/>
十六贈中書令繼隆雖貴胄而能以智謀自將好學喜<lb/>
接儒士子昭慶避章獻太后祖諱故改名四歲補供奉<lb/>
官父繼隆北征昭亮尚㓜遣持詔軍中問方畧及營陣<lb/>
衆寡之勢還奏稱㫖累擢至西上閣門使仁宗即位遷<lb/>
東上自是屢領邉任管軍慶歴八年除宣徽北院使加<lb/>
<pb n="KR2g0025_WYG_087-3b"/>
南院知定州以疾願還為景陵宫使改昭徳軍節度使<lb/>
卒年七十一贈中書令謚良僖昭亮為人和易喜交權<lb/>
要而軍政頗嚴為殿帥有卒博扵都市而徹屋椽相擊<lb/>
者捕斬之其軍校連州刺史廷謝亦杖之庭下上祀南<lb/>
郊而騎卒失所挾弓明日當以恩釋昭亮謂宿衛不謹<lb/>
不可赦原卒配𨽻下軍子惟賢惟寶惟賁惟贄惟賡惟<lb/>
賀惟貫惟賞<lb/>
　　侍中曹公利用　　　　　　　曽鞏<lb/>
<pb n="KR2g0025_WYG_087-4a"/>
曹利用字用之趙州人少慷慨有志節讀書略通大意<lb/>
父諌明經及第至右補闕換崇儀使利用以父遺恩補<lb/>
殿前承㫖轉右班殿直遷鄜延路走馬承受景徳初駕<lb/>
幸澶淵契丹來議通和利用適奏事行在樞宻院選以<lb/>
使虜既講好擢東上閤門使忠州刺史仍賜第一區四<lb/>
年宜州軍校陳進反命利用為廣南安撫使賊平遷引<lb/>
進使大中祥符七年樞宻副使加宣徽北院使天禧元<lb/>
年同知院二年知院事三年樞宻使四年加同平章事<lb/>
<pb n="KR2g0025_WYG_087-4b"/>
乾興元年加左僕射兼侍中充武寜軍節度使天聖三<lb/>
年加司空五年封鄆國公明年改保平節制又明年趙<lb/>
人告其從子納逆謀遂罷以本官兼侍中判鄧州及納<lb/>
誅降上將軍知隨州又坐私貸景靈宫公用錢貶節度<lb/>
副使房州安置至襄州内臣楊懷敏逼使自縊以暴疾<lb/>
卒聞年五十九利用狃奉使之勞驟居大任遂自驕肆<lb/>
奏事簾前頗不祗肅多裁抑貴戚宦官而親舊或乗間<lb/>
獲進故不免禍既死人或以為寃子沔淵泳初樞宻院<lb/>
<pb n="KR2g0025_WYG_087-5a"/>
既以利用名聞真宗令召問以觀其志明日王繼英奏<lb/>
利用言得將君命雖死不避即授閤門祗候假崇儀副<lb/>
使奉書以行真宗曰彼如貪嵗賂亦細事爾或求關南<lb/>
當以理絶之對曰若有妄求臣不敢生還上壯其言及<lb/>
見戎母横板車軛布器皿與利用共飲食果首及關南<lb/>
利用曰若歲求金帛以助軍費猶恐大臣議或不同割<lb/>
地之議死不敢聞其政事舍人髙政始曰舉國而来本<lb/>
為關南止得金帛誠愧見國人利用曰若爾則兩國之<lb/>
<pb n="KR2g0025_WYG_087-5b"/>
兵未有休時矣敵度不可屈遂决通好之議而與報使<lb/>
韓把同至復致書幣以徃許其和好自是河朔罷兵利<lb/>
用與有力焉其後宰相李迪靣斥丁謂姦邪利用馮拯<lb/>
皆有朋黨利用曰以片文遇主臣不如迪捐軀入不測<lb/>
之地迪不逮臣也及王曾作首相利用爭班曾為班首<lb/>
利用有不平之意皆其驕盈自伐故爾<lb/>
　　李漢超觀察　　　　　　　　曽鞏<lb/>
李漢超字顯忠雲中人仕周至殿前都虞候宋興累遷<lb/>
<pb n="KR2g0025_WYG_087-6a"/>
至齊州防禦使關南兵馬都監有善政齊人愛之詣闕<lb/>
求立碑太祖命徐鉉為文賜之刻石太平興國間除觀<lb/>
察使卒贈忠武軍節度使檢校太傅漢超知人疾苦善<lb/>
撫士卒死之日軍中皆殞涕初在關南人有訟漢超强<lb/>
取其女為妾及貸而不償者太祖召而問之曰汝女可<lb/>
適何人曰農家也又問漢超未至関南契丹如何曰歲<lb/>
苦侵暴曰今復爾邪曰否且漢超朕之貴臣也為其妾<lb/>
不猶愈扵農婦乎使漢超不守關南尚能保汝家之所<lb/>
<pb n="KR2g0025_WYG_087-6b"/>
有乎責而遣之宻使諭漢超曰亟還其女并所負朕姑<lb/>
貰汝慎勿復為也不足于用何不以告朕耶齊棣鹽酒<lb/>
之利數倍它郡何繼筠在棣漢超蒞齊皆得用以養士<lb/>
而朝廷不計其所費<lb/>
　　郭進廵檢　　　　　　　　　曽鞏<lb/>
郭進深州人少傭作有膂力多結豪俠飲博人有欲殺<lb/>
之者富人婦竺氏隂告之乃之晋陽漢祖留帳下北冦<lb/>
屠安陽漢祖遣進拒戰虜敗走以功除刺史及徳光盗<lb/>
<pb n="KR2g0025_WYG_087-7a"/>
據汴京復北歸進請以竒兵間道入洺州因定河北諸<lb/>
郡仕周改登州刺史郡多冦盗進悉為翦除吏民願紀<lb/>
其事詔近臣撰文賜之改刺衛州河朔盗匿汲郡山間<lb/>
者稍衆間出攘奪乆不能㓕進徃攻勦絶民以安居改<lb/>
洺州團練使郡人頌其善政建隆初遷防禦使久之除<lb/>
雲州觀察使訪竺氏已死得其女撫養以適富民時劉<lb/>
繼元據并門未下以進兼西山廵檢二十年不易其任<lb/>
進聼訟善以鈎距得其情軍政嚴肅戰無不克太祖遣<lb/>
<pb n="KR2g0025_WYG_087-7b"/>
戍西山必戒之曰汝謹奉法我猶赦汝郭進殺汝矣以<lb/>
郡之租賦聽其養士卒有司不復會其出入其待之如<lb/>
此太宗征太原命進控石嶺關北敵来援晋冦進擊敗<lb/>
之并人氣䘮既而為田欽祚所誣進剛忿不能辨乃自<lb/>
經而死欽詐偽以暴疾聞上深悼之進喜賙人急所至<lb/>
有遺愛在洺州植栁種荷芰徧城中外其後郡民皆見<lb/>
之有垂涕者太祖剗五季之弊開億世之業明扵知人<lb/>
任將有術付郭進以邢州李謙浦以隰州俾制太原昇<lb/>
<pb n="KR2g0025_WYG_087-8a"/>
何繼筠以滄景賀惟忠以易州李漢超以關南俾控北<lb/>
敵授姚内斌以慶州董遵誨以通逺軍王彦昇以原州<lb/>
俾禦西冦不易其任皆十餘年待之以不疑蘄之以逺<lb/>
効来朝賜食殿坐遣之則賜予加等擢何繼筠以節制<lb/>
示必以懋功之賞餘不過㳂邉廵檢欲激其進取之心<lb/>
故二十年間邉郡無事者非適然也<lb/>
　　黨進節使　　　　　　　　　曽鞏<lb/>
党進朔北戎人㓜為天雄節度使杜重威奴重威愛其<lb/>
<pb n="KR2g0025_WYG_087-8b"/>
淳謹雖長猶令與婢妾雜侍重威敗周祖得之以為鐵<lb/>
騎都虞候建隆初除刺史以軍功累擢至節度使嘗揔<lb/>
禁旅不識字不記兵籍一日太祖問之舉挺以軍司所<lb/>
書兵騎戎器數請上自視上益喜其朴直廵檄京師見<lb/>
珍禽竒獸必放之曰不養父母反養此邪晋邸命親吏<lb/>
臂鷹鶵亟欲放及知乃戒之曰汝謹養視小民傳以為<lb/>
笑其變詐多此類杜重威之後寒饑進常分俸以給士<lb/>
夫或媿焉<lb/>
<pb n="KR2g0025_WYG_087-9a"/>
　　曹翰節使　　　　　　　　　曽鞏<lb/>
曹翰魏郡人少為郡小吏周祖鎮鄴竒之以𨽻世宗幕<lb/>
下世宗鎮澶淵以為牙校及尹開封翰猶在澶淵聞周<lb/>
祖寢疾不俟召來見世宗宻言曰王為冢嗣不侍醫藥<lb/>
何以副天下望世宗悟入侍禁中以府事命翰揔决即<lb/>
位補供奉官稍遷樞宻承旨世宗征淮南留鎧甲千數<lb/>
在正陽既而遣降卒八百来京師翰遇扵道懼其過正<lb/>
陽刼兵器叛盡殺之世宗不加責乾徳中伐蜀以翰帥<lb/>
<pb n="KR2g0025_WYG_087-9b"/>
荆襄鑿山開道商旅以濟又詔兼漕運而糧餽不乏蜀<lb/>
平全師雄擁衆十萬叛翰與曹彬劉延讓討平之又軍<lb/>
校吕翰盗據嘉州翰及諸將奪其城諜知賊欲三鼓復<lb/>
攻城誡撃柝使緩向晨猶二鼓賊衆不集而潰遷蔡州<lb/>
團練使從征太原會河决詔翰董役指日而訖事後復<lb/>
有决其績用亦然曹彬平江南翰獨下池陽而煜將有<lb/>
胡則者以江州拒命翰遂屠其城得公私金帛億萬計<lb/>
偽言欲致廬山羅漢鑄像扵闕下詔從其請因調巨艦<lb/>
<pb n="KR2g0025_WYG_087-10a"/>
十百同所得以歸朝廷涵容不加詰問録其功授桂州<lb/>
觀察使判潁州復從太宗征太原因伐幽州命翰兵東<lb/>
隅有卒得蠏以獻翰謂諸將曰蠏水物而陸居非其所<lb/>
也又能行不能進則城不可進拔之象其班師乎卒如<lb/>
其言師還除威塞軍節度使仍判潁州未行詔翰督役<lb/>
開河南自雄至莫以通漕運翰遣徒伐巨木扵敵地授<lb/>
五騎以五色旗為斥候如遇冦則舉白旗之類又起烽<lb/>
燧扵境上敵疑而不敢近塞事遂濟乃歸鎮居數歲汝<lb/>
<pb n="KR2g0025_WYG_087-10b"/>
隂令孫崇訟其不法鞫得實削奪官爵送登州久之復<lb/>
千牛衛上將軍卒年六十五贈太尉咸平初賜諡武毅<lb/>
翰天資忍貪冒多智數喜誕妄飲酒至數斗不亂對上<lb/>
奏事雖數十條皆嘿記不少差<lb/>
　　符彦卿太師　　　　　　　　曽鞏<lb/>
符彦卿字冠侯宛丘人父存審後唐節度使封秦王五<lb/>
代史有傳彦卿初任莊宗扵太原郭從謙之亂左右皆<lb/>
去唯彦卿與王全斌力戰射殺數十人莊宗遇害慟哭<lb/>
<pb n="KR2g0025_WYG_087-11a"/>
乆之天成中大破契丹扵喜山至晋領同州節度兄彦<lb/>
饒以滑臺叛上表乞歸田里晋釋不問契丹冦河朔彦<lb/>
卿駐澶淵髙行周被圍扵鐵丘諸將相頋無敢當其鋒<lb/>
彦卿獨以數百騎奮撃敵遂遁行周獲免開運二年契<lb/>
丹十餘萬衆圍晋師扵陽城城中無水人馬多渇死會大<lb/>
風揚塵彦卿遂與張彦澤皇甫遇謀乗勢决戰敵敗戎<lb/>
主乗橐駞而遁車帳兵械悉為彦卿所獲及徳光入汴<lb/>
召而責之彦卿曰臣事晋主不敢愛死今日惟命徳光<lb/>
<pb n="KR2g0025_WYG_087-11b"/>
笑而釋之即遣歸鎮武寜方徐宋間盗賊蠭起彦卿至<lb/>
埇橋遇賊李仁恕擁衆數萬徐州彦卿至城下賊控馬<lb/>
首請同入城彦卿之子昭序自城中遣人大呼曰相公<lb/>
助賊何也城不可入賊之計不行相率拜馬前而去漢<lb/>
祖得天下封彦卿魏國公至周封衛王加太傅改魏王<lb/>
宋興加太師開寶三年引疾納節鉞退居洛下八年間<lb/>
乗小駟㳺佛寺名園人伏其曠逹性不飲酒謙恭待士<lb/>
對賔客清談終日不及世務為將有謀善戰所得俸賜<lb/>
<pb n="KR2g0025_WYG_087-12a"/>
皆分給士卒故人樂為用卒年七十六周世宗皇后及<lb/>
太宗皇后皆其女也周恭帝及太祖兩朝俱賜詔不名<lb/>
敵自陽城之敗不敢呼其名馬不飲齕則宛之曰此豈<lb/>
有符王耶敵主北歸其母問人曰符王安在對曰鎮彭<lb/>
門曰符王不來何其失䇿之甚其為契丹所憚如此<lb/>
　<lb/>
　<lb/>
　<lb/>
<pb n="KR2g0025_WYG_087-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集下巻五<lb/>
</p>
<p>
</p>
  </div>
</body>
</text>
</TEI>
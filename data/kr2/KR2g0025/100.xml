<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集下巻十八</head>
    <p>
<pb n="KR2g0025_WYG_100-1a"/>
欽定四庫全書<lb/>
　名臣碑傳琬琰之集下巻十八　宋杜大珪編<lb/>
　　蔡忠懷公確傳　　　　　　實録<lb/>
元祐八年正月甲申英州别駕新州安置蔡確卒確字<lb/>
持正泉州進江人父黃裳徙陳州確有智數尚氣不䕶<lb/>
細行少登進士第為邠州司理㕘軍陜西轉運使薛向<lb/>
始欲按其贜汚既至見確姿狀秀偉召與語竒之更加<lb/>
延譽丞相韓絳宣撫陜西喜確所造樂語薦其才移太<lb/>
<pb n="KR2g0025_WYG_100-1b"/>
平州繁昌令改著作佐郎知陜州閿鄉縣事絳又薦於<lb/>
其弟維維知開封府奏為管勾右廂公事後知府劉庠<lb/>
責確廷㕘確以為藩鎮辟除掾屬乃有此禮今輦轂下<lb/>
比肩事主雖故事不可用庠不能屈神廟聞而嘉之改<lb/>
充三班院主簿擢太子中允權監察御史裏行嘗論開<lb/>
封府訟不能決者悉付司獄民寃吏横不可不戒有詔<lb/>
輪推官一員監勘王韶開熈河費用無藝郭逵等奏韶<lb/>
盜貸官錢詔杜純推鞫純以實聞宰相王安石怒却其<lb/>
<pb n="KR2g0025_WYG_100-2a"/>
奏再遣確鞫於秦州確希意直韶逵純皆坐譴自是安<lb/>
石始親厚確朝廷患官冗其事廢詔補京朝官皆立試<lb/>
法確謂未及使臣則任官之弊未革請下樞宻院詳議<lb/>
立法從之奉使契丹遷太常丞賜緋衣銀魚除直集賢<lb/>
院開封府界提㸃諸縣鎮兼提舉常平倉請增畿内保<lb/>
户馬免其歲芻罷錢布之賜熈河措置財利司言熈州<lb/>
糴場十四萬緡管勾熈河文字張維以官錢貸銀十五<lb/>
萬有竒大半不知主名詔確乗傳併劾之除御史知雜<lb/>
<pb n="KR2g0025_WYG_100-2b"/>
事遷右正言知審官院詔定奪渭州運河及黃河濬川<lb/>
把等利害主范子淵而抑熊本本罷知制誥判司農寺<lb/>
遂除確知制誥賜三品服知諫院兼判司農三司使沈<lb/>
括以免役事詣吳充確論括為近臣見朝廷法令有所<lb/>
未便不公言之而陰以異論干執政意王安石罷相大<lb/>
臣於法令或有所更易為朋黨之資耳括坐是出知宣<lb/>
州又劾宣徽使郭逵經制安南逗留不即平賊天章閣<lb/>
待制趙卨失措置芻糧知洪州王韶謝表妄為自潔之<lb/>
<pb n="KR2g0025_WYG_100-3a"/>
辭歸過於上又論陳繹汚醜朋附不宜居侍從於是逵<lb/>
以左衛將軍安置卨降職韶落職知鄂州繹罷知制誥<lb/>
天子意確孤立無黨頗信用之確益以彈擊為已任御<lb/>
史中丞鄧潤甫監察御史上官均方受詔治相州馮言<lb/>
獄有㫖遣確詣臺㕘治獄起皇城卒事多不實潤甫均<lb/>
欲辨理於上前確獨煆煉其事以相州簽書判官陳安<lb/>
民嘗屬大理評事文及甫諭宰相吳充為地安民乃及<lb/>
甫之舅而及甫充婿也潤甫均奏確掠訊過差人悉誣<lb/>
<pb n="KR2g0025_WYG_100-3b"/>
服潤甫均畱身經筵極論其不可確耳目長具得所論<lb/>
曲折即劾二人黨有罪請併逐之確又任殘賊吏日引<lb/>
諸囚如使者慮問狀稱寃者輒苦辱之有人情所不能<lb/>
堪者上初疑濫及無辜遣諫官黃履中使李舜舉審覆<lb/>
囚不知為詔使無敢一辭異者由是潤甫落翰林學士<lb/>
御史中丞兼侍讀出知撫州均責授光禄寺丞知邵武<lb/>
軍光澤縣而確遷右諫議大夫權御史中丞充理檢使<lb/>
兼直學士院㑹知江寧府吕嘉問違法營造為使者何<lb/>
<pb n="KR2g0025_WYG_100-4a"/>
琬按發嘉問之黨在京師摘語消息確言當痛繩以杜<lb/>
交通漏泄之姦又言諸路常平司舊以轉運司兼領擅<lb/>
移用司農錢物請提舉缺官止以提㸃刑獄官攝事提<lb/>
舉官稱職有成效者與遷提㸃刑獄上皆可之河決曹<lb/>
邨轉運使王居卿建横掃之法決口斷流確為言其功<lb/>
付都水監著為法太學生虞蕃訟學官確與舒亶治其<lb/>
獄確遂劾㕘知政事元絳為其族孫伯虎私禱學官孫<lb/>
諤葉唐懿補内舍生諤唐懿坐貶絳罷政知亳州拜確<lb/>
<pb n="KR2g0025_WYG_100-4b"/>
右諫議大夫㕘知政事確為獄嚴而少恩深文周納以<lb/>
排陷縉紳一掛吏議無有獲平反者人論其為知制誥<lb/>
為御史中丞為㕘知政事皆以起獄奪人之位而代之<lb/>
元豐三年易太中大夫五年拜尚書右僕射兼中書侍<lb/>
郎時富弼在西京上言蔡確小人不宜在陛下左右上<lb/>
亦悔之哲宗即位遷通議大夫王珪薨代為尚書左僕<lb/>
射兼門下侍郎為神宗皇帝山陵使故事靈駕進發前<lb/>
一夕五使宿於沙幕次確獨不入宿御史劾其不恭猶<lb/>
<pb n="KR2g0025_WYG_100-5a"/>
以祔廟恩遷正議大夫元祐元年提舉修神宗皇帝實<lb/>
録言官論確姦人之傑欺㒺先帝無所不至山陵復土<lb/>
之後不求去位升祔轉官前此無敢受者確獨貪榮受<lb/>
之廉隅不修甚於市井確寖不自安乃連表求避位除<lb/>
觀文殿學士知陳州二年坐竊㺯威福故縱其弟碩盜<lb/>
用官錢罪死奪職知安州滿歲徙鄧州充西京路安撫<lb/>
使四年復觀文殿學士㑹知漢陽軍吳處厚奏確昨責<lb/>
安州作車盖亭詩語渉譏訕詔確具析確自辨數甚悉<lb/>
<pb n="KR2g0025_WYG_100-5b"/>
而理終屈責授左中散大夫光禄卿分司南京御史中<lb/>
丞傅堯俞諫議大夫梁燾范祖禹右正言劉安世殿中<lb/>
侍御史朱光庭交章論確怨謗不道人臣所不忍聞按<lb/>
確與章惇黃履邢恕在元豐末結為死黨自謂聖主嗣<lb/>
位皆有定䇿之功確所以桀驁狠愎無所畏憚若不早<lb/>
白解天下之疑恐歲月寖久邪說得行離間兩宫有傷<lb/>
慈孝於是太皇太后御延和殿宣諭三省樞宻院大臣<lb/>
曰皇帝是神宗長子子承父業其分當然昨神宗服藥<lb/>
<pb n="KR2g0025_WYG_100-6a"/>
既久曾因宰相入對吾以皇子所書佛經宣示是時衆<lb/>
中唯首相王珪因奏延安郡王當為皇太子餘人無語<lb/>
確有何䇿立之功若他日復来欺罔上下豈不為朝廷<lb/>
之害遂責確英州别駕新州安置仍給逓馬發遣惇履<lb/>
恕亦皆得罪八年正月六日確卒於貶所年五十七明<lb/>
年改元紹聖章惇為相履恕皆用事追復確觀文殿學<lb/>
士確子渭及其祖母朋挾權臣訟粉昆事將族㓕劉摰<lb/>
梁燾王巖叟以償舊怨既窮治無所得而御史中丞黄<lb/>
<pb n="KR2g0025_WYG_100-6b"/>
履言官来之劭張商英劉拯等論確先朝顧命大臣宜盡<lb/>
復官爵恩數乃贈確太師諡忠懐賜第一區又追封郕衞<lb/>
二國公崇寧初蔡京擅政自謂與確同功元年詔確配享<lb/>
哲宗廟廷擢其子洗太僕寺丞渭開封府判官五年請<lb/>
御書元豐受遺定䇿殊勲宰臣蔡確之墓賜其家政和<lb/>
末京為太師王珪婿鄭居中為宰相議論不相下居中<lb/>
將除母喪京恐其復位乃収用確子渭使論其父定䇿<lb/>
功及元豐末王珪事以沮居中其辭深詆宣仁京為之<lb/>
<pb n="KR2g0025_WYG_100-7a"/>
助以熒惑上聽未幾渭更名懋拜同知樞宻院事贈確<lb/>
清源郡王封其愛妾為郡夫人賜御製確𫝊立石墓前<lb/>
一門貴震當世今上即位首辨宣仁聖烈皇后誣謗命<lb/>
國史院摭實刋修播告天下確追貶散官安置懋㪚官<lb/>
安置嶺南凡惇京所與濫恩並行追奪天下咸仰英斷<lb/>
焉有流星出天市候星没箕南赤黃色有尾跡燭地丁<lb/>
亥上御邇英閣召宰相執政暨講讀官講禮記讀寳訓<lb/>
顧臨讀至漢武帝籍隄封為上林苑仁宗曰山澤之利<lb/>
<pb n="KR2g0025_WYG_100-7b"/>
當與衆共之何此用也丁度對曰臣事陛下二十年每<lb/>
奉德音未始不本於憂勤此盖祖宗家法爾讀畢宰臣<lb/>
吕大防等進曰祖宗家法甚多自三代以後唯本朝百<lb/>
三十年中外無事盖由祖宗所立家法最善臣請舉其<lb/>
畧自古人主事母后朝見有時如漢武帝五日一朝長<lb/>
樂宫祖宗以来事母后皆朝夕見此事親之法也前代<lb/>
大長公主用臣妾之禮本朝必先致恭仁宗以姪事姑<lb/>
之禮見獻穆大長公主此事長之法也上曰今宫中見<lb/>
<pb n="KR2g0025_WYG_100-8a"/>
行家人禮大防等曰前代宫闈多不肅宫人或與廷臣<lb/>
相見唐入閣圖有昭容位本朝宫禁嚴宻内外整肅此<lb/>
治内之法也前代外戚多預政事常致敗亂本朝母后之<lb/>
族皆不預事此待外戚之法也前代宫室多尚華侈本<lb/>
朝宫殿止用赤白此尚儉之法也前代人君雖在宫禁<lb/>
出輿入輦祖宗皆步自内庭出御後殿豈乏人力哉亦<lb/>
欲涉歴廣廷稍冐寒暑爾此勤身之法也前代人主在<lb/>
禁中冠服苟簡祖宗以来燕居必以禮竊聞陛下昨郊<lb/>
<pb n="KR2g0025_WYG_100-8b"/>
禮畢具禮服謝太皇太后此尚禮之法也前代多深於<lb/>
用刑大者誅戮小者逺竄唯本朝用法最輕臣下有罪<lb/>
止於罷黜此寛仁之法也至於虚已納諫不好畋獵不<lb/>
尚玩好不用玉器飲食不貴異味御厨止用羊肉此皆<lb/>
祖宗家法所以致太平者陛下不須逺法前代但盡行<lb/>
家法足以為天下上甚然之<lb/>
　　章丞相惇傳　　　　　　　　實録<lb/>
崇寧四年十一月已未舒州團練副使章惇卒惇字子<lb/>
<pb n="KR2g0025_WYG_100-9a"/>
厚建州浦城人始生族父得象竒其風骨以為必貴舉<lb/>
進士甲科知商州商洛縣雄武軍節度推官歐陽修薦<lb/>
召試館職改著作佐郎知常州武進縣王安石秉政召<lb/>
編修三司條例除祕書丞集賢校理檢正中書戸房公<lb/>
事察訪荆湖用兵溪洞拓境數百里置沅州南方兵禍<lb/>
自此始入修起居注除右正言知制誥直學士院判軍<lb/>
器監權三司使以知制誥出知湖州荆湖蠻復起擾邉<lb/>
移知荆南府至則事平以親老再請湖州俄改杭州未<lb/>
<pb n="KR2g0025_WYG_100-9b"/>
至除翰林學士未授命丁父憂服闋判三館祕閣知審<lb/>
官東院遂拜諫議大夫㕘知政事踰年出知陳州移定<lb/>
州元豐五年召為門下侍郎哲宗即位知樞宻院事宣<lb/>
仁后臨朝用司馬光吕公著更革弊事惇與宰相蔡確<lb/>
不肯引咎去位窺伺得失惇尤謔侮光爭論決法光不<lb/>
能堪蘓轍為諫官上疏論其姦惡惇與確皆逐去惇知<lb/>
汝州提舉杭州洞霄宫哲宗親政召為尚書左僕射惇<lb/>
性忮毒忍於為惡元祐用事臣僚再竄謫至嶺海誣謗<lb/>
<pb n="KR2g0025_WYG_100-10a"/>
宣仁追貶王珪議殺劉摰皆惇力也哲宗升遐欽聖后<lb/>
召兩府議所立惇奏立同母弟欽聖后曰皆先帝之子<lb/>
惇色沮及徽宗上即位遷特進封申國公充哲宗山陵<lb/>
使至成臯大昇輦陷于濘踰宿而行坐是出知越州未<lb/>
至責授武昌軍節度副使潭州安置再貶雷州司戸㕘<lb/>
軍百姓歌之曰大惇小惇入地無門小惇謂安惇其為<lb/>
人所嫉如此崇寧元年改舒州團練副使睦州居住二<lb/>
年徙越州改湖州卒年七十一大觀三年詔復特進申<lb/>
<pb n="KR2g0025_WYG_100-10b"/>
國公政和三年贈太師追封魏國公子持援<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集下巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集下巻二十一</head>
    <p>
<pb n="KR2g0025_WYG_103-1a"/>
欽定四庫全書<lb/>
　名臣碑傳琬琰之集下巻二十一　宋杜大珪編<lb/>
　　邵康節先生雍傳　　　　　范祖禹<lb/>
邵雍字堯夫衛州人家世貧賤雍刻厲為學夜不就席<lb/>
者數年雍嘗適吳楚過齊魯客梁晉而歸徙居於洛蓬<lb/>
蓽環堵躬㸑以養父母講學于家不彊以語人而就問<lb/>
者日衆士人道洛者必過其廬雍與人言必依於孝悌<lb/>
忠信樂道人之善不及其惡故賢不肖無不親之病畏<lb/>
<pb n="KR2g0025_WYG_103-1b"/>
寒暑常以春秋時乗小車二人挽之行游城中所過倒<lb/>
屣迎致居洛三十年洛人共為買田宅士大夫多助之<lb/>
者雍皆受而不辭為人坦夷無表襮防畛不為絶俗之<lb/>
行其學自天地運化陰陽消長以數推之逆知其變自<lb/>
以為有師授世無能曉之者而雍内以自樂浩如也有<lb/>
書十三巻曰皇極經世詩二千篇曰擊壤集雍初舉遺<lb/>
逸試將作監主簿熙寧初以為潁川團練推官與常秩<lb/>
同召雍卒不起卒年六十七知河南府賈昌衡言雍行<lb/>
<pb n="KR2g0025_WYG_103-2a"/>
義聞於鄉里乞贈䘏吳充請於上贈祕書省著作郎賜<lb/>
粟帛韓絳守洛言雍隠德丘園聲聞顯著賜諡曰康節<lb/>
　　沖晦處士徐復傳　　　　　　曾鞏<lb/>
徐復字希顔興化軍莆田人嘗舉進士不中去不復就<lb/>
愽學於書無所不讀尤通星厯五行數術之説世罕有<lb/>
能及者為人倜儻有大志内自飭勵不求當世之譽樂<lb/>
其所自得謂富貴不足慕也貧賤不足憂也故窮檐漏<lb/>
屋敝衣糲食或至於不能自給未嘗動其意也遇人無<lb/>
<pb n="KR2g0025_WYG_103-2b"/>
少長貴賤皆盡恭謹其言前世因革興壞是非之理人<lb/>
少能及然其家未嘗蓄書盖其强記如此也康定中李<lb/>
元昊叛詔求有文武材可用者㕘知政事宋綬天章閣<lb/>
侍讀林瑀皆薦復詔賜裝錢州郡廹趣上道既至仁宗<lb/>
見復於崇政殿訪以世務復所為上書世莫得聞也仁<lb/>
宗因命講易乾坤既濟未濟又問今歲直何卦西兵欲<lb/>
出如何復對歲直小過而太一守中宫兵宜内不宜外<lb/>
仁宗善其言復又獻所為邊防太一主客立成厯洪範<lb/>
<pb n="KR2g0025_WYG_103-3a"/>
論上曰卿所獻書為卿留中必欲官之復固辭乃官其<lb/>
子晞留復登聞鼓院與林瑀同修周易㑹元紀歲餘固<lb/>
辭東歸仁宗髙其行禮以束帛賜號沖晦䖏士復久游<lb/>
吳因家杭州州將每至必先加禮然復未嘗肯至公門<lb/>
范仲淹知杭州數就復訪問甚禮重之仲淹嘗言西兵<lb/>
既起復預言罷兵歲月又斗牛間嘗有星變復言吳當<lb/>
大疫死者當數十萬人後皆如其言復平居以周易太<lb/>
𤣥授學者人或勸復著書復曰古聖賢書巳具顧學者<lb/>
<pb n="KR2g0025_WYG_103-3b"/>
不能求吾復何為以徼名後世哉晚取其所為文章盡<lb/>
焚之今其家有書十餘篇皆出于門人故舊之家復卒<lb/>
時年七十餘既病故人王稷居睦州欲徃省之復報曰<lb/>
来以五六月之交尚及見子稷未及徃至期復果巳死<lb/>
其終事皆預自䖏子晞年五十餘亦致仕官至國子愽<lb/>
士復贈尚書虞部員外郎復死十餘年而沈遘知杭州<lb/>
牓其居曰髙士坊云贊曰<lb/>
復之文章存者有慎習贊困䝉養等篇歸於退求諸己<lb/>
<pb n="KR2g0025_WYG_103-4a"/>
不矜世取寵余論次復事頗採其意云若復自拔汙濁<lb/>
之中隠約於閭巷久而不改其操可謂樂之者矣<lb/>
　　程宗丞顥傳　　　　　　　　實録<lb/>
元豐八年五月丁丑承議郎新除宗正寺丞程顥卒顥<lb/>
字伯淳父珦自有傳顥踰冠中嘉祐二年進士第調京<lb/>
兆府鄠縣江寧府上元縣主簿澤州晉城縣令用薦者<lb/>
改著作佐郎御史中丞吕公著薦授太子中允權監察<lb/>
御史裏行神宗素知其名召對之日從容咨訪比三見<lb/>
<pb n="KR2g0025_WYG_103-4b"/>
進期以大用毎將退必曰頻求對来欲常相見耳前後<lb/>
進説甚多大要以正心窒慾求賢育士為先顥不飾辭<lb/>
獨以誠意感動神宗嘗使推擇人才顥所薦者數十人<lb/>
而以父表弟張載與其弟頤為首嘗言人主當防未萌<lb/>
之欲神宗俯身拱手曰當為卿戒之時王安石益信用<lb/>
顥每進見必陳君道以至誠仁愛為本未嘗及功利安<lb/>
石寖行其説顥意多不合事出必論列數月之間章數<lb/>
十上尤極論者輔臣不同心小臣預大計公論不行青<lb/>
<pb n="KR2g0025_WYG_103-5a"/>
苗取息賣祠部提舉官多非其人及不經封駮京東轉<lb/>
運使剥民希寵不加黜責興利之臣日進尚德之風寖<lb/>
衰等十數事安石與顥雖不合而嘗謂顥忠信顥每與<lb/>
論事心平氣和安石多為之動顥心以言不行求去除<lb/>
京西提㸃刑獄復上章請罷改差簽書鎮寧軍節度判<lb/>
官公事未幾求監局得監西河洛河竹木務薦者言其<lb/>
未嘗叙年勞乞遷秩改太常丞差知扶溝縣事坐縣獄<lb/>
逸鄰邑罪人罷監汝州酒税哲宗即位覃恩改承議郎<lb/>
<pb n="KR2g0025_WYG_103-5b"/>
召為宗正丞未行以疾卒年五十二顥自十五六時與<lb/>
弟頤聞汝南周敦頤論學遂厭科舉之習慨然有求道<lb/>
之志汎濫於諸家出入於釋老幾十年反求諸六經而<lb/>
後得之其言曰道之不明異端害之也古之害近而易<lb/>
知今之害深而難辨昔之惑人也承其迷暗今之惑人<lb/>
也因其髙明自謂窮神知化而不足以開物成務名為<lb/>
無不周徧而其實乖于倫理雖云窮微極深而不可以<lb/>
入堯舜之道天下之學非淺陋固滯則必入於此自道<lb/>
<pb n="KR2g0025_WYG_103-6a"/>
之不明也邪誕怪異之説競起塗生民之耳目溺天下<lb/>
於汙濁雖髙才明智膠於見聞醉生夢死不自覺也是<lb/>
皆正路之榛蕪聖門之蔽塞闢之而後可以入道顥深<lb/>
有經濟之志不幸早死士大夫識與不識莫不哀傷太<lb/>
師文彦愽采衆議而題其墓曰明道先生云<lb/>
　　程侍講頤傳　　　　　　　　同前<lb/>
大觀元年九月庚子通直郎程頤卒頤字正叔與兄顥<lb/>
初從汝南周敦頤學遂以經術為諸儒倡四方從之游<lb/>
<pb n="KR2g0025_WYG_103-6b"/>
者甚衆英宗神宗朝大臣屢薦皆不起哲宗嗣位宰相<lb/>
司馬光吕公著西京留守韓綘上其行義於朝曰河南<lb/>
府處士程頤力學好古安貧守節言必忠信動遵禮義<lb/>
年逾五十不干仕進真儒者之髙蹈聖世之逸民乞賜<lb/>
召擢裨補風化詔授汝州團練推官西京國子監教授<lb/>
頤力辭未幾以宣德郎祕書省校書郎召赴闕既對除<lb/>
崇政殿説書首上疏言帝王之學大畧謂習與智長性<lb/>
與化成今士大夫善教其子弟者亦必延名德端方之<lb/>
<pb n="KR2g0025_WYG_103-7a"/>
士與之䖏使薰陶成性以陛下春秋之富雖睿聖得於<lb/>
天稟而輔養之道不可不至大率一日之中接賢士大<lb/>
夫之時多親寺人宫女之時少則自然氣質變化德器<lb/>
成就乞精選賢士入侍勸講罷則留分直以備訪問凡<lb/>
左右扶持嬪御内臣並選四十五十以上厚重小心者<lb/>
侈麗之物不接於目淺俗之言不入于耳歲月積久必<lb/>
能養成聖德又謂經筵臣僚侍者皆坐講者獨立於禮<lb/>
未安乞令坐講見主上重道之心頤在經筵以師道自<lb/>
<pb n="KR2g0025_WYG_103-7b"/>
居毎侍講色甚莊繼以諷諫頤聞帝在宫中旋而避蟻<lb/>
因講畢請曰有是乎帝曰然誠恐傷之耳頤曰推此心<lb/>
以及四海帝王之要道也帝稱善神宗未除䘮冬至百<lb/>
官表賀頤上疏以謂節序變遷時思方切恐失居䘮之<lb/>
禮無以風化天下乞改賀為慰故事盛暑罷講頤奏朝<lb/>
廷置勸講之官輔導人主豈可闊踈如此又上書太皇<lb/>
太后言今士大夫家子弟亦不肯使經時累日不親儒<lb/>
士秋漸涼乞於内殿後苑清涼處召見當日講官陳説<lb/>
<pb n="KR2g0025_WYG_103-8a"/>
道義伏假既開依次直日所貴常得一員獨對開發之<lb/>
道盖自有方服習之益最為切至故周公輔成王使伯<lb/>
禽與之處聖人所為必無不當自来宰臣十日一至經<lb/>
筵上黙坐而已今乞令宰臣每月一再赴經筵講説延<lb/>
英迫狹講讀内臣三十餘人在其中四月未甚熱而講<lb/>
官已流汗主上體弱豈得為便乞止於延和殿講讀太<lb/>
皇太后每於政事稀簡聖體康和時至簾下觀講讀官<lb/>
進説以為省察主上進業於陛下聖聰未必無補有所<lb/>
<pb n="KR2g0025_WYG_103-8b"/>
奏稟便得上聞今講讀官五員皆兼要職獨臣不領别<lb/>
官近復差修國子監太學條制乃無一人專職輔導者<lb/>
夫告人之道非積誠意不能入也臣前後兩得進講未<lb/>
嘗不宿齋戒潛思存誠冀感動於上心若使其營營於<lb/>
職事豫紛紛其思慮迨至上前然後善其辭說徒以頰<lb/>
舌感人不亦淺乎道衰學廢世俗何嘗聞此髙識逺見<lb/>
當䝉鍳知疏奏給事中顧臨諫議大夫孔文仲論列遂<lb/>
罷職官管勾西京國子監兩上章乞致仕不報父䘮服<lb/>
<pb n="KR2g0025_WYG_103-9a"/>
除尋以通直郎直祕閣判西京國子監言者論其向在<lb/>
講筵議論迂踈妄自尊大既罷去服除加職而辭表有<lb/>
怨望輕躁之語差管勾西京嵩山崇福宫尋醫去官哲<lb/>
宗初親政復除直袐閣判西京國子監辭不受紹聖中<lb/>
黨論興追官涪州安置徽宗即位復還崇寕初復通直<lb/>
郎權判西京國子監屏居伊闕山數年卒年七十五學<lb/>
者尊之稱為伊川先生其門人游酢謝良佐吕大臨楊<lb/>
時皆著名於世有易傳六巻文集二十巻諸經解説未<lb/>
<pb n="KR2g0025_WYG_103-9b"/>
成編者附於集子端中端彦<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集下巻二十一<lb/>
</p>
<p>
</p>
  </div>
</body>
</text>
</TEI>
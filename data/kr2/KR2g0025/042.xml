<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集中巻十五</head>
    <p>
<pb n="KR2g0025_WYG_042-1a"/>
欽定四庫全書<lb/>
　名臣碑傳琬琰之集中巻十五　宋杜大珪編<lb/>
　　許待制元墓誌銘　　　　　　歐陽修<lb/>
公諱元字子春姓許氏宣州宣城人也許氏世以孝謹<lb/>
稱鄉里其父亡一子當官兄弟相讓久之曰吾弟材後<lb/>
必庇吾宗乃以公補郊社齋郎徙居海陵力耕以養其<lb/>
母調明州定海劒州順昌縣尉泰州軍事推官戍兵千<lb/>
人自海上亡歸州守聞變不知所為公為詰其所以來<lb/>
<pb n="KR2g0025_WYG_042-1b"/>
二三人出前對公叱左右執之曰惑衆者此爾其餘何<lb/>
罪勞其徒而遣之遷鎮東軍節度推官知潤州丹陽縣<lb/>
縣有練湖决水一寸為漕渠一尺故法盜決湖罪比殺<lb/>
人㑹歲大旱公請借湖水溉民田不待報決之州守遣<lb/>
吏按問公曰便民罪令可也竟不能詰由是溉民田萬<lb/>
餘頃歲乃大豐再遷太子中舎監揚州博鹽和糴倉知<lb/>
泰州如皐縣所至民愛思之公為吏喜修廢壊其術長<lb/>
於治財自元昊叛河西兵出久無功而天下勞弊三司<lb/>
<pb n="KR2g0025_WYG_042-2a"/>
使言公材以主搉貨公言先時賈人入粟塞下京師錢<lb/>
不足以償故錢償愈不足則粟入愈少而價愈高是謂<lb/>
内外俱困請髙塞粟之價下南鹽以償之使東南去滯<lb/>
積而西北之粟盈曰此輕重之術也行之果便是時京<lb/>
師粟少而江淮歲漕不給三司使懼大臣以為憂㕘知<lb/>
政事范仲淹謂公獨可辦乃以公為江淮兩浙荆湖發<lb/>
運判官公曰以六路七十二州之粟不能足京師者吾<lb/>
不信也至則治千艘浮江而上所過州縣留三月食其<lb/>
<pb n="KR2g0025_WYG_042-2b"/>
餘悉發而州縣之廪逺近以次相補由是不數月京師<lb/>
足食旣而嘆曰此可為於乏時然歲漕不給者有司之<lb/>
職廢也乃考故事明約信令發歛轉徙至於風波逺近<lb/>
遲速賞罰皆有法凡江湖數千里外談笑治之不擾不<lb/>
勞而用以足公初以殿中丞為判官已而為副為使毎<lb/>
歲終㑹稽來朝天子必加恩禮特賜進士出身至工部<lb/>
郎中天章閣待制凡在職十有三年已而曰臣憊矣願<lb/>
乞臣一州天子顧代公者難其人其請至八九乆之察<lb/>
<pb n="KR2g0025_WYG_042-3a"/>
其實病且老矣乃以知揚州居歲餘徙知越州公益病<lb/>
又徙泰州至州未視事以嘉祐二年四月某日卒于家<lb/>
享年六十有九曽祖諱稠池州錄事祖諱規贈大理評<lb/>
事父諱逖尚書司封員外郎贈工部侍郎公娶馮氏封<lb/>
崇德縣君先公卒子男二人長曰宗旦真州揚子縣主<lb/>
簿次曰宗孟守將作監主簿女一人適太常寺太祝滕<lb/>
希雅先是江淮歲漕京師者常六百萬石其後十餘歲<lb/>
歲益不充至公為之歲必六百萬而常餘百萬以備非<lb/>
<pb n="KR2g0025_WYG_042-3b"/>
常方其去職有勸公進為羨餘者公曰吾豈聚斂者哉<lb/>
敢用此以希寵公為人善談論與人交久而益篤於其<lb/>
家尤孝悌所得俸禄分給宗族無親疎之異其孤宗旦<lb/>
等以某年某月某日葬公於眞州揚子縣甘露鄉之某<lb/>
原其所與逰廬陵歐陽脩誌於其墓曰嗚呼為天下者<lb/>
固當養材於無事之時蓋必有事然後材臣出自寳元<lb/>
慶歴以來兵動一方奔走從事於其間者皆號稱天下<lb/>
豪傑其智者出謀材者獻力訖不得少如其志而公遭<lb/>
<pb n="KR2g0025_WYG_042-4a"/>
此時用其所長且乆於其官故得卒就其業而成此名<lb/>
此其可以書矣乃為之銘曰<lb/>
材難矣有藴而不得其時時逢矣有用而不盡其施功<lb/>
難成而易毁雖明哲或不能以自知公材之敏兮用適<lb/>
其冝志方甚壯兮力則先衰行著於家而勞施於國永<lb/>
幽其閟兮銘以哀之<lb/>
　　吕諫議公綽墓誌銘　　　　　王珪<lb/>
翰林侍讀學士東平吕公諱公綽丞相文靖許國公長<lb/>
<pb n="KR2g0025_WYG_042-4b"/>
子也少補廣文諸生遂任為本監主簿累遷將作監丞<lb/>
知開封府陳留縣代還賜五品服讀書于崇文院遷大<lb/>
理寺丞天聖中朝廷清明天下晏然少事上方向儒學<lb/>
招選茂異以興禮文之盛公於此時屢獻所為文章得<lb/>
召試學士院時内出集上書囊為殿帷賦因託古以諷<lb/>
上覽見稱除直集賢院公讓不授改校理汎恩遷太子<lb/>
中允文靖當國公力逺貴埶乆處閒曹文靖出藩淮陽<lb/>
上令以前所讓職授之兼判國子監文靖還秉政公懇<lb/>
<pb n="KR2g0025_WYG_042-5a"/>
蘄補外得知鄭州遷太常丞秩滿判吏部南曹尙書刑<lb/>
部文靖再鎮許昌迺判三司理欠司遷太常博士遭秦<lb/>
國夫人憂服除判太常寺興修憂文總錄特加工部員<lb/>
外郎三司判官文靖復相換太常寺遷刑部員外郎慶<lb/>
歴三年除史館修撰是歲文靖告老以太尉就第猶領<lb/>
國史公援李宗諤避親故事益辭上嘉之賜金紫糾察<lb/>
在京刑獄未幾文靖薨除兵部員外郎復充館職公流<lb/>
涕讓還不授明年遂以前所讓之命即家在所賜之終<lb/>
<pb n="KR2g0025_WYG_042-5b"/>
制復判太常寺兼提舉修祭器召試政事府擢知制誥<lb/>
歴審官院流内銓三班院復判尚書刑部以龍圖閣直<lb/>
學士知永興軍以樞密直學士知秦州迭帥兩路明堂<lb/>
大饗遷刑部郎中召還以龍圖閣學士權知開封府歲<lb/>
餘屢請罷以翰林侍讀學士集賢殿修撰知審刑院判<lb/>
太常寺頃之改龍圖閣學士知徐州尋復為侍讀學士<lb/>
徙河陽過都留侍經席至和二年十月遷右司郎中未<lb/>
拜命疾革是月十四日以訃聞賜其誥於家年五十七<lb/>
<pb n="KR2g0025_WYG_042-6a"/>
特贈左諫議大夫錄孤賻物加等公為人沉介篤雅少<lb/>
時已能感悟卓然有逺致初為陳留言畿内久雨傷稼<lb/>
縣官不收民租而𧖟事不登則未嘗寛布帛之斂今繭<lb/>
絲失時不可得願以緍折縑如公上之直以從民便其<lb/>
識事强敏雖乆吏弗如康定初元昊叛河西國家比歲<lb/>
調發海内蕭然煩費矣公言民者國之根本也今天下<lb/>
軍需之所急及它無名之筭不知幾萬億是皆浚民之<lb/>
膏澤也豈長計哉願詔近臣與三司更議審其有以寛<lb/>
<pb n="KR2g0025_WYG_042-6b"/>
民者均節之其不急者一切罷去公四典太常尤明於<lb/>
禮學自三代㳂革國朝典章之盛靡不該逹請復太醫<lb/>
署設令丞府史如天官醫師職以救民疾病鈞容直傅<lb/>
中指假旌纛羽籥等為優笑之助公曰先王盛德之樂<lb/>
也執以為不可自是優人不敢以太常禮服為戯郊廟<lb/>
祭器弊久不修而法度又不合古請以時更造間歲天<lb/>
子出嘉實勑有司薦廟必先詔禮官議中式而後行公<lb/>
乃引月令天子四時嘗新所以薦羞之具悉以圖上歲<lb/>
<pb n="KR2g0025_WYG_042-7a"/>
行六十一祠禘祫二祭其薦祼興俯玉帛彛器菁苑醯<lb/>
醢鍾石歌奏皆有儀式㑹成一秩名曰郊祀總儀今遵<lb/>
行之國家饗天地禮祖宗日月百神之靈以之五方山<lb/>
林川澤墳衍之類咸有樽罍之數自古以五齊三酒分<lb/>
實其中又加明水明酒以逹隂陽之潔氣今有司徒設<lb/>
樽罍而酌用一撙為獻甚非所以禮神之至公遂建議<lb/>
周制實齊酒以分行酌數㳂有唐遺法求方鑑取明水<lb/>
嘗論祖宗配郊當正位作主以明同尊天地又謂古者<lb/>
<pb n="KR2g0025_WYG_042-7b"/>
婦人無謚自漢晉以來皇后多因帝謚為稱國家順僖<lb/>
翼宣四帝曁太祖太宗皇后悉同廟謚獨章聖皇帝五<lb/>
后節惠曰莊與謚典不合願易名為章追正前失上曰<lb/>
㳟依明年天子遂詣廟行改謚禮問何人建明左右以<lb/>
公名對公時居憂天子惻然思之卒拜公為兵部員外<lb/>
郎史館修撰公糺察刑獄言獄者人之大命異時民抵<lb/>
重辟獄具未報為典獄吏潜寘堇死獄中先朝初置糺<lb/>
察即專擿兹姦今狴牢扄密上下䝉蓋情無由知當疏<lb/>
<pb n="KR2g0025_WYG_042-8a"/>
購條使令自陳則姦黨壞落又京師諸獄吏未嘗推選<lb/>
皆無由剽攻群不逞之人今不可盡斥可先鋤其迹尤<lb/>
者後有所補悉募人保證收其良能而用之并為制祿<lb/>
廪使畏法差自重三司逺年逋責有自天禧以來尚淹<lb/>
繫妻孥窮究所負公承詔多為蠲除之虎翼卒劉慶告<lb/>
變下吏案驗乃慶始謀衆不從反訐以誣衆且覬幸得<lb/>
賞公言京師衛兵多使姦人得計則無以安衆心卒論<lb/>
慶法外舊鄭無學公始興之又丐田為糧以給諸生其<lb/>
<pb n="KR2g0025_WYG_042-8b"/>
後鄭人繼䇿進士科而學者寖廣公嘗行春坐隴上詢<lb/>
民間疾苦或言近歲藉牛為産民懼役重弗畜故田疇<lb/>
多荒乃嘆曰先朝不征農噐正為此爾遽表除之在西<lb/>
掖㑹天子坐迎陽門召近臣對䇿上從容謂公曰縁所<lb/>
問外有安危得失於今所冝究慮者條一二以聞公因<lb/>
言郡國數地震乃隂乗陽時則有下人謀上者願陛下<lb/>
謹之未幾果有殿廬竊發之變在長安言關陜之西自<lb/>
軍興以來民力大困今瘡痍未完誠不冝它斂願少寛<lb/>
<pb n="KR2g0025_WYG_042-9a"/>
河楗之費秦鳯本道土兵其技能攻守與戍卒之習異<lb/>
公勑使分𨽻將領各勵所長故其威聲張部分明常若<lb/>
冦至前此邊將争遣人深入覘虜而利其貨貲卒不得<lb/>
虚實已乃妄言洶洶鼔賊聲勢衆頗患之公乃自設耳<lb/>
目網絡張布揣知虜情毎裁處邊奏别自精審至出入<lb/>
應變機㑹之速雖左右不得聞古渭州諸羌以地來獻<lb/>
公曰國家威懐萬里顧利尋尺之地耶亟報謝之後有<lb/>
納其說卒生邊患夏人入天都山斬材木具轉闘稍逼<lb/>
<pb n="KR2g0025_WYG_042-9b"/>
亭障公戒守者益持重嚴烽火逺斥候以須其至虜亦<lb/>
不敢犯涇原誘蕃酋米厮哥至朝指令秦鳯署吏公曰<lb/>
米厮哥數犯約頻年抄邊今昧利一來非鄉慕禮化譬<lb/>
若鷹隼飽則襲人不可留也乃諭以禍福斥去戎人皆<lb/>
慹伏西人習騎戰而弓箭手多闕馬緩急不足用公夙<lb/>
曉諸塞均其户為三等十丁為一社至秋成時令勸募<lb/>
出金帛益市馬以分給之聞者争出應令是歲得馬數<lb/>
千後襲以為常開封府有營婦夫戍未還夜盜入斷腕<lb/>
<pb n="KR2g0025_WYG_042-10a"/>
主名不立都人諠言駭異且逾乆未獲公以謂非其夫<lb/>
仇不冝決意戕害至此亟遣馳詰其夫果獲同營韓元<lb/>
者具姦狀伏誅都下稱為神明乆之有言執政事上委<lb/>
平獄疑而言者并以侵公公初不自辨上以公嘗請徐<lb/>
乃出知徐州及陛辭日㑹其事白甚卒無纎芥上遂欲<lb/>
留公不遣公頓首謝曰陛下幸察臣之心臣死無恨豈<lb/>
以臣重去職哉上乃諭宰府令具證左付公明不以為<lb/>
累至徐州屬歲旱大飢不及聞上即日發倉廪賑窮乏<lb/>
<pb n="KR2g0025_WYG_042-10b"/>
全活者甚衆是歲孟夏朔日蝕上責躬慮刑需德音天<lb/>
下公捧詔嘆曰陛下聖徳甚厚冝無過舉以招變異或<lb/>
者以蠻蜑母子不早就刀鋸乃豢之官署假息于湏臾<lb/>
使二廣之冤積而為殄以干純陽之精書奏立誅之還<lb/>
朝㑹春夏乆不雨民狼顧失望公入奏事上問所以變<lb/>
復之術公陳前代王者親錄冤獄其精誠所交必有甘<lb/>
雨之應上曰即如卿言方朕之誕月也天下聞之必謂<lb/>
朕自要福冝少湏後至五月朔上遂御便殿決繫囚未<lb/>
<pb n="KR2g0025_WYG_042-11a"/>
畢而雨澍天子益器經術之言公素不為激厲行常畏<lb/>
懼滿溢兢兢如弗容其在朝廷信道行已不以毁譽攖<lb/>
其心推誠待人表裏單盡平居無它嗜好維以書史日<lb/>
自娱前後典劇藩務先信恩其祗冒弗率則以法重䋲<lb/>
之平生好論議必推原事情究心隱微要之切于時病<lb/>
又善為訓辭其重輕有體時論予之公既日益顯如侍<lb/>
從之職皆文靖所嘗歴者仲氏龍圖同時雍容近班又<lb/>
相繼尹畿甸天下之人談衣冠之盛者必以吕氏為世<lb/>
<pb n="KR2g0025_WYG_042-11b"/>
家公殊孝友毎任子必先諸族公捐館而諸孫猶有未<lb/>
命者公字仲裕其先開封人曽祖某贈太師尙書令兼<lb/>
中書令祁國公曽妣李氏追封越國太夫人祖某贈太<lb/>
師尚書令兼中書令魏國公祖妣王氏追封榮國太夫<lb/>
人父某守太尉致仕許國公贈太師尚書令兼中書令<lb/>
謚文靖妣馬氏秦國夫人追封齊國太夫人公娶上官<lb/>
氏賢明慈順兵部員外郎佖之女封京兆郡君子六人<lb/>
長希傑太常博士次未名而亡希道屯田員外郎端粹<lb/>
<pb n="KR2g0025_WYG_042-12a"/>
才令次亡次希俊太常寺太祝次希亞秘書省正字女<lb/>
二人長適淮南轉運使刑部員外郎集賢校理李中師<lb/>
次適太常博士程嗣恭孫五人嘉問之問延問太常寺<lb/>
太祝君問昭問守將作監主簿公累階朝散大夫勲䕶<lb/>
軍爵開國伯邑食八百户文集二十巻藏於家公考終<lb/>
之歲以十月朔謁告拜文靖墓下既悲慟召寺僧指地<lb/>
之北偏曰余其歸此或竊恠之公曰死生不有數邪明<lb/>
年某月某日遂葬公於鄭州新鄭縣懐忠鄉神崧里從<lb/>
<pb n="KR2g0025_WYG_042-12b"/>
文靖之塋乃先指之壬吉果符其言嗚呼可謂逹矣銘<lb/>
曰<lb/>
　吕氏之先　其本自姜　四獄之後　固大而昌<lb/>
　於顯文穆　實相太宗　文靖繼武　三拜上公<lb/>
　卓哉有子　維公是似　巗巗雋鋒　時國之器<lb/>
　服官於朝　辨論有條　天子曰賢　可寘近僚<lb/>
　四遷學士　五殿大邦　黻衣繡裳　有爛於堂<lb/>
　圃田之西　溱水之東　髙岡隆隆　文靖之宫<lb/>
<pb n="KR2g0025_WYG_042-13a"/>
　公歸其中　在地之壬　匪後人卜　蓋公之言<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0025_WYG_042-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集中巻十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>名臣碑傳琬琰之集下巻十七</head>
    <p>
<pb n="KR2g0025_WYG_099-1a"/>
欽定四庫全書<lb/>
　名臣碑傳琬琰之集下巻十七　宋杜大珪編<lb/>
　　韓侍郎維傳　　　　　　　　實録<lb/>
元符元年六月左朝議大夫致仕韓維卒維字持國潁<lb/>
昌人弱不好弄篤志問學嘗以進士薦禮部父億任執<lb/>
政不就廷試乃以父任守將作監主簿丁外艱服除闔<lb/>
門不仕仁宗患縉紳奔竸諭近臣曰恬退守道者旌擢<lb/>
則躁求者自當知耻於是宰相文彦博宋庠等言維好<lb/>
<pb n="KR2g0025_WYG_099-1b"/>
古嗜學安於静退乞加甄錄以厚風俗召試學士院辭<lb/>
不赴除國子監主簿冨弼安撫河東辟維管勾機宜文<lb/>
字歐陽修為史館修撰薦維檢討知太常禮院祫享下<lb/>
禮官集議東嚮位維議以為尊祖之道禮之大者有三<lb/>
於廟則百代不遷於天地之際則為配主至於祫享則<lb/>
位東嚮商以契周以后稷其毁廟之主皆出于太廟之<lb/>
後故其禮順後世太祖之上復有追崇之廟故其禮疑<lb/>
所以論議不一然大抵不過三義一則直推見廟最尊<lb/>
<pb n="KR2g0025_WYG_099-2a"/>
之祖為先即唐顔真卿韓愈以獻祖居東向之位是也<lb/>
一則以追崇之祖别廟而祭全太祖之尊即漢之太上<lb/>
皇魏之處士晉之府君唐之獻懿是也一則以太祖尚<lb/>
在昭穆虚位以待自魏晉以下迄於隋唐下及本朝故<lb/>
事是也推崇最尊之祖既非始封有功之君親盡則毁<lb/>
於聖人制禮之意殆恐不然别廟而祭者雖為變禮未<lb/>
可遽行於今惟虚東嚮之位以待太祖於禮近可宜如<lb/>
祖宗故事虚東嚮之位便先是溫成皇后立廟用樂維<lb/>
<pb n="KR2g0025_WYG_099-2b"/>
因祫享上疏乞詔有司議廟制有不如禮者一切裁去<lb/>
以明陛下不私後宫專奉祖宗之意宰相陳執中薨請<lb/>
諡維立議及上書以謂皇祐之末貴妃張氏薨天子問<lb/>
所以葬祭之禮執中知皇儀始䘮非嬪御之禮乃請追<lb/>
册位號建廟用樂此不忠之大者宜諡曰榮靈以應寵<lb/>
祿光大不勒成名之法朝廷賜諡恭維連疏論列以謂<lb/>
責難於君為恭臣之議執中正以不恭乞罷太常禮院<lb/>
以祕閣校理通判涇州神宗封淮陽郡王出就外邸以<lb/>
<pb n="KR2g0025_WYG_099-3a"/>
維為王府記室㕘軍又為仁宗皇帝實錄檢討官繼直<lb/>
集賢院神宗聖性謙虚眷禮宫僚遇維尤厚每事諮訪<lb/>
維悉心以對至于拜起進趨之容皆陳其節神宗嘗與<lb/>
維論天下事語及功名維曰聖人功名因事始見不可<lb/>
有功名心神宗拱手稱善誦書有言逆於汝心必求諸<lb/>
道有言遜於汝志必求諸非道以為聽納之戒維嘗引<lb/>
疾請郡神宗上章乞留將去王府採東平樂善之語為<lb/>
贊以獻慈聖光獻皇后垂簾諭宰相韓琦等曰諸王孝<lb/>
<pb n="KR2g0025_WYG_099-3b"/>
日聞皆卿等慎擇宫臣所致宜召至中書褒諭時禁中<lb/>
遣使泛至諸臣之家為潁王擇妃維上疏以謂潁王孝<lb/>
友聰明動履法度方嚮經學以觀成德今卜族授室其<lb/>
繫尤重宜厯選勲望之家慎擇淑哲之媛考古納綵問<lb/>
名之義以禮成之不宜苟取華色而已左右史闕執政<lb/>
進擬宋敏求楊繪英宗問除授例執政曰館閣久次及<lb/>
進士髙第㕘用英宗曰苐擇人不必專取髙科執政以<lb/>
維對遂與宋敏求並除起居注侍邇英講筵是時英宗<lb/>
<pb n="KR2g0025_WYG_099-4a"/>
方免䘮簡黙不言維上疏曰邇英閣者陛下燕閒之所<lb/>
也侍於側者皆獻納論思之臣陳於前者非聖人之經<lb/>
則厯代之史也御燕閒則可以留漏刻之永對大臣則<lb/>
可以極咨訪之愽論經史則可以窮仁義之道成敗之<lb/>
源今禮制終畢臣下傾耳以聽玉音語曰時然後言陛<lb/>
下之言此其時也臣雖不敏請秉筆以俟京畿陳潁諸<lb/>
郡饑維言賑救之道有所未至朝廷雖空倉廩而死者<lb/>
不可勝數乞擇能吏召見便坐諭以憂勤愍傷之意令<lb/>
<pb n="KR2g0025_WYG_099-4b"/>
分行州縣䘏視流徙遷右正言知制誥賜三品服知通<lb/>
進銀䑓司兼門下封駮事同修撰仁宗皇帝實錄御史<lb/>
知雜吕誨等論濮安懿王稱親得罪維上疏以謂誨等<lb/>
能審義守職國之忠臣計其用心不過欲陛下盡如先<lb/>
王之法而止爾士大夫貪固寵利厚賞嚴罰猶恐此風<lb/>
不變而復内率邪説貶斥正人自此陛下耳目益壅蔽<lb/>
矣又求對極論其失請追還前詔令百官詳議以盡人<lb/>
情復召吕誨等還任舊職以全政體既而吕誨等降黜<lb/>
<pb n="KR2g0025_WYG_099-5a"/>
敕命不由門下封駮直送其家維言罷黜御史事闗政<lb/>
體而不使有司預聞紀綱之失無甚於此宜追還誨等<lb/>
敇命由銀臺司使臣得伸議論以正官法不從遂闔門<lb/>
待罪乞解銀臺司職任有㫖舉臺官二人維上章曰吕<lb/>
誨范純仁有已試之功願復其職以盡招賢納諫之美<lb/>
蘓寀除御史知雜維封還詞頭以謂自濮安懿王稱親<lb/>
逐三御史傅堯俞等復不肯就職今用蘇寀則堯俞等<lb/>
豈復有可畱之理霪雨為害詔求直言言事者衆維請<lb/>
<pb n="KR2g0025_WYG_099-5b"/>
擇近臣委以章奏事有可行行之又請擇郡守及言近<lb/>
制私罪雖輕常為仕進之累公罪雖大一時被責輒復<lb/>
升進請詔有司議私罪之可恕者稍蠲留礙以通滯才<lb/>
坐公罪之有害者稍加困抑以儆慢吏時英宗初即政<lb/>
維因使殿奏事論人君好惡明見賞罰以示天下使人<lb/>
知所避就則風俗可移又以為聖賢思慮不能全無過<lb/>
差假如陛下誤有䖏分改之則足以彰納善從諫之美<lb/>
未幾翰林學士范鎮作批答不稱㫖出補郡維言鎮誠<lb/>
<pb n="KR2g0025_WYG_099-6a"/>
有罪自可明正典刑若其所失止在文字當函容以全<lb/>
近臣體貌陛下前黜錢公輔中外以為太重比連退二<lb/>
近臣而衆莫知其所謂臣恐自此各懷疑懼莫敢為陛<lb/>
下盡忠者潁王為皇太子以維兼太子右庶子判尚書<lb/>
兵部神宗踐祚遷起居舍人維陳三事以獻一曰從權<lb/>
聽政盖不得巳者唯大事急務時賜裁決餘當濶畧二<lb/>
曰執政皆兩朝顧命大臣宜推誠加禮每事咨訪以盡<lb/>
其心三曰百執事各有其職惟當責任使盡其能若王<lb/>
<pb n="KR2g0025_WYG_099-6b"/>
者代有司行事最為失體其末又曰天下大事不可猝<lb/>
為人君施設自有先後惟加意慎重及注釋滕世子問<lb/>
孟子居䘮之禮一篇以獻因推及後世禮文之變以申<lb/>
規諷上嘉納除龍圖閣直學士知貢舉時氣舛逆寒燠<lb/>
不常郡縣多旱蝗維上疏曰陛下嗣位之初日光清潤<lb/>
嘉澤屢降今者天道頓與始初不類竊恐陛下言思視<lb/>
聽之間有所未備惟陛下端靜誠一思維天戒專以百<lb/>
姓困窮為念至繁文無益且宜罷置御史中丞王陶彈<lb/>
<pb n="KR2g0025_WYG_099-7a"/>
擊宰相韓琦等不押常朝班以為跋扈陶罷御史中丞<lb/>
為翰林學士維言宰相跋扈王法所當誅也御史中丞<lb/>
之言是則宰相安得無罪若其非是則中丞安得止罷<lb/>
臺職而已今為翰林學士是遷也陛下既不能辨明大<lb/>
臣使負惡名有不自安之意又使言者無名罷去疑惑<lb/>
逺方願廷對群臣使是非兩判㕘知政事呉奎論王陶<lb/>
遷官封還御批罷知青州維以為奎素有學問敦篤持<lb/>
重可任以事擢㕘大政衆謂得人今裁數月止因論事<lb/>
<pb n="KR2g0025_WYG_099-7b"/>
之際少失婉順便加斥逐進退大臣不當如是有㫖進<lb/>
呉奎官一級維曰執政罷免則為降黜今復遷官則為<lb/>
褒進降黜褒進理難並行此與王陶罷中丞而加翰林<lb/>
學士何以異賞所以明天下之耳目不可不慎章累上<lb/>
神宗召奎面諭就職琦等各復其位維援前言力請郡<lb/>
知潁州未行改汝州召還修撰英宗皇帝實録兼侍講<lb/>
判司農太常吏部流内銓兼充宗正寺修玉牒官初英<lb/>
宗即位祔仁宗主而遷僖祖及神宗即位中書奏本朝<lb/>
<pb n="KR2g0025_WYG_099-8a"/>
自僖宗以上世次不可得知則僖祖有廟與稷契等今<lb/>
毁其廟而藏其主夾室非是因復還僖祖而遷順祖維<lb/>
上疏曰昔先王既有天下迹其基業之所由起奉以為<lb/>
太祖稷契是也後世有天下者皆特起無所因故遂為<lb/>
太祖其所從来久矣太祖皇帝戡定大亂子孫遵業萬<lb/>
世䝉澤為宋太祖無可議者僖宗雖於太祖髙祖也然<lb/>
仰迹功業非有所因上尋世系不知所始若以所事稷<lb/>
契事之竊恐於古無考而於今有所未安宜如故便為<lb/>
<pb n="KR2g0025_WYG_099-8b"/>
翰林學士權知開封府繼除御史中丞充理檢使維以<lb/>
兄絳任樞宻副使兼條例司議論所及非一御史中丞<lb/>
於朝廷闕失無所不當言不言則廢公議言之則傷私<lb/>
恩且吕公著論青苗事用此而罷臣代其任自處之地<lb/>
不得無嫌且無以屈士大夫之論又屢面對引義堅切<lb/>
復知開封府始置八廂分決輕刑輦轂清肅時吳充為<lb/>
三司使神宗曰韓維吳充以文學進及任繁劇皆號稱<lb/>
職可謂得人兼翰林侍講學士權判尚書都省遷翰林<lb/>
<pb n="KR2g0025_WYG_099-9a"/>
侍讀學士充羣牧使差考試賢良方正孔文仲對策入<lb/>
等而文仲罷歸維言陛下毋以文仲為一賤士爾黜之<lb/>
何損臣恐賢俊由此解體忠良結舌阿諛苟合之人將<lb/>
窺隙而進為禍不細願改賜處分章五上其言益切堅<lb/>
請便郡除端明殿學士翰林學士侍讀知襄州移知許<lb/>
州除翰林學士承㫖兼侍讀學士知制誥知通進銀臺<lb/>
司兼門下封駮事入對延和殿時京師旱神宗曰久不<lb/>
雨朕夙夜焦勞奈何維曰陛下憂憫旱災損饍避殿此<lb/>
<pb n="KR2g0025_WYG_099-9b"/>
乃舉行故事恐不足以應天變書曰惟先格王正厥事<lb/>
願陛下痛自責己下詔廣求直言以開壅蔽大發恩令<lb/>
有所蠲免以和人情後數日又上疏曰近臣曰畿内諸<lb/>
縣督索青苗錢甚急徃徃鞭撻取足至伐桑為薪以易<lb/>
錢貨旱災之際重罹此苦夫動甲兵危士民匱財用於<lb/>
荒夷之地朝廷處之不疑行之甚鋭至于蠲除租税寛<lb/>
格逋負以救愁苦之良民則遲遲而不肯發望陛下自<lb/>
奮英斷行之過而養人猶愈于過而殺人也因奏對面<lb/>
<pb n="KR2g0025_WYG_099-10a"/>
諭神宗感悟有㫖根究市易免行利害權住方田編排<lb/>
保甲罷議東西市易命維草詔求直言其畧曰朕之聽<lb/>
納有不得於理歟訟獄非其情歟賦斂失其節歟忠謀<lb/>
讜言鬱於上聞而阿諛壅蔽以成其私者衆歟詔出人<lb/>
情大悦是日乃雨又命與知開封府孫永同體問在京<lb/>
諸役利害事未㡬令吕嘉問同行體問又令以問到利<lb/>
害送吕嘉問等維上疏曰陛下待臣乃在吕嘉問之下<lb/>
臣雖不才先帝所命以輔陛下於初潛行年六十未嘗<lb/>
<pb n="KR2g0025_WYG_099-10b"/>
有一言稍涉阿倚以希己利未嘗有一言不盡理道以<lb/>
補聖聰今於此小事處置闗防乃不得與新進小臣為<lb/>
比臣復何面目出入禁闈懇求去位優詔答之知熈州<lb/>
王韶赴闕奏事將領景思立敗績韶還任上表待罪奏<lb/>
斬獲首級維草批答曰方其敗時卿適在朝何嫌而上<lb/>
章引咎勉綏新附之衆無以多殺為功讀者悚然維以<lb/>
言多不用求去益堅㑹兄絳入相援故事乞補外以端<lb/>
明殿學士龍圖閣學士知河陽坐議免役錢不合落端<lb/>
<pb n="KR2g0025_WYG_099-11a"/>
明殿學士踰年復職徙知許州車駕幸舊邸除資政殿<lb/>
學士通議大夫再任而中書舍人曾鞏草制辭稱維純<lb/>
明亮直練達古今先帝所遣以輔朕躬又曰參角之間<lb/>
韓延壽黃霸之迹在焉興禮樂而勸農桑以追㕘於前<lb/>
烈皆爾素學御批維不知事君之義朋俗罔上老不革<lb/>
心非所謂純明亮直姑以藩邸舊恩使守便郡又非可<lb/>
仗以布政宣化今辭命乖戾不中本情𫝊播四方甚害<lb/>
好惡可送中省改辭行下鞏贖銅十斤維請宫觀乃為<lb/>
<pb n="KR2g0025_WYG_099-11b"/>
提舉西京嵩山崇福宫神宗晏駕維赴臨闕庭太皇太<lb/>
后遣使降手詔勞問維對曰治天下之道不必過求髙<lb/>
逺止在審識人情而巳識人情不難以已之心推人之<lb/>
情則可見矣大凡貧則思富苦則思樂困則思息鬱則<lb/>
思通陛下誠能常以利民為本則民富矣常以憂民為<lb/>
心則民樂矣賦役非人力所堪者去之則勞困息矣法<lb/>
禁非人情所便者蠲之則鬱塞通矣推此而廣之盡誠<lb/>
心而行之則神孫觀陛下之法不待教而自成聖德賢<lb/>
<pb n="KR2g0025_WYG_099-12a"/>
士聞陛下之風不煩諭而爭宣忠力矣遂出榜朝堂詔<lb/>
求直言六事一曰青苗蠲歲賜之法二曰免役除寛剰<lb/>
之數三曰坊場依祖宗法中歲定額不可添長四曰罷<lb/>
市易五曰斂保甲六曰禁錢幣出關起知陳州未行召<lb/>
赴闗除兼侍讀提舉中太一宫兼集禧觀公事加大學<lb/>
士維言先帝以夏國主秉常受朝廷爵命而國母擅行<lb/>
囚廢故興兵問罪今國母死秉常復位所為恭順有藩<lb/>
臣禮宜復還其故地以成先帝聖意因陳兵之不可不<lb/>
<pb n="KR2g0025_WYG_099-12b"/>
息者有三地之不可不弃者有五又言光禄大夫致仕<lb/>
范鎮仁廟朝首倡大議乞擇宗室之賢豫建儲副自此<lb/>
大臣始有論奏一時忠勲皆被寵禄而賞不及鎮乞褒<lb/>
顯其勲朝廷從之元祐元年為門下侍郎詔臣僚不得<lb/>
言先朝事而臺諫欲有所言乞改詔語維於簾前抗議<lb/>
以為帝王詔令𫝊信四方豈可䥴改御史張舜民以言<lb/>
事罷王巖叟固爭簡上官均問舜民事如何語洩朝廷<lb/>
下巖叟分析維曰朝廷但論其所言是非若所言是則<lb/>
<pb n="KR2g0025_WYG_099-13a"/>
折簡聚談更相督責乃是相率為善何害於理若所言<lb/>
不善雖杜門不通問訊各執已見論議非為國事無補<lb/>
亦恐人情隔也初維與王安石雅相厚善至安石執政<lb/>
維議國事始多異同至是議欲廢三經義維以為安石<lb/>
經義宜與先儒之説並行不當廢司馬光與維平生交<lb/>
俱以耆德進用至臨事未嘗一語附合務為苟同人服<lb/>
其平時中官梁惟簡除入内内侍省押班范純仁等累<lb/>
奏未允維於簾前力爭許之其後惟簡遷官蘓轍繳還<lb/>
<pb n="KR2g0025_WYG_099-13b"/>
詞頭維因面奏論内降且言仁宗寛仁每苦近習貴戚<lb/>
僥求恩澤宣諭執政卿等但依公執奏可以寢罷臣備<lb/>
位執政自可執奏不敢避人怨憎惟簡罷遷官二年以<lb/>
資政殿大學士知鄧州改汝州繼除提舉西京嵩山崇<lb/>
福宫就差知潁昌府累章告老加太子少傅致仕郊恩<lb/>
以諸子封太子少師維自嘉祐以来為名臣神宗知之<lb/>
尤深屢欲大用㑹王安石用事變更舊法維言多所異<lb/>
及元祐初起為門下侍郎宣仁哲宗眷禮優異維自以<lb/>
<pb n="KR2g0025_WYG_099-14a"/>
四朝舊臣身任天下之重庶幾行其所知而在位不踰<lb/>
年逐去天下惜之紹聖二年坐姦黨降左朝議大夫致<lb/>
仕再責崇信軍節度副使均州安置諸子乞盡歸其官<lb/>
聽父居里上憐其先朝舊臣特許之元符元年上幸睿<lb/>
成宫復左朝議大夫卒年八十二子宗儒宗文宗質<lb/>
　<lb/>
　<lb/>
　<lb/>
<pb n="KR2g0025_WYG_099-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣碑傳琬琰之集下巻十七<lb/>
</p>
<p>
</p>
  </div>
</body>
</text>
</TEI>
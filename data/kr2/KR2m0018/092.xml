<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0018_WYG_092-1a"/>
　欽定四庫全書<lb/>
　皇朝通志卷九十二<lb/>
　　食貨畧<hi>十二</hi>
　　　屯田<hi>新疆屯田附</hi>
　　　<hi>臣</hi>等謹按屯田之制原以寛民力而裕兵食也自<lb/>
　　　漢唐以來或屯於兵或屯於民或兵民兼屯至明<lb/>
　　　而又雜出於商綱紀不立轉輸不繼而其弊出矣<lb/>
　　　我<lb/>
<pb n="KR2m0018_WYG_092-1b"/>
　　朝疆土宴安外鮮兵興之費内無饋餉之勞以故屯<lb/>
　　　地陞為官莊屯軍改為運軍而無運衛所悉行裁<lb/>
　　　革内地屯田逈非舊制惟<lb/>
聖祖西事之初<lb/>
諭將軍費掦古穆克登等於額徳爾齊老圖錫濟木鄂爾<lb/>
　坤圖拉等處擇地駐兵屯種開渠引水教之稼穡數年<lb/>
　　　之間化磽瘠而為沃土者數百萬頃<lb/>
　皇上御宇之二十年<lb/>
<pb n="KR2m0018_WYG_092-2a"/>
　遣大兵征準噶爾回部<lb/>
　詔令軍機大臣先於額爾齊斯所屬及巴里坤吐魯畨<lb/>
　　　呼圖拜等處漸次屯種以備軍興及回部蕩平新<lb/>
　　　疆展拓二萬餘里泉甘土肥地氣和暖無異内地<lb/>
皇上念切民依復度地開屯撥軍承田願往者資以車<lb/>
　　　輛初墾者給其牛種察稞種之燥寒計收穫之先<lb/>
　　　後使荒陬僻壤之民盡享盈寧之利是豈若前代<lb/>
　　　之僅以防邊鄙惜漕費為計者哉兹輯通志以内<lb/>
<pb n="KR2m0018_WYG_092-2b"/>
　　　地屯田及新疆屯田各為類誌以彰<lb/>
　昭代中外一統之隆規焉<lb/>
　　　順治元年<lb/>
諭凡州縣衛所無主荒地給流民官兵分段屯種二年差<lb/>
　　　御史一員週行巡視改衛軍為屯丁每衛設守備<lb/>
　　　一員兼管屯田量設千總百總分理衛事裁故明<lb/>
　　　所設衛指揮衛副指揮及屯田御史而以各省巡<lb/>
　　　撫兼理焉時浙江所屬金鄉等衛有運無屯杭寧<lb/>
<pb n="KR2m0018_WYG_092-3a"/>
　　温台嘉湖嚴衢各衛所有屯帶運金處紹等衛所<lb/>
　　無屯有運向來漕船一隻例派屯田一百五十一<lb/>
　　畝有竒至十三年定屯丁貼運例其例凡帶運衛<lb/>
　　所照數分派徵餘田之租貼無屯衛所至有屯無<lb/>
　　運衛所願承運則照例給田不願承運則計田徵<lb/>
　　租貼無屯衛所於是屯運始無偏病<lb/>
　　康熙初投誠兵擕帶家口數倍正兵隨標者月給<lb/>
　　餉糧嵗糜八十餘萬御史蕭震疏請分給荒地官<lb/>
<pb n="KR2m0018_WYG_092-3b"/>
　　給牛種使之屯田以足軍儲又言蜀黔二省地多<lb/>
　　人少宜興屯田之制令駐一邑之兵即耕其邑之<lb/>
　　地駐一鄉之兵即耕其鄉之地則養兵之費既損<lb/>
　　而荒田日益加闢從之十五年令直省督撫檄州<lb/>
　　縣衛所各官清釐民地屯地以杜影射之弊<lb/>
　　雍正二年以内地無漕運衛所隸歸有司裁山東<lb/>
　　山西湖廣江西江南浙江廣東諸省都司三年裁<lb/>
　　浙江杭州等衛屯千總時吐魯畨歸附<lb/>
<pb n="KR2m0018_WYG_092-4a"/>
諭令遷入内地乂以安西凉州諸駐防兵屯墾未備家食<lb/>
　　　頗艱令不願久住者另募民人頂換擇宜苗地土<lb/>
　　　分給屯墾其新募人衆未省耕作兵三名僱幫夫<lb/>
　　　一名俟資糧既裕再移家口永逺駐防<lb/>
　　　乾隆二年新定貴州苗疆督臣張廣泗請將逆苗<lb/>
　　　絶産安設屯軍<lb/>
　上諭經理苗疆原以寧輯地方並非利其土田豈忍收<lb/>
　　其田畝以給内地人衆不允所請後經王大臣議請<lb/>
<pb n="KR2m0018_WYG_092-4b"/>
　　　令實在無人承認絶産賞給屯兵擇形勝建築堡<lb/>
　　　墻以資捍禦乂甘肅凉州府鎮畨縣之栁林湖地<lb/>
　　　自雍正十二年招集民人屯墾至是墾地二千三<lb/>
　　　百餘頃地既遼闊屯户亦衆乃設立屯長總甲四<lb/>
　　　年復募農民及官兵餘丁承種安西口外屯田所<lb/>
　　　獲糧榖官收四分民收六分餘地任隨開墾十二<lb/>
　　　年准提督拉布敦議於口外八溝塔子溝等處設<lb/>
　　　兵屯田<hi>八溝即今熱河之平泉州塔子溝即今熱河之建昌縣均於乾隆四十三年新建</hi>
<pb n="KR2m0018_WYG_092-5a"/>
　　二十一年募民屯種𤓰州<hi>𤓰州即今甘肅安西州地</hi>先是吐魯<lb/>
　　畨為準噶爾所逼遷居内地𤓰州至是準噶爾平<lb/>
　　定復移歸故土遺成熟地畝二千四十餘頃總督<lb/>
　　黄廷桂請招就近民人屯種毎户給田三十畝二<lb/>
　　十四年陜甘總督楊應琚請毎户加墾田三十畝<lb/>
　　改屯陞科二十六年應琚又言安西府淵泉縣之<lb/>
　　栁溝布隆吉爾<hi>安西府今改為安西州淵泉縣裁</hi>與玉門縣之靖<lb/>
　　逺赤金等處所招屯户生齒漸繁嵗收不足敷養<lb/>
<pb n="KR2m0018_WYG_092-5b"/>
　　請於原種屯田外擇可墾餘地分給増墾亦照𤓰<lb/>
　　州例改屯陞科二十七年甘肅布政使吳紹詩又<lb/>
　　請於栁林湖屯田亦照𤓰州例改屯陞科三十一年<lb/>
　　計直省屯田三十九萬二千七百九十五頃先是<lb/>
　　乾隆十二年<lb/>
諭各衛所屯田典賣民間者聴備價歸贖至四十年湖<lb/>
　　南布政使覺羅敦福奏湖南五衛屯田有别伍頂<lb/>
　　買者即與同伍無異應編入原船按糧承差仍聴<lb/>
<pb n="KR2m0018_WYG_092-6a"/>
　　　本軍歸贖如民人頂買而或年逺造房築墓及軍<lb/>
　　　逃地荒另行開墾者免贖照舊例貼費當差其餘<lb/>
　　　概令歸贖未贖時將現業按糧貼費以襄運務並<lb/>
　　　將原議民户典賣屯田編入軍籍之例改正停止<lb/>
　　　湖北巡撫陳輝祖亦疏請清出武昌衛典賣屯田<lb/>
　　　加津贍運部議典賣屯田未必盡係現運之丁而<lb/>
　　　執業者亦恐非起首承買之户應加重津貼從之<lb/>
　　　新疆屯田附<lb/>
<pb n="KR2m0018_WYG_092-6b"/>
　　　康熙五十四年<lb/>
聖祖仁皇帝西事之初<lb/>
諭將軍費揚古於額徳爾齊老圖屯田駐兵費揚古因度<lb/>
　　　定蘇勒圖哈喇烏蘭固木科布多等處請撥土黙<lb/>
　　　特兵一千毎旗令台吉塔布囊一人率往屯種再<lb/>
　　　遣大臣一員監管時傅爾丹願往効力<lb/>
諭即令其董事後又屢交附近邉民及發軍前贖罪人増<lb/>
　　　墾凡錫濟木布隆吉爾阿爾滚固楚等處開渠引<lb/>
<pb n="KR2m0018_WYG_092-7a"/>
　　　水化積沙為沃壤者數百萬頃<lb/>
　　　雍正三年<lb/>
諭振武將軍穆克登開鄂爾坤圖拉一帶屯田十年工部<lb/>
　　　侍郎瑪爾泰又請撥額塞勒琿城所駐歩兵並發<lb/>
　　　西寧馬步兵合二千人赴哈拉該圖墾耕從之十<lb/>
　　　三年以定邉將軍慶復請撥綠旗兵一百守營綠<lb/>
　　　旗兵及家選兵各二百於鄂爾坤地方擇水土佳<lb/>
　　　處開設營田<lb/>
<pb n="KR2m0018_WYG_092-7b"/>
　　　乾隆元年王大臣議鄂爾坤等處地界寛廣宜另<lb/>
　　　撥兵三千以慶復原摺付軍營將軍等按地分給<lb/>
　　　每兵丁種二十五畝計可墾田七百餘頃明年額<lb/>
　　　駙䇿凌請以換班綠旗兵六百再撥一千九百前<lb/>
　　　往以一千五百擇地屯種以一千分駐塔宻爾鄂<lb/>
　　　爾坤兩處防守倉庫復經王大臣議定除駐防兵<lb/>
　　　外所需兵千五百名即以綠旗兵六百并罪人一<lb/>
　　　千有餘前往開耕不另派兵往二十年大兵進征<lb/>
<pb n="KR2m0018_WYG_092-8a"/>
　　凖噶爾回部<lb/>
諭先期於額爾齊斯所屬駐兵屯田以所得穀糧備往<lb/>
　來兵丁之用於是定屯地於伊蘇圖堅格爾等處移<lb/>
　　布勒罕兵一千名駐劄鄂倫倬爾照管三十一年<lb/>
諭兆恵度伊犁地方可屯種處預行籌報兆惠因言自<lb/>
　　巴里坤至濟爾瑪台濟木薩烏嚕木齊羅克倫瑪<lb/>
　　納斯安濟海雅爾晶及崆吉斯珠勒都斯等處可<lb/>
　　耕地段甚多而伊犁附近地方尤有萬人耕種之<lb/>
<pb n="KR2m0018_WYG_092-8b"/>
　　地請因見在回人三十餘名量増兵數百分地試<lb/>
　　種俟有成效時再請増屯乃<lb/>
諭軍機大臣酌派内地兵民攜籽糧前往照西安屯墾<lb/>
　例屯墾二十二年復設塔里雅沁屯田又以親王成<lb/>
　　衮札布言派綠旗兵丁及留新回衆於吐魯畨屯<lb/>
　　田時總督黄廷桂言巴里坤尖山子起至奎蘇一<lb/>
　　帶百餘里地畝俱經先年開墾舊地宜派甘凉肅<lb/>
　　三處官兵一千先行疏濬水源俟土膏萌動時分<lb/>
<pb n="KR2m0018_WYG_092-9a"/>
　　布各兵翻犁試種而兆惠又以烏嚕木齊地廣而<lb/>
　　腴又與吐魯畨相近奏請大興屯田<lb/>
上諭黄廷桂奏稱派兵巴里坤屯田固應及時籌辦而<lb/>
　烏嚕木齊等處亦須漸次開屯其相度水利測騐土<lb/>
　脉派兵料理之處仍命黄廷桂詳悉具奏並傳諭兆<lb/>
　恵等留心經畫自是籌辦屯政多於烏嚕木齊矣二<lb/>
　　十三年雅爾哈善言烏嚕木齊等地方如哈喇沙<lb/>
　　爾地最廣海都河水甚足約需兵二千名托克三<lb/>
<pb n="KR2m0018_WYG_092-9b"/>
　　可得五百兵丁屯種之地其烏嚕木齊約需兵丁<lb/>
　　千名惟闢展魯克沁與吐魯畨除官兵回人屯種<lb/>
　　外因水乏尚無多墾之處今擬於哈喇沙爾派兵<lb/>
　　二千四百烏嚕木齊原派兵五百増派五百托克<lb/>
　　三量増矣五百闢展仍派兵四百共需兵四千三<lb/>
　　百攜帶牛種馳赴開屯其後侍郎永貴又言烏嚕<lb/>
　　木齊地廣而荒現在屯田兵三千六百名俟查勘<lb/>
　　再議托克三餘地儘多應再増兵四百哈喇沙爾<lb/>
<pb n="KR2m0018_WYG_092-10a"/>
　　地廣衍應再増兵二千名疏入得<lb/>
㫖允行是時經理回部大功未竣從前兆恵估度伊犁<lb/>
　　情形尚未通行<lb/>
上以伊犁地形較逺於屯政似可緩圖惟烏嚕木齊及<lb/>
　　噶爾蔵多爾濟逰牧之羅克倫等處亟宜廣行開<lb/>
　　墾以收地利將來由近及逺自可漸通伊犁於是<lb/>
　　黄廷桂建言烏嚕木齊以内如察罕烏蘇穆壘一<lb/>
　　帶多係沙磧難於開墾由穆壘至烏嚕木齊則曠<lb/>
<pb n="KR2m0018_WYG_092-10b"/>
　　地最多乃<lb/>
命努三率道員薩瀚前往詳勘努三等勘定自穆壘至<lb/>
　　烏嚕木齊有噶爾蔵多爾濟遊牧之昌吉羅克倫<lb/>
　　等處可耕地畝十六處計需兵六千八百名繪圖<lb/>
　　呈<lb/>
覽旋又言昌吉距烏嚕木齊六十餘里丈量可墾田八<lb/>
　　萬餘畝羅克倫距昌吉四十里丈量可墾田七萬<lb/>
　　餘畝宜各駐兵一千五百名更畨開種乃令黄廷<lb/>
<pb n="KR2m0018_WYG_092-11a"/>
　　桂於内地綠旗兵先派七千續派三千均給農工<lb/>
　　器具發往越明年總督楊應琚又請於凱旋綠旗<lb/>
　　兵截留四千増屯特納格爾昌吉羅克倫三處二<lb/>
　　十五年<lb/>
特命調巴里坤綠旗兵九百名赴烏嚕木齊増屯時安<lb/>
　　泰奏稱屯田以漸開擴自烏嚕木齊至羅克倫宜<lb/>
　　擇水土饒裕之處立四村莊每莊屯兵八百叅贊<lb/>
　　大臣阿桂亦奏稱伊犁河以南之海努克與固勒<lb/>
<pb n="KR2m0018_WYG_092-11b"/>
　　扎綿亘百里水土沃衍宜即於此處度形勢分立<lb/>
　　村莊先行屯種而副都統伊柱遂領回民三百餘<lb/>
　　人馳赴伊犁率官兵駐劄海努克經理溝渠安設<lb/>
　　村堡盖是時回部全定屯政自近及逺已由烏嚕<lb/>
　　木齊直通伊犁矣於是㕘贊大臣舒赫徳請因伊<lb/>
　　犁見屯回民三千再派五百令挈眷前往阿桂亦<lb/>
　　請再派回民二百名綠旗兵九百名陸續遣送其<lb/>
　　河以南之海努克築城屯回民三百察罕烏蘇築<lb/>
<pb n="KR2m0018_WYG_092-12a"/>
　　城屯綠旗兵一千河北之固勒扎築一大城為總<lb/>
　　滙凡駐劄大臣公署及倉庫咸隸焉二十六年安<lb/>
　　泰請以闢展哈喇和卓托克三三處屯兵止留六<lb/>
　　百名見地屯種其餘悉撥往伊犁其空出地畝另<lb/>
　　招回人承佃輸租是年安泰又請設瑪納斯庫爾<lb/>
　　喀喇烏蘇晶河等處屯田其後又以親王成衮扎<lb/>
　　布言派烏里雅蘇台緑旗兵一百名赴科布多屯<lb/>
　　田又移羅克倫兵丁六百名屯田於呼圖拜時烏<lb/>
<pb n="KR2m0018_WYG_092-12b"/>
　　嚕木齊屯田五處比嵗豐盈安泰請以見駐緑旗<lb/>
　　兵三千以一千屯田二千差操互相更換<lb/>
上以千人屯田勢必不敷乃令兵丁有願挈眷居住及<lb/>
　　内地民人思往立業者著楊應琚分給田畝籽種<lb/>
　　妥協安插應琚言巴里坤廣衍腴饒除兵丁屯種<lb/>
　　外應請招商民認墾按限陞科二十七年以侍郎<lb/>
　　旌額理言將發遣烏嚕木齊流犯人給屯田二十<lb/>
　　五畝攜家眷者額外給地五畝與兵丁一體輸租<lb/>
<pb n="KR2m0018_WYG_092-13a"/>
　　時葉爾羌回人移居伊犁者前後共三百二十四<lb/>
　　户合經制屯種回人一千户㕘贊大臣阿桂乃别<lb/>
　　老弱不能屯田者七十四户交伯克養贍其年力<lb/>
　　精壮者定為一千二百五十户分駐伊犁河之南<lb/>
　　北兩岸屯莊相望在河南者則於霍濟格爾巴克<lb/>
　　編設一屯安置八十户海努克編設一屯安置七<lb/>
　　十户其餘俱屯河北固勒扎等處二十九年將軍<lb/>
　　明瑞言日前遷來伊犁回人惟於巴爾托輝築一<lb/>
<pb n="KR2m0018_WYG_092-13b"/>
　　小城仍於河北固勒扎内總滙今回民俱稱巴爾<lb/>
　　托輝泉甘土肥自願出力築一大城移駐屯墾若<lb/>
　　如所請將回人稍遷迤西可空出摩垓圖阿里瑪<lb/>
　　兩處水泉為滿洲兵屯田之用又續請各回城再<lb/>
　　添回民二千赴伊犁屯田俱從之是嵗甘肅皋蘭<lb/>
　　等二十二州縣均有被災之處<lb/>
上以縁邉瘠土之民生計殊艱年來新疆屯政屢豐並<lb/>
　　無旱潦之虞<lb/>
<pb n="KR2m0018_WYG_092-14a"/>
諭楊應琚於接壤居民有願往者量道里近便開導撫<lb/>
　綏遷移新屯於肅州敦煌招民七十餘户給車輛解<lb/>
　　送越明年又於肅州招民八百餘户髙臺縣招民<lb/>
　　四百餘户隨移文於呼圖拜邉城昌吉羅克倫等<lb/>
　　處駐劄大臣擇膏腴地分給安種<hi>按二十六年應琚招來肅州安</hi>
　　<hi>西髙臺貧民往烏嚕木齊者三百户又續報河西一帶願往烏嚕木齊者數百户又報招獲民人往</hi>
　　<hi>巴里坤者首先二十七户續招三十九户時有山西臨晉縣民盧文忠率家人自備資斧呈請往耕</hi>
　　<hi>應琚奏聞以示上賞給監生頂帶    鼔舞</hi>時應琚又請添兵加墾巴<lb/>
<pb n="KR2m0018_WYG_092-14b"/>
　　里坤地畝又言巴里坤迤西之穆壘直接烏嚕木<lb/>
　　齊新屯之特訥格爾中間計有十餘處泉水暢流<lb/>
　　可墾上腴地數十萬畝請招就近無業貧民照例<lb/>
　　給車輛口糧資送屯墾其特訥格爾並設官兵駐<lb/>
　　劄是年開塔爾巴哈台地屯田於雅爾玉勒兩處<lb/>
　　築城駐兵一千五百<hi>謹按新疆泉甘土肥不減内地    皇上安撫盡善凡駐</hi>
　　<hi>防官兵現屯回民及新招民衆莫不視為樂土其於各村堡嵗收逐年造冊題奏    上視所獲多</hi>
　　<hi>寡軍民賞給官吏議叙屯政之行式廓無外已</hi>三十六年土爾扈特汗烏<lb/>
<pb n="KR2m0018_WYG_092-15a"/>
　　巴什率全部來歸因<lb/>
命舒赫徳代伊勒圖為將軍駐伊犁安輯新附之衆授<lb/>
　　之牧地其部衆量地分編安屯教耕三十七年陜<lb/>
　　甘總督文綬奏新疆屯田雖已廣闢而餘地尚多<lb/>
　　必須廣為招徠因條具五事一招新疆商賈傭工<lb/>
　　之人就近認墾以省咨送一指明新疆地名道里<lb/>
　　情形曉諭户民以期樂從一嘉峪闗靖毎日辰開<lb/>
　　酉閉以便商民一烏嚕木齊大路數丈請修治寛<lb/>
<pb n="KR2m0018_WYG_092-15b"/>
　　闊以利行旅一安西溝渠應疏濬暢流以益灌溉<lb/>
諭下廷臣集議施行三十八年伊犁客民四十八户呈<lb/>
　　請入屯田户籍開屯西河灣等處經將軍舒赫徳<lb/>
　　題請因議每户給地三十畝願多者聴初墾時官<lb/>
　　借籽種分年完項以次酌定科則三十九年烏嚕<lb/>
　　木齊續墾地成熟奏請陞科<hi>三十二年至三十七年兵民所墾地已陞</hi>
　　<hi>科至是以總督勒爾謹於三十四年請撥遣犯百三十户墾地已届六年故請入額陞科</hi>四十<lb/>
　　年以伊勒圖奏令塔爾巴哈台等處綠營屯田及<lb/>
<pb n="KR2m0018_WYG_092-16a"/>
　　辦事大臣按照地方情形仿伊犁烏嚕木齊等處<lb/>
　　議定分數分别辦理其巴里坤哈宻遣犯種地交<lb/>
　　糧亦准照該處兵丁一例勸懲是年巴里坤報續<lb/>
　　招民户墾地三千畝四十一年兩金川蕩平將軍<lb/>
　　阿桂奏請於金川地方設鎮安屯凡兵丁有願攜<lb/>
　　眷者初至墾種於應得錢糧外賞給鹽菜口糧四<lb/>
　　十二年四川總督文綬疏定綠旗兵擕眷逺徙應<lb/>
　　使其眷屬均有所資合力耕作方於屯政有禆請<lb/>
<pb n="KR2m0018_WYG_092-16b"/>
　　按各家屬名口酌借口糧由屯員按月支給俟成<lb/>
　　熟徴還報部從之四十三年文綬又以四川省攜<lb/>
　　眷屯丁所種新疆地畝瘠薄請照民户例每丁給<lb/>
　　地三十畝<hi>烏嚕木齊兵丁例毎丁三十畝</hi>各給牛一農具一併借<lb/>
　　給口糧尋將軍特成額又奏准每兵所種三十畝<lb/>
　　地内以二十畝供賦十畝給兵眷飬贍以繼月餉<lb/>
　　鹽米之不足四十八年總督福康安奏降畨戎噶<lb/>
　　阿甲等自四十一年投誠安插美諾等屯種計千<lb/>
<pb n="KR2m0018_WYG_092-17a"/>
　　四百十三户至四十七年例應起科請照漢牛降<lb/>
　　畨例每户徵雜糧二斗一升八勺五杪從之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0018_WYG_092-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝通志卷九十二<lb/>
</p>
<p>
</p>
  </div>
</body>
</text>
</TEI>
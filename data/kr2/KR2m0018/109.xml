<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0018_WYG_109-1a"/>
欽定四庫全書<lb/>
皇朝通志卷一百九<lb/>
　校讐畧<hi>五</hi>
　武英殿校刋二十二史考證<hi>三國志至隋書共二百十三條</hi>
　　三國志魏志武帝東平吕曠吕翔叛尚按袁紹傳<lb/>
　　作翔監本翔訛詳今校改　文帝庚午遂南征注<lb/>
　　豳王不争周道用興監本豳訛幽按豳王謂太王<lb/>
　　也今據宋本改　明帝復置安樂縣監本置訛致<lb/>
<pb n="KR2m0018_WYG_109-1b"/>
　　今校改　陳留王奐傳咸熙元年春正月壬戌檻<lb/>
　　車徵鄧艾監本戌訛辰按前乙夘後甲子中間不<lb/>
　　應有壬辰今據别本改　董卓傳諸阿附卓者皆<lb/>
　　下獄死注初蔡邕以言事見徙各本徙訛從今據<lb/>
　　後漢書改　袁紹由是勢傾天下注京子湯太尉<lb/>
　　監本湯訛陽今據漢書改　公孫瓚傳救至欲内<lb/>
　　外擊紹遣人與子書監本子訛手按注有引瓚遣<lb/>
　　人告子續之文則手字乃子字之訛今校改　荀<lb/>
<pb n="KR2m0018_WYG_109-2a"/>
　　彧傳以功封列侯注諶子閎字仲茂為太子文學<lb/>
　　掾監本文訛字今校改　田疇傳邑五百户注蕩<lb/>
　　析離居靡所依懷監本蕩析訛傷柝今校改　管<lb/>
　　寧傳動見模楷焉注遭冬雪大至先袒卧不移人<lb/>
　　以為死就視知生監本作就視如故今校改　王<lb/>
　　朗傳進封樂平鄉侯注釀酎必貫三時而後成各<lb/>
　　本酎作酹按酎音宙説文曰三重醇酒也西京雜<lb/>
　　記漢制嘗以正月作酒八月乃熟名曰酎所謂必<lb/>
<pb n="KR2m0018_WYG_109-2b"/>
　　貫三時而後成也今校改　杜畿傳閱七聖而課<lb/>
　　試之文不垂諸本閱訛闗今據冊府改　掇其切<lb/>
　　世大事著於篇注弟寛字務叔監本弟訛子按恕<lb/>
　　字務伯理字務仲寛字務叔皆兄弟也韓愈杜中<lb/>
　　散墓志亦云季子寛可知子字為弟字之訛今校<lb/>
　　改　徐晃傳封髙唐亭侯按注引魏書云文帝即<lb/>
　　位封靈鄃侯又云於是更封髙唐侯則此亭字係<lb/>
　　衍文　閻温傳父子著稱於西州注及其到官遣<lb/>
<pb n="KR2m0018_WYG_109-3a"/>
　　吏奉牋謝尹監本遣吏訛邊吏今校改　劉廙傳<lb/>
　　難用筆陳注屈而從人於治雖失計其聲譽必集<lb/>
　　也監本屈訛闕今校改　陳羣傳南安太守鄧艾<lb/>
　　監本南安訛汝南按鄧艾傳云出㕘征西軍事遷<lb/>
　　南安太守非汝南也今校改　和洽傳太祖定荆<lb/>
　　州監本定訛奪今校改　趙儼傳東兵未到監本<lb/>
　　東訛策今校改　孫權冦邊征東大將軍曹休統<lb/>
　　五州軍禦之監本曹休訛曹仁按曹休傳云帝征<lb/>
<pb n="KR2m0018_WYG_109-3b"/>
　　孫權以休為征東大將軍仁未嘗為征東也今校<lb/>
　　改　髙唐隆傳周禮天府掌九賦之則以給九式<lb/>
　　之用按周禮太府掌九貢九賦九功之貳以受其<lb/>
　　貨賄之入則九賦太府職也此云天府誤又九賦<lb/>
　　監本訛九伐今校改　鄧艾傳令淮北屯二萬人<lb/>
　　淮南屯三萬人十二分休常有四千人且田且守<lb/>
　　監本四千訛四萬按淮北二萬淮南三萬共五萬<lb/>
　　人以十二分休計之止應四千有竒不得云四萬<lb/>
<pb n="KR2m0018_WYG_109-4a"/>
　　也今校改　鍾㑹傳不復追改注中書令劉放監<lb/>
　　本劉放訛劉表今校改　烏丸鮮卑傳鮮卑注嘉<lb/>
　　平六年遣䕶烏丸校尉夏育破鮮卑按嘉平疑當<lb/>
　　作熹平此叙靈帝時事嘉平乃本書齊王芳年號<lb/>
　　也　蜀志劉璋傳由墊江水詣涪去成都三千六<lb/>
　　十里按鄧艾傳云徑漢徳陽亭趨涪出劍閣西百<lb/>
　　里去成都三百餘里此云涪至成都三千餘里三<lb/>
　　千乃三百之誤　先主傳歸曹公曹公厚遇之監<lb/>
<pb n="KR2m0018_WYG_109-4b"/>
　　本厚訛後今校改　曹公南征表㑹表卒按建安<lb/>
　　十三年秋七月公南征劉表八月表卒此繫於十<lb/>
　　二年二字當是三字之誤　治公安注備立營於<lb/>
　　油口改名公安監本誤作公安縣今校改按油口<lb/>
　　宜作油江口然是注已見於前曹公引歸之下此<lb/>
　　處亦不應重出　大破淵軍斬淵郃按張郃死於<lb/>
　　建興九年此云淵郃應誤按華陽國志云斬夏侯<lb/>
　　淵張郃率吏民内徙則此郃字及曹公所署益州<lb/>
<pb n="KR2m0018_WYG_109-5a"/>
　　刺史趙顒等之下為有脱文郃字非衍也通鑑刪<lb/>
　　郃字而以斬淵屬下及字讀亦誤　涪陵屬國民<lb/>
　　夷反車騎將軍鄧芝往討監本鄧芝訛鄧艾今校<lb/>
　　改　諸葛亮傳遂詣曹公注聞元直廣元仕財如<lb/>
　　此各本俱作聞元直龎仕元財如此按龎仕元無<lb/>
　　事魏事廣元盖石廣元也今校改　深入不毛注<lb/>
　　瀘津水監本津作惟按水經注禁水北注瀘津水<lb/>
　　則惟字係津字之訛　諸葛瞻其明年為羽林中<lb/>
<pb n="KR2m0018_WYG_109-5b"/>
　　郎將監本羽林訛翰林今校改　董厥傳延熙二<lb/>
　　十四年以校尉使吳值孫權病篤按後主傳延熙<lb/>
　　十五年吳王孫權薨此何云二十四年病篤耶且<lb/>
　　延熙只二十年明年改景耀據此當是十四年誤<lb/>
　　衍二字　闗羽傳傅士仁屯公安按士仁字君義<lb/>
　　廣陽人也孫權傳云獲將軍士仁吕䝉傳亦云士<lb/>
　　仁糜芳皆降是士仁即其姓名此傳加傅字應衍<lb/>
　　　龎統傳由是漸顯注徳公字山民亦有令名娶<lb/>
<pb n="KR2m0018_WYG_109-6a"/>
　　諸葛亮小姊為魏黄門吏部郎按後漢書注作徳<lb/>
　　公子字山民可知仕魏者非德公也此脱子字或<lb/>
　　字字即子字之訛　有似汝南樊子昭注退能守<lb/>
　　静進能不茍監本上能字訛難今校改　費詩傳<lb/>
　　左遷部永昌從事注夫創本之君俟大定而後正<lb/>
　　已簒統之主須速建以係衆心監本訛作須大定<lb/>
　　俟速建今校改　姜維傳維前住芒水監本芒訛<lb/>
　　亡楊戲傳亦訛今據鄧艾傳改　呉札鄭僑能喻<lb/>
<pb n="KR2m0018_WYG_109-6b"/>
　　斯好監本僑訛有今校改　自稱益州牧以叛注<lb/>
　　徐欲殺㑹盡坑魏兵還復蜀祚監本還訛逺今校<lb/>
　　改　呉志孫權傳虜得男女注文士傳曰監本士<lb/>
　　訛字今校改　劉繇傳因酒酣殺昱監本酒酣訛<lb/>
　　阻誅今校改　後策西伐江夏監本西伐訛路住<lb/>
　　今校改　孫静傳壹入魏黄初三年死按孫亮傳<lb/>
　　云太平二年夏口督孫壹奔魏魏志髙貴鄉公紀<lb/>
　　云甘露二年魏以壹為侍中車騎將軍假節文州<lb/>
<pb n="KR2m0018_WYG_109-7a"/>
　　牧吳侯四年十一月癸夘車騎將軍孫壹為婢所<lb/>
　　殺此云黄初三年死疑誤或黄初二字衍盖壹甘<lb/>
　　露二年奔魏甘露四年死適當三年則云壹入魏<lb/>
　　三年死於文義亦合　歩隲傳權遂命隲上益陽<lb/>
　　監本遂訛逆今校改　吕䝉傳權時住陸口使魯<lb/>
　　肅萬人屯益陽拒羽監本魯訛普今校改　周泰<lb/>
　　傳惟泰奮擊投身衛權監本訛作奮激沒身今校<lb/>
　　改　潘璋傳禁令肅然好立功業各本業訛夫今<lb/>
<pb n="KR2m0018_WYG_109-7b"/>
　　校改　朱異傳本知季文獪定見之復過所聞監<lb/>
　　本獪訛懀按懀訓悶訓惡與語意不合應作獪言<lb/>
　　其狡獪也今校改　全琮傳更以竒之注斯亦馮<lb/>
　　諼市義監本諼訛媛今據戰國策改<lb/>
　　晉書宣帝紀其先出自髙陽之子重黎為夏官祝<lb/>
　　融按左傳重為勾芒黎為祝融一出於少昊一出<lb/>
　　於顓頊是重黎為二人而史記楚世家及太史公<lb/>
　　自序竟以重黎為一人此書及宋書衛瓘傳云大<lb/>
<pb n="KR2m0018_WYG_109-8a"/>
　　晉之德始自重黎皆昔人相沿之謬也　元帝紀<lb/>
　　有司請市雀釵監本雀訛萑按晉令六品以下得<lb/>
　　服雀釵據此改正　天文志左旂九星在鼔左旁<lb/>
　　按此句下應脱右旂九星在牽牛北八字　南河<lb/>
　　曰南戌按天官星書戌當作戊即斧鉞之義下北<lb/>
　　河曰北戌及兩河戌間河戌動揺俱倣此　律厯<lb/>
　　志在前限餘前在後限後者月中道也按後限下<lb/>
　　當脱餘字　五行志京房易傳曰聞善不予兹謂<lb/>
<pb n="KR2m0018_WYG_109-8b"/>
　　不知諸本不知訛有知今據易傳原文改　和嶠<lb/>
　　傳永康初策諡曰簡監本康訛平按永平元年即<lb/>
　　太熙之元年而永平之二月即改永熙至三月而<lb/>
　　復改元康上文既云元康二年卒則元康之後安<lb/>
　　得復稱永平定屬永康之誤今校改　叚灼傳魏<lb/>
　　文帝率萬乗之衆受禪於靡陂按綱目後漢主建<lb/>
　　興十一年春正月青龍見魏摩陂井中水經注摩<lb/>
　　陂在郟縣縱觀可十五里此靡字當係摩字之誤<lb/>
<pb n="KR2m0018_WYG_109-9a"/>
　　　陶侃傳追贈大司馬假宻章按本書山濤傳策<lb/>
　　賜司徒宻印紫綬侍中貂蟬新㳫伯宻印青朱綬<lb/>
　　此云宻章當是蜜字之訛　郭璞傳是為舉事必<lb/>
　　有成也於是勸帝討敦初璞毎言殺我者山宗至<lb/>
　　是果有姓崇者監本是為舉事之下有姓崇者之<lb/>
　　上共脱去二十二字今據宋本補　韓伯傳其於<lb/>
　　遣情之累縁有弊而用各本脱情字累字今據本<lb/>
　　集補　毛璩傳俄而季之述等皆病各本等訛之<lb/>
<pb n="KR2m0018_WYG_109-9b"/>
　　按上文云征虜將軍甄季之建平太守羅述不應<lb/>
　　作述之也今校改　王長文傳長文通元經未遭<lb/>
　　陸績君山耳各本山訛出按漢書桓譚字君山今<lb/>
　　校改　殷仲堪傳頃聞抄掠所得多皆採稆饑人<lb/>
　　監本稆訛樵今據本書音義改　張軌傳軌遣北<lb/>
　　宫純監本純訛屯今從下文軌遣北宫純等率兵<lb/>
　　衛京師句改　李宻傳昔舜禹臯陶相與語故得<lb/>
　　簡雅大誥與凡人言宜碎監本簡雅大誥訛作簡<lb/>
<pb n="KR2m0018_WYG_109-10a"/>
　　大雅誥按三國志陳夀表咎繇之謨畧而雅周公<lb/>
　　之誥煩而悉何則咎繇與舜禹共談周公與羣下<lb/>
　　矢誓故也亮所與言盡衆人凡士故其文指不得<lb/>
　　及逺則此當以昔舜禹臯陶相與語故得簡雅為<lb/>
　　一句大誥與凡人言宜碎為一句今校改　范隆<lb/>
　　傳雁門人監本雁訛騰今校改　郭文傳乃歩擔<lb/>
　　入呉興餘杭大滌山中監本滌訛辟按羅隠詩杳<lb/>
　　杳諸天路蒼蒼大滌山正指其地今校改　譙秀<lb/>
<pb n="KR2m0018_WYG_109-10b"/>
　　傳秀避難宕渠監本宕訛巖按地理志宕渠郡名<lb/>
　　殆此因宕誤岩岩復誤巖也今校改　卜珝傳猶<lb/>
　　子之不能免卿將也監本將訛相今據上文有位<lb/>
　　為卿將句改　王渾妻傳琰女亦有才淑監本琰<lb/>
　　訛婦今校改　何無忌母劉氏傳劉氏潛以覆燭<lb/>
　　徐登橙於屏風上窺之各本橙訛梯今據本書音<lb/>
　　義改　王機傳機遂入就納求節監本節訛郎今<lb/>
　　據下文蘇武不失節句改　到始興州人皆諌不<lb/>
<pb n="KR2m0018_WYG_109-11a"/>
　　可輕進監本到始訛始到按始興係州名今據地<lb/>
　　理志改　孫恩傳乃悉力柵斷左里按綱目集覽<lb/>
　　里作蠡即禹貢彭蠡今之鄱陽湖也　劉曜載記<lb/>
　　石王仁厚全宥至今而我殺石他負盟之甚監本<lb/>
　　石他訛石生按本書曜次於富平為岳聲援岳及<lb/>
　　石他戰于河濵敗之斬他及曜遂濟自太陽攻石<lb/>
　　生於金墉決千金堨以灌之未嘗殺生又下文勒<lb/>
　　遣石生率洛陽之衆以赴之則所殺為他無疑也<lb/>
<pb n="KR2m0018_WYG_109-11b"/>
　　今校改　石季龍載記是嵗永和八年也各本永<lb/>
　　訛太按綱目晉穆帝永和八年壬子夏四月燕慕<lb/>
　　容恪等擊魏大破之執其主閔以歸殺之今云太<lb/>
　　和乃海西公年號且在位僅五年不可云八年也<lb/>
　　今校改　姚興載記弼不從進㧞昌松長驅至姑<lb/>
　　臧按本書地理志武威郡統縣七有姑臧倉松則<lb/>
　　昌當作倉　李特載記同移者閻武趙肅李逺任<lb/>
　　囘等監本移訛夷今據後蜀録及上文流移就榖<lb/>
<pb n="KR2m0018_WYG_109-12a"/>
　　句改　牙門將許弇求為巴東監軍杜淑張粲固<lb/>
　　執不許弇怒於廞閣下手刄殺淑粲左右又殺弇<lb/>
　　皆廞腹心也監本弇怒訛廞怒又皆廞腹心也句<lb/>
　　皆訛者今並據閣本改　慕容寶載記在位三年<lb/>
　　即隆安三年也按綱目寶永康二年即晉安帝隆<lb/>
　　安二年則兩三字俱係二字之誤　乞伏乾歸載<lb/>
　　記隆安元年光遣其子纂伐乾歸各本隆安訛建<lb/>
　　安今據西秦録改　慕容德載記慕輿䕶請馳問<lb/>
<pb n="KR2m0018_WYG_109-12b"/>
　　寶虛實徳流涕而遣之監本輿訛容今據南燕録<lb/>
　　及下文慕輿䕶為右僕射句改　沮渠䝉遜載記<lb/>
　　乃以䝉遜之從叔益生為酒泉太守監本遜字下<lb/>
　　脱之字叔字下衍下字今據宋本増刪<lb/>
　　宋書文帝紀以吐谷渾慕容延為平東將軍各本<lb/>
　　平東訛東平今據下文十五年作平東將軍及鮮<lb/>
　　卑傳改　婆皇國遣使獻方物監本皇訛黄按婆<lb/>
　　皇國屢獻方物自文帝十七年以後其字皆作皇<lb/>
<pb n="KR2m0018_WYG_109-13a"/>
　　不應此年獨用黄字今校改　豫章胡誕世反諸<lb/>
　　本誕訛延今據彭城王義康傳及胡藩傳改　孝<lb/>
　　武帝紀以寧朔將軍劉季之為司州刺史監本季<lb/>
　　訛秀按秀之為益州刺史此為司州刺史盖秀與<lb/>
　　季字形相近遂致訛舛今校改　前廢帝紀二月<lb/>
　　丁丑減州郡縣田租之半監本租訛禄今校改<lb/>
　　明帝紀晉安王子勛舉兵反鎮軍長史鄧琬為其<lb/>
　　謀主諸本鄧琬訛劉琬按子勛及鄧琬傳俱載此<lb/>
<pb n="KR2m0018_WYG_109-13b"/>
　　事則劉琬為誤也今據南史改　厯志滿氣法從<lb/>
　　小餘滿紀法從大餘監本滿紀下脱法字今據南<lb/>
　　本補　禮志祠部郎臧燾議四府君之主諸本燾<lb/>
　　訛夀今據南史臧燾傳改　樂志迎神歌詩鐘石<lb/>
　　融諸本鐘下旁注闕字一本作石考謝莊集亦作<lb/>
　　石今據以補闕文皇統百揆篇武將鎮四隅諸本<lb/>
　　俱作武皇鎮四寓今據晉書本傳本集改　天文<lb/>
　　志十月辛亥月奄天闗諸本闗訛闕按星圖無天<lb/>
<pb n="KR2m0018_WYG_109-14a"/>
　　闕必闗字之訛今校改　符瑞志漢桓帝建和元<lb/>
　　年監本桓訛明今據後漢書改　五行志明帝泰<lb/>
　　始中呉興東遷沈法符家監本脱呉字今補　五<lb/>
　　行志㑹稽餘姚特甚米斗直五百監本脱斗字今<lb/>
　　補　萬衆暀候莫不驚怪按説文暀訓光美於此<lb/>
　　文不合疑徃字之訛　五行志氐羌反叛大兵西<lb/>
　　討監本脱西討二字今補　州郡志鄮令漢舊縣<lb/>
　　諸本鄮訛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>今據二漢志晉志改　州郡志永初<lb/>
<pb n="KR2m0018_WYG_109-14b"/>
　　郡國有廣平按此下注凡五十八字舊本顛倒錯<lb/>
　　亂不成文理今據二漢志晉志改　百官志漢西<lb/>
　　京置太祝令丞武帝太初元年更名曰廣記漢東<lb/>
　　京改曰太祝按漢書太祝令景帝時更名曰祠祀<lb/>
　　武帝太和元年更名曰廟祀廣記二字當即廟祀<lb/>
　　之誤　劉穆之傳先是郡縣為封國者内史相並<lb/>
　　於國主稱臣諸本者訛若内訛自今並據南史改<lb/>
　　　謝晦傳父重㑹稽王道子驃騎長史監本重訛<lb/>
<pb n="KR2m0018_WYG_109-15a"/>
　　事今據晉書南史改　胡藩傳與孔熙先同逆謀<lb/>
　　髙祖以藩功臣不欲顯其事按胡遵世同孔熙先<lb/>
　　逆謀事在元嘉二十二年則此應作太祖諸本誤<lb/>
　　為髙祖也　鮑照附傳孟軻曰千載一聖是旦暮<lb/>
　　也豈不大哉今孟子無此語　蔡郭傳宜使喪禮<lb/>
　　粗足監本脱禮字今據南本補　廬陵孝獻王義<lb/>
　　真傳侍讀學士蔡茂之按是時無侍讀學士官名<lb/>
　　當從南史作侍讀博士　謝靈運傳緤賢不策失<lb/>
<pb n="KR2m0018_WYG_109-15b"/>
　　位誰持迨理屈而愈閉方怨天而懷悲監本失訛<lb/>
　　夫持訛時迨訛造今據本集改　南平穆王鑠傳<lb/>
　　賊多作蝦蟆車以填塹肉薄攻城按肉薄義見前<lb/>
　　監本訛作因薄南史訛作内薄今校改　臧質傳<lb/>
　　兩岸築偃月壘監本岸訛圻偃訛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>今並據南史<lb/>
　　改　㑹益州刺史劉秀之遣軍襲江陵秀擊破之<lb/>
　　監本闕江陵二字今據南史補　顔竣傳夫禁制<lb/>
　　之設非惟一旦昩利犯憲羣庶常情監本一旦二<lb/>
<pb n="KR2m0018_WYG_109-16a"/>
　　字訛并作亘今校改　蕭思話傳孝建二年卒時<lb/>
　　年五十按思話十八除瑯邪王大司馬行㕘軍踰<lb/>
　　年父源之卒是為永初九年至元嘉五年任青州<lb/>
　　刺史稱年二十七是也自元嘉六年己巳至孝建<lb/>
　　二年乙未又厯二十七年思話卒時年五十四今<lb/>
　　云五十盖脱四字　王景文傳復為秘書監太子<lb/>
　　右衛率侍中諸本衛訛御查百官志無御率之名<lb/>
　　今校改　徐豁傳諮議致敬惟内外武官按諮當<lb/>
<pb n="KR2m0018_WYG_109-16b"/>
　　作豁以字形相近而訛也<lb/>
　　南齊書髙帝本紀河南王世子吐谷渾易度侯各<lb/>
　　本皆作度易侯今據氐羌傳改　天文志辰星孟<lb/>
　　効西方按古法候辰星惟四仲月當見故劉向封<lb/>
　　事以辰星見於四孟為異也効字與耀字音近當<lb/>
　　是耀字之訛　禇淵傳新除司徒領驃騎將軍南<lb/>
　　康公淵按禇淵新除之官乃司空非司徒也諸本<lb/>
　　並誤　王儉傳遷長史兼侍中監本脱史字今據<lb/>
<pb n="KR2m0018_WYG_109-17a"/>
　　南史補　崔祖恵傳寧失不經靡媿周書按寧失<lb/>
　　不經乃虞書非周書也　宗室遙昌傳興元元年<lb/>
　　按齊世無此年號海陵王立改隆昌元年為延興<lb/>
　　元年興元當是延興之訛　沈憲傳少為憲從伯<lb/>
　　領軍寅之所知按寅之即演之梁時以演與武帝<lb/>
　　諱同音故去水旁為寅如張縯稱張寅亦其例也<lb/>
　　今正之<lb/>
　　梁書南康簡王績傳與弟祈陽侯通理並遇害又<lb/>
<pb n="KR2m0018_WYG_109-17b"/>
　　理字季英㑹理第六弟也監本缺通字閣本又訛<lb/>
　　通按南史通理字仲宣今各補正之　滕曇恭傳<lb/>
　　太守王僧度引曇恭為功曹固辭不就王儉時隨<lb/>
　　僧度在郡號為滕曾子度南史度作䖍按南齊書<lb/>
　　王儉為叔父僧䖍所養僧䖍嘗為豫章内史則南<lb/>
　　史是也　阮孝緒傳非得一之士闕彼明智體之<lb/>
　　之徒獨懷鑒識按體之當作體二<lb/>
　　陳書髙祖紀呉興長城下若里人監本若訛春按<lb/>
<pb n="KR2m0018_WYG_109-18a"/>
　　一統志長城有上若下若今據南史改　時乗御<lb/>
　　宇監本宇訛辯今據南本改　宣帝紀壬辰以尚<lb/>
　　書右僕射王㻛為尚書右僕射按南史云以尚書<lb/>
　　右僕射為尚書僕射則下右字為衍文　侯安都<lb/>
　　傳安都作連城收異按上文謂留異䜿柵拒王師<lb/>
　　則此收字應作攻字盖收與攻以形似而誤耳<lb/>
　　蔡景厯傳兼太府卿監本府訛舟今校改　駱牙<lb/>
　　傳牙母陳覩世祖儀表知非常人各本陳訛陵今<lb/>
<pb n="KR2m0018_WYG_109-18b"/>
　　據南史改　沈君理傳拜駙馬都尉封永安亭侯<lb/>
　　監本亭訛定今據南史改　始興王伯茂傳時髙<lb/>
　　宗在周未還監本髙宗訛髙祖今據本紀改<lb/>
　　魏書穆帝紀乃從琨求句注陘北之地監本注訛<lb/>
　　主按句注山名在今代州地今校改　行臺髙諒<lb/>
　　監本諒作謨按本書肅宗紀云孝昌元年正月徐<lb/>
　　州刺史元法僧據城反害行臺高諒又髙祐傳祐<lb/>
　　孫顥顥弟雅雅弟諒為徐州行臺屬元法僧反叛<lb/>
<pb n="KR2m0018_WYG_109-19a"/>
　　逼諒同之諒不許為法僧所害謨字自是諒字之<lb/>
　　訛今校改　安同傳同長子屈本卷安同父屈仕<lb/>
　　慕容暐為殿中郎將此云同長子屈是祖孫同一<lb/>
　　名也當有誤　司馬叔璠傳丹楊侯楊一本作陽<lb/>
　　按晉書地理志丹陽郡有丹陽縣注丹陽山多赤<lb/>
　　栁在西也今人㮣改楊為陽誤矣　李寶傳隨舅<lb/>
　　唐契北奔伊吾各本唐訛廣考本書唐和傳和與<lb/>
　　兄契携外甥李寶避難伊吾則唐字以廣字形似<lb/>
<pb n="KR2m0018_WYG_109-19b"/>
　　而誤今校改　酈範傳長孫雅又引為行臺按北<lb/>
　　史作長孫承業本書長孫道生傳子抗抗子觀觀<lb/>
　　子兾歸髙祖以其㓜承家業賜名稚字承業北史<lb/>
　　書其字而此改作雅當是唐臣避髙宗嫌名而易<lb/>
　　其文　李靈傳繪弟系系北史作緯按李氏宗族<lb/>
　　見於北史者趙郡太守頤字彦祖生三子思系曽<lb/>
　　其名系者即順之父也順與靈為從父兄繪系俱<lb/>
　　靈之曾孫不應犯其五世從祖之諱當以緯為是<lb/>
<pb n="KR2m0018_WYG_109-20a"/>
　　　鄭羲傳洞林子敬叔監本子作字據本傳云鄭<lb/>
　　羲五兄長白驎次小白次洞林次叔夜次連山遂<lb/>
　　各序其子某孫某今觀下文有云敬叔弟士恭則<lb/>
　　可知敬叔士恭皆洞林子而非其字矣今校改<lb/>
　　畢衆敬傳安都引國授軍經其城下按本卷安都<lb/>
　　傳安都遣使來降請兵救援顯祖召羣臣議而納<lb/>
　　之今云引國授軍授字當是援字之訛　羊深傳<lb/>
　　羊深字文淵太山平陽人梁州刺史祉第二子也<lb/>
<pb n="KR2m0018_WYG_109-20b"/>
　　按北史羊祉傳祉太山鉅平人本書地形志泰山<lb/>
　　郡有鉅平若平陽則屬髙平郡又有陽平則屬魯<lb/>
　　郡當以鉅平為是　竇瑗傳遼西遼陽人遼陽北<lb/>
　　史作陽洛按本書地形志遼西郡領縣三有陽樂<lb/>
　　無遼陽今以下文以軍功賜爵陽洛男證之應從<lb/>
　　北史但陽洛陽樂未知孰是　緝事在序傳緝子<lb/>
　　悦為濟隂太守按本書列傳自序魏悦即收之祖<lb/>
　　也今據此傳悦為緝之子溥之孫而列傳自序則<lb/>
<pb n="KR2m0018_WYG_109-21a"/>
　　云彦子歆歆子悦位濟隂太守竊謂收自紀其髙<lb/>
　　曽之名不應兩傳迥異殆序傳本闕亦後人所補<lb/>
　　故舛訛若此　慕容廆傳又大破宇文闥地千里<lb/>
　　各本同按晉書記晃親伐宇文歸逺遁漠北開路<lb/>
　　千餘里此殆脱去歸字并訛開為闥也　張寔傳<lb/>
　　茂妻弟賈模按晉書張茂傳云凉州大姓賈摹寔<lb/>
　　之妻弟也此以為茂之妻弟與晉書異又按茂傳<lb/>
　　有手莫頭圖凉州之謡則模字當從摹矣　天象<lb/>
<pb n="KR2m0018_WYG_109-21b"/>
　　志太宗永興五年三暈東井南監本三作月按本<lb/>
　　卷有云三月丙申月三暈太㣲此當是三字上脱<lb/>
　　去月字　世祖延和元年及涇州刺史狄子玉為<lb/>
　　權按本書世祖紀征西將軍金崖與安定鎮將延<lb/>
　　普及涇州刺史狄子玉争權搆隙則為權當係争<lb/>
　　權之訛　地形志魏尹鄴注有南部右部東部按<lb/>
　　此句下當有尉字下文臨漳縣注有左部東部北<lb/>
　　部尉即其證也　陽平郡清淵注二漢屬郡按屬<lb/>
<pb n="KR2m0018_WYG_109-22a"/>
　　字下當脱魏字　林慮郡林慮注有陵陽河東流<lb/>
　　為垣按垣應作洹後漢郡國志河内郡林慮注徐<lb/>
　　廣曰洹水所出蘇秦合諸侯盟處是也　常山郡<lb/>
　　注孝章建初中為淮陽永元二年復按後漢書章<lb/>
　　帝建初四年四月徙常山王昞子側為常山王昞<lb/>
　　傳云徙淮陽王以汝南之新安西華益淮陽國昞<lb/>
　　自常山徙封淮陽非改常山為淮陽盖魏收之誤<lb/>
　　　兖州注魏晉治闕丘按闕字以宋志證之則魏<lb/>
<pb n="KR2m0018_WYG_109-22b"/>
　　晉治廩丘當作廪　樂安郡注漢髙帝為千乗國<lb/>
　　按漢書髙帝置千乗郡未嘗建國此國字係郡字<lb/>
　　之訛　濟南郡蓍按蓍字乃著字之誤兩漢有著<lb/>
　　縣屬濟南可據　濟隂郡離孤按孤當作狐又注<lb/>
　　有離孤城亦誤漢志可證　譙郡注晉以為郡按<lb/>
　　譙郡始置於曹魏不始於晉也志誤　郯郡注後<lb/>
　　漢為國晉復按後漢之初雖嘗封東海王後復為<lb/>
　　東海郡晉因之非至晉始復也　扶風郡槐里注<lb/>
<pb n="KR2m0018_WYG_109-23a"/>
　　周曰大丘按漢志槐里周曰犬丘懿王都之非大<lb/>
　　丘也此係傳寫之誤　隴東郡祖居注前漢屬罷<lb/>
　　後復屬武威按祖居即二漢之祖厲縣也前屬安<lb/>
　　定後屬武威此注前漢屬下此似脱安定二字衍<lb/>
　　罷字又訛後漢漢字為復字　隨平郡鶉鵤注前<lb/>
　　漢屬山城按鶉鵤前漢志作鶉孤後漢及晉志作<lb/>
　　鶉觚傅休奕封鶉觚男即此縣也此志作鵤盖誤<lb/>
　　又此縣前漢屬北地此誤作屬山城前漢並無郡<lb/>
<pb n="KR2m0018_WYG_109-23b"/>
　　名山城也　徧城郡沃野按沃野當作沃野前漢<lb/>
　　志作沃壄後漢志作沃野　律厯志甲子之嵗入<lb/>
　　甲戌紀紀法十六萬八千六百注千蔀成紀按詩<lb/>
　　大雅疏二十蔀為一紀此千字誤　禮志輿服之<lb/>
　　制大樓輦駕牛一十按南監本作駕牛十二觀下<lb/>
　　文小樓輦駕牛十二則知此大樓輦駕牛一十之<lb/>
　　誤矣　樂志叙軒轅桴阮瑜之管定小一之律按<lb/>
　　吕氏春秋伶倫自大夏之西乃之阮隃之隂是瑜<lb/>
<pb n="KR2m0018_WYG_109-24a"/>
　　當作隃小一兩字不可解當是十二兩字之訛<lb/>
　　磬氏為磬倨<hi>闕</hi>之法按考工記磬有倨句此當是<lb/>
　　闕句字<lb/>
　　北齊書神武紀追濟州之軍監本濟訛齊按上文<lb/>
　　有益河東及濟州兵於白溝則齊乃濟字之誤今<lb/>
　　據北史改　華山王凝傳天寶元年封新平郡王<lb/>
　　九年改封安定十五年封華山按天寶止十年五<lb/>
　　字當是衍文　安德王延宗傳我保定中為廣州<lb/>
<pb n="KR2m0018_WYG_109-24b"/>
　　士曹北史保定作武定按魏世無以保定紀年者<lb/>
　　應從北史為是　孝昭六王傳汝陽王彦忠監本<lb/>
　　陽訛南按孝昭六王已有汝南王彦理無一郡並<lb/>
　　封二王事今據北史改　髙德政傳山提以五月<lb/>
　　至鄴按下文有六日七日八日諸文葢史家以受<lb/>
　　禪大事故特書日以謹之則五月當係五日之訛<lb/>
　　　魏收傳見邢魏之臧否即是任沈之優劣按顔<lb/>
　　氏家訓云任沈之是非即邢魏之優劣此與北史<lb/>
<pb n="KR2m0018_WYG_109-25a"/>
　　並誤　孟業傳今我出都按上文云徵入為中書<lb/>
　　令則出字當是入字之誤<lb/>
　　周書文帝紀王羆率甲士一萬下文云王羆足相<lb/>
　　抗拒監本俱作王羅按王羆本傳云屬太祖徵兵<lb/>
　　為勤王之舉請前驅効命遂為大都督鎮華州正<lb/>
　　與此合今校改　明帝紀以大將軍楊忠大將軍<lb/>
　　王雄並為柱國諸本王雄俱作楊雄按楊雄至武<lb/>
　　帝時始顯又其傳中無為柱國事王雄傳云孝閔<lb/>
<pb n="KR2m0018_WYG_109-25b"/>
　　帝踐阼授少傅増邑二千户進位柱國大將軍其<lb/>
　　為王雄無疑今校改但傳云孝閔帝踐阼進柱國<lb/>
　　大將軍而本紀雄為柱國乃在明帝二年亦與傳<lb/>
　　不合　武帝紀封開府李昞為唐國公諸本昞俱作<lb/>
　　乕按通鑑李乕卒於魏大統十七年五月新舊唐<lb/>
　　書太祖本紀太祖父昞封唐國公此唐有天下之<lb/>
　　號所自起也唐諱昞字又諱乕字大約此書原本<lb/>
　　凡李虎李昞俱稱李諱後人妄改又不深考故此<lb/>
<pb n="KR2m0018_WYG_109-26a"/>
　　處與下文以大將軍唐國公李昞為柱國並訛作<lb/>
　　李乕今校改　盧辨傳庶纂前修矣此下北史有<lb/>
　　節閔帝立云云按下文云及帝入闗帝謂孝武也<lb/>
　　作史者若不載節閔帝即位事則當云及孝武入<lb/>
　　闗不當云帝入闗也以北史校之知此明有脱文<lb/>
　　　韋孝寛傳城外又縳松于竿通鑑云縳松于竿<lb/>
　　按下文有松麻俱落句知此脱一麻字北史亦脱<lb/>
　　　史臣論此下南北監本俱有注云附髙賔贊缺<lb/>
<pb n="KR2m0018_WYG_109-26b"/>
　　按賔乃附傳不必有贊今削之　史臣論孝伯神<lb/>
　　舉按神舉于孝伯為族父傳又在孝伯前則當云<lb/>
　　神舉孝伯<lb/>
　　隋書髙祖紀陳國平合州三十按北史作州四十<lb/>
　　以地理志證之北史是也志言陳氏荆揚之域州<lb/>
　　四十二郡一百九縣四百三十八紀言州四十郡<lb/>
　　一百縣四百皆畧舉大數耳　駕白駱監本駱訛<lb/>
　　輅宋本同按上文是革輅所駕之馬爾雅白馬黒<lb/>
<pb n="KR2m0018_WYG_109-27a"/>
　　鬛駱則為白駱無疑　禮儀志猛毅烈威鋭震進<lb/>
　　智威勝駿等十猛將軍按十猛謂以猛字分冠下<lb/>
　　十字之首如猛毅猛烈是也十字不當有兩威字<lb/>
　　當是乕字唐諱乕作武又訛武作威耳　天文志<lb/>
　　翼南五星曰東區應作東甌歩天歌可證此志及<lb/>
　　晉志並作區葢刋本訛脱偏旁耳　七星為員官<lb/>
　　辰星廟也按員官應作員宫與清廟明堂文大室<lb/>
　　疏廟一例晉志可証也今本史記漢書及此志俱<lb/>
<pb n="KR2m0018_WYG_109-27b"/>
　　作員官葢訛　梁睿傳昔匈奴未平去病辭老按<lb/>
　　前漢書霍去病傳上為治第令視之對曰匈奴不<lb/>
　　滅無以家為也辭老當作辭第　牛宏傳五九紛<lb/>
　　競遂至不成監本九訛鬼按魏書禮志初世宗永<lb/>
　　平延昌中欲建明堂而議者或云五室或云九室<lb/>
　　頻屬年饑遂寢至是復議之詔從五室及元議執<lb/>
　　政遂改營九室值世亂不成宗廟之禮迄無所設<lb/>
　　是五九紛競也今校改　樊子盖傳又收合降賊<lb/>
<pb n="KR2m0018_WYG_109-28a"/>
　　入豆子䴚討格謙擒之以狀聞奏帝惡其威名遞<lb/>
　　追入朝賊由是復盛按此格謙已為楊義臣所擒<lb/>
　　而王充傳又載厭次人格謙為盗數年兵十餘萬<lb/>
　　在豆子䴚中充帥師破斬之威振羣賊云云同一<lb/>
　　格謙在豆子䴚中兩傳所載互異詎因楊義臣被<lb/>
　　追入朝格謙乗間逸去賊由復盛後為王充破斬<lb/>
　　耶原本䴚訛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>按水經注膠水北厯土山山悉鹽<lb/>
　　坑箋曰坑當作䴚或訛作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>省作坈又作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>並非<lb/>
<pb n="KR2m0018_WYG_109-28b"/>
　　　外戚髙祖外家吕氏傳有男子吕永吉自稱有<lb/>
　　姑字苦桃為楊諱妻監本諱訛廣按髙祖外家吕<lb/>
　　氏苦桃即髙祖之母髙祖之父諱忠髙祖諱堅煬<lb/>
　　帝諱廣當作為楊忠妻原其所以訛者舊本必係<lb/>
　　諱字而本書惟晉王廣屢見廣字多作諱字後人<lb/>
　　改諱字為廣字遂并此諱字亦改為廣字而不覺<lb/>
　　其大謬也此本隋朝奏牘應從舊本作諱字今校<lb/>
　　改<lb/>
<pb n="KR2m0018_WYG_109-29a"/>
　　南史齊髙帝紀冬十二月戊戌以司空禇彦囘為<lb/>
　　司徒按上文云春正月戊戌朔大赦以司空禇彦<lb/>
　　囘為司徒此不當重出殆因戊戌日相同而誤<lb/>
　　梁武帝紀乙丑益州刺史鄧元起尅成都監本丑<lb/>
　　訛巳今據梁書上文為丁巳尚書右僕射范雲卒<lb/>
　　下文為壬申斷諸郡縣獻奉二宫改正　夏四月<lb/>
　　庚午羣臣以錢一億萬奉贖監本午訛寅上文云<lb/>
　　三月庚子幸同泰寺乙巳升殿講經下文云戊寅<lb/>
<pb n="KR2m0018_WYG_109-29b"/>
　　百辟表請丁亥御輦還宫凡四十七日計乙巳後<lb/>
　　戊寅前不應有庚寅再查是年正月己亥朔則庚<lb/>
　　子乙巳為三月初旬戊寅丁亥為四月中旬末而<lb/>
　　庚午至戊寅距八日盖庚午贖身既已黙許戊寅<lb/>
　　奉表三請三答又遲九日丁亥囘宫其為午字無<lb/>
　　疑　敬帝紀十一月庚辰齊安州刺史翟子崇楚<lb/>
　　州刺史栁達摩按本書下卷陳武帝紀作楚州刺<lb/>
　　史劉仕榮淮州刺史栁達摩據此則脱去劉仕榮<lb/>
<pb n="KR2m0018_WYG_109-30a"/>
　　淮州刺史七字　武帝紀甲子廣州言仙人見於<lb/>
　　羅浮山寺小石橋按上云正月丁酉下云二月辛<lb/>
　　酉則此二十六日内當是庚子或壬子此作甲子<lb/>
　　誤也若陳書作甲午則更誤矣　檀韶傳以桓元<lb/>
　　功封邑邱縣侯按以字下應有平字邑應從宋書<lb/>
　　作巴　齊宗室南豐伯赤斧子頴胄傳頴胄使别<lb/>
　　駕宗史撰定禮儀按史應作夬雖梁書宗夬本傳<lb/>
　　未載此事而云故領軍將軍蕭頴胄深相委仗每<lb/>
<pb n="KR2m0018_WYG_109-30b"/>
　　事諮焉其為夬無疑也　李安人等傳論報罵之<lb/>
　　義理則宜然台輔之冀其何爽也按報罵二字不<lb/>
　　可解本傳意望台鼎心常鬱怏及酒後啟帝因致<lb/>
　　疎退一叚梁書不載所謂報罵者或指此然必有<lb/>
　　訛字　陳宗室諸王始興王叔陵傳叔陵有部下<lb/>
　　兵生在新林監本林作安殆因新安王伯固而訛<lb/>
　　上文云放東城囚以充戰士又遣人往新林追所<lb/>
　　部兵馬則為林字之誤無疑矣<lb/>
<pb n="KR2m0018_WYG_109-31a"/>
　　北史魏太武帝紀初造新字千餘字監本字作宇<lb/>
　　盖以上文營造萬夀宫永安安樂二殿臨望觀九<lb/>
　　華堂而訛也據魏書改　孝文帝紀丁亥宋人來<lb/>
　　聘監本丁作乙魏書同今按上文云九月辛巳車<lb/>
　　駕還宫下文云己亥詔囚死不得暴露則此十九<lb/>
　　日内定應作丁亥　東魏孝静帝紀癸酉還宫二<lb/>
　　月壬申按上文春正月壬戌朔則二月安得有壬<lb/>
　　申此必有誤　周武帝紀己夘軍次并州按己夘<lb/>
<pb n="KR2m0018_WYG_109-31b"/>
　　當係己未之誤以上文十二月戊申計之則戊申<lb/>
　　距丁丑已為匝月安得復有己夘　崔浩傳賜浩<lb/>
　　妾各一人按魏書叙崔浩事本與周澹並書故云<lb/>
　　賜浩澹妾各一人今刪去周澹乃仍用各字則謬<lb/>
　　　陸俟傳弟麗按麗俟之子馥之弟今叙於馥五<lb/>
　　世從孫融之後而云弟麗則誤甚矣　髙德正傳<lb/>
　　以愔從令徳正居守按齊書作以愔居守與此異<lb/>
　　觀下文云自請赴鄴與愔言則愔實在鄴居守而<lb/>
<pb n="KR2m0018_WYG_109-32a"/>
　　此處為訛矣　鄭譯傳譯祖文寛據上文瓊子道<lb/>
　　邕道邕子譯下文瓊弟儼儼子文寛則文寛乃譯<lb/>
　　從父也祖字誤　瓊弟儼各本瓊俱訛璹按以上<lb/>
　　下文考之璹為道邕之孫道邕為祖珍之子祖珍<lb/>
　　既以弟儼重贈而此以儼為璹弟直誤以從曽祖<lb/>
　　為兄弟行矣今校改　邢邵傳愔與魏元乂及邵<lb/>
　　請置學按下文邵之所奏魏書作李崇所上此何<lb/>
　　以移於邵傳　李崇傳惟長樂公兩手持絹二十<lb/>
<pb n="KR2m0018_WYG_109-32b"/>
　　匹而出按魏書宣武靈皇后傳此事係長樂公主<lb/>
　　非長樂公也盖脱主字　隋來䕶兒傳又與蒲山<lb/>
　　公李寛討平黟歙逆黨汪文進監本蒲作浦按隋<lb/>
　　之封爵有蒲州蒲城蒲山等號此處浦山盖蒲山<lb/>
　　之訛也今據隋書改　真臘傳娶妻者唯送女人<lb/>
　　女擇日遣媒人迎婦按馮夢楨云女人女三字定<lb/>
　　有訛今考隋書乃衣一具三字之誤也<lb/>
皇朝通志卷一百九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0018_WYG_012-1a"/>
　欽定四庫全書<lb/>
　皇朝通志卷十二<lb/>
　　六書畧<hi>二</hi>
　　清篆<lb/>
　　　乾隆十三年<lb/>
　諭我朝國書音韻合乎元聲體製本乎<lb/>
聖作分合繁簡悉協自然惟篆體雖舊有之而未詳備寳<lb/>
　　璽印章尚用本字朕稽古之暇指授臣工肇為各體<lb/>
<pb n="KR2m0018_WYG_012-1b"/>
　　篆文儒臣廣搜載籍援據古法成三十二類且請以<lb/>
　　朕製盛京賦繕成清漢篆文既廣國書併傳古篆足<lb/>
　　以昭示来許著允所請即以傅恒汪由敦充總裁官<lb/>
　　阿克敦蔣溥充副總裁官慎簡校對繕寫人員速竣<lb/>
　　厥事<lb/>
　　　<hi>臣</hi>等謹按清字篆文傳自<lb/>
太宗文皇帝時是清篆原與<lb/>
　　國書先後並出特以各體未備傳習尚稀我<lb/>
<pb n="KR2m0018_WYG_012-2a"/>
　皇上本原<lb/>
聖作製為三十二體<lb/>
　命繕寫<lb/>
　御製盛京賦以昭覲揚<lb/>
光烈傳示無疆之意六書之道尤為深切著眀今據各體<lb/>
　　　標目依類登載併分系縁起于每條之下資考鏡<lb/>
　　　焉<lb/>
　<lb/>
<pb n="KR2m0018_WYG_012-2b"/>
　<lb/>
　　　玉筯篆舒元輿云李斯變倉頡史籀文為之體尚<lb/>
　　　太古葢小篆外别剏一家也或即以小篆為玉筯<lb/>
　　　其説見於唐元度論書十體然豐坊言小篆變而<lb/>
　　　為玉筯則固各自為書後李陽冰最善其體<lb/>
　<lb/>
　<lb/>
　　　芝英篆書纂漢武帝有靈芝三本植殿前乃歌芝<lb/>
<pb n="KR2m0018_WYG_012-3a"/>
　　房曲又命陳遵作是書亦曰靈芝按六國時已有<lb/>
　　芝英書用之符信則遵葢有所仿章俊卿所謂析<lb/>
　　六國芝英之派也體用小篆而岐其首尾若芝初<lb/>
　　生狀<lb/>
　<lb/>
　<lb/>
　　上方大篆未知出于何人按䝉恬筆經李斯刪取<lb/>
　　其文為小篆則秦以前早有之韋續又言程邈所<lb/>
<pb n="KR2m0018_WYG_012-3b"/>
　　述後人飾之以為法祝素先并謂邈飾斯之法當<lb/>
　　是斯改定古人邈又潤色之也體與填書畧同<lb/>
　<lb/>
　<lb/>
　　小篆書斷云李斯改省籀文作衛恒論四體書勢<lb/>
　　有謂程邈作于雲陽獄中非也但按斯以前已有<lb/>
　　小篆韋續書纂謂漢武得周時汾隂鼎即其文又<lb/>
　　宣和譜論秦穆時詛楚文熊朋来論黄帝刀布已<lb/>
<pb n="KR2m0018_WYG_012-4a"/>
　　皆是小篆字體或傳自古人斯更為改定遂獨擅<lb/>
　　其名耶亦曰八分小篆者比籀文十存其八也<lb/>
　<lb/>
　<lb/>
　　鐘鼎篆墨藪云大禹象鐘鼎形作按熊朋来謂古<lb/>
　　禮器頫為鐘仰為鼎自皇祐間命太常摹歴代鐘<lb/>
　　鼎欵為圖宣和以後此書遂廣薛尚功所集鐘鼎<lb/>
　　欵識多三代時篆刻也<lb/>
<pb n="KR2m0018_WYG_012-4b"/>
　<lb/>
　<lb/>
　　垂露篆僧夢英云漢曹喜作以書章奏字如縣鍼<lb/>
　　而不纎若濃露之垂故名章帝甞重此書比之金<lb/>
　　盤瀉珠風篁雜雨蔡邕所謂建初稱善者也<lb/>
　<lb/>
　<lb/>
　　栁葉篆僧夢英云晉衛瓘作筆勢眀勁莫得而學<lb/>
<pb n="KR2m0018_WYG_012-5a"/>
　　按衛氏三世攻書善師模古字上古以竹挺㸃漆<lb/>
　　書畫不能行故頭粗尾漸細瓘以筆墨擬之復頭<lb/>
　　尾俱細真妙于脱胎者<lb/>
　<lb/>
　<lb/>
　　殳篆撰人無考書纂云伯氏所職文記笏武記殳<lb/>
　　葢君有命則書其上後人因法其書為殳篆非形<lb/>
　　象殳也漢印中丁欽私印及李狀等刻皆可玩何<lb/>
<pb n="KR2m0018_WYG_012-5b"/>
　　雪漁文三橋甞仿之<lb/>
　<lb/>
　<lb/>
　　縣鍼篆書纂漢曹喜作後世多以題五經篇目河<lb/>
　　洛遺誥云小篆為質垂露為紀題署五經印其三<lb/>
　　史者即此也<lb/>
　　<hi>臣</hi>等謹按明史禮志諸司印信俱用九叠篆文惟<lb/>
　　監察御史八叠篆征西等將軍栁葉篆我<lb/>
<pb n="KR2m0018_WYG_012-6a"/>
皇上乾隆十三年初製清篆自玉筯芝英以下文武官<lb/>
　　司印信一律改鐫左清篆右漢篆皆以品秩為序<lb/>
　　文職一二品尚方大篆内三品外布政使司按察<lb/>
　　使司提督學政小篆内四五品外三四品鐘鼎篆<lb/>
　　内六品外五品以下垂露篆武職一二品栁葉篆<lb/>
　　三四品殳篆四五品以下縣鍼篆其為體凡九文<lb/>
　　武有别大小有章謹臚列於前以昭億萬年之法<lb/>
　　守凡<lb/>
<pb n="KR2m0018_WYG_012-6b"/>
御製<lb/>
上諭有闗符寳印章足以信今傳後以及諸司議定章<lb/>
　　程亦依次具載焉<lb/>
御題交泰殿寳譜序後曰寳譜成於乾隆十一年丙寅<lb/>
　越三年戊辰始指授儒臣為清文各篆體書因思向<lb/>
　之國寳官印漢文用篆書而清文則用本字者以國<lb/>
　書篆體未備也今既定為篆法當施之寳印以昭畫<lb/>
　一按譜内青玉皇帝之寳本清字篆文傳自<lb/>
<pb n="KR2m0018_WYG_012-7a"/>
太宗文皇帝時自是而上四寳均<lb/>
先代相承傳為世守者不敢輕易其檀香皇帝之寳以下<lb/>
　　二十有一則朝儀綸綍所常用宜從新製因勅所司<lb/>
　　一律改鐫與漢篆文相配並紀之寳譜序後云<lb/>
皇太后金寳用玉筯篆<lb/>
　皇后金寳制與<lb/>
皇太后同<lb/>
　　皇貴妃金寳制與<lb/>
<pb n="KR2m0018_WYG_012-7b"/>
　皇后同<lb/>
　　貴妃金寳制與<lb/>
　　皇貴妃同<lb/>
　　妃金印制與<lb/>
　　貴妃同<lb/>
　　皇太子金寳用玉筯篆和碩親王金寳芝英篆親王<lb/>
　　　世子金寳芝英篆多羅郡王飾金銀印芝英篆朝<lb/>
　　　鮮國王金印芝英篆琉球國王安南國王暹羅國<lb/>
<pb n="KR2m0018_WYG_012-8a"/>
　　　王俱飾金銀印尚方大篆公侯伯俱銀印栁葉篆<lb/>
　　　衍聖公銀印尚方大篆<lb/>
　　　十四年禮部奏理藩院堂印蒙古字應否仍照本<lb/>
　　　文鐫刻奉<lb/>
　㫖理藩院印文之䝉古字不必篆書外藩扎薩克盟長<lb/>
　　喇嘛並䝉古西藏一應滿洲蒙古唐古特文亦不必<lb/>
　篆書其在京扎薩克大喇嘛印滿文俱篆書䝉古文<lb/>
　　不必篆書<lb/>
<pb n="KR2m0018_WYG_012-8b"/>
　　　更鑄經畧大將軍印<lb/>
　諭曰近用新定清文篆書鑄造各衙門印信所司檢閲<lb/>
　　庫中所藏經畧大將軍將軍諸印凡百餘顆皆前此<lb/>
　　因事頒給經用繳還未經銷燬者㑹典復有命將出<lb/>
　　師請㫖將庫中印信頒給之文遂至濫觴朕思虎符<lb/>
　　鵲紐用之軍旅所以昭信無取繁多庫中所藏其中<lb/>
　　振揚威武建立膚功者具載<lb/>
歴朝實録班班可考今擇其克捷奏凱底定迅速者經畧<lb/>
<pb n="KR2m0018_WYG_012-9a"/>
　　印一大將軍將軍印各七分匣收貯稽其事迹始末<lb/>
　　刻諸文笥足以傳示奕禩即仍其清漢舊文而配以<lb/>
　　今製清文篆書如數重造遇有應用具奏請㫖頒給<lb/>
　　一併藏之皇史宬其餘悉交該部銷燬此後若遇請<lb/>
　　自皇史宬而用者蕆事仍歸之皇史宬若遇因一事<lb/>
　　特行頒給印信者事完交部銷燬将此載入㑹典<lb/>
　　　<hi>臣</hi>等謹按以上二項印文一則俯從舊俗重譯㑹<lb/>
　　　同之至意一則光昭<lb/>
<pb n="KR2m0018_WYG_012-9b"/>
聖武不忘功臣之盛心至于首玉筯以眀<lb/>
　九五之尊次芝英以定王侯之辨而尚方栁葉以下無<lb/>
　　　不階級秩然永垂典則斯誠我<lb/>
　聖朝制作眀備之隆規萬世臣民讀<lb/>
　皇上御製序文徳足重寳而寳以愈重之言于<lb/>
　聖人緝熙宥宻之學庶幾得以仰窺萬一矣<lb/>
<pb n="KR2m0018_WYG_012-10a"/>
　　龍篆書纂庖犧氏獲景龍之瑞命臣飛龍氏造六<lb/>
　　書其文乍踈乍宻趨長形短亦有夭矯空際之狀<lb/>
　<lb/>
　<lb/>
　　穗書韋續墨藪神農氏因上黨生嘉禾八穗乃倣<lb/>
　　其形作書以頒時令體如穗之纍纍欲墜故名<lb/>
　<lb/>
　<lb/>
<pb n="KR2m0018_WYG_012-10b"/>
　　鳥跡篆書纂云倉頡作論者以其體如鳥足歩塵<lb/>
　　纎悉畢見故名但據蔡邕篆勢云字畫之始因于<lb/>
　　鳥跡梁武帝云倉頡觀鳥跡之意則當日或實有<lb/>
　　所見而仿者書斷即以此為古文按孔壁中科斗<lb/>
　　書亦曰古文是古文不獨此一種郭忠恕所謂鳥<lb/>
　　跡科斗皆是也若六國傳信鳥跡書則又非此<lb/>
<pb n="KR2m0018_WYG_012-11a"/>
　　垂雲篆書纂黄帝時卿雲常見乃作是書晉衛恒<lb/>
　　善之論者謂筆動若飛字張如雲<lb/>
　<lb/>
　<lb/>
　　鸞鳯篆書纂少昊時作鳳鳥適至爰象其體以成<lb/>
　　書古人作事往往有所兆輒志之故官以鳥記<lb/>
　<lb/>
　<lb/>
<pb n="KR2m0018_WYG_012-11b"/>
　　科斗書吾衍字原謂倉頡意度為之韋續則言不<lb/>
　　知何代釋適之金壺記言髙陽氏狀科斗形然按<lb/>
　　衛恒篆論漢武時得孔壁書人已無能知者徒以<lb/>
　　形似科斗遂名之則并科斗名亦後人所加矣故<lb/>
　　費氏亦但言書有二十法科斗是其一並不著撰<lb/>
　　人名氏晉汲冢竹書南齊楚冡攷工記皆是此體<lb/>
<pb n="KR2m0018_WYG_012-12a"/>
　　龜書墨藪云陶唐氏因軒轅靈龜負圖乃作是書<lb/>
　　按龜圖在軒轅時何以至堯始制字其亦如周初<lb/>
　　有二鳥祥迨史佚而仿為鳥書耶<lb/>
　<lb/>
　<lb/>
　　倒薤篆論書十體云務光作光辭湯隐清泠陂植<lb/>
　　薤為食時清風歘至葉交偃成文乃象為此書寫<lb/>
　　太上紫經三卷遂逺去時人偶得其書亦謂之薤<lb/>
<pb n="KR2m0018_WYG_012-12b"/>
　　葉篆<lb/>
　<lb/>
　<lb/>
　　鳥書論書十體周文王有赤雀武王有丹烏用作<lb/>
　　此體以書幡信韋續但言寫二鳥祥不載撰人名<lb/>
　　氏唐元度則云史佚作也體與鳥跡不同彼仿其<lb/>
　　跡此象其形<lb/>
<pb n="KR2m0018_WYG_012-13a"/>
　<lb/>
　　墳書祝素先云周媒氏配合男女令各書以為證<lb/>
　　按媒氏又有填篆亦用之婚姻字頗不同葢填以<lb/>
　　表信此則其作證者<lb/>
　<lb/>
　<lb/>
　　大篆吕氏春秋云倉頡作按漢藝文志史籀著大<lb/>
　　篆書斷亦言籀損益頡文為大篆則係籀作無疑<lb/>
<pb n="KR2m0018_WYG_012-13b"/>
　　至其字體周越趙宦光等謂即石鼓文而書斷又<lb/>
　　謂石鼓乃籀篆虞世南書㫖述并有大篆即籀篆<lb/>
　　之語諸說各相牴牾意籀所作原有此數種以石<lb/>
　　鼓籀篆為即大篆者均誤也漢書藝文志凡十五<lb/>
　　篇建武時已亡六篇<lb/>
　<lb/>
　<lb/>
　　麟書書纂魯西狩獲麟仲尼感焉弟子申為作是<lb/>
<pb n="KR2m0018_WYG_012-14a"/>
　　書墨藪又云紀瑞也<lb/>
　<lb/>
　<lb/>
　　轉宿篆書纂宋景公時熒惑守心公有徳言三遂<lb/>
　　徙三舍司星子韋仿其退縮象作是書每字首用<lb/>
　　三星墨藪所謂蓮花未開形即此<lb/>
　<lb/>
　<lb/>
<pb n="KR2m0018_WYG_012-14b"/>
　　雕蟲篆書纂云即戰筆書按夢英載魯秋胡宦遊<lb/>
　　其妻桑時浣蠶作體遒律屈曲如蟲故亦名蟲書<lb/>
　　或又云蟲鳥書張表臣非之謂蟲鳥各自為書不<lb/>
　　相混也晉郭巨山最善之<lb/>
　<lb/>
　<lb/>
　　刻符篆書纂李斯趙髙並善用之按秦廢古文定<lb/>
　　八體此其一也文用栁葉小篆雙鈎成字俗呼為<lb/>
<pb n="KR2m0018_WYG_012-15a"/>
　　飛白誤矣<lb/>
　<lb/>
　<lb/>
　　金錯篆書纂云古錢文也周泉府漢銖兩刀布所<lb/>
　　製皆是胡正言摹秦漢印章每于用筆注頭處作<lb/>
　　兩丫形葢本此<lb/>
　<lb/>
　<lb/>
<pb n="KR2m0018_WYG_012-15b"/>
　　鵠頭篆亦名鶴頭撰人無考韋續云詔版所用漢<lb/>
　　家尺一之簡是也起筆輕如鳥喙繼筆重如鵠頭<lb/>
　　論者此之逺帆無波秋水一抹<lb/>
　<lb/>
　<lb/>
　　飛白書書纂蔡邕作時方飾理鴻都門邕適撰聖<lb/>
　　皇篇待詔門下見役人以堊帚成字歸而作是書<lb/>
　　後王子猷父子並造其極又梁武帝謂蕭子雲曰<lb/>
<pb n="KR2m0018_WYG_012-16a"/>
　　獻之書飛而不白卿書白而不飛可為斟酌之子<lb/>
　　雲乃以篆文為之極精妙歐陽詢得其傳<lb/>
　<lb/>
　<lb/>
　　龍𤓰篆夢英云王右軍逰天台還至㑹稽適風月<lb/>
　　清朗夕上桐亭偶題柱作一飛字形若龍𤓰遂以<lb/>
　　為名後王僧䖍仿其意加以稜角為虎𤓰書亦著<lb/>
　　名<lb/>
<pb n="KR2m0018_WYG_012-16b"/>
　<lb/>
　<lb/>
　　竒字甄豐六體書之一張懐瓘書斷云即籀篆也<lb/>
　　其跡有石鼓文在焉蕭子良又謂豐定大篆為竒<lb/>
　　字葢豐有六體原改定古書而成當時或本大篆<lb/>
　　籀篆而稍變其體故與籀篆既異于大篆亦不甚<lb/>
　　同也揚雄最好之劉棻從學焉其傳遂廣<lb/>
<pb n="KR2m0018_WYG_012-17a"/>
　<lb/>
　　纓絡篆僧夢英云漢劉伯升夜觀星象作存古之<lb/>
　　梗概變隸之規矩體類科斗而不真勢同回鸞而<lb/>
　　較逸後漢儒士多學之<lb/>
　<lb/>
　<lb/>
　　剪刀篆韋誕作其形似剪故名僧夢英云剪刀亦<lb/>
　　名金錯書按二書不同體此當是誕又從金錯中<lb/>
<pb n="KR2m0018_WYG_012-17b"/>
　　悟出也<lb/>
　<lb/>
　<lb/>
　　碧落篆段成式謂碑有碧落字故名李肇董逌則<lb/>
　　謂碑在絳州龍興宫本舊碧落觀故名按歐陽修<lb/>
　　集古錄龍興宫有碧落尊像篆文即刻其背宋濓<lb/>
　　潛溪志唐韓王元嘉子訓為其母造此尊像爰有<lb/>
　　是碑但不知何人書李璿之玉京宫記曰陳惟玉<lb/>
<pb n="KR2m0018_WYG_012-18a"/>
　　李漢黄公記曰李訓弟撰洛中記異乃謂有二鴿<lb/>
　　仙来刻者皆不可强為之説要其字法到秦漢人<lb/>
　　深處李陽冰見之寢處其下數日不能去<lb/>
　　<hi>臣</hi>等謹按各體<lb/>
　清篆攷古証今文章炳燦彧彧皇皇允垂極軌昔唐<lb/>
　　李陽冰之論古篆謂得方圓流峙之形於天地山<lb/>
　　川得經緯昭回之度於日月星辰得霏布滋蔓之<lb/>
　　容於雲霞艸木得屈伸飛動之理於魚蟲禽獸隨<lb/>
<pb n="KR2m0018_WYG_012-18b"/>
　　手萬變任心所成通三才之氣象備萬物之情状<lb/>
　　我<lb/>
皇上聖神天縱囊括圖書<lb/>
新模既廣古篆益昭洵足稱<lb/>
考文敷典之鉅觀垂法無疆之盛遘矣<lb/>
　<lb/>
　<lb/>
皇朝通志卷十二<lb/>
</p>
<p>
</p>
  </div>
</body>
</text>
</TEI>
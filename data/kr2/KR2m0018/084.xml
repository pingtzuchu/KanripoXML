<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0018_WYG_084-1a"/>
欽定四庫全書<lb/>
皇朝通志卷八十四<lb/>
　食貨畧<hi>四</hi>
　　賦税下<lb/>
　　乾隆元年<lb/>
詔蠲除天下新淤舊坍沙脊鹻鹵及揑報開荒浮糧<hi>按乾</hi>
　　<hi>隆初年蠲正賦額銀前後約計六十餘萬詳見蠲賑門</hi>是時各處闗税徧䜿<lb/>
　　木榜商賈一目了然惟甘肅遼逺並無部頒新例<lb/>
<pb n="KR2m0018_WYG_084-1b"/>
　　司事者各執腐爛舊本因而浮減不一布政司徐<lb/>
　　祀經心察核有府與府異縣與縣異一税而數處<lb/>
　　各别因言甘省税課除牙帖外有商畜二税内有<lb/>
　　過税坐税之分過税者係販往别地應納過路之<lb/>
　　税坐税者係販别地貨物集市發賣輕重各别必<lb/>
　　須逐條刋刻大張曉示方免濫收脱漏又兩江總<lb/>
　　督趙宏恩奏稱龍江西新闗舊有衙規茶果驗票<lb/>
　　諸項在加一火耗之外應請革除如織造府承辦<lb/>
<pb n="KR2m0018_WYG_084-2a"/>
　　差役及養廉不敷准在盈餘内支存一萬兩動用<lb/>
　　俱從之又於九江贛口二闗鈔課令商人自行投<lb/>
　　櫃收銀之後發三聯單一給商人一交巡撫一存<lb/>
　　税署以杜侵𨼆之弊是年以江南水災停征該地<lb/>
　　闗津米麥税二年以<lb/>
　畿輔雨澤愆期停征天津臨清二闗米麥税又以挑<lb/>
　　濬淮揚運河停經過該地米麥税時廷臣多以各<lb/>
　　省税務統歸旗員經理為請<lb/>
<pb n="KR2m0018_WYG_084-2b"/>
上以設闗原為查察奸宄利益商民並非為收税之員<lb/>
　　身家計若以旗員貧乏而差遣之是教之貪矣乃<lb/>
　　不允所請又原任江西巡撫俞兆岳奏報九江贛<lb/>
　　口兩闗税課盈餘較前共減九萬有餘<lb/>
上命部臣及新任巡撫查核旋<lb/>
諭之曰前因各省闗税毎多無名之徵是以屢經釐剔<lb/>
　減除今就江西一省少收十萬兩推之各省約計不<lb/>
　下百有餘萬如果商民得沾實恵即更逾此數亦所<lb/>
<pb n="KR2m0018_WYG_084-3a"/>
　樂聞但闗税與物直原相表裏税輕而物價不減是<lb/>
　商民猶未沾實澤徒飽胥吏之槖耳督撫大吏宜督<lb/>
　率司𣙜之員潔己奉公以副加恵商民之意若錯㑹<lb/>
　其意又欲多報贏餘以致商民受困罪更無可逭時<lb/>
　　又以淮安監督唐英具陳各項經費及書役飯食<lb/>
　　不敷狀奏請動支盈餘<lb/>
上以淮南等闗必因書吏添設過多以致工食不足又<lb/>
　　闗差養廉之數亦覺太豐著總督慶復酌量裁減<lb/>
<pb n="KR2m0018_WYG_084-3b"/>
　　以免日久濫征尋定滸墅闗酌減人役工食養亷<lb/>
　　八千一百餘兩淮闗酌減人役工食養廉四千九<lb/>
　　百七十餘兩定為額三年<lb/>
詔州縣征收錢糧有私増火耗者該督撫嚴㕘治罪如<lb/>
　督撫失察如例議處先是四川火耗較他省獨重<lb/>
　　自雍正年間陸續裁減有司不得中飽因有暗加<lb/>
　　戥頭每兩重至一錢有餘而收糧之書吏傾銷之<lb/>
　　銀匠又從而侵漁之<lb/>
<pb n="KR2m0018_WYG_084-4a"/>
上聞傳諭直省督撫轉飭布政司製成畫一之戥飭各<lb/>
　州縣確實遵行該上司不時密察如有絲毫溢取<lb/>
　者罪是年停臨清天津及江南各闗米糧税四年<lb/>
　　以江南髙淳縣舊有草場田五千六百餘頃係前<lb/>
　　明分給馬户以供芻牧後照民田起科徵銀五百<lb/>
　　餘兩一半攤入民户一半馬户承納而此項田地<lb/>
　　久非馬户承種民間既輸正賦又納場租<lb/>
特令除之時有滸墅闗監督海保於離闗數百里之常<lb/>
<pb n="KR2m0018_WYG_084-4b"/>
　　熟無錫江陰等縣私立栅座濫設巡船經御史舒<lb/>
　　赫徳㕘奏<lb/>
上宻令兩江總督及江蘇巡撫查核題報督臣那蘇圖<lb/>
　　因言滸墅闗所轄湖河海道支港紛繁易於透漏<lb/>
　　從前祇設崇福等三橋望海等七港守巡歴任監<lb/>
　　督恐稽查難周添設蠡口港等十三處船柵以佐<lb/>
　　三橋七港之不及後又添設板橋等二十九處雍<lb/>
　　正八年將續増之二十九處盡行裁撤另設王莊<lb/>
<pb n="KR2m0018_WYG_084-5a"/>
　　等十處顧二房廊下等五處巡攔今查見在口岸<lb/>
　　三十八處有原報部之轉水柏凟二港既於毛塘<lb/>
　　九里二處設立柵巡則二港可無複設其南北角<lb/>
　　各裁巡船一隻各處口岸暫為存留如有應行納<lb/>
　　税之船俱令直赴大闗報税不許各口擅立税房<lb/>
　　亦不許混指透漏至於本地土貨非捆載行逺者<lb/>
　　不税船載米麥不及十石者不税農民交辦租糧<lb/>
　　米麥無論多寡不税得<lb/>
<pb n="KR2m0018_WYG_084-5b"/>
㫖照所請行是年以𤓰洲由閘税務交兩淮鹽政經管<lb/>
　　以蕪湖鳳陽兩闗専差監督管理五年裁塼板閘<lb/>
　　工部闗歸併臨清闗征收從山東巡撫岳濬請也<lb/>
　　時江南嵗額地丁漕白蘆課雜税之外有名雜辦<lb/>
　　者不在地丁項下編徵仍入地丁彚作分數奏銷<lb/>
　　欵目甚多沿自前明<lb/>
　本朝賦役全書止編應解之款並未開出雜辦原委<lb/>
　　亦未編定如何徴收於是有缺額累官者有征收<lb/>
<pb n="KR2m0018_WYG_084-6a"/>
　　累民者有累在官而因以及民者至是<lb/>
諭該督撫查核除有欵可徵無累官民之項照舊征解<lb/>
　其實在缺額有累官民者即請旨豁免六年<lb/>
諭外省闗𣙜口岸惟報部有案者照舊設立其有私行<lb/>
　増添之處著該督撫詳查題報清釐之後再有違例<lb/>
　苛索者罪督撫失察如例時兩江總督楊超曽上言<lb/>
　　設闗之意不在取盈是以歴來但有征商之令而<lb/>
　　不及於官物況米糧係民之所生發帑採買原為<lb/>
<pb n="KR2m0018_WYG_084-6b"/>
　　接濟民食與逐末不同今既征船料又完税銀取<lb/>
　　之司庫以輸闗庫於國課毫無増益於是定各屬<lb/>
　　採買賑濟及糶三補倉米榖過闗時止納船料毋<lb/>
　　税又湖廣總督那蘇圖言武昌厰闗正額盈餘之<lb/>
　　外所收口岸銀兩除支銷外嵗得八千兩應將此<lb/>
　　項辦理地方利濟軍民之事至各闗口岸銀兩因<lb/>
　　非正項既不收耗則宗闗同一口岸不應獨收耗<lb/>
　　羨從之時以各闗正額儘收儘解盈餘多寡本難<lb/>
<pb n="KR2m0018_WYG_084-7a"/>
　　每年畫一而闗差報滿之時缺減上年之數部臣<lb/>
　　往往駁查<lb/>
上恐司𣙜者慮干部駁必致逐嵗加増後將無所底止<lb/>
　　乃<lb/>
諭部臣闗税盈縮本不懸殊若乙年所報盈餘之數稍<lb/>
　不及甲可無駁查若過於短少亦祇令督撫確查實<lb/>
　在情形自難逃乎公論顧查核過嚴則額數日増害<lb/>
　在衆庶查核稍寛則司𣙜侵蝕損於國帑此中輕重<lb/>
<pb n="KR2m0018_WYG_084-7b"/>
　權衡著大學士㑹同該部詳議具奏尋以部臣議定<lb/>
　　嗣後各闗盈餘數目與上年相仿者即行考核具<lb/>
　　奏如大相懸殊令該督撫查核有無𨼆漏等弊聲<lb/>
　　明覆奏倘該督撫查奏不實扶同徇𨼆亦並議處<lb/>
　　七年免直省各闗米豆麥税先是天津臨清滸墅<lb/>
　　蕪湖各闗以地方嵗歉逓年停免至是<lb/>
上以特恩間舉未能普及且以養民之物而𣙜之非以<lb/>
　　厚民乃<lb/>
<pb n="KR2m0018_WYG_084-8a"/>
令直省各闗概行豁免其各闗徵收則例不一有按樑<lb/>
　　頭丈尺納料者有收納船户空船料銀及無論有<lb/>
　　載無載按年抽單納課者又有計在征税不收納<lb/>
　　船料者船料一項部臣持論未定得<lb/>
㫖向征船料者應照例征收向不征船料者豈可因免<lb/>
　　米豆税而轉加征料時以山東臨清闗向征銅舖<lb/>
　　商舖相沿已久報部則統名船料至是以既蠲米<lb/>
　　税概行豁除後又奏定各闗不得借免米糧有虧<lb/>
<pb n="KR2m0018_WYG_084-8b"/>
　　正額其有借端闕額者令其賠補是年定外洋夷<lb/>
　　商運米至閩粤俱海闗自萬石以上者免船貨税<lb/>
　　十分之五五千石以上者免船貨税十分之三<hi>嗣於</hi>
　　<hi>十一年因暹羅商人皆不足五千石之數所載多蘇木鉛錫等貨更定免船貨税十之二</hi>十年<lb/>
　　復開雲南馬白口税蠲福建浦城闗缺額銀二千<lb/>
　　七百餘兩時直省丁銀俱於雍正年間攤於地糧<lb/>
　　惟山西以各州縣貧富參差未行至是亦按則攤<lb/>
　　入其陽曲等二十州縣或以貿易民多或以田多<lb/>
<pb n="KR2m0018_WYG_084-9a"/>
　　沙鹻或以多徵本色仍地丁分徵十一年江蘇布<lb/>
　　政司安寜請復米税畧言自免米糧税後弊竇叢<lb/>
　　生國課日少而米價之貴更増於前<lb/>
上以商賈乃無知愚人宜先化導不遽允十二年以福<lb/>
　　建臺灣府丁銀匀入官莊田園内徵收其畨民祇<lb/>
　　納丁銀所種田畝概不征賦又移詔安縣溪雅税<lb/>
　　館於懸鐘以防偷漏十三年廣東巡撫岳濬酌定<lb/>
　　太平闗税務向無定則者九十五條照粤贛兩闗<lb/>
<pb n="KR2m0018_WYG_084-9b"/>
　　權其輕重量増者四十一條量減者四十九條照<lb/>
　　舊征收者二十五條均刋入條例䜿榜太平遇仙<lb/>
　　橋浛光厰三處畫一抽分是年復各闗米糧税時<lb/>
　　以滸墅闗監督圖拉言自豁免米税後商賈惟知<lb/>
　　圖利致市價反昻乃令如舊征收嗣後遇地方歉<lb/>
　　收之年仍停免又以廣西潯梧二府闗税及桂南<lb/>
　　平慶等府富川懷集等縣雜税歸該分守道查察<lb/>
　　以杜府州縣𨼆漏是年東省嵗歉特開海運免其<lb/>
<pb n="KR2m0018_WYG_084-10a"/>
　　税十四年户部言闗𣙜盈餘逓年短少應較上屆<lb/>
　　短至一分以上者按數定以處分<lb/>
上諭盈餘本有而嵗減一嵗其弊自在漏巵但所稱與<lb/>
　上屆比較不無流弊有如甲盈一萬下屆之乙必思<lb/>
　盈及萬有五千再下屆之丙又將増加二萬似此相<lb/>
　競不已將何所止非理財之正道嗣後各闗解交當<lb/>
　以雍正十三年數目為額短少者該部按所定分數<lb/>
　議處十七年以貴州畢節縣税羨不敷令雲南鎮雄<lb/>
<pb n="KR2m0018_WYG_084-10b"/>
　　州運銅馬匹回空時承運官嵗辦川鹽百萬斤帶<lb/>
　　至鎮雄行銷以所收税銀補畢節之不足是時盈<lb/>
　　餘章程既定各闗奏報較上屆短數者部議交該<lb/>
　　督撫查明而督撫奉行故事不過轉交監督自報<lb/>
　　取結聲明終未有察出侵蝕情節據實㕘劾者十<lb/>
　　八年乃<lb/>
諭嗣後各闗奏報盈餘數目該部覆核時無庸復交督<lb/>
　撫查奏致滋案牘十九年御史胡定上言州縣徵收<lb/>
<pb n="KR2m0018_WYG_084-11a"/>
　　錢糧有自顧考成恐錢糧拖欠勒令富户包都圖<lb/>
　　等弊應令該督撫即行㕘處經部議准并定貢監<lb/>
　　生員包攬錢糧罪例先是外洋畨船俱由粤東收<lb/>
　　口偶然一至寜波是以粤海税則較重閩海税則<lb/>
　　較輕嗣後奸牙市舶狃於税額輕微彼此串勾舎<lb/>
　　粤就浙嵗至定海轉運寜波二十二年浙江總督<lb/>
　　喀爾吉善㑹同兩廣總督楊應琚將閩海科則較<lb/>
　　粤海課額按時地價直稍稍加重奏請定為章程<lb/>
<pb n="KR2m0018_WYG_084-11b"/>
上意不在増税但恐將來畨舶雲集又成一粤省澳門<lb/>
　　於海疆重地均有闗係遂如所議以示限制自章<lb/>
　　程既定後外洋皆知違例紆道之無所利亦不復<lb/>
　　收泊寜波矣二十三年户科給事中黄登賢言州<lb/>
　　縣錢糧應隨征隨解勿令久貯庫内致有那移之<lb/>
　　弊并令各布政司於奏銷冊内將各屬批解日月<lb/>
　　逐一開載以便稽核下部議行尋又以黄登賢言<lb/>
　　令各省錢糧奏銷冊去折徵顔料一切雜項欵目<lb/>
<pb n="KR2m0018_WYG_084-12a"/>
　　二十五年准兩廣總督李侍堯奏刪除粤海闗一<lb/>
　　切官吏家人通事巡役人等規禮名色悉作歸公<lb/>
　　造報二十七年江蘇巡撫陳宏謀清釐滸墅闗積<lb/>
　　弊四條一舖户代客完税包攬居竒請將包攬舖<lb/>
　　户列榜禁革仍令商人按簿親填一各處船貨抵<lb/>
　　闗簽驗納税給票之後始准過闗以杜偷漏一坐<lb/>
　　闗之員遴選佐雜照例半年更替不得任其戀缺<lb/>
　　致啟弊竇一督撫與監督原相助為理毎月所征<lb/>
<pb n="KR2m0018_WYG_084-12b"/>
　　數目應令監督按月知㑹督撫仍於年滿奏報時<lb/>
　　統咨知㑹從之二十八年以天津監督達色言令<lb/>
　　天津苑口十三口岸悉照大闗部頒則例畫一征<lb/>
　　收三十二年御史成徳請將闗税盈餘歸入正額<lb/>
上以盈餘一項節經議定監督按數交部如實係侵漁<lb/>
　　自有罪例必定為正額轉似於税外加額嗣於三<lb/>
　　十七年湖廣總督陳輝祖又請於新墾民屯將丁<lb/>
　　銀逓年攤派至四十一年貴州巡撫裴宗錫言鎮<lb/>
<pb n="KR2m0018_WYG_084-13a"/>
　　逺闗税羨不敷請於栁夀添設税口皆奉<lb/>
㫖斥不准行尤足徵<lb/>
曠典也其田賦科則逓年輕減至於西陲㡳定入我版<lb/>
　　籍<lb/>
皇上經營措置則壤成賦列市開㕓自二十四年㕘贊<lb/>
　　大臣奏定本地回民往外回帶貨物者牲畜則抽<lb/>
　　税二十分之一緞布皮張則十分抽一外畨商人<lb/>
　　販來貨物牲畜三十分抽一緞布皮張二十分抽<lb/>
<pb n="KR2m0018_WYG_084-13b"/>
　　一若不及抽分之數馬一匹抽一騰格<hi>回部所用之普兒錢</hi>
　　<hi>五十為一騰格</hi>大牛一頭税五十五普兒小牛半之大羊<lb/>
　　一牽税十二普兒小羊半之雜項物件視其值之<lb/>
　　貴賤折收普兒騰格二十七年總督楊應琚經理<lb/>
　　屯政事宜酌定回民納賦則例凡回民自種地畝<lb/>
　　視嵗收納十分之一承種官地平分入官其間有<lb/>
　　祇納田賦者亦有帶征地租者有徵本色者亦有<lb/>
　　折徵普兒騰格者有以官石征收者亦有就該地<lb/>
<pb n="KR2m0018_WYG_084-14a"/>
　　帕特瑪折算者<hi>回部一帕特瑪合官斗五石三斗</hi>厥後屯田益闢<lb/>
　　土益膏沃而賦糧科則如其舊二十八年又定伊<lb/>
　　犂哈爾沙爾舖面量大小作三等收税後又増定<lb/>
　　闢展烏魯木齊阿克蘇各屬貿易照内地給票毎<lb/>
　　銀一兩止税三分普兒一百收税三文<lb/>
　<lb/>
　<lb/>
　<lb/>
<pb n="KR2m0018_WYG_084-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝通志卷八十四<lb/>
</p>
<p>
</p>
  </div>
</body>
</text>
</TEI>
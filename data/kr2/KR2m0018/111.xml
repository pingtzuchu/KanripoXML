<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head/>
    <p>
<pb n="KR2m0018_WYG_111-1a"/>
欽定四庫全書<lb/>
皇朝通志卷一百十一<lb/>
　校讐畧<hi>七</hi>
欽定四庫全書提要校正書籍<hi>經部史部共六十七條</hi>
　　唐史徵周易口訣義宋藝文志誤作史文徽今據<lb/>
　　永樂大典本校正<lb/>
　　唐郭京周易舉正晁公武讀書志稱改正一百三<lb/>
　　十五處洪邁容齋隨筆趙汝楳易序叢書皆作一<lb/>
<pb n="KR2m0018_WYG_111-1b"/>
　　百三處今據原序當以洪趙二説為是<lb/>
　　周易口義宋倪天隠述其師胡瑗之說宋志著錄<lb/>
　　又另有瑗易解十卷似易解口義各為一書據朱<lb/>
　　彝尊經義考引李振裕之説以為瑗欲著述而未<lb/>
　　逮門人倪天隠述之故曰口義則瑗不得又有易<lb/>
　　解矣宋志誤今校正<lb/>
　　宋邵伯温易學辯惑宋藝文志但題辯惑無易學<lb/>
　　字今據永樂大典本校正<lb/>
<pb n="KR2m0018_WYG_111-2a"/>
　　宋鄭剛中周易窺餘乾坤二卦及繋辭以下原闕<lb/>
　　不解陳振孫書錄解題以為乾坤之際或有所避<lb/>
　　今考原序有云自屯蒙以往萬一見其髣髴則沿<lb/>
　　流溯源乾坤之微可得而探據此則無乾坤二卦<lb/>
　　之解明矣非有所避也<lb/>
　　宋楊簡易傳二十卷經義考載慈湖易解十卷又<lb/>
　　已易一卷與此本書名卷數皆不合卷首自序則<lb/>
　　與此本同葢是書為明人翻刻竄改篇第誤分為<lb/>
<pb n="KR2m0018_WYG_111-2b"/>
　　二彞尊遂以沿訛今校正<lb/>
　　宋方聞一大易粹言宋藝文志稱曽穜作經義考<lb/>
　　亦承其訛今據原序校正<lb/>
　　宋馮椅厚齋易學宋藝文志但題易學按王湜先<lb/>
　　有易學冝有所别今據文獻通考校正<lb/>
　　宋魏了翁周易要義經義考於羣經類載九經要<lb/>
　　義二百六十三卷注曰分見各經然各經皆載要<lb/>
　　義易類則止載周易集義似即以集義為要義今<lb/>
<pb n="KR2m0018_WYG_111-3a"/>
　　考集義原䟦曰静山先生謫靖州取諸經注疏摘<lb/>
　　為要義又取諸大儒易説為周易集義則為二書<lb/>
　　審矣<lb/>
　　宋李杞周易詳解焦竑經籍志題曰謙齋詳解今<lb/>
　　據自序校正<lb/>
　　元熊良輔周易本義集成黄虞稷千頃堂書目稱<lb/>
　　良輔又有易傳集疏不傳考易傳集疏為良輔之<lb/>
　　師同里熊凱所撰虞稷誤合為一人今校正<lb/>
<pb n="KR2m0018_WYG_111-3b"/>
　　元曽貫易學變通經義考稱為周易變通並云已<lb/>
　　佚今據永樂大典採出并校正<lb/>
　　明崔銑讀易餘言經義考載銑讀易餘言五卷又<lb/>
　　載銑易大象説一卷考此書第三卷即大象説彞<lb/>
　　尊誤分為二今校正<lb/>
　　宋傅寅禹貢説斷納蘭性徳通志堂經解稱為禹<lb/>
　　貢集觧經義考亦沿其訛今據永樂大典本校正<lb/>
　　宋黄倫尚書精義是編每條首列張九成之説似<lb/>
<pb n="KR2m0018_WYG_111-4a"/>
　　即本九成所著尚書詳説而推廣之故陳振孫疑<lb/>
　　其偽托然九成詳説之目僅見宋志而書不傳則<lb/>
　　藉是書而九成之説得以不遂湮沒亦無不可<lb/>
　　宋錢時融堂書解經義考作尚書演義今據永樂<lb/>
　　大典本校正<lb/>
　　宋趙善湘洪範統一宋藝文志作洪範統論楊士<lb/>
　　奇文淵閣書目又作統紀今據永樂大典本校正<lb/>
　　宋東陽陳大猷尚書集傳或問按宋理宗時有兩<lb/>
<pb n="KR2m0018_WYG_111-4b"/>
　　陳大猷一為東陽人一為都昌人經義考據董鼎<lb/>
　　書傳纂注疑為都昌陳氏所著今據本書兼考董<lb/>
　　氏原引各條校正為東陽陳氏<lb/>
　　漢毛亨詩傳漢書藝文志但稱毛公隋書經藉志<lb/>
　　稱漢河間太守毛萇傳按鄭氏詩譜原有大小毛<lb/>
　　公陸璣草木鳥獸蟲魚疏則云毛亨作訓詁傳以<lb/>
　　授趙國毛萇自應以毛亨為定<lb/>
　　呉陸璣毛詩草木鳥獸蟲魚疏明北監注疏本引<lb/>
<pb n="KR2m0018_WYG_111-5a"/>
　　作陸機今據隋志唐志校正又振孫謂其書引爾<lb/>
　　雅郭璞注當在郭後不應稱吳人考書中所引並<lb/>
　　無郭璞一字陳氏所云未免失實<lb/>
　　宋段昌武毛詩集解焦竑經籍志誤作叚文昌朱<lb/>
　　睦㮮授經圖作段武昌則又繕寫倒其文也今據<lb/>
　　舊本校正<lb/>
　　明李先芳讀詩私記經義考載先芳有毛詩考正<lb/>
　　注曰未見而不載此書其為一書兩書葢不可考<lb/>
<pb n="KR2m0018_WYG_111-5b"/>
　　然是書亦多辨定毛傳或彝尊傳聞未審誤記其<lb/>
　　名也<lb/>
　　宋程大昌詩論本載入大昌考古編故宋志不列<lb/>
　　其名經義考始題曰詩議曹溶學海類編則題曰<lb/>
　　詩論今據舊本當以曹説為是<lb/>
　　元梁益詩傳旁通朱睦㮮誤題翟思忠撰今據經<lb/>
　　義考校正<lb/>
　　纂圖互注周禮不著撰人名氏據經義考有纂圖<lb/>
<pb n="KR2m0018_WYG_111-6a"/>
　　互注毛詩彞尊定為唐宋人帖括之書則是書自<lb/>
　　係同時並出乃彞尊又引繆泳之説謂為元人所<lb/>
　　輯不免自相矛盾<lb/>
　　明王應電周禮傳十卷圖説二卷翼傳二卷經義<lb/>
　　考載是書少翼傳二卷已為疎漏又所引黄虞稷<lb/>
　　語係翼傳之解題而繋之周禮傳下亦属舛誤<lb/>
　　禮記隋志稱小戴記為四十六篇馬融益以月令<lb/>
　　明堂位樂記三篇合四十九篇考此三篇皆入劉<lb/>
<pb n="KR2m0018_WYG_111-6b"/>
　　向别錄安得為馬融所增知今四十九篇實戴聖<lb/>
　　原書隋志誤也<lb/>
　　宋聶崇義三禮圖集注周顯徳中崇義取自漢以<lb/>
　　來禮圖凡六本重加訂正考隋志有鄭元三禮圖<lb/>
　　今以是書合之鄭注已多違異則鄭氏圖出于偽<lb/>
　　托無疑隋志未免沿訛也<lb/>
　　春秋左傳漢志載春秋古經十二篇經十一卷注<lb/>
　　曰公羊穀梁二家而左氏經文不著於錄然杜氏<lb/>
<pb n="KR2m0018_WYG_111-7a"/>
　　集解稱分經之年與傳之年相附是左傳又原自<lb/>
　　有經今據徐彦公羊傳疏曰左氏先著竹帛故漢<lb/>
　　儒謂之古學則所謂古經十二篇者即左傳之經<lb/>
　　刻漢書者誤連二條為一耳<lb/>
　　宋孫覺春秋經解十三卷宋志載覺春秋經解十<lb/>
　　五卷春秋學纂十二卷春秋經社要義六卷書録<lb/>
　　解題有經解而無學纂王應麟玉海則有學纂而<lb/>
　　無經解今考其學纂條下注與今本經解一一符<lb/>
<pb n="KR2m0018_WYG_111-7b"/>
　　合是學纂本經解之别名宋志誤分為二又訛其<lb/>
　　卷數也今校正<lb/>
　　宋蘇轍春秋集解宋藝文志作春秋集傳文獻通<lb/>
　　考作集解當以馬考為是<lb/>
　　宋李明復春秋集義宋志既載李明復春秋集義<lb/>
　　又載王夢麟春秋集義與此書正同實則書本李<lb/>
　　氏作而王氏刋行之遂誤為二也今校正<lb/>
　　明髙攀龍春秋孔義經義考又稱有李攀龍春秋<lb/>
<pb n="KR2m0018_WYG_111-8a"/>
　　孔義卷數亦同考李攀龍並無是書彛尊葢誤分<lb/>
　　為二也<lb/>
　　漢董仲舒春秋繁露繁或作蕃古字相通崇文總<lb/>
　　目頗疑其偽程大昌尤力排之是書宋代已有四<lb/>
　　本多缺篇缺字今據永樂大典所存樓鑰本凡補<lb/>
　　原缺一千一百二十一字刪一百二十一字改定<lb/>
　　一千八百二十九字<lb/>
　　明羅汝芳孝經宗㫖千頃堂書目誤作羅洪先今<lb/>
<pb n="KR2m0018_WYG_111-8b"/>
　　校正<lb/>
　　孟子疏舊題宋孫奭作然朱子語録指為邵武士<lb/>
　　人作蔡元定猶見其人似未必誣也<lb/>
　　宋張九成孟子傳文獻通考作孟子解今據舊本<lb/>
　　校正<lb/>
　　小爾雅無撰人名氏見漢及隋唐各志然其書久<lb/>
　　佚今傳本即孔叢子第十一篇漢晉儒説惟杜預<lb/>
　　左傳注稍引其文足證是書晩出非漢志舊本矣<lb/>
<pb n="KR2m0018_WYG_111-9a"/>
　　讀書志乃指為孔氏古文殆循名而失之也<lb/>
　　集韻舊本題宋丁度等奉勅編今考司馬光<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>韻<lb/>
　　指掌圖序實治平四年光繼丁度等纂輯而書始<lb/>
　　成則非盡出丁度等也<lb/>
　　宋倪思班馬異同熊方補後漢書年表吳仁傑兩<lb/>
　　漢刋誤補遺三書皆正史之支流當入正史錢曾<lb/>
　　述古堂書目誤列雜史今校正<lb/>
　　宋司馬光資治通鑑應入編年述古堂書目誤列<lb/>
<pb n="KR2m0018_WYG_111-9b"/>
　　入正史今校正<lb/>
　　逸周書舊本題曰汲冡周書隋志唐志俱稱得之<lb/>
　　魏安釐王冢中然晉書武帝紀止稱竹書無所謂<lb/>
　　周書是周書不出汲冢也據郭璞爾雅注李善文<lb/>
　　選注俱稱逸周書今校正<lb/>
　　東觀漢記隋志稱長水校尉劉珍等撰考范書珍<lb/>
　　未嘗為長水校尉且此書創自明帝時至安帝時<lb/>
　　珍始續成之不得題為珍等也<lb/>
<pb n="KR2m0018_WYG_111-10a"/>
　　唐許嵩建康實録是編起吳大帝迄陳後主而以<lb/>
　　後梁附之六朝皆都建康故名讀書志誤編實録<lb/>
　　門已為循名失實文獻通考竟載入起居注尤為<lb/>
　　乖舛今校正入别史類<lb/>
　　吳韋昭注國語三國志作韋曜盖晉避司馬昭之<lb/>
　　名至國語本書漢志列入春秋類今考是書上包<lb/>
　　周穆王下及魯悼公即與時代不協兼於經義無<lb/>
　　闗故改隸雜史<lb/>
<pb n="KR2m0018_WYG_111-10b"/>
　　戰國策注舊本題髙琇作今考其書實宋姚宏因<lb/>
　　琇注殘闕而補之且其書自應與史記為一類漢<lb/>
　　志及隋唐志並同讀書志改入子部縱横家文獻<lb/>
　　通考因之實為不類今校正<lb/>
　　唐余知古渚宫舊事文獻通考引讀書志脱去余<lb/>
　　字誤題為唐知古撰今校正<lb/>
　　宋陶岳五代史補讀書志作五代補錄今據原本<lb/>
　　校正<lb/>
<pb n="KR2m0018_WYG_111-11a"/>
　　宋毛方平丁夘實編書錄解題誤作李珙撰今據<lb/>
　　永樂大典本校正<lb/>
　　漢劉向古列女傳七卷後有續傳一卷不知誰作<lb/>
　　或曰班昭或曰項原皆影附無據舊合為一編宋<lb/>
　　王回乃以有頌無頌離析其文為今本<lb/>
　　孔氏實錄不著撰人名氏文淵閣書目稱孔子實<lb/>
　　録今據永樂大典本校正<lb/>
　　卓異記舊本或題唐李翺或題唐陳翺或題唐陳<lb/>
<pb n="KR2m0018_WYG_111-11b"/>
　　翰按陳翰乃宋志所載不足據即李翺陳翺時代<lb/>
　　皆不相及亦必有誤其書記唐代朝廷盛事讀書<lb/>
　　志稱二十七事今本實止二十六事也<lb/>
　　宋陸㳺入蜀記是編載游入夔州道路所經自應<lb/>
　　入傳記類述古堂書目誤列入小説今校正<lb/>
　　越絶書據書末敘外傳記以廋詞𨼆其姓名當為<lb/>
　　㑹稽袁康所作同郡吳平所定隋唐志皆云子貢<lb/>
　　作今校正<lb/>
<pb n="KR2m0018_WYG_111-12a"/>
　　唐樊綽蠻書新唐書藝文志著録宋史藝文志不<lb/>
　　載今考通鑑考異所引蠻書皆與是編同則宋志<lb/>
　　為疎矣<lb/>
　　釣磯立談考書中自述葢五代史虚白之子所作<lb/>
　　宋志竟誤以為虚白作今校正<lb/>
　　江南餘載不著撰人名氏文獻通考誤作江南館<lb/>
　　載今校正<lb/>
　　吳越備史舊本題宋武勝軍節度使掌書記范坰<lb/>
<pb n="KR2m0018_WYG_111-12b"/>
　　巡官林禹撰考書録解題稱為錢俶之弟儼作托<lb/>
　　名林范今校正<lb/>
　　三輔黄圖不著撰人名氏晉灼注漢書多引之中<lb/>
　　又有唐至徳二載所改地名葢是書本梁陳間人<lb/>
　　所撰而唐人刪補之也<lb/>
　　宋樂史太平寰宇記文獻通考誤作太平寰宇志<lb/>
　　今據史進書原序校正<lb/>
　　宋歐陽忞輿地廣記讀書志謂實無其人為著書<lb/>
<pb n="KR2m0018_WYG_111-13a"/>
　　人偽托今據書錄解題校正<lb/>
　　宋羅濬寳慶四明志開慶續志文獻通考誤作羅<lb/>
　　璿今據書錄解題校正<lb/>
　　河朔訪古記不著撰人名氏焦竑經籍志亦云不<lb/>
　　知誰氏考元劉仁本羽庭集稱是書為郭囉洛氏<lb/>
　　納新作則焦氏為未審矣<lb/>
　　元李好文長安志圖千頃堂書目誤作長安圖記<lb/>
　　今據舊本校正<lb/>
<pb n="KR2m0018_WYG_111-13b"/>
　　明沈津鄧尉山志靳學顔為之序千頃堂書目遂<lb/>
　　誤以為學顔作今校正<lb/>
　　州縣提綱不著撰人名氏文淵閣書目題陳古靈<lb/>
　　撰古靈宋陳襄號也宋志及晁陳二家書目俱不<lb/>
　　載考襄卒於元豐三年今書内有紹興二十八年<lb/>
　　一條則非襄書明矣<lb/>
　　宋李攸宋朝事實文獻通考誤作李伋今校正<lb/>
　　明錢溥秘閣書目千頃堂書目稱此書為馬愉撰<lb/>
<pb n="KR2m0018_WYG_111-14a"/>
　　溥别有内閣書目一卷今考溥序實載此書卷首<lb/>
　　則虞稷所紀誤矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0018_WYG_111-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝通志卷一百十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0018_WYG_096-1a"/>
　欽定四庫全書<lb/>
　皇朝通志卷九十六<lb/>
　　食貨畧<hi>十六</hi>
　　　河工<lb/>
　　　順治元年<lb/>
特設河道總督一人駐劄濟寧州<hi>後移駐清江浦</hi>總理黄運兩河<lb/>
　　　事務設分司駐劄各境定分汛防守之法每遇桃<lb/>
　　　汛伏汛秋汛將臨令該管官弁加謹分防二年考<lb/>
<pb n="KR2m0018_WYG_096-1b"/>
　　　城之流通口決旋即堵塞八年築祥符單家寨堤<lb/>
　　　封邱李七寨堤又築陳橋堤鄭家莊堤九年河決<lb/>
　　　封邱大王廟口水從長垣趨東昌壊安平堤北入<lb/>
　　　海因於丁家寨鑿渠引河殺其勢築祥符時和驛<lb/>
　　　堤又築常家寨隄及商邱王家壩堤考城王家道<lb/>
　　　口堤十年定南旺臨清等處煞壩濬淺每年一小<lb/>
　　　濬三年一大濬十一年築陽武慕家樓商邱夏家<lb/>
　　　樓虞城土樓諸堤十二年築祥符守么寨及囬龍<lb/>
<pb n="KR2m0018_WYG_096-2a"/>
　　　廟月堤陳橋堤並築蘭陽板厰陽武潭口寺包家<lb/>
　　　厰諸堤十四年築祥符之槐疙疸清河集並陳留<lb/>
　　　之孟家埠諸堤是年陳留孟家埠口決於堤南築<lb/>
　　　縷月堤五百丈並濬引河一道以分水勢十六年<lb/>
　　　總河朱之錫疏言兩河利害條奏十事一陳眀南<lb/>
　　　河夫役一酌定淮工夫役一查議通惠河工一特<lb/>
　　　議建設柳圍一嚴剔河工弊端一釐覈曠盡銀兩<lb/>
　　　一慎重河工職守一申明河官専責一申明激勸<lb/>
<pb n="KR2m0018_WYG_096-2b"/>
　　　大典一酌議撥補夫食疏入從之<lb/>
　　　康熙二年准朱之錫請定河差滿漢官仍照舊例<lb/>
　　　三年更換<hi>按三年一換之例係順治十四年河臣楊方興奏定嗣因六部司官輪流陞轉</hi>
　　　<hi>又兼滿漢並差議將管河分司改為一年更替之例</hi>七年築祥符一覽臺聶<lb/>
　　　家寨及儀封石家樓小宋集諸堤九年河水盛漲<lb/>
　　　自桃源界起東至龍王廟俱因舊址加築髙濶十<lb/>
　　　五年髙家堰及漕堤等處潰決<lb/>
特遣尚書冀如錫前徃察勘悉心籌辦於是開白洋清河<lb/>
<pb n="KR2m0018_WYG_096-3a"/>
　　　以東引水河使黄河入海開清河兩旁引水河使<lb/>
　　　淮水出河又築河岸遥堤縷堤修髙堰堵翟壩而<lb/>
　　　揚境以内各工亦同時並舉是年裁髙郵分司及<lb/>
　　　南河工部又准總河靳輔請挑山清髙寳四州縣<lb/>
　　　運河並清口爛泥淺引河四道及清口以下至雲<lb/>
　　　梯闗河一道十七年<lb/>
命撤回南北中河三分司其河道工程委該地方監司府<lb/>
　　　佐貳管理又定河工頂衝之地即以舊堤為縷堤<lb/>
<pb n="KR2m0018_WYG_096-3b"/>
　　　於舊堤之外别築遥堤以為重門保障又准靳輔<lb/>
　　　請自翟壩至周橋二十五里湖陂築大堤一道自<lb/>
　　　桃源東界至石人溝築縷堤一道又自龍王廟至<lb/>
　　　四舖溝接築四千九百三十八丈十八年建宿遷<lb/>
　　　之朱家堂温州廟桃源之古城清河之王家營安<lb/>
　　　東之茒良口減水壩共六座二十三年<lb/>
上南巡閲視河工<lb/>
諭朕觀髙家堰地勢髙於寳應髙郵諸水數倍前人於此<lb/>
<pb n="KR2m0018_WYG_096-4a"/>
　作石堤障水實為淮揚屏蔽且使洪澤湖與淮水併力<lb/>
　敵黄衝刷淤沙闗係最重仍須嵗嵗防䕶又<lb/>
諭運道之患在黄河禦河全憑隄岸若南北兩隄修築堅<lb/>
　固則河水不致四潰水不四潰則濬滌淤墊沙去河深<lb/>
　隄岸益可無慮今隄防雖經整理還宜隨時修築以防<lb/>
　未然於是於髙家堰舊口周家橋翟壩及蕭家渡九里<lb/>
　　　岡崔家鎮七里溝黄家觜新莊一帶𦂳要近溜之<lb/>
　　　處所築長壩與逼水壩均每嵗加築髙厚二十四<lb/>
<pb n="KR2m0018_WYG_096-4b"/>
　　　年靳輔疏言徐州鳳陽淮安所屬十九州縣沿近<lb/>
　　　黄河南北兩岸頻受水患請共築束水隄三十萬<lb/>
　　　丈隨地髙低牽築頂髙二丈底寛六丈八尺以資<lb/>
　　　保䕶從之三十一年戸部侍郎博濟疏言黄河南<lb/>
　　　岸之楊横莊烟墩馬邏及北岸之朱家莊便益門<lb/>
　　　東安門六險工向無月堤且所下之埽亦俱單薄<lb/>
　　　應請築堤培埽以資鞏固從之三十八年<lb/>
上巡幸江浙審視清口髙家堰地方見洪澤湖水較黄河<lb/>
<pb n="KR2m0018_WYG_096-5a"/>
　　　甚低河水逆流入湖以致泛溢於興化鹽城諸州縣<lb/>
諭總河於射陽湖淤墊處分委効力人員并力開濬其黄<lb/>
　淮交滙之口令於黄河南岸近淮之堤更迤東長<lb/>
　二三里築令堅固淮水近河之隄亦迤東灣曲拓<lb/>
　　築使斜行㑹流毋使黄水倒灌又以河通則流自<lb/>
　　急流急則沙自刷而河自深令於清口西數灣曲<lb/>
　　處試行濬直直濬有益漸將上流曲處一律直濬<lb/>
　　　　尋經漕運總督桑格河道總督張鵬翮等議定挑<lb/>
<pb n="KR2m0018_WYG_096-5b"/>
　　　　濬蝦鬚二溝及鮑家莊滔子河撈魚港老河口等<lb/>
　　　　處三百餘里引積水流出歸海四十三年疏濬戴<lb/>
　　　　村壩淤塞舊河築和尚林月堤逼水仍歸故道以<lb/>
　　　　免東平州一帶水患四十七年疏濬蘇松常鎮所<lb/>
　　　　屬支河港蕩並修建新舊閘壩四十九年濬徐邳<lb/>
　　　　境内房亭等河<lb/>
　　　　雍正四年揠濬濮州之魏河聊城之洩水河並<lb/>
　　　　開濬鬲津趙牛等河五年疏濬濟南府屬之管<lb/>
<pb n="KR2m0018_WYG_096-6a"/>
　　　氏倪倫温聰漯刁强等河又於東省安山湖<lb/>
　　　開濬支河六道并於六堤口建牐以利節宣<lb/>
　　又定濱河居民架水板房有礙河道者坍圮之後<lb/>
　　不許再行修造至濱河未報陞科之新漲地畝並<lb/>
　　越砌石磡實繫妨礙河道之處皆令速毁違者罪<lb/>
　　之該管官失於稽察分别議處六年議准吳淞天<lb/>
　　妃七浦三牐各設牐官一人白茅徐六涇二牐共<lb/>
　　設牐官一人又議准劉莊青龍橋改為石牐鮑宗<lb/>
<pb n="KR2m0018_WYG_096-6b"/>
　　壩運鹽河建築土堤鹽城石噠口天妃口廖家口<lb/>
　　草堰口如臯苴河洋黄河洋各増建石牐董家溝<lb/>
　　徐家涵等處建設涵洞以資宣洩七年增築髙家<lb/>
　　堰堤閘通用石工八年議准串塲河王道港新洋<lb/>
　　港牛龍港草堰口廖家港五處積沙照吳淞白茅<lb/>
　　等海口之例用犁船犁鬆用混江龍按時疏濬又<lb/>
　　議准泰州興化縣東臺地方設立水利同知一人<lb/>
　　統轄所屬串塲河道九年議准戴村新壩拆低與<lb/>
<pb n="KR2m0018_WYG_096-7a"/>
　　舊壩相等並將髙岸改作漫坡以洩水通沙十年<lb/>
　　議准如臯之岔河以北至豐利塲二十八里岔河<lb/>
　　以東至掘港塲五十里各就淺深分段增濬俾蓄<lb/>
　　水五尺以利運行十二年修補泰州屬之栟茶地<lb/>
　　方舊隄移進三四里别築新隄如臯縣之豐利掘<lb/>
　　港馬塘通州屬之石港西亭餘西餘中餘東吕四<lb/>
　　及泰州屬之丁溪草堰興化縣屬白駒劉莊鹽城<lb/>
　　縣屬之伍佑等塲范堤並令鑲築防風<lb/>
<pb n="KR2m0018_WYG_096-7b"/>
　　乾隆元年<lb/>
諭治河之道必將全河形勢熟悉胸中黄河自河南武<lb/>
　陟至江南安東入海長隄綿亘二千餘里舊設總河<lb/>
　一人駐劄清江浦雍正七年復設河東總河誠慮鞭<lb/>
　長不及故俾南北分隸各有責成惟是河流日久變<lb/>
　遷舊險既去新險復生其間防浚事宜有病在上流<lb/>
　而應於下流治之者有病在下流而應於上流治之<lb/>
　者若河臣於南北形勢未能洞悉遇有開河築隄等<lb/>
<pb n="KR2m0018_WYG_096-8a"/>
　事或至各懐意見則上游下游必有受弊之處所闗<lb/>
　匪細徐州府當南北之衝為兩河闗鍵最為𦂳要著<lb/>
　將副總河移駐徐州凡兩河開築事宜令其就近與<lb/>
　南北河臣公同酌議舉行其毛城舖等處減水牐壩<lb/>
　仍令督率徐屬㕔營按時啟閉五年<lb/>
上以清口黄淮交滙係黄運湖河之樞紐定於風神廟<lb/>
　　前東壩及運口頭壩外各接長數十丈以資收束<lb/>
　　其運口頭壩之南接長挑水壩使其逥流入運六<lb/>
<pb n="KR2m0018_WYG_096-8b"/>
　　年又定黄運兩河自宿遷至清河通築縷隄二萬<lb/>
　　五千餘丈格隄九道十字河至九里岡通築縷隄<lb/>
　　百餘丈格隄五道仍以運河南岸縷隄作黄河北<lb/>
　　岸遥隄先是洪澤湖濱每遇風浪船多漂溺康熙<lb/>
　　年間曾設救生樁全活甚衆十一年<lb/>
諭夏家橋地方有舊蘆壩一座髙堰迤西有順水壩一<lb/>
　座皆有口門為遭風船躱避之所著於髙堰老隄頭<lb/>
　山旴髙澗壩及徐家灣周橋增䕶隄救生壩四處又<lb/>
<pb n="KR2m0018_WYG_096-9a"/>
　　以裏河運口為淮揚運河闗鍵全賴口門收束<lb/>
令頭二三壩口門毋許過四丈十六年<lb/>
上南巡周覽河工<lb/>
諭洪澤湖上承清淮汝潁諸水滙為巨浸所以保障者<lb/>
　惟髙堰一堤天然壩乃其尾閭伏秋盛漲輒開此壩<lb/>
　洩之而下流諸縣胥被其害冬月清水勢弱不能刷<lb/>
　黄往往濁流倒灌在下游居民深以開壩為懼朕親<lb/>
　臨髙堰循隄而南越三滾壩至蔣家牐周覽形勢乃<lb/>
<pb n="KR2m0018_WYG_096-9b"/>
　知天然壩斷不可開近者河臣又請於三滚壩外増<lb/>
　建石滚壩以資宣洩不知增三為五即以過水一二<lb/>
　尺言之向過三尺者即五尺向過六尺者增而至丈<lb/>
　是與天然壩名異實同亦當為之限制上年滚壩過<lb/>
　水三尺五寸天然壩仍未開放應即以是為凖於是<lb/>
　　於天然壩立石永禁開放其五壩以仁義禮智信<lb/>
　　為次仁義禮三壩一如其舊智信二壩則於石面<lb/>
　　之上加封浮土如仁義禮三壩已過水三尺五寸<lb/>
<pb n="KR2m0018_WYG_096-10a"/>
　　不足減盛漲則啟智壩之土仍不減乃次及於信<lb/>
　　壩永著為例至髙堰石隄南滚壩以南舊用土工<lb/>
　　石隄有首無尾亦令自新建信壩北雁翅以北一<lb/>
　　律改建石工十八年淮水盛漲洩洪澤五壩泛車<lb/>
　　邏南闗二閘黄河復決銅山隄南注靈虹諸邑歸<lb/>
　　宿洪澤奪淮而下<lb/>
特命舒赫徳劉統勲徃來董率堵築均於嵗冬合龍尋<lb/>
　　又於髙堰武家墩迤北築磚工隄堰千餘丈以資<lb/>
<pb n="KR2m0018_WYG_096-10b"/>
　　捍禦又總督髙恒疏稱海州沭陽地方逼近海濱<lb/>
　　地勢窪下為衆流之所趨請將下游入海道路再<lb/>
　　加疏浚於是挑濬髙墟口湯家溝及義澤車軸五<lb/>
　　圖等河於鹽河場河大伊山洪河三汊口一帶並<lb/>
　　武障越河南股河尾修牐幫堰以資蓄洩十九年<lb/>
　　疏山陽縣之澗河涇河寳應縣之子嬰河髙郵州<lb/>
　　五里車邏三壩下之引河泰州丁溪牐之古河二<lb/>
　　十年<lb/>
<pb n="KR2m0018_WYG_096-11a"/>
諭上年江省被災各屬雖屢經撫恤猶恐將來青黄不<lb/>
　接之時閭閻餬口維艱現在下河及芒稻河等處有<lb/>
　應行疏浚修築者可隨宜興舉為以工代賑之䇿於<lb/>
　　是濬山陽縣之市河寳應縣之黄浦河築安東縣<lb/>
　　之平旺河子堰挑沛縣之茶城支河及邳雎屬峯<lb/>
　　山牐下之引河又暫借公帑修築桃源清河二縣<lb/>
　　六塘河兩岸堤堰<hi>按舊例此河堤堰原係民修兹因災民無力興工故豫借帑銀</hi>
　　<hi>代修分作三年帶徵還項</hi>二十一年黄河漫溢疏荆山橋河身<lb/>
<pb n="KR2m0018_WYG_096-11b"/>
　　以洩滕嶧等縣積水二十二年<lb/>
上兩度南巡親莅河干<lb/>
指示一切疏洩捍禦機宜時微山昭陽諸湖俱已疏通<lb/>
　　而駱馬湖隄堰淺缺不足禦運河盛漲於是並築<lb/>
　　駱馬湖隄又以六塘河以下餘潦停積桃源宿遷<lb/>
　　諸窪地多成巨浸山東之金鄉魚臺等屬未涸地<lb/>
　　畆尚有十餘莊江南之宿遷靈璧及河南之永城<lb/>
　　夏邑等處漫衍地界不下數百里經山東巡撫鶴<lb/>
<pb n="KR2m0018_WYG_096-12a"/>
　　年奏報即<lb/>
命鶴年赴荆山橋偕白鍾山及侍郎夢麟籌濟寧金鄉<lb/>
　　魚臺滕嶧五縣水勢隨<lb/>
遣侍郎裘曰修馳視山東河南上江積水並<lb/>
飭欽差河臣揀熟諳水利之員先其最要者舉行餘亦<lb/>
　　次第並修統於嵗内告成於是自濉城以東堅閉<lb/>
　　毛城舖諸牐使不得洩黄壅濉於亳潁一帶及虞<lb/>
　　城夏邑商邱永城各屬支河幹河一律疏濬以洩<lb/>
<pb n="KR2m0018_WYG_096-12b"/>
　　中州諸水去路挑兖州之府河洸河改金口涵洞<lb/>
　　為減水牐改楊家壩為石牐浚伊家河洩微山湖<lb/>
　　入運又堵築沂水不使入運以免沛縣旁溢添設<lb/>
　　昭闗滚壩建髙郵運河東堤石牐酌定水則以時<lb/>
　　啟閉浚芒稻牐越河以闢湖河歸江尾閭於荆山<lb/>
　　橋上一帶支河専派道員駐劄隨涸隨疏以暢下<lb/>
　　游之勢是年築髙堰添甃石隄嗣又築髙堰北岸<lb/>
　　土隄二十四年浚山東曹單二縣江南豐沛二縣<lb/>
<pb n="KR2m0018_WYG_096-13a"/>
　　之順堤河與山東之衛河泉源以濟運二十五年<lb/>
　　又開運河東堤金灣壩下引河改低董家溝寥家<lb/>
　　溝石羊溝三壩又添築河南懐慶府城外月隄二<lb/>
　　十六年督臣髙晉疏言下河州縣境内支河汊港<lb/>
　　及田間積水向俱滙入串場河北流於鹽城境内<lb/>
　　諸牐歸海其閘下舊有歸海引河不可不加疏治<lb/>
　　請將丁溪小海二牐引河疏浚並順勢再開一引<lb/>
　　河滙入王家溝歸海又將上岡草堰陳家沖三牐<lb/>
<pb n="KR2m0018_WYG_096-13b"/>
　　引河疏浚亦再開一引河滙入射陽湖歸海以分<lb/>
　　洩水勢從之二十七年<lb/>
上三度南巡<lb/>
駐蹕蘓州<lb/>
命劉統勲兆惠會同河臣詳勘湖河歸江之路尋議定<lb/>
　　開擴新挑引河下游使有建瓴之勢拆金灣中二<lb/>
　　閘添建石牐三十丈落低西灣壩四尺於河頭加<lb/>
　　挑深寛以資利導又<lb/>
<pb n="KR2m0018_WYG_096-14a"/>
特示宣洩機宜令展拓清口十丈並建立水誌以垂永<lb/>
　　久又於徐州河堤自甎工止處接築甃石十七層<lb/>
　　為經久善後之計三十年<lb/>
諭前因微山湖蓄水過多瀕湖窪地每致淹浸經崔應<lb/>
　階等奏請宣洩微湖以水誌一丈為度於韓莊添建<lb/>
　新閘以殺其勢並挑荆山橋以暢其流朕今嵗南巡<lb/>
　回鑾時舟行所經詢知窪地近多涸出農田耕作有<lb/>
　資但湖水暢消亦恐艱於濟運今據楊錫紱奏稱湖<lb/>
<pb n="KR2m0018_WYG_096-14b"/>
　内之水須存一丈二尺用至五月八牐底水尚可得<lb/>
　四尺餘寸若止存一丈則五月間八牐底水止存二<lb/>
　尺六七寸重運難行請交東省河撫可否量改水誌<lb/>
　或將湖口以下數十里河底一律挑濬五尺等語所<lb/>
　奏於漕渠轉輸自有裨益但水誌改加二尺於低窪<lb/>
　地畝有無妨碍及挑深河底是否可行著崔應階㑹<lb/>
　同李宏詳悉確勘具奏期於漕運民田均得利賴尋<lb/>
　　議定將滚壩内機心每孔安砌石槽設立板片水<lb/>
<pb n="KR2m0018_WYG_096-15a"/>
　　　小之年加板欄束其八牐河亦將新淤沙泥儘力<lb/>
　　　挑佔至舊時河底而止三十四年挑東省運河一<lb/>
　　　律深五尺計工五年而後止三十九年黃河老壩<lb/>
　　　口漫溢<lb/>
　遣大學士舒赫徳赴江南會同髙晉設法堵築旬月集<lb/>
　　　事黄河大溜全由故道歸海四十一年<lb/>
　諭清口為湖河最要闗鍵而陶莊之水逼河南流清水<lb/>
　　勢弱黄水勢强每有倒灌之虞康熙年間<lb/>
<pb n="KR2m0018_WYG_096-15b"/>
聖祖親莅河干周覽形勢<lb/>
命於清口迤西隔岸治陶莊引河導黄使北其南岸築挑<lb/>
　　水壩横截河流遏入陶莊河口時河臣經理未善隨<lb/>
　　濬隨淤乾隆四年命大臣閲視仍謂難行乃以木龍<lb/>
　　挑溜北趨不過聊為目前補救之計甚屬無禆著河<lb/>
　　臣薩載督臣髙晉測量髙下曲直繪圖貼説圖上<lb/>
　上用硃筆㸃記其處反復<lb/>
　指示於是復開陶莊引河不期年告成而新河順流安<lb/>
<pb n="KR2m0018_WYG_096-16a"/>
　　軌直抵周家莊始㑹清東下旋又<lb/>
命於新河頭下添石壩一道為重門保障由是清水常<lb/>
　　勝黄水無倒灌之虞四十三年儀封考城漫口潰<lb/>
　　決<lb/>
遣大學士阿桂刑部尚書袁守侗前往察勘嗣據阿桂<lb/>
　　等議定堅閉金門展濶引河接築挑水壩遏溜北<lb/>
　　趨合龍後又請修馬港河西岸殘隄接至北潮河<lb/>
　　西岸民堰以禦倒灌從之四十五年<lb/>
<pb n="KR2m0018_WYG_096-16b"/>
上五度南巡閲視髙家堰隄牐<lb/>
命總督薩載將三堡六堡等磚工一律改建甃石並加<lb/>
　　髙數尺其徐州舊有石隄九百七十餘丈較新築<lb/>
　　石隄短少三層亦令一律加髙自韓家莊至奎山<lb/>
　　一帶隄堰四百五十餘丈一律改築石隄直接山<lb/>
　　脚以垂鞏固四十六年邳睢南岸之魏家莊大隄<lb/>
　　潰隨<lb/>
飭河臣裹䕶漫口預防北岸河隄然後籌計經久良䇿<lb/>
<pb n="KR2m0018_WYG_096-17a"/>
　　未幾北岸曲家隄亦漫浸逼運河<lb/>
上以黄水經過河湖下游無不淤墊之理<lb/>
諭河臣急赴運河籌辦分洩事宜確勘微山湖水淺深<lb/>
　尺丈迅速堵築時大學士阿桂奉<lb/>
命查勘海塘工程即令董理河務尋經阿桂疏奏於東<lb/>
　　西兩壩下埽追壓堅實壩臺増加髙厚金門斷流<lb/>
　　大溜全歸引河引河中泓流行迅駛直注六塘河<lb/>
　　歸海四十七年南北兩處漫口合龍後陡蟄三十<lb/>
<pb n="KR2m0018_WYG_096-17b"/>
　　餘丈隨<lb/>
諭阿桂等於上游南岸改築壩工俾得吸溜歸槽井<lb/>
令薩載展寛下游潘家屯六塘等處去路挑微山湖<lb/>
　　下顧家莊等引渠阿桂等勘定上游自蘭陽三堡<lb/>
　　至商邱七堡南隄外添建大隄一道内開引渠一<lb/>
　　百六十餘里導河水入渠下注商邱歸入正河故<lb/>
　　道入海四十九年河撫李奉翰疏言邳睢㕔黄河<lb/>
　　南岸瓦房迤上張家莊地方因黄水盛漲大溜趨<lb/>
<pb n="KR2m0018_WYG_096-18a"/>
　　逼塌去外灘應趕下大埽簽釘長樁加廂追壓從<lb/>
　　之又挑挖荆山橋及蘇家山壩引河五十年以天<lb/>
　　然閘下引河年久淤塞自黄河岸起至韓家莊挑<lb/>
　　河築堰又李奉翰疏言裏河㕔頭壩外兠水壩乃<lb/>
　　重門收東兠攔湖水多入運口以濟重運應請建<lb/>
　　築壩工從之河南巡撫畢沅疏言賈魯㑹濟諸河<lb/>
　　久經淤塞應請及時開濬且於水旱不時可資蓄<lb/>
　　洩從之<lb/>
<pb n="KR2m0018_WYG_096-18b"/>
　　海塘<lb/>
　　順治元年禮科給事中張惟赤疏請嵗修海塘以<lb/>
　　防潮患於是修錢塘縣石塘二十一丈二年增修<lb/>
　　六十丈<hi>按海塘自前明崇禎二年同知劉元瀚建修海寧捍海塘後不復修</hi>
　　康熙三年海決修海寧縣塘築石堤並築尖山石<lb/>
　　堤五千餘丈九年設浙江海防同知二人専司塘<lb/>
　　務三十八年修錢塘江塘四十年修錢塘江岸築<lb/>
　　石塘每塘一丈用石一縱一横固以油灰鎔鐵錠<lb/>
<pb n="KR2m0018_WYG_096-19a"/>
　　　鑲嵌石縫深根堅杵加築子塘以為重障共建石<lb/>
　　　塘六百六十七丈子塘八百九十五丈四十一年<lb/>
　　　江塘圮布政使郎廷極築之建潮神祠於上五十<lb/>
　　　年重築江塘布政使殷志熙董築其法用石一縱<lb/>
　　　一横每層鑿孔以巨木貫之每五六石聨為一石<lb/>
　　　又於横直合縫處用鐵錠鑲嵌成塘二十丈五十<lb/>
　　　七年修築海寧石塘濬備塘河巡撫朱軾建築其<lb/>
　　　法每塘丈用木櫃二每櫃貯石塊五十斤為塘基<lb/>
<pb n="KR2m0018_WYG_096-19b"/>
　　　外築坦水復開備塘河建牐一座五十九年從巡<lb/>
　　　撫朱軾請於老鹽倉築魚鱗石塘開濬中小亹淤<lb/>
　　　沙令海防同知専督嵗修是年分修海寧塘六十<lb/>
　　　一年改築草塘<lb/>
　　　雍正元年以赭山海口壅塞逼近塘口<lb/>
諭該督撫即行疏通毋使潮汛留沙漫壅以固海寧塘根<lb/>
　　　二年<lb/>
命吏部尚書朱軾會同江浙督撫議興海塘事宜尋議浙<lb/>
<pb n="KR2m0018_WYG_096-20a"/>
　　江海塘自餘姚縣之滸山鎮至臨山衛土塘三道<lb/>
　　内有一道為老塘年久沙淤百姓佔耕築土塘二<lb/>
　　道形勢卑弱應加髙厚自上虞縣之烏盆村至㑹<lb/>
　　稽縣瀝海所石塘暨兩頭土塘漸致坍塌應於塘<lb/>
　　底填築亂石上鋪大石貼石築土以資培䕶自海<lb/>
　　寧縣之陳文港至尖山亂石砌邊土塘加築髙厚<lb/>
　　其塘如式改修塘外亂石子塘重修完固其原無<lb/>
　　子塘者如式添建海鹽縣自秦駐山三澗寨至演<lb/>
<pb n="KR2m0018_WYG_096-20b"/>
　　武場石塘衝塌百五十餘丈應如式修築議得松<lb/>
　　江海塘自金山衛城北至華家角漴闕墩至東灣<lb/>
　　金山墩至西墩兵厰至張家舎倪家路至三岔墩<lb/>
　　周公墩至華家角各土塘計二百五十餘里内有<lb/>
　　最險工一段次險工二段俱應改土為石其餘水<lb/>
　　勢稍緩之處宜堅築土塘自華家角至上海之頭<lb/>
　　墩塘外淤沙之處與頭墩至嘉定縣界内外土塘<lb/>
　　二道俱令逕直加築塘外宻釘排樁以防衝潰俱<lb/>
<pb n="KR2m0018_WYG_096-21a"/>
　　　從之三年<lb/>
命於塘内一概増建複塘以禦海嘯五年巡撫李衛請増<lb/>
　　　築浦兒兠草壩並改建姚家堰草塘從之<hi>姚家堰舊建土</hi>
　　　<hi>堤</hi>是年復修海寧縣錢家坂馬牧港等處塘工又<lb/>
　　　修江塘六年修海寧縣老鹽倉西塘縣南門外海<lb/>
　　　塘錢塘江塘七年<lb/>
命建海神廟於海寧縣東門内又改建海寧縣荆煦廟等<lb/>
　　　處石塘<hi>向係草塘後改土塘今建石塘</hi>築陳文港等處草壩八年<lb/>
<pb n="KR2m0018_WYG_096-21b"/>
　　　築寧西塘大壩設海防兵弁鑄鎮海鐵牛五座又<lb/>
　　　修仁和縣塘九年續修海寧錢塘塘工十年築仁<lb/>
　　　和沈家埠海寧華家衖草塘十一年<lb/>
命内大臣海望查勘浙江海塘於海寧之尖山塌山中間<lb/>
　　　建石壩一道以堵截江溜又<lb/>
諭於中小亹開濬引河以分水勢增設道員一同知一守<lb/>
　　　備二千總三把總七兵八百専司隨時修補又修<lb/>
　　　仁和錢塘平湖諸邑塘岸十二年濬南港河築尖<lb/>
<pb n="KR2m0018_WYG_096-22a"/>
　　山西浮壩十三年總督程元章疏定海塘事宜四<lb/>
　　一錢糧宜分案具領一分别保固年限一令承修<lb/>
　　官會同估造一於𦂳要工所豫貯物料從之増築<lb/>
　　魚鱗石塘葺浦兒兠舊塘加築海寧南門外魚鱗<lb/>
　　石塘又定攻沙法大學士嵇曾筠疏言寧邑塘工<lb/>
　　之患皆由南岸沙灘沙觜挑溜致水勢全向北趨<lb/>
　　請於南岸沙洲用鐵具梳挖陡岸俾河岸根脚空<lb/>
　　虚海潮來往自為衝刷坍卸以洩水勢從之<lb/>
<pb n="KR2m0018_WYG_096-22b"/>
　　乾隆元年建築仁和海寧魚鱗石塘六千餘丈并<lb/>
　　海寧南門石塘設運石海船五十隻二年編石塘<lb/>
　　草塘字號<hi>向例各塘坍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>率以某家東西起止開報易於朦混雍正年間監督汪漋張坦</hi>
　　<hi>麟等議將各塘編立字號至是大學士嵇曽筠咨部將各塘照千文編號以二十丈為一號建䜿界</hi>
　　<hi>碑仁和計編七十二號海寧編六百四十號其餘海鹽等塘均照此例</hi>改建海寧遶<lb/>
　　城坦水四年停草塘嵗修改建浦兒兠等處石工<lb/>
　　續築尖山未竣壩工<hi>前大學士嵇曾筠因水勢險急灘以堵塞疏請暫停兹撫</hi>
　　<hi>臣盧焯以水勢已平合龍甚易疏請補築</hi>復濬備塘河興築仁和錢塘<lb/>
<pb n="KR2m0018_WYG_096-23a"/>
　　江海塘埭五年續建東塘石工是年尖山水口成<lb/>
　　<hi>乾隆二年經始</hi>鑄鎮海鐵牛四座六年總督徳沛復請老<lb/>
　　鹽倉迤西至仁和縣之章家菴柴塘改建石工從<lb/>
　　之<lb/>
命左都御史劉統勲查勘浙江海塘<hi>先是五年十一月徳沛曾有是請部</hi>
　　<hi>議准行以劉統勲言改建不必過急乃緩興築至是復請故遣統勲會勘</hi>七年總督那<lb/>
　　蘇圖疏言海寧縣之華家衖柴塘外沙綿漲數里<lb/>
　　無須改建石塘惟老鹽倉汛至東石塘界地俱頂<lb/>
<pb n="KR2m0018_WYG_096-23b"/>
　　衝請擇其最險之觀音堂汛坐字號老鹽倉汛伏<lb/>
　　字葢字等號建築竹簍石壩是年左都御史劉統<lb/>
　　勲疏言親履南北兩岸柴塘改建石塘誠經久之<lb/>
　　圖請俟水緩沙停乘機興築每年以三百丈為率<lb/>
　　督臣那蘇圖復疏言老鹽倉汛至東石塘界最險<lb/>
　　請先間段排築石簍俟石簍根脚堅實再照原議<lb/>
　　改建石塘均從之九年<lb/>
命吏部尚書公訥親勘修浙江塘工尋疏稱仁寧二縣<lb/>
<pb n="KR2m0018_WYG_096-24a"/>
　　　柴塘外䕶沙寛廣不必改建石塘從之是年海寧<lb/>
　　　魚鱗大石塘工成<hi>乾隆二年經始</hi>十二年濬中小亹工成<lb/>
　　　十三年增築䕶塘土堰又議增滚壩及塘汛弁兵<lb/>
　　　十五年海潮平<hi>謹按海水自乙丑嵗以來大溜直趨中亹至是年海波不揚臣民慶</hi>
　　　<hi>幸冬十二月撫臣永貴以秋汛安瀾塘工穏固疏聞</hi>十六年<lb/>
　上巡幸江浙莅錢塘江<lb/>
　幸六和塔敬念<lb/>
世宗憲皇帝奠安之徳勒石紀事永示無極十八年海潮<lb/>
<pb n="KR2m0018_WYG_096-24b"/>
　　　平十九年督臣喀爾吉善請裁改海塘營官弁<hi>江海</hi>
　　　<hi>塘工向設兵備道一員統率守備二員千總四員把總八員外委十六員馬步兵千分守防䕶至是</hi>
　　　<hi>以尖山石壩告成中小亹引河暢流塘工穩固裁汰道員塘工歸杭嘉湖道専管其守備以下等官</hi>
　　　<hi>兵弁均裁改留堡夫四百名三百名守北岸一百名守南岸餘兵改歸杭乍二營</hi>二十二<lb/>
　　　年<lb/>
　上巡閲海塘<lb/>
　幸觀潮樓<lb/>
　命建海神廟於城南明年廟成<lb/>
<pb n="KR2m0018_WYG_096-25a"/>
御製碑文勒石二十四年酌復海塘營弁兵<hi>復千總一把總二外</hi>
　　<hi>委三馬兵二十歩戰兵六十守兵三百名海寧分設二汛舊設堡夫悉行裁汰統歸兵額</hi>加築<lb/>
　　䕶塘土堰<hi>時撫臣莊有恭言海寧石塘近城一帶䕶沙沖塌故有是築</hi>增築層<lb/>
　　石坦水修海寧條石坦水<hi>時江流海潮復改由北大亹出入</hi>二十<lb/>
　　五年修東西塘坦水及韓家池柴塘復修築海寧<lb/>
　　南門外堵坦水<hi>時海寧南門外及石門遶城塘外二層坦水為五月望汛潮損故復</hi>
　　<hi>修</hi>二十六年修胡家兠坦水<hi>時潮水逼塘䕶沙全刷地當頂衝故建之</hi>
　　修魚鱗石塘坦水<hi>自雍正八年建後已歴年久今外無䕶沙故改建</hi>修馬<lb/>
<pb n="KR2m0018_WYG_096-25b"/>
　　牧港塘工坦水築秧田廟坦水修韓家池柴塘<hi>均以</hi>
　　<hi>潮汛冲塌䕶沙故修</hi>二十七年<lb/>
上巡幸浙江躬閲海塘咨度經久之計將老鹽倉柴塘<lb/>
　　改建為石因下木樁試之奈沙質浮鬆所下之樁不<lb/>
　　能牢固其柴塘向内數十丈雖可下樁又皆田廬<lb/>
　　溝塍<lb/>
上命仍築柴塘定嵗修坦水以資擁䕶又改築四里橋<lb/>
　　魚鱗石塘并華岳廟等處石塘盤頭坦水二十八<lb/>
<pb n="KR2m0018_WYG_096-26a"/>
　年改建念里亭諸處魚鱗石塘二十九年置老鹽<lb/>
　倉䕶塘竹簍增築念里亭坦水三十年<lb/>
命於海寧全城環遶石塘普築三層坦石並隨時修整<lb/>
　　以資防䕶四十五年<lb/>
上五次南巡<lb/>
親視海寧塘工以柴塘究不如石塘鞏固因<lb/>
命該督撫督率所屬自海寧陳文港石塘迤上至老鹽<lb/>
　　倉柴塘四千餘丈通建魚鱗石工旋<lb/>
<pb n="KR2m0018_WYG_096-26b"/>
遣大學士阿桂往來勘視工程四十七年據總督陳輝<lb/>
　　祖奏西塘頭圍為江海交接之處漲沙十餘里横<lb/>
　　江截海阻隔水道致范公堤以東漸致搜刷章家<lb/>
　　菴迤西沖擊灘墈因於頭圍沙灘開引河一道待<lb/>
　　春夏山水暴注時開放引河借山水奔騰之勢順<lb/>
　　流攻沙㑹春雨漲發大溜直趨引河范公堤正溜<lb/>
　　開向南行漸有南坍北漲之勢四十八年原辦續<lb/>
　　辦魚鱗工竣又奉<lb/>
<pb n="KR2m0018_WYG_096-27a"/>
上諭浙江范公塘一帶看來竟須一律改建石塘以資<lb/>
　捍衛昨已諭知富勒渾等矣明春南巡時朕親臨閲<lb/>
　視指示機宜降㫖後即可興工辦理至富勒渾有老<lb/>
　土塘根脚同係淤沙土性浮鬆之語從前老鹽倉一<lb/>
　帶亦稱淤性浮鬆難以開槽打樁乃自建石工一律<lb/>
　穏固堅實可見事在人為該處改建石工所費不過<lb/>
　較前三分之一方今府蔵充盈即多費數十萬帑金<lb/>
　捍衛民生使閭閻永臻樂利亦所不靳也四十九年<lb/>
<pb n="KR2m0018_WYG_096-27b"/>
上親視海塘工程<lb/>
諭浙海建築石塘所以保障民生自應於石塘既建後<lb/>
　砌築坦水保䕶塘根乃督撫惟云柴塘必不可廢此<lb/>
　受工員慫恿為後日嵗修冒銷地步况添建石塘原<lb/>
　欲留柴塘為重門保障並未令其拆去若如該督撫<lb/>
　言復加嵗修安用費此數百萬帑金為耶又石塘之<lb/>
　前柴塘之後見有溝槽一道槽内積水並無去路將<lb/>
　來日積日甚石塘根脚勢必淹浸滲漏該督撫亦並<lb/>
<pb n="KR2m0018_WYG_096-28a"/>
　未慮及又石塘上堆積土牛甚屬無謂設遇異漲又<lb/>
　豈幾尺浮土所能抵禦所有塘上土牛即著填入積<lb/>
　水溝槽之内仍將柴塘後之土順坡斜做祗露出石<lb/>
　塘三四層為度并於其上栽種柳樹俾根株蟠結塘<lb/>
　工益資鞏固如此則石柴連為一勢即以柴塘為石<lb/>
　塘之坦水至范公塘一帶亦需一律接建石工方於<lb/>
　省城永資鞏䕶著自新築石塘工止處之現做柴塘<lb/>
　及挑水段落起至硃筆圏記處止再接築至烏龍廟<lb/>
<pb n="KR2m0018_WYG_096-28b"/>
　止一體添築石塘予限五年分段從東而西陸續修<lb/>
　築以期海疆永慶安瀾<lb/>
　<lb/>
　<lb/>
　<lb/>
　<lb/>
　<lb/>
皇朝通志卷九十六<lb/>
</p>
<p>
</p>
  </div>
</body>
</text>
</TEI>
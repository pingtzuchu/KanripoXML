<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0018_WYG_095-1a"/>
　欽定四庫全書<lb/>
　皇朝通志卷九十五<lb/>
　　食貨畧<hi>十五</hi>
　　　水利<lb/>
　　　<hi>臣</hi>等謹按治水之法代無良䇿惟我<lb/>
　　朝講求盡利凡可以施疏瀹決排之力者無不先事<lb/>
　　　豫籌俾無泛溢而其最巨者則河工海塘自<lb/>
定鼎以來<lb/>
<pb n="KR2m0018_WYG_095-1b"/>
列聖相承無時不以瀕海濵江之民為慮建坊設壩疏滯<lb/>
　　　導流所費帑金千百餘萬其所以為小民保田廬<lb/>
　　　謀奠安者計至周矣迄今河流翕順海水晏安巨<lb/>
　　　浸之區安瀾永慶凡相度機宜啟閉䟽築悉禀<lb/>
　皇上聖謨經畫盡善兹纂通志於直省水利類為一卷<lb/>
　　　而於海塘河工别為一卷以見我<lb/>
　　朝治水之政焉<lb/>
　　　順治九年<lb/>
<pb n="KR2m0018_WYG_095-2a"/>
特遣官修理<lb/>
　　畿輔石景山以南蘆溝橋一帶堤岸時蘇州松江嘉<lb/>
　　　興湖州等處下㳺海口壅淤河道工科給事中胡<lb/>
　　　之俊請浚呉淞以洩陳澱之水浚劉家河以洩巴<lb/>
　　　陽之水<lb/>
上從其言並令經理柬南水利十七年改築江南當塗髙<lb/>
　　　淳二縣廢圩更名忠惠圩令有司不時培䕶<lb/>
　　　康熙二年近京夏潦<lb/>
<pb n="KR2m0018_WYG_095-2b"/>
上遣官察勘令經理修隄挑淺事宜於是發帑修築蘆溝<lb/>
　　　橋及霸州等處衝決隄岸十年濬江南吳江長橋<lb/>
　　　一帶以洩太湖水勢十二年修河南安陽縣之萬<lb/>
　　　金渠引洹水溉田又以江南水患濬常熟之白茆<lb/>
　　　港武進之孟瀆河及淮陽之車路串場白駒丁溪<lb/>
　　　草堰場等處河口二十七年修雲南松華壩及金<lb/>
　　　汁等六河牐壩引水資昆明各縣灌溉時山東沭<lb/>
　　　水及小清河頻年漫溢沂川郯城新城髙苑諸州<lb/>
<pb n="KR2m0018_WYG_095-3a"/>
　　　縣多被水患于是修復郯城禹王臺舊址遏沭水<lb/>
　　　使復故道築青沙泊南堤疏濬孝婦河俾小清河<lb/>
　　　㑹大清河入海三十六年<lb/>
諭漕河督臣㑹勘下河積水作何歸海涸出民田之處一<lb/>
　一具題漕運總督桑格因請修芒稻河分髙邵兩湖之<lb/>
　　　水入江挑曹家灣湯家絆七節橋通髙邵兩湖淤<lb/>
　　　塞逹芒稻河以入江挑車兒埠之滔子河使髙泰<lb/>
　　　所屬積水由苦水洋以入海挑澗河分運河之水<lb/>
<pb n="KR2m0018_WYG_095-3b"/>
　　　入澗由射陽湖以入海挑海陵溪使髙郵所受之<lb/>
　　　水通岡門以入海挑車路白塗海溝三河使興化<lb/>
　　　所受之水由丁溪草堰白駒湖以入海挑蝦鬚二<lb/>
　　　溝戛梁河并朦朧河西淤塞之射陽湖使髙寳興<lb/>
　　　泰鹽山等處之水由廟壩以入海又經河道總督<lb/>
　　　張鵬翮議因定挑蝦鬚二溝淤塞之處四十餘里<lb/>
　　　挑鮑家莊至白駒閘地髙水湧之處八十餘里挑<lb/>
　　　撈魚港淤塞之處八十餘里挑老河口淤塞之處<lb/>
<pb n="KR2m0018_WYG_095-4a"/>
　　　三里有餘挑滔子河三十餘里由是下河積水悉<lb/>
　　　由各口入海民田涸出時直𨽻覇州新安等處渾<lb/>
　　　河泛濫旗民莊田被淹<lb/>
命原任河道總督于成龍河督王新命察勘隨遣旗下壯<lb/>
　　　丁備器械給以銀米挑濬分疏越三年蕆事並大<lb/>
　　　修<lb/>
　　畿輔各州縣清河子牙河官堤民堤共千五百二十<lb/>
　　　餘丈又以山東東平州一帶被水疏濬戴村壩淤<lb/>
<pb n="KR2m0018_WYG_095-4b"/>
　　　塞舊河築和尚林越隄四十六年<lb/>
上以江浙蘇杭等府州縣或近太湖或通潮汐年久不無<lb/>
　　　衝刷<lb/>
諭工部行文該督撫所有河渠水口度田建閘以時啟閉<lb/>
　其支港淤淺者亦宜即行疏濬建閘以資灌溉四十八<lb/>
　　　年濬甘肅寧夏宗澄堡李洋堡二渠引黄水溉田<lb/>
　　　造木石牐壩三處因時蓄洩又修築江西臨江府<lb/>
　　　北土橋老隄以衛清江豐城髙安三縣田廬修築<lb/>
<pb n="KR2m0018_WYG_095-5a"/>
　　　湖南常徳府大圍隄令地方官専管五十年廣東<lb/>
　　　海康遂溪二縣建築圍隄以衛洋田<lb/>
　　　雍正二年<lb/>
詔修畿輔石景山渾河隄工又濬浙江西湖先是浙江杭<lb/>
　　　州城内設筧鑿溝引西湖之水入城復由桃花港<lb/>
　　　響水閘㑹流于城外上下兩塘河溉錢塘仁和海<lb/>
　　　寧民田數萬頃時西湖閒地多被民人占為田蕩<lb/>
　　　水道阻遏議請清出歸湖開濬以復故址其桃花<lb/>
<pb n="KR2m0018_WYG_095-5b"/>
　　　港一帶相其淺深酌量疏通三年濬山東小鹽河<lb/>
　　　及膠萊新河以資民田四年<lb/>
上以畿輔水利最闗𦂳要<lb/>
特命怡親王允祥大學士朱軾察勘酌議尋議直𨽻之水<lb/>
　　　經流有三北為白河<hi>即北運河</hi>南為衛河<hi>即南運河</hi>滙<lb/>
　　畿輔西南六十餘河之水為巨浸東至直沽合白衛<lb/>
　　　河同入海者為淀河淀之下流南來者為子牙河<lb/>
　　　北來者為永定河皆水濁泥淤為淀河患請於永<lb/>
<pb n="KR2m0018_WYG_095-6a"/>
　　　定河范壅口别開長淀河一道引渾河遶王慶地<lb/>
　　　東北入三角淀直趨而東俾濁水無復淤淀子牙<lb/>
　　　河上承滹漳滏陽大陸諸水水汎泥多請將兩岸<lb/>
　　　之隄加髙培厚束其流使由大城王家口入淀藉<lb/>
　　　淀河清流之力刷之不致泥沙淤淀其週淀迴環<lb/>
　　　千里者曰<lb/>
　欽隄自康熙三十七年修築之後日就圮壊請於清苑<lb/>
　　　文安一帶低薄殘缺之處悉為修治補葺建牐設<lb/>
<pb n="KR2m0018_WYG_095-6b"/>
　　　壩又開張家觜勝芳河以㵼其流苑家口中亭河<lb/>
　　　十望河以洩其漲開柴火淀口頭村引河以緩其<lb/>
　　　勢掘張青口毛兒灣等處以分其流使<lb/>
　欽隄鞏固河流順軌得<lb/>
㫖議行尋又濬覇州之莽牛河新安之漕雹河髙陽之豬<lb/>
　　　龍河京南之滹沱河以及渠口淀泊無不次第經<lb/>
　　　理即<lb/>
諭設營田水利府以怡親王等董其事於是于灤州玉田<lb/>
<pb n="KR2m0018_WYG_095-7a"/>
　　　諸州縣濬流築圩建閘開渠招民人願耕者官給<lb/>
　　　工本並募江浙老農導之耕種及瀦水節水引水<lb/>
　　　戽水之法㑹秋熟時田之獲稔者已百五十頃而<lb/>
　　　民間自行播種者七百餘頃乃分立營田四局曰<lb/>
　　　京東局京西局京南局天津局局各有長有副有<lb/>
　　　効力委員並責成地方官以時逹之營田府後又<lb/>
　　　設營田觀察使二員副使二員所有田園渠堰時<lb/>
　　　加修理是年開濬河南百泉東西民渠及洹河石<lb/>
<pb n="KR2m0018_WYG_095-7b"/>
　　　橋西三十三洞灌田又開濬小丹河河口及秦渠<lb/>
　　　董下渠灌田五年<lb/>
諭修天津教場老君堂渠横口單街四處隄口又開東省<lb/>
　　　安山湖支河六道並於六隄口建牐以利節宣<lb/>
命副都統李淑徳原任山東廵撫陳世倌廵撫陳時夏總<lb/>
　　　河齊蘇勒總督孔毓珣踏勘江浙附近大湖及通<lb/>
　　　江潮之處概行築濬<lb/>
諭太湖之水歸海劉白二河為要必逕直深廣方能順下<lb/>
<pb n="KR2m0018_WYG_095-8a"/>
　暢流其潮沙堙塞之處居民占耕日久亦當盡去新漲<lb/>
　地畝以復故道李淑徳等奏言蘇州松江常州鎮江水<lb/>
　　　道並藉太湖為吐納西北承宜興荆溪百瀆之水<lb/>
　　　西南承杭湖苕霅諸山溪之水而皆由婁江吳淞<lb/>
　　　江黄浦江以入海是三江實太湖之尾閭疏其下<lb/>
　　　流自不至泛溢請行挑吳淞江白茆河孟瀆徳勝<lb/>
　　　九曲河從之又議修揚州五塘以溉民田又以陜<lb/>
　　　西鄭渠白渠龍洞三處民田向引涇水灌溉年久<lb/>
<pb n="KR2m0018_WYG_095-8b"/>
　　　漸致淤塞<lb/>
命督臣岳鍾琪疏浚建閘以垂永久七年<lb/>
命疏濬山東濟寧嘉祥及江南徐沛等州縣水道改陜西<lb/>
　　　西安府管糧通判為水利通判經理涇陽醴泉三<lb/>
　　　原髙陵臨潼等五縣隄渠修濬事宜<lb/>
上以寧夏為甘肅要地渠工乃水利攸闗<lb/>
特遣侍郎通智等董飭該地官屬大修渠道於是于察罕<lb/>
　　　托輝地方開鑿大渠二百七十餘里建進水閘一<lb/>
<pb n="KR2m0018_WYG_095-9a"/>
　　　座退水閘三座尾閘一座大支渠百餘道小陡口<lb/>
　　　百餘道又建大石闇洞一座通漢唐二渠之出水<lb/>
　　　渠東築長隄三百餘里以障黄河之旁溢渠西濬<lb/>
　　　西河三百五十餘里以洩漢唐二渠其大渠餘水<lb/>
　　　灌溉新渠寳豐寧夏平羅各縣民田又開濬六羊<lb/>
　　　渠百十有餘里建進水石牐一座退水石牐二座<lb/>
　　　鼓水大小牐三座開大支渠二十餘道小陡口百<lb/>
　　　餘道牐房俱設水手以司啟閉渠成<lb/>
<pb n="KR2m0018_WYG_095-9b"/>
上賜大渠名曰恵農改六羊渠名曰潤昌又以大清漢唐<lb/>
　　　三渠歴乆淤塞八年<lb/>
命通智㑹同太常寺卿史在甲動工修補三渠越二年工<lb/>
　　　竣修葺廣西臨桂縣黄泥等十三陡鑿石九處增鰱<lb/>
　　　魚等二十陡鑿石百三十五處開鑿雒容縣陸路<lb/>
　　　又修興安全州一帶河道舊陡三十六處以資<lb/>
　　　轉運米榖灌溉田畝又改江西柘湖下洋二圩别<lb/>
　　　築大岸更名下洋西隄二圩九年<lb/>
<pb n="KR2m0018_WYG_095-10a"/>
上以楚省洞庭湖綿亘八百餘里横無涯際舟行遇風無<lb/>
　　　地停泊舵杆洲居湖之中建築石臺於商船實有<lb/>
　　　裨益<lb/>
特諭將營田水利捐納項内平餘銀二十萬兩解送楚省<lb/>
　交該督撫經理建石䑓於湖西之舵杆洲東西長九十<lb/>
　　　六丈濶三十丈南北各灣進如偃月形以便泊舟<lb/>
　　　自是商船無風濤患是年議准山西太原平陽汾<lb/>
　　　州三府同知兼管水利其大同等府所屬渠道仍<lb/>
<pb n="KR2m0018_WYG_095-10b"/>
　　　責令地方官兼理十年增設雲南昆陽州水利同<lb/>
　　　知一人駐剳海口修阿迷州八逹以通粤河濬嵩<lb/>
　　　明州河口以通舟楫開昭通府城濠以資灌溉是<lb/>
　　　年直𨽻修玊田豐潤及馬營林南倉宋家口一帶<lb/>
　　　圍堰廣東修遂溪縣辛壬丁三字號堤岸及麻烈<lb/>
　　　等牐江南修范公大堤江西修豐城土隄四川修<lb/>
　　　新津華陽二縣之通濟堰湖南修益陽沅江之東<lb/>
　　　西堰甘肅於𤓰州疏勒河安家窩及口外栁林湖<lb/>
<pb n="KR2m0018_WYG_095-11a"/>
　　地建堤築閘陜西於柔逺堡鎮夷堡中衛縣白馬<lb/>
　　寺灘及口外雙樹墩開渠引水十三年於福建建<lb/>
　　寧府浦城福州府古田開鑿火燒等四十三灘平<lb/>
　　治相公等八灘栁林等六灘立柱指迷七里等八<lb/>
　　灘設船救濟<lb/>
　　乾隆元年<lb/>
諭管理水利河臣及濵河州縣各視所屬境内凡有河<lb/>
　流淺阻即定章程毎嵗募夫修浚三年<lb/>
<pb n="KR2m0018_WYG_095-11b"/>
上以直𨽻河道水利闗係重太<lb/>
特遣大臣詳勘開濬修築於是於蘆溝橋濬引河一道<lb/>
　　麻峪村增築小堰三十餘丈又以東西兩淀為<lb/>
　畿輔衆水之滙設法疏通其清河堤岸週迴於順天<lb/>
　　保定河間三府之境者則築培髙厚以防潰決名<lb/>
　　曰千里長堤時河南葉縣襄城等處被水患令寓<lb/>
　　賑於工培築沙河洪河賈魯等河隄堰又搶修廣<lb/>
　　東海康井鬼等七字堤栁字下牐遂溪甲乙等十<lb/>
<pb n="KR2m0018_WYG_095-12a"/>
　　隄乙字牐並丁戊兩字麻烈大牐又加築甘肅寧<lb/>
　　夏河忠堡長堤三千餘丈開濬陜西長安盩厔渠<lb/>
　　工千二百餘丈三年兩江總督那蘇圖請<lb/>
簡差在京熟諳水利大員浚江南河道乃<lb/>
遣大理寺汪漋總理通政司徳爾敏協辦疏山陽阜寧<lb/>
　　之漁清河興化縣之白駒閘下引河髙郵州之通<lb/>
　　湖橋馬飲塘河江都之灣頭河通州分司所屬之<lb/>
　　十鹽場河通州之黄河洋范公堤及鹽城之新興<lb/>
<pb n="KR2m0018_WYG_095-12b"/>
　　場河阜寧之廟灣場河是年又修築湖北漢陽黄<lb/>
　　陂縣之溪岸河堰及福建連江侯官長樂等縣之<lb/>
　　隄堰牐壩閩縣之海堰仙岐之塘岸以利農田尋<lb/>
　　開修黔省都匀府水道由舊施秉通清水江至湖<lb/>
　　南黔陽縣直逹常徳又由獨山州三脚里逹來牛<lb/>
　　古州抵粤東河道縴路一概修治以資輓運四年<lb/>
諭直𨽻總督於水落之際經理消除積水事宜於是疏<lb/>
　　引永定子牙南運北運四河及東西兩淀以治其<lb/>
<pb n="KR2m0018_WYG_095-13a"/>
　　經加築鹹水沽茶棚壘道作為遥堤迴障天津積<lb/>
　　水開揠賀家口之小河何家圏雙港之舊河溝分<lb/>
　　洩藍田郭家泊積水以治其委又於藥王廟王家<lb/>
　　莊韓家莊巨葛莊等處别開引河一道俾窪水同<lb/>
　　歸於海自是直𨽻之水經流支流咸歸底定時豫<lb/>
　　省大雨如注川澤交盈開封等屬被水者多<lb/>
上命於把縣柘城淮寧鹿邑之永利溝老黄河舊河故<lb/>
　　道一概疏通賈魯河新河入淮之水令濬洩入渦<lb/>
<pb n="KR2m0018_WYG_095-13b"/>
　　其乾河涯乃汴河故道亦開通導入沙河以消省<lb/>
　　城積水並建砌甎溝石橋石牐以資保障五年<lb/>
命廷臣㑹議淮揚九屬水利事宜汪漋言淮揚下河水<lb/>
　　害有二最甚者開放髙郵三壩次則東邉易進鹹<lb/>
　　水扵是平撤髙郵三壩及昭闗子嬰二壩以殺水<lb/>
　　勢另添石牐三座以資灌溉其鹹水易進之處拆<lb/>
　　修白駒三閘建天妃口石閘一座又移上岡北草<lb/>
　　堰二閘於串場河口外以避鹹水倒灌再於淮揚<lb/>
<pb n="KR2m0018_WYG_095-14a"/>
　　各屬東塘河道加築范公隄以及栟茶斜角二塲<lb/>
　　隄工落低揚子橋閘底三尺閘内金門收小俾一<lb/>
　　概疏通以資蓄洩其九屬田畝之毗近河渠者於<lb/>
　　兩岸修築田圩以作隄防時江寧布政使晏斯盛<lb/>
　　䟽請修鳯陽潁州滁州泗州四屬氷利<lb/>
上命汪漋徳爾敏㑹同督撫詳勘定議尋議定肥城之<lb/>
　　金斗河越河虹縣之枯河頭亳州之乾溪溝和州<lb/>
　　之太洋河姥下河牛屯河<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>山之銅城閘河來安<lb/>
<pb n="KR2m0018_WYG_095-14b"/>
　　之龍尾壩河及各州縣陂塘溝渠圩埂土壩共六<lb/>
　　十二所均飭地方官勸𨗳居民次第興行又准河<lb/>
　　南巡撫尹㑹一請浚賈魯河並江南渦河南岸入<lb/>
　　淮之漳河時江西豐邑沿江一帶土石各堤險要<lb/>
　　令南昌府同知於秋伏汛發時即赴豐城防䕶隄<lb/>
　　工又福建龍溪墨場堡被衝堤壩令修補加增以<lb/>
　　衛田廬七年江水漲溢<lb/>
命直𨽻總督髙斌往賑<lb/>
<pb n="KR2m0018_WYG_095-15a"/>
命大學士陳世倌㑹同髙斌經理疏濬事宜尋疏言髙<lb/>
　　郵寳應諸湖承洪澤之下流自邵伯以上入海自<lb/>
　　邵伯以下入江而入海不如入江之便請於金灣<lb/>
　　滚壩下添壩二座分引湖水入鹽河即於鹽河對<lb/>
　　岸挑引河一道並挑鳯凰橋下引河及璧虎橋下<lb/>
　　廖家溝歸石草河以逹江挑深董家溝使自為一<lb/>
　　河直注於江<hi>按董家溝原歸芒稻河</hi>又修板浦以下場河及<lb/>
　　六里車軸等河加築六塘河西岸民堰於五丈義<lb/>
<pb n="KR2m0018_WYG_095-15b"/>
　　澤六里河頭各建石牐以時減洩使黄河北岸之<lb/>
　　水不至泛溢鳯泗之水澮沱濉為大而沱河淤塞<lb/>
　　為患因導宿州之水入澮導鳯靈之水入濉不使<lb/>
　　復入沱河海州之水沂沭為大將河身淤塞者濬<lb/>
　　深民堰殘缺者堅築其餘七府州屬支河溝渠修<lb/>
　　理者百四十餘處八年以髙斌請於直𨽻之桑乾<lb/>
　　河南北兩岸開大渠一道引水以溉民田九年修<lb/>
　　理清江下㳺河道自泰州鹽河及髙寳二湖相連<lb/>
<pb n="KR2m0018_WYG_095-16a"/>
　　之華家灘大新河髙邵二湖相連之王家港邵伯<lb/>
　　通運之引河一律疏濬俾循次灌注為湖河逓減<lb/>
　　之法其鹽城以南二串場河白駒閘下引河並洩<lb/>
　　水之蚌沿梓新車路白途海溝興鹽界河東西官<lb/>
　　河一律疏濬以資利導其范公隄各閘多添金門<lb/>
　　㑹合引河以廣出水之路又疏濬通州境内任家<lb/>
　　港等處以偹宣洩是年<lb/>
諭尚書劉於義往保定㑹同總督髙斌疏濬河間天津<lb/>
<pb n="KR2m0018_WYG_095-16b"/>
　　二府河渠淀泊十年<lb/>
上以海沭一帶連年被水<lb/>
親詢安慶巡撫陳大受大受言海州之水下苦於鹽河<lb/>
　　之南北横截使六塘南北之水不得東流上苦於<lb/>
　　沭河之水盡由沭陽海州入海宣洩不及以致為<lb/>
　　害於是<lb/>
命尹繼善白鍾山興修明年尹繼善等議定濬濉河南<lb/>
　　北兩岸其洪溝等處河道建設涵洞潁州之肥河<lb/>
<pb n="KR2m0018_WYG_095-17a"/>
　　宋湯河䝉城之芡河北淝河揠淺築埂建設橋梁<lb/>
　　以分洩沭河之源下江六塘河至沭陽分南北兩<lb/>
　　股入鹽河歸海乃接築南北塘河子堰建設涵洞<lb/>
　　並疏諸處港河至山陽之吉家橋鹽城之九曲河<lb/>
　　阜寜之横溝河清江之民便河史家蕩古河安東<lb/>
　　之尤家蕩河海州之薔薇河桃源之劉老澗積水<lb/>
　　河一律挑濬築堰立閘其鹽河下之武障義澤六<lb/>
　　里三河口各設滚水石壩贛榆之三公河圍子河<lb/>
<pb n="KR2m0018_WYG_095-17b"/>
　　疏去淤滯以洩盛漲大沙河旁築子堰以資捍禦<lb/>
　　於是鹽河無横截之弊工竣立修濬章程凡各處<lb/>
　　長隄巨川大橋大閘歸於嵗修官為經理其支河<lb/>
　　小港民堰路溝分𨽻㕔汛州縣各經管所屬督勸<lb/>
　　居民以時修整是年疏山西牛站之濠渠河南恵<lb/>
　　濟之口門甘省秦州之雙橋又濬浙江西湖之湖<lb/>
　　心亭放生池甘省臯蘭之大通河張逹州雲南恩<lb/>
　　安之李子灣魚口河以及陜西涇陽之龍洞渠福<lb/>
<pb n="KR2m0018_WYG_095-18a"/>
　　建長樂之蓮花塘以資水利十二年加築江南沭<lb/>
　　河堰工疏濬宿遷桃源境内兠灣河建駱馬湖尾<lb/>
　　閭永濟橋四十丈開濬上下引河以助分洩添建<lb/>
　　甘泉縣東西二灣滚水石壩築范公隄千百餘丈<lb/>
　　修江西九江府石磡吉水縣被衝隄岸浙江仁和<lb/>
　　青龍田家井二涵洞又以楚南洞庭為川黔粤楚<lb/>
　　諸水滙宿之區必使湖面廣濶方足容納禁濵湖<lb/>
　　荒地毋許築堤開種是年淮水溢山東巡撫阿里<lb/>
<pb n="KR2m0018_WYG_095-18b"/>
　　衮請濬沂蘭等河以殺上流之勢<lb/>
命大學士髙斌董其事明年山東沂郯盛漲建瓴而下<lb/>
　　注駱馬湖衝决六塘河兩岸子堰滙歸海沭<lb/>
上諭左都御史劉統勲馳往㑹同髙斌及阿里衮詳勘<lb/>
　淮安海州被水之田延及鄰省之處隨時興作於是<lb/>
　　斌等請将徳州哨馬營滚水壩落低以消漳衛之<lb/>
　　盛漲海豐之馬頰河聊城之徒駭河疏導以分運<lb/>
　　河之漲東平之戴村二壩落低以減運河漲溢之<lb/>
<pb n="KR2m0018_WYG_095-19a"/>
　　水濟寧之董家口引入白馬河歸湖濟運以衛民<lb/>
　　田沂州之江楓口堅築隄壩使入湖歸運以免旁<lb/>
　　溢從之十六年<lb/>
上巡幸江浙見蕭山㑹稽一帶河道淺窄舟楫難行<lb/>
命河臣於當疏濬修築者次第興工以垂永乆是年又<lb/>
　　准大學士傅恒請於<lb/>
　畿輔髙梁橋迤西營治水田十八年黄淮衝決髙郵<lb/>
　　寳應靈璧等處被淹<lb/>
<pb n="KR2m0018_WYG_095-19b"/>
命舒赫徳劉統勲等董率堵築以資捍禦二十一年荆<lb/>
　　山橋淤淺黄流四溢而駱馬湖隄亦復殘缺<lb/>
命濬荆山橋下河身以消山東滕嶧等縣積水二十二<lb/>
　　年築駱馬湖隄以禦運河盛漲時山東金鄊魚䑓<lb/>
　　等屬及上江之宿虹靈璧河南之永城夏邑等處<lb/>
　　河流漫衍<lb/>
命侍郎裘日修等察勘各屬積水將河南虞城夏邑等<lb/>
　　處支幹各河及江南宿州之濉河山東兖州之府<lb/>
<pb n="KR2m0018_WYG_095-20a"/>
　　河洸河一律疏濬二十四年濬山東曹單二縣與<lb/>
　　江南豐沛二縣之順隄河及河東之衛河泉源又<lb/>
　　開常熟昭文二縣之白茆河徐六涇海口及塘外<lb/>
　　淤河以消積水二十五年改常熟昭文二縣海口<lb/>
　　石閘為滚壩於南闗車邏等壩封土三尺以資宣<lb/>
　　洩二十六年准直𨽻總督方觀承請於易州泉原<lb/>
　　村開渠建壩以資灌溉至二十八年渠成<lb/>
賜名安河是年開泰州丁溪小海二閘引河滙全家港<lb/>
<pb n="KR2m0018_WYG_095-20b"/>
　　歸海開阜寧鹽城二縣之上岡草堰陳家冲三閘<lb/>
　　引河滙入射陽湖歸海又濬常熟之福山塘河灌<lb/>
　　溉民田千萬餘頃時河流下趨賈魯懐慶府屬被<lb/>
　　淹乃築賈魯河奪溜急處并添修懐慶城外月隄<lb/>
　　以資捍禦二十七年閩浙總督楊廷璋請濬烏程<lb/>
　　長興二縣縷港江西巡撫湯聘請於南昌縣之富<lb/>
　　倉圩改建石閘直𨽻總督方觀承請修理<lb/>
　畿輔河渠隄堰以工代賑二十八年方觀承又請濬<lb/>
<pb n="KR2m0018_WYG_095-21a"/>
　　鳯河上㳺自南宫以上至閘子口百二十餘里以<lb/>
　　工代賑俱從之<lb/>
特命兆恵㑹同長蘆鹽政天津知府於海河修壩酌定<lb/>
　　水利以時蓄洩是年浚松江太倉等屬水道挑荆<lb/>
　　山橋舊河三十年濬武進丹陽之孟瀆等河三十<lb/>
　　二年<lb/>
上幸天津親履淀河隄閘<lb/>
命築新堤一道自長隄之三里灘至莊兒頭止上下銜<lb/>
<pb n="KR2m0018_WYG_095-21b"/>
　　接約十餘里衛村民三千户得膏腴地數千頃時<lb/>
　　湖北黄梅隄潰<lb/>
詔自董家口至江西徳化境内圍隄通行堅築三十六<lb/>
　　年永定河暨北運河溢<lb/>
遣大臣㑹同督臣經理於蘆溝橋迤下六工凡漲灣曲<lb/>
　　處一律濬直其南岸之求賢橋俱改灰工忙牛河<lb/>
　　六工以下順導東行並築土埝以遏北徙於北運<lb/>
　　河東岸南倉上新築横隄以衛北倉村莊再建橋<lb/>
<pb n="KR2m0018_WYG_095-22a"/>
　　座以洩西來之水又疏兩減河及東岸引河培築<lb/>
　　隔淀河及千里長隄時以尚書裘曰修董其事蕆<lb/>
　　事時曰修請<lb/>
飭地方官於一切淀泊禁民報墾讓地與水並禁横加<lb/>
　　隄埝<lb/>
上諭直省凡有此等瀕水地畝着有司嚴禁佔耕毋使<lb/>
　與水争地四十五年改建髙家堰三堡六堡甃石加<lb/>
　　築徐州舊石堤九百餘丈其韓家莊金山一帶隄<lb/>
<pb n="KR2m0018_WYG_095-22b"/>
　　堰均改築石隄四十六年邳睢儀封等處隄潰浸<lb/>
　　逼運河<lb/>
諭河臣將曲家隄及魏家莊大隄堵築於蘭陽商邱等<lb/>
　　堡添建大隄一道内開引渠百餘里展寛潘家屯<lb/>
　　六塘河等處挑微山湖下顧家莊等引渠以洩積<lb/>
　　水四十八年又新建青龍岡迤上長隄引河逹河<lb/>
　　流直注商邱時又因蘆溝橋下淤沙過甚<lb/>
特命金簡㑹同劉峩查勘並令依中泓五孔口面全行<lb/>
<pb n="KR2m0018_WYG_095-23a"/>
　　相連挑挖俾上下㳺一律寛深河流暢逹水無沙<lb/>
　　淤渟蓄之患四十九年江西巡撫伊星阿奏南昌<lb/>
　　新建鄱陽餘干建昌等六縣下㳺地接鄱湖又當<lb/>
　　章貢諸水之衝圩堤沖塌田禾被淹請借項修築<lb/>
　　下部議行五十年大學士阿桂奏接奉<lb/>
上諭前因桐栢山為淮水發源特諭畢沅詳晰查勘支<lb/>
　流或有淤塞即應設法籌辦兹據畢沅覆奏該處發<lb/>
　源之地河身不甚寛廣易於疏浚倘有需開挖之處<lb/>
<pb n="KR2m0018_WYG_095-23b"/>
　即勘明興工又賈魯恵濟兩河即係淮水支河現在<lb/>
　一律疏瀹江南洪澤湖向藉淮水挹注今淮水發源<lb/>
　之處經畢沅勘明疏瀹將支小河一律浚導該處賈<lb/>
　魯恵濟二河其小流歸并渦河入淮現在亦加疏浚<lb/>
　俾就通暢并於淮瀆廟䖍申祭告自當仰邀<lb/>
靈佑泉源湧發衆水㑹歸下㳺湖水日就充足以助清<lb/>
　敵黄伏查淮河清水禦黄濟運為全河最要闗鍵今<lb/>
　　嵗淮水未經大長仰䝉<lb/>
<pb n="KR2m0018_WYG_095-24a"/>
聖明逺照以桐栢山為淮水發源<lb/>
諭令畢沅廣為濬導從此㑹流下注洪湖自必日就充<lb/>
　　足暢出清口永資利頼雲南巡撫劉秉恬奏請興<lb/>
　　修劍川州劍湖水利並挑挖昆陽州海口工程部<lb/>
　　議從之<lb/>
　<lb/>
　<lb/>
　<lb/>
<pb n="KR2m0018_WYG_095-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝通志卷九十五<lb/>
</p>
<p>
</p>
  </div>
</body>
</text>
</TEI>
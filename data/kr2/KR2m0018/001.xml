<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0018_WYG_001-1a"/>
　欽定四庫全書<lb/>
　皇朝通志巻一<lb/>
　　氏族畧<hi>一</hi>
　　　<hi>臣</hi>等謹按鄭志氏族畧以三十二類敘得姓受氏<lb/>
　　　之原附以四聲綴以總論旁羅古今綦辨且博雖<lb/>
　　　炫多聞而廣附會在所不免然伊古姓氏已備見<lb/>
　　　於此矣恭惟我<lb/>
　　國家肇興東土受姓自<lb/>
<pb n="KR2m0018_WYG_001-1b"/>
天<lb/>
　帝統既尊<lb/>
　皇支益衍謹誌<lb/>
　　國姓於卷首以昭億萬年之鴻業至<lb/>
　　國初時攀龍附鳯之衆奔走後先或舊屬編氓或舉<lb/>
　　　族内附首編滿洲八旗次列蒙古八旗建師設長<lb/>
　　　制度釐然有條不紊迨<lb/>
　皇上御極之初軫念族姓日繁不有成書將無以知世<lb/>
<pb n="KR2m0018_WYG_001-2a"/>
　　徳所自爰<lb/>
命廷臣編輯八旗氏族通譜表以地系以名官階勲績<lb/>
　　與八旗列傳相為表裏於是名位世系昭然可考<lb/>
　　今以通譜所載考諸徃史滿洲氏族見於金史者<lb/>
　　什之三䝉古氏族見於元史者什之一葢閲世既<lb/>
　　逺以姓為氏者或數典未忘而以地為氏者徃徃<lb/>
　　混淆莫辨故通譜於𤓰爾佳氏載某與某同族凡<lb/>
　　二十餘條於納喇氏著别族之有三於佟佳氏聯<lb/>
<pb n="KR2m0018_WYG_001-2b"/>
　　漢軍而為一謹嚴詳晰兹皆甄載篇中若夫記載<lb/>
　　之體前纂五朝續志於遼金元分部姓二條今通<lb/>
　　譜中之以地以姓著者多寡懸殊難以分載爰仍<lb/>
　　通譜次序編分卷帙約存其畧其部姓之見於金<lb/>
　　元者加案聲明繼以滿洲旗分内高麗尼堪臺尼<lb/>
　　堪撫順尼堪等姓其漢人希姓依五朝氏族例續<lb/>
　　補<lb/>
　昭代人名而以總論綴於其末凡<lb/>
<pb n="KR2m0018_WYG_001-3a"/>
賜氏改氏等分為八類以仍前志之例<hi>臣</hi>伏讀<lb/>
聖製八旗氏族通譜序諄諄訓迪有云前之人既以忠<lb/>
　實勤勞覆幬其後嗣凡兹食舊徳而服先疇者其何<lb/>
　以無隳厥緒大哉<lb/>
王言益曉然於氏族之書闗係世徳淳風者非淺鮮也<lb/>
　　謹臚載大畧以彰我<lb/>
　朝之族望以備一代之典章為書凡十卷云<lb/>
　國姓<lb/>
<pb n="KR2m0018_WYG_001-3b"/>
愛新覺羅氏<lb/>
　　我<lb/>
　朝先世發祥於長白山山之東有布庫哩山下有池<lb/>
　　曰布勒瑚里相傳有天女三浴於池浴畢有神鵲<lb/>
　　銜朱果置季女衣季女取而吞之遂有身尋産一<lb/>
　　男生而能言體貎竒異及長母告之故命曰汝以<lb/>
　　愛新覺羅為姓天生汝以定亂國其徃治之汝順<lb/>
　　流徃即其地也與小舠乘之母凌空去子乘舠順<lb/>
<pb n="KR2m0018_WYG_001-4a"/>
　　　流至河步登㟁端坐其上時有三姓爭雄長日搆<lb/>
　　　兵讐殺有取水河步者見而異之歸語衆衆走視<lb/>
　　　問所自語姓名如母命且曰我天女所生定汝等<lb/>
　　　之亂者衆驚曰此天生聖人也乃交手舁之歸三<lb/>
　　　姓遂以女妻之奉為國主其亂遂定於是居長白<lb/>
　　　山東鄂多理城國號滿洲傳至<lb/>
肇祖原皇帝居呼蘭哈達山下赫圖阿拉地二傳至<lb/>
興祖直皇帝子六傳位四子<lb/>
<pb n="KR2m0018_WYG_001-4b"/>
景祖翼皇帝居赫圖阿拉地稱寧古塔貝勒子五傳位<lb/>
顯祖宣皇帝為第四子初<lb/>
景祖才智過人兼長子禮敦英勇盡收五嶺東蘇克蘇瑚<lb/>
　　　河西二百里内諸部由此遂盛再傳至<lb/>
太祖高皇帝<lb/>
太宗文皇帝<lb/>
聖聖相承創建帝業垂億萬年無疆之統云<lb/>
　　　<hi>臣</hi>等謹按愛新覺羅氏<lb/>
<pb n="KR2m0018_WYG_001-5a"/>
　　國語以金為愛新覺羅乃姓也滿洲係滿珠之轉音<lb/>
　　　亦稱曼珠我<lb/>
　　朝龍興東土每嵗西藏獻丹書稱<lb/>
曼珠師利大皇帝曼珠華言妙吉祥也當時滿珠之<lb/>
鴻號萬里同符矣至朱果發祥早膺<lb/>
天眷而<lb/>
肇祖光復以後寖熾寖昌歴<lb/>
興祖<lb/>
<pb n="KR2m0018_WYG_001-5b"/>
景祖<lb/>
顯祖以及<lb/>
太祖高皇帝瓜綿椒衍本支實蕃逮<lb/>
太宗文皇帝天聰八年<lb/>
詔宗人自<lb/>
興祖直皇帝出者為<lb/>
六祖後免其徭役九年<lb/>
詔<lb/>
<pb n="KR2m0018_WYG_001-6a"/>
太祖庶子稱阿哥<lb/>
　天潢宗派以<lb/>
顯祖宣皇帝本支為宗室繫黄帶<lb/>
六祖子孫俱稱覺羅繫紅帶以别之乾隆四十七年九月<lb/>
　　　奉<lb/>
　諭宗室王公之子孫均照例恩給官爵其餘閒散一概<lb/>
　　　給與四品頂帶四十八年正月<lb/>
　賜宴乾清宫宗室與宴者共二千人<lb/>
<pb n="KR2m0018_WYG_001-6b"/>
　御製乾清宫大宴宗室聯句詩紀其盛焉敬惟<lb/>
太祖子孫至現在禇英支下之<lb/>
　賜名奉福奉夀凡十一世<lb/>
興祖而下至現在覺羅卑幼凡十四世<lb/>
　天潢蕃衍無疆惟庥凡<lb/>
　皇上古稀平格五代一堂洵亘古莫與比隆矣宗室覺<lb/>
　　　羅之外有民覺羅氏其族屬之衆者冠以地名如<lb/>
　　　伊爾根舒舒西林通顔之類散處者上加民字以<lb/>
<pb n="KR2m0018_WYG_001-7a"/>
　　　不同於<lb/>
　　國姓也<hi>民覺羅各氏並見後巻</hi>若夫<lb/>
聖祖<lb/>
神宗<lb/>
鴻謨大烈舉世共仰<lb/>
日月之光華而宗室王公之賢者勲緒自具<lb/>
　　國史宗支别見<lb/>
帝系兹不備載云<lb/>
<pb n="KR2m0018_WYG_001-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇朝通志卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0018_WYG_035-1a"/>
　欽定四庫全書<lb/>
　皇朝通志卷三十五<lb/>
　　都邑畧<hi>四</hi>
　　避暑山莊<lb/>
　　　在古北口外之熱河漢為烏桓地後入於鮮卑魏<lb/>
　　　晉為鮮卑地元魏時為安州北境後入厙莫奚隋<lb/>
　　　唐為奚地遼為中京道之北安州地金為興州地<lb/>
　　　屬北京路元亦為興州屬上都路明時入於諾音<lb/>
<pb n="KR2m0018_WYG_035-1b"/>
　　　<hi>舊作朶顔今譯改</hi>衛<lb/>
　　本朝初内屬名曰熱河<lb/>
聖祖仁皇帝康熙四十二年建<lb/>
　　行宫於此名曰<lb/>
　　避暑山莊五十二年築熱河城疊石繚垣上加雉堞<lb/>
　　　如<lb/>
　　紫禁之制週十七里有竒南為三門中曰麗正門東<lb/>
　　　曰徳滙門西曰碧峯門其東及東北西北為門各<lb/>
<pb n="KR2m0018_WYG_035-2a"/>
　　　一東門外長隄蜿蜒北起獅子溝南盡沙隄觜延<lb/>
　　　袤十二里甃石七層廣約丈許宫中左湖右山泉<lb/>
　　　石映發山勢自北而西曰梨樹峪曰松林峪曰榛<lb/>
　　　子峪曰西峪迴抱如環湖水自東北演迤而南遶<lb/>
　　　如意洲其北有瀑源來自西峪垂於湧翠巖之巔<lb/>
　　　滙注湖中引而東南至徳滙門之左為出水閘以<lb/>
　　　時蓄洩<lb/>
聖祖御題三十六景繪有成圖曰煙波致爽曰芝徑雲隄<lb/>
<pb n="KR2m0018_WYG_035-2b"/>
　　　曰無暑清涼曰延薫山館曰水芳巖秀曰萬壑松<lb/>
　　　風曰松鶴清越曰雲山勝地曰四面雲山曰北枕<lb/>
　　　雙峯曰西嶺晨霞曰錘峯落照曰南山積雪曰梨<lb/>
　　　花伴月曰曲水荷香曰風泉清聴曰濠濮間想曰<lb/>
　　　天宇咸暢曰暖溜暄波曰泉源石壁曰青楓緑嶼<lb/>
　　　曰鶯囀喬木曰香逺益清曰金蓮映日曰逺近泉<lb/>
　　　聲曰雲帆月舫曰芳渚臨流曰雲容水態曰澄泉<lb/>
　　　遶石曰澄波疊翠曰石磯觀魚曰鏡水雲岑曰雙<lb/>
<pb n="KR2m0018_WYG_035-3a"/>
　　湖夾鏡曰長虹飲練曰甫田叢樾曰水流雲在<lb/>
皇上復增三十六景曰麗正門曰勤政殿曰松鶴齋曰<lb/>
　　如意湖曰青雀舫曰綺望樓曰馴鹿坡曰水心榭<lb/>
　　曰頤志堂曰暢逺臺曰静好堂曰冷香亭曰採菱<lb/>
　　渡曰觀蓮所曰清暉亭曰般若相曰滄浪嶼曰一<lb/>
　　片雲曰蘋香沜曰萬樹園曰試馬埭曰嘉樹軒曰<lb/>
　　樂成閣曰宿雲簷曰澄觀齋曰翠雲巖曰罨畫牕<lb/>
　　曰凌太虚曰千尺雪曰寧静齋曰玉琴軒曰臨芳<lb/>
<pb n="KR2m0018_WYG_035-3b"/>
　　墅曰知魚磯曰湧翠巖曰素尚齋曰永恬居其他<lb/>
　　秀靈所獻於前後三十六景之外勝景日開皆隨<lb/>
　　地異名不事華飾自得山水之趣每年恭遇<lb/>
皇上行狩木蘭<lb/>
聖駕徃來恒<lb/>
駐蹕於此乾隆四十三年於熱河置承徳府領灤平豐<lb/>
　　寧建昌赤峯朝陽五縣平泉一州復建立學校崇<lb/>
　　設祀典遂極都㑹之盛<lb/>
<pb n="KR2m0018_WYG_035-4a"/>
　　　<hi>臣</hi>等謹按熱河在長城以外為前代版圖所未及<lb/>
　　　其山川風土亦靡得而詳焉我<lb/>
　　國家徳威遐播玉塞風清自邊牆以外農商樂業㕓<lb/>
　　　舍相望日益月增徧成聚落久與内郡相同自<lb/>
聖祖仁皇帝創建<lb/>
　　山莊以為清暑之地我<lb/>
　皇上敬繩<lb/>
祖武每年秋獮所經恒<lb/>
<pb n="KR2m0018_WYG_035-4b"/>
　駐蹕熱河凡引<lb/>
　見百僚裁决章奏一如<lb/>
　　宫廷之制加以塞外諸蕃以時述職班朝展<lb/>
　覲設宴宣<lb/>
　慈凡夫毳帳名王金函貢使莫不瞻仰<lb/>
　天顔歡欣震動於以纘行健之<lb/>
先烈而酬望<lb/>
　幸之羣情中外一家之盛實從古所未有伏讀<lb/>
<pb n="KR2m0018_WYG_035-5a"/>
聖祖避暑山莊記及我<lb/>
　皇上御製三十六景詩䟦三十六景詩序並紀<lb/>
恩堂記<lb/>
家法昭垂丕承丕顯恭録卷内仰見紹<lb/>
聞述<lb/>
訓所以肄武綏遐垂法萬禩者意至深逺矣<lb/>
聖祖御製避暑山莊記<lb/>
　金山發脈暖溜分泉雲壑淳泓石潭青靄川廣草肥無<lb/>
<pb n="KR2m0018_WYG_035-5b"/>
　傷田廬之害風清夏爽宜人調飬之功自天地之生成<lb/>
　歸造化之品彚朕數巡江干深知南方之秀麗兩幸秦<lb/>
　隴益明西土之殫陳北過龍沙東游長白山川之壯人<lb/>
　物之樸亦不能盡述皆吾之所不取惟兹熱河道近神<lb/>
　京往來無過兩日地闢荒野存心豈誤萬幾因而度髙<lb/>
　平逺近之差開自然峯嵐之勢依松為齋則竅崖潤色<lb/>
　引水在亭則榛煙出谷皆非人力之所能借芳甸而為<lb/>
　助無刻桷丹楹之費喜泉林抱素之懐静觀萬物俯察<lb/>
<pb n="KR2m0018_WYG_035-6a"/>
　庶類文禽戲緑水而不避麀鹿映夕陽而成羣鳶飛魚<lb/>
　躍從天性之髙下逺色紫氛開韶景之低昻一游一豫<lb/>
　罔非稼穡之休戚或旰或宵不忘經史之安危勸耕南<lb/>
　畝望豐稔筐筥之盈茂止西成樂時若雨暘之慶此居<lb/>
　避暑山莊之概也至於玩芝蘭則愛徳行睹松竹則思<lb/>
　貞操臨清流則貴亷潔覽蔓草則賤貪穢此亦古人因<lb/>
　物而比興不可不知人君之奉取之於民不愛者即惑<lb/>
　也故書之於記朝夕不改敬誠之在兹也<lb/>
<pb n="KR2m0018_WYG_035-6b"/>
　御製恭䟦<lb/>
皇祖聖祖仁皇帝御製避暑山莊三十六景詩<lb/>
　　曩年十二時䝉<lb/>
皇祖聖祖仁皇帝推愛我<lb/>
皇父之肫摯特令孫臣隨侍宫中朝夕承歡不離左右其<lb/>
　　年四月隨<lb/>
駕往熱河避暑凡三十六景之地無不周覽聆<lb/>
聖訓被賞賚不可勝紀孫臣時雖少然受<lb/>
<pb n="KR2m0018_WYG_035-7a"/>
皇祖深恩嘗思久侍<lb/>
慈顔長領<lb/>
訓誨謹身約已庶無過尤以報髙厚之徳於靡窮昊天不<lb/>
　　弔其年冬<lb/>
龍馭上賓我<lb/>
皇父哀毁過禮食不甘味時同兄弟問安必勉怡顔色以<lb/>
　　舒<lb/>
皇父之憂退而自號哭於廬次潸然不絶葢恐傷我<lb/>
<pb n="KR2m0018_WYG_035-7b"/>
皇父之心而每念我<lb/>
皇祖哀慟思慕實不能自已也數年來<lb/>
皇父屢命徃祭<lb/>
景陵冠劍猶存音容安在一望<lb/>
山陵魂飛魄越雍正七年冬敬讀<lb/>
聖祖御製避暑山莊三十六景詩兼披圖畫回思曩時承<lb/>
　　歡侍顔䝉恩寵而被誨愛者如在昨日興言及此淚<lb/>
　　欲霑衣夫以<lb/>
<pb n="KR2m0018_WYG_035-8a"/>
皇祖天亶之聖卓越古帝王深仁厚澤六十餘年浹於民<lb/>
　　心載在史冊固非言詞所能賛揚於萬一孫臣在諸<lb/>
　　孫中最為鈍魯然天地之澤靡不均被而有得之最<lb/>
　　深者焉孫臣得<lb/>
皇祖之澤最深者也敢恭紀於後以誌思慕之誠久而益<lb/>
　　篤云<lb/>
　御製恭和<lb/>
皇祖聖祖仁皇帝御製避暑山莊三十六景詩序<lb/>
<pb n="KR2m0018_WYG_035-8b"/>
　　乾隆六年秋命駕出口北巡蔵事言旋道經避暑山<lb/>
　　莊撫今追昔情不能已向於雍正戊申曾敬䟦圖記<lb/>
　　用述<lb/>
聖恩髙厚今身厯其地彌切<lb/>
音容如昨之感爰恭和<lb/>
御製避暑山莊三十六景詩原韻以誌孫臣思慕之忱與<lb/>
　　嵗並增耳<lb/>
　御製避暑山莊三十六景詩序<lb/>
<pb n="KR2m0018_WYG_035-9a"/>
　　我<lb/>
皇祖建山莊於塞外錫以三十六景之名葢一邱一壑向<lb/>
　　背稍殊而半窗半軒領畧頓異故有數楹之室命名<lb/>
　　輒占數景者非若漢主離宫唐家别館彌山蔽谷猶<lb/>
　　云未足也向曾恭和<lb/>
御製原韻兹以駐蹕清暇復各題五言近體雖不足以窺<lb/>
　　測<lb/>
髙深然劉昭禹所云四十賢人者或庶幾云爾<lb/>
<pb n="KR2m0018_WYG_035-9b"/>
　御製再題避暑山莊三十六景詩序<lb/>
　　避暑山莊者玉塞之神臯金庭之奥域也我<lb/>
皇祖聖祖仁皇帝肇斯靈囿標三十六景題句繪圖垂示<lb/>
　　冊府朕既恭次<lb/>
元韻附刻篇末前秋周覽勝概復各賦五律一章仍就舊<lb/>
　　題成咏今年敬奉<lb/>
安輿來駐於此自夏至初過訖於處暑招涼延爽弦望再<lb/>
　　更幾政之餘登臨攬結乃知三十六景之外佳勝尚<lb/>
<pb n="KR2m0018_WYG_035-10a"/>
　　多萃而録之復得三十六景各題二十八字其中有<lb/>
皇祖當年題額者亦有邇年新署名者統前後計之得列<lb/>
　　仙福地之數匪謂洩造物無盡之藏葢即由舊之中<lb/>
　　寓知新之㫖云爾<lb/>
　御製避暑山莊後序<lb/>
　　我<lb/>
皇祖於辛夘年成此避暑山莊三十六景繪圖賦什為序<lb/>
　　以行之而予適生於是年此中因縁不可思議即位<lb/>
<pb n="KR2m0018_WYG_035-10b"/>
　　後於辛酉年始為巡狩之舉至山莊徘徊思慕因敬<lb/>
　　依<lb/>
元韻以誌景仰甲戌年又増賦三十六景葢以<lb/>
皇祖昔曾題額而未經入圖及余遊覽所至隨時題額補<lb/>
　　定者總不出<lb/>
皇祖舊定之範圍故永恬居之詩曰已是洞天傳玉簡得<lb/>
　　教福地續琅書永恬居即<lb/>
皇祖御書也<lb/>
<pb n="KR2m0018_WYG_035-11a"/>
御序至矣盡矣兹後序何為而作葢予之生年既同山莊<lb/>
　　而予之侍<lb/>
皇祖適以壬寅而今嵗又恰當壬寅六十餘年蘊於深衷<lb/>
　　者不可以不明白宣示以自戒巳者戒我後人耳夫<lb/>
　　居此山莊日凛敬<lb/>
天法<lb/>
祖勤政惠民柔逺寧邇諸大端見之詩文者不知凡幾何<lb/>
　　尚有未宣之深衷乎無而謂有是欺已有而弗宣是<lb/>
<pb n="KR2m0018_WYG_035-11b"/>
　　欺人我<lb/>
皇祖建此山莊所以詰戎綏遐崇樸愛物之義見於<lb/>
御製序中意深逺也是以<lb/>
皇考十三年之間雖未舉行此典常<lb/>
面諭曰予之不徃避暑山莊及木蘭行圍者葢因日不暇<lb/>
　　給而性好逸惡殺生是予之過後世子孫當遵<lb/>
皇考所行習武木蘭毋忘<lb/>
家法煌煌<lb/>
<pb n="KR2m0018_WYG_035-12a"/>
聖訓予與和親王及爾時軍機大臣實共聞之而今皆無<lb/>
　　其人矣予如不言後更無知<lb/>
皇考聖意者又數年來日涉成趣於向所定景外不無建<lb/>
　　置如創得齋戒得堂之類不下二十處既見之昨嵗<lb/>
　　知過之論矣而予之意猶有未盡者亦不可不宣示<lb/>
　　後人也蓋漢唐以來離宫别苑何代無之然不過費<lb/>
　　人財逞己欲其甚者乃至破國亡家是可戒無足法<lb/>
　　也若今之山莊乃在闗塞之外義重習武不重崇文<lb/>
<pb n="KR2m0018_WYG_035-12b"/>
　　而今則升府立學駸駸乎崇文矣然杜甫所云將軍<lb/>
　　不好武稚子總能文之句余嘗駁之以為各有其地<lb/>
　　其職也設衆人遂以此為美亦美中之不足矣又扈<lb/>
　　蹕之衆歴數月於役采薇出車古人所以恤下此亦<lb/>
　　不可不念俾人知其所繫者大且時加恵賜焉則勞<lb/>
　　而不怨若圖己樂而忘人苦亦非仁人之所為也若<lb/>
　　夫崇山峻嶺水態林姿鶴鹿之遊鳶魚之樂加之巖<lb/>
　　齋溪閣芳草古木物有天然之趣人忘塵世之懐較<lb/>
<pb n="KR2m0018_WYG_035-13a"/>
　　之漢唐離宫别苑有過之無不及也若耽此而忘一<lb/>
　　切則予之所為羶薌山莊者是設䧟穽而予為得罪<lb/>
祖宗之人矣此意蓄之乆而不忍言今老矣終不可不言<lb/>
　　故書之既以自戒仍敬告我後人若後人而忘予此<lb/>
　　言則與國休戚相闗之大臣以及骨鯁忠直之言官<lb/>
　　執予此言以諫之可也設諫而不從或且罪之者則<lb/>
　　是<lb/>
天不佑我國家朕亦無如之何也已矣<lb/>
<pb n="KR2m0018_WYG_035-13b"/>
　御製避暑山莊紀<lb/>
恩堂記<lb/>
　　圓明園之紀<lb/>
恩堂紀受<lb/>
恩之自避暑山莊之紀<lb/>
恩堂紀受<lb/>
恩之蹟名同而實異文異而事同一而二二而一者也盖<lb/>
皇祖飬育予於宫中之㫖原降於圓明園之紀<lb/>
<pb n="KR2m0018_WYG_035-14a"/>
恩堂兹不復贅然其時實仍居<lb/>
皇考藩邸中及從<lb/>
皇祖來避暑山莊乃<lb/>
賜居斯堂之側堂即三十六景中所謂萬壑松風者夙興<lb/>
　　夜寐日覲<lb/>
天顔綈几翻書或<lb/>
示章句玉筵侍膳每<lb/>
賜芳飴批閲章奏屏息侍<lb/>
<pb n="KR2m0018_WYG_035-14b"/>
旁引見官吏承<lb/>
顔立側或<lb/>
命步射以示衆臣持滿連中<lb/>
皇祖必為之色喜至於釣魚而得則<lb/>
令持去以給<lb/>
皇考若隔旬餘半月則<lb/>
遣往獅子園以謁<lb/>
聖母而其年秋隨<lb/>
<pb n="KR2m0018_WYG_035-15a"/>
皇祖幸木蘭又有宜紀者入木蘭初圍場曰永安莽喀圍<lb/>
　　中有一熊<lb/>
皇祖御火鎗中之熊伏不動乆之<lb/>
皇祖謂其已斃命御前侍衛引予去射之<lb/>
意欲使予於初圍得獲熊之名也其時予甫欲上馬而熊<lb/>
　　突起奔前<lb/>
皇祖御虎鎗殪之事畢入武帳<lb/>
皇祖顧<lb/>
<pb n="KR2m0018_WYG_035-15b"/>
　温恵皇貴太妃指予曰伊命貴重乃以射熊事告之曰<lb/>
　　使伊至熊所而熊起馬驚成何事體又一日虞者告<lb/>
　　有虎<lb/>
皇祖命二十一叔父後封慎郡王者往予跽奏願去<lb/>
皇祖曰汝不可去俟朕往之日攜汝去耳似此<lb/>
深恩彼時不知至於今毎一念及即欲墮淚夫五十餘年<lb/>
　　之事歴歴如昨而予六旬有三亦視曾孫矣不有以<lb/>
　　紀之子若孫其何由知之此予所以追憶而涉筆也<lb/>
<pb n="KR2m0018_WYG_035-16a"/>
　　子若孫其尚念我<lb/>
皇祖何以<lb/>
眷顧我之深及我之乾乾矻矻何以不敢負<lb/>
皇祖之恩將億萬斯年永丕基而承<lb/>
天眷胥在是矣詎惟是一堂之記云乎哉<lb/>
　<lb/>
　<lb/>
　<lb/>
<pb n="KR2m0018_WYG_035-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇朝通志卷三十五<lb/>
</p>
<p>
</p>
  </div>
</body>
</text>
</TEI>
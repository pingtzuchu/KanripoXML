<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0018_WYG_085-1a"/>
　欽定四庫全書<lb/>
　皇朝通志卷八十五<lb/>
　　食貨畧<hi>五</hi>
　　　户口丁中<lb/>
　皇朝户口初亦有賦役其制率仍前代有分三等九則<lb/>
　　　者有一條鞭徵者有丁隨地派者有丁隨丁派者<lb/>
　　　立編審之法五年一舉丁増而賦隨之自康熙五<lb/>
　　　十年<lb/>
<pb n="KR2m0018_WYG_085-1b"/>
聖祖特頒恩詔嗣後滋生人丁永不加賦雍正間將額徵<lb/>
　　　丁糧改地徴派俾無業之民永免催科實萬世不<lb/>
　　　易之良法也<lb/>
　　　順治元年百户危列宿上言天津避亂民萬有一<lb/>
　　　千餘户宜諭有司綏撫安插而兵部侍郎金之俊<lb/>
　　　亦請諭各道臣所招冦衆悉令州縣編置牌甲於<lb/>
　　　是制編審户口之法其法州縣城鄉十户立一牌<lb/>
　　　頭十牌立一甲頭十甲立一保長户給印牌書其<lb/>
<pb n="KR2m0018_WYG_085-2a"/>
　　　姓名丁口出則注其所往入則稽其所來其寺觀<lb/>
　　　一體頒給以稽僧道之出入其客店令各立一簿<lb/>
　　　書寓客姓名行李牲口及往來何處以備稽察三<lb/>
　　　年<lb/>
詔天下編審人丁凡年老殘疾及逃亡故絶者免入始定<lb/>
　　　三年編審一次繼定五年編審一次後又定於次<lb/>
　　　年八月各省彚齊到部其編審事宜責成州縣官<lb/>
　　　以百有十户為里推丁多者十人為長餘百户為<lb/>
<pb n="KR2m0018_WYG_085-2b"/>
　　　十甲城中曰坊近城曰廂在鄉曰里各有長凡造<lb/>
　　　冊本户記丁口之數授之甲長甲長授之坊廂里<lb/>
　　　長坊廂里長上之州縣州縣合而上之府府别造<lb/>
　　　總冊上之布政司民年六十以上者開除十六以<lb/>
　　　上増注凡籍有四曰軍曰民曰匠曰竈各分上中<lb/>
　　　下三等丁有民丁有站丁有土軍丁衛丁屯丁總<lb/>
　　　其丁之數而登黄冊督撫據布政司所上達之户<lb/>
　　　部户部受直省之冊彚疏以聞以周知天下生民<lb/>
<pb n="KR2m0018_WYG_085-3a"/>
　　　之數十四年定州縣官増丁二千名以上各予紀<lb/>
　　　録至十七年令以户口消長課州縣吏殿最十八<lb/>
　　　年總計直省人丁二千二百六萬八千六百有九<lb/>
　　　口<lb/>
　　　康熙二十四年天下人丁二千三百四十一萬七<lb/>
　　　千四百四十有八口二十五年以原定編審限期<lb/>
　　　太寛民人等候無期胥役得以任意作弊乃更定<lb/>
　　　一年嵗底彚報明年又令編審缺額人丁該撫臣<lb/>
<pb n="KR2m0018_WYG_085-3b"/>
　　　陸續招徠於下次查編補足五十年直省人丁二<lb/>
　　　千四百六十二萬一千三百二十四口於前未甚<lb/>
　　　加増<lb/>
上以承平已久滋生日繁而有司編審時不將所生實數<lb/>
　　　開明具報者特恐加増錢糧是以匿𨼆乃<lb/>
諭大學士等曰民之生齒日繁朕故欲知人丁之實數不<lb/>
　在加徵錢糧也嗣後祗將見今錢糧冊内有名丁數弗<lb/>
　増弗減永為定額以後所生人丁免其加増錢糧但將<lb/>
<pb n="KR2m0018_WYG_085-4a"/>
　所増實數另造清冊具報尋定自康熙五十年額定丁<lb/>
　　　冊數外新増者補足舊額開除缺數其餘謂之盛<lb/>
　　　世滋生人丁永不加賦至六十年直省人丁二千<lb/>
　　　五百三十八萬六千二百有九口内滋生人丁不<lb/>
　　　加賦者四十六萬七千八百五十口<lb/>
　　　雍正元年直𨽻巡撫李維鈞言請將直𨽻丁銀攤<lb/>
　　　入地糧内徵收嗣是各省計人派丁者以次照例<lb/>
　　　更改不獨無業之民無累即有業民户亦甚便之<lb/>
<pb n="KR2m0018_WYG_085-4b"/>
　　　二年天下人丁共二千四百八十五萬四千八百<lb/>
　　　一十八口時山西省有曰樂籍浙江紹興府有曰<lb/>
　　　惰民江南徽州府有曰伴儅寧國府有曰世僕蘇<lb/>
　　　州之常熟昭文二縣有曰丐户廣東省有曰蜑户<lb/>
　　　者該地方視為卑賤之流不得與齊民同列甲户<lb/>
上甚憫之俱令削除其籍與編氓同列而江西浙江福建<lb/>
　　　又有所謂棚民廣東有所謂寮民者亦令照保甲<lb/>
　　　之法案户編查<lb/>
<pb n="KR2m0018_WYG_085-5a"/>
　　<hi>臣</hi>等謹案樂籍因明永樂時不附靖難兵遂編為<lb/>
　　樂籍世世不得為良伴儅世僕本地呼為細民惰<lb/>
　　民丐籍形情相同蜑户捕魚為業粤民輕賤不許<lb/>
　　登岸居住蜑民亦不敢與民抗衡棚民乃民人搭<lb/>
　　棚山曠居住或種麻種箐開爐煽鐵造紙作菇為<lb/>
　　業寮民係近地窮民入山搭寮炊薪燒炭舂粉取<lb/>
　　香木為業者<lb/>
　　乾隆五年令直省督撫於毎嵗仲冬將户口増減<lb/>
<pb n="KR2m0018_WYG_085-5b"/>
　　實數繕冊具奏其畨疆苗界不入編審者不在此<lb/>
　　例十四年天下户三千六百二十六萬一千六百<lb/>
　　二十有三丁萬有七千七百四十九萬五千三十<lb/>
　　有九二十二年更定保甲之法自順天府五城所<lb/>
　　屬村莊暨直省州縣鄉村每户嵗給門牌書家長<lb/>
　　姓名生業附註丁男名數不及婦女十户為牌立<lb/>
　　牌長十牌為甲立甲長十甲為保立保長凡甲内<lb/>
　　有盗竊邪教賭博賭具窩逃姦拐私鑄私銷私鹽<lb/>
<pb n="KR2m0018_WYG_085-6a"/>
　　跴麴販硝歛財聚㑹等事及形迹詭秘之徒責令<lb/>
　　専司查報無論紳衿之家與齊民一體聴保甲稽<lb/>
　　查其客民在内地貿易者與土著一例順編其商<lb/>
　　賈來往無定者責成客長鹽埸井竈另編排甲責<lb/>
　　成埸員礦厰丁户責成厰員各處煤窯責成僱主<lb/>
　　山居棚民責成地主其濵海商漁船隻與内洋採<lb/>
　　捕小艇取具澳甲族隣保結河内船隻責成埠頭<lb/>
　　漁船網户及水次搭棚趁食之民歸就近保甲管<lb/>
<pb n="KR2m0018_WYG_085-6b"/>
　　束其邊外種地民人亦設牌頭總甲家長查察其<lb/>
　　甘省畨子土民責成土司其寺觀僧道責成僧綱<lb/>
　　道紀其外來流丐保正督率丐頭查察其旗民雜<lb/>
　　處村莊苗疆寄籍内地外省入川民人與雲南夷<lb/>
　　民雜處者同土著一體編入保甲是年總計天下<lb/>
　　人丁共一萬九千三十四萬八千三百二十八口<lb/>
　　至二十九年天下人丁共二萬五百五十九萬一<lb/>
　　千一十七口三十七年<lb/>
<pb n="KR2m0018_WYG_085-7a"/>
上以户口實數已按年登冊報部則五年編審之例似<lb/>
　　屬虚文且滋紛擾著令停止四十年<lb/>
詔諭直省督撫整飭所屬於仲冬户口冊核實登記以<lb/>
　騐阜成之概不得視為具文迄於今萬億及秭付之<lb/>
　　史館者更無數可稽而八旗之繁庶以及外藩之<lb/>
　　歸赴回疆之濡育又别有版圖也<lb/>
　　八旗户口<lb/>
　國初定制各旗人丁三年編審一次凡編審各旗壯<lb/>
<pb n="KR2m0018_WYG_085-7b"/>
　　丁令各佐領稽查已成丁者増入丁冊其老弱㓜<lb/>
　　丁不應入冊有𨼆匿者罪誤入别佐領者退回初<lb/>
　　定壯丁三百名為一佐領後改定為二百名凡八<lb/>
　　旗新添壯丁每旗佐領三十員其逃亡缺少者將<lb/>
　　諸王貝勒貝子等府壯丁撥補又定家下壯丁首<lb/>
　　先登城者准其開户<lb/>
　　順治元年令凡旗下漢人有父母兄弟妻子願入<lb/>
　　旗者地方官給文咨部入冊不准帶田地九年選<lb/>
<pb n="KR2m0018_WYG_085-8a"/>
　　内府及諸王府官員有勞績者數員令其出府佐<lb/>
　　領各歸所屬佐領十七年定官員子弟有職任者<lb/>
　　不拘嵗數准其分户<lb/>
　　康熙四年令佐領内丁多至百名以上願分兩佐<lb/>
　　領者聴十三年八旗毎佐領編壯丁一百三十名<lb/>
　　餘丁彚集另編佐領或所餘丁僅百名以上不足<lb/>
　　額者該旗王貝勒貝子公等併都統副都統佐領<lb/>
　　酌騐無誤披甲當差者出結移送到部亦准編入<lb/>
<pb n="KR2m0018_WYG_085-8b"/>
　　佐領<lb/>
　　雍正五年定編審丁冊毎户書另户某人某官無<lb/>
　　官者則曰閑散某上書父兄官職名氏旁書子弟<lb/>
　　及兄弟之子及户下若干人或在籍或他往皆備<lb/>
　　書之其各省駐防旗員兵丁以及外任文武各官<lb/>
　　子弟家屬俱行文各該將軍督撫查明造冊咨送<lb/>
　　該旗附入佐領冊内其後又定八旗正身壯丁年<lb/>
　　十五以上該管官查無假冒方准入冊其或流落<lb/>
<pb n="KR2m0018_WYG_085-9a"/>
　　鄉屯向未入丁冊者令補入冊内<lb/>
　　乾隆三年定旗人開户例凡旗下奴僕原係滿洲<lb/>
　　蒙古直省本無籍貫帶地投充人等雖有籍貫年<lb/>
　　逺難考均准其開户六年復定八旗造丁冊之例<lb/>
　　凡各佐領下已成丁及未成丁食餉之人皆造入<lb/>
　　丁冊分别正身開户户下於各名下開寫三代履<lb/>
　　歴其至外省駐防暨外任文武官子弟家口先期<lb/>
　　行文該管大員照式造冊二本咨部一留部一付<lb/>
<pb n="KR2m0018_WYG_085-9b"/>
　　該旗覆核附入各佐領冊内又定八旗開户養子<lb/>
　　因出兵陣亡及列軍功一二等改為另户者别記<lb/>
　　檔案<lb/>
　國初投充俘獲入旗及旗人抱養為嗣或民人因親<lb/>
　　入旗或良民隨母改嫁入於他人户下或旗奴開<lb/>
　　户與旗奴過繼與另户為嗣已入另户檔内後經<lb/>
　　自行首明者亦别記檔案不得與宗室聨姻七年<lb/>
詔八旗漢軍自從龍故舊之子孫外有願出籍者准其<lb/>
<pb n="KR2m0018_WYG_085-10a"/>
　　與該地民人一例編入保甲二十五年復定清釐<lb/>
　　旗檔之例一另户旗人不許撫民人及家人之子<lb/>
　　為嗣一民人㓜子隨母改嫁旗人者該旗詳記檔<lb/>
　　案俟成丁後報部令歸民籍一另記檔案養子開<lb/>
　　户人等業經出籍為民不許復行冒旗籍一旗下<lb/>
　　家人之子隨母改嫁另户與民人之子隨母改嫁<lb/>
　　旗下家人或家人撫養民人之子均以户下造報<lb/>
　　一八旗投充户口旗檔有名者造丁冊一分送部<lb/>
<pb n="KR2m0018_WYG_085-10b"/>
　　一分發該地方官備案如有事故頂充於比丁冊<lb/>
　　内聲明報部轉行該地方官註冊備查至伊等親<lb/>
　　族不在旗檔者地方官清查編入里甲以免混淆<lb/>
　　又定跟役軍功出户之例凡官兵跟役有殺敵致<lb/>
　　果者本身及父母妻子俱准出佐領為另户二十<lb/>
　　六年定漢軍為民之例凡八旗漢軍現任外省文<lb/>
　　職自同知以上武職自守備以上京員自主事以<lb/>
　　上旗員五品以上俱不准改籍其父在旗而子願<lb/>
<pb n="KR2m0018_WYG_085-11a"/>
　　為民或子在旗而父願為民亦不准改籍其餘願<lb/>
　　出籍者在京報明該旗在外呈明督撫咨送編入<lb/>
　　民籍准一體考試二十八年定八旗逃人之例二<lb/>
　　十九年又定凡八旗另記檔案及養子開户内未<lb/>
　　經出旗之人或因軍營著績或因技藝出衆<lb/>
賞為另户者其父母弟兄子姪俱准作另户三十一年<lb/>
　　又定凡八旗迷失㓜丁在十五嵗以下者該管官<lb/>
　　咨部知㑹各旗及步軍統領衙門轉飭所屬一體<lb/>
<pb n="KR2m0018_WYG_085-11b"/>
　　查緝獲日咨旗認領如在十五嵗以上者照逃人<lb/>
　　例辦理其十五嵗以前迷失十五嵗以後投回者<lb/>
　　如實係䝉穉本無遊蕩惡習者奏明請<lb/>
㫖<lb/>
　<lb/>
　<lb/>
　<lb/>
皇朝通志卷八十五<lb/>
</p>
<p>
</p>
  </div>
</body>
</text>
</TEI>
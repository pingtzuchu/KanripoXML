<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0018_WYG_090-1a"/>
　欽定四庫全書<lb/>
　皇朝通志卷九十<lb/>
　　食貨畧<hi>十</hi>
　　　闗𣙜<hi>雜税附</hi>
　　　<hi>臣</hi>等謹案古者川澤林藪各有専司原以崇本抑<lb/>
　　　末而非與閭閻争尺寸之利也乃唐宋以來視為<lb/>
　　　利藪搜索靡遺凡竹木間架坊場撲買莫不有征<lb/>
　　　而取民之制蕩然無存矣我<lb/>
<pb n="KR2m0018_WYG_090-1b"/>
　　國家肇造區夏蕩滌繁苛<lb/>
列聖相承如傷厪念雖惟正之供猶時加裁革況一切税<lb/>
　　　額之增減更何足論是故設闗口則勒扣必嚴定<lb/>
　　　牙行則胥役有禁或開茶礦以便閭閻或嚴契税<lb/>
　　　以杜争佔其隨宜酌取者類皆量地制宜務從節<lb/>
　　　簡祛弊累而立經常誠億萬世樂利無疆之源也<lb/>
　　　兹纂通志依例登載而附以雜税以彰<lb/>
　昭代盡美盡善之政焉<lb/>
<pb n="KR2m0018_WYG_090-2a"/>
　　　順治元年豁免明季各項税課虧欠免各直省闗<lb/>
　　　津抽税一年禁革明末加增税額銀兩二年定蕪<lb/>
　　　湖杭闗龍江荆州清口五處税銀差工部官抽分<lb/>
　　　三年革明季加增太平府姑溪橋米税金柱山商<lb/>
　　　税安慶府鹽税四年歸併荆闗通惠河中河清口<lb/>
　　　厰杭闗蕪湖龍江等闗於户部六年<lb/>
諭户部行文各闗滿漢官員以後俱照原定則例起税如<lb/>
　㣘情權貴放免船隻乃於商船増收或希充私槖例外<lb/>
<pb n="KR2m0018_WYG_090-2b"/>
　多徵以病商民者一經查出定行重處八年定各闗専<lb/>
　　　差漢官每闗一人例九年併西新闗江寧倉為一<lb/>
　　　差停獨石口差嚴闗差留用保家委官之禁凡額<lb/>
　　　設巡攔各製號衣腰牌十年令各闗差刋示定例<lb/>
　　　設櫃征收不得勒扣火耗及陋規並禁闗役包攬<lb/>
　　　報單十一年給事中杜篤祐條奏清釐闗弊四事<lb/>
　　　一裁吏役一查税累一闗差迴避原籍一批文核<lb/>
　　　對限期從之十二年定各闗兼差户部滿漢官筆<lb/>
<pb n="KR2m0018_WYG_090-3a"/>
　　帖式例十三年定各闗専差漢官兩翼差筆帖式<lb/>
　　張家口殺虎口各差滿官一人筆帖式一人均照<lb/>
　　例一年更代<lb/>
　　康熙元年停䝉古漢軍闗差定六部各咨送滿漢<lb/>
　　官筆帖式各一人輪掣例又定張家口殺虎口専<lb/>
　　差滿洲蒙古官例二年定盤詰糧船闗口地方止<lb/>
　　於儀徴𤓰州淮安濟寧天津五處並許帶土宜六<lb/>
　　十石以恤運丁又定外國人攜帶貨物入崇文門<lb/>
<pb n="KR2m0018_WYG_090-3b"/>
　　免税例申定滿漢闗差例<hi>滿官差郎中員外郎漢官差郎中</hi>又更<lb/>
　　定兩翼張家口殺虎口准輪差六部司官例四年<lb/>
　　罷抽税溢額議叙之例五年定淮安闗及直省各<lb/>
　　闗税務俱委專員管理定杭州府同知管理北新<lb/>
　　南新兩闗事務七年定浙江鹽政管理北新闗事<lb/>
　　務二十一年移九江闗駐湖口二十三年設福建<lb/>
　　廣東海税監督<hi>滿漢各一人筆帖式一人</hi>又准沿海地方載五<lb/>
　　百石以下船出海貿易登載人數給印票騐放其<lb/>
<pb n="KR2m0018_WYG_090-4a"/>
　　　進海口内橋津地方貿易舟車等物免税又議福<lb/>
　　　建沿海無篷漁船税仍聽地方官征收其有篷桅<lb/>
　　　船歸監督征收梁頭税課沿海要口均撥哨船兵<lb/>
　　　役巡察設江南浙江海税監督<hi>滿漢各一人筆帖式一人</hi>設西<lb/>
　　　新龍江課税專官二十四年免外國貢船抽税二<lb/>
　　　十五年定州縣官隱匿海口船處分<hi>五船至十船者罰俸十五</hi>
　　　<hi>船至三十船者分别降調五十船以上者革職仍治以隱匿之罪</hi>二十八年<lb/>
諭採捕魚蝦船及民間日用之物并餬口貿易悉免其收<lb/>
<pb n="KR2m0018_WYG_090-4b"/>
　税嗣後海闗著各差一人又以朦朧歸海闗軋東歸淮<lb/>
　　　闗管理沙溝免税<hi>謹按沙溝係朦朧軋東總滙海闗有税故沙溝不設以二處分</hi>
　　　<hi>𨽻之</hi>三十三年設立山海闗差官管税三十四年設<lb/>
　　　浙海闗署於寧波府撥沿海巡哨船二十於各口<lb/>
　　　巡察又設海闗署於定海縣並設紅毛館令監督<lb/>
　　　往來巡視嚴差官自京私帶年滿舊役謀佔總科<lb/>
　　　庫頭名色之禁四十六年議准山海闗外金州牛<lb/>
　　　莊等處交與監督巡察越闗漏税所得贏餘作為<lb/>
<pb n="KR2m0018_WYG_090-5a"/>
　　　定額五十四年議准九官臺清河松嶺子等處交<lb/>
　　　山海闗監督巡察收税增課銀三千兩五十五年<lb/>
　　　北新鳳陽天津三闗監督題報闕額<lb/>
諭竢監督任滿交巡撫監收<hi>臨清闗亦如此例</hi>停𤓰州税課裁税<lb/>
　　　課大使五十八年議准淮闗税務於兩河同知内<lb/>
　　　差一人管理又議准福建糖船至厦門者赴本闗<lb/>
　　　納税其往浙江江南貿易者免税五十九年以江<lb/>
　　　海闗歸江寧巡撫浙江闗歸浙江巡撫管理又令<lb/>
<pb n="KR2m0018_WYG_090-5b"/>
　　　横城口税歸山海闗兼管增税千兩作為定額<lb/>
　　　雍正元年復移湖口𣙜闗於九江並分設口岸於<lb/>
　　　大孤塘二年<lb/>
諭嗣後税務交與地方官監收於錢糧地方均有禆益<hi>至是</hi>
　　　<hi>各闗差官俱停止惟崇文門無地方官可交仍差内務府官山海闗左右兩翼古北口潘桃口殺虎</hi>
　　　<hi>口呼納呼河差仍照例差遣部員</hi>又<lb/>
諭凡商賈貿易之人往來闗津宜加恩恤故將闗差歸之<lb/>
　巡撫以巡撫為封疆大吏必能仰承徳意加惠商旅也<lb/>
<pb n="KR2m0018_WYG_090-6a"/>
但各闗皆有逺處口岸所委看管家人難免額外苛求<lb/>
及索取飯錢等弊嗣後著將應上税課之貨物遵照條<lb/>
例刋刻詳單均給各貨店其闗上條例木榜務豎立街<lb/>
市使人共見申禁闗役報單不實之弊嚴放闗遲滯之<lb/>
　　禁又覆准淮安闗仍差部員滸墅闗交蘇州織造<lb/>
　　管理又更定鳳凰城中江税務在<lb/>
　盛京五部司員内遴選派往例<hi>向係城守尉等官管理</hi>
　　乾隆元年革除龍江西新闗衙規騐票等項銀兩<lb/>
<pb n="KR2m0018_WYG_090-6b"/>
諭聞外洋紅毛夾版船到廣時泊於黄埔地方起其所<lb/>
　帶礟位然後交易竢事竣給還至輸税之法每船按<lb/>
　梁頭徵銀二千兩左右再照例徵其貨物之税此向<lb/>
　來之例也乃近來夷人所帶之礟聽其安放船中而<lb/>
　於額税外將所攜置貨見銀别征加一之税名曰繳<lb/>
　送亦與舊例不符因思從前洋船到廣既有起礟之<lb/>
　例此時仍當遵行何得改易至於加增繳送税銀尤<lb/>
　非加惠逺人之意著察照舊例按數裁減又定江西<lb/>
<pb n="KR2m0018_WYG_090-7a"/>
　　九江贑州闗鈔課三聯單例凡商人納銀入櫃後<lb/>
　　發給一聯一存税署一交巡撫衙門又准張家口<lb/>
　　居庸闗照崇文門例車䭾貨物過税收取飯錢以<lb/>
　　資養贍<hi>二闗向無火耗</hi>二年定米榖税例倘地方偶遇旱<lb/>
　　澇米榖船到准其放行竢成熟再如舊例徵收<hi>嗣又</hi>
　　<hi>議准騐明實係販往歉收地方者免税放行仍給印照至歉收處闗口騐明填注到闗日月鈐印發</hi>
　　<hi>票回闗再騐如回船載有他貨止徵貨税仍免船料</hi>免天津臨清二闗糧税<lb/>
　　船料四年<lb/>
<pb n="KR2m0018_WYG_090-7b"/>
諭上年江安兩省嵗旱歉收朕蠲賑兼施多方籌畫並<lb/>
　令豁免米糧賦税俾商販流通源源接濟於地方甚<lb/>
　有禆益續經該督奏請將淮安揚州滸墅鳳陽等闗<lb/>
　免徵米税竢乾隆四年麥熟時停止朕允其請今屆<lb/>
　麥熟之期聞各屬雨澤尚有未曽霑足之處且上嵗<lb/>
　歉收之後米價一時未能平減若商販稀至仍恐民<lb/>
　食艱難著將上下江各闗口米税照舊免征竢本年<lb/>
　九月米穀盛行之時再行征收又議准各闗贏餘銀<lb/>
<pb n="KR2m0018_WYG_090-8a"/>
　　如與上年懸殊者令將地方情形察覆據實申明<lb/>
　　又定黄豆非麥秫可比雖遇歉年不准免税例又<lb/>
　　定出海樵採船每船准帶食鍋一每名止許攜斧<lb/>
　　一人數不得過十例定兩淮鹽政管理揚州各税<lb/>
　　務又定蕪湖鳳陽闗税務專差管理五年定山東<lb/>
　　塼坂閘税務歸併臨清闗管理嚴申揑名討闗之<lb/>
　　禁六年定凡領帑及採辦銅錫鉛經過闗口察騐<lb/>
　　文批數目相符者立即放行例<hi>應納船料闗口仍征船料</hi>七年<lb/>
<pb n="KR2m0018_WYG_090-8b"/>
　　復設徳州魏家灣尖塜樊厰等口岸<hi>臨清闗所屬</hi>九年<lb/>
　　定福建如遇歉收之年委官購買海運接濟不得<lb/>
　　招商運販例十年定臺灣商漁船撥運米石例每<lb/>
　　船只許帶食米六十石於出鹿耳門之先查騐多<lb/>
　　者分别責懲十一年定各闗任滿具題銀冊到部<lb/>
　　日期例又定各闗征收贏餘較上年短少有竢督<lb/>
　　撫察覈覆奏者以奉<lb/>
㫖之日為始扣限四月覆奏又崇文門左右兩翼張家<lb/>
<pb n="KR2m0018_WYG_090-9a"/>
　　口山海闗等處限任滿三月後將冊籍送部移科<lb/>
　　磨對十二年移福建詔安縣溪雅税館於懸鐘地<lb/>
　　方<lb/>
諭昨工部具奏蕪湖闗贏餘較去年短少行令察覈今<lb/>
　日户部議稱蕪湖户闗贏餘較去年有餘毋庸置議<lb/>
　等語此案工闗贏餘雖較上屆不足其户闗較上年<lb/>
　贏餘之數足敷抵補工部再行察核之處不必行嗣<lb/>
　後如一人而兼兩闗其比較上年贏餘之處均有不<lb/>
<pb n="KR2m0018_WYG_090-9b"/>
　足再令該督撫據實察核十四年定贏餘短少處分<lb/>
　　例凡一分以上至三分者罰俸有差四分五分者<lb/>
　　分别降級調用二十二年增定閩海闗税則<hi>向以外洋</hi>
　　<hi>畨船俱由廣東收税其至寜波者不過十之一二故閩海税則較輕於粤海市舶易於規避至是更</hi>
　　<hi>定</hi>二十五年兩廣總督李侍堯疏請革除粤海闗<lb/>
　　規禮銀悉歸公造報從之二十七年江蘇巡撫陳<lb/>
　　宏謀疏言蕪湖闗四弊奏請革除一禁鋪户代客<lb/>
　　完税包攬居竒仍令商人按簿親填一貨船抵闗<lb/>
<pb n="KR2m0018_WYG_090-10a"/>
　　簽騐納税給票後始准過闗以杜偷透一闗員遴<lb/>
　　選佐雜照例半年更替不得再留一督撫與監督<lb/>
　　本相助為理每月所征數目監督按月先行知會<lb/>
　　督撫再於年滿奏報時統咨知會從之三十四年<lb/>
諭自來硫磺出入海口俱有例禁原因磺觔係火藥所<lb/>
　需不便令其私販但海外硫磺運至内地並無干碍<lb/>
　嗣後於海船出口時切實禁止不許偷帶磺觔其各<lb/>
　省洋船入口禁止壓帶硫磺之例概行停止著為令<lb/>
<pb n="KR2m0018_WYG_090-10b"/>
　　四十二年定打箭鑪税差照山海等闗之例於宗<lb/>
　　人府正副理事官及各部院郎中員外等官内揀<lb/>
　　選保送又<lb/>
諭户部奏查揚闗征收税銀較雍正十三年短少三萬<lb/>
　三千六百餘兩請著落經管之道員孫栝賠補一摺<lb/>
　因命軍機大臣交户部查該闗歴年盈餘之數較雍<lb/>
　正十三年多寡若何今閲單開各年盈餘數目惟乾<lb/>
　隆十四十七兩年較雍正十三年有盈無絀其餘各<lb/>
<pb n="KR2m0018_WYG_090-11a"/>
　年節次短少並非始自近年各闗税課盈餘例與上<lb/>
　屆相比較朕御極之初本不知各處所收闗税多寡<lb/>
　之數因諭部臣即以雍正十三年為準使胥吏不敢<lb/>
　例外苛求監督不能征多報少且使每年比較不致<lb/>
　嵗漸加增加減無所底止實於體恤商民之中寓司<lb/>
　闗税不致作弊尅減之意並非因雍正十三年闗税<lb/>
　獨多使各闗税必足其數也乃行之未乆部臣因各<lb/>
　闗奏報盈餘較雍正十三年有盈者居多若置上屆<lb/>
<pb n="KR2m0018_WYG_090-11b"/>
　於不問恐監督以比舊已多即可從中侵𨼆易滋流<lb/>
　弊請仍與上屆相比較又復通行日乆昨嵗考核淮<lb/>
　闗鳳陽闗較上屆屢形短絀因令復照雍正十三年<lb/>
　比較則所短之數更多自係辦理不善今揚闗亦復<lb/>
　節年短少且通計短少最甚者惟此三闗若因此而<lb/>
　遍及諸闗未免窒礙且恐無識之徒疑朕於闗税必<lb/>
　欲從其多者相核實不知朕體恤商民之本意矣朕<lb/>
　有意於帑項增多則不三次通免天下錢糧其所增<lb/>
<pb n="KR2m0018_WYG_090-12a"/>
　益不較此百倍乎又思乾隆二十八年臨清闗征收<lb/>
　盈餘較二十七年短少朕曾諭户部令與二十五六<lb/>
　兩年再行比較嗣經部臣奏稱該闗盈餘之數雖較<lb/>
　上屆少銀三萬餘兩而較之二十五六兩年尚多銀<lb/>
　一萬五千餘兩即予免議盖税課盈縮率由於年嵗<lb/>
　豐歉固難免參差不齊而通計三年即可得其大㮣<lb/>
　若多寡不甚懸殊原可無庸過於拘泥此法最為平<lb/>
　允嗣後各闗征收盈餘數目較上屆短少者著與再<lb/>
<pb n="KR2m0018_WYG_090-12b"/>
　上兩年復行比較如能較前無缺即可核准若比上<lb/>
　三兩年均有短少再責令管闗之員賠補彼亦無辭<lb/>
　夫朕以雍正十三年為準者本屬美意今既有此求<lb/>
　全之毁嗣後此例不必行所有揚闗本年比較盈餘<lb/>
　交該部照此例另行核擬具奏並將此通諭知之四<lb/>
　　十五年定荆闗打箭鑪兩處徵收税務交該督撫<lb/>
　　照臨清等闗之例派委妥員管理<hi>向例俱派部院司員前往管理</hi>
　　<hi>一年報滿更換</hi>四十九年免粤海闗珍珠寶石等税<lb/>
<pb n="KR2m0018_WYG_090-13a"/>
　　雜税附<hi>茶法</hi>　<hi>坑冶/</hi>　<hi>税契/</hi>　<hi>行帖/</hi>　<hi>雜征</hi>
　　茶法<lb/>
　　順治三年免茶馬增解額數二千匹其應解之數<lb/>
　　仍以舊額一萬一千八匹為準七年准茶馬御史<lb/>
　　吴達疏令部發之引俱照大引例官商平分以為<lb/>
　　中馬之用<hi>先是陕西茶馬御史印發引有大小之分又有大引官商平分小引納税三分</hi>
　　<hi>入官七分給商之例</hi>十八年准達賴喇嘛及根都台吉於北<lb/>
　　勝州互市以馬易茶<lb/>
<pb n="KR2m0018_WYG_090-13b"/>
　　康熙三十四年刑科給事中裘元佩疏言馬政事<lb/>
　　闗𦂳要洮岷諸處額茶三十餘萬篦可中馬萬匹<lb/>
　　陳茶每年帶銷又可中馬數萬匹茶觔中馬甚有<lb/>
　　禆益於是遣專官管理茶馬事務四十四年以中<lb/>
　　馬無㡬停止巡視茶馬官歸甘肅巡撫兼管其西<lb/>
　　寧等處所征茶篦仍變價充餉<lb/>
　　雍正八年以川茶課税向以園樹多寡為額未有<lb/>
　　定准定改照觔兩征收又定陜西茶商每引一道<lb/>
<pb n="KR2m0018_WYG_090-14a"/>
　　運茶百觔准加耗茶一十四觔如有夾帶照私鹽<lb/>
　　例治罪官吏失察亦如之九年定五司復行中馬<lb/>
　　之法每上馬一匹給十二篦中馬九篦下馬七篦<lb/>
　　計所收馬匹留為甘省軍營之用其有盈餘分撥<lb/>
　　河南山西牧養<hi>按川省茶司原分𨽻五處西司坐落西寧府洮司坐落岷州河司坐</hi>
　　<hi>落河州莊司坐落平畨縣甘司坐落蘭州府</hi>十年四川巡撫憲徳疏言<lb/>
　　川茶半由䝉古西蔵及打箭鑪畨人販售自引歸<lb/>
　　部發遇畨客雲集分給不敷請預頒茶引五千張<lb/>
<pb n="KR2m0018_WYG_090-14b"/>
　　貯川省巡撫衙門隨時增發從之十三年停止五<lb/>
　　司以茶中馬定嗣後甘庫茶篦遇存積過多之時<lb/>
　　改征折色俟各司銷存無幾復征本色<lb/>
　　乾隆六年減川省成都彭灌三縣積引四千四十<lb/>
　　餘張並除課銀二千四百餘兩八年豁免川省成<lb/>
　　都彭灌三縣逋欠茶課二十四年甘肅巡撫吴達<lb/>
　　善以甘省五司自乾隆七年改征本色以來茶引<lb/>
　　日積惟莊甘二司地係衝衢西河二司附近青海<lb/>
<pb n="KR2m0018_WYG_090-15a"/>
　　猶可行銷洮司最僻甚難銷售請將各庫官茶搭<lb/>
　　給内地及新疆兵營俸餉又請將洮司額引歸併<lb/>
　　甘莊二司征課俟洮司庫貯茶封搭給餉完日即<lb/>
　　行裁汰從之<hi>嗣於二十七年並河司裁汰統歸甘莊二司頒引征課</hi>三十七<lb/>
　　年准四川總督阿爾泰請増南川縣茶腹引一百<lb/>
　　張照例征收税課三十八年定四川三雜谷等處<lb/>
　　土司買茶以千觔為率使僅敷自食不能私行轉<lb/>
　　售從川督劉秉恬請也<lb/>
<pb n="KR2m0018_WYG_090-15b"/>
　　坑冶<lb/>
　　順治元年開採山東臨朐招逺等處銀礦<hi>後於八年停止</hi>
　　康熙元年定貴州開州斗甫厰征水銀額每嵗九<lb/>
　　十五觔閏加十觔變價撥充本省兵餉二年令四<lb/>
　　川黎漢紅卜荁二洞白銅舊厰聽民開採輸税九<lb/>
　　年定貴州黔西州屬新開黄土坎厰徵水銀百觔<lb/>
　　十五年遣官監視山西應州邊耀山煎煉礦銀十<lb/>
　　七年嚴私開硝礦硫磺之禁十九年定各省開採<lb/>
<pb n="KR2m0018_WYG_090-16a"/>
　　　所得金銀四分解部六分抵還工本例又試採陜<lb/>
　　　西臨潼山東萊陽等銀礦又令浙江富陽等縣聽<lb/>
　　　民採取銅鉛輸税<hi>二十年停止</hi>二十一年定雲南銀礦<lb/>
　　　官收四分給民六分例二十二年停止山東山西<lb/>
　　　開採二十四年招民開採四川邛州蒲江縣黄鐵<lb/>
　　　山鐵礦六座官收十之二<hi>按四川自是年起至二十五年止共收税鐵萬</hi>
　　　<hi>一千六百餘觔每觔照時價二分變賣</hi>三十八年開州用砂斗甫二<lb/>
　　　厰山頺砂盡改於修文縣紅白巖開採四十三年<lb/>
<pb n="KR2m0018_WYG_090-16b"/>
諭聞開採之事甚無益於地方嗣後有請開採者悉不准<lb/>
　行四十九年開採雲南昆陽州子母厰易門縣寨子山<lb/>
　　　厰銅礦五十年令封閉湖南産鉛諸山<hi>時以湖南山深谷邃</hi>
　　　<hi>境通黔粤苗猺雜處不便開採五十七年並停止四川各厰</hi>五十一年奏准開<lb/>
　　　採雲南大姚縣惠隆銀厰五十二年定湖南郴州<lb/>
　　　黑鉛礦取出銀母官收半税例五十三年令雲南<lb/>
　　　惠隆厰照郴州例收税五十七年定雲南楚雄府<lb/>
　　　石羊等厰臨安府箇舊等厰徵收不足照地丁雜<lb/>
<pb n="KR2m0018_WYG_090-17a"/>
　　項銀例議處開採雲南金龍銀厰又定貴州威寧<lb/>
　　府屬猴子厰銀礦二八收課例<hi>六年停止</hi>五十八年令<lb/>
　　雲南建水縣屬華祝箐厰雲南縣屬水木支山金<lb/>
　　龍厰照惠隆厰例收税五十九年定貴州威寧府<lb/>
　　觀音山銀鉛礦厰二八收課例六十年停採雲南<lb/>
　　華祝箐厰<lb/>
　　雍正元年開採雲南馬腊底銀厰停採貴州觀音<lb/>
　　山等厰又定雲南厰課造冊題報限期將元年正<lb/>
<pb n="KR2m0018_WYG_090-17b"/>
　　月起至十二月止徵收税項於二年五月内冊報<lb/>
　　後著為例三年開採雲南古學銀厰五年開採雲<lb/>
　　南黄泥坡並貴州威寧府屬白蠟柞子三厰六年<lb/>
　　定湖南靖州屬之墓坪山金砂課例每浄金一兩<lb/>
　　收課四錢以五分作解供耗費及官役養廉以三<lb/>
　　錢五分作商民工本定廣西蒼梧縣屬芋莢山金<lb/>
　　砂課例<hi>每兩收課二錢後於九年停採</hi>定廣西臨桂縣屬之水槽<lb/>
　　野雞二礦所出銀鉛銅砂二八收課例七年開採<lb/>
<pb n="KR2m0018_WYG_090-18a"/>
　　　貴州畢節縣大雞倭鉛厰威寧府猓木果銅礦八<lb/>
　　　年令四川建昌所屬之迤北興隆寧畨之紫古哵<lb/>
　　　沙基九龍五厰招别省商人開採<hi>本省商人不善開礦</hi>所出<lb/>
　　　銅觔三分收課更定雲南羅平州之卑浙塊澤二<lb/>
　　　厰二八收課例每百觔收課十觔又定貴州大定<lb/>
　　　府開採硃砂雄黄二八征收例其廣西恩城土州<lb/>
　　　硃砂厰亦如之開採廣西南寧府果化土州雄黄<lb/>
　　　十年開採雲南阿發銀厰又以貴州大定府格得<lb/>
<pb n="KR2m0018_WYG_090-18b"/>
　　　為正厰八地為子厰十一年定廣西賀縣螞<graphic n="KR3469" url="https://raw.githubusercontent.com/kanripo/KR-Gaiji/master/images/KR3469.png" mimeType="image/png"/>山<lb/>
　　　銀礦每兩收課三錢例十三年<lb/>
諭廣東近年以來年穀順成地方寧謐與從前風景逈異<lb/>
　今若舉行開採之事不免聚集多人其中良頑不一恐<lb/>
　為閭閻之擾累況現在勸民開墾彼謀生務本之良民<lb/>
　正可用力於南畝何必為此僥倖貪得之計以長喧囂<lb/>
　争訟之風著行停止又停採湖南郴州九架夾黑白銀<lb/>
　　　鉛各礦<lb/>
<pb n="KR2m0018_WYG_090-19a"/>
　　乾隆二年停採廣西懷集縣汶塘山臨桂縣之水<lb/>
　　槽野雞等厰又停採恩城土州硃砂三年廣西賀<lb/>
　　縣之螞<graphic n="KR3469" url="https://raw.githubusercontent.com/kanripo/KR-Gaiji/master/images/KR3469.png" mimeType="image/png"/>銀礦礲深砂薄准其封閉又申定礦厰<lb/>
　　事宜例凡係産銅山礦令地方官辨明砂色實有<lb/>
　　禆於鼓鑄始准結報開採其金銀礦悉行封閉至<lb/>
　　黑鉛即係銀母亦嚴禁朦混開採募招各商設總<lb/>
　　副名目使本地殷實良民承充禁外省游民冒報<lb/>
　　所收銅鉛照二八收課外所餘者每百觔别收銀<lb/>
<pb n="KR2m0018_WYG_090-19b"/>
　　三釐加收銅鉛三觔以備折耗及官役養廉之用<lb/>
　　五年貴州威寧府白蠟銀礦開採年乆洞老山空<lb/>
　　廣西蒼梧縣金盤嶺金礦砂薄荔枝山銀礦礲淺<lb/>
　　沙竭均行封閉又停採果化土州雄黄又開廣東<lb/>
　　錫山即令銅商分任採辦每錫百觔亦照例二八<lb/>
　　征收八年覆准貴州天柱縣相公塘東海洞等處<lb/>
　　金礦均屬曠野無干民田廬舍照例開採每金一<lb/>
　　兩收課三錢九年定廣東開採銅鉛銀砂等礦並<lb/>
<pb n="KR2m0018_WYG_090-20a"/>
　　招商民承採事宜例凡有礦之處令地方官覈實<lb/>
　　無碍民田廬舍確有成效再行招商開採仍照定<lb/>
　　例二八徵收各厰該管道員發給地方官循環流<lb/>
　　水簿連五串票將每日所出之數填註流水簿分載<lb/>
　　串票一繳道署一存地方官署稽察一付商人<lb/>
　　存照其串根並流水簿一月一繳道署察覈仍十<lb/>
　　日一次申報督撫司道等官稽考按月造具支銷<lb/>
　　公費各冊申報道署按季分報督撫及該有司衙<lb/>
<pb n="KR2m0018_WYG_090-20b"/>
　　門按日所採礦砂挨次堆貯如某日煎煉某礲某<lb/>
　　日礦砂若干觔鑪頭報明官商督同煎煉分别銅<lb/>
　　鉛金銀分記塊數觔兩註冊登填串票至所有礦<lb/>
　　山惟於連界處許一商兼承其隔逺不相連者每<lb/>
　　山只許一商承充使在山工丁便於管束倘資本<lb/>
　　無幾者仍聽合夥同充至承充之人先令將本銀<lb/>
　　呈該管道覈實<hi>或二千或三千不拘定數以足敷支用為度</hi>移貯該州<lb/>
　　縣庫發領承充之時由布政司給與印照赴山開<lb/>
<pb n="KR2m0018_WYG_090-21a"/>
　　採如礦少砂㣲之處不能容商者聽附近民人報<lb/>
　　採照例收課又議准金銀二礦於鼓鑄無涉悉行<lb/>
　　停採其銅鉛礦有夾帶金砂銀屑者仍照原定章<lb/>
　　程開採封閉雲南大姚縣惠隆金龍等銀厰貴州<lb/>
　　天柱縣相公塘東海洞金礦廣東海陽縣水尾白<lb/>
　　墳坷豐順縣李村灣風吹磜陽春縣莫村那軟瓦<lb/>
　　盎等礦十年增貴州各厰官買餘鉛價<hi>向例餘鉛百觔給鑪</hi>
　　<hi>民一兩三錢今增二錢</hi>又定廣西平樂府恭城縣鉛礦内所<lb/>
<pb n="KR2m0018_WYG_090-21b"/>
　　出蜜陀僧課例<hi>每百觔收正課二十觔撤散三觔</hi>十一年增廣西<lb/>
　　收買餘銅價<hi>向例每餘銅百觔給價八兩三錢今增十三兩</hi>俟充裕之日<lb/>
　　將餘銅收買一半餘給商自行銷售十二年開採<lb/>
　　貴州威寧州大化里新寨等處銀鉛礦砂每煎銀<lb/>
　　一兩收課四錢又移廣西鎮安府天寳縣孟村渌<lb/>
　　礦於那坡山開礦十四年封閉貴州新寨銀鉛礦<lb/>
　　雲南阿發銀厰十五年定征收浙江爐坑課例坑<lb/>
　　課三則上則徵銀一兩六錢中一兩二錢下八錢<lb/>
<pb n="KR2m0018_WYG_090-22a"/>
　　鑪餉二則上則六錢下則三錢又每坑嵗納銀四<lb/>
　　錢以為疏濬洗鐵諸溪河淤塞之費<hi>十七年又以永嘉平陽泰</hi>
　　<hi>順産鐵無多改歸下則征收豁除濬河銀</hi>
　　契税<lb/>
　　順治四年定凡買田地房屋增用契尾每兩輸銀<lb/>
　　三分<lb/>
　　康熙十六年增定江南浙江湖廣各府契税<hi>每嵗蘇松</hi>
　　<hi>常鎮四府大縣六百兩小縣二百兩安徽等十府州分别大小自五百兩至百兩不等揚州府照賦</hi>
<pb n="KR2m0018_WYG_090-22b"/>
　　<hi>役全書額徵淮安府屬州縣無定額儘收儘解杭嘉湖寧紹金嚴七府大縣三百兩中縣二百兩小</hi>
　　<hi>縣百兩湖北大縣百五十兩中縣百兩小縣五十兩僻小州縣十兩</hi>十七年増定山<lb/>
　　東等省契税<hi>大縣百八十兩至二百四十兩中縣百二十兩小縣六十五兩至三十五</hi>
　　<hi>兩</hi>二十年增定浙江台衢温處四府契税<hi>大縣百兩中縣</hi>
　　<hi>六十兩小縣三十兩</hi>三十一年增定江西等縣契税照浙江<lb/>
　　台衢等縣例<lb/>
　　雍正七年准契税於額征外每兩加征一分以為<lb/>
　　科塲經費<lb/>
<pb n="KR2m0018_WYG_090-23a"/>
　　　乾隆十二年定民間置買田房令布政使司頒契<lb/>
　　　尾格式於州縣編列號數前半幅備書業户姓名<lb/>
　　　買賣業産數目價銀税銀若干後半幅於空白處<lb/>
　　　預鈐司印以備投時將契價税銀數目填寫鈐印<lb/>
　　　之處令業户當面截開前幅給與業户後幅同季<lb/>
　　　冊彚送布政司查核以杜衙門停擱胥吏改換之<lb/>
　　　弊<lb/>
　　　行帖<lb/>
<pb n="KR2m0018_WYG_090-23b"/>
　　　康熙三年定當鋪每年征銀五兩大興宛平大行<lb/>
　　　店鋪同十五年京城行鋪税例上等每年五兩中<lb/>
　　　二兩五錢四十八年御史張蓮言凡市集設立牙<lb/>
　　　行例給官帖使平物價乃地方土棍於𤓰果菜蔬<lb/>
　　　細物亦私立牙行名色勒掯商民請除應立牙行<lb/>
　　　一切私設盡數革除從之<lb/>
　　　雍正六年設典當行帖十一年<lb/>
諭各省商牙雜税固有闗國課亦所以便民是以各省額<lb/>
<pb n="KR2m0018_WYG_090-24a"/>
　設牙帖皆由藩司頒發不許州縣濫給所以杜增添之<lb/>
　弊近聞各省嵗有加增即如各集場中有雜貨小販無<lb/>
　藉牙行者今概給牙帖抽分利息是多一牙户即商民<lb/>
　多一苦累況牙帖納税每嵗無多徒滋繁擾甚非平價<lb/>
　通商之本意著各省藩司因地制宜著為定額報部存<lb/>
　案不許有司任意加增嗣後止將額内各牙退帖頂補<lb/>
　換給新帖再有新開集場應設牙行者酌定名數給發<lb/>
　亦報部存案如此則貿易小民可永免牙户苛索之弊<lb/>
<pb n="KR2m0018_WYG_090-24b"/>
　　　雜征<lb/>
　　　順治元年定牲畜每兩三分收税例二年革陜西<lb/>
　　　落地税銀<lb/>
　　　康熈三十二年豁除江南邳州雜課額税闕額銀<lb/>
　　　<hi>嗣後不限定額儘收儘解</hi>四十八年定四川水碾水磨課銀之<lb/>
　　　例<lb/>
　　　雍正十三年<lb/>
諭聞各省地方於闗税雜税外更有落地税之名凡耰鋤<lb/>
<pb n="KR2m0018_WYG_090-25a"/>
箕帚薪炭魚蝦蔬果之屬其直無幾必察明上税方許<lb/>
交易且販自東市既已納課貨於西市又復重征至於<lb/>
鄉村僻逺之地或差胥役徵收或令牙行總繳交官甚<lb/>
㣲不過飽奸胥之私槖而細民已重受其擾矣著各省<lb/>
凡鄉村鎮落落地税全行禁革<lb/>
　　乾隆元年令甘肅商畜二税刋示條欵畫一征收<lb/>
　　申定原額牙行歇業即行開除例凡不願承充者<lb/>
　　不必俟頂補有人方行退帖除浙江角里等處各<lb/>
<pb n="KR2m0018_WYG_090-25b"/>
　　口界址商税又豁除廣東歸善海豐惠來潮陽四<lb/>
　　縣加增魚課銀六千兩有竒二年裁雲南鎮雄州<lb/>
　　鹽税<hi>鎮雄係食川鹽業已征税故裁</hi>革山東魚筏税四年申新開<lb/>
　　集塲濫給牙帖之禁五年嚴衙役揑充牙行之禁<lb/>
　　六年豁除直𨽻大陸澤水泊漁課<lb/>
　<lb/>
　<lb/>
皇朝通志巻九十<lb/>
</p>
<p>
</p>
  </div>
</body>
</text>
</TEI>
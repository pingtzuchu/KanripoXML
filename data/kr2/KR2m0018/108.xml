<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0018_WYG_108-1a"/>
欽定四庫全書<lb/>
皇朝通志卷一百八<lb/>
　校讐畧<hi>四</hi>
　武英殿校刋二十二史考證<hi>史記至後漢書共一百六十六條</hi>
　　史記五帝本紀黄帝者正義亭亭在牟隂按牟隂<lb/>
　　漢唐皆無其縣漢地理志泰山郡鉅平縣下云有<lb/>
　　亭亭山祠牟隂是鉅平二字之誤又監本在牟隂<lb/>
　　上有亭亭二字　孔子所傳宰予問五帝徳及帝<lb/>
<pb n="KR2m0018_WYG_108-1b"/>
　　繫姓監本將下文索隠注誤入於此標作正義今<lb/>
　　刪　夏本紀過三澨入於大别索隠引水經云三<lb/>
　　澨地名在南郡邔縣監本邔訛鄎今據禹貢指南<lb/>
　　改　殷本紀湯曰汝不能敬命監本脱湯字今補<lb/>
　　　秦始皇本紀矯王御璽正義梁傳至天正二年<lb/>
　　侯景破梁按梁無天正年號侯景破梁為簡文帝<lb/>
　　大寳元年則天正二年應是大寳元年之誤　項<lb/>
　　羽本紀項梁嘗有櫟陽逮捕諸本皆脱捕字今據<lb/>
<pb n="KR2m0018_WYG_108-2a"/>
　　北監本補　髙帝本紀朝以十月車服黄屋左纛<lb/>
　　監本左訛志今校改　吕氏本紀見物如蒼犬據<lb/>
　　髙后掖監本后訛氏今校改　三代世家表帝小<lb/>
　　甲索隠小甲太庚子監本庚訛康今改正　帝中<lb/>
　　丁監本註云俗本作仲丁按此注既非集解亦非<lb/>
　　索隠正義不知為誰氏之語且中即古仲字史記<lb/>
　　内古字甚多不應獨注此一字今刪　十二諸侯<lb/>
　　年表四年吳三公子來奔按左傳魯昭公三十年<lb/>
<pb n="KR2m0018_WYG_108-2b"/>
　　吳子使徐人執掩餘使鍾吾人執燭庸二公子奔<lb/>
　　楚據此則三字乃二字之誤　靈公三十七年伐<lb/>
　　魯世家不載按春秋定十二年衛公孟彄帥師伐<lb/>
　　曹則魯字當是曹字之誤　六國年表哀侯六年<lb/>
　　韓嚴殺其君按通鑑韓嚴遂弑其君哀侯以韓廆<lb/>
　　為相而愛嚴遂二人相害遂刺廆於朝并中哀侯<lb/>
　　據此則表内脱去遂字矣　孝成王元年平原君<lb/>
　　相按通鑑趙以公子勝為相在赧王四十九年恵<lb/>
<pb n="KR2m0018_WYG_108-3a"/>
　　文三十三年也其非孝成元年明矣且惠文元年<lb/>
　　表内已書為相不應至此又書其為舛訛可知<lb/>
　　髙祖功臣侯年表淮隂為連敖典客索隠漢表作<lb/>
　　粟客按漢表作票客顔師古音頻妙反注云或者<lb/>
　　以其票疾而賔客禮之故云票客也據索隠所云<lb/>
　　粟客又與顔本不同　新市侯以趙内史王慎按<lb/>
　　楚元王世家作内史王悍漢表亦然此慎字應係<lb/>
　　悍字之訛　建元以來侯者年表衆利質侯伊即<lb/>
<pb n="KR2m0018_WYG_108-3b"/>
　　軒按驃騎傳作伊即靬盖軒與靬以字形相似而<lb/>
　　誤耳　漢興以來將相名臣年表王踐皇帝位定<lb/>
　　陶索隠在濟隂沉水之陽按沉水當作汜水各本<lb/>
　　俱誤　禮書朱弦而通越按楊倞註禮論引史記<lb/>
　　作洞越今本均作通倞唐人其所見必有善本應<lb/>
　　不誤　樂書則是物至而人化物也集解引鄭元<lb/>
　　注隨物變化今考鄭注禮記無此語　夔作樂以<lb/>
　　賞諸侯集解引鄭元注夔欲舜與天下之君共此<lb/>
<pb n="KR2m0018_WYG_108-4a"/>
　　樂今考鄭注無此語　禮樂見天地之情監本見<lb/>
　　訛順今據禮記改　律書其於兵械尤所重按械<lb/>
　　字為戒字之訛葢審㡬察㣲莫精于律氣者生死<lb/>
　　之根也氣不可見以聲察之兵者千萬人之死生<lb/>
　　係焉故于兵戒為尤重也於器械何涉索隠曰師<lb/>
　　出以律故于兵械為尤重也或索隠之文本亦作<lb/>
　　戒若正義謂械者弓矢矛殳戈㦸則以傳訛而穿<lb/>
　　鑿附㑹也　天官書正義引張衡之語脱去厯示<lb/>
<pb n="KR2m0018_WYG_108-4b"/>
　　吉凶五緯躔度八字今據晉書天文志補　中宫<lb/>
　　天極星索隠云宣氣立精監本宣訛宫今校改<lb/>
　　絶漢抵營室曰閣道索隠引樂汁圖徵云按樂汁<lb/>
　　圖徵緯書也監本脱徵字今補　以齊七政索隠<lb/>
　　引春秋運斗樞云監本樞訛極今校改　輔星明<lb/>
　　近正義排賢用佞監本訛作用賢排佞今校改<lb/>
　　杓端有兩星集解梗河三星監本梗訛更今據晉<lb/>
　　書改　旁有兩星曰鈐監本鈐作衿今校改　又<lb/>
<pb n="KR2m0018_WYG_108-5a"/>
　　索隠鈐音其炎反監本脱鈐字今補　北一星曰<lb/>
　　牽正義占不居其所則宫門不禁居則反是也監<lb/>
　　本作占一反不居其所衍一反二字又則津梁不<lb/>
　　通宫門不禁查津梁不通四字係下文東北曲十<lb/>
　　二星曰旂注文重出於此今並刪　故曰攝提正<lb/>
　　正義色温温不明而大者人君吉監本吉訛恐今<lb/>
　　校改　氐為天根主疫索隠氐四星為路寢監本<lb/>
　　路訛露又正義氐房心三星為火監本火訛灾今<lb/>
<pb n="KR2m0018_WYG_108-5b"/>
　　並校改　權衡正義太微之廷也監本微訛尾今<lb/>
　　校改　其南有四星曰天厠正義天厠四星在屏<lb/>
　　東監本脱東字今據宋史天文志補　軍西為壘<lb/>
　　或曰鉞正義占五星入皆兵起監本作占之非故<lb/>
　　兵起語不可解今據晉書天文志改　七星為員<lb/>
　　官辰星廟蠻夷星也按此三句當在夏則不長之<lb/>
　　下舊簡錯在翼軫<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>州下今校改　封禪書至矣<lb/>
　　而徳不洽監本訛作至梁父矣而徳不洽衍梁父<lb/>
<pb n="KR2m0018_WYG_108-6a"/>
　　二字今刪　宋毋忌索隠樂彦引老子道徳經云<lb/>
　　月中仙人宋毋忌今考五千言中無此語　吳太<lb/>
　　伯世家君子曰能守節矣索隠君子者左邱明所<lb/>
　　謂史評仲尼之詞指仲尼為君子也按季札聘魯<lb/>
　　孔子八嵗讓國時孔子未生也其引子臧之事何<lb/>
　　遽得孔子論斷之語而稱之且左氏於孔子論斷<lb/>
　　類皆明著其説茲所稱君子曰是記當時之君子<lb/>
　　有此語耳或以為邱明自謂或以君子為孔子皆<lb/>
<pb n="KR2m0018_WYG_108-6b"/>
　　未達左氏之義也　齊太公世家吳師乃去晉監<lb/>
　　本誤作吳帥齊去晉今校改　燕召公世家悉復<lb/>
　　得其故城監本故訛敗今據宋本改　殺劇辛按<lb/>
　　六國年表劇辛死於趙在十三年又按昭王即位<lb/>
　　劇辛自趙往至此經七十年歴五王當有兩劇辛<lb/>
　　耶否則皆傳訛也　管蔡世家悼侯父曰隠太子<lb/>
　　友隠太子友者靈侯之太子監本脱隠太子友四<lb/>
　　字今補　衛康叔世家太子完立是為桓公左傅<lb/>
<pb n="KR2m0018_WYG_108-7a"/>
　　疏曰石碏言將立州吁乃定之矣請定州吁明太<lb/>
　　子之位未定此言立完為太子非也　十年晉曲<lb/>
　　沃莊伯弑其君哀侯按莊伯卒于哀侯之二年是<lb/>
　　為衛宣之三年此莊伯二字明是武公之誤觀年<lb/>
　　表及晉世家自見　惠公立三年出亡按上云四<lb/>
　　年此云三年且據在傳魯桓公十六年冬惠公奔<lb/>
　　齊則四年是矣　宋微子世家左牽羊右把茅孔<lb/>
　　頴達左傳疏曰史記之言多有錯繆微子手縛於<lb/>
<pb n="KR2m0018_WYG_108-7b"/>
　　後故以口銜璧又焉得牽羊把茅也按微子適周<lb/>
　　尚在大㑹孟津之前則周固殷諸侯以王之庶兄<lb/>
　　而之其國何面縛銜璧輿櫬而請死乎此春秋時<lb/>
　　傳聞之紕繆而因而襲之耳亦不止史記手縳於<lb/>
　　後而又右牽羊左把茅之説自相矛盾即左氏所<lb/>
　　載亦不可信　十一年秋按殤公立十年而被弑<lb/>
　　此云十一年一字葢衍文　晉世家申生同母女<lb/>
　　弟為秦穆公夫人按秦本紀云太子申生姊左傳<lb/>
<pb n="KR2m0018_WYG_108-8a"/>
　　亦叙在申生上此云女弟則弟字為晜字之訛<lb/>
　　獻公子八人按左傳介子推曰獻公之子九人即<lb/>
　　下文叙介子推語亦曰九人也此八字乃九字之<lb/>
　　訛　楚世家王室不聽還報監本作還報楚宋本<lb/>
　　無楚字今據宋本刪　於是晉宋魯衛不往按春<lb/>
　　秋經魯昭四年夏楚子蔡侯陳侯鄭伯許男徐子<lb/>
　　滕子頓子胡子小邾子宋世子佐淮夷㑹於申此<lb/>
　　云宋不往葢馬遷之誤　楚乃恐而城郢索隠去<lb/>
<pb n="KR2m0018_WYG_108-8b"/>
　　年已城郢今又重言據左氏昭二十三年城郢二<lb/>
　　十四年無重城郢之文是史記誤也按此乃申明<lb/>
　　上文城郢之故非復城郢也史原不誤索隠正義<lb/>
　　兩家俱失之　越王勾踐世家乃令大夫種行成<lb/>
　　於吳正義范蠡從犬竇蹲而吠之監本犬訛人今<lb/>
　　校改　子教寡人伐吳七術正義遺之美好以熒<lb/>
　　其志按熒猶惑也别本作榮者非　商於析酈宋<lb/>
　　胡之地正義酈音攤按字書酈無攤音當是攡字<lb/>
<pb n="KR2m0018_WYG_108-9a"/>
　　之誤　鄭世家而虢鄶果獻十邑集解十邑謂虢<lb/>
　　鄶鄢蔽補丹依㽥歴莘也監本丹訛舟莘訛華今<lb/>
　　並校改　秋厲公卒春秋經魯莊二十一年夏五<lb/>
　　月辛酉鄭伯突卒此秋字應是夏字之訛　兵于<lb/>
　　洧上正義云與溱水合監本合訛名今校改　而<lb/>
　　國太叔焉監本焉訛為今校改　聲公五年鄭相<lb/>
　　子産卒按左傳魯昭二十年鄭子産有疾疾數月<lb/>
　　而卒是年當鄭定之八年距聲公之五年葢二十<lb/>
<pb n="KR2m0018_WYG_108-9b"/>
　　七年矣應從左傳為是　趙世家居原任國政索<lb/>
　　隠今雁門平原縣也監本平原訛原平今據後漢<lb/>
　　書地理志改　簡子曰奏之監本簡訛節今校改<lb/>
　　　左師觸龍言願見太后按説苑桀臣有左師觸<lb/>
　　龍荀子議兵篇微子開封於宋曹觸龍斷於軍觸<lb/>
　　龍古有是名戰國策作觸讋并下言字作一字盖<lb/>
　　誤也　魏世家吾欲太子之自相也索隠太子即<lb/>
　　襄王也按襄王乃哀王之父豈得謂太子即襄王<lb/>
<pb n="KR2m0018_WYG_108-10a"/>
　　乎當是昭王之訛司馬貞未必誤至於此乃傳寫<lb/>
　　之襲繆耳　田敬仲完世家夫約鈞然按戰國策<lb/>
　　補註曰言齊秦俱相約如此一本無然字疑鈞字<lb/>
　　即約字之訛而又重出耳去鈞然二字文義自明<lb/>
　　　外戚世家於是廢陳后索隠廢后居長門宫奉<lb/>
　　黄金百斤為相如取酒故為作頌以奏皇后復親幸<lb/>
　　作頌信工也復親幸之恐非實也按復幸之説不<lb/>
　　虗但不復其位耳觀下文求子云云非復幸于帝<lb/>
<pb n="KR2m0018_WYG_108-10b"/>
　　又何求之有　楚元王世家嫂詳為羮盡櫟釡索<lb/>
　　隠謂以杓厯釡旁使為聲監本杓厯釡訛作栒歴<lb/>
　　蚤今校改　陳丞相世家事嫂如母集解兄伯已<lb/>
　　逐其婦此嫂疑後娶也按馬遷特載陳平兄伯逐<lb/>
　　婦事専為下文盜嫂語明其誣耳至事兄伯如父<lb/>
　　事嫂如母原是訓辭連類而及不必有嫂乃云然<lb/>
　　裴駰必求其嫂以實之亦鑿矣　三王世家偕往<lb/>
　　使燕風喻之索隠偕往治燕王也監本燕王訛廣<lb/>
<pb n="KR2m0018_WYG_108-11a"/>
　　陵今校改　蘇秦列傳乗夏水而下江索隠謂夏<lb/>
　　潦之水盛漲時也按夏水當是夏口通漢亦通江<lb/>
　　不得以夏潦之水為解　張儀列傳熱啜索隠謂<lb/>
　　熱而啜之也下云厨人進斟斟羮汁也故名汁曰<lb/>
　　斟左氏傳公羊傳云羊羮不斟是也按左傳云羊<lb/>
　　羮不徧羊斟是華元之御此誤引之公羊傳並無<lb/>
　　此語　田單列傳乃縱反間於燕宣言曰監本言<lb/>
　　訛王今校改　魯仲連鄒陽列傳且楚攻齊之南<lb/>
<pb n="KR2m0018_WYG_108-11b"/>
　　陽索隠即濟之淮北泗上之地也按濟當作齊乃<lb/>
　　傳寫之訛　吕不韋列傳至大期時徐廣曰期十<lb/>
　　二月也按大期猶詩言誕彌厥月也史以此明始<lb/>
　　皇的為不韋子言及大期而非期乃子楚猶不悟<lb/>
　　也若如徐廣言期十二月則又何以信其為不韋<lb/>
　　子耶　淮隂侯列傳遂謝蒯通索隠漢書及戰國<lb/>
　　策皆有此文按戰國策安得有韓信蒯通之事索<lb/>
　　隠誤　衛將軍驃騎列傳校尉僕多有功索隠漢<lb/>
<pb n="KR2m0018_WYG_108-12a"/>
　　表作僕朋疑多字誤按僕朋祗一見於漢表耳史<lb/>
　　漢驃騎傳及建元以來侯者年表皆作僕多則是<lb/>
　　僕朋為誤非僕多誤也　司馬相如列傳名曰雲<lb/>
　　夢索隠孫叔敖激沮水作此澤按周禮職方荆州<lb/>
　　其澤藪曰雲夢則孫叔敖前以有此澤非激沮水<lb/>
　　明矣<lb/>
　　前漢書髙帝紀引入坐上坐注坐才卧反次如字<lb/>
　　監本脱如字二字今據宋本補　不能完父兄子<lb/>
<pb n="KR2m0018_WYG_108-12b"/>
　　弟監本訛作父子兄弟今據史記改　大戰彭城<lb/>
　　靈壁東監本戰訛敗今據宋本改　割鴻溝以西<lb/>
　　為漢注監本注後有索隠引張華及北征記一段<lb/>
　　此宋本所無監本自增者也凡索隠説已見史記<lb/>
　　不當附麗於此今從宋本刪　秦徙中縣之民南<lb/>
　　方三郡注如淳曰畧取彊梁地按彊梁地當作陸<lb/>
　　梁地史記秦始皇本紀畧取陸梁地為桂林象郡<lb/>
　　南海是也宋本亦誤存説於此　惠帝紀視作斥<lb/>
<pb n="KR2m0018_WYG_108-13a"/>
　　土者監本宋本俱訛作斥上以服䖍如淳注意詳<lb/>
　　之定為斥土服注斥上壙上也二上字俱土字之<lb/>
　　訛今並校改　文帝紀立為代王監本作立子恒<lb/>
　　為代王查帝紀中例不書名今從宋本刪　作顧<lb/>
　　成廟注因即為名監本脱名字今補　昭帝紀發<lb/>
　　軍屯西河監本訛河西今據宋本改　宣帝紀下<lb/>
　　有司皆自殺注田千秋子也按廣明與順皆姓田<lb/>
　　而順則千秋子也注中應有順字各本俱誤脱耳<lb/>
<pb n="KR2m0018_WYG_108-13b"/>
　　　哀帝紀二年監本作元夀二年按帝紀凡年號<lb/>
　　於元年特書未有再書於二年者元夀二字明係<lb/>
　　衍文今刪　異姓諸侯王表田榮擊都降楚按史<lb/>
　　記作田榮擊都都降楚此脱一都字　諸侯王表<lb/>
　　奄有龜蒙為梁楚注龜䝉二水名按水字應係山<lb/>
　　字之訛　齊懷王閼按齊王名閎紀傳可証各本<lb/>
　　俱訛葢閼與閎以字形相似而誤耳　王子侯表<lb/>
　　畢梁侯監本畢訛卑今據宋本改　景武昭宣元<lb/>
<pb n="KR2m0018_WYG_108-14a"/>
　　成功臣表題侯張富昌共得衛太子侯監本脱下<lb/>
　　侯字今據宋本補　外戚恩澤侯表建成康侯釋<lb/>
　　之以客從擊秦監本擊秦訛數奉今據宋本改<lb/>
　　博望頃侯許舜三月乙未封監本脱未字今補<lb/>
　　新都侯莽千五百户後簒位誅監本脱後簒位誅<lb/>
　　四字今據宋本補　髙陵共侯翟方進永始二年<lb/>
　　十二月壬子封監本封字下衍八千户三字今據宋<lb/>
　　本刪　古今人表女漬監本漬訛潰今㨿宋本改<lb/>
<pb n="KR2m0018_WYG_108-14b"/>
　　　律厯志八八為伍按晉志引此文八八為位足<lb/>
　　以証伍字之訛　是其子孫名摰立按左傳郯子<lb/>
　　曰我祖少昊摰之立也是少昊名摯此志名摰立<lb/>
　　　涉彼文而訛者也　禮樂志六經之道同歸注師<lb/>
　　　古云云監本于此卷脱注尤多今並據宋本補<lb/>
　　　刑法志所謂象刑惟明者監本象訛蒙今校改<lb/>
　　　食貨志好惡乖迕監本惡訛逆今據宋本改　郊<lb/>
　　　祀志其後十三世湯伐桀按封禪書作其後三世<lb/>
<pb n="KR2m0018_WYG_108-15a"/>
　　自帝孔甲帝臯帝發至桀祗更三世此文十字當<lb/>
　　是衍文各本俱誤　乃下詔甘泉房中生芝九莖<lb/>
　　赦天下無令復作按監本及别本乃下詔之下無<lb/>
　　廿泉房中生芝九莖八字赦天下之下無無令復<lb/>
　　作四字今據宋本補　天文志後十七星絶漢抵<lb/>
　　營室曰閣道按此志於經心俱直用天官書閣道<lb/>
　　星數天官書云六星也何以言十七星乎晉志亦<lb/>
　　作六星此十七二字應係傳寫之誤　十二月白<lb/>
<pb n="KR2m0018_WYG_108-15b"/>
　　氣出西南監本于十二月上衍建平元年四字今<lb/>
　　據宋本刪　五行志則土失其性無水旱之灾監<lb/>
　　本無訛有今據宋本改　南方喙為鳥星監本喙<lb/>
　　訛啄按天文志栁為鳥喙今校改　兹謂閉下監<lb/>
　　本閉訛蔽按此與前文閉上相對宋本不誤今校<lb/>
　　改　地理志太原郡榆次梗陽鄉魏戊邑監本戊<lb/>
　　訛成今據左傳史記改　上黨郡沾大黽谷清漳<lb/>
　　水所出東北至阜城及大河宋本及别本阜城俱<lb/>
<pb n="KR2m0018_WYG_108-16a"/>
　　作邑城按漢無邑城縣名阜城則渤海郡屬縣也<lb/>
　　尚書孔疏史記索隠俱引此條曰東北至阜城入<lb/>
　　大河可為確証今校改　南陽郡雉衡山灃水所<lb/>
　　出東至<graphic n="KR2727" url="https://raw.githubusercontent.com/kanripo/KR-Gaiji/master/images/KR2727.png" mimeType="image/png"/>入汝按漢無<graphic n="KR2727" url="https://raw.githubusercontent.com/kanripo/KR-Gaiji/master/images/KR2727.png" mimeType="image/png"/>縣以水經注證之<graphic n="KR2727" url="https://raw.githubusercontent.com/kanripo/KR-Gaiji/master/images/KR2727.png" mimeType="image/png"/>字<lb/>
　　當是郾字之訛葢郾為潁川郡屬縣也然師古云<lb/>
　　<graphic n="KR2727" url="https://raw.githubusercontent.com/kanripo/KR-Gaiji/master/images/KR2727.png" mimeType="image/png"/>音屋則唐初本已訛矣　平原郡樓虗按樓當<lb/>
　　作楊各本俱誤文帝封齊悼惠王子為楊虗侯後<lb/>
　　漢光武封馬武為楊虗侯即此縣也水經注可証<lb/>
<pb n="KR2m0018_WYG_108-16b"/>
　　　折泉水北至莫入淮按漢無莫縣水經注引此<lb/>
　　文曰箕縣則莫字係箕字之訛　武都郡河池監<lb/>
　　本池訛地今據宋本改　隴西郡氐道禹貢養水<lb/>
　　所出至武都江漢按養當作漾前文引禹貢嶓冡<lb/>
　　導漾即其証也　溝洫志時鄭當時為大司農按<lb/>
　　百官公卿表曰景帝後元年更名大農令武帝太<lb/>
　　初元年更大司農然則元光時止應言大農史記<lb/>
　　作鄭當時為大農是也此司字蓋衍文　藝文志<lb/>
<pb n="KR2m0018_WYG_108-17a"/>
　　後進循之宋本作修之按文義應作循之今從監<lb/>
　　本　桑榖共生太戊以興監本以訛之今據宋本<lb/>
　　改　列傳陳勝傳陳勝陽城人註師古曰地理志<lb/>
　　屬汝南郡按志屬頴川不屬汝南也師古注誤<lb/>
　　盧綰傳綰以客從入漢為將軍按史記作從入漢<lb/>
　　中此書漢下脱中字　灌嬰傳身虜騎將入攻博<lb/>
　　陽按入字係一人兩字傳寫誤并史記作身虜騎<lb/>
　　將一人為句是也攻博陽上不須入字宋本及各<lb/>
<pb n="KR2m0018_WYG_108-17b"/>
　　本俱作入攻博陽蓋相沿以訛耳　枚乗傳四國<lb/>
　　不得出兵其郡注晉灼曰膠東膠西濟北淄川王<lb/>
　　也按濟北當係濟南之誤　司馬相如傳除邊闗<lb/>
　　邊闗益斥宋祁曰淳化本無下邊闗二字按史記<lb/>
　　作除邊闗闗益斥文選亦然據此則淳化本脱一<lb/>
　　闗字而今本又衍一邊字　傅介子傳當為匃奴<lb/>
　　間候遮漢使者注師古曰言為匃奴之間而候伺<lb/>
　　按西域傳云後數為匃奴反間注云間音居莧反<lb/>
<pb n="KR2m0018_WYG_108-18a"/>
　　則此間字亦去聲注為匃奴之間當作為匃奴反<lb/>
　　間也之字乃反字之誤　兩龔傳嘗以嵗八月賜<lb/>
　　羊一頭酒二斛按韓福事昭紀作郡縣嘗以正月<lb/>
　　賜羊酒紀係錄誥書原文則此八月當為正月之<lb/>
　　誤　尹翁歸傳河東二十八縣按地理志河東郡<lb/>
　　統縣二十四自安邑至騏可數也此八字乃四字<lb/>
　　之訛　儒林傳故詳延天下方聞之士咸登諸朝<lb/>
　　注師古曰方道也按史記作詳延天下方正博聞<lb/>
<pb n="KR2m0018_WYG_108-18b"/>
　　之士義甚明鬯此文當是脱正博二字而師古因<lb/>
　　曲為之説耳　渠犂傳務使以時益種五穀注師<lb/>
　　古曰益多也按監本及别本入此注于下句張掖<lb/>
　　酒泉下非也葢以時益種五穀指輪臺言不指張<lb/>
　　掖酒泉言今據宋本改　孝成許皇后傳其條刺<lb/>
　　使大長秋來白之按其條刺三字為一讀使大長<lb/>
　　秋來白之為一句監本作刺史非也今據汲古閣<lb/>
　　本改　後漢書光武帝紀焉為左翊公按左翊公<lb/>
<pb n="KR2m0018_WYG_108-19a"/>
　　當作左馮翊公以中山簡王焉傳証之可見　夏<lb/>
　　四月甲戌還宫癸酉詔曰諸本皆同按癸酉在前<lb/>
　　甲戌在後誤倒寫耳下文又云戊申幸河内戊子<lb/>
　　至河内四月甲戌安得有戊申戊申當是甲申之<lb/>
　　訛觀下戊子可見　和帝紀復置郡故䀋鐵官按<lb/>
　　涿郡故安縣有鐵官無鹽官則此鹽字乃安字之<lb/>
　　誤　安帝紀大尉司馬苞薨注謝承書曰司徒楊<lb/>
　　震為樊豐等所譖連及苞苞乞骸骨未見聽以疾<lb/>
<pb n="KR2m0018_WYG_108-19b"/>
　　薨也按永寧元年十二月劉愷罷楊震始為司徒<lb/>
　　苞之薨在其前六年則謝説誤矣　太常李郃為<lb/>
　　司徒監本郃訛邵合校改　獻帝紀置漢安都䕶<lb/>
　　注總統西方監本西訛四今據宋本改　改元延<lb/>
　　康監本延訛建按建康順帝年號也今據宋本改<lb/>
　　　桓思竇皇后紀章徳皇后從祖弟之孫女也此<lb/>
　　句下監本有父諱武三字注按下文有太后父大<lb/>
　　將軍武句此處何須注明宋本無之今刪　律厯<lb/>
<pb n="KR2m0018_WYG_108-20a"/>
　　志律度量衡厯其别用也監本别訛同今據宋本<lb/>
　　改　史官以郭日月行按文義當作史官以部日<lb/>
　　月行葢部郭字形相近而訛耳　祭祀志靈臺未<lb/>
　　用事注取其尊崇則曰太室取其向明則曰明堂<lb/>
　　監本崇字下衍矣字向明二字誤作堂字今並據<lb/>
　　宋本刪改　天文志二月九日甲寅流星過紫宫<lb/>
　　按書日例惟甲子此兼言九日非也上書八月庚<lb/>
　　寅彗星出天市此不應更紀二月事且上書元年<lb/>
<pb n="KR2m0018_WYG_108-20b"/>
　　正月丁巳則二月九日安得為甲寅乎下云十二<lb/>
　　月彗星出考章帝紀在建初二年此二月九日當<lb/>
　　是二年九月之訛　郡國志楊翟有雍氏城注史<lb/>
　　記齊涽王十二年攻魏楚圍雍氏按齊攻魏一事<lb/>
　　也楚圍雍氏又一事也雍氏韓邑楚人圍之與攻<lb/>
　　魏無涉此劉昭采輯之失也　薄故屬山陽所都<lb/>
　　按山陽下脱湯字薄與亳通前書臣瓉注薄湯所<lb/>
　　都可以為証　不期侯國按不期當從前書作不<lb/>
<pb n="KR2m0018_WYG_108-21a"/>
　　其本書伏湛傳封不其侯亦作其字　巴郡注建<lb/>
　　安六年劉綽分巴按劉綽當作劉璋葢璋分巴東<lb/>
　　巴西二郡今據蜀志以証其誤　列傳隗囂傳劉<lb/>
　　文伯在邊注文伯盧芳字也按盧芳詐稱武帝曾<lb/>
　　孫劉文伯故當時之人但知為劉文伯不知為盧<lb/>
　　芳也葢芳字君期已見本傳不得以文伯為字<lb/>
　　來歙傳父仲哀帝時為諫大夫監本哀訛安今據<lb/>
　　汲古閣本改　馬武傳存矯枉之志注孟子曰矯<lb/>
<pb n="KR2m0018_WYG_108-21b"/>
　　枉者過其正今孟子無此語　馮衍傳犍六枳而<lb/>
　　為籬兮注登登皇皇□為國監本作登登皇皇維<lb/>
　　在國按此汲冡周書原文也汲冡書於字闕處皆<lb/>
　　作□妄意增改益令讀者不知所謂今正之　杜<lb/>
　　詩傳造作水排注排當作㰆諸本㰆訛槖今據宋<lb/>
　　本改　丁鴻傳徙封馬亭鄉侯注以廬江郡為六<lb/>
　　安國監本脱江字今據宋本補　班彪傳班彪子<lb/>
　　固不可殫論注三輔黄圖曰未央宫有清凉殿宣<lb/>
<pb n="KR2m0018_WYG_108-22a"/>
　　室殿中温室殿諸本誤作宣寳中温殿今據宋本<lb/>
　　增改　徐防傳凡三公以災異策免始自防也監<lb/>
　　本脱去凡三公以災異策免八字今據諸本補<lb/>
　　袁安傳袁安元孫閎一見太守王朗監本朗訛郎<lb/>
　　又徒步師門下監本衍從師二字按徒步師門即<lb/>
　　從師也復稱從師不成文今并據宋本刪改　陳<lb/>
　　寵傳先是洛縣城南監本縣訛陽今據宋本改<lb/>
　　楊終傳善善欲及子孫惡惡止其身注曹公孫㑹<lb/>
<pb n="KR2m0018_WYG_108-22b"/>
　　自鄸出奔宋各本鄸訛鄭今據春秋原文改　應<lb/>
　　奉傳時人竒之註當詣彭城相袁賀監本城訛丞<lb/>
　　按袁閎傳父賀為彭城相今校改　仲長統傳抗<lb/>
　　志山西游心海左監本西訛栖今據宋本改　吳<lb/>
　　祐傳為祖道注掌王玉路以祀及犯軷監本犯訛<lb/>
　　祀今據周禮大馭文改　董卓傳而彪琬恐懼監<lb/>
　　本無琬字按上下文皆彪琬並言此不應獨舉楊<lb/>
　　彪今據宋本補　袁紹傳在于持牢諸本皆作在<lb/>
<pb n="KR2m0018_WYG_108-23a"/>
　　於將軍按三國志註中載獻帝傳作監軍之計在<lb/>
　　於持牢將軍二字傳寫之誤也今校改　東夷傳<lb/>
　　於是楚文王大舉兵而滅之按魯莊四年楚武王<lb/>
　　卒子熊貲立是為文王時周莊王四年也莊王為<lb/>
　　繆王十世孫相去三百餘年安得有滅偃王事此<lb/>
　　范氏沿襲異聞之誤　西羌傳太丁之時注太丁<lb/>
　　武乙子也諸本俱作武丁子也按武丁子為祖庚<lb/>
　　祖庚弟為祖甲祖甲子為廪辛廪辛子為庚丁庚<lb/>
<pb n="KR2m0018_WYG_108-23b"/>
　　丁子為武乙武乙子為太丁則太丁乃武丁四世<lb/>
　　孫今校改<lb/>
　<lb/>
　<lb/>
　<lb/>
　<lb/>
　<lb/>
皇朝通志卷一百八<lb/>
</p>
<p>
</p>
  </div>
</body>
</text>
</TEI>
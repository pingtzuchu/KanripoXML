<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0018_WYG_081-1a"/>
　欽定四庫全書<lb/>
　皇朝通志卷八十一<lb/>
　　食貨畧<hi>一</hi>
　　　<hi>臣</hi>等謹按洪範八政首舉食貨誠以足國裕民之<lb/>
　　　本計王者所必有事也洪惟我<lb/>
　　朝<lb/>
聖神繼起樂利無疆百物阜成府藏充裕<hi>臣</hi>等伏讀<lb/>
太宗文皇帝實錄曰朕承<lb/>
<pb n="KR2m0018_WYG_081-1b"/>
天垂佑財用饒裕當此之際我國家新舊人等若不急加<lb/>
　恩養更於何時養之大哉<lb/>
皇言卜世卜年之所由長也夫任土定地農事為先百數<lb/>
　　　十年以來百姓安於耕鑿之常而土田日闢生齒<lb/>
　　　日繁皆<lb/>
　　國家培養所致也<lb/>
世祖章皇帝定鼎燕京盡除明季加派遼餉𠞰餉練餉之<lb/>
　　弊<lb/>
<pb n="KR2m0018_WYG_081-2a"/>
聖祖仁皇帝詔天下滋生人丁永不加賦<lb/>
世宗憲皇帝念江浙賦重清釐減免<hi>並詳見賦税門</hi>
　皇上愛養黎元普免正賦者三普免漕糧者再其他蠲<lb/>
　　　除賑卹以萬萬計<hi>詳見蠲賑門</hi>至於河工海塘闗係尤<lb/>
　　　鉅<lb/>
聖祖親視河干大興築濬<lb/>
世宗特令修築髙堰海塘<lb/>
　皇上翠華臨莅指示機宜於河工海塘不惜數千萬帑<lb/>
<pb n="KR2m0018_WYG_081-2b"/>
　　　金為一勞永逸之計<hi>詳見河渠門</hi>又如畿輔則特設莊<lb/>
　　　田邊鎮則廣開屯政錢幣之用則設局增鑄以酌<lb/>
　　　錢直漕運之宜則官兌官收以速轉運鹽茶之𣙜<lb/>
　　　則加斤改引以裕商力平糶之法則採粟截漕以<lb/>
　　　平市直鴻模善政實開億萬斯年之美利夫人衆<lb/>
　　　則財易生地廣則用益饒我<lb/>
　　國家受命之初琉球諸國率先表貢東洋之銅佐<lb/>
　　京局之鼔鑄暹羅之米資邊海之倉厫迨至回疆式<lb/>
<pb n="KR2m0018_WYG_081-3a"/>
　　　廓度地開田因中置市向所謂重譯不能至者今<lb/>
　　　悉為内地山河其他小弱附景待澤又不足論蓋<lb/>
　　　溯禹貢經畫九區作賦錫貢以來從未有如此實<lb/>
　　　大洪逺也今恭纂<lb/>
　皇朝通志謹於鄭志篇目分併増省之為十有二門云<lb/>
　　　田制上<lb/>
　　　崇徳二年春<lb/>
太宗文皇帝令各屯統領官督率兵民别土地髙卑擇所<lb/>
<pb n="KR2m0018_WYG_081-3b"/>
　　　宜以樹藝又<lb/>
諭鎮守噶海阿巴泰曰爾當令鎮守各官勸飭農事不可<lb/>
　以天寒稍緩種植<lb/>
　　　順治元年<lb/>
世祖章皇帝御宇因明季變革版籍多亡田賦無準首著<lb/>
　　　御史衛周祚巡行畿甸見正定府荒地十居六七<lb/>
　　　請行清丈編審之法使地丁錢糧悉符實數而山<lb/>
　　　東向遭流冦焚掠荒蕪尤甚河臣楊方興請以見<lb/>
<pb n="KR2m0018_WYG_081-4a"/>
　　　在熟地為數而荒棄者無論有主無主盡數除之<lb/>
上可其奏旋即定開墾荒地之例凡州縣衛所荒地分給<lb/>
　　　流民及官兵屯種有主者令原主開墾又准河南<lb/>
　　　抛荒地畝令鎮協官兵開墾其荒田三年起科其<lb/>
　　　原熟而抛荒者一年供賦六年令地方官招徠逃<lb/>
　　　民不論原籍别籍編入保甲開墾荒田給以印信<lb/>
　　　執照永凖為業三年後察成熟畝數以勸墾之多<lb/>
　　　寡論有司殿最時山海闗外荒地特多八年令民<lb/>
<pb n="KR2m0018_WYG_081-4b"/>
　　　願出闗墾地者山海道造册報部分地居住又以<lb/>
　　　八旗退出晌地並首告清出地及各省駐防所遺<lb/>
　　　地悉照墾荒例開墾十年以四川荒地聽兵民開<lb/>
　　　墾官給牛種又令酌調步兵開陜西荒地又以直<lb/>
　　　省州縣魚鱗老册原載地畝區段坐落田形四至<lb/>
　　　名目間有不清者印官親自丈量乃定丈量規制<lb/>
　　　頒部鑄步弓尺於天下凡州縣用步弓依秦漢以<lb/>
　　　來舊制廣一步縱二百四十步為一畝各旗莊屯<lb/>
<pb n="KR2m0018_WYG_081-5a"/>
　　　田用繩每四十二畝為一繩是謂繩地令有司乘<lb/>
　　　農隙率里甲履畝丈勘以定疆界然開墾既多數<lb/>
　　　溢於舊有司中有以大畝當小畝又或田不加闢<lb/>
　　　而貪冒議敘則又有以小畝當大畝者其後十五<lb/>
　　　年<lb/>
命御史二員詣河南山東率州縣履畝清丈分别荒熟實<lb/>
　　　數其地畝繩尺悉遵舊制又以山東故明藩田有<lb/>
　　　相沿以五百四十步為一畝者令照民間地例㮣<lb/>
<pb n="KR2m0018_WYG_081-5b"/>
　　　以二百四十步為一畝凡各省畝數不均者悉令<lb/>
　　　地方官踏丈改正十八年巡按河南御史劉源濬<lb/>
　　　言南陽汝寧荒地甚多恐耕熟後有人認業遂起<lb/>
　　　訟端雖三年起科著有定例而開種之初雜項差<lb/>
　　　役仍不能免嗣後請令該地方官先給帖文開列<lb/>
　　　姓名年月並荒田四至坐落每嵗申詳上司以息<lb/>
　　　爭訟寛徭役以卹窮黎借常平倉穀以資耔種各<lb/>
　　　州縣仍以勸墾多寡定殿最部議如所請從之<lb/>
<pb n="KR2m0018_WYG_081-6a"/>
　　　康熙元年以山東民地錯雜竈地有在本省者有<lb/>
　　　在直隸南皮鹽山縣者令巡鹽御史及地方官清<lb/>
　　　丈各正疆界<lb/>
特諭直省有隱匿地畝不納錢糧及反圖冒功報為新墾<lb/>
　者州縣衛所官及該管上司分别處分是時海内<lb/>
　　　初平人民未盡復業雖順治十五年開墾之例通<lb/>
　　　行直省地廣人稀汙萊多有未闢者乃申地方官<lb/>
　　　開墾勸懲之例其議敘例畧如前而又戒凡州縣<lb/>
<pb n="KR2m0018_WYG_081-6b"/>
　　　衛所荒地一年内全無開墾者督撫題㕘其已墾<lb/>
　　　而復荒者削去開墾所加紀錄如前任官墾過熟<lb/>
　　　地後任官復荒者照例議處以康熙二年為始寛<lb/>
　　　限五年如六年之後察出荒地尚多將督撫以下<lb/>
　　　分别議處其同知通判不與知府同城自勸民開<lb/>
　　　墾者照前州縣例議敘其後又准貢監生員民人<lb/>
　　　墾地自二十頃至百頃以上者試其文藝通否酌<lb/>
　　　量以知縣縣丞百總武職等官用復採川湖督臣<lb/>
<pb n="KR2m0018_WYG_081-7a"/>
　　　蔡毓榮言蜀省可墾之地敕現任文武官員招徠<lb/>
　　　流民三百名以上安插得所墾荒成熟者不論俸<lb/>
　　　滿即陞其各省候選佐雜及舉貢監生有力招民<lb/>
　　　者授以署縣職銜俟起科時實授本縣知縣其開<lb/>
　　　墾之限始定五年旋即有停止限年之令又有取<lb/>
　　　具里老無包賠甘結始准議敘之令所以杜揑報<lb/>
　　　攤𣲖之弊也其起科之例<lb/>
　　國初定制準以三年<lb/>
<pb n="KR2m0018_WYG_081-7b"/>
聖祖軫念黎元尤為備至十年准於三年後再寛一年十<lb/>
　　　一年令寛至六年之後十二年復寛至十年及至<lb/>
　　　十八年始復六年起科之例二十七年以徐州淮<lb/>
　　　安鳯陽三處瀕河之地屯田累民永行停止二十<lb/>
　　　九年以川省荒地甚多凡流寓願墾荒居住者將<lb/>
　　　地畝永給為業三十二年以西安等處流民復業<lb/>
命布政使每户給牛一頭並犂具穀種雇覔人工之資三<lb/>
　　　十三年以福建沿海界外田地厯來界址混淆至<lb/>
<pb n="KR2m0018_WYG_081-8a"/>
　　　是<lb/>
令將福州府之閩長樂連江羅源興化府之莆田仙遊泉<lb/>
　　　州府之晉江南安惠安同安漳州府之龍溪海澄<lb/>
　　　詔安福安福徳等縣及福寧州沿海地㮣行清丈<lb/>
　　　三十八年以湖廣幅員遙濶履丈難徧先令民自<lb/>
　　　丈出首然後官查抽丈四十一年以山東明藩地<lb/>
　　　募民墾種給印帖為恒業四十四年准湖北民人<lb/>
　　　願墾荒者本省文武官捐給牛種又以湖廣省屬<lb/>
<pb n="KR2m0018_WYG_081-8b"/>
　　　大半濵江凡有修築堤堘地方官將堤身所壓及<lb/>
　　　就取土之地丈明畝數估價攤銀補償本主四十<lb/>
　　　五年丈出濵江蘆洲地畝三千七十餘頃皆係新<lb/>
　　　淤泥灘草地定為下則起科四十六年以閩省抛<lb/>
　　　荒田二千六百餘頃至今尚未足額令勒限一年<lb/>
　　　照數墾足五十一年<lb/>
諭湖廣四川巡撫嗣後湖廣人民往四川種地者該撫查<lb/>
　明年貎姓名籍貫造册移送四川察核有自四川回湖<lb/>
<pb n="KR2m0018_WYG_081-9a"/>
　廣者四川巡撫亦照此移送湖廣查對又<lb/>
諭山東民人到口外耕種者來往亦如之<hi>按是時湖廣民人多典賣産業</hi>
　　　<hi>羣往四川至五年川省起征復回湖廣將原賣産業爭告故有是      諭</hi>五十二年<lb/>
　　　又因原任偏沅撫臣潘宗洛所奏湖廣荒地五百<lb/>
　　　餘頃恐未稱實遣官就疏内所有州縣查勘具奏<lb/>
　　　五十三年准甘肅村堡之中有荒地未種者撥與<lb/>
　　　無地之人耕種並動庫銀資給牛種五十五年以<lb/>
　　　陜西赤斤達里等處荒地甚多招民捐墾<lb/>
<pb n="KR2m0018_WYG_081-9b"/>
　　　雍正元年<lb/>
特諭開墾水田以六年起科旱田十年起科又<lb/>
諭向來開墾之弊自知縣至督撫需索陋規致墾荒之費<lb/>
　浮於買價百姓畏縮不前往往荒棄膏腴之地嗣<lb/>
　後各省凡有可墾之處聽民自墾自報官吏不得<lb/>
　勒索阻撓户部因議山西河南山東等處閒曠之<lb/>
　　　地令督撫轉飭各州縣衛所確查有無從前種地<lb/>
　　　之人勸諭開墾無力者官仍給牛種起科之後給<lb/>
<pb n="KR2m0018_WYG_081-10a"/>
　　　印照永為世業又以瀕江近海之地向例十年清<lb/>
　　　丈恐未及期有坍漲者令各州縣衛所官不時清<lb/>
　　　丈坍者即行豁免漲者即行升科乃稽古田畯之<lb/>
　　　義<lb/>
敕令有司於每鄉中擇一二老農身無過舉者給八品頂<lb/>
　　　帶以示奬勵督撫率府州縣並行勸課之典時西<lb/>
　　　寧布隆吉爾地方遙逺赴墾者少議將直隸山西<lb/>
　　　河南山東陜西五省軍流人犯連家口坐遣之人<lb/>
<pb n="KR2m0018_WYG_081-10b"/>
　　　有能種地者到日地方官撥給地畝給與牛種照<lb/>
　　　例三年起科四年設張家口外同知一員管理口<lb/>
　　　外地畝分為十分限年招墾五年令直省州縣勸<lb/>
　　　民於村坊樹棗栗於河堤種楊柳陂塘淀澤種菱<lb/>
　　　藕畜魚鳬每嵗地方官將村坊種樹之數申報上<lb/>
　　　司先是開墾地畝隱匿之罪甚嚴在奸吏猾民恐<lb/>
　　　一經首出勢必追究是以多方欺䕶至是山東撫<lb/>
　　　臣奏首出向來官民隱匿未報之地千七百頃於<lb/>
<pb n="KR2m0018_WYG_081-11a"/>
　　　是寛免向來侵隱之罪令再展限一年聽其首報<lb/>
　　　計先後開墾丈量之地較康熙年更擴焉是年以<lb/>
　　　各州縣荒地有難於墾復者<lb/>
令該督撫核實聲明仍飭屬設法開墾不入年限之内又<lb/>
　　　准雲貴兩省廣行開墾凡地方招募開墾及官生<lb/>
　　　捐墾者按户數多寡議敘其民間自墾者俱給為<lb/>
　　　世業又以江南新淤膏地數千頃自安河淀至水<lb/>
　　　家墩一帶差員履畝丈勘其山陽鹽城二縣丈出<lb/>
<pb n="KR2m0018_WYG_081-11b"/>
　　　海口新涸之地六千餘頃分别年分均給士民六<lb/>
　　　年以寧夏東北察汗托輝地延袤百有餘里其地<lb/>
　　　平衍可墾為田遣大臣會同督撫濬治河渠招民<lb/>
　　　墾種凡陜西無業民户願往者計程途逺近給與<lb/>
　　　路費每户按百畝以為世業又以浙江温州府之<lb/>
　　　玉環山孤懸海外設同知一員駐其地招民開墾<lb/>
　　　先是四川苗民不知開墾之法令擇湖廣江西在<lb/>
　　　蜀之老農給以衣食使教之耕其已墾地畝向未<lb/>
<pb n="KR2m0018_WYG_081-12a"/>
　　　清釐至是<lb/>
特遣科道等官親往丈量事竣計算入川民人酌給水田<lb/>
　　　三十畝或旱田五十畝若有子弟及兄弟之子成<lb/>
　　　丁者每丁水田增十五畝旱田增二十五畝實在<lb/>
　　　老少丁多不能贍者臨時酌增除撥給成數外或<lb/>
　　　有多餘三五畝之地亦准一並給墾其零竒不成<lb/>
　　　坵段之處就近酌量安置執印照為業十二年以<lb/>
　　　廣東髙雷㢘瓊等處平陂山麓及沿海一帶縁粤<lb/>
<pb n="KR2m0018_WYG_081-12b"/>
　　　人不習種旱田以致地有餘利乃選山東河南善<lb/>
　　　種旱田者往教之又以江南江西湖廣等處蘆洲<lb/>
　　　坍漲靡定定例五年一丈而官吏往往藉此納賄<lb/>
　　　行私致已坍者不得豁除正賦新漲者反可脱漏<lb/>
　　　升科令該撫於屆期丈量選通省道員中賢能夙<lb/>
　　　著者率同州縣履畝清釐凡有盈縮均按見在實<lb/>
　　　數升除時直省有寄莊寄糧之弊而里籍户口亦<lb/>
　　　未盡畫一至順莊編里之法行而地土錢糧里籍<lb/>
<pb n="KR2m0018_WYG_081-13a"/>
　　俱有統紀矣<lb/>
　　乾隆元年<lb/>
詔直省報開荒畝段必實係新墾然後准其具奏誠恐<lb/>
　　有司以陞科之多迎合上司之意而督撫以廣墾<lb/>
　　見長名為開荒實則加賦也二年<lb/>
諭部㑹同九卿悉議勸耕之法户部因言倣周禮遂師<lb/>
　　之制令州縣擇鄉民之熟諳農務素行勤儉為閭<lb/>
　　閻信服者量設數人以為董率地方官考績之法<lb/>
<pb n="KR2m0018_WYG_081-13b"/>
　　必寛以嵗月庶無欲速不達之弊如勸戒有方該<lb/>
　　督撫於三年之後據實題報官則交部議敘老農<lb/>
　　量加奬賞三年以江南常州府屬坍漲田地五年<lb/>
　　清丈之例從未舉行至是令遴員履畝確察升免<lb/>
　　實數造册題報<lb/>
上於濵海田土坍漲靡定者無不加<lb/>
恩豁免即凡各省報出隱匿地畝應起科者亦必再飭<lb/>
　　督撫據實清覆惟恐有勒令灑派之弊至於新墾<lb/>
<pb n="KR2m0018_WYG_081-14a"/>
　　地畝尤必勘明上中下三則而於邊省内地無論<lb/>
　　山頭土角及河濵溪畔但可以開墾者悉聽民人<lb/>
　　墾種並嚴禁豪强爭奪故二年定承墾荒地之令<lb/>
　　五年復定直隸承墾官民地之例其制荒地則必<lb/>
　　先行呈報如土著呈報在先即准土著承墾流寓<lb/>
　　呈報在先即准流寓承墾凡官地承墾者亦以具<lb/>
　　呈之先後為定民地先令業主墾種如業主無力<lb/>
　　始許他人承墾成熟之後業主亦不得追奪時河<lb/>
<pb n="KR2m0018_WYG_081-14b"/>
　　南巡撫雅爾圖言豫省旱田可改水田者尚多祗<lb/>
　　以旱田賦輕水田賦重一經改種必須題請加賦<lb/>
　　小民既費工本又增糧額未免因循觀望<lb/>
上諭以河南民願將旱田改為水田者仍照原地科則<lb/>
　　又准湖北旱田願改水田者亦照豫省例行六年<lb/>
　　户部議定陜西無主荒土官為插標招墾給照為<lb/>
　　業竢升科之年核明等則酌定糧額通報若本地<lb/>
　　人力無餘准令鄰近無業之民承墾給照之後即<lb/>
<pb n="KR2m0018_WYG_081-15a"/>
　　編入土著保甲之内令該管保長等稽察其平衍<lb/>
　　易收之地每一壯丁授地五十畝山岡沙石難收<lb/>
　　之地每一壯丁授地百畝如父子兄弟均係壯丁<lb/>
　　酌量加增其現在割<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>砍竹採取木耳等項聽民<lb/>
　　自便地方官不得目為荒地强令墾種亦不得以<lb/>
　　見獲㣲利勒報升科至七年又議陜甘各屬開墾<lb/>
　　之始小民畏懼差徭舊紳衿報墾自居佃户迨相<lb/>
　　傳數世忘其所自業主子孫輒欲奪田換佃而原<lb/>
<pb n="KR2m0018_WYG_081-15b"/>
　　佃之家忿爭越控靡有底止因著定例凡佃户係<lb/>
　　原墾之子孫業主不得擅奪如業主子孫欲自種<lb/>
　　者准將肥瘠地畝各分一半立劵報官如耕主他<lb/>
　　徙承種之户久已應差納課即業主子孫回籍亦<lb/>
　　不全令給還其過三十年以外者㮣不分給十一<lb/>
　　年以廣東髙雷㢘等府屬磽瘠居多開墾非易百<lb/>
　　姓未霑收穫之益先慮正賦之加是以未墾者聽<lb/>
　　其荒蕪即已承墾者亦生畏縮遂令三府荒地聽<lb/>
<pb n="KR2m0018_WYG_081-16a"/>
　　該地民人墾種㮣免升科永為世業而瓊州為海<lb/>
　　外瘠區其中可墾荒地二百餘頃召民開墾亦照<lb/>
　　髙㢘之例二十六年復募民間承種肅州威魯堡<lb/>
　　地畝又准開墾山西大青土黙特千五溝地畝二<lb/>
　　十九年准安西府屬招墾地畝又准四川屏山縣<lb/>
　　大竹堡等處招民開墾三十一年<lb/>
上以滇省山多田少水陸可耕之地俱經開墾無餘惟<lb/>
　　山麓河濵尚有曠土而定例山頭地角在三畝以<lb/>
<pb n="KR2m0018_WYG_081-16b"/>
　　上者照旱田十年之例水濵河尾在二畝以上者<lb/>
　　照水田六年之例均以下則起科倘遇地方官經<lb/>
　　理不善一切丈量查勘不免胥吏滋擾乃令滇省<lb/>
　　山頭土角及水濵河尾之地俱聽民耕種㮣免升<lb/>
　　科嗣經户部議奏凡内地及邊省零星地土以此<lb/>
　　為推如直隸江西為數不及二畝福建及江蘇之<lb/>
　　蘇州等屬不及一畝浙江及江蘇之江寧等屬不<lb/>
　　及三畝陜西不及五畝安徽湖南湖北貴州水田<lb/>
<pb n="KR2m0018_WYG_081-17a"/>
　　不及一畝旱田不及二畝河南上地不及一畝中<lb/>
　　地不及五畝下地不論頃畝山東中則以上地不<lb/>
　　及一畝中則以下不論頃畝山西下地不及十畝<lb/>
　　廣東中則以上水田不及一畝旱田不及三畝下<lb/>
　　則水田不及五畝旱田不及十畝四川上田中田<lb/>
　　不及五分下田上地中地不及一畝下地不論頃<lb/>
　　畝雲南不計畝數廣東之竒零沙礫地畝及髙雷<lb/>
　　㢘三府山場荒地俱永逺免其升科奉天十畝以<lb/>
<pb n="KR2m0018_WYG_081-17b"/>
　　下尚宜禾稼者減半徵租山岡土阜傍河濵海窪<lb/>
　　下之處不成坵段者永免升科是年總計天下土<lb/>
　　田七百四十一萬四千四百九十五頃五十畝有<lb/>
　　竒自後續報開墾地畝區數三十七年江蘇鹽城<lb/>
　　縣報墾田一百四十八頃四十七畝江西宜春泰<lb/>
　　和玊山鉛山鄱陽徳化六縣報墾田五頃六十三<lb/>
　　畝廣西臨桂歸順興業三州縣報墾田一頃八十<lb/>
　　四畝三十八年户部議佃墾事宜<lb/>
<pb n="KR2m0018_WYG_081-18a"/>
上復命總督周元理於直隸所屬派道府大員董率守<lb/>
　　令如前奉行明年元理奏順天永平保定遵化四<lb/>
　　府墾熟地六十三頃三十畝易州廣平縣墾荒田<lb/>
　　一頃七畝四十年廣西太平思恩府屬報墾水田<lb/>
　　一十五頃八十八畝四十四年周元理又報順天<lb/>
　　府屬十州縣共墾地一百五十六頃三十一畝天<lb/>
　　津府靜海縣墾地十三頃八十五畝五十年<lb/>
上諭直隸所報河灘荒地過多令户部派賢能司員㑹<lb/>
<pb n="KR2m0018_WYG_081-18b"/>
　同直隸道府勘可開墾者勸佃召墾<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝通志卷八十一<lb/>
</p>
<p>
</p>
  </div>
</body>
</text>
</TEI>
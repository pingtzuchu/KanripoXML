<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>職方外紀卷三</head> <lb/>
    <p>
<pb n="KR2k0146_WYG_003-1a"/>
欽定四庫全書<lb/>
　職方外紀卷三<lb/>
　　　　　　　　　　　　明　艾儒畧　撰<lb/>
　利未亞總説<lb/>
天下第三大州曰利未亞大小共百餘國西南至利未<lb/>
亞海東至西紅海北至地中海極南南極出地三十五<lb/>
度極北北極出地三十五度東西廣七十八度其地中<lb/>
多曠野野獸極盛有極堅好文彩之木能入水土千年<lb/>
<pb n="KR2k0146_WYG_003-1b"/>
不朽迤北近海諸國最豐饒五榖一嵗再熟每種一斗<lb/>
可收十石榖熟時外國百鳥皆至其地避寒就食涉冬<lb/>
始歸故秋末冬初近海諸地獵取禽鳥無算所產葡萄<lb/>
樹極髙大生實繁衍他國所無地既曠野人或無常居<lb/>
每種一熟即移徙他處野地皆產異獸因其處水泉絶<lb/>
少水之所瀦百獸聚焉更復異類相合輒産奇形怪狀<lb/>
之獸地多獅為百獸之王凡禽獸見之皆匿影性最傲<lb/>
遇之者若亟俯伏雖餓時亦不噬也千人逐之亦徐行<lb/>
<pb n="KR2k0146_WYG_003-2a"/>
人不見處反任性疾行惟畏雄雞車輪之聲聞之則逺<lb/>
遁又最有情受人徳必報之常時病瘧四日則發一度<lb/>
其病時躁暴猛烈人不能制擲之以毬則騰跳轉弄不<lb/>
息其近水成羣處頗為行旅之害昔國王嘗命一官驅<lb/>
之其官計無所施惟擒捉幾隻斷其頭足肢體遍掛林<lb/>
中後稍驚竄有鳥名亞既刺乃百鳥之王也羽毛黄黑<lb/>
色髙二三尺首有冠鈎喙如鷹隼飛極髙巢於峻山石<lb/>
穴内生子則令視日目不瞬者乃留之夀最長久老者<lb/>
<pb n="KR2k0146_WYG_003-2b"/>
脱去羽毛復生新羽與雛不異性鷙猛能攫羊鹿百鳥<lb/>
食之肉經宿則不食矣有冒險者尋得其巢取其餘肉<lb/>
可供終嵗有毒蛇能害其子則知先尋一種石置巢邊<lb/>
蛇毒遂解其性有知覺受人徳亦必報焉西國大王恒<lb/>
用此鳥像為號有山狸似麝臍後有肉嚢香滿其中輒<lb/>
病向石上剔出之始安香如蘇合油而黑其貴次於龍<lb/>
涎能療耳病又產一異羊甚鉅一尾便得數十斤其味<lb/>
最美有毒蛇能殺人上人有能制蛇者蛇至其前自能<lb/>
<pb n="KR2k0146_WYG_003-3a"/>
驅逐又非有方術禁制此等人世世子孫皆然有尊貴<lb/>
人行路必覓此人自隨又有如狼狀者名大布獸其身<lb/>
人其手足専穴人墓食人尸又有一獸軀極大狀極異<lb/>
其長五丈許口吐涎即龍涎香或云龍涎是土中所產<lb/>
初流出如脂至海漸凝為塊大有千餘斤者海魚或食<lb/>
之又在魚腹中剖出非此獸所吐也其地馬最善走又<lb/>
猛能與虎鬬虎豹熊羆之類種種不一土人多以田獵<lb/>
為事貴人亦時出獵搏獅虎以為娛界内名山有亞大<lb/>
<pb n="KR2k0146_WYG_003-3b"/>
蠟者在西北天下惟此山最髙凡風雨露雷皆在山半<lb/>
山頂終古晴明視日星倍大昔人有畫字於灰上者歴<lb/>
千年不動無風故也國人呼為天柱此方人夜睡無夢<lb/>
甚為奇有月山在赤道南二十三度極險峻不可躋攀<lb/>
有獅山在西南境其上頻興雷電轟擊不絶不間寒暑<lb/>
其在曷噩刺國者出銀鑛甚多取之不可盡其在西南<lb/>
海者曰大浪山其下海風迅急浪起極大商舶至此或<lb/>
不能過則退歸西洋船破敗率在此處過之則大喜可<lb/>
<pb n="KR2k0146_WYG_003-4a"/>
望登岸矣故亦稱喜望峰此山而東嘗有暗礁全是珊<lb/>
瑚之屬剛者利若鋒刃海船極畏避之凡利未亞之國<lb/>
著者曰阨入多曰馬邏可曰弗沙曰亞費利加曰奴米<lb/>
弟亞曰亞昆心域曰馬拿莫大巴曰西爾得散處者曰<lb/>
井巴島曰聖多黙島意勒訥島聖老楞佐島<lb/>
　　阨入多<lb/>
利未亞之東北有大國曰阨入多自古有名極稱富厚<lb/>
中古時曾大豐七載繼即大歉七載當時天主教中有<lb/>
<pb n="KR2k0146_WYG_003-4b"/>
前知聖人名籥瑟者預教國人廣儲蓄令罄國中之財<lb/>
悉用積榖至荒時出之不惟救本國之饑而四方財貨<lb/>
因來糴榖盡輸入其國中故富厚無比至今五榖極饒<lb/>
畜產最多凡他方百果草木移至此地即茂盛倍常其<lb/>
地千萬年無雨亦無雲氣國中有一大河名曰泥禄河<lb/>
河水每年一發自五月始以漸而長土人視水漲多少<lb/>
以為豐歉之候大率最大不過二丈一尺最小不過一<lb/>
丈五尺至一丈五尺則歉收二丈一尺則大有年矣凡<lb/>
<pb n="KR2k0146_WYG_003-5a"/>
水漲無過四十日其水中有膏腴水所極處膏腴即着<lb/>
土中又不泥濘故地極肥饒百榖草木俱暢茂當水盛<lb/>
時城郭多被淹沒國人於水未發前預杜門户移家於<lb/>
舟以避之去河逺處水亦不至昔有國王専求救旱澇<lb/>
之法得一智巧士曰亞爾幾黙得者為作一水器以時<lb/>
注洩便利無比即今龍尾車也國人極有機智好攻格<lb/>
物窮理之學又精天文因其地不雨併無雲霧日月星<lb/>
辰晝夜明朗夜卧又不須入屋内舉目即見天象故其<lb/>
<pb n="KR2k0146_WYG_003-5b"/>
考驗益精他國不如也其國未奉真教時好為淫祀即<lb/>
禽獸草木之利頼於人者如牛司耕馬司負雞司晨以<lb/>
至蔬品中為葱為薤之類皆欽若鬼神祀之或不敢食<lb/>
其誕妄若此至天主耶穌降生少時嘗至其地方入境<lb/>
諸魔像皆傾頹繼有二三聖徒到彼化誨遂出有名聖<lb/>
賢甚多其國女人恒一乳生三四子天下騾不孳生惟<lb/>
此地騾能傳種昔國王嘗鑿數石臺如浮屠狀非以石<lb/>
砌是擇大石如陵阜者鏟削成之大者下趾濶三百二<lb/>
<pb n="KR2k0146_WYG_003-6a"/>
十四步髙二百七十五級級髙四尺登臺頂極力逺射<lb/>
箭不能越其臺趾也有城古名曰孟斐斯今曰該禄是<lb/>
古昔大國之都城名聞西土其城有百門門髙百尺街<lb/>
衢行三日始遍城用本處一種脂膏砌石成之堅緻無<lb/>
比五百年前此國最為強盛善用象戰鄰國大小皆畏<lb/>
服之象戰時以桑椹色視象則怒而奔敵所向披靡都<lb/>
城富厚屬國甚多今其國已廢城亦為大水衝擊齧其<lb/>
下土因而傾倒然此城雖不如舊尚有街長三十里悉<lb/>
<pb n="KR2k0146_WYG_003-6b"/>
為市肆行旅喧填百貨具集城中常有駱駝二三萬<lb/>
　　馬邏可　弗沙　亞非利加　奴米弟亞<lb/>
阨入多近地中海一帶為馬邏可與弗沙國馬邏可地<lb/>
分七道出獸皮羊皮極珍美蜜最多國人以蜜為糧其<lb/>
俗以冠為重非貴人老人不得加冠於首僅以尺布蔽<lb/>
頂而已弗沙地分七道都城之大為利未亞之最宫室<lb/>
殿宇極其華整髙大有一殿周圍三里開三十門夜則<lb/>
燃燈九百盞國人亦畧識理義入多之西為亞非利加<lb/>
<pb n="KR2k0146_WYG_003-7a"/>
地最肥饒易生一麥嘗秀三百四十一穗以此極為富<lb/>
厚西土稱為天下之倉馬邏之南有國名奴米弟亞人<lb/>
性獰惡不可教誨有果樹如棗可食其地有小利未亞<lb/>
乏水泉方千里無江河行旅過者須備兼旬之水<lb/>
　　亞毘心域　馬拿莫大巴者<lb/>
利未亞東北近紅海處其國甚多人皆黑色迤北稍有<lb/>
白色向南漸黑甚者色如漆矣惟齒目極白其人有兩<lb/>
種一在利未亞之東者名亞毘心域地方極大據本州<lb/>
<pb n="KR2k0146_WYG_003-7b"/>
三分之一從西紅海至月山皆其封域產五榖五金金<lb/>
不善鍊恒以生金塊易物糖蠟極多造燭純以蠟不知<lb/>
用油國中道不拾遺夜不閉户從來不知有寇盜其人<lb/>
極智慧又能崇奉天主修道者手持十字或懸掛胸前<lb/>
極知敬愛西土篤黙聖人為其傳道自彼始也王行遊<lb/>
國中常有六千皮帳隨之僕從車徒恒滿五六十里一<lb/>
種在利未亞之南名馬拿莫大把者國土最多皆極愚<lb/>
蠢不識理義其地氣候甚熱沿海處皆沙人踐之即成<lb/>
<pb n="KR2k0146_WYG_003-8a"/>
瘡痏黑人坐卧其中安然無恙也所居極穢如豕牢喜<lb/>
食象肉亦食人市中有市人肉處皆生齕之故齒皆銼<lb/>
鋭若犬牙然奔走疾於馳馬不衣衣反笑人衣衣者或<lb/>
塗油於身以為美樂絶無文字初歐邏巴人到此黑人<lb/>
見其看誦經書講説道理大相驚訝以為書中有言語<lb/>
可傳達也其愚如此地無兵刃惟以木為標鎗火炙其<lb/>
鋭處用之極銛利身有羶氣永不可除性不知憂慮若<lb/>
鳥獸然聞簫管琴瑟諸樂音便起舞不能止但其性樸<lb/>
<pb n="KR2k0146_WYG_003-8b"/>
實耐久教之為善事即盡力為之為人奴極忠於主為<lb/>
主用力視死如歸遇敵直前了無避忌其俗大畧不崇<lb/>
魔像亦知天地有主但視其王若神靈亦以為天地之<lb/>
主凡陰晴旱澇皆往祈之王若偶一噴涕舉朝皆髙聲<lb/>
應諾又舉國皆髙聲應諾大可笑也人性喜飲酒易醉<lb/>
所產雞亦皆黑獨豕肉為天下第一美味病者食之亦<lb/>
無害產象極大一牙有重二百斤者又有獸如猫名亞<lb/>
爾加里亞尾後有汗極香黑人穽於木籠中汗沾於木<lb/>
<pb n="KR2k0146_WYG_003-9a"/>
乾之以刀削下便為奇香烏木黄金最多地無寸鐵特<lb/>
貴重之布帛喜紅色班色及玻璃器又善浮水他國名<lb/>
為海鬼其亞毘心域屬國有名諳哥得者夜食不晝食<lb/>
又止一飡絶不再食以鹽鐵為幣又一種名步冬頗知<lb/>
學問重書籍善歌舞亦亞毘心域之類也<lb/>
　　西爾得　　工鄂<lb/>
利未亞之西有海濵國名西爾得其地有兩大沙其一<lb/>
在海中隨水游移不定其一在地隨風飄泊所至積如<lb/>
<pb n="KR2k0146_WYG_003-9b"/>
邱山城郭田畝皆被壓沒國人甚苦之又有工鄂國地<lb/>
亦豐饒頗解義理自與西客往來國中大都崇奉真教<lb/>
其王又遣子往歐邏巴習學文字講明格物窮理之學<lb/>
焉<lb/>
　　井巴<lb/>
利未亞之南有一種夷人名曰井巴聚衆十餘萬極勇<lb/>
猛又善用兵無定居以馬及駱駝乘載遷徙所至即食<lb/>
其人及鳥獸蟲蛇必生命盡絶乃轉他國為南方諸小<lb/>
<pb n="KR2k0146_WYG_003-10a"/>
國之大害<lb/>
　　福島<lb/>
利未亞西北有七島福島其總名也其地甚饒凡生人<lb/>
所需無所不有絶無雨而風氣滋潤易長草木百榖亦<lb/>
不煩耕種布種自生葡萄酒及白糖至多西土商舶往<lb/>
來必到此島市物以為舟中之用七島中有一鐵島絶<lb/>
無泉水而生一種大樹每日沒即有雲氣抱之釀成甘<lb/>
水滴下至明旦日出方雲散水歇樹下作數池一夜輒<lb/>
<pb n="KR2k0146_WYG_003-10b"/>
滿人畜皆沾足焉終古如此名曰聖迹水言天主不絶<lb/>
人用特造此奇異之迹以養人各國人多盛歸以為異<lb/>
物<lb/>
　　聖多黙島　意勒納島　聖老楞佐島<lb/>
聖多黙島在利未亞之西赤道之下圍千里徑三百里<lb/>
其地濃陰多雨愈近日處雲愈重雨愈多凡在此島之<lb/>
果俱無核又有意勒納島鳥獸果實甚繁而絶無人居<lb/>
海舶從小西洋至大西洋者恒泊此十餘日樵採漁獵<lb/>
<pb n="KR2k0146_WYG_003-11a"/>
備二三萬里之用而去又赤道南有聖老楞佐島圍二<lb/>
萬餘里從十七度至二十六度半人多黑色㪚處林麓<lb/>
無定居出琥珀象牙極廣<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0146_WYG_003-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　職方外紀卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>職方外紀卷一</head> <lb/>
    <p>
<pb n="KR2k0146_WYG_001-1a"/>
欽定四庫全書<lb/>
　職方外紀卷一<lb/>
　　　　　　　　　　　　眀　艾儒畧　撰<lb/>
　亞細亞總説<lb/>
亞細亞者天下一大州也人類肇生之地聖賢首出之<lb/>
鄉其地西起那多理亞離福島六十二度東至亞尼俺<lb/>
峽離一百八十度南起爪<hi>音撾</hi>哇在赤道南十二度北至<lb/>
冰海在赤道北七十二度所容國土不啻百餘其大者<lb/>
<pb n="KR2k0146_WYG_001-1b"/>
首推中國此外曰韃而靼曰囘囘曰印弟亞曰莫卧爾<lb/>
曰百兒西亞曰度兒格曰如徳亞並此州鉅邦也海中<lb/>
有鉅島曰則意蘭曰蘇門答刺曰爪哇曰渤泥曰吕宋<lb/>
曰馬路古更有地中海諸島亦屬此州界内中國則居<lb/>
其東南自古帝王立極聖哲遞興聲名文物禮樂衣冠<lb/>
之美與夫山川土俗物產人民之富庶逺近所共宗仰<lb/>
其北極出地之度南起瓊州出地一十八度北至開平<lb/>
等處出地四十二度從南涉北共得二十四度徑六千<lb/>
<pb n="KR2k0146_WYG_001-2a"/>
里東西大抵畧同其距大西洋路幾九萬開闢未始相<lb/>
通但海外傳聞尊稱之為大知納近百年以來西舶往<lb/>
來貿遷始闢其途而又耶穌㑹中諸士幸復遍歴觀光<lb/>
益習中華風土今欲揄揚萬一則一統志諸書舊已詳<lb/>
盡至中華朝貢屬國如韃韃西番女直朝鮮琉球安南<lb/>
暹羅真臘之類俱悉一統志中亦不復贅故畧撮職方<lb/>
之所未載者於左<lb/>
　　韃而靼<lb/>
<pb n="KR2k0146_WYG_001-2b"/>
中國之北迤西一帶直抵歐邏巴東界俱名韃而靼其<lb/>
地江河絶少平土多沙大半皆山大者曰意貎中分亞<lb/>
細亞之南北其北皆韃而靼種也氣候極寒冬月無雨<lb/>
入夏微零僅濕土而已人性好勇以病殁為辱人罕得<lb/>
遍歴其地亦無文字相通故未悉其詳然大率少城郭<lb/>
居室駕屋於車以便遷徙產牛羊駱駝嗜馬肉以馬頭<lb/>
為絶品貴者方得噉之道行饑渴即刺所乘馬瀝血而<lb/>
飲復嗜酒以一醉為榮國俗大都如此更有殊異不倫<lb/>
<pb n="KR2k0146_WYG_001-3a"/>
如夜行晝伏身䝉鹿皮懸尸於樹喜食蛇蟻蜘蛛者有<lb/>
人身羊足氣候寒極夏月層冰二尺者有長人善躍一<lb/>
躍三丈履水如行陸者有人死不葬以鐵索掛屍於樹<lb/>
者有父母將老即殺食之以為念親之恩必葬於腹而<lb/>
不忍委之邱隴者此皆韃而靼東北諸種也迤西舊有<lb/>
女國曰亞瑪作搦最驍勇善戰嘗破一名都曰厄弗俗<lb/>
即其地建一神祠宏麗奇巧殆非思議所及西國稱天<lb/>
下有七奇此居其一國俗惟春月容男子一至其地生<lb/>
<pb n="KR2k0146_WYG_001-3b"/>
子男輒殺之今亦為他國所併存其名耳又有地曰得<lb/>
白得不以金銀為幣止用珊瑚至大剛國惟屑樹皮為<lb/>
餅如錢印王號其上以當幣其俗國主死後輿棺往葬<lb/>
道逢人輒殺之謬謂死者可事其主也嘗有一王㑹葬<lb/>
殺人以萬計者此皆韃而靼西北諸種也<lb/>
　　囘囘<lb/>
中國之西北出嘉峪闗過哈密土魯番曰加斯加爾多<lb/>
髙山產玉石二種出水中者極美出山石中者以薪火<lb/>
<pb n="KR2k0146_WYG_001-4a"/>
燒石迸裂乃鑿取之甚費工力牛羊馬畜極多因不啖<lb/>
豕諸國無豕自此以西曰撒馬兒罕曰革利哈大藥曰<lb/>
加非爾斯當曰杜爾格斯當曰查理曰加木爾曰古查<lb/>
曰蒲加刺得皆囘囘諸國也其人多習武若商旅防寇<lb/>
非聚數百不可行亦有好學好禮者初宗馬哈黙之教<lb/>
諸國多同後各立門户互相排擊持戒亦有數端其大<lb/>
者在不得辯論教中事謂教如此立則當㝠心順受雖<lb/>
理有未安弗顧也<lb/>
<pb n="KR2k0146_WYG_001-4b"/>
　　印弟亞<lb/>
中國之西南曰印弟亞即天竺五印度也在印度河左<lb/>
右國人面皆紫色其南土曉天文頗識性學亦善百工<lb/>
技巧無筆札以錐畫樹葉為書國王之統例不世及以<lb/>
姊妹之子為嗣親子弟給禄自膳男子不衣衣僅以尺<lb/>
布掩臍下女人有以布纒首至足者其俗士農工賈各<lb/>
世其業最貴者曰婆羅門次曰乃勒大抵奉佛多設齋<lb/>
醮今沿海諸國與西客往來者亦率奉天主正教其地<lb/>
<pb n="KR2k0146_WYG_001-5a"/>
有加得山中分南北南半則山川氣候鳥獸蟲魚草木<lb/>
之屬無不各極詭異其地自立夏以至秋分無日不雨<lb/>
反是則片雲不合酷暑難堪惟日有涼風解之其風自<lb/>
己至申從海西來自亥至寅從陸東來草木異於常者<lb/>
不可屈指西友鄧儒望嘗游其國獲覩草木生平未嘗<lb/>
見者至五百餘種其所產木以造舟極堅永不破壊多<lb/>
產椰樹為天下第一良材幹可造舟車葉可覆屋實能<lb/>
療饑漿能止渴又可為酒為醋為油為飴糖堅處可削<lb/>
<pb n="KR2k0146_WYG_001-5b"/>
為釘殻可盛飲食瓤可索綯種一木而一室之利畢頼<lb/>
之矣又有二奇木其一名陰樹花形如茉莉旦晝不開<lb/>
至夜始放向晨盡落地矣國人好卧於樹下至蚤花覆<lb/>
滿身其一木不花而實人不可食其枝飄揚下垂附地<lb/>
便生根若柱如是嵗久結成巨林國人蔭其下無異屋<lb/>
宇至有容千人者其樹之中近原幹處則以供佛名菩<lb/>
薩樹鳥類最多有巨鳥吻能解百毒國中甚貴之一吻<lb/>
直金錢五十地產象異於他種能識人言土人或命負<lb/>
<pb n="KR2k0146_WYG_001-6a"/>
物至某地往輒不爽他國象遇之則蹲伏有獸名獨角<lb/>
天下最少亦最奇利未亞亦有之額間一角極能解毒<lb/>
此地恒有毒蛇蛇飲泉水水染其毒人獸飲之必死百<lb/>
獸在水次雖渴不敢飲必俟此獸來以角攪其水毒遂<lb/>
解百獸始就飲焉勿搦祭亞國庫云有兩角稱為國寳<lb/>
又有獸形如牛身大如象而少低有兩角一在鼻上一<lb/>
在頂背間全身皮甲甚堅鋭箭不能入其甲交接處比<lb/>
次如鎧甲甲面犖确如鯊皮頭大尾短居水中可數十<lb/>
<pb n="KR2k0146_WYG_001-6b"/>
日從小豢之亦可馭百獸俱慴伏尤憎象與馬偶值必<lb/>
逐殺之其骨肉皮角牙蹄糞皆藥也西洋俱貴重之名<lb/>
為罷達或中國所謂麒麟天禄辟邪之類其猫有肉翅<lb/>
能飛蝙蝠大如猫蛇種類極多大半俱毒地勢為三角<lb/>
形末鋭處濶不百步東西氣候無不各極相反此晴則<lb/>
彼雨此寒則彼熱此風濤蔽天則彼穏如平地矣故海<lb/>
舶有乘順風而過者至鋭處則行如拔山此南印度之<lb/>
尤異也<lb/>
<pb n="KR2k0146_WYG_001-7a"/>
　　莫卧爾<lb/>
印度有五惟南印度尚仍其舊餘四印度皆為莫卧爾<lb/>
併矣莫卧爾之國甚廣分為十四道象至三千餘隻近<lb/>
百年内吞併鄰國甚多嘗攻西印度其西印度王統兵<lb/>
五十萬馬十五萬象二百每象負一木臺容人可二十<lb/>
又載銃千門其大者四門每門駕牛二百又盛載金銀<lb/>
滿五十巨罌以禦之不勝盡為莫臥爾王所獲又東印<lb/>
度有大河名安日國人謂經此水一浴所作罪業悉得<lb/>
<pb n="KR2k0146_WYG_001-7b"/>
消除五印度之人咸往沐浴冀得滅罪生天也其東近<lb/>
滿刺加處國人各奉四元行之一死後各用本行葬其<lb/>
屍如奉土者入土奉水火者投水火至奉氣者則懸掛<lb/>
尸於空中亦大異也<lb/>
　　百爾西亞<lb/>
印度河之西有大國曰百爾西亞太古生民之始人類<lb/>
聚居言語惟一自洪水之後機智漸生人心好異即其<lb/>
地創一髙臺欲上窮天際天主憎其長傲遂亂諸人之<lb/>
<pb n="KR2k0146_WYG_001-8a"/>
語音為七十二種各因其語散厥五方至今其址尚在<lb/>
名曰罷百爾譯言亂也謂亂天下之言也百爾西亞之<lb/>
初為罷鼻落你亞幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>甚廣都城百二十門乘馬疾馳<lb/>
一日未能周也國中有一苑囿造於空際下以石柱擎<lb/>
之上承土石凡樓臺池沼草木鳥獸之屬無不畢具大<lb/>
復踰於一邑天下七奇此亦一也後其國為百爾西亞<lb/>
所併遂稱今名至今強大國主嘗建一臺純以所殺囘<lb/>
囘頭纍之臺成髑髏幾五萬廿年前其國主好獵一圍<lb/>
<pb n="KR2k0146_WYG_001-8b"/>
獲鹿至三萬欲侈其事亦聚其角為臺今尚存也又東<lb/>
近撒馬兒罕界一塔皆以黄金鑄成上頂一金剛石如<lb/>
胡桃光夜照十五里其地江河極大有一河發水水所<lb/>
及處即生各種名花南有島曰忽魯謨斯在赤道北二<lb/>
十七度其地悉是鹽否則硫黄之屬草木不生鳥獸絶<lb/>
跡人著皮履遇雨過履底一日輒敗多地震氣候極熱<lb/>
人須坐卧水中没至口方解又絶無淡水勺水亦從海<lb/>
外載至其艱如此因其地居三大州之中凡亞細亞歐<lb/>
<pb n="KR2k0146_WYG_001-9a"/>
邏巴利未亞之富商大賈多聚此地百貨駢集人烟輻<lb/>
輳凡海内極珍奇難致之物往輒取之如寄土人嘗言<lb/>
天下若一戒指此地則戒指中之寳物也<lb/>
　　度爾格<lb/>
百爾西亞西北諸國皆為度爾格所併内有國曰亞刺<lb/>
比亞中有大山名西乃上古之世天主垂訓下民召一<lb/>
聖人美瑟於此山賜以十誡著於石版左板三戒右板<lb/>
七戒今所傳十誡是也土產金銀極精亦多寳石地在<lb/>
<pb n="KR2k0146_WYG_001-9b"/>
二海之中氣候常和一嵗再熟有樹如橡栗夜露墜其<lb/>
上即凝為蜜晨取食之極甘美更產百物俱豐自古稱<lb/>
為福土其地有沙海廣二千餘里沙乘大風如浪行旅<lb/>
過之偶為沙浪所壓倐忽上成邱山凡欲渡者須以羅<lb/>
經定方向測道理又須備粮糗及兼旬之水乘以駱駝<lb/>
駝行甚疾可日馳四五百里又耐渴一飲可度五六日<lb/>
其腹容水甚多客或乏水則剖駝飲其腹中水傳聞有<lb/>
鳥名弗尼思其夀四五百嵗自覺將終則聚乾香木一<lb/>
<pb n="KR2k0146_WYG_001-10a"/>
堆立其上待天甚熱揺尾燃火自焚矣骨肉遺灰變成<lb/>
一蟲蟲又變為鳥故天下止有一鳥而已西國言人物<lb/>
奇異無兩者皆謂之弗尼思云其西北舊有𤨏奪馬古<lb/>
極富厚名於西土因恣男色之罪天主降之重罰命天<lb/>
神下界止導一聖徳士名落得者及其家人出疆遂降<lb/>
火盡焚其國至今小石遇火即燃臭惡不可近產一果<lb/>
如橘柚形色鮮妍可玩破之則臭烟而已其地有一海<lb/>
長四百里廣百里水味極鹹性凝結不生波浪嘗湧大<lb/>
<pb n="KR2k0146_WYG_001-10b"/>
塊如松脂不能沉物雖用力按抑不能入曾有國王異<lb/>
之往觀命人沉水試之終不可入海色一日屢變日光<lb/>
炫燿文成五色因其不生水族故命曰死海度兒格之<lb/>
西北曰那多理亞國有山多瓊石國人嘗往鑿之至一<lb/>
石穴見石人無算皆昔時避亂之民穴居於此死後為<lb/>
寒氣所凝漸化為石其地西界歐邏巴處中隔一海寛<lb/>
五里許昔有一名王曰失爾塞者造一跨海石梁通連<lb/>
兩地今為風浪衝擊亦崩頹矣又有地名際刺產異羊<lb/>
<pb n="KR2k0146_WYG_001-11a"/>
羊之羢輕細無比雨中衣之畧不沾濡即漬以油毫不<lb/>
汚染也一種異犬性好竊衣履巾帨之屬稍不慎輒為<lb/>
竊匿矣有山生草木皆香過之則香氣馥郁襲人衣裾<lb/>
　　如徳亞<hi>古名拂菻又名大秦唐貞觀中曾以經像來賔有景教流行碑刻可考</hi>
亞細亞之西近地中海有名邦曰如徳亞此天主開闢<lb/>
以後肇生人類之邦天下諸國載籍上古事蹟近者千<lb/>
年逺者三四千年而上多茫昧不明或異同無據惟如<lb/>
徳亞史書自初生人類至今將六千年世代相傳及分<lb/>
<pb n="KR2k0146_WYG_001-11b"/>
散時候萬事萬物造作原始悉記無訛諸邦推為宗國<lb/>
地甚豐厚人烟稠密是天主生人最初賜此沃壤其國<lb/>
初有大聖人曰亞把刺杭約當中國虞舜時有孫十二<lb/>
人支族繁衍天主分為十二區厥後生育聖賢世代不<lb/>
絶故其人民百千年間皆純一敬事天主不為異端所<lb/>
惑其國王多有聖徳乃天主之所簡命也至春秋時有<lb/>
二聖王父曰大味得子曰撒刺滿嘗造一天主大殿皆<lb/>
金玉砌成飾以珍寳窮極美麗其費以三十萬萬其王<lb/>
<pb n="KR2k0146_WYG_001-12a"/>
徳絶盛智絶髙聲聞最逺中國所傳謂西方聖人疑即<lb/>
指此也此地從來聖賢多有受命天主能前知未來事<lb/>
者國王有疑事必從決之其聖賢竭誠祈禱以得天主<lb/>
黙啓其所前知悉載經典後來無不符合經典中第一<lb/>
大事是天主降生救拔人罪開萬世升天之路預説甚<lb/>
詳後果降生於如徳亞白徳稜之地名曰耶穌譯言救<lb/>
世主也在世三十三年教化世人所顯神靈聖蹟甚大<lb/>
且多如命瞽者眀聾者聽喑者言跛者行病者起以至<lb/>
<pb n="KR2k0146_WYG_001-12b"/>
死者生之類不可殫述有宗徒十二人皆耶穌縱天之<lb/>
能不假學力即通各國語言文字其後耶穌肉身升天<lb/>
諸弟子分散萬國闡明經典宣揚教化各著神奇事蹟<lb/>
亦能令病者即愈死者復生又能驅逐邪魔緣此時天<lb/>
下萬國大率為邪魔誘惑不遵天主正教妄立邪主各<lb/>
相崇奉其所奉像又諸國不同不止千萬自天主降生<lb/>
垂教乃始曉悟真理絶其向所崇信惡教而敬信崇向<lb/>
於一天主焉所化國土如徳亞諸國為最先延及歐邏<lb/>
<pb n="KR2k0146_WYG_001-13a"/>
巴利未亞大小千餘國歴今千六百餘年來其國皆久<lb/>
安長治其人皆忠孝貞廉男女為聖為賢不可勝數兹<lb/>
為畧述教中要義數端一曰天地間至尊至大為人物<lb/>
之真主大父者止有其一不得有二一者即天主上帝<lb/>
而已其全智全能全善浩無窮際萬神人物皆為天主<lb/>
所造又恒頼其保持安養凡人禍福脩短皆其主宰故<lb/>
吾人所當敬畏愛慕者獨有一天主也此外或神或人<lb/>
但能教人純一以事天主即為善人吉神若以他道誘<lb/>
<pb n="KR2k0146_WYG_001-13b"/>
人求福免禍是僣居天主之位而眀奪其權也其為凶<lb/>
神惡人無疑崇信祭祀此類者不免獲罪一曰天地間<lb/>
惟一天主為真主故其聖教獨為真教從之則令人行<lb/>
真善而絶不為惡可升天堂永脱地獄若他教乃是人<lb/>
所建立斷未有能行真善免罪戾而升天堂脱地獄者<lb/>
一曰人有形軀有靈魂形軀可滅靈魂不可滅人在世<lb/>
時可以行善可以去惡一至命終人品已定永不轉移<lb/>
天主於時乃審判而賞罰之其人純一敬事天主及愛<lb/>
<pb n="KR2k0146_WYG_001-14a"/>
人如已必升天㕘配天神及諸聖賢受無窮真福若不<lb/>
愛信天主違犯教戒者必墮地獄永受苦難也其苦樂<lb/>
永永無改更無業盡復生為人及輪迴異類等事故實<lb/>
欲升天堂脱地獄只在生前實能為善去惡無他法也<lb/>
一曰人犯一切大小過惡皆得罪於天主者也故惟天<lb/>
主能赦宥之非神與人所能赦亦非徒誦念徒施舎所<lb/>
能贖也今人生孰能無過欲求赦宥必須深悔前非勇<lb/>
猛遷改故初入教先悔罪有拔地斯摩之禮既重犯求<lb/>
<pb n="KR2k0146_WYG_001-14b"/>
解罪有恭棐桑之禮遵依聖教守戒祈求必獲赦宥不<lb/>
然一生罪過無法可去地獄無法可脱也所以教中要<lb/>
義望人真能改過遷善以獲赦免而享升天真福自有<lb/>
専書備論云如徳亞之西有國名達馬斯谷產絲綿羢<lb/>
罽刀劍顏料極佳城有二層不用磚石是一活樹糾結<lb/>
無隙甚厚而髙峻不可攀登天下所未有也土人製一<lb/>
藥甚良名的里亞加能治百病尤解諸毒有試之者先<lb/>
覓一毒蛇咬傷毒發腫脹乃以藥少許嚥之無弗愈者<lb/>
<pb n="KR2k0146_WYG_001-15a"/>
各國甚珍異之<lb/>
　　則意蘭<hi>以下皆海島</hi>
印弟亞之南有島曰則意蘭離赤道北四度人自幼以<lb/>
環擊耳漸垂至肩而止海中多珍珠江河生猫晴昔泥<lb/>
紅金剛石等山林多桂皮香木亦產水晶嘗琢成棺以<lb/>
歛死者相傳為中國人所居今房屋殿宇亦頗相類西<lb/>
有小島總名馬兒地襪不下數千悉為人所居海中生<lb/>
一椰樹其實甚小可療諸病<lb/>
<pb n="KR2k0146_WYG_001-15b"/>
　　蘇門答刺<hi>一名須文達那</hi>
蘇門答刺地度十餘度跨於赤道之中至濕熱他國人<lb/>
至者多病君長不一其地產金甚多向稱金島亦產銅<lb/>
鐵錫及諸色染料有大山有油泉可取為油多沉香龍<lb/>
腦金銀香椒桂人強健習武恒與敵國相攻殺多海獸<lb/>
海魚時登岸傷人其東北滿剌加國地不甚廣而為海<lb/>
商輻輳之地正居赤道下春秋二分正當於人頂氣候<lb/>
極熱頼無日不雨故人可居之產象及胡椒多佳果木<lb/>
<pb n="KR2k0146_WYG_001-16a"/>
終嵗不絶人良善不事生業或彈琵琶閒游而已<lb/>
　　𤓰哇<lb/>
𤓰哇大小有二俱在蘇門答刺東南離赤道南十度海<lb/>
島各自有主多象無馬騾僅產香料蘇木象牙之屬不<lb/>
用錢以胡椒及布為貨幣人奸宄兇急好作魘魅妖術<lb/>
諸國每争白象即治兵相攻擊急白象者白象所在即<lb/>
為盟主也<lb/>
　　渤泥<lb/>
<pb n="KR2k0146_WYG_001-16b"/>
渤泥島在赤道下出片腦極佳以燃火沉水中火不滅<lb/>
直焚至盡有獸似羊似鹿名把雜爾其腹中生一石能<lb/>
療百病西客極貴重之可至百換國王籍以為利<lb/>
　　吕宋<lb/>
廣州之東南為吕宋其地產一鷹有鷹王飛則衆鷹從<lb/>
之或得禽獸俟鷹王先取其睛然後羣鷹方啖其肉又<lb/>
有一樹百獸不得近之一過其下即斃矣<lb/>
　　馬路古<lb/>
<pb n="KR2k0146_WYG_001-17a"/>
吕宋之南有馬路古無五榖出沙谷米是一木磨粉而<lb/>
成產丁香胡椒二樹天下絶無惟本處折枝挿地即活<lb/>
性最熱袪濕氣與水酒同貯旋即汲乾樹傍不生他草<lb/>
土人欲除草萊惟折其枝揷地草立稿矣又產異羊牝<lb/>
牡皆有乳有大龜一殻可容一人或用為盾以禦敵<lb/>
　　地中海諸島<lb/>
亞細亞之地中海有島百千其大者一曰哥阿島曩國<lb/>
人盡患疫内有名醫名依卜加得不以藥石療之令城<lb/>
<pb n="KR2k0146_WYG_001-17b"/>
内外遍舉大火燒一晝夜火息而病亦愈矣蓋疫為邪<lb/>
氣所侵火氣猛烈能盪滌諸邪邪盡而疾愈亦至理也<lb/>
一曰羅得島天氣常清明終嵗見日無竟日陰霾者其<lb/>
海畔嘗鑄一鉅銅人髙踰浮屠海中築兩臺以盛其足<lb/>
風帆直過跨下其一指中可容一人直立掌托銅盤夜<lb/>
燃火於内以照行海者鑄十二年而成後為地震而崩<lb/>
國人運其銅以駱駝九百隻往負之一曰際波里島物<lb/>
產極豐每嵗國賦至百萬葡萄酒極美可度八十年又<lb/>
<pb n="KR2k0146_WYG_001-18a"/>
出火浣布是煉石而成非他物也地熱少雨嘗連晴三<lb/>
十六年土人散往他國今稍稍凑集矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0146_WYG_001-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　職方外紀卷一<lb/>
</p>
<p>
</p>
  </div>
</body>
</text>
</TEI>
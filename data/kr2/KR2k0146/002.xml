<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>職方外紀卷二</head> <lb/>
    <p>
<pb n="KR2k0146_WYG_002-1a"/>
欽定四庫全書<lb/>
　職方外紀卷二<lb/>
　　　　　　　　　　　　眀　艾儒畧　撰<lb/>
　歐邏巴總説<lb/>
天下第二大州名曰歐邏巴其地南起地中海北極出<lb/>
地三十五度北至冰海出地八十餘度南北相距四十<lb/>
五度徑一萬一千二百五十里西起西海福島初度東<lb/>
至阿比河九十二度徑二萬三千里共七十餘國其大<lb/>
<pb n="KR2k0146_WYG_002-1b"/>
者曰以西把尼亞曰拂郎察曰意大里亞曰亞勒馬尼<lb/>
亞曰法蘭得斯曰波羅尼亞曰翁加里亞曰大尼亞曰<lb/>
雲除亞曰諾勿惹亞曰厄勒祭亞曰莫斯哥未亞其地<lb/>
中海則有甘的亞諸島西海則有意而蘭大諳厄利亞<lb/>
諸島云凡歐邏巴州内大小諸國自國王以及庶民皆<lb/>
奉天主耶穌正教纖毫異學不容竄入國主互為婚姻<lb/>
世相和好財用百物有無相通不私封殖其婚娶男子<lb/>
大約三十女子至二十外臨時議婚不預聘通國之中<lb/>
<pb n="KR2k0146_WYG_002-2a"/>
皆一夫一婦無敢有二色者土多肥饒產五榖來麥為<lb/>
重果實更繁出五金以金銀銅鑄錢為幣衣服蠶絲者<lb/>
有天鵝絨織金段之屬羊羢者有毯罽鎻哈剌之屬又<lb/>
有苧蔴之類名利諾者為布絶細而堅輕而滑大勝棉<lb/>
布敝則可搗為紙極堅靭今西洋紙率此物君臣冠服<lb/>
各有差等相見以免冠為禮男子二十已上概衣青色<lb/>
兵士勿論女人以金寳為飾服御羅綺佩帶諸香至四<lb/>
十及未四十而寡者即屏去衣素衣酒悉以葡萄釀成<lb/>
<pb n="KR2k0146_WYG_002-2b"/>
不雜他物其酒可積至數十年當生子之年釀酒至兒<lb/>
年三十娶婦時用之酒味愈美諸種不同無葡萄處或<lb/>
用牟麥釀之其膏油之類味美而用多者曰阿利襪是<lb/>
樹頭之果熟後即全為油其生最繁又易長平地山岡<lb/>
皆可栽種國人以法制之最饒風味食之齒頰生津在<lb/>
橄欖馬金囊之上其核又可為炭滓可為鹻葉可食牛<lb/>
羊凡國人所稱貲產蓄大小麥第一葡萄酒次之阿利<lb/>
襪油又次之蓄牛羊者為下其國俗雖多酒但㑹客不<lb/>
<pb n="KR2k0146_WYG_002-3a"/>
以勸飲為禮偶犯醉者終身以為詬辱飲食用金銀玻<lb/>
璃及磁器天下萬國坐皆席地惟中國及歐邏巴諸國<lb/>
知用椅卓其屋有三等最上者純以石砌其次磚為墻<lb/>
柱木為棟梁其下土為墻木為梁柱石屋磚屋築基最<lb/>
深可上累六七層髙至十餘丈地中亦有一層既可窖<lb/>
藏亦可除濕瓦或用鉛或輕石板或陶瓦凡磚石屋皆<lb/>
歴千年不壊墻厚而實外氣難通冬不寒而夏不溽其<lb/>
工作如木工石工畫工塑工綉工之類皆頗知度數之<lb/>
<pb n="KR2k0146_WYG_002-3b"/>
學製造備極精巧凡為國工者皆考選用之其駕車國<lb/>
王用八馬大臣六馬其次四馬或二馬乘載騾馬驢互<lb/>
用戰馬皆用牡騸過則弱不堪戰矣又良馬止飼大麥<lb/>
及稈不雜他草及豆食豆者足重不可行此歐邏巴飲<lb/>
食衣服宫室制度之大畧也<lb/>
歐邏巴諸國皆尚文學國王廣設學校一國一郡有大<lb/>
學中學一邑一鄉有小學小學選學行之士為師中學<lb/>
大學又選學行最優之士為師生徒多者至數萬人其<lb/>
<pb n="KR2k0146_WYG_002-4a"/>
小學曰文科有四種一古賢名訓一各國史書一各種<lb/>
詩文一文章議論學者自七八嵗學至十七八學成而<lb/>
本學之師儒試之優者進於中學曰理科有三家初年<lb/>
學落日加譯言辯是非之法二年學費西加譯言察性<lb/>
理之道三年學黙達費西加譯言察性理以上之學總<lb/>
名斐録所費亞學成而本學師儒又試之優者進於大<lb/>
學乃分為四科而聽人自擇一曰醫科主療病疾一曰<lb/>
治科主習政事一曰教科主守教法一曰道科主興教<lb/>
<pb n="KR2k0146_WYG_002-4b"/>
化皆學數年而後成學成而師儒又嚴考閲之凡試士<lb/>
之法師儒羣集於上生徒北面於下一師問難畢又輪<lb/>
一師果能對答如流然後取中其試一日止一二人一<lb/>
人遍應諸師之問如是取中便許任事學道者専務化<lb/>
民不與國事治民者秩滿後國王遣官察其政績詳訪<lb/>
於民間凡所為聽理詞訟勸課農桑興革利弊育養人<lb/>
民之類皆審其功罪之實以告於王而黜陟之凡四科<lb/>
官禄入皆厚養廉有餘尚能推惠貧乏絶無交賄行賂<lb/>
<pb n="KR2k0146_WYG_002-5a"/>
等情其諸所讀書籍皆聖賢撰著從古相傳而一以天<lb/>
主經典為宗即後賢有作亦必合於大道有益人心乃<lb/>
許流傳國内亦専設檢書官看詳羣書經詳定訖方準<lb/>
書肆刋行故書院積書至數十萬卷毋容一字蠱惑人<lb/>
心敗壊風俗者其都㑹大地皆有官設書院聚書於中<lb/>
日開門二次聽士子入内抄寫誦讀但不許擕出也又<lb/>
四科大學之外有度數之學曰瑪得瑪第加亦屬斐録<lb/>
所科内此専究物形之度與數度其完者以為幾何大<lb/>
<pb n="KR2k0146_WYG_002-5b"/>
數其截者以為幾何多二者或脱物而空論之則數者<lb/>
立算法家度者立量法家或體物而偕論之則數者在<lb/>
音相濟為和立律吕家度者在天迭運為時立歴法家<lb/>
此學亦設學立師但不以取士耳此歐邏巴建學設官<lb/>
之大畧也<lb/>
歐邏巴國人奉天主正教在遵持兩端其一愛敬天主<lb/>
萬物之上其一愛人如已愛敬天主者心堅信望仁三<lb/>
徳而身則勤行瞻禮工夫其瞻禮殿堂自國都以至鄉<lb/>
<pb n="KR2k0146_WYG_002-6a"/>
井隨在建立復有掌教者専主教事人皆稱為神父俱<lb/>
守童身屏俗緣純全一心敬事天主化誘世人其殿堂<lb/>
一切供億皆國王大臣民庶轉輸不絶國人羣往歸焉<lb/>
每七日則行公共瞻禮名曰彌撒此日百工悉罷通國<lb/>
上下往焉聽掌教者講論經典勸善戒惡女婦則另居<lb/>
一處而聽男女有别其愛人如已一是愛其靈魂使之<lb/>
為善去惡盡享生天之福二是愛其形軀如我不慈人<lb/>
天主亦不慈我故歐邏巴人俱喜施捨千餘年來未有<lb/>
<pb n="KR2k0146_WYG_002-6b"/>
因貧鬻子女者未有饑餓轉溝壑者在處皆有貧院専<lb/>
養一方鰥寡孤獨處其中者又各有業雖殘疾之人亦<lb/>
不廢如瞽者運手足痺者運耳目各有攸當務使曲盡<lb/>
其才而不為天壤之廢物又有幼院専育小兒為貧者<lb/>
生兒舉之無力殺之有罪故特設此院令人撫育以全<lb/>
兒命其族貴而家貧者恥於送子入院更有兩全之法<lb/>
其院穴墻以設轉盤内外隔絶不相見送兒者乘人不<lb/>
見置兒盤中扣墻則院中人轉兒入矣其曾領洗與否<lb/>
<pb n="KR2k0146_WYG_002-7a"/>
皆明記兒胸異時父母復欲收養則按所入之年月便<lb/>
得其子又有病院大城多至數十所有中下院處中下<lb/>
人有大人院處貴人凡貴人若羈旅若使客偶患疾病<lb/>
則入此院院倍美於常屋所需藥物悉有主者掌之預<lb/>
備名醫日與病者診視復有衣衾帷幔之屬調䕶看守<lb/>
之人病愈而去貧者量給資斧此乃國王大家所立或<lb/>
城中人併力而成月輪一大貴人總領其事凡藥物飲<lb/>
食皆親自驗視之各城邑遇豐年多積米麥饑嵗以常<lb/>
<pb n="KR2k0146_WYG_002-7b"/>
價糶之如所謂常平倉者人遇道中遺物或獸畜之類<lb/>
必覓其主還之弗得主則養之國中每年數日定一公<lb/>
所認識遺畜失者與得者偕來㑹集如遇原主則聽其<lb/>
領去如終弗得主則或宰肉或賣價以散貧人若拾金<lb/>
銀寳物則書於天主堂門外令人來識先令預言其狀<lb/>
如一一符合即以還之不得主亦散於貧乏國中又有<lb/>
天理堂選盛徳宏才無求於世者主之凡國家有大舉<lb/>
動大征伐必先質之此堂問合天理與否擬以為可然<lb/>
<pb n="KR2k0146_WYG_002-8a"/>
後行之國人病危悔過祈赦則分析產業遺一分為仁<lb/>
用或以救貧乏或以助病院或以贖敵國所擄或以修<lb/>
飾天主殿庭一切仁事悉從病人之意遺於子孫謂子<lb/>
孫之財遺於仁用謂已靈魂之財其聖教中人更有慕<lb/>
道最深抛棄世間福樂或避居於山谷或入聖人聖女<lb/>
所立之㑹而畢世修持者其入㑹須發三誓一守貞以<lb/>
絶色一安貧以絶財一從命以絶意凡歐邏巴諸國從<lb/>
十六七嵗願入㑹中矢守童身者自國王大臣宗室以<lb/>
<pb n="KR2k0146_WYG_002-8b"/>
下男女不可勝紀其女子入㑹後惟父母至戚得往見<lb/>
之餘絶不相交接其㑹中居室原極宏敞亦自不碍遊<lb/>
息也其男子入㑹例有多端有専自修不務化人者有<lb/>
務化人不能逺游者又有化人而欲及天下者此則離<lb/>
本國捐朋友棄親戚遍歴遐方其視天下猶一家視天<lb/>
下人猶一體不辭險阻艱辛雖啖人炙人之地亦身歴<lb/>
焉惟祈普天之下皆識真主而救其靈魂升天以畢素<lb/>
志此歐邏巴敬天愛人之大畧也<lb/>
<pb n="KR2k0146_WYG_002-9a"/>
歐邏巴諸國賦税不過十分之一民皆自輸無徴比催<lb/>
科之法詞訟極簡小事里中有徳者自與和解大事乃<lb/>
聞官府官府聽斷不以己意裁決所憑法律條例皆從<lb/>
前格物窮理之王所立至詳至當官府必設三堂詞訟<lb/>
大者先訴第三堂不服告之第二堂又不服告之第一<lb/>
堂終不服則上之國堂經此堂判後人無不聽於理矣<lb/>
訟獄皆據實誣吿則告者與証見即以所告之罪坐之<lb/>
若告者與訴者指言証見是仇或生平無行或嘗經酒<lb/>
<pb n="KR2k0146_WYG_002-9b"/>
醉即不聽為証者凡官府判事除實犯真賍外亦不先<lb/>
事加刑必俟事明罪定招認允服然後刑之官亦始終<lb/>
不加罵詈即詞色畧有偏向訟者亦得執言不服改就<lb/>
他官聽斷焉吏胥餼廪雖亦出於詞訟但因事大小以<lb/>
為多寡立有定例刋布署前不能多取故官府無恃勢<lb/>
剝奪吏胥無舞文詐害此歐邏巴刑政之大畧也封内<lb/>
雖無戰鬬其有邪教異國恃強侵侮不可徳馴如韃而<lb/>
靼度爾格等者本國除常設兵政外又有世族英賢智<lb/>
<pb n="KR2k0146_WYG_002-10a"/>
勇兼備者嘗以數千人結為義㑹大扺一可當十皆以<lb/>
保國䕶民為志其初入㑹者試果不憚諸艱方始聽入<lb/>
焉㑹在地中海馬兒達島長者王之遇警則鳩集成師<lb/>
而必能滅寇成功他國亦有别㑹俱彷彿乎此即國王<lb/>
亦有與其㑹者此又歐邏巴武備之大畧也<lb/>
　　以西把尼亞<lb/>
歐邏巴之極西曰以西把尼亞南起三十五度北至四<lb/>
十度東起七度西至十八度周一萬二千五百里疆域<lb/>
<pb n="KR2k0146_WYG_002-10b"/>
徧跨他國世稱天下萬國相連一處者中國為冠若分<lb/>
散於他域者以西把尼亞為冠以西把尼亞本地三面<lb/>
環海一面臨山山曰北勒搦何產駿馬五金絲綿細羢<lb/>
白糖之屬國人極好學有共學在撒辣蔓加與亞而加<lb/>
辣二所逺近學者聚焉髙人輩出著作甚富而陡禄日<lb/>
亞與天文之學尤精古一名賢曰多斯達篤者居俾斯<lb/>
玻之位著書最多夀僅五旬有二所著書籍就始生至<lb/>
卒計之每一日當得三十六章每章二千餘言盡屬奥<lb/>
<pb n="KR2k0146_WYG_002-11a"/>
理後人繪彼像兩手各持一筆章其勤敏也又有一王<lb/>
名亞豐肅者好天文歴法精研諸天之運列宿之躔撰<lb/>
成歴學全書世傳嵗差本原皆其考定製為一定圖象<lb/>
為今歴家大用又將國典分門定類為七大部法紀極<lb/>
備復取天主古今經籍有註疏者不下千餘卷遍閲至<lb/>
十有四次又纂本國自古史書夫既身親國政又傍及<lb/>
著述種種如此後世稱曰賢者之王宜矣此國人自古<lb/>
䖍奉天主聖教最忍耐又剛果且善逺游海上曾有遶<lb/>
<pb n="KR2k0146_WYG_002-11b"/>
大地一周者國中有二大名城一曰西未利亞近地中<lb/>
海為亞墨利加諸舶所聚金銀如土竒物無數又多阿<lb/>
利襪果有一林長五百里者一名多勒多城在山之巔<lb/>
取山下之水以供山上其運水甚艱近百年内有巧者<lb/>
製一水器能盤水直至山城而絶不頼人力其器晝夜<lb/>
自能轉動也又有渾天象其大如屋人可以身入於其<lb/>
中見各重天之運動其度數皆與天合相傳製此象者<lb/>
注想十七年造作三年曾未重作一輪其境内有河曰<lb/>
<pb n="KR2k0146_WYG_002-12a"/>
寡第亞納伏流地中百餘里穹窿若橋梁其上為牧塲<lb/>
畜牛羊無算有塞惡未亞城乏甘泉遥從逺山遞水架<lb/>
一石梁梁上作水道擎以石柱綿亘數十里又一都城<lb/>
悉皆火石砌成故本國有言以西把尼亞有三奇有一<lb/>
橋萬羊牧其上有一橋水流其上有一城以火為城池<lb/>
也國中奉天主之堂雖多而最著者有三一以奉雅歌<lb/>
黙聖人為十二宗徒之一首傳聖教於此國國人尊為<lb/>
大師大保主四方萬國之人多至此瞻禮一在多勒多<lb/>
<pb n="KR2k0146_WYG_002-12b"/>
城創建極美中有金寳祭器不下數千有一精巧銀殿<lb/>
髙丈餘濶丈許内有一小金殿髙數尺其工費又皆多<lb/>
於本殿金銀之數其黄金乃國人初通海外亞墨利加<lb/>
所擕來者貢之於王王用以貢天主耶穌者近來國主<lb/>
又造一瞻禮大堂髙大奇巧無比修道之士環居焉其<lb/>
内可容三國之王水泉四十餘處堂前有古王像六位<lb/>
每位髙一丈八尺乃黒白玉琢成者堂内有三十六祭<lb/>
臺中臺左右有編簫二座中各有三十二層每層百管<lb/>
<pb n="KR2k0146_WYG_002-13a"/>
管各一音合三千餘管凡風雨波濤嘔吟戰鬬與夫百<lb/>
鳥之聲皆可模倣真奇物也又有書堂濶三十步長一<lb/>
百八十五步周列諸國經典書籍種種皆備即海外額<lb/>
勒濟亞國之古書亦以海舶載來貯於此處其地原繫<lb/>
曠野山林後因造此堂鳩工住集七年遂成一城云以<lb/>
西把尼亞屬國大者二十餘中下共百餘其在最西者<lb/>
曰波爾杜瓦爾分為五道向有本王後因乏嗣以西把<lb/>
尼亞之君擊其昆仲乃權署其國事焉其境内大河曰<lb/>
<pb n="KR2k0146_WYG_002-13b"/>
得若經都城里西波亞入海故四方商舶皆聚都城為<lb/>
歐邏巴總㑹之地也土產果實絲綿極美水族亦繁所<lb/>
出土產葡萄酒最佳即過海至中國毫不損壊國中共<lb/>
學二所曰阨物辣曰哥應拔其講學名賢曾經國王所<lb/>
聘雖已輟講亦終身給禄不絶歐邏巴髙士多出此學<lb/>
近有耶穌㑹士蘇氏著陡祿日亞書最精最廣超數百<lb/>
年名賢之上其徳更邁於文國都又有一地界兩河間<lb/>
周圍僅七百里而髙士聚㑹修道之所有一百三十處<lb/>
<pb n="KR2k0146_WYG_002-14a"/>
又有天主堂一千四百八十所水泉二萬五千大方石<lb/>
橋二百通海大市六處由此可見其地之豐厚也侯家<lb/>
苑囿有周數十里者各種禽獸充牣其中異國名王過<lb/>
其地者往射獵焉隨處立有仁㑹遍恤孤寡㷀獨或給<lb/>
衣食或助貲賄或保䕶其家或葬死者商舶至或有死<lb/>
而無主者則為收其行李訪其親戚還之種種仁事他<lb/>
國雖各有㑹莫如此中之盛此外國王隨處遣官専撫<lb/>
恤孤子理其家產廣其生殖長則還所有且增益焉歐<lb/>
<pb n="KR2k0146_WYG_002-14b"/>
邏巴初通海道周經利未亞過大浪山扺小西洋而至<lb/>
中國貿遷者從此國始詳見别紀<lb/>
　　拂郎察<lb/>
以西把尼東北為拂郎察南起四十一度北至五十度<lb/>
西起十五度東至三十一度周一萬一千二百里地分<lb/>
十六道屬國五十餘其都城名把理斯設一共學生徒<lb/>
常四萬餘人併他學共有七所又設社院以教貧士一<lb/>
切供億皆王主之每士計費百金院居數十人共五十<lb/>
<pb n="KR2k0146_WYG_002-15a"/>
五處中古有一聖王名類斯者惡囘囘佔據如徳亞地<lb/>
初興兵伐之始制大銃因其國在歐邏巴内囘囘遂概<lb/>
稱西土人為拂郎機而銃亦沿襲此名是國之王天主<lb/>
特賜寵異自古迄今之主皆賜一神能以手撫人癧瘡<lb/>
應手而愈至今其王毎嵗一日療人先期齋戒三日凡<lb/>
患此疾者逺在萬里之外預畢集天主殿中國王舉手<lb/>
撫之祝曰王者撫汝天主救汝撫百人百人愈撫千人<lb/>
千人愈其神異如此國王元子别有土地供其禄食不<lb/>
<pb n="KR2k0146_WYG_002-15b"/>
異一小王他國不爾也國土極膏腴物力豐富居民安<lb/>
逸有山出石藍色質脆可鋸為板當瓦覆屋國人性情<lb/>
温爽禮貌周全尚文好學都中梓行書籍繁盛甚有聲<lb/>
聞又奉教甚篤所建瞻禮天主與講道殿堂大小不下<lb/>
十萬初傳教於此國者原繫如徳亞國聖人辣雜琭乃<lb/>
當時已死四日䝉耶穌恩造命之復活即此人也<lb/>
　　意大里亞<lb/>
拂郎察東南為意大里亞南北度數自三十八至四十<lb/>
<pb n="KR2k0146_WYG_002-16a"/>
六東西度數自二十九至四十三周圍一萬五千里三<lb/>
面環地中海一面臨髙山名牙而白又有亞伯尼諾山<lb/>
横界於中地產豐厚物力十全四逺之人輻輳於此舊<lb/>
有一千一百六十六郡其最大者曰羅瑪古為總王之<lb/>
都歐邏巴諸國皆臣服焉城周一百五十里地有大渠<lb/>
名曰地白里穿出城外百里以入於海四方商舶悉輸<lb/>
珍寳駢集此渠自古名賢多出此地曾建一大殿圜形<lb/>
寛大壯麗無比上為圓頂悉用磚石磚石之上復加鉛<lb/>
<pb n="KR2k0146_WYG_002-16b"/>
板當瓦頂之正中鑿空二丈餘以透天光顯其巧妙供<lb/>
奉諸神於内此殿至今二千餘年尚在也耶穌升天之<lb/>
後聖徒分走四方布教中有二位一伯多琭一寳禄皆<lb/>
至羅瑪都城講論天主事理人多信從此二聖之後又<lb/>
累有盛徳之士相繼闡明至於總王公斯璫丁者欽奉<lb/>
特䖍盡改前奉邪神之宇為瞻禮諸聖人之殿而更立<lb/>
他殿以奉天主至今存焉教皇即居於此以代天主在<lb/>
世主教自伯多琭至今一千六百餘年相繼不絶教皇<lb/>
<pb n="KR2k0146_WYG_002-17a"/>
皆不婚娶永無世及之事但憑盛徳輔弼大臣公推其<lb/>
一而立焉歐邏巴列國之王雖非其臣然咸致敬盡禮<lb/>
稱為聖父神師認為代天主教之君也凡有大事莫決<lb/>
必請命焉其左右嘗簡列國才全徳備或即王侯至戚<lb/>
五六十人分領教事此羅瑪城奇觀甚多聊舉數事宰<lb/>
輔之家有一名苑中造流觴曲水機巧異常多有銅鑄<lb/>
各類禽鳥遇機一發自能鼓翼而鳴各有本類之聲西<lb/>
樂編簫最有巧音然亦多假人工風力成音此苑中有<lb/>
<pb n="KR2k0146_WYG_002-17b"/>
一編簫但置水中機動則鳴其音甚妙此外又有髙大<lb/>
渾全王莊外周盡鏤古來王者形像故事爛然可觀其<lb/>
内則空虚可容幾人登隮上下如一塔然伯多琭聖人<lb/>
之殿悉用精石製造花素奇巧寛大可容五六萬人殿<lb/>
髙處視在下之人如孩童然城中有七山其大者曰瑪<lb/>
山人烟最稠密第苦無泉邇來造一髙梁長六十里梁<lb/>
上立溝接其逺山之水如通流河也有水泉飲之其味<lb/>
與乳無異汲之不竭蓄之不溢近地曰羅肋多一聖殿<lb/>
<pb n="KR2k0146_WYG_002-18a"/>
即昔日聖母瑪利亞親身所居之室此室舊在如徳亞<lb/>
國後為囘囘竊據天神凌空移至此地越海七千餘里<lb/>
國人欲致崇飾恐失其舊因周以玉墻覆以大殿今逢<lb/>
聖母誕日行旅來朝者常至數萬人儒畧嘗詣此殿今<lb/>
已屹然鉅鎮矣其西北為勿搦祭亞無國王世家共推<lb/>
一有功徳者為主城建海中有一種木為樁入水千萬<lb/>
年不腐其上鋪石造室復以磚石為之備極精美城内<lb/>
街衢俱是海兩傍可通陸行城中有艘二萬又有一橋<lb/>
<pb n="KR2k0146_WYG_002-18b"/>
梁極濶上列三街俱有民居間隔了不異城市其髙又<lb/>
可下度風帆國中精於造舟預庀物料一舟指顧可成<lb/>
他方重客每至其處閲視一兩時其工已成一巨舫可<lb/>
以航海者矣所造玻璃極佳甲於天下有勿里諾湖在<lb/>
山巔從石峽瀉下聲如迅雷聞五十里飛泉噴沫成珠<lb/>
日光耀之恍惚皆虹霓狀有一異泉出山石中不拘何<lb/>
物墜於其内半月便生石皮周裹其物又有沸泉有温<lb/>
泉沸泉常沸髙丈餘不可染指投畜物於内頃刻便可<lb/>
<pb n="KR2k0146_WYG_002-19a"/>
糜爛矣温泉女子或浴或飲不生育者育能育者多乳<lb/>
所產鐵鑛掘盡踰二十五年復生第在本土任加火力<lb/>
鐵終不鎔之他所始鎔其南為納波里地極豐厚君長<lb/>
極多有火山晝夜出火爆石彈射他方恒至百里外昔<lb/>
一名士欲窮其故近其山為火燎死後移一聖人遺蜕<lb/>
至本國其害遂息有一城名亞既諾聖人多瑪斯著陡<lb/>
録日亞者生於此地又地名哥生濟亞有兩河一河濯<lb/>
髪則黄濯絲則白一河濯絲髪俱黑其外有博樂業城<lb/>
<pb n="KR2k0146_WYG_002-19b"/>
因多公學名為學問之母昔有二大家争為奇事一家<lb/>
造一方塔髙出雲表以為無復可踰一家亦建一塔與<lb/>
前塔齊第彼塔直聳此則斜倚若頃而今已歴數百年<lb/>
未壊直聳者反將頹矣又有城名把都亞中有公堂縱<lb/>
二百步横六十步上為樓覆以鉛瓦而中間不立一柱<lb/>
又把兒瑪一堂廣可馳馬亦無一柱惟以梁如人字相<lb/>
倚尋丈至盈尺皆然上壓愈重則下挺持愈堅也從納<lb/>
波里至左里城有石山相間隔國人穴山以通道長可<lb/>
<pb n="KR2k0146_WYG_002-20a"/>
四五里廣可容兩車對視則如明星又有地出火四周<lb/>
皆小山山洞甚多入内皆可療病又各主一疾如欲得<lb/>
汗者入某洞則汗至欲除濕者入某洞則濕去因有百<lb/>
洞遂名曰一百所此皆意大里亞屬國也其大者六國<lb/>
俱極富庶西諺嘗曰羅瑪為聖勿搦祭亞為富彌郎為<lb/>
大那坡里為華熱孥亞為髙楅楞察為整各有専書備<lb/>
論意大里之名島有三一西齊里亞地極豐厚俗稱國<lb/>
之倉之庫之魂皆美其富庶也亦有大山噴火不絶百<lb/>
<pb n="KR2k0146_WYG_002-20b"/>
年前其火特異火燼直飛踰海達利未亞境山四周多<lb/>
草木積雪不消常成晶石亦有沸泉如醋物入便黑其<lb/>
國人最慧善談論西土稱為三舌人最精天文造日晷<lb/>
法自此地始有巧工徳大禄者造百鳥自能飛即微如<lb/>
蠅蟲亦能飛更有天文師名亞而幾墨得者有三絶嘗<lb/>
有敵國駕數百艘臨其島國人計無所出已則鑄一巨<lb/>
鏡映日注射敵艘光照火發數百艘一時燒盡又其王<lb/>
命造一航海極大之舶舶成將下之海計雖傾一國之<lb/>
<pb n="KR2k0146_WYG_002-21a"/>
力用牛馬駱駝千萬莫能運舟幾墨得營運巧法第令<lb/>
王一舉手舟如山岳轉動須臾下海矣又造一自動渾<lb/>
天儀十二重層層相間七政各有本動凡日月五星列<lb/>
宿運行之遲疾一一與天無二其儀以玻璃為之重重<lb/>
可透視真希世珍也其傍近有馬兒島不生毒物即蛇<lb/>
蝎等皆不螫人毒物自外至至島輒死一摋而地泥亞<lb/>
亦廣大生一草名摋而多泥人食之輒笑死狀雖如笑<lb/>
中實楚也西諺凡謂無情之笑皆名摋而多泥笑一哥<lb/>
<pb n="KR2k0146_WYG_002-21b"/>
而西加有三十三城所產犬能戰一犬可當一騎故其<lb/>
國布陣一騎間一犬反有騎不如犬者又近熱奴亞一<lb/>
雞島滿島皆雞自生自育不須人養又絶非野雉之屬<lb/>
　　亞勒瑪尼亞<lb/>
拂郎察之東北有國曰亞勒瑪尼亞南四十五度半北<lb/>
五十五度半西二十三東四十六度國王不世及乃其<lb/>
七大屬國之君所共推者或用本國之臣或用列國之<lb/>
君須請命教皇立之中國設共學十九所其氣候冬月<lb/>
<pb n="KR2k0146_WYG_002-22a"/>
極冷善造煖室微火温之遂極煖土人散處各國以為<lb/>
兵極忠實可用至死不貳各國䕶衛宫城或從征他國<lb/>
親兵皆選此國人充之本國人僅㕘其半其工作極精<lb/>
巧制器匪夷所思能於戒指内納一自鳴鐘地多水澤<lb/>
冰堅後人多於冰上用一種木屐兩足躡之一足立冰<lb/>
上一足從後擊之乘滑勢一激數丈其行甚速手中尚<lb/>
不廢常業也又有法蘭哥地人最質直易信行旅過者<lb/>
輒詈之容或不答則大喜延入具酒食或為計緩急未<lb/>
<pb n="KR2k0146_WYG_002-22b"/>
室者則妻之謂此人已經嘗試可信託也多葡萄善造<lb/>
酒但沽與他方過客土人滴酒不入口惟飲水而已即<lb/>
他國載酒至亦不容入境其屬國名博厄美亞者地生<lb/>
金掘井恒得金塊有重十餘斤者河底常有金如豆粒<lb/>
有羅得林日亞國者最侈汰西土宫室多用帷幔障壁<lb/>
其王有一延客堂四周皆列珊瑚瑯玕交錯儼一屏障<lb/>
又有一大銃製作極巧二刻之間可連發四十次<lb/>
　　法蘭得斯<lb/>
<pb n="KR2k0146_WYG_002-23a"/>
亞勒馬尼亞之西南為法蘭得斯地不甚廣人居稠密<lb/>
有大城二百八十小城六千三百六十八共學三所一<lb/>
學分二十餘院人情俱樂易温良最好談論善謳歌其<lb/>
婦女與人貿易無異男子顧其性極貞潔能手作錯金<lb/>
絨不煩機杼西洋布最輕細者皆出此地<lb/>
　　波羅泥亞<lb/>
亞勒馬尼亞東北曰波羅尼亞極豐厚地多平衍皆蜜<lb/>
林國人採之不盡多遺棄樹中者又產鹽及獸皮鹽透<lb/>
<pb n="KR2k0146_WYG_002-23b"/>
光如晶味極厚其人美秀而文和愛樸實禮賔篤備絶<lb/>
無盜賊人生平未知有盜國王亦不傳子聽大臣擇立<lb/>
賢君其王世守國法不得變動分毫亦有立其子者但<lb/>
須前王在位時預擬非預擬不得立即推立本國之臣<lb/>
或他國之君亦然國中分為四區區居三月一年而徧<lb/>
其地甚冷冬月海凍行旅常於冰上歴幾晝夜望星而<lb/>
行有屬國波多理亞地甚易發生種一嵗有三嵗之獲<lb/>
草菜三日内便長五六尺海濵出琥珀是海底脂膏從<lb/>
<pb n="KR2k0146_WYG_002-24a"/>
石隙流出初如油天熱浮海面見風始凝天寒出隙便<lb/>
凝每為大風衝至海濵<lb/>
　　翁加里亞<lb/>
翁加里亞在波羅尼亞之南物產極豐牛羊可供歐邏<lb/>
巴一州之用有四水甚奇其一從地中噴出即凝為石<lb/>
其一冬月常流至夏反合為冰其一以鐵投之便如泥<lb/>
再鎔又成精銅其一水色沉緑凍則便成緑石永不化<lb/>
矣<lb/>
<pb n="KR2k0146_WYG_002-24b"/>
　　大泥亞諸國<lb/>
歐邏巴西北有四大國曰大泥亞曰諾而勿惹亞曰雪<lb/>
際亞曰鄂底亞與亞勒馬尼亞相隔一海套道阻難通<lb/>
西史稱為别一天下南北經度自五十六至七十三其<lb/>
南夏至日長六十九刻其中長八十二刻其北夏至日<lb/>
輪横行地面半年為一晝夜地多山林產獸及海魚極<lb/>
大異於他方其大泥亞國沿海產菽麥牛羊最多牛輸<lb/>
往他國者嵗常五萬海中魚蔽水面舟為魚湧輒不能<lb/>
<pb n="KR2k0146_WYG_002-25a"/>
行捕魚不籍網罟隨手取之不盡也近二十年内一國<lb/>
主名地谷白刺格酷嗜瑪得瑪第加之學嘗建一臺於<lb/>
髙山絶頂以窮天象究心三十餘年累黍不爽其所制<lb/>
窺天之器窮極要𣺌後有大國王延之國中以傳其學<lb/>
今為西土歴法之宗其諾而勿惹亞寡五榖山林多材<lb/>
木鳥獸海多魚鼈人性馴厚喜接逺方賔旅曩時過客<lb/>
僑居者絶不索物價今稍需即饜足矣故其地絶無盜<lb/>
賊其雪際亞地分七道屬國十二歐邏巴之北稱第一<lb/>
<pb n="KR2k0146_WYG_002-25b"/>
富庻多五榖五金財貨百物貿易不以金銀即以物相<lb/>
扺人好勇亦善遇逺方人鄂底亞在雪際亞之南亦繁<lb/>
庶<lb/>
　　厄勒祭亞<lb/>
厄勒祭亞在歐邏巴極南地分四道經度三十四至四<lb/>
十三緯度四十四至五十五其聲名天下傳聞凡禮樂<lb/>
法度文字典籍皆為西土之宗至今古經尚循其文字<lb/>
所出聖賢及博物窮理者後先接踵今為囘囘擾亂漸<lb/>
<pb n="KR2k0146_WYG_002-26a"/>
不如前其人喜啖水族不嘗肉味亦嗜美酒東北有羅<lb/>
馬泥亞國其都城周裹三層生齒極衆城外居民綿亘<lb/>
二百五十里有一聖女殿門開三百六十以象週天附<lb/>
近有髙山名阿靈薄其山頂終嵗清明絶無風雨古時<lb/>
國王登山燎祀其灰至明年不動如故有河水一名亞<lb/>
施亞白羊飲之即變黑一名亞馬諾黑羊飲之即變白<lb/>
有二島一為厄歐白亞海潮一日七次昔名士亞利斯<lb/>
多徧窮物理惟此潮不得其故遂赴水死其諺云亞利<lb/>
<pb n="KR2k0146_WYG_002-26b"/>
斯多欲得此潮此潮反得亞利斯多一為哥而府圍六<lb/>
百里出酒與油蜜極美遍島皆橘柚香櫞之屬更無别<lb/>
樹天氣清和野鳥不至其地<lb/>
　　莫斯哥未亞<lb/>
亞細亞西北之盡境有大國曰莫斯哥東西徑萬五千<lb/>
里南北徑八千里中分十六道有窩兒加河最大支河<lb/>
八十皆以為尾閭而以七十餘口入北髙海國内兵力<lb/>
甚強日事吞併其地夜長晝短冬至日止二時氣極寒<lb/>
<pb n="KR2k0146_WYG_002-27a"/>
雪下則堅凝行旅駕車度雪中其馬疾如飛電其室宇<lb/>
多用火温雪中行旅為嚴寒所侵血脉皆凍堅如冰石<lb/>
如驀入温室之中耳鼻輒墮於地每自外來者先以水<lb/>
浸其軀俟僵體漸甦方可入温室内故八月以至四月<lb/>
皆衣皮裘多獸皮如狐貉貂鼠之屬一裘或至千金者<lb/>
熊皮以為卧褥永絶蟣虱產皮處即用以充賦税以遺<lb/>
鄰國多至數十車國人多盜人競畜猛犬見人則噬晝<lb/>
置穽中夜聞鐘聲始放人亟匿影閉户矣惟國王許習<lb/>
<pb n="KR2k0146_WYG_002-27b"/>
文藝其餘雖貴戚大臣亦禁學恐其聰眀過主為主辱<lb/>
也故其國有天主能知國主能知之諺今亦稍信真教<lb/>
其王常手持十字國中亦傳流天主之經或聖賢傳記<lb/>
無禁矣俗最澆凡欲貿易須假託外邦商賈方取信國<lb/>
人若言本土則逆其詐矣有大鐘以揺不以撞揺非三<lb/>
十人不能惟國主即位及其誕日鳴之所造大銃其長<lb/>
三丈七尺一發用藥二石可容二人入内掃除又有一<lb/>
蜜林其樹悉為蜂房國人各界其樹為恒產嘗有人入<lb/>
<pb n="KR2k0146_WYG_002-28a"/>
蜜林見一枯樹大過合抱其人攀緣樹巔忽墮樹腹中<lb/>
蜜沒至口逾三四日計無所出幸有熊登樹啗蜜以掌<lb/>
探樹腹其人牢捉熊掌熊驚躍遂得拔出<lb/>
　　地中海諸島<lb/>
地中海有島百千其大者曰甘的亞曩有百城周二千<lb/>
三百里古王造一苑囿路徑交錯一入便不能出游者<lb/>
須以物識地然後可入生一草名阿力滿少嚼便能療<lb/>
饑地中海風浪至冬極大難行有鳥作巢於水次一嵗<lb/>
<pb n="KR2k0146_WYG_002-28b"/>
一乳但自卵至翼不過半月此半月内海必平静無風<lb/>
波商舶待之以渡海鳥名亞爾爵虐此半月遂名為亞<lb/>
爾爵虐日云<lb/>
　　西北海諸島<lb/>
歐邏巴西海迤北一帶至冰海海島極大者曰諳厄利<lb/>
亞曰意而蘭大其外小島不下千百意而蘭大經度五<lb/>
十三至五十八氣候極和夏熱不擇陰冬寒不需火產<lb/>
獸畜極多絶無毒物其國奉教之初因一王宫之婢能<lb/>
<pb n="KR2k0146_WYG_002-29a"/>
識認真主遂及王后國王以訖一國其地有一湖挿木<lb/>
於内入土一叚化成鐵水中一叚化成石出水面方為<lb/>
原木也旁一小島島中一地洞常出怪異之形或云鍊<lb/>
罪地獄之口也諳厄利亞經度五十至六十緯度三度<lb/>
半至十三氣候融和地方廣大分為三道共學二所共<lb/>
三十院其地有怪石能阻聲其長七丈髙二丈隔石發<lb/>
大銃人寂不聞故名聾石有湖長百五十里廣五十里<lb/>
中容三十小島有三奇事一魚味甚佳而皆無鰭翅一<lb/>
<pb n="KR2k0146_WYG_002-29b"/>
天静無風倐起大浪舟楫遇之無不破一有小島無根<lb/>
因風移動人弗敢居而草木極茂孳息牛羊豕類極多<lb/>
近有一地死者不殮但移其尸於山千嵗不朽子孫亦<lb/>
能認識地無鼠有從海舟來者至此遂死又有三湖細<lb/>
流相通達然其魚絶不相往來此水魚誤入彼水輒死<lb/>
傍有海窖潮盛時窖吸其水而永不盈潮退即噴水如<lb/>
山髙當吸水時人立其側衣一沾水人即隨水吸入窖<lb/>
中如不沾水雖近立亦無害至迤北一帶海島極多至<lb/>
<pb n="KR2k0146_WYG_002-30a"/>
冬夜長數月行路工作皆以燈產貂類極多人以為衣<lb/>
又有人長大多力遍體生毛如猱猴產牛羊鹿甚多犬<lb/>
最猛烈一犬可殺一虎遇獅亦不避也冬月海冰為風<lb/>
所擊嘗湧積如山人善漁獵山多鳥獸水多魚鼈人以<lb/>
魚肉為糧或磨魚為麵油為燈骨造舟車屋室亦可為<lb/>
薪其魚皮以為舟遇風不沉不破如陸走則負皮舟而<lb/>
行其海風甚猛能拔樹折屋及攝人物於他處又聞北<lb/>
海濵有小人國髙不二尺鬚眉絶無男女無辨跨鹿而<lb/>
<pb n="KR2k0146_WYG_002-30b"/>
行鸛鳥常欲食之小人恒與鸛相戰或預破其卵以絶<lb/>
種類又有小島其人性嗜酒任飲不醉年夀最長近諳<lb/>
厄利亞國為格落蘭得其地多火以磚石障之仍可居<lb/>
處或宛轉作溝以通火火熖所至便置釡甑熟物更不<lb/>
須薪其火亦終古不滅<lb/>
　<lb/>
　<lb/>
　職方外紀卷二<lb/>
</p>
<p>
</p>
  </div>
</body>
</text>
</TEI>
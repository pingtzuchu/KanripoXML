<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>職方外紀卷四</head> <lb/>
    <p>
<pb n="KR2k0146_WYG_004-1a"/>
欽定四庫全書<lb/>
　職方外紀卷四<lb/>
　　　　　　　　　　　　明　艾儒畧　撰<lb/>
　亞墨利加總説<lb/>
亞墨利加第四大州總名也地分南北中有一峽相連<lb/>
峽南曰南亞墨利加南起墨瓦蠟泥海峽南極出地五<lb/>
十二度北至加納達北極出地十度半西起二百八十<lb/>
六度東至三百五十五度峽北曰北亞墨利加南起加<lb/>
<pb n="KR2k0146_WYG_004-1b"/>
納達南極出地十度半北至冰海北極出地度數未詳<lb/>
西起一百八十度東盡福島三百六十度地方極廣平<lb/>
分天下之半初西土僅知有亞細亞歐邏巴利未亞三<lb/>
大州於大地全體中止得什三餘什七悉云是海至百<lb/>
年前西國有一大臣名閣龍者素深於格物窮理之學<lb/>
又生平講習行海之法居常自念天主化生天地本為<lb/>
人生據所傳聞海多於地天主愛人之意恐不其然畢<lb/>
竟三州之外海中尚應有地又慮海外有國聲教不通<lb/>
<pb n="KR2k0146_WYG_004-2a"/>
沉於惡俗更當逺出尋求廣行化誨於是天主黙啓其<lb/>
衷一日行游西海嗅海中氣味忽有省悟謂此非海水<lb/>
之氣乃土地之氣也自此以西必有人烟國土矣因聞<lb/>
諸國王資以舟航糧糗器具貨財且與將卒以防寇盜<lb/>
珍寳以備交易閣龍遂率衆出海展轉數月茫茫無得<lb/>
路既危險復生疾病從人咸怨欲還閣龍志意堅决只<lb/>
促令前行忽一日舶上望樓中人大聲言有地矣衆共<lb/>
歡喜頌謝天主亟取道前行果至一地初時未敢登岸<lb/>
<pb n="KR2k0146_WYG_004-2b"/>
因土人未嘗航海亦但知有本處不知海外復有人物<lb/>
且彼國之舟向不用㠶乍見海舶既大又駕風㠶迅疾<lb/>
發大砲如雷咸相詫異或疑天神或謂海怪皆驚竄奔<lb/>
逸莫敢前舟人無計與通偶一女子在近因遺之美物<lb/>
錦衣金寳裝飾及玩好器具而縱之歸明日其父母同<lb/>
衆來觀又與之寳貨土人大悦遂欵留西客與地作屋<lb/>
以便往來閣龍命來人一半留彼一半還報國王致其<lb/>
物產其眀年國王又命載百榖百果之種併擕農師巧<lb/>
<pb n="KR2k0146_WYG_004-3a"/>
匠往教其地人情益喜居數年頗得曲折然猶滯在一<lb/>
隅其後又有亞墨利哥者至歐邏巴西南海尋得赤道<lb/>
以南之大地即以其名名之故曰亞墨利加數年之後<lb/>
又有一人名哥爾得斯國王仍賜海舶命往西北尋訪<lb/>
復得大地在赤道以北即北亞墨利加其地從來無馬<lb/>
土人莫識其狀適舟人乘馬登岸彼中人見之大驚以<lb/>
為人馬合為一體疑獸非獸疑人非人急奔吿本處官<lb/>
長以達國王國王遣人來視亦錯愕不辨為人但齎兩<lb/>
<pb n="KR2k0146_WYG_004-3b"/>
種物來一是雞豚食物等云爾若人類則享此一是香<lb/>
花鳥羽等云爾若天神則享此既而嘗其食物方眀是<lb/>
人從此往來不絶其中大國與歐邏巴餽遺相通西土<lb/>
國王亦命教中掌教諸士至彼勸人為善數十年來相<lb/>
沿惡俗稍稍更變其國在南亞墨利加者有孛露有伯<lb/>
西爾有智加有金加西蠟南北相連處有宇革單加達<lb/>
納在北亞墨利加者有墨是可有花地有新拂郎察有<lb/>
拔革老有農地有寄未利有新亞比俺有加里伏爾尼<lb/>
<pb n="KR2k0146_WYG_004-4a"/>
亞有西北諸蠻方其外有諸島總名亞墨利加島云<lb/>
　南亞墨利加<lb/>
　　孛露<lb/>
南亞墨利亞之西曰孛露起赤道以北三度至赤道以<lb/>
南四十一度大小數十國廣袤一萬餘里中間平壤沃<lb/>
野亦一萬餘里地肥磽不一肥者不煩耕治布子自能<lb/>
生長凡五榖百果艸木悉皆上品本地人自目為大地<lb/>
之苑圃也其鳥獸之多羽毛之麗聲音之美亦天下第<lb/>
<pb n="KR2k0146_WYG_004-4b"/>
一地出金鑛取時金土互溷别之金多於土故金銀最<lb/>
多國王宫殿皆以黄金為板飾之獨不產鐵兵器皆用<lb/>
燒木銛石今貿易相通漸知用鐵然至貴餘器物皆金<lb/>
銀銅三種為之有數國從來無雨地中自有濕性或資<lb/>
水澤有樹生脂膏極香烈名拔爾撒摩傅諸傷損一晝<lb/>
一夜肌肉復合如故塗痘不瘢以塗屍千萬年不朽壊<lb/>
有一種異羊可當騾馬性甚倔強有時倒卧雖鞭策至<lb/>
死不起以好言慰之即起而走惟所使矣食物最少可<lb/>
<pb n="KR2k0146_WYG_004-5a"/>
絶食三四日肝生一物如卵可療諸病海國甚貴之天<lb/>
鵝鸚鵡尤多有一鳥名厄馬最大生曠野中長頸髙足<lb/>
翼翎極美麗通身無毛不能飛足若牛蹄善奔走馬不<lb/>
能及卵可作杯器今番舶所市龍卵即此物也產棉花<lb/>
甚多亦織為布而不甚用之専易大西洋布帛及利諾<lb/>
布或剪馬毛織為服其地江河極大有泉如脂膏常出<lb/>
不竭人取燃燈或塗舟砌墻當油漆用又有一種泉水<lb/>
出於石罅纔離數十步即變為石有土能燃火可當炭<lb/>
<pb n="KR2k0146_WYG_004-5b"/>
用平地山岡皆有之地震極多一郡一邑常有沉墊無<lb/>
遺者或平地突起山阜或移山至於别地皆地震之所<lb/>
為也故不敢為大宫室上蓋必以薄板以備震壓其俗<lb/>
大扺無文字書籍結繩為識或以五色狀物形以當字<lb/>
即史書亦然算數用小石子亦精敏其文飾以珍寳嵌<lb/>
面或以金銀為環穿唇及鼻臂腿或繫金鈴復飾重寳<lb/>
夜中光照一室其國都以達萬餘里鑿山平谷為坦途<lb/>
更布石以便驛使傳命則數里一更三日夜可達二千<lb/>
<pb n="KR2k0146_WYG_004-6a"/>
里人性良善不長傲不飾詐頗似淳古之風因其地金<lb/>
銀最多任意可取故亦無竊盜貪吝亦不自知其富或<lb/>
反作細微無益之務以當業但陋俗最多近天主教中<lb/>
士人往彼勸化教之經典書文與談道徳理義往時惡<lb/>
俗如殺人祭魔驅人殉葬等事俱不復然為善反力於<lb/>
諸國有捐軀不辭者其間亦有最醜惡地土產極薄人<lb/>
拾蟲蟻為糧以網四角掛樹而卧蓋因地氣最濕又有<lb/>
最毒之蛇人犯之必死其不敢下卧者恐寐時觸之也<lb/>
<pb n="KR2k0146_WYG_004-6b"/>
其土音各種不同有一正音可通萬里之外凡天下方<lb/>
言過千里必須傳譯其正音能達萬里之外惟是中國<lb/>
與孛露而已近有一大國名亞老歌人強毅果敢善用<lb/>
弓矢及鐵杵不立文字一切政教號令皆口傳説辨論<lb/>
極精聞者最易感動凡出兵時大將戒諭兵士不過數<lb/>
言無不感激流涕願效死者他談論皆如此<lb/>
　　伯西爾<lb/>
南亞墨利加之東境有大國名伯西爾起赤道以南二<lb/>
<pb n="KR2k0146_WYG_004-7a"/>
度至三十五度而止天氣融和人夀綿長亦無病疾他<lb/>
方有病不能療者至此即瘳地甚肥饒多竒異鳥獸江<lb/>
河為天下最大最有名有大山介孛露者髙甚飛鳥莫<lb/>
能過產白糖最多嘉木種種不一而蘇木更多亦稱為<lb/>
蘇木國有一獸名懶面甚猛爪如人指有鬃如馬腹垂<lb/>
着地不能行盡一月不踰百步喜食樹葉緣樹取之亦<lb/>
須兩日下樹亦然決無法可使之速又有獸前半類狸<lb/>
後半類狐人足梟耳腹下有房可張可合恒納其子於<lb/>
<pb n="KR2k0146_WYG_004-7b"/>
中欲乳方出之其地之虎餓時百夫莫可當值其飽後<lb/>
一人制之有餘即犬亦可斃之也饕餮之害如此國人<lb/>
善射前矢中的後矢即破前筈連發數矢常相接如貫<lb/>
無一失者俗多躶體獨婦人以髪蔽前後少之時鑿頥<lb/>
及下唇作孔以猫晴夜光諸寳石篏入為美婦人生子<lb/>
即起作務如常其夫則坐蓐數十日服攝調養親戚俱<lb/>
來問候餽遺弓矢食物通國皆然世間風俗多有難以<lb/>
理通如此類者然人情習慣亦莫覺其非也地不產米<lb/>
<pb n="KR2k0146_WYG_004-8a"/>
麥不釀酒用草根晒乾磨麵作餅以當飰凡物皆公用<lb/>
不自私土人能居水中一二時刻復能張目明視亦有<lb/>
能游水最捷者恒追執一大魚名都白狼而騎之以鐵<lb/>
鈎鈎入魚目曳之東西走轉捕他魚素無君長書籍亦<lb/>
無衣冠㪚居聚落喜啖人肉西土常言其地缺三字王<lb/>
法文是也今已稍稍歸化頗成人理其南有銀河水味<lb/>
甘美嘗湧溢平地水退布地皆銀沙銀粒矣河身最大<lb/>
入海處濶數百里海中五百里一𣲖尚為銀泉不入鹵<lb/>
<pb n="KR2k0146_WYG_004-8b"/>
味其北又有一大河名阿勒戀亦名馬良溫河身曲折<lb/>
三萬里未得其源兩河俱為天下第一<lb/>
　　智加<lb/>
南亞墨利加之南為智加即長人國也地方頗冷人長<lb/>
一丈許遍體皆毛昔時人更長大曾掘地得人齒濶三<lb/>
指長四指餘則全身可知也其人好持弓矢矢長六尺<lb/>
每握一矢挿入口中至於沒羽以示勇男女以五色畫<lb/>
面為文飾<lb/>
<pb n="KR2k0146_WYG_004-9a"/>
　　金加西蠟<lb/>
南亞墨利加之北曰金加西蠟其地出金銀天下稱首<lb/>
其鑛有四坑深者皆二百丈土人以牛皮造軟梯下之<lb/>
役者常三萬人其所得金銀國王什取其一七日約得<lb/>
課銀三萬兩其山麓有城名曰銀城百物俱貴獨銀至<lb/>
賤貿易用銀錢五等大者八錢小至五分金錢四等大<lb/>
者十兩小者一兩歐邏巴自通道以來嵗嵗交易所獲<lb/>
金銀甚多故西土之金銀漸賤而米榖用物漸貴識者<lb/>
<pb n="KR2k0146_WYG_004-9b"/>
以為後來當受多金之累然獲利既厚雖知不能絶也<lb/>
其南北地相連處名宇革單近赤道北十八度之下南<lb/>
北亞墨利加從此而通東西二大海從此而隔周圍五<lb/>
千餘里天主教未行之先其國已預知尊敬十字聖架<lb/>
國俗以文身為飾<lb/>
　北亞墨利加<lb/>
　　墨是可<lb/>
北亞墨利加國土多富饒鳥獸魚鼈極多畜類更繁富<lb/>
<pb n="KR2k0146_WYG_004-10a"/>
家畜羊常至五六萬頭又有屠牛萬餘僅取其皮革餘<lb/>
悉棄去不用百年前無馬今得西國馬種野中生馬甚<lb/>
衆又最良有雞大於鵝羽毛華彩特甚味最佳吻上有<lb/>
鼻可伸縮如象縮之僅寸餘伸之可五寸許諸國未通<lb/>
時地少五榖今已漸饒新田斗種可收十石又產良藥<lb/>
甚多其南總名新以西把尼亞内有大國曰墨是可屬<lb/>
國三十境内有兩大湖甘鹹各一俱不通海鹹者水恒<lb/>
消長若海潮土人取以熬鹽其甘者中多鱗介之屬湖<lb/>
<pb n="KR2k0146_WYG_004-10b"/>
四面皆環以山山多積雪人烟輻輳集於山下舊都城<lb/>
容三十萬家大率富饒安樂每用兵與他國相争鄰國<lb/>
即助兵十餘萬其守都城亦恒用三十萬人但囿於封<lb/>
域聞人言他方有大國土大君長輒笑而不信今所建<lb/>
都城周四十八里不在地面直從大湖中創起堅木為<lb/>
樁密植湖中上加板以承城郭宫室其堅木名則獨鹿<lb/>
能入水千年不朽城内街衢室屋又皆宏敞精絶其國<lb/>
王寳藏極多所重金銀烏羽鳥羽有奇彩者用以供神<lb/>
<pb n="KR2k0146_WYG_004-11a"/>
工人或輯鳥毛為畫光彩生動初國内不知文字今已<lb/>
能讀書肆中有鬻書者矣其業大抵務農工以尊貴為<lb/>
長人面目甚美秀彼自言有四絶一馬二屋三街衢四<lb/>
相貌也昔年土俗事魔殺人以祭或遭災亂則以魔嫌<lb/>
人祭少故每嵗輒加多至殺人二萬其魔像多手多頭<lb/>
極其險怪祭法以緑石為山寘人背於上持石刀剖取<lb/>
人心以擲魔面人肢體則分食之所殺人皆取於鄰國<lb/>
故頻年戰鬬不休今掌教士人感以天主愛人之心亦<lb/>
<pb n="KR2k0146_WYG_004-11b"/>
知事魔之謬不復祭魔食人矣其中有一大山山谷野<lb/>
人最勇猛一可當百善走如飛馬不能及又善射人發<lb/>
一矢彼發三矢矣百發百中亦喜啖人肉鑿人腦骨以<lb/>
為飾今亦漸習於善最喜得衣如商客與衣一襲則一<lb/>
嵗盡力為之防守迤北有墨古亞剛不過千里地極豐<lb/>
饒人強力多夀生一種嘉榖一嵗可三熟牛羊駱駝糖<lb/>
蜜絲布之類尤多更北有古理亞加納地苦貧人皆露<lb/>
卧以漁獵為生有寡斯大人性良善亦以漁為業其地<lb/>
<pb n="KR2k0146_WYG_004-12a"/>
有山出二泉稠膩如脂膏一紅一黒色<lb/>
　　花地　新拂郎察　拔革老　農地<lb/>
北亞墨利加之西南有花地富饒人好戰不休不尚文<lb/>
事男女皆裸體僅以木葉或獸皮蔽前後間飾以金銀<lb/>
纓絡人皆牧鹿若牧羊然亦飲其乳有新拂郎察往時<lb/>
西土拂郎察人所通故有今名地曠野亦多險峻稍生<lb/>
五榖土瘠民貧亦嗜人肉又有拔革老本魚名也因海<lb/>
中產此魚甚多商販往他國恒數千艘故以魚名其地<lb/>
<pb n="KR2k0146_WYG_004-12b"/>
土瘠人愚地純沙不生五榖土人造魚腊時取魚頭數<lb/>
萬密布沙中毎頭種榖二三粒後魚腐地肥榖生暢茂<lb/>
其收獲倍於常土又有農地多崇山茂林屢出異獸人<lb/>
強力果敢搏獸取皮為裘亦以為屋其緣飾以金銀為<lb/>
環鉗項穿耳近海有大河濶五百里窮四千里不得其<lb/>
源如中國黄河之屬<lb/>
　　既未蠟　新亞比俺　加里伏爾泥亞<lb/>
北亞墨利加之西為既未蠟為新亞比俺為加里伏爾<lb/>
<pb n="KR2k0146_WYG_004-13a"/>
尼亞地勢相連屬國俗畧同男婦皆衣羽毛及虎豹熊<lb/>
羆等裘間以金銀飾之其地多大山一最大者髙六七<lb/>
十里廣八百里長三四千里山下終嵗極熱山半則温<lb/>
和至山巔極冷頻年多雪盛時深六七尺雪消後一望<lb/>
平濤數百里山出泉極大滙為大江數處皆廣數百里<lb/>
樹木茂盛參天蔽日松實徑數寸子大於常數倍松木<lb/>
腐爛者蜂輒就之作房蜜瑩白味美採蜜者預次水邊<lb/>
候蜂來隨之而去獲蜜甚多獨少鹽得之如至寳相傳<lb/>
<pb n="KR2k0146_WYG_004-13b"/>
餂之不忍食獅象虎豹等獸動輒成羣皮亦甚賤雉有<lb/>
大者重十五六斤地多雷電樹木多被震壊有小鳥如<lb/>
雀於枯樹啄小孔千數每孔輒藏一栗為冬月之儲<lb/>
　　西北諸蠻方<lb/>
北亞墨利加地愈北人愈野無城郭君長文字數家成<lb/>
一聚落四周以木柵為城其俗好飲酒日以報仇攻殺<lb/>
為事即平居無事亦以鬬為戲而以牛羊相賭凡壯男<lb/>
出戰則一家老弱婦女咸持齋以祈勝戰勝則家人迎<lb/>
<pb n="KR2k0146_WYG_004-14a"/>
賀斷敵人頭以築墻若欲再戰臨行其老人輒指墻上<lb/>
髑髏以相勸勉其女人則砍其指骨連為身首之飾人<lb/>
肉則三分之以一祭所事魔神以一賞戰功以一分給<lb/>
持齋助禱者若獲大仇則削其骨長二寸許鑿頥作孔<lb/>
以骨栽入露寸許於外用表其功頥有樹三骨者人咸<lb/>
敬畏之戰之時家中所有寳物皆携而去誓不反顧以<lb/>
期必勝也其尚勇好殺如此蓋由地本富饒人家星列<lb/>
又無君長官府以理法斷其曲直故小小争競便相攻<lb/>
<pb n="KR2k0146_WYG_004-14b"/>
殺也此地人多力女人亦然每遷徙凡什物器皿糧糗<lb/>
子女共作一駝負之而行上下峻山如履平地坐則以<lb/>
右足為席男女皆以飾髪為事首飾甚多亦帶螺貝等<lb/>
物男女皆垂耳環若觸傷其耳及環則為大辱必反報<lb/>
之所居屋卑隘門户低甚以備敵也昔年極信邪魔持<lb/>
齋極度齋時絶不言語一日僅食菽一握飲水一杯而<lb/>
已凡將與人攻戰者或將漁獵耕獲者或將喜樂宴飲<lb/>
者或忽遇仇家者輒持齋各有日數耕者祀兔與鹿求<lb/>
<pb n="KR2k0146_WYG_004-15a"/>
不傷稼獵者祭大鹿角以求多獲鹿角大者長五六尺<lb/>
徑五六寸也有大鷙鳥西國所謂鳥王者巫藏其乾腊<lb/>
一具數百年矣亦以為神獵者祭之巫覡甚多凡祈晴<lb/>
雨則於衆石中尋取一石彷彿似物形者即以為神而<lb/>
祭之一日不驗即棄去别求一石偶值晴雨輒動功焉<lb/>
嵗獲新榖亦必先以供巫其矯誣如此近歐邏巴行教<lb/>
士人至彼勸令敬事天主戒勿相殺勿食人遂翕然一<lb/>
變又強毅有恒心既改之後永不犯也俗既富足又好<lb/>
<pb n="KR2k0146_WYG_004-15b"/>
施予人家每作熟食置於門首往來者任意取之<lb/>
　　亞墨利加諸島<lb/>
兩亞墨利加之島不可勝數其大者為小以西把尼亞<lb/>
為古巴為牙賣加等氣候大抵多熱草木開花結實終<lb/>
嵗不斷產一異草食之殺人去其汁則甚美亦可為糧<lb/>
有毒木人過其影即死手持其枝葉亦死覺中其毒亟<lb/>
沉水中可免有鳥夜張其翼則發大光可自照野猪猛<lb/>
獸縱横原野土人善走疾如奔馬又能負重若足力竭<lb/>
<pb n="KR2k0146_WYG_004-16a"/>
後以鍼刺股出黑血少許則疾走如初取黄金一嵗限<lb/>
定幾日先期齋戒以祈神佑又有一島女人善射又甚<lb/>
勇猛生數嵗即割其右乳以便弓矢昔有商舶行近此<lb/>
島遇女子盪小舟來射殺商舶二人去如飛不可追逐<lb/>
更有一島土人言其泉水甚異於日未出時往取其水<lb/>
洗面百遍老容可復如少又有一島名百而謨達無人<lb/>
居魔叢其上其側近海無風恒起大浪海船至此甚險<lb/>
四十年前曾有一舶至彼魔驀登其舟舟中人皆驚仆<lb/>
<pb n="KR2k0146_WYG_004-16b"/>
獨一舵師不為動且詰問何物魔即應言舟中有何工<lb/>
作我當代汝舵師指授所為魔一一與言相反如命東<lb/>
即西命行則止舵師恍悟一法旋復顛倒命之舟即疾<lb/>
行甚如飛鳥海道三萬里三日而至抵家言起程之期<lb/>
人皆不信視所寄書中日月果然其怪異如此又有一<lb/>
島墨瓦蘭嘗過此島不見人物謂之曰無福島又有珊<lb/>
瑚島以多生珊瑚樹故名之有新為匿島甚大其勢貌<lb/>
似利未亞之為匿故以為名亦曰入匿向未週遶此地<lb/>
<pb n="KR2k0146_WYG_004-17a"/>
意其與墨瓦蠟尼相達十餘年前乃知有海舶過其南<lb/>
見為一島經度起赤道以南一度至十二度止緯度起<lb/>
一百六十五至一百九十止其土風未詳<lb/>
　墨瓦蠟尼加總説<lb/>
先是閣龍諸人既已覓得兩亞墨利加矣西土以西把<lb/>
尼亞之君復念地為圜體徂西自可達東向至亞墨利<lb/>
加而海道遂阻必有西行入海之處於是治海舶選舟<lb/>
師裹餱糧裝金寳繕甲兵命一強有力之臣名墨瓦蘭<lb/>
<pb n="KR2k0146_WYG_004-17b"/>
者載而往訪墨瓦蘭既承國命沿亞墨利加之東偏紆<lb/>
迴數萬里展轉經年嵗亦茫然未識津涯人情厭斁輒<lb/>
思返國墨瓦蘭懼功用弗成無以復命按劍下令舟中<lb/>
曰有言歸國者斬於是舟人震慴賈勇而前已盡亞墨<lb/>
利加之界忽復海峽亘千餘里海南大地又復恍一乾<lb/>
坤墨瓦蘭率衆巡行間闗前進祇見平原漭蕩杳無涯<lb/>
際入夜則燐火星流瀰漫山谷而已因命為火地而他<lb/>
方或以鸚鵡名州者亦此大地之一隅其後追厥所自<lb/>
<pb n="KR2k0146_WYG_004-18a"/>
謂墨瓦蘭實開此區因以其名命之曰墨瓦蠟尼加為<lb/>
天下之第五大州也墨瓦蘭既踰此峽遂入太平大海<lb/>
自西復東業知大地已週其半竟直扺亞細亞馬路古<lb/>
界度小西洋越利未亞大浪山而北折遵海以還報本<lb/>
國遍遶大地一週四過赤道之下歴地三十萬餘里從<lb/>
古航海之績未有若斯盛者因名其舟為勝舶言戰勝<lb/>
風濤之險而奏巡方偉功也其人物風俗山川畜產與<lb/>
夫鳥獸蟲魚俱無傳説即南極度數道里逺幾何皆推<lb/>
<pb n="KR2k0146_WYG_004-18b"/>
步未周不漫述後或有詳之者<lb/>
　<lb/>
　<lb/>
　<lb/>
　<lb/>
　<lb/>
　<lb/>
　職方外紀卷四<lb/>
</p>
<p>
</p>
  </div>
</body>
</text>
</TEI>
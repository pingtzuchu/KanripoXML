<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>職方外紀卷首</head> <lb/>
    <p>
<pb n="KR2k0146_WYG_000-1a"/>
欽定四庫全書　　　　　史部十一<lb/>
　職方外紀　　　　　　　地理類十<hi>外紀之屬</hi>
　　提要<lb/>
　　　　<hi>臣</hi>等謹案職方外紀五卷明西洋人艾儒畧<lb/>
　　　　撰其書成於天啟癸亥因西洋利氏齎進萬<lb/>
　　　　國圖誌龎氏奉命翻譯儒畧更増補以成之<lb/>
　　　　葢因利瑪竇龎我迪舊本潤色之不盡儒畧<lb/>
　　　　自作也所紀皆絶域風土為自古輿圖所不<lb/>
<pb n="KR2k0146_WYG_000-1b"/>
　　　　載故曰職方外紀其說分天下為五大州一<lb/>
　　　　曰亞細亞州其地西起那多理亞離福島六<lb/>
　　　　十二度東至亞尼俺峽離福島一百八十度<lb/>
　　　　南起𤓰哇在赤道南十二度北至氷海在赤<lb/>
　　　　道北七十二度二曰歐邏巴州其地南起地<lb/>
　　　　中海北極出地三十五度北至氷海北極出<lb/>
　　　　地八十餘度經一萬一千二百五十里西起<lb/>
　　　　西海福島初度東至阿北河距福島九十二<lb/>
<pb n="KR2k0146_WYG_000-2a"/>
　　　　度經二萬三千里三曰利未亞州西南皆至<lb/>
　　　　利未亞海東至西紅海北至地中海極南南<lb/>
　　　　極出地三十五度極北北極出地三十五度<lb/>
　　　　東西廣七十八度四曰亞墨利加地分南北<lb/>
　　　　中通一峽峽南之地南起墨瓦蠟泥海峽南<lb/>
　　　　極出地五十二度北至加納達北極出地十<lb/>
　　　　度半西起二百八十六度東至三百五十五<lb/>
　　　　度峽北之地南起加納達南極出地十度半<lb/>
<pb n="KR2k0146_WYG_000-2b"/>
　　　　北至氷海其北極出地度數則未之測量西<lb/>
　　　　起一百八十度東盡福島三百六十度五曰<lb/>
　　　　墨瓦蠟泥加則彼國與之初通疆域道里尚<lb/>
　　　　莫得詳焉前冠以萬國全圖後附以四海總<lb/>
　　　　説所述多奇異不可究詰似不免多所夸飾<lb/>
　　　　然天地之大何所不有録而存之亦足以廣<lb/>
　　　　異聞焉乾隆四十六年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR2k0146_WYG_000-3a"/>
　　　　　　　　　　總　校　官<hi>臣</hi>陸　費　墀<lb/>
<pb n="KR2k0146_WYG_000-4a"/>
　職方外紀自序<lb/>
　造物主之生我人類於世也如進之大庭中令饗豐<lb/>
　醼又娛歌舞之樂也嘗試仰觀天象而有日月五星<lb/>
　列宿之麗則天似室廬列象似瑰寶之飾垣璧者然<lb/>
　俯察地形而有山川草木之羅列芬芳則猶劇戲之<lb/>
　當塲者然其他空中飛鳥江海潜鱗地上百穀果實<lb/>
　則集五齊八珍之薦列几筵者然然則造物主之恩<lb/>
　厚亦極矣胡為乎人每日用不知若將謂同然宜然<lb/>
<pb n="KR2k0146_WYG_000-4b"/>
　而曽莫究其所以然也昔神皇盛際聖化翔洽無逺<lb/>
　弗賔吾友利氏齎進萬國圖誌已而吾友龎氏又奉<lb/>
　繙譯西刻地圖之命據所聞見譯為圖說以獻都人<lb/>
　士多樂道之者但未經刻本以傳迨至今上御極而<lb/>
　民物重新駸駸乎王㑹萬方之盛矣儒略不敏幸厠<lb/>
　觀光嘅慕前庥誠不忍其久而湮滅也偶從蠧簡得<lb/>
　覩所遺舊藁乃更竊取西來所攜手輯方域梗概為<lb/>
　増補以成一編名曰職方外紀私竊自哂殆不過如<lb/>
<pb n="KR2k0146_WYG_000-5a"/>
　匠氏竹頭木屑之陳庖人蘋蘩薀藻之獻優伶雜劇<lb/>
　百戲之搬演無當大觀非闗實學惟用以供有識卧<lb/>
　游之萬一則亦或者小有補云且夫士抱雅志將以<lb/>
　周游四逺或為采風問俗以宏教化或為捜珍覓寳<lb/>
　以充美觀或窮此疆爾界以察地形或訪聖賢名流<lb/>
　以資師友或通有無貿遷以求贏羨或考羣方萬國<lb/>
　山川形勝以證經傳子史之載紀或探竒覽秀以富<lb/>
　襟懐以開神智諸如此類即有志焉而勢不無道里<lb/>
<pb n="KR2k0146_WYG_000-5b"/>
　跋渉之勞瘁舟車貲費之經營以至冦賊風波意外<lb/>
　之警又往往足為我虞矧人夀之幾何勢非假羽翮<lb/>
　以翔遊或莫能遍歴八荒以畢吾一生壯游之願也<lb/>
　兹賴後先同志出游寰宇合聞合見以成此書不出<lb/>
　户庭可以周知遐逺在創聞者固未免或駭為竒然<lb/>
　而非竒實常或疑為虚然而非虚皆實夫惟造物主<lb/>
　之神化無量是故五方萬國之竒詭不窮倘一轉念<lb/>
　思厥所繇返本還原徑固不逺區區之愚良有見於<lb/>
<pb n="KR2k0146_WYG_000-6a"/>
　此耳而淇園楊公雅相孚賞又為訂其蕪拙梓以行<lb/>
　焉要亦契余不忘昔者吾友芹曝自獻之夙志而代<lb/>
　終有成所願共戴天履地者既幸宅是庭饗是醼觀<lb/>
　是樂因而遡流窮源循末求本言念創設萬有一大<lb/>
　主宰而喟然昭事之是惕則巵言薈稡庶其不貽説<lb/>
　鈴之誚乎若曰異聞異見姑以炫燿耳目則儒略何<lb/>
　人而敢於學海名區呈此伎倆是又與於玩物喪志<lb/>
　之甚者也<lb/>
<pb n="KR2k0146_WYG_000-7a"/>
欽定四庫全書<lb/>
　職方外紀卷首<lb/>
　　　　　　　　　　　　明　艾儒畧　撰<lb/>
　　五大州總圖界度解<lb/>
天體一大圜也地則圜中一㸃定居中心永不移動葢<lb/>
惟中心離天最逺之處乃為最下之處萬重所趨而地<lb/>
體至重就下故不得不定居於中心稍有所移反與天<lb/>
體一邊相近不得為最下處矣古賢有言試使掘地可<lb/>
<pb n="KR2k0146_WYG_000-7b"/>
通以一物縋下至地中心必止其足底相對之方亦以<lb/>
一物縋下至地中心亦必止可見天圓地方乃語其動<lb/>
静之徳非以形論也地既圓形則無處非中所謂東西<lb/>
南北之分不過就人所居立名初無定準地度上與天<lb/>
度相應天有南北二極為運動樞兩極相距之中界為<lb/>
赤道平分天之南北其黄道斜與赤道相交南北俱出<lb/>
二十三度半日躔黄道一日約行一度自西而東奈為<lb/>
宗動天所帶是以自東而西一日一週天耳日輪正交<lb/>
<pb n="KR2k0146_WYG_000-8a"/>
赤道際為春秋二分規南出赤道二十三度半為冬至<lb/>
規北出赤道二十三度半為夏至規黄道之樞與赤道<lb/>
之樞亦相離二十三度半其周天之度經緯各三百六<lb/>
十地既在天之中央其度悉與天同如赤道之下與南<lb/>
北二極之下各二十三度半也又二極二至規外四十<lb/>
三度也分為五帶其赤道之下二至規以内此一帶者<lb/>
日輪常行頂上故為熱帶夏至規之北至北極規冬至<lb/>
規之南至南極規此兩帶者因日輪不甚逺近故為温<lb/>
<pb n="KR2k0146_WYG_000-8b"/>
帶北極規與南極規之内此兩帶者因日輪止照半年<lb/>
故為冷帶赤道之下終嵗晝夜均平自赤道以北夏至<lb/>
晝漸長有十二時之晝有一月之晝有三月之晝直至<lb/>
北極之下則以半年為一晝矣往南亦然以南北距度<lb/>
考之其熱不得不然也其在東西同帶之地凡南北極<lb/>
出入相等者晝夜寒暑節氣俱同但其時則有先後或<lb/>
差一百八十度則此地為子彼地為午或差九十度則<lb/>
此地為子彼處為夘餘可類推也人居赤道之下者平<lb/>
<pb n="KR2k0146_WYG_000-9a"/>
望南北二極離南往北每二百五十里則北極出地一<lb/>
度南極入地一度行二萬二千五百里則見北極正當<lb/>
人頂出地九十度而南極入地九十度正對人足矣從<lb/>
南亦然此南北經度也至于東西緯度則天體轉環無<lb/>
定不可據七政量之隨方可作初度而天文家又立一<lb/>
法算之以宗動天一周則日月行三百六十度故每時<lb/>
得三十度如兩處相差一時則東西便離三十度也在<lb/>
兩處觀月食各自不同則知差一時者其地方相離三<lb/>
<pb n="KR2k0146_WYG_000-9b"/>
十度以此推之東西之度可考驗矣或但以里數考之<lb/>
古來地理家俱從西洋最西處為初度即以過福島子<lb/>
午規為始彷天度自西而東千度一規以分東西之度<lb/>
故畫圖必先畫東西南北之規後考本地離赤道之南<lb/>
北福島之東西幾何度數乃置本地方位譬如中國京<lb/>
師先知離赤道以北四十度離福島以東一百四十三<lb/>
度即于兩經緯線相交處得京師本位也但地形既圓<lb/>
則畫圖于極圓木毬方能肖像如畫于平面則不免或<lb/>
<pb n="KR2k0146_WYG_000-10a"/>
直剖之為一圖或横截之為兩圖故全圖設為二種一<lb/>
長如夘形南北極居上下赤道居中一圓如盤形南北<lb/>
極為心赤道為界又于二全圖外另各設為一圖曰亞<lb/>
細亞曰歐邏巴曰利未亞曰亞墨利加也而墨瓦蠟厄<lb/>
加則國土未詳圖不另立云圖中南北規規相等皆以<lb/>
二百五十里為一度赤道之度亦然其離赤道平行東<lb/>
西諸規則漸近兩極者其規漸小然亦分為三百六十<lb/>
度其里數以次漸狹别有算法今畫圖為方者其畫線<lb/>
<pb n="KR2k0146_WYG_000-10b"/>
不免于稍變畢竟惟圓形之圖乃得其真也<lb/>
<pb n="KR2k0146_WYG_000-11a"/>
欽定四庫全書<lb/>
　職方外紀<lb/>
　　　　　　　　　　　　明　艾儒畧　撰<lb/>
　　圖<lb/>
<pb n="KR2k0146_WYG_000-12a"/>
</p>
<p>
<pb n="KR2k0146_WYG_000-13a"/>
</p>
<p>
<pb n="KR2k0146_WYG_000-14a"/>
</p>
<p>
<pb n="KR2k0146_WYG_000-15a"/>
</p>
<p>
<pb n="KR2k0146_WYG_000-16a"/>
</p>
<p>
<pb n="KR2k0146_WYG_000-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0146_WYG_000-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　職方外紀卷首<lb/>
</p>
<p>
</p>
  </div>
</body>
</text>
</TEI>
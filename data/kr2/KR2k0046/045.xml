<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻四十五</head> <lb/>
    <p>
<pb n="KR2k0046_WYG_045-1a"/>
欽定四庫全書<lb/>
　湖廣通志巻四十五<lb/>
　　名宦志<lb/>
長沙府<lb/>
　東漢張機姓譜長沙太守時大疫流行治法襍出機<lb/>
　著傷寒論金匱方行於世<lb/>
　文春姓譜茶陵長慈仁汎愛郡人立碑以歌遺風<lb/>
　抗徐謝承後漢書字伯徐丹陽人少為郡佐史有膽<lb/>
<pb n="KR2k0046_WYG_045-1b"/>
　智策略三府表徐有將率之任特遷長沙太守後漢<lb/>
　書本紀桂陽胡蘭朱蓋等冦零陵遣長沙太守抗徐<lb/>
　等擊破斬之<lb/>
　孫堅吳志列傳字文臺吳郡富春人中平間拜堅議<lb/>
　郎時長沙賊區星自稱將軍衆萬餘人攻圍城邑乃<lb/>
　以堅為長沙太守到郡親率將士施設方畧旬月之<lb/>
　間克破星等周朝郭石亦帥徒衆起於零桂與星相<lb/>
　應遂越境尋討三郡肅然<lb/>
<pb n="KR2k0046_WYG_045-2a"/>
　蜀漢廖立蜀志列傳武陵臨沅人先主領荆州牧擢<lb/>
　為長沙太守先主入蜀諸葛亮鎮荆土孫權遣使通<lb/>
　好於亮因問士人誰相經緯者亮答曰龎統廖立楚<lb/>
　之良才當贊興世業者也<lb/>
　晉虞潭晉書列傳字思奥餘姚人清貞有檢操除祁<lb/>
　縣令徙醴陵值張昌亂郡縣多從之潭獨起兵斬昌<lb/>
　别率鄧穆等<lb/>
　南北朝裴昭明齊書列傳河東聞喜人元徽中為長<lb/>
<pb n="KR2k0046_WYG_045-2b"/>
　沙郡丞罷刺史王藴謂之曰卿清貧必無還資湘中<lb/>
　人士有須一禮之命者我不愛也昭明曰下官沗為<lb/>
　邦佐不能光溢上府豈以鴻都之士仰累清風<lb/>
　五代梁貴賔同光中知寧鄉縣民有所訴無早暮造<lb/>
　於庭即酌情決之人稱神明<lb/>
　許可崇廣順間以大理評事攝湘陰縣事舊治白烏<lb/>
　潭可崇遷今治奏減縣租民徳之<hi>以上郡志</hi>
　宋何承矩宋史何繼筠傳河南人子承矩知潭州囹<lb/>
<pb n="KR2k0046_WYG_045-3a"/>
　圄屢空詔嘉奬之有識鑒典長沙日李沆王旦為佐<lb/>
　承矩厚待之以為有公輔器<lb/>
　李沆宋史列傳字太初肥鄉人舉進士甲科通判潭<lb/>
　州又趙昌言傳掌漕湖外時李沆通判潭州昌言謂<lb/>
　有台輔之量表聞於朝<lb/>
　馬知節宋史馬全義傳薊人子知節字子元監潭州<lb/>
　兵時何承矩為守鎮以文雅飾吏治知節慕之因折<lb/>
　節讀書賔友儒者論事謇謇未嘗有所顧忌<lb/>
<pb n="KR2k0046_WYG_045-3b"/>
　劉審瓊宋史列傳范陽人知潭州州素多火日調民<lb/>
　積水為防民甚勞之審瓊悉罷之以為民便<lb/>
　李允則宋史列傳字垂範濟州團練使謙漙子知潭<lb/>
　州將行真宗謂曰朕在南衙畢士安嘗道卿家世今<lb/>
　以湖南屬卿初馬氏暴斂州人出絹謂之地税潘美<lb/>
　定湖南計屋輸絹謂之屋税營田户給牛嵗輸米四<lb/>
　斛牛死猶輸謂之枯骨税民輸茶初以九斤為一大<lb/>
　斤後益至三十五斤允則請除三税茶以十三斤半<lb/>
<pb n="KR2k0046_WYG_045-4a"/>
　為定制湖湘多山田可以藝粟而民惰不耕乃下令<lb/>
　月所給馬芻皆輸本色繇是山田悉墾湖南饑欲發<lb/>
　官廩先賑而後奏轉運使執不可允則請以家貲為<lb/>
　質乃得發廩賤糶因募饑民堪役者𨽻軍籍得萬人<lb/>
　轉運使請發所募兵禦邵州蠻允則曰無名益戍是<lb/>
　長邊患也且新募饑瘠未任出戍奏罷之<lb/>
　魏廷式宋史列傳字君憲宗城人知潭州湖南地土<lb/>
　衍沃民喜訟産有根柢巧偽難辨者廷式立裁之吏<lb/>
<pb n="KR2k0046_WYG_045-4b"/>
　民咸服<lb/>
　馬亮宋史列傳字叔明合肥人知潭州屬縣有亡命<lb/>
　卒剽攻為鄉閭患人共謀殺之事覺法當死者四人<lb/>
　亮咸貸之曰為民去害而反坐以死罪非法意也<lb/>
　唐介明一統志江陵人通判潭州有巨賈私蓄明珠<lb/>
　太守而下輕其估悉售焉介獨不售偶分珠獄發仁<lb/>
　宗謂近臣曰唐介必不肻買奏至果然<lb/>
　劉元瑜宋史列傳字君玉河南人知潭州猺人數為<lb/>
<pb n="KR2k0046_WYG_045-5a"/>
　冦元瑜使州人楊謂入梅山説酋長出聴命因厚犒<lb/>
　之籍以為民凡千二百户<lb/>
　楊覃宋史列傳字甲錫漢太尉震之後景徳二年知<lb/>
　潭州王師討宜賊軍須多出長沙曹利用以聞詔書<lb/>
　褒勞<lb/>
　劉師道宋史列傳字損之東明人大中祥符二年以<lb/>
　兵部郎中知潭州師道敏於吏事所至有聲吏民畏<lb/>
　愛長沙當湖嶺都㑹剖煩析滯案無留事<lb/>
<pb n="KR2k0046_WYG_045-5b"/>
　張詠明一統志知益陽縣時江水泛溢湮没縣治詠<lb/>
　禱於神應時而退民懐其恵建閣於決水處名曰壓<lb/>
　波<lb/>
　樂黄目宋史列傳字公禮宜黄人知荆南府徙潭州<lb/>
　長沙月給減於荆諸州特詔增之又諭以兵賦繁綜<lb/>
　寄任之意五年代還<lb/>
　任顓宋史列傳字誠之壽光人知潭州宣撫司以宣<lb/>
　毅卒有功檄補軍校顓察其色動曰必有異志執按<lb/>
<pb n="KR2k0046_WYG_045-6a"/>
　之具服為賊内應蒐其家得所記潭事甚悉梟首以<lb/>
　徇詔書褒激賜白金五百兩<lb/>
　吳中復宋史列傳字仲庶永興人通判潭州御史中<lb/>
　丞孫抃薦為監察御史初不相識也或問之抃曰昔<lb/>
　人恥為呈身御史豈有識面臺官耶<lb/>
　余良肱宋史列傳字康臣分寧人知湘陰縣縣逋米<lb/>
　數千石嵗責里胥代輸良肱論列之遂蠲其籍<lb/>
　李南公宋史列傳字楚老鄭州人知長沙縣有嫠婦<lb/>
<pb n="KR2k0046_WYG_045-6b"/>
　攜兒以嫁七年兒族取兒婦謂非前子訟於官南公<lb/>
　問兒年族曰九嵗婦曰七嵗問其齒曰去年毁矣南<lb/>
　公曰男八嵗而齔尚何争命兒歸族<lb/>
　陳希亮宋史列傳字公弼其先京兆人遷眉州天聖<lb/>
　八年知長沙縣有僧海印國師出入章獻皇后家與<lb/>
　諸貴人交通恃勢據民地人莫敢正視希亮捕治寘<lb/>
　諸法一縣大聳郴州竹塲有偽為劵給輸户送官者<lb/>
　事覺輸户當死希亮察其非辜出之己而果得其造<lb/>
<pb n="KR2k0046_WYG_045-7a"/>
　偽者<lb/>
　周沆宋史列傳字子正益都人知潭州他道兵來戍<lb/>
　者率兩期乃代多死瘴癘沆請以期為斷戍人便之<lb/>
　王罕宋史王珪傳華陽人季父罕字師言知潭州擢<lb/>
　户部度支副使復為潭州為政務適人情不加威罰<lb/>
　有狂婦數訴事却之則勃罵前守叱逐之罕引至前<lb/>
　委曲徐問久稍可曉乃本為人妻無子夫死妾有子<lb/>
　遂逐婦而據家貲屢訴不得直因憤恚發狂罕為治<lb/>
<pb n="KR2k0046_WYG_045-7b"/>
　妾而反其貲婦良久愈郡人傳為神明監司上治狀<lb/>
　敇書褒諭賜絹三百<lb/>
　楊時宋史列傳字中立將樂人知瀏陽有恵政民思<lb/>
　之不忘<lb/>
　曾孝序宋史列傳字逢原晉江人以待制知潭州論<lb/>
　猺事與吳居厚不合落職尋復職再知潭州道州猺<lb/>
　人叛乗髙恃險機毒矢下石官軍不得前於兩山間<lb/>
　仆巨木橫累以守孝序夜遣驍鋭攀援而上以大兵<lb/>
<pb n="KR2k0046_WYG_045-8a"/>
　繼進破平之<lb/>
　趙抃宋史列傳字閲道西安人為武安軍節度推官<lb/>
　人有赦前偽造印更赦而用者法吏當以死抃曰赦<lb/>
　前不用赦後不造不當死讞而生之<lb/>
　何正臣宋史列傳字君表新淦人為吏部侍郎出知<lb/>
　潭州時詔州縣聴民以家貲易鹽吏或推行失指正<lb/>
　臣條上其害謂無益於民亦不足以佐國用遂寢之<lb/>
　民以為便<lb/>
<pb n="KR2k0046_WYG_045-8b"/>
　張運宋史列傳字南仲貴溪人攸縣尉髙宗南渡劇<lb/>
　賊王在據岐山潭帥徵兵戍岳運將二千人先至岳<lb/>
　賊平<lb/>
　向子諲宋史列傳字伯恭臨江人建炎中知潭州禁<lb/>
　卒為亂縱火掠市出瀏陽縣子諲遣通判孟彦卿等<lb/>
　進及攸縣平之金人破江西移兵湖南子諲聞警報<lb/>
　率軍民以死守<lb/>
　劉玠<hi>詳忠臣志</hi>
<pb n="KR2k0046_WYG_045-9a"/>
　孟彥卿<hi>詳忠臣志</hi>
　勾濤宋史列傳字景山新繁人建炎中知潭州秦檜<lb/>
　嘗令人諭意欲與共政濤以書謝之上書論時事之<lb/>
　害政者帝嘆其忠直<lb/>
　徐夢莘宋史列傳字商老臨江人知湘陰縣㑹湖南<lb/>
　帥括田號增耕税他邑奉令惟謹夢莘獨謂邑無新<lb/>
　田租税無從出帥恚其私於民欲從簿書間攟摭其<lb/>
　過終莫能得由是反器重之<lb/>
<pb n="KR2k0046_WYG_045-9b"/>
　劉穎宋史列傳字公實西安人簽判潭州王佐為帥<lb/>
　負其能盛氣以臨僚吏穎約以中道多屈而改為及<lb/>
　陳峒反所擒賊多穎計帥上其功曰簽判宜居臣上<lb/>
　毛漸宋史列傳江山人知寧鄉縣熙寧經理五溪漸<lb/>
　條利害以上察訪使者委以區畫遂建新化安化二<lb/>
　縣<lb/>
　徐應龍宋史列傳字允叔淳熙二年進士調衡州法<lb/>
　曹湖南檢法官潭獲刼盜首謀者己繫獄指逸者為<lb/>
<pb n="KR2k0046_WYG_045-10a"/>
　首吏獲逸盜治之急遂誣服吏以成憲讞於憲司應<lb/>
　龍閲實其辭謂首從不明法當奏提刑盧彦徳將寘<lb/>
　逸盗於死應龍力與之辨先是彦徳許應龍京削至<lb/>
　是怒曰君不欲出我門耶應龍曰以人命博文字所<lb/>
　不忍也彦徳不能奪<lb/>
　徐經孫宋史列傳字中立寳慶中為瀏陽主簿潭守<lb/>
　俾部牙契錢至州有告者朝廷方下令頒行十七界<lb/>
　㑹令若此錢皆用㑹小須則幸而獲大利矣經孫曰<lb/>
<pb n="KR2k0046_WYG_045-10b"/>
　此錢取諸保司出諸公庫吾納㑹而私取其錢外欺<lb/>
　其民内欺其心奚可哉詰旦悉以所部錢上之其人<lb/>
　驚服有愧色後通判潭州帥陳韡雅相知事必咨而<lb/>
　後行<lb/>
　董槐宋史列傳字廷植定逺人嘉熙中知潭州主管<lb/>
　湖南安撫司公事方三邊急於守禦督府日夜徵發<lb/>
　民且困槐為畫䇿應之令民不傷而軍需亦不匱<lb/>
　彭友方明一統志茶陵主簿茶民獨輸潭州造船木<lb/>
<pb n="KR2k0046_WYG_045-11a"/>
　以折嵗租江行千里其費數倍友方白䕶漕請即縣<lb/>
　造舟漕而出之公私兩便<lb/>
　元虞槃元史列傳仁壽人以進士除湘鄉州判官頗<lb/>
　稱癖古有富民殺人使𨽻己者坐之上下皆阿從槃<lb/>
　獨不署殺人者卒不免死而坐者得以不寃有巫稱<lb/>
　神降告人曰某方火即火槃皆赴救寢食盡廢巫又<lb/>
　曰將有大水且兵至槃得刼火卒一人訊之盡得巫<lb/>
　黨所為坐捕盜司召巫至鞫之盡得黨與數十人羅<lb/>
<pb n="KR2k0046_WYG_045-11b"/>
　絡内外將為變槃乃斷巫竝其黨如法一時吏民始<lb/>
　服儒者為政若此<lb/>
　謝端元史列傳字敬徳遂寧人延祐五年授潭州路<lb/>
　同知湘陰州事猾吏束手不敢舞文法豪民無賴者<lb/>
　逺避去部使者行部旁郡滯訟皆委端讞端剖決如<lb/>
　流績譽籍然<lb/>
　楊處仁明一統志皇慶間知湘陰州下車首停荒田<lb/>
　之税興學勸民越三月訟減獄空期月逋賦皆足流<lb/>
<pb n="KR2k0046_WYG_045-12a"/>
　農復業田野謳歌代去民愛慕不己<lb/>
　王文彪明一統志知湘陰州伸寃抑强士庶仰之如<lb/>
　父母奸黠畏之如雷霆亷介之名振於湖湘<lb/>
　明黄思讓明一統志洪武初知湘陰縣勤理庶政善<lb/>
　斷獄時兵燹之餘孜孜教化縣治公署皆其創置民<lb/>
　不苦擾解印去人思慕之<lb/>
　吳顯明一統志蘇州人洪武初知湘鄉縣處心公正<lb/>
　律己勤亷招還流民墾荒田八千餘畝新建縣治澤<lb/>
<pb n="KR2k0046_WYG_045-12b"/>
　遺後人<lb/>
　滕揖姓譜浙江人洪武初知長沙府公直亷能當㡬<lb/>
　善斷發奸摘伏如神在任六年訟簡賦均民安盜息<lb/>
　闔郡畏而愛之<lb/>
　劉清明一統志鳯陽人洪武中知長沙府涖政勤謹<lb/>
　躬表屬邑必使賦役均平毋虐小民獄訟詳明無枉<lb/>
　良善去任民慕之如父母<lb/>
　朱詡明一統志徐州人洪武間知湘潭縣亷潔自守<lb/>
<pb n="KR2k0046_WYG_045-13a"/>
　門無私謁每食粗糲鹽蔬而己禱雨齋沭籲神三日<lb/>
　即應縣嘗有虎患吏請設穽詡曰猛獸食人守令之<lb/>
　過也惟修徳可以弭之焚香致祝數日虎屛蹟<lb/>
　海源善姓譜江西人洪武初為安化令新設縣治勤<lb/>
　於政事謂民體膚受之父母何可毁傷以熟麂皮為<lb/>
　鞭使民知愧而己民愛敬不忍欺焉<lb/>
　史希賢楚紀無為州人洪武初知瀏陽開創邑治興<lb/>
　建學校起頹振湮邑人立祠祀之<lb/>
<pb n="KR2k0046_WYG_045-13b"/>
　黄彦正鳳陽人洪武初為醴陵令時當開創修舉廢<lb/>
　墜綜理合宜招撫流移最於列邑<hi>舊通志</hi>
　黄汝濟楚紀字巨川祁門人永樂三年由鄉舉知攸<lb/>
　縣授諸生以春秋因材造就文教勃興<lb/>
　劉燾明一統志安慶人永樂中知長沙府慈祥愷悌<lb/>
　不施鞭朴有不善者但勸諭之人咸悦服秩滿去父<lb/>
　老擁路垂泣争挽其舟<lb/>
　洪鈞楚紀新城人永樂丁酉鄉舉擢知長沙府政通<lb/>
<pb n="KR2k0046_WYG_045-14a"/>
　人和有甘露凝於郡齋林木士人賦詩以紀厥瑞<lb/>
　宋綸明一統志陽信人宣徳初知湘陰縣時有採木<lb/>
　之役民甚苦之綸區畫有方民不告勞而事克濟<lb/>
　劉政正定人正統中任長沙太守涖政公平守己亷<lb/>
　介勤恤民隱奏減糧科田畝之荒蕪者盡闢<hi>舊通志</hi>
　徐亨明一統志正統初任茶陵丞抑强扶弱卓有風<lb/>
　裁嵗歉募民之富而義者得榖五千餘石并出官帑<lb/>
　以賑之多所全活又奏減田租民用賴以不匱<lb/>
<pb n="KR2k0046_WYG_045-14b"/>
　錢㴻金壇人天順中以給事中出守長沙府公正御<lb/>
　下寛恕近民奸不能欺獄無留滯脩文廟建尊經閣<lb/>
　及賈誼李芾長沙諸先賢祠<hi>舊通志</hi>
　韓璟明一統志天順中知湘陰縣開闢荒穢勸民耕<lb/>
　種積穀以備不虞天旱躬勤祈禱甘雨隨注<lb/>
　劉昇明一統志天順中湘陰主簿縣舊惟務水耕昇<lb/>
　躬督開墾原野教以雜殖五穀民始諳山原之利至<lb/>
　今受其恵去任之日囊無贏貲<lb/>
<pb n="KR2k0046_WYG_045-15a"/>
　周鈍明一統志浙江人成化中知長沙府時藩王初<lb/>
　就國扈從者驕肆侵奪鈍奮身執義伸士師之法以<lb/>
　禁制之民乃安息<lb/>
　晏鑣上髙人成化間知寧鄉縣教民孝親敬長婚葬<lb/>
　以時鋤强去凶捄灾修墜為能吏<lb/>
　趙安為益陽尉清田糧毁淫祠修舉廢政幕府稱能<lb/>
　門貴内江人成化中知湘潭簡易慈祥奏減災荒税<lb/>
　糧邑人咸被徳焉<hi>以上舊通志</hi>
<pb n="KR2k0046_WYG_045-15b"/>
　王一言明一統志四川人第進士成化中知瀏陽縣<lb/>
　為政以鋤强安善為先尤加意士𩔖公暇輙與諸生<lb/>
　講論經義多所成就<lb/>
　汪道明一統志休寧人成化間以鄉舉任醴陵令涖<lb/>
　政嚴肅奸猾束手吏抱案牘至震慴不敢出聲弊政<lb/>
　一洗境内晏然<lb/>
　陳鋼應天人舉成化元年鄉試授黔陽知縣遷長沙<lb/>
　府通判監修吉府第工成王賜之金帛不受請王故<lb/>
<pb n="KR2k0046_WYG_045-16a"/>
　殿材修嶽麓書院王許之𢎞治元年丁母憂歸卒黔<lb/>
　陽長沙竝祠祀之<hi>舊通志</hi>
　彭琢明一統志吉水人𢎞治中任長沙司李以俸資<lb/>
　嶽麓書院置田養士清風介節始終不易卒之日貧<lb/>
　不能殮士民慟之<lb/>
　鄧萬斛明一統志富順人𢎞治中以進士任寧鄉知<lb/>
　縣民籍多詭入寄莊以避差役萬斛釐正之民徭用<lb/>
　省鄉有父子五人為盜訪得其情密擒誅之盜乃息<lb/>
<pb n="KR2k0046_WYG_045-16b"/>
　董豫㑹稽人𢎞治中以主事出知茶陵性情介無少<lb/>
　阿避州多健訟捕其尤寘之法聘名士為師擇弟子<lb/>
　員受學焉遷學宫善地士斌斌起嵗旱奏減租賦者再<lb/>
　田有界永新邑者彼襲而奪之賦則累於茶民豫兩<lb/>
　奏正焉民以為便<lb/>
　陳寛歙縣人𢎞治中令安化為政愷悌不事鞭朴民<lb/>
　饑煮粥以濟嵗蝗率民躬捕<lb/>
　林廷玉福建人成化甲辰進士以給事中謫知茶陵<lb/>
<pb n="KR2k0046_WYG_045-17a"/>
　州嘗曰民風不淳士習不正道之不眀故也乃作洣<lb/>
　江書院日深衣幅巾集諸生講習忘其身之為吏也<lb/>
　<hi>以上舊通志</hi>
　鄭晃明一統志祁門人正徳間任長沙通判其母督<lb/>
　教甚嚴晃亦以清苦自勵茹蔬啜粥毫不茍取潔白<lb/>
　之操始終如一<lb/>
　秦鉞姓譜字懋功慈谿人正徳甲戌進士授攸縣令<lb/>
　比值嵗凶逋賦繁多冦盜出沒鉞為緩催科勤撫字<lb/>
<pb n="KR2k0046_WYG_045-17b"/>
　繕垣墉簡士伍民生樂業賦充而盜亦息擢監察御<lb/>
　史<lb/>
　李衍明一統志金華人正徳間知安化縣明敏果斷<lb/>
　恩威並至時流民因旱為盜衍捕獲正法餘黨皆遯<lb/>
　境内晏然<lb/>
　張宣明一統志上海人正徳中知茶陵州力袪前吏<lb/>
　貪習亷静質直樽節愛養有古君子風<lb/>
　趙以敬明一統志普安人正徳中知茶陵州清慎有<lb/>
<pb n="KR2k0046_WYG_045-18a"/>
　為撫字不倦部使督逋賦值饑饉之後民不聊生以<lb/>
　敬乃悉官帑代之民感其徳不數月皆上納州無逋<lb/>
　負民因亦蘇去之日百姓遮道攀轅以千計<lb/>
　髙應正閩縣人正徳間進士嘉靖初任湘潭令時流<lb/>
　賊數百塹山為堡剽刦村落應正設計殱之境賴以<lb/>
　安作竹泉書院暇則課士為文士民咸戴之邑文風<lb/>
　由此益盛云<lb/>
　楊大章餘姚人嘉靖間以進士授瀏陽令瀏多逋賦<lb/>
<pb n="KR2k0046_WYG_045-18b"/>
　大章至持亷秉正根極弊源賦乃漸集豪民李鑒藉<lb/>
　貲犯科肆毒鄰境大章出不意單騎即其巢擒之頑<lb/>
　梗歛蹟邑以大治<lb/>
　李允簡融縣人嘉靖中知茶陵州均賦役賑饑民劇<lb/>
　盜猖獗允簡撫定之<lb/>
　楊表龍溪人嘉靖中守長沙操守亷介才識明敏創<lb/>
　嶽麓六君子堂以振風紀焉<lb/>
　潘鎰婺源人正徳戊辰進士嘉靖中知長沙府搜剔<lb/>
<pb n="KR2k0046_WYG_045-19a"/>
　奸弊案無滯牘修郡志新學宫號稱幹濟<lb/>
　張西銘濵州人嘉靖中知長沙府實政恵民雅意造<lb/>
　士在任六年清操如一嘗揭一聯云政拙不求妻子<lb/>
　潤心勞惟有鬼神知<lb/>
　何思問棗强人嘉靖中授長沙府推官耿介清亷人<lb/>
　不敢以私干與太守張西銘同時有兩青天之謡<lb/>
　翟台涇縣人嘉靖間任長沙司李吏治嚴肅鋭於有<lb/>
　為因長沙泊舟無所開西湖橋水名翟公套掌府事<lb/>
<pb n="KR2k0046_WYG_045-19b"/>
　興學禮賢修惜陰嶽麓兩書院置食田號舍徴合屬<lb/>
　諸生肄業人文蔚起<lb/>
　李繼祖臨安人嘉靖中知安化才思精練政尚寛平<lb/>
　韓嘉㑹眉州人嘉靖中知湘潭縣志操完潔不名一<lb/>
　錢時駕幸承天被檄辦供需盈縮多方民不告疲嵗<lb/>
　旱疫相仍給藥餌請蠲賑全活甚衆大修學宫遴宿<lb/>
　儒居惜陰書院集俊髦肄業給以廩餼其貧不能婚<lb/>
　葬者助之三入覲行李蕭然超擢大叅士民立祠以<lb/>
<pb n="KR2k0046_WYG_045-20a"/>
　祀<lb/>
　陸南陽武進人隆慶中知善化縣清亷慈恵訓諸生<lb/>
　以行誼民有寃誣坐辟者南陽申雪更生其人刻像<lb/>
　祀之<lb/>
　周懋相安福人萬厯間以進士授長沙推官風稜峭<lb/>
　峻奸弊剔除人無敢以私干者<lb/>
　羅緄嘉定人萬厯中知長沙府厲節清苦嵗旱甘霖<lb/>
　隨禱而至屬用兵平播緄轉餉無闕而民免加派<lb/>
<pb n="KR2k0046_WYG_045-20b"/>
　馮應鰲香山人萬厯中知善化縣新邑治修學宫在<lb/>
　官六年不攜妻子清苦如寒素<lb/>
　黄學曾南海人萬厯中以進士任醴陵令潔己愛民<lb/>
　釐奸剔蠧建義倉興學校政績懋著擢御史士民歌<lb/>
　思<lb/>
　李仕亨銅梁人萬厯中令善化時遭旱疫捐俸煮粥<lb/>
　施藥力請蠲賑尤惓惓興學造士内擢主政貧不能<lb/>
　治裝民勒石建祠以祀<lb/>
<pb n="KR2k0046_WYG_045-21a"/>
　陳𢎞乗南海人萬厯中知善化政尚嚴毅内實和平<lb/>
　力清賦役疏通驛遞民甚徳之<lb/>
　蔣時馨莆田人萬厯中知湘潭賦税聴民自納不假<lb/>
　里胥有小忿訐訟者受其詞越日還之曲為譬解期<lb/>
　年甿俗大和<lb/>
　晏朝寅雅州人萬厯中任醴陵令亷明和易賦有耗<lb/>
　羨即為貧户代輸嘗請免代編沔陽江夏銀米八百<lb/>
　兩不避權要不媚上官新學宫建文星閣優恤諸生<lb/>
<pb n="KR2k0046_WYG_045-21b"/>
　興勸文課又建淥江橋便行者在任八年邑人祠祀<lb/>
　之<lb/>
　胡汝政井研人萬厯中知攸縣時礦使驛騷汝政婉<lb/>
　却之不敢横肆均賦役毁淫祀尤加意人材賑恤寒<lb/>
　畯<lb/>
　姚之騏桐城人萬厯進士任湘潭令性行剛直政在<lb/>
　利民卒於官貧無以殮紳衿出衣帛襚之監司王志<lb/>
　逺經紀其喪以歸<lb/>
<pb n="KR2k0046_WYG_045-22a"/>
　唐源錢塘人萬厯中令善化留心民瘼嘗條議開南<lb/>
　湖港泊舟以集商旅禁夫馬私㨍以蘇驛遞之苦嵗<lb/>
　潦且疫請蠲請賑煮粥施藥民賴生活者以萬計<lb/>
　包鴻逵秀水人萬厯庚戌進士授湘潭令邑苦馬政<lb/>
　解運極弊難理鴻逵才性敏贍立辦治多所興建以<lb/>
　壯形勢暇則與邑中士大夫論文講藝民庶和樂稱<lb/>
　鴻逵為仙吏焉所輯紀事錄自述其治湘潭之條理<lb/>
　云<lb/>
<pb n="KR2k0046_WYG_045-22b"/>
　趙應期四川人萬厯中以鄉舉授瀏陽令瀏陽賦多<lb/>
　逋抗徃例以丞簿分行墟聚徵斂之餘僕從胥徒恣<lb/>
　為奸利應期一切禁絶製愷詞令民歌之鄉城爭先<lb/>
　輸納又以丁糧不分則户口淆亂詳請分别遂著為<lb/>
　令<lb/>
　潘之楫瓊山人萬厯中知善化縣性果不避權貴民<lb/>
　苦南兑北解破家議詳民收官解每糧一石徵銀二<lb/>
　分六釐為解費民得帖然<lb/>
<pb n="KR2k0046_WYG_045-23a"/>
　蔡紹宗蓬州人天啟時由選貢任善化丞署善化湘<lb/>
　潭篆下士愛民徴南兌例有税餘即以代貧民逋欠<lb/>
　監司直指交薦陞京縣丞<lb/>
　桂春陽臨川人善化縣尉嘗被檄催糧入鄉民廬舍<lb/>
　自為饔飱與民相勞苦貧者許以雞豚折兑民甚徳<lb/>
　之<lb/>
　何仕紳華陽人以鄉舉授長沙司李清操自勵攝湘<lb/>
　潭篆酌南兌均郵傳豁虛糧雪滯寃卓有治績<lb/>
<pb n="KR2k0046_WYG_045-23b"/>
　吳逢翔晉江人以進士授長沙令政平訟理喜奬成<lb/>
　後進其所甄拔多知名於時<hi>以上舊通志</hi>
　蔡道憲<hi>詳忠臣志</hi>
　周二南<hi>詳忠臣志</hi>
　賴大雅<hi>詳忠臣志</hi>
皇清張宏猷三韓人知長沙府長才肆應盤錯有餘當<lb/>
　　軍興之時羽檄交馳一切符牒皆手自裁決不假<lb/>
　　手他人御吏以嚴治民以寛尤加意學校待士有<lb/>
<pb n="KR2k0046_WYG_045-24a"/>
　　禮其貧乏者嵗時賙之擢廣西副使祀名宦<lb/>
　　蘇宏謨直𨽻人任長沙府同知當士馬雲屯兵民<lb/>
　　雜處宏謨加意輯綏使兵不擾而民得安擢辰州<lb/>
　　知府歴陞貴州按察司子佳嗣康熙二十三年復<lb/>
　　守長沙<hi>以上舊通志</hi>
　　髙天爵字君寵其先為山東髙密縣人父尚義以<lb/>
　　從<lb/>
龍功世襲二等阿達哈哈番天爵少負竒志好讀書善<lb/>
<pb n="KR2k0046_WYG_045-24b"/>
　　騎射挽强弩命中百歩外矢矢相屬年二十三即<lb/>
　　從征討所至有功順治初由明經出為髙苑令數<lb/>
　　破强賊嘗夜拯博興之䧟大㨗凱旋詰旦而居民<lb/>
　　不知鄰邑咸倚為長城以政最遷信陽州牧未㡬<lb/>
　　授長沙府知府時方𠞰李定國整旅雲集甫受事<lb/>
　　即綜理軍政糧儲立措兵民帖然羽書旁午之餘<lb/>
　　噢休安集文治亦興逺近稱之聞父病即解組去<lb/>
　　老弱號泣遮留不獲後守建昌十六年將以兩淮<lb/>
<pb n="KR2k0046_WYG_045-25a"/>
　　鹽運遷任去值閩中亂方食廢筯歎曰是乳臭兒<lb/>
　　亦敢反耶已而薄城武弁潛為内應乃率家奴血<lb/>
　　戰於萬年橋遂被執百計啖餌不屈旋陰結死士<lb/>
　　宻啟<lb/>
王師謀泄見收罵賊死之事<lb/>
聞贈太僕卿諡忠烈今<lb/>
上特贈大宗伯<lb/>
賜諭祭<lb/>
<pb n="KR2k0046_WYG_045-25b"/>
賜碑初建昌屬邑廣昌有梟賊萬餘人據砦大兵屢挫<lb/>
　　廵撫張朝璘向在湖南軍旅中備知長沙政事凡<lb/>
　　機務一切委心廣昌之㨗人謂長沙緒餘耳天爵<lb/>
　　生平拳拳以忠孝自命去官孝也仗節忠也求忠<lb/>
　　臣必於孝子去就生死之義早於長沙卜之故至<lb/>
　　今猶尸祝云子七人其位官大學士詳湖北名宦<lb/>
　　其佩刑部侍郎餘俱有聲仕籍孫起現任荆南觀<lb/>
　　察使綱現任漢陽太守<lb/>
<pb n="KR2k0046_WYG_045-26a"/>
　　熊應昌江西人知茶陵州時大兵恢復亟請行營<lb/>
　　下令止殺馳招來之檄定賦役之式革耗外之羨<lb/>
　　申讀法以敦俗勤月課以育才而發奸摘伏號為<lb/>
　　神君<lb/>
　　朱前詒無為州舉人康熙二十三年任長沙縣自<lb/>
　　逆藩削平以後州縣多設名目正供之外横斂課<lb/>
　　抄輾轉因循遂以私征潤屋習為舊額前詒下車<lb/>
　　盡豁除之民相與歡喜忭舞於是均賦役免雜徭<lb/>
<pb n="KR2k0046_WYG_045-26b"/>
　　勸農桑賑貧乏新學宫培城郭輯修邑乗百廢具<lb/>
　　舉陞知麻哈州歴官蒼梧道卒<lb/>
　　梁任廣東舉人知善化縣敝衣疏食不以家累自<lb/>
　　隨㑹有丈量之令任躬履田疇均平畫一湖南之<lb/>
　　田自前明萬厯間湖北增築新堤湖湧上溢逆流<lb/>
　　漫入水落沙淤田不可耕久己失其故額任悉為<lb/>
　　清釐力請豁除租賦以薦擢禮科給事卒於邸所<lb/>
　　遺月俸錢數貫清操彌著云<lb/>
<pb n="KR2k0046_WYG_045-27a"/>
衡州府<lb/>
　東漢衛颯後漢書列傳河内修武人建武二年遷桂<lb/>
　陽太守郡與交州接境頗染其俗不知禮則颯下車<lb/>
　修庠序之教設婚姻之禮期年間邦俗從化又耒陽<lb/>
　縣出鐵石他郡民庶私為冶鑄遂招來亡命多致姦<lb/>
　盜颯乃上起鐵官罷斥私鑄嵗所增入五百餘萬理<lb/>
　䘏民事居官如家其所施政莫不合於物宜視事十<lb/>
　年郡内清理<lb/>
<pb n="KR2k0046_WYG_045-27b"/>
　茨充後漢書衛颯傳南陽茨充代颯為桂陽亦善其<lb/>
　政教民種植桑柘麻紵之屬勸令養蠶織屨民得利<lb/>
　益焉<lb/>
　許荆後漢書列傳㑹稽陽羨人舉孝亷和帝時遷桂<lb/>
　陽太守郡濵南州風俗脆薄不識學義荆為設喪紀<lb/>
　婚姻制度使知禮禁常行春到耒陽縣人有蔣均者<lb/>
　兄弟争財互相言訟荆對之嘆曰吾荷國重任而教<lb/>
　化不行咎在太守乃顧使吏上書陳狀乞詣廷尉均<lb/>
<pb n="KR2k0046_WYG_045-28a"/>
　兄弟感悟各求受罪在事十二年父老稱歌<lb/>
　欒巴後漢書列傳魏郡内黄人順帝擢拜郎中四遷<lb/>
　桂陽太守以郡處南垂不閑典訓為吏人定婚姻喪<lb/>
　紀之禮興立學校以奬進之雖幹吏卑末皆課令習<lb/>
　讀程試殿最隨能升授政事眀察視事七年荆州刺<lb/>
　史薦巴治蹟徴拜議郎<lb/>
　唐羗後漢書和帝紀註謝承書曰唐羗字伯游補臨<lb/>
　武長縣接交州舊獻龍眼荔枝道經臨武羗上書諫<lb/>
<pb n="KR2k0046_WYG_045-28b"/>
　曰上不以滋味為徳下不以貢膳為功帝從之章報<lb/>
　羗即棄官還家<lb/>
　周昕明一統志周昕桂陽太守人徳之為建祠郡學<lb/>
　蜀漢龎統蜀志列傳字士元襄陽人先主領荆州統<lb/>
　以從事守耒陽令不治免官吳將魯肅貽先主書曰<lb/>
　龎士元非百里才也使處治中别駕之任始得展其<lb/>
　驥足耳<lb/>
　晉劉翼晉書譙王氶傳王敦搆難氶與衡陽太守淮<lb/>
<pb n="KR2k0046_WYG_045-29a"/>
　陵劉翼等某盟誓馳檄湘川敦遣南蠻校尉魏乂攻<lb/>
　氶劉翼戰死<lb/>
　滕育衡陽内史永嘉中益州流人汝班等作亂於湘<lb/>
　州執刺史荀眺破桂陽諸郡育死之<hi>舊通志</hi>按晉書<lb/>
　杜弢傳汝班等推弢為主作亂及通鑑載荀弢被執<lb/>
　俱無滕育死事姑存之<lb/>
　南北朝王應之明一統志宋衡陽内史節義著聞後<lb/>
　人立祠祀之<lb/>
<pb n="KR2k0046_WYG_045-29b"/>
　顧憲之梁書列傳吴郡人齊髙帝即位除衡陽内史<lb/>
　先是郡境連嵗疾疫死者大半棺木尤貴悉裹以葦<lb/>
　蓆棄之路傍憲之下車分告縣屬求其親黨悉令殯<lb/>
　葬其家人絶滅者憲之為出公祿使綱紀營䕶之又<lb/>
　土俗山民有病輙云先人為禍皆開塜剖棺水洗枯<lb/>
　骨名為除祟憲之曉諭為陳生死之别事不相由風<lb/>
　俗遂改時刺史王奐新至唯衡陽獨無訟者乃嘆曰<lb/>
　顧衡陽之化至矣若九郡率然吾將何事<lb/>
<pb n="KR2k0046_WYG_045-30a"/>
　王珍國梁書列傳字徳重沛國相人永明初遷桂陽<lb/>
　内史討捕盜賊境内肅清罷任還都路經江州刺史<lb/>
　栁世隆臨渚饑别見珍國還裝輕素乃嘆曰此誠可<lb/>
　謂良二千石也<lb/>
　唐齊映唐書列傳瀛州髙陽人貞元初貶䕫州刺史<lb/>
　徙衡州韓愈合江亭詩維昔經營初邦君實王佐註<lb/>
　謂齊映<lb/>
　吕温唐書列傳字和叔河中人貞元進士貶道州久<lb/>
<pb n="KR2k0046_WYG_045-30b"/>
　之徙衡州治有善狀栁宗元衡州刺史東平吕君誄<lb/>
　君由道州以陟為衡州君之卒二州之人哭者逾月湖<lb/>
　南人重社飲酒是月上戊不酒去樂㑹哭於神所而歸<lb/>
　宋魯維周明一統志乾徳中通判衡州卒於官有遺<lb/>
　愛民為立祠<lb/>
　張齊賢宋史列傳曹州寃句人以大理評事通判衡<lb/>
　州時州鞫刼盜論皆死齊賢至活其失入者五人自<lb/>
　荆渚至桂州水遞舖夫數千户困於郵役衣食多不<lb/>
<pb n="KR2k0046_WYG_045-31a"/>
　給論奏減其半<lb/>
　韓丕宋史列傳字太簡華州人通判衡州石熙載薦<lb/>
　其文行代還<lb/>
　髙岳明一統志淳化中知安仁縣户口增益捐己俸<lb/>
　徙縣治於香草坪父老立廟祀之今稱髙長官廟<lb/>
　劉沆宋史列傳字沖之永新人知衡州大姓尹氏欺<lb/>
　鄰翁老子幼欲竊取其田乃偽作賣劵及鄰翁死遂<lb/>
　奪而有之其子訴於州縣二十年不得直沆至復訴<lb/>
<pb n="KR2k0046_WYG_045-31b"/>
　之尹氏持積嵗税鈔為驗沆曰若田千頃嵗輸豈特<lb/>
　此耶爾始為劵時嘗如敇問鄰乎其人固多在可訊<lb/>
　也尹氏遂伏罪<lb/>
　彭璟明一統志元祐中知常寧縣興起學校教以禮<lb/>
　義風俗丕變<lb/>
　向子忞胡寅向公祠論直秘閣向侯宣卿守衡屬帥<lb/>
　臣以大胥姦贓事下衡治三日而獄具申達寃滯振<lb/>
　業矜寡興民所便博捐其畏去華務實謹率憲章是<lb/>
<pb n="KR2k0046_WYG_045-32a"/>
　時米斛為錢萬有五千而衡境無饑餒之憂<lb/>
　王定民楚紀元祐間知衡陽縣修葺學宇又為勸學<lb/>
　頌以勉學者人傳頌之<lb/>
　孔平仲宋史孔文仲傳新喻人弟平仲字義甫知衡州<lb/>
　提舉董平劾其不推行常平法䧟失官米之直六十萬<lb/>
　置獄潭州平仲疏言米貯倉五年半陳不堪食若非乗<lb/>
　民闕食隨宜泄之將成棄物矣儻以為非臣不敢逃罪<lb/>
　鄭行己明一統志紹聖間知耒陽縣精勤吏職剖決<lb/>
<pb n="KR2k0046_WYG_045-32b"/>
　如流案無停牘人服其敏<lb/>
　余剛明一統志崇寕間知耒陽縣毁淫祠誅巫覡民<lb/>
　始駭愕久更安之<lb/>
　周堯卿宋史列傳歴連衡二州司理叅軍居官祿雖<lb/>
　薄必以周宗族朋友<hi>互見永州府鄉賢</hi>
　張運宋史列傳字南仲貴溪人宣和初調藍山縣縣丞<lb/>
　攝縣事縣與諸獠接壤因俗為治吏民安之臨武冦與<lb/>
　諸獠合大剽掠運親帥兵擒之後知桂陽監五月而境<lb/>
<pb n="KR2k0046_WYG_045-33a"/>
　内稱治與部使者奏升監為軍大修庠序之教祠漢<lb/>
　以來守令有功徳於桂陽者衛颯唐羗等七人於學<lb/>
　刻續顔氏家訓四時纂要散之民間使之修徳務本<lb/>
　劉清之宋史列傳字子澄臨江人知衡州衡有大軍<lb/>
　月樁過湖錢嵗送漕司無慮七八萬緡以四邑所入<lb/>
　麴引錢及郡計畸零苗米折納充之清之請於朝願<lb/>
　與總領所酌損補移漸圖蠲減不報遂戒諸邑董常<lb/>
　賦緩雜征閣舊逋戒預折新簿籍謹推收督勾銷明<lb/>
<pb n="KR2k0046_WYG_045-33b"/>
　逋負防帶鈔治頑梗柅吏奸優户長費用有節滲漏<lb/>
　有防稽考有政補置有漸先是郡飾厨傳以事常平<lb/>
　刑獄使者月一㑹集互致折餽清之歎曰此何時也<lb/>
　與其取諸民孰若裁諸公吾之所以事上官者惟<graphic n="KR2648" url="https://raw.githubusercontent.com/kanripo/KR-Gaiji/master/images/KR2648.png" mimeType="image/png"/>
　心於所職無負於吾民足矣自常祿外悉歸之公帑<lb/>
　以佐經用嘗作諭民書首言畏天積善勤力務本農<lb/>
　工商賈莫不有勸教以事親睦族教子祀先謹身節<lb/>
　用利物濟人婚婣以時喪葬以禮詞意質直簡而易<lb/>
<pb n="KR2k0046_WYG_045-34a"/>
　從邦人家有其書非理之訟日為衰息念士風未振<lb/>
　每因月講具酒肴以燕諸生相與輸情論學來者日<lb/>
　衆則增築臨烝精舎居之其所講先正經次訓詁音<lb/>
　釋次疏先儒議論次述今所紬繹之説然後各指其<lb/>
　所宜用確然皆有可舉而措之之實<lb/>
　陳傅良宋史列傳字君舉瑞安人知桂陽軍光宗立<lb/>
　稍遷提舉常平茶鹽轉運判官湖湘民以異姓為嗣<lb/>
　者官利其貲輒沒入之傅良曰絶人嗣非政也復之<lb/>
<pb n="KR2k0046_WYG_045-34b"/>
　㡬二千家<lb/>
　昭武閑紹熙間知常寧縣寛厚愛民平刑均賦嵗饑<lb/>
　賑貸民全活者甚衆居官五年始終一節民勒石頌<lb/>
　徳不忘<lb/>
　廖視寧宗時通判衡州治狀稱最攝永道二州剔去<lb/>
　奸弊愛惜財賦錙銖不以妄用湖南經略許涇舉於<lb/>
　朝稱其器質端方後家於衡<hi>以上舊通志</hi>
　趙逢龍宋史列傳字應甫鄞人知衡州提舉湖南常<lb/>
<pb n="KR2k0046_WYG_045-35a"/>
　平有司例設供張悉命撤去日具蔬飯事至即面問<lb/>
　決遣為政務寛恕撫諭惻怛一以天理民彛為言民<lb/>
　不忍欺居官自常奉外一介不取民賦有逋負悉為<lb/>
　代輸尤䆒心荒政以羨餘為平糴<lb/>
　桂如林姓譜知酃縣創建學校遺愛在民<lb/>
　趙汝澹紹定三年知藍山縣舊多横征汝澹於常賦<lb/>
　外悉革除嵗歉則捐俸賑救修學宫置學田百九十<lb/>
　畝邑人祀之<lb/>
<pb n="KR2k0046_WYG_045-35b"/>
　徐經孫淳祐間知臨武縣初臨武諸賦無經民産多<lb/>
　為遊民占據詰之則告訟蔓引連嵗不決經孫先正<lb/>
　版籍辨主客户而偽遊者逐歸本路安置井里肅然<lb/>
　課庠士置學田文教大行<hi>以上舊通志</hi>
　楊文仲宋史列傳字時發彭山人寳祐中知衡州運<lb/>
　餉有法而民不擾以所當得米八千石立思濟倉<lb/>
　元劉耕孫元史列傳字存吾茶陵州人至順元年授<lb/>
　臨武縣尹建學校求民間俊秀教之設爼豆習禮讓<lb/>
<pb n="KR2k0046_WYG_045-36a"/>
　三年文化大興邑有茶課嵗不過五錠後增至五十<lb/>
　錠耕孫言於朝除其額<lb/>
　劉燾孫<hi>詳忠臣志</hi>
　王顯字彦達至正間為安仁令政平事簡重脩清溪<lb/>
　書院立進士題名碑以興士𩔖學校益振<lb/>
　李希賢遼東人延祐間為臨武令愛民禮士善聴斷<lb/>
　鄰邑有訟不平者俱來質各得其情而退常語人曰<lb/>
　君子學道則愛人只此愛人便能生明生斷邑人立<lb/>
<pb n="KR2k0046_WYG_045-36b"/>
　石頌之<hi>以上舊通志</hi>
　趙宏偉元史列傳至元十七年衡州路治中羣盜出<lb/>
　沒其境宏偉計其地興屯田民既足食盜亦為農郡<lb/>
　遂寕謐<lb/>
　史秉彛明一統志至正間衡州推官亷勤公正賑饑<lb/>
　活民興庠序復侵田民甚徳之<lb/>
　明髙從訓楚紀洪武初通判衡州克平其政視民如<lb/>
　子轉同知擢知府事時庶事草昧從訓定章程創郡<lb/>
<pb n="KR2k0046_WYG_045-37a"/>
　治興學校課耕桑恩信久而愈孚<lb/>
　陸伯良崇仁人洪武三年任衡山令時百務草創凡<lb/>
　官署壇壝祠廟皆其建造勞績甚著<lb/>
　梅用鼎浙江人洪武中授衡山知縣美意良法民情<lb/>
　愛戴秩滿保留即擢知衡州府<hi>以上舊通志</hi>
　韋衡明一統志鳳陽人洪武初令安仁有恵政建治<lb/>
　葺學置驛規模始定<lb/>
　余鐸池州人初任安仁主簿開創之始邑有流亡逋<lb/>
<pb n="KR2k0046_WYG_045-37b"/>
　負民甚苦之鐸奏撥茶陵屯種割税輸納境稍安集<lb/>
　任滿當代父老數百人走闕下乞留遷本縣知縣益<lb/>
　多恵政擢山西潞州知州<lb/>
　朱璣鳳陽人洪武初知酃縣璣設科條謹區畫期年<lb/>
　百度具舉<lb/>
　賈元凱樂安人洪武初知臨武縣兵燹之餘結廬聴<lb/>
　政招集遺黎墾闢荒穢外支兵役内撫瘡痍民各安<lb/>
　堵秩滿遂家臨武<hi>以上舊通志</hi>
<pb n="KR2k0046_WYG_045-38a"/>
　陳道生楚紀㑹稽人洪武閒自金壇簿擢知桂陽州<lb/>
　不攜妻子不通干謁為政剛果<lb/>
　陳安福明一統志福建人永樂間擢衡州知府持心<lb/>
　正大嵗旱禱雨輙應時有虎傷人安福禱於城隍虎<lb/>
　遂斃<lb/>
　胡湜明一統志蕪湖人永樂四年任酃縣令公勤亷<lb/>
　恵賦役均平民用不擾尋擢廣東僉事<lb/>
　胡暹明一統志當塗人永樂間任常寧知縣潔己愛<lb/>
<pb n="KR2k0046_WYG_045-38b"/>
　民陞江寧府士民歌思之<lb/>
　楊越明一統志泰和人永樂間知臨武縣凡政不便<lb/>
　於民者即奏罷之公慎自持吏民畏服<lb/>
　林靖明一統志岑溪人永樂間以鄉舉授衡陽令賦<lb/>
　性剛決涖事勤敏葺治興學建置甚多<lb/>
　史中姓譜徳化人永樂中任衡州府别駕守法不避<lb/>
　彊勢擢知衡州府時有中貴人黷貨滿戴中執以聞<lb/>
　上特命戮之名震中外在郡九年陞陜西叅政<lb/>
<pb n="KR2k0046_WYG_045-39a"/>
　方素易姓譜樂平人衡州府同知捕桂陽峒冦龍夘<lb/>
　銘獲之有捕卒訴年老一子為虎所噬素易為文檄<lb/>
　山神明日虎死道旁人咸異之<lb/>
　李塤進賢人宣徳初為酃縣令寛猛得宜政教畢舉<lb/>
　立壇壝修學校置譙樓規制具備<lb/>
　吳杰髙安人宣徳五年由御史謫令臨武亷介有風<lb/>
　裁吏胥畏如神明無敢有舞文者在官三年召還<hi>以</hi>
　<hi>上舊通志</hi>
<pb n="KR2k0046_WYG_045-39b"/>
　翁世資楚紀莆田人正統壬戌進士以工部侍郎謫<lb/>
　守衡州府革夙弊惇漓俗郡有疑獄旬日決之置便<lb/>
　民倉修石鼓書院政教修舉<lb/>
　吴淵丹徒人景泰間知桂陽州嚴禁健訟摘發奸欺<lb/>
　賦役之籍第為三等通融適均又開十八灘民至今<lb/>
　賴之<hi>舊通志</hi>
　蕭祓明一統志常熟人天順間知藍山縣政平訟簡<lb/>
　問民疾苦若痌瘝在身築縣城費役有經民不擾而<lb/>
<pb n="KR2k0046_WYG_045-40a"/>
　事集<lb/>
　邵震貴溪人成化中由進士擢守衡州府政尚寛簡<lb/>
　與民休息一切征輸徭役區畫均平將報政遭覆舟<lb/>
　之厄同舟溺者六人震得不死人以為恵民之報云<lb/>
　王鵬祥符人成化辛夘鄉薦𢎞治間擢守衡州下車<lb/>
　首詢民隱以洗寃澤物為任郡獄淹繫六百餘人寘<lb/>
　重典者數十鵬悉為讞定多所平反狴犴㡬空時廣<lb/>
　西土官岑濬叛征𠞰土兵過衡需餉鵬咄嗟立辦禁<lb/>
<pb n="KR2k0046_WYG_045-40b"/>
　土兵不得入城作浮橋以濟後乞休歸著有洗寃錄<lb/>
　<hi>以上舊通志</hi>
　劉璣明一統志咸寧人成化辛丑進士除衡州知府<lb/>
　適嵗饑疫作璣下車施藥賑救時靖王祐橒薨於衡<lb/>
　奄人䕶喪還京方劉瑾用事奄人怙勢索船夫供億<lb/>
　張甚璣先期辦集民亦歡趨盖愛民之效云<lb/>
　莊昶三楚文獻錄字孔暘江浦人桂陽州判視民如<lb/>
　傷政有不便民者輙白當道革之尤雅意重文學親<lb/>
<pb n="KR2k0046_WYG_045-41a"/>
　為諸生講解調行人司副去之日州人如失慈母攀<lb/>
　送境外者如市<lb/>
　徐政濵州人𢎞治七年以鄉舉知耒陽縣政尚嚴明<lb/>
　植弱鋤强尤慎於庶獄累官至簽事<lb/>
　陳善弋陽人𢎞治間以進士知安仁縣嚴於治盜境<lb/>
　内寕息作興士𩔖多所成就嘗以編户逃亡重役累<lb/>
　民奏減十五里為七里<lb/>
　蘇源上海人𢎞治間知酃縣亷潔慈祥勤訪民隱殷<lb/>
<pb n="KR2k0046_WYG_045-41b"/>
　然如家人父子嘗自署一聯云卧理優㳺與民樂居<lb/>
　心嚴密有天知<lb/>
　何棋四川泥溪長官司人知桂陽州亷節自勵愛民<lb/>
　如子時嵗歉當道發銀糴穀備賑棋恐收糴太急不<lb/>
　便於民乃預報完數同知焦芳發之棋日本欲便民<lb/>
　竟貽身害遂自刎州人寃之為肖像以祀<lb/>
　歐陽申安福人第進士正徳間以主事謫桂陽州同<lb/>
　知尋擢知州事時廵撫秦金㑹兩粤兵征猺賊糧饟<lb/>
<pb n="KR2k0046_WYG_045-42a"/>
　悉取給於桂陽申輸輓及期而民安堵如故<hi>以上舊</hi>
　<hi>通志</hi>
　孟統明一統志正徳間知桂陽州耿介清澹遇事敢<lb/>
　為<lb/>
　葉夢淇明一統志崑山人正徳間知衡州府亷能公<lb/>
　正治民如治家惟玩法怙終者不貸卒於官僚屬助<lb/>
　其喪歸闔郡悲之<lb/>
　林允宗明一統志莆田人第進士嘉靖初擢知衡州<lb/>
<pb n="KR2k0046_WYG_045-42b"/>
　府凡所設施民甚便之㑹征苗冦調郡兵允宗選健<lb/>
　卒三千人芻糧器械悉備苗平以全軍歸<lb/>
　蔡汝楠徳清人嘉靖壬辰進士知衡州府茅坤蔡汝<lb/>
　楠狀衡僻楚之南服政多廢弛汝楠稍以經術醖釀<lb/>
　之不務聲名惟以亷白長厚持大體民甚安之朔望<lb/>
　數進父老於庭與之揖讓問民疾苦復飭石鼓書院<lb/>
　與諸生弦誦其中予嘗吏南粤過衡州始至封内問<lb/>
　諸父老父老竝稱曰宋鄭清之以來罕有也<lb/>
<pb n="KR2k0046_WYG_045-43a"/>
　舒化臨川人嘉靖間以進士任衡州司理性明察遇<lb/>
　事剨然而解獄無寃民<lb/>
　王生賢廬陵人嘉靖時由鄉舉知安仁縣以亷明著<lb/>
　聞時獻后祔葬興陵生賢以才能應召赴襄大事肅<lb/>
　廟廵幸興都復䝉召見亦一時寵遇云<lb/>
　梁希賢江津人嘉靖間知安仁縣涖任之初辨偽印<lb/>
　奸欺革加耗修學宫多善政遇旱祈禱甘㴻隨應<lb/>
　彭簪安福人以鄉舉授衡山令恬淡寡欲其治以育<lb/>
<pb n="KR2k0046_WYG_045-43b"/>
　人材正風俗恤貧弱為務嘗著衡岳志<lb/>
　袁達閩縣人嘉靖間由鄉舉任安仁縣涖政嚴肅邑<lb/>
　素多盜達躬自蹤蹟摘發如神嵗餘奸宄歛蹟<lb/>
　韓嘉㑹眉州人嘉靖間知桂陽州剛毅有守繫情民<lb/>
　瘼乙夘嵗饑捐俸施粥全活甚衆及秋徧野皆生竹<lb/>
　實可以採食咸謂其精誠所感<lb/>
　蔣時行全州人嘉靖間任桂陽知州時盜發銀礦必<lb/>
　峻法痛繩之大橋猺賊遂蠭起州縣騷動當事議出<lb/>
<pb n="KR2k0046_WYG_045-44a"/>
　兵討之時行力請主撫詣賊巢諭以禍福賊遂解㪚<lb/>
　陽寅桂林人嘉靖間為臨武令持己方嚴豪右側足<lb/>
　郭宏徳萬安人嘉靖間臨武令縣有浮糧一千餘石<lb/>
　宏徳具列其病民得聞於朝減其額在任五年陞安<lb/>
　寧知州<lb/>
　劉子榮海陽人嘉靖間知藍山縣抑豪强鉏積蠧撫<lb/>
　柔良興禮教宿習漸除<lb/>
　周希尹宜山人隆慶初以鄉舉授衡山教諭擢知衡<lb/>
<pb n="KR2k0046_WYG_045-44b"/>
　陽令邑於湖南號為衝劇希尹辦理應機事不煩擾<lb/>
　吏胥立堂下非奉呼召無敢近案者政聲大著在任<lb/>
　五年陞廣州同知<lb/>
　李燾河源人第進士萬厯中知衡州府力行節儉嘗<lb/>
　取四大禮度民所能行者輯為簡儀又手書司馬溫<lb/>
　公訓儉刋示民間政暇集青衿之秀者講肄郡齋與<lb/>
　之對食麄糲蓋以身教也閭里惡少皆密疏其姓名<lb/>
　奸狀事發歴數之人皆驚駭若神歴官廵撫<lb/>
<pb n="KR2k0046_WYG_045-45a"/>
　鄧以誥南昌人舉嘉靖甲午鄉試萬厯中由户部郎<lb/>
　中出守衡州裁減驛傳省南漕運費數萬緍黄峝礦<lb/>
　徒生變㡬致不測以誥嚴諭之即時解散<lb/>
　劉春恵安人萬厯丁未進士由屯田司郎中出為衡<lb/>
　州守疏通錢法民首便之前守胡安常絶湘造浮梁<lb/>
　以通行者嵗久旋壊春捐家貲二千餘兩復脩之民<lb/>
　不病涉<lb/>
　劉恒嘉興人萬厯間由嵗貢任衡山令衡山田多影<lb/>
<pb n="KR2k0046_WYG_045-45b"/>
　占詭寄恒請清丈而豪民率以為不便恒持之益力<lb/>
　在任六年卒均田賦貧弱賴之<lb/>
　鄧國材横州人萬厯間知衡山縣亷明愷悌刋聖諭<lb/>
　直解以教民立文昌書院以造士勸農桑置義塜又<lb/>
　採形家言建觀湘塔為縣文峯云<lb/>
　王寅賔龍溪人萬厯間知衡山縣加意學校勤恤民<lb/>
　隱條議撤黄堡驛馬歸縣徑遞湘潭邑人賴之<lb/>
　吳世忠南城人萬厯中知酃縣事嘗著為學須知一<lb/>
<pb n="KR2k0046_WYG_045-46a"/>
　書以訓課多士翕然向風壬子大水田畝漂沒籲憲<lb/>
　疏請蠲税<lb/>
　蔣學成桂平人萬厯中知桂陽州政尚平恕甚得民<lb/>
　和嘗刻小學日記省心格言頒示衿士又於郊外立<lb/>
　社學置䝉師訓州子弟後卒於官民為流涕肖像祀<lb/>
　於鹿峰<lb/>
　王訓萬厯間知桂陽州請減浮糧捐俸置學田以贍<lb/>
　寒畯<lb/>
<pb n="KR2k0046_WYG_045-46b"/>
　羅大奎萬厯間任桂陽知州嘗捐槖金置學田建斗<lb/>
　下渡橋修州志有遺愛碑<lb/>
　田興吳思南人萬厯中由選貢任衡陽丞居官亷静<lb/>
　惟一子一僕相隨督運不索常例奉檄勘災自携㸑<lb/>
　具徃倦則蔭於樹下不入民舍中暍死止一敝笥不<lb/>
　滿一金同官為置棺具請於當路賻贈以歸<lb/>
　莊大化霑益州人天啟中知酃縣秉性清介常俸外<lb/>
　一無所取衙署清冷晨炊弗繼晏如也六載考滿遷<lb/>
<pb n="KR2k0046_WYG_045-47a"/>
　王府審理貧不能歸士民餽□復峻却之留滯岳陽<lb/>
　三載以教授自給<lb/>
　楊學孔嶍峨人天啟辛酉以鄉舉知臨武縣専務徳<lb/>
　化獷悍之俗漸革秩滿遷九江同知<lb/>
　楊應震華陰人由鄉舉歴任衡州守持己亷介人以<lb/>
　為有闗西家法勸民親睦訟庭蕭寂尋乞歸養母去<lb/>
　之日敝笥羸馬居然寒士邑人號泣追送擁不得前<lb/>
　有父老奉盆水以進應震慨然酌水飲之邑人刻石<lb/>
<pb n="KR2k0046_WYG_045-47b"/>
　志其事<lb/>
　薛之竒延長人由恩貢任衡州府倅革漕白二糧陋<lb/>
　規攝常寧郴州宜章三篆剔弊釐奸民有到處青天<lb/>
　之謡<lb/>
　張恂東莞人由鄉舉任衡州司馬亷明嚴肅撫綏善<lb/>
　理嘗攝府篆一日摘發奸蠧數十人士民稱快丁丑<lb/>
　戊寅臨桂冦起舉兵殱之朝㫖於衡置嘉禾縣於永<lb/>
　置新田縣以恂總攝兩縣事凡城垣縣署學宫皆恂<lb/>
<pb n="KR2k0046_WYG_045-48a"/>
　次第建立<lb/>
　徐光大昆明人桂陽知州裁火耗免贖鍰蠻冦煽亂<lb/>
　親徃撫諭旋獲平息<lb/>
　徐開禧崑山人以進士授臨武令慈恵恤下暇則與<lb/>
　諸生課藝論文歴任五載入為翰林編修臨武人肖<lb/>
　像祀之在任著韓山考勸民歌<hi>以上舊通志</hi>
　張鵬翼<hi>詳忠臣志</hi>
皇清王鸞冲長垣人順治已亥進士知衡陽縣亷儉正<lb/>
<pb n="KR2k0046_WYG_045-48b"/>
　　直縣有流逋荒賦共七千餘石土著者嵗為償納<lb/>
　　坐是積困而流民亦棄其鄉里裹足不敢入鸞冲<lb/>
　　請於郡守張竒勛申懇督撫具題豁免得奉<lb/>
俞㫖於是下招徠之令親行阡陌勸課農耕衡人至今<lb/>
　　感思之祀名宦<lb/>
　　張芳句容人知常寧縣涖政八載清操始終催科<lb/>
　　無額外之徵課士於桃花洲書院中親校閲髙下<lb/>
　　一時人文彬彬可觀祀名宦<lb/>
<pb n="KR2k0046_WYG_045-49a"/>
　　田元凱綏徳州人由明經任桂陽知州燭奸以明<lb/>
　　聴訟以理嘗著鐸書訓民祀名宦<hi>以上舊通志</hi>
　　王士雲歙縣人順治壬辰進士授衡州推官時流<lb/>
　　民逋賦皆坐見户輸官連引逮繫士雲出民遮訴<lb/>
　　之大書掲示曰欠糧有本户催徵有常法<lb/>
聖主愛民養士長吏當仰承<lb/>
徳意何忍執不逋之平人完無名之濫賦即日清釋之<lb/>
　　亷縣蠧吏藉為奸利者杖而械諸市中士民始安<lb/>
<pb n="KR2k0046_WYG_045-49b"/>
　　堵懸鉦於門訴寃者擊之懲勢官家僕之尤横者<lb/>
　　以裁闕去職闔郡歌思<lb/>
　　伍士琪阿迷州舉人由平江令陞知桂陽州州故<lb/>
　　與臨武藍山嘉禾三縣竝食粤鹽擔負踰嶺鹽價<lb/>
　　倍長沙士琪請於撫臣趙申喬移粤撫開濬灘河<lb/>
　　由桂陽直達連州鹽得水運價更減長沙之半商<lb/>
　　民利賴互詳岳州府名宦<lb/>
　　李長祚南豐人康熙甲戌進士知衡山縣衡地當<lb/>
<pb n="KR2k0046_WYG_045-50a"/>
　　湖嶺之衝雜費浮於正供長祚請廢甲編區以均<lb/>
　　平賦役撫臣趙申喬稱善竝下其法於他守令使<lb/>
　　倣行之<lb/>
　　楊宗仁三韓人康熙四十年知藍山縣攝篆衡陽<lb/>
　　却苞苴除陋規減火耗造士愛民聴訟明允㑹三<lb/>
　　省進𠞰八牌大兵過藍山宗仁辦給敏練莫有呌<lb/>
　　讙境上者及大兵駐粤嶠距藍山三百里籌餉飛<lb/>
　　輓未嘗闕乏撫臣趙申喬疏薦歴官湖廣總督卒<lb/>
<pb n="KR2k0046_WYG_045-50b"/>
　　於官祀名宦其總督任内政績别有傳詳載<lb/>
永州府<lb/>
　漢召信臣漢書列傳九江壽春人以明經甲第為郎<lb/>
　出補穀陽長遷上蔡其治視民如子所居見稱述超<lb/>
　為零陵太守<lb/>
　陳球後漢書列傳下邳淮浦人桂陽李研聚冦大尉楊<lb/>
　秉表為零陵太守球到設方畧期月間賊散而州兵<lb/>
　朱蓋等反與桂陽胡蘭數萬人轉攻桂陽郡中恐掾<lb/>
<pb n="KR2k0046_WYG_045-51a"/>
　吏白遣家避難球怒曰太守分國虎符受任一邦豈<lb/>
　顧妻孥而阻國威重乎復言者斬乃悉納吏人老弱<lb/>
　與共城守賊相拒十餘日不能下㑹度尚救兵至球<lb/>
　募士卒共破斬朱蓋等賜錢五十萬拜子一人為郎<lb/>
　楊璇姓譜字機平㑹稽人舉孝亷靈帝時為零陵太<lb/>
　守是時蒼梧桂陽冦起吏人恐璇乃製馬車數十乗<lb/>
　又為兵車彀弩與戰大破平之境内以寧<lb/>
　張羨明一統志零陵太守在郡十年甚得江湖間民<lb/>
<pb n="KR2k0046_WYG_045-51b"/>
　心<lb/>
　龍述後漢書馬援傳兄子喜譏議援在交趾還書誡<lb/>
　之曰龍伯髙敦厚周慎口無擇言謙約節儉亷公有<lb/>
　威吾愛之重之願汝曹效之伯髙名述京兆人為山<lb/>
　都長由此擢拜零陵太守<lb/>
　蜀漢郝普守零陵吳孫權遣吕䝉取長沙零陵桂陽<lb/>
　䝉移書三郡望風歸服惟普城守不降<hi>舊通志</hi>
　晉尹奉晉書譙王氶傳王敦構難氶馳檄湘州指期<lb/>
<pb n="KR2k0046_WYG_045-52a"/>
　至巴陵零陵太守尹奉首同義謀出軍營陽於是一<lb/>
　州之内皆同義舉<lb/>
　南北朝范雲梁書列傳字彦龍舞隂人為零陵内史<lb/>
　在任潔己省煩去㳺費百姓安之<lb/>
　孫謙梁書列傳字長遜東莞莒人天監六年為零陵<lb/>
　太守已衰老猶强力為政吏民安之先是郡多虎豹<lb/>
　謙至絶蹟及去官之夜虎即害居民謙為郡勤勸農<lb/>
　桑務盡地力收入常多於鄰境<lb/>
<pb n="KR2k0046_WYG_045-52b"/>
　隋公孫景茂明一統志道州刺史悉以秩俸買牛犢<lb/>
　雞豚散恵孤弱不能自存者常單騎巡人家閲視産<lb/>
　業有修理者褒揚稱述如有過惡隨即訓導由是人<lb/>
　行義讓有無均通<lb/>
　唐李峴唐書列傳呉王恪孫折節下士長吏治天寳<lb/>
　時遷京兆尹出為零陵太守峴為政得人心時京師<lb/>
　米翔貴百姓乃相與謠曰欲米賤追李峴<lb/>
　徐履道　李廙俱道州刺史元結道州㕔壁記前後<lb/>
<pb n="KR2k0046_WYG_045-53a"/>
　刺史能恤養貧弱專守法令者惟履道及廙二人<lb/>
　元結唐書列傳字次山河南人天寳十二載進士代<lb/>
　宗立授著作郎拜道州刺史初西原蠻掠居民數萬<lb/>
　去遺戸裁四十諸使調發符牒二百函結以人困甚<lb/>
　不忍加賦上言臣州為賊焚破糧儲屋宅男女牛馬<lb/>
　㡬盡今百姓十不一在耄孺騷離未有所安嶺南諸<lb/>
　州盗賊不盡得守捉候望四十餘屯一有不靖湖南<lb/>
　且亂請免百姓所負租稅及租庸使和市雜物十三<lb/>
<pb n="KR2k0046_WYG_045-53b"/>
　萬緡帝許之眀年租庸使索上供十萬緡結又奏嵗<lb/>
　正租庸外所率宜以時增減詔可結為民營舎給田<lb/>
　免徭役流亡歸者萬餘<lb/>
　陽城唐書列傳字亢宗北平人徙陜州為道洲刺史<lb/>
　至州治民如治家宜賞賞之宜罰罰之不以簿書介<lb/>
　意月俸取足則己官收其餘日炊米二斛魚一大鬵<lb/>
　置甌杓道上人共食之州産侏儒嵗貢諸朝城哀其<lb/>
　生離無所進帝使求之城奏曰州民盡短若以貢不<lb/>
<pb n="KR2k0046_WYG_045-54a"/>
　知何者可供自是罷州人感之以陽名子前刺史坐<lb/>
　罪下獄吏有幸於刺史者拾不法事告城欲自脱城<lb/>
　輙榜殺之賦税不時觀察使數誚責州當上考功第<lb/>
　城自署曰撫字心勞催科政拙考下下觀察使遣判<lb/>
　官督賦至州怪城不迎以問吏吏曰刺史以為有罪<lb/>
　自囚於獄判官驚馳入謁城曰使君何罪我奉命來<lb/>
　候安否耳留數日城不敢歸仆門闔寢館外以待命<lb/>
　判官遽辭去府復遣官來按舉義不欲行載妻子中<lb/>
<pb n="KR2k0046_WYG_045-54b"/>
　道逃去<lb/>
　栁宗元唐書列傳字子厚河東人第進士博學宏詞<lb/>
　科為監察御史裏行貶永州司馬既竄斥地又荒癘<lb/>
　因自放山澤倣離騷數十篇讀者咸悲惻<lb/>
　崔敏永州刺史栁宗元集南楚風浮俗鬼户為胥徒<lb/>
　家有禳梗悖於政經莫有禁禦敏於是修整部吏黜<lb/>
　侵凌牟漁者數百人以付信於下而征貢用集擒戮<lb/>
　妖師毁焄蒿淫昏者千餘室以舉正羣枉而田里克<lb/>
<pb n="KR2k0046_WYG_045-55a"/>
　和<lb/>
　吕溫道州刺史<hi>詳衡州府名宦</hi>
　薛伯髙道州刺史栁宗元集元和九年薛公伯髙由<lb/>
　刑部郎中為道州明年二月丁亥祭於先聖文宣王<lb/>
　之廟堂庭庳陋椽棟毁墜公既祭而出登墉以望爰<lb/>
　得美地節用以制財物乗時以僦工役逾年而克有<lb/>
　成廟舎峻整階序廓大講肄之位師儒之室立廩以<lb/>
　周食圃畦以毓蔬權其子母贏且不竭由是邑里之<lb/>
<pb n="KR2k0046_WYG_045-55b"/>
　秀民感道懐和更來門下咸願服儒衣冠由公訓程<lb/>
　公攝衣登席親釋經㫖丕諭本統化用興行人無争<lb/>
　訟注伯髙字景晦按姓譜明一統志以伯髙景晦為<lb/>
　兩人誤<lb/>
　韋宙唐書韋丹傳京兆萬年人子宙宣宗朝拜吏部<lb/>
　郎中出為永州刺史州方災歉乃斥官下什用所以<lb/>
　供刺史者得九十餘萬錢為市糧餉俗不知法多觸<lb/>
　罪宙為書制律竝種植為生之宜戸給之州負嶺轉<lb/>
<pb n="KR2k0046_WYG_045-56a"/>
　餉艱險每饑人輒莩死宙始置常平倉收穀羡餘以<lb/>
　待之罷冗役九百四十四員縣舊置吏督賦宙俾民<lb/>
　自輸家十相保常先期湘源生零陵香嵗市上供人<lb/>
　苦之宙為奏罷民貧無牛以力耕宙為置社二十家<lb/>
　月㑹錢若干探名得者先市牛以是為凖久之牛不<lb/>
　乏立學官取士家子弟十五人充之初里民婚出財<lb/>
　㑹賔客晝夜集多至數百人貧者猶數十力不足則<lb/>
　不迎宙條約使畧如禮俗遂改邑中少年常以七月<lb/>
<pb n="KR2k0046_WYG_045-56b"/>
　擊鼓入民家皆迎為辦具喧呼疻鬭宙至一切禁之<lb/>
　薛存義栁宗元送薛存義序存義假令零陵二年矣<lb/>
　蚤作而夜思勤力而勞心訟者平賦者均老弱無懐<lb/>
　詐暴憎<lb/>
　唐世旻<hi>詳忠臣志</hi>
　五代蕭結明一統志祁陽令不畏强禦方暮春時有<lb/>
　州符下取舟競渡刺史將臨觀結怒批其符曰秧開<lb/>
　五葉蠶長三眠人皆忙廹划甚閒船守為止<lb/>
<pb n="KR2k0046_WYG_045-57a"/>
　宋王繼勲宋史列傳平陸人知道州未㡬授本州刺<lb/>
　史州境與廣南接劉鋹屢引兵入冦繼勲因上言嶺<lb/>
　表可圖之狀<lb/>
　李琯明一統志太平興國初知永州時乗五季後諸<lb/>
　政廢弛琯以身率下奉行詔諭綱紀大振<lb/>
　歐陽觀陸伯生廣輿記通判道州以亷能稱觀修之<lb/>
　父也<lb/>
　劉芮明一統志字子駒東平人永州司理鞠獄為法<lb/>
<pb n="KR2k0046_WYG_045-57b"/>
　家疏駁芮謂今觀疏駁者之設意大與古人用心不<lb/>
　同從古惟聞死中求生不聞生中求死託疾而歸<lb/>
　冦凖宋史列傳貶道州司馬帝初不知也他日問左<lb/>
　右曰吾目中久不見冦凖何也左右莫敢對明一綂<lb/>
　志天禧間罷相貶道州司馬素無公廨百姓競荷瓦<lb/>
　木不督而成<lb/>
　吳輔姓譜劍浦人天聖中第進士調道州推官㑹有<lb/>
　告冦至者郡僚欲毁橋守城輔曰自橋而南者皆吾<lb/>
<pb n="KR2k0046_WYG_045-58a"/>
　民也安可棄民以自全耶聞者壯其言<lb/>
　王贄慶厯四年知道州禦山猺有方民得安堵轉運<lb/>
　使周陵以聞仁宗賜書曰天下郡國皆如是朕復何<lb/>
　憂六年召赴闕授殿中侍御史<hi>舊通志</hi>
　黄炎　周仲華俱江華縣令宋童碩孫江華縣令題<lb/>
　名記黄奉議之申減役錢周寺正之奏減二税民到<lb/>
　於今受其賜甘棠遺愛有口皆碑<lb/>
　徐處仁宋史列傳字擇之穀熟人令東安蠻人叛處<lb/>
<pb n="KR2k0046_WYG_045-58b"/>
　仁入峒開示恩信蠻感泣誓不復反<lb/>
　郭允升姓譜字彦生泰和人徽宗時知零陵縣蠻獠<lb/>
　歸服徙知安化虎不為害民有蠻虎藏之謡允升初<lb/>
　興學校文教之化僻壤大同<lb/>
　盧子文姓譜知永州大興學校後除廣西運判永民<lb/>
　艱食運米賤糶以濟之<lb/>
　田如鼇姓譜南康人舉進士累官監察御史出知道<lb/>
　州民樂其豈弟<lb/>
<pb n="KR2k0046_WYG_045-59a"/>
　胡寅宋史胡安國傳崇安人子寅字明仲知永州寕<lb/>
　徳皇后訃至朝廷用故事以日易月寅上疏言禮讐<lb/>
　不復則服不除願降詔㫖服喪三年衣墨臨戎以化<lb/>
　天下<lb/>
　楊萬里宋史列傳字廷秀吉水人零陵丞時張浚謫<lb/>
　永杜門謝客萬里三徃不得見以書力請始得見之<lb/>
　浚勉以正心誠意之學萬里服其教終身廼名讀書<lb/>
　之室曰誠齋<lb/>
<pb n="KR2k0046_WYG_045-59b"/>
　李南壽字元衡龍泉人紹興中知道州疏減大禮錢<lb/>
　之病民者邦人歡呼後擢起居舍人乞外補孝宗語<lb/>
　曰卿道州之政甚美姓名常書於屏間未忍令卿去<lb/>
　朕側改禮部侍郎<hi>舊通志</hi>
　章穎宋史列傳字茂獻臨江軍人道州教授作周敦<lb/>
　頤祠㑹宜章冦為亂郡僚相繼引去穎獨留冦平郡<lb/>
　守以功入為郎奏穎有恊贊之功可大用<lb/>
　李揆姓譜瀏陽人乾道二年領鄉薦授寕逺尉獲盜<lb/>
<pb n="KR2k0046_WYG_045-60a"/>
　十數或謂曰可用賞特選揆曰殺人以階榮顯吾不<lb/>
　為也<lb/>
　楊翼之字元禮三山人為永州博士訓諸生為學以<lb/>
　躬行實踐為要永州絃誦之風自翼之始州人士無<lb/>
　不戴之<lb/>
　歐海茶陵人知零陵縣有勸農十詩真徳秀稱其為<lb/>
　風雅之助<lb/>
　王元春字景毓邵州人知零陵縣創縣學於愚溪口<lb/>
<pb n="KR2k0046_WYG_045-60b"/>
　加意造士善績茂著<lb/>
　趙師懿福州人宋宗室淳熙進士嘉定間知道州振<lb/>
　頽俗戢吏奸期月之間百廢具舉民歌其徳建祠九<lb/>
　疑廟西<lb/>
　陳疇寳慶中知永州興修黌序復捐千緡市學田為<lb/>
　貢士之資加恤軍伍支犒特優闢黄熊大小將軍嶺<lb/>
　路自清湘達於衡陽<hi>以上舊通志</hi>
　李芾宋史列傳其先廣平人徙衡州初辟祁陽尉賑<lb/>
<pb n="KR2k0046_WYG_045-61a"/>
　荒有聲攝縣縣大治辟湖南安撫司幕官時盜起永<lb/>
　州招之嵗餘不下芾與参議鄧坰提千三百人破其<lb/>
　巢擒賊魁蔣時選父子以歸餘黨遂平<lb/>
　許洄明一統志紹定間令江華新學校增生徒數年<lb/>
　之間民安盜息<lb/>
　楊允恭道州教授宋史胡穎傳衡有靈祠吏民夙所<lb/>
　畏事穎撤之作來諗堂奉母居之嘗語道州教授楊<lb/>
　允恭曰吾夜必瞑坐此室察影響咸無有允恭對曰<lb/>
<pb n="KR2k0046_WYG_045-61b"/>
　以為無則無矣從而察之則是又疑其有也穎甚善<lb/>
　其言<lb/>
　燕堅龍知零陵縣民苦吏追攝乃刻木為牘凡民訟<lb/>
　有連逮者書其姓名使自召之作字民銘刻石縣治<lb/>
　<hi>舊通志</hi>
　元林興祖元史列傳字宗超福州人至正八年遷道<lb/>
　州路總管時湖南副使哈喇特穆爾屯兵城外聞賊<lb/>
　至以乏軍需欲退兵興祖入城視事即以恩信諭鹽<lb/>
<pb n="KR2k0046_WYG_045-62a"/>
　商貸鈔五千錠且取郡樓舊桐板為盾賊聞新總管<lb/>
　至一日具五百盾以為大軍且至中夕遁去永明縣<lb/>
　洞猺屢竊發為民害興祖以手牓諭之皆曰林總管<lb/>
　亷而愛民不可犯也三年不入境春旱蟲食麥苗興<lb/>
　祖為文禱之大雨三日蟲死而麥稔己而罷興作賑<lb/>
　貧乏輕徭薄斂郡中大治憲司考課以道州為最<lb/>
　烏克遜澤元史列傳臨漢人至元二十一年調永州<lb/>
　路判官湖廣平章政事約蘓穆爾貪縱淫虐誅求無厭<lb/>
<pb n="KR2k0046_WYG_045-62b"/>
　或妄言初歸附時州縣比屋斂銀將輸之官銀己具<lb/>
　而事中止約蘓穆爾即下令責民自實隨地置獄株連<lb/>
　考掠死者載道所獲盡掩有之有使至永澤戒吏美<lb/>
　供帳豐酒食務順適其意使者感愧因間以利害曉<lb/>
　之一郡獲安是嵗盜起寳慶武岡行省遣澤討平之<lb/>
　誅其首惡餘得減免二十六年丞相僧格建議考校<lb/>
　錢穀澤自上計行省約蘓穆爾怒曰郡國錢糧無不增<lb/>
　羨永州何獨不然孫府判慢我拘繫之明年僧格敗<lb/>
<pb n="KR2k0046_WYG_045-63a"/>
　約蘇穆爾伏誅澤始得釋<lb/>
　樊炳明一統志永州路總管戢貪鋤强拯民興學毁<lb/>
　淫祠八百餘區驅巫祝以代民役政化大行<lb/>
　劉潛明一統志吉安人永州錄事有恵政能鋤强去<lb/>
　暴後攝祁陽縣令民多逋亡作還鄉歌招來安集感<lb/>
　泣而歸<lb/>
　吳芾明一統志至正中道州路判官重建路學有善<lb/>
　政吏畏民安<lb/>
<pb n="KR2k0046_WYG_045-63b"/>
　曾圭蘇天爵集零陵縣尉曾君圭家衡山業儒術命<lb/>
　其子堯臣捐家貲度材庀工為浯溪書院請於行省<lb/>
　設官以司其教又割私田三百畝以廩學者<lb/>
　穆蘓至正八年以奉議大夫任永州峝冦攻城力戰<lb/>
　却之民賴以全<hi>舊通志</hi>
　劉祖勝<hi>詳忠臣志</hi>
　明蓋恒弼楚紀洪武初同知道州招集流民興建學<lb/>
　校百廢具舉擢知永州府<lb/>
<pb n="KR2k0046_WYG_045-64a"/>
　張原湜明一統志兗州人洪武初道州通判亷能有<lb/>
　聲時郡境賊冦猖獗原湜率衆擒其魁降其餘黨境<lb/>
　遂以寧<lb/>
　余彦誠徳興人洪武初知永州勤慎公平與齊東知<lb/>
　縣鄭敏等十人先後坐事逮繫邑民各列善政詣闕<lb/>
　以請上嘉之賜彦誠等襲衣靴鈔還仍給耆民道里<lb/>
　費時洞猺刧掠郡邑諭以威信率皆懾服民賴寕息<lb/>
　<hi>舊通志</hi>
<pb n="KR2k0046_WYG_045-64b"/>
　唐吉祥楚紀字彦正歙縣人洪武庚辰進士知祁陽<lb/>
　縣考績為天下最賜宴禮部擢工部主事<lb/>
　吉嶽楚紀洪武間知東安縣時縣治公署竝為峝賊<lb/>
　所燬嶽涖任寄居民間安集黎庶百凡創建有方民<lb/>
　不知勞<lb/>
　朱公慶楚紀知寕逺縣時初離兵革開設縣治招撫<lb/>
　流移雖有小警市不易肆稱良吏首<lb/>
　楊守禮知江華縣公平亷静葺縣治脩學校教民禮<lb/>
<pb n="KR2k0046_WYG_045-65a"/>
　遜民懐其徳<hi>舊通志</hi>
　陳福山明一統志同安人由進士知零陵縣居官清<lb/>
　謹脩築堰塘溉田二百餘頃民賴其利號曰陳公堰<lb/>
　劉敏明一統志乾州人永樂間道州知州興廢舉墜<lb/>
　撫字有方逋逃者相繼復業<lb/>
　戴浩明一統志鄞縣人以進士任永州知府謹權量<lb/>
　申禁令通行錢法市易價平時苗賊竊發浩設法招<lb/>
　撫之民賴以安<lb/>
<pb n="KR2k0046_WYG_045-65b"/>
　李應庚楚紀洓水人以給事中知永州府政尚寛平<lb/>
　所居官舎僅蔽風雨奏革黑石湘口大橋闗税民甚<lb/>
　徳之<lb/>
　賔禮慶姓譜徳州人任永州府推官資禀惇厚有訟<lb/>
　者喻以禮義使自悔悟人多化之獄無繫囚<lb/>
　沈孟儀明一統志崑山人知東安縣敦實有文寛嚴<lb/>
　得理修學宫葺壇壝建橋鑿井皆視如家事嵗值凶<lb/>
　荒賑䘏安集民免流移<lb/>
<pb n="KR2k0046_WYG_045-66a"/>
　陳盛眀一統志知永州府亷慎有才能宣徳中特勅<lb/>
　兼理茶賦<lb/>
　余岱明一統志零陵縣丞不攜妻孥公退一室蕭然<lb/>
　惟圖書而己<lb/>
　吳永裕明一統志東安知縣政尚簡易清操不渝<lb/>
　盛祥明一統志丹徒人知道州穎敏博學耿介不阿<lb/>
　時州有虎患祥禱於鼻亭祠二虎渡河一虎斃祠下<lb/>
　楊崇江西豐城人由舉人知永州府首興學校課試<lb/>
<pb n="KR2k0046_WYG_045-66b"/>
　生徒修渠堰自是山田有秋築祁陽城減貴州餉行<lb/>
　九等均徭之法嚴藩府校尉害人之禁又約婚嫁不<lb/>
　得論財貧甚者給以布帛一時婚配一千有竒<hi>府志</hi>
　馬成四川人以明經任祁陽令清慎和易民戀之如<lb/>
　慈母滿九年遷去百姓赴闕乞留憲宗准復任三年<lb/>
　前後在祁十二年鄉民有至老未見長吏者偶至縣<lb/>
　庭長揖不跪左右叱之成嘆曰使吾民皆如此胥與<lb/>
　葛天氏遊矣禮而遣之<hi>舊通志</hi>
<pb n="KR2k0046_WYG_045-67a"/>
　何詔明一統志字廷綸山陰人以進士知永州府勤<lb/>
　恤民隱按丁田以制賦役白諸臺司著為令自是吏<lb/>
　㒺售奸流移還定<lb/>
　吳允正明一統志南海人知永州府存心愷悌以徳<lb/>
　化民有弗率者先教而後威終不加苦<lb/>
　張鑑明一統志瑞昌人知永明縣亷介自守施政有<lb/>
　方勸課農桑作興學校民到于今稱之<lb/>
　符鍾南昌人知道州值嵗荒饑殍載道鍾悉發倉穀<lb/>
<pb n="KR2k0046_WYG_045-67b"/>
　賑濟而後以聞全活無筭適永明猺賊越境為冦諭<lb/>
　以恩威諸猺解散<hi>舊通志</hi>
　熊汲明一統志南昌人以進士任永州知府養粹用<lb/>
　和操嚴施恕以文學潤色吏治有古循吏之風<lb/>
　白思義明一統志同知永州府單車至任處己剛方<lb/>
　旁郡有滯獄當道委鞫無虛日讞詞詳明譽望藉甚<lb/>
　樂汝剛明一統志知江華縣復流民六百餘户<lb/>
　唐瑶武進人嘉靖中知永州府仁厚簡易長育士𩔖<lb/>
<pb n="KR2k0046_WYG_045-68a"/>
　勸民以勤力作敦善行諄復不倦<hi>舊通志</hi>
　范之箴明一統志秀水人以進士任永州府存心涖<lb/>
　政去後見思既調漢陽民多逺候起居尋陞湖廣叅<lb/>
　政<lb/>
　黄翰明一統志豐城人以進士守永州勤慎清苦愛<lb/>
　民好士遇旱禱雨輙應<lb/>
　周諒明一統志永豐舉人嘉靖中知寧逺縣涖任五<lb/>
　載凡舊令逋負完結者百三十有九事時嵗大旱徒<lb/>
<pb n="KR2k0046_WYG_045-68b"/>
　歩拜禱雨隨㴻躬率鄉兵搗髙山城巢立五營以扼<lb/>
　其險江華苗叛奉委𠞰捕平之<lb/>
　傅應正安福人隆慶辛未進士知零陵縣剛正不阿<lb/>
　片言析獄民以為神邑咸陽里與粤全州接界民因<lb/>
　争田致相攻殺兩省撫按檄應正與全守㑹勘應正<lb/>
　剖決如流兩界皆翕服<lb/>
　林汝詔漳浦人由進士任永州司理剛正自持洞悉<lb/>
　一方利病條陳永衛屯田之弊請當道勘丈屯政軍<lb/>
<pb n="KR2k0046_WYG_045-69a"/>
　政一時清肅復議抵兌軍糧法公私兩便<lb/>
　徐堯莘潛山人以進士守永州治持大體不事苛察<lb/>
　鞭扑不施一郡大化尤以興起斯文為己任一時多<lb/>
　所成就<lb/>
　陳劭懐安人嵗貢生零陵教諭教士以禮義道徳務<lb/>
　求實踐士皆以空言為恥親督諸生肄業常至夜分<lb/>
　秉鐸之勤劭稱最云<lb/>
　萬元吉南昌人天啟乙丑進士任永州推官有藩王<lb/>
<pb n="KR2k0046_WYG_045-69b"/>
　諸孫招納亾命元吉摘發奸狀寘其家人於理常以<lb/>
　政暇坐宗濓書院集諸生講學分校楚闈稱得士<hi>以</hi>
　<hi>上舊通志</hi>
　張恂<hi>詳衡州府名宦</hi>
　周志躍<hi>詳忠臣志</hi>
皇清潘文彩臨穎人順治己亥任東安知縣盡革陋例<lb/>
　　勸民急公辦租清約儉素勤於字人陞知寕海州<lb/>
　　去之日民如失慈母焉祀名宦<lb/>
<pb n="KR2k0046_WYG_045-70a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0046_WYG_045-70b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　湖廣通志巻四十五<lb/>
</p>
<p>
</p>
  </div>
</body>
</text>
</TEI>
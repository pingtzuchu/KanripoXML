<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻五十</head> <lb/>
    <p>
<pb n="KR2k0046_WYG_050-1a"/>
欽定四庫全書<lb/>
　湖廣通志巻五十<lb/>
　　鄉賢志<lb/>
長沙府<lb/>
　宋畢田楚紀長沙人真宗朝以吏部郎官兼王府侍<lb/>
　讀一日遇講沍寒奏蠲臨湘七郡課租里人徳之<lb/>
　孫方武<hi>詳忠臣志</hi>
　袁顯<hi>詳忠臣志</hi>
<pb n="KR2k0046_WYG_050-1b"/>
　丁仁楚紀醴陵人擢進士第參謀淮蜀制幕及髙沙<lb/>
　之變仁諭以順逆降之知無為軍依城築堰郡人感<lb/>
　徳名曰丁公堰繼解合肥之圍進知太平軍湖北漕<lb/>
　使退居二十年卒年八十四<lb/>
　元許穎<hi>詳孝子志</hi>
　明夏原吉李東陽夏忠靖傳原吉字維喆其先㑹稽<lb/>
　人祖希聲元季為湖廣行省都事國初占籍湘隂父<lb/>
　時敏湘隂教諭原吉領鄉薦升國子生入禁廡書誥<lb/>
<pb n="KR2k0046_WYG_050-2a"/>
　敕太祖見字格方正賜緋衣復遣人察諸生獨原吉<lb/>
　端坐正書心念之書滿當署職上曰原吉端厚特授<lb/>
　户部主事擢右侍郎巡撫福建太宗入定大統進尚<lb/>
　書凡貢賦役法悉命詳定原吉酌古今議多從厚曰<lb/>
　不可使後難繼困吾民也兩浙大水三命原吉往治<lb/>
　至則奏罷蠧民妨政數十事輙訪耆宿相度地勢疏<lb/>
　河導渠修築隄堰俾水歸於海又奏發廩粟三十餘<lb/>
　萬石所活不可勝計乃分給牛種督之耕種吳人至<lb/>
<pb n="KR2k0046_WYG_050-2b"/>
　今懐之三年還掌部事請裁冗食節浮費又禁鹽鈔<lb/>
　法諸弊凡水旱必奏請蠲租稅扈從幸北京復命兼<lb/>
　掌刑部二指揮冒支官糧上欲斬之元吉曰罪自有<lb/>
　律若實盜者何以加諸乃止八年上親討北邊命輔<lb/>
　太孫留守北京諭之曰朕以房𤣥齡委卿矣從太孫<lb/>
　周行鄉落取民虀黍以進曰願知此味九年考績上<lb/>
　晏於便殿諭羣臣曰原吉乃太祖養成賢徳欲觀古<lb/>
　名臣此其人也大臣科道言南北建都便利不同上<lb/>
<pb n="KR2k0046_WYG_050-3a"/>
　令廷辨元吉曰臣等罪也科道言是或尤其背初議<lb/>
　原吉曰吾輩歴職久言雖失幸上憐之若言官得罪<lb/>
　所損多矣衆始歎服上議親討北邊羣臣莫敢言原<lb/>
　吉約尚書方賓同諫遂獲罪籍其家惟賜鈔千貫餘<lb/>
　皆布衣瓦器召還問征敵得失執不變仁宗踐阼加<lb/>
　太子少傅進少保洪熙元年賜銀印一其文曰繩愆<lb/>
　糾繆有封奏則以識之象印一文曰正直以便處分<lb/>
　宣徳三年賜範金銀印八其一曰含光正靖扈從巡<lb/>
<pb n="KR2k0046_WYG_050-3b"/>
　邊上取原吉等糗糒嘗之曰卿亦食此乎對曰臣得<lb/>
　此食足矣隨營将士多餒者遂撤上供物以賜且徧<lb/>
　賜将士上念原吉等春秋髙特賜敕解部務俾專論<lb/>
　道而顧問益親寵賚稠疊不可殫述上嘗製玉冠二<lb/>
　枚以其一賜原吉曰使卿子孫知吾君臣一體也卒<lb/>
　贈特進光禄大夫太師諡忠靖賜祭殯葬皆越常典<lb/>
　官其子瑄為尚寳司丞命户部蠲户役後官至南京<lb/>
　太常少卿孫崇文舉進士為南京吏部郎中皆賢而<lb/>
<pb n="KR2k0046_WYG_050-4a"/>
　有文世其家<lb/>
　夏瑄<hi>見上</hi>
　易先<hi>詳忠臣志</hi>
　彭謙湘隂人永樂丙戌進士巡按四川有豪右置私<lb/>
　獄錮人又有僧掘地匿婦女謙廉得之悉按以法尋<lb/>
　以四川左參議致政有詩文行世<hi>見舊通志</hi>
　曹𢎞明一統志字文淵益陽人永樂乙未進士授刑<lb/>
　部主事尋陞員外郎恭慎有聞宣徳間進右侍郎巡<lb/>
<pb n="KR2k0046_WYG_050-4b"/>
　撫淮南安静不煩雖貴顯清苦如寒士<lb/>
　易綸楚紀益陽人宣徳中舉於鄉拜監察御史獨立<lb/>
　敢言忤權貴謫教宜川尚書江淵賛曰其進可取卿<lb/>
　相而言動蹇蹇其退可式後學而楷模循循<lb/>
　羅琥明一統志茶陵人正統時為南陽别駕積粟麥<lb/>
　三十萬石撫綏流民萬餘戸築封丘隄八十餘里陞<lb/>
　知衢州府以擒賊功進南京户部郎中攝部事諸司<lb/>
　咸祗令焉<lb/>
<pb n="KR2k0046_WYG_050-5a"/>
　劉憲明一統志字廷試益陽人成化戊戌進士拜監<lb/>
　察御史巡撫寧夏召募精銳奏捷花馬池賜金帛後<lb/>
　忤逆瑾逮繫詔獄卒<lb/>
　羅安楚紀益陽人成化戊戌進士授户部主事出補<lb/>
　屯田僉事歴貴州叅政遇事多所建明備兵瀘州功<lb/>
　績尤偉<lb/>
　羅鍳楚紀茶陵人成化戊戌進士授南京刑科給事<lb/>
　中起復補户科𢎞治初疏上隆輔養保初政廣儲積<lb/>
<pb n="KR2k0046_WYG_050-5b"/>
　三事出為廣東叅議歴四川布政使均賦役練戎政<lb/>
　撫孤獨不為赫赫名而人被實惠擢副都御史以忤<lb/>
　劉瑾罷瑾誅起巡撫以病致仕年九十卒<lb/>
　黄寳何孟春集字廷用世為長沙鉅族寳隨父官閩<lb/>
　中方成童緝學著文迥絶時輩成化甲辰舉進士觀<lb/>
　政户部承檄餉銀寧夏當道聞其操守選授吏部驗<lb/>
　封主事謹厚純約一命即精吏職遷員外郎進郎中<lb/>
　惟清惟慎寳不愛寳之言傳播胥𨽻尋升太常少卿<lb/>
<pb n="KR2k0046_WYG_050-6a"/>
　轉右通政正徳丁夘遷應天府尹除苛剔蠧條教一<lb/>
　新畿民時苦旱災逋嵗入萬餘寳節縮出納通融補<lb/>
　助公私兩濟用薦為右副都御史巡撫陜西至鎮宣<lb/>
　上徳諏民隠舉軍法飭邊備西安大旱出令有司減<lb/>
　釋囚滯祈禱神祠雨應時浹注漢中賊蠭起聲勢甚<lb/>
　熾寳分兵擒捕多所斬獲餘黨就撫秦地以寧㑹閹瑾<lb/>
　擅權或勸通賂遺不答以是忤瑾懼及禍委政去瑾<lb/>
　敗言官交章薦任巡撫月餘旨從中出令致仕世廟<lb/>
<pb n="KR2k0046_WYG_050-6b"/>
　嗣統召為吏部左侍郎卒賜祭葬子恩廕<lb/>
　劉端<hi>詳孝子志</hi>
　易舒誥姓譜攸縣人𢎞治乙丑進士選庶吉士授檢<lb/>
　討詞翰為時所重逆瑾怙威人皆争附之舒誥不屈<lb/>
　改南京户部主事瑾敗復入翰林以親老歸養家居<lb/>
　十四年杜門却掃娛親之餘雅善吟咏著有西泉集<lb/>
　徐廷用楚紀字良佐醴陵人𢎞治癸丑進士任户部<lb/>
　主事督都城商稅通州倉儲及内監諸塲芻秸事夙<lb/>
<pb n="KR2k0046_WYG_050-7a"/>
　夜勤勩力拒請托甲子都御史閻仰宇往理宣大邊<lb/>
　儲廷用督餉以從悉力區畫令不煩而事集遷員外<lb/>
　郎所著有東曹奏議<lb/>
　周采明一統志寧鄉人嘉靖巳丑進士歴禮科都給<lb/>
　事中端雅沉毅敷奏務持大體出補參政歴四川左<lb/>
　布政使踰六年進副都御史巡撫雲南以鎮静得民<lb/>
　李棠李㓜滋李棠碑字世叔長沙人初領鄉薦適父<lb/>
　病亟請於天以身代不得哀毁廬墓父遺劵千金焚<lb/>
<pb n="KR2k0046_WYG_050-7b"/>
　之中嘉靖戊戌進士歸取古今書閉户讀之且十年<lb/>
　始出拜禮部主事累遷太常少卿都察院右僉都御<lb/>
　史兩廣山冦煽亂陞副都御史鎮撫南贛汀韶等處節<lb/>
　制四省上安邊六䇿先定謀而後戰摧劇賊殄滅之<lb/>
　地方底寧轉南京兵部右侍郎仍躬歴要害處設防<lb/>
　守以善後圗去之日男婦襁負遮道士民建祠以祀<lb/>
　尋轉南京吏部右侍郎乞歸卒賜祭葬<lb/>
　鄧巍瀏陽人嘉靖辛丑進士任溧水令擢南考功敭<lb/>
<pb n="KR2k0046_WYG_050-8a"/>
　歴郡守藩臬皆以清異著稱因與張居正為舊交務<lb/>
　自逺嫌終不究用年八十五卒<hi>見舊通志</hi>
　周之屏三楚文獻録湘潭人嘉靖已未進士授溧水<lb/>
　令陞知吉安府屬有流賊之警借浙兵捍禦兵素暴<lb/>
　與郡人睚眦呌讙入府門皆露刃僚吏散走之屏嚴<lb/>
　鼓升堂諭以禍福皆投刃拜一郡獲安擢廣西布政<lb/>
　使張居正議欲丈量守令言猺獞田不可問比入覲<lb/>
　合言於朝張厲聲云只管丈之屏遽揖而出守令或<lb/>
<pb n="KR2k0046_WYG_050-8b"/>
　問故之屏曰相公方欲整齊法度肯明言田不可丈<lb/>
　耶伸縮在我輩耳弟之翰嘉靖巳夘舉人歴四川僉<lb/>
　事之基萬厯癸未進士歴邵武太守並祀鄉賢<lb/>
　周之翰<hi>見上</hi>
　周之基<hi>見上</hi>
　譚希思茶陵人萬厯甲戌進士初任萬安縣調令永<lb/>
　豐皆有惠政擢南畿御史抗疏六事降謫復内擢歴<lb/>
　陞順天府丞晉僉都御史巡撫四川時播州逆節方<lb/>
<pb n="KR2k0046_WYG_050-9a"/>
　萌廷議主勦希思主撫遂去職居鄉以清介稱<lb/>
　荘天合長沙衛人萬厯巳丑進士改庶吉士授編<lb/>
　修侍講筵晉宫僚以端謹受知於光宗庚子主試南<lb/>
　都甲辰分校禮闈所拔多知名士累進少詹事丁外<lb/>
　艱歸卒贈禮部右侍郎賜祭葬子以臨廕授中書舍<lb/>
　人<hi>以上舊通志</hi>
　李騰芳湘潭人萬厯壬辰進士改庶吉士授編修好<lb/>
　學負才名三王並封㫖下騰芳為書詣朝堂投大學<lb/>
<pb n="KR2k0046_WYG_050-9b"/>
　士王錫爵錫爵憮然遂反並封之詔朝鮮復用兵上<lb/>
　安攘八策累遷左諭徳光宗立擢少詹事旋拜禮部<lb/>
　侍郎尋改吏部加禮部尚書魏忠賢惡騰芳與楊漣<lb/>
　同鄉矯㫖削奪懐宗起掌部事卒贈太子太保<hi>明史稿</hi>
　劉𢎞化長沙衛人萬厯庚戌進士兩令山西以循卓<lb/>
　稱櫂刑科給事糾輔臣附權宦内臣僣批答及移宫<lb/>
　紅丸兩案皆人所難言魏璫屢興大獄具疏力争熊<lb/>
　廷弼方擬大辟𢎞化復以公掲保之璫誣以受熊賄<lb/>
<pb n="KR2k0046_WYG_050-10a"/>
　萬金按追窘甚璫敗仍以兵科給事晉太常卿轉南<lb/>
　大理旋告病歸請減長沙府例外派銀五千餘兩潭<lb/>
　人至今懐之<hi>見舊通志</hi>
　洪雲蒸<hi>詳忠臣志</hi>
　羅喻義益陽人萬厯癸丑進士改庶吉士授檢討天<lb/>
　啟初累遷南京國子祭酒諸生欲為魏璫忠賢建祠<lb/>
　喻義懲其倡者乃巳忠賢黨輯東林籍貫湖廣二十<lb/>
　人以喻義為首懐宗嗣位召拜禮部侍郎克日講官<lb/>
<pb n="KR2k0046_WYG_050-10b"/>
　喻義見中外多故将吏不習兵銳意武事因言武有<lb/>
　七徳豐財居一明年進講尚書撰布昭聖武講義中<lb/>
　及時事語侵執政喻義雅負時望為温體仁所傾卒<lb/>
　諡文介<hi>明史稿</hi>
　周耀冕寧鄉人萬厯已夘鄉薦任東平知州陞延安<lb/>
　同知築泇水之隄以扞黄河搗鄜崖之巢以靖邊圉<lb/>
　<hi>見府志</hi>
　謝肇元湘潭人天啟乙丑進士初知嘉定州請減浮<lb/>
<pb n="KR2k0046_WYG_050-11a"/>
　糧著祥刑録晉戸部郎剔弊釐奸兵餉取給分校蜀<lb/>
　闈典試滇南皆稱得士擢漕濮兵備時值冦警屢捍<lb/>
　危城加大叅進廉使督餉治兵威懐克著卒贈太僕<lb/>
　吳應台湘隂人以進士授浦江令時金華義烏頻有<lb/>
　冦警應台練兵捍禦賊不敢犯境有寃誣兩獄應台<lb/>
　立為昭雪<hi>以上舊通志</hi>
　陶顯位<hi>詳文苑志</hi>
　陶汝鼐<hi>詳隠逸志</hi>
<pb n="KR2k0046_WYG_050-11b"/>
皇清胡爾愷字石江長沙進士經略洪承疇以山林隐<lb/>
　　逸薦特授吏科給事中在諫垣一載章屢上皆中<lb/>
　　事窽其言湖南彫敝尤切歴吏部右侍郎遷禮部<lb/>
　　左侍郎卧疾尚陳四事平催徵禁營造革夫轎抑<lb/>
　　侵漁俱䝉<lb/>
俞允未幾寓京邸貧無以歛士大夫為經紀其䘮以歸<lb/>
　　趙開心字靈伯長沙人由進士特授陜西道御史<lb/>
　　有鯁直聲<lb/>
<pb n="KR2k0046_WYG_050-12a"/>
世祖皇帝特重之擢僉都御史晉左都凡值疑獄抗疏剖<lb/>
　　　析総領臺憲風紀肅然尋降補太常卿復晉工部<lb/>
　　　尚書兼総督倉塲卒於官賜祭𦵏遣官䕶䘮還里<lb/>
　　　周應遇字鶴泉善化人以嵗貢生佐經畧洪承疇<lb/>
　　　幕薦補雲南洱海僉事有清譽三載吿歸以山水<lb/>
　　　詩文自娛著友水軒集<hi>以上俱舊通志</hi>
　　　彭之夀寧鄉人康熙四十年以貢選南漳縣訓導<lb/>
　　　閱五年告歸之夀篤勤於學善引掖後進及門登<lb/>
<pb n="KR2k0046_WYG_050-12b"/>
　　　仕籍者多良吏族黨貧乏者傾貲顧䘏未嘗有徳<lb/>
　　　色<lb/>
　　　曹景星<hi>詳義士志</hi>
　衡州府<lb/>
　　明陳翔酃人成化癸夘領鄉薦授翰林院博士出知<lb/>
　　普安州州苗民雜處守下車例有餽遺翔力却之遂<lb/>
　　歡服後家居故人有孤女無所依翔撫育厚嫁遣之<lb/>
　　<hi>見舊通志</hi>
<pb n="KR2k0046_WYG_050-13a"/>
　劉泰酃人太學生歴嘉善合肥丞擢東阿令不赴歸<lb/>
　與邑人講學多所造就任嘉善時督郡課十餘萬例<lb/>
　有羨金泰悉罷却請以充明嵗正供有㫖旌賞合肥<lb/>
　有巨鎮泰請築城又立社學民深徳之<hi>見舊通志</hi>
　蒋福陵明一統志衡陽人正徳甲戌進士初令鄞政<lb/>
　尚豈弟催科不擾擢太僕寺丞出知杭州府公亷寛<lb/>
　裕始終一節<lb/>
　劉黻明一統志衡陽人正徳丁丑進士授行人諫武<lb/>
<pb n="KR2k0046_WYG_050-13b"/>
　宗南巡謫南京國子助教嘉靖初復職尋擢御史屢<lb/>
　建危言宦戚歛手出按四川禁中貴專擅復蘇氏侵<lb/>
　田以終養告歸<lb/>
　劉堯誨三楚文獻録字君訥臨武人為人沉毅寡言<lb/>
　登嘉靖癸丑進士令新喻擢南刑垣適倭勢且薄畿<lb/>
　甸堯誨抗疏論総制胡宗憲失策謂功罪不明賞罰<lb/>
　惟貨天下事大可憂者疏入分宜銜之又浙直以備<lb/>
　倭故凡均徭銀俱先三年辦名曰提編法民困甚堯<lb/>
<pb n="KR2k0046_WYG_050-14a"/>
　誨抗疏巧取民不如拙省費罷興作省冗兵内外供<lb/>
　應尚衣寺人多冒破宜裁核權貴人皆側自因引疾<lb/>
　歸粤冦犯臨武率子弟禦之又募艾家兵為外援從<lb/>
　間奪賊所竪旗賊驚引去起為僉都御史撫八閩設<lb/>
　方畧殱巨冦林鳳黨並擒倭哚麻哩諸衆又奏設南<lb/>
　澳総兵扼斷賊巢進副都御史再撫江西疏蠲積年<lb/>
　逋餉二十九萬零擢少司馬兼御史中丞督師兩廣<lb/>
　諸将士以縱賊林道乾伏法堯誨言法不及文寮非<lb/>
<pb n="KR2k0046_WYG_050-14b"/>
　所以示公竟按海防官不少貸於是流賊相繼輸欵<lb/>
　又定羅旁兩猺狼調土兵定粤西八寨酌善後七䇿<lb/>
　又條畫粤西鹽法使湖南民不苦鹽嶺東兵不苦餉<lb/>
　陟南户兵兩部尚書予告歸所著有督撫奏議治河<lb/>
　三議虚籟集臨武志<lb/>
　朱炳如衡陽人嘉靖已未進士官行人奉使藩府餽<lb/>
　遺無所受晉御史視鹺淮南庫積贖鍰三萬兩牒漕<lb/>
　司以佐邊備賑得代出境行笥惟圗書故衣巡粤西<lb/>
<pb n="KR2k0046_WYG_050-15a"/>
　典試事稱得人及經畧諸山砦撫勦事宜並中窽要<lb/>
　出守泉州單騎赴任一老蒼頭相隨政暇延諸生談<lb/>
　道藝泉故有河通城中如卦畫環學官嵗淤久且盡<lb/>
　炳如濬之明年庚午鄉試泉預解額者五十八人京<lb/>
　闈閩兩解首皆泉人僉謂濬河之應轉兩浙運使入<lb/>
　覲署上考為天下治行第一賜金綺尚方食累陞陜<lb/>
　西左布政使清操始終有詩文集若干巻炳如尤有<lb/>
　徳於泉郡士建祠祀之比西山梅溪云<hi>見舊通志</hi>
<pb n="KR2k0046_WYG_050-15b"/>
　曾朝節臨武人萬厯丁丑進士殿試第三人及第歴<lb/>
　官禮部侍郎掌詹事經筵講官晉禮部尚書先後疏<lb/>
　諸逺僉壬忍嗜好修人紀勵精政治凡十上累數千<lb/>
　言上嘉納之充東宫講讀每因事導引必歸於道上<lb/>
　嘗顧謂太子此汝社稷臣也疾卒上震悼諭祭𦵏贈<lb/>
　太子太保諡文恪朝節亷静雖踐華要而貲産未嘗<lb/>
　有餘嘗構㑹館於京師為湖南士大夫邸舍又於郡<lb/>
　北建來雁塔以砥湘流置義田贍子姓立朝忠藎病<lb/>
<pb n="KR2k0046_WYG_050-16a"/>
　劇猶手著釋解典觀全史以進所著有紫園草南國<lb/>
　草易測書經正㫖以弟朝符子廷棟為嗣廕補上林<lb/>
　苑監丞<hi>見舊通志</hi>
　伍廷相衡陽貢生事繼母孝能文章入南雍上安民<lb/>
　定亂十三䇿有㫖報聞<hi>見府志</hi>
　謝如珂<hi>詳義士志</hi>
　歐陽顯宇<hi>詳忠臣志</hi>
　寗咸<hi>詳文苑志</hi>
<pb n="KR2k0046_WYG_050-16b"/>
　王萬善<hi>詳文苑志</hi>
　聶廷鳳<hi>詳義士志</hi>
皇清曹國光耒陽嵗貢生博學有品見鄉人争輙往平<lb/>
　　莊墅杉千株為隣火延燒殆盡隣人願償光慰遣<lb/>
　　之其長者行𩔖如此年九十六卒<lb/>
　　周士儼字若思衡陽人順治甲午貢入成均屢試<lb/>
　　拔萃選授内閣中書舍人陞典籍以書𠡠偶誤鑴<lb/>
　　級御史李之芳疏論其枉奉<lb/>
<pb n="KR2k0046_WYG_050-17a"/>
㫖赴部具訊本末士儼終不自明引罪如初少宰王清<lb/>
　　與大中丞髙珩嘉之謂此一官者誠不怨不尤之<lb/>
　　君子也照所鑴級補國子學正量移工部司務檢<lb/>
　　括舊皇荘之隠漏以佐軍興兩計皆書上考以疾<lb/>
　　卒官<hi>以上舊通志</hi>
永州府<lb/>
　東漢鄭産水經注零陵先賢傳曰鄭産字景載泉陵<lb/>
　人也為白土嗇夫漢末多事國用不足産子一嵗輙<lb/>
<pb n="KR2k0046_WYG_050-17b"/>
　出口錢民多不舉子産乃𠡠民勿得殺子口錢當自<lb/>
　代出産言其郡縣為表上言錢得除更名白土為更<lb/>
　生鄉也<lb/>
　蜀漢劉巴蜀志列傳巴字子初零陵烝陽人少知名<lb/>
　荆州牧劉表連辟及舉茂才皆不就表卒巴北詣曹<lb/>
　公曹公辟為掾使招納長沙零陵桂陽㑹先主畧有<lb/>
　三郡巴遂逺適交趾復至蜀先主定益州巴辭謝罪<lb/>
　負先主不責而諸葛孔明數稱薦之辟為左将軍西<lb/>
<pb n="KR2k0046_WYG_050-18a"/>
　曹掾後代法正為尚書令躬履清儉不治産業恭默<lb/>
　守静退無私交非公事不言先主稱尊號文誥䇿命<lb/>
　皆巴所作章武二年卒按劉巴傳注零陵先賢傳曰<lb/>
　巴祖父曜蒼梧太守父祥江夏太守盪冦将軍明一<lb/>
　統志以巴為劉優長子繆也又以劉敏為優孫不知<lb/>
　何據<lb/>
　黄蓋吳志列傳蓋字公覆泉陵人初為郡吏察孝廉<lb/>
　辟公府孫堅舉義兵蓋從之拜别部司馬堅薨蓋隨<lb/>
<pb n="KR2k0046_WYG_050-18b"/>
　策及權擐甲周旋諸山越不賓有冦難之縣輙用<lb/>
　蓋為守長石城縣吏特難檢御蓋乃署兩掾分主諸<lb/>
　曹教曰兩掾所署事入諾出若有姦欺終不加以鞭<lb/>
　杖宜各盡心無為衆先久之蓋時有所省各得兩掾<lb/>
　不奉法數事乃悉請諸掾吏賜酒食因出事詰問兩<lb/>
　掾辭屈皆叩頭謝罪蓋曰前巳相𠡠終不以鞭杖相<lb/>
　加非相屈也遂殺之縣中震慄遷丹陽尉抑強扶弱<lb/>
　山越懐附蓋姿貌嚴毅善於養衆每所征討士卒皆<lb/>
<pb n="KR2k0046_WYG_050-19a"/>
　争為先建安中隨周瑜拒曹公於赤壁建策火攻拜<lb/>
　武鋒中郎将加偏将軍病卒於官蓋當官決斷事無<lb/>
　留滯國人思之及權踐阼追論其功賜子柄爵闗内<lb/>
　侯<lb/>
　晉葉譚楚紀泉陵人清簡有節操至洛陽舉孝亷除<lb/>
　郎中拜太子舍人遷秘書監<lb/>
　唐屈隠之姓譜祁陽人少好經史尤精荘易舉秀才<lb/>
　為廣州判官兼攝司馬遷韶州刺史居官清儉請託<lb/>
<pb n="KR2k0046_WYG_050-19b"/>
　不行<lb/>
　李邰延唐人唐書劉蕡傳太和二年舉賢良方正能<lb/>
　直言敢諫引諸儒百人於廷時第䇿官見蕡對嗟伏<lb/>
　而畏中官眦睚不敢取河南府叅軍事李邰曰蕡逐<lb/>
　我留吾顔其厚耶乃上疏曰陛下御正殿求直言使<lb/>
　人得自奮今蕡所對敢空臆盡言有司以言涉訐忤<lb/>
　不敢聞自詔書下萬口籍藉歎其誠鯁至於垂泣臣<lb/>
　所對不及蕡逺甚内懐愧恥自謂賢良奈人言何乞<lb/>
<pb n="KR2k0046_WYG_050-20a"/>
　回臣所受以旌蕡直帝不納邰後歴賀州刺史<lb/>
　五代何仲舉<hi>詳文苑志</hi>
　宋陶岳楚紀祁陽人太平興國五年進士累官太常<lb/>
　博士知端州余靖過端父老言前後刺史不求硯者<lb/>
　惟包孝肅及岳二人歴官四十餘年五為郡守有文<lb/>
　集行世<lb/>
　周輔成明一統志道州人世居營道之濓溪登大中<lb/>
　祥符八年進士歴官多善政終於桂陽令累贈諫議<lb/>
<pb n="KR2k0046_WYG_050-20b"/>
　大夫子敦頤<lb/>
　周堯卿宋史列傳堯卿字子俞道州永明人天聖二<lb/>
　年舉進士積官至太常博士范仲淹薦其經行可為<lb/>
　師表未及用始堯卿年十二䘮父憂戚如成人見母<lb/>
　則抑情忍哀不欲傷其意母知而異之謂族人曰是<lb/>
　兒愛我如此多知孝養矣及母䘮倚廬三年席薪枕<lb/>
　塊雖疾病不飲酒食肉既𦵏慈烏百數銜土集隴上<lb/>
　人以為孝感所致為學不專於傳注問辨思索以通<lb/>
<pb n="KR2k0046_WYG_050-21a"/>
　為期長於毛鄭詩及左氏春秋有詩春秋說各三<lb/>
　十巻文集二十巻子論鼎州司理參軍詵歸安主簿<lb/>
　何齍姓譜營道人登政和八年進士性剛介議論不<lb/>
　屈倅隨守亷俱擅聲稱後守雅州亦以最聞<lb/>
　陳遘<hi>詳忠臣志</hi>
　歐陽言楚紀營道人建炎二年登第性亷退任遷江令<lb/>
　嘗獲冒爵人陳椿以賞合改秩固辭不受後宰劇邑鞫<lb/>
　制獄愈有聲稱㝷倅賓陽遷員外郎致仕故廬蕭然<lb/>
<pb n="KR2k0046_WYG_050-21b"/>
　唐開楚紀江華人建炎二年第進士通判廉州治<lb/>
　績著稱於時叔父貢常被誣憤死於獄開詣京師訴<lb/>
　寃鄉人髙其義<lb/>
　李長庚明一統志寧逺人登紹興二年第歴仕五十<lb/>
　年廉潔有守不事生業惟蓄書數千巻號其讀書之<lb/>
　室曰氷壺卒年八十有六有氷壺集<lb/>
　樂雷發字聲逺寧逺人少穎敏無書不讀長於詩賦<lb/>
　累舉不第門人姚勉登科以讓第疏上理宗發策親<lb/>
<pb n="KR2k0046_WYG_050-22a"/>
　試對選舉八事稱㫖賜特科状元因數議時事不用<lb/>
　歸隠雪磯<hi>見舊通志</hi>
　義太初<hi>詳文苑志</hi>
　唐傑<hi>詳孝子志</hi>
　李文珍<hi>詳孝子志</hi>
　明周彜永明人好學善屬文永樂乙未進士初授行<lb/>
　人奉使交趾遷知雷州府起復補瓊州政尚嚴明而<lb/>
　宅心仁恕兩郡懐徳<hi>見舊通志</hi>
<pb n="KR2k0046_WYG_050-22b"/>
　雷復寧逺人正統初進士由庶吉士歴官廣西副使<lb/>
　藤縣奸民搆猺陷縣治與叅将范信討斬之成化初<lb/>
　以大臣㑹薦擢山東右布政司七年徵拜禮部右侍<lb/>
　郎尋改右副都御史巡撫山西端恪守法得軍民心<lb/>
　敗冦紅沙煙再敗之煙寺溝石人村賜勅奨勞時山<lb/>
　西大祲廷議以陜西用兵令預徵芻餉轉輸榆林復<lb/>
　上言自山西至榆林道路險絶民齎銀往易價翔貴<lb/>
　不免稱貸償責多破産今雨雪愆違飢民疾病流離<lb/>
<pb n="KR2k0046_WYG_050-23a"/>
　困悴萬状而應輸綾帛藥果諸物又不下萬計乞<lb/>
　依山東例蠲除仍發帑賑贍帝從之及發金三萬不<lb/>
　足請鬻鹽四十萬引並令民入粟授散官皆報可<hi>明史</hi>
　<hi>稿</hi>
　寗良明一統志祁陽人賦性伉爽好學能文章正統<lb/>
　乙丑進士授行人歴官浙江布政使所至有聲績<lb/>
　吳禋明一統志零陵人成化丙戌進士任監察御史<lb/>
　振肅風紀茂著激揚之聲陞參議參政克修厥職不<lb/>
<pb n="KR2k0046_WYG_050-23b"/>
　畏權勢<lb/>
　熊繡道州人成化二年進士授行人奉使楚府巡查<lb/>
　四川力拒餽遺擢御史巡按陜西發布政于璠罪帝<lb/>
　怒下繡吏謫知清豐久之擢鳳翔知府𢎞治初遷山<lb/>
　東左叅政進右布政使七年以右副都御史巡按延<lb/>
　綏初榆林屯兵備冬為小堡景泰中始移巡撫總兵<lb/>
　官居之遂為西北巨鎮城隘弗能容乃徙千數百家<lb/>
　於城外繡請増築千二百餘丈涖鎮數年練兵積粟<lb/>
<pb n="KR2k0046_WYG_050-24a"/>
　邊政修舉歴兵部左右侍郎尚書劉大夏深倚信之<lb/>
　騰驤四衛勇士額三四萬人率虛籍命繡清釐得詭<lb/>
　冒者萬四千人時武宗初立御馬太監寗瑾欲逺之<lb/>
　乃擢右都御史總督兩廣既抵鎮盡裁幕府供億討<lb/>
　平賀縣獞瑾深疾繡召掌南京都察院事尋罷歸卒<lb/>
　巡撫秦金頌其清節於朝贈刑部尚書太僕少卿何<lb/>
　孟春乞予諡遂諡荘簡並給其孫月米一石<hi>明史稿</hi>
　周璇字玉衡東安人成化丁酉舉人令武平值賊猖<lb/>
<pb n="KR2k0046_WYG_050-24b"/>
　獗璇單騎詣巢推誠曉譬賊黨遂服兵荒相繼璇勤<lb/>
　於撫字以最調栁城歸卒年八十七<hi>見舊通志</hi>
　周鵬楚紀永明人成化戊戌進士授刑部主事讞獄<lb/>
　多所平反出守潮州築三利溪隄溉民田數千頃陞<lb/>
　雲南參政卒家無餘儲<lb/>
　程温明一統志祁陽人由進士任南京吏部主事陞<lb/>
　南京通政司叅議逆瑾用事舊輔劉健謝遷皆罷温<lb/>
　草疏将應求直言詔書忽内批致仕歸里家多藏書<lb/>
<pb n="KR2k0046_WYG_050-25a"/>
　悉出送黌舍中嘉惠後學云<lb/>
　何天衢楚紀字道亨營道人游濓溪月巖山深悟先<lb/>
　天之學久之有得中𢎞治丙辰進士授嘉興令秩滿<lb/>
　拜監察御史彈劾無徇避巡諸邊鎮晝伺風角宵察<lb/>
　景緯静籌樽俎動謹斥堠逆瑾用事達官貴人多出<lb/>
　門下天衢恥之遂遭廢錮瑾敗起守河南鎮守太監<lb/>
　索七郡重貨獨抗弗與遷陜西副使燭機防變申律<lb/>
　令作士氣秦人頼有寧宇轉浙江按察使晉布政使<lb/>
<pb n="KR2k0046_WYG_050-25b"/>
　浙湖孽族為亂天衢兼撫勦平之宸濠不軌貴璫畢<lb/>
　正潜為應天衢夙有成算正授首頒賞有差嘉靖紀<lb/>
　元擢都御史巡視河南鑛徒為冦衆十數萬天衢克<lb/>
　之晉工部右侍郎増禄一品留守南都值日精門災<lb/>
　疏陳時政闕失上嘉納遷理易州厰卒愍綸予䘏子<lb/>
　啟始四嵗乃䕃其弟天衡<lb/>
　歐陽光永明人𢎞治已未進士令長洲調永新不善<lb/>
　媚權貴遂絶意仕進徜徉林壑垂十餘年<hi>見舊通志</hi>
<pb n="KR2k0046_WYG_050-26a"/>
　胡節楚紀零陵人𢎞治壬戌進士授行人拜監察御<lb/>
　史按山東忤逆瑾逮繫詔獄卒贈光禄少卿<lb/>
　朱衮楚紀永州人𢎞治壬戌進士選翰林院庶吉士<lb/>
　拜監察御史以忤逆瑾謫縣丞瑾敗起擢南京吏部<lb/>
　郎中出補雲南叅議轉按察副使進叅政為人樸茂<lb/>
　善談論如湧泉懸河為文颷回峯䜿人莫能測其底<lb/>
　藴<lb/>
　沈良佐明一統志零陵人正徳戊辰進士任南京户<lb/>
<pb n="KR2k0046_WYG_050-26b"/>
　部主事歴廣西左叅政立心忠厚行事光明凡所至<lb/>
　皆有治績<lb/>
　陳薦祁陽人隆慶辛未進士選御史巡按陜西時三<lb/>
　秦荒旱薦清贖鍰得四萬餘金疏請蠲賑全活者甚<lb/>
　衆歴巡撫滇南操江留都皆有惠政晉工部尚書総<lb/>
　督漕運至吏部尚書卒年八十餘著古今衷辨百餘<lb/>
　巻<lb/>
　周希聖零陵人萬厯已丑進士令華陽舊有宫扇之<lb/>
<pb n="KR2k0046_WYG_050-27a"/>
　供大為民困希聖出俸錢佐之猶不給為之不食而<lb/>
　泣秩滿擢山東道御史㑹有倍取宫扇之㫖遂抗疏<lb/>
　極言之謫灌陽典史以薦起太常丞陞南京户部尚<lb/>
　書魏忠賢用事有訐希聖與楊漣深交者忠賢遂矯<lb/>
　㫖奪職忠賢敗復起用希聖辭年八十五卒於家<hi>以</hi>
　<hi>上舊通志</hi>
　唐徳明<hi>詳忠臣志</hi>
　陳純徳<hi>詳忠臣志</hi>
<pb n="KR2k0046_WYG_050-27b"/>
　文明<hi>詳文苑志</hi>
　唐斌<hi>詳義士志</hi>
　楊成章<hi>詳孝子志</hi>
　盧竒<hi>詳義士志</hi>
寳慶府<lb/>
　晉周﨑<hi>詳忠臣志</hi>
　唐胡曽姓譜邵陽人天福間屢舉不第髙駢鎮蜀引<lb/>
　為從事時南詔叛辭語不遜駢命曾撰牒諭之曰四<lb/>
<pb n="KR2k0046_WYG_050-28a"/>
　方之於中國猶衆星之拱北辰百川之趨東海天地<lb/>
　尚不能違況於人乎南詔屈服乞和尋補寧逺令多<lb/>
　惠政徙延唐請於朝復建舜祠著有安定集十二巻<lb/>
　詠史詩百首<lb/>
　宋周儀楚紀武岡人雍熈初舉進士官至諫議大夫<lb/>
　為嘉祐直臣居家以邵陵田悉分結宗族子湛天禧<lb/>
　中進士<lb/>
　王元春姓譜邵陽人慶元中進士初為零陵令創建<lb/>
<pb n="KR2k0046_WYG_050-28b"/>
　學宫置義産治多善蹟歴官吏部侍郎卓有清聲<lb/>
　明梁徳逺<hi>詳孝子志</hi>
　劉敬楚紀武岡州人永樂辛丑進士由縣令擢御史<lb/>
　遷山東副使練軍實核□餉抑豪右不以夷險渝操<lb/>
　罷免家居再起為都御史未赴而卒<lb/>
　袁寧新化人正徳丁夘舉於鄉任普安知州土官搆<lb/>
　害地方寧下車却其餽遺遂受約束普民徳焉歸田<lb/>
　後杜門掃軌自娛山水間<hi>見舊通志</hi>
<pb n="KR2k0046_WYG_050-29a"/>
　楊廷芳楚紀邵陽人天順庚辰進士授南京評事轉<lb/>
　寺正多所平反仕至貴州僉事以疾歸講學於邑之<lb/>
　東山號東山先生年九十八吟誦不輟人稱其年近<lb/>
　百齡學長三絶<lb/>
　黄琉武岡州人天順已夘鄉舉任吏部司務性敏練<lb/>
　有守陞刑部員外郎雪寃甚衆<lb/>
　伍佐新化人𢎞治已酉鄉舉任河南府通判遷安寜<lb/>
　知州州民多寄户影射徭役佐編籍申白宿弊頓除<lb/>
<pb n="KR2k0046_WYG_050-29b"/>
　轉贛州同知屬龍南冦警佐連搗山巢俘馘有功陞<lb/>
　思南知府勸農桑修學校以目疾乞休為人亷介恬<lb/>
　退所著有文峯集<hi>以上舊通志</hi>
　康憲邵陽人明一統志幼孤事母雷曲盡其孝𢎞治<lb/>
　中以嵗貢任廣元知縣嘉惠學校寛恤小民蠲串錢<lb/>
　之弊代逋乏之征九載歸田恂恂謹厚人有非義愧<lb/>
　不以聞治家有法尤敦婣睦卒年八十四<lb/>
　唐鳳儀明一統志邵陽人正徳戊辰進士授行人拜<lb/>
<pb n="KR2k0046_WYG_050-30a"/>
　監察御史出按蘇松再按浙江釋疑獄表忠節禁奢<lb/>
　侈風紀肅然擢應天府丞進僉都御史巡撫四川值<lb/>
　嵗大饑疏請賑濟全活無筭芒部跳梁時議征勦溽<lb/>
　暑出師鳳儀疏請息兵計擒沙保蜀人大恱陞左副<lb/>
　都御史母艱歸卒賜祭𦵏䕃一子<lb/>
　李中憲新寧人正徳間以貢士任廣元令興學校䘏<lb/>
　㷀獨飭軍衛賢聲茂著乞歸之日行李蕭然卒年九<lb/>
　十有五<lb/>
<pb n="KR2k0046_WYG_050-30b"/>
　楊和城歩人以嵗貢任梧州通判清稅課捕劇盜改<lb/>
　判潯州督勦有功遷劍州知州州隣麗江土官奪民<lb/>
　田嚴諭還之和性剛而愛民劍州人有竹溪遺愛集<lb/>
　紀和善政<lb/>
　曹一夔武岡州人萬厯甲戌進士授行人擢監察御<lb/>
　史巡長蘆山東鹽法條陳十二事著為令甲再巡四<lb/>
　川轉嘉湖兵備洗寃釐弊以激揚清濁為先乞養親<lb/>
　歸卒所著有虚白堂集<lb/>
<pb n="KR2k0046_WYG_050-31a"/>
　車大任邵陽人萬厯庚辰進士令南豐遇事敢為時<lb/>
　流冦亂後户多逃亡邑民供廢田之稅大任力言於<lb/>
　上官請聼民就便近買給得奏允行且符下他縣如<lb/>
　大任請困遂蘇陞禮部郎中出守福州時日本叛擾<lb/>
　東南多警乃練軍實繕城隍首行常平社倉之法叙<lb/>
　賚特優擢嘉湖兵備副使創建仁文書院遷巡温處<lb/>
　參政以養親告歸所著有螢囊閣正續集四十巻喻<lb/>
　言六巻<lb/>
<pb n="KR2k0046_WYG_050-31b"/>
　劉應龍邵陽人萬厯間進士初令崑山以清簡理獄<lb/>
　以精明摘奸裁運軍糧羨勤學校課試士民感恱行<lb/>
　取擢御史奏減蘇州糧數萬石蘇人為之立祠出按<lb/>
　山西福建復按畿輔捐俸賑飢遷南京太常少卿告<lb/>
　歸應龍尤深究性命之㫖所著一得編傳於世<lb/>
　王尚賢邵陽人父歿事繼母盡孝以大父遺産譲其<lb/>
　從弟領萬厯甲午鄉薦授将樂令革坊里陋規汰絶<lb/>
　軍冒食改補蒼梧𣙜稅無分釐溢額商旅賴之㑹派<lb/>
<pb n="KR2k0046_WYG_050-32a"/>
　宗藩贍産尚賢按得軍田冒占者如數充之免奪民<lb/>
　田數千畝晉蘇州同知署長吳二縣篆撫武進亂民<lb/>
　擒丹陽劇盜置官田蘇漕累理寃獄尤以清節著聞<lb/>
　所著有菉園集二十餘巻<lb/>
　陳九鶴邵陽人萬厯已酉舉鄉薦孝友醇謹值嵗歉<lb/>
　鬻産市米為淖糜數處人頼全活晚令嘉禾邑小而<lb/>
　殘撫綏煦育民賴保聚未幾告歸析田産之半以贍<lb/>
　兄弟之子<hi>以上舊通志</hi>
<pb n="KR2k0046_WYG_050-32b"/>
　劉孔暉<hi>詳忠臣志</hi>
　盧大受<hi>詳忠臣志</hi>
　方觀詳<hi>孝子志</hi>
　王朝卿<hi>詳孝子志</hi>
　車大敬<hi>詳義士志</hi>
　簡而亷<hi>詳孝子志</hi>
岳州府<lb/>
　明方昇明一統志臨湘人鄉薦第一舉進士性寧静<lb/>
<pb n="KR2k0046_WYG_050-33a"/>
　有文行拜監察御史按治處咸著清直聲遷江西副<lb/>
　使卒官篋中惟衣服二三襲士大夫賢而惜之<lb/>
　劉綸臨湘人成化已酉舉人資性剛方知四川灌縣<lb/>
　豈弟得民秩滿士民請於當道願借一年及歸民涕<lb/>
　泣追送祀名宦<lb/>
　方賓巴陵人𢎞治鄉貢性方嚴不茍言笑以義訓厲<lb/>
　族人終其世族無争訟者正徳間任鳳陽通判值山<lb/>
　東盜起督兵禦淮建靈壁虹縣二城賊至不得渡縱<lb/>
<pb n="KR2k0046_WYG_050-33b"/>
　撃大破之御史上平賊績詔旌異卒於任子啟泰河<lb/>
　東都轉運使啟念劍州知州<lb/>
　方鈍巴陵人正徳辛已進士累官户部尚書時邊費<lb/>
　浩繁苦心調給六載所上章疏至數十萬言受知世<lb/>
　廟立朝正直忤權貴請假回籍築白荆楓橋二隄穆<lb/>
　皇即位遣官存問卒贈太子少保諡簡肅<lb/>
　余坤巴陵人正徳已夘舉人官監察御史奉使四川<lb/>
　招撫流民數萬坤為人亷正尤以孝著有月田漫稿<lb/>
<pb n="KR2k0046_WYG_050-34a"/>
　姜廷頤巴陵人嘉靖甲辰進士授餘干令擢御史遷<lb/>
　淮陽兵備副使是時取民無制江北尤甚廷頤計郡<lb/>
　邑公費歲若干籍記之按籍征輸為條編法自是大<lb/>
　江以兩浙左右湖南北漸次舉行遂徧京省美意良<lb/>
　法實自廷頤始之累官至兵部侍郎予告歸<lb/>
　白竹華容人萬厯庚戌進士官至建昌守以廉著改<lb/>
　補瓊州遷粤東提學建昌瓊州並祀名宦<hi>以上舊通志</hi>
　楊一位<hi>詳孝子志</hi>
<pb n="KR2k0046_WYG_050-34b"/>
　楊紹儒<hi>詳義士志</hi>
　沈植<hi>詳義士志</hi>
常徳府<lb/>
　宋管師復<hi>詳隠逸志</hi>
　明馮貴<hi>詳忠臣志</hi>
　鄧崙明一統志武陵人永樂甲辰進士歴兵科給事<lb/>
　中上疏選将帥練士卒汰冗官犒邊軍去積弊謹失<lb/>
　機禁侵漁嚴紀律貸貧匠徙達官凡十事坐忤出補<lb/>
<pb n="KR2k0046_WYG_050-35a"/>
　長蘆運使建議鹽課利害十餘事民商便之<lb/>
　文㴻姓譜桃源人成化丙戌進士歴南京刑部郎中<lb/>
　知重慶府政尚寛平有古循吏風值嵗飢請米萬石<lb/>
　以賑全活甚衆有劇盜嘯聚山澤諭之使復業盜感<lb/>
　其誠信即解散澍富於學問為詩文古澹有思致年<lb/>
　躋耄耋手不釋巻居鄉以禮法自律人稱篤行云<lb/>
　楊褫明一統志武陵人𢎞治壬子解元丙辰進士選<lb/>
　庶吉士歴刑禮兵吏科都給事中持正敢言忤逆瑾<lb/>
<pb n="KR2k0046_WYG_050-35b"/>
　致仕瑾敗起吏科轉通政晉南京太僕寺卿有疏稿<lb/>
　詩文行世<lb/>
　陳洪謨楚紀武陵人𢎞治丙辰進士授刑部主事累<lb/>
　官雲南布政使值習阿苗亂與都御史何孟春協心<lb/>
　調度督餉濟兵克平十八寨晉都御史巡撫江西修<lb/>
　廢政汰冗員纂輿志召入為兵部侍郎掌部事運籌<lb/>
　邊政益勵清操卒贈兵部尚書賜祭葬所著有静<lb/>
　芳亭稿<lb/>
<pb n="KR2k0046_WYG_050-36a"/>
　龍琰武陵人正徳戊辰進士令上饒改長樂以勤慎<lb/>
　為政徵為刑部主事能循法守<lb/>
　龍翔霄武陵人正徳已夘鄉舉任閬中令轉知程畨<lb/>
　府督建黔城能均勞逸恤夫役六年考滿晉中憲大<lb/>
　夫仍留三年竣城工任黔既久士民感徳為立祠以祀<lb/>
　陳仲録武陵人嘉靖癸未進士令新城有廖氏兄弟<lb/>
　争訟十年仲録取手足共械出入與居閱月感悟情<lb/>
　好如初葬骨數百棺歴刑曹益多平友除山東按察<lb/>
<pb n="KR2k0046_WYG_050-36b"/>
　使告歸<lb/>
　胡舜華武陵人嘉靖庚戌進士令興化禦倭有功歴官<lb/>
　布政司叅議奉㫖籍嚴嵩貲財一無所染家素貧<lb/>
　所得俸置義田以贍族無私利焉<lb/>
　龍徳孚翔霄季子嘉靖戊午鄉舉授衛輝司理首復<lb/>
　白泉書院均屬縣徭役陞寧波府同知宦族奴僕倚<lb/>
　勢為暴悉置諸法轉户部郎中督𣙜淮南以清白著<lb/>
　謝事歸里長詩文書法著對湘樓集徳孚昆季四人<lb/>
<pb n="KR2k0046_WYG_050-37a"/>
　並列薦紳子三人襄孝亷負才名膺官太常京國學<lb/>
　皆風雅夙譽家門華顯云<lb/>
　陳思育武陵人嘉靖乙丑進士選庶吉士授翰林院<lb/>
　檢討與新安許國石首王喬桂切劘為古詩充經筵<lb/>
　講官轉賛善主應天試首録無錫顧憲成一時稱得<lb/>
　士世廟實録成陞中允大婚禮成進諭徳主順天試<lb/>
　陞少詹纂修㑹典拜禮部侍郎致仕神宗念其講筵<lb/>
　功多賜馳驛歸<lb/>
<pb n="KR2k0046_WYG_050-37b"/>
　龍膺徳孚之子萬厯庚辰進士陞徽州府推官有清<lb/>
　操遷祠祭司主事歴陞甘肅叅政以宿望召入為太<lb/>
　常卿<lb/>
　江盈科桃源人少甘貧推祖父所遺田以與昆弟授<lb/>
　徒自給除夕自郡歸道逢失金赴水者傾所携贈之<lb/>
　得不死萬厯壬辰成進士授長州令縣苦京解諸役<lb/>
　盈科為置役田二千餘畝以資役費比賦勾校每寛<lb/>
　其撲曰吾不忍見傷肌膚之效也秩滿遷吏部考功<lb/>
<pb n="KR2k0046_WYG_050-38a"/>
　主事改大理寺正恤刑滇黔全活甚衆主試蜀中擢<lb/>
　提學僉事卒<lb/>
　胡永順武陵人萬厯丙辰進士任太平推官擢兵科<lb/>
　給事直言敢諫疏劾時宰張鼐督臣張我師黔帥張<lb/>
　鳴鶴朝野震悚彈魏璫為城狐社鼠御批具見忠愛<lb/>
　然宵小側目族告病歸懐宗立遷禮科都給事卒<hi>以</hi>
　<hi>上舊通志</hi>
　唐㫤<hi>詳義士志</hi>
<pb n="KR2k0046_WYG_050-38b"/>
皇清楊震生武陵人以選貢授漳平知縣操守清白有<lb/>
　　治劇才民有積逋繫獄與設方計使得償而出之<lb/>
　　鎮兵據民産請逐兵而還民陞知徳州<lb/>
　　胡統虞武陵人前明進士選庶吉士陞檢討順治<lb/>
　　初<lb/>
詔授國史院檢討典直𨽻鄉試稱得人擢國子監祭酒<lb/>
　　講學彛倫堂以明善誠身為要陞秘書院學士纂<lb/>
　　修實録教習庶吉士以疾終宦槖蕭然門下士為<lb/>
<pb n="KR2k0046_WYG_050-39a"/>
　　助葬<lb/>
　　丁學顯武陵人事母以孝聞順治辛夘登賢書任<lb/>
　　阜城令治劇有才兼攝景州士民頌其清操<lb/>
　　陳維國常徳衛人順治壬辰進士任陽信知縣致<lb/>
　　仕歸家無宿舂讀書好古工詩文年七十餘卒<lb/>
　　劉昌臣常徳衛人順治乙未進士初任刑曹恤刑<lb/>
　　正定有孕婦寃禁洗釋之陞按察僉事提學山東<lb/>
　　雅意作人每按試必引諸生羅立案側掲經義疏<lb/>
<pb n="KR2k0046_WYG_050-39b"/>
　　及為文法度口講指畫不少倦轉浙江糧儲叅議<lb/>
　　大兵入閩躬督運餉至嚴㑹土賊竊發畱駐籌畫<lb/>
　　賊遂平一時有兼資文武之稱卒於官<lb/>
　　石鯨武陵人順治戊戌進士家貧力學博聞強記<lb/>
　　授知灤州亷介有治聲<hi>以上舊通志</hi>
　　劉體安武陵人制行篤實以嵗貢生為黄陂訓導<lb/>
　　著祀典輯要其言禮器樂舞之制甚詳改補茶陵<lb/>
　　值草賊陳丹為亂體安唾賊大罵遂自刎不殊賊<lb/>
<pb n="KR2k0046_WYG_050-40a"/>
　　遁復甦<lb/>
　　羅人琮字宗玉其鼎之子也第順治辛丑進士授<lb/>
　　寧波府推官裁闕改朝邑令邑俗輕悍蠧胥莠民<lb/>
　　悉繩以法而煦育其柔良有神君慈母之頌行取<lb/>
　　擢四川道監察御史知無不言其所陳禁重耗策<lb/>
　　備荒勵風節立勸懲籌鼓鑄薦舉人才纂修前史<lb/>
　　諸疏頻奉<lb/>
俞㫖尋告歸人琮篤於内行侍親疾衣不觧帶者積旬<lb/>
<pb n="KR2k0046_WYG_050-40b"/>
　　遭流冦亂兄弟四人逃避相失人琮膚皸足趼遍<lb/>
　　行求之不獲白首追憶猶嗚咽流涕年九十卒<lb/>
　　文鵠桃源人聰頴博學少時以試義通五經補諸<lb/>
　　生老得嵗薦司鐸永興課士一以道義多所造就<lb/>
　　以子志鯨貴贈朝議大夫<lb/>
辰州府<lb/>
　宋向正<hi>詳忠臣志</hi>
　明劉有年楚紀沅州人元季自廬陵徙居洪武中以<lb/>
<pb n="KR2k0046_WYG_050-41a"/>
　明經薦拜監察御史尋以辭秩養母罰通州輸站役<lb/>
　偶從舊家得儀禮逸經十八篇上之上命付史館建<lb/>
　文中起知太平府抑横軍革黠胥去淫祀釐蠧政以<lb/>
　儒術潤色吏治當塗人士多懐之靖難時以不迎駕<lb/>
　謫戍雲南後平交阯起為按察司僉事卒於官<lb/>
　李景誠辰州人永樂戊子鄉薦任延平府同知平賊<lb/>
　有功居鄉行事可法<hi>見舊通志</hi>
　蕭璆明一統志辰州衛人嘉靖癸未進士有才華精<lb/>
<pb n="KR2k0046_WYG_050-41b"/>
　文翰家貧克自振勵授吏部主事擢貴州提學僉事<lb/>
　教第嚴正乞休歸日與門人論學不倦<lb/>
　唐愈賢明一統志沅陵人嘉靖丙戌進士知寧海縣<lb/>
　政教兼舉擢御史疏劾奸黨抗言時政遂乞休歸<lb/>
　滿朝薦<hi>詳忠臣志</hi>
　馬元吉<hi>詳文苑志</hi>
　鄧顯芳<hi>詳孝子志</hi>
直𨽻澧州<lb/>
<pb n="KR2k0046_WYG_050-42a"/>
　明張浩澧州人景泰進士任工科給事中澧舊有運<lb/>
　京白糧民苦之浩為奏免鄉人至今頌焉後從征交<lb/>
　趾紀功還卒<lb/>
　龔天申澧州人嘉靖舉人萬厯初為嚴州同知民有<lb/>
　兄弟争産訟十年不止者責令相拜於堂後月餘復<lb/>
　有兄弟訟而兩人為和解則前争産兄弟也改補兖<lb/>
　州開永濟新河便漕運受上方殊賞兖州祀名宦子<lb/>
　錞舉鄉試孫之産萬厯庚戌進士之安以鄉舉為蜀<lb/>
<pb n="KR2k0046_WYG_050-42b"/>
　令死獻賊之難<hi>以上舊通志</hi>
皇清張舜齡<hi>詳孝子志</hi>
直𨽻郴州<lb/>
　唐劉瞻唐書列傳瞻字幾之其先出彭城徙桂陽舉<lb/>
　進士博學宏詞皆中累遷翰林學士進承㫖咸通中<lb/>
　以中書侍郎同中書門下平章事同昌公主薨懿宗<lb/>
　捕太醫韓紹宗等送詔獄瞻上疏固争即日賜罷俄<lb/>
　斥亷州刺史貶驩州司户參軍僖宗立復拜中書侍<lb/>
<pb n="KR2k0046_WYG_050-43a"/>
　郎平章事瞻為人亷約所得俸以其餘濟親舊之窶<lb/>
　困者家不留儲無第舍四方饋獻不及門行已終始<lb/>
　完潔弟助字元徳性仁孝㓜時與諸兄游至食飲取<lb/>
　最下者及長能文辭喜黄老言年二十卒<lb/>
　孟琯<hi>詳文苑志</hi>
　宋曹靖楚紀郴人性孝友嘉祐中為益陽令有善政<lb/>
　去後民思累官尚書比部郎知賓州黄庭堅為作善<lb/>
　政頌稱為御吏嚴而不殘使民寛而不弛<lb/>
<pb n="KR2k0046_WYG_050-43b"/>
　杜唐卿姓譜字興宗宜章人元豐間進士調浮梁主<lb/>
　簿興學校芝生於學從之遊者三百餘人有善政百<lb/>
　姓思之後累官司農<lb/>
　朱輅明一統志郴人紹聖間登第通判邵陽累折疑<lb/>
　獄人以不寃後知郴獄無一死罪甘露降於州署前<lb/>
　松樹逾月松下地猶潤人謂其善政所感<lb/>
　雷應春楚紀字春伯郴人嘉定丙子魁薦又魁禮聞<lb/>
　以詩擅名累官監察御史首疏劾時相忤權貴出知<lb/>
<pb n="KR2k0046_WYG_050-44a"/>
　全州不赴隠北湖後知臨江軍安静不擾嘗欲城新<lb/>
　淦以備不虞當路沮之及巳未之亂臨江倉卒無備<lb/>
　始服其先見所著有洞庭玉虹日邊盟鷗清江諸集<lb/>
　陳純夫<hi>詳文苑志</hi>
　姚宋佐<hi>詳文苑志</hi>
　曹肅<hi>詳文苑志</hi>
　黄觀象<hi>詳文苑志</hi>
　明鄺子輔姓譜宜章人洪武初以明經任本縣訓導<lb/>
<pb n="KR2k0046_WYG_050-44b"/>
　陞安福令不受改句容教諭所在咸立師範謝職教<lb/>
　子埜成進士歴官陜西按察使嘗以俸錢易絨褐歸<lb/>
　奉子輔大怒封還以書責之埜欲相見與僚友謀請<lb/>
　為鄉試考官子輔知之復怒責之曰豈有子亷訪而<lb/>
　父典文衡者乎其義方之訓耿耿如是故世稱埜賢<lb/>
　必歸美子輔云<lb/>
　黄茂楚紀桂東人洪武中貢入胄監才識通敏拜應<lb/>
　天府尹修明政事振立紀綱<lb/>
<pb n="KR2k0046_WYG_050-45a"/>
　曹嗣宗楚紀郴州人少有志操建文庚辰進士初授<lb/>
　四川達縣令達故宕渠地嗣宗開創官府修六相樓<lb/>
　祀唐李嶠劉晏元微之李適之韓滉宋張商英太守<lb/>
　嚴峻徳以亷能薦擢陜西按察僉事<lb/>
　朱光才明一統志郴州人永樂甲申進士歴官户部<lb/>
　郎中綽有休聲陞陜西布政司叅議<lb/>
　曹璉楚紀永興人宣徳已酉舉於鄉初任嘉定州學<lb/>
　正儀矩峻整文學縝暢擢河南提學僉事以身為教<lb/>
<pb n="KR2k0046_WYG_050-45b"/>
　士習丕變時于謙巡撫中州薦之遷陜西按察副使<lb/>
　総理寧夏邊儲陟大理少卿叅賛延綏軍務謝事歸<lb/>
　卒著有裕齋集子佺字存之成化辛丑進士授南京<lb/>
　大理評事補南京按察僉事大學士李東陽序其集<lb/>
　歐陽復楚紀桂陽人景泰辛未進士授兵部主事歴<lb/>
　員外郎出補泉州知府政平刑簡釋囚致雨卒於官<lb/>
　百姓立歐公祠祀之至今有禱輙應大學士彭時記<lb/>
　云<lb/>
<pb n="KR2k0046_WYG_050-46a"/>
　王庭桂<hi>詳忠臣志</hi>
　何俊明一統志郴州人成化已丑進士任南京户部<lb/>
　主事擢雲南按察司僉事兼督雲貴學政随俗化導<lb/>
　濟之以嚴凡所陶鑄皆中器使著有訥齋稿子說成<lb/>
　化庚子鄉試第一辛丑成進士歴刑部員外郎録囚<lb/>
　南畿多所平反擢河南督學僉事學政修舉<lb/>
　鄧庠楚紀宜章人成化壬辰進士初授行人拜監察<lb/>
　御史疏陳八事上皆嘉納巡按陜西録囚繫多所减<lb/>
<pb n="KR2k0046_WYG_050-46b"/>
　宥有編戍海者道出宜章見閭表有庠名曰此活我<lb/>
　御史公也泣拜而去都勻苖叛所司請勦庠承命<lb/>
　往視得苗争地讐殺狀詣賊巢諭降之遷河南副使<lb/>
　歴陞右副都御史巡撫河南劾鎮守太監廖堂弟鵬<lb/>
　倚勢害民詔即逮捕陞户部侍郎晉南尚書卒年七<lb/>
　十七<lb/>
　朱守恕楚紀桂陽人父海正統乙丑進士江西按察<lb/>
　僉事守恕登成化壬辰進士授涉縣令改修武亷能<lb/>
<pb n="KR2k0046_WYG_050-47a"/>
　剛毅所至有聲擢南御史陞雲南僉事<lb/>
　崔巖明一統志郴州人成化辛丑進士歴户部郎中<lb/>
　山東江西河南布政使擢左都御史轉南京工部左<lb/>
　侍郎卒巖生平稜峻不茍合居官三十餘年田園如<lb/>
　舊云<lb/>
　曾全姓譜永興人成化丁未進士授户部主事值星<lb/>
　變抗疏陳四事歸號碧潭居士築室授徒以詩文自<lb/>
　娛<lb/>
<pb n="KR2k0046_WYG_050-47b"/>
　髙䕃先姓譜宜章人成化丁未進士授行人奉使朝<lb/>
　鮮管伴來迎䕃先曰朝鮮稱王受命天朝王不來迎<lb/>
　是與王人抗矣王謝罪來迎後遂為常陞御史發奸<lb/>
　摘伏修舉廢墜歴四川叅議卒䕃先燕居如對賓客<lb/>
　閨門若官府交友言必信見人患難必使亟拯之<lb/>
　何孟春明列朝詩傳字子元郴州人𢎞治癸丑進士<lb/>
　李東陽異其才擬入史館以父憂罷授兵部職方主<lb/>
　事歴郎中補河南參政入為太僕卿以僉都御史巡<lb/>
<pb n="KR2k0046_WYG_050-48a"/>
　撫雲南召為吏部右侍郎世廟即位詔議尊親禮大<lb/>
　臣相繼去位孟春率部院臺諫力争泣諫於左順門<lb/>
　上疏上撫慰再四跪泣不起左遷南京工部右侍郎<lb/>
　居無何盡斥諸咈議者削籍錮不復用屏居著述有<lb/>
　餘冬叙録行世穆廟初追贈禮部尚書賜諡文簡<lb/>
　范輅明一統志桂陽人正徳辛未進士授行人拜監<lb/>
　察御史清軍江西忤寧庶人宸濠謫四川宣撫司經<lb/>
　歴起擢福建僉事江西副使宸濠謀反輅首撻其樂<lb/>
<pb n="KR2k0046_WYG_050-48b"/>
　工殺之誣繫獄除名事白復起山東副使陜西叅政<lb/>
　輅有氣節歴官有能聲<lb/>
直𨽻靖州<lb/>
　明夏必銘綏寧人洪武初以貢任湖州通判在官六<lb/>
　年清操如一催科不擾屢膺奨薦致仕歸以耕讀教<lb/>
　子弟以和敬勸鄉族周恤貧困化導横逆卒年七十<lb/>
　六<hi>見州志</hi>
　宋以方<hi>詳忠臣志</hi>
<pb n="KR2k0046_WYG_050-49a"/>
　張儒靖州人嘉靖戊子鄉薦官至兩淮鹽運副使孝<lb/>
　友著聞在官清慎<lb/>
　陳宗武靖州人嘉靖甲午鄉薦為任丘令擢守通州<lb/>
　時邊警告急宗武勵精竭力料理芻糧以固根本通<lb/>
　融買辦以蘇民困嚴緝盜賊以靖地方修建新城以<lb/>
　遏外衝清查卒伍以肅軍政一膺欽賞八舉賢能<lb/>
　易鰲㑹同人名山知縣歴任九年清操特著卒於官<lb/>
　民立祠祀焉<hi>以上舊通志</hi>
<pb n="KR2k0046_WYG_050-49b"/>
　楊正恒<hi>詳文苑志</hi>
　馬應乾<hi>詳文苑志</hi>
　<lb/>
　<lb/>
　<lb/>
　<lb/>
　<lb/>
　湖廣通志巻五十<lb/>
</p>
<p>
</p>
  </div>
</body>
</text>
</TEI>
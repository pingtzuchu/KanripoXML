<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻九十四</head> <lb/>
    <p>
<pb n="KR2k0046_WYG_094-1a"/>
欽定四庫全書<lb/>
　湖廣通志巻九十四<lb/>
　　藝文志<lb/>
　　疏<lb/>
皇清<lb/>
　　進奏議疏　　　　　　　　　　劉子壯<lb/>
　　為懇請力行以光<lb/>
親政事<hi>臣</hi>草茅書生荷䝉<lb/>
<pb n="KR2k0046_WYG_094-1b"/>
聖恩拔置詞垣三年以來日夜思維矢竭顓愚光贊<lb/>
髙厚及至今春我<lb/>
皇上親政<lb/>
恩詔上傳頻頒德意及内外諸臣先後奏疏見我<lb/>
皇上所以進賢愛民布德除弊為開代致治億萬年久<lb/>
　　逺者悉且備矣率是行之雖唐虞三代可以漸臻<lb/>
　　而望治之心猶有待者豈言之者巳詳而行之尚<lb/>
　　未能敏而奮也<hi>臣</hi>觀數日以來所降<lb/>
<pb n="KR2k0046_WYG_094-2a"/>
德音諸臣所條便宜自臨朝講學執經侍班臺諫立仗<lb/>
　　以及用人理財省刑寛斂諸大典者皆巳具備無<lb/>
　　俟<hi>臣</hi>言<hi>臣</hi>所請者惟祈<lb/>
皇上勤御便殿日召院部大臣將向來頒行及題奏者<lb/>
　　勅以力行其巳施行者務在持久其未盡行者宜<lb/>
　　加敏速務求至當則内外咸精心實事而天下咸<lb/>
　　被德澤故不自揆冒昩謹録<lb/>
親政以來<lb/>
<pb n="KR2k0046_WYG_094-2b"/>
恩詔<lb/>
上諭及内外大小諸臣奏疏為二巻進呈倘䝉賜翻譯得<lb/>
　　登御覽將諸事件毎朝臨問責以成效<hi>臣</hi>不勝幸甚<lb/>
　　遵<lb/>
諭陳言疏　　　　　　　　　　　　　熊賜履<lb/>
　　為遵<lb/>
諭陳言仰祈<lb/>
睿鑒事<hi>臣</hi>荆楚鄙儒謭劣無似猥䝉<lb/>
<pb n="KR2k0046_WYG_094-3a"/>
先帝簡拔授以清班繼荷<lb/>
　皇上殊恩累遷今職十載　禁林<lb/>
　兩朝知遇<lb/>
　聖恩髙厚踵頂莫捐中夜捫衷汗流浹背伏念<hi>臣</hi>雖至<lb/>
　　　愚自幼讀書辨志竊以聖賢為師數年以來恭遇<lb/>
　皇上髙拱深居<lb/>
　經筵未舉區區獻納之微忱無由上達於<lb/>
　黼座且以出位陳詞典制有禁因循噤嘿尸素到今<hi>臣</hi>
<pb n="KR2k0046_WYG_094-3b"/>
　　　之罪也亦臣之分也兹者伏遇<lb/>
　皇上恪謹天戒軫念民依<lb/>
　虚巳下詢採及葑菲此正微賤小臣圖報涓埃之日也<lb/>
　　　<hi>臣</hi>備員侍從職司勸講不敢摭拾浮談毛舉細故<lb/>
　　　以溷<lb/>
　宸聽謹仰遵<lb/>
　明詔殫竭愚衷蒭蕘之言庶幾<lb/>
　髙深之一助也惟<lb/>
<pb n="KR2k0046_WYG_094-4a"/>
皇上留神省覽則天下幸甚伏讀<lb/>
詔書有曰今聞直𨽻各省人民多有失所疾苦窮困深<lb/>
　　可軫念或因官吏貪酷朘削民生或因法制未便<lb/>
　　致民失業<lb/>
皇上此心乃二帝三王之心<lb/>
皇上此言乃二帝三王之言也夫民生至今日其困苦<lb/>
　　亦孔亟矣國家日言生聚而凋敝愈甚日言軫恤<lb/>
　　而瘡痍不起日言招集言蠲免而流亡滿目逋欠<lb/>
<pb n="KR2k0046_WYG_094-4b"/>
　　浸多近而　畿甸逺而直省流離瑣尾之狀所在<lb/>
　　皆然未忍備述遡厥由來惟是官吏之脧剝徭賦<lb/>
　　之苛徴有以致之誠有如<lb/>
聖諭之所云者蓋小民水耕火耨終嵗勤勞僅足以贍<lb/>
　　給其俯仰而夏税秋糧朝催暮督賣絲糶榖十室<lb/>
　　九空私𣲖倍於官徴雜項浮於正額况乎分外之<lb/>
　　誅求無名之賠補種種朘刻剝膚及髓一有不應<lb/>
　　而老弱疾病俱巳顛頓呼號於捶撻敲扑之下而<lb/>
<pb n="KR2k0046_WYG_094-5a"/>
　　無復能安其室家井廬之樂閭閻之膏液有盡而<lb/>
　　猾胥之貪囊無底愚氓之皮骨僅存而有司之欲<lb/>
　　壑難厭哀此小民百孔千瘡無從療治正使年熟<lb/>
　　嵗稔尚難保須臾不絶之命一旦水旱頻仍饑饉<lb/>
　　見告其不轉徙流亡填溝渠而委道路者幾何哉<lb/>
　　蠲徴則吏收其實而民受其名賑濟則官增其肥<lb/>
　　而民重其瘠強者斬木掲竿弱者析骸易子此理<lb/>
　　勢之所必至者嗚呼此固民情之大可憫而國計<lb/>
<pb n="KR2k0046_WYG_094-5b"/>
　　之重可憂者也雖然此亦不獨守令之過也守令<lb/>
　　固吏之親乎民者也然上之有監司又上之有督<lb/>
　　撫<lb/>
朝廷方責之以廉而上官實敎之以貪<lb/>
皇上固授之以養民之職而上官日課以厲民之行今<lb/>
　　日之守令誠有難焉者雖然督撫為要巳督撫廉<lb/>
　　則監司廉守令亦不得不廉督撫貪則監司貪守<lb/>
　　令亦不敢不貪表直影端源汚流濁此又理勢之<lb/>
<pb n="KR2k0046_WYG_094-6a"/>
　　所必然者也今之為督撫者求所為精白一心為<lb/>
　　國家安輯地方愛養黎庶者<hi>臣</hi>亦不敢謂遂無其人<lb/>
　　獨是國家以全省命脉舉而付託於其身卑以察<lb/>
　　吏安民之權屬以興利除害之任其待之不為不<lb/>
　　隆而任之不為不重矣乃日望其察吏而吏治日<lb/>
　　壞日望其安民而民生日蹙日望其興利除害而<lb/>
　　一利未之興一害未之去也不可不謂之上負<lb/>
朝廷下負生靈矣大抵有司之職業在地方而上官之<lb/>
<pb n="KR2k0046_WYG_094-6b"/>
　　激勸憑舉劾年來督撫之所薦稱循卓者果小民<lb/>
　　之戴為父母而尊若神君者乎其所劾為貪庸者<lb/>
　　果百姓之畏若豺虎而疾如蛇蝎者乎是未可知<lb/>
　　也以督責為能而不問其慈惠以催科為政而不<lb/>
　　問其撫綏以夤緣之巧拙為優劣而不問其才幹<lb/>
　　之短長以禮節之厚薄為殿最而不論其品誼之<lb/>
　　髙下此風一倡爭相效尤交蟠互結牢不可破如<lb/>
　　是而冀其激濁揚清興利袪弊也是何異適越而<lb/>
<pb n="KR2k0046_WYG_094-7a"/>
　　北其轅炊沙而望其成飯耶所以比年以來旱澇<lb/>
　　時聞死亡載道而此軰輿金饌玉暮晏朝歌恬焉<lb/>
　　不知有困窮疾苦之足念若秦人視越人之肥瘠<lb/>
　　漠然不加喜戚於其心在此輩不過茍一時之利<lb/>
　　梯一已之榮而不知其斂怨聚愁為國家崇此<lb/>
　　不可解之藴毒在廷諸臣大率習為瞻狥務相容<lb/>
　　隱不肻舉發其貪汚之蹟以告<lb/>
皇上間有一二指名紏參者亦不過淡寫輕描微示其<lb/>
<pb n="KR2k0046_WYG_094-7b"/>
　　意曾未甞直暴其汚穢殘酷之所在而<lb/>
皇上亦遂莫得其蠧國殃民之實状故此輩得以久竊<lb/>
　　威權貪戀禄位方恃此以為壟斷之長計而無辜<lb/>
　　赤子之顛連而無告者正未知何日而有再蘓之<lb/>
　　望也然則今日之吏治民生弊久壞極其所從来<lb/>
　　亦不問可知矣伏乞<lb/>
皇上將現任督撫大加甄别其賢而能者加銜久任其<lb/>
　　貪汚不肖者<lb/>
<pb n="KR2k0046_WYG_094-8a"/>
立賜罷斥無令久居人上荼毒生民嗣後遇督撫缺出<lb/>
　　不拘内外大小臣工果有端方清正望重才優如<lb/>
　　古大臣其人者<lb/>
勅部院大臣從公保舉授以兹任其考課也以民生之<lb/>
　　苦樂為守令之賢否以守令之貪廉為督撫之優<lb/>
　　劣則督撫得其人監司自得其人監司得其人守<lb/>
　　令亦必得其人自然廉者勸貪者懲有利必興有<lb/>
　　害必除而民之不獲其所者寡矣不此之計而日<lb/>
<pb n="KR2k0046_WYG_094-8b"/>
　　孜孜焉言計吏言安民言舉劾言蠲賑終不過虛<lb/>
　　文故套美人聽聞而毫無補於吏治民生之實事<lb/>
　　也何則任之非其人行之失其意雖周官周禮祗<lb/>
　　足為厲民禍世之具而巳傳曰有治人無治法又<lb/>
　　曰人存政舉皆不易之論也此<lb/>
聖諭之所巳及而<hi>臣</hi>詳切言之者也雖然内臣者外臣<lb/>
　　之表也京師者四方之倡也本原之地亦在乎<lb/>
朝廷而巳朝廷一舉一動萬方之則傚九土之觀瞻於<lb/>
<pb n="KR2k0046_WYG_094-9a"/>
　　是乎出而其大者則在於立綱陳紀用人行政之<lb/>
　　間此其鼓舞化導之權轉移感應之機固有不問<lb/>
　　之草野而問之廊廟者此固一定之理也今朝政<lb/>
　　之可議者不止一端<hi>臣</hi>請擇其至重且大者言之<lb/>
　　一曰政事極其紛更而國體因之日傷也從來聖<lb/>
　　君賢相開國承家必取一代之典章法制為之斟<lb/>
　　酌損益釐為百世不易之令模以善建於不拔逺<lb/>
　　之子孫率由無愆忘變亂之患近之臣民遵守無<lb/>
<pb n="KR2k0046_WYG_094-9b"/>
　　紛擾叢脞之虞三代盛王所以保世滋大無疆惟<lb/>
　　休者此也我<lb/>
　國家章程法度一踵先朝之舊雖其勢之極重而難<lb/>
　　返事之極敝而難行者類無不承訛襲陋茍且因<lb/>
　　仍曾不聞畧加整頓去其所為太甚之弊而急功<lb/>
　　喜事之輩又從而意為更變於其間但知趨目前<lb/>
　　尺寸之利以便其私而就中莫大之憂無窮之患<lb/>
　　潛倚暗伏於冥冥之内而皆不知所以為之計朝<lb/>
<pb n="KR2k0046_WYG_094-10a"/>
　　舉夕罷旋罷而旋舉甲張乙弛倐弛而倐張不獨<lb/>
　　盈庭聚訟空耗僚采之精神抑且<lb/>
　令甲游移重傷國家之大體<lb/>
王言屢䙝朝政滋繁議論日多成功絶少此時事之最<lb/>
　　當講究者也伏乞<lb/>
皇上勅下議政王貝勒大臣九卿科道將國家制度文<lb/>
　　為詳審㑹議何者當沿何者當革何者宜益何者<lb/>
　　宜損參以古制酌以時宜務期振裘挈領綱舉目<lb/>
<pb n="KR2k0046_WYG_094-10b"/>
　　張勒為㑹典著為成憲則上有道揆下有法守詒<lb/>
　　謀垂裕作述於昭而億萬年無疆之基業在此矣<lb/>
　　一曰職業極其隳窳而士氣因之日靡也國家之<lb/>
　　設官也滿漢相制堂屬相維不獨欲其可否調劑<lb/>
　　使事無偏畸正欲其同寅協恭俾責無他卸近見<lb/>
　　各衙門大小臣工大率以意見為嫌疑以嫌疑為<lb/>
　　推諉求其一力擔當實心任事之人蓋絶無而僅<lb/>
　　有也明知其事之必不可行而不以為否明知其<lb/>
<pb n="KR2k0046_WYG_094-11a"/>
　　事之必不可不行而不以為可隂拱緘黙瞻顧依<lb/>
　　阿而奸人猾胥因得以弄法舞文偷换手眼此其<lb/>
　　為害有不可勝言者比年以來此風尤甚纍纍若<lb/>
　　若相率而習為軟美圓熟之態而以不分涇渭不<lb/>
　　辨皂白為得計外託老成慎重之名而内懷持禄<lb/>
　　養交之念憂憤者謂之疎狂建白者目為浮躁廉<lb/>
　　静者斥為矯激端方者目以迂腐間有修身體道<lb/>
　　讀書窮理之士則羣焉指為道學之人而非笑之<lb/>
<pb n="KR2k0046_WYG_094-11b"/>
　　詆排擯斥勢不至於禁錮其終身而不巳此識者<lb/>
　　所為深憂永嘆而不能不為世道之感也伏乞<lb/>
皇上立振頹風作興士氣申飭滿漢諸臣虛衷酌理實<lb/>
　　意任事化情靣為肝膽轉推諉為擔當是曰是非<lb/>
　　曰非不必粧聾作啞也可則可否則否不必首鼠<lb/>
　　模稜也漢官勿以阿附滿官為工堂官勿以偏任<lb/>
　　司官為計宰執盡心論思而不必以唯諾為休容<lb/>
　　臺諫極力糾繩而不必以鉗結為將順則職業修<lb/>
<pb n="KR2k0046_WYG_094-12a"/>
　　舉聨常剔釐官箴日肅而士氣日奮矣一曰學校<lb/>
　　極其廢弛而文教因之日衰也宋儒程顥曰治天<lb/>
　　下以正風俗得賢才為本又曰三代養賢必本於<lb/>
　　學而徳化行焉治道出焉明乎學校為賢才之藪<lb/>
　　教化之基而學術事功之根柢也今者庠序之敎<lb/>
　　缺焉不講矣師道不立經訓不明士子伏案呻吟惟<lb/>
　　是揣摩舉業以為弋科名掇富貴之具而絶不知<lb/>
　　所為讀書講學以求聖賢理道之歸其號為髙明<lb/>
<pb n="KR2k0046_WYG_094-12b"/>
　　有志者又或泛濫於百家沉淪於二氏甚者習為<lb/>
　　一派詖淫邪遁之説以亂吾聖人中正平實之理<lb/>
　　拾禪偈為宗傳尊牟尼為至聖猖狂怪誕不可方<lb/>
　　物其於吾聖人之所為下學而上達者蓋不啻鄙<lb/>
　　為芻狗而漫焉不知綱常名教之為何物惑世誣<lb/>
　　民充塞仁義斯道之淪晦未有甚於此時者也伏<lb/>
　　乞<lb/>
皇上隆重師儒興起學校　畿輔則責成學院各省則<lb/>
<pb n="KR2k0046_WYG_094-13a"/>
　　責成學道使之統率士子講明正學非六經語孟<lb/>
　　之書不得讀非濓洛關閩之學不得講敦崇實行<lb/>
　　扶持正敎一洗從前浮薄偏曲之陋習與空虛荒<lb/>
　　誕之邪説而又舉行貢監之法令於士子中擇其<lb/>
　　志趨端卓英俊可造者縣學一人州學二人郡學<lb/>
　　三人貢之　國雍寛其館舎以居之豐其廩餼以<lb/>
　　養之又於廷臣中有道髙徳邵老師宿儒如宋胡<lb/>
　　瑗元許衡其人者<lb/>
<pb n="KR2k0046_WYG_094-13b"/>
特簡一二人使司成均主教導日進諸生而陶淑造就<lb/>
　　之其道必本於人倫達乎天徳其敎自灑掃應對<lb/>
　　以至於義精仁熟漸摩誘掖循循有序三載之後<lb/>
　　學成材就司成次其優劣等第彚送吏部吏部量<lb/>
　　其材之大小學之淺深而授之秩其公卿大夫之<lb/>
　　子弟亦如之至於山林髙蹈之士有經明行修徳<lb/>
　　業完備者仍請<lb/>
勅下地方官悉心諮訪據實奏<lb/>
<pb n="KR2k0046_WYG_094-14a"/>
聞<lb/>
朝廷優禮延聘加意褒崇以為士習人心之勸則道術<lb/>
　　以正學術以明教化大行人材増盛其有補於國<lb/>
　　家也寧淺鮮哉一曰風俗極其僭濫而禮制因之<lb/>
　　日壞也禮者聖王所以節性防淫而維係人心於<lb/>
　　不墜也小民至無知也其氣易勝而其情易流勝<lb/>
　　者毎至不可禦而流者常至不可遏其所以不至<lb/>
　　於横潰四出一往而不囘者賴上有禮教以持之<lb/>
<pb n="KR2k0046_WYG_094-14b"/>
　　於先而又有法制以繩之於後也<hi>臣</hi>觀今日風俗<lb/>
　　其奢侈凌越至有不可殫述者一裘而費中人之<lb/>
　　產一宴而靡中嵗之糧輿隸披貴介之衣倡優擬<lb/>
　　命婦之飾習為固然爭相雄長而無有起而議其<lb/>
　　非者彼又安知王章之不可踰而天秩天叙之不<lb/>
　　可紊乎夫禮敎之不行自貴近犯之也<lb/>
朝廷崇儉約誰敢有好侈靡者<lb/>
朝廷重樸遫誰敢有誇美麗者風行草偃理有固然耳<lb/>
<pb n="KR2k0046_WYG_094-15a"/>
　　蓋奢則必貪而廉恥喪矣奢則必僭而名分蕩矣<lb/>
　　奢則必驕奢則必競而禮讓衰節文亂矣嗚呼此<lb/>
　　饑之本寒之源而盗賊訟獄水旱災荒之所由起<lb/>
　　也伏乞<lb/>
皇上躬行節儉以為天下先<lb/>
明詔内外臣民一以質樸儉約為尚自王公以及士庶<lb/>
　　凡宫室車馬衣服僕從一切器用之屬俱立定經<lb/>
　　制限以成數<lb/>
<pb n="KR2k0046_WYG_094-15b"/>
頒示天下俾恪為遵守不許稍有踰越開後來驕奢淫<lb/>
　　佚之漸久之儉徳日彰貪風日息民風醇而人心<lb/>
　　厚其以幾於淳龎之治也不難矣雖然猶非本計<lb/>
　　也至論根本切要之地端在我<lb/>
皇上之一身矣蓋<lb/>
皇躬者又萬幾之所受裁而萬化之所從出也孟子曰<lb/>
　　天下之本在國國之本在家家之本在身董子曰<lb/>
　　正心以正朝廷正朝廷以正百官正百官以正萬<lb/>
<pb n="KR2k0046_WYG_094-16a"/>
　　民正萬民以正四方二子之言萬世之龜鑑也從<lb/>
　　古帝王聖如堯舜可謂至矣而危微精一之誡不<lb/>
　　啻諄諄焉蓋雖生知之聖亦藉學問之力也我<lb/>
皇上神明天縱睿哲性成豈區區常情之所能測然而<lb/>
生長深宫春秋方富薰陶<lb/>
徳性輔養<lb/>
聖躬端在此時矣伏乞<lb/>
皇上慎選耆儒碩徳老成端重之士置之<lb/>
<pb n="KR2k0046_WYG_094-16b"/>
　左右優以保衡之任隆以師傅之禮不必勞以職事<lb/>
　　拘以文貌使之出入<lb/>
禁闥時親<lb/>
便座從容閒讌講論道理啟沃<lb/>
宸衷涵養<lb/>
聖徳又妙選天下英俊使之陪侍<lb/>
法從朝夕獻納開陳善道切劘治體以備顧問廣聽聞<lb/>
　　毋徒事講幄之虚文毋徒應<lb/>
<pb n="KR2k0046_WYG_094-17a"/>
經筵之故事毋以寒暑有輟毋以晨夕有間至於大學<lb/>
　　衍義尤為切要下手之書其中體用包舉本末貫<lb/>
　　通法戒靡遺洪纎畢具誠千聖之心傳百王之治<lb/>
　　統而萬世君師天下者之律令格例也伏願<lb/>
皇上延訪真儒深明厥㫖者講求研究務曉暢其精微<lb/>
　　奥妙之理於是考之以六經之文監之以歴代之<lb/>
　　蹟實體諸躬黙㑹諸衷以為敷政出治之本若夫<lb/>
　　左右近習必端其選綴衣虎賁亦擇其人壬人佞<lb/>
<pb n="KR2k0046_WYG_094-17b"/>
　　倖不置於前豔色娃聲不御於側非聖之書擯而<lb/>
　　不讀無益之事戒而不為内而深宫燕閒之間外<lb/>
　　而大廷廣衆之際微而起居言動之恒凡所以維<lb/>
　　持此身者無所不備所以防閑此心者無所不周<lb/>
　　則君志清明君身强固舉夫立政敷教知人安民<lb/>
　　無非天徳之流行天則之昭著而坐收體乾行徤<lb/>
　　之成功是<lb/>
皇上直接夫二帝三王相傳之心法自有以措斯世斯<lb/>
<pb n="KR2k0046_WYG_094-18a"/>
　　民於唐虞三代之盛而非漢唐宋明之所能望其<lb/>
　　項背也又何吏治不清民生不遂之足慮哉諺曰<lb/>
　　正其本萬事理差之毫釐謬以千里此<lb/>
聖諭之所未及而<hi>臣</hi>推本言之者也<hi>臣</hi>志學有年粗知<lb/>
　　章句凡所敷陳率皆聞諸師友考諸經傳而非妄<lb/>
　　為臆説以自干於㒺<lb/>
上之誅昔宋儒朱熹入對有戒其勿以正心誠意之説<lb/>
　　進者熹曰生平所學止此四字豈忍隱黙以欺吾<lb/>
<pb n="KR2k0046_WYG_094-18b"/>
　　君<hi>臣</hi>之心亦如是而巳伏乞<lb/>
皇上諒其朴愚之衷恕其狂妄之罪<lb/>
俯賜包涵<lb/>
留神採擇則<hi>臣</hi>幸甚天下幸甚伏念<hi>臣</hi>自幼失怙憂病<lb/>
　　交侵年方三十而衰落巳如六七旬老人精神枯<lb/>
　　耗肌骨羸削理不久長於人世又賦性迂戇不合<lb/>
　　時趨過此以往正未知所以仰報<lb/>
天恩之日敢因<lb/>
<pb n="KR2k0046_WYG_094-19a"/>
明詔披瀝肺肝抵冐<lb/>
宸嚴㒺識忌諱<hi>臣</hi>無任戰懼惶悚之至縁係應<lb/>
詔條陳事宜字多逾格且恐煩凟<lb/>
天聽不敢逐欵具本竝乞<lb/>
睿鑒施行<lb/>
　　重修石鼓書院疏　　　　　　　袁廓宇<lb/>
　　為名賢教地久湮多士文風漸靡<hi>臣</hi>捐貲修舉以<lb/>
　　崇先祀以引後學事竊惟敎化昌則人心正文明<lb/>
<pb n="KR2k0046_WYG_094-19b"/>
　　盛則奸宄消蓋自古以來岳瀆加封名賢賜祀原<lb/>
　　以制一代祀典之隆兼以昭萬古倫常之極今我<lb/>
大清建鼎制作維新章程憲古事事改觀矣<hi>臣</hi>在遐荒<lb/>
　　思維鞏固<lb/>
皇圗洪開景運苦<hi>臣</hi>愚昧少所俾臧竊見衡陽楚地上<lb/>
　　游湖南衝要東連兩粤嘯聚無常西逼滇黔烽煙<lb/>
　　時警諸凡防守稽察繕器修城不敢不兢兢修飭<lb/>
　　猶恐大義未明以致宵小竊伏深維其故非僅師<lb/>
<pb n="KR2k0046_WYG_094-20a"/>
　　武臣力也是必大明學術丕振人心使君父之義<lb/>
　　忠孝之性曉然於人心庶詩書之澤反側潛消而<lb/>
　　干羽之風苗頑漸格謂非文徳懷柔之效與<hi>臣</hi>謹<lb/>
　　披閲圖記城之東北二里許有石鼓山書院一區<lb/>
　　當蒸湘衡水之交滙存漢唐數代之芳蹟昔諸葛<lb/>
　　武侯駐節臨蒸調兵充賦後世因以建祠及唐則<lb/>
　　郡人李寛結廬講學宋則朱熹張栻再闡儒風考<lb/>
　　其由來書院之創修在唐𤣥宗之甲子歴二百七<lb/>
<pb n="KR2k0046_WYG_094-20b"/>
　　十餘嵗至宋太宗而一新又二百八十餘嵗當元<lb/>
　　世祖而復振碑稱宋景祐中賜額石鼓書院祀韓<lb/>
　　愈朱熹張栻三名賢後增李寛李士貞黄幹周濂<lb/>
　　溪共七賢焉併賜田廬以贍庶士沿及明初無不<lb/>
　　鼓勵重光厄於明季禍起羣兇煨燼之餘禋祀不<lb/>
　　舉及今諸士散伏誦讀無聲<hi>臣</hi>職是土日切圗維<lb/>
　　必使一道同風修明往學用是㑹同鎮道府縣等<lb/>
　　官共捐貲委員相度經營起工於去嵗仲冬落成<lb/>
<pb n="KR2k0046_WYG_094-21a"/>
　　於今年仲夏中堂妥侑武侯兩廡各為書舎前堂<lb/>
　　謹祀七賢共費直六百餘金復集諸生嵗時課藝<lb/>
　　以敦敎化之本續先聖之緒使之修身論道貞慝<lb/>
　　咸歸非奉<lb/>
皇上寵靈則祀典不光風猷有梗臣敢冐昧上　請者<lb/>
　　不第起諸賢之故事實所以綏徳懐來鼎振風俗<lb/>
　　有關於世道人心者也伏乞<lb/>
勅部諮訪舊例仍<lb/>
<pb n="KR2k0046_WYG_094-21b"/>
賜祀典以光先賢以鼓後學永誌<lb/>
皇慈於不朽矣<lb/>
　　築河疏　　　　　　　　　　　顧如華<lb/>
　　為奸豪違例築河不獨壑鄰兼至病國請<lb/>
勅行查為首姓名究擬以甦殘黎以全額賦事<hi>臣</hi>惟自<lb/>
　　古大一統之世有分土而無分民灑沉澹災之法<lb/>
　　有疏導而無壅閼况曲防遏糴垂戒前史曾未聞<lb/>
　　不經<lb/>
<pb n="KR2k0046_WYG_094-22a"/>
　題請不協輿議而公然創築河口希圗嫁禍鄰封先<lb/>
　　巳斂怨同邑如<hi>臣</hi>鄉安陸府潛江縣姦豪之擅塞<lb/>
　　蘆洑口一事者也考漢水發源於嶓冢經秦之漢<lb/>
　　中鞏昌楚之鄖陽襄陽安陸漢陽等府上下二千<lb/>
　　餘里始合流於大别以入江禹貢所謂江漢朝宗<lb/>
　　于海是也按漢水隨地而得名曰漾曰沔曰漢曰<lb/>
　　滄浪餘波則謂之潛總之一漢水也今俗呼為襄<lb/>
　　河然自安陸而上夾岸皆山其勢不得逞由安陸<lb/>
<pb n="KR2k0046_WYG_094-22b"/>
　　而下則山漸逺而水漸大故南北兩岸之民多築<lb/>
　　隄垸以自固猶虞其横也兩岸又各為河以殺其<lb/>
　　勢南則有荆州之夜澤口潛江之蘆洑口北則有<lb/>
　　天門之牛蹄口有漢川之脉旺嘴皆所以分衍水<lb/>
　　勢使之上流有注下流有洩其來久矣乃近來臣<lb/>
　　鄉漢水降割於安陸漢陽二郡尤烈前此屢經撫<lb/>
　　按奏報上厪<lb/>
宵旰殷憂是雖有分衍之支流且不能遏抑水患况可<lb/>
<pb n="KR2k0046_WYG_094-23a"/>
　　塞此潰彼騁一二人强暴之私智障數百年通行<lb/>
　　之水口乎潛江而上不暇具論潛江迤下則為天<lb/>
　　門漢陽漢川等縣直抵大江旁及徳黄二郡諸屬<lb/>
　　縣潛塞蘆洑則水無所洩必泛濫於兩岸而天門<lb/>
　　漢川竝受其潰决之禍潛與沔西湖一隅為鄰也<lb/>
　　獨不思天門亦巳之切鄰乎若潛可塞蘆洑天門<lb/>
　　亦可塞牛蹄漢川亦可塞脉旺嘴各為壅泉激水<lb/>
　　而數百里之民盡化為魚鱉矣此<hi>臣</hi>所謂不顧鄰<lb/>
<pb n="KR2k0046_WYG_094-23b"/>
　　封之安危者一也即就潛江論之按該縣田地坐<lb/>
　　襄河西岸者四十二垸坐襄河北岸者二十七垸<lb/>
　　其地居該縣十之九坐東岸黄漢等十垸僅得該<lb/>
　　縣十之一此河一築止利於黄漢諸垸而南北兩<lb/>
　　岸垸禾盡委游波可乎且潛產豆商賈所集潛不<lb/>
　　宜稻借資鄰境潛西無薪悉取於河此塞則豆不<lb/>
　　得出榖不得入晨炊之蒭不能不懸釜以待則於<lb/>
　　民商皆有所不便令潛人怨聲載道彼此相訌可<lb/>
<pb n="KR2k0046_WYG_094-24a"/>
　　知其専欲難成無關地方永久之圗此<hi>臣</hi>所謂不<lb/>
　　顧同邑之利害者二也且<hi>臣</hi>更細詢其形勢矣塞<lb/>
　　河不獨為天門與漢川竝潛累也蓋夜澤蘆洑二<lb/>
　　口為<lb/>
王師入荆之路今夜澤河身久淤非盛夏水漲則舟不<lb/>
　　得行所藉者蘆洑一河耳若此河又塞則舟師無<lb/>
　　由入荆荆南軍需多轉輸於漢北塞此則餉道不<lb/>
　　通其病國在兵餉天門民糧不下三萬漢徳諸屬<lb/>
<pb n="KR2k0046_WYG_094-24b"/>
　　邑皆不下數萬一潛邑不過萬餘合盤打筭利害<lb/>
　　孰多孰少其病國在賦稅則為害滋大此臣所謂<lb/>
　　不顧<lb/>
　國計之輕重者三也既非衆論之僉同又未經撫按<lb/>
　　之<lb/>
　題請顯係該縣土豪恃强朦上虐下實為羣心所不<lb/>
　　甘<lb/>
　國法所難容也目今正届長夏大浸不測<hi>臣</hi>切慮桑<lb/>
<pb n="KR2k0046_WYG_094-25a"/>
　　梓不能不據以入<lb/>
告者應請<lb/>
勅部撫按詳察為首姓名掲報縣官僉撥人夫決開築<lb/>
　　口止許各修隄垸以禦水患則國計民生罔不攸<lb/>
　　賴矣<lb/>
　　請停議增玉田等處駐防兵丁疏　吳正治<lb/>
　題為駐防原以為民添設誠恐滋擾請停止議増之<lb/>
　　兵以安<lb/>
<pb n="KR2k0046_WYG_094-25b"/>
　畿輔生靈事我<lb/>
皇上念京畿重地䑕盗竊發民生未安<lb/>
特諭樞<hi>臣</hi>確議作何分派防守隨經諸王大臣㑹議請<lb/>
　命樞臣勒布等㑹同該撫詳酌議覆據稱每旗分住<lb/>
　　二城則兵有遷移之苦創造房屋則錢糧縻費所<lb/>
　　有添設各項均應停止獨以昌平等八城而外若<lb/>
　　玉田灤州霸州雄縣為衝要形勢之地應添設章<lb/>
　　京兵丁及蓋房等項奉<lb/>
<pb n="KR2k0046_WYG_094-26a"/>
㫖議政王貝勒大臣九卿科道㑹議具奏諸臣持論不<lb/>
　　一主前議者云應添設主後議者云應停止今聞<lb/>
　　奉有依前議之<lb/>
㫖此固<lb/>
皇上睿慮周詳未雨綢繆之至計也而<hi>臣</hi>竊有請者<hi>臣</hi>
　　惟致治之要必在安民安民之道止期休息恭繹<lb/>
上諭原從民生起見則玉田等四城添設章京兵丁之<lb/>
　　議其不必者有三其不便者亦有三何以言之邇<lb/>
<pb n="KR2k0046_WYG_094-26b"/>
　　來<lb/>
　畿輔之區雖常有竊發不過鼠賊耳地方有司茍能<lb/>
　　留心捕治自可輯寧固無煩設兵以擒賊或有成<lb/>
　　羣大盗一時難以解散則必調重兵發禁旅始可<lb/>
　　撲㓕又非藉數十兵可恃以無恐也不必者一昌<lb/>
　　平等八城叅領兵丁既巳星羅碁布而豐潤開平<lb/>
　　樂亭又議添設馬兵犄角相援臂指相應倘衝要<lb/>
　　形勢之地遇有寇警何難協力窮追滅此而朝食<lb/>
<pb n="KR2k0046_WYG_094-27a"/>
　　乎不必者二况逺近民人不知為偶爾竊發之䑕<lb/>
　　盗不知添設兵丁之多寡但聞輦轂之下無端増<lb/>
　　設四城滿州兵丁舉動非細近畿本自無事何故<lb/>
　　駭人聽聞不必者三而其所不便於民者則以新<lb/>
　　設之兵兵民未習遽難浹洽民以疑而生畏兵因<lb/>
　　動而生驕其勢然也今玉田等四城百姓聞添設<lb/>
　　師旅將必有紛紛疑慮者矣<lb/>
　國家承平數十年一旦使四城老幼無以自安一不<lb/>
<pb n="KR2k0046_WYG_094-27b"/>
　　便也每城所設防守尉等官原以督率旗兵緝拿<lb/>
　　盗賊萬一耳目未周約束不嚴有如部覆所云駐<lb/>
　　防甲兵與家僕為盗者雖將該管章京及該主嚴<lb/>
　　行處分而小民巳受荼毒矣二不便也部覆霸州<lb/>
　　雄縣灤州城内原有空地可蓋營房其寳坻玉田<lb/>
　　城内無有空地應于城外築墻立柵蓋房居住雖<lb/>
　　不佔取民房未免勞民動衆且也地方官吏保無<lb/>
　　有借端科詐者乎安得事事而察之也三不便也<lb/>
<pb n="KR2k0046_WYG_094-28a"/>
　　由斯以觀玉田灤州霸州雄縣添設章京兵丁之<lb/>
　　議本以為民也而或致擾民矣揆諸<lb/>
皇上愛民如子之心夫豈相合哉<hi>臣</hi>從諸王大臣後與<lb/>
　　聞末議確見此事無益於地方而將來必有害於<lb/>
　　民生是以鰓鰓過計請將玉田等城議添之兵亟<lb/>
　　為停止以安四城億兆之人以培<lb/>
神京根本之重地庶近畿黎庶各得其所民氣完固而<lb/>
　　盗賊自消矣伏祈<lb/>
<pb n="KR2k0046_WYG_094-28b"/>
皇上睿鑒施行<lb/>
　　請復漕運疏　　　　　　　　　嚴正矩<lb/>
　　為遵<lb/>
諭直陳楚省漕折之累乞<lb/>
勅部從長酌議以甦積困以安民生事<hi>臣</hi>伏讀<lb/>
上諭加意治平惓惓以民生疾苦失所失業為念俾内<lb/>
　　外大小臣工確陳利弊此誠堯舜憂民之盛心也<lb/>
　　以<hi>臣</hi>聞見最真則有楚民折漕為累一事敢為<lb/>
<pb n="KR2k0046_WYG_094-29a"/>
皇上陳之夫楚民至今日而困甚矣蓋自流氛荼毒閱<lb/>
　　二十餘年自我<lb/>
朝定鼎始獲敉寧乃以滇黔阻化致煩大兵駐鎮蒭糧<lb/>
　　轉運嵗無寧日至南服蕩平而西山之役元氣殆<lb/>
　　盡矣計此漕糈關係軍<lb/>
　國重需或本或折誰敢憚於輸將惟是折色之累實<lb/>
　　有重困者按楚省南漕二糧自開<lb/>
　國之初俱留本地支用至康熈四年餘漕七萬餘石<lb/>
<pb n="KR2k0046_WYG_094-29b"/>
　　五年餘漕十三萬餘石司糧諸臣以船缺丁少疏<lb/>
　　請改折至再迄今尚未有定論為可慮也查楚省<lb/>
　　原額船八百二十餘隻兵燹焚擄之後尚存船三<lb/>
　　百五十餘隻因本地不運借協江西一百八十二<lb/>
　　隻輪流迭運昔以總屬公家無妨通融協濟今也<lb/>
　　當務之急豈可久假不歸以十三萬漕石計之照<lb/>
　　每船載糧五百石之例止需船二百六十隻巳自<lb/>
　　不乏况以渉江巨艘往俱倍載不既贏餘乎近者<lb/>
<pb n="KR2k0046_WYG_094-30a"/>
　　楚省不稔而米價甚賤需米五石纔可完一石之<lb/>
　　折是百姓受數倍之累不待明者而辨之也<lb/>
皇上憫憐江南白折之艱著徴本色<lb/>
天語所布萬姓歡呼以白糧玉粒加貴於漕楚米之價<lb/>
　　倍賤於南<lb/>
宸衷鑒及必有惻然動念者則必如何而船足如何而<lb/>
　　江楚之運俱無悞如何而漕糧得有歸著斟酌至<lb/>
　　當務期裕餉便民經久無弊伏請<lb/>
<pb n="KR2k0046_WYG_094-30b"/>
勅部從長酌議覆施行<lb/>
　　請彚輯<lb/>
聖政成編疏　　　　　　　　　　　張可前<lb/>
　題為<lb/>
聖徳逺邁千古<lb/>
睿謨宜昭億祀請<lb/>
勅編輯成書以丕示遐邇式訓臣民事竊惟古帝王建<lb/>
　　非常之功徳者必備非常之法守用以啟廸海内<lb/>
<pb n="KR2k0046_WYG_094-31a"/>
　　　臣民俾遵循於至善也<hi>臣</hi>伏見<lb/>
　皇上盛德巍巍參天兩地事<lb/>
郊<lb/>
廟則致敬奉<lb/>
兩宫則盡孝蠲租省刑之<lb/>
　詔屢下<lb/>
　　經筵講學之勤弗輟<lb/>
　神謀獨運<lb/>
<pb n="KR2k0046_WYG_094-31b"/>
　大武遐昭猶復<lb/>
　宵衣旰食安不忘危咨諏民隱肅清吏治<lb/>
　却登封而㒺舉<lb/>
　讓尊號以弗居<lb/>
　鳯輦東巡閭閻被<lb/>
　德恩加前代之園陵<lb/>
　澤逮先師之苗裔乃至一動一言無不仰契天心俯協<lb/>
　　　輿望固巳光輝史册美不勝書然非彚輯成編頒<lb/>
<pb n="KR2k0046_WYG_094-32a"/>
　　布海内則率土臣民有身被生成而未能仰窺制<lb/>
　　作之精意者矣<hi>臣</hi>謹按明太祖洪武七年日厯告<lb/>
　　成承旨詹同侍講學士宋濂請將當日聖政輯成<lb/>
　　一書分為四十類名曰寳訓傳示天下夫明祖以<lb/>
　　武功開國其所行政事猶且允臣下之請編為寳<lb/>
　　訓况我<lb/>
皇上合創守而同揆裕文武而兼濟超越明祖萬萬哉<lb/>
　　今<lb/>
<pb n="KR2k0046_WYG_094-32b"/>
　起居注諸臣雖巳詳記<lb/>
聖績而金匱石室之藏人間無由窺測即近者奉<lb/>
詔纂脩方畧然止載伐叛之武功而未紀歴年之仁徳<lb/>
　　<hi>臣</hi>竊謂且<lb/>
勅内閣翰林院諸臣備輯<lb/>
皇上御極以來<lb/>
睿謨聖政彚成一書分條編類如宋濂等所集寳訓例<lb/>
　　刋布寰宇一以廸四海之臣民一以垂億祀之法<lb/>
<pb n="KR2k0046_WYG_094-33a"/>
　　守煌煌乎竝二典三謨而焜燿于覆載間矣抑<hi>臣</hi>
　　更有請者<lb/>
駕幸闕里<lb/>
御書萬世師表四字懸額孔廟曠典盛事振古所無竝<lb/>
　　請<lb/>
皇上勅部勒石徧頒各省懸之學宫不獨<lb/>
尊師重道之盛徳昭示士類更見<lb/>
龍飛鳯翥之寳篆光垂寰區也如果<hi>臣</hi>言不謬伏乞<lb/>
<pb n="KR2k0046_WYG_094-33b"/>
睿鑒採擇施行<lb/>
　　重農積粟疏　　　　　　　　　姚締虞<lb/>
　　<hi>臣</hi>按民為邦本食為民天我<lb/>
皇上念稼穡之艱難憂民間之水旱於康熈十八年六<lb/>
　　月十一日特頒<lb/>
上諭有曰近據四方奏報雨澤霑足可望有年恐豐稔<lb/>
　　之後百姓仍前不加撙節妄行耗費著各該地方<lb/>
　　大吏督率有司曉諭小民務令力田節用多積米<lb/>
<pb n="KR2k0046_WYG_094-34a"/>
　　糧庶俯仰有資凶荒可備欽此浩蕩<lb/>
恩綸無逺弗届官民遵守比及三年矣<hi>臣</hi>聞九年耕有<lb/>
　　三年之餘三年耕有一年之蓄使直省大吏能仰<lb/>
　　體我<lb/>
皇上愛民之心以督率有司天下有司仰體我<lb/>
皇上愛民之心以勸諭百姓則雖家給而人足可也不<lb/>
　　然則是陽奉而隂違者也若不嚴行稽察何以分<lb/>
　　别賢否且今河南山東山西諸處俱以旱聞所謂<lb/>
<pb n="KR2k0046_WYG_094-34b"/>
　　備凶荒而資俯仰者此其時矣<hi>臣</hi>請<lb/>
皇上勅行各督撫轉行所屬監司守令嚴行稽察見在<lb/>
　　某府州縣某地方曽否積貯若干果否可備荒歉<lb/>
　　據實<lb/>
　奏聞分别勸懲仍當及期多方設處務起閭閻之瘡<lb/>
　　痍母得臨時徒請賑蠲反資官胥之中飽庶乎不<lb/>
　　虛我<lb/>
皇上先事圖維之聖心也抑<hi>臣</hi>更有請者現行事例官<lb/>
<pb n="KR2k0046_WYG_094-35a"/>
　　員薦舉必令開明興行敎化夫所謂教化者虚而<lb/>
　　無徴之説耳臣請即以<lb/>
上諭之勸農積粟定守令之賢否今冬計典務令登答<lb/>
　　明白如果躬行勸諭其百姓務本業而多力田其<lb/>
　　地方敦儉樸而有積備是本官真教化也即應卓<lb/>
　　舉如或漫不經心其百姓游手好閒而不務農桑<lb/>
　　其地方奢靡鬬爭而漸至虛耗是本官無教化也<lb/>
　　即註下考如此則於民命邦本未嘗無小補矣<hi>臣</hi>
<pb n="KR2k0046_WYG_094-35b"/>
　　言果否可採伏乞<lb/>
皇上睿鑒施行<lb/>
　　請免江西逋税疏　　　　　　　姚締虞<lb/>
　　為直陳江右數年來不忍言之傷殘請早豁十三<lb/>
　　四年必不能完之逋税免致百姓逃亡漸圖地方<lb/>
　　生聚事<hi>臣</hi>謬以菲材蒙<lb/>
皇上差往江西主戊午鄉試出闈之後目擊地方荒殘<lb/>
　　百姓凋敝實有數十年未易復者若不早圗補救<lb/>
<pb n="KR2k0046_WYG_094-36a"/>
　　稍渉因循則後效難期流離益甚<hi>臣</hi>不敢不為我<lb/>
皇上痛切陳之自十三年滇黔告變一時叛將悍卒等<lb/>
　　乗機竊發以致湖泊山陬羣盗繼起掠邑攻城焚<lb/>
　　殺淫擄又韓大任等流突境内號召伏莽重戕地<lb/>
　　方其時被賊失䧟殘破者撫州建昌廣信饒州南<lb/>
　　康吉安南安七府受禍最慘其餘雖郡城未失而<lb/>
　　所屬州縣城郭鄉落賊宼蹂躪靡有寧宇幸賴我<lb/>
皇上威靈凱歌旋奏底定太平然而丁壯之死於鋒刃<lb/>
<pb n="KR2k0046_WYG_094-36b"/>
　　者不能復生老弱之轉於溝壑者不能復起子女<lb/>
　　之巳被俘擄者不能復聚也田畝之荒蕪者不能<lb/>
　　即闢廬舎之焚析而傾頽者不能即構也其屢經<lb/>
　　題報在丁缺田荒案内則寧州武寧等三十九州<lb/>
　　縣衛傷絶丁三十六萬一百餘名口抛荒田地八<lb/>
　　萬六百三十餘頃廬陵等三十二縣竝贛吉等衛<lb/>
　　所死絶丁三十六萬二百餘名口抛荒田地九萬<lb/>
　　四千九百餘頃抛荒屯田四萬九千四百餘畝部<lb/>
<pb n="KR2k0046_WYG_094-37a"/>
　　議將廬陵等三十二縣暫免十六年錢糧仍令招<lb/>
　　徠勸種荒田將十七年額賦俱行徴收其寧州等<lb/>
　　三十九州縣概未議豁仍檄各屬設法勸輸在部<lb/>
　　臣為國持籌自宜慎重而微<hi>臣</hi>身到地方敢弗實<lb/>
　　陳夫十六年之免以其丁缺而田荒也無主之田<lb/>
　　業户既死且逃矣死者自不可問即使逃者慰諭<lb/>
　　招徠朝呼夕至而安挿靡定牛種全無烏能即時<lb/>
　　開墾輸本年之正賦乎若所謂設法勸輸者則紙<lb/>
<pb n="KR2k0046_WYG_094-37b"/>
　　上之空談難以奉行者耳現在孑遺靡室靡家鳩<lb/>
　　形鵠面即竭力奉公亦巳難矣而又欲其官與民<lb/>
　　設法以包賠無主之虛賦此必不得之數也<hi>臣</hi>再<lb/>
　　四思維亦不敢即請豁免惟有權宜之法限年開<lb/>
　　墾升科耳請<lb/>
勅督撫酌量輕重或限五年或限三年徐徐勸墾以漸<lb/>
　　升科其有變亂内挖濠掘塹沙塞水沖草木繁蕪<lb/>
　　萬萬不可開墾者即與另册報除庶乎丁缺田荒<lb/>
<pb n="KR2k0046_WYG_094-38a"/>
　　一案之賠累可清矣然而從前積逋之數懸賦尚<lb/>
　　存若不請蠲則追呼廹切此驚魂靡定者又轉徙<lb/>
　　而流亡耳烏能安土樂業為<lb/>
朝廷墾荒而増課乎<hi>臣</hi>查江西自十三年至十六年未<lb/>
　　完地丁銀共三百二十萬有零該督撫以瀝陳郡<lb/>
　　邑等事交疏請蠲未允也復以郡邑半皆殘毁等<lb/>
　　事復以各屬荒殘益甚等事交疏請蠲未允也督<lb/>
　　撫受<lb/>
<pb n="KR2k0046_WYG_094-38b"/>
朝廷厚恩寧不思為國計彼誠目擊情形不得巳而請<lb/>
　　命耳今者督撫刻責之守令守令刻責之窮民日<lb/>
　　事追呼嚴催嚴比而十三年分僅報完一萬四千<lb/>
　　五百餘兩十四年分僅報完一萬一千七百餘兩<lb/>
　　十五年分僅報完五千二百五十餘兩經年餘之<lb/>
　　追比合通省所報完不過三萬零而力巳竭矣計<lb/>
　　巳窮矣此二百一十餘萬者皆在亡何有之鄉即<lb/>
　　敲骨吸髓勢必不能復矣<hi>臣</hi>見浙閩用兵均霑浩<lb/>
<pb n="KR2k0046_WYG_094-39a"/>
　　　蕩江右受禍之慘幾倍於浙閩獨可令其向隅而<lb/>
　　　莫救乎即江右在順治五年金聲桓等變亂殘破<lb/>
　　　省城蒙<lb/>
世祖章皇帝蠲免逋欠故能徐圗休養况今日情形較甚<lb/>
　　　於往昔乎且<hi>臣</hi>親見諸有司拘束於功令而不敢<lb/>
　　　稍寛恐敲朴日嚴將逃亡日甚是前此之舊欠巳<lb/>
　　　不能取盈而後此之新徴終至於虧損曽何補於<lb/>
　　國計祇重傷乎民生念及於此我<lb/>
<pb n="KR2k0046_WYG_094-39b"/>
　　皇上早蠲一日地方早生聚一日稍遲一日民痛又深<lb/>
　　　　重一日矣<hi>臣</hi>從江右來廵撫方面有司俱得接見<lb/>
　　　　在<hi>臣</hi>為一巳起見自應引嫌然我<lb/>
　　皇上如天好生之心納諫如流之徳<hi>臣</hi>仰窺有素值此<lb/>
　　　　最傷最慘之情形<hi>臣</hi>目擊而不言是溺職而負<lb/>
　　君也<hi>臣</hi>誼所不敢出也謹披瀝泣陳短疏難盡字多逾<lb/>
　　　　額伏乞<lb/>
　　聖恩洞鑒即<lb/>
<pb n="KR2k0046_WYG_094-40a"/>
賜請豁施行<lb/>
　　請禁僕隸投營疏　　　　　　　姚締虞<lb/>
　　為請禁家人投營叛主之奸竝嚴民間乘機掘塜<lb/>
　　之慘以正名分以靖地方事<hi>臣</hi>自江右入都凡事<lb/>
　　關地方之利害繫生民之疾苦咸思據實上陳無<lb/>
　　負我<lb/>
皇上差遣言官至意然或見之弗詳知之無據即痌瘝<lb/>
　　乃身仍不敢風聞入告也其最著者則家人投營<lb/>
<pb n="KR2k0046_WYG_094-40b"/>
　　叛主之事矣蓋大河以南江浙楚豫閩粤諸省凡<lb/>
　　在人家得錢鬻身者皆是為奴婢雖主衰僕強亦<lb/>
　　不敢輒萌叛志近者用兵地方多藉投充營伍為<lb/>
　　名往往挾制主人勒索原契攜其妻子而颺去焉<lb/>
　　究竟主人不知其果否入營也即果在營亦不知<lb/>
　　其為有主之僕也總因官司無明禁而悍奴得假<lb/>
　　借耳<hi>臣</hi>畧舉一二如黄陂縣知縣金殿臣有家人<lb/>
　　李三忽然投營自稱營官騎馬張蓋竟至縣署立<lb/>
<pb n="KR2k0046_WYG_094-41a"/>
　　索妻子財物縱横往來駭人耳目無如之何也幸<lb/>
　　天厭其兇李三溺水身死方寢其事候補主事張<lb/>
　　伯琮有家人張純投入營伍屢肆需索其弟仲璜<lb/>
　　不得巳而訟之於官屢訊方結其餘平常百姓之<lb/>
　　家巳叛者固多而未叛者皆隱有一負嵎之勢以<lb/>
　　先嚇其主人而主人不敢繩束其婢僕尤而效之<lb/>
　　非所以靖叛風也至掘塜一事凡經宼賊蹂躪地<lb/>
　　方在在有之大約無賴窮民土豪光棍借以戎馬<lb/>
<pb n="KR2k0046_WYG_094-41b"/>
　　往來倥偬之時乗機為此或利所有或快私仇者<lb/>
　　居多耳此等慘惡律有明條若非地方官嚴禁而<lb/>
　　覺察之其風豈易遏哉<hi>臣</hi>在江西有建昌人湯來<lb/>
　　賀為<hi>臣</hi>泣言伊家三世祖塋皆被抛掘其一徴也<lb/>
　　此二事者既往雖不能盡繩而將來則急宜嚴禁<lb/>
　　伏乞<lb/>
勅部定議嗣後家人投營叛主者作何治罪該營先雖<lb/>
　　不知及知而不發者作何處分凡用兵地方乗機<lb/>
<pb n="KR2k0046_WYG_094-42a"/>
　　發人塜墓者作何治罪有司官不能覺察申理者<lb/>
　　作何處分通行禁飭庶乎主僕之名分昭而養生<lb/>
　　送死無憾矣<hi>臣</hi>謹據實具題伏乞<lb/>
皇上睿鑒施行<lb/>
　　請褒恤周惇頥疏　　　　　　　姚締虞<lb/>
　　為<lb/>
聖心重道方殷先賢表彰未盡亟請<lb/>
勅議褒恤以昭<lb/>
<pb n="KR2k0046_WYG_094-42b"/>
盛治之曠典事<hi>臣</hi>惟我<lb/>
皇上徳盛化神治隆道備崇重先師之典禮録恤周公<lb/>
　　之子孫<lb/>
恩綸屢沛炳若日星猗與盛哉直千載一時矣乃有以<lb/>
　　一人而當理學絶續之關躬繼往開來之任上接<lb/>
　　孔孟下啟程朱厥功甚鉅而表揚未及若不及今<lb/>
　　陳情徒令世違人湮<hi>臣</hi>請得為<lb/>
皇上陳之<hi>臣</hi>按道學之傳孟子而後荀揚之徒不精不<lb/>
<pb n="KR2k0046_WYG_094-43a"/>
　　詳洎乎五代昏昧巳極宋儒道州周惇頥出直接<lb/>
　　孔孟之傳太極圗説闡河洛之精微易理通書闢<lb/>
　　天人之祕藴潛修黙契闇極而章洛人程珦遣二<lb/>
　　子顥頥受學焉皆能昌明道學以大發有宋一代<lb/>
　　之盛故朱熹之序惇頥曰世所謂二程先生者其<lb/>
　　原蓋自先生發之也可謂不忘所自矣<hi>臣</hi>又按宋<lb/>
　　嘉定十三年諡惇頥為元公其詞曰先生博學力<lb/>
　　行㑹道有元脈絡貫通上接乎洙泗條理精宻下<lb/>
<pb n="KR2k0046_WYG_094-43b"/>
　　逮乎河洛以元易名庶幾百世之下知孟氏之後<lb/>
　　明聖道者必自濂溪始淳祐元年追封汝南伯元<lb/>
　　延祐六年加封道國公明正統元年葺理惇頥祠<lb/>
　　墓優免子孫差役景泰七年查道州周惇頥嫡長<lb/>
　　子孫一人周冕授翰林院五經博士世襲撥給墓<lb/>
　　田至明季而遂失其傳矣竊念先有惇頥然後有<lb/>
　　程朱今二氏世襲弗替而惇頥子孫淪落祠地荒圯<lb/>
　　揆之典章不無掛漏幸逢我<lb/>
<pb n="KR2k0046_WYG_094-44a"/>
皇主崇儒重道理學修明臣請<lb/>
勅廷臣集議詳考惇頥當理學絶續之際啟朱程道脈<lb/>
　　之傳即行楚撫查其子孫果否曾世授五經博士<lb/>
特賜洪恩酌加優録不惟慰先儒於地下亦可勵百世<lb/>
　　之人心矣伏乞<lb/>
皇上睿鑒施行<lb/>
　　再請復優免廪糧以培士氣疏　　姚締虞<lb/>
　　為<lb/>
<pb n="KR2k0046_WYG_094-44b"/>
聖治當重熈累洽之後正人材鼓舞欣進之時再請議<lb/>
　　復優免廩糧以培養士氣事<hi>臣</hi>惟天地養萬物<lb/>
聖主養賢以及萬民使朴者相安於耕鑿秀者競勉於<lb/>
　　絃誦所以儲公輔之器於庠序之中也况農工商<lb/>
　　賈皆有謀生之具而佔畢一經家徒壁立者惟此<lb/>
　　寒士耳故既有優免以及生員復有餼糧以及廩<lb/>
　　生誠<lb/>
朝廷養士之大典不宜因緩急為去留者也<hi>臣</hi>給事工<lb/>
<pb n="KR2k0046_WYG_094-45a"/>
　　垣時曾具疏請復而部議暫停彼時去逆孽蕩平<lb/>
　　之日僅一年耳在部臣身司<lb/>
　國計或應斟酌盈虚今又三年矣我<lb/>
皇上文治之光華日盛一日士子觀光之志氣日新一<lb/>
　　日薄海以外皆納欵而投誠荒裔之長且遣子而<lb/>
　　受學誠文教之聿興郅治之隆軌也而且兵革不<lb/>
　　用政簡刑清天災不生民無夭札户部庫藏日積<lb/>
　　充盈稽諸往古成康文景之世粟紅貫朽未有盛<lb/>
<pb n="KR2k0046_WYG_094-45b"/>
　　於今日者也此時而不復更待何時此事而不行<lb/>
　　更有何事伏乞<lb/>
皇上特賜恩綸或仍<lb/>
勅下部議詳查酌復普天率土誦讀之士皆能歌咏<lb/>
皇恩而昭垂於萬世矣伏乞<lb/>
皇上睿鑒施行<lb/>
　　請均鹽引疏　　　　　　　　　江　蘩<lb/>
　題為鹽引之積弊宜清小民之偏困可憫請<lb/>
<pb n="KR2k0046_WYG_094-46a"/>
　勅鹽臣酌量均平以裕<lb/>
　國課以除民累事我<lb/>
皇上至仁如天憂民若巳事無大小凡關係民生者無<lb/>
　　不委曲周至即如鹽政一事屢經諸臣之<lb/>
　題請仰見我<lb/>
皇上曲加軫恤所以惠商裕民者至詳且悉矣獨是鹽<lb/>
　　引一項額數尚有未均者<hi>臣</hi>請為<lb/>
皇上陳之從來田賦之廣狹由於户口之多寡而户口<lb/>
<pb n="KR2k0046_WYG_094-46b"/>
　　之多寡即闗鹽引之疏滯大抵然也<hi>臣</hi>見歴年來<lb/>
　　直省各官以未完鹽引疊受叅罰在州縣官身任<lb/>
　　地方之責鹽引闗係考成豈不力加徴催而疏銷<lb/>
　　無術積困難紓則以均平之法有未行也即以豫<lb/>
　　省之河南一府言之洛陽縣地糧五萬四千三百<lb/>
　　七十兩零銷引則四千六百六十張零靈寳縣糧<lb/>
　　四萬四千四百八十兩零銷引則五千四百八十<lb/>
　　張零一則糧多而引少一則糧少而引多也偃師<lb/>
<pb n="KR2k0046_WYG_094-47a"/>
　　縣人丁一萬六百有零銷引則二千六百三十張<lb/>
　　零登封縣人丁一萬三千八百零銷引則三千五<lb/>
　　十張零靈寳縣人丁一萬三千八百六十零銷引<lb/>
　　則五千四百八十張零一則丁多而引少一則丁<lb/>
　　少而引多也州縣以額定之引張刻期報完以副<lb/>
　　考成在丁糧多者人煙稠宻買銷亦易引繳而小<lb/>
　　民不累唯丁糧俱少之州縣村落邱墟銷引無計<lb/>
　　一嵗之考成立至上官之差提頻加追之商而商<lb/>
<pb n="KR2k0046_WYG_094-47b"/>
　　困追之民而民貧時窮勢廹不得巳或按户銷食<lb/>
　　計口派銀究之壓欠難清民受敲扑之累而官終<lb/>
　　罹叅罰之苦矣雖鹽引未完叅後有鄰近州縣通<lb/>
　　融帶銷之<lb/>
　例然既叅之後州縣之降革猶小未叅之前小民之<lb/>
　　比累實深與其叅後而議通融不如均平而免<lb/>
　題請也<hi>臣</hi>向任河南府靈寳知縣時深知受累情由<lb/>
　　夫一府如此則他府可知一省如此則他省可知<lb/>
<pb n="KR2k0046_WYG_094-48a"/>
　　以<hi>臣</hi>愚見莫若取州縣受累之引張加之引張不<lb/>
　　累之州縣量行増減其不累民者不得妄議更張<lb/>
　　仍以各府原定之引額歸之各府屬在他府者<lb/>
　　得妄行越派如此則弊竇清而官民均無苦累矣<lb/>
　　往者行鹽州縣目擊民艱據實詳請而鹽臣以差<lb/>
　　期無幾往返駁查遂至因循今河東鹽臣新受<lb/>
簡命合無<lb/>
勅令查訪精詳秉公均派數月之内酌奪<lb/>
<pb n="KR2k0046_WYG_094-48b"/>
　題請永為定額無負<lb/>
皇上簡任至意則一轉移通變間而下無累於商民上<lb/>
　　有禆於<lb/>
　國賦即有司亦可告無罪於考成矣推之而鹽差諸<lb/>
　　臣州縣有受偏苦之累者皆得據實入<lb/>
　告如州縣有指稱増減引張科累小民者許鹽臣即<lb/>
　　指名<lb/>
　題叅否則竝治鹽臣以失察之罪則敷天共戴<lb/>
<pb n="KR2k0046_WYG_094-49a"/>
皇仁矣縁係條陳字稍逾格如果<hi>臣</hi>言可採伏祈<lb/>
睿鑒勅部議覆施行<lb/>
　　請通行常平倉法疏　　　　　　鄭　昱<lb/>
　題為積貯之成效既以藏富於民北直之變通亟宜<lb/>
　　廣諸各省仰祈<lb/>
睿斷迅賜施行事竊惟國以民為本民以食為天民安<lb/>
　　而國運昌隆食足而民生樂利此古今不易之定<lb/>
　　理也<hi>臣</hi>辦事垣中見户部覆直𨽻撫臣郭世隆為<lb/>
<pb n="KR2k0046_WYG_094-49b"/>
聖心之愛民甚切米榖之久積宜商亟請變通以濟實<lb/>
　　用事一疏内稱應如該撫題請各州縣所存米石<lb/>
　　加謹收貯以備賑濟其餘米榖平價糶賣秋收照<lb/>
　　數糴買還倉仍將賣買過銀米價值數目造具清<lb/>
　　册報部查核等因具<lb/>
　題奉有<lb/>
俞旨欽遵在案將見直隸之積貯即足直隸之民食榖<lb/>
　　貴不致傷民穀賤不致傷農年凶則有備無患年<lb/>
<pb n="KR2k0046_WYG_094-50a"/>
　　豐則出陳易新此真常平倉之善制也<hi>臣</hi>請得而<lb/>
　　推廣之竊思直隸而外各省俱報有積榖之數俱<lb/>
　　開有捐輸之例存貯米榖無邑無之但未奉部文<lb/>
　　不敢擅動耳查各省昨年豐熟者固多而饑荒者<lb/>
　　間有如河南山陜江淮等處内有<lb/>
　奏報發賑者有請停漕糧者是目下青黄不接之狀<lb/>
　　與直隸同然也至於湖廣江西素號米榖之鄉<hi>臣</hi>
　　楚人也三年前讀禮家居每至五六月傳聞榖價<lb/>
<pb n="KR2k0046_WYG_094-50b"/>
　　不昻而民多乏食豐年猶然况薄收乎是目下青<lb/>
　　黄不接之狀亦與直隸同然也他如閩越川廣雲<lb/>
　　貴等省雖豐歉不齊要之五六月間新禾在畝舊<lb/>
　　榖巳罄皆青黄不接之時又與直隸有同然也夫<lb/>
　　積榖原以為民也榖積而無濟於民食其謂之何<lb/>
　　仰祈<lb/>
皇上迅飭部議凢各省積貯捐輸米榖行令各撫臣酌<lb/>
　　量州縣之大小詳查存積之多寡應留若干米榖<lb/>
<pb n="KR2k0046_WYG_094-51a"/>
　　以備饑荒其餘剰者俱於每年五六月照市價減<lb/>
　　糶所糶銀兩仍於本年九十月糴買新榖還倉稍<lb/>
　　有羡餘存為修倉之用夫夏則舊榖必貴秋則新<lb/>
　　榖必賤榖貴則量減而糶以利民榖賤則量增而<lb/>
　　糴以利農豐嵗則出所存之銀買榖以補倉而常<lb/>
　　使其有餘㐫嵗則發原留之榖給賑以救荒而無<lb/>
　　使其不足更將賣買價值動用銀米數目造册報<lb/>
　　部查核買榖則覈實在給賑則予開除民得通其<lb/>
<pb n="KR2k0046_WYG_094-51b"/>
　　緩急榖不至於紅朽如此則常平倉之良法美意<lb/>
　　行之北直而效行之各省而罔不效雖有水旱而<lb/>
　　天不能使之災斯誠萬世之計所謂議變通以濟<lb/>
　　實用足民食以安民生者莫亟乎此也緣係推廣<lb/>
　　部議起見條陳字多逾格如果<hi>臣</hi>言可採伏乞<lb/>
睿鑒施行<lb/>
　　請罷湖口關復九江關疏　　　　王澤洪<lb/>
　題為湖口之設關甚險九江之舊關宜復請照成規<lb/>
<pb n="KR2k0046_WYG_094-52a"/>
　　收税以裕<lb/>
　國課以全商命事竊惟<lb/>
　國家之本計惟財與賦財賦之充足在鹽與闗我<lb/>
皇上頻頒蠲租之<lb/>
詔屢減額外之徴數十年來農工商賈無不仰戴<lb/>
皇恩固巳淪肌浹髓矣乃有不費<lb/>
　内府之金錢不損<lb/>
朝廷之額課<lb/>
<pb n="KR2k0046_WYG_094-52b"/>
綸音一下各省歡呼則莫如湖口之仍歸九江關之為<lb/>
　　善也請為我<lb/>
皇上陳之夫昔日之設闗九江者因上有龍開河官牌<lb/>
　　夾下有老鸛塘白水港俱可停泊多船冬夏不涸<lb/>
　　無波濤洶湧之危輸將甚便此誠利<lb/>
　國利民經久不易之善地也後以江西東下亦應納<lb/>
　　税暫移湖口此一時權宜之計耳初未計及湖口<lb/>
　　一縣地處下流乃江湖兩水交㑹之衝又有上下<lb/>
<pb n="KR2k0046_WYG_094-53a"/>
　　鐘山巉巖峭璧挿入江中既巳設關遂成商船納<lb/>
　　税必泊之地止有虹橋一港水漲之時大船僅容<lb/>
　　數號小船僅容數十隻倘水涸船多不得巳盡泊<lb/>
　　江外大風暴起巨浪滔天欲求入口而不得欲求<lb/>
　　渡關而不能故其患不可勝言此湖口斷斷不宜<lb/>
　　設關之明效也或謂自江西出湖以下江南自江<lb/>
　　南入湖以上江西恐有漏税之弊不知九江一關<lb/>
　　征船而不征貨丈尺巳定税無可匿<hi>臣</hi>查大姑塘<lb/>
<pb n="KR2k0046_WYG_094-53b"/>
　　去九江四十里在湖口之内舊係泊船之地應聽<lb/>
　　部司委員在彼收税彚繳關庫以給票為慿至各<lb/>
　　省出湖船隻大姑塘收税者九江騐票放行各省<lb/>
　　進湖船隻在九江納税者在大姑塘騐票放行則<lb/>
　　兩處自無漏税之慮矣年來風濤時起沉溺疊見<lb/>
　　商情以積久而不得伸差員以時暫而不敢請此<lb/>
　　<hi>臣</hi>所以不得不代為請命也倘荷<lb/>
允行則往來舟楫無傾覆之虞東西商賈無漂没之苦<lb/>
<pb n="KR2k0046_WYG_094-54a"/>
　　既於額設<lb/>
　國課一無所虧又於貿易民生皆得其便乃經久無<lb/>
　　弊之良圗也<hi>臣</hi>本楚人九江湖口皆<hi>臣</hi>久居故於<lb/>
　　情形甚悉伏乞<lb/>
勅部詳加酌復務審税課之盈虚查風濤之險易考人<lb/>
　　心之向背一經改正庶船多税足商悦民安無不<lb/>
　　仰頌<lb/>
　覆載之恩同於天地矣緣係條陳事宜字多踰格貼<lb/>
<pb n="KR2k0046_WYG_094-54b"/>
　　黄難盡未敢另繕如果<hi>臣</hi>言可採伏乞<lb/>
皇上俯賜施行<lb/>
　　征勦叛苖報㨗疏　　　　　　　蘓大有<lb/>
　　為奏<lb/>
聞事竊照黔省都黎鎮三府生苖為邉境肆惡之兇頑<lb/>
　　為從來未開之土地荷蒙<lb/>
皇上仁威逺播以佈置機宜<lb/>
訓示督臣鄂爾㤗而督臣仰體<lb/>
<pb n="KR2k0046_WYG_094-55a"/>
天心恩威竝用勦撫兼施調度極為周宻先機能為豫<lb/>
　　料故古州清水江丹江八寨九股等處無不畏威<lb/>
　　懷徳業經奉<lb/>
㫖設鎮安營現在建造衙署營房巳無不化之頑梗矣<lb/>
　　<hi>奴才</hi>毫無寸報䝉<lb/>
皇恩畀以封疆重寄惟有竭盡駑駘於誠服者極力撫<lb/>
　　綏稍有反覆者即為撲滅務期永逺寧謐以報<lb/>
皇恩於萬一耳查得上年公鵝既勦之後因其投順懇<lb/>
<pb n="KR2k0046_WYG_094-55b"/>
　　切餘黨未盡𠞰除督臣鄂爾泰早以為必有後患<lb/>
　　於雍正七年六月十二日檄調<hi>奴才</hi>前赴清水江<lb/>
　　彈壓時以宻劄切囑<hi>奴才</hi>抵營後仰體<lb/>
聖恩多方撫諭冀其革心孰意鷄呼黨寨逆苖計包辛<lb/>
　　往包章養九金噶打計安干州包長商麻九我轉<lb/>
　　腮姑辛等怙惡不悛煽脅各寨紏約苖衆敢於十<lb/>
　　一月初六之三更窺伺大營時先有不願黨惡頭<lb/>
　　人金交古等宻首早經隄防無隙可乘初七日辰<lb/>
<pb n="KR2k0046_WYG_094-56a"/>
　　刻<hi>奴才</hi>率領將備開壁一擊立即披靡逆苖死傷<lb/>
　　甚衆是日即欲統兵前進搗巢誅滅據協贊軍務<lb/>
　　鎮逺府知府今陞貴東道臣方顯以我軍單薄老<lb/>
　　營要𦂳為虞隨飛報督撫提督竝請督臣鄂爾泰<lb/>
　　指授方畧去後續於十二月十三十五等日准貴<lb/>
　　州提督臣楊天縱檄調各協營换班弁兵到營又<lb/>
　　准撫臣張廣泗檄委木標左營逰擊髙岱帶兵三<lb/>
　　百名赴營聽調十七日奉督臣鄂爾㤗為開通都<lb/>
<pb n="KR2k0046_WYG_094-56b"/>
　　江以懲定且來牛等寨自廣西調遣官兵前進古<lb/>
　　州竝為清水江聲援<hi>奴才</hi>遵依宻示以逆寨僻逺<lb/>
　　且居衆寨之中若大兵徑進頑良不分且逆勢不<lb/>
　　支必將竄匿山箐即搗其巢穴戮其餘孽而兇首<lb/>
　　漏脱終不足以㧞病根而絶禍源乃用計誘擒而<lb/>
　　逆首計包辛往包章等八犯與餘孽包九商牛隴<lb/>
　　包等二十二犯於十二月二十一日就擒應解省<lb/>
　　城聽撫臣審擬正法因慮離府窵逺且在苖穴之<lb/>
<pb n="KR2k0046_WYG_094-57a"/>
　　中恐有刼奪之虞即在軍前用以祭旗旋令撫標<lb/>
　　中軍遊擊髙岱率領弁兵防守兩岸營盤令鎮逺<lb/>
　　左營遊擊劉成龍黄施營遊擊章竒相新調古州<lb/>
　　左營遊擊任龍帶領銅仁左營守備韓生耀天柱<lb/>
　　營守備皮衮竝弁兵二千二百餘員名各帶四日<lb/>
　　口糧分中左右三路聨絡聲援以防沿途各寨倉<lb/>
　　猝之變適天雨雪逆苖猶敢據險抗拒將備弁兵<lb/>
　　無不同憤敵愾仰伏<lb/>
<pb n="KR2k0046_WYG_094-57b"/>
天威往返四日即行殱滅逆苖死亡過半餘皆滚山逃<lb/>
　　箐隨檄令撤兵囘營而從逆各寨無不悚惕紛紛<lb/>
　　赴營泥首告撫咸云被脇情實即逆寨餘孽亦皆<lb/>
　　匍匐哀號<hi>奴才</hi>仰體<lb/>
皇上如天之仁准予招安責其獻兇繳械俱各遵依今<lb/>
　　據附近各寨繳到鎗刀標弩盔甲等項二千餘件<lb/>
　　所獻兇首新毛等巳請督臣鄂爾泰批示分别發<lb/>
　　落安插其餘寨分尚在責令呈繳若兇械繳盡無<lb/>
<pb n="KR2k0046_WYG_094-58a"/>
　　所憑恃庶可漸至馴良一切善後事宜昨因督臣<lb/>
　　鄂爾泰廵粤回鎮經由鎮逺<hi>奴才</hi>於軍營馳出面<lb/>
　　請指示一一遵行再都江之定旦生苖業經黔副<lb/>
　　將趙文英粤副將潘紹周等先後奪其土城焚其<lb/>
　　巢穴斬其首惡現駐兵該寨搜緝餘兇其來牛生<lb/>
　　苖亦經粤副將董芳同都匀協副將卜萬年等率<lb/>
　　領漢土官兵奮勇勦除斬首及砲傷赴水投箐者<lb/>
　　不可勝數其餘都江南北兩岸未撫之苖無不畏<lb/>
<pb n="KR2k0046_WYG_094-58b"/>
　　威爭先投順情願疏通河道竝搭橋修路觀此情<lb/>
　　形諒分界設汛諸事可以不日告竣矣所有<hi>奴才</hi>
　　奉檄征勦叛苖情由竝都江情形理合繕摺奏<lb/>
聞伏乞<lb/>
皇上睿鑒施行<lb/>
　<lb/>
　<lb/>
　湖廣通志巻九十四<lb/>
</p>
<p>
</p>
  </div>
</body>
</text>
</TEI>
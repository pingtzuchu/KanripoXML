<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻一百二十</head> <lb/>
    <p>
<pb n="KR2k0046_WYG_120-1a"/>
欽定四庫全書<lb/>
　湖廣通志巻一百二十<lb/>
　　雜紀<lb/>
　楚人物世說新語王中郎坦之令伏元度滔習鑿齒<lb/>
　論青楚人物滔集載其畧曰鑿齒以神農生於黔中<lb/>
　召南詠其美化春秋稱其多才漢廣之風不同雞鳴<lb/>
　之篇子文叔敖羞與管晏比徳接輿之歌鳯兮漁父<lb/>
　之詠滄浪漢隂丈人之折子貢市南宜僚屠羊說之<lb/>
<pb n="KR2k0046_WYG_120-1b"/>
　不為利回魯仲連不及老菜夫妻田光之於屈原鄧<lb/>
　禹卓茂無敵於天下管幼安不勝龎公龎士元不推<lb/>
　華子魚何鄧二尚書獨步於魏朝樂令無對於晉世<lb/>
　昔伏羲葬南郡少昊葬長沙舜葬零陵比其人則凖<lb/>
　的如此論其地則羣聖之所葬考其風則詩人之所<lb/>
　歌尋其事則未有赤眉黄巾之賊此何如青州耶<lb/>
　介子推說苑子推行年十五而相荆仲尼使人往視<lb/>
　還曰廊下有二十五俊士堂上有二十五老人仲尼<lb/>
<pb n="KR2k0046_WYG_120-2a"/>
　曰合二十五人之智智於湯武並二十五人之力力<lb/>
　於賁育以治天下與國克矣况荆乎<lb/>
　王業耆舊傳字子香漢和帝時為荆州刺史每出行<lb/>
　部沐浴齋素以祈於天地當啟佐愚心無使有枉百<lb/>
　姓在州七年惠風大行苛慝不作山無豺狼天子徵<lb/>
　之道卒於枝江有二白虎低頭曳尾宿衞其側及䘮<lb/>
　去州境忽然不見百姓共為立碑號曰枝江白虎王<lb/>
　君<lb/>
<pb n="KR2k0046_WYG_120-2b"/>
　劉勤謝承後漢書江夏劉勤家貧作屩供食嘗作一<lb/>
　量屩斷勤置不賣出行妻賣以糴米勤歸炊熟怪問<lb/>
　何所得米妻以實告勤責妻曰賣毁物欺取其直也<lb/>
　因棄不食仕至司徒<lb/>
　蔣琬湘鄉人蜀志蔣琬見推之後夜夢有一牛頭在<lb/>
　門前流血滂沱意甚惡之呼問占夢趙直直曰見血<lb/>
　者事分明也牛角及鼻公字之象君位必當至公大<lb/>
　吉之徵也<lb/>
<pb n="KR2k0046_WYG_120-3a"/>
　谷利江表傳利木孫權左右給使以謹直為親近監<lb/>
　尋拜利都亭侯孫權於武昌新裝大船名為長安試<lb/>
　泛之釣臺泝時風大盛利令柁工取樊口權曰當張<lb/>
　頭取羅州利拔刀向柁工曰不取樊口者斬工即轉<lb/>
　柁入樊口風遂猛不可行乃還權曰阿利畏水何怯<lb/>
　也利跪曰大王萬乘之主輒於不測之淵戲於猛浪<lb/>
　之中樓船至高邂逅顛危奈社稷何是以利輒敢以<lb/>
　死爭權於是貴重之不復稱名常呼曰谷<lb/>
<pb n="KR2k0046_WYG_120-3b"/>
　陶侃晉書侃在武昌與佐吏從容飲燕每有定限常<lb/>
　歡有餘而限巳竭殷浩等勸更少進侃悽懷良久曰<lb/>
　年少曾有酒失亡親見約故不敢踰<lb/>
　羅含晉書羅含傳耒陽人幼孤為叔母朱氏所養少<lb/>
　有志尚嘗晝卧夢一鳥文采異常飛入日中因起驚<lb/>
　說之朱氏曰鳥有文彩汝後必有文章自此藻思日<lb/>
　新稱名江左累遷長沙相初在官舍有一白雀棲集<lb/>
　堂宇及致仕還家階庭忽蘭菊叢生以為徳行之感<lb/>
<pb n="KR2k0046_WYG_120-4a"/>
　焉<lb/>
　韓延之安帝時為荆州治中轉平西府録事參軍以<lb/>
　劉裕父名翹字顯宗延之遂字顯宗名兒為翹以示<lb/>
　不臣劉氏與司馬休之俱奔姚興劉裕入關又奔於<lb/>
　魏<hi>荆州志</hi>
　劉季和襄陽記季和性愛香常如厠還過香爐上主<lb/>
　簿張坦曰人名公作俗人不虛也季和曰荀令君至<lb/>
　人家坐處三日香為何如坦曰醜婦效顰見者必走<lb/>
<pb n="KR2k0046_WYG_120-4b"/>
　公欲我退走耶<lb/>
　裴子野為江夏王參軍遭父憂去職居䘮盡禮每至<lb/>
　墓所哭泣處草為之枯有白兎馴擾其側<hi>舊志</hi>
　張僧繇名畫記梁張僧繇吳人也江陵天皇寺明帝<lb/>
　建内有柏堂僧繇畫盧舍那佛像及仲尼十哲帝怪<lb/>
　問曰門内如何畫孔聖僧繇曰後當賴此耳及後周<lb/>
　滅佛法焚天下寺塔獨此殿有宣尼像乃不毁拆<lb/>
　閻立本隋唐嘉話立本善畫至荆州見張僧繇舊蹟<lb/>
<pb n="KR2k0046_WYG_120-5a"/>
　曰定虛得名耳明日又往曰猶近代佳手明日又往<lb/>
　曰名下定無虛士坐卧觀之留宿其下十日不能去<lb/>
　牛僧孺幽閒鼓吹丞相牛公應舉知于頔相之竒俊<lb/>
　也特詣襄陽求知頔以海客遇之牛公怒而去後忽<lb/>
　召客將問曰累日前有牛秀才發未曰巳去何以贈<lb/>
　之曰與之五百受之乎曰擲之於庭而去于公大憾<lb/>
　謂賔佐曰某蓋事繁有闕違者立命小將齎絹五百<lb/>
　書一函追之小將於界外追及牛公不啟封揖還<lb/>
<pb n="KR2k0046_WYG_120-5b"/>
　葛清酉陽雜俎荆州街子葛清勇不膚撓自頸以下<lb/>
　遍刺白居易舍人詩成式嘗與荆客陳至呼觀之令<lb/>
　其自解背上亦能闇記反手指其去處至不是此花<lb/>
　偏愛菊則有一人持盃臨菊藂又黄夾纈林寒有業<lb/>
　則指一樹樹上挂纈纈窠鏁勝絶細凡刻三十餘處<lb/>
　首體無完膚陳至呼為白舍人行詩圖也<lb/>
　于襄陽酉陽雜俎于襄陽在鎮時選劉某入京逢一<lb/>
　舉人年二十許言語明悟同行數里意甚相得因藉<lb/>
<pb n="KR2k0046_WYG_120-6a"/>
　草劉有酒傾數盃日暮舉人指支逕曰某敝舍從此<lb/>
　數里能左顧乎劉辭以程期舉人因賦詩流水涓涓<lb/>
　芹努牙織鳥雙飛各還家荒村無人作寒食殯宫空<lb/>
　對棠棃花比明至襄州尋訪舉人殯宫存焉<lb/>
　邢和璞酉陽雜俎邢得黄老之道善心算作潁陽書<lb/>
　疏有叩竒旋入空或言有草初未嘗睹成式見山人<lb/>
　鄭訪說崔司馬者寄居荆州與邢有舊崔病積年且<lb/>
　死心常恃於邢崔一日覺卧室北牆有人斸聲命左<lb/>
<pb n="KR2k0046_WYG_120-6b"/>
　右視之覩無所見卧室之北家人所居也如此七日<lb/>
　斸不已牆忽透明如一栗問左右復不見經一日穴<lb/>
　大如盤崔窺之牆外乃野外耳有數人荷鍬钁立於<lb/>
　穴前崔問之皆曰邢真人處分開此司馬厄重倍費<lb/>
　玉力有頃導騶五去悉平幘朱衣辟曰真人至見邢<lb/>
　輿中白幍垂綬執五明扇侍衞數十去穴數步而止<lb/>
　謂崔曰公算盡僕為公再三論得延一紀自此無苦<lb/>
　也言畢壁如舊旬日病愈<lb/>
<pb n="KR2k0046_WYG_120-7a"/>
　馬希範荆湖近事希範作九龍殿刻沈香為八龍飾<lb/>
　以金寳長十餘丈抱柱相向作趨捧勢而已坐其間<lb/>
　自謂一龍也其幞頭展角長丈餘以象龍角諸院王<lb/>
　子僕從烜赫文武之道未嘗留意時謂之酒囊飯袋<lb/>
　周行逢續世說周鎮西土湖湘兵將積功檢校官至<lb/>
　王公者以千數行逢生日諸道各遣使致賀行逢有<lb/>
　矜色謂徐仲雅曰四隣乃亦畏我乎對曰侍中境内<lb/>
　彌天太保徧地司空四隣那得不畏<lb/>
<pb n="KR2k0046_WYG_120-7b"/>
　李載仁三楚新録載仁唐之後也避亂於江陵高季<lb/>
　興署觀察推官載仁自負文學嘗為季興見知然為<lb/>
　性迂緩一日將赴高從誨召方上馬無何部曲相毆<lb/>
　載仁怒命急於㕑中取飯並猪肉令相毆者對飡之<lb/>
　仍戒曰如敢再犯必當於猪肉中加之酥聞者無不<lb/>
　笑之<lb/>
　孫光憲三楚新録成都人高從誨辟為掌書記嘗慕<lb/>
　史氏之作自恨諸侯幕府不足展其才力謂交親曰<lb/>
<pb n="KR2k0046_WYG_120-8a"/>
　安知獲麟之筆反為倚馬之用因吟劉禹錫詩曰一<lb/>
　生不得文章力百口空為飽煖家<lb/>
　渚宫二疏宋史咸平初朱昻以工部侍郎懇求歸江<lb/>
　陵逾年方允舊制致仕官止謝殿門外昻特延見命<lb/>
　坐恩禮甚厚令俟秋涼上道遣中使賜宴於玉津園<lb/>
　兩制三館皆預仍詔賦詩餞行縉紳榮之時吳淑贈<lb/>
　行詩有漢殿夜涼初閣筆渚宫秋晚得懸車之句弟<lb/>
　協亦同隱皆享眉壽家林相接謂之渚宫二疏知府<lb/>
<pb n="KR2k0046_WYG_120-8b"/>
　陳堯咨署其居曰東西致仕坊景徳四年卒年八十<lb/>
　三門人諡曰正裕先生<lb/>
　二宋厚徳録宋庠宋祁應山人少時有僧相曰小宋<lb/>
　他日魁天下大宋亦不失甲科後十年僧驚問大宋<lb/>
　曰子丰神頓異如曽活數萬命者庠曰貧儒何力及<lb/>
　此僧曰不然肖翹之物皆命也庠俛思良久乃笑而<lb/>
　言曰旬日前所居堂下有蟻穴為暴雨所侵吾編竹<lb/>
　橋渡之耳僧曰是也小宋固當首捷子恐不出其下<lb/>
<pb n="KR2k0046_WYG_120-9a"/>
　二宋私語曰妄一嵗豈有兩魁乎明年二宋同舉進<lb/>
　士及第祁第一庠第十章憲太后不欲以弟先兄乃<lb/>
　擢庠第一而寘祁第十後人立渡蟻橋識之<lb/>
　宋相郊郊居政府上元夜在書院讀周易其弟學士<lb/>
　祁㸃華燈擁歌妓醉飲逹旦翊日諭所親令謂譲云<lb/>
　相公寄語學士聞昨夜燒燈夜燕窮極奢侈不知記<lb/>
　得某年上元同在某州州學内喫韲煑飯食否學士<lb/>
　笑曰却須寄語相公不知某年同某處喫韲煑飯是<lb/>
<pb n="KR2k0046_WYG_120-9b"/>
　為甚底<hi>舊志</hi>
　南宫城湘山野錄馮文簡當世始求薦於武昌會小<lb/>
　宗者庸謬寡鑒堅欲出落又欲置於末綴時鄂倅南<lb/>
　宫城監試當拆封定巻大不平奮臂力争之以馮冠<lb/>
　於鄉版果掇大魁釋褐除荆南倅<lb/>
　歐陽程初名和營道人少貧兄澤為郡吏依之傭書<lb/>
　賦池亭詩云鑿開幽境泛流萍迴合波間小洞庭寒<lb/>
　影倒吞凌漢樹冷光高浴半天星魚翻錦鬛波紋縐<lb/>
<pb n="KR2k0046_WYG_120-10a"/>
　鷺洗霜翎水氣腥昨夜蛟龍忽飛去滿軒風雨震雷霆<lb/>
　郡守知為和作乃召和試之指架上鶯為題和應聲即<lb/>
　對有不知誰是解縚人之句守異之曰吾為汝解縚何<lb/>
　如遂給俸金遣和充學官弟子赴試路間逢一青衣童<lb/>
　子云以今科省榜走報各處城隍因問道州歐陽和中<lb/>
　否應曰有歐陽程無和和因更名程是年登王世則榜<lb/>
　進士時太平興國八年也仕至屯田員外郎<hi>道州志</hi>
　王韶客軒筆錄韶罷副樞知鄂州宴客出家妓坐客張<lb/>
<pb n="KR2k0046_WYG_120-10b"/>
　績醉挽妓不前將擁之妓泣訴於韶坐客皆失色韶曰<lb/>
　出爾曹以娛賔乃令客失歡命取大杯罰妓人服其<lb/>
　量<lb/>
　㓂忠愍準登第授大理評事知歸州巴東縣唐謂<lb/>
　方為邵夕夢有人告云宰相至唐思之不聞朝廷<lb/>
　有宰相出鎮者晨興視事而疆吏報㓂入界唐驚<lb/>
　出郊迓勞見其風神秀偉便以公輔待之且出諸子<lb/>
　羅拜在縣日人皆以㓂巴東呼之有野水無人渡孤<lb/>
<pb n="KR2k0046_WYG_120-11a"/>
　舟盡日横之句時以為若得用必濟大川初凖赴巴<lb/>
　東舟經查渡灘水急難上俄聞水中人語凖視之有<lb/>
　人裸體為挽舟凖詰之答曰我黄魔神也公異日當<lb/>
　大用故來䕶但裸體不敢見凖以錦袱投之神即以<lb/>
　袱蔽體而出國老談苑準謫營道唯衣裘繫為相時<lb/>
　所得金笏頭帶當權希時者諷其逾禮準拒之曰君<lb/>
　父所賜服之不忘未見禮之失也諷者慙而退<lb/>
　岳武穆飛領兵過茶陵鄉人尹彦徳以牛酒謁軍門<lb/>
<pb n="KR2k0046_WYG_120-11b"/>
　犒軍三日飛曰汝當以詩書教其子孫乃親書一經<lb/>
　堂三大字遺之彦德如其言子伯正仲正後果登第<lb/>
　飛初封武昌縣開國子後子霖漕湖北過武昌吏民<lb/>
　設香案具酒牢哭而迎有一嫗尤哀曰相公今不復<lb/>
　此來矣霖呼而遺之食問其夫何在嫗哭曰不善為<lb/>
　人為相公所斬矣問其子與婿皆然人以是知武穆<lb/>
　之感人者深矣<hi>舊志</hi>
　李南公天中記尚書李南公知長沙縣日有鬭者甲<lb/>
<pb n="KR2k0046_WYG_120-12a"/>
　强乙弱各有青赤傷南公召使前自以指揑之曰乙<lb/>
　真甲偽也訊之果然蓋南方有櫸栁以葉塗肌則青<lb/>
　赤如毆傷者剥其皮横置膚上以火熨之則如棒傷<lb/>
　水洗不下但毆傷者血聚則硬偽者不硬耳有一村<lb/>
　多豪户稅不可督所差户長輒逃南公曰然則此村<lb/>
　無用户長知縣自督之書其村名帖於柱豪右皆懼<lb/>
　是嵗初限未滿此村稅最先集又諸村多詭名村存<lb/>
　户亡每嵗户長代納亦不可差南公悉召其村豪右<lb/>
<pb n="KR2k0046_WYG_120-12b"/>
　謂之曰此田不過汝曹所典賣耳與汝期一月為我<lb/>
　推究不則汝曹均分趣之及期盡得冒税之人使各<lb/>
　承其稅<lb/>
　夏英公夏竦鎮襄陽遇肆赦各賜帛時胡旦瞽廢在<lb/>
　州竦依赦送胡縑十疋胡笑曰傳與舍人何寡聞如<lb/>
　此奉還五疋請檢韓詩外傳及服䖍諸儒所解束帛<lb/>
　戔戔之義竦檢之果見三代束帛束脩之制束脩得<lb/>
　十脡即脯十束束帛則巻為二端五疋表王者有屈<lb/>
<pb n="KR2k0046_WYG_120-13a"/>
　折於隠淪之道也<hi>襄陽府志</hi>
　丁晉公國老談苑丁謂既竄朱崖路由湘潭佛寺飯<lb/>
　僧為文以自敘其畧曰補仲山之衮雖曲盡於片心<lb/>
　和傅說之羮實難調於衆口<lb/>
　解潛紹興元年鎮撫使知荆南府解潛奏措置荆南<lb/>
　歸陜荆門公安五州營田其後軍食仰給省縣之半<lb/>
　<hi>荆州志</hi>
　陳規建炎末徳安復州漢陽軍鎮撫使陳規倣古屯<lb/>
<pb n="KR2k0046_WYG_120-13b"/>
　田有逃户歸業者收畢給之過三年者不受理凡軍<lb/>
　工所屯之田皆相其險隘立為堡塞其弓兵等半為<lb/>
　守禦半為耕種如遇農時則就田作有警則充軍用<lb/>
　<hi>舊志</hi>
　張闡議隆興元年工部尚書張闡言今日荆襄屯田<lb/>
　之害非田之不可耕也無耕田之民也官司慮其功<lb/>
　之不就不免課之游民游民不足不免抑勒百姓捨<lb/>
　巳熟田耕官生田私田既荒賦稅猶在或逺數百里<lb/>
<pb n="KR2k0046_WYG_120-14a"/>
　追奪以來或民雙丁役其强壯占百姓之田以為官<lb/>
　田奪民種之穀以為官穀老稚無養一方騷然有司<lb/>
　知其不便申言於朝罷之誠是也然臣切謂自去嵗<lb/>
　以來置耕牛置農器修長木二渠費巳十餘萬其間<lb/>
　豈無巳墾闢之地豈無廬舍場圃尚可卒業一旦舉<lb/>
　而棄之不為勢家所占則是捐十萬緡於無用之地<lb/>
　而荆襄之田終不可耕也臣此見兩淮歸正之民動<lb/>
　以萬計官給之食以半嵗為期今踰期矣官不能給<lb/>
<pb n="KR2k0046_WYG_120-14b"/>
　則老弱饑者轉而他之殊失斯民向化之心兼亦有<lb/>
　傷國體臣愚以為荆襄之田尚亦有可承之規與其<lb/>
　棄之孰若使歸正之民就耕非惟可免流離庶使中<lb/>
　原之民知朝廷有以處我率皆襁負而至異日墾闢<lb/>
　既廣田疇既成然後取其餘者而輸之官實為兩便<lb/>
　<hi>襄陽志</hi>
　謝諫議謝泌居官不妄薦士或得一人則焚香捧表<lb/>
　望闕再拜而遣置所薦雖少無不顯者咸平間泌知<lb/>
<pb n="KR2k0046_WYG_120-15a"/>
　襄州日張逸知鄧城以暇日多乘小車從數吏渡漢<lb/>
　水入鄧城界以觀風謡或載酒邀張吟嘯終日而去<lb/>
　其高逸樂善如此張亦其薦也<hi>襄陽志</hi>
　張詠國老談苑詠鎮永興有父老訴牛舌為人所割<lb/>
　詠詰之爾於鄉仵誰氏最隙訴者曰有甲氏嘗貸粟<lb/>
　於某家不遂搆怨之深詠遽遣去戒云至家徑解其<lb/>
　牛貸之父老如教翌日有百姓訴殺牛者詠謂之曰<lb/>
　爾割某氏牛舌以償貸粟之怨而反致訟耶其人遂<lb/>
<pb n="KR2k0046_WYG_120-15b"/>
　伏罪<lb/>
　李西樞宋敏求退朝録憲成為知制誥尚衣緋出守<lb/>
　荆南召為學士閤門舉例賜金帶而不可加於緋衣<lb/>
　乃並賜三品服<lb/>
　王立天聖初為䕫州路轉運使施州徼外蠻利得賜<lb/>
　物每嵗求入貢者甚衆所過煩擾為公私患立奏令<lb/>
　以貢物輸施州遣還溪洞又城施州通雲安軍道以<lb/>
　運鹽朝廷嘉之<hi>舊志</hi>
<pb n="KR2k0046_WYG_120-16a"/>
　邊鎬南唐書鎬不知何許人事烈祖累遷通事舍人<lb/>
　保大初率洪州屯兵尅建泉汀漳等州八年馬希萼<lb/>
　入潭州命鎬以州兵如界上覘楚遂討長沙破其軍<lb/>
　於龍回關希萼希崇相繼送欵鎬盡遷馬氏之族歸<lb/>
　於金陵以功拜湖南節度使鎬性柔懦御下無法初<lb/>
　平建州民所尅獲惟以全活為務閩人徳之號邊羅<lb/>
　漢及尅湘潭市不易肆楚人益喜號邊菩薩既而政<lb/>
　出多門荏苒無斷惟事僧佛人皆失望遂號為邊和<lb/>
<pb n="KR2k0046_WYG_120-16b"/>
　尚<lb/>
　羅狀元宣和間平江羅孝芬居側有大柿樹雷折之<lb/>
　火燎其文成羅狀元字下有三㸃人莫能測明年孝<lb/>
　芬舉甲科第三始悟其兆<hi>岳州志</hi>
　辛中丞辛人膺紹興中為湖南提刑舟至武昌大將<lb/>
　岳侯於江亭迎謁辛見之即以明日具食既宴延辛<lb/>
　入小閣執手曰前夕夢為棘寺逮對獄獄吏曰辛中<lb/>
　丞被旨推勘驚寤而津吏報君至他日飛或不幸下<lb/>
<pb n="KR2k0046_WYG_120-17a"/>
　獄願公救䕶之後數年飛故部王貴迎時相意告其<lb/>
　謀叛繫大理獄新除御史中丞何鑄治其事方悟前<lb/>
　夢乃新中丞也<hi>江夏志</hi>
　張掑之江陵人政和中夢白衣人拜於床下旋入於<lb/>
　池命僕掘其處得大銀二十錠一一花書之藏諸篋<lb/>
　笥他日復夢來别云欲往長沙助趙官人造宅旦發<lb/>
　笥果空矣遂往長沙訪之善化縣旁有趙宅方興工<lb/>
　創大第張乃謁之謂趙曰君家治地時於土中獲何<lb/>
<pb n="KR2k0046_WYG_120-17b"/>
　物趙云得白金千兩張乃話前夢以他銀相易攜歸<lb/>
　寘於床足入夜常聞泣聲後不知所之<hi>荆州志</hi>
　楊大方夷堅志大方岳州人好學負氣紹熙中赴漕<lb/>
　臺試於江陵道中過一廟衣冠入謁擲案間盃珓咨<lb/>
　決得失神不許時已被酒遂取珓毁之控惡部判官<lb/>
　鬚大聲叱責引足蹴仆之乃去纔出門悶蹶移時起<lb/>
　謂僕曰酒之累人如此吾適入廟實為過侮被二卒<lb/>
　迫詣庭下神詰責甚峻賴善部力為分解曰此子為<lb/>
<pb n="KR2k0046_WYG_120-18a"/>
　一醉所誤未宜寘之重罰就令充惡部使神首肯我<lb/>
　必不免索紙作家書授僕投筆而逝<lb/>
　王翊東坡志林岐亭有王翊者家富而好善夢於水<lb/>
　邊見一人為人所毆傷翊救之得免明日偶至水邊<lb/>
　見一鹿為獵人所得翊悟以數千贖之鹿隨翊起居<lb/>
　未嘗一步捨又翊所居後有茂林果木二月有村婦<lb/>
　過林中見一桃熟而絶大獨在木杪乃取而食之翊<lb/>
　適見大驚婦人食巳棄其核翊取而剖之得硫黄一<lb/>
<pb n="KR2k0046_WYG_120-18b"/>
　塊如桃仁吞之甚甘美自是斷暈肉齋居一室<lb/>
　滑世昌鄂州都統司醫官居於南草市家貲積萬會<lb/>
　嵗荒疫自捐錢藥救療淳熙中夢客來訪車從甚都<lb/>
　云此市明日有非常災君家亦當墮此厄君平日多<lb/>
　所濟活神特敇之其妻夢亦如此至日大風夜半火<lb/>
　作滑居灰燼忽有壯夫數十輩著紫衫執簥十乘烈<lb/>
　火邊驅家人登之舁至野徑俄風雪大作人簥不見<lb/>
　一家皆存又於爐中得三十餘金遂免凍餒<hi>舊志</hi>
<pb n="KR2k0046_WYG_120-19a"/>
　髙宰荆南有妖巫挾幻術禍福人郡縣莫敢問吳興<lb/>
　髙某為江陵宰欲杖之大吏泣諫恐罹竒禍高愈怒<lb/>
　卒杖之巫嬉笑而出頃之高面漸浮滿遽詣巫所居<lb/>
　巫出迎髙命縛之柱亂箠之凡神像經文悉焚之搜<lb/>
　得小笥茵裹木人又碎之巫無完膚高面漸平執之<lb/>
　還白於大吏曰某不惜一身為邦人除害矣大吏命<lb/>
　投之江<hi>荆州志</hi>
　永興倅桐隂舊話職方諱繹字仲連從晏元獻公辟<lb/>
<pb n="KR2k0046_WYG_120-19b"/>
　為永興倅有富家子悅娼女栁約為夫婦而父母强<lb/>
　為子娶乃謀之市卜教以厭蠱期妻必死既而妻果<lb/>
　病垂死妻之父母聞而告官晏公醇儒不信曰世顧<lb/>
　有是耶職方固請鞫之遂得實發地藏木偶人書其<lb/>
　妻名氏生時與呪詛之詞晏公大驚乃奏抵法<lb/>
　徳安總轄宋龎元英談藪徳安有人家土庫中被盜<lb/>
　者絶無踪跡一總轄謂其徒曰恐是市上弄猢猻者<lb/>
　試往脅之不伏則執之又不伏則令唾掌中如其言<lb/>
<pb n="KR2k0046_WYG_120-20a"/>
　其人良久覺無唾可吐色變具伏乃令猢猻由天忩<lb/>
　中入取物或謂總轄何以知之曰吾亦不敢必但人<lb/>
　之驚懼者必無唾可吐姑以卜之幸而中耳<lb/>
　毛憲憲守長沙謝韓平原云湖南之地二千里序詩<lb/>
　幸託於昌黎平原之客十九人脫穎願同於毛遂<hi>舊</hi>
　<hi>志</hi>
　劉次卿荆楚嵗時記江夏劉次卿以正旦至市見一<lb/>
　書生入市衆鬼悉避劉問書生曰子有何術以至於<lb/>
<pb n="KR2k0046_WYG_120-20b"/>
　此書生言我本無術出之日家師以一丸藥綘囊裹<lb/>
　之令以繫臂防惡氣耳於是劉就書生借此藥至所<lb/>
　見鬼處諸鬼悉走其方用武都雄黄丹散二兩蠟和<lb/>
　令調如彈丸正月旦令男左女右帶之<lb/>
　樊尚璟段然記江夏令樊尚璟諸生時夢神人赭袍<lb/>
　異相語之曰吾洞庭水神也君異時成進士必牧余<lb/>
　土後筮仕江夏值邑人肇建栁毅廟因割金以助入<lb/>
　廟瞻拜神像宛如夢對或云神語終身事甚悉秘而<lb/>
<pb n="KR2k0046_WYG_120-21a"/>
　不宣<lb/>
　汪安行安行以武陵郡丞攝守澧陽移攝巴陵歸任<lb/>
　道由安鄉阻風五日禱於黄山祠夢烏巾紫襴者來<lb/>
　謁云詰朝可行矣異日吾邦使君也敢不告既寤風<lb/>
　果息解維去秩滿還朝遂得澧守紹興改元乃書其<lb/>
　事於廟<hi>岳州志</hi>
　黄可久嘗避暑黄鶴樓夜卧初醒江月照樓中見兩<lb/>
　道人弈一道人旁觀碁子大如磉樓空子落其聲砰<lb/>
<pb n="KR2k0046_WYG_120-21b"/>
　砰然私念夜來登樓時守者巳鎻門去道人何自入<lb/>
　且狀貌殊異急起披衣就之將近遽不見又嘗夜渡<lb/>
　陽邏風起舟覆身沈至底一黒丈夫長及天以手托<lb/>
　之置覆舟底上先有漁者夢冠袍人從鏡匣中起伺<lb/>
　之江干見可久坐風浪中拏舟救之<hi>舊志</hi>
　蘄謝童子相傳宋時人少選愞十嵗不能言父母怪<lb/>
　之多苦焉令牧牛一日作牧牛謡云可若何逺逺騎<lb/>
　牛下淺坡長笛一聲鳴也清歌一曲無多後遂能言<lb/>
<pb n="KR2k0046_WYG_120-22a"/>
　神益清朗並能書與詩然不傳所傳者僅此<hi>舊志</hi>
　江陵姚子姚為母以燒死終身不忍噉炙<hi>荆州志</hi>
　廬山子述異記益陽曽欽掄家小廬山下遂號廬山<lb/>
　子為人嚴毅正直樂善好施既殁之八年其子徳泗<lb/>
　病篤一日忽强起衣冠出大門揖云大人幸臨入門<lb/>
　作拴馬狀升堂設上座呼家人羅拜設酒食聽泗問<lb/>
　答隱隱若欽掄對語尋云大人賜我藥取碗注水作<lb/>
　調和狀飲訖碎碗於地藥氣達於户牖日暮送出大<lb/>
<pb n="KR2k0046_WYG_120-22b"/>
　門深揖别還就寢氣絶移時乃甦云大人示我某日<lb/>
　愈果騐里中傳以為竒<lb/>
　蔣彬黄梅人生五嵗不言一日有戲是兒癡者忽應<lb/>
　聲曰如君喋喋不如我黙黙一座皆驚<hi>舊通志</hi>
　胡繼宗廣濟人有厫數十間貯穀每嵗不登設食待<lb/>
　逺糶者而貸其息錢忽厫内一黄物似蛇鱗角四足<lb/>
　長數尺以穀為窠其家祭之日飼一粥土人呼為穀<lb/>
　龍又阮思槐竭囷賑饑後飛粟來集倉皆滿<hi>舊通志</hi>
<pb n="KR2k0046_WYG_120-23a"/>
　周應嵩麻城進士性喜施予父殁以所易田産還其<lb/>
　主者無筭一日置數十金於篋為同塾友盜去家僮<lb/>
　私啟友所緘金在焉乃囑緘如故置其處終身不言<lb/>
　<hi>舊通志</hi>
　黄梅劉珏年百二十一嵗蘄水陳觀峯有隱徳壽百<lb/>
　嵗妻周氏百有二嵗俱載縣志<lb/>
　黄梅洪度精書法一日洪濤浮敝篋發之得宋僧道<lb/>
　肯集篆金剛經字久磨滅乃精思七晝夜重臨刻佈宗<lb/>
<pb n="KR2k0046_WYG_120-23b"/>
　伯董𤣥宰學士陳居一何象岡侯木庵釋以小楷摹<lb/>
　勒上石藏燕京摩訶庵<hi>舊通志</hi>
　孝感黄在中好黄老為羽士嵗戊午二月壽百嵗忽<lb/>
　有黒兎至伏於堂右衆賔驚異在中曰我生年月日<lb/>
　時俱卯屬兎也又三年乃卒<hi>邑志</hi>
　舉人胡基讀書白雉山中有僧大海持籃來見基下<lb/>
　拜呼師兄云師授記若逢籃繫斷大治遇胡基今果<lb/>
　斷也與居久之能知基意向及其家事皆豫以告夜<lb/>
<pb n="KR2k0046_WYG_120-24a"/>
　坐墓間頗致天神及諸鬼物因謂基宜從我尋舊盟<lb/>
　毋絆迷津苦海又負韋䭾丐基莊嚴像重數百觔僧<lb/>
　去來僅兩時許後基於某庵見之則在數百里外也<lb/>
　基欲為作庵平等山僧曰此非吾地後二十年有海<lb/>
　外高僧來主之見基無去意乃與期後會日時忽行<lb/>
　不見至期基病甚遲僧不來竟以其時卒<hi>舊通志</hi>
　吳徹字文通江夏人雅善吟咏家貧落魄好竒節元<lb/>
　末陳友諒置諸親密呼為先生遣偵明太祖為所獲<lb/>
<pb n="KR2k0046_WYG_120-24b"/>
　釋其縛問曰汝能詩為我賦天閑百馬圖徹應聲曰<lb/>
　問渠何日渡江來百騎如雲疊鼓催九十九中皆汗<lb/>
　血當頭一個是龍媒太祖擊節然憾其為友諒用刺<lb/>
　詭譎秀才四字於面遣還友諒醜之徹掉小舟遁去<lb/>
　後太祖攻武昌將屠之徹忽求見復命題西山夜雨<lb/>
　詩應聲曰莫厭西山夜雨多也應添起洞庭波東風<lb/>
　肯與周郎便直上金陵奏凱歌太祖頷之遂班師還<lb/>
　建康後屢下詔物色之徹曰吾面目可憎竟辭不出<lb/>
<pb n="KR2k0046_WYG_120-25a"/>
　<hi>江夏志</hi>
　夏忠靖仰山脞錄夏忠靖原吉先世徳興人大父以<lb/>
　官寓湖河遂家湘隂母夢三閭大夫入其室巳而生<lb/>
　原吉徳量汪洋人莫測其際時同事有性褊急者嘗<lb/>
　書吉姓於座右以自警少忘之性如舊嘆曰夏公眞<lb/>
　不可及也或問公量可學乎吉曰某幼時人有犯者<lb/>
　未嘗不怒始忍於色中忍於心久則自熟殊不與人<lb/>
　較何曽不自學來又曰處有事當如無事處大事當<lb/>
<pb n="KR2k0046_WYG_120-25b"/>
　如小事若先自張皇則中便無主矣及卒贈太師<lb/>
　董熙廣濟人初為掾給事縣庭好春秋學每就寓曹<lb/>
　治之夜分不輟令得其故驚愕給筆札試之曰不凡<lb/>
　之器也牘薦為諸生後以春秋入南雍舉永樂癸卯<lb/>
　鄉試第五名署諭安福即以春秋傳授諸生稱名江<lb/>
　右<hi>舊通志</hi>
　范理先進遺風楊文定溥執政時其子自鄉來省至<lb/>
　京邸溥問曰一路守令聞孰賢其子曰道出江陵其<lb/>
<pb n="KR2k0046_WYG_120-26a"/>
　令殊不賢曰云何曰即待兒茍簡甚矣乃天台范理<lb/>
　也溥黙識之即薦陞德安知府甚有惠政再擢為貴<lb/>
　州左布政或勸理當致書謝理曰宰相為朝廷用人<lb/>
　非私理也何謝為逮溥卒乃祭而哭之以謝知巳云<lb/>
　衡陽大耋衡民姜茂富者生於正統間至嘉靖二十<lb/>
　八年一百四嵗矣郡守蔡汝楠召見之賚以粟帛題<lb/>
　額旌曰禮養高年司理舒化賜以杖銘曰履吉而康<lb/>
　後二年乃卒<hi>舊通志</hi>
<pb n="KR2k0046_WYG_120-26b"/>
　劉餘慶江夏人景泰癸酉鄉試第一天順復辟特選<lb/>
　二十八人入朝餘慶與焉其夜上夢二十八宿入見<lb/>
　盡授御史<hi>舊通志</hi>
　李西涯東陽入閣年久當武宗朝不能諫正有投匿<lb/>
　名詩云文章聲價斗山齊伴食中書日巳西回首湘<lb/>
　江春水緑鷓鴣啼罷子規啼末句諷以鳥語行不得<lb/>
　也不如歸去後竟因詩告歸<hi>舊通志</hi>
　徐鈺與兄鉞同登𢎞治庚戌進士年僅弱冠使交趾<lb/>
<pb n="KR2k0046_WYG_120-27a"/>
　烹猩以獻鈺舉箸取兩目啖之交人畏服<hi>舊通志</hi>
　甯均黄州師巫正徳間在飛䘮崖見一䑕盤旋道上<lb/>
　忽入地穴其下得銅印一鈕上篆扶蠻王印用署符<lb/>
　呪能呼風雷後柄損遂不驗<hi>舊通志</hi>
　錢定黄陂人世宗在藩邸侍講讀一日忽問曰昨夢<lb/>
　髪白作何兆定曰王上添白其吉可知世宗黙喜及<lb/>
　繼統徵至京授官不就乃賜金帛冠服親書御扇扁<lb/>
　其門曰天下一人師<hi>舊通志</hi>
<pb n="KR2k0046_WYG_120-27b"/>
　吕禧黄岡人總角作烈女㫖酒二賦竒字盈幅時人<lb/>
　莫識也惟王太史雅欽見而竒之呼為國器舉嘉靖<lb/>
　辛夘鄉試除丹棱令楊太史用修為序其蜀稿<hi>舊通</hi>
　<hi>志</hi>
　唐時舉咸寧人父毓明絶有子三獨器重舉分産罄<lb/>
　與昆季謂舉曰汝不藉此也適有榖數鍾曝階下舉<lb/>
　方負暄讀書為羣豕食盡不顧妻怒毁其書舉笑曰<lb/>
　奈何為五斗米棄我千鍾粟乎天下名義果非婦人<lb/>
<pb n="KR2k0046_WYG_120-28a"/>
　所知也尋登嘉靖丁未進士<hi>舊通志</hi>
　彭信古字龍陽麻城人幼同季弟遵古從伯兄好古<lb/>
　學皆嗜讀書而信古獨勇擴山有祟常□人信古力<lb/>
　叱之聲如山頺詰旦往視則一白狼斃巖下然每試<lb/>
　輒鈍及以已文予其弟仍擢首乃慨然廢書以武籍<lb/>
　登進士而伯季皆第春官時人稱為三陽以其字熙<lb/>
　陽龍陽丹陽也<hi>舊通志</hi>
　夏鼎字銘韋通判相儒子孝感人有異才為諸生不<lb/>
<pb n="KR2k0046_WYG_120-28b"/>
　第棄去中萬厯丙午武科尋以足疾杜門著述凡數<lb/>
　十巻尤精韻學<hi>邑志</hi>
　胡國棟字枳棱御史其俊子孝感人初名應振以明<lb/>
　經當授司訓有請纓志遂棄去更名如龍中武科授<lb/>
　河南汝州千總又以不合上官去更今名復成武進<lb/>
　士授大河衞守備以疾卒棟力强貌偉弓矢劍擊無<lb/>
　不絶倫嘗與人角技令承丸於頂挾彈背擊之百不<lb/>
　失一羣盜畏其名無敢犯者<hi>邑志</hi>
<pb n="KR2k0046_WYG_120-29a"/>
　程之試黄岡人萬厯已酉鄉舉歴官開封同知理河<lb/>
　務有濬築功河神舊祀金龍大王忽有詭稱黄大王<lb/>
　者觸之譴責立至羣肖像奉之總河命試往驗試以<lb/>
　繩縲像頸拉仆之投其廟而神不靈後以父春秋髙<lb/>
　乞歸<hi>舊通志</hi>
　廣濟陳王化有孝行萬厯乙卯嵗苦疫闔門俱困母<lb/>
　卒不食三日夜感神謂曰吾憐子為子斧斷疫且起<lb/>
　視斧入門寸許患者悉痊<hi>舊通志</hi>
<pb n="KR2k0046_WYG_120-29b"/>
　孫煜天啟丁卯文學館於蘭溪歐氏忽有頭陀入齋<lb/>
　云孫郎何久戀人間三山有辛草服之可以免劫宜<lb/>
　偕吾去煜辭焉頭陀竟洩之走歐氏爭挽不得其行<lb/>
　如飛久之惟見髙巖幽澗古樹雜花如織煜思家大<lb/>
　痛頭陀曰世縁未斷可瞑目勿視少頃巳在黄郊柯<lb/>
　山矣<hi>舊通志</hi>
　王中軍名上庸四川人懐宗十六年由武進士授上<lb/>
　湖南兵巡道中軍值張獻忠冦至石磯站部卒鳥散<lb/>
<pb n="KR2k0046_WYG_120-30a"/>
　上庸大呼獨挾佛郎機擊賊殺數十人賊大至火藥<lb/>
　盡猶舉鐵礟奮擊力竭死之後人於其死處每聞金<lb/>
　鐡聲<hi>舊通志</hi>
　梅啟南廣濟諸生懐宗辛巳嵗大祲江北人相食啟<lb/>
　南與陳伯順等議施賑夜夢天神謂曰人民大難施<lb/>
　粥可濟啟南許施粥十日神微笑次夜復夢如故且<lb/>
　云事巳聞諸上帝矣明日縣令議賑啟南輸穀助之<lb/>
　<hi>舊通志</hi>
<pb n="KR2k0046_WYG_120-30b"/>
　劉岱嶽沱川步民兄弟三人皆為伍伯緝盜江湖懷<lb/>
　宗時獲盜魁以賄重而縱之囊金歸設大籧篨中堂<lb/>
　几上寘金滿内陳牲爇楮家人無小大盡歡忭忽籧<lb/>
　篨火起三人愕然退立金從火光中作紫蜺破屋瓦<lb/>
　徑去無錙銖存者<hi>舊通志</hi>
　馬炳然正統間宰嘉魚羣盜劫藏去而欽召報適至<lb/>
　以盜不得阻行始盜入馬於暗處稽其數三十人有<lb/>
　長而髯者魁也因密屬捕者懸賞罰期必得㑹陽邏<lb/>
<pb n="KR2k0046_WYG_120-31a"/>
　鎮渡江人數内一髯人正如盜狀遂縛以聞虐訊皆<lb/>
　誣服馬始就道後豫章獲盜稱贓出嘉魚移文楚臬<lb/>
　守以是罷囚皆死厲獄中正徳間馬建中丞節過楚<lb/>
　入閩楚正戒嚴以劇盜劉六劉七等且至馬與楚藩<lb/>
　臬爭禮出遇盜陽邏磔其屍搶其處子家屬死者三<lb/>
　十人人謂寃報時郡守余貴不忍大臣女辱賊即橐<lb/>
　千金具牒屬青衿方勇等往贖女追及於潯江其帥<lb/>
　趙風子受金還女曰以充爾郡犒軍錢厚貽而遣之<lb/>
<pb n="KR2k0046_WYG_120-31b"/>
　余具車馬以四老嫗䕶女送還蜀郡<hi>黄岡志</hi>
　渠油黄州渠生貨油為業人呼曰渠油每作油乘熱<lb/>
　益便溺幾三之一因是獲息頗博其子忽告母曰爺<lb/>
　身畔常有獄子把栁棒隨後他人無所暏父固莫信<lb/>
　又曰我將死母亦不免未幾子母繼亡渠遂感疾如<lb/>
　受考掠狀家貲索然經嵗而殞<hi>舊通志</hi>
　閭丘十五黄岡村民富積米穀每幸凶年即閉廩騰<lb/>
　價細民苦之既老且病不復能飲食獨食羊矢家人<lb/>
<pb n="KR2k0046_WYG_120-32a"/>
　憐痛刻木為模置粉餌如羊矢狀使食之入手即投<lb/>
　於地須眞矢乃肯咽之歴數月方死<hi>舊通志</hi>
　屈姊離騷注女嬃屈原姊也楚人謂女曰嬃袁山松<lb/>
　云屈原有賢姊聞原放逐亦來歸喻令自寛全鄉人<lb/>
　冀其見從因名姊歸縣縣北有原故宅宅之東北有<lb/>
　女嬃廟擣衣石猶存<lb/>
　司馬徽妻别傳司馬徽有人倫鑒識時人有以人物<lb/>
　問徽者初不辨其髙下每輒言佳其婦諫曰人質所<lb/>
<pb n="KR2k0046_WYG_120-32b"/>
　疑君宜辨論而一皆言佳豈人所以咨君之意乎徽<lb/>
　曰如君所言亦復佳<lb/>
　華容女干寳搜神記漢建安初華容有女子忽啼呼<lb/>
　云有大喪言語過差縣尹以為妖繫獄百餘日忽於<lb/>
　獄中哭曰劉荆州今日死華容去州數日即遣馬吏<lb/>
　騐視表果死縣乃出之續又歌吟曰不意李立為貴<lb/>
　人後無幾曹操平荆州以涿李立字建賢為荆州刺<lb/>
　史<lb/>
<pb n="KR2k0046_WYG_120-33a"/>
　韓康伯母世說韓母殷隨孫繪之之衡陽於闔廬洲<lb/>
　中逢桓南郡卞鞠是其外甥時來問訊謂鞠曰我不<lb/>
　死見此䜿二世作賊在衡陽數年繪之遇桓景真之<lb/>
　難殷撫尸哭曰汝父昔罷豫章徵書朝至夕發汝去<lb/>
　郡邑數年為物不得動遂及於難夫復何言<lb/>
　木蘭明一統志黄陂縣木蘭山下有忠烈廟廟後有<lb/>
　冢相傳為木蘭將軍蓋朱氏女代父西征者其說見<lb/>
　於古樂府然不著何代人獨詩中有可汗語知其世<lb/>
<pb n="KR2k0046_WYG_120-33b"/>
　非晉即隋唐也又文苑英華載木蘭歌注云郭茂倩<lb/>
　樂府不知名葦元甫續附入其歌曰唧唧何力力木<lb/>
　蘭當户織不聞機杼聲唯聞女嘆息問女何所思問<lb/>
　女何所憶女亦無所思女亦無所憶昨夜見軍帖可<lb/>
　汗大㸃兵軍書十二巻巻巻有爺名阿爺無大兒木<lb/>
　蘭無長兄願為市鞍馬從此替爺征東市買駿馬西<lb/>
　市買鞍韉南市買轡頭北市買長鞭旦辭爺娘去暮<lb/>
　宿黄河邊不聞爺娘喚女聲但聞黄河流水鳴濺濺<lb/>
<pb n="KR2k0046_WYG_120-34a"/>
　旦辭黃河去暮至黒山頭不聞爺娘唤女聲但聞燕<lb/>
　山胡騎鳴啾啾萬里赴戎機關山渡若飛朔氣傳金<lb/>
　柝寒光照鐡衣將軍百戰死壯士十年歸歸來見天<lb/>
　子天子坐明堂策勲十二轉賞賜百千强可汗欲與<lb/>
　木蘭官不用尚書郎願得明駝千里足送兒還故鄉<lb/>
　爺娘聞女來出郭相扶將阿姊聞妹來當戸理紅粧<lb/>
　小弟聞姊來磨刀霍霍向猪羊開我東閣門坐我西<lb/>
　閣床脫我戰時袍著我舊時裳當牕理雲髪挂鏡帖<lb/>
<pb n="KR2k0046_WYG_120-34b"/>
　花黄出門看火伴火伴驚忙忙同行十二年不知木<lb/>
　蘭是女郎雄兎脚撲朔雌兎眼迷離雙兎傍地走安<lb/>
　能辨我是雄雌<lb/>
　岐陽公主唐杜悰尚憲宗岐陽公主牧澧陽宏辭李<lb/>
　宣古數陪宴飲戲謔侮慢悰不能容使辱之公主出<lb/>
　而救之云尚書不念諸子學文待士如此那得平陽<lb/>
　之譽遣易衣而赴中坐岐陽請為詩冀彌縫也宣古<lb/>
　詩云紅燈初上月輪高照見堂前萬朶桃觱篥夜深<lb/>
<pb n="KR2k0046_WYG_120-35a"/>
　抛耍令舞來挼去使人勞悰賞之後悰二子裔體儒<lb/>
　林相繼登第人謂非其母不能成其子也<hi>舊通志</hi>
　鬻鹽媪鄂州李媪居南草市無子鬻鹽自給淳熙中<lb/>
　市大火屋廬殆盡媪室獨存門外鹽兩席凡所挂藁<lb/>
　荐無少損郡守趙善俊詰之對曰無所長但每日所<lb/>
　貨來買一斤以十八兩與之所憑以活殘年者一秤<lb/>
　而巳<hi>舊通志</hi>
　營道婦營道縣村婦養姑二十年孝謹姑因食婦所<lb/>
<pb n="KR2k0046_WYG_120-35b"/>
　進肉而死鄰人有小憾訴其置毒縣牒尉薛人圭往<lb/>
　驗婦不能解願即死薛疑之反復招質婦曰每得肉<lb/>
　魚寘廚中柱穴薛詣其居視柱劈之蜈蜙無數集其<lb/>
　中具以白縣乃釋<hi>舊通志</hi>
　兗婦阿毛熙寧丙辰四月二十六日襄州通衢一死<lb/>
　婦阿毛其夫楊金配𨽻房陵既死詣州請陳願負夫<lb/>
　骨歸葬故鄉遭時大疫遂斃於道<hi>舊通志</hi>
　秦氏衡陽少婦秦氏孀居有姿姑欲嫁之不聽鄰惡<lb/>
<pb n="KR2k0046_WYG_120-36a"/>
　少馮小二欲挑之以姑在不得間因計毒其姑佯為<lb/>
　助䘮求與婦合婦怒擲石中之因計婦有所私為姑<lb/>
　所禁置鴆焉陷於辟有鄞人管思易者以恤刑至疑<lb/>
　之夜夢老婦牽二馬泣訴曰馬實殺我徧求馬姓者<lb/>
　不得視鄰右為馮小二忽悟遽呼訊之立承婦得釋<lb/>
　<hi>舊通志</hi>
　韓希孟兩山墨談韓嫁為賈尚書子瓊婦元兵破岳<lb/>
　州韓被掠以衣帛書一詩自投於江而死長興州判<lb/>
<pb n="KR2k0046_WYG_120-36b"/>
　官沈思安嘗託劉元履者丐趙松雪為書其詩元履<lb/>
　諾而未言一夕夢一婦人云趣為我求書庻因大人<lb/>
　君子之筆發攄幽憤松雪聞而異之乃為之冩一通<lb/>
　歸之於沈<lb/>
　雷母高世泰雷母傳石首王珠琦丁元末紅巾之亂<lb/>
　家族盡罹賊禍孑然一身奔走於鼎澧之間逐獵為<lb/>
　生獲一田犬一頭九耳竒而畜之每出獵一耳動則<lb/>
　獲禽獸一倍兩耳動則獲禽獸二倍三耳四耳動則<lb/>
<pb n="KR2k0046_WYG_120-37a"/>
　所獲如動數五六七八耳動者所獲盈庖無算至九<lb/>
　耳齊動則逐獸歴年從未一見俄一日九耳皆動心<lb/>
　竊喜遂馳入山竟日無所獲悵然而返經石塢犬徑<lb/>
　奔其中見一石大如斗為之迴環狂吠尾爪搔摇起<lb/>
　伏僕僕始則石上蘚苔搔之成㾗久之爪跡深没石<lb/>
　中琦謂必竒珍負歸置神几間一夕風雨疾作迅雷<lb/>
　入室破其石一乳女在中呱呱而泣始以為不祥欲<lb/>
　棄之又不敢棄也鄉里觀者如堵遂聞之官官知為<lb/>
<pb n="KR2k0046_WYG_120-37b"/>
　神物令哺之言笑飲食無異尋常家處子鄰人以其<lb/>
　怪異莫肯與之議婚及笄琦遂配焉字曰雷氏温惠<lb/>
　淑慎賢徳内助若素嫻於師氏之訓者後生子三俱<lb/>
　鄉薦孫四俱登甲第至今屢葉相傳孫子繩繩號為<lb/>
　雷母其九世孫敬軒憶祖詩曰禍慘紅巾十八門春<lb/>
　風何意有兒孫澧陽奔命吾髙祖竒媾當年裕後昆<lb/>
　鄂州民謡宋史開禧二年鄂州民謡塞上將軍少城<lb/>
　南從事多宣威不可問恢復竟如何時權臣開邊鄂<lb/>
<pb n="KR2k0046_WYG_120-38a"/>
　為宣撫使置司多辟親故幕賓聚城南為酣縱云<lb/>
　紅巾賊元至正間羅田徐壽輝與麻城鄒普勝等倡<lb/>
　妖術聚衆反以紅巾為號<hi>黄州志</hi>
　歐普祥黄岡人嵗辛卯從徐壽輝以燒香起兵為元<lb/>
　帥稱為歐道人壬辰二月引兵掠江西諸郡縣攻袁<lb/>
　州焚室廬掠人民以去仍遣别將守之既而分宜人<lb/>
　彭繼凱與元帥别速堅同起義兵復袁州普祥怒團<lb/>
　結營寨癸巳二月復攻袁州速堅與萬户寳同等堅<lb/>
<pb n="KR2k0046_WYG_120-38b"/>
　守城中民困食盡死者相枕藉十二月城陷普祥遂<lb/>
　據之分兵陷吉之安福瑞之高安諸縣與元兵屢戰<lb/>
　獲勝壽輝加普祥左丞大司徒袁國公庚子嵗陳友<lb/>
　諒殺壽輝徵兵於普祥不應壬寅明師克江西普祥<lb/>
　令其子文廣納欵歸附厚賜之命普祥仍以本部軍<lb/>
　馬守袁州<hi>舊通志</hi>
　蘄州盜徐正先是瀏陽有彭和尚能為偈頌勸人常<lb/>
　念佛遇夜燃大炬名香念偈拜禮愚民信之其徒遂<lb/>
<pb n="KR2k0046_WYG_120-39a"/>
　衆徐本湖南人姿狀龎厚無他長生平以販布為業<lb/>
　往來蘄黄間時遇彭衆欲為亂思得其主一日徐於<lb/>
　鹽塘水浴衆見其身上毫光起皆驚異之遂立為帝<lb/>
　以蘄春反天下響應東南遂大亂湖廣江西浙江三<lb/>
　省城池多陷殺開蓮臺省於蘄春然資性寛縱權在<lb/>
　羣下擁空名耳後其臣偽漢陳友諒率兵攻臺謀奪<lb/>
　位遂死采石<hi>舊通志</hi>
　倪文俊號蠻子聚衆為亂倪世業漁居黄陂其生之<lb/>
<pb n="KR2k0046_WYG_120-39b"/>
　夕母夢有白虎入室及徐壽輝僭號倪為偽相每戰<lb/>
　克捷所至殺害無厭又據荆鄂潭岳黄蘄澧安陸常<lb/>
　徳寳慶等處然驕恣不愛下竟為下所殺前二夕母<lb/>
　復夢白虎死遂遇害<hi>舊通志</hi>
　陳友諒沔陽人本姓謝祖千一贅於陳遂冐其姓父<lb/>
　普才黄蓬漁子也友諒膂力過人嫻於武藝嘗為縣<lb/>
　吏不樂㑹羅田徐壽輝與倪文俊兵起慨然往從之<lb/>
　為文俊簿書掾尋亦統兵為元帥襲殺文俊遂并其<lb/>
<pb n="KR2k0046_WYG_120-40a"/>
　軍自稱平章至元戊戌陷安慶龍興瑞州等路徐壽<lb/>
　輝聞其破龍興欲徙都之友諒不從壽輝引兵發漢<lb/>
　陽下江州友諒陽出迎伏兵於城西盡殺壽輝部曲<lb/>
　遂自稱漢王立王府置官屬庚子五月犯龍江明太<lb/>
　祖擊破之還至采石弑其主壽輝稱帝國號漢改元<lb/>
　大義尋遣其將張定邊陷安慶明太祖帥舟師討之<lb/>
　大破友諒軍友諒奔武昌久之憤其疆場日蹙乃作<lb/>
　大艦載家屬空國而行兵號六十萬攻洪都明太祖<lb/>
<pb n="KR2k0046_WYG_120-40b"/>
　親總舟師來援戰於彭蠡屢破友諒友諒窮蹙欲由<lb/>
　禁江口奔武昌明兵復邀擊之友諒中流矢貫睛及<lb/>
　顱而死友諒自稱帝至死僅四年年四十偽帥張定<lb/>
　邊乘夜以小舟載友諒屍及其子理徑趨武昌復立<lb/>
　理為帝改元徳壽明兵至理降之<hi>江夏志</hi>
　熊天瑞荆州人初以樂工乘亂聚兵從徐壽輝攻掠<lb/>
　江湘間後以陳友諒命陷臨江吉安至贛州凡四閱<lb/>
　月下其城友諒以其有功加參政俾守贛州兼統吉<lb/>
<pb n="KR2k0046_WYG_120-41a"/>
　安南韶諸郡辛卯友諒攻江西檄天瑞以兵來援不<lb/>
　應及友諒敗死乃佯遣其子元震赴援巳而與龍泉<lb/>
　彭時中爭萬安地以兵相攻又欲圖取廣東預於南<lb/>
　雄造戰艦甲辰春率兵數萬進攻廣州忽天晝大雨<lb/>
　如注雷震其檣舟不能進天瑞驚懼仰天祝曰若廣<lb/>
　州非子有則天為霽明當即日還師祝巳天果霽既<lb/>
　歸贛望氣者言將有外兵至可厭之天瑞不信是年<lb/>
　夏以兵攻湖南桂陽山寨皆俘獲以歸明師既渡江<lb/>
<pb n="KR2k0046_WYG_120-41b"/>
　天瑞始懼遣元震築壘太壺所為備禦計秋九月明<lb/>
　師至贛天瑞閉城拒守常遇春鄧愈浚濠立栅以困<lb/>
　之凡五閱月援絶糧盡乃肉袒詣䧏盡獻其地<hi>荆州</hi>
　<hi>志</hi>
　劉千斤不知何許人成化初與石和尚李鬍子後先<lb/>
　嘯聚鄖西靖勇將軍朱永兵部尚書白圭奏至詔官<lb/>
　軍攻擊大敗之嗣是流民復聚荆襄綿亘千里為梗<lb/>
　詔命都御史原傑籌之傑晨夕馳至三省延問逋民<lb/>
<pb n="KR2k0046_WYG_120-42a"/>
　皆願附籍為良疏請從之給田安集於荆襄徳鄖四<lb/>
　府得男婦八萬五千人遂陞鄖縣為府曰鄖陽統治<lb/>
　之立行都司領一衞三所薦文武守臣布列分理<hi>舊</hi>
　<hi>通志</hi>
　龔福全不知何許人正徳初嘯聚栁桂丁丑春詔三<lb/>
　省夾擊之都御史秦金率兵破其寨柵九十擒福全<lb/>
　斬其偽總兵劉福興李仁才俘者三千人<hi>舊通志</hi>
　劉六劉七正徳四年五月劉六劉七趙風子取道至<lb/>
<pb n="KR2k0046_WYG_120-42b"/>
　團風鎮奪舟入江殺戮甚衆<hi>黄州志</hi>
　龍求兒辰州唶爾山苖與龍母叟龍子賢同姓為姻<lb/>
　嘉靖間求兒僭稱苗王南結貴州土獠西誘酉陽諸<lb/>
　蠻詔討之起都御史萬鏜㑹湖貴撫臣撫𠞰乃率永<lb/>
　順保靖官兵攻克唶爾諸山斬級七百七十有竒俘<lb/>
　三百有竒辰沅悉平議増官兵控制之<hi>舊通志</hi>
　徐景榮嘉靖二十四年春正月楚世子英燿上弑楚<lb/>
　王顯榕先是英燿上烝宫婢通妓女楚王懲以法英<lb/>
<pb n="KR2k0046_WYG_120-43a"/>
　燿慚恚遂與武昌䕶衛軍餘徐景榮等二十六人㰱<lb/>
　血為盟謀弑楚王以舉炮揚聲揮手為號執𤓰鞭尸<lb/>
　長史孫立貪賄與承奉王憲張慶朦朧掩飾巡撫都<lb/>
　御史車純巡按御史伊敏生具奏詔㑹勘英燿斬首<lb/>
　西市仍焚棄徐景榮孫立王憲張慶皆論死<hi>江夏志</hi>
　明末冦亂懐宗八年正月有賊數萬冦黄安焚殺甚<lb/>
　慘二月初四日賊首曹操闖塌天八大王等率衆萬<lb/>
　餘陷羅田知縣梁志仁典史單思仁教諭吳鳯來訓<lb/>
<pb n="KR2k0046_WYG_120-43b"/>
　導盧大受死之志仁妻唐氏亦不屈死九月冦廣濟<lb/>
　敗鎮筸兵遂大肆焚殺知縣黄宏㑹走匿　十年經<lb/>
　畧熊文燦總兵左良玉招撫張獻忠一丈青等賊於<lb/>
　蘄州荆藩為之置宴邸中時良玉不主撫議後果有<lb/>
　穀城之叛　十五年七月初三日賊革裹眼率衆萬<lb/>
　餘襲黄安破之十二月二十三日賊張獻忠陷黄梅<lb/>
　墮其城　十六年正月二十日賊革裏眼復入黄安<lb/>
　二十二日陷黄陂傷邑令趙元有縣丞夏統春主簿<lb/>
<pb n="KR2k0046_WYG_120-44a"/>
　薛聞禮皆不屈死之賊設立偽官去士民殺之賊怒<lb/>
　復至墮其城是月二十六日蘄州鎮筸兵通賊張獻<lb/>
　忠乘夜雪襲城破之殺戮宗室紳衿居民殆盡驅婦<lb/>
　女毁拆城垣頓為平地時各營兵俱與賊通鎮筸兵<lb/>
　及所弁張國威俱叛入賊營江防道許士竒被執去<lb/>
　死於麻城三月初五日獻忠襲蘄水破之焚戮殆盡<lb/>
　復驅丁男婦女墮其城　十六年三月十三日遂自<lb/>
　蘄水襲破黄州殺戮不可勝計時雨後血流有聲設<lb/>
<pb n="KR2k0046_WYG_120-44b"/>
　杌於清淮門外斷書生掌且劓之擇婦女手足纎小<lb/>
　者專使平城挺刃交加生埋紅粉不日而崇墉蕩然<lb/>
　四月初六日麻城叛首明承祖洪佑兒迎賊獻忠入<lb/>
　其城佑兒李冢宰䜿也勇悍桀驁因亂號召諸逆僕<lb/>
　起洗耳㑹焚殺主人旬日衆至數千據邑叛至是席<lb/>
　捲從賊號新營賊併其衆勢益張無何陷省城新營<lb/>
　導之也然承祖等究為獻忠所殺四月二十三日獻<lb/>
　忠復入黄州<hi>以上黄州志</hi>十二三年間流賊混十萬過天<lb/>
<pb n="KR2k0046_WYG_120-45a"/>
　星滿天星八大王混天星老<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>
                    <graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>闖塌天曹操革裏<lb/>
　眼等掠郢東焦山溫峽口一帶彼時因陵寢所在四<lb/>
　方援兵雲集有秦夫人阮夫人皆土司女官統猓猓<lb/>
　兵若干以象十餘隻為前驅又施州衞月空和尚統<lb/>
　僧兵若干又總兵猛如虎與劉孫二璫統京營銳卒<lb/>
　若干賀李二家兵若干接踵而至約兵十數萬糜餉<lb/>
　需求蹂躙地方尤甚於賊一聞賊至龍泉寺皆魚鳥<lb/>
　散去十三年督師楊嗣昌困獻賊於川之巫峽人馬<lb/>
<pb n="KR2k0046_WYG_120-45b"/>
　將盡旦夕受縛獻忠拚死潰圍止三十七騎嗣昌急<lb/>
　檄郢鎮錢中選伏兵於荆關要害截殱之中選畏縮<lb/>
　不敢進賄王璫以陵寢為辭賊假裝督師差官紿破<lb/>
　襄陽戮襄王殺掠幾盡勢復猖獗不可制嗣昌聞報<lb/>
　自縊死<hi>鍾祥志</hi>
　鄂城之陷懐宗十六年春左帥移師東下掠兩岸船<lb/>
　幾盡止於九江夏五月晦日賊張獻忠陷㑹城先是<lb/>
　獻賊為督師楊嗣昌困於瑪瑙山僅以數十騎逸去<lb/>
<pb n="KR2k0046_WYG_120-46a"/>
　紿破襄陽其衆不滿千人乃遁於六安山中踰年始<lb/>
　出陷蘄州蘄水繼陷黄州益以麻城里人叛黨洪明<lb/>
　諸逆及黄屬新附之衆合數萬人其勢益張漸有飲<lb/>
　江之志密遣姦諜徧布城中而楚藩所募䕶衞新兵<lb/>
　弁領張以敬者黄岡諸生也嘗犯教楚藩督過之因<lb/>
　潛與賊通約為内應獻賊遂從樊口陟江西上故相<lb/>
　賀逢聖聞之親啟楚藩請發鏹犒士卒議守禦楚藩<lb/>
　不以為虞監軍王揚基適奉巡撫江北之命聞冦逼<lb/>
<pb n="KR2k0046_WYG_120-46b"/>
　欲去逢聖涕泣挽之不得二十八日遽揚帆西渡防<lb/>
　守鎮筸兵亦跳走人心洶洶前三日有發以敬等通<lb/>
　賊逆謀者馮生雲路以告逢聖逢聖不決密問北撫<lb/>
　大笑斥為狂生於是以敬等懼誅謀益急時賊欲徘<lb/>
　徊馬橋而城人速之故宵馳二十九日突至攻大東<lb/>
　門及翼日未刻大雷雨城上人不能仰視有寒而仆<lb/>
　者雨止各巷口有白衣一二人呼曰賊巳從某門入<lb/>
　矣守者内顧賊乘其瑕遂不守賊入大肆焚殺踞王<lb/>
<pb n="KR2k0046_WYG_120-47a"/>
　宫以竹兠舁楚藩華煃浮之江逢聖聞變入告夫人<lb/>
　危氏先自盡乃投滋陽橋下以死同時致命者有長<lb/>
　史徐學顔諸生馮雲路明濬汪陛延朱華□等而明<lb/>
　濬一門為最烈其餘抗節於兵鋒水火名湮没而無<lb/>
　稽者難悉數也賊凡大殺城中三晝夜乃封刃驅男<lb/>
　婦百萬閉於上下兩壇時方暍饑渴巳不欲生旋傳<lb/>
　令挺而擠之江浮尸千里相屬水為腥腻不可汲者<lb/>
　累日而楚宗之幸脫者賊皆懸賞購捕及為怨家所<lb/>
<pb n="KR2k0046_WYG_120-47b"/>
　擒獻剪薙尤無遺焉賊乃僭稱西王改武昌為天授<lb/>
　府江夏為上江縣設偽官以李時榮為偽巡撫舉人<lb/>
　謝鳯洲為偽天授府知府未幾時榮死鳯洲代之並<lb/>
　設偽科取士然獻忠每登王座即頭眩又性獧懆常<lb/>
　跳擲調弄弓刀不能頃刻息其殘忍禍敗亦有由然<lb/>
　也久之左帥乃遣將方國安等恢復賊遂取楚藩金<lb/>
　寳掠遺民男女泝江上岳陽長沙等府已而入蜀左<lb/>
　帥始至以功封寧南伯尋進封侯開藩鎮楚將佐佩<lb/>
<pb n="KR2k0046_WYG_120-48a"/>
　總兵印者纍纍而江北諸城郭半為李自成有不能<lb/>
　取也相傳良玉以敗襄城戴罪立功故以鄂城委賊<lb/>
　而後收之當賊陷鄂時密以楚府藏鏹數舟遺左又<lb/>
　傳前此左之駐鄂也楚人疾之不得已去亦怨楚人<lb/>
　有不日城破之語以鄂委賊之二說者必有一焉<hi>武</hi>
　<hi>昌府志</hi>
　郢城之陷懐宗壬午十二月廿六日賊衆數十萬於<lb/>
　鍾祥石牌作浮梁渡兵廿七夜風大作船盡碎次日<lb/>
<pb n="KR2k0046_WYG_120-48b"/>
　復成之三十日平明偪郢城惟援𠞰總兵貴州溫如<lb/>
　珍先日方至立營未定力戰不勝死傷者衆率麾下<lb/>
　數百人衝陣而去癸未元旦賊分兵破陵總兵錢中<lb/>
　選巡按李振聲欽天監博士楊永裕俱為賊擒五營<lb/>
　將卒或殺或降者亡算巳時陷城撫軍朱一鶴留守<lb/>
　沈壽崇邑令蕭漢巡按中軍李佳應死之守偹王璫<lb/>
　知府王璣䧏賊守道張鳯翥通判張國運越城潛逸<lb/>
　闖賊李自成偽稱奉天倡義文武大元帥羅汝才亦<lb/>
<pb n="KR2k0046_WYG_120-49a"/>
　稱偽元帥諸賊目武則有偽權制果威都尉掌旅部<lb/>
　總哨總等名文則有偽政府侍郎從事防禦府尹州<lb/>
　牧縣尹等名改承天府為揚武州<hi>鍾祥志</hi>
　漢陽冦變壬午冬闖賊李自成決黄河水灌開封乘<lb/>
　勝南下寧南侯左良玉敗走癸未四月十六日賊遣<lb/>
　其黨白旺由徳安突至漢陽官民聞風宵遁賊駐三<lb/>
　日拔營去五月二十九日獻賊陷㑹城漢陽又為獻<lb/>
　賊所據設偽官以沈㑹霖為知府燕厥中為漢陽縣<lb/>
<pb n="KR2k0046_WYG_120-49b"/>
　知縣㑹霖孝感人先時陷賊彌嵗以計得出壬午領<lb/>
　鄉薦與賊謀臣潘獨鰲有舊獨鰲潛來致賀事洩言<lb/>
　於當事斃之城破㑹霖有老母不及逺避賊質其母<lb/>
　使守漢陽㑹霖與同年丁之鴻謀又以計脫其母去<lb/>
　厥中邑無賴子也率先迎賊得授偽職倚賊勢以恫<lb/>
　喝不如意者㑹霖去賊更命彭永觀來厥中益無忌<lb/>
　邑人受其荼毒九月監軍道章曠同貢生鄭古愛泣<lb/>
　請左良玉遣總兵方國安恢復武漢賊遁岳陽獲偽<lb/>
<pb n="KR2k0046_WYG_120-50a"/>
　官彭永觀彭永侗燕厥中甘六席仲瑛等誅之乙酉<lb/>
　左良玉稱兵東下部將惠登相張星璧駐漢陽亦焚<lb/>
　掠而去餘賊復陷漢陽漢川其時既無綂帥惟肆殘<lb/>
　戮幸<lb/>
王師追𠞰賊始解散五月總督佟養和鎮武昌下令安<lb/>
　輯民遂復業<lb/>
　左兵之變左帥屢與闖帥白旺戰溳沔間不勝其子<lb/>
　夢庚有他意乃以誅馬士英為名反於武昌縱兵沿<lb/>
<pb n="KR2k0046_WYG_120-50b"/>
　江大掠而東左帥不能制行至九江恚死<hi>武昌府志</hi>
　洞庭湖石刻宋類苑往年有人於洞庭湖中得一石<lb/>
　刻詩云鮫室團青草龍堆隱白沙䕶江蟠古木迎棹<lb/>
　舞神鴉破浪南風正收帆畏日斜雲山千古疊底處<lb/>
　上仙槎或持問諸作者云此老杜詩也近有管城士<lb/>
　大夫家藏唐本題杜美一巻皆子美詩其中一首云<lb/>
　惠二還東溪因至一送惠子白駒瘦歸期惟病身黄<lb/>
　天無老眼空谷滯斯人崖蜜松花<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>山杯竹葉春柴<lb/>
<pb n="KR2k0046_WYG_120-51a"/>
　門了無事黄綺未稱臣今子美集中所無<lb/>
　杜甫和詩唐詞客李節過耒江弔子美詩云耒陽浦<lb/>
　口繫扁舟紅蓼洲頭宿白鷗半夜青燈千里客數聲<lb/>
　寒雁一天秋蛩吟隔岸情如訴斗柄横江勢若流惆<lb/>
　悵杜陵老詩伯斷碑古木遶荒丘焚之祠前是夜夢<lb/>
　子美於沙隄和詩有若遇故鄉王永日便將清淚灑<lb/>
　荒丘之句王永日子美故人也<hi>衡州志</hi>
　裴迪詩竟陵縣西塔寺有陸羽茶泉裴迪詩云竟陵<lb/>
<pb n="KR2k0046_WYG_120-51b"/>
　西塔寺蹤跡尚空虛不獨支公住曽經陸羽居草堂<lb/>
　荒産蛤茶井冷生魚一汲清泠水髙風味有餘迪與<lb/>
　王維同時其詩自輞川倡和外無傳此詩<hi>安陸府志</hi>
　衡山詩樵南岳志衡山五峯下有樵夫能詩嘗有廣<lb/>
　州幕府夜聞舟中吟曰野鶴灘前一棹孤月光遥接<lb/>
　洞庭湖堪憎迴雁峯頭過望斷家山一字無問之乃<lb/>
　樵夫所自作也<lb/>
　蠻語世說郝隆為桓温南蠻參軍三月三日曽作詩<lb/>
<pb n="KR2k0046_WYG_120-52a"/>
　云娵隅躍清池桓問娵隅是何物答曰蠻名魚為娵<lb/>
　隅桓曰作詩何以作蠻語隆曰千里投公始得蠻府<lb/>
　參軍那得不作蠻語也<lb/>
　荆州記盛𢎞之荆州記載鹿門事云龎徳公居漢之<lb/>
　隂司馬徳操宅州之陽望衡對宇歡情自接泛舟褰<lb/>
　裳率爾休暢記沮水幽勝云稠木傍生凌空交合危<lb/>
　樓傾岳恒有落勢風泉傳響於青林之下巖猿流聲<lb/>
　於白雲之上遊者嘗若目不周玩情不給賞若此二<lb/>
<pb n="KR2k0046_WYG_120-52b"/>
　段讀之使人神遊八極信竒筆也記三峽水急云朝<lb/>
　發白帝暮宿江陵凡一千二百餘里雖飛雲迅鳥不<lb/>
　能過也李太白詩朝辭白帝彩雲間千里江陵一日<lb/>
　還杜子美云朝發白帝暮江陵皆用盛𢎞之語也<lb/>
　鶴南飛曲蘇文忠集元符三年十二月十九日東坡<lb/>
　生日置酒赤壁下酒酣笛聲起江上使人問之即進<lb/>
　士李委聞坡生日作鶴南飛曲以獻奏曲嘹唳有穿<lb/>
　雲裂石之聲<lb/>
<pb n="KR2k0046_WYG_120-53a"/>
　何潘著名唐何晦摭言何涓為瀟湘賦天下傳之同<lb/>
　時潘緯以古鏡詩著名或曰潘緯十年吟古鏡何涓<lb/>
　一夕賦瀟湘<lb/>
　岳陽樓詩楊慎丹鉛録余昔過岳陽樓見一詩云樓<lb/>
　上元龍氣不除湖中范蠡意何如西風萬里一黄鵠<lb/>
　秋水半江雙白魚鼓瑟至今悲二女沈沙何處弔三<lb/>
　閭朗吟仙子無人識騎鶴吹簫上碧虛乃視其姓名<lb/>
　則元人張翔字雄飛作不知何地人也<lb/>
<pb n="KR2k0046_WYG_120-53b"/>
　雙忠詩葉忠節映橊過湯隂謁鄂王廟題詩云百戰<lb/>
　英雄骨東忩笑語中繡旗恩未斷丸蠟間先通鐵像<lb/>
　行人磔王封史筆公我來瞻廟貌灑淚拜孤忠蓋報<lb/>
　國丹心已見於此矣詩刻忠節祠中後武昌糧道王<lb/>
　承烈次韻云山斗欽山斗流連語句中貞魂詞巳現<lb/>
　碧血兆先通今古惟吾道乾坤此數公時雍私後起<lb/>
　俯仰感雙忠<hi>採補</hi>
　衣帶詩明季沅陵縣城南杜女名小英被流賊擄至<lb/>
<pb n="KR2k0046_WYG_120-54a"/>
　小孤山投水死逆流而上直至洞庭有詩十絶繫於<lb/>
　衣帶今傳二首云當年畵閣惜如珍何事牽衣入水<lb/>
　濱寄語雙親休睠戀入江猶是女兒身生平負節欲<lb/>
　畱題身入狂瀾數不齊河伯有心憐薄命東流直送<lb/>
　洞庭西<hi>沅陵志</hi>
　<lb/>
　<lb/>
　<lb/>
<pb n="KR2k0046_WYG_120-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　湖廣通志巻一百二十<lb/>
</p>
<p>
</p>
  </div>
</body>
</text>
</TEI>
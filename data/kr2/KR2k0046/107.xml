<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻一百七</head> <lb/>
    <p>
<pb n="KR2k0046_WYG_107-1a"/>
欽定四庫全書<lb/>
　湖廣通志巻一百七<lb/>
　　藝文志<lb/>
　　記<lb/>
　元<lb/>
　　監利縣學重建大成殿記　　　　孔思明<lb/>
夫道之大源本乎天道統之傳本乎聖人聖人設教本<lb/>
乎學學也者有國之大典也明人倫美教化移風俗治<lb/>
<pb n="KR2k0046_WYG_107-1b"/>
隆平皆道也由學以行之洪惟皇元混一海宇爰自國<lb/>
都迨夫郡邑靡不建學以行其道是道不可須臾離學<lb/>
不可一日而廢也中興屬邑曰監利者古漢南華容地<lb/>
也舊有學與邑俱毁於宋端平之丙申復興於聖朝至<lb/>
元之丙子然而殿宇卑隘不足以揭䖍妥靈泰定丙寅<lb/>
曹南進士巴延特穆爾來監是邑見而嘆之遂革故以<lb/>
新闢隘以廣禮殿翬飛堂廡翼如邦人敬服厥後物換<lb/>
星移雨凌風震榱頽角朽岌哉殆哉元統丙戊荆岑文<lb/>
<pb n="KR2k0046_WYG_107-2a"/>
應祥軄教是庠始至謁廟顧瞻惕然以為巳任咨諸監<lb/>
利曰政有似緩而實急者學校是也今若此將何安監<lb/>
利曰舉百廢非一日可成非一人之力可就也乃毅然<lb/>
捐巳俸以倡之邑之義士裒金以助之於是鳩工掄材<lb/>
扶顛持危監利乃朝夕躬親督視斧斤方殷令尹李侯<lb/>
適至下車之始恊力賛成經之營之不踰月間殿宇鼎<lb/>
新黝堊丹漆狀觀殊勝邦人以為盛事噫天生聖人所<lb/>
以行道也建學立師所以闡其教也教隆道亨洋溢四<lb/>
<pb n="KR2k0046_WYG_107-2b"/>
海則君君臣臣父父子子豈非格致誠正以至於修齊<lb/>
治平也哉然學不可廢功不可忘勒諸貞石以勸將來<lb/>
罔俾僖公專美於魯遊是門者可不勉諸監縣名阿嚕<lb/>
達斡氏文學政事二美兼故能成其事權典史楊桂與<lb/>
有勞焉<lb/>
　　漢陽府文廟大成樂記　　　　　余　闕<lb/>
禮樂出於天而備於人卑高以陳者禮也絪縕而化者<lb/>
樂也故禮者天地之大節樂者天地之大和其體極乎<lb/>
<pb n="KR2k0046_WYG_107-3a"/>
天蟠乎地其用行乎陰陽而通乎鬼神夫人者天地陰<lb/>
陽鬼神之會而禮樂者觀會通以得其道者也其君臣<lb/>
上下賓主之有其方升降揖譲綴兆清濁之有其度禮<lb/>
以著節樂以為和節以别同和以合異是皆天之所畀<lb/>
而非人之所為也然道心天命也欲心人生也欲熾而<lb/>
無以治之則心牿亡矣禮樂者先王用之以迪民心而<lb/>
定天命者也是故朝覲會同禮樂以節郊廟享祀禮樂<lb/>
以成軍旅賓客禮樂以治用之於天而天神格用之於<lb/>
<pb n="KR2k0046_WYG_107-3b"/>
人而人鬼享用之於民而民事治故習俗美而侵侮蕩<lb/>
淫之心無自而生天下之大政豈有出於此者哉洪荒<lb/>
之道邈矣堯舜以還歴夏商周禮樂之用始僃而天下<lb/>
稱為極治成康之後寖以就地至春秋而壊亂極矣漢<lb/>
之時禮雖略其於經而散亡者亦巳甚樂之道蕩然雅<lb/>
頌所存具文而巳矣是故其禮大者其俗汙其樂濫者<lb/>
其教衰天下之治所以不及三代者禮樂不足之故也<lb/>
皇元之興諸事未遑即定著孔子廟祀之禮既又合天<lb/>
<pb n="KR2k0046_WYG_107-4a"/>
下廟祀用大成樂令雖著而吏亦鮮能應諂制春秋奠<lb/>
薦以鼓吹行事夫禮樂者先王以之習民使飽聞而飫<lb/>
見之然後入人深而成功大孔子廟者鄉大夫屬民敷<lb/>
教之地而民幸有禮可以略見先王之道而樂又不僃<lb/>
由吏之為政不知本末先後也漢陽府孔子廟舊亦循<lb/>
用俗樂河東譚君知府事乃率其同官相與出俸金作<lb/>
雅樂器教授余時獻以其事來請宰臣是之為遣一封<lb/>
傳作之平江數月而樂至琴瑟笛塤箎各二特鍾特磬<lb/>
<pb n="KR2k0046_WYG_107-4b"/>
柷□鞉鼓各一簫八編鐘磬一十六擇諸生肄習之八<lb/>
月丁丑有事於學宫人聲在上樂奏於下翕如純如疾<lb/>
徐以度禮儀既舉觀者咸作而嘆曰禮樂之用大哉若<lb/>
夫子監於四代樂取韶舞其治所先在放鄭聲欽若常<lb/>
教以迪民性夫禮樂之存有如餼羊薦於明靈永永是<lb/>
享是州之士相與樂譚君之政而喜民復見先王之樂<lb/>
也咸願刻石祠之廟廷余為之書而使歸刻焉<lb/>
　　恩波橋記　　　　　　　　　　余　闕<lb/>
<pb n="KR2k0046_WYG_107-5a"/>
湘水出零陵北至湘陰入洞庭而湘陰合山谷之水則<lb/>
會於城南為湖以入湘方春夏時水潦降而洞庭漲則<lb/>
湘水不能入湖因以汗漫為大浸州為湖南北孔道凡<lb/>
行者之陸出與夫鄉民之有事於州者每涉湖則有風<lb/>
濤之虞否則又為舟人要阻之患宋之時州有鄧氏嫗<lb/>
率其田人作大堤絶湖以屬之州為二木橋以跨湖水<lb/>
行者徳之謂之鄧婆橋當徳祐末橋毁官復之迨元初<lb/>
旋敝州人黄仲規乃以私財命其子惟敬率衆為石橋<lb/>
<pb n="KR2k0046_WYG_107-5b"/>
南北建石為崖中壘石為高柱布木面石其上為屋九<lb/>
楹覆之以與民為㕓易其名曰鎮湘橋歴四十餘年至<lb/>
元間覆木又敝屋且壊惟敬之弟惟賢惟徳發其幣得<lb/>
錢萬貫以告州人將卒其先之功州人樂為相之又得<lb/>
二萬五千貫乃撤覆木施石梁更作大屋中為道左右<lb/>
為市肆橋廣若於袤若於尺上可以任大車下可以通<lb/>
萬斛舟飾以綵繪逺而望之熌若長虹之飲湖中行者<lb/>
之往來與舟人之市於此者若繇康莊而覆堂奥不知<lb/>
<pb n="KR2k0046_WYG_107-6a"/>
有湖之阻焉夫水天下至險聖人為之舟楫以濟民而<lb/>
舟楫須人之力人力有限而涉者之無窮也不須人而<lb/>
能濟有無窮之利者惟橋為然夫橋之利大故其費亦<lb/>
大非若一舟楫之可易具非有司與大家之力不能為<lb/>
黄氏非有大作業大廩藏而為有司大家之事力有不<lb/>
足至父子相承乃克成此夫亦難能也惟徳之子天僖<lb/>
有才藻通經術屢領鄉薦子較藝部省時得其文以置<lb/>
前列其擢第也抑易爾黄氏有子如此多益於人如是<lb/>
<pb n="KR2k0046_WYG_107-6b"/>
橋𩔖也故為記之<lb/>
　　大禹廟記　　　　　　　　　　林　元<lb/>
大徳八年冬十有一月中書省奏湖廣行省言昔禹治<lb/>
水有功立廟於大江濱久廢重建乞賜廟碑以崇明祀<lb/>
制曰可命翰林述其事欽惟聖朝混一海宇天下名山<lb/>
大川古先帝王有功德於民者莫不秩祀稽諸祭法能<lb/>
禦大菑則祀之能捍大患則祀之書載禹能修鯀之功<lb/>
其治洪水非捍禦菑患也歟故舜稱之曰地平天成六<lb/>
<pb n="KR2k0046_WYG_107-7a"/>
府三事允治萬世永賴時乃功則廟祀之宜也荆州之<lb/>
域江漢為重漢鄂之山大别為表禹乗四載隨山刋木<lb/>
導水至於大别西則岷蜀襄沔之衆流聚焉南則衡山<lb/>
洞庭之巨浸滙焉疎鑿排決亦曰勞矣至今江滸兩磯<lb/>
對峙順流東注朝貢舟航浮入於淮逾於河逹於帝都<lb/>
此其故也曩歲世祖皇帝六龍南巡渡江次鄂駐蹕於<lb/>
黄鵠山時大别形勝正當睿覽常問諸父老曰山頭石<lb/>
磯何名吕公對曰聞唐時有道人吕姓吹笛其上故名<lb/>
<pb n="KR2k0046_WYG_107-7b"/>
又問曰唐以前何名皆不能對再三問之有一對者聞<lb/>
諸古語云是禹功磯後人因訛傳大稱聖意嘉奬久之<lb/>
蓋以拯溺平水之功黙契拯民水火之心也今上皇帝<lb/>
嗣承丕緒孝思祖武以鵠山乃黄屋臨御之地大别夾<lb/>
江屏蔽為鄂漢脣齒重勢皆世親見而畱念者漢陽常<lb/>
撥屬江北奏請仍𨽻湖廣就大别廟舊基經營締構以<lb/>
寄禹貢之思今告落成非常祀所可同語欽想先帝神<lb/>
遊風馬雲車之所至一統阜康百神受軄足以慰在天<lb/>
<pb n="KR2k0046_WYG_107-8a"/>
之靈也然則公朝許樹豊碑者豈徒侈金石之觀而巳<lb/>
哉思昔先王使劉定公勞趙孟于雒汭劉子曰美哉禹<lb/>
功明徳逺矣微禹吾其魚乎吾與子弁冕端委以治民<lb/>
臨諸侯禹之力也盍亦逺續禹功而大庇禹乎今之江<lb/>
漢猶河洛也岳牧可無纘緒之思乎禹亦有言徳惟善<lb/>
政政在養民水火金木土榖惟修正徳利用厚生惟和<lb/>
九功惟敘九敘惟歌勸之勿壊意謂水土既平之後天<lb/>
下國家之治常修和而勿至於壊俾政得其敘徳可以<lb/>
<pb n="KR2k0046_WYG_107-8b"/>
歌而人知所勸則善也盡力千載之上垂念萬世之下<lb/>
其用心果何如哉是心也即世祖燕翼貽謀之心也與<lb/>
是作迎神頌功降福之章使典禮者歲時歌而祀之以<lb/>
揚聖天子之嘉命<lb/>
　　石首重開古穴記　　　　　　　林　元<lb/>
皇帝即位之初元詔開江陵路三縣古六穴口從本路<lb/>
請府邑官吏即日奉行之其應役者不集而至扶老攜<lb/>
幼逺近聚觀歡呼舞忭祝讚皇元萬年無疆之休猗歟<lb/>
<pb n="KR2k0046_WYG_107-9a"/>
盛哉江陵荆一大郡西巫峽東洞庭北漢沔南鼎澧由<lb/>
江陵而下皆水鄉按郡國古有九穴十三口沿江之南<lb/>
北以導荆水之流夏秋泛溢分殺水怒民賴以安宋以<lb/>
江南之力抗中原之師荆湖之費日廣兵食常苦不足<lb/>
於是有興事功者出而畫荆南畱屯之䇿保民田而入<lb/>
官築江隄以防水塞南北諸古穴陰寓固圉之術射小<lb/>
利害大謀急近功遺逺患䇿何善邪畚鋤既興工以萬<lb/>
計屯田之夫不足供中役則取之民二邑之民不足則<lb/>
<pb n="KR2k0046_WYG_107-9b"/>
取之他邑甚而他郡皆徴焉集夫之名歲以冬十月迄<lb/>
春三月築隄以夏五月迄秋八月防水終歲勤動良農<lb/>
廢業歸附以來其取幾何縱令捍禦有僃無虞官入之<lb/>
數償民出之什一堂堂大朝梯航雲集豈與此水争夫<lb/>
咫尺之利哉今之故址或摧而江或決而淵或瀦而湖<lb/>
七十年間土木之工皆生民之膏血始作俑者其白丹<lb/>
之徒與薩題勒黙色以忠翊授石首縣大徳七年五月視<lb/>
事六月陡決縣東之陳瓮港本官急築内之開口再築<lb/>
<pb n="KR2k0046_WYG_107-10a"/>
黄金白楊之兩隄隣境岌岌又增築内院之新興隄方<lb/>
完公安竹林港大潰新興無恙保全數村自是本官究<lb/>
心於隄必欲脱斯民於魚鱉之區未幾委運淮餉不果<lb/>
明年上司合數郡大興工役不一再歲陳瓮再決被及<lb/>
數邑民墮流亡官費賑給皆隄禍之九年八月本官借<lb/>
尹王承事集邑耆儒鄉老里長經事之人於庭詢其利<lb/>
病皆曰開穴為便塞穴為不便遂定不築陳瓮港之請<lb/>
以騐其説是歲夏澇不減於常年獨陳瓮導下流之浸<lb/>
<pb n="KR2k0046_WYG_107-10b"/>
注之洞庭而無常歲衝潰之患農畝稍収乃大合士民<lb/>
講究之訓力陳古穴必合疏導之利以告於府時通議<lb/>
大夫趙公記符江陵嚴明正大見義勇為下車問疾苦<lb/>
甚悉遂以牘上於行中書省參知政事行荆湘湖北道<lb/>
宣慰使司托巴拜山南山北道肅政廉訪副使多爾濟<lb/>
與二公之意尤合壁立行決私意不得投於其間是以<lb/>
請愈堅講䆒愈熟其利害愈白受水之患地𨽻兩省河<lb/>
南省則委江陵路治中嘉山哈雅參政湖廣省則委澧<lb/>
<pb n="KR2k0046_WYG_107-11a"/>
州路治中李公奉政皆詳明廉幹通逹今昔故其申述<lb/>
窮極源委議論畢合請於省臺聞於朝廷遂下合開六<lb/>
穴之令鄰穴則江陵赤剥則監利石首則楊林宋穴調<lb/>
絃小嶽與焉元年秋大熟網罟之地轉而犂鋤菰蒲之<lb/>
鄉化為禾黍雖竭江漢之湯浮不足以形容惠民之聖<lb/>
政真太平盛觀也蓋嘗論水之利莫詳漢志治水之迹<lb/>
莫神禹功隄防壅塞失利致害非古意也遷史溝洫之<lb/>
筆有取賈誼興利除害之説以詔來世今夫諸穴通則<lb/>
<pb n="KR2k0046_WYG_107-11b"/>
為利塞則為害較然明甚曩問塞穴之初未嘗無陳其<lb/>
不利者前乎此時非陳公言之時人無主公言之人不<lb/>
惟不主且以巳之私撓人之公宜其有言畧見舉行施<lb/>
聞寢罷期民有幸諸公一心同主公論利民之事逹乎<lb/>
上害民之弊革於下學道愛人承流宣化其善亦盡矣<lb/>
洚水天數也酸棗金隄宣房瓠子人力也疏通之論不<lb/>
可磨滅邀功生事毋以適然之水籍口或謂開穴之利<lb/>
今巳見之復民田之利誰與領此後來者願廣數公之<lb/>
<pb n="KR2k0046_WYG_107-12a"/>
志<lb/>
　　重建嶽麓書院記　　　　　　　吳　澄<lb/>
天下四大書院二在南二在北在北者嵩陽睢陽也在<lb/>
南者嶽鹿白鹿洞也其初聚徒授業不仰給於公養然<lb/>
嵩陽睢陽白鹿洞皆民間所為惟嶽麓乃宋開寳之季<lb/>
潭守朱洞所建其議倡自彭城劉嶅而潭守成之也時<lb/>
則陸川主簿孫邁為之記紹興燬於兵乾道之初郡守<lb/>
建安劉珙重建時則有廣漢張子敬夫為之記徳祐再<lb/>
<pb n="KR2k0046_WYG_107-12b"/>
燬於兵大元至元二十三年學正郡人劉必大重建時<lb/>
則有泰訓大夫朱渤為之記逮延祐甲寅垂三十年矣<lb/>
璅陵劉安仁來為郡别駕董儒學事睹其敝圯慨然整<lb/>
治木之朽者易壁之漫者圬上瓦下壁更撤而新前禮<lb/>
殿旁四齋左諸賢祠右百泉軒後講堂堂之後閣曰尊<lb/>
經閣之後亭曰極高明悉如其舊門廡庖館宫墻四周<lb/>
靡不修完善化主簿潘必大董其役朱某張厚相繼為<lb/>
長具始末請紀歲月余謂書院之肇創重興與今之增<lb/>
<pb n="KR2k0046_WYG_107-13a"/>
飾前後四劉氏道同志合豈偶然哉開寳之肇創也蓋<lb/>
惟五代亂離之餘學政不修而湖南遐逺之郡儒風未<lb/>
振故俾學者於是焉而讀書乾道之重興也蓋惟州縣<lb/>
庠序之教沈迷俗學而科舉利誘之習鼓惑土心故俾<lb/>
學者於是焉而講道是其所願望於來學之人雖淺深<lb/>
不侔然皆不為無意也考於二記可見嗚呼孟子以來<lb/>
聖學無傳曠數百年之久衡嶽之靈鍾為異人而有周<lb/>
子生於湖廣之道州亞孔竝顔而接曾子子思孟子不<lb/>
<pb n="KR2k0046_WYG_107-13b"/>
傳之緒其源既開其流遂衍又百餘年而有廣漢張子<lb/>
家於潭新安朱子官於潭當張子無恙時朱子自閩來<lb/>
潭畱止両月相與講論闡明千古之秘聚遊嶽麓同躋<lb/>
嶽頂而後去自此之後嶽麓之為書院非前之嶽麓矣<lb/>
地以人而重也然則至元之復建也豈不以先正經始<lb/>
之功不可以廢而莫之舉也乎其不以眞儒過化之鄉<lb/>
不可以絶而莫之續也乎别駕君之拳拳加意者亦豈<lb/>
徒掠美名為是哉其所願望於諸生蓋甚深也且張子<lb/>
<pb n="KR2k0046_WYG_107-14a"/>
之記嘗言當時郡侯所願望矣欲成就人才以傳道濟<lb/>
民也而其要曰仁嗚呼仁之道本先聖之所罕言輕言<lb/>
之則學者或以自高自廣而卒無得論語一書大示學<lb/>
者求仁之方而未嘗直指仁之全體蓋仁體之大如天<lb/>
之無窮而其用之行於事物無不在邇之事親事長微<lb/>
而一言一動皆是也飲食居處一不謹焉非仁也步趨<lb/>
唯諾一不謹焉非仁也温凊定省一不謹焉非仁也應<lb/>
接酬酢一不謹焉非仁也凡此至近小甚易不難而明<lb/>
<pb n="KR2k0046_WYG_107-14b"/>
敏俊偉之士往往忽以為不足為仁不可幾矣嗚呼仁<lb/>
人心也失此則無以為人曾是熟於記誦工於辭章優<lb/>
於進取而足以為人乎學於書院者其尚審問於人愼<lb/>
思於巳明辨而篤行之哉<lb/>
　　重修百泉軒記　　　　　　　　吳　澄<lb/>
昔孟子之言道也曰若泉始逹曰源泉混混泉乎泉乎<lb/>
何取於泉也泉者水之初出也易八卦之中坎為水六<lb/>
十四卦之中有坎者十五水之在天為雲為雨而在地<lb/>
<pb n="KR2k0046_WYG_107-15a"/>
則為泉故坎十五卦象水者十一象雲者二象雨者一<lb/>
獨下坎上艮之䝉水出山下其象為泉而以擬果行育<lb/>
徳之君子嶽麓之泉山下之泉也嶽麓書院在潭城之<lb/>
南湘水之西衡山之北固為山水絶佳之處書院之右<lb/>
有泉不一如雪如氷如練如鶴自西而來趨而北折而<lb/>
東還繞而南瀦為清池四時澄澄無毫髪滓萬古涓涓<lb/>
無須臾息屋於其間名百泉軒乂為書院絶佳之境朱<lb/>
子元晦張子敬夫聚衆同遊嶽麓也晝而燕坐夜而棲<lb/>
<pb n="KR2k0046_WYG_107-15b"/>
宿必於是也二先生之酷愛是泉也蓋非止於玩物適<lb/>
情而巳逝者如斯夫不舎晝夜惟知道者能言之嗚呼<lb/>
豈凡儒俗士之所得聞哉中經兵火軒與書院俱燬至<lb/>
元丁亥始復舊觀上距乾道丁亥二先生游處之時百<lb/>
二十一年矣延祐甲寅潭郡治中璅陵劉侯又重修之<lb/>
侯與余相好也余亦知侯之為人故其修是軒也余為<lb/>
之記<lb/>
　　孝子墓記　　　　　　　　　　田　譯<lb/>
<pb n="KR2k0046_WYG_107-16a"/>
事有關於倫紀無間古今要可以興教化勵風俗則長<lb/>
民者尤宜究心焉此民彞所由以立也湘潭陳孝子道<lb/>
周之母墓著之經圖舊矣按長沙誌道周少孤事母至<lb/>
孝常日進盥及饋必拜禮無違者家貧竭力奉甘㫖侍<lb/>
膳未徹不敢退非有他故終日不離側母亡旦暮哀毁<lb/>
骨立酸感葬縣郭西北廬墓所常自作甃墓磚胼胝塗<lb/>
没日成五甓籍以仕號泣進之巳拜而退以是為常也<lb/>
邑人往觀者日以百數無不隕涕如是歴四年而塜乃<lb/>
<pb n="KR2k0046_WYG_107-16b"/>
成高三丈墓成而道周繼亡予嘗讀斯志嘆其能為人<lb/>
所難但恨不一登其塜後除廣西憲僉道經湘潭過而<lb/>
求之則巳為側近豪民攘奪侵毁墓磚零落鞠為荆棘<lb/>
無復古蹟撫之慨然曰夫孰無父母乎彼其有仁心者<lb/>
宜不至此噫是長民者之責也近因使道復過墓下則<lb/>
墓門華表扁揭巍然繚以周垣嚴固邃深無復向時樵<lb/>
牧躑躅於其上矣因詢父老咸曰乃者知州王奉議下<lb/>
車之初首敦教化登御覽古憐傷孝子之心亟命奪故<lb/>
<pb n="KR2k0046_WYG_107-17a"/>
地而復其舊禁止侵犯捐巳俸而封樹表著之若是至<lb/>
哉使君之用心也嗚呼圯廢以來不知幾何年今也舉<lb/>
廢典於久墜之餘一新斯民之耳目不惟有以慰山壤<lb/>
貞孝之念即觀感之間必將有油然動其良心者豈曰<lb/>
小補之哉<lb/>
　　儒林書院記　　　　　　　　　趙長翁<lb/>
皇元一統區宇列聖相承頌玉音下明詔崇重學校教<lb/>
養人材惠至渥也武岡郡僻在萬山一郡三邑廟學皆<lb/>
<pb n="KR2k0046_WYG_107-17b"/>
稱儒林鄉地名城步砦自古屯兵控制嵠峒其地八十<lb/>
四團盤錯聯絡延袤千里東鄰荆湘南通廣桂西接古<lb/>
徽北界大水其俗居民知書尚義皇慶二年縣尹延公<lb/>
承直因公委經其地目擊山川秀麗民俗質樸嘆曰勝<lb/>
概若是惜未有申孝弟明教化以淑人心者言未既綏<lb/>
寜真良赤水圖楊再成者自陳願捐巳財創建書室招<lb/>
集團峝子弟立師帥之助化民成俗之萬一公嘉其志<lb/>
申於府官敦勉勸諭克竟其事再成幼知書長好義見<lb/>
<pb n="KR2k0046_WYG_107-18a"/>
善明用心剛信道篤不謀利刻意儒風確乎不可拔爰<lb/>
筮爰卜乃經乃營正殿講堂門壁齋廡牆垣厨甓内外<lb/>
完其先聖先師十哲從祀塑繪森嚴廟貌相稱耆宿楊<lb/>
景清普和長老江正順紫陽向善者張荗卿等向道慕<lb/>
義亦恊力焉此建學之大概也伻來請記且致詞曰殿<lb/>
前一峰高矗雲表四山如屏層環疊拱一水漣漪横練<lb/>
映帶堂右古杏合抱數圍真天造地設素王之居也而<lb/>
今而後儒道文風駸駸昌盛皆建學之功也嗚呼昔為<lb/>
<pb n="KR2k0046_WYG_107-18b"/>
要荒鱗輳之地今為申天燕居之堂子矜子佩游息脩<lb/>
藏寇帶如雲絃歌盈耳化其民為君子士夫易其俗為<lb/>
禮儀廉恥乃教成之效也其可忘縣尹延公承直之建<lb/>
立與楊再成等創制之徳乎長翁科録郡庠適逢盛舉<lb/>
樂助嘉美敢不拜手作記因摭儒林鄉名扁曰儒林書<lb/>
院若夫芹藻生香臺萊增色樲棘化為梧檟荆榛易為<lb/>
杞梓雨露所潤日夜所息棟梁榱桷皆為大用稱儒林<lb/>
命名之意不無望於後之來者<lb/>
<pb n="KR2k0046_WYG_107-19a"/>
　　南平樓記　　　　　　　　　　虞　集<lb/>
昔我國家之經營四方也嘗以里兵戌襄樊臨制東南<lb/>
既圍襄六年而克之遂以取宋南薄嶺海莫不率服區<lb/>
宇旣定撤兵以息民其㽜鎮襄陽者兩萬户之兵也於<lb/>
是其帥楊侯珪以至元五年即故山東南道節度之牙<lb/>
門作新樓於其上戎幕治焉姚文公名曰南平而為之<lb/>
記落成之日作楚人之歌以相之至於今六十有餘年<lb/>
矣其為樓也屹然中郡而高起風雨旋薄歲久不支今<lb/>
<pb n="KR2k0046_WYG_107-19b"/>
萬户明威將軍旺扎勒圖懐逺大將軍楊克忠武略將軍<lb/>
額森特穆爾葺而新之則乃改至元之六年庚辰之歲<lb/>
也既成以書抵江南求余記之嗚呼襄在荆豫之交水<lb/>
陸之會自古形勝之國也世祖皇帝神武制勝之蹟在<lb/>
焉非文公之雄文震蕩悲歌慷慨殆不足以當其山川<lb/>
而集何足以言之哉今夫襄之為城頟頟千里北出方<lb/>
城渡沔水逹乎周鄭晉衛之郊東出平臯彷徨乎陳蔡<lb/>
齊宋之野大車之彭彭駟馬之洋洋攘攘紛紛為利禄<lb/>
<pb n="KR2k0046_WYG_107-20a"/>
而往來者塵相及而袂相接則昔者戈甲之所趨芻餉<lb/>
之所輸也湯湯江漢之流布縷漆革木麻菽麥衣被乎<lb/>
東南湖海之間者則又皆昔日竭其民賦疲於奔命以<lb/>
自救之徒也原田畮畮十千其耦林樹邑屋叅伍鱗次<lb/>
比隣㛰姻飽食以嬉燕息而歌者則皆前日深池高墉<lb/>
晝戰夕僃不能一朝居之地也嗟夫天下之治平久矣<lb/>
海内一家偏方下國恃險阻以自固者悉以剗削消磨<lb/>
而無復遺蹟况乎襄之為郡蔚為内地涵昭聖化作養<lb/>
<pb n="KR2k0046_WYG_107-20b"/>
生息之深厚者哉士大夫鞅掌王事之餘馳驅之暇樂<lb/>
其風俗之淳美土力之完復於是有逸居安食之思而<lb/>
四方遊士賓客以相先後他郡蓋莫之及也而為之民<lb/>
者幼而壯壯而老老者以盡矣徒知其長子老孫養生<lb/>
送死之樂豈復知有祖宗經理艱難之功師武臣力之<lb/>
故哉想夫元戎當歲時之豐樂軍士之休寜與其守臣<lb/>
賓佐吏士飲酒作樂於斯樓也憑高望逺徘佪四顧觀<lb/>
夫人民城郭山川草木於煙雲晻藹之間道先世之功<lb/>
<pb n="KR2k0046_WYG_107-21a"/>
烈以詔其子孫使無忘警戒於無虞而世世保兹樂土<lb/>
以奉國家盛徳於無窮則自三將軍始也峴山之崇檀<lb/>
溪之深視彼異代之士槩盡瘁於一時使遺名於後世<lb/>
而自託於兹者則可以一概也矣<lb/>
　　清烈公廟記　　　　　　　　　黄清元<lb/>
蓋歸州清烈公廟記者記廟之新作也按軄方屈原名<lb/>
平與楚同姓秭歸人佐懐及襄以䜛故自沈汨羅有離<lb/>
騷二十五篇凡五巻傳於世舊宅在今州治西偏十里<lb/>
<pb n="KR2k0046_WYG_107-21b"/>
江之北唐元和十五年刺史王茂元始創卜祠宋元豐<lb/>
三年封清烈公邦人為立廟迨至泰定初間州尹王圖<lb/>
古勒巴哈嘗修之久而撓無以妥靈將至湮廢至正壬<lb/>
午郡長穆爾哈瑪奉議始議新之出廩禄以倡助者雲<lb/>
合既撤江忽暴漲巨章蔽中流而下募善水者致之得<lb/>
柏木數十大者以為梁棟小者以為榱桷門堂寢室咸<lb/>
資其用堅貞雄壯文理芳潔於神居甚宜民歡呼曰我<lb/>
侯興土木財不傷民不擾神輸鬼運陰或相之蓀壁紫<lb/>
<pb n="KR2k0046_WYG_107-22a"/>
壇桂棟蘭橑無以加也方成適湖北道僉憲耶律塔齊爾<lb/>
公按部聞而嘉之俾予書其事愚觀屈公事君盡忠死<lb/>
而不二卓然立於穹壤如三仁夷齊千百載僅一二見<lb/>
其所述作託物以寓諷諫修詞以明仁義當風雅三變<lb/>
之餘增綱常萬鈞之重世所不可少也雖無上公之命<lb/>
祝典其可缺乎是邦山川草木儲精挺秀隂陽物變發<lb/>
為昭明屋而主之以為憑依之所固求神之道也人臣<lb/>
受命天子司牧有土四境之内孰非一氣所通修祀以<lb/>
<pb n="KR2k0046_WYG_107-22b"/>
交神明誠非異人任第昧者弗察或惠及鰥寡而於神<lb/>
不復致力或不務民義而邀求非望之福胥曰失之今<lb/>
三峽居民生理鮮少催科日有不給他宜弗恤而侯於<lb/>
是邦乃能不役一民百廢具舉可為難矣於法應書既<lb/>
載其年月終始復為迎送神辭各一章以遺其鄉人俾<lb/>
歌以祀焉迎神之詞曰峽之山兮虎豹藏峽之水兮蛟<lb/>
龍驤神陟降兮在帝傍芰荷衣兮芙蓉裳龍為宫兮貝<lb/>
為闕珠樹白兮上明月桂醑陳兮蕙肴設悵夫君兮久<lb/>
<pb n="KR2k0046_WYG_107-23a"/>
離别江雨過兮生蒼苔䕷蕪香兮杜蘅開歎逝者兮無<lb/>
息忽秋去兮春來送神之詞曰雲悠悠兮下微風蘋花<lb/>
開兮雨濛濛蒼崖中裂兮岷江通靈之來兮如龍庖何<lb/>
為兮擊鼓魚何為兮在戸世湛濁兮不可語我將之兮<lb/>
帝所秋水上兮階間瓊筵散兮落花閑鳯凰忽兮高舉<lb/>
芳緑樹兮空山<lb/>
　　馬侯修學記　　　　　　　　　許善勝<lb/>
武昌縣即宋壽昌軍也軍籍有學燬於兵皇元混一六<lb/>
<pb n="KR2k0046_WYG_107-23b"/>
合始設府知府事孔遵創禮殿王侯利真仍立堂宅齊<lb/>
屋厥後革為縣今縣學即壽昌府學也無何頽敝級棟<lb/>
扶梁講堂尤多剥甚大徳八年夏縣令馬君天敏至迺<lb/>
諗之逹嚕噶齊馬主簿孟徳成僉曰偉哉遂昉斯役文<lb/>
學椽宋克寛躬率其徒罔敢或怠剔蠧起舊飾圯繪新<lb/>
昔撓今隆昔庳今崇赤白炳明迺嚴迺翼經始於大徳<lb/>
八年冬十月大徳九年春三月落成請記於余余叨董<lb/>
湖廣學事不敢以蕪陋辭嘗謂學有講堂尊道也道莫<lb/>
<pb n="KR2k0046_WYG_107-24a"/>
急於人之大倫虞氏設司徒敷教周官命司徒敷典皆<lb/>
是物也豈借此騁枝葉之技務口説之騰為賈奇泄私<lb/>
之地哉嗟夫自三代以還令不知以學為政自孔孟既<lb/>
没師不知以道為教武昌異時為水陸争戰之衡其民<lb/>
疲於戈矛不得一於學也方今天下泰然文治蝟興田<lb/>
夫野老亦驅其子弟就社師而教焉先進禮樂之風靄<lb/>
然場圃之間為令為師者啓其秉彞好徳之天使知有<lb/>
君臣父子夫婦長幼朋友之大倫而一趨於先王之正<lb/>
<pb n="KR2k0046_WYG_107-24b"/>
道則斯堂之立名與實副矣紫陽朱子立白鹿洞學規<lb/>
首以兹五者揭之堂<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>炳如也余故因以啓其邑之人<lb/>
　<lb/>
　<lb/>
　<lb/>
　<lb/>
　<lb/>
　湖廣通志巻一百七<lb/>
</p>
<p>
</p>
  </div>
</body>
</text>
</TEI>
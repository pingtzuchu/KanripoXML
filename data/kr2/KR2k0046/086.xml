<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志卷八十六</head> <lb/>
    <p>
<pb n="KR2k0046_WYG_086-1a"/>
欽定四庫全書<lb/>
　湖廣通志卷八十六<lb/>
　　藝文志<lb/>
　　五言排律<lb/>
　唐<lb/>
　　西使兼送孟學士南遊　　　　　盧照隣<lb/>
地道巴陵北天山弱水東相看萬餘里共倚一征篷零<lb/>
雨悲王粲清樽别孔融徘徊聞夜鶴悵望待秋鴻骨肉<lb/>
<pb n="KR2k0046_WYG_086-1b"/>
楚秦外風塵闗塞中唯餘劍鋒在耿耿氣成虹<lb/>
　　春晚從李長史遊嶽麓道林　　　駱賔王<lb/>
幽尋極幽壑春望陟春臺雲光棲斷樹林影入江杯古<lb/>
藤依格上野徑約山隈落葉翻風去流鶯滿樹來興䦨<lb/>
荀御動歸路起浮埃<lb/>
　　使過襄陽登鳯林寺山閣　　　　宋之問<lb/>
香閣臨清漢丹梯隠翠微林篁天際宻人世谷中違苔<lb/>
石銜山洞蓮舟泊釣磯山雲浮棟起江雨入庭飛信美<lb/>
<pb n="KR2k0046_WYG_086-2a"/>
隨南國嚴程限北歸幽情不可再留歩惜芳菲<lb/>
　　岳州作　　　　　　　　　　　張　說<lb/>
水國生秋草離居早及𤓰山川臨洞穴風日望長沙土<lb/>
物南州異闗河北望賖日昏聞怪鳥地熱見脩蛇逺人<lb/>
夢歸路瘦馬嘶去家獨有江潭月徘徊戀物華<lb/>
　　冬中至玉泉山寺屬窮隂氷月崖谷無景及仲春<lb/>
　　　行縣復往焉故有此作　　　　張　說<lb/>
靈境信幽絶芳時重暄妍再來及茲勝一遇非無縁萬<lb/>
<pb n="KR2k0046_WYG_086-2b"/>
木柔可結千花敷欲然松間鳴好鳥林下流清泉石壁<lb/>
開精舍金光照法筵真空本自寂假有聊相宣復此灰<lb/>
心者仍追巢頂禪簡書雖有畏身世亦俱捐<lb/>
　　遊洞庭湖　　　　　　　　　　張　說<lb/>
平湖曉望分仙嶠氣氛氲鼓枻乘清渚尋峯弄白雲江<lb/>
寒天一色日靜水重紋樹坐參猿嘯沙行入鷺羣縁源<lb/>
斑篠宻掛徑緑蘿紛洞穴傳虛應楓林覺自薫雙童有<lb/>
靈藥願取獻明君<lb/>
<pb n="KR2k0046_WYG_086-3a"/>
　　岳州西城　　　　　　　　　　張　説<lb/>
水國何遼曠風波遂極天西江三紀合南浦二湖連危<lb/>
堞臨清境煩憂暫豁然九圍觀掌内萬象閱眸前日去<lb/>
長沙渚山横雲夢田汀葭變秋色津樹入寒煙潛穴探<lb/>
靈詭浮生揖聖仙至人今不見跡滅事空傳<lb/>
　　岳州宴姚紹之　　　　　　　　張　說<lb/>
逺蒞長沙渚欣逢賈誼才江山疲應接風日復晴開江<lb/>
樹雲間斷湘山水上來近洲朝鷺集古戍夜猿哀岸芷<lb/>
<pb n="KR2k0046_WYG_086-3b"/>
含蒼蕚汀蒲秀紫臺月餘偏地賞心盡故人盃自我違<lb/>
京洛嗟君此泝洄容華因别老交舊與年頺還見長沙<lb/>
陌朝宗實盛哉<lb/>
　　寓荆州登郡樓　　　　　　　　張九齡<lb/>
天宇何其曠江城坐自拘層樓百餘尺迢遞在南隅暇<lb/>
日時登眺荒郊臨故都纍纍見陳迹寂寂想雄圖古往<lb/>
山川在今來郡邑殊北江雖入鄭東距豈防吳幾代傳<lb/>
荆國當年敵陜郛上流空有處中土復何虞枕席夷三<lb/>
<pb n="KR2k0046_WYG_086-4a"/>
峽闗梁豁五湖承天無異境守隘莫論夫自罷金門籍<lb/>
來參竹使符端居向林藪微尚在桑榆直似王陵戅非<lb/>
如寗武愚今茲對南浦乘燕與雙鳬<lb/>
　　南還湘水言懐　　　　　　　　張九齡<lb/>
拙宦今何有勞歌念不成十年乖夙志一别悔前行歸<lb/>
去田園老倘來軒冕輕江間稻正熟林裏桂初榮魚意<lb/>
思在藻鹿心懐食苹時哉尚不達取樂遂吾情<lb/>
　　陪張丞相自松滋江東泊渚宫　　孟浩然<lb/>
<pb n="KR2k0046_WYG_086-4b"/>
放溜下松滋登舟命檝師詎忘經濟日不憚冱寒時洗<lb/>
幘豈猶古濯纓良在茲政成人自理機息鳥無疑雲物<lb/>
吟孤嶼江山辨四維晚來風稍𦂳冬至日行遲獵響驚<lb/>
雲夢漁歌激楚詞渚宫何處是川溟欲安之<lb/>
　　過吳張二子檀溪别業　　　　　孟浩然<lb/>
卜築依自然檀溪不更穿園林二友接水竹數家連直<lb/>
取南山對非闗選地偏卜鄰依孟母共井讓王宣曽是<lb/>
歌三樂仍聞詠五篇草堂時偃曝蘭枻日周旋外事情<lb/>
<pb n="KR2k0046_WYG_086-5a"/>
都逺中流性所便閒垂太公釣興發子猷船予亦幽棲<lb/>
者經過竊慕焉梅花殘臈日栁色半春天鳥泊隨陽雁<lb/>
魚藏縮項鯿停杯問山簡何似習池邊<lb/>
　　過南岳入洞庭湖　　　　　　　杜　甫<lb/>
洪波忽爭道岸轉異江湖鄂渚分雲樹衡山引軸轤翠<lb/>
牙穿裛漿碧節上寒蒲病渴身何去春生力更無壤童<lb/>
犁雨雪漁屋架泥塗欹側風㠶滿微㝠水驛孤悠悠廻<lb/>
赤壁浩浩畧蒼梧帝子留遺恨曹公屈壯圖聖朝光御<lb/>
<pb n="KR2k0046_WYG_086-5b"/>
極殘孽駐艱虞才淑隨厮養名賢隠鍜鑪邵平原入漢<lb/>
張翰後歸吳莫悞啼㾗數危檣逐夜烏<lb/>
　　廻棹　　　　　　　　　　　　杜　甫<lb/>
宿昔試安命自私猶畏天勞生繫一物為客費多年衡<lb/>
岳江湖大烝池疫厲偏散才嬰薄俗有跡負前賢巾拂<lb/>
那闗眼瓶罍易滿船火雲滋垢膩凍雨裛沉綿强飯蓴<lb/>
添滑端居茗續煎清思漢水上凉憶峴山巔順浪翻堪<lb/>
倚廻㠶又省牽吾家碑不昧王氏井依然几杖將衰齒<lb/>
<pb n="KR2k0046_WYG_086-6a"/>
茅茨寄短椽灌園曽取適遊寺可終焉遂性同漁父成<lb/>
名異魯連篙師煩爾送朱夏及寒泉<lb/>
　　長沙早春雪後歸臨湘水呈同遊諸子<lb/>
　　　　　　　　　　　　　　　　劉長卿<lb/>
汀洲暖漸緑煙景淡相和舉目方如此歸心豈奈何日<lb/>
華浮野雪春色染湘波北渚生芳草東阿變舊柯江山<lb/>
古思逺猿鳥暮情多君問漁人意滄浪自有歌<lb/>
　　自道林寺西入石路至麓山寺過法崇寺故居<lb/>
<pb n="KR2k0046_WYG_086-6b"/>
　　　　　　　　　　　　　　　　劉長卿<lb/>
山僧候谷口石路拂莓苔深入泉源去遥從樹杪回香<lb/>
隨杳靄散鐘過白雲來野雪空齋掩山風古殿開桂寒<lb/>
知自發松老問誰栽惆悵湘江水何人更渡杯<lb/>
　　行至漢川作　　　　　　　　　李嘉祐<lb/>
異縣非吾土連山盡綠篁平田出郭少盤壠入雲長萬<lb/>
壑歸於漢千峯劃彼蒼猿聲亂楚峽人語滯巴鄉石上<lb/>
攢椒樹藤間養蜜房雪餘春未暖嵐解晝初陽征馬疲<lb/>
<pb n="KR2k0046_WYG_086-7a"/>
登頓歸㠶愛𣺌茫坐欣沿溜下信宿見浮桑<lb/>
　　湘靈鼓瑟　　　　　　　　　　錢　起<lb/>
善鼓雲和瑟常聞帝子靈馮夷空自舞楚客不堪聽苦<lb/>
調悽金石清音入杳㝠蒼梧來怨慕白芷動芳馨流水<lb/>
傳湘浦悲風過洞庭曲終人不見江上數峯青<lb/>
　　過洞庭　　　　　　　　　　　李　嶼<lb/>
浩𣺌注横流千潭合萬湫半洪浸楚翼一汊屬呉頭動<lb/>
軸當新霽漫空正仲秋勢翻荆口泊聲擁岳陽浮逺霡<lb/>
<pb n="KR2k0046_WYG_086-7b"/>
滋衡岳微凉散橘州星晨連影動嵐翠逐隅収漸落分<lb/>
行雁旋添趂伴舟昇騰人莫測安穏路何憂氣與塵中<lb/>
别言堪象外捜此身如粗了來把一竿休<lb/>
　　同劉二十八院長述舊言懐感時書事奉寄澧<lb/>
　　　州張員外使君五十二韻之作因其韻増至八<lb/>
　　　十通贈二君子　　　　　　　桞宗元<lb/>
弱嵗遊𤣥圃先容幸棄瑕名勞長者寄文許後生誇鷃<lb/>
翼常披隼蓬心類倚麻繼酬天禄署俱尉甸侯家憲府<lb/>
<pb n="KR2k0046_WYG_086-8a"/>
初收迹丹墀共拜嘉分行參瑞獸傳㸃亂宫鴉執簡寧<lb/>
循枉持書每去邪鸞凰標魏闕熊武負崇牙辨色宜相<lb/>
顧傾心自不譁金爐仄流月紫殿啟晨赮未竟遷喬樂<lb/>
俄成失路嗟還如渡遼水更似謫長沙别怨秦城暮途<lb/>
窮越嶺斜訟庭閒枳棘候吏逐麋䴥三載皇恩暢千年<lb/>
聖厯遐朝宗延駕海師役罷梁溠京邑捜貞幹南宫歩<lb/>
渥洼世推材是梓人仰驥中驊<graphic n="KR1476" url="https://raw.githubusercontent.com/kanripo/KR-Gaiji/master/images/KR1476.png" mimeType="image/png"/>刺苖人地仍逾贑石<lb/>
崖禮容垂㻫琫戍備響錏鍜寵即郎官舊威從太守加<lb/>
<pb n="KR2k0046_WYG_086-8b"/>
建旟翻鷙鳥負弩繞文蛇丹府榮八命中圍盛六珈肯<lb/>
隨胡質矯方惡馬融奢褒徳符新換懐仁道迸遮俗嫌<lb/>
龍節晚朝訝介圭賒禹貢輸苞匭周官賦秉秅雄風吞<lb/>
七澤異産控三巴即事觀農稼因時展物華秋原被蘭<lb/>
葉春渚漲桃花令肅軍無擾程懸市禁貰不應虞竭澤<lb/>
寧復歎棲苴蹀躞騶先駕籠銅鼔報衙染毫東國素濡<lb/>
印錦溪砂貨積舟難泊人歸山倍畬吳歈工折桞楚舞<lb/>
舊傳巴隠几松為曲傾罇石作汙寒初榮橘柚夏首薦枇<lb/>
<pb n="KR2k0046_WYG_086-9a"/>
杷祀變荆巫禱風移魯婦髽巳聞施愷悌還覩正竒衺<lb/>
慕友慙連璧言姻喜附葭沉埋全死地流落半生涯入<lb/>
郡腰恒折逢人手盡乂敢辭親耻汚惟恐長疵瘕善幻<lb/>
迷氷火齊諧笑柏塗東門牛屢飯中散蝨空爬逸戲看<lb/>
猿鬬殊音辨馬撾渚行狐作㜸林宿鳥為<graphic n="KR2489" url="https://raw.githubusercontent.com/kanripo/KR-Gaiji/master/images/KR2489.png" mimeType="image/png"/>同病憂能<lb/>
老新聲麗似姱豈知千仭墜祗為一毫差守道甘長絶<lb/>
明心欲自<graphic n="KR2319" url="https://raw.githubusercontent.com/kanripo/KR-Gaiji/master/images/KR2319.png" mimeType="image/png"/>貯愁聽夜雨隔涙數殘葩裊族音常聒豺<lb/>
羣喙競呀岸蘆翻毒蜃磎竹鬬狂犘野鶩行堪弋江魚<lb/>
<pb n="KR2k0046_WYG_086-9b"/>
或共扠瘴氛恒積潤訛火亟生煆耳靜煩喧蟻魂驚怯<lb/>
怒蛙風枝散陳葉霜蔓綖寒𤓰霧宻前山桂冰枯曲沼<lb/>
蕸思鄉比莊舃遯世遇眭夸漁舍茨荒草村橋卧古槎<lb/>
御寒衾用罽挹水勺仍㭨窻蠧惟潛蝎甍涎競綴蝸引<lb/>
泉開故竇䕶藥插新笆樹怪花因槲蟲憐目待蝦驟歌<lb/>
喉易嗄饒醉鼻成皻曵捶牽羸馬垂簔牧艾豭巳看能<lb/>
類鼈猶訝雉為鷨誰采中原菽徒巾下澤車俚兒供苦<lb/>
筍傖父饋酸樝勸䇿扶危杖邀持當酒茶道流徵短褐<lb/>
<pb n="KR2k0046_WYG_086-10a"/>
禪客會袈裟香飯春菰米珍蔬折五茄方期飲甘露更<lb/>
欲吸流霞屋䑕從穿穴林徂任攫拏春衫裁白紵朝帽<lb/>
掛烏紗屢嘆恢恢網頻摇肅肅罝衰榮因蓂莢盈缺幾<lb/>
蝦蟇路識溝邊桞城聞隴上笳共思捐佩處千騎擁青<lb/>
騧<lb/>
　　道州夏日郡内北橋新亭書懐贈何元二處士<lb/>
　　　　　　　　　　　　　　　　吕　温<lb/>
結構池梁上登臨日幾廻晴空交宻葉隂岸積蒼苔爽<lb/>
<pb n="KR2k0046_WYG_086-10b"/>
氣中央滿濤風四面來振衣生羽翰高枕出塵埃齊物<lb/>
魚何樂忘機鳥不猜消閒炎晝靜選勝火雲開僻逺宜<lb/>
孱性優游頼廢材願為長泛梗莫作重然灰守道窮非<lb/>
過先時動是災寄言徐孺子賔榻且徘徊<lb/>
　　岳州　　　　　　　　　　　　杜　牧<lb/>
城高倚絶巘地勝足樓臺朔漠暖鴻去瀟湘春水來縈<lb/>
盈幾多思掩抑若為裁返照三聲角寒香一樹梅烏林<lb/>
芳草逺赤壁健㠶開往事空遺恨東流豈不廻分符穎<lb/>
<pb n="KR2k0046_WYG_086-11a"/>
川政弔屈洛陽才拂匣調朱柱磨鉛湛玉杯棊翻小窟<lb/>
勢壚潑凍醪醅此興余非薄何時日奉陪<lb/>
　　虞帝廟　　　　　　　　　　　劉　隲<lb/>
詩人如不頌誰識太平心石老碑文古庭芳蟻穴深白<lb/>
雲生絶壑斑竹鎻疎林行客自南北青山無古今登遊<lb/>
尋勝蹟望望日西沉<lb/>
　宋<lb/>
　　勘書　　　　　　　　　　　　孫　僅<lb/>
<pb n="KR2k0046_WYG_086-11b"/>
儒家無外事招客勘青編筆墨東西置朱黄次第研頻<lb/>
憂傷㸃竄恒恐誤流傳改易文詞正増加字數全目因<lb/>
繁處倦心向注中專端坐窮今古披襟見聖賢疲勞時<lb/>
舉白遊息或談𤣥得興忘昏旭題名記嵗年揮毫思確<lb/>
論廢巻恨亡篇魚魯皆刋定誰人敢間然<lb/>
　　縣齋春晝十二韻　　　　　　　冦　凖<lb/>
縣幽無俗事公退只高吟江到荆門濶山連蜀國深峽<lb/>
雲長映日蠻雨易成霖羣鳥鳴春院饑猿呌夜岑庭荒<lb/>
<pb n="KR2k0046_WYG_086-12a"/>
多古木地僻見波禽印鏁殘陽後人歸疊翠隂思鄉空<lb/>
索寞素分信浮沉樂靜稀塵累甘閒負壯心衰容嘗懶<lb/>
櫛病髮豈勝簪寡欲慵求友防邪每自箴澆風終恥合<lb/>
前事固難諶望斷天涯外離魂欲不禁<lb/>
　明<lb/>
　　沔陽紀俗　　　　　　　　　　李　濓<lb/>
蠏郭灊湘曲風流自昔稱家家住水閣日日下魚罾雲<lb/>
濕常垂雨湖寒未見冰風微鷗戲藻沙靜鷺銜菱翎羽<lb/>
<pb n="KR2k0046_WYG_086-12b"/>
克王貢魚蝦入嵗徴蓮舠秋競泛竹檻晩堪慿陸羽風<lb/>
如在靈均恨不勝漢唐兵未到吳楚勢相乘地僻逢迎<lb/>
少江清賞宴仍羔羊懐漢咏琴瑟對漁燈放枕初猶怯<lb/>
垂綸近亦能踈狂叨守牧高興益崚嶒<lb/>
　　讀易山房贈李瑞塘<hi>并序</hi>　　　　高攀龍<lb/>
　　　嵗已丑與公子之皥成進士同出儕寉趙師門<lb/>
　　　而之皥甲之因知我公少以宏辭省舉第二人<lb/>
　　　九上春官不第令於西鄉政平人和已丑三年<lb/>
<pb n="KR2k0046_WYG_086-13a"/>
　　　考最遽拂衣歸廼搆山房讀易其中自號易山<lb/>
　　　主人充然自得也慨彼熈攘沉湎迷途世短意<lb/>
　　　長忘其故吾若茲高躅維式如玉景行之私情<lb/>
　　　見乎詞<lb/>
止足身方貴遺榮道所珍李公天下士未老卧江濵早<lb/>
嵗看藏豹文塲羡獲麟青雲高欲掇白雪調誰倫時<lb/>
論推匡鼎何知後郗詵此年埋繪藻百里屈經綸彭澤<lb/>
門惟栁萊蕪甑有塵訟庭啼鳥靜官舍落花春美政<lb/>
<pb n="KR2k0046_WYG_086-13b"/>
方馴雉高情忽憶蓴結茅當翠巘開户遶青蘋楊子<lb/>
傳經奥孫登易說新書聲清薜荔翰墨長松筠無意看<lb/>
車馬非闗慕隠淪素心安伏枕聖世許垂綸巳見芝蘭<lb/>
秀寧須龍蠖伸幽人湖海吉靜者性情真一室全吾道<lb/>
三湘得此身逍遥叢桂裏好植百年春<lb/>
　　癸亥咏雪　　　　　　　　　　熊廷弼<lb/>
報雪人胥慶拘幽我獨傷正眠驚入枕强起欲窺房東<lb/>
郭曳穿履袁安擁斷床冰黏髭易斷凍裂足先僵屋破<lb/>
<pb n="KR2k0046_WYG_086-14a"/>
來虛白墻高礙混茫巳成跬歩隔大覺病眸妨掃去仍<lb/>
堆積旋來更簸揚但乘風舞舞如得意揚揚落坎直窮<lb/>
底摩空竟亂蒼高低渾不辨墨白漫無章世界從粧㸃<lb/>
皇穹自主張勞生徇物變觀化得天常剥復非人力服<lb/>
飱且自將楚騷空咽短鄒律正吹長不日消浮霰中<lb/>
天仰太陽<lb/>
　　嵗暮由桃源入滇　　　　　　　徐中行<lb/>
桂水余初渉桃源即舊圖殘霞横古渡落日滿平蕪<lb/>
<pb n="KR2k0046_WYG_086-14b"/>
晉記逺今古秦人定有無臺荒青嶂合洞閟白雲孤羇<lb/>
宦天逾逺懐仙嵗欲徂迷津不可問攬轡重躊躇<lb/>
皇清<lb/>
　　郢中方劍子留宿次韻贈荅　　　劉子壯<lb/>
　汎迹江聲外輕㠶但信風偶隨芳草至適與白雲同<lb/>
　别乆鶯花改思窮山水通面憎驚乍識語苦魄相䝉<lb/>
　命厭書生薄名成䜿子雄古烟寒勝跡繁露勁香叢<lb/>
　未試西施險難追黄石功歡情失酒味離怨寄詩筒<lb/>
<pb n="KR2k0046_WYG_086-15a"/>
　拈壁聊尋樂省身庻免攻天應悲俗悔道未許吾窮<lb/>
　髙嘯慰麟鳯殷憂念雁鴻報君愛出處聽雨曉犁中<lb/>
　　三月六日祭告嶽廟禮成恭紀二十韻<lb/>
　　　　　　　　　　　　　　　　吳士玉<lb/>
　景運離宫煥鴻圖壽嶽昌自天承火徳㧞地鎮炎荒<lb/>
　在昔明禋盛維<lb/>
今懿訓揚入朝分竹帛建節指衡湘兩月馳周道三宵<lb/>
　宿玉堂精誠消霧雨祓濯薦馨香空碧明星燦仙圍<lb/>
<pb n="KR2k0046_WYG_086-15b"/>
　寶炬光旛<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>風晻靄磬管韻鏗鏘拜跪祈昭格斑聯<lb/>
　助祼將奉齍瓊作粒奠斚桂為漿辰牡牲皆碩加邊<lb/>
　核盡芳崇階殿陟降祕殿肅趨蹌祝史陳詞切司儀<lb/>
　視履詳心期渾合漠肸蠁怳無方醉飽傳神惠寅清<lb/>
　徹帝旁閭閻瞻瑞應氣候得時暘北斗璇璣貫南躔<lb/>
　軫翼長紫宸資夾輔朱鳥誕嘉祥物阜蒸黎乂年登<lb/>
　大化翔<lb/>
宸衷知有喜丕祚永無疆<lb/>
<pb n="KR2k0046_WYG_086-16a"/>
　　丈量述事百韻　　　　　　　　梁鳯翔<lb/>
　禹貢均田賦周官畫井疆誰云治小邑不可法前王<lb/>
　利鈍非臣計顛危為衆傷狂瀾思砥柱保障識金湯<lb/>
　繄此澴川境由來澤國鄉申羅相接壤翼軫竝分光<lb/>
　省會經行近燕秦孔道長藩封編潞楚丹府載淤庄<lb/>
　兵火疲租税村墟耗稻梁逃亡遺地畆勢力起豪强<lb/>
　胥蠧因中飽朋奸縱隠糧鹿堪當馬指李乃代桃僵<lb/>
　嵗賦如懸磬民艱甚剥牀瘡痍何日起軍國遞年妨<lb/>
<pb n="KR2k0046_WYG_086-16b"/>
　往者空持禄殊慚古拜颺蜚鴻經滿野糴榖盼陳倉<lb/>
　苕葉空星罶饛飱怨酒漿今予來綰綬畏濟欲褰裳<lb/>
　弊乆從何剔時澆未易匡煩苛應悉去艱阻備宜嘗<lb/>
　淵察殊難恃紏稽恐勿遑俗情爭賈鬻風氣競倜倀<lb/>
　案牘無旁貸催科祗自將月明三匝樹日昃九廻腸<lb/>
　豈有經綸裕空令髩髪蒼寧求勞敢憚綱舉目斯<lb/>
　張體國先經野宜民率舊章披衷還欵欵告諭悉煌<lb/>
　煌反覆申條約逡廵務激揚各宜清界址盡許報田<lb/>
<pb n="KR2k0046_WYG_086-17a"/>
　塲坵隴何陵谷園廬或野塘書名無亥豕編里著村<lb/>
　坊廼下經途令爰施樹臬方維繩斯作直無欲必能<lb/>
　剛遠近休相間區分儘各詳條疏比涇渭經畫辨參<lb/>
　商錦繡湖山繞桑麻第宅昌星羅兼繡錯霞結與雲<lb/>
　翔就地遴公正因材在丈量弓程捜故府册式備奚<lb/>
　囊履畆躬勤政親民分守常餱糧原自褁冗𨽻莫隨<lb/>
　行豈羡文公雨寧誇召伯棠露晞鳥影斷塵靜馬蹄<lb/>
　忙止渴貪流水憇隂爰植楊依村尋爨火問渡濟葦<lb/>
<pb n="KR2k0046_WYG_086-17b"/>
　航厥賦班高下全書務頡頏度支隨井畆邊界隔池<lb/>
　隍鴈齒編居業魚鱗視曲防版圖歸總數歩尺定毫<lb/>
　芒濯髮驚疎雨揮鞭返夕陽野田除耗䑕籬落守馴<lb/>
　羊始以廵長畈重經渉逺岡晴明開嶺岫清淺映滄<lb/>
　浪絶壑疑尋島窮源似渡湘人家逐鷄犬隴陌事農<lb/>
　桑夜雨芙蓉岸秋風薜荔墻郊原殊井井編户共彰<lb/>
　彰垂景初餐飯凌晨强敵霜有時看暑雀幾處聽<lb/>
　寒螿去帽當風落歸衣帶月凉人猶煩躞蹀馬不辨<lb/>
<pb n="KR2k0046_WYG_086-18a"/>
　驪黄苦自安荼蓄甘誰割蜜房三年問□瘵中夜幾<lb/>
　徬徨心疢真如蝟形勞渾若魴不知今乍醒翻覺舊<lb/>
　如狂樂利從民物公忠滌篚筐觀成念始遂經逺事<lb/>
　難忘惟正刋規則分疆樹紀綱科條異輕重盈縮具<lb/>
　低昂創業慿臚列先疇給散亡申疆頒正式丁地核<lb/>
　相當比户知成數窮簷愜所望共歡明指掌莫式巧<lb/>
　如簧革弊除飛洒安殘禁陸梁蓬生麻自直薰藉露<lb/>
　多瀼辨界占茅土明農絶莠稂閭閻盡地力屋漏見<lb/>
<pb n="KR2k0046_WYG_086-18b"/>
　天閶升斗蠲前累徴輸盡合償犁然開混沌宛矣破<lb/>
　洪荒罄洗無疇稞同歌有歳穰以茲登㑹計從此獲<lb/>
　嘉祥鈞石陳中府泉刀納左藏光風彌宇合和氣結<lb/>
　膠庠國法惟平一家居永保康恭逢堯舜世恩湛馬<lb/>
　班香汲井愁為綆當車媿作螳劍鳴秋水白紉佩畹<lb/>
　蘭芳素羡耕耘業兼知稼穡臧邠岐寧婦子祖社祝倉<lb/>
　箱減賦曽稱宋廵郊每善唐喘牛詢物候荷笠載農<lb/>
　裝杼軸呼田畔繒茶錫道旁陳書蠲噐税擊壤慶時<lb/>
<pb n="KR2k0046_WYG_086-19a"/>
　暘勸相勤清問㓙災厪悚惶黔黎咸袵席稱兕上公<lb/>
　堂爕理推元輔條陳拜夕郎雨風調玉燭日月麗符<lb/>
　璋矩矱遵台憲恩膏霈<lb/>
廟廊小臣無可願長此頌明良<lb/>
　　大衍虚其一　　　　　　　　　鄭可格<lb/>
　河圖開大衍虛一見精微蓍設藏神妙卦分任指揮<lb/>
　渾淪象太極沖漠識真機造化紐樞寓乾坤品彚歸<lb/>
　隂陽呈變合動靜慎幾希無用用為大先天天弗違<lb/>
<pb n="KR2k0046_WYG_086-19b"/>
　　　七言排律<lb/>
　唐<lb/>
　　清明二首　　　　　　　　　　杜　甫<lb/>
朝來新火起新煙湖色春光淨客船繡羽御花他自得<lb/>
紅顔騎竹我無縁蠻童結束還難有楚女腰肢亦可憐<lb/>
不見定王城舊處長懐賈傅井依然虛霑焦舉為寒食<lb/>
實藉嚴君賣卜錢鐘鼎山林各天性濁醪麤飯任吾年<lb/>
　　又<lb/>
<pb n="KR2k0046_WYG_086-20a"/>
此身飄泊苦西東右臂偏枯半耳聾寂寂繫舟雙下淚<lb/>
悠悠伏枕左書空十年蹴踘將雛逺萬里鞦韆習俗同<lb/>
旅鴈上雲歸紫塞家人鑽火用青楓秦城樓閣煙花裏<lb/>
漢主山河錦繡中風水春來洞庭濶白蘋愁殺白頭翁<lb/>
　明<lb/>
　　贈秦婁江赴楚憲僉二十韻　　　何　遷<lb/>
楚甸孤煙覆漢旌溳高千騎擁仙卿沙邊龍角三湘𣺌<lb/>
日下雕戈七澤横司馬崖亭長墮淚范公祠廟故含情<lb/>
<pb n="KR2k0046_WYG_086-20b"/>
花繁溠㵐分秋色雨過潛沱報晩晴但使風流開列國<lb/>
不妨禮樂閉專城章臺節逈終羊祜夏口才危失禰衡<lb/>
露冕褰帷看俶儻洞庭雲夢喜逢迎沅谿瘴淨朱旂繞<lb/>
嶽麓霜飛綉幰行馬援江南非盛業寇恂河内本朝英<lb/>
文章早嵗馳東斗諌諍當今重洛京氣掩權璫回彗曜<lb/>
名髙誠讜出承明十年扈蹕燕宫壯一夕投荒浙水清<lb/>
誰遣賈生身獨逺詎知宓子教還成天臺踪跡疑逃越<lb/>
栗里行藏更適荆經笥朅來秦博士褒衣仍坐魯諸生<lb/>
<pb n="KR2k0046_WYG_086-21a"/>
陸離我抱依劉嘆感激君懸恵夢評只擬荒塗紉秀<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>
敢期華屋攬青萍紫金閣靜春呼酒白兆臨空夜聽鶯<lb/>
邂逅正憐移席暮踉蹌何意别筵輕鵷班鳯翥他時事<lb/>
極目巖廊望傅霖<lb/>
皇清<lb/>
　　憶劉杜三適覽江閣雪中作次韻　胡承諾<lb/>
　别後思君路正漫鴻飛那得寄平安春光極目臨前<lb/>
　浦芳樹經星對曲欄湖外蔚文藏霧豹谷中清嘯响<lb/>
<pb n="KR2k0046_WYG_086-21b"/>
　雲鸞赤沙疊浪生頽照蒼隼長風翼峻灘把䄂差肩<lb/>
　齊閬苑巢林飲澗限層瀾忽傳詠雪江樓作直似披<lb/>
　烟兎囿看宋玉髙歌空楚<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>謝連妙思儷汀蘭和雍<lb/>
　雅製元臯唳狂憤囂聲莫謾讙范蠡良金形焆焆班<lb/>
　姬素月影團團山増蒻質千尋挺壑掩松根百丈槃<lb/>
　薜荔吹香湘岸隠楓杉滴露曙星䦨秋橙始摘兼霜<lb/>
　剖冬笋常鮮負淩餐遯士墻隂諸嶺秀詞人宅畔巨<lb/>
　淵寒蠻箋膩繭銀釣灑淮歈吳謳象板攢蘋芷葉揺<lb/>
<pb n="KR2k0046_WYG_086-22a"/>
　西塞艇鷓鴣啼裏富春竿鄴城燕好銜恩杳緇石羈<lb/>
　孤辨命難象罔求珠偏易獲騎騮厯塊古多盤雕鎪<lb/>
　巧拙由工奏瓦甒圓方任土摶夙諗岱峯能沛雨休<lb/>
　猜楚老恨彈冠須臾六袠知彌劭夢寐三年可并觀<lb/>
　杜若佳期無那逺蓬萊金醴更嫌酸襆衾旅次連禾<lb/>
　稭税駕荒郊坐馬鞍指景停驂仍勸僕浮舟舞棹却<lb/>
　廻湍衰齡此事都抛盡屬向竒篇貿一歡<lb/>
　　赤壁懐古　　　　　　　　　　余國<graphic n="KR1376" url="https://raw.githubusercontent.com/kanripo/KR-Gaiji/master/images/KR1376.png" mimeType="image/png"/>
<pb n="KR2k0046_WYG_086-22b"/>
　臨臯古岸好尋幽蘇子從前兩度遊浪皺縠紋風有<lb/>
　迹天懸寶鏡月當頭龍吟吹徹三更笛仙侣招攜一<lb/>
　葉舟豈必嘉魚徴往蹟但慿赤壁話竒謀孫曹百戰<lb/>
　圖分鼎瑜亮同時展運籌漫道火攻原下䇿儘教覇<lb/>
　業分東流賦詩横槊人何在把酒臨江韻待酬老鶴<lb/>
　巖間還驚露孤鴻沙際尚鳴秋雄才葢世烟塵盡遷<lb/>
　客遺文石碣留落落亭臺殘照隠蕭蕭蘆荻雨聲愁<lb/>
　銷兵已值光天㑹破敵寧須故壘求禾黍近郊收牧<lb/>
<pb n="KR2k0046_WYG_086-23a"/>
　馬旌旗逺戍舞前騶㠶廻碧浦誰家客□颭青帘幾<lb/>
　處洲夏口舊傳紅子國武昌長憶庾公樓漁歌欸乃<lb/>
　渾無繫嵐影微茫並若浮適意風波偏愛鷺忘機天<lb/>
　地任盟鷗江南江北勞相望人去人來苦未休千尺<lb/>
　怒濤翻舊恨九章哀郢著離憂也知白雪能張楚更<lb/>
　把清樽學醉侯沅沚澧蘭隨地有捜竒何必定黄州<lb/>
　<lb/>
　<lb/>
<pb n="KR2k0046_WYG_086-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　湖廣通志巻八十六<lb/>
</p>
<p>
</p>
  </div>
</body>
</text>
</TEI>
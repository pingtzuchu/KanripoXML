<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻六十四</head> <lb/>
    <p>
<pb n="KR2k0046_WYG_064-1a"/>
欽定四庫全書<lb/>
　湖廣通志巻六十四<lb/>
　　義士志<lb/>
　　士為四民之首義為四徳之一士之所以為士者<lb/>
　　義而已矣曰思義與利相權者也曰取義與生相<lb/>
　　較者也身無化導之責而徳及閭閻任無疆土之<lb/>
　　寄而乃心王室粤稽前史錫爵旌門彰彰在人耳<lb/>
　　目或輸金榖以佐軍國或捐軀命以全節操或里<lb/>
<pb n="KR2k0046_WYG_064-1b"/>
　　黨藉保障之功或累世著同居之美㦯拾遺而不<lb/>
　　受或破産以全人見利而思舍生而取非斯人之<lb/>
　　謂與我<lb/>
皇上風勵海内既錫褒綸又崇明祀典至渥矣至於目<lb/>
　　不覩詩書之澤品不過僕𨽻之班名與士殊實乃<lb/>
　　無愧舊乘所載歴歴可稽尤宜亟為表章以為好<lb/>
　　義徙義者勸<lb/>
武昌府<lb/>
<pb n="KR2k0046_WYG_064-2a"/>
　宋陳倬字思立明一統志咸寜人有田五千畝兄田<lb/>
　僅千畝倬願合産而居或有誚其愚者倬曰人各私<lb/>
　其財願為樂耳兄弟聚首朝夕言笑此吾至樂也飽<lb/>
　煖之外多田何為其後兄子康民登元祐進士官至<lb/>
　大中大夫倬祀鄉賢<lb/>
　李宗儀江夏人與從弟宗儒四世同居相友愛好學<lb/>
　篤行築書院建祠以祀先聖給田以贍來學其子彦<lb/>
　章有父風汴京失守程吏部千秋勤王發廩佐軍予<lb/>
<pb n="KR2k0046_WYG_064-2b"/>
　以官不受<hi>舊通志</hi>
　元酈均用蒲圻人元末避亂南山散財饗士鄉民賴<lb/>
　以全庇躬耕儲榖至二十萬石值嵗大旱盡發所蓄<lb/>
　以活飢民崇咸嘉蒲四邑取貸不責其償人稱長者<lb/>
　<hi>舊通志</hi>
　明李興賢字廷賓蒲圻人𢎞治甲子鄉舉父仲髙嘗<lb/>
　出銀榖各萬以賑荒興賢事庶母謹貲富族大誓不<lb/>
　分析每飲食集一堂長少男女各為席親戚鄉里有<lb/>
<pb n="KR2k0046_WYG_064-3a"/>
　婚𦵏不能舉者助之正徳中大旱以舟載榖分濟鄉<lb/>
　人<hi>舊通志</hi>
　李玘　李瑺蒲圻人兄弟敦孝義創立家規廣置義<lb/>
　田子孫七世同居成化中旌<lb/>
　方宸　方寀嘉魚人嘗輸粟賑飢授冠帶正徳已已<lb/>
　嵗荒劇盜賀璋等聚黨横行宸應募領衆大破之餘<lb/>
　黨復亂追戰遇伏墜馬死弟寀救兄力鬭亦死事聞<lb/>
　贈宸檢校<lb/>
<pb n="KR2k0046_WYG_064-3b"/>
　朱恩　楊鏜俱江夏人楚藩引禮生嘉靖二十四年<lb/>
　楚世子英燿弑其父愍王以暴薨訃諸司先是英<lb/>
　燿閉恩鏜於别館二人聞變以曳燈長繩繫腰自内<lb/>
　城縋髙觀山而下恩足折鏜扶之告變巡撫以状聞<lb/>
　檻英燿至京師伏誅初恩鏜告變時倉皇過宫門叩<lb/>
　銅環大言曰宫中人國主為世子弑矣盍善藏少子<lb/>
　内臣匿少子英㷿於溝中獲免嗣立是為恭王<lb/>
　朱藴䤥字希周楚藩宗室博學工文力辭中尉禄㑹<lb/>
<pb n="KR2k0046_WYG_064-4a"/>
　懐宗詔宗室有文武才者許照品俸換職直指汪特<lb/>
　疏薦之後城陷於流冦不屈死<lb/>
　朱華□字徳心楚藩宗室明末亂嘗寢處一劍曰将<lb/>
　來必與此終始又於屋後掘一深池及鄂城破驅妻<lb/>
　子入池中率家丁巷戰殺流賊三十餘人賊大至伏<lb/>
　劍而死<lb/>
　明睿字作聖江夏廩生力學甘貧苦節自勵獻賊薄<lb/>
　城趣造木主題明苦節明生之位語人曰吾讀書明<lb/>
<pb n="KR2k0046_WYG_064-4b"/>
　理一旦引筆冩順民二字不如死城破妻陳氏先赴<lb/>
　井睿繼之子女皆相繼入乃至二齔者井已填宛轉<lb/>
　而入皆死焉數月淘井得九尸里人稱之曰明井<hi>以</hi>
　<hi>上舊通志</hi>
　李成名字次峯江夏人隠居教授獻賊破㑹城聞其<lb/>
　名強之從行成名抗節不屈賊縛之罵不絶口斷手<lb/>
　臠身而死<hi>邑志</hi>
　劉承漢字心五武昌縣庠生嘗以忠藎自許癸未獻<lb/>
<pb n="KR2k0046_WYG_064-5a"/>
　賊陷武昌執之令跪厲聲叱曰鼠輩我豈拜汝哉賊<lb/>
　怒截其舌𠻳血唾賊面扼吭而死<lb/>
　賀昌明字宸極武昌縣諸生闖賊破京師痛愍帝以<lb/>
　身殉國乃傾家貲為設祭逺近聞而赴奠者萬數昌<lb/>
　明披麻執杖如人子禮遂發狂疾終其身<lb/>
　陳瑞字五玉咸寧諸生明末江水竭嘗作涸江歎以<lb/>
　憂時流賊内訌瑞曰吾有從彭咸之故居而已二女<lb/>
　孫未字晨起扁舟載之紫潭令先投水徐浩歌一絶<lb/>
<pb n="KR2k0046_WYG_064-5b"/>
　自溺焉卓立水中數日不仆<lb/>
　潘銑字蕭池興國人敦樸勤敏捐産與兄弟共之作<lb/>
　孝弟忠信禮義廉恥八訓八戒於家祠以垂示子孫<lb/>
　<hi>以上舊通志</hi>
皇清宋維舉字四隅蒲圻人天性孝友與侄時魁捐義<lb/>
　　田三百餘畝每嵗所入自輸公及烝嘗外悉贍族<lb/>
　　人尤敦禮義以顔氏家訓課其家<lb/>
　　程九伯通山人順治二年五月闖賊為<lb/>
<pb n="KR2k0046_WYG_064-6a"/>
王師所躡敗潰至邑九伯率衆殺之於小源口獻功轅<lb/>
　　門総制羅劄委徳安府經歴<lb/>
　　張拱璧字正陽蒲圻人㓜孤事母至孝順治壬辰<lb/>
　　邑大旱次年榖價湧貴璧積榖千餘石盡設糜粥<lb/>
　　哺飢全活甚衆子瑾光順治已亥進士<hi>以上舊通志</hi>
　　曽孔一字君唯江夏人性至孝好善樂施父孝文<lb/>
　　山陽令早卒母雷氏病劇割股救之嘗質屋助友<lb/>
　　人𦵏資廣搜枯骨置義塜於東闗外年九十一卒<lb/>
<pb n="KR2k0046_WYG_064-6b"/>
　　子年豐壬子武舉孫景範嵗貢生以行優聞<lb/>
　　李文郁字友梅大冶庠生父雲從以義槩聞郁為<lb/>
　　人慷慨正直好義輕財有父風癸酉嵗歉輸榖五<lb/>
　　百餘金以賑邑人賴之子之岳蘄水訓導孫祚昌<lb/>
　　明經祚昱優生<lb/>
　　張應聘字象賢江夏人性慷慨嵗飢戚里賴以舉<lb/>
　　火者數十家而身啜糜粥自如里中張某㓜孤豪<lb/>
　　奪其産力庇之卒令復業嘗夜遇盜聞其名相與<lb/>
<pb n="KR2k0046_WYG_064-7a"/>
　　驚顧䕶之歸子以修孝友敦篤樂善好施館修所<lb/>
　　餘悉以給里黨之貧乏孫若衡康熙丙戌進士任<lb/>
　　睢州知州<lb/>
漢陽府<lb/>
　宋張昌中一名昌宗明一統志漢陽人治家以義歴<lb/>
　世不分馮京贈詩曰一水瀠洄繞沌村子房苗裔此<lb/>
　間存同居八世三千口可惜君恩未表門嘉定間郡<lb/>
　守孫杓嘉其義捐俸代之納稅事聞表曰義門<lb/>
<pb n="KR2k0046_WYG_064-7b"/>
　明程昻其先應山人元季六世祖希哲避亂遷孝感<lb/>
　之𢎞樂鄉善治家遵禮法戒子孫勿析箸勿私財事<lb/>
　必禀家長然後行世承其訓至昻從弟昇為徐州吏<lb/>
　目歸出俸金置祭田二百畝𢎞治十六年以七世同<lb/>
　居表其閭<hi>舊通志</hi>
　楊廷松字汝節孝感人父沔饒於財析箸時兄弟各<lb/>
　擇腴産松欣然受其瘠者性好客䘏災所居城市今<lb/>
　名楊家店嵗飢出粟貸人或不能償焚其劵更置義<lb/>
<pb n="KR2k0046_WYG_064-8a"/>
　倉義學義館義橋義塜義井逺近便之翰林王廷陳<lb/>
　御史毛鳳詔皆有六義記茅坤為之傳<lb/>
　王湖字汝器漢陽人少讀書周困扶危萬厯中兩次<lb/>
　大水前後捐榖二千餘石備賑揜胔骼無算三請賓<lb/>
　鄉飲皆婉却之夀八十終贈奉直大夫子尚賓明經<lb/>
　任麻城諭家賓另傳國賓庠生孫士謙丁酉舉人<lb/>
　傅伊字夢弼孝感諸生與楊忠烈漣友善漣被逮裹<lb/>
　糧送百里外又為募千金以償誣贓瘞道殣嫁孤女<lb/>
<pb n="KR2k0046_WYG_064-8b"/>
　周急好義屢賓鄉飲<hi>以上舊通志</hi>
　劉申錫字爾受孝感人天啟甲子舉人懐宗末賊亂<lb/>
　錫因二郎畈故宅立砦糾集鄉勇自保砦破被執磔<lb/>
　於鄧州之南門罵賊而死事聞贈知州廕其子渰<hi>邑志</hi>
　王立益黄陂人事繼母以孝聞自置田産㮣分諸姪<lb/>
　族人困糧役鬻田八十畝代償嘗獲偷兒與之酒食<lb/>
　勸以改行偷兒痛哭搶地曰恨早不聞仁人之言自<lb/>
　今不復爾矣學行尤髙士林韙之<hi>舊通志</hi>
<pb n="KR2k0046_WYG_064-9a"/>
　傅可知黄陂諸生嘗道拾遺金待其人還之後為流<lb/>
　賊所執令飼馬厲聲曰我為衣冠丈夫八十年肯為<lb/>
　賊役乎賊怒殺之<lb/>
　譚徳化字君明黄陂人性孝友父病篤嘗糞為騐兄<lb/>
　受誣見繫毅然以身代力控得免戚屬病疫躬進藥<lb/>
　餌療治友人遊蜀三年不歸代辦薪水給其妻子道<lb/>
　遇凍者垂斃親負之還其家後為流賊所執舉刄脅<lb/>
　之罵曰死賊乃敢殺義士遂遇害祀鄉賢<lb/>
<pb n="KR2k0046_WYG_064-9b"/>
　陳致中字正吾黄陂人撫㓜弟成名不分㸑又以田<lb/>
　宅給孤甥為子聘劉氏女女聾瞶痿躄致中曰棄疾<lb/>
　毁盟傷信不仁何以示子孫迎婦待若巳女流賊亂<lb/>
　父八旬見執致中翼父傷左股賊投刄曰義士也扶<lb/>
　去之<hi>以上舊通志</hi>
　夏珩字聲錫孝感人年十四為名諸生好施與拯人<lb/>
　窮困懐宗丁丑賊逼城鄉人入保多露處巷術婦人<lb/>
　娩未彌月者例不得寄人門宇咸欲棄所乳圗自全<lb/>
<pb n="KR2k0046_WYG_064-10a"/>
　珩輙憐而庇之資以麋粥或謂是将不利主人珩曰<lb/>
　咎一人以活衆人不亦可乎竟亦無他其存䘏多類<lb/>
　此子祚元以諸生髙隠終<hi>邑志</hi>
　蕭鳴霄漢川人懐宗已夘武鄉試中丞宋一鶴撫楚<lb/>
　駐軍安陸辟為叅軍𨽻卒僅千人賊至霄選精銳掘<lb/>
　地夜出潛伏橋下横街擊之斬獲數百級賊乃解以<lb/>
　功授辰州叅将弗就一日家居有水賊數千夜至漢<lb/>
　川圍城數重霄以數十騎迎賊力戰殺傷數百餘悉<lb/>
<pb n="KR2k0046_WYG_064-10b"/>
　潰溺邑人徳之<lb/>
　喻甲孝感人懐宗丁丑九月流賊十餘萬破邑北闗<lb/>
　守兵皆驚散甲奮激大呼趨月城上飛巨石撃賊失<lb/>
　足墜城死賊遂退邑人勒石紀其功<hi>以上舊通志</hi>
皇清夏元瑞字掄伯孝感人好施樂善明末差徭重有<lb/>
　　鬻産以濟者遺其金瑞拾得俟其人還之又有鬻<lb/>
　　㓜子者僅得三金遺失哭甚哀瑞立償之其人曰<lb/>
　　非我原物瑞曰適用之矣實未拾也贖流賊所掠<lb/>
<pb n="KR2k0046_WYG_064-11a"/>
　　婦女數十人各賫衣糧送還嘗在湖南賑飢人及<lb/>
　　後嵗荒以舟赴湖南運米歸遇盜掠去明日盜廉<lb/>
　　知姓名如數來還稱謝去又為盜所得渠魁坐山<lb/>
　　寨間方肆拷問其妻忽號泣出拜則前所贖掠人<lb/>
　　也居鄉煮粥活飢民無算家遂貧窶<lb/>
　　饒詒字燕翼孝感人性醇樸好義樂施明季流冦<lb/>
　　破髙台砦野多暴骨順治乙酉詒倡義同兄若谷<lb/>
　　輩捐貲置義塜躬拾遺骨瘞之人稱其徳<hi>以上邑志</hi>
<pb n="KR2k0046_WYG_064-11b"/>
黄州府<lb/>
　元吳應㴻黄岡人重誼樂施能周人急嘗置橋井數<lb/>
　十處設旅人午炊四十餘年號西山隠士祀鄉賢<hi>舊</hi>
　<hi>通志</hi>
　嚴仲祥黄梅人性孝友有子十一人九世同居不蓄<lb/>
　私財天厯中旌為義門<lb/>
　李清七　李清八蘄水人居黎山以義烈名㑹妖人<lb/>
　徐夀輝陷蘄水人多脅從知清七才求得為巳用清<lb/>
<pb n="KR2k0046_WYG_064-12a"/>
　七與弟清八以為恥賊怒大索獲之兄弟歴陳大義<lb/>
　堅抗不屈而死今薛湖東立廟河中祀焉<lb/>
　張大九廣濟人㓜習左氏春秋元末見天下兵起遂<lb/>
　隠陳友諒強致欲官之不可友諒怒剉其兩足而去<lb/>
　<hi>以上舊通志</hi>
　明王燾明一統志蘄水人七世同居少長三百餘口<lb/>
　庭無間言有司以聞詔表其門曰孝義祀鄉賢<lb/>
　陳遵徳蘄水人正統六年陜西饑荒捐榖五百石往<lb/>
<pb n="KR2k0046_WYG_064-12b"/>
　賑中途為難民所奪歸復載六百石以往奉㫖旌為<lb/>
　義士勞以羊酒給復三年<hi>舊通志</hi>
　張正福　張正顯　張友舜　張友珠羅田人正徳<lb/>
　六年流冦趙風子掠黄郡守胡定募勇士福與弟正<lb/>
　顯姪友舜友珠應令直入賊壘遂殺賊首八人賊披<lb/>
　靡而福等亦戰死太守為文祭之<lb/>
　吳璋黄岡人倜儻負氣節初為掾時大禮議起諸臣<lb/>
　忤㫖譴謫纍纍璋曰死忠孝者分也我其為陳東歐<lb/>
<pb n="KR2k0046_WYG_064-13a"/>
　陽澈乎遂徒步詣闕上書申救楊廷和等復力持諸<lb/>
　臣前議詞甚激上怒下錦衣獄杖八十數日太廟災<lb/>
　上問湖廣前日上疏小吏何在守者疑上不能容遂<lb/>
　壓死以聞上曰惜哉朕将有以用之也<lb/>
　張本森字木齊廣濟人讀書食貧遊學齊魯間授徒<lb/>
　三年積館榖十金值嵗饑悉捐以賑貸貧民赤手歸<lb/>
　與婦相向怡如也後子孫鼎盛<lb/>
　胡明睿<hi>詳鄉賢志</hi>
<pb n="KR2k0046_WYG_064-13b"/>
　王相字良弼黄岡庠生置義田贍族嵗大饑為粥食<lb/>
　人於路邑東有河相一日見婦人渡為少年所侮乃<lb/>
　以騎濟之因捐貲造橋名王相橋<lb/>
　曹良輔字大忠黄岡人居﨑山之陽釣清溪因自號<lb/>
　清溪居士以妻奩置産分諸兄弟或問之曰異姓物<lb/>
　分同氣不亦可乎<lb/>
　劉文元黄岡人有中表王某臨終以子為託年甫十<lb/>
　二元許諾每課不率則扑之又不率則捧某木主跪<lb/>
<pb n="KR2k0046_WYG_064-14a"/>
　生而泣諭之曰汝父命嵗贄三十金元簿記日八分<lb/>
　躭半日則減半一二晷則減三之一吾不忍欺而父<lb/>
　也萬厯壬午某子舉於鄉偶接元衣履未肅怒叱跪<lb/>
　之堂下踰時乃解某子後成進士<lb/>
　秦鳳儀字應泰黄安人存心濟物有同學家病疫人<lb/>
　莫敢近儀獨旦夕往視躬殯其母居恒率子弟以孝<lb/>
　友化宗族以雍睦有古人風<lb/>
　饒嘉班字季野廣濟庠生好周人之急施棺至猝不<lb/>
<pb n="KR2k0046_WYG_064-14b"/>
　能備鋸庭大枋以益之晚讓宅於兩兄自處數椽淡<lb/>
　如也子軫中登進士<hi>以上舊通志</hi>
　易道暹明史稿字曦侯黄岡諸生少好學尚氣節藏<lb/>
　書最富與艾南英為文字交懐宗乙亥流賊亂子為<lb/>
　瑚奉母走青峯巖暹令蒼頭擔書攜幼子為璉他遁<lb/>
　與賊遇㗖以富貴暹厲聲叱賊賊怒欲兵之為璉<lb/>
　請代父子俱遇害<lb/>
　程為常　徐玉蘭　蔡巨人　胡方壼　徐用極俱<lb/>
<pb n="KR2k0046_WYG_064-15a"/>
　蘄水武舉明末募督鄉兵禦流冦戰死縣令龔鼎孳<lb/>
　立五義祠祀之<hi>舊通志</hi>
　於斯昌字文言黄岡人懐宗已夘鄉舉癸未獻賊索<lb/>
　之急敝衣草㡌亡走死<lb/>
　馮雲路字漸卿一字畏庵黄岡諸生年三十棄舉子<lb/>
　業居鄂城從賀文忠講學著用書百餘巻直指汪承<lb/>
　詔疏薦並采其書進覧流冦逼楚以書報賀云在内<lb/>
　以寧湖為止水在外以江漢為汨羅寧湖路所談經<lb/>
<pb n="KR2k0046_WYG_064-15b"/>
　處也城且陷遂懐所著藏易投寧湖以死<lb/>
　熊□字渭公一字立齋黄岡諸生與馮雲路同寓鄂<lb/>
　城破前一日别馮云大丈夫當從節義中尋實地某<lb/>
　明日於某樹下書熊渭公死所幸為語母弟巳而流<lb/>
　賊至□端坐樹下不動怵以刄□怒罵奮身投荷池<lb/>
　死著有性理格言春秋主左十三經注疏評畧大易<lb/>
　叅立齋古今文及圗書懸象諸書<lb/>
　汪陛延一名三竒字確安黄岡諸生從馮雲路遊嘗<lb/>
<pb n="KR2k0046_WYG_064-16a"/>
　註五經成癸未㑹城破死之<lb/>
　史子見黄岡庠生明末癸未里有毛主伯者為獻賊<lb/>
　偽総兵至新家冲招兵子見憤甚殺主伯獻忠怒下<lb/>
　令三日不獲子見屠其鄉子見挺身往賊碎磔之筋<lb/>
　肉都盡骨猶屹立不僵乃鎖其項於彰孝坊夜分鎖<lb/>
　脫骨走臨湖寺次日賊大索獲之復刄其首新家冲<lb/>
　人以為神家祠之<hi>以上舊通志</hi>
　曹大震字子旦黄岡諸生孝子大聲弟也獻賊之亂<lb/>
<pb n="KR2k0046_WYG_064-16b"/>
　震為所執罵賊不屈而死孫一嵩選貢<hi>邑志</hi>
　戴瑾字可懐黄岡人聚義勇要獻賊於馬鞍山之隘<lb/>
　賊欲生致瑾瑾退入庄樓不下賊積薪焚之子孫暨<lb/>
　勇士三百七十餘人俱燼<lb/>
　曹上謨　王子見　余季貞黄岡人俱捍流賊守城<lb/>
　城破被磔<lb/>
　王邦衡　王鯉羅田人衡與其子諸生鯉同為流冦<lb/>
　所執不屈死<hi>以上舊通志</hi>
<pb n="KR2k0046_WYG_064-17a"/>
　張開熙字功人廣濟庠生素以忠孝自砥礪明季流<lb/>
　賊亂開熙罵賊不屈觸石以死<hi>邑志</hi>
　孫光宸廣濟庠生流冦盤踞其鄉執宸為鄉導宸計<lb/>
　免鄉人於難紿之曰某地有金帛可掠也導賊出境<lb/>
　及至毫無蓋藏賊怒殺宸鄉人徳之𦵏而祠焉<lb/>
　舒益生字民裕廣濟人幼尚竒節明末流冦抵黄梅<lb/>
　益生率死士四人偵於石壠賊驚疑未即至乃疾馳<lb/>
　歸呼邑人逺遁冦至居民數萬以預避得不死張獻<lb/>
<pb n="KR2k0046_WYG_064-17b"/>
　忠遣人持衣帛召益生手刄召者逃之山谷乏食采<lb/>
　野蔬自給凡三閱月後以髙隠卒子逢吉峻吉遂吉<lb/>
　俱有學行<hi>以上舊通志</hi>
皇清張百程黄安人字日闢鵬翔子為諸生以文章氣<lb/>
　　誼見重於時明季流冦亂結堡保集鄉里遂精騎<lb/>
　　射丙子應試郢中冦偪城射殺緋衣白馬賊遣健<lb/>
　　僕濟阻水婦女數百人郢人徳之癸未里人變起<lb/>
　　帥堡衆討平之活其脇從者甚衆以諸生終<hi>舊通</hi>
<pb n="KR2k0046_WYG_064-18a"/>
　　<hi>志</hi>
　　鄧一隆黄岡人家世孝友隆尤恭謹勤儉著家規<lb/>
　　十六條家訓四十二章嵗二次集男女序班㑹講<lb/>
　　又立功過簿以寓勸懲子弟誦讀至年二十度稍<lb/>
　　能文乃令終業否即改習農商婦女以黎明集内<lb/>
　　室治女工財物悉貯公所推一人掌其出入服食<lb/>
　　無私年老及有疾者别優養之自隆髙祖文書至<lb/>
　　曽孫丕槐輩同居八世内外和睦無間言雍正元<lb/>
<pb n="KR2k0046_WYG_064-18b"/>
　　年　旌<lb/>
　　王象虞黄岡人性伉直好義敢為有智畧順治初<lb/>
　　土冦起東山清軍府選為四十八砦練長象虞提<lb/>
　　義勇千餘人所向克捷時有紙砦鐵人練長王君<lb/>
　　之謠子友柏化龍俱庠生以學行稱<lb/>
安陸府<lb/>
　明魏襄字子臣天門諸生父綸伯父經弟禀孝友敦<lb/>
　睦五世同居聚族數百口無間言僉憲柯喬扁其門<lb/>
<pb n="KR2k0046_WYG_064-19a"/>
　禀領鄉薦<lb/>
　譚祜字湘涯天門人家貧館於當陽嵗暮歸存束脩<lb/>
　數金途中遇胥吏械老夫與妻泣别祜問故知以寃<lb/>
　罪當贖将鬻其妻遂盡捐金與之抵家度嵗無以為<lb/>
　炊妻甘氏出績易米後孫元春元方元禮曾孫篆徵<lb/>
　科第不絶<hi>以上舊通志</hi>
　王幹鍾祥諸生闖賊冦郢城陷幹一門男女七口繫<lb/>
　手同赴水死<hi>郡志</hi>
<pb n="KR2k0046_WYG_064-19b"/>
　朱日薦沔陽諸生流賊陷沔率鄉兵拒賊斬首數十<lb/>
　被執罵不絶口支解死<lb/>
　李哲京山諸生為流賊所獲大罵不屈而死<lb/>
　彭修翮　彭大翮　彭龍躍俱天門庠生懐宗壬午<lb/>
　流賊破郢城大翮著平賊權畧五十二策上執政不<lb/>
　果委任憤歸青山約諸生劉振孫等倡義起兵賊襲<lb/>
　擒之大翮與兄脩翮姪龍躍輩擊殺數賊不勝同赴<lb/>
　河死京山御史鄭友炫為作義烈傳<lb/>
<pb n="KR2k0046_WYG_064-20a"/>
　劉振孫字似麟天門庠生生平磊落慷慨闖賊陷郢<lb/>
　城與青山義士彭大翮等潜圖恢復謀洩為賊所獲<lb/>
　臨刄猶連呼死賊不絶聲<lb/>
　黄兊金荆門諸生流賊犯州城命妻女投井中與二<lb/>
　子挺身殺賊力屈死之<lb/>
　胡宗珂荆門人流賊陷州城珂以死守殺賊城陷罵<lb/>
　賊死<lb/>
　王維藩字現南荆門庠生壬午冦亂藩與妻朱氏并<lb/>
<pb n="KR2k0046_WYG_064-20b"/>
　二女皆被掠妻投水死藩手刄二女因自刎<hi>以上舊</hi>
　<hi>通志</hi>
皇清張連璧字仲維潜江人庠生孝友端方親䘮未葬<lb/>
　　適水漲以身伴棺月餘泣血不輟喜施予年荒捐<lb/>
　　榖賑饑活人無算邑令題額曰枌榆仰澤卒年九<lb/>
　　十三子承寵嵗貢篤行工文著作甚富嘗捐金助<lb/>
　　婚尤為克體先志<lb/>
徳安府<lb/>
<pb n="KR2k0046_WYG_064-21a"/>
　晉王傴晉書張昌傳傴江夏舊姓江安令值義陽蠻<lb/>
　賊張昌横熾江夏士庶莫不從之惟傴與秀才吕蕤<lb/>
　不從昌以三公位徵之傴蕤密将宗室北奔汝南投<lb/>
　豫州刺史劉喬鄉人期思令李權常安令呉鳳孝㢘<lb/>
　呉暢糾合善士得五百餘家追隨傴等不豫妖逆按<lb/>
　晉江夏郡在今徳安府安陸縣地<lb/>
　明陳才傑應山人性孝友正徳七年劉六等冦應山<lb/>
　傑領民兵赴戰死之<hi>舊通志</hi>
<pb n="KR2k0046_WYG_064-21b"/>
　萬鵬字子仲明一統志安陸縣人性孝友介直工文<lb/>
　詞隠居授徒從遊者衆居䘮一遵家禮善醫每製方<lb/>
　藥濟人所著有史說藏於家<lb/>
　雷鼓英字四維安陸縣人懐宗庚午舉人癸未流賊<lb/>
　據郡城欲官之英從間道走武昌又值獻賊之變闔<lb/>
　家赴水死<lb/>
　袁啟觀字君白雲夢人流冦據郡城觀糾族衆相保<lb/>
　聚恒以短劍自隨賊檄至縣署試以文觀叱曰誰與<lb/>
<pb n="KR2k0046_WYG_064-22a"/>
　談文吾将加爾兵賊怒曰書生敢稱亂觀曰亂臣賊<lb/>
　子人人得而誅之賊大怒磔殺之<lb/>
　栁宗旦字鼎極雲夢庠生教授里塾以俸資贍諸季<lb/>
　嵗饑設粥賑流移闖冦陷城誘以官宗旦大罵賊怒<lb/>
　斧其首而死妻劉氏亦以節終<lb/>
　朱善昌字禧之雲夢庠生懐宗未被流賊獲罵不絶<lb/>
　聲遂遇害<lb/>
　李聫元雲夢人居曲水湖離城三里許流賊夜襲城<lb/>
<pb n="KR2k0046_WYG_064-22b"/>
　道經其地元恐城中不知率族衆大呼聲聞城内賊<lb/>
　憾甚擒殺之<lb/>
　左璞字克修雲夢人流賊陷城執之使荷所掠雞豚<lb/>
　璞怒唾賊面傷以刄步至樹下趺坐而卒越數日往<lb/>
　殮尚端坐如生<lb/>
　施爾竒字簡之雲夢諸生意氣豪爽流冦犯其里仗<lb/>
　梃拒之被害其妻劉氏與女同往救俱死三屍駢集<lb/>
　里人哀之<lb/>
<pb n="KR2k0046_WYG_064-23a"/>
　栁列奎字文仲雲夢諸生素有膽氣流賊至仗槊前<lb/>
　鬭力竭而死<lb/>
　張用晦雲夢諸生流賊陷城白雲砦義兵恢復晦起<lb/>
　兵應之戰敗不屈死<hi>以上舊通志</hi>
荆州府<lb/>
　南北朝王元紹楚紀江陵人弟孝英子敏咸相友愛<lb/>
　凡有珍味必闔族聚嘗未嘗有異侯景亂元紹被執<lb/>
　二弟争抱持皆遇害<lb/>
<pb n="KR2k0046_WYG_064-23b"/>
　宋張榮貴逺安人家團山九世同居常積榖數千餘<lb/>
　石以贍族人及鄉里之賢而貧者終身不求聞達號<lb/>
　團山居士<hi>舊通志</hi>
　元向遜明一統志江陵人自宋末及元九世同居無<lb/>
　間言人稱義門至元十九年僉憲魏奉訓奏聞旌表<lb/>
　明向致和字道達宜都人端潔鯁直不求仕進嘗捐<lb/>
　貲修橋周貧景泰間嵗饑貸鄉民榖三百餘石盡焚<lb/>
　其劵夀九十有五<hi>舊通志</hi>
<pb n="KR2k0046_WYG_064-24a"/>
　蘇昭明一統志宜都人為南平令致仕一日江濱遇<lb/>
　一孤子守骸而泣昭問其由曰父将往巴東歿於此<lb/>
　死無所依昭遂出貲殮之助還成化間有杜姓者五<lb/>
　人飢甚逼食於人執於官誣以盗罪昭上書當道得<lb/>
　伸<lb/>
　趙思綱宜都人自髙祖徳隆五世同居至綱不替先<lb/>
　訓𢎞治七年知州陳宣復奏請旌之<hi>舊通志</hi>
　王宗義明一統志石首庠生自祖槐至宗義五世同<lb/>
<pb n="KR2k0046_WYG_064-24b"/>
　居長幼二百餘口藹然雍睦巡按戴縉以聞詔表其<lb/>
　門旌後合食又二世焉<lb/>
　易世鳳監利人嘉靖三十九年荆州大饑輸榖賑濟<lb/>
　又出銀二百兩修文廟有司請於朝詔給七品散官<lb/>
　里中士有貧窘者為置廩供膳<hi>舊通志</hi>
　楊訥字敏夫江陵諸生慷慨激烈有富娼子劉欽若<lb/>
　補邑庠訥力攻之反被誣闔郡諸生白寃状得廩給<lb/>
　如故後以例貢司江浦訓有清節<lb/>
<pb n="KR2k0046_WYG_064-25a"/>
　陳大可江陵恩貢性孝友精易學從遊者甚衆父卒<lb/>
　盡以其産讓諸弟敝袍疏食終身不厭<lb/>
　王圗南字北溟江陵人懐宗壬午流賊至圗南避亂<lb/>
　晁湖為賊所獲不屈死<lb/>
　朱九臯　朱九嶷臯字似鶴江陵庠生癸未春隨父<lb/>
　避流賊羊角洲賊至驅妻女婢婦等三十七人同赴<lb/>
　水死臯與弟九嶷亡走公安謀攻賊賊怒急攻城臯<lb/>
　嶷悉被執支解之<lb/>
<pb n="KR2k0046_WYG_064-25b"/>
　謝㓜安字公嗣江陵人癸未秋流賊至龍灣市㓜安<lb/>
　貧不能具舟楫遂為所獲大罵不屈截其舌含血噀<lb/>
　賊面妻與子俱遇害<lb/>
　楊一登枝江人家百里洲為團練長明末流賊艘數<lb/>
　百至流店焚戮最慘登奮勇率衆大破之斬獲甚衆<lb/>
　洲民得全後闖賊兵數萬至登率衆禦之連戰三勝<lb/>
　及賊益至鏖戰父子俱沒於陣<hi>以上舊通志</hi>
　袁喬年字天目公安人闖賊破荆州邑西村土賊勾<lb/>
<pb n="KR2k0046_WYG_064-26a"/>
　闖過江喬年與諸生王韶之蕭煜都牟光世等督鄉<lb/>
　兵襲破之闖謀遂沮㑹澧州陷血戰被殺族子貽則<lb/>
　等俱死華容孫公榖為詩弔之<lb/>
　田朝儲字藍田公安人拒闖賊於馬長港挺身奮擊<lb/>
　殱賊數人力屈為賊所殺<lb/>
　王夢齡字子修石首廪生其先七世同居夢齡遵祖<lb/>
　訓和以睦族明末獻賊掠荆脅諸名士授偽職夢齡<lb/>
　以死抗不為屈嵗疫施棺掩骼以千數好引誘後進<lb/>
<pb n="KR2k0046_WYG_064-26b"/>
　鄉人稱之<hi>以上邑志</hi>
皇清熊必奎字五聚石首人五世祖亮自江右任荆州<lb/>
　　學博遂卜築石壇居焉奎㓜穎異研心濓洛闗閩<lb/>
　　之學有聲諸生間慷慨負氣誼值嵗飢盡售其田<lb/>
　　廬糴米散給窮乏全活甚衆家坐是困教授生徒<lb/>
　　自給餘則公之族黨通邑賢之子開楚已未進士<lb/>
　　<hi>舊通志</hi>
　　曾曰唯字康生明探花可前孫性孝友兩居親䘮<lb/>
<pb n="KR2k0046_WYG_064-27a"/>
　　皆廬墓中康熙已酉鄉試吳逆犯境强迫之憤罵<lb/>
　　而死妻羅氏亦以身殉子也魯廪生績學工文孫<lb/>
　　憲椿邑庠生以優行聞<lb/>
　　劉鴻慶字子遵石首人順治丁酉舉人母鄒氏明<lb/>
　　末卒於亂離慶昕夕號慟因著哀哀篇以自傷甲<lb/>
　　寅吳逆犯順知其居鄉望重誘以官慶拒不從強<lb/>
　　迫之遂棄家遁去子宗亢宗詵徧求不得怏怏以<lb/>
　　卒<lb/>
<pb n="KR2k0046_WYG_064-27b"/>
　　嚴守正字國治江陵人性伉直言動不茍嘗捐廪<lb/>
　　賑饑施棺掩骨鄉里徳之孫克熾雍正甲辰舉人<lb/>
　　克明庚戌武進士<lb/>
　　曾昱儒字東萊石首人少孤事母以孝聞姊適劉<lb/>
　　姓家貧蚤寡而無子昱儒迎養以成其節性剛直<lb/>
　　不畏强禦而賙貧䘏困常如不及孤客落魄其鄉<lb/>
　　者輙捐貲遣歸人多義之<lb/>
　　侯諫臣字資若公安人少失恃育於祖母李李病<lb/>
<pb n="KR2k0046_WYG_064-28a"/>
　　親嘗湯藥衣不解帶者累月及卒哀毁踰禮父鍾<lb/>
　　愛異母弟諫臣曲體其志悉以遺産授之族子某<lb/>
　　少孤有利其産者力庇之且為完娶令復業嵗疫<lb/>
　　比閭姻戚闔室傳染至親皆避去諫臣躬饘粥調<lb/>
　　藥餌以保全之遇後進諄諄勉以孝友子孫遵其<lb/>
　　訓至今三世同居不忍析箸云<lb/>
襄陽府<lb/>
　唐張巨源襄陽人五世同居太宗詔旌其閭巨源嘗<lb/>
<pb n="KR2k0046_WYG_064-28b"/>
　習刑名書賜明經及第科<lb/>
　劉潭芳　常元治襄陽人芳五世同居治九世同居<lb/>
　俱旌表<lb/>
　明常存畏榖城人天啟辛酉舉人公車遇賊罵不絶<lb/>
　口而死<hi>以上舊通志</hi>
皇清李藻棗陽人以守城死難<hi>見列女志</hi>
鄖陽府<lb/>
　明郭可久保康嵗貢生四世同居家長授事卑㓜聽<lb/>
<pb n="KR2k0046_WYG_064-29a"/>
　命深得古人大宗之法孝友恭遜庭無間言鄉里稱<lb/>
　為義門云<lb/>
　寇士元上津庠生倜儻有異才懐宗時流賊蠭起元<lb/>
　散家産募戰士屢出竒破賊賊不敢逼城知縣蒋宗<lb/>
　縉詳加守備管營将事後以血戰死賊義而殮之<lb/>
　劉泗源鄖縣庠生明末路馮二賊圍鄖城中食盡将<lb/>
　潰泗源縋城入賊營為諜以間之賊兩營互相猜疑<lb/>
　天明遁去<lb/>
<pb n="KR2k0046_WYG_064-29b"/>
皇清謝廷賓保康諸生有知畧郝賊盤踞房竹間往往<lb/>
　　以輕騎掠野賓糾合鄉里保守山寨間出竒兵襲<lb/>
　　賊賊不敢縱人賴以安<hi>以上舊通志</hi>
直𨽻歸州<lb/>
　元田韋臯巴東人仕至金紫光禄大夫累世同居詔<lb/>
　旌為義門今其所居曰義門村<hi>舊通志</hi>
　明髙維逺興山庠生明末闖賊之亂縣設偽官殺戮<lb/>
　無忌維逺倡義執偽官戮之邑賴以安<lb/>
<pb n="KR2k0046_WYG_064-30a"/>
　譚正賓巴東人慷慨好義為里中所重懐宗末容美<lb/>
　土司每為邑患正賓集里人共相防禦㑹土蠻為浮橋<lb/>
　於清江渡將半正賓率衆奮擊土蠻敗走忽水漲<lb/>
　橋沒溺死千餘人容美銜憾宻使人刺殺之土蠻遂<lb/>
　横<hi>以上邑志</hi>
皇清何學禮長陽貢生避賊厚浪沱順治四年率先歸<lb/>
　　誠為土司所伺執之罵不絶口而死<hi>舊通志</hi>
　　義民<hi>附</hi>
<pb n="KR2k0046_WYG_064-30b"/>
武昌府<lb/>
　元馮三元史綽羅傳三為湖廣省公使素不知書冦<lb/>
　陷湖廣皂𨽻輩悉起為盜拉三以從三辭曰賊名惡<lb/>
　我等豈可為衆怒将殺之三遂唾罵賊乃縛諸十字<lb/>
　木舁之行而刲其肉三益罵不止抵江上賊斷其喉<lb/>
　去妻亦投江死<lb/>
　明周瓛　方良　羅詔謙　饒世禄俱武昌縣人正<lb/>
　統間各輸米一千石賑饑賜諭嘉奨建尚義坊旌之<lb/>
<pb n="KR2k0046_WYG_064-31a"/>
　<hi>舊通志</hi>
　張伯還大冶人正統五年饑出榖千二百石勅奨賚<lb/>
　羊酒立坊<lb/>
　胡大諒　盧欽　羅敬宗　李原俱通城人正統七<lb/>
　年輸米二千石備賑勅賜冠帶旌為義民<lb/>
　徐貴美興國人出榖千三百石賑饑<lb/>
　盧萬頃　盧萬紀　胡琥　葛雲昶　李實俱通城<lb/>
　人成化三年各輸五百石備賑給冠帶<lb/>
<pb n="KR2k0046_WYG_064-31b"/>
　鄭守梅通城人萬厯二十二年因平倭輸榖一千石<lb/>
　奉㫖建坊<lb/>
　杜漸通城人萬厯二十八年輸榖五百石備賑給冠<lb/>
　帶<lb/>
　李徳智字太癡江夏人生平薄名利一日有類丏者<lb/>
　言自銅鼓衛解官銀六十金來将納諸都司舟覆文<lb/>
　移墮水今歸請之聞公厚徳願暫置公所俟四十日<lb/>
　復來其人去死於路衛勘官錢逮其家併株連告䘮<lb/>
<pb n="KR2k0046_WYG_064-32a"/>
　者智聞持原銀詣都司納焉移文往勘縣令大驚立<lb/>
　釋諸囚夀八十九嵗卒<lb/>
　郭儀江夏人生兩月而母李氏卒父再娶李氏生六<lb/>
　子獨鍾愛儀儀奉母以孝聞嘗捕魚湖中拾遺金一<lb/>
　釡以足掩其坎私祝曰如為儀財勿以不義至當從<lb/>
　生理中得之平居蓄一木梃里人有鬭輙撲其不義<lb/>
　者人敬畏之<hi>以上舊通志</hi>
漢陽府<lb/>
<pb n="KR2k0046_WYG_064-32b"/>
　明嚴友諒孝感人輸榖二千石賑饑正統六年旌<lb/>
　戴紹葵　黄剛　劉仲能俱孝感人各輸榖千石賑<lb/>
　饑景泰二年旌<hi>以上舊通志</hi>
　李聰　彭思明　湯雲雷　黎伯讓　劉仲剛　周<lb/>
　永鎮　楊本澄　劉思恭　陳聰　嚴經　湯盤<lb/>
　唐瓛　馮芮　王琳　向浩　戴瑄　戴瑚　戴珪<lb/>
　　游必華孝感人俱輸榖賑饑成化時給冠帶<hi>邑志</hi>
　林羅材字徵卿黄陂人嘗至湖口遇金珠客暴疾授<lb/>
<pb n="KR2k0046_WYG_064-33a"/>
　以笥而死殮畢訪其家還之後兩遇大盜覺前商於<lb/>
　夢中呼醒預避得免學憲王爾禄録其事入隂隲編<lb/>
　中<hi>舊通志</hi>
　萬禄　劉經孝感人俱孝友萬厯間嵗饑活濟窮民<lb/>
　有司表異之<hi>邑志</hi>
　余文字懐峯孝感人慷慨好施每嵗祲輙出粟活饑<lb/>
　民有郷人溺其婦而逃漁人網得之棄諸道文惻然<lb/>
　施棺殮之婦父母知其女也疑文殮有故訴於官邑<lb/>
<pb n="KR2k0046_WYG_064-33b"/>
　令王驥訊得状髙其義禮為鄉賓旌以棹楔<hi>舊通志</hi>
黄州府<lb/>
　宋董助教黄岡人性仁慈篤於信義見貧乏輙捐貲<lb/>
　賑恤大觀間嵗大旱嘗為飯飼饑又設餈食給小兒<lb/>
　多所全活以夀終<lb/>
　明劉文輝　劉文煥廣濟人洪武初兄弟同解南糧<lb/>
　愆期法當死輝以長請坐煥曰兄子㓜伏斧鑕則子<lb/>
　孤無託某宜死頓首流血當事以其詞上皆赦之則<lb/>
<pb n="KR2k0046_WYG_064-34a"/>
　煥巳死矣太祖特書義民以旌<lb/>
　藍懋忠廣濟人正統四年出粟一千五百石賑饑勅<lb/>
　旌其門寵以冠帶羊酒<lb/>
　董經綸　陶以諒黄岡人好施與正統間嵗祲各輸<lb/>
　粟數千石賑濟有司以聞賜勅及羊酒復其家三年<lb/>
　並旌其廬<lb/>
　孫子華黄岡人正統間值嵗祲轉粟近萬石賑濟黄<lb/>
　麻蘄水三縣饑民有司御史臺以聞詔賜義民尚書<lb/>
<pb n="KR2k0046_WYG_064-34b"/>
　徐朝仕蘄水人正統間出千金榖千二百石助賑賜<lb/>
　勅並御製詩<lb/>
　石鏗　陶文達　黄仲懋黄梅人正統間各出榖數千<lb/>
　石賑饑𠡠諭勞以羊酒建坊旌為義民免本户雜差<lb/>
　三年<lb/>
　張士美黄梅人正統間罄家濟旱事聞給冠帶<lb/>
　蔡時蘄水人成化時出粟五百石賑濟授承仕郎<lb/>
　藍壠懋忠從子成化時為闔邑代輸春租<lb/>
<pb n="KR2k0046_WYG_064-35a"/>
　程孔良　游校　毛思寧　鄭徳廣　徐伯安　梅<lb/>
　桁　桂希堂俱廣濟人成化間輸榖賑饑<lb/>
　彭幅廣濟人𢎞治二年出榖賑饑事聞旌以冠帶<lb/>
　程友悌　劉禹清　戴子儉　徐萬貴　程紹宗<lb/>
　王應中　李正芳　劉璜　饒仲魁　吕用賢俱廣<lb/>
　濟人𢎞治間輸粟賑饑<lb/>
　張恩黄梅人兄光病疽醫言人吮之可活兄曰汝嫂<lb/>
　亡誰為吮者恩曰嫂猶人合耳吾天合忍坐視乎含<lb/>
<pb n="KR2k0046_WYG_064-35b"/>
　水嘬之再匹而愈<lb/>
　徐萬隆廣濟人有黄梅里役解餉數百金投宿因醉<lb/>
　遺於厠内隆拾歸遲二日役號哭來求隆還之<lb/>
　王友立廣濟人嘗得槖金於舊河口求亡者不得以<lb/>
　告於官則某里役領解之三百金也令義而旌之<lb/>
　藍孟文廣濟人萬厯戊申水災賑榖六百石又為本<lb/>
　族代輸秋糧<lb/>
　陳叔牧廣濟人萬厯間代闔族輸租千石<hi>以上舊通志</hi>
<pb n="KR2k0046_WYG_064-36a"/>
安陸府<lb/>
　明黄仁還潜江人家不甚豐喜施貧死無棺者每代<lb/>
　為營厝癸未冦亂離家十餘里遇流賊刄之頸将斷<lb/>
　昏沉中若見醫者為正其首敷以藥且有數人掖之<lb/>
　行家人避賊歸見其卧地上扶入室調治月餘而愈<lb/>
　云前所見者皆施棺之人也其孫金鑲中辛丑進士<lb/>
　<hi>舊通志</hi>
徳安府<lb/>
<pb n="KR2k0046_WYG_064-36b"/>
　明劉希堯安陸縣人年十五而孤弟希舜甫及週希<lb/>
　堯躬耕養母撫弱弟友愛終身又從姪文煥少孤收養<lb/>
　教訓如已子時人比之張公藝云<lb/>
　張正瑞　張竒瑞安陸縣人兄弟相友愛同居不析<lb/>
　產兄主家政弟為郡掾吏經營於外錢帛一無所私<lb/>
　自成童至衰耄六十年無間言郡守旌之<hi>以上舊通</hi>
　<hi>志</hi>
荆州府<lb/>
<pb n="KR2k0046_WYG_064-37a"/>
　明程必達石首人永樂癸夘大旱饑殍相望捐榖一<lb/>
　萬八千石賑活邑人次嵗大稔䝉賑者來償勿受復<lb/>
　捐材木為倉以備後賑名曰義倉楊文定溥記之<hi>舊</hi>
　<hi>通志</hi>
　毛貴公安人讀書知大義宣徳間山東饑輸粟千二<lb/>
　百石以賑𠡠建坊旌曰義民𥪡立大偃山<hi>邑志</hi>
　林守成楚紀公安人成化初麻寮商人以漆一器寄<lb/>
　守成而去至𢎞治中商始來適守成逺出商告之官<lb/>
<pb n="KR2k0046_WYG_064-37b"/>
　守成歸致漆縣庭封識如故啟視漆乾結惟中一滴<lb/>
　濡耳令嗟嘆良久杖其商錫守成肉米以旌其義<lb/>
　戴其仁松滋人胼胝養親兄弟同居内外無間言時<lb/>
　父年九十有七仁七十有三弟義七十禮六十七父<lb/>
　歿弔者千餘人<lb/>
　鄧琮江陵人精於醫求濟者不責報一日偶於途拾<lb/>
　遺金五十餘兩以帖招之及夫婦二人號泣至乃官<lb/>
　物也還之<hi>以上舊通志</hi>
<pb n="KR2k0046_WYG_064-38a"/>
　張誠明一統志荆州衛人性質樸好施與能急人<lb/>
　之難嵗大祲道殣相望出貲周賑多所全活且為瘞<lb/>
　其暴露者有軍人犯罪當贖将鬻男以償誠代出金<lb/>
　亦不責報後泛舟公安遇大風溺死甚衆誠獨免人<lb/>
　咸異之<lb/>
　馬良公安人正徳四年山東饑時詔天下輸粟得補<lb/>
　爵良輸粟三千石不受賜職奉詔勞以羊酒𠡠書一<lb/>
　軸特旌馬氏善良之門後孫芝龍□俱登進士應烜<lb/>
<pb n="KR2k0046_WYG_064-38b"/>
　舉人<hi>邑志</hi>
　周元自臨江徙家江陵居積致富而好行其徳嘉靖<lb/>
　三十九年黄灘隄潰出粟以賑貧民又修治橋路施<lb/>
　藥餌施棺及地嵗費千金里中咸多其義<lb/>
　劉漢夷陵人十嵗失父母居䘮如成人及長拮据治<lb/>
　生有羨即以施貧其姑早寡無子迎養終身有鬻子<lb/>
　以償官逋者父子不忍割漢代償之其善行多類此<lb/>
　王良策夷陵人折節敦行事親至孝雅喜施予出貸<lb/>
<pb n="KR2k0046_WYG_064-39a"/>
　里閈中㦯貧不能償即焚劵鄰有侵宅地者置不校<lb/>
　鄉人稱質行君子<lb/>
　劉宗釡字大鼎宜都人居家孝友秉心公直鄉人有<lb/>
　不平輙往質之嵗荒施粟活數千人<hi>以上舊通志</hi>
皇清李繼昌字公直江陵人嘗捐貲賑饑掩骼完婚娶<lb/>
　　周濟獄囚積四十餘年不懈妻朱氏事舅姑以孝<lb/>
　　聞值吳逆變後道殣相望氏煮糜以給全活者數<lb/>
　　千人時酷暑周旋釡鬵間湯火薫灼兩乳潰爛聞<lb/>
<pb n="KR2k0046_WYG_064-39b"/>
　　者驚歎稱為義門昌年八十二卒<lb/>
襄陽府<lb/>
　南北朝韓係伯南史列傳襄陽人事父母謹孝鄰居<lb/>
　種桑樹於界上為誌伯以桑枝䕃妨他地遷界上開<lb/>
　數尺鄰畔隨復侵之伯輙更改種久之鄰人慚愧還<lb/>
　所侵地躬往謝之齊建元三年蠲表門閭<lb/>
　明徐恬榖城人嘗拾遺金百二十兩訪其人還之分毫<lb/>
　不染<lb/>
<pb n="KR2k0046_WYG_064-40a"/>
　崔思敬光化人父岳與同邑王寳友善寳司鐸大寧<lb/>
　卒於官貧不能歸思敬往奔其䘮鄉里義之<hi>以上舊</hi>
　<hi>通志</hi>
鄖陽府<lb/>
　明楊五保康人兄弟五人同居以射獵為業有勇名<lb/>
　劉石二冦嘯聚山中欲掠逺安道經五所懼五不敢<lb/>
　履其境乃以貨私五假道五佯許隂伏弩以俟賊覺<lb/>
　不敢犯後賊平授千户職辭不受<hi>舊通志</hi>
<pb n="KR2k0046_WYG_064-40b"/>
直𨽻歸州<lb/>
　明王國芳歸州人嘗拾遺金一囊於路俄有二官差<lb/>
　惶遽走覔勢将投水芳急呼訊之以原嚢付還二人<lb/>
　泣謝而去<hi>邑志</hi>
　　義僕<hi>附</hi>
武昌府<lb/>
　明李事從　李視篆蒲圻人雙流令李甲之僕甲討<lb/>
　流賊死事從冒刄覔尸出遂以死殉視篆負骸厝名<lb/>
<pb n="KR2k0046_WYG_064-41a"/>
　山縣翠峯庵後塔中因薙髮為僧居倚塔前有聞必<lb/>
　告飲食必請枕席之間痛哭如相問答如是者八年<lb/>
　篆亦歿托藏尸於弟子粲寰又十五年甲仲子蕋珠<lb/>
　移櫬還里<hi>舊通志</hi>
漢陽府<lb/>
　明蕭効用漢上諸生蕭堯宷僕也巨猾孫景三刼宷<lb/>
　金捕逮急聚衆夜至宷家手刄一老嫗遂誣宷殺人<lb/>
　竟論死効用覔人代列寃状宻鑄刄佩肘後值巡按<lb/>
<pb n="KR2k0046_WYG_064-41b"/>
　大讞之日効用左持状右出刄大哭曰天乎殺老嫗<lb/>
　者蕭効用非堯宷也即就刎刎之再劃然有聲巡按<lb/>
　大驚改其案命負之出氣猶未絶尋指畫一七字七<lb/>
　者宷行呼也守者㑹意告曰若主得釋矣遂死而景<lb/>
　三卒坐罪<hi>舊通志</hi>
黄州府<lb/>
　明王九兒蘄水人州判王恱民僕也負擔隨主與流<lb/>
　賊遇賊探其擔中得金問主人何在不言加之刄無<lb/>
<pb n="KR2k0046_WYG_064-42a"/>
　懼色乘間肘恱民使去賊先剮其目次斷手每一揮<lb/>
　刀問主所在終不肯言<lb/>
　王子兒諸生王三慎僕各被賊數鎗兩無生理主欲<lb/>
　自投水中子兒力止之遂裹創負三慎山險風雨亂<lb/>
　尸堆積中走七十里竟抵家親串聚觀泣下如堵<hi>以</hi>
　<hi>上舊通志</hi>
　附増<lb/>
　明朱藴銙楚藩宗室懐宗癸未獻賊之亂不屈死之<lb/>
<pb n="KR2k0046_WYG_064-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　湖廣通志巻六十四<lb/>
</p>
<p>
</p>
  </div>
</body>
</text>
</TEI>
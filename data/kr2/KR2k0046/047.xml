<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻四十七</head> <lb/>
    <p>
<pb n="KR2k0046_WYG_047-1a"/>
欽定四庫全書<lb/>
　湖廣通志巻四十七<lb/>
　　鄉賢志<lb/>
　　古者論士必於鄉而士大夫之賢者皆得祀於其<lb/>
　　鄉惟鄉黨有定論斯國史亦從而採輯焉滔滔江<lb/>
　　漢南國之紀若尹内史之文武為憲孟吉公之忠<lb/>
　　孝雙美著名經史尚矣至於經國型方勤學敦行<lb/>
　　或出或處皆名教之樂地人倫之標凖也<lb/>
<pb n="KR2k0046_WYG_047-1b"/>
本朝釐定祀典各省鄉賢皆奉<lb/>
㫖下禮部覈品行而定去留法綦嚴矣榮亦有加焉鄉<lb/>
　　之後進瞻俎豆而企風徽獨無卓然興起以繼前<lb/>
　　賢之芳躅者乎<lb/>
武昌府<lb/>
　三國孟宗<hi>詳孝子志</hi>
　唐李邕郡縣志字太和其先江都人父善徙居鄂州<lb/>
　之永安唐書列傳邕少詣李嶠願一見祕書嶠薦之<lb/>
<pb n="KR2k0046_WYG_047-2a"/>
　假直祕閣未幾辭去嶠問以奥篇祕帙對辨如響拜<lb/>
　左拾遺㑹宋璟奏張昌宗有不遜語請付法則天不<lb/>
　應邕進曰宋璟志安社稷非為身謀望陛下可其奏<lb/>
　則天色解明皇時為陳州刺史張説忌之以事下獄<lb/>
　許州人孔璋上書救之減死謫貶遵化縣尉後從中<lb/>
　官楊思朂討賊有功歴括淄滑三州刺史上計京師<lb/>
　阡陌聚觀以為古人天寳初歴汲郡北海大守李林<lb/>
　甫因事矯殺之年七十餘邕早擅才名雖謫外中朝<lb/>
<pb n="KR2k0046_WYG_047-2b"/>
　衣冠天下寺觀多齎金帛往求其文有集七十巻後<lb/>
　贈祕書監<lb/>
　李鄘唐書列傳字建侯邕從孫第進士為李懐光所<lb/>
　辟歴監察御史懐光叛鄘陷賊中宻與髙郢刺賊虚<lb/>
　實及所以攻取者白諸朝事泄懐光詰責鄘詞氣不<lb/>
　撓三軍感動懐光囚之河中賊平入為吏部員外郎<lb/>
　徐州張建封卒兵亂囚監軍迫建封子愔主軍務帝<lb/>
　以鄘剛敢拜宣慰使持節直入其軍諭以禍福出監<lb/>
<pb n="KR2k0046_WYG_047-3a"/>
　軍獄中復其位衆不敢動愔上表謝罪還稱㫖遷郎<lb/>
　中憲宗立為京兆尹累官刑部尚書後為淮南節度<lb/>
　使諷諸道輸貨助軍由是悉獻吐突承璀薦之召拜<lb/>
　同中書門下平章事鄘不喜由宦倖進以太子少傅<lb/>
　致仕卒諡曰簡<lb/>
　廖忠<hi>詳忠臣志</hi>
　五代呉仲舉<hi>詳忠臣志</hi>
　宋呉中復宋史列傳字仲庶進士及第知峨嵋廢淫<lb/>
<pb n="KR2k0046_WYG_047-3b"/>
　祠代還不載一物通判潭州時御史中丞孫抃初未<lb/>
　相識薦殿中侍御史或以問抃曰昔人恥呈身御史<lb/>
　今豈有識面臺官也中復益勵風節劾宰執梁適劉<lb/>
　沆仁宗飛白書鐵御史三字賜之進龍圖直學士知<lb/>
　江寧郵兵鞭廵轄官中復以便宜戮首惡流其餘又<lb/>
　歴成都府永興軍拒行青苖法後關内大旱請賑恤<lb/>
　流亡執政惡之謂為不實削一階起知荆州坐過用<lb/>
　公使酒免卒年六十八中復樂易簡約好周人急士<lb/>
<pb n="KR2k0046_WYG_047-4a"/>
　大夫稱之從孫擇仁<lb/>
　馮京宋史列傳字當世江夏人少雋邁不羣鄉舉禮<lb/>
　部廷試皆第一時尚未娶張堯佐欲妻以女京力辭<lb/>
　出判荆南府事還修起居注時呉充以論温成皇后<lb/>
　追册事黜知髙郵京疏稱不當黜劉沆請並斥京仁<lb/>
　宗曰京何罪但解其起居注旋復試知制誥避婦翁<lb/>
　富弼當國嫌拜龍圖閣待制知揚州改江寧府以翰<lb/>
　林侍讀學士召還糾理刑獄知開封數月不詣丞相<lb/>
<pb n="KR2k0046_WYG_047-4b"/>
　府韓琦疑京傲語弼弼使往見京曰公為宰相從官<lb/>
　不妄造請乃為公重非傲也出撫陜西請城古渭通<lb/>
　西羌唃氏畀木征官以斷夏人右臂除端明殿學士<lb/>
　改御史中丞王安石方議新法更張制度京論之安<lb/>
　石指為邪説請加黜逐帝不聴擢樞宻副使進㕘知<lb/>
　政事數與王安石辨論保甲養馬不可行又薦劉攽<lb/>
　蘇軾掌外制㑹選人鄭俠上書言時政謂京可相吕<lb/>
　惠卿譖京朋黨罷知亳州尋以資政殿學士出知渭<lb/>
<pb n="KR2k0046_WYG_047-5a"/>
　州值茂州叛徙知成都府蕃部何丹方寇雞棕關聞<lb/>
　京至詣降議者欲搗其巢穴京請於朝禁侵掠給稼<lb/>
　器糗糧遣之歸蕃部皆喜受盟願世為外藩復召知<lb/>
　樞宻院京以疾未至帝遲其來至形之夢因有夢寐<lb/>
　不忘之詔隨以觀文殿學士知河陽哲宗立拜保寧<lb/>
　軍節度使知大名府改彰德范祖禹論京生平先後<lb/>
　為安石惠卿所傾沮中立不倚且昭陵學士惟京在<lb/>
　付以樞宻必允公論時京己老乃以中太乙宫使兼<lb/>
<pb n="KR2k0046_WYG_047-5b"/>
　侍講改宣徽南院使拜太子少師致仕卒年七十四<lb/>
　帝臨奠於第諡文簡所著文集奏議三十巻<lb/>
　費師古楚紀蒲圻人天聖二年登宋郊榜進士英敏<lb/>
　有才尤長賦咏官至諫議大夫時知諫院范鎮以請<lb/>
　建皇儲罷職師古抗疏留之不報遂致仕而歸著有<lb/>
　疊秀亭詩草<lb/>
　呉擇仁宋史呉中復傳擇仁字智夫興國人以父任<lb/>
　為雍邱主簿因河決得議事朝堂宰相范純仁異之<lb/>
<pb n="KR2k0046_WYG_047-6a"/>
　曰簿領中乃有是人耶㑹畿内饑多盜選知太康以<lb/>
　靜鎮為政盜不入境按治中貴譚正奴犯法正譖之<lb/>
　徽宗遣宋喬年往鞫不能得擇仁毫毛罪喬年歸薦<lb/>
　之擢西河路轉運使判官從招討使王厚伐青唐有<lb/>
　功進集賢殿修撰為京畿都轉運使知開封治宦官<lb/>
　楊戩匿賣珠人戩中以事出知熈州終徽猷閣直學<lb/>
　士知渭州<lb/>
　陳倬<hi>詳義士志</hi>
<pb n="KR2k0046_WYG_047-6b"/>
　陳求道<hi>詳忠臣志</hi>
　任獻夫<hi>詳文苑志</hi>
　盛子充明一統志興國人登崇寧進士親喪廬墓鄉<lb/>
　里稱孝多藏書置萬巻閣初與王黼同舍黼登相位<lb/>
　一無所求仕為朝奉郎<lb/>
　李義山姓譜字伯髙嘉魚人讀書一過能解大義師<lb/>
　事朱仲晦張敬夫嘉定中第進士累官金部郎中時<lb/>
　稱其行美如瑜節介如石又序其詩為渡江後一大家<lb/>
<pb n="KR2k0046_WYG_047-7a"/>
　呉必大字伯豐明一統志興國人以父任為吉水丞<lb/>
　屬權臣指朱子為偽學遂棄官歸早師張栻吕祖謙<lb/>
　晩師仲晦深䆒理學議論守正為儒林所重<lb/>
　馮洽<hi>詳文苑志</hi>
　邵應豹字起南其先淳安人父遊武昌生應豹家焉<lb/>
　明一統志豹舉嘉熈二年進士為常德司户歴知江<lb/>
　夏寳應潯州皆有惠政府志豹以母老辭禄侍養時<lb/>
　丁賈二相皆與同年當路薫灼豹獨絶之幼篤孝母<lb/>
<pb n="KR2k0046_WYG_047-7b"/>
　疾醫須鵲肉和藥豹黙禱鵲自投於庭母遂愈其後<lb/>
　居喪哀毁成疾再祥不禫及老杜門謝客吟咏自適<lb/>
　其出處進退皆能守禮度義卒年九十五爵淳安縣<lb/>
　男食邑三百户<lb/>
　元何槐孫字德孚蒲圻人幼穎慧日記數千言泰定<lb/>
　四年成進士初授宜黄尹洞燭民隠人不敢欺值歳<lb/>
　饑勸賑有方再推德安雲夢俱著政聲至正二年遷<lb/>
　慶元路總管府推官申條約決疑獄未嘗以聲色加<lb/>
<pb n="KR2k0046_WYG_047-8a"/>
　人而委曲得情闔郡畏服著有善政指南書及碑碣<lb/>
　諸文行世<hi>舊通志</hi>
　李英楚紀嘉魚人元末保障鄉閭從㕘政阿魯輝復<lb/>
　武昌有功授校尉甲午秋蘄黄祝寇以舟師溯武昌<lb/>
　英伏兵江中擊賊溺死者無數授黄州府同知以疾<lb/>
　辭不赴<lb/>
　明劉任明一統志武昌縣人元四川行省㕘政洪武<lb/>
　初召為兵部尚書後出為廣東行省㕘政以善政聞<lb/>
<pb n="KR2k0046_WYG_047-8b"/>
　東莞伯何真降附任處之得宜召為應天府尹<lb/>
　曽泰楚紀江夏人洪武初以秀才徴上重其學行毎<lb/>
　慷慨論事言無不從超拜户部尚書<lb/>
　蔡哲分省人物考字思賢武昌縣人洪武初任右司<lb/>
　郎中奉命詣贛州招諭熊天瑞遂遣子入朝又命往<lb/>
　蜀報夏明昇聘挾畵師同往圖其山川險要因言昇<lb/>
　可伐卒用其策進㕘政復召為御史以所舉御史某<lb/>
　犯法被劾免官及卒上深惜之<lb/>
<pb n="KR2k0046_WYG_047-9a"/>
　劉維楚紀咸寧人洪武初徴詣金陵諸司營構咸資<lb/>
　草創授工部尚書<lb/>
　周縉分省人物考字伯紳武昌縣人洪武初授永清<lb/>
　典史攝縣事以廉幹稱靖難兵起守令相率迎降縉<lb/>
　極力拒守兵寡不能敵懐印而南道聞繼母喪歸終<lb/>
　喪糾義旅勤王聞事定匿民間後械至京下獄謫戍<lb/>
　興州以子代得還<lb/>
　周瓛縉長子縉謫戍興州瓛為家督撫諸弟極友愛<lb/>
<pb n="KR2k0046_WYG_047-9b"/>
　鄉黨宗族無間以子源貴贈監察御史<hi>舊通志</hi>
　魏觀分省人物考字把山蒲圻人國初被徴與劉基<lb/>
　宋濓同謁上與語竒之授平江州學正歴遷兩淮都<lb/>
　轉運入為起居注洪武初命侍太子説書大本堂及<lb/>
　授諸王經三年轉太常卿改定諸祀典稱㫖集大明<lb/>
　志成進國子祭酒四年廷試進士觀與孫吾王僎為<lb/>
　讀巻官得呉伯宗等一百二十人坐考祀孔子禮不<lb/>
　以時奏謫知龍南縣未至即召還為禮部主事廷臣<lb/>
<pb n="KR2k0046_WYG_047-10a"/>
　薦觀有治才出知蘇州府懲苛政敬老恤民建學宫<lb/>
　舉鄉飲禮聘名士風教勃興擢四川行省㕘知政事<lb/>
　父老疏留命還郡以修府署浚河事御史張度誣奏<lb/>
　之與髙啟等並坐死上尋悔之命所過致祭皇太子<lb/>
　諸王哀賻有加乃歸瘞賜祭葬<lb/>
　王允茂分省人物考字才英蒲圻人嗜學通經與兄<lb/>
　志學相友愛洪武十八年舉明經授泰寧令釐革弊<lb/>
　政民情翕然太祖錫丹符以旌之卒於官<lb/>
<pb n="KR2k0046_WYG_047-10b"/>
　宋忠楚紀字德敬崇陽人洪武初令清流興學剔弊<lb/>
　有羣盜嘯聚忠抵其巢撫之俱降立廵檢以管束之<lb/>
　遷刑部員外清流士民請於朝擢汀州知府<lb/>
　成務楚紀字惟幾興國人洪武丙子舉人授廣元諭<lb/>
　適御史按邑率諸生郊迎望見行李繁重遽麾諸生<lb/>
　返御史至問生員何在對曰行李甚盛恐壊士子心<lb/>
　術御史竒之以敢言薦擢行人使暹羅改御史永樂<lb/>
　間設貴州省上顧見務英偉曰黒御史可任按察使<lb/>
<pb n="KR2k0046_WYG_047-11a"/>
　務往振揚風紀貴人以鐵面稱之歴官二十五年未<lb/>
　嘗攜家<lb/>
　范俊分省人物考大冶人洪武間以貢拜監察御史<lb/>
　歴陞左僉都御史以風裁見稱權貴避之<lb/>
　劉仲廉楚紀江夏人洪武乙丑進士淳質有守永樂<lb/>
　初營建北京多效勞績陟工部侍郎轉尚書<lb/>
　鄧真分省人物考字存誠江夏人永樂辛卯進士授<lb/>
　監察御史上疏言時務十事擢山東臬司讞獄詳明<lb/>
<pb n="KR2k0046_WYG_047-11b"/>
　政事通敏轉布政使愛民如子卒於官士民像祀之<lb/>
　王愷分省人物考字時舉允茂子永樂甲申進士知<lb/>
　江寧諸務煩劇處之裕如命撫畿甸逋氓旋集上問<lb/>
　户部錢榖出納面對不爽進左中允時漢庶人搆陷<lb/>
　宮僚下獄愷誦讀不輟宣德初補廣西僉事猺獞為<lb/>
　亂遣文武將臣同愷往撫底平賜遊後苑觀元宵燈<lb/>
　愷疏陳六事特賜俞允征大藤峽襄翊有功至潯州<lb/>
　建學校荒徼向化轉廣東左㕘議往撫欽廉叛寇事<lb/>
<pb n="KR2k0046_WYG_047-12a"/>
　平刻石招逺山<lb/>
　陳智分省人物考字孟機咸寧人永樂丙戍進士授<lb/>
　監察御史按閩斷書生張疑獄按南畿捕奸黨數十<lb/>
　置於法擢陜西按察使剪猾理滯囹圄為空洪熈初<lb/>
　入覲兵部奏以馬給朝覲官歳納一駒智上疏謂職<lb/>
　官牧民而令為户部孳馬失朝廷禮下體非新政所<lb/>
　宜仁宗嘉納之父喪廬墓服闋乃涖陜陜饑連有大<lb/>
　役皆止之宣德中進江西右布政永豐張子良亂智<lb/>
<pb n="KR2k0046_WYG_047-12b"/>
　戮其首餘黨皆宥免正統初進都御史數平反大獄<lb/>
　御史張朂訊囚失實智笞之朂遂誣以他事落職歸<lb/>
　楊昺楚紀字文昭崇陽人永樂壬辰進士授監察御<lb/>
　史守制起補貧至不能趨朝後為山東道是時法尚<lb/>
　嚴奏免坐死者三百人性耿介彈劾不避權貴宣德<lb/>
　四年出為浙江僉事賊據百丈山蘆弄洞頻出金衢<lb/>
　剽掠昺亟攻之圍其山賊首自經餘皆散七年考滿<lb/>
　以疾辭歸正統二年少傅楊士竒少保楊溥薦昺可<lb/>
<pb n="KR2k0046_WYG_047-13a"/>
　大用及引見上嫌其鄉語補廣東按察使士竒曰何<lb/>
　為猶土音耶昺曰世楚人奈何效齊語媚時居廣東<lb/>
　三年致仕歸年八十六卒<lb/>
　龔伯寧字文卿明一統志崇陽人永樂甲辰進士知<lb/>
　新昌公明廉介鋤強息訟勸課農桑鑿天寳山引水<lb/>
　灌田甚廣入覲卒於都<lb/>
　王竑字公度江夏人正統巳未進士授户部給事景<lb/>
　帝監國廷臣伏闕劾中官王振罪錦衣指揮馬順叱<lb/>
<pb n="KR2k0046_WYG_047-13b"/>
　衆令起竑奮臂捽順髪齒其肉百官爭捶順死直聲<lb/>
　大振旋因邊警擢僉都御史督守居庸諸關事平廵<lb/>
　撫淮揚兼總督漕運官弁畏服歳大饑盡心賑救全<lb/>
　活者百八十萬人英宗復辟石亨論其擊順事罷為<lb/>
　民天順四年復起原職征平凉寇平歴官兵部尚書<lb/>
　致仕卒諡莊毅賜祭葬<hi>明史稿</hi>
　辛浩分省人物考字養正江夏人正統戊戍進士任<lb/>
　監察御史彈劾不畏權勢謫戍遼陽乃選教將校子<lb/>
<pb n="KR2k0046_WYG_047-14a"/>
　弟皆有成天順中復其官<lb/>
　盧中楚紀字守正蒲圻人父貴賢性嚴中奉命惟謹<lb/>
　正統十年成進士歴員外郎中居布衣蔬食遇權璫<lb/>
　貴戚屹然弗少遜門無私謁用法不撓父嘗鞭之甘<lb/>
　受焉及㕘議浙江歸守父訓蕭然無一物人盡稱其<lb/>
　廉樸而父名益彰云<lb/>
　李田分省人物考字舜耕嘉魚人景泰甲戍進士歴<lb/>
　户部郎中成化初督餉征蜀有功擢廣東左㕘議海<lb/>
<pb n="KR2k0046_WYG_047-14b"/>
　南夷叛抵穴懇諭夷皆効順進左㕘議辨綵幣墨印<lb/>
　之弊累遷副都御史廵撫京畿歳饑發廩全活萬人<lb/>
　嘗建議増漕以足邊餉嚴令以警邊烽給財以市戰<lb/>
　馬設法以完隊伍專任以責成功申禁以息囂訟皆<lb/>
　允行之中官汪直用事怒田不私謁遂致仕歸<lb/>
　劉諒分省人物考字守貞興國人景泰間監生授鹽<lb/>
　城令延禮良師訓誨庠士暇則出郊勸農親授耘刈<lb/>
　之法值蝗禱於城隍蝗皆入海死歳旱禱輙應雨不<lb/>
<pb n="KR2k0046_WYG_047-15a"/>
　出境有一村雨不及廉其故得妻殺夫之寃人尤異<lb/>
　之宿民舍夢有赴愬者明日猫投竈死命掘之下一<lb/>
　古墓為徙葬焉淮賊喬亮屢捕不獲賊過鹽城上官<lb/>
　責諒捕之喬曰毋累仁賢父母自投聴解出鹽城境<lb/>
　仍亡九載考績民不忍舍復留三年致仕歸<lb/>
　龔晟字德輝蒲圻人幼而穎異天順甲辰進士授御<lb/>
　史按廣東時寇猖獗疏陳兩廣不協必建制府以大<lb/>
　臣總督軍務策應乃無齟齬上嘉納行之成化十一<lb/>
<pb n="KR2k0046_WYG_047-15b"/>
　年孝宗六歳尚處西宫中外慮萬貴妃為害首請建<lb/>
　立東宫儲位以定尋疏論元宰李時量移貴州㕘議<lb/>
　歸卒<hi>舊通志</hi>
　徐鏞楚紀字用和興國州人成化已丑進士授行人<lb/>
　拜監察御史廵視通州奏定漕卒輓輸著為令州人<lb/>
　便之復按福建疏災異四事㑹星變請免慶成宴謫<lb/>
　鎮原令歳饑移民就粟多所全活尋改臨潼父老泣<lb/>
　送之後總督漕運持法糾邪軍民沾惠卒賜祭葬弟<lb/>
<pb n="KR2k0046_WYG_047-16a"/>
　鉞𢎞治庚戍進士仕至知府鈺癸丑進士官太僕卿<lb/>
　向珍分省人物考字子席大冶人由太學授廣西興<lb/>
　業令木頭峝寇猖獗集民守禦成化乙酉韓雍為總<lb/>
　督賊扼其要路使不通珍潛往見之韓竒其來委以<lb/>
　便宜遂破賊以火攻搗其穴擒斬甚衆韓上其功陞<lb/>
　鬰林知州未幾卒民祠祀之城北有向公井珍備賊<lb/>
　時所禱泉也<lb/>
　呉廷舉字獻臣嘉魚人洪武中以戍籍𨽻梧州登成<lb/>
<pb n="KR2k0046_WYG_047-16b"/>
　化丁未進士授順德令潔己愛民都御史徐某欲為<lb/>
　權璫修家廟舉不從適毁滛祠以其材作書院修學<lb/>
　宫廣東盜起陞兵備僉事討平之改兼鹽法時劉瑾<lb/>
　遣官斂諸省庫銀解京意在索羡舉第以額應解又<lb/>
　劾太監潘忠二十罪逮繫獄拷掠枷之十餘日幾死<lb/>
　謫戍雁門逾月宥為民瑾誅召補雲南副使擢江西<lb/>
　㕘政討桃源賊深入為所得不少挫久之伺得賊中<lb/>
　要領反執其魁以歸晉廣東左布政使立番舶進貢<lb/>
<pb n="KR2k0046_WYG_047-17a"/>
　交易之法平驛逓之役陞副都御史賑濟湖南土官<lb/>
　相仇殺舉檄諭解疏請隂備宸濠嘉靖初召為兵部<lb/>
　右侍郎上疏忤政府改南工部尋改户部遷右都御<lb/>
　史廵撫應天中貴張志聰驕横具疏劾其貪黷狀後<lb/>
　以南工部尚書乞歸衣敝帶穿不事藻飾言行必信<lb/>
　人不能奪所居湫隘無郭外田惟藏書萬巻夜猶披<lb/>
　閲其在太學時兄事羅玘玘病痢僕死自煮藥飲之<lb/>
　負以如厠一書夜數十返所著有奏書數百篇雜著<lb/>
<pb n="KR2k0046_WYG_047-17b"/>
　千篇卒年六十六無以為殮都御史姚鎮為營葬湛<lb/>
　若水銘其墓隆慶初追録賜祭葬加太子少保諡清<lb/>
　惠<hi>明史稿</hi>
　張璞分省人物考字中美江夏人𢎞治乙丑進士授<lb/>
　知縣拜監察御史按雲南單車行部逺近凛然時鎮<lb/>
　守中官役軍虐民璞重懲之忤劉瑾逮繫詔獄卒贈<lb/>
　太僕少卿<lb/>
　李承勛分省人物考字立卿田之子𢎞治癸丑進士<lb/>
<pb n="KR2k0046_WYG_047-18a"/>
　知太湖俗獷悍難治勛以善政變其習徴為南部郎<lb/>
　出守南昌劇賊驕藩内外孔棘勛屢進戰諭降王竒<lb/>
　斬賊胡雪二酋華林賊平境内安輯即疏請蠲租八<lb/>
　年桃源賊起江浙勛策賊所由間道設伏破之歴陞<lb/>
　都御史廵撫遼東節省積羨為戰守芻糧備邊境以<lb/>
　寧嘉靖初晉兵部尚書提督團營惡郭勛驕縱剪其<lb/>
　羽翼十年詔問耕桑禮勛言禮有儀文政有根本惟<lb/>
　上下節儉墾田興水利足民衣食為今日急務又問<lb/>
<pb n="KR2k0046_WYG_047-18b"/>
　郊禘以正經術順人心對卒贈少保上親製奠章諡<lb/>
　康惠子敉官益府長史<hi>㕘舊通志</hi>
　戴書分省人物考字天錫崇陽人𢎞治壬戍進士授<lb/>
　南京大理寺正讞獄原情出補四川僉事持守廉潔<lb/>
　多所興革歴陞苑馬少卿備兵甘肅上安邊疏病歸<lb/>
　家居十載無儋石儲備兵臨安平尋甸安銓之亂以<lb/>
　大學士李時薦廵撫貴州時因寇擾不靖上八可征<lb/>
　策區畫精詳人服其識平生剛方儉約所至有氷蘖<lb/>
<pb n="KR2k0046_WYG_047-19a"/>
　聲卒賜祭葬<lb/>
　胡濓分省人物考字深甫崇陽人幼穎異鑽研六經<lb/>
　性至孝昕夜焚香籲天以祈母壽母病躬侍湯藥晝<lb/>
　夜不解帶兄弟分産涕泣數日田地自取磽薄者𢎞<lb/>
　治乙酉舉於鄉九試禮闈不第授四川定逺令遷邑<lb/>
　築城百姓安堵陞知蘭州未行卒蜀人祀之有疾病<lb/>
　就禱輙愈<lb/>
　劉珂分省人物考字公珮興國人𢎞治丙辰進士令<lb/>
<pb n="KR2k0046_WYG_047-19b"/>
　長洲興學校除盜賊墾民田三千餘畆興水利七百<lb/>
　一十處置義冡三毁淫祠十㑹有濬河之役水部奏<lb/>
　徴郡屬僱役錢珂力言於當道疏請奏免歳省費不<lb/>
　下十餘萬補太僕丞奏革本寺丞四員陳備邊水利<lb/>
　八事逆瑾亂政乞休歸<lb/>
　鍾湘分省人物考字用秀興國人𢎞治壬戍進士授<lb/>
　户部主事擢知漳州府㑹鄰廣山寇倡亂合一省兵<lb/>
　殱之芻粟日費數百金悍卒不可法馭湘區畫有度<lb/>
<pb n="KR2k0046_WYG_047-20a"/>
　率死士先搗巢穴縛其首惡給脅從者牛粟而遣之<lb/>
　餘賊感泣不戰而巢遂空海寇聞之亦皆就降以功<lb/>
　進階三品禄視㕘政歳饑多方賑濟忽疾篤庫有餘<lb/>
　羨數千兩署印者欲私分之湘曰汝欲汚吾名耶悉<lb/>
　登簿籍擢廣東㕘政未行卒<lb/>
　韓楷字以正江夏人正德辛未進士授刑科給事遷<lb/>
　掌禮科以議大禮廷杖出為知府歴任雲南廵撫<hi>舊</hi>
　<hi>通志</hi>
<pb n="KR2k0046_WYG_047-20b"/>
　孟廷柯分省人物考字培之武昌縣人正德辛未進<lb/>
　士任大理寺副與修撰舒芬等諫武宗南狩謫户部<lb/>
　照磨嘉靖初累擢雲南㕘政<lb/>
　仵瑜明一統志字忠甫蒲圻人工部主事紳之子舉<lb/>
　正德庚午鄉試第一丁丑登進士授禮部主事世宗<lb/>
　踐祚上勤聖學篤親親開言路敬大臣選諫臣去浮<lb/>
　屠拯困窮重守令修武備儲人材十事皆嘉納之以<lb/>
　原官提督四譯館是時四譯朝貢如哈宻佛郎機諸<lb/>
<pb n="KR2k0046_WYG_047-21a"/>
　國中朝權貴黷其寳賂而諸國亦各以貨取鈎致積<lb/>
　有輕心惟朝鮮最恭謹彬雅有上國風瑜則示之以<lb/>
　禮輕重畏懐之罔不悦服後議大禮忤㫖廷杖卒隆<lb/>
　慶初贈光禄少卿䕃子宻國子生<hi>參郡志</hi>
　胡堯元分省人物考字廷猷蒲圻人正德辛未進士<lb/>
　授户部主事以忤權貴謫髙郵州同知轉瑞州府通<lb/>
　判已卯夏運糧呉城宸濠叛乃間道還瑞守宋以方<lb/>
　被擒元攝郡事泣諭士民死守請兵王守仁即日具<lb/>
<pb n="KR2k0046_WYG_047-21b"/>
　疏朝廷得奏即擢守瑞州逆黨李蕃掠瑞元偽稱迎<lb/>
　降伏發擒之從督府攻南昌戰黄家渡師次鄱湖與<lb/>
　伍文定縱火焚賊舟遂縛宸濠定紛亂清獄訟輕徭<lb/>
　役恤旱澇建書院以功擢廣西㕘政征思恩冒瘴卒<lb/>
　桂林人祠祀之贈右布政使司<lb/>
　汪文明字希舜崇陽人正德丁卯舉人為順慶教授<lb/>
　進諸生語以正學先行後文知彭澤縣稱難治勸農<lb/>
　課桑民日殷阜未幾以勞致疾彭民禱於丹景山及<lb/>
<pb n="KR2k0046_WYG_047-22a"/>
　九壠山竟不起<hi>舊通志</hi>
　汪文盛分省人物考字希周崇陽人少穎異與兄文<lb/>
　明友愛篤至正德辛未成進士授饒州府推官時宗<lb/>
　藩驕恣悉繩以法搆誣逮繫日從犴狴中誦春秋三<lb/>
　傳釋還㑹桃源寇起檄往視師規畫多中入為武選<lb/>
　主事諫南廵械杖幾死嘉靖初擢車駕郎中清冗員<lb/>
　抑璫戚出守福州建三山書院築羅源諸邑城處琉<lb/>
　球諸國貢使遷浙江督學闡明正學交人莫登庸竊<lb/>
<pb n="KR2k0046_WYG_047-22b"/>
　奪稱兵以才望拜右僉都御史廵撫其地宣布恩威<lb/>
　選厲鋒鋭卒致底定進大理卿病歸卒賜祭葬著白<lb/>
　泉文集<lb/>
　詹文光字用賔江夏人與弟文慶子乾同舉於鄉嘉<lb/>
　靖已丑成進士歴官知府有廉聲以親老歸養生平<lb/>
　不愧衾影考道問業者常滿户外<hi>舊通志</hi>
　馮世雍<hi>詳文苑志</hi>
　郭懋三楚文獻録字子德江夏人昭信校尉郭用裔<lb/>
<pb n="KR2k0046_WYG_047-23a"/>
　孫中嘉靖已酉舉人授把縣諭流賊薄把邑令棄城<lb/>
　走懋毅然居守民藉以安兩臺異之檄代行把事城<lb/>
　久圯且無軍食令城中樓居者出板片補城隙又令<lb/>
　户出粟一升富者倍之咄嗟而食辦圯皆治賊薄城<lb/>
　張蓋鼓樂廵其上以宻計縛其來探者賊遂遁去事<lb/>
　聞遷威逺知縣丁艱補舒城舒多逋賦立法簡易民<lb/>
　爭來輸未及期額己完故事馬歳一徴駒為白御史<lb/>
　請計值以銀代民便之江北永為例擢趙州牧奸民<lb/>
<pb n="KR2k0046_WYG_047-23b"/>
　挾弓矢騎駿馬取人道上懋令所屬沿途為牆使不<lb/>
　得馳突行者得無患薦治行異等以忌者中傷力引<lb/>
　歸子三次正域後貴贈如其官<lb/>
　侯應爵字天錫江夏人嘉靖戊午鄉舉授乳源令清<lb/>
　浮糧二百石曲江為韶首邑役頗煩應爵代為均之<lb/>
　鄰邑訟不決發令審理能持平聴斷韶人德焉攝篆<lb/>
　新㑹創建海城遷廉州同知以勦羅旁首功超遷羅<lb/>
　定僉事擒猺寇飛龍飛虎等撫其衆遷貴州㕘議以<lb/>
<pb n="KR2k0046_WYG_047-24a"/>
　母老歸地方利病知無不言楚賦徴米以食衛軍謂<lb/>
　之府米力請當道裁其半卒年七十七<lb/>
　吕調音字宗夔江夏人嘉靖辛卯舉人知汝陽遷眉<lb/>
　州牧俱稱亷平宦歸如寒士知汝時識廵撫趙賢於<lb/>
　總角及賢撫楚數式其廬一無所請某王以罪將廢<lb/>
　行千金為壽大怒揮去沒後趙為表其墓<hi>以上舊通</hi>
　<hi>志</hi>
　熊桴分省人物考字元乗武昌縣人嘉靖庚戍進士<lb/>
<pb n="KR2k0046_WYG_047-24b"/>
　知太倉勸農興學革庫役諸費倭寇入犯時承平無<lb/>
　備桴城守五晝夜倭退明年復至以舟師逆擊破之<lb/>
　功上累陞蘇松兵備南沙寳山之役擒賊首王直捷<lb/>
　聞賜金幣進副使金山軍亂單車召諸將吏笞之誅<lb/>
　其首惡事遂平建城開渠増補田賦陞雲南㕘政女<lb/>
　官素儀為亂撫降之移山東㑹通河決桴相地要害<lb/>
　鑿渠築隄分導三河水患以息進浙江右布政海寇<lb/>
　曽一本圍廣東擢僉都御史往撫之上平寇四策行<lb/>
<pb n="KR2k0046_WYG_047-25a"/>
　鄉約保甲團練法奏蠲魚鹽逋課造戰艘拊士民區<lb/>
　畫具備然後進兵擊一本於潮海敗之疏請置一縣<lb/>
　仍檄安南備境上勿令南逸賊分據馬耳㠗牛田洋<lb/>
　檄閩兵圍之一本誘日本王丘古所寇惠州值把總<lb/>
　周雲翔叛為倭内應桴急縱火焚賊縱反間誅雲翔<lb/>
　獲丘古所隨擒一本於蓮花澳以功進副都御史積<lb/>
　瘁卒於軍贈兵部侍郎賜祭葬廕子入監<lb/>
　尹相三楚文獻録字商衡嘉魚人嘉靖壬辰進士授<lb/>
<pb n="KR2k0046_WYG_047-25b"/>
　行人遷南刑垣南太廟災疏陳六事上嘉納之糾劾<lb/>
　武寧侯配享霍尚書紛更晉北吏垣都諫時嚴嵩父<lb/>
　子擅權相正色獨立嵩銜之㑹御史何維柏疏論嵩<lb/>
　嵩遂奏相黨維柏被逮下獄廷杖八十楊繼盛周怡<lb/>
　同在獄見相灑然無怨色歎曰䝉難正志尹子庶幾<lb/>
　再閲月釋歸一驢一僕就道抵里門簔笠躬耕穆宗<lb/>
　即位以遺詔録言官堅卧不起加秩太常致仕<lb/>
　方逢時三楚文獻録字行之嘉魚人嘉靖辛丑進士<lb/>
<pb n="KR2k0046_WYG_047-26a"/>
　歴官廣東兵備駐節惠州山賊花腰蜂等據白馬窐<lb/>
　搆亂十餘年官軍屢衂時用竒設間遣兵據要害斷<lb/>
　其援適倭寇復至賊黨徐某潛約倭圖花時知之移<lb/>
　檄示花花殺徐時乃擒花斬首千餘級隨諭長樂賊<lb/>
　葉再樓殺倭自贖葉喜從之時陽遣官䕶其家而以<lb/>
　大兵隨之遂斬葉境内帖息遷廵撫進兵部尚書太<lb/>
　子太保乞歸御書盡忠二字及丹心葵向日勁節竹<lb/>
　凌風一聨賜之<lb/>
<pb n="KR2k0046_WYG_047-26b"/>
　周冲江夏人字深甫嘉靖癸卯舉人初任德平教諭<lb/>
　陞江安令廉潔有惠政㑹檄採買多病民冲遂上印<lb/>
　綬辭歸署中物一無所取家人私一門幔冲知令還<lb/>
　之居林下貧若諸生年七十七卒江安祠祀之<hi>縣志</hi>
　張東周字子用蒲圻人嘉靖丁未進士授刑部主事<lb/>
　先是臺中有許福疑獄歳餘不決東周勤四日夜勘<lb/>
　積案得其情全活甚衆世宗大悦書名於屏遷主客<lb/>
　司員外上疏言崇正學七事適嚴嵩以賄册立一富<lb/>
<pb n="KR2k0046_WYG_047-27a"/>
　藩周力争嵩銜之出僉滇憲兵備普安緬甸恬息以<lb/>
　積忤權璫謫潼州倅吏畏民安後卒於官<hi>舊通志</hi>
　謝存儒分省人物考字懋珍蒲圻人嘉靖丙戍進士<lb/>
　初為行人奉策澧州王却其貺金遷給事中條陳急<lb/>
　務㑹論許祭酒失職狀謫判卭州繩下以法不少貸<lb/>
　舉學勸農他郡獄多屬決焉歴禮部郎中擢南昌府<lb/>
　勤於職事以廉敏為下僚先㑹歳旱存儒上計還大<lb/>
　雨如注人咸忻悦㕘政陜西檄諸郡墾田積貯繕甲<lb/>
<pb n="KR2k0046_WYG_047-27b"/>
　兵具卒乘修城堡邊聲大振尋陟山東布政年饑榖<lb/>
　貴奏省漕運過半晉副都御史廵撫河南疏請折鈞<lb/>
　州陶噐價釐革祥符炬夫費以資軍食黄河決令水<lb/>
　工凖髙下濬支河河不為害晉兵部侍郎<lb/>
　魏裳字順甫明一統志蒲圻人嘉靖庚戍進士為人<lb/>
　質直好讀書親喪杖而後起以刑部郎出守濟南除<lb/>
　淄萊盜均章邱賦濟人德之晉山西副使罷歸杜門<lb/>
　著書有雲山草堂集輯湖廣通志七十一巻<lb/>
<pb n="KR2k0046_WYG_047-28a"/>
　龔良傅分省人物考字起巖蒲圻人嘉靖丙戍進士<lb/>
　出使淮藩餽金不受任工部主事濬徂徠泉源建南<lb/>
　旺諸閘漕運以濟歴浙江僉事金衢俗多溺女嚴禁<lb/>
　之與萬雲鵬徐階張岳氣節相尚浙人稱為四君子<lb/>
　㕘議河南捐俸賑饑陞山東副使卒於官<lb/>
　汪宗元分省人物考字子允崇陽人嘉靖已丑進士<lb/>
　累任南太僕寺卿修馬政條例遷太常卿修太常志<lb/>
　輯國朝名臣經濟考遷副都御史督理河道忤嚴嵩<lb/>
<pb n="KR2k0046_WYG_047-28b"/>
　罷為福建㕘政尋轉右布政使外禦倭寇内察民艱<lb/>
　復三運八運法歳省民金萬餘釐其賦為正辦雜辦<lb/>
　檄汀建諸鹽商使畫疆而鬻又檄南塘洪塘去其冗<lb/>
　税鹽利以興歴官通政使致仕歸養卒賜祭葬<lb/>
　汪宗伊分省人物考字子衡宗元弟嘉靖甲午省試<lb/>
　第一戊戍進士初令浮梁有政聲入為兵部主事以<lb/>
　執論楊繼盛劾嚴嵩孫鵠冒軍功事忤嵩免歸隆慶<lb/>
　初起南吏部郎中歴應天府尹裁諸司供億歳省民<lb/>
<pb n="KR2k0046_WYG_047-29a"/>
　財萬計萬厯初累遷户部尚書總督倉塲致仕卒年<lb/>
　七十九賜祭葬諡忠惠著有表忠録靖艱諸賢紀名<lb/>
　立石南雍<lb/>
　劉景韶字子成崇陽人嘉靖甲辰進士以縣令遷部<lb/>
　郎為貴州僉事擒苗首王黻等撫其衆倭犯淮陽晉<lb/>
　海防副使卒成淮海之捷淮人築京觀立生祠晉撫<lb/>
　鳯陽以内艱歸晩益好學著疏議燕臺秋蛩太白原<lb/>
　稿<lb/>
<pb n="KR2k0046_WYG_047-29b"/>
　徐綱字浴泉興國人嘉靖甲辰進士除西安推官擢<lb/>
　兵科給事中敇勘邊務靜正不阿世宗建醮命諸臣<lb/>
　黄冠行香綱極諌廷杖瀕死復諫尋轉順天府尹隆<lb/>
　慶元年授工部侍郎修世宗陵寢成封三代廕二子<lb/>
　萬歴中晉本部尚書卒賜祭葬<hi>以上舊通志</hi>
　呉國倫<hi>詳文苑志</hi>
　劉師頴明一統志興國人嘉靖癸丑進士累官武選<lb/>
　郎中清戎籍督武學閲馬政咸有條理以母老告歸<lb/>
<pb n="KR2k0046_WYG_047-30a"/>
　吕調陽字和卿大冶人由廣西籍嘉靖庚戍廷試第<lb/>
　二人累官大學士同張居正輔政文章德業備極榮<lb/>
　遇卒贈太保諡文簡<hi>舊通志</hi>
　朱廷立字子禮明一統志通山人嘉靖癸未進士官<lb/>
　禮部侍郎質任渾樸進退可否動以古道自持立朝<lb/>
　忠厚正直好理學喜文辭至老不倦<lb/>
　舒大猷通城人嘉靖丙午鄉舉官至浙江布政使凡<lb/>
　歴十一任薦舉二十有四欽賞銀幣七次事跡詳萍<lb/>
<pb n="KR2k0046_WYG_047-30b"/>
　海紀畧歴任拙録家居集著有儒林粹議清心亭雜<lb/>
　稿<lb/>
　周文卿字藎之江夏人隆慶辛丑進士任南海令以<lb/>
　清潔聞邑糧為害乃清無税沙坦補無田之糧七百<lb/>
　餘石又小海中多涌源豪強利焉悉清之以利農桑<lb/>
　歴陜西兵備副使致仕歸<lb/>
　常居敬字惟一江夏人萬厯甲戍進士授南昌推官<lb/>
　訊獄詳慎掌工科以督理漕河功遷太僕卿廵撫浙<lb/>
<pb n="KR2k0046_WYG_047-31a"/>
　江時倭寇披猖自募兵三千人討之而以千人助攻<lb/>
　寧夏糗糧自備上嘉其忠弟居安字惟靜由鄉舉仕<lb/>
　至延平通判<hi>以上舊通志</hi>
　郭正域三楚文獻録字美命趙州守懋仲子萬厯癸<lb/>
　未進士選庶常博極羣典尤究心河漕鹽屯四方風<lb/>
　土人物利弊興革之宜侍東宫敷奏明暢遷南祭酒<lb/>
　上監規七事李都督者寧逺裔孫魏國壻也騎過文<lb/>
　廟博士執而抶之侯家奴大譁魏國亦盛怒正域徐<lb/>
<pb n="KR2k0046_WYG_047-31b"/>
　曰以博士抶都督誠過然祖制公侯子入學習禮亦<lb/>
　國子生耳奈何走馬先師文廟是博士抶國子生非<lb/>
　抶都督也令交相謝而止比還朝遷禮部右侍郎以<lb/>
　諡法濫議奪議改與執政沈一貫力爭之巨璫魯保<lb/>
　既竊兩淮鹺政更請兼江南浙江織造域不與關防<lb/>
　楚宗華越奏楚王華奎非恭王子王賂正域域疑之<lb/>
　請行勘並以楚賂上聞又疏辨語侵一貫縱楚王訐<lb/>
　之勒歸聴勘行次楊村妖書事作上怒下詔大索盡<lb/>
<pb n="KR2k0046_WYG_047-32a"/>
　械僕婢拷掠無所得免歸及卒無以為葬具熹宗即<lb/>
　位贈太子少保廕一子中書舍人諡文毅<lb/>
　呉裕中<hi>詳忠臣志</hi>
　任家相字白甫江夏人為諸生與郭正域賀時泰齊<lb/>
　名戊子舉京闈署婺源學博教化有方建文起堂刻<lb/>
　朱子孝經刋悞輯儒林論世及景行編以楷模多士<lb/>
　遷翰林待詔充福王講官上勸學箴條陳時務尊孝<lb/>
　經以定試題制宗學以廣人才祠國學以崇名宦鄉<lb/>
<pb n="KR2k0046_WYG_047-32b"/>
　賢慨然以天下為已任晉工部司務卒於官<hi>舊通志</hi>
　賀時泰三楚文獻録字陽亨江夏人少為諸生不妄<lb/>
　交遊貧甚力學課子教授生徒嘗歳除糧絶以一雞<lb/>
　二升豆易米七升具三日食賦詩自勵云清苦丈夫<lb/>
　志風霜善自持迄子逢聖貴即書堂對聨云當年雞<lb/>
　豆未忘念此日兒孫莫妄思泰年二十七兩耳失聰<lb/>
　著有思聰録及人模様女箴二十四則行於世<lb/>
　劉民悦字時可江夏人萬厯巳未進士授富順令其<lb/>
<pb n="KR2k0046_WYG_047-33a"/>
　俗豪役貧賤代貴巨室收賦多不歸縣藏悦悉為釐<lb/>
　正毎讞斷不肯曲承上官指有中之者改蘇州教授<lb/>
　飾學宫攷古祭器樂器作郡縣志再遷南户部主事<lb/>
　筦江北倉例多羡餘盡籍以報部尚書鄭三俊服其<lb/>
　廉正遷知汝寧府部有持官府短長者得其名悉寘<lb/>
　於法朞年罷歸<hi>舊通志</hi>
　孟習孔三楚文獻録字魯難武昌縣人少補諸生有<lb/>
　重名登萬厯乙未進士授香山令其地番漢雜處嘗<lb/>
<pb n="KR2k0046_WYG_047-33b"/>
　以互市起爭孔單騎諭散調呉縣丁内艱歸補曹縣<lb/>
　均徭平賦精水利漕河工成歴遷開封府守晉太僕<lb/>
　寺卿尋以楊漣及禍一時楚人俱削籍孔亦被劾歸<lb/>
　里璫敗詔復職卒不出<lb/>
　趙邦柱分省人物考字安甫咸寧人萬厯已丑進士<lb/>
　授户部主事司𣙜崇文門課九門鹽法秋毫不入槖<lb/>
　改吏部累遷通政㕘議故事諸中貴請乞詞訟動至<lb/>
　破産柱痛抑之關説不行有丞某具疏言天下事以<lb/>
<pb n="KR2k0046_WYG_047-34a"/>
　時宰方楊綰文彦博柱謂熒惑視聴屏不奏乞歸尋<lb/>
　卒<lb/>
　孟養浩字義甫咸寧人性孝友萬厯癸未進士授行<lb/>
　人遷諫垣時國本久虚言者率獲譴浩典閩試首以<lb/>
　明倫發策還因具疏極言其不可謂皇子天下根本<lb/>
　臣下請豫教為慮至深今乃動而得咎誰復為陛下<lb/>
　言者上覽疏震怒拔劍立閣中勅廷杖百杖至十輙<lb/>
　報報輙以劍斫柱深寸許浩大呼髙皇帝遂昏絶不<lb/>
<pb n="KR2k0046_WYG_047-34b"/>
　復省久之乃蘇削籍杜門著景行篇見志光宗立起<lb/>
　南少常晉僉都御史提督操江以留都根本日簡車<lb/>
　蒐卒厲器械繕城堞遷南户右侍郎卒廕一子入監<lb/>
　遣官祭葬<hi>舊通志</hi>
　李沂三楚文獻録字景魯號太清嘉魚人萬厯丙戍<lb/>
　進士選庶吉士與修㑹典試玉壺氷稱㫖遷吏垣時<lb/>
　厰臣張鯨怙寵横行沂入垣甫七日即疏鯨惡上怒<lb/>
　命逮送鎮撫司廷杖百鯨宻囑斃之沂大呼太祖髙<lb/>
<pb n="KR2k0046_WYG_047-35a"/>
　皇帝天忽風霾杖下覺不甚痛九卿臺臣疏二十上<lb/>
　閣臣申時行許國王錫爵先後宻救卒不聴沂卧創<lb/>
　邸中上宻遣官偵之見沂被粗布百結皆泣去時海<lb/>
　内有十君子之謡沂其一也光宗即位贈光禄少卿<lb/>
　李憭三楚文獻録字景頴嘉魚人萬厯已丑進士例<lb/>
　授節推聞兄訃哀請給假歸庚寅謁選得衢州一署<lb/>
　府篆再署西安不私羡鏹一錢嘗行縣治盜鹽者又<lb/>
　留意武備選刻百將傳以示嚮方毎較卒則紀律明<lb/>
<pb n="KR2k0046_WYG_047-35b"/>
　賞罰信浙撫常曽檄所部千人歎其練習未幾丁内<lb/>
　艱廬墓三年補禮部主客奉命册封蜀藩有門生新<lb/>
　涖縣執贄為壽却之曰君不知故人且而初入官將<lb/>
　焉得此入蜀餽遺一無所受奉命督催楚豫逋賦但<lb/>
　以文移傳知秋毫無擾厯遷太僕少卿晉光禄卿<lb/>
　魏珩如字白叔蒲圻人萬厯辛丑進士授湖州教授<lb/>
　歴國學博士擢翰林檢討為福藩講官㕘兩浙屯鹽<lb/>
　條行六欵開湧金門通百物浙人賴之以病假歸<lb/>
<pb n="KR2k0046_WYG_047-36a"/>
　曹志遇字古難興國人萬厯戊戍進士除户部主事<lb/>
　知重慶府為政嚴明毎庭燎視事昩爽而畢有蹇尚<lb/>
　書子不法按如律先是郡人某知興國遣人戕其弟<lb/>
　於路令截一手復命遇素切齒至是窮治泄其寃鄉<lb/>
　人有為其屬吏者以墨聞亦不少貸有知人鑒試童<lb/>
　子首拔王應熊轉羅定道致仕子景㕘字大箕懐宗<lb/>
　辛未進士官至南吏科都給事中<hi>以上舊通志</hi>
　汪廷材<hi>詳孝子志</hi>
<pb n="KR2k0046_WYG_047-36b"/>
　張文光字公瑾江夏人博學能文於書無所不讀萬<lb/>
　厯戊戍成進士授檢討以論楚藩事忤沈一貫謫光<lb/>
　山丞久之遷尚寳丞毎慷慨陳言述古今法戒修身<lb/>
　講學之要尋遷少卿<hi>舊通志</hi>
　熊廷弼三楚文獻録字芝岡江夏人慷慨負氣髙文<lb/>
　偉辯身長七尺餘膂力過人能左右射萬厯丁酉舉<lb/>
　鄉試第一戊戍成進士授保定推官察吏治簡軍實<lb/>
　詢民隠事無巨細咄嗟立辦讞獄平反其所雪寃濫<lb/>
<pb n="KR2k0046_WYG_047-37a"/>
　及改矜疑者計三百餘人兼攝郡篆薅奸櫛弊悉除<lb/>
　民疾苦作徴收法撫軍汪應蛟下其式於他郡凡六<lb/>
　載考居天下理官最擢御史出按遼東辛亥督學南<lb/>
　畿衡鑑精敏拔寒士斥要津中蜚語歸㑹郡邑頻水<lb/>
　乃請當事督江咸嘉蒲四邑民築長隄二百餘里至<lb/>
　今賴之戊午詔起大理丞兼河南道御史隨授兵部<lb/>
　侍郎兼副都御史經畧遼東熹宗立言者論其師老<lb/>
　財匱遂引退未幾復起兵部尚書賜蟒玉賜宴令公<lb/>
<pb n="KR2k0046_WYG_047-37b"/>
　卿祖道本兵張鶴鳴獨設饌三十里外冀人稍間有<lb/>
　私言弼至飲三爵鶴鳴甫開口廷弼輙擊案大言曰<lb/>
　今日不得言邊事鶴鳴由此深銜之後因王化貞失<lb/>
　廣寧鶴鳴袒化貞歸罪廷弼法司㑹勘寘之獄時楊<lb/>
　漣劾魏璫二十四大罪議者謂出弼手遂棄市傳首<lb/>
　九邊璫敗化貞伏誅次子兆璧徒步詣闕下訴寃又<lb/>
　輔臣韓爌亦為伸理詔還首歸葬諡襄愍<lb/>
　魏詔字奉之蒲圻人萬厯丁未進士累官刑部主事<lb/>
<pb n="KR2k0046_WYG_047-38a"/>
　㑹御史劉光復以直言下獄抗疏論救忤堂官意然<lb/>
　光復竟得免熱審調兵部武選專理青黄内監明廉<lb/>
　欲干黄政詐言勤勞希冒廩糈疏糾之上為斥廉遷<lb/>
　江西督學以崇雅黜浮拔幽疏滯為務乞歸卒年六<lb/>
　十三<lb/>
　佟養直奉天人寄籍江夏因家焉精韜畧嫻技勇為<lb/>
　開原㕘將曽陷重圍衝突而出後贈鎮國將軍都指<lb/>
　揮同知<lb/>
<pb n="KR2k0046_WYG_047-38b"/>
　佟卜年字觀瀾養直子萬厯丙辰進士初授南皮令<lb/>
　調繁河間尋遷夔州同知素善熊廷弼薦卜年有經<lb/>
　濟才陞山東監軍僉事後廷弼被論媚璫者並搆陷<lb/>
　卜年竟寃獄死子國器官至廵撫<hi>以上舊通志</hi>
　賀逢聖<hi>詳忠臣志</hi>
　熊兆珪<hi>詳孝子志</hi>
　何應軫<hi>詳忠臣志</hi>
　明睿<hi>詳義士志</hi>
<pb n="KR2k0046_WYG_047-39a"/>
　馮之圖字書先興國人懐宗甲戍進士任漳南㕘議<lb/>
　風節矯矯歸里講學於武黄之間坐卧一小菴丹鉛<lb/>
　輯録寒暑不輟自號鹿山老樵尤邃於易年八十四<lb/>
　卒<hi>舊通志</hi>
　呉兹明<hi>詳忠臣志</hi>
　孫鵬舉<hi>詳忠臣志</hi>
皇清楊于崑字五美世居黄陂隨父泮所徙江夏初工<lb/>
　　制藝入縣庠未幾棄去習韜畧成武進士授鎮筸<lb/>
<pb n="KR2k0046_WYG_047-39b"/>
　　守備撫降峝苖晉㕘將久之辭職歸性純孝嘗割<lb/>
　　股愈親疾教子兆傑極嚴雖燕閒不假顔色小拂<lb/>
　　意輙與以杖傑亦以孝聞另傳<lb/>
　　周有行武昌縣人年十二喪父獻賊亂奉母避深<lb/>
　　山中供養無缺時稱周孝子撫孤姪士登如已出<lb/>
　　鄉人有鬻獨子者傾嚢贖之嘗買妾聞已字人立<lb/>
　　還之不索原值且戒家人勿暴其姓名子士皇成<lb/>
　　進士人以為隂德所致有行曰好事讀書人所應<lb/>
<pb n="KR2k0046_WYG_047-40a"/>
　　為科名讀書人所應得報施之説非吾所知也後<lb/>
　　士皇宰扶溝值歳饑命委曲賑濟膺薦入都臨行<lb/>
　　囑積粟一條首當奏請士皇官侍御遂上積儲本<lb/>
　　計疏得報可年逾七十燈下猶作蠅頭小楷<lb/>
　　許立達<hi>詳忠臣志</hi>
　　陳肇昌字扶昇江夏人原籍黄岡順治戊戍進士<lb/>
　　授寳雞令招徠撫字蠲除逋賦陞工部主事轉員<lb/>
　　外晉刑部郎中康熈十七年督學廣東時兵燹士<lb/>
<pb n="KR2k0046_WYG_047-40b"/>
　　多流亡肇昌加意招徠秉公甄拔嶺表賴以起衰<lb/>
　　復廉士之貧者量為周給所至申明條約嚴飭學<lb/>
　　校士習以淳時軍興旁午例許入貲肇昌於各學<lb/>
　　正額外甄拔遺才示勸士鼓舞焉考成居最陟僉<lb/>
　　都御史授順天府尹九卿廷試㑹推秋讞諸大政<lb/>
　　多從其議條上輙報可生平好讀書未嘗以倥偬<lb/>
　　廢子六登第者五人<lb/>
　　汪錞字鐘如江夏人康熈庚戌進士初任中書轉<lb/>
<pb n="KR2k0046_WYG_047-41a"/>
　　户部主事典倉差糧儲皆手自清算積弊一清考<lb/>
　　選吏部歴四司者十年黜陟大政引例據典毅然<lb/>
　　持正不阿滿漢冡宰倚重之乙卯分校順天甲子<lb/>
　　典試陜西咸稱得人年六十卒錞事母極孝性尤<lb/>
　　友愛<lb/>
　　張謙<hi>詳人物志</hi>
漢陽府<lb/>
　漢董永<hi>詳孝子志</hi>
<pb n="KR2k0046_WYG_047-41b"/>
　元管如德元史列傳黄陂人任江州都統制能一手<lb/>
　挽二弓世祖南侵如德先登陷陣以功遷淛西宣慰<lb/>
　使上時政五條累遷江西行尚書省左丞招降廣東<lb/>
　盜鍾明亮卒封平昌郡公諡武襄<lb/>
　明丁普郎<hi>詳忠臣志</hi>
　周梅明一統志孝感人洪武初舉卓行歴官福建按<lb/>
　察僉事性簡樸勤於民事氷蘖之操始終不渝<lb/>
　陳傑字彦卿明一統志漢川人舉洪武庚午鄉試初<lb/>
<pb n="KR2k0046_WYG_047-42a"/>
　授户部主事陞吏部騐封司員外永樂五年調北吏<lb/>
　部員外歴江西右㕘議性明敏耿介歴任勤能皆有<lb/>
　治績<lb/>
　鄧鑑<hi>詳忠臣志</hi>
　王琰分省人物考字廷用孝感人成化甲辰進士授<lb/>
　户部主事戚畹壽寧侯奪河間民田琰奉命往勘以<lb/>
　田歸民歴擢山西布政運餉饋軍頗著勞績後忤劉<lb/>
　瑾免官瑾敗起都御史未任卒<lb/>
<pb n="KR2k0046_WYG_047-42b"/>
　嚴正字廷瑞明一統志孝感人成化丁未進士授大<lb/>
　理評事擢衛輝府知府性仁厚為政平易不尚苛刻<lb/>
　衛輝火當道欲罪守者正引為已責全活千餘人去<lb/>
　後民祠之孫志迪字子吉正德辛丑進士授南評事<lb/>
　博雅好文早卒<lb/>
　汪頡<hi>詳孝子志</hi>
　張文迪字德敷孝感人少失怙事母黎氏以孝聞𢎞<lb/>
　治甲子舉於鄉知威州歳旱賑恤有法流民趨歸之<lb/>
<pb n="KR2k0046_WYG_047-43a"/>
　遷永寧同知鳯詔文作亂奉檄率蠻兵討平己念母<lb/>
　棄官歸年方強仕及母卒哀毁盡禮鄉人稱焉<lb/>
　傅桂字汝芳漢陽人正德甲戌進士令陳留招集逋<lb/>
　逃復藩府侵漁民業擢雲南道御史覈儲關陜廵撫<lb/>
　雲南督察官吏簡覈兵衛三上疏諫武宗南廵不報<lb/>
　世宗登極六疏陳大計事臺端重之<hi>以上舊通志</hi>
　戴金分省人物考字純夫漢陽人正德甲戌進士授<lb/>
　蘓州推官世宗初擢監察御史獨立敢言風采凝峻<lb/>
<pb n="KR2k0046_WYG_047-43b"/>
　五年廵視兩淮鹽政條奏十餘事請通鹽法以資民<lb/>
　用節費省緡得羨金六十八萬佐邊餉出按四川值<lb/>
　滇南安銓作亂㑹兵討平之芒部隴氏以爭承襲不<lb/>
　明廷議討之而設流官其酋隴政等益叛匿於是滇<lb/>
　蜀皆擾金抗疏言用兵耗財為非因會議處置七事<lb/>
　躬入險阻撫定之尋陞南太僕少卿尹應天二十年<lb/>
　入為大理卿兼副都御史撫四川歳饑請帑金二十<lb/>
　萬賑之全蜀之民卒免溝莩巳復召為都御史明年<lb/>
<pb n="KR2k0046_WYG_047-44a"/>
　晉兵部尚書兼督團營金被命感激乃條奏備邊十<lb/>
　二議曰别武材稽分領實缺伍練民兵修戰車慎養<lb/>
　馬備關隘重墩臺謹盤詰處降人養死士選土兵悉<lb/>
　命酌行之立朝未久言者忌而攻之乃乞歸旋以疾<lb/>
　卒詔賜祭葬金熟於典故當事明晰所著有三難軒<lb/>
　集使蜀海防等稿江西詩記棘署餘文藏於家曽孫<lb/>
　自成懐宗辛未進士<lb/>
　朱衣字子宜武昌籍漢陽人正德庚辰進士授監察<lb/>
<pb n="KR2k0046_WYG_047-44b"/>
　御史清戎江北值大饑人相食以便宜發粟賑濟全<lb/>
　活甚衆時爭大禮世宗召羣臣議闕下衣直言與張<lb/>
　孚敬忤遂罷<hi>舊通志</hi>
　張緒三楚文獻録字文綸漢川人幼穎異善屬對邑<lb/>
　人劉大本竒之乞養為巳子因劉姓名燧時纔九齡<lb/>
　嘉靖庚子弱冠登賢書第四復姓張更名緒號甑山<lb/>
　師鄒文莊守益友耿恭簡定向潛心理學就桐城諭<lb/>
　入都謁張居正以年德抗上座不為屈轉南監博士<lb/>
<pb n="KR2k0046_WYG_047-45a"/>
　歴户部員外郎日與耿天臺羅近溪李見羅講學時<lb/>
　宰忌之謫繁昌諭移令德陽甫一載告歸<lb/>
　朱寵字德承武昌籍漢陽人嘉靖甲辰進士令海門<lb/>
　海饒邑寵自誓清白無所染豪貴以暴横凌小民寵<lb/>
　特立不避皆斂跡乃從容課農桑興學校杜胥吏之<lb/>
　奸革里甲之濫邑大治擢監察御史適嚴嵩柄政慨<lb/>
　然草疏欲劾之未上而父艱聞居鄉閉户與張緒講<lb/>
　學家貧至絶糧不顧疾革藩司隂餽金五百為殮具<lb/>
<pb n="KR2k0046_WYG_047-45b"/>
　力疾郤之<lb/>
　王秩字伯庸漢陽人天性孝友嘉靖癸卯弱冠舉於<lb/>
　鄉甲辰成進士授天長令復除婺源遷户部主事調<lb/>
　吏部歴四司員外郎中剔除蠧政已未分校禮闈所<lb/>
　得士咸為名臣擢太常少卿以忤嚴嵩出為河東副<lb/>
　使因拂衣歸神宗時起撫江西柄政者鋭意羅秩秩<lb/>
　辭疾家居三十年時論髙之<lb/>
　曽廷芝字子先漢陽人嘉靖癸丑進士令昌邑擢工<lb/>
<pb n="KR2k0046_WYG_047-46a"/>
　科給事中奏修河防増屯田水利專設憲臣督理悉<lb/>
　為上所嘉納以不承權相意出為浙江僉事謝病歸<lb/>
　蔡結字國凝漢陽人嘉靖癸丑進士初令東鄉調臨<lb/>
　海嚴明果斷二邑皆立祠祀之擢江西道御史廵按<lb/>
　廣東蕩滌大憝海南清宴歴藩臬以卓薦陞陜西行<lb/>
　太僕寺卿<hi>以上舊通志</hi>
　蔡完分省人物考黄陂人性孝友甘貧重義嘉靖丙<lb/>
　辰成進士初令蘭溪潔己愛民以賢能徴百姓乞留<lb/>
<pb n="KR2k0046_WYG_047-46b"/>
　不得補御史有直聲卒於京囊中僅存疋紵同官賻<lb/>
　助乃歸廵撫趙賢以贖鍰助葬<lb/>
　鄭佶黄陂人嘉靖庚戌進士兩任縣令遷大理評事<lb/>
　給諫呉時來主事董傳策疏擊嚴嵩下獄佶保全之<lb/>
　出守雲南繩黔國以藩臣禮謫判通州征繕禦倭有<lb/>
　俘獲功得賜金再守尋甸平叛酋安詮解南中大患<lb/>
　以剛直歴事兩朝及歸月俸悉分給三黨家無長物<lb/>
　徐尚彞黄陂諸生性質純篤嘗私誌某日某事背理<lb/>
<pb n="KR2k0046_WYG_047-47a"/>
　當改某日與某語涉欺宜痛自刻責人目為迂而彞<lb/>
　自若事親孝嘗鬻田為弟償債以餘值分族人弟鬻<lb/>
　已田召與歡飲不言時秋糧加餉彞糶榖代償不累<lb/>
　其族家素饒以輕好施而貧至授徒餬口又不屑錙<lb/>
　銖脯修竟以窮死<lb/>
　任惟賢字功懋黄陂人嘉靖庚子舉人三宰疲邑致<lb/>
　政歸貧甚與耿定向講性命之學㑹秀水戴某䘏刑<lb/>
　至楚知其貧為釋三寃獄令取賢回牘囚持金其門<lb/>
<pb n="KR2k0046_WYG_047-47b"/>
　賢曰皇恩䘏汝我何與焉郤之去且囑曰勿令兒輩<lb/>
　與僮僕知恐來求索也耿嘗過從見其四壁蕭然布<lb/>
　袍芒履與二三門人詠歌論道自朝至日昃菜根麥<lb/>
　飯出語人曰功懋今日之原憲也著有五經註釋<hi>以</hi>
　<hi>上舊通志</hi>
　方一鳯<hi>詳文苑志</hi>
　王霽黄陂人嘉靖辛丑進士令吉水時朝廷行方田<lb/>
　法日與羅文恭講求行之民以不厲補户曹擢守保<lb/>
<pb n="KR2k0046_WYG_047-48a"/>
　寧採木命下調䕶夫役嘗弭巨盜多惠政觀察雲南<lb/>
　戢黔國之横解黎副使林㕘議獄尋以太僕致政歸<lb/>
　羅文恭匾其堂曰清白<hi>舊通志</hi>
　張天爵<hi>詳孝子志</hi>
　黄雲闔三楚文獻録字時闢黄陂人性沉靜端凝以<lb/>
　明經除泰順訓郤寒士贄得俸輙以周貧者已遷濟<lb/>
　源諭起復初書院講周程之學一廩生開郄於令上<lb/>
　之督學督學詰之雲闔正色曰有一生但為令所不<lb/>
<pb n="KR2k0046_WYG_047-48b"/>
　直耳實無他生得解陞歸德授署柘城令時柘荒蠲<lb/>
　其逋盡停催科勸勿訟凡六閲月轉鼇山衛竟拂衣<lb/>
　歸行李蕭然惟來時二篋而已見僕攜有火筯切責<lb/>
　之曰何故以寸鐵累人子彦士竒士<lb/>
　程學博字近約孝感人嘉靖巳未進士授工部虞衡<lb/>
　司主事擢守重慶五日未得㫖張居正忽以單刺延<lb/>
　入内閣與語片晌揖之退謂人曰重慶得人矣即日<lb/>
　命下治重慶清嚴剛直於郡治前造房數十楹設井<lb/>
<pb n="KR2k0046_WYG_047-49a"/>
　竈以居解犯獄不淹時庭無積案白蓮賊蔡百貫邪<lb/>
　説惑衆博畫策盡殱其黨再守兖州擢淮陽兵備調<lb/>
　貴州㕘議時東川烏䝉烏橵芒部禄壁水西為患諭<lb/>
　以利害皆心慴散去遷雲南兵備下苴白改諸寨作<lb/>
　亂遣間入其營購賊使内應出師夾攻之三日擒賊<lb/>
　首八人䧏二百餘人擢行太僕卿致仕歸<lb/>
　傅偉字夢合孝感人幼事父母以孝聞由選貢授浙<lb/>
　江新昌令潔已愛民甫三月偶誦陶詩慨然曰吾子<lb/>
<pb n="KR2k0046_WYG_047-49b"/>
　官已在吾上何必戀五斗令陶公笑我乎遂解組歸<lb/>
　子淑訓<hi>以上舊通志</hi>
　蕭良有分省人物考字漢冲漢陽人年十五中嘉靖<lb/>
　甲子鄉試萬厯庚辰申時行主㑹試置第一臚傳第<lb/>
　二丁艱歸起復晉修撰充經筵講官時攻張居正者<lb/>
　衆良有獨曰江陵非奸相稍恃權而驕耳建儲議起<lb/>
　王錫爵主並封三王之議良有同馮琦上疏力爭領<lb/>
　國子祭酒慨然曰北李南陳遺規可倣也杜干請嚴<lb/>
<pb n="KR2k0046_WYG_047-50a"/>
　考課定京省取士法戊子甲午典試燕浙丙戌巳丑<lb/>
　分校禮闈孫太保承宗朱少保國貞孫太保慎行陳<lb/>
　司馬道亨皆出其門乞終養歸八年卒天啟初以講<lb/>
　幄功贈禮部右侍郎子丁泰另傳引萃官户部郎中<lb/>
　有才幹<hi>㕘舊通志</hi>
　蕭良譽分省人物考字漢穎與兄艮有並以文章顯<lb/>
　萬厯庚辰同登進士時稱三楚二難授户部主事典<lb/>
　試陜西歴郎中出知寧國府以公廉自誓望之清凛<lb/>
<pb n="KR2k0046_WYG_047-50b"/>
　逼人即而就之藹然可親在郡四年未嘗厲聲色以<lb/>
　拒人自無敢以私謁請者毎朔望率士子於學宫講<lb/>
　析書義旁及民間疾苦至午始退拔湯賔尹於諸生<lb/>
　中毎語人曰湯生文脉酷似家伯兄異日名第定相<lb/>
　當也後果如其言兩任提學衡鑑超異卓絕一時官<lb/>
　至河南㕘政<lb/>
　李鍊字東泉漢陽人太常宗魯之父性倜儻好節俠<lb/>
　濟貧周乏家中落弗恤不喜近貴人賢士大夫皆敬<lb/>
<pb n="KR2k0046_WYG_047-51a"/>
　禮之<hi>舊通志</hi>
　李宗魯三楚文獻録字學仲漢陽人居恒以名節為<lb/>
　已任萬厯癸酉魁鄉試甲戌成進士在中秘五年國<lb/>
　家諸大典無不擘績改兵垣考察軍政執法無所狥<lb/>
　忤執政出為浙江僉事會浙兵變縛直指魯徐諭以<lb/>
　利害乃得釋口稱活命恩心實銜之謂宜擬魯以失<lb/>
　律罪張佳應執不可曰此畨定亂者何人也調廣西<lb/>
　兵備遂掛冠歸創義田設塾學賑貧乏托友之孤與<lb/>
<pb n="KR2k0046_WYG_047-51b"/>
　托其弟孤皆可為世法子若愚另傳<lb/>
　王維祜字培梧漢陽人中萬厯巳夘鄉試初任鳯翔<lb/>
　司李沉寃大辟皆賴平反以卓異擢石屏州歴安順<lb/>
　軍民府歸里中稱為仁厚長者<hi>舊通志</hi>
　常道立字五嶷漢陽人性嚴毅剛方萬厯庚戌進士<lb/>
　任青陽令調祁門皆清慎明允丁内艱起知固始報<lb/>
　最陞吏部稽勲司調文選時選政倒置加意釐剔忤<lb/>
　權貴降南直别駕晉温處道革陋弊禦倭寇諸郡服<lb/>
<pb n="KR2k0046_WYG_047-52a"/>
　其神明轉海寧甫涖任卒<lb/>
　呉嘉謨字績可漢陽人萬厯丁未進士令新建邑多<lb/>
　盜擒其渠魁餘乃散戊申大浸買舟數十遍歴諸村<lb/>
　渡之因請賑請蠲請改折又請寛二百里長港禁復<lb/>
　築長豐圩隄以防水擢戸部主事管太倉宿弊盡洗<lb/>
　遷員外郎中出守揚州以疾告歸子守中任黄安教<lb/>
　諭<lb/>
　謝燭字斗南漢陽人性篤孝親殁廬墓風雪不避以<lb/>
<pb n="KR2k0046_WYG_047-52b"/>
　明經令曲江佘寅作亂羽檄交馳燭修城陴繕守備<lb/>
　佘平燭歸家居十三年卒子淳培天啟甲子舉人<lb/>
　李若愚字愚公少從張緒講學萬厯已未進士司理<lb/>
　温州平反殊死以下數千人時趙南星髙攀龍秉憲<lb/>
　推東南賢者必首及之卓異赴考選媚璫者指為楊<lb/>
　漣死友署下考久之遷刑部主事因天旱陳言請誅<lb/>
　魏黨許顯純等七錦衣以慰忠魂比顯純等伏誅甘<lb/>
　霖大沛掌武選不茍一錢遷江右㕘政值流寇蔓延<lb/>
<pb n="KR2k0046_WYG_047-53a"/>
　保障功多解撫軍舉以自代遽請告歸為司理時分<lb/>
　校浙闈庚午典試廣西乙亥主江西拔貢試皆稱得<lb/>
　人子應槐庚午副榜應橘另傳應梓丁酉副榜<hi>以上</hi>
　<hi>舊通志</hi>
　程學庸字近道由舉人授青城教諭遷滎澤令罷歸<lb/>
　嗜學不輟卒後京山李維楨銘其墓<hi>孝感縣志</hi>
　張濤三楚文獻録字元裕黄陂人萬厯丙戍進士初<lb/>
　令富順以異等徴入諫垣即詣闕上書語侵政府疏<lb/>
<pb n="KR2k0046_WYG_047-53b"/>
　列儲教宜簡良弼劾大司馬及兩經畧奸欺狀又指<lb/>
　斥大璫不法事忤㫖謫海外閉户十五年儲位定召<lb/>
　諸言事臣起新安令由户部郎督餉宣大疏邊腹利<lb/>
　害甚悉神宗嘉納勅所司行之轉光禄大理寺丞陞<lb/>
　遼東廵撫丁艱歸卒止遺一女適諸生韓邦舊苦節<lb/>
　無愧乃父<lb/>
　呉有成字太初新安大姓父文仲依外氏留居漢口<lb/>
　遂為漢陽人天性孝友有隠德贍族睦隣萬厯間中<lb/>
<pb n="KR2k0046_WYG_047-54a"/>
　官陳奉督楚礦税甚急成善其幕客多所保全課子<lb/>
　孫以忠孝為凖以孫正治貴累贈光禄大夫<lb/>
　張大猷字允升黄陂人甫九歳暮歸迷路有黄衣老<lb/>
　人指引還家遺以紫金飛燕長善屬文萬厯乙未成<lb/>
　進士初令徐聞調香山邑試拔何如寵延入署中三<lb/>
　載官至山西布政政事文章卓然可紀<lb/>
　呉之皥字北陽黄陂人父子榮素勵名行一日偶出<lb/>
　馬蹶祝曰我有遺行歟歸問家人適以爛麥易貨榮<lb/>
<pb n="KR2k0046_WYG_047-54b"/>
　焚香自責萬厯甲辰皥成進士令霍山邑荒僻無科<lb/>
　第且茶税重民多逃散乃請捐茶税三之一招集流<lb/>
　亡借存留歳額給牛種墾荒又請捐逋賦之半教民<lb/>
　紡績勸農課士作九經詳解訓之士始有捷者擢侍<lb/>
　御按蜀探知奢酋欲動疏其狀與督撫宻謀禦變捐<lb/>
　俸増城堞修戰具飭將士扼險要已而奢叛郡邑賴<lb/>
　以全陞大理少卿抗疏劾魏忠賢罷歸<hi>以上舊通志</hi>
　黄彦士三楚文獻録字抑美黄陂人萬厯甲辰進士<lb/>
<pb n="KR2k0046_WYG_047-55a"/>
　授行人晉御史㑹孝定太后崩贊神宗行三年喪神<lb/>
　宗是之曰黄御史真君子及按茶馬詳考牧政條利<lb/>
　害十上之光宗踐祚復條上十欵自聖躬以及邊防<lb/>
　俱切中時政熹宗立上講學疏按中州見潞藩税監<lb/>
　苛横杖其渠數人立撒税監以租附有司奏按強豪<lb/>
　不少貰卒以抗直左遷歸作甘露書院密邇程祠日<lb/>
　與其弟商求聖學<lb/>
　黄竒士三楚文獻録字守拙彦士弟萬厯甲子舉於<lb/>
<pb n="KR2k0046_WYG_047-55b"/>
　鄉就壽州學正設四科教士首德行次經濟三制藝<lb/>
　四騎射詩賦遷南雍移户部司務其學以靜入以悟<lb/>
　精以修實生平如聘死友遺女還孤兒原金及募兵<lb/>
　壽春纂修江北諸郡邑志皆不愧所學子墀嘗舉庭<lb/>
　訓云作文易做人難顯親易守身難登壬午賢書<lb/>
　鄧光舒三楚文獻録字葆之黄陂人萬厯丙午舉於<lb/>
　鄉授浮光廣文歴廣南守廣郡荒逺禄土司普名聲<lb/>
　皆擁兵不遜馳檄諭之立解幼嘗為後於伯父伯父<lb/>
<pb n="KR2k0046_WYG_047-56a"/>
　年七十六舉一子舒撫循教訓旣長舉遺産授之乃<lb/>
　復歸本生父父從鄰家飲中席仆地而殞舒遂終身<lb/>
　不忍與燕㑹聞音樂輙悲感泣下<lb/>
　魯伯溶孝感人少有時譽中萬厯庚子鄉試為軹縣<lb/>
　令軹稱難治有顯者撓其法遂告歸其學内本性命<lb/>
　外該經世之業殫力研究以躬行為本<lb/>
　李應橘字敬仲漢陽人由明經選授中書祖宗魯曽<lb/>
　居此官以是熟諳典故掇遜國遺事著闡幽録補外<lb/>
<pb n="KR2k0046_WYG_047-56b"/>
　史所未備三年書成解官歸父若愚任江西㕘政舟<lb/>
　過鄱陽狂風突作頓隔中濤顧父舟不得籲天請以<lb/>
　身代須臾見有白衣婦相招救性好施有女子嘗受<lb/>
　活命恩夜來奔叱去之集諸格言著德慧書以訓子<lb/>
　孫及卒賀逢聖銘其墓以子昌祚貴贈中憲大夫大<lb/>
　理寺少卿<hi>以上舊通志</hi>
　張國勲<hi>詳忠臣志</hi>
　陳壽<hi>詳孝子志</hi>
<pb n="KR2k0046_WYG_047-57a"/>
　胡天起字仰文黄陂人慕周程學不競時名嘗傾儲<lb/>
　贍饑還遺金初艱嗣處諸兄猶子友愛無間悉分産<lb/>
　物與之晩舉子竟不復問開館講學時為鄉里解紛<lb/>
　子明垣成進士<hi>舊通志</hi>
　譚德化<hi>詳義士志</hi>
　鄧謙<hi>詳忠臣志</hi>
　程學古<hi>詳孝子志</hi>
　胡其俊孝感人父早殁力耕養母暇即勤學成萬厯<lb/>
<pb n="KR2k0046_WYG_047-57b"/>
　丙辰進士初令永清調固安皆有惠政擢山西道御<lb/>
　史遇事敢言忤阮大鋮出為陜西按察使<lb/>
　劉應遇字玉庸孝感人萬厯辛卯舉於鄉令永寧減<lb/>
　廩生郭榮國罪擒亂民張國安發奸摘伏吏民畏之<lb/>
　調靈寳定礦賊之亂歴户部郎中忤魏忠賢懐宗即<lb/>
　位首言天下六大苦情闡發忠義逆璫以誅為商雒<lb/>
　道白水盜起饑民多附之令郡邑開倉賑濟饑民旣<lb/>
　散盜首遂自縛請降未幾漢南盜復熾攻城掠鎮討<lb/>
<pb n="KR2k0046_WYG_047-58a"/>
　平之廵撫甘肅紀律森嚴賞罰明信卒贈右都御史<lb/>
　廕其孫興宗<hi>以上舊通志</hi>
　程良籌<hi>詳忠臣志</hi>
　程道壽<hi>詳忠臣志</hi>
　傅淑訓字啟昩號東渤孝感人萬厯辛丑進士弱冠<lb/>
　知濮州濮巨憝藪盜怙勢姻莫敢詰訓以計擒抵之<lb/>
　法已調澤州轉工部員外出守平陽有異政舉卓異<lb/>
　第一擢山西驛傳旋改督學遷商雒㕘政癸亥備兵<lb/>
<pb n="KR2k0046_WYG_047-58b"/>
　安徽甲子召為太僕少卿坐與楊漣姻家削籍懐宗<lb/>
　戊辰召補順天府尹歴官户部侍郎以終養歸丁丑<lb/>
　起督南北直𨽻及各省勦餉建行臺池州丁母憂服<lb/>
　闋以右都御史召管兵部侍郎至則改户部尚書㑹<lb/>
　羽檄旁午訓多方措辦有佐計勤練之褒尋策免歸<lb/>
　里家居十餘年卒子如金如圭<lb/>
　程註字爾雅孝感人萬厯庚戌進士授行人考選給<lb/>
　事中論客魏子弟世襲錦衣引祖制以裁之不報削<lb/>
<pb n="KR2k0046_WYG_047-59a"/>
　籍養馬當差懐宗戊辰起大理少卿累官南工部尚<lb/>
　書還里卒槖中僅白金三兩聞者歎其清節<lb/>
　夏時亨字孟嘉號溳水孝感人天啟壬戌進士授户<lb/>
　部主事陞郎中督餉延寧力主興屯田遷知興化府<lb/>
　時當大賚親身頒給稽虚伍扣存賞銀八千兩充抵<lb/>
　京運後陞河南右㕘政督理糧儲革委官買糧專責<lb/>
　州縣隨徴隨買諸弊悉除轉四川副使癸酉陞本省<lb/>
　叅政兼副使管屯驛又遥攝川北守廵事兼視臬篆<lb/>
<pb n="KR2k0046_WYG_047-59b"/>
　甲戌流寇由興安分路入蜀亨扼要保寧繕戰守隨<lb/>
　機應變擒賊甚多尋以病歸樹寨白雲山捍禦闖賊<lb/>
　鄉人德之卒年七十五子㷆壬午歳貢隨父禦寇有<lb/>
　功撫按題授監紀通判後父喪哭泣而殁煒另傳<lb/>
　王道直字履之漢川人天啟壬戍進士授保定推官<lb/>
　郡守欲建魏璫祠直持不可璫敗擢御史㑹張慶臻<lb/>
　勅書事發臺省交㕘懐宗召諸臣入對直面奏臻實<lb/>
　行賄上嘉納稱為真御史掌河南道劾逆黨邱兆麟<lb/>
<pb n="KR2k0046_WYG_047-60a"/>
　漏網緹騎械至鬼擊而斃晉右副都御史提督操江<lb/>
　時流寇數十部犯安廬瞰金陵直勵將士置炮船分<lb/>
　據采石小孤諸要害屢拒却之歴左都首列臺規四<lb/>
　十條帝書名御屏註曰小心謹慎壬午謝病歸父母<lb/>
　繼逝素冠終其身尋卒<hi>以上舊通志</hi>
皇清沈惟炳字炎洲孝感人萬厯丙辰進士授香河令<lb/>
　　考選刑科給事㑹紅丸移宫二案下廷議朝士有<lb/>
　　謀為李選侍翻案者炳上疏力爭諸黨人欲借熊<lb/>
<pb n="KR2k0046_WYG_047-60b"/>
　　廷弼株連楚人炳再疏切言之璫邏卒徧京邑矯<lb/>
　　駕帖置立枷炳疏入熹宗面斥忠賢立枷之法始<lb/>
　　廢又爭魏大中夏嘉遇等不應降級忠賢怒下中<lb/>
　　㫖降級調外楊漣死炳鬻産得數百金以贍其母<lb/>
　　梁孟環劾其黨邪害正削籍懐宗初起刑科右給<lb/>
　　事累遷吏部左侍郎順治初仍以左侍郎掌部事<lb/>
　　尋謝政歸卒子宜鎮江推官寅廣昌知縣寛香河<lb/>
　　知縣完邑名諸生<lb/>
<pb n="KR2k0046_WYG_047-61a"/>
　　程良孺字穉修孝感人早喪父哀毁過禮克承母<lb/>
　　教篤行孝友以選貢入成均懐宗戊辰知行唐歴<lb/>
　　户部主事管鳯陽倉乙亥以獻賊犯鳯陵解任回<lb/>
　　籍順治初起戸部員外郎管滸墅鈔關卒於任子<lb/>
　　正揆正撰<lb/>
　　李作楹字盈公孝感人父錦篤志正學事繼母以<lb/>
　　孝聞楹懐宗庚午舉人天性孝友刻勵行義時稱<lb/>
　　為真孝廉廵方使遵例舉薦授太倉州知州為政<lb/>
<pb n="KR2k0046_WYG_047-61b"/>
　　亷明遷建昌同知未幾告歸家居謙和蠲産贍族<lb/>
　　人咸義之子皇詔分廵建昌道<lb/>
　　程正揆字端伯號青溪孝感人懐宗辛未進士選<lb/>
　　庶常授編修纂六朝章奏充經筵講官歴行人司<lb/>
　　正尚寳卿順治甲午補光禄寺丞陞少卿典試山<lb/>
　　西得人稱盛累官工部右侍郎丙申督修<lb/>
乾清宫告成<lb/>
賜表裏名馬以繼祖母憂去歸老林下建祠睦族里黨<lb/>
<pb n="KR2k0046_WYG_047-62a"/>
　　皆稱其厚尤工書畫得者珍襲之<lb/>
　　程正撰字異三孝感諸生少孤事庶母極誠敬衣<lb/>
　　食服御必躬親與兄正揆友愛尤篤宗族子弟秀<lb/>
　　而貧者延師教之濟其婚葬嘗被盗捕者獲之有<lb/>
　　逺商攜千金誤與盜同寓捕人利其貲欲誣以盜<lb/>
　　撰白於官乃得釋庄有吉地友人願厚價為值撰<lb/>
　　曰地果吉在爾猶在我也竟授之他如賑饑周困<lb/>
　　施藥活人善行難更僕數<lb/>
<pb n="KR2k0046_WYG_047-62b"/>
　　嚴琯字崙玉孝感人事親色養備至順治壬辰歳<lb/>
　　饑設賑活數萬人城東瀕河無梁捐千金築隄建<lb/>
　　橋且置亭暑則設茗以飲行者施棺掩骼歳以為<lb/>
　　常以子正矩貴封户部左侍郎<lb/>
　　嚴正矩字方公孝感人懐宗癸未進士順治初授<lb/>
　　嘉禾司理判決明允捐俸糴粟全活饑民奏最陞<lb/>
　　杭州知府禁暴安良保全屬邑士民戴之遷浙江<lb/>
　　提學公慎得人尋陞山西㕘議以撫响寇金光彩<lb/>
<pb n="KR2k0046_WYG_047-63a"/>
　　　功<lb/>
世祖賜蟒服擢廣東按察使守正不阿僚屬肅然晉太常<lb/>
　　　卿歴户部左侍郎致仕歸年七十二卒<lb/>
　　　程正言孝感人少孤以孝聞讀書過目輒不忘其<lb/>
　　　弟少歿於難或隂利其産冐以他姓子言怡然撫<lb/>
　　　之後竟夭死或益落拓言懼傷其意終身親愛無<lb/>
　　　間有故人子無歸訪給田宅人咸義之孫光鉅官<lb/>
　　　檢討<lb/>
<pb n="KR2k0046_WYG_047-63b"/>
　　　黄漢<hi>詳孝子志</hi>
　　　魯鑑字氷長伯溶孫懐宗甲戍進士以縣令改應<lb/>
　　　天教授課士有法遷助教晉禮部員外郎釐正藩<lb/>
　　　體及棘闈諸弊除雲南督學端士習正文體有沙<lb/>
　　　姓土司作亂單騎諭散之保全甚衆陞太僕卿後<lb/>
　　　歸卒<lb/>
　　　黄文旦字敬渝孝感人十歳能文明懐宗丙子舉<lb/>
　　　於鄉博學篤行慷慨有大志時比之陳同甫嘗客<lb/>
<pb n="KR2k0046_WYG_047-64a"/>
　　江右值金聲桓作亂欲官之旦不從夜半踰城而<lb/>
　　遁晩歳家益貧讀書自樂子懌惟皆有文名<lb/>
　　丁之鴻字漸齋孝感人懐宗壬午舉人性孝友急<lb/>
　　難拯困不辭險逺居恒究心正學躬行實踐尤樂<lb/>
　　誘掖後進學者毎多資之<lb/>
　　屠宇鎮孝感人事繼母以孝聞撫異母弟曲盡友<lb/>
　　愛既析箸弟産落復以巳業分給之族黨不能婚<lb/>
　　葬者捐資以助修橋梁施衣食鄉里賴之<lb/>
<pb n="KR2k0046_WYG_047-64b"/>
　　彭大壽字松友號魯岡孝感貢生幼端謹及長䆒<lb/>
　　心正學博採先儒語録㕘考經傳寒暑註釋不輟<lb/>
　　又輯朱子家禮與邱濬所裁定者斟酌時宜取可<lb/>
　　通行曰通禮嘗館於雲夢遂家焉逺近問業者踵<lb/>
　　至當事欲見之以老辭年七十九卒無子門人為<lb/>
　　卜葬建祠置墓田<lb/>
　　熊祚延字祁公孝感諸生力學敦行居家以孝友<lb/>
　　著聞性慷慨好施予里中貧不能婚葬者鬻産以<lb/>
<pb n="KR2k0046_WYG_047-65a"/>
　　助明季流寇蔓延為讎所刼不屈而死以子賜履<lb/>
　　貴贈大學士<lb/>
　　江浩漢陽人幼失怙事母以孝稱有汪姓寄金三<lb/>
　　百逺出十餘年始歸仍以原封付之人貸其資弗<lb/>
　　能償輙焚劵不問明季荒歉捐資施粥日食千餘<lb/>
　　人以子殷道貴<lb/>
誥封奉政大夫<lb/>
　　魯大儒字翼魯孝感諸生幼穎悟力學能文授徒<lb/>
<pb n="KR2k0046_WYG_047-65b"/>
　　江漢學士熊伯龍出其門兄弟六人儒居季孝友<lb/>
　　篤至居恒以忠孝訓子孫修祠祀睦宗族周䘏貧<lb/>
　　乏不吝推解晩年精通素問施藥活人卒年八十<lb/>
　　有六以子邦獻貴贈榮禄大夫<lb/>
　　王試字舉公孝感人七歳失怙事母曲盡孝養甘<lb/>
　　貧好學交接不茍流寇亂昆弟族人皆逃散試售<lb/>
　　産為資徧訪得胞弟四堂兄一以歸終身不忍分<lb/>
　　析子孫遵其志同居凡四世<lb/>
<pb n="KR2k0046_WYG_047-66a"/>
　　程大臯孝感歳貢性孝友敦宗族族子志仁流落<lb/>
　　臯為治産授室其軫恤孤婺多𩔖此<lb/>
　　池國鼎孝感人八歳值寇亂其父他去祖母王年<lb/>
　　八十不能行家人悉奔散鼎獨依王不去賊至以<lb/>
　　身障王刼以刄傷首卒不為動賊義而舍之後由<lb/>
　　明經授蒲城令聞母喪哀毁卒<lb/>
　　屠應守字孰大孝感人幼英敏七歳能屬文順治<lb/>
　　丙戍舉於鄉授五河令邑近河南土宜麥歳苦夏<lb/>
<pb n="KR2k0046_WYG_047-66b"/>
　　澇為文禱城隍水患遂止癸卯鳯屬蝗獨不入邑<lb/>
　　境邑人尸祝之卒年七十五孫沂進士歴官浙江<lb/>
　　廵撫<lb/>
　　江殷道字九同順治戊戍進士除髙州府推官陞<lb/>
　　蘇州督糧同知以卓異陞九江知府晉分廵饒南<lb/>
　　九江道籌策轉運兵餉無匱辛亥歳大饑捐資賑<lb/>
　　粥蠲屯糧省民船修學課士保障潯南多善政未<lb/>
　　幾卒子蘩藻芑莪俱登仕籍<lb/>
<pb n="KR2k0046_WYG_047-67a"/>
　　姚締虞字歴升黄陂人順治巳亥進士初任成都<lb/>
　　府推官讞獄平允辨寃抑數百家改令陜西安化<lb/>
　　捐俸代民輸逋賦擢禮科給事戊午典試江西還<lb/>
　　奏請蠲逋賦二百萬有竒轉工科給事因地震請<lb/>
　　開言官風聞之禁<lb/>
命宣付史館歴左僉都御史廵撫四川請免運楠木及<lb/>
　　白蠟諸雜税禁絶苞苴屬吏莫不凛然卒於官<lb/>
諭祭葬<lb/>
<pb n="KR2k0046_WYG_047-67b"/>
　　武之亨孝感人順治辛丑進士初令陜西鳯翔縣<lb/>
　　值兵燹後民多流亡加意招集給牛種免荒糧邑<lb/>
　　人德之陞慶陽府同知土賊嘯聚率衆搗其巢殱<lb/>
　　其渠魁已就平而官兵至仍欲進勦且指百姓之<lb/>
　　結砦者曰此皆賊也亨固爭之相持四日奉檄撤<lb/>
　　兵保全甚衆晉嚴州知府歴陜西學道<lb/>
　　程大用孝感貢生兄卒事嫂傅如母終其身不少<lb/>
　　懈康熈已未庚申間歳連歉大用盡出所積以贍<lb/>
<pb n="KR2k0046_WYG_047-68a"/>
　　鄉里<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0046_WYG_047-68b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　湖廣通志巻四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻五十八</head> <lb/>
    <p>
<pb n="KR2k0046_WYG_058-1a"/>
欽定四庫全書<lb/>
　湖廣通志巻五十八<lb/>
　　人物志<hi>隱逸</hi>
武昌府<lb/>
　晉郭翻晉書列傳字長翔武昌人少有志操辭州郡<lb/>
　辟舉家臨川以漁釣射獵為娱居貧欲墾荒田先立<lb/>
　表題經年無主然後乃作稻将熟有認之者悉與之<lb/>
　縣令聞而詰之以稻還翻翻不受嘗以車獵去家百<lb/>
<pb n="KR2k0046_WYG_058-1b"/>
　餘里道逢病人以車與之徒歩歸其漁獵所得㦯從<lb/>
　買者便與之不取直亦不告姓名咸康末乘小船歸<lb/>
　武昌省墓安西將軍庾翼往造欲強起之不從又以<lb/>
　其舟小而狭欲引就大舟翻曰使君不以鄙賤而辱<lb/>
　臨之此固野人之舟也翼俯屈入其舟中終日而去<lb/>
　李廞文字志字宗子江夏鍾武人祖康泰州刺史父<lb/>
　重平陽太守世有名望廞好學善草𨽻與兄式齊名<lb/>
　躄疾不能行坐嘗仰卧彈琴讀誦不輟河間王辟太<lb/>
<pb n="KR2k0046_WYG_058-2a"/>
　守掾不赴後避難隨兄南渡司徒王導復辟之廞得<lb/>
　牋命笑曰茂𢎞乃復以一爵假人卒不往<lb/>
　南北朝郭希林南史列傳武昌人曾祖翻晉世髙尚<lb/>
　不仕希林少守家業徵召一無所就子䝉亦隱居不<lb/>
　仕<lb/>
　胡叔江夏人家居蒿室草徑惟酒自適嘗謂人曰我<lb/>
　生澹泊似勝焦先不治生産饑貧不以為恥養子曰<lb/>
　螟蛉以自隨恒乘一㹀牛布囊容三四升飲噉醉飽<lb/>
<pb n="KR2k0046_WYG_058-2b"/>
　取其餘肉以付螟蛉<hi>舊通志</hi>
　宋杜淦眀一統志江夏人自稱漢隂老人居水濱戴<lb/>
　笠躬耕嘗曰仕者忍恥耕者勞力皆大造之委蛻耳<lb/>
　吾何心哉<lb/>
　李必大嘉魚人咸熙戊辰以周禮中第一授國子監<lb/>
　學錄後歸隱不仕聘之作詩以辭有云曾上蓬莱第<lb/>
　一宮夕陽留住且從容<hi>邑志</hi>
　程師徳眀一統志大冶人有才學善行不求仕進蘇<lb/>
<pb n="KR2k0046_WYG_058-3a"/>
　軾嘗與之遊<lb/>
　李昌國眀一統志江夏人善於訓子有子三長康叔<lb/>
　河陽守次康年監丞善古篆與蘇軾黄庭堅遊次康<lb/>
　直左司員外郎休官歸里自稱裕老<lb/>
　程從龍字登雲嘉魚人少嗜學每夜讀書達旦不樂<lb/>
　仕進能詩環居栽梅酌酒而吟倚樹而歌號梅軒有<lb/>
　詩集行世<hi>舊通志</hi>
　元嚴士貞字正卿崇陽人嘗遊學棲息廬山博通子<lb/>
<pb n="KR2k0046_WYG_058-3b"/>
　史尤嗜仙書善詩文作崇陽志有梅谿百詠集<lb/>
　嚴静山字紹安武昌人與丁鶴年同學於南湖書院<lb/>
　耿介不阿隱而彌耀所居山水環抱故鶴年有出門<lb/>
　便有好湖山之句嘗自著雲谷緒餘稿<lb/>
　衛均執武昌人隱居南山自號白雲老人足不入市<lb/>
　㕓能詩與丁鶴年嘗有詩往還<hi>以上舊通志</hi>
　眀燕遺民字逸德江夏人累徵賢良不起登山臨水<lb/>
　嘯歌終日濡毫揮藻逸氣横生<lb/>
<pb n="KR2k0046_WYG_058-4a"/>
　蒋義字志道崇陽人博通經史隱居不仕洪武十四<lb/>
　年詔訪隱逸有司舉義應以老辭<lb/>
　鄔必信字迎實武昌人少以母病求醫至江滸風濤<lb/>
　驟作榜人不肯渡自前刺舟中流舟覆恍忽若有持<lb/>
　之者得濟迎醫歸母病尋愈平生多隱德不肯言眀<lb/>
　末丁丑且百歲其孫進士眀昌疏陳賜冠帶米肉表<lb/>
　其閭倪元璐誌其墓<lb/>
　嚴方塘武昌人壽百歲子八十居喪劉仲叔書其閭<lb/>
<pb n="KR2k0046_WYG_058-4b"/>
　曰百歲人翁天下少八旬孝子世間稀<lb/>
　朱華圉字淮仙宗藩也喜著述眀末癸未夢遊異境<lb/>
　見石壁有詩云飛泉如白鶴隱見渡平林暗壁流花<lb/>
　瓣漁郎何處尋即棄家遯入桃谿莫知所之<lb/>
　尹珩字右玉大冶人有竒節為諸生與江夏賀逢聖<lb/>
　遊以志操相砥礪壬午舉於鄉癸未賊陷㑹城泛宅<lb/>
　寓呉門十四載自署河上旅餓每逢母難日勺水不<lb/>
　入口一日挈家還里逾年卒<lb/>
<pb n="KR2k0046_WYG_058-5a"/>
　沈韻字四聲江夏人寇亂家屬多淪没韻葬畢即棄<lb/>
　舉子業隱梁湖之孤山偕其妻鋤圃賣藥採野蔬自<lb/>
　給時時吟咏亦不存草足不履城市者數十載<lb/>
　艾然字木田江夏諸生與其妻偕隱結茅為居栽花<lb/>
　種蔬荷鋤而吟天趣自得<hi>以上舊通志</hi>
皇清魏廷謨字溟一江夏諸生高才健筆意氣豪放談<lb/>
　　論古今往往義形於色意所不投則不能强獻賊<lb/>
　　將至奏記當事捍禦甚備不能用隱居著述癸未<lb/>
<pb n="KR2k0046_WYG_058-5b"/>
　　徵修省志辭不赴年九十一卒<lb/>
　　胡從化字内寧江夏諸生潛心理學内行淳備工<lb/>
　　文章不求聞達其父富喜誦擊壤吟併祀堯夫像<lb/>
　　從化亦如之名其居曰邵窩子鳴臯另傳<lb/>
　　李雲從字能白諸生世居大冶之黄石磯築室江<lb/>
　　干手植花竹課讀其中凡義倉義冢津渡藥餌賑<lb/>
　　饑濟貧諸事靡不樂為之方伯徐惺重其行誼邀<lb/>
　　與相見辭不赴<hi>以上舊通志</hi>
<pb n="KR2k0046_WYG_058-6a"/>
漢陽府<lb/>
　眀蕭遜字于敏漢陽人父<hi>闕</hi>生子四遷運皆以俠顯<lb/>
　達為諸生有聲遜獨隱居自適敦大方正王太常秩<lb/>
　張民部緒皆敬其醇徳孫鳴甲登進士官河南布政<lb/>
　使司<hi>舊通志</hi>
　鄒謙所孝感人清貧有操守攻古文詞士執經從之<lb/>
　户外屨滿有司上其事徵為邑博士固辭大學士楊<lb/>
　士竒贈以詩曰贈爾淇園綠玉竿臨岐苦嘆别離難<lb/>
<pb n="KR2k0046_WYG_058-6b"/>
　䢵城民俗從来厚但守清風到歳寒<hi>邑志</hi>
　廖應魁漢陽人混迹市㕓留心詩史楚藩爭漢口地<lb/>
　課甚横應魁挺身以辯人稱其勁直<lb/>
　熊士竒漢口鎮人性慷慨不吝施予貧者貸以無償<lb/>
　㦯質子女田宅輒焚其劵曰無以小利析而骨肉孫<lb/>
　徵泰壬午孝亷<lb/>
　袁楫字汝濟漢陽諸生幼與蕭司成良有併號竒童<lb/>
　晚與王章甫為意氣交當倭陷朝鮮時士爭以談兵<lb/>
<pb n="KR2k0046_WYG_058-7a"/>
　自見章甫㣲諷楫楫以書謝之遂終隠焉<lb/>
　鄭鸞黄陂人精周易俗尚乾竺教作箴俗論以規孺<lb/>
　慕至老不衰作風木篇<lb/>
　陳銘字公警黄陂人恥以文字干時棄舉子業從王<lb/>
　龍溪羅石蓮遊田廬僮僕佳者悉畀其弟自處泊如<lb/>
　也壽九十一終<lb/>
　章煥然字素夫黄陂人請業於黄竒士得探微㫖黄<lb/>
　曰吾道有人矣學使葛屺瞻亦稱其沉静後領歲薦<lb/>
<pb n="KR2k0046_WYG_058-7b"/>
　隱居不仕<hi>以上舊通志</hi>
皇清陳其棟字霱南黄陂人少嗜學博通經史以先儒<lb/>
　　存誠主敬之論為養心進學之本結廬山中邑宰<lb/>
　　聞其賢請賓鄉飲者三著有姓氏補等書<hi>舊通志</hi>
黄州府<lb/>
　唐李玭黄梅人開元中一日眀皇夢廬山使者請立<lb/>
　廟詔刺史獨孤正命所在學士製碑文獨玭文稱㫖<lb/>
　詔舉博學宏詞不就築室東山麻林之窪讀書樂道<lb/>
<pb n="KR2k0046_WYG_058-8a"/>
　稱衡門居士以老<hi>舊通志</hi>
　宋林敏功眀一統志蘄春人以春秋舉進士下第杜<lb/>
　門不出者二十年博通五經尤長於詩元符末詔徵<lb/>
　不起賜號高隱處士弟敏修亦不仕終老以文字相<lb/>
　友善世稱二林<lb/>
　張憨子麻城人隱居九螺山自稱九螺山逸人東坡<lb/>
　志林所云黄州故縣張憨子行止如狂者也熊吉贊<lb/>
　云内史之戅以閑其君惟子之戅獨成其身龍德而<lb/>
<pb n="KR2k0046_WYG_058-8b"/>
　隱今鮮其人九螺之山因子益名<lb/>
　王翊麻城岐亭人建桃黄菴自號桃黄山人熊吉贊<lb/>
　云桃黄之菴中有隱君尸居蔬食抱樸含真匪道曷<lb/>
　依匪道休行孰無懐氏葛天之民<lb/>
　黄睂翁失其名黄梅人寡嗜慾好雅歌恬飲咸淳間<lb/>
　已百歲遇異人授以藥謂食此可再周甲子至一百<lb/>
　六十歲睂長三寸垂兩顴故人稱為睂翁<hi>舊通志</hi>
　梅國淳字作所廣濟人工詩賦肥遯林石宋亡武昌<lb/>
<pb n="KR2k0046_WYG_058-9a"/>
　程平章薦之屢聘不起謝之以詩<lb/>
　元楊俊字仕元黄梅人初為博士弟子厭之遂棄去<lb/>
　覓石龕古磉山中優游偃仰一百三十歲卒<lb/>
　何朝舉廣濟人有志操師事饒雙峯養志巖阿不樂<lb/>
　仕進著有文公性理吟一編<lb/>
　眀呉榮一黄岡人洪武初棲中和石壁山種蔬養鶴<lb/>
　博覽豪吟抗志巢許嘗荷鑱斸藥濟人<lb/>
　商顯黄梅人雅好詩書永樂二年徵至京固辭不仕<lb/>
<pb n="KR2k0046_WYG_058-9b"/>
　賜號樂耕徵士翰林張和美作寒江歸隱圖賦詩送<lb/>
　之<lb/>
　甘望魯麻城人幼為人牧奮志攻苦硏窮程朱之學<lb/>
　卒成名儒以黄陂有二程望魯臺因以自號<lb/>
　毛鳯起字瑞東麻城人少習制舉業後棄之講學授<lb/>
　徒嘉靖壬辰詔舉賢良敦行遺逸之士有司以鳳起<lb/>
　應不就<lb/>
　朱紳字懋孚蘄州人居田野自食其力牛背夕陽巻<lb/>
<pb n="KR2k0046_WYG_058-10a"/>
　册相隨憑弔古今時人莫窺其際<lb/>
　柴大楠蘄水人磊落英竒弱冠棄家逺遊塞外渉混<lb/>
　同鴨綠諸境晩歸傍巖溪築一洞不盈丈隱居四十<lb/>
　餘年讀老易諸書足不出户<lb/>
　柴杰蘄水人博學有隱德每坐竹林中讀書竟日於<lb/>
　書無所不窺尤精於易與兄木友愛最篤析田廬為<lb/>
　四一子與三姪均每戒子云知事宜少識人毋多饘<lb/>
　粥外有餘則去之不可以田産累子孫也<lb/>
<pb n="KR2k0046_WYG_058-10b"/>
　劉養微字敬伯廣濟人性澹泊工詩將卒賦詩云辛<lb/>
　苦人間百未休今朝忽作等閑遊玉樓作記非吾事<lb/>
　一枕空山眀月秋<lb/>
　劉秉錄字昇之廣濟人事孀母孝母卒哀毁年四十<lb/>
　妻喪不復聚有僕乆役於家知其先嘗為士焚契遣<lb/>
　之隱居授徒以眀經終子洪芳詩文蚤歲有聲孫醇<lb/>
　驥最知名<lb/>
　樊志張字兩同玉衡次子隨父戌雷陽二十四年及<lb/>
<pb n="KR2k0046_WYG_058-11a"/>
　玉衡歸卒志張一慟㡬殞遂不應鄉舉潛心易學著<lb/>
　易象易數易適易占益王遣使再聘皆不就<lb/>
　袁希燮字子理黄岡人幼嘗和李本寧宮鶯白鷰詩<lb/>
　各十章本寧大器之已而與三袁唱和又與俞羡長<lb/>
　錢仲舉贈答於金陵遊跡㡬半天下歸隱茅山之麓<lb/>
　結茅曰遯園以著作娱老<lb/>
　黄可久字栁溪蘄水諸生甘貧力學與妻偕隱臙脂<lb/>
　山下精丹經内典醫卜諸書每瞑目默坐自號出塵<lb/>
<pb n="KR2k0046_WYG_058-11b"/>
　道人子正色眀末丙子舉於鄉<lb/>
　汪三竒字亦常黄岡諸生貎古心樸眀末癸未寓居<lb/>
　鄂城死於賊所著易假書信詩志禮足春秋懼諸書<lb/>
　俱燼無傳<lb/>
　易為鼎字用玉黄岡人生而有文在手曰汪號汪來<lb/>
　子蚤以文章氣節著眀季學使高世泰修三楚文獻<lb/>
　錄鼎與汪三竒劉醇驥皆與焉亂後棄舉子業築室<lb/>
　白雲山授徒以老<lb/>
<pb n="KR2k0046_WYG_058-12a"/>
　王臨字泰生廣濟人家貧力學不輟闖賊至見臨獨<lb/>
　坐大松樹下執巻微吟賊魁梁廷柱素知書其婦能<lb/>
　讀孝經夜燒大炬出所挾書與相質天眀揖臨去後<lb/>
　因江行避雨得邑殘志於村店擕歸修輯成書又嘗<lb/>
　作禹貢圖及河圖考等書<lb/>
　寇學海字巨源廣濟人少業儒而任俠好為詩嘗獨<lb/>
　徃廬山白鹿洞數年鍵門取魏晉盛唐諸詩冥㑹之<lb/>
　時稱寇山人<lb/>
<pb n="KR2k0046_WYG_058-12b"/>
　梅之熉字惠連少司馬國正子眀末亂起棄襲廕散<lb/>
　家財歸隱囊山為僧别號槁木以著述自娱<lb/>
　陳鴻思字大壑黄岡人萬厯丁酉舉人厯官貴州太<lb/>
　守所至有政聲後退居林泉手一編不輟以老<lb/>
　洪周禄字半石黄岡人天啟壬戌進士知常州府解<lb/>
　綬歸里肆志詩文行草書妙絶一時急難好施鄉里<lb/>
　德之年七十餘卒<lb/>
　程師泰字交甫黄岡人懐宗庚午舉人累官蘇州知<lb/>
<pb n="KR2k0046_WYG_058-13a"/>
　府以疾告歸好吟咏書法直逼大蘇家貧問字者餉<lb/>
　以酒即用欵客談論竟日年八十餘卒<lb/>
　韋克濟字孝忍黄岡人眀季進士授南安令以誠格<lb/>
　巨猾邑人頼之丁艱歸遂隱居武昌賢庾鄉率諸子<lb/>
　躬耕自給<lb/>
　李之泌字鄴仙黄岡諸生精大易研理程朱不為王<lb/>
　弼京房之學絶意仕進以長桑終其身嚴氣正性對<lb/>
　卿士間閉目袖手端坐不一語督學徵之不起與才<lb/>
<pb n="KR2k0046_WYG_058-13b"/>
　人何履仕齊名時稱何李<lb/>
　呉人玉字穉圭廣濟諸生為文淵古浩博著述甚多<lb/>
　性至孝善卜筮預知吉凶年七十自置棺題曰逸我<lb/>
　亭<hi>以上舊通志</hi>
皇清姚應巍字德升黄安諸生刻苦食貧冬月讀書以<lb/>
　　木棉擁足常達旦授徒羅山羅仭南劉海宇亟重<lb/>
　　之有紈袴子頗怠業巍責罷棄之空歸曰安能以<lb/>
　　阿堵物誤人子弟舉鄉飲辭不赴子觀性耿介𩔖<lb/>
<pb n="KR2k0046_WYG_058-14a"/>
　　其父以歲薦徒歩入都中表某官永年令遣騎強<lb/>
　　邀入署信宿即行一無所取<hi>舊通志</hi>
　　胡來通黄岡人年十二僧見之曰此人間百歲翁<lb/>
　　也性好施與眀楚撫魏光緒曾表其廬順治庚子<lb/>
　　壽百歲僉謀建坊通力辭之忽一日沐浴更衣端<lb/>
　　坐瞑目而逝<lb/>
　　李竒觀字巨海廣濟人孝友質行鄉人化之當眀<lb/>
　　末寇擾歲荒兇人倡亂里中立守望營保障衆推<lb/>
<pb n="KR2k0046_WYG_058-14b"/>
　　李公長者請為帥事平杜門著述授徒為博士弟<lb/>
　　子者百餘人姪必泰甥金德崇徳嘉皆出其門<lb/>
　　陳定中字大馬廣濟人明季棄學籍隱於醫結茅<lb/>
　　湖曲栁隂承顔奉母以耕釣終其身<hi>以上舊通志</hi>
安陸府<lb/>
　漢漢濱老父後漢書列傳不知何許人桓帝延熹中<lb/>
　幸竟陵過雲夢臨沔水百姓莫不觀者有老父獨耕<lb/>
　不輟尚書郎南陽張温異之使問焉老父笑而不對<lb/>
<pb n="KR2k0046_WYG_058-15a"/>
　溫下道百歩自與言老父曰我野人耳不達斯語請<lb/>
　問天下亂而立天子耶理而立天子耶立天子以父<lb/>
　天下耶役天下以奉天子耶昔聖王宰世茅茨采椽<lb/>
　而萬人以寧今子之君勞人自縱逸遊無忌吾為子<lb/>
　羞之子何忍欲人觀之乎温大慙問其姓名不告而<lb/>
　去<lb/>
　南北朝郢野老衡陽王義季都督荆州嘗出獵於郢<lb/>
　野老被苫而耕義季命左右逐之老人曰盤於遊畋<lb/>
<pb n="KR2k0046_WYG_058-15b"/>
　古人所戒方今陽和布氣播穀之始一日不耕民失<lb/>
　其時奈何以從禽之樂而驅斥老人非勸農也義季<lb/>
　止馬曰賢者也命賜之食老父對曰茍不奪時境内<lb/>
　之民皆飽矣王之食老父何敢獨受其賜義季問其<lb/>
　名竟不言而退<hi>舊通志</hi>
　唐陸羽唐書列傳字鴻漸竟陵人初不知所生或言<lb/>
　有僧得諸水濱畜之既長自筮得蹇之漸曰鴻漸於<lb/>
　陸其羽可用為儀乃以陸為氏名而字之隱苕溪稱<lb/>
<pb n="KR2k0046_WYG_058-16a"/>
　桑苧翁性高潔不樂仕進嘗詔除太子文學不就雅<lb/>
　嗜茶善品天下泉味著茶經三篇言茶之原之法其<lb/>
　後鬻茶者至陶羽形寘煬竈間祀為茶神<lb/>
　眀譚學字訥菴隱居授徒嘗袖其詩過譚元春元春<lb/>
　為選而梓之名姓遂聞逺近年近耄猶吟咏不衰其<lb/>
　卒也元春哭以詩<hi>舊通志</hi>
　王大韶字叙之京山人少負逸才工詩文隱大月山<lb/>
　間田數百畆躬耕食之性閒放所居雜植花竹蕭然<lb/>
<pb n="KR2k0046_WYG_058-16b"/>
　有以自樂慕冀缺梁鴻之為人嘗以自况後以子格<lb/>
　貴贈河南僉事<lb/>
　王宗華字時藻京山人隱居斗山種松數百株結廬<lb/>
　其下旁有雙泉引為蓮塘可數畆許躬耕高尚邑令<lb/>
　請見辭不出年八十卒李宗伯維正誌其墓稱為太<lb/>
　平逸叟<lb/>
　盧楚傑字西陵鍾祥人萬厯丙辰進士博雅淹通文<lb/>
　名譟一時徜徉山水間詩酒自放稱荆臺髙士<lb/>
<pb n="KR2k0046_WYG_058-17a"/>
　姜迪字伯阮天門歲貢八歲能屬文舉神童日記數<lb/>
　萬言年十二工詩賦先達鍾惺譚元春共竒之五中<lb/>
　副榜不遇舉明經杜門著述以老<lb/>
　李世芳字□嶺鍾祥人明末癸酉鄉舉讀書山寺經<lb/>
　年不履城市與人相對有蕭然物外之致值流冦亂<lb/>
　避匿深山賊慕其名強以官堅拒不受<lb/>
　魏士茂字卓如天門人亷使士前之弟少負才名試<lb/>
　輒冠軍喜恬退著書華嚴山房應貢不赴鄉里皆高<lb/>
<pb n="KR2k0046_WYG_058-17b"/>
　其行<hi>以上舊通志</hi>
皇清鄒元芝字殿生天門人號三澨漁人明末戊寅間<lb/>
　　至江夏九峯山寺讀書五六年其家弗知也督學<lb/>
　　堵應錫首㧞食餼性恬澹不樂仕進著有三澨先<lb/>
　　生傳卒於家<lb/>
　　呉驥字既閑天門人兵備文企嗣子懐宗庚午舉<lb/>
　　人性孝居喪哀毁骨立雅工詞翰而怡情邱壑以<lb/>
　　高隱終<hi>以上舊通志</hi>
<pb n="KR2k0046_WYG_058-18a"/>
徳安府<lb/>
　宋令狐揆卜築溳溪之南嘗雪中跨驢入城詣張君<lb/>
　房借書令小僮攜簏負琴帛繒暖㡌委轡長吟曰借<lb/>
　書離近郭冒雪渡寒溪布衣林逸善繪因作令狐揆<lb/>
　雪中渡溪圖<hi>舊通志</hi>
　眀蔡乾庵逸其名德安人以理學稱郡人皆嚴憚之<lb/>
　讀書郊外之廣心堂適積雪累日楊方伯芷往跡之<lb/>
　户無人迹正襟危坐自若人稱曰乾庵先生<lb/>
<pb n="KR2k0046_WYG_058-18b"/>
　安大峞居雲夢曲水湖博學嗜古負笈從遊者踵相<lb/>
　接稱為曲湖先生正德末夜觀列宿驚異曰帝星眀<lb/>
　於江漢其應在安陸州逾年世宗從興邸入承大統<lb/>
　峞偶疾卧猶倚床取隙光執巻披覽曰人以藥治疾<lb/>
　吾代以書年百歲卒<lb/>
　髙致中字南洲安陸縣人不求仕進放懐山水間何<lb/>
　司寇遷予告歸里時嚴嵩秉國為詩郊餞何歸榜其<lb/>
　幅於堂一日過之何未出致中題其上曰椒山巳死<lb/>
<pb n="KR2k0046_WYG_058-19a"/>
　洪塘謫天下何人是介翁今日登堂覽詩草始知公<lb/>
　度實能容平生高致大率𩔖此<lb/>
　徐進可字南征應城人舉天啟甲子鄉試為人方介<lb/>
　嘗以邑中賦役繁重同紳士請於當道行均役之法<lb/>
　鄉里頼之恬於仕進以壽終<hi>以上舊通志</hi>
荆州府<lb/>
　南北朝宗彧之南史宗少文傳彧之字叔粲少文從<lb/>
　父弟家貧好學性行真澹徵辟一無所就宋元嘉初<lb/>
<pb n="KR2k0046_WYG_058-19b"/>
　太史陸子真觀採風俗三詣彧之每辭疾不見告人<lb/>
　曰我布衣草萊之人少長壟畝何宜枉軒冕之客子<lb/>
　真還表薦之不就<lb/>
　宗測南史宗少文傳測字敬微家居江陵少静退徵<lb/>
　參軍及太子舍人皆不就欲逰名山乃寫祖少文所<lb/>
　作尚子平圗於壁上測長子賓宦在都知父此㫖便<lb/>
　求禄還為南郡丞付以家事齎老子荘子二書自隨<lb/>
　往廬山止少文舊宅魚復侯子響為江州命駕造之<lb/>
<pb n="KR2k0046_WYG_058-20a"/>
　測不見後子響不告而来測巾褐對之竟不交言刺<lb/>
　史隨王子隆至遣别駕宗忻口致勞問測笑曰貴賤<lb/>
　理隔何以及此竟不答測善畵自圖阮籍遇蘇門於<lb/>
　行鄣上坐卧對之好音律善易老續皇甫謐高士傳<lb/>
　三巻著遊衡山廬山記又有宗尚之字敬之亦好山<lb/>
　澤徵辟不應<lb/>
　劉凝之<hi>詳鄉賢志</hi>
　唐楚江漁者眀一統志不知姓名每得魚換酒輒自<lb/>
<pb n="KR2k0046_WYG_058-20b"/>
　放歌不言姓名江陵守崔鉉問曰君之漁隱者之漁<lb/>
　耶漁者之漁耶對曰姜子牙嚴子陵皆隱者也不釣<lb/>
　其魚釣其名耳遂鼓楫而去<lb/>
　宋孫諭眀一統志江陵人元祐末挂冠與時同退休<lb/>
　者呉師道梁宏朱光復賈亨彦張景達布衣唐愈為<lb/>
　七老會五日一集時人榮之<lb/>
　李堯言眀一統志江陵人熙寧中除侍御史未七十<lb/>
　上印綬其兄立言亦自澶州納政時又有李竦引疾<lb/>
<pb n="KR2k0046_WYG_058-21a"/>
　里居郡人語曰元豐濟濟稱三李一瓢樂在其中矣<lb/>
　唐恕宋史唐介傳江陵人孫恕崇寕初為華陽令以<lb/>
　不能奉行茶法忤使者謝病免歸其弟意方為南陵<lb/>
　令亦以病自免兄弟杜門躬耕靖康元年御史中丞<lb/>
　許翰言其高行詔起為監察御史意亦宰相呉敏薦<lb/>
　召對而貧不能行竟餓死江陵山中<lb/>
　文範荆南人家邑西高沙湖不樂仕進黄庭堅贈詩<lb/>
　曰不趨吏部朝中板且膾高沙湖裏漁<hi>舊通志</hi>
<pb n="KR2k0046_WYG_058-21b"/>
　何參夷陵人居篤學坊性孝友博學多聞不求仕進<lb/>
　人稱曰處士<lb/>
　元陳伯通峽州人少有籌幹為中大夫伊徳呼公所<lb/>
　器重勉之仕遯深山中至正間盡以家世所餘給族<lb/>
　黨之貧者隱居教授鄉里化之<hi>以上舊通志</hi>
　明劉世英洪武初以文學名於世潛德弗耀不干仕<lb/>
　進<hi>舊通志</hi>
　范希良松滋人舉嘉靖癸卯鄉試一上春官不第遂<lb/>
<pb n="KR2k0046_WYG_058-22a"/>
　絶意仕進足不至公庭所居敝陋彈琴讀書自樂世<lb/>
　號為水南先生<lb/>
　劉魁<hi>詳鄉賢志</hi>
　靳相居江陵之草市家貧未娶課童䝉數十日晡即<lb/>
　下簾讀書友人為卜室不數年妻卒遂不復娶躬㸑<lb/>
　以養親親殁因潛於家不與俗往来時人每勸之仕<lb/>
　不應年七十餘卒<lb/>
　孫譝字九嵕别號長嘯道人棕笠蒲團往来山水間<lb/>
<pb n="KR2k0046_WYG_058-22b"/>
　嘗製邵康節像自隨又云安樂子<lb/>
　<hi>闕</hi>　檳號鶴池沙市人蕭然高寄不務生産有古隱<lb/>
　君子風年八十一卒子養心領鄉薦成進士為名御<lb/>
　史<lb/>
　曹儀庭號高尚江陵人諸生遯跡田圃間閉户不見<lb/>
　貴介俗人究心河洛康節之學讀書徹夜不輟每語<lb/>
　人曰荆州空陳執中人未有喻之者及壬午闖賊陷<lb/>
　荆時知府乃陳執中也事孀母王氏曲盡孝養訓孤<lb/>
<pb n="KR2k0046_WYG_058-23a"/>
　姪如子鄉人有為不義者咸畏其知<hi>以上舊通志</hi>
皇清陳丈人居夷陵之沙地坡有隱德順治初年百有<lb/>
　　四歲目眀耳聰歩履甚健逺安令周會隆安車延<lb/>
　　之詢其所得曰知事遲回頭早耳予之錢弗受聞<lb/>
　　其尚田於縣界因免其一家之徭<hi>舊通志</hi>
襄陽府<lb/>
　漢龎德公後漢書列傳南郡襄陽人居峴山之南未<lb/>
　嘗入城府夫妻相敬如賓荆州刺史劉表數延請不<lb/>
<pb n="KR2k0046_WYG_058-23b"/>
　能屈乃就候之因釋耕壟上妻子耘於前表指而問<lb/>
　之曰先生苦居畎畝而不肯官祿何以遺子孫公曰<lb/>
　世人皆遺之以危今獨遺之以安雖所遺不同未為<lb/>
　無所遺也表嘆息而去後擕妻子登鹿門山采藥不<lb/>
　反襄陽記諸葛亮每至其家獨拜床下公初不令止<lb/>
　司馬徽與徐庶亦嘗詣之值公渡沔上先人墓呼公<lb/>
　妻子使速作黍公還直入相就不知何者是客也子<lb/>
　山民亦有令名為魏黄門吏部郎早卒孫渙晉太康<lb/>
<pb n="KR2k0046_WYG_058-24a"/>
　中牂牁太守從子綂<lb/>
　楊慮楚國先賢傳慮儀兄也字威方襄陽人少有德<lb/>
　行為江南冠冕州郡禮召諸公辟請皆不能屈年十<lb/>
　七夭鄉人號曰德行楊君<lb/>
　唐朱放字長通襄陽人隱於越之剡溪曹王臯鎮江<lb/>
　西辟為節度叅謀貞元初召為拾遺不就有詩一巻<lb/>
　行世<hi>舊通志</hi>
鄖陽府<lb/>
<pb n="KR2k0046_WYG_058-24b"/>
　眀楊春鄖縣舉人築室山中讀書力行不履城市性<lb/>
　厚重寡言笑嘗以琴一張酒一樽自隨欣然會意有<lb/>
　弄月吟風之概<lb/>
　劉俊初鄖陽人初不肯就試父兄強之遂領鄉薦一<lb/>
　赴公車歸遂終身逸居四時吟嘯性情常發於詩歌<lb/>
　中著有山居集蔵於家<hi>以上舊通志</hi>
直𨽻歸州<lb/>
　宋郭雍宋史列傳字子和其先洛陽人傳其父忠孝<lb/>
<pb n="KR2k0046_WYG_058-25a"/>
　學通世務隱居峽州放浪長陽山谷間號白雲先生<lb/>
　乾道中旌召不起賜號冲晦處士命州郡歲時致禮<lb/>
　存問後更封頥正先生令部使者遣官就問雍所欲<lb/>
　言備錄繳進熈淳初學者裒集程顥程頥張載游酢<lb/>
　楊時及忠孝雍凡七家為大易粹言行於世<lb/>
　眀陳德芳施州人少聚生徒教授洪武四年明師伐<lb/>
　蜀德芳諷施南覃州隆降附以兵助攻瞿塘欲酬其<lb/>
　功固辭不受蜀獻王以卓行薦使者及門芳踰垣遯<lb/>
<pb n="KR2k0046_WYG_058-25b"/>
　去<hi>舊通志</hi>
長沙府<lb/>
　唐戴簡栁宗元集譙國戴氏曰簡嘗以文行累為連<lb/>
　率所賓禮貢之澤宮而志不願仕與人交取其退讓<lb/>
　受諸侯之寵不以自大其離世與好孔氏書旁具莊<lb/>
　文莫不總綂以至虛為極得受益之道其樂道與<lb/>
　宋王南美楚紀字乙道安化人隱伊溪桂嵓嘗置義<lb/>
　莊以給孤貧博通子史尤長於易逺近學者裹糧景<lb/>
<pb n="KR2k0046_WYG_058-26a"/>
　景從所著有釣月樓耕雲堂等詩賦<lb/>
　董南美楚紀湘鄉人少以文名不樂仕進東坡山谷<lb/>
　嘗與之遊號碧廬居士<lb/>
　謝英姓譜字楚華寧鄉人讀書於石桂山博學好古<lb/>
　聞岳武穆被害乃隱居山林教授子弟孝宗累辟之<lb/>
　不就所著有志伊錄白雲稿循吏龜鑑<lb/>
　彭宗孟字尚英湘潭人隱居好學不求聞達尤深於<lb/>
　易作易解呉獵呉旂序其書置之學宮漕使鄧汝讜<lb/>
<pb n="KR2k0046_WYG_058-26b"/>
　聞而禮聘之<hi>見縣志</hi>
　易元吉楚寳字慶之長沙人工畵花鳥及見趙昌畵<lb/>
　乃曰世不乏人遂遊荆湖搜竒訪古幾與猿狖鹿豕<lb/>
　同遊故口傳目擊之妙一寫於毫端又於舎後開圃<lb/>
　鑿池以亂石樷篁梅菊葭葦馴養水禽山獸伺其動<lb/>
　静以資畵思尤善畵獐狷米芾畵學云元吉徐熈後<lb/>
　一人而巳善畵草木葉心翎毛但以猿獐稱可歎<lb/>
　眀李祁眀列朝詩傳字一初茶陵人元綂元年進士<lb/>
<pb n="KR2k0046_WYG_058-27a"/>
　應奉翰林文字母老就養江南授婺源同知遷江淛<lb/>
　儒學提舉司副提舉母憂解職歸隱居永新山中入<lb/>
　國朝力辭徵辟年七十餘卒遺文為雲陽先生集十<lb/>
　巻少師東陽祁五世諸孫也𢎞治中歸茶陵刻石表<lb/>
　其墓<lb/>
　洪倫攸縣人以諸生貢太學性剛直不樂仕進授御<lb/>
　史棄官歸隱其家四世同爨訖無間言<hi>見舊通志</hi>
　廖本祥眀張治茶陵志成化中為社學師教誨有方<lb/>
<pb n="KR2k0046_WYG_058-27b"/>
　而作人之心懇懇有聲州庠者多出其門崇家禮闢<lb/>
　佛老洵儒家者流<lb/>
　瞿繼祖長沙衛人少負才名潛心經史中嘉靖甲午<lb/>
　鄉魁屢試禮闈不偶選永川尹不赴杜門謝客手不<lb/>
　釋巻簞食豆羮一介不茍扁其室曰心跡雙清壽七<lb/>
　十九自為誌銘竝逸民傳<lb/>
　楊廷相長沙人世居青山號青山攻苦力學博通經<lb/>
　史精天文地理性命元祕之㫖中嘉靖壬子鄉試歴<lb/>
<pb n="KR2k0046_WYG_058-28a"/>
　上春官不第結廬晦跡足不履市㕓所著有青山集<lb/>
　不傳於世萬厯中郡守呉道行修郡志廷相為作補<lb/>
　遺<lb/>
　酆之馨湘隂人早負才名懐宗癸酉舉於鄉樸茂端<lb/>
　謹時稱古處焉<lb/>
　陶汝鼐寧鄉人懐宗癸酉以貢舉鄉試考選知州高<lb/>
　尚不仕詩宗漢魏書法晉人一時名雋咸樂交遊所<lb/>
　著有榮木堂集年八十三卒<hi>以上舊通志</hi>
<pb n="KR2k0046_WYG_058-28b"/>
衡州府<lb/>
　東漢羅訓耒陽人隱居邑之樟楻嶺<hi>見舊通志</hi>
　唐凌倚馮贄雲山雜録隱衡山往来自負書劍削竹<lb/>
　為擔裹以烏氊倚既没山僧取以供事<lb/>
　廖融楚寳字元素衡陽人隱衡山與任鵠凌蟾王正<lb/>
　已相友善正已贈詩有云罏中藥熟分僧飯枕上琴<lb/>
　閒借客彈又左司諌某贈詩有云積雨小舟横别浦<lb/>
　隔花幽犬吠深雲融不樂進取不茍勢利乃獨躭山<lb/>
<pb n="KR2k0046_WYG_058-29a"/>
　水其所自為詩清刻有致及卒刺史何丞矩葬之進<lb/>
　士鄭鉉志其墓<lb/>
　王居仁常寧人與襲蓋卿同時嘗執經張南軒之門<lb/>
　深有造詣登進士晩號習隱<hi>見舊通志</hi>
　侯宣姓譜衡山人少遊四方還家築室道旁俾遊學<lb/>
　之士往来館焉行之二十年曽無倦意逺近號曰侯<lb/>
　家書院<lb/>
　元侯應雷字春卿安仁人不就辟隱居山中以詩文<lb/>
<pb n="KR2k0046_WYG_058-29b"/>
　自娱所著有春山居士集年九十卒<hi>見舊通志</hi>
　眀金良字玉相衡山人性雅淡不慕榮利年十八領<lb/>
　鄉薦再上春官不第遂不復出徜徉山水間以詩文<lb/>
　自適嘗有詩云樵釣亦堪娱耕鑿聊自足百年駒隙<lb/>
　間何必計榮辱<hi>見舊通志</hi>
　李存眀列朝詩傳字名逺更字仲公安仁人穎悟該<lb/>
　博與貴溪祝蕃逺游上饒陳眀逺之門三以高蹈邱<lb/>
　園舉李祕書舉以自代皆不起洪武中年卒有竢菴<lb/>
<pb n="KR2k0046_WYG_058-30a"/>
　集<lb/>
　楊時榮字仁甫衡山人以戎籍中貴州鄉試作墅于<lb/>
　巾紫峯下名其山曰止山養晦自高不入公府事親<lb/>
　篤孝行誼修飭未嘗䙝服見客山有白龍潭可溉田<lb/>
　躬耕其中曠如也<lb/>
　鄭祖明耒陽人補國子生司成湛甘泉雅相器重歸<lb/>
　與邑人講論道學遂厭仕進遨遊山水吟咏為樂時<lb/>
　廵撫顧璘廵按姚虞副使李鳳翔相與唱和所著有<lb/>
<pb n="KR2k0046_WYG_058-30b"/>
　梅花百咏<hi>以上舊通志</hi>
　陳廷策三楚文獻録衡陽人少孤且貧力讀書補諸<lb/>
　生文章有聲生平自檢甚嚴額其所居齋曰敬畏手<lb/>
　書偶云十目所視十手所指若此其嚴如見大賓如<lb/>
　承大祭只是個敬子宗契拜御史廷策與家約毋預<lb/>
　外事宗契嘗函一文縠為夀卒封識不啓食糲衣麄泊<lb/>
　如也萬厯丁未卒宗契方按兩浙聞父病馳歸猶張<lb/>
　目熟視徐咏曰兒歸事已畢老至死何辭遂舉手逝<lb/>
<pb n="KR2k0046_WYG_058-31a"/>
　李國相衡陽人領懐宗壬午鄉薦癸未獻賊陷衡徧<lb/>
　索薦紳強以偽職下令不赴者死國相引刀劈靣示<lb/>
　不可用偽吏方覊縻聼獻忠令會獻忠入川得免徙<lb/>
　山谷築小室植桃數株臨池水人稱為桃塢先生<lb/>
　郭鳳躚字季陵衡陽人懐宗壬午鄉薦隱石仙嶺下<lb/>
　竹塢藥欄日吟嘯其中以自娱<hi>以上舊通志</hi>
永州府<lb/>
　唐李季芳姓譜道州人代宗時處士刺史元結請於<lb/>
<pb n="KR2k0046_WYG_058-31b"/>
　朝曰季芳介直自全退守亷遜文學為業不求人知<lb/>
　乞令州縣造舎給田免其户役從之季芳卒結又表<lb/>
　其墓<lb/>
　宋王繪　鄧璋楚紀俱零人有才名胡安國提舉湖<lb/>
　南學詔舉遺逸二人老不肯行安國疏命之官以勸<lb/>
　學者零陵簿稱二人乃范純仁客鄒浩黨也蔡京聞<lb/>
　而惡之抵以罪<lb/>
　蔣復姓譜字汝行零陵人受學於張南軒隱居東山<lb/>
<pb n="KR2k0046_WYG_058-32a"/>
　著澹岩文集<lb/>
　唐如晦姓譜字幼光零陵人博學無所不通山齋先<lb/>
　生易袚題其書堂曰善齋<lb/>
　眀陳三績字玉几零陵人志行恬淡年十五遊於庠<lb/>
　以歲例得貢棄去獻賊陷永聞其名招致之遁匿以<lb/>
　免後栖雲莊山隱居終老<hi>見舊通志</hi>
寳慶府<lb/>
　眀張繼志武岡人篤學勵行善詩文萬厯改元詔徵<lb/>
<pb n="KR2k0046_WYG_058-32b"/>
　天下山林隱逸之士有司敦廹固辭不赴<lb/>
　劉春莱字芝侶武岡人少為諸生嗜學好古以性疎<lb/>
　放遂棄制舉業敏於詞翰操觚立就文不加㸃僻懶<lb/>
　箕跣不樂見貴介有逼就之者春莱舉身躍出窻外<lb/>
　竟折其足云<hi>以上舊通志</hi>
岳州府<lb/>
　宋李黻字元眀桃源主簿李冲虛曽孫幼而嗜學淹<lb/>
　貫經籍熈寧間朝廷始以經術取士黻深索理致究<lb/>
<pb n="KR2k0046_WYG_058-33a"/>
　聖賢指歸郡試遘疾慨然有山林之志葺所居為養<lb/>
　浩園性好吟咏慕元白體所著有兌齋編當時名流<lb/>
　如李康年輩皆與之酬唱鄉里就學者幾百人宣和<lb/>
　三年卒邑令雷抗為銘其墓<hi>見舊通志</hi>
　毛友誠姓譜字伯明平江人聞謝良佐高弟康叔臨<lb/>
　得程門學至巴陵從之遊謝棄科舉闔户讀書尤邃於<lb/>
　易誘掖後進不倦時龔安國高其行誼延至領泮宮<lb/>
　幾十年李蟠教岳陽尤加敬禮有集曰玩易手抄既<lb/>
<pb n="KR2k0046_WYG_058-33b"/>
　没岳陽祠之泮宮<lb/>
　方暹姓譜字眀甫平江人初師李𢎞齋黄勉齋與饒<lb/>
　伯輿張元簡趙思恕皆同門友元簡九江人嘗遺書<lb/>
　曰伯輿眀理而逺於事眀甫見事而中於理吾嘗以<lb/>
　斯道望伯輿而以斯世望眀甫也淳祐間朝廷詔諸<lb/>
　帥臣舉節行才識之士時孟珙帥荆湖董槐帥湖南<lb/>
　皆以暹應詔眀年特㫖免文解一次暹辭不受珙復奏<lb/>
　賜以處士名以示國家優禮賢才之意疏入未報而<lb/>
<pb n="KR2k0046_WYG_058-34a"/>
　暹卒學者稱為連雲先生<lb/>
　元胡天游楚紀名乗龍以字行平江人博學高志遭<lb/>
　元季亂遂抗志不仕養晦岩谷所著有傲軒集<lb/>
　顔耕道楚紀平江人讀書博古以詩賦鳴於世尤善<lb/>
　草書不樂仕進築室黄山號林泉野老卒年八十六<lb/>
　眀周階平江人通春秋永樂初薦經眀行修以母老<lb/>
　辭不就所著有井蛙遺響<lb/>
　方宗秩巴陵人通春秋一試不第遂歸隱淹貫諸史<lb/>
<pb n="KR2k0046_WYG_058-34b"/>
　尤善詩耕桑樵採自食其力析疑問字者多於隴畔<lb/>
　求之天順間知縣袁綱以經眀行修舉不就<lb/>
　方良俊臨湘人苦志力學以選貢厯羅江教諭羅居<lb/>
　蜀萬山中林泉幽邃晏遊唱和無虛日遷魯府紀善<lb/>
　不赴所著有風景玉淵集十七史摘異併詩文若干<lb/>
　巻<hi>以上舊通志</hi>
　洞庭老人小草齋詩話卓彦恭月夜泊洞庭有老人<lb/>
　盪小舟過之歌詩云八十滄浪一老翁蘆花江上水<lb/>
<pb n="KR2k0046_WYG_058-35a"/>
　連空世間多少乘除事良夜月明收釣筒<lb/>
　譙謨姓譜華容人有才學能賦詩隱居不仕以吟咏<lb/>
　自娱天順初遊京師石亨欲薦之乃逃歸鄉里邑縉<lb/>
　紳學士咸禮重焉謨嘗集古梅花百韻至今傳誦<lb/>
　孫斯億三楚文獻録字兆孺華容人年十四補弟子<lb/>
　員久之上書督學棄巾襤袍着華陽巾渡江如淮覽<lb/>
　京口三山厯姑蘇汎錢塘徘徊會稽天目之門返憇<lb/>
　金陵厯豫章再遊京師日與世外人交不袖一刺即<lb/>
<pb n="KR2k0046_WYG_058-35b"/>
　有知者過之亦未嘗報謝還訪鹿門登嵾山南謁衡<lb/>
　岳東入郢北遊蘇門百泉嵩髙所至遍覽名勝慷慨<lb/>
　懐古長嘯髙歌人莫之測時王元美汪伯玉呉眀卿<lb/>
　徐子與諸人各以其業自雄意不可一世士然靡不<lb/>
　倒屣延致斯億掉臂其間傲然無所屈歸華容誅茒<lb/>
　蒔竹往元石山中蔬食閉闗墨客緇流無間晨夕頽<lb/>
　然自放遂以是終事祖母以孝聞居母喪有盗晝入<lb/>
　䕶棺泣盗惻然避去年六十終<lb/>
<pb n="KR2k0046_WYG_058-36a"/>
　劉祖修華容人大夏子不第隱於山足跡不入城市<lb/>
　敦睦宗族人無不愛敬者學臣髙其行奉恩例欲冠<lb/>
　帶之祖修辭不受<lb/>
　楊熹臨湘人性至孝篤學慎行省試屢見黜遂潛心<lb/>
　理學從遊者屨滿户外後舉眀經不仕惟欲以德化<lb/>
　人鄉人稱為長者<hi>以上舊通志</hi>
常徳府<lb/>
　虞善巻皇甫謐髙士傳善巻者古之賢人也堯聞得<lb/>
<pb n="KR2k0046_WYG_058-36b"/>
　道乃北靣事之舜又以天下讓巻巻曰予立於宇宙<lb/>
　之中冬日衣皮毛夏日衣葛絺春耕種形足以勞動<lb/>
　秋收斂身足以休食日出而作日入而息逍遙於天<lb/>
　地之間而心意自得吾何以天下為哉遂不受去入<lb/>
　深山莫知其處按江南之宜興亦有善巻洞然府境<lb/>
　枉山有善巻壇隋刺史樊子蓋改為德山郡名常德<lb/>
　義有取焉酈道元所謂昔人許以傳疑者故定著為<lb/>
　常德隱逸焉<lb/>
<pb n="KR2k0046_WYG_058-37a"/>
　晉伍朝晉書列傳朝字世眀漢壽人少有雅操不修<lb/>
　世事性好學以博士徵不就刺史劉𢎞薦朝為零陵<lb/>
　太守主者以非選例不聼尚書胡濟奏曰朝游心物<lb/>
　外不屑時務守静衡門志道日新年過耳順而所尚<lb/>
　無虧誠江南之竒才邱園之逸老也不加飭進何以<lb/>
　勸善且白衣為郎前漢有舊宜聽光顯以奨風尚奏<lb/>
　可而朝不就終於家<lb/>
　龔元之晉書列傳元之字道元漢壽人好學潛默安<lb/>
<pb n="KR2k0046_WYG_058-37b"/>
　於陋巷州舉秀才公府辟不就孝武帝下詔曰譙國<lb/>
　戴逵武陵龔元之竝髙尚其操朕虛懐久矣可竝以<lb/>
　為散騎常侍領國子博士所在備禮發遣郡縣敦逼<lb/>
　苦辭疾堅不行弟子元嘉亦有德操髙尚不仕舉秀<lb/>
　才及州辟召竝稱疾不就孝武帝以太學博士散騎<lb/>
　侍郎給事中累徵遂不起<lb/>
　唐董侹楚紀字庶中武陵人幼嗜詩老而不倦與杜<lb/>
　甫盧象包佶李紆遊為荆州從事移疾歸卧武陵劉<lb/>
<pb n="KR2k0046_WYG_058-38a"/>
　禹錫叙其詩云片言可以眀百意坐馳可以役萬景<lb/>
　得董生之詩如搏玉屛浮層瀾眀金翠羽得於遐裔<lb/>
　非風塵中物也<lb/>
　宋管師復姓譜龍陽人與弟師常俱有盛名從胡瑗<lb/>
　遊師復善詩自號白雲先生仁宗召至問曰卿所得<lb/>
　何如對曰滿塢白雲耕不盡一潭眀月釣無痕臣所<lb/>
　得也不受爵命<lb/>
　楊縯眀一統志武陵人志在石泉棄官隱桃源山崇<lb/>
<pb n="KR2k0046_WYG_058-38b"/>
　寧間賜號中真處士<lb/>
　周德元楚紀龍陽人以行義聞於時屢徵不就隱居<lb/>
　樂善與濓溪九世孫周塤齊名<lb/>
　眀唐㫤三楚文獻録字汝陽常德衞人父有養子鼐<lb/>
　㫤讓産與之以慰父志歲祲煮粥以啖饑者時穀騰<lb/>
　貴里中素封競起射利㫤為定價白於官卽身自倡<lb/>
　始逺近戴之尤喜助人婚葬事以子錬貴封御史有<lb/>
　司請謁逃匿入林子姓強之曰雖非<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>官原非實仁<lb/>
<pb n="KR2k0046_WYG_058-39a"/>
　何能一旦羣縉紳出入耶七舉鄉飲不赴壽八十八<lb/>
　無病而逝<lb/>
辰州府<lb/>
　眀李聲逺瀘溪人雅尚志操躭經史宣德間監察御<lb/>
　史薛瑄以賢良方正薦辭不起<hi>縣志</hi>
直𨽻澧州<lb/>
　宋張復晁公武讀書志澧州人作條山集三十巻論<lb/>
　世外事此人兼得鬼神趣隱不仕有文集行於世<lb/>
<pb n="KR2k0046_WYG_058-39b"/>
　明劉瑄字他山澧州人懐宗庚辰進士授翰林檢討以<lb/>
　外艱歸里值冦變避亂衡山以著書自娱花時乗竹<lb/>
　兠攜耆逸玩弄雲煙壽終七十餘<hi>見舊通志</hi>
直𨽻郴州<lb/>
　眀王友信字懿安宜章人制行髙潔言行不茍宣德<lb/>
　時貢入太學不樂任進歸而授徒家塾從遊者甚衆<lb/>
　講解不輟<lb/>
　鄺璽字憺菴宜章人性行端粹知縣馬經聞其賢束<lb/>
<pb n="KR2k0046_WYG_058-40a"/>
　帛請之固辭景泰初詔書求賢知縣陳恭以璽薦聞<lb/>
　特詔徵之辭不赴構精舎於玉溪之滸徜徉以老<hi>以</hi>
　<hi>上舊通志</hi>
　<lb/>
　<lb/>
　<lb/>
　<lb/>
　<lb/>
<pb n="KR2k0046_WYG_058-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　湖廣通志巻五十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻一百十四</head> <lb/>
    <p>
<pb n="KR2k0046_WYG_114-1a"/>
欽定四庫全書<lb/>
　湖廣通志巻一百十四<lb/>
　　藝文志<lb/>
　　碑記<lb/>
皇清<lb/>
　　副使張維赤捐修漢劉昆祠碑記　洪之傑<lb/>
　生乎數千百年之後與古人邈不相及而睪然髙望<lb/>
　汲汲如庀其家事此豈有所為而致其情而實有所<lb/>
<pb n="KR2k0046_WYG_114-1b"/>
　為而致其情者所為先民是程惠我人斯也觀察張<lb/>
　公由給諫出補荆南副憲下車未及三月釐革諸大<lb/>
　奸弊士民咸加額相慶中有舉漢以來如劉公諸傳<lb/>
　人以致美者公乃喟然而嘆興曰吾治何所逮於古<lb/>
　者古者建官甚簡天子得以知其下之名實而不肖<lb/>
　者無敢以罔績冒功即如劉公令江陵傳者但反風<lb/>
　滅火一事而天子以為異徵史官書之以為美談至<lb/>
　今人念之不忘豈非其所治者善所感者深而有以<lb/>
<pb n="KR2k0046_WYG_114-2a"/>
　永之於無窮乎若稱劉公則得矣吾何有焉雖然吾<lb/>
　治無所得於古而民情則何所不逮於古也今去漢<lb/>
　既千數百年矣民之稱劉公者自若也祠廟而俎豆<lb/>
　之者自若也於以見人心千載一日而三代直道之<lb/>
　行也若順民心之所欲為而妥賢祀於巳往垂景行<lb/>
　於將來其新劉公之祠焉而可衆皆忻然曰唯公於<lb/>
　時捐資為一邑之倡檄闢其荆榛雜沓而鳩庀之吾<lb/>
　因嘆公之任江陵者承行火之餘烈而濯之以清風<lb/>
<pb n="KR2k0046_WYG_114-2b"/>
　迄於今爝火熄矣君子之徳著矣窺其意恒若弗敢<lb/>
　當劉公至乃為之祠以志其嚮往之意夫劉公見知<lb/>
　於天子而公以直言顯當世為今之良憲司揆之古<lb/>
　人當不知何如萬口喁喁必有能道之者兹不詳錄<lb/>
　而述其修祠之始末如此<lb/>
　　重修武昌府儒學碑記　　　　　蔣永修<lb/>
　嘗觀都㑹之地教化之本也畿甸無論已外如長安<lb/>
　汴都建業武林及楚鄂州諸首郡其士習文治必為<lb/>
<pb n="KR2k0046_WYG_114-3a"/>
　屬郡邑所不及雖下邑絃誦多可裒採亦間且中歇必<lb/>
　不如省會都人士數百年不衰蓋節鉞監司治化之親<lb/>
　近賢士大夫舟車之往來經史諸子之書所聚㑹而道<lb/>
　徳仁義之徒挾鈴鐸訪遺逸者必先至其地以察風氣<lb/>
　之聚散觀文物之翕闢故所見者大所通者逺所聚者<lb/>
　散殊合上下四方之氣象精神以成其學此豈山陬海<lb/>
　澨之國所能較彬雅論明備哉今獨於武郡有傷焉余<lb/>
　順治初宰應山嘗來此間見其風流都雅詞章鬱勃尚<lb/>
<pb n="KR2k0046_WYG_114-3b"/>
　氣節而重禮義足為百邑宗余意三四十年後當必有<lb/>
　逺如費褘孟宗李太和馮當世近如郭明龍吳磊石賀<lb/>
　對揚熊芝岡者張楚軍也余去且十年楚之官於京者<lb/>
　日寥寥劍佩窮山百室不若也余訝曰是誣我已余歴<lb/>
　豫章暨於越又且十年輒有問輒所答如前丁已余奉<lb/>
命督全楚學政比至楚詰朝進謁文廟俱頽傾剝落瓦礫<lb/>
　荆榛殊深愴感余始悟兹人文之所由衰也三代之下<lb/>
　其所以維繫人倫隄防名教者恃有孔子耳無孔子則<lb/>
<pb n="KR2k0046_WYG_114-4a"/>
　必無君臣父子則必無兄弟朋友夫人心善因彼以為<lb/>
　聖人之居荒涼若是是䙝聖道也聖道可䙝亦何所<lb/>
　不至因之為渙散因之為攘奪因之為背叛而欲使<lb/>
　人讀聖人之書學聖人之文彬彬乎其可觀者我知<lb/>
　其無是理也故雖治化之跡具在賢士大夫經史諸<lb/>
　子道徳仁義之徒去來其間者亦未嘗絶而入則無<lb/>
　聖道之歸以為感發而徵騐夫日納於聖人之門以<lb/>
　教人而尚有不從乃繫屬之地未聳觀瞻徒藉此陳<lb/>
<pb n="KR2k0046_WYG_114-4b"/>
　跡泛渉以望人之奮興者則斷斷乎必無之事也余<lb/>
　於是惻然憂惕然懼以創葺為已任因請於前撫憲<lb/>
　張公並告方伯徐公及同人諸君子皆幸曲為措置<lb/>
　共勷是事所愧余線才綿力百計經營未能獨就日<lb/>
　為中道之呼加以軍供旁午匠石支離展轉二三年<lb/>
　間日冀月月冀歲未易竣厥事也今幸<lb/>
聖靈在天又值今撫憲王公庚申秋仲棨㦸初臨<lb/>
　鼓舞整葺踵事增麗櫺星泮水易腐滌汚聿觀<lb/>
<pb n="KR2k0046_WYG_114-5a"/>
　厥成余心少慰然而未也當笙簧久曠之時其<lb/>
　沈淪已甚天機真性未能驟發况都㑹之間易<lb/>
　為興感亦易為汩没彼且視治化之跡及賢士<lb/>
　大夫經史諸子道徳仁義之徒以為尋常而紛<lb/>
　華靡麗又非外郡可比則日侵而月蝕之雖寢<lb/>
　食宫牆恐無補也噫余所司何事而抱此無窮之憂<lb/>
　乎因語司鐸王子石子曰我輩既身任師表務實心<lb/>
　實意知天地間惟此一事而此一事在我彼胡安定<lb/>
<pb n="KR2k0046_WYG_114-5b"/>
　者獨非人傑乎哉其教蘇湖也當時即取為國學法<lb/>
　人至今稱之亦以其所為者乃天地間第一事豈獨<lb/>
　至今稱之雖萬世稱之也今獨不能為安定乎意惟<lb/>
　計生徒之多寡以廣學舍量室廬之逺近以為期㑹<lb/>
　分文行之科比才智之等程騎射筭數之能各有所<lb/>
　領如院長然各有所分如科曹然課藝有期設備有<lb/>
　時給假有規其最優者列聞當事不率者夏楚勿惜<lb/>
　凜凜不可犯循循不可亂則教之興也至於五經書<lb/>
<pb n="KR2k0046_WYG_114-6a"/>
　史類而通之漢魏八家廣以設之而又考居家之淑<lb/>
　慝察渉世之正偽省退處之隱微行之三四年間則<lb/>
　學之成也目今撫憲以教化為己任藩臬諸公皆勤<lb/>
　勤於風土自為條設廩餼時加奬藉且推行各郡因<lb/>
　以上其事於<lb/>
朝廷其必然者也余用是諄諄其有不盡言者則亦推<lb/>
　行其不得巳者爾王子欽命石子永年因請而勒諸<lb/>
　石<lb/>
<pb n="KR2k0046_WYG_114-6b"/>
　　光化縣重修儒學碑記　　　　　蔣永修<lb/>
　光化襄屬之僻小邑也葢漢酇縣於春秋時為穀國<lb/>
　穀固今之穀城而光化又穀之分邑歟吁細甚矣其<lb/>
　地狹則其治簡故其為學止得比小學不得與大縣<lb/>
　等予督楚學政於襄凡三至而四試焉其𨽻光化學<lb/>
　者始至通計文武庠不過七十餘人四試之新進者<lb/>
　文不過益十四人武十六人而巳而其間年老物故<lb/>
　凋零耗敝者數又畧相等夫<lb/>
<pb n="KR2k0046_WYG_114-7a"/>
國家之建學也不以地之僻小而少異其教凡詩書禮<lb/>
　義之俗皆欲使之與上國均然而聞見隘則教化微<lb/>
　生徒寡則董勸鮮雖欲振興扶助其道無由戊午春<lb/>
　吳子世禄既秉鐸兹土入其境枵然徵其徒寂然而<lb/>
　且登<lb/>
先聖之堂造諸賢之室率皆棟宇不備風雨飄零不禁<lb/>
　慨然亟圖整葺而二三弟子員鶉衣百結半菽不充<lb/>
　無可與計事者比庚申吳子且以報政遷國學去矣<lb/>
<pb n="KR2k0046_WYG_114-7b"/>
　慮既去則無有繼厥志者乃捐貲勉成之經始於庚<lb/>
　申仲冬訖工於辛酉季冬既成則請記於予予喟然<lb/>
　曰賢哉吳子之為教也夫教之事有三其上正倫紀<lb/>
　厚風俗其次課以正事程以文詞然欲使上而習焉<lb/>
　則必為之羣居為之館舍為之尊嚴之地為之誦法<lb/>
　之所則廟學其重矣廟學未建雖法立令具終不能<lb/>
　使賢愚同趨風俗一致廟學建矣賢者既有所奉而<lb/>
　趨即有愚不肖邪僻之徒亦皆望其途而思企履其<lb/>
<pb n="KR2k0046_WYG_114-8a"/>
　域而弗敢越且夫吳子之為教則又具矣甫登席即<lb/>
　條議風化人心數大事皆確實可行而又訓諸士以<lb/>
　經術文藝彬彬然有古君子風敎武士以鄉射俾服<lb/>
　習於内志正外體直之義而不競於力繼乃就是役<lb/>
　以躬率先諸士子雖寸絲斗粟皆踴躍以争赴而惟<lb/>
　恐後則皆平日之教化所及也且吳子深冀夫教化<lb/>
　之或有繼起而加勵者而兹役之不可以不及身而<lb/>
　為之也故亟亟焉圖之予故曰賢哉吳子之為教也<lb/>
<pb n="KR2k0046_WYG_114-8b"/>
　吳子逡巡謝曰此固家大人之庭訓也予又為悚然<lb/>
　改容而記其姓名於石吳子世禄字大秩今候補國<lb/>
　學<lb/>
　　重修漢陽府學碑記　　　　　　李昌祚<lb/>
　漢陽府學在府治之西形家言為别山沔水之所凝<lb/>
　匯而此地獨鍾其秀府轄僅二縣爾其間理學節義<lb/>
　功業名賢輩出即今科名之盛上第髙科世家名族<lb/>
　自卿貳翰苑清要諸路以及府州縣專城之屬甲於<lb/>
<pb n="KR2k0046_WYG_114-9a"/>
　他郡果人地傑靈相應而然乎粤稽舊志明萬厯丙<lb/>
　午增修時鄉之大夫士欣助之費甚鉅先中憲為之<lb/>
　記厥後冦訌兵亂殿廡祠署鞠為茂草過此地者未<lb/>
　嘗不欷歔感泣而且力之不逮也<lb/>
國朝建官以來沿加葺除曾有來真山乞言於先文介<lb/>
　者卒以取財浩繁功遂中輟今三韓楊公來守茲土<lb/>
　政行民愛百廢具興至謁孔廟乃周視咨嗟毅然<lb/>
　以復修為任捐俸斥贖量工計日不數月而煥然一<lb/>
<pb n="KR2k0046_WYG_114-9b"/>
　新釋菜禮成走書於余曰願有記也余少逰於斯學<lb/>
　矣兩世先公且有言曰余雖養病泉石間其何敢辭<lb/>
　古先王之教人也禮樂以養其志器數以習其節其<lb/>
　用人也九年而後視其成四十而後試之仕故其為<lb/>
　士日有事於俎豆筐篚雅頌聲歌而其志常有以自<lb/>
　下速成躁進之氣除之既盡即終其身抱道而處與<lb/>
　其生徒揖讓嘯詠於山澤之間訢訢侃侃未嘗一日<lb/>
　馳騖乎外也茍出而圖吾君臨民而切如傷之懐赴<lb/>
<pb n="KR2k0046_WYG_114-10a"/>
　義而有恐後之羞其所漸漬者然矣一旦當國家疆<lb/>
　場之事戡亂定危文事修而武功備煌煌史冊先王<lb/>
　之寓其意於庠序使人樂其教之大成而養之有素<lb/>
　固如此其深逺而無窮矣後世學校之權不重禮崩<lb/>
　而樂壊器弛而數失士子朝夕之所誦習者章句所<lb/>
　揣摩者聲名上之所求者在彼而下之所應者在此<lb/>
　僥倖取效於有司則以為得志於時者之所為也怵<lb/>
　之以威而色變誘之以喜而心動者何也中無主也<lb/>
<pb n="KR2k0046_WYG_114-10b"/>
　不自知其教之不率而復怨其用之不蚤矯語巖穴<lb/>
　而内多可欲之實甚至指重道尊賢者為迂病貴貴<lb/>
　尚齒者為諛釀為風俗有識者鰓鰓焉憂之葢越孔<lb/>
　子之道無以垂法於天下後世也今者<lb/>
文教隆於上勵精圖治務崇實用乃嚴其途於進取仍<lb/>
　專留一師以為表率漢俗素稱淳龎理學節義功業<lb/>
　名賢之流風未墜諸士多才砥礪躬行一返於古無<lb/>
　徒使人謂漢陽之盛獨在科名以仰答<lb/>
<pb n="KR2k0046_WYG_114-11a"/>
朝廷豈弟之化楊公今日修復學宫之意其於為政也<lb/>
　誠知所先哉楊公名必達號聲振中憲大夫知漢陽<lb/>
　府事<lb/>
　　明鍾祥令蕭漢殉難碑記　　　　李起元<lb/>
　世之論大忠大節者莫不以死國為上雖然節一也<lb/>
　而難易實殊或戰而死或守而死或從容就義而死<lb/>
　是故免胄趨敵馬革裹屍奮不顧身者能之面著數<lb/>
　矢而不動舌截一劔而弗降視死如歸者能之若夫<lb/>
<pb n="KR2k0046_WYG_114-11b"/>
　力竭城亡引領待刃刀鋸迫之於前爵禄餌之於後<lb/>
　七日而水漿不嘗百折而腰膝不屈題詩明志引刀<lb/>
　自裁則非學問素明卓有定力者不能也余於蕭公<lb/>
　獨有嘉焉公諱漢字雲濤江西南豐人幼不為章句<lb/>
　學殫心諸先賢語錄每念古人成仁取義輒色飛神<lb/>
　往其生平大志可知矣丁丑成進士謁選得鍾祥令<lb/>
　鍾祥郢附郭巖邑中州冦擾荆襄戒嚴公下車即清<lb/>
　保甲積糗糒飭樓櫓具飛礧治火器日討國人而訓<lb/>
<pb n="KR2k0046_WYG_114-12a"/>
　練之暇則進諸生談藝勉以忠孝其於簿書獄訟遇<lb/>
　事風生而天性恬澹皭然不滓為楚循良冠壬午冦<lb/>
　決濁河灌開封遂大舉汝寜荆襄皆望風潰除夕犯<lb/>
　郢公謂中丞宋公曰彈丸邑天子之新豐也橋山弓<lb/>
　劍實式慿之惟有誓死以守與城俱碎爾且郢居上<lb/>
　游石城不保則沔漢氣奪建瓴而下鄂城危矣請以<lb/>
　一死厲三軍之氣可乎登陴誓衆石矢雨下賊少却<lb/>
　頃之衆復合督攻益急雲梯直逼城下勢不可支公<lb/>
<pb n="KR2k0046_WYG_114-12b"/>
　易袍笏坐樓中指揮自若已而城陷中丞宋公一鶴<lb/>
　引佩刀自刎畱守沈公夀崇以詈賊見殺公遂被執<lb/>
　賊衆擁至偽帥所强之跪公瞠目詈曰憾不斬汝萬<lb/>
　段我朝廷强項令而俛首於盜乎偽帥怒以刃臨之<lb/>
　公大呼曰速斷吾頭忠臣寜怕死耶伸頸就之了無<lb/>
　怖色偽帥揮執刃者退誘之曰吾知汝清官能降我<lb/>
　當不失富貴公復大呼曰我血性男子而向賊求官<lb/>
　乎又强之食公却之偽帥知志不可奪令幽之吉祥<lb/>
<pb n="KR2k0046_WYG_114-13a"/>
　寺有偽叅謀弦圭者又誘之曰守死者腐儒之迂談<lb/>
　行權者逺人之妙用公毅然曰為人臣子而從權三<lb/>
　綱淪九法斁矣遂閉目不言勺水不入口者七晝夜<lb/>
　忽索筆寺僧書楊椒山臨刑詩於壁擲筆北向伏地<lb/>
　大哭潛取沙彌刀自刺其喉以死藉令貪生之念微<lb/>
　動於中安能從容就義若此舉國聞之莫不痛哭如<lb/>
　喪考妣賊亦為感動收其屍葬於寺後云至順治乙<lb/>
　未閲十有四載有詔旌明末殉難諸臣余從士民之<lb/>
<pb n="KR2k0046_WYG_114-13b"/>
　請上其事於按臺張公朝瑞公遂拜疏得<lb/>
俞旨與宋沈二公俱祀名宦漢陽司理鄒公二瞻為公<lb/>
　里人又同籍適從直指行部安陸拜公墓慮昔倉皇<lb/>
　收葬舊棺朽敗更治美木易之啓棺顔色凜凜猶有<lb/>
　生氣買舟載歸其里葬之公一腔熱血洒於鼎湖當<lb/>
　畢命之時豈有他求哉然精忠大義感動人心能令<lb/>
　凶憝斂刃叛冦瘞體迨至時移代異而父老隕涕而<lb/>
　明其事舊友洒泣而求其尸輶軒之使採輿論而拜<lb/>
<pb n="KR2k0046_WYG_114-14a"/>
　章<lb/>
優䘏之恩奬幽忠而崇祀皦皦焉與日月爭光可也嗟<lb/>
　乎世路悠悠友道不修乆矣榮枯偶異遂有掉臂不<lb/>
　顧者肻歸亡友之骨於數十年後二千里之外哉昔<lb/>
　顔杲卿之死張湊獨得其髪歸之其家千古猶以義<lb/>
　士稱之而鄒公獨能以忠臣未朽之完骸歸蕭氏其<lb/>
　意卓越為何如乎余故併揭之以告天下後世之為<lb/>
　人臣為人友者<lb/>
<pb n="KR2k0046_WYG_114-14b"/>
　　宋中丞墓碑記　　　　　　　　金徳嘉<lb/>
　嗚呼此明故巡撫都御史鶴峯宋公之墓也公禦逆<lb/>
　賊李自成之難以懐宗癸未正月死之順治乙未歲<lb/>
　直指張公上其事公乃與故承天畱守沈夀崇鍾祥<lb/>
　縣令蕭漢並入名宦祠云自成之陷郢也畱守罵賊<lb/>
　見殺令絶粒七日自刺而公則引佩刀北嚮刎城上<lb/>
　葬公處距城三里許倉皇揜坎不成封也二三故吏<lb/>
　勒斷碣以志其姓氏蕭令死瘞吉祥寺側越十數年<lb/>
<pb n="KR2k0046_WYG_114-15a"/>
　其同里鄒二瞻官漢陽理刑從巡按行部郢以其骨<lb/>
　歸葬南豐而公墓獨在郢土人所謂三里墩也有幕<lb/>
　客髙姓者後公死墳與公墓相望其子某歲歲當寒<lb/>
　食節輒用瓦盆盛麥飯酒脯挂紙錢行哭先旅公墓<lb/>
　而後及其父墓也故吏某某走會哭哭已相與飯飲<lb/>
　公墓前去如是者歲以為常公死垂四十年故吏皆<lb/>
　老斷碣亦且漫漶矣於是醵錢代石易豐碑焉屬徳<lb/>
　嘉為文以表之徳嘉與同邑舒逢吉讀安陸郡志至<lb/>
<pb n="KR2k0046_WYG_114-15b"/>
　三忠傳而泣下霑襟也憶懐宗壬午賊決濁河灌大<lb/>
　梁捲甲南向汝鄧襄樊破竹矣當是時公豈不知承<lb/>
　天之難守哉顧念興獻弓劔寢園國家根本也且地<lb/>
　踞沔鄂上游萬一如古睢陽死戰沮遏賊鋒蔽遮江<lb/>
　淮以存天下即肝腦塗地如飴爾而竟齎志以死嗚<lb/>
　呼豈非天哉豈非天哉沈畱守時詿吏議方杜門聽<lb/>
　勘不得與封疆大計而第以一死報主上也亦天也<lb/>
　初公以藩叅分巡荆南道日擐甲走馬練試帳下敢<lb/>
<pb n="KR2k0046_WYG_114-16a"/>
　死士遇酒人劍客折節下之散金錢資給無筭前後<lb/>
　戰豐邑坪斬首三千餘級親戰燈草坪斬首千八百<lb/>
　級合擊桐城舒城間斬首四百六十餘級勞緒著聞<lb/>
　一時無比間語及某債帥黷貨冒功逗畱逸賊狀輒<lb/>
　面赤目眦鬚髯㦸張嘗侍楚王讌斗酒彘肩啖且飲<lb/>
　畧盡王左右顧曰壯士命撤豆間膷餭恣餔之酒酣<lb/>
　耳熱抵掌天下事激昻忼慨視纎趨矩歩齪齪細謹<lb/>
　書生蔑如也督師武陵楊公倚以為重因上言公邊<lb/>
<pb n="KR2k0046_WYG_114-16b"/>
　將才可大任以是仗鉞撫楚撫楚而死楚庻幾哉不<lb/>
　負武陵矣舒生曰余遊漢中漢中人為余言方流冦<lb/>
　躙秦隴時則有興安金大夫登陴堅守五閲月卒保<lb/>
　危城而勞憊以死宋公素號知兵以開府之力守承<lb/>
　天顧身與城而俱碎何耶徳嘉淚涔涔下也曰嗟夫<lb/>
　宋公視先大夫同志耳而賊尤劇矣當是時州郡縣<lb/>
　道望風潰者不可一二數大將軍擁百萬之衆大者<lb/>
　侯次者伯始未嘗不干城腹心而後乃逡巡首䑕不<lb/>
<pb n="KR2k0046_WYG_114-17a"/>
　用命也身與名泯滅即何面目見公等地下哉嗚呼<lb/>
　公往矣至今猶凜凜生氣萬世而下且有識公墓道<lb/>
　者嗚呼豈不毅然烈丈夫哉人又言畱守死妻某子<lb/>
　某殉撫軍自刎血淋漓皮肉猶屬一走卒侍公旁且<lb/>
　哭且加刃焉而後絶嗚呼公之走卒亦烈矣夫公名<lb/>
　一鶴鶴峯其字順天宛平人懐宗三年鄉舉以會試<lb/>
　副榜官教諭遷丘縣知縣擢兵部員外郎出為天津<lb/>
　兵備僉事改汝南兵備駐信陽進副使調駐鄖陽遂<lb/>
<pb n="KR2k0046_WYG_114-17b"/>
　撫湖廣一時同死者三人而公與蕭令墓皆傳獨畱<lb/>
　守未得其葬處哀哉<lb/>
　　重修廣濟縣儒學碑記　　　　　張仁熈<lb/>
　康熈十有七年戊午博士先生汪紹逺始司濟鐸見<lb/>
　學宫傾圮慨然有重新志而是時義興眘齋蔣公督<lb/>
　楚學故事學使者按部一臨郡庠講業公兼臨邑庠<lb/>
　即屬庠不克至修舉必悉於是湖南北以次報葺顧<lb/>
　謂先生曰吾讀水經而異濟焉夫江以海為歸而桑<lb/>
<pb n="KR2k0046_WYG_114-18a"/>
　酈註江乃止濟之青林積布地何也近採楚風輒首<lb/>
　指濟濟先後多博學隐君子而治舉子業者亦惟濟<lb/>
　最彬彬焉豈其有崇仁南城之産玉蟠石簣之儔乎<lb/>
　惟爾訓濟賢曷諗諸翼日告以所得賢大夫士之宜<lb/>
　祀於鄉者蔣公核實同日祀之歲大比錄科者皆知<lb/>
　名士次年壬戌金子徳嘉售南宫第一蔣公則大喜<lb/>
　曰吾固知濟之鬱而光也雖然先聖靈爽慿焉惟爾<lb/>
　訓濟賢學宫之葺非子誰肩矣出二十萬錢付之乃<lb/>
<pb n="KR2k0046_WYG_114-18b"/>
　益捐數年糈而鳩庀之封木千章瓴□髹堊鱻薨涴<lb/>
　液之屬即竹頭木屑佐之家貲而槎自武昌咸以供<lb/>
　僱直堅緻宏麗費不下六十萬錢葢不藉紳士一傭<lb/>
　力一型釜鼎峙皇皇視湖南北乃倍也工成紹逺顧<lb/>
　退然謙謙不自居召邑弟子員告之曰非逺之能也<lb/>
　其蔣大夫之鑑於水而無畱景也抑大夫非其鑑之<lb/>
　謂瞻嵬然者而知琴瑟書册之藏也翬飛跂翼騫檐<lb/>
　於天泰岱仰之日月麗而雲漢之昭也非馺娑井幹<lb/>
<pb n="KR2k0046_WYG_114-19a"/>
　比也亷隅立則卑頑袪茀除浄則理性明行績樹則<lb/>
　室堂阼粤樸斵丹艧隨地而是也望宫牆而朒焉豈<lb/>
　大夫意哉其以是為模以是為範矣仁熈作而嘆曰<lb/>
　善哉先生之言蔣大夫也顧所自樹立𢎞矣先生訓<lb/>
　濟六年禮賢植能以家振士困阨至不給於飱和而<lb/>
　介不茍私毫髪即例歸苜蓿裝者悉出以嚴聖座旁<lb/>
　及諸儒先名宦鄉賢歲時祀事齋遫維䖍學地為前<lb/>
　令侵者請於上悉復如故而持義斷斷無假借士靡<lb/>
<pb n="KR2k0046_WYG_114-19b"/>
　不好音懐之微先生又烏能勝任而愉快哉閟之八<lb/>
　章曰松桷有舄新廟奕奕言先生之與大夫有成也<lb/>
　泮之六章曰濟濟多士克廣徳心言先生育士而士<lb/>
　能推以大也於是多士賦棫樸之全而飲酒以樂之<lb/>
　焉是役也工甫興而鄖子之命適賁先生不少倦晨<lb/>
　夕葢先生避名敦實勤於始而不倦於終者先生誠<lb/>
　固然也維邑令陳公肇祉博士長蕭芳各捐俸助工<lb/>
　而籌畫勞勩者則諸生舒峻極胡之俊張佳旵楊齊<lb/>
<pb n="KR2k0046_WYG_114-20a"/>
　聖等也<lb/>
　　龎居士洞碑記　　　　　　　　張仁熈<lb/>
　從鹿門灘舟中右望鬱翳而深秀䝉茸崯落疑有隱<lb/>
　君子出没於其中者茲何地也耶臨其滸漁網集焉<lb/>
　捨舟登㟁樹與屋雜人復與樹雜曲折行夾道門二<lb/>
　里許上數十丈或曰此龎居寺矣寺亦隱樹間登始<lb/>
　見之最後一大樹生石上可數圍寺從洞名洞居寺<lb/>
　右徑愈﨑竹樹愈密門階甃砌昔人殆匠心焉洞門<lb/>
<pb n="KR2k0046_WYG_114-20b"/>
　古樹異藤隱黝三面曲鬱草花木石隅堂奥房規矩<lb/>
　不必以方圓矣入洞顧平敞中供佛列華嚴尊經前<lb/>
　可經行鐘鼓有供龎居士像夫婦坐上座左子右女<lb/>
　意如當日所稱團圞頭者後有房有庫有寢室下平<lb/>
　如掌上紓衍若屛葢冬温至熱夏涼至寒住僧以秋<lb/>
　仲入春仲出或稱鴈僧焉佛燈澈宵旦是夕予與僧<lb/>
　茗飲香籬間漏下二刻始入宿洞内時方孟夏僧輒<lb/>
　怖曰得無苦凉然猶可臥夏深則氷雪矣翌日從右<lb/>
<pb n="KR2k0046_WYG_114-21a"/>
　下數十丈一洞砥可坐臥如上洞稍隘門臨平地兩<lb/>
　大樹黛色參天光反照入洞中皆青翠沿而左復一<lb/>
　洞深不測徑愈隘今半没泥濘不可入二洞之背即<lb/>
　上洞所列竹樹花石曲堂奥房地噫崆岈靈怪至矣<lb/>
　哉居士名藴事馬祖得悟婦子女各有名字初隨父<lb/>
　宦衡棄金而隱其居是洞無歲月詢之僧既不能知<lb/>
　而士大夫亦無碑記詠歌及之者是日也天欲雨洞<lb/>
　口雲四合垂垂覆人予急走鹿門道僧隱逸持楮墨<lb/>
<pb n="KR2k0046_WYG_114-21b"/>
　索予題咏將以勒之洞中予告不暇且去<lb/>
　　鮑照讀書䑓碑記　　　　　　　張仁熈<lb/>
　使邑有山盤旋周遭蜿蜒間厠抑揚隱躍逢迎錯愕<lb/>
　有楓杉松竹橡櫟之饒有竒石溜河嵁岩怪洞之樂<lb/>
　其膏腴可髙卑而田也其淵池韜涵澹灧可採汲而<lb/>
　濯也浮屠羽客伏彩匿形之流瓢笠而間至焉宜其<lb/>
　為隱逸所棲遲而文士墨客所偃仰朝夕而狎也而<lb/>
　况乎志錄所紀載有六朝之秀如鮑明逺者讀書其<lb/>
<pb n="KR2k0046_WYG_114-22a"/>
　上者耶然而徑斷野草屐噎薋葹荒惑於巑岏蒼莽<lb/>
　矗雲屯霧之中者幾數百代尚吝一亭祠又况乎狎<lb/>
　而棲遲而朝夕者耶客曰顧野王臺在亭林在硤石<lb/>
　和靖臺在虎丘昭明臺在招隐段文昌董仲舒臺在<lb/>
　南龍蕐在廣川皆濯濯列載籍茲明逺之來斯臺也<lb/>
　何晦也不可不悉而紀也張子曰噫難言哉夫明逺<lb/>
　以文士顛倒顯晦中以至遇害而没也史誌之矣傳<lb/>
　稱明逺與妹令暉以逸才起東海尤長樂府冠絶一<lb/>
<pb n="KR2k0046_WYG_114-22b"/>
　時既而以詩干臨川王為秣陵令巳事文帝為中書<lb/>
　舍人帝好文多忌照至累旬自晦最後事臨海王子<lb/>
　頊為荆州叅軍頊敗明逺死今讀其行路難梅花落<lb/>
　東門輓歌松柏諸篇淒斷哀怨有零落不偶之悲焉<lb/>
　意其人頓挫沈憂類非知道者然紫陽稱明逺才健<lb/>
　盡變選體為太白諸詩祖腰䥥倚杖之語倔强不肯<lb/>
　甘心而雜記復云照作白頭吟自傷清直芬馥謗起<lb/>
　鑠金意其人即不聞道類不至如沈休文顔士遜者<lb/>
<pb n="KR2k0046_WYG_114-23a"/>
　與夫其令秣陵宦中書以迨叅軍荆州也皆有志載<lb/>
　若夫仕於黄梅與夫卒葬於梅而讀書是臺也歲月<lb/>
　誠不能以深辨然則照之於斯臺也葢暫也雖然古<lb/>
　人遇一竒歴一境歲序山川皆雕繪不自秘惜今觀<lb/>
　明逺一登大雷絢文骨肉風煙千里咫尺毫端而吾<lb/>
　輩不能捜紀載詢民𨽻發幽興几席間又安在與野<lb/>
　王和靖並立今古也哉夫明逺之於臺也暫而都人<lb/>
　士又罔與狎而棲遲焉則臺之晦宜也故曰難言也<lb/>
<pb n="KR2k0046_WYG_114-23b"/>
　臺在東衝第一尖下妙嚴庵側上數百歩大石方廣<lb/>
　可亭石下小洞容六七人旁立大石數仭如砥他石<lb/>
　挺密壁峙而理臺以下書帶草離離也葢茲山之巒<lb/>
　麓縟翳綰錯者類各釋其曲房奥阼以㦸立於臺之<lb/>
　兩旁而一尖如屏如幕五峯當面烟月蔽虧江湖之<lb/>
　流匯者雲翔玉照周旋明没而報於臺不佻不雜是<lb/>
　故永偃仰眺聽於茲山者未有如臺之最者也既與<lb/>
　山僧謀所以亭其上退為文以記之<lb/>
<pb n="KR2k0046_WYG_114-24a"/>
　　修築黄師隄碑記　　　　　　　劉　環<lb/>
　邑治襟江帶漢隄為外郛東起車水隄抵沔界西則<lb/>
　黄師隄直接江陵嘉靖年間大中丞陸公督築亦名<lb/>
　陸公隄云累土若阜蜿蜒百餘里悍與江敵兵火以<lb/>
　來隤圮過半己丑冬初邑侯藺公始莅任嚴檄增修<lb/>
　比庚寅盛夏諸水驟漲東西潰決勢欲嚙城值大觀<lb/>
　察彭公行縣爰同我侯誠禱水遂回減克奠厥居於<lb/>
　斯時也沈竈産蛙野無青草所幸政通人和自逺慕<lb/>
<pb n="KR2k0046_WYG_114-24b"/>
　仁果布米鹽流溢市㕓民攜持襁負以就口食灾而<lb/>
　不傷惟是決口工大費繁公帑民間無可借助不得<lb/>
　不起𣲖糧土乃杜絶一切僉報兠攬侵牟坐討積弊<lb/>
　據實在厫經炤糧起土升合勿敢容隱炤土赴工尺<lb/>
　寸皆有坐載管押即用里排收報一用串票度丈尺<lb/>
　仭髙卑均多寡區畫既周謁諸上臺僉曰善毎嘗衝<lb/>
　風冒雪往復拊循見之詩章有云假寐難成夢獨憐<lb/>
　荷蕢民至誠藹惻沁人心髓一時樂事勸功靈臺子<lb/>
<pb n="KR2k0046_WYG_114-25a"/>
　來不啻焉委督者捕衙王恪勤有加教䕶屬工務堅<lb/>
　且厚凡五浹旬工遂告竣計築隄若干丈尺用土若<lb/>
　干並按覈不爽銖黍而衆不朽之績在焉名賢經濟<lb/>
　舉一事而衆美備類若此侯善政種種修築其一也<lb/>
　隄大工並舉者三茲最其一也厚其防者周其利觀<lb/>
　成在指顧者康阜在年世是可歌而頌矣系曰維邑<lb/>
　辨方含夢噏雲迴瀾扼險艮以巨墳經始者誰中丞<lb/>
　陸君國有庾□野有耕耘嬉恬既乆飛塵掩霧懷懷<lb/>
<pb n="KR2k0046_WYG_114-25b"/>
　慄慄載肅其羽以日以年匪瞻匪顧弱也欲植呱也<lb/>
　需乳明明我侯壓紐胙茅袵席鑊孑綢繆危巢林萃<lb/>
　翩羽渡徙炰烋寅清一徳顯比上交昨歲盛夏天吳<lb/>
　不戒鯨蹙百川鼉腥九𣲖告以允翕牲以騂犗灑沈<lb/>
　澹灾憲旌所届咨儆一堂盱衡撫膺水毁何其土堅<lb/>
　則勝昏正而裁大工其興乂安至計侯克祇承迺屬<lb/>
　耆老迺明約劑粒米寸土胥闗國計公爾忘私刑故<lb/>
　無細法明意美功敏疇惠以茲巨防嶫嶫峩峩縁西<lb/>
<pb n="KR2k0046_WYG_114-26a"/>
　壁立百靈所呵斷蛟屹柱刻犀恬波彰往憲來峴首<lb/>
　摩挲<lb/>
　　重建嶽麓書院碑記　　　　　　丁思孔<lb/>
　嘗觀古君子之出而服官也將以宣達正敎乂安士<lb/>
　庻則必竭其力之所得為以務其力之所當盡而時<lb/>
　地之説固有所不計焉夫時有緩急則寧贏舉絀無<lb/>
　絀舉贏是也地有難易則先其重者大者後其輕者<lb/>
　小者是也然亦言其大槩云爾若其修舉廢墜之心<lb/>
<pb n="KR2k0046_WYG_114-26b"/>
　則有皇皇然無敢以宴安者今<lb/>
朝廷勵精求治宵旰不遑凡所嘉惠元元者罔不利興<lb/>
　害剔纎鉅畢洽而必以興起教化移易風俗為首務<lb/>
　薄海内外亦既文徳覃敷聲名暨訖矣頃者滇逆犯<lb/>
　順負嵎於衡湘洞庭間肆其蹂躙仗<lb/>
王師之奮揚威武不旋踵而底定而莅治茲土者敢遽<lb/>
　以禮義之教望之靡敝困頓之民俗哉歲在甲子余<lb/>
　恭承<lb/>
<pb n="KR2k0046_WYG_114-27a"/>
簡命來撫湖南經其野田尚汙萊入其城市猶墟落欲<lb/>
　一旦起瘡痍而登諸袵席殆戞戞乎難之况於廣教<lb/>
　化而美風俗又豈易為圖者然余深念士為四民之<lb/>
　首如隆古以鄉三物而考其徳行道藝今雖不可以<lb/>
　驟幾要其可從事於學者當自文義始爰是告戒九<lb/>
　屬令府州縣有司博士各課其士而彚其文以上至<lb/>
　長善二邑則親臨府學集而試之初覩其容色憔悴<lb/>
　或且纓絶肘見有觸目愴然者既而閲其文猶可觀<lb/>
<pb n="KR2k0046_WYG_114-27b"/>
　始嘆士之失學未有以教之也而教之不行又無以<lb/>
　養之之過也攷楚志長沙舊有嶽麓書院為宋張南<lb/>
　軒朱晦庵兩大儒講學地於時逺近嚮慕絃誦之盛<lb/>
　比於鄒魯前明屢為修葺兵燹後乆就圮殿廡祠堂<lb/>
　鞠為茂草矣余乃上體<lb/>
國家典學師古之至意謀所以復之則與藩臬道府諸<lb/>
　長吏約節其禄食慮事鳩工因其舊址經始於乙丑<lb/>
　秋仲而聖殿兩廡齋舍成招致生徒肄業其中設贍<lb/>
<pb n="KR2k0046_WYG_114-28a"/>
　餼廩毎月課試者三手自丹黄甲乙之為多士勸越<lb/>
　丙寅而髙明中庸諸亭又成藏修有所游息有寄負<lb/>
　笈來學者日益衆余又恐其養之不繼也捐俸購田<lb/>
　三百餘畆以資膏火擇諸生老成者掌之然不重以<lb/>
朝廷之明命虞其乆而或替也乃具疏章凡再上仰荷<lb/>
俞旨丁邜春<lb/>
親灑宸翰書學達性天四字扁額並十三經二十一史<lb/>
　經書講義遣送到山固以重道崇儒昭我<lb/>
<pb n="KR2k0046_WYG_114-28b"/>
國家右文之治而興起教化移風易俗之意實於此<lb/>
　寓焉嗣是而<lb/>
御書樓講堂庖湢復次第告成所費不貲民不知興作<lb/>
　之累而余之心力亦巳殫矣學者競相激勵不獨登<lb/>
　賢書捷南宫者若而人即窮簷蔀屋亦漸覺觀摩<lb/>
　興起而余調撫中州之<lb/>
命下矣諸生不忘所自乞記其事勒諸貞珉余謂之曰<lb/>
　為人臣者奉揚<lb/>
<pb n="KR2k0046_WYG_114-29a"/>
庥命凡嘉惠元元之事其為庻為冨為教道固多端茲<lb/>
　特其初緒耳其何足記諸生曰夫子之為此將傳之<lb/>
　無窮也若作梓材既為樸斵又必從而丹艧之繼自<lb/>
　今墾辟之土被野烟火之氣滿郊誦讀之聲遍城郭<lb/>
　時屢豐矣民安堵矣後有來旬來宣者鑒於茲而踵<lb/>
　事焉日漸月摩士因文藝而登器識民亦感慕而知<lb/>
　亷恥教化大行風俗醇美豈不重有賴乎余曰唯唯<lb/>
　否否古之教學者文辭云乎哉必也六徳六行六藝<lb/>
<pb n="KR2k0046_WYG_114-29b"/>
　咸備於躬乃論秀以升功烈聲名於是焉出余行矣<lb/>
　多士朂哉有能繼朱張兩夫子之遺緒講明性天之<lb/>
　學蹤軌前型扶掖來哲仰答<lb/>
朝廷作人之化余實有厚望焉是為記<lb/>
　　重建甕子洞虎子磯鐵練碑記　　劉應中<lb/>
　楚之水大於洞庭而險於辰河沅桃接壤之間有所<lb/>
　謂甕子洞虎子磯者崇崖峭壁兀立如削為舟之所<lb/>
　必經既無鳥道仄徑可施繂䉡又無巉巖縫罅可用<lb/>
<pb n="KR2k0046_WYG_114-30a"/>
　鈎挽春夏泛漲水愈髙而石愈怒舟必停泊以俟其<lb/>
　平稍觸之未有不漂流而傾覆者固辰河之一大咽<lb/>
　喉也訪之故老知其處舊有鐵練葢善士廖翰文之<lb/>
　所施也鑿石平挂半崕舟至此逆挽而前足不勞而<lb/>
　隨舟以進故能無停滯顛覆之患其法固甚善遊宦<lb/>
　商旅之食徳固巳舊矣既而歲乆廢落餘其半復值<lb/>
　變亂之秋有恐其利舟楫者而去之欲阻水軍前進<lb/>
　其計誠拙余叨守是邦慨然修舉遂為之推廣其事<lb/>
<pb n="KR2k0046_WYG_114-30b"/>
　遍謁各憲咸䝉許可抵郡後遂力成之爰召鐵工計<lb/>
　費約需千餘金用是鳩工庀材於辛酉仲秋設爐越<lb/>
　癸亥季夏而成鐵練一百七十二丈計用鐵三萬餘<lb/>
　觔其穿挂之法則於甕子洞之平崖獅子崖走船溪<lb/>
　長灣頭腰眼溪以及上虎子磯下虎子磯與沙灣則<lb/>
　各因其崖之廣狹平險以為大中練之長短而隨宜<lb/>
　布置也其長大倍昔而品搭得宜扳縁實為利便其<lb/>
　法較昔更為詳密復責令近崖地方隨時守䕶自此<lb/>
<pb n="KR2k0046_WYG_114-31a"/>
　操舟泝流者可無停滯顛覆之患矣爰將職銜姓名<lb/>
　詳列於石以垂不朽其穿挂處所與鐵練丈尺則泐<lb/>
　於碑陰庻後之官是邦者遇有缺落則循其跡而修<lb/>
　補之云爾<lb/>
　　馬口橋碑記　　　　　　　　　黄利通<lb/>
　馬口當蘄陽之衢肩摩趾錯旦晚不絶於塗其地外<lb/>
　江内湖春夏水漲囘流激射橋易毁而難成詩曰匏<lb/>
　有苦葉濟有深渉行路之難喟然望洋而歎矣蘄人<lb/>
<pb n="KR2k0046_WYG_114-31b"/>
　李刺史我平首傾槖為一郡倡鳩工飭材浹月而事<lb/>
　竣余聞秦有天下石梁之制乃興上世皆木為之木<lb/>
　之夀以歲計石之壽以世計秦漢後之改作不必盡<lb/>
　遜三代者斯其一也然木價亷而工省夏正十月成<lb/>
　梁歲一舉事民不稱病後世野廬失職在官既無耑<lb/>
　責兼以物用宏侈無所得厚貲往往廢缺不修於是<lb/>
　乎鄉先生之興建責與有司等嘗博考域中形勝以<lb/>
　橋著名者若富平平津温陵洛陽皆有鉅公主其事<lb/>
<pb n="KR2k0046_WYG_114-32a"/>
　光照圖册其他亦各具地志中而李晟之於趙鄉無<lb/>
　病渉厥功尤偉今我平方刺趙州又與西平同系其<lb/>
　經理材幹為世津梁騐於一鄉卜諸一事亦足輝映<lb/>
　後生矣唐人伐木為橋少陵猶以濟川功許之今茲<lb/>
　之役與一二酒仙詩佛徘徊嘯咏其下豈使天寒白<lb/>
　鶴日落青龍之句孤行千載耶刺史子志南伐石請<lb/>
　記為書此以遺後之君子使知存心愛物於人當有<lb/>
　所濟庻幾䕶持補葺毁者可成成者不復毁此刺史<lb/>
<pb n="KR2k0046_WYG_114-32b"/>
　之志也亦即州人之志也若夫捐助之衆工作之勤<lb/>
　錢穀竒贏之數歲月之始末尺度之脩廣例載碑陰<lb/>
　不具書<lb/>
　<lb/>
　<lb/>
　<lb/>
　<lb/>
　湖廣通志巻一百十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻二十六</head> <lb/>
    <p>
<pb n="KR2k0046_WYG_026-1a"/>
欽定四庫全書<lb/>
　湖廣通志巻二十六<lb/>
　　世紀志<hi>后妃公主附</hi>
　　自古一代之興發迹固殊豈以其地哉顧地以人<lb/>
　　重既顯嘉符遂崇名號荆湖南北歴歴可徵萬里<lb/>
　　沙隨厲鄉尚矣舂陵佳氣鬱鬱葱葱張衡所為賦<lb/>
　　南都也宜都九十九洲復生一洲則元嘉之應昭<lb/>
　　然矣若安州之升德安府也為宋神宗也鼎州之<lb/>
<pb n="KR2k0046_WYG_026-1b"/>
　　升常德府也為宋孝宗也邵州之升寶慶府也為<lb/>
　　宋理宗也元文宗即位以荆州等處為中興路明<lb/>
　　世宗入繼大統以安陸為承天府昔日龍潛之地<lb/>
　　蔚為名都後之考古者其可略而弗誌乎至於坤<lb/>
　　儀儷德椒掖流輝鍾英楚地者並著於後昔皇甫<lb/>
　　謐有帝王世紀故以世紀名篇<lb/>
　上古<lb/>
　雲陽氏路史雲陽氏是為陽帝蓋處於沙註沙長沙<lb/>
<pb n="KR2k0046_WYG_026-2a"/>
　所謂萬里沙見遁甲經今茶陵西南十里雲陽山也<lb/>
　廖道南楚紀雲陽氏號陽帝厥紀循蜚厥都沙土厥<lb/>
　代大敦而先巫常泰壹以宇天下厥化混混厥生濛<lb/>
　濛謹按雲陽氏一曰少昊氏<lb/>
　祝融氏六韜祝融氏古之王者也未使民民化之未<lb/>
　賞民民勸之孝經鈎命决祝融氏以火施化號為赤<lb/>
　帝白虎通祝者屬也融者續也言能屬續三皇之道<lb/>
　而行之故曰祝融也路史祝誦氏一曰祝龢是為祝<lb/>
<pb n="KR2k0046_WYG_026-2b"/>
　融其治百年塟衡山之陽是以謂祝融峰也<lb/>
　赫胥氏路史赫胥氏之治也尊民而重事光耀赫奕<lb/>
　而隆名有所不居即以胥而自况九洛泰定爰脫灑<lb/>
　於潛山註即天柱第十四洞天也謹按南嶽衡山有<lb/>
　天柱峰<lb/>
　炎帝神農氏易繫神農氏作斵木為耜揉木為耒耒耨<lb/>
　之利以教天下蓋取諸益日中為市致天下之民聚天<lb/>
　下之貨交易而退各得其所蓋取諸噬嗑帝王世紀神<lb/>
<pb n="KR2k0046_WYG_026-3a"/>
　農起烈山謂烈山氏今隨厲鄉是也荆州記縣北界有<lb/>
　重山山有一穴云是神農所生又有周廻一頃二十畆<lb/>
　地外有兩重塹中有九井相傳神農既育九井自穿汲<lb/>
　一井則衆井動即此地為神農社年常祠之路史炎帝<lb/>
　長於江水成為姜姓其初國伊繼國耆故氏伊耆<lb/>
　帝柱禮祭法厲山氏之有天下也其子曰農能殖百<lb/>
　榖注厲山氏一云烈山氏炎帝神農也其後世子孫<lb/>
　有名柱者能殖百穀作農官因名農國語烈山氏之<lb/>
<pb n="KR2k0046_WYG_026-3b"/>
　子曰柱路史炎帝柱神農子也七嵗有聖德佐神農<lb/>
　厯谸原銘百藥天均時而地均財於是神農之功廣<lb/>
　而天下殷賑矣<lb/>
　帝承神農書承為民賦二十而一廖道南楚紀帝承<lb/>
　臨魁子也厥政因民厥法貢胥厥蓄備儲<lb/>
　漢<lb/>
　光武皇帝後漢書帝紀諱秀字文叔南陽蔡陽人髙<lb/>
　祖九世孫也出自景帝生長沙定王發發生舂陵節<lb/>
<pb n="KR2k0046_WYG_026-4a"/>
　侯買買生鬱林太守外外生鉅鹿都尉回回生南頓<lb/>
　令欽欽生光武性勤於稼穡而兄伯升好俠養士莽<lb/>
　末天下冦盗蜂起地皇三年光武避吏新野宛人李<lb/>
　通等以圖䜟說十月與李通從弟軼等起於宛十一<lb/>
　月還舂陵時伯升已㑹衆起兵建武元年諸將奏曰<lb/>
　大王初征昆陽王莽自潰後拔邯鄲北州弭定跨州<lb/>
　據土帶甲百萬惟大王以社稷為計萬姓為心六月<lb/>
　即皇帝位二年起髙廟建社稷於洛陽按蔡陽今棗<lb/>
<pb n="KR2k0046_WYG_026-4b"/>
　陽地舂陵在今永州府寧逺縣本漢泠道縣地節侯<lb/>
　買之封邑也元帝時徙封南陽仍號舂陵在今襄陽<lb/>
　府棗陽縣帝即位後改舂陵鄉為章陵縣世復其徭<lb/>
　役<lb/>
　明帝諱莊光武四子後漢書陰皇后紀永平三年冬<lb/>
　帝從太后幸章陵置酒舊宅㑹陰鄧故人諸家子孫<lb/>
　並受賞賜<lb/>
　南北朝<lb/>
<pb n="KR2k0046_WYG_026-5a"/>
　宋文帝宋書帝紀諱義隆武帝第三子也永初元年封<lb/>
　宜都王進督湘州景平二年七月中百官備法駕奉<lb/>
　迎入奉皇統行臺至江陵進璽紱甲戌發江陵八月<lb/>
　丙申車駕至京城丁酉即皇帝位大赦天下改景平<lb/>
　二年為元嘉元年文武賜位二等逋租宿債勿得收<lb/>
　減荆湘二州今年租稅之半<lb/>
　宋孝武帝宋書孝武帝紀諱駿字休龍文帝第三子<lb/>
　也元嘉十二年立為武陵王十六年都督湘州諸軍<lb/>
<pb n="KR2k0046_WYG_026-5b"/>
　事湘州刺史二十二年都督雍梁南北秦四州荆州<lb/>
　之襄陽竟陵南陵順陽新野隨六郡諸軍事寧蠻校<lb/>
　尉雍州刺史自晉氏江左以來襄陽未有皇子重鎮<lb/>
　時太祖欲經略闗河故有此授三十年率衆討元凶<lb/>
　劭四月即皇帝位五月克定京邑劭伏誅<lb/>
　宋明帝宋書帝紀諱彧文帝第十一子也元嘉二十<lb/>
　五年封淮陽王二十九年改封湘東王孝武即位累<lb/>
　遷鎮軍將軍雍州刺史是嵗入朝泰始元年即皇帝<lb/>
<pb n="KR2k0046_WYG_026-6a"/>
　位<lb/>
　梁武帝南史武帝本紀帝諱衍字叔達南蘭陵中都<lb/>
　里人姓蕭氏初為衛軍王儉東閣祭酒儉一見深相<lb/>
　器異請為戸曹竟陵王子良開西邸招文學帝與沈<lb/>
　約謝脁王融蕭琛范雲任昉陸倕等並游焉號八友<lb/>
　融俊爽識鑒過人尤敬異帝每謂所親曰宰制天下<lb/>
　必在此人累遷隨王鎮西諮議參軍魏孝文帝自率<lb/>
　大衆逼雍州齊明帝令帝赴援至襄陽進行鄧城率<lb/>
<pb n="KR2k0046_WYG_026-6b"/>
　衆拒戰獨得全軍魏軍退以帝為輔國將軍監雍州<lb/>
　事及齊明帝崩遺詔以帝為都督雍州刺史時諸王<lb/>
　分爭帝以征東將軍發兵襄陽出沔逼郢城下建業<lb/>
　所向披靡大亂削平卒以勸進登帝位<lb/>
　梁元帝梁書帝紀諱繹字世誠髙祖第七子也封湘<lb/>
　東郡王累官至使持節都督荆雍湘司郢寧梁南北<lb/>
　秦九州諸軍事鎮西將軍荆州刺史侯景冦没建康<lb/>
　王僧辨等勸進即皇帝位於江陵改元承聖<lb/>
<pb n="KR2k0046_WYG_026-7a"/>
　宋<lb/>
　神宗宋史本紀帝諱頊英宗長子母曰宣仁聖烈皇<lb/>
　后髙氏慶厯八年生于濮王宫祥光滿室羣䑕吐五<lb/>
　色氣成雲嘉祐八年侍英宗入居慶寧宫嘗夢神人<lb/>
　捧之登天英宗即位授安州觀察使封安國公治平<lb/>
　三年立為皇太子四年英廟崩即皇帝位按宣和元<lb/>
　年以神宗潛藩安州升德安府<lb/>
　孝宗宋史本紀諱眘字元永太祖七世孫也父秀王<lb/>
<pb n="KR2k0046_WYG_026-7b"/>
　稱生帝於秀州紅光滿室如日正中髙宗紹興二年<lb/>
　選帝育於禁中累官和州防禦使保慶軍節度使封<lb/>
　建國公加檢校少保封普安郡王改常德軍節度使<lb/>
　三十年立為皇子三十二年立為皇太子即皇帝位<lb/>
　按常德府本鼎州乾道元年以潛藩升府<lb/>
　理宗宋史本紀諱昀太祖十世孫父希壚追封榮王<lb/>
　家於紹興府山陰縣母全氏以開禧元年生於邑中<lb/>
　虹橋里第寧宗嘉定十五年以帝為邵州防禦使十<lb/>
<pb n="KR2k0046_WYG_026-8a"/>
　七年八月寧宗違豫立為皇子閏月嗣皇帝位寶慶<lb/>
　元年升邵州為寳慶府廖道南楚紀邵州在寳慶府<lb/>
　邵陽縣有山曰六亭理宗所建後嗣位改元寳慶仍初封云<lb/>
　元<lb/>
　文宗諱圖卜特穆爾武宗次子大德八年生武宗傳仁<lb/>
　宗仁宗傳英宗英宗傳泰定帝封帝為懷王居江陵<lb/>
　後由江陵入纂正統改元天厯二年升潛藩為中興<lb/>
　路<lb/>
<pb n="KR2k0046_WYG_026-8b"/>
　明<lb/>
　世宗諱厚熜孝宗弟興王佑杭之子憲宗孫也𢎞治<lb/>
　四年興王徙封安陸州母蔣氏生帝興邸正徳十六<lb/>
　年武宗崩無嗣慈夀皇太后定議為遺詔遣太監谷<lb/>
　大用等齎金符往安陸藩府迎帝入繼大統即皇帝<lb/>
　位詔以明年為嘉靖元年命禮部㑹議興獻王稱號<lb/>
　有以前代為人後為言者帝不悅三年張璁桂萼等<lb/>
　上言三代之法兄終弟及於是稱孝宗曰皇伯考獻<lb/>
<pb n="KR2k0046_WYG_026-9a"/>
　皇帝曰皇考十七年追尊獻皇帝為睿宗十八年車<lb/>
　駕至承天府純德山享上帝於龍飛殿奉皇考配閲<lb/>
　顯陵畢詔告天下事見明紀輯略<lb/>
　　后妃<hi>附</hi>
　漢<lb/>
　光烈陰皇后後漢書皇后紀諱麗華南陽新野人更<lb/>
　始元年六月光武納后於宛當成里時年十九光武<lb/>
　即位以后為貴人帝以后雅性寛仁欲崇以尊位后<lb/>
<pb n="KR2k0046_WYG_026-9b"/>
　固辭建武四年從征彭寵生顯宗於元氏十七年立<lb/>
　為皇后后在位恭儉少嗜玩不喜笑謔性仁孝多矜<lb/>
　慈顯宗即位尊后為皇太后按漢書陰識傳云識光<lb/>
　烈皇后之前母兄也其先出自管仲七世孫修自齊<lb/>
　適楚為陰大夫因而氏焉陰地在今襄陽光化界<lb/>
　明<lb/>
　譚妃湘潭人父譚福永樂十六年由知縣陞浙江道<lb/>
　御史二十一年福女選入東宫洪熈元年冊封貴妃<lb/>
<pb n="KR2k0046_WYG_026-10a"/>
　宣德改元追封恭禧順妃<hi>見湘潭縣志</hi>
　　公主<hi>附</hi>
　唐<lb/>
　岐陽莊淑公主憲宗女唐書諸公主列傳岐陽莊淑<lb/>
　公主懿安皇后所生下嫁杜悰事舅姑以禮聞悰為<lb/>
　澧州刺史主與偕從者不二十婢乘驢不肉食州縣<lb/>
　供具拒不受姑寢疾主不觧衣藥糜不嘗不進<lb/>
　<lb/>
<pb n="KR2k0046_WYG_026-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　湖廣通志巻二十六<lb/>
</p>
<p>
</p>
  </div>
</body>
</text>
</TEI>
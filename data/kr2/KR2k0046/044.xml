<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻四十四</head> <lb/>
    <p>
<pb n="KR2k0046_WYG_044-1a"/>
欽定四庫全書<lb/>
　湖廣通志巻四十四<lb/>
　　名宦志<lb/>
徳安府<lb/>
　唐令狐緒唐書令狐楚傳緒宜州華原人以廕授官<lb/>
　歴隨州刺史有佳政遷去郡人乞留宣宗嘉之<lb/>
　五代王祚宋史王溥傳幷州祁人父祚仕周為隨州<lb/>
　刺史漢法禁牛革輦送京師遇暑雨多腐壊祚請班<lb/>
<pb n="KR2k0046_WYG_044-1b"/>
　鎧甲之式於諸州令裁之以輸民甚便之<lb/>
　宋趙昌言宋史列傳孝義人太宗時貶崇信行軍司<lb/>
　馬彊力尚氣概當官無所顧避雖屢經擯斥未嘗稍<lb/>
　自抑損<lb/>
　尹洙宋史列傳字師魯河南人初因黨范仲淹落職<lb/>
　監唐州酒税晚坐假公使錢貶崇信軍節度副使徙<lb/>
　監均州酒税感疾卒<lb/>
　李孝基宋史李迪傳字伯始濮州人仁宗時進士知<lb/>
<pb n="KR2k0046_WYG_044-2a"/>
　隨州所治雖劇然事來亟斷不為證左回枉甫日中<lb/>
　庭己空矣或問其術曰無他省事耳<lb/>
　滕甫宋史滕元發傳東陽人神宗時嘗言新法之害<lb/>
　貶知池州未行改安州流落且十載猶以前過貶居<lb/>
　均州<lb/>
　司馬旦宋史司馬池傳旦字伯康夏縣人熙寕時知<lb/>
　安州治郡得大體凡所施設取於適理便事<lb/>
　薛向宋史列傳字師正萬泉人元豐元年召向同樞<lb/>
<pb n="KR2k0046_WYG_044-2b"/>
　宻院事舒亶論向反覆無大臣體斥知潁州又改隨<lb/>
　州卒<lb/>
　陳規宋史列傳字元則宻州安丘人中明法科靖康<lb/>
　末令安陸㑹祝進攻徳安府守棄城遁父老請攝守<lb/>
　事連戰敗賊賊懼引去建炎初除知徳安府李孝義<lb/>
　等軍數萬薄城陽稱受詔招規規識其詐大敗之又<lb/>
　却羣盜楊進董平等陞秘閣修撰尋除徳安復州漢<lb/>
　陽軍等處鎮撫使李橫圍城造天橋填濠規率軍民<lb/>
<pb n="KR2k0046_WYG_044-3a"/>
　守禦砲傷足神色不變圍急糧盡出家財勞軍士氣<lb/>
　益振㑹濠橋陷規以火鎗火牛焚橋須臾皆盡橫拔<lb/>
　砦去後又知徳安府乾道中詔刻規徳安守城錄頒<lb/>
　天下為法立廟賜額賢守加封智敏侯<lb/>
　胡銓宋史列傳字澹菴廬陵人建安十二年除名編<lb/>
　管新州十八年新州守臣張棣訐銓與客唱酬謗訕<lb/>
　怨望謫吉陽軍<lb/>
　趙方宋史列傳字彦直衡山人淳熙中進士京湖帥<lb/>
<pb n="KR2k0046_WYG_044-3b"/>
　李大性辟知隨州時旱蝗相仍方親走四郊以禱一<lb/>
　夕大雨蝗盡死嵗大熟<lb/>
　吳柔勝宋史列傳字勝之宣州人舉進士嘉定初知<lb/>
　隨州時再議和好戒開邊隙旁塞之民事與北界相<lb/>
　渉不問法輕重皆殺之北人盜郡民梁臯馬追之急<lb/>
　北人以矢拒臯臯與其徒亦發二矢北界以為言郡<lb/>
　下七人獄勝至立縱之具始末報北界而己又收土<lb/>
　豪孟宗政扈再興𨽻帳下後皆為名將築隨州及棗<lb/>
<pb n="KR2k0046_WYG_044-4a"/>
　陽城立軍曰忠勇營栅器械悉備除京西提刑領州<lb/>
　如故<lb/>
　元特爾格齊元史列傳髙昌人約爾珠子沉鷙有才遷<lb/>
　徳安府達嚕噶齊土人蔡知府以衆叛特爾格齊率衆<lb/>
　先登討平之主將怒將屠其城特爾格齊請曰叛者蔡<lb/>
　知府數人而己城中之人何與焉盍誅其黨與而止<lb/>
　毋令濫及非辜主將嘉其誠懇城得全<lb/>
　魏從恕字伯賢燕山人明一統志至正間為應山縣<lb/>
<pb n="KR2k0046_WYG_044-4b"/>
　尹束吏以法待士以禮省耕布恵修常平廣積貯凶<lb/>
　嵗民賴之善政聞京師使宣撫河南江北道後廵歴<lb/>
　徳安屬邑按釋寃民周子榮重囚民有訟武弁以民<lb/>
　田為軍田者獄十年不決恕至片言折服<lb/>
　明汪瓘休寧人明一統志洪武初由御史令應山創<lb/>
　置學校勸課農桑初任縣止一里三年增至三里邑<lb/>
　人懐之<lb/>
　諸葛平陽朔人明一統志洪武間知應城亷能愛民<lb/>
<pb n="KR2k0046_WYG_044-5a"/>
　均徭簡賦吏畏其威民安其恵任滿遷湖廣叅議<lb/>
　魏樸正定人洪武中知應山值許成亂後招集流亡<lb/>
　修學校士百廢俱舉<hi>舊通志</hi>
　杜智字仲才蕪湖人洪武中由貢擢知隨州以不忍<lb/>
　峻征例當謫戌廷臣奏其治狀詔乗傳復任<lb/>
　張寛福建人洪武初守徳安當兵燹後招墾田疇修<lb/>
　理學校子弟可教者督以誦習在任七年去<lb/>
　李蕃魚臺人洪武末由太學生同知徳安亷静寡欲<lb/>
<pb n="KR2k0046_WYG_044-5b"/>
　九年秩滿當陞民乞畱復任九年吏畏民懐<hi>以上舊</hi>
　<hi>通志</hi>
　夏子謙楚紀浙江人永樂間大理評事改推徳安平<lb/>
　情守法郡無滯獄一介不染人咸歌頌<lb/>
　陳嘉慶潁上人永樂間由舉人知安陸精敏有才幹<lb/>
　縮里甲供役省舊例十之五六書其籍曰便民政略<lb/>
　徧諭四鄰俾不為吏胥所欺雖遇年饑民不轉徙<hi>舊</hi>
　<hi>通志</hi>
<pb n="KR2k0046_WYG_044-6a"/>
　許鑑南海人永樂時由舉人諭安陸寡言笑慎取予<lb/>
　教誨諸生不專辭藝有所勸懲誠意懇至諸生感動<lb/>
　信從後遷知潛江<lb/>
　饒政望江人永樂間進士以賢勞擬授僉事因自陳<lb/>
　願授教職歴壽張羅山復教授徳安造就人才如張<lb/>
　瓚輩六七人咸登甲榜<hi>以上舊通志</hi>
　陳莘楚紀横州人永樂間知隨州咨訪利病期於必<lb/>
　行公餘㣲服與野老談舊政得失咸出至誠闢田四<lb/>
<pb n="KR2k0046_WYG_044-6b"/>
　百餘頃民受其利修學作士始終不倦<lb/>
　孫士良明一統志永樂初令應山居官未三考流民<lb/>
　自占三千餘户開闢荒田五十餘頃政事簡恵賦役<lb/>
　以均<lb/>
　朱幹鳳陽人明一統志永樂初令應城公正勤亷民<lb/>
　懷吏戢<lb/>
　范理字道濟天台人正綂間知徳安有異政<hi>舊通志</hi>
　郭綸華亭人明一統志正統間任應城諭性端嚴善<lb/>
<pb n="KR2k0046_WYG_044-7a"/>
　議論治尚書與諸生辨析經㫖甚詳邑學習書傳自<lb/>
　綸始今從祀上蔡先生祠<lb/>
　周鐸萬安人明一綂志天順中知徳安公勤亷慎興<lb/>
　學育才深得人心九年滿去郡人立碑頌之<lb/>
　吕禴楚紀昆明人成化間由舉人知隨州嚴明亷慎<lb/>
　始終如一值嵗旱民饑素衣跣足歩禱發倉賑貧初<lb/>
　夏民納祇候錢禴曰五穀未登錢必稱貸令還主俟<lb/>
　秋赴納<lb/>
<pb n="KR2k0046_WYG_044-7b"/>
　汪清字源潔固始人成化初以御史謫知應城幹濟<lb/>
　功勤抑挫豪右申理寃滯邑中凛然<hi>舊通志</hi>
　趙文傑字士英内江舉人明一統志成化間令雲夢<lb/>
　剛方不撓操履介潔每以鋤豪右興學校為已任俗<lb/>
　尚浮屠凡冠婚喪祭令遵朱子家禮又因冦盜創城<lb/>
　塹立烟墩一邑稱便<lb/>
　黄鞏字伯固莆田人明一統志𢎞治末授徳安推官<lb/>
　清亮博雅以正風俗作人材為先整飭學宫表董孝<lb/>
<pb n="KR2k0046_WYG_044-8a"/>
　子祠人咸勸勵<lb/>
　李克嗣内江進士𢎞治間知隨州嚴明亷介造士愛<lb/>
　民恵政甚著<hi>舊通志</hi>
　馬龠西充人正徳間守徳安寛大厚重不獵聲譽喜<lb/>
　文學重修郡志政務簡静民以不擾<lb/>
　周衝字道通宜興人正徳中知應城實心任事以道<lb/>
　化民立上蔡祠建常平倉百務振起<lb/>
　李重字厚任應天人正徳末守徳安剛明亷介不畏<lb/>
<pb n="KR2k0046_WYG_044-8b"/>
　强禦興學校旌節義修廢釐弊吏民屏息嘉靖元年<lb/>
　景藩就封軍役横市井平攫民物重嚴加約束藩以<lb/>
　讒捕重卒白左遷去<lb/>
　韋商臣字希尹長興人嘉靖初遷徳安推官志行清<lb/>
　淑問學淵源精法律懲奸惡即權貴不為屈郡稱平<lb/>
　允尤加意風化公餘進諸生講論伊洛之緒<hi>以上舊</hi>
　<hi>通志</hi>
　李逢字邦吉豐城人明一統志嘉靖中同知徳安尋<lb/>
<pb n="KR2k0046_WYG_044-9a"/>
　陞本府明毅有大志挈綱維重教化黷吏黠民寘法<lb/>
　不稍貸過賢士每折節下之<lb/>
　徐貢元字元獻繁昌人明一統志嘉靖中知徳安清<lb/>
　潔剛方不受請托處親藩不擾弭羣盜修築河隄建<lb/>
　置學宇百務俱興<lb/>
　蔡可教字子受成安人嘉靖中進士守徳安虛心服<lb/>
　義約己厚人修舉壇壝敦禮鄉耆縉紳之賢者奸豪<lb/>
　斂伏民多感化<hi>舊通志</hi>
<pb n="KR2k0046_WYG_044-9b"/>
　馬文煒字仲韜安邱人嘉靖中進士守徳安識逺察<lb/>
　㣲嚴於持守僚屬咸奉約束不敢違<lb/>
　鄭禧縉雲人嘉靖中通判徳安决事折以大義不問<lb/>
　纖瑣善摘奸凡舞文者寘法不少貸自御素約遇大<lb/>
　吏不解阿承雖見責弗為動<lb/>
　羅黄裳髙明人嘉靖間令雲夢邑方罹水患闤闠蕭<lb/>
　條大猾憑據官府漁獵其民裳至逐積猾恤貧困民<lb/>
　始知有生之樂當景藩就國車騎所經騷然煩費裳<lb/>
<pb n="KR2k0046_WYG_044-10a"/>
　聲望足以壓宦竪調停經理而民不擾<lb/>
　吳哲字士明永寕舉人嘉靖間知應城有才能邑舊<lb/>
　無甎城哲始議甃砌乃招延富室俾注名募籍丈尺<lb/>
　多寡聴其自裁又分地書標以識之事竣不費公帑<lb/>
　一緡<lb/>
　蔣希孔字以中滋陽人隆慶戊辰進士守徳安接士<lb/>
　以禮為政務寧謐不尚苛察吏民安之<lb/>
　王炳璿字幼文崑山人萬厯甲戌進士守徳安温雅<lb/>
<pb n="KR2k0046_WYG_044-10b"/>
　博學嘗試州邑諸生遴其異等優待之聴訟訓以道<lb/>
　義不輙加鞭扑值旱多方賑恤<lb/>
　張惟芳晉江人萬厯間守徳安耿介不阿以鋤奸剔<lb/>
　弊為己任即權貴亦無所狥尋陞湖北道<lb/>
　楊楷馬湖人萬厯中守徳安深沉多謀略性介一塵<lb/>
　不染後開府荆楚<lb/>
　賀逢聖字對揚江夏人萬厯癸夘舉人署應城諭端<lb/>
　方爾雅士林矜式之捐俸置田四石為科舉資題碑<lb/>
<pb n="KR2k0046_WYG_044-11a"/>
　額曰嘉賔萍食又置田二石以租入嵗給寒士題碑<lb/>
　額曰志士斗水至今猶食其徳焉嘗危坐明倫堂見<lb/>
　先師於屏間適有持聖像至者異之益以正學自礪<lb/>
　後官至大學士每言吾歴敭清華至平章軍國無一<lb/>
　事足報君恩惟寒氊七載實心實事庶免素餐譏耳<lb/>
　餘詳忠臣傳<lb/>
　朱之臣字無易成都進士萬厯中守徳安初抵任即<lb/>
　為文告神誓不妄取一文好奬掖名士因構如水堂<lb/>
<pb n="KR2k0046_WYG_044-11b"/>
　以延問字者<lb/>
　龎應賔瀘州舉人萬厯間同知徳安歴任九年悉知<lb/>
　各邑利害閭閻苦樂郡人皆熟識見輙勞問咸以大<lb/>
　父稱之<lb/>
　漆文昌新昌舉人萬厯間知應城謙謹平易省刑薄<lb/>
　斂酌裁編役新譙樓葺學校親賢恤民治績甚著<lb/>
　吳嘉賔字灧石重慶進士萬厯間任徳安推官後署<lb/>
　雲夢事清稽賦役凡飛詭隱匿諸弊釐剔無遁情懲<lb/>
<pb n="KR2k0046_WYG_044-12a"/>
　舞文吏訟牘無寃闢文昌門改泮池修館舎考試首<lb/>
　拔者皆雋科第無不服其藻鑑<lb/>
　鄭二陽字見曦開封進士天啟間任徳安推官方正<lb/>
　慈恕治獄多所平反嵗祲煮粥活饑人無算公餘集<lb/>
　郡子弟講藝延知名士為塾師後魏閹誣陷楊忠烈<lb/>
　坐贜巨萬陽為作募疏詞義悲壯觀者泣下爭輸金<lb/>
　助之<lb/>
　程策字參寰休寧人天啟中任徳安推官執法平允<lb/>
<pb n="KR2k0046_WYG_044-12b"/>
　甫一嵗晉南部郎後知徳安訟庭肅穆左右皆嚴憚<lb/>
　不敢横索一人錢犯者立寘於法屏去繁差長吏悚<lb/>
　息每月集諸生課藝手自甲乙陞鄖陽副使<lb/>
　王國治字修吾永昌舉人懷宗時同知徳安朔望集<lb/>
　士民宣説六條必再三解諭力闡文教月課邑子弟<lb/>
　夜即宿尊經閣篝燈甲乙擢宗人府幕去之日敝裘<lb/>
　羸服老幼皆攜貲以佐行李却不受<lb/>
　蔡宗虞四川人懐宗時令雲夢揮霍精敏聞冦警鑿<lb/>
<pb n="KR2k0046_WYG_044-13a"/>
　濠增堞團練編户激奬義勇丙子冬流冦圍城攻七<lb/>
　晝夜堵禦有方數斃其渠魁士民恃以無恐<hi>以上舊</hi>
　<hi>通志</hi>
　徐世淳<lb/>
　張紹登<lb/>
　張國勲<lb/>
　諶吉臣<hi>以上詳忠臣志</hi>
皇清吳宗孟寳豐人已丑進士順治七年知雲夢縣時<lb/>
<pb n="KR2k0046_WYG_044-13b"/>
　　派民間養官馬孟捐俸代牧及請協濟以甦民困<lb/>
　　邑多盜設法彌捕殆盡雲俗好鬼一切淫祠悉毁<lb/>
　　之祀名宦<lb/>
　　白彦良武進人康熙甲辰進士知雲夢政尚簡要<lb/>
　　無煩刑峻法民間疾苦時加軫恤重文教振興士<lb/>
　　𩔖里長最為民累請除之一邑稱便祀名宦<lb/>
荆州府<lb/>
　漢劉昆後漢書列傳字桓公陳畱東昏人建武五年<lb/>
<pb n="KR2k0046_WYG_044-14a"/>
　舉孝亷不行遂逃教授於江陵光武聞之即除為江<lb/>
　陵令時縣連年火災昆輙向火叩頭多能降雨止風<lb/>
　徵遷𢎞農太守崤黽多虎昆至虎皆負子渡河帝異<lb/>
　之詔問曰前在江陵反風滅火後守𢎞農虎北渡河<lb/>
　行何徳政而致是事對曰偶然耳帝歎曰此長者之<lb/>
　言也命書諸策<lb/>
　法雄後漢書列傳字文彊扶風郿人安帝時南郡太<lb/>
　守斷獄省少户口益增郡濵帶江沔又有雲夢藪澤<lb/>
<pb n="KR2k0046_WYG_044-14b"/>
　多虎狼之暴前太守賞募張捕反為所害雄移書屬<lb/>
　縣曰至化之世猛獸不擾皆由恩信寛澤仁及飛走<lb/>
　太守雖不徳敢忘斯義其毁檻穽不得妄捕山林虎<lb/>
　害消息人以獲安在郡數嵗嵗常豐稔初平中卒于<lb/>
　官<lb/>
　蜀漢張飛蜀志列傳字翼徳涿郡人少與闗羽俱事<lb/>
　先主羽年長數嵗飛兄事之先主依劉表表卒曹操<lb/>
　入荆州先主奔江南曹操追之一日一夜及於當陽<lb/>
<pb n="KR2k0046_WYG_044-15a"/>
　之長坂先主棄妻子走使飛將二十騎拒後飛據水<lb/>
　斷橋瞋目橫矛曰身是張翼徳也可共來決死敵皆<lb/>
　無敢近者故遂得免先主既定江南以飛為宜都太<lb/>
　守<lb/>
　廖化蜀志宗預傳化字元儉襄陽人先主命為宜都<lb/>
　太守以果烈稱<lb/>
　向朗蜀志列傳字巨達宜城人昭烈定江南使朗督<lb/>
　夷陵等縣軍民事每樹捍衛之績<lb/>
<pb n="KR2k0046_WYG_044-15b"/>
　周瑜吳志列傳字公瑾廬江舒人少與孫策友善策<lb/>
　授瑜建威中郎將時年二十四吳中皆呼為周郎策<lb/>
　欲取荆州以瑜為中䕶軍領江夏太守留鎮巴丘江<lb/>
　夏太守黄祖遣將鄧龍將兵數千人入柴桑瑜追討<lb/>
　擊生虜龍送吳孫權討江夏瑜為前部大督曹操入<lb/>
　荆州劉琮舉衆降曹操得其水軍船歩兵數十萬將<lb/>
　士聞之皆恐懼權延見羣下問以計策議者咸謂大<lb/>
　計不如迎之瑜曰請得精兵三萬人進住夏口保為<lb/>
<pb n="KR2k0046_WYG_044-16a"/>
　將軍破之權曰老賊欲廢漢自立久矣徒忌二袁吕<lb/>
　布劉表與孤耳今數雄己滅惟孤尚存孤與老賊勢<lb/>
　不兩立君言當擊甚與孤合此天以君授孤也時先<lb/>
　主為曹操所破欲引南渡江與魯肅遇於當陽遂共<lb/>
　圖計因進住夏口遣諸葛亮詣權權遂遣瑜及程普<lb/>
　等與先主并力逆操遇於赤壁時曹操軍衆己有疾<lb/>
　病初一交戰操軍敗退引次江北瑜等在南岸瑜部<lb/>
　將黄盖先書報曹操欺以欲降又豫備走舸各擊大<lb/>
<pb n="KR2k0046_WYG_044-16b"/>
　船後因引次俱前曹操軍吏士皆延頸觀望指言盖<lb/>
　降盖放諸船同時發火時風盛猛悉延燒岸上營落<lb/>
　頃之烟燄漲天人馬燒溺死者甚衆軍遂敗退還保<lb/>
　南郡瑜與備等復共追操操畱曹仁等守江陵城徑<lb/>
　自北歸瑜與程普又進南郡與仁相對各隔大江克<lb/>
　期大戰瑜親跨馬擽陣㑹流矢中右脅瘡甚便還後<lb/>
　仁聞瑜卧未起勒兵就陣瑜乃自興案行軍營激揚<lb/>
　吏士仁由是遂退權拜瑜偏將軍領南郡太守以下<lb/>
<pb n="KR2k0046_WYG_044-17a"/>
　雋漢昌劉陽州陵為奉邑屯據江陵卒年三十六<lb/>
　晉殷顗晉書列傳字伯通陳郡人與弟仲堪俱知名<lb/>
　太元中擢南蠻校尉蒞職清明政績肅舉及仲堪南<lb/>
　伐顗力諫之<lb/>
　桓石民晉書桓彜傳石民龍亢人孝武時領襄陽太<lb/>
　守戍夏口與石䖍攻符堅偽荆州刺史梁成於竟陵<lb/>
　又破慕容垂等於漳口後監荆州軍事桓氏世蒞荆<lb/>
　土石民兼以才望甚為人情所仰<lb/>
<pb n="KR2k0046_WYG_044-17b"/>
　江績晉書江<graphic n="KR1225" url="https://raw.githubusercontent.com/kanripo/KR-Gaiji/master/images/KR1225.png" mimeType="image/png"/>傳績字仲元陳畱人太元中績出為<lb/>
　南郡相㑹殷仲堪舉兵以應王恭仲堪要績與南蠻<lb/>
　校尉殷顗同行並不從仲堪等屢以為言績終不為<lb/>
　之屈顗慮績及禍於仲堪坐和解之績曰大丈夫何<lb/>
　至以死相脅一坐皆為之懼仲堪憚其堅正<lb/>
　羅企生晉書列傳字宗伯豫章人太元中殷仲堪鎮<lb/>
　江陵引為功曹累遷武陵太守未之郡而桓𤣥攻仲<lb/>
　堪仲堪更以企生為諮議叅軍仲堪多疑少決企生<lb/>
<pb n="KR2k0046_WYG_044-18a"/>
　深憂之謂弟遵生曰殷侯仁而不斷事必無成成敗<lb/>
　天也吾當死生以之仲堪走唯企生從焉遵生謂曰<lb/>
　家有老母將欲何之企生揮淚曰今日之事我必死<lb/>
　之汝等奉養不失子道一門之中有忠與孝亦復何<lb/>
　恨遵生抱之愈急仲堪見企生無脱理策馬而去𤣥<lb/>
　至荆州人士無不詣者企生獨不徃𤣥怒收之企生<lb/>
　歴數其罪遂遇害<lb/>
　南北朝到彦之南史列傳字道豫武原人以江陵叅<lb/>
<pb n="KR2k0046_WYG_044-18b"/>
　軍司馬為南郡太守又除南蠻校尉進爵為侯前後<lb/>
　佐守荆楚垂二十載威信為士庶所懐後又權鎮襄<lb/>
　陽及檀道濟討謝晦平江陵因監荆州州府事改封<lb/>
　建昌縣公<lb/>
　王沖字長深梁武帝時為南郡太守習於法令政號<lb/>
　平理雖無赫赫之譽久而見思善與人交貴游之中<lb/>
　聲名籍甚<hi>舊通志</hi>
　樂子雲<hi>詳忠臣志</hi>
<pb n="KR2k0046_WYG_044-19a"/>
　唐許紹唐書列傳字嗣宗安陸人大業末為夷陵郡<lb/>
　通守時盜賊競起紹保全郡境流户自歸者數十萬<lb/>
　口開倉賑給甚得人心後歸唐髙祖特授峽州刺史<lb/>
　蕭銑遣楊道生圍峽州紹擊走之銑又遣其將陳普<lb/>
　環等乗大艦泝江入峽州與開州賊蕭闍提規取巴<lb/>
　蜀紹遣子智仁及錄事參軍李𢎞節壻張元静追至<lb/>
　西陵峽大破之擒普環收其船艦江南岸有安蜀城<lb/>
　與峽州相對次東有荆門皆險峻銑竝以兵鎮守紹<lb/>
<pb n="KR2k0046_WYG_044-19b"/>
　遣智仁及李𢎞節攻荆門破之髙祖大悦下制褒美<lb/>
　紹與王世充蕭銑疆界連接紹之士卒為賊所擄者<lb/>
　輙見殺害紹執敵人皆資遣之賊感其義不復侵掠<lb/>
　闔郡獲安<lb/>
　蘇良嗣唐書蘓世長傳良嗣武功人髙宗時遷荆州<lb/>
　長史帝遣宦者採怪竹江南所過縱暴至荆良嗣囚<lb/>
　之上書言狀帝下詔慰奬取竹棄之<lb/>
　楊元琰唐書桓彦範傳元琰字温閿鄉人歴蘄州刺<lb/>
<pb n="KR2k0046_WYG_044-20a"/>
　史荆州長史前後以清白升進屢降璽書褒美長安<lb/>
　中張柬之徃代與元琰泛江中流言及則天革命諸<lb/>
　武擅權之狀元琰發言慷慨有匡復之意後與李多<lb/>
　祚等計誅張易之兄弟<lb/>
　韋虛心唐書韋湊傳虛心字無逸維子中宗時歴荆<lb/>
　楊三大都督府長史荆州有鄉豪負勢干法虛心籍<lb/>
　其貲入之官<lb/>
　張九齡唐書列傳字子夀曲江人初九齡為相薦長<lb/>
<pb n="KR2k0046_WYG_044-20b"/>
　安尉周子諒為監察御史後子諒以妄陳休咎上親<lb/>
　加詰問令於朝堂決殺之九齡坐引非其人左遷荆<lb/>
　州大都督府長史<lb/>
　吳兢唐書列傳浚儀人開元中封長垣縣男久之坐<lb/>
　書史事不當貶荆州司馬以史草自隨蕭嵩領國史<lb/>
　時遣使者就兢取書得六十一篇累遷洪州刺史<lb/>
　元結唐書列傳字次山後魏常山王遵十五代孫天<lb/>
　寳十二載舉進士後叅山南東道來瑱府時有父母<lb/>
<pb n="KR2k0046_WYG_044-21a"/>
　隨子在軍者結説瑱曰惟仁孝乃可言忠義詎有責<lb/>
　其忠義而不勸之孝慈耶將士父母宜給以衣食瑱<lb/>
　納之瑱誅攝領府事㑹代宗立固辭丐侍親歸樊上<lb/>
　韓朝宗唐書韓思復傳朝宗思復子長安人屢遷荆<lb/>
　州長史開元間以襄州刺史兼山南東道襄州南楚<lb/>
　故城有昭王井傳言汲者死行人雖暍困不敢視朝<lb/>
　宗移書諭神飲者無恙人更號韓公井<lb/>
　竇參唐書列傳字時中扶風人以蔭累為萬年尉同<lb/>
<pb n="KR2k0046_WYG_044-21b"/>
　舎當夕直者聞親疾惶遽參為代之㑹失囚京兆按<lb/>
　直簿劾其人參曰彼以不及謁而徃參當坐乃貶江<lb/>
　陵尉人皆義之<lb/>
　嚴郢唐書列傳字叔敖華陰人第進士肅宗時為江<lb/>
　陵判官方士申泰芝以術得幸遨逰湖衡間妖幻詭<lb/>
　衆姦贜巨萬潭州刺史龎承鼎按治帝不信下承鼎<lb/>
　於獄御史中丞敬羽白貸泰芝郢入朝亟辯之帝怒<lb/>
　殺承鼎流郢建州泰芝後坐妖妄不道誅<lb/>
<pb n="KR2k0046_WYG_044-22a"/>
　韓愈唐書列傳字退之鄧州人由監察御史上書極<lb/>
　論宫市徳宗怒貶陽山令改江陵法曹參軍<lb/>
　裴潾唐書列傳聞喜人元和中遷起居舎人憲宗季<lb/>
　年鋭於服餌詔天下搜訪竒士宰相皇甫鎛與金吾<lb/>
　將軍李道古挾邪固寵薦山人栁泌及僧大通鳳翔<lb/>
　人田佐元皆待詔翰林憲宗服泌藥日增躁渴流聞<lb/>
　於外潾上疏極諫忤㫖貶為江陵令<lb/>
　宋盧懷忠宋史列傳河間人太祖遣使荆南還奏髙<lb/>
<pb n="KR2k0046_WYG_044-22b"/>
　繼冲之民苦暴斂帝令出師湖南假道荆渚因而下<lb/>
　之即以懐忠為前軍都監乾徳二年出知江陵四年<lb/>
　王師伐蜀江陵當峽江㑹衝以供億之勞遷客省使<lb/>
　陳恕宋史列傳字仲言南昌人太宗時知江陵府大<lb/>
　發羣吏奸贜坐徒流停廢者甚衆郡内惕息<lb/>
　張遜宋史列傳髙唐人太宗時知江陵府㑹峽路諸<lb/>
　漕卒數千人聚江陵有告其謀變以應蜀冦者府中<lb/>
　議欲盡誅之遜止捕首惡楊承進等二十一人斬於<lb/>
<pb n="KR2k0046_WYG_044-23a"/>
　市餘黨親加慰撫飛奏以聞太宗嘉之詔以其卒分<lb/>
　配州郡<lb/>
　嵇適宋史嵇穎傳宋城人父適為石首主簿民有父<lb/>
　子坐重繫府檄適按之抵其父於法而子獲免父死<lb/>
　假人言曰主簿仁人也行且生賢子後必大明年生<lb/>
　子穎歴官清顯<lb/>
　謝驎宋史列傳字應之甌寧人登第令石首縣苦江<lb/>
　水為患隄不可禦驎疊石障之自是人得安堵號謝<lb/>
<pb n="KR2k0046_WYG_044-23b"/>
　公隄<lb/>
　歐陽修宋史列傳字永叔廬陵人仁宗時修上書責<lb/>
　司諫髙若訥坐貶夷陵令<lb/>
　鮮于侁宋史列傳字子駿閬州人舉進士為江陵右<lb/>
　司理參軍慶歴中旱詔求言侁推天變所由興又條<lb/>
　當世之失有四其語剴切唐介與同鄉里稱名於上<lb/>
　官交章論薦侁盛言左參軍李景陽枝江令髙汝士<lb/>
　之美乞移與之介益以為賢<lb/>
<pb n="KR2k0046_WYG_044-24a"/>
　李若谷宋史列傳字子淵徐州豐人天聖初知荆南<lb/>
　士族元甲恃蔭屢犯法若谷杖之曰吾代若父兄訓<lb/>
　之耳王䝉正為駐泊都監挾太后婣横肆若谷繩以<lb/>
　法監司右䝉正奏徙若谷潭州<lb/>
　姚渙宋史列傳字虛舟普州人知峽州宜都民為盜<lb/>
　所殘縣執囚訊服以獄上渙移劾於他有司居無何<lb/>
　實盜獲大江漲溢渙前戒民徙儲積遷髙阜及城没<lb/>
　無溺者因相地形築子城埽臺為木岸七十丈繚以<lb/>
<pb n="KR2k0046_WYG_044-24b"/>
　長隄楗以新石厥後江漲不為害民徳之<lb/>
　楊時宋史列傳字中立將樂人熙寧九年進士以薦<lb/>
　得荆州教授安於州縣未嘗求聞達而徳望日重四<lb/>
　方之士不逺千里從之遊號曰龜山先生<lb/>
　余良肱宋史列傳字康臣分寧人調荆南司理參軍<lb/>
　屬縣捕得殺人者既自誣服良肱驗屍與刃疑之白<lb/>
　府請自捕逮未㡬獲實殺人者民有失物逾十萬逮<lb/>
　平民數十人方暑搒掠號呼聞於外或有附吏耳語<lb/>
<pb n="KR2k0046_WYG_044-25a"/>
　良肱陰知其為盜亟捕詰之贓盡得<lb/>
　程千秋河南人明一統志徽宗時令公安時羣盜至<lb/>
　千秋帥民禦之岳鄂鼎澧皆賴以安民間多繪像祀<lb/>
　之<lb/>
　王囘宋史鄒浩傳囘字景深仙遊人徽宗時令松滋<lb/>
　荆沔俗用人祭鬼囘捕治甚嚴仍諭以理其風遂革<lb/>
　薛弼宋史列傳字直老永嘉人髙宗時王彦自荆移<lb/>
　襄遷延不即赴所將八字軍皆中原勁卒朝廷患其<lb/>
<pb n="KR2k0046_WYG_044-25b"/>
　恣横以弼直徽猷閣代之彦殊不意弼徑入府受將<lb/>
　吏謁彦始大駭弼曲折譬曉彦感悟即日出境後再<lb/>
　知荆南<lb/>
　范如圭宋史列傳字伯達建陽人髙宗時通判荆南<lb/>
　府荆南舊户口數十萬冦亂後無復人跡時蠲口錢<lb/>
　以安集之百未還一二議者希秦檜意遽謂流庸浸<lb/>
　復而增之積逋二十餘萬緡他負亦數十萬版曹日<lb/>
　下書責償甚急如圭白帥悉奏蠲之<lb/>
<pb n="KR2k0046_WYG_044-26a"/>
　趙雄宋史列傳字温叔資州人淳熙時知江陵府江<lb/>
　陵無險可恃雄請城之城成而民不告擾<lb/>
　薛季宣宋史列傳字士龍永嘉人年十七起從荆南<lb/>
　帥辟書冩機宜文字金兵之未至也武昌令劉錡鎮<lb/>
　鄂渚季宣白錡以武昌形勢直淮蔡而兵寡勢弱宜<lb/>
　早為備錡不聴及兵交始資季宣計畫未㡬汪澈宣<lb/>
　諭荆襄而金兵趨江上詔成閔還師入援季宣又説<lb/>
　澈令閔乗勝下穎昌趨汴都金内顧可不戰而屈澈<lb/>
<pb n="KR2k0046_WYG_044-26b"/>
　不聴時江淮仕者聞金兵至皆預遣其奴而繫馬於<lb/>
　庭以待季宣獨畱家與民期曰吾家即汝家即有急<lb/>
　吾與汝偕死民亦自奮縣多盜乃行保伍法鄉置樓<lb/>
　盜發伐鼓舉烽瞬息徧百里縣治白鹿磯安樂口皆<lb/>
　置戍請於宣諭司得戰艦十甲三百羅落之守計定<lb/>
　訖兵退人心不摇<lb/>
　張栻宋史列傳字敬夫孝宗時為荆湖北路轉運副<lb/>
　使改知江陵府一日去貪吏十四人湖北多盜府縣<lb/>
<pb n="KR2k0046_WYG_044-27a"/>
　縱釋不治栻首劾縱賊大吏捕斬匿賊姦民令其黨<lb/>
　得相捕告以除罪羣盜皆遁去郡瀕邊屯主將與帥<lb/>
　守每不相下栻以禮遇諸將得其懽心又加恤士伍<lb/>
　勉以忠義有功輙補官士咸感奮<lb/>
　劉宰宋史列傳字平國金壇人紹熙元年舉進士調<lb/>
　江陵尉時巫風為盛宰下令保伍互相糾察徃徃改<lb/>
　業為農嵗旱賑荒多所全活有持妖術者皆禁絶之<lb/>
　書其坐右曰毋輕出文引毋輕事箠楚緣事出郊與<lb/>
<pb n="KR2k0046_WYG_044-27b"/>
　吏卒同蔬食水飲去官惟篋藏主簿趙師秀酬倡詩<lb/>
　而己<lb/>
　袁樞宋史列傳字機仲建安人寧宗時知江陵府郡<lb/>
　瀕大江嵗壊為巨浸民無所托樞即楚放城楚觀為<lb/>
　室廬徙民居之以備不虞種木數萬以為捍蔽民徳<lb/>
　之<lb/>
　張洽宋史列傳字元徳清江人從朱熹學嘉定元年<lb/>
　中第授松滋尉經界不正洽請行推排法令民自實<lb/>
<pb n="KR2k0046_WYG_044-28a"/>
　其疆界産業之數投於櫃乃籌覈而次第之吏姦無<lb/>
　所匿其後十餘年訟者猶援以為證云<lb/>
　趙方宋史列傳字彦直衡山人寧宗時權江陵府增<lb/>
　修三海八櫃以壯形勢入直秘閣修撰知江陵府計<lb/>
　金必南徙日夜為備荆門有東西兩山險要築堡其<lb/>
　上增戍兵以遏其衝<lb/>
　鄭翼山東益都人以解元成進士寧宗時任江陵路<lb/>
　刺史凡六年卒於官民慕徳化巷哭罷市因亂家石<lb/>
<pb n="KR2k0046_WYG_044-28b"/>
　首墓在麓湖山西峰西畔邑令陸得夫銘焉<hi>邑志</hi>
　王采字少白臨江人理宗時知江陵金人入冦率兵<lb/>
　督戰有功改滁州<hi>舊通志</hi>
　楊霆宋史尹穀傳霆字震仲令監利縣有疑獄歴年<lb/>
　不決乃㣲服亷得其實立決之人稱神明辟荆湖制<lb/>
　置司幹官吕文徳為帥試以難事倉卒立辦皆合其<lb/>
　意朝廷有密㫖策應淮東文徳以咨霆即對某將可<lb/>
　徃兵器糧草口占授吏頃刻案成文徳大驚薦除通<lb/>
<pb n="KR2k0046_WYG_044-29a"/>
　判江陵府時兵民雜處庶務叢集隨事裁決處之泰<lb/>
　然暇日詣郡庠與諸生講學取𨽻官閒田增益廩稍<lb/>
　選民强壯者當農隙訓練之親閲行賞皆獲其用而<lb/>
　兵不復擾民<lb/>
　陳試傑枝江典史持身端正贊政公勤及考滿邑民<lb/>
　保畱<hi>舊通志</hi>
　司馬夢求<hi>詳忠臣志</hi>
　元耿奉訓守荆州亷恕公正剖決如流嵗饑出俸米<lb/>
<pb n="KR2k0046_WYG_044-29b"/>
　煮粥全活五萬餘口<hi>舊通志</hi>
　文應祥江西人元統初為監利縣諭始至學校廢壊<lb/>
　嘗咨監利吏曰政有似緩而實急者學校是也吏曰<lb/>
　舉廢非一日可成非一人之力可就也應祥毅然倡<lb/>
　之<hi>舊通志</hi>
　上都<hi>詳忠臣志</hi>
　明周政明一統志洪武初知荆州招集流亡修治學<lb/>
　校功績著於一時<lb/>
<pb n="KR2k0046_WYG_044-30a"/>
　陳獻銅梁人明一統志洪武中令監利悃愊無華推<lb/>
　誠待物時有司造官楮民病之獻為奏減民獲其利<lb/>
　李鐸甌寧人洪武中為監利諭時生員劉魁以學官<lb/>
　缺上書請用經明行修之士成就人才選除得鐸果<lb/>
　以師道自任為文一主傳註不尚聰穎而貴誠確信<lb/>
　從者衆<hi>舊通志</hi>
　王滿楚紀汝寧人洪武間令枝江復設縣治相度地<lb/>
　理起造廨舍興學恤民厥功最懋<lb/>
<pb n="KR2k0046_WYG_044-30b"/>
　陳直方應城人洪武初為石首諭教士有方又善知<lb/>
　人常於郡子弟中許楊溥有公輔器後果為名相<hi>舊</hi>
　<hi>通志</hi>
　汪善楚紀字存初歙人永樂丙戌進士知夷陵州多<lb/>
　虎患禱黄陵峽神兩虎自投穽死未㡬擢知永州府<lb/>
　卒商輅表其墓<lb/>
　刁鵬祥符人明一統志永樂初知荆州蒞任九年門<lb/>
　無私謁囊無餘帛設施調度皆有條理勞來安集政<lb/>
<pb n="KR2k0046_WYG_044-31a"/>
　化大行<lb/>
　范理天台人明一統志宣徳中令江陵時荆土負租<lb/>
　至十四萬石理為處分平其徭役勸之樹畜恤窮弱<lb/>
　禁豪右楊溥稱曰世有為縣七月得民心如理者乎<lb/>
　薦為徳安府<lb/>
　張寵楚紀碣山人宣徳間知荆州持己亷慎敦禮耆<lb/>
　舊造就人材政通民和郡内大治<lb/>
　劉昶楚紀大庾人永樂壬辰進士正綂中大學士楊<lb/>
<pb n="KR2k0046_WYG_044-31b"/>
　榮薦知荆州勸農興學均賦減訟因疏遼藩不靖被<lb/>
　逮及事白仍令復任<lb/>
　馬祥汲縣人明一統志正綂中以賢良方正薦知石<lb/>
　首公平仁恕興學課農凡公廨譙樓倉庫傳舍隄圩<lb/>
　之𩔖靡不修葺<lb/>
　俞雍武進太學生明一統志正綂中令公安清介有<lb/>
　志節自奉甚約惓惓以愛民為心凡興徭役修橋梁<lb/>
　以及刑名錢穀皆區畫精詳於民一無所累<lb/>
<pb n="KR2k0046_WYG_044-32a"/>
　陳熹上虞人正統中同知荆州蒞政詳慎臨事有膽<lb/>
　略常領兵隨征貴州戰功甚鉅<hi>舊通志</hi>
　張愷寧波太學生明一統志正綂中令江陵興學校<lb/>
　建公署革弊釐奸吏民畏服<lb/>
　符節南平人景泰初任荆州府推官有學行諳刑名<lb/>
　亷明勤謹闔郡賢之<hi>舊通志</hi>
　何盤珙縣舉人明一統志天順中令逺安忠信明決<lb/>
　見義必為凡縣治學校祠廟壇壝俱以贖鍰營建民<lb/>
<pb n="KR2k0046_WYG_044-32b"/>
　不知勞財不告匱<lb/>
　張嵓字子瞻浙江人明一統志天順中知荆州仁明<lb/>
　亷介毅然有為茍利於民雖叢怨於身不恤修理學<lb/>
　校奬掖後進惟欲導民於善士風聿興詞訟亦簡<lb/>
　黄本樂安人成化間令石首時荆襄冦起師旅之費<lb/>
　多出郡邑本措置不擾上下重之<lb/>
　趙讓桐鄉人成化中令松滋愛民下士百廢俱興文<lb/>
　廟公廨祭射禮器皆其所創<hi>以上舊通志</hi>
<pb n="KR2k0046_WYG_044-33a"/>
　石敏中江津人明一統志成化中令松滋治官如家<lb/>
　視民如子賑荒築隄勤恤民隱時軍需甚急中措置<lb/>
　有方糧餉不匱江漲築隄人不知役<lb/>
　李芳融縣進士明一統志成化中知夷陵律己清儉<lb/>
　臨民平易至今稱賢牧以芳為最<lb/>
　闗忠魏縣人成化間令枝江有善政楊都御史特檄<lb/>
　奬之有心懸報主政在養民之語<lb/>
　黄公甫長樂人成化間為監利諭講論不問寒暑同<lb/>
<pb n="KR2k0046_WYG_044-33b"/>
　舎訓導卒甫為貯諸生賻金於家適冦至盡掠其家<lb/>
　貲人以為賻金亦盡矣冦去甫檢㸃賻金獨存乃悉<lb/>
　以歸其子士林義之<hi>以上舊通志</hi>
　劉瑛息縣人明一統志成化中知夷陵亷静簡約百<lb/>
　姓悦服境多虎患嘗禱於黄陵神驅獲之其患遂息<lb/>
　趙友字文㑹安岳人成化間由嵗貢任宜都諭博學<lb/>
　多聞曾纂修宜都志<lb/>
　劉英㑹稽舉人成化中令逺安時縣治新遷百事草<lb/>
<pb n="KR2k0046_WYG_044-34a"/>
　創英盡心脩葺鉅細畢舉<hi>以上舊通志</hi>
　沃𩔖姓譜定海人𢎞治元年以御史知荆州袪弊懲<lb/>
　貪聲名大振<lb/>
　陳宣平陽人𢎞治初以刑部郎中謫知夷陵屬意風<lb/>
　教在州數年修學宫黜淫祠崇奬節義士民化之<lb/>
　楊徳修長壽舉人𢎞治中為松滋訓以邑中科目乏<lb/>
　人隆冬盛暑課業不輟甲子秋果得二魁聘試福建<lb/>
　有懐金請托者修拒之曰吾不擯嘉禾以薦稂莠也<lb/>
<pb n="KR2k0046_WYG_044-34b"/>
　<hi>以上舊通志</hi>
　邊貢字庭實歴城人明一統志𢎞治丙辰進士正徳<lb/>
　初以太常寺丞出守荆州亷静自持事集而民不擾<lb/>
　政寛而下不欺又以文章名重當世<lb/>
　蔣瑶歸安人明一統志正徳中守荆州公明亷介士<lb/>
　民懐其徳立祠祀之<lb/>
　姚隆嘉定人明一統志正徳末守荆州仁恕寛平蒞<lb/>
　任七年民安事集以忤當道免與劉昶蔣瑶稱三賢<lb/>
<pb n="KR2k0046_WYG_044-35a"/>
　守<lb/>
　黎士翹南海舉人正徳中令逺安清慎和平扶植善<lb/>
　𩔖節省財力以疾卒於官<lb/>
　殷廷舉星子人令監利值大水城野俱没是年冬大<lb/>
　修諸隄明年夏鼉淵隄䧟舉與民共負畚揷修築完<lb/>
　固復為月隄以障之性勤儉常衣一布袍夜分乃寐<lb/>
　澤中有盜千人舉扁舟入其壘知難於勦因力主招<lb/>
　撫㑹遷官去後卒用其議<hi>以上舊通志</hi>
<pb n="KR2k0046_WYG_044-35b"/>
　李士翺字如翰長山進士明一統志嘉靖中知荆州<lb/>
　性清介政多平恕斷獄明允不詭隨以希寵<lb/>
　陳鎏字子兼吳縣人嘉靖中進士税荆闗恬雅簡靖<lb/>
　性躭山水去任之日囊槖蕭然<hi>舊通志</hi>
　李克敬祥符人嘉靖間令監利處事慎宻左右莫能<lb/>
　窺其意㫖一日忽單車入賊壘呼賊首妻子戒之皆<lb/>
　悚懼出降又二年召賊入盡磔於庭中遣人於灌莽<lb/>
　縳賊境内以寧<lb/>
<pb n="KR2k0046_WYG_044-36a"/>
　李純朴字懐野川東人嘉靖間以御史謫知監利見<lb/>
　義勇為甃磚城建大觀書院皆尅期而就興利除弊<lb/>
　斷然不為羣説所撓<lb/>
　唐勲字本孩廣西鄉貢令監利持己嚴正馭衆端詳<lb/>
　修儒學立社倉清理田賦築城濬濠百廢俱舉居官<lb/>
　五載即一裘一葛未經新製<lb/>
　牛愷六安州人嘉靖乙未令石首聴訟明斷豪猾不<lb/>
　能欺嘗兩供事承天陵寢諸司罹譴愷獨區畫詳慎<lb/>
<pb n="KR2k0046_WYG_044-36b"/>
　免於罪戾<lb/>
　繆文龍烏撒衛進士嘉靖庚子令石首政務寛仁推<lb/>
　誠待物持身亷潔癸夘為南臺御史臨行出衣物以<lb/>
　資士民之貧窘者<lb/>
　席彖由進士任工科給事中以言事忤㫖謫夷陵州<lb/>
　判嘗穿城鑿井以備不虞<lb/>
　周宗武臨川人隆慶間由鄉薦令宜都清介鎮静村<lb/>
　落之民皆不見吏上官為減差胥時以才望委督軍<lb/>
<pb n="KR2k0046_WYG_044-37a"/>
　務或聞邑旱雖在千里外必焚香為民禱雨嘗毁淫<lb/>
　祠改為正心書院<lb/>
　劉鉉鄱陽進士隆慶間令江陵庭無畱牘吏不敢欺<lb/>
　清里甲均賦斂興賢禮士諸善政至今誦之<lb/>
　蕭景訓太和進士萬厯間知夷陵公亷明敏剖決無<lb/>
　留有神明之稱清丈田糧廵行阡陌里胥無敢干其<lb/>
　法每進諸生解説經義大倡理學<lb/>
　楊景淳四川人萬厯甲午任荆州教授陞國子監博<lb/>
<pb n="KR2k0046_WYG_044-37b"/>
　士時荆州守涂嘉㑹江陵令孔貞一聘與雷思霈等<lb/>
　修葺郡志以博學洽聞著<lb/>
　董世彦榮縣人舉孝亷萬歴丙申任夷陵有亷能聲<lb/>
　建橋利渉州人徳之<lb/>
　蘇大成字時所寧都舉人萬厯間令逺安愛民禮士<lb/>
　斷獄無寃置義倉以備饑饉諸不便民者輙與蠲免<lb/>
　朱正色南河進士萬厯間令江陵始至即力行條編<lb/>
　法一切賦税不便於民者盡蠲之張居正父卒兩臺<lb/>
<pb n="KR2k0046_WYG_044-38a"/>
　藩臬徃賻驛傳供具騷然煩費正色力為調畫不致<lb/>
　擾民後居正起復璫賫詔至從人甚衆正色紿之曰<lb/>
　若等逺從貴人至縣我當勞之乃令吏籍其名因謂<lb/>
　之曰若己悉在我籍中有不法而魚肉我百姓者我<lb/>
　即按疏爾罪諸役股栗屏退<lb/>
　孫自强髙淳人萬厯間由明經令遠安有大盜結連<lb/>
　川湖互為巢窟屢年逋逃强以計捕獲民害頓除<lb/>
　周乃浹字伯霖即墨人萬厯間由明經知逺安强毅<lb/>
<pb n="KR2k0046_WYG_044-38b"/>
　有為多謀能斷宗藩倚勢肆虐浹力治之民獲安堵<lb/>
　清丈履畝分界以均賦税時流寇猖獗兵馬絡繹皆<lb/>
　悉心辦理不擾一民<lb/>
　過庭訓平湖進士萬厯間令江陵為治務協民情每<lb/>
　院司有大政疑獄下郡縣則集紳士於庭逼詢之或<lb/>
　至親造其門以是邑無悞事<lb/>
　楊雲才臨桂舉人萬厯中令公安才識敏達規畫皆<lb/>
　為經久計獄訟不用勾攝數言立剖清丈田糧單騎<lb/>
<pb n="KR2k0046_WYG_044-39a"/>
　行鄉按畝定税著為條編雖一絲一縷皆得以時價<lb/>
　充賦置釡數十於庭村民入城輸賦不覔客舎就釡<lb/>
　炊食即還又常曰公安城百年必為江圯議遷椒園<lb/>
　次祝家岡因修孟公隄及中隄以達於西村曰此可<lb/>
　保數十年迄今一如左劵<lb/>
　蕭以裕字守𢎞清江舉人萬厯間令宜都時遣宦官<lb/>
　催糧擅開紅花沱金礦虐取窮民裕詳請撫按疏撤<lb/>
　宦官民始得甦刻有停礦集後復出師征播接濟糧<lb/>
<pb n="KR2k0046_WYG_044-39b"/>
　餉有功上優㧞之<lb/>
　黄昌字了園仁壽進士天啟間令江陵老成持重政<lb/>
　不擾民清文恵藩膳田不隨不激地方賴之學有卓<lb/>
　識衡文髙下甚愜士心<lb/>
　髙鳯翔字心逸金壇進士天啟中令公安值邑有遷<lb/>
　城大役學宫官舍壇壝祠廟以及隄防諸務犁然具<lb/>
　舉民不知勞<lb/>
　朱希萊字念祖晉江進士令公安興利剔弊卓有膽<lb/>
<pb n="KR2k0046_WYG_044-40a"/>
　力公安舊例一里十排而勢豪之家立為十一甲脱<lb/>
　免雜徭萊革除之與編氓均勞逸邑苦水陸衝繁夫<lb/>
　馬絡繹萊預為支給驛丞得免借貸馬不致斃課試<lb/>
　甄拔奬勵沉淪造就尤多<lb/>
　曹之棟字喜玉黄岡嵗貢為公安訓學問淵博具人<lb/>
　倫之鑒無慚師表<lb/>
　胡公胄字虞庭浙江進士懐宗時知荆州時恵藩隨<lb/>
　封諸役倚勢陵民胄以去就爭之强毅不回一切弊<lb/>
<pb n="KR2k0046_WYG_044-40b"/>
　端盡革振興學校闔境四民各立生祠於其鄉去任<lb/>
　之日攀轅號泣百餘里不絶<lb/>
　周瑞豹吉安進士懐宗時令江陵治尚簡嚴值藩封<lb/>
　奏請諸大政豹深於經術持正以應之上下相安譽<lb/>
　望特重<lb/>
　楊惟寅武進舉人懐宗時分𣙜荆闗慈恵清正商民<lb/>
　戴之如父母時有販木者税己報而木盡漂將鬻其<lb/>
　妻寅聞立免之且給以資斧使歸<lb/>
<pb n="KR2k0046_WYG_044-41a"/>
　張通判失其名遼東人懐宗時任荆州通判以清介<lb/>
　稱時有江洋大盜四十餘人刦沙市操江謝宦而去<lb/>
　一賊稍後張獲之即以賊為囮追至石首江中風利<lb/>
　甚賊舟如駛張乃引滿射斷其篷之絙奮登賊船手<lb/>
　格殺數人諸賊俯首受縳江盜屏跡<lb/>
　熊震字長男懐宗時由舉人令宜都居官三載署冷<lb/>
　如氷大旱歩禱即雨年饑勸富家放穀時宦僕狂逞<lb/>
　者莫不歛跡所食粒米悉自家鄉嘗曰吾止飲清江<lb/>
<pb n="KR2k0046_WYG_044-41b"/>
　一杯水耳民因歌之曰清江潭水分沙石不及熊侯<lb/>
　徹底清<hi>以上舊通志</hi>
　趙繼鼎字止安武進進士懐宗時令公安初邑治圯<lb/>
　於江金吾鄒之有疏請改遷祝家岡城池雖就而民<lb/>
　情憚徙繼鼎履任即遷新邑披草萊攘狐鼪躬立風<lb/>
　雨荆棘中一切堂署廊廡學宫倉獄諸務次第修舉<lb/>
　民忘其勞明季紳士驕横繼鼎砥礪鋒鍔無所梗避<lb/>
　勢家蒼頭有犯嚴加懲治不少貸邑多積蠧舞文錢<lb/>
<pb n="KR2k0046_WYG_044-42a"/>
　糧收除髙下其手繼鼎剔弊釐奸猾吏皆束手不敢<lb/>
　前清飛詭之弊窮簷下户無苦偏累者喜奬進士𩔖<lb/>
　有人倫鑒邑孝亷李友松陳鼎中皆其所識抜擢車<lb/>
　駕司主事比入覲值李自成䧟京師遂歸里硯耕資<lb/>
　生課子申喬申季成<lb/>
國朝進士申喬任湖南廵撫另傳<hi>縣志</hi>
　宋承昌<hi>詳忠臣志</hi>
皇清楚心孟直𨽻武邑舉人順治三年令江陵方正嚴<lb/>
<pb n="KR2k0046_WYG_044-42b"/>
　　毅釐弊飭法人不敢撓以私自下車至去任清剛<lb/>
　　如一<lb/>
　　王佐山西翼城人順治丙戌令石首時境内初平<lb/>
　　人自為兵相沿刼殺佐下車立法捜戮頓盡日行<lb/>
　　荆棘中勸農人烟漸集商旅亦通<lb/>
　　孫錫蕃字棐臣黄岡人順治十四年訓公安勤講<lb/>
　　課舉優劣修學宫為學根極理要一宗紫陽課士<lb/>
　　十則皆以躬行實踐為先士風丕變<hi>以上舊通志</hi>
<pb n="KR2k0046_WYG_044-43a"/>
　　邱天英渭南人康熙間守荆州革絹税禁折色買<lb/>
　　民地置義塜荆蜀相通之道甚險捐金修之祀名<lb/>
　　宦<lb/>
　　金雲鳳鑲黄旗人任荆州通判時兵興旁午詳請<lb/>
　　發銀僱夫不派民户丁役冐暑運輓盡瘁以濟軍<lb/>
　　供彌盜釐奸尤為明決祀名宦<lb/>
襄陽府<lb/>
　三國胡烈明一統志襄陽太守築石隄捍水民歌之<lb/>
<pb n="KR2k0046_WYG_044-43b"/>
　曰譬春之陽如冬之日耕者讓畔百姓豐溢惟我胡<lb/>
　公恩恵難及<lb/>
　晉鄧遐晉書鄧嶽傳陳郡人子遐字應逺勇力絶人<lb/>
　歴數郡太守號為名將襄陽城北沔水中有蛟常為<lb/>
　人害遐遂拔劍入水蛟遶其足揮劍截蛟數叚而出<lb/>
　南北朝劉道産宋書列傳彭城吕人雍州刺史領寕<lb/>
　蠻校尉加都督兼襄陽太守政績甚著蠻夷不受化<lb/>
　者皆順服百姓樂業襄陽之有樂歌自道産始也卒<lb/>
<pb n="KR2k0046_WYG_044-44a"/>
　於官諡曰襄侯道産澤被西土及喪還諸蠻皆服縗<lb/>
　絰號哭送至沔口<lb/>
　劉秀之宋書列傳字道寳東莞莒人世祖鎮襄陽以<lb/>
　為撫軍錄事参軍襄陽令襄陽有六門堰溉良田數<lb/>
　千頃堰久壊公私廢業世祖遣秀之修復雍部由是<lb/>
　大豐<lb/>
　李遷哲周書列傳字孝彦安康人天和四年鎮襄陽<lb/>
　陳將章昭達攻江陵梁主蕭巋告急於襄州遷哲徃<lb/>
<pb n="KR2k0046_WYG_044-44b"/>
　救率所部守外城與陳將程文季戰親自陷陣陳人<lb/>
　乃退陳人又壞寕朔隄引水灌城城中驚擾遷哲塞<lb/>
　隄止水募驍勇出擊頻有斬獲衆心稍定俄敵入郭<lb/>
　焚燒民家乃率騎分兵出南北門首尾邀之陳人復<lb/>
　敗是夜大風遂乗闇進擊殺傷甚衆陳人始遁<lb/>
　楊休之北齊書列傳字子烈北平無終人大昌中賀<lb/>
　拔勝出為荆州刺史啟補休之為驍騎長史後勝經<lb/>
　畧樊沔又請為南道軍司有恵政為民所懐<lb/>
<pb n="KR2k0046_WYG_044-45a"/>
　隋房彦謙隋書列傳字孝沖清河東武城人開皇時<lb/>
　為襄州刺史與侍郎張衡相善時帝營東都窮極侈<lb/>
　麗天下失望彦謙見衡當途不能救以書諭之衡得<lb/>
　書嘆息不敢奏聞彦謙知王綱不振遂去官隱居不<lb/>
　仕<lb/>
　唐李大亮唐書列傳京兆涇陽人髙祖朝王𢎞烈據<lb/>
　襄陽詔大亮安撫樊鄧因圖之擊下十餘城遷安州<lb/>
　刺史貞觀初徙襄州封武陽縣男<lb/>
<pb n="KR2k0046_WYG_044-45b"/>
　韓思復唐書列傳字紹出京兆長安人初徙襄州後<lb/>
　復為襄州刺史治行名天下<lb/>
　五代劉玘五代史列傳雍丘人梁太祖鎮宣武玘以<lb/>
　戰功遷牙將為襄州都指揮使時亂軍殺王班推玘<lb/>
　為留後偽許之明日饗士於庭伏甲幕中酒半擒為<lb/>
　亂者殺之襄州平以功拜復州刺史徙安州<lb/>
　劉審交五代史列傳字求益文安人晉髙祖時安重<lb/>
　進平徙知襄州有善政<lb/>
<pb n="KR2k0046_WYG_044-46a"/>
　宋趙延進宋史列傳頓邱人宋初伐蜀以襄州當川<lb/>
　津要命為鈐鎋同知州務蜀平專領郡事漢水嵗壊<lb/>
　隄害民田延進累石為岸遂絶其患<lb/>
　邊光範宋史列傳字子儀陽曲人太祖初襄州節度<lb/>
　慕容延釗征湖南以光範權知襄州事餉饋無闕後<lb/>
　復知襄州王師討蜀出漢上備具供億人不知勞以<lb/>
　舉判官李檝事左遷後仍知襄州兼橋道使時朝廷<lb/>
　遣使督治道常六七輩一使所調發民皆數百人吏<lb/>
<pb n="KR2k0046_WYG_044-46b"/>
　緣為姦多私取民課所發不充數而道益不修光範<lb/>
　計其工以州卒代民官給器用役不淹久人以無擾<lb/>
　詔書褒美<lb/>
　曹翰宋史列傳大名人太祖親征西蜀移刺均州澗<lb/>
　谷深險翰令鑿石通道師旋以濟詔兼西南諸州轉<lb/>
　運使自石門徑趨歸州餉運不乏成都以平<lb/>
　魏丕宋史列傳字齊物相州人太宗時出為黄州刺<lb/>
　史還朝復改知襄州境内大旱丕以誠禱雨澤霑足<lb/>
<pb n="KR2k0046_WYG_044-47a"/>
　李仲芳字秀之清河人明一統志祥符間知光化軍<lb/>
　漢水東至乾徳滙而南民居其衝水悍暴岸善崩仲<lb/>
　芳作石隄障之民賴以安<lb/>
　張唐英宋史張商英傳唐英字次功新津人為穀城<lb/>
　令縣圃嵗畦薑貸種與民還其陳復配賣取息銓曹<lb/>
　指為富縣唐英至空其圃植千株栁作栁亭於其中<lb/>
　聞者咨羨<lb/>
　豐稷宋史列傳字相之鄞縣人登第知穀城以亷明<lb/>
<pb n="KR2k0046_WYG_044-47b"/>
　稱與光化令葉康直齊名人歌之曰葉光化豐穀城<lb/>
　清如水平如衡<lb/>
　葉康直宋史列傳字景温建州人擢進士知光化縣<lb/>
　縣多竹民皆編為屋康直教用陶瓦以寧火患凡政<lb/>
　皆務以利民<lb/>
　曽鞏宋史列傳建昌人神宗時知宜城文章政事竝<lb/>
　著襄有大獄久不決鞏立決之民稱其明<lb/>
　劉元瑜宋史列傳字君玉河南人由進士歴知郢隨<lb/>
<pb n="KR2k0046_WYG_044-48a"/>
　襄三州襄有富人子張鋭少孤弱同里車氏規取其<lb/>
　財乃取鋭父棄妾他姓子養之比長使自訴陰求吏<lb/>
　為助州斷使歸張氏鋭莫辨既同居逾年車即導令<lb/>
　求析居元瑜察知窮治得姦狀黥車竄之人服其明<lb/>
　夏竦宋史列傳字子喬江州徳安人仁宗初知黄州<lb/>
　後徙㐮州屬嵗饑大發公廪不足竦又勸率州大姓<lb/>
　使出粟得二萬斛用全活者四十餘萬人<lb/>
　史炤字中煇熙寧間知襄州上言開修古淳河一百<lb/>
<pb n="KR2k0046_WYG_044-48b"/>
　六十里溉田六千六百餘頃修治陂堰民以獲利慮<lb/>
　州縣遽欲增税乞詔三司一應興修水利墾開荒梗<lb/>
　無增税<hi>舊通志</hi>
　李垂宋史列傳字舜工聊城人元祐間進士第丁謂<lb/>
　執政李康伯謂曰舜工文章議論稱於天下但宰相<lb/>
　未嘗相識垂曰我若昔謁丁崖州乾興初己為翰林<lb/>
　學士矣今己老大臣不公常欲面折之焉能趨炎附<lb/>
　熱看人眉睫以冀推輓乎執政知之出知均州<lb/>
<pb n="KR2k0046_WYG_044-49a"/>
　劉攽字貢父與兄敞同登科哲宗初知襄州博學能<lb/>
　文章政事侔古循吏身兼數器守道不囘<hi>舊通志</hi>
　韓維宋史列傳字持國陜州進士紹聖中坐元祐黨<lb/>
　降左朝議大夫再謫崇信軍節度副使均州安置諸<lb/>
　子乞納官爵聴父里居哲宗惻然許之<lb/>
　王洙宋史列傳字原叔宋城人徽宗時知襄州㑹貝<lb/>
　卒叛州郡皆洶洶襄佐吏請罷教閲士不聴又請毋<lb/>
　給庫兵洙曰此正使人不安也命給庫兵教閲如常<lb/>
<pb n="KR2k0046_WYG_044-49b"/>
　日人無敢譁者<lb/>
　孫永宋史列傳字曼叔趙人令宜城縣舊有白起渠<lb/>
　久壞永至率民修理決去淺隘又與民為約束以時<lb/>
　蓄洩止其争競<hi>参郡志</hi>
　陳桷宋史列傳字季壬温州平陽人紹興中守襄陽<lb/>
　襄漢兵火之餘民物凋瘵桷以賦額尚多乞重行蠲<lb/>
　減金房兵叛遣將平之而後以聞漢水決溢漂蕩廬<lb/>
　舎躬率兵民捍築隄岸賴以無虞<lb/>
<pb n="KR2k0046_WYG_044-50a"/>
　王煥<hi>詳忠臣志</hi>
　宗澤宋史列傳字汝霖義烏人髙宗初除知襄陽府<lb/>
　時金人有割地之議澤上疏諫願冒矢石為諸將先<lb/>
　捐軀報國上覽其言壯之<lb/>
　張杓宋史列傳字定叟浚子孝宗時守襄陽寧宗嗣<lb/>
　位歸正人陳應祥等謀襲均州副都綂馮湛疾馳以<lb/>
　聞杓不為動徐部分掩捕斬為首者二人盡釋黨與<lb/>
　反側以安<lb/>
<pb n="KR2k0046_WYG_044-50b"/>
　陳天麟字季陵宜城人光宗時出知襄陽修古洋河<lb/>
　募忠義軍濬城濠卓有緯績<hi>舊通志</hi>
　柴中行宋史列傳字與之餘千人紹熙元年進士京<lb/>
　西轉運兼提㸃刑獄中行謂襄陽自古必争之地備<lb/>
　禦尤宜周密時令邊寄者政令煩苛日夜與民争利<lb/>
　中行諷之不聴天方旱盡捐酒税斥征官黥務吏甘<lb/>
　澍隨至官取鹽鈔過重揭示通衢一錢不增商賈大<lb/>
　集改知秘閣知襄陽兼京西帥仍領漕事江陵戎司<lb/>
<pb n="KR2k0046_WYG_044-51a"/>
　移屯襄州兵政久弛中行白於朝考覈軍實招補虛<lb/>
　籍自是朝廷以節制之權歸帥司重劾李珙不法以<lb/>
　懲貪守明扈再興有功以勵宿將上關朝廷下闗制<lb/>
　閫旋改湖南提㸃刑獄<lb/>
　史嵩之宋史列傳字子由鄞人嘉定進士通判襄陽<lb/>
　㑹出師與淮閫協謀犄角嵩之力陳非計詔令籌畫<lb/>
　糧餉奏言荆襄連年饑饉極力賑救尚不聊生征調<lb/>
　既繁夫豈堪命力求去乞祠歸養田里<lb/>
<pb n="KR2k0046_WYG_044-51b"/>
　趙方宋史列傳寧宗時守襄陽諜知金人必犯境乃<lb/>
　下防夏之令金人犯陳光化隨棗陽等處方遂抗疏<lb/>
　主戰親徃襄陽金圍棗陽急方遣孟宗政扈再興等<lb/>
　援之後屢敗金人<lb/>
　趙葵宋史列傳字南仲衡山人方之子方為京湖制<lb/>
　置使在襄陽命葵専督飲食之事與兄范俱有志事<lb/>
　功方器之嘉定十年金人犯襄陽圍棗陽方帥范葵<lb/>
　徃戰敗走之十三年方遣葵及都綂扈再興攻金人<lb/>
<pb n="KR2k0046_WYG_044-52a"/>
　至髙頭金出勁兵拒戰葵奮擊殱之翌日進次鄧州<lb/>
　金人阻沘河以拒葵揮軍進擊俘斬逐北直薄城下<lb/>
　而還十四年金人犯蘄州葵與戰連敗之抜所掠子<lb/>
　女萬餘得錙重器械山積補承務郎知棗陽軍<lb/>
　牛富<lb/>
　張順張貴<hi>以上舊通志</hi>
　元李貞元史列傳字幹臣其先西夏國族子從皇子<lb/>
　闊出伐金表言襄陽乃吳蜀之要衝宋之襟喉得之<lb/>
<pb n="KR2k0046_WYG_044-52b"/>
　則可為他日取宋之基本定宗嘉其言賜虎符授襄<lb/>
　陽軍馬萬户<lb/>
　姚樞元史列傳字公茂洛陽人太宗南伐詔樞從楊<lb/>
　惟中即軍中求儒釋道醫卜者㑹破棗陽主將欲盡<lb/>
　坑之樞力辨非詔書意乃蹙數人逃入篁竹中脫死<lb/>
　拔徳安得名儒趙復歸北後襄陽下議取宋樞奏安<lb/>
　圗巴延為大將請降不殺之詔以安人心卒以成功<lb/>
　張庭珍元史列傳字國寳全州人至元中授襄陽行<lb/>
<pb n="KR2k0046_WYG_044-53a"/>
　省郎中與阿爾哈雅諭降宋將吕文煥俄授金虎符<lb/>
　襄陽總管兼府尹改郢復二州達嚕噶齊丞相巴延<lb/>
　嘗語人曰諸將渡江無不荒貪唯我與國寳始終自<lb/>
　守聞者以為知言<lb/>
　富珠哩逺<hi>詳忠臣志</hi>
　温都爾元史列傳字瑞芝至順元年遷襄陽達嚕噶<lb/>
　齊山西大饑河南行省恐流民入境為變檄守武闗<lb/>
　温都爾驗其良民輙聴其度闗吏恐違上命温都爾<lb/>
<pb n="KR2k0046_WYG_044-53b"/>
　曰吾防姦耳非仇良民也可不開其生路乎既又煮<lb/>
　粥以食之所活數萬人城臨漢水嵗有水患為築隄<lb/>
　城外遂以無虞<lb/>
　塔布台<hi>詳忠臣志</hi>
　安奈曼岱益都人任襄陽路總管尊崇廟學大振文<lb/>
　教又修築大隄以防水患襄漢永賴<lb/>
　馮士義正定人至正間知南漳興學勸農百廢俱舉<lb/>
　在任之日麥有三穂七穂之祥<hi>以上舊通志</hi>
<pb n="KR2k0046_WYG_044-54a"/>
　博囉特穆爾<hi>詳忠臣志</hi>
　明陳貞字景貞華亭人洪武初出守襄陽蝗不入境<lb/>
　士民徳之<lb/>
　俞友仁錢塘人洪武辛亥進士教諭襄陽博通經史<lb/>
　善草𨽻書尤工於楷歴司文衡與修㑹典教育人材<lb/>
　多所造就<lb/>
　李仲訓南昌人洪武間教授襄陽善詩詞通五經歴<lb/>
　司文衡掇巍科者多出其門有詩文行世至今江南<lb/>
<pb n="KR2k0046_WYG_044-54b"/>
　猶以十才子稱之<hi>以上舊通志</hi>
　袁孟正豐城人明一統志永樂初由人材令襄陽蒞<lb/>
　政有方善於撫字革奸弊均賦役時值營造省徭役<lb/>
　之煩民賴以不擾九載考績致仕歸<lb/>
　張泰臨潁人明一統志宣徳初知宜城存心慈恵立<lb/>
　政嚴明革弊舉墜其規制條畫舉可為法<lb/>
　河源字本清涇州人明一統志正統中舉人守襄陽<lb/>
　修學宫築大隄更漢江驛於城西𠞰叛逆於鄖漳山<lb/>
<pb n="KR2k0046_WYG_044-55a"/>
　中全活人民甚衆立峴漢同清碑卒葬襄之百丈山<lb/>
　子孫因家焉<lb/>
　李裕楚紀字咨徳豐城人景泰甲戌進士授監察御<lb/>
　史疏劾權貴謫知襄陽純直清正興學校體民情擢<lb/>
　山東按察司<lb/>
　李人儀字士傑榮昌人明一統志景泰壬戌進士授<lb/>
　監察御史天順初以劾石享等謫知襄陽執法鋤强<lb/>
　不避權要幹濟優長百廢具舉<lb/>
<pb n="KR2k0046_WYG_044-55b"/>
　胡宗道字守正扶風人成化中守襄陽亷介自持令<lb/>
　家人不得食俸米丁外艱歸惟乗匹馬馬斃即徒跣<lb/>
　而行<hi>舊通志</hi>
　胡昻字文謙定興人明一統志成化中守襄陽時倉<lb/>
　䑓苗崔索為盜昻選驍勁夜傾其巢明年劉六等刼<lb/>
　殺中原哨至昻預為規畫得不擾<lb/>
　徐翀字鳳文豐城人𢎞治初知棗陽邑無儲積翀乃<lb/>
　運籌積粟萬石以備賑每遇凶荒民有所賴<hi>舊通志</hi>
<pb n="KR2k0046_WYG_044-56a"/>
　范嵩字邦秀建寧人明一統志𢎞治中任監察御史<lb/>
　因論逆瑾謫襄陽府推官行法嚴明立心仁恕斷獄<lb/>
　多所平反政暇進諸生講説徳義不倦<lb/>
　安邦字維藩確山人正徳中知棗陽流賊攻城邦率<lb/>
　衆甃之以磚摧斬元惡保障甚力<hi>舊通志</hi>
　李傅字希説宜賔人明一統志正徳壬申守襄陽流<lb/>
　賊劉六刼掠中州滋蔓及黒虎堰時調土兵五萬餘<lb/>
　口糧不繼總制方以為憂傳乃多方區畫日費千金<lb/>
<pb n="KR2k0046_WYG_044-56b"/>
　民無兵害繼以荒歉蠲租賑濟捐俸重修兩學又民<lb/>
　苦徭費命屬邑行使丁力民甚便之<lb/>
　何祥字子修内江舉人嘉靖間同知襄陽北城臨漢<lb/>
　水舊有老龍隄䕶之後因水決祥修築堅固以紓其<lb/>
　患至今賴之稱為何夫子<lb/>
　萬振孫字麐州合肥進士守襄陽作人造士凡州邑<lb/>
　間共置學田一千三百五十三畝社學一百零八所<lb/>
　書院獨成者一助成者六<lb/>
<pb n="KR2k0046_WYG_044-57a"/>
　馮若愚字大咸慈谿進士知襄陽府宗藩侮吏毒民<lb/>
　愚不為稍屈時襄民多素封號稱富饒閹人視為竒<lb/>
　貨奉㫖開礦增税羣亡命隨之愚置璫不問捕獲璫<lb/>
　役數十人縳以石投之江闔郡稱快子元颺元颷一<lb/>
　都御史一兵部尚書皆生於郡邸者<lb/>
　何棟如字玉峴無錫進士任襄陽推官適税璫陳奉<lb/>
　驕横棟如遣役獲其羽翼縛而投之江以蜚語被逮<lb/>
　士民欲赴闕擊登聞鼓棟如敕勿行嗣果得白<hi>以上</hi>
<pb n="KR2k0046_WYG_044-57b"/>
　<hi>舊通志</hi>
　吳昻字徳義海鹽人明一統志嘉靖間令宜城亷介<lb/>
　自持邑民領種官莊者一百畝收三分謂之老畝量<lb/>
　出加租昻調停其法百姓稱便<lb/>
　王家業西安舉人知均州州南四十里石板灘有堰<lb/>
　灌田數十頃嵗久廢圯業相其宜重治之民賴其利<lb/>
　刋石於路曰刺史王公堰<lb/>
　王業浩字峨雲餘姚人萬厯進士初令穀城調繁襄<lb/>
<pb n="KR2k0046_WYG_044-58a"/>
　陽立昭明社課士手自裁訂丁巳秋蝗盡力掩捕沿<lb/>
　鄉擔負來獻計蝗以賑<lb/>
　陳雍字希冉餘姚進士天啟間荆州沔陽監利潛江<lb/>
　一帶民遭墊溺借武當香火錢及撫庫公帑親詣所<lb/>
　在設法賑濟全活甚衆<lb/>
　梁夢卜三水人懐宗末由抜貢通判襄陽值闖獻冦<lb/>
　逆盤踞樊鄧間手檄諭山砦父老無不流涕助輸雖<lb/>
　當兵戈擾攘中而飲髙年講六諭有古良吏風<lb/>
<pb n="KR2k0046_WYG_044-58b"/>
　賈太初字仲賁河間人懐宗時進士令襄陽不數月<lb/>
　除積弊庭案一清賦不加耗納户自封兌投爭完恐<lb/>
　後夫馬自應驛不知擾<hi>以上舊通志</hi>
　李大覺<lb/>
　郭　裕<lb/>
　阮之鈿<lb/>
　鄺曰廣<lb/>
　萬敬宗<hi>以上詳忠臣志</hi>
<pb n="KR2k0046_WYG_044-59a"/>
皇清姚延儒<hi>詳忠臣志</hi>
　　王良弼平順貢生順治五年令光化城中止十七<lb/>
　　家多方招徠民稍安集時流賊自襄趨鄖弼率士<lb/>
　　民極力防禦且戰且守賊遁去由是寢食城頭月<lb/>
　　餘勞瘁成疾猶躬親矢石卒於官<hi>舊通志</hi>
鄖陽府<lb/>
　唐韋景駿唐書列傳房州刺史州窮險有蠻風無學<lb/>
　校好淫祀景駿為諸生貢舉通隘道作傳舍罷祠房<lb/>
<pb n="KR2k0046_WYG_044-59b"/>
　無名者<lb/>
　崔述明一統志房州刺史抑情約己以裕勞人側隱<lb/>
　所被四封嘉寧<lb/>
　宋辛文悦宋史列傳太祖幼從肄業開寳三年出知<lb/>
　房州時周鄭王出居是州上以文悦長者故命焉<lb/>
　晉隲明一統志紹興初知房州值桑仲蹂踐之餘軍<lb/>
　民糧絶隲令開懇至秋大熟凡貧民能為工匠者給<lb/>
　之廩食脩製軍器農具創州學子弟入學者免税<lb/>
<pb n="KR2k0046_WYG_044-60a"/>
　陳希亮宋史列傳眉州人知房州州素無兵備京西<lb/>
　盜起民凜凜欲去希亮以牢城卒雜出河户得數百<lb/>
　人日夜部勒聲振山南民恃以安殿侍雷甲以兵百<lb/>
　餘逐盜竹山所至為害民疑為盜告希亮即勒兵阻<lb/>
　水拒之命持滿無發士皆植立如偶人甲射之不動<lb/>
　乃下拜請死吏士皆欲斬甲希亮獨治為暴者使甲<lb/>
　以捕盜自贖時轉運使遣崔徳贇捕劇賊黨軍子不<lb/>
　獲遂圍竹山民向世家取其父子三人梟首南陽市<lb/>
<pb n="KR2k0046_WYG_044-60b"/>
　曰此黨軍子也希亮察其寃下徳贇獄未服而黨軍<lb/>
　子獲於商州流徳贇賜向氏帛復其家<lb/>
　元額琳沁鄖縣監簿守已亷潔實心行政闔邑頌之<lb/>
　不忘<lb/>
　達斯布哈至正間令竹山勤勵撫字嘗建登爽亭民<lb/>
　比甘棠焉<hi>以上郡志</hi>
　明馬伯庸明一統志洪武初知鄖縣撫字流民興舉<lb/>
　庻務邑人懐之<lb/>
<pb n="KR2k0046_WYG_044-61a"/>
　俞藎桐廬人明一統志成化中守鄖陽時創設府治<lb/>
　博詢民隱寛省征𣲖凡城池學校公廨區畫咸宜鄖<lb/>
　人賴焉<lb/>
　蘇恵和蓬溪人明一統志𢎞治中令保康初創縣治<lb/>
　身親庶務九年滿去追送者流涕載道<lb/>
　侯爵歸徳人明一統志成化中知鄖西時庶務創舉<lb/>
　勞心竭力十二年如一日民立亭於原傑祠後祀之<lb/>
　鄧九容内江人明一統志正徳間令保康嵗饑設法<lb/>
<pb n="KR2k0046_WYG_044-61b"/>
　賑濟所活數千百人<lb/>
　曾槐商城舉人明一統志正徳末令上津勤釐庶務<lb/>
　作興士𩔖時鄰邑冦起津城故土築乃甃以磚不五<lb/>
　月而城成民恃以無恐<lb/>
　王諟寧州舉人明一統志嘉靖初令上津流冦犯境<lb/>
　征討之兵四集糧芻浩費諟餽運有方民不為擾<lb/>
　陳暹富順舉人萬厯間知鄖縣薄征減徭息訟寧民<lb/>
　值礦璫至鄖妄指百燼溝有金穴可開横索肆斂民<lb/>
<pb n="KR2k0046_WYG_044-62a"/>
　將不支暹委曲保全得一切罷免<lb/>
　林燦莆田舉人萬厯末任鄖陽府明敏亷介有人訟<lb/>
　姦指妻為証妻竟任之不辭燦察姦夫絶不𩔖亡賴<lb/>
　者乃亷其狀蓋其夫負債無力相償乃以姦誣之因<lb/>
　訊其妻立服<hi>以上舊通志</hi>
　萬年策五開衛舉人懐宗十二年守鄖值均穀漳房<lb/>
　各賊張獻忠羅汝才及李自成等十三大冦復變掘<lb/>
　平各屬城垣殺掠官民援剿諸兵鄧圮陳洪範猛如<lb/>
<pb n="KR2k0046_WYG_044-62b"/>
　虎與石柱司鎮筸營滇兵象兵或駐防或養馬日無<lb/>
　餘晷又值嵗歉斗米數貫催辦以給兵不告匱民不<lb/>
　驚擾<lb/>
　黄從貴<lb/>
　郝景春<lb/>
　方國儒<lb/>
　李孔効<lb/>
　劉元伯<lb/>
<pb n="KR2k0046_WYG_044-63a"/>
　楊道選<lb/>
　王元㑹<lb/>
　楊　鏡<hi>以上俱詳忠臣志</hi>
皇清朱綵髙唐州進士康熙三十七年由部郎出守鄖<lb/>
　　郡郡舊有武陽堰龍門堰坍塌數十年民失水利<lb/>
　　綵捐俸修築嵗獲倍登公餘就學宫講學造田間<lb/>
　　勸農嚴飭各屬清查奸盜俾良民樂業禁革加派<lb/>
　　以除積弊郡中翕然稱治卒於官祀名宦<lb/>
<pb n="KR2k0046_WYG_044-63b"/>
直𨽻歸州<lb/>
　唐房武唐書列傳河南人為施州刺史有遺愛吏民<lb/>
　思之<lb/>
　宋侯延賞平遥人姓譜真宗時施州廵檢使蠻民懐<lb/>
　畏延賞言蠻民無他求惟欲鹽耳帝曰此常人所欲<lb/>
　何不與之乃詔䕫州轉運使丁謂措置謂即傳告陬<lb/>
　落羣蠻感悦因相與盟約不為冦抄負約者衆殺之<lb/>
　且曰天子濟我以食鹽我願輸以兵食自是邊穀有<lb/>
<pb n="KR2k0046_WYG_044-64a"/>
　三年之積<lb/>
　冦凖宋史列傳字平仲下邽人真宗時知巴東賦役<lb/>
　未嘗出符掲名而集後死雷州貶所歸葬西京道出<lb/>
　公安人皆設祭哭於路折竹植地掛紙錢逾月枯竹<lb/>
　盡生笋衆立廟祀之今公安有竹林祠<lb/>
　冦瑊宋史列傳字次公汝州臨汝人擢進士授推官<lb/>
　㑹施州蠻叛移瑊權領施州先是戍兵仰他州餽糧<lb/>
　瑊至請募人入米償以鹽軍食足民力舒<lb/>
<pb n="KR2k0046_WYG_044-64b"/>
　李周宋史列傳字純之馮翊進士神宗時通判施州<lb/>
　州界羣獠不習服牛之利為闢田數千畝選謫戍知<lb/>
　田者市牛使耕軍食賴以足司馬光將薦為御史欲<lb/>
　使來見周曰司馬公之賢吾固願見但聞薦而徃所<lb/>
　謂呈身御史也卒不徃<lb/>
　龎恭孫宋史龎籍傳恭孫字徳孺武城人徽宗時通<lb/>
　判施州部蠻何文疆反恭孫誘而斬之領州事王蘧<lb/>
　上其功進三秩<lb/>
<pb n="KR2k0046_WYG_044-65a"/>
　程公許宋史列傳字季與宣化人孝宗時制置使李<lb/>
　埴辟通判施州當兵將潰敗之後盡力佐治節浮費<lb/>
　疏利源民不增賦而用自足時諸將乗亂抄刼郡邑<lb/>
　恐守者見阻率重賂結幕府大將和彦威懐金寳以<lb/>
　獻公許正色却之彦威慚而退<lb/>
　王在<hi>詳忠臣志</hi>
　郭永忠福建人知興山甫下車覩山川險峻士民疾<lb/>
　苦特疏遷瀟山縣於羅鏡山下更名曰興山地居適<lb/>
<pb n="KR2k0046_WYG_044-65b"/>
　中徃來稱便立庠序勸農桑均里平賦士民感戴<hi>舊</hi>
　<hi>通志</hi>
　明黄溥字澄濟弋陽人天順二年由四川按察使謫<lb/>
　施州衛經厯興廢省役不専法律初施學同雲貴例<lb/>
　士以選貢目不知書溥至選官民子弟親為授經士<lb/>
　始向學<lb/>
　徐博嘉定人成化中以監察御史謫知巴東剛明亷<lb/>
　介革弊除奸雅尚文教卓有聲譽<lb/>
<pb n="KR2k0046_WYG_044-66a"/>
　譚溥北直人知興山明敏果斷撫輯有方時邑初附<lb/>
　諸務草創乃建縣署立學宫造城池雖工役繁興士<lb/>
　民樂業尤加意人才厥功最懋<hi>以上舊通志</hi>
　劉定國<hi>詳忠臣志</hi>
　<lb/>
　<lb/>
　<lb/>
　<lb/>
<pb n="KR2k0046_WYG_044-66b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　湖廣通志巻四十四<lb/>
</p>
<p>
</p>
  </div>
</body>
</text>
</TEI>
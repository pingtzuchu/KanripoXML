<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻七十七</head> <lb/>
    <p>
<pb n="KR2k0046_WYG_077-1a"/>
欽定四庫全書<lb/>
　湖廣通志巻七十七<lb/>
　　古蹟志<hi>寺觀附</hi>
　　古稱三不朽蹟其㣲者也然歴千百年未湮則亦<lb/>
　　附是三者以傳焉楚地蘭臺冠葢君臣之蹟也峴<lb/>
　　首名宦蹟也玉米田蹟以忠顯也靈竹院刻木谷<lb/>
　　孝子蹟也雙鳯亭兄弟蹟也漸臺榴花㙮夫人城<lb/>
　　烈女孝婦賢媛蹟也宋玉龎公諸葛杜甫之宅鄉<lb/>
<pb n="KR2k0046_WYG_077-1b"/>
　　賢蹟也浩然亭仲宣樓蹟以人名爾雅臺文選樓<lb/>
　　蹟以書名者也岳陽黄鶴仙蹟也月巖魯臺石鼓<lb/>
　　嶽麓則又大儒之所㳺息者也徳功言三者必居<lb/>
　　一焉𩔖而録之夫非好古之一助哉而二氏之宫<lb/>
　　亦附於此<lb/>
武昌府<lb/>
　　江夏縣<lb/>
　夏口城在縣西黄鵠山荆州圗記江夏郡所治其西<lb/>
<pb n="KR2k0046_WYG_077-2a"/>
　南角因磯為髙墉枕流上則迴眺山川下則激浪﨑<lb/>
　嶇是曰黄鵠磯水經注魏黄初二年孫權所築依山<lb/>
　傍江開勢明逺憑墉藉阻髙觀枕流對岸則入沔津<lb/>
　故城以夏口為名劉宋順帝時栁世隆等守之沈攸<lb/>
　之攻之不克梁末陳初周將史寧為土山長梯攻之<lb/>
　不能破黄巢之亂止陷外郭葢其城依山負險周迴<lb/>
　不過二三里乃知古人築城欲堅不欲廣也<lb/>
　汝南城在縣南塗口宋書地理志汝南侯相本沙羨<lb/>
<pb n="KR2k0046_WYG_077-2b"/>
　土晉末汝南郡民流寓夏口因立為汝南縣<lb/>
　郢城在黄鵠山劉宋郢州治此南史紀梁武帝自襄<lb/>
　陽起兵攻郢城夜見數百毛人踰堞且泣因投黄鵠<lb/>
　磯葢城之精也及旦城降<lb/>
　曹公城在縣東北二里梁武帝起義兵遣曹景宗築<lb/>
　曲水城梁書武帝紀髙祖命王世興頓曲水故城即<lb/>
　此<lb/>
　萬人敵城在黄鵠山頂舊有城宋建炎間草冦犯城<lb/>
<pb n="KR2k0046_WYG_077-3a"/>
　郡守命其上以彊弩射之冦退因名<lb/>
　楚王故宫舊志在髙觀山下前臨大朝街甃石為城<lb/>
　内二山東曰紫金西曰梅山明季兵燹殿寢池館俱<lb/>
　廢所傳舊制僅正陽端禮東華西華後宰諸門及梳<lb/>
　粧臺<lb/>
　延福宫在楚府左三里許天啓時墾得一玉蟾徑五<lb/>
　尺長一丈三足一夕忽遁墻外復移殿左墀中至今<lb/>
　存<lb/>
<pb n="KR2k0046_WYG_077-3b"/>
　稽古閣在府學内宋紹興間教授許中應建藏紹興<lb/>
　石經兩朝宸翰又取板本九經諸史百氏列置其旁<lb/>
　朱文公有記<lb/>
　湧月臺在黄鶴樓旁有石刻湧月二字相傳漢曹孟<lb/>
　徳遺筆<lb/>
　郊天臺在縣東磨兒山漢昭烈祭天於此<lb/>
　靜春臺在舊通判廰即江漢樓故址<lb/>
　龍床臺一名鳯凰窩在髙觀山第一峯明太祖駐旌<lb/>
<pb n="KR2k0046_WYG_077-4a"/>
　受降碎鏤金床處<lb/>
　焦度樓在縣東南子城上南史宋明帝時度為武陵<lb/>
　王贊參軍沈攸之起兵至夏口度於城樓上辱罵攸<lb/>
　之怒攻城度力戰攸之與衆䝉楯將登度投以穢器<lb/>
　敵不能冐後遂呼為焦度樓<lb/>
　黄鶴樓在黄鵠磯上南齊書仙人子安乘黄鵠過此<lb/>
　又世傳費文禕登仙駕鶴憩此唐閻伯珵作記以文<lb/>
　禕事為信按述異記荀懐字叔禕憩樓上西望有物<lb/>
<pb n="KR2k0046_WYG_077-4b"/>
　飄然降自雲端乃駕鶴之賔也賔主歡對辭去跨鶴<lb/>
　騰空渺然煙滅後人誤為文禕也宋張栻亦辨其非<lb/>
　唐崔顥有詩南樓在黄鵠山頂一名白雲樓宋陸游<lb/>
　記樓在郡儀門之南石城上一曰黄鶴山制度閎偉<lb/>
　登望尤勝鄂州樓觀為多而此獨得江山之要㑹山<lb/>
　谷所謂江東湖北行畫圗鄂州南樓天下無是也<lb/>
　和豐樓在縣東南舊名南樓宋淳熈間燬總管劉邦<lb/>
　翰重建改今名<lb/>
<pb n="KR2k0046_WYG_077-5a"/>
　楚樓在平湖門外宋紹熈間建<lb/>
　䧺楚樓在舊撫院後明季兵燬康熈間布政司徐惺<lb/>
　重建枯樹再榮<lb/>
　讀書堂在縣南三十里李白讀書處又頭陀寺有皮<lb/>
　日休讀書堂<lb/>
　竒章堂在布政司署即古楚觀樓舊趾宋知州陳邦<lb/>
　光建初名戲綵堂後知州汪叔詹夢前身為竒章公<lb/>
　改名又黄鵠山有竒章亭竒章公牛僧孺也<lb/>
<pb n="KR2k0046_WYG_077-5b"/>
　四賢堂在府學宋嘉定間教授石繼諭建杞周子二<lb/>
　程子朱子黄幹有記<lb/>
　吕仙亭在黄鵠山即仙棗亭遺址明景泰四年重建<lb/>
　舊傳亭前棗木未嘗實一嵗忽有實如𤓰太守命小<lb/>
　吏採進吏私啖之遂仙去又傳太守與倅奕有仙人<lb/>
　忽至云太守奕敗果然仙於樓前吹笛隨笛聲至樓<lb/>
　上跡之唯見石鏡題詩末書吕字故今名吕仙亭<lb/>
　江漢亭在府倅廰宋張栻倅記張芸叟南遷録云鄂<lb/>
<pb n="KR2k0046_WYG_077-6a"/>
　倅公宇因古城作亭榭俯瞰江漢景物最秀<lb/>
　曲水亭在布政司東北又有喬木等亭即古所謂楚<lb/>
　望乖崖亭在布政司署宋李燾記并設張詠像於内<lb/>
　壓雲亭在黄鵠山椒舊為頭陀寺頂院元世祖至鄂<lb/>
　嘗駐此觀覽形勝至正間建亭<lb/>
　封建亭明一統志在南門外明太祖平江夏駐蹕於<lb/>
　此適報第六皇子生謂他日當封楚王後果然<lb/>
　吕洞賔仙跡一在黄鵠磯石壁上遺像宛然一在紫<lb/>
<pb n="KR2k0046_WYG_077-6b"/>
　金山西石壁上卧跡尚存竝有洞賔仙跡四字鑱石<lb/>
　西爽二字在黄鶴樓後西巖石壁上又有靜春臺讀<lb/>
　書臺石刻<lb/>
　元御書碑在府學元至順間御書逺志萬里歸程六<lb/>
　字二碑刻歐陽元為贊<lb/>
　古無影塔黄鵠磯石上<lb/>
　岳柏在大東門外鄂王廟墀左圍可三尺枝幹疎老<lb/>
　不繁人號為獨柏每值辰戌丑未年楚士有掇巍科<lb/>
<pb n="KR2k0046_WYG_077-7a"/>
　者柏預吐一竒枝<lb/>
　　武昌縣<lb/>
　鄂王城在縣西南二里史記楚世家熊渠封中子紅<lb/>
　於鄂即此城<lb/>
　呉王城在縣東本漢灌嬰所築晉陶侃為刺史理其<lb/>
　地又相傳孫呉故宫城遺趾今宫城前有御溝内有<lb/>
　廟唐劉長卿詩宋張耒詩皆同此説<lb/>
　黄石城在縣東江表傳劉勲走入樊口聞皖巳沒及<lb/>
<pb n="KR2k0046_WYG_077-7b"/>
　西塞將兵救皖為孫權所破遂奔曹公即此城<lb/>
　鄂縣故城水經注右岸有鄂縣故城葢舊樊楚也<lb/>
　郊天壇在縣西山郊壇岡又名即位壇水經注呉主<lb/>
　孫權即位告天於此<lb/>
　南郊壇在縣南孫權郊天之所<lb/>
　安樂宫在縣東呉王城中明一統志呉黄龍間徙都<lb/>
　建業赤烏中始移武昌舊傳宫瓦皆澄泥為之可以<lb/>
　作硯<lb/>
<pb n="KR2k0046_WYG_077-8a"/>
　避暑宫在寒溪上相傳呉王避暑於此即西山寺基<lb/>
　至今無暑氣宋王伯虎詩聞説呉王避暑宫滿山六<lb/>
　月絳紗紅<lb/>
　太極殿在安樂宫前葢呉宫正殿<lb/>
　松風閣在西山寺寺舊有松林盛茂黄庭堅自黄州<lb/>
　遊西山愛之因名<lb/>
　釣臺在縣北門外大江中呉志孫權於武昌臨釣臺<lb/>
　飲酒大醉使人以酒灑羣臣面曰今日飲惟醉墮臺<lb/>
<pb n="KR2k0046_WYG_077-8b"/>
　下乃止耳張昭諫之遂罷酒謝朓蔣之竒俱有詩<lb/>
　鳯凰臺在虎頭山呉王因鳯凰見築臺於此周瑜魯<lb/>
　肅以定建都之計今廢<lb/>
　南樓即今縣城樓九江録庾亮鎮武昌諸佐吏殷浩<lb/>
　輩乘秋夜登高樓亮至衆將避之亮曰老子於此興<lb/>
　復不淺便坐談詠至今名庾公樓<lb/>
　東坡讀書堂在寒溪山<lb/>
　殊亭在縣後山巔唐令馬珦建元結作記取其才殊<lb/>
<pb n="KR2k0046_WYG_077-9a"/>
　人殊行殊迹殊此亭又殊命曰殊亭記後有詩<lb/>
　廣晏亭在樊山唐廣徳中樊口津吏欲為候舎元結<lb/>
　驗之圗記以為故孫呉晏遊地乃諭縣令馬珦為亭<lb/>
　取謝朓樊山開廣晏之句以名結為記<lb/>
　怡亭在殊亭東唐裴鷗作宋蔣之竒云怡亭銘刻於<lb/>
　江濵巨石上乃唐李陽氷篆李莒八分書裴虬為銘<lb/>
　世謂三絶<lb/>
　九曲亭在九曲嶺下蘇軾記子瞻適西山行於松柏<lb/>
<pb n="KR2k0046_WYG_077-9b"/>
　之間羊腸九曲而獲少平有廢亭遺址甚狹其旁古<lb/>
　木數十大皆百圍千尺不可加以斧斤一旦大風雷<lb/>
　雨拔去其一子瞻笑曰兹欲以成吾亭耶亭建而西<lb/>
　山之勝始具<lb/>
　解劍亭在縣東北通淮門外江次與五洲相對齊安<lb/>
　拾遺謂伍員渡江解劍謝漁父於此<lb/>
　陶侃宅在縣西内有黑石中㘭如樽狀唐孟仕源命<lb/>
　為抔樽<lb/>
<pb n="KR2k0046_WYG_077-10a"/>
　武昌西門晉書陶侃傳侃鎮武昌課種栁都尉夜盜<lb/>
　栁為已種侃問西門栁何以盜種尉驚謝罪即此地<lb/>
　劉禹錫詩一辭温室樹幾見武昌栁孟浩然詩行看<lb/>
　武昌栁彷彿映樓臺宋李豸詩官栁不知興廢事春<lb/>
　來還是緑纖纖<lb/>
　𤓰圻在縣西五十里呉王種𤓰於此<lb/>
　蠻市土俗編晉西陽有豫川五水蠻陶侃為武昌太<lb/>
　守作蠻市於呉城東為交易之所大獲其利<lb/>
<pb n="KR2k0046_WYG_077-10b"/>
　　嘉魚縣<lb/>
　吕䝉城在石頭口孫權征零陵時築<lb/>
　岳公城在縣東北岳飛征楊么於此築城屯兵<lb/>
　祭風臺在赤壁山下世傳諸葛亮祭風之處<lb/>
　　蒲圻縣<lb/>
　太平城在縣西南八十里孫權遣魯肅征零陵於此<lb/>
　築城<lb/>
　舜帝廟碑縣治有斷碑載二妃事字漫滅不可考<lb/>
<pb n="KR2k0046_WYG_077-11a"/>
　　咸寧縣<lb/>
　李邕讀書堂在鍾臺山<lb/>
　馮京讀書堂在潛山<lb/>
　　崇陽縣<lb/>
　葛仙壇在縣北葛仙山上壇西有清泉嵗旱環數百<lb/>
　里來禱挹杯杓以去則隂雨隨之<lb/>
　美美亭在上津臺頂張詠建傍有春谷園<lb/>
　　通城縣<lb/>
<pb n="KR2k0046_WYG_077-11b"/>
　子磐幕在縣東南幕阜山巔呉太史慈拒劉表從子<lb/>
　磐於此置營幕<lb/>
　　興國州<lb/>
　子胥城在州東六十里俗傳子胥所築即永興故城<lb/>
　廢奉新縣在州西南百二十里呉置隋廢入富川縣<lb/>
　廢安昌縣在州西北九十里梁置隋併入富川縣<lb/>
　廢富川縣在州西南五十里隋書地理志陳陽新縣<lb/>
　平陳改曰富川開皇十一年廢<lb/>
<pb n="KR2k0046_WYG_077-12a"/>
　懐坡閣在縣東瀕湖宋元豐間蘇軾自黄來訪李仲<lb/>
　覽留其家乆之覽登第後因置此閣畫東坡像於上<lb/>
　王十朋過之為賦懐東坡詩<lb/>
　疊山書堂在州東湖隄上謝枋得寓此著書人稱其<lb/>
　地曰謝公墩<lb/>
　滄浪亭在州治後放生池上蓮花彌望夾隄皆垂栁<lb/>
　羣山環列有浮圗突兀在雲烟紫翠間舊稱江山之勝<lb/>
　頗似武林西湖王十朋詩荷有香能凝燕寢纓無塵<lb/>
<pb n="KR2k0046_WYG_077-12b"/>
　可濯滄浪<lb/>
　　大冶縣<lb/>
　釣䑓在道士洑磯上斷岩千仭小洞臨江相傳張志<lb/>
　和釣魚處<lb/>
　　通山縣<lb/>
　乖崖讀書堂在縣南三十里張詠號乖崖令崇陽築<lb/>
　室於此扁曰休心其址及釣月臺猶存<lb/>
漢陽府<lb/>
<pb n="KR2k0046_WYG_077-13a"/>
　　漢陽縣<lb/>
　卻月城在縣北七里寰宇記與梁城相對以形如卻<lb/>
　月故名舊傳黄祖所守處水經注沔左有卻月城然<lb/>
　亦曰偃月疊戴監軍築故曲陵縣也後乃沙羨縣治<lb/>
　昔魏將黄祖所守遣董襲凌統攻而擒之禰衡亦遇<lb/>
　害於此<lb/>
　梁城在縣東北梁書武帝紀帝自襄陽趨建業遣冠<lb/>
　軍將軍鄧元起軍主王世興田安等數千人㑹大軍<lb/>
<pb n="KR2k0046_WYG_077-13b"/>
　於夏口築漢口城以守魯山今大别頂横城即其舊<lb/>
　基<lb/>
　蕭公城在縣北五里梁武帝築城戍兵於此故名<lb/>
　馬騎城荆州記郤月城西一里周迴五里髙一丈今<lb/>
　長棚岡即其故址<lb/>
　漢隂城在縣西四十五里因漢隂山而名未詳所始<lb/>
　廢沌陽縣在縣西六十里臨嶂山下宋書地理志沌<lb/>
　陽子相江左置後廢<lb/>
<pb n="KR2k0046_WYG_077-14a"/>
　廢灄陽縣在縣北四十里晉書朱伺傳張昌敗走灄<lb/>
　上伺攻滅之求别立縣因割安陸東界為灄陽縣<lb/>
　鳯棲閣在鳯棲山唐建宋知軍劉辟疆有記<lb/>
　晴川閣在城東五里明建以崔顥句得名明袁宏道<lb/>
　楚四樓詠引晴川閣與黄鶴樓分岸立盡㑹城之山<lb/>
　川林藪朱門繡陌若為之設色者亦竒觀也<lb/>
　三山閣在縣北逺對三峯故名<lb/>
　仁風臺在秋興亭東舊有臺號曰寥廓宋知軍蔡純<lb/>
<pb n="KR2k0046_WYG_077-14b"/>
　臣更其名曰仁風乆廢<lb/>
　漢廣臺在縣西宋時郡僚蒞事之所遺址尚存<lb/>
　三峰臺在漢南山<lb/>
　秋興亭在鳯棲山巔唐賈至記刺史賈載建宋元祐<lb/>
　初郡守呉處厚新之明景泰四年重修<lb/>
　雙松亭在秋興亭東唐李白將遊衡岳過漢陽嘗於<lb/>
　此地别族弟浮屠法浩有詩<lb/>
　清光亭在郎官湖上本名郎官亭宋咸淳間改今名<lb/>
<pb n="KR2k0046_WYG_077-15a"/>
　湧月亭在鳯棲山上宋黄清老建今巨石上有湧月<lb/>
　二字<lb/>
　烟波亭在烟波灣<lb/>
　楚波亭在呉王磯上<lb/>
　春風樓在縣西宋知軍胡介在任政和民安乃建樓<lb/>
　標曰熈春後守徐安民更名春風元陳益稷又改名<lb/>
　拱北今廢<lb/>
　南紀樓在縣治宋蔡純臣重修今改建為南紀門樓<lb/>
<pb n="KR2k0046_WYG_077-15b"/>
　白雲樓即府前門樓唐李羣玉有詩<lb/>
　太白樓在城北十里唐李羣玉有詩<lb/>
　鎖穴在大别山隂按漢董襲傳孫權征黄祖祖乃於<lb/>
　大江中横兩艨衝挾守沔口以栟櫚大紲繫石為矴<lb/>
　又晉書王濬傳晉伐呉呉人於磧險要害處皆以鐵<lb/>
　鎖横截之故名今山隂二處石穴俱存<lb/>
　鐵錢監在大别山下地名靜江營宋知軍皇甫煥奉<lb/>
　命鼓鑄於此<lb/>
<pb n="KR2k0046_WYG_077-16a"/>
　石榴花墖在城西一里宋史五行志有孝婦殺雞奉<lb/>
　姑姑食雞而死姑女訴於官婦坐罪無以自明臨刑<lb/>
　折榴花一枝挿地祝曰妾若毒姑花即枯瘁若屬誣<lb/>
　枉花可復生其後花果生時人謂天彰其寃遂立墖<lb/>
　花側以表其事<lb/>
　古柏在晴川樓側<lb/>
　　漢川縣<lb/>
　甑山城在縣東南十里晉朱伺與李横杜曽相持甑<lb/>
<pb n="KR2k0046_WYG_077-16b"/>
　山下築城戍守故名隋書地理志後周置甑山縣治<lb/>
　此<lb/>
　和公城在縣東北十七里周所築隋末賊董道冲起<lb/>
　和操領兵捍此城故名<lb/>
　梁褒城在縣南五里周宣政中築土人梁褒主之故<lb/>
　名<lb/>
　郝城在縣南十五里<lb/>
　廢汊川縣在縣界唐書地理志武徳四年析漢陽置<lb/>
<pb n="KR2k0046_WYG_077-17a"/>
　宋改曰漢川<lb/>
　寳花臺明一統志在縣西南五里上有雷使君廟<lb/>
　　黄陂縣<lb/>
　石陽城在縣北十五里呉征江夏圍石陽不克而還<lb/>
　即此<lb/>
　安昌城在縣北十五里元和郡縣志齊髙帝築以捍<lb/>
　陳冠隋書地理志黄陂有安昌郡開皇初廢<lb/>
　冶城在縣東南二十五里梁武為刺史治兵器於此<lb/>
<pb n="KR2k0046_WYG_077-17b"/>
　今火跡猶存<lb/>
　南司州在縣北獨家村北齊置後周改曰黄州隋廢<lb/>
　唐書地理志武徳三年以縣置南司州七年廢蘇軾<lb/>
　云五年一夢南司川謂此<lb/>
　雙鳯亭在縣東即二程讀書處後人慕之作此亭<lb/>
　思賢堂在縣治尉廰宋邑人建以思程珦及其子顥<lb/>
　頥<lb/>
　石柱在縣治西縣舊無公署遷徙靡常宋嘉定三年<lb/>
<pb n="KR2k0046_WYG_077-18a"/>
　縣簿應行之始遷今治劉倓代秋礲石柱以記其事<lb/>
　　孝感縣<lb/>
　汝南城古吉陽縣地隋書地理志梁立汝南郡西魏<lb/>
　改郡曰董城尋廢<lb/>
　義陽城在縣北百里隋書地理志梁置西魏改為南<lb/>
　司州尋廢<lb/>
　廢澴岳郡在縣西隋書地理志西魏置開皇初廢<lb/>
　三軍臺在縣東十里<lb/>
<pb n="KR2k0046_WYG_077-18b"/>
　讀書臺明一統志在縣東董湖西南宋二程讀書處<lb/>
　地名程子巷縣志二程祖名遹令黄陂時娶於孝感<lb/>
　張氏生珦珦生二程常遊孝感攬勝者以程臺夜月<lb/>
　為八景之一<lb/>
　昇仙臺在董家湖昔織女昇仙處<lb/>
　嵗豐樓在横樂鄉<lb/>
　東坡亭在縣東五十里東坡謫黄州憩此<lb/>
　堯夫亭在九嵕山范純仁字堯夫倅安州嘗宴客於<lb/>
<pb n="KR2k0046_WYG_077-19a"/>
　此後人因建此亭<lb/>
　小隠菴在白雲山元察罕隠居處<lb/>
　西湖村在縣西九十里方輿勝覽宋太祖㣲時嘗索<lb/>
　酒村姥家姥持酒以進言𣙜禁甚嚴此私釀幸宻之<lb/>
　與金不受後太祖登極特寛西湖酒禁<lb/>
　東湖村在縣東宋徽宗時村農視夜有光燭天聞之<lb/>
　於官掘地得周時九鼎貢於朝左傳楚子問鼎疑遷<lb/>
　楚地<lb/>
<pb n="KR2k0046_WYG_077-19b"/>
黄州府<lb/>
　　黄岡縣<lb/>
　邾城在縣西北百二十里地道記楚宣王滅邾俘其<lb/>
　民徙其君居此城水經注漢髙帝三年項羽封呉芮<lb/>
　為衡山王都此呉赤烏二年陸遜築城今遺址尚存<lb/>
　名舊州城明劉基有詩<lb/>
　永安城在縣北即楚黄歇所都隋書地理志舊置永<lb/>
　安郡開皇初廢或謂楚王以此封其女名女王城又名<lb/>
<pb n="KR2k0046_WYG_077-20a"/>
　吕王城城中土堆甚多蘇軾有詩<lb/>
　西陽城水經江水又東逕西陽郡南郡治即西陽縣<lb/>
　也注晉書地道記以為弦子國<lb/>
　大活城在縣北二百三十五里隋唐於此建大活闗<lb/>
　按唐書地理志大活闗在黄陂縣<lb/>
　木蘭廢縣在縣西隋書地理志梁置梁安郡後齊置<lb/>
　湘州後改為北江州開皇初别置亷城縣尋州郡俱<lb/>
　廢又八年改縣曰木蘭唐書地理志武徳二年省入<lb/>
<pb n="KR2k0046_WYG_077-20b"/>
　黄岡<lb/>
　定惠院在縣東蘇軾遊記黄州定惠院東小山上有<lb/>
　海棠一株特繁茂每嵗盛開必攜客置酒醉其下又<lb/>
　手書開嘯二字勒石下有快哉亭前有海棠軒後有<lb/>
　洗墨池又有捫腹軒睡足堂文忠祠今俱廢<lb/>
　髙寒樓在縣東唐太和中劉應之築四望亭於郡西<lb/>
　南髙阜李紳為記蘇軾有步至四望亭魚池上詩張<lb/>
　激攝令日更今名取杜甫詩玉山髙竝兩峯寒之義<lb/>
<pb n="KR2k0046_WYG_077-21a"/>
　竹樓在縣西南城上宋郡守王禹偁建有記<lb/>
　月波樓在縣西北城上王禹偁建今改為漢川門<lb/>
　棲霞樓在縣西南宋李顯守黄州時建坐挹江山之<lb/>
　勝孫載詩地據淮西盡江吞石壁寛又蘇軾詩云黄<lb/>
　州在何許與子上棲霞<lb/>
　涵輝樓在縣内韓琦詩臨江三四樓次第壓城首山<lb/>
　光徧軒楹波影撼窻牖張安國取赤壁賦中語大書<lb/>
　其榜曰無盡藏樓後又有坐嘯堂及無倦味道二齋<lb/>
<pb n="KR2k0046_WYG_077-21b"/>
　瑞慶堂在清源門外王禹偁建按陸游東坡記堂為<lb/>
　故相所生之地後毁以新棲霞樓<lb/>
　睡足堂明一統志王禹偁建取杜牧詩平生睡足處<lb/>
　雲夢澤南州之義<lb/>
　雪堂在縣東蘇軾雪堂記蘇子得廢園於東坡之脅<lb/>
　築而垣之作堂焉號曰雪堂以大雪中為因繪雪於<lb/>
　四壁之間故名<lb/>
　相隠堂在舊司理廰宋龎籍嘗為司理後人為建此<lb/>
<pb n="KR2k0046_WYG_077-22a"/>
　堂<lb/>
　讀書堂在城外安國寺韓琦讀書處<lb/>
　一枝堂宋建前有大梅樹取一枝向暖之義<lb/>
　寒碧堂在東門外宋有何氏弟兄作此堂以待蘇軾<lb/>
　之至軾為畫竹石且賦詩<lb/>
　如畫亭在縣東王禹偁建蘇軾詞望江山如畫故名<lb/>
　㑹逺亭在縣北王禹偁建<lb/>
　覽春亭在縣南宋韓琦建作詩序又建春草亭於東<lb/>
<pb n="KR2k0046_WYG_077-22b"/>
　門外<lb/>
　遺愛亭在縣南宋元豐時徐猷為守有善政既去民<lb/>
　建此亭蘇轍因名之<lb/>
　快哉亭在縣南蘇轍記清河張君夢得謫居齊安即<lb/>
　其廬之西為亭以覽觀江流之勝余兄子瞻名之曰<lb/>
　快哉<lb/>
　横江館在赤<graphic n="KR2988" url="https://raw.githubusercontent.com/kanripo/KR-Gaiji/master/images/KR2988.png" mimeType="image/png"/>山南晉龍驤將軍蒯恩建杜牧有詩<lb/>
　臨臯館在縣南原名亭後改為館蘇軾閒題臨臯亭<lb/>
<pb n="KR2k0046_WYG_077-23a"/>
　下八十數步便是大江江風山月本無常主閒者便<lb/>
　是主人又詩云臨臯亭中一危坐三越清明改新火<lb/>
　西隩在縣西南二里宋夏竦守黄州鑿水入陂以藏<lb/>
　舟故名<lb/>
　東坡故居在縣東宋陸游東坡記自州門而東岡壟<lb/>
　髙下至東坡則地勢平曠開豁東起一壟頗高有屋<lb/>
　三間曰居士亭<lb/>
　　蘄水縣<lb/>
<pb n="KR2k0046_WYG_077-23b"/>
　迴瀾亭在縣南蘭溪岸蘇軾過此見水盤旋書二字<lb/>
　於石壁後人立亭<lb/>
　壘嶂亭蘇軾所名流光亭石上有泝流光三字<lb/>
　筆沼俗名洗筆池在縣東清泉寺世傳晉王羲之洗<lb/>
　筆於此<lb/>
　　羅田縣<lb/>
　義州隋書地理志梁置義州義城郡開皇初竝廢其<lb/>
　址在今奉泰鄉魁山下元遷今治<lb/>
<pb n="KR2k0046_WYG_077-24a"/>
　鳯凰臺在縣西三十里相傳有鳯棲其上旁環髙山<lb/>
　下臨深谷俗呼爲釣魚臺<lb/>
　仙女臺在縣西世傳有仙女於此禱雨故名<lb/>
　孝子里在縣西北元呉大中所居<lb/>
　　麻城縣<lb/>
　岐亭廢縣見九域志<lb/>
　白雲臺在縣北十五里麻姑洞前<lb/>
　桃花塢在七里橋瀕河數百畆皆植桃花今廢<lb/>
<pb n="KR2k0046_WYG_077-24b"/>
　萬松亭在縣西百里宋邑令張毅夾道植松萬株立<lb/>
　亭其中蘇軾有詩<lb/>
　杏花村在岐亭有杏林杏泉陳慥隠居處旁為蘇步<lb/>
　橋<lb/>
　桃黄菴在岐亭鎮蘇軾記有王翊者得雄黄於桃核<lb/>
　内吞之甚甘自是斷葷肉翊有菴名桃黄自號桃黄<lb/>
　山人<lb/>
　香草園在縣東五十里俗傳嘉靖間兩見白鹿<lb/>
<pb n="KR2k0046_WYG_077-25a"/>
　立浪園在石牛冲堰北松谷中曹應昌構<lb/>
　　黄安縣<lb/>
　釣臺在縣南七里磯距溪上明耿定理置一時名宿<lb/>
　嘗寓其中<lb/>
　　蘄州<lb/>
　江夏城𩔖要晉江夏王築<lb/>
　涵輝閣在子城上宋郭祥正詩天垂星斗數尋近地<lb/>
　捲雲山千里來氷壺倒影露華洗玉寳溶雪蟾光頽<lb/>
<pb n="KR2k0046_WYG_077-25b"/>
　蘇軾在黄州客有道閣之勝而誦其賦霽容天在水<lb/>
　春態栁藏橋之句軾欣然為以色易態<lb/>
　仙人臺在州東百六十里大桴山巔舊傳劉五劉六<lb/>
　兩真人飛昇之地其山有九十九峯<lb/>
　鳯凰臺在州北鳯凰山下相傳羅仙飛昇處<lb/>
　煙霏樓　見山樓俱在舊蘄春縣圃内<lb/>
　豈弟堂　忠恕堂　安民堂俱在州城内宋建又有<lb/>
　思政貴簡雙桂雙蓮四堂皆宋時建<lb/>
<pb n="KR2k0046_WYG_077-26a"/>
　環翠亭在子城上宋時建<lb/>
　四見亭原在舊治白雲山宋范純仁建後遷今治移<lb/>
　於麒麟山隂乆廢<lb/>
　康茂才宅在青山上鄉<lb/>
　　廣濟縣<lb/>
　樊噲城在武山湖濵世傳高祖命噲征九江王黥布<lb/>
　築此屯兵<lb/>
　黄牛院在縣東衝山景鼻談卜築處<lb/>
<pb n="KR2k0046_WYG_077-26b"/>
　鮑照讀書臺在東衝第一峯<lb/>
　環翠樓在縣北玉枕山下<lb/>
　四髙樓在縣西門外下植梅千樹<lb/>
　生春堂在縣東宋建<lb/>
　石牛在縣西二十里元姚楚山有詩<lb/>
　　黄梅縣<lb/>
　九江城在縣西南七十里九江王黥布所築<lb/>
　南晉州唐書地理志武徳四年以縣置南晉州又析<lb/>
<pb n="KR2k0046_WYG_077-27a"/>
　置義豐長吉塘陽新蔡四縣尋廢<lb/>
　俊逸亭在鮑照墓前取杜甫詩俊逸鮑參軍之意<lb/>
　太子驛在縣南七十里舊傳梁武帝於此得子故名<lb/>
安陸府<lb/>
　　鍾祥縣<lb/>
　竟陵故城在縣南漢為縣屬江夏郡後廢<lb/>
　漢城在縣南七十里濵漢江舊傳闗忠義嘗屯兵於<lb/>
　此<lb/>
<pb n="KR2k0046_WYG_077-27b"/>
　石城即縣西城水經注城因山為固晉太傅羊祜鎮<lb/>
　荆州立惠帝元康九年分江夏四部治此明初築城<lb/>
　浚池以為城垣唐鄭谷詩石城昔為莫愁鄉莫愁魂<lb/>
　散石城荒江人依舊櫂舴艋江岸還飛雙鴛鴦<lb/>
　長夀廢縣在縣東南郭内晉書元康初立西魏分屬<lb/>
　安州唐於縣置郢州今省元祐宫即其故址<lb/>
　放鷹臺有二一在縣南五十里藪澤間四邉空濶極<lb/>
　目無際一在荆門州北百二十里相傳皆楚昭王放鷹<lb/>
<pb n="KR2k0046_WYG_077-28a"/>
　之處<lb/>
　蘭臺在縣治東昔楚王與宋玉遊於臺上披襟當風<lb/>
　即此<lb/>
　梅臺在縣東相傳漢梅福所築<lb/>
　子胥臺在城北伍員入楚屯兵於此<lb/>
　白雪樓在石城下臨漢江取陽春白雪為名<lb/>
　楚望樓在縣城内舊與廣盈倉對<lb/>
　五客堂在白雪樓後宋李昉守郡時畫五禽於壁間<lb/>
<pb n="KR2k0046_WYG_077-28b"/>
　鶴曰仙客孔雀曰南客鸚鵡曰西客鷺鶿曰雪客白<lb/>
　鷴曰閒客<lb/>
　陽春亭在府通判廰與白雪樓相望<lb/>
　解珮亭在縣北十里漢江濵列仙傳江妃二女遊於<lb/>
　江濵逢鄭交甫遂解珮與之交甫受珮而去數十步<lb/>
　懐中無珮女亦不見即此處旁有漢臯亭宋孔彜詩<lb/>
　蒼茫遺珮憐交甫零落清歌送莫愁<lb/>
　孟亭在白雪樓側唐皮日休記王右丞筆先生於郢<lb/>
<pb n="KR2k0046_WYG_077-29a"/>
　之亭滎陽鄭公誠刺是州先是亭之名取先生之諱<lb/>
　公曰焉有賢者之名為趨厮走養言於刺史前耶命<lb/>
　易之以姓為孟亭<lb/>
　寳香亭在縣龍興寺北蘭臺之西皮日休有記<lb/>
　莫愁村在縣治漢江西相傳盧家有女子名莫愁善<lb/>
　歌唱後入楚王宫因以名村宋項安世詩冉冉水上<lb/>
　雲曽聴屈宋鳴娟娟水中月曽照莫愁行王璜詩村<lb/>
　近莫愁連竹塢人歌楚些下蘋州<lb/>
<pb n="KR2k0046_WYG_077-29b"/>
　　京山縣<lb/>
　新市城在縣南三十里後漢書光武帝紀伯升於是<lb/>
　招新市平林兵注云新市縣屬江夏郡故城在今郢<lb/>
　州富水縣東北<lb/>
　富水廢縣在縣北七十里其地平坦可容千餘家隋<lb/>
　書地理志西魏改為富水又置富人郡開皇初郡廢<lb/>
　宋志併入京山縣<lb/>
　讀書臺郡志在子陵洞側相傳嚴子陵讀書處<lb/>
<pb n="KR2k0046_WYG_077-30a"/>
　武臺在縣北六十里枕山臨水相傳魏武習兵處<lb/>
　　潛江縣<lb/>
　俞潭城在棠林岡俞潭舖漢闗帝曽屯兵於此<lb/>
　白鶴樓在舊縣北元姚燧藏書之所白鶴巢其上因<lb/>
　名<lb/>
　　沔陽州<lb/>
　復州城在州北二里唐置宋端平初徙治沔陽鎮即<lb/>
　今州<lb/>
<pb n="KR2k0046_WYG_077-30b"/>
　江北城宋乾徳三年置玉沙縣有玉沙草堂<lb/>
　魚復城在州東五十里<lb/>
　石樓城在舊州城西十五里<lb/>
　青林城在州東十里<lb/>
　却月城在沔水口黄蓬山<lb/>
　沔陽廢縣故志楚王城元和志雲杜縣地圗經宋至<lb/>
　道二年省沔陽縣為鎮竝其地入玉沙<lb/>
　寳香閣在州治宋韓遹建後為湖山堂<lb/>
<pb n="KR2k0046_WYG_077-31a"/>
　雲章閣在州學<lb/>
　五樂臺在古州城東北相傳楚昭王遊獵之所<lb/>
　煙雨樓在州治宋郡守王知新有詩<lb/>
　望仙樓在州城上宋晏殊𩔖要刺史鄭肇建<lb/>
　仰北樓在州北景泰中建<lb/>
　仁風樓在州子城上舊名漢江樓<lb/>
　讀書堂在州北紫極觀唐陸龜䝉讀書於此皮日休<lb/>
　詩既見陸夫子駑心却伏廐結彼世外交遇之於邂<lb/>
<pb n="KR2k0046_WYG_077-31b"/>
　逅<lb/>
　宣化堂在州學宋建<lb/>
　緑波亭在州城内宋建<lb/>
　延賔亭在州東宋建<lb/>
　迎恩亭在州東門外紅花隄上宣徳三年建<lb/>
　南亭在州南門外又有北亭在州之北西亭在羅城外<lb/>
　范溉市在州西四十里濵漢江相傳晉鄭交甫遇神<lb/>
　女解珮於此<lb/>
<pb n="KR2k0046_WYG_077-32a"/>
　大隠林　小隠林在州南相傳屈原遇漁父處<lb/>
　　天門縣<lb/>
　風城在縣五華山古風氏國相傳伏羲之後封此<lb/>
　雲杜城在縣西北漢志縣屬江夏郡梁於此置沔陽<lb/>
　郡舊志以巾口古鄖為雲杜<lb/>
　却月城江口相傳漢黄祖所守處<lb/>
　雲夢城明一統志在縣西即古雲夢澤地<lb/>
　笑城在縣東六十里相傳宋將畢再遇與金兵對壘<lb/>
<pb n="KR2k0046_WYG_077-32b"/>
　夜遁惟繫羊擊鼓金兵覺欲追不及為之大笑故名<lb/>
　散花臺在縣東南六里廣百餘丈嘗有異香散焉<lb/>
　夢野亭在縣治東南隅亭在臺上一目可盡雲夢之<lb/>
　野最為郡中勝處宋景祐中州守王琪建有記晏殊<lb/>
　宋祁呉育蘇紳石延年皆有詩張耒詩髙甍巨桷壓<lb/>
　城闉平視如將七澤吞幾度春光招宋玉碧䦨干外<lb/>
　獨消魂<lb/>
　鴻軒在縣北古城内宋張耒謫居日建其側植薔薇<lb/>
<pb n="KR2k0046_WYG_077-33a"/>
　後起倅黄州臨别題詩云單車又向黄州去風月相<lb/>
　望一嘆嗟又在黄州云他年若問鴻軒人堂下薔薇<lb/>
　應解語<lb/>
　珍珠坡在縣西五里土中有珠俗傳昔有賈人販珠<lb/>
　覆舟於此頗著靈異鄉人立祠祀之一名覆船岡<lb/>
　金雞塚在縣西十里髙十餘丈相傳昔有金雞鬭其<lb/>
　上黄巢破郢復二郡欲發之蛇蝎蠭蠆羣起傷人不<lb/>
　可近遂止<lb/>
<pb n="KR2k0046_WYG_077-33b"/>
　　荆門州<lb/>
　荆臺城在州東六十里隋書地理志梁置安居縣開<lb/>
　皇十八年改曰昭邱大業初又改曰荆臺尋廢入當<lb/>
　陽縣<lb/>
　基州城在内方山東北馬良口唐志武徳四年置并<lb/>
　置章山縣七年州廢<lb/>
　春申君故宅州東二百里<lb/>
　子陵宅州北三十五里石板橋<lb/>
<pb n="KR2k0046_WYG_077-34a"/>
　讀書堂在州東山下宋孫何與弟僅讀書之所後相<lb/>
　繼擢大魁政和間朱震與弟巽亦讀書於此<lb/>
　古塔在州東南一里東山隋智者禪師以其頂平號太<lb/>
　平頂<lb/>
　　當陽縣<lb/>
　麥城在縣東六十里相傳楚昭王所築闗忠義為吕<lb/>
　䝉所襲走麥城即此水經注沮水又東南逕驢城西<lb/>
　磨城東又南逕麥城西昔闗忠義詐降處<lb/>
<pb n="KR2k0046_WYG_077-34b"/>
　磨城在縣東四十里荆州記麥城東有驢城沮水西<lb/>
　有磨城伍子胥造此二城以攻麥城諺云東驢西磨<lb/>
　麥城自破<lb/>
　麋城明一統志在縣東南六十里地名八渠相傳蜀<lb/>
　將麋芳所築<lb/>
　方城在縣東南一百六十里郭子儀築<lb/>
　仲宣樓即縣城樓水經注王粲登其東南隅臨漳水<lb/>
　而賦之夾清漳之通浦倚曲沮之長流是也按今當<lb/>
<pb n="KR2k0046_WYG_077-35a"/>
　陽正在沮漳之間唐杜甫詩春風回首仲宣樓指此<lb/>
　乳窟在玉泉寺中有白蝙蝠大如鴉棲則倒懸飲乳<lb/>
　水李白有記又有仙人掌茶<lb/>
　鐵鼎形制竒古隋大業十一年鑄重三千觔<lb/>
　鐵塔髙五丈餘宋嘉祐六年鑄重十萬餘觔俱在玉<lb/>
　泉寺<lb/>
徳安府<lb/>
　　安陸縣<lb/>
<pb n="KR2k0046_WYG_077-35b"/>
　鄖子國元和郡縣志安州春秋鄖子國後為楚所滅<lb/>
　封鬬辛為鄖公即此<lb/>
　桓温城在縣東十五里石子村<lb/>
　釣魚臺在縣西三十里石淙村唐郝處俊遺蹟<lb/>
　鳯鳯臺在縣東唐羅隠詩昔年丹穴鳯翔集髙臺端<lb/>
　浮雲樓在府治内鄭獬詩樓在浮雲縹緲間浮雲破<lb/>
　處見朱䦨<lb/>
　毓秀閣縣西南三里<lb/>
<pb n="KR2k0046_WYG_077-36a"/>
　七相堂在縣東宋郡守陸世良建七相者唐郝處俊<lb/>
　宋張齊賢冦凖宋庠吕大防范純仁蔡確<lb/>
　黄堂在府治内宋神宗潛邸建為節度府今八郭尚<lb/>
　存滕甫記踞紫金之秀面白玉之竒溳溪鳯臺如拱<lb/>
　如揖<lb/>
　五桂堂在縣西宋元豐中范愉為安州掌書記官舎<lb/>
　西有桂甚茂後其子致君致明致虛致祥致厚相繼<lb/>
　登第因建五桂堂周必大作記<lb/>
<pb n="KR2k0046_WYG_077-36b"/>
　跨鼇堂在縣北二十里宋鄭昻記平沙迴岸縈帶城<lb/>
　郭商帆漁舟出沒煙波楚國山水之觀未有以易此<lb/>
　者也李楫有詩<lb/>
　范公亭在府治中宋吕大防謫居時建名吕公亭後<lb/>
　范致堯再寓此讀書改名<lb/>
　車葢亭在縣西北魏文帝詩西北有浮雲亭亭如車<lb/>
　葢亭以此名<lb/>
　司馬書室即曬書臺相傳温公曬書於此<lb/>
<pb n="KR2k0046_WYG_077-37a"/>
　錦標坊在縣西宋庠宋祁居此<lb/>
　　雲夢縣<lb/>
　楚王城在縣東左傳定公四年呉入郢楚昭王奔鄖<lb/>
　築此城以自保<lb/>
　江夏郡城在縣城北一十四里按宋書地理志江夏郡<lb/>
　治安陸後移夏口<lb/>
　廢西陵縣在縣境内西漢地理志江夏西陵縣有雲<lb/>
　夢宫則雲夢即西陵縣地而雲夢宫疑在此<lb/>
<pb n="KR2k0046_WYG_077-37b"/>
　越王臺相傳越王所築<lb/>
　於莵鄉在縣北史記楚令尹子文生時父母棄夢澤<lb/>
　中有虎乳之楚人謂虎為於莵鄉以此名<lb/>
　　應城縣<lb/>
　蒲騷城在縣北三十里左傳莫敖狃於蒲騷之役鄖<lb/>
　人軍於蒲騷即此後魏於此置浮城縣隋廢<lb/>
　廢城陽郡在縣西隋書地理志西魏置開皇初廢<lb/>
　鐵牛壩在縣西南二里舊有鐵牛鎮水不知何代鑄<lb/>
<pb n="KR2k0046_WYG_077-38a"/>
　今沒<lb/>
　　隨州<lb/>
　楚子城在州城東南三十里故光化縣之北春秋桓<lb/>
　公八年楚子㑹諸侯于沈鹿黄隨不㑹使薳章讓黄<lb/>
　楚子伐隨軍于漢淮之間因築城以逼隨故號楚子城<lb/>
　平林城在州東北八十里後漢書王莽末闗東平林<lb/>
　人陳牧廖堪起兵號平林兵注地名在今隨州隨縣<lb/>
　東北<lb/>
<pb n="KR2k0046_WYG_077-38b"/>
　清暑閣在子城西南<lb/>
　餐霞閣在州西<lb/>
　隨侯臺在州北八里寰宇記隨侯放彈之所<lb/>
　讀書臺在州東晉張衡讀書處<lb/>
　漢東樓即今南門樓唐李白詩彼美漢東國川藏明<lb/>
　月輝<lb/>
　白雲樓在州西宋邢居實有賦元劉秉忠有詩<lb/>
　尹公亭在州東宋曽鞏記慶厯之間起居舎人直龍<lb/>
<pb n="KR2k0046_WYG_077-39a"/>
　圗閣河南尹公洙以不為在勢者所容謫是州居於<lb/>
　城東五里開元佛寺之金燈院嘗於其居之北阜竹<lb/>
　柏之間結茅為亭嵗餘乃去既去而人不忍廢壊輒<lb/>
　理之因名曰尹公之亭州從事謝景平刻石紀其事<lb/>
　溳隂亭在州西宋張商英有詩<lb/>
　漢東館在州東<lb/>
　隋文帝宅在龍居山文帝㣲時所居<lb/>
　犬塚州東一百八十里昔光武被兵甚急一犬引入<lb/>
<pb n="KR2k0046_WYG_077-39b"/>
　土窖跑土封之力盡而斃光武得脱乃瘞故名<lb/>
　　應山縣<lb/>
　雲公城在縣東七里<lb/>
　應州城在縣東禮山下隋書地理志梁置永陽縣及<lb/>
　此州大業初州廢<lb/>
　廢平靖郡在縣西隋書地理志平靖郡西魏置又置<lb/>
　縣大業初省入<lb/>
　廢吉陽縣元和郡縣志木漢安陸縣地梁於此置平<lb/>
<pb n="KR2k0046_WYG_077-40a"/>
　陽縣西魏改京池縣隋改吉陽縣宋廢<lb/>
　四賢堂縣治西南繪二宋二連像祀之宋郊宋祁連<lb/>
　庶連庠也張表有記<lb/>
　王世則故居在縣西世則廣西臨桂人寓居於此宋<lb/>
　太平興國八年進士第一自是宋庠鄭獬相繼大魁<lb/>
　鄭宅亦在縣北一百二十里<lb/>
荆州府<lb/>
　　江陵縣<lb/>
<pb n="KR2k0046_WYG_077-40b"/>
　郢城在縣東北三里即楚舊都楚文王自丹陽遷此<lb/>
　未有城左傳子囊還自伐呉疾將死遺言謂子庚必<lb/>
　城郢及平王時遂城之元志又云郢城在安陸州葢<lb/>
　安陸乃楚之郊郢左傳鬭亷謂屈瑕曰君次於郊郢<lb/>
　以禦四邑是也<lb/>
　紀南城在縣北十里史記注楚都於郢今江陵縣北<lb/>
　紀南城是至平王更城郢在江陵東北故郢城是荆<lb/>
　州記昭王十年呉通漳水灌紀南入赤湖進灌郢城<lb/>
<pb n="KR2k0046_WYG_077-41a"/>
　遂破楚則郢與紀實為二城<lb/>
　鄖城在縣南二百里楚昭王封鄖公所築今松滋之<lb/>
　楚城亦號鄖城<lb/>
　赤湖城在郡西北十里紀南城與郢城之間<lb/>
　馬牧城在府城南即馬牧口梁元帝賦荆榛生於龍<lb/>
　門之下狐兎穴於馬牧之旁<lb/>
　冶父城水經注三湖合為一水東通荒谷東岸有冶<lb/>
　父城左傳莫敖縊於荒谷羣帥囚於冶父今疆理未<lb/>
<pb n="KR2k0046_WYG_077-41b"/>
　可詳考<lb/>
　蚌城在馬牧城東三里燕尾洲上相傳三國時蜀築<lb/>
　以防呉魏<lb/>
　江陵城即府城水經注江陵舊城闗忠義所築忠義<lb/>
　北圍曹仁吕䝉襲而拒之闗公曰此城吾所築不可<lb/>
　攻也乃引退<lb/>
　萬城在府城西俗謂之方萬城左傳方城以為城古<lb/>
　本作万葢萬字也唐勒奏士論楚世霸南土自越以<lb/>
<pb n="KR2k0046_WYG_077-42a"/>
　至葉境𢎞萬里故號萬城水經注楚盛周衰欲爭强<lb/>
　列國多築列城於北方因號葉城為方城此土方城<lb/>
　殆後人沿襲而名郡志以為宋趙葵避父諱始改方<lb/>
　為萬失之矣<lb/>
　子城髙氏南城也在府城西隅倪福可所築五代史<lb/>
　江陵當唐之末為諸道所侵兵火之後井邑凋零髙<lb/>
　季興招集人士大築重城民苦其役明初湘獻王封<lb/>
　此號湘城未幾國除天啓丁卯惠王至又曰惠城<lb/>
<pb n="KR2k0046_WYG_077-42b"/>
　沙市城在縣東南十五里相傳為楚故城元末増築<lb/>
　舊址尚存<lb/>
　俞潭城在府東北七十里翼城左右大塚對峙狀如<lb/>
　偃月一曰偃月城<lb/>
　句亶王國史記熊渠立其長子康為句亶王張瑩注<lb/>
　今江陵地<lb/>
　夏州在中夏口上檮杌史莊王滅陳僇夏徴舒鄉取<lb/>
　一人焉以歸謂之夏州蘇秦曰楚東有夏州梁元帝<lb/>
<pb n="KR2k0046_WYG_077-43a"/>
　賦分沙羡而啓鎮即開藩於夏州<lb/>
　安興縣唐貞觀中省入江陵今尚有安興橋沿故名<lb/>
　也橋之水曰安興港港近市曰城河口皆以舊縣得<lb/>
　名<lb/>
　中興縣在鶴穴北地名赤岸元時置縣於此明初廢<lb/>
　長林縣本漢江陵地晉安帝分置以地有櫟林長坂<lb/>
　也洪武九年省入荆門又唐上元元年置長林與江<lb/>
　陵分治郭内今廢<lb/>
<pb n="KR2k0046_WYG_077-43b"/>
　渚宫在江陵故城東南水經注左傳子革曰我先君<lb/>
　僻處荆山以供禦王事遂遷紀郢今城楚船官地也<lb/>
　春秋之渚宫矣按梁元帝即位於楚宫即此<lb/>
　萬巻閣在縣東宋史咸平初朱昻與弟協致仕於所<lb/>
　居建閣藏其手抄古今書萬巻故名<lb/>
　釣臺在縣西南水經注龍陂北有楚莊王釣臺髙三<lb/>
　丈四尺南北六丈東西九丈<lb/>
　清暑臺水經注赤湖東有大臺髙六丈餘縱廣八丈<lb/>
<pb n="KR2k0046_WYG_077-44a"/>
　玉宇層明通望周博遊者登之以暢逺情<lb/>
　天井臺荆州圗記縣東有天井臺飛軒光映背邑面<lb/>
　河實遊憇之佳處也<lb/>
　章華臺有二一在縣城外沙市一在監利縣東北國<lb/>
　語楚靈王為章華之臺與伍舉登焉即此其在監利<lb/>
　者又名三休臺賈誼新書翟王使使至楚楚王誇<lb/>
　之饗於章華之臺三休乃至臺名三休疑取諸此唐<lb/>
　胡曽有詩<lb/>
<pb n="KR2k0046_WYG_077-44b"/>
　絳帳臺在縣西南漢馬融教授之所<lb/>
　落㡌臺在龍山後人因孟嘉落㡌築臺其上唐李羣<lb/>
　玉詩落㡌臺邉菊半黄行人惆悵對重陽<lb/>
　梁家臺在縣東四十里上舊有百花亭<lb/>
　棲霞樓荆州記江陵城西百餘步有棲霞樓宋臨川<lb/>
　王義慶置水經注棲霞樓俯臨通隍吐納江流<lb/>
　仲宣樓在城東先賢傳云荆州有王粲宅<lb/>
　曲江樓在府學前舊名南樓唐長史張九齡嘗登樓<lb/>
<pb n="KR2k0046_WYG_077-45a"/>
　賦詩宋張栻重建因易今名朱文公有記<lb/>
　雄楚樓五代時髙氏内城樓也今城雖遷改而名仍<lb/>
　存按唐江陵節度陽城郡王新樓成杜甫為賦二詩<lb/>
　其一云西北樓成雄楚都後人葢因此立名<lb/>
　明月樓城東北隅<lb/>
　博古堂在草市姓譜宋燕人田偉歸朝授江陵尉因<lb/>
　家焉建此堂藏書三萬七千巻無重複者<lb/>
　羅含宅在城内今承天寺即其故址庾信亦居之唐<lb/>
<pb n="KR2k0046_WYG_077-45b"/>
　杜甫詩庾信羅含俱有宅春來秋去落誰家按李義<lb/>
　山詩却將宋玉臨江宅異代仍教庾信居宋玉宅亦<lb/>
　在此<lb/>
　段文昌宅録異記文昌負才傲俗落拓荆楚間江陵<lb/>
　家側有大宅門枕流渠文昌醉於渠上脱履濯足自<lb/>
　言我作江陵節度必買此宅門者皆笑其後果鎮荆<lb/>
　南遂買此宅<lb/>
　胡安國宅在縣北新店子孫世居之<lb/>
<pb n="KR2k0046_WYG_077-46a"/>
　老萊子里在城西<lb/>
　忠臣里　孝子巷俱在沙市<lb/>
　草市古東闗也<lb/>
　蒲胥市故南齊校尉府左傳車及於蒲胥之市疑即<lb/>
　此<lb/>
　沙頭古江津也一曰沙市<lb/>
　石函鐵契昔荆州掘地得石函鐵契云楚都郢邑代<lb/>
　無絶<lb/>
<pb n="KR2k0046_WYG_077-46b"/>
　馬頭在南城水經注昔陸抗屯此與羊祜相對<lb/>
　鍾離山石穴在縣西南後漢書巴蠻有五姓皆出於<lb/>
　武落鍾離山其山有赤黑二穴巴氏之子生於赤穴<lb/>
　四姓之子皆生黑穴未有君長俱事鬼神乃共擲劍<lb/>
　於石穴約能中者奉以為君巴氏子務相獨中之衆<lb/>
　皆服因共立是為廩君<lb/>
　息壤山海經鯀竊帝之息壤以湮洪水溟洪録云江<lb/>
　陵府南門有息壤唐元和中裴宇牧荆州掘地得一<lb/>
<pb n="KR2k0046_WYG_077-47a"/>
　石其狀與江陵城同徑六尺八寸徙築之是年霖雨<lb/>
　不止復埋此石乃止<lb/>
　海匱在城東北江陵以水為險陸抗築大堰髙保融<lb/>
　名為北海宋孝宗時知府呉獵劉甲皆修築之宋史<lb/>
　孟珙傳淳祐二年珙知江陵府修復内隘十一别作<lb/>
　十隘於外又障沮漳水而東之遶城北入漢三海遂<lb/>
　通為一渺然巨浸又為八匱蓄泄水勢金人嘗犯荆<lb/>
　門州距江陵纔百里而去以有三海之險故也<lb/>
<pb n="KR2k0046_WYG_077-47b"/>
　地肺郡志在荆州濟江西岸洪潦常浮不沒故云地<lb/>
　肺<lb/>
　　公安縣<lb/>
　孱陵城在縣東三十里前漢置縣於此水經注孫夫<lb/>
　人權妹也又更修之隋書地理志開皇九年省孱陵<lb/>
　永安二縣入公安今油江口遺址猶存<lb/>
　古城在舊縣南十五里大光村<lb/>
　吕䝉城在縣北三十里唐杜甫詩野曠吕䝉營山深蜀<lb/>
<pb n="KR2k0046_WYG_077-48a"/>
　帝城寒天催日短風浪與雲平<lb/>
　先主營在縣東北九十里油河口板橋一帶荒丘頽<lb/>
　壘溪流宛轉即其故址地多美箭佳樹郊遊稱最勝<lb/>
　萊公竹宋史冦凖傳凖貶雷州卒歸𦵏西京道出公<lb/>
　安邑人皆設祭哭於路折竹植地挂紙錢逾月枯竹<lb/>
　盡生笋<lb/>
　吕仙亭在縣東北九十里當斗湖勝處相傳吕仙曽<lb/>
　遊此後人追而亭之<lb/>
<pb n="KR2k0046_WYG_077-48b"/>
　仙女臺距吕仙亭半里許相傳洞賔度一女子於此<lb/>
　今大光村有仙女堆禱雨輒應<lb/>
　荷葉山房在縣南三十里袁宗道兄弟讀書處入門<lb/>
　老松數十株高古入畫澗水出其下曰松風澗跨以<lb/>
　木橋古槐壓澗生䕃可十餘丈其下為臺曰清䕃臺<lb/>
　黄山葱然一㸃在望渡澗而北為荷葉山蜿蜒皆土<lb/>
　嶺逺見澧陽諸山及谷昇一帶湖水浩淼晶瑩摇蕩<lb/>
　曉日山中古松千本翠葢如雲大者可三人圍山前<lb/>
<pb n="KR2k0046_WYG_077-49a"/>
　有池濶可四十餘畆曰荷葉池經兵火後村落林木<lb/>
　毁伐殆盡獨此地巋然如舊<lb/>
　龍墻縣東四里<lb/>
　鼉穴在廖解村三國孫亮時有靈鼉鳴此其穴也<lb/>
　　石首縣<lb/>
　土城壕縣西三十里漢昭烈曾於此屯兵基址尚存<lb/>
　繫馬臺在縣南八十里相傳岳飛討楊么繫馬於此<lb/>
　調絃亭在縣東六十里相傳伯牙鼓琴於此<lb/>
<pb n="KR2k0046_WYG_077-49b"/>
　麒麟塚在縣西白楊舖舊有麒麟産此人以為怪撲<lb/>
　而瘞之因名<lb/>
　　監利縣<lb/>
　華容城在縣東漢志華容縣屬南郡注今監利縣即<lb/>
　其地<lb/>
　監利故城在上坊東村今曰舊縣<lb/>
　成都王國水經注晉永嘉中西蜀阻亂割華容江陵<lb/>
　監利豐都四縣為成都王穎國<lb/>
<pb n="KR2k0046_WYG_077-50a"/>
　荆臺在縣西三十里土洲南孔子家語楚王遊荆臺<lb/>
　即此<lb/>
　申包胥舊臺在北門外<lb/>
　濯纓臺在縣北七十里舊志屈原濯纓處<lb/>
　伍員宅在縣西北中有倒挿槐員奔呉時所挿<lb/>
　　松滋縣<lb/>
　鄖城楚昭王時鄖公築<lb/>
　諸葛城孔明築<lb/>
<pb n="KR2k0046_WYG_077-50b"/>
　樂鄉城在縣東七十里即陸抗與羊祜對壘處<lb/>
　上明城水經注晉太元中苻堅冦荆州刺吏桓冲徙<lb/>
　渡江南劉波築之移州治城也<lb/>
　南極亭在縣東三十里舊名江亭唐杜甫有詩<lb/>
　一柱觀在縣東邱家湖中渚宫故事劉宋臨川王義<lb/>
　慶在鎮於羅公洲立觀甚大而惟一柱梁劉孝綽詩<lb/>
　經從一柱觀出入三休臺唐杜甫詩孤城一柱觀落<lb/>
　月九江秋<lb/>
<pb n="KR2k0046_WYG_077-51a"/>
　　枝江縣<lb/>
　庾臺在百里洲北岸六十里世傳庾亮講經處一名<lb/>
　講經臺又江陵縣有庾信臺<lb/>
　　夷陵州<lb/>
　臨江城在州南二十里水經注魏武分南郡置臨江<lb/>
　郡即此後周置臨州隋州郡俱廢<lb/>
　步騭城　步闡城俱在下牢溪前<lb/>
　宜都城晉書地理志呉置晉於此置郡唐為縣後廢<lb/>
<pb n="KR2k0046_WYG_077-51b"/>
　劉封城在三遊洞頂<lb/>
　陸抗城在州西五里赤溪其址尚存荆州圗記夷陵<lb/>
　縣南對岸有陸抗故城周迴十里三百四十步即山<lb/>
　為墉四面天險<lb/>
　陸法和城在峽口<lb/>
　安蜀城陳宣帝征江陵後周軍於峽口築壘以備陳<lb/>
　名安蜀城<lb/>
　夷陵故城唐書地理志本治下牢戊貞觀九年徙治<lb/>
<pb n="KR2k0046_WYG_077-52a"/>
　步闡壘後宋建炎中徙治石鼻山紹興中復舊端平<lb/>
　初徙治江南元復徙於江北即此<lb/>
　爾雅臺在州北郭璞註爾雅之所後人祀之祠廢址<lb/>
　存<lb/>
　楚塞樓在州後宋冦凖詩道路連巴塞風煙接此丘<lb/>
　許自誠詩雄當蜀道三千里巍壓荆南十五州<lb/>
　絳雪堂在楚塞樓前宋知州朱慶基㑹飲紅棃花下<lb/>
　命坐客賦詩歐陽修詩風輕絳雪樽前舞日暖繁香<lb/>
<pb n="KR2k0046_WYG_077-52b"/>
　露下聞因名其堂曰絳雪<lb/>
　六一堂在州治後宋歐陽修號六一居士有碑記今<lb/>
　移州學<lb/>
　至喜亭在州南宋守朱慶基建歐陽修記夷陵州當<lb/>
　峽口江出峽始漫為平流舟人至此必瀝酒再拜相<lb/>
　慶以為更生朱因作至喜亭於下津以為舟行者留<lb/>
　停之處<lb/>
　來豐亭在楚塞樓後宋朱慶基為郡歳屬大豐人作<lb/>
<pb n="KR2k0046_WYG_077-53a"/>
　亭以志之<lb/>
　四賢堂州治東祀歐陽修二蘇黄庭堅<lb/>
　黄金藏州故有寳軸祕函藏崖竇中宋陳膺訪故老<lb/>
　謂崖書皆金版陳得一書以歸乃古易傳其書但曰<lb/>
　易無周字經文與今絶異<lb/>
　武侯遺筆書忠孝亷節四字<lb/>
　　宜都縣<lb/>
　夷道城漢志縣屬南郡晉志屬宜都郡唐廢水經注<lb/>
<pb n="KR2k0046_WYG_077-53b"/>
　宜都郡治在夷道縣東四百步呉丞相陸遜所築也<lb/>
　宜都記按陸遜所築為宜都故城則夷道又自為一<lb/>
　城矣<lb/>
　鼓城在虎腦背濵江相傳張飛舊蹟<lb/>
　呉相臺在縣西三里呉相陸遜領兵屯此因名<lb/>
　望亭水經注夷道城東北有望亭地特峻下臨亦遊<lb/>
　矚之名處也<lb/>
　合江亭在縣城東清江自恩施縣至宜都城北更寛<lb/>
<pb n="KR2k0046_WYG_077-54a"/>
　一望澄碧逈異他水稍過城東併入大江即無此色<lb/>
　矣元縣尹譚文徳登覽二水合流因建此亭<lb/>
　　逺安縣<lb/>
　南襄城在縣北九十里漢關忠義屯兵處<lb/>
　髙安故城晉邑名在亭子山髙處後周遷於山下以<lb/>
　其近猺而逺故名逺安<lb/>
　石馬槽在縣東三十里漢闗忠義屯兵於此鑿石為<lb/>
　槽故名<lb/>
<pb n="KR2k0046_WYG_077-54b"/>
襄陽府<lb/>
　　襄陽縣<lb/>
　樊城縣北漢江上與襄陽對峙水經注樊仲山甫所<lb/>
　封也闗忠義圍于禁於此城西魏立安養縣唐改為<lb/>
　臨漢縣<lb/>
　鄧城在縣東北二十里本春秋鄧國地水經注縣故<lb/>
　鄧侯吾離之國也楚文王滅之秦以為縣晉書地理<lb/>
　志鄧城縣屬襄陽郡隋志為襄陽安養二縣地唐志<lb/>
<pb n="KR2k0046_WYG_077-55a"/>
　貞元中改臨漢縣又改鄧城縣宋志廢入襄陽其傍<lb/>
　近又有牛首安陽古城紅崖白河沙河漁蘭新城淳<lb/>
　河滚河十城宋末元兵圍襄陽築此於要津以絶其<lb/>
　援故址尚存<lb/>
　鄾城在鄧城南八里水經注古鄾子國葢鄧之南鄙<lb/>
　也左傳桓九年楚師圍鄾即此<lb/>
　夫人城在縣西北晉書朱序傳序鎮襄陽苻堅遣將<lb/>
　攻城序母韓謂城西北角必先受敝領百餘婢并城<lb/>
<pb n="KR2k0046_WYG_077-55b"/>
　中婦女於其角築城二十餘丈賊攻西北角果潰移<lb/>
　守新城賊遂引退因名夫人城<lb/>
　大隄城在縣城外宋曽鞏記宋孝武帝永初元年築<lb/>
　宜城之大隄為城今縣治是也唐李白大隄曲漢水<lb/>
　横襄陽花開大隄暖劉禹錫詩酒旗相望大隄頭隄<lb/>
　下連檣隄上樓<lb/>
　牽羊壇在縣城中舊傳刺史初至必牽一羊詣壇遶<lb/>
　之以其所遶之數驗治州之年多寡晉文帝為刺史<lb/>
<pb n="KR2k0046_WYG_077-56a"/>
　羊行六次不止果八年<lb/>
　愛峴閣在縣北二十里水經注沔水南有層臺號曰<lb/>
　景升臺劉表治襄陽之所築也言表盛遊於此常所<lb/>
　止憇表好鷹鳴嘗登此臺歌野鷹來曲其聲韻似孟<lb/>
　逹上堵吟矣宋蘇軾詩莫上呼鷹臺平生笑劉表李<lb/>
　豸詩呼鷹復何用卧龍獨不顧<lb/>
　劉𤦺臺在縣東二里即劉表子𤦺與諸葛亮謀自安<lb/>
　計登樓去梯處<lb/>
<pb n="KR2k0046_WYG_077-56b"/>
　文選樓在縣東南昭明臺上襄陽記襄陽有文選樓<lb/>
　金城内刺史院有高齋昭明太子於此齋造文選南<lb/>
　史庾肩吾初為晉安王國常侍毎徙鎮肩吾常隨在<lb/>
　雍州被命與徐防江伯操孔敬通惠子悦徐陵王囿<lb/>
　孔鑠鮑至等十餘人抄撰衆書號髙齋學士明末樓<lb/>
　燬<lb/>
皇清順治初都御史趙兆麟重建仍名古昭明臺有記<lb/>
　山南東道樓在舊府治有唐李陽氷篆山南東道四<lb/>
<pb n="KR2k0046_WYG_077-57a"/>
　大字并碑文宋端平間襄陽失守碑蕪沒淳祐間高<lb/>
　逹復襄之後程士元復創層樓下跨市路南觀羣山<lb/>
　北望中原為一郡之勝<lb/>
　南平樓在縣治前元守帥楊珪建姚燧為之名<lb/>
　獅子樓在縣西南洪武初建繪獅子於上以鎮楚山<lb/>
　故名後燬今置石獅於上作亭覆焉<lb/>
　學業堂在縣南舊傳諸葛亮讀書之所<lb/>
　樂善堂在縣城梁簡文為晉安王鎮襄州日畫前刺<lb/>
<pb n="KR2k0046_WYG_077-57b"/>
　史李陽等十三人像於堂故名<lb/>
　光禄堂在縣南宋史中煇以光禄卿守襄陽時建故<lb/>
　名<lb/>
　雄覽堂在府治宋建又有雅歌籌邉二堂亦在焉<lb/>
　峴山亭在峴山上宋歐陽修記以為羊叔子之所遊<lb/>
　止也熈寧元年史中煇因亭之舊廣而新之<lb/>
　聞喜亭在縣南三里唐太守裴坦建趙璘撰記<lb/>
　望海亭在縣南卧龍山上唐李紳詩湖月上時看雁<lb/>
<pb n="KR2k0046_WYG_077-58a"/>
　滿海濤生處辨雲齊<lb/>
　漢廣亭在縣南羣山環繞漢水映帶平陸萬里使人<lb/>
　感慨一名北顧亭唐徐商建李騭記<lb/>
　湧月亭在城南峴山<lb/>
　漁樂亭在城南竹栁隂森清流貫其間<lb/>
　張柬之園在縣南五里園址尚存<lb/>
　龎徳公宅在峴山南廣昌里水經注龎徳公所居在<lb/>
　南白沙世故謂是地為白沙曲矣士元居漢之隂司<lb/>
<pb n="KR2k0046_WYG_077-58b"/>
　馬徳操宅洲之陽望衡對宇懽情自接泛舟褰裳率<lb/>
　爾休暢<lb/>
　諸葛亮宅在縣西二十里南雍州記隆中諸葛亮故<lb/>
　宅有舊井一今涸無水盛𢎞之記云井深五丈廣五<lb/>
　尺堂前有二間屋地基極髙云是孔明避暑臺宅面<lb/>
　山臨水孔明嘗登之鼓琴以為梁甫吟因名此為樂<lb/>
　山舊志載因昭烈三顧草廬有三顧門<lb/>
　宋孝武宅明一統志在縣東南馬鞍山劉宋孝武帝<lb/>
<pb n="KR2k0046_WYG_077-59a"/>
　所生處<lb/>
　孟浩然故居在縣東南鹿門山浩然嘗自賦詩云山<lb/>
　水觀形勢襄陽美㑹稽唐白居易詩南歴鹿門山靄<lb/>
　若有餘香舊隠不知處雲深樹蒼蒼<lb/>
　銅鞮坊在縣山南東道樓左楚人好唱白銅鞮詞因<lb/>
　以名坊李太白詩襄陽行樂處歌舞白銅鞮江城迴<lb/>
　緑水花月使人迷宋查道詩白銅鞮側花迷塢解珮<lb/>
　江邉柳拂青<lb/>
<pb n="KR2k0046_WYG_077-59b"/>
　冠葢里在縣治南水經注縣有太山山下有廟漢末<lb/>
　多士其中刺史二千石卿長數十人朱軒華葢同㑹<lb/>
　於廟下荆州刺史行部見之雅嘆其盛號為冠葢里<lb/>
　而刻石銘之此碑於永嘉中為人所毁唐杜審言詩<lb/>
　冠葢非新里章華即舊臺習池風景異歸路滿塵埃<lb/>
　杜甫故里甫迴棹詩云清思漢水上凉意峴山巔吾<lb/>
　家碑不昧王氏井依然<lb/>
　桃林在縣南六里晉桓冲北伐屯軍於此是時食桃<lb/>
<pb n="KR2k0046_WYG_077-60a"/>
　至春其核萌生遂成茂林按荆州圗副襄陽縣南有<lb/>
　桃林館是餞行送歸之所萃也疑即此處<lb/>
　墮淚碑在縣東九里晉書羊祜傳祜鎮襄陽有功徳<lb/>
　於人百姓於峴山祜平生游憩之所建碑立廟嵗時<lb/>
　饗祭焉望其碑者莫不流涕杜預因名墮淚碑唐李<lb/>
　白詩空思羊叔子墮淚峴山頭賈島詩若肯登髙峴<lb/>
　看碑定淚流<lb/>
　　宜城縣<lb/>
<pb n="KR2k0046_WYG_077-60b"/>
　楚王城括地志楚昭王故城在襄州樂鄉縣東北三<lb/>
　十三里<lb/>
　羅州城在縣西水經注故羅國地<lb/>
　故襄城在縣南十五里即古郾子城<lb/>
　宜城故城在縣南九里本楚鄢縣漢志惠帝三年改<lb/>
　曰宜城屬南郡其地出美酒張華輕薄篇云蒼梧竹<lb/>
　葉宜城九醖梁元帝詩宜城醖酒今朝熟停鞍繫馬<lb/>
　暫棲宿<lb/>
<pb n="KR2k0046_WYG_077-61a"/>
　觀林城在縣南五十五里地名王城港城蹟猶存<lb/>
　黎丘城在縣東漢志邔縣下有此城水經注其城下<lb/>
　對繕洲秦豐居之故更名秦洲王莽之敗也秦豐阻<lb/>
　兵於黎丘城在觀城西二里建武三年光武遣征南<lb/>
　岑彭擊豐二年朱祐自觀城瀹豐于黎丘是也<lb/>
　烏耳城在縣北四十五里<lb/>
　楚王宫見韓昌黎宜城驛記<lb/>
　宋玉宅在縣南三十里宋玉墓之南<lb/>
<pb n="KR2k0046_WYG_077-61b"/>
　王逸宅在故宜城西北二十里<lb/>
　杜康臺在縣東杜康造酒於此<lb/>
　木香村地志在縣西六十里唐段成式别業<lb/>
　善謔驛在縣北史記齊使淳于髠獻鵠於楚王至此<lb/>
　地放其鵠乃揭空籠往見王曰臣不忍鵠渴出而飲<lb/>
　之俄飛去吾欲死恐人議王以鳥獸之故令士自殺<lb/>
　買而代之是欺吾王也楚王曰齊有信臣若此乃厚<lb/>
　賜而歸<lb/>
<pb n="KR2k0046_WYG_077-62a"/>
　破河腦在縣南四十里楚平王𦵏石子湖水中即子<lb/>
　胥鞭尸處<lb/>
　　南漳縣<lb/>
　中廬城在縣南襄陽耆舊傳本盧戎也漢為縣東漢<lb/>
　時為侯國隋改曰次廬宋省入南漳縣今城址在南<lb/>
　漳縣東五十里<lb/>
　羅國城縣東南八十里春秋楚使莫敖伐羅即此後<lb/>
　羅國徙枝江<lb/>
<pb n="KR2k0046_WYG_077-62b"/>
　山都城在中廬鎮秦置東漢為侯國<lb/>
　臨沮城在縣境前漢志屬南郡東漢志為侯國晉志<lb/>
　屬襄陽郡<lb/>
　分經臺在明教寺梁昭明太子同隠士劉虬法慧註<lb/>
　經之所<lb/>
　御書閣在縣學内貯御書<lb/>
　刻木谷在縣南十五里漢孝子丁蘭所居<lb/>
　　棗陽縣<lb/>
<pb n="KR2k0046_WYG_077-63a"/>
　舂陵城在縣西三十里東觀漢記元朔五年以零陵<lb/>
　率道舂陵鄉封長沙王子買為舂陵侯至戴侯仁請<lb/>
　徙南陽元帝時乃徙蔡陽白水鄉為舂陵望氣者蘇<lb/>
　伯阿見舂陵城嘆曰氣佳哉鬱鬱葱葱及光武即位<lb/>
　改曰章陵蔡陽漢為南陽郡今屬棗陽<lb/>
　岑彭城在縣東北三十里漢岑彭牧馬處<lb/>
　南陽城在縣東南三十二里舊傳晉司馬周侣所築<lb/>
　卧牛臺縣境漢光武嘗騎青牛於此<lb/>
<pb n="KR2k0046_WYG_077-63b"/>
　夕陽館在縣東唐孟浩然詩聴歌知近楚投館忽如<lb/>
　歸魚堰田疇廣章陵氣象微<lb/>
　廣昌館在縣北唐韓愈詩白水龍飛度幾春偶逢遺<lb/>
　蹟問行人邱墳發掘當官道何處南陽有近親<lb/>
　漢光武宅在縣東南宅南有白水東觀漢記建武十<lb/>
　七年幸舂陵修園廟舊宅田里舎因置酒於舊宅大<lb/>
　㑹父老故人即此<lb/>
　　榖城縣<lb/>
<pb n="KR2k0046_WYG_077-64a"/>
　洛陽城在縣東十三里不知何時築址尚存<lb/>
　穀城在縣西北五里盛𢎞之荆州記樊城西北有鄾<lb/>
　城西百餘里有穀城穀伯綏之國城門有石人刋其<lb/>
　腹云摩兠鞬摩兠鞬慎莫言此亦周太史廟金人緘<lb/>
　口銘背之流也<lb/>
　隂城在縣北左傳遷隂於下隂即此漢為隂縣屬南<lb/>
　陽郡西魏改曰隂城縣今城存<lb/>
　延岑城在縣西南八里岑漢南陽人起兵武當於此<lb/>
<pb n="KR2k0046_WYG_077-64b"/>
　築城<lb/>
　張飛城在縣西南五里相傳張飛築址存<lb/>
　廢筑陽縣在縣東四里漢為縣漢書蕭何之子封筑<lb/>
　陽侯即此梁置郡隋廢郡改縣曰穀城<lb/>
　廢乾徳縣在縣治宋史地理志分穀城置此縣後改<lb/>
　為光化縣<lb/>
　　光化縣<lb/>
　酇城在縣東北漢江上秦為酇縣漢書蕭何封此梁<lb/>
<pb n="KR2k0046_WYG_077-65a"/>
　立酇城郡後周廢入隂城<lb/>
　順陽王城固封山下<lb/>
　空城在縣北五里<lb/>
　古城在縣東北三十里基地尚存<lb/>
　古隂城即隂城鎮為北集街明萬厯間遷城改為西<lb/>
　集街<lb/>
　霽景樓在舊縣前宋李豸詩層樓壓清漢初上便忘<lb/>
　歸夕靄藏平野晴烟漏翠㣲<lb/>
<pb n="KR2k0046_WYG_077-65b"/>
　　均州<lb/>
　三王城在州前漢末王莽支庶王康王常王鳯三人<lb/>
　各築一城故名<lb/>
　濮王宫在州内今報恩寺即其地<lb/>
　飛昇臺真武飛昇之所明方升太嶽記從大殿後西<lb/>
　望捨身崖空懸若垂天之翼狀甚可怖其上為飛昇<lb/>
　臺元帝改服於此<lb/>
　元始臺　禮斗臺以上三臺俱在太和山<lb/>
<pb n="KR2k0046_WYG_077-66a"/>
　宗海樓在州東一里宋陸愷記下臨清漢江山映帶<lb/>
　景物之變無窮<lb/>
　太和樓在州城上面太和峯為一州壯觀<lb/>
　紫雲亭州志在淨樂宫内宋眺端夫云面迎武當之<lb/>
　疊嶂左瞰漢江之巨浸明永樂十七年奉勅重建太<lb/>
　嶽記淨樂宫左紫雲亭亭之制八稜其上去梁桷重<lb/>
　簷疊拱而旋結於頂如攬囊口圎起城中狀𩔖垂葢<lb/>
　江行者皆見之<lb/>
<pb n="KR2k0046_WYG_077-66b"/>
　望仙亭在州治内舊記西南紀勝之境<lb/>
　滄浪亭在州東北三里濵陽江<lb/>
　舜耕蹟在土陂窰子舖去州九里舜碣僅存螭首不<lb/>
　知何代立<lb/>
　社柏樹水經注南陽武當有社柏樹大四十圍梁蕭<lb/>
　欣為守伐之忽有一大蛇從樹中出羣蛇隨之入南<lb/>
　山聲如風雨之撼樹人皆驚異舊治樹在州前<lb/>
鄖陽府<lb/>
<pb n="KR2k0046_WYG_077-67a"/>
　　鄖縣<lb/>
　濮王城在縣東一百二十里唐太宗第三子泰封此<lb/>
　梳粧臺在縣東六十里王震詩俗緣磨未盡空上傍<lb/>
　粧臺溪雲惹粉黛岩花寳靨開<lb/>
　鎮鄖樓在縣治前𢎞治中建初為譙樓正徳中易今<lb/>
　名<lb/>
　𦵏履壇在縣西北百里龍山之頂昔有張黄二羽士<lb/>
　飛昇遺履而去後𦵏履於壇有二石道士侍立壇所<lb/>
<pb n="KR2k0046_WYG_077-67b"/>
　天馬山字在城南一里下臨漢江傳有白馬晝夜出<lb/>
　嚙田稻土人逐之急即投崖下水中乆之崖忽崩裂<lb/>
　如劈壁上有天馬山三字甚明馬不復見字至今存<lb/>
　　房縣<lb/>
　廬陵王城在縣南門外唐中宗廢為廬陵王遷房州<lb/>
　時居此<lb/>
　廢永清縣在縣東一百一十里隋書地理志本曰大<lb/>
　洪後周改焉宋併入房陵<lb/>
<pb n="KR2k0046_WYG_077-68a"/>
　望花臺在縣治東<lb/>
　熈春樓在舊州圃<lb/>
　圍春堂在縣治後圃<lb/>
　梅來亭在縣北二十里今名至喜舖<lb/>
　尹吉甫宅在縣南去廬陵王城一里<lb/>
　忠孝里在縣内嘉靖中知縣夏維寜立坊名以邑有<lb/>
　吉甫之忠黄香之孝也<lb/>
　袁天綱蹟在縣東北百里髙塚尚存林木森然<lb/>
<pb n="KR2k0046_WYG_077-68b"/>
　　竹山縣<lb/>
　方城在縣東三十里古縣址存又名庸城山上平坦<lb/>
　四面險固圍䕶如城方輿勝覽山南有城周十餘里<lb/>
　春秋庸地楚使盧戢黎侵庸方城即此<lb/>
　秦城在縣南昔人濬塘掘地得石云秦白起伐楚屯<lb/>
　兵於此<lb/>
　子房城在縣南一百里無心者至之有丹爐鐵棊莫<lb/>
　可舉大竹二根垂葉掃地有心往謁即不見<lb/>
<pb n="KR2k0046_WYG_077-69a"/>
　廢上庸縣後漢書郡國志上庸本庸國屬漢中郡隋<lb/>
　唐屬房州宋省入竹山<lb/>
　喜豐亭在縣東宋慶元間建<lb/>
　登爽亭在縣東宋姚叔勉詩有登臨安樂襟懐爽之<lb/>
　句<lb/>
　學古洞在縣北七十里洞極幽邃其規制像學舎深<lb/>
　濶容衆檯橙硯俱石相傳夫子適楚講學於此<lb/>
　鬼田在縣東二里有地二頃不生樹木惟有茅茨每嵗<lb/>
<pb n="KR2k0046_WYG_077-69b"/>
　清明日祭而燎之預卜嵗豐歉燎草盡即豐多驗<lb/>
　　竹谿縣<lb/>
　白雲岩吕洞賔題詩劍晝尚在<lb/>
　北天斷劍縣西南三十里偏頭山上傳北帝飛昇於<lb/>
　此至今斷劍猶存<lb/>
　　鄖西縣<lb/>
　黄土城在縣東六十里隋書地理志西魏置濟陽郡<lb/>
　後周置縣曰長岡後郡省置縣曰黄土郡志設縣時<lb/>
<pb n="KR2k0046_WYG_077-70a"/>
　掘地得斷碑上有登雲縣三字<lb/>
　去思亭明一統志在縣東南明知縣侯爵有善政去<lb/>
　後民思之立此亭<lb/>
　　保康縣<lb/>
　九斤城在縣北五十里相傳昔人建城於此同器量<lb/>
　土秤之他土較重此土九斤以為風水輕故棄之遺<lb/>
　址尚存<lb/>
直𨽻歸州<lb/>
<pb n="KR2k0046_WYG_077-70b"/>
　丹陽城在州東七里水經注城據山跨阜周八里二<lb/>
　百八十步東北兩面悉臨絶澗西帶亭下溪南枕大<lb/>
　江嶮峭壁立信天固也楚熊繹始封所都元和郡縣<lb/>
　志周成王封楚熊繹於荆丹陽之地即此後又移枝<lb/>
　江亦曰丹陽<lb/>
　䕫子城在州東二十里春秋䕫子之國水經江水又<lb/>
　東南逕䕫城南注熊摯始治巫城後移此春秋僖公<lb/>
　二十六年楚令尹子玉城䕫是也<lb/>
<pb n="KR2k0046_WYG_077-71a"/>
　髙陽城在州境舊興山縣西楚自以為高陽之裔故<lb/>
　名<lb/>
　蜀帝城水經注秭歸縣城東北依山即坂周迴二里<lb/>
　髙一丈五尺南臨大江古老相傳謂之蜀帝城葢征<lb/>
　呉所築也<lb/>
　歸州故城初在江北宋端平中徙治江南曲沱次徙<lb/>
　新灘又徙白沙又徙南浦明初徙丹陽<lb/>
　清風閣晏殊𩔖要在州城㦸門東南<lb/>
<pb n="KR2k0046_WYG_077-71b"/>
　望髙樓在州城南<lb/>
　瀼西草堂在三閭鄉杜甫寓處<lb/>
　屈原宅荆州記縣北百里方七頃累石為基今名樂<lb/>
　平宅其東北六十里有女嬃廟𢷬衣石猶存外傳云<lb/>
　時當秋風夜雨之際砧聲隠隠可聴也<lb/>
　宋玉宅按水經注城南有宋玉宅玉邑人通志在歸<lb/>
　州舊治東五里<lb/>
　三閭鄉在州東八十里屈原所居<lb/>
<pb n="KR2k0046_WYG_077-72a"/>
　昭君村在州東北四十里昭君名嬙郡人王穰女<lb/>
　玉米田在三閭鄉外傳云屈原䝉讒負譏遂放而耕<lb/>
　倚耒號泣於天時楚大荒原墮淚處獨産白米如玉<lb/>
　故名<lb/>
　挿竈宜都記宜都山絶崖壁立數百丈有一火燼揷<lb/>
　其崖間望可長數尺傳云堯洪水時人泊舟此旁爨<lb/>
　餘故曰揷竈崖又云禹治水爨此所揷<lb/>
　　長陽縣<lb/>
<pb n="KR2k0046_WYG_077-72b"/>
　睦州城在縣東隋開皇中置尋廢<lb/>
　廩君土舟世本廩君名務相姓巴氏與樊氏瞫氏相<lb/>
　氏鄭氏凡五姓皆爭事鬼神以土為船雕文畫之而<lb/>
　浮於水内約船浮者當以為君他姓船不能浮獨廩<lb/>
　君船浮因立以為君水經注昔廩君浮土舟於夷水<lb/>
　即佷山清江也今在長陽縣<lb/>
　仙人室在龍角山東北可容數百人相傳昔有仙人<lb/>
　憇此村人因採蜜見之俄失所在<lb/>
<pb n="KR2k0046_WYG_077-73a"/>
　　興山縣<lb/>
　昭君臺在縣前南山之陽圗經在興州山南漢掖庭<lb/>
　待詔王嬙字昭君南郡秭歸人邑人憫昭君不回立<lb/>
　臺以祭今有昭君村<lb/>
　　巴東縣<lb/>
　信陵城在縣西十五里隋書地理志歸鄉梁置信陵<lb/>
　郡後周郡廢改曰樂鄉縣開皇末改巴東<lb/>
　樂鄉城縣治東後周置縣又有羅平城雙城新化城<lb/>
<pb n="KR2k0046_WYG_077-73b"/>
　土城<lb/>
　秋風亭在縣大江左宋冦凖建蘇轍有詩<lb/>
　白雲亭在城内宋冦凖建<lb/>
　萊公柏在縣庭前宋冦凖為令手植二柏人比甘棠<lb/>
　蘇軾有詩<lb/>
　　恩施縣<lb/>
　清江廢縣在縣東十里後周於此置清江郡隋初郡<lb/>
　廢置清江縣後廢<lb/>
<pb n="KR2k0046_WYG_077-74a"/>
　舊施州在城東十里城基碑碣尚存<lb/>
　鹽水廢縣在縣東四十里後周置并置資田郡隋初<lb/>
　郡廢大業初以縣屬清江郡<lb/>
　廢亭州在縣東一百七十里後周置以都亭山為名<lb/>
　隋并為庸州徙治鹽水縣<lb/>
　開夷廢縣距縣六十里後周置飛烏縣隋初改曰開<lb/>
　夷唐廢<lb/>
　佷山廢縣在縣西一百八十里<lb/>
<pb n="KR2k0046_WYG_077-74b"/>
　觀瀾臺在縣南石鐫觀瀾二字<lb/>
　白坡書室在縣南二十里鄧梗建<lb/>
　客星山房在縣西童㫤讀書處<lb/>
　問月亭在城北有臺獨出碧波峯之中舊建亭於上<lb/>
　李白謫夜郎嘗過此酧月<lb/>
　施王屯在縣南二十五里廣輿記州有施王餘址故以<lb/>
　為名<lb/>
　湖廣通志巻七十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻七十四</head> <lb/>
    <p>
<pb n="KR2k0046_WYG_074-1a"/>
欽定四庫全書<lb/>
　湖廣通志巻七十四<lb/>
　　仙釋志<hi>方技附</hi>
　　朱子於二氏之書皆能晰其原委直探其閫奥然<lb/>
　　後折之於道以明始之近是末流之滋惑又嘗謂<lb/>
　　學佛者勤猛精進吾徒有不如而註參同契著調<lb/>
　　息箴則以衛生之經未可厚非也今志仙釋攷諸<lb/>
　　記傳參以二氏之書備著楚地所有焉古稱一藝<lb/>
<pb n="KR2k0046_WYG_074-1b"/>
　　足以成名雖無闗於經術而及其至也精深㣲妙<lb/>
　　藝也進乎道技也通乎神矣醫卜之𩔖利賴民生<lb/>
　　由來久矣因加採擇以永其傳<lb/>
武昌府<lb/>
　三國介象神仙傳字元則㑹稽人有諸方術吳主聞<lb/>
　之徵到武昌甚敬貴之稱為介君為起宅給以御帳<lb/>
　賜遺前後累千金從象學蔽形之術試還後宫及出<lb/>
　殿門莫有見者又使象作變化種𤓰菜百果皆立生<lb/>
<pb n="KR2k0046_WYG_074-2a"/>
　可食於殿庭中作方埳汲水滿之垂綸於埳中須㬰<lb/>
　得鯔魚乃使厨下切之為鱠呉主恨無蜀薑象書符<lb/>
　使行人閉目騎杖杖止買薑復閉目騎杖須㬰已還<lb/>
　厨下切鱠方畢<lb/>
　唐羅思逺唐書列傳思逺鄂州人能自隠明皇欲學<lb/>
　之不肯盡其術試自隠常餘衣帶及共試則騐厚賜<lb/>
　金帛然卒不得帝怒裹以幞壓殺之數日有中使者<lb/>
　自蜀還逢思逺駕而西笑曰上為戲何虐也以蜀當<lb/>
<pb n="KR2k0046_WYG_074-2b"/>
　歸寄獻遂失所在天寳末年帝幸蜀亂平回鑾始悟<lb/>
　蜀當歸之寄云<lb/>
　劉元靖明一統志武昌人初師王道宗道宗仙去靖<lb/>
　遂遊名山入南嶽鑿石穴以居絶粒鍊氣唐敬宗召<lb/>
　入思政殿問長生術尋放歸武宗復召入禁中受法<lb/>
　籙賜號廣成宣宗時仙去惟杖履在焉<lb/>
　劉本徳明一統志鄂州人好古多藝商販於江湖乾<lb/>
　符中嵗大饑散米數萬石賑之黄巢亂避地五老峯<lb/>
<pb n="KR2k0046_WYG_074-3a"/>
　下有鹿裘道人來訪把臂入深磵忽一老人邀入山<lb/>
　院丹碧輝煌老人曰此洞天也以汝行善故許至語<lb/>
　畢不見道人曰汝得名仙籙矣後徧遊名山竟仙去<lb/>
　宋章自然武寧人闢觀於興國太平觀以玉帝靈符<lb/>
　濟人贈通真至妙靈應自然廣惠真君賜金鐘玉磬<lb/>
　封其父母至今仙蜕猶存<hi>舊通志</hi>
　元張紹思嘉魚静保寺僧辟榖數年出入乗白馬無<lb/>
　轡隨一黒犬自甃石塔於寺後入塔端坐而逝<hi>舊通</hi>
<pb n="KR2k0046_WYG_074-3b"/>
　<hi>志</hi>
　明黄中理寧州人庭堅八世孫弱冠廕光州固始尉<lb/>
　患痿痺棄官歸有神師金花君者謂之曰吾療而疾<lb/>
　愈當為道士中理許之七日能起行乃去學老子法<lb/>
　於欽天瑞慶宫宫在興國九宫山即張真君道清鍊<lb/>
　丹之所太祖西平江漢中理拜於鄂應對稱㫖召至<lb/>
　京命禮部宴之賜玉罏襲衣還山年七十餘卒<hi>舊通</hi>
　<hi>志</hi>
<pb n="KR2k0046_WYG_074-4a"/>
　簡中陽字致<hi>闕</hi>武昌人放浪湖海遇異人授以中黄<lb/>
　上道清㣲秘法洪武中入武當辟榖隠居紫霄峯<lb/>
　釋勝學號無念姓陳氏應山人幼不識字往參荆州<lb/>
　無聞和尚豁然有悟偈云數載東山昏霧濛凭䦨終<lb/>
　日待晴空夜來忽睹霜天月萬物全彰一鏡中洪武<lb/>
　中楚昭王迎至洪山尋遷九峯奏聞召見優賜還山<lb/>
　雪庵和尚靖難後遯跡至武黄間托堪輿以自晦所<lb/>
　扞葬多奇中按何景明云雪庵好讀楚詞時時買楚<lb/>
<pb n="KR2k0046_WYG_074-4b"/>
　詞袖之登小舟急棹灘中流朗誦一葉輙投一葉於<lb/>
　水投已輙哭哭未已又讀讀終巻乃已衆莫測其云<lb/>
　何<lb/>
　黄鎮武昌人少為繼母所窘逃出遇異人於武夷山<lb/>
　授法召天神立至命移樹頃刻風雷交作樹果東西<lb/>
　異位及歸值嵗旱母命溉園因磨墨染符黒雲大雨<lb/>
　不出園外為郡縣祈雨雨亦不出境一日母迫之忽<lb/>
　自經於九曲亭舉棺人疑其輕啟視之惟一履存焉<lb/>
<pb n="KR2k0046_WYG_074-5a"/>
　劉邋遢天門人棄家遊於鄂遇異人授以規中祕㫖<lb/>
　逾嵗歸省父母於妻子不一問復至鄂益徉狂拾糞<lb/>
　穢間殘果敗𤓰皮以食又集破布敝鞵以為衣人以<lb/>
　邋遢呼之初寓鳯凰山五顯祠食其神前大燭盡守<lb/>
　祠僧嗔之乃出卧山上值大雪覆壓二三尺僧恐凍<lb/>
　死持鋤掀而出之則正酣睡也人訪以禍福或不對<lb/>
　或罵詈然已隠寓吉凶癸夘鄉試蘄郡士謁之卜取<lb/>
　舍邋遢指郭士望曰好箇文質彬彬一人也闈中果<lb/>
<pb n="KR2k0046_WYG_074-5b"/>
　此題而郭占解首其他多𩔖此坐卧一磚榻三十年<lb/>
　值嵗饑人多就求食啖以飯數粒即飽數日其子尋<lb/>
　之與以一常著衲令著歸所求無不如意若稍長節<lb/>
　之再著則生蟣蝨延走他服乃焚之蟣蝨盡化美珠<lb/>
　其子拾藏之則仍成灰燼後終於鄂越嵗𦵏羅駕山<lb/>
　舁者輕如負斗米人皆知其尸解云<lb/>
　徐駭兒不知何許人口期期不能言聴其聲音似徐<lb/>
　駭兒者故名常卧於洪山四天王之足髪結身垢不<lb/>
<pb n="KR2k0046_WYG_074-6a"/>
　可近其所乞諸穢物懷而食之人咸憎惡不與言有<lb/>
　逺僧遇諸途膜拜於地徐駭兒不答去人問僧曰汝<lb/>
　何拜此僧曰我曽在座下聴講是京師一大師也人<lb/>
　叩之終不言乆之止一大樹下鼻垂兩白柱大如指<lb/>
　長二尺許而逝矣<lb/>
　曇晦海東羅國人母夢白龍駒負如意珠光感而生<lb/>
　師徧參諸國至中土悟臨濟宗開山於大冶三平等<lb/>
　山後坐逝全身歸塔<lb/>
<pb n="KR2k0046_WYG_074-6b"/>
　心如俗姓王黄安人苦修頓悟楚藩迎主修静寺後<lb/>
　端坐而化鼻中玉柱雙垂異香四散<lb/>
　覺來嘉魚諸生博綜内典遂棄功名結庵方外負米<lb/>
　自炊不受人間一縷半粟習止觀修静土心境洞然<lb/>
　坐化之日感應殊異<lb/>
　無相僧名如堂南陽人初住岳陽深山中持蓮華經<lb/>
　二十年後掛錫嘉魚之出泥庵忽一日語人曰予將<lb/>
　行因修懴事展留一月旦日酉時逝矣及旦趺坐大<lb/>
<pb n="KR2k0046_WYG_074-7a"/>
　呼曰去火光冉冉化作金蓮花而上<lb/>
　戒生浙江人明季至興國銀山寺開堂嵗饑多所濟<lb/>
　給與人父言慈子言孝隨地開發未嘗勸人奉佛也<lb/>
　年七十端坐説偈而逝<lb/>
　天如不知何處僧住鄂城修静寺言未來禍福不爽<lb/>
　常受一宰官舟資數兩渡江即畀舟子或曰何多也<lb/>
　師云彼曰舟資故與之又某施一衲值十五金遇寒<lb/>
　乞即以衣之張獻忠破省之前師指東門謂人曰此<lb/>
<pb n="KR2k0046_WYG_074-7b"/>
　竈竇也又曰城内皆圏猪張屠李屠至矣每五更沿<lb/>
　街呼呌謝檀越佈施大難到盍早為計癸未元旦忽<lb/>
　不見六月闔省及於難<hi>以上舊通志</hi>
漢陽府<lb/>
　漢董仲孝感人明一統志董永之子生而靈異能使<lb/>
　鬼京山潼泉地多毒蛇書符鎮之蛇絶岳州安鄉縣<lb/>
　苦水書符石上立縣東南隅水不至有不信者掘地<lb/>
　欲窮其趾愈掘愈深趾不可見水患如故<lb/>
<pb n="KR2k0046_WYG_074-8a"/>
　唐九真仙女九真山有九仙女飛昇石及煉丹井<hi>舊</hi>
　<hi>通志</hi>
　駱僧嵩陽有駱禪師坐禪石傍有泉相傳師卓錫於<lb/>
　此有泉湧出<hi>舊通志</hi>
　明明徹不知何許人洪武初掛錫興國寺為都綱寺<lb/>
　遭元末兵燹徹經理營搆遂再盛徹有識力通書義<lb/>
　嘗賦梅花詩三十首老年退居陽臺一日㣲恙具湯<lb/>
　沐更衣索筆書偈從容而逝<lb/>
<pb n="KR2k0046_WYG_074-8b"/>
　死心和尚黄岡貢生袁中甫也因遭坎壈削髪於京<lb/>
　師崇國寺蕭方伯丁泰王同知袗與為禪侣公安袁<lb/>
　宏道兄弟招之作呉越遊已而歸愛大别山水遂卓<lb/>
　錫焉於藏經閣後築室一區以養母<lb/>
　陳孝子江西人著麻衣孝服往來江漢間不知其名<lb/>
　字但肩一畫像云其母形所到處即卜卦伺其母之<lb/>
　喜怒喜則留不喜則去飲食笑啼皆在焉尤與漢上<lb/>
　李太常宗魯善謂有夙因館於李嘗大書完養厚植<lb/>
<pb n="KR2k0046_WYG_074-9a"/>
　匾額贈李字大如箕至今存焉又善屬對熊石門督<lb/>
　學常出雲臺將名即以雲臺將對之逆對而上文從<lb/>
　字順如夙搆萬厯中告李曰吾當解去已而玉柱雙<lb/>
　垂曰吾心頭若熱吾當返至期果返嘆曰大道之難<lb/>
　言如此遂瞑後七日李使遇之劉家隔以扇書七言<lb/>
　絶句附謝太常始知其尸解也<hi>以上舊通志</hi>
皇清生生道人不知姓名或曰江漢間人行符水方藥<lb/>
　　於咸寧蒲圻間多奇驗有孝亷郭翹中家一室東<lb/>
<pb n="KR2k0046_WYG_074-9b"/>
　　邊地忽軟如泥不可下足屋瓦欲傾請於道人乃<lb/>
　　罡步植符而地復故順治初蒲圻周生見道人負<lb/>
　　葫蘆行賣藥問之曰吾偶寓跡仙棗亭詰朝可相<lb/>
　　訪次早登亭無所遇不知所之<lb/>
　　楊錬師字易生蒲圻人遊江漢間自言年已百嵗<lb/>
　　黄虀白飯誨人以修身明道之學旋遊太和未幾<lb/>
　　即返曰山中人具殺機不可與處於月湖中結茅<lb/>
　　以居自是絶粒惟日啖泉水一勺乆之端坐而逝<lb/>
<pb n="KR2k0046_WYG_074-10a"/>
　　炎暑三日夜顔色猶有生氣<lb/>
　　正義黄陂人參天童和尚以聞爆竹聲開悟機鋒<lb/>
　　圓捷晚年歸楚開法席於素山尋坐化<hi>以上舊通</hi>
　　<hi>志</hi>
黄州府<lb/>
　周釋寳掌指月録中印度人威烈王十二年降神左<lb/>
　掌握拳七嵗祝髪乃展因名寳掌魏晉間東遊此土<lb/>
　旋至五臺復南歴衡嶽舊通志載卓錫黄梅居雙峯<lb/>
<pb n="KR2k0046_WYG_074-10b"/>
　遂成叢社後過廬山抵白下邂逅達磨訪南海復返<lb/>
　雙峯自周威烈丁夘降生至唐髙宗顯慶二年示寂<lb/>
　實一千七十二年故五燈㑹元稱千嵗寳掌云<lb/>
　晉羅致福明一統志黄梅人修道於縣北鳯凰臺丹<lb/>
　成一日於簷下洗手水腥乃曰龍有病乎可瘳也明<lb/>
　晨有秀士以首疾謁福曰可示正形俟我北郊毋驚<lb/>
　人民尋往見一龍伏坎中斫其腦出白蜈蚣一傅以<lb/>
　丹丸龍徐徐騰去後名其地為乾龍池致福於元康<lb/>
<pb n="KR2k0046_WYG_074-11a"/>
　中冲舉<lb/>
　麻姑續文獻通考後趙石勒時麻胡秋女其父猛悍<lb/>
　人畏之築城晝夜不止雞鳴乃息姑有恤民之心假<lb/>
　作雞鳴羣雞皆應衆工乃止父覺欲撻之姑懼而逃<lb/>
　入石洞修道後於城北石橋飛昇追者不及名其洞<lb/>
　曰仙姑橋曰望仙<lb/>
　南北朝宋益字儒上明一統志宋益廟注青州人為<lb/>
　番禺刺史棄官隠黄梅之黄齡洞有道術能役鬼神<lb/>
<pb n="KR2k0046_WYG_074-11b"/>
　救疾元嘉末邑大旱縣尹劉弼往洞禱求宋延入圍<lb/>
　碁數日辭歸市朝已易後人立祠祀之<lb/>
　菩提流支中印度人梁武時與達磨同來震旦示寂<lb/>
　於多雲山譯經藏為流支疏<hi>舊通志</hi>
　唐費郎君名光輝廣濟人母劉氏餉夫於田震雹晝<lb/>
　晦有龍漦之異自是體不平有異僧以三丸和墨汁<lb/>
　飲之三年而生郎君不喜乳喜嚥澗中水數嵗與羣<lb/>
　兒戲水塾師詣河濵罵之忽雷雨山中水起四顧大<lb/>
<pb n="KR2k0046_WYG_074-12a"/>
　霧遂失郎君所在越數日忽自來踞於庭曰吾龍也<lb/>
　三年將俱往至期果以父母去故居明水山側鄉人<lb/>
　於其地立廟祀之<lb/>
　三仙女何許陳三姓廣濟靈東鄉人結為姊妹入山<lb/>
　修真大中元年雷雨作仙樂隠隠雲霧中遙見三女<lb/>
　頃之莫知所之馬蹄履跡留山上人異之建祠山畔<lb/>
　有泉湧出旱則取水禱雨<lb/>
　張連翹黄梅縣女道士年八九嵗持瓶汲水見井中<lb/>
<pb n="KR2k0046_WYG_074-12b"/>
　有蓮花如小盤漸出井口往取便縮不取又出如是<lb/>
　數四遂墜井衆人怪乆不還往視見連翹立井水中<lb/>
　及出忽得笑疾頃之復云饑求食日食數斗每夜置<lb/>
　瓶餚卧所覺即食之如是六七日乃聞食臭自爾不<lb/>
　食嵗時或進三數顆棗父母因命出家年十八晝日<lb/>
　獨坐見天上雨錢及黄藥三丸遽起取之吞二丸便<lb/>
　死頃之復醒覺力彊神清天寳末忽悲辭父母如有<lb/>
　所適百姓縣官皆見五色雲擁一寳輿自天而下競<lb/>
<pb n="KR2k0046_WYG_074-13a"/>
　來觀視連翹初無所覺雲亦消散然自是兩脅相合<lb/>
　形體枯悴而無所食矣<hi>以上舊通志</hi>
　釋道信指月録姓司馬氏世居河内後徙於蘄州廣<lb/>
　濟縣初禮三祖粲師求解脱師曰誰縛汝信曰無人<lb/>
　縛師曰何更求解脱乎遂大悟武徳甲申嵗師却返<lb/>
　蘄春往破額山太宗三詔不起後坐逝葬山畔廣徳<lb/>
　間諡大醫禪師<lb/>
　𢎞忍指月録黄梅人先為破額山中栽松道者嘗請<lb/>
<pb n="KR2k0046_WYG_074-13b"/>
　於四祖曰法可得聞乎祖曰汝已老脱有聞其能廣<lb/>
　化耶若再來吾尚可遲汝乃去行水邊見一女子浣<lb/>
　衣揖曰寄宿得否女曰我有父兄可往求之曰諾我<lb/>
　即敢行女首肯之遂回䇿而去女周氏季子也歸輙<lb/>
　孕父母大惡逐之已而生一子以為不祥因抛濁港<lb/>
　中明日見泝流而上氣體鮮明大驚遂舉之成童隨<lb/>
　母乞食里人呼為無姓兒後遇信大師得法坐化於<lb/>
　破額山夀七十有四示滅建塔於黄梅東山諡大滿<lb/>
<pb n="KR2k0046_WYG_074-14a"/>
　禪師<lb/>
　慧能新州人流移南海指月録姓盧氏父行瑫母李<lb/>
　氏三嵗父喪鬻薪供母一日聞客誦金剛經至應無<lb/>
　所住而生其心有所感悟乃來黄梅叅五祖忍大師<lb/>
　便就舂米之役一日㑹衆傳法弟子神秀為偈書壁<lb/>
　云身似菩提樹心如明鏡臺時時勤拂拭勿令惹塵<lb/>
　埃能不識字聞之請人書曰菩提本無樹明鏡亦非<lb/>
　臺本來無一物何處惹塵埃忍見之遂傳法為六祖<lb/>
<pb n="KR2k0046_WYG_074-14b"/>
　諡大鑒禪師<lb/>
　神秀開封人姓李氏舊唐傳燈録神秀師事五祖𢎞<lb/>
　忍𢎞忍深器異之謂其懸解圓照張説嘗問道執弟<lb/>
　子之禮退謂人曰禪師威徳巍巍王霸之器也<lb/>
　令珪蘄州三角山僧姓韓氏涿州人山多虎師住悉<lb/>
　遁去因號為伏虎禪師<lb/>
　二梵西竺人隋唐間住蘄州之長流寺後移圓峯山<lb/>
　頂建刹旱禱輙應<lb/>
<pb n="KR2k0046_WYG_074-15a"/>
　道悟結茅於黄梅紫雲山即寳掌故址將新老寺有<lb/>
　老人前拜曰吾烏沙潭龍也㝠罰當死請救之悟問<lb/>
　汝能易形乎曰能乃化小蟲伏襟帶間是夕雷雨大<lb/>
　作不能害明日老人拜曰非師幾腥此山矣請助工<lb/>
　水取之井米取之石如其言寺成遂止是為雲門禪<lb/>
　宗之祖<lb/>
　道初為五祖侍者有年住龍華寺機辯峻捷門人罔<lb/>
　知造詣一日謂衆曰昨日離城市白雲空往還松風<lb/>
<pb n="KR2k0046_WYG_074-15b"/>
　清耳目端的勝人間有頃脱然而逝<lb/>
　白崖蘄州髙谿寺僧有人願從其教師曰汝凡胎也<lb/>
　引入山間刳滌五臟途人驚往視之尋覔弗獲惟見<lb/>
　一石齒刺山麓儼然白崖形其下有石刻詩云金殿<lb/>
　重重鈴動風有龍飛入碧雲中晚來落盡山前雨人<lb/>
　借僧房鶴借松<hi>以上舊通志</hi>
　宋劉仙女仙女父居黄梅縣東宻峯之側女未笄父<lb/>
　出耕豫言隂晴宜持簑與否皆驗後入山不知所在<lb/>
<pb n="KR2k0046_WYG_074-16a"/>
　土人祠之名仙女洞<hi>舊通志</hi>
　丐者趙生髙安人敝衣蓬髪未嘗洗沐好飲酒醉輙<lb/>
　毆罵市人一見即能道人宿疾與平生善否元豐中<lb/>
　蘇子由謫筠忽來見語以養生養性之説自言生於<lb/>
　周甲寅今百二十七自臍以上骨如龜殻心以下骨<lb/>
　如鋒刄兩骨植其間不合如指乆之求書往黄州謁<lb/>
　東坡遂留半嵗坡歸從行至興國為所畜駿騾踶死<lb/>
　興國守楊繪具棺𦵏諸野元祐初二蘇還京有蜀僧<lb/>
<pb n="KR2k0046_WYG_074-16b"/>
　法震來言雲安酒家逢一丐者云姓趙在黄州識蘇<lb/>
　學士為我致聲問其狀良是時興國守朱彦博之子<lb/>
　在坐歸語其父亟發瘞視之惟一杖及兩脛骨耳<hi>舊</hi>
　<hi>通志</hi>
　土主世傳宋西蜀人張姓行七稱張七相公明一統<lb/>
　志張相公廟注宋時麻城縣人張行七毁沿江淫祠<lb/>
　繫獄邑有火災釋而捍之跨烏騅執朱挺指火火滅<lb/>
　遂至縣西北五腦山人馬俱化後人建祠祀焉宋封<lb/>
<pb n="KR2k0046_WYG_074-17a"/>
　紫㣲侯明封助國順天王<lb/>
　師戒居蘄州五祖山春渚録東坡前身為五祖戒和<lb/>
　尚故坡嶺外詩云父老争看烏角巾應縁曽現宰官<lb/>
　身溪邊古路三乂口獨坐斜陽數過人又志林雲庵<lb/>
　夢同子由及蜀僧聰迓五祖戒既而三人夢皆同東<lb/>
　坡書至云旦夕相見三人喜出城迎之<lb/>
　法演指月録蘄州五祖法演禪師綿州鄧氏子年三<lb/>
　十五始棄家祝髪受具始謁圓照本禪師再謁浮山<lb/>
<pb n="KR2k0046_WYG_074-17b"/>
　逺禪師逺一日語師曰吾老矣恐虚度子光隂可往<lb/>
　依白雲與雲問答領悟獻偈雲特印可後命分座開<lb/>
　示方來崇寧三年入滅山摧石隕四十里内巖谷震<lb/>
　吼<lb/>
　明栁夫人其先蜀人大父秉忠父正皆仕元夫人生<lb/>
　而靈異齠年遇賊掠之不屈加刄無所傷賊驚愕舁<lb/>
　歸稍長好道及䜟緯術歸龍氏子且有子矣大父謀<lb/>
　抗明兵夫人言天命有在不聴遂與壻敗死夫人為<lb/>
<pb n="KR2k0046_WYG_074-18a"/>
　俘洪武元年放還溯行江上晝夜波濤光怪隨舟至<lb/>
　陽邏虎頭磯止焉乃踞其巔績麻七日有老叟袖符<lb/>
　籙一巻授之曰明此役鬼神驅六丁矣是夕風雷拔<lb/>
　木鷙獸潛藏荆榛頓豁適鄧將軍愈討麻陽道陽邏<lb/>
　㣲服往見夫人曰將軍不輿乎愈命將士試與角皆<lb/>
　禁不得發夫人知愈輕麻陽乃曰將軍無輕敵脱有<lb/>
　急吾當助之愈問其徴曰羣鴉作陣愈進討果失利<lb/>
　天忽晦㝠羣鴉翔集見夫人緋衣躍馬空中霹靂山<lb/>
<pb n="KR2k0046_WYG_074-18b"/>
　震轉石揚沙愈乗之大勝麻陽遂平歸奏太祖賜封<lb/>
　妙真夫人後夫人欲建泰嶽祠而難其材值木筏蔽<lb/>
　江而下乃以一絲繫績具筏膠不行商乃輸木建祠<lb/>
　磯上後年九十解去<hi>舊通志</hi>
　萬福敦續文獻通考字玉山羅田人幼攻舉子業棄<lb/>
　去投塔山寺為僧名道璣善踵息修鍊不噉<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>麫鹽<lb/>
　酪旁通風角堪輿奇門符水尤聖於醫繪蘭有清韻<lb/>
　其他譜琴擊劍蹴踘躧蹻雜伎種種入能品語人禍<lb/>
<pb n="KR2k0046_WYG_074-19a"/>
　福多奇中人問以故曰太清無<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>雲誠則明矣遊霍<lb/>
　山以青龍河有佳氣居之明年忽謂主人曰靈鶴夜<lb/>
　至倘余假寐幸亟呼出户也是夜風聲如驟瓦甓盡<lb/>
　鳴主人舉炬視之則羣鶴集竹稍仆壓牆屋呼玉山<lb/>
　不應入户窺之正襟趺坐逝矣年九十二初以術授<lb/>
　陶仲文能白晝招鶴謂曰行之可致富貴嘉靖間仲<lb/>
　文膺殊寵詢其師贈玉山清㣲神霄演法真人<lb/>
　梅道人居蘄水竹瓦店農人也得異人術乃掘土室<lb/>
<pb n="KR2k0046_WYG_074-19b"/>
　可容膝坐卧其中五十餘年其子日以糜粥數甌餉<lb/>
　之子死孫繼之寢處置黄庭經一巻時時展視人叩<lb/>
　其道黙而不言朱顔豐澤肌膚膩如脂土室外雪深<lb/>
　二三尺不冠而出徘徊氷凌中不寒年八十餘坐逝<lb/>
　即土室封之<hi>舊通志</hi>
　釋法幢姓李氏黄梅永福鄉人為四祖寺僧逝後有<lb/>
　廣濟安樂鄉余志玉家生子自言吾法幢也識舊物<lb/>
　不爽人呼再來僧仍居前寺永樂間召至京師賜居<lb/>
<pb n="KR2k0046_WYG_074-20a"/>
　報恩寺焉<lb/>
　香林正徳間至黄梅住老寺之白雲洞洞有虎乳兒<lb/>
　香林叱之虎哮吼去趺坐洞中七日未火食人異之<lb/>
　静鑑居黄梅妙髙山嵗種芋三百六十本日噉其一<lb/>
　攻苦精進慧鑑渾圓至今肉身在焉<lb/>
　無念名深有東山熊氏子少孤披剃徧遊諸方嘗參<lb/>
　一名宿值鋤𤓰茄次師請開示宿即指曰黄𤓰茄子<lb/>
　參四十年後忽有省原不識文字自是偈頌書札口<lb/>
<pb n="KR2k0046_WYG_074-20b"/>
　占如流晚年入黄栢山建禪林請益者輙罵諸方有<lb/>
　天童打黄栢罵之語<lb/>
　雲峯俗姓張蘄水人正徳丙子年生少出家遊方六<lb/>
　十年歸里故人無一存者惟朱氏媼識之以正嘉事<lb/>
　叩之皆不曉但曰當時三公廟前止數家不如今之<lb/>
　多闤闠也明末壬申年化去夀一百一十七嵗官奉<lb/>
　常為作夀僧傳<lb/>
　徳心住三角山白雲庵不識字惟司炊爨拜觀音願<lb/>
<pb n="KR2k0046_WYG_074-21a"/>
　通文一日傾浄水處生蓮花一枝因閉闗三年遂得<lb/>
　頓悟悉解諸經並博通文字言晴雨輙驗之蜀所居<lb/>
　寺後有大石數十丈欲崩勢屹屹壓瓦上師向石上<lb/>
　坐誦心經即合不復墜蜀人為開道塲<lb/>
　撮米和尚栖羅田雲山洞中日止食米一撮一趺坐<lb/>
　輙七日問休咎多驗臨化令其徒投骨水中不沉<hi>以</hi>
　<hi>上舊通志</hi>
皇清山鐸名真在徳化縣李氏子出家悟道住黄梅四<lb/>
<pb n="KR2k0046_WYG_074-21b"/>
　　祖寺復住浠川華桂寺預定化日期至端坐書偈<lb/>
　　曰從無量刦來與衆生為伍將此皮骨送入江河<lb/>
　　喂魚鼈鰕蟹濟衆生饑苦免占檀那地土浩浩長<lb/>
　　波是吾歸所擲筆大喝一聲而逝<hi>舊通志</hi>
　　戒顯太倉人順治間住黄梅四祖寺顯儒家子既<lb/>
　　出家苦習頭陀行無書不讀開四祖萬工池得三<lb/>
　　峯法至今人稱四祖顯云<hi>舊通志</hi>
安陸府<lb/>
<pb n="KR2k0046_WYG_074-22a"/>
　晉葛洪晉書列傳字穉川句容人少好神仙𨗳養之<lb/>
　法從祖元呉時學道得仙以其煉丹祕術授弟子鄭<lb/>
　隠洪就隠學習得其法聞交阯出丹砂求為勾漏令<lb/>
　後止羅浮山煉丹優游著述所著内外篇凡一百一<lb/>
　十六篇年八十一卒顔色如生體亦柔軟世以為尸<lb/>
　解云舊通志載隠於當陽紫葢山<lb/>
　南北朝張元始居荆門好黄老能隠形易貌年一百<lb/>
　十六告别所知而歿湘東王奇之留其枕<hi>舊通志</hi>
<pb n="KR2k0046_WYG_074-22b"/>
　唐司馬子㣲明一統志台州人煉丹於内方山丹成<lb/>
　後人名其村曰馬仙村李太白集子㣲謂余有仙風<lb/>
　道骨可與神遊入極之表乃著大鵬遇希有鳥賦以<lb/>
　自廣<lb/>
　釋承皓指月録荆州軍玉泉僧依大力院出家後遊<lb/>
　方㕘北塔廣和尚發明心要得大自在三昧製犢鼻<lb/>
　褌書歴代祖師名字曰惟有文殊普顯較些子且書<lb/>
　於帶故叢林目為皓布褌示寂門人圍繞師笑曰吾<lb/>
<pb n="KR2k0046_WYG_074-23a"/>
　年八十一老死舁尸出兒郎齊著力一年三百六十<lb/>
　日言畢而逝<lb/>
　白乳廣明中住彌勒院戒行精専黄巢兵殘郢復二州<lb/>
　脇之不從巢怒欲殺之刄方加頸白乳涌出巢大驚<lb/>
　異後竟為亂兵所害人收其遺骸為浮圖𦵏之<hi>舊通志</hi>
　五代知節禪師開運中結廬荆門西山荆南高氏出<lb/>
　師攻伐道由荆門知節告以成敗悉驗師還乃伐藤<lb/>
　為牀以薦節每荷笠下山即雨嘗驅猛虎與之並遊<lb/>
<pb n="KR2k0046_WYG_074-23b"/>
　結廬潭上蛟龍避焉<hi>舊通志</hi>
　宋楊仙失其名宣政間道人嘗寄郢州朱司户家數<lb/>
　載落魄不羈狂飲自如朱不少厭一日酒酣曰我辭<lb/>
　世矣無疾而逝𦵏山中後二載朱住京師忽見於道<lb/>
　言笑如舊詰所以不言朱歸發墓視之乃空棺因創<lb/>
　塔於墓<hi>舊通志</hi>
　張道清明一統志郢州人熈寧間入九宫山修道光<lb/>
　宗疾召治之以符水進輙愈修醮夕光景如晝賜號<lb/>
<pb n="KR2k0046_WYG_074-24a"/>
　真君寧宗書欽天瑞慶宫賜之<lb/>
　竟脱郢州林溪僧僧問如何是無縫塔師曰復州城<lb/>
　曰如何是塔中人曰龍興寺嘗卓錫於纂子山泉水<lb/>
　湧出<hi>舊通志</hi>
　明從鉉字又鉉一字鼎熺安陸人正統八年母夢湘<lb/>
　子入室而生骨相奇偉篤好黄老之術謝婚聘辭父<lb/>
　遊嵩華遇異人授大還藥丹成雲迹靡定萬厯庚寅<lb/>
　郡守阮屏麓自述昔遊太華偶失路遇鉉指引見道<lb/>
<pb n="KR2k0046_WYG_074-24b"/>
　貌軒舉問姓氏年已百六十嵗矣後聞入華山絶巘<lb/>
　不知所終<hi>舊通志</hi>
　碧天自蜀入荆門四十餘年一日謂其徒曰吾當西<lb/>
　矣坐禪榻合掌跏趺火自内焚及胸尚誦佛號不已<lb/>
　須㬰化去<hi>舊通志</hi>
徳安府<lb/>
　唐胡紫陽居隨州飱霞樓吸景煉氣與李白元丹邱<lb/>
　演數人高談混元金書玉訣白贊其身揭日月心飛<lb/>
<pb n="KR2k0046_WYG_074-25a"/>
　蓬萊特為訪之以求得其精術<hi>舊通志</hi>
　釋大用不知何許人元和七年行脚至安陸石佛山<lb/>
　趺坐其麓忽舉杖得前梁瓦如許藏土隙中因卓錫<lb/>
　焉示寂建墖於山之陽嵗旱齋沐掃墖輙雨萬厯間<lb/>
　邑令髙一迪過此强起視之尚緘目作笑容髪已垂<lb/>
　肩爪盤於膝高曰生耶刺之赤液徐出少焉四山雲<lb/>
　合風雷俱作高百拜悔罪封扄而去後好事者再為<lb/>
　啟視則枯矣<hi>舊通志</hi>
<pb n="KR2k0046_WYG_074-25b"/>
　宋唐風仙名守澄隨州人幼入武當姿貌清奇杖頭<lb/>
　常掛葫蘆數十往來均房間郡守程進令開闢武當<lb/>
　預道人吉凶多奇中常叱辱人被叱者即䝉福慶人<lb/>
　以風仙稱之或立積雪或卧道路常有虎豹守衛後<lb/>
　莫知所在<hi>舊通志</hi>
　元魯洞雲名大宥號洞雲子應山人幼入武當學道<lb/>
　遍歴南北至元乙亥偕汪正常開復武當往紫霄南<lb/>
　巖年八十餘以道著逺近㸃墨片紙可療異疾解化<lb/>
<pb n="KR2k0046_WYG_074-26a"/>
　之日顔面若童子<hi>舊通志</hi>
　王真人徳安人修煉於零陵之元和山元初賜觀額<lb/>
　為萬夀宫封懿徳真人徴入朝遂不復返<hi>舊通志</hi>
　明趙童洪武初乞食應城竟莫詳其年披鶉衣繫瓢<lb/>
　杖頭治病立愈雪天輙露坐去坐丈許無雪溽暑坐<lb/>
　卧赤日中身無汗垢日居應城不逺出而邑人多於<lb/>
　襄郢荆岳間數數見之江西張真人以舟迎去拜懇<lb/>
　長生術數月無一言加以刑童遽死令人瘞之舁棺<lb/>
<pb n="KR2k0046_WYG_074-26b"/>
　者覺其輕啟視之惟一竹杖存焉<hi>舊通志</hi>
　釋靈山名傳然潘姓家於安陸東郊為郡功曹一日<lb/>
　問法於禧公言下大悟遂祝髪跣足草庵中念佛不<lb/>
　置賊氛之變亦不避賊笑問曰如何成佛曰不殺人<lb/>
　不放火便是活佛賊聞斯言遂擲弓矢羅拜而去<hi>舊</hi>
　<hi>通志</hi>
荆州府<lb/>
　周韋震神仙傳號玉子南郡人少好學衆經周幽王<lb/>
<pb n="KR2k0046_WYG_074-27a"/>
　徵之不出乃嘆曰人生世間日失一日去生轉逺去<lb/>
　死轉近但貪富貴不知養性命盡氣絶雖位為王侯<lb/>
　金玉如山何益於灰土乎獨有神仙度世可以無窮<lb/>
　耳乃師長桑子具受衆術别著道書百餘篇後入崆<lb/>
　峒山合丹白日升天而去<lb/>
　南北朝老尼太清間宜都有老尼誦經於紫竹庵庵<lb/>
　臨溪側一日溪水暴漲老尼大笑擲蒲團於水中趺<lb/>
　坐其上誦普門品順流由漢陽江出清江而去莫知<lb/>
<pb n="KR2k0046_WYG_074-27b"/>
　所之後人因名為師姑溪<hi>舊通志</hi>
　南嶽鄧先生名郁字彦達南史鄧嶽傳荆州建平人<lb/>
　少而不仕隠居衡山極峻之嶺立小板屋兩間足不<lb/>
　下山斷榖三十餘載惟以澗水服雲母屑日夜誦大<lb/>
　洞經梁武帝敬信殊篤起五嶽樓貯之天監十四年<lb/>
　忽見二青鳥悉如鶴大鼓翼鳴舞移晷方去謂弟子<lb/>
　曰求之甚勞得之甚逸青鳥既來期㑹至矣少日無<lb/>
　病而終武帝後令周捨為鄧元傳序其事<lb/>
<pb n="KR2k0046_WYG_074-28a"/>
　隋岑道願明一統志江陵人隋初避難泝三峽至萬<lb/>
　州江南山巖下修煉食黄精百餘嵗而逝唐貞觀十<lb/>
　八年常屬香於商人令往所隠巖下爇之商人不往<lb/>
　濤怒舟不能上乃返爇香波遂平<lb/>
　智者禪師指月録諱智顗荆州華容人姓陳氏年十<lb/>
　八喪二親於果願寺依僧法緒出家隋開皇十七年<lb/>
　十一月二十四日趺坐而逝師始受禪教終乎滅度<lb/>
　居天台二十二年建大道塲一十二所國清最居其<lb/>
<pb n="KR2k0046_WYG_074-28b"/>
　後及荆州玉泉寺等共三十六所度僧一萬五千人<lb/>
　寫經一十五藏造金銅塑畫像八十萬尊事蹟甚廣<lb/>
　按神僧傳釋智顗字徳安姓陳氏頴川人年十八投<lb/>
　湘州果願寺出家後於當陽縣玉泉山立精舍勅給<lb/>
　寺額名曰一音開皇十七年卒於天台山所載小異<lb/>
　未知孰是<lb/>
　慧安神僧傳姓衛氏枝江人大業中開通濟渠追集<lb/>
　夫丁饑殍相望師乞食救之存濟者衆指月録嵩嶽<lb/>
<pb n="KR2k0046_WYG_074-29a"/>
　慧安國師得法黄梅徧歴名勝煬帝常徴師不起唐<lb/>
　髙宗徴師亦不赴武后以師禮迎至輦下景龍中示<lb/>
　寂春秋一百二十八<lb/>
　唐鄧道士相傳居荆州紫霞觀丹成仙去爐旁遺丹<lb/>
　二粒鮑氏二婦吞之亦仙去宋政和間建觀<hi>舊通志</hi>
　盧山人酉陽雜俎荆州人寳厯中常販燒樸石灰往<lb/>
　來於洑南草市時㣲露奇迹賈人趙元卿從之遊言<lb/>
　事多奇驗人争問之惡其煩遂避之復州元卿言盧<lb/>
<pb n="KR2k0046_WYG_074-29b"/>
　生狀貌老少不常亦不見其飲食所論多奇怪<lb/>
　范儕水經注枝江東南富城洲上有精廬儕居之自<lb/>
　言巴東人少遊荆土多盤桓縣界惡衣食蕭散自得<lb/>
　言未來事多驗人心欲見歘然對面尋求之終弗遇<lb/>
　也雖逕跨諸州未嘗見其濟涉<lb/>
　釋道悟指月録婺州東陽張氏子神儀挺異幼而生<lb/>
　知年十四出家精修梵行謁徑山國一受心法服勤<lb/>
　五載復謁石頭言下頓悟後居天皇客無貴賤皆坐<lb/>
<pb n="KR2k0046_WYG_074-30a"/>
　而揖江陵尹僕射裴公稽首問法師接之無加禮裴<lb/>
　愈歸向按指月録有兩道悟一住荆門天王寺係渚<lb/>
　宫崔子玉之裔<lb/>
　崇信指月録澧州龍潭崇信禪師渚宫人也其家賣<lb/>
　餅師少而英異初道悟和尚潛居天皇寺人莫之測<lb/>
　師家於寺巷常日以十餅餽之天皇受之每食畢留<lb/>
　一餅曰吾惠汝以廕子孫師一日自念曰餅是我持<lb/>
　去何以反貽我耶其别有㫖乎遂造而問焉皇曰是<lb/>
<pb n="KR2k0046_WYG_074-30b"/>
　汝持來復汝何咎師聞之頗曉元㫖因投出家皇曰<lb/>
　汝昔崇福善今信吾言可名崇信由是服勤左右師<lb/>
　後詣澧陽龍潭棲止<lb/>
　五代王保義女保義為荆南高從誨行軍司馬生女<lb/>
　不食葷血五嵗通黄庭等經及長夢渡水登山見金<lb/>
　銀宫闕云是方丈仙女數十人中一人曰麻姑相結<lb/>
　姊妹授以琵琶數曲自是數夜一遇一夕復夢麻姑<lb/>
　曰即當相邀明日庭中有白鶴音樂女奄然而逝<hi>舊</hi>
<pb n="KR2k0046_WYG_074-31a"/>
　<hi>通志</hi>
　逺法師江陵人遊靈鷲山有檀越獻柿寄於冬青樹<lb/>
　三年一結實味苦不堪食故大統間有冬青樹生柿<lb/>
　之異<hi>舊通志</hi>
　元侯大中公安人號損齋儒術道業逈出尋常大定<lb/>
　初應召建國醮宣授師號而歸未逾年産芝二莖於<lb/>
　堂七朶色如青玉有詩集傳世學士元明善撰記<hi>舊</hi>
　<hi>通志</hi>
<pb n="KR2k0046_WYG_074-31b"/>
　趙惠宗宜都人得九仙籙祕法忽於縣東北積薪自<lb/>
　焚衆往觀之宗怡然坐火中斯須化為瑞雲仙鶴而<lb/>
　去火既盡其下草猶青得遺詩二首傳於世<hi>舊通志</hi>
　張守清名洞囦號月峽叟宜都人幼習舉子未成棄<lb/>
　去更為縣曹掾年三十二嘆曰河清可待人夀幾何<lb/>
　奈何不早為計退隠於清㣲妙化巖精修上道一日<lb/>
　乗白鶴冲舉<hi>舊通志</hi>
　明癩和尚洪武初年有癩和尚行乞於市腥穢觸人<lb/>
<pb n="KR2k0046_WYG_074-32a"/>
　人皆惡之一日卧佑聖觀中道士費道元問之曰老<lb/>
　衲癩甚亦自覺臭否曰不聞又以薫爐置其側曰香<lb/>
　否曰不聞費曰若是則鼻不能辨香穢矣和尚笑曰<lb/>
　沉檀香滿太虚卻無受處穢惡腥聞太虚亦無染處<lb/>
　子以我為癩耶因解衲示之膚若凝雪道人異之乃<lb/>
　作禮已遽失和尚所在<hi>舊通志</hi>
　好了道人不知何許人亦不知姓氏體貌怪古椎結<lb/>
　芒履性嗜酒飲數石不醉善為巧法奇中能使鬼正<lb/>
<pb n="KR2k0046_WYG_074-32b"/>
　徳間常往來宜都山中叩其姓氏笑而不答但㸃首<lb/>
　曰好了人以故呼為好了道人居無幾大疫道士遍<lb/>
　詣諸疫者家呼曰爾曹急去毋困此一方人也疫遂<lb/>
　止道士亦去莫知所之<lb/>
　雷九功夷陵人生有異相手可過膝少不慧一日有<lb/>
　張道人呼其小字功遂從之遊引入一樓飲食歌舞<lb/>
　非人間有一日欲之長陽令功閉目耳中但聞風聲<lb/>
　俄頃至歸過石門洞道人以土書月峽張仙數字至<lb/>
<pb n="KR2k0046_WYG_074-33a"/>
　今猶存乆之道人辭去遺功以詩功歸輙逆知來事<lb/>
　但曰吾以某日行矣至期卒年僅弱冠大風拔木道<lb/>
　人所遺詩忽失所在卒後三十五日室有火光視之<lb/>
　得功手書别家人詩人以為尸解云<lb/>
　王相監利人補弟子員讀書城南小園月夜輙有黄<lb/>
　冠扣户入與譚黄白術後則當晝亦來相事母極孝<lb/>
　又不欲以牲殺供甘㫖黄冠授以弓小如鈎以筯為<lb/>
　矢命射小雀發輙中往來三年許黄冠忽辭曰吾去<lb/>
<pb n="KR2k0046_WYG_074-33b"/>
　三十年復來比相五十已忘之矣其初度日忽憶前<lb/>
　約亟起詣園則黄冠已至即張筵黄冠因指壁門隙<lb/>
　呼男子美女六七人奏音樂樂畢以土書詩几上前<lb/>
　二句字不可曉中云當年猶有維摩筆今日卻無鍾<lb/>
　子音閒敲幾句乾坤老朗誦一聲天地驚勸君早擲<lb/>
　王喬舄同作崑崙闕上人振衣而去約以中秋蟬鳴<lb/>
　伺我階除是夕蟬自雲中墜鳴不休相舉手拾蟬而<lb/>
　逝越三日如生<lb/>
<pb n="KR2k0046_WYG_074-34a"/>
　朱瘋子不知何許人𩔖癲者居青谿言人禍福多奇<lb/>
　中時乞有餘咸給衆乞一日謂土人吾且死幸瘞吾<lb/>
　衆允之居嵗餘後有見瘋子荷擔而行者衆大駭共<lb/>
　發塜空穴而已<lb/>
　了機形𩔖僧自云從終南山來初居崔家洞一年及<lb/>
　遊鹿苑見招仙巖洞居之嵗餘忽謂人曰吾閉闗幸<lb/>
　為塞垣穴七七日土人如其言一日巖罩濃雲闗門<lb/>
　洞開衆大駭乃相與攀巖開垣穴洞視之不見惟蒲<lb/>
<pb n="KR2k0046_WYG_074-34b"/>
　團草履存焉<lb/>
　羅萬䇿字明獻夷陵人少遊太學有聲仕郡佐視事<lb/>
　輙病退則否因決意致仕當走長安時夢入一古刹<lb/>
　兩沙彌前導至一室有大書法朗二字自是常夢至<lb/>
　其處及解任後道經一寺恍如舊遊須㬰二沙彌前<lb/>
　迎厯厯如夢中至一室則大書法朗二字在焉䇿異<lb/>
　而叩之則曰師祖法朗坐化已乆矣自是䇿每題咏<lb/>
　輙自識為法朗云<hi>以上舊通志</hi>
<pb n="KR2k0046_WYG_074-35a"/>
襄陽府<lb/>
　上古真武明一統志浄樂國王太子也生而神靈察<lb/>
　㣲知逺長而勇猛惟務修行志除邪魔遇紫虚元君<lb/>
　授以道祕遂越東海遊覽又遇天神授以寳劍入武<lb/>
　當山修煉居四十二年功成白日飛昇奉上帝命往<lb/>
　鎮北方披髪跣足躡離坎真精建皂纛𤣥旗統攝𤣥<lb/>
　武之位神威赫然歴代顯著本號𤣥武宋避諱改曰<lb/>
　真武<lb/>
<pb n="KR2k0046_WYG_074-35b"/>
　周鬼谷子續文獻通考晉平公時人姓王名詡居逺<lb/>
　安常入雲夢山採藥得道顔如少童隠居青溪之鬼<lb/>
　谷因以自號蘇秦張儀嘗受捭闔之術三年辭去鬼<lb/>
　谷子曰二子輕喬松之永夀貴一旦之浮榮惜哉處<lb/>
　人間數百嵗後不知所終<lb/>
　漢戴孟神仙傳本姓燕名濟字仲㣲漢明帝時人入<lb/>
　華山及武當山受裴君玉珮金璫經及受石精金光<lb/>
　符復有太㣲黄書能周遊名山舊通志載孟落帽於<lb/>
<pb n="KR2k0046_WYG_074-36a"/>
　武當山之上迄今呼曰落帽峯<lb/>
　馬鳴生神仙傳臨淄人本姓和字君賢少為縣吏捕<lb/>
　賊被傷暫死遇神人以藥救之便活遂棄職隨神周<lb/>
　遊天下勤苦歴年受太陽神丹經三巻歸入山合藥<lb/>
　服之不樂昇天但服半劑為地仙經歴九州五百餘<lb/>
　年後乃白日昇天而去舊通志作歸入武當山合藥<lb/>
　服之未詳何本<lb/>
　隂長生神仙傳新野人漢皇后之親屬聞馬鳴生得<lb/>
<pb n="KR2k0046_WYG_074-36b"/>
　度世之道乃尋求之同時共事者十二人悉歸去惟<lb/>
　長生執禮彌肅鳴生告之曰子真能得道矣乃將入<lb/>
　青城山中煮黄土為金以示之授以太清神丹經丹<lb/>
　成大作黄金十數萬斤以惠貧乏周行天下與妻子<lb/>
　相隨一門皆夀後於平都山仙去舊通志作聞馬鳴<lb/>
　生隠太和山本明一統志<lb/>
　晉竺法慧神僧傳闗中人建元元年至襄陽止羊叔<lb/>
　子寺不受别請屢著神異臨死語人曰吾死後三日<lb/>
<pb n="KR2k0046_WYG_074-37a"/>
　天當暴雨至期果洪雨如注城門水深一丈<lb/>
　劉永常字道通歴陽人少英毅仕羅邑宰博覽羣書<lb/>
　有遯世之志太康中辭官遂上武當結茅於石上不<lb/>
　數年能飛行絶壁自號謝羅仙謂謝宰羅之官也<hi>舊</hi>
　<hi>通志</hi>
　釋道安神僧傳姓衞氏常山扶栁人七嵗讀書再覽<lb/>
　能誦年十二出家至鄴師佛圖澄及石氏將亂與弟<lb/>
　子慧逺四百餘人渡河南遊既達襄陽復宣佛法<lb/>
<pb n="KR2k0046_WYG_074-37b"/>
　惠逺神僧傳本姓賈氏雁門樓煩人年十三隨舅令<lb/>
　狐氏遊學許洛博綜六經尤善莊老年二十一欲渡<lb/>
　江與范宣子共契值中原寇亂南路阻塞時沙門釋<lb/>
　道安立寺於太行恒山𢎞讃像法便與弟惠持俱投<lb/>
　之後聞講般若經豁然而悟舊通志作居襄陽按隋<lb/>
　經籍志沙門衛道安分遣弟子各趨諸方道安與惠<lb/>
　逺之襄陽後至長安苻堅甚敬之<lb/>
　耆域神僧傳天竺人周流華戎靡有常所自發天竺<lb/>
<pb n="KR2k0046_WYG_074-38a"/>
　既達襄陽欲寄載過江船人見梵沙門衣服敝陋輕<lb/>
　而不載船達北岸域亦已渡前行見兩虎虎弭耳掉<lb/>
　尾以手摩其頭虎下道而去<lb/>
　唐龎藴其先衡陽人徙家襄陽指月録字道元世本<lb/>
　儒業少悟塵勞志求真諦唐貞元初謁石頭後參馬<lb/>
　祖悟後以舟盡載珍槖數萬沉之湘流舉家修行將<lb/>
　入滅謂刺史于頔曰但願空諸所有慎勿實諸所無<lb/>
　言訖枕于公膝而化遺命焚棄江湖<lb/>
<pb n="KR2k0046_WYG_074-38b"/>
　劉白雲不知何許人家富好義在江都市遇一道士<lb/>
　謂之曰子有仙骨而流浪塵土中何也因出袖中兩<lb/>
　巻書與之後白雲寓襄州隔江小山上化兵士數千<lb/>
　於其中紫雲帳幄天人侍衛連日不散節度使于頔<lb/>
　疑其妖引兵攻之白雲縱馬與從者四十餘人走漢<lb/>
　水之上蹙波起塵如履平地追之不得<hi>舊通志</hi>
　宋陳摶宋史列傳摶字圖南亳州真源人始四五嵗<lb/>
　戲渦水側有青衣媼乳之自是頴悟日益及長讀經<lb/>
<pb n="KR2k0046_WYG_074-39a"/>
　史百家之書一見成誦悉無遺忘頗以詩名後唐長<lb/>
　興中舉進士不第遂不求禄仕以山水為樂自言嘗<lb/>
　遇孫君仿麞皮處士二人者髙尚之人也語摶曰武<lb/>
　當山九室巖可以隠居摶往棲焉因服氣辟榖歴二<lb/>
　十餘年但日飲酒數杯移居華山雲臺觀後太宗召<lb/>
　見賜號希夷先生<lb/>
　王鼎明一統志襄陽人初寄身醫卜後遇鍾離得仙<lb/>
　術自號王瘋子不見其飲食嘗行江千人見水中有<lb/>
<pb n="KR2k0046_WYG_074-39b"/>
　二鼎影怪問其故曰若欲更見之乎須臾見十影衆<lb/>
　皆驚異真宗召至禁中長揖不拜後辭去不知所之<lb/>
　所著有修真書<lb/>
　田蓑衣不知其名居武當山隠仙巖石室中冬夏止<lb/>
　一蓑衣人因以此稱之隆冬則真氣如蒸盛夏則溫<lb/>
　凉如玉人有疾厄摘一草吹氣與之服即愈常煉九<lb/>
　還大丹端平間失所在今丹室爐竈存焉<hi>舊通志</hi>
　謝天地不知其姓名絶粒不食步履如飛居南巖石<lb/>
<pb n="KR2k0046_WYG_074-40a"/>
　室中石壁萬仞下臨深澗雖猿鶴莫能往來飛行自<lb/>
　若有問者但應之曰謝天地餘無他語人以是名之<lb/>
　後仙去云<lb/>
　曹觀妙名侍徳峴山人幼入道居武當嗣玉龍之派<lb/>
　端平三年罹兵難白膏凝膚畧無血刄者驚拜而去<lb/>
　房長鬚不知其名宋南渡後隠居武當日以栽杉為<lb/>
　事今玉龍宫後杉皆其手植一日忽遇道者曰子神<lb/>
　清矣惜無鬚以手頷之經宿覺有物如絲縈於胸臆<lb/>
<pb n="KR2k0046_WYG_074-40b"/>
　視之鬚已長尺餘甲午三月一日清旦人見雲中隠<lb/>
　隠有跨鶴之形視其故居惟杖履在焉<hi>以上舊通志</hi>
　蔡女仙續文獻通考襄陽人幼喜刺繡忽有老父詣<lb/>
　門請繡鳯眼畢工之日自當指㸃既而繡成老父指<lb/>
　示安眼畢各乗一鳯去人名其地曰鳯林闗<lb/>
　孫寂然名元政嗣業茅山得上清五雷諸法遍禮名<lb/>
　山時江漢罹甲兵之阨武當殿宇為空紹興辛酉首<lb/>
　登武當興復開闢以符水禳禱為民除疾衆皆歸之<lb/>
<pb n="KR2k0046_WYG_074-41a"/>
　數年間殿宇悉備高宗召赴闕稱㫖後還山仙去冠<lb/>
　劍藏於桃源之東<lb/>
　鄧安道寂然弟子幼隨師開復武當盡得其法駕風<lb/>
　鞭霆如響逺邇有疾患者皆趨之奉敕往玉龍始作<lb/>
　正殿頑石壁立黙施神用一夕雷雨破其石嘉泰中<lb/>
　預告徒衆而逝大風拔木移時方散人謂乗風去有<lb/>
　劍瘞宫北云<lb/>
　釋宗頥號慈寛襄陽人父早亡少習儒業二十九嵗<lb/>
<pb n="KR2k0046_WYG_074-41b"/>
　禮真州秀禪師出家元祐中住長蘆寺迎母於方丈<lb/>
　東室製勸孝文葦江集坐禪箴<hi>以上舊通志</hi>
　元汪真常名思真宋丞相伯彦之後入武當山至元<lb/>
　乙亥領徒衆六人開復玉龍黒虎為之引導吉凶預<lb/>
　知後無疾蜕去<hi>舊通志</hi>
　明張三丰遼東懿州人姓譜洪武初至太和山修煉<lb/>
　結庵玉虚宫五樹邊身長七尺美髯如㦸經書一覽<lb/>
　即成誦寒暑惟一箬笠日行千里静則瞑目旬日所<lb/>
<pb n="KR2k0046_WYG_074-42a"/>
　啖升斗輙盡或辟榖數月自若也洪武二十六年九<lb/>
　月二十日自言辭世留頌而逝民人楊軌山等置棺<lb/>
　殮訖臨𦵏發視之三丰復生後入蜀見蜀王又入武<lb/>
　當或遊襄鄧間永樂中遣使尋訪不遇為宫以待之<lb/>
　應顯不測莫知所在時稱張仙云<lb/>
　鄧清陽南巖道士生於元季早嵗入武當從髙士學<lb/>
　黄老又治莊列周易參同龍虎大丹諸書深得其奥<lb/>
　凡所寓興皆有激發在武陵有忘情消白日髙卧看<lb/>
<pb n="KR2k0046_WYG_074-42b"/>
　青山之句所著觀物吟又曰警世文洪武初年呉中<lb/>
　人多有識之者後不知所終<hi>舊通志</hi>
　丘元清富平人洪武初遊武當見張三丰舉為玉龍<lb/>
　宫住持有司以賢才薦於朝授監察御史賜室力辭<lb/>
　弗受轉太常卿每遇大祀天地上宿齋宫諮以雨䁑<lb/>
　之事奏對有驗暇則凝神黙坐一夕謂門徒曰明日<lb/>
　乃吾全歸之辰至期果逝<hi>舊通志</hi>
　麩子李續文獻通考正徳間太和山得道者以其辟<lb/>
<pb n="KR2k0046_WYG_074-43a"/>
　榖但噉麥麩故名荆藩永定王禮聘至寓蘄武當宫<lb/>
　衣破衲不食屢迎入宫祈長生訣不對但云儒者修<lb/>
　身齊家而已賜金帛甚厚皆委棄辭歸王遣十校送<lb/>
　之至漢口卧舟中忽不見後復遣校至山則云尸解<lb/>
　矣校歸又見其持鉢行走如飛<lb/>
　柴道人號五溪崑山人初為太學生其父叔皆進士<lb/>
　父早卒㑹母死請䘏還至潤州作書付家人先歸曰<lb/>
　吾謁武當便還比發書乃遍謝姻黨且與妻訣亟遣<lb/>
<pb n="KR2k0046_WYG_074-43b"/>
　人追至武當業為道人矣師事麩子李傳其煉氣之<lb/>
　法嘗訪范小仙適靖江王以金施范納之道人嘆曰<lb/>
　尚須人豢養耶遂去范尾至光化呼之畧無轉顧意<lb/>
　步履如飛竟不能及<hi>舊通志</hi>
鄖陽府<lb/>
　漢費長房後漢書列傳長房汝南人曽為市掾市中<lb/>
　有老翁賣藥懸一壺於肆頭及市罷輙跳入壺中市<lb/>
　人莫見惟長房見之遂欲從之求道顧家人為憂翁<lb/>
<pb n="KR2k0046_WYG_074-44a"/>
　乃斷一青竹與房身齊使懸之舍家人見之乃長房<lb/>
　身也以為縊死驚號殯之於是隨翁入深山踐荆棘<lb/>
　於羣虎之中獨處不恐又卧於空室以朽索懸萬斤<lb/>
　石於心上衆蛇競來齧索且斷房亦不移復使食糞<lb/>
　糞中有三蟲臭穢特甚房意惡之翁曰子幾得道恨<lb/>
　於此不能成如何長房辭歸翁與一竹杖曰騎此任<lb/>
　所之自至矣既至投杖葛陂中又授一符以主地上<lb/>
　鬼神長房遂乗杖歸未幾至自謂去家若旬日而已<lb/>
<pb n="KR2k0046_WYG_074-44b"/>
　十餘年矣以杖投陂顧視則龍也章懷太子注陂在<lb/>
　今新蔡縣西北舊通志載縣西長望川有化龍堰房<lb/>
　山廟即祀長房未詳何本<lb/>
　南北朝釋寳誌南史陶𢎞景傳沙門釋寳誌者不知<lb/>
　何許人有於宋太始中見之出入鍾山往來都邑年<lb/>
　巳五六十矣齊宋之交稍顯靈跡至梁天監十三年<lb/>
　卒舊通志載今月明山湘溪巔鎖峯橋紫規寺皆坐<lb/>
　禪處<lb/>
<pb n="KR2k0046_WYG_074-45a"/>
　黄衣和尚未傳其名初創保康邑時居猪腸洞一小<lb/>
　庵中嘗衣黄衣因號之凡遇虎豹叱之而馭渡津涉<lb/>
　水衣履不濕後不知所終<hi>舊通志</hi>
　明狗陪僧鄖縣北有<graphic n="KR2224" url="https://raw.githubusercontent.com/kanripo/KR-Gaiji/master/images/KR2224.png" mimeType="image/png"/>溝寺𢎞治中一雲遊僧自蜀<lb/>
　來攜一狗朝夕與之同食三十餘年一日與狗翛然<lb/>
　化去遺一皮在寺中今俗名狗皮寺又稱狗陪寺<hi>舊</hi>
　<hi>通志</hi>
　趙氏不知何許人頭著銅帽重可三斤冠唐巾其上<lb/>
<pb n="KR2k0046_WYG_074-45b"/>
　眉長五寸辮而繫之巾不火食或巢居或巖棲或宿<lb/>
　人簷下往來無定跡初住一山多古木嘉靖丙辰忽<lb/>
　移於竹之滄浪山人問其故答曰此山將童矣未幾<lb/>
　三殿告災採木使者果童其山<hi>舊通志</hi>
　八里川孫氏素悍一日有道人募食孫予之若有秘<lb/>
　語狀既去孫忽發狂每夜大呌夫厭甚欲擊之孫覺<lb/>
　抱一雄雞奔騰如雲至小八里巖壁上往來如登平<lb/>
　地雞亦鳴啼不已夫至視之大呌曰爾去孫娘娘不<lb/>
<pb n="KR2k0046_WYG_074-46a"/>
　食人間烟火若不相忘於丁巳年八月十五日取我<lb/>
　骸骨於此言訖不見至今露匣一半風雨不壞<hi>郡志</hi>
　　方伎<hi>附</hi>
武昌府<lb/>
　晉王廙名畫記字世將臨沂人善屬詞工書畫過江<lb/>
　後為書畫第一時鎮軍謝尚於武昌昌樂寺造東塔<lb/>
　戴若思造西塔並請廙畫<lb/>
　南北朝蔡鐵善卜為南郡王義宣府史王鎮武昌於<lb/>
<pb n="KR2k0046_WYG_074-46b"/>
　内齋見一白䑕縁屋梁上命左右射得之納函中命<lb/>
　鐵卜之鐵曰白色之䑕背明面户彎弧射之絶其左<lb/>
　股腹孕五子三雄二雌若不見信剖腹而知王命剖<lb/>
　之如其言賜錢萬貫<hi>舊通志</hi>
　唐朱翁鄂州道者得縮地術築室穿池環布果藥手<lb/>
　種松檜皆成十圍而未嘗遊於城市有州將陳士明<lb/>
　幼而勇居常以鬬雞為事每狎翁翁曰爾孺子無賴<lb/>
　吾試戲爾士明之居相去二三百步翁以酒飲之使<lb/>
<pb n="KR2k0046_WYG_074-47a"/>
　其歸取雞來鬬自辰而還至酉不達度其所行逾五<lb/>
　十里顧視不越百步士明亟返拜求恕翁笑曰孺子<lb/>
　更敢侮我乎士明曰不敢翁乃釋之<hi>舊通志</hi>
　明呉偉分省人物考字次翁江夏人少孤貧善畫與<lb/>
　俗寡諧一言不合輙投硯去成化間成國公某以小<lb/>
　仙呼之因以為號憲宗召至閣下授錦衣鎮撫待詔<lb/>
　仁智殿偉有時大醉被召蓬首垢面曳破皂履踉蹌<lb/>
　行中官扶掖以見上大笑命作松泉圖偉跪翻墨瀋<lb/>
<pb n="KR2k0046_WYG_074-47b"/>
　信手塗抹而風雲慘慘生屏幛間左右皆動色上歎<lb/>
　曰真仙筆也偉出入掖廷權貴人求畫多不與因數<lb/>
　短之乃放歸孝宗即位復召見便殿閱畫稱㫖授錦<lb/>
　衣百户賜畫狀元印章按楚㑹存書稱偉嘗遇龎眉<lb/>
　老人擊石得髓偉飲其半遂以畫名事尤奇絶<lb/>
　趙夢弼字肖野先世浠川人徙居江夏年至八十因<lb/>
　呼肖翁家世善醫精脉法凡診諸病者以一二語發<lb/>
　其隠投藥立效胡方伯病且死邀翁至發藥兩匕而<lb/>
<pb n="KR2k0046_WYG_074-48a"/>
　痊赴人之急百里外中夜叩門無不應者既老猶杖<lb/>
　以往嵗大疫煮藥如池全活甚衆年八十八卒<lb/>
　羅錬江夏人故儒家深醫學診脉斷人生死不爽御<lb/>
　史李某吐墨痰診之曰是殆有所思不遂也李起拜<lb/>
　曰神醫也吾少貧㛰李氏為婦翁所嫌離去婦為我<lb/>
　死故致此病耳服藥立愈楚王妃周氏㣲恙診之曰<lb/>
　是殆不起即在今午時妃猶飲食言笑王不信俄中<lb/>
　風逝一傭人自言某覺首在下足在上何也羅俯思<lb/>
<pb n="KR2k0046_WYG_074-48b"/>
　良乆目地下鐵杵可重六十斤曰汝試捧而上下之<lb/>
　如是者三曰愈乎曰愈矣首在上足在下矣問故曰<lb/>
　汝以用力傷經絡心故逆轉特為反正之諸如此𩔖<lb/>
　著醫書授其子一日其子乗醉為人視疾錬怒曰奈<lb/>
　何以人性命為戲焚其書無傳者<hi>以上舊通志</hi>
皇清胥秉哲字匡生黄岡籍江夏人性頴異博通書史<lb/>
　　家世業醫哲尤深悟其理嘗遊呉㑹燕豫間遇沉<lb/>
　　病投劑即痊有徐某妻孕而疾延診脉曰倐隠倐<lb/>
<pb n="KR2k0046_WYG_074-49a"/>
　　現尺中有神非癥非痞結為狐形以藥投之果産<lb/>
　　異物年中丞夫人病革已就木哲後至觀其色以<lb/>
　　為可活乃藥於木中須㬰聞聲息竟獲再生王方<lb/>
　　伯女患痘已死哲見曰生氣猶存藥之而起其他<lb/>
　　神效多𩔖此著有診法精㣲等書子肇慶習其業<lb/>
　　孫元長江夏廪貢<lb/>
漢陽府<lb/>
　唐童志髙孝感人有異術一日以旱刺泉范公塘謂<lb/>
<pb n="KR2k0046_WYG_074-49b"/>
　其弟子曰吾若駕龍入泉窟當索符亟與我及志髙<lb/>
　從水中出手索符手有毛弟子大駭走志髙遂沒不<lb/>
　出土人祠之至今禱雨多應<hi>舊通志</hi>
皇清陳五太字健夫漢陽人精岐黄術能知人死生凡<lb/>
　　診視隨手輙應不趨權貴御史呉達及郡縣屢請<lb/>
　　俱鑿坏而避喜與寒士交年八十卒里中舉人范<lb/>
　　儀作傳子泌孫夢龍皆善醫謹厚亦如之<lb/>
　　李序韓字原漢漢陽人善畫花鳥畫成張壁間蹲<lb/>
<pb n="KR2k0046_WYG_074-50a"/>
　　立四旁逺近静窺其偏反飛鳴之態身自作勢以<lb/>
　　曲摹之少不如意即碎去性介潔畏見俗人片語<lb/>
　　不合輙作色而遁常有監司持金索畫力却不應<lb/>
　　監司怒命役往拘潛匿古廟龕下三日不食終弗<lb/>
　　就晚年能書工作詩月煆季煉有唐人風年六十<lb/>
　　餘而卒無子<lb/>
黄州府<lb/>
　唐道泓續文獻通考黄州人幼為沙門與天官侍郎<lb/>
<pb n="KR2k0046_WYG_074-50b"/>
　張敬之厚善所言吉凶無不騐嘗為張説視宅見東<lb/>
　北隅有三坎丈餘泓曰公富貴一世而已諸子將不<lb/>
　終説懼將平之泓曰割他肉補瘡痏無益也後説子<lb/>
　汚禄山斥死<lb/>
　宋龎安時宋史列傳安時字安常蘄水人兒時讀書<lb/>
　過目成誦家世醫父授以脉訣安時曰是不足學學<lb/>
　黄帝扁鵲通其説時出新意辯綸不可屈父大驚已<lb/>
　病瞶乃益讀靈樞太素甲乙諸秘書及經傳百家之<lb/>
<pb n="KR2k0046_WYG_074-51a"/>
　涉醫道者遂著難經辯主對集木草補遺為人治病<lb/>
　立愈病家持金謝不取有婦産且七日不下安時令<lb/>
　持湯熨其腰腹自為拊摩上下有間微痛舉子人問<lb/>
　故安時曰兒出胞手持母腸藥石之所不及吾捫兒<lb/>
　手針其虎口即縮取兒視之果然其神妙𩔖此年五<lb/>
　十八病作門人請自診笑曰吾察之乆矣且出入息<lb/>
　亦脉也今胃氣絶死矣後數日卒<lb/>
　元葉如菴黄岡儒醫診視有方撰傷寒大易覽一編<lb/>
<pb n="KR2k0046_WYG_074-51b"/>
　為時所宗<lb/>
　樊子晉麻城人讀書明理審病察脉預知人十年生<lb/>
　死醫家宗之<hi>以上舊通志</hi>
　明楊先春蘄水人膂力絶倫有大盜刼其家先春舉<lb/>
　石磑盛茶飲之盜驚散去又嘗被盜春曰我與若較<lb/>
　騎射可乎乃揚鞭走馬衝突於槐栁之下已而伸手<lb/>
　抱槐樹以雙足夾馬懸半空中盜大恐而去㑹蘄州<lb/>
　紅旗賊衆數千人駐羊角尖當事檄先春督剿春手<lb/>
<pb n="KR2k0046_WYG_074-52a"/>
　拔樹起以為器械擒其魁賊平復隨征麻陽洞有功<lb/>
　子以官力辭不受里人呼為楊公健八<lb/>
　陶仲文黄岡人故姓潘父為陶氏養子因以為姓仲<lb/>
　文少為掾喜方術授符水訣於羅田萬玉山又從邵<lb/>
　元節遊嘉靖初元節得幸㑹宫中黒𤯝見薦仲文代<lb/>
　已試之妖果絶扈駕南巡授神霄保國宣教髙士嵗<lb/>
　餘進神靈保國𢎞烈宣教振法通真忠孝秉一真人<lb/>
　領道教事尋加少保禮部尚書進少師少傅兼少保<lb/>
<pb n="KR2k0046_WYG_074-52b"/>
　明代元勲無兼三孤者時論榮之二十九年春不雨<lb/>
　上問仲文奏疑有寃獄上釋都御史胡纉宗等是夜<lb/>
　大雨封恭誠伯死年八十賻恤甚厚隆慶初追奪官<lb/>
　爵籍其家<hi>以上舊通志</hi>
　宋子京黄岡人學舉子業不售去而學醫乆之悟素<lb/>
　問靈樞六腑内外穴穴相應又心智洞朗一望即知<lb/>
　病源有巡道無他病但不能食郡守以子京進子京<lb/>
　曰且無往當先觀之巡道出子京從輿上一觀乃敝<lb/>
<pb n="KR2k0046_WYG_074-53a"/>
　衣冠垢汙而進巡道不悦出而語人曰病瘳矣次日<lb/>
　呼子京入則美其衣冠巡道曰昨日不如此大致余<lb/>
　怒子京曰昨日垢敝乃醫公者也公生平常得喜病<lb/>
　一怒而喜消病愈便能食矣遊㑹城中見舁棺者漏<lb/>
　血一滴子京曰此可生也問之則婦以難娩死呼其<lb/>
　夫開棺針之娩一男母子俱全嘗視郡守脉謂十年<lb/>
　後當領西南節鉞然必墜下頦至十年撫蜀果病且<lb/>
　兩月急走人邀子京治之子京至入署交拜以手掖<lb/>
<pb n="KR2k0046_WYG_074-53b"/>
　撫軍起而下頦已上矣<lb/>
　萬全字宻齋羅田諸生隠於醫著書甚多尤精痘疹<lb/>
　一日在鄉先生家有兩新婦進欲全避鄉先生曰萬<lb/>
　先生老無妨也兩婦入年俱二十餘全曰此皆未痘<lb/>
　痘將作矣一可救一不可救越一月兩婦布痘果如<lb/>
　其言遊郡城有布痘者死已半日全過其門視之曰<lb/>
　可活置汙泥中三日痘復發進藥數匕而蘓有豪少<lb/>
　年聞其名不為心服一日佯大病重幃宻室呼全診<lb/>
<pb n="KR2k0046_WYG_074-54a"/>
　脉全診之曰越十五日當死不可救何須藥少年掀<lb/>
　幃叱之曰我何病聊試汝耳全曰診視如此不知病<lb/>
　也果至十四日病死<hi>舊通志</hi>
　龎鹿門蘄州人幼從李時珍作本草綱目視神農多<lb/>
　三千品視唐本草多一千五百品視陳希夷著多五<lb/>
　百品凡蟲魚鳥獸草木天地内外無所不包又復考<lb/>
　核詳究盡生生變變之妙鹿門得瀕湖之學不肯輕<lb/>
　出以試人至老乃出有客耳聾數十日以補藥投之<lb/>
<pb n="KR2k0046_WYG_074-54b"/>
　不效就鹿門理脉曰胃家火也客曰耳屬腎與胃何<lb/>
　涉鹿門曰公未知素問靈樞耳胃經絡起某處過於<lb/>
　耳旁或於食時則聾更甚一匕而愈州守夫人病瘧<lb/>
　診之曰此瘧勿藥有喜但過十日當血下夫人不悦<lb/>
　遂不請其方越十日而夫人血下邀鹿門亦一匕而<lb/>
　愈好説素問靈樞醫家罕有知者<hi>舊通志</hi>
　朱顯綬字熙菴廣濟人少有隠徳喜讀書尤深於易<lb/>
　精卜筮常學丹術於王雲鵠登樓設榻足不履地者<lb/>
<pb n="KR2k0046_WYG_074-55a"/>
　數年自是解觀天象知世變有幾先之哲避江濵人<lb/>
　士依之以安<hi>舊通志</hi>
安陸府<lb/>
　明黄升字啟東京山名醫善察脉有分巡戚某晨興<lb/>
　忽疾作不語呼升視之升曰脉與症不應乃詢其左<lb/>
　右云夜食烹雞升曰此必食後就寢有蜈蚣過口鼻<lb/>
　中毒耳為處劑投之立甦戚猶未信乃更烹雞置寢<lb/>
　處果有蜈蚣三自牀頂而下又有王氏二子俱諸生<lb/>
<pb n="KR2k0046_WYG_074-55b"/>
　母病請升治之診脉曰微恙耳數濟愈二子并以脉<lb/>
　示升升驚曰二君脉俱不佳明年相繼歿又廪生張<lb/>
　才仕病升診之曰無恙君賤脉至當防試事明年督<lb/>
　學至果停其廪其他奇中皆𩔖此<hi>舊通志</hi>
　李守貞居白鶴觀有道術能於掌中起雷大旱請雨<lb/>
　結壇如常法刻期須應至日於鴨嘴山雲霧中見壯<lb/>
　繆公髙冠擁劍現已而洪雨如注李易其裔徒也頗<lb/>
　傳其術嘗為天門人祈雨有應縣官以匹馬謝之<hi>舊</hi>
<pb n="KR2k0046_WYG_074-56a"/>
　<hi>通志</hi>
　孔蓑衣嘉靖間道人過京山就賣菜兒吃蘿菔欣然<lb/>
　與二枚孔曰汝明日微有財已而從食店求食店人<lb/>
　叱之孔曰勿叱不乆此且為赤地明日店果火賣菜<lb/>
　兒於餘燼中拾得銀半錢<hi>舊通志</hi>
徳安府<lb/>
　五代馬處謙安州人病瞽鬻筮自給有一人謁筮謂<lb/>
　處謙曰子之筮未臻其妙能從我遊乎乃隨往陶仙<lb/>
<pb n="KR2k0046_WYG_074-56b"/>
　觀授星算之訣誡之曰子有官禄終於五十二嵗處<lb/>
　謙得訣事多奇中後從趙匡明入蜀官至中郎金紫<lb/>
　果五十二而卒<hi>舊通志</hi>
　宋僧智縁宋史列傳智縁隨州人善醫嘉祐末召至<lb/>
　京師每察脉知人貴賤休咎診父脉而能道其子吉<lb/>
　凶所言如神士大夫争造之熙寧中王韶謀取青唐<lb/>
　上言番族重僧而僧結鄂特且拉主部帳甚衆請智縁<lb/>
　與俱至邊神宗召見賜白金遣乗傳而西稱經畧大<lb/>
<pb n="KR2k0046_WYG_074-57a"/>
　師智縁徑入番中説結鄂特且拉歸化他族俞龍珂等<lb/>
　皆書欵韶頗忌惡之言其撓邊事召還以為右街首<lb/>
　坐卒<lb/>
　明呉彦徳隨州人少業儒屢試不售棄就醫凡有疾<lb/>
　病不瘳者咸詣其家欣然療之遇窮困者凍與衣饑<lb/>
　與糧鄉人稱為篤行君子子旻舉於鄉<hi>舊通志</hi>
荆州府<lb/>
　周養由基楚人左傳成公十六年晉侯及楚師戰於<lb/>
<pb n="KR2k0046_WYG_074-57b"/>
　鄢陵潘尫之子黨與由基蹲甲而射之徹七札焉吕<lb/>
　錡射共王中目王召由基與之兩矢使射吕錡中項<lb/>
　伏弢以一矢復命國䇿養由基善射去楊葉百步射<lb/>
　之百發百中吕氏春秋荆王有神白猿王自射之則<lb/>
　搏樹而嬉使養由基射之始調弓矯矢未發猿擁樹<lb/>
　而號一發中之王大悦<lb/>
　秦南公楚人善言隂陽識興廢之數嘗曰楚雖三户<lb/>
　亡秦者必楚也漢藝文志南公十三篇在隂陽家流<lb/>
<pb n="KR2k0046_WYG_074-58a"/>
　漢司馬季主史記日者傳楚人賣卜於長安東市宋<lb/>
　忠賈誼同日休沐遊於卜肆季主方與弟子辨天地<lb/>
　之道日月之運隂陽吉凶之本二大夫再拜謁季主<lb/>
　復理前説數千言莫不順理於是攝衣而起再拜辭<lb/>
　行<lb/>
　晉桓石䖍晉書桓彛傳龍亢人孫䖍小字鎮惡有才<lb/>
　幹趫捷絶倫從父豁在荆州於獵圍中見猛獸被數<lb/>
　箭而伏諸督將素知其勇戲令拔箭石䖍因急往拔<lb/>
<pb n="KR2k0046_WYG_074-58b"/>
　得一箭猛獸跳石䖍亦跳高於猛獸復拔得一箭以<lb/>
　歸<lb/>
　南北朝陸法和北齊書列傳法和不知何許人隠江<lb/>
　陵百里洲耆老自幼見之容色常定人莫能測入高<lb/>
　要紫石山無故去俄蠻賊果亂人以為前知侯景遣<lb/>
　將任約擊湘東王曰侯景無足慮蜀賊將至已果然<lb/>
　一戰殄之軍次白帝謂人曰城旁有諸葛弩鏃一斛<lb/>
　許掘之如其言至襄陽城北大樹下畫地令子弟掘<lb/>
<pb n="KR2k0046_WYG_074-59a"/>
　得龜放之在江夏慮梁室衰嘗聚兵欲襲襄陽元帝<lb/>
　止之法和謂帝疑已乃還州堊其城門白衣坐葦席<lb/>
　及聞元帝敗著凶服哭之<lb/>
　庾季才北史列傳季才字叔弈新野人八世祖滔家<lb/>
　於南郡江陵縣季才幼穎悟十二嵗通易好占元象<lb/>
　居喪以孝聞梁湘東王繹引授外兵參軍西臺建累<lb/>
　遷中書郎領太史令封宜昌伯勸還都不從俄而江<lb/>
　陵覆滅周文帝一見深加優禮令參掌太史初荆覆<lb/>
<pb n="KR2k0046_WYG_074-59b"/>
　亡衣冠士人多沒為賤季才散所賜財物購求親故<lb/>
　周文感悟令免梁俘為奴婢者數千口宇文䕶執政<lb/>
　問以天道徴祥對曰頃上台有變不利宰輔公宜歸<lb/>
　政天子請老私門及䕶夷滅特賜粟帛遷太史中大<lb/>
　夫封臨潁伯後加開府儀同三司及隋文帝為丞相<lb/>
　嘗夜召問天時人事季才曰天道精㣲難以悉察竊<lb/>
　以人事卜之符兆已定縱言不可公得為箕潁事乎<lb/>
　帝黙然開皇元年授散騎常侍帝將遷都夜與高熲<lb/>
<pb n="KR2k0046_WYG_074-60a"/>
　蘇威定議季才旦奏圖記龜兆允襲宜遷徙帝愕然<lb/>
　曰何其神也遂詔施行九年出為均州刺史仁夀三<lb/>
　年卒季才局量寛𢎞術業優博篤於行義志好賔遊<lb/>
　常為文酒之㑹所著靈臺秘苑一百二十巻垂象志<lb/>
　一百四十二巻地形志八十七巻子質孫儉俱有學<lb/>
　識傳其業<lb/>
　唐僧那酉陽雜爼荆州陟屺寺僧善照射每言照射<lb/>
　之法凡光長而摇者鹿貼地而明滅者兔低而不動<lb/>
<pb n="KR2k0046_WYG_074-60b"/>
　者虎又言夜格虎時必見三虎并來旁挾者虎威也<lb/>
　當刺其中者虎威入地得之可却百邪虎初死記其<lb/>
　頭所藉處候月黒夜掘之掘時必有虎來吼擲前後<lb/>
　不足畏乃虎之魂也深二尺當得物如琥珀葢虎目<lb/>
　沉淪入地所為耳<lb/>
　王彦伯荆州道士唐國史補彦伯自言醫道將行列<lb/>
　三四竈煮藥於庭老幼塞門而請彦伯曰熱者飲此<lb/>
　寒者飲此風者飲此氣者飲此各負錢帛來酬無不<lb/>
<pb n="KR2k0046_WYG_074-61a"/>
　效者酉陽雜爼裴尚書子忽暴中病衆醫拱手迎彦<lb/>
　伯視之候脉良乆曰都無疾乃煑散數味入口而愈<lb/>
　裴問其狀彦伯曰中無鰓鯉魚毒也其子果食鱠得<lb/>
　病裴初不信乃鱠鯉魚無鰓者令左右食之其疾悉<lb/>
　同始大驚服<lb/>
　白皎荆州人有法術河陽從事樊宗仁過江陵為舟<lb/>
　子王升所侮因笞之易他舟上峽不旬日舟忽失纜<lb/>
　篙棹皆不能制舟人曰此舟已為讐人所禁歴石灘<lb/>
<pb n="KR2k0046_WYG_074-61b"/>
　必沉溺不如先具備焉翌日至灘船果覆賴有備得<lb/>
　免宗仁與僕䕃於樹下及夜深忽見山獠五人列坐<lb/>
　皆挟利刄宗仁大呼語以故山獠曰峽中行此術者<lb/>
　甚衆唯王升者非白皎弗可制吾為若延之明日皎<lb/>
　至掃地為壇步立中央呼召王升不絶口良乆乃至<lb/>
　則王升形魂焉皎數以罪狀升號泣而去宗仁解衣<lb/>
　贈皎皎不受後至江陵訪王升皎召之夕已死<hi>舊通</hi>
　<hi>志</hi>
<pb n="KR2k0046_WYG_074-62a"/>
　薛少尹寓居渚宫荆南節判司空薫與京兆杜無隠<lb/>
　及蜀梁震俱稱進士常訪少尹一日薛謂薫曰閣下<lb/>
　與京兆勿議求名必無所遂杜亦不夀惟梁秀才者<lb/>
　此舉必達登第後一命不沾也後皆如其言<hi>舊通志</hi>
　王棲霞字湘川寓江陵白鷺湖善治易所居手植桃<lb/>
　成行時比之董奉棲霞笑曰吾獨利其花核袪風𨗳<lb/>
　氣耳每清旦布蓍為人決事取貲僅足一日計大厯<lb/>
　中有老父持百錢來筮卦成棲霞驚曰家去此幾何<lb/>
<pb n="KR2k0046_WYG_074-62b"/>
　老父往矣不然將仆於道老父出棲顧百錢乃紙也<lb/>
　因悟其所騐之辰則棲霞甲子乃歎曰吾雖少而學<lb/>
　易不自意能幽入鬼鑒死復何憾即沐浴更新衣而<lb/>
　終<hi>舊通志</hi>
　梁新武陵醫士崔鉉鎮渚宫時有富商船居中夜暴<lb/>
　亡至明氣猶未絶新聞之乃與診視曰此乃食毒也<lb/>
　問其僕曰汝主翁尋常嗜何物曰好食竹雞每年不<lb/>
　下數百隻新曰竹雞喫半夏必半夏毒也命絞薑汁<lb/>
<pb n="KR2k0046_WYG_074-63a"/>
　灌之良乆甦崔聞而異之資以僕馬錢帛入京致書<lb/>
　於朝士聲名大振仕至尚醫奉御<hi>舊通志</hi>
　張仕政酉陽雜爼荆州外科善治傷折有軍人損脛<lb/>
　求治張飲以藥酒破肉取碎骨一片大如兩指塗膏<lb/>
　封之數日如舊二年餘脛忽痛問張張曰前所出骨<lb/>
　寒之則痛可遽往覓也果獲於牀下以温湯洗貯於<lb/>
　絮中痛即止<lb/>
　宋劉童子善相及命術遊荆南謂夏侯嘉正曰君將<lb/>
<pb n="KR2k0046_WYG_074-63b"/>
　來須及第亦有清職惟須清貴已俸外有百金横入<lb/>
　不病則死後官至正言餘皆騐<hi>舊通志</hi>
　明黎福榮監利人善風角洪武初年召見卜事屢騐<lb/>
　上顧謂曰汝可方袁天綱矣遂賜名天綱授官寵異<lb/>
　之復官其子楚章為鴻臚寺序班<hi>舊通志</hi>
　鄧權監利人善風角嘗戍武昌隨楚王入朝時永樂<lb/>
　在燕亦來朝同宿邸第以物命之卜果騐因大書明<lb/>
　鑑二字賜焉<hi>舊通志</hi>
<pb n="KR2k0046_WYG_074-64a"/>
　艾𢎞監利人善鍼炙診脉知人生死嵗月多所全活<lb/>
　不責其報用薦入為太醫院官督學使病召𢎞往視<lb/>
　望見輙曰公之金木俱病豈飲後常露坐耶督學使<lb/>
　起謝一藥而愈<hi>舊通志</hi>
　李恒江陵人從父宦粤喜施子遂棄儒業醫父止之<lb/>
　恒曰家世以來冠進賢者不下十餘人何愛一第恒<lb/>
　自料為官亦無補且材力俱不足濟人不如學醫遂<lb/>
　以醫擅一時里中病疫者恒攜僕挈藥囊偕行遍診<lb/>
<pb n="KR2k0046_WYG_074-64b"/>
　其脉藥之或舉家不起則留一僕以伺日餽薪米愈<lb/>
　乃已<hi>舊通志</hi>
　葛天爵監利人少治醫術見同列無愈已者遂徧訪<lb/>
　湖山遇一道士於江上與語輙解登舟語數月遂精<lb/>
　脉理用藥每奇中<hi>舊通志</hi>
　萬拱監利人能詩神於醫術著醫學大成傷寒指南<lb/>
　若干巻惜多散亡病源一書尤前此所未有然性頗<lb/>
　矜直懶晉接有召者輙以病辭而饋以方焉<hi>舊通志</hi>
<pb n="KR2k0046_WYG_074-65a"/>
襄陽府<lb/>
　漢張機名醫録南陽人名機仲景其字也舉孝亷官<lb/>
　至長沙太守以宗族二百餘口建安紀年以來未及<lb/>
　十稔死者三之二而傷寒居其七乃著論二十二篇<lb/>
　證外合三百九十七法一百一十二方善醫者云仲<lb/>
　景著傷寒論誠不刋之典按舊通志作棘陽人<lb/>
　晉王叔和唐甘伯宗名醫傳西晉高平人性度沉静<lb/>
　傳通經方精意診處尤好著述其書纂岐伯華陀等<lb/>
<pb n="KR2k0046_WYG_074-65b"/>
　論脉要訣所成叙隂陽表裏辨三部九候分人迎氣<lb/>
　口神門條十二經二十四氣奇經八脉五臟六腑三<lb/>
　焦四時之疴纎悉具備咸可按用凡九十七篇宋林<lb/>
　億等校正按舊通志載因亂僑寓襄陽著書行世<lb/>
　<lb/>
　<lb/>
　<lb/>
　湖廣通志巻七十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻一百十二</head> <lb/>
    <p>
<pb n="KR2k0046_WYG_112-1a"/>
欽定四庫全書<lb/>
　湖廣通志巻一百十二<lb/>
　　藝文志<lb/>
　　碑記<lb/>
　漢<lb/>
　　　楚相孫叔敖碑　　　　　　　無名氏<lb/>
楚相孫君諱饒字叔敖本是縣人也六國時期思屬楚<lb/>
楚都南郢南郢即南郡江陵縣也君受純靈之精懐絶<lb/>
<pb n="KR2k0046_WYG_112-1b"/>
世之才有大賢次聖之質少見岐首虵對其母泣吾將<lb/>
死母問其故曰吾聞見岐首虵者死今日見之母曰若<lb/>
奈之何曰吾殺之行數十步念獨吾死可豈復命他人<lb/>
見之死為因埋掩其形母曰若無憂焉其隂徳元善遂<lb/>
為父母九族所異及其為相布政以道考天象之度敬<lb/>
授民時聚藏於山殖物於藪宣導川谷陂障源泉溉灌<lb/>
陂澤隄防湖浦以為池沼鍾天地之美收九澤之利以<lb/>
殷潤國家家富人喜優贍樂業式序在朝野無螟蜮豐<lb/>
<pb n="KR2k0046_WYG_112-2a"/>
年蕃庶人有曾閔貞孝之行四民美好從容中節髙梱<lb/>
改幣一朝而化其憂國忘私乗馬三年不别牝牡繼髙<lb/>
陽重黎伍舉子文之統其忠信亷勇禮樂文章軌儀同<lb/>
制其富國充民明天時盡地力庭堅禹稷不能踰也専<lb/>
國權寵而不榮華一旦可得百金至殁齒而無分銖之<lb/>
蓄破玉玦不以寳財遺子孫始終若矢去不善如絶絃<lb/>
辟患害於無形徹節髙義敦良奇介自曹臧孤竹吳札<lb/>
子罕之倫不能驂也生於季末仕於靈王立溷濁而澄<lb/>
<pb n="KR2k0046_WYG_112-2b"/>
清處幽暗而昭明其遺武餘典恨不與羲黄帝代同世<lb/>
世為列姬國在朝廷其意常墨墨若冠章甫而坐塗炭<lb/>
也病甚臨卒將無棺槨令其子曰優孟曾許千金貸吾<lb/>
孟故楚之樂長與相君相善雖言千金實不貸也卒後<lb/>
數年莊王置酒以為樂優孟乃言孫君相楚之功既忼<lb/>
慨髙歌曲曰貪吏不可為而可為亷吏可為而不可為<lb/>
貪吏而不可為者當時有汚名而可為者子孫以家成<lb/>
亷吏而可為者當時有清名而不可為者子孫困窮披<lb/>
<pb n="KR2k0046_WYG_112-3a"/>
褐而賣薪貪吏常苦富亷吏常苦貧獨不見楚相孫叔<lb/>
敖亷潔不受錢涕泣數行若投首王王心感動覺悟問<lb/>
孟孟具列對即求其子而加封焉子辭父有命如楚不<lb/>
忘亡臣社稷圖而欲有賞必於潘國下濕墝埆人所不<lb/>
貪遂封潘鄉即固始也三九無嗣國絶祀廢固始令段<lb/>
君夢見孫君則存其後就其故祠為架廟屋立石銘碑<lb/>
春秋蒸嘗明神報祚即歳遷張掖太守及期思縣宰段<lb/>
君諱光字世賢魏郡鄴人庶慕先賢體徳充恭篤古遵<lb/>
<pb n="KR2k0046_WYG_112-3b"/>
舊奉履憲章欽翼天道五典興通攷籍祭祠祗肅神明<lb/>
臨縣一載志在惠康葬枯粟乏愛育黎烝討掃醜𩔖鰥<lb/>
寡是矜杜偽養善顯忠表仁感想孫君迺發家訓興祀<lb/>
立壇勤勤愛敬念意自然刻石銘碑千載表績萬古標記福<lb/>
祐期思縣興士熾孫氏蒙恩漢延熹三年五月二十八日立<lb/>
　晉<lb/>
　　　故使持節侍中太傅鉅平成侯羊公之碑<lb/>
　　　　　　　　　　　　　　　　李與初<lb/>
<pb n="KR2k0046_WYG_112-4a"/>
公諱祜字叔子泰山南城人也其先晉羊舌大夫之胄<lb/>
當漢中興始自南陽家於岱野纓冕相繼九世於公矣<lb/>
顯祖南陽太守考上黨太守咸有能名公承俊烈之髙<lb/>
風明哲之盛代徳擅規模仁成慈惠其器量宏深容度<lb/>
廣大浩浩乎固不可測巳其志節言行卓爾不羣神遊<lb/>
𤣥默散志青雲𢎞之以道籍博之以藝文於是仁聲逺<lb/>
耀芳風遐流十有七上計吏察孝亷州郡不肯就郡公<lb/>
休之四府並命盤桓累載乃公車徵拜中書侍郎秘書<lb/>
<pb n="KR2k0046_WYG_112-4b"/>
監於時當晉之盛實揚英俊乃引公為相國從事中郎<lb/>
遷中領軍遇革命之期任受禪之㑹秉文經武以集大<lb/>
晉之祚皇采増輝帝威逺邁偉絶代之風𢎞唐虞之緒<lb/>
帝嘉厥庸醻以大國公乃逡巡固讓裁居小邦天子仍<lb/>
復公中軍將軍散騎常侍内釐王度外綏區域嚴恭寅<lb/>
畏帝命允飭運國威於勾陳握皇樞於紫極於時之盛<lb/>
未有上公者也拜衞將軍尚書僕射以揆天機崇成大<lb/>
業帝道緝熙泰階永肅以江冦未平乃召公都督荆州<lb/>
<pb n="KR2k0046_WYG_112-5a"/>
諸軍侍中車騎將軍開府辟命乃養民募財開斥國界<lb/>
創築五城以防冦衛境然後闡敷皇風懐逺以徳𢎞大<lb/>
同之業思王道之則齊其士人均其利澤軍無虞警民<lb/>
不疲勞農工田疇百姓布野羣黎被徳殊俗望風吳人<lb/>
感服襁負而至者四萬餘口進位征南大將軍公雖享<lb/>
有茅土歴登台階吐食下士貳於姬公方將壹戎吳境<lb/>
保國弔民然後偃甲戢兵辭功退身以優游初好此公<lb/>
之素志也㑹遘篤疾春秋五十有八咸寧四年十有一<lb/>
<pb n="KR2k0046_WYG_112-5b"/>
月庚寅薨於京邑天子痛悼遣使持節追贈侍中太傅<lb/>
南城侯印綬賻弔加於常也及其葬上親臨過車騎諡<lb/>
曰成侯天子以公徳髙勛大而屢辭封爵故復建南城<lb/>
之國特以奉公公誓讓終始上未之許及其薨也夫人<lb/>
夏侯氏追公克讓之志遂不以殮公自出身以暨於終<lb/>
忠言不輟於口嘉美不廢於心成其業不處其功勤其<lb/>
勲不榮其禄儀型言行動為世範暨六年春平吳䇿詔<lb/>
曰故太傅鉅平侯羊祜造建平吳之規潛謀逺畧與衆<lb/>
<pb n="KR2k0046_WYG_112-6a"/>
殊慮勲業不遂然蕩滅之計皆悉如祜䇿固能平曠世<lb/>
之冦極黎民之惠勛烈𢎞著而寵不逮身其遣使以克<lb/>
定之功䇿告祜廟昔漢氏封蕭何夫人為侯以崇顯元<lb/>
功亦古人之令典封祜夫人為萬歳鄉君食邑五千戸<lb/>
賜絹萬疋於是故吏髙文奚亷等僉以公徳髙而志平<lb/>
位優而行恭徽猷被於江漢羣生涉其風者貪夫反亷<lb/>
懦夫立志雖夷惠之操奮乎百世曷以尚徳<hi>闕</hi>未殞奇<lb/>
謀潛畧清<hi>闕</hi>遺緒靡所寘心乃立碣石刋勒盛軌永表<lb/>
<pb n="KR2k0046_WYG_112-6b"/>
風烈焉其詞曰天臨有晉乃降皇輔猗歟惟公應期協<lb/>
矩聰哲神睿乃文乃武淵淵其度翼翼其明孝思以形<lb/>
乃耀髙風辭爵讓榮為而不有志凌太清如何不弔中<lb/>
年<hi>闕</hi>殞<hi>闕/</hi>未<hi>闕/</hi>　是表是旌<hi>以上缺字石碑剝落無考</hi>
　南北朝<lb/>
　　　頭陀寺碑記　　　　　　　<hi>齊</hi>王　屮<lb/>
蓋聞挹朝夕之池者無以測其淺深仰蒼蒼之色者不<lb/>
足知其逺近況視聽之外若存若亡心行之表不生不<lb/>
<pb n="KR2k0046_WYG_112-7a"/>
滅者哉是以掩室摩竭用啓息言之津杜口毗邪以通<lb/>
得意之路然語彝倫者必求宗於九疇談隂陽者亦研<lb/>
幾於六位是故三才既辨識妙物之功萬象巳陳悟太<lb/>
極之致言之不可以巳其在兹乎然爻繫所筌窮於此<lb/>
域則稱謂所絶形乎彼岸矣彼岸者引之於有則髙謝<lb/>
四流推之於無則俯𢎞六度名言不得其性相隨迎不<lb/>
見其終始不可以學地知不可以意生及其涅槃之蘊<lb/>
也夫幽谷無私有至斯響洪鐘虚受無來不應況法身<lb/>
<pb n="KR2k0046_WYG_112-7b"/>
圓對規矩㝠立一音稱物宫商潛運是以如來利見迦<lb/>
維托生王室慿五衍之軾拯溺逝川開八正之門大庇<lb/>
交喪於是𤣥關幽鍵感而遂通遥源濬波酌而不竭行<lb/>
不捨之檀而施洽羣有唱無縁之慈而澤周萬物演勿<lb/>
照之明而見窮沙界導亡機之權而功濟塵劫時義逺<lb/>
矣能事畢矣然後拂衣雙樹脫屣金沙惟恍惟惚不皦<lb/>
不昧莫繫於去來復歸於無物因斯而談則棲遑大千<lb/>
無為之寂不撓焚燎堅林不盡之靈無歇大矣哉正法<lb/>
<pb n="KR2k0046_WYG_112-8a"/>
既没象教陵夷穿鑿異端者以違方為得一順非辨偽<lb/>
者比微言於目論於是馬鳴幽讚龍樹虚求並振頽綱<lb/>
俱維絶紐䕃法雲於真際則火宅晨涼曜慧日於康衢<lb/>
則重昏夜曉故能使三十七品有樽俎之師九十六種<lb/>
無藩籬之固既而方廣東被教肄南移周魯二莊親昭<lb/>
夜景之鑒漢晉兩明並勒丹青之飾然後遺文間出列<lb/>
刹相望澄什結轍於山西林逺肩隨乎江左矣頭陀寺<lb/>
者沙門釋慧宗之所立也南則大川浩汗雲霞之所沃<lb/>
<pb n="KR2k0046_WYG_112-8b"/>
蕩北則層峰削成日月之所迴薄西眺城邑百雉紆餘<lb/>
東望平皋千里超忽信楚都之勝地也宗法師行潔珪<lb/>
璧擁錫來游以為宅生者縁業空則縁廢存軀者惑理<lb/>
勝則惑亡遂欲捨百齡於中身殉肌膚於猛鷙班荆䕃<lb/>
松者久之宋大明五年始立方丈茅茨以庇經象後軍<lb/>
長史江夏内史㑹稽孔府君諱覬為之薙草開林置經<lb/>
行之室安西將軍郢州刺史江安伯濟陽蔡使君諱興<lb/>
宗復為崇基表刹立禪誦之堂焉以法師景行大迦葉<lb/>
<pb n="KR2k0046_WYG_112-9a"/>
故以頭陀為稱首後有僧勤法師貞節苦心求仁養志<lb/>
纂修堂宇未就而没髙軌難追藏舟易逺僧徒閴其無<lb/>
人榱椽毁而莫構可為長太息矣惟齊繼五帝洪名紐<lb/>
三王絶業祖武宗文之徳昭升嚴配格天光表之功洪<lb/>
啓興復是以惟新舊物康濟多難步中雅頌驟合韶濩<lb/>
炎區九譯沙場一候粤在於建武焉乃詔西中郎將郢<lb/>
州刺史江夏王觀政藩維樹風江漢擇方城之令典酌<lb/>
龜蒙之故實政肅刑清於是乎在寧逺將軍長史江夏<lb/>
<pb n="KR2k0046_WYG_112-9b"/>
内史行事彭城劉府君諱諠智刄所遊日新月故道勝<lb/>
之韻虚往實歸以此寺業廢於已安功墜於幾立慨深<lb/>
覆簣悲同棄井因百姓之有餘間天下之無事庀徒揆<lb/>
日各有司存於是民以悅來工以心競亘丘被陵因髙<lb/>
就逺層軒延袤上出雲霓飛閣逶迤下臨無地夕露為<lb/>
珠網朝霞為丹艧九衢之草千計四照之花萬品崖谷<lb/>
共清風泉相渙金姿寳相永藉閒安息心了義終焉游<lb/>
集法師釋曇珍業行淳修理懐淵逺今屈知寺任永奉<lb/>
<pb n="KR2k0046_WYG_112-10a"/>
神居夫民勞事功既鏤文於鐘鼎言時稱伐亦樹碑於<lb/>
宗廟世彌積而功宣身逾逺而名劭敢寓言於彫篆庶<lb/>
髣髴乎衆妙其詞曰質判𤣥黄氣分清濁涉器千名含<lb/>
靈萬族淳源上派澆風下黷愛流成海情塵為岳皇矣<lb/>
能仁撫期命世乃睠中土聿來迦衞奄有大千遂荒三<lb/>
界殷鑒四門幽求六歳亦既成徳妙盡無為帝獻方石<lb/>
天門渌池祥河輟水寳樹低枝通莊九折安步三危川<lb/>
靜波澄龍翔雲起耆山廣運給圍多士金粟來儀文殊<lb/>
<pb n="KR2k0046_WYG_112-10b"/>
戾止應乾動寂順民終始法本不然今則無滅象正雖<lb/>
䦨希夷未缺於昭有齊式揚洪烈釋網更維𤣥津重枻<lb/>
維此名區禪慧攸托倚據崇巖臨睨通壑溝池湘漢堆<lb/>
阜衡霍膴膴亭皋幽幽林薄媚兹邦后法流是挹氣茂<lb/>
三明情超六入眷言靈宇載懐興葺丹刻翬飛輪奐離<lb/>
立象設既闢睟容巳安桂深冬煥松疎夏寒神足游息<lb/>
靈心往還勝幡西振貞石南刋<lb/>
　唐<lb/>
<pb n="KR2k0046_WYG_112-11a"/>
　　　麓山寺碑　　　　　　　　　李　邕<lb/>
夫天之道也東仁而首西義而成故清泰所居指於成<lb/>
事者巳地之徳也川浮而動岳鎮而安故耆闍<hi>闕</hi>
　　　　　　寺大抵厥旨元同是以回向度門躔於<lb/>
郭右仰止淨域列乎岩巔寳堂岌嶪於太虚道樹森捎<lb/>
於曾渚無風而林壑肅穆<hi>闕</hi>　　　　　　　　未真<lb/>
梵天猶俗名稱殆絶地位嘗髙者不其甚歟麓山寺者<lb/>
晉太始四年之所立也有若法崇禪師者振錫江左除<lb/>
<pb n="KR2k0046_WYG_112-11b"/>
結<hi>闕</hi>　　　　　　　　　　廟棟宇接近雲霧晦㝠<lb/>
赤豹文狸女蘿薜帶山祇見於法眼瀆后依於佛光至<lb/>
請舊居特為新寺禪師洎翌<hi>闕</hi>𢎞聚謀介衆表<hi>闕</hi>
　　　臬有制丘墟盡平太康二載有若法導禪師莫<lb/>
知何許人也默受智印深入證源不懐外縁而見心本<lb/>
無作真性而注福河大起前功重啓靈應神僧銀色化<lb/>
身文餘指定全模標建方面法物増備檀供益崇廣以<lb/>
凌雲之臺疏以布金之地有若法愍禪師者江夏人也<lb/>
<pb n="KR2k0046_WYG_112-12a"/>
空慧雙銓寂用同轡慈目相視淨心相續綜覈萬法安<lb/>
住一歸註大道經究上乗理永託兹嶺克終厥生逮宋<lb/>
元徽中尚書令湘州刺史王公諱僧䖍右軍之孫也信<lb/>
尚敬申作為塔廟追存實相加名寳山矧乎弓冶筆精<lb/>
陶甄意匠留書藏石緘妙俟時侯法宇之傾低期珍價<lb/>
以興葺逺慮將久遺事未彰梁天監三年刺史夏侯公<lb/>
諱詳了義重元别構正殿紹泰二年刺史王公諱琳律<lb/>
師法賢或在家出家或聞見眼見建涅槃像開甘露門<lb/>
<pb n="KR2k0046_WYG_112-12b"/>
長沙内史蕭沆振起法鼓𢎞演梵言繼揵搥於景鐘納<lb/>
貝葉於曽閣陳司空吳明徹隋侍中鎮南晉安王樂陽<lb/>
王並佛性森然國楨秀著壯迴廊以雲構蔚懸居以天<lb/>
覆開皇九年天台大禪師守護法身澄清悲海嚴幢標<lb/>
聳智火融明襲如來堂坐法華定四行樂而不取三賢<lb/>
登而更遷有若曇捷法師者伐林及樹染法與衣不墜<lb/>
一滴之油有霑六根之雨總管大將軍齊郡公權公諱<lb/>
武福徳莊嚴喜慧方便流寫四部鎮重百城有若智謙<lb/>
<pb n="KR2k0046_WYG_112-13a"/>
法師者願廣於天心細於氣誦習山頂創立花臺有若<lb/>
摩阿衍禪師者五力圓常四無清淨以因因而入果果<lb/>
以滅滅而㑹如如有若首楞法師者文史早通道釋後<lb/>
得逺涉吳㑹幽尋天台法界圖於剡中真訣論於湘上<lb/>
具究竟戒敷解脫筵一法開無量之門一音警無邊之<lb/>
衆方等有以復悔雙林有以追逺並建塲所互為住持<lb/>
維慧鏡禪師者<hi>闕</hi>其武慿其髙超乎雲門絶彼塵網深<lb/>
以為性有習道有因止於心返於照習也者坐乎樹居<lb/>
<pb n="KR2k0046_WYG_112-13b"/>
乎山因也者固習而無因則不住因而無習則不澄是<lb/>
<hi>闕</hi>漚和正覺阿若冥搜想息而精進甲堅受除而煩惱<lb/>
殻散百川到海同味於鹹千葉在蓮比色於淨起定不<lb/>
離於平等發慧但及於慈悲故能聞<hi>闕</hi>順<hi>闕</hi>
　　牧伯萃止皇華洊臻啓焚香之上縁託成佛之嘉<lb/>
願上座惠杲寺主惠亶都維那興哲等皆靜慮演成妙<lb/>
輪轉次因差别而非<hi>闕</hi>　　　　　　　　見而入流<lb/>
率一心而辦事咸<hi>闕</hi>形勝之㑹如彼修行之迹如此而<lb/>
<pb n="KR2k0046_WYG_112-14a"/>
豐碑未勒盛業不書安可默而巳哉將何以發揮頌聲<lb/>
披揚<hi>闕</hi>　　　　　　　　公名彥澄碩徳髙闡紹賢<lb/>
逺<hi>闕</hi>　　　厚檢操氷清屬以師長闋官攝行隨手以<lb/>
家而刑于孝友以已而廣於詩書以<hi>闕</hi>重而<hi>闕</hi>
　　　　　　若且猶歸心淨土<hi>闕</hi>
外幢興開示之真語爰謀群吏乃命下僚顧蛟山之易<lb/>
疲歎龍宫之難<hi>闕</hi>其詞曰天地有象聖賢建極晏坐中<lb/>
崖成通西域後代襲武前良作則安<hi>闕</hi>
<pb n="KR2k0046_WYG_112-14b"/>
　　　契三歸願塞<hi>其一</hi>金方置廟衡麓開場龍象擁<lb/>
<hi>闕</hi>人<hi>闕</hi>　香鬼神賜土靈化度堂重鎮牧伯上遊侯王<lb/>
光昭法侣大啓禪房<hi>其二闕</hi>　　　　　　　　郭萬<lb/>
家帶江千里玉水布飛石林雲起雷<hi>闕</hi>　　月窺窓裡<lb/>
花臺隨足天樂盈耳<hi>其三</hi>人與地靈心將法滅既往在<lb/>
此比明齊哲<hi>闕</hi>　　　　　　　連率順風駟驪欽烈<lb/>
<hi>闕</hi>　　　　　　絶<hi>其四</hi>碑板莫建軌物未𢎞和合是<lb/>
請佐貳是膺政敷大郡信發廣乗願言有述以訪無能<lb/>
<pb n="KR2k0046_WYG_112-15a"/>
惟石可<hi>闕</hi>　　　　<hi>其五</hi>
　　　風土碑　　　　　　　　　　張　謂<lb/>
天文長沙一星在軫四星之側上為辰象下為郡縣遁<lb/>
甲所謂沙土之墟可以逃難可以隠居者焉其山麓山<lb/>
其水湘水其畜宜鳥獸其穀宜粳稻厥草惟繇杜若荃<lb/>
蘅留夷揭車出焉厥木惟喬椅桐桂檉貞松文梓生焉<lb/>
篠蕩娟娟於原野碔砆炤耀於嵓谷昔熊繹始在此地<lb/>
番君因之而後定國焉漢道陵夷董卓狼顧文臺以三<lb/>
<pb n="KR2k0046_WYG_112-15b"/>
湘之衆績著勤王梁朝覆没侯景虎視僧辯以一州之<lb/>
人勲成定國桓文之舉亦何加焉至於致禮舊君請屍<lb/>
歸葬桓氏之子可謂忠也殞身强冦有死無辱尹氏之<lb/>
子可謂貞也式鄧粲之宅足以厚儒風表古初之墳足<lb/>
以敦素行齊魯之俗其何逺哉巨唐八葉元聖六載正<lb/>
言待罪湘東郡臨江湖大抵卑濕脩短疵病未違天常<lb/>
而云家有重膇之人鄉無班白之老談者之過也地邊<lb/>
嶺瘴大抵炎熱寒暑晦明未愆時序而云秋有赫曦之<lb/>
<pb n="KR2k0046_WYG_112-16a"/>
日冬無凜冽之氣傳者之差也巴蛇食象空見於圖書<lb/>
鵩鳥似鴞但聞於詞賦則知前古之善惡凡今之毁譽<lb/>
焉可為信哉因徵故老之言用紀仙山之勝詞曰舜去<lb/>
黄屋於焉巡遊禹逢𤣥夷於焉滯留五嶺南指三湘北<lb/>
流隣聨滄浪邊遥岣嶁湖湘之下青青衆草有蕙有蘭<lb/>
在江之島烟雨冥冥波瀾浩浩不采不擷棄捐逺道湘<lb/>
山之上青青衆木有柏有松在嵓之麓風霜凄凄柯葉<lb/>
沃沃不榱不棟老死空谷陸有玉璞水有珠胎隋侯云<lb/>
<pb n="KR2k0046_WYG_112-16b"/>
亡卞氏不來湘雲蒼莽湘月徘徊貞石紀事層城之隈<lb/>
　　　虞帝廟碑　　　　　　　　　張　謂<lb/>
堯有天下七十載將遜於位允難其人伯支許由全其<lb/>
節而固讓羲仲和叔審其材而固辭帝徳合於天天命<lb/>
歸於帝徳盡善也我其試哉由是賔於四門納於百揆<lb/>
星辰合度雷雨不迷堯之二女釐降於汭堯之九男勤<lb/>
服於外受昭華之玉允洽人神泥封祀之金大報天地<lb/>
五臣皆進明賞也四族皆黜明刑也先質後文敦俗也<lb/>
<pb n="KR2k0046_WYG_112-17a"/>
貴徳尚齒優賢也於斯之時君明於上人化於下山川<lb/>
鬼神亦莫不寧鳥獸魚鼈衆𩔖咸若無為而治其聖也<lb/>
歟夫以萬乗之尊一人之貴多見軼其軌度少能窒其<lb/>
嗜欲瑶臺瓗室堯舜則茅茨土階矣玉食寳衣堯舜則<lb/>
藜羹皮裘矣歴代多嬪御堯舜顧禮經娶一姓矣自古<lb/>
好征伐堯舜舞干戚懐四國矣百姓樂堯舜未嘗不樂<lb/>
百姓憂堯舜未嘗不憂厯數之來人以位授我謳歌之<lb/>
去我以位授人其來也嬰於樊籠去也脫於桎梏形神<lb/>
<pb n="KR2k0046_WYG_112-17b"/>
非吾有天地之委和子孫非吾有天地之委蛻此其所<lb/>
以禪代也近日曹丕父子世為漢賊當鼎易之時發荒<lb/>
唐之論髙視前古大夸羣雄猥以漢魏之間輒同堯舜<lb/>
之際此河伯不知有海若盜跖自方於仲尼也古人云<lb/>
堯以義終舜以勤死稽諸祀典永垂世教游夏之徒豈<lb/>
誣也哉稱堯見囚小儒之虚誕為禹所放曲士之穿鑿<lb/>
攻乎異端斯害也巳九疑北麓三湘南澨帝之遺廟存<lb/>
焉地僻易蕪徒生荆棘水深難涉誰薦蘋蘩先徳不祀<lb/>
<pb n="KR2k0046_WYG_112-18a"/>
後賢之過攝邵陽縣令前監察御史宇文宣大樹風教<lb/>
小康黎元相岡巒移棟宇前豁林莽得爽塏之地焉下<lb/>
指城隅見祈禱之人焉如或宣室言微閟宫靈降娥英<lb/>
近侍稷契旁趨則歌南風覲東后朝衆聖㑹群臣則知<lb/>
湯武不敢升堂自媿於廟廡之下髙光不敢及戸退慚<lb/>
於閫閾之外也無孔氏之祖述有顔子之希慕作頌於<lb/>
清芬勒文於金石其銘曰系自顓頊家於勾芒大口奇<lb/>
表重瞳異相俗變山中風移河上其器不窳其人皆讓<lb/>
<pb n="KR2k0046_WYG_112-18b"/>
二年成邑三年成都惟彼陶唐禪於有虞域中交泰天<lb/>
下昭蘇彩鳯聽樂黄龍負圖其徳難名元功不宰脫屣<lb/>
城闕遺形江海陵廟有依山川無改象耕未輟鳥耘猶<lb/>
在託此巖阿神心若何烝嘗昔少俎豆今多百越迢遥<lb/>
九疑嵯峨湘雲古色楚水新波庭羅松桂森若容衞瞻<lb/>
度風飈宛如箾韶黎庶以寧隂陽以調憑兹聖靈助我<lb/>
皇朝<lb/>
　　　通州文宣王廟碑　　　　　　栁宗元<lb/>
<pb n="KR2k0046_WYG_112-19a"/>
謹按某年日月儒師河東薛公伯髙由尚書刑部郎中<lb/>
為道州守明年二月丁亥公用牲幣祭於先聖文宣王<lb/>
之廟夜漏未盡三刻公𤣥冕以入就位於庭惕焉深惟<lb/>
夫子之祀爰自京師太學徧於州邑遐濶僻陋咸用斯<lb/>
時致奠展誠宿燎設懸尊俎旗章粲穆布列周天之下<lb/>
嗚呼夫子之道閎肆尊顯二帝三王其無以侔大也然<lb/>
其堂庭庳陋椽棟毁墜曽不及浮圖外說克壯厥居水<lb/>
潦仍至歳加蕩沃公蹙然不寧若罔獲承既祭而出登<lb/>
<pb n="KR2k0046_WYG_112-19b"/>
墉以望爰得美地豐衍端夷水環以流有頖宫之制是<lb/>
日表樹列位由禮考宜然後節用以制貨財乗時以僦<lb/>
工役逾年而克有成廟舎峻整階序廓大講肄之位師<lb/>
儒之室立廩以周食圃畦以毓蔬權其子母贏且不竭<lb/>
由是里邑之秀民感道懷和更来門下咸願服儒衣冠<lb/>
由公訓程公攝衣登席親釋經旨丕諭本統父慶其子<lb/>
長勵其幼化用興行人無爭訟公又曰夫子稱門弟子<lb/>
顔回為庶幾其後從於陳蔡亦各有號言出一時非盡<lb/>
<pb n="KR2k0046_WYG_112-20a"/>
其徒也於後失厥所謂妄異科第坐祀十人以為哲豈<lb/>
夫子之志哉余按月令則曰釋奠於先聖先師國之故<lb/>
也乃立夫子像配以顔氏籩豆既嘉笙鏞既成九年八<lb/>
月丁未公祭於新廟退考疑義合以燕饗萬民翼翼觀<lb/>
禮識古於是春秋師晉陵蔣堅易師沙門凝𧦬助教某<lb/>
學生某等來告願刻金石明夫子之道及公之勤惟夫<lb/>
子極於化初冥於道先羣儒咸稱六集具存苟贊其道<lb/>
若譽天地之大褒日月之明非愚則惑不可犯也惟公<lb/>
<pb n="KR2k0046_WYG_112-20b"/>
探夫子之志考有國之制光施彝典革正道本俾是荒<lb/>
服移為闕里在周則魯侯申能修頖宫詩有其歌在漢<lb/>
蜀守文翁能守儒學史有其贊今公法古之大同於魯<lb/>
化人之艱侔於蜀盍銘兹徳以告於史氏而刋之兹碑<lb/>
銘曰荆楚之陽厥服惟荒民鮮由仁帝降其良振振薛<lb/>
公惟徳之造赤旂金節來莅於道師儒咸㑹嘉有攸告<lb/>
吉日丁亥告於頖宫庭燎伊煌有煥其容公升於位心<lb/>
莫不恭爰念聖祀徧於海邦服冕陳器州邑攸同感欣<lb/>
<pb n="KR2k0046_WYG_112-21a"/>
以欷思報聖功卜遷於嘉惟吉之逢畇畇其原既夷且<lb/>
大渙渙其流實環於外作廟有嚴昭祀顯配潔兹器用<lb/>
觀禮斯㑹布筵伊位作廩伊秩以豐其儀以壯其室新<lb/>
宫既成崇報孔明千古有經公粹厥誠邦民之良弁服<lb/>
是纓公躬講論䖍然以聽公降酬酢進退齊平柔肌冶<lb/>
體莫不充盈歸歡於心父子弟兄欽惟聖王厥道無涯<lb/>
世有頌辭益疚其多公斯考禮民感休嘉從於魯風祇<lb/>
以詠歌公錫於天眉壽來加公賚於王休命是荷師於<lb/>
<pb n="KR2k0046_WYG_112-21b"/>
辟雍大邦以和侑酳申申王道式訛諸儒作詩思繼頖<lb/>
水丕揚厥聲以告太史<lb/>
　　　徐襄州碑記　　　　　　　　李　隲<lb/>
大中十年春今丞相東海公自蒲移鎮於襄四十年詔<lb/>
徵赴闕今天子咸通五年公為御史大夫自始去襄於<lb/>
兹六年矣而襄之卒校民吏自七州之幼艾追思公之<lb/>
養育教訓相與上言京師狀公之事績請於天子刻之<lb/>
碑石用昭示於無窮於是天子嘉公之勤詔可其奏明<lb/>
<pb n="KR2k0046_WYG_112-22a"/>
年二月襄之父老請詞於公之舊軍副吏太常少卿𢎞<lb/>
文館學士李隲曰凡紀公盛徳丕績文於碑石將傳乎<lb/>
百千萬年宜用聞見詳熟者則得其實隲固淺陋今適<lb/>
當職而為之非以文用其敢於是承命退而叙之公名<lb/>
商字秋卿家世儒門脩源長波流芳積潤遡自十五代<lb/>
祖諱欽十四代祖諱某兩世繼為中書侍郎十三代祖<lb/>
諱湛十一代祖諱孝嗣間代繼為太尉南朝之盛具在<lb/>
南史本傳中公七世祖諱文逺隋朝為國子祭酒皇朝<lb/>
<pb n="KR2k0046_WYG_112-22b"/>
為國子博士儒學尊顯名冠國史儒學篇髙祖幸國學<lb/>
召諸士講論春秋諸儒莫能對本朝司刑卿追諡忠公<lb/>
有功即公五世祖也自中書至司刑十葉服冕乗軒重<lb/>
榮疊慶光隆赫顯無與為比司刑當天后時累為法官<lb/>
用法平恕常以潛徳隂功論出枉陷力排酷吏之勢盡<lb/>
忠竭節以保䕶皇室公能嗣之炳為元臣初公少時工<lb/>
學暇豫不為嬉戲嘗以生民休戚為已之任凡所經涉<lb/>
郡國土俗四民之業必皆詢訪而究詳之於其利病無<lb/>
<pb n="KR2k0046_WYG_112-23a"/>
不通曉常曰使得一縣治當必為良吏矣始舉進士文<lb/>
宗五年春考登上第陞朝為御史㑹昌二年以文學選<lb/>
入禁署宣宗以北邊將帥懦弱不武公時為尚書左丞<lb/>
詔以公往制置安撫之歸奏稱旨尋授河中帥節又移<lb/>
襄陽公自初仕以至丞相華貫清級踐歴居多而未嘗<lb/>
履趨競之迹含光藴徳容貌若虚人皆汲汲我獨委順<lb/>
嘗任殿中侍御史丞入中書白事執政因問徐殿中果<lb/>
何如人丞曰今之賢人也執政曰然禮部員外郎缺諸<lb/>
<pb n="KR2k0046_WYG_112-23b"/>
公見言其人所言者或再來詣某有三至者徐殿中亦<lb/>
在薦中足未嘗及其門殆真賢人與子言是也卒以禮<lb/>
部與公始為内職不治民及受重藩使絶塞則用前所<lb/>
蘊蓄道以寛恕為本本於誠明吏民畏公之詳達而不<lb/>
敢欺逺人感公之徳惠皆願向服其來鎮襄陽也亦率<lb/>
是道故朞年而仁信敷再朞而刑政省三年而帑廩實<lb/>
四年而禮義興風教備問民之所病及願欲而不得者<lb/>
必盡去而皆行之所行之政存而不朽者有八今具襄<lb/>
<pb n="KR2k0046_WYG_112-24a"/>
民之狀庶得傳其顯實云其一曰漢南數郡常患江水<lb/>
為災每至暑雨漂流則邑居危墊築土環郡大為之防<lb/>
繞城隄四十三里非獨墊溺是懼抑亦工役無時歳多<lb/>
艱憂人倦追集公乃詳究本末尋訪源流遂加髙沙隄<lb/>
擁扼散流之地於是豁其穴口不使増修合入蜀江瀦<lb/>
成雲夢是則江漢終古不得與襄人為患矣其二曰襄<lb/>
陽荆鄂十道之要路公私來往充給實繁是必率配行<lb/>
供假借辦賄求利歳月不堪公乃悉用官儲創置釋器<lb/>
<pb n="KR2k0046_WYG_112-24b"/>
富供給費不擾齊人往來徒所憧憧邑人信皆不知矣<lb/>
其三曰軍人百姓窮困者多投狀陳論苦於從前債利<lb/>
蓋以數十邑公私債負不許停至於補累攤徵有加無<lb/>
減遂使家傳積欠戸率催促延及子孫例無放免飛走<lb/>
無路怨憤難伸官中曽無所收私室常被攪擾公乃縷<lb/>
悉上奏赦免獲依債戸既除寃聲永息其四曰承前役<lb/>
納所由在田在城居側近者近百頃統謂之馬禾比每<lb/>
年配諸將官健出力營種率歳出工錢人不下六七百<lb/>
<pb n="KR2k0046_WYG_112-25a"/>
例入屯將所由官田元無所獲徒遺虚䜿將額添市畊<lb/>
牛破費收獲無幾公乃廢却其地判租與人每歳所收<lb/>
却耕種之利租人皆獲利使將健永免工傭其五曰襄<lb/>
土疆濶逺連接江山每至秋時常多冦盜張旗結黨夜<lb/>
出晝藏謂之山柵擾害頗甚燒劫閭井驅率平人至道<lb/>
途皆須警備公乃選擇少壯官健三百人别造營名為<lb/>
捕盜將常令教習不雜抽差訓練無時以為備禦每聞<lb/>
屬縣冦劫當時據數抽行晨往夕歸夜發晨至皆是并<lb/>
<pb n="KR2k0046_WYG_112-25b"/>
贓捉獲更無孑遺頓挫賊心鄉里遂泰因創造捕盜將<lb/>
營屋四百間分為左右中間開報㸃集列垜置標别創<lb/>
一亭以為教試之所奏立將額門當通衢過客行旅莫<lb/>
不興嘆大中十一年諸郡搆亂起於湖南凖詔徵兵同<lb/>
力剪滅漢南兵徵五百人尅日成功實自捕盜威强之<lb/>
力又江西叛將毛鶴搆亂比諸道最甚收復倍難成功<lb/>
當時韋宙僕射乗遽先至襄州奉詔令差兵助發遣所<lb/>
差五百人於數内全取捕盜將並差捕盜都將韓季友<lb/>
<pb n="KR2k0046_WYG_112-26a"/>
總領兵士小路進發仍先揀擇通引官衙虞候史慶中<lb/>
與韋宙僕射為元從押衙齎榜帖先至江西安存百姓<lb/>
遂收劫亂兵器甲及韋僕射舟船至江州其韓季友請<lb/>
捕盜將官健三百人開道分兵六路先去平明齊到人<lb/>
皆不知機計既行遂半日内面縛賊將授首者一十三<lb/>
人當日行刑傳首赴闕韋宙遂奏請且留捕盜將二百<lb/>
人在江西並奏請權差韓季友為都虞候二年之中重<lb/>
修置廨署城市皆捕盜將功力其六曰荆南中路有蠻<lb/>
<pb n="KR2k0046_WYG_112-26b"/>
水驛地當卑下泥淖常多暑雨之時不通車馬皆是結<lb/>
筏牽挽以濟公私行人力出編甿妨害農業繚繞甚逺<lb/>
兩縣勞辛遂徑就髙别一捷路度宜造驛永無差儆之<lb/>
虞又近於當路十二里其七曰襄州兩稅每差綱官送<lb/>
納並有直進膠蠟其數甚多例屬新官豈免敗闕陪備<lb/>
差遣擾害頗深每吏部注官多不敢受因訪問資綱大<lb/>
數可以資倍人遂請度支陸運脚搬䭾到京遣進奏院<lb/>
所由勾當輪納既免損汚疋帛又免上供失時襄州新<lb/>
<pb n="KR2k0046_WYG_112-27a"/>
官永無差役之弊其八曰漢隂驛西舊有江亭一所迎<lb/>
候皆於此前後窄隘不便筵宴所要鋪陳須至漢隂驛<lb/>
上㕔内遂使前後虚豁難置門牕重客居停全無牀幅<lb/>
結束非便寢止難安遂别搆設㕔以備迎送長廊虚檻<lb/>
連接大㕔恠石脩篁羅列其所江波入戸畫舸臨軒信<lb/>
可謂勝遊之地也又重修瑣闥改制上㕔夏凊冬溫憇<lb/>
息宜便别開過路繚繞江亭主客邀迎咸遂得禮因命<lb/>
新亭曰漢廣亭桂江所謂不朽之制凡公之為民於興<lb/>
<pb n="KR2k0046_WYG_112-27b"/>
利除害若屈到之芰子反之飲文王之昌蒲葅雖勞肢<lb/>
體勤思慮含辛茹苦必行之未嘗一日而懈也故制貧<lb/>
民侵刻之負罷疲卒奸濫之政公之仁也訓驍勇以擒<lb/>
盜繕甲兵以備武公之義也具候館之器用豐饋勞之<lb/>
餼牽公之禮也決髙沙之壅徙蠻谿之傳公之智也免<lb/>
屬官之綱致及時之貢利必舉害必除公之信也夫總<lb/>
五常以在躬之謂徳徳及於民之謂政功之被於物也<lb/>
淺則其澤易竭政之被於物也深則其久愈彰公之去<lb/>
<pb n="KR2k0046_WYG_112-28a"/>
襄六年矣民始懐公之徳政而追思詠歌之得不謂之<lb/>
被物久而愈彰公之徳乎與夫在治而民之諤疑者異<lb/>
矣公前治蒲亦由是徳突厥居特峨山者千二百人相<lb/>
率自外塞渡河歸附於公朝廷以敵衆持疑兩端未即<lb/>
信納公乃召其蕃長以恩信諭之皆泣下釋兵解甲伏<lb/>
以聽命因請徙齊魯之間隙地以居之編籍為耕民奏<lb/>
置備征軍千人日令督習無有他役凡盜有新發無不<lb/>
立赴者又教其軍積紙為戰衣千五百領矢不能陷歳<lb/>
<pb n="KR2k0046_WYG_112-28b"/>
饑乏食民流徙不止於是告廩發稌豆麰麥賤出以救<lb/>
之完治城廨列樹表道用民之力而厚其酬傭濟活以<lb/>
萬數逾期乃罷有禽俱巢於屬邑之樹其一巢者為鷙<lb/>
鳥所攫日暮羣鷇哀鳴其他巢禽憫其孤遽往食之愛<lb/>
均已子鷇長能飛而後去人咸以為至徳之感及禽鳥<lb/>
焉故公前之治蒲其仁澤被於物也既如彼今之治襄<lb/>
其徳政及於物也又如此庸詎知異日蒲人之不有相<lb/>
率聞於天子而請公之徳刻於金石以傳乎無窮哉亦<lb/>
<pb n="KR2k0046_WYG_112-29a"/>
將必有采者矣謹繼銘曰公徳之容𢎞深粹充公仁之<lb/>
豐沈漬穠穠内愉外懌溥暢昭宣政以之和民以之安<lb/>
在昔羊公惟徳之理有碑於峴實表厥美烈烈顯徳蹈<lb/>
之者誰曠祀六百惟公繼之繼之者何愛民若子苞寒<lb/>
餔饑其急逾已日者大江淫至於鄂萬門之命將盪而<lb/>
覆是究是度惟公之規乃決目壅天沴以移公之來朝<lb/>
民泣牽衣公進就路攀車從公專鹹鹺利無歸於私公<lb/>
長御史朝綱以釐帝曰汝賢汝可承弼公遜不荅退為<lb/>
<pb n="KR2k0046_WYG_112-29b"/>
讓卑帝心益嘉㑹襄人來請祀公徳刻之於石帝曰賢<lb/>
哉汝真吏師政苟不惠人誰汝思嘉乃懿績遂命起之<lb/>
告示襄人謂爾咸宜帝徳明聖爾言適時勿謂天髙其<lb/>
神可欺勿謂室暗而公不知善不善報惟其所施爾不<lb/>
吾信視公之為襄民之生實公是營襄民之紹實公是<lb/>
覆漢波滔滔其注維東公思在人與彼無窮公澤惟川<lb/>
公壽惟山是禱是祀期千萬年崇巍峩峩揭於峴巔民<lb/>
追而思永貽後昆<lb/>
<pb n="KR2k0046_WYG_112-30a"/>
　宋<lb/>
　　　龍伯髙祠堂碑　　　　　　　楊萬里<lb/>
零陵龍堯卿東漢大宗伯鄗之逺裔也其父光隠於藝<lb/>
以游諸公間侍郎胡公伯明甚愛之贈之言謂其能尊<lb/>
乃祖伯髙之戒光嘗有意作堂以祠伯髙至堯卿乃克<lb/>
有就謁予記之伯高諱述京兆人建武中為山都長以<lb/>
馬援之書有敦厚稱是以有零陵之拜堯卿云相傳伯<lb/>
髙葬於城市而子孫因家焉證諸陶岳之記良然問其<lb/>
<pb n="KR2k0046_WYG_112-30b"/>
世次則譜牒亡矣問其伯髙之遺事所對如史問此邦<lb/>
之父老以伯髙之政則皆不能言矣曰此吾郡賢太守<lb/>
也夫自建武至於今幾千年矣莫詳伯髙之事宜也就<lb/>
使能言可據依耶然知與不知皆曰賢則其政非有以<lb/>
得乎民當不如是其人生漢世而史逸之惜也不謂之<lb/>
不幸也哉然猶得因伏波之書而聞之也豈無若伯髙<lb/>
之僅傳者耶豈無遂不傳者耶嗟乎世之君子儲重資<lb/>
爭市腴田大第以為子孫謀者充然自以為固蒂也未<lb/>
<pb n="KR2k0046_WYG_112-31a"/>
幾䕃而向之充然者為之憫然矣而龍氏之居零陵至<lb/>
於配湘流而無窮豈充然者之智不若龍氏歟抑亦繫<lb/>
其人之賢否歟不然權勢者必爭而僻逺者不競故或<lb/>
難守而易失或易守而難失歟先是伯髙未有祠徳施<lb/>
於民於禮宜從祀堯卿既倡郡民作堂民爭先焉事固<lb/>
有古晦而今白者矣士君子之所立以已之所自信而<lb/>
使時人之必信其不難乎哉某年月某日當成予既為<lb/>
之記復繫以詩使歌以祝焉其詞曰愚溪之委兮瀟水<lb/>
<pb n="KR2k0046_WYG_112-31b"/>
之末流有瀟其山兮道大路之石陬壁立萬尺碧光鮮<lb/>
兮造四時而修修居者致肅兮過者式東京使君兮惠<lb/>
我以嘉徳旄倪俯僂以明祠兮謂使君即吾翁此邦孰<lb/>
非翁之子子孫孫兮不寧惟諸龍荷杯兮桂酒手舞康<lb/>
年兮為翁介壽颯然精靈兮翁來歸何以候司平兮光<lb/>
風泛芙蓉之旂<lb/>
　　　碑解　　　　　　　　　　　孫　何<lb/>
進士鮑源以文見借有碑二十首與之語頗熟東漢李<lb/>
<pb n="KR2k0046_WYG_112-32a"/>
唐之故事惜其安於所習猶有未變乎俗尚者作碑解<lb/>
以貺之碑非文章之名也蓋後人假以載其名耳銘之<lb/>
不能盡者復前之以序而編録者通謂之文斯失矣陸<lb/>
機曰碑披文而相質則本末無據焉銘之所始蓋始於<lb/>
論譔祖考稱述器用因其鐫刻而垂鑒誡也銘之於嘉<lb/>
量者曰量銘斯可也謂其文為量不可也銘之於景鐘<lb/>
曰鐘銘斯可矣謂其文為鐘不可也銘之於廟鼎者曰<lb/>
鼎銘斯可矣謂其文為鼎不可也古者盤盂几杖皆有<lb/>
<pb n="KR2k0046_WYG_112-32b"/>
銘就而稱之曰盤銘盂銘几銘杖銘則庶幾乎正若止<lb/>
指其文曰盤曰盂曰几曰杖則三尺童子皆將笑之今<lb/>
人為之碑亦猶是矣天下皆踵乎失故衆不知其非也<lb/>
蔡邕有黄鉞銘不謂其文為黄鉞也崔瓊有座右銘不<lb/>
謂其文為座右也檀弓記曰公室視豐碑三家視桓楹<lb/>
釋者曰豐碑斵大木為之桓楹者形如大楹耳四植謂<lb/>
之桓喪大記曰君葬四綍二碑大夫葬二綍二碑又凡<lb/>
封用綍去碑釋者曰碑桓楹也樹之於壙之前後以紼<lb/>
<pb n="KR2k0046_WYG_112-33a"/>
繞之間之轆轤輓棺而下之用綍去碑者縱下之時也<lb/>
祭義曰祭之日君牽牲既入廟門麗乎碑釋者曰麗繫<lb/>
也謂牲入廟繫著中庭碑也或者曰引貫碑中也聘禮<lb/>
曰賓自碑内聽命又曰東面北上碑南釋者曰宫必有<lb/>
碑所以識日景引隂陽也考是四說則古之所謂碑者<lb/>
乃葬祭饗聘之際所植一大木耳而其字從石者將取<lb/>
其堅且久乎然未聞勒銘於上者也今喪葬令其螭首<lb/>
龜趺自狀品秩之制又易之以石者後儒所増耳堯舜<lb/>
<pb n="KR2k0046_WYG_112-33b"/>
夏商周之盛六經所載皆無刻石之事管子稱無懐氏<lb/>
封泰山刻石紀功者出自寓言不足傳信又世稱周宣<lb/>
王蒐於岐陽命從臣刻石今謂之石鼓或曰獵碣洎麗<lb/>
陵墓表俚俗目為夫子十字碑者其事皆不經見吾無<lb/>
取焉司馬遷著始皇本紀者其登嶧山上㑹稽甚詳止<lb/>
言刻石頌徳或曰立石紀頌亦無勒碑之說今或謂之<lb/>
嶧山碑者乃野人言耳漢班固有泗水亭長碑文蔡邕<lb/>
有郭有道陳太丘碑文其文皆有序冠篇末則亂之以<lb/>
<pb n="KR2k0046_WYG_112-34a"/>
銘未嘗斥碑之材而為文章之名也彼士衡未知何從<lb/>
而得之由魏而下迄乎李唐立碑者不可勝數大抵皆<lb/>
約班蔡而為之者也雖失聖人述作之意然猶彷彿乎<lb/>
古迨李翺為髙愍安碑羅隠為三叔碑梅先生碑則所<lb/>
謂序與銘皆混而不分集列其目亦不復曰文考其實<lb/>
又未嘗勒之於石是直以紼繞麗牲之具而名其文戾<lb/>
孰甚焉復古之事不當如此貽誤千載職此之由今之<lb/>
人為文揄揚前哲謂之贊可也警束官守謂之箴可也<lb/>
<pb n="KR2k0046_WYG_112-34b"/>
鍼砭史闕謂之論可也辯析政事謂之議可也祼獻宗<lb/>
廟謂之頌可也陶冶性情謂之歌詩可也何必區區於<lb/>
石經之韙而專以碑為也設若依違時尚不欲全咈乎<lb/>
嘵嘵者則如班蔡之作存序與銘謂之文亦其次也夫<lb/>
子曰必也正名乎又曰名不正則言不順君子之於名<lb/>
不可斯須而不正也況歴代之誤終身之惑可不革乎<lb/>
何始寓家於潁以涉道猶淺嘗適野見荀陳古碑數四<lb/>
皆穴其上若貫索之為者走而問故起居郎張公觀公<lb/>
<pb n="KR2k0046_WYG_112-35a"/>
曰此無足異也蓋漢實去聖未逺猶有古豐碑之象耳<lb/>
後之碑則不然矣五載前接栁先生仲塗仲塗又具道<lb/>
前事適與何合且大噱昔人之好為碑者久欲發揮其<lb/>
說以貽同志自念資望至淺未必能見信於人又近世<lb/>
多以是作相髙而誇為大言苟從而明之則謗將叢起<lb/>
故畜之而不發以生力古嗜學偶泥於衆好其兄又與<lb/>
何為進士同年故為生一一而辨之噫古今之疑文章<lb/>
之失尚有大於此者甚衆吾徒樂因循而憚改作多謂<lb/>
<pb n="KR2k0046_WYG_112-35b"/>
其俗之故然生第勉而思之則所得不獨在於碑矣<lb/>
　　　鄂王碑記　　　　　　　　　岳　珂<lb/>
鄂據上流為重地宿師十萬進足以虎噬京雒退足以<lb/>
雄分吳蜀得建瓴之勢江左莫彊焉紹興初天子考麒<lb/>
麟玉册之瑞觀黄旂紫蓋之運應天順動化龍南翔長<lb/>
沙湯湯天設之險金城千里亶重分牧先王析符授鉞<lb/>
實膺專征之任雖往來調戍靡常厥居而大抵鄂為根<lb/>
本隠然有藜藿不採之威珂常考論地勢汎觀古今自<lb/>
<pb n="KR2k0046_WYG_112-36a"/>
三國而下代興南國者所守不一然負桐柏之陽山陽<lb/>
合肥廣陵濡須重鎮錯立帶之長淮包以南海皆足以<lb/>
扼東西之衝唯襄沔舊疆曼羨數千里上通巴蜀下接<lb/>
舒濮之郊川平野曠不設限塞擊柝之聲相聞朝馳而<lb/>
夕可至也皇上臨御一紀緬懐麟閣勲名之盛覽珂所<lb/>
奏籲天書思所以大慰乎九京相土宜莫如鄂遂荒全<lb/>
國裂而王之綸言申褒溫厚灝噩不惟足以煥萬世無<lb/>
窮之寵其於辨論忠邪之迹蓋尤深著珂一介蚍蜉之<lb/>
<pb n="KR2k0046_WYG_112-36b"/>
言誠不知所以格天心悟主聽者謂天蓋髙珂誠死且<lb/>
不朽矣載惟先王受命駐師之地營墉陳石至今巋然<lb/>
而乾道中又嘗詔賜沔陽之廟先王功烈遂與鄂相終<lb/>
始珂不肖身不逮事生二十有二年而後得以鉛槧片<lb/>
言追明地下之寃成先大夫易簀之志興念一及兢慙<lb/>
夙宵大懼馴媮閟襲而使聖朝旌忠非常之典不能宣<lb/>
詔方來乃以制詞刻之琬琰植於廟下以對揚今天子<lb/>
休命然則遡功名之所基以迄於成地以人重人以地<lb/>
<pb n="KR2k0046_WYG_112-37a"/>
著揆厥所原夫豈偶然巳哉<lb/>
　　　興國軍重修刻漏碑記　　　　周紫芝<lb/>
凡郡必有城城有樓其名曰譙樓之上設鼓角與漏三<lb/>
物所以壯軍容定昏曉興居有節不失其時其為制舊<lb/>
矣予始至郡每日影下罘罳聞鼔聲綋綋然鳴於闉闍<lb/>
之間日明天旦晨雞三號則鼓又鳴率以此而候夜旦<lb/>
然夜漏不設常使守陴者占天星以候百刻風雨晦冥<lb/>
則笳鼓失節往往夜半奏角黎明而受初更者尤弗易<lb/>
<pb n="KR2k0046_WYG_112-37b"/>
也予慨然念之乃賦財於邑鳩工於野丐法於旁郡而<lb/>
一新之閱兩月而漏乃成始予命有司使治是漏客固<lb/>
有聞而竊歎者謂吾邦雖無事而歳入不足備供億凡<lb/>
邦之祭祀賓客兵食廩稍與夫不時之需一有闕焉事<lb/>
急上聞則吏咄嗟罷去顧暇恤於斯乎余曰是非君所<lb/>
知也古者朝必辨色而後入禮也設庭燎而朝羣臣非<lb/>
也今郡國吉月必拜朔於後廟又望而拜於庭是亦朝<lb/>
也一失其時則為弗欽於君季氏逮闇而祭繼之以燭<lb/>
<pb n="KR2k0046_WYG_112-38a"/>
禮經譏之他日子路與質明而行事晏朝而退孔子以<lb/>
為知禮今律釋奠於文宣王月用仲春時以丑刻月用<lb/>
仲秋時以丑刻至於社稷風雷雨師則異於是反是則<lb/>
為失其時亦曰弗欽於神夫朝人臣之節也祀國之大<lb/>
事也斯而失焉國非國矣然則予修是漏也豈可謂無<lb/>
意於其間噫時有遷徙事隨廢興前人為之安知後人<lb/>
不從而隳之也昔杜牧之嘗謂百刻長短取日不取於<lb/>
數天下多是獨宣池荆三郡皆太和間嗣曹王皋用處<lb/>
<pb n="KR2k0046_WYG_112-38b"/>
士王易簡之法為之宣於予為鄉邦見其法尚存而牧<lb/>
之記猶在焉余然後知易簡之法與其名所以能久其<lb/>
傳者徒以牧之之文今無易簡之法無牧之之文而欲<lb/>
保其不隳於後人理豈有是哉謂百刻不取於日而取<lb/>
於數斯亦可傳矣安得復有如二人者乎<lb/>
　　　岳武穆廟碑記　　　　　　　王自中<lb/>
予浮九江逾大别循漢水而上父老往往能道武穆事<lb/>
至有垂涕者曰微岳公吾屬無孑遺矣當是時偽齊方<lb/>
<pb n="KR2k0046_WYG_112-39a"/>
張安陸以北盡為齊守公引兵而來也實始破郢齊兵<lb/>
薄郢馮壘自豪公一麾之衆皆累肩而升殺卒七千九<lb/>
百積其屍與天王樓相髙還故民之離散余過郢郢父<lb/>
老又指余言所破城處而訪公祠無之以問太守張侯<lb/>
孝曽侯於郢日夜條理葺敝營新不翅如治生業顧獨<lb/>
無岳祠何耶孝曽曰鳩木矣余至酇未更月迺以書來<lb/>
告祠成㠯記屬自中武穆事世所稱說者多不悉而中<lb/>
所詳知其目有八一曰忠臨敵誓衆言及國家之事仰<lb/>
<pb n="KR2k0046_WYG_112-39b"/>
天横泗士皆欷歔而聽命聞大駕所幸未嘗背其方而<lb/>
坐二曰虚心食客所至座常滿商論古今相究詰切直<lb/>
無所違忤三曰整兵所經夜宿民戸外民開門納之莫<lb/>
敢先入晨起去草葦無亂者四曰亷一錢不入私藏五<lb/>
曰公小善必賞小過必罰待數千萬人如待一人六曰<lb/>
定卒遇敵不為摇動敵以為撼山易撼岳家軍難七曰<lb/>
選能士卒所向一皆當百八曰不貪功功率推與人不<lb/>
自有是八者人鮮一有而公兼之舉入郢之師以臨襄<lb/>
<pb n="KR2k0046_WYG_112-40a"/>
沔定南陽無敢攖其鋒者其後一出而平虢略下商遂<lb/>
再出取許昌以瞰陳晉敵人畏避逺遁中原百姓牛酒<lb/>
日至謂旦夕天下可定不幸謀未及展事忽中變聖上<lb/>
嗣服首旌其功立廟賜諡録用其後昆之賢者賜廟號<lb/>
曰精忠而江湖之民至私繪其像家奉祀之今張侯又<lb/>
能卒民之志使奠食於郢則忠勞之報豈不厚哉余故<lb/>
歴叙其所以為將者八條俾來者有則是亦侯之心也<lb/>
公河朔人官至少保定國軍節度使開府儀同三司諡<lb/>
<pb n="KR2k0046_WYG_112-40b"/>
曰武穆是為記<lb/>
　元<lb/>
　　　天門書院碑記　　　　　　　余　闕<lb/>
皇上稽古明道飭躬建極孜孜於治者十有四年慨然<lb/>
念生民之未遂徽化之未洽遂詔大臣嚴守令之選更<lb/>
考績之法使之務農業興學校以其殿最而進退之維<lb/>
時貫侯阿爾斯蘭哈雅來監慈利乃均賦疏訟剔出奸强<lb/>
民志丕應州有廟學既敝且壊侯與同知州事楊君雄<lb/>
<pb n="KR2k0046_WYG_112-41a"/>
偉判官李君伯顔焦君克忠勸其邑人萬文綬悉備完<lb/>
之天門書院者國初時州民田公著作之山中傍鄰獠<lb/>
峒職教罕至榱棟摧腐神用弗寧租入單寡士無以養<lb/>
名存實廢靡所為教於是山長張徳明以請於侯侯益<lb/>
大愳不任以隳教本民有田懐徳詣侯言曰昔吾父榮<lb/>
孫嘗為州作三皇廟鄉邦稱之今仁侯幸導宣徳意惠<lb/>
教遐壤願輸財力遷而大之乃度地於澧水之陽天門<lb/>
之麓揆日程事百工並作期月而學成宫廟閎敞階序<lb/>
<pb n="KR2k0046_WYG_112-41b"/>
整峻講肄厝爨具治弗遺稱其所謂諸侯頖宫者民士<lb/>
懐道鼓篋而至敬業樂羣惟侯之教侯復為之據經引<lb/>
史開析疑義訢訢顒顒有如鄒魯邑人楊侯舟張侯兌<lb/>
皆以髦俊登名天府有政有文侯又尊而禮之以表民<lb/>
厲俗其於教思亦云勤矣然不自以為功使使來鄂願<lb/>
有紀述曰俾吾民獲聞道徳仁義之言君之賜也昔我<lb/>
祖宗巳篤於教武宗仁宗益大用勸至於皇上同符往<lb/>
哲法宫之中萬幾之暇惟先王簡册卧起與俱以古之<lb/>
<pb n="KR2k0046_WYG_112-42a"/>
治禮徳是首乃著吏課俾民興學荒遐所任非賢不使<lb/>
故爾民得賢侯以治以教俾爾游乎詩書之淵而息乎<lb/>
禮義之圃其小人服禮以事其上其君子力學以待用<lb/>
則上之徳與民之幸其眡於古豈不侈且大哉宜有銘<lb/>
詩以昭化志功章於無窮前後野僊哈雅君之昆季世<lb/>
系勲閥具見州學之碑曰帝篤保惠惟守惟比詢於台<lb/>
衡命以六事貫侯振振慈利是監去其螟蟊使民耕蠶<lb/>
既綱既紀於學有事民誰子來惟此田氏惟此田氏貲<lb/>
<pb n="KR2k0046_WYG_112-42b"/>
長厥里相侯有作丕應厥志厥初元聖越處在阿樂是<lb/>
侯興式遷於嘉嵩梁有址井絡所委凌黔轢溆為望於<lb/>
澧山有松柏是斵是削是髹是艧為棟為桷陟其在筵<lb/>
龍章朱延臨爾炳然降觀於宇秩秩有序作配在下笙<lb/>
磬柷敔牡齋維旅侯入即事其儀伊詡坎坎擊鼓有士<lb/>
如雨侯陳其書以教以語以酬以酢以論以報執爵與<lb/>
酳以事父老理融於中和暢於膚有頑弗即亦來在隅<lb/>
有簡有秩惟帝訓勅惠於天常於帝之極昔弗課吏祇<lb/>
<pb n="KR2k0046_WYG_112-43a"/>
事以文今著孔嚴民章聿興楚公之孫兄弟先後克廣<lb/>
帝心道民於厚天門之墟新廟有儀侈兹侯功俾爾遂<lb/>
歌<lb/>
　　　青霞觀碑　　　　　　　　　虞　集<lb/>
茶陵州青霞萬壽宫自蕭梁時州有饒道亨真人仙去<lb/>
即其宅為道館曰洞真觀宋初主觀事胡元雅亦有道<lb/>
術香火日盛其季年改賜曰青霞國朝皇慶元年嗣漢<lb/>
三十八代天師朝京師其徒戴永堅在行奉被璽書住<lb/>
<pb n="KR2k0046_WYG_112-43b"/>
持青霞觀進其道士劉克忠以自副後延佑四年有旨<lb/>
改其觀曰青霞萬壽宫永堅住持提㸃如故克忠為提<lb/>
舉悉力宫事至順辛未宫燬永堅留上清屬克忠更作<lb/>
之至元丙子永堅從二十九代天師朝京師以新宫成<lb/>
告元教大宗師吳全節言曰故事名山大川道宫之成<lb/>
則必請於朝命文臣書其事於石集賢院得道宫之新<lb/>
成者五而青霞其一也具為奏得旨以命臣集而臣集<lb/>
以久居田里中書省准勅咨江西行省撫州守臣致其<lb/>
<pb n="KR2k0046_WYG_112-44a"/>
命焉臣集嘗備史官謹列其事於右因倣其序為州誌<lb/>
及永堅所言而載之茶陵舊為雲州後為縣國朝為州<lb/>
真人姓饒名道亨梁大同中嘗為吏性正直不阿厭吏<lb/>
事自免去修行於舎夢神人自稱老君而告曰吾有符<lb/>
章盛以玉函在子宅中得之當詣雲陽山紫微真人學<lb/>
之則道成可長侍吾矣旦起掘地數尺果如夢即馳詣<lb/>
雲峰見有寳冠金衣者先在語之曰吾待子久矣遂禮<lb/>
之授以斗極天心之法歸行五七年救人危難不可以<lb/>
<pb n="KR2k0046_WYG_112-44b"/>
數計一日間空中樂音雲氣若擁車駢而至者遂乗之<lb/>
仙去紫微峰在州西南而觀在州治之近胡君元雅者<lb/>
亦其州人幼學於觀中及為觀主則雍熙間矣嘗夢有<lb/>
以施田者至可起待之明日州民白氏夫婦果來施穀<lb/>
潭髙廊水口之田又買界橋之田及穀潭長石洲之地<lb/>
共千餘畆以充觀用州舊有炎帝靈廟在康樂鄉一夕<lb/>
大風雷雨廟壊漂去别有巨木千百墮水積廟傍胡君<lb/>
請於郡府以建靈廟迨其没後既窆真宗好道家之言<lb/>
<pb n="KR2k0046_WYG_112-45a"/>
夢胡君以鄉里姓名謁見請佐炎帝之祠上覺使有司<lb/>
物色之起其棺惟一履存餘無有也蓋羽化而仙矣得<lb/>
其事詔為立祠炎帝廟傍賜皮弁青圭絳服朱履號曰<lb/>
感應真官水旱疾疫之祈禱無不應者景定中以靈顯<lb/>
封顯佑真人而青霞之宫兩真人各殿而専祀矣戴永<lb/>
堅上清正一萬壽宫中羽士也性剛介有守嘗從師授<lb/>
太乙天章之法其法師以其姓氏白於帝期七日神人<lb/>
自授之以其書為佐騐永堅與師約三日却夢神人朱<lb/>
<pb n="KR2k0046_WYG_112-45b"/>
衣髙冠執㦸導帝命取其手畫文掌中夢覺手猶痛乃<lb/>
以其文告師師取鑰取書合之如其章自是祈禱水旱<lb/>
馘妖怪曽不勞餘力矣如茶陵之祈雨京師之祈雪其<lb/>
事尤著四從天師入覲初授以通徳𢎞妙法師再以改<lb/>
觀為宫授沖道崇𤣥𢎞妙法師劉克忠授明素凝和靜<lb/>
一法師永堅三授加以兼本州七星觀事四至京師有<lb/>
旨賜寳香金旛使馳驛歸慶宫成今宫有三清殿有饒<lb/>
真人天心閣胡真人祀道紀堂法院三門官㕔厨庫廊<lb/>
<pb n="KR2k0046_WYG_112-46a"/>
廡等俱偹是時元成文正中和真人總攝江淮荆襄等<lb/>
處道教都提㸃夏文運方作元成之宫於龍虎道地以<lb/>
永堅為賢而與之所以青霞之役則克忠専任之矣至<lb/>
於得東山陳氏憲孔宗孔容孔紹大各捐貲以助道克<lb/>
忠之力也然是時𤣥教大宗師際遇列聖凡數十年欽<lb/>
承上恩以保䕶其教是以若青霞者外無所撓而得以<lb/>
成其功矣永堅弟子張晉賢適來速其文晉賢亦文雅<lb/>
故得事之詳如此嗚呼我國家為吾生民之憂其道甚<lb/>
<pb n="KR2k0046_WYG_112-46b"/>
悉也彼仙人道士既委形而仙矣然其神靈依乎山川<lb/>
之盛而能應水旱疾疫之禱神明之祠有引無替若青<lb/>
霞者故宜在所書乎銘曰祝融之墟炎帝所理百神引<lb/>
從以作民社若火之明無隠弗彰敬祠弗怠謂之福鄉<lb/>
雲陽之山神岳來與雲氣上騰茶源百出揚清抱和鬱<lb/>
為望州神人接居孚惠則周饒君之興推擇為吏觸事<lb/>
犯已懲為恥利恭黙自返通乎神明符章之獲實彰厥<lb/>
誠嗟彼下土鬼魅蟊蠈觀於天真霄壤千百是其存心<lb/>
<pb n="KR2k0046_WYG_112-47a"/>
與天為徒以善我民豈不永圖胡君之神亦皆孔著帝<lb/>
命來錫圭節蕃惠鬱鬱青霞奠於此方民之依居千載<lb/>
相望我聖天子視逺如邇無小無大降福彌彌新宫之<lb/>
成卜築孔宜聖上有聞錫命不遲咨爾岳祗辨方受命<lb/>
祗祠以聚罔敢弗正日下紫微仰瞻不違率職以行有<lb/>
安無虧史臣分書載筆有志増益綏保以待來世<lb/>
　<lb/>
　<lb/>
<pb n="KR2k0046_WYG_112-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　湖廣通志巻一百十二<lb/>
</p>
<p>
</p>
  </div>
</body>
</text>
</TEI>
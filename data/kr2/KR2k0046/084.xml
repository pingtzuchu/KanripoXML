<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志卷八十四</head> <lb/>
    <p>
<pb n="KR2k0046_WYG_084-1a"/>
欽定四庫全書<lb/>
　湖廣通志卷八十四<lb/>
　　藝文志<lb/>
　　四言詩<lb/>
　明<lb/>
　　平南雅上中丞秦公　　　　　　童承叙<lb/>
明明我公有撻其武憬彼郴夷來歸亡侮矢此王旅式<lb/>
辟裔土蕞彼郴夷徼於南邦既酗而酲嚚狡毁常肆其<lb/>
<pb n="KR2k0046_WYG_084-1b"/>
大憝黷於天章彼兇負固實臲其居有石嶄巖有山﨑<lb/>
嶇緩之則驕殛之則逋赫赫帝怒廼眷南越誰其正之<lb/>
廼授公鉞往行予罰郴夷是忽公拜稽首天子是訓既<lb/>
類既禡唯師旅是鞠公拜稽首曷敢弗遫公醜攸行濟<lb/>
於沅湘旟旐斯揚烝徒皇皇有萬其航唯水湯湯公服<lb/>
斯皇葱珩有鶬我公涖止陳於南郊騕褭且閑巾車孔<lb/>
膠虎士如虓聿修厥矛弗吳以敖郴夷且咆郴夷維喙<lb/>
來享來王式吪爾狂南土允荒唯彬之民拜舞於疆唯<lb/>
<pb n="KR2k0046_WYG_084-2a"/>
郴之士於焉徜徉郴功告成唯義之正亡煩於兵自昔<lb/>
周公荆舒是平顯允方叔征伐蠻荆曰公與京明明我<lb/>
公經營四域昔在中夏矢其文徳耆定膚功作屏王國<lb/>
於皇遐哉文武維則公之歸兮嗟挽其衣兮山川平夷<lb/>
厥功巍巍兮帝錫公圭錦衣孔輝兮天子聖神四方來<lb/>
威兮於萬斯年唯公功是依兮<lb/>
　　題吳五峯大參甘棠遺愛卷　　　王守仁<lb/>
遵彼江滸樛木隂隂亦有松栢鬱其相參彼行者徒或<lb/>
<pb n="KR2k0046_WYG_084-2b"/>
馳以驅載槖荷畚傴僂籧除昔也炎暑道暍無所今也<lb/>
蒸熾有如室處隂隂樛木實獲我心赫赫吳公仁惠忠<lb/>
諶惟此樛木呉公所植匪公之徳曷休以息公行田野<lb/>
褐盖朱輪茇於桞下勞此農人薰風自南吹彼柔肄悠<lb/>
悠斾旌披拂摇曵民曰公來盍徃迎之壺漿車下實慰<lb/>
我思我思何極公勿我去天子之命盍終我庇公曰爾<lb/>
民爾孝爾弟食耕飲鑿以遊以戲民曰我公我植我培<lb/>
有若茲樹翌其餘枚嗟我庶民勿剪勿伐勿愧甘棠公<lb/>
<pb n="KR2k0046_WYG_084-3a"/>
我召伯<lb/>
皇清<lb/>
　　毛子霞摹刻禹碑於大别山<hi>有引</hi>　夏嘉瑞<lb/>
　　　禹碑七十七字在岣嶁者不可復覩在嶽麓者<lb/>
　　　亦不易得子霞歴巉巖探虎穴手自摹勒乃得<lb/>
　　　元本載歸武昌至是復刻石於大别山之顚大<lb/>
　　　别固禹導水時所憩之地也時順治庚子三月<lb/>
　　　日<lb/>
<pb n="KR2k0046_WYG_084-3b"/>
　何年神物顯晦非偶明徳𤣥圭此外無有天作毛君<lb/>
　四千年後如燈能傳如後能守蛇虎荆榛其來巳久<lb/>
　鉤勒猛悍靈威慿肘昔嶽麓庭今大别首河山重輝<lb/>
　斗星無蔀電走雷奔百萬億壽<lb/>
　　　五言古詩<lb/>
　晉<lb/>
　　江陵夜行塗中　　　　　　　　陶　潛<lb/>
閒居三十載遂與塵世冥詩書敦宿好林園無俗情如<lb/>
<pb n="KR2k0046_WYG_084-4a"/>
何捨此去遥遥至南荆叩枻新秋月臨流别友生凉風<lb/>
起將夕夜景湛虚明昭昭天宇濶皛皛川上平懐役不<lb/>
遑寐中宵尚孤征商歌非吾事依依在耦耕投冠旋舊<lb/>
墟不為好爵縈養真衡茅下庶以善自名<lb/>
　　桃花源詩　　　　　　　　　　陶　潛<lb/>
嬴氏亂天紀賢者避其世黄綺之商山伊人亦云逝徃<lb/>
跡浸復湮來逕遂蕪廢相命肄農耕日入從所憇桑竹<lb/>
垂餘䕃菽黍隨時藝春蠶収長絲秋熟靡王税荒路曖<lb/>
<pb n="KR2k0046_WYG_084-4b"/>
交通雞犬互鳴吠爼豆猶古法衣冠無新製童孺縱行<lb/>
歌斑白懽游詣草榮識節和木衰知風厲雖無紀厯誌<lb/>
四時自成嵗怡然有餘樂于何勞智慧竒蹤隱五百一<lb/>
朝敞神界淳薄既異源旋復還幽蔽借問游方士焉測<lb/>
塵囂外願言躡輕風髙舉尋吾契<lb/>
　南北朝<lb/>
　　新亭渚别范零陵　　　　　　　謝　朓<lb/>
洞庭張樂地瀟湘帝子遊雲去蒼梧野水還江漢流停<lb/>
<pb n="KR2k0046_WYG_084-5a"/>
驂我悵望輟棹子夷猶廣平聽方籍茂陵將見求心事<lb/>
俱巳矣江上徒離憂<lb/>
　　孫權故宫　　　　　　　　　　謝　朓<lb/>
炎靈遺劍璽當塗駭龍戰聖期缺中壤霸功興寓縣鵲<lb/>
起登呉山鳯翔陵楚甸襟帶窮嵓險帷帟盡謀選北拒<lb/>
溺驂鑣西戡収組練江海既鑣波俯仰流英盻裘冕類<lb/>
禋郊卜揆崇離殿釣臺臨講閲樊山開廣宴文物共葳<lb/>
㽔聲名且葱蒨三光厭分景書軌欲同薦參差代祀忽<lb/>
<pb n="KR2k0046_WYG_084-5b"/>
寂寞市朝變舞館識餘基歌梁想遺囀故林衰木平荒<lb/>
池秋草徧雄圖悵若茲茂宰深遐睠幽客滯江臯從賞<lb/>
乖纓弁清巵阻獻酧良書限聞見幸藉芳音多乘風采<lb/>
餘絢于役儻有期鄂渚同游衍<lb/>
　　望荆山　　　　　　　　　　　江　淹<lb/>
奉義至江漢始知楚塞長南闗繞桐柏西岳出魯陽寒<lb/>
郊無留影秋日懸清光悲風繞重林雲霞肅川漲嵗晏<lb/>
君如何零淚霑衣裳玉柱空掩露金樽坐含霜一聞苦<lb/>
<pb n="KR2k0046_WYG_084-6a"/>
寒奏再使豔歌傷<lb/>
　　湘夫人　　　　　　　　　　　沈　約<lb/>
瀟湘風巳息沅澧復安流揚蛾一含睇㛹娟好且脩捐<lb/>
玦置澧浦解珮寄中洲<lb/>
　　湘夫人　　　　　　　　　　　王僧孺<lb/>
桂棟承薜帷眇眇川之湄白蘋徒可望緑芷竟空滋日<lb/>
暮思公子銜意黙無詞<lb/>
　　渡青草湖　　　　　　　　　　吳　均<lb/>
<pb n="KR2k0046_WYG_084-6b"/>
洞庭春溜滿平湖錦帆張沅水桃花色湘流杜若香穴<lb/>
去茅山近江連巫峽長帶天澄逈碧映日動浮光行舟<lb/>
逗逺樹度鳥息危檣滔滔不可測一葦詎能航<lb/>
　唐<lb/>
　　寓郢城　　　　　　　　　　　李百藥<lb/>
客心悲暮序登墉瞰平陸林澤窅芊緜山川鬱廻複王<lb/>
公資設險名都距江澳方城疑北門溟海窮南服長䇿<lb/>
挫呉豕雄圖競周鹿大蒐雲夢崦壯觀章華築人世更<lb/>
<pb n="KR2k0046_WYG_084-7a"/>
不競西師日侵蹙運圯屬驅馳時屯恣鞭扑莫救夷陵<lb/>
火無復秦庭哭鄢郢遂丘墟風塵俄慘黷狐兔時游踐<lb/>
霜露日霑沐釣渚故池平神臺層宇覆陣雲埋夏首窮<lb/>
隂慘荒谷悵矣洲壑遷悲哉年祀倐雖異三春望終傷<lb/>
千里目<lb/>
　　自湘源至衡山　　　　　　　　宋之問<lb/>
浮湘㳂迅湍逗浦凝逺盼漸見江勢濶行嗟水流慢赤<lb/>
嵒雜雲霞緑竹縁溪澗向背羣山轉應接良景晏㳫嶂<lb/>
<pb n="KR2k0046_WYG_084-7b"/>
連夜猿平沙覆陽鴈紛吾門闕客歸橈速巳慣中道方<lb/>
泝洄遲念自茲撰賴忻衡陽美持以蠲憂患<lb/>
　　舜祠　　　　　　　　　　　　宋之問<lb/>
虞世廵百越相傳葬九疑精靈遊此地祠樹日光輝禋<lb/>
祭忽羣望丹青圖二妃神來獸率舞仙去鳯還飛日暝<lb/>
山氣落江空潭靄微帝鄉三萬里乘彼白雲歸<lb/>
　　洞庭湖　　　　　　　　　　　宋之問<lb/>
地盡天水合朝及洞庭湖初日當中涌莫辨東西隅晶<lb/>
<pb n="KR2k0046_WYG_084-8a"/>
耀日何在瑩熒心欲無靈光晏海若游氣耿天吳張樂<lb/>
軒皇至征苖夏禹徂楚臣悲落葉堯女泣蒼梧野積九<lb/>
江濶山通五嶽圖風恬魚自躍雲夕鴈相呼獨此臨泛<lb/>
漾浩將人代殊永言洗氛濁卒嵗為清娛要使功成退<lb/>
徒勞越大夫<lb/>
　　遊洞庭湖　　　　　　　　　　張　說<lb/>
緬邈洞庭岫蓊蒙水霧色宛在太湖中可望不可即剖<lb/>
竹守窮渚開門對竒域城池自縶籠纓綬為徽纆靡日<lb/>
<pb n="KR2k0046_WYG_084-8b"/>
不思往經時始願克飛棹越溟波維舟恣攀陟<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱入<lb/>
雲歩﨑嶇倚松息巖壇有鶴過壁字無人識滴石香乳<lb/>
溜垂厓露草植玩幽輕霧阻討異忘曛逼寒沙際水平<lb/>
霜樹籠烟直空宫聞莫覩地道窺難測此處學金丹何<lb/>
人生羽翼誰傳九光要幾拜三僊職紫氣徒想像清談<lb/>
長渺默電裳若有來覯我雲峯側<lb/>
　　石門墨山二山相連有禪堂觀天下竒境<lb/>
　　　　　　　　　　　　　　　　張　說<lb/>
<pb n="KR2k0046_WYG_084-9a"/>
囷輪江上山近在華容縣常陟巴丘首天晴遥可見佳<lb/>
遊屢前諾芳月愆幽眷及此符守移歡言臨道便既攜<lb/>
賞心客復有送行掾竹徑入隂窅松蘿上空蒨草共林<lb/>
一色雲與峯萬變探窺石門斷縁越沙澗轉兩山勢爭<lb/>
雄峯巘相顧盼藥妙靈仙寶境華巖壑選清都西淵絶<lb/>
金地東敞宴池果接園畦風烟邇臺殿髙尋𤣥石頂曠<lb/>
覽天宇遍千山紛滿目百川豁對面騎來雲氣迎人去<lb/>
鳥聲戀長揖桃源士舉世同企羨<lb/>
<pb n="KR2k0046_WYG_084-9b"/>
　　早霽南樓　　　　　　　　　　張　說<lb/>
山水佳新霽南樓翫初旭夜來枝半紅雨後洲全緑四<lb/>
運相終始萬形紛代續適臨青草湖再變黄鶯曲地穴<lb/>
穿東呉江流下西蜀歌聞枉渚邅舞見長沙促心阻事<lb/>
多違神和生自足白髪悲上春知常謝先欲<lb/>
　　登南樓　　　　　　　　　　　張　說<lb/>
君子每念春江上共流盼逺水林外明近巖霧中見終<lb/>
日西北望何處是京縣屢登高春臺徒使泪如霰<lb/>
<pb n="KR2k0046_WYG_084-10a"/>
　　一柱觀　　　　　　　　　　　張　說<lb/>
舊說江陵觀初疑神化來空山結雲閣綺靡隨風廻奈<lb/>
何任一柱斯焉容衆材竒功非長世今餘草露臺<lb/>
　　登九里臺樊姬墓　　　　　　　張　說<lb/>
楚國所以霸樊姬有力焉不懐沈尹禄誰諳叔敖賢萬<lb/>
化茫無在此墳獨巋然北分陽臺陌南識郢城阡漠漠<lb/>
渚宫樹蒼蒼雲夢田登高形勝出訪古令名傳自我來<lb/>
符守因君樹蕙荃詩書將變俗絺纊忽彌天志闡三折<lb/>
<pb n="KR2k0046_WYG_084-10b"/>
後愁值二毛前停立帝京路遥心寄此篇<lb/>
　　九日登龍山　　　　　　　　　張九齡<lb/>
郡庭常窘束凉野求昭曠楚客凛秋時桓公舊臺上清<lb/>
風明月好歴落江山望極逺何蕭條中留坐惆悵東彌<lb/>
夏首濶西拒荆門壯夷險雖異時古今豈殊狀先賢渺<lb/>
不接故老猶可訪登弔傷昔人揮斤感前匠自為本疎<lb/>
散未始忘髙尚際㑹非有欲往來是无妄為邦復多幸<lb/>
去國殊遷放且泛籬下菊還聆郢中唱灌園亦何為於<lb/>
<pb n="KR2k0046_WYG_084-11a"/>
陵乃逃相<lb/>
　　陽臺山　　　　　　　　　　　張九齡<lb/>
庭樹日衰颯風霜未云巳駕言遺憂思乘興求相似楚<lb/>
國茲故都蘭臺有餘址傳聞襄王世仍立巫山祀方此<lb/>
全盛時豈無嬋娟子色荒神女至魂蕩宫觀啟蔓草今<lb/>
如積朝雲為誰起<lb/>
　　岳州九日宴道觀西閣　　　　　張九齡<lb/>
摇落長年歎蹉跎逺宦心北風嘶代馬南浦宿陽禽佳<lb/>
<pb n="KR2k0046_WYG_084-11b"/>
此黄花酌酣餘白首吟凉雲霾楚望濛雨蔽荆岑登眺<lb/>
思晴景誰將巻濁隂釣歌出江霧樵唱入山林魚以名<lb/>
佳採木為材美侵大道由中悟逍遥匪外尋參佐多君<lb/>
子詞華妙賞音留題洞庭觀望古意何深<lb/>
　　將至岳陽有懐　　　　　　　　張九齡<lb/>
湖峯多深林青冥晝結隂獨無謝客賞况復賈生心暮<lb/>
色雖云發天光或未臨江潭非所遇為爾白頭吟<lb/>
　　鹿門山　　　　　　　　　　　孟浩然<lb/>
<pb n="KR2k0046_WYG_084-12a"/>
清曉因興來乘流越江峴沙鳥近方識浦樹遥莫辨漸<lb/>
至鹿門山山明翠微淺巖潭多曲屈舟楫屢廻轉昔聞<lb/>
龎徳公采藥遂不返金澗養芝术石床卧苔蘚紛吾感<lb/>
耆舊結覽事攀踐隐蹟今尚存高風邈以逺白雲何時<lb/>
去丹桂空偃蹇探討意未窮回艫日應晚<lb/>
　　泛沔州城南郎官湖詩<hi>竝序</hi>　　　李　白<lb/>
　　　乾元嵗秋八月白遷於夜郎遇故人尚書郎張<lb/>
　　　謂出使夏口沔州牧杜公漢陽宰王公觴於江<lb/>
<pb n="KR2k0046_WYG_084-12b"/>
　　　城之南湖樂天下之再平也方夜水月如練清<lb/>
　　　光可掬張公殊有勝槩四望超然乃顧白曰此<lb/>
　　　湖古來賢豪遊者非一而枉踐佳境寂寥無聞<lb/>
　　　夫子可為我標之佳名以傳不朽白因舉酒酹<lb/>
　　　水號之曰郎官湖亦猶鄭圃之有僕射陂也席<lb/>
　　　上文士輔翼岑靜以為知言乃命賦詩紀事刻<lb/>
　　　石湖側將與大别山共相磨滅焉<lb/>
張公多逸興共泛沔城隅當時秋月好不減武昌都四<lb/>
<pb n="KR2k0046_WYG_084-13a"/>
座醉清光為歡古來無郎官愛此水應號郎官湖風流<lb/>
若未冺名與此山俱<lb/>
　　望鸚鵡洲悲禰衡　　　　　　　李　白<lb/>
魏帝營八極蟻視一禰衡黄祖斗筲人殺之受惡名呉<lb/>
江賦鸚鵡落筆超羣英鏘鏘戞金玉句句欲飛鳴鷙鶚<lb/>
啄孤鳯千春傷我情五岳起方寸隐然詎可平才髙竟<lb/>
何施寡識冐天刑至今芳洲上蘭蕙不忍生<lb/>
　　題隨州紫陽先生壁　　　　　　李　白<lb/>
<pb n="KR2k0046_WYG_084-13b"/>
神農好長生風俗巳乆成復聞紫陽客蚤署丹臺名喘<lb/>
息餐妙氣歩虛吟真聲道與古仙合心將元化并樓疑<lb/>
出蓬海鶴似飛玉京松雪忩外曉池水階下明忽躭笙<lb/>
歌樂頗失軒冕情終願惠金液提攜凌太清<lb/>
　　安陸白兆山桃花巖寄劉侍御綰　李　白<lb/>
雲卧三十年好閒復愛仙蓬壺雖冥絶鸞鶴心悠然歸<lb/>
來桃花巖得憇雲忩眠對嶺人共語飲潭猿相連時升<lb/>
翠微上邈若羅浮巔兩岑抱東壑一嶂横西天樹雜日<lb/>
<pb n="KR2k0046_WYG_084-14a"/>
易隐崖傾月難圓芳草渙野色飛蘿摇春煙入逺構石<lb/>
室選幽開山田獨此林下意杳無區中縁永辭霜臺客<lb/>
千載方來旋<lb/>
　　秋望洞庭　　　　　　　　　　李　白<lb/>
清晨登巴陵周覽無不極明湖映天光徹底見秋色秋<lb/>
色何蒼然際海俱澄鮮山青滅逺樹水緑無寒煙來㠶<lb/>
出江中去鳥向日邊風清長沙浦霜空雲夢田瞻光惜<lb/>
頺髮閲水悲徂年北渚既蕩漾東流自潺湲郢人唱白<lb/>
<pb n="KR2k0046_WYG_084-14b"/>
雪越女歌采蓮聽此更腸斷慿崖泪如泉<lb/>
　　洞庭湖　　　　　　　　　　　李　白<lb/>
日晩湘水緑孤舟無端倪明湖漲秋月獨泛巴陵西遇<lb/>
憇裴逸人巖居凌丹梯抱琴出深竹為我彈鵾鷄曲盡<lb/>
酒亦傾北忩醉如泥人生且行樂何必組與圭<lb/>
　　荆州賊平臨洞庭言懐　　　　　李　白<lb/>
脩蛇横洞庭吞象臨海島積骨成巴陵遺言聞楚老水<lb/>
窮三苖國地窄三湘道嵗晏天崢嶸時危人枯槁思歸<lb/>
<pb n="KR2k0046_WYG_084-15a"/>
阻䘮亂去國傷懐抱郢路方丘墟章華亦顚倒風悲猿<lb/>
嘯苦木落鴻飛早日隠西赤沙月明東城草闗河望已<lb/>
絶氛霧行當掃長呌天可聞吾將問蒼昊<lb/>
　　登巴陵開元寺西閣贈衡嶽僧方外<lb/>
　　　　　　　　　　　　　　　　李　白<lb/>
衡山有開寺五峯秀真骨見君萬里心海水照秋月大<lb/>
臣南溟去問道皆請謁灑以甘露言清凉潤肌髪明湖<lb/>
落天鏡香閣凌雲闕登眺餐恵風新花期啓發<lb/>
<pb n="KR2k0046_WYG_084-15b"/>
　　九日登巴陵望洞庭　　　　　　李　白<lb/>
九日天氣清登髙無秋雲造化闢川嶽了然楚漢分長<lb/>
風鼓横波合沓蹙龍文憶昔傳遊豫樓船壯横汾今茲<lb/>
討鯨鯢旌旗何繽紛白羽落酒樽洞庭羅三軍黄花不<lb/>
掇手戰鼓遥相聞劍舞轉頺陽當時日停曛酣歌激壯<lb/>
士可以摧妖氛齷齪東籬下淵明不足羣<lb/>
　　同王昌齡送族弟襄歸桂陽　　　李　白<lb/>
秦地見碧草楚謡對清樽把酒爾何思鷓鴣啼南園余<lb/>
<pb n="KR2k0046_WYG_084-16a"/>
欲羅浮隐猶懐明主恩躊躇紫宫戀孤負滄洲言終然<lb/>
無心雲海上同飛翻相期乃不淺幽桂有芳根<lb/>
　　遊南嶽過漢陽别浮屠談皓　　　李　白<lb/>
秦欺趙氏璧郤入邯鄲宫本是楚家玉還來荆山中丹<lb/>
彩瀉滄溟清輝凌白虹青蠅一相㸃流落此時同卓絶<lb/>
道門秀談𤣥乃支公延蘿結幽居剪竹繞芳叢凉花拂<lb/>
户牖天籟鳴虛空憶我初來時蒲萄開景風今茲大火<lb/>
落秋葉黄梧桐水色夢沅湘長沙去何窮寄語訪衡嶽<lb/>
<pb n="KR2k0046_WYG_084-16b"/>
但與南飛鴻<lb/>
　　江上送女道士禇三清遊南嶽　　李　白<lb/>
呉江女道士頭帶蓮花巾霓衣不濕雨特異陽臺神足<lb/>
下逺遊屐凌波生素塵倦尋向南嶽應見魏夫人<lb/>
　　郢門秋懐　　　　　　　　　　李　白<lb/>
郢門一為客巴月三成弦朔風正摇落行子悲歸旋杳<lb/>
杳山外日茫茫江上天人迷洞庭水鴈度瀟湘煙清曠<lb/>
諧夙好緇磷及此年百齡何蕩漾萬化相推遷空謁蒼<lb/>
<pb n="KR2k0046_WYG_084-17a"/>
梧帝徒㝷溟海僊巳聞蓬島淺豈見三桃圓倚劍増浩<lb/>
歎捫襟還自憐終當遊五湖濯足滄浪泉<lb/>
　　劉處士東齋　　　　　　　　　王昌齡<lb/>
劉生隠岳陽心逺洞庭水偃㠶入山郭一宿楚雲裏竹<lb/>
映秋管深月寒秋風起煙波桂陽樓日夕數千里嫋嫋<lb/>
深夜猿孤舟坐如此湘中有來鴈雨雪候音㫖<lb/>
　　南樓　　　　　　　　　　　　趙冬曦<lb/>
嚮曙躋南樓凴軒肆遐矚物華蕩暄氣春景媚晴旭川<lb/>
<pb n="KR2k0046_WYG_084-17b"/>
霽湘水孤林芳楚雲縟列巖重疊翠逺岸逶迤緑風㠶<lb/>
發天根漁艇散灣曲鴻歸鶴舞送猿呌鶯聲續羣動皆<lb/>
熈熈憶予獨覉束常欽才子義忌鵩傷踡跼雅高騷人<lb/>
文懐沙何廹促未知二賢意去矣從所欲<lb/>
　　巴陵早春寄荆州崔司馬吏部閣功曹舍人<lb/>
　　　　　　　　　　　　　　　　賈　至<lb/>
謫居瀟湘渚再見洞庭秋極目連江漢西南浸斗牛滔<lb/>
滔盪雲夢淡淡摇巴丘曠如臨渤澥窅疑造編洲君山<lb/>
<pb n="KR2k0046_WYG_084-18a"/>
麗中波蒼翠長夜浮帝子去永乆楚詞尚悲愁我問長<lb/>
沙行時事加百憂登高望舊國北馬滿東周宛葉遍蓬<lb/>
蒿樊鄧無良疇獨攀青楓樹淚灑滄江流故人西掖寮<lb/>
同扈岐陽蒐差池盡三黜蹭蹬各南州相去雖地近不<lb/>
得從之遊耿耿雲陽臺迢迢王粲樓跂予暮霞裏誰謂<lb/>
無輕舟<lb/>
　　青山峽口泊舟懐狄侍御　　　　岑　參<lb/>
峽口秋水壯沙邊且停橈奔濤振石壁峯勢如動摇九<lb/>
<pb n="KR2k0046_WYG_084-18b"/>
月蘆花新彌令客心焦誰念在江島故人滿天朝無處<lb/>
豁心胸憂來醉能消往來巴山道三見秋草凋狄生新<lb/>
相知才調凌雲霄賦詩折造化入幕生風飇把筆判甲<lb/>
兵戰士不敢驕皆云梁公後遇鼎還能調一别倐經時<lb/>
音塵殊寂寥何當見天子不歎鄉闗遥<lb/>
　　哀秘書監江夏李邕　　　　　　杜　甫<lb/>
長嘯宇宙間髙才日陵替古人不可見前輩復誰繼憶<lb/>
昔李公存詞林有根蒂聲華當健筆灑落富清製風流<lb/>
<pb n="KR2k0046_WYG_084-19a"/>
散金石追琢出嶽銳情窮造化理學貫天人際干謁走<lb/>
其門碑版照四裔各滿深望還森然起凡例蕭蕭白楊<lb/>
路洞徹寶珠惠龍宫塔廟湧浩刼浮雲衛宗儒爼豆事<lb/>
故吏去思計眄睞已皆虚䟦渉曽不泥向來映當時豈<lb/>
獨勸後世豐屋珊瑚鈎麒麟織成罽紫騮隨劍几義取<lb/>
無虚嵗分宅脱驂間感激懐未濟衆歸賙給美擺落多<lb/>
藏穢獨歩四十年風聽九臯唳嗚呼江夏姿竟掩宣尼<lb/>
袂往者武后朝引用多寵嬖否藏太常議面折二張勢<lb/>
<pb n="KR2k0046_WYG_084-19b"/>
衰路凛生風排盪秋旻霽忠貞負怨恨宫闕深旒綴放<lb/>
逐早聯翩低垂困炎厲日斜鵩鳥入魂斷蒼梧帝榮枯<lb/>
走不暇星駕無安稅幾分漢庭竹夙擁文侯彗終悲洛<lb/>
陽獄事近小臣斃禍階初負謗易力何深嚌伊昔臨淄<lb/>
亭酒酣託末契重叙東都别朝隂改軒砌論文到崔蘇<lb/>
指盡流水逝近伏盈川雄未甘特進麗是非張相公相<lb/>
扼一危脆爭名古豈然闗鍵歘不閉例及吾家詩曠懐<lb/>
掃氛翳慷慨嗣真作咨嗟玉山桂鐘律儼髙懸鯤鯨噴<lb/>
<pb n="KR2k0046_WYG_084-20a"/>
迢遰坡隨青州血蕪没汶陽瘞哀贈竟蕭條恩波延掲<lb/>
厲子孫在如綫舊客舟凝滯君臣尚論兵將帥接燕薊<lb/>
朗詠六公篇憂來豁蒙蔽<lb/>
　　望南嶽　　　　　　　　　　　杜　甫<lb/>
南嶽配朱鳥秩禮自百王歘吸領地靈鴻洞半炎方邦<lb/>
家用祀典在徳非馨香廵守何寂寥有虞今則亡洎吾<lb/>
隘世網行邁越瀟湘渇日絶壁出漾舟清光旁祝融五<lb/>
峯尊峯峯次低昂紫盖獨不朝争長嶪相望恭聞魏夫<lb/>
<pb n="KR2k0046_WYG_084-20b"/>
人羣僊夾翺翔有時五峯氣散風如飛霜牽廹限修途<lb/>
未暇杖崇岡歸來覬命駕沐浴休玉堂三歎問府主曷<lb/>
以贊我皇牲璧忍衰俗神其思降祥<lb/>
　　同元使君舂陵行<hi>有序</hi>　　　　　杜　甫<lb/>
　　　覽道州元使君結舂陵行兼賊退後示官吏作<lb/>
　　　二首志之曰當天子分憂之地効漢官良吏之<lb/>
　　　目今盗賊未息知民疾苦得結軰十數公落落<lb/>
　　　然參錯天下為邦伯萬物吐氣天下少安可待<lb/>
<pb n="KR2k0046_WYG_084-21a"/>
　　　矣不意復見比興體制微婉頓挫之詞感而有<lb/>
　　　詩増諸卷軸簡知我者不必寄元<lb/>
遭亂髮盡白轉衰病相嬰沉綿盗賊際狼狽江漢行歎<lb/>
時藥力薄為客羸療成吾人詩家秀博采世上名粲粲<lb/>
元道州前聖畏後生觀乎舂陵作歘見俊哲情復覽賊<lb/>
退篇結也實國楨賈誼昔流慟匡衡常引經道州憂黎<lb/>
庶詞氣浩縱横兩章對秋月一字偕華星致君唐虞際<lb/>
純樸憶大庭何時降璽書用爾為丹青訟獄永衰息豈<lb/>
<pb n="KR2k0046_WYG_084-21b"/>
惟偃甲兵悽惻念誅求薄歛近休明乃知正人意不茍<lb/>
飛長纓凉飇振南嶽之子寵若驚色沮金印大興含滄<lb/>
溟清我多長卿病日夕思朝廷肺枯渴太甚漂泊公孫<lb/>
城呼兒具紙筆隐几臨軒楹作詩呻吟内墨淡字欹傾<lb/>
感彼危苦詞庶幾知者聽<lb/>
　　宿鑿石浦　　　　　　　　　　杜　甫<lb/>
早宿賔從勞仲春江山麗飄風過無時舟楫不敢繫回<lb/>
塘澹暮色日没衆星嘒缺月殊未生青燈死分翳窮途<lb/>
<pb n="KR2k0046_WYG_084-22a"/>
多俊異亂世少恩惠鄙夫亦放蕩草草頻卒嵗斯文憂<lb/>
患餘聖哲垂彖繫<lb/>
　　次空靈岸　　　　　　　　　　杜　甫<lb/>
沄沄逆素浪落落展清眺幸有舟檝遲得盡所歴妙空<lb/>
靈霞石峻楓栝隱奔峭青春猶無私白日亦偏照可使<lb/>
營吾居終焉託長嘯毒瘴未足憂兵戈滿邊徼響者留<lb/>
遺恨恥為逹人誚廻㠶覬賞延佳處領其要<lb/>
　　宿花石戍　　　　　　　　　　杜　甫<lb/>
<pb n="KR2k0046_WYG_084-22b"/>
午辭空靈岑夕得花石戍岸疏開闢水木雜今古樹地<lb/>
蒸南風盛春熱西日暮四序本平分氣候何廻互茫茫<lb/>
大造間理亂豈恒數繫舟盤藤輪䇿杖古樵路罷人不<lb/>
在村野圃泉自注柴扉雖蕪没農器尚牢固山東殘逆<lb/>
氣吳楚守王度誰能叩君門下令减征賦<lb/>
　　次晚洲　　　　　　　　　　　杜　甫<lb/>
參錯雲石稠坡陁風濤壯晚洲適知名秀色固異狀棹<lb/>
經垂猿把身在度鳥上擺浪散帙妨危沙折花當羇離<lb/>
<pb n="KR2k0046_WYG_084-23a"/>
暫愉悦羸老反惆悵中原未解兵吾得終疎放<lb/>
　　題衡山縣文宣王廟新學堂呈陸宰<lb/>
　　　　　　　　　　　　　　　　杜　甫<lb/>
旄頭彗紫微無復爼豆事金甲相排蕩青衿一憔悴嗚<lb/>
呼巳十年儒服弊於地征夫不遑息學者淪素志我行<lb/>
洞庭野歘得文翁肆侁侁胄子行若舞風雩至周室宜<lb/>
中興孔門未應棄是以資雄才煥然立新意衡山雖小<lb/>
邑首倡恢大義因見縣尹心根原舊宫閟講堂非曩構<lb/>
<pb n="KR2k0046_WYG_084-23b"/>
大屋加塗塈下可容百人牆隅亦深邃何必三千徒始<lb/>
壓戎馬氣林木在庭户宻幹疊蒼翠有井朱夏時轆轤<lb/>
凍階戺耳聞讀書聲殺伐災髣髴故國延歸望衰顔減<lb/>
相思南紀改波瀾西河共風味采詩倦跋渉載筆尚可<lb/>
記髙歌激字官凡百慎失墜<lb/>
　　聶耒陽以僕阻水書致酒肉療饑荒江詩得代懐<lb/>
　　　興盡本韻至縣呈聶令陸路去方田驛四十里<lb/>
　　　舟行一日時屬江漲泊於方田　杜　甫<lb/>
<pb n="KR2k0046_WYG_084-24a"/>
耒陽馳尺素見訪荒江𦕈義士烈女家風流吾賢紹昨<lb/>
見狄相孫許公人倫表前期翰林後屈蹟縣邑小知我<lb/>
碍湍濤半旬獲浩溔麾下殺元戍湖邊有飛旐孤舟増<lb/>
鬱鬱僻路殊悄悄側驚猿猱㨗仰羡鸛鶴矯禮過宰肥<lb/>
羊愁當置清醥人非西喻蜀興在北坑趙方行郴岸靜<lb/>
未話長沙擾崔師乞巳至澧卒用矜少問罪消息真開<lb/>
顔憇亭沼<lb/>
　　舂陵行<hi>有序</hi>　　　　　　　　　元　結<lb/>
<pb n="KR2k0046_WYG_084-24b"/>
　　　癸卯嵗漫叟授道州刺史道州舊四萬餘户經<lb/>
　　　賊以來不滿四千大半不勝賦稅到官未五十<lb/>
　　　日承諸使徵求符牒二百餘封皆曰失其限者<lb/>
　　　罪至貶削於戲若悉應其命則州縣破亂刺史<lb/>
　　　欲焉逃罪若不應命又即獲罪戾必不免也吾<lb/>
　　　將守官靜以安人待罪而巳故作舂陵行以逹<lb/>
　　　下情<lb/>
軍國多所須切責在有司有司臨郡縣刑法竟欲施供<lb/>
<pb n="KR2k0046_WYG_084-25a"/>
給豈不憂徵斂又可悲州小經亂亡遺人實困疲大鄉<lb/>
無十家大族命單羸朝餐是草根暮食乃木皮出言氣<lb/>
欲絶意速行歩遲追呼尚不忍况乃鞭撲之郵亭傳急<lb/>
符來徃蹟相追更無寛大恩但有廹促期欲令鬻兒女<lb/>
言發恐亂隨悉使索其家而又無生資聽彼道路言怨<lb/>
傷誰復知去冬山賊來殺奪幾無遺所願見王官撫養<lb/>
以惠慈奈何重驅逐不使存活為安人天子命符節我<lb/>
所持州縣忽亂亡得罪復是誰逋緩違詔命蒙責固所<lb/>
<pb n="KR2k0046_WYG_084-25b"/>
宜前賢重守分惡以禍福移亦云貴守官不愛能適時<lb/>
顧惟孱弱者正直當不虧何人采國風吾欲獻此辭<lb/>
　　賊退示官吏<hi>有序</hi>　　　　　　　元　結<lb/>
　　　癸卯嵗西原賊入道州焚燒殺掠幾盡而去明<lb/>
　　　年賊又攻永破邵不犯此州邊鄙而退豈力能<lb/>
　　　制敵與盖蒙其傷憐而巳諸使何為忍苦徵斂<lb/>
　　　故作詩一篇以示官吏<lb/>
昔嵗逢太平山林二十年泉源在庭户洞壑當門前井<lb/>
<pb n="KR2k0046_WYG_084-26a"/>
税有常期日晏猶得眠忽然遭世變數嵗視戎旃今來<lb/>
典斯郡山夷又紛然城小賊不屠人貧傷可憐是以陷<lb/>
鄰境此州獨見全使臣將王命豈不如賊焉今彼徵斂<lb/>
者廹之如火煎誰能絶人命以作時世賢思欲委符節<lb/>
引竿自刺船將欲就魚麥歸老江湖邊<lb/>
　　窊樽　　　　　　　　　　　　元　結<lb/>
巉巉水山石數峯對窊亭窊石堪為樽狀類不可名廵<lb/>
回數尺間如見小蓬瀛樽中酒初漲始有島嶼生豈無<lb/>
<pb n="KR2k0046_WYG_084-26b"/>
日觀峯直下臨滄溟受之不覺醉醉卧還日醒醒醉在<lb/>
樽畔始為吾性情若以形勝論坐隅臨郡城平湖近階<lb/>
砌逺山復青青異木幾十株枝條冐簷楹盤根蒲石上<lb/>
皆作龍蛇形酒堂貯釀器户牖皆罌缾此樽可常滿誰<lb/>
是陶淵明<lb/>
　　江中晩釣寄荆南一二相識　　　劉長卿<lb/>
楚郭微雨收荆門遥在目漾舟水長裏日暮春江緑霽<lb/>
華靜洲渚暝色連松竹月出波上時人歸渡頭宿一身<lb/>
<pb n="KR2k0046_WYG_084-27a"/>
巳無累萬事微何欲漁父自夷猶白鷗不羇束既憐滄<lb/>
浪水更愛滄浪曲不見眼中人相思生斷續<lb/>
　　題三湘圖　　　　　　　　　　郎士元<lb/>
昔日醉衡霍邇來憶南州今朝平津邸兼得瀟湘遊稍<lb/>
辨郢門樹依然芳杜州微明三巴峽咫尺萬里流飛鳥<lb/>
不知倦逺㠶生暮愁涔陽指天末此緒空悠悠枕上見<lb/>
漁父坐中當狎鷗誰言魏闕下自有東山幽<lb/>
　　遊南亭夜還叙志七十韻　　　　桞宗元<lb/>
<pb n="KR2k0046_WYG_084-27b"/>
夙抱邱壑尚率性恣遊遨中為吏役牽十祀空悁勞外<lb/>
曲狥塵轍私心寄英髦進乏廟廊器退非鄉曲豪天命<lb/>
斯不易鬼責將安逃屯難果見凌剥䘮宜所遭神明固<lb/>
浩浩衆口徒嗷嗷投迹山水地放情讀離騷再懐曩嵗<lb/>
期容與馳輕舠虚館背山郭前軒靣江臯重疊間浦溆<lb/>
邐迤驅巖㟼積翠浮淡灔始疑負靈鼇叢林留衝颷石<lb/>
礫迎飛濤曠朗天景霽樵蘇逺相號澄潭湧沈鷗半璧<lb/>
跳懸猱鹿鳴念食野魚樂知觀濠孤賞誠所悼蹔忻良<lb/>
<pb n="KR2k0046_WYG_084-28a"/>
足褒留連俯櫺檻注我壺中醪朶頥進芰實濯手持蟹<lb/>
螯炊稻視爨鼎膾鮮聞操刀野蔬盈傾筐頗雜池沼芼<lb/>
緬慕鼓枻翁嘯咏哺其糟退想於陵子三咽資李螬斯<lb/>
道難為偕沈憂安所韜曲渚怨鴻鵠環洲彫蘭臯暮景<lb/>
廻西岑北流逝滔滔徘徊遂昏黒逺火明連艘木落寒<lb/>
山盡江空秋水高歛袂戒還徒善遊矜所操趨淺戢長<lb/>
枻乘深屏輕篙曠望援深竿哀歌叩鳴艚中川恣超忽<lb/>
漫若翔且翺淹泊隨所止野風自颾颾澗急驚鱗奔蹊<lb/>
<pb n="KR2k0046_WYG_084-28b"/>
荒饑獸嘷入門守拘繫悽戚増鬱陶慕土情未忘懐人<lb/>
首徒搔内顧乃無有徳輶甚鴻毛名竊乆自欺食浮固<lb/>
云叨問牛悲釁鐘說彘驚臨牢永遯刀筆吏寜期簿書<lb/>
曹中興遂羣物裂壤分鞬櫜岷兇既云捕吳寇亦巳鏖<lb/>
捍禦盛方虎謨明富伊陶披山窮木末駕海偷蟠桃重<lb/>
來越裳雉再返西旅獒左右抗槐棘縱横羅雁羔三辟<lb/>
咸肆宥衆生均覆幬安得奉皇靈在宥觧天<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>歸誠慰<lb/>
松梓陳力開蓬蒿卜室有鄠杜名田占澧澇磻溪近餘<lb/>
<pb n="KR2k0046_WYG_084-29a"/>
基阿城連故壕螟蛑願親燎茶蓳甘自薅饑食期農畊<lb/>
寒衣俟蠶繰及骭足為温滿腹寧復饕安將蒯及菅誰<lb/>
慕粱與膏弋林驅雀鷃釣澤從鰌魛觀象嘉素履陳詩<lb/>
美干旄方託麋鹿羣敢同騏驥槽處賤無溷濁固窮匪<lb/>
淫慆踉蹌辭束縛悅懌換煎熬登年徒負版興役趨伐<lb/>
鼛目眩絶渾渾耳喧息嘈嘈兹焉畢餘命富貴非吾曹<lb/>
長沙哀糺纆漢隂嗤桔橰茍伸擊壤情幾事析秋毫海<lb/>
霧多蓊鬱越風饒腥臊寧惟廹魑魅所懼齊焄藨知罃<lb/>
<pb n="KR2k0046_WYG_084-29b"/>
懷禇中范叔戀綈袍伊人不可期慷慨徒忉忉<lb/>
　　雨後曉行獨至愚溪北池　　　　桞宗元<lb/>
宿雲散洲渚曉日明村塢高樹臨清池風驚夜來雨予<lb/>
心適無事偶此成賔主<lb/>
　　與崔䇿登西山　　　　　　　　桞宗元<lb/>
鶴鳴楚山靜露白秋江曉連袂度危橋縈廻出林杪西<lb/>
岑極逺目毫末皆可了重疊九疑高微茫洞庭小逈窮<lb/>
兩儀際高出萬象表馳景汎頺波遥風逓寒篠謫居安<lb/>
<pb n="KR2k0046_WYG_084-30a"/>
所習稍厭從紛擾生同胥靡遺壽等彭鏗夭蹇連困顚<lb/>
踣愚蒙怯幽眇非令親愛踈誰使心神悄偶茲遯山水<lb/>
得以觀魚鳥吾子幸淹留緩我愁腸繞<lb/>
　　湘岸移木芙蓉植龍興精舍　　　桞宗元<lb/>
有美不自蔽安能守孤根盈盈湘西岸秋至風露繁麗<lb/>
影别寒水穠芳委前軒芰荷諒難雜反此生高原<lb/>
　　遊朝陽岩　　　　　　　　　　桞宗元<lb/>
謫棄殊隐淪登渉非逺郊所懐緩伊鬱詎欲肩夷巢高<lb/>
<pb n="KR2k0046_WYG_084-30b"/>
岩瞰清江幽窟潛神蛟閒曠延陽景廻薄攢林梢西亭<lb/>
搆危軒仄宇臨呀庨背瞻星辰興下見雲雨交惜非吾<lb/>
鄉土得以䕃青茆羇寓去江介世仕尚函崤故墅即豐<lb/>
川數畆均肥磽亭館葺荒邱池塘疏沉㘭㑹有圭組戀<lb/>
遂貽山林嘲薄驅信無庸𤨏屑劇斗筲囚居固其宜厚<lb/>
羞乆巳包庭除植蓬艾隟牖懸螵蛸所頼山水客扁舟<lb/>
枉見招挹流敵清觴掇野代嘉餚適道有高言取樂非<lb/>
絃匏逍遥屏幽昧淡薄辭喧呶晨雞不予欺風雨聞嘐<lb/>
<pb n="KR2k0046_WYG_084-31a"/>
嘐再期永日閒提挈移中庖<lb/>
　　石鼓合江館　　　　　　　　　桞宗元<lb/>
九疑濬澒莽臨源委瀠廻會合屬空曠泓澄停風雷髙<lb/>
館軒霞表危樓凌山隈兹辰始澄霽纎雲盡褰開天秋<lb/>
日正中水碧無塵埃窅窅漁父唫呌呌羈鴻哀境勝豈<lb/>
不豫慮分固難裁升高欲自舒彌使逺念來歸流駛且<lb/>
廣汎舟絶沿洄<lb/>
　　題武陵草堂　　　　　　　　　楊　浚<lb/>
<pb n="KR2k0046_WYG_084-31b"/>
草堂列僊樓上在青山頂户外窺數峯階前對雙井雨<lb/>
來花盡濕風度松初冷登棧行不疲入溪雨彌靜本能<lb/>
去塵服兼欲事金鼎正直心所存諂諛長自省適知幽<lb/>
遁趣已覺煩慮屏更愛雲林閒吾將卧南穎<lb/>
　　洞庭湖阻風贈張十一署　　　　韓　愈<lb/>
十月隂氣盛北風無時休蒼茫洞庭岸興子維雙舟霧<lb/>
雨晦爭泄波濤怒相投鷄犬斷四聽糧絶誰與謀相去<lb/>
不容歩險如礙山邱清淡可以飽夣想接無由男女喧<lb/>
<pb n="KR2k0046_WYG_084-32a"/>
左右啼饑但啾啾非懐北歸興何用勝羇愁雲外有白<lb/>
日寒光自悠悠能令暫開霽過是吾無求<lb/>
　　合江亭　　　　　　　　　　　韓　愈<lb/>
紅亭枕湘江烝水會其左瞰臨渺空濶緑淨不可唾維<lb/>
昔經營初邦君實王佐翦林遷神祠買地費家貨梁棟<lb/>
宏可愛結構麗匪過伊人去軒騰兹宇遂頽挫老郎來<lb/>
何暮高唱久乃和樹蘭盈九畹栽竹逾萬个長綆汲滄<lb/>
浪幽蹊下坎坷波濤夜俯聽雲樹朝對卧初如遺宦情<lb/>
<pb n="KR2k0046_WYG_084-32b"/>
終乃最郡課人生誠無幾事往悲豈那蕭條緜嵗時契<lb/>
濶繼庸懦勝事誰復論醜聲日已播中丞黜凶邪天子<lb/>
憫窮餓君侯至之初閭里自相賀淹滯樂閑曠勤苦勸<lb/>
慵惰為余掃塵堦命樂醉衆座窮秋感平分新月憐半<lb/>
破願書巖上石勿使泥塵涴<lb/>
　　陪杜侍御遊湘西兩寺獨宿有題因獻楊常侍<lb/>
　　　　　　　　　　　　　　　　韓　愈<lb/>
長沙千里平勝地猶在險况當江濶處斗起勢匪漸深<lb/>
<pb n="KR2k0046_WYG_084-33a"/>
林髙玲瓏青山上琬琰路窮臺殿闢佛事煥且儼剖竹<lb/>
走泉源開廊架崖厂是時秋之殘暑氣尚未歛羣行忘<lb/>
後先朋息棄拘檢客堂喜空凉華榻有清簟澗蔬煑蒿<lb/>
芹水果剥菱芡伊余夙所慕陪賞亦云忝幸逢車馬歸<lb/>
獨宿門不掩山樓黒無月漁火燦星點夜風一何喧杉<lb/>
檜屢磨颭猶疑在波濤怵惕夢成魘靜思屈原沈逺憶<lb/>
賈誼貶椒蘭爭妬忌綘灌共䜛諂誰令悲生腸坐使淚<lb/>
盈臉翻飛乏羽翼指摘困瑕玷珥貂藩維重政化類分<lb/>
<pb n="KR2k0046_WYG_084-33b"/>
陜禮賢道何優奉已事苦儉大厦棟方隆巨川檝行剡<lb/>
經營誠少暇遊宴固已歉旅程愧淹留徂嵗嗟荏苒平<lb/>
生每多感柔翰遇頻染展轉嶺猿鳴曙燈青睒睒<lb/>
　　岳陽樓别竇司直　　　　　　　韓　愈<lb/>
洞庭九州間厥大誰與讓南滙羣崖水北注何奔放潴<lb/>
為七百里吞納各殊狀自古澄不清環混無歸向炎風<lb/>
日捜攪幽怪多冗長軒然大波起宇宙隘而妨巍峩㧞<lb/>
嵩華騰踔較健壯聲音一何宏轟輵車萬兩猶疑帝軒<lb/>
<pb n="KR2k0046_WYG_084-34a"/>
轅張樂就空曠蛟螭露筍簴縞練吹組帳鬼神非人世<lb/>
節奏頗跌踼陽施見誇麗隂閉感悽愴朝過宜春口極<lb/>
北缺堤障夜纜巴陵洲叢芮纔可傍星河盡涵泳俯仰<lb/>
迷下上餘瀾怒不巳喧聒鳴甕盎明登岳陽樓輝煥朝<lb/>
日亮飛亷戢其威清宴息纎纊泓澄湛凝緑物影巧相<lb/>
况江豚時出戲驚波忽蕩瀁當時冬之孟隙竅縮寒漲<lb/>
前臨指近岸側坐眇難望滌濯神魂醒幽懐舒以暢主<lb/>
人孩童舊握手作忻悵憐我竄逐歸相見得無恙開筵<lb/>
<pb n="KR2k0046_WYG_084-34b"/>
交履舄爛漫倒家釀盃行無留停高柱送清唱中盤進<lb/>
橙栗投擲傾脯醬歡窮悲心生婉孌不能忘念昔始讀<lb/>
書志欲干霸王屠龍破千金為藝亦云亢愛才不擇行<lb/>
觸事得䜛謗前年出官由此禍最無妄公卿採虚名擢<lb/>
拜識天仗姦猜畏彈射斥逐恣欺誑新恩移府庭逼側<lb/>
厠諸將吁嗟若駑緩但懼失宜當追思南渡時魚腹甘<lb/>
所𦵏嚴程廹風㠶劈箭入髙浪顚沈在須臾忠鯁誰復<lb/>
諒生還真可喜尅已自懲創庻從今日後粗識得與䘮<lb/>
<pb n="KR2k0046_WYG_084-35a"/>
事多改前好趣有獲新尚誓耕十畆田不取萬乘相細<lb/>
君知蠶織稚子已能餉行當掛其冠生死君一訪<lb/>
　　送李礎判官歸湖南　　　　　　韓　愈<lb/>
長沙入楚深洞庭值秋晚人隨鴻雁少江共蒹葭逺歴<lb/>
歴余所經悠悠子當返孤遊懐耿介旅宿夢婉娩風土<lb/>
稍殊音魚鰕日異飯親交俱在此誰與同息偃<lb/>
　　浯溪　　　　　　　　　　　　皇甫湜<lb/>
次山有文章可惋只在碎然長于指叙約潔多餘態心<lb/>
<pb n="KR2k0046_WYG_084-35b"/>
語適相應出句多分外于諸作者間㧞㦸成一隊中行<lb/>
雖當劇粹美見冠盖子昂感遇佳未若君雅裁退之全<lb/>
而神上與千年對李杜才海翻髙下非可概文于兩氣<lb/>
間為物莫與大先王路不荒豈不仰吾輩石屏立衙衙<lb/>
溪口啼素瀨我思何人知徙倚如有賴<lb/>
　　初至洞庭懐灞陵别業　　　　　孟　郊<lb/>
長安邈千里月夕懐雙闕巳是洞庭人猶看灞陵月誰<lb/>
堪去鄉意親戚想天末昨夜夢中歸煙波覺來濶江臯<lb/>
<pb n="KR2k0046_WYG_084-36a"/>
見芳草孤客心欲絶豈訝青春來但傷經時别長天不<lb/>
可望鳥與浮雲没<lb/>
　　石囷山　　　　　　　　　　　孟　郊<lb/>
前山帶秋色獨往秋江晩疊嶂入雲多孤峯去人逺夤<lb/>
縁不可到蒼翠空在眼渡口問漁家桃源路深淺<lb/>
　　奉勅祭告南嶽　　　　　　　　吕　温<lb/>
皇家禮赤帝謬獲司風域致齋紫盖下宿設祝融側鳴<lb/>
澗驚宵寐清猿逓時刻藻潔事夙興簮佩思盡飾危壇<lb/>
<pb n="KR2k0046_WYG_084-36b"/>
象嶽趾秘殿翹翬翼登拜不遑愿酌獻皆累息贊道儀<lb/>
匪煩祝史詞甚直忽覺心魂悸如有精靈逼漠漠雲氣<lb/>
生森森松柏黒風吹虚簫韻露洗寒玉色寂寞有至公<lb/>
馨香在明徳禮成謝邑吏駕言歸郡職憇桑訪蠶事遵<lb/>
疇課農力所願風雨時廻首瞻南極<lb/>
　　題安州浮雲寺寄湘川張郎中　　杜　牧<lb/>
去夏疎雨餘同倚朱欄語當時樓下水今日到何處恨<lb/>
如春草多事與孤鴻去楚岸桞無窮别愁紛若絮<lb/>
<pb n="KR2k0046_WYG_084-37a"/>
　　過伍子胥墓　　　　　　　　　鮑　機<lb/>
忠孝誠無報感義本投身日暮江波急誰憐漁丈人楚<lb/>
墓悲猶在吳門恨未伸<lb/>
　　漢陽春晚　　　　　　　　　　李羣玉<lb/>
漢陽抱青山飛樓映湘渚白雲蔽黄鶴緑樹藏鸚鵡慿<lb/>
髙送春日流恨傷千古遐想禰衡才令人怨黄祖<lb/>
　　孫權故城下懐古兼送友人歸建業<lb/>
　　　　　　　　　　　　　　　　李羣玉<lb/>
<pb n="KR2k0046_WYG_084-37b"/>
雄圖爭割據神器終不守上下武昌城長江竟何有古<lb/>
來壯臺榭事徃悲陵阜寥落幾人家猶依數株桞威靈<lb/>
絶想像蕪没空林藪野徑春草中郊扉夕陽後逢君從<lb/>
此去背楚方東走煙際指金陵潮時過溢口行人巳何<lb/>
在臨水空揮手惆悵不能歸孤㠶没雲乆<lb/>
　　登西陵寺塔　　　　　　　　　李羣玉<lb/>
北塔凌空虚雄勢壓山澤亭亭楚雲外千里看不隔遥<lb/>
對黄金臺浮暉亂相射盤梯接元氣半壁栖月魄稍登<lb/>
<pb n="KR2k0046_WYG_084-38a"/>
諸刼盡若騁排雲隔向是滄浪人巳為青雲客雨飛千拱<lb/>
霽日落萬家夕鳥處髙却低天涯逺如逼江雲入空翠<lb/>
海嶠見微碧向暮期下來誰堪復行役<lb/>
　　洞庭驛樓雪夜宴集奉贈前湘州張員外<lb/>
　　　　　　　　　　　　　　　　李羣玉<lb/>
昔與張湘州閒登岳陽樓目窮衡巫表興盡荆呉秋擲<lb/>
筆落郢曲巴人不能酬是時簪裾㑹景物窮冥捜誤忝<lb/>
玳筵秀得陪文苑遊幾年雲楣上風雨沉銀鈎<lb/>
<pb n="KR2k0046_WYG_084-38b"/>
　宋<lb/>
　　羊祜廟　　　　　　　　　　　范仲淹<lb/>
休哉羊叔子輔晉功業大化行江漢間恩被疆場外中<lb/>
國倚而安治為天下最開府多英僚置酒美高㑹徘徊<lb/>
臨峴首興言何慷慨此山自古有遊者千萬軰湮滅昔<lb/>
無聞空悲嵗月邁公乎仁澤深風采獨不昧于今墮淚<lb/>
碑觀之益欽戴卓有王原叔文學偉當代一麾守襄陽<lb/>
高懐極恬退山姿列雲端江響拂天籟行樂何逍遥覽<lb/>
<pb n="KR2k0046_WYG_084-39a"/>
古忽感慨不見叔子祠蕪没民疇内千金贖故基廟貌<lb/>
重營繪襄人復其祀水旱有攸頼太守一興善比廬皆<lb/>
懽快原叔政可歌又留千載愛<lb/>
　　涵輝樓　　　　　　　　　　　韓　𤦺<lb/>
臨江三四樓次第壓城首山光徧軒楹波影撼忩牖予<lb/>
兄天聖中向攝齊安守兄才無不宜吏治孰可偶公庭<lb/>
常寂然所樂在文酒<lb/>
　　黄州八首<hi>竝序</hi>　　　　　　　　蘇　軾<lb/>
<pb n="KR2k0046_WYG_084-39b"/>
　　　余至黄二年日以困匱故人馬正卿哀予乏食<lb/>
　　　為予郡中請故營地數十畝使得躬耕其中地<lb/>
　　　久荒為茨棘瓦礫之塲而嵗又大旱墾闢之勞<lb/>
　　　筋力殆盡釋耒而嘆乃作是詩自愍其勤庶幾<lb/>
　　　來嵗之入以忘其勞焉<lb/>
廢壘無人顧頺垣滿蓬蒿誰能捐筋力嵗晚不償勞獨<lb/>
有孤旅人天窮無所逃端來拾瓦礫嵗旱土不膏﨑嶇<lb/>
草棘中欲刮一寸毛喟焉釋耒歎我廩何時高<lb/>
<pb n="KR2k0046_WYG_084-40a"/>
　　又<lb/>
荒田雖浪莽高庳各有適下濕種秔秫東原蒔棗栗江<lb/>
南有蜀士桑果巳許乞好竹不難栽但恐鞭横逸仍須<lb/>
卜佳處規以安我室家童燒枯草走報暗井出一飽未<lb/>
敢期瓢飲巳可必<lb/>
　　又<lb/>
自昔有微泉來從逺嶺背穿城過聚落流惡壯蓬艾去<lb/>
為柯氏陂十畆魚鰕會嵗旱泉亦竭枯萍黏破塊昨夜<lb/>
<pb n="KR2k0046_WYG_084-40b"/>
南山雲雨到一犁外泫然尋故瀆知我理荒薈泥芹有<lb/>
宿根一寸嗟獨在雪芽何時動春鳩行可膾<lb/>
　　又<lb/>
種稻清明前樂事我能數毛空暗春澤鍼水聞好語分<lb/>
秧及初夏漸喜風葉舉月明看露上一一珠垂縷秋來<lb/>
霜穂重顚倒相撑拄但聞畦壠間蚱蜢如風雨新舂便<lb/>
入甑玉粒照筐筥我久食官倉紅腐等泥土行當知此<lb/>
味口腹吾巳許<lb/>
<pb n="KR2k0046_WYG_084-41a"/>
　　又<lb/>
良農惜地力幸此十年荒桑柘未及成一麥庶可望投<lb/>
種未逾月覆塊巳蒼蒼農夫告我言勿使苖葉昌君欲<lb/>
富餅餌要湏縱牛羊再拜謝苦言得飽不敢忘<lb/>
　　又<lb/>
種棗期可剥種松期可斲事在十年外吾計亦已慤十<lb/>
年何足道二載如風雹舊聞李衡奴此䇿疑可學我有<lb/>
同舍郎官居在灊岳遺我三寸柑照坐光卓犖百栽儻<lb/>
<pb n="KR2k0046_WYG_084-41b"/>
可致當及春冰渥想見竹籬間青黄垂屋角<lb/>
　　又<lb/>
潘子乆不調沽酒江南村郭生本將種賣藥西市垣古<lb/>
生亦好事恐是押衙孫家有十畆竹無時容叩門我窮<lb/>
交舊絶三子獨見存從我於東坡勞餉同一飱可憐杜<lb/>
拾遺事與朱阮論吾師卜子夏四海皆弟昆<lb/>
　　又<lb/>
馬生本窮士從我二十年日夜望我貴求分買山錢我<lb/>
<pb n="KR2k0046_WYG_084-42a"/>
今反累生借耕輟兹田刮毛龜背上何時得成氊可憐<lb/>
馬生癡至今誇我賢衆笑終不悔施一當獲千<lb/>
　　應城玉女湯池　　　　　　　　蘇　轍<lb/>
神女没幽境湯池流大川隂陽結炎炭造化開靈泉地<lb/>
底礫朱火沙傍歊素煙沸珠曜明月皎影涵空天氣浮<lb/>
蘭芳滿色漲桃花然精覽萬殊入潛行七澤連愈疾功<lb/>
莫尚變盈道仍全濯濯氣清泚晞髮弄潺湲散下楚王<lb/>
國分澆宋玉田可以奉廵幸奈何隔窮偏獨隨朝宗水<lb/>
<pb n="KR2k0046_WYG_084-42b"/>
赴海輸微涓<lb/>
　　送呉仲庶出守潭州　　　　　　王安石<lb/>
呉公治河南名出漢廷右髙才有公孫相望千嵗後平<lb/>
明省門開吏接堂上肘指撝談笑間靜若在林藪連墻<lb/>
畫山水隐几詩千首浩然江湖思果得東南守傳鼓上<lb/>
清湘旌旗蔽牛斗方今河南治復在荆人口自古楚有<lb/>
材<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>緑多美酒不知樽前客更能賈生否<lb/>
　　送李屯田守桂陽　　　　　　　王安石<lb/>
<pb n="KR2k0046_WYG_084-43a"/>
泊船香罏峯始與子相識寄書邦江上詒我峯下石縁<lb/>
以湘水竹攜持與南北永懐故人歡不願百金易竹枯<lb/>
歸樵蘇石爛棄沙礫尋門得邂逅縁髪皆半白追思少<lb/>
時事俛仰如一夕老矣無所為空知念疇昔常思一杯<lb/>
酒要子相解釋出門事紛紛歸卧意還豁聞當上湓水<lb/>
持詔守嶺阸方為萬里别執手先慘戚茲遊信浩蕩山<lb/>
水多所得為我謝香罏風塵每相憶<lb/>
　　登峴山　　　　　　　　　　　曾　鞏<lb/>
<pb n="KR2k0046_WYG_084-43b"/>
維舟沔南岸置酒峴山堂入座松雨濕吹衣水風凉煙<lb/>
嶺火明滅秋濤聲激揚乍釋塵垢汚况餘燈燭光羊公<lb/>
昔晏客為樂未遽央而我獨今昔攜家對壺觴頗適麋<lb/>
鹿性頓驚清興長歸去尚酩酊詎期誇阿彊<lb/>
　　遊鹿門　　　　　　　　　　　曾　鞏<lb/>
方舟下秋瀨巳逺漢南城念昔在郡日苦為塵網嬰低<lb/>
心就薄禄實負山水情鹿門最秀發十里行松檉宿幌<lb/>
白雲影入忩流水聲龎公昔抱道遯世此躬耕風雨塞<lb/>
<pb n="KR2k0046_WYG_084-44a"/>
天地伺晨獨先鳴故巖但聞說巳覺醒朝酲及兹道路<lb/>
逺謂諧猿鶴迎顧値深濘阻獨憐幽思并不踏蘇嶺石<lb/>
虚負襄陽行<lb/>
　　浯溪磨崖碑　　　　　　　　　王禹偁<lb/>
客舟曉探竒興落浯水上褰蘿豁逺目所至窮異狀是<lb/>
時天宇晴物象自清曠煙開楚山斷千里彌一望遐延<lb/>
極覽眺近歴飽捜訪層崖劃中開峭壁摩萬丈顔公英<lb/>
烈姿元叟士林仗文詞金石奏字畫蛟龍壯伊子抗塵<lb/>
<pb n="KR2k0046_WYG_084-44b"/>
容所志在清賞孤雲寄微踪獨鶴引空杖豈無千載懐<lb/>
亦有髙山仰同遊二三侣相與情頗暢芳蘭薦山庖林<lb/>
瀑灑行帳醉揮紫霞觴亂落白雲唱歸舟漫容與潭月<lb/>
吐雲嶂興幽任時違心逺覺神王但云諧斯遊何以益<lb/>
清貺<lb/>
　　朝陽岩　　　　　　　　　　　黄庭堅<lb/>
意行到愚溪竹輿鳴擔肩染溪昔居人埋没不知年偶<lb/>
托文字工遂以愚溪傳桞侯不可見古木䕃濺濺羅氏<lb/>
<pb n="KR2k0046_WYG_084-45a"/>
家瀟東瀟西讀書園笋茁不避道檀欒摇春煙下入朝<lb/>
陽岩次山有銘鐫蘚石破篆文不辨李瞿袁嵌竇響笙<lb/>
磬洞中出寒泉同遊四五客拂石弄潺湲俄項生白雲<lb/>
似欲駕我仙吾將從此遊牽挽遂回船<lb/>
　　朝陽洞　　　　　　　　　　　邢　恕<lb/>
溪流貫清江湍瀬亘百里龍蛇幾盤紆雷雨忽奔駛石<lb/>
渠伏穿鑿怪力祖誰氏突如見頭角虎豹或蹲峙横江<lb/>
互棟柱小艇俄紛委蘋藻翳泓澄松竹䕃厓涘兩山束<lb/>
<pb n="KR2k0046_WYG_084-45b"/>
鳥道側岸數魚尾繚然閟深出梵宇疊危址鐘唄雜灘<lb/>
聲亭臺森水底慿欄幾遊目䇿杖時臨履酒杓間茶鐺<lb/>
棋枰延晝晷放懐得天倪清肅謝塵滓忽忘女兒縳似<lb/>
接嬴秦子顧予拙謀身霜髩䬃垂耳雅意在延齡丹砂<lb/>
夙充餌焉得茲結廬悵念逺桑梓<lb/>
　　屏居零陵　　　　　　　　　　汪　藻<lb/>
幽人獨夜時潮落西川根渡口櫓聲急一江煙雨昏城<lb/>
頭短長更不寐聽譙門趺坐數千息焚香待朝暾<lb/>
<pb n="KR2k0046_WYG_084-46a"/>
　　敬簡堂　　　　　　　　　　　汪　藻<lb/>
煌煌夜方中農隙孟冬月君侯敞齋扉華扁正新揭我<lb/>
來適茲時亦有大夫笈清觴不留行晤語得超越更看<lb/>
雷雨勢翻動龍蛇屈襟懐真能豁肝膽亦已竭老仙來<lb/>
何方湖海氣硉矹君侯歛袂起顚越承履襪主人驚創<lb/>
見引去殊卒卒伊今不忍逝頓首願有謁人生均秉彜<lb/>
大造無停歇云何利害判所轄無一髮兹焉辨不早大<lb/>
本將恐蹷吾言實自箴君聽未易忽<lb/>
<pb n="KR2k0046_WYG_084-46b"/>
　　衡山大雪馬上次敬夫韻　　　　朱　子<lb/>
仙人喬嶽頂散髪吹參差喚我二三友集此西南陲列<lb/>
筵命洛公侑坐迎江妃導之千羽旄投以萬璧璣繽紛<lb/>
亦何麗晻靄難具知衆真亦來翔恍覺叢霄低茫茫雲<lb/>
霧合一一瓊瑶姿回首謝世人千載空相思吾衰怯雄<lb/>
觀未敢探此竒短衣一匹馬幸甚得所隨天寒飲我酒<lb/>
酒罷賡君詩人生易南北復此知何時<lb/>
　　次敬夫韻　　　　　　　　　　朱　子<lb/>
<pb n="KR2k0046_WYG_084-47a"/>
披風蘭臺宫看雨百常觀安知此山雲對面隔霄漢羣<lb/>
隂匝寰區宻雪渺天畔峩峩雪中山心眼悽欲斷吾人<lb/>
愛竒賞遞發臨河嘆我知沍寒極見睍今當泮不須疑<lb/>
吾言第請眎明旦蠟履得鴈行籃輿或魚貫<lb/>
　　望月亭　　　　　　　　　　　張　栻<lb/>
披衣凛中夜起歩祝融巓何許冰雪輪皎皎飛上天清<lb/>
光正在手空明皓無邊羣峯儼環列玉樹生瓊田白雲<lb/>
起我旁兩腋風翩翩舉酒發浩歌萬籟為寂然寄言平<lb/>
<pb n="KR2k0046_WYG_084-47b"/>
生友誦我山中篇<lb/>
　　登上封寺　　　　　　　　　　張　栻<lb/>
我尋西園路徑上上封寺竹輿不留行及此秋容霽磴<lb/>
危霜葉滑林空山菓墜崇蘭供清芬深壑遞幽吹不知<lb/>
山益髙但覺冷侵袂路囘屹隂崖突兀聳蒼翠故應祝<lb/>
融尊羣峯拱而峙金碧雖在眼勇徃詎容憇絶頂極遐<lb/>
觀脚力聊一試昔遊冰雪中未盡登臨意兹來天上肅<lb/>
舉目淨纎翳逺邇無遁形高低同一眎永惟元化功清<lb/>
<pb n="KR2k0046_WYG_084-48a"/>
濁分萬類運行有機緘浩蕩見根柢此理復何窮臨風<lb/>
但三喟<lb/>
　　同元晦擇之遊嶽道遇大雪　　　張　栻<lb/>
驅車望南嶽羣山互參差微風忽南來雲幕為四垂炎<lb/>
官挾蓐収從此萬玉妃庭熒亦何有尺璧仍珠璣竒貨<lb/>
吾敢居妙意良自知林巒倐變化轍迹平髙低喬松與<lb/>
修竹錯立呈瑰姿清新足遐寄浩蕩多餘思平生湘南<lb/>
道未省有此竒况復得佳友晤言相追隨茅簷舉杯酒<lb/>
<pb n="KR2k0046_WYG_084-48b"/>
旅榻誦新詩更約登絶頂同觀霽色時<lb/>
　　同遊嶽麓分韻得洗字　　　　　張　栻<lb/>
遊觀不作難呼舟度清泚新晴宿潦淨羣山皎如洗上<lb/>
方着危欄萬象見根柢寒泉白可㪺况復雜肴醴高談<lb/>
下夕陽邂追元鑰啓中流發浩歌月色在湖底<lb/>
　　嶽麓道旁見穫者　　　　　　　張　栻<lb/>
腰䥥聲相呼十百南畝穫婦持黍漿饋幼稚走雀躍辛<lb/>
勤既苦為幸此嵗不惡王租敢不供大室趣逋約雖云<lb/>
<pb n="KR2k0046_WYG_084-49a"/>
粒米多未辦乃升龠姑寛目前饑詎有卒嵗樂樂嵗尚<lb/>
爾為一歉更何託書生獨多憂何以救民瘼<lb/>
　　遊南嶽風雪未巳决䇿登山　　　張　栻<lb/>
人言南山巔煙雲聳樓觀俯瞰了坤倪仰攀接天漢勇<lb/>
往媿未能長吟湘水畔兹來渺遐想風雪豈中斷行行<lb/>
重行行敢起白晝歎我聞精神交石裂冰可泮隂沴驅<lb/>
層雲杲日麗旭旦决策君勿疑此理或通貫<lb/>
　　清光亭　　　　　　　　　　　蔣之竒<lb/>
<pb n="KR2k0046_WYG_084-49b"/>
鄭圃僕射陂漢陽郎官湖郎官何為名張謂佩使符泛<lb/>
觴江城南乃與太白俱明月一萬頃清光天下無<lb/>
　明<lb/>
　　贈孝子戴仲英　　　　　　　　陶　凱<lb/>
憶昨干戈起白日風塵昏子家浠水上少小失雙親生<lb/>
死不相知念念徒酸辛艱難適異鄉乃謂他人昆聖人<lb/>
握乾符仗劍靖妖氛思親不可見忽見故鄉人聞言隔<lb/>
九泉涕淚沾衣襟茲行返故鄉累土成邱墳墳前植松<lb/>
<pb n="KR2k0046_WYG_084-50a"/>
柏慘淡結愁雲常存純孝名錫類垂子孫<lb/>
　　太嶽遊覽　　　　　　　　　　童承叙<lb/>
靈峯標奥區周覽振遐蹟眷兹平生懐結我同心客理<lb/>
檝濟洪川驅轂遵廣陌豐林散葱蒨疊嶂排屴崱幽禽<lb/>
出谷遥穠華傍巖寂修晷開清妍麗景照顔色相將愜<lb/>
勝遊况乃諧良覿明當<graphic n="KR1158" url="https://raw.githubusercontent.com/kanripo/KR-Gaiji/master/images/KR1158.png" mimeType="image/png"/>藤蘿一嘯楚雲碧<lb/>
　　習家池　　　　　　　　　　　薛　瑄<lb/>
谷口一逕入蒼山四邊開中有習池水水碧無纎埃泉<lb/>
<pb n="KR2k0046_WYG_084-50b"/>
源初噴薄交流遂瀠洄飛鳥鏡中度行雲天外來微風<lb/>
一蕩拂林影乆徘徊寒光空心性俯翫何悠哉愛此不<lb/>
能去載歌寫中懐<lb/>
　　望南嶽　　　　　　　　　　　楊　基<lb/>
我從匡廬來但覺諸山低嵯峨望衡嶽雲霄與之齊下<lb/>
有赤虵蟄上有朱雀樓仰瞻祝融拔俯揖紫葢迷五嶺<lb/>
皆培塿三江為涔蹄巍然南服尊嵩霍相提攜封秩崇<lb/>
君稱諸神咸朝隮丹書篆寶册萬里封金泥百王重祀<lb/>
<pb n="KR2k0046_WYG_084-51a"/>
典赤繅藉玉圭自非精靈通牲帛勞焚賫予方向逺道<lb/>
無由陟層梯蒼蒼煙霞中喔喔聞天雞緬思昌黎伯恭<lb/>
黙開雲霓靈貺自昭格誠敬良可稽斯人乆云没感念<lb/>
徒含悽<lb/>
　　朱張祠書懐示同遊　　　　　　王守仁<lb/>
林間憩白石好風一時來春陽熈百物欣然得予懐緬<lb/>
思兩夫子此地相徘徊當年靡童冠曠代登崇階高情<lb/>
詎今昔物色遺吾儕顧謂二三子取瑟為我諧我彈爾<lb/>
<pb n="KR2k0046_WYG_084-51b"/>
為歌爾舞我與偕吾道有至樂富貴真浮埃若是成大<lb/>
化勿愧㸃與囘<lb/>
　　又<lb/>
陟岡採松柏將以貽所思勿翦松柏枝兩賢昔所依緣<lb/>
峯踐石臺將以望所期勿踐臺上石兩賢昔所躋兩賢<lb/>
去邈矣我有何相違吾所未能信役役空爾疲胡不比<lb/>
簪盍麗澤相遊嬉渴飲松下泉饑餐石上芝偃仰絶余<lb/>
念遷客難乆稽洞庭春浪濶浮雲隔九疑江洲滿芳草<lb/>
<pb n="KR2k0046_WYG_084-52a"/>
目極令人悲已矣從此去奚必兹山為戀繫乃從欲客土<lb/>
唯隨時晚闇冀有得此外吾何知<lb/>
　　杯湖尋元次山宅　　　　　　　　王錫爵<lb/>
肅舲下湘渚巉石當其崖清川帶煙霞碧岑逺塵埃廻<lb/>
岡秀林木觸處崇亭臺昔聞漫郎氏卜築溪山隈風月<lb/>
滿户牖吟弄集朋儕釣石隐磻溪梧琴調徂徠斯人不<lb/>
可作高標遺九垓嵓嵓十丈碑千古無蒼苔我行滯江<lb/>
臯鬱抱終以開徘徊且登眺白雲入我懐寄語賞心客<lb/>
<pb n="KR2k0046_WYG_084-52b"/>
明年還復來<lb/>
　　登陽邏驛樓　　　　　　　　　郭鳯儀<lb/>
雄郵枕巨津䡼軒瞰木杪弭棹亦何營扳梯肆周眺長<lb/>
江浩無極連山青未了但覺去㠶遲莫辨歸舟小參差<lb/>
逺樹迷歴亂輕鷗矯入夏暑雨盈是日炎蒸少吏道常<lb/>
局廹人事多紛擾逸興寄嵩麓滯蹟猶江表愧無排虚<lb/>
翮臨風羡高鳥<lb/>
　　門扇峽　　　　　　　　　　　林　俊<lb/>
<pb n="KR2k0046_WYG_084-53a"/>
瀼西一舍許西山勢廻合巨石扶城門鐵衣䕶周匝楚<lb/>
蜀相犬牙乾坤䕶闢闔當闗一夫守萬馬不敢發雲龕<lb/>
入玲瓏元氣深吐納風捜羣竅開水樹聲互答推蓬暫<lb/>
此情巫山事雜沓<lb/>
　　桃花源　　　　　　　　　　　何景明<lb/>
神宫矗飛觀結構倚層丘上翳萬年樹下映千尺流仙<lb/>
蹤乆巳没百代傳其由荒塗横白雲寥寥安可求<lb/>
　　南嶽廟　　　　　　　　　　　尹　臺<lb/>
<pb n="KR2k0046_WYG_084-53b"/>
疇昔抱微尚五嶽志窺尋限身清切禁安得諧夙心恭<lb/>
承帝嘉命羣藩展圭琛炎方鬯歴討因獲散冲襟遂越<lb/>
三湘浦亦渉衡陽潯駕言謁靈后清齋秉嚴忱霾隂豁<lb/>
幽巘朝景耀陽林長松三十里夾澗摇疎森微風下曲<lb/>
崦蕭颯竽籟吟危闕聳霄漢朱碧微霏隂羣峯儼翔會<lb/>
紫翠紛升沉聖人握元化峙流序高深皇皇朱鳥祀秩<lb/>
崇古今惟徳理南訛長飬專調斟再拜盼庭廡肅穆懐<lb/>
居歆<lb/>
<pb n="KR2k0046_WYG_084-54a"/>
　　卜築衡山　　　　　　　　　　湛若水<lb/>
遥遥起天柱巍巍南臺下於兹結雲松以卜我精舍芳<lb/>
隣接五峯神明見中夜諸子來端居無玩亦無捨<lb/>
　　祝融峯　　　　　　　　　　　湛若水<lb/>
我年躋八十强半懐衡山於兹愜所願誰能不為歡霧<lb/>
行衣袂濕雲卧衾枕寒清高萬籟寂神明中夜存一聲<lb/>
聞天鷄紅日躍海門<lb/>
　　泊故城與戴侍御謝寶慶夜酌喜而有作<lb/>
<pb n="KR2k0046_WYG_084-54b"/>
　　　　　　　　　　　　　　　　李東陽<lb/>
逆流衝長風岸渚成百折舟行落日暝篙櫓力巳竭同<lb/>
袍烏臺彦待我心切切結交重然諾此道乆巳絶偶逢<lb/>
賢太守論舊語不輟烏臺冰霜姿官好不自熱周旋共<lb/>
觴酌燕坐齒為列相顧問起居停杯聽予說自從違京<lb/>
邑道路屢危臲欹㠶却撑駛長纜阻牽掣復聞南河水<lb/>
淤淺不過轍黄沙捲驚塵千里地欲裂雨師何太懶風<lb/>
伯無乃䙝我舟未妨遲農事長苦觖懐蓍問蒼天心亂<lb/>
<pb n="KR2k0046_WYG_084-55a"/>
不可揲二公濟世者慷慨憂不歇峩峩南州盖矯矯中<lb/>
臺節方將承明威庶用掃氛孽許國同肝腸匡時仗豪<lb/>
傑閒官媿升斗茲計予巳拙且復盡君觴倉皇慰離别<lb/>
　　喜雨　　　　　　　　　　　　謝　省<lb/>
大雨雖滂沛隂晴異村郭小雨如散絲為潤且優渥霖<lb/>
霖勢未巳山泉響谿壑枯田秧更栽萬室生秋穫無論<lb/>
雨大小小雨利亦博父老慶太守精神感𤣥漠此語亦<lb/>
何䛕自顧増慚怍政理未能平民多失耕鑿安足消災<lb/>
<pb n="KR2k0046_WYG_084-55b"/>
沴和氣藹寥廓昊天本好生炎魃不成虐天子更仁愛<lb/>
雨暘乃時若作詩諭父老太守徳凉薄冥格未可知百<lb/>
心均一確邑釋無雨憂翻為豐年樂<lb/>
　　又<lb/>
四月天無雨山田欲飛塵時踰芒種節苖稿不可分民<lb/>
咸懼無獲號呼向蒼旻父老來告急太守憂孔殷太守<lb/>
政乖戾召殃太守身赫赫天聽卑膏雨下紛紛歡聲動<lb/>
郊野農夫事耕耘草木亦沾潤秀色重逢春尚覺太守<lb/>
<pb n="KR2k0046_WYG_084-56a"/>
罪那不知自新但恐赤地廣逺近澤未均何當此雲雨<lb/>
飛灑遍乾坤秋風共登稼擊壤歌君恩<lb/>
　　雙清亭　　　　　　　　　　　謝　省<lb/>
新亭立高爽蓊鬱瑞氣鍾資邵澄清瀾雲霧躍晴空淡<lb/>
煙籠金碧旭日開芙蓉樵歌下夕照漁唱來清風寒梅<lb/>
依石室暗香月朦朧倒影江水緑人在蓬萊宫<lb/>
　　謁南嶽晦菴南軒祠柬諸同志　　張居正<lb/>
兩賢異鄉域千里還相求祗為戀健侣能忘路阻脩我<lb/>
<pb n="KR2k0046_WYG_084-56b"/>
行躡遺蹟仰見祠屋幽高山近可仰嘉㑹亦綢繆俛首<lb/>
念疇昔戚戚懐殷憂雖抱遺俗心賦質暗且柔贔屭負<lb/>
喬嶽有志力不遒願我同心侣景行希令猷涓流滙滄<lb/>
海一簣成山丘欲騁萬里途中道安可留各勉自新志<lb/>
毋貽白首羞<lb/>
　　瀟湘道中　　　　　　　　　　張居正<lb/>
江南佳麗地靈境信隈隩連峯造天闗石笋挿雲足我<lb/>
前擁煙霞我後映松竹飛竇洗征衣山光盪人目朝採<lb/>
<pb n="KR2k0046_WYG_084-57a"/>
碧澗藻夕息青湘曲側想素心人浩歌渺空谷逸駕如<lb/>
可從吾當謝簮紱<lb/>
　　懐晦葊先生　　　　　　　　　管大勲<lb/>
吾道在南州考亭宗尼父正教衍淳熈名言記石鼓崇<lb/>
臺幾廢興豐碑麗今古國歩值艱難世俗多聾瞽獨以<lb/>
生平學抗論悟人主立朝蹟巳危乞祠心獨苦白鹿垂<lb/>
芳規嶽麓存聖矩至今烝湘間猶然等鄒魯<lb/>
　　懐南軒先生<lb/>
<pb n="KR2k0046_WYG_084-57b"/>
人心皆孔顔湛寂元無滓利義分毫茫誰能晰其㫖緬<lb/>
仰懐先民蚤嵗悟至理卓卓趨髙明仡仡事踐履承家<lb/>
願不違許國死後已所以宋諸儒雅推南軒氏足蹟遍<lb/>
潭烝師友契蘭芷勝遊霽岳雪渉趣詠沂水試讀武侯<lb/>
碑令人空仰止<lb/>
　　贈祁陽孝子盧伯子詩<hi>有序</hi>　　　屠　隆<lb/>
　　　余友人德玉盧伯子天性真醇孝友純至父婢<lb/>
　　　舉一弟而婢殁伯子拊其弟不翅同胞出入卧<lb/>
<pb n="KR2k0046_WYG_084-58a"/>
　　　起若形影相隨稍長口授以書為之句讀講說<lb/>
　　　夜則篝燈對讀無間寒暑伯子業舉於鄉頗交<lb/>
　　　海内才彦士一日客至留酌淹延三朝頗廢少<lb/>
　　　弟講習其父怒召伯子撻之流血伯子怡然受<lb/>
　　　之既而私念平居所以拊弟者良厚以賔客故<lb/>
　　　蹔輟講亦無大過父疇昔未嘗有此恐發而悔<lb/>
　　　悔則卧不帖席矣夜半往省父卧所低聲呼之<lb/>
　　　父果未寐問爾來何為者伯具答所以父遂大<lb/>
<pb n="KR2k0046_WYG_084-58b"/>
　　　感慟持伯子泣嗟乎為人子無故而受父撻至<lb/>
　　　流血怡然不怨而顧又慮父悔悔而夜卧不寕<lb/>
　　　也夜分往而省候焉其用情豈在曾閔祥覽下<lb/>
　　　哉余父見背三十年母年髙九十有七時以好<lb/>
　　　游定省常缺余其天壤間一大辠人乎陳孟惺<lb/>
　　　使君與余言而為之感泣遂有此作<lb/>
賢哉盧伯子孝友敦天倫總丱挺竒秀醇徳含清真事<lb/>
親隆色養至性髙古人父婢育少弟英英照瓊玖蘭夢<lb/>
<pb n="KR2k0046_WYG_084-59a"/>
既有徵棣蕚一何茂弟舉婢乃亡煢煢日在疚伯也愛<lb/>
彌周拊之若同母數共姜肱被出入相左右稍長親授<lb/>
書文行深切槱玅理無不譚疑義悉與剖永夜同篝燈昆<lb/>
弟為師友尊君有義方庭訓日嚴切客至訪伯子泂酌<lb/>
以時設留連經三朝講課為蹔輟父也嗃嗃怒撻之至<lb/>
流血有弟廢不教沉酣事麴糵伯時舉賢書海内推才<lb/>
喆受而何敢辭辭色轉怡悦既乃内自省拊弟頗無缺<lb/>
罪輕而責重父悔恐不寧無乃妨夜卧子心良屏營宵<lb/>
<pb n="KR2k0046_WYG_084-59b"/>
分往省候下氣復柔聲父果不成寐輾轉倚牀桯問伯<lb/>
何為爾伯也道其情父子遂感愴相對涕涙零孝子受<lb/>
杖輕乃泣親衰暮伯今不怨親反慮妨夜卧為子洵如<lb/>
此古人豈能過<lb/>
　　宿漢口囘龍寺　　　　　　　　楊　漣<lb/>
江上一拳石環以數株樹精舍隠老僧問年不知數黄<lb/>
鶴舞對江鸚洲水東注清磬發閒情風檣任沉汨試問<lb/>
在舟人能得髙眠足老僧笑不言江月澹超忽<lb/>
<pb n="KR2k0046_WYG_084-60a"/>
　　坐嘯亭　　　　　　　　　　　蔡汝楠<lb/>
朝天復還郡坐嘯岩亭月雙楣綴穠華新荷散幽冽景<lb/>
物如見待柯葉不改色棲烏時一鳴遊鯈復堪悅動植<lb/>
陶嘉運里閭詎安戢翻因賞心會興念匝九邑亦知勞<lb/>
跂望撫綏愧微力歡遊勿太康勉思藩牧職幸閲齊民<lb/>
要庶與同休息<lb/>
　　夏日時雨堂作　　　　　　　　蔡汝楠<lb/>
夏日黍苖長經旬坐憂旱山城晝漏寂忽見雲物變屏<lb/>
<pb n="KR2k0046_WYG_084-60b"/>
翳吐層隂紫冥爍流電水氣衣上生雨足空中散井梧<lb/>
高葉鳴園栁凉蟬斷繄余庭溜觀從識湘流滿簷樹溢<lb/>
華滋嘉禾計無患夕景更澄霽翠黛峯文亂方屬訟堂<lb/>
閒褰簾捲幽玩耳目既無擾即事堪怡衍豈絶餘務牽<lb/>
偶爾得所遣<lb/>
　　登河洑山　　　　　　　　　　袁宏道<lb/>
髙閣俯蒼崖下有花源路料得避秦人入山從此去潭<lb/>
水浣山膚膚盡紅霞露老蛟挾瘦石千古盤渦怒溪山<lb/>
<pb n="KR2k0046_WYG_084-61a"/>
盡漁郎誰識花流處事徃白雲新人去青山故<lb/>
　　過洞庭　　　　　　　　　　　王孫蔚<lb/>
洞庭淼無涯欲濟候風力我來蟬聲噪楓葉初蕭瑟凉<lb/>
颸㑹人意飄然送㠶席解纜過岳陽凌波似奮翮君山<lb/>
一片雲迎面忽相逼雪浪翻日車赭崖裂地脉中流舞<lb/>
神鴉噪飛自索食一似恃水伯飽颺古祠側湘靈瑟巳<lb/>
杳祖龍樹還碧萬象逈迴合變化誰能測憶昨下瞿塘<lb/>
驚魂尚未息浩蕩復南征長作舟中客開牕見南嶽七<lb/>
<pb n="KR2k0046_WYG_084-61b"/>
十辨峯色遥揖魏夫人逸興飛青壁江湖蒸白瀣蒼莽<lb/>
迷咫尺向暝風更𦂳粘天潮影黒撥棹破盤渦恐撼蛟<lb/>
龍宅正襟語波濤忠信諒無失<lb/>
　　舟行望南嶽　　　　　　　　　錢邦芑<lb/>
輕舟遡湘波回轉經幾折天末浮雲収淡蕩風日潔循<lb/>
流肆娛玩極目飛鴻滅了了見前峯高下自成列三五<lb/>
劍鋩尖作勢每竒絶舟行多紆回顧望忽遷别横側狀<lb/>
不齊變幻難具說高霞冠層巔白雲横帶玦芙蓉千葉<lb/>
<pb n="KR2k0046_WYG_084-62a"/>
花玉屏幾圍雪名勝自千秋幽勝何敢䙝遥瞻巳厭心<lb/>
况復停遊轍登陟雖可期轉覺心如結山靈若有知待<lb/>
我應情切煙霞癖在兹非欲明高節寥寥山水間誰復<lb/>
契明喆<lb/>
　　同語嵩登衡山燕子崖　　　　　錢邦芑<lb/>
空崖無人聲飛流濺危石靜對乆忘言精神自相逆松<lb/>
蘿高下垂猿猱時跳躑夕陽下空潭倒影千山赤老樹<lb/>
飲新霜丹黄凝絶壁白雲冉冉來欲就山中客氤氲修<lb/>
<pb n="KR2k0046_WYG_084-62b"/>
竹間向我分半席淡漠若可依山風復驅廹摇曵渡前<lb/>
溪彌望蒼茫碧安得共吾儕一笑混心蹟<lb/>
　　荅衡嶽隐者　　　　　　　　　蔡道憲<lb/>
蹴碎嶽麓雲剪斷湘江水楓丹染院深高飄菊衣紫竹<lb/>
露垂朱霞霜華拂劍齒聞君多苦心中夜嘗數起敲火<lb/>
作長吟山鬼驚偷耳持寄素心人虹捲吳縑裏蚤暮欲<lb/>
行尋相將索竒字<lb/>
　　湧月臺　　　　　　　　　　　游士任<lb/>
<pb n="KR2k0046_WYG_084-63a"/>
登臺一長嘯鶴驚雲欲徙極目盡太虚太虚正如洗光<lb/>
浮石骨寒沫噴金沙起蕭然見短碣錐畫逼籀史蒼蘚<lb/>
食斷紋古香從荒戺依稀聞鐵笛梅花落其裏北下豁<lb/>
古洞可有青泥髓<lb/>
　　客止園贈朱穉玲　　　　　　　曹應昌<lb/>
潛沱不肻山止園不矜水河影非園中水氣侵園裏竹<lb/>
樹以波行草木若風徙白雲懐小亭林燈曵水底滔滔<lb/>
萬里中主人曰予止梅尊坐典型竹嘉展君子凉吹剪<lb/>
<pb n="KR2k0046_WYG_084-63b"/>
生壙聲聞止音㫖北夢零星言南郭折鐵几野老社耆<lb/>
英青松締黄綺聞君寶嬰姹焉用餐菊杞坐隐足消閒<lb/>
耘花必躬理少年裘馬兒往往恣譏毁潦水落霜冬洶<lb/>
洶安在矣蘭芽既以長種豆落可耳孤桐壁立秋營營<lb/>
古人耻<lb/>
皇清<lb/>
　　七月一日晴川閣讌集　　　　　熊伯龍<lb/>
　炎夏淹積威少昊弭爽節徙倚憎房櫳竦踊姿登躡<lb/>
<pb n="KR2k0046_WYG_084-64a"/>
　雲搆入微凉蘭巵異常設眸酸舊戰塲齒冷新碑碣<lb/>
　谷口帶輕風臯橋濯餘熱移情壁潤賢發興火攻烈<lb/>
　北望芳草洲酒悲起嗚咽禰生能日飲終當全明哲<lb/>
　浮名著人身直如醉眼纈欣矚山川美詎厭倡優拙<lb/>
　遐哉弄珠遊一石負獨滅含情向前期奄觀霜輪揭<lb/>
　　瀼西草堂　　　　　　　　　　鄭日奎<lb/>
　瀼西今如何風煙莽蕭槭居人指相告舊是少陵宅<lb/>
　憶君入蜀時干戈若奔廹浣溪席乍暖復作䕫門客<lb/>
<pb n="KR2k0046_WYG_084-64b"/>
　赤甲鬱岧嶤白鹽盪雲蜺旅憂雖不展勝槩此可適<lb/>
　空懐報主心莫陳濟時䇿稻畦與果園𤨏𤨏課晨夕<lb/>
　懐古白帝城問竒八陣蹟篇章渾漫賦竒情何横溢<lb/>
　壯哉瞿塘峽百川日盪激興至筆偶援氣欲與之敵<lb/>
　斯人既云逝斯地不殊昔東屯及北崦寂寞空陳蹟<lb/>
　猶餘萬丈芒千載照嵐壁<lb/>
　　姚貞婦王氏節孝　　　　　　　王澤洪<lb/>
　翩翩雲中雁雙飛集清池雙飛且雙宿兩心不復疑<lb/>
<pb n="KR2k0046_WYG_084-65a"/>
　一朝衝風起死别而生離死抱比翼痛生含交頸悲<lb/>
　豈不念單棲摯性不可移月明三繞樹回顧巢中兒<lb/>
　父翮苦摧折羡子好容儀羽毛既豐滿鼓翼如雲垂<lb/>
　奮飛上阿閣百鳥不敢窺竹花與竹實衘歸作母糜<lb/>
　雄者横四海雌者守中坁恩勤鬻子者誰能辨雄雌<lb/>
　　合江亭次昌黎韻示石鼓書院諸生<lb/>
　　　　　　　　　　　　　　　　潘宗洛<lb/>
　危亭倚朱陵湘流納烝左千古傳絶唱緑淨不可唾<lb/>
<pb n="KR2k0046_WYG_084-65b"/>
　我思貞元朝嶽降中興佐胡為竄炎荒遷逐隨賈貨<lb/>
　廟廊心事違此地高軒過吟咏何激昂泉石為頓挫<lb/>
　南軒書其詩拱手未敢和後人好題名刻竹逾萬箇<lb/>
　極目俯浩淼攀蘿歴坎坷帆檣落風湍衣裳冷雲卧<lb/>
　歩武凌滄洲流沫媿清課泰山誠難撼棄甲奔則那<lb/>
　嗟哉昌黎公名節勵頑懦詩篇特餘事到處獲揚播<lb/>
　石鼓諸書生志勿患窮餓誰當為張籍誰當為李賀<lb/>
　焚膏以繼晷學業荒於惰不見七賢祠首列公高座<lb/>
<pb n="KR2k0046_WYG_084-66a"/>
　陶陶忽悲秋皎皎亦易破學韓期如韓拂拭韓碑涴<lb/>
　　巾紫峰　　　　　　　　　　　夏光沅<lb/>
　衡峯七十二巾紫亦標列出城歩散漫眼底訝邱垤<lb/>
　漸於城雉逺乃始見峻絶拾級歴半山梵語如拳結<lb/>
　中有孫神君榜眼聯棹楔人力與山情煙寺交相接<lb/>
　孤城似葉浮纎水穿𤓰瓞由此躡輕清山色横空生<lb/>
　枯藤自掩映低竹互支撐石磴墮還附勢險不可平<lb/>
　倦倚松根坐滑踏松葉行繁㑹非俗響山鳥鏗鏘鳴<lb/>
<pb n="KR2k0046_WYG_084-66b"/>
　宛委赴絶頂東向微欹傾山靈未易測廻旋生反仄<lb/>
　嶽勢自西來到此有餘力餘力不可遏令人生羽翼<lb/>
　　南嶽道中　　　　　　　　　　夏光沅<lb/>
　同喚筍輿來遂此遊山約初歴尚康莊漸入勢磅礴<lb/>
　古松夾人行枝柯相交錯羣龍貼虛壁苔蘚翻閃灼<lb/>
　飛泉噴衫衣谿澗自鬬搏突然下千泉一嶺為束縛<lb/>
　積石如互語對我亦然諾枯木多南枝半被風霜削<lb/>
　眼中有餘力觸境作歡謔狂笑驚山叟大呼墜新籜<lb/>
<pb n="KR2k0046_WYG_084-67a"/>
　輿夫且樂聞衝峯特踴躍呌絶人中菴㵼我金鑿落<lb/>
　　祝融峯　　　　　　　　　　　夏光沅<lb/>
　潺潺太陽泉曲曲循山路繞泉躡峯巔嶽廟鐵瓦布<lb/>
　凌虚忽光霽毋乃稱竒遇氣象立尊嚴攢簇生寛裕<lb/>
　萬峯何趨蹡容與疊相顧紫葢隨風颺所以失囘互<lb/>
　羣壑吹爽籟百鳥翔毛羽蒼黄慘若悲青翠滴欲雨<lb/>
　稍下青玉壇攀藤始可度兩石相爾汝高者濶如歩<lb/>
　坐石撫松根枝垂葉上附其色秀可餐物老精英固<lb/>
<pb n="KR2k0046_WYG_084-67b"/>
　風髙不能乆一嘯迷煙霧<lb/>
　　祝融峯天尺菴　　　　　　　　彭　齡<lb/>
　茲山不可量招提胡以至詎有葛陂龍浩然此游戲<lb/>
　濟勝有何竒孤情夙所寄巃嵸日月親凝望天庭閟<lb/>
　何煩章亥歩昂首十二次芝草可採擷吾於此攸塈<lb/>
　　輓葉忠烈公　　　　　　　　　張三異<lb/>
　齠齓精詩書壯作金門客長䄂惹爐香廟堂資碩畫<lb/>
　特命司輓輸自矢飲冰檗朝夕籌國計圖繪治安䇿<lb/>
<pb n="KR2k0046_WYG_084-68a"/>
　忽傳鄂城東譁卒挽刀弓烽火夜連天兵氣如妖虹<lb/>
　仗劍呼醜類誰收萬里功引匕獨自裁碧血濺蒼穹<lb/>
　　舟過團洲懐鄭方南　　　　　　陳大章<lb/>
　荒江盪夕隂秋色澹無豫沙洲昔未沉千室魚鱗聚<lb/>
　故人休沐歸吟釣有遺處結廬近何之四顧空雲樹<lb/>
　亷吏亦可為棲泊隨所遇遥知高世心獨與古人晤<lb/>
　閒歌紫芝篇或咏猗蘭句堦前戲小同膝上坐文度<lb/>
　適意且逍遥搔首各遲暮慷慨平生言含情未能去<lb/>
<pb n="KR2k0046_WYG_084-68b"/>
　　遊廣濟藏宻洞　　　　　　　　徐　琮<lb/>
　石洞開層巘清磬下雲端仰攀諸天逼俯視羅羣巒<lb/>
　松杉轉危徑樓觀凌巑岏萬籟發簫韶四山生薄寒<lb/>
　羽衣兩三人鶴髪顔如丹留客啓雲卧飯我青琅玕<lb/>
　借問呉仙人大丹何處還紅顔倘可駐於此欲驂鸞<lb/>
　　酒香山　　　　　　　　　　　涂天相<lb/>
　漢武好仙術天下趨若騖今日獻醴泉明日獻甘露<lb/>
　君山傳美酒濃香若嬌乳煙霧為麴糵風雷頻蒸煦<lb/>
<pb n="KR2k0046_WYG_084-69a"/>
　欒巴馳騎來數斗珍同䕶滑稽曼倩生竊飲酣睡去<lb/>
　君威甚嚴重能不畏震怒臣死酒非仙仙酒臣不懼<lb/>
　千載付一笑玩弄等孩孺豈知諧謔中片言生主悟<lb/>
　古人重諷諌東方乃其庶<lb/>
　　赤壁　　　　　　　　　　　　張叔珽<lb/>
　昔年讀兩賦仙風衣帶襲此日拜先生餘徽尚洋溢<lb/>
　巉崖歴虎豹江山不可識道士歸何處耿耿填胷臆<lb/>
　四顧轉蒼凉長懐到壬戍<lb/>
<pb n="KR2k0046_WYG_084-69b"/>
　　祝融峯頂度中秋　　　　　　　彭廷梅<lb/>
　炎方凌絶頂祝融削天骨典祀配百王玉衡在呼吸<lb/>
　天柱撐不起羣峯自凜慄林聲走萬壑風生虎嘯日<lb/>
　飛雨逐雲來清凉逼石室上方落斜陽月從山下出<lb/>
　初昇露半睂漸轉映林赤光滿魄未生平空分秋色<lb/>
　披衣坐夜深露重鐘聲溼<lb/>
　　薄暮同譚丹麓銓部遊九仙觀　　彭廷梅<lb/>
　䇿杖上郊原閒雲歸倦鳥四顧寡所儔山暝天欲小<lb/>
<pb n="KR2k0046_WYG_084-70a"/>
　犬吠知村近行人在半道深林穿石磴參差入樹杪<lb/>
　中有松與柏青青長相保柏為松臟腑松為柏儀表<lb/>
　嵗寒不改節霜雪同懐抱感此憶良朋交情期到老<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0046_WYG_084-70b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　湖廣通志巻八十四<lb/>
</p>
<p>
</p>
  </div>
</body>
</text>
</TEI>
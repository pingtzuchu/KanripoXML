<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻四十八</head> <lb/>
    <p>
<pb n="KR2k0046_WYG_048-1a"/>
欽定四庫全書<lb/>
　湖廣通志巻四十八<lb/>
　　鄉賢志<lb/>
黄州府<lb/>
　宋吳瑛宋史列傳字徳仁蘄州人父遵路博學強記<lb/>
　議論英偉累官龍圗學士瑛補太廟齋郎仕至虞部<lb/>
　員外郎告歸臨溪築室種花飲酒超然塵俗之外嘗<lb/>
　有盜入室覺而不言及取被乃曰他物惟所欲夜正<lb/>
<pb n="KR2k0046_WYG_048-1b"/>
　寒幸舍吾被後召為吏部郎中就知蘄州皆不起<lb/>
　佘玠宋史列傳字義夫廣濟人家貧落魄喜功名少<lb/>
　為白鹿洞諸生以殺人亡命走襄淮作長短句謁趙<lb/>
　葵葵壯之留幕中淳祐元年授四川宣諭使上從容<lb/>
　慰遣玠亦自許當手挈全蜀以還本朝尋授四川安<lb/>
　撫制置使大更弊政遴選守宰築招賢館因得冉氏<lb/>
　兄弟璡璞策徙合州城於釣魚山屯兵聚糧為必守<lb/>
　計乃移金戎於大獲以䕶蜀口移沔戎於青居移興<lb/>
<pb n="KR2k0046_WYG_048-2a"/>
　戎於釣魚共備内水移利戎於雲頂以備外水皆因<lb/>
　土為壘氣勢聨絡大開屯田蜀以富實初都統王夔<lb/>
　不法玠至夔率所部迎謁班聲如雷人皆失色而玠<lb/>
　自若夔驚曰儒者乃有此人玠夜召夔計事遂斬之<lb/>
　戎州帥欲舉姚世安為代玠不許丞相謝方叔右安<lb/>
　誣玠失戎心召還欎欎不自安一日暴卒蜀人悲慕<lb/>
　子師忠歴大理寺丞為賈似道所殺<lb/>
　潘大臨<hi>詳文苑志</hi>
<pb n="KR2k0046_WYG_048-2b"/>
　元余闕<hi>詳忠臣志</hi>
　周古象<hi>詳孝子志</hi>
　吳大中<hi>詳孝子志</hi>
　吳應㴻<hi>詳義士志</hi>
　明康茂才分省人物考字夀卿蘄州人元末冦陷蘄<lb/>
　州才結義旅捍禦尋從明太祖渡江上欲速陳友諒<lb/>
　來冦以分其力密諭茂才誘致之友諒敗走嗣從破<lb/>
　蘄黄戰鄱陽湖圍武昌收湖南伐吳逼蘓州從征齊<lb/>
<pb n="KR2k0046_WYG_048-3a"/>
　魯闗隴節制太原再征漢中所在有功軍中疾卒封<lb/>
　蘄國公諡武毅<lb/>
　吳琳分省人物考字朝陽應㴻子性純慤力於問學<lb/>
　洪武中召為國子博士歴兵部尚書上以琳經學優<lb/>
　深命與宋濂同典京試未幾改吏部量材授官號稱<lb/>
　得人致仕歸<lb/>
　詹同三楚文獻録字同文舊名書婺源人元至正中<lb/>
　以明經授郴州路學正避亂黄州因家焉明太祖下<lb/>
<pb n="KR2k0046_WYG_048-3b"/>
　武昌徧訪耆舊詢用兵之䇿同以兵不貴多而貴精<lb/>
　七字為對上嘉納之擢為起居注易今名巳而奉上<lb/>
　訪求古書籍藏之秘府以資覽閱一以孔子為宗又<lb/>
　偕十人分行十道旁求山林隠逸之堪備顧問者時<lb/>
　劉基疏請加禮大臣忤上意同因取戴記及賈誼疏<lb/>
　以進上為默喻陞翰林學士承㫖兼吏部尚書與禮部<lb/>
　尚書陶凱作宴享九奏樂章曰本太和曰仰大明曰<lb/>
　民物生曰品物亨曰御六龍曰泰階平曰君徳成曰<lb/>
<pb n="KR2k0046_WYG_048-4a"/>
　聖道成曰樂清寧上以協律善之其餘律法禮儀無<lb/>
　不屬同釐定焉後以老乞歸子徽另傳<lb/>
　徐麟楚紀廣濟人洪武初授宣武衛鎮撫歴河南府<lb/>
　同知時降臣宋玉集散卒謀夜叛以刻漏為期麟廉<lb/>
　知之戒司漏者故遲滯冦疑不發黎明遣邏卒盡獲<lb/>
　之以功陞秩賜金帛後調蘄州歴永道房三州俱有<lb/>
　政聲<lb/>
　馮思齊蘄州人洪武初以貢入太學上幸學見其儀<lb/>
<pb n="KR2k0046_WYG_048-4b"/>
　度瑰偉遂授御史初為諸生時與百户黎暄有隙及<lb/>
　按江西暄誣繫九江獄中齊平心直之後以言事激<lb/>
　切謪雲南推官尋召還<hi>舊通志</hi>
　吳山分省人物考字仲安麻城人洪武初舉明經任<lb/>
　合州學正善教士擢知内江以廉稱尋丁艱去補知<lb/>
　青城至石首卒山博學多聞尤精於春秋鄒來學輩<lb/>
　皆出其門<lb/>
　劉從政分省人物考字恭明麻城人洪武癸酉鄉舉<lb/>
<pb n="KR2k0046_WYG_048-5a"/>
　第一登甲戌進士拜監察御史謇諤抗直彈劾無所<lb/>
　避歴河南山西叅議皆清慎綽著能聲卒於官<lb/>
　劉廣<hi>詳忠臣志</hi>
　王燾<hi>詳義士志</hi>
　張根字伯源廣濟人洪武中以嵗貢為順昌博士累<lb/>
　陞左春坊司諫永樂間轉太子少傅侍皇孫講讀仁<lb/>
　宗即位諭諸臣曰張根誠實可用然老矣宜優逸之<lb/>
　遂以本官致仕歸<hi>舊通志</hi>
<pb n="KR2k0046_WYG_048-5b"/>
　王聰<hi>詳忠臣志</hi>
　蕭昇分省人物考字彦髙黄岡人永樂丙戌進士拜<lb/>
　監察御史九載上疏省親文皇命給道里費賜勅褒<lb/>
　之中允王愷贈之文稱其禮以律身明以折獄皂囊<lb/>
　曉進臺閣生風白簡夕飛奸回落膽其見重朝署如<lb/>
　此<lb/>
　張璘楚紀字文玉黄岡人永樂中進士歴官山東叅<lb/>
　政宣徳間調福建考最陞應天府尹廉潔幹濟不屈<lb/>
<pb n="KR2k0046_WYG_048-6a"/>
　於中貴卒於官<lb/>
　王佐楚紀廣濟監生永樂間同知徽州府有惠政遷<lb/>
　守饒州亷静寡欲以徳導民後免歸僚屬贐以金不<lb/>
　受人益重之因立却金亭於江滸<lb/>
　吕鏞<hi>詳忠臣志</hi>
　董應軫字宗南麻城人宣徳壬子鄉舉第一授鄭州<lb/>
　學博擢福建提學僉事㑹廣冦亂舉朝以經濟推應<lb/>
　軫陞參議平蠻有功致仕歸<hi>舊通志</hi>
<pb n="KR2k0046_WYG_048-6b"/>
　鄒來學分省人物考字時敏麻城人宣徳癸丑進士<lb/>
　授户部主事督餉陜西規畫有條理陞員外郎從王<lb/>
　驥征麓川來學督兵當前鋒出竒制勝降附甚衆功<lb/>
　上晉郎中轉通政司叅議督永平山海兵儲正統土<lb/>
　木之變擢僉都御史提督軍務甲嚴號令簡練部伍<lb/>
　往來要害之處躬親相度因言京師四塞之地宜分<lb/>
　遣文武大臣勇智者選在京士馬分守各闗隘振揚<lb/>
　聲威首尾相應廷臣韙之景泰癸酉陞副都御史明<lb/>
<pb n="KR2k0046_WYG_048-7a"/>
　年巡撫南畿疏言蘇松之民疲困已極請留輸京米<lb/>
　三十萬石備賑上從之於是發倉廩賑飢窮勸農桑<lb/>
　修水利又謂稂莠不薅則嘉禾不遂乃察官吏之奸<lb/>
　貪大家之暴横者悉繩以法又建議謂蘇松等郡之<lb/>
　糧往年俱軍兊輸京頃因調軍征守令民自輸遂至<lb/>
　役民十五萬盤費之資浮於正糧民所以重困也請<lb/>
　仍復軍運軍用其力民資以財兩適其便時善其議<lb/>
　以勞遘疾卒諭祭𦵏孫騏成化進士刑科給事中以<lb/>
<pb n="KR2k0046_WYG_048-7b"/>
　耿介稱<lb/>
　張本端<hi>詳孝子志</hi>
　程瑩羅田人以吏員擢禮部郎中知瓊州少䘮父事<lb/>
　母盡孝繪思親圗朝夕奉祀如生又置義田供祖祭<lb/>
　在瓊成就丘濬為名相惠政多端瓊人立祠以祀<hi>舊通</hi>
　<hi>志</hi>
　劉訓分省人物考字忠言麻城人正統已未進士知<lb/>
　金壇縣有惠政性儉素治蔬圃以自給拜監察御史<lb/>
<pb n="KR2k0046_WYG_048-8a"/>
　廉直有風裁冡宰王翺特疏薦其治行為天下第一<lb/>
　陞山西叅政卒子璲另傳<lb/>
　周鑑姓譜字以人麻城人正統乙丑進士授監察御<lb/>
　史出按江西大學士陳循子所為不法鑑置大辟陳<lb/>
　切齒伺無所得乃諷部遷雲南副使九年不調鑑汰<lb/>
　貪墨理誣枉開寳泉壩溉田數萬頃陞山東按察司<lb/>
　乞歸<lb/>
　潘文浩分省人物考黄梅人正統間由貢生令廣西<lb/>
<pb n="KR2k0046_WYG_048-8b"/>
　灌陽薄歛省役有虎噬人為文禱城隍越三日虎伏<lb/>
　死廟門毛鞟若有笞杖痕嶺獠奸黠素為民患不可<lb/>
　制乃以恩誘其黨縛之降由是疆塲寧謐在任十有<lb/>
　五年擢梧州知府<lb/>
　魯永清字本端蘄水人成化辛丑進士為大理評事斷<lb/>
　獄不爽出知成都府遇旱糴粟賑濟乃創置倉厫廣<lb/>
　儲積明年又飢民用不匱安縣賊烏集滿萬清往諭<lb/>
　皆散去又設釡於公門外令訟者各就㸑輙斷輙得<lb/>
<pb n="KR2k0046_WYG_048-9a"/>
　歸有負不解擔之謠<hi>舊通志</hi>
　李文祥分省人物考字天瑞麻城人成化丁未進士<lb/>
　孝宗即位上疏請裁抑中貴萬安票㫖謫陜西咸寧<lb/>
　丞數月擢職方司主事㑹中書舍人吉人言事下獄<lb/>
　祥復被媒孽竄興隆衛經歴立均差法招寨長申罷<lb/>
　塲禁久而安之尋以齎表入覲兩上疏告歸不許即<lb/>
　南還省母至商城曲河冰隕陷焉先是萬安重祥才<lb/>
　名欲引附已使人延欵屬題畫鳩有春來風雨尋常<lb/>
<pb n="KR2k0046_WYG_048-9b"/>
　事莫把天恩當已恩之句安故銜之<lb/>
　華巒<hi>詳文苑志</hi>
　王思旻黄岡人有幹才倅泰州泰故多牧地孶馬民<lb/>
　間後苦水患旻為奏罷三之二每霪雨懇禱輙應嘗<lb/>
　請部使者蠲租六萬餘石挽州哀訴不聴以身投水<lb/>
　使者大驚具奏獲允秩滿當去民乞留遷本州同知<lb/>
　後歸老於家<hi>舊通志</hi>
　劉璲分省人物考字士約訓子𢎞治庚戌進士令豐<lb/>
<pb n="KR2k0046_WYG_048-10a"/>
　城愷悌果斷興學育才邑好淫祀首毁之以正民俗<lb/>
　自守狷介不私一錢徵歛有方奸猾屏迹述職為江<lb/>
　右第一<lb/>
　周廷徵分省人物考字公賢麻城人𢎞治已酉舉人<lb/>
　以教諭擢御史按陜西時安化王寘鐇反廷徵調榆<lb/>
　林副總兵遊時源等分布要害令楊英為書宻達仇<lb/>
　鉞擒寘鐇並首惡何錦等械送京師朝廷遣都御史<lb/>
　楊一清太監張永總兵始至永以功不由已乃追還<lb/>
<pb n="KR2k0046_WYG_048-10b"/>
　寘鐇别自報捷又盡奪寧夏将士功與諸貴倖紀功<lb/>
　給事中郄䕫懼而自盡寧夏幾至再變賴廷徵威信<lb/>
　素孚又為撫定而白其功於朝尋陞九江兵備副使<lb/>
　㑹流賊劉六等欲浮江南窺廷徵晝夜籌畫號令嚴<lb/>
　明賊覘知有備遂遁去以勞瘁卒於官<lb/>
　曾大有分省人物考字世亨麻城人𢎞治癸丑進士<lb/>
　授知縣徵拜監察御史直聲震臺端以忤逆瑾除名<lb/>
　瑾敗起擢知府累陟江西布政使<lb/>
<pb n="KR2k0046_WYG_048-11a"/>
　張易宗字祖義廣濟人𢎞治乙夘鄉舉任聊城諭訓<lb/>
　士多所成就擢判瑞州有解餉四人私拆印封府欲<lb/>
　致之死易宗争之不能得因閉閣謝事適兩臺奨易<lb/>
　宗廉使者至府乃釋焉隨陞雲南鹽井提舉致仕子<lb/>
　二頌有孝行價年十九舉于鄉任國子學正<lb/>
　王麟字體仁黄岡人𢎞治已未進士授封丘令勸農<lb/>
　桑鋤強梗一境大治嘗途中見百餘人舉大木為邪<lb/>
　許歌有蒼頭乘馬鞭之問知為太宰馬公治宅麟執<lb/>
<pb n="KR2k0046_WYG_048-11b"/>
　蒼頭撻之因切責太宰子比入覲天下計吏庭謁太<lb/>
　宰太宰忽起席曰誰為封丘令賢哉愛其民因下揖<lb/>
　時兩賢之<lb/>
　張思齊字希賢蘄州人𢎞治乙丑進士令四㑹水患<lb/>
　洊臻民聚為盜齊設法築隄遂成膏壤民阜盜息遷<lb/>
　知亳州除白蓮教陞四川僉事疏治麻衣河民便之<lb/>
　尋遷副使備兵建昌勦雅州獥苖為亂者鎮守中貴<lb/>
　人欲攘其功誣奏齊混殺良民逮至京事白改霸州<lb/>
<pb n="KR2k0046_WYG_048-12a"/>
　有民訴中官奪産齊議歸産於民沒入中官家産上<lb/>
　其状部使者不報遂投劾歸復起瓊州兵備累官布<lb/>
　政使<lb/>
　陳大中字時甫蘄州人正徳戊辰進士任南户部主<lb/>
　事積羨金還公帑司徒胡某曰此足以愧既往風将<lb/>
　來矣擢慶逺知府故事土官以金銀器物為贄中拒<lb/>
　不受削平藍賊以通商旅擢轉運使尋致仕<hi>以上舊</hi>
　<hi>通志</hi>
<pb n="KR2k0046_WYG_048-12b"/>
　劉天和分省人物考字養和麻城人正徳戊辰進士<lb/>
　授主事改監察御史出按陜西忤中貴廖堂被逮民<lb/>
　哭送者萬人謫金壇縣丞後起湖州知府多惠政屢<lb/>
　擢都御史督甘肅屯政訪求趙充國金城舊蹟奏當<lb/>
　興革者十事田利大興改巡陜西請撤鎮守中官及<lb/>
　為民患三十餘事又平大盜並漢中妖賊丁憂歸值<lb/>
　黄河南徙以故官總理河道先是都御史盛應期開<lb/>
　創昭陽湖糜費罔功和躬負畚鍤疏汴河自朱僊鎮<lb/>
<pb n="KR2k0046_WYG_048-13a"/>
　至沛縣飛雲橋殺其下流又疏泰山七十二泉自鳬<lb/>
　尼諸山達南旺湖濬其上流不三月訖工加工部侍<lb/>
　郎改兵部侍郎総督三邊屢破吉囊召為兵部尚書<lb/>
　加少保卒諡荘襄廕孫守有官至大金吾孫守濛以<lb/>
　恩例當廕讓其季父溧又以軍功當廕復讓其弟守<lb/>
　孚後以病夭卒<lb/>
　邢寰分省人物考字伯宇黄梅人正徳戊辰進士上<lb/>
　弭盜議稱㫖超擢刑科給事中尋轉禮科都給事以<lb/>
<pb n="KR2k0046_WYG_048-13b"/>
　犯顔諫諍為已任上頷之呼曰酸子禁中有所為輙<lb/>
　問近侍曰邢酸子得無知乎時車駕将逺狩寰拜伏<lb/>
　闕下遮阻乃從厚載門出以忤中貴謫廣徳州判官<lb/>
　調太平郡貳陞南昌知府恤殣興賢剔蠧振滯卒於<lb/>
　官<lb/>
　賈啟分省人物考字啟之黄岡人正徳辛未進士授<lb/>
　涇縣知縣拜監察御史擢光禄少卿尋謫徽州推官<lb/>
　累遷都御史巡撫延綏啟多才藝慷慨談邊事甚覈<lb/>
<pb n="KR2k0046_WYG_048-14a"/>
　所至有治聲及致政家居恬約不殊布素鄉人稱為<lb/>
　篤行君子<lb/>
　曹珪字廷獻黄岡人正徳辛未進士授桐廬知縣以<lb/>
　才調海寧召拜御史按廣西平猺獞有功按狭西時<lb/>
　武宗遣中官迎指揮韶鳳妻過陜珪遮留疏論之竟<lb/>
　得巳歴官有餘俸不置私産悉與異母弟共之著有<lb/>
　南坡奏議<hi>舊通志</hi>
　石金分省人物考字南仲黄梅人正徳辛未進士拜<lb/>
<pb n="KR2k0046_WYG_048-14b"/>
　監察御史按廣西值土官岑猛亂與尚書王守仁同<lb/>
　心勦平營立縣治張桂用事臺中諸御史争附之金<lb/>
　獨立不阿與漢陽戴金俱風采凝峻時人目之曰楚<lb/>
　有二金臺中錚錚江西副使胡世寧坐發宸濠奸状<lb/>
　逮獄金力辯之世宗用方士邵元節禱祈前星金疏<lb/>
　言當節勞葆和以兆麟趾不宜要諸鬼神因與喻希<lb/>
　禮上言時政俱謫戍久之宥免卒贈光禄少卿<lb/>
　董士毅字惟逺明一統志麻城人正徳庚午舉於鄉<lb/>
<pb n="KR2k0046_WYG_048-15a"/>
　授四川南充令一介不取有青菜布衣破繖羸馬之<lb/>
　謠陞守蓬川清操益勵歸時囊無長物正徳戊辰大<lb/>
　旱捐穀倩人埋瘞飢殍不下數千<lb/>
　李宗元字東臯蘄水人正徳庚午鄉舉除知沈丘縣<lb/>
　時邑初建百事草創元廉以律已嚴以御下葺學宫<lb/>
　蠲逋稅弭盜革奸鉅細畢舉臺檄有不便民者輙封<lb/>
　還之凡六年遂為壮邑治行居河南第一<hi>舊通志</hi>
　王澄分省人物考字克清羅田人正徳甲戌進士令<lb/>
<pb n="KR2k0046_WYG_048-15b"/>
　番禺有政績歴户部郎中奏復太監王某所奪民産<lb/>
　嵗省租役銀一萬三千有竒奉命督淮餉值嵗飢捐<lb/>
　俸以賑所至有賢聲卒於官<lb/>
　王廷陳分省人物考字稚欽黄岡人年甫丱目誦數<lb/>
　千言能文章弱冠魁鄉試登正徳丁丑進士選翰林<lb/>
　庶吉士補吏科給事中武宗南狩上疏諫阻上怒杖<lb/>
　之謫知裕州以忤監司免歸林居三十餘年日以詩<lb/>
　文自娛著有夢澤集嘉靖中巡撫顧璘疏薦起用不<lb/>
<pb n="KR2k0046_WYG_048-16a"/>
　果而卒<lb/>
　周瑯字光載蘄水人正徳庚辰進士補省垣歴都諫<lb/>
　論列抗直出守廬州以清白為僚屬倡遷廣東督學<lb/>
　甄别士𩔖請託一無所徇卒於官著有顓侗集<hi>舊通</hi>
　<hi>志</hi>
　沙瑞<hi>詳忠臣志</hi>
　邢纓字文甫黄梅進士初令常熟㑹邑大水發藏賑<lb/>
　之活數萬人入為御史彈劾不避權貴劉瑾憚之遷<lb/>
<pb n="KR2k0046_WYG_048-16b"/>
　雲南副使卒於官<lb/>
　曽烶字日宣麻城人嘉靖癸未進十知獻縣擢給事中<lb/>
　世宗南狩抗疏止輦廷杖下獄謫靈州幕直聲動一<lb/>
　時累陞福建少叅拜命未就而歸<hi>以上舊通志</hi>
　劉采分省人物考字汝質麻城人嘉靖已丑進士時<lb/>
　永康當國縉紳附之以采為㑹試所拔髙等特嚮意<lb/>
　采不肯往謁補宿州守至則益自節約一蔬不以厲<lb/>
　民而發奸摘伏人稱神明屬嵗飢上吏督課急采請<lb/>
<pb n="KR2k0046_WYG_048-17a"/>
　移帑羨轉糴為民代輸至秋民争償無逋者遷户<lb/>
　部郎轉四川㕘議督理黄册蜀王遺以厚幣一無所<lb/>
　受晉廣西副使入覲陞廣東右布政秩滿晉副都御<lb/>
　史巡撫山東維時由藩司進巡撫者率致數千金為<lb/>
　政府謝采獨無一縑之遺達空亟問起居而巳撫山<lb/>
　東時民苦採礦命下嚴急采疏請緩詞極婉剴獲允<lb/>
　御史某請開膠萊河通海運采調其不便者五御<lb/>
　史不能難事遂寝先是詔近畿撫臣屯兵臨清備入<lb/>
<pb n="KR2k0046_WYG_048-17b"/>
　衛後嵗以為常士卒疲苦采疏罷之累遷户部侍郎<lb/>
　疏請裁諸費不經者南京鎮武營卒亂殺黄侍郎廷<lb/>
　議代者采語家衆曰必我也趣治裝果以采往比至<lb/>
　條畫度支便宜凡運艦至計道里逺邇分定便庾以<lb/>
　省諸僦費戒主計者剔除一切収支弊由是所在轉<lb/>
　輸稱便反側乃安以災異自劾免穆宗立起南京工<lb/>
　部尚書改兵部尚書凡四載乞休歸采歴官四十餘<lb/>
　年清介如一卒年七十四諭祭葬贈太子少保諡端<lb/>
<pb n="KR2k0046_WYG_048-18a"/>
　簡<lb/>
　黄巻分省人物考字景文麻城人嘉靖已丑進士初<lb/>
　官比部出補山西僉憲晉陜西少㕘已晉副憲年踰<lb/>
　強仕即解組歸服犢鼻褌躬督田事與奴僕同甘苦<lb/>
　嘗從鄰舍借耒耜鄰人負送巻曰但借足矣豈可復<lb/>
　荒汝工遂自肩還之又嘗以隻雞尊酒候邑侯曰瓦<lb/>
　尊可見還侯笑與之其清樸如此<lb/>
　張明道分省人物考字希程羅田人少有大志不屑<lb/>
<pb n="KR2k0046_WYG_048-18b"/>
　世利發明朱子綱目啟廸後人年五十成嘉靖巳丑進<lb/>
　士授都察院都事累任江西按察副使剔釐中外政<lb/>
　績著聞為一時循良之冠<lb/>
　胡明睿羅田人兄弟孝友庭無間言教授生徒不取其<lb/>
　贄尤輕財好施太守顔其堂曰一門友恭<hi>舊通志</hi>
　胡明庶三楚文獻録字功甫羅田人嘉靖壬辰進士<lb/>
　孝友力學尤精理數嘗取蔡邵皇極律吕二書章分<lb/>
　句解或衍為圗其所自叙又掲中與幾希盡葢二書<lb/>
<pb n="KR2k0046_WYG_048-19a"/>
　之㫖書成名曰蔡氏性理二書圗解行於世<hi>叅分省</hi>
　<hi>人物考</hi>
　顧問三楚文獻録字子承蘄州人少即有志聖賢年<lb/>
　十六偶疾父母以為憂問曰疾易愈耳政恐以此廢<lb/>
　學不至聖賢為大罪大懼也嘉靖壬戌成進士除夀<lb/>
　昌令昌俗好溺女下令嚴禁之全活數萬徵為侍御<lb/>
　史轉浙江按察僉事蔬食清謹越人呼為茹菜顧公<lb/>
　丁内外艱偕弟闕廬墓數年隆慶中起徐州兵備擢<lb/>
<pb n="KR2k0046_WYG_048-19b"/>
　八閩叅政九疏乞骸得報歸歸則講學養道羅洪先<lb/>
　嘗曰子承真聖人之徒也年八十有一卒<lb/>
　顧闕三楚文獻録字子良問之弟方六嵗頮焚祝天<lb/>
　願為道徳性命之學以報劬勞恩弱冠舉於鄉赴禮<lb/>
　闈試事竣即歸省道中閱邸報成進士除刑部聞母<lb/>
　訃匍匐歸與兄問同廬墓所未幾父卒復與兄廬墓<lb/>
　於鈷鉧之濱蘄有一鄉距城百里而遙舊俗獷悍格<lb/>
　捕逋賦中丞直指建議屠滅之闕力言於當道願以<lb/>
<pb n="KR2k0046_WYG_048-20a"/>
　禮化自請偕門下數輩往申以孝弟一鄉咸若於訓<lb/>
　服除補儀部郎移南銓部勳司時年僅三十九決䇿<lb/>
　不仕稍遷至閩中憲副予吿歸里垂四十七年一<lb/>
　日忽召子孫語曰昨夜夢聨云津吏報増三尺水山<lb/>
　人歸卧幾重雲是嵗當大水吾将逝矣巳而果然闕<lb/>
　治六經尤精詩易學者私諡為宣靖先生<lb/>
　方民懐字懋元黄安人嘉靖庚子鄉薦凡二十年絶<lb/>
　跡公府嘗寓旅舍有女來奔叱之女跪曰父為債<lb/>
<pb n="KR2k0046_WYG_048-20b"/>
　窘故爾急取囊金賙之遣去令林縣五載多惠政監<lb/>
　司臨以非禮遂拂衣去囊無一錢<hi>舊通志</hi>
　李同春<hi>詳孝子志</hi>
　史玉明<hi>詳孝子志</hi>
　范芝分省人物考字徳和黄岡人性至孝有儁才好<lb/>
　學洽聞兄及姊子貧不自立推産贍給之嘉靖間除<lb/>
　知定逺甄善除惡招撫流亡捐俸備賑邑稱大治以<lb/>
　母老棄官百姓遮留不得進乃㣲服遁歸<lb/>
<pb n="KR2k0046_WYG_048-21a"/>
　杜鳴陽字子鳳黄岡人嘉靖癸夘舉人令遂寜江川<lb/>
　俱有惠政故人朱廷相女許聘豪石迨貧且死豪右<lb/>
　背約陽聘為仲子傑婦夜夢朱峩冠絳衣頓首謝曰<lb/>
　感君厚徳必有以報其秋傑舉於鄉授長寧令弟坤<lb/>
　四川按察使<hi>舊通志</hi>
　奚世亮<hi>詳忠臣志</hi>
　丘岳字南正黄岡人嘉靖丁未進士歴官禮部右侍<lb/>
　郎正直不阿每誡其家不得與公事致仕後兩奉恩<lb/>
<pb n="KR2k0046_WYG_048-21b"/>
　詔存問鴻文淵學典冊多出其手<lb/>
　彭台字公甫黄安人生四嵗而孤穎異不羣讀書務<lb/>
　根極理要反躬省証籍記日履上題曰天監在兹夢<lb/>
　寐少離於道輙竟日不懌嘉靖已酉領鄉薦益孜孜<lb/>
　以明道善俗為巳任卒年僅二十有九<lb/>
　周思久字栁塘麻城人嘉靖癸丑進士任瓊州守致<lb/>
　仕抗志希古品誼卓犖嘗謂門人楊起元曰學必求<lb/>
　至聖賢非但欲為好人也建輔仁書院㑹講工詩律<lb/>
<pb n="KR2k0046_WYG_048-22a"/>
　書法著有石潭集<lb/>
　瞿晟字景明黄梅人嘉靖癸丑進士授户部山西司<lb/>
　郎中計畫軍儲六十晝夜鬚髮盡白得數十條以對<lb/>
　因上覈邊儲疏當事忌之左遷廣平知府鑿長渠三<lb/>
　百里引水為四閘得田數十萬畝廣平自是豐饒卒<lb/>
　於官<hi>以上舊通志</hi>
　耿定向三楚文獻録字天臺黄安人三嵗時有公卿<lb/>
　到門者大父抱定向於膝向問曰有上者否大父曰<lb/>
<pb n="KR2k0046_WYG_048-22b"/>
　獨有聖賢耳向曰兒當為聖賢矣由是潜心理學登<lb/>
　嘉靖丙辰進士授行人遷御史疏列太宰吳鵬六事<lb/>
　語侵嚴嵩嵩遣人偵向甚急向畧不動出按甘肅<lb/>
　尋改南中督學開崇正書院以明道彰教為巳任晉<lb/>
　大理丞與髙棋忤謫判横州髙敗晉都察院協理院<lb/>
　事以内艱歸起撫八閩㑹詔下方田法向摹廣輿圗<lb/>
　式列區掲之後屏山砠水涯之間咸若目覩又手條<lb/>
　八法布之不數月報竣廣冦林道乾訌海上向計糜<lb/>
<pb n="KR2k0046_WYG_048-23a"/>
　東埔約暹羅等討擒之丁外艱起復為都御史晉户<lb/>
　部尚書縂督倉塲九疏請罷予告歸嘗謂學以悟入<lb/>
　以修証居家凡七年一日整衣冠危坐中寢與門下<lb/>
　士論學頃入如假寐者而逝年七十有三詔予祭𦵏<lb/>
　贈太子少保諡恭簡<lb/>
　李時珍字瀕湖蘄州諸生精岐黄術楚王薦於朝授<lb/>
　太醫院判以子建中貴封文林郎珍博洽羣書著述<lb/>
　甚多其本草綱目書考九百家稿凡三易子建元上<lb/>
<pb n="KR2k0046_WYG_048-23b"/>
　之朝𠡠禮部刋行王世貞董其昌為之序建中鄉魁<lb/>
　歴永昌府同知建木贈憲副孫樹初另傳<lb/>
　張步雲字子龍廣濟人嘉靖戊午鄉薦任學正遷知<lb/>
　太平府有土官繫獄論死其姪賄謀承襲誣其子非<lb/>
　酋岀雲卻其賂刺血以驗由是忤監司意罷歸㑹長<lb/>
　隄兩決五縣為魚雲時年八十四為書數萬言控兩<lb/>
　臺各捐金修築至今賴之<hi>以上舊通志</hi>
　王廷瞻三楚文獻録字稚表黄岡人嘉靖已未進士<lb/>
<pb n="KR2k0046_WYG_048-24a"/>
　除淮安理官理官從侍御史按獄率以刻覈立威瞻<lb/>
　獨持平笞不易人入為監察御史按覈畿輔屯田勳<lb/>
　戚中貴侵牟廋匿不可問疏請杜冒濫穆宗在裕邸<lb/>
　以閒田相易不許也萬厯五年遷右僉都御史巡撫<lb/>
　四川蜀當用兵都蠻後歲比不登物力耗屈瞻至循<lb/>
　行郡邑問民疾苦緩征薄賦民以還定建昌松潘番<lb/>
　蠻入冦瞻潜師壓境擒其渠魁諸迫脅黨與貰不問<lb/>
　於是諸蠻皆來降願易姓為編户受田牧事遷右副<lb/>
<pb n="KR2k0046_WYG_048-24b"/>
　都督撫南贛歴兩京戸部左右侍郎督倉塲倉塲以<lb/>
　邊費絀於故額強半瞻酌盈縮量入為出時寳應諸<lb/>
　湖水為患溺沒糧艘朝議以瞻習淮事加右都御史<lb/>
　督河漕撫江北諸郡瞻因條列謂宜度水脈緩急地<lb/>
　勢髙下人力難易乃於石隄東濬月河建五閘以避<lb/>
　湖險所費較初估省十之五上嘉其功遷户部尚書<lb/>
　贈金幣移南刑部乞歸卒贈太子少保<lb/>
　李畿嗣三楚文獻録字民欽蘄水人嘉靖壬戌進士<lb/>
<pb n="KR2k0046_WYG_048-25a"/>
　除廣信推官庇平民忤權相為營繕主事督乾清宫<lb/>
　工世宗親賜食卒為嚴嵩中傷左遷漳州同知數平<lb/>
　海冦尋歴南刑兵部郎出知惠州先是沙田陸梁人<lb/>
　民大散嗣勤招徠縱反間擒賊首流移盡復時嶺南<lb/>
　有事羅旁羅與肇慶相接延袤數千里剽掠不可制<lb/>
　當事疏嗣調守嗣設方畧大破之盡平羅旁東西山<lb/>
　升瀧水為直𨽻羅定州置東安西寧二縣𨽻焉捷聞<lb/>
　遷監軍副使<lb/>
<pb n="KR2k0046_WYG_048-25b"/>
　李植字良材黄岡人嘉靖辛酉鄉薦除萬縣令善治<lb/>
　疑獄有亡賴子殺一家七人而匿大索久不獲禱於<lb/>
　神得其貌寤而跡之俄就縛有僧支解人隠其屍展<lb/>
　轉二十年不決植從容諭僧乃具言尸所卒伏辜五<lb/>
　載考最徵拜御史疏請省夀陵費上嘉納之後以抗<lb/>
　直出為福建僉事<lb/>
　耿定力字子健黄安人隆慶辛未進士授工部主事<lb/>
　出守成都遷按察司副使督閩學首録蔡文荘陳布<lb/>
<pb n="KR2k0046_WYG_048-26a"/>
　衣後裔以示風向累遷南僉都御史督操江疏言𣙜<lb/>
　使罔利藪奸巳復上疏極言中使之害累官南兵部<lb/>
　右侍郎卒贈尚書賜祭葬生平學問以求仁為宗以<lb/>
　與人為善為體真修實詣超然自得與仲兄定理輩<lb/>
　講學不倦<lb/>
　李孟春字愛池蘄州人隆慶丁夘鄉舉授西平令官<lb/>
　箴清肅嵗旱鬻産佐賑不忍開徴撫按劾之民泣控<lb/>
　願完節年逋欠當事未信及查覈果全完歎曰有牧<lb/>
<pb n="KR2k0046_WYG_048-26b"/>
　民若此者乎悔其疏巳發亟為雪救遷順慶同知尋<lb/>
　遷刑部主事致仕歸<hi>以上舊通志</hi>
　吳良吉三楚文獻録字石梁黄岡人年少補諸生有<lb/>
　聲篤信好古日以講學為事督學胡廬山倡學楚中<lb/>
　吉往謁待以殊禮胡偶爬其頂吉曰不敬胡曰偶然<lb/>
　耳非不敬也吉曰若至尊之前此手肯去否胡聳然<lb/>
　邑侯孟特重之每請見有所益即拜謝一日偶詢曰<lb/>
　貴鄉有一命案昨以二人抵吉問状孟曰以石擊死<lb/>
<pb n="KR2k0046_WYG_048-27a"/>
　吉曰兩人扛石擊之乎一人抛石擊之乎孟凛然遂<lb/>
　解一人其人來謝吉叱之耿定向弟兄聞其名過訪<lb/>
　㑹雨漲不能去日以麥飯鮮鰕為供客具耿嘗戲謂<lb/>
　人曰吾生平為吳石梁先生麥飯淡鰕所苦然不敢<lb/>
　不飽也<lb/>
　吳自守字介夫廣濟人學邃於易顧日岩建讀易菴<lb/>
　延之自是稱易菴先生從遊日衆設講堂泉湖側以<lb/>
　待四方學者<lb/>
<pb n="KR2k0046_WYG_048-27b"/>
　陳王道字仁輔廣濟舉人嘗欲彷行范仲淹義田朱<lb/>
　子社倉法是時廣濟嵗苦漕運張居正為相道與劉<lb/>
　梅沙請改折色獲允其半後人賴之<hi>以上舊通志</hi>
　韓紳<hi>詳孝子志</hi>
　胡海字光伯廣濟人以諸生就武試成萬厯癸丑進<lb/>
　士歴薊州副将歸凡俸餘所蓄悉付弟浩兄弟同居<lb/>
　六十餘年未嘗疾言遽色鄉人龔氏兄弟争田搆訟<lb/>
　海聞之兄弟對泣龔氏感而相讓浩子一璉由拔貢<lb/>
<pb n="KR2k0046_WYG_048-28a"/>
　官至廣西布政使贈浩奉直大夫<hi>舊通志</hi>
　瞿九思三楚文獻録字睿夫黄梅人少有異稟入小<lb/>
　學即究綜六經五緯旁括百家十五作定志論學書<lb/>
　娓娓四萬餘言歴主白鹿濂溪嶽麓石鼔諸書院皆<lb/>
　論學有發明萬厯癸酉舉於鄉為梅貪令所誣奪<lb/>
　孝亷發口外長子甲從甲時年十四過京師上書宰<lb/>
　相張居正訟父寃居正召九思見問對甚合曰瞿真<lb/>
　寃且才也於是九思雖發輙得入京具疏辨奉㫖勘<lb/>
<pb n="KR2k0046_WYG_048-28b"/>
　擬杖還里歸則益進於學閉闗不出中州東坡嵩陽<lb/>
　兩書院粤之濓溪書院咸堅請論學作中庸口授中<lb/>
　庸位育圗中庸運卦益有發明觀察馮慕岡迎主化<lb/>
　民成俗倣周禮號鄉師因撰土俗章程盛朝倣古編<lb/>
　聲樂編實用編童叟歌習之嗣更先後作古樂測孔<lb/>
　廟禮樂考仁統洪範衍義至聖榮哀考六經以俟録<lb/>
　厯正諸書兩堂疏薦徴授翰林待詔不起俞旨嵗給<lb/>
　米六十石資待詔著述乃著明詩擬武功録遣少子<lb/>
<pb n="KR2k0046_WYG_048-29a"/>
　罕並樂章獻闕下卒年七十有一龍坪嘗為九思創<lb/>
　書社額曰江漢書院官置學田子二甲成孝廉早卒<lb/>
　罕亦伏闕白父寃人稱瞿氏雙孝子<lb/>
　李際春三楚文獻録字和元蘄州人生而蚤慧執經<lb/>
　於仲兄思池終身不敢序雁行萬厯丁丑成進士宰<lb/>
　歸安有富監者淫人妻而焚其夫姻連要津殆不可<lb/>
　問春卒窮治之抵於理時詔量郡邑田豪右隠占獨<lb/>
　累窮民春按籍履畝未嘗少徇分試浙闈當路以愛<lb/>
<pb n="KR2k0046_WYG_048-29b"/>
　子越籍見託峻拒其請移户曹督餉蘭州一幕官解<lb/>
　數千緡中為盜刦春廉其實以他羨補之幕得不死<lb/>
　遷凉州叅議地方苦俵馬力陳不便尋督廣西學正<lb/>
　以去任風影事見中拂衣歸募數千金築隄長二十<lb/>
　餘里障郡之赤東湖水患時以兩臺薦擢四川叅議<lb/>
　定<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>賊之亂陞汝南副使平礦盜沒心秤嵗飢拮据<lb/>
　荒政全活數千萬以勞瘁卒于官春天性孝友兄弟<lb/>
　五人相誓世世無析箸男女千指怡然同爨嘗訓其<lb/>
<pb n="KR2k0046_WYG_048-30a"/>
　子樸標梴枎等曰吾居鄉居官惟以鬼神二字時時<lb/>
　在念汝輩宜用此心腸作人迎養長女成其節子梴<lb/>
　孫本晟俱進士<lb/>
　王陞三楚文獻録字于勳黄岡人萬厯已夘鄉薦選<lb/>
　山東肥縣諭遷蜀威逺令威俗悍羣不逞輙敢訟長<lb/>
　吏陞曰無他過長吏或貪耳示以廉遂馴服暇且具<lb/>
　餅食每單騎至窮鄉下里勸民耕轉泗州守舟東下<lb/>
　山谷老稚各負豆一二斗稽首上陞辭不得人受一<lb/>
<pb n="KR2k0046_WYG_048-30b"/>
　升泗以水不治熈祖陵為水浸嚙陞具疏求開髙家<lb/>
　堰以疏水源上遣科臣視河竟以開支流報陞具掲<lb/>
　忤諸當道意遂以周家橋大工責陞獨任之視畚鍤<lb/>
　雜土傭坐卧風雪役竣水稍殺又泗某奉祀者倚陵<lb/>
　荘奪民田陞按冊釐核不少假遷渝州佐督餉平播<lb/>
　改貳遵義移上谷龍門介不可犯老而彌篤嗣遷滇<lb/>
　鎮南遂拂衣歸歸則講學正宗㑹館其學以天理為<lb/>
　安倡修問津書院歴官去皆塑像祀之<lb/>
<pb n="KR2k0046_WYG_048-31a"/>
　王大謨字惟允廣濟人萬厯庚辰進士令太湖甫八<lb/>
　月御史臺按視才之薦為比部郎適中官父錦衣張<lb/>
　某卒孽子争財自殺下部鞫所由尚書宻屬謨謨至<lb/>
　其家慰弔引見其稚子倉皇訊之得實歸具詞平允<lb/>
　錦衣嗣子得全上與中官大恱熱審中官例至大理<lb/>
　寺署南面坐尚書以下皆侍謨曰春秋尊王人而奄<lb/>
　尹不列朝署使者當下中官怒謨疏論大臣者陛<lb/>
　下之子孫中官者陛下之臧獲子孫舉事而令臧獲<lb/>
<pb n="KR2k0046_WYG_048-31b"/>
　視之又偃然俯而臨之謂天下後世何疏留中歴員<lb/>
　外郎督學雲南捐俸搆玉華書院聚諸生講業遷廣<lb/>
　西左叅議以母老乞歸養薄田數畝外無餘羨焉<lb/>
　石崑玉字楚陽黄梅人萬厯庚辰進士特授蘇州<lb/>
　知府執法不阿領鹺使以亷潔稱節鉞雲中甚得撫<lb/>
　綏法奏疏詩文冠一時子有恒有信孫確礪礱磐皆<lb/>
　著名確令丹徒調宜興皆有善政礪以保城功鄉人<lb/>
　祀之<lb/>
<pb n="KR2k0046_WYG_048-32a"/>
　張星字聚薇蘄州人萬厯壬午舉人令如臯邑有沙<lb/>
　田嵗苦水漲壓沒星捐俸濬河導水入海民以有秋<lb/>
　又鹽塲舊例每一撤丈費商人數千金星單騎裹糧<lb/>
　而商不擾通州有巨蠧交通勢族官民畏之獨毅然<lb/>
　請撫按鋤治中官騷擾滋害星正色不避遷歸徳府同<lb/>
　知致仕<hi>以上舊通志</hi>
　梅國正三楚文獻録字克生麻城人萬厯癸未進士<lb/>
　令固安鳴琴畿輔七城自肅以政最入為御史㑹寧<lb/>
<pb n="KR2k0046_WYG_048-32b"/>
　夏鎮将哱拜子承恩等據城叛命正監李如松軍征<lb/>
　之破其外援引水灌城城中食盡援絶有願獻南城<lb/>
　者総兵牛秉忠年七十賈勇先登正援梯大呼曰老<lb/>
　将軍登城矣諸将曷怯乃畢登南城下賊復據守大<lb/>
　城正縱反間許相圗自效賊遂内亂殺劉東暘許朝<lb/>
　俘承恩以獻哱拜自焚死以功陞大理少卿廕一子<lb/>
　錦衣百户後晉僉都御史巡撫大同又五年陞兵部<lb/>
　右侍郎総督三鎮以父䘮歸遂卒<lb/>
<pb n="KR2k0046_WYG_048-33a"/>
　樊玉衡三楚文獻録字欽之黄岡人萬厯癸未進士<lb/>
　授廣信推官召拜御史性強直敢言首請皇長子出<lb/>
　閣講學再疏三王不宜並封譏切中禁謫判無為州<lb/>
　稍遷全椒令時以國本未建為憂衡齊三日草疏極<lb/>
　言戚畹憤摘疏中語泣愬上前㫖一夕三四擬事且<lb/>
　不測賴南溪相宻掲主上御極未嘗殺諫臣廷臣亦<lb/>
　亟請下衡疏以正所坐上乃取疏焚之而銜之者卒<lb/>
　假他案遣戍雷州長子鼎遇伏闕請贖父罪不允光<lb/>
<pb n="KR2k0046_WYG_048-33b"/>
　宗立次子維城以鹽官令得覃恩引例乞停已封貤<lb/>
　父職由是在雷二十四年始得㫖賜還補南刑部主<lb/>
　事辭不赴惟陳時政十欵詔褒之以太常少卿致仕<lb/>
　維城另傳<lb/>
　夏忠字孺和蘄州人萬厯辛夘舉人令淮安桃源時<lb/>
　苦海冦忠修葺城堡嚴保甲雈苻無警調宛鄧革羨<lb/>
　餘不取鄧有大辟繫獄者百餘出脫九十二人梓有<lb/>
　鳴寃録陞思明府同知致仕<hi>舊通志</hi>
<pb n="KR2k0046_WYG_048-34a"/>
　樊玉衝三楚文獻録字元之衡之弟萬厯乙未進士<lb/>
　除商城令為治舉要領罷猾保及馬快按誅大豪餘<lb/>
　蠧不敢犯中璫採礦至商衝具言無礦與璫抗明日<lb/>
　薄欵璫以酒璫執衝手曰好手衝曰無他好只是不<lb/>
　捉民間錢耳因導璫入險為文告山靈曰有礦耶無<lb/>
　礦耶何不吐符陳貢以抒天子憂天子視民如傷如<lb/>
　令與璫藉口括金以負天子願神奪其魄殞其命璫<lb/>
　氣奪怏怏去調崑山折織造中璫亦如商時報最擬<lb/>
<pb n="KR2k0046_WYG_048-34b"/>
　受銓部聞父病即馳歸侍父衣不解帶者數月勞苦<lb/>
　成疾卒商崑民祠之嵗時以蔬菽㵸茒薦曰在任時<lb/>
　所嘗御不敢忘也後令治或無状輙入夢譴告令匍<lb/>
　匐請冒昩焉懐宗初敕建祠諡孝介<lb/>
　舒其志字元渚廣濟人父賢事親至孝年四十夢神<lb/>
　贈雙璧始有子長其心次即志也登萬厯乙未㑹魁<lb/>
　授行人擢四川督學江西按察使淮王欲立寵娼子<lb/>
　而錮世子於秘室娼子左右皆羣盜出沒彭蠡間志<lb/>
<pb n="KR2k0046_WYG_048-35a"/>
　初弗問忽夜半出片紙捕其黨置之法面責王王立<lb/>
　出世子而殺娼子稅璫李道於湖口鳳凰磯為暴志<lb/>
　隂製飛舸宻令守戎夜聚蘆葦圍磯縱火璫怖因乘<lb/>
　機縛其魁送九江獄衆校争投水志單騎馳至故為<lb/>
　之畫曰若住此吾知不免惟束装宵遁耳璫果遁去<lb/>
　已得請㫖革除居民立祠祀之遷江西布政歸卒子<lb/>
　簡默皆有名<lb/>
　吳化字敦之黄安人萬厯乙未進士授鎮江推官數<lb/>
<pb n="KR2k0046_WYG_048-35b"/>
　斷疑獄出人意表民有壓死者誣為諸生某撲殺化<lb/>
　案之曰撲人者右其手理宜横今縱而左非撲也民<lb/>
　乃服逺近神之累官戸部主事<lb/>
　李長庚字孟白麻城人萬厯乙未進士由户部主事<lb/>
　累遷順天府尹京畿荒旱疏請平糶賑飢免稅皆朝<lb/>
　上夕可民頼以生巡撫山東與民休息遷戸部侍郎<lb/>
　督餉天津復海運倉厫充實晉刑工二部尚書魏璫<lb/>
　以為楊左黨削籍懐宗時起大司農冡宰上褒以勤<lb/>
<pb n="KR2k0046_WYG_048-36a"/>
　勞清慎後與柄政者意不合放歸<hi>以上舊通志</hi>
　張邦翼<hi>詳忠臣志</hi>
　穆天顔字象懸黄岡人萬厯酉戌俱亞魁授番禺令<lb/>
　舉最拜福建道御史疏覈稅監及諸權貴凡所建白<lb/>
　婉曲引諭時疏多留中而顔奏輙下部議行歴巡按<lb/>
　廣西丁内艱歸里布衣徒步不置産業初顔父守文<lb/>
　司鐸四川卒於官顔方少與兄扶櫬歸逆旅投宿不<lb/>
　納㑹大雷雨昏黒兄弟哀號逐電光行峻嶺中附客<lb/>
<pb n="KR2k0046_WYG_048-36b"/>
　舟資且罄相與朝夕哭客感其苦孝乃厚贐焉既貴<lb/>
　倍酬之<lb/>
　官應震字暘谷蘄水人萬厯戊戍進士由縣令入户<lb/>
　垣屢疏人才消長東宫國本禮儀奢儉宦竪朋黨諸<lb/>
　大事請罷額外貢稅並取金花銀還太倉以濟軍食<lb/>
　前後二百餘疏上嘗語左右此人敢言任怨御書姓<lb/>
　名於屏時議増賦震力争減楚賦三十三萬光宗即<lb/>
　位稍遷太常少卿尋乞歸<lb/>
<pb n="KR2k0046_WYG_048-37a"/>
　於倫字大常黄岡人萬厯辛丑進士官御史以不附<lb/>
　魏璫告歸養子斯行舉於鄉獻賊破團風洲被執不<lb/>
　屈死<lb/>
　吳亮嗣字明仲廣濟人萬厯甲辰進士以南充令治<lb/>
　最擢兵科給事受事五月四上疏而三得報神宗朝<lb/>
　異數也嗣感激益請勵精圗治節冗費裁稅璫時滿<lb/>
　朝薦劉光復皆因事繋詔獄嗣請釋之又疏理熊廷<lb/>
　弼之誣及董其昌張濤等人材可惜因張差事請申<lb/>
<pb n="KR2k0046_WYG_048-37b"/>
　飭禁衛又請飭京營武備條戰守事宜天啟初遷太<lb/>
　常少卿三年罷歸弟亮思懐宗時選貢以廷試上疏<lb/>
　論大臣徇私請託懐宗下其疏凡三置對侃侃有亮<lb/>
　嗣之風<lb/>
　楊王庭字中愚麻城人萬厯已酉舉於鄉授潯陽令<lb/>
　江岸北地形窪下民數千聚廬於此時夏流汛溢民<lb/>
　将淹沒庭築隄捍之號楊公隄以持正忤礦璫調桃<lb/>
　源令尋晉廣信府丞告歸教子孫以文章名戚族之<lb/>
<pb n="KR2k0046_WYG_048-38a"/>
　貧者咸仰給焉<lb/>
　盧堯臣字贊勳黄安人萬厯庚戌進士授益都令邑<lb/>
　多貴勢臣抗法不撓被中傷謫去久之起濟寧府寧<lb/>
　前衛推官致仕子七爾惇巴州守爾恒通判爾悌另<lb/>
　傳爾慥舉人孫繩慈松楊令經戊戌進士興化推官<lb/>
　俱有聲<hi>以上舊通志</hi>
　胡士容三楚文獻録字仁常廣濟人萬厯庚戌進士<lb/>
　授長洲令遷嘉定請徵折色省轉輸費鉅萬歴戸部<lb/>
<pb n="KR2k0046_WYG_048-38b"/>
　主事郎中時大司徒抗直誶責諸曹郎獨才容章奏<lb/>
　多屬起草遷山西叅議兵備薊州魏黨崔呈秀薊人<lb/>
　也薦其倡姬弟為材官拂然絶之有奸賘吏捕急投<lb/>
　崔氏第竟取論如法郡邑為魏忠賢立生祠容攘臂<lb/>
　曰門奄采椽而居之人猶有氣乎禁不許遷江西副<lb/>
　使馳傳至山東驛遇忠賢所使中貴人争馬容憤令<lb/>
　蒼頭撃其從者中貴奔走逮鎮撫獄擬賍七千榜掠<lb/>
　無完膚薊及長洲民聞之咸輸鏹以代懐宗立乃獲<lb/>
<pb n="KR2k0046_WYG_048-39a"/>
　釋補陜西副使兵備臨洮鞏昌駐蘭州遷㕘政駐<lb/>
　甘肅卒贈太常卿子崙以軍功世襲<lb/>
　王欽濓字孟周黄岡人博學多聞萬厯壬子鄉舉令<lb/>
　江西南陵首開六連湖水利澤及數萬户時冦躪江<lb/>
　南捐俸賑飢練鄉勇増城堞賊不敢窺撫按以守禦<lb/>
　功疏薦第一尋卒於官長子承祐癸酉副榜次子承<lb/>
　啟辛夘舉人孫懋徳懋才俱進士<lb/>
　周之馴字無逸黄岡人萬厯癸未進士以計曹督㩁<lb/>
<pb n="KR2k0046_WYG_048-39b"/>
　清江浦約已通商督學八閩校閱皆出一手遷江右<lb/>
　驛傳道以郵符詿誤復補登萊㕘議殫瘁邊防因城<lb/>
　工報竣増級賚金戊寅量移濟南分巡副使死於官<lb/>
　贈光禄卿賜祭葬<hi>以上舊通志</hi>
　李新<hi>詳忠臣志</hi>
　石有恒<hi>詳忠臣志</hi>
　李樹初<hi>詳忠臣忠</hi>
　李揩字端甫蘄州人萬厯間襲千户職授靖州守備<lb/>
<pb n="KR2k0046_WYG_048-40a"/>
　隨劉綎征苗播攀藤越樓闗天塹建立竒功加世襲<lb/>
　指揮陞浙江叅将㑹海賊入犯設竒大破之擢吳淞<lb/>
　副総兵晉貴州総兵歸里居䘮廬墓孝友同居及卒<lb/>
　弟棟嗣其爵<hi>舊通志</hi>
　詹時明三楚文獻録字爾用黄岡人生而醇樸下惟<lb/>
　發憤日偕所與儔講明性道里人目之曰古人以嵗<lb/>
　薦補常徳訓日坐堂舍秉鐸無他營一日直指命點<lb/>
　大龍站馬積猾更畨相混明嚴核之則請以賂免明<lb/>
<pb n="KR2k0046_WYG_048-40b"/>
　曰吾奉直指命且馬政國大事也阿堵物敢撓令耶<lb/>
　衆慙而退未幾遷江西武寧諭其課諸生學主明理<lb/>
　而旁暢實用曰四科三途豈僅區區呫嗶哉陞筠連<lb/>
　令解組歸談道講藝如故學者尊為冲默先生子謹<lb/>
　之另傳孫大衍大有皆舉人<lb/>
　李梴<hi>詳忠臣志</hi>
　張金和字汝節廣濟人以拔貢再任廣文遷武平令<lb/>
　始至值小河卒因府胥索賄滯糧聚詬太守和單騎<lb/>
<pb n="KR2k0046_WYG_048-41a"/>
　諭解之徐誅首事藩掾令妾誨淫得吳商金又殺妾<lb/>
　與商和得情誅掾李藩父子殺人郡納賄欲脫之和<lb/>
　寘之法在邑三年政平訟理解組歸年八十六卒孫<lb/>
　仁熙有學行康熙甲子與修通志<lb/>
　金之純字健之廣濟人萬厯乙夘舉人署醴陵諭補<lb/>
　浙川令以治績擢知興安州流賊突至倉皇登城誓<lb/>
　以身殉丁壯皆感激殊死守時久旱夜半雨大注城<lb/>
　塹暴深五尺賊始退一嵗中賊薄城者四糧盡且陷<lb/>
<pb n="KR2k0046_WYG_048-41b"/>
　宻檄旁郡遊撃唐通為援夜縋敢死士㑹襲之斬獲<lb/>
　甚衆賊去民飢且疫設粥食調醫藥以撫之状聞擢<lb/>
　守漢中㑹疾卒年四十六踰年寇至民見純絳衣大<lb/>
　冠立埤間若泣者遂廟祀焉純篤於友誼江夏吳裕<lb/>
　中劾丁紹軾語侵璫矯詔死杖下親故皆竄匿暴屍<lb/>
　衢中純獨臨其䘮返其櫬於三千里外妻李氏有節<lb/>
　操明於大義訓子徳嘉成<lb/>
國朝壬戍㑹元另傳<hi>以上舊通志</hi>
<pb n="KR2k0046_WYG_048-42a"/>
　饒京<hi>詳忠臣志</hi>
　王崇擢字平衡黄岡人三嵗失怙奉母李氏盡孝為<lb/>
　人長厚謹飭童孺皆親之以子用予貴封檢討孫澤<lb/>
　𢎞復入翰林擢與其配同享大耋澤𢎞請告終養人<lb/>
　以為榮焉<lb/>
　秦如容字介臣黄安人事父孝父卒孝養祖母為諸<lb/>
　生貧甚刻苦讀書甲戌成進士選中書舍人念邑人<lb/>
　計偕長安無停驂所特倡建㑹館至今賴之家居置<lb/>
<pb n="KR2k0046_WYG_048-42b"/>
　義塾造就宗黨子弟多盛徳事<lb/>
　張鵬翔字拱北黄安諸生博聞嗜學有隠徳邑令請<lb/>
　賓郷飲為書懇辭先是里中有黨人之變翔暨仲子<lb/>
　百程帥衆四百人與各寨討定其亂好事者蔓株不<lb/>
　巳翔流涕為言殺降不祥於是多所全活桑梓尤徳<lb/>
　之晩講尚書於璧山學者稱璧山先生著有璧山文<lb/>
　集若干巻<hi>以上舊通志</hi>
皇清劉子壯字克猷黄岡人弱冠登賢書雄詞健筆自<lb/>
<pb n="KR2k0046_WYG_048-43a"/>
　　成一家言其制藝為楚文風之冠有雅量人以<lb/>
　　公輔期之已丑成進士<lb/>
廷對第一人授修撰制策條奏如開<lb/>
經筵及設滿學滿科諸事皆䝉舉行壬辰分考禮闈未<lb/>
　　幾請告歸里性孝友初出嗣從父為置媵生二子<lb/>
　　然後歸本生父撫育諸弟姪成立嘗遊吳門有小<lb/>
　　吏被誣繋獄白於吏脫之吏鬻愛女得五十金為<lb/>
　　獻壮急令取還女獲免官翰林時捐百金贖同鄉<lb/>
<pb n="KR2k0046_WYG_048-43b"/>
　　難婦與夫完聚生平善行多𩔖此卒年四十有四<lb/>
　　陳天生字植其黄岡人父楚安生母劉俱早逝事<lb/>
　　嫡母蕭至孝弱冠補邑庠敦行尚義以清白訓子<lb/>
　　孫以長厚式里黨葛巾芒履逍遙遊咏有古隠君<lb/>
　　子風卒年六十有二贈通議大夫子五長肇昌另<lb/>
　　傳<lb/>
　　王躬俊黄岡諸生少事父母以純孝稱兄弟五人<lb/>
　　三世同爨立義學延名師訓鄉人子弟成就甚衆<lb/>
<pb n="KR2k0046_WYG_048-44a"/>
　　倣朱子社倉法倡捐米榖壬辰大旱斗米千錢計<lb/>
　　口周給全活不可勝計孔子河有問津書院燬於<lb/>
　　兵糾衆捐修置田供春秋祭祀又明末東山未靖<lb/>
　　大軍進勦俊糾集鄉勇籌糧餉賛方畧不匝月冦<lb/>
　　平當事者議題用力辭不受年八十餘手不釋巻<lb/>
　　以疾卒子風采孫全才俱另傳<lb/>
　　劉登仕<hi>詳孝子志</hi>
　　張先基字開有廣濟人順治已丑進士授棗強知<lb/>
<pb n="KR2k0046_WYG_048-44b"/>
　　縣生母早䘮事繼母如所生待異母弟極友愛兄<lb/>
　　嫂䘮遺孤貢金撫育教導得補邑庠親伯叔乏嗣<lb/>
　　基殯葬盡禮置田供祀族黨貧乏者周恤之初至<lb/>
　　棗強讞大辟獄十餘案活其矜疑十二人鍳拔人<lb/>
　　材尤有卓識如宋師祁王侐等皆其所得士<lb/>
　<lb/>
　<lb/>
　湖廣通志巻四十八<lb/>
</p>
<p>
</p>
  </div>
</body>
</text>
</TEI>
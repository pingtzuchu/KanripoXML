<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻五十三</head> <lb/>
    <p>
<pb n="KR2k0046_WYG_053-1a"/>
欽定四庫全書<lb/>
　湖廣通志巻五十三<lb/>
　　人物志<hi>行業</hi>
安陸府<lb/>
　漢劉焉後漢書列傳字君郎魯恭王後肅宗時徙竟<lb/>
　陵少仕州郡以宗室拜中郎後去官居陽城山積學<lb/>
　教授舉賢良方正歴宗正太常因益州亂出為監軍<lb/>
　使者領益州牧興平元年卒子璋代為刺史<lb/>
<pb n="KR2k0046_WYG_053-1b"/>
　南北朝張齊字子嚮其先馮翊人徙居郢州之横桑<lb/>
　少有膽氣張稷為京府司馬甚相知齊高祖受禪以<lb/>
　齊為歴陽太守目不識字吏事甚修尋遷巴蜀在益<lb/>
　部累年戰無寧嵗親勞士卒同勤苦頓舍城壘皆委<lb/>
　曲得其便蠻不敢犯遷新興永寧二郡太守諡曰壯<lb/>
　<hi>舊通志</hi>
　宋朱震宋史列傳字子發荆門軍人政和中進士仕<lb/>
　州縣以亷稱胡安國薦於高宗趙鼎亦首薦召問易<lb/>
<pb n="KR2k0046_WYG_053-2a"/>
　春秋擢祠部員外郎兼川陜荆襄都督府詳議官言<lb/>
　沿漢上下七百里膏腴之田宜招集流亡務農種穀<lb/>
　不出三年兵食自足遷秘書少監建國公出閣以震<lb/>
　為贊讀遷中書舍人兼翊善遷翰林學士言處州治<lb/>
　盜宜擇亷吏上皆從之徽宗未祔廟太常奏行明堂<lb/>
　祭震舉王制止之不從後謝病卒震經學深醇弟㢲<lb/>
　亦富文學號為二朱<lb/>
　别之傑宋史列傳字宋才郢州人嘉定二年進士累<lb/>
<pb n="KR2k0046_WYG_053-2b"/>
　官至江陵府湖北安撫副使上言親年八十乞祠歸<lb/>
　養從之主管崇禧觀尋加兵部尚書進端明殿學士<lb/>
　淳祐中為參知政事乞歸田里卒贈少師<lb/>
　元李士瞻字彦文荆門人登進士歴户部侍郎擢福<lb/>
　建遼陽路行省左丞官至榮禄大夫翰林承㫖著有<lb/>
　經濟集<hi>舊通志</hi>
　張淵道明一統志天門人與弟從道俱以文學知名<lb/>
　同舉進士淵道官至秘書監都事從道武昌路通城<lb/>
<pb n="KR2k0046_WYG_053-3a"/>
　縣達嚕噶齊<lb/>
　明胡美沔陽人初名廷瑞避太祖字易名美為陳友<lb/>
　諒江西行省丞相守龍興太祖遣使招諭美使鄭仁<lb/>
　傑請降太祖許之命將其兵従徐達征武昌取淮東<lb/>
　進伐張士誠下湖州等處師還加榮禄大夫又命為<lb/>
　征南將軍取福建盡得其地尋召還太祖即位以為<lb/>
　中書平章同知詹事院事洪武三年論功封豫章侯<lb/>
　食禄千五百石賜鐵劵改封臨川侯<hi>明史稿</hi>
<pb n="KR2k0046_WYG_053-3b"/>
　李廷琛分省人物考一名深天門人初従鄧愈取江<lb/>
　南晉陵徽州婺源攻霅川抜龍灣佐平饒州擣潯陽<lb/>
　徇蘄黄下豫章戰彭蠡定武昌江陵及湖之南北又<lb/>
　従克襄陽安陸等處累功授竟陵衞指揮副使鄧愈<lb/>
　以湖廣行省平章鎮襄陽廷琛屬焉嚴號令練軍伍<lb/>
　繕甲兵修屯田西禦王保保兵遇征討則備前驅洪<lb/>
　武元年愈統領襄陽等衞官軍征取河南迤北琛同<lb/>
　指揮吳復等攻取南陽各屬克之又平新寨麻張等<lb/>
<pb n="KR2k0046_WYG_053-4a"/>
　叛賊克光石腦寨降葉舞陽魯山等縣従拔徐州擊<lb/>
　洪山老馬劉寨擒殺甚衆是年冬従討河西於是金<lb/>
　商均房諸州悉定三年西擊王保保營五年従討澧<lb/>
　州等處溪洞蠻夷皆有功<lb/>
　張天麟荆門人洪武初知天門與指揮李廷琛修築<lb/>
　城垣協力保障境内賴之<lb/>
　初進忠潛江人洪武中以懷才抱徳舉授衞輝府推<lb/>
　官公明善斷嫉惡如仇調沙縣令卒於任俸入僅具<lb/>
<pb n="KR2k0046_WYG_053-4b"/>
　棺殮妻子幾不能歸<hi>以上舊通志</hi>
　歐陽謙分省人物考字伯益沔陽人洪武中舉明經<lb/>
　授耀州學正擢御史永樂初谷庶人叛命謙宻察之<lb/>
　謙野服具舟隨賈人之長沙具得庶人宻謀歸報遂<lb/>
　討其罪以功改編修轉考功郎中優於文學所著有<lb/>
　滄浪集<lb/>
　張従道京山人洪武中舉於鄉除廬州通判勤能有<lb/>
　聲永樂初以賢能薦擢徽州太守在任盡心民事有<lb/>
<pb n="KR2k0046_WYG_053-5a"/>
　古循吏風後調永平守政聲益著<hi>舊通志</hi>
　但元行楚紀鍾祥人洪武中知武寧開荒田興水利<lb/>
　建公署惠政甚多民咸賴之<lb/>
　朱敏字永昌分省人物考荆門人永樂壬午舉人拜<lb/>
　御史風采凝重囊無贏餘嘗以事累被抄惟敝衣一<lb/>
　襲成祖聞之賜鋪陳褥被各二套以寵異之卒於官<lb/>
　歸𦵏命沿途有司祭奠<lb/>
　虞信楚紀字尚忱沔陽人永樂中貢生拜御史有直<lb/>
<pb n="KR2k0046_WYG_053-5b"/>
　聲擢四川按察副使蜀有悍民為鄉邑患信首除之<lb/>
　遷山東按察使子受屬吏金硯信覺繫其子以聞上<lb/>
　付信自治竟撲殺之轉河南左布政性亢直人不敢<lb/>
　干以私<lb/>
　李浩分省人物考字徳廣安陸州人正統丁卯貢生<lb/>
　拜兵科給事中英宗見其儀狀偉甚超遷南工部侍<lb/>
　郎勅總京儲兼理屯政處置咸宜後轉貴州布政司<lb/>
　適苗獠為患拜副都御史徃撫治之四川大壩賊亂<lb/>
<pb n="KR2k0046_WYG_053-6a"/>
　率兵征勦所向克㨗<lb/>
　從龍明一綂志字雲峯安陸人為弟子員時學正朱<lb/>
　輝卒於官龍扶其櫬還鄉安厝乃歸天順乙酉中鄉<lb/>
　試知□哈州俗未知禮義聘隣郡諸生教𨗳之歴任<lb/>
　五年民立生祠祀之懷慶守缺吏部疏龍名以上逆<lb/>
　瑾求賂龍三疏乞休獲允月給米以奬恬退嘉靖改<lb/>
　元進階朝列大夫壽九十一卒至今鄉人稱剛正者<lb/>
　以龍為首<lb/>
<pb n="KR2k0046_WYG_053-6b"/>
　劉鈺分省人物考字世美沔陽人父弦𨽻戍天津生<lb/>
　鈺成化丙戌成進士選庶吉士授戸部主事嘗督課<lb/>
　九江羨餘悉貯府庫尋守常州亷明勤慎吏民敬憚<lb/>
　豪右斂跡母䘮幾無以為殮服除改守處州未幾父<lb/>
　卒鈺感病亦卒剛介自持所歴嚴肅歸自常民追送<lb/>
　三𤓰剖之乃金百餘急還而遣之<lb/>
　郭軒字文載天門人成化庚子舉人授盧氏教諭以<lb/>
　師道自任多所造就遷福建連江令與丞不合卒於<lb/>
<pb n="KR2k0046_WYG_053-7a"/>
　官丞制之不得發諸生為扶柩而出軒以剛正見重<lb/>
　士𩔖後諸生顯者過縣必徃拜其墓<hi>舊通志</hi>
　劉洪分省人物考字希範鍾祥人成化戊戌進士授<lb/>
　陽榖知縣擢御史廵兩浙力剔鹽弊𢎞治壬子擢浙<lb/>
　江按察副使毁菴觀立鄉塾民知向方後廵撫貴州<lb/>
　四川連俘劇賊進右副都御史奏九事咸中肯綮丁<lb/>
　外艱起總督兩廣軍務平盜多功入掌南臺力振風<lb/>
　紀不少徇避年六十九卒子槩渠臬俱進士槊舉孝<lb/>
<pb n="KR2k0046_WYG_053-7b"/>
　亷<lb/>
　孫交分省人物考字志同安陸州人成化辛丑進士<lb/>
　𢎞治初厯吏部文選郎中於善𩔖多所推引遷太常<lb/>
　少卿提督四驛館正徳初晉光禄卿時劉瑾竊政耗<lb/>
　財交隨機節縮省費不貲晉戸部尚書時征討流冦<lb/>
　交區畫適宜四方告饑者輙請捐租遣賑裁抑近倖<lb/>
　不稍假八年乞休歸世宗即位起故官建言中官監<lb/>
　餉冗蠧及論御馬監豹房事上嘉納之尋以老致仕<lb/>
<pb n="KR2k0046_WYG_053-8a"/>
　卒年八十贈少保諡榮僖子元進士終四川副使謹<lb/>
　厚有父風<lb/>
　王大本字立之京山人𢎞治壬子鄉薦令穎上有善<lb/>
　政百姓徳之日進諸生論説古今未幾謝歸清風兩<lb/>
　袖囊琴襆被而已<hi>舊通志</hi>
　沈文華分省人物考字崇實鍾祥人𢎞治丙辰進士<lb/>
　為刑部主事疏白陳敏政之寃奏事多平反厯官陕<lb/>
　西提學嚴立科條振作士氣尋以忤權貴歸隠龍化<lb/>
<pb n="KR2k0046_WYG_053-8b"/>
　山足跡不履公府捐貲廣學宫自撰記紀其事<lb/>
　裴春分省人物考字永年鍾祥人幼頴異志趣髙逺<lb/>
　積學工文為弟子員時讓廩於謝生曰彼貧乏年且<lb/>
　邁余督學特優奬之正徳丙子舉於鄉授丹徒教諭<lb/>
　尋調長洲嚴榘範課行業士人多所造就擢南户部<lb/>
　主事督理京儲會計允當進郎中以扈蹕陪祀賚予<lb/>
　銀幣有差出守延平䘏民隠解宿棼平反重囚多所<lb/>
　全活<lb/>
<pb n="KR2k0046_WYG_053-9a"/>
　童承叙分省人物考字士疇沔陽人童時即解聲律<lb/>
　諳詞章十餘齡通經史百家登正徳辛已進士授翰<lb/>
　林院庶吉士嘉靖時充經筵講官上御文華殿進講<lb/>
　周書極陳王業艱難周公夾輔之忠詞意切至上改<lb/>
　容聴焉後遷國子司業疏明監規五事學政六事皆<lb/>
　鑿鑿可紀祭酒吕柟以推明正學為已任乃討樂律<lb/>
　興典禮崇先王之化承叙與之協合柟喜曰吾教其<lb/>
　有興乎庚子主順天鄉試人咸以得士稱尋假歸卒<lb/>
<pb n="KR2k0046_WYG_053-9b"/>
　賜祭塟<lb/>
　陳柏字憲卿沔陽人嘉靖庚戌進士以才望調兵部<lb/>
　職方備兵井陘與嚴嵩不合左遷歸閉門著述年六<lb/>
　十修高年㑹比香山洛社<hi>舊通志</hi>
　李得春字元甫鍾祥人嘉靖癸丑進士由推官擢禮<lb/>
　科給事中時嚴嵩當國春抗疏極諫出尉泰興轉石<lb/>
　埭令多政績陞滇南僉憲以内艱歸杜門謝請託遇<lb/>
　地方利病直言多所禆益<lb/>
<pb n="KR2k0046_WYG_053-10a"/>
　曾省吾字恪菴鍾祥人參議璠之子嘉靖丙辰進士<lb/>
　初授富春令有異政厯陞太僕卿萬厯初以相國張<lb/>
　居正薦拜御史中丞撫蜀時蜀土司都蠻恃九絲城<lb/>
　之險屢叛省吾素長將畧運籌決䇿出人意外卒平<lb/>
　其亂拓地四百里得武侯所遺銅鼓九十三靣而還<lb/>
　加太保工部尚書<lb/>
　王宗載字時厚京山人嘉靖壬戌進士授海鹽令徴<lb/>
　為御史廵視北城繩巨璫京輦肅清中貴人守獻陵<lb/>
<pb n="KR2k0046_WYG_053-10b"/>
　倚勢作威梁郢二藩設奉祀元佑宫增道官守陵添<lb/>
　設錦衣衛使載抗疏悉言其害上皆報可冒濫為之<lb/>
　一清出按閩會海冦内訌載職紀功品隲文武將吏<lb/>
　功罪犁然晉大理右少卿厯僉都御史廵撫江西尋<lb/>
　協理院事所至有聲<lb/>
　聶武字仁卿當陽人隆慶丁夘鄉薦除陕西富平令<lb/>
　涖政精嚴發摘如神有僧匿民婦厯年無問者武亷<lb/>
　得狀置之法焚其寺人稱神明<lb/>
<pb n="KR2k0046_WYG_053-11a"/>
　陳所學字正甫天門人萬厯庚辰進士厯刑部主事<lb/>
　典試滇南司𣙜武林守新安累官大理司徒涖任日<lb/>
　值楊漣疏劾逆璫禍且不測學上疏力救不報遂決<lb/>
　計請歸<lb/>
　王瑎字震吉京山人萬厯癸未進士初授行人再任<lb/>
　户部上疏陳文武利弊大司農為之心折監兊蘓松<lb/>
　諸郡漕糧臨清倉塲先後積羡一千二百有竒具疏<lb/>
　上之遷漳州知府卒於官<lb/>
<pb n="KR2k0046_WYG_053-11b"/>
　譚完字伯趙京山人萬厯乙酉鄉薦官許州學正遷<lb/>
　銅仁司理性剛直清白自矢有土司欲脫重辟投以<lb/>
　金諭而却之時播亂初平安集流亡甚衆移同知臨<lb/>
　洮有縣令遺扄鑰一櫝署曰某書完受之啟櫝則金<lb/>
　罍一具也怒而還之嘗攝鎮逺府新守將至吏白耗<lb/>
　羡千餘金宜歸私槖完不納病卒僚屬為具含殮資<lb/>
　其路費櫬乃得歸<lb/>
　王制字㓜度京山人萬厯甲午鄉薦署上海諭旋除<lb/>
<pb n="KR2k0046_WYG_053-12a"/>
　龍門令時粤夷盤踞香山為崇墉嶻堞總督何檄制<lb/>
　毁其城垣制單騎馳徃諭以禍福諸倭咸震慴無敢<lb/>
　忤竟折香山㠗何嘆曰我知非爾不能隳此城也尋<lb/>
　遷涿州守以丁内艱歸林居二十餘年卒<lb/>
　潘達字劇驂京山人萬厯甲午鄉薦除成都令三載<lb/>
　轉同知西安所轄遼濶俗多頑梗達單車撫循礦賊<lb/>
　屏息擢工部貟外會逆璫創造肅寧宫司空令達監<lb/>
　作辭以疾遂稱達黨熊廷弼焉逾旬璫敗懐宗初復<lb/>
<pb n="KR2k0046_WYG_053-12b"/>
　其官年七十六卒<lb/>
　胡其慥字石廩京山人萬厯甲午鄉薦授樂昌令入<lb/>
　為刑部主事時挺擊一案將興大獄慥謂罪止首犯<lb/>
　不宜累及無辜侍御劉貞一建言被逮慥奉㫖擬罪<lb/>
　堅執初議出守武定漢獠雜處部内楊維楫董漢賢<lb/>
　包藏不測欲為冦應慥以計擒二賊横塘一戰斬馘<lb/>
　千餘撫按竒其功交薦之晉雲南㕘議值草賊嘯聚<lb/>
　攻掠城堡以計梟其渠魁羣従潰散遷貴州㕘政時<lb/>
<pb n="KR2k0046_WYG_053-13a"/>
　魏璫禍熾楚人削籍殆盡遂決計請歸<lb/>
　吳文企號白雪天門人萬厯戊戌進士除南户部主<lb/>
　事𣙜北新闗減雜税三百餘金有附璫者抵於法盡<lb/>
　除其害出守寧波丁内艱補湖州守備兵闗西未㡬<lb/>
　調寧夏寧夏古朔方地叛服不常而銀定獨黠時有<lb/>
　老僧為邊人尊信企用其計銀定納欵貢名馬事聞<lb/>
　賚金賜秩一日夢旌幢鼔吹来迎遂端坐而逝<lb/>
　謝竒舉字鳳毛天門人萬厯癸夘鄉薦授什邡令重<lb/>
<pb n="KR2k0046_WYG_053-13b"/>
　士愛民有循良聲未㡬奢亂起攻䧟州邑什邡孤城<lb/>
　無援舉捍禦有方邑獲全廵撫周著疏薦擢御史廵<lb/>
　按陕西會權璫肆虐舉憤不顧身疏發其奸不報又<lb/>
　糾㕘秦撫喬某貪黷諸狀臺省凛然尋乞休歸<lb/>
　鍾一貫字魯齋天門人惺父惺兩上公車不第貫勉<lb/>
　之曰士君子當樂道安命不可躁進而懐怨尤事兄<lb/>
　一理甚謹理病痺親嘗湯藥以眀經授武進訓導以<lb/>
　子惺貴封行人贈奉政大夫<lb/>
<pb n="KR2k0046_WYG_053-14a"/>
　魏士前字瞻之天門人萬厯庚戌進士授蕪湖令調<lb/>
　吳江厯儀制司陞穎州兵備㑹龍華變起不數月戡<lb/>
　定之及奸璫開屯江淮汝穎所在騷動士前調劑有<lb/>
　法全活數萬人以忤璫免歸懐宗初補冀寧道平渠<lb/>
　賊神一魁等轉川北道劾蜀藩御門僣制事再遷榆<lb/>
　林道尋疏乞歸卒年六十有五<lb/>
　向日升字青樠鍾祥人萬厯癸丑進士授梁山令調<lb/>
　丹徒遷兵部主事安苗肆逆升備兵思石應機撫勦<lb/>
<pb n="KR2k0046_WYG_053-14b"/>
　方畧皆竒中卒平其亂厯陕西藩轄<lb/>
　鄭晳字閩塢鍾祥人萬厯戊午舉人亷静力學寡交<lb/>
　游不營生産博通隂陽理數之學<lb/>
　劉必達字士徵天門人天啟壬戌進士第一授編修<lb/>
　起居注管誥勅纂修國史晉侍講神宗實録告成賜<lb/>
　金帛陞春坊右中允因母老請歸終養卒於家生平<lb/>
　樂易無忤胸懐坦直服官十餘年以清正著<lb/>
　鄭友鉉字元韋京山人天啟乙丑進士授青浦令調<lb/>
<pb n="KR2k0046_WYG_053-15a"/>
　華亭尋拜御史疏論奄寺變置軍政養䜿總戎跋扈<lb/>
　薊門嚴㫖降調尋以欠漕折被逮謫戍鉉為文峭厲<lb/>
　别闢蹊徑詩語高寒比孟東野杜門掃迹厯十餘年<lb/>
　卒<lb/>
　賀運和字仲文鍾祥人原籍荆門天啟甲子舉人篤<lb/>
　學力行以孝友著侍母病衣不解帶月餘居鄉循謹<lb/>
　直指使薦於朝稱曰真孝亷<lb/>
　譚元亮字擬陶天門人懐宗朝由㤙選入國學署漢<lb/>
<pb n="KR2k0046_WYG_053-15b"/>
　川教諭修葺學廨教育諸生周其困乏性倜儻谿達<lb/>
　有逺識年六十四一日具衣冠沐浴召家人訓勉畢<lb/>
　端坐面迹以子篆貴贈翰林檢討<lb/>
　孫轔字伯馭鍾祥人眀末辛未進士司徒交之孫力<lb/>
　學晚成由會稽令累遷廣東參藩有恵政一時傳誦<lb/>
　楊文薦字又如京山人懐宗癸未進士授南武選主<lb/>
　事故事衛官承襲例執贄於選司薦一槩謝絶海防<lb/>
　同知王菁客死於吳薦為經紀保全其家生平見義<lb/>
<pb n="KR2k0046_WYG_053-16a"/>
　必為遇不平事輒髭髯奮張與李維楨郝敬先後齊<lb/>
　名<hi>以上舊通志</hi>
皇清歐陽烝字憲文潜江人性敏妙涉目成誦明丁丑<lb/>
　　進士除江都令奏最入京順治初補授吏部文選<lb/>
　　員外郎乙酉典試河南後以疾歸<lb/>
　　劉渾孫字厚存天門人順治壬辰進士授永平司<lb/>
　　理性剛直耿介氷檗自操讞獄無寃抑風裁振厲<lb/>
　　豪右奸胥澟然不敢犯亷能之聲著於畿輔尋卒<lb/>
<pb n="KR2k0046_WYG_053-16b"/>
　　於行署弟臨孫同榜進士授弋陽令有善政<lb/>
　　胡鼎生字元羮天門人順治已亥進士授陕西石<lb/>
　　泉令理寃獄減荒徵邑人徳之丁内艱歸補進賢<lb/>
　　令嵗大旱暴露引咎旋獲澍雨未㡬土冦圍城悉<lb/>
　　力捍禦擒獻逆諜後徵為御史<lb/>
　　劉延唐字延綏天門人明庚辰進士<lb/>
　國朝初總督佟廵撫何聞其賢交薦委署荆西道招<lb/>
　　撫流冦小秦王張九儒等三萬餘衆安插得立綏<lb/>
<pb n="KR2k0046_WYG_053-17a"/>
　　定荆襄安陸三郡流民以丁外艱歸兩兄早逝撫<lb/>
　　孤姪慶逺慶乆成名又倡修大成殿獨建明倫堂<lb/>
　　設義塾置橋梁掩胔骼邑人至今徳之子慶昌貢<lb/>
　　生<lb/>
　　劉廣國字竇生潜江人順治已丑進士授高平令<lb/>
　　分校晉闈補涔溪令邑遭土鎮殘害頻年不耕民<lb/>
　　多餓死廣國買米以賑給牛種墾荒田取家貲貸<lb/>
　　償逋賦數百金士人應考悉給巻貲路費擢刑部<lb/>
<pb n="KR2k0046_WYG_053-17b"/>
　　主事分校順天轉禮部郎丙午典浙江鄉試遷漢<lb/>
　　羌兵備僉事裁缺歸里潜之大患在隄防數苦隣<lb/>
　　邑扳協廣國赴荆集議堅定荆安兩不相協之案<lb/>
　　邑人永賴<lb/>
　　白拱薇沔陽人順治壬辰進士令南靖邑被水患<lb/>
　　村落多漂沒拱薇悉心籌畫收殮賑濟存沒均霑<lb/>
　　新學宫之漫漶葺縣治之衝決築防蓄洩成西河<lb/>
　　壩之鉅功明季征役繁重民多以田賤賣豪弁田<lb/>
<pb n="KR2k0046_WYG_053-18a"/>
　　去而糧仍舊主追呼敲撲不堪其累拱薇銷除舊<lb/>
　　户就田輸賦擇豪弁之强項者痛懲以法徭賦始<lb/>
　　均祀福建名宦<lb/>
　　譚篆字灌村天門人順治戊戌進士選庶常庚子<lb/>
　　典試江南公明嚴正得人最盛補國子司業經指<lb/>
　　授者皆以文名嗣纂修孝經進侍講每入直惓惓<lb/>
　　以用正人端國本為言<lb/>
恩賚有加因母病告養歸里承懽六年及母逝廬墓三<lb/>
<pb n="KR2k0046_WYG_053-18b"/>
　　載凡伯叔子姪貧乏者皆資給訓課之推宅與従<lb/>
　　弟簾簾沒代養孀母撫遺孤成立同村數百家瀕<lb/>
　　水苦澇獨任修築不以累衆又條陳里役利弊邑<lb/>
　　人徳之<lb/>
　　楊佐國字荆湖荆門人順治辛丑進士初令陕西<lb/>
　　咸寧時軍需孔亟能周恤民隠咸人勒其善政於<lb/>
　　石陞商州牧甫三月呉逆賊黨圍城佐國竭力拒<lb/>
　　守賊退猶出沒無常佐國廵歴山谷多方擒捕境<lb/>
<pb n="KR2k0046_WYG_053-19a"/>
　　以安陞授刑部員外有貴家殺人同官多瞻狥佐<lb/>
　　國獨持正司冦魏象樞亟稱之卒従其議轉禮部<lb/>
　　郎典試廣西所得皆正士授廣東驛鹽道緝私平<lb/>
　　價裕課便民攝南韶道招撫花山賊改立花縣兩<lb/>
　　署臬篆活囚甚衆内陞京堂厯遷太僕少卿卒於<lb/>
　　官性至孝每厯一官輙慟哭以不及禄養為憾尤<lb/>
　　友愛諸弟教之有成子毓健順徳知府<lb/>
　　李思恒字克永荆門人性孝友年十一流賊亂被<lb/>
<pb n="KR2k0046_WYG_053-19b"/>
　　擄母任氏守節遇害恒慟悼不欲生十六入郡庠<lb/>
　　異母兄廢産以已産均之其為學専尚躬行教人<lb/>
　　惟勉以存心立品年七十五卒以子蓮貴贈文林<lb/>
　　郎<lb/>
　　江鼎金字紫九荆門人父上峯幼勤學動遵古處<lb/>
　　號六未居士以生平未謁官府未走市㕓未禱鬼<lb/>
　　神未負鄰里未墜祖訓未累後人也鼎金成康熙<lb/>
　　乙丑進士初令高苑縣招集流亡出粟賑貸編審<lb/>
<pb n="KR2k0046_WYG_053-20a"/>
　　杜賄除之弊開豁孤寡民有我公減丁願公添丁<lb/>
　　之謡入為西曹多所平反督陕學公明寛大士林<lb/>
　　頌之補口北道值禁旅西討監牧駝隻督辦器具<lb/>
　　調發轉運著有勤勞嵗饑詳請貸粟救濟地震捐<lb/>
　　貲市棺買地掩埋覆壓之人年七十三乞休歸子<lb/>
　　五曾福江夏訓導培冠邑令圻甲午舉人城開封<lb/>
　　通判慶國學生<lb/>
　　顔翼祖字敬只沔陽人復聖裔領康熙戊午鄉薦<lb/>
<pb n="KR2k0046_WYG_053-20b"/>
　　簡選改署公安教諭課業有方裁成受益者甚衆<lb/>
　　創設學田不辭勞費修葺學宫尤盡心力後以會<lb/>
　　試卒於都翼祖教學俱務真實居家敦睦修譜請<lb/>
　　廕以篤本源子晟星俱舉於鄉晴𤾉咸食餼暘以<lb/>
　　哭母殞身其妻王氏亦以身殉<lb/>
　　胡作梅字修予荆門人康熙壬戌進士選庶吉士<lb/>
　　戊辰充會試同考官所拔閻錫爵陶元淳孫致彌<lb/>
　　等皆單寒宿學人咸服其公明壬午督學陕西拔<lb/>
<pb n="KR2k0046_WYG_053-21a"/>
　　　孤寒端士習請託一無所徇戊子擢祭酒旋進少<lb/>
　　　詹辛夘典試浙江癸已典試江西皆稱得人陞禮<lb/>
　　　部侍郎後督餉塞外逾年染病猶力疾辦事尋卒<lb/>
　　　事聞<lb/>
聖祖軫念優䘏給𦵏費<lb/>
　遣官致祭<lb/>
　　　高登先字于岸鍾祥人少嗜學肆力於性命之㫖<lb/>
　　　以横渠濓溪為宗成順治已亥進士初令山隂邑<lb/>
<pb n="KR2k0046_WYG_053-21b"/>
　　　巨蠧滋弊登先亷得之悉置於法除火耗捐雜徭<lb/>
　　　邑人徳之尤加意造士一時掇巍科如秦宗游余<lb/>
　　　秦<hi>闕</hi>　　芳魯徳升輩皆出其門鄰邑有無賴生<lb/>
　　　夥緑林將刼一富賈聞在山隂界遂捨去曰無累<lb/>
　　　仁賢父母甲寅耿呉為逆諸暨何克忠乗隙倡亂<lb/>
　　　守將征之不克登先單騎抵其營諭之遂投戈解<lb/>
　　　散補任常熟再詳請減蘓松二郡浮糧數百年積<lb/>
　　　困獲甦陞涿州牧涿之混河有水怪常為民害登<lb/>
<pb n="KR2k0046_WYG_053-22a"/>
　　先詣水濱草疏焚之怪遂已初登先幼失怙事母<lb/>
　　至孝明季流冦充斥母卒未殯賊適至欲掠之去<lb/>
　　因環尸慟號賊義而釋之且為藁𦵏淺土其至性<lb/>
　　感人如此<lb/>
徳安府<lb/>
　晉朱伺晉書列傳字仲文安陸人少為呉牙門將呉<lb/>
　平内徙江夏伺武勇口訥不知書為將以謙恭稱張<lb/>
　昌反伺率部黨攻滅之其後陳敏作亂陶侃鎮江夏<lb/>
<pb n="KR2k0046_WYG_053-22b"/>
　以伺能水戰乃遣作大艦署為左甄據江口破陳敏<lb/>
　兄弟又隨侃討杜<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>陳聲有功加廣威將軍領竟陵<lb/>
　内史時王敦弟廙代侃為荆州遣伺歸楊口壘被杜<lb/>
　曾圍墜水沉行五十步乃免尋卒𦵏甑山<lb/>
　南北朝徐度陳書列傳字孝節安州安陸人少倜儻<lb/>
　姿貌瓌偉初従梁蕭介征諸洞以驍勇聞後隨武帝<lb/>
　克侯景於廣州封廣徳縣侯帝討杜龕以度領宿衞<lb/>
　並知㽞府事明年徐嗣徽等濟江度隨衆軍破之於<lb/>
<pb n="KR2k0046_WYG_053-23a"/>
　北郊壇除郢州刺史厯封湘東郡公帝崩度預顧命<lb/>
　廢帝立進司空卒諡忠肅配享武帝廟廷子敬成<lb/>
　徐敬成陳書徐度傳敬成幼好讀書以識鑒知名起<lb/>
　家著作佐郎天嘉四年度自湘州還朝敬成盡領其<lb/>
　衆随章昭達征陳寶應晉安平除豫章太守華晈謀<lb/>
　反以敬成都督巴州諸軍事尋詔為水軍隨吳眀徹<lb/>
　征晈累遷吳興太守後隨徹北討克淮隂山陽鹽城<lb/>
　三郡并連口朐山二戍仍進克鬰州以功進號壯武<lb/>
<pb n="KR2k0046_WYG_053-23b"/>
　將軍年三十六卒贈散騎常侍諡思子敞嗣<lb/>
　唐許紹唐書列傳字嗣宗安州安陸人為兒時與髙<lb/>
　祖同學相愛大業末任夷陵通守㑹盗起州境獨完<lb/>
　流人自占數十萬開倉賑給後入唐任峡州刺史封<lb/>
　安陸郡公武徳初以破蕭銑功官其子智仁為温州<lb/>
　刺史進譙國公賜帛千叚趙郡王孝恭等伐銑復詔<lb/>
　督兵圍荆州㑹病卒於軍帝為流涕<hi>互詳荆州名宦志</hi>
　樊興唐書裴寂傳興安州人從唐公平長安授左監<lb/>
<pb n="KR2k0046_WYG_053-24a"/>
　門將軍從秦王積戰功封營國公貞觀六年陵州獠<lb/>
　反命討之為左驍衛將軍尋為赤水道行軍總管太<lb/>
　宗征遼以興忠謹副房元齡㽞守京師卒贈左武侯<lb/>
　大將軍洪州都督陪𦵏獻陵<lb/>
　宋宋昌言宋史宋綬傳昌言字仲謨安陸人敏求族<lb/>
　弟以廕為澤州司理㕘軍州有殺人獄昌言疑其寃<lb/>
　堅請迹捕果得真犯遷河隂判官見道上棄屍若剮<lb/>
　剝狀既至得凶盗六軰殺人以鬻掩其家猶得執縛<lb/>
<pb n="KR2k0046_WYG_053-24b"/>
　未殺者七人昌言窮治之擢都水監丞熈寧初河決<lb/>
　棗彊而北昌言建議欲於二股河口西岸障水使東<lb/>
　流以除恩冀水患朝廷遣司馬光往視如昌言䇿不<lb/>
　兩月決口塞光奏其功遷開封府推官轉少府監卒<lb/>
　元趙復元史列傳字仁甫徳安人太宗命太子庫春<lb/>
　帥師伐徳安以嘗逆戰其民數十萬皆俘戮無遺時<lb/>
　楊惟中行中書省軍前姚樞奉詔即軍中求儒生挂<lb/>
　俘籍者輒脱之復在其中樞與之言信竒士欲與俱<lb/>
<pb n="KR2k0046_WYG_053-25a"/>
　去復以九族俱殘不欲行樞恐其自裁㽞帳中共宿<lb/>
　既覺月色皓然惟寢衣在遽馳馬周號積屍間無有<lb/>
　也行及水際見復被髪徒跣仰天而號欲投水而未<lb/>
　入樞力救得免乃强從而北先是南北道絶載籍不<lb/>
　相通至是復以所記程朱諸經傳注盡録付樞燕地<lb/>
　從學者百餘人世祖在潛邸嘗召見問曰我欲取宋<lb/>
　卿可導之乎對曰宋吾父母國也未有引他人以伐<lb/>
　父母者世祖悦因不强之仕惟中與樞謀建太極書<lb/>
<pb n="KR2k0046_WYG_053-25b"/>
　院立周子祠以二程張楊㳺朱六君子配食選取遺<lb/>
　書八千餘巻請復講授其中復以周程後其書廣博<lb/>
　學者未能貫通乃原義農堯舜所以繼天立極孔子<lb/>
　顔孟所以垂世立教周程張朱所以發眀紹續者作<lb/>
　傳道圖而以書目條列于後别著伊洛發揮以標其<lb/>
　宗㫖緝錄朱子門人共五十有三人作師友圖以寓<lb/>
　私淑之志又作希賢錄使學者知所嚮慕由是許衡<lb/>
　郝經劉因皆得其書而尊信之北方知有朱程之學<lb/>
<pb n="KR2k0046_WYG_053-26a"/>
　自復始為人樂易耿介雖居燕不忘故土與人交尤<lb/>
　篤分誼元好問文名擅一時復嘗以博溺心末喪本<lb/>
　朂之家江漢之上人稱江漢先生祠鄉賢<lb/>
　明王興福隨州人元至正間守徽州有善政遷知杭<lb/>
　州時杭初内附人心未安福明於大體寛簡不苛深<lb/>
　慰民望洪武二年秩滿召還朝父老遮㽞因慰諭遣<lb/>
　之曰予匪能恵爾乃爾能奉法遵約束耳太祖嘉之<lb/>
　擢吏部尚書坐事左遷西安知府卒於官<hi>舊通志</hi>
<pb n="KR2k0046_WYG_053-26b"/>
　蕭夀字君美徳安人年二十陳友諒起荆湖㧞為萬<lb/>
　户夀日夜思自拔及友諒戰死乃以所領舟師歸明<lb/>
　太祖於鎮江授總旗守嚴州張士誠軍大浪灘其舟<lb/>
　如織夀乗快船挺戈而前大破之又攻台州福建乗<lb/>
　勝席巻諸城悉平擊海冦獲全勝以從李文忠功加<lb/>
　承信校尉復擊山冦破數十砦斬首數百級生得將<lb/>
　士三十人奏功賜賚楮幣<lb/>
　王鏞隨州人洪武初薦授鎮江府通判擢知嘉興府<lb/>
<pb n="KR2k0046_WYG_053-27a"/>
　政績卓異入為户部侍即尋復出知嘉興久之免歸<lb/>
　程本雲夢人端方亮節洪武初以人才任本縣訓導<lb/>
　陞代府奉事王多失政本直諫王杖之㡬斃巳而失<lb/>
　政上聞府官僚皆獲罪本獨獲宥後陞汝寧府同知<lb/>
　賢聲益著<lb/>
　楊濬字希武應城人景㤗庚午舉人持身方正取捨<lb/>
　不茍任雲南提舉念二親衰老途逺不能迎養解綬<lb/>
　歸祖産及餘俸悉授諸季其弟淵嵗貢生亦孝友博<lb/>
<pb n="KR2k0046_WYG_053-27b"/>
　學工文隠居不仕<lb/>
　徐珪字必信應城人𢎞治間以掾役刑部時閹宦李<lb/>
　廣用事其黨楊鵬監東厰羅織朝士珪手疏數千言<lb/>
　斥廣鵬竊柄不利於國乞革東厰或遣文臣兼理之<lb/>
　有必斬臣首必行臣言等語詔下獄除籍踰年主事<lb/>
　陳鳳梧以為言授桐城縣丞擢贛州府通判有平冦<lb/>
　功加知州俸<lb/>
　李有成字文巖雲夢人攻苦積學負笈從㳺者數百<lb/>
<pb n="KR2k0046_WYG_053-28a"/>
　人嘉靖甲子舉於鄉令汶川其地漢苖雜處成多方<lb/>
　安輯苗首喳兒木等終無異志邑人祠祀之<lb/>
　周珫字潤夫應城人嘉靖壬辰進士知永嘉拜吏科<lb/>
　給事中敢言直諫世宗南廵疏擊權貴杖謫典史起<lb/>
　知婺源為福建督學能拔竒士㑹倭亂詔督蘇松等<lb/>
　處軍務進兵部右侍郎以病免歸<hi>以上舊通志</hi>
　傅鳳翺分省人物考字徳輝應山人嘉靖癸未進士<lb/>
　令上蔡拜監察御史歴兵部協理戎政鳳翺天性豁<lb/>
<pb n="KR2k0046_WYG_053-28b"/>
　達才復通敏初築上蔡城區畫不擾民祠之按江西<lb/>
　浙江歴撫安肅陕西所至大著風裁居家孝友處鄉<lb/>
　以信義見稱卒贈右都御史<lb/>
　李㓜滋字元樹應城人嘉靖丁未進士授刑人拜刑<lb/>
　科給事改禮科以擢權奸意謫邵武縣丞移安慶推<lb/>
　官累遷工部尚書加太子少保秉性端嚴不與人狎<lb/>
　涖官持法居鄉秉禮卒賜祭葬<hi>舊通志</hi>
　陳渠字應虹應城人隆慶戊辰進士累官户部尚書<lb/>
<pb n="KR2k0046_WYG_053-29a"/>
　贈少保性嚴正詳明為政亷能有聲卒於官<lb/>
　饒琮字荆璧應城人萬厯戊子舉人令宜賔有恵政<lb/>
　嵗饑出俸行賑全活數千人考最擢知全州百姓為<lb/>
　之立祠<lb/>
　胡登亮字尹瞻雲夢人萬厯庚子舉人由教諭授資<lb/>
　陽令甫二載聞母訃左右勸勿遽發喪亮正色斥之<lb/>
　即解印綬去官補令彭澤嵗旱設壇祈禱寢食郊外<lb/>
　遂大雨霑足後致仕歸<lb/>
<pb n="KR2k0046_WYG_053-29b"/>
　周師旦字句□應城人萬厯辛丑進士初任廣西永<lb/>
　州旋調巴縣考最授浙江道御史廵按宣大糾代府<lb/>
　紓商困劾貪弁轉江南督學奏罷納資入學士林稱<lb/>
　之<lb/>
　徐養量字京咸應城人萬厯丁未進士以御史督學<lb/>
　北直拔取真才人服藻鑑撫甘肅時一小吏以足病<lb/>
　注下考比謁見㨗如飛翼量曰此必拙宦也奈何以<lb/>
　疾寃之并語在事者勿恣情去㽞屢官兵部尚書卒<lb/>
<pb n="KR2k0046_WYG_053-30a"/>
　賜祭𦵏子晤可廕錦衣衛千戸懐宗丙子獻攻城城<lb/>
　破罵賊死<lb/>
　楊所藴字岣嶁徳安人萬厯丁未進士知洛陽值福<lb/>
　王就封中璫横甚悉以理法裁抑之迄無所撓歴順<lb/>
　慶知府乞歸築小園嘯咏其中卒年八十<lb/>
　李芳華字光逺安陸縣人懐宗甲戌進士性孝友兄<lb/>
　弟共爨無間言授太平司理流冦薄江北華以監紀<lb/>
　守采石嚴戢禁旅民頼以安尋卒蕪湖居民建坊磯<lb/>
<pb n="KR2k0046_WYG_053-30b"/>
　上以表其功<hi>以上舊通志</hi>
皇清楊紹先字繼美安陸縣人順治壬辰進士授翰林<lb/>
　　編修博綜淹貫記注得大體調江西建昌副使察<lb/>
　　吏安民風裁整肅以疾乞歸不履城市者十餘年<lb/>
　　卒<lb/>
　　楊苞字竹如之易子忠烈冡孫以廕補洛陽令有<lb/>
　　恵政陞廣徳州知州行取工部員外郎致仕歸校<lb/>
　　刻忠烈公遺集傳於世<lb/>
<pb n="KR2k0046_WYG_053-31a"/>
　　張晸應城人康熙癸丑進士歴官江西驛鹽道動<lb/>
　　持大體重建楊子洲塔滕王閣災獨力重新之觀<lb/>
　　風十三郡加意人才多所造就<lb/>
　　程大夏應城人康熈巳未進士令黎城平易近人<lb/>
　　兒童婦女胥得陳疾苦潔已愛民不名一錢勤于<lb/>
　　吏治案無㽞牘尤加意學校以文藝請者抉摘是<lb/>
　　非不少諱涖任三年行取禮部邑人送者如蟻盖<lb/>
　　戀戀不捨云<lb/>
<pb n="KR2k0046_WYG_053-31b"/>
荆州府<lb/>
　漢胡剛後漢書胡廣傳剛廣六世祖清髙有志莭平<lb/>
　帝時大司農馬宫辟之直王莽居攝剛解衣冠懸府<lb/>
　門而去遂亡命交趾隠於屠肆間後莽敗乃歸<lb/>
　胡廣後漢書列傳字伯始南郡華容人廣少孤貧及<lb/>
　長入郡為散吏太守法雄竒之遂舉孝廉到京師試<lb/>
　以章奏安帝以廣為天下第一旬月拜尚書郎五遷<lb/>
　尚書僕射漢安元年遷司徒代李固為太尉以定䇿<lb/>
<pb n="KR2k0046_WYG_053-32a"/>
　立桓帝封淯陽安樂鄉侯靈帝立與太傅陳蕃㕘錄<lb/>
　尚書事代為太傅時年已八十而心力克壮繼母在<lb/>
　堂朝夕瞻省傍無几杖言不稱老及母卒居喪盡哀<lb/>
　率禮無愆廣性温柔謹素常遜言恭色達練事體明<lb/>
　解朝綱故京師諺曰萬事不理問伯始天下中庸有<lb/>
　胡公按漢書註華容故城在荆州東舊志云即今監<lb/>
　利非岳州之華容也<lb/>
　晉樂廣字彦輔南陽淯陽人居江陵晉書列傳廣僑<lb/>
<pb n="KR2k0046_WYG_053-32b"/>
　居山陽性冲約有逺識尤善談論王戎為荆州刺史<lb/>
　廣為夏侯𤣥所賞乃舉為秀才裴楷又薦於賈充歴<lb/>
　太子舍人衛瓘見而竒之命諸子造焉曰此人之冰<lb/>
　鏡見之瑩然若披雲霧而覩青天屢遷侍中河南尹<lb/>
　為政無當時功譽然每去職遺愛為人所思凡論人<lb/>
　必先稱其所長人有過先盡𢎞恕時王澄胡母輔之<lb/>
　等皆任放達廣曰名教中自有樂地何必乃爾後遷<lb/>
　吏部尚書左僕射三子凱肇謨俱仕<lb/>
<pb n="KR2k0046_WYG_053-33a"/>
　朱詹世居江陵性好學家貧無資累日不㸑乃時吞<lb/>
　紙以實腹寒無氊被抱犬而卧犬亦饑虚起行盗食<lb/>
　呼之不至哀聲動隣猶不廢業卒成學士官至鎮南<lb/>
　錄事㕘軍為孝元所禮<hi>舊通志</hi>
　南北朝樂預南史樂頥之傳預字文介江陵人官至<lb/>
　驃騎錄事㕘軍隆昌末以忠義勸徐孝嗣勿臣二姓<lb/>
　建武中為永安令人懐其徳時有一媪擔槲䔩葉造<lb/>
　市貨之聞預亡棄葉溪中泣曰失樂令我軰孤獨老<lb/>
<pb n="KR2k0046_WYG_053-33b"/>
　姥政應就死耳市人亦皆泣其恵化如此<lb/>
　宗夬南史宗慤傳夬字明敭自湼陽徙居江陵祖景<lb/>
　宋徵太子庶子不就夬少勤學有局幹舉州秀才歴<lb/>
　行㕘軍齊司徒竟陵王集學士於西邸並見圖畫夬<lb/>
　亦預焉尋管書記歴遷郢州治中以父老去官南康<lb/>
　王引為别駕義師起遷西中郎髙祖師發雍州遣夬<lb/>
　出自揚口面奏經略髙祖甚禮之累遷五兵尚書㕘<lb/>
　掌大選卒年四十九從弟兵有名行累官錄事㕘軍<lb/>
<pb n="KR2k0046_WYG_053-34a"/>
　庾杲之南史列傳字景行江陵人㓜有孝行司徒劉<lb/>
　勔見而竒之謂曰見卿足使江漢望崇杞梓發聲解<lb/>
　褐奉朝請稍遷駕部郎清貧自業食惟生韮數種而<lb/>
　己王儉用為衛將軍長史安陸侯蕭緬與儉書曰盛<lb/>
　府元僚實難其選庾景行泛緑水依芙蓉何其麗也<lb/>
　再遷尚書吏部郎太子右衛率加通直常侍卒諡貞<lb/>
　樂藹南史列傳字蔚逺廣六世孫世居江陵生而方<lb/>
　頥隆凖舉動醖籍其舅雍州刺史宗慤嘗陳噐物試<lb/>
<pb n="KR2k0046_WYG_053-34b"/>
　諸甥侄藹時尚㓜所取惟書遂竒之仕齊為驃騎㕘<lb/>
　軍武帝見藹占對詳敏累擢御史中丞領本州大中<lb/>
　正出為廣州刺史徐元瑜叛藹誅之子法才字元備<lb/>
　為建康令不受俸秩武帝嘉其清莭歴遷江夏太守<lb/>
　弟法藏任征西㕘軍子雲美為江陵令死難<lb/>
　庾域南史列傳字司大自新野遷居荆州少沉静有<lb/>
　名鄉曲梁武帝為郢州辟為主簿嘆美其才曰荆南<lb/>
　把梓其在斯乎加以㤙禮長沙宣武王召為錄事㕘<lb/>
<pb n="KR2k0046_WYG_053-35a"/>
　軍魏圍南鄭能保域退軍以功拜羽林監後隨長沙<lb/>
　王至益州為懐寧太守罷任還家妻子猶事井臼而<lb/>
　身衣大布餘俸専充奉養母好鶴唳域孜孜營求不<lb/>
　怠忽有雙鶴来庭或謂孝感所致後為寧朔將軍巴<lb/>
　西梓潼太守魏襲巴西域固守域中糧盡將士皆□<lb/>
　草供食無離志魏軍退進爵為伯卒於官<lb/>
　庾於陵南史庾易傳陵字子介七嵗能言𤣥理比長<lb/>
　清警博學有才思隋王子隆召為荆州主簿與謝朓<lb/>
<pb n="KR2k0046_WYG_053-35b"/>
　宗夬抄撰羣書及王為明帝所害僚吏畏避獨與宗<lb/>
　夬㽞經理喪事㝷除遂安令為大吏所稱天監初遷<lb/>
　尚書功論郎待詔文徳殿拜太子洗馬舊東宫官屬<lb/>
　通為清選而洗馬尤清貴皆取甲族有才望者時於<lb/>
　陵先擢此職時論以為榮累遷中書黄門侍郎終鴻<lb/>
　臚卿<lb/>
　劉之遴南史劉虬傳遴字思貞虬子八嵗能屬文比<lb/>
　長篤學博贍年十五舉茂才明經對䇿沈約任昉見<lb/>
<pb n="KR2k0046_WYG_053-36a"/>
　而異之尚書王瞻調為太學博士為昉作尚書謝表<lb/>
　操筆立成昉曰荆南秀氣果有異才簡文臨荆州遷<lb/>
　南郡太守武帝謂之遴母年髙轉西中郎令就養後<lb/>
　為都官尚書太常卿之遴好古愛竒嘗聚古器數十<lb/>
　百種著春秋大義十科左氏十科三傳同異十科避<lb/>
　難南還湘南王繹酖之子三達少善屬文年十二聽<lb/>
　江陵令講禮還覆述不遺一字年十八卒之遴題其<lb/>
　墓曰梁妙士<lb/>
<pb n="KR2k0046_WYG_053-36b"/>
　劉之亨南史劉虬傳亨字嘉㑹年四嵗出後叔父嵩<lb/>
　及長好學美丰姿善占對武帝謂其父虬曰之遴必<lb/>
　以文章顯之亨當以功名著後州舉秀才除太學博<lb/>
　士代兄為中書舍人累遷歩兵校尉大通六年出師<lb/>
　南鄭詔之亨以司農卿為行臺承制途出本州北界<lb/>
　總督衆軍杖莭而西樓船戈甲甚盛鄉部偉之是行<lb/>
　也大致剋復因為蘭欽所訟未被封賞止復本位後<lb/>
　帝讀陳湯傳感悟封臨江子不拜以與朱异不協出<lb/>
<pb n="KR2k0046_WYG_053-37a"/>
　為南郡太守著有異績吏人稱之荆土之人不復稱<lb/>
　名號大南郡小南郡<lb/>
　宗元饒南史列傳江陵人少好學以孝敬聞仕梁為<lb/>
　外兵㕘軍高祖受禪累官至尚書左丞軍國事無巨<lb/>
　細一以咨之遷御史中丞時合州刺史陳裒贓私狼<lb/>
　藉元饒劾之可其奏官南康内史以秩米三千餘斛<lb/>
　助民租課存問高年拯救乏絶百姓甚賴焉以課最<lb/>
　入朝歴遷吏部尚書<lb/>
<pb n="KR2k0046_WYG_053-37b"/>
　庾曼倩明一統志南郡人早有令譽仕梁為中録事<lb/>
　元帝嘉之謂劉之遴曰荆南信多君子<lb/>
　宗懔北史列傳字元懔江陵人少聰敏讀書晝夜不<lb/>
　倦語輙引古事鄉里號為小兒學士梁元帝鎮荆州<lb/>
　令兼記室嘗夕被召宿省使製龍川廟碑一夜便就<lb/>
　元帝嘆美之後歴臨汝建城廣晉三縣令母憂去職<lb/>
　哭則嘔血每旦有羣烏數千集舍候哭而來哭止而<lb/>
　去時以為孝感所致梁封信安縣侯累遷吏部尚書<lb/>
<pb n="KR2k0046_WYG_053-38a"/>
　後拜車騎大將軍儀同三司有集二十巻<lb/>
　徐世譜南史列傳字興宗魚復人世居荆州勇敢有<lb/>
　膂力善水戰討侯景擒其將任約攻郢州降其將宋<lb/>
　子仙以功除信州刺史封魚復縣侯侯景平復以功<lb/>
　除衡州刺史資鎮河東太守高祖拒王琳水戰之具<lb/>
　悉以委之性機巧諳解舊法所造器械隨機損益妙<lb/>
　思出人世祖嗣位厯官光禄大夫卒諡桓侯弟世休<lb/>
　隨征討亦有戰功封枳縣侯卒諡曰壯<lb/>
<pb n="KR2k0046_WYG_053-38b"/>
　唐劉洎唐書列傳字思道江陵人貞觀七年擢給事<lb/>
　中轉治書侍御史時尚書省詔敕稽壅洎言貞觀初<lb/>
　左丞戴胄右丞魏徵應事彈舉無所回撓百司震肅<lb/>
　不敢懈惰宜精選左右丞兩司郎中非惟救曠滯固<lb/>
　當矯趨競也未㡬拜尚書右丞尚書復治如徵時累<lb/>
　遷散騎常侍黄門侍郎太宗好持論與公卿言必徃<lb/>
　復詰究洎諫當降慈㫖假柔顔虚心聴納帝優詔荅<lb/>
　之皇太子初立上書宜授以良書娱以佳賓使聴所<lb/>
<pb n="KR2k0046_WYG_053-39a"/>
　未聞覩所未見帝即敕洎與岑文本馬周逾日直東<lb/>
　宫稍遷侍中及征遼詔兼左庶子檢校民部尚書輔<lb/>
　太子監國後帝惑禇遂良之言賜死文明初詔復官<lb/>
　爵<lb/>
　岑文本唐書列傳字景仁其先棘陽人祖善方後梁<lb/>
　吏部尚書更家江陵年十四詣司𨽻理父寃作蓮花<lb/>
　賦遂得直河間王孝㳟平荆州本説止侵掠署别駕<lb/>
　歴侍郎専典機務封江陵縣子時魏王泰有寵文本<lb/>
<pb n="KR2k0046_WYG_053-39b"/>
　上疏勸崇節儉陳嫡庶之分宜有抑損帝善之為中<lb/>
　書令以非勲舊責重位高有憂色或勸營産業嘆曰<lb/>
　吾漢南一布衣無汗馬勞以文墨位宰相俸己重尚<lb/>
　何殖産業耶後従帝伐遼東至幽州以勞瘁暴病卒<lb/>
　年五十一贈侍中廣州都督諡曰憲<lb/>
　劉孝孫唐書禇亮傳孝孫荆州人祖貞周石臺太守<lb/>
　孝孫少知名大業末為王世充弟把王辯行臺郎中<lb/>
　辯降衆引去獨孝孫攀援號慟送於郊貞觀六年遷<lb/>
<pb n="KR2k0046_WYG_053-40a"/>
　著作佐郎屢遷太子洗馬未拜卒<lb/>
　俞文俊舊唐書列傳江陵人則天初年新豐因風雷<lb/>
　山移乃改縣名為慶山四方畢賀文俊上書言以女<lb/>
　主涖政剛柔交錯故地氣隔塞山出為災宜側身修<lb/>
　徳以荅天譴則天怒流之嶺外後為六道使所殺<lb/>
　岑羲唐書岑文本傳羲字伯華文本孫累遷太常博<lb/>
　士坐伯父長倩貶復以薦為中書舍人時武三思用<lb/>
　事敬暉欲表削諸武封王者衆不敢草獨羲為之左<lb/>
<pb n="KR2k0046_WYG_053-40b"/>
　遷祕書少監後進吏部侍郎官至侍中初節愍太子<lb/>
　之難冉祖雍誣中宗連謀羲保䕶得免後帝見實録<lb/>
　褒賞之兄獻為國子司業仲翔陜州刺史仲休商州<lb/>
　刺史<lb/>
　岑參全唐詩小傳參文本之後少孤貧篤學登天寳<lb/>
　三載進士第由率府參軍累官右補闕論斥權佞改<lb/>
　起居郎尋出為虢州長史復入為太子中允代宗總<lb/>
　戎陕服委以書奏之任由庫部郎出刺嘉州杜鴻漸<lb/>
<pb n="KR2k0046_WYG_053-41a"/>
　鎮西川表為従事以職方郎兼侍御史領幕職使罷<lb/>
　流寓不還遂終於蜀參詩辭意清切迴拔孤秀多出<lb/>
　佳境每一篇出人競傳冩比之吴均何遜焉<lb/>
　段文昌唐書叚志𤣥傳文昌字墨卿世居荆州疎爽<lb/>
　任義節節度使裴胄禮之胄採古今禮要數従文昌<lb/>
　質判所疑後依韋臯皐表為校書郎遷翰林學士中<lb/>
　書舍人穆宗即位召入思政殿顧問率至夕乃出俄<lb/>
　拜中書侍郎同平章事後授西川節度使素諳蜀利<lb/>
<pb n="KR2k0046_WYG_053-41b"/>
　病寛静威斷羣蠻震服太和四年徙帥荆南民有旱<lb/>
　不苦禱而雨雨不愁公出㳺之謡南詔襲南安詔使<lb/>
　下檄慰讓即日解去復節度西川卒於官贈太尉<lb/>
　宋唐介宋書列傳字子方江陵人父拱卒漳州人知<lb/>
　其貧合錢以賻介尚㓜謝不取擢第調平江令辨民<lb/>
　李氏誣獄再知任丘沿邊苦塘水嵗溢中人楊懐敏<lb/>
　欲割邑西十一村地瀦漲潦介築隄闌之民以為利<lb/>
　後入為殿中侍御史與包拯呉奎争張堯佐驟除宣<lb/>
<pb n="KR2k0046_WYG_053-42a"/>
　徽等四使事並劾宰相文彦博夤縁諫官吴奎表裏<lb/>
　觀望貶英州由是直聲動天下復召為御史言事益<lb/>
　無所顧英宗時知太原夏人數擾邊多築堡境上介<lb/>
　悉撤之諭以利害遂不敢動熙寧元年拜參知政事<lb/>
　帝欲用王安石介言其難大任且言安石好學而泥<lb/>
　古議論迂濶若使為政必多所變更自是數與争論<lb/>
　帝主其說介不勝憤疽發背卒年六十當疾急時帝<lb/>
　臨問流涕以畫像不𩔖命取禁中舊藏者賜其家贈<lb/>
<pb n="KR2k0046_WYG_053-42b"/>
　禮部尚書諡質肅子淑問義問孫恕意並仕有名<lb/>
　高懌宋史列傳字文恱荆南高季興四世孫十三能<lb/>
　文通經史百家従种放隠終南受業放竒之不敢處<lb/>
　以弟子行與張蕘許勃號南山三友㑹詔舉沉淪草<lb/>
　澤寇準薦之辭不起景祐中録侯王後懌推其弟忻<lb/>
　得官及范雍建京兆府學召懌講授諸生席間常數<lb/>
　十百人仁宗命為大理評事懌固辭賜號安素處士<lb/>
　給良田五百畝文彦博表其經術該通有高世之行<lb/>
<pb n="KR2k0046_WYG_053-43a"/>
　可以勵風俗詔賜第一區嘉祐中除光禄寺丞復固<lb/>
　辭夢道士持素書聘為白鹿洞主遂卒<lb/>
　項安世宋史列傳字平甫其先括蒼人徙居江陵淳<lb/>
　熈二年進士除祕書正字光宗以疾不過重華宫安<lb/>
　世上書請往定省言甚廹切寧宗時朱熹召至闕未<lb/>
　㡬予祠安世上書㽞之俱不報與吳獵善坐學禁廢<lb/>
　後為湖廣轉運判官未上奪職嘉定元年卒著易玩<lb/>
　詞等書行于世<lb/>
<pb n="KR2k0046_WYG_053-43b"/>
　元張之才峡州人學宗闗洛不屑屑章句辨朱陸同<lb/>
　異甚悉以眀經舉屢典州郡<hi>舊通志</hi>
　明傅瓛分省人物考松滋人吳元年授江西行省陳<lb/>
　友諒既平歴官㕘知政事與李善長定律令務從簡<lb/>
　當洪武元年上郊廟議時京師火四方水旱相仍帝<lb/>
　諭修省瓛以天心仁愛為對因以調爕有乖引罪自<lb/>
　居於是詔中書省及臺部集耆儒講求弭災事宜<lb/>
　唐本忠分省人物考監利人洪武初舉經眀行修授<lb/>
<pb n="KR2k0046_WYG_053-44a"/>
　京山教諭建學育士甚有創始之績孫素景泰癸夘<lb/>
　舉人知崑山有恵政拜南監察御史羸馬敝衣為時<lb/>
　稱尚<lb/>
　王賢字希昭明一統志江陵人洪武初入太學與友<lb/>
　王讓同居讓幹辦往江南以銀十兩衣一箧託賢収<lb/>
　之未幾賢除鹽城令讓回除泌陽令㝷卒後十餘年<lb/>
　賢致仕還家以所寄物與讓子不受曰吾父彼時安<lb/>
　有此物賢固與之其子啟封見父故衣乃泣而受<lb/>
<pb n="KR2k0046_WYG_053-44b"/>
　張武逺安人洪武甲子舉人授鳳陽府同知有氷檗<lb/>
　操卒于官宦槖蕭條不能歸𦵏事聞詔諸道奠送還<lb/>
　里<hi>舊通志</hi>
　謝恭宜都人洪武中由貢累官浙江道御史清亷明<lb/>
　肅考績稱最以親老告歸行李蕭然侍郎髙啟贈以<lb/>
　詩<lb/>
　鄧之和字以行監利人姿儀瓌偉補國子生髙皇見<lb/>
　而竒之授福建右布政使賜以襲衣重衾寶鈔士𩔖<lb/>
<pb n="KR2k0046_WYG_053-45a"/>
　榮焉和益感奮典藩政𢎞達經要君子以為知體坐<lb/>
　奏事受逮乆之事白復官未仕卒<lb/>
　艾良字楚善監利人沉静寡言於物無忤時詔廷臣<lb/>
　各舉所知御史裴汝器薦良遂拜監察御史擢詹事<lb/>
　府丞尋轉大理寺丞以詳慎稱<lb/>
　趙緯字大經監利人性明敏嘗為大興教諭靖難初<lb/>
　㽞守北平厯陞按察司副使以言事調浙江先是仁<lb/>
　宗在東宫緯忤㫖及仁宗立入覲謫嘉興典史沒後<lb/>
<pb n="KR2k0046_WYG_053-45b"/>
　憐其忠賜祭𦵏<hi>以上舊通志</hi>
　劉傑分省人物考江陵人永樂十二年舉經明行修<lb/>
　擢吏科給事中彈劾無所避尋補雲南布政司㕘政<lb/>
　興利剔弊民夷翕服謝政歸家甚貧時論賢之<lb/>
　李志楚紀松滋人永樂中舉人拜監察御史剛毅執<lb/>
　法宣徳間屬國朝貢不至命志擊之志奏曰古者馭<lb/>
　夷来不拒去不追今朝貢雖缺遽加以兵非懐逺之<lb/>
　道遂罷兵<lb/>
<pb n="KR2k0046_WYG_053-46a"/>
　裴綸字景宜監利人璉次子永樂十九年進士廷試<lb/>
　一甲第三人與劉球最善嘗忤王振振以他事中球<lb/>
　罪並厄綸不得朝謁英宗一日顧問曰白靣翰林裴<lb/>
　綸安在振始不敢加害景泰初補山東左藩劾罷鎮<lb/>
　守太監覃廣後贈禮部尚書諡曰文僖<hi>舊通志</hi>
　劉昇字成之監利人令巫山舊有茶税昇不欲自染<lb/>
　乃輸税於府邑為峡口要道民苦逺送昇出金募人<lb/>
　應役而民力少紓邑人祀之<lb/>
<pb n="KR2k0046_WYG_053-46b"/>
　徐貞逺安人永樂間由嵗貢授渭南令調翼城隨上<lb/>
　親征有功陞雲南霑益州同知時母總管與土知州<lb/>
　搆隙地方騷動貞親詣貴州水西宣慰安民二年方<lb/>
　解釋<lb/>
　陳鑰字孔貞夷陵人少讀易至遷善改過句遂慨然<lb/>
　為善過二格晝所為夜焚香記之好施與周人之急<lb/>
　屢焚其劵後仕榮藩四子五孫登仕版者六人<hi>以上舊通</hi>
　<hi>志</hi>
<pb n="KR2k0046_WYG_053-47a"/>
　張純分省人物考字志忠江陵人永樂辛丑進士宣<lb/>
　徳初授監察御史值嵗大旱乃捐銀帶脱簮珥易粟<lb/>
　為粥活民正統中擢監察御史上言十三事悉從之<lb/>
　廵撫畿内風紀大振入掌南京都察院擢兵部尚書<lb/>
　李愷分省人物考江陵人景㤗癸酉舉人知永新縣<lb/>
　有梅花峒頑民梗化不供賦役愷至單車詣峒諭以<lb/>
　利害人皆感化擢吉安同知<lb/>
　戴賔楚紀字彦邦荆州人天順甲申進士任南京刑<lb/>
<pb n="KR2k0046_WYG_053-47b"/>
　部主事獄無寃滯歴四川按察僉事豪右侵地悉正<lb/>
　版圗征白草寨克之陞備副使以憂歸<lb/>
　劉懋分省人物考字勉之江陵人成化壬辰進士授<lb/>
　刑科給事中值汪直用事懋首劾之尋諭昭徳貴妃<lb/>
　専寵廷杖詔獄出為浙江僉事丁憂歸不起家居數<lb/>
　十年足跡不入城市<lb/>
　趙鑾分省人物考字廷振江陵人成化辛丑進士授<lb/>
　大理評事㢘恕詳審陞雲南僉事土官及掣肘難治<lb/>
<pb n="KR2k0046_WYG_053-48a"/>
　者皆寘於法勦平箐寨建昌與南詔相仇殺鑾躬徃<lb/>
　處分士論偉之<lb/>
　劉渙明一統志江陵人成化辛丑進士令鄱陽眀毅<lb/>
　有為築隄捍水長數千丈䕶田數千畝鄱民頼之以<lb/>
　督役疾卒民立祠祀<lb/>
　汪瑄分省人物考字徳卿江陵人成化甲辰進士初<lb/>
　令華亭擢監察御史時閹李廣敗太宰屠滽以為不<lb/>
　必深究瑄疏劾之數其黨䕶及壊選法數事後廵松<lb/>
<pb n="KR2k0046_WYG_053-48b"/>
　江貪墨者屏息<lb/>
　蔡暹楚紀字文輝江陵人成化辛丑進士知泰興有<lb/>
　謀殺叔母事無左騐屢詰不屈時方霽忽雷大聲侍<lb/>
　者股慄給之曰後跪者為誰其人驚顧即所謀殺者<lb/>
　遂伏罪人皆神之召補太㒒寺丞<lb/>
　李昻明一統志江陵人少有才名初知長寧尚書周<lb/>
　洪謨稱之曰長寧得賢令四湯行以善政胡諒克恵<lb/>
　民朱思眀賢能昻則兼而有之考最陞潼川知州<lb/>
<pb n="KR2k0046_WYG_053-49a"/>
　劉悦江陵人懋子𢎞治癸丑進士由郎署歴蘇州知<lb/>
　府居官亷慎解組歸優㳺林泉與物無競後裔俱能<lb/>
　世其家學<hi>舊通志</hi>
　朱志榮夷陵人正徳戊辰進士官御史直聲震一時<lb/>
　以忤㫖坐貶雖數罹憂危而風槩凛然不為稍屈<lb/>
　李夢祥字㓜徴監利人嘉靖乙未進士為温州司理<lb/>
　執法有聲時宰欲於城中鑿河環其府第祥持不可<lb/>
　遂誣以他事五年始轉工部主事尋出知思南時苗<lb/>
<pb n="KR2k0046_WYG_053-49b"/>
　攻思南急祥竭力捍禦思州石阡皆䧟思南獨存<lb/>
　曹忭字子誠江陵人嘉靖辛丑進士選庶吉士累官<lb/>
　雲南廵撫至性孝友内外無間<lb/>
　劉良寀字寅之監利人嘉靖癸夘舉人具經濟才令<lb/>
　遂平轉成都府同知值龍州上司薛兆乾慿險干紀<lb/>
　㑹兵進剿奉檄督餉詗得要領遣信使入巢獲渠以<lb/>
　獻境内底定錄功陞守龍安解組歸家法嚴整足為<lb/>
　矜式<hi>以上舊通志</hi>
<pb n="KR2k0046_WYG_053-50a"/>
　蕭大賔分省人物考字敬夫先姓陳江陵人嘉靖甲<lb/>
　辰進士以直莭自負初授上虞令治行卓越選御史<lb/>
　糾彈不避權貴擒巨猾鄧玉塘歴官藩臬所至民徳<lb/>
　之以副都御史廵撫雲南賑荒歉正嫁娶民俗丕變<lb/>
　發總鎮沐朝弻不法事羣黨悉治以罪陞工部侍郎<lb/>
　張居正三楚文獻録字叔大江陵人㓜稱神童嘉靖<lb/>
　丁未登進士髙第選庶吉士已酉授編修時少師徐<lb/>
　階在政府見居正沉毅淵重深相期許首輔嚴嵩忌<lb/>
<pb n="KR2k0046_WYG_053-50b"/>
　階諸善階者皆避匿居正行意自如甲寅請告歸卜<lb/>
　築小湖山中益博極載籍通當世之務庚申以右春<lb/>
　坊中允管國子司業尋進諭徳侍講裕邸引經執義<lb/>
　廣譬曲喻詞極剴切莊宗立累進禮部尙書兼武英<lb/>
　殿大學士首陳省議論振綱紀重詔令覈名實固邦<lb/>
　本飭武備六事上嘉納之㑹俺荅請入貢通互市衆<lb/>
　議藉藉居正力贊成之自是西北邉無烽火警水陸<lb/>
　屯田皆墾治乃以建極殿大學士加少師兼太子太<lb/>
<pb n="KR2k0046_WYG_053-51a"/>
　保神宗嗣位居正為首輔疏言培養君徳開導聖學<lb/>
　為第一要務因請行日講採古帝王善可為法者八<lb/>
　十一事惡可為戒者三十六事繪為帝鑑圗説上之<lb/>
　六載考績進中極殿太學士時嵗比不登上屢詔賜<lb/>
　民田租而郡國奉行不力居正請責有司加意牧養<lb/>
　凡逋久賦重度不能輸者悉除之又言京通儲粟足<lb/>
　支八年獨大帑無羡金而民復苦輸將請將眀年漕<lb/>
　糧改折十之三足國裕民一舉兩得上善之有詔修<lb/>
<pb n="KR2k0046_WYG_053-51b"/>
　慈慶慈寧宫居正言兩宫規制甚備不宜時絀舉贏<lb/>
　亡何居正父卒累乞守制不允再疏乞歸襄事訖即<lb/>
　敦廹還朝時上漸備六宫太倉金帛多所宣進居正<lb/>
　言財賦有限使積貯空虚一旦有四方水旱之災疆<lb/>
　場意外之虞可為寒心因進户部錢糧數目請置座<lb/>
　隅又請罷鑄内庫大錢停蘇松織造及修武英殿工<lb/>
　上多曲從又請令翰林官分番入直質問經義陳説<lb/>
　理道又奏屬儒臣纂輯累朝寶訓實錄分𩔖成書以<lb/>
<pb n="KR2k0046_WYG_053-52a"/>
　經筵之暇進講一日上御文華殿講訓錄畢以南京<lb/>
　給事中傅作舟疏進覧因言大江南北大饑或相聚<lb/>
　為盗即如訓錄中所載元末之亂亦始於此乞盡蠲<lb/>
　積逋責各官發贖鍰倉糓以恵窮民又請量入為出<lb/>
　宫中費用及服御可减者减之賞賚可裁者裁之若<lb/>
　濫施僧道不如予吾赤子上為感動旋加太師上柱<lb/>
　國未幾居正病四閱月不愈訃聞上愴悼輟朝諡文<lb/>
　忠遣官營𦵏後以言官追論於是奪居正封誥諡削<lb/>
<pb n="KR2k0046_WYG_053-52b"/>
　諸子官籍其家敬修自縊死嗣修懋修俱謫戍天啟<lb/>
　二年追論其輔㓜主功復原官予祭𦵏仍行議諡房<lb/>
　屋未變直者給子孫奉祠居住懐宗初復二廕給誥<lb/>
　如初<lb/>
　龔大噐字容卿公安人為諸生拓落有大度嘉靖丙<lb/>
　辰成進士授刑部主事歴官河南布政使平易近民<lb/>
　不為矯激所至多去後思性儉樸俸餘常分給族之<lb/>
　貧乏者年七十致仕歸子仲慶官監察御史<hi>邑志</hi>
<pb n="KR2k0046_WYG_053-53a"/>
　雷以仁夷陵人嘉靖已未進士歴陕西布政秉正不<lb/>
　阿以清介冠天下居官布衣如寒士致仕歸囊無餘<lb/>
　物子五人衣食粗給而已<hi>舊通志</hi>
　鄭重威字子修監利人嘉靖壬戌進士授遂寧令值<lb/>
　嵗大祲盗起發粟賑貸擢户部郎陞臨安知府條陳<lb/>
　五邦寧逺等州事宜如其議恢復故土㡬十里累陞<lb/>
　雲南右㕘政<lb/>
　王篆字紹芳夷陵人嘉靖壬戌進士歴官總憲吏部<lb/>
<pb n="KR2k0046_WYG_053-53b"/>
　左侍郎有經世之略張居正以天下才推之京師號<lb/>
　為鐵御史<lb/>
　潘彦富字龍淵監利人亢直不阿初任上元丞以清<lb/>
　操著陞潞安府判<lb/>
　張汝濟字澤民江陵人隆慶戊辰進士累官都御史<lb/>
　每入署必焚香告天杜絶私交及撫閩朝鮮告警徃<lb/>
　平之佐大司馬泛海征倭皆有戰功旋告歸築萬玉<lb/>
　山房終老孫中柄懐宗庚午舉人曾孫之增領康熙<lb/>
<pb n="KR2k0046_WYG_053-54a"/>
　已酉鄊薦<lb/>
　張楚城字釐卿江陵人隆慶戊辰進士初令吉水厯<lb/>
　兵刑吏三科因劾張四維邪僻上嘉其忠直分廵臨<lb/>
　鞏按察山西皆有惠政厯遷雲南布政使晉太僕卿<lb/>
　楚城長於詩賦其教民紡織詩有自今七夕秋風起<lb/>
　吹落孤城織女多之句人傳誦之<lb/>
　易文簡夷陵人隆慶庚午舉人官評事好學深思性<lb/>
　極友愛而起居有體子弟非衣冠不敢䙝見<lb/>
<pb n="KR2k0046_WYG_053-54b"/>
　姜竒方號守沖監利人隆慶辛未進士嗜學力行不<lb/>
　逐時趨初令宣城轉倅杭郡遷都匀守終轉運皆以<lb/>
　治聲著<lb/>
　陳忭字衡岡江陵人萬厯癸酉舉人授南川令舉卓<lb/>
　異擢監察御史有目擊時艱條陳銓政請立東宫諸<lb/>
　疏入侍經筵召對切直以終養歸<lb/>
　陳彦字晉所監利人中萬厯癸酉舉人性曠達善談<lb/>
　論㢡掖後進人樂親其教益令金堂值嵗旱助民灌<lb/>
<pb n="KR2k0046_WYG_053-55a"/>
　溉是嵗仍稔知廣安州所在稱治<lb/>
　李槩字斗池逺安人博學善屬文膺里選入北監為<lb/>
　高拱所器重令四川開縣決滯獄多所平反致仕歸<lb/>
　貧不能具田宅<lb/>
　翟言字養黙逺安人登里選令富順遷瓊州别駕時<lb/>
　海冦竊發言身自招撫郡賴以安<lb/>
　黄家桂江陵人萬歴丙子舉人令湄潭厯二郡司理<lb/>
　刑清訟簡兩地祠祀之<lb/>
<pb n="KR2k0046_WYG_053-55b"/>
　鄧炳字其文監利人萬厯庚辰進士授上海令剖決<lb/>
　如流邑瀕海隅颶風作水溢民居炳全活甚衆性尤<lb/>
　憐才禮士多所識拔歴補常熟長興擢户部郎有鹺<lb/>
　商以千金請峻拒之<hi>以上舊通志</hi>
　張敬修三楚文獻録字炎州文忠長子萬厯庚辰進<lb/>
　士授禮部儀制司主事籍没命下刑部侍郎丘□等<lb/>
　至荆於酷暑烈日中掠治慘烈因諷以誣所不快且<lb/>
　旁摭荆大姓敬修獄中報□書有先人在國數十年<lb/>
<pb n="KR2k0046_WYG_053-56a"/>
　賞賚之外無私入賜第之外無别椽剛介之節海内<lb/>
　共知等語□得書考掠愈急敬修乃咋血為書報諸<lb/>
　鄊人決計一死以快怨者之心怨者謂時相張四維<lb/>
　也張為居正薦居政府至是傾擠無遺力敬修投繯<lb/>
　死事聞詔㽞田千畝室一區贍其祖母並下詔切責<lb/>
　當事失罪人不孥之義自是事少解懐宗即位復敬<lb/>
　修官以旌其孝還居正二廕孫同敞廕中書舍人後<lb/>
　殉節<lb/>
<pb n="KR2k0046_WYG_053-56b"/>
　張懋修三楚文獻録字斗樞居正第四子庚辰進士<lb/>
　殿試第一人授修撰積書好古清約如寒素中遘家<lb/>
　難寃憤投井不死不食者累日又不死遂脫屣一切<lb/>
　日抱其父手蹟每有感觸則嗚咽哭不成聲懐宗時<lb/>
　公論昭雪年八十卒仲兄嗣修丁丑榜眼齊名一時<lb/>
　李元實字士貞監利人萬厯丙戌進士厯户部郎陞<lb/>
　守鳳陽遷福建備兵防海當日本彭嶼之衝殫思籌<lb/>
　畫無間晝夜竟以勞瘁歿官子孝亷逢時徃扶櫬歸<lb/>
<pb n="KR2k0046_WYG_053-57a"/>
　惟圖書數箧而已<hi>舊通志</hi>
　袁宗道三楚文獻録字伯修公安人萬厯丙戌㑹元<lb/>
　選庶吉士授編修厯官至右庶子時國本初定盡心<lb/>
　啟沃年四十有二卒以光宗東宫舊學贈禮部侍郎<lb/>
　宗道在翰苑當詞章盛行之日力排俗學於唐好香<lb/>
　山集於宋好睂山詩文嘗名其齋曰白蘓年雖不逮<lb/>
　而公安詩文一派實自宗道發之<lb/>
　雷叔聞字實先江陵人㓜負雋才為諸生淹通經史<lb/>
<pb n="KR2k0046_WYG_053-57b"/>
　登萬厯戊子賢書學益博令蜀縣治尚風力豪右屏<lb/>
　迹改江南司李陞景東府丞後歸惟讀書城東别墅<lb/>
　<hi>舊通志</hi>
　陸師贄字岷源江陵人萬厯戊子舉人兄懷贄弟宗<lb/>
　贄先後登賢書師贄負經濟才監司都邑大事常就<lb/>
　諮之令江安入為監察御史時逆璫擅政師贄與楊<lb/>
　左諸人切齒璫黨胡芳桂疏劾之有東林羽翼楊漣<lb/>
　宻友之語即日落職歸尤㽞心江陵隄防流冦䧟荆<lb/>
<pb n="KR2k0046_WYG_053-58a"/>
　師贄舉家渡江避難憤鬰死<lb/>
　尤大冶字恕甫江陵人萬厯戊子舉人知光州救荒<lb/>
　活數萬人遷懐慶同知㑹福藩之國河南北造柵厰<lb/>
　八處需用十六萬金大冶督其事每厰費銀才四千<lb/>
　民不苦役厯官慶逺守著有江陵水害說<lb/>
　李華國字含章江陵人少穎秀强學力行為士林師<lb/>
　表萬歴戊子舉於鄉子世恪端方博洽順治丙戌鄉<lb/>
　舉任鳳陽司李治聲丕著孫震孫順治乙未進士授<lb/>
<pb n="KR2k0046_WYG_053-58b"/>
　吏部主事丰采凝峻卒於官<lb/>
　楊逢時號春宇江陵人潛心理學制舉藝力追先正<lb/>
　中萬厯丙子解元壬辰成進士歴官清亷仕至提學<lb/>
　副使有氷鏡之譽仕宦二十年歿之日家不能具含<lb/>
　斂清望第一<hi>以上舊通志</hi>
　袁宏道三楚文獻録字中郎公安人萬厯壬辰進士<lb/>
　令呉縣聴斷明決以亷静致理踰年投劾去後再補<lb/>
　驗封司主事攝選事㑹猾吏私一姻戚已罷官仍㽞<lb/>
<pb n="KR2k0046_WYG_053-59a"/>
　之宏道亷得其奸大憤曰如此則銓柄盡歸此軰矣<lb/>
　白冡宰先置之法而後疏上竟以欺罔坐重辟銓曹<lb/>
　設刑具自宏道始主試秦中通塲文皆自搜閱所取<lb/>
　半得於落巻中及榜出皆知名士試録為天下第一<lb/>
　居吏曹二年給假歸卒年四十有三<lb/>
　朱光祚字上愚江陵人萬厯乙未進士初令錢塘改<lb/>
　授邯鄲擢吏部主事檢拔精明一時推重晉太常卿<lb/>
　都御史總河道卒於官<hi>舊通志</hi>
<pb n="KR2k0046_WYG_053-59b"/>
　劉芳莭字元䖍宜都人萬厯丁酉鄉舉癸丑禮闈已<lb/>
　見收因䇿中議諷時政被黜與石首曾可前夷陵雷<lb/>
　思霈鼎峙兩人起家為史官芳莭志氣不少挫賫志<lb/>
　以沒有詩文若干巻行世<lb/>
　袁致道字雪里公安人萬厯庚子舉人選荆門教轉<lb/>
　登封令政尚和雅不嚴而理卒於官貧無以歸士民<lb/>
　及上官斂金助之邑民有送䘮至家涕泣不忍去者<lb/>
　張斗樞字天都逺安人有美才讀書不輟寒暑萬厯<lb/>
<pb n="KR2k0046_WYG_053-60a"/>
　丁未成進士筮仕魯山地多奥草樞買犢給墾調永<lb/>
　城尤勤課士擢天下亷幹第一遷南銓部<lb/>
　謝文錦字元中江陵人萬厯癸丑進士授行人陟御<lb/>
　史廵按江西有聲厯官兵部侍郎疏載名臣奏議天<lb/>
　啟時魏璫熖熾錦無所依附三王分封錦抗疏憂及<lb/>
　本國<lb/>
　徐鑛字大冶江陵人生而聰慧父訓甚嚴萬厯癸丑<lb/>
　成進士後厯任銓曹有清通之譽建陽春書院於鄉<lb/>
<pb n="KR2k0046_WYG_053-60b"/>
　後進多所造就厯官右僉都御史<hi>以上舊通志</hi>
　曹大咸三楚文獻録字元和江陵人萬厯丙辰進士<lb/>
　令鹽城山陽兩縣入為禮科時因倭封貢事敗言官<lb/>
　疏論輔臣趙志皋及張位沈一貫語多切直位以宿<lb/>
　怨疑咸又疏請東宫亟行大禮㽞中不報遂因趙南<lb/>
　星事去而名益重咸居家孝友築防捍水邑人徳之<lb/>
　王曰善字天衢江陵人少孤力學萬厯丙辰成進士<lb/>
　令邯鄲編里賑荒課士有法行取禮部分校鄉㑹兩<lb/>
<pb n="KR2k0046_WYG_053-61a"/>
　闈一時稱為得人後陞寶尚寺正卿<hi>舊通志</hi>
　袁中道分省人物考字小修宏道弟十嵗作黄山雪<lb/>
　二賦五千餘言長益豪邁遍㳺燕趙齊魯吴越之地<lb/>
　萬厯丙辰舉進士授徽州府教授歴遷南吏部郎中<lb/>
　旋乞休後寓金陵以疾卒年五十有四子祈年字未<lb/>
　央舉人少有雋才嗣宗道後<lb/>
　謝璉字君實監利人與弟道同舉於鄉萬厯丙辰進<lb/>
　士授南兵部主事歴遷廣東右轄擢都御史巡撫登<lb/>
<pb n="KR2k0046_WYG_053-61b"/>
　莱贈兵部侍郎賜祭塟廕一子<hi>舊通志</hi>
　金秉乾江陵人字元甫萬厯巳未㑹魁選庶吉士魏<lb/>
　璫擅政力請終養里居七年絶口不道時政懐宗初<lb/>
　以清望擢用歴經筵講讀晉宫詹卒官贈禮部尚書<lb/>
　廕一子子震出另傳<lb/>
　傅公朝逺安人博學謙謹由嵗貢授萬年丞居官清<lb/>
　亷惟一僕自隨卒於任囊無餘積䘮具蕭然百姓哀<lb/>
　之<lb/>
<pb n="KR2k0046_WYG_053-62a"/>
　李開國字肇侯江陵人讀書務本力行孝友子世濟<lb/>
　順治戊子鄉薦授廣元令持已亷潔有惠政<lb/>
　陳邦靖號兩峯夷陵人任閩縣晉南司城御敕褒之<lb/>
　有不愧金吾之語同知定州性勤慎所至有氷檗聲<lb/>
　鄧應捷字濟民監利人明經為隨州訓歴陞墊江令<lb/>
　邑有大辟百餘察其誣者數十人釋之後獻賊入蜀<lb/>
　强授偽職拒不受従間道逃遇前所脫者數人効死<lb/>
　捍衛卒免於難未㡬卒子鍾岱扶櫬歸里<lb/>
<pb n="KR2k0046_WYG_053-62b"/>
　文安之字汝止夷陵人天啟壬戌㑹魁歴南國子祭<lb/>
　酒文章名世器識宏逺晚登政府節槩澟然年七十<lb/>
　子十一人<lb/>
　陳治紀字道立江陵人天啟甲子舉人任行唐令陞<lb/>
　户部郎中𣙜税杭州奏革積弊五十餘條督餉浙西<lb/>
　奏免積欠八千七百餘金出繫獄四十六人<lb/>
　呉伯琦字調陽夷陵人初知稚州吏事勤敏擢守石<lb/>
　阡明季人樂従桑門教琦獨以理自勝不為所惑<lb/>
<pb n="KR2k0046_WYG_053-63a"/>
　夏雲鼎字四雲石首人天啟甲子舉人有雋才下筆<lb/>
　數千言立就嘗試地動解援引漢儒洪範五行及歴<lb/>
　代災異不假思索頃刻成屢困公車乃乞新野教諭<lb/>
　臺使者竒其才薦陞涪州牧<lb/>
　孟名世字翼野荆州人天啟乙丑進士令江浦泰興<lb/>
　二邑潔已愛民暇則與諸生課藝歸里日布衾圖書<lb/>
　視諸生時無異<lb/>
　黄光中江陵人天啟丁夘舉人令江西潔已奉公愛<lb/>
<pb n="KR2k0046_WYG_053-63b"/>
　民如子嘗有人以里下條銀納縣偶失於途中將鬻<lb/>
　妻子賠償中訪得其情即免其額人戴之如父母子<lb/>
　士瑍康熙丁未進士<lb/>
　胡克敬字孟嘗江陵人淹貫羣書嘗言學者立身當<lb/>
　従踐履上着腳跟立言當従經史中討本領尊徳性<lb/>
　道問學二者不可偏廢故於考亭學多所發明孝友<lb/>
　義方為時推服先後従學者甚衆尊為理學醇儒<lb/>
　劉楷字甸方江陵人少為諸生苦讀書有膂力懐宗<lb/>
<pb n="KR2k0046_WYG_053-64a"/>
　丙子賊冦荆州掠沙津楷憤呼於市率義勇楊黄毛<lb/>
　等數十人伏東闗杉橋門扼其歸路賊至楷突呼而<lb/>
　起奮勇直前斬一賊頭大如斗其盔甲刀劍有金嵌<lb/>
　八大王字楊黄毛刄十餘人沒於陣衆賊披靡去荆<lb/>
　圍以解<lb/>
　徐養心字松濤江陵人懐宗辛未進士令當塗有治<lb/>
　聲分校江南所得多名士丁丑授監察御史丰采澟<lb/>
　然疏論錦衣馬直巡方江右威惠並著<lb/>
<pb n="KR2k0046_WYG_053-64b"/>
　潘世標字翰鹿監利人性至孝母病癰親為吮之尋<lb/>
　愈博學洽聞督學董其昌甚器之由副榜令資縣潔<lb/>
　已愛民所簡拔多高第獻賊之亂子有穀有彛俱殉<lb/>
　難<lb/>
　李郁字無文宜都人官西城兵馬司辛酉重慶之變<lb/>
　浮屍蔽江郁收葬約五十有竒甲申獻賊屠城為賊<lb/>
　所掠遂被害<hi>以上舊通志</hi>
皇清文崇禧字鹿講江陵人順治時授開封府推官辨<lb/>
<pb n="KR2k0046_WYG_053-65a"/>
　　寃理枉吏澄民乂陞工部主事錢法水利實心剔<lb/>
　　釐河閘諸議倍極精詳以病歸<lb/>
　　金震出字鳴逺江陵人順治三年<lb/>
　大兵南下定贛震出以十一月參藩嶺北時贛民孑遺十<lb/>
　　無一二兵卒猶拷詰財物震出至力請諸將禁止<lb/>
　　又勸各營釋歸難婦城内外白骨成丘捐貲瘞埋<lb/>
　　不可數計䖍父老至今頌之<lb/>
　　竺鳳仭字輝下江陵人少孤與弟鳳騰苦志力學<lb/>
<pb n="KR2k0046_WYG_053-65b"/>
　　閎覽博聞事母馮氏至孝鳳仭登明末已夘賢書<lb/>
　　鳳騰及堂弟鳳元俱中順治戊子鄊試<lb/>
　　戴昌運字仲平江陵人家世蕃衍詩禮相傳昌運<lb/>
　　尤孝友力學教誨不倦次子縦癸丑進士其餘諸<lb/>
　　子姪執經問業無不造就有成鄊中推為模範<lb/>
　　沈延緒字文孫江陵人順治辛夘與弟延標同登<lb/>
　　鄉薦至性孝友踐履篤實授沔縣令愛民禮士清<lb/>
　　理訟獄慈惠丕著<lb/>
<pb n="KR2k0046_WYG_053-66a"/>
　　李永庚字上章江陵人順治辛丑進士令新鄭地<lb/>
　　處衝煩隨事肆應墾荒飭驛材能著聞擢御史未<lb/>
　　任卒<lb/>
　　曹國樸字□之江陵諸生光禄大咸第五子博學<lb/>
　　嗜古砥礪品行以不愧屋漏自矢諸従其訓廸者<lb/>
　　皆有濓洛闗閩之傳<lb/>
　　李沖霄字六翮枝江人世以儒業顯孝友忠信見<lb/>
　　義敢為食貧授徒務明道義成順治戊戌進士令<lb/>
<pb n="KR2k0046_WYG_053-66b"/>
　　清苑有古循良風<lb/>
　　周克友字來公公安人天資敦厚順治乙未選拔<lb/>
　　考選教習長於傳注之學一時多所造就令潛山<lb/>
　　歴陞河州牧居官皆有惠政卒之日至不能殮州<lb/>
　　人哀之<lb/>
　　劉懋夏字公蕃監利人性淳篤力行孝友博聞强<lb/>
　　記順治乙未進士任青州司理判決公平昭雪寃<lb/>
　　誣以明慎著聞<lb/>
<pb n="KR2k0046_WYG_053-67a"/>
　　胡年穎字玉栗江陵人幼穎異詩文雋爽援筆立<lb/>
　　成性孝友其事大母及父母每晨必至寢所問起<lb/>
　　居備極愉婉丁已江南補鄊試得售未㡬卒年未<lb/>
　　三十<hi>以上舊通志</hi>
　　宋學洙字長修江陵人順治丁亥進士由翰林歴<lb/>
　　吏部文選司典試河南以母老歸養郡邑興革諸<lb/>
　　大政當事咸就咨訪有禆地方者知無不言言無<lb/>
　　不盡嘗考故相張居正致禍之原為辨其謗子天<lb/>
<pb n="KR2k0046_WYG_053-67b"/>
　　成明經竹山教諭孫畬舉人息縣令<lb/>
　　龍之繩字孝公公安人順治戊子舉人好善嫉惡<lb/>
　　憐恤孤寡邑中利弊每剴切指陳康熙甲辰令新<lb/>
　　㑹時再定邊界民疲道路之繩力為撫恤却餽遺<lb/>
　　革加耗一意與民休息有搆訟者以理開譬徃徃<lb/>
　　懐牒去甫三月以疾致仕百姓送之哭失聲云<lb/>
　　鄧臨霄字雲卿江陵人順治丁酉舉人性孝友事<lb/>
　　兩繼母咸得其歡心異母弟幼撫之成立邑苦隄<lb/>
<pb n="KR2k0046_WYG_053-68a"/>
　　老更換之役霄言於大吏永為禁止又城隍淵一<lb/>
　　帶隄毁襄水泛濫不可禦霄䖍禱水為郤退得堵<lb/>
　　塞三門修復潰決年八十八卒<lb/>
　　周士元監利人嫻韜畧呉逆變奮志従戎隨總督<lb/>
　　蔡毓榮進攻辰龍闗争先血戰追擒馬寳所在有<lb/>
　　功部帥黎耿然深器重之薦於滇黔總制范承勲<lb/>
　　授雲南督標守備歴陞嚴協副將嚴郡被水亟買<lb/>
　　舟拯救先購米以備賑全活無算晉福寧鎮總兵<lb/>
<pb n="KR2k0046_WYG_053-68b"/>
　　平巨冦高松香設沿途巡逰官以稽察非常閩東<lb/>
　　安枕又開河通海貨殖繁興調南滇總鎮㑹海賊<lb/>
　　陳君元逃亡計擒之設立砲臺修築城垣以勞瘁<lb/>
　　卒<lb/>
賜祭塟<lb/>
　　楊之陞監利人由行伍征平呉逆隨總鎮萬赴閩<lb/>
　　勦海冦克復海壇又出洋復金門厦門等處銃傷<lb/>
　　左股功上優叙歴陞象山逰副因傷發乞休歸卒<lb/>
<pb n="KR2k0046_WYG_053-69a"/>
　　蔣逺發字貽孫江陵人康熙已未進士令孝豐遷<lb/>
　　曹州牧每決疑獄洞鑒如神兩地之民咸感服因<lb/>
　　母老乞休色養備至遇後進恂恂㳟謹郤輿馬徒<lb/>
　　步桑梓間人皆多其淳樸<lb/>
　<lb/>
　<lb/>
　<lb/>
　<lb/>
<pb n="KR2k0046_WYG_053-69b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　湖廣通志巻五十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻一百十五</head> <lb/>
    <p>
<pb n="KR2k0046_WYG_115-1a"/>
欽定四庫全書<lb/>
　湖廣通志巻一百十五<lb/>
　　藝文志<lb/>
　　銘<lb/>
　漢<lb/>
　　冠蓋里銘<hi>有序</hi>　　　　　　　　劉　表<lb/>
　　　水經注宜城有大山山下有廟漢末多士至其<lb/>
　　　中刺史二千石鄉長數十人朱軒華蓋同會於<lb/>
<pb n="KR2k0046_WYG_115-1b"/>
　　　廟下荆州刺史行部見之雅歎其盛號曰冠蓋<lb/>
　　　里刻石銘之其詞曰<lb/>
峩峩南嶽烈烈離明實敷俊乂君子以生惟此君子作<lb/>
漢之英徳為龍光聲化鶴鳴<lb/>
　　九疑山銘　　　　　　　　　　蔡　邕<lb/>
巖巖九疑峻極于天觸石膚合興播雲煙時風嘉雨浸<lb/>
潤下民芒芒南土實賴厥勛逮於虞舜聖徳光明克諧<lb/>
頑傲以孝蒸蒸師錫帝世堯曰授徴受終文祖璇璣是<lb/>
<pb n="KR2k0046_WYG_115-2a"/>
承泰階以平人以有終遂葬九疑解體而升登此崔嵬<lb/>
託靈仙神<lb/>
　唐<lb/>
　　陽華巖銘<hi>有序</hi>　　　　　　　　元　結<lb/>
　　　吾遊處山林幾三十年所見泉石如陽華殊異<lb/>
　　　而可家者未有也故作銘稱之縣大夫瞿令問<lb/>
　　　藝兼篆籀俾依石經刻之巖下銘曰<lb/>
九疑萬峯不如陽華陽華巉嶃其下可家洞開為巖巖<lb/>
<pb n="KR2k0046_WYG_115-2b"/>
當陽端巖髙氣清洞深泉寒陽華旋回嶺巔如闢溝塍<lb/>
松竹輝映水石尤宜逸民亦宜退士吾欲投節窮老於<lb/>
此懼人議我以官矯時名跡彰顯醜如此為於戯陽華<lb/>
將去思來前歩却望踟蹰徘徊<lb/>
　　浯溪銘<hi>有序</hi>　　　　　　　　　元　結<lb/>
　　　浯溪在湘水之南北滙於湘愛其勝異遂家溪<lb/>
　　　畔溪世無名稱者余自愛之故命曰浯溪銘曰<lb/>
湘水一曲淵洄傍山山開石門溪流潺潺山開如何巉<lb/>
<pb n="KR2k0046_WYG_115-3a"/>
巉雙石臨淵斷崖夾溪絶壁山石殊恠石文尤異吾欲<lb/>
求退將老兹地溪古地荒蕪没已乆命曰浯溪旌吾獨<lb/>
有人誰遊之銘在溪口<lb/>
　　五如石銘<hi>有序</hi>　　　　　　　　元　結<lb/>
　　　涍泉之陽得怪石焉左右前後及登石巔均有<lb/>
　　　如似故命之曰五如石石皆有竇竇中有泉泉<lb/>
　　　詭異於七泉故命為七勝泉石有雙目其一目<lb/>
　　　命為洞井井與泉通一目命為洞尊可貯酒石<lb/>
<pb n="KR2k0046_WYG_115-3b"/>
　　　尾有穴且如礲者又如瀧者泉可停澄匝石而<lb/>
　　　流入於礲中出而為瀧於戯彼能異於此安可<lb/>
　　　不稱顯之銘曰<lb/>
五如之石何以為名請悉狀之誰為我聽左如旋龍低<lb/>
首回顧右如驚鴻張翅未去前如飲虎飲而蹲焉後如<lb/>
怒龜出洞登山若坐於顛石則如乗惟彼靈槎在漢之<lb/>
間洞井如鑿淵然泉湧澄瀾涵石波起如動不旌尤異<lb/>
焉用為文刻銘石上於千萬春<lb/>
<pb n="KR2k0046_WYG_115-4a"/>
　　朝陽巖<hi>有序</hi>　　　　　　　　　元　結<lb/>
　　　永泰中自舂陵至零陵愛其郭中有水石之異<lb/>
　　　泊舟尋之得巖與洞於戲巖洞此邦之形勝也<lb/>
　　　自古荒之亦無名稱以其東向遂以命之焉前<lb/>
　　　攝刺史獨孤愐為吾翦闢榛莽後攝刺史竇必<lb/>
　　　為吾創制茅閣於是朝陽水石始為絶勝之名<lb/>
　　　已而刻銘巖下以示來世銘曰<lb/>
於戲朝陽怪異難狀蒼蒼半山如在水上朝陽水石可<lb/>
<pb n="KR2k0046_WYG_115-4b"/>
謂幽竒巖下洞口洞中泉垂彼髙巖絶巘深洞寒泉縱<lb/>
僻在幽逺猶宜往焉况郡城井邑巖洞相對無人修賞<lb/>
竟使蕪穢刻銘巖下問我何為欲零陵水石世有人知<lb/>
　　武岡銘<hi>有序</hi>　　　　　　　　　桞宗元<lb/>
　　　元和七年四月黔巫東鄙蠻獠雜擾盜弄庫兵<lb/>
　　　賊脅守帥南鈎牂牁外誘西原置魁立帥殺牲<lb/>
　　　盟誓洞窟林麓嘯呼成羣皇帝下銅獸符發庸<lb/>
　　　蜀荆漢南越東甌之師四面討問畏罪慿阻逃<lb/>
<pb n="KR2k0046_WYG_115-5a"/>
　　　遁不即誅時惟潭部戎帥御史中丞桞公綽練<lb/>
　　　立將校提卒五百屯於武岡不震不騫如山如<lb/>
　　　林告天子威命明白信順亂人大恐視公之師<lb/>
　　　如百萬視公之令如風雷怨號呻吟喜有攸訴<lb/>
　　　投刃頓伏願完父子卒為忠信奉職輸賦遵化<lb/>
　　　革心無敢不讋母弟甥婿繼來於潭咸致天庭<lb/>
　　　皇帝休嘉式新厥命兇渠同惡革面向化如醉<lb/>
　　　之醒如狂之寧公為藥石俾復其性詔書顯異<lb/>
<pb n="KR2k0046_WYG_115-5b"/>
　　　進臨江漢益兵三倍為時碩臣殿於大邦文儒<lb/>
　　　申申有此武功於是夷人始服聞公之去相與<lb/>
　　　髙蹈涕呼若寒去裘昔公不誇首級為已能力<lb/>
　　　專務教誨俾邦斯平我老洎幼由公之仁小不<lb/>
　　　為虺蜮大不為鯨鯢恩重事特不邇而逺莫可<lb/>
　　　追已願銘武岡首以慰我思以昭我類以示我<lb/>
　　　子孫彌億萬年俾我奉國如今之誠鄰之我懐<lb/>
　　　如公之勤其詞曰<lb/>
<pb n="KR2k0046_WYG_115-6a"/>
黔山之巑巫水之磻魚駭而離獸犯而殘户恐谷竄披<lb/>
攘仍亂王師來誅欺死以緩公明不疑公信不欺援師<lb/>
定命俾邦克正皇仁天施我反其性我塗四闔公示之<lb/>
門我愚抵死公示之恩既骨而完既亡而存奉公之訓<lb/>
貽我子孫我始蟊賊由公而仁我始冦讐由公而親山<lb/>
畋澤□輸賦於都陶穴刋木室我姻族烹牲是祀公受<lb/>
介福揲蓍以占公宜百禄皇懋公功陟於大邦逺哉去<lb/>
我誰嗣其良有穴之丹有犀之顛匪曰余固公不可賂<lb/>
<pb n="KR2k0046_WYG_115-6b"/>
祝隣之徳恒遵公則朂余之世永謹邦制南夷作詩刻<lb/>
示來裔<lb/>
　宋<lb/>
　　明白菴銘<hi>有序</hi>　　　　　　　　釋覺範<lb/>
　　　予世縁深重夙昔羈縻好論古今治亂是非成<lb/>
　　　敗交遊多譏訶之獨陳瑩中曰於道不妨譬如<lb/>
　　　山川之有飛雲草木之有華滋所謂秀媚精進<lb/>
　　　余心知其戲然為之不巳大觀元年春結菴於<lb/>
<pb n="KR2k0046_WYG_115-7a"/>
　　　臨湘名曰明白欲痛自治也瑩中聞之以偈見<lb/>
　　　寄曰菴中不著毗邪坐亦許靈山問法人便謂<lb/>
　　　世間憎愛盡攢眉出社有何嗔於是隄岸輒決<lb/>
　　　滚滚多言然竟坐此皆罪出九死而僅生恨識<lb/>
　　　不知微道不勝習乃收召魂魄料理初心為之<lb/>
　　　銘曰<lb/>
雷霆發聲萬國春曉聞者不言心得意了木落霜清水<lb/>
歸沙在忽然震驚聞者駭怪合妙日用如春雷電背覺<lb/>
<pb n="KR2k0046_WYG_115-7b"/>
合塵如冬震驚萬機俱罷隨縁放曠尚無了知安有倒<lb/>
想永惟此心研味其㫖一菴收身以時卧起語黙不昧<lb/>
絲毫不差蒙難而著隨孚於嘉<lb/>
　　襄樊銘　　　　　　　　　　　李曾伯<lb/>
宋淳祐十一年四月二十有七京湖置制使李曾伯奉<lb/>
天子命調都督髙達幕府王登提兵復襄樊兩城越三<lb/>
年正月元日銘於峴其銘曰壯哉峴脊南北繄墉壑幾<lb/>
陵谷乾能夬剝斯復千萬年屏王國<lb/>
<pb n="KR2k0046_WYG_115-8a"/>
　明<lb/>
　　新寧石城銘　　　　　　　　　　李東陽<lb/>
維郡之墟中有夫夷地險且﨑溪迴峝旋椎卉為鄰以世<lb/>
以年築塊為城其上可乗居人弗寧圖初及終伊疇之功<lb/>
噫我吳公惟厥庶官惴然務先蒸民再懽石城慿慿譙樓<lb/>
鼓聲城門夜扄聖明大熙安不忘危惟古之規惟公南巡<lb/>
有惠在民石城磷磷億萬為期何以永之責在有司<lb/>
　　黄梅儒學記銘　　　　　　　　　黎　淳<lb/>
<pb n="KR2k0046_WYG_115-8b"/>
有嘉新學戴侯所葺孰振厥綱都臺有檄厥初庳隘上<lb/>
陋旁穿燥濕不飭神罔降賢乃新斯堂人安其業冠帶<lb/>
縉紳古訓是式乃完斯廟神安其靈樽俎旂章粲穆在<lb/>
庭金節煒煌都臺來莅惟徳之造師儒咸㑹都臺有心<lb/>
昭格神人旌能懋徳庸激衆勤咨爾名山越暨嘉水安<lb/>
奠此邦嵗崇祀禮爾靈在地峻極于天弗鍾於人精爽<lb/>
曷宣都臺有心山川鑒燭宜配崧髙甫申是毓奎璧騰<lb/>
輝江潢發祥郡賢福國丰采聿章凡爾邦侯毋替成蹟<lb/>
<pb n="KR2k0046_WYG_115-9a"/>
太史作詞永歌帝力<lb/>
　　黄州廟學記銘　　　　　　　　黎　淳<lb/>
惟黄建學革故鼎新何以致斯國有其人穆穆王公神<lb/>
綏爵位人在春風物沾時雨潭潭儒室士履典常鼓鐘<lb/>
經史駿發福祥當其無事爾養厥躬官守言責蹇蹇匪<lb/>
躬其或有虞爾身殉道臣終於忠子終於孝觀文成化<lb/>
四海永清天子萬年吾道大行<lb/>
　　洣江書院銘　　　　　　　　　林廷玉<lb/>
<pb n="KR2k0046_WYG_115-9b"/>
主敬銘曰人心出入憧憧靡定業用就荒事罔或正奚<lb/>
以宰之曰惟是敬主一無適嚴肅剛勁太虚中涵湛然<lb/>
止靜萬事隨感一性順應作聖之功是曰要逕行恕銘<lb/>
曰仁為道逺造匪一蹴恕以求之是曰良術正已責人<lb/>
推心度物一公自持靡殉利欲形骸爾殊分願咸足惟<lb/>
曰強焉功用寢熟萬物一體優優聖域修徳銘曰人得<lb/>
於天五性咸偹奚以牿亡氣拘物蔽修之維何反同變<lb/>
異惟心是存惟知是致靈扄中虚太空弗翳復焉執焉<lb/>
<pb n="KR2k0046_WYG_115-10a"/>
罔虧賦畀充實光輝塞乎天地凝道銘曰太極之理無<lb/>
乎不該樞紐萬化管攝三才人於是道何以聚之操心<lb/>
究理修徳是資徳全於心道見於事充拓流行罔有不<lb/>
至道不逺人欲之則是<lb/>
　　文昌閣銘並序　　　　　　　　李維正<lb/>
　　　蘄春南郭里許江有石磯突起唅呀桃花水盛<lb/>
　　　暴集没頂舟行遇之輒敗或窒礙不得轉移旅<lb/>
　　　客凜凜不免是懼徐州守倣挈轡令舍之意搆<lb/>
<pb n="KR2k0046_WYG_115-10b"/>
　　　亭其上可容數人耳方伯吳公治兵於蘄廣旰<lb/>
　　　營表謀夷嵕而築宫乗水勢殺時周遭揵菑為<lb/>
　　　隄層累成基平正如砥建傑閣鎮之長年三老<lb/>
　　　識其處晝眠而過無復患若初辨方正位厥位<lb/>
　　　當巽巽風上坎水下於卦為渙睢渙之水五采<lb/>
　　　成文號之曰繢在天成象在地成形非文昌孰<lb/>
　　　能當此者乎閣祀文昌禮以義起也形家又謂<lb/>
　　　控扼下流山聚土澤鍾水水土演而民生蕃殖<lb/>
<pb n="KR2k0046_WYG_115-11a"/>
　　　更埤益學宫之盛自是入省試上春官得雋盛<lb/>
　　　倍疇昔登閣四望左有南山右有麟鳯二山後<lb/>
　　　則匡廬秀色遙可攬結前則龍津蘭若洲渚連<lb/>
　　　亘縈帶大江而下城郭㕓市人烟氤氲林薄蓊<lb/>
　　　薆魚鳥飛躍比屋絃歌樓船簫鼓榜謳漁唱鐘<lb/>
　　　梵之音輻輳並至耳目不暇應接居者行者得<lb/>
　　　未曾有侈譚其事而州人陳茂才孺子索余為<lb/>
　　　之銘竊比張孟陽之劍閣云其辭曰<lb/>
<pb n="KR2k0046_WYG_115-11b"/>
兩戒四瀆江河為尊自北而南湍悍長奔江有灔澦河<lb/>
有龍門以遏狂瀾以奠厚坤峩峩横石蘄江中央乃召<lb/>
匠氏削成四方象彼北斗戴魁六匡聿考新宫用祀文<lb/>
昌如辟雍環如霞標掲上下往來巨艦細筏足不虞觸<lb/>
趾不虞蹶氣無沈滯亦無散越載占諸易惟渙則然柔<lb/>
順從剛在中罔偏血去惕出機得願焉爰假有廟利渉<lb/>
大川鱗介游泳恬風澄波天時地利恊於人和登髙能<lb/>
賦於兹婆娑仰觀俯察釃酒賡歌四民樂業既富方榖<lb/>
<pb n="KR2k0046_WYG_115-12a"/>
思皇多士菁莪棫樸貴相理文司命司禄江神佐之盛<lb/>
䝉禔福作者伊誰新都吳公尸祝俎豆輿誦融融離堆<lb/>
砥柱竒蹟攸同史記令名河渠書中<lb/>
　　岣嶁書堂銘<hi>有序</hi>　　　　　　　湛若水<lb/>
　　　岣嶁書堂乃衡州祝黄門詠之所治以俟異時<lb/>
　　　同甘泉子居之也岣嶁峯在衡嶽五峯之外其<lb/>
　　　趾隆然實髙出於五峯衡陽之勝於斯為最祝<lb/>
　　　子請予作銘歸刻之崖石焉詞曰<lb/>
<pb n="KR2k0046_WYG_115-12b"/>
髙髙衡嶽祀融之墟紫蓋青玉可卜我居爰有岣嶁祝<lb/>
子治之左右雙泉匯為前池維彼岣嶁隆趾鋭顔五峯<lb/>
拔地髙卑較然堂開髙曠坐收洞庭俯瞰湘流仰摩列<lb/>
星磨崖勒文以定我卜祝子從予振衣濯足<lb/>
　　周元公祠碑銘　　　　　　　　廖道南<lb/>
荆楚之墟翼軫所躔祝融嶻嶪九疑蜿蜒粤稽諸古神<lb/>
聖誕育炎皇先物虞帝南狩靈氣顥景結為正祥日昭<lb/>
璧緯斗煥奎章惟兹郡土理宗封域錫以嘉名嶽猷有<lb/>
<pb n="KR2k0046_WYG_115-13a"/>
奭自周元公産自舂陵月巖鳴鐸濓溪濯纓來攝於兹<lb/>
肇創學制尋孔顔樂肇崇祀事太極有圖理趣淵源羲<lb/>
畫姬彖得象忘言發揮精藴天人心學上承洙泗下啓<lb/>
關洛五峯有記考亭用光宣公嗣音妙道益彰肆我皇<lb/>
祖加意黌校鴻謨鉅典掲厥綱要迨我皇上鋭情經術<lb/>
睿藻天葩昭哉敬一睠兹湘楚曠世遭逢涵濡帝澤鼓<lb/>
舞靈風龍飛大狩經營伊始侖奐有輝丹艧其美新廟<lb/>
奕奕聖謨洋洋俎豆禮樂絃誦文章凡我同人采藻思<lb/>
<pb n="KR2k0046_WYG_115-13b"/>
樂緬思大道紹彼先覺<lb/>
　　荆門陸文安公祠碑銘　　　　　廖道南<lb/>
天生蒸民若有恒性惟后綏猷立極主靜堯舜授受心<lb/>
學肇傳臯謨弼諧箕疇允宣孔孟而後聖言幽渺匪靈<lb/>
弗瑩真知者少濓溪産楚二程從遊文安崛起來自南<lb/>
州典郡兹土荆門增重䝉山嵯峨惠泉澒洞時正講習<lb/>
闡明道眞易標羲畫範錫禹文城戒覆隍巖險爰設誓<lb/>
清遐荒靖康恥雪堂開春令威福時陳弗虐㷀獨而畏<lb/>
<pb n="KR2k0046_WYG_115-14a"/>
髙明即兹政蹟永貽南國甘棠勿伐井渫用惻貞哉柱<lb/>
史慿軾觀風選兹形勝二泉之東中丞恊謨乃偕藩臬<lb/>
郡侯鳩材允彰休烈龜山在南龍潭在西内史作銘永<lb/>
世有詞<lb/>
　　誌銘<lb/>
　宋<lb/>
　　連處士墓表　　　　　　　　　歐陽修<lb/>
連處士應山人也以一布衣終於家而應山之人至今<lb/>
<pb n="KR2k0046_WYG_115-14b"/>
思之其長老教其子弟所以孝友恭謹禮譲而温仁必<lb/>
以處士為法曰為人如連公足矣其鰥寡孤獨㓙荒饑<lb/>
饉之人皆曰自連公亡使吾無所告依而生以為恨嗚<lb/>
呼處士居應山非有政威恩令以親其人而能使人如<lb/>
此此其所謂行之以躬不言而信者歟處士諱舜賓字<lb/>
輔之其先閩人自其祖光裕嘗為應山令後為磁郢二<lb/>
州推官卒而反葬應山遂家焉而處士少舉毛詩一不<lb/>
中而其父政以廢於家處士供養左右十餘年因不復<lb/>
<pb n="KR2k0046_WYG_115-15a"/>
仕進父卒家故多貲悉散以賙鄉里而教其二子以學<lb/>
曰此吾貲也嵗饑出榖萬斛以糶而市榖之價卒不能<lb/>
增及旁近縣之民皆賴之盜有竊其牛者官為捕甚急<lb/>
盜窮以牛自歸處士為之媿謝曰煩爾送牛厚遺以遣<lb/>
之嘗以事之信陽遇盜於西關左右告以處士盜曰此<lb/>
長者不可犯也舍之而去處士有弟居雲夢往省之得<lb/>
疾而卒以其柩歸應山應山之人去縣數十里迎哭争<lb/>
負其柩以還過縣市市人皆哭為之罷市三日曰當為<lb/>
<pb n="KR2k0046_WYG_115-15b"/>
連公行喪處士生四子曰庶庠庸膺其二子教以學者<lb/>
後皆舉進士及第今庶為壽春令庠為宜城令處士以<lb/>
天聖八年十二月十四日卒享年五十有九宋慶厯二<lb/>
年十二月初四葬於安陸蔽山之陽自卒至今二十年<lb/>
應山之長老識處士者與其縣人嘗賴以為生者往往<lb/>
尚皆在其子弟後生聞處士之風尚未逺使更三四世<lb/>
至於孫曾其所傳聞有時而失則懼應山之人不復能<lb/>
知處士之詳也乃表其墓以告於後人八年閏正月一日<lb/>
<pb n="KR2k0046_WYG_115-16a"/>
　　乳母任氏墓誌銘　　　　　　　蘇　軾<lb/>
趙郡蘇軾子瞻之乳母任氏名採蓮蜀之眉山人父遂<lb/>
母李氏事先夫人三十有五年工巧勤儉至老不衰乳<lb/>
亡姊八娘與軾養視軾之子邁迨過皆有恩勞從軾官<lb/>
於杭密徐湖謫於黃元豐三年八月壬寅卒於黃之臨<lb/>
臯亭享年七十有二十月壬午葬於黃之東臯黃岡之<lb/>
北銘曰生有以養之不必其子也死有以葬之不必其<lb/>
里也我祭其從與享之其魂氣無不之也<lb/>
<pb n="KR2k0046_WYG_115-16b"/>
　明<lb/>
　　吕文簡公墓誌銘　　　　　　　張居正<lb/>
萬厯庚辰元日豫所吕公卒於家訃聞上輟朝一日詔<lb/>
所司議䘏典諭祭十有一壇遣官營葬贈太保諡文簡<lb/>
廕一子中書舍人諸視常數有加而公之子祠部興周<lb/>
遣人持呉大㕘國倫所為狀來請予志公墓而銘焉按<lb/>
諡法平易不訾曰簡一徳不懈亦曰簡余與公司政府<lb/>
知公深公為人外温而心辨中毅而貌和於事呐呐不<lb/>
<pb n="KR2k0046_WYG_115-17a"/>
輕為可否於人恂恂不茍為異同嘗曰大臣恊心體國<lb/>
茍利社稷嫌怨共之安事牴牾其間無論彼已懻忮即<lb/>
賢者各視所見政本之地齗齗而爭如國體何乃世儒<lb/>
嘐嘐猥小曹叅而卑丙吉然則虞廷云寅恭者非邪自<lb/>
余柄政與公共事者六年内奉沖聖勤緝熈外贊密勿<lb/>
定計畫莫逆於心莫違於口六年如一日也蓋誠所謂<lb/>
不訾不懈者斯可以為簡也已上嘗手書賜公曰樞機<lb/>
克慎曰同心夾輔知臣莫如主信哉按狀公姓呂名調<lb/>
<pb n="KR2k0046_WYG_115-17b"/>
陽字和卿别號豫所西粤桂林人也其先楚興國之大<lb/>
冶人洪武初從軍戍天長後踐更桂林曰鑑者始家桂<lb/>
林是為公曾祖鑑生綱綱生璋呂氏文學自綱始世為<lb/>
郡諸生而璋以貢為徐聞令徐聞人尸祝之璋二子長<lb/>
應陽早卒次即公正徳丙子仲春母張夫人夢巨蟒入<lb/>
室紫光煜煜寤而生公公生十九年為嘉靖甲午舉於<lb/>
鄉庚戊賜及第第二人授翰林院編修癸亥稍遷國子<lb/>
司業乙丑擢春坊諭徳隆慶改元遷南京國子祭酒尋<lb/>
<pb n="KR2k0046_WYG_115-18a"/>
改國子祭酒是冬擢南京禮部侍郎戊辰改禮部侍莊<lb/>
皇帝講讀踰年改吏部尋以吏部左侍郎兼翰林學士<lb/>
掌詹事府事壬申上初即位拜禮部尚書頃之上問余<lb/>
孰可與卿同事者余以公對上在東宫亦雅知公端慎<lb/>
遂召為文淵閣大學士與機務踰年進太子太保甲戌<lb/>
修穆廟實録成加少保直武英殿尚書如故丙子一品<lb/>
秩滿進少傅兼太子太傅吏部尚書直建極殿公先後<lb/>
歴官垂三十年兩守史局三任成均四歴卿貳春坊典<lb/>
<pb n="KR2k0046_WYG_115-18b"/>
内制詹府教習庶吉士少宗伯日侍講讀凡總修嘉隆<lb/>
實録者再分校丙辰副辛未典甲戌㑹試考者三所事<lb/>
咸稱在禮部釐正典章自宗藩外戚中常侍不得踰制<lb/>
有所希請諸曹郎吏凜凜奉職由大宗伯入内閣若大<lb/>
喪大婚若宗親薦號若降人受俘諸鉅儀曠事咸藉公<lb/>
相成以當上心上優禮公稱先生不名數命分獻郊廟<lb/>
釋奠先師時遣中官給賜上尊珍膳兼金文綺乗馬什<lb/>
器之屬不可勝計多自昔輔臣所未嘗䝉公故病肺又<lb/>
<pb n="KR2k0046_WYG_115-19a"/>
患足痿顧念恩厚未忍言去乆之益劇戊寅秋乃疏乞<lb/>
骸骨上固不許諭留甚温疏十上始得請賜帑金文綺<lb/>
乗傳歸仍遣御醫視疾行人䕶行聽其子興周以祠部<lb/>
扶持公於家居一嵗疾良已㑹嵗暮公晨對客食飲如<lb/>
常日中忽不語越三日元旦自起櫛沐端坐卒年六十<lb/>
有四公沈密簡重人莫窺其際嘗游國學從祭酒永康<lb/>
程先生談名理後公為祭酒遂以永康學教授諸生先<lb/>
徳而後藝以其身為型範為詩若文古雅醇厚不事模<lb/>
<pb n="KR2k0046_WYG_115-19b"/>
擬性尤澹泊雖蟒玉未嘗去澣衣門無私謁所樹惟恐<lb/>
見知所急惟恐見徳頃平古田及懐逺府諸當事者皆<lb/>
從公受䇿然公不自言人故無所藉以頌公公先娶朱<lb/>
夫人一嵗卒繼張夫人名家子能以賢孝佐公初第時<lb/>
將父母邸中躬暨張奉匕箸上食惟謹夜中其父母咸<lb/>
中煤毒公從夢中心動若有促之起者即與張夫人起<lb/>
視則父母俱僵卧不能言急汲水沃之乃甦人以為孝<lb/>
感乆之以編修滿封父母如其官奉之歸蓋封四年而<lb/>
<pb n="KR2k0046_WYG_115-20a"/>
奔父喪及禫又喪母哀瘁骨立後以少保總裁實録成<lb/>
贈大父父皆如公官妣皆一品夫人配張累封一品夫<lb/>
人少傅滿廕一子中書舍人先是南都㑹恩廕一子入<lb/>
監讀書及䘏廕凡三公四子長興周既舉進士為祠部<lb/>
次興齊以公歸之明年舉於鄉次興文興武振振濟美<lb/>
世且滋大周娶湖廣叅議宋廷表女齊娶太僕丞秦致<lb/>
恭女文聘封川令陶泉女武聘興國吳叅政國倫女女<lb/>
四少者未字壻舉人毛如綸諸生蕭如莅常任孫一嗣<lb/>
<pb n="KR2k0046_WYG_115-20b"/>
簡聘延郡丞屠炳言女公雖籍桂林數往來道興國省<lb/>
族展墓比其歸也視所治新第徘徊不能去又新媾於<lb/>
興國語吳大叅曰吾先君命諸孫名皆從興以示不忘<lb/>
故鄉明年吾以其家來莵裘於斯矣會公卒不果公質<lb/>
行多長厚余獨心服其在政府斷斷乎有古大臣之風<lb/>
焉銘曰稽古盛際同寅恊恭百僚師師以洽時雍譬伯<lb/>
與仲響和景從誠一無他深厚有容在漢丙吉今也則<lb/>
公主少不疑仰徳乃風内寧外謐波恬漠空史稱民安<lb/>
<pb n="KR2k0046_WYG_115-21a"/>
時熈嵗豊守和自近孰知其功我銘貞石以著樸忠<lb/>
　　孺人朱氏墓誌銘　　　　　　　郭正域<lb/>
婦徳不踰閫余惡乎知孺人孺人適給諫李公三十餘<lb/>
年有子若愚文士也悃悃欵欵其言不妄孺人卒而若<lb/>
愚泣告余曰吾母之好善惡不善也於親暱疎賤一也<lb/>
其處得意失意無分别心其孝母也垂死而孺子慕也<lb/>
其治家也如鮑少君其教兒也如敬姜其約飭家人如<lb/>
大姑母氏知道者也願先生誌之余不佞去漢城一水<lb/>
<pb n="KR2k0046_WYG_115-21b"/>
而近漢中人士亦亟稱孺人賢孺人以給諫貴兩受恩<lb/>
綸姓朱氏仁廟時御史朱文炳裔也舊家漢口御史卒<lb/>
其子州守移小山巷世為明經博士再傳守憲補郡增<lb/>
廣生娶張氏生孺人守憲教孺人如教子孺人幼有懿<lb/>
徳以隆慶戊辰歸於李食貧有年既給諫舉進士官中<lb/>
書官門下省官浙西臬司階中憲大夫孺人從之跋渉<lb/>
中外給諫茂年懸車又與偕隱凡人間顯晦得喪靡不<lb/>
躬閲之矣孺人性儉約一敝袍十年不易三浣庚續帶<lb/>
<pb n="KR2k0046_WYG_115-22a"/>
其褊矣有友人從逺方遺兒冠玉孺人急碎之曰家世<lb/>
樸素吾何以教兒今易而服乎吾家男子讀婦人織計<lb/>
口作業未有靡靡也兒婦輩稍偷惰戒之曰吾昔在田<lb/>
間與若諸母作苦鷄鳴機軸軋軋未休啖橡芋尚不飽<lb/>
若等嬉而食可若何孺人雖老不輟婦工甕牗醯醢皆<lb/>
治之給諫在北時里中故人子多附之給諫返里中里<lb/>
中故人子多叛去給諫不能平憤憤榜其門絶之孺人<lb/>
曰市朝而來暮而散人情市道也彼皆親暱也親者親<lb/>
<pb n="KR2k0046_WYG_115-22b"/>
故者故勿問其他給諫悟而解有兄弟與其庶弟相失<lb/>
孺人掩面不視曰不義不暱吾不能覆也舅氏感其義<lb/>
而難解有所親才而不遇待之有加後顯欲厚報孺人<lb/>
曰吾豈哀王孫而食報也耶戊寅為給諫置側室裴後<lb/>
又置側室胡又置側室董床第之言不及私故門以内<lb/>
井井然而雍雍然孺人在家扄户終日獨坐諸姑伯姊<lb/>
子孫奴婢無不凜凜見憚若愚為諸生有名嗜學如渇<lb/>
披服如褐出語如諾孺人戒之曰汝志勿汰汝氣勿惰<lb/>
<pb n="KR2k0046_WYG_115-23a"/>
汝情勿躁吾五十年胸中未嘗置冰炭信斯言也孺人<lb/>
之教子逺且大矣孺人生嘉靖辛亥終萬厯壬寅壽五<lb/>
十有二給諫名宗魯若愚娶鄭氏繼娶鄭氏以萬厯甲<lb/>
辰𦵏九真山宗文嶺塋銘曰産於儒家於儒相厥天顯<lb/>
於夫子如愚子不愚生披朱死含珠漢之廬人所模真<lb/>
之壚人所都<lb/>
　　李得軒墓誌銘　　　　　　　　郭正域<lb/>
嵗在癸丑余就都試門未啓予與公共坐街衢各問姓<lb/>
<pb n="KR2k0046_WYG_115-23b"/>
名知為公也予試舉漢上一二知名士問公公皆不許<lb/>
可似狂士及榜出公舉第六人文甚俊偉膾炙人口幾<lb/>
為解頭而諸名士俱落第則才之不逮逺矣次年成進<lb/>
士入中書舍人拜諫官旋出為僉臬隨以言者罷歸而<lb/>
予始獲一第迺與公周旋則倜儻丈夫也不似言者公<lb/>
在林下久一意農事阡陌漸廣家計日饒晚年益好施<lb/>
與幾乎累致千金而散之矣有子若愚舉於鄉有文學<lb/>
為公乞地下之文按狀公諱宗魯字學仲一字維誠别<lb/>
<pb n="KR2k0046_WYG_115-24a"/>
號得軒今從其在仕籍者先世江西玉山人今玉山有<lb/>
治官氏李者是也宋初徙金陵徙齊安或曰宦齊安為<lb/>
治官亦稱治官氏再傳崇陽徙漢陽湘隂里因世焉蓋<lb/>
宋髙宗南渡時也五傳伏入又八傳義則元至正人也<lb/>
義好行其徳人多誦之今武昌黄鵠磯岸漢陽大隄皆<lb/>
義所捐貲修石上向刻有李義名義生敏忠敏忠生珣<lb/>
亦好施珣生子潔子成潔生鍊是為公父後祀於鄉賢<lb/>
漢人稱為鄉賢公元配吳孺人子三長宗儒次即公季<lb/>
<pb n="KR2k0046_WYG_115-24b"/>
宗明公四嵗通論語孝經屬偶輒應聲對十嵗試郡邑<lb/>
郡邑大夫大竒之鄉賢公竟用節俠以貧公從治田手<lb/>
一帙雜犢牧間十八補郡弟子員為文多軋茁不雅馴<lb/>
時人莫之許也公益發憤文日益竒戊辰始娶朱孺人<lb/>
困於庠膠者又六年朱孺人簪珥盡脱給王父代族黨<lb/>
償大家子錢一日與鄉賢公露坐鄉賢公持公泣曰吾<lb/>
釜不再炊所為義極難而不倦者以汝兄弟在也汝不<lb/>
偶於時吾且為世財奴笑公聞言若負芒刺稍稍抑下<lb/>
<pb n="KR2k0046_WYG_115-25a"/>
其語近人遂連獲雋去為中書舍人凡五年庚辰纂修<lb/>
實録成改兵科給事中入直經筵督軍政考察上疏論<lb/>
鹽法屯政九邉奉職無狀俱不報又疏論南京不應過<lb/>
北考滿銓司惡之又劾大僚之不職者數人㑹有督視<lb/>
皇城之役而鄉人曾司空王少宰之隙作矣屬有讒人<lb/>
交鬭其間遂出為浙江僉事公在浙纔一年為政嚴明<lb/>
官吏相戒勿犯未嘗殺一人未嘗褫人一冠服壬午浙<lb/>
兵變梗撫臣公所守郡去會城七百里旦夕不能達公<lb/>
<pb n="KR2k0046_WYG_115-25b"/>
曰吾即提兵往救已為越俎况吾所職海防也萬一我<lb/>
出有他儆可若何遂不往俄難解而前諸不逞之徒在<lb/>
行間者官司不復能制所過縣材殘破諸道使者相約<lb/>
縱去勿問恐復蹈前轍公曰不然是狃我也嚴為諭一<lb/>
切小有犯者治如法杭兵横行他境而不敢犯台紹二<lb/>
府㑹新督府至有兵變公曰吾適在此不得坐視迺走<lb/>
出捄諸亂民從擾攘間望台紹旌職則舍戈而呼後朝<lb/>
廷論兵變事盡罪前失事諸臣下其事於新督府時新<lb/>
<pb n="KR2k0046_WYG_115-26a"/>
督府為張公佳𦙍執不可曰亂兵倉卒七百里外不能<lb/>
遽至迺得從末減調廣西蒼梧兵偹而公遂決意解綬<lb/>
矣居林下三十年躬親畚鍤朱孺人佐之然性喜施急<lb/>
士之難如弗及甲午戊申大饑先後所食䝉面緝屨之<lb/>
人無算約費五千石有竒嵗時掩骼之費如之所著有<lb/>
西園樵話兵垣奏議若干巻既遭坎坷晚而嚴事張甑<lb/>
山先生曰吾非甑山幾誤一生遣若愚受學焉他如建<lb/>
祠堂剏義田設塾學立家訓里門火跪而以身為百姓<lb/>
<pb n="KR2k0046_WYG_115-26b"/>
請反風者三矣鄉人翕然異之歩過市中市人視其色<lb/>
如童子昕夕與諸生商確文字亹亹千餘言不<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>寢疾<lb/>
不久而没戒子孫以勿忘為善已瞑忽張目曰張君需<lb/>
我矣為汝暫留移時復眴愚曰吾去汝矣公生於嘉靖<lb/>
已酉卒於萬厯庚戌葬於辛亥元配朱封孺人先公九<lb/>
年卒子一即若愚丙午舉人再娶於鄭孫三長應槐郡<lb/>
庠廩生娶今四川提學叅議魏説女次應橘娶進士樊<lb/>
孝介玉衡女即公壻也銘曰官胡為乎不三旌壽胡為<lb/>
<pb n="KR2k0046_WYG_115-27a"/>
乎不胡寧而髪未星而貎若嬰有田一成以興於仁有<lb/>
子髙明萬夫之英有孫繩繩龍變雲蒸謂有意乎長生<lb/>
迺竟逃乎窈㝠我有一言勒此佳城<lb/>
　　劉小鶴墓誌銘　　　　　　　　李維正<lb/>
公名伯燮字元甫徳安府孝感縣人府東有大小鶴二<lb/>
山公與伯兄以為别號焉其先臨川上頓渡人世受耕<lb/>
而貧莫能譜其支系獨周塘下灣有冡纍纍差大者曰<lb/>
知州公然名軼矣下灣五世祖貴瀛家小給生本旻𢎞<lb/>
<pb n="KR2k0046_WYG_115-27b"/>
治時賈房山竹山問已來安陸治田廬居之娶於髙生<lb/>
寛徳徙居城東任俠自喜嘗出見鳯於郊娶於榮生廷<lb/>
相繼娶於周無子佐之者楊生知州廷贊舉人廷弼廷<lb/>
相公父也善為星娶於方初舉公兄曰是必大吾門也<lb/>
舉公曰是不利阿翁則奈何父尋卒公兄六嵗公三嵗<lb/>
母育之良苦出就外傅日受千言少司冦何公遷見而<lb/>
異之謂其弟曰若女有貴相此其偶也遂締姻十六為<lb/>
諸生蓋大父母尚無恙而甘毳不具兄弟恒相持泣向<lb/>
<pb n="KR2k0046_WYG_115-28a"/>
人借書中分之黙誦繕冩不失一字乙夘春梁燕同窠<lb/>
異户有李姓者久疫遭公於道攬衣袂曰爾非劉某乎<lb/>
適張天榜爾領解榜出果第一兄與焉乙丑兄成進士<lb/>
令上蔡祖始卒公以力學病醫藥不效靜坐一室澄心<lb/>
觀道乃差戊辰舉進士第六人具疏陳母節詔旌其門<lb/>
明年祖母周卒奉使歸葬還朝除户部主事改工科給<lb/>
事中歴兵刑二科前後封事皆關國體其焚餘草中其<lb/>
處置厰庫花布科條後人遵用之請復故督府胡公宗<lb/>
<pb n="KR2k0046_WYG_115-28b"/>
憲官尤為縉紳所許髙文襄以首輔領太宰報怨華亭<lb/>
非時討諸臺省異已者以其門生為臺省百許人惟公<lb/>
三數人非門生由才望得之無所徇又㑹江陵與新鄭<lb/>
卻出公為陜西叅議守隴右所部二郡及衛所文武吏<lb/>
千人地廣輪三千里煩猥填委公手口並作頃時而畢<lb/>
兩造具鞫問必得其情乃已日昃不遑食郡城引郭外<lb/>
渭水冬則氷堅不可致鑿四井九仞而及泉即有警可<lb/>
嬰城自守矣商賈族處郊關城庳薄為增廓之相學宮<lb/>
<pb n="KR2k0046_WYG_115-29a"/>
地不吉而有蘭若殊勝因易置壯麗倍昔召諸生肄業<lb/>
其中時督課之名士輩出三年擢副使偹兵固原甫上<lb/>
而洮岷番入内地戕我官軍勢甚張有詔興師問罪制<lb/>
府石恭襄咨公公曰洮階東西相距六百里在階名武<lb/>
都氐在洮名吐谷渾羌各有雄長不相下階番居大山<lb/>
深箐以木為弓仗之上下石磴如獮猴不畜騎制許三<lb/>
年一貢月朔詣州西厰市市猾欺之相搆至掠子女圍<lb/>
困守帥負固欺我兵衆無所用必陽示撫而刺得其間<lb/>
<pb n="KR2k0046_WYG_115-29b"/>
道乃可議𠞰也洮番遡洮河而至河州近西海架木為<lb/>
屋覆以土角弓長箭甲馬甚精利騎而馳如飛每貢有<lb/>
馬有酥酪有刀亦與瀕河民相殺掠戕二守偹官我軍<lb/>
出則遁故必先守而出其不意則可議𠞰也石公深善<lb/>
其言遂屬公攝洮岷兵使事公請以總兵孫國臣率兵<lb/>
五千來討公介馬犯矢石為將吏先皆用命又悉其要<lb/>
害部落以熟番導入穴斬其魁咱咂等二百二十餘級<lb/>
移兵洮州至秀石關兵三道進斬首一百四十餘級縱<lb/>
<pb n="KR2k0046_WYG_115-30a"/>
火焚死者千餘人紫氣亘天二十里所俘獲牛馬鎧仗<lb/>
無算番恐願為白人領白旗者七十餘族論功晉俸一<lb/>
級丙子監陜西鄉試所收皆知名士程式之文多所校<lb/>
定已調雲南督學學政乆弛上下相冒有不由里選而<lb/>
遊鄉校者亷得胥吏薦賄舞文若而人論戍左右凜凜<lb/>
其教先行誼後藝文語具教滇抄中取士因才品不局<lb/>
一格嵗比士一周再閲嵗凡再周饑不及餐御燈火至<lb/>
旦其勤敏類如此鄉人按滇寵其衙前兒欲冒青衿公<lb/>
<pb n="KR2k0046_WYG_115-30b"/>
執不可雖嚴恭肅公子竟無所私士瞿然顧化相砥礪<lb/>
期不愧為公弟子考績贈封父母如例宗伯殿最諸學<lb/>
使公居最詔晉俸一級已擢福建叅政便歸省覲銓部<lb/>
言諸藩轉餉使為枝官裁之候它除而伯兄方謝病里<lb/>
居母春秋七十公喜曰此殆以樂天奉我也亡何兄卒<lb/>
公憂思焦灼又懼傷母心避之垂涕浹衣袂枕席間無<lb/>
復宦情矣而有河南除念母出入庭户思伯子無聊奉<lb/>
之宦邸稍逺耳目所治磁州冠蓋雲集又多大盜桴鼓<lb/>
<pb n="KR2k0046_WYG_115-31a"/>
不絶為清郵傳繕墻堡嚴警跡寛徭省刑盜息而民安<lb/>
明年提調河南鄉試侍御史趙公倚辦公録文皆出其<lb/>
手得士較他科為盛督兊小灘省里役費數倍嵗荒民<lb/>
棄兒於道懸金募人育之而開廩賑貸所全活者禱祀<lb/>
迄今不衰明年擢廣東按察使將母來諗其疏畧曰臣<lb/>
父早嵗不禄臣母方生臣兄弟二人二十四嵗守節臣<lb/>
兄伯生以南吏部主事予假還里臣得離母膝下少效<lb/>
馳驅不幸臣兄病故臣母七十四嵗别無次男臣仕河<lb/>
<pb n="KR2k0046_WYG_115-31b"/>
南去鄉土近母便就養廣東渉江踰嶺非母衰年可任<lb/>
臣頃調攝失宜痰火上攻怔忡貿亂母復慮臣為臣兄<lb/>
之續乞長休告母子相依為命臣不忍忘母異日可忍<lb/>
忘君惟上憐察吏部言令甲乞休官有勞績聞望者許<lb/>
從新授里居劉某才堪世用志不阿時以母老辭天倫<lb/>
為重俾按察使致仕病痊録用報可亡何病痢謂其子<lb/>
曰顔之推云吾家官不過四品若翁已三品未竟者留<lb/>
之後人但不獲終事母死且不瞑孺子善代我為子吾<lb/>
<pb n="KR2k0046_WYG_115-32a"/>
仕宦十七年未杖斃一人在滏陽時有犯法當遣臺下<lb/>
檄重杖余憫其老免之其人遂逸大索不得一日忽自<lb/>
首跪而泣曰小人畏死故逸度必不赦故自歸言於臺<lb/>
得末減吾生平未嘗受一介不義物若母所知在隴右<lb/>
成縣令某有聚納之失懼得罪屬取箱盛文移潛置黄<lb/>
金二十白金二十其中詰旦始覺之白臺逮令下獄鄉<lb/>
非經宿第麾却可矣余實代公守隴右相隨行悉其事<lb/>
賊平公乃還治又欲以事入原州公所為開余若家人<lb/>
<pb n="KR2k0046_WYG_115-32b"/>
父子初公癯以謹疾稍學養生家體浸豊澤飲噉敵健<lb/>
兒力御奔馬簿書精覈法令嚴整銖兩之姦難欺監試<lb/>
余得副公公監裁審確直指及藩臬長意見不一折衷<lb/>
持論與余多符公同榜者得幸執政能立致人通顯公<lb/>
不與接畧無奥援所著鶴鳴集新拔無凡語勁挺之氣<lb/>
鬱勃楮墨間銘曰人薄文士短於政事假試一州即當<lb/>
便躓公魁賢科詞華宏肆補闕拾遺風霜在字出之𤨏<lb/>
闈投之邉地黍苖雨膏甘棠雲庇劍無留行囊有餘智<lb/>
<pb n="KR2k0046_WYG_115-33a"/>
周邦良翰漢庭老吏樽俎燕談指揮如意逖矣六詔聲<lb/>
教漸暨辭放淫邪行戒險陂鎔鍊兼金調馴上駟文武<lb/>
尹憲詩禮郤帥人薄才士自喜多易公勤小物大臣無<lb/>
累五十慕親三公非貴以聚百順所養惟志友于喆兄<lb/>
充衣肱被籩豆樂孺塤箎逓吹戚戚莫逺没齒循次鷽<lb/>
飛鳥集豈鮮同類淡交若水避跡若腻室罕阿堵門拒<lb/>
私饋望塵雅拜飲醇既醉内美修能九徴斯至殉道汚<lb/>
隆㝠心求忮空谷駒返丘園帛賁公誠善藏天胡善忌<lb/>
<pb n="KR2k0046_WYG_115-33b"/>
年甫踰艾仕無髙位此俗情耳於公奚恚終古聖賢死<lb/>
歸生寄立言立名於昭百世有子有孫錫類不匱民間<lb/>
尸祝去思勿替舊史石交周旋覩記捃摭崖畧勒銘墓<lb/>
隧郭林宗碑庶幾靡媿<lb/>
　<lb/>
　<lb/>
　<lb/>
　湖廣通志巻一百十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志卷八十七</head> <lb/>
    <p>
<pb n="KR2k0046_WYG_087-1a"/>
欽定四庫全書<lb/>
　湖廣通志卷八十七<lb/>
　　藝文志<lb/>
　　五言律詩<lb/>
　唐<lb/>
　　度荆門望楚　　　　　　　　　陳子昻<lb/>
遙遙去巫峽望望下章臺巴國山川盡荆門烟霧開城<lb/>
分蒼野外樹斷白雲隈今日行歌客誰知入楚來<lb/>
<pb n="KR2k0046_WYG_087-1b"/>
　　冠蓋里　　　　　　　　　　　杜審言<lb/>
旅客三秋至層城四望開楚山横地出漢水接天回冠<lb/>
蓋非新里章華即舊臺習池風景異歸路滿塵埃<lb/>
　　襄城即事　　　　　　　　　　崔　湜<lb/>
子牟懷魏闕元凱滯襄城冠蓋仍為里池臺尚識名山<lb/>
光晴後緑江色晚來清借問東流水何時到玉京<lb/>
　　晩泊湘江　　　　　　　　　　宋之問<lb/>
五嶺悽惶客三湘顦顇顏況逢秋雨霽表裏見衡山路<lb/>
<pb n="KR2k0046_WYG_087-2a"/>
逐江南轉心依雁北還唯餘望鄉淚更染竹成斑<lb/>
　　江亭晚望　　　　　　　　　　宋之問<lb/>
浩𣺌浸雲根烟嵐出遠村鳥歸沙有跡帆過浪無聲望<lb/>
水知柔性看山欲斷魂縱情猶未巳迴馬欲黄昏<lb/>
　　餞荆州崔司馬　　　　　　　　蘇　頲<lb/>
茂祉雕龍昔香名展驥初水連南海漲星拱北辰居稍<lb/>
發仙人履將題别駕輿明年徴拜入荆玉不藏諸<lb/>
　　四月一日赴荆州　　　　　　　張　說<lb/>
<pb n="KR2k0046_WYG_087-2b"/>
春色沅湘盡三年客始回夏雲隨北汎同日過江來水<lb/>
漫荆門出山平郢路開比肩羊叔子千載豈無才<lb/>
　　岳州山城　　　　　　　　　　張　說<lb/>
山城豐日暇閉户見天心東曠迎朝色西樓引夕陰書<lb/>
觀千載近學静二毛深忽聽南風至吹君堂上琴<lb/>
　　岳州晚景　　　　　　　　　　張　說<lb/>
晩景寒鴉集秋聲海雁歸水光浮日出霞彩映虹飛洲<lb/>
白蘆花吐園紅柿葉稀長沙卑濕地九月未成衣<lb/>
<pb n="KR2k0046_WYG_087-3a"/>
　　岳州守歲　　　　　　　　　　張　說<lb/>
除夜清樽滿寒庭燎火多舞衣連臂拂醉坐合聲歌至<lb/>
樂都忘我㝠心自委和今年只如此來歲更如何<lb/>
　　初入湘有喜　　　　　　　　　張九齡<lb/>
征鞍窮郢路歸棹入湘流望鳥惟貪疾聞猿亦罷愁兩<lb/>
邊楓作岸數處橘為洲却記從來意翻疑夢裏遊<lb/>
　　自湘水南行　　　　　　　　　張九齡<lb/>
落日催行舫逶遲洲渚間誰云有物役乘此更休閒暝<lb/>
<pb n="KR2k0046_WYG_087-3b"/>
色生前浦清暉發近山中流澹容與惟愛鳥飛還<lb/>
　　岳州有贈　　　　　　　　　　張九齡<lb/>
極浦三春草髙樓萬里心楚山晴靄碧湘水暮流深忽<lb/>
與朝中舊同為澤畔吟停盃試北望還欲淚沾襟<lb/>
　　南州有贈　　　　　　　　　　張九齡<lb/>
越井人南去湘川水北流江邊數盃酒海内一孤舟嶺<lb/>
嶠同仙客京華即舊遊春心將别恨萬里共悠悠<lb/>
　　和李侍御渡松滋江　　　　　　孟浩然<lb/>
<pb n="KR2k0046_WYG_087-4a"/>
南紀西江濶皇華御史雄截流寧假檝挂席自生風寮<lb/>
寀爭攀鷁魚龍亦避驄坐聞白雪唱翻入棹歌中<lb/>
　　萬山潭　　　　　　　　　　　孟浩然<lb/>
垂釣坐盤石水清心亦閒魚行潭樹下猿卧島藤間遊<lb/>
女昔解佩傳聞於此山求之不可得沿月棹歌還<lb/>
　　洞庭寄閻九　　　　　　　　　孟浩然<lb/>
洞庭秋正濶余欲泛歸船莫辨荆吳地惟餘水共天𣺌<lb/>
瀰江樹没合沓海潮連遲爾為舟檝相將濟巨川<lb/>
<pb n="KR2k0046_WYG_087-4b"/>
　　夜渡湘水　　　　　　　　　　孟浩然<lb/>
客行貪利涉夜裏渡湘川露氣聞芳杜歌聲識采蓮榜<lb/>
人投岸火漁子宿潭烟行旅時相問涔陽何處邊<lb/>
　　岳陽樓　　　　　　　　　　　孟浩然<lb/>
八月湖水平涵虛混太清氣蒸雲夢澤波撼岳陽城欲<lb/>
濟無舟楫端居恥聖明坐觀垂釣者徒有羨魚情<lb/>
　　與諸子登峴山　　　　　　　　孟浩然<lb/>
人事有代謝往來成古今江山畱勝蹟我輩復登臨水<lb/>
<pb n="KR2k0046_WYG_087-5a"/>
落魚梁淺天寒夢澤深羊公碑尚在讀罷淚沾襟<lb/>
　　峴山　　　　　　　　　　　　李　白<lb/>
訪古登峴首憑髙眺襄中天晴逺峯出水落寒沙空弄<lb/>
珠見游女醉酒懷山翁感嘆發秋興長松鳴夜風<lb/>
　　武昌懷古　　　　　　　　　　李　白<lb/>
清景南樓夜風流在武昌庾公愛秋月乘興坐匡床龍<lb/>
笛吹寒水天河落曉霜我心還不淺懷古醉餘觴<lb/>
　　岳陽樓　　　　　　　　　　　李　白<lb/>
<pb n="KR2k0046_WYG_087-5b"/>
樓觀岳陽盡川逈洞庭開鴈引歸心去山啣好月來雲<lb/>
間連下榻天上接行杯醉後凉風起吹人舞袖迴<lb/>
　　與賈舍人於龍興寺望㴩湖　　　李　白<lb/>
剪落青梧枝㴩湖坐可窺雨洗秋山淨林光淡碧滋水<lb/>
開明鏡轉雲繞畫屏移千古風流事名賢共此時<lb/>
　　至鴨欄驛登白馬磯訪裴侍御　　李　白<lb/>
側疊萬古石横為白馬磯亂流若電轉舉棹揚珠輝臨<lb/>
驛捲緹幕升堂接繡衣情親不避馬為我解霜威<lb/>
<pb n="KR2k0046_WYG_087-6a"/>
　　漢江臨泛　　　　　　　　　　王　維<lb/>
楚塞三湘接荆門九派通江流天地外山色有無中郡<lb/>
邑浮前浦波瀾動逺空襄陽好風日畱醉與山公<lb/>
　　送孟六歸襄陽　　　　　　　　王　維<lb/>
杜門不欲出久與世情疏以此為長策勸君歸舊廬醉<lb/>
歌田舍酒笑讀古人書好是一生事無勞獻子虛<lb/>
　　漢陽即事　　　　　　　　　　王　維<lb/>
楚國千里逺孰知方寸違春遊歡有客夕寢賦無衣江<lb/>
<pb n="KR2k0046_WYG_087-6b"/>
水帶冰緑桃花隨雨飛九歌有深意捐佩乃言歸<lb/>
　　與鮮于庻子泛漢江　　　　　　岑　參<lb/>
急管更須吹金杯莫遣遲酒光紅琥珀江色碧琉璃日<lb/>
影浮歸棹蘆花罥釣絲山公醉不醉問取葛强知<lb/>
　　峽隘　　　　　　　　　　　　杜　甫<lb/>
聞說江陵府雲沙靜𣺌然白魚如切玉朱橘不論錢水<lb/>
有逺湖樹人今何處船青山各在眼却望峽中天<lb/>
　　公安懷古　　　　　　　　　　杜　甫<lb/>
<pb n="KR2k0046_WYG_087-7a"/>
野曠呂䝉城江空蜀帝營寒天催日短風浪與雲平洒<lb/>
落君臣契飛騰戰伐名維舟倚前浦長嘯一含情<lb/>
　　泊岳陽城下　　　　　　　　　杜　甫<lb/>
江國踰千里山城僅百層岸風翻夕浪舟雪灑寒燈畱<lb/>
滯才難盡艱危氣益增圖南未可料變化有鯤鵬<lb/>
　　登岳陽樓　　　　　　　　　　杜　甫<lb/>
昔聞洞庭水今上岳陽樓吳楚東南坼乾坤日夜浮親<lb/>
朋無一字老病有孤舟戎馬關山北憑軒涕泗流<lb/>
<pb n="KR2k0046_WYG_087-7b"/>
　　陪裴使君登岳陽樓　　　　　　杜　甫<lb/>
湖濶兼雲霧樓孤屬晚晴禮加徐孺子詩接謝宣城雪<lb/>
岸叢梅發春泥百草生敢違漁父問從此更南征<lb/>
　　宿青草湖　　　　　　　　　　杜　甫<lb/>
洞庭猶在目青草續為名宿槳依農事郵籖報水程寒<lb/>
冰爭倚薄雲月遞㣲明湖雁雙雙起人來故北征<lb/>
　　宿白沙驛　　　　　　　　　　杜　甫<lb/>
水宿仍餘照人烟復此亭驛邊沙舊白湖外草新青萬<lb/>
<pb n="KR2k0046_WYG_087-8a"/>
象皆春氣孤槎自客星隨波無限月的的近南溟<lb/>
　　湘夫人祠　　　　　　　　　　杜　甫<lb/>
肅肅湘妃廟空墻碧水春蟲書玉佩蘚燕舞翠帷塵晩<lb/>
泊登汀樹㣲馨借渚蘋蒼梧恨不盡染淚在叢筠<lb/>
　　祠南夕望　　　　　　　　　　杜　甫<lb/>
百丈牽江色孤舟泛日斜興來猶杖屨目斷更雲沙山<lb/>
鬼迷春竹湘娥倚暮花湖南清絶地萬古一長嗟<lb/>
　　入喬口　　　　　　　　　　　杜　甫<lb/>
<pb n="KR2k0046_WYG_087-8b"/>
漠漠舊京逺遲遲歸路賒殘年傍水國落日對春華樹<lb/>
宻早蜂亂江泥輕燕斜賈生骨巳朽悽惻近長沙<lb/>
　　銅官渚守風　　　　　　　　　杜　甫<lb/>
不夜楚帆落避風湘渚間水耕先浸草春火更燒山早<lb/>
泊雲物晦逆行波浪慳飛來雙白鶴過去杳難攀<lb/>
　　雙楓浦　　　　　　　　　　　杜　甫<lb/>
輟棹青楓浦雙楓舊巳摧自驚衰謝力不道棟梁材浪<lb/>
足浮紗㡌皮須截錦苔江邊地有主暫借上天迴<lb/>
<pb n="KR2k0046_WYG_087-9a"/>
　　潭州送韋員外牧韶州　　　　　杜　甫<lb/>
炎海韶州牧風流漢署郎分符先令望同舍有輝光白<lb/>
首多年疾秋天昨夜凉洞庭無過雁書疏莫相忘<lb/>
　　潭州畱别杜員外院長　　　　　杜　甫<lb/>
江畔長沙驛相逢纜客船大名詩獨步小郡海西偏地<lb/>
濕愁飛鵩天炎畏站鳶去畱俱失意把臂共澘然<lb/>
　　江閣對雨有懷行營裴二端公　　杜　甫<lb/>
南紀風濤壯陰晴屢不分野流行地日江入度山雲層<lb/>
<pb n="KR2k0046_WYG_087-9b"/>
閣憑雷殷長空水面文雨來銅柱北應洗伏波軍<lb/>
　　早發湘潭寄員外院長　　　　　杜　甫<lb/>
北風昨夜雨江上早來凉楚岫千峯翠湘潭一葉黄故<lb/>
人湖外客白首尚為郎相憶無南雁何時有報章<lb/>
　　衡嶽訪巳公　　　　　　　　　杜　甫<lb/>
已公茅屋下可以賦新詩枕簟入林僻茶𤓰畱客遲江<lb/>
蓮摇白羽天棘蔓青絲空黍許詢輩難酬支遁詞<lb/>
　　耒陽舟中有懷盧侍御　　　　　杜　甫<lb/>
<pb n="KR2k0046_WYG_087-10a"/>
朔風吹桂水大雪夜紛紛暗度南樓月寒深北渚雲燭<lb/>
斜初近見舟重覺無聞不識山陰道聽雞更憶君<lb/>
　　衡州送李大夫七丈勉赴廣州　　杜　甫<lb/>
斧鉞下青冥樓船過洞庭北風隨爽氣南斗避文星日<lb/>
月籠中鳥乾坤水上萍王孫丈人行垂老見飄零<lb/>
　　湘中有懷　　　　　　　　　　張　謂<lb/>
八月洞庭秋瀟湘水北流還家萬里夢為客五更愁不<lb/>
用開書帙偏宜上酒樓故人京洛滿何日復同遊<lb/>
<pb n="KR2k0046_WYG_087-10b"/>
　　道林寺送莫侍御　　　　　　　張　謂<lb/>
何處堪畱客香林隔翠㣲薜蘿通驛騎山竹挂朝衣霜<lb/>
引臺烏集風驚塔雁飛飲茶勝飲酒聊以送將歸<lb/>
　　寄崔澧州　　　　　　　　　　張　謂<lb/>
共襆臺郎被俱牽郡守帷罰金殊往日鳴玉幸同時五<lb/>
馬來何晚雙魚贈巳遲江頭望鄉月無夜不相思<lb/>
　　玉泉寺　　　　　　　　　　　常　建<lb/>
清晨入古寺初日照髙林竹徑通幽處禪房花木深山<lb/>
<pb n="KR2k0046_WYG_087-11a"/>
光恱鳥性潭影空人心萬籟此俱寂惟聞鐘磬音<lb/>
　　移使鄂州次峴陽舘懷舊居　　　劉長卿<lb/>
多慚恩未報敢問路何長萬里通秋雁千峯共夕陽舊<lb/>
遊成逺道此去更違鄉草露空山裏朝朝滿客裳<lb/>
　　重陽日鄂城樓送屈突司直　　　劉長卿<lb/>
登高復送遠惆悵洞庭秋風景同前古雲山滿上游蒼<lb/>
蒼來暮雨淼淼逐寒流今日關中事蕭何共爾憂<lb/>
　　湘妃廟　　　　　　　　　　　劉長卿<lb/>
<pb n="KR2k0046_WYG_087-11b"/>
荒祠古木暗寂寂此江濆未作湘南雨知為何處雲苔<lb/>
痕斷珠履草色帶羅裙莫唱迎仙曲空山不可聞<lb/>
　　雨中過袁稷巴陵山居　　　　　劉長卿<lb/>
憐君洞庭上白髮向人垂積雨悲幽獨長江對别離牛<lb/>
羊歸故道鳥雀聚寒枝明發遙相望雲山不可知<lb/>
　　岳陽舘中望洞庭湖　　　　　　劉長卿<lb/>
萬古巴丘戍平湖此望長問人何淼淼愁暮更蒼蒼疊<lb/>
浪浮雲氣中流没太陽孤舟有歸客早晩達瀟湘<lb/>
<pb n="KR2k0046_WYG_087-12a"/>
　　寄郢州郎使君士元　　　　　　李嘉祐<lb/>
龍節知無事江城不掩扉詩傳過客遠書到故人稀坐<lb/>
嘯看潮起行春送雁歸望舒三五夜思盡謝元暉<lb/>
　　䝉泉　　　　　　　　　　　　李德裕<lb/>
兹泉由太潔終不蓄纎鱗到底清何益涵虚勢自貧明<lb/>
璣難秘彩美玉詎潛珍未及黄陂量滔滔豈有津<lb/>
　　江行次武昌縣　　　　　　　　盧　綸<lb/>
客寄五湖間扁舟往復還年年生白髮處處上青山去<lb/>
<pb n="KR2k0046_WYG_087-12b"/>
國空知遠安身竟不閑更悲江畔栁長是北人攀<lb/>
　　晚次巴陵　　　　　　　　　　李　端<lb/>
雪後栁條新巴陵城下人烹魚招水客載酒奠山神雲<lb/>
去低斑竹風來動白蘋不堪逢楚老日暮正江春<lb/>
　　雲夢故城秋望　　　　　　　　戎　昱<lb/>
故國惟墟在登臨想舊遊一朝人事變千載水空流夢<lb/>
渚鷗飛晚荆門樹色秋片雲凝不散遙掛望鄉愁<lb/>
　　春日遊僧院　　　　　　　　　戎　昱<lb/>
<pb n="KR2k0046_WYG_087-13a"/>
曾共劉諮議同時事道林與君相掩淚來客豈知心堦<lb/>
雪凌春積爐烟向瞑深依然舊童子相送出花陰<lb/>
　　潭州使院書情寄江夏賀蘭副端　戴叔倫<lb/>
雲雨一蕭散悠悠關復河俱從泛舟役近隔洞庭波春<lb/>
水去不盡秋風今又過無因得相見却恨寄書多<lb/>
　　過郴州　　　　　　　　　　　戴叔倫<lb/>
地盡江南戍山分桂北林火雲三月合石路九疑深暗<lb/>
谷隨風過危樓共鳥尋羇魂愁巳絶不復待猿吟<lb/>
<pb n="KR2k0046_WYG_087-13b"/>
　　次下牢　　　　　　　　　　　戴叔倫<lb/>
獨立荒亭上蕭蕭對晚風天高吳塞濶日落楚山空猿<lb/>
呌三聲斷江流一水通前程千萬里一夕宿巴東<lb/>
　　經巴東嶺　　　　　　　　　　戴叔倫<lb/>
巴山不可上徒馭亦徘徊舊棧欹難度朝雲濕未開瀑<lb/>
泉飛雪雨驚獸走風雷此去無停候征人幾日回<lb/>
　　攜謝山人至愚池　　　　　　　栁宗元<lb/>
新沐換輕幘曉池風霧清自諧塵外意況與幽人行霞<lb/>
<pb n="KR2k0046_WYG_087-14a"/>
散衆山過天高數雁鳴機心付當路聊適羲皇情<lb/>
　　同李二十八夜次襄城　　　　　韓　愈<lb/>
周楚仍連接川原乍屈盤雲垂天不暖塵漲雪猶乾印<lb/>
綬歸台室旌旗别將壇欲知迎候盛騎火萬星攢<lb/>
　　杪秋登江樓　　　　　　　　　李　賀<lb/>
平楚超寒色長沙猶未還世情何處淡湘水向人間空<lb/>
翠隠髙鳥夕陽歸遠山孤雲萬餘里惆悵洞庭間<lb/>
　　宿臨江驛　　　　　　　　　　張　籍<lb/>
<pb n="KR2k0046_WYG_087-14b"/>
楚驛南渡口夜深來客稀月明見潮上江静覺鷗飛旅<lb/>
宿今巳遠此行殊未歸離家久無信又聽𢷬寒衣<lb/>
　　湘中閒夜遣興　　　　　　　　朱慶餘<lb/>
釣艇同琴酒良宵背水濱風波不起處星月盡隨身浦<lb/>
逈湘烟捲林香嶽氣春誰知此中興寧羡五湖人<lb/>
　　送南陵李少府　　　　　　　　許　渾<lb/>
高人亦未閒來往楚雲間劍在心應壯書窮鬂已斑落<lb/>
帆秋水寺驅馬夕陽山明日南昌尉空齊又掩關<lb/>
<pb n="KR2k0046_WYG_087-15a"/>
　　賈誼宅　　　　　　　　　　　許　渾<lb/>
一謫長沙地三年嘆逐臣上書憂漢室作賦弔靈均舊<lb/>
宅愁荒草西風薦客蘋凄凉回首處不見洛陽人<lb/>
　　楚江懷古　　　　　　　　　　馬　戴<lb/>
露氣寒光集微陽下楚丘猿啼洞庭樹人在木蘭舟廣<lb/>
澤生明月蒼葭夾亂流雲中君不降竟夕自悲愁<lb/>
　　送客南遊　　　　　　　　　　馬　戴<lb/>
疑卜何山隠高秋指岳陽葦乾雲夢色橘熟洞庭香疎<lb/>
<pb n="KR2k0046_WYG_087-15b"/>
雨殘虹影回雲背鳥行靈均如可問一為哭清湘<lb/>
　　夜入湘中　　　　　　　　　　馬　戴<lb/>
洞庭人夜到孤棹入湘中露洗寒山遍波搖楚月空宻<lb/>
林飛暗狖廣澤發鳴鴻行旅揚帆者江分又不同<lb/>
　　送人赴湖南　　　　　　　　　李　頻<lb/>
關門鳥道中飛轉復乘驄暮雪離秦甸春雲入楚宫平<lb/>
蕪天共濶積水地多空使府懸帆待能消幾日風<lb/>
　　夜泊湘江　　　　　　　　　　于武陵<lb/>
<pb n="KR2k0046_WYG_087-16a"/>
北風吹楚樹此地獨先秋何事屈原恨不隨湘水流凉<lb/>
天生半月竟夕伴孤舟一作南行客無成空白頭<lb/>
　　又<lb/>
楚人歌竹枝遊子淚沾衣異國久為客寒宵頻夢歸一<lb/>
封書未達千樹葉皆飛南渡洞庭水更應消息稀<lb/>
　　湘遊有感　　　　　　　　　　于武陵<lb/>
杜陵無厚業不得駐車輪重到曾遊處多非舊主人東<lb/>
風千里樹西日一洲蘋又渡湘江水湘江水復春<lb/>
<pb n="KR2k0046_WYG_087-16b"/>
　　洞庭　　　　　　　　　　　　李羣玉<lb/>
楚色籠秋草秋風洗洞庭久霏生水寺初月落雲汀棹<lb/>
響來空濶漁歌去杳㝠欲浮東下艇一到斗牛津<lb/>
　　中秋維舟君山看月　　　　　　李羣玉<lb/>
汗漫鋪澄碧朦朧吐玉盤雨師清滓穢川伯掃波瀾氣<lb/>
射繁星滅光籠八表寒從來雲漲逈路上碧霄寛<lb/>
　　又<lb/>
熠燿遊何處蟾蜍食漸殘棹翻銀浪急林映白虹攢練<lb/>
<pb n="KR2k0046_WYG_087-17a"/>
影連河曉冰暉壓樹乾夜深高不動天上仰頭看<lb/>
　　送長沙韋明府之任　　　　　　李羣玉<lb/>
秋入長沙縣蕭條旅宦心烟波連桂水官舍映楓林雲<lb/>
日楚天暮沙汀白露深遙知訟庭裏佳政在鳴琴<lb/>
　　送友人歸嶽麓　　　　　　　　杜荀鶴<lb/>
家枕三湘岸門前即釣磯漁竿經歲别鶴髮亂時歸嶽<lb/>
靜無猿呌江春有燕飛平生書劍在莫便學忘機<lb/>
　　岳陽僧舍　　　　　　　　　　張　喬<lb/>
<pb n="KR2k0046_WYG_087-17b"/>
喜到重湖地孤舟横晩烟鷺啣魚入寺鴉接飯隨船松<lb/>
檜君山迥菰蒲夢澤連與師吟論處秋水浸遙天<lb/>
　　岳陽　　　　　　　　　　　　張　喬<lb/>
遠色岳陽樓湘帆數片愁竹風山上路沙月水中洲力<lb/>
學桑田廢思歸鬢髮秋功名如未立豈易狎汀鷗<lb/>
　　尋桃源　　　　　　　　　　　張　喬<lb/>
武陵春草齊花影隔澄溪路遠無人去山空有鳥啼水<lb/>
垂青靄斷松偃綠蘿低世上迷途客經兹盡不迷<lb/>
<pb n="KR2k0046_WYG_087-18a"/>
　　遊南嶽　　　　　　　　　　　張　喬<lb/>
入巖仙境清行盡復重行若得閑無事長來寄此生澗<lb/>
松閒易老籠燭晚生明一宿泉聲裏思鄉夢不成<lb/>
　　江行二首　　　　　　　　　　司空圖<lb/>
地濶分吳塞楓高映楚天迴塘春盡雨方響夜深船行<lb/>
紀添新夢覊愁甚往年何時京洛路馬上見人煙<lb/>
　　又<lb/>
初程風信好迴望失津樓日帶潮聲晚烟含楚色秋戍<lb/>
<pb n="KR2k0046_WYG_087-18b"/>
旗當遠客島樹轉驚鷗此去非名利孤帆任白頭<lb/>
　　洞庭　　　　　　　　　　　　許　棠<lb/>
驚波常不定半日鬂堪斑四顧疑無地中流忽有山鳥<lb/>
高常畏墜帆遠却如閑漁父前相引時歌浩𣺌間<lb/>
　　章華臺　　　　　　　　　　　韋　莊<lb/>
清瑟怨遙夜繞絃風雨哀孤燈聞楚角殘月下章臺芳<lb/>
草巳云暮故人殊未來鄉書不可寄秋雁又南回<lb/>
　　訪衡山廖凝山居　　　　　　　李建勳<lb/>
<pb n="KR2k0046_WYG_087-19a"/>
郢客相尋夜荒庭雪洒蒿虚堂看向曙吟坐共忘勞溪<lb/>
凍聲全減燈寒焰不高他人莫相笑未易㑹吾曹<lb/>
　　秋宿洞庭　　　　　　　　　　周　賀<lb/>
洞庭初下葉旅客不勝愁明月天涯夜青山江上秋一<lb/>
宵成白首萬里寄滄洲只被浮名繫寧無愧海鷗<lb/>
　　送楊嶽歸巴陵　　　　　　　　周　賀<lb/>
何處得鄉信告行當雨天人離京口日潮入岳陽船孤<lb/>
鳥背林色遠帆開浦烟悲君惟此别不肯話迴年<lb/>
<pb n="KR2k0046_WYG_087-19b"/>
　　湘妃怨　　　　　　　　　　　王貞白<lb/>
舜欲省蠻陬南巡非逸遊九山沉白日二女淚滄洲目<lb/>
極楚雲斷恨深湘水流至今聞鼓瑟咽絶不勝愁<lb/>
　　送客歸湖南　　　　　　　　　楊　凝<lb/>
湖南樹葉盡了了見潭州雨散今為别雪飛何處遊情<lb/>
來翻似醉淚迸不成流那向蕭條路緣湘黄竹愁<lb/>
　　巴陵村行　　　　　　　　　　姚　揆<lb/>
天淡雨初晴遊人恨不勝亂山啼蜀魄孤棹宿巴陵影<lb/>
<pb n="KR2k0046_WYG_087-20a"/>
射村橋栁光寒水寺燈能吟思故國窓外有魚罾<lb/>
　　岳陽樓　　　　　　　　　　　江　為<lb/>
倚樓高望極展轉念前途晩葉紅殘楚秋江碧入吳雲<lb/>
中來雁急天末去帆孤明月誰同我悠悠上帝都<lb/>
　　洞庭南舘　　　　　　　　　　張　祐<lb/>
一逕逗霜林朱欄遶碧岑地盤雲夢角山鎮洞庭心樹<lb/>
白看烟起沙紅見日沉還因此悲屈惆悵又行吟<lb/>
　　送友人歸武陵　　　　　　　　張　蠙<lb/>
<pb n="KR2k0046_WYG_087-20b"/>
聞近桃源住無村不是花戍旗招海客廟鼓集江鴉别<lb/>
島垂橙實閑田長荻花遊春未得意看即是離家<lb/>
　　送李山人住衡山　　　　　　　黄　滔<lb/>
漢渚往湘川乘流入遠天新秋無岸水明月有琴船露<lb/>
坐應通曉萍居恐隔年嶽峯千萬仞知上嘯猿巔<lb/>
　　寄衡嶽劉録事　　　　　　　　喻　鳧<lb/>
城西青鳥寺累夏𠻳寒泉今在提綱所應難掃石眠風<lb/>
沙榆塞迥波浪橘洲偏重整瀟湘棹心期更幾年<lb/>
<pb n="KR2k0046_WYG_087-21a"/>
　　寺居秋夜對雨有懐　　　　　　喻　鳧<lb/>
修修復雭雭黄葉此時飛隠几客吟斷隣房僧話稀鴿<lb/>
寒棲樹定螢濕在窓㣲即事瀟湘渚漁翁披草衣<lb/>
　　送衡州薛從事　　　　　　　　鄭　巢<lb/>
吟去望雙旌滄洲晚氣清遙分高岳色亂出遠蟬聲楚<lb/>
霽雲連寺湘寒浪浸城孤猿不可聽一任白髭生<lb/>
　　湖南草堂讀書招李少府　　　　釋皎然<lb/>
削去僧中事南池便隠居為憐松子夀還讀道家書藥<lb/>
<pb n="KR2k0046_WYG_087-21b"/>
院常無客茶罇獨對余有時招送吏來飯野中蔬<lb/>
　　湘州懷古　　　　　　　　　　釋清江<lb/>
瀟湘連汨羅復對九疑河浪勢屈原塜竹聲漁父歌地<lb/>
荒征騎少天暖浴禽多脉脉東流去古今可奈何<lb/>
　宋<lb/>
　　巴東驛秋日晚望　　　　　　　冦　凖<lb/>
楚驛獨閭望山村秋暮天數峯横夕照一笛起江船遺<lb/>
恨須言命㝠心漸學禪遲遲未回首深谷暗寒烟<lb/>
<pb n="KR2k0046_WYG_087-22a"/>
　　巴陵書事　　　　　　　　　　冦　凖<lb/>
鄉思終日有孤淡厭琴樽衆木侵山徑寒江逼縣門浪<lb/>
沉灘見脊雨過壁生痕憔悴悲蘭蕙因思楚屈原<lb/>
　　題巴陵寺　　　　　　　　　　冦　凖<lb/>
寺在啼猿外門開古澗涯山深㣲有徑樹老半無枝望<lb/>
遠雲常暝談空日漸移明朝余馬去還失白蓮期<lb/>
　　荆州三首　　　　　　　　　　蘇　軾<lb/>
遊人出三峽楚地盡平川北客隨南賈吳檣間蜀船江<lb/>
<pb n="KR2k0046_WYG_087-22b"/>
侵平野斷風捲白沙旋欲問興亡意重城自古堅<lb/>
　　又<lb/>
南方舊戰國慘澹意猶存慷慨因劉表凄凉為屈原廢<lb/>
城猶帶井古姓聚成村亦解觀形勝昇平不敢論<lb/>
　　又<lb/>
楚地濶無邊蒼茫萬頃連耕牛未常汗投種去如捐農<lb/>
事誰當勸民愚亦可憐平生事遊惰那得怨凶年<lb/>
　　岳陽　　　　　　　　　　　　張天啟<lb/>
<pb n="KR2k0046_WYG_087-23a"/>
天入平湖遠樓深納霽華青山藏福地碧樹記人家水<lb/>
落魚龍蟄風髙雁鶩斜古來形勝地何事憶長沙<lb/>
　　武陵道中　　　　　　　　　　唐　庚<lb/>
朝持漢使節暮作楚囚奔路入離騷國江通欵乃村垣<lb/>
墻知地濕草木驗冬温寂寞桃源路行人祗斷魂<lb/>
　　和張晉彥遊嶽麓　　　　　　　張　栻<lb/>
齋舫凌烟浦雲屏入畫圖日烘花炫晝風定水明湖布<lb/>
榖催春種提壺勸客酤湘中無限景賦咏繼三都<lb/>
<pb n="KR2k0046_WYG_087-23b"/>
　　陪黄秉仲渡湘飲嶽麓臺上分韻得長字<lb/>
　　　　　　　　　　　　　　　　張　栻<lb/>
支笻穿百級把酒問春光喬木依然在幽蘭祇自芳未<lb/>
嘗湘水滿要覺橘洲長暝色猶回首天涯話故鄉<lb/>
　　懷嶽麓　　　　　　　　　　　朱　子<lb/>
風月平生意江湖自在身年華供轉徙眼界得清新試<lb/>
問西山雨何如湘水春悠然一長嘯妙絶兩無倫<lb/>
　　祝融峯　　　　　　　　　　　僧佛印<lb/>
<pb n="KR2k0046_WYG_087-24a"/>
秋風吹柱杖直到祝融巔目極三千界肩摩尺五天扶<lb/>
桑暘谷畔青草洞庭邊雲氣無遮障分明在眼前<lb/>
　元<lb/>
　　雙清夜月　　　　　　　　　完顏思中<lb/>
古廟英靈在神光射九州亂山排萬叠一石砥中流野<lb/>
水雲邊寺夕陽霞外樓倚欄時一嘯不見故人舟<lb/>
　　登大别山　　　　　　　　　　薩天錫<lb/>
落日在平地蒼茫吳楚秋人隨孤鶴遠天共九江流風<lb/>
<pb n="KR2k0046_WYG_087-24b"/>
物登淮海樓船下鄂州凭高一登眺不盡古今愁<lb/>
　　南湖　　　　　　　　　　　　丁鶴年<lb/>
南浦幽棲地當門罨畫開青山入雲去白雨渡湖來石<lb/>
潤生龍氣川光媚蚌胎芙蕖三百頃何處着炎埃<lb/>
　明<lb/>
　　賦得滄浪送人之襄陽　　　　　楊士竒<lb/>
漢水帶襄城滄浪舊有名分符來五馬如練照雙旌濟<lb/>
涉思為楫聽歌想濯纓須令郡人說堪比使君清<lb/>
<pb n="KR2k0046_WYG_087-25a"/>
　　過蒲圻　　　　　　　　　　　何景明<lb/>
向晩蒲圻道遙聞雞犬喧斜陽入深巷疎雨過閒門縣<lb/>
市渾依水人烟只類村蕭條燈火夕沽酒共誰論<lb/>
　　送張司勳赴寶慶同知　　　　　高　啟<lb/>
乍出司勳幕還乘别駕車按圖猶漢地輸布或蠻家山<lb/>
熱蛇懸樹江晴鶴浴沙郡樓回首處北斗近京華<lb/>
　　岳陽樓　　　　　　　　　　　楊　基<lb/>
春色醉巴陵闌干落洞庭水吞三楚白雲接九疑青空<lb/>
<pb n="KR2k0046_WYG_087-25b"/>
濶魚龍舞娉婷帝子靈何人夜吹笛風急雨冥冥<lb/>
　　鄂渚　　　　　　　　　　　　邊　貢<lb/>
鄂渚維舟楫登高覽洞庭地連秋水白天入暮山青望<lb/>
闕瞻星斗懷人感鶺鴒漁歌向夕起嗚咽不堪聽<lb/>
　　温泉洞　　　　　　　　　　　羅洪先<lb/>
淡日天初曙晴烟逐馬來鳥啼山谷應雲出洞門開望<lb/>
闕心千里尋春酒一杯夕陽人影亂我亦看山回<lb/>
　　送王良醫之武岡　　　　　　　皇甫汸<lb/>
<pb n="KR2k0046_WYG_087-26a"/>
白髮㣲官在滄江别路長看星趨翼軫問水過沅湘采<lb/>
藥人千里聞猿淚幾行惟應鴻寶秘猶得傅淮王<lb/>
　　宿流河驛遇寶慶謝太守省　　　李東陽<lb/>
仰止懷先達相逢即舊知别離曾有贈舟檝本無期細<lb/>
雨春燈暗高歌暮閣悲從君問前路江海得吾師<lb/>
　　桃源　　　　　　　　　　　　鄒守愚<lb/>
風雨來清夜孤亭客思深誰為青眼客先寄白頭吟萬<lb/>
里瞻雲淚平生報國心驅車如有待莫惜此登臨<lb/>
<pb n="KR2k0046_WYG_087-26b"/>
　　遊武昌江龍盤磯寺　　　　　　王廷陳<lb/>
巨石表江心花宫傍太陰天寒龍卧穏雲迥鴈飛深棟<lb/>
宇飄明鏡汀洲響梵音慈航向夕渡轉覺戀祇林<lb/>
　　楚眺　　　　　　　　　　　　王廷陳<lb/>
眺迥臨高閣江湘萬里餘草邊雲夢獵花下武陵漁白<lb/>
日山川氣清秋水竹居仙踪同霸業消歇總愁予<lb/>
　　太和即事　　　　　　　　　　王世貞<lb/>
名出登封晩功存象帝先山疑鞭石就室似鑿空懸有<lb/>
<pb n="KR2k0046_WYG_087-27a"/>
壑難窺地無峯不刺天所遊疑夢境回首即茫然<lb/>
　　送胡主事𣙜稅荆州　　　　　　唐順之<lb/>
南州饒齒革此去豈徒然言徴山海賦用助水衡錢井<lb/>
邑千金市江門百丈船錐刀未可筆寛大見君賢<lb/>
　　暮投方廣寺宿　　　　　　　　張居正<lb/>
白雲處處滿行子暮何棲不辨幽林色惟聞飢鳥啼虚<lb/>
巖映靈籟人語隔前溪夜宿莊嚴境明珠照客遲<lb/>
　　過雲溪驛　　　　　　　　　　毛伯温<lb/>
<pb n="KR2k0046_WYG_087-27b"/>
匹馬雲溪道郵亭行復行野橋春水急茅店午烟清暖<lb/>
日纔舒栁輕風數囀鶯古來淳朴地健婦把犁耕<lb/>
　　君山夜望　　　　　　　　　　楊一鵬<lb/>
湘山竒絶處夜色靜娟娟老蚌含明月青螺吐暮烟難<lb/>
分星與火莫辨水連天欵乃歌何樂遙知是刺船<lb/>
　　長沙郡中西樓　　　　　　　　鄒統魯<lb/>
覽勝登高嶺乘危俯大川泉聲懸夜月石氣散朝烟好<lb/>
日遊人屐長風估客船故人詩句滿流水應朱絃<lb/>
<pb n="KR2k0046_WYG_087-28a"/>
　　巴東雨　　　　　　　　　　　陳文燭<lb/>
山閣吹秋雨鄉心此倍生百泉飛樹杪一夜走江聲歴<lb/>
盡石山險傳聞前路平明朝叱馭去繚繞望新晴<lb/>
　　遊洪山　　　　　　　　　　　袁中道<lb/>
醒却穠華夢來為冷石遊紆迴緣綠嶂枕藉見紅樓雪<lb/>
影江天靜林烟沙渚浮倚闌神頓爽信矣癖山丘<lb/>
　　九日登中郎沙市宅上三層樓　　袁中道<lb/>
滿眼傷心處誰能上此樓林煙迷蜀道帆影識吳舟峴<lb/>
<pb n="KR2k0046_WYG_087-28b"/>
北人何在江南草又秋茱萸空到手欲插淚先流<lb/>
　　章臺寺和小修韻　　　　　　　袁宏道<lb/>
飛塵冷冷消人語隔烟遙雨洗青畦道風薰白芷苖竹<lb/>
深存廢碣僧老話前朝霸業荒殘盡虚名只細腰<lb/>
　　雪中投宿招隠寺　　　　　　　袁宏道<lb/>
下馬歴巑岏晶晶四壁寒山門雲占斷佛舍雨澆殘茶<lb/>
好臨泉試松宜帶雪看軒窓無一可辜負此峯巒<lb/>
　　又<lb/>
<pb n="KR2k0046_WYG_087-29a"/>
細數高低嶺閒詢遠近鄉山烟隨澗出松火隔林香雪<lb/>
冷苔莓殿雲封蘿薜墻里門通德近誰與闢荒凉<lb/>
　　過恨這關　　　　　　　　　　熊廷弼<lb/>
兩年關上路三度病中過衰為沙塲早愁緣世網多逐<lb/>
臣甘糞土舉國誤風波涕淚三朝事馳驅敢恤他<lb/>
　　龍陽縣　　　　　　　　　　　楊嗣昌<lb/>
僦船牽岸住燈火向城孤井邑黄龍置圖經白杳湖隔<lb/>
溪連理度殘夜竹枝無不測巴邱水皇皇衆所趨<lb/>
<pb n="KR2k0046_WYG_087-29b"/>
　　黄牛寺　　　　　　　　　　　雷思霈<lb/>
為雨為雲峽三朝三暮山禹書空屢鑿宋敕錦猶斑初<lb/>
月流江外晴霞落照間汲泉深澗入烹茗覺僧閒<lb/>
　　登神鼎閣　　　　　　　　　　王穉登<lb/>
昔從汾水得今自楚原登建閣藏神物題詩紀瑞徴辨<lb/>
銘周鳥字問地漢陽興易表三公象因之頌彥升<lb/>
　　又中秋劉近城攜酒龍湖　　　　余　表<lb/>
舉網澄潭下凭欄看得魚誰將從事酒一問子雲廬水<lb/>
<pb n="KR2k0046_WYG_087-30a"/>
白沙鷗淨天空木葉疎中秋今夜月爾我共躊躇<lb/>
皇清<lb/>
　　送畢十臣還蘄水　　　　　　　吳偉業<lb/>
　得失歸時輩如君總不然共知三徑志早定十年前<lb/>
　舊業先疇廢家風素德傳蕭條書一卷重上故鄉船<lb/>
　　黄鶴樓　　　　　　　　　　　劉子壯<lb/>
　晴川與黄鶴氣勢遙縱横静見水聲合空疑山勢爭<lb/>
　三洲秋色遠萬樹午風清帆影中流去遙遙江漢情<lb/>
<pb n="KR2k0046_WYG_087-30b"/>
　　蕭園獨坐喜孫中立至　　　　　熊伯龍<lb/>
　城市烽烟後謀棲景易幽徑荒無洒掃客至任淹畱<lb/>
　飲覺頻來好棋因屢北休商飈何太促麻葛一聲秋<lb/>
　　西山喜雨和韻　　　　　　　　王追騏<lb/>
　拂簟有㣲凉樓西山影蒼新泉鳴九曲幽夢繞三湘<lb/>
　静識風雲氣徐飄翰墨香竹林清興好餘得幾人狂<lb/>
　　其二<lb/>
　松閣偏宜暑羣賢到上方雅知官舍靜忽愛水雲長<lb/>
<pb n="KR2k0046_WYG_087-31a"/>
　聽雨添瀟灑看山接混茫獨憐憔悴叟高卧咏滄浪<lb/>
　　朱陵洞<hi>在石鼔書院後</hi>　　　　　　　　夏光沅<lb/>
　不有神仙宅應忘旅客愁城煙烘樹杪湘水盪山頭<lb/>
　日薄千溪雨陰深六月秋坐消塵事淨葵扇自風流<lb/>
　　元佑宫　　　　　　　　　　　葉　封<lb/>
　琳宫古縣基碧瓦尚參差地接潛龍邸門當養鶴池<lb/>
　云誰種瑤草無路夢瓊枝丹閣憑虚處天風不斷吹<lb/>
　　仲春署中偶咏　　　　　　　　方象璜<lb/>
<pb n="KR2k0046_WYG_087-31b"/>
　江自三川下平分百里洲築堤將望歲禦水動防秋<lb/>
　取用皆蘆荻生涯半釣舟登高時寓目泛泛似浮鷗<lb/>
　　過富池　　　　　　　　　　　汪國濚<lb/>
　漫覺孤帆疾難舒倦眼看霜生千樹紫月照一江寒<lb/>
　漸逺鄉心失頻遊客緒寛空山餘霸烈寄意此綸竿<lb/>
　　洞庭二首　　　　　　　　　　金德嘉<lb/>
　空濛疑太古溟涬入虚無漠漠黄陵廟茫茫青草湖<lb/>
　星躔從水濶鳥影際天孤一夕安能賦瀟湘渾畫圖<lb/>
<pb n="KR2k0046_WYG_087-32a"/>
　　又<lb/>
　雲夢為襟帶君山一羽毛五行偏積水二氣漭生濤<lb/>
　煙雨湘靈瑟風雷楚國騷凉秋應漸涸臨眺尚滔滔<lb/>
　　永州道中示易無晝　　　　　　王　岱<lb/>
　松影碧搖搖無風亦自濤寒花隨澗落細路入峯高<lb/>
　雲動低依客烟深逺唱樵嶽青九面外此地足誅茆<lb/>
　　岳陽樓望洞庭　　　　　　　　陳公禄<lb/>
　縱目真寥濶樓觀近日邊下臨猶有地空外恐無天<lb/>
<pb n="KR2k0046_WYG_087-32b"/>
　雲夢蒸餘氣瀟湘見古烟置身縹緲際萬頃總茫然<lb/>
　　道士洑午泊　　　　　　　　　陳大章<lb/>
　斷壁千尋立盤渦百折旋懸崖何代寺草市數家烟<lb/>
　斫鱠從漁父占風信長年忽驚潭面黑疑是毒龍涎<lb/>
　　富池　　　　　　　　　　　　陳大章<lb/>
　錦纜英風舊荒祠古汊餘雅兵工接食烏鬼慣銜魚<lb/>
　就岸時酤酒看山不廢書五峯如有意縹緲襲雲裾<lb/>
　　棘院古松十首　　　　　　　　王士俊<lb/>
<pb n="KR2k0046_WYG_087-33a"/>
　何人曾手種含意在其間深鎖院中院如藏山外山<lb/>
　青雲引鐵幹白雪鍊蒼顏祇許栖鸞鶴凡禽那得攀<lb/>
　　其二<lb/>
　俯視千章木亭亭逼廣寒却疑仙桂影都作老龍蟠<lb/>
　百尺凌雲起孤根拔地看青蔥常不改三載集羣鸞<lb/>
　　其三<lb/>
　多士雲蒸地虬枝古色蒼滋培新雨露閱歴幾氷霜<lb/>
　造物存真鑒無言秖自芳公門薄桃李誰共歲寒香<lb/>
<pb n="KR2k0046_WYG_087-33b"/>
　　其四<lb/>
　一自離邱壑形完天亦全韶華不與競搖落獨爭妍<lb/>
　勁節餘盤錯韜光享大年風塵物色外相賞在雲烟<lb/>
　　其五<lb/>
　物以知希貴良材不易逢靈根信有托生意總無窮<lb/>
　老氣横牛斗疎濤挾雨風文光相映藉鱗甲好騰空<lb/>
　　其六<lb/>
　不種梧桐樹鳳凰靈境開人情思擇木天意在因材<lb/>
<pb n="KR2k0046_WYG_087-34a"/>
　太白吟詩興元暉作賦才秋飈驚乍起筆底海潮來<lb/>
　　其七<lb/>
　却愛蒼髯叟常叅翰墨場此心含太古凡卉不同香<lb/>
　矗起雲霄動光依日月長衆皆瞻特立不礙及肩墻<lb/>
　　其八<lb/>
　豈肯誇秦爵寧教入楚辭鬱蟠人所見根柢復誰知<lb/>
　歘作蛟螭勢凝如虎豹姿頂烟吾未敢空自問松滋<lb/>
　　其九<lb/>
<pb n="KR2k0046_WYG_087-34b"/>
　畢宏與韋偃難畫此槎枒若擬加題品居然一大家<lb/>
　上林探杏蕋左掖詠梨花南國青袍客誰將梁棟誇<lb/>
　　其十<lb/>
　史尊百木長文誦萬年枝上有太平雀下看飛節芝<lb/>
　仙家勤服食神物好扶持颺拜還稱夀長賡天保詩<lb/>
　　辰溪道中　　　　　　　　　　趙宏恩<lb/>
　仗節西來路千峯擁翠衾病鴉箋月浪醉葉夢雲岑<lb/>
　秋老灘聲晩霜澄泡影深蠻烟偷入畫倦眼認山陰<lb/>
<pb n="KR2k0046_WYG_087-35a"/>
　　澴川八景　　　　　　　　　　涂天相<lb/>
　　琴堂槐蔭<lb/>
　揮絃堂上理堂下結重陰老榦方成蓋孫枝又作林<lb/>
　雷風全未剝日月總相尋為問南柯守曾聞流水音<lb/>
　　泮沼荷香<lb/>
　數仞宫墻裏沿池遶穗雲一橋通泗水兩序列皇墳<lb/>
　紳笏聯鞀鐸芙蕖漾藻芹三千七十後若箇與斯文<lb/>
　　程臺夜月<lb/>
<pb n="KR2k0046_WYG_087-35b"/>
　名賢經此地絃誦有餘聲月色縹緗映花光筆研清<lb/>
　湖天同一眺臺榭巳三更風教誰司者能無懷古情<lb/>
　　董塜春雲<lb/>
　晴雲四面集至孝動天人宰樹朝栖鶴穹臺夜宿驎<lb/>
　笠簔騰舞拜冠蓋肅精神不盡董湖水潺潺日夕聞<lb/>
　　西湖酒館<lb/>
　一灣湖水綠蕩漾酒旗飄老嫗今安在當壚别見招<lb/>
　爭畱學士帶漫解相公貂更有㣲行客酩然度此橋<lb/>
<pb n="KR2k0046_WYG_087-36a"/>
　　北涇漁歌<lb/>
　萬頃烟濤裏時聽欵乃歌水肥魚競上氷合網偏多<lb/>
　晩唱窮彭蠡朝歈盪楚渦漁家天與樂樵牧未能過<lb/>
　　雙峯瀑布<lb/>
　兩山嵐氣合瀑勢似潮懸海立千尋石雲飛萬壑泉<lb/>
　虬龍濡沫遠苔蘚著花妍澤潤生民處寧知二頃田<lb/>
　　嵏嶺横屏<lb/>
　竚立雙峯頂峻山拱作屏古松堪入畫怪石遠浮青<lb/>
<pb n="KR2k0046_WYG_087-36b"/>
　萬壑縫攢璧千巖錦錯星好書天保頌覆以九如亭<lb/>
　　漢上曉烟　　　　　　　　　　張叔珽<lb/>
　曉烟生水次春樹兩崖平古屋炊初動鄰舟雞尚鳴<lb/>
　青惟畱遠墖白不上髙城莫漫看圖畫余真畫裏行<lb/>
　<lb/>
　<lb/>
　<lb/>
　湖廣通志卷八十七<lb/>
</p>
<p>
</p>
  </div>
</body>
</text>
</TEI>
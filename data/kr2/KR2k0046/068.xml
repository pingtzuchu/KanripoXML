<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻六十八</head> <lb/>
    <p>
<pb n="KR2k0046_WYG_068-1a"/>
欽定四庫全書<lb/>
　湖廣通志巻六十八<lb/>
　　列女志<lb/>
黄州府<lb/>
　宋韓秀妻李氏黄梅人宣和末秀久客汴姑老病劇<lb/>
　氏泣禱天懇醫調治姑愈益盡孝養姑語人曰吾今<lb/>
　九十三吾媳亦六十老矣吾子有若無也吾非媳何<lb/>
　賴哉<hi>郡志</hi>
<pb n="KR2k0046_WYG_068-1b"/>
　元趙政二妻武氏蘄水人年二十二夫卒家貧守節<lb/>
　事舅姑尤謹事聞旌表<hi>舊通志</hi>
　蒲烈女麻城人邑吏蒲汴女年二十六為紅巾賊所<lb/>
　執欲汚之女紿以隨我至山橋下靜處賊謂為然比<lb/>
　至女潛拔簪刺其一目賊伏地衆賊追刃之罵不絶<lb/>
　口死<lb/>
　張氏二烈女蘄州人父任總管長女年三十一次女<lb/>
　年二十九俱未適人至正辛卯寇逼蘄二女與父相<lb/>
<pb n="KR2k0046_WYG_068-2a"/>
　失乃相語曰我世宦之家豈可被賊辱乎即挽手赴<lb/>
　蓮花池死<lb/>
　伏貞女黄梅人少許聘未婚而夫亡女誓不嫁以養<lb/>
　父母嘗為母吮疽里人號曰孝女<hi>以上舊通志</hi>
　明熊谷真妻魏氏　知縣呉受妻胡氏　熊拳妻呉<lb/>
　氏黄岡人魏年二十四夫亡攜幼子拳依父家紡績<lb/>
　自給拳長娶呉受女生子官受官童會拳歿於五開<lb/>
　衞戍所衞攝取官受補伍時呉受妻胡氏亦早寡依<lb/>
<pb n="KR2k0046_WYG_068-2b"/>
　女於是三孀日夕抱幼孤而泣呉私計曰兒獨應伍<lb/>
　兒必亡我隨兒往姑與母皆年老無託亦必亡乃買<lb/>
　舟兼程赴京陳情太祖詔有司體勘得實魏胡以節<lb/>
　旌呉以孝義無雙旌竝復其家後官童子仁博學有<lb/>
　文名<hi>舊通志</hi>
　李富妻項氏黄岡人正德中為流賊徐彥明所刦氏<lb/>
　紿賊防閑少疎投江死<lb/>
　劉烈女黄岡人父負薪為活正德間流賊過黄見女<lb/>
<pb n="KR2k0046_WYG_068-3a"/>
　欲亂之女紿賊請為飾粧賊置女舟中伺不為備投<lb/>
　江死<lb/>
　進士余文瑞妻周氏黄岡人夫卒氏嘔血不食面垢<lb/>
　髪結以夫衣舄為衾枕母死亦不歸偶婢曝其衣誤<lb/>
　雜男子衣中立焚之<hi>以上舊通志</hi>
　劉鵬妻盧氏明一統志黄岡人夫卒痛哭嘔血遂自<lb/>
　縊死嘉靖中旌<lb/>
　杜鈺妻樊氏黄岡人鈺弟鏞溺於江鈺赴救俱死氏<lb/>
<pb n="KR2k0046_WYG_068-3b"/>
　年二十九攜幼孤迎屍殯於堂慟不欲生喪畢語其<lb/>
　子曰兒長不須我矣因不食而死<hi>舊通志</hi>
　張烈女未詳何許人嘉靖間父挈居團風鎮工詩其<lb/>
　父先有所許已而悔故來徙有富商謀娶父許之女<lb/>
　曰兩髦何在遂至此乎引刀自剄遺詩云摇落林居<lb/>
　風日清黄花白露客心驚頗傳信美非吾土郤憶飄<lb/>
　零即此生隱几晝曛飛海嶼杖藜秋色醉山城年華<lb/>
　轉換俱陳跡底事猶牽世上名<lb/>
<pb n="KR2k0046_WYG_068-4a"/>
　倪天瑞妻劉氏黄岡人年二十夫歿撫孤子士觀入<lb/>
　庠觀授徒養母備至萬厯中以節孝竝旌<lb/>
　舉人盧靜妻方氏黄岡人副都御史方任妹年二十<lb/>
　四孀居事舅姑以篤孝稱守節七十二年萬厯二十<lb/>
　三年建坊旌表<lb/>
　進士奚世亮繼妻王氏黄岡人都察院都事廷儒女<lb/>
　世亮殉興化之難時氏年二十有三苦節七十餘年<lb/>
　年九十四卒後封恭人以節婦服忠臣寵命萬厯間<lb/>
<pb n="KR2k0046_WYG_068-4b"/>
　三蒙存問賜建坊竝祔世亮之諭葬<lb/>
　生員王追宣妻汪氏黄岡人夫亡無子弱齡苦節年<lb/>
　六十餘卒事聞旌表<lb/>
　生員曹銓妻盧氏黄岡人年二十二夫歿撫棺哀慟<lb/>
　夜自縊以救甦撫遺孤勤劬萬狀偶鄰媼以微言吮<lb/>
　之氏剪髪齧指唾媼面不再見年七十五卒萬厯三<lb/>
　十六年建坊旌之<lb/>
　韋體亨妻周氏黄岡人生子石麟方幼亨疾篤指老<lb/>
<pb n="KR2k0046_WYG_068-5a"/>
　母幼子瞪目視之俄卒氏奉姑孝謹撫石麟䌟纑佐<lb/>
　讀登萬厯戊戍進士封安人三十五年建坊旌表<lb/>
　徐某妻汪氏黄岡人萬厯四十二年御史題請疏云<lb/>
　十九歲于歸未及期而良人早世二十年守志不移時<lb/>
　而姑舅雙亡建坊旌表<lb/>
　於伯貴妻熊氏　舉人於廷諍繼妻張氏黄岡人伯<lb/>
　貴早卒熊苦節五十餘年夀八十孫廷諍亦早卒張<lb/>
　年二十四孀居四十年奉㫖建坊賜額曰完名全節<lb/>
<pb n="KR2k0046_WYG_068-5b"/>
　<hi>以上舊通志</hi>
　賈爟妻袁氏黄岡人適爟二年而爟逝遺一女氏攜<lb/>
　歸依父以居茹素飲水清苦萬狀卒年六十有六<hi>郡志</hi>
　袁文仕妻王氏　袁希詩妻何氏黄岡人王適仕甫<lb/>
　二年仕以兄寃代刑斃杖下舅姑年老遺孤希詩僅<lb/>
　閱月王苦節至年八十神宗三十二年以太后輔佑<lb/>
　恩勤下詔搜求民間節婦有司以王應王病篤媳何<lb/>
　氏刲股救之又四年乃卒何亦以孝獲旌<hi>舊通志</hi>
<pb n="KR2k0046_WYG_068-6a"/>
　樊玉衝妻余氏黄岡人樊兩令商城崑山氏相之以<lb/>
　亷著及樊歿家貧菽水奉姑得其懽心苦節四十餘<lb/>
　年立從子維孝為嗣天啟中詔以亷貞雙美旌之<lb/>
　牛某妻陶氏黄州衛指揮牛可耕母也娠三月而夫<lb/>
　故及生可耕至年十五材而貧陶指耕幼所坐敗草<lb/>
　蓆謂之曰此中有金一錠今可取為北上資襲祖職<lb/>
　矣後耕生四子長若齡懐宗丁丑進士官御史陶且<lb/>
　百歳疏請旌表<lb/>
<pb n="KR2k0046_WYG_068-6b"/>
　王相妻李氏黄岡人年二十而寡子崇擢僅三歳斷<lb/>
　髪茹荼勤家教子以孫用予貴受封竝旌表<lb/>
　於倫妻朱氏黄岡人隨父任萬安縣聞母死廢飲食<lb/>
　哭泣五日而卒其地祠祀之<lb/>
　鄭一魯妻宋氏黄岡人鄭省父蜀中還至巫峽溺死<lb/>
　氏年二十一聞訃觸墻幾斃孀居撫孤衣粗麻足不<lb/>
　越閫歴五十三年卒<lb/>
　杜瓊芳妻杜氏黄岡人年二十餘夫卒撫孤以節終<lb/>
<pb n="KR2k0046_WYG_068-7a"/>
　王封帶妻杜氏黄岡人年二十夫卒無子日夕嗚咽<lb/>
　柩側不食死<lb/>
　曹獻甫妻胡氏黄岡人年二十二夫歿撫孤守節子<lb/>
　尋夭母與兄弟欲更嫁之誓死不變伶仃紡績年七<lb/>
　十二卒<lb/>
　王箕繼妻何氏黄岡人年二十夫歿子鳯閣在襁褓<lb/>
　依前子鳯陽以居苦節四十八年卒<lb/>
　張懐橘妻屠氏黄岡人年二十五喪夫家極貧更值<lb/>
<pb n="KR2k0046_WYG_068-7b"/>
　荒亂兩子繼歿孑然無依汲水負薪以自給年逾七<lb/>
　十卒<lb/>
　舉人曾齊賢妻余氏黄岡人年十九夫卒撫二子苦<lb/>
　節五十年大學士姚明恭疏請旌之<lb/>
　黄榜開妻蔡氏　黄文宗妻鄧氏黄岡人蔡年二十<lb/>
　夫死守遺孤文宗長娶媳鄧氏逾年文宗復故生遺<lb/>
　腹子燕裔姑婦共撫之以雙節稱<lb/>
　何髙甫妻陳氏黄岡人年十九夫歿遺腹生女相依<lb/>
<pb n="KR2k0046_WYG_068-8a"/>
　終身<lb/>
　陶烈女名足黄岡陶成芝女年十四許聘朱廷傑傑<lb/>
　死女欲徃奠父母堅止之涕泣竟日自縊死<lb/>
　汪繼周妻王氏黄岡人年二十三夫死無出將以死<lb/>
　殉家人持之乃終喪閉處一室僅留牖納饘粥年六<lb/>
　十病劇且死始開關治後事焉<lb/>
　林廷妻陳氏黄岡人明經少松女嫻習詩禮年十七<lb/>
　適廷未逾年廷病劇製木主授氏而卒氏自縊家人<lb/>
<pb n="KR2k0046_WYG_068-8b"/>
　壊户解救遂血貫雙眸至年五十病且死為棺自題<lb/>
　曰復主廬遺命與主俱瘞其故篋中有横江詞云日<lb/>
　落孤㠶盡江流片石微千秋明白水不逐海風吹蓋<lb/>
　自謂也然生前無一字示人<lb/>
　余貞女黄岡余君儒女未嫁而夫夭有熊宦購之女<lb/>
　毁容矢志紡績自給依父母終其身<lb/>
　秦一才繼妻杜氏滇大理人一才倅大理雲龍州娶<lb/>
　為繼室氏年僅十八一才且艾無子或慮其不能偕<lb/>
<pb n="KR2k0046_WYG_068-9a"/>
　老氏曰縁定矣不能偕老獨不能偕死乎未幾一才<lb/>
　自滇歸黄岡屬其族弟繼宗為首丘之願一才卒氏<lb/>
　請繼宗為治兩棺繼宗如其請氏服斬衰答弔客拜<lb/>
　曰吾不欲客謂先夫無子也自藝自紡成布以散婢<lb/>
　僕三年喪畢服酖以殉蓋初嫁時所攜之鴆也血盈<lb/>
　盈漬五官猶自拂拭不假他手臨絶乃令加故褖衣<lb/>
　於衫上<lb/>
　宋蒙妾余氏黄岡人蒙卒氏年二十四無出嫡劉舉<lb/>
<pb n="KR2k0046_WYG_068-9b"/>
　子女各一劉竟改適氏獨誓死撫嫡子廷琦及女皆<lb/>
　底成立居恒勤儉操家稍積資輙置産為乆逺計壼<lb/>
　政嚴肅即家人親族無敢窺内門者臨歿謂子女曰<lb/>
　吾無他囑惟欲汝等作上流人爾時年五十四<lb/>
　余大銁妻欽氏　王朝文妻陳氏　蕭酇侯妻王氏<lb/>
　黄正存妻王氏　熊行之妻李氏　邱九囿妻劉氏<lb/>
　周升岐妻王氏　吳茂兌妻汪氏　熊爾興妻吳氏<lb/>
　汪晨妻趙氏俱黄岡人年少守節撫孤以終<lb/>
<pb n="KR2k0046_WYG_068-10a"/>
　曾祿妻吳氏　魏璋妻邱氏　陶以憲妻王氏俱黄<lb/>
　岡人年少守節撫遺孤養姑舅終身不易<lb/>
　張凌雲妻何氏　程彭時妻阮氏俱黄岡人年二十<lb/>
　餘夫死家貧無子孝養公姑拮据送終窮老以歿<lb/>
　徐天初妻李氏黄岡人年二十七夫死守節課子斐<lb/>
　雯次第入庠獻賊陷城被執勒氏為爨不屈死斐以<lb/>
　身殉詳見孝子傳<lb/>
　張問逹妻李氏黄岡人年二十一夫卒奇貧苦節獻<lb/>
<pb n="KR2k0046_WYG_068-10b"/>
　賊陷城投井死<lb/>
　王二林妻屠氏黄岡人流賊陷城被執罵不絶口引<lb/>
　頸受戮屍彌月不壊<lb/>
　李君實妻王氏黄岡人遇流賊欲汚之不從乃先屠<lb/>
　其姑舅及夫氏不為屈賊猶無意殺氏氏奪刀自刎<lb/>
　死<lb/>
　吳周封妻曾氏黄岡人性介不茍言笑勤紡績佐夫<lb/>
　誦讀不繼則典簪珥無難色及流㓂亂為賊所得瞋<lb/>
<pb n="KR2k0046_WYG_068-11a"/>
　目詬詈不屈賊未忍殺氏度不能脫抱七歳女奔赴<lb/>
　賊所焚廬舍火中膚髪立燼賊義之拾其骨褁以白<lb/>
　絹瘞之再拜而去<lb/>
　黄正逺妻蕭氏黄岡人罵流賊見殺事聞獲旌<lb/>
　團風鎮烈女黄岡人逸其姓明季獻賊破團風婦登<lb/>
　樓避賊賊招之不下焚其樓婦掌痕殷然頽牆間過<lb/>
　者徃徃指目之<lb/>
　舉人王一翥妻樊氏黄岡人獻賊破黄州氏被掠至<lb/>
<pb n="KR2k0046_WYG_068-11b"/>
　三江口賊逼之罵曰我天下名士妻爾敢辱我賊問<lb/>
　姓氏曰吾夫黄岡王子雲也賊笑曰名士有何官職<lb/>
　氏曰却不作賊乘間躍入江死<lb/>
　倉厰烈婦黄岡人不知姓氏獻賊破黄州殺人盈城<lb/>
　黄岡李拱祝走伏城外糧倉下見賊以行縢牽一美<lb/>
　婦至坐倉畔石砌上年二十餘抱半歳許兒賊解牽<lb/>
　求歡婦怒罵之脅之以刃罵益厲復置刃婉求之終<lb/>
　不屈賊怒斬之首墜五六步脰血洒濺身猶抱兒端<lb/>
<pb n="KR2k0046_WYG_068-12a"/>
　坐不仆<lb/>
　朱日灝妻李氏黄岡人遇流賊不屈投竝阜觜湖中<lb/>
　死四日浮出顔色如生黄岡志載流㓂之亂即易氏<lb/>
　一族女烈凡十有二人如郭氏姊妹同死陶氏抱姑<lb/>
　以死尤烈<lb/>
　知縣王欽濓繼妻陳氏　舉人王承啟妻杜氏黄岡<lb/>
　人陳年二十七夫歿撫孤承啟舉於鄉復夭與媳杜<lb/>
　氏撫孫懋徳茹荼飲泣四十餘年懋徳成康熈壬戌<lb/>
<pb n="KR2k0046_WYG_068-12b"/>
　進士<hi>以上舊通志</hi>
　陳貞女黄岡人知縣陳相道女通論語許聘汪二南<lb/>
　未字二南卒女毁容誓不再聘父母嘉其志製斬衰<lb/>
　歸汪承服苫塊於二南靈右者三年年五十七卒<hi>郡志</hi>
　同知奚祿詒妻王氏黄岡人通孝經及楊慎史談獻<lb/>
　賊破城隨夫避亂於大台之駕虹山下夫為土賊石<lb/>
　可鼎刼去氏投江死惟八歳幼子在傍及夫脫難歸<lb/>
　已死十餘日矣後以夫貴封孺人<lb/>
<pb n="KR2k0046_WYG_068-13a"/>
　生員劉晉運妻杜氏黄岡人年二十三夫死子隆譽<lb/>
　尚在襁褓忍死撫育時訛傳有富室求婚氏引刀自<lb/>
　刎因救得免艱辛苦守以終<lb/>
　王追騋妻程氏黄岡人獻賊破城逃竄於武湖舟邸<lb/>
　騋病歿氏年二十八三孤各隨乳母未審存亡氏脱<lb/>
　簪珥倩人渉險訪求既而皆得扶櫬赴鄉莊依外戚<lb/>
　居焉苦節四十二年長子之鯨登順治庚子賢書<lb/>
　杜應芳妻樊氏黄岡人年七十獻賊破城氏白髪皤<lb/>
<pb n="KR2k0046_WYG_068-13b"/>
　皤坐堂上賊亦不欲加害會見眷屬受侮乃正色大<lb/>
　罵遂被殺<hi>以上郡志</hi>
　甘原禮妻王氏明一統志蘄水人年二十六夫卒孀<lb/>
　居五十三年洪武中旌<lb/>
　生員田祿妻黄氏蘄水人夫早卒氏貧苦自勵誓死<lb/>
　不渝<hi>舊通志</hi>
　李渭妻潘氏蘄水人夫死守節撫六月遺孤歴五十<lb/>
　九年卒<lb/>
<pb n="KR2k0046_WYG_068-14a"/>
　劉永釗妻呂氏蘄水人夫早卒父母欲奪其志引刀<lb/>
　破面誓以死守厯五十八年事聞旌表<lb/>
　周道妻胡氏蘄水人年二十夫歿撫孤五十年以完<lb/>
　節終<lb/>
　周鳴復繼妻楊氏蘄水人年十九夫卒撫前妻子延<lb/>
　祚如己出孝事舅姑至老不衰<lb/>
　汪弼繼妻胡氏　妾楊氏蘄水人胡年二十三夫卒<lb/>
　妾楊氏遺腹生男兩人誓死共守織絍自給事孀姑<lb/>
<pb n="KR2k0046_WYG_068-14b"/>
　以孝聞<lb/>
　王仲謨妻楊氏蘄水人年十七夫卒斷髪自誓敬事<lb/>
　二姑撫幼子以完節終<lb/>
　郭廷庠妻羅氏蘄水人年二十八夫歿家貧撫二子<lb/>
　親操井臼織絍以養舅姑年六十八卒孫士望萬厯<lb/>
　癸卯解元官祠部請㫖建坊<lb/>
　李黄妻程氏蘄水人年二十五夫亡遺一女甫七月<lb/>
　守節至八十九終<lb/>
<pb n="KR2k0046_WYG_068-15a"/>
　張存貴妻鄧氏蘄水人家貧早寡翁年九十病篤無<lb/>
　從得藥乃齋沐禱天割股以進一服而蘓氏年七十<lb/>
　二卒<lb/>
　蔡寵妻何氏蘄水人年十八生男僅百日夫故守節<lb/>
　五十九年卒<lb/>
　徐尚國妻楊氏蘄水人年十八夫亡遺腹生子鉉撫<lb/>
　之成立姑病割股以救萬厯中旌<lb/>
　周鳴洛妻劉氏蘄水人年二十夫卒子延甲方三歳<lb/>
<pb n="KR2k0046_WYG_068-15b"/>
　次尚襁褓苦節四十餘年延甲及其孫俱膺鄉薦<lb/>
　周延祚妻楊氏蘄水人年十九夫卒無子父母欲奪<lb/>
　嫁之不得苦節以終<lb/>
　舉人易文訓妻鄭氏　易文誥妻李氏蘄水人文訓<lb/>
　會試卒於京鄭喪𦵏祭祀悉按家禮舉行訓弟誥娶<lb/>
　李氏誥卒子偲生八月家甚貧誓死苦守人稱雙節<lb/>
　袁正魁妻廖氏蘄水人年十八夫故撫襁褓孤至七<lb/>
　十六歳膺旌<lb/>
<pb n="KR2k0046_WYG_068-16a"/>
　李學妻潘氏蘄水人年二十一夫卒家貧撫從子以<lb/>
　終<lb/>
　程安國妻徐氏蘄水人夫暴病卒於張戚家氏慟絶<lb/>
　不飲食夫葬為兩壙虚一以自待悉檢什器與姑曰<lb/>
　媳不即死者為夫疾時特勞張君未謝故也頃之張<lb/>
　來弔氏備酒饌拜謝畢遽投夫墓側池水死時年十<lb/>
　七<lb/>
　楊伯亮妻湯氏蘄水人年十九夫歿子繼震未一週<lb/>
<pb n="KR2k0046_WYG_068-16b"/>
　苦節撫之入庠年七十五卒<lb/>
　華甲妻宋氏蘄水人年二十二夫卒苦節五十四年<lb/>
　李浹嗣妻畢氏蘄水人年二十七夫歿矢節撫孤六<lb/>
　十五歳卒<lb/>
　楊學浦妻蔡氏蘄水人年十八夫歿苦節五十年<lb/>
　王望民妻畢氏蘄水人年二十三夫故遺腹生子宗<lb/>
　竑辛勤撫育歴五十餘年目擊孫士廉逰泮<lb/>
　張邦恒妻孫氏蘄水人年二十五夫殁勵節撫幼子<lb/>
<pb n="KR2k0046_WYG_068-17a"/>
　五衡有成年五十卒<lb/>
　李新期妻申氏蘄水人夫死有土豪李豺强委禽焉<lb/>
　氏斷髪不從豺劈門縳至其家乃自縊死<lb/>
　王烈女蘄水人王論之女名夢貞筓而未嫁㑹論母<lb/>
　喪女翁及壻行奠讀祝有輕薄子嘲女屬目焉女聞<lb/>
　之曰女子義不受誣遂憤詈不食三日自縊死<lb/>
　詹某妻尚氏蘄水人流賊至不及避踞坐大呼曰死<lb/>
　即死耳不能向汝賊求生遂遇害<lb/>
<pb n="KR2k0046_WYG_068-17b"/>
　洗馬畈烈婦蘄水人不知姓名明末為兵所執不屈<lb/>
　兵剖其腹氏一手抱嬰兒一手捧腹使勿氣絶立以<lb/>
　待夫夫至以兒付之遂仆<lb/>
　何之旦妻李氏蘄水人為流賊所執奮嚙大罵賊怒<lb/>
　遍刺肌體無懼色斷其頸乃死時婢女來兒在側抱<lb/>
　李之稚女號哭不去賊奪女將殺之婢不與因伏地<lb/>
　以身翼之賊不能奪亂刺百餘創與女俱死<lb/>
　徐一三妻畢氏蘄水人流㓂執氏以威刦之氏抗聲<lb/>
<pb n="KR2k0046_WYG_068-18a"/>
　罵曰我夫若父兄皆何如人而為爾汚自已逹午罵<lb/>
　不絶口卒不能汚乃殺之<lb/>
　郭鞏妻柴氏蘄水人流㓂執而欲汚之氏曰余家累<lb/>
　世清徳安能從賊求生可速殺我賊就背砍之見肝<lb/>
　而死<lb/>
　郭琯虞妻吳氏武昌縣貢生吳如揆女流賊破寨殺<lb/>
　虞擄氏氏哭願與夫同死遂殺於虞屍旁<lb/>
　王靈妻孟氏蘄水人罵賊被殺邑令龔鼎孶為作表<lb/>
<pb n="KR2k0046_WYG_068-18b"/>
　異傳<lb/>
　南有祀妻李氏蘄水人流賊破寨氏被執促之上馬<lb/>
　厲聲大罵賊刺殺之<hi>以上舊通志</hi>
　李漳芳妻胡氏蘄水人漳卒氏年二十二子二齡誓<lb/>
　志守節家人待之少恩母家亦憗置不顧氏益憤勵<lb/>
　課子勤女工以老<lb/>
　程若沼繼妻袁氏蘄水人夫卒矢志居孀前室周氏<lb/>
　遺一孤氏撫愛之夫遺緒業不以私己子人稱其賢<lb/>
<pb n="KR2k0046_WYG_068-19a"/>
　<hi>以上郡志</hi>
　蔡應兆妻吳氏蘄水人夫以繼母奇嚴逼之自縊氏<lb/>
　年二十二痛心守死姑復强之他適氏百折不回憂<lb/>
　虞險阻厯三十年值獻賊屠城被執大罵為賊所殺<lb/>
　<hi>舊通志</hi>
　陶烈女羅田人正徳間被流賊所擄欲汚不從罵賊<lb/>
　而死<lb/>
　周錦妻李氏羅田人夫卒無子守節以終<lb/>
<pb n="KR2k0046_WYG_068-19b"/>
　姜尚忠妻周氏羅田人年十八夫死一子甫半歳氏<lb/>
　守節奉姑曲盡孝養姑病目晨昏扶持不懈<lb/>
　王必文妻許氏羅田人年十八歸王生子甫週歳夫<lb/>
　死誓不再適事翁姑以孝稱<lb/>
　劉烈女羅田人許字姚相未婚而相死鄰人張正位<lb/>
　與人爭娶速之訟女不從自縊死事聞旌表<lb/>
　程雲鵬妻張氏羅田人年十九生子升甫八月夫卒<lb/>
　杜門育孤其兄勸之改適氏憤激舉茶甌擊之孀居<lb/>
<pb n="KR2k0046_WYG_068-20a"/>
　五十餘年<lb/>
　黄綸妻徐氏羅田人年十七歸黄僅半月繼姑逐令<lb/>
　别居後生子可行六月而夫亡氏年十九姑欲奪其<lb/>
　志氏持刀刺媒乃止及姑疾侍湯藥惟謹居喪哀毁<lb/>
　盡禮子復夭氏辟纑傭菜以終其身<lb/>
　生員張鮝妻蔡氏羅田人年二十四歸張生子恒甫<lb/>
　四月夫死父母欲令再適氏斷髪焚柩前誓無他志<lb/>
　年八十卒<lb/>
<pb n="KR2k0046_WYG_068-20b"/>
　蕭玭妻胡氏羅田人年二十五夫歿撫週歳子繼美<lb/>
　孀居三十餘年夜夢玭邀之遂卒美洎孫譽皆領鄉<lb/>
　薦<lb/>
　張義妻徐氏　張美妻王氏羅田人義兄弟相繼歿<lb/>
　徐年二十三無嗣繼姑强之嫁誓死不從王年甫二<lb/>
　十有二子乃以一為義後娣姒同心白首完節<lb/>
　程祥妻徐氏羅田人年二十四夫殁氏以死守奉祖<lb/>
　姑盡孝撫遺孤仲仁成立年七十餘卒<lb/>
<pb n="KR2k0046_WYG_068-21a"/>
　王浥溪妻胡氏羅田人年二十二夫亡子必登尚幼<lb/>
　服闋姑令别嫁誓死不從年八十卒<lb/>
　余忠素妻聞氏羅田人姑病劇割股作糜食之而愈<lb/>
　王貞女羅田人父早喪諸弟俱幼女誓不嫁撫弟成<lb/>
　立年九十餘卒<lb/>
　生員胡效藎妻陳氏羅田人夫亡子一賓甫週守志<lb/>
　訓孤年七十四卒以子貴贈安人<lb/>
　余梧妻李氏羅田人年十八生子瑞才一歳夫卒氏<lb/>
<pb n="KR2k0046_WYG_068-21b"/>
　通孝經小學訓子成名年六十終事聞旌表<lb/>
　余文郁妻蕭氏羅田人年二十夫亡撫幼子一貫年<lb/>
　六十餘卒<lb/>
　王光宇妻胡氏羅田人年二十喪夫撫孤以老<lb/>
　胡晬然妻聞氏羅田人為流㓂所逼大罵不從賊怒<lb/>
　支解之<lb/>
　王烶妻胡氏羅田人被流賊擄竊其刀自刎<lb/>
　喻於義妻董氏羅田人聞流賊陷城即赴泮池死<lb/>
<pb n="KR2k0046_WYG_068-22a"/>
　蔡烈女羅田人諸生容逺女許聘余先覺陷於流賊<lb/>
　數日寧死不從被刺數十創而死<lb/>
　江文柱妻汪氏羅田人流賊擄其夫脅氏去氏請釋<lb/>
　夫乃從及夫行逺遂大罵激賊殺之<lb/>
　方應尊妻胡氏羅田人避兵於赤剝巖聞夫殞痛哭<lb/>
　投巖而死<hi>以上舊通志</hi>
　貢生胡誾然母熊氏羅田人年二十夫死遺腹生子<lb/>
　誾然氷雪之操厯四十餘年院道屢加旌奬<lb/>
<pb n="KR2k0046_WYG_068-22b"/>
　段喜樓妻楊氏羅田人年二十七子方三歳獻賊破<lb/>
　城夫被戮氏念遺孤在抱隨衆脱走矢志撫孤苦節<lb/>
　五十年卒<hi>以上郡志</hi>
　知縣劉漢妻張氏　女鸞山明一統志麻城人漢任<lb/>
　商水知縣流㓂至城陷張同女鸞山縊死正綂中旌<lb/>
　舉人周𢎞烈妻李氏麻城人年二十夫病願先死以<lb/>
　明志及夫危不食而死次日夫乃卒<hi>舊通志</hi>
　李文祥妻鄒氏麻城人夫謫死氏年僅三十苦節四<lb/>
<pb n="KR2k0046_WYG_068-23a"/>
　十餘載王世貞題其家曰一門七節萬里孤忠蓋氏<lb/>
　後一門繼者有六云<lb/>
　熊烈女麻城庠生幼學女也許聘劉康康遘疾且篤<lb/>
　女齧左股肉遺之為幼弟誤棄復刲寸許父母遣啖<lb/>
　康稍瘥閲月死女聞訃慟仆絶粒父母力救乃曰不<lb/>
　令我哭弔於劉終不生於是偕之徃觸棺毁裂是夜<lb/>
　再自縊姑救解泣諭之曰吾子未汝諧何必死女曰<lb/>
　兒食以股即事以身矣不死何歸舉家防益宻遂呼<lb/>
<pb n="KR2k0046_WYG_068-23b"/>
　父母與姑曰請許我伴姑孀終餘年姑喜諾女伴起<lb/>
　櫛沐拜康靈入室閉户撞撲破門視之則觸柱壁立<lb/>
　死矣御史舒鰲給以銀與康合窆事聞旌表復其家<lb/>
　周𢎞祚妻劉氏麻城人夫早死孀居三十餘年坐卧<lb/>
　一樓執翁姑喪盡禮以節孝聞<lb/>
　舉人周𢎞祁妻喻氏麻城人夫死以憂毁殉<lb/>
　劉文妻毛氏麻城人幼工詩年二十四夫殁矢志不<lb/>
　易潛心内典年逾八十卒事聞旌表<lb/>
<pb n="KR2k0046_WYG_068-24a"/>
　知州王寵麟繼妻李氏麻城人年二十夫卒子幼氏<lb/>
　哭泣不食經四十日而疾革豫戒家人置棺中勿封<lb/>
　殮族衆果蝟集欺凌遺孤氏從棺中言已知汝軰計<lb/>
　必出此也衆大慙去氏乃瞑目<lb/>
　董應長妻鄒氏麻城人夫死觸棺頭裂姑與母抱持<lb/>
　之勺水不入口者六日遂絶事聞旌表<lb/>
　王師妻李氏麻城人師卒氏年僅二十餘越兩月生<lb/>
　子山玉鄰媼勸以改適氏泣曰我此餘生與呱呱隨<lb/>
<pb n="KR2k0046_WYG_068-24b"/>
　分待盡而已其叔母亡遺一女晝夜哭氏更撫字之<lb/>
　尋鄰家火起氏撞地呼天同一老僕扛夫柩出柩輕<lb/>
　若神助自是家業盡焚饑寒益甚終無怨言呱呱者<lb/>
　能讀書且奉甘㫖無缺以壽終<lb/>
　葉振華妻余氏麻城人隨夫避流賊於斑竹園勢危<lb/>
　廹度不免遂自經夫解救數四抵暮乘夫不見縊樹<lb/>
　間死<hi>以上舊通志</hi>
　生員楊晉妻鄒氏　楊知數妻蔡氏麻城人晉有文<lb/>
<pb n="KR2k0046_WYG_068-25a"/>
　名早殀氏年二十六黄口三孤矢節撫之無何二子<lb/>
　繼亡僅季子知數娶蔡氏舉孫甫就塾而知數又夭<lb/>
　婦姑相依益勵氷霜數十年如一日<lb/>
　王埏春妻李氏麻城人土賊徐大元等乘亂殺埏春<lb/>
　父子祖孫五命氏奔控行緝盡破家貲計擒赴審報<lb/>
　部駢磔氏請得逆首祭於諸墓哀感路人遂服素茹<lb/>
　苦以終<lb/>
　生員戴崇禮妻董氏麻城人年二十偕夫避流㓂難<lb/>
<pb n="KR2k0046_WYG_068-25b"/>
　時生子曜甫六月餘授其乳母囑善攜之行至楊家<lb/>
　冲遇賊猝至賊擁上馬斷袖强行奮身躍入深塘死<lb/>
　<hi>以上郡志</hi>
　胡烈女名黑女黄安人正徳中流賊至兩河口被擄<lb/>
　女不從賊令羣婦宻誘之女曰可死不可辱乃截其<lb/>
　足趾復截手指不從如初賊怒剉之<hi>舊通志</hi>
　耿大賓妻彭氏黄安人年二十六夫卒撫孤至六十<lb/>
　六歳卒<lb/>
<pb n="KR2k0046_WYG_068-26a"/>
　王威妻張氏黄安人至孝苦節見三楚文獻錄詳孝<lb/>
　子志王威傳<lb/>
　王惠妻黄氏黄安人年二十四夫亡舉子甫週歳屏<lb/>
　居一室䌟織以撫其孤病不用醫曰嫌其診也亦不<lb/>
　用禱曰天年果盡得早從夫於地下足矣年八十二<lb/>
　終<lb/>
　蔡純仁妻張氏　蔡純信妻徐氏黄安人張年十八<lb/>
　夫死舅姑廹嫁之氏引刀割耳塞户以居奉主床頭<lb/>
<pb n="KR2k0046_WYG_068-26b"/>
　蚤暮哭越數歳㓂掠鄉村舉家走遁棄氏不顧氏繫<lb/>
　組於頸懸梁據几以待囑其老婢曰盗苐入門即推<lb/>
　几令得速斃也盜過門不入遂獲免後純仁弟純信<lb/>
　亦早夭娣徐氏感之矢志與張同居死守諸叔奪其<lb/>
　產饔飱莫繼節操愈堅邑令聞而贍之及卒各與其<lb/>
　夫同穴<lb/>
　韓生玑妻王氏黄安人明末流㓂掠縣氏慮不測豫<lb/>
　置薙髪刀衣囊中已而遇賊不從慘死<lb/>
<pb n="KR2k0046_WYG_068-27a"/>
　張信妻周氏夫蚤逝茹苦守志歳荒常不舉火池上<lb/>
　有梨一株取其實炊食之終不向鄰人貸升斗其操<lb/>
　若此<lb/>
　某氏黄安人懷宗丙子經賊後有婦反縛於邑南彭<lb/>
　氏之庭柱慘不忍言而死卒莫知誰氏婦也<lb/>
　羅冠妻陳氏蘄州人甘貧守節永樂中旌<lb/>
　張烈女蘄州人正徳中霸州賊劉六等出秦淮漸逼<lb/>
　蘄州父文秀載妻女避江南大山磯窰中賊搜獲欲<lb/>
<pb n="KR2k0046_WYG_068-27b"/>
　汚之女罵不從竝其母邱氏被殱<lb/>
　易宗元妻潘氏蘄州人夫卒痛哭嘔血髪結不理撫<lb/>
　一歳子東初孀居六十五年有司以聞<hi>以上舊通志</hi>
　馬廷實妻劉氏明一統志蘄州人家貧績絍供姑年<lb/>
　二十夫死撫遺孤如駕為諸生復死孫甫三歳同媳<lb/>
　潘氏撫之萬厯中旌<lb/>
　周大權妻趙氏蘄州人年二十七夫死家貧遺孤祉<lb/>
　甫四月撫之有成孀居五十餘年<hi>舊通志</hi>
<pb n="KR2k0046_WYG_068-28a"/>
　曹行仁妻徐氏蘄州人年二十夫卒矢志奉姑家無<lb/>
　儋石人或憐而助之悉郤不受毁面嫠居六十餘年<lb/>
　生員楊杲妻劉氏　舉人楊芳妻田氏劉興國人員<lb/>
　外郎守愚之姊年二十八夫殁無子撫猶子芳為嗣<lb/>
　讀書舉於鄉亡何芳亦死媳田氏年少乏嗣勵志同<lb/>
　守劉年逾八十田年六十有三卒<lb/>
　陳溥妻呂氏清平衛人溥幼隨父從戎清平因娶氏<lb/>
　年甫十八生一子夫亡舅姑以老疾告還其家欲留<lb/>
<pb n="KR2k0046_WYG_068-28b"/>
　之氏誓與孤同死生歸蘄紡織事舅姑年八十三卒<lb/>
　張思清妻夏氏　晏文明妻傅氏蘄州人俱少寡無<lb/>
　子守節撫姪以終<lb/>
　張頤婁妻李氏蘄州人萬厯中以節旌<lb/>
　朱用謙妻黄氏蘄州人年二十二夫卒課孤子垓入<lb/>
　庠以完節終事聞旌表<lb/>
　王懋仁妻龎氏蘄州人御史王珙祖母以完節終懷<lb/>
　宗時珙陳狀下部議覆云守節節完撫孤孤立自青<lb/>
<pb n="KR2k0046_WYG_068-29a"/>
　春而白首以慈母而嚴師得㫖建坊<lb/>
　楊某妻翟氏蘄州人夫早卒事姑至孝姑病刲股以<lb/>
　救撫子權為諸生年六十餘卒<lb/>
　劉鉞妻顧氏蘄州人年十八適鉞僅八十日鉞以赴<lb/>
　童子試溺死暑甚屍潰氏抱之痛哭遺腹生子復殤<lb/>
　剪髪垢面苦節四十餘年後偕弟避亂卒於江寧姪<lb/>
　景星以喪歸祔於鉞墓事聞旌䘏<lb/>
　張忠祿妻廖氏蘄州人年二十一夫殁齧指誓守家<lb/>
<pb n="KR2k0046_WYG_068-29b"/>
　貧紡績養姑嘗盛暑為姑煑藥灼其一目姑歿葬祭<lb/>
　如禮撫二子成諸生年六十四卒<lb/>
　盧紱妻楊氏蘄州人獻賊燬城被擄賊欲負之氏紿<lb/>
　之曰我能行乃攜母朱氏行至火起處俱焚烈㷔中<lb/>
　死<lb/>
　盧震初妻袁氏蘄州人獻賊陷城氏度不能脱拜辭<lb/>
　兩世舅姑抱週歳子投井死時年二十二<lb/>
　王從禮妻陳氏蘄州人年十五適禮禮幼有痼疾氏<lb/>
<pb n="KR2k0046_WYG_068-30a"/>
　解奩裝佐藥餌凡八年禮卒奉舅姑教三子垂四十<lb/>
　年明末避流賊至武昌城破氏曰未亡人得死所矣<lb/>
　指庭前井謂兩子婦曰若軰有意乎二婦再拜先下<lb/>
　氏取婦帨履標之井幹乃投井俱死<hi>以上舊通志</hi>
　徐宗妻朱氏明一統志廣濟人年二十一守節至老<lb/>
　洪武中旌<lb/>
　何儀妻張氏明一統志廣濟人守節無玷正徳中旌<lb/>
　蔡永忠妻王氏廣濟人夫卒姑暨族人廹改嫁氏赴<lb/>
<pb n="KR2k0046_WYG_068-30b"/>
　水死族人惡之窆於水滸是歳大旱縣令徐愷為之<lb/>
　改葬雨隨降<hi>舊通志</hi>
　徐九叙妻張氏廣濟人年十九夫卒殮時裂鏡納其<lb/>
　半於棺誓無他志以節終<lb/>
　程啟妻查氏廣濟人年十九夫死守節至七十七歳<lb/>
　終<lb/>
　楊貞女名九姑廣濟人幼許聘雷某未醮而寡誓死<lb/>
　不再嫁父母怵之曰他日不終節當付之烈焰女泣<lb/>
<pb n="KR2k0046_WYG_068-31a"/>
　曰天若令予有夫雷郎當不夭因刺一目以見志年<lb/>
　九十六乃卒<lb/>
　呂芝蘭妻李氏廣濟人幼為父吮疽適呂又割股救<lb/>
　姑有司復其家<lb/>
　呂國珍妻劉氏　呂國瑶妻於氏廣濟人劉未嫁時<lb/>
　父母病前後割股飼之病皆愈及適呂姑有疾告其<lb/>
　夫割肉療之姑復痊夫弟瑶亦割股既而弟婦於氏<lb/>
　亦為姑割股焉<lb/>
<pb n="KR2k0046_WYG_068-31b"/>
　董傑妾李氏直𨽻人初傑攜嫡寓京生子松週歳復<lb/>
　娶氏月餘傑死嫡亦亡氏年二十家人欲奪其節乃<lb/>
　剪髮自誓煑糜哺孤出貲歸夫及嫡喪於濟撫松成<lb/>
　立事聞旌表<lb/>
　生員張鈍妻饒氏廣濟人年二十餘夫卒無子女守<lb/>
　節以終<lb/>
　胡燆妻邢氏　胡煥妻李氏　胡敏徳妻張氏俱廣<lb/>
　濟人邢早寡無子撫姪敏見苦節數十年事聞獲旌<lb/>
<pb n="KR2k0046_WYG_068-32a"/>
　燆族弟煥卒妻李年十九撫遺腹子敏徳為諸生復<lb/>
　早死媳張氏不忍棄姑亦撫姪以承夫祀<lb/>
　楊洪宇妻梅氏廣濟人年十九夫卒遺孤僅三月父<lb/>
　母欲奪其志氏以死自誓年五十卒<lb/>
　鍾聲純妻董氏　媳蕭氏廣濟人董年二十生子僅<lb/>
　一月夫亡孤長娶媳蕭氏舉孫而子又亡蕭侍姑四<lb/>
　十餘年董年八十九乃卒<lb/>
　胡乙丑妻張氏廣濟人年十八夫亡守節六十二載<lb/>
<pb n="KR2k0046_WYG_068-32b"/>
　胡烈女廣濟人許聘未及筓為繼母所誣投水死屍<lb/>
　浮出逆流而上衆咸寃之知縣夏可雷為白其事<lb/>
　饒欽覩妻劉氏廣濟人年二十二夫死守節四十餘<lb/>
　年獲旌<lb/>
　劉某妻張氏廣濟人舉人劉人表祖母年十九守節<lb/>
　九十一歳殁<lb/>
　翟斯岡妻張氏廣濟人割股救夫守節以歿<lb/>
　梁我集妻岳氏　程元遜妻彭氏　程希尹妻周氏<lb/>
<pb n="KR2k0046_WYG_068-33a"/>
　程元憲妻陳氏　程希契妻劉氏　程才妻童氏<lb/>
　張鞏基妻程氏俱廣濟人早寡苦節終身<lb/>
　楊啟顔妻王氏廣濟人夫病癰值流賊至氏侍側不<lb/>
　離賊抶其夫氏以身翼䕶賊掠之行見他婦皆縛置<lb/>
　馬上因紿賊曰吾何逃苐創重不勝再縛賊諾令乘<lb/>
　馬行十餘里躍入道旁塘中死越兩旬自塘直立面<lb/>
　色如生<lb/>
　潘龍躍妻唐氏　女巽大廣濟人唐隨夫避亂山谷<lb/>
<pb n="KR2k0046_WYG_068-33b"/>
　中流賊執之舉刃索金帛氏乞代夫死女巽大亦乞<lb/>
　免父死氏度不免遂躍於塘女從之賊愴然釋其夫<lb/>
　去<lb/>
　饒燮中妻張氏　饒起臣妻黄氏廣濟人左兵東下<lb/>
　張與媳黄氏俱為所執張詈賊以所佩小刀自殺黄<lb/>
　赴水死其子起臣被繫逃歸尋母故處亦悲號而死<lb/>
　田廣生妻張氏廣濟人避流賊入棘中賊牽之不出<lb/>
　遂倒拽之頭面被裂復被支解<lb/>
<pb n="KR2k0046_WYG_068-34a"/>
　劉仲霖妻胡氏廣濟人夫歿守節撫遺孤被流賊執<lb/>
　不從賊奪懐中兒拉殺之氏愈憤詈賊怒撞以巨梃<lb/>
　腦裂而死<lb/>
　周士龍妻費氏廣濟人從夫避流賊於山砦為賊所<lb/>
　執屢促夫去宻言曰女子死則死矣丈夫獨不見幾<lb/>
　乎士龍去賊殺之<lb/>
　呂彰羙妻胡氏廣濟人年十九夫喪撫孤為左兵所<lb/>
　執涕泣謂鄰婦曰吾死矣幸為我保此孤兒語訖赴<lb/>
<pb n="KR2k0046_WYG_068-34b"/>
　塘死鄰婦亦感激同死<lb/>
　馮如集妻龔氏廣濟人嘗割股愈繼姑病後被賊執<lb/>
　詭曰珍寳埋林中汝取之釋我可也指其處賊徃即<lb/>
　將所佩小刀自刺死<lb/>
　張氏二烈女廣濟人一名福媛舉人張伯瑜女隨父<lb/>
　避兵見執鞭之流血罵不絶聲遂被害有同族科甫<lb/>
　女亦被執賊趣使乘女遂乘馬畧不為介介者及至<lb/>
　門首投塘水死初兩女聞警即共誓不辱果踐其言<lb/>
<pb n="KR2k0046_WYG_068-35a"/>
　張烈女廣濟人父順早死女許聘未嫁流冦至解帶<lb/>
　自縊賊見而解蘇之女怒詈不從被殺至慘<lb/>
　許惟高妻江氏廣濟人遇叛卒百計不屈賊先割其<lb/>
　耳刃其背刳食其心乃死<lb/>
　向日啟妻施氏廣濟人小字蓉姑適向三年值流㓂<lb/>
　亂氏同夫逃避騎牛行至蘄水界泣語夫曰賊嗜殺<lb/>
　書生攜少婦能兩全乎君善自保勿顧我詰旦經大<lb/>
　池邊躍入死之向倉卒揮淚而去入蜀成都子孫繁<lb/>
<pb n="KR2k0046_WYG_068-35b"/>
　衍子廷賡丙子舉人任巴陵知縣<lb/>
　查文生妻王氏廣濟人姑病足不離牀褥氏扶持無<lb/>
　倦色流㓂至被執不從遂遇害<lb/>
　張成見妻劉氏廣濟人遇流賊罵不絶口賊怒殺之<lb/>
　黄伯常妻魯氏廣濟人被流賊執欲汚之怒罵不屈<lb/>
　亂刀裂屍死<lb/>
　朱邦樸妻曹氏廣濟人性淳篤事舅姑孝年三十無<lb/>
　子納妾於夫生一子值亂遇流賊不屈被殺<lb/>
<pb n="KR2k0046_WYG_068-36a"/>
　劉孟秩妻鄧氏廣濟人流㓂初至偕女昭避於縣北<lb/>
　事急投塘中賊廹之不起<lb/>
　張簡熈妻程氏廣濟人性極烈然事夫却婉順時舅<lb/>
　姑俱陷賊每涕泣悵望以不及奉事為憾及流賊至<lb/>
　同夫避深澗中賊搜得之乘間自溺死<lb/>
　王凝鼎妻張氏廣濟人避流㓂於殷衝寨寨破不為<lb/>
　賊屈投波絲洞巖下死月餘子秉鉞収歛面色如生<lb/>
　鉞後任貴州衛守備順治中贈恭人<lb/>
<pb n="KR2k0046_WYG_068-36b"/>
　鍾恒甫妻陳氏　饒全中妻梅氏　胡是恭妻饒氏<lb/>
　俱廣濟人遇流賊不辱罵詈被殺<lb/>
　饒牧夫妻劉氏　張明育妻徐氏　吳敏功妻王氏<lb/>
　楊齊聖妻劉氏　饒帝臣妻徐氏　吳敏師妻劉氏<lb/>
　俱廣濟人遇流賊投水死<hi>以上舊通志</hi>
　張鳯妻劉氏廣濟人鳯死氏年二十無嗣齧指慟誓<lb/>
　始終一節歴年八十<lb/>
　饒某妻吳氏廣濟人石蒼女幼慧適饒逾歳夫死抗<lb/>
<pb n="KR2k0046_WYG_068-37a"/>
　志守節舅姑不能奪長齋事佛明末隨母避賊山中<lb/>
　常懷利刃防不測迨遘疾自知不起囑叔睿從茶毘<lb/>
　法一日晨起盥沐更衣登輿正坐積薪中火起合掌<lb/>
　念佛而逝<hi>以上郡志</hi>
　馮永妻陳氏黄梅人永以綱運赴京溺死氏年二十<lb/>
　二聞訃水漿不入口者七日苦節至七十餘卒<hi>舊通志</hi>
　嚴高妻邢氏名聖貞黄梅人年二十五夫死守節以<lb/>
　終<lb/>
<pb n="KR2k0046_WYG_068-37b"/>
　陳氏黄梅人年十六夫與弟俱亡僅遺孤姪氏同娣<lb/>
　撫之一日盗至執孤將殺氏叩頭告曰一家之命懸<lb/>
　於此子幸以某代盗怒刺之血迸流不止乃捨去年<lb/>
　七十餘卒<lb/>
　胡鷞妻陳氏黄梅人年十七夫卒毁容誓守撫從子<lb/>
　為嗣苦節四十餘年<lb/>
　劉瑄妻周氏黄梅人年二十四夫故遺腹生子復夭<lb/>
　苦節以終<lb/>
<pb n="KR2k0046_WYG_068-38a"/>
　石元岱妻王氏黄梅人年二十二夫卒奉翁姑撫弱<lb/>
　子年至七十有盗入室舉家驚走氏獨危坐不去盗<lb/>
　執之問故曰先夫棄世囑毋踰此門今敢偷生以背<lb/>
　遺言乎盗義而釋之<lb/>
　李文明妻胡氏黄梅人年二十七夫死子殤僅一女<lb/>
　䥴誓夫墓門結廬於側植雙栢踰年為牧竪斷其左<lb/>
　二尺許氏跽而泣曰左夫道也奈何見折浹月左復<lb/>
　長與右齊人以為誠節所感<lb/>
<pb n="KR2k0046_WYG_068-38b"/>
　胡世松妻章氏黄梅人性純謹事舅姑極孝夫病侍<lb/>
　湯藥累年夫死守節年至一百有一歳<lb/>
　熊華夏妻汪氏黄梅人夫病危氏夜半籲天引刀割<lb/>
　左臂三寸許烹而進之逹旦家人見血痕滿地問氏<lb/>
　氏不言昏然痛絶逾月夫卒勉鞠弱子閱六載一日<lb/>
　忽大痛觸地嘔血數升而死<lb/>
　王作雨妻黎氏黄梅人年十八適雨生一子三歳雨<lb/>
　卒制滿人令去服氏曰吾服寧有盡期齊衰不改者<lb/>
<pb n="KR2k0046_WYG_068-39a"/>
　四十餘年<lb/>
　陳廷榮繼妻王氏黄梅人夫歿氏年二十撫前妻子<lb/>
　頤年慈愛無異己出卒年八十有六<lb/>
　黄若坤妻胡氏黄梅人年二十三夫歿養姑盡孝年<lb/>
　七十一卒<lb/>
　沈文澤妻潘氏黄梅人成婚十日夫亡毁容斷髪獨<lb/>
　處終身<lb/>
　石文顯妻周氏黄梅人年二十餘夫逝朝夕泣血未<lb/>
<pb n="KR2k0046_WYG_068-39b"/>
　及三年兩目俱盲厯四十餘年卒<lb/>
　梅亮中妻胡氏黄梅人年二十二夫死苦節事孀姑<lb/>
　向氏孝敬彌篤姑病焚香祝天割股飼之尋愈<lb/>
　石維錯妻黄氏黄梅人錯乃天閹氏相敬如賓錯亡<lb/>
　財產悉讓伯叔閉門矢節以盡餘年<lb/>
　王廷賓繼妻劉氏黄梅人年二十夫歿撫五歳孤兒<lb/>
　完節以終<lb/>
　瞿平妻李氏黄梅人年十八夫卒每日置夫衣冠書<lb/>
<pb n="KR2k0046_WYG_068-40a"/>
　籍於庭撫而哭之苦節六十餘年懷宗時建貞節坊<lb/>
　王聖臣妻洪氏黄梅人年十九夫卒扄閣自守閲二<lb/>
　十餘年流賊至氏隨父走觸城而死<lb/>
　曾偉妻石氏黄梅人獻賊陷城夫婦俱為所擄氏私<lb/>
　語夫曰我惟有死君其潛逃勿依我少頃賊逼上馬<lb/>
　氏投井賊復援之遂以頭觸石血流滿面罵不絶口<lb/>
　賊怒殺之<lb/>
　石一音妻梅氏黄梅人音為流㓂所執不屈被刃氏<lb/>
<pb n="KR2k0046_WYG_068-40b"/>
　聞痛哭投湖死<lb/>
　馮公甫妻商氏黄梅人氏及姑與夫竝為流賊所執<lb/>
　强氏從氏詐許焉迨脱姑與夫乃奔投烈火中死<lb/>
　嚴之恒妻陳氏黄梅人年十七夫卒僅一女苦節四<lb/>
　十八年左兵之亂攜其女投井死<lb/>
　洪烈女黄梅人諸生世寵女粗渉書史年甫及筓為<lb/>
　流賊所執道經烈燄投火死<hi>以上舊通志</hi>
　程太仲妻江氏黄梅人青年守節苦志不回卒年九<lb/>
<pb n="KR2k0046_WYG_068-41a"/>
　十九<lb/>
　程夢斗妻周氏黄梅人夫遭里中惡少窘辱以死氏<lb/>
　痛夫死非命白於有司又不忍暴夫屍讎黨止於坐<lb/>
　戍氏以寃未盡雪抱棺毁裂而殞<lb/>
　石研妻邢氏黄梅人年二十六夫死無子盡出私蓄<lb/>
　貲產還石諸昆獨處一室設夫主朝夕泣奠以月以<lb/>
　年如初禮誓死不渝<hi>以上郡志</hi>
皇清陳天球妻陶氏黄岡人年二十夫卒無子依孀姑<lb/>
<pb n="KR2k0046_WYG_068-41b"/>
　　張氏姒劉氏守節數十年<lb/>
　　金烈女黄岡李家渡漁人女許聘李氏次子病尩<lb/>
　　且矬李欲移長男配之金父母許諾女曰此何如<lb/>
　　事而可移易乎乃先婚期密縫周身衣為自盡計<lb/>
　　或曰若將投繯乎女曰女生不可見人死可令人<lb/>
　　舉其屍耶夜分啟户出追者尾之女疾奔大江投<lb/>
　　焉求屍三晝夜竟不可得<lb/>
　　吳之璜妻杜氏黄安人年二十四夫歿茹荼守志<lb/>
<pb n="KR2k0046_WYG_068-42a"/>
　　撫子應庚成庚戌進士<hi>以上舊通志</hi>
　　劉三重妻魏氏黄岡人年二十二夫亡無嗣刺一<lb/>
　　目自誓依兄子紡績為活厯四十餘年順治間廵<lb/>
　　按張疏請　旌表<lb/>
　　陶光先妻劉氏黄岡人年二十夫歿勤績奉姑茹<lb/>
　　荼撫子守節五十年順治九年　旌<lb/>
　　生員李春流妻梅氏麻城人年二十六夫歿遺二<lb/>
　　子辛勤敎育稍不循法即責之治家嚴肅内外無<lb/>
<pb n="KR2k0046_WYG_068-42b"/>
　　間言二子亦孝養備至長中黄名諸生次中素臺<lb/>
　　灣知縣康熈十年　旌<lb/>
　　盧堯臣妻匡氏黄安人夫歿守節教子爾慥舉丙<lb/>
　　午鄉試康熈十一年　旌<lb/>
　　周方旦妻蔡氏麻城人結褵一載夫病疽淹浥床<lb/>
　　蓆者四年屬纊日值氏生辰登樓雉經手揮其女<lb/>
　　曰汝可依外祖母勿戀我也先其夫刻許死遂同<lb/>
　　穴葬之康熈十九年　旌<lb/>
<pb n="KR2k0046_WYG_068-43a"/>
　　李本蓁妻何氏蘄州人年二十五夫亡撫孤坦及<lb/>
　　澤厚成名坦任趙州牧迎養氏服御素樸無異貧<lb/>
　　苦時卒年八十二封宜人康熈三十七年　旌<lb/>
　　生員羅銓妻李氏黄安人年二十八夫殁遺孤五<lb/>
　　歳舅姑衰且病氏力貧奉養教子勤學苦節三十<lb/>
　　四年康熈四十四年　旌<lb/>
　　陶宗澍妻彭氏黄安彭喆女幼許聘陶宗澍澍病<lb/>
　　癲不可治陶父請改盟氏引刀以拒家人勸之氏<lb/>
<pb n="KR2k0046_WYG_068-43b"/>
　　曰緣夫病而再字非人類也容予生誓為陶氏婦<lb/>
　　耳父知不可奪仍歸於陶扶持夫病寢處不寧者<lb/>
　　二載夫亡氏年十八誓死如初舅姑語以待養從<lb/>
　　之苦節三十三年康熈四十四年　旌<lb/>
　　張棠妻蕭氏黄安人年十六歸張五載夫歿遺孤<lb/>
　　孑然撫之奉舅姑以孝稱子炳彪登壬午賢書康<lb/>
　　熈四十七年　旌<lb/>
　　生員吳暐妻程氏黄安人夫染病性躁急人不敢<lb/>
<pb n="KR2k0046_WYG_068-44a"/>
　　近氏多方承順怒罵弗避夫卒撫孤成立有叔程<lb/>
　　某貧老無子氏典釵珥與納妾生二子苦節三十<lb/>
　　七載康熈五十三年　旌<lb/>
　　生員程翥妻郭氏黄安人年十九適程七載無所<lb/>
　　出勸夫納妾生子甫一歳夫卒姑老氏朝夕服侍<lb/>
　　不少離值夏逆變以子寄舅氏家依姑守夫柩教<lb/>
　　子殿邦入庠守令贈匾奬之康熈五十三年　旌<lb/>
　　監生彭菜妻程氏　生員彭啟籛妻盧氏黄安人<lb/>
<pb n="KR2k0046_WYG_068-44b"/>
　　菜病危以母老子幼為慮程引錐刺血滴其身曰<lb/>
　　君倘不諱妾血與君同葬留此身為生者計菜卒<lb/>
　　翦髪毁容竭力奉姑撫二子啟籛嗣籛為諸生啟<lb/>
　　籛娶盧氏未二載而亡盧感姑節操亦矢志守節<lb/>
　　立從子偉業為嗣程以康熈五十三年　旌<lb/>
　　何烈婦黄岡人為强暴所犯不從而死康熈五十<lb/>
　　四年　旌<lb/>
　　熊烈女黄梅人諸生兆呂女幼許字洪世訓子楠<lb/>
<pb n="KR2k0046_WYG_068-45a"/>
　　楠夭女年十五父母將别議婚女引刀自割其鼻<lb/>
　　父母知不可奪乃送歸洪與孀姑同居厯七十載<lb/>
　　如一日通判宋犖深嘉之贈以匾曰高行在室康<lb/>
　　熈五十四年　旌<lb/>
　　曹惕妻吳氏麻城人年十八夫卒無子立嗣子退<lb/>
　　一承夫祀苦節五十八年康熈五十六年　旌<lb/>
　　范貞女興國州同范愷女年十八許字蘄州國學<lb/>
　　生張士澦未娶而張卒女徃哭慟絶以救甦遂守<lb/>
<pb n="KR2k0046_WYG_068-45b"/>
　　志張宅事舅姑極孝謹撫嗣子槤入國學年五十<lb/>
　　三卒康熈五十六年　旌<lb/>
　　歐烈女黄岡人府胥彞臣女性端厚其兄教以孝<lb/>
　　經女史每誦貞烈事輙三復不厭許字廣濟諸生<lb/>
　　徐在𢎞子基盤聞盤病篤私憂不食及盤歿女遂<lb/>
　　自縊時年二十父母舁而合葬之康熈五十九年<lb/>
　旌<lb/>
　　生員徐時可妻江氏　徐梁年妻姚氏蘄水人江<lb/>
<pb n="KR2k0046_WYG_068-46a"/>
　　年二十一適徐生子梁年五歳夫卒撫梁年未弱<lb/>
　　冠為諸生復殀偕媳姚氏撫育諸孫倍嘗險阻卒<lb/>
　　全其志今子孫鄉㑹試成名者共四五人而遺腹<lb/>
　　子本<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>現任雲龍州牧咸以為累世苦節之報<lb/>
　　鄧顯竒妻劉氏黄岡人夫早喪二子俱幼遺腹舉<lb/>
　　第三子或欲奪其志氏截髪示之敬事公姑教育<lb/>
　　三子成立雍正元年　旌<lb/>
　　李又白妻徐氏黄岡人年十四歸李越四年夫亡<lb/>
<pb n="KR2k0046_WYG_068-46b"/>
　　矢志四十餘年訓遺孤孔瑞如嚴父遇娣姒和而<lb/>
　　有禮内外皆稱其賢雍正元年　旌<lb/>
　　張登翼妻龍氏蘄水人年十九夫卒舅姑俱老一<lb/>
　　子在襁褓家貧勤操作憂戚不形於色課子永綏<lb/>
　　為諸生年八十卒雍正元年　旌<lb/>
　　周有繼妻郭氏蘄水人夫早喪孝事舅姑教子廷<lb/>
　　徳有成苦節五十餘年雍正元年　旌<lb/>
　　高元哲繼妻張氏蘄水人年十九而寡未生子撫<lb/>
<pb n="KR2k0046_WYG_068-47a"/>
　　前室二子如己出年五十卒雍正元年　旌<lb/>
　　生員王嶅妻張氏黄安人夫早喪無子含歛後即<lb/>
　　閉戸自經家人排闥救甦自是移榻姑室姑病五<lb/>
　　載晨昏服事不知勞瘁撫從子為嗣夏逆亂母子<lb/>
　　數日未得食山水暴溢倉皇不及避所居室壁已<lb/>
　　仆忽立𩔖有神佑雍正元年　旌<lb/>
　　生員朱懋乾妻王氏廣濟人夫病篤割左臂和藥<lb/>
　　夫卒奉舅姑益謹姑病割右臂以進撫八月遺孤<lb/>
<pb n="KR2k0046_WYG_068-47b"/>
　　翼治由歳貢官兵部員外孫本績丙午舉人雍正<lb/>
　　元年　旌<lb/>
　　范彩雲妻吳氏蘄水人歳饑隨夫攜子女乞食至<lb/>
　　黄岡宿賀家㘭凉亭夫早出行乞子女汲水未歸<lb/>
　　樵子田士義過亭見氏抱小女獨處欲犯之大罵<lb/>
　　不從田以斧砍氏殺其小女氏創甚越五日而亡<lb/>
　　後田伏法雍正二年　旌<lb/>
　　張大綸妻王氏　孫婦程氏蘄州人王年二十四<lb/>
<pb n="KR2k0046_WYG_068-48a"/>
　　夫殁舅姑垂白二子翼軫俱幼誓死養老撫孤後<lb/>
　　次子及兩媳竝喪又撫諸孫孫媳程氏亦青年守<lb/>
　　節王苦節五十餘年雍正二年　旌<lb/>
　　戴三祝妻汪氏蘄水人年二十七夫亡舅姑未葬<lb/>
　　氏力舉三柩無缺禮幼通經史親教其子縉雲成<lb/>
　　明經述有先賢嘉訓垂為家範年八十四卒雍正<lb/>
　　三年　旌<lb/>
　　戴晉琮妻曾氏蘄水人年二十四夫病禱天求以<lb/>
<pb n="KR2k0046_WYG_068-48b"/>
　　身代及夫歿哀慟慘切每一哭即暈絶事公姑極<lb/>
　　孝敬撫孤成立雍正三年　旌<lb/>
　　戴起源妻梁氏蘄水人夫病年餘扶持無倦色夫<lb/>
　　卒遺腹生子忍死撫孤性至孝祖姑年老畏寒每<lb/>
　　晨必以身溫衣而進晩為薰被代覆俟安寢乃退<lb/>
　　飲食起居皆適其宜舅姑以是益愛之雍正三年<lb/>
　旌<lb/>
　　李之縉繼妻諸氏蘄州人幼穎慧通女史適李逾<lb/>
<pb n="KR2k0046_WYG_068-49a"/>
　　年生子生槃甫三月夫卒總理家政教前室二子<lb/>
　　桂采俱成名槃亦弱冠入庠氏年五十八卒雍正<lb/>
　　三年　旌<lb/>
　　李潤澤妻金氏廣濟金徳嘉女適蘄州李潤澤年<lb/>
　　二十七夫卒姑老子幼皆倚氏為存亡氏與姑同<lb/>
　　卧起承歡曲至撫子永芳為諸生康熈戊辰武昌<lb/>
　　兵譟氏適省母龍坪道梗不得歸遣永芳間道徃<lb/>
　　衛姑指佩刀曰即有急吾當自裁未幾難平幸無<lb/>
<pb n="KR2k0046_WYG_068-49b"/>
　　恙雍正三年　旌<lb/>
　　王琦妻熊氏蘄州人年二十八夫卒事姑孝撫子<lb/>
　　廷鉞廷鉉俱成名守節三十載雍正三年　旌<lb/>
　　陳既均妻錢氏蘄州人年二十適陳生二子覲文<lb/>
　　覲武夫卒姑欲奪其志不從守節以老雍正三年<lb/>
　旌<lb/>
　　梅春幹妻陳氏蘄州人夫早卒撫子希中入太學<lb/>
　　以節聞雍正三年　旌<lb/>
<pb n="KR2k0046_WYG_068-50a"/>
　　劉子杜妻王氏廣濟人年二十五夫卒六閲月遺<lb/>
　　腹生子乘事姑克盡婦道值歳歉或勸鬻僕以濟<lb/>
　　且可減食指氏不忍各遣歸宗守節五十九載雍<lb/>
　　正三年　旌<lb/>
　　宋正元繼妻邱氏黄岡人年二十三夫亡鞠前室<lb/>
　　子曲盡母道奉舅姑極孝孀居三十餘載足不踰<lb/>
　　閫閾雍正四年　旌<lb/>
　　生員邵之瑜妻方氏　監生邵先陟妻宋氏黄岡<lb/>
<pb n="KR2k0046_WYG_068-50b"/>
　　人方年十五適邵未一載夫歿撫遺腹子先陟入<lb/>
　　國學娶媳宋氏舉孫光祖甫五歳陟又逝宋時年<lb/>
　　二十五矢志奉姑撫子方以憂慟寢疾十七年宋<lb/>
　　百計調䕶獲壽終時之瑜尚未就窆拮据營葬二<lb/>
　　棺訓光祖弱冠入庠姑婦雙節雍正四年　旌<lb/>
　　王時聖妻陳氏黄岡人年二十六夫卒子道明甫<lb/>
　　七齡公姑俱八十餘伯氏老病無子女皆仰給於<lb/>
　　氏氏自啖糠粃奉甘㫖罔缺歳大旱斗米千錢食<lb/>
<pb n="KR2k0046_WYG_068-51a"/>
　　且盡子拾遺金一槖氏不啟視令覔還之鄰女從<lb/>
　　習女紅竊其父金托藏氏正色責遣之教子為明<lb/>
　　經值五旬不受子祝命具儀祭其夫哀泣若初喪<lb/>
　　年五十三病革子進湯藥不飲指所坐木榻曰吾<lb/>
　　苦守二十九年但對此不愧耳具湯沭著嫁時衣<lb/>
　　裳端坐而逝雍正四年　旌<lb/>
　　生員魏裕淵妻叚氏黄岡人年二十四夫歿遺孤<lb/>
　　永楷氏以姑衰子幼誓志苦守後姑以壽終子為<lb/>
<pb n="KR2k0046_WYG_068-51b"/>
　　國學生三孫林立卒年五十一雍正四年　旌<lb/>
　　程朝鼎妻易氏蘄水人年二十二夫故遺二女立<lb/>
　　從子為嗣苦節五十二年雍正四年　旌<lb/>
　　高啟疆妻南氏蘄水人年十八歸高未一載夫病<lb/>
　　篤謂氏曰汝有孕男女未知年少勿自苦也氏瀝<lb/>
　　血以誓夫死生子撫至十餘歳而殤氏觸柱幾死<lb/>
　　守節三十餘年雍正四年　旌<lb/>
　　生員朱世符妻秦氏羅田人年二十八夫卒值歳<lb/>
<pb n="KR2k0046_WYG_068-52a"/>
　　荒竭力具饌奉舅姑自食麥粥延師課子束修皆<lb/>
　　取給於紡績子文魯中甲辰鄉試雍正四年　旌<lb/>
　　生員江彭年妻孟氏黄安人年二十五夫亡奉兩<lb/>
　　世孀姑倍加敬愛歳連歉氏勤紡績供甘㫖自食<lb/>
　　薇蕨撫半歳孤極慈及長就傅則嚴課不稍姑息<lb/>
　　聞道旁有失母嬰兒収養之丐子凍將斃取綿救<lb/>
　　活其仁慈如此雍正四年　旌<lb/>
　　田逄聖妻熊氏　呂某妻田氏廣濟人熊氏年二<lb/>
<pb n="KR2k0046_WYG_068-52b"/>
　　十適田生子本文甫三歳夫病草謂氏曰吾病不<lb/>
　　起汝年少奈何氏取刀斷髪以示不二夫卒閉戸<lb/>
　　自經姑破壁救解未幾姑病氏禱天叩頭流血姑<lb/>
　　獲痊有女適呂僅月餘而婿亡亦守節二十餘年<lb/>
　　氏以雍正四年　旌<lb/>
　　張叔由妻陳氏廣濟人夫臨卒諄諄以七歳孤為<lb/>
　　托氏刺血誓曰敢懷二心天立誅之時祖姑與舅<lb/>
　　姑均未葬同夫柩力厝之教子佳璟成明經孫淳<lb/>
<pb n="KR2k0046_WYG_068-53a"/>
　　亦列諸生苦節四十三年卒雍正四年　旌<lb/>
　　陳萬鎰妻李氏黄梅人年二十七夫與舅同日病<lb/>
　　卒家僅數畝鬻以治喪姑衰二孤俱幼值歳荒氏<lb/>
　　織絍易米餉姑哺子自忍饑餓鄰婦勸其改適不<lb/>
　　應鄉里謂之耐餓節婦雍正四年　旌<lb/>
　　生員喻帝懐妻廖氏黄梅人夫病革謂氏曰吾子<lb/>
　　道父道均未盡惟汝任之氏泣諾夫歿孝養舅姑<lb/>
　　撫成二子雍正四年　旌<lb/>
<pb n="KR2k0046_WYG_068-53b"/>
　　生員劉樹玉妻胡氏　劉子山妻毛氏黄梅人樹<lb/>
　　玉早卒胡誓不他適撫養二子長子山入庠有文<lb/>
　　名復殀媳毛氏同姑守節胡以雍正四年　旌<lb/>
　　鄭可榮妻龍氏黄岡人夫早卒事舅姑以孝聞夏<lb/>
　　逆之亂舅病弗能起比里皆逃竄氏侍湯藥不忍<lb/>
　　離撫遺孤紫山為諸生見其友端士即喜為竭力<lb/>
　　供盤餐持家勤儉而好施姻戚貧乏者每賴周恤<lb/>
　　雍正五年　旌<lb/>
<pb n="KR2k0046_WYG_068-54a"/>
　　祝烈女黄安人許字程國泰泰逺出貿易于歸愆<lb/>
　　期有李亞言者啖其父以飲食謀娶之父諾詐令<lb/>
　　女同母徃視已嫁姊道經李門邀至家逼成婚女<lb/>
　　執不從自刎死附葬程氏祖塋雍正六年　旌<lb/>
　　生員周天柱妻劉氏黄梅人年二十六夫亡奉養<lb/>
　　舅姑教子炳相入庠苦節三十餘年雍正六年<lb/>
　　旌<lb/>
　　程侶瓊妻吳氏黄梅人年十九夫卒無子立伯氏<lb/>
<pb n="KR2k0046_WYG_068-54b"/>
　　子為嗣未幾伯氏夫婦俱亡遺三子氏撫之如已<lb/>
　　出守節三十四年雍正六年　旌<lb/>
　　陳位一妻熊氏黄岡人年二十夫亡無子事舅姑<lb/>
　　曲盡孝道舅姑卒未葬值夏逆亂所居一里河為<lb/>
　　徃來孔道人競逃匿氏獨依柩不去撫從子為嗣<lb/>
　　子歿又撫兩孫以勤儉自給時出餘資以周鄉里<lb/>
　　雍正七年　旌<lb/>
　　夏同霖妻蔡氏黄岡人夫早卒遺孤克倧甫週月<lb/>
<pb n="KR2k0046_WYG_068-55a"/>
　　未幾倧染病甚篤氏號泣暈絶越兩日乃甦曰吾<lb/>
　　兒生矣適見吾夫曰兒與汝相依為命今神祖憐<lb/>
　　汝兒可不藥愈巳而果差娣姒皆早寡氏勉以大<lb/>
　　義待諸從子若已出同居四十年内外和睦無間<lb/>
　　雍正七年　旌<lb/>
　　王漢杰妻張氏黄岡人夫早世誓志奉舅姑撫週<lb/>
　　歳孤楙蘭仰事俯畜勤苦為人所不堪而氏安之<lb/>
　　年五十四疾篤蘭刲股為羮以進復延三月乃卒<lb/>
<pb n="KR2k0046_WYG_068-55b"/>
　　蘭中康熈戊子副榜雍正八年　旌<lb/>
　　生員李元龍妻胡氏黄岡人年十四歸李夫以才<lb/>
　　幹見知總制蔡從征洞庭死於難兩孤俱幼氏遣<lb/>
　　僕李望扶櫬歸見血衣慟幾死懸之閨中日夜號<lb/>
　　哭因斷髪誓志長齋操持不憚勤苦性慈惠戚故<lb/>
　　鄉里有婚葬不能舉者助之長子槐太學生次崇<lb/>
　　義丁酉副榜雍正八年　旌<lb/>
　　生員周言宣妻王氏羅田人年二十夫歿父母憐<lb/>
<pb n="KR2k0046_WYG_068-56a"/>
　　其少令改適氏躍池覔死家人匍匐救之水清三<lb/>
　　日周姓家祠圮毁祠内古桂將凋氏捐貲重修桂<lb/>
　　復茂家畜二僕素為舅姑所恩舅姑歿釋為良民<lb/>
　　幼知書尃課二子長漢卿早卒次光渤國學生苦<lb/>
　　節四十四年雍正八年　旌<lb/>
　　周漢勲妻鄒氏　周重山妻龔氏羅田人鄒氏年<lb/>
　　十九夫病篤謂氏曰我死孀母孤兒惟汝是賴氏<lb/>
　　泣諾及卒誓以死守其姑老且病朝夕具漿啖之<lb/>
<pb n="KR2k0046_WYG_068-56b"/>
　　性慈惠鄰人呂姓者貧極以子鬻僧氏代贖還宗<lb/>
　　又助資為閔姓玉成婣事子重山早殀媳龔氏相<lb/>
　　依為命雍正八年　旌<lb/>
　　生員孫維巘妻樊氏黄岡人年二十四守節撫育<lb/>
　　孤孽義方教訓時山㓂竊發居民爭走匿氏舅姑<lb/>
　　未葬攜子守棺痛哭不忍離後歸窆有枯栢復榮<lb/>
　　之祥雍正九年　旌<lb/>
　　陳正芳妻吳氏蘄州人年十九適陳二子俱襁褓<lb/>
<pb n="KR2k0046_WYG_068-57a"/>
　　夫病篤氏囓指漬血夫掌中誓以養親撫孤自任<lb/>
　　服闋歸寧其母微諷以改適氏痛哭奔回剪髪焚<lb/>
　　夫靈前遂終身不至母家嘗疾病其子延醫診視<lb/>
　　氏曰未亡人豈可令外醫診脉耶終不藥病亦旋<lb/>
　　愈守節三十四年雍正九年　旌<lb/>
　　生員汪主一妻程氏黄梅人年十六歸汪越四年<lb/>
　　而夫亡僅二女氏以姪為嗣未幾嗣子暨媳亦相<lb/>
　　繼亡遺一子一女皆幼氏復盡心撫育不憚劬勞<lb/>
<pb n="KR2k0046_WYG_068-57b"/>
　　苦節五十一年雍正九年　旌<lb/>
　　生員石天位妻邢氏黄梅人年二十適天位生子<lb/>
　　不育僅一女因勸夫納媵以廣嗣未幾夫歿媵亦<lb/>
　　無出相與共矢栢舟守節四十年雍正九年　旌<lb/>
　　胡仕帥妻陳氏廣濟人年二十二夫歿無子立姪<lb/>
　　鍾復為夫嗣姑患足疾氏朝夕扶掖稍劇則侍立<lb/>
　　逹旦雍正九年　旌<lb/>
　湖廣通志巻六十八<lb/>
</p>
<p>
</p>
  </div>
</body>
</text>
</TEI>
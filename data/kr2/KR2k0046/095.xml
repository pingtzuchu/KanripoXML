<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻九十五</head> <lb/>
    <p>
<pb n="KR2k0046_WYG_095-1a"/>
欽定四庫全書<lb/>
　湖廣通志巻九十五<lb/>
　　藝文志<lb/>
　　啓<lb/>
　唐<lb/>
　　賀髙相公除荆南啓　　　　　　胡　曾<lb/>
伏以相公承家業峻開國勛髙術妙六竒圗精八陣生<lb/>
民皎日聖主迅雷才成破趙之功旋告下齊之捷故得<lb/>
<pb n="KR2k0046_WYG_095-1b"/>
威宣破竹力號拔山弛張七德之間舒巻五車之内東<lb/>
周士庶咸居沸鼎之中西蜀蒸民悉在春臺之上葢由<lb/>
人事豈屬天時昔漢得韓信而興楚失陳平遂滅今者<lb/>
江騰海沸山動岳摇荆門告累卵之危淮楚陳剖胎之<lb/>
難赤睂巻地黄巾滔天公侯無匡合之才藩鎮乏縱擒<lb/>
之術若不預咨賢哲早託英雄則何異魚遊宋池燕巢<lb/>
衞幕崑岡火發玉石俱焚歴陽水來知愚同䧟雖思嘗<lb/>
膽何補噬臍且擘斷華山宜假巨靈之力決平洪水須<lb/>
<pb n="KR2k0046_WYG_095-2a"/>
憑大禹之才是以上自一人下同百辟僉云非相公不<lb/>
能定荆楚非相公不能綰貨泉既無異於肩堯遂有成<lb/>
於命説伏冀遽離犀浦逺赴龍山銷君王旰食之憂解<lb/>
黎庶倒懸之急某家在湖外即出闗中遂假道於荆闗<lb/>
獲起居於梅鼎仰將軍之大樹敢議營巢窺丞相之巨<lb/>
川唯希在藻伏惟照鑒<lb/>
　　謝路相公啓　　　　　　　　　胡　曾<lb/>
某啟某蓽户庸人荷衣賤子道慚墨妙業媿筆精傚枚<lb/>
<pb n="KR2k0046_WYG_095-2b"/>
叟之文章惟憐七發感潘生之嵗月巳歎二毛失路腸<lb/>
迴迷邦足刖蟻棲培塿蛙伏潢洿自笑柴愚誰憐參魯<lb/>
尚思逐鹿未分牽羊將趨渙汗之程詎學邯鄲之步但<lb/>
以才非逈出性乏孤標雖勤測管之窺終類正墻之視<lb/>
有心吐鳯無夢懷蛟不痊曹操之頭虚刺蘇秦之股誠<lb/>
宜世棄敢望將來方嗟碌碌之生忽忝戔戔之幸朽株<lb/>
委地永甘夫子之捐枯骨凝塵豈料昭王之市遍身德<lb/>
澤滿目恩輝寧止負嵩仍兼載華既䝉蜀顧敢望秦留<lb/>
<pb n="KR2k0046_WYG_095-3a"/>
即遂面走鹿頭背馳鶉首如升青昊似入𤣥都不知劍<lb/>
閣之艱豈覺刀州之逺伏惟相公神資重器天縱偉才<lb/>
邦國金城朝廷玉燭丈髙庾月詞峻謝山纔見紫髯便<lb/>
居黄閣陶鈞百辟啟沃一人議平吳皓之時雖云推局<lb/>
報破秦堅之日不廢圍棋故能早執化權久司政柄今<lb/>
則暫辭龍闕來鎮龜城將軍之細栁雖新丞相之鹽梅<lb/>
仍舊不煩將士自伏雄圗揚麾而氛祲晨銷按節而妖<lb/>
星夜落劉焉原野昔為累卵之鄉杜宇山河今作覆盆<lb/>
<pb n="KR2k0046_WYG_095-3b"/>
之地曾實慚孤陋叨沐招延鄭驛將窮燕臺漸近那能<lb/>
倚馬妄竊扳龍仰天上之程途巳親台席指人間之岐<lb/>
路尚感客星披霧非遥拜塵在即<lb/>
　　頌<lb/>
　唐<lb/>
　　大唐中興頌<hi>有序</hi>　　　　　　　　元　結<lb/>
　　　天寳十四載安禄山陷洛陽明年陷長安天子幸<lb/>
　　　蜀太子即位於靈武明年皇帝移軍鳯翔其年<lb/>
<pb n="KR2k0046_WYG_095-4a"/>
　　　復兩京上皇還京師於戲前代帝王有盛德大<lb/>
　　　業者必見於歌頌若今歌頌大業刻之金石非<lb/>
　　　老於文學者誰宜為頌曰<lb/>
噫嘻前朝孽臣奸驕為惛為妖邊將逞兵毒亂國經羣<lb/>
生失寧大駕南廵百僚竄身奉賊稱臣天將昌唐繄睨<lb/>
我皇匹馬北方獨力一呼千麾萬旟戒卒前驅我師其<lb/>
東儲皇撫戎蕩攘羣兇尅復指期曾不逾時有國無之<lb/>
事有至難宗廟再安二聖重懽地闢天開蠲除妖災瑞<lb/>
<pb n="KR2k0046_WYG_095-4b"/>
慶大來兇徒逆儔涵濡天休死生堪羞功勞位尊忠烈<lb/>
名存澤流子孫盛德之興山髙日昇萬福是膺能令大<lb/>
君聲容沄沄不在斯文湘江東西中直浯溪石厓天齊<lb/>
可磨可䥴刋此頌焉何千萬年<lb/>
　　蘄州新城門頌<hi>並序</hi>　　　　　符　載<lb/>
　　　城于防春秋書之重時也城於蘄輿人誦之美<lb/>
　　　功也何可謂之功曰余得言之矣大唐庚辰嵗<lb/>
　　　秋九月岳鄂觀察使御史中丞鄭公前牧於蘄<lb/>
<pb n="KR2k0046_WYG_095-5a"/>
　　　春始佩銅虎符是年冬十一月蔡人不䖍天子<lb/>
　　　詔諸侯之師誅破之我有疆塲與人腹背慮禍<lb/>
　　　甚劇為虞落然民大愁恐若宼暴至是邦也夙<lb/>
　　　昔無事人傲慢垂百餘祀城隍不張頽墉壞堞<lb/>
　　　僅為平野公乃度舊址量客土備畚鍤肅丁壯<lb/>
　　　勃焉而興於是謹刀布以索力考鼛鼓以蕩氣<lb/>
　　　嚴進退以設令立師伍以程課烝徒雷呼萬鎚<lb/>
　　　星飛誅惰聳勞間無留時凡甲子五癸即崪然<lb/>
<pb n="KR2k0046_WYG_095-5b"/>
　　　城成矣墉高三雉門容兩轍周廻一千八百四<lb/>
　　　十歩門臺睥睨霞赩雲截如崇山斷岸邈不可<lb/>
　　　嚮議金湯者我居首焉日者嗣曹王臯討希烈<lb/>
　　　之叛於此嘗具板幹作為坯築役徒巨億經費<lb/>
　　　稱是樹而復潰卒無能名風俗耉老以為蛟螭<lb/>
　　　靈恠蟠窟固䕶使人不見其績也公躬自省視<lb/>
　　　循理辨物心禱且計輔之至誠遂用堅緻於戲<lb/>
　　　蘄城楚舊封也疆淮蔡邇申息地當隘束實生<lb/>
<pb n="KR2k0046_WYG_095-6a"/>
　　　攻奪若嚮時敵者軀鐵衣出穆陵襲我無備摇<lb/>
　　　脛而至即江淮之南吾見其波動矣然俾夫大<lb/>
　　　藩倚其固屬郡抱其勢千里士庶髙枕而卧宼<lb/>
　　　不敢萌彎弓捻矢之意者新城之謂也繇是大<lb/>
　　　君聽民間威聲聞望以公有文武上才秉心塞<lb/>
　　　淵可以防方隅可以握貴權故拔自倅牧雄居<lb/>
　　　盛府山川憧葢皆舊物也寄任之重夐無其鄰<lb/>
　　　夫賢為世重績因時達微新城吾見公之力才<lb/>
<pb n="KR2k0046_WYG_095-6b"/>
　　　事業其堙鬱不揚乎鯫生作頌頌以示後詞曰<lb/>
庚辰之嵗鶉首有彗人用五兵維彼蘄下疆及風馬實<lb/>
啟戎情在昔無虞蔑其闉闍埤堞頽傾我公作守恢拓<lb/>
荒舊乃新其城百堵言言四阿孱顔矗如雲平扼衡據<lb/>
㑹寇不敢過生人休寧綱維盛烈遭時而發鴻振芳名<lb/>
我有貞石不追不琢孰聞風聲是用作頌冀茲不朽與<lb/>
日月永明<lb/>
　元<lb/>
<pb n="KR2k0046_WYG_095-7a"/>
　　平寇碑頌　　　　　　　　　　黄順翁<lb/>
巍巍大邦四海八荒共臣我皇迷民蚩蚩迭爾危機為<lb/>
其不為敚攘相挻誰為禍先致此蔓延元老奉辭肅將<lb/>
天威蘊崇芟除成百世勲來宣來旬滿空皆春郡邑承<lb/>
流民瘼其瘳賣劒買牛綠野花村抱子弄孫以畜鷄豚<lb/>
粟米絲麻出奉公家社鼓諠譁請問丁寧民曰既平時<lb/>
當告成是以衮衣以我公歸公功宜碑此碑如何匪如<lb/>
其他可琢可磨北面南征隨風流聲凛凜威名喬木陰<lb/>
<pb n="KR2k0046_WYG_095-7b"/>
陰忠烈傳心振古如今心協道同迄成豐功基開無窮<lb/>
資源東西淇水之湄立石於斯有筆如椽勒之削堅惟<lb/>
以永年<lb/>
　明<lb/>
　　平江漢頌　　　　　　　　　　宋　濂<lb/>
天命皇上為億兆生民主旌麾所向悉臣悉庭初以軍<lb/>
旅之師興濠泗間遂撫淮南平江東攻浙東西下之版<lb/>
圖所入方數千里定都江左發政施仁戴白之叟垂髫<lb/>
<pb n="KR2k0046_WYG_095-8a"/>
之童涵泳至化皥皥熙熙如承平時于時陳友諒據有<lb/>
江漢僭居大號賊殺其主飭修艨艟虐驅烝黎如蹈水<lb/>
火不自度力又蜂蟻之衆直窺豫章三月不解皇赫斯<lb/>
怒乃諭羣臣曰陳為不道敢屢予侮昔者蕩摇我邊方<lb/>
侵軼我姑孰伺偵我金陵賴爾一二臣鄰之力攻而敗<lb/>
之予亦親覆其巢穴中宵竄走假息武昌予不忍追殱<lb/>
之冀其悔禍以自逭於天刑癸夘之夏乃復圍我豫章<lb/>
是其凶徳無厭自取殄滅此天亡之時天之明威予不<lb/>
<pb n="KR2k0046_WYG_095-8b"/>
敢不順惟爾熊羆之臣不二心之士尚弼予以成厥功<lb/>
羣臣曰都於是右丞臣達叅知政事臣遇春帳前親兵<lb/>
指揮使臣國勝同知樞密院事臣永忠臣通海備厥戎<lb/>
器簡厥師徒以俟七月癸酉上躬擐甲胄禡纛龍江帥<lb/>
樓船數百蔽江而上陳因大讋解圍遁丁亥與我師遇<lb/>
鄱陽湖之康郎山戊子上分舟師為十二屯命達遇春<lb/>
永忠突入敵陣呼聲動天地矢鋒雨集砲聲雷鍧波濤<lb/>
起立飛火照耀百里之内水色盡赤焚溺死者動一二<lb/>
<pb n="KR2k0046_WYG_095-9a"/>
萬流屍如蟻滿望無際巳丑焚偽平章舟刈戮二千餘<lb/>
辛卯復酣戰賊將張定邊素號梟猛上親禦之將士皆<lb/>
死戰歴一二時遇春等左右夾擊殺士卒無算張中矢<lb/>
百餘而退潛保鞋山不敢吐氣我師亦據湖口扼彼喉<lb/>
衿列栅南北江岸置火筏中流水陸戒嚴以候其發八<lb/>
月敵將又遣舟五百艘掠糧都昌又為我大將所獲壬<lb/>
戌賊計窮冒死突出將上趨九江上命諸將一時俱合<lb/>
共大戰如戊子自辰達酉督戰益急友諒中飛矢斃於<lb/>
<pb n="KR2k0046_WYG_095-9b"/>
舟中癸亥䧏其衆五萬上命釋之不戮一人凱歌而旋<lb/>
舳艫相銜旌旗飛翻不疾不徐委蛇而來萬姓歡迎俯<lb/>
伏道左山川草木皆有喜色告廟飲至行賞論功賜遇<lb/>
春田若干永忠田若干其餘將士賚金繒有差臣稽在<lb/>
昔曹操治水軍八十萬來攻孫權而周瑜黄葢敗之於<lb/>
赤壁苻堅發長安戎卒六十餘萬騎二十七萬以侵晉<lb/>
而謝𤣥謝石敗之於淝水然赤壁不過一焚而走淝水<lb/>
亦不過兵亂而奔未始大戰也而史臣且書之以為美<lb/>
<pb n="KR2k0046_WYG_095-10a"/>
談矧今湖口之捷血戰累日天地晦㝠日月無光山湖<lb/>
震盪其神功駿烈炳燿鏗鍧與天無極較之二國無足<lb/>
多讓而歌咏不作非闕典與臣謹備著其事撰為詞頌<lb/>
一通以流鴻績於無窮以俟太史氏之采録云其詞曰<lb/>
天眷有徳實為哲王肆其神畧以靖寇攘義旄東指㒺<lb/>
敢弗恭風烈虎嘯雲遊龍驤長淮既歸江左攸屬浙之<lb/>
東西樹侯置牧乃建國家以奠南服以懷中原以控西<lb/>
蜀蠢爾小醜敢讐大邦集其凶頑鋒蝟斧螗輕陟我疆<lb/>
<pb n="KR2k0046_WYG_095-10b"/>
以跳以踉亦既剪刈僵骸覆江洊濟六軍直傾其穴釋<lb/>
而勿誅俾自懲刷盍胡不然復啄而咥翹其蟲臂當吾<lb/>
車轍皇明震怒歴告在廷是決不悛命將往征爾選舟<lb/>
師爾整甲兵漕爾糗糧各罄爾誠瑶光在中夷則之月<lb/>
禡於江濱皇秉巨鉞以誓以戒以速以發紀律精明颷<lb/>
天奮激旟旐揚揚艂艭將將戈矛洸洸鎧胄明明載怒<lb/>
載厲載飛載颺雄威所吞巳無荆湘既與賊逢大呼衝<lb/>
擊藥騰藜駁星流火㦸虐燄電奔巨轟雷劈殺氣㝠䝉<lb/>
<pb n="KR2k0046_WYG_095-11a"/>
不辨咫尺矢鋒所貫什伍相聨縱横交紐命隕弗顛攅<lb/>
桅凑颿筍束蝟編流尸塞川舟行弗前彼魄旣禠扶創<lb/>
而逸聚於湖澳僅存喘息我方植柵江之南北火筏在<lb/>
流掩蔽如翼越歴四旬飛走途窮將冐萬死以絶其衝<lb/>
我師見之千艣如龍如兎之走如鷹之從酣戰六時由<lb/>
辰達酉僕姑一發殪死賊徒貫睛交顱仆若枯柳大憝<lb/>
既除餘不能醜逓相告言我誠不振我革我頑歸我至<lb/>
仁誰謂培塿可髙嶙峋再拜稽首來䧏來臣皇曰俞哉<lb/>
<pb n="KR2k0046_WYG_095-11b"/>
汝俘予受宥汝弗劉予汝父母汝凍予衣汝饑予哺昔<lb/>
何昏迷今始撤蔀奏凱而旋騎吹鬱摇形於樂歌節以<lb/>
鐲鐃飲至於廟頌賞於朝帛堆其家肉登其庖都人聚<lb/>
觀舉手加額或歌或謡有聲嘖嘖干戈相尋匪一朝夕<lb/>
自今升平可坐而筴惟皇神武動則克之羣䇿盡屈四<lb/>
方式之惟皇寛慈䧏則釋之義聲動盪疇能敵之惟皇<lb/>
明斷遇事即決洞見千里不隔一髪所以四征成此駿<lb/>
烈大小畢朝孰敢肆孽在昔赤壁洎乎合淝事可無讓<lb/>
<pb n="KR2k0046_WYG_095-12a"/>
可無詠詩臣雖微賤文字是職對揚皇休並獻臣臆三<lb/>
代以還用仁興國皇宜遵行永作民極<lb/>
　　箴<lb/>
　漢<lb/>
　　荆州牧箴　　　　　　　　　　揚　雄<lb/>
杳杳巫山在荆之陽江漢朝宗其流湯湯夏君遭鴻荆<lb/>
衡是調雲夢塗泥包匭菁茅金玉砥礪象齒元龜貢篚<lb/>
百物世世以饒戰戰慄慄至桀荒溢曰我在帝位若天<lb/>
<pb n="KR2k0046_WYG_095-12b"/>
有日不順庶國孰敢余奪亦有成湯果秉其鉞放之南<lb/>
巢號之以桀南巢茫茫包楚與荆風慄以悍氣鋭以剛<lb/>
有道後服無道先强世雖安平無敢逸豫牧臣司荆敢<lb/>
告執御<lb/>
　晉<lb/>
　　學箴　　　　　　　　　　　　李　克<lb/>
夫極靈智之妙總㑹通之和者莫大乎聖人是以物必<lb/>
有宗事必有主見形者衆及道者尠逐迹愈篤離本逾<lb/>
<pb n="KR2k0046_WYG_095-13a"/>
逺遂使異端與薄俗俱興妙緒與淳風並絶將越禮棄<lb/>
學而希無為之風矣作學箴詞曰茫茫太古悠悠鴻荒<lb/>
蚩蚩萬類與道兼忘聖跡未顯賢名不彰迨此鼓腹率<lb/>
我猖狂資生既廣羣塗思通闇實思明匪予求䝉遺巳<lb/>
濟物而天下為公大庭倡基羲農𢎞贊六位時成離暉<lb/>
大觀澤洽雨濡化流風散比屋同塵而人㒺僭亂爰及<lb/>
中古哲王胥承質文代作禮統迭興事藉用以繁化因<lb/>
阻而凝動非性擾静豈神澄名之攸彰道之攸廢乃損<lb/>
<pb n="KR2k0046_WYG_095-13b"/>
所隆乃崇所替刑作由於徳衰三辟興乎叔世既敦既<lb/>
誘乃矯乃厲敦亦既備矯亦既深雕琢生文抑揚成音<lb/>
羣能騁技衆巧竭心野無陸馬山無散林風靡不動化<lb/>
㒺不移人之失徳反正作竒乃縱欲以越禮不知希競<lb/>
之為病違彼夷途而遵此險徑狡兔凌岡㳺魚遁川至<lb/>
頤深妙大象幽𤣥棄餌收罝而責功蹄筌失統喪歸而<lb/>
寄㫖忘言考異徵詞拔本塞源遁跡永日尋響窮年刻<lb/>
意離性而失其常然世有險夷運有通圯損益適時升<lb/>
<pb n="KR2k0046_WYG_095-14a"/>
䧏惟理道不可以一日廢亦不可以一朝擬禮不可為<lb/>
千載制亦不可以當年止非仁無以長物非義無以齊<lb/>
耻仁義固不可逺去其害仁義者而巳力行猶懼不逮<lb/>
希企邈以逺矣室有善言應在千里况乎制行復禮克<lb/>
巳風人司箴敬貽君子<lb/>
　明<lb/>
　　程門立雪箴　　　　　　　　　廖道南<lb/>
於皇孔聖夢見周公仰思坐旦道行志同肆若孟氏隱<lb/>
<pb n="KR2k0046_WYG_095-14b"/>
几而卧達則兼善才髙王佐迨於有宋水落星奎二程<lb/>
崛起伯仲名齊明道學孔中和純粹定性知命俯仰無<lb/>
愧伊川希孟嚴毅剛正直躬弗屈天牖其性海内羣彥<lb/>
鼓篋及門傳心講學浩氣恒存㳺氏定夫睟然徳宇從<lb/>
事扶溝師門見與楊公中立天資夷曠載道而南殊可<lb/>
嘉尚𤣥㝠司令積雪盈庭二君列侍月弄風吟睠兹畫<lb/>
圗宛然心目若孔鑄顔仰鑚瞻忽寥寥千載吾誰與歸<lb/>
惟警菴公為南楚師教以躬行道由心契月岩講學嶽<lb/>
<pb n="KR2k0046_WYG_095-15a"/>
麓㳺藝秉鐸黄陂追踪二程夢寐見之景懷儀刑惟予<lb/>
小子夙欽髙蹈至人神交啟我精奥顧圗思義嵗寒雪<lb/>
零希賢希聖為座右箴<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0046_WYG_095-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　湖廣通志巻九十五<lb/>
</p>
<p>
</p>
  </div>
</body>
</text>
</TEI>
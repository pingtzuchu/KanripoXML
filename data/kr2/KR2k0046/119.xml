<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻一百十九</head> <lb/>
    <p>
<pb n="KR2k0046_WYG_119-1a"/>
欽定四庫全書<lb/>
　湖廣通志巻一百十九<lb/>
　　雜紀<hi>二</hi>
　月巖王㑹圖說在周子故里西八里許有山巍聳中<lb/>
　為崖洞東西兩門可通往來望之如城闕當洞之中<lb/>
　而虛其頂自東望之如月上弦自西望之如月下弦<lb/>
　就中望之則又如月之朢隨行進退盈虧異狀故呼<lb/>
　為月巖學者竒之以為太極呈象若河之圖洛之書<lb/>
<pb n="KR2k0046_WYG_119-1b"/>
　㑹於周子之道未必因月巖而得但此山不生於他<lb/>
　而生於周子故里則謂之太極洞也亦宜因刻其崖<lb/>
　曰太極洞洞髙可四五十丈寛可容數千人中有濓<lb/>
　溪書堂盛夏無暑隆冬不寒竒石峭壁如走猫相遂<lb/>
　如伏犀俯顧如龜蹣跚如鳯翺翔如龍蛇蜿蜒如石<lb/>
　液凝注望之如滴西壁有竇石笋矗立如入定僧在<lb/>
　龕又有一竇深闇不可入飛鳥之音行人之聲徑其<lb/>
　中如奏笙簧誠天造竒觀也<lb/>
<pb n="KR2k0046_WYG_119-2a"/>
　峴山張蓋三水小牘安定郡有峴陽峯峯上有池若<lb/>
　雨則雲起其中若車蓋然故里諺曰峴山張蓋雨滂<lb/>
　沱<lb/>
　冒嶺武昌縣境嶺麓有冒姓者夫婦俱為善一夜忽<lb/>
　夢神人告以其鄉將陷令急徙居覺而異之旦即偕<lb/>
　夫婦去其鄉至冒嶺遇老人即所夢者指以地遂家<lb/>
　焉其鄉果陷<hi>武昌縣志</hi>
　吕公洞張舜民南遷錄江夏吕公洞前有軍巡夜逢<lb/>
<pb n="KR2k0046_WYG_119-2b"/>
　三人衣冠甚古遺黄金數片攜歸光彩煥發官覺收<lb/>
　之則皆化為石命藏之軍資庫<lb/>
　風井盛𢎞之荆州記宜都佷山縣山有風穴口大數<lb/>
　尺名曰風井夏則風出冬則風入風出入之時吹拂<lb/>
　左右常浄暑月經之凛然有衣裘想袁山松云夏則<lb/>
　風出冬則風入春分則静余往觀之其時四月中去<lb/>
　穴數丈須㬰寒慄言至六月中尤不可當往人有冬<lb/>
　過者置笠穴中風吸之經日還步陽溪得其笠則知<lb/>
<pb n="KR2k0046_WYG_119-3a"/>
　潛通矣<lb/>
　大江丹鉛録江出岷山其源實自西羌萬山來至嘉<lb/>
　州而沬水自巂州合大波河穿邊界十山以會之至<lb/>
　敘州而馬湖江㑹之又十五里而南廣江會之至瀘<lb/>
　州而内江又自資簡會之至重慶而嘉陵江自利閬<lb/>
　果合等州會之至涪州而黔江合南番諸水會之至<lb/>
　萬縣而開江水自開達等州會之然後總而入峽是<lb/>
　江自峽而西受大水凡八及出峽而下岳陽則㑹之<lb/>
<pb n="KR2k0046_WYG_119-3b"/>
　者洞庭湖所受湖南北諸水也又自是而下鄂渚則<lb/>
　會之者漢口與興元諸水也又自是而下黄州東四<lb/>
　十里則會之者巴河也又自是而下九江則會之者<lb/>
　彭蠡今名鄱陽湖所受江東西諸郡水也又自是而<lb/>
　下則會之者皖水所受淮西諸水也然後總而入海<lb/>
　是以自峽而東又受大水凡五略計天下之水會於<lb/>
　江者居天下之半其名稱之大而可考者凡十有三<lb/>
　故曰江源其出如甕而能滔滔萬里達海所受者衆<lb/>
<pb n="KR2k0046_WYG_119-4a"/>
　也<lb/>
　　按江源不一一出番南大積石山與黄河分脊經<lb/>
　　西番過雪山關由會川至金沙此最逺源也一出<lb/>
　　雲南之滇池由東川會金沙一瀘水起襍道過都<lb/>
　　司趨會川一沬水起卭部會馬湖合烏思烏䝉滇<lb/>
　　池等水同金沙趨敘府㑹蜀江一渽水起納潾會<lb/>
　　青衣一青衣水起白狗㑹渽水趨嘉定入蜀江一<lb/>
　　蜀江起松潘大分水嶺歴成都至嘉定㑹渽水至<lb/>
<pb n="KR2k0046_WYG_119-4b"/>
　　敘府與馬湖金沙等大會至瀘州㑹沱水至重慶<lb/>
　　會巴水至酆都會播水至夔州入峽至夷陵出峽<lb/>
　　始成大江禹貢所稱止松潘一源也<lb/>
　漢水丹鉛錄祝穆曰天下之大川以漢名者二班固<lb/>
　謂之東漢西漢而黎州之漢水源於飛越嶺者不與<lb/>
　焉固之所謂東漢則禹貢之導漾自嶓冢山逕梁洋<lb/>
　金房均襄郢復至漢陽入江者也西漢則蘇代所謂<lb/>
　漢中之甲輕舟出於巴乘夏水下漢四日而至五渚<lb/>
<pb n="KR2k0046_WYG_119-5a"/>
　者其源出於西和州徼外徑階沔與嘉陵水合俗謂<lb/>
　之西漢又徑大安利劍果合與涪水合入於江<lb/>
　　按書嶓冢導漾在梁州金牛縣地理志在利路大<lb/>
　　安軍今漢中寜羌嶓冢東漢水源鞏昌秦州嶓冢<lb/>
　　西漢水源其源皆起内地距塞甚逺非若江河穿<lb/>
　　塞而入也<lb/>
　洞庭湖五代史唐莊宗滅梁馬殷遣子希範修貢京<lb/>
　師莊宗問洞庭湖廣狹希範對曰車駕南巡纔堪飲<lb/>
<pb n="KR2k0046_WYG_119-5b"/>
　馬爾<lb/>
　人灘水經江水逕狼尾灘而歴人灘袁山松曰二灘<lb/>
　相去二里人灘水至激峭南岸有青石夏没冬出嶔<lb/>
　崟數十步中悉作人面形或大或小其分明者鬚髪<lb/>
　皆具<lb/>
　新生洲風土記丁晉公南遷還岳陽見江西新生洲<lb/>
　云此洲後當有真人臨此皇祐二年英宗以團練使<lb/>
　鎮岳州及登寳位果符其說<lb/>
<pb n="KR2k0046_WYG_119-6a"/>
　釣洲述異記洞庭湖中有釣洲昔范蠡乘扁舟至此<lb/>
　遇風止釣於洲上刻石記焉有一陂陂中有范蠡魚<lb/>
　陂邊有范蠡石牀石硯鉆䥈范蠡宅在湖中多桑紵<lb/>
　英果有海杏大如拳若年楸<lb/>
　桃花源宋景壁劇談錄淵明所記桃花源今鼎州桃<lb/>
　花觀即是其處自晉宋來由此上昇者六人山十里<lb/>
　間無雜禽唯二鳥往來觀中未嘗有増損每有貴客<lb/>
　來鳥輒先號鳴庭間人率以為占淵明言劉子驥聞<lb/>
<pb n="KR2k0046_WYG_119-6b"/>
　之欲往不果子驥見晉書隱逸傳即劉驎之子驥其<lb/>
　字也南陽人好遊山澤志存遯逸嘗採藥至衡山深<lb/>
　入忘反見一澗水水南有二石囷一閉一開水深廣<lb/>
　不得過欲還失道遇伐弓人問徑僅得還家或說囷<lb/>
　中皆仙靈方藥諸雜物驎之欲更尋索終不復知處<lb/>
　也大類桃源事<lb/>
　峽山泉峽山口有泉方廣五六尺深半之其水清洌<lb/>
　每當除夕亥子之交泉忽涸及元旦子初沸湧如常<lb/>
<pb n="KR2k0046_WYG_119-7a"/>
　<hi>荆州志</hi>
　菊潭十道記荆州菊潭其源旁芳菊被涯滋液極甘<lb/>
　馨谷中有三十餘家不復穿井仰飲此水上壽二三<lb/>
　百中壽百餘其七八十者猶以為夭<lb/>
　鐵井在鐵佛寺明正統間泉忽湧得汲器有鐵樹宫<lb/>
　宇相傳井通南昌<hi>江夏志</hi>
　鬼田鄖陽府竹山縣有地二頃不生樹木惟有茅茨<lb/>
　每嵗清明日祭而燎之預卜嵗之豐歉草盡即豐<hi>舊</hi>
<pb n="KR2k0046_WYG_119-7b"/>
　<hi>志</hi>
　長圻㙩黄岡縣西五里土名長圻㙩有老圃蓄一𤓰<lb/>
　最巨將獻豪門偶丐者穿籬入竊食之老圃持鋤擊<lb/>
　丐死即瘞其地明年産𤓰延蔓内一𤓰大如斗會令<lb/>
　購𤓰衆謂某𤓰最大獻而剖之漿皆赤血令大驚曰<lb/>
　其種必異掘見根出死人口中訊具丐者死狀老圃<lb/>
　遂伏法<hi>黄岡志</hi>
　石塔信豐有石塔高九層而無影影見則災<hi>舊志</hi>
<pb n="KR2k0046_WYG_119-8a"/>
　韶石酉陽雜俎荆州利水間有二石若關名曰韶石<lb/>
　晉永和中有飛仙衣冠如雪各憇一石旬日而去<lb/>
　峽石有士子於漢江峽石阻風吟詩曰上得上峽口<lb/>
　秋來風雨多久未之續空中忽云江陵一夜雨膓斷<lb/>
　木蘭歌建隆初有人泊舟巴峽夜聞人詠曰秋徑填<lb/>
　黄葉懸崖露草根猿聲一呌斷客淚數重㾗通宵凡<lb/>
　吟百遍<hi>荆州志</hi>
　卧石酉陽雜俎荆州永豐縣東鄉里有卧石長九尺<lb/>
<pb n="KR2k0046_WYG_119-8b"/>
　六寸其形如人體青黄隱起狀若雕刻境若旱便齊<lb/>
　手而舉之小舉小雨大舉大雨<lb/>
　石人茶陵雲陽山紫微峯瀑布泉畔有石人長六尺<lb/>
　四肢柔潤宛類天成髪長七尺如今之石髪也道士<lb/>
　張𤣥同嘗叩之曰汝何人也石人云秦時玉工也昔<lb/>
　因小過得罪遂逃此化為石<hi>舊志</hi>
　女化石王韶始興記桂陽貞女峽相傳秦世有數女<lb/>
　取螺於此遇風雨一女化為石形高七尺狀如女子<lb/>
<pb n="KR2k0046_WYG_119-9a"/>
　望夫石世說武昌北山上有望夫石狀若人立者傳<lb/>
　云晉有貞婦其夫從役攜弱子餞送此山立望化而<lb/>
　為石<lb/>
　石匣文獻通考荆南高從誨鑿池於山亭下得石匣<lb/>
　長尺餘扃鐍甚固從誨神之屏左右焚香啟匣中得<lb/>
　石有文云此去遇龍即歇及建隆中從誨孫繼沖入<lb/>
　朝改鎮徐州龍隆音相近<lb/>
　烏山石函酉陽雜俎烏山下無水魏末有人掘井五<lb/>
<pb n="KR2k0046_WYG_119-9b"/>
　丈得一石函函中得一龜大如馬蹄積炭五枝於函<lb/>
　旁復掘三丈遇盤石下有小流洶洶然遂鑿石穿水<lb/>
　北流甚駛俄有一船觸石而上匠人窺船上得一杉<lb/>
　木板板刻字曰吳赤烏二年八月十日武昌王子義<lb/>
　之船<lb/>
　飛來石船衡岳名峯七十有二祝融稱首近祝融之<lb/>
　前為芙蓉峯其巔有巨石廣丈餘袤三倍之以﨑石<lb/>
　扺兩腋若挾脅而行下虛一竇可通往來名曰飛來<lb/>
<pb n="KR2k0046_WYG_119-10a"/>
　船順治庚寅七月南陽彭而述遊此題曰此物飛來<lb/>
　㑹當飛去歘然風雨不知所處次年辛卯三月十二<lb/>
　日晡時風雨大作雷霆怒號夜半小沙彌見緋衣人<lb/>
　無數次早飛來船頓去莫知所之道人胡碧陽拾得<lb/>
　雷揳一枚長四寸濶一寸六分似鐵非鐵似石非石<lb/>
　其上腦亦毁去少許事載南岳紀異詩文表彰者甚<lb/>
　衆<lb/>
　息石隨州醫士蔡士寧常寳一息石其色紫光如丹<lb/>
<pb n="KR2k0046_WYG_119-10b"/>
　□有纒細之紋重於金錫其上有兩三竅以細□剔<lb/>
　之出赤屑心狂熱者服少許即定其斤兩嵗息故曰<lb/>
　息石<hi>舊志</hi>
　古冢礬石異苑王粲在荆州從劉表登鄣山見一岡<lb/>
　不生草木粲曰此必古冢其人在世服生礬石死而<lb/>
　石氣蒸於外故卉木焦滅鑿㸔果墓礬石滿塋仲宣<lb/>
　博聞强記皆此類也<lb/>
　石鼈雲仙湘潭記高郢夜課於豐亭忽見一鼈在案<lb/>
<pb n="KR2k0046_WYG_119-11a"/>
　上視之石也郢異其事取千題散置楮中祝令銜之<lb/>
　石鼈舉頭得沙洲獨鳥賦其年果以是題首選<lb/>
　江陵貢院宋嘉熈元年命荆湖制置司於江陵别立<lb/>
　貢院取荆門軍復郡士别差官混試用十二郡元額<lb/>
　混取以優之<hi>荆州志</hi>
　白雪樓郢州白雪樓素多題詠一日郡守倅燕集是<lb/>
　樓方命坐客賦詩時劉太傅賔以恙羈置是郡不得<lb/>
　預會遂使人持詩以獻才致蕭散盡江山之勝一座<lb/>
<pb n="KR2k0046_WYG_119-11b"/>
　為之閣筆詩曰江上樓高十二梯梯梯登遍與雲齊<lb/>
　人從别浦經年去天向平蕪儘眼低寒色不堪長黯<lb/>
　黯秋光無奈更淒淒欄干曲盡愁無盡水正東流日<lb/>
　正西<hi>舊志</hi>
　山寒亭荆門軍玉泉山寒亭過客多題詠獨有一篇<lb/>
　云朔風凜凜雪漫漫未是寒亭分外寒六月火雲天<lb/>
　不雨請君來此凭欄干<hi>舊志</hi>
　舜陵古杉舜陵有古杉十五左十一連理而三者一<lb/>
<pb n="KR2k0046_WYG_119-12a"/>
　連理而二者二各植者四右四連理而二者一各植<lb/>
　者二圍可八尺稍次亦六七尺高可三百尺勢俱叅<lb/>
　天先是凡十六寧逺以修孔廟伐其一伐之日風雷<lb/>
　震動聲聞數十里工師奔仆欲絶<hi>永州志</hi>
　赤塘冬青樹岳武穆董師過茶陵之赤塘向有冬青<lb/>
　樹大數尺横生梗道過者難之武穆師至之夕忽自<lb/>
　植立<hi>舊志</hi>
　荔枝樹三楚文獻録黄岡進士奚世亮為延平守值<lb/>
<pb n="KR2k0046_WYG_119-12b"/>
　倭宼陷城力戰而死遺骸於旗亭其後子孫屢有舉<lb/>
　於鄉者聞遺事倭入閩見荔枝樹則折以為薪次旗<lb/>
　亭有一紅衣女子抱樹而哭甚哀曰但殺我無伐吾<lb/>
　樹倭憐而去樹遂存倭亦隨解至今呼旗亭荔枝為<lb/>
　紅娘云核如丁香小肉甚甘美說者以亮死賊之氣<lb/>
　所畱也<lb/>
　楓人南方草木狀五嶺之間多楓木嵗久則生癅癭<lb/>
　一夕遇暴雷驟雨其樹贅暗長三五尺謂之楓人越<lb/>
<pb n="KR2k0046_WYG_119-13a"/>
　巫取之作述有通神之騐取之不以法則能化去<lb/>
　風子王神寧逺風子王神其生或附於木或托藤菜<lb/>
　如疣贅突出面貌類人然産處必有蜂蛇環衛人不<lb/>
　敢近狎以汚穢塗之則雷雨暴作必淨洗而後止祈<lb/>
　求者須巫作法斷截以歸始以調藥繼以敲朴終以<lb/>
　槌斧而後應不知其何祥<hi>永州志</hi>
　斑竹述異記湘水去岸三十許里有相思宫望帝臺<lb/>
　舜南巡不返殁葬於蒼梧之野堯之二女娥皇女英<lb/>
<pb n="KR2k0046_WYG_119-13b"/>
　追之不及相思慟哭涙下沾竹文悉為之斑斑然<lb/>
　孤竹荆州圖襄陽剪山下有孤竹三年而生一笋笋<lb/>
　成代謝常如一<lb/>
　合歡橘太平廣記開元末江陵進乳甘橘上種蓬萊<lb/>
　宫至天寳十載九月秋結實一百五十餘顆頒賜大<lb/>
　臣外有一合歡實上與妃持玩曰此果似知人意賜<lb/>
　與卿所以合歡<lb/>
　青草槐酉陽雜俎龍陽縣禆牛山有青草槐叢生高<lb/>
<pb n="KR2k0046_WYG_119-14a"/>
　尺餘花若金燈仲夏發花一本云迄千秋<lb/>
　萍實説苑楚昭王渡江有物大如斗直觸至舟中昭王<lb/>
　怪之使使問孔子子曰此名萍實吉祥也惟霸者能獲<lb/>
　之孔子歸弟子問焉子曰異時兒童之謡曰楚王渡江<lb/>
　得萍實大如斗赤如日剖而食之甜如蜜此楚之應也<lb/>
　捲旗花湖賊楊么為岳飛所破兵皆散捲旗播野後遍<lb/>
　地生花如捲旗之狀因名<hi>岳州志</hi>
　樹頭花宋胥偃應舉時夢徐將軍斬下頭項作詩云<lb/>
<pb n="KR2k0046_WYG_119-14b"/>
　昔作樹頭花今為冢中骨以為不祥明年徐奭榜第<lb/>
　一人及第<hi>舊志</hi>
　御賜牡丹洪武間耒陽鄭漢以儒士任本縣訓導永<lb/>
　樂四年復召起以老病辭許致仕賜並頭牡丹一本<lb/>
　如是嵗花盛則邑中科目多<hi>衡州志</hi>
　石橊郢石城山腰有石橊一株常嵗不實每於秋闈<lb/>
　之年結一實必發一人多寡不爽其數邑士每占之<lb/>
　以為鄉試騐<hi>鍾祥志</hi>
<pb n="KR2k0046_WYG_119-15a"/>
　桃㾗黄鵠磯石上有桃㾗俗傳吕仙假賣桃以騐衆<lb/>
　售桃者苐云歸遺穉子無及父母者吕感忿擲桃於<lb/>
　石而去其㾗存<hi>江夏志</hi>
　仙桃酉陽雜俎桃出郴州蘇躭仙壇有人至心祈之<lb/>
　輒落壇上或至五六顆形似石塊赤黄色破之如有<lb/>
　核三重研飲之愈衆疾尤治邪氣<lb/>
　桃核扇酉陽雜俎水部員外郎杜涉常見江淮市人<lb/>
　以桃核扇量米正容一升言於九疑山溪中得<lb/>
<pb n="KR2k0046_WYG_119-15b"/>
　蒼雲春秋文曜鈎楚有蒼雲如霓圍軫七蟠中有荷<lb/>
　斧之人向軫而蹲太史唐勒以葭灰遺於地乃更滅<lb/>
　拂之其蒼雲為之半滅又遺灰乃盡去之故曰唐史<lb/>
　之策上滅蒼雲<lb/>
　天樂仙傳明皇時道士申泰芝遇異人告以九疑山<lb/>
　舊有天樂一部嵗久化為五野猪郡人捕之又化為<lb/>
　五古器泰芝往求果得之扣之音律相和遂進於朝<lb/>
　吕仙笛元鄭璧吕仙亭記橘齋史右丞夙病睂癅初<lb/>
<pb n="KR2k0046_WYG_119-16a"/>
　至館樓上夢仙拭面而癅脫既覺往謁吕仙亭物色<lb/>
　如所見平章呼喇岱夫人圖們倫氏患頭風日夜望<lb/>
　仙禱祈巳而聞笛聲皆曰仙笛也公曰仙有靈當再<lb/>
　聞及夜笛聲起牆外自是夫人起居如初<lb/>
　栁旛永樂中祈陽鄉張志高妻申氏夫亡守志朝夕<lb/>
　誦老子經不食有足物唯啖魚蔬而已巳酉清明日<lb/>
　忽雷電震燦雲霧晝晦俄神堂中紅光照耀少開霽<lb/>
　見龕前懸一蔕三縷白物長三尺博一寸光澤温潤<lb/>
<pb n="KR2k0046_WYG_119-16b"/>
　如水桐肉有道士見之曰此天上栁旛也天將以旌<lb/>
　善人懸之垂四十餘年如新撓之不折<hi>永州志</hi>
　軟幛松窻雜記唐進士趙顔於畫工處得軟幛圖一<lb/>
　婦人甚麗顔曰如可令生願納為妻畫工曰余神畫<lb/>
　也此名真真呼其名百日晝夜不歇即必應之應則<lb/>
　以百家綵灰酒灌之必活顔如其言婦果下幛言笑<lb/>
　飲食如常踰年生一子其友曰此妖也余有神劍可<lb/>
　斬之其夕真真泣曰妾南岳仙也為人畫形君又見<lb/>
<pb n="KR2k0046_WYG_119-17a"/>
　呼既不奪君願今忽疑妾不可更住攜其子即上軟<lb/>
　幛嘔出前所飲百家酒睹其幛唯添一子<lb/>
　岳州圖夷堅續志周必大在京師茶店具紙畫岳州<lb/>
　圖譙樓上十二時牌亦時時自换此神仙之筆也<lb/>
　壓水符董仲永之子嘗遊安鄉縣以縣苦水患書符<lb/>
　於石上立於東南隅云可壓水巳而果符其言有不<lb/>
　信者掘地窮其趾愈掘愈深趾不可見水患復興<hi>岳</hi>
　<hi>州志</hi>
<pb n="KR2k0046_WYG_119-17b"/>
　央字宋熈寧中栁應辰判永州維舟浯溪夜有水怪<lb/>
　登舟應辰書一央字於其手詰旦字見崖端因紀詩<lb/>
　云浯溪石怪大江邊心記閒將此處鐫向後有人來<lb/>
　屈指四千六百甲寅年巳而石震復書□字於石以<lb/>
　鎮之其怪遂滅<hi>永州志</hi>
　木石押字栁應辰知道州軍事夜坐讀書有物引手<lb/>
　入窻栁援筆押字於其手而去明日見於州治後古<lb/>
　槐上遂伐之虞廟前江邊多巨石其下潭水甚深崖<lb/>
<pb n="KR2k0046_WYG_119-18a"/>
　穴中有水怪人多溺死者栁因謁廟識之作大書押<lb/>
　字於石上字高三尺廣二尺信宿風雨𡨕晦雷電大<lb/>
　作霹靂中巨石兩拆逾數日有斃黿浮出妖患遂止<lb/>
　州人鐫應辰押字以記今名雷劈石<hi>永州志</hi>
　荆劍淮南子荆有佽非者得寳劍於干隊渡江中流<lb/>
　兩蛟夾繞其船佽非攘臂拔劍曰武士可以仁義說<lb/>
　也不可劫而奪也此江之腐肉朽骨棄劍而已余奚<lb/>
　有焉赴江刺蛟遂斷其頭風波畢除荆爵為執圭孔<lb/>
<pb n="KR2k0046_WYG_119-18b"/>
　子聞之曰夫善除腐肉朽骨棄劍者佽非之謂乎<lb/>
　飛精龍城錄長安任中宣家素蓄寳鏡謂之飛精識<lb/>
　者謂是三代物後有八字僅可曉然近籀篆云水銀<lb/>
　隂精百錬成鏡詢所得云商山樵者石下得之後中<lb/>
　宣南渡洞庭風濤洶然因泊舟夢一道士赤衣乘龍<lb/>
　詣中宣言此鏡乃水府至寳出世有期今當歸我矣<lb/>
　中宣因問姓氏但笑而不答持鏡而去夢回亟視篋<lb/>
　中巳失所在<lb/>
<pb n="KR2k0046_WYG_119-19a"/>
　魚腹鏡江行雜錄元相國鎮江夏嘗秋登黄鶴樓望<lb/>
　沅江之湄有光若殘星焉使人往覘之掉小舟直至<lb/>
　光所問漁者云適獲一鯉攜歸剖之腹中得古鏡二<lb/>
　如古錢大一面相合背則隱起雙龍既磨瑩遂常有<lb/>
　光輝公寳之納巾箱中及相國薨鏡亦亡去<lb/>
　古鏡仇池筆記元豐中東坡自齊安過古黄州獲一<lb/>
　鏡其背銘曰漢有善銅出自白陽取鑄為鏡清明而<lb/>
　光左龍右虎輔之兩傍其字如菽大篆欵甚精妙白<lb/>
<pb n="KR2k0046_WYG_119-19b"/>
　陽疑白水之陽其銅黒邑如漆照人微小古鏡皆然<lb/>
　此道家聚形之法也<lb/>
　雙鯽郴州支邑村民圃地昔之仕宦故宅基其畔有<lb/>
　池水泓澄常見雙鯽比翼而嬉經數嵗無他鱗民投<lb/>
　網取之不可得後澤竭於泥内獲一銅盆中鑄兩魚<lb/>
　形與向見者不異注水撥刺如前<hi>舊志</hi>
　塔珠寧逺白土塔頂有大珠包以白金冠其上屠者<lb/>
　施焉既施不為屠已而復屠一夕雷震白金化為鐡<lb/>
<pb n="KR2k0046_WYG_119-20a"/>
　墜諸地<hi>永州志</hi>
　道州鼎道州西開元觀前江濵甚深㓂凖謫此嘗升<lb/>
　郡譙望水際騰騰有光使人没水求之云有鼎兩耳<lb/>
　可通人百方取之不能舉<hi>永州志</hi>
　鐘妖宋熙寧中黄岡新洲化樂寺鑄鐘大五圍髙丈<lb/>
　許正綂間忽從江上飛來城中四大僧迎請不至鐵<lb/>
　佛僧永善披衣望拜鐘忽抵岸一擊七宵旦聲不歇<lb/>
　當事者以聞命改鑄神器封大將軍鎮九關景泰乙<lb/>
<pb n="KR2k0046_WYG_119-20b"/>
　亥空中鐘鳴又數宵旦鑄鐘代之聲乃止今在寺塵<lb/>
　土中<hi>舊志</hi>
　永慶銅鼓岳陽風土記靈妃廟有銅鼔元豐中永慶<lb/>
　莊耕者得之圓口方耳下有方趺皆古篆雲雷文色<lb/>
　正青緑形制精巧非近世所能為取置於寺太守李<lb/>
　觀用耆舊之說以為陸賈使南越嘗以銅鼓獻廟嵗<lb/>
　久失之意即此也時又獲銅鐸一枚輦致禮部今藏<lb/>
　祕書省<lb/>
<pb n="KR2k0046_WYG_119-21a"/>
　流棺晉書殷仲堪遊於江濵見流棺接而葬焉旬日<lb/>
　間門前之溝忽起為岸其夕有人通仲堪自稱徐伯<lb/>
　元云感君之惠無以報也仲堪因問門前之岸是何<lb/>
　祥對曰水中有岸其名為洲君將為州至是果臨荆<lb/>
　州<lb/>
　秭歸杖宋隨州大洪山李遙嘗殺人亡命踰年至秭<lb/>
　歸市一杖秭歸有被殺者求賊甚急其子見遙杖曰<lb/>
　父物也執之官榜掠備至杖遥實購之者卒莫自明<lb/>
<pb n="KR2k0046_WYG_119-21b"/>
　械送於隨大洪殺人事竟洩伏誅<hi>荆州志</hi>
　諸葛枕客座新聞武岡幕官名武孟者太倉人因鑿<lb/>
　渠得一瓦枕枕之聞其中鳴鼓起擂一更至五更鼓<lb/>
　聲次第更轉不差既聞雞鳴亦至三唱而曉武孟怪<lb/>
　而碎之見其中設機局以應夜氣識者謂為諸葛武<lb/>
　侯雞鳴枕也<lb/>
　彗柄尉繚子昔楚將軍子正與齊戰未合夜彗星出<lb/>
　柄在齊所在勝不可擊子正曰彗何知以彗鬭者固<lb/>
<pb n="KR2k0046_WYG_119-22a"/>
　倒而勝馬明與齊人戰大破之<lb/>
　敗屩文獻通考元康太安之間江淮之域有敗屩自<lb/>
　聚於道干寳以為敗屩聚於道者象黔庶罷病將相<lb/>
　聚為亂也太安中發壬午兵百姓怨叛江夏張昌倡<lb/>
　亂荆楚從之如流於是兵革嵗起服妖也<lb/>
　龍隄東安唐遜未第時家貧自拾薪汲水以養母嘗<lb/>
　假館城中一日負米歸見江中有物宛如大隄雲横<lb/>
　近視之鱗甲燦然歸語母母曰此必龍也兒見之其<lb/>
<pb n="KR2k0046_WYG_119-22b"/>
　當第乎果於秋闈獲雋時洪武丙子科也<hi>永州志</hi>
　龍鬭陶弼祁陽人遊吳中舟行忽雙鯉戲溪上竚觀<lb/>
　之旁一父老曰此龍也行且鬭君宜亟去去百步許<lb/>
　雷大震岸屺水拔溺二十餘艘弼舟獨完<hi>永州志</hi>
　龍窩郢之河西三尖山澗壑險僻或曰鬼谷子劉洞<lb/>
　也萬厯中有江右孫翁龍溪來居之其子六人皆以<lb/>
　龍名人莫測其際一日人見一老翁自稱上林老李<lb/>
　氷姿鶴氅手執鐵如意揮少年四人童子四人徑往<lb/>
<pb n="KR2k0046_WYG_119-23a"/>
　孫處是夜雷雨大作平原水湧八尺向之所謂孫宅<lb/>
　僅見龍窟十四自是分降甘霖故相傳為龍窩港云<lb/>
　<hi>鍾祥志</hi>
　白龍叟澧州龍潭寺唐睦州黄明逺居此善誦度人<lb/>
　經每晚有一叟來聽及問姓名輒不見一日叟跪告<lb/>
　曰吾横山潺水洞白龍也有過見責上帝藉托宅西<lb/>
　小池一年矣旦夕荷君經功今得解脫復歸故洞明<lb/>
　年當大旱有符篆一道以酬君德依此祈禱當得感<lb/>
<pb n="KR2k0046_WYG_119-23b"/>
　應次年果旱明逺設壇祝禱持符篆往洞取水遂得<lb/>
　大雨是夕夢叟謂曰今嵗天旱上帝勅閉江河溪洞<lb/>
　吾昨於官陂堰取水以應君求毋再瀆也明旦視堰<lb/>
　果涸小池尚存水極清冷夏月生金蓮花可供玩賞<lb/>
　<hi>岳州志</hi>
　小龍鐡圍山叢談崇寧中發運使上計小龍出淮水<lb/>
　大漕焚香祝之願與王諧上計入覲天子龍即舉身<lb/>
　入香匳中遂攜至都輦先以示魯公得奏聞天子異<lb/>
<pb n="KR2k0046_WYG_119-24a"/>
　之取大琉璃合貯龍為親加封識焉降付都門外小<lb/>
　龍祠中巳復變化去大觀末魯公謫東南舟行始抵<lb/>
　汴口小龍出迓政和壬辰魯公在錢塘居鳯山之下<lb/>
　私第小龍忽出佛堂中及魯公貶嶺外蔡絛從行至<lb/>
　江陵憇渚官之沙頭龍復出見魯公為之涕下感念<lb/>
　龍神乃不忘恩舊若此<lb/>
　龍駒元至正末施州人黄氏牧一牝馬忽雲霧晦𡨕<lb/>
　溪中有物蜿蜒而出與馬交後得一駒異常馬時明<lb/>
<pb n="KR2k0046_WYG_119-24b"/>
　玉珍據蜀黄氏謀以獻至溪西數里雷電大作馬乃<lb/>
　騰去踏處皆陷如溪<hi>荆州志</hi>
　馬化龍正徳問廣濟藍瓏家産駒似龍超騰逺道惟<lb/>
　一老僕御之尋聞於朝令老僕御馬赴京師至黄河<lb/>
　化為龍而去並老僕俱失所在<hi>廣濟志</hi>
　象報唐上元中華容縣有象入莊家中庭卧其足下<lb/>
　有搓人為出之象乃伏令人騎入深山以鼻椽土得<lb/>
　象牙數十以報<hi>岳州志</hi>
<pb n="KR2k0046_WYG_119-25a"/>
　郢州虎虎苑景定間郢州村民一姊一弟偕樵常日<lb/>
　姊樵歸爨弟樵鬻薪養母一日負薪歸虎逐弟登木<lb/>
　爪其裾姊拏虎尾呼曰虎食我無食弟弟死母誰養<lb/>
　虎回視置之而去<lb/>
　貙人化虎捜神記漢江之域貙人能化為虎長沙居<lb/>
　民作檻捕虎檻發明日衆人共往格之見一亭長赤<lb/>
　幘大冠坐檻中民問君何以入此亭長怒曰昨被縣<lb/>
　召夜避雨誤入急出我民曰君見召當有文書即出<lb/>
<pb n="KR2k0046_WYG_119-25b"/>
　懷中召文於是出之尋視之化為虎而走或云貙虎<lb/>
　化為人好著紫葛衣其足無踵虎有五指者皆是貙<lb/>
　保正犢宋房州房陵民李政為保正頑猾健訟侵奪<lb/>
　大産官司莫能治淳熙中暴亡其家水㹀當日産一<lb/>
　犢頷下黒白毛相間成保正李政四字了了可識每<lb/>
　見妻子輒淚下甫半年為虎所噬骨肉皆盡惟四字<lb/>
　連皮獨存<hi>舊志</hi>
　青鹿異聞録吕誨為御史直言正色傾動朝野以言<lb/>
<pb n="KR2k0046_WYG_119-26a"/>
　事出知蘄州與安州士朱明復雅相善神宗立復知<lb/>
　諌院劾王安石罷知徳安府一日燕坐見一碧衣云<lb/>
　上帝南遊炎洲命子隨行紏正羣仙炎洲苦熱賜公<lb/>
　清涼丹一粒吞之若氷雪下咽尋卒又數年明復舉<lb/>
　進士及第自湖北渡潮江道見吏卒數百人前導次<lb/>
　見誨跨玉角青鹿左右皆青衣童子明復前謁拜問<lb/>
　曰公何之公其巳仙乎誨笑曰吾侍上帝南遊不得<lb/>
　敘衷曲口占一篇為别<lb/>
<pb n="KR2k0046_WYG_119-26b"/>
　義鹿萬厯間荆門學中畜二鹿牡者病牝者相依喘<lb/>
　息不食及牡斃悲鳴而絶夫鹿稱聚麀其義若此<hi>安</hi>
　<hi>陸府志</hi>
　馴狐永州澹巖有馴狐凡貴客至則先鳴鄒浩將至<lb/>
　而狐鳴寺僧出迎浩怪之僧以狐鳴為言浩詩云步<lb/>
　入山來亦偶然初無消息與人傳馴狐底事先知得<lb/>
　隔夜飛鳴報老禪<hi>永州志</hi>
　黄蒼南史張彪傳不知何許人自云家本襄陽為梁<lb/>
<pb n="KR2k0046_WYG_119-27a"/>
　將拒陳文帝於會稽彪敗走唯常所養一犬名黄蒼<lb/>
　在彪前後未嘗捨離乃還入若邪山中陳文帝遣章<lb/>
　昭達領千兵重購之并圖其妻彪眠未覺黄蒼驚吠<lb/>
　刧來便嚙一人中喉即死彪拔刀逐之劫殺彪黄蒼<lb/>
　號呌彪屍側宛轉血中若有哀狀彪既殯黄蒼俯伏<lb/>
　冢間號呌不肯離<lb/>
　犬嚙宋寧逺縣民畜一犬甚恩一日主人跣足坐垂<lb/>
　堂犬忽嚙其履置諸門主人訝而逐之復嚙而前再<lb/>
<pb n="KR2k0046_WYG_119-27b"/>
　逐再前既里許乃止及回顧則其家巳陷矣<hi>永州志</hi>
　狡兎鐵腸異苑楚王與羣臣獵於雲夢縱良犬逐狡<lb/>
　兎三日而獲之其腸似鐡良工曰可以為劍<lb/>
　鴈媒明時應山有字鴈媒者杳寘沙渚羣鴈聞其聲<lb/>
　而至則掩取之三年矣一日日中疋鴈哀鳴而下與媒<lb/>
　交糾其項併死之字者遂不復弋<hi>舊志</hi>
　附書燕開元天寳遺事長安女紹蘭適巨商任宗為<lb/>
　賈湘中數年不歸蘭睹梁燕而語之曰我聞燕自海<lb/>
<pb n="KR2k0046_WYG_119-28a"/>
　東來往必徑由於湘中欲憑爾附書於壻言訖淚下<lb/>
　燕頡頏若有所諾復問曰爾若允當泊我懐燕遂棲<lb/>
　膝上蘭以詩繫足云一自去重湖臨牕泣血書殷勤<lb/>
　憑燕翼寄與薄情夫宗時在荆州忽燕泊於肩解足<lb/>
　書視之感泣遂歸<lb/>
　姑獲鳥𤣥中記姑獲鳥夜飛晝隱如鬼神衣羽為飛<lb/>
　鳥脫毛為婦人名為天帝少女一名夜行遊女一名<lb/>
　釣星一名隱飛鳥無子喜取人子養之以為子人養<lb/>
<pb n="KR2k0046_WYG_119-28b"/>
　小兒不可露其衣此鳥度即此兒死荆州為多<lb/>
　龍興寺鳥羽酉陽雜俎陵州龍興寺僧惠恪不拘戒<lb/>
　律力舉石臼好客往來多依之當夜㑹寺僧十餘設<lb/>
　煎餅二更有巨手被毛如胡鹿大言曰乞一煎餅衆<lb/>
　僧驚散惟惠恪掇煎餅數枚置其掌中魅因合拳僧<lb/>
　遂極力急挽之魅哀祈聲甚切惠恪呼家人斫之及<lb/>
　斷乃鳥一羽也明日隨其血蹤出寺西南入溪至一<lb/>
　巖罅而滅惠恪率人發掘乃一坑䃜石<lb/>
<pb n="KR2k0046_WYG_119-29a"/>
　應聲蟲永州通判㕔軍員毛景得竒疾每語輒有物<lb/>
　作聲相應有道人令學誦本草藥名至藍而黙遂取<lb/>
　藍捩汗飲之少頃嘔出肉塊人形悉具<hi>零陵志</hi>
　元凱蛇精晉書杜預在荆州因宴集醉卧齋中外人<lb/>
　聞嘔聲竊視於户止見大蛇垂頭而吐聞者異之<lb/>
　黄鱗魚栁宗元為永州司馬至荆州驛舍夢黄衣婦<lb/>
　人曰某之命敗縷之懸風危危將斷且將飄矣君能<lb/>
　活之戴恩何可喻也明旦以語荆帥召吏訊之曰前<lb/>
<pb n="KR2k0046_WYG_119-29b"/>
　一日漁夫網得一魚巨而黄鱗為膳今巳斷其首遂<lb/>
　命投江中是夕夢前婦人來而亡其首<hi>荆州志</hi>
　皂衣姥李景初自蜀浮江而下至荆湖間家人市一<lb/>
　巨鱉而景初未知也夜夢皂衣姥告乞命怪問家人<lb/>
　家人曰此必所買鱉也即遣放之已復夢姥來謝<hi>舊</hi>
　<hi>志</hi>
　巨蚌岳陽風土記洞庭湖中舊有巨蚌其大如半席<lb/>
　深夜側立一殻乘風往來烟波間中吐巨珠與月相<lb/>
<pb n="KR2k0046_WYG_119-30a"/>
　射漁者百計取之終不可得<lb/>
　龜報咸通中岳州有村人涸池取魚獲龜尤倍悉刳<lb/>
　其肉載龜版至江陵賣之厚得金帛逮歸忽徧身患<lb/>
　瘡痛楚須得大盆貯水舉身投水中乃漸變作龜形<lb/>
　逾年肉腐而死<hi>岳州志</hi>
　蟒妖陶侃守長沙徳澗門外白鶴觀樓與江外山麓<lb/>
　對起山洞有蟒妖夜能吐舌為橋奮鬛為仗䜿角為<lb/>
　門熠目為炬其聲能為八音每嵗七月望夜飛瞰樓<lb/>
<pb n="KR2k0046_WYG_119-30b"/>
　上羽流只為天仙接引以一人齋沐俟昇其徒相率<lb/>
　拜送侃至期觀之引弓射中其炬即滅灑血如雨旦<lb/>
　跡之巨蟒斃洞中剖其腹皆羽冠人骨<hi>岳麓志</hi>
　荷妖宋著佐者廣西人嘉靖間署學當陽云沙洋市<lb/>
　人偶見一舟載人逺來可二三十登岸則舟乃大荷<lb/>
　葉也人方駭之而舟人至一大家求食與錢不應即<lb/>
　毁瓦畫墁與之敵則自殘其體其人終不能傷月餘<lb/>
　不知所往<hi>安陸府志</hi>
<pb n="KR2k0046_WYG_119-31a"/>
　妖楂吳葛祚為衡陽太守境内有大楂横水為妖百<lb/>
　姓為立廟行旅禱祀楂乃沈没否則觸舟壊之祚命<lb/>
　具斤斧明日當往伐其夜聞江中洶洶有聲詰旦視<lb/>
　之楂移去<hi>衡州志</hi>
　錢化土異苑晉太元中桂陽臨武徐孫江行見岸有<lb/>
　錢溢出即輦著船中須臾悉化成土<lb/>
　金字牌陳英公執中初以右正言謫監永州酒稅一<lb/>
　日屋楣間見金字牌書僕射㕔三字後果至台輔<hi>零</hi>
<pb n="KR2k0046_WYG_119-31b"/>
　<hi>陵志</hi>
　禁報怪異録胡旦為兵部郎中知制誥將獲罪前一<lb/>
　日禁中忽報云召對賜鞍馬偵者悉白有值邸吏傳<lb/>
　報四方既而詰之虛也並不知所得之自後數日貶<lb/>
　安州行軍司馬<lb/>
　負米南史甄法崇傳宋永初中法崇為江陵令在任<lb/>
　嚴整縣境肅然於時南平繆士通為江安令卒官至<lb/>
　其年末法崇在聽事士通前見法崇知其已亡愕然<lb/>
<pb n="KR2k0046_WYG_119-32a"/>
　未言坐定云卿縣人宋雅見負米千餘石不還令兒<lb/>
　窮弊不自存故自訴法崇因命口受為詞因遜謝下<lb/>
　席而法崇為問繆家狼狽輸送太守王華聞而歎美<lb/>
　之<lb/>
　通腸米南楚新聞荆南孫儒之亂斗米四十千持金<lb/>
　寳換易纔得一合一撮謂之通腸米言饑人不可食<lb/>
　他物惟煎米飲之可以稍通腸胃<lb/>
　君山酒岳陽風土記庾穆之湘州記云君山上有美<lb/>
<pb n="KR2k0046_WYG_119-32b"/>
　酒數斗得飲之即不死為神仙漢武帝聞之齋居七<lb/>
　日遣欒巴將童男女數十人來求之果得酒進御未<lb/>
　飲東方朔在旁竊飲之帝大怒將殺之朔曰使酒有<lb/>
　騐殺臣亦不死無騐安用酒為帝笑而釋之寺僧云<lb/>
　春時往往聞酒香尋之莫知其處<lb/>
　千里酒梁書任昉謂劉杳曰酒有千里當是虛言杳<lb/>
　曰桂陽程鄉有千里酒飲之至家而醉亦其例也<lb/>
　競渡嵗時記五月五日競渡俗為屈原投汨羅日傷<lb/>
<pb n="KR2k0046_WYG_119-33a"/>
　其死所並命舟檝以拯之舸舟取其輕利謂之飛鳬<lb/>
　又曰水車又曰水馬州將及土人悉臨水觀之隋唐<lb/>
　嘉話俗五月五日為競渡戲自襄州以南所尚相傳<lb/>
　云屈原初沈江之時其鄉人乘江求之意急而爭前<lb/>
　後因為此戲賽屈原續齊諧記屈原五月五日投汨<lb/>
　羅水楚人哀之至此日以竹筒子貯米投水以祭之<lb/>
　漢建武中長沙區曲忽見一士人自云三閭大夫謂<lb/>
　曲曰聞君當見祭甚善常年為蛟龍所竊今若有惠<lb/>
<pb n="KR2k0046_WYG_119-33b"/>
　當以棟葉塞其上以綵絲纒之此二物蛟龍所憚曲<lb/>
　依其言今五月五日作粽並帶楝葉五花絲遺風也<lb/>
　刲股趙德恭秦王廷美子雍熈間為衡州防禦使被<lb/>
　疾其子承慶刲股食之愈<hi>舊志</hi>
　詐廬墓明時瀏陽庠生陳大用與友周金者相濟為<lb/>
　惡大用素不孝乃詐為廬墓挾所司以聞自立棹楔<lb/>
　表之將䜿扁周金疫死柩過其門輿拆不行大用恐<lb/>
　曰吾不免矣越三日暴死<hi>舊志</hi>
<pb n="KR2k0046_WYG_119-34a"/>
　楚王冢蕭子顯齊書襄陽有盜發古冢傳云是楚王<lb/>
　冢獲玉屐玉屏風又得古書青絲簡編<lb/>
　吳芮冡世語黄初末吳人發長沙王吳芮冢以其磚<lb/>
　於臨湘為孫堅立廟芮容貌如生衣服不朽後豫發<lb/>
　者見吳綱曰君何類長沙王吳芮但微短耳綱瞿然<lb/>
　曰是先祖也君何由見之見者言所由綱曰更葬否<lb/>
　答曰即更葬矣自芮之卒年至發冢四百餘年綱芮<lb/>
　之十六世孫矣<lb/>
<pb n="KR2k0046_WYG_119-34b"/>
　雙墓江陵沙市薄暮火發民有郝經者方自外來見<lb/>
　火已及舍奔入救母母年八十驚悸不及出遂同死<lb/>
　於火又民闗福方醉卧火及妻李氏舍其幼子女負<lb/>
　福炎焰中相持莫能動并其子女死焉里人並聞於<lb/>
　官知縣徐泮以禮葬於義冢雙表其墓<hi>荆州志</hi>
　女觀山墳輿地志山在夷陵縣北昔有思婦夫官於<lb/>
　蜀屢愆歸期登此山絶望憂感而死山木鞠為童枮<lb/>
　鄉人哀之因名山為女觀焉今孤墳尚存山頂<lb/>
<pb n="KR2k0046_WYG_119-35a"/>
　舜廟異苑衡陽山九疑山皆有舜廟每太守修理祀<lb/>
　祭潔敬則聞絃歌之聲漢章帝時零陵丈學奚景於<lb/>
　冷道縣祠下得笙白玉琯舜時西王母獻<lb/>
　君山廟建昌進士黄鉞言其祖履中無子禱於君山<lb/>
　廟夢人以彩籠盛五色鳯三别以筠籠盛一鳥併授<lb/>
　之後正室生三子皆擢第妾生一子無所能<hi>岳州志</hi>
　大姥廟水經注武昌記云樊口南有大姥廟孫權常<lb/>
　獵於山下依夕見一姥問權獵何所得曰正得一豹<lb/>
<pb n="KR2k0046_WYG_119-35b"/>
　姥曰何不䜿豹尾忽然不見應劭漢官儀曰天子鹵<lb/>
　簿中後屬車施豹尾於道路豹尾之内為省中權事<lb/>
　應在此故為立廟<lb/>
　富池廟吳將軍甘寧祠也建炎間巨㓂馬進自蘄黄<lb/>
　渡江至廟求杯珓欲攻興國神不許至於再三進怒<lb/>
　曰不問何珓必屠城乃自取擲墜地不見珓附著門<lb/>
　頰上去地數尺進驚懼不敢屠城<hi>舊志</hi>
　長孫無忌廟常建除武昌軍節度使將行夢一朱衣<lb/>
<pb n="KR2k0046_WYG_119-36a"/>
　導從曰公鎮鄂渚僕所居頽敝非公不葺及至謁長<lb/>
　孫無忌廟其像宛夢中見者命新之<hi>舊志</hi>
　武穆廟羅元知鄂州以父汝楫附秦檜成岳武穆獄<lb/>
　故不敢入武穆廟久之自念吾故無愧姑往祠之是<lb/>
　夕遂卒<hi>舊志</hi>
　木居士廟宋鄭景璧劇談録衡州耒陽縣鼇口寺有<lb/>
　唐韓退之所作木居士詩疑自有意其謂便有無窮<lb/>
　求福人蓋當時固巳尸祝之矣元豐初邑中旱久不<lb/>
<pb n="KR2k0046_WYG_119-36b"/>
　雨縣令力禱不騐怒伐而焚之蘓子瞻在黄州聞而<lb/>
　喜曰木居士之誅固已晚矣後邑人復以木倣其像<lb/>
　再刻之嵗仍以祀張芸叟謫郴州過見之以詩題於<lb/>
　壁曰波穿水透本無竒初見潮州刺史詩當日老翁<lb/>
　終不免後來居士欲奚為山中雷雨誰宜主水底蛟<lb/>
　龍自不知若使天年俱自遂如今巳復有孫枝相傳<lb/>
　以為口實<lb/>
　方廣寺湘潭界中有寺名方廣每至四月朔日在東<lb/>
<pb n="KR2k0046_WYG_119-37a"/>
　壁則照見維揚官府樓堞居民舍宇物物可數<hi>舊志</hi>
　南岳廟神南岳志神蓋唐勇士張忭也有盜夜刳神<lb/>
　腹方舉刄神轉首怒目顧盜盜怖死吳致堯令邑日<lb/>
　神語以徙廟吳從之畚土得銅㦸三事按忭孝感人<lb/>
　忭曽副南霽雲請師於賀蘭進明留而饗之霽雲斷<lb/>
　一指示不留忭亦斷一指及死節數日忭見夢家人<lb/>
　曰吾得請於帝為南岳司録行人間賞罰未幾進明<lb/>
　暴死若震邑志云<lb/>
<pb n="KR2k0046_WYG_119-37b"/>
　雷神成化中寧逺縣婦將娩姙忽一物投産室牀下<lb/>
　高尺有五色藍鷹嘴龍爪而膊後有兩翅時雨甚急<lb/>
　家人趨而問之巫巫曰雷也適下擊惡物見穢不能<lb/>
　起或教以新傘盛之疊數桌為高臺置雷物於上日<lb/>
　數次清穢越三日乃去<hi>永州志</hi>
　竈神彭介湘隂人為栁州刺史中夜庖厨有燈火潛<lb/>
　窺之則烏衣朱冠者起揖曰某即竈神時所譴責者<lb/>
　饑餓無主之鬼竊食耳公能春秋臨水祭之無主者<lb/>
<pb n="KR2k0046_WYG_119-38a"/>
　之骨擇土掩之為徳不細公之見吾當有微恙急服<lb/>
　牛黄以生犀致鼻中即無患介如其言乃祭餓鬼於<lb/>
　水濵葬遺骨於高原介既殁柩歸長沙空中聞泣聲<lb/>
　<hi>舊志</hi>
　五祖老僧趙令衿宣和初赴南康司錄過蘄州遊五<lb/>
　祖山絶頂白蓮亭夢寢間見一老僧曰君此去至晉<lb/>
　州當哭子以昔守晉州因事繫民母遂失所生子今<lb/>
　報也言訖不見至黄梅子善忽病越四日死於白湖<lb/>
<pb n="KR2k0046_WYG_119-38b"/>
　驛<hi>舊志</hi>
　菩提大王神姓何諱萬春祖籍江右遷居蓴水因家<lb/>
　焉貞觀末兵燹頻仍疫癘為災神廣積隂功以救民<lb/>
　壽九十餘逝有二載值王師對壘常現像空中手把<lb/>
　青旗往來撲救遂獲凱旋事聞勅封䕶國佑民菩提<lb/>
　大王建廟於㑹城譙樓之西<hi>徐惺蒲圻廟碑記</hi>
　草鞋大王大教塲有草鞋大王廟神姓蔣名英本武<lb/>
　昌衞世職為人光明瑰偉善騎射以九月初十日生<lb/>
<pb n="KR2k0046_WYG_119-39a"/>
　先一日登髙劇飲馳馬於場馬躑神斃自是居民向<lb/>
　夕即聞操軍放砲聲聞諸都御史乃大閲兵以騐之<lb/>
　陣甫列忽白晝如晦風雨驟作軍士皆迷隱聞神索<lb/>
　草屨急都院為舉祭乃巳上其事勅配六纛之神每<lb/>
　當武舉之嵗士子相率焚不借以醮神遂沿呼為草<lb/>
　鞋大王<hi>江夏志</hi>
　楠木大王黄守盧濬嘗呼舟江上風起舟師頻呼楠<lb/>
　木大王問故以妖對濬歸撰文牒水府其畧曰象窮<lb/>
<pb n="KR2k0046_WYG_119-39b"/>
　魍魎轉深鑄鼎之思誠格神明欲下然犀之炤惟川<lb/>
　靈之失綱故令尾大者不掉彼風師亦助虐其與首<lb/>
　惡者何殊仍期三日以木來届期駕詣江上忽一木<lb/>
　自樊口至命縛之登岸時修學宫以為左柱又耳談<lb/>
　載盧守黄誕日假寐夢出一字門織染橋東越數家<lb/>
　有嫗饌巳中有□糕厭飫而反及覺唇吻猶香密令<lb/>
　掾偵之見老嫗設俎奠其亡夫□糕其生所嗜也亡<lb/>
　三十二年公齒與誕日皆同掾還報召嫗贈金仍為<lb/>
<pb n="KR2k0046_WYG_119-40a"/>
　經紀其家<hi>黄岡志</hi>
　黄守盧濬毁淫祠黄州安國寺右有景佑真君廟祀<lb/>
　張睢陽郡守盧濬遍毁淫祠是廟亦在廢中忽門皂<lb/>
　為神所附索筆題曰皇天生我兮男兒君王用我兮<lb/>
　熊羆力㧞山兮雷電氣貫日兮虹霓月正明兮拔槍將<lb/>
　劍星未落兮擊鼓掀旗擣賊壘兮焚寨臠賊肉兮充<lb/>
　饑食馬䑕兮既盡殺妻妾兮心悲為厲鬼兮身披鐵<lb/>
　甲為名神兮手執金鎚莫指我為張飛莫指我為張<lb/>
<pb n="KR2k0046_WYG_119-40b"/>
　儀其張巡兮在世與許逺兮同時在東嶽兮押案總<lb/>
　督府兮隂司為蓬萊兮殿直任酆都兮獄推景佑真<lb/>
　君兮人間封爵忠烈大夫兮天上官資漫濡毫而染<lb/>
　翰俾世人以皆知濬驚異後詰以事應如響由是廟<lb/>
　得不毁<hi>黄岡志</hi>
　梯仙國博異志神龍元年房州竹山縣隂隱客家浚<lb/>
　井十餘尺而無水工人捫壁别一天地日月世界署<lb/>
　牌曰天石山宫門内兩人皓齒鬒髪金冠跣足問汝<lb/>
<pb n="KR2k0046_WYG_119-41a"/>
　胡為至此工人具陳本末須臾有緋衣傳勅曰以禮<lb/>
　遣之門人遂引工至清泉洗浴白泉潄飲甘美似醉<lb/>
　行半日有一國城宫室皆金玉城樓題云梯仙國工<lb/>
　人詢曰此國是何處門人曰諸仙初得仙者關送此<lb/>
　國修行七十萬日然後得至諸天或玉京蓬萊崑閬<lb/>
　姑射工遂上山聿尋來路門人曰汝來此頃刻人間<lb/>
　數十年矣欲尋舊穴應不可得當奏請通天關鑰匙<lb/>
　送卿歸工人拜謝須臾雲開巳在易州北三十里孤<lb/>
<pb n="KR2k0046_WYG_119-41b"/>
　星山頂洞中及出詢隂家時人云巳三世矣工人自<lb/>
　後不食五穀莫知所在<lb/>
　巖下翁湘中記永和初有採藥衡山者道迷糧盡過<lb/>
　息巖下見一老公四五年少對執書告之以饑與其<lb/>
　食物如薯蕷指教所去六日至家而不復饑<lb/>
　第一州吳信洛陽人紹興初為武岡尉劇賊曹成蹂<lb/>
　躪湖湘間守將黄君興避去信獨誓死捍禦冦迫城<lb/>
　呼曰聞黄使君槖厚故來取信曰去久矣成曰當為<lb/>
<pb n="KR2k0046_WYG_119-42a"/>
　君全一城即去黄歸冒為已功受陞賞信幾獲罪後<lb/>
　數年為全州清湘尉夢人告曰君守城有隂功子當<lb/>
　及第起自東南第一州後官建康見驛壁有詩首云<lb/>
　建節東南第一州其子仁傑登科常詣部銓量前兩<lb/>
　夕夢入大叢林一僧欣然出曰吾四祖也復見一僧<lb/>
　曰吾五祖也明日調官蘄之羅田乃知兩祖寺者在<lb/>
　蘄境<hi>舊志</hi>
　回巖客岳陽風土記岳陽樓上有吕先生留題云朝<lb/>
<pb n="KR2k0046_WYG_119-42b"/>
　遊北越暮蒼梧䄂裏青蛇膽氣麤三入岳陽人不識<lb/>
　朗吟飛過洞庭湖今不見當時墨跡但有石刻耳先<lb/>
　生名岩字洞賔河中府人㑹昌中兩舉進士不第去<lb/>
　遊廬山遇異人授劍術得長生不死之訣多遊湘潭<lb/>
　鄂岳間或賣紙墨於市以混俗人莫之識也慶厯中<lb/>
　天章閣待制滕宗諒坐事謫守岳陽一日有刺謁云<lb/>
　回巖客子京曰此吕洞賔也變易姓名爾召生置酒<lb/>
　高談劇飲佯若不知者密令畫工傳其貌既去來日<lb/>
<pb n="KR2k0046_WYG_119-43a"/>
　使人復召之客舍主人曰先生半夜去矣留書以遺<lb/>
　子京視之黙然不知所言何事今岳陽樓傳本狀貌<lb/>
　清俊與俗本特異<lb/>
　青林童子宋太始元年明帝遣沈攸之西伐子勣伐<lb/>
　栅青林山今廣濟地暏一童子甚麗問伐者曰取此<lb/>
　何為答以討賊童子曰下旬當平何勞伐此忽不見<lb/>
　<hi>舊志</hi>
　杜真人元杜雲隱黄陂人洞庭湖廟祝也能知水面<lb/>
<pb n="KR2k0046_WYG_119-43b"/>
　風波與人語輒騐江南湖北肅政亷訪巴延上其事<lb/>
　於朝至元十六年十月内勅封普惠廣化真人提調<lb/>
　沿江諸廟事<hi>舊志</hi>
　蔣菳字湘崖零陵人正徳癸酉舉人出宰扶溝以清<lb/>
　潔著常遇異人授以竒術遂挈妻偕隱結廬山中曰<lb/>
　寄寄窩修煉數年遍遊名山多在天台鴈宕間晚歸<lb/>
　貧甚值除夕不能具朝餔乃自吟曰柴米油鹽醬醋<lb/>
　茶七般俱在别人家唯有老夫無計策開窻獨坐看<lb/>
<pb n="KR2k0046_WYG_119-44a"/>
　梅花忽假寐出神語友人王孫菊陂以窘故王孫乃<lb/>
　備物送之方及門而菳始寤其竒幻多類此死之曰<lb/>
　有鄉人過於道授以鑰寄其家家人駭之舉棺甚輕<lb/>
　蓋尸解云<hi>永州志</hi>
　景輝不知何許人或曰景清之後也懐宗時從襄漢<lb/>
　遊楚攜一琴夜嘈嘈彈又為詩善飲酒好與文士交<lb/>
　至廣濟望東衝山石錯落遂卜明水為黄牛院以居<lb/>
　乙亥流賊數十人由太湖入宿松歴佩香驛輝先有<lb/>
<pb n="KR2k0046_WYG_119-44b"/>
　書謂其友舒民裕曰二月賊來當毋擾九月須逺避<lb/>
　無不如其言嘗以時旱過黄陵洞鼓琴少焉以琴絃<lb/>
　繫一石書數字投潭中隱隱見波起久之有龍出大<lb/>
　雨四境霑足其為詩不肯留時人勸之因名曰勸留<lb/>
　草書法類懐素後羽化山中當九日至今每年九日<lb/>
　山中人攜樽弔之名曰掛瓢會<hi>舊志</hi>
　栁毅娶龍女虞初志儀鳯中有儒生栁毅者應舉下<lb/>
　第將還湘濵取道涇陽見有婦人牧羊於道畔毅怪<lb/>
<pb n="KR2k0046_WYG_119-45a"/>
　問之婦泣曰妾洞庭君少女嫁涇川次子夫婿樂逸<lb/>
　為婢僕所惑毁黜至此聞君將還吳密邇洞庭欲以<lb/>
　尺書寄託侍者洞庭之隂有大橘樹鄉人謂之社橘<lb/>
　舉樹三發當有應者語竟引别東去毅乃訪於洞庭<lb/>
　依婦前言俄有武夫出波間引入靈虛殿取書以進<lb/>
　洞庭君泣曰老夫之罪使閨窻孺弱逺罹詬害哀咤<lb/>
　良久左右皆流涕君驚謂左右曰無使有聲恐錢塘<lb/>
　所知毅曰錢塘何人曰寡人愛弟也昔為錢塘長今<lb/>
<pb n="KR2k0046_WYG_119-45b"/>
　則致政矣曰何故不使知曰以其勇過人耳昔堯遭<lb/>
　洪水九年者乃此子之一怒也語未畢而大聲忽發<lb/>
　有赤龍長萬丈餘千雷萬霆繳繞其身擘青天飛去<lb/>
　俄擁紅粧一人回君笑謂毅曰涇水之囚人至矣乃<lb/>
　宴毅於凝碧宫洞庭君弟錢塘君曰涇陽之妻欲求<lb/>
　託髙義世為賔親毅以殺其婿而納其妻於義不可<lb/>
　因肅然以謝明日毅辭歸遂娶於張氏張亡又娶韓<lb/>
　氏旋亡徙家金陵復娶盧氏經嵗餘生一子笑謂毅<lb/>
<pb n="KR2k0046_WYG_119-46a"/>
　曰余即洞庭君之女也銜君之恩誓必求報洎錢塘<lb/>
　季父論親不從悵望成疾值君累娶不終卜居於此<lb/>
　遂得報君之意開元中相與同歸洞庭莫知其跡<lb/>
　老青衣博異志山人劉方元自漢南抵巴陵夜宿江<lb/>
　岸古館聞㕔西有家口嘯咏之聲一老青衣曰往年<lb/>
　阿郎貶官時令老身常騎偏面騧抱阿荆郎墜損左<lb/>
　膊至今天隂酸痛明日必大雨今阿荆郎官高也不<lb/>
　知知有老身無昔日阿荆郎愛念青青河畔草今日<lb/>
<pb n="KR2k0046_WYG_119-46b"/>
　亦頗謂綿綿思逺道也明旦果兩壁上有詩墨色甚<lb/>
　新其詞曰爺娘送我青楓根不記青楓幾迴落當時<lb/>
　手刺衣上花今日成灰不堪著視其書則鬼之詩也<lb/>
　平江山魈岳陽風土記王文正公嘗宰平江令宅舊<lb/>
　為山魈所據前令不復敢居一日吏或夢見其告者<lb/>
　曰宰相至吾當避之如有影響相率而去巳而文正<lb/>
　下車處正寢無復驚動<lb/>
　逸羣公子甘澤謠韋騶者明五音善長嘯自稱逸羣<lb/>
<pb n="KR2k0046_WYG_119-47a"/>
　公子舉進士不第遊岳陽太守以親知見辟數月謝<lb/>
　病去弟騋舟行溺洞庭騶乃水濵痛哭移舟湖神廟<lb/>
　下欲焚其廟忽假寐夢神人謂曰幽𡨕之途無枉殺<lb/>
　者明公先君嘗為城守方剛讜正鬼神避之撤淫祠<lb/>
　甚多不當廢者有一二神上訴帝初不許固請乃許<lb/>
　與後嗣一人謝二廢廟之主故賢弟當之兹當遣水<lb/>
　工送屍湖上騶驚悟其事遂止尋果獲弟屍於岸是<lb/>
　夕夢神謝曰鬼神不長忿怒而畏果敢以其誠也君<lb/>
<pb n="KR2k0046_WYG_119-47b"/>
　為人果敢如是吾所以懐畏昔洞庭張樂是吾所司<lb/>
　願以至音酬君厚惠所冀觀咸池之節奏釋浮世之<lb/>
　憂煩也忽覩金石羽籥鏗鏘振作甚嘆異曲終乃寤<lb/>
　<lb/>
　<lb/>
　<lb/>
　<lb/>
　湖廣通志巻一百十九<lb/>
</p>
<p>
</p>
  </div>
</body>
</text>
</TEI>
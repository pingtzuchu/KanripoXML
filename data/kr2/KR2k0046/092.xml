<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻九十二</head> <lb/>
    <p>
<pb n="KR2k0046_WYG_092-1a"/>
欽定四庫全書<lb/>
　湖廣通志巻九十二<lb/>
　　藝文志<lb/>
　　疏<lb/>
　明<lb/>
　　述移宫始末疏　　　　　　　　楊　漣<lb/>
兵科都給事中臣楊漣謹奏為敬述移宫始末仰質聖<lb/>
明以昭中外以定人心事前月李選侍移宫一節避至<lb/>
<pb n="KR2k0046_WYG_092-1b"/>
尊之宸嚴還相安之分位此亦宫侍本等事耳但當時<lb/>
所以移宫其始末情形惟䕶駕諸臣知之外廷未必盡<lb/>
知也外廷未必盡知之中外臣民則盡不知矣夫在中<lb/>
之真情景未著則在外之閒猜度轉訛及今不一昭明<lb/>
將醖釀今日之疑端或漫成他時之實録是亦當事諸<lb/>
臣含濡不言之過矣職偶以侍從小臣屢䝉先帝召見<lb/>
又叨皇上眷顧常入扈從目擊當日情形亦且身在事<lb/>
内再四思維何敢噤不一語請與中外直述其光景可<lb/>
<pb n="KR2k0046_WYG_092-2a"/>
乎每憶先帝憑几之言留神國事間亦於選侍鍾情而<lb/>
畢竟再四丁寧則曰輔皇上要緊當時選侍忽從門幔<lb/>
中手挽皇上而入復推皇上而出隨有要封皇后之言<lb/>
諸臣相顧錯愕職更不勝忿激杞憂以我朝家法甚嚴<lb/>
且召對外臣内廷更宜何如嚴肅况先帝動念壽宫君<lb/>
臣正相引痛之時而忍於要挾求封作此悍然舉動似<lb/>
非知有顧惜忌憚者萬一事權到手豈僅僅一名封足<lb/>
了其稱制垂簾之意乎哉職是以心口相問憂來無端<lb/>
<pb n="KR2k0046_WYG_092-2b"/>
此八月二十九日之光景也迨九月初一日子夜先帝<lb/>
又急召諸臣職從諸臣甫至宫門而龍馭上賓矣痛哉<lb/>
是時諸臣謂先帝昨日几前殊於諸臣戀戀今兹夜半<lb/>
急宣當有未盡深語而已不可問矣此時主君為重宜<lb/>
急入請見一見即呼萬歳以慰人心而守乾清宫内使<lb/>
乃有持梃不容閣部大臣入者職冒死忿詈謂先帝宣<lb/>
召諸臣今已晏駕皇長子少未知安否汝等與宫人閉<lb/>
宫堅阻不容顧命大臣應召請見意欲何為此初一日<lb/>
<pb n="KR2k0046_WYG_092-3a"/>
卯刻入宫之光景也諸臣扳望遺弓呼號畢恭請見皇<lb/>
上於寢門拜呼萬歳天語答以不敢當者三諸臣懇捧<lb/>
龍軒至文華殿行嵩呼叩頭禮巳而大小臣民共祈皇<lb/>
上即日登極諸大臣以儀注未備表箋未上太平正始<lb/>
不宜草率張皇皇上斷以含殮未完祝告未行傳諭從<lb/>
容卜吉而中外諸臣皇皇猶以本日不登極為危者葢<lb/>
先帝變出倉卒上無聖母之憑依中無皇后之慰藉而<lb/>
在旁之蟠結窺伺誰為可恃以故中外洶洶共有過慮<lb/>
<pb n="KR2k0046_WYG_092-3b"/>
當時臣實妄言今日之事止在處之安與不安不在極<lb/>
之登與不登此初一日辰刻之光景也是時諸臣又議<lb/>
皇上宜歸何宫有謂即當責成選侍託以皇上者職思<lb/>
想先帝要緊語意又思想先日挽入推出景象又習聞<lb/>
其上有深相交結之寵貴下有認為皇親之黨與中心<lb/>
不敢應承但云從來沖齡天子不宜託之素無恩與徳<lb/>
之少年婦人耳且選侍如可託皇上必深知之雖强之<lb/>
離而不得如不可託皇上亦必深知之雖强之就而亦<lb/>
<pb n="KR2k0046_WYG_092-4a"/>
不可得乃聖駕果徑就慈慶宫矣此初一日已刻之光<lb/>
景也御極之期既定於初六至初二日九卿科道有移<lb/>
宫之公疏御史左光斗有移宫之專疏葢皇上一正位<lb/>
九五決無避宫人復返青宫之理而斷斷又不可以同<lb/>
居至初五日猶抗不奉旨而期且迫矣職是以有正名<lb/>
位叅及李進忠等之疏總以宫既不得不移移自不得<lb/>
不速新天子舊宫嬪自有定分亦各有定宫即欲加恩<lb/>
選侍原不在宫之移與不移且避至尊安本分為選侍<lb/>
<pb n="KR2k0046_WYG_092-4b"/>
自處計亦不可不謂逺且深長不然當繼述相傳之初<lb/>
李進忠等乃敢以包天積蠧得挾舊宫嬪踞天子之宫<lb/>
以抗沖年之新主俾登極之後返青宫非理歸乾清未<lb/>
便乗乾伊始遲回於託處之安是尚成其為體統正而<lb/>
朝廷尊也乎哉此初五日午刻職從諸臣於慈慶宫前<lb/>
憤争移宫之光景也至本日移宫後職隨向諸大臣謂<lb/>
移宫自移宫隆禮自隆禮必兩者相濟而後二祖列宗<lb/>
之大寶始安先帝在天之靈始妥大臣於此當密有調<lb/>
<pb n="KR2k0046_WYG_092-5a"/>
停即本日緝獲罪璫亦只宜殱厥渠魁無過深求株引<lb/>
此又以令反側子各相安也大抵皇上沖齡方其宸居<lb/>
未淨先帝社稷之付託為重則平時之寵愛為輕及其<lb/>
宸居已安既盡臣子防危之忠即當體皇上如天之度<lb/>
今諸大臣言猶在耳也職之所以議移宫者始終如此<lb/>
嗟夫保䕶聖躬肅清宫禁三公大老饒有主持且亦臣<lb/>
子尋常事職又不過從旁與聞末議俱不足言不欲言<lb/>
亦不必言乃再拾陳語𤨏𤨏言之豈得已哉豈得已哉<lb/>
<pb n="KR2k0046_WYG_092-5b"/>
移宫之欲速臣等一時之過計私憂止見皇上之當尊<lb/>
乾清宫之當靜絶不見宫嬪之有可狥亦絶不見移宫<lb/>
之有甚苦乃移宫之後不知何來蜚語有揑倡選侍徒<lb/>
跣踉蹌絶食自裁並捏稱皇八妹失所至入井者或傳<lb/>
處罪璫過甚甚至有謂内外交通作成此事者使風聞<lb/>
憂時之士誤取為一時感慨嘆惜之資而傅影傳聲之<lb/>
餘或伏此日不明不白之案事有關係不但在臣臣安<lb/>
敢無言夫初一出宫之議事在呼吸之間初五移宫之<lb/>
<pb n="KR2k0046_WYG_092-6a"/>
爭事在公卿疏請之後懲前慮後迫自臣心九廟神靈<lb/>
監此熱血若夫緝拏罪璫等人譬如人家主人謝世羣<lb/>
僕相與竊其帑藏主人之子偶爾究問創懲此亦清蠧<lb/>
破叢之一道只在法司酌情法之平耳且亦於選侍恩<lb/>
禮何與乃至今日有以此過為選侍惜者職謂寧可使<lb/>
人今日惜選侍無寧使移宫不速不幸而成女后兠覽<lb/>
文書稱制垂簾之事彼三十餘年憑依蟠結之羣邪又<lb/>
或得以因緣多事於以保惜先年之寵愛則得矣而輔<lb/>
<pb n="KR2k0046_WYG_092-6b"/>
皇上要緊之深意在天之靈果反以此為愉快也與哉<lb/>
况兩奉聖諭選侍居食恩禮有加近以噦鸞宫火復奉<lb/>
有選侍皇八妹俱無恙之旨乃知皇上雖念及於孝和<lb/>
皇太后當年之哽咽仍念及於光宗先皇帝前日之欷<lb/>
歔海涵天蓋義盡仁昭已是善處宫闈恩禮之間矣臣<lb/>
區區一念之愚願與中外昭示者如此今當一陽來復<lb/>
之期又是天心泰轉之會倘䝉聖明察臣之愚赦臣之<lb/>
罪再採臣之言更於皇四弟皇六妹皇七妹皇八妹時<lb/>
<pb n="KR2k0046_WYG_092-7a"/>
勤召見諭安而優念其弟妹或不妨曲及其母若李選<lb/>
侍者請自上裁再酌加恩數是葢尊愛先帝之愛子愛<lb/>
女耳當亦聖母之所共喜者并祈傳知閣部以服中外<lb/>
之心以崇堯舜之美以杜傅影傳訛之口臣愚萬幸天<lb/>
下萬幸<lb/>
　　慎操威福疏　　　　　　　　　楊　漣<lb/>
竊惟生殺予奪帝王御世之大權也是非可否士君子<lb/>
持身之大義也權之所在人主可以行令義之所在匹<lb/>
<pb n="KR2k0046_WYG_092-7b"/>
夫可以行意是故書曰有言逆於心必求諸道有言遜<lb/>
於志必求諸非道記曰爵人於朝與衆共之刑人於市<lb/>
與衆棄之言帝王不可以意為喜怒也况乎喜怒不出<lb/>
於一人之意而在旁在廷各以其意自為喜怒哉東厰<lb/>
太監魏忠賢怙勢作威朋奸亂政四年於兹先是滿朝<lb/>
大小臣工交章請劍皇上不即震怒貸以不死且為之<lb/>
杖御史林汝翥矣且為之殺屯郎萬燝矣廷臣方欲赴<lb/>
闕叩閽以求聖心轉悟伏念齒馬投鼠事不可磯隠忍<lb/>
<pb n="KR2k0046_WYG_092-8a"/>
包含俟其悔禍數月以來寂然靜聽而忠賢亦稍稍斂<lb/>
戢閣中傳宣漸稀方幸其洗腸滌胃嘉與自新詎意包<lb/>
藏禍心乗間報復借覆山西巡撫一事大發難端降吏<lb/>
科都給事魏大中矣文選員外夏嘉遇矣吏部尚書趙<lb/>
南星左都御史髙攀龍上疏自列勒令回籍矣併降申<lb/>
救科臣沈惟炳矣又降申救科臣許譽卿矣數日之間<lb/>
内降斜封層見疊出問之閣臣閣臣不知也甚至旨下<lb/>
而閣臣猶然不知也且公然大言於衆曰不知何妨也<lb/>
<pb n="KR2k0046_WYG_092-8b"/>
是何忠賢大膽如此極哉彼不過託言聖怒云耳夫天<lb/>
下者祖宗之天下法度者祖宗之法度也皇上亦在祖<lb/>
宗法度之中即欲私喜一人私怒一人不可得奈何皇<lb/>
上不自為喜怒以忠賢之喜怒為喜怒忠賢又不自為<lb/>
喜怒以外廷之恩怨為喜怒哉從此絲綸不必設閣臣<lb/>
黜陟不必設部曹是非不必設臺諫止憑忠賢一手躬<lb/>
定太平而附忠賢者不得志於清議日借助於忠賢暗<lb/>
進百官之圖明註黨人之籍又為之激怒曰某某將不<lb/>
<pb n="KR2k0046_WYG_092-9a"/>
利於伊也此輩好名多捨不得官更捨不得死不降不<lb/>
怕不杖不止來一箇處一箇再打幾箇管取無人敢一<lb/>
開口忠賢認以為真遂寶其言以為聖書不問世間何<lb/>
者為善但與我善者即是善人不問世間何者為惡但<lb/>
與我惡者即是惡人朝取一人焉逐之暮取一人焉逐<lb/>
之始猶小臣漸及大臣矣始猶斥逐漸及殺戮矣祗知<lb/>
快私人之忿怒不顧損皇上之盛名祗知恣一已之兇<lb/>
横不顧剝宗社之元氣臣恐祖宗二百餘年培養之人<lb/>
<pb n="KR2k0046_WYG_092-9b"/>
材不堪忠賢一朝之芟刈祖宗櫛風沐雨之天下不當<lb/>
忠賢一朝之斷送也忠賢又動稱皇上法世廟初政以<lb/>
恐嚇士大夫夫世廟躬攬乾綱首定大禮其所議之禮<lb/>
政宗廟朝廷之禮也羣臣爭執聖心仁孝具在明倫大<lb/>
典一書而當年盡罷各鎮守終世廟之朝絶無内官干<lb/>
預政事而嚴氏父子專擅終不能保其身皇上若夢寐<lb/>
肅皇帝則忠賢之頭正不知安頓何地乃欲皇上以嗜<lb/>
殺為法祖是何敢於欺皇上並誣肅皇帝也此非忠賢<lb/>
<pb n="KR2k0046_WYG_092-10a"/>
之言也從來小人誤人家國必先比附中官中官專權<lb/>
亂政必先驅逐言官擯除大臣驅除擯逐必先借徑内<lb/>
批借徑内批必先挑激聖怒挑激聖怒必曰朋謀結黨<lb/>
及天下公論不服人主往往代為分過曰親裁曰獨攬<lb/>
又援引前代之異事而同名者以箝制天下人之口自<lb/>
古及今如出一轍葢用忠賢者誤忠賢而忠賢誤皇上<lb/>
也即如本朝王振汪直劉瑾輩其所口銜者何嘗不曰<lb/>
聖怒不曰結黨而壞英宗武宗令名者即此三逆䜿也<lb/>
<pb n="KR2k0046_WYG_092-10b"/>
而宋之司馬光范仲淹程頤朱熹等豈非當時皆誣以<lb/>
黨人者哉後世公論何如也當神宗時攻張居正者指<lb/>
為黨其後攻王錫爵申時行者亦指為黨先臣魏允貞<lb/>
亦其一也甚而先帝在東朝且有以爭冊立為黨者夫<lb/>
不黨先帝將黨何人乎今之致位公卿者非其本身即<lb/>
其子孫大抵皆當日號為黨人者也若使當日無忠義<lb/>
諸臣黨䕶先帝於心危患深之時但畏禍占風比同三<lb/>
王並封之奸相陛下安得有今日乎然則黨人之名亦<lb/>
<pb n="KR2k0046_WYG_092-11a"/>
何負於國惟奸人借之以欺主空善類耳朱熹有言宰<lb/>
相當以分别賢否忠奸為已任合天下之人以成天下<lb/>
之事不惟不疾君子之黨而不憚以身為之黨不惟不<lb/>
憚以身為之黨又將引其君以為黨而不憚臣讀書至<lb/>
此未嘗不歎息而流涕也今之善黨者不黨權閹則黨<lb/>
權相耳彼其嘘氣成雷舉足撼岳觸必碎而犯必焦故<lb/>
人樂黨之若夫從宗社立心從君父起見癡愚冷落迂<lb/>
腐拘攣人皆指為怪物曽無蚍蜉蟻子之援可用立於<lb/>
<pb n="KR2k0046_WYG_092-11b"/>
根本之地未啟口而先陷胷逐秋風而捲敗葉此固天<lb/>
下至孤而可憐人也而横以黨目之乎然則必舉朝盡<lb/>
黨忠賢而后謂之不黨乎今日之事在南星幸不為尹<lb/>
旻攀龍幸不為王越大中等幸不為戴縉獨惜當汪直<lb/>
時除商文毅外劉珝獨能面斥王越曰汪直行事若公<lb/>
道朝廷署公卿大夫欲何為珝非其人也猶能為此言<lb/>
由今觀之珝亦不可及也嗟乎直道難容清修不免憲<lb/>
臣不許持憲禮官不敢言禮兵垣不敢言兵職方不許<lb/>
<pb n="KR2k0046_WYG_092-12a"/>
言將忠諫謂之瀆擾深計謂之疑猜公正發憤謂之朋<lb/>
黨此自叔季所不宜有之事而疊見之聖明之世臣實<lb/>
痛之臣備員九列待罪風紀附意順旨陷主不義辱職<lb/>
負官莫此為甚謹冒死上言伏乞皇上留神省覽法祖<lb/>
宗之懿美全堯舜之令名以票擬還内閣以黜陟還部<lb/>
曹以是非還臺諌即貸忠賢以不死乞嚴加戒諭令其<lb/>
小心謹慎保全恩寵長守富貴毋代人操刃擅作威福<lb/>
自取罪殃并戒附忠賢者倚冰易敗鑄錯不成棄灰之<lb/>
<pb n="KR2k0046_WYG_092-12b"/>
罰將自及崖州之路勿自開臣雖以愚戅獲罪亦所以<lb/>
忠皇上而報二祖十宗之職分也<lb/>
　　參魏忠賢二十四大罪疏　　　　楊　漣<lb/>
職惟太祖高皇帝首定律令内官不許干預外事其在<lb/>
内廷祗供使令灑掃之役違者法無赦故在内官惟以<lb/>
循謹奉法為賢聖子神孫相守未敢有改雖驕横恣縱<lb/>
如王振劉瑾其人旋即誅戮故國祚靈長至今豈意聖<lb/>
明在上乃敢有肆無忌憚濁亂朝常罔上行私傾害善<lb/>
<pb n="KR2k0046_WYG_092-13a"/>
類損皇上堯舜之令名釀宗社無窮之隠禍如東厰太<lb/>
監魏忠賢其人者舉朝盡為威刼無敢指名紏參職實<lb/>
痛之職前以兵科給事中親承先帝之命輔皇上為堯<lb/>
舜之君言猶在耳今若亦畏禍不言是職自負忠直初<lb/>
心並負風紀職掌負皇上起職田間特恩他日何面目<lb/>
以見先帝於在天謹撮其大罪之著者二十四欵為我<lb/>
皇上陳之忠賢原一市井無賴人耳中年淨身夤入内<lb/>
地非能通文理自文書司禮起家者也皇上念其服役<lb/>
<pb n="KR2k0046_WYG_092-13b"/>
微勞拔之幽賤寵以恩禮原名進忠命改今名豈非欲<lb/>
其顧名思義忠不敢為奸賢不敢為惡哉乃初猶謬為<lb/>
小忠小佞以倖恩既乃敢為大奸大惡以亂政祖宗之<lb/>
制以票擬託重閣臣非但令其盡心參酌權無旁分正<lb/>
使其一力擔承責無他卸自忠賢專權旨意多出傳奉<lb/>
傳奉而真一字抑揚之間判若天淵傳奉而偽誰為辨<lb/>
之近乃公然三五成羣勒逼講嚷政事之堂幾成閙市<lb/>
甚至有徑自内批不相照會者假若夜半出片紙殺人<lb/>
<pb n="KR2k0046_WYG_092-14a"/>
皇上不得知閣臣不及問害豈眇小以致閣臣鬱鬱嘆<lb/>
悶有堅意求去者壞祖宗二百餘年之政體大罪一也<lb/>
舊閣臣劉一燝冢臣周嘉謨同受顧命之大臣也一燝<lb/>
親捧御手首定大計嘉謨倡率百官於松棚下義斥鄭<lb/>
養性立寢后封以清宫禁皇上豈遂忘之忠賢交通孫<lb/>
杰論去急於翦已之忌不容皇上不改父之臣大罪二<lb/>
也先帝彊年登極一月賓天進御進藥之間普天實有<lb/>
隠憾執春秋討賊之義者禮臣孫慎行也明萬古綱常<lb/>
<pb n="KR2k0046_WYG_092-14b"/>
之重者憲臣鄒元標也忠賢一則逼之告病去一則嗾<lb/>
言官論劾去至今求南部片席不可得顧於䕶黨氣毆<lb/>
聖母者之人曲意綢繆終加蟒玉以贈其行是何親於<lb/>
亂賊何讐於忠義偏不容先朝有痛念弓鼎之老臣大<lb/>
罪三也王紀鍾羽正先年功在國本及紀為司冦執法<lb/>
如山羽正為司空清修如鶴忠賢一則使人喧嚷於堂<lb/>
辱而迫之去一則與沈㴶交搆陷之削籍去至今請一<lb/>
復職起用不可得顧於柔媚善附之人破格㸃出驟加<lb/>
<pb n="KR2k0046_WYG_092-15a"/>
一品以歸是正與我善者為善人與我惡者為惡人必<lb/>
不容盛時有正色立朝之直臣大罪四也國家最重無<lb/>
如枚卜忠賢一手握定力阻前推之孫慎行盛以𢎞更<lb/>
為他詞以錮其出豈正欲門生宰相乎妄預金甌之覆<lb/>
字竊作貂座之私情大罪五也爵人於朝莫重廷推去<lb/>
歳南太宰北少宰推皆㸃陪一以蓋枚卜㸃陪之案一<lb/>
以伏借用為逐之奸致一時名賢不安俱去顛倒有常<lb/>
之銓政掉弄不測之機權大罪六也聖政初新正資忠<lb/>
<pb n="KR2k0046_WYG_092-15b"/>
直乃滿朝薦文震孟鄭鄤熊徳陽江秉謙徐大相毛士<lb/>
龍侯震暘賈繼春等九人抗論稍忤忠賢傳奉盡令降<lb/>
斥屢經恩典竟阻賜環長安謂皇上之怒易解忠賢之<lb/>
怒難饒大罪七也然猶曰外廷之臣子也上年皇上南<lb/>
郊之日傳聞宫中有一貴人以徳性貞靜荷上寵注忠<lb/>
賢恐其露已驕横狀謀之私比託言急病立刻掩殺是<lb/>
皇上且不能保其貴幸矣大罪八也猶曰無名封也裕<lb/>
妃以有喜傳封中外欣欣相告矣忠賢以抗不附已屬<lb/>
<pb n="KR2k0046_WYG_092-16a"/>
其私比捏倡無喜矯旨勒令自盡不令一見皇上之面<lb/>
昔堯以十四月而生假令當日裕妃幸存安知不為堯<lb/>
母是皇上又不能保其妃嬪矣大罪九也猶曰在妃嬪<lb/>
也中宫有慶已經成男凡在内廷當如何保䕶乃繞電<lb/>
流虹之祥忽化為飛星墮月之慘傳聞忠賢與奉聖夫<lb/>
人實有謀焉以皇上麟趾開祥何妨斯男則百而忠賢<lb/>
包藏禍心若此是皇上亦不能自保其第一子矣大罪<lb/>
十也至於先帝之在青宫四十年操心慮患所與䕶持<lb/>
<pb n="KR2k0046_WYG_092-16b"/>
孤危威刼之不動利誘之不變者僅王安一人耳登極<lb/>
一月致君堯舜安不可謂無微功皇上倉卒受命擁衞<lb/>
防䕶安亦不可謂無微忠即使有罪亦當聽皇上明正<lb/>
其罪與天下共見之而忠賢以私忿矯旨掩殺於南海<lb/>
子身首異處肉飽狗彘是不但讐王安而實敢讐先帝<lb/>
之老奴與皇上之老犬馬而畧無顧忌也此後内臣誰<lb/>
復肯為忠義者其餘大小内臣無罪而擅殺擅逐者又<lb/>
不知其數千百也大罪十一也因而欲廣願奢今日討<lb/>
<pb n="KR2k0046_WYG_092-17a"/>
奬賞明日封祠額要挾無窮王言屢䙝近又於河間府<lb/>
毁人居室起建牌坊鏤鳯雕龍干雲插漢築愁築怨飲<lb/>
憾吞聲又不止於塋地擅用朝官規制僭擬陵寢而已<lb/>
大罪十二也今日廕錦衣明日廕中書金吾之堂口皆<lb/>
乳臭誥勅之館目不識丁如魏良弼魏良材魏良卿魏<lb/>
希孔及外甥野子傅應星等五侯七貴何以加兹不知<lb/>
忠賢有何軍功有何相業亦甚䙝朝廷之名器矣大罪<lb/>
十三也因而手滑膽粗用立枷之法以示威前歳枷死<lb/>
<pb n="KR2k0046_WYG_092-17b"/>
皇親家人數命矣其枷號家人者欲扳陷皇親也其扳<lb/>
陷皇親者欲動搖三宫也當時若非閣臣力為䕶持言<lb/>
官極為紏正椒房之戚久興大獄矣大罪十四也猶借<lb/>
曰禁平人開稅也良鄉生員章士魁即有他罪自有提<lb/>
學乃以爭煤窰傷其墳脈託言開礦而死矣假令盜長<lb/>
陵一抔土何以處之趙高鹿可為馬忠賢煤可為礦大<lb/>
罪十五也王思敬胡遵道侵占牧地果真小則付之有<lb/>
司大則付之撫按學院足矣而徑拏黑獄三次拷掠身<lb/>
<pb n="KR2k0046_WYG_092-18a"/>
無完膚以皇上右文重道昧爽幸學而忠賢草菅士命<lb/>
使青燐赤碧之氣先結於璧宫泮藻之間孔子之神將<lb/>
無怨恫大罪十六也未也而且明懸監謗之令於臺省<lb/>
矣科臣周士樸執紏織監一事原是在工言工忠賢徑<lb/>
停其陞遷使吏部不得守其銓除言官不敢司其封駁<lb/>
險邪因之以偷換手眼那移陞叙致士樸卒困頓以去<lb/>
於以成中官之尊大得矣而聖朝則何可有此名色大<lb/>
罪十七也未也而且將開羅織之毒於冠紳矣北鎮撫<lb/>
<pb n="KR2k0046_WYG_092-18b"/>
臣劉僑不肯殺人媚人自是在刑慎刑忠賢以其不善<lb/>
鍜鍊竟命削籍明示大明之律令可以不守而忠賢之<lb/>
意旨不可不遵將使羅鉗吉網然後快心於以彰忠賢<lb/>
之威焰得矣而國脈則何可崇此藴毒大罪十八也未<lb/>
也而且示移天翳日之手於絲綸矣科臣魏大中到任<lb/>
已奉明旨鴻臚報單忽傳詰責及科臣回話臺省交論<lb/>
又再䙝王言幾成解訓無論玩弄言官於股掌而皇皇<lb/>
天語提起放倒信手任心令天下後世視皇上為何如<lb/>
<pb n="KR2k0046_WYG_092-19a"/>
主大罪十九也最可異者東厰原以察奸細緝非常非<lb/>
擾平民也自忠賢受事鷄犬不寧而且直以快恩讐行<lb/>
傾陷野子傅應星為之招搖引納陳居恭為之鼓舌搖<lb/>
唇傅繼教為之投匭打網片語違懽則駕帖立下如近<lb/>
日之拏中書汪文言不從閣票不會閣知不理閣救而<lb/>
應星等造謀告密猶日夜未已勢不至興同文之獄刋<lb/>
黨錮之碑不已者當年西厰汪直之横恐未足語此大<lb/>
罪二十也尤可駭者東厰訪緝何事而行藏詭秘如韓<lb/>
<pb n="KR2k0046_WYG_092-19b"/>
宗功者多往來忠賢司房之家其發銀七萬兩更創肅<lb/>
寧縣新城誠可作郿塢深藏矣不知九門内外生靈安<lb/>
頓何地大罪二十一也更可憾者王者守在四方祖制<lb/>
不蓄内兵即四衛之設備而不操原有深意忠賢謀同<lb/>
奸相沈㴶創立内操不但使親戚羽黨交互盤踞其中<lb/>
且安知其無大盜刺客東南西北之人寄居内相家丁<lb/>
倘或伺隙謀亂發於肘腋智者不及謀勇者不及拒識<lb/>
者每為寒心忠賢復傾財厚與之交結昔劉瑾招納亡<lb/>
<pb n="KR2k0046_WYG_092-20a"/>
命曹吉祥弟姪傾結將官忠賢葢已兼之不知意欲何<lb/>
為大罪二十二也且皇上亦見近日忠賢進香涿州之<lb/>
景象乎鐵騎之擁簇如雲蟒玉之追隨耀日警蹕傳呼<lb/>
清塵墊道人人以為駕幸涿州及其歸也以輿夫為遲<lb/>
改駕四馬羽幢青蓋夾䕶雙遮則已儼然乗輿矣其間<lb/>
入幕密謀叩馬獻䇿實繁有徒忠賢此時自視為何如<lb/>
人想只憾在一人下耳不知更作何轉念恐泰山之神<lb/>
必隂殛之矣大罪二十三也皇上更不記前日忠賢走<lb/>
<pb n="KR2k0046_WYG_092-20b"/>
馬大内之氣象乎寵極則驕恩多成怨今春忠賢馳馬<lb/>
御前皇上曾射殺其馬貸忠賢以不死聖恩已厚忠賢<lb/>
不自伏罪請死且聞進有傲色退有怨言朝夕隄防介<lb/>
介不釋心腹之人時時打㸃從來亂臣賊子只爭一念<lb/>
放肆遂至收拾不住皇上若果有此事奈何養虎兕於<lb/>
肘腋間乎此又寸臠忠賢不足盡其辜者大罪二十四<lb/>
也凡此逆跡皆得之邸報招案長安之共傳共見非出<lb/>
於風影意度者忠賢負此二十四大罪懼内廷之發其<lb/>
<pb n="KR2k0046_WYG_092-21a"/>
奸殺者殺換者換左右既畏而不敢言懼外廷之發其<lb/>
奸逐者逐錮者錮外廷又皆觀望而不敢言更有一種<lb/>
無識無骨茍圖富貴之徒或扳附枝葉或依託門墻或<lb/>
密結居停或投誠門客逢其所喜挑其所怒無所不至<lb/>
内有授而外發之外有呼而内應之面背忽移禍福立<lb/>
見間或内廷奸狀敗露又有奉聖客氏為之彌縫其罪<lb/>
戾而遮飾其囬衺故掖庭之内知有忠賢不知有皇上<lb/>
都城之内知有忠賢不知有皇上即大小臣工積重之<lb/>
<pb n="KR2k0046_WYG_092-21b"/>
所移積勢之所趨亦不覺其不知有皇上而只知有忠<lb/>
賢每見中外有緊切當做之事當起用之人曰要與内<lb/>
邊說說或人不得用事不得行亦只說内邊不肯宫中<lb/>
府中大事小事無一不是忠賢專擅即章奏之上反覺<lb/>
皇上為名忠賢為實且如前日忠賢巳往涿州矣一切<lb/>
事情必星夜馳請一切票擬必忠賢既到始敢批發嗟<lb/>
嗟天顔咫尺之間不請聖裁而馳候忠賢旨意於百里<lb/>
之外事勢至此尚知有皇上耶無皇上耶有天日耶無<lb/>
<pb n="KR2k0046_WYG_092-22a"/>
天日耶天祚聖明屢行譴告去年以熒惑守斗告今年<lb/>
以長日風霾告又以一日三地震告而乾清之震尤甚<lb/>
皆忠賢積隂蔽陽之象聖明偶不及覺察反加之恩而<lb/>
忠賢益愍不畏死更甚之惡羽翼已成騎虎難下太阿<lb/>
倒授主勢益孤及今不為早治職不知皇上宗社何所<lb/>
託聖躬之安危何所託三宫九嬪之安危何所託而如<lb/>
此毒心辣手膽横已不能為下意棘必不肯容人即普<lb/>
天共戴之皇子元良託重之貴妃能保時得其懽心而<lb/>
<pb n="KR2k0046_WYG_092-22b"/>
不犯其所忌職又不知貴妃皇子之安危何所託萬一<lb/>
少有差池職即欲死報皇上亦復何及伏念皇上天縱<lb/>
聰明春秋鼎盛生殺予奪豈不可以自主何為受制么<lb/>
麽小䜿令内外大小俱坐鍼氊之上而惴惴莫必其命<lb/>
耶職在兵科時曽參及進忠名在御前葢實有見於忠<lb/>
賢狼子野心不可嚮邇不意聖明斷之不早養成今日<lb/>
倘復優游姑息再念其隨侍舊人客氏又從旁巧為營<lb/>
解即不加處治小不忍則亂大謀臣不能為皇上䇿矣<lb/>
<pb n="KR2k0046_WYG_092-23a"/>
高皇帝洪武十年有内侍以久侍内庭從容言及政事<lb/>
上即日斥遣隨諭羣臣曰漢唐之禍雖宦官之罪亦人<lb/>
主信愛之過使然向使宦者不得典兵預政雖欲為亂<lb/>
其可得乎今此宦者雖事朕日久不可姑息決然去之<lb/>
所以懲將來也洋洋聖謨中官言及政事且懲將來况<lb/>
忠賢欺君無上惡積罪盈豈容當斷不斷伏乞皇上大<lb/>
奮雷霆將忠賢面縛至九廟之前集大小文武勲戚勅<lb/>
法司逐欵嚴訊考歴朝中官交通内外擅作威福違祖<lb/>
<pb n="KR2k0046_WYG_092-23b"/>
宗法壞朝廷事失天下心欺君負恩事例正法以快神<lb/>
人公憤其奉聖夫人客氏亦并勅令居外以全恩寵無<lb/>
復令其厚毒宫中其傅應星陳君恭傅繼教並下法司<lb/>
責問然後布告天下暴其罪狀示君側之惡巳除交結<lb/>
之徑巳塞如此而天意弗回人心弗悅内治外安不新<lb/>
開太平氣象者請斬職以謝忠賢職知此言一出忠賢<lb/>
之黨斷不能容職然職不懼也但得去一忠賢以不悞<lb/>
皇上堯舜之令名即可以報命先帝可以見二祖十宗<lb/>
<pb n="KR2k0046_WYG_092-24a"/>
之靈一生忠義之心事兩朝特達之恩知於願少酬死<lb/>
且不憾惟皇上鑒職一㸃血誠即賜施行<lb/>
　　請誅魏黨許顯純等七錦衣疏　　李若愚<lb/>
為罪狀久明而罪律未協故國法屈而不伸殺運已過<lb/>
而殺機尚留故戾氣鬱而弗宣伏望皇上大奮乾綱以<lb/>
答天意以謝忠魂事臣刑官也在刑言刑竊以法者天<lb/>
下之平也八辟八議五禁五戒實昉於虞周易之噬嗑<lb/>
先王以明罰勅法法者人主所受於天雖天子不得以<lb/>
<pb n="KR2k0046_WYG_092-24b"/>
意出入也臣嘗為理官六年矣每斷死獄輙撫案流涕<lb/>
筆欲下而止者三今亦何忍以過求於人然法之所在<lb/>
聴者不得蔽也今日之刑孰有大於許顯純等一案而<lb/>
自冬洎夏何久不決也夫冦賊姦宄四者諸犯備有之<lb/>
五辭之未陳歟五聴之未麗歟五疑之未釋歟五疵之<lb/>
未捐歟悲夫悲夫逆璫之睥睨神器也路人知之羽翼<lb/>
成矣盜帑藏擅封爵皆其小者也初發難實自楊漣二<lb/>
十四罪疏始崔呈秀一輩奸黨為之謀主勸其以威刼<lb/>
<pb n="KR2k0046_WYG_092-25a"/>
士大夫而箝其口封豕長蛇布滿朝市羅鉗吉網搜及<lb/>
山林而許顯純田爾耕張體乾崔應元髙守謙孫雲鶴<lb/>
楊寰諸劊子手鼓屠刀而進一落其手立見頭足異處<lb/>
肢體寸解除炮烙鋸剉外楊漣左光斗等以割舌鑿齒<lb/>
死魏大中繆昌期周宗建周朝瑞以拔肋剖脇死黄尊<lb/>
素李應昇袁化中顧大章王之寀等以剔腸潰凥死諸<lb/>
如此刑具臣不知出自何例造自何代見者腐心聞者<lb/>
酸骨至今念之猶令人泣盡而繼以血也皇上在潛邸<lb/>
<pb n="KR2k0046_WYG_092-25b"/>
或亦聞其一二矣臣讀史周興來俊臣輩殺人如草菅<lb/>
李林甫起大獄誣陷韋堅李邕等皆一時名臣天下寃<lb/>
之今日之事將無同與而何不亦令若輩入甕中也嗟<lb/>
乎諸臣不死後世必謂某年某時大璫謀逆朝士無一<lb/>
死節者祖宗三百年養士之報安在漣等因死而傳其<lb/>
名者忠賢為之也然忠賢止自領其大逆無道律漣等<lb/>
之死忠賢為主使人而顯純等實為下手人重僇主使<lb/>
而寛假下手誰氏例也謹按大明律一欵一人殺三命<lb/>
<pb n="KR2k0046_WYG_092-26a"/>
者凌㓾不待時今許顯純一手殺忠義士十五人矣如<lb/>
殺楊漣左光斗周起元王之寀四大臣比殺常人更加<lb/>
一等而髙攀龍以逮死趙南星以戍死蘇繼歐以縊死<lb/>
劉鐸以西市死吳裕中萬燝以杖死又不與焉臣意此<lb/>
諸兇者既下法司當照殺三命以上例凌㓾立刻寸磔<lb/>
於市以謝天下猶恨其晚止若含糊奏報以圖結局臣<lb/>
恐梧丘有夜哭之鬼也前番擬許顯純決不待時舉朝<lb/>
閧然正謂其與律不協也昨河南司㑹審止許顯純擬<lb/>
<pb n="KR2k0046_WYG_092-26b"/>
決猶然前案未改也如明旨何其可償諸忠臣命乎若<lb/>
張體乾殺劉鐸一事斬於西市者六人則體乾亦自應<lb/>
與許顯純等同科他尚有優游原籍久不解究者更可<lb/>
異也殺人如此而猶聴其失出人之稱斯辟也者其謂<lb/>
之何又奚惑乎蘊隆蟲蟲而沴鬱不散也漢臣有言烹<lb/>
𢎞羊天乃雨若朝磔顯純輩而甘霖不夕沛者請治臣<lb/>
罪以謝蒼生臣竊見皇上憂勞百姓勤勤懇懇所以為<lb/>
閭閻請命甚切而天澤不霈天意不應舉國疑之僉以<lb/>
<pb n="KR2k0046_WYG_092-27a"/>
為其咎在此故敢據職掌極切言之又知諸權奸之將<lb/>
剸刃於臣腹矣臣為法司義當死官何疑何懼抑臣猶<lb/>
有憂也聞諸道路諸逆黨實繁有徒即金吾一堂半屬<lb/>
魏忠賢家僕迄今虎而冠者尚不下十百輩也可不為<lb/>
寒心乎嗟乎得臣猶在憂猶未歇蕭墻肘腋間皇上未<lb/>
見其形須察其影臣言及此五内如裂矣所謂殺運已<lb/>
過而殺機尚留者或亦有不能盡載於書者歟臣恐諸<lb/>
大臣之未得安枕臥也易之蠱先甲三日後甲三日君<lb/>
<pb n="KR2k0046_WYG_092-27b"/>
子以思患預防之說在張柬之之誅亂可鑒也敢為諸<lb/>
大臣一誦之易之㢲先庚三日後庚三日君子以申命<lb/>
行事其說在晉文公之返國可鑒也敢為我皇上一誦<lb/>
之<lb/>
　　請補楚中三忠貞諡典疏　　　　李若愚<lb/>
為易名一代大典褒徳千秋盛事謹據㑹典特舉幽貞<lb/>
事臣竊惟世運剝復全繫人心人心邪正祇賴名教人<lb/>
心者匡復宇宙之具諡法者春秋義也大夫没則請所<lb/>
<pb n="KR2k0046_WYG_092-28a"/>
以易其名者其制昉於周公而定於沈約杜預蘇洵諸<lb/>
名臣或以全徳名或以一事名貞褊惠謬正不妨褒刺<lb/>
並見夫法有賞罰一時之榮辱也諡有貞醜萬世之榮<lb/>
辱也一時之榮辱甚輕萬世之榮辱甚重我國家鄭重<lb/>
其議五年一舉行綦嚴矣然議者多拘攣守文不從名<lb/>
教起念髙賢湮没不傳者比比而是往徐師魯建議止<lb/>
覈人品髙下不拘官品泉壤始稍稍生色矣大明㑹典<lb/>
一欵實云官品未髙勤事死義例得特諡臣考本朝以<lb/>
<pb n="KR2k0046_WYG_092-28b"/>
四品諡者魯文恪是也以知縣諡者鄧文簡是也鍾同<lb/>
以御史贈大理丞諡矣楊繼盛以員外贈太常卿諡矣<lb/>
何遵以主事贈尚寶卿諡矣陳選以布政贈光禄卿諡<lb/>
矣沈鍊以經歴贈光禄少卿諡矣近議鄒智以州吏目<lb/>
補諡矣楊源以五官監補諡矣何得以官品髙下而廢<lb/>
勸懲大典也近奉明旨咨訪諡冊發單㑹議臣楚人也<lb/>
例得言其郷先正頃如楊漣首發逆謀精忠大節已䝉<lb/>
皇上鑒録先是給事中李沂抗疏擊大璫杖闕下給事<lb/>
<pb n="KR2k0046_WYG_092-29a"/>
中孟養浩抗疏請冊立杖闕下一叚義烈俱載萬厯實<lb/>
録中秉禮諸臣能任之惟據臣所耳而目之可表可傳<lb/>
者楚有三大賢公論久定祇以官爵未顯議者闕焉臣<lb/>
敢攄赤以聞故户部員外郎漢川張緒清操苦節胡威<lb/>
劉渙一流人而風節不減薛仁輔惠政不減陸九淵緒<lb/>
夙與張居正友及柄政不少遜始終以忠告相匡其力<lb/>
拒故人巡撫一語至今在海内名人口居然孫覺錢顗<lb/>
矣林居二十年孜孜以講明正學成就人才為急逺近<lb/>
<pb n="KR2k0046_WYG_092-29b"/>
謂程明道再見晚節上疏乞代師李材死中外義之跡<lb/>
其一二正足亷頑立懦史臣焦竑傳之以告四方而幽<lb/>
芳徒抱嘉名未錫識者恨之故崑山縣知縣黄岡樊玉<lb/>
衝為諸生便有徐穉非力不食梁鴻不肯因人熱風節<lb/>
起家兩劇邑家無石儲身無完衣苦節孤詣一肖其師<lb/>
張緒九年滿以吏禮兵啟事皆不報父病乞身歸竟以<lb/>
孝死學臣董其昌表曰孝介先生銓臣王士騏誌其墓<lb/>
禮臣郭正域紀其傳至今兩邑尸祝之種種芳猷鄒志<lb/>
<pb n="KR2k0046_WYG_092-30a"/>
完陳瑩中不是過也公議已僉同矣而以官卑不為請<lb/>
不有知縣鄧文簡例歟故長興縣知縣贈太僕少卿黄<lb/>
梅石有恒清操卓識有膽有骨為令發奸摘伏澡身礪<lb/>
節治平為兩浙最壬戌偵知葉朗生謀逆聞於撫臣得<lb/>
先發一日擒其魁請於朝立磔之不爾則吳越半壁皆<lb/>
震矣逆黨乗元旦拜萬壽禮突執有恒以報前憤欲因<lb/>
而起兵且逼奪其城印有恒曰有斷頭將軍無降將軍<lb/>
殺即殺耳朝廷倉庫城池不是我買命物也遂遇害中<lb/>
<pb n="KR2k0046_WYG_092-30b"/>
外咸謂張巡許逺後身今世何得有此社稷臣䝉上贈<lb/>
且䘏矣而易名大典方在㑹議臣有恒友也應為之請<lb/>
自反此心可對君父臣不愧矣皇上若以臣為讆言請<lb/>
徵諸左驗張緒仕留都日久大節清風今留都人仕中<lb/>
朝者余大成方孔炤等可訪而証也樊玉衝歴中州三<lb/>
吳治蹟最著今三吳中州京朝官多矣劉可法顧錫疇<lb/>
等可訪而証也石有恒死節始末大司馬王洽撫浙時<lb/>
嘗列其狀以聞現在朝端可訪而証也其可令此三臣<lb/>
<pb n="KR2k0046_WYG_092-31a"/>
者姓氏不一耀於春秋也哉伏望皇上下該部一照㑹<lb/>
典從公咨議簮筆之臣速定所以易其名者勿以官階<lb/>
不髙而格之世教人心所補裨大矣<lb/>
　　請復建文廟諡併録諸死節臣疏　李若愚<lb/>
為補曠世之逸典以慰髙皇帝在天之靈事昔周孝王<lb/>
之承統也以叔而繼其姪也漢宣帝之承統也以孫而<lb/>
禰其祖也若一切取忌諱勿動為大而已昭帝不乃戾<lb/>
太子仇歟而宣帝帝之者何居此固帝大公無私之舉<lb/>
<pb n="KR2k0046_WYG_092-31b"/>
動也髙皇帝洪武四年立厯代帝王廟擇厯代名臣三<lb/>
十五人從祀異代之主且祀之天潢嫡子不忍獨斬其<lb/>
血食可知也矣異代之臣且祀之本朝名臣不忍久湮<lb/>
其忠節可知也矣臣竊謂建文年號必不可不復也當<lb/>
議也建文廟諡必不可不補也當議也遜國諸死節臣<lb/>
必不可不録也當議也然非遇我皇上至仁至孝度越<lb/>
今古臣亦不敢議也建文在位四年敬天愛民崇儒納<lb/>
諫無一失徳事祇因誤用漢削七國計以及於難悲夫<lb/>
<pb n="KR2k0046_WYG_092-32a"/>
不有廢也其何以興文皇帝既定鼎問朝臣葬建文禮<lb/>
學士王景言宜用天子禮文皇帝特從其議葢長陵碑<lb/>
文猶書其没曰崩稱建文云今夫建文於髙皇帝則懿<lb/>
孫也於仁宗則從兄也於宣宗則叔父也於列宗暨皇<lb/>
上皆族祖也比異代主親疎懸矣若之何併其年號削<lb/>
之也往者神廟俞修建文實録詔復其年號併祀遜國<lb/>
諸臣一時忠臣義士莫不舉手加額至今闕下久不行<lb/>
何也髙皇帝在天之靈恫乎有餘愴矣不寧唯是廟諡<lb/>
<pb n="KR2k0046_WYG_092-32b"/>
亦當議焉不有周懿王漢昭帝例在歟今大内即不便<lb/>
設廟宜於留都太廟寢殿後别建一廟如祧廟制世供<lb/>
其祀不亦情禮兩安歟伏惟皇上力主其裁頒告天下<lb/>
使後世知皇上尊祖敬宗之意史冊且傳為絶代佳事<lb/>
臣為諸生時每讀遜國死節諸臣狀喟然嘆曰髙皇帝<lb/>
數十年造士作人培此一叚忠義為後來用何其盛也<lb/>
永樂元年陳瑛請治諸臣罪文皇帝曰彼食其禄自盡<lb/>
其心勿問上又語楊榮曰練子寧在朕固當用之則諸<lb/>
<pb n="KR2k0046_WYG_092-33a"/>
臣精忠已久在文皇帝鑒宥中矣𢎞治時給事吳世忠<lb/>
請祠方孝孺諸臣事雖未行朝議韙之嘉靖中科臣楊<lb/>
僎復以為言上特下禮部議幾奉行矣夏言阻之議遂<lb/>
中格臣嘗私輯闡幽錄一書請為皇上縷列其名文臣<lb/>
則方孝孺齊泰鐵鉉陳廸暴昭黄觀卓敬練子寧王叔<lb/>
英王良周是修黄鉞楊福龔泰曽鳯韶程本立姚善陳<lb/>
彦囘劉璟顔伯瑋胡先晏璧顔珏顔有為鄭恕儲福黄<lb/>
子澄張昺湯宗葛誠余逢辰張紞侯太毛太盧廻郭任<lb/>
<pb n="KR2k0046_WYG_092-33b"/>
黄魁陳植徐垕胡子昭景清茅大芳陳性善胡閏盧原<lb/>
質廖昇鄒瑾劉端王髙戴徳彝彭與明程濟陳繼之韓<lb/>
永董鏞葉希賢魏冕王度甘霖髙翔王彬韓郁髙巍鄭<lb/>
公智錢芹巨敬黄彦清王艮宋徵劉伯完鄭居貞鄭叔<lb/>
貞胡子義林嘉猷王璡葉仲惠黄希范孫鎮程通蔡運<lb/>
劉亨衞健陳思賢伍性原陳應宗林珏鄒君黙曽廷瑞<lb/>
吕賢王省王貞唐子清鄭華周縉黄謙盧振牛景元周<lb/>
璿謝景朱寧龔翊劉政髙賢寧梁田玉梁良玉何申宋<lb/>
<pb n="KR2k0046_WYG_092-34a"/>
和郭節梁良用梁中節何洲郭良王紳王稌唐愚士魏<lb/>
澤王賓韓奕俞貞木史侍書俱有爵里事跡載在史乗<lb/>
可考也又有松江同知雪菴和尚河西傭磨鏡者老補<lb/>
鍋馮翁東湖樵夫諸君子史祇載其不屈遁跡梗概併<lb/>
姓名不傳矣又豈非千古一沉痛歟武臣除徐輝祖已<lb/>
世受國恩外則廖鏞謝貴彭二馬宣朱鑑卜萬瞿能宋<lb/>
忠余瑱彭聚孫泰莊得陳質楚智孫岳張皂旗剛宋瑄<lb/>
張倫魯濬楊本王資趙諒倪諒周珙元梅殷耿璿耿瓛<lb/>
<pb n="KR2k0046_WYG_092-34b"/>
亦俱有爵里事跡載在史乗可考也餘發䝉振落不足<lb/>
齒矣考其年諸將死節者視方鐵輩稍稍遜焉豈武人<lb/>
不讀聖賢書忠義血性獨少歟抑天固嗇之歟臣不敢<lb/>
知然以臣所聞一百四十八人忠肝義膽縱塗膏塵莽<lb/>
隕身鼎鑊猶堪與日月爭光奈何聖明之世令其與草<lb/>
木同腐朽也如髙皇帝造士意何又何以教天下忠也<lb/>
望皇上下禮官查議如臣言不謬擇其尤表著者配享<lb/>
建文祧廟其餘行各處提學官祀於學宫訪有子孫給<lb/>
<pb n="KR2k0046_WYG_092-35a"/>
以衣巾世守其烝嘗使鄉里猶指名之曰此某忠臣裔<lb/>
也則所以礪世磨鈍者勝於華衮三錫多矣嗟乎假若<lb/>
魏忠賢事成向來稱功誦徳輩求能為方孝孺練子寧<lb/>
諸人者罕矣九原如可作也吾誰與歸皇上赦臣臣生<lb/>
固幸皇上戮臣臣死亦幸矣<lb/>
　　楚二社稷臣疏　　　　　　　　李若愚<lb/>
為社稷之大功未明紀年之史牒不光祈慰忠魂以光<lb/>
信史以正告萬世事臣楚人也楚世傳三閭大夫忠義<lb/>
<pb n="KR2k0046_WYG_092-35b"/>
寧玉碎毋瓦全寧烈死毋佞生其俗然矣臣竊跡近事<lb/>
則有張居正楊漣其人焜耀相望於數十年間足可並<lb/>
千秋不朽而一以負謗没世一以擊賊隕身臣嘗從里<lb/>
中父老與海内士大夫及仕壬午以前者稱說居正輔<lb/>
神廟十年間事甚確居正死四十餘年莫敢列其功烈<lb/>
今禮臣羅喻義始言之托孤始末具載喻義疏中皇上<lb/>
亦既憐而察之矣若楊漣其社稷諸大功正不在居正<lb/>
下言者祇陳其忠烈慘死狀而未一及其定策勘難始<lb/>
<pb n="KR2k0046_WYG_092-36a"/>
末是後死者之罪也長安曽諠傳李若愚係楊漣死友<lb/>
一語今朝士咸指臣曰楊漣友矣臣實未與漣友也臣<lb/>
之友陳愚友之陳愚於漣有程嬰杵臼義方困於公車<lb/>
不能言也臣宜代之言何者知漣之深者莫如臣臣而<lb/>
不言誰當言者皇上已恤漣矣已知漣矣臣復何言但<lb/>
當年一腔熱血未經說明國史野乗所傳異辭漣目不<lb/>
瞑於地下也漣受光宗遺詔猶居正之受穆廟顧命也<lb/>
晏嬰有言為社稷死則死之為社稷亡則亡之漣之謂<lb/>
<pb n="KR2k0046_WYG_092-36b"/>
矣嗟乎逆璫謀移社稷矣是欲為操莽所為者也崔呈<lb/>
秀一輩亦非上官子蘭比皇上不見其儼然九錫歟不<lb/>
見其越五等封爵而上之歟不見其布諸腹心大璫於<lb/>
漕運咽喉地歟不遣諸璫遍握兵户兩當事歟其謀已<lb/>
定於甲子以前其後三王同出九鼎一綫皇上在潛邸<lb/>
若輩不啻舉玉玦以示者三由今思之假設非楊漣二<lb/>
十四罪一疏瞻烏爰止于誰之屋祇因有此博浪一椎<lb/>
激發天下忠臣義士氣賊望顧莫支遷延以至數年聖<lb/>
<pb n="KR2k0046_WYG_092-37a"/>
人一出百靈擁䕶神器不震鐘紐亡恙是鬼神實不逞<lb/>
於逆璫而假手於漣也漣可不謂社稷臣歟臣更列其<lb/>
兩朝登極時事一數於我皇上前且以告後之秉董狐<lb/>
筆者當神廟不豫光宗不得入侍疾事急矣漣時為給<lb/>
事中率百官問疾請輔臣宿閣中引文彦博訶史志聰<lb/>
故事為例力請入侍夜無輕出光宗諒闇奉遺詔下考<lb/>
選撤奄稅出諸章奏留中者皆漣主之也封后議起天<lb/>
下事益岌岌矣漣上疏力爭且請遺詔中首舉冊立漣<lb/>
<pb n="KR2k0046_WYG_092-37b"/>
又同諸大臣疏乞願謹内臣奉皇長子居慈慶宫有機<lb/>
在防微事貴慎始一疏今在御府可按也光宗聞奏語<lb/>
太子此汝忠臣特召漣同閣大臣入對詳在庚申實録<lb/>
中是日上目屬漣等者再漣葢簡在帝心矣光宗賔天<lb/>
漣趣閣部大臣伏乾清宫閽人格不令入漣攘臂大詬<lb/>
曰皇帝晏駕太子安在汝曹隔大臣宫外欲何為閽人<lb/>
却漣與諸大臣得入慟哭急請見太子三四始出諸臣<lb/>
呼萬歳漣促閣臣劉一燝韓爌奉熹宗左右手出乾清<lb/>
<pb n="KR2k0046_WYG_092-38a"/>
宫時内䜿尚有大呼小主轉者漣且格且訶之羣臣咋<lb/>
舌因奉熹宗入慈慶宫冢臣周嘉謨奏殿下天地神人<lb/>
主朝夕視奠必臣等至方啟行漣指王安曰先帝選檡<lb/>
使汝須察上飲食動定必以告其不共命國有常刑漣<lb/>
因自宿宫門外伺察非常五日鬚盡白舉國僉謂漣於<lb/>
此日功難堪矣移宫一疏千古大義也而奸輩反以為<lb/>
口實漣亦自是引疾歸矣癸亥起漣内臺漣力引諸正<lb/>
人滿要津而旁觀者益側目云㑹逆璫恣横日甚一日<lb/>
<pb n="KR2k0046_WYG_092-38b"/>
將危社稷漣恐負光宗顧命誓以死報而二十四罪疏<lb/>
入是時漣已義不顧身矣忠賢既殺漣白氣亘天者三<lb/>
日臣考正統間監國廢儲事部郎章綸以死爭之身備<lb/>
五刑沉犴狴數年復辟後陞禮部侍郎綸死特贈禮部<lb/>
尚書諡恭毅全録其子是時御史鍾同亦以廢儲爭杖<lb/>
死朝廷後録其二子皆為京朝官漣之功之死不與二<lb/>
臣同歟而贈官且吝一尚書銜即䕃一子入監亦僅視<lb/>
三品官老死牖下者例如社稷諸大功何恐亦未愜我<lb/>
<pb n="KR2k0046_WYG_092-39a"/>
皇上憐恤忠節意也臣為社稷言爾非為一人言也今<lb/>
張居正功已明原贈原諡俱在無事更議矣其諸孫被<lb/>
褐負薪令人酸楚聞其才多可録者合查當年䕃典盡<lb/>
還之猶未足償其社稷功也居正亦可含笑入地矣獨<lb/>
漣大功未明贈恤未稱不嫌續諸臣後一哀訴我皇上<lb/>
前也伏望皇上推憐居正徳意將漣始末細賜電察下<lb/>
部照章綸例贈尚書加録其子得比鍾同勿令止與老<lb/>
死牖下者埒則史冊有餘光而忠臣無覆盆矣<lb/>
<pb n="KR2k0046_WYG_092-39b"/>
　　拯救水災疏　　　　　　　　歐陽東鳯<lb/>
惟君之有民猶父之有子相依為命猶元首之有四肢<lb/>
相待而存故一指痛則元首岑岑若弊一子病則父母<lb/>
遑遑靡寧况痛多於一指病濱於死亡其委頓倉皇之<lb/>
狀不知又當何如也興化一邑僻在海隅視萬里之天<lb/>
閽邈然不相及而以當於一指一子之義諒亦皇上所<lb/>
甚隠也頃者大水困城閭閻騷然十九懼死賴皇上從<lb/>
諸臣之請霈然下蠲賑之詔視他處有加徳澤誠渥然<lb/>
<pb n="KR2k0046_WYG_092-40a"/>
蠲舊逋矣而新租未除寛存留矣而起運如故臣亦知<lb/>
秋災現在勘議皇上非常之恩或有所待顧小民身處<lb/>
湯火以日為歳望皇上拯援如望上天之膏澤日復一<lb/>
日恨不旦暮遇之此何等情狀而尚可以揖讓雍容處<lb/>
之也臣又知江北州邑被水者衆何獨喋喋以自干斧<lb/>
鉞顧他邑或有豐年而興化則永為歉歳他邑猶存髙<lb/>
原而興化則盡為洿池他邑僅渰阡陌而興化則殃及<lb/>
廬舍他邑之水旬日可消而興化則匯為巨浸即今受<lb/>
<pb n="KR2k0046_WYG_092-40b"/>
水已三月所矣遍觀鄉村週遭二百餘里竟成湖海而<lb/>
横目之民悉為魚鼈即有僅存孑遺或移居城頭或借<lb/>
棲佛舍或結葑水面而呌號波濤之中或繫舟樹杪而<lb/>
薫蒸風日之下欲刈草而無草可刈欲罟魚而無魚可<lb/>
罟欲賣兒而誰買其兒欲鬻田而誰受其田有屋者拆<lb/>
屋賣其薪有牛者殺牛賣其骨醫瘡剮肉茍延旦夕今<lb/>
日如此明日何以為䇿今月如此來月何以為生婦子<lb/>
相泣莫非其命此何等光景尚可以他邑例之也臣即<lb/>
<pb n="KR2k0046_WYG_092-41a"/>
不肖奉皇上徳意院司檄文非不孜孜矻矻救死扶傷<lb/>
然平糴而所糴者幾何勸借而所借者幾何發稻而所<lb/>
發者幾何賑粥而所賑者幾何瘡痍何時可復沮洳何<lb/>
時可逺耕藝何時可興蚤夜思維黔驢之技已竭而凋<lb/>
瘵無補臣愚以為當此之時惟有官民相安無事則現<lb/>
在遺黎或可須臾勿致流徙若復追併錢糧則輸納後<lb/>
期不足為異逃亡接踵不足為憂臣所大恐者綠林赤<lb/>
睂黄巾黒山之徒自何而有皆此頻遭饑饉疾疫稅斂<lb/>
<pb n="KR2k0046_WYG_092-41b"/>
窮困無聊之衆耳萬一東嘯西聚日滋月蔓乃始勞心<lb/>
安集不亦難哉雖聖明在上萬萬無此然而不可不慮<lb/>
也臣十九年至二十一年止拖欠漕折鳯陽軍餉馬草<lb/>
四司等銀凡一萬五千餘兩以豐年所不供之全稅而<lb/>
取盈於大祲之凶歳臣知其必不能也即今漕糧三萬<lb/>
二千八百石有奇無論本色亦無論改折七錢即以五<lb/>
錢計之便當折銀一萬六千兩餘以大州邑所不能當<lb/>
之重賦誅求於彈丸之窮邑臣又知其必不能也昔堯<lb/>
<pb n="KR2k0046_WYG_092-42a"/>
舜之世洪水已平而兖賦猶寛以十有三載文景之朝<lb/>
方成殷富而屢詔除田租之半我皇上仁聖當御節愛<lb/>
為心髙欲慕堯舜之隆下不屑文景之盛而今天下之<lb/>
有一興化即唐虞之時之有一兖也臣愚以為運餉馬<lb/>
草四司鳯陽等銀無論舊逋新租存留起運凡未完者<lb/>
似當盡行蠲免其漕折銀兩雖不可盡蠲亦當寛假三<lb/>
五年之後俟瘡痍已起或值豐收始盡力帶徵不然則<lb/>
有隆慶二三年抵借事例可援是在司國計者一查議<lb/>
<pb n="KR2k0046_WYG_092-42b"/>
之耳或謂蠲停過侈恐他州邑援例以請不知乾坤之<lb/>
間四海之内水患連仍如興化者寧有幾處而孰敢妄<lb/>
意援請也且興化非獨苦水也又苦糧重夫揚州一府<lb/>
為州縣者十而興化特居其一是疆域之大小不侔也<lb/>
一府凡七百餘里而興化僅六十二里是户口之殷耗<lb/>
不侔也一府共田一十三萬三千三百餘頃而興化僅<lb/>
二萬餘頃是田地之多寡不侔也九州縣俱處上游而<lb/>
興化獨居釜底是等則之上下不侔也使則壤而賦則<lb/>
<pb n="KR2k0046_WYG_092-43a"/>
民猶可支乃概府陞科每頃不過六斗而興化獨至二<lb/>
石二斗縣府額糧不過六斗而興化獨至二石二斗縣<lb/>
府額糧不過二十萬六千石有零而興化則五萬二千<lb/>
石而餘概府漕米不過九萬七千石有零而興化則三<lb/>
萬二千而餘是總論額稅則居一府四之一專論漕糧<lb/>
則居一府三之一矣巨屨與小屨同價麻縷與絲絮共<lb/>
論然且不可今反倒行而倍取之欲民勿困得乎先是<lb/>
今督撫李尹興化時目擊民艱具奏均攤併請抵換不<lb/>
<pb n="KR2k0046_WYG_092-43b"/>
意牽於成法竟爾寢閣斯民陽九百六之運抑何厄也<lb/>
臣今就中酌量議均攤則開紛擾之門議抵換則滋聚<lb/>
訟之端不得己而求黄葉止啼之一術則惟有歸復協<lb/>
濟而己蓋興化僻處一隅雖免迎送夫馬之苦然而錢<lb/>
糧偏重則其苦己十倍於江儀髙寶等處不翅相當而<lb/>
己乃復𣲖協濟各驛館水夫等銀一千四百餘兩是本<lb/>
縣無衝要之名而有衝要之實然則本縣偏重之糧其<lb/>
誰協濟之臣愚以為協濟各驛銀兩宜盡免𣲖協濟江<lb/>
<pb n="KR2k0046_WYG_092-44a"/>
儀者即𣲖於江儀協濟髙寶者即𣲖於髙寶以各州縣<lb/>
應徵之銀還之各州縣此不過與各州縣求其平非欲<lb/>
興化獨享其逸於理甚順於情甚安固今日所當急議<lb/>
者也至於宣洩水患則石䃮口為趨海之間而旁邑不<lb/>
無復阻之計芒稻河為入江之路亦有成議而當事難<lb/>
為無米之炊闔邑士民引領兹舉有如饑渴何可不速<lb/>
為議處而使斯民紛紛呶呶竟無虚日急急遑遑終無<lb/>
生望此臣所為痛心疾首欲黙不能者也夫臣賤有司<lb/>
<pb n="KR2k0046_WYG_092-44b"/>
也越分妄言自知無所逃刑顧撫任一方之寄為一方<lb/>
請命於皇上臣受一邑之寄為一邑請命於皇上位有<lb/>
髙下忠無兩心伏乞皇上俯念垂亡赤子勅下該部破<lb/>
格勘議仍乞正臣位卑言事之罪即加誅戮如一螻蟻<lb/>
無足顧惜若棄忽臣言而不一省憂則亦民之命也臣<lb/>
又何言而民又將誰望耶臣冒干天威不勝望闕叩禱<lb/>
戰慄悚惶之至<lb/>
　　直陳朝政疏　　　　　　　　　楊一鵬<lb/>
<pb n="KR2k0046_WYG_092-45a"/>
為聖主獨任焦勞人心渾如醉夢臣昧死一言以勵世<lb/>
風以明臣誼事臣聞主憂臣辱主辱臣死義之所在無<lb/>
可逃也今戎馬在郊皇上之憂勞極矣而中原臣子泄<lb/>
泄成風懋賞空懸奇功未奏臣遇感賜環可悠悠任運<lb/>
黙無一言乎臣思祖宗朝尊賢養士近三百年天下如<lb/>
此其大古稱不借才於異代豈至今而有君無臣則以<lb/>
忠義摧折人心化為異物其所由來者漸矣臣敢一一<lb/>
為皇上陳之文皇帝靖難之師天命固有所歸遜國固<lb/>
<pb n="KR2k0046_WYG_092-45b"/>
未有失徳也懿文太子髙皇帝之嫡儲文皇帝之兄也<lb/>
當復建文年號以為懿文太子後此國家興亡繼絶之<lb/>
義諸臣盡忠於建文即盡忠於太祖而屠戮太慘姚廣<lb/>
孝有言江南有秀才方孝孺即不可䧏幸勿殺之殺孝<lb/>
孺則讀書無種子矣今孝孺之禁未開何以服忠臣義<lb/>
士之心從來公論無二百年不定者臣以為遜國諸臣<lb/>
可加訪問或録用子孫或建立祠廟彰國家表閭封墓<lb/>
之仁景帝監國之初于謙功在社稷後誣以謀立襄藩<lb/>
<pb n="KR2k0046_WYG_092-46a"/>
棄之東市臣每念及謙勲著本朝而本朝報之如此其<lb/>
薄雖䘏諡有加猶不足償忠魂之萬一遺簪故履朝廷<lb/>
能恝乎神宗初年故相張居正輔佐君徳未雨綢繆勤<lb/>
勞有加矣而論者以攬權太甚嫉妬其功試問萬歴初<lb/>
年主少國疑之時有能托孤寄命如居正者乎逆璫魏<lb/>
忠賢盜弄國柄藩王尚有頌厰臣功徳建坊立祠者楊<lb/>
漣出萬死不顧一生之計疏二十四大罪髙岡鳴鳯而<lb/>
受禍最酷左光斗髙攀龍周宗建等數十臣相繼非命<lb/>
<pb n="KR2k0046_WYG_092-46b"/>
今皇上神武逆案固已欽定矣然自元惡外其餘用法<lb/>
失出何者若輩附㑹權璫始以忠臣之性命博逆黨之<lb/>
功名今復以逆黨之功各抵忠臣之性命此亦人心之<lb/>
鬱鬱不平者也此數事係國家大體闗本朝元氣唐陸<lb/>
贄草奉天以後諸詔介胄投戈諸道感泣臣以為宜下<lb/>
詔引咎厚帷蓋之恩矣且正誣罔之律使天下曉然知<lb/>
臣子功在社稷久而彌光是培養人材鼓舞人心之大<lb/>
機也至今日急著則又積習宜破也一科道官不可太<lb/>
<pb n="KR2k0046_WYG_092-47a"/>
重也科道之設所以廣言路也今則道路之口皆以上<lb/>
聞一挂彈章雖用兵如韓白卓異如龔黄公忠如周召<lb/>
束手聴勘矣夫言事易任事難臣願無以議論撓諸臣<lb/>
之成也一武臣不可偏輕也太祖開國徐常武人皆位<lb/>
極人臣今則總兵元戎士大夫皆薄而不齒奔走恐後<lb/>
於文臣之前何以作其死綏勘亂之氣乎一門户不可<lb/>
私立也食君之禄同為公家之臣同職公家之事則其<lb/>
事非一家所議諸臣當平心和氣以事一人無故而分<lb/>
<pb n="KR2k0046_WYG_092-47b"/>
門别户精神不以禦外侮意氣専以角内釁范文子有<lb/>
言臣不才但願二三子輯睦以事吾君此正臣今日之<lb/>
願也臣被逆璫罷斥今始見天日感激上言觸犯忌諱<lb/>
惟聖主採擇<lb/>
　　摘陳初政疏　　　　　　　　　朱炳如<lb/>
為摘陳初政闗係治理之漸以備采擇事竊聞忠臣之<lb/>
愛君必防其漸漸者其幾隠其端微其事若不足介意<lb/>
而深足為隠憂况君心之敬怠行政之得失用人之當<lb/>
<pb n="KR2k0046_WYG_092-48a"/>
否皆因之臣竊鰓鰓過計為皇上陳焉如大學士髙拱<lb/>
在先帝朝中外莫不知其隂險既經南北言官十三疏<lb/>
論列具有指摘實跡非偶一風聞者比而左都御史王<lb/>
廷又備言其恣肆之狀尤為可據去邪無疑陛下當斷<lb/>
然行之矣乃猶豫未決不即罷斥偶因御史王嘉言設<lb/>
喻之詞誤中聖意專差行人䕶送馳驛回籍更優以銀<lb/>
帑之賜臣恐大臣罔上行私不復顧忌凡可以自遂其<lb/>
私何不可為此大臣奸欺無忌之漸不可不防也又如<lb/>
<pb n="KR2k0046_WYG_092-48b"/>
大學士徐階在先帝朝中外莫不稱為忠勤亷慎昔嚴<lb/>
嵩柄政多年縉紳皆貪婪公行鑽刺無恥及階代為首<lb/>
輔躬率百僚以禮義廉恥之行中外之臣欲望門多投<lb/>
一刺恐為階鄙一時海内稱慶以正人柄用社稷蒼生<lb/>
之福乃有異常憸邪如齊康者朋奸助惡肆横詆毁忍<lb/>
以納賄誣階此皆髙拱手授齊康康欲取悅於拱以為<lb/>
他日之地故不度常理依様謄寫有臣如此黨邪害正<lb/>
闗係治道匪輕陛下不即重究止薄示䧏用復冒寧逺<lb/>
<pb n="KR2k0046_WYG_092-49a"/>
縣丞之官非所以安元輔之心也今階四乞歸休荷陛<lb/>
下眷留但恐心既不安終不能從容密勿如昔之處大<lb/>
事決大疑而直以天下事為已任矣萬一階決於去而<lb/>
陛下嗣服之初誰與共理康之罪不可一日姑息亟當<lb/>
罷斥以從中外臣民公惡之心此言官黨惡無忌之漸<lb/>
不可不防也又御史陳守節疏乞聖明慎舉動以重宗<lb/>
社事奉旨罰俸二月夫守節懐忠懇之心中間詞涉過<lb/>
激事未的確偶出於傳聞之誤陛下當亮其無他姑假<lb/>
<pb n="KR2k0046_WYG_092-49b"/>
溫詞以優容之以作其蹇蹇匪躬之志而顧示以罰恐<lb/>
諸臣聞之而解體也又若户部主事季齊芳於陛下登<lb/>
極之日有重名器慎初政以圖極治之請今覽其疏言<lb/>
多可采未幾部院考察偶在降調之列臣素不識齊芳<lb/>
一面未悉其平日為何如人誠如監察御史李文續所<lb/>
論可槩知其輕率據其平日而公擬之則可但四海之<lb/>
逺萬民之衆先聞齊芳首有此疏俄報齊芳䧏調外任<lb/>
皆不知為部院考察其平日而止疑其進言之迹皆曰<lb/>
<pb n="KR2k0046_WYG_092-50a"/>
齊芳因首疏而被斥矣此當曲處以釋羣疑以全大體<lb/>
者也斯又言路阻抑之漸不可不防也如果臣言不妄<lb/>
乞於髙拱明示擯斥無更猶豫於齊康仍加罷革勿更<lb/>
姑息於陳守節稍易其嚴切罰戒之旨以安言官於季<lb/>
齊芳乞勅下吏部或召還原職或量賜遷轉以釋遐方<lb/>
淺見之疑至於陳以勤未入内閣先陳十事皆有裨於<lb/>
君徳闗係政體當命中書官大書一帙置諸座右時復<lb/>
細閱有一事未當聖意即召以勤面問使之敷陳務得<lb/>
<pb n="KR2k0046_WYG_092-50b"/>
肯綮至於臺省諸臣章疏即命輔臣㑹同商確摘其最<lb/>
闗君徳政體者總若干條刪去浮詞提出緊要事實大<lb/>
書一帙置之座右時亦細閱有一事未當聖意則召臺<lb/>
省諸臣面問之使之攄誠盡言庶陛下之樂取羣言可<lb/>
為初政之大助而諸臣之條列忠欵不為無補之空言<lb/>
矣<lb/>
　　請協𠞰流寇疏　　　　　　　　楊嗣昌<lb/>
臣竊計圖賊之法請布十面之網使賊不至縱逸則功<lb/>
<pb n="KR2k0046_WYG_092-51a"/>
可以立成其法當以陜西河南湖廣鳯陽為四正面此<lb/>
四撫責之分任𠞰而專任防以延綏山西山東應天江<lb/>
西四川為六隅面此六撫責之時分防而時協𠞰賊在<lb/>
陜西則陜西四川湖廣河南延綏山西各撫張六面而<lb/>
總理入闗與總督合𠞰賊在河南則湖廣鳯陽應天山<lb/>
西山東河南各撫張六面而總督出闗與總理㑹𠞰賊<lb/>
在湖廣則湖廣河南陜西四川應天鳯陽江西七撫張<lb/>
七面而總督總理俱入楚㑹𠞰賊在江北則鳯陽應天<lb/>
<pb n="KR2k0046_WYG_092-51b"/>
山東河南湖廣江西各撫張六面而總督總理俱入江<lb/>
北㑹𠞰却用總督總理為隨賊所向耑任𠞰殺之官請<lb/>
遣户部侍郎專理𠞰餉現在𠞰賊總兵杳有不堪者亟<lb/>
應罷斥其餘分𨽻督理二臣勿與巡撫互相掣肘巡撫<lb/>
所轄兵馬責其自於行間選忠勇善戰都司守備等官<lb/>
領之俾其前顧功名進取之途甚逺後顧軍法逗遛之<lb/>
罪難逃有賊地方守令文吏規避曠官請勅各該撫按<lb/>
確舉長才果堪綏撫吾民即司府首領州縣佐貳咸可<lb/>
<pb n="KR2k0046_WYG_092-52a"/>
拔之正印倘能治兵討賊則府正佐貳州縣正印便可<lb/>
超遷監司早行甄别勞績最著軍中必不可無則優加<lb/>
職級勞多功少軍中不闗緊要則與循序别遷毋一槩<lb/>
坐待事平人人化為暮氣將士以久而成狎威惠以久<lb/>
而兩窮至於文武將吏能奏奇捷請勿待勘而先給銀<lb/>
帑之賞行伍壯夫能斬賊渠請不待敘而立授百户鎮<lb/>
撫之職遇有失事而其人可用文吏則住俸戴罪而程<lb/>
後効武帥則充為事官而責立功如不可用文吏則請<lb/>
<pb n="KR2k0046_WYG_092-52b"/>
罷斥逮繫武帥則請立行軍法一或陣亡則請不待勘<lb/>
而立加䘏廕祭祠如是則功罪分明人人思奮矣<lb/>
　<lb/>
　<lb/>
　<lb/>
　<lb/>
　<lb/>
　湖廣通志巻九十二<lb/>
</p>
<p>
</p>
  </div>
</body>
</text>
</TEI>
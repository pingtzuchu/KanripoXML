<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻九十九</head> <lb/>
    <p>
<pb n="KR2k0046_WYG_099-1a"/>
欽定四庫全書<lb/>
　湖廣通志巻九十九<lb/>
　　藝文志<lb/>
　　傳<lb/>
　漢<lb/>
　　屈原傳　　　　　　　　　　　司馬遷<lb/>
屈原者名平楚之同姓也為楚懷王左徒博聞彊志明<lb/>
於治亂嫺於詞令入則與王圖議國事以出號令出則<lb/>
<pb n="KR2k0046_WYG_099-1b"/>
接遇賓客應對諸侯王甚任之上官大夫與之同列争<lb/>
寵而心害其能懷王使屈平造為憲令屈原屬草藁未<lb/>
定上官大夫見而欲奪之屈平不與因讒之曰王使屈<lb/>
平為令衆莫不知每一令出平伐其功曰以為非我莫<lb/>
能為也王怒而疏屈平屈平疾王聽之不聰也讒諂之<lb/>
蔽明也邪曲之害公也方正之不容也故憂愁幽思而<lb/>
作離騷離騷者猶離憂也夫天者人之始也父母者人<lb/>
之本也人窮則反本故勞苦倦極未嘗不呼天也疾痛<lb/>
<pb n="KR2k0046_WYG_099-2a"/>
慘怛未嘗不呼父母也屈平正道直行竭忠盡智以事<lb/>
其君讒人間之可謂窮矣信而見疑忠而被謗能無怨<lb/>
乎屈平作離騷盖自怨生也國風好色而不淫小雅怨<lb/>
誹而不亂若離騷者可謂兼之矣上稱帝嚳下道齊桓<lb/>
中述湯武以刺世事明道德之廣崇治亂之條貫靡不<lb/>
畢見其文約其詞微其志潔其行亷其稱文小而其指<lb/>
極大舉類邇而見義逺其志潔故其稱物芳其行亷故<lb/>
寧死而不容自疎濯淖汚泥之中蟬蛻於濁穢以浮游<lb/>
<pb n="KR2k0046_WYG_099-2b"/>
塵埃之外不獲世之滋垢皭然泥而不滓者也推此志<lb/>
也雖與日月争光可也屈平既絀其後秦欲伐齊齊與<lb/>
楚從親惠王患之乃令張儀佯去秦厚幣委質事楚曰<lb/>
秦甚憎齊齊與楚從親楚誠能絶齊秦願獻商於之地<lb/>
六百里楚懷王貪而信張儀遂絶齊使使如秦受地張<lb/>
儀詐之曰儀與王約六里不聞六百里楚使怒去歸告<lb/>
懷王懷王怒大興師伐秦秦發兵擊之大破楚師於丹<lb/>
浙斬首八萬虜楚將屈匄遂取楚之漢中地懷王乃悉<lb/>
<pb n="KR2k0046_WYG_099-3a"/>
發國中兵以深入擊秦戰於藍田魏聞之襲楚至鄧楚<lb/>
兵懼自秦歸而齊竟怒不救楚楚大困明年秦割漢中<lb/>
地與楚以和楚王曰不願得地願得張儀而甘心焉張<lb/>
儀聞乃曰以一儀而當漢中地臣請往如楚至楚又因<lb/>
厚幣用事者臣靳尚而設詭辯於懷王之寵姬鄭袖懷<lb/>
王竟聴鄭袖復釋去張儀是時屈平既疏不復在位使<lb/>
於齊顧反見懷王曰何不殺張儀懷王悔追張儀不及<lb/>
其後諸侯共擊楚大破之殺其將唐昧時秦昭王與楚<lb/>
<pb n="KR2k0046_WYG_099-3b"/>
婚欲與懷王㑹懷王欲行屈平曰秦虎狼之國不可信<lb/>
不如無行懷王稚子子蘭勸王行奈何絶秦歡懷王卒<lb/>
行入武闗秦伏兵絶其後因留懷王以求割地懷王怒<lb/>
不聴亡走趙趙不内復至秦竟死於秦而歸塟長子頃<lb/>
襄王立以其弟子蘭為令尹楚人既咎子蘭以勸懷王<lb/>
入秦而不反也屈平既嫉之雖放流睠顧楚國繫心懷<lb/>
王不忘欲反冀幸君之一悟俗之一改也其存君興國<lb/>
而欲反覆之一篇之中三致意焉然終無可奈何故不<lb/>
<pb n="KR2k0046_WYG_099-4a"/>
可以反卒以此見懷王之終不悟也人君無愚智賢不<lb/>
肖莫不欲求忠以自為舉賢以自佐然亡國破家相<lb/>
隨屬而聖君治國累世而不見者其所謂忠者不忠而<lb/>
所謂賢者不賢也懷王以不知忠臣之分故内惑於鄭<lb/>
袖外欺於張儀疏屈平而信上官大夫令尹子蘭兵挫<lb/>
地削亡其六郡身客死於秦為天下笑此不知人之禍<lb/>
也易曰井渫不食為我心惻可用汲王明並受其福王<lb/>
之不明豈足福哉令尹子蘭聞之大怒卒使上官大夫<lb/>
<pb n="KR2k0046_WYG_099-4b"/>
短屈原於頃襄王頃襄王怒而遷之屈原至於江濱被<lb/>
髪行吟澤畔顔色顦顇形容枯槁漁父見而問之曰子<lb/>
非三閭大夫歟何故而至此屈原曰舉世混濁而我獨<lb/>
清衆人皆醉而我獨醒是以見放漁父曰夫聖人者不<lb/>
凝滯於物而能與世推移舉世混濁何不隨其流而揚<lb/>
其波衆人皆醉何不餔其糟而啜其醨何故懷瑾握瑜<lb/>
而自令見放為屈原曰吾聞之新沐者必彈冠新浴者<lb/>
必振衣又誰能以身之察察受物之汶汶者乎寧赴長<lb/>
<pb n="KR2k0046_WYG_099-5a"/>
流而塟於江魚之腹中耳又安能以皓皓之白而䝉世<lb/>
之温蠖乎乃作懷沙之賦其詞曰滔滔孟夏兮草木莽<lb/>
莽傷懷永哀兮汨阻南土眗兮窈窕孔静幽黙寃結紆<lb/>
軫兮離愍而長鞠撫情効志兮寃屈而自抑刓方以為<lb/>
圜兮常度未替易初本迪兮君子所鄙章畫志墨兮前<lb/>
圖未改内厚質正兮大人所盛巧垂不斲兮孰察其揆<lb/>
正𤣥文處幽兮矇瞍謂之不章離婁微睇兮瞽以為無<lb/>
明變白以為黒兮倒上以為下鳯凰在笯兮雞鶩翔舞<lb/>
<pb n="KR2k0046_WYG_099-5b"/>
同糅玉石兮一槩而相量夫唯黨人之鄙固兮羌不知<lb/>
余之所臧任重載盛兮陷滯而不濟懷瑾握瑜兮窮不<lb/>
知所示邑犬羣吠兮吠所怪也誹駿疑桀兮固庸態也<lb/>
文質疎内兮衆不知吾之異采材樸委積兮莫知余之<lb/>
所有重仁襲義兮謹厚以為豐重華不可晤兮孰知余<lb/>
之從容古固有不竝兮豈知其故也湯武久逺兮邈不<lb/>
可慕也懲違改忿兮抑心而自彊離慜而不遷兮願志<lb/>
之有像進路北次兮日昧昧其將暮舒憂虞哀兮限之<lb/>
<pb n="KR2k0046_WYG_099-6a"/>
以大故亂曰浩浩沅湘兮分流汨兮脩路幽拂兮道逺<lb/>
忽兮曽吟恒悲兮永歎慨兮世既莫吾知兮人心不可<lb/>
謂兮懷情抱質兮獨無匹兮伯樂既殁兮驥將焉程兮<lb/>
人生有命兮各有所錯兮定心廣志余何畏懼兮曽傷<lb/>
爰哀永歎喟兮世溷不吾知心不可謂兮知死不可讓<lb/>
兮願勿愛兮明以告君子兮吾將以為類兮於是懷石<lb/>
遂自投汨羅以死屈原既死之後楚有宋玉唐勒景差<lb/>
之徒者皆好詞而以賦見稱然皆祖屈原之從容詞令<lb/>
<pb n="KR2k0046_WYG_099-6b"/>
終莫敢直諫其後楚日以削數十年竟為秦所滅自屈<lb/>
原沈汨羅後百有餘年漢有賈生為長沙王太傅過湘<lb/>
水投書以弔屈原<lb/>
　　黄瓊傳　　　　　　　　　　　范蔚宗<lb/>
黄瓊字世英江夏安陸人魏郡太守香之子也香在文<lb/>
苑傳瓊初以父任為太子舍人辭病不就遭父憂服闋<lb/>
五府俱辟連年不應永建中公卿多薦瓊者於是會稽<lb/>
賀純廣漢楊厚俱公車徵瓊至綸氏稱疾不進有司劾<lb/>
<pb n="KR2k0046_WYG_099-7a"/>
不敬詔下縣以禮慰遣遂不得已先是徵聘處士多不<lb/>
稱望李固素慕於瓊乃以書逆遺之曰聞已度伊洛近<lb/>
在萬嵗亭豈即事有漸將順王命乎盖君子謂伯夷隘<lb/>
枊下惠不恭故傳曰不夷不惠可否之間盖聖賢居身<lb/>
之所珍也誠遂欲枕山棲谷擬跡巢由斯則可矣若當<lb/>
輔政濟民今其時矣自生民以來善政少而亂俗多必<lb/>
待堯舜之君此為志士終無時矣嘗聞語曰嶢嶢者易<lb/>
缺皦皦者易汙陽春之曲和者必寡盛名之下其實難<lb/>
<pb n="KR2k0046_WYG_099-7b"/>
副近魯陽樊君被徵初至朝廷設壇席猶待神明雖無<lb/>
大異而言行所守亦無所缺而毁謗布流應時折減者<lb/>
豈非觀聴望深聲名太盛乎自頃徵聘之士胡元安薛<lb/>
孟嘗朱仲昭顧季鴻等其功業皆無所採是故俗論皆<lb/>
言處士純盜虛聲願先生𢎞此逺謨令衆人歎服一雪<lb/>
此言耳瓊至即拜議郎稍遷尚書僕射初瓊隨父在臺<lb/>
閣習見故事及後居職達練官曹争議朝堂莫能抗奪<lb/>
時連有災異瓊上疏順帝曰間者以來卦位錯謬寒燠<lb/>
<pb n="KR2k0046_WYG_099-8a"/>
相干䝉氣數興日闇月□原之天意殆不虛然陛下宜<lb/>
開石室案河洛外命史官悉條上永建以前至漢初災<lb/>
異與永建以後訖於今日孰為多少又使近臣儒者參<lb/>
考政事數見公卿察問得失諸無功德者宜皆斥黜臣<lb/>
前頗陳災眚并薦光禄大夫樊英大中大夫薛包及會<lb/>
稽賀純廣漢楊厚未䝉御省伏見處士巴郡黄錯漢陽<lb/>
任棠年皆耆耋有作者七人之論宜更見引致助崇大<lb/>
化於是有詔公車徵錯等三年大旱瓊復上疏曰昔魯<lb/>
<pb n="KR2k0046_WYG_099-8b"/>
僖遇旱以六事自讓躬節儉閉女謁放讒佞者十三人<lb/>
誅稅民受貨者九人退舍南郊天立大雨今亦宜顧省<lb/>
政事有所損闕務存質儉以易民聴尚方御府息除煩<lb/>
費明勑近臣使遵法度如有不移示以好惡數見公卿<lb/>
引納儒士訪以政化使陳得失又囚徒尚積多致死亡<lb/>
亦足以感傷和氣招降災旱若改敝從善擇用嘉謨則<lb/>
災消福至矣書奏引見德陽殿使中常侍以瓊奏書屬<lb/>
主者施行自帝即位以後不行耤田之禮瓊以國之大<lb/>
<pb n="KR2k0046_WYG_099-9a"/>
典不宜久廢上疏奏曰自古聖帝哲王莫不敬恭明祀<lb/>
増致福祥故必躬郊廟之禮親耤田之勤以先羣萌率<lb/>
勸農功昔周宣王不籍千畝虢文公以為大譏卒有姜<lb/>
戎之難終損中興之名竊見陛下遵稽古之鴻業體䖍<lb/>
肅以應天順時奉元懷柔百神朝夕觸塵埃於道路晝<lb/>
暮聆庶政以䘏人雖詩詠成湯之不怠荒書美文王之<lb/>
不暇食誠不能加今廟祀適闋而祈穀絜齋之事近在<lb/>
明日臣恐左右之心不欲屢動聖躬以為親耕之禮可<lb/>
<pb n="KR2k0046_WYG_099-9b"/>
得而廢臣聞先王制典耤田有日司徒咸戒司空除壇<lb/>
先時五日有協風之應王即齋宫饗醴載耒誠重之也<lb/>
自癸已以來仍西北風甘澤不集寒凉尚結迎春東郊<lb/>
既不躬親先農之禮所宜自勉以逆和氣以致時風易<lb/>
曰君子自强不息斯其道也書奏帝從之頃之遷尚書<lb/>
令瓊以前左雄所上孝亷之選專用儒學文吏於取士<lb/>
之義猶有所遺乃奏増孝悌及能從政者為四科事竟<lb/>
施行又雄前議舉吏先試之於公府又覆之於端門後<lb/>
<pb n="KR2k0046_WYG_099-10a"/>
尚書張盛奏除此科瓊復上言覆試之作將以澄洗清<lb/>
濁覆實虛濫不宜改革帝乃止出為魏郡太守稍遷太<lb/>
常和平中以選入侍講禁中元嘉元年遷司空桓帝欲<lb/>
褒崇大將軍梁冀使中朝二千石以上會議其禮特進<lb/>
胡廣太常羊溥司隸校尉祝恬大中大夫邊韶等咸稱<lb/>
冀之勲德其制度賚賞以宜比周公錫之山川土田附<lb/>
庸瓊獨建議曰冀前以親迎之勞増邑三千又其子姓<lb/>
亦加封賞昔周公輔相成王制禮作樂化致太平是太<lb/>
<pb n="KR2k0046_WYG_099-10b"/>
啟土宇開地七百今諸侯以戸邑為制不以里數為限<lb/>
蕭何識髙祖於泗水霍光定傾危以興國皆益戸増封<lb/>
以顯其功冀可比鄧禹合食四縣賞賜之差同於霍光<lb/>
使天下知賞必當功爵不越德朝廷從之冀意以為恨<lb/>
會以地動䇿免復為太僕永興元年遷司徒轉太尉梁<lb/>
冀前後所托辟召一無所用雖有善人而為冀所辟舉<lb/>
者亦不加命延熹元年以日食免復為大司農明年梁<lb/>
冀被誅太尉胡廣司徒韓縯司空孫朗皆坐阿附免廢<lb/>
<pb n="KR2k0046_WYG_099-11a"/>
復拜瓊為太尉以師傅之恩而不阿梁氏乃封為邟鄉<lb/>
侯邑千戸瓊辭疾讓封六七上言㫖懇惻乃許之梁冀<lb/>
既誅瓊首居公位舉奏州郡素行貪汚至死徙者十餘<lb/>
人海内由是翕然望之尋而五侯擅權傾動内外自度<lb/>
力不能匡乃稱疾不起四年以冦賊免其年復為司空<lb/>
秋以地震免七年疾篤上疏諫曰臣聞天者務剛其氣<lb/>
君者務彊其政是以王者處髙自持不可不安履危任<lb/>
力不可不據夫自持不安則顛任力不據則危故聖人<lb/>
<pb n="KR2k0046_WYG_099-11b"/>
升髙據上則以德義為首涉危蹈傾則以賢者為力唐<lb/>
堯以德化為冠冕以稷契為筋力髙而益崇動而愈據<lb/>
此先聖所以長守萬國保其社稷者也若髙皇帝應天<lb/>
順民奮劍而王埽除秦項革命創制降德流祚至於哀<lb/>
平則帝道不綱秕政日亂遂使姦佞擅朝外戚專恣所<lb/>
冠不以仁義為冕所蹈不以賢佐為力終至顛蹶滅絶<lb/>
漢祚天維陵弛民鬼慘愴賴皇乾眷命炎德復輝光武<lb/>
以聖武天挺繼統興業創基冰泮之上立足枳棘之林<lb/>
<pb n="KR2k0046_WYG_099-12a"/>
擢賢於衆愚之中畫功於無形之世崇禮義於交争循<lb/>
道化於亂離是自歴髙而不傾任力危而不趺興復洪<lb/>
祚開建中興光被八極垂名無窮至於中葉盛業漸衰<lb/>
陛下初從藩國爰升帝位天下拭目謂見太平而即位<lb/>
以來未有勝政諸梁秉權豎宦充朝重封累職傾動朝<lb/>
廷卿校牧守之選皆出其門羽毛齒革明珠南金之寶<lb/>
殷滿其室富擬王府埶回天地言之者必族附之者必<lb/>
榮忠臣懼死而杜口萬夫怖禍而木舌塞陛下耳目之<lb/>
<pb n="KR2k0046_WYG_099-12b"/>
明㪅為聾瞽之主故太尉李固杜喬忠以直言德以輔<lb/>
政念國忘身隕殁為報而坐陳國議遂見殘滅賢愚切<lb/>
痛海内傷懼又前白馬令李雲指言宦官罪穢宜誅皆<lb/>
因衆人之心以救積薪之敝𢎞農杜衆知雲所言宜行<lb/>
懼雲以忠獲罪故上書陳理之乞同日而死所以感悟<lb/>
國家庶雲獲免而雲既不辜衆又并坐天下尤痛益以<lb/>
怨結故朝野之人以忠為諱昔趙殺鳴犢孔子臨河而<lb/>
反夫覆巢破卵則鳯凰不翔刳牲天胎則麒麟不臻誠<lb/>
<pb n="KR2k0046_WYG_099-13a"/>
物類相感理使其然尚書周永昔為沛令素事梁冀幸<lb/>
其威埶坐事當罪越拜令職見冀將衰乃陽毁示忠遂<lb/>
因姦計亦取封侯又黄門協邪羣輩相黨自冀興盛腹<lb/>
背相親朝夕圖謀共搆姦軌臨冀當誅無可設巧復記<lb/>
其惡以要爵賞陛下不加清徵審别真偽復與忠臣并<lb/>
時顯封使朱紫共色粉墨雜蹂所謂抵金玉於沙礫碎<lb/>
珪璧於泥塗四方聞之莫不憤歎昔曾子大孝慈母投<lb/>
杼伯竒至賢終於流放夫讒諛所舉無髙而不可升相<lb/>
<pb n="KR2k0046_WYG_099-13b"/>
抑無深而不可淪可不察歟臣至頑駑世荷國恩身輕<lb/>
位重勤不補過然懼於永殁負釁益深敢以垂絶之日<lb/>
陳不諱之言庶有萬分無恨三泉其年卒時年七十九<lb/>
贈車騎將軍諡曰忠侯<lb/>
　晉<lb/>
　　故征西大將軍長史孟府君傳　　陶　潛<lb/>
君諱嘉字萬年江夏鄳人也曽祖父宗以孝行稱仕吳<lb/>
司空祖父揖元康中為廬陵太守宗𦵏武昌新陽縣子<lb/>
<pb n="KR2k0046_WYG_099-14a"/>
孫家焉遂為縣人也君少失父奉母二弟居娶大司馬<lb/>
長沙桓公陶侃第十女閨門孝友人無能間鄉閭稱之<lb/>
沖黙有逺量弱冠儔類咸敬之同郡郭遜以清操知名<lb/>
時在君右常歎君温雅平曠自以為不及遜從弟立亦<lb/>
有才志與君同時齊譽每推服焉由是名冠州里聲流<lb/>
京邑太尉潁川庾亮以帝舅民望受分陜之重鎮武昌<lb/>
并領江州辟君部廬陵從事下郡還亮引見問風俗得<lb/>
失對曰嘉不知還傳當問從吏亮以塵尾掩口而笑諸<lb/>
<pb n="KR2k0046_WYG_099-14b"/>
從事既去喚弟翼語之曰孟嘉故是盛德人也君既辭<lb/>
出外自除吏名便步歸家母在堂兄弟共相歡樂怡怡<lb/>
如也旬有餘日更版為勸學從事時亮崇修學校髙選<lb/>
儒官以君望實故應尚德之舉太傅河南褚裒簡穆有<lb/>
器識時為豫章太守出朝宗亮正旦大會州府人士率<lb/>
多時彦君在坐次甚逺裒問亮江州有孟嘉其人何在<lb/>
亮云在坐卿但自覓裒歴觀遂指君謂亮曰將無是耶<lb/>
亮欣然而笑喜裒之得君竒君為裒之所得乃益器焉<lb/>
<pb n="KR2k0046_WYG_099-15a"/>
舉秀才又為安西將軍庾翼府功曹再為江州别駕巴<lb/>
丘令征西大將軍譙國桓温參佐畢集四弟二甥咸在<lb/>
坐時佐史并着戎服有風吹君帽墮落温目左右及賓<lb/>
客勿言以觀其舉止君初不自覺良久如厠溫命取以<lb/>
還之廷尉太原孫綽為諮議參軍時在坐温命紙筆令<lb/>
嘲之文成示温温以著坐處君歸見嘲笑而請筆作答<lb/>
了不容思文辭超卓四座歎之奉使京師除尚書刪定<lb/>
郎不拜孝宗穆皇帝聞其名賜見東堂君辭以脚疾不<lb/>
<pb n="KR2k0046_WYG_099-15b"/>
任拜起詔使人扶入君嘗為刺史謝永别駕永會稽人<lb/>
喪亡君求赴義路由永興髙陽許詢有雋才辭榮不仕<lb/>
每縱心獨徃客居縣界嘗乗船近行適逢君過歎曰都<lb/>
邑美士吾盡識之獨不識此人唯聞中州有孟嘉者將<lb/>
非是乎然亦何由來此使問君之從者君謂其使曰本<lb/>
心相過合先赴義尋還就君及歸遂止信宿雅相知得<lb/>
有若舊交還至轉從事中郎俄遷長史在朝隤然仗正<lb/>
順而己門無雜賓嘗會神情獨得便超然命駕逕之龍<lb/>
<pb n="KR2k0046_WYG_099-16a"/>
山顧景酣宴造夕乃歸温從容謂君曰人不可無勢我<lb/>
乃能駕御卿後以疾終於家年五十一始自總髮至於<lb/>
知命行不茍合言無夸矜未嘗有喜愠之容好酣飲逾<lb/>
多不亂至於任懷得意融然逺寄傍若無人温嘗問君<lb/>
酒有何好而卿嗜之君笑而答曰明公但不得酒中趣<lb/>
爾又問聴妓絲不如竹竹不如肉答曰漸近自然中散<lb/>
大夫桂陽羅含賦之曰孟生善酣不愆其意光禄大夫<lb/>
南陽劉躭昔與君同在温州淵明從父太常䕫嘗問躭<lb/>
<pb n="KR2k0046_WYG_099-16b"/>
君若在當已作公否答云此本是三司人為時所重如<lb/>
此淵明先親君之第四女也凱風寒泉之思實鍾厥心<lb/>
謹按採行事撰為此傳懼或乖謬有虧大雅君子之德<lb/>
所以戰戰兢兢若履深薄云爾贊曰孔子稱進德修業<lb/>
以及時也君清蹈衡門則令聞孔昭振纓公朝則德音<lb/>
允集道悠運促不終逺業惜哉仁者必夀豈斯言之謬<lb/>
乎<lb/>
　南北朝<lb/>
<pb n="KR2k0046_WYG_099-17a"/>
　　正隠傳　　　　　　　　　　　袁　淑<lb/>
鬼谷先生不知何許人也隠居韜智居鬼谷山因以為<lb/>
稱蘇秦張儀師之遂立功名先生遺書責之曰若二君<lb/>
豈不見河邊之樹乎僕御折其枝波浪盪其根上無徑<lb/>
尺之陰身披數尺之痕此木豈與天地有讐怨所居然<lb/>
也子不見嵩岱之松栢華霍之檀桐乎上枝干於青雲<lb/>
下根通於三泉千秋萬嵗不受斧斤之患此木豈與天<lb/>
地有骨肉哉盖所居然也<lb/>
<pb n="KR2k0046_WYG_099-17b"/>
　宋<lb/>
　　張柬之傳　　　　　　　　　　宋　祁<lb/>
張柬之字孟將襄州襄陽人少涉經史補太學生祭酒<lb/>
令狐德棻異其才便以王佐期之中進士第始調清源<lb/>
丞永昌元年以賢良召時年七十餘矣對策者千餘柬<lb/>
之為第一授監察御史遷鳳閣舍人出為合蜀二州刺<lb/>
史故事嵗以兵五百戍姚州地險瘴到屯輒死柬之論<lb/>
其弊曰臣按姚州古哀牢國域土荒外山岨水深漢世<lb/>
<pb n="KR2k0046_WYG_099-18a"/>
未通唐䝉開夜郎滇笮而哀牢不附東漢光武末始請<lb/>
内屬置永昌郡統之賦其鹽布氈罽以利中土其國西<lb/>
大秦南交趾竒珍之貢不闕劉備據蜀甲兵不充諸葛<lb/>
亮五月度瀘收其産人以益軍使張伯岐選取勁兵以<lb/>
増武備故蜀志稱亮南征後國以富饒此前世置郡以<lb/>
其利之也今鹽布之稅不供珍竒之貢不入戈㦸之用<lb/>
不實於戎行賨貨之資不輸於大國而空竭府庫驅率<lb/>
平人受役蠻苗肝腦塗地臣竊為陛下惜之昔漢歴博<lb/>
<pb n="KR2k0046_WYG_099-18b"/>
南山涉蘭倉水更置博南哀牢二縣蜀人愁苦行者作<lb/>
歌曰歴博南越蘭津度蘭倉為他人盖譏其貪珍竒之<lb/>
利而為蠻苗所驅役也漢獲其利人且怨歌今減耗國<lb/>
儲費調日引使陛下赤子身膏草野骸骨不歸老母幼<lb/>
子哀號望祭於千里之外朝廷無絲髪利而百姓䝉終<lb/>
身之酷臣竊為國家痛之往諸葛亮破南中即用渠率<lb/>
統之不置漢官不留戍兵言置官留兵有三不易置官<lb/>
雜居猜嫌將起留兵轉糧為患滋重後忽反叛勞費必<lb/>
<pb n="KR2k0046_WYG_099-19a"/>
甚故粗設綱紀自然乆定臣謂亮之䇿誠盡羈縻之要<lb/>
今姚州官屬既無固邊厭寇之心又無亮且縱且擒之<lb/>
伎而詭謀狡算恣情割剝扇動蠻渠遣成朋黨折支謟<lb/>
笑取媚蠻裔拜跪趨伏無復為恥提手子弟獻引凶愚<lb/>
聚會蒱博一擲累萬凡逋逃亡命在彼州者戸嬴二千<lb/>
耑事剽奪且姚州本龍朔中武陵主簿石子仁奏置其<lb/>
後長史李孝懷辛文協死於羣蠻詔遣郎將趙武貴討<lb/>
擊兵無噍類又以將軍李義總繼徃而郎將劉惠基戰<lb/>
<pb n="KR2k0046_WYG_099-19b"/>
死其州遂廢臣竊以亮有三不易其言卒騐垂拱中蠻<lb/>
郎將王善寳昆州刺史爨乾福復請置州言課稅自支<lb/>
不旁取於蜀及置州掾李稜為蠻所殺延載中司馬成<lb/>
琛更置瀘南七鎮戍以蜀兵蜀始擾矣且姚府總管五<lb/>
十七州間皆巨猾游客國家設官所以正俗防姦而無<lb/>
恥之吏敗謬至此今劫害未止恐驚擾之禍日滋宜罷<lb/>
姚州隸雋府嵗時朝覲同蕃國廢瀘南諸鎮而設闗瀘<lb/>
北非命使不許交通増嶲屯兵擇清良吏以統之臣愚<lb/>
<pb n="KR2k0046_WYG_099-20a"/>
以為便疏奏不納俄為荆州大都督府長史長安中武<lb/>
后謂狄仁傑曰安得一竒士用之仁傑曰陛下求文章<lb/>
資歴今宰相李嶠蘇味道足矣豈文士齷齪不足與成<lb/>
天下務哉后曰然仁傑曰荆州長史張柬之雖老宰相<lb/>
材也用之必盡節於國即召為洛州司馬他日又求人<lb/>
仁傑曰臣嘗薦張柬之未用也后曰遷之矣曰臣薦宰<lb/>
相而為司馬非用也乃授司刑少卿遷秋官侍郎後姚<lb/>
崇為靈武軍使將行后詔舉外司可為相者崇曰張柬<lb/>
<pb n="KR2k0046_WYG_099-20b"/>
之沈厚有謀能斷大事其人老惟亟用之即日召見拜<lb/>
同鳳閣鸞臺平章事進鳯閣侍郎誅二張也柬之首發<lb/>
其謀以功擢天官尚書同鳳閣鸞臺三品漢陽郡公實<lb/>
封五百户不半嵗以漢陽郡王加特進罷政事柬之既<lb/>
失權願還襄州養疾乃授襄州刺史中宗為賦詩祖道<lb/>
又詔羣臣餞定鼎門外至州持下以法雖親舊無所縱<lb/>
貸會漢水漲齧城郭柬之因疊為隄以遏湍怒闔境賴<lb/>
之又懇辭王爵不許俄及貶又流瀧州憂憤卒年八十<lb/>
<pb n="KR2k0046_WYG_099-21a"/>
二景雲元年贈中書令諡曰文貞投一子官柬之剛直<lb/>
不傅會然邃於學論次書數十篇子愿漪愿仕至襄州<lb/>
刺史漪以著作佐郎侍父襄陽恃其家立功簡接鄉人<lb/>
鄉人怨之<lb/>
　　方山子傳　　　　　　　　　　蘇　軾<lb/>
方山子光黄間隠人也少時慕朱家郭解為人閭里之<lb/>
俠皆宗之稍壯折節讀書欲以此馳騁當世然不遇晚<lb/>
乃遯於光黄間曰岐亭庵居蔬食不與世相聞棄車馬<lb/>
<pb n="KR2k0046_WYG_099-21b"/>
毁冠服徒步往來山中人莫識也見其所著帽方屋而髙<lb/>
曰此豈古方山冠之遺像乎因謂之方山子余謫居於<lb/>
黄過岐亭適見焉曰嗚呼此吾故人陳慥季常也何為<lb/>
而在此方山子亦矍然問余所以至此者因語之故俯<lb/>
而不答仰而笑呼余宿其家環堵蕭然而妻子僕婢皆<lb/>
有自得之意余既聳然異之獨念方山子少時使酒好<lb/>
劍用財如糞土前十有九年余在岐下見方山子從兩<lb/>
騎挾二矢遊西山鵲起於前使騎逐而射之不獲方山<lb/>
<pb n="KR2k0046_WYG_099-22a"/>
子怒馬獨出一發得之因與馬上論用兵及古今成敗<lb/>
自謂一世豪士今幾日爾精悍之色猶見於睂間而豈<lb/>
山中之人哉然方山子世有勲閥當得官使從事於其<lb/>
間今已顯聞而其家在洛陽園宅壯麗與公侯等河北<lb/>
有田嵗得帛千匹亦足以富樂皆棄不取獨來窮山中<lb/>
此豈無得而然哉余聞光黄間多異人往往佯狂垢汙<lb/>
不可得而見方山子儻見之歟<lb/>
　明<lb/>
<pb n="KR2k0046_WYG_099-22b"/>
　　伍文定公傳　　　　　　　　　王世貞<lb/>
伍文定松滋人舉進士為常州府推官剛直能斷而多<lb/>
忤與提學御史抗諸生箠之幾斃猶曳衣行行自若也<lb/>
後知吉安府宸濠反報至都御史王守仁從間道趨入<lb/>
城文定即閉門繕甲請曰賊烏合勢必敗而一時猝起<lb/>
無抗者公威望素重宜即吉安起義集諸路兵𢷬其穴<lb/>
必潰身敢任麾下之役守仁曰善乃起兵治餉儲偫遂<lb/>
同𢷬南昌以精兵自廣潤門入殺守者市肆安堵二日<lb/>
<pb n="KR2k0046_WYG_099-23a"/>
追及於樵舍宸濠兵舟萬艘蔽江面文薄堅冒矢石火<lb/>
燎鬚鬢不動士争殊死鬭遂破之獲宸濠進江西按察<lb/>
使大閹張忠率師討賊賊平無與内忌其功因見脇跪<lb/>
不屈執而撻之竟移病歸後論功遷副都御史官其後<lb/>
錦衣千户雲南土司鳳朝文叛加兵部尚書發四省兵<lb/>
討之至則朝文死難漸息因乞歸卒時謂宸濠之役文<lb/>
定功第一進賢令劉源清盖誅持寧檄者尚氣好兵法<lb/>
後以侍郎討大同發兵不利褫官爵今尚存故不為詳<lb/>
<pb n="KR2k0046_WYG_099-23b"/>
傳云<lb/>
　　劉莊襄公逸事傳　　　　　　　耿定向<lb/>
公諱天和字養和别號松石明興公祖諱夢者以從義<lb/>
故賜田麻城公曽大父諱訓宣德已未登進士選御史<lb/>
參晉藩政大父諱仲輢景泰癸酉鄉進士為崇德令父<lb/>
諱遂成化庚戌會魁為豐城令家世守清白公生而岐<lb/>
嶷穎敏十嵗能文十五嵗隨豐城公任從月湖楊先生<lb/>
亷聞譚濓洛之學慨然有求道之志十七嵗豐城公見<lb/>
<pb n="KR2k0046_WYG_099-24a"/>
背遭家迍邅累搆誣訟繫郡獄久之乃得理出時纔弱<lb/>
冠以白衣領𢎞治戊午鄉薦尋游胄監大著聲稱而公<lb/>
時唯著一布袍往返朋輩家名刺出袖中無一僮隨者<lb/>
家食十餘年攻苦力學不屑以隻字凂公府有邑令故<lb/>
與公知厚遺金若干鍰公度以義固勿取正德戊辰成<lb/>
進士時中貴人逆瑾用事牢籠天下士以自張公姿表<lb/>
頎然甚偉瑾一日於儔衆中覩公貌且偵知為同姓令<lb/>
私人持宗生帖招之啗以華秩公拒不往已授南京客<lb/>
<pb n="KR2k0046_WYG_099-24b"/>
部主事庚午瑾誅乃改公監察御史癸酉簡巡闗中時<lb/>
閹黨正熾而巨璫廖堂者適為闗中鎮守煽虐特甚秦<lb/>
民嗷嗷朝議謂非公莫制故有是命公得命即寘生死<lb/>
度外矣比至飭法振紀詢謀審機詗堂所恃為爪牙者<lb/>
按其罪狀縛之盡寘諸法堂始戢戢斂毒秦民劃然如<lb/>
出湯火而閹黨故衘公刺骨云堂既憤不得肆於是重<lb/>
賂貽閹黨摭事誣奏公詔下逮逮之日公監臨試事方<lb/>
竣諸司聞錦衣校至相顧失色公了不為動即檄二理<lb/>
<pb n="KR2k0046_WYG_099-25a"/>
官檢閱圖書篋笥取其勘結案付監司已易服就逮時<lb/>
堂嗾左右嚴公械撫巡諸司憚堂氣勢無敢近者已而<lb/>
父老聞之倐聚萬餘人遮道呼籲聲震天地二髦擁卧<lb/>
檻轍下立斃檻不得行公再四以義撫諭乃行堂復陰<lb/>
遣人尾公後欲甘心焉賴秦民十數輩倡義裹糧相從<lb/>
每食必嘗乃免械至下詔獄久之武廟亷其誣得釋左<lb/>
遷金壇丞公之為監臨也殫精畢力凡懷竒抱偉士甄<lb/>
羅殆盡至今闗中以勲業文學名世者多出是榜云公<lb/>
<pb n="KR2k0046_WYG_099-25b"/>
既為丞即兢兢職業無纎毫世俗謫官態尹某初不甚<lb/>
諒公自懷猜疑久而感公忠誠卒為莫逆交其幕某者<lb/>
潔亷有幹才公雅愛之幕尋遷江西為陽明先生屬吏<lb/>
公寓書薦之先生特為委任卒成平賊功公之奬進人<lb/>
才不遺卑官也類若此明年即轉是邑令勸農課士創<lb/>
利剔害民到今尸祝焉丁丑晉蘇州二守值孝豐山冦<lb/>
亂公旬日蕩平之比還晉守湖州湖故巨郡號難治郡<lb/>
有髙蹈士某者抱德深隠前有司無知之者即知無能<lb/>
<pb n="KR2k0046_WYG_099-26a"/>
致之公初至即折節造請訪政所先於是均田賦復折<lb/>
徵諸建措民咸便之多此士力也已卯會宸濠變作陽<lb/>
明先生素知公才密檄當路疏留公治兵䇿應未得入<lb/>
覲而天官即舉恒典列公為天下郡守第一至今湖人<lb/>
以公與謝太傅顔司徒蘇文忠並祀云嘉靖壬午晉山<lb/>
西提學副使公以母秦太恭人老上疏乞終養當路重<lb/>
公才持例不得請檄赴任公固以請不應越丙戍改公<lb/>
督學陜西固檄使行公擬再疏辭太恭人不欲曰汝父<lb/>
<pb n="KR2k0046_WYG_099-26b"/>
力學取髙第不耀而卒汝為御史吾縁汝得封矣汝父<lb/>
坐階等不得封汝固眷眷急吾養獨不念汝父耶且汝<lb/>
按秦時父老德汝聞至今思汝不忘汝義當往慰秦父<lb/>
老公泣勉强應命如陜西明年晉南京太僕寺少卿已<lb/>
改太常寺少卿陞都察院右僉都御史督理陜西諸邊<lb/>
軍餉是時方用兵河西公以才望故一歳三遷是任而<lb/>
公復以母老將固辭母又不悅且念朝廷以兵故不得<lb/>
己勉行時大學士楊公一清總制三邊雅重公機事咸<lb/>
<pb n="KR2k0046_WYG_099-27a"/>
咨詢之特薦公勅以原職巡撫陜西時陜西連嵗兵荒<lb/>
民不堪命而各鎮中官尤朘剥不已公懇疏汰革孶孶<lb/>
拊循民乃蘇洮岷番族叛公討平之繼平胡店賊繼又<lb/>
平漢中賊捷聞下詔嘉賞而公顧時時念母再四乞休<lb/>
時總制王公瓊謂陜中一日不可無公與臺臣朱觀會<lb/>
疏乞留公久任上俞之乃晉公左副都御史仍巡撫公<lb/>
之撫陜西也即邊郡下邑亦皆按歴咨諏幽隠畢達貪<lb/>
墨吏咸望風解綬去秦人學憲喬公世寧謂彼中自建<lb/>
<pb n="KR2k0046_WYG_099-27b"/>
設撫按以來唯公兩任功德前無為先後無與匹云壬<lb/>
辰以母憂歸公痛顧養未逮哀毁骨立疏上得賜祭𦵏<lb/>
如例宅憂三年廬墓左朝夕經理塋域更不聞一刺齒<lb/>
家私越甲午黄河南徙自徐至濟漕運道不通特起公<lb/>
以原官治河公綜理悉及秋毫役夫不滿一萬甫三月<lb/>
而膚功即奏大學士桂公過濟適觀其成悉諸經畫歎<lb/>
曰竒才竒才云晉兵部侍郎兼副都御史總制陜西三<lb/>
邊軍務公畢智經略首陳戰守便宜増埤浚塹以扼要<lb/>
<pb n="KR2k0046_WYG_099-28a"/>
衝振兵厲將律紀整嚴涖邊凡五稔捷音迭奏初以甘<lb/>
肅莊浪功晉右副都御史兼兵部侍郎尋以寧夏功轉<lb/>
左明年以永昌功晉兵部尚書兼官如舊白金綵幣嵗<lb/>
至三四錫既成黒水口功上大嘉乃勲晉太子太保列<lb/>
司徒敘一子錦衣正千戸世襲賜賚有加公才智卓犖<lb/>
而本之忠誠且涖陜久威德素孚機宜夙諳而所任將<lb/>
帥如周尚文輩其謀勇咸極一時之帥故能成功如此<lb/>
秦人太史王維正曰公之制軍也患敵若癬恤士若子<lb/>
<pb n="KR2k0046_WYG_099-28b"/>
苦顔悴形年踰六<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>而約躬飭度長算却慮屹屹焉惟<lb/>
社稷大計是圖盖執誠體國不二其德者知言哉辛丑<lb/>
改兵部尚書提督團營時營政廢墜久當事率首鼠因<lb/>
循公為根本深慮銳志振刷奏調邊將入勤訓練清占<lb/>
役剗一切宿弊軍政至是肅然而不便者相與側目計<lb/>
媒孽去公三四疏上乞骸上念之特賜馳驛歸公歸里<lb/>
中絶口不及朝政而衷實念念在國每月朔朢必冠帶<lb/>
焚香遙祝上夀不以衰老筋骨廢禮病篤時夢中諄諄<lb/>
<pb n="KR2k0046_WYG_099-29a"/>
語曰如何了如何了無兵無糧如何了其憂勤社稷如<lb/>
此公前後家居幾十稔未見手創一華厦治一腴田一<lb/>
生汲汲經營者非家祠則先壟耳弟天年早逝公撫其<lb/>
遺孤愛同已子篤故敦族咸盡其心然未嘗曲意少假<lb/>
以一字凂公府平生未見一指摘人瑕疵而樂道人善<lb/>
雅意尤好汲引後進披衷抒愫不為款款寒温語於凡<lb/>
禔身服官之要各因其才質事任亹亹提誨不倦公盖<lb/>
嫺於世故而精練於宦業故凡承公教者咸謂終身受<lb/>
<pb n="KR2k0046_WYG_099-29b"/>
用不盡云<lb/>
　　劉端簡公外傳　　　　　　　　耿定向<lb/>
公諱采字汝質别號安峯其先為洪都人國初有諱均<lb/>
祥公者始徙麻城居邑東細石嶺是為河東劉氏曽大<lb/>
父曰德敏以賓貢登仕佐郎大父曰紀父曰漢舉𢎞治<lb/>
戊午鄉試為建德令後俱以公貴累贈資政大夫兵部<lb/>
尚書建德公長子木舉鄉試仕至濟南府同知次禾補<lb/>
邑庠生公季也初昆仲咸以文行著時稱河東三鳯云<lb/>
<pb n="KR2k0046_WYG_099-30a"/>
公孝友天植居子舍有郎中令浣滌厠牏風家事屬長<lb/>
不私財建德公卒於任公哀毁柴立匍匐䕶喪歸同兩<lb/>
兄居倚廬三年不禪不飲人服其孝自少愊貌穎中不<lb/>
事攻苦而自嫺博士業宿學名彦胥傾心下之嘉靖壬<lb/>
午遂以春秋舉鄉試第三中巳丑會試次春秋第二廷<lb/>
對賜進士髙第時永康公持國秉權寵甚盛縉紳多紆<lb/>
意附之以公為會試所拔髙等特嚮意公公故不肯違<lb/>
衆一謁其年臺多更置徵選新進士除補鄉人居銓司<lb/>
<pb n="KR2k0046_WYG_099-30b"/>
者計公才望必在選中預私公以市己德公謝之竟不<lb/>
赴選鄉人因銜公擠之外補守宿州公雅尚儉素既涖<lb/>
宿益自節約即一蔬不以厲民為治容容而故不受請<lb/>
寄不眤近習其發摘奸伏人稱神明焉一日遥望獄中<lb/>
有異狀心動果囚謀逸須暮發也鞫之左騐伏辜又民<lb/>
詭愬有人自經死其門者不知名氏公視其色有隠遂<lb/>
執按之得其奸扺罪屬歳大祲米斗百錢而漕臺督輸<lb/>
急宿民嗷嗷公請移帑羨金轉糴為民代輸俟秋償漕<lb/>
<pb n="KR2k0046_WYG_099-31a"/>
臺意異移文格之公竟矯申前議民獲蘇至秋民繮屬<lb/>
輸償卒無負者居宿幾年而遷户部員外郎尋晉郎中<lb/>
久之乃遷四川布政司㕘議督理黄冊蜀王故賢會朝<lb/>
廷命吏董治王城公與焉事竣王遺公金帑腆甚公一<lb/>
無所受蜀人有官銓司者與公為同年居里中以私與<lb/>
監司搆公寓書規之而蜀人因并銜公既典銓故滯公<lb/>
踰五載不調後蜀人敗始晉廣西按察司副使粤西蠻<lb/>
部錯居有司煩苛以致負固不逞時部使者議勦公抗<lb/>
<pb n="KR2k0046_WYG_099-31b"/>
議撫便部使者憾其牴已上章刺公賴當事者故諳粤<lb/>
西利弊乃不直部使者而賢公云某年晉雲南布政司<lb/>
㕘政尋入覲某年晉廣西按察使某年晉廣東右布政<lb/>
嘉靖之季政府得以賄交自信州始公之入覲也適信<lb/>
州當國諸計吏謁相國率薦金幣代羔雁而公獨否既<lb/>
信州按儀籍召諸計吏飲而獨遺公諸為公動公故宴<lb/>
如也後分宜嗣秉政溺賄特甚銓政濁亂公以是又滯<lb/>
右轄三年不調秩滿始轉福建左轄涖任踰年自度不<lb/>
<pb n="KR2k0046_WYG_099-32a"/>
能徇時取容擬引疾去會山東巡撫缺而華亭公新得<lb/>
與政力薦公乃得晉右副都御史巡撫山東維時由藩<lb/>
司進巡撫者率致數千金為政府謝沿襲成風雖素號<lb/>
自守者不免公獨無一縑之餽達空函問起居而已朝<lb/>
士聞者或嗟異之而夙與公善者僉為公危或貽書過<lb/>
公公不答曰任之耳尚書趙某者分宜私人也借勢螫<lb/>
毒朝士憚如豺虎一嵗銜命視師海上鎮巡以下率踰<lb/>
境趨迎郊勞贈賄金累數千計其過東土也公第令候<lb/>
<pb n="KR2k0046_WYG_099-32b"/>
吏持空刺迓之趙手其刺恚曰安峯誠安耶諸司聞者<lb/>
為公惴惴或以告公公第發一噱耳公之撫山東也剗<lb/>
去煩文獨持大體遇諸監司暨牧伯長吏開誠披愫不<lb/>
為畯畛以此人人盡傾相與討求民隠擘劃利弊為之<lb/>
平賦均徭與民休息頌稱到今籍甚其大且難者時民<lb/>
苦採礦而命下嚴急諸司凜凜不敢違迕公上疏請緩<lb/>
詞極婉剴獲允御史某請開膠萊河通海運上可其奏<lb/>
因遣視公條其不便者五御史不能難事竟寢初巨寇<lb/>
<pb n="KR2k0046_WYG_099-33a"/>
楊士仁聚衆躙青徐間公應機勦撫捷奏䝉金幣之賜<lb/>
越三年晉南京兵部右侍郎其年以考績北上值團營<lb/>
協理缺人在位者争引避因廷推及公公受任自矢曰<lb/>
我無横草功䝉恩至此即有急便當以身殉耳踰年復<lb/>
改佐戸侍時大司農以刀泉不辦獲譴公攝篆世廟徵<lb/>
發旁午水衡錢告竭公疏請裁諸費不經者不報居有<lb/>
頃南京鎮武營卒亂司徒王公遇害議代者公語家衆<lb/>
曰必我昔人畏團營故使我今人又畏南京若阱矣將<lb/>
<pb n="KR2k0046_WYG_099-33b"/>
誰使趣治裝果以公往公之南也門下士有自負諳韜<lb/>
畧者請從以備非常公卻之曰朝廷使我南將輯寧是<lb/>
寄豈兵之耶若無所用之比至諗營卒之亂以餉故而<lb/>
餉之不給則轉輸之弊不釐致然耳維是條畫度支便<lb/>
宜事凡運艦至計道里逺邇分定便庾以省諸僦費戒<lb/>
主計者剔窒一切收支蠧孔由是轉輸者所在稱便而<lb/>
運艦翩翩踵至南餉至今紅腐山積多公畫一規也辛<lb/>
酉以災異自劾免先是公之南也瀕行請於執政曰某<lb/>
<pb n="KR2k0046_WYG_099-34a"/>
病且衰不稱任使第以留京未靖誼不避難茲行賴宗<lb/>
社之靈處分得少效其愚慮會須還我骸骨耳至是懇<lb/>
申前請政府諒其誠特賛允之公南後代者入居其邸<lb/>
舍覩其扄牖墻屋整飭如新嗟歎公德云丁卯穆宗登<lb/>
極起公南京工部尚書未任改南京吏部尚書尋改南<lb/>
京兵部尚書㕘賛機務時士紳資適逢世多喜興事就<lb/>
功而公故任真自如恪守舊章鎮以寧静往時脫巾士<lb/>
懷慴恩威率戢戢斂縮毋敢譁者已已公以七十引年<lb/>
<pb n="KR2k0046_WYG_099-34b"/>
乞休上温㫖慰留有褒語朝士榮之庚午復乞休疏凡<lb/>
四上上亷公情懇特允馳傳歸歸三年而公卒盖癸酉<lb/>
十一月二十三日也有司以聞贈太子少保諡端簡祭<lb/>
𦵏廕悉如制公嘗自謂生平宦業多得之宿州一任語<lb/>
後進以仕宦要領曰惟毋附麗自立而已既官藩臬四<lb/>
五任後家用常窘時時稱貸戚里中顧嘗謂人曰居官<lb/>
亷之一字難哉難哉吾猶有媿云公於平時知交及相<lb/>
連姻婭雖微賤遇之如等夷雖不肖撫之猶才賢恒言<lb/>
<pb n="KR2k0046_WYG_099-35a"/>
曰親者無失其為親故者無失其為故耳公無夙疾倐<lb/>
有中表喪躬往殯之其家不能除舍而野宿以此中寒<lb/>
病歸歸而有鄉同年范姓者來訪其人衰老且貧公心<lb/>
憐之又力疾與傾倒數宿疾以是増劇而終距生𢎞治<lb/>
庚申五月十九日盖春秋七十有四耳公以鞠躬敦行<lb/>
為學不襍異教晚年嘗祈曰吾不願年多多一年増一<lb/>
年過矣古云多夀多辱吾有味乎其言之也是可觀公<lb/>
之篤修且達矣<lb/>
<pb n="KR2k0046_WYG_099-35b"/>
　　孝節傳　　　　　　　　　　　耿定向<lb/>
孝節傳為黄安北郭王威并其妻述也威幼失怙恃其<lb/>
仲父曰時瑩者撫之猶子比長為娶張瑩先是有一子<lb/>
而夭意即子威矣羣從利瑩之無後也鬨然欲分其産<lb/>
瑩憤欲訟以有威也威泣曰儂賴仲父以生有此身即<lb/>
幸矣何利於産任羣從分之毫不欲取族長老三分其<lb/>
田强令受二之一乃勉受磽田十畝耳以是家益窘威<lb/>
胼胝力穯張勤女紅佐之孝養瑩惟謹時瑩壯年已抱<lb/>
<pb n="KR2k0046_WYG_099-36a"/>
末疾久之益劇卧床第者十年所其坐起食飲櫛沐即<lb/>
溲溺諸瑣委須人扶掖䕶持而威日每作苦營生又時<lb/>
有門戸役昕夕惟張躬之靡有懈晚而瑩病増迷㒺昏<lb/>
蚤莫辨饑飽無度嗜好怒詈俱失常性張百計將順如<lb/>
撫嬰孺不少違忤如是者再逾年瑩圽威哀毁幾絶張<lb/>
泣謂曰仲父有媪在且老矣君如不諱奈此媪何威勉<lb/>
忍死就養仲媪其事仲媪一如事瑩者仲媪故多病病<lb/>
後嘗思肉食亟張卒不能具皇皇然傾缶貯粟集得斛<lb/>
<pb n="KR2k0046_WYG_099-36b"/>
餘躬負之市易一鵞歸烹以供欲盡之屬厭恐益其疾<lb/>
也四分之謹藏其餘以待不時需嬰孺在側不得一染<lb/>
指焉啼則取鞭撾箠驅之戸外任其呱呱啼勿惜也已<lb/>
仲媪病泄痢者再逾年時穢袵席張手為蠲滌無難色<lb/>
又後病風癉客脬不得前後溲者逾月威惶懼愁痛呼<lb/>
神籲天祈以身代尋問醫云得溲味辛甘尚可活也媪<lb/>
偶便威密取嘗焉家衆竊知轉語諸人里父聞而驚訝<lb/>
曰為此者古稱黔婁而今有威為兩耶威時亦病又時<lb/>
<pb n="KR2k0046_WYG_099-37a"/>
時伏枕祁曰天乎仲父育儂猶子得假一日餘生畢仲<lb/>
母窀穸事即棄捐填溝無憾媪果先二月圽威卧苫土<lb/>
兩越月為風濕所侵病増劇其時張年可三九其孤僅<lb/>
八齡威目孤謂張曰儂以仲父故得至今儂兄重聴廢<lb/>
人也是孤安恃哉家且貧甚儂即死計若必適人矣張<lb/>
泣曰是何言哉君阿天也天一而已寧有二乎妾本願<lb/>
即從君地下徒以此孤茍活耳矢死靡他終與孤相為<lb/>
命也威伏枕頓首謝曰子若是儂瞑矣威圽柩之於寢<lb/>
<pb n="KR2k0046_WYG_099-37b"/>
張夕每偕二孺憑棺哀號常至達曙比當春夏雷雨夜<lb/>
患其震驚號慟尤慘將鄰杵罷春城墉為坼矣張擬身<lb/>
殉欲緩其𦵏會嵗荒盜起族長老懼有他虞趣令拮据<lb/>
營葬之自是家益落僅一力田僕隨逋張朝秉鉏荷番<lb/>
躬自播種夕刈藋拾稿夜勤績紡即饘粥縷襦不給也<lb/>
僉謂不堪而張勵操廿年如一日矣時其門稱未亡人<lb/>
者五咸無二志抑其濡漸然耶張年今逾艾令甲所得<lb/>
旌者邑令扁揚其閭曰孝節足以風矣威子一名世本<lb/>
<pb n="KR2k0046_WYG_099-38a"/>
八齡而孤者弱冠時病依宗里僧李夀菴謂其法可超<lb/>
生死予令從李上人遊其侣趣之逺遊張泣為書止之<lb/>
李上人見書撫感讃歎稱為活佛謂所言皆心髓至言<lb/>
擬之海朝音云<lb/>
　　德安柯頌功傳　　　　　　　　熊廷弼<lb/>
柯頌功字元川先世孝感白雲山人以三世祖志能館<lb/>
甥於德安吕千户溳潭遂家焉頌功蚤補諸生為文不<lb/>
屬草援筆立就試輒冠其偶有志節耿介如石落落寡<lb/>
<pb n="KR2k0046_WYG_099-38b"/>
合居恒矜重自持雖盛夏冠裳秩如也閉户讀書不問<lb/>
家人生産以此益食貧性至孝父大梁字子任將以嵗<lb/>
貢謁選時年六十矣頌功歎曰父年届杖里猶奔走北<lb/>
路從明經起家母乃菽水不給於養乎人子之過也因<lb/>
痛自省責父嘗病殆不起頌功晝夜侍湯藥睫不交泣<lb/>
禱於神請以身代竟得瘥後四年父没喪𦵏易戚咸備<lb/>
事繼母尤以孝聞搆一樓於先祠後訓誨子弟肅然朝<lb/>
典一日盛暑登樓見其子文跣足欹坐怒曰居處恭當<lb/>
<pb n="KR2k0046_WYG_099-39a"/>
如是耶提研擊其首血流被面及文登賢書而頌功亦<lb/>
由選貢考授縣令顧文性和易雅好音律歌舞偶為詞<lb/>
贈歌者頌功聞而大怒既杖之又手取其表閭者盡碎<lb/>
之其嚴急如此戊戌文成進士筮仕蜀之富順迎養甚<lb/>
懇頌功答之曰使富順農安於野商安於市士大夫無<lb/>
間言即戲綵承歡不啻也竟不往身課農桑不復與戸<lb/>
外事文入為西曹躬具板輿頌功終不肯往植海棠百<lb/>
木於茅齋前日引子孫讀書其下所著有海棠屏集十<lb/>
<pb n="KR2k0046_WYG_099-39b"/>
餘巻家訓遺矩一編嘗語其季子亹之婦父右藩楊芷<lb/>
曰吾於古人法言中服膺君家敬仲四語如讀書以饑<lb/>
餓為進道居家以無事為平安二者吾庶幾焉至若仕<lb/>
宦以孤寒為安身君殆得其家法意許芷不附時相以<lb/>
求開府也時人以為篤論弟頌德字洞庭癸酉舉人頌<lb/>
功子六人文齊京奕亹立齊蚤亡亹字敬夫邑諸生性<lb/>
孝友輕財好義文卒無子亹嗣以京之子孟楩有謂文<lb/>
之僮奴産業甚腆非孟楩所得耑者亹遂秋毫無所取<lb/>
<pb n="KR2k0046_WYG_099-40a"/>
奕又無子而卒亹復嗣以立之子季楠及京卒又無子<lb/>
親友咸謂亹次子當為後亹歎曰世喪道矣名奉蒸嘗<lb/>
實利貲産兄弟之間有市心焉吾雖日不再食不忍為<lb/>
此態也竟以孟楩之次子華嗣之人皆服其亷讓素清<lb/>
癯年踰四十攖末疾時母樂春秋髙亹以身不克終養<lb/>
甚恨逮疾革遺命治衣衾以麻桐棺以素殯於東廊勿<lb/>
復備喪禮曰吾不得為子以志恫也又為文以告其先<lb/>
人曰死而有知當盡子於來世不者魂且不散長與杜<lb/>
<pb n="KR2k0046_WYG_099-40b"/>
鵑同啼也士大夫聞其言而悲之<lb/>
　　李得軒給諫傳　　　　　　　　髙世泰<lb/>
公諱宗魯字學仲號得軒自少為名諸生迄成孝亷進<lb/>
士迄解官卧家園一以為善為樂天下名教為任至今<lb/>
子若孫世率循不衰四嵗通論語孝經十嵗窺百氏益<lb/>
穎出然家中落公竟從父鄉賢公躬治耕每手一編雜<lb/>
犢牧間識者曰是兒固有乗黄牛讀漢書風度也補諸<lb/>
生冠其曹成孝亷進士以萬厯癸酉甲戌補中書舍人<lb/>
<pb n="KR2k0046_WYG_099-41a"/>
公曰臣從田間起獲讀中秘書臣幸甚則發中秘盡讀<lb/>
之國朝大創守無不擘績又手録二祖以來㫖意封駁<lb/>
百二十卷昕夕矻矻不減為諸生時庚辰纂修實録竣<lb/>
改兵科給事中直經筵督軍政上疏論鹽法屯政論九<lb/>
邊奉職無狀因條陳數事後來三十年如燭炤數計者<lb/>
俱不報又論南京官不宜過北考滿銓司惡之又劾大<lb/>
僚不職者大司成戴某輩數人會有督視皇城之役而<lb/>
同鄉曽司空王少宰諸讒人之釁作遂出公浙江僉事<lb/>
<pb n="KR2k0046_WYG_099-41b"/>
曽王者影附江陵壞江陵相業者也先是江陵起復考<lb/>
滿公正為中書嘗遺書其子謂相國既考滿則前日言<lb/>
官當召還諸讒人遂因此為媒孽也公則曰中與外皆<lb/>
臣職臣懼職不克稱耳寧必出入禁門耶政嚴明官吏<lb/>
自相戒勿犯卒未嘗殺一人褫一人冠服壬午浙兵變<lb/>
辱撫臣公所守郡去會城七百里旦夕不能達及報至<lb/>
公未及往救亂已解而前諸暴兵在行間者官司不能<lb/>
制所過縣村殘破諸道使者相約縱去勿問公曰若然<lb/>
<pb n="KR2k0046_WYG_099-42a"/>
是狃我也是以吾民奉若輩也是教吾麾下辱主帥也<lb/>
嚴為諭一切小有犯治以法諸暴兵遂不敢犯台紹秋<lb/>
毫公力也嗣新督府至公例謁會浙復民變縳直指並<lb/>
辱藩臬諸長公曰吾適在此其天意定此亂乎趨出救<lb/>
諸亂民望見公旌幟則舍戈呼曰李青天救我公佯笑<lb/>
我何德奈何不我辱而更呼我救汝乎徐徐為諭利害<lb/>
亂遂定直指乃得解縛迯當是時浙兵民相繼亂公一<lb/>
未救似閉户一及救似纓冠其似閉戸也非怯其似纓<lb/>
<pb n="KR2k0046_WYG_099-42b"/>
冠也非貪公恩威素著會逢其適耳而不意前直指者<lb/>
口稱公活命恩心實慚之反銜之更以此媒孽之其及<lb/>
救也不論功其未及救也則謂宜擬失律罪下其事於<lb/>
督府為張忠定公佳應執不可曰前番亂某倉卒七百<lb/>
里外不惟不能遽至又安能遽知昨番之亂定亂者何<lb/>
人乎皇天后土不可欺也迺得從末減調廣西兵備然<lb/>
而公決意解官矣公夙嚴事張甑山先生及抵家園往<lb/>
復益宻且命愚公受學焉黄岡樊孝介公倩也亦受學<lb/>
<pb n="KR2k0046_WYG_099-43a"/>
焉門以内師友消息門外人不知也家固貧宦復貧然<lb/>
家用儉凡浮費盡節縮公督耕朱孺人督織家且裕已<lb/>
丑嵗饑甲午復饑戊申大饑公先後所食桑下人無算<lb/>
約捐穀五千石有竒嵗時掩骼之費如之撫伯季諸孤<lb/>
建祠堂創義田設塾學立家訓里門火跪而以身請反<lb/>
風者三凡三請即三應若公者人不能盡信之天固信<lb/>
之也哉卧家園三十年值覃恩進階中憲大夫庚戌卒<lb/>
卒之頃無他語惟戒子若孫以勿忘為善勿忘天下名<lb/>
<pb n="KR2k0046_WYG_099-43b"/>
教所著西園樵話兵垣奏議若干巻論曰浙之亂匪小<lb/>
變也公談笑定之匪有他術望旌幟倒戈呼民固心服<lb/>
公生平也凡亂民亂兵其好惡俱不與人異我無以服<lb/>
之則亂耳若公者龔渤海郭汾陽不是烈矣得一賢令<lb/>
一賢守一賢監司督撫賢於十萬師信矣<lb/>
　　李愚公傳　　　　　　　　　　髙世泰<lb/>
公諱若愚字知白號愚公漢陽人張甑山先生講學江<lb/>
漢公同樊孝介執贄門牆一再與語即曰二子皆我以<lb/>
<pb n="KR2k0046_WYG_099-44a"/>
上人且許以百折不回一介不染公從是以聖學自期<lb/>
與孝介期曰欲為天下第一等人願做天下第一等事<lb/>
年十七蔡青門學使擢冠諸生後竇淮南董思白熊石<lb/>
門諸學使試皆第一文聲籍甚海内其為文一摹左國<lb/>
秦漢鎔古盡變卓然名家萬厯丙午舉湖廣鄉試次年<lb/>
讀書南雍交天下士時顧端文公與先忠憲公講學東<lb/>
林遥與公通契後斥門户者指公為東林弗辭也已未<lb/>
舉進士除浙江温州府推官過台州拜父中憲公祠下<lb/>
<pb n="KR2k0046_WYG_099-44b"/>
故老子弟争攜壺飱相迎曰此李青天兒也相泣而别<lb/>
治温一如中憲公之治台雖風裁甚著而宅心忠厚訟<lb/>
獄衰息七年中平反通省死罪數千人減查盤贖額數<lb/>
萬兩革各屬之餽儀卻鹽商之嵗例建黌宫創學田修<lb/>
義倉置義冢樹忠坊訪賢裔拔單寒平劇寇詳載東甌<lb/>
祠祀中會考滿臺使交上最奉㫖擢用時天啟癸甲之<lb/>
際趙髙邑為冢宰先忠憲為總憲魏嘉善為掌垣推東<lb/>
南賢者必首及公先忠憲且貽書浙撫曰李某此世界<lb/>
<pb n="KR2k0046_WYG_099-45a"/>
挑鈇擔人也物望始專歸而小人之忌乃深矣無何黨<lb/>
禍起逆璫魏忠賢矯㫖逮楊左諸公公疏救格不得入<lb/>
羣小媚璫指公為楊漣死友遂謫常州府教授遷國子<lb/>
監博士復遷刑部主事上疏清理直省獄囚語切時政<lb/>
或為公危之歎曰吾生平所學何事惟有俟命而已會<lb/>
江西積欠金花銀五十餘萬兩羣小趣璫言於部委先<lb/>
生督催立限三月稍後期即逮矣公至江西檄下郡縣<lb/>
皆感公忠誠一月便起解而逆璫伏誅公報命奉㫖優<lb/>
<pb n="KR2k0046_WYG_099-45b"/>
敘臺省亦交章上公被逆璫摧折始末特䝉昭雪而止<lb/>
擬候補禮兵二部戊辰拜命犒大同師上九邊兵食冒<lb/>
帑議戰守䇿又因旱陳言請誅魏黨許顯純等七錦衣<lb/>
以慰忠魂不雨請治臣罪上立磔顯純等於市甘霖大<lb/>
沛都人士僉謂公誠能動天云尋陞工部虞衡司轉營<lb/>
繕司郎中時守禦需才急大帥某某繫獄公密疏薦日<lb/>
晡疏入㫖夜半下立出二公於獄後二公頗奮功名公<lb/>
終不言所自庚午主考廣西鄉試䇿問諡議讀者皆占<lb/>
<pb n="KR2k0046_WYG_099-46a"/>
公羽翼名教之功辛未陞兵部武庫司郎中考滿以五<lb/>
品拜恩綸旋告病歸甲戍回部大司馬張公特疏薦為<lb/>
職方吏部題補武選郎朝論殊不伸公惟知盡職奉公<lb/>
武選於是肅然一清上聞之亦曰京官不要錢者惟劉<lb/>
宗周李若愚耳乙亥陞江西右㕘政豫章士大夫聞之<lb/>
鼓舞相慶下車延見父老問民疾苦勸民無好訟訟以<lb/>
漸息俗以漸和暇即與賢士講學澹臺祠署學政典拔<lb/>
貢當國者托臺使致書囑所私暱焚其書不啟所拔九<lb/>
<pb n="KR2k0046_WYG_099-46b"/>
十人一時稱藻鑑焉流寇蔓延撫軍移鎮公選將材備<lb/>
軍實嚴保甲固城守保障之功甚偉嵗祲民大饑傾槖<lb/>
治糜為倡復便宜發積穀數十萬石以賑所全活無算<lb/>
巡撫解公舉公自代俄連喪壯子痛絶竟解綬歸歸居<lb/>
社園壹意講學明道傳後著書干旌錯户輒以疾辭明<lb/>
末起廢召為太僕寺卿以老辭不拜所著有證學編讀<lb/>
書録太極圖義詩經七易稿歴代相臣傳昭代名臣録<lb/>
煙霞盟年譜遺集諸書<lb/>
<pb n="KR2k0046_WYG_099-47a"/>
　　忠烈劉公傳　　　　　　　　　劉同升<lb/>
公諱孔暉字嘿菴廬陵幢橋人其先遊楚之邵陽因家<lb/>
焉公為人神清有異標負偉人志與人交和平然每聞<lb/>
忠孝事則慨慕不已年十三為董公元宰先生所知十<lb/>
九嵗補餼辛酉舉於鄉出李公匡山門繆公西溪器之<lb/>
公至性孝友父體羸不離醫藥手製以進凡四十年每<lb/>
病衣不解帶其事母彭如赤子之依於懷也幼與兄課<lb/>
家塾公課已竟伏几而泣師問其故曰兄課未竟也壬<lb/>
<pb n="KR2k0046_WYG_099-47b"/>
戍兄養疴山館公與同起居凡三逾月兄病不起公痛<lb/>
絶破涕以慰母閉戸哀痛人不忍聞撫孤姪極慈丁卯<lb/>
母病晝夜侍卧側母殁哀毁骨立居廬三年甲戌下第<lb/>
父年七十矣念鼎食不逮過華亭謁董宗伯陳徵君徵<lb/>
文以佐夀觴丁丑乙榜為機部楊公所賞公過予邸舍<lb/>
自歎數竒予為公扼腕以親老授龍陽諭著述不倦勵<lb/>
撡如孝亷時修學宫建講堂簡士之秀者課之貧者衣<lb/>
食之中丞盧公侍御林公交薦已卯應聘滇南拔十人<lb/>
<pb n="KR2k0046_WYG_099-48a"/>
左進士廷皋龔庶常鼎皆知名士庚辰下第明年擢知<lb/>
新鄭縣時中州為賊蹂躙令皆解綬去慨然叱馭曰國<lb/>
家養士恩禮不薄何至緩急不可恃乎平日虛談節義<lb/>
急則委城以去所愧鬚睂吾恥之讀聖賢書所為何事<lb/>
吾志決矣歸而辭父父曰報効朝廷是所望也是嵗九<lb/>
月至邑謁子産祠歎息久之有尚友之意焉嵗旱氣厲<lb/>
民僅孑遺城郭日圯公為撫循舉行諸大事民皆德之<lb/>
曰古之遺愛也新四城門備火器設團練倡義勇拮据<lb/>
<pb n="KR2k0046_WYG_099-48b"/>
良苦未幾土冦李際遇攻圍者再公率練總趙汴等擒<lb/>
斬王一毛等渠魁二十三人獲騾馬無數中丞及巡方<lb/>
歎公應變之才冬十二月闖賊率輕騎數百逼城索印<lb/>
公率衆禦之次日復益數千騎繞城呼降公大聲罵賊<lb/>
至午益萬餘以雲梯登城公巡城南為賊所傷墮城且<lb/>
死百姓救之乃甦時賊亦去公曰復至則不可支矣誓<lb/>
一死以守封疆遣家僕歸告殉難於父及子應祈壬午<lb/>
春正月賊果大至公諭鄭士民曰此吾致命之日也我<lb/>
<pb n="KR2k0046_WYG_099-49a"/>
死葬我子産廟側毋返旅櫬急草遺書報父曰人誰不<lb/>
死今得死所矣老父不得盡孝之子得盡忠之子亦可<lb/>
決然於心也城陷巷戰不克十二日被執至朱仙鎮公<lb/>
屹然不動賊欲屈之公大叱曰我朝廷命官肯為汝屈<lb/>
膝耶賊猶欲屈公書公見上有繇字益激公怒大罵逆<lb/>
賊不絶遂遇害年五十三學者稱為髙霞先生門人龍<lb/>
陽貢生楊芳義俠鍾寛家僕劉登劉廷劉儀楊時從公<lb/>
赴難楚撫何公沅撫李公觀察郭公允六庠之請先建<lb/>
<pb n="KR2k0046_WYG_099-49b"/>
專祠於里以俟豫中題請褒公殉節之忠云<lb/>
　　易烈女傳　　　　　　　　　　余士忠<lb/>
予少時聞易烈女事心輒怦怦動越壬辰嵗衆以其事<lb/>
上當道當道咸義之檄有司嵗給衣糧衆稱快辛丑烈<lb/>
女卒甲辰冬乃得憑而弔之私念余慨慕二十餘年且<lb/>
屬在里左攬筆墨自矜烈女尚羈旌典又使其懿行委<lb/>
翳草土何以慰人心而風世教退乃悉其狀為之作傳<lb/>
稱烈女者何未成婦也女姓易楚之孝感人生而嚴重<lb/>
<pb n="KR2k0046_WYG_099-50a"/>
曉大義許漢陽諸生劉宏之子養恬恬攻舉業未就卒<lb/>
易聞訃雨泣摧毁為請於父欲得撫劉之棺一痛亡憾<lb/>
父難之易曰即不如劉父將以兒浣他人巾櫛父知不<lb/>
可奪乃歸之劉萬厯已卯嵗也至則痛憤欲死不可得<lb/>
夜拭衿帨自縊驚姑魏救之乃甦恬就窆易欲以身殉<lb/>
之姑徬徨解曰若念吾兒亦念吾兒有垂白之父母乎<lb/>
易立起泣謝遂剪髪瘞穴中曰吾以其心死死者姑以<lb/>
其身生生者也自是設靈寢側哭無時一切奩具斥不<lb/>
<pb n="KR2k0046_WYG_099-50b"/>
御日夜鍼澼以奉舅姑而自茹辛食淡跡不及戸外者<lb/>
二十有三年癸已舅宏卒與其姑鬻衣治殮具送往如<lb/>
人子禮而承事孀姑益謹辛丑姑病易求藥露禱出之<lb/>
死法者無遺力竟不起易仰天痛哭恬謂自是得見恬<lb/>
於地下矣乃亦病父欲藥之卻曰兒向者有臨穴之言<lb/>
在葬姑畢遂絶粒死後姑凡十二日方屬纊曰其必與<lb/>
恬共窀穸以屬父父名占外史氏曰偉哉烈女矢死於<lb/>
夫亡之日不為遽忍死於舅姑亡之日不為淹不婦而<lb/>
<pb n="KR2k0046_WYG_099-51a"/>
婦不子而子易於是乎不可及矣往固有事相類而論<lb/>
殊不一者可歎焉我朝張莊懿公鎣仲子早卒聘都城<lb/>
趙氏女女聞夫卒即輿至夫家守制奉姑如婦禮年五<lb/>
十餘𢎞治間劉公琬守松上其事旌之題曰趙女張節<lb/>
婦顧侍讀士亷以為言婦則無所附麗言女則已去其<lb/>
母家若不當旌者錢修撰與謙奮臂起辯之引張良陶<lb/>
潛為事類至千餘言不罷元余忠宣公闕為中書吏部<lb/>
員外郎時安西郭氏女受聘未行會夫卒自縊死有司<lb/>
<pb n="KR2k0046_WYG_099-51b"/>
請旌其門闕以為過於中庸不可以訓格不下嗟乎天<lb/>
下之忼慨激烈者豈必死其人哉死其義耳死其義不<lb/>
為無名則死其人何過乎女子以心許人而即以身殉<lb/>
之視世之有愛足念有後足恃者其陳義更篤矣而何<lb/>
不可旌之有向使躊躇隠忍不更嫁不死也能死而又<lb/>
若不許其死畫面汚行者有口實矣竒功不可賞天下<lb/>
寧有幾甘陳竒節不可褒天下寧有幾烈女哉又況於<lb/>
節也而孝成之如易氏者操彤管者惡得而不書<lb/>
<pb n="KR2k0046_WYG_099-52a"/>
　　彭烈婦傳　　　　　　　　　　朱　異<lb/>
彭烈婦者博士弟子員彭濛妻也婦出於陳父母棄不<lb/>
育謂曽養三女俱為殤鬼故不育有隣媪為之孶乳之<lb/>
十二年復還陳貞静端肅恥事濃粧歸彭生凡其家之<lb/>
有無一切拮据其所未足不願以煩彭郎令得畢力咿<lb/>
唔姑御婦甚嚴婦直以禮自裁舅以晚年得癲症語多<lb/>
不簡婦獨曲為引避及舅疾瀕危朝夕侍湯藥無倦㑹<lb/>
彭生死婦所為裂肝碎腸者竟日夜剪髪三分之一以<lb/>
<pb n="KR2k0046_WYG_099-52b"/>
挽彭郎一以與孀姑一以與已母示不能終事母與姑<lb/>
而相誓以死也已又斷其兩指即以指之血遍瀝彭郎<lb/>
之膚示以血<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>融貫無隔形骸有盖彭生棺者婦曰無<lb/>
盖吾將與同棺也伯叔諸母心甚憫恤以微言慰藉之<lb/>
婦獨神蘂形茹弛思㥏墨而謝且慮其夫兩稚弟啙窳<lb/>
不前無能為彭氏立門戸於伯叔諸母處諄諄囑以後<lb/>
事姑又謂其婦曰余以暮年守節惟汝忍舍我乎婦曰<lb/>
姑有兩稚叔駸駸成立足以終姑身婦將何恃而不死<lb/>
<pb n="KR2k0046_WYG_099-53a"/>
乎言訖而卒先産一女女且不育竟乏嗣婦死之日姑<lb/>
以貧故不能給殮時有彭生社友十餘輩白其事於邑<lb/>
長姬侯姬侯嘉其節烈於民風有禆捐數金以作殮資<lb/>
侯命駕往其門一時諸僚屬往闔邑紳士往及齊民都<lb/>
往觀者如堵哀聲滿道乃知婦不死於父母不育之時<lb/>
而死於彭郎偕死之日以烈節自顯因以顯夫又顯其<lb/>
所自出則死有重於泰山者此之謂也余故備述之以<lb/>
俟世之觀風者采焉<lb/>
<pb n="KR2k0046_WYG_099-53b"/>
　　劉文恪傳　　　　　　　　　　賀逢聖<lb/>
公諱楚先字衡野别字子良湖廣江陵人祖世鄉居其<lb/>
地為宋狀元畢漸故宅先是公父諱夢龍夢漸來謁而<lb/>
夫人姙一夕公叔父方寢夢中聞砲聲争傳狀元到兄<lb/>
家驚起來告而公適生復見庭樹隠隠結狀元二字命<lb/>
名曰狀幼而穎異甫八嵗與弟自館歸見父執而進揖<lb/>
其友曰一對好書生公揖起應聲曰兩員賢宰相其人<lb/>
大竒之嘗從父過張江陵文忠公尚官詞林家居留飲<lb/>
<pb n="KR2k0046_WYG_099-54a"/>
於得月亭月方升文忠出一聨云得月亭前人賞月公<lb/>
即應聲曰奉天門外相朝天文忠大喜飲公父大白而<lb/>
撫公背曰異日我後即汝也勉之公勤學愈勵公母一<lb/>
品夫人鄒氏公安尚書鄒公女也博學能文課子最嚴<lb/>
公髫年遊泮廿四舉於鄉廿七成進士授翰林檢討官<lb/>
至少宗伯兼學士署儀部事當是時神宗數欲易太子<lb/>
公以代篆請皇長子冠婚一月七疏言甚切直皆不報<lb/>
公度不可得乃率文武百僚伏闕堅請命備後事以待<lb/>
<pb n="KR2k0046_WYG_099-54b"/>
不得則以死争之公疏入上果怒責首事者要挾君父<lb/>
立欲置公於法賴洪陽張相國力救凡三易票擬且言<lb/>
此臣素孤介無疵罪之彼得名從晨至夕乃得皇長子<lb/>
冠婚來春次第舉行之㫖大典既成儲位始定海内多<lb/>
其羽翼之功然鄭妃銜之而帝亦不悦矣㑹憂危宏議<lb/>
事言官承望風㫖言禮部亟請冠婚之臣未有不與其<lb/>
事者遂擊公公免官閒住杜門讀書手不釋卷日中臨<lb/>
帖寒暑不輟行草楷𨽻皆精工無聲色貨利之好子孫<lb/>
<pb n="KR2k0046_WYG_099-55a"/>
衣大布對之尊嚴若神嘗庭訓曰做富貴人易做好人<lb/>
難吾門素族當立身修德無放蕩以忝家聲也自書萬<lb/>
物皆備於我一介不取諸人於壁身體力行之重慶之<lb/>
變流言奢逆且順流下江陵時承平日久人不知兵聞<lb/>
風股慄鄉紳士庶皆攜家出城逃避或有勸公行者公<lb/>
謂長子啟和曰吾大臣也雖無城守之責義不可去脱<lb/>
有不測城亡與亡耳居第如常時逺近賴以奠安後卒<lb/>
無事先去者皆愧家居幾一十六年值閩海葉相公當<lb/>
<pb n="KR2k0046_WYG_099-55b"/>
國屢欲起公忌者阻之臺山乃自言於帝奉㫖起行公<lb/>
力辭再四相國致書曰公海内夙望故聖明特簡余久<lb/>
忝相位意得請告期以朝事託公引領相待毋坐索髙<lb/>
價也公固辭臺山不能俟惆悵去國復一年再起少宰<lb/>
刻期就道公以疾辭不可乃行旋陞禮部尚書兼翰林<lb/>
學士掌詹事府事適有狂人張差執挺入宫門廷臣交<lb/>
擊之因言鄭妃謀危東宫欲廣為窮治神廟震怒章皆<lb/>
不下公乃上疏畧言張差擅入皇宫自有應坐之律當<lb/>
<pb n="KR2k0046_WYG_099-56a"/>
即時行法立斷葛藤何必猶豫使張大其事以傷國體<lb/>
乎疏入上悦即時召見百官呼太子出示羣臣且加温<lb/>
諭百僚大悦事果立判出朝皆賀曰公真老臣能斷大<lb/>
事吾輩不及也未幾同大學士吳公道南典丙辰春闈<lb/>
得士三百五十人會有沈趙捉刃之舉言者亦詆二公<lb/>
公曰國朝幾三百年惟此事尚存公道主考衡文耳分<lb/>
號之弊責有所歸静聴不辨言者皆斥謫尋以代祀觸<lb/>
寒抱病疏乞骸骨凡十數上皆温㫖慰留公歸志既決<lb/>
<pb n="KR2k0046_WYG_099-56b"/>
乃移疾出城沿途候㫖經一載而始得予告俸薪猶錫<lb/>
於里閭公在朝時中貴人盧受方用事頗作聲勢人皆<lb/>
奔走公望重一時行將大拜獨不與交人或勸公稍能<lb/>
自下立可入相公毅然曰未聞枉已而能直人者相國<lb/>
吳公每晤公必執後輩之禮投刺稱晚公受之言官又<lb/>
謂輔臣不應下部臣亦列章奏吳公乃具掲言部臣劉<lb/>
某在臣七科之前品行學識巍然師表臣豈敢以一官<lb/>
而忽長者奉㫖允行時人皆以克謙美吳公而以能持<lb/>
<pb n="KR2k0046_WYG_099-57a"/>
古道服公公致政後學益不倦建青藜閣圖書山集手<lb/>
自丹鉛不通賓客郡邑有司望之如威鳯祥麟一覩顔<lb/>
色榮於御李光宗即位公年已八十以經筵請立之功<lb/>
遣官存問擬召未行而罷及熹宗立進公光禄大夫太<lb/>
子太保封四代皆一品更有加勅起用之㫖門人故吏<lb/>
以魏監時方耑恣知公持正不阿恐出而忤璫必罹於<lb/>
禍皆奉書止公公曰此非吾知足時耶胸臆不行出亦<lb/>
何補堅卧東山賦詩自娱每聞朝事撫几長歎至於流<lb/>
<pb n="KR2k0046_WYG_099-57b"/>
涕年八十四而卒卒之夜有星如布長數丈自天而下<lb/>
墜於公宅後之清風池人皆驚異訃聞上為震悼輟朝<lb/>
一日遣行人予諭祭九壇又遣中書官營葬贈太子太<lb/>
傅諡文恪蔭一子中書舍人公筮仕以來兩侍經筵一<lb/>
使冊封分房者二教習者二戊子主應天鄉試丙辰主<lb/>
㑹試皆稱得人公髙祖劉𢡟成化壬辰進士官刑科給<lb/>
諫首劾汪直暨萬貴妃廷杖繫獄左遷浙江水道僉事<lb/>
不之官鄉居隠處自號不垢子祀縣鄉賢事載江陵志<lb/>
<pb n="KR2k0046_WYG_099-58a"/>
中曽祖悦𢎞治壬辰進士由户部郎中擢蘇州知府郡<lb/>
事大治以征賊功賜緋衣一襲皆為當代名臣子六人<lb/>
恩蔭者三伯子仲子皆未授職四子啟新由中書舍人<lb/>
歴民部郎中詩禮相傳荆南推世家第一云<lb/>
　<lb/>
　<lb/>
　<lb/>
　<lb/>
<pb n="KR2k0046_WYG_099-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　湖廣通志卷九十九<lb/>
</p>
<p>
</p>
  </div>
</body>
</text>
</TEI>
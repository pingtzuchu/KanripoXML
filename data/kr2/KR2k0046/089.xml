<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻八十九</head> <lb/>
    <p>
<pb n="KR2k0046_WYG_089-1a"/>
欽定四庫全書<lb/>
　湖廣通志巻八十九<lb/>
　　藝文志<lb/>
　　五言絶句<lb/>
　唐<lb/>
　　漢江　　　　　　　　　　　　宋之問<lb/>
嶺外音書斷經冬復歴春近鄉情更怯不敢問來人<lb/>
　　湘中寄鑿山人　　　　　　　　宋之問<lb/>
<pb n="KR2k0046_WYG_089-1b"/>
願與道林近意在逍遙篇自有靈麓寺何用沃洲禪<lb/>
　　送胡大　　　　　　　　　　　王昌齡<lb/>
荆門不堪别況乃瀟湘秋何處遙望君江邊明月樓<lb/>
　　江中對月　　　　　　　　　　劉長卿<lb/>
空洲夕斂烟望月湘江裏歴歴沙上人月中孤渡水<lb/>
　　遊道林寺　　　　　　　　　　戴叔虞<lb/>
佳山路不遠俗侣到常稀及此烟霞暮相看夜欲歸<lb/>
　　朗州閒詠　　　　　　　　　　劉禹錫<lb/>
<pb n="KR2k0046_WYG_089-2a"/>
星象垂鳥翼蠻陬相犬牙俚人歌竹節仙洞閉桃花<lb/>
　　零陵早春　　　　　　　　　　栁宗元<lb/>
問春從此去幾日到秦原憑寄還鄉夢殷勤入故園<lb/>
　　黄溪聞猿　　　　　　　　　　栁宗元<lb/>
溪路千里曲哀猿何處鳴孤臣淚已盡虚作斷腸聲<lb/>
　　再上湘江　　　　　　　　　　栁宗元<lb/>
好在湘江水今朝又上來不知從此去更遣幾年迴<lb/>
　　昭君怨　　　　　　　　　　　張　祐<lb/>
<pb n="KR2k0046_WYG_089-2b"/>
萬里邊城遠千山行路難舉頭惟見日何處是長安<lb/>
　　洗墨池　　　　　　　　　　　李　翺<lb/>
賸有臨池興人稱協律郎至今蝌蚪跡猶帶墨痕香<lb/>
　宋<lb/>
　　赤壁山　　　　　　　　　　　王安石<lb/>
日淨山如染風暝草欲薰梅殘數點雪麥漲一川雲<lb/>
　　東渚二首　　　　　　　　　　張　栻<lb/>
團團凌風桂宛在水之東月色穿林影却下碧波中<lb/>
<pb n="KR2k0046_WYG_089-3a"/>
小山幽桂叢歲暮靄佳色花落洞庭波秋風𣺌何極<lb/>
　　西嶼二首　　　　　　　　　　張　栻<lb/>
朝吟東渚風夕弄西嶼月人境諒非遙湖山自幽絶<lb/>
繫舟西岸邊幅巾自來去島嶼花木深蟬鳴不知處<lb/>
　　船齋二首　　　　　　　　　　張　栻<lb/>
窓低蘆葦秋更有江湖思久已倦垂綸游魚不須避<lb/>
考槃須在陸混濛水雲深正爾滄洲趣難忘魏闕心<lb/>
　　栁堤　　　　　　　　　　　　張　栻<lb/>
<pb n="KR2k0046_WYG_089-3b"/>
渚華初出水隄栁亦成行吟罷天津句薰風拂面凉<lb/>
　　蘭澗二首　　　　　　　　　　張　栻<lb/>
藝蘭北澗側澗曲風紆餘願言植根固芬芳長慰予<lb/>
光風浮碧澗蘭杜日猗猗竟歲無人采含薰只自知<lb/>
　　石瀬二首　　　　　　　　　　張　栻<lb/>
疏此竹下渠潄彼澗中石暮舘遠寒聲秋後動澄碧<lb/>
流泉自清瀉觸石短長鳴窮年竹根底知我讀書聲<lb/>
　　山齋二首　　　　　　　　　　張　栻<lb/>
<pb n="KR2k0046_WYG_089-4a"/>
藏書樓上頭讀書樓下屋懷哉千載心俯仰數椽足<lb/>
疊石小崢嶸修篁髙下生地偏人跡罕古井轆轤鳴<lb/>
　　濯清亭二首　　　　　　　　　張　栻<lb/>
芙蓉豈不好濯濯清漣漪采之不盈把怊悵暮忘饑<lb/>
涉江采芙蓉十反心無斁不遇無極翁深理竟無識<lb/>
　　城南書院十景十首　　　　　　張　栻<lb/>
　　　納湖<lb/>
源源錫潭水滙此南城陰岸花有開落水盈無淺深<lb/>
<pb n="KR2k0046_WYG_089-4b"/>
　　　書樓<lb/>
髙樓出林杪中有千載書昔人不可見倚檻意何如<lb/>
　　　麗澤堂<lb/>
長哦伐木篇佇立以望子日暮飛鳥歸門前長春水<lb/>
　　　䝉軒<lb/>
開軒僅尋丈水行亦蕭疎客來須起敬題榜了翁書<lb/>
　　　卷雲亭<lb/>
雲生山氣佳雲轉山氣靜隠几亦何心此氣相與永<lb/>
<pb n="KR2k0046_WYG_089-5a"/>
　　　月榭<lb/>
危欄明倒影面面湧金波何處無佳月唯應此地多<lb/>
　　　琮琤谷<lb/>
幽谷竹成陰懸流漱石聲不妨風月夕來此聽琮琤<lb/>
　　　聽雨舫<lb/>
風吹渡頭雨槭槭蓬上聲欣然㑹心處端復與誰評<lb/>
　　　採菱舟<lb/>
杖策下亭阿水清魚可數郤上采菱舟乘風過南楚<lb/>
<pb n="KR2k0046_WYG_089-5b"/>
　　　南阜<lb/>
湘水接洞庭秋山見遙碧南阜時一登搔首意無斁<lb/>
　　十景為敬夫賦　　　　　　　　朱　子<lb/>
　　　納湖<lb/>
詩筒連畫卷坐看復行吟想像湖南水秋來幾許深<lb/>
　　　書樓<lb/>
君家一編書不自圮上得石室寄林端時來玩幽賾<lb/>
　　　麗澤堂<lb/>
<pb n="KR2k0046_WYG_089-6a"/>
堂後林影宻堂前湖水深感君懷我意千里夢相尋<lb/>
　　　䝉軒<lb/>
先生湖海姿䝉養今日閟銘坐仰先賢點畫存彖繫<lb/>
　　　巻雲亭<lb/>
西山雲氣深徙倚一舒歗浩蕩忽搴開為君展遐眺<lb/>
　　　月榭<lb/>
月色三秋白湖光四面平與君凌倒影上下極髙明<lb/>
　　　琮琤谷<lb/>
<pb n="KR2k0046_WYG_089-6b"/>
湖光湛可流嵌竇亦潛住倚杖忽琮琤竹聲無覓處<lb/>
　　　聽雨舫<lb/>
綵舟停畫槳客興得髙眠夢破篷窓雨寒聲動一川<lb/>
　　　採菱舟<lb/>
湖平秋水碧桂棹木蘭舟一曲菱歌晚驚飛欲下鷗<lb/>
　　　南阜<lb/>
髙邱復層觀何日共登臨一目寒江盡寒江列暮岑<lb/>
　元<lb/>
<pb n="KR2k0046_WYG_089-7a"/>
　　江天暮雪　　　　　　　　　　掲奚斯<lb/>
孤舟三月往不見有人家紛紛竹籬處却恐是梅花<lb/>
　明<lb/>
　　夕上江陵二首　　　　　　　　楊　慎<lb/>
熒熒沙市燈紞紞黄潭鼓悠悠隠後帆遙遙仍前渚<lb/>
水落沙溆寛鴈聲驚早寒舟子夜不寐北風吹雀竿<lb/>
　　過恨這關　　　　　　　　　　任家相<lb/>
楚塞諸山盡巑岏鳥道還關頭停馭客不為路行難<lb/>
<pb n="KR2k0046_WYG_089-7b"/>
皇清<lb/>
　　雨泊瀟湘　　　　　　　　　　蕭企昭<lb/>
　遠影晴川閣低看大别山江湖千頃濕風雨一舟閒<lb/>
　　黄帝岩<hi>在衡嶽</hi>　　　　　　　　彭　齡<lb/>
　攢峯岩石亂萬里海雲横父老言黄帝吾心自赤城<lb/>
　七言絶句<lb/>
　唐<lb/>
　　湘中早春　　　　　　　　　　杜審言<lb/>
<pb n="KR2k0046_WYG_089-8a"/>
遲日園林悲昔遊今春花鳥作邊愁獨憐京國人南竄<lb/>
不似湘江水北流<lb/>
　　泛洞庭　　　　　　　　　　　張　說<lb/>
平湖一望水連天秋景千尋下洞泉忽驚水上江華滿<lb/>
疑是乘舟到日邊<lb/>
　　黄鶴樓送孟浩然之廣陵　　　　李　白<lb/>
故人西辭黄鶴樓烟花三月下揚州孤帆遠影碧空盡<lb/>
唯見長江天際流<lb/>
<pb n="KR2k0046_WYG_089-8b"/>
　　望天門山　　　　　　　　　　李　白<lb/>
天門中斷楚江開碧水東流至北迴兩岸青山相對出<lb/>
孤帆一片日邊來<lb/>
　　早發白帝城　　　　　　　　　李　白<lb/>
朝辭白帝彩雲間千里江陵一日還兩岸猿聲啼不住<lb/>
輕舟巳過萬重山<lb/>
　　與史郎中欽聽黄鶴樓上吹笛　　李　白<lb/>
一為遷客去長沙西望長安不見家黄鶴樓中吹玉笛<lb/>
<pb n="KR2k0046_WYG_089-9a"/>
江城五月落梅花<lb/>
　　巴陵贈賈舍人　　　　　　　　李　白<lb/>
賈生西望憶京華湘浦南遷莫怨嗟聖主恩深漢文帝<lb/>
憐君不遣到長沙<lb/>
　　聞王昌齡左遷龍標尉遙有此寄　李　白<lb/>
楊花落盡子規啼聞道龍標過五溪我寄愁心與明月<lb/>
隨風直到夜郎西<lb/>
　　洞庭湖　　　　　　　　　　　李　白<lb/>
<pb n="KR2k0046_WYG_089-9b"/>
洞庭西望楚江分水盡南天見白雲日落長沙秋色遠<lb/>
不知何處弔湘君<lb/>
　　衡山　　　　　　　　　　　　李　白<lb/>
衡山蒼蒼入紫冥下看南極老人星回飈吹散五峯雪<lb/>
往往飛花落洞庭<lb/>
　　寄衡岳僧　　　　　　　　　　釋懷素<lb/>
祝融髙座對寒峯雲水昭丘幾萬重五月衲衣猶擁火<lb/>
起來白鶴冷青松<lb/>
<pb n="KR2k0046_WYG_089-10a"/>
　　西亭春望　　　　　　　　　　賈　至<lb/>
日長風暖栁青青北鴈歸飛入窅㝠岳陽城上聞吹笛<lb/>
能使春心滿洞庭<lb/>
　　與李白同泛洞庭　　　　　　　賈　至<lb/>
楓岸紛紛落葉多洞庭秋水晚來波乘興扁舟無近遠<lb/>
白雲明月弔湘娥<lb/>
　　欸乃曲<hi>有序</hi>　　　　　　　　　元　結<lb/>
　　　大厯初結為道州刺史以軍事詣都使還州逢<lb/>
<pb n="KR2k0046_WYG_089-10b"/>
　　　春水舟行不進作欸乃曲五首命舟子唱之以<lb/>
　　　取適於道路<lb/>
　　一<lb/>
偶存名跡在人間順時與俗未安閒來謁大官兼問政<lb/>
扁舟却入九疑山<lb/>
　　二<lb/>
湘江二月春水平滿月和風宜夜行唱橈欲過平陽戍<lb/>
守吏相呼問姓名<lb/>
<pb n="KR2k0046_WYG_089-11a"/>
　　三<lb/>
千里風林煙雨深無朝無暮有猿吟停橈靜聽曲中意<lb/>
好是雲山韶濩音<lb/>
　　四<lb/>
零陵郡北湘水東浯溪形勝滿湘中溪口石巔堪自逸<lb/>
誰能相伴作漁翁<lb/>
　　五<lb/>
下瀧船似入深淵上瀧船似欲升天瀧南始到九疑郡<lb/>
<pb n="KR2k0046_WYG_089-11b"/>
應絶髙人乘興船<lb/>
　　歸鴈　　　　　　　　　　　　錢　起<lb/>
瀟湘何事等閒回水碧沙明兩岸苔二十五絃彈夜月<lb/>
不勝清怨却飛來<lb/>
　　夜泊湘江　　　　　　　　　　郎士元<lb/>
湘山水落洞庭波湘水連雲秋鴈多寂寞舟中人借問<lb/>
月明只自聽漁歌<lb/>
　　寄楊衡州　　　　　　　　　　韓　翃<lb/>
<pb n="KR2k0046_WYG_089-12a"/>
湘竹斑斑湘水春衡陽太守虎符新朝來笑向歸鴻道<lb/>
早晚羣飛見主人<lb/>
　　湘中送友人　　　　　　　　　顧　況<lb/>
青草湖邊日色低黄茅嶂裏鷓鴣啼丈夫飄泊今如此<lb/>
一曲長歌楚水西<lb/>
　　湘南即事　　　　　　　　　　戴叔倫<lb/>
盧橘花開楓葉衰出門何處望京師沅湘日夜東流去<lb/>
不為愁人住少時<lb/>
<pb n="KR2k0046_WYG_089-12b"/>
　　君山　　　　　　　　　　　　劉禹錫<lb/>
午夜君山玩月迴西隣小圃碧蓮開天香風露蒼然冷<lb/>
雲在清霄鶴未來<lb/>
　　過衡山見新花開却寄弟　　　　栁宗元<lb/>
故國名園久别離今朝楚樹發南枝晴天歸路好相逐<lb/>
正是峯前囘鴈時<lb/>
　　四祖山　　　　　　　　　　　栁宗元<lb/>
破額山前碧玉流騷人遙駐木蘭舟春風無限瀟湘意<lb/>
<pb n="KR2k0046_WYG_089-13a"/>
欲採蘋花不自由<lb/>
　　汨羅　　　　　　　　　　　　栁宗元<lb/>
南來不作楚臣悲重入修門自有期為報春風汨羅道<lb/>
莫將波浪枉明時<lb/>
　　題楚昭王廟　　　　　　　　　韓　愈<lb/>
邱墳滿目衣冠盡城闕連雲草樹荒猶有國人懷舊德<lb/>
一間茅屋祭昭王<lb/>
　　贈張侍御二首　　　　　　　　韓　愈<lb/>
<pb n="KR2k0046_WYG_089-13b"/>
休垂絶徼千行泪共泛清湘一葉舟今日嶺猿兼越鳥<lb/>
可憐同聽不同愁<lb/>
　　又<lb/>
山作劍攢江瀉鏡扁舟斗轉疾於飛迴頭笑向張公子<lb/>
終日思歸此日歸<lb/>
　　郴口又贈張十功曹　　　　　　韓　愈<lb/>
雪颭霜翻看不分雷驚電轉語難聞沿涯宛轉到深處<lb/>
何限青天無片雲<lb/>
<pb n="KR2k0046_WYG_089-14a"/>
　　送毛令　　　　　　　　　　　吕　温<lb/>
布帛精麄任土宜疲人識信每先期今朝臨别無他囑<lb/>
惟是蒲鞭也莫施<lb/>
　　劉郎浦　　　　　　　　　　　吕　溫<lb/>
吳蜀成婚此水潯珍珠步障幄黄金誰將一女輕天下<lb/>
欲換劉郎鼎峙心<lb/>
　　白雪樓　　　　　　　　　　　白居易<lb/>
白雪樓中一望鄉青山簇簇水茫茫朝來渡口逢京使<lb/>
<pb n="KR2k0046_WYG_089-14b"/>
說到煙塵近洛陽<lb/>
　　次漢上　　　　　　　　　　　賈　島<lb/>
習家池沼草萋萋嵐樹光中信馬蹄漢主廟前襄水碧<lb/>
一聲風角夕陽低<lb/>
　　巴東夜雨　　　　　　　　　　李商隠<lb/>
欲問歸期未有期巴山夜雨漲秋池何當共翦西窻燭<lb/>
却話巴東夜雨時<lb/>
　　題齊安城樓　　　　　　　　　杜　牧<lb/>
<pb n="KR2k0046_WYG_089-15a"/>
鳴軋江樓角一聲㣲陽瀲瀲落寒汀不用憑欄苦回首<lb/>
故鄉七十五長亭<lb/>
　　赤壁　　　　　　　　　　　　杜　牧<lb/>
折㦸沉沙鐵未銷自將磨洗認前朝東風不與周郎便<lb/>
銅雀春深鎖二喬<lb/>
　　三十六灣　　　　　　　　　　許　渾<lb/>
縹緲臨風思美人荻花楓葉帶灘聲夜深吹笛移船去<lb/>
三十六灣秋月明<lb/>
<pb n="KR2k0046_WYG_089-15b"/>
　　湘中怨　　　　　　　　　　　温庭筠<lb/>
冰簟銀床夢不成碧天如水夜雲輕鴈聲逺過瀟湘去<lb/>
十二樓中月自明<lb/>
　　漢陽太白樓　　　　　　　　　李羣玉<lb/>
江上紅樓翠靄間滿簾江水滿窓山青楓綠草將愁去<lb/>
遠入吳雲暝不還<lb/>
　　瞿童仙徑　　　　　　　　　　李羣玉<lb/>
我到瞿童上昇處山川西望使人愁紫雲白鶴去不返<lb/>
<pb n="KR2k0046_WYG_089-16a"/>
唯有桃花溪水流<lb/>
　　湘中絃　　　　　　　　　　　崔　塗<lb/>
煙愁雲細雪冥冥杜蘭香老三湘清故山望斷不知處<lb/>
鵯鵊隔花啼一聲<lb/>
　　初過漢江　　　　　　　　　　李建勳<lb/>
襄陽好向峴亭看人物蕭條屬歲闌為報習家多置酒<lb/>
夜來風雪過江寒<lb/>
　　題武陵　　　　　　　　　　　曹　唐<lb/>
<pb n="KR2k0046_WYG_089-16b"/>
此生終使此身閒不是秦時且要還努力桃花與流水<lb/>
莫辭相送到人間<lb/>
　　君山　　　　　　　　　　　　程　賀<lb/>
曾遊方外見麻姑說道君山自古無云是崑崙山頂石<lb/>
海風飄落洞庭湖<lb/>
　　過洞庭　　　　　　　　　　　唐温如<lb/>
西風吹老洞庭波一夜湘君白髮多醉後不知天在水<lb/>
滿船清夢壓星河<lb/>
<pb n="KR2k0046_WYG_089-17a"/>
　　送劉萱之道州謁崔大夫　　　　劉長卿<lb/>
沅水悠悠湘水春臨岐南望一沾巾信陵門下三千客<lb/>
君到長沙見幾人<lb/>
　　題湘上草堂　　　　　　　　　僧皎然<lb/>
山居不買剡中山湖上千峯處處閒芳草白雲留我住<lb/>
世人何事得相關<lb/>
　宋<lb/>
　　秋風亭　　　　　　　　　　　蘇　軾<lb/>
<pb n="KR2k0046_WYG_089-17b"/>
人知公惠在巴東不識三朝社稷功平日孤舟在何處<lb/>
江亭依舊傍秋風<lb/>
　　浮雲樓　　　　　　　　　　　鄭　獬<lb/>
樓在浮雲縹緲間浮雲破處見朱闌山光對入鄖城紫<lb/>
溪影横飛夢澤寒<lb/>
　　長沙　　　　　　　　　　　　周光嶽<lb/>
江上南風起白蘋長沙城郭異咸秦故鄉猶自嫌卑濕<lb/>
何況當時賦鵩人<lb/>
<pb n="KR2k0046_WYG_089-18a"/>
　　藏春亭　　　　　　　　　　　阮　閱<lb/>
萬紫千紅一徑深臙脂為地粉為林有人來問春何在<lb/>
向道花間無處尋<lb/>
　　東山<hi>劉瞻讀書處</hi>　　　　　　　丁　逢<lb/>
水遶山圍夏木蒼舊時賢相讀書堂窻間逺岫供吟遍<lb/>
來倚闌干半月凉<lb/>
　　瀟湘八景圖詩<hi>總序</hi>　　　　　　米　芾<lb/>
　　　瀟水出道州湘水出全州至永州而合流焉自<lb/>
<pb n="KR2k0046_WYG_089-18b"/>
　　　湖而南皆二水所經至湘陰始與沅之水㑹又<lb/>
　　　至洞庭與巴江之水合故湖之南皆可以瀟湘<lb/>
　　　名水若湖之北則漢沔湯湯不得謂之瀟湘瀟<lb/>
　　　湘之景可得聞乎洞庭南來浩淼沉碧疊嶂層<lb/>
　　　嵓綿衍千里際以天宇之虚碧雜以煙霞之吞<lb/>
　　　吐風帆沙鳥出没往來水竹雲林映帶左右朝<lb/>
　　　昏之氣不同四時之候不一此則瀟湘之大觀<lb/>
　　　也若夫八景之極致則具列於左各系以序<lb/>
<pb n="KR2k0046_WYG_089-19a"/>
　　瀟湘夜雨<lb/>
　　　苦竹叢翳鷓鴣哀鳴江雲黯黯江水冥冥翻河<lb/>
　　　倒海若注若傾舞泣珠之淵客悲鼓瑟之湘靈<lb/>
大王長嘯起雄風又逐行雲入夢中想像瑤臺環珮濕<lb/>
令人腸斷楚江東<lb/>
　　山市晴嵐<lb/>
　　　依山為郭列肆為居魚蝦之㑹菱芡之都來者<lb/>
　　　于于往者徐徐林端縹緲巒表縈紆翠含山色<lb/>
<pb n="KR2k0046_WYG_089-19b"/>
　　　紅射朝暉舒不盈乎一掬散則滿乎太虚<lb/>
亂峯空翠晴還濕山市嵐昏近覺遙正值㣲寒堪索醉<lb/>
酒旗從此不須招<lb/>
　　逺浦歸帆<lb/>
　　　晴嵐漾波落霞照水有葉其舟捷如飛羽幸濟<lb/>
　　　洪濤將以寧處家人候門觀笑容與<lb/>
江漢遊女石橊裙一道菱歌兩岸聞估客歸帆休悵望<lb/>
閨中紅粉正思君<lb/>
<pb n="KR2k0046_WYG_089-20a"/>
　　煙寺晚鐘<lb/>
　　　暝入松門陰生蓮宇杖錫之僧將歸林莽蒲牢<lb/>
　　　一聲猿驚鶴舉幽谷雲藏東山月吐<lb/>
絶頂髙僧未易逢禪床長被白雲封殘鐘巳罷寥天逺<lb/>
杖錫時過紫蓋峯<lb/>
　　漁村夕照<lb/>
　　　翼翼其廬瀕崖以居泛泛其艇依荷與蒲有魚<lb/>
　　　可鱠有酒可需收綸捲網其樂何如西山之暉<lb/>
<pb n="KR2k0046_WYG_089-20b"/>
　　　在我桑榆<lb/>
曬網柴門返照新桃花流水認前津買魚酤酒湘江去<lb/>
遠弔懷沙作賦人<lb/>
　　洞庭秋月<lb/>
　　　君山南來浩浩滄溟飄風之不起層浪之不生<lb/>
　　　夜氣既清清露斯零素娥浴水光盪金精倒霓<lb/>
　　　裳之清影來廣樂之天聲纎雲不起上下虛明<lb/>
李白曾攜月下仙煙波秋醉洞庭船我來更欲騎黄鶴<lb/>
<pb n="KR2k0046_WYG_089-21a"/>
直上髙樓一醉眠<lb/>
　　平沙落雁<lb/>
　　　霜清木落蘆葦蒼蒼羣雁肅肅有列其行或飲<lb/>
　　　或啄或鳴或翔匪上林之不美懼繒繳之是將<lb/>
　　　雲飛水宿聊以隨陽<lb/>
陣斷衡陽惜此迴沙明水碧岸莓苔相呼正喜無繒繳<lb/>
又被孤城畫角催<lb/>
　　江天暮雪<lb/>
<pb n="KR2k0046_WYG_089-21b"/>
　　　歲晏江空風嚴水結馮夷翦冰亂飄洒雪浩歌<lb/>
　　　者誰一篷載月獨釣寒潭于焉曠絶<lb/>
蓑笠無踪失釣船彤雲黯淡混江天湘妃獨對君山老<lb/>
鏡裏修眉巳皓然<lb/>
　　祝融峯　　　　　　　　　　　朱　子<lb/>
我來萬里駕長風絶壑層雲欲盪胸濁酒三盃豪興發<lb/>
朗吟飛下祝融峯<lb/>
　　蓮花峰　　　　　　　　　　　朱　子<lb/>
<pb n="KR2k0046_WYG_089-22a"/>
月曉風清墮白蓮世間無物敢爭妍如何今夜峯頭雪<lb/>
撩得新詩續舊篇<lb/>
　　七日嶽麓道中尋梅不獲十日遇雪<lb/>
　　　　　　　　　　　　　　　　朱　子<lb/>
三日山行風繞林天寒歲莫客愁深心期巳悞梅花約<lb/>
急雪無端更滿襟<lb/>
　　登道鄉臺夜歸得五絶　　　　　張　栻<lb/>
三年不作山中客才踏船舷眼便明曳杖直登千尺磴<lb/>
<pb n="KR2k0046_WYG_089-22b"/>
尚欣脚力慰平生<lb/>
舊日書堂倚翠屏只今棟宇尚髙明門前恍若聞絃誦<lb/>
㶁㶁遶墻流水聲<lb/>
道傍老松髙拂青刳心取眼破何人說與往來須愛䕶<lb/>
雪霜時節看長身<lb/>
人來人去空千古花落花開任四時白鹿泉頭茶味永<lb/>
山僧兀自不曾知<lb/>
湘江歲晚水清淺橘洲霜後猶青葱歸舟着夜未渠進<lb/>
<pb n="KR2k0046_WYG_089-23a"/>
且看魚火聽疎鐘<lb/>
　　城南書院雜咏十六首　　　　　張　栻<lb/>
差差竹影連波靜細細荷風透屋香午寂睡餘聊隠几<lb/>
人間何事較閒忙<lb/>
新竹成林蕉葉青隔籬深處有蟬鳴晚凉更覺長隄靜<lb/>
自遶荷花待月明<lb/>
堦前樹影開還合葉低蟬聲短復長睡起更衣茶味永<lb/>
客來聊共竹風凉<lb/>
<pb n="KR2k0046_WYG_089-23b"/>
秋風颯颯林塘晚萬綠叢中數點紅若識榮枯是真實<lb/>
不知何物是談空<lb/>
移得幽蘭幾本來竹籬深處手培栽芬芳不必紉為佩<lb/>
月白風清取自開<lb/>
晚來天氣更清新獨倚欄干正暮春花落花開鶯自語<lb/>
東風吹水細鱗鱗<lb/>
無言桃栁也成陰葉底黄鸝自好音一縷罏煙清晝永<lb/>
韋編巻罷短長吟<lb/>
<pb n="KR2k0046_WYG_089-24a"/>
化工生意源源在靜處詳觀總不偏飛絮滿空春不盡<lb/>
新荷貼水巳田田<lb/>
莫道閒中一事無閒中事業有工夫閉門清晝讀書罷<lb/>
掃地焚香自到晡<lb/>
亭畔薰風盡日凉來從水面過新篁悠然便覺盈襟抱<lb/>
千古虞絃意未央<lb/>
朝陽初上藕花香下馬虚亭一味凉山鳥自呼魚自樂<lb/>
誰云身世可相忘<lb/>
<pb n="KR2k0046_WYG_089-24b"/>
睡覺西山月正平荷風不斷曉凉生園中雙鶴知人意<lb/>
巳作金風警露聲<lb/>
西風半夜摧炎暑曉看雲横天際秋時序轉移皆妙理<lb/>
唯應及早戒衣裘<lb/>
新凉修竹意逾靜初日芙蕖色倍明物態直須閑裏見<lb/>
人情多向快中生<lb/>
四面紅蕖鏡緑波晚凉奈此野情何憑城更覺看山隠<lb/>
入户還欣待月多<lb/>
<pb n="KR2k0046_WYG_089-25a"/>
今年少雨菊花遲新蕋方開兩三枝但得悠然真意在<lb/>
青山何處不相宜<lb/>
　　城南即事二首　　　　　　　　張　栻<lb/>
活泉細引忽盈溝自遶書齋㶁㶁流添得眼前無限思<lb/>
石橋竹塢共清幽<lb/>
一春風雨水平湖更覺湖心月榭孤坐看白花開落遍<lb/>
依然山色對清廬<lb/>
　　嶽麓尋梅不獲和元晦韻　　　　張　栻<lb/>
<pb n="KR2k0046_WYG_089-25b"/>
眼前飛雪灑千林更着寒溪水淺深應有梅花連夜發<lb/>
却煩詩句寫愁襟<lb/>
　　秋風亭<lb/>
江水秋風宋玉悲長官手自葺茅茨人生窮達誰能料<lb/>
蠟淚成堆又一時<lb/>
　元<lb/>
　　太平興國寺栢　　　　　　　　虞　集<lb/>
憑陵霜雪鼓風雷此樹相傳禹手栽想見樓頭黄鶴客<lb/>
<pb n="KR2k0046_WYG_089-26a"/>
一年一度此山來<lb/>
　明<lb/>
　　過茶陵　　　　　　　　　　　解　縉<lb/>
清江一曲弄晴暉樹色山光緑染衣正好垂綸尋酒伴<lb/>
休官更買釣船歸<lb/>
　　同開府閱城　　　　　　　　　邊　貢<lb/>
睥睨連雲十二樓西南形勝數荆州已教峴首為屏繞<lb/>
更遣巴江作帶流<lb/>
<pb n="KR2k0046_WYG_089-26b"/>
　　入峽　　　　　　　　　　　　詹　同<lb/>
黄牛廟下水如絃白狗峽中數尺天百丈牽春上巴蜀<lb/>
巖花無數照江船<lb/>
　　返郡書感　　　　　　　　　　謝　省<lb/>
竹馬重迎太守還年豐事簡吏民閑寇君暫借終難久<lb/>
先有歸心在故山<lb/>
　　發郡中偶成　　　　　　　　　謝　省<lb/>
解綬浮江出邵陵一麾天地鬢星星小舟蕩漾空無物<lb/>
<pb n="KR2k0046_WYG_089-27a"/>
載得民情過洞庭<lb/>
　　漢江古意　　　　　　　　　　張居正<lb/>
漢江東流風作波南船北船愁經過舟師縮手把雙槳<lb/>
對客唱公無渡河<lb/>
襄陽渡頭春可憐襄陽城北花含煙大隄髙樓酒初熟<lb/>
歡吟且駐木蘭船<lb/>
　　題攸水　　　　　　　　　　　楊一清<lb/>
入畫晴江曉色分東風吹碧盡成紋買舟若過三湘日<lb/>
<pb n="KR2k0046_WYG_089-27b"/>
應把清波弄白雲<lb/>
　　遊南嶽　　　　　　　　　　　楊一位<lb/>
遊趣深知李謫仙浮家晚泊楚江煙衡山七十二峯好<lb/>
一箇峯頭住一年<lb/>
　　憶衡山　　　　　　　　　　　陳獻章<lb/>
南嶽千尋雲萬尋丹青難寫夢中心人間鐵篴無吹處<lb/>
又向秋風寄此音<lb/>
　　觀羊叔子墮淚碑　　　　　　　袁宏道<lb/>
<pb n="KR2k0046_WYG_089-28a"/>
欲知叔子恩多少但看龜趺碧淺深銅雀臺中歌舞妓<lb/>
那能揮淚到如今<lb/>
　　天聖巖　　　　　　　　　　　伍　讓<lb/>
白雲居士拾瑤華來往人間歲月賒一自驂鸞輕舉後<lb/>
滿山猶帶舊煙霞<lb/>
　　寓花源　　　　　　　　　　　僧三休<lb/>
隔江人唱浪淘沙月上梧桐影未斜客到潯陽談往事<lb/>
青衫無淚濕琵琶<lb/>
<pb n="KR2k0046_WYG_089-28b"/>
　　宋玉墓　　　　　　　　　　　顏　餘<lb/>
曾於騷賦見髙才秋本無心人自哀江樹不知詞客意<lb/>
年年霜葉下荒臺<lb/>
　　董孝子墓　　　　　　　　　　陳　瑚<lb/>
孝子行傭為老親到今雙冡傍湖濱休將織絹疑天女<lb/>
好與千秋感路人<lb/>
皇清<lb/>
　　洞庭湖櫂歌　　　　　　　　　朱丕戭<lb/>
<pb n="KR2k0046_WYG_089-29a"/>
　白馬磯前湖水深白鶴山頭鐵笛吟忽聽女兒唱歌<lb/>
　去山長水遠杳難尋<lb/>
　岳陽十月不曾凉雷未收聲虹未藏昨日江南新到<lb/>
　客白蘿衫子葛衣裳<lb/>
　緑蓑青篛碧灣邊初熟黄梅雨半天結得青絲千縷<lb/>
　網還須折栁串銀鯿<lb/>
　　次石碑黄鶴樓呂仙原韻二首　　卞　澍<lb/>
　石室良緣㑹有時仙風飄緲水之湄樓頭賸得江流<lb/>
<pb n="KR2k0046_WYG_089-29b"/>
　永逝者如斯静裏知<lb/>
　一枕依稀夢破時笛聲鶴淚徹江湄覺來欲識羅浮<lb/>
　意鐵笛無聲鶴不知<lb/>
　<lb/>
　<lb/>
　<lb/>
　<lb/>
　湖廣通志巻八十九<lb/>
</p>
<p>
</p>
  </div>
</body>
</text>
</TEI>
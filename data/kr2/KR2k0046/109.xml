<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻一百九</head> <lb/>
    <p>
<pb n="KR2k0046_WYG_109-1a"/>
欽定四庫全書<lb/>
　湖廣通志巻一百九<lb/>
　　藝文志<lb/>
　　記<lb/>
　明<lb/>
　　　遊衡嶽記　　　　　　　　　張居正<lb/>
山海經衡山在中山之經而不列為嶽豈禹初奠山川<lb/>
望秩猶未逮與舜典南巡狩至於南嶽今瀟湘蒼梧故<lb/>
<pb n="KR2k0046_WYG_109-1b"/>
多舜跡殆治定功成乃修禋祀與張子曰余登衡嶽蓋<lb/>
得天下之大觀焉十月甲午從山麓抵嶽廟三十里石<lb/>
徑委蛇盤曲夾於虬松老檜含烟裊露鬱鬱蒼蒼不𩔖<lb/>
人世矣余與應城義河李子先至禮神畢坐開雲堂湘<lb/>
潭㑹沙王子漢陽甑山張子乃從他間道亦至同宿是<lb/>
夜怳然若有導余升寥廓之宇者躡虹梯慿剛飈黄金<lb/>
白玉幻出宫闕芝草琅玕燦然盈把殆心有所憶觸境<lb/>
生念云爾乙未晨從廟側右轉而上仄徑縹緲石磴垂<lb/>
<pb n="KR2k0046_WYG_109-2a"/>
接懸崖巨壑不敢旁瞬十步九折氣填胸臆蓋攀捫雲<lb/>
天若斯之難也午乃至半山亭亭去嶽廟十五里五峯背<lb/>
擁雲海盪漾亦勝境也飯僧舍少憩復十五里乃至祝<lb/>
融初行山間望芙蓉烟霞石廩天柱諸峯皆摩霄挿雲<lb/>
森如列㦸爭奇競秀莫肯相下而祝融乃藏諸峯間才<lb/>
露頂如髻及登峯首則諸峯顧在屐底若揖若退若頫<lb/>
若拱瀟湘蒸江一縷環帶因憶李白五峯晴雪飛花洞<lb/>
庭之句蓋實景也旁睨蒼梧九疑俯瞰江漢紘埏六合<lb/>
<pb n="KR2k0046_WYG_109-2b"/>
舉眦皆盡下視連巒列巘悉如培塿蟻垤不足復入目<lb/>
中矣同遊者五人咸勒石紀名焉暮宿觀音巖巖去峯<lb/>
頂可一里許夜視天垣諸宿大者或如桮盂不𩔖平時<lb/>
所見也晨登上封觀海日初出金光爍爍若丹鼎之方<lb/>
開少焉紅輪湧於海底火珠躍於洪鑪旋磨旋瑩蒼茫<lb/>
雲海之間徘徊一刻許乃掣浮埃而上噫吁嘻奇哉偉<lb/>
與山僧謂此日澄霽實數月以來所無往往有好事者<lb/>
候至旬月不得見而去余輩以杪秋山清氣肅乃得快<lb/>
<pb n="KR2k0046_WYG_109-3a"/>
睹蓋亦有天幸云然心悚神慴不能久留遂下兠率抵<lb/>
南臺循黄庭觀登魏夫人昇仙石西行四十里得方廣<lb/>
寺方廣在蓮花峯下四山重裹如瓣而寺居其中是多<lb/>
響泉聲徹數里大如轟雷細如鳴絃幽草珍卉夾徑窈<lb/>
窕錦石斑駁照爛丹青蓋衡山之勝髙稱祝融奇言方<lb/>
廣然磵道險絶嵓壑幽邃人罕至焉暮謁晦菴南軒二<lb/>
賢祠宿嘉㑹堂夜雨曉起雲靄窈㝠前峯咫尺莫辨徑<lb/>
道亦絶了不知下方消息自謂不復似世中人矣止三<lb/>
<pb n="KR2k0046_WYG_109-3b"/>
日李子拉余衝雲而下行數里所倐見青雲霽日豁然<lb/>
中開問山下人乃云比日殊晴乃悟向者吾輩正坐雲<lb/>
間耳又從廟側東轉十餘里得朱陵洞云是朱陵大帝<lb/>
之所居瀑泉洒落水簾數疊挂於雲際垂如貫珠霏如<lb/>
削玉飛花縈灑衣襟岩畔有沖退石大可徑丈列坐其<lb/>
次解纓濯足酌酒浩歌當此之時意愜心融居然有舞<lb/>
雩浴沂之樂不知簮紱塵鞅之為樂也<lb/>
　　　宜都縣重修儒學記　　　　　張居正<lb/>
<pb n="KR2k0046_WYG_109-4a"/>
庚戌之春余因侍從請告歸故鄉宜都教諭魏大濟來<lb/>
移書曰宜都舊有學也歳久寖敝薦紳先生學士大夫<lb/>
遊其中者咸思以新之而未能嘉靖乙巳㑹稽陶令守<lb/>
兹土大濟則間以事謀之令慨然曰是在余矣㑹天大<lb/>
雨江水溢巨木浮江而下取以為材省費之什二乃為<lb/>
堂為廡為祠又置學田五百餘畝以繕祭器給師生之<lb/>
廩禄自他舊制有不當於人者侯皆一新之於是百年<lb/>
之廢一朝俱興厥功茂焉乃大濟與諸生則願以其事<lb/>
<pb n="KR2k0046_WYG_109-4b"/>
紀之於石以垂不朽史張氏乃言曰余聞之孔子道之<lb/>
以政齊之以刑民免而無恥傳曰如欲化民成俗其必<lb/>
由學乎信哉是言也夫法令政刑世之所恃以為治者<lb/>
也言道徳禮義則見以為希濶而難用然要其本則禮<lb/>
禁未然之前法施巳然之後法之為用易見而禮之為<lb/>
教難知故古之王者立大學以教於國設庠序以化於<lb/>
邑皆所以整齊人道敦禮義而風元元者也今議者不<lb/>
深維其本始務為一切之制以愉快於一時夫教化不<lb/>
<pb n="KR2k0046_WYG_109-5a"/>
行禮樂不立至於禮樂不興刑罰不中民將無所措手<lb/>
足當此之時雖有嚴令繁刑祗益亂耳烏能救斯敗乎<lb/>
由此觀之道民之術在彼不在此也宜都環數里以為<lb/>
邑處僻逺之區吏復不能加意以振起士習數十年學<lb/>
者益落然陶侯一新學而人皆訢訢薦紳先生學士大<lb/>
夫咸相與踴躍讃嘆改觀而思奮延及齊民亦無不被<lb/>
服於徳教者此其轉移化道之機蓋有不言而風行者<lb/>
矣故上之化下猶影響也何必政刑子之武城聞絃歌<lb/>
<pb n="KR2k0046_WYG_109-5b"/>
之聲而喜之豈惟一絃歌足以治武城哉在以道化民<lb/>
漸漬以禮樂而孔子取焉故曰君子學道則愛人也若<lb/>
陶侯所謂君子者非耶雖然人知陶侯之功矣而未悉<lb/>
其深意自孔子没微言中絶學者泥於聞見支離糟粕<lb/>
人持異見各信其說於世於是修身正心真切篤實之<lb/>
學廢而訓詁詞章之習興有宋諸儒獨行之士往往反<lb/>
為世所姗笑嗚呼學不本諸心而假諸外以自益祇見<lb/>
愈勞愈敝也矣故宫室之敝必改而新之而後可觀也<lb/>
<pb n="KR2k0046_WYG_109-6a"/>
學術之敝必改而新之而後可久也陶侯不憚改作以<lb/>
新宜都之學宜都之士亦必不憚去其舊習以自新其<lb/>
學繼自今倘有闚聖人之宫牆而升堂入室者詎知非<lb/>
吾言啟之與<lb/>
　　　襄陽府科第題名記　　　　　張居正<lb/>
汪大夫守襄陽之三年諸大令既舉乃為章表人物以<lb/>
興士勵俗取明興以來郡中科第之士總二百餘人出<lb/>
諸屬邑者咸附焉勒石學宫虚其左方以俟來者而余<lb/>
<pb n="KR2k0046_WYG_109-6b"/>
適以使事道漢上為記其事夫自國家以科目選士士<lb/>
生此時即行若由魚才懐管蕭非是亦無由以進顧一<lb/>
切皆限以科條榘矱雖絶材奔駟亦必頫首屈就羈勒<lb/>
而足力稍後者又輒有頓躓之虞故襄陽為楚中鉅郡<lb/>
然二百年來而闔郡之士登名科第者才百十餘人而<lb/>
巳可謂希覯而濶聞者哉然余聞之古之覘國者恒視<lb/>
其有人無人以為强弱夫謂國有人者非肩摩轂擊朝<lb/>
市皆盈也而無人者又非宫府左右盡皆虚也得士與<lb/>
<pb n="KR2k0046_WYG_109-7a"/>
不得士而巳夫得則以一二人重於千百不得則以千<lb/>
百人輕於一二故馬不必擁軸要之齊足木不必蔽乗<lb/>
要之中墨夫士惡可以多寡言哉國初之取士或拔於<lb/>
臺𨽻或舉於三老或奮於刀筆當時號為制科者率不<lb/>
過百餘人其作為文詞皆居据經義務剽剝葩藻乃近<lb/>
時人所共姗笑者而名卿碩士往往多出其中功烈旋<lb/>
於後世者至不可縷數也今文教大興海内嚮學於是<lb/>
悉罷諸薦士路一切網以科第士爭趨闕下若魚鱗雜<lb/>
<pb n="KR2k0046_WYG_109-7b"/>
還雲合霧集文學斌斌可謂極盛然考其功實顧相懸<lb/>
也異日者天子患吏治之不振増頒制額廣羅英雋令<lb/>
窮鄉陬邑皆用科第士以為長吏其欲興平治理蓋惓<lb/>
惓焉乃求之愈多而呈材愈乏若是者何擷華之恱目<lb/>
固不若摘實之充口故士之適用誠不可以多寡論也<lb/>
余嘗往來襄漢間羨其風俗與縉紳大夫處咸質直重<lb/>
厚辨於心而訥於口及聞長老言前輩風烈尤為恂實<lb/>
爾雅大者以經術取卿大夫輔翊其世主功名著於春<lb/>
<pb n="KR2k0046_WYG_109-8a"/>
秋小者友教治民皆有可稱述渢渢乎固大國之風也<lb/>
如此即二百餘人庸可以少稱乎哉夫人材之汚隆由<lb/>
於風俗乃風俗亦賴人材以成庚桑抱道畏壘大穰緜<lb/>
駒善謳齊右變俗故君子之處世所以制俗者也非為<lb/>
俗制者也將使浮者挽之以就實而况實焉者乎漓者<lb/>
釀之以還醇而况醇焉者乎語曰不習為吏視已成事<lb/>
後有興者考徳論世審名實之所歸察操執之所究斯<lb/>
亦得失之林巳若曰整齊其故事巳耳非大夫意也大<lb/>
<pb n="KR2k0046_WYG_109-8b"/>
夫者名道昆字伯玉徽之歙縣人與余同進士<lb/>
　　　荆州府題名記　　　　　　　張居正<lb/>
荆州舊無題名定山袁公由祠部郎中出守兹郡三年<lb/>
既政成民熙公府多暇按郡志訪遺老得國初以來太<lb/>
守若干人同知通判推官總若干人紀其遷授年月并<lb/>
勒於石以傳永逺其中或用賢能取卿相顯名當世鴻<lb/>
猷遺惠至今誦之不衰或但有姓名考其樹立莫可稱<lb/>
述後之覽者必將有感焉斯亦得失之林巳居正既得<lb/>
<pb n="KR2k0046_WYG_109-9a"/>
覽觀前守行實因以慨風俗之盛衰乃喟然稱曰嗟乎<lb/>
夫弛張之道豈不由時變哉余聞里中父老往往言成<lb/>
化𢎞治間其吏治民俗流風蔑如也是時明有天下幾<lb/>
百年道化汪濊風俗純古上下俱欲休息乎無為而荆<lb/>
州為楚中巨郡戸口蕃殖獄訟希簡民各安其鄉里親<lb/>
愛長吏長吏出行旌麾前導社中兒羣遊嬉車側不知<lb/>
走匿蓋其風純至如此太守以下率八九歳一易即無<lb/>
他異能而因常襲故亦稱賢能當其時治之為易其繼<lb/>
<pb n="KR2k0046_WYG_109-9b"/>
也醇俗漸漓網亦少密矣一變而為宗藩繁盛骫權撓<lb/>
正法貸於隠蔽再變而田賦不均貧民失業民苦於兼<lb/>
并又變而僑戸雜居狡偽權詭俗壊於靡偷故其時治<lb/>
之為難非夫沈毅明斷一切以摘奸剔弊故無由勝其<lb/>
任而愉快矣然則地豈有難易哉流俗之靡使然耳語<lb/>
曰聖人不能違時振弊易變與時弛張亦各務在宜民<lb/>
而巳居今之世用曩之治欲因常襲故以希治平譬以<lb/>
鄉飲酒之禮理軍市也亦必不可幾矣是風俗之變也<lb/>
<pb n="KR2k0046_WYG_109-10a"/>
嗟乎今之變巳如是吾安知繼今以往其將變而厭棄<lb/>
今俗以復古之敦厖簡易乎抑將變而愈甚以至於莫<lb/>
知其所終乎後之治者非隨俗救弊又將安所施乎是<lb/>
皆不可知也姑記此以俟來者<lb/>
　　　荆門州題名記　　　　　　　張居正<lb/>
荆門者故荆州府北鄙自今上龍飛漢郢陞安陸州為<lb/>
府割旁郡列邑以益之乃荆門改隸承天焉古稱東南<lb/>
形勢荆襄為吳楚上游襄陽北距宛洛荆州西控巴蜀<lb/>
<pb n="KR2k0046_WYG_109-10b"/>
而荆門介居荆襄間唐鄧瞰其腹脇隨郢曳其肘臂南<lb/>
望江陵勢若建瓴重關複壁利以阻守運奇制勝亦足<lb/>
以衝敵人之肘脇故稱荆門言隘地也詳其名義度其<lb/>
要害乃知改隸之議漏於是矣天下幸而無事關門夜<lb/>
啓行者不道儆守者不執殳雖有險無所用之即一旦<lb/>
狗吠於垣烽煙乍警則步仞之丘阻於崤函尋常之流<lb/>
畫為天塹矣况此州當南北要衝為荆郢門戸噫其可<lb/>
忽哉余聞長老言始荆門隸荆州時人物殷富蓄積盈<lb/>
<pb n="KR2k0046_WYG_109-11a"/>
囷食山澤之利民至老死不覩市㕓今密邇潛邸供需<lb/>
百出又當九達之逵冠蓋往來項背相望小不如意即<lb/>
被譴斥長吏奔走救過不給而其民亦頗飾詐狡獪騖<lb/>
為一切茍免無周身之慮蓋舊俗之亡久矣夫財不足<lb/>
則爭信與偽大姦之所資也何以守險曰人何以聚人<lb/>
曰財財贍而禮義生即有大姦盜莫之敢乗昔者孔子<lb/>
之論政曰足食足兵而民信之非甚不得巳不敢去一<lb/>
故善為天下應者毋使至於不得巳也夫欲先事彌患<lb/>
<pb n="KR2k0046_WYG_109-11b"/>
息民固土唯在拊循愛養哉唯在拊循愛養哉按南宋<lb/>
時荆門為邊郡自象山陸先生守是州倡明道學以易<lb/>
其舊俗又積貯築城為守禦之備荆門遂為重鎮然先<lb/>
生收之於瘡痍凋瘵之後而今也養之於國家全盛之<lb/>
日程時度力難易又殊矣余嘗讀先生語録至所謂分<lb/>
别義利之辨者乃使人斤斤焉神悚心惕及過荆門謁<lb/>
先生祠下又低囘久之不能去詩曰髙山仰止景行行<lb/>
止茍有志於斯民者伐柯之則夫豈逺哉荆門舊無題<lb/>
<pb n="KR2k0046_WYG_109-12a"/>
名春溪戴君守此三年既政成民和乃列叙國初以來<lb/>
州守若干人同知判官總若干人並勒於石以傳永逺<lb/>
戴君清敏而孚惠同知鄒君慎靖而端慤皆能其官故<lb/>
余告之以此並以告後之人<lb/>
　　　重築松滋縣城記　　　　　　張居正<lb/>
嘉靖乙夘松滋尹張君家傳抵任二年釐正百務積滯<lb/>
具舉乃為文抵當路曰邑故有土城歳久俱圯里甲約<lb/>
斂民財歳歳補葺而奸民隂窺其利乾没自潤實無益<lb/>
<pb n="KR2k0046_WYG_109-12b"/>
於秋毫城圯如故今獨不可規久逺一切用磚石俾奸<lb/>
民無所規其利而邑以永寧且夫不一勞者不久逸不<lb/>
暫費者不終省竊與邑中士大夫父老熟計之皆以為<lb/>
修之便於是分守大參鶴峯栁公分巡憲副槐溪孫公<lb/>
郡守定山袁公咸報曰如令適歳大稔遂用其年八月<lb/>
始事君乃捐俸酌贖庀工約費民爭趨之至十月工竣<lb/>
為城八百丈甃以巨石扄以崇關井幹樓櫓靡不宏麗<lb/>
屹屹為巨觀矣異日撫治檄列郡督所屬州邑城垣宜<lb/>
<pb n="KR2k0046_WYG_109-13a"/>
修者所司竟持空文塞責莫敢為先乃張君獨以實奉<lb/>
行不憚一時之勞而建百世之利民不告瘁大工克就<lb/>
厥功茂焉史張氏曰余讀周詩至兔罝之章曰赳赳武<lb/>
夫公侯干城嘗嘆以為文武之初治化旁洽膠結民心<lb/>
雖兔罝之野人皆可以為干城扞禦何其盛也其季也<lb/>
疆圉多故在位者多曠諸大夫憂之曰無俾城壊無獨<lb/>
斯畏勞役不巳曰土國城漕吁又何瘁也豈所謂盛世<lb/>
之守在人季世之守恃險耶在人者無形之險也恃險<lb/>
<pb n="KR2k0046_WYG_109-13b"/>
者有形之險也然亦時異世變有不得不然者明興百<lb/>
八十餘年屬國家隆運海内無雞鳴狗盜之警民至老<lb/>
死不見兵革可謂極盛矣往時東南瀕海之區列縣數<lb/>
十富甲天下無城守扄鐍之限及海冦竊發長驅諸郡<lb/>
民皆駢肩束手莫之敢攖何則事變起於倉卒而人心<lb/>
狃於治安此必斃之道也夫無形之險既巳靡恃而有<lb/>
形之險復不加修則是束手駢肩俟斃巳也松滋西接<lb/>
䕫峽面江阻山即有緩急亦要區也人之恒情能見已<lb/>
<pb n="KR2k0046_WYG_109-14a"/>
然不能見將然時屬清泰未睹其利害一旦有不測則<lb/>
是城所繫豈直一手一足之為烈哉詩曰訏謨定命逺<lb/>
猷辰告兹役有焉庸紀其事以垂不朽張君名家傳浙<lb/>
之鄞縣人果毅有為其在邑治理諸務皆如城事相其<lb/>
畫者縣丞蘇曜主簿韓嶐董其工者省祭官田輶並列<lb/>
於後以彰保障之功<lb/>
　　　見南閣記　　　　　　　　　歸有光<lb/>
嘉靖十九年余為南京貢士登張文隠公之門其後十<lb/>
<pb n="KR2k0046_WYG_109-14b"/>
年沔州陳先生為文隠公所取進士余為公所知公時<lb/>
時向人道之先生由是知余無從得而見也其後十五<lb/>
年先生山西按察副使罷歸家居久之而余始與先生<lb/>
之子文燭玉叔同舉進士在内廷遥見相呼問姓名甚<lb/>
懽知先生家庭父子間道余也因與之往來論文益相<lb/>
契間屬余記其所居見南閣者先生家在雲夢間而沔<lb/>
江漢二水繞之先生於其居為花圃中為小閣沔之勝<lb/>
可眺也蓋取陶靖節悠然見南山之語以為名每與玉<lb/>
<pb n="KR2k0046_WYG_109-15a"/>
叔讀書論道之暇攜之登閣逺覽而沔去南江諸峯絶<lb/>
逺實無所見姑以寄其悠然之意而巳一日天新霽清<lb/>
淨無雲與玉叔凭欄忽見諸峯湧出樓觀層疊崢嶸靚<lb/>
麗久之而後散而實非江南諸山也余聞登州有海市<lb/>
而史稱衞州城既徙而故時城堞樓櫓浮屠之影皆於<lb/>
日中見之神物變幻不可知夫海旁蜃氣象樓臺廣野<lb/>
氣象宫闕雲氣各象其山川殆有是耶登州海市出於<lb/>
春夏而東坡以歳晚禱海神一日而見之賦詩以自喜<lb/>
<pb n="KR2k0046_WYG_109-15b"/>
云重樓翠阜出霜曉異事驚倒百歳翁又云潮陽太守<lb/>
南海歸喜見石廩堆祝融今之所見又非海市石廩比<lb/>
也先生父子必能賦之余與陳氏兩世師門之誼又重<lb/>
以玉叔之情且又因以自通於先生而為之記<lb/>
　　　徳安府重建社稷壇記　　　　何　遷<lb/>
成安蔡公之守徳安也政務近民補助湔滌有方民用<lb/>
靜治然後旁引彝教摩揉之而示之趨期年民蒸蒸好<lb/>
服禮義公乃有事於神而境内秩祀繇此起焉郡三壇<lb/>
<pb n="KR2k0046_WYG_109-16a"/>
故設郊坰南祀風雲雷雨山川北祀厲而社稷祀在西<lb/>
北由有郡以來未之有易也𢎞治初藩封至始析而易<lb/>
之收其二不領於郡郡所得祀惟厲爾歴七十載藩凡<lb/>
三易祀率不易至嘉靖末藩復絶而國廢於是郡領諸<lb/>
祀皆還其舊然祀専而壇不設春秋墠無常處既四載<lb/>
矣蔡公至承祀其間肅恭蠲潔以介神勞顧令典大缺<lb/>
慨然内計之至是乃摭郡乗則南没於民北没於溳水<lb/>
溳水逕北迤西而南當其迤處一丘隆然特起巔衍而<lb/>
<pb n="KR2k0046_WYG_109-16b"/>
麓垂横斷大野宋建勝業寺其上入明以祀社稷近麓<lb/>
皆石水不得没故其址獨存公既選南阜以修常祀待<lb/>
雩禜改厲於東北隅以從幽奥若兹壇者故墟中格鞠<lb/>
為草莽公疏而出之負離面坎而壇髙三丈周一十三<lb/>
丈繚為内墉四十八丈前闢神路左宰牲庖庫右齋舎<lb/>
翼室凡四區各三楹外復為墉九十四丈重墉四達各<lb/>
為門西臨衢伐石為坊顔之不經時二壇並成式恢制<lb/>
舉危碩麗密楚服讓美焉乃其費斥贏公帑不以聞於<lb/>
<pb n="KR2k0046_WYG_109-17a"/>
民壇成公復承祀周旋有容寅慤隆於初而神益顧歆<lb/>
休貺顯答歳以順成疵癘不作民亹亹乗惠迪赴疇祉<lb/>
然後知公有以益我也郡僚順徳張君昆明施君郟周<lb/>
君既相與落之乃屬予為記予聞社稷之祀邦君分土<lb/>
受於天子所從來久逺矣由傳記所稱水土五穀之為<lb/>
養也民資之以生而祈報之情俟於長我而授者庶幾<lb/>
能通於神故務明籩豆之節而益以明禋殽之以為降<lb/>
焉邦君所得為凡以宜民而巳先王立國之經後世守<lb/>
<pb n="KR2k0046_WYG_109-17b"/>
之不衰其數如此勾芒后稷雖甚不可湮非其訓矣予<lb/>
嘗校覩傳記私竊遡而思之乃其義蓋有難知者社稷<lb/>
資民生其化甚溥有水旱之過則變之其責又有所必<lb/>
專而其生物不測所謂神也緣祈報而效靈以此語博<lb/>
厚足極其微否歟貓虎昆蟲迎報之所不遺也假令社<lb/>
稷亦將以此索饗之擬其功於禽獸之後豈其𩔖歟邦<lb/>
君有事由辟修齋戒於斯須以為神之聽之可以度且<lb/>
格於是焉雲漢之什圭璧既卒期以我聽是巳彼閭閻<lb/>
<pb n="KR2k0046_WYG_109-18a"/>
夫婦奔走於困札其為呌號籲祓史巫紛若不能以斯<lb/>
須靳也而長民者俟其災禍既至乃治禳禬肹蠻以徼<lb/>
於不可知是閭閻之所為禱也於對越何哉生者地之<lb/>
大徳也順承天施率育不巳其為養也固如是而邦君<lb/>
政在宜民勤施而左右之亦無所與於神也然用其悌<lb/>
愷升為馨香足以播和導祥而昭明焄蒿若將接於民<lb/>
相以鬯遂樂生而不逢患蓋所宣序於政者有以茂對<lb/>
乎神之良能而贊其化動於純白者積於持久致其休<lb/>
<pb n="KR2k0046_WYG_109-18b"/>
嘉者根於潛默而可以斯須盡哉彼沈玉瘞帛薦徹以<lb/>
為侑雖極備且嚴周禮之所以為文而非交於神以幾<lb/>
相民者之務也社稷徳在資生乃宜民之心君子所負<lb/>
含於敷賁而窮於幽𣺌足以質之非茍而巳後世此義<lb/>
不明依具文以為禮則性不可盡而神亦無以為質彼<lb/>
質鬼神而無疑豈所與於器度儀章之際乎天地人鬼<lb/>
至草木蟲魚皆吾性也性盡則上下幽明莫不燦然以<lb/>
著引為一體焉毋寧有外哉遷固謂君子交於神以政<lb/>
<pb n="KR2k0046_WYG_109-19a"/>
不以文其饗也有常不在承祀故觀性於所著足知其<lb/>
可質爾乃先王取典禮以教後世則祈報之文斯須之<lb/>
敬不舍焉所謂立國之經有司之所事事也徳安秩祀<lb/>
弛而復興事擬創始其為典禮不細而蔡公適以是時<lb/>
至公先民而後神其知禮樂之情蓋巳獨至第指次其<lb/>
所為備且嚴者亦足以紹明先王之遺不愆於立國稽<lb/>
於其政不可究辨哉予故記之俾繼公而來者由祀事<lb/>
以求宜民之政於兹壇必有徵焉而予言蓋俟之矣蔡<lb/>
<pb n="KR2k0046_WYG_109-19b"/>
公名可教號虚菴嘉靖已未進士由戸部尚書郎至期<lb/>
年而壇成時隆慶三年也<lb/>
　　　恩江河記　　　　　　　　　魯　鐸<lb/>
潛之為縣以水名地本下是故水易為災也夫漢水至<lb/>
蘆洑支出為潛自排沙流經縣之北西向南折以達荆<lb/>
通沔天順間北流淤塓乃決髙家腦流經治東孝廟時<lb/>
受決處又漸淤為洲可以界興邸正徳中洲益廣水益<lb/>
擠而東而西齧縣治危若亡唇矣前政一諉諸無所為<lb/>
<pb n="KR2k0046_WYG_109-20a"/>
力民病焉嘉靖改元之八月敖侯知潛甫三日漢水大<lb/>
至四境艤舟縣衙愬災市人騎屋以居公私廨宇盡壞<lb/>
向齧處復善圯侯禱之尋巳遂發庾賑民慿髙望淤洲<lb/>
激水曰此不河之乃使河我縣魚鱉我民乎父老曰洲<lb/>
屬官家奈何侯曰吾為若請之乃上疏其畧曰捐官莊<lb/>
一洲租以永除一縣之患惟聖朝圖之時又有疏乞以<lb/>
重輕帶辦蕪荒逋負及蠲本歳災租道民情甚哀上悉<lb/>
可之下藩憲臣議行於是逋人歸者相望於塗聞開河<lb/>
<pb n="KR2k0046_WYG_109-20b"/>
之役爭持畚鍤而至侯復從父老源委水道得為淤為<lb/>
齧之繇乃傍洲劙黄漢之碍為河七百丈直亘排沙因<lb/>
土為堤趂之肇工於明年二月十四日以四月四日訖<lb/>
工水乃帖然安流近冶無復決齧百壞修治復厥舊民<lb/>
用生乃相與歌曰轉危為安兮敖公有江公如可借兮<lb/>
我終無殃蓋欲以敖名江也侯聞而諭之曰恩若屬自<lb/>
朝廷宜名恩江以志不忘吾於是乎何與未幾以外艱<lb/>
去潛人莫能留復相與介其里居洎諸士夫庠之師若<lb/>
<pb n="KR2k0046_WYG_109-21a"/>
弟子於予請記夫儒之為貴其學有用也學誠有用則<lb/>
獲上治民大至裁輔參贊胥此在也否則雖多亦奚以<lb/>
為今敖公之救弊興理其敷奏中務當宁俯從獲上也<lb/>
窮迫舒甦亡逋親附得民也水從其道邑固人怙裁輔<lb/>
參贊之功也非夫有用之學能至是哉余嘗謂治理莫<lb/>
先乎擇守令而重之今天下郡縣敝瘵豈獨潛哉使盡<lb/>
得如侯者分布焉豈以不即大治為憂然吾聞之始侯<lb/>
之來白巖大宰實擇使乳保潛人則余意白巖蓋先得<lb/>
<pb n="KR2k0046_WYG_109-21b"/>
之但復周且重焉斯至矣侯名鉞字秉之髙安人<lb/>
　　　鄖陽追祀撫治大理少卿吳公記趙貞吉<lb/>
今南大理卿章立張公往以僉都御史撫治鄖陽作而<lb/>
嘆曰鄖陽之政稍弊矣易不云乎治蠱者求其意於先<lb/>
事之初耳故其操切劑量思循往撫治原公吳公之舊<lb/>
而振新之也思其人因就觀其尸祝之所始知吳公之<lb/>
未嘗與祀也初原公以都御史撫治鄖陽名傑字子英<lb/>
陽城人吳公先以巡按代撫諸郡後以原公薦陞大理<lb/>
<pb n="KR2k0046_WYG_109-22a"/>
少卿任撫治名道宏字文博宜賓人在成化時并以戡<lb/>
定綏寧鄖陽事著勲名而鄖之人并思之乃吳公之不<lb/>
得列祀則莫不䀌然傷心久而未忘者也張公曰嗟乎<lb/>
畫一之章定於曹相泣碑之政廣於杜君鄖政之始建<lb/>
也原公綱之而吳公紀之有開拓於前有彌縫於後繄<lb/>
其可忘諸因訪其孫為府經歴者得遺像焉遂肖而配<lb/>
諸原公於是太守黎君堯勲率諸文武父老生徒進曰<lb/>
諸司守章程以奉天子俾兹土之民免殱馘之痛者七<lb/>
<pb n="KR2k0046_WYG_109-22b"/>
十餘年夫孰不知二大夫之功也而祀典之闕卒定於<lb/>
公聞之唯仁人能不忘人之功而處人以禮殆公之謂<lb/>
矣頃之張公去為大理而江西劉公代焉謂宜載諸石<lb/>
以騐來者而黎君以委於予也予嘗浮漢江横鄖而東<lb/>
者屢矣其地枕秦跨楚包絡險阻員幅數千里元季棄<lb/>
之為荒國初殱之為墟間置數縣以領其遺民而在三<lb/>
省之徼司燎擊柝棄不顧者殆數十年故草木盛而變<lb/>
為矛㦸猿鹿多而化為貙兕矣成化初盜屢起横不可<lb/>
<pb n="KR2k0046_WYG_109-23a"/>
制常州白公圭三原王公恕嘉興項公忠繼率大師往<lb/>
克之又復嘯聚而原公實承之當是時吳公巡按河南<lb/>
佐原公有為於始繼原公撫治以成能於終卒稱原吳<lb/>
云盛矣二公之始經畧也謂大兵之後威巳振不可復<lb/>
言殺遂下令撫綏之得流亡民四十餘萬授田以養之<lb/>
置縣以統之濬池髙城以固之設衞所屯重兵謹關隘<lb/>
以制之割三省之地得七府而合為都㑹開撫治府以<lb/>
聨屬之矛㦸之墟長禾黍矣貙兕之陵牧鷄豚矣山無<lb/>
<pb n="KR2k0046_WYG_109-23b"/>
不伐之椔澗無不汲之泉矣夫定近難而壯逺猷炳炳<lb/>
焉二公之功固百世不可忘祀亦百世不可廢也由今<lb/>
言之原公固才矣忠矣然建事之初倡始實難孤立易<lb/>
奪非吳公何以□之功立之後梁笱易撤榱棟易移非<lb/>
吳公孰與定之則吳公之並祀固一日不可緩也張公<lb/>
劉公皆彌淪之器憐才稽往深致如此宜矣予與黎君<lb/>
又吳公鄉人而每好共談當世之務也安得不竊以為<lb/>
快而重有感哉嗟乎承平之世卓絶奇偉之士恒退而<lb/>
<pb n="KR2k0046_WYG_109-24a"/>
循默謹厚之人恒進忽有方隅之警而後知戡定綏寧<lb/>
之才之難也成化之際可謂承平而相繼定鄖難者皆<lb/>
得才卿名士甚易若此何哉渤海之盜必重用張敏西<lb/>
川之難必再起詠之才之鮮矣如此而諸公才名相埒<lb/>
聚定一方故能歴久盡善而不變何其盛哉今方隅之<lb/>
警多矣皇上拊髀念臣隣之義思閫外之才於是士大<lb/>
夫吐哺屏息思致其命以當天子任使於是時而表才<lb/>
士之名揚功臣之業諸君子豈得無意哉夫易絃而調<lb/>
<pb n="KR2k0046_WYG_109-24b"/>
聲者智之門也㫁絲而理棼者勇之經也張公之言曰<lb/>
求其意於先事之初此智勇之所藉手而功名之所從<lb/>
出也諸君子所以拜休前人者不在兹哉因拜書之以<lb/>
相騐焉<lb/>
　　　應宿樓記　　　　　　　　　廖道南<lb/>
應宿樓成文學海涯叢君告諸内史氏𤣥素子曰勤齋<lb/>
蕭公之尹咸也朞月而政行凡厥咸之士庶罔弗象其<lb/>
則焉又三禩而績成凡厥王人之有事於咸者罔弗被<lb/>
<pb n="KR2k0046_WYG_109-25a"/>
其烈焉是役也民之父老歌於途士之乂髦頌於黌王<lb/>
人之監司書於臺子夙職史事其紀諸𤣥素子曰曷謂<lb/>
也海涯君曰台聞諸父老云古者辰角見而雨畢天根<lb/>
見而水涸草木節解而備蓄焉是故周之王府漢之武<lb/>
庫示有蓄也勤齋建兹役以衛吾民將以豫大蓄焉爾<lb/>
於是乎伐木於山厥材孔良鑿石於巖厥制孔堅而又<lb/>
司晨啓寤司理詰姦損上益下民說無疆詩有之庶民<lb/>
攻之不日成之𤣥素子曰於乎可以徵澤矣昔者趙文<lb/>
<pb n="KR2k0046_WYG_109-25b"/>
子身退然如不勝衣言呐然如不出諸口而其舉管庫<lb/>
也生不交利晉人稱之其無乃非文子之遺澤也乎海<lb/>
涯君曰台聞諸乂髦云古者築靈臺以望氛祲作矩觀<lb/>
以司闉闕欂□周遭而營樓焉是故魏之麗譙越之飛<lb/>
翼示有觀也勤齋建兹役以興吾士將以豫大觀爾於<lb/>
是校藝於庠從者如雲校射於圃觀者如堵而又節其<lb/>
館舍沸其絃歌履謙飭賁士征若彚詩有之成人有徳<lb/>
小子有造𤣥素子曰於是可以徵則矣昔者蘇文忠公<lb/>
<pb n="KR2k0046_WYG_109-26a"/>
好賢若將加諸膝愛民若將同諸身而其創黄樓也久<lb/>
而彌堅徐人稱之其無乃非文忠之遺則也乎海涯君<lb/>
曰台聞諸監司云古者王人導利以市上下郎官應宿<lb/>
以司牧長法象炳炳而成章焉是故庫樓繫於角宿藏<lb/>
府象於離珠示有章也勤齋建兹役以敷王人之政將<lb/>
以豫大有焉爾於是乎上思衞國以充外帑下思裕民<lb/>
以杜後艱而又南有和薫東有體元西有廣惠以鞏中<lb/>
極詩有之維其有章矣是以有慶矣𤣥素子曰於乎可<lb/>
<pb n="KR2k0046_WYG_109-26b"/>
以徵烈矣昔日蕭文終侯盟泰山以若礪誓黄河其如<lb/>
帶而其應昻宿也為世元勲漢人稱之其無乃非文終<lb/>
之遺烈也乎海涯君曰建樓三徵既聞命矣子盍終言<lb/>
𤣥素子曰天人之際其幾甚微其理則一古者聖人觀<lb/>
天文以察時變觀人文以化成天下夫道一而巳矣堯<lb/>
命羲和授四時舜察璿璣齊七政而四岳九官十二牧<lb/>
各奠厥居以修六府以和三事以叙九功凡以為國為<lb/>
民而巳乃若周禮保章以星野占祲祥漢官守令以布<lb/>
<pb n="KR2k0046_WYG_109-27a"/>
政教修人以合天奉天以應人上下交修天人相感應<lb/>
宿之時義大矣哉帝王憲天圖治其揆一也勤齋乃能<lb/>
仰體聖衷俯恤民隠凡厥營搆動中時宜登斯樓也北<lb/>
望台斗則馳情宸極南瞻翼軫則加意楚野東眺湘山<lb/>
則登崇俊良西睇金川則霑潤疲困為上為徳為下為<lb/>
民道不在兹乎繇是衍澤以紹文子之勲樹則以𢎞文<lb/>
忠之績懋烈以嫓文終之休又將斟酌元氣彌綸𤣥化<lb/>
而獨觀其深巳若夫父老之歌乂髦之頌王人之書罔<lb/>
<pb n="KR2k0046_WYG_109-27b"/>
弗畢集而應宿之精藴不亦可徵也乎故曰應宿之時<lb/>
義大矣哉海涯君作而曰詩有之倬彼雲漢為章於天<lb/>
媚兹一人應侯順徳勤齋公觀星章以應順徳蓋其負<lb/>
宿望者允有徵矣嗣是西蜀節里譙君來尹兹邑以慈<lb/>
恕臨民以明哲教士蓋有孚於應宿之象而文明昭布<lb/>
焉者勒石以俟夫後之登斯樓者於是乎書勤齋名立<lb/>
業泰和名流也節里名崇柏魚鳬之華胄也<lb/>
　　　嘉魚新築長堤記　　　　　　方逢時<lb/>
<pb n="KR2k0046_WYG_109-28a"/>
大江出䕫峽歴荆渚南過洞庭之浦控九江經東陵乃<lb/>
東北流漰湃盪潏之勢千里莫禦而嘉魚當其委注夏<lb/>
春之交百川汎溢浩浩如溟渤赤壁而下西南諸山蟻<lb/>
聚螺列縣治之境若浮漚焉山無可梁澤無可陂殆不<lb/>
可以人力為也環龍潭循百疋逾河泊之磯涉南林之<lb/>
畈地益下迤山益少東南滙為西保諸湖浩瀚瀰漫咸<lb/>
寧蒲圻江夏連壤嘉魚之編戸六里附焉無谿谷以洩<lb/>
之無長山大原以間之民居其間皆洲渚坻壠而田沮<lb/>
<pb n="KR2k0046_WYG_109-28b"/>
洳瘠薄長波横被没畛時漂廬舎即數百里無人烟蓋<lb/>
自古而然也按邑志元皇慶間縣令成公宣始創議首<lb/>
自馬鞍沿江而東築長隄為之捍蔽水勢迂逺民得收<lb/>
穫為利甚厚迨我皇明歳久而圯又江流日南徙垠岸<lb/>
決齧水勢轉盛而四邑之害視昔彌増正徳末年邑人<lb/>
尚書東湖吳公賑䘏全楚曽議修築而吏事因循勞而<lb/>
無益又五十年為隆慶已巳迨我侯劉公實來首詢民<lb/>
瘼知堤之為利慨然軫念曰是長民者之責也請於臺<lb/>
<pb n="KR2k0046_WYG_109-29a"/>
院省郡㑹三邑之長分疆畫理循成公故跡而増築之<lb/>
又為之出府金發倉儲籍富庶之羨以助其費躬巡督<lb/>
責不避寒暑再閱歳而堤始克成髙厚堅固亘如長虹<lb/>
植榆栁以防頺潰衝激蓋百年之規永逸之舉而綜理<lb/>
之周幹察之勞又什百於三邑也畢工之歳秋乃大熟<lb/>
西湖之民穡功三倍咸欣欣然相告曰劉侯真民之父<lb/>
母歟非侯我民曷克胥匡以生惟我子孫其永賴之不<lb/>
可無紀命言於予予曰欲紀盛徳頌成功昭示方來則<lb/>
<pb n="KR2k0046_WYG_109-29b"/>
有鄉先達在予何能請辭不獲乃言曰聖天子奉天休<lb/>
命惠養元元恐一夫不獲其所而懷保拊循惟守令是<lb/>
責為之令者受百里之地數十百千户之民而為之長<lb/>
宅沃土理殷民循輯無擾即稱嘉令衆且戴之豈若劉<lb/>
侯當衝疲之邑撫困瘁之民撙愛濡煦勞心焦思急所<lb/>
先務成此巨績變荻葦蒲稗之塲為稻粱桑麻之區極<lb/>
圉圉之衆獲生生之利深仁厚澤嶽積河潤使民百世<lb/>
戴之而不忘夫所謂承宣徳意度越循良而利在生民<lb/>
<pb n="KR2k0046_WYG_109-30a"/>
者非耶昔史起為鄴令引漳水溉鄴民歌其功載在史<lb/>
傳於今為烈即侯之功實嫓美焉是宜著之文辭刻之<lb/>
金石以追匹前休昭示無窮也抑予聞之不冺者徳難<lb/>
成者功作事者時乗時者人劉侯之功徳可不朽矣世<lb/>
久則湮時平則玩勢所必至也念民生之孔艱思成功<lb/>
之不易時而緝之毋俾或壞終此大惠永保我民竊深<lb/>
有望於後之循良君子云<lb/>
　　　改建鄖陽府儒學記　　　　　吳桂芳<lb/>
<pb n="KR2k0046_WYG_109-30b"/>
鄖陽古鄖鄉縣其陞為郡自御史大夫開府始也郡之<lb/>
有學自陞郡時始也御史大夫奉天子璽書自内臺出<lb/>
總三藩諸道府事凡提封之内錢穀甲兵師田學校蓋<lb/>
罔不聞其所屬若荆若襄若漢沔商洛軍氓利病亦罔<lb/>
不注念而於鄖為獨詳者其勢親其道便也學宫舊居<lb/>
撫治東嘉靖甲申中丞蘭溪卧菴章公移建於郡治之<lb/>
北後郡守黎堯勲改於郡治之西合祀弗稱越丙辰吳<lb/>
郡陽華章公來撫是邦乃更卜吉於郡城東門之外爰<lb/>
<pb n="KR2k0046_WYG_109-31a"/>
拓城基而入宅焉面震址坤左襟右帶規模形勢視昔<lb/>
益恢以閎光以大青衿之士喁喁欣奮以為山川之盛<lb/>
若有待於今日非偶然者鄖自開府以來諸凡經制規<lb/>
畫大都一遵舊章鮮有所大釐革而獨於學宫一遷再<lb/>
遷而始成者首善之地不得不詳且慎也嗟夫觀於此<lb/>
而諸君子計安地方之志殆汲汲矣考昔古者出師於<lb/>
學受成其返也必釋奠焉其返而克敵也必告訊告馘<lb/>
焉故泮水之章曰矯矯虎臣在泮獻馘淑問如臯陶在泮<lb/>
<pb n="KR2k0046_WYG_109-31b"/>
獻囚夫菁莪泮璧以長育人材干盾戈矛以威不軌懲<lb/>
弗恪文武異用厥道犂然二矣若之何師行武成而必<lb/>
於泮哉蓋刑罰以易其面而教化乃所以易民之心威<lb/>
武以維其暫而禮義乃所以維民於逺故君子有勇而<lb/>
無義亂矣小人有勇而無義盜矣夫欲民之敦禮義馴<lb/>
教化以無亂且盜舍學校其奚以哉鄖介在湖陜之間<lb/>
據荆襄南漢上游萬山亘盤其民刀耕火種易動難戢<lb/>
蓋楚之剽輕秦之强悍其俗實兼有之自御史大夫開<lb/>
<pb n="KR2k0046_WYG_109-32a"/>
府以來遭逢列聖熙明勤宣徳意仁漸義摩風移俗美<lb/>
昔時穴居野處之民今漸成禮讓衣冠之域兹者黌序<lb/>
聿新川原改色郡之子弟裒衣大紳聚業其中所誦法<lb/>
者先王禮樂教化之言聖賢仁義道徳之訓所究繹者<lb/>
君臣父子忠孝之規長幼畢尊事使之節所目接者大<lb/>
夫師長揖遜之容冠裳冕佩等威之飭所耳聆者鐘磬<lb/>
管籥清越之音琴瑟雅頌和平之奏所游而衍者六書<lb/>
五馭九數之文大射賓射序賢序能之等習而久焉久<lb/>
<pb n="KR2k0046_WYG_109-32b"/>
而安焉歸以告其父兄語其長上及其鄉人以歆動其<lb/>
親上死長之良潛消其驕悍難使之氣其士之秀且邁<lb/>
者有司又將次第上之南宫登之天府顯其身且逮其<lb/>
親以大侈於宗閭䣊閈彼窮巖深谷稍知禮義者舉將<lb/>
欣欣然嘉詩書而慕禮樂風聲所届逺邇攸同雖强之<lb/>
為不善彼且恥而不屑從矣尼父有言逺人不服則修<lb/>
文徳以來之諸君子所以僕僕遷學之意其在兹乎其<lb/>
在兹乎工始於丁巳四月落成於是冬十月其外為王<lb/>
<pb n="KR2k0046_WYG_109-33a"/>
道坊為櫺星門其次為㦸門前為文廟為兩廡文廟之<lb/>
後為啓聖祠祠之後為明倫堂為尊經閣最後為敬一<lb/>
亭其左為杏壇亭為博士衙為名宦鄉賢祠其右為洙<lb/>
泗亭為五賢祠為時雨堂凡廣若干丈深若干丈為間<lb/>
三百九十有奇為楹者一千六百八十有奇協襄是役<lb/>
者其先為夏守子開為通判紀經綸江鍵為知縣黄宏<lb/>
若増其未備輯其未固則今張守循通判趙應豐推官<lb/>
劉秉禮亦咸厥勞余紀其事於石以詔多士則既迄功<lb/>
<pb n="KR2k0046_WYG_109-33b"/>
之後六年也<lb/>
　　　湖廣巡撫都察院記　　　　　汪道昆<lb/>
古者天子使其大夫為監監於方伯之國今巡撫是也<lb/>
髙皇帝疆理天下分剖而置三司歳遣御史按部中修<lb/>
慶讓而巳脫有不治則特命臺省大臣一人行假以便<lb/>
宜事畢反命其後三司柄事日削多擁格而無所受成<lb/>
於是諸重地建撫臣都御史遞出鎮楚列郡十五二州<lb/>
附焉境内分王諸侯王開國相望先帝湯沐在楚視都<lb/>
<pb n="KR2k0046_WYG_109-34a"/>
邑同兼以保界三苗比隣百粤江漢當四瀆之半九谿<lb/>
七澤囊括其中雲夢洞庭故為盜藪要以輯和鎮靜宜<lb/>
莫如楚難何以故地重故也都御史出鎮都㑹治武昌<lb/>
故居背澤面山獨坐湫隘居者率憚改作迄於今相仍<lb/>
上四年冬粤西張公自南贛至謀諸方伯監司連帥若<lb/>
守吏改卜鳯凰山之陽負郊壇抱陂水西出睥睨則大<lb/>
别捍江流而東東則泮宫又東則澤宫修文之象也乃<lb/>
命有司拓地程物鳩工辨材命筦庫出公帑五百金民<lb/>
<pb n="KR2k0046_WYG_109-34b"/>
悉無所預予居西楚聞且興工人言張公未及下車不<lb/>
憚征發以從大役藉第令得楚楚其皆信張公乎且也<lb/>
楚今無年非時矣予聞唐虞茅土而治夏后氏卑里承<lb/>
之乃若斯干閟宮周人不以其故貶美三閭憂楚直將<lb/>
蚡冒以啓君心至其修辭凡在居室靡不潤澤酇侯以<lb/>
儉師後世未央之役將令無以加焉彼其有胷無心難<lb/>
與語此矣當世之蠱者二其一陵替其一因循兩端相<lb/>
乗不勝其敝蓋自直道亡而忌諱衆善仕者務姑息以<lb/>
<pb n="KR2k0046_WYG_109-35a"/>
市人心利害較然朝不及夕彼猶逡巡卻步幸須臾無<lb/>
及於其身即有不支事倍功半則它人任之矣將以省<lb/>
費適以滋費將以休民適以罷民此因循之弊也抑或<lb/>
黷名器削亷隅可畏非民赫赫何有久之波流頽靡莫<lb/>
為之坊及其滔滔何所不至甚則履加於首城覆之隍<lb/>
此陵替之弊也在禮君子以禮坊民國奢則示之以儉<lb/>
國儉則示之以禮當周之季其民若在倒懸白圭許行<lb/>
倡議以紓民之急孟子惡其倍禮叔向謀齊唯禮可以<lb/>
<pb n="KR2k0046_WYG_109-35b"/>
定國有以也楚故秉禮之國周南之遺風在焉比年地<lb/>
利不饒農事不治無論齊民編戸即公家無所芬華儉<lb/>
可知矣昔在嘉靖幸郢封鄖緹騎金貂相屬於道部中<lb/>
百執事咸在率務貶損以明有尊衆庶幸自托於帝鄉<lb/>
睨之久矣即惠文𤣥武視若弁髦夫以纎儉之民因之<lb/>
以無方之俗猥云從頌難與慮終往予二過夏門日攝<lb/>
開府列郡於此乎觀禮湫隘之謂何楚未息肩卒不遑<lb/>
暇張公故以直言顯則所謂骨鯁之臣負俗獨行非彊有<lb/>
<pb n="KR2k0046_WYG_109-36a"/>
力宜不及此予方有事鄖署其費不能百金乃予心猶<lb/>
或兢兢此予不及張公明矣居數月則予自鄖代張公<lb/>
既入武昌張公業巳出境有司奉張公之畫不旬月而<lb/>
告成功於是直指使帥方伯監司連帥若郡大夫逆予<lb/>
以長至入則自故居除道西圃梁陂而屬於應門門外<lb/>
可容旅士千人車徒百乗方軌四出列柏周藩望其門<lb/>
軒如也廓如也是以布法入門而歴馳道登露臺亷逺<lb/>
堂高虚明爽塏堂下右陳朱轂左列鞬櫜升其堂翼如<lb/>
<pb n="KR2k0046_WYG_109-36b"/>
也窿如也森如也灑如也足以觀民堂後疏戸以居豁<lb/>
如也足以咨諏其後為燕厦為燕寢宎如也耽如也足<lb/>
以退息最後為樓居四望山川城廓奕奕如也泱泱如<lb/>
也言言如也足以省方而攷俗室東為石蘭室西為陽<lb/>
春園草木叢生林林如也足以供宴游壯哉居乎孰任<lb/>
其勞孰享其佚不暫勞者不永逸其謂是與夫官舎不<lb/>
啻籧廬當張公決筴豈固欲長子孫耶弊則掃而更之<lb/>
且與來者更始親於其身首事卒以待所不知者何人<lb/>
<pb n="KR2k0046_WYG_109-37a"/>
推是心也為而不宰有而不居皆是物也予之得代無<lb/>
能率張公之舊以新吾民覩河洛而思禹功則俟後之<lb/>
君子其必修禮以示民極使知嚮方若在岐豐矢文徳<lb/>
以洽四國則是天授張公以重楚而又藉手於後之君<lb/>
子以重張公即予不𩔖以贅疣居其間不為病矣方伯<lb/>
監司連帥若郡大夫請紀是言以告來者遂勒石臺門<lb/>
之東<lb/>
　　　太和山記　　　　　　　　　汪道昆<lb/>
<pb n="KR2k0046_WYG_109-37b"/>
國家尊太岳為帝畤帝元君昔嘗降於麇今治故宫曰<lb/>
淨樂其東當始降之室治紫雲亭去州五十里入西南<lb/>
表峽口曰𤣥岳環中山四合溪流出入無端負坎抱離<lb/>
可當吉土文皇帝跡異人所在為之築遇真宫異人遺<lb/>
杖笠悉留中命尚方鑄金象之歸守者入僊關為元和<lb/>
觀西入馳道其南為玉虚宫山水脩廣倍遇真舊為武<lb/>
當縣南山如負扆信非𤣥武不足以當之宫制視漢未<lb/>
央即祈年勿論巳其西池亭洞闥亦異人所棲西上望<lb/>
<pb n="KR2k0046_WYG_109-38a"/>
僊樓惝然若將有遇也馳道西為僊桃觀通八僊臺又<lb/>
西為華陽亭跨石橋臨芙蓉沼西出則田廬雞犬亦為<lb/>
一區去玉虚躡西南進次囘龍宫太𤣥觀入經門追房<lb/>
陵道道傍有太上巖巖中鑱石象太清其左雙龍蜿蜒<lb/>
巖石下又南則入僊觀中堪輿右入七里溝脩木千章<lb/>
如宎夏緣岡為開出故道遺巨石在焉賓太上為羅公<lb/>
巖髙出絶壁往年屋之居羅太史凡七楹舉目望西南<lb/>
諸峯盡在目眦反紅門入官道進次太子坡坡陁中分<lb/>
<pb n="KR2k0046_WYG_109-38b"/>
扼其呃為復真觀周垣跨道逶迤髙下因之出垣下行<lb/>
乗天津橋濟九渡澗澗道幽絶其陽則淵默亭沿澗東<lb/>
入玉虚巖石嶂夾流若千里嶂若步嶂雜樹繪之深入<lb/>
石澄浸髙若自明河趨閣道磴窮則棧棧窮則巖巖上<lb/>
視有龍虎文其右雷文故中奉帝居右奉雷部西南望<lb/>
則天柱當峽中循故道還由淵默西南上除道曲折望<lb/>
行者如登閬風紫霄宫附展旗峯石嶂崇廣皆數十百<lb/>
丈二公五老前侍亦一隩區宫制髙倍玉虚修當其半<lb/>
<pb n="KR2k0046_WYG_109-39a"/>
奉祠者無慮數十指其廬率髙下居宫前為禹跡池築<lb/>
小亭出池上池右福地其陽為賜劍臺其隂則萬松亭<lb/>
出木末太子巖出宫後亦有亭由禹跡右旋古道甚治<lb/>
乃今多徑者廢勿行古道西上當南巖之南舍南巖西<lb/>
歴黒虎巖泉石相望於道昔有巢居者遺構猶存進次<lb/>
杉木林分二道其右下行涉澗遵宿莽容單車峽中轉<lb/>
入西南出峽為清風埡蓋故韓糧道也左上行躡萬丈<lb/>
峯下登朝天宫其東由鳥道出三公巖則上巖也路險<lb/>
<pb n="KR2k0046_WYG_109-39b"/>
絶不容足學僊者劉媪居之其下亦為三公巖相距二<lb/>
舍巖南鄉爽塏可居然必取道玉虚巖多歴險阻始得<lb/>
至朝天西上拾級八百五十有五當天門三天門皆竇<lb/>
石峽中有巨靈斧跡初入門降數等稍平衍依三公峯<lb/>
為文昌祠過祠則摘星橋橋下澗水如神瀵緣絙由天<lb/>
梯上梯如竿揭雲端距躍五百達重門足力竭矣倚試<lb/>
劍石箕坐更百步達三天門由此折旋而升坦行數百<lb/>
步歴階南下又折而東上為太和宫宫靣南香爐蠟燭<lb/>
<pb n="KR2k0046_WYG_109-40a"/>
二峯當席宫前則先朝神室徙置於兹由南天門入紫<lb/>
金城丹梯九轉出天柱峯絶頂範金為黄屋承以瑶臺<lb/>
帝位中央羣神列侍精美奪目儼若化人之居即今國<lb/>
王宜不及此正位東鄉髙出七十二峯如羣弟子侍先師<lb/>
莫不齊立近則金童玉女峯二當膝承之左三公右九<lb/>
卿帶七星揖五老僊人隠士順風而翔白雲出没衆壑<lb/>
間如觀陸海諸峯或如碣石或如蓬萊鉅如㫁鼇幻如<lb/>
結蜃細如漚鳥修如北溟之鯤雜出如珊瑚枝浮如萍<lb/>
<pb n="KR2k0046_WYG_109-40b"/>
實纍纍平如鞭驅石氾乎如漢使者之乗槎逺而望之<lb/>
方城一耜漢水一瓴掩楚蜀畧周秦即嵩華衡霍匡廬<lb/>
蛾眉悉辟易無何有之鄉矣乗磴西下為清微宫僻居<lb/>
深谷中其制不廣然以幽勝沙華巖著焉南巖當太和<lb/>
之陽宫北靣據舞龍之奥宫右石延覆於道其上有巨<lb/>
人跡若倒懸宫後即南巖修數十丈髙數丈巖下峭壁<lb/>
數十丈東西修數百丈如髙墉巖中列祠祀三亭二即<lb/>
神山多倬詭此為壇塲其下有禮斗臺徑絶罕至西出<lb/>
<pb n="KR2k0046_WYG_109-41a"/>
如乗墉右上躡飛昇臺其旁露臺臺當口心石臺端有<lb/>
蛇徑通一室當其杪以居宫東北<graphic n="KR2256" url="https://raw.githubusercontent.com/kanripo/KR-Gaiji/master/images/KR2256.png" mimeType="image/png"/>火巖亭附巖畔距<lb/>
展旗峯近下視紫霄展旗北為尹喜巖今居比丘由南<lb/>
巖宫下為滴水巖僊侣巖度竹笆橋入青羊澗青羊巖<lb/>
當澗者曲虚無廬渡青羊橋躋舞龍千步而峻門垣九<lb/>
曲始達應門宫制九重前列階八十有一後七十有二<lb/>
至髙矣左髙殿奉玉像五相傳掘土得之其制不異庸<lb/>
工好事者神之耳宫前有五井天地池日月池宫後當<lb/>
<pb n="KR2k0046_WYG_109-41b"/>
舞龍峯其上有舞龍池則其窟宅也凌虚岩去宫五百<lb/>
步一黄冠居之每飯必有餘以待衆狙衆狙皆喜否則<lb/>
破釜甑去莫之誰何岩前則希夷誦經臺今尚盛臺出<lb/>
臨澗當其上為亭去宫五十步為自然菴故有鍊丹池<lb/>
今始復出舞龍渡磨鍼澗過隠僊岩岩虚明視北道諸<lb/>
岩為勝次繫馬峯為仁威觀繚垣方廣數十丈石渠衡<lb/>
之就中為石梁當門以度出茅阜峯下為舞龍行宫地<lb/>
始平修廣楚楚過此則玉虚道也譬之宫室遇真為垣<lb/>
<pb n="KR2k0046_WYG_109-42a"/>
屋玉虚為亭淨樂為沛宫紫霄為廣内太和則帝坐也<lb/>
南巖舞龍清微之屬皆為離宫朝天為掖門元和為象<lb/>
魏迴龍復真仁威行宫皆行在耳語規制則玉虚次淨<lb/>
樂語形勝則首南巖次紫霄次舞龍至若羣山萬壑泉<lb/>
石巖阿各擅一奇更僕不可悉數大都天閟靈秀以待<lb/>
盛時帝力神功於斯為備具也稽古定制不藉有司遞<lb/>
遣中貴人藩大夫掌其禁令以故草木茂鳥獸馴其斯<lb/>
為地道之章游觀者之至樂也人言山贏水詘猶若有<lb/>
<pb n="KR2k0046_WYG_109-42b"/>
憾焉夫右灔澦左滄浪江漢交流振以鄂渚二别則𤣥<lb/>
武之象外戸在焉日觀孤髙下臨湯谷古者海岳為匹<lb/>
亦通山澤之義與彼規規而闢一隅是以趾拒目者也<lb/>
　　　春雪樓記　　　　　　　　　徐學謨<lb/>
環鄖而山者以千萬計離列參互縈亘綿絡目盡不知<lb/>
所之土之人方斸其岨以耕以故草木罕翳而峐色肺<lb/>
緒望之童如也熁如也漢江嶓冢蜿蜒西來經其下以<lb/>
達三澨兩岸束之流無連艫縻艦之漫以其山窮而水<lb/>
<pb n="KR2k0046_WYG_109-43a"/>
蹙即井廬稍殊而荒憬寥閴若不足以當游居者之觀<lb/>
然自余而觀宇宙之大宜無過於流峙二者乃鄖之表<lb/>
裏襟帶控扼險塞巍拱而森翼何嘗不足於觀而四時<lb/>
漾□之氣勃發於烟雲霞霧日月之交乍有倏無光怪<lb/>
閃忽即與諸名巖大澤之變幻亦何以異而其觀又未<lb/>
始不勝顧其勝常伏於荒憬寥閴之中徃往為人所鄙<lb/>
棄而余之游於鄖也久或乗而騖或楫而浮山顛水涯<lb/>
靡不歴也蓋若有得於觀而自以其羇旅之臣常不淹<lb/>
<pb n="KR2k0046_WYG_109-43b"/>
宿而去之而復絀於文章之力竟莫能攄發其所以觀<lb/>
而用以為嗛者垂二十年至是被大命鎮鄖再登其城<lb/>
之埏睇四隅則山川如故比陟其北關之嚴譙有前開<lb/>
府王公所題春雪樓三字併綴詩二章懸柄棟楹墨色<lb/>
如新蓋公以是歳穀之日登適雱雪始霽觸景娛臆一<lb/>
時命筆藻思飛動今讀其詩鋪叙玉壺銀海之奇攬結<lb/>
秦天梁苑之秀飄飄乎若置其身於瓊臺瑶圃間而舉<lb/>
鄖之荒憬寥閴盡驅而混於無垠之界晃焉茫焉若不<lb/>
<pb n="KR2k0046_WYG_109-44a"/>
知其山之為窮而水之為蹙者則為之爽然嘆曰孰令<lb/>
鄖之為觀也而公竟先余以觀之哉夫山川以雪勝雪<lb/>
以山川尤勝當是時公豈不知山川恒有而雪不恒有<lb/>
故以其不恒有者被於所恒有者而樓是以名獨怪夫<lb/>
鄖隸鬻熊之區自春秋麇庸而降歴二千餘年其山川<lb/>
未之有改也而羊叔子杜元凱山季倫陶士行之徒固<lb/>
相繼而節鎮之也亦相繼而觀於鄖矣篇咏缺如文獻<lb/>
卒無徵矣豈風氣之錮攄發有時而掞天之美挾地之<lb/>
<pb n="KR2k0046_WYG_109-44b"/>
奇兼前之棄開後之麗鄖之觀不獨先余以觀之矣而<lb/>
恃公以千古之觀者固於是乎在文章之與地靈力蓋<lb/>
競哉或曰武昌蓋有明月樓云夫武昌固名都山水之<lb/>
㑹非荒憬寥閴埒也疑無俟庾征南以為觀焉然一夕<lb/>
之致爾若夫清沴廓祲祈年福國令士嬉於伍農歌於<lb/>
埜則章之辭備矣兹又公所以為理直偕左史留連談<lb/>
咏巳哉公既去以書來索賡其章而屬為之記余為勉<lb/>
賡如其章之數刻置公後而並紀其事於石以告夫來<lb/>
<pb n="KR2k0046_WYG_109-45a"/>
者公名世貞字元美吳之太倉人嘉靖丁未進士<lb/>
　　　新建石鼓書院大觀樓記　　　鄧雲霄<lb/>
宋時海内有四大書院衡陽石鼓居一夫石鼓一拳石<lb/>
耳何足大大以書院也海内為書院者衆兹列四大大<lb/>
以人也然則書院之興廢蓋道脈之絶續四方之觀瞻<lb/>
係矣余承乏湖南慨楚俗之剽悍未易陶也推其故繇<lb/>
敝於士習夫士者四民之表而書院者士之市肆也院<lb/>
久而頺講業無所絃誦閴寂學荒習媮余甚懼也今直<lb/>
<pb n="KR2k0046_WYG_109-45b"/>
指史君巡行至衡致慨於楚俗剽悍猶余志也登石鼓<lb/>
而遐眺曰鑄士陶民其在是乎乃指其巔曰盍樓諸又<lb/>
次第其殿祠號舎曰盍新諸巳又曰兹舉也為鑄士以<lb/>
陶民其毋煩我民我兩人其各捐俸為守令倡於是醵<lb/>
俸庀材鳩工不數月樓成簷牙嵌空流丹若虹四靣玲<lb/>
瓏言言窿窿殿祠號舎罔不完葺交映而鬱葱諸士可<lb/>
絃誦其中矣余請樓額直指曰宜大觀樓下有堂郡邑<lb/>
諸公請予額予曰宜迴瀾多士進而請曰樓堂之額其<lb/>
<pb n="KR2k0046_WYG_109-46a"/>
說云何予曰淺言之在境也深言之在心也又深言之<lb/>
則帝所以帝王所以王師所以師一以貫之者也夫登<lb/>
兹樓者揖衡岳拱九疑襟覽三湘眼空七澤觀非不大<lb/>
也而非其大也予慨然弔古不下帶而道存焉而不見<lb/>
樓前廣陌非大舜南巡之轍跡耶望裏江流雲沙浩浩<lb/>
固神禹所謂訪龍威而厪疏瀹處也夫舜禹始而相終<lb/>
而帝王養尊處逸可以自大也乃僕僕焉不憚周遊方<lb/>
岳車殆馬煩卒圽身於荒服甚至股無胈脛無毛手足<lb/>
<pb n="KR2k0046_WYG_109-46b"/>
胼胝甘臣隸之役又何小也乃孔子稱之曰巍巍乎舜<lb/>
禹之有天下也而不與焉夫有天下而不與可以語大<lb/>
矣孔子登東山而小魯登泰山而小天下東山泰山非<lb/>
獨孔氏登也而孔氏獨能見其大以其心舜禹之心而<lb/>
不局其量也夫萬物一體六合同量若徒競利於錐刀<lb/>
爭名於蝸角一居要津僅固榮寵不復顧天下國家之<lb/>
計此其心猶存乎蓬艾之間安知大為何物雖然有所<lb/>
以大者也大人之本在剛執夫大者量也虚而圓剛而<lb/>
<pb n="KR2k0046_WYG_109-47a"/>
執者力也實而方世未有心不鎮定而能任道載天下<lb/>
者也而又不見樓前片石耶砥柱雙流力敵陽侯之怒<lb/>
狂瀾東倒障之而迴然後而可以石載樓樓載人人載心<lb/>
心載天下茍石齾而土虚蟻穴一決汨没漂泆斯樓也<lb/>
當在歴陽之都矣尚能嵌空流虹言言窿窿而稱大觀<lb/>
耶故直指命樓取其大予命堂取其剛夫大者𢎞也剛<lb/>
者毅也大者主識量精也剛者主定力一也故曰帝所<lb/>
以帝王所以王師所以師具是義矣<lb/>
<pb n="KR2k0046_WYG_109-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　湖廣通志巻一百九<lb/>
</p>
<p>
</p>
  </div>
</body>
</text>
</TEI>
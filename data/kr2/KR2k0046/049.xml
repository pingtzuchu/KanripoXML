<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻四十九</head> <lb/>
    <p>
<pb n="KR2k0046_WYG_049-1a"/>
欽定四庫全書<lb/>
　湖廣通志巻四十九<lb/>
　　鄉賢志<lb/>
安陸府<lb/>
　南北朝張興世幸史列傳字文徳天門人少家貧白<lb/>
　衣隨王元謨伐蠻又岀梁山有戰功尋進龍驤将軍<lb/>
　領水軍拒南賊時賊屯鵲尾相持久不決興世建議<lb/>
　以竒兵潜據上流遏其糧道賊飢走遂平江陵遷右<lb/>
<pb n="KR2k0046_WYG_049-1b"/>
　軍将軍封作唐縣侯徙光禄大夫<lb/>
　鄧元起南史列傳字仲居當陽人少有膽畧性任俠<lb/>
　仕齊為武寧太守梁武起兵率衆㑹夏口至巴西太<lb/>
　守朱士畧開門以待蜀人競出投之進屯西平益州<lb/>
　刺史劉季連詣降初元起以鄉人庾黔婁為參軍又<lb/>
　得荆州刺史蕭遙欣故客蒋光濟並厚待之多所賛<lb/>
　畫在政二年以母老乞歸養詔西昌侯蕭藻代之藻<lb/>
　求良馬不與因醉殺之誣以反故吏羅研詣闕訟寃<lb/>
<pb n="KR2k0046_WYG_049-2a"/>
　贈元起征西将軍諡忠侯<lb/>
　宋孫何宋史列傳字漢公其先汝陽人以父庸為荆<lb/>
　門軍遂居焉何篤學嗜古為文必本經義嘗作両晉<lb/>
　名臣賛宋詩二十篇春秋意尊儒教儀聞於時淳化<lb/>
　中進士第一直史館改右司諫真宗初何獻五議嘉<lb/>
　之尋舉入閣疏慎選部官出為京東轉運副使疏請<lb/>
　擇守宰省冗員遴選法俄知制誥請養疾不許遣醫<lb/>
　診視何勤接士𩔖後進有詞藝者必為稱揚著駁史<lb/>
<pb n="KR2k0046_WYG_049-2b"/>
　通十餘篇文集四十巻<lb/>
　孫僅宋史孫何傳僅字鄰幾何弟少勤學有時名舉<lb/>
　進士詔舉賢良方正擢右正言知制誥真宗思擇循<lb/>
　良知諸軍御書僅名示宰相命知永興尋知河中復<lb/>
　進給事中僅性端慤中立無競篤於儒學士大夫推<lb/>
　其素履弟侑登進士第官至殿中丞<lb/>
　張迪明一統志天門人元豐間進士累官諫議大夫<lb/>
　有諍臣風烈<lb/>
<pb n="KR2k0046_WYG_049-3a"/>
　張徵<hi>詳文苑志</hi>
　張徹明一統志徽弟元祐中七持使節八領郡符公<lb/>
　清超邁計口受俸遺表云神雖去幹忠不忘君<lb/>
　畢漸明一統志潜江人紹聖元年状元為膳部員外<lb/>
　郎出知荆南府事以文學致身剛介自立時人以其<lb/>
　典本郡榮之<lb/>
　陳嘉言<hi>詳忠臣志</hi>
　祝松<hi>詳忠臣志</hi>
<pb n="KR2k0046_WYG_049-3b"/>
　明姚善<hi>詳忠臣志</hi>
　張倫分省人物考字伯敘京山人洪武初舉經明行<lb/>
　修以母老辭歸再舉孝亷授本縣訓導敦樸有師範<lb/>
　勤於訓迪子從道字質徳洪武中鄉舉授廬州通判<lb/>
　以清慎聞上賜羊酒為勞永樂初擢知徽州誅豪猾<lb/>
　郡中清静丁憂補永平進山東按察使<lb/>
　李宗信楚紀潜江監生洪武中授監察御史改大理<lb/>
　評事出知保寧均賦役驗丁覈實民胥賴之銓司奏<lb/>
<pb n="KR2k0046_WYG_049-4a"/>
　績上曰李宗信能臣也不在考列永樂間擢交趾按<lb/>
　察使忠義奮興吏民畏服後乞歸賜鈔俸<lb/>
　吕中楚紀字子正沔陽人父早䘮奉母極孝母歿廬<lb/>
　墓朝夕號哭三年乃歸洪武中由辟舉任四川照磨<lb/>
　居官有聲宣徳間上疏請免縣民嵗造弓矢三之一<lb/>
　以蘇民力邑人徳之<lb/>
　李慶分省人物考字積善天門人弱冠補弟子員以<lb/>
　次升南雍正統元年擢建昌同知時催科甚急民病<lb/>
<pb n="KR2k0046_WYG_049-4b"/>
　之慶下令緩期民大喜輸納恐後轉南戸部郎中南<lb/>
　都糧餉自兩浙輸者十之六舊例以浙多巨室凡朱<lb/>
　墨楮筆裀褥之屬皆責輸者供慶一切罷之改禮部<lb/>
　郎中南畿諸郡嵗進表箋例由禮部上聞奸吏需求<lb/>
　百端或摘點畫之訛以求賂慶悉禁絶陞浙江都轉<lb/>
　運使兩浙鹽利甲於他運前此為運使者交通商賈<lb/>
　富及僕𨽻慶至嚴簿書時出納絶請謁有持劵請鹽<lb/>
　者按嵗月先後給之二年嵗課三倍尋致仕歸卒於<lb/>
<pb n="KR2k0046_WYG_049-5a"/>
　舟慶居官亷介禄俸所入輙以賙宗族故舊之貧者<lb/>
　日用不給常貰貸以繼之布衣蔬食處之澹然歴官<lb/>
　二十年田園不増尺寸茅屋數椽而巳<lb/>
　黎永明字光亨京山人景泰甲戍進士性孝友歴順<lb/>
　徳知府郡治前建清風樓人以為無忝云後有中貴<lb/>
　恣横明撻之數十事聞謫夔州同知卒於官<hi>舊通志</hi>
　王希旦字景哲明一統志京山人成化中進士授南<lb/>
　京大理評事遷廣東僉事猺人懐徳畏威時討瓊南<lb/>
<pb n="KR2k0046_WYG_049-5b"/>
　黎人軍需賴以不缺班師日軍民遮道頌之<lb/>
　郭軒字文載明一統志天門人成化庚子舉人授盧<lb/>
　氏教諭以師道自任多所造就遷福建連江令卒於<lb/>
　官縣諸生為扶柩而出軒以剛正見重士𩔖諸生顯<lb/>
　者過縣必拜其墓<lb/>
　魯鐸分省人物考字振之天門人𢎞治壬戌㑹試第<lb/>
　一入翰林少師李東陽雅重之預修孝宗實録武宗<lb/>
　立使安南宣布威徳正其禮儀諸所饋遺悉却之遷<lb/>
<pb n="KR2k0046_WYG_049-6a"/>
　國子司業累遷南北祭酒教士切實為學不事章句<lb/>
　嘉靖初以刑部尚書林俊薦用孝宗朝謝鐸故事起<lb/>
　南祭酒踰年復請致仕屢徵不起卒諡文恪<lb/>
　初杲分省人物考字啟昭潜江人正徳辛已進士授<lb/>
　御史㑹議大禮引經抗疏同百官赴東華門哭聲徹<lb/>
　内世宗震怒杖幾斃復疏劾都御史席書不當驟轉<lb/>
　禮部尚書朝紳震懾巡視河東鹽法濬河渠築隄堰<lb/>
　鹺政大舉商民便之尋轉河南僉事分巡睢陳擒滅<lb/>
<pb n="KR2k0046_WYG_049-6b"/>
　流賊王長子洪輔等數千人轉雲南副使參政乞休<lb/>
　歸<lb/>
　魯彭字夀卿祭酒鐸之子正徳丙子舉人任廣東樂<lb/>
　㑹令平易近民勤恤賑濟全活甚衆一日海上漁人<lb/>
　以玳瑁獻投之海濱因作海問賦去任民為生祠以<lb/>
　祀<hi>舊通志</hi>
　王橋字汝濟京山人嘉靖丙戌進士除錢塘令三年<lb/>
　晉御史巡視北城風紀肅然為權貴所嫉出𣙜淮上<lb/>
<pb n="KR2k0046_WYG_049-7a"/>
　落職判鄧州移淮安遷南户部郎中出守慶逺與栁<lb/>
　州諸郡合兵討黒隆諸溪峒蠻有功遷廣西參政典<lb/>
　糧儲黄籍二事庭無稽務桂嶺間甚稱之未幾進河<lb/>
　南右布政使罷歸<lb/>
　王格字汝化與兄橋同榜進士遷庶吉士出知永興<lb/>
　縣尋擢南户部主事轉員外補河南僉事分巡河北<lb/>
　世宗南巡至衛輝行宫火火自内發㫖逮格及撫臣<lb/>
　等杖之歸田又十年金陵顧華玉巡撫聘格與隨州<lb/>
<pb n="KR2k0046_WYG_049-7b"/>
　顔維喬黄岡王稚欽同修興都志書成賜金帛穆宗<lb/>
　初朝臣請録叙耆舊特授太僕寺少卿致仕里居五<lb/>
　十餘年嘗遊峨嵋得吐納服食之術晩年鬚髯如㦸<lb/>
　腰帶倍人奉詔存問者再卒年九十有四<lb/>
　劉勳字建伯潜江人嘉靖戊子鄉薦授裕州學正陞<lb/>
　國子學録日與四方名儒倡明正學擢刑部主事尋<lb/>
　補工部員外修琉璃河橋遷河東運司所在留清白<lb/>
　聲歸林之日飯糲衣垢好學不倦<hi>以上舊通志</hi>
<pb n="KR2k0046_WYG_049-8a"/>
　王宗茂字時育明一統志京山人嘉靖丁未成進士<lb/>
　授行人擢南御史時嚴嵩父子威懾中外宗茂積不<lb/>
　平甫拜官即上疏列其罪状八劾之疏至通政司趙<lb/>
　文華宻示嵩得預為地遂以誣詆謫平陽丞恬然出<lb/>
　都到官旋以母憂歸隆慶初贈光禄少卿<lb/>
　髙岱分省人物考字伯宗京山人嘉靖庚戌成進士<lb/>
　為刑部郎中㑹臺諫吳時來等疏嚴嵩父子不法状<lb/>
　詔逮繫獄将寘重典岱請大司冦鄭曉輕之獄上得<lb/>
<pb n="KR2k0046_WYG_049-8b"/>
　戍邊岱復為治装微服相送嵩父子聞而銜之㑹景<lb/>
　王出封諷銓曹出為長史岱好讀先秦古文為唐人<lb/>
　詩多論著性戅好面折人過弟[啟-口+山]嘉靖丙辰進士壆<lb/>
　鄉薦皆有才學名<lb/>
　李淑字師孟京山人嘉靖庚戌進士累官廣西右布<lb/>
　政初僉憲浙中有破倭功嚴嵩私人趙文華攘而有<lb/>
　之後以他事調歸長子維楨次維標舉進士維極維<lb/>
　柱皆舉於鄉<lb/>
<pb n="KR2k0046_WYG_049-9a"/>
　胡鑰字衛卿潜江人嘉靖癸丑進士授行人擢御史<lb/>
　督河東鹺政奏復南陽為行鹽地風裁赫然晉廣東<lb/>
　叅議持躬清正所至專務撫輯有善政以繼母老乞<lb/>
　歸養<lb/>
　李維楨字本寧淑子隆慶戊辰進士選庶吉士授編<lb/>
　修督學陜西天啟初以布政司家居時修神宗實録<lb/>
　僉以維楨善史才薦之召為禮部右侍郎晉尚書乞<lb/>
　歸卒年八十懐宗時贈太子太保維楨弱冠登朝博<lb/>
<pb n="KR2k0046_WYG_049-9b"/>
　聞強記與同館許國齊名其文章閎肆有才氣海内<lb/>
　請乞者無虚日碑版之文照耀四裔<hi>以上舊通志</hi>
　周嘉謨三楚文獻録字明卿天門人隆慶辛未進士<lb/>
　授戸部主事守韶州備兵瀘州甫抵蜀單騎定建武<lb/>
　兵變晉憲使丁内艱歸復起入蜀稅使丘乘雲横稅<lb/>
　歛嘉謨檄所司一概抗絶之轉左布政尋撫滇南土<lb/>
　酋多安民背漢投緬請兵討之獲安民又疏減滇貢<lb/>
　礦金二千有竒総督兩粤大水捐賑修築隄圩以捍<lb/>
<pb n="KR2k0046_WYG_049-10a"/>
　其患轉南司農北司空陟吏部尚書光宗召至御榻<lb/>
　前受顧命與楊漣諸皇太子至文華殿見諸臣祈即<lb/>
　日登極時李選侍猶據乾清宫謨率九卿科道力請<lb/>
　選侍移噦鸞宫居焉巳而乞退逆璫借移宫案誣陷<lb/>
　楊左諸忠良削謨官籍懐宗立誅羣奸起南冡宰甫<lb/>
　就職即請老年八十四卒諭祭葬贈少保<lb/>
　劉垓字達可明一統志潜江人隆慶辛未進士授太<lb/>
　平司理有聲轉祠部懇救吳趙二太史廷杖忤執政<lb/>
<pb n="KR2k0046_WYG_049-10b"/>
　被謫再起督學雲南得士心謝政歸創同仁書院講<lb/>
　學置義田倉塜賑貧郷人戴徳<lb/>
　王頲字士直京山人萬厯戊子舉人令南溪邑徵賦<lb/>
　無法頲置忠孝廉節四匭令民署名投之官無竒羨<lb/>
　里胥鮮侵隠者劇盜嚴正卿嘯聚山谷頲縛之平其<lb/>
　餘黨以外艱歸服闋除䝉自令開水利灌田數千畝<lb/>
　攝郡者修隙左遷華亭丞<lb/>
　郝敬字仲輿京山人㓜稱神童萬厯已丑成進士知<lb/>
<pb n="KR2k0046_WYG_049-11a"/>
　縉雲永嘉二縣有能聲歴禮户兩科給事論山東稅<lb/>
　監陳増貪横十月之内諫疏十二上帝怒奪俸謫知<lb/>
　江隂縣未幾歸里中年即製一棺額曰一杯齋年八<lb/>
　十二忽草數書别諸親故乘輤車令親故子媳䘮服<lb/>
　送之及壙所無變色送者兾無恙敬從容下車題詩<lb/>
　揮手而逝所著有九經解子洪範壬午舉人<lb/>
　徐麟字仁卿天門人由明經署金華訓遷天台諭遭<lb/>
　倭亂士多貧恒待麟衣食之已而歸養士涕泣不忍<lb/>
<pb n="KR2k0046_WYG_049-11b"/>
　别即文廟右繕祠以祀嘗還人遺金又遭横逆不校<lb/>
　治袁學博之旅䘮拯吕道原之藐孤皆盛徳事以子<lb/>
　成位貴封中憲大夫卒年七十八<hi>以上舊通志</hi>
　王林<hi>詳文苑志</hi>
　王應鼎<hi>詳孝子志</hi>
　王極字建之沔陽人天啟壬戌進士授戸部主事遷<lb/>
　郎中出守青州時璫禍方烈各郡建祠恐後極故緩<lb/>
　之璫敗毁各郡祠青州獨無擢督學闗中尋解組歸<lb/>
<pb n="KR2k0046_WYG_049-12a"/>
　闢緑合園吟咏其中<lb/>
　劉若金字用汝潜江人天啟乙丑進士初令福建古<lb/>
　田調浦城摘奸弭盜兩邑憚之遷南吏部主事轉淮<lb/>
　海兵備投劾歸里已而優詔起用特擢副都御史督<lb/>
　撫閩廣晉兵部侍郎刑部尚書後以疾歸<lb/>
　譚元方字正則天門人天啟甲子舉人授髙苑令以<lb/>
　禦賊功調汶上陞蘇州海防同知復調邳宿分管鹽<lb/>
　運時海壅河決漕運不繼開泇河殺水勢又鑿新渠<lb/>
<pb n="KR2k0046_WYG_049-12b"/>
　四十里疏聞賜秩加金陞栁州知府復遷廬州陞安<lb/>
　陸兵備道晉副使招撫流移解散白蓮妖黨以老乞<lb/>
　歸弟元禮字服膺明末辛未進士初授徳清令嚴請<lb/>
　託罔敢干以私奏最陞户部主事赴京卒維揚道中<lb/>
　<hi>以上舊通志</hi>
　譚元春<hi>詳文苑志</hi>
　劉楚垣三楚文獻録字師仲荆門人少失怙奉母至<lb/>
　孝受業於伯兄事之如父中天啟丁夘鄉試課姪延<lb/>
<pb n="KR2k0046_WYG_049-13a"/>
　禧成進士延祐領鄉薦一門之中濟濟彬彬皆其力<lb/>
　也甲戌以後流冦屢薄城倡義守禦卒保無恙優㫖<lb/>
　紀錄其功未仕而卒<lb/>
徳安府<lb/>
　周鬭榖於莵<hi>詳忠臣志</hi>
　季梁隨賢臣左傳桓公六年楚武王侵隨使薳章求<lb/>
　成焉軍於瑕以待之隨人使少師董成王毁軍而納<lb/>
　少師少師歸請追楚師隨侯将許之季梁止之曰天<lb/>
<pb n="KR2k0046_WYG_049-13b"/>
　方授楚楚之羸其誘我也隨侯懼而修政楚不敢伐<lb/>
　鬬辛<hi>詳忠臣志</hi>
　漢黄香<hi>詳孝子志</hi>
　黄瓊後漢書列傳字世英香之子以父任為太子舍<lb/>
　人辭病不就永建中公卿多薦之瓊不得已應詔李<lb/>
　固素慕瓊以書逆遺之至即拜議郎稍遷尚書僕射<lb/>
　初瓊父在臺閣習見故事及居職達練官曹争議朝<lb/>
　堂莫能抗奪桓帝欲褒崇大将軍梁冀使㑹議其禮<lb/>
<pb n="KR2k0046_WYG_049-14a"/>
　胡廣等咸稱冀勳徳瓊獨謂不可冀以為憾㑹地震<lb/>
　乃策免瓊及冀誅胡廣等皆坐阿附免廢復拜瓊為<lb/>
　太尉<lb/>
　黄琬後漢書列傳字子琰瓊之孫建和日食詔問所<lb/>
　食分數琬方七嵗曰日食之餘如月之初瓊聞以此<lb/>
　應詔及瓊為司徒拜琬為童子郎辭不就後遷五官<lb/>
　中郎将陳蕃深相敬待同心顯用志士權富子弟一<lb/>
　切峻絶左右遂陷以朋黨蕃坐免官琬亦禁錮幾二<lb/>
<pb n="KR2k0046_WYG_049-14b"/>
　十年光和末太尉楊賜薦之徵拜議郎歴太僕補豫<lb/>
　州牧值冦起琬討平之封陽泉鄉侯後同王允謀誅<lb/>
　董卓卓將李傕郭汜破長安收琬下獄死<lb/>
　周章後漢書列傳字次叔尚陽隨人仕郡為功曹時<lb/>
　冠軍侯竇憲就國太守行春欲謁之章諫曰今日公<lb/>
　行春豈可越儀私交且憲勢傾王室而退就藩封禍<lb/>
　福難量明府剖符大臣舉止進退其可輕乎守不聽<lb/>
　升車章前拔佩刀絶馬鞅乃止及憲誅公卿多以交<lb/>
<pb n="KR2k0046_WYG_049-15a"/>
　闗得罪太守幸免重章舉孝廉歴遷司空中常侍鄭<lb/>
　衆等秉勢預政章數直言後以謀立平原王事覺自<lb/>
　殺家無餘財諸子易衣而出並日而食<lb/>
　唐許圉師唐書許紹傳圉師安陸人紹次子有器幹<lb/>
　擢進士第累遷黄門侍郎同中書門下三品久之刺<lb/>
　史相州專以寛治州人刻石頌美部有受賕者不忍<lb/>
　按苐賜清白箴其人自愧後修飾更為廉士晉戸部<lb/>
　尚書卒贈幽州都督諡曰簡<lb/>
<pb n="KR2k0046_WYG_049-15b"/>
　許欽寂<hi>詳忠臣志</hi>
　許欽明<hi>詳忠臣志</hi>
　郝處俊唐書列傳安陸人父相貴滁州刺史封甑山<lb/>
　縣公處俊少孤故吏賵千縑不受貞觀中第進士授<lb/>
　著作佐郎累遷吏部侍郎髙麗叛詔副李勣征之師<lb/>
　入境未陣賊遽至處俊餐不顧密遣精銳撃之賊卻<lb/>
　入拜東臺侍郎時髙宗欲餌浮屠所治丹諫止之又<lb/>
　諫雍王周王主東西朋以音技角勝帝嘆其逺識帝<lb/>
<pb n="KR2k0046_WYG_049-16a"/>
　多疾欲遜位武后處俊諫曰天下者髙祖太宗之天<lb/>
　下應謹守宗廟傳之子孫事遂沮尋拜侍中罷為太<lb/>
　子少保卒贈開府儀同三司荆州大都督處俊臨事<lb/>
　敢言凡所規獻得大臣體武后雖忌之操履無玷不<lb/>
　能害子北叟躋膴仕孫象賢垂拱中為太子舍人后<lb/>
　素銜處俊因事誅之臨刑極罵乃死<lb/>
　宋王世則清源人徙居應山姓譜太平興國八年登<lb/>
　進士第一淳化初以右正言使交州還朝條事迹及<lb/>
<pb n="KR2k0046_WYG_049-16b"/>
　山川形勢上之進直史館未幾以言儲貳事黜知象<lb/>
　州<lb/>
　宋綬<hi>詳文苑志</hi>
　宋敏求<hi>詳文苑志</hi>
　宋庠宋史列傳字公序初名郊安州安陸人登進士<lb/>
　第一後參知政事與吕夷簡論議不合出知揚州徙<lb/>
　鄆州慶厯中范仲淹去位復召參知政事帝嘗召二<lb/>
　府對咨政殿出手詔䇿以時事庠曰兩漢對策本延<lb/>
<pb n="KR2k0046_WYG_049-17a"/>
　巖穴草萊之士今備位政府而比諸生非所以尊朝<lb/>
　廷請至中書合議條奏論者以為知體後封鄭國公<lb/>
　以司空致仕卒贈太尉諡元獻嘗曰逆詐恃明殘人<lb/>
　矜才終身弗為也以此人益稱其長者子充國亦崇<lb/>
　祀<lb/>
　宋祁宋史宋庠傳祁字子京與兄庠同舉進士禮部<lb/>
　奏祁第一庠第三章獻太后不欲以弟先兄擢庠第<lb/>
　一寘祁第十授直史館後修唐書遷右諫議大夫翰<lb/>
<pb n="KR2k0046_WYG_049-17b"/>
　林學士景祐中詔求直言祁奏切中時病又言天下<lb/>
　根本在河北河北根本在真定請擇将練卒積餉以<lb/>
　待戰唐書成遷左丞進工部尚書以羸疾請便醫拜<lb/>
　翰林學士承㫖詔遇入直許一子主湯藥尋卒遺奏<lb/>
　立儲嗣以定人心又自為誌銘戒其子勿請諡勿受<lb/>
　贈典學士張方平言法應得諡諡曰景文贈尚書<lb/>
　連庶宋史列傳字居錫應山人舉進士為商水尉調<lb/>
　夀春令興學尊禮秀民以勸其俗開瀕淮田千頃縣<lb/>
<pb n="KR2k0046_WYG_049-18a"/>
　大治以母老乞監陳州稅歐陽修祖無擇薦其學行<lb/>
　宜在臺閣起知崑山不行歴遷職方員外郎<lb/>
　連庠宋史連庶傳庠字元禮庶之弟舉進士為宜城<lb/>
　令敏於政事號良吏官至都官郎中宋庠兄弟皆依<lb/>
　之及二宋貴退居守道非其人不交非其義秋毫不<lb/>
　汚<lb/>
　鄭獬宋史列傳字毅夫安州安陸人少負儁才試進<lb/>
　士第一歴知制誥英宗即位疏言願申詔中外許令<lb/>
<pb n="KR2k0046_WYG_049-18b"/>
　盡言有可采録召對至近臣不時召見訪求得失以<lb/>
　禆益治道帝嘉納之嘗應召夕對内東門命草三制<lb/>
　皆稱㫖賜雙燭送歸舍人院拜翰林學士未幾徙青<lb/>
　州方散青苗錢獬言但見其害不忍民無罪而陷憲<lb/>
　網引疾乞閒卒家貧子弱藳殯僧屋後滕甫守安州<lb/>
　乃克葬<lb/>
　劉逵字公路明一統志隨縣人舉進士髙第累官至<lb/>
　中書侍郎蔡京以彗星見去相逵首勸徽宗碎元祐<lb/>
<pb n="KR2k0046_WYG_049-19a"/>
　黨碑寛上書邪籍之禁稍正京背理害民之政及京<lb/>
　復相謫鎮江節度副使安州居住後京再罷起知杭<lb/>
　州加資政殿學士<lb/>
　連南夫明一統志應山人建炎初守濠州累官廣東<lb/>
　轉運使新興饑發倉賑濟全活以萬計<lb/>
　孟宗政宋史列傳隨州人寧宗慶元四年趙方募士<lb/>
　遴将乃拔宗政而補以官宗政立三軍偕扈再興陳<lb/>
　祥分統焉設伏三方蹀血而戰既而棗陽報急宗政<lb/>
<pb n="KR2k0046_WYG_049-19b"/>
　午發早至趙方移帥京西聞之大喜使權棗陽流民<lb/>
　歸者數萬宗政發倉賑濟給田創屋居之籍其壮者<lb/>
　號忠順軍俾出沒唐鄧間威名大振累官至荆鄂都<lb/>
　統制置信賞必罰好賢樂善為一時名将死之日邊<lb/>
　城為之罷市<lb/>
　孟珙宋史列傳字璞玉父宗政招唐鄧蔡州壮士二<lb/>
　萬號忠順軍命江海総之衆不安以珙代海分為三<lb/>
　軍衆乃帖然紹定五年為京西兵馬鈐轄棗陽軍駐<lb/>
<pb n="KR2k0046_WYG_049-20a"/>
　劄復檄戍鄂屢敗金人滅之理宗謂曰卿名将之子<lb/>
　忠勤體國破蔡滅金功績昭著歴封漢東郡公珙忠<lb/>
　義貫金石在軍中與參伍部曲論事片語折衷衆志<lb/>
　皆愜雖老校退卒壹以恩意撫接惟建旗鼓臨将吏<lb/>
　色凛然無敢涕唾者退則焚香掃地隠几危坐若蕭<lb/>
　然事外其學邃於易作警心易賛自號無庵居士<lb/>
　李庭芝<hi>詳忠臣志</hi>
　王登宋史列傳字景宋徳安人少喜兵法慷慨有大<lb/>
<pb n="KR2k0046_WYG_049-20b"/>
　志孟珙招之幕府久之調巴東縣後舉進士調興山<lb/>
　主簿吳淵為制置使具書幣招之登方與客奕發書<lb/>
　長揖出門既見淵請為節制至沙市椎牛釃酒誓衆<lb/>
　股栗聴命立竒功於沮河趙葵為制置使握登手曰<lb/>
　景宋一身膽惜相見晩也俾叅宣撫司兼京西節度<lb/>
　馬光祖為制置使辟充叅謀官遷京西提點刑獄威<lb/>
　聲日振<lb/>
　邊居誼<hi>詳名宦忠臣志</hi>
<pb n="KR2k0046_WYG_049-21a"/>
　元趙復<hi>詳人物志</hi>
　魯璠<hi>詳文苑志</hi>
　明樊士信<hi>詳忠臣志</hi>
　陳夀分省人物考隨州人洪武中由鄉舉入太學授<lb/>
　户部主事永樂元年遷員外郎出為山東叅議召晉<lb/>
　工部侍郎皇太子監國南京夀輔導盡職太子嘗謂<lb/>
　侍臣曰侍郎中第一人也九年坐累死獄中踰年啟<lb/>
　殯如生仁宗即位贈工部尚書諡敏肅官其子瑺亦<lb/>
<pb n="KR2k0046_WYG_049-21b"/>
　至工部侍郎<lb/>
　章寅分省人物考字以敬隨州人永樂甲辰進士授<lb/>
　監察御史出按蘇松及滇南遼東諸郡風裁肅然補<lb/>
　交趾按察使以母䘮歸復除江西按察使亷介勤恪<lb/>
　決斷明允既卒吏民哀悼䕶䘮歸家無贏帛妻孥貧<lb/>
　寠<lb/>
　陳金分省人物考字汝礪應城人成化壬辰進士令<lb/>
　婺源擢南京御史風裁凝重歴副都御史巡撫雲南<lb/>
<pb n="KR2k0046_WYG_049-22a"/>
　討平竹子箐叛苗勞績茂著進户部右侍郎総制兩<lb/>
　廣軍務先是都御史韓雍開大藤峽金至值岑猛告<lb/>
　變極力區畫疏改大藤為永通邊夷底寧進南戸部<lb/>
　尚書㑹江西桃源盗起詔総七省兵平之進太子少<lb/>
　保復総督兩廣入掌院事值車駕南征還次通州時<lb/>
　宸濠就執權璫江彬輩欲混淆功罪金首言王守仁<lb/>
　伍文定之功廷議遂定尋加少保致仕金虚公好善<lb/>
　剛果有為志在立功不問家事<lb/>
<pb n="KR2k0046_WYG_049-22b"/>
　程春震分省人物考字時舉雲夢人成化壬辰進士<lb/>
　令建昌擢監察御史按大同廣西皆有聲以忤權貴<lb/>
　謫知安岳進順慶同知守馬湖府<lb/>
　華清<hi>詳文苑志</hi>
　陳軾分省人物考字子敬應城人𢎞治乙丑進士知<lb/>
　定海擢御史以抗直不徇時貴出為山西按察副使<lb/>
　歴戸部侍郎性明坦樂易涇渭不淆臨政精確有體<lb/>
　卒於官賜祭葬<lb/>
<pb n="KR2k0046_WYG_049-23a"/>
　顔木分省人物考字惟喬隨州人正徳丁丑舉進士<lb/>
　與王廷陳頡頏聲譽端雅峻潔人恒推重初知許州<lb/>
　以薦調亳州懲武人石氏之肆坐中傷免歸益淬礪<lb/>
　自信曰彼能尼吾仕而不能錯吾履能黜吾爵而不<lb/>
　能毁吾學吾将樹風立言示範後世屹然正於淮漢<lb/>
　之間號淮漢先生著有家政州乘七禮解選詩評諸<lb/>
　書<lb/>
　向光振字伯羽明一統志隨州人正徳中領鄉薦性<lb/>
<pb n="KR2k0046_WYG_049-23b"/>
　嚴謹絶俗奔父䘮渡海遇風以身禱風止母病當應制<lb/>
　不行祖所遺産悉以讓兄嘉靖中知四川髙縣刻勵<lb/>
　清操多政績<lb/>
　髙翀三楚文獻録字允升安陸人誕時母夢旭日墮<lb/>
　懐稍長能為七言詩喜讀蔡虚齋書謂為學不根理<lb/>
　道而襲陳言雖華無當也嘉靖壬午舉於鄉丙戌成<lb/>
　進士初令犍為調溧水補束鹿皆不務新條格以奪<lb/>
　民便廉刻自奉不改寒素召入戸曹尋叅議浙江久<lb/>
<pb n="KR2k0046_WYG_049-24a"/>
　之擢布政使拜右副都御史巡撫貴州㑹修三殿巨<lb/>
　木皆徵於貴翀祗役三嵗乃竣時諸苗伺隙相煽而<lb/>
　起翀曰彼犬豕窺吾力短長而為此倘以木政絀而<lb/>
　議撫直貨之耳宜撫其罪薄而弱者取其兇頑殪之<lb/>
　乃上以剿為撫議上命便宜行事叛卒李昻擁衆稱<lb/>
　雄梗雲南貢道兩省患之翀釋脅從離其黨使内應<lb/>
　因揚兵臨之昻鼓噪至我兵四合内外夾撃昻成擒<lb/>
　諸寨皆驚散乃立保甲法給産授糧籍以為兵貴人<lb/>
<pb n="KR2k0046_WYG_049-24b"/>
　益賴之治黔五年六征皆捷上嘉之廕一子入監以<lb/>
　老乞歸年八十一卒所著有奏疏集及玉華詩文稿<lb/>
　余應緒分省人物考字思孝應城人嘉靖癸未進士<lb/>
　授南户部主事轉考功司郎中考察秉公忤權貴免<lb/>
　歸以薦起官歴户部右侍郎端介醇謹篤志聖賢而<lb/>
　謙冲脩謹始終不渝門人稱為慎修先生<lb/>
　姜鳳字廷瑞安陸縣人性質直狷潔惟喜讀書考古<lb/>
　雖閨門無戲言與人恭敬擇交遊慎取與清脩砥節<lb/>
<pb n="KR2k0046_WYG_049-25a"/>
　以貢入南雍嘉靖間授常山丞未行卒<lb/>
　吳翰詞分省人物考字子脩應山人嘉靖庚戌進士<lb/>
　知東陽清約慈愛不阿權勢拜監察御史按雲南風<lb/>
　采卓然時嚴嵩勢方薫灼御史復命輙索賂詞不能<lb/>
　應遂乞告杜門性耿介方直燕居整肅家人亦不敢<lb/>
　迎歴官十餘年惟舊居數椽比卒歛以緼袍敝屣士<lb/>
　林稱之<lb/>
　楊芷三楚文獻録字文植安陸縣人嘉靖癸丑登進<lb/>
<pb n="KR2k0046_WYG_049-25b"/>
　士授吳江令值倭警遂増城陴造飛艦自製大旗張<lb/>
　左右翼禦之清野鑿舟有勝墩之捷俘斬三千級擢<lb/>
　南户部移兵部歴陞廣西僉事㑹古田賊披猖芷設<lb/>
　方畧殱其魁黄朝猛等八寨悉平調潮州兵備先是<lb/>
　海冦曾一本山賊林道乾相為聲援芷與戰銅山𢷬蓮<lb/>
　隩覆馬耳砦沿海悉安陟福建大參遷江西布政穆<lb/>
　宗立上言十欵皆經國要務性孤峭不為時俯仰方<lb/>
　艾引年士論髙之林下三十載篤宗戚賑閭黨敦古<lb/>
<pb n="KR2k0046_WYG_049-26a"/>
　尚誼嘉與後進晩號白兆山人著有碧社吟按舊志<lb/>
　芷一字次泉㓜孤育於兄兄亡嫂使供灑掃芷竊向<lb/>
　學遂能文一日送兄子應試自陳於學使者面試得<lb/>
　補諸生中嘉靖壬子鄉試始有以女妻之者兄子夭<lb/>
　芷事嫂至謹養生送死一如母禮嘗訓子弟曰學力<lb/>
　既到俗氣自消金玉自賤骨肉自親横逆自化人以<lb/>
　為名言<lb/>
　何宗彦字君美隨州人萬厯乙未進士歴官少詹事<lb/>
<pb n="KR2k0046_WYG_049-26b"/>
　晉禮侍攝尚書事時儲講久輟政弛官曠彦隨事進<lb/>
　規多所禆益後移疾還里光宗立即家拜禮部尚書<lb/>
　兼東閣大學士未幾病薨賻予甚厚遣行人䕶歸贈<lb/>
　太傅諡文毅彦性剛正動循規矩而識力明辨立朝<lb/>
　大節斷斷如也一時推清節者必以為首云<hi>舊通志</hi>
　楊清三楚文獻録字澹孺應山人忠烈之兄以貢任<lb/>
　宜興訓遷國子助教陞金華通判為諸生時與忠烈<lb/>
　讀書山中雅慕同里二宋二連人亦以連宋目之忠<lb/>
<pb n="KR2k0046_WYG_049-27a"/>
　烈被璫禍清罷官家居及事雪復任衢州後卒<hi>並見</hi>
　<hi>舊通志</hi>
　劉伯生　劉伯燮<hi>詳人物志</hi>
　楊漣<hi>詳忠臣志</hi>
　鄒觀光三楚文獻録字孚如雲夢人英敏力學萬厯<lb/>
　庚辰進士授中書舎人留心國計民生與魏允中顧憲<lb/>
　成等上下古今砥礪忠孝丁外艱起除銓部發諸吏<lb/>
　偽増減文書得拜官者數百人抵罪部弊一洗歴四<lb/>
<pb n="KR2k0046_WYG_049-27b"/>
　司所具疏上一一報可偶有所陳論不合即乞歸養<lb/>
　母十餘年始補南職方郎既卒遷貳冏鄉人咸惜之<lb/>
　觀光喜作育人才積書數千巻於學宫勒序記之人<lb/>
　稱大澤先生<lb/>
　程慥字飛耀雲夢人明道先生後裔性孝友兩兄私<lb/>
　其先業無怨言母病延醫卜塋兆獨任其事嵗飢盜<lb/>
　起皆望廬而返曰厚徳士也叔子徳良司李重慶歸<lb/>
　槖中無蜀物慥大喜及卒鄉里稱曰正靖先生<hi>舊通志</hi>
<pb n="KR2k0046_WYG_049-28a"/>
皇清郝明徽字彦白雲夢人性孝友明懐宗庚午舉人<lb/>
　　授太平令立社倉培學校力除苛政大旱禱雨立<lb/>
　　應嵗歉有野竹結實之異民賴以療飢致仕歸里<lb/>
　　置義田篤厚宗族一以范文正為法<lb/>
　　李士竑字廣庵雲夢人順治已亥進士初理雲南<lb/>
　　楚雄改令旌徳政平民和遷維楊郡丞駐節𤓰歩<lb/>
　　惠恤商賈兩署府椽昭雪疑獄以疾乞休居林下<lb/>
　　十載好學不倦<lb/>
<pb n="KR2k0046_WYG_049-28b"/>
　　黄蘇字奎臨雲夢人順治已亥進士令掖縣甫下<lb/>
　　車活寃民七姓嵗歉設賑邑瀕海民苦逃盜株連<lb/>
　　嚴緝捕除渠魁民賴以安兩署海防治行為山左<lb/>
　　最致仕後力行善事雲人至今稱之<lb/>
　　李宏建<hi>詳文苑志</hi>
　　劉鼎文字坦齊雲夢人康熙壬戌進士知寧鄉縣<lb/>
　　刑清政簡猛獸不入境新學宫勸農課士去任已<lb/>
　　久民猶歌其遺愛<lb/>
<pb n="KR2k0046_WYG_049-29a"/>
　　張奎華字𢎞齋雲夢人孝事繼母兄病肺侍藥<lb/>
　　累年不懈生平無疾言厲色人咸樂其平易<lb/>
荆州府<lb/>
　周伍舉一曰椒舉楚大夫左傳楚子合諸侯於申示<lb/>
　諸侯侈椒舉曰夫六王二公之事皆所以示諸侯禮<lb/>
　也諸侯所由用命也今君以汰無乃不濟乎靈王為<lb/>
　章華之臺與舉升焉曰臺美夫對曰臣聞國君服寵<lb/>
　以為美不聞其以土木之崇髙彤鏤為美也若君謂<lb/>
<pb n="KR2k0046_WYG_049-29b"/>
　此臺美而為之正楚其殆矣<lb/>
　伍奢<hi>詳忠臣志</hi>
　伍尚<hi>詳孝子志</hi>
　申包胥<hi>詳忠臣志</hi>
　伍員監利人按員事詳左傳史記諸書不具載其子<lb/>
　曰度自鮑氏歸白公勝待以兄禮封鮑侯度懼禍及<lb/>
　去之武陵因家焉棠君就執伍幾赤族今之苗裔度<lb/>
　所出也其後有伍被者漢人淮南王安好學術招致<lb/>
<pb n="KR2k0046_WYG_049-30a"/>
　英雋以百數被為冠首久之淮南隂有邪謀被數微<lb/>
　諫不聽後安敗自詣獄伍員備考云歴唐晉宋明或<lb/>
　籍武陵或豫章或南閩監利志云今插槐故里之北<lb/>
　子姓蕃衍世業耕讀康熙辛酉奉<lb/>
國朝新例學臣蒋批准奉祀生祀員於鄉賢祠<lb/>
　蜀漢董和蜀志列傳字㓜宰枝江人其先家巴郡江<lb/>
　州漢末和率宗族西遷劉璋以為成都令時蜀土奢<lb/>
　侈和躬率以儉所在皆移風變善歴遷益州太守清<lb/>
<pb n="KR2k0046_WYG_049-30b"/>
　約如一南土愛信昭烈定蜀與丞相亮並署大司馬<lb/>
　事獻可替否共為交歡二十餘年比死家無儋石之<lb/>
　儲<lb/>
　霍峻蜀志列傳字仲邈枝江人先主時為中郎将守<lb/>
　葭萌城張魯遣楊帛誘之不應後劉璋将扶禁向存<lb/>
　等帥萬餘人圍峻經年不下城中纔數百人伺怠出<lb/>
　撃大破之斬存首以功遷梓潼太守在官三年年四<lb/>
　十卒子弋字紹先為太子璿中庶子璿好騎射弋嘗<lb/>
<pb n="KR2k0046_WYG_049-31a"/>
　引古義諫之<lb/>
　南北朝劉凝之南史列傳字隠安南郡枝江人凝之<lb/>
　慕老萊嚴子陵為人推家財與弟及兄子立屋於野<lb/>
　外非其力不食辟召一無所就妻梁州刺史郭銓女<lb/>
　奩具豐麗凝之悉散之親屬妻亦能甘窮苦共乘蒲<lb/>
　笨車出市賣易周用之外輙以施人姓好山水隠衡<lb/>
　山之陽採藥服食妻子皆從其志<lb/>
　明楊溥分省人物考字𢎞濟石首人洪武已夘舉鄉<lb/>
<pb n="KR2k0046_WYG_049-31b"/>
　試第一庚辰成進士除翰林編修永樂初轉太子洗<lb/>
　馬東宫讀漢書稱張釋之之賢溥對曰釋之固賢非<lb/>
　文帝不得行其志因采文帝事編𩔖以獻尋以車駕<lb/>
　北征東宫奉迎稽緩上咎責輔導者遂與黄淮金問<lb/>
　同逮詔獄淹繫十年溥勵志讀書不輟同難者止之<lb/>
　曰朝聞道夕死可矣五經諸子讀之數回不以患難<lb/>
　介於中仁宗立釋溥擢翰林學士入閣典機務旋陞<lb/>
　太常少卿宣徳元年髙煦反既平或請襲趙王溥執<lb/>
<pb n="KR2k0046_WYG_049-32a"/>
　不可趙邸獲全宣帝嘗從容謂溥曰古之君臣更相<lb/>
　戒飭克致太平比來人臣多進諛詞溥對以直言非<lb/>
　難受言為難陛下誠樂聞讜論臣下誰敢不殫竭愚<lb/>
　衷上善之十年陟禮部尚書兼學士正統三年加少<lb/>
　保武英殿大學士溥首疏開經筵擇講官及選左右<lb/>
　侍從之人培養本原上皆嘉納又疏言西北二邊急<lb/>
　於防守而所在壮勇之人乃發戍南方非所以全其<lb/>
　生而圗其用惟悉從南北所直發遣庶幾人習水土<lb/>
<pb n="KR2k0046_WYG_049-32b"/>
　兵政有備詔廷臣議行之溥質直廉静無城府諸大<lb/>
　臣論事争可否溥平心處之人皆服其相業為一時之<lb/>
　冠與楊士竒楊榮同心輔政時稱三楊正統十一年<lb/>
　卒贈太師諡文定<lb/>
　劉儁<hi>詳忠臣志</hi>
　裴璉分省人物考監利人洪武中以明經薦知劍州<lb/>
　遷浙江僉事執法不撓被誣褫職起監察御史以平<lb/>
　冦功擢河南副使因事免尋改刑部主事歴侍郎堅<lb/>
<pb n="KR2k0046_WYG_049-33a"/>
　持風節患難不渝<lb/>
　韓守益<hi>詳文苑志</hi>
　<hi>闕</hi>翼分省人物考字子羽監利人洪武間任安慶府<lb/>
　訓拜監察御史風節稜稜時親王有未出封而假法<lb/>
　駕出城者巳獲俞旨翼争之忤㫖繫獄十餘年乃釋<lb/>
　袁泰楚紀夷陵人洪武辛酉舉廉能正直因上前言<lb/>
　事不屈命劉璟繫其項風憲特著<lb/>
　唐貞分省人物考夷陵人洪武丙子舉人歴官兵科<lb/>
<pb n="KR2k0046_WYG_049-33b"/>
　給事中抗直敢言永樂巳亥卒於官家止土屋一區<lb/>
　不蔽風雨<lb/>
　劉永清明一統志字汝弼石首人永樂已丑進士以<lb/>
　學行兼優總文淵閣纂修五經四書性理大全復修<lb/>
　兩朝實録正統初授廣東右布政使<lb/>
　何忠<hi>詳忠臣志</hi>
　鄒師顔分省人物考字希賢宜都人洪武中監生授<lb/>
　戸部主事永樂初改行在監察御史劾御史李公敏<lb/>
<pb n="KR2k0046_WYG_049-34a"/>
　娶監犯親屬為妻廉恥道䘮詔命都察院鞫之風紀<lb/>
　肅然陟大理丞擢禮部右侍郎<lb/>
　余爾弼明一統志宜都人力學好問居家孝友常能<lb/>
　損已濟人里有大疫與諸兄煮粥食之人懐其惠永<lb/>
　樂辛夘舉於鄉擢營繕主事陞屯田郎中<lb/>
　傅啟讓分省人物考石首人永樂壬辰進士歴河南僉<lb/>
　事清慎有為隨築隄以禦河水九載考最中州士民<lb/>
　奏留之命復原職陟大理寺少卿讞議公平尋出督<lb/>
<pb n="KR2k0046_WYG_049-34b"/>
　餉浙江<lb/>
　劉魁字景星監利人明初為諸生從石首楊文定遊<lb/>
　文定甚器重之邑有學無師魁伏闕上書願得師朝<lb/>
　允其請以李鐸視學事永樂丁酉舉於鄉仁宗時楊<lb/>
　文定執政疏魁名以請命有司勸駕辭不赴後有詔<lb/>
　督責魁不得巳出授四川大足司訓旋乞休文定知<lb/>
　不可強繪脩篁古木圗贈以詩曰老榦稜稜飽雪霜<lb/>
　蒼苔深處倚幽篁此生不作明堂夢贏得山林嵗月<lb/>
<pb n="KR2k0046_WYG_049-35a"/>
　長子祥以孝行顯<hi>舊通志</hi>
　王恂分省人物考字用誠公安人初名振以同中官<lb/>
　名改焉宣徳庚戌成進士選庶常由修選遷大理寺<lb/>
　丞巡撫貴州克舉邊務民夷畏懐比歸所攜惟書劒<lb/>
　藥物而巳改右春坊管司業事尋陞祭酒賜書賜第<lb/>
　恂謹厚喜誘迪諸生循循不倦成就者甚衆卒後遣<lb/>
　官致祭給舟歸䘮<lb/>
　何史訓逺安人宣徳癸丑進士初授行人景泰間山<lb/>
<pb n="KR2k0046_WYG_049-35b"/>
　東山西二省負租訓奉命催督事竣陞户部員外郎<lb/>
　総浙江糧儲使逺域不辱王命辭疾歸奉詔進階朝<lb/>
　列大夫<hi>舊通志</hi>
　汪浩分省人物考字𢎞初石首人景泰辛未進士授<lb/>
　南京大理寺副天順初出補四川僉事時成夔潼嘉<lb/>
　諸郡冦起浩多方經畧擒斬萬餘擢僉都御史巡撫<lb/>
　四川平劇賊趙鐸等加副都御史往討都掌叛苗卒<lb/>
　致底定著有平西録<lb/>
<pb n="KR2k0046_WYG_049-36a"/>
　何皥楚紀字太古公安人景泰癸酉舉於鄉初令睢<lb/>
　寧異政有三麥秀三穗螟蟊不入境牛多産雙犢九<lb/>
　載召入户部辦事㝷告歸<lb/>
　王軾分省人物考字用敬公安人天順甲申進士授<lb/>
　大理評事審録四川用刑平允值蜀中兵警即陞兵<lb/>
　備道黒苗叛播州土官請征之軾亷知其情遣使招<lb/>
　諭苗咸恱服擢本省按察使清理滯獄囹圄為空進<lb/>
　僉都御史授節鉞開府山海闗轉南京操江都御史<lb/>
<pb n="KR2k0046_WYG_049-36b"/>
　陞户部侍郎総理京儲一時宿弊清理殆盡旋晉尚<lb/>
　書遷南兵部尚書貴州女苗米魯亂勢猖獗廷議進<lb/>
　兵上曰欲紓朕南顧憂非軾不可於是督師進勦布<lb/>
　置險要親冒石矢督率指揮賊就擒凱旋蟒袍玉帶<lb/>
　賜世廕錦衣衛因病乞休還里復加存問既卒諭祭<lb/>
　葬贈太保諡襄簡子貢領鄉薦有父風賞以孝行聞<lb/>
　朱輔<hi>詳忠臣志</hi>
　袁宗臯分省人物考字仲徳石首人父愷廣東左布<lb/>
<pb n="KR2k0046_WYG_049-37a"/>
　政臯與弟宗夔同舉於鄉臯登𢎞治庚戌進士興邸<lb/>
　分封安陸選充長史興獻帝嘗曰袁長史厚内方外<lb/>
　盛徳長者臯釐弊戢奸衛從有強取民財者亷之不<lb/>
　少貸由是府憚其嚴肅無敢擾世宗入繼大統扈蹕<lb/>
　至京輔翊益勤陞吏部左侍郎時内竪乘逆瑾餘焰<lb/>
　縱恣不戢臯首請裁抑不得預政事典兵旋遷禮部<lb/>
　尚書兼文淵閣大學士素剛正清介居台衡苞苴無<lb/>
　敢至門者卒贈太子太保諡榮襄<lb/>
<pb n="KR2k0046_WYG_049-37b"/>
　何珊楚紀字廷佩皥次子年十九成𢎞治癸丑進士<lb/>
　由郎署陞四川敘瀘道所至有聲時鄢大藍二兩賊<lb/>
　猖獗叙州全蜀騷動珊生擒之論功陞廣東左布政<lb/>
　尋致仕歸年甫四旬與鄒荘簡布衣竹杖結社賦詩<lb/>
　有香山洛社諸老之風卒年八十餘子怡石埭知縣<lb/>
　凱沈丘知縣<lb/>
　鄒文盛分省人物考字時鳴公安人𢎞治癸丑進士<lb/>
　授吏科給事中命覈兩廣兵儲上言災異十事按事<lb/>
<pb n="KR2k0046_WYG_049-38a"/>
　遼東條列邊計進户科疏陳崇節儉省課稅飭邊備<lb/>
　廣儲蓄深切時政忤劉瑾出守保定府擢山東參政<lb/>
　㑹劇賊破州縣極力撫輯遷雲南布政使時土酋嘯<lb/>
　聚香爐山擢副都御史巡撫貴州督師進勦屢戰<lb/>
　皆捷賊退保香爐山文盛推誠撫諭散其黨三百餘<lb/>
　砦用擒阿旁等破寨之日焚香告帝誓不妄殺一人<lb/>
　賜勑褒賚進右都御史掌留臺震肅風紀僚屬罔敢<lb/>
　骩法干政陟南京户部尚書旋入本部尚書蠲賑荒<lb/>
<pb n="KR2k0046_WYG_049-38b"/>
　旱籌畫邉餉悉中時宜以老乞休卒贈太子少保賜<lb/>
　祭葬諡荘簡子廷澤銅仁知府廷濟廕錦衣指揮曽<lb/>
　孫之有襲錦衣廕懐宗初擢東司房掌印時上綜核<lb/>
　名實以伺察詗探為明之有默為轉移多所保全疏<lb/>
　遷邑治於祝家岡至今賴之卒贈太子太保<hi>參縣志</hi>
　劉思賢分省人物考字用賓石首人𢎞治丙辰進士<lb/>
　歴户部郎中正徳間以忤劉瑾繫獄免㑹瑾誅起重<lb/>
　慶知府累遷工部侍郎恭慎端慤踐履不茍囊無儲<lb/>
<pb n="KR2k0046_WYG_049-39a"/>
　物寒約終身<lb/>
　成樂號龍山石首人𢎞治乙夘舉人正徳甲戌進士<lb/>
　官兵部侍郎征白蓮賊有功諡端肅<hi>舊通志</hi>
　咼校<hi>詳文苑志</hi>
　劉寓生分省人物考字竒進石首人𢎞治乙丑進士<lb/>
　選庶吉士與湛若水穆孔暉講明性學拜監察御史<lb/>
　抗直敢言以忤逆瑾免嘉靖初起福建僉事致仕杜<lb/>
　門如寒素<lb/>
<pb n="KR2k0046_WYG_049-39b"/>
　鄭元字嵎谷夷陵人髙才博學登正徳辛未㑹魁視<lb/>
　學滇省所得多奇士嚴闗節杜私請士服其公亦畏<lb/>
　其嚴<hi>舊通志</hi>
　伍文定分省人物考字時泰松滋人幼磊落有經世<lb/>
　之志𢎞治巳未成進士授常州府推官以事忤劉瑾<lb/>
　除名瑾誅起嘉興同知平桃源賊有功遷知河南府<lb/>
　適江西吉安多冦乃改吉安至即擒永豐巨冦賴招<lb/>
　夀等四百餘人平捅岡賊得渠魁謝志山等境内膽<lb/>
<pb n="KR2k0046_WYG_049-40a"/>
　落宸濠叛先遣劇賊犯吉安屬邑定擒之迎都御史<lb/>
　王守仁提兵攻南昌濠還救逆戰於王家渡定立矢<lb/>
　石中砲火燎其鬚不為動濠遂就擒捷聞遷江西按<lb/>
　察使司歴提督操江世宗初遷大司馬值雲南土酋<lb/>
　安鳳叛命兼右都御史討平時芒部屢不靖文定欲<lb/>
　乘兵力勦之以伸威百蠻四川按臣戴金力言其非<lb/>
　有㫖罷兵因乞致仕歸卒於家萬厯間補諡忠襄<lb/>
　張璧分省人物考字崇象石首人大父子言天順進<lb/>
<pb n="KR2k0046_WYG_049-40b"/>
　士歴廣西按察僉事父維舉人歴山西叅政璧成正<lb/>
　徳辛未進士歴授編修乾清宫災上修德勤政講學<lb/>
　三事嘉靖首御經筵璧進講敷陳愷切時司冦林見<lb/>
　素以事待罪璧講君使臣以禮有耆徳舊臣當加敬<lb/>
　禮之語帝為改容出典南畿文衡稱得人歴遷南京<lb/>
　大宗伯入内閣卒贈少保諡文簡<lb/>
　鄧鋐分省人物考江陵人正徳丁夘舉人授南陽令<lb/>
　清介不阿擢御史以直言忤時出為栁州守布徳施<lb/>
<pb n="KR2k0046_WYG_049-41a"/>
　恵民夷懐服擢廣東副使有遺愛及巡海㑹有採珠<lb/>
　之令鋐焚香與諸從事誓一無所取致仕歸家徒四<lb/>
　壁<lb/>
　咼文光分省人物考字懐谷公安人嘉靖戊子鄉薦<lb/>
　簡重雅飭好學強記旁羅百氏㓜失怙母成有苦節<lb/>
　光孝養至備令巴縣勤慎慈惠視民若傷推鞫以情<lb/>
　幾至無訟賦役與民期㑹不事鞭笞民亦無後時興<lb/>
　利除害皆以實心行之一邑仰其亷平比入覲相率<lb/>
<pb n="KR2k0046_WYG_049-41b"/>
　繪像私祀無不願其復任者改廣之遂溪至任甫七<lb/>
　日慨然辭歸居家二十餘年絶蹟公庭時或困於衣<lb/>
　食有司為餽粟帛皆不受清介之操始終無間生平<lb/>
　學問評者謂其與潜後先無忝云所著有擬陶詩及<lb/>
　懐谷詩文稿若干篇<lb/>
　李台字星伯公安人父大本正徳癸酉舉人令新城<lb/>
　署有白鏹數萬從地湧出大本命掩之曰不願得富<lb/>
　願得賢子孫巳而生台嘉靖辛丑成進士初除戸部<lb/>
<pb n="KR2k0046_WYG_049-42a"/>
　主事出守成都清節自矢值病劇檢所儲書史圗<lb/>
　籍而外餘金盡捐修郡城曰家世清操不欲留以汚前<lb/>
　人卒於蜀蜀人歌思之<hi>舊通志</hi>
　王之誥分省人物考字告若石首人倜儻有大志嘉<lb/>
　靖甲辰成進士初令吉水擢户部主事改兵部陞河<lb/>
　南僉事征施尚詔有功尋遷山西叅政時嚴嵩父子<lb/>
　當國夤緣者多誥獨不附世宗重之超陞遼東巡撫<lb/>
　入為少司馬歴南北兵刑兩部尚書以執法屢忤中<lb/>
<pb n="KR2k0046_WYG_049-42b"/>
　貴遂歸養嚢槖蕭然朝野奉為楷模<lb/>
　劉一儒分省人物考字孟真夷陵人嘉靖乙未進士<lb/>
　初為刑部主事太宰楊博愛其才調吏部郎與張居<lb/>
　正連婣居正當國儒避嫌歴任留都通候之啟亦多<lb/>
　曠簡江陵敗儒獨不染後陞工部尚書以病歸逾年<lb/>
　而卒諡荘介<lb/>
　夏茂字仲亨監利人博學多才䆒心濂洛之學舉嘉<lb/>
　靖癸夘鄉試仕延津縣多善政抗節不附權貴擢判<lb/>
<pb n="KR2k0046_WYG_049-43a"/>
　廬州尋致仕歸居家舉動一遵家禮性嚴毅惡聞人<lb/>
　過人憚其直<hi>舊通志</hi>
　帥蘭定楚澤江陵人隆慶辛未進士由漂陽令擢兵<lb/>
　科給事陟吏科左給事條陳嶺南善後事宜巡視京<lb/>
　營論罷不職司馬轉禮科都給事疏學校八疑及清<lb/>
　禄鈔釐正藩封皆有裨時政遷福建左轄致仕歸杜<lb/>
　門課子意泊如也<lb/>
　劉楚先字衡野江陵人隆慶辛未進士授檢討累官<lb/>
<pb n="KR2k0046_WYG_049-43b"/>
　禮部侍郎兼學士神宗時國儲未定先七疏請冠婚<lb/>
　期不報至以死争免官歸十六年起禮部尚書掌詹<lb/>
　事府事張差之獄廷臣交撃上震怒章皆不下先疏<lb/>
　言張差入皇宫自有應坐之律當即時正法何至張<lb/>
　大其事以傷國體乎疏入神宗恱即時出朝召見百<lb/>
　官衆賀曰公真老成能斷大事吾儕不及也卒贈太<lb/>
　傅諡文恪<lb/>
　李守約字道宇公安人萬厯丁丑進士授刑部主事<lb/>
<pb n="KR2k0046_WYG_049-44a"/>
　鄒元標廷杖人不敢犯約獨詣朝房負之出親調湯<lb/>
　藥治後遷安慶守盡心撫綏代輸逋賦累遷至南<lb/>
　通政使晉太常少卿<lb/>
　咼文美字二峯公安人性孝慈每佳節思親輙至流<lb/>
　涕邑多水患族有逋逃鬻産代償之任溧陽諭溧故<lb/>
　濱江率諸生講求屯田水利治民算數等書倣宋胡<lb/>
　瑗教授蘇湖二州遺意務課以有用之學士稱良師<lb/>
　侯一定字豫亭公安人少有文藻師事邑進士劉珠<lb/>
<pb n="KR2k0046_WYG_049-44b"/>
　中萬厯乙酉舉人初為應城諭陞粤新寧令起補羅<lb/>
　江每讞獄手削刑書多所平反寒月不能具服則葛<lb/>
　衣視事久之治洽民安逺近信之皆曰蜀之廉吏羅<lb/>
　江一人而巳<hi>以上舊通志</hi>
　曾可前分省人物考字退如石首人積學篤行寒暑<lb/>
　無間萬厯辛丑成進士廷試第三人居詞林恂恂若<lb/>
　處子是非可否毅然無所假借甲辰分考所取多知<lb/>
　名士以父年髙請假家居三年父強之出勉赴闕未<lb/>
<pb n="KR2k0046_WYG_049-45a"/>
　幾即歸友愛諸弟遺産悉讓之邑多水患力言於當<lb/>
　事築隄防禦兩遇漲決盡捐巳囊以全活梓里其門<lb/>
　生為鄰邑令餽遺一切謝絶父䘮以哀毁卒子鳴夏<lb/>
　戊午舉人孫曰唯康熙巳酉鄉薦另傳<lb/>
　雷思霈字何恩夷陵人萬厯辛丑進士選庶吉士授<lb/>
　檢討已酉主閩試庚戌㑹試分考所得士如鍾惺鄒<lb/>
　之麟輩皆一時名流請告歸卒於家<lb/>
　蕭毅中字元恒公安人萬厯丁未進士授安福令考<lb/>
<pb n="KR2k0046_WYG_049-45b"/>
　授監察御史魏璫擅權中抗疏廷争被逐後起南贛<lb/>
　巡撫卒於任<hi>以上舊通志</hi>
　熊膏三楚文獻録字雨亭公安人萬厯癸丑進士除<lb/>
　戸部𣙜河西課故多逋膏清介不苛吏胥為横者立<lb/>
　寘諸法期年賦入反足遷蘇松憲副念二郡田賦甲<lb/>
　海内而彫殘逋欠甚於他所乃酌便於民者請蠲貸<lb/>
　改折所省民力不貲累遷山東右藩入覲舉卓異以<lb/>
　副都御史撫南贛未任卒<lb/>
<pb n="KR2k0046_WYG_049-46a"/>
　王其勤松滋人年十八萬厯壬子癸丑鄉㑹皆第五<lb/>
　初任無錫下車日即檄修錫城不數月而城完適倭<lb/>
　冦突至他郡邑屠掠最慘錫民賴以保全歴官兵部<lb/>
　職方司<hi>舊通志</hi>
　王蒞號筠墅石首人萬厯中以進士授工部主事修<lb/>
　船著績陞太平府知府理寃緝姦建惠民倉於水次<lb/>
　以便石民之解南糧者里居多年給貧撫孤贍恤宗<lb/>
　族<lb/>
<pb n="KR2k0046_WYG_049-46b"/>
　喻守初字秉吾石首進士萬厯中授河間司理釋大<lb/>
　辟數十人累官至山東右叅議<lb/>
　毛羽健字芝田公安人㓜英異有氣局讀書日數行<lb/>
　下成天啟壬戌進士初令萬縣撫孤貧鋤豪華摘發<lb/>
　如神移巴令值奢酋蹂躪後邑里凋敝健盡心撫字<lb/>
　考最擢雲南道御史首劾璫黨阮大鋮楊維垣等直<lb/>
　聲震天下時閣訟興上召百官廷對怒下錢謙益等<lb/>
　於獄舉朝震駭莫敢言健抗疏謂揆席非可争攘而<lb/>
<pb n="KR2k0046_WYG_049-47a"/>
　得以朋黨傾君子非國家之福因極指温體仁之奸<lb/>
　疏入衆皆危之上素知其忠直特宥免㑹周延儒入<lb/>
　相健疏論之語多激切又劾太宰王永光庇私人誤<lb/>
　封疆斥蔡奕琛奸邪在臺數年章百餘上多所建明<lb/>
　當輔者惡之遂被逮繫謫嶺表釋歸道卒子夀登扶<lb/>
　櫬經洞庭湖凍水凝舟莫能進撫棺長號冰解而歸<lb/>
　<hi>以上舊通志</hi>
　李開先<hi>詳忠臣志</hi>
<pb n="KR2k0046_WYG_049-47b"/>
　周天祚字白石松滋人天啟乙丑進士初任南充令<lb/>
　務從寛簡陞户部主事請裁冗費數忤中璫齎志以<lb/>
　歿咸悼惜之<lb/>
　雷應乾號首山江陵人懐宗戊辰進士授内江令歴<lb/>
　户部主事擢知兖州府時苦旱飢殍盈路相聚為盜<lb/>
　應乾蠲俸賑濟民賴以安<hi>以上舊通志</hi>
　龎瑜<hi>詳忠臣志</hi>
　侯偉時<hi>詳忠臣志</hi>
<pb n="KR2k0046_WYG_049-48a"/>
皇清張化成江陵人明萬厯間國學性孝友母卒未<lb/>
　　𦵏值闖賊圍城化成守柩不去賊挾刃環擁見其<lb/>
　　慘泣之状嗟嘆而去母柩獲全異母弟析産讓腴<lb/>
　　受瘠弟卒無嗣以産讓其同胞妹撫教諸甥成立<lb/>
　　辛已嵗荒捐賑設粥全活無算又收瘞賊屠遺骸<lb/>
　　以萬計邑人徳之任粤東歸善丞潔已奉公愛民<lb/>
　　如子後以子可前貴<lb/>
誥封吏部稽勳司郎中<lb/>
<pb n="KR2k0046_WYG_049-48b"/>
　　張可前字箸漢化成子少穎異及長力學篤行順<lb/>
　　治壬辰成進士任瑞州司李瑞屬多積逋檄可前<lb/>
　　代徵一時勒並解為請於院司以所欠多寡定為<lb/>
　　分數次第徵收民皆感激完納委催漕糧釐清宿<lb/>
　　弊一切命盜及擬定大辟者各案極意平反全活<lb/>
　　甚衆三載考最擢吏部主事陞郎中以親老乞養<lb/>
　　歸先是江漢兩隄荆安二府協修彼此推諉屢築<lb/>
　　屢潰可前力主自衛請於上官永杜扳協自是隄<lb/>
<pb n="KR2k0046_WYG_049-49a"/>
　　　工堅固民利賴之親歿服闋起補文選郎中癸丑<lb/>
　　　充㑹試同考陞光禄歴左右通政晉太僕卿與昇<lb/>
　　　平晏同賦柏梁體詩轉太常陟副憲時嘉峪關外<lb/>
　　　噶爾旦牧馬雪山逼近内地因疏請於蘭州設将軍<lb/>
　　　控制河西一帶邊境以安又陳齋戒停刑之條䝉<lb/>
聖祖俞允著為定例旋進刑部侍郎每讞獄必反覆推勘惟<lb/>
　　　恐失入滿漢堂司交稱之可前於天下阨塞鎮協<lb/>
　　　常披圗留心及轉兵部益博訪将吏賢才疏列擢<lb/>
<pb n="KR2k0046_WYG_049-49b"/>
　　　用代操八旗滿洲官兵號令嚴明致仕歸年八十<lb/>
　　　三卒子敏瑞石屏牧毓碧井陘副使孫兼垓副榜<lb/>
　　　貢生泰坰丙午舉人<lb/>
　　　胡在恪字念蒿江陵人順治戊子省元乙未進士<lb/>
　　　性孝友㓜時父督課極嚴嘗以硯擊其背至耄背<lb/>
　　　常發痛則涕泣思慕弟年逾七十偶病即撫摩顧<lb/>
　　　視寝食俱廢歴官刑部郎中提學江南杜請託拔<lb/>
　　　真才補江西驛鹽道釐剔陋弊商民感恱攝臬篆<lb/>
<pb n="KR2k0046_WYG_049-50a"/>
　　推鞫平允致仕歸囊無官物茅屋數椽課子讀書<lb/>
　　晏如也恪博雅能文嘗総修本省通志卒年八十<lb/>
　　餘少時貧困婦翁為富商徃依之翁欲寒盟女堅<lb/>
　　不從翁恚甚舟行至蘆葦間委女及恪而去時未<lb/>
　　婚也夫婦食蒿數日始附他舟歸故恪字念蒿云<lb/>
　　子年榖壬子舉人年穎中江南丁已鄉科另傳<lb/>
　　咼重望字仲達公安人明壬午舉人㓜有至性事<lb/>
　　父母以孝稱力行敦睦族人貧不能婚葬者皆傾<lb/>
<pb n="KR2k0046_WYG_049-50b"/>
　　囊助之學宫頹敗捐貲倡脩其輕財好義𩔖如此<lb/>
　　咼正儀字又生公安人順治戊戌進士事親以孝<lb/>
　　聞繼母卒哀毁骨立置義田以睦族後授南陽司<lb/>
　　理亷明剛斷捐俸修葺黌官改北直天津衛大旱<lb/>
　　䖍禱立雨補令廣寧嵗連歉賑濟撫綏流亡者咸<lb/>
　　復其業子鵬南康熙丙戌進士孫甡篆雍正巳酉<lb/>
　　副榜<lb/>
　　閔公緘石首人兩任廣文克修師道陞令山左性<lb/>
<pb n="KR2k0046_WYG_049-51a"/>
　　仁慈革去嚴刑嘗斷一奴疑寃得以出户設立信<lb/>
　　票完糧民免笞扑治家極整肅至接宗人則怡然<lb/>
　　如同氣生平行事無不可告人者<lb/>
襄陽府<lb/>
　周宋玉襄陽耆舊傳宋玉者楚之鄢人也故宜城有<lb/>
　宋玉塜始事屈原原既放逐求事楚友景差景差言<lb/>
　於王以為小臣玉讓其友友謝之復言於王王好樂<lb/>
　愛賦既美其才而憎之似屈原也曰子盍從俗使楚人<lb/>
<pb n="KR2k0046_WYG_049-51b"/>
　貴子之徳乎對曰昔楚有善歌者始而曰下里巴人<lb/>
　國中屬而和之者數百人既而曰陽春白雪朝日魚<lb/>
　離國中屬而和之者不至十人含商吐角絶倫赴曲<lb/>
　國中屬而和之者不至三人矣其曲彌髙其和彌寡<lb/>
　漢丁蘭<hi>詳孝子志</hi>
　岑彭後漢書列傳字君然棘陽人建武二年光武使<lb/>
　撃荆州下犨葉等十餘城後率傅俊臧宫劉洪等撃<lb/>
　秦豐豐與其将蔡宏拒於鄧彭潜兵渡沔水從間道<lb/>
<pb n="KR2k0046_WYG_049-52a"/>
　直襲黎丘豐還救彭擊斬蔡宏豐相趙京舉宜城降<lb/>
　遂圍黎丘四年帝幸黎丘勞軍使彭與傅俊南撃田<lb/>
　戎大破之拔夷陵彭還屯津鄉當荆州要㑹諭告諸<lb/>
　蠻陳國家威徳移檄江南頒行詔命於是江夏武陵<lb/>
　等郡相率貢獻或遣将兵助彭征伐九年公孫述遣<lb/>
　任滿田戎程汎下江闗擊破偏將馮駿等㧞夷道據荆<lb/>
　門虎牙横江起浮橋立攅柱以拒漢兵十一年春彭<lb/>
　與吳漢等發武陵諸郡兵及棹卒凡六萬餘人㑹於<lb/>
<pb n="KR2k0046_WYG_049-52b"/>
　荆門吳漢欲罷棹卒彭不可上書言状帝報曰荆門<lb/>
　之事一由征南公為重而巳彭募得偏将魯奇攻其<lb/>
　浮橋時天風狂急因飛炬焚之悉軍順風並進所向<lb/>
　無前遂斬任滿獲程汎田戎亡保江州彭率臧宫劉<lb/>
　歆入江闗令軍中無得擄畧所過百姓皆奉牛酒迎<lb/>
　勞彭至江州以田戎食多難卒拔留馮駿守之自引<lb/>
　兵乘利直攻墊江公孫述使延岑等悉兵拒廣漢及<lb/>
　資中又遣侯丹拒黄石彭撃破丹至武陽繞出延岑<lb/>
<pb n="KR2k0046_WYG_049-53a"/>
　軍後述大驚使客夜刺殺彭帝聞諡曰壯侯蜀人立<lb/>
　廟武陽嵗時祀焉子遵嗣徙封細陽侯<lb/>
　馬成後漢書列傳字君遷棘陽人世祖徇潁州調守<lb/>
　郟令從平江淮封平舒侯尋破隗囂以為天水太守<lb/>
　後行太司空事拜陽武将軍出屯常山遷中山太守<lb/>
　封全椒侯卒子衛嗣孫李徙封棘陵侯<lb/>
　婁夀姓譜字元考南陽人㓜而岐嶷有志行好學不<lb/>
　倦棲遲衡門樂以忘憂郡縣屢辟皆不應世人諡為<lb/>
<pb n="KR2k0046_WYG_049-53b"/>
　元儒先生舊志光化人縣東南十八里有碑熹平中<lb/>
　立題曰元儒婁先生碑宋歐陽修遷乾徳令常率縣<lb/>
　學生拜之<lb/>
　王逸<hi>詳文苑志</hi>
　岑熙後漢書岑彭傳熙彭五世孫少為侍中遷魏郡<lb/>
　太守招聘隠逸與參政事無為而化視事二年輿人<lb/>
　歌之曰我有枳棘岑君伐之我有蟊賊岑君遏之狗<lb/>
　吠不驚足下生氂含哺鼓腹焉知凶災熙卒子福嗣<lb/>
<pb n="KR2k0046_WYG_049-54a"/>
　為黄門侍郎<lb/>
　司馬徽字徳操襄陽人襄陽記徽善知人昭烈訪士<lb/>
　於徽徽曰識時務者在俊傑此間有伏龍鳳雛謂諸<lb/>
　葛孔明龎士元也梓潼李仁尹㸃俱從之遊時龎徳<lb/>
　公亦善品藻稱徽為水鏡<lb/>
　蜀漢諸葛亮蜀志列傳字孔明瑯琊陽都人早孤從父<lb/>
　元素與荆州牧劉表有舊往從之元卒亮家於南陽<lb/>
　之鄧縣在襄陽城西二十里號曰隆中躬耕隴畝好<lb/>
<pb n="KR2k0046_WYG_049-54b"/>
　為梁甫吟每自比於管仲樂毅時先主屯新野徐庶<lb/>
　謂先主曰諸葛孔明者卧龍也将軍豈願見之乎先<lb/>
　主曰君與俱來庶曰此人可就見不可屈致凡三往<lb/>
　乃見先主問計於亮答曰自董卓以來豪傑並起跨<lb/>
　州連郡者不可勝數曹操比於袁紹則名微而衆寡<lb/>
　然操遂能克紹以弱為強者非惟天時抑亦人謀也<lb/>
　今操巳擁百萬之衆挾天子以令諸侯此誠不可與<lb/>
　争鋒孫權據有江東巳歴三世國險而民附賢能為<lb/>
<pb n="KR2k0046_WYG_049-55a"/>
　之用此可以為援而不可圗也荆州北據漢沔利盡<lb/>
　南海東連吳㑹西通巴蜀此用武之國而其主不能<lb/>
　守此殆天所以資将軍将軍豈有意乎益州險塞沃<lb/>
　野千里天府之土髙祖因之以成帝業劉璋闇弱張<lb/>
　魯在北民殷國富而不知存恤智能之士思得明君<lb/>
　将軍既帝室之胄信義著於四海總攬英雄思賢如<lb/>
　渇若跨有荆益保其巖阻西和諸戎南撫夷越外結<lb/>
　好孫權内修政理天下有變則命一上将将荆州之<lb/>
<pb n="KR2k0046_WYG_049-55b"/>
　軍以向宛洛将軍身率益州之衆以出秦川百姓孰<lb/>
　敢不簞食壺漿以迎将軍者乎誠如是則霸業可成<lb/>
　漢室可興矣先主曰善於是與亮情好日宻㑹劉表<lb/>
　卒琮聞曹操來征遣使請降先主至於夏口亮曰事<lb/>
　急矣請奉命求救於孫将軍時權擁軍在柴桑觀成<lb/>
　敗亮說權權大恱即遣周瑜程普魯肅等水軍三萬<lb/>
　隨亮詣先主並力拒曹曹敗於赤壁引軍歸鄴先主<lb/>
　遂収江南以亮為軍師中郎将使督零陵桂陽長沙<lb/>
<pb n="KR2k0046_WYG_049-56a"/>
　三郡調其賦稅以充軍實按杜甫詩伯仲伊吕三代<lb/>
　人物也兩朝開濟炎漢忠臣也今欲紀人物則籍本<lb/>
　瑯琊紀忠臣則廟食成都因其俎豆襄陽謹摭出處<lb/>
　大概列志鄉賢以示不敢私公於楚之意而入相以<lb/>
　後事不具載其論斷則宋儒稱王佐才又曰有儒者<lb/>
　氣象盡之矣<lb/>
　龎統蜀志列傳字士元襄陽人少未有識者司馬徽<lb/>
　有知人鍳統弱冠往見徽採桑於樹上坐統樹下共<lb/>
<pb n="KR2k0046_WYG_049-56b"/>
　語自晝至夜甚異之稱為南州士之冠冕由是顯名<lb/>
　為郡功曹先主領荆州統以從事為耒陽令在縣不<lb/>
　治免官魯肅與先主書曰龎士元非百里才也使處<lb/>
　治中别駕之任始展其驥足耳諸葛亮亦言於先主<lb/>
　先主與譚大器之以為治中從事入益州進圍雒縣<lb/>
　統率衆攻城為流矢所中卒年三十六諡靖侯子宏<lb/>
　字巨師剛簡有臧否弟林以荆州治中從事參鎮北<lb/>
　将軍<lb/>
<pb n="KR2k0046_WYG_049-57a"/>
　馬良蜀志列傳字子常宜城人兄弟五人並有才名<lb/>
　而良稱最良眉中有白毛鄉里諺曰馬氏五常白眉<lb/>
　最良先主領荆州辟為從事諸葛亮入蜀良上書期<lb/>
　以簡才贊世亮器之先主即位以為侍中及東征遣<lb/>
　入武陵招納五谿蠻渠帥皆授印綬㑹先主敗良亦<lb/>
　遇害乃拜其子秉為騎都尉<lb/>
　向朗蜀志列傳字巨達宜城人為劉表臨沮長表卒<lb/>
　歸先主督秭歸夷道巫山夷陵四縣軍民事蜀平<lb/>
<pb n="KR2k0046_WYG_049-57b"/>
　為巴西太守轉徙房陵後主踐阼領丞相長史亮南<lb/>
　征留統後事以馬謖逃亡朗知情不舉免官亮卒論<lb/>
　舊功封顯明亭侯郎少涉獵文學不治素檢以吏能<lb/>
　見稱自去長史垂三十年更潜心典籍孜孜不倦年<lb/>
　踰八十手自校書誘納後進延熙十年卒子條字文<lb/>
　豹亦博學多識景耀中為御史中丞<lb/>
　向寵蜀志向郎傳寵朗兄子先主時為牙門将秭歸<lb/>
　之敗寵營特完封都亭侯典宿衛亮北行表曰将軍<lb/>
<pb n="KR2k0046_WYG_049-58a"/>
　向寵性行淑均曉暢軍事先帝稱之曰能是以衆論<lb/>
　舉寵為督愚以為營中之事悉以咨之必能使行陣<lb/>
　和睦優劣得所遷中領軍後征漢嘉蠻夷遇害寵弟<lb/>
　克歴射聲校尉尚書<lb/>
　南北朝栁惲南史栁元景傳惲字文暢襄陽人好學<lb/>
　善尺牘與陳郡謝㵸鄰㵸曰宅南栁郎可為儀表為<lb/>
　太子洗馬武帝至建業惲侯謁石頭以為征東司馬<lb/>
　請城平之日先収圗籍及遵漢髙寛大之義帝從之<lb/>
<pb n="KR2k0046_WYG_049-58b"/>
　徙相國右司馬與沈約共定新律再為吳興太守為<lb/>
　政清静人吏懐之<lb/>
　唐張柬之唐書列傳字孟将襄陽人少陟經史令狐<lb/>
　德棻異其才以王佐期之中進士永昌初以賢良召<lb/>
　時年七十餘對策第一授監察御史俄為荆州大都<lb/>
　督長史時武后求奇士狄仁傑曰荆州長史張柬之<lb/>
　雖老宰相才也召見拜同鳳閣鸞臺平章事誅二張<lb/>
　以功封漢陽郡王尋授襄州刺史至州持下以法雖<lb/>
<pb n="KR2k0046_WYG_049-59a"/>
　親舊無所縱貸㑹漢水漲齧城郭柬之因壘為隄以<lb/>
　遏湍怒闔境賴之後流隴州卒諡文貞子愿仕至襄<lb/>
　州刺史<lb/>
　尹怦<hi>詳孝子志</hi>
　杜甫尚書杜審言傳甫字子美襄陽人七嵗屬詞舉<lb/>
　進士不第明皇朝獻三大禮賦帝竒之使待制集賢<lb/>
　院擢河西尉不拜肅宗立自鄜州欲奔行在為賊所<lb/>
　得亡走鳳翔上謁拜右拾遺與房琯為布衣交琯罷<lb/>
<pb n="KR2k0046_WYG_049-59b"/>
　相甫上疏救帝怒除華州司功參軍棄官去客秦州<lb/>
　流落劍南補京兆功曹參軍㑹嚴武節度劍南往依<lb/>
　焉武表為參謀檢校工部員外郎時往來梓夔間因<lb/>
　客耒陽卒甫曠放不自檢好論天下大事數經冦亂<lb/>
　挺節無所汚為詩歌情不忘君人憐其忠<lb/>
　孟浩然唐書列傳襄陽縣人好節義喜振人患難隠<lb/>
　鹿門山遊京師王維私邀入内署俄明皇至匿牀下<lb/>
　維以實對帝喜曰朕聞其人而未見也詔問其詩浩<lb/>
<pb n="KR2k0046_WYG_049-60a"/>
　然再拜自誦所為至不才明主棄之句帝曰卿不求<lb/>
　仕朕未嘗棄卿奈何誣我因放還採訪使韓朝宗欲<lb/>
　薦諸朝㑹故人至劇飲或曰與韓公有期浩然叱曰<lb/>
　業巳飲遑恤其他卒不赴張九齡為荆州辟置於府<lb/>
　卒後樊澤為節度使更刻碑鳳林山南封寵其墓<lb/>
　宋張士遜宋史列傳字順之光化人淳化中進士歴<lb/>
　知射洪襄陽邵武三縣官射洪邵武時兩值旱禱雨<lb/>
　咸應後徙河北河侵棣州詔徙州陽信議者患糧多<lb/>
<pb n="KR2k0046_WYG_049-60b"/>
　不敢遷遜視瀕河數州方艱食即計餘以貸貧者期<lb/>
　來嵗輸陽信公私利之累遷同中書門下平章事以<lb/>
　救曹利用出知江寧復入相言禁兵久戌邊應恤其<lb/>
　家在京師者帝出内藏十萬緡賜之又請遣使安撫<lb/>
　陜西帝遣韓琦以行詔樞宻院自今邊事並與遜等<lb/>
　叅議尋上章請老乃拜太傅封鄧國公致仕帝飛白<lb/>
　書千歲字賜之因建千嵗堂年八十六卒諡文懿御<lb/>
　篆其墓碑曰舊徳之碑<lb/>
<pb n="KR2k0046_WYG_049-61a"/>
　戴國忠光化人慶厯中進士歐陽修稱其忠信篤於<lb/>
　朋友孝弟孚於宗族禮義達於鄉閭仕終屯田郎中<lb/>
　<hi>舊通志</hi>
　歐慶字貽孫明一統志光化人以通三禮出身累官<lb/>
　彭州推官知永春縣居官廉貧宗族孤㓜者皆養於<lb/>
　家與邑太傅張士遜郎中戴國忠並稱於鄉卒歐陽<lb/>
　修為表其墓子世英鄧城令世勣舉進士<lb/>
　石潨<hi>詳文苑志</hi>
<pb n="KR2k0046_WYG_049-61b"/>
　張友直宋史張士遜傳友直字益之士遜子累遷工<lb/>
　部侍郎知越州民每歛財集僧道士女謂之祭天友<lb/>
　直下令禁絶取所歛建學以延諸生士遜嘗記帝東<lb/>
　宫舊事而史官未之見友直纂為資善録上之<lb/>
　張友正<hi>詳文苑志</hi>
　魏泰<hi>詳文苑志</hi>
　張嵲宋史列傳字巨山光化人張浚辟利州路安撫<lb/>
　幹辦公事嵲上言宜築塢保守淮南興屯田為久戍<lb/>
<pb n="KR2k0046_WYG_049-62a"/>
　資又荆襄夀春皆重鎮速擇良将勁兵戍守以重上<lb/>
　流召試除秘書省正字㑹地震奏願深思變異之由<lb/>
　修政闕以致民安遷著作郎言宜選腹心之臣以鎮<lb/>
　蜀後出為福建路轉運使判官疏言外有勁敵内有<lb/>
　驕兵下有困窮無聊之民進言者以為陳腐任事者<lb/>
　更為迂濶用人不擇賢否唯視宰相之去留以為取<lb/>
　舍寖成朋黨及敵人敗盟上命兩省卿監郎曹各草<lb/>
　檄以進獨取嵲所進者播之四方擢修撰論王徳擅<lb/>
<pb n="KR2k0046_WYG_049-62b"/>
　退使岳飛勢孤敵人猖獗應罰而反賞封還辭頭乞<lb/>
　罷後除敷文閣待制年五十三卒子昌時<lb/>
　祁寛均州人每與諸子講論性理發明聖道大有禆<lb/>
　於後學<hi>舊通志</hi>
　明陳譲楚紀榖城人洪武丁夘舉人授刑部主事讞<lb/>
　獄明允不避權勢改監察御史銓司以品級相拘為<lb/>
　言太祖謂譲才堪御史命以六品俸食之尋陞刑部<lb/>
　郎中<lb/>
<pb n="KR2k0046_WYG_049-63a"/>
　王訥楚紀榖城人永樂甲申進士知髙唐州教民稼<lb/>
　穡修葺學校均租賦省刑罰急於荒政民賴全活秩<lb/>
　滿父老詣闕懇留宣宗駕經其地聞善政嘉之賜以<lb/>
　金綺<lb/>
　韓彦章光化人永樂甲午鄉薦官長林火昌二學訓<lb/>
　導有孝行李文達彦章母弟也欲薦之以母老辭<hi>舊</hi>
　<hi>通志</hi>
　鄭達楚紀字叔通襄陽人博涉經史正統間令盩厔<lb/>
<pb n="KR2k0046_WYG_049-63b"/>
　開廣濟渠溉田千頃景泰中移崑山有捕盜千户不<lb/>
　法殃民達甫至即糾去之興學校恤窮困歉嵗勸貸<lb/>
　民藉以生者甚衆自奉清約所好惟圗書而巳<lb/>
　杜衡南漳人家居孝友景泰初以貢任楚雄推官持<lb/>
　巳亷潔決獄平恕知府計澄稱為清白吏歴官九年<lb/>
　秩滿致仕行李蕭然<hi>舊通志</hi>
　吳珙<hi>詳孝子志</hi>
　邵濟<hi>詳文苑志</hi>
<pb n="KR2k0046_WYG_049-64a"/>
　艾福分省人物考字天錫襄陽人天順庚戌進士授<lb/>
　監察御史巡視山西考核庶官審録重辟稱平允復<lb/>
　按浙江以父艱歸起擢光禄卿上疏省異教供餼坐<lb/>
　繫獄奪俸後進禮部侍郎仍掌寺事乞休福習於世<lb/>
　故通宕有智識晚在光禄為近倖所侮力辭人以是<lb/>
　多之<lb/>
　趙聰楚紀字時憲榖城人成化已丑進士授户部主<lb/>
　事監收太倉臨清漕儲節宣盈縮奸豪歛蹟財用賴<lb/>
<pb n="KR2k0046_WYG_049-64b"/>
　以不匱<lb/>
　韓邦問分省人物考字大經襄陽人成化已丑進士<lb/>
　授大理評事轉寺正出補淮安知府歴遷刑部尚書<lb/>
　廉慎縝宻未嘗輕出一言所在盡職後歸休客㑹稽<lb/>
　尋蘭亭故事與尚書王鑑之為真率㑹弟大章舉進<lb/>
　士任韶州知府<lb/>
　王琰字良璧棗陽人成化乙未進士拜監察御史巡<lb/>
　視蘇松諸郡剗剔奸蠧懾服強悍凡輿臺吏胥悉懲<lb/>
<pb n="KR2k0046_WYG_049-65a"/>
　之不少貸卒之日嚢無贏帛不備殯殮臺中諸御史<lb/>
　賻之始克𦵏<hi>舊通志</hi>
　曹璘字廷輝襄陽人博極羣書成化戊戌進士除行<lb/>
　人奉使滇南還授御史孝宗嗣位抗章勸行三年䘮<lb/>
　削宋貴妃諡復先朝言官放宫中怨女凡數事悉採<lb/>
　納焉又以災異弹劾大學士劉吉等無所避因下獄尋<lb/>
　復職出按廣東訪陳獻章於新㑹服其言論遂引疾<lb/>
　歸山中讀書三十年不入城市所著有襄陽府志光<lb/>
<pb n="KR2k0046_WYG_049-65b"/>
　化縣志西泉存稿<hi>明史稿</hi>
　李端分省人物考字表正棗陽人成化辛丑進士拜<lb/>
　畱臺監察御史剛毅不撓屢忤權貴逮繫詔獄中官<lb/>
　汪直憾之謫永寧安撫司經歴遷温州知府<lb/>
　楊遜字崇譲均州人𢎞治癸丑進士拜留臺監察御<lb/>
　史彈劾不避權貴擢淮安知府以慈惠為政愛養羣<lb/>
　黎煦如子姓進按察副使<hi>舊通志</hi>
　胡玥字朝重襄陽人𢎞治已未進士授溧水知縣遷<lb/>
<pb n="KR2k0046_WYG_049-66a"/>
　給事中陳正心講學用人愛民脩武屯田六事改御<lb/>
　史使蜀上安民弭盜策復遷戸科都給事中劾退逆<lb/>
　黨仕至山東布政使<lb/>
　鄭傑字伯興達之孫正徳辛未進士除揚州推官以<lb/>
　洗寃澤物為巳任入掌文選拔幽滯抑僥倖因言事<lb/>
　謫臨卭單車就道歴陞大理寺丞持法平允<lb/>
　鄭繼之字伯孝襄陽人少讀書山寺中往還袖糈拾<lb/>
　落葉以炊有富室欲以女字之且懐託孤意繼之婉<lb/>
<pb n="KR2k0046_WYG_049-66b"/>
　辭之娶寠人子嘉靖壬戌成進士為餘干令以清白<lb/>
　自矢萬厯中屢遷大理寺卿時東征師罷朝議留戍<lb/>
　兵萬五千令朝鮮供億繼之曰留兵自當轉餉奈何<lb/>
　疲敝屬國議者韙之常以列卿假歸唯行李二笥而<lb/>
　巳及為冡宰年巳八十入朝不杖弟續之逺遷雲南<lb/>
　府倅憚於行繼之曰若不往誰當往者神宗末年不<lb/>
　見廷臣然獨重繼之故銓政為之一清云<hi>以上舊通志</hi>
　蔡其芝<hi>詳孝子志</hi>
<pb n="KR2k0046_WYG_049-67a"/>
　王從善字承吉襄陽人都督信長子童時讀書輙解<lb/>
　都督撫其頂曰余家世武讀書當在此兒劉忠宣尤<lb/>
　愛之稱為小友嘉靖癸未成進士除溧水令時南畿<lb/>
　飢流亡枕藉善至即發倉賑之僚佐以未請為言善<lb/>
　曰待請無孑遺矣救民獲罪所不辭也建學校闢淫<lb/>
　詞均里甲蠲逋賦為循良第一陞吏部考功郎著有<lb/>
　鳳林文集<hi>舊通志</hi>
　王應期字國貞襄陽人舉萬厯壬午鄉試由廣文歴<lb/>
<pb n="KR2k0046_WYG_049-67b"/>
　官廉州保寧推官同知鞏昌貧似書生所在尸祝之<lb/>
　周夢𤾉字啟明南漳人萬厯甲戌進士授漢中推官<lb/>
　持法平允督學河南衡平鑑清所拔多該博士晉叅<lb/>
　政乞歸侍母<lb/>
　魏大用光化人以貢令來安倭冦偪金陵滁泗間大<lb/>
　用築城練兵倭不敢近邑賴以全擢浙江嚴州府通<lb/>
　判來安人為立生祠<lb/>
　陳大道號蘇嶺光化人萬厯丙戌進士由知縣歴官<lb/>
<pb n="KR2k0046_WYG_049-68a"/>
　户部尚書効忠四十餘年卒賜祭葬廕子聨璧順治<lb/>
　初官汝南兵備道<lb/>
　柯維蓁字君實襄陽人萬厯壬辰進士授行人一使<lb/>
　秦兩使豫章餽至正色辭曰皇華使惟疾苦循良入<lb/>
　吿耳餽何有乎分守川北時有事於土司謂當静以<lb/>
　平之忤當事指遂拂衣歸未一嵗奢變人服其先見<lb/>
　林下惟焚香把巻末年專意五經曰道在是矣卒年<lb/>
　七十七<lb/>
<pb n="KR2k0046_WYG_049-68b"/>
　韓光祐號嶺嵾光化人萬厯戊戌進士起家常州推<lb/>
　官考選給事有靖内變安社稷之功<lb/>
　王維周字士皇應期子萬厯丙辰進士父任雲南副<lb/>
　使卒於官如滇奔䘮賻甚厚辭曰先靈有知不欲子<lb/>
　以初第變素履也授行人出使不受餽官至戸科給<lb/>
　事中孫貽貞澧州學正<lb/>
　錢積中字彦華棗陽人由太學生任廣西賓州判官<lb/>
　州俗獷悍積中以禮譲化導民始知學嵗苦猺獞侵<lb/>
<pb n="KR2k0046_WYG_049-69a"/>
　掠躬冒矢石追捕之擢本州知府人立祠於城南清<lb/>
　風樓下祀之<hi>以上舊通志</hi>
　冷𤾉<hi>詳孝子志</hi>
　徐澤<hi>詳忠臣志</hi>
鄖陽府<lb/>
　周尹吉甫一統志世傳為房陵人宣王時為内史玁<lb/>
　狁内侵王命尹吉甫帥師伐之至於太原有功而歸申<lb/>
　伯封謝仲山甫城齊吉甫為之作誦宣王自将以伐淮<lb/>
<pb n="KR2k0046_WYG_049-69b"/>
　北之彛王謂尹氏命程伯休父為司馬葢内史掌策命也<lb/>
　詳見詩小雅六月章及大雅嵩髙烝民常武諸章<lb/>
　尹伯竒<hi>詳孝子志</hi>
　明朱裒<hi>詳忠臣志</hi>
　寇韋字自緩鄖縣人少穎異以易學教授里中後舉<lb/>
　嘉靖丁酉鄉試弟貧以已宅授之仕趙州學正冦至乘<lb/>
　城籌禦文武倚重陞南雍助教遷叙州府丞<hi>舊通志</hi>
　温如玉分省人物考鄖縣人事父以孝聞嘉靖癸丑<lb/>
<pb n="KR2k0046_WYG_049-70a"/>
　進士除行人拜御史巡鹺浙江巡按蘇松綽著風稜<lb/>
　時當島冦初平物産凋耗玉汰貪墨鋤豪強加意拊<lb/>
　循四郡咸被蘇息著有延綏善後圗均蘇松賦役法<lb/>
　擢山東副使以病乞休卒於家居官二十年故廬不<lb/>
　増飾一椽皆服其清徳<lb/>
　赫奕鄖縣人嘉靖癸夘舉人初授永昌府推官昭雪<lb/>
　寃獄授成都府同知旋晉下川南叅議適奢冦為亂<lb/>
　親冒矢石平之陞廣東右布政未任卒川撫朱以平<lb/>
<pb n="KR2k0046_WYG_049-70b"/>
　奢功疏於朝贈兵部右侍郎廕一子入監<lb/>
　歐陽昭竹溪人萬厯庚戌進士由翰林擢省垣以諫<lb/>
　立儲謫隴西副使為政務寛大尚儉約有儒素風<lb/>
　歐陽仁竹山嵗貢授合州判在官清慎後居鄉有貧<lb/>
　不能葬者捐地瘞之置家塾延名師教族黨子弟多<lb/>
　所成就子孫通仕籍者最稱繁衍<hi>以上舊通志</hi>
　吳應元<hi>詳忠臣志</hi>
直𨽻歸州<lb/>
<pb n="KR2k0046_WYG_049-71a"/>
　周屈原<hi>詳忠臣志</hi>
　漢尹珍<hi>詳文苑志</hi>
　南北朝嚴植之南史列傳字孝源秭歸人少喜老荘<lb/>
　晚通周易毛詩左氏春秋鄭氏禮書天監中辟為五經<lb/>
　博士開館授徒生儒嘗數百人後遷中撫軍記室叅軍<lb/>
　明劉子春長陽人洪武中進士知四川簡縣為政有<lb/>
　體吏畏民懐永樂中召補山東道監察御史為儲宫<lb/>
　擇人擢右春坊出補浙江叅政轉廣西按察使<lb/>
<pb n="KR2k0046_WYG_049-71b"/>
　向九州巴東人嘉靖中以貢士知酆都縣居官清介<lb/>
　有部民以事繫獄請入千金求解拒不納為白其寃<lb/>
　蒞政二年治化孚浹解組歸里教授子弟捐置義田<lb/>
　贍族之貧不能婚𦵏及逋賦者嘗卜地得吉乃佃人<lb/>
　所居室也念其遷徙之難竟舍之<lb/>
　向朝恩巴東人隆慶中儒官時新開陸站由巴遞巫險途二<lb/>
　百里夫馬困斃邑人苦之朝恩往來楚蜀間陳控逾年由<lb/>
　是御史孫濟逺題設巴中驛邑困乃蘇<hi>以上邑志</hi>
<pb n="KR2k0046_WYG_049-72a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0046_WYG_049-72b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　湖廣通志巻四十九<lb/>
</p>
<p>
</p>
  </div>
</body>
</text>
</TEI>
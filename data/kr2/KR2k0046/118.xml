<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻一百十八</head> <lb/>
    <p>
<pb n="KR2k0046_WYG_118-1a"/>
欽定四庫全書<lb/>
　湖廣通志巻一百十八<lb/>
　　雜紀志<lb/>
　　雜紀者全志之拾遺補闕非齊諧虞初之比也上<lb/>
　　之參考經史網羅軼事足以補名教備法戒次之<lb/>
　　採先賢遺集搜郡邑紀載足以資談助廣見聞若<lb/>
　　夫荒誕不經之事概行澄汰較之前志去取特嚴<lb/>
　　司馬子長有云其言不雅馴搢紳先生難言之今<lb/>
<pb n="KR2k0046_WYG_118-1b"/>
　　也集腋成裘披沙見寳亦務取其言之雅馴者而<lb/>
　　紀之然事之有關於楚地者亦不至於挂一而漏<lb/>
　　萬矣<lb/>
　星野曽三壽云自禹貢分荆州域麗翼軫當鶉尾之<lb/>
　次天文家言之詳矣然起房陵至於彭蠡之西迄武<lb/>
　陵沅湘廣袤數千里皆楚分域監一邑耳其麗於分<lb/>
　野不但三十分之一而星野是志何居蓋陰陽之精<lb/>
　在天成形影移響應固條分縷析也故吳越同一分<lb/>
<pb n="KR2k0046_WYG_118-2a"/>
　野乃嵗星所在史墨定知為越斗牛均屬揚州其劍<lb/>
　光所見張華定識為豐城夫於越猶得比南郡而豐<lb/>
　城之邑不大於監固知分應微𣺌必有確然不移尺<lb/>
　寸者詳而著之俾博物君子占象察緯審瑞異而備<lb/>
　修救未必無小補云又長沙志載晉書桂陽入軫六<lb/>
　度長沙入軫十六度按言桂陽郡今之州治也今之<lb/>
　郡治故屬長沙國酃亦長茶鄉舊地非軫六度屬因<lb/>
　其方隅辨其躔次大約郡及諸州邑入軫六度者十<lb/>
<pb n="KR2k0046_WYG_118-2b"/>
　之六入軫十六度者十之四然考騐度分細極微茫<lb/>
　觀漢費直蔡邕魏陳卓及唐書所分軫度起止未有<lb/>
　以楚屬軫十六度者似軫十六度猶在壽星之次為<lb/>
　鄭分也惟譙周京房張衡所論與晉書畧同顧折衷<lb/>
　為已難矣不特是也凡星附列舍者主其野五車附<lb/>
　於畢北中一星曰司空主楚女下列十六星中一星<lb/>
　亦主楚女齊分畢趙分彼附屬於其野而主占於他<lb/>
　國將長沙及左右轄亦不必專占楚耶翼主樂府主<lb/>
<pb n="KR2k0046_WYG_118-3a"/>
　逺客軫主車騎又主冢宰輔臣熒惑主悖亂殘賊疾<lb/>
　䘮饑兵數者皆不與楚協占其又何以别之耶天無<lb/>
　不覆地無不載日月無不照臨而獨以經星分野九<lb/>
　州豈九州之外遂非其散布耶然則天道逺人道邇<lb/>
　星野之說又何可深求乎聖人不絶天於人亦不以<lb/>
　天參人蓋絶天於人則天道廢以人參天則人事惑<lb/>
　五代史書人不書天其㫖微矣<lb/>
　三楚按三楚其說不一以徙都言則以楚文王都郢<lb/>
<pb n="KR2k0046_WYG_118-3b"/>
　楚昭王都鄂楚考烈王都壽春為三楚以分王言則<lb/>
　以淮以北沛陳汝南南郡為西楚彭城以東至江陵<lb/>
　為東楚衡山九江江南長沙豫章為南楚以地言則<lb/>
　以江陵為南楚吳為東楚彭城為西楚考通鑑注文<lb/>
　穎引史記主分王說孟康引舊名王楚地說師古曰<lb/>
　孟說是竝未及徙都也三楚之名當以師古為斷<lb/>
　荆禹貢蔡傳荆州之域北距南條荆山曽氏云有兩<lb/>
　荆山此荆州之荆非雍州荆岐既旅之荆其南為荆<lb/>
<pb n="KR2k0046_WYG_118-4a"/>
　州其北為豫州漢志此荆山在南郡今襄陽郡臨沮<lb/>
　縣北有荆山南及衡陽即今湖南湖北之地今江西<lb/>
　亦半屬荆州後漢地理志南郡臨沮侯國有荆山注<lb/>
　荆州記曰西北三十里清谿谿北即荆山首曰景山<lb/>
　即卞和抱璞處南都賦注漢水至荆山東流别為滄<lb/>
　浪之水漢書襄陽郡臨沮注荆山在東北通考荆州<lb/>
　注北距荆山豫州注西河至荆山今襄陽郡南漳縣<lb/>
　界熊氏曰荆州地廣北接雍豫南逾五嶺即越南徼<lb/>
<pb n="KR2k0046_WYG_118-4b"/>
　越雖上古未通巳在要荒之服東抵揚西抵梁及西<lb/>
　南夷皆楚地也<lb/>
　熊湘史記黄帝南至於江登熊湘注熊湘山在長沙<lb/>
　益縣或云周封熊繹於湘故名熊湘考繹封在周成<lb/>
　王時何得黄帝時便稱之且繹封丹陽未聞封長沙<lb/>
　熊湘本山名非以水名也益縣即今益陽縣莫識山<lb/>
　所在水經注縣在益水之陽今無益水亦或資水之<lb/>
　殊目也按漢地理志長沙國益陽注湘山在北應劭<lb/>
<pb n="KR2k0046_WYG_118-5a"/>
　曰在益水之陽零陵郡都梁注侯國路山資水所出<lb/>
　東北至益陽入沅益陽縣志熊湘乃二山一為熊耳<lb/>
　一為湘山封禪書桓公伐楚至召陵登熊耳山以望<lb/>
　江漢注益陽東北有熊耳山東西峯如熊耳狀或曰<lb/>
　熊耳即浮青山湘即修山輿地廣記唐斜山資水出<lb/>
　焉蓋路山别名㑹夫夷水東北至益陽又益陽北郊<lb/>
　外十里許地名馬渡西灣其水自縣後過城山橋一<lb/>
　帶繞城左臂一二里至青草港達於資江據此則益<lb/>
<pb n="KR2k0046_WYG_118-5b"/>
　陽固有熊山湘山益水而益水入資非即資也<lb/>
　方城水經注郡國志曰葉縣有方城郭仲産曰因山<lb/>
　以表名尸子曰楚狂接輿耕於方城盛𢎞之云葉東<lb/>
　界有故城始犨縣東至瀙水達泚陽界南北聨絡數<lb/>
　百里號為方城一謂之長城云酈縣有故城一面未<lb/>
　詳里數號為長城即此城西隅其間相去六百里南<lb/>
　北雖無基築皆連山相接而漢水流其南故屈完答<lb/>
　齊威公云楚國方城以為城漢水以為池杜預曰方<lb/>
<pb n="KR2k0046_WYG_118-6a"/>
　城山名在葉南未詳孰是按綂志裕州有方城山裕<lb/>
　之屬為葉秦置南陽郡屬荆州屈完所謂方城其即<lb/>
　在葉者與蜀楊慎丹鉛餘錄云左傳方城以為城古<lb/>
　本方本萬字古字萬亦作万故訛爾唐勒奏七論曰<lb/>
　我本楚也世伯南土自越以至葉垂𢎞境萬里故曰<lb/>
　萬城也斯說鑿矣<lb/>
　陪尾安陸府志云去治四十里俗呼横山一名横尾<lb/>
　禹貢導水至陪尾即此考前漢地理志江夏郡安陸<lb/>
<pb n="KR2k0046_WYG_118-6b"/>
　注横尾山在東北古文以為陪尾山晉書江夏郡安<lb/>
　陸注横尾山在東北古之陪尾山通考安州安陸注<lb/>
　有陪尾山禹貢蔡傳引漢志安陸之說以為即今安<lb/>
　州安陸則均以為荆州山矣乃蔡傳又云熊耳外方<lb/>
　桐栢陪尾皆豫州山今昔山水異稱疆域代割多不<lb/>
　可考然陪尾上接桐栢似不當即在荆之安陸金氏<lb/>
　云陪尾徐州山泗水縣桃墟西北為陪尾山泗水所<lb/>
　出禹貢徐州泗濵浮磬蔡傳泗水名出魯國卞縣桃<lb/>
<pb n="KR2k0046_WYG_118-7a"/>
　墟西北陪尾山今襲慶府泗水縣也宋地里志太平<lb/>
　興國七年以徐州下邳縣建為淮陽軍其西路有襲<lb/>
　慶府是徐州之陪尾蔡傳亦與金氏合以經文考之<lb/>
　𨗳淮自桐栢東北㑹於泗沂其為徐州之陪尾明甚<lb/>
　内方大别禹貢内方至於大别後漢地理志江夏郡<lb/>
　立章山本内方注荆州記曰山髙三千丈周圍百餘<lb/>
　里杜預曰在縣西北晉地理志竟陵注章山在東北<lb/>
　古之内方山蔡傳内方山在江夏郡竟陵縣東今荆<lb/>
<pb n="KR2k0046_WYG_118-7b"/>
　門軍長林縣也左傳吳與楚戰楚濟漢而陣自小别<lb/>
　至於大别今漢陽軍漢陽縣北大别是也水經所云<lb/>
　在安豐者非考大别在漢江之右漢水入江處三國<lb/>
　南北時為必爭之地一名翼際山一名魯山以山有<lb/>
　魯肅祠故名今俗名龜山小别在漢川縣南山形如<lb/>
　甑一名甑山<lb/>
　舜耕襄陽志均州土陂窰子舖去州九十里舜避堯<lb/>
　子耕此水田石阪下即浚井處按平陽府蒲州南歴<lb/>
<pb n="KR2k0046_WYG_118-8a"/>
　山為舜耕處括地志蒲州雷首山凡十二名一名歴<lb/>
　山又名襄山歴山南有舜井豈以襄山之名附㑹其<lb/>
　說於襄與况耕歴山避堯子乃兩時事安得牽合為<lb/>
　一耶其誕甚矣<lb/>
　崇山有二其一在辰之瀘溪為猫狫腹中地其一在<lb/>
　慈利上有巨壟土人指為驩兠冡尚書所云放驩兠<lb/>
　於崇山是也舊據丹鉛録引沈佺期自崇山向越裳<lb/>
　詩其序有崇山越裳四十里杉谷以為在交廣之域<lb/>
<pb n="KR2k0046_WYG_118-8b"/>
　為是考通考澧陽注有崇山蔡傳云崇山南裔山在<lb/>
　今澧州朱子云在澧州慈利縣諸説歴有本据沈序<lb/>
　誤矣<lb/>
　赤壁江漢間言赤壁者五漢陽漢川黄州嘉魚江夏<lb/>
　胡三省云水經注江水自沙羡而東逕赤壁北唐元<lb/>
　和志赤壁山蒲圻西百二十里北岸烏林與赤壁相<lb/>
　對即周瑜用黃蓋策焚曹操船處杜佑曰赤壁在鄂<lb/>
　州蒲圻縣武昌志曹操自江陵追劉備至巴丘遂至<lb/>
<pb n="KR2k0046_WYG_118-9a"/>
　赤壁遇周瑜兵大敗取華容道歸赤壁山在今嘉魚<lb/>
　縣對江北之烏林巴丘即今巴陵華容今石首也按<lb/>
　赤壁在初蒲圻地今屬嘉魚正今巴陵之下餘言赤<lb/>
　壁者皆非至黄州赤壁原名赤鼻蘇子瞻特借用耳<lb/>
　又嘉魚赤壁旁傳有祭風臺為諸葛武侯破曹祭東<lb/>
　風處按正史無祭東風事此三國演義所載後人附<lb/>
　㑹遂以名臺烏足信也<lb/>
　五湖周禮揚州其浸五湖國語史記吳三江五湖之<lb/>
<pb n="KR2k0046_WYG_118-9b"/>
　利張勃吳錄五湖太湖之别名王勃文襟三江而帶<lb/>
　五湖則總言南方之湖洞庭一也青草二也鄱陽三<lb/>
　也彭蠡四也太湖五也按周禮專就揚言猶言荆之<lb/>
　浸曰潁湛耳而總南方之湖則太湖特五湖之一洞<lb/>
　庭青草居其二矣通考岳州洞庭青草在焉注二湖<lb/>
　相連青草在南洞庭在北荆州記巴陵有青草湖周<lb/>
　圍數百里日月出没其中一名巴丘湖又名重湖北<lb/>
　連洞庭南接瀟湘東納汨羅之水每夏秋水泛與洞<lb/>
<pb n="KR2k0046_WYG_118-10a"/>
　庭為一水涸則此湖先乾青草生焉杜甫詩洞庭猶<lb/>
　自在青草續為名又云鮫室圍青草龍堆隱白沙<lb/>
　三湘寰宇記云長沙府湘潭湘鄉湘隂三縣曰三湘<lb/>
　蓋俗傳之譌也輿地志云湘水至永州與瀟水合曰<lb/>
　瀟湘至衡州與蒸水合曰蒸湘至沅江與沅水合曰<lb/>
　沅湘三湘之名以此前漢地理志長沙國臨湘注應<lb/>
　邵曰湘水出零山承陽注應邵曰承水源出零陵永<lb/>
　昌縣界東流注湘承音蒸永州志瀟水經零陵縣西<lb/>
<pb n="KR2k0046_WYG_118-10b"/>
　源出九疑山三分石過縣西北合湘水衡州志水經<lb/>
　云蒸水出重安縣西邵陵界耶薑山東北流至重安<lb/>
　縣又東合畧塘水又東北逕重安縣南故零陵之鍾<lb/>
　武縣武水入焉至湘東臨蒸縣北注於湘謂之蒸口<lb/>
　郡國志云西俯蒸水水氣如蒸故名臨蒸沅由常徳<lb/>
　府城南河東注龍陽與滄浪水合有詹水出漢壽自<lb/>
　鼎港與沅合下注洞庭至沅江與湘合今岳州府境<lb/>
　北有三湘浦侯景起於汝水之南而敗於三湘之浦<lb/>
<pb n="KR2k0046_WYG_118-11a"/>
　是也一名侯景浦又岳州府有三江岷江為西澧江<lb/>
　為中湘江為南皆㑹於此清濁中分一名三江口<lb/>
　雲夢羅泌路史云楚之二澤也江南為夢江北為雲<lb/>
　以其跨江相比而謂之雲夢爾雅十藪楚有雲夢後<lb/>
　世以為一澤故杜預以雲夢藪為巴丘湖酈道元謂<lb/>
　自江陵東界為雲夢北為雲夢之藪誤矣按左氏春<lb/>
　秋傳昭公三年鄭朝楚楚子田於江南之夢䢵子之<lb/>
　女生子文棄之夢中則江南之夢澤定公四年吳入<lb/>
<pb n="KR2k0046_WYG_118-11b"/>
　楚楚子涉濉濟江寢於夢中即江北之雲澤也雲土<lb/>
　夢作乂者雲在前為水所没至是而始得為土夢在<lb/>
　前雖土而未可作至是始可作而乂之蓋夢地差髙<lb/>
　而雲下論者不知既以雲夢為一澤復謂古經乃雲<lb/>
　夢土作乂者非也春秋文耀鈎云大别以東至富春<lb/>
　九江衡山皆雲夢也而子虛賦云雲夢方九百里南<lb/>
　有平原廣澤縁以大江而安陸有雲夢縣是合而為<lb/>
　一矣沈立云雲即今之玉沙監利竟陵等縣夢即今<lb/>
<pb n="KR2k0046_WYG_118-12a"/>
　之公安石首建寧等縣自史漢亦然班生志地而華<lb/>
　容枝江若江夏之安陸皆有雲夢學者遂莫知所適<lb/>
　從宋山川記郭璞皆以夢為南郡華容巴丘湖則枝<lb/>
　江也方楚子之涉濉濟江以避吳兵而華容在楚之<lb/>
　南安陸在楚之東故或者謂避吳之行當不在此謂<lb/>
　雲在江北而以濟江者為指漢言之益謬<lb/>
　汨羅水經注汨水西逕羅縣本羅子國也故在襄陽<lb/>
　宜城縣西楚文王移之於此秦立郡長沙因以為縣<lb/>
<pb n="KR2k0046_WYG_118-12b"/>
　謂之羅水汨水又曰西逕玉筍山湘中記曰屈潭之<lb/>
　左有玉笥山此福地也汨水又西為屈潭即羅淵也<lb/>
　屈原懐沙自沈於此故淵潭以屈為名昔賈誼史遷<lb/>
　皆嘗經此彌檝江波投弔於淵淵北有屈原廟廟前<lb/>
　有碑又甄烈湘中記曰屈潭之左玉笥山屈平見放<lb/>
　栖於此山作九歌焉今湘陰縣即古羅子國地汨羅<lb/>
　江名此亦猶湘江之綂稱矣其地在湘隂縣北七十<lb/>
　里按前漢地里志南郡枝江注故羅國長沙國羅注<lb/>
<pb n="KR2k0046_WYG_118-13a"/>
　應劭曰楚文王徙羅子自枝江居此師古曰盛𢎞之<lb/>
　荆州記云縣北帶汨水水源出豫章芰縣界西流注<lb/>
　湘㳂汨西北去縣三十里名為屈潭屈原自沈處後<lb/>
　漢地理志南郡宜城注侯國杜預曰縣西舊羅國後<lb/>
　徙枝江則羅自宜城徙枝江自枝江再徙湘隂羅故<lb/>
　侯國江名汨羅汨以水得名羅以國得名也<lb/>
　沱潛禹貢沱潛既道爾雅曰江出為沱漢出為潛蔡<lb/>
　傳此則荆州江漢之出者也今按南郡枝江縣有沱<lb/>
<pb n="KR2k0046_WYG_118-13b"/>
　水然其流入江而非出於江也華容縣有夏水首出<lb/>
　於江尾入於沔亦謂之沱若潛水則未有見安陸志<lb/>
　沱水分自大江逕當陽枝江交界㑹於潛潛水即漢<lb/>
　分流始入蘆洑河逕縣界東南流為上新口下新口<lb/>
　入沔陽界又自排沙渡東流為深江入沔陽界南流<lb/>
　為恩江十里許後與潛合王氏炎曰沱水在今江陵<lb/>
　府枝江縣土人謂枝江為百里洲夾江沱二水之間<lb/>
　其與江分處謂之上沱與江合處謂之下沱隋志南<lb/>
<pb n="KR2k0046_WYG_118-14a"/>
　郡松滋縣有沱涔即古潛字故史記云沱涔既導今<lb/>
　松滋縣分為潛江縣矣<lb/>
　滄浪水故志禹貢漾東流為漢又東流為滄浪之水<lb/>
　即屈原逢漁父處劉澄之山水記云在沔口按水經<lb/>
　注武當縣北四十里漢水中有洲曰滄浪洲水曰滄<lb/>
　浪水即今均州地沔有此水雖非其故處然亦滄浪<lb/>
　之下流豈後人概稱之若漢沔夏之互名耶又按說<lb/>
　郛滄浪地名非水名蘇子美卜居吳下前有積水即<lb/>
<pb n="KR2k0046_WYG_118-14b"/>
　吳王僚所開池作亭其上名曰滄浪似以為𣺌瀰之<lb/>
　狀失之矣沔之滄浪亦地名又嶧縣志縣北有滄浪<lb/>
　淵云即孟子所稱濯纓處尤為失實也<lb/>
　夏口漢地理志江夏郡注應劭曰沔水自江别至南<lb/>
　郡華容為夏水過郡入江故曰江夏晉書武昌注東<lb/>
　鄂也沙羡注有夏口對沔口有津水經注黄鵠山東<lb/>
　北對夏口城亦沙羡縣治蓋齊梁之魯山城今之漢<lb/>
　陽軍即其地所謂夏口也祝穆曰夏口一名魯口似<lb/>
<pb n="KR2k0046_WYG_118-15a"/>
　指漢水之口然何尚之云夏口在荆江之中正對沔<lb/>
　口而章懐太子亦謂夏口戍在鄂州故唐史皆指鄂<lb/>
　州為夏口蓋本在江北自孫權取對岸夏口之名以<lb/>
　名之而江北之名始晦<lb/>
　甘魚口戰國策楚有甘魚之口鮑氏注疑為濟陽高<lb/>
　魚非也按左氏傳次於魚陂注云竟陵縣城西北有<lb/>
　甘魚陂<lb/>
　古舉水黄岡縣栁子港即古舉水春秋所謂栢舉是<lb/>
<pb n="KR2k0046_WYG_118-15b"/>
　也元和志又謂麻城東南六十里有龜頭山春秋時<lb/>
　楚戰於栢舉即此按吳伐楚因唐蔡也傳稱舍舟於<lb/>
　淮汭自豫章與楚夾漢左司馬戍謂子常曰子㳂漢<lb/>
　而與之上下我悉方城外以毁其舟還塞大隧直轅<lb/>
　𡨕阨子濟漢而伐之我自後而擊必敗之今豫章即<lb/>
　徳安治東之章山大隧𡨕阨者孝感之黄峴南陽之<lb/>
　平靖二關也吳既因唐蔡而來則其入必由此關故<lb/>
　司馬戍欲斷其歸路而擊之耳詳其兵勢皆在西北<lb/>
<pb n="KR2k0046_WYG_118-16a"/>
　不當繞出東南且自豫章與楚夾漢則栢舉戰地雖<lb/>
　不可攷大約在徳安平靖之間與黄麻無涉<lb/>
　浣紗河兩山墨談云偶閲荆州府志載夷陵州有浣<lb/>
　紗河云伍子胥奔吳道遇浣紗女即其地後人立子<lb/>
　胥廟於此按吳越春秋伍員初逃楚難越昭關至江<lb/>
　漁父渡之遂行入吳乞食溧陽㑹女子擊綿於瀨水<lb/>
　之上筥中有飯女子長跪獻之子胥巳餐而去顧謂<lb/>
　女子曰掩夫人之壺漿無今其露女子嘆曰妾獨與<lb/>
<pb n="KR2k0046_WYG_118-16b"/>
　母居三十年自守貞潔不願從適何宜饋飯與丈夫<lb/>
　虧越禮義妾不忍也乃投瀨水而死後員入郢還過<lb/>
　瀬水之上欲報女子以百金而不知其家遂投金水<lb/>
　中又按張勃史記注子胥乞食處在丹陽溧陽縣縣<lb/>
　有投金瀨唐時立貞女祠其上李太白為之記是子<lb/>
　胥遇浣紗女之地在溧陽無疑若夷陵則春秋楚之<lb/>
　西境其西北乃適秦入蜀之路概之於吳風馬牛不<lb/>
　相及子胥何緣至是哉<lb/>
<pb n="KR2k0046_WYG_118-17a"/>
　鬻熊丹鉛録云唐天寳六載詔祀夏禹於安邑以宗<lb/>
　伯鬻熊秩宗伯夷配此夏之鬻熊也漢藝文志鬻子<lb/>
　二十二篇注云名熊為周師文王以下間焉周封之<lb/>
　為楚祖此則周之鬻熊也舊志引丹鉛錄所述漢志<lb/>
　之說竝引劉向别錄云鬻子名熊封於楚遂謂鬻熊<lb/>
　始封於楚而熊繹復封於丹陽考左傳昔我先王熊<lb/>
　繹杜注楚始封君史記季連之裔曰鬻熊鬻熊子事<lb/>
　文王蚤卒當周成王之時舉文武勤勞之後嗣而封<lb/>
<pb n="KR2k0046_WYG_118-17b"/>
　熊繹於楚胙以子男之田居丹陽又楚武王三十七<lb/>
　年隨為楚之周請尊楚號王不聽楚熊通怒曰吾先<lb/>
　鬻熊文王之師也早終成王舉我先公乃以子男田<lb/>
　令居楚漢地志丹陽郡丹陽注楚之先熊繹所封又<lb/>
　楚地翼軫分野今之南郡江夏零陵桂陽武陵長沙<lb/>
　及漢中汝南郡盡楚分也周成王時封文武先師鬻<lb/>
　熊之曽孫熊繹於荆為楚子居丹陽是鬻熊原未受<lb/>
　封至熊繹始封於丹陽也<lb/>
<pb n="KR2k0046_WYG_118-18a"/>
　楚郢楚初都丹陽即今枝江縣自文王乃徙都郢杜<lb/>
　氏通典云今江陵縣城北紀南城是也括地志紀南<lb/>
　城在荆州江陵城北五十里其後平王所城之郢則<lb/>
　今江陵縣東北六里故郢城是也左傳鬭亷曰君次<lb/>
　於郊郢杜注郊郢楚地則郢州地是也昭王自郢遷<lb/>
　鄀鄀則今宜城與郢州接壤所稱鄢郢是也考烈二<lb/>
　十二年楚東徙都壽春亦曰郢是楚之稱郢者凡有<lb/>
　四而其舊都實居紀南城與江陵東北兩處秦拔郢<lb/>
<pb n="KR2k0046_WYG_118-18b"/>
　置南郡漢分南郡為江夏故江夏亦有郢名<lb/>
　黄國顓頊之裔也左傳桓公八年楚子合諸侯於沈<lb/>
　鹿黄隨不㑹使薳章讓黄而黄始見於經則黄與隨<lb/>
　為鄰僖公二年齊宋江黄盟於貫則黄又與江為鄰<lb/>
　至十二年黄人恃諸侯之睦於齊也不共楚職曰自<lb/>
　郢及我九百里焉能害我楚遂滅黄杜預注云黄國<lb/>
　弋陽縣按弋陽縣今河南光州也杜佑通典亦曰光<lb/>
　州春秋時黄國也而其於黄州則云後為黄國之境<lb/>
<pb n="KR2k0046_WYG_118-19a"/>
　文獻通考以此為據一綂志因之止據黄國之境之<lb/>
　詞遂以黄州為黄國而於光州注下乃云春秋為弦<lb/>
　黄蔣三國地蓋不復考之春秋漸失其真矣楚紀亦<lb/>
　謂黄州為古黄國且曰至黄岡觀黄子故墟怪歎東<lb/>
　坡赤壁賦畧黄子咏孟徳為未考然於舊都所在亦<lb/>
　有踵誤今考諸書惟杜佑宗杜預之說應為有據竊<lb/>
　謂黄之鄰隨鄰江正為黄岡麻城之地距荆州適允<lb/>
　百里又東坡指掌圖亦復相同則今黄州之治信非<lb/>
<pb n="KR2k0046_WYG_118-19b"/>
　古黄故國而其四境則黄國所有之地也<lb/>
　邾國周初封邾於魯至列國滅之徙封於黄乃自杜<lb/>
　佑而下其說皆未深考通典謂黄州春秋時邾國地<lb/>
　而於兗州亦指為邾國之境一綂志謂黄州兖州並<lb/>
　為邾國蓋本通典之誤考春秋邾國曹姓出自陸終<lb/>
　第五子晏安之後武王封曹挾於邾為附庸今魯國<lb/>
　鄒縣是也邾近魯而小為楚所倂漢書魯國騶注故<lb/>
　邾國曹姓二十九世為楚所滅嶧山在北莽曰騶亭<lb/>
<pb n="KR2k0046_WYG_118-20a"/>
　應劭曰邾文公卜遷於嶧者也後漢地理志江夏郡<lb/>
　沙羡邾注地道記曰楚滅邾徙其君此城按今黄州<lb/>
　昔屬江夏郡是邾本兖州而黄州之邾則楚滅邾自<lb/>
　兖徙而來者也楚紀又謂楚滅黄徙邾君然考春秋<lb/>
　楚滅黄在魯僖公世而楚宣王伐邾而徙之則在戰<lb/>
　國之後固非一時爾<lb/>
　竟陵漢晉地理志江夏郡竟陵注並云章山在縣東<lb/>
　北水經沔水經當陽之章山東其竟陵當陽二縣俱<lb/>
<pb n="KR2k0046_WYG_118-20b"/>
　見於漢二史惟載竟陵而不言當陽然漢竟陵城在<lb/>
　長壽南今章山之地正在縣南一百三十五里與荆<lb/>
　門軍界灘市相對當陽乃在荆門之後臨沮漳而不<lb/>
　臨沔水寰宇記云長林本漢編縣地晉惠元始分立<lb/>
　若以禄麻為章山則在編縣而非竟陵境也蓋西魏<lb/>
　之時曽立基州綂二郡一曰章山郡綂豐鄉縣二曰<lb/>
　上黄郡綂禄麻縣在西魏時章山上黄已分漢江而<lb/>
　建郡矣隋文開皇九年廢章山上黄二郡乃更禄麻<lb/>
<pb n="KR2k0046_WYG_118-21a"/>
　縣為章山故荆門舊圖經以章山屬長林祿麻屬當<lb/>
　陽不知西魏章山郡則在漢之東今章山是也隋章<lb/>
　山縣則在漢之西今禄麻是也西魏所立章山郡當<lb/>
　在長壽縣之章山而隋文所改禄麻章山縣當在荆<lb/>
　門祿麻也如唐武徳四年於長林東境置基州竝章<lb/>
　山縣此則沿襲隋制非西魏所建之地也其荆門集<lb/>
　所載者乃隋唐之章山非西魏之章山也竟陵雲杜<lb/>
　童承敘曰竟陵雲杜漢𨽻江夏郡晉分江夏置竟陵<lb/>
<pb n="KR2k0046_WYG_118-21b"/>
　郡治石城領二縣梁分竟陵置沔陽郡治雲杜領縣<lb/>
　無考隋沔陽郡所領縣但存竟陵或名雲杜之邑二<lb/>
　城迄無定處故志以今天門為竟陵又以其城為雲<lb/>
　杜城通志以郢為雲杜地一統志又以京山為雲杜<lb/>
　地安陸志又以郢為漢竟陵縣諸說紛紛莫知所在<lb/>
　蓋竟陵之名昉於史記世家漢興因以為縣秦漢止<lb/>
　一竟陵至晉以下郡縣各别安陵志所云謂晉竟陵<lb/>
　郡治可也謂漢竟陵縣治不可也桑欽水經沔水東<lb/>
<pb n="KR2k0046_WYG_118-22a"/>
　過雲杜又云夏水出江東至雲杜入沔今夏水入沔<lb/>
　處淤塞無考度其勢當經天門地若是則今之縣治<lb/>
　信雲杜也穀梁傳水北曰陽雲杜在沔陽北故梁置<lb/>
　沔陽郡治此晉書杜預開揚口起夏水達巴陵胡三<lb/>
　省引水經注揚水逕竟陵縣北謂之揚口據此則夏<lb/>
　水入沔處又當為竟陵不為雲杜矣何與欽說異乎<lb/>
　漢書劉元傳馬武王常拔竟陵擊雲杜李賢註雲杜<lb/>
　故城在復州沔陽縣西北竟陵故城在郢州長壽縣<lb/>
<pb n="KR2k0046_WYG_118-22b"/>
　南賢唐太子所注沔陽長壽皆自當時郢復二州附<lb/>
　郭之縣而言其曰沔陽西北者正合天門治益可見<lb/>
　其為古雲杜矣其曰長壽南者則無其地水經書傳<lb/>
　漢書皆云章山古之内方在竟陵東北而荆門安陸<lb/>
　漢川志俱有章山未知孰是史記正義竟陵在長壽<lb/>
　縣南一百五十里頗與賢同水經注巾水西逕揚水<lb/>
　謂之巾口水西有竟陵故地古鄖國也今天門西三<lb/>
　十里有巾港港西亦有城城多荒圯蓋自梁已廢正<lb/>
<pb n="KR2k0046_WYG_118-23a"/>
　在長壽南百五十里頗與水經註正義合意梁置沔<lb/>
　陽郡遂省雲杜而徙竟陵於此爾然其相距太近不<lb/>
　應漢晉二縣竝置一方玉海以沔陽縣為雲杜豈指<lb/>
　今州治耶<lb/>
　長沙舊謂長沙之名起於周又曰星沙以星名按遁<lb/>
　甲記沙土之祗雲陽氏之墟路史曰沙為長沙乃少<lb/>
　昊氏生胙土於長沙故軫宿之中有長沙世紀亦曰<lb/>
　其開國也於長沙湘川記秦分黔中以南長沙鄉為<lb/>
<pb n="KR2k0046_WYG_118-23b"/>
　長沙郡是長沙之名始於洪荒之世而以之為鄉為<lb/>
　郡則在後世耳星以沙而得名非沙以星而得名也<lb/>
　南陽墟殷芸小説云諸葛武侯躬耕於南陽南陽是<lb/>
　襄陽墟名非南陽郡也出困學紀聞<lb/>
　新市一綂志在孝感縣後漢王常起兵即此地又云<lb/>
　新市城在京山縣南三十里漢光武起兵討王莽嘗<lb/>
　聚於此後置縣曰南新市西魏因改富水按後漢書<lb/>
　南新市侯國屬江夏郡宋書荆州江夏郡亦有新市<lb/>
<pb n="KR2k0046_WYG_118-24a"/>
　縣唐杜佑通典郢州富水縣注後漢新市縣故城在<lb/>
　縣東北宋淳熈丙午富水縣令張實修縣志雖辨析<lb/>
　新市而未嘗援及孝感故孝感新市之名不彰竊謂<lb/>
　前漢地理志江夏郡無新市縣而王常起兵則在前<lb/>
　漢之季是王常起兵之新市乃安陸縣鄉聚之名非<lb/>
　縣名也在孝感之北境今新店是巳其後光武起於<lb/>
　舂陵招致新市兵後漢地理志始有南新市侯國元<lb/>
　和郡國志元豐九域志俱云後漢於安陸立新市是<lb/>
<pb n="KR2k0046_WYG_118-24b"/>
　南新市縣置於後漢蓋在今京山之南境富水之新<lb/>
　市故城是巳豈可以後漢之南新市即以為前漢王<lb/>
　常起兵之新市哉又晉書竟陵郡有南新市酈道元<lb/>
　水經注新市縣在雲杜城屬竟陵郡今之應城京山<lb/>
　天門皆晉時雲杜縣之域也又齊書郢州江夏郡新<lb/>
　平左郡司州安陸郡皆有新市縣其郢州東牂牁郡<lb/>
　又有西新市南新市東新市縣或者即以東西市為<lb/>
　孝感蓋不知齊之郡縣多淆置耳烏足憑乎夫新市<lb/>
<pb n="KR2k0046_WYG_118-25a"/>
　之名不一而孝感新市實與隨之平林為近土人相<lb/>
　傳為王常起兵處故一綂志存之<lb/>
　梅山亭章惇梅山亭二詩筆甚遒勁似不可以人廢<lb/>
　言但首章稱熈寧天子之聖追神堯而陋漢武次章<lb/>
　自序其績一則曰臣惇入奏陳地圖再則曰臣惇專<lb/>
　持使令車小人面目和盤托出舊志列於藝文不知<lb/>
　與濓溪說作何分别也按惇開梅山即今安化縣五<lb/>
　寨自宋熈寧至今無蠻獠患亦秦之長城也舊不特<lb/>
<pb n="KR2k0046_WYG_118-25b"/>
　書以惇為小人故耳立身一敗功不足録可不戒哉<lb/>
　赤松石室羅泌路史予游炎陵過西陽之鄉值雲陽<lb/>
　老期我乎山中觀赤松軒轅之壇寺後山之頂為嵗<lb/>
　祈所赤松子者炎帝之諸侯也既耄移老襄城家於<lb/>
　石室故齊孔稚元館碑云赤松家於石室之下神農<lb/>
　行弟子之敬今襄陽之境也而說者乃以為東陽之<lb/>
　石室山故東陽記北山去郡三十里有赤松廟赤松<lb/>
　澗云昔徐公遇赤松於此而酈氏水經亦謂赤松子<lb/>
<pb n="KR2k0046_WYG_118-26a"/>
　遊金華山自燒而化故今山上有赤松壇載稽非也<lb/>
　乃黄初平爾初平亦赤松子也炎世赤松迹在襄陽<lb/>
　不在於此按習鑿齒襄陽傳蔡陽界有赤松子亭下<lb/>
　有神陂即南都賦所謂松子神陂者也神仙傳云赤<lb/>
　松子者服水玉神農時為雨師教神農入火炎帝少<lb/>
　女追言與之俱仙高辛之時復為雨師而列仙傳有<lb/>
　赤松子輿者在黄帝時啖百草華不穀至堯時為木<lb/>
　工故傳謂帝俈師之又云堯師之而道家亦有黄帝<lb/>
<pb n="KR2k0046_WYG_118-26b"/>
　問赤松子中戒等經此張良所以願從之遊非末世<lb/>
　之數矣然今西蜀峨睂衡陽在在俱有赤松壇墺豈<lb/>
　其所寓耶雲陽之迹邇於炎陵可得而詳也<lb/>
　宋玉宅李君翁詩話卜居云寧誅鋤草茅以力耕乎<lb/>
　詩人皆以為宋玉事豈卜居亦宋玉擬屈原作耶庾<lb/>
　信哀江南賦云誅茅宋玉之宅不知何據而言此君<lb/>
　翁之陋也唐余古渚宫故事曰庾信因侯景之亂自<lb/>
　建康遁歸江陵居宋玉故宅故其賦曰誅茅宋玉之<lb/>
<pb n="KR2k0046_WYG_118-27a"/>
　宅穿徑臨江之府杜子美送李功曹歸荆南云曽聞<lb/>
　宋玉宅每欲到荆州是也又在䕫府咏懐古蹟云搖<lb/>
　落深知宋玉悲江山故宅空文藻然子美移居䕫州<lb/>
　入宅詩云宋玉歸州宅雲通白帝城蓋歸州亦有宋<lb/>
　玉宅非止荆州也李義山亦云却將宋玉臨江宅異<lb/>
　代仍教庾信居<lb/>
　吳芮宅容齋隨筆載漢高祖五年以長沙豫章象郡<lb/>
　桂林南海立番君吳芮為長沙王十二年以三郡封<lb/>
<pb n="KR2k0046_WYG_118-27b"/>
　吳劉濞而豫章亦在其中又趙佗先有南海後擊竝<lb/>
　桂林象郡則芮所有但長沙一郡耳按芮本為秦番<lb/>
　陽令故曰番君項羽已封為衡山王都邾邾今之黄<lb/>
　州也復侵其地故高祖徙之長沙而都臨湘一年薨<lb/>
　則其去番也久矣今猶指郡正㕔為吳王殿謂芮為<lb/>
　王時所居及引牛僧孺𤣥怪錄載唐元和中饒州刺<lb/>
　史齊推女止州宅誕育為神人擊死後有仙官云是<lb/>
　西漢番陽王吳芮今刺史宅是芮昔時所居皆非按<lb/>
<pb n="KR2k0046_WYG_118-28a"/>
　豫章曾封吳王濞則吳王宅恐指濞為王時所居吳<lb/>
　以國言非以姓言矣饒州刺史宅芮曾為番陽令則<lb/>
　為芮所居未可知也<lb/>
　黄陵湘妃羅泌路史云岳之黄陵癸北氏之墓也湘<lb/>
　之二女虞帝子也歴世以為堯女舜妃者繇秦博士<lb/>
　之妄對始癸北氏虞帝之第三妃而二女者癸北氏<lb/>
　之出也一曰宵明一曰燭光見諸汲簡皇甫氏之世<lb/>
　紀山海經言洞庭之山帝之二女居之者也若九歌<lb/>
<pb n="KR2k0046_WYG_118-28b"/>
　之湘君湘夫人則又洞庭山之神爾而羅含度尚之<lb/>
　徒遽斷以為堯之二女舜之二妃而以黃陵為二妃<lb/>
　之墓鄭元張華酈道元軰且謂大舜南巡二妃從征<lb/>
　溺死湘江神遊洞庭之山而出入乎瀟湘之浦為是<lb/>
　說者徒見堯典有二女之文即以為堯之女而舜之<lb/>
　妃不復致考厥妄甚矣郭景純云堯之二女舜之二<lb/>
　妃豈應降小水而為夫人當為天帝之女斯亦繆者<lb/>
　夫使天帝之女尤不當降小水而為夫人王逸韓愈<lb/>
<pb n="KR2k0046_WYG_118-29a"/>
　從而辯之得其情矣且虞帝晚年亦既退聽而禪禹<lb/>
　南狩之舉總之伯禹而二妃者俱過期頥孰有從狩<lb/>
　之事哉按帝王世紀云虞帝二妃娥皇無子女英生<lb/>
　商均封於商今女英之冢在商則此黄陵顯非二女<lb/>
　之窆而湘祠決匪堯女之靈皆昔人之妄說可知矣<lb/>
　山海經云舜之二女處河大澤光照百里夫大澤者<lb/>
　洞庭之謂而光照者威靈之所暨也迄令湘神所保<lb/>
　靈正百里所謂分風送客者乃正囿一同之間然則<lb/>
<pb n="KR2k0046_WYG_118-29b"/>
　湘祠為虞帝之二女復何疑耶沈存中云陟方之時<lb/>
　二妃皆百餘嵗豈得俱存而且謂之二女乃復不知<lb/>
　位既久禪匪復陟方之事耶黄伯思輩雖能以退之<lb/>
　之辯為非然猶以為天帝之女與翁養源於湘江圖<lb/>
　志述之斯亦惑矣紛紛失据以為舜女蓋自今始<lb/>
　　按孟子言舜卒於鳴條鳴條安邑之西也今舜陵<lb/>
　　在焉禮記雜漢儒之言舜葬蒼梧巳屬附㑹何况<lb/>
　　二妃且無論堯二女即舜之二女亦何縁從其母<lb/>
<pb n="KR2k0046_WYG_118-30a"/>
　　適洞庭之野哉昌黎黄陵廟碑朱子楚辭集註皆<lb/>
　　辯湘君湘夫人稱謂不同耳據舊事以釋前言亦<lb/>
　　未嘗斷其必然也楚辭多寓言必鑿以實之則求<lb/>
　　虙妃見有娀畱二姚不更妄乎沅湘之俗好祀而<lb/>
　　樂歌甚俚原乃棲玉笥山作九歌託以諷諌原因<lb/>
　　舊俗後人又因原如今俗祀大孤小孤為大姑小<lb/>
　　姑等二妃之有無不足辯也<lb/>
　杜甫墓宋徐得記舊序謂甫死葬耒陽縣北二里或<lb/>
<pb n="KR2k0046_WYG_118-30b"/>
　謂實死於岳陽二說互相詆訾始予官郴道耒陽謁<lb/>
　甫祠其墓在祠後邑有墓墓有祠耒陽所私而重也<lb/>
　奚怪焉類苑云甫終耒陽藁葬之元和中其孫嗣業<lb/>
　始改葬鞏縣元微之為志今考微之作墓志但云子<lb/>
　美旅殯岳陽及考黄鶴作杜詩年譜云唐𤣥宗幸蜀<lb/>
　還詔求子美聶令乃積土江上曰死葬於此皆誤也<lb/>
　𤣥宗崩於寳應元年子美卒於大厯五年後𤣥宗巳<lb/>
　十年豈有詔求之事再考大厯四年子美有瘞夭近<lb/>
<pb n="KR2k0046_WYG_118-31a"/>
　潘岳之句耒陽之墳恐瘞子宗文者後世遂因牛酒<lb/>
　之語從而附㑹之也又按元微之墓志云子美之孫<lb/>
　嗣業啟子美柩之襄祔事於偃師途次於荆楚銘云<lb/>
　合窆我杜子美於首陽之山前平江縣志又云甫卒<lb/>
　於潭岳之間旅殯岳陽長子宗文卒耒陽次子宗武<lb/>
　貧病不克葬命其子嗣業啟甫柩祔事偃師則耒陽<lb/>
　之殯實甫子宗文考河南志偃師首陽有杜甫墓鞏<lb/>
　縣接壤偃師而甫子曽殯耒陽類苑之譌有繇矣乃<lb/>
<pb n="KR2k0046_WYG_118-31b"/>
　一綂志云韓愈詩今春偶客耒陽路悽慘去尋江上<lb/>
　墓豈微之但為志而不克遷或已遷而故冢尚在耶<lb/>
　竊謂愈豈亦譌傳於宗文之殯聶令之葬耶<lb/>
　禹碑夏禹隨山導水功成刻石衡山輿地紀勝云在<lb/>
　岣嶁峯又傳在衡山縣密雲峯宋嘉定初蜀士因樵<lb/>
　者引至其所以紙拓碑凡七十二字刻之䕫門隨亡<lb/>
　去後僉事張季文自長沙得之云是嘉定中何致子<lb/>
　一摹刻於岳麓書院者皆蝌蚪文字凡七十七字不<lb/>
<pb n="KR2k0046_WYG_118-32a"/>
　可曉碑旁小書云古帝禹刻南岳密雲峯山頂之間<lb/>
　水繞石壇之上何致子一以禹云國家幽得之衆夏<lb/>
　之書刻之於此詳記在山下小書内三字剥落至明<lb/>
　嘉靖初國子生沈鎰自謂能辯其文云承帝曰嗟翼<lb/>
　輔佐卿水處與登鳥獸之門參身魚池而明發爾興<lb/>
　以此忘家宿岳麓庭智營形折心罔弗辰往求平定<lb/>
　華岳泰衡宗疏事裒勞餘伸禋嬴塞昏徙南暴昌言<lb/>
　衣制食備萬國其寧䑕舞蒸奔且謂鎰得此刻請禱<lb/>
<pb n="KR2k0046_WYG_118-32b"/>
　夜夢長人挈一古缾授鎰其色黄高尺許上方下圓<lb/>
　腹外有四金環其口旁横書某宫造三字又有篆文<lb/>
　如龍鳳草木形寤而忘首一字起誦碑文恍然有省<lb/>
　因為註釋持以獻湛甘泉甚異之楊慎釋曰承帝曰<lb/>
　咨翼輔佐卿洲渚與登鳥獸之門參身洪流而明發<lb/>
　爾興久旅忘家宿岳麓庭智營形折心罔弗辰往求<lb/>
　安定華岳泰衡宗疏事裒勞餘伸禋鬰塞昏徙南塗<lb/>
　衍亨衣制食備萬國其寧竄舞永奔楊時喬釋曰承<lb/>
<pb n="KR2k0046_WYG_118-33a"/>
　帝令襲翼為援弼欽塗陸登島潟端鄉邑仔麄流船<lb/>
　暗歇遲眠即夙迄冬次岳麓□陌裂□析嘂罔墮躔<lb/>
　往求出竅華恒泰衡嵩陲事裒獻桴挺禋鬱濬墊徙<lb/>
　南暴幅員節列界聨魑魅䕫魈竄舞蒸㷠郎瑛釋曰<lb/>
　承帝曰嗟翼輔佐卿水降輿發鳥獸交行參身若流<lb/>
　祁明癸酉興以此忘家宿岳麓庭智營形折心罔不<lb/>
　辰往來平定華岳泰衡宗疏事裒勞錫伸禋鬱塞昏<lb/>
　徙南瀆衍亨衣制食備萬國首寧竄舞永奔按諸家<lb/>
<pb n="KR2k0046_WYG_118-33b"/>
　訓釋不同沈所釋本楊愼異十五字郎瑛異十八字<lb/>
　楊時喬所與同者二十一字且以第三第四第五句<lb/>
　為三字一讀意義迥别乃慎謂得於碧泉老人鎰語<lb/>
　甘泉謂得之神人夢授時喬所衍尤佶曲類竹書與<lb/>
　穆天子傳中語未諧聖經時代荒逺莫質所從孔氏<lb/>
　所藏尚書魯共王出之壁中當時且謂蝌蚪書廢已<lb/>
　久無人能識何况後世惟志其遺蹟闕其文義為名<lb/>
　山中不洩之秘可耳<lb/>
<pb n="KR2k0046_WYG_118-34a"/>
　杜預碑晉書杜預好為後世名常言髙岸為谷深谷<lb/>
　為陵刻石為二碑紀其勲績一沈萬山之下一立峴<lb/>
　山之上曰焉知此後不為陵谷乎夫預但知陵谷有<lb/>
　變遷而不知石亦有磨滅此一說也然深谷為陵則<lb/>
　必實以土然後為陵谷既為陵則石亦埋没豈復可<lb/>
　見此又不達物理<lb/>
　巫音吕覧楚之衰也作為巫音注女曰巫楚辭九歌<lb/>
　巫以事神其女妓之始乎漢曰總章曰黄門倡然齊<lb/>
<pb n="KR2k0046_WYG_118-34b"/>
　人歸魯而孔子行秦穆遺戎而由余去又不始於楚<lb/>
　矣<lb/>
　槃瓠後漢書南蠻傳昔高辛氏有犬戎之宼帝患其<lb/>
　侵暴而征伐不尅乃訪募天下有能得犬戎之將吳<lb/>
　將軍頭者賞黄金千鎰邑萬家又妻以少女時帝有<lb/>
　畜犬其毛五采名曰槃瓠遂銜人頭造闕下羣臣怪<lb/>
　而診之乃吳將軍首也帝大喜而計槃瓠不可妻之<lb/>
　以女又無封爵之道議欲有報而未知所宜女聞之<lb/>
<pb n="KR2k0046_WYG_118-35a"/>
　以為帝皇下令不可違信因請行帝不得已乃以女<lb/>
　配槃瓠槃瓠得女負而走入南山止石室中經三年<lb/>
　生子一十二人六男六女槃瓠死後因自相夫妻今<lb/>
　長沙武陵蠻是也注今辰州瀘溪縣西有武山黄閔<lb/>
　武陵記曰山髙可萬仞山半有槃瓠石室遥見一石<lb/>
　仍似狗形蠻俗相傳云是槃瓠象也羅泌路史論槃<lb/>
　瓠之妄曰予稽夏后氏之書伯益經云卞明生白犬<lb/>
　是為蠻人之祖卞明黄帝氏之曾孫也白犬者乃其<lb/>
<pb n="KR2k0046_WYG_118-35b"/>
　子之名蓋若後世之烏䖘犬子豹奴虎㹠云者非狗<lb/>
　犬也雖然世之誕妄厥有形影其言之不典亦實自<lb/>
　於經也按經又言卞明生白犬白犬有二自相牝牡<lb/>
　郭氏以為自相配合蓋若今之婆羅門半釋迦者注<lb/>
　鳥有曰鵸□曰□離者一身之間自為牝牡半釋迦<lb/>
　者其種有五有具男女二體者有半月為女者皆偏<lb/>
　氣所孕應劭之說原衍於此是殆以白犬為厖爾至<lb/>
　郭璞張華干寳范蔚宗李延壽梁載言樂史等各自<lb/>
<pb n="KR2k0046_WYG_118-36a"/>
　著書枝葉其說人以喜聽而事遂實矣杜君卿固疑<lb/>
　其誕謂黄金古以斤計至秦始曰鎰一也三代分土<lb/>
　漢始分人古安有萬家之封二也將軍周末之官三<lb/>
　也吳姓宜周始有四也佑之難亦當矣按元中記槃<lb/>
　瓠浮之東南海中是為犬封氏蓋因本風俗通然亦<lb/>
　不謂蠻人之祖犬木石之象物厥類多矣偶然喚作<lb/>
　木居士豈特一槃瓠而已耶不然犬戎國之神哉經<lb/>
　亦有云犬戎國有犬戎神人面而獸身非蠻人之祖<lb/>
<pb n="KR2k0046_WYG_118-36b"/>
　也<lb/>
　賽槃瓠衡人賽槃瓠病及讐怨重事祈許盤古賽之<lb/>
　日巫者以木為鼓中小而兩頭大如今之杖鼓四尺<lb/>
　者謂之長鼓二尺者謂之短鼔巫有練帛長二三尺<lb/>
　畫自盤古而下三皇五帝三王及諸神是日以帛畫<lb/>
　懸之竿鳴鑼擊鼓吹角巫一人以長鼓遶身而舞兩<lb/>
　人復以短鼓相向而舞隨口歌唱無復本据讐怨重<lb/>
　者夜至野地滅燈燭謂之槃黒鼓歌舞罷一會則滋<lb/>
<pb n="KR2k0046_WYG_118-37a"/>
　口飲食極其村野夫民之初生有盤古氏史稱盤古<lb/>
　者言元氣渾渾然盤固也今以木為鼓以遶身為槃<lb/>
　以滅燭為黒鼓何所取義哉<lb/>
　離騷篇九歌之數至山鬼巳滿國殤禮魂似多二篇<lb/>
　五臣云九者陽數之極取簫韶九成之義涉於穿鑿<lb/>
　姚寛謂如七啟七發不論篇數但九章又何以恰符<lb/>
　耶竊謂山鬼與正神不同國殤禮魂乃人新死為鬼<lb/>
　者物以類聚雖三篇實止一篇合前共得九也九章<lb/>
<pb n="KR2k0046_WYG_118-37b"/>
　王逸謂放江南作而何以一則稱造都為南行稱朝<lb/>
　臣為南人又一以思君為西思耶按惜誦思美人抽<lb/>
　思當是懷王時作涉江以下方是頃襄放江南作原<lb/>
　初被讒不復在左徒之位也未嘗不在朝也故有使<lb/>
　齊諫張儀二事再諫被遷於外尋召回又有諌入武<lb/>
　關一事如惜誦乃見疏懐王後又進言得罪然亦未<lb/>
　放次則思美人抽思乃進言得罪故懷王置之漢北<lb/>
　故其視造都與朝臣俱在南也若江南之埜則謂東<lb/>
<pb n="KR2k0046_WYG_118-38a"/>
　遷此哀郢篇所以云西思也漢志原賦二十五篇漁<lb/>
　父以上既滿其數招魂大招兩篇未有著落遂一歸<lb/>
　宋玉一歸景差李善又以大招篇名改招魂為小招<lb/>
　試問皆原之徒何以見差之招當為大玉之招當為<lb/>
　小乎且九歌十一篇淮南劉向皆定以九漢志因之<lb/>
　而韓昌黎云屈原離騷二十五篇與原賦二十五篇<lb/>
　之漢志合若不收二招僅二十三篇耳當以此足其<lb/>
　數可也又王逸以大招或言景差招原為疑知為原<lb/>
<pb n="KR2k0046_WYG_118-38b"/>
　作乃謂作於放流九年自招其魂宋晁補之決其為<lb/>
　原作又不知其招何人蓋原自放流念念不忘懷王<lb/>
　斷無客死歸葬寂無一言之理謂之為大尊君之詞<lb/>
　所以别於自招也舊認定景差招原不得不硬添楚<lb/>
　王舉用等語遂致文義難通矣<lb/>
　　按朱子楚詞集註云招魂者宋玉之所作也古者<lb/>
　　人死以其衣招之而荆楚之俗乃或以是施之生<lb/>
　　人又曰大招不知何人所作或曰屈原或曰景差<lb/>
<pb n="KR2k0046_WYG_118-39a"/>
　　自王逸時已不能明矣其謂原作者則曰詞義高<lb/>
　　古非原莫及其謂不然者則曰漢志定著原賦二<lb/>
　　十五篇今自騷經以至漁父已充其目矣其謂景<lb/>
　　差則絶無左騐是以讀書者往往疑之然以宋玉<lb/>
　　大小言賦考之則凡差語皆平淡醇古意亦深靖<lb/>
　　閒退不為詞人墨客浮夸艷逸之態然後乃知此<lb/>
　　篇決為差作無疑也雖其所言有未免於神怪之<lb/>
　　惑逸欲之娛者然視小招則已逺矣其於天道之<lb/>
<pb n="KR2k0046_WYG_118-39b"/>
　　屈伸動静蓋若粗識其端倪於國體時政又頗知<lb/>
　　其所先後要為近於儒者窮理經世之學予於是<lb/>
　　竊有感焉因表而出之以待後之君子紛紛之說<lb/>
　　要當以此為正<lb/>
　戒楚二事楚北巡撫黔南王士俊云楚中故事有文<lb/>
　人所宜重戒者二焉一曰䙝天一曰侮聖宋玉高唐<lb/>
　賦所謂巫山神女曰朝為雲暮為雨此指神女之所<lb/>
　司耳非指楚王行幸事也而後世以枕席當之何其<lb/>
<pb n="KR2k0046_WYG_118-40a"/>
　敢於䙝天與屈原九歌中所謂湘君湘夫人不知何<lb/>
　指而秦始皇博士以為堯之二女舜二妃焉後人以<lb/>
　屈詞哀艷遂加嫚語其尤甚者酉陽雜俎所載李羣<lb/>
　玉先之以詩繼之以夢何其敢於侮聖與夫雲雨興<lb/>
　於地降於天雖三尺童子皆知司令最尊也堯女舜<lb/>
　妃為聖嗣為聖后雖狂愚之夫皆知靈爽不磨也君<lb/>
　子對青天而常懼敬鬼神而逺之赫赫明明臨之在<lb/>
　上質之在旁人不畏天地鬼神獨不畏雷霆鈇鉞乎<lb/>
<pb n="KR2k0046_WYG_118-40b"/>
　奈何䙝天侮聖之大戾偏出於學士大夫之筆而莫<lb/>
　之省也其亦悖矣且宋玉諷其君之荒淫而託為謬<lb/>
　悠不稽之論屈原冀其君之復用而發為美人香草<lb/>
　之詞蓋有大不得已焉者所謂寓言什九非莊論亦<lb/>
　非篤論也後人執其說而泥之是陷古人深也執其<lb/>
　說而泥之而遂入於䙝天侮聖是自陷益深也何弗<lb/>
　思而蹈此古人作書遇天地等字則肅容遇聖賢名<lb/>
　字則起立至於下愚則侮且䙝焉何賢不肖相去一<lb/>
<pb n="KR2k0046_WYG_118-41a"/>
　　至是乎余撫楚時適有監修通志之役因仰體<lb/>
　朝廷敬<lb/>
天崇<lb/>
　聖之至意著為斯戒昭示後學俾有所警惕焉<lb/>
　<lb/>
　<lb/>
　<lb/>
　<lb/>
<pb n="KR2k0046_WYG_118-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　湖廣通志巻一百十八<lb/>
</p>
<p>
</p>
  </div>
</body>
</text>
</TEI>
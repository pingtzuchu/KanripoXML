<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻五十四</head> <lb/>
    <p>
<pb n="KR2k0046_WYG_054-1a"/>
欽定四庫全書<lb/>
　湖廣通志巻五十四<lb/>
　　人物志<hi>行業</hi>
襄陽府<lb/>
　漢劉縯後漢書齊武王傳字伯升世祖長兄初寓棗<lb/>
　陽之舂陵性剛毅慷慨有大節王莽簒漢常憤憤懐<lb/>
　恢復志起兵舂陵率新市平林兵與王匡陳牧等合<lb/>
　軍敗莽兵更始立拜大司徒封漢信侯後為更始所<lb/>
<pb n="KR2k0046_WYG_054-1b"/>
　害世祖即位追封齊武王<lb/>
　習融襄陽耆舊傳襄陽人有徳行不仕<lb/>
　習郁襄陽耆舊傳融子字文通為黄門侍郎名山記<lb/>
　郁従光武幸黎丘與光武俱夢蘓嶺山神後封襄陽<lb/>
　侯使立蘓山神祠刻二石鹿夾祠前人遂謂之鹿門<lb/>
　山府城南有習家池郁所鑿也<lb/>
　隂子方後漢書隂識傳齊管仲七世孫修適楚為隂<lb/>
　大夫因氏焉秦漢之際家新野隂興傳宣帝時子方<lb/>
<pb n="KR2k0046_WYG_054-2a"/>
　至孝有仁恩臘日辰炊竈神形見家有黄羊因以祀<lb/>
　之自後暴富嘗言子孫必强大至識三世遂繁昌<lb/>
　隂識子方三世孫後漢書列傳字次伯劉伯升起兵<lb/>
　識率子弟宗族賔客千餘人徃伯升以為校尉建武<lb/>
　元年光武遣使迎隂貴人並徵識以為騎都尉封隂<lb/>
　鄉侯顯宗立為太子識守執金吾帝每廵郡國識留<lb/>
　鎮京師委以禁兵雖極言正議與賔客語未嘗及國<lb/>
　事帝敬重之卒諡貞侯子躬嗣<lb/>
<pb n="KR2k0046_WYG_054-2b"/>
　隂興後漢書隂識傳興字君陵識弟為黄門侍郎光<lb/>
　武平定郡國每従出入常持小盖障翳風雨帝所幸<lb/>
　之處輙先入清宫甚見親信好施接賔門無俠客與<lb/>
　同郡張宗上谷鮮于裒不相好知其有用猶稱所長<lb/>
　而達之與友人張氾杜禽厚善以為華而少實但私<lb/>
　之以財終不為言帝欲封之固讓拜衛尉輔導太子<lb/>
　帝疾受顧命㑹瘳欲以代吴漢為大司馬興固讓曰<lb/>
　臣不敢惜身誠恐虧損聖徳不可茍冒至誠發中感<lb/>
<pb n="KR2k0046_WYG_054-3a"/>
　動左右卒進諡翼侯<lb/>
　劉興後漢書齊武王縯傳興建武二年封為魯王十<lb/>
　五年試守緱氏令有明畧善聴訟甚得民稱遷𢎞農<lb/>
　太守亦有善政視事四年上疏乞骸骨徵還京師奉<lb/>
　朝請二十七年始就國明年徙為北海王顯宗器重<lb/>
　興每有異政輙乗驛問焉<lb/>
　劉睦後漢書齊武王縯傳興子少好學博通書傳光<lb/>
　武愛之數被延納明帝在東宫入侍諷誦出則執轡<lb/>
<pb n="KR2k0046_WYG_054-3b"/>
　性謙恭好士交結名儒宿徳聲價益廣能屬文又善<lb/>
　史書及寢疾帝給驛馬命作草書尺牘十首<lb/>
　劉良後漢書趙孝王傳字次伯光武叔父平帝時舉<lb/>
　孝亷為蕭令光武兄弟少孤良撫循甚篤建武二年<lb/>
　封廣陽王徙趙王始就國<lb/>
　劉敞後漢書城陽恭王祉傳敞舂陵侯仁子謙儉好<lb/>
　義盡推父時金寳財産與昆弟荆州刺史上其義行<lb/>
　拜廬江都尉後追諡康侯<lb/>
<pb n="KR2k0046_WYG_054-4a"/>
　劉祉後漢書城陽恭王傳字巨伯敞子行淳厚宗室<lb/>
　皆敬之光武起兵祉兄弟相率従軍光武即位封為<lb/>
　城陽王賜乗輿御物車駕衣服卒年四十三諡恭王<lb/>
　劉賜後漢書安成孝侯傳字子琴光武族兄少孤伯<lb/>
　升起兵賜従攻擊諸縣更始立封廣漢侯更始欲令<lb/>
　親近大將徇河北未知所使賜言諸家子獨有文叔<lb/>
　可用光武即位嘉賜忠封安成侯以賜有恩信賜予<lb/>
　特異輙與故舊無有遺積帝為營冡堂起祠廟置吏<lb/>
<pb n="KR2k0046_WYG_054-4b"/>
　卒如舂陵孝侯<lb/>
　劉嘉後漢書順陽懐侯傳字孝孫光武族兄與伯升<lb/>
　俱學長安習尚書春秋及義兵起到洛陽従征伐拜<lb/>
　為千乗太守<lb/>
　樊重後漢書樊宏傳重字君雲湖陽人周仲山甫封<lb/>
　樊因氏焉世善農稼重性温厚有法度三世共財子<lb/>
　孫朝夕禮敬常若公家營理産業貲至巨萬賑贍宗<lb/>
　族恩加鄉閭外孫何氏兄弟爭財以田二頃解其忿<lb/>
<pb n="KR2k0046_WYG_054-5a"/>
　訟縣中稱美推為三老年八十餘終世祖即位南祠<lb/>
　章陵過祭其墓諡壽張敬侯為立廟<lb/>
　樊宏後漢書列傳字靡卿重子少有志行王莽末劉<lb/>
　伯升與族兄賜攻湖陽不下賜女弟為宏妻湖陽帥<lb/>
　收繫宏妻子令出譬伯升因畱不返更始以宏為將<lb/>
　辭歸與宗族親屬立營塹自守歸者千餘家赤眉掠<lb/>
　唐子鄉欲攻宏營宏遣人持牛酒勞遺皆曰樊君素<lb/>
　善何心攻之引兵去世祖即位拜光禄大夫封長羅<lb/>
<pb n="KR2k0046_WYG_054-5b"/>
　侯卒諡恭侯車駕親送葬子儵嗣<lb/>
　樊儵後漢書樊宏傳儵字長魚謹約有父風事後母<lb/>
　至孝母卒哀思過禮世祖常遣中黄門朝暮送饘粥<lb/>
　服闋就侍中丁恭受公羊嚴氏春秋建武中諸王招<lb/>
　引賔客以儵外戚争延致之而儵清静自保無所交<lb/>
　結及沛王輔事發貴戚子弟多見收儵以不豫得免<lb/>
　永平元年拜長水校尉北海周澤琅琊承宫並海内<lb/>
　大儒儵皆致之於朝又議刑辟宜須秋月以順時氣<lb/>
<pb n="KR2k0046_WYG_054-6a"/>
　顯宗並従之二年封燕侯其後弟鮪為子常求楚王<lb/>
　英女敬鄉公主儵聞而止之鮪不従十年儵卒諡哀<lb/>
　侯及楚王事發覺帝追念儵謹恪又聞其止鮪婚事<lb/>
　故諸子得不坐<lb/>
　樊準後漢書樊宏傳準字㓜陵宏族曾孫少勵志行<lb/>
　以父産數百萬讓兄孤子和帝幸南陽準為郡功曹<lb/>
　召見拜郎中後補尚書郎永平初連年水旱準上疏<lb/>
　宜遣使者與二千石隨事消息畱富人守舊土轉尤<lb/>
<pb n="KR2k0046_WYG_054-6b"/>
　貧者過所衣食太后従之悉以公田賦與貧人即擢<lb/>
　準光禄大夫後使冀州到部開倉廩食流人還拜鉅<lb/>
　鹿太守時饑荒之餘人庶流迸準課農桑施方畧朞<lb/>
　年間榖粟豐稔數十倍郡縣以安轉河内太守羌屢<lb/>
　入郡界將兵討逐威名大行為光禄勲卒<lb/>
　馮魴後漢書列傳字孝孫湖陽人王莽末魴聚賔客<lb/>
　招豪傑作營塹以待所歸建武三年徵詣行在見於<lb/>
　雲臺拜虞令以威信稱遷郟令賊延褒等圍縣魴力<lb/>
<pb n="KR2k0046_WYG_054-7a"/>
　戰連日城䧟遁見帝帝馳救穎川按行鬬處嘉之曰<lb/>
　此健令也褒等聞帝至自鬄剔負鉄鑕請罪詔悉以<lb/>
　褒等還魴誅之魴一切相赦聴各反農桑為令作耳<lb/>
　目自是縣界清浄<lb/>
　岑晊後漢書列傳字公孝棘陽人有高才與郭㤗輩<lb/>
　相友善李膺稱其有幹國器雖在閭里慨然有董正<lb/>
　天下之志太守成瑨請為功曹褒善糾違肅清朝府<lb/>
　時語曰南陽太守岑公孝𢎞農成瑨但坐嘯瑨死遂<lb/>
<pb n="KR2k0046_WYG_054-7b"/>
　不仕<lb/>
　郭丹後漢書列傳字少卿穰人七嵗而孤事後母小<lb/>
　心孝順母憐愛之従師入函谷闗乃慨然歎曰丹不<lb/>
　乗使者車終不出闗至京師為都講諸儒咸敬重之<lb/>
　更始二年舉丹賢能徴為諫議大夫持節歸果乗高<lb/>
　車出闗如其志焉更始敗諸將悉歸光武獲封爵丹<lb/>
　獨保平氏不下為更始發䘮盡哀建武中吴漢辟舉<lb/>
　高第遷并州牧有清平稱永平三年代李訢為司徒<lb/>
<pb n="KR2k0046_WYG_054-8a"/>
　亷直公正與郭汲張湛齊名五年卒於家年八十七<lb/>
　丹出典州郡入為三公而家無遺産子孫困匱後顯<lb/>
　宗訪求其嗣長子宇官至常山太守次子濟趙相<lb/>
　何顒後漢書列傳字伯求襄鄉人少與郭林宗賈偉<lb/>
　節相友善顯名太學陳蕃李膺坐黨錮顒以交盟為<lb/>
　宦者所䧟乃易姓名亡匿汝南間袁紹慕之私與徃<lb/>
　來值黨禍起天下多罹其難顒常入洛陽従紹商𣙜<lb/>
　廣設權計全免者甚衆黨錮解辟顒司空府每三府<lb/>
<pb n="KR2k0046_WYG_054-8b"/>
　集議多推顒長董卓秉政逼顒為長史辭不受乃與<lb/>
　司空荀爽司徒王允等共謀誅卓為卓所繫憂憤卒<lb/>
　黄承彦襄陽人襄陽記彦高爽開朗為沔南名士謂<lb/>
　諸葛亮曰聞君擇婦身有醜女而才堪相配亮許諾<lb/>
　即載送之時人以為笑為之諺曰莫作孔明擇婦止<lb/>
　得阿承醜女<lb/>
　蜀漢廖化蜀志宗預傳化字元儉襄陽人為闗羽主<lb/>
　簿羽敗屬吳思歸蜀乃詐死因㩦持老母晝夜西行<lb/>
<pb n="KR2k0046_WYG_054-9a"/>
　㑹先主東征遇之秭歸大悅命為宜都太守後累官<lb/>
　并州刺史封中鄉侯以果烈稱咸熙中内徙洛陽道<lb/>
　卒<lb/>
　習貞字文祥襄陽人隨先主入蜀厯官至廣漢太守<lb/>
　襄陽記貞風流善譚論名亞龎統而在馬良之右子<lb/>
　忠亦有名官至尚書郎忠子隆為步兵校尉掌校秘<lb/>
　書<lb/>
　楊儀蜀志列傳字威公襄陽人初辟為主簿尋為功<lb/>
<pb n="KR2k0046_WYG_054-9b"/>
　曹先主與論軍國大計悦之因辟為左將軍兵曹掾<lb/>
　厯陟尚書諸葛亮舉為參軍署府事亮數出軍儀常<lb/>
　規畫分部籌度糧榖不稽思慮斯須便了隨亮出屯<lb/>
　谷口亮卒儀領軍還自以功大宜代亮秉政見蔣琬<lb/>
　為尚書令憤形聲色費褘宻表之廢為民自殺<lb/>
　楊顒襄陽記字子昭儀宗人入蜀為巴陵太守丞相<lb/>
　諸葛亮主簿亮嘗自校簿書顒諫曰為治有體上下不<lb/>
　可相侵古人坐而論道謂之三公作而行之謂之士<lb/>
<pb n="KR2k0046_WYG_054-10a"/>
　大夫今明公躬校簿書流汗竟日不已勞乎亮謝之<lb/>
　後為東曹典選舉及卒亮垂涕三日<lb/>
　蔡瑁明一統志字徳珪襄陽人性豪自喜興南郡蒯<lb/>
　越共為劉表謀主有應變之才<lb/>
　蒯越魏志劉表傳裴松之注傅子曰越蒯通之後也<lb/>
　字異度中廬人深中足智魁傑有雄姿何進辟為東<lb/>
　曹掾勸進誅閹宦進猶豫不决越知其必敗求出為<lb/>
　汝陽令與兄良佐劉表定荆州詔拜章陵太守封樊<lb/>
<pb n="KR2k0046_WYG_054-10b"/>
　亭侯曹操下荆州與荀彧書不喜得荆州喜得蒯異<lb/>
　度耳建安十九年卒<lb/>
　魏延蜀志列傳字文長義陽人以部曲隨先主入蜀<lb/>
　數有戰功遷牙門將軍先主為漢中王拔延領漢中<lb/>
　太守一軍盡驚先主問延曰委卿重任卿云何延曰<lb/>
　若操舉天下而来請為大王拒之偏將十萬之衆至<lb/>
　請為大王吞之衆咸壯其言延每隨亮出師輙欲請<lb/>
　兵萬人與亮異道㑹於潼闗如韓信故事亮不許延<lb/>
<pb n="KR2k0046_WYG_054-11a"/>
　常謂亮為怯歎恨已才用之不盡亮出北谷口延為<lb/>
　先鋒亮卒楊儀等欲案亮成規引軍還延怒率所領<lb/>
　先歸至南谷逆擊儀等士衆知屈在延莫為用命奔<lb/>
　漢中儀遣馬岱追斬之<lb/>
　習温襄陽人珍之子耆舊傳温識度廣大厯長沙武<lb/>
　昌太守選曹尚書廣州刺史従容朝位三十年不立<lb/>
　名跡不結權豪飲酒一石乃醉有别業在洛上每休<lb/>
　沐常宴其中長子宇為執法郎曾取急趨車乗導従<lb/>
<pb n="KR2k0046_WYG_054-11b"/>
　甚盛温怒杖責之曰吾聞生於亂世貴而能貧始可<lb/>
　無患况復以侈靡競乎<lb/>
　董恢襄陽記字休緒襄陽人事先主為宣信中郎費<lb/>
　褘使吴恢副之孫權問楊儀魏延牧豎小人褘不能<lb/>
　即荅恢目褘曰可速言今方掃除强冦混一區夏功<lb/>
　以才成業由才廣若舍此不任防其後患是猶備有<lb/>
　風波而逆廢舟楫非長計也權大笑諸葛亮聞之以<lb/>
　為知言辟為丞相府屬遷巴郡太守<lb/>
<pb n="KR2k0046_WYG_054-12a"/>
　馬謖蜀志馬良傳謖字㓜常襄陽人良之弟以荆州<lb/>
　従事隨先主入蜀厯越嶲太守才器過人好論軍計<lb/>
　亮深加器異先主臨薨謂亮曰馬謖言過其實君其<lb/>
　察之亮以謖為參軍出軍祁山謖統大衆在前與魏<lb/>
　將張郃戰於街亭為郃所破謖下獄物故亮為之流<lb/>
　涕<lb/>
　殷觀字孔休宜城人蜀志先主傳孫權遣使約昭烈<lb/>
　共取蜀或謂宜聴之荆州主簿殷觀進曰若為吴先<lb/>
<pb n="KR2k0046_WYG_054-12b"/>
　驅進未能克蜀退為權所乗則事去矣今但可贊其<lb/>
　伐蜀而自説新據諸郡未可輕動吴必不敢越我而<lb/>
　獨取蜀如此進退之計可以收吴蜀之利先主従之<lb/>
　遷觀為别駕従事<lb/>
　向充襄陽人襄陽記魏咸熙元年鎮南將軍衛瓘至<lb/>
　成都得璧玉印各一枚文似成信字魏人宣示百官<lb/>
　藏於相國府充聞之曰吾聞譙周言先帝諱備其訓<lb/>
　具也後主諱禪其訓授也如言劉已具矣當授與人<lb/>
<pb n="KR2k0046_WYG_054-13a"/>
　也今中撫軍名炎而漢年極於炎興瑞出成都而藏<lb/>
　之於相國府此殆天意也是嵗拜充為梓潼太守明<lb/>
　年十二月而晉武帝即尊位炎興於是乎徴焉<lb/>
　鄧艾魏志列傳字士載棘陽人每見高山大澤輙規<lb/>
　度指畫軍營處所司馬宣王竒之辟為掾遷尚書郎<lb/>
　正始二年開廣漕渠每東南有事大軍汎舟而下達<lb/>
　於江淮有資儲而無水害艾所建也出參征西軍事<lb/>
　遷南安太守嘉平元年與征西將軍郭淮拒蜀姜維<lb/>
<pb n="KR2k0046_WYG_054-13b"/>
　賜爵闗内侯加討冦將軍後遷城陽太守司馬景王<lb/>
　輔政遷汝南太守所在荒野開闢軍民並豐遷兖州<lb/>
　刺史進封方城亭侯以破文欽等功進封鄉侯行安<lb/>
　西將軍與姜維戰於段谷大破之進封鄧侯景元四<lb/>
　年艾自隂平道行無人之地七百餘里山高谷深至<lb/>
　為艱險艾以氊自裹推轉而下將士皆攀木縁崖魚<lb/>
　貫而進後主詣軍門降詔以為太尉增邑二萬户鍾<lb/>
　㑹等讒之檻車徴至成都魏瓘等遇於綿竹西斬之<lb/>
<pb n="KR2k0046_WYG_054-14a"/>
　㤗始三年議郎段灼上疏理其寃帝愍之以嫡孫朗<lb/>
　為郎中<lb/>
　晉羅憲晉書列傳字令則襄陽人父蒙為蜀廣漢太<lb/>
　守憲年十三即知名性方亮嚴整輕財好施仕蜀為<lb/>
　太子舍人以不附黄皓左遷巴東太守守永安城成<lb/>
　都敗邊江長吏皆棄城走憲斬亂者一人百姓乃安<lb/>
　劉禪降憲率所統哭臨於都亭三日後歸晉吴遣陸<lb/>
　抗等圍城拒守經年救援不至城中疫作或勸出奔<lb/>
<pb n="KR2k0046_WYG_054-14b"/>
　憲曰夫為人主百姓所仰况不能存急而棄之君子<lb/>
　不為也畢命於此矣㑹荆州刺史胡烈救之抗退加<lb/>
　憲臨江將軍領武陵太守㤗始六年卒追封西鄂侯<lb/>
　諡曰烈子襲厯宦至廣漢太守兄子尚益州刺史<lb/>
　羅友晉陽秋字它仁襄陽人少好學不持節檢始仕<lb/>
　荆州後在桓温府以家貧乞禄温雖以才學遇之而<lb/>
　謂其誕肆未用後同府人有得郡者温為席送别友<lb/>
　至獨晚温問之友荅曰中途逢一鬼大見揶揄云我<lb/>
<pb n="KR2k0046_WYG_054-15a"/>
　只見汝送人作郡不見人送汝作郡始怖終慙不覺<lb/>
　成淹緩之罪温心頗愧後以為襄陽太守累遷廣益<lb/>
　二州刺史在藩舉其宏綱不存小察甚為民吏所安<lb/>
　悦薨於益州<lb/>
　南北朝栁元景南史列傳字孝仁襄陽人少便弓馬<lb/>
　數隨父伐蠻以勇稱為江夏王義恭參軍世祖西鎮<lb/>
　襄陽義恭又以為隨郡太守朝廷大舉北伐加元景<lb/>
　建威將軍總統羣帥引諸軍深入攻𢎞農進陜入函<lb/>
<pb n="KR2k0046_WYG_054-15b"/>
　谷北虜悉平太祖令班師南歸於樊城立府舍元景<lb/>
　率所領居之除為襄陽太守及魯爽向虎牢復使元<lb/>
　景再出北討威著境外世祖入討元凶以為諮議參<lb/>
　軍領中兵加冠軍將軍配萬人為前鋒凡十三軍皆<lb/>
　𨽻焉時義軍至蕪湖元景倍道兼行大破賊兵於淮<lb/>
　賊將並來歸順上即位封曲江縣公孝建元年臧質<lb/>
　義宣並反上使元景進屯姑熟設竒制勝所向克捷<lb/>
　大明二年封巴東郡公坐事誅太宗即位追贈爵秩<lb/>
<pb n="KR2k0046_WYG_054-16a"/>
　諡忠烈<lb/>
　栁世隆南史栁元景傳隆字彦緒元景姪㓜孤挺立<lb/>
　不與衆同涉獵文史音吐温潤齊武帝入朝高帝以<lb/>
　夏口兵衝要地當須文武兼資人委以後事武帝遂<lb/>
　舉世隆自代轉江夏内史行郢州事沈攸之反力討<lb/>
　平之徵為侍中出為吴郡太守旋以母憂歸居䘮寒<lb/>
　不衣絮高帝踐祚起為南豫州刺史加都督進爵為<lb/>
　公後蠻叛以本官總督衆軍仍為湘州刺史加都督<lb/>
<pb n="KR2k0046_WYG_054-16b"/>
　以方畧平蠻累官尚書令世隆文武全才學行並至<lb/>
　少立功名晚専以談藝自尚不干世務甚獲衆譽永<lb/>
　明九年卒贈司空諡忠武所著龜經祕要二巻子二<lb/>
　長悦字文殊位中書郎早卒諡恭次惔字文通梁尚<lb/>
　書左僕射諡穆<lb/>
　栁憕南史栁元景傳憕字文深與王峻齊名俱為中<lb/>
　庶子時人號為栁王後為鎮北始興王長史王移鎮<lb/>
　益州復請為鎮西長史蜀郡太守為政亷恪益部懐<lb/>
<pb n="KR2k0046_WYG_054-17a"/>
　之<lb/>
　栁偃南史栁元景傳偃字彦游年十二梁武帝引見<lb/>
　詔問讀何書對曰尚書問有何美句對曰徳惟善政<lb/>
　政在養民衆咸異之<lb/>
　栁慶逺南史栁元景傳逺字文和世隆従弟事齊為<lb/>
　襄陽令梁武帝問杜惲求州綱紀惲舉慶逺因辟為<lb/>
　别駕及帝即位以帷幄功封雲杜侯出為雍州刺史<lb/>
　加都督厲清節士庶懐之卒諡忠惠子津襲為雲杜<lb/>
<pb n="KR2k0046_WYG_054-17b"/>
　侯<lb/>
　栁遐北史列傳字子昇㓜爽邁好文學動合規矩世<lb/>
　父慶逺特加器異年十二謁梁西昌侯深藻風儀端<lb/>
　肅進止詳雅深藻美之廬陵王續為雍州刺史辟為<lb/>
　主簿起家邵陵王綸府法曹叅軍除工部郎僕射謝<lb/>
　舉引遐與語嘉嘆曰江漢英靈見於此矣後仕後周<lb/>
　為持節驃騎大將軍開府儀同三司霍州刺史導民<lb/>
　務以徳不用命者乃微加貶異其下感化不復為過<lb/>
<pb n="KR2k0046_WYG_054-18a"/>
　天和中卒年七十二遐性孝為主簿時父卒於揚州<lb/>
　遐自襄陽奔䘮中流遇風舟人危懼遐抱棺號愬俄<lb/>
　頃風止其母常患疽遐吮之遂瘳咸以為孝感所致<lb/>
　有十子靖莊最知名<lb/>
　栁靖北史栁遐傳靖字思休性方雅愛閒素澹於名<lb/>
　利博覽墳籍大同末除尚書度支郎隨遐入朝授大<lb/>
　都督厯河南廣徳二郡守皆有治術吏民畏而懐之<lb/>
　秩滿還有終焉之志隋文帝踐極特詔徴靖以疾固<lb/>
<pb n="KR2k0046_WYG_054-18b"/>
　辭優游不仕所對琴書而已子弟奉之若嚴君有過<lb/>
　必自責長㓜相率謝然後見之鄉里亦慕而化焉時<lb/>
　論方之王烈<lb/>
　栁莊北史栁遐傳莊字思敬善詞令濟陽蔡大寳有<lb/>
　重名於江右時為岳陽王蕭詧咨議見莊歎曰襄陽<lb/>
　水鏡復在於兹矣以女妻之詧辟為參軍厯吏部郎<lb/>
　中<lb/>
　郭祖深南史列傳襄陽人武帝初為州牧州䧟上書<lb/>
<pb n="KR2k0046_WYG_054-19a"/>
　言境上事不用徙後軍參軍武帝溺梵教朝政廢弛<lb/>
　乃輿櫬詣闕上封事帝嘉其正直擢鍾陵令改南州<lb/>
　散騎將軍及至南州清刻公嚴謝絶干請捜剔姦惡<lb/>
　朝野憚之<lb/>
　杜嶷南史杜崱傳其先杜陵人徙居襄陽父懐珤少<lb/>
　有志節仕梁有戰功為刺史大同中魏軍復圍南鄭<lb/>
　懐珤命嶷與戰斬其一騎以歸嶷膂力絶人便馬善<lb/>
　射每出殺傷數百人敵人憚之<lb/>
<pb n="KR2k0046_WYG_054-19b"/>
　杜崱南史列傳嶷之弟㓜以膽勇稱為新興太守元<lb/>
　帝以為武州刺史東征侯景敗崱入據臺城加江州<lb/>
　刺史齊將攻秦州崱破之時長史陸納等叛長沙崱<lb/>
　大敗之後討平武陵王於峽石卒諡武<lb/>
　杜㓜安南史杜崱傳㓜安性至孝寛厚雄勇過人與<lb/>
　兄崱同歸元帝以為西荆州刺史封華容縣侯<lb/>
　杜叔毗北史列傳字子弻其先杜陵人徙居襄陽早<lb/>
　孤事母盡孝仕梁為宜豐侯蕭循府幕叅軍周文帝<lb/>
<pb n="KR2k0046_WYG_054-20a"/>
　遣達奚武圍循於南鄭遣叔毗詣周請和使未反而<lb/>
　循叅軍曹䇿劉曉謀以城降時叔毗兄錫従子映映<lb/>
　弟晰並為循參軍有文武材畧䇿懼不同已誣以謀<lb/>
　叛加害焉及循降䇿至長安叔毗手刄䇿肢解之周<lb/>
　文嘉其志氣特命舍之遭䘮哀毁骨立服闋遷陜州<lb/>
　刺史後為陳人所擒不屈死<lb/>
　康絢南史列傳字長明祖穆宋永初中舉鄉族三千<lb/>
　餘家入襄陽之峴南為置華山郡藍田縣以居之世<lb/>
<pb n="KR2k0046_WYG_054-20b"/>
　父元隆父元撫相繼為華山太守絢少倜儻有志氣<lb/>
　永元元年義兵起絢舉郡以應高祖隨王茂攻東昏<lb/>
　將吴子陽於加湖斬獲居多天監元年封南安男竟<lb/>
　陵太守屢退魏師十三年遷太子右衛率甲仗百人<lb/>
　直殿内絢身長八尺容貌絶倫雖居顯官猶習武藝<lb/>
　高祖幸徳陽殿勅絢馬射撫弦貫的觀者悦之其日<lb/>
　上使畫工圖絢形遣中使持問之曰卿識此圖否其<lb/>
　見親如此後為司州刺史安陸太守年五十七卒諡<lb/>
<pb n="KR2k0046_WYG_054-21a"/>
　壯<lb/>
　岑之敬南史列傳字思禮棘陽人謙謹純篤頴敏好<lb/>
　學五嵗時讀孝經每焚香正坐年十六擢高第武帝<lb/>
　召試令昇講坐勅中書舍人朱异執經唱士孝章帝<lb/>
　親論難應對如響除童子奉車郎引進後學恂恂如<lb/>
　也従不以才學矜人子徳潤有父風官至記室<lb/>
　魏益徳北史列傳襄陽人有材幹胆勇過人數従軍<lb/>
　征討有功遷郡守蕭詧蒞襄陽承制拜大將軍及詧<lb/>
<pb n="KR2k0046_WYG_054-21b"/>
　稱制進位柱國封上黄縣侯加車騎將軍卒諡忠壯<lb/>
　配享詧廟<lb/>
　席固北史列傳字子堅襄陽人少有逺志梁大同中<lb/>
　為齊興郡守侯景亂以梁元帝不能復仇雪恥骨肉<lb/>
　相殘遂謀歸魏宇文㤗遣使就拜大將軍開府大都<lb/>
　督入覲魏主讌賜甚厚進爵靖安郡公尋拜昌歸憲<lb/>
　三州諸軍事蒞官有聲績卒諡曰肅仍勅襄州賜其<lb/>
　墓田子世雅字彦文少以孝聞位至大將軍世英亦<lb/>
<pb n="KR2k0046_WYG_054-22a"/>
　授開府儀同大將軍<lb/>
　唐席豫唐書列傳字建侯襄陽人固七世孫舉制科<lb/>
　上第時年十六以父喪罷復舉手筆俊拔科㑹樂安<lb/>
　公主請為皇太女豫上疏請立皇太子語深切人為<lb/>
　寒懼太平公主聞其名表為諫官豫恥汙遁去俄舉<lb/>
　賢良方正累改為懐州司倉參軍復舉超拔羣𩔖科<lb/>
　累遷中書舍人與韓休等名相甲乙韓休輔政舉代<lb/>
　已拜吏部侍郎豫典選六年拔寒士多至臺閣當時<lb/>
<pb n="KR2k0046_WYG_054-22b"/>
　推知人進禮部尚書封襄陽縣子凡四以使者按行<lb/>
　江南江東淮南河北南方俗死不葬暴骨中野豫教<lb/>
　以埋殮明列科條俗為之改豫清直無欲不為勢撼<lb/>
　性謹畏與子弟屬吏書不作草字曰細事不謹况大<lb/>
　事耶年六十九卒家無餘財屬其子賣所居聊備葬<lb/>
　禮贈江陵大都督諡文帝以豫詩最工詔曰詩人之<lb/>
　冠冕也弟晉亦以文名<lb/>
　栁渾唐書列傳字夷曠襄陽人早孤方十餘嵗有巫<lb/>
<pb n="KR2k0046_WYG_054-23a"/>
　告曰兒相夭且賤為浮屠可緩死渾曰去聖教為異<lb/>
　術不若速死學愈篤天寳初第進士除衢州司馬棄<lb/>
　官隠武寧山召拜監察御史遷尚書右丞朱泚亂渾<lb/>
　匿終南山賊以宰相召榜其子索所在渾步至奉天<lb/>
　改右散騎常侍貞元元年遷兵部侍郎封宜城縣伯<lb/>
　三年以本官同中書門下平章事宰相張延賞怙權<lb/>
　遣親厚謂渾慎言於朝則位可乆渾曰頭可斷舌不<lb/>
　可禁卒為所擠卒諡貞母兄識字方明知名士也工<lb/>
<pb n="KR2k0046_WYG_054-23b"/>
　文章與蕭頴士元徳秀劉迅相上下而練理造端徃<lb/>
　徃詣極渾亦善屬文沈思不逮於識云<lb/>
　鮑防唐書列傳字子慎襄州人幼孤貧篤志好學善<lb/>
　辭章天寳末舉進士初為湘東觀察使薛兼訓従事<lb/>
　累官工部尚書竇參秉政以宿忿遽令致仕防厯洪<lb/>
　福京兆皆有政聲不因罪戾為俗吏所擯竟以憤終<lb/>
　衆頗憫之<lb/>
　朱朴唐書列傳襄陽人以三史舉由荆門令改著作<lb/>
<pb n="KR2k0046_WYG_054-24a"/>
　郎乾寧初太府少卿李元實欲取中外九品以上官<lb/>
　兩月俸助軍興朴疏不可而止擢國子毛詩博士後<lb/>
　貶郴州司户參軍卒<lb/>
　宋張問宋史列傳字昌言襄陽人舉進士通判大名<lb/>
　郡牧地嵗乆入於民有司按籍括之至毁廬發墓問<lb/>
　以聞仁宗曰吏用心悉如問何患赤子弗安立罷之<lb/>
　屢遷河北轉運使㑹河再決議者欲調京東民三十<lb/>
　萬自澶築隄抵乾寧問言非計神宗従之後貶光化<lb/>
<pb n="KR2k0046_WYG_054-24b"/>
　軍未㡬復使河北諸葛公權之亂株連數百千人問<lb/>
　上疏申理止誅首惡熙寧末知滄州自新法興問獨<lb/>
　不阿時好嵗饑為言免常平助賑語頗切直累官正<lb/>
　議大夫卒問亷潔嘗與种世衡善問父䘮世衡遺汝<lb/>
　州田十頃辭弗受世衡卒其子古用父治命亦不納<lb/>
　田蕪者三十年朝廷命反諸种氏<lb/>
　張惟孝宋史列傳字仲友襄陽人通春秋下第乃工<lb/>
　騎射城中亂趨郢州開慶元年卜居江陵沙市宣撫<lb/>
<pb n="KR2k0046_WYG_054-25a"/>
　姚希得羅致之乃請空名帖三十以還逾旬與三十<lb/>
　騎俱擁甲士五千至部伍嚴肅希得大喜請所統姓<lb/>
　名惟孝曰朝廷負人福難禍易聊為君紓一時難耳<lb/>
　時鼎澧五州危甚於是擊鼓耀兵不數日衆至萬人<lb/>
　數戰俱捷江上平制使吕文招之不就而遁物色之<lb/>
　卒不可得<lb/>
　元黄元吉姓譜襄陽人有徳行文學教授鄉里<lb/>
　明任亨泰分省人物考泰襄陽縣人㓜頴敏出羣年<lb/>
<pb n="KR2k0046_WYG_054-25b"/>
　十三即賦朝天詩識者竒之洪武戊申廷試太祖親<lb/>
　擢第一授修撰厯陞禮部尚書定旌表孝行事例並<lb/>
　議定世子襲爵之禮甲午命與監察御史嚴正直使<lb/>
　安南諭以討龍州趙宗壽之故日焜聞命震恐即奉<lb/>
　詔使竣還朝以私市交人降為監察御史所著有使<lb/>
　交集子顯宗永樂癸未鄉薦厯官吏部稽勲主事孫<lb/>
　春西安府同知<lb/>
　蘭以權明一統志襄陽縣人洪武初以才能選授中<lb/>
<pb n="KR2k0046_WYG_054-26a"/>
　書省照磨值廣西冦作特遣撫之權宣布威徳猺獞<lb/>
　向順卒賴底平擢禮部貟外郎晉應天尹<lb/>
　張績明一統志襄陽縣人洪武庚午鄉薦拜監察御<lb/>
　史有直聲尋陞廣西按察司副使公亷有體百粤肅<lb/>
　然<lb/>
　李文郁字充實明一統志襄陽縣人洪武中以明經<lb/>
　薦為行人永樂初厯户部右侍郎偕夏原吉治水有<lb/>
　勞以太廟失陪祀謫遼東二十年洪熙元年復通政<lb/>
<pb n="KR2k0046_WYG_054-26b"/>
　參議宣徳中致仕卒郁性介直持守堅正乆處患難<lb/>
　自信不惑<lb/>
　楊銘明一統志襄陽縣人永樂乙未進士才識過人<lb/>
　授户部主事以勤能著稱尋陞太平知府政聲大振<lb/>
　吕昇字明逺襄陽縣人祖義永樂間以武功任綏州<lb/>
　衛千户父貴翊扈英宗復辟拜錦衣衛指揮僉事昇<lb/>
　㓜學於侍郎邢簡天順甲申登進士以户部郎中督<lb/>
　餉邊州擢雲南參議值蒲蠻叛奉檄宣諭蠻皆帖服<lb/>
<pb n="KR2k0046_WYG_054-27a"/>
　病歸與李東陽商訂詩法卒東陽銘其墓<hi>舊通志</hi>
　王瑶字良玉襄陽縣人天順丁丑進士性耿介與人<lb/>
　寡合厯户部郎中督運淮揚漕運賴之都御史韓雍<lb/>
　征大藤峽瑶餽餉有功擢彰徳知府卒<lb/>
　王綸字廷言襄陽縣人天順庚辰進士授南刑部郎<lb/>
　中出補山東僉事時齊魯大饑晝晦人相食綸至全<lb/>
　活甚衆旋辭歸杜門讀書不妄交接曾孫兆熊東安<lb/>
　訓導<lb/>
<pb n="KR2k0046_WYG_054-27b"/>
　尚冕字従周棗陽人天順甲申進士厯刑部郎熟諳<lb/>
　刑名每有大獄裁決如流為衆所嫉遂歸<lb/>
　張寛字伯仁襄陽縣人成化丙戌進士選庶吉士授<lb/>
　翰林檢討遷雲南僉事興學敦化洱海孚悦<lb/>
　彭銓字大用襄陽縣人成化壬辰進士授大理評事<lb/>
　轉寺正時山東嵗荒徃賑之多所全活子縉登𢎞治<lb/>
　癸丑進士厯官雲南參政<lb/>
　袁仕字良輔棗陽人由進士厯官御史獨持風裁以<lb/>
<pb n="KR2k0046_WYG_054-28a"/>
　言事左遷<lb/>
　劉海字會川棗陽人由嵗貢授黄巖縣丞時流冦趙<lb/>
　燧等攻城官民懼欲棄城走海拔刀斷案誓以必守<lb/>
　衆皆讋服城賴以全<lb/>
　韓春字景輝𢎞治辛酉舉人敏學篤行任南充令有<lb/>
　循吏風<lb/>
　李應奎字文徵襄陽縣人由舉人知歸徳州為政平<lb/>
　易民立祠祀之鄉居推俸餘以周宗戚稱長者云<lb/>
<pb n="KR2k0046_WYG_054-28b"/>
　王凝字道甫宜城人嘉靖丙辰進士授禮部主事充<lb/>
　裕府講讀時穆宗在青宫獨正色直諫廵撫雲南綏<lb/>
　懐逺近滇人方之王恕云<hi>以上舊通志</hi>
　劉存義分省人物考義字質卿襄陽縣人嘉靖癸丑<lb/>
　進士初任平湖修城拒倭後又同胡宗愈以計欵首<lb/>
　惡徐海出其不意盡焚諸倭數百人於沈庄地方安<lb/>
　堵選入西臺屢有建白官至大理寺丞著西臺奏議<lb/>
　抱甕園集孫青藜舉人<lb/>
<pb n="KR2k0046_WYG_054-29a"/>
　魯㸃字子與南漳人萬厯癸未進士筮仕廣州以折<lb/>
　獄中忌拂衣奉母歸補休寧令民尸祝之御史金聲<lb/>
　為之記<hi>舊通志</hi>
　楊正芳字淳白均州人萬厯乙未進士為文務道人<lb/>
　所未有司理平陽吏畏民懐進兵部侍郎<lb/>
　賈論字抒素均州人萬厯巳酉舉人積學篤行鄉里<lb/>
　稱美後令青陽簡易近民百姓便之<lb/>
　劉安行字淡星襄陽縣人萬厯已未進士厯知蕭山<lb/>
<pb n="KR2k0046_WYG_054-29b"/>
　登封嵩縣河南廵撫邱兆麟檄建璫祠與知州王家<lb/>
　賔力拒之行取吏科三王並封欲取道陸路家賔不<lb/>
　可安行曰嵩縣路果險不可行其勇敢執持如是後<lb/>
　厯陞廵撫<lb/>
　汪始亨號月掌襄陽縣人㓜善屬文酉戌聨捷初授<lb/>
　博士以不附魏璫罷歸璫敗起兵垣為封疆選將力杜<lb/>
　苞苴債帥股栗劾舉李晏沈胡二疏不愧正色立朝<lb/>
　云<lb/>
<pb n="KR2k0046_WYG_054-30a"/>
　汪京號匡山自臨川籍襄以舉人同知馬湖府創修<lb/>
　城堞庭可羅雀子紹元孫應朝俱舉人<lb/>
　劉夢桂字九畹穀城人懐宗戊辰進士廵撫大同殊<lb/>
　勲異績表著一時卒於官<lb/>
　魯憲學字爾章南漳人領鄉薦博學善屬文精通書<lb/>
　畫詩詞避亂遇害<lb/>
　張鸞均州人嘗讓産於兄姪以貢為葉縣丞有惠政<lb/>
　植栁於治北至今不伐號張公栁<lb/>
<pb n="KR2k0046_WYG_054-30b"/>
　蔡思續字孝克襄陽縣人以選貢令湄潭為民復侵<lb/>
　田丁母憂服闋補涉縣減石田逋賦<lb/>
　賈廷柱字柱明襄陽縣人貢士令東安以邑多璫寺<lb/>
　田宅即挂冠歸<hi>以上舊通志</hi>
皇清王謹微字堯錫襄陽縣人康熙癸未進士為銅仁<lb/>
　　令邑處邊徼民有寃抑者無所控告謹微至亷得<lb/>
　　實概為申雪貴撫劉嫌其翻已案遣人宻訪畧無<lb/>
　　私意但聞百姓感頌聲因更器重之以年老乞休<lb/>
<pb n="KR2k0046_WYG_054-31a"/>
　　劉愛其才憐其貧贈之匾額歸里杜門不出監司<lb/>
　　郡守每遣肩輿迎至署中絶無一言及私年七十<lb/>
　　六卒<lb/>
鄖陽府<lb/>
　晉王遜晉書列傳魏興人廣漢守永嘉中代李毅為<lb/>
　南夷校尉寧州刺史郡乆無太守功曹周悦行郡事<lb/>
　意輕遜遜怒殺之悦弟昺欲殺遜立趙濤遜誅之立<lb/>
　殺濤夷晉莫不惶懼時荒亂後倉無斗粟衆無一旅<lb/>
<pb n="KR2k0046_WYG_054-31b"/>
　遜惡衣莱食招集民夷勞来不倦五年克復㑹五茶<lb/>
　夷發夜郎莊蹻墓遂討滅之及討惡獠剛夷數千落<lb/>
　威震南方官至平西安南將軍加益州刺史兼散騎<lb/>
　常侍封褒中伯<lb/>
　南北朝扶猛周書列傳字宗畧東梁黄土人世為渠<lb/>
　帥仕梁上庸新城二郡太守南洛北司二州刺史入<lb/>
　魏太祖以其世據本鄉厚加撫納割二郡為羅州以<lb/>
　猛為刺史従賀若敦南討信州梯山捫葛備厯艱阻<lb/>
<pb n="KR2k0046_WYG_054-32a"/>
　雪深七尺糧運不繼猛奬勵士卒兼夜而行遇向鎮<lb/>
　侯列陣以待與戰破之乗勢直入白帝城撫慰民夷<lb/>
　莫不悦附譙淹敗走欲歸於梁猛與敦邀擊破之又<lb/>
　破蠻帥文子榮於汶陽武成中陳將侯瑱等逼湘州<lb/>
　赴救除武州刺史還復羅州刺史每戰輙有功進位<lb/>
　大將軍以疾卒<lb/>
　明李善房縣人洪武初授國學助教厯工部郎中𣙜<lb/>
　廬州茶税出納公明引年致仕士林重之<hi>舊通志</hi>
<pb n="KR2k0046_WYG_054-32b"/>
　彭忠竹山人喜讀書能文舉永樂庚子鄉試初為邑<lb/>
　令累遷知常州府靖難甫平徙都燕北征役甚煩忠<lb/>
　外給軍實内施撫綏治行為南畿第一<lb/>
　陳瑛竹山人貢士永樂初應詔除刑科給事奏劾無<lb/>
　所忌内外震懾不愧司直<lb/>
　李文鄖縣人由嵗貢厯仕江州推官平反數大案全<lb/>
　活無辜江州人肖像祀之<lb/>
　宋珍鄖縣人嵗貢條陳八事上鄖撫一分豁額外耗<lb/>
<pb n="KR2k0046_WYG_054-33a"/>
　糧二區處里甲差徭三均勞逸四通錢法五重學校<lb/>
　六正䘮禮七興水利八均舖舍鄖撫察其有禆民生<lb/>
　皆次第行之<lb/>
　曾得禄鄖縣人性磊落不務細𤨏由進士厯官兵部<lb/>
　職方主事出鎮山海闗邊烽無警及卒衣衾僅能蔽<lb/>
　體著有鎮東草<lb/>
　冦鼎上津人永樂庚子舉人平居教授生徒所成就<lb/>
　皆為名俊家故儉每傾囊資給貧乏及厯仕途亷惠<lb/>
<pb n="KR2k0046_WYG_054-33b"/>
　如居鄉時後知臨江府尤多惠政<lb/>
　劉濬上津人天順甲申進士授句容縣令擢御史時<lb/>
　宰執争媚權璫汪直濬獨抗節不阿㑹疾抱憤卒<lb/>
　潘榮竹山人永樂初由貢入監厯刑部主事讞決無<lb/>
　私嘗謂人曰一㸃墨一人命可不慎乎人服其言<lb/>
　周冕竹谿人性嗜學暑不扇冬不爐𢎞治乙酉舉於<lb/>
　鄉教授䕫州士秉楷模子清登進士人以為讀書勵<lb/>
　行之報<lb/>
<pb n="KR2k0046_WYG_054-34a"/>
　周士竒鄖陽人由選貢授褒城令時流冦蜂起竒堵<lb/>
　禦有方調南鄭令陞綏徳州牧值賊衆數萬攻城竒<lb/>
　率城中壯士夜襲之陜督上其功遂以西安同知擢<lb/>
　商洛道監總兵左良玉軍多繩其士卒之不法者軍<lb/>
　中肅然<lb/>
　劉鍾鄖縣舉人授英山諭教士以忠孝大節相激勸<lb/>
　不責束脩餽遺庠中極貧者出俸資之士人勒石紀<lb/>
　徳焉<hi>以上舊通志</hi>
<pb n="KR2k0046_WYG_054-34b"/>
　周清明一統志竹溪人正徳辛未進士不樂仕進居<lb/>
　元和觀隠真洞中教授生徒嘉靖初以父冕命出授<lb/>
　浙江處州府推官復以賢能應徵卒於途中居鄉有<lb/>
　改運竹山之功鄉人感頌<lb/>
　秦嵩鄖縣人以進士授巴縣令政尚平易邑人徳之<lb/>
　不忘<lb/>
　梁順甫鄖西人七嵗父䘮母羅氏守節教之甫殫力<lb/>
　勤學肄業南雍授義寧令有異政每旱禱立應邑有<lb/>
<pb n="KR2k0046_WYG_054-35a"/>
　虎作逐虎文焚之遂去在官思母有望雲集<hi>以上舊通志</hi>
　徐成楚三楚文獻録字衡望竹谿人萬厯丙戌進士<lb/>
　初令内黄有訟鬻田不鬻井者陽不應使人浚井得<lb/>
　鐵鎮枯骨乃十年前田主所潛殺布商也遂按伏法<lb/>
　邑人神之嵗旱蝗不入境以薦擢吏科給事中糾劾<lb/>
　不避權貴京師謡曰行行且止避癭癅子以楚有癭<lb/>
　癅子故也已而省親歸親歿起兵科行至襄陽而卒<lb/>
　陳錬鄖西人以貢士厯任漢中推官有殺子以誣怨<lb/>
<pb n="KR2k0046_WYG_054-35b"/>
　家者錬讞得情立雪之<hi>舊通志</hi>
　楊天申鄖縣舉人授江浦令陞延慶州牧裁冗吏均<lb/>
　賦役招流亡勸耕種邊境大安民立祠祀<lb/>
　汪文亨鄖縣舉人授酆都令陛商州牧寛□輕税政<lb/>
　簡刑清商民愛戴事父母備極孝養居鄉謙和終身<lb/>
　無一忿容<lb/>
　謝申之鄖縣人天啟丁夘舉人授政和令以循良著<lb/>
　為諸生時貧甚人或餽遺却不受嵗洊饑學使者令<lb/>
<pb n="KR2k0046_WYG_054-36a"/>
　置簿以賑或欲著其名申拂然曰疏食簞瓢自有孔<lb/>
　顔樂處何得以半鏹辱我也<hi>以上舊通志</hi>
直𨽻歸州<lb/>
　唐田康恩施人貞觀中仕至黔州都督趙氏世為苖<lb/>
　長子渠帥姓李氏勝兵各萬人未嘗通朝貢康諷諭<lb/>
　之皆遣使入朝<lb/>
　趙國珍施州人唐開元中有趙君道代謝氏為牂牁<lb/>
　刺史封夜郎郡公珍天寶中有戰功閣羅鳳叛宰相<lb/>
<pb n="KR2k0046_WYG_054-36b"/>
　楊國忠兼劍南節度使以珍嫻方畧授黔中都督屢<lb/>
　敗南詔保障五溪十餘年仕至工部尚書<hi>以上舊通志</hi>
　宋胡勉明一統志長陽人建炎初冦鍾相等犯其邑<lb/>
　乃集豪勇斬二渠魁嘗攝縣事劉超將侵建平勉防<lb/>
　捍蜀道賊不得進凡破賊所獲金帛悉分其下毫釐<lb/>
　無取<lb/>
　元向午鳳楚紀恩施人至元二十一年征峒蠻充哨<lb/>
　馬把總身先士卒事平引蠻人入覲授開府將領<lb/>
<pb n="KR2k0046_WYG_054-37a"/>
　向紹榮楚紀恩施人元末召集鄉民守禦本州城池<lb/>
　大將劉應賢奏署元帥府事明玉珍據重慶屢召紹<lb/>
　榮不應玉珍將吕萬户来攻紹榮敗之執萬户時副<lb/>
　元帥譚登私釋萬户以城降紹榮恥之遁入蠻中不<lb/>
　知所終<lb/>
　明裴承祖明一統志恩施人洪武中以秀才異等拜<lb/>
　監察御史命同御史張亨等八人署都察院事承祖<lb/>
　劾奏武定侯郭勛私畜家僮擅殺無憚帝命議其罪<lb/>
<pb n="KR2k0046_WYG_054-37b"/>
　已而宥之尋出為浙江僉事治獄平允不事苛刻擢<lb/>
　江西按察使<lb/>
　譚思敬明一統志巴東人洪武中以貢任大竹令徵<lb/>
　授兵科給事中言事直切出知嵊縣尋陞山西平定<lb/>
　州守卒於官潔已愛民勸課農桑民皆殷冨<lb/>
　張問禮字立齋恩施人萬厯丙子舉人初任睢州知<lb/>
　州清白自矢忤魏璫降馬湖通判尋遷嘉定睂兩州<lb/>
　守告歸子應陽𨕖貢陜西華州州同有惠政陞亷州<lb/>
<pb n="KR2k0046_WYG_054-38a"/>
　府通判祀華州名宦<lb/>
　鄧𢎞烈字東昇施州衛官籍由鄉貢初任雙流知縣<lb/>
　督施兵征播連破三闗及青山川崖諸坉楊應龍自<lb/>
　焚募士冐火取得其尸厯遵義府同知歸家貧如故<lb/>
　年九十卒<hi>以上舊通志</hi>
皇清陳世凱恩施人平滇南不著兠鍪攻城身被數創<lb/>
　　不退卒拔其城軍中號曰陳鐵頭厯官浙江提督<lb/>
　　子三長季皆總兵中子天培仕至浙江提督<lb/>
<pb n="KR2k0046_WYG_054-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　湖廣通志卷五十四<lb/>
</p>
<p>
</p>
  </div>
</body>
</text>
</TEI>
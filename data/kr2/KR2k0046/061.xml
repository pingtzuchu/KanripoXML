<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻六十一</head> <lb/>
    <p>
<pb n="KR2k0046_WYG_061-1a"/>
欽定四庫全書<lb/>
　湖廣通志巻六十一<lb/>
　　忠臣志<lb/>
長沙府<lb/>
　晉司馬氶晉書閔王氶傳字才少篤厚有志行元帝<lb/>
　封氶為譙王王敦有無君之心帝以氶貞素欵亮志<lb/>
　存忠恪監湘州諸軍事南中郎將湘州刺史時湘土<lb/>
　荒殘公私困弊氶躬自儉約乗葦茭車而傾心綏撫<lb/>
<pb n="KR2k0046_WYG_061-1b"/>
　甚有能名敦遣魏乂等甲卒二萬以攻氶氶且戰且<lb/>
　守城池不固人情震恐氶曰吾志在死節事之不濟<lb/>
　其令百姓知吾心耳相持百餘日城沒乂檻送氶王<lb/>
　廙害之年十九子無忌立<lb/>
　易雄晉書列傳雄字興長瀏陽人仕郡為主簿張昌<lb/>
　之亂執太守萬嗣将斬之雄與爭論曲直賊怒叱使<lb/>
　牽雄斬之雄趨出自若賊呼問對如初如此者三賊<lb/>
　舍之嗣由是獲免雄遂知名舉孝亷為舂陵令譙王<lb/>
<pb n="KR2k0046_WYG_061-2a"/>
　氶距王敦雄承符馳檄列敦罪惡募縣境有衆千人<lb/>
　敦遣魏乂攻之雄勉厲所統扞禦累旬城䧟為乂所<lb/>
　執至武昌敦以檄示雄曰此實有之惜位微力弱不<lb/>
　能救國難今日即戮得作忠鬼乃所願也敦憚其詞<lb/>
　正釋之尋殺之<lb/>
　虞悝　虞望晉書列傳悝長沙人弟望並有士操譙<lb/>
　王氶臨縣知其名㑹王敦作逆乃命悝為長史望為<lb/>
　司馬督䕶諸軍湘東太守鄭澹敦之姊夫不順氶㫖<lb/>
<pb n="KR2k0046_WYG_061-2b"/>
　遣望討之望率衆一旅直入郡斬澹以狥及魏乂來<lb/>
　攻望每先登力戰死城破悝復被執将害之子弟對<lb/>
　之號泣悝謂曰人生有死闔門為忠義鬼亦何恨哉<lb/>
　敦平贈悝襄陽太守望滎陽太守遣謁者至墓祭以<lb/>
　少牢<lb/>
　桓雄晉書列傳雄長沙人譙王氶命為主簿王敦之<lb/>
　逆氶為敦将魏乂所執雄與西曹韓階從事武延毁<lb/>
　服為僮豎隨氶向武昌乂見雄姿貎長者進退有禮<lb/>
<pb n="KR2k0046_WYG_061-3a"/>
　知非凡人因害之<lb/>
　宋劉玠姓譜潭州將官建炎中兵䧟潭州玠挺身血<lb/>
　戰中數十矢死民為立廟張栻作記<lb/>
　孟彦卿宋史列傳彦卿忠厚從父也建炎中通判潭<lb/>
　州城中叛卒焚掠自東門出帥臣向子諲命彦卿領<lb/>
　兵追之已而招安其衆未幾潰兵杜彦自袁州入瀏<lb/>
　陽遂犯善化長沙二縣彦卿率民兵拒之手殺數人<lb/>
　賊退還瀏陽彦卿追與之戰民兵有自潰者賊遂乗<lb/>
<pb n="KR2k0046_WYG_061-3b"/>
　之斬彦卿持其首以告所掠民兵曰此善戰孟通判<lb/>
　首也添差通判趙民彦以民兵赴之鏖戰瀏陽城南<lb/>
　南流橋依山為陣殺傷甚衆偶為間者折其陣中認<lb/>
　旗衆驚謂民彦已敗遂潰民彦為賊所得邑士謝淳<lb/>
　帥民兵為前鋒助戰亦被執賊并殺之事聞彦卿民<lb/>
　彦並贈直龍圖閣官其家各三人淳贈成忠郎官其<lb/>
　子晞古朱熹帥湖南請為彦卿民彦立廟以淳侑之<lb/>
　韓世忠<hi>詳總宦志</hi>
<pb n="KR2k0046_WYG_061-4a"/>
　岳飛<hi>詳總宦志</hi>
　辛棄疾<hi>詳總宦志</hi>
　李芾宋史列傳其先廣平人也徙衡州攝湘潭縣縣<lb/>
　多大家前令束手不敢犯芾稽籍出賦不避貴勢賦<lb/>
　役大均為湖南提刑時郡縣盜擾民多奔竄芾令所<lb/>
　部發民兵自衛縣與一皂幟令曰作亂者斬幟下民<lb/>
　始帖然乃號召發兵擇壮士三千人使土豪尹奮忠<lb/>
　将之勤王别召民兵集衡為守備未幾知潭州兼湖<lb/>
<pb n="KR2k0046_WYG_061-4b"/>
　南安撫使時其所愛女死一慟而行徳祐元年七月<lb/>
　至潭潭兵調且盡倉卒召募不滿三千人乃結溪峒<lb/>
　蠻為聲援繕器械峙芻糧柵江修壁命劉孝忠統諸<lb/>
　軍呉繼明自湖北至陳義陳元自戍蜀歸芾奏請留<lb/>
　戍潭推誠任之皆得其死力及元右丞阿爾哈雅以<lb/>
　重兵入潭芾遣其将于興帥兵禦之於湘隂興戰死<lb/>
　九月再調繼明出禦兵不及出而元軍已圍城芾慷<lb/>
　慨登陴與諸將分地而守民老弱皆出結保伍助之<lb/>
<pb n="KR2k0046_WYG_061-5a"/>
　不令而集十月兵攻西壁孝忠軍奮戰芾親冐矢石<lb/>
　督之有中傷者躬自撫勞日以忠義勉其将士死傷<lb/>
　相籍人猶飲血乗城殊死戰有招降者芾殺之以狥<lb/>
　十二月城圍益急孝忠中礟風不能起諸将泣請曰<lb/>
　事急矣吾屬為國死可也如民何芾罵曰國家平時<lb/>
　所以厚養汝者為今日也汝第死守有後言者吾先<lb/>
　戮汝除夕元兵登城戰少却旋蟻附而登衡守尹榖<lb/>
　及其家人自焚芾命酒酹之因留賓佐㑹飲傳令猶<lb/>
<pb n="KR2k0046_WYG_061-5b"/>
　手書盡忠字為號飲達旦諸賔佐出参議楊震赴園<lb/>
　池死芾坐熊湘閣召帳下沈忠曰吾力竭分當死吾<lb/>
　家人不可辱於俘汝盡殺之而後殺我忠伏地叩頭<lb/>
　辭芾固命之忠泣而諾取酒飲其家人盡醉徧刃之<lb/>
　芾引頸受刃忠縱火焚其居還家殺妻子復至火所<lb/>
　大慟乃自刎幕屬茶陵顔應焱安仁陳億孫皆死潭<lb/>
　民聞之多舉家自盡城無虛井縊林木者累累相比<lb/>
　孫方武姓譜長沙人為州學正金人入城方武率居<lb/>
<pb n="KR2k0046_WYG_061-6a"/>
　民連日巷戰金人四面縱火方武死之<lb/>
　丁公膺楚紀醴陵人紹興初為高郵尉拒金兵力戰<lb/>
　死之朝廷嘉其忠節官其子倚終衡山宰初靖康間<lb/>
　膺弟公億與兄公萬避難於鄉賊得公萬縳之將就<lb/>
　炮烙公億號呼願以身代賊義而舍之一家獲全<lb/>
　袁顯楚紀益陽人矮身長髯勇敢過人建炎間湘寇<lb/>
　楊么猖獗顯請於縣宰魏舜臣團鄉兵扞之一日賊<lb/>
　傾寨來戰顯極力鏖戰為賊所得賊欲用之顯大罵<lb/>
<pb n="KR2k0046_WYG_061-6b"/>
　不屈么置諸鼎鑊而死舜臣哀之為禮葬祭<lb/>
　楊霆醴陵人大異之子宋史列傳霆宇震仲銓試第<lb/>
　一辟荆湖制置司幹官吕文徳為帥薦除通判江陵<lb/>
　府兵民雜處庻務叢集霆隨事裁决處之㤗然暇日<lb/>
　詣郡庠與諸生講學稍選民之強壮付以器械雜兵<lb/>
　肄習親閲試行賞遂獲其用徳佑初為湖南安撫司<lb/>
　參議與李芾恊力戰守霆有心計善出奇應變帥府<lb/>
　機務芾一以委之城西北隅破霆麾兵巷戰抵暮増<lb/>
<pb n="KR2k0046_WYG_061-7a"/>
　築月城比旦城復完厲将士以死守城䧟赴水死妻<lb/>
　妾奔救遂皆死<lb/>
　尹穀宋史列傳榖字耕叟長沙人性剛直荘厲登進<lb/>
　士第調常徳推官知崇陽縣亷正有聲丁内艱居家<lb/>
　教授士有才思而不謹飭者擯不齒諸生行市中市<lb/>
　人見其舉動有禮相謂曰必尹先生門人用薦擢知<lb/>
　衡州需次於家潭城受兵帥臣李芾禮以為參謀三<lb/>
　月援兵不至穀知城危與妻子訣曰吾以寒儒受國<lb/>
<pb n="KR2k0046_WYG_061-7b"/>
　恩典方州誼不可屈若輩當從吾死耳召弟岳秀使<lb/>
　出以存祀岳秀泣而許之已乃積薪扄户朝服望闕<lb/>
　拜已先取厯官告身焚之即縱火自焚隣家救之火<lb/>
　熾不可前但於烈㷔中見穀正冠端笏危坐闔門少<lb/>
　長皆死之芾聞之命酒酹穀曰尹務實男子也先我<lb/>
　就義矣務實穀號也穀死諸生數百人徃哭之城破<lb/>
　多感激死義者<lb/>
　譚端伯楚紀字應元中立後裔隱居茶陵平生以忠<lb/>
<pb n="KR2k0046_WYG_061-8a"/>
　義自許當丞相文天祥舉兵勤王端伯亦率族衆應<lb/>
　之天祥與之劄曰湖南九郡汝實統之後為元兵所<lb/>
　獲令其供籍端伯書曰兩手撥開南浦雲誰人似我<lb/>
　一口吸盡西江水我自擔當竟不屈而死<lb/>
　王夣應姓譜攸縣人咸淳中進士調廬陵尉元兵破<lb/>
　臨安夢應率同邑呉希奭陳子全起兵勤王馳疏奏<lb/>
　聞又遣使通桂帥遂復袁州既而兵敗夢應奔永新<lb/>
　卒<lb/>
<pb n="KR2k0046_WYG_061-8b"/>
　顔應焱楚紀茶陵人舉進士初授瀏陽尉攝醴陵潭<lb/>
　帥李芾薦為湖南安撫節判徳祐乙亥元兵圍城應<lb/>
　焱悉力比衆守之七月援兵不至城䧟芾死應焱亦<lb/>
　赴水死<lb/>
　張鏜　熊桂鄧光薦文丞相督府忠義傳朝奉郎張<lb/>
　鏜長沙人前通判贛州熊桂湘潭進士年七十餘皆<lb/>
　起兵復衡山湘潭攸三縣明年督府敗歸汀州潭省<lb/>
　兵䧟執鏜至行省參政崔斌欲降之鏜曰紹興至今<lb/>
<pb n="KR2k0046_WYG_061-9a"/>
　百五十年乃我祖魏公收拓者今日降而死何以見<lb/>
　魏公於地下遂遇害桂為湘潭人所掩殺<lb/>
　元周鏜元史列傳鏜字以聲瀏陽人登㤗定四年進<lb/>
　士第授大冶縣尹抑豪強惠窮民治行為諸縣最累<lb/>
　遷國子助教㑹修功臣列傳擢翰林國史編修官出<lb/>
　為四川行省儒學提舉便道還家無何盗起湖南北<lb/>
　郡縣皆䧟賊得鏜欲推以為主鏜瞠目大罵賊乃殺<lb/>
　之同時有謝一魯字至道亦瀏陽人至元乙亥鄉貢<lb/>
<pb n="KR2k0046_WYG_061-9b"/>
　進士嘗為石林書院山長賊生縳一魯罵賊甚厲舉<lb/>
　家咸遇害<lb/>
　謝魯一<hi>見上</hi>
　劉耕孫元史列傳耕孫字存吾茶陵人至順元年進<lb/>
　士授臨武縣尹蘄黄賊破湖南耕孫出家貲募義丁<lb/>
　以授茶陵賊至輙却轉寕國路推官嵗饑勸富民發<lb/>
　粟賑之活者萬計㑹𤨏南班程述等攻寜國城䧟力<lb/>
　戰遇害長子碩為江夏縣魯湖大使起義兵援茶陵<lb/>
<pb n="KR2k0046_WYG_061-10a"/>
　亦死之<hi>互詳衡州岳州二府名宦</hi>
　劉碩<hi>見上</hi>
　明蔡道憲字元白晉江人以進士為長沙推官張獻<lb/>
　忠䧟武昌岳州直犯長沙道憲勒兵拒守賊遶城呼<lb/>
　曰軍中久知蔡推官名速降母自苦道憲命守卒射<lb/>
　之多斃賊怒攻益力越三日總兵官尹先民出戰敗<lb/>
　降道憲被執賊㗖以官嚼齒大罵釋其縳延之上坐<lb/>
　罵如故賊使先民説道憲益怒奮起捽擊賊以道憲<lb/>
<pb n="KR2k0046_WYG_061-10b"/>
　愛民謂曰汝不降将盡殺百姓道憲大哭曰願速殺<lb/>
　我毋害我民賊知終不可奪磔之氣垂絶猶作忿恨<lb/>
　聲賊問何恨曰恨不殺先民耳其心血直濺賊面賊<lb/>
　為昏仆者久之健卒林國俊等九人隨道憲不去賊<lb/>
　曰爾輩亦不得活國浚曰我輩若畏死去矣願埋主<lb/>
　屍後死賊許之乃觧衣裹道憲屍瘞之南郊醴陵坡<lb/>
　遂自刎道憲死時年纔二十九嵗<lb/>
　周二南字汝為雲南人田選貢生為長沙通判獻賊<lb/>
<pb n="KR2k0046_WYG_061-11a"/>
　殘寇犯瀏陽力戰死之<hi>以上舊通志</hi>
　頼大雅贛州人益陽敎諭獻賊脅從至再不屈正衣<lb/>
　冠端坐罵賊賊怒斷其首兩旬面如生<hi>見府志</hi>
　賀興隆李東陽賀興隆傳長沙安化清塘鄉人元季<lb/>
　嘗率陳源隆姚廷曙等聚鄉子弟為兵駐鎮安寨有<lb/>
　警輒禦之陳友諒兵起授叅軍甲辰率其衆來歸太<lb/>
　祖嘉之仍予故官徐達之取辰州降沅州諸郡興隆<lb/>
　攻戰撫募厥功為多冬與總制胡海洋克寳慶路授<lb/>
<pb n="KR2k0046_WYG_061-11b"/>
　寳慶衛指揮司知乙已夏四月邵陽賊周文貴等作<lb/>
　亂興隆率兵駐中鄉六月與賊遇徑衝其前鋒後援<lb/>
　不至遂力戰以死贈湖廣行中書省叅知政事命有<lb/>
　司立祠嵗以戰歿之日致祭<lb/>
　易紹宗攸縣人洪武時從北伐有功授象山錢倉所<lb/>
　千户建文三年倭登岸剽掠紹宗大書於壁曰設將<lb/>
　禦敵設軍衛民縱敵不忠棄民不仁不忠不仁何以<lb/>
　為臣與妻李訣而出宻令游兵間道焚賊舟賊驚救<lb/>
<pb n="KR2k0046_WYG_061-12a"/>
　紹宗格戰殺賊甚多追至海岸䧟淖中手刃數十賊<lb/>
　死之其妻攜孤奏於朝賜葬祭勒碑銘之<hi>明史稿</hi>
　易先楚紀字太初湘隂人永樂初由太學生選授交<lb/>
　趾諒山府知府多善政蠻人信服及秩滿還朝郡民<lb/>
　相率詣臺省保留特命復其位進階三品後黎利叛<lb/>
　䧟諒山城先嬰城固守闔門罹害事聞遣官諭祭贈<lb/>
　廣西右叅政<lb/>
　張敏廣輿記寜鄉人永樂辛卯鄉舉任延平知府謫<lb/>
<pb n="KR2k0046_WYG_061-12b"/>
　主尤溪簿沙宼犯城敏誓師出戰死之<lb/>
　洪雲蒸攸縣人萬厯庚戍進士累官嶺南憲副懷宗<lb/>
　嗣位之七年海寇劉香老率衆圍海豐雲蒸移鎮與<lb/>
　相持半載屢挫賊鋒香老懼乞撫雲蒸單騎入賊壘<lb/>
　遂見害越五日屍浮沙口有白鶴張翼覆之<hi>見舊通志</hi>
　陳有光益陽人天啟丁卯鄉舉任推官丁父艱歸獻<lb/>
　賊破長沙脅紳士官之有光抗義不屈執其母有光<lb/>
　不得已至賊營賊喜釋其母度母已至家遂扼吭而<lb/>
<pb n="KR2k0046_WYG_061-13a"/>
　死<hi>見縣志</hi>
　婁琇湘隂人天啟甲子鄉舉為涇州守闖賊犯城琇<lb/>
　堅守力竭城䧟被執慷慨就戮其妻亦殉難事聞贈<lb/>
　太僕卿<hi>見府志</hi>
　楊㑹英寜鄉人天啟中鄉薦授臨湘敎諭陞國子學<lb/>
　録尋擢兵部主事都城破為闖賊所執引頸就刃<hi>見</hi>
　<hi>府志</hi>
　馮一第善化人天啟中鄉舉獻賊攻長沙與司理蔡<lb/>
<pb n="KR2k0046_WYG_061-13b"/>
　道憲矢誓堅守城䧟道憲死一第走湘鄉将乞師他<lb/>
　方賊帥繫其母與兄招之一第乃趨就縳賊斷其兩<lb/>
　手置營中一夕死同時又有善化貢生呉愉者為周<lb/>
　二南參謀與賊戰官度死之袝二忠祠<hi>見府志</hi>
　謝承任茶陵衛人襲授指揮使懷宗六年奉調赴桂<lb/>
　陽粤寇萬餘郡縣望風奔潰承任獨拒守城䧟被執<lb/>
　遂遇害<hi>見舊通志</hi>
皇清高天爵<hi>詳名宦志</hi>
<pb n="KR2k0046_WYG_061-14a"/>
衡州府<lb/>
　宋趙淮衡山人宋史列傳淮丞相葵之從子李全之<lb/>
　叛屢立戰功累官至淮東轉運使徳祐中戍銀樹埧<lb/>
　兵敗與其妾俱被執至瓜州元帥使淮招李庭芝許<lb/>
　以大官淮陽許諾至揚城下乃大呼曰李庭芝男子<lb/>
　死耳毋降也元帥怒殺之棄屍江濵<lb/>
　李芾<hi>互見總宦詳長沙府忠臣志</hi>
　陳億孫楚紀安仁人咸淳中進士官潭州安撫叅議<lb/>
<pb n="KR2k0046_WYG_061-14b"/>
　元兵圍潭城䧟潭帥芾死億孫死之<lb/>
　元劉燾孫元史劉耕孫傳弟燾孫授茶陵州儒學正<lb/>
　湖南䧟常寜長吏棄城走民奉印請燾孫為城守城<lb/>
　頼以完者一年外援俱絶死之<lb/>
　明劉熈祚字仲輯武進人廵按湖南張獻忠長驅至<lb/>
　衡州賊騎執熈祚見獻忠獻忠叱令跪不屈令羣毆<lb/>
　之膚盡裂使降将尹先民説之終不變見殺<hi>明史稿</hi>
　張鵬翼西克人由選貢生授衡陽知縣張獻忠䧟衡<lb/>
<pb n="KR2k0046_WYG_061-15a"/>
　州脅使降㦸髯詬詈賊縳而投諸江妻子赴水死賊<lb/>
　之赴岳州也巴陵教諭桂陽歐陽顯字攝縣事死焉<lb/>
　其赴臨湘也知縣莆田林不息抗罵不屈斷其兩手<lb/>
　而殺之湘隂䧟知縣大埔楊開率家屬十七人投水<lb/>
　死其丞頼萬耀攝寜鄉事殉城死二子若鼎若鈺號<lb/>
　痛奔赴遇害衡州既䧟屬縣衡山亦失守知縣富順<lb/>
　董我前教諭分宜彭執中皆盡節府教授永明蒋道<lb/>
　亨攝武陵事抱印拒賊見殺<lb/>
<pb n="KR2k0046_WYG_061-15b"/>
　歐陽顯宇桂陽州人以貢任巴陵教諭署縣事獻賊<lb/>
　攻城率民死守城破罵賊不屈賊支觧之<hi>以上並見</hi>
　<hi>舊通志</hi>
皇清蕭萬竒臨武縣人康熙十七年授廣東虎門協左<lb/>
　　軍都司廵沙亭遇海賊砲箭雨下遂戰死十九年<lb/>
贈遊擊<lb/>
賜祭葬<lb/>
永州府<lb/>
<pb n="KR2k0046_WYG_061-16a"/>
　唐唐世旻字昌圖太原人徒家零陵素驍勇状貎英<lb/>
　偉眼環齒露昭宗時黄巢寇起世旻團練鄉兵保安<lb/>
　閭里劉建鋒舉為永州刺史光化初馬殷據楚攻永<lb/>
　州世旻力戰城䧟死之里民高其徳義因祀焉<lb/>
　宋王政山東人為衡永彬桂都廵檢使乾道元年寇<lb/>
　犯寜逺政力禦賊大至遂被執詈賊而死<hi>以上舊通志</hi>
　陳遘宋史列傳遘字亨伯其先自江寕徙永州登進<lb/>
　士第為廣西轉運判官蔡京啟蠻地建州遘言蠻人<lb/>
<pb n="KR2k0046_WYG_061-16b"/>
　幸安静輕擾以召釁不可京惡之罷歸擢給事中進<lb/>
　徽猷閣待制加龍圖直學士經制七路治於杭河渠<lb/>
　堙窒邦人以水潦為病遘以冬月檄眞楊潤楚諸郡<lb/>
　守牐綱卒治河不兩月畢杭人利焉知中山府金人<lb/>
　再至遘冐圍入城堅壁拒守受圍半年外無援師遘<lb/>
　弟光禄卿適至中山臨城諭㫖遘遙語之曰主辱臣<lb/>
　死吾兄弟平居以名義自處寜賣國乎適泣曰兄但<lb/>
　盡力勿以弟為念遘呼總管使盡括城中兵總管辭<lb/>
<pb n="KR2k0046_WYG_061-17a"/>
　遂斬以狥又呼歩将沙振振怒且懼潛衷刃入府害<lb/>
　遘於堂及其子錫并僕妾十七人振出帳下卒譟而<lb/>
　前曰汝安得殺吾父執而捽裂之金人入見遘屍曰<lb/>
　南朝忠臣也歛而葬諸鐵柱寺建炎初贈特進遘性<lb/>
　孝友為人寛厚長者任部刺史二十年毎行出郡邑<lb/>
　必焚香祈天願不逄貪汙吏適至光禄卿金人執之<lb/>
　以北後十年死於雲中<lb/>
　樊謹寜逺人淳熙六年郴寇入江華募敢覘賊者謹<lb/>
<pb n="KR2k0046_WYG_061-17b"/>
　挺身應募為賊所執不屈殺之郡人葬以禮聞之於<lb/>
　朝贈以官仍官其二子<hi>見舊通志</hi>
　呉庸楚紀字子實登淳熙特科為容州陸川簿李接<lb/>
　倡亂庸與同郡徐邦直唐㨗起兵禦之庸不克死帥<lb/>
　劉淳白其事府志道州人贈承事郎官一子<lb/>
　元劉祖勝明一統志以右丞守永州明初平章楊璟<lb/>
　兵圍其城屢戰屢屈食盡自殺<lb/>
　明萬元吉<hi>詳名宦志</hi>
<pb n="KR2k0046_WYG_061-18a"/>
　周志躍直𨽻人懷宗時任東安典史流寇犯境率居<lb/>
　民禦敵陣亡士民傷之祀於鎮北樓之左<hi>見舊通志</hi>
　方清寜逺人千户鋭長子世廕附學正徳六年苖寇<lb/>
　攻城清父子拒守積日城䧟迎擊於文昌街血戰不<lb/>
　屈死之<lb/>
　唐徳明東安舉人張獻忠䧟長沙徳明仰藥死<lb/>
　蔣道亨永明人以明經授善化教諭遷常徳教授署<lb/>
　武陵縣事獻賊寇常徳道亨抱印守孤城城䧟罵賊<lb/>
<pb n="KR2k0046_WYG_061-18b"/>
　死之<lb/>
　陳純徳零陵人為諸生以學行稱久困塲屋夜泊洞<lb/>
　庭為盜窘躍出墮水再躍入洲渚比曉坐蘆葦中去<lb/>
　泊舟數十丈舉進士年已六十矣懷宗咨以時事純<lb/>
　徳奏稱㫖擢御史明年廵按山西民多凍餒純徳請<lb/>
　恤因極陳抽練之弊帝不能用還朝陳時務七事尋<lb/>
　督畿輔學政十七年三月将出按部因賊警復還都<lb/>
　城䧟作書别父母朝服北向再拜自經死<hi>以上舊通志</hi>
<pb n="KR2k0046_WYG_061-19a"/>
皇清文運亨遼陽人順治六年以茂才任新田縣知縣<lb/>
　　值猺賊犯城運亨率兵民拒守賊衆大至城䧟死<lb/>
　　之<lb/>
　　王鑄邯鄲人順治六年任新田教諭猺賊逼城同<lb/>
　　縣令文運亨併力守禦城䧟與弟及子皆遇害<lb/>
寳慶府<lb/>
　晉周﨑晉書列傳﨑邵陵人為湘州從事王敦之難<lb/>
　譙王氶使﨑求救於外為魏乂所執又臨以白刃曰<lb/>
<pb n="KR2k0046_WYG_061-19b"/>
　汝為我語城中稱大將軍已破劉隗三江州郡萬里<lb/>
　肅清外援隔絶我當活汝﨑偽許之至城下大呼曰<lb/>
　王敦兵敗於于湖甘安南已克武昌即日分遣大衆<lb/>
　來赴此急努力堅守賊今散矣乂殺之<lb/>
　宋曾如驥姓譜字徳清㤗和人判邵州敵兵入城僚<lb/>
　吏諫曰曷不壺漿以迎曾紿諾退書舍生取義於壁<lb/>
　登城投江死事聞贈敷文閣待制諡忠愍<lb/>
　周欽楚紀儀之孫宣和中進士峒蠻叛欽挺身徃諭<lb/>
<pb n="KR2k0046_WYG_061-20a"/>
　事平郡守以聞徽宗嘉之擢徳州刺史靖康時死金<lb/>
　人之難<lb/>
　楊再興宋史列傳再興臨岡人賊曹成将也岳飛破<lb/>
　成再興走躍入澗張憲欲殺之再興曰願執我見岳<lb/>
　公遂受縳飛竒其貎釋之曰吾不汝殺當以忠義報<lb/>
　國飛屯襄陽遣再興至長水縣之業陽殺孫都統及<lb/>
　統制滿在再戰破其衆二千復長水縣得糧二萬石<lb/>
　盡復西京險要又得偽齊所留馬萬匹芻粟數十萬<lb/>
<pb n="KR2k0046_WYG_061-20b"/>
　中原響應復蔡州焚敵糧飛敗金人於郾城金人合<lb/>
　兵逼飛再興單騎入其軍手殺數百人而還金人併<lb/>
　力復來再興以三百騎遇敵於小商橋驟戰殺二千<lb/>
　餘人再興戰死後獲其尸焚之得箭鏃二升<lb/>
　明徐彞楚紀永樂中武岡州判官洞苖寇亂彝率民<lb/>
　兵出戰死之<lb/>
　陶珙<hi>詳名宦志</hi>
　李振珽字縝持鄞縣人知寳慶府袁寇為變振珽籌<lb/>
<pb n="KR2k0046_WYG_061-21a"/>
　兵措餉平之獻賊䧟城執赴衡陽不食乗間投湘水<lb/>
　中死之<lb/>
　何三傑定州人以通判署邵陽縣獻賊䧟城執至衡<lb/>
　陽與振珽共沉湘水<lb/>
　王紱貴州人任邵陽教諭氣宇冲粹行誼不茍獻賊<lb/>
　䧟城不屈見害<lb/>
　陳君寵新化人萬厯戊午解元授羅江知縣遷知潼<lb/>
　川州獻賊䧟城以身殉難同時有彭山知縣何大衢<lb/>
<pb n="KR2k0046_WYG_061-21b"/>
　武岡人亦守城盡節<lb/>
　劉孔暉邵陽人父汝能為其叔父主後叔母失明委<lb/>
　曲盡養家貧力學年七十始貢成均孔暉中天啟辛<lb/>
　酉鄉試為新鄭知縣闖逆圍城孔暉固守不能支遂<lb/>
　死之汝能聞之慟哭既而曰子能盡忠吾復何憾鄭<lb/>
　人袝孔暉於子産祠<lb/>
　盧大受邵陽人以貢任羅田訓導流賊䧟城大受死<lb/>
　之<hi>以上郡志</hi>
<pb n="KR2k0046_WYG_061-22a"/>
皇清何衡泗順天舉人以順治四年知武岡州明年賊<lb/>
　　陳友龍䧟州與鎮将賀雲拒守三月餘食盡賊圍<lb/>
　　益急城遂䧟衡泗謂雲曰力竭而死之無憾登清<lb/>
　　渠門樓命其下縱火與雲俱自焚死<lb/>
岳州府<lb/>
　明宋鑑明一統志許州人成化中知平江縣果毅亷<lb/>
　介卓有風裁時流賊逼境率典史張澄縣吏王和等<lb/>
　禦之戰死<lb/>
<pb n="KR2k0046_WYG_061-22b"/>
　郭永清巴陵人永樂辛丑進士官工科給事中出使<lb/>
　外國不屈而死永清有逸才詩多雋語<hi>見舊通志</hi>
　卜馬祥明一統志岳州人成化中任指揮同知流賊<lb/>
　掠洞庭馬祥奮身督戰死之<lb/>
　劉希文三楚文獻録華容人天啟中以明經授興文<lb/>
　教諭未半載流賊䧟城縣令張振徳被害希文署縣<lb/>
　事賊復至誓死不去與其妻白氏罵賊死月餘其僕<lb/>
　得屍於瓦礫中夫婦面如生<lb/>
<pb n="KR2k0046_WYG_061-23a"/>
常徳府<lb/>
　宋玉在武陵人端平進士治周禮眞徳秀知貢舉擢<lb/>
　冠本經後攝倅施州城䧟死之<lb/>
　明朱國柱寜安人任常徳同知守清政和民間有明<lb/>
　月之頌明末獻賊破城朝服北面再拜不屈見害<hi>以</hi>
　<hi>上舊通志</hi>
　馮貴武陵人洪武庚辰進士為兵科給事中從張輔<lb/>
　征交趾督兵餉遂擢交趾叅政莅事明敏善撫流亡<lb/>
<pb n="KR2k0046_WYG_061-23b"/>
　有土兵千餘人驍勇善戰貴撫以恩數擊賊有功中<lb/>
　官馬騏盡奪之黎利反貴以羸卒數百禦賊於瑰縣<lb/>
　力屈而死仁宗時贈左布政使<hi>明史稿</hi>
　羅應選桃源人天啟甲子舉人授栁州推官改補龍<lb/>
　安政刑寛簡士民悦服獻賊入蜀肆掠應選嬰城拒<lb/>
　守以死自誓城䧟應選舉家罹害聞者傷之<hi>見縣志</hi>
　傅作霖武陵舉人負性慷慨教諭武岡城䧟賊入不<lb/>
　屈死之<lb/>
<pb n="KR2k0046_WYG_061-24a"/>
　萬國寜常徳人永州教授生平道誼自持獻賊至責<lb/>
　以大義見殺同時李嗣先楊時升王大年楊夣鼎栁<lb/>
　三錫丁昌期張維翰羅三才熊應鵬皆諸生罵賊不<lb/>
　屈而死<lb/>
　楊鷺常徳衛人官中書舍人歸里為獻賊所執慷慨<lb/>
　不屈遂見害<hi>以上舊通志</hi>
辰州府<lb/>
　宋張建侯姓譜為辰州守政和間黄安俊叛圍鎮江<lb/>
<pb n="KR2k0046_WYG_061-24b"/>
　寨建侯與盧陽令王憲之率兵救之兵潰俱被執賊<lb/>
　遣使諭寨中人出降建侯紿諾至寨下大呼曰為人<lb/>
　當識順逆我萬無求全女等堅守勿懷二心賊怒俱<lb/>
　害之郡人表其忠立祠祀焉<lb/>
　向正楚紀麻陽人為陜州軍牙頭指揮時蠻寇叛正<lb/>
　被執罵賊遇害事聞詔立廟贈内殿崇班<lb/>
　明呉勛明一統志辰州衛指揮同知正徳間督兵征<lb/>
　流賊行至應山與賊遇兵素羸怯遂以身殉事聞於<lb/>
<pb n="KR2k0046_WYG_061-25a"/>
　朝遣官諭祭子山加一級襲指揮使<lb/>
　滿朝薦三楚文獻録麻陽人萬厯三十二年進士授<lb/>
　咸寜知縣有亷能聲税監梁永縱其下刦諸生槖朝<lb/>
　薦捕治之永怒劾其擅刑税役詔鐫一官大學士沈<lb/>
　鯉等論救不聼㑹廵撫顧其志論永貪殘乃復朝薦<lb/>
　官奪<hi>闕</hi>　嵗永遣人蠱廵按余懋衡事覺朝薦捕獲<lb/>
　其人永懼率衆擐甲入縣庭朝薦早為備無所掠而<lb/>
　去追至渭南頗有所格傷逮繫詔獄中外論救百十<lb/>
<pb n="KR2k0046_WYG_061-25b"/>
　疏乃釋歸光宗立起南京刑部郎中再遷尚寳卿天<lb/>
　啟二年疏陳時事語極危切尋進大僕少卿復上疏<lb/>
　魏忠賢激帝怒降㫖切責褫職為民大學士葉向髙<lb/>
　申救甚力帝不納忠賢黨撰東林同志録朝薦與焉<lb/>
　竟不復用<lb/>
皇清劉昇祚陜西人順治九年任分守湖北道駐辰州<lb/>
　　黔寇犯城與總兵徐勇悉力拒守勢孤援絶城遂<lb/>
　　䧟一門百口死之<hi>見舊通志</hi>
<pb n="KR2k0046_WYG_061-26a"/>
　　徐勇榆林籍遼東人順治四年以都督鎮長沙明<lb/>
　　年流寇犯安仁勇一鼓悉殱之是冬一隻虎等率<lb/>
　　衆薄長沙勇誓師勒兵與賊大戰賊益衆乃嬰城<lb/>
　　堅守賊攻不能下遁去陞辰沅鎮總兵復值黔寇<lb/>
　　犯辰州與叅政劉昇祚等同心捍禦力盡城䧟死<lb/>
　　之<lb/>
　　王任把大興人順治七年任辰州知府黔賊告警<lb/>
　　設備待敵後賊至身親拒戰克之事聞擢兵備副<lb/>
<pb n="KR2k0046_WYG_061-26b"/>
　　使越二年賊大至力屈城䧟闔門殉節䘏贈太僕<lb/>
　　寺卿䕃子入監<lb/>
　　楊來鳯四川舉人順治九年授沅陵知縣黔賊攻<lb/>
　　城與守道劉昇祚知府王任杞併力拒守城䧟死<lb/>
　　之<lb/>
直𨽻澧州<lb/>
　周申鳴劉向説苑楚有士申鳴者王欲授之相辭不<lb/>
　受其父曰汝何不授申鳴對曰舍父之孝子為王之<lb/>
<pb n="KR2k0046_WYG_061-27a"/>
　忠臣何也其父曰吾欲汝之相也申鳴遂入朝楚王<lb/>
　因授之相居三年白公為亂申鳴以兵圍之白公往<lb/>
　取其父持之以兵告申鳴曰子不吾與子父則死矣<lb/>
　申鳴流涕而應之曰始吾父之孝子也今吾君之忠<lb/>
　臣也援桴鼔之殺白公其父亦死申鳴遂自殺也按<lb/>
　明一統志載入澧州人物州境有申鳴城<lb/>
　唐李絢明一統志澧州刺史黄巢䧟州絢死之判官<lb/>
　皇甫鎮詣賊與之俱死<lb/>
<pb n="KR2k0046_WYG_061-27b"/>
　皇甫鎮<hi>見上</hi>
　宋黄琮明一統志建炎間知澧州鍾相䧟城琮與澧<lb/>
　陽縣丞葉畬及其屬十餘人皆戰死事聞褒贈<lb/>
　呉禄午澧州人咸淳辛未進士為鄂州咸寜簿殉國<lb/>
　難死<lb/>
　元熊義山安鄉人累封萬户至正癸已倪文俊來寇<lb/>
　義山出死力捍禦越二年文俊襲執之脅使降不屈<lb/>
　剖其腹罵不絶口而死<hi>以上舊通志</hi>
<pb n="KR2k0046_WYG_061-28a"/>
　明翟亨明一統志九谿衛指揮僉事正統間以軍功<lb/>
　累遷指揮使後征麓川偕其弟戰死朝廷遣官諭祭<lb/>
　麥成明一統志順徳人正徳間繇吏員為安鄉典史<lb/>
　有勇力值流賊掠鼎江口成父子集民兵赴戰馬躓<lb/>
　賊攅槊刺之猶徒歩手刃數人遂遇害子亦死焉<lb/>
直𨽻郴州<lb/>
　明歐必永桂陽人洪武初官吏部主事永樂間告歸<lb/>
　適寇䧟桂陽罵賊不屈剖腹而死<hi>見州志</hi>
<pb n="KR2k0046_WYG_061-28b"/>
　鄺埜字孟質宜章人永樂已丑進士授監察御史或<lb/>
　奏言南京鈔法為豪民沮壞遣埜徃視執一二市豪<lb/>
　歸奏曰市人聞令震懼鈔法通矣有言秦民聚謀不<lb/>
　軌者擢埜陜西副使勅以便宜勦捕埜白其誣詔誅<lb/>
　妄言者擢應天府尹正統元年召入為兵部侍郎十<lb/>
　年晉尚書車駕北征詔下埜言一邉將足制之陛下<lb/>
　為宗廟社稷主奈何不自重不聼次宣府朱勇敗沒<lb/>
　埜請疾驅入關嚴兵為殿又不報明日師覆埜死年<lb/>
<pb n="KR2k0046_WYG_061-29a"/>
　六十五贈少保諡忠肅<hi>明史稿</hi>
　王庭桂楚紀宜章人天順壬午鄉薦任贛州府同知<lb/>
　時巨寇流刼州縣廷桂率鄉兵征之死於難事聞贈<lb/>
　江西右叅議録其子玠<lb/>
　喻江明一統志郴州人官百户正徳間峒寇為亂江<lb/>
　分營宜章之章橋遇敵死之鄉民立祠以祀<lb/>
　李之經永興人嵗貢生任應城教諭獻賊之亂衆議<lb/>
　避之之經曰若君父大倫何死生命也率士民拒守<lb/>
<pb n="KR2k0046_WYG_061-29b"/>
　城破死焉子應㤗以救父亦罹於難世稱父忠子孝<lb/>
　云<hi>見州志</hi>
　袁從諤郴州人已卯鄉薦授中書舍人甲申聞國變<lb/>
　蹈烈火中死<hi>見州志</hi>
直𨽻靖州<lb/>
　明蘇忞明一統志廣西懷集人鄉貢第一正統間任<lb/>
　知州嵗饑賑貸民頼全活景㤗元年苖寇㑹同等處<lb/>
　指揮陳俊戰没忞誓衆捍禦亦死之<lb/>
<pb n="KR2k0046_WYG_061-30a"/>
　鄧旻明一統志靖州衛指揮𢎞治末守備黔中有威<lb/>
　名尋乞歸正徳間洞寇大作當道檄旻禦敵死之土<lb/>
　人立廟以祀<lb/>
　宋以方字義卿靖州人𢎞治乙丑進士除户部主事<lb/>
　厯郎中𣙜關税理倉庾督逋賦並以清勤聞遷瑞州<lb/>
　知府時華林大盗甫平瘡痍未復以方悉心撫字吏<lb/>
　民戴之宸濠逆謀有萌而瑞故無城郭以方築城繕<lb/>
　守且募兵三千日夕訓練宸濠忌之有徴索又拒不<lb/>
<pb n="KR2k0046_WYG_061-30b"/>
　應廹鎮守誣劾繫獄宸濠反出以方脅之降不可械<lb/>
　舟中斬以祭江宸濠平其子崇學求遺骸不得乃歛<lb/>
　衣冠歸葬嘉靖六年詔贈光禄卿廕一子立嘉忠祠<lb/>
　<hi>明史稿</hi>
　曹鵬明一統志靖州衛指揮正徳中調禦徳安流賊<lb/>
　奮勇先登血戰而死事聞賜祭徳安人立祠祀之<lb/>
　儲至謀靖州嵗貢生任湄潭知縣公直不阿萬厯間<lb/>
　王倫叛帥師征之賊火攻焚死<lb/>
<pb n="KR2k0046_WYG_061-31a"/>
　楊春芳靖州人鄉薦任太湖知縣流寇犯境春芳守<lb/>
　城不屈赴水死<hi>以上舊通志</hi>
皇清林爾張字四維惠來人懷宗時明經順治初授天<lb/>
　　柱知縣遷桂陽州知州改知靖州為滇寇所困守<lb/>
　　禦兩月不懈城䧟不屈死一家殉節十餘人民立<lb/>
　　祠祀之<hi>廣東咨冊</hi>
　　李允字寳山隰州人有勇畧精騎射順治初由行<lb/>
　　伍厯官湖廣叅將每戰身䧟石矢為士卒先康熙<lb/>
<pb n="KR2k0046_WYG_061-31b"/>
　　五年湖南盜嘯聚七里坪勢甚張允将所部搗其<lb/>
　　巢血戰三晝夜援兵不繼語左右曰此吾致命之<lb/>
　　秋也因自刎事<lb/>
聞嘉其忠烈<lb/>
賜祭葬<hi>山西咨冊</hi>
　　按咨冊未詳李允係何營叅将因附於末<lb/>
　<lb/>
　湖廣通志巻六十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻八十二</head> <lb/>
    <p>
<pb n="KR2k0046_WYG_082-1a"/>
欽定四庫全書<lb/>
　湖廣通志巻八十二<lb/>
　　藝文志<lb/>
　　古稱文治亦稱文教蓋一代之風氣一方之掌故存<lb/>
　　焉錄前代御製著所本也三墳五典八索九丘逸而<lb/>
　　良史重楚風闕於三百篇而楚詞興易道㣲於九師<lb/>
　　而易通作皆江漢炳靈髙視百代者也采擷英華發<lb/>
　　揮道奥其源流之逺有可溯焉若其文指事切情有<lb/>
<pb n="KR2k0046_WYG_082-1b"/>
　　造於荆湖之地者崇論閎議視前志加詳或其藻思<lb/>
　　得江山之助仕宦羇旅之作皆得繫於楚云<lb/>
　　歴代御製<lb/>
　漢<lb/>
　　髙帝封吳芮為長沙王詔<lb/>
故衡山王吳芮與子二人兄子一人從百粤之兵以佐<lb/>
諸侯誅暴秦有大功諸侯立以為王項羽侵奪之地謂<lb/>
之番君其以長沙豫章象郡桂林南海立番君芮為長<lb/>
<pb n="KR2k0046_WYG_082-2a"/>
沙王<lb/>
　　光武帝封同姓諸侯詔<lb/>
長沙王興真定王得河間王邵中山王茂皆襲爵為王<lb/>
不應經義其以興為臨湘侯得為真定侯邵為樂成侯<lb/>
茂為單父侯<lb/>
　　賜岑彭詔<lb/>
大司馬習用步騎不曉水戰荆門之事一由征南公而<lb/>
已<lb/>
<pb n="KR2k0046_WYG_082-2b"/>
　　和帝蠲租詔<lb/>
荆州比歲不登今兹淫水為害餘雖頗收而多不均浹<lb/>
深惟四民農食之本慘然懷矜其令天下半入今年田<lb/>
租芻藁有宜以實除者如故貧民假種食皆勿收責<lb/>
　晉<lb/>
　　武帝詔諸將<lb/>
濬彬東下掃除巴丘與胡奮王戎共平夏口武昌順流<lb/>
長騖直造秣陵與奮戎審量其宜杜預當鎮靜零桂懷<lb/>
<pb n="KR2k0046_WYG_082-3a"/>
軫衡陽大兵即過荆州南境固傳檄而定預當分萬人<lb/>
給濬七千給彬夏口既平奮宜以七千人給濬武昌既<lb/>
了戎當以六千人増彬大尉克移屯項總領諸方<lb/>
　唐<lb/>
　　太宗與安陸郡公許紹詔<lb/>
昔在青衿同遊庠序博士吳琰其妻姓仇追想此時宛<lb/>
然在目荏苒歲月遂成累紀且在安州之日公家乃涖<lb/>
岳州渡遼之時伯裔又同戎旅安危契濶累葉同之其<lb/>
<pb n="KR2k0046_WYG_082-3b"/>
間遊處觸事可想公追硯席之舊歡同通家之曩好爰<lb/>
自荆門馳心絳闕覽此忠至彌以慰懷<lb/>
　　𤣥宗貶韋堅為江夏司馬詔<lb/>
書曰無總貨寳生生自庸傳曰官之失德寵賂章也則<lb/>
古先哲王不聞好貨正心明戒無易紀律然法貴變通<lb/>
罰宜平典罪止其惡過從寛宥庶乎有勸冀乎有懲韋<lb/>
堅是司潭漕妄事興易餉遺朝廷計其積贓數目甚廣<lb/>
朕以衣冠之士豈往求之而姦囘之人是為抑與韋堅<lb/>
<pb n="KR2k0046_WYG_082-4a"/>
已别有處分所司一切不問咸令自新冀有亷隅成予<lb/>
徳化各思變節無貳過焉宣示中外知此朕意<lb/>
　　宣慰湖南百姓制<lb/>
頃以水潦瀑至沱潛潰溢既敗城郭復瀦原田連歲大<lb/>
歉元元重困餒殍相望流庸莫返加之以師旅煩之以<lb/>
賦役哀我矜人何以堪命朕君臨之道猶鬱牧養之政<lb/>
未𢎞咎之所降諒在於兹雖天災流行則有恒數而夕<lb/>
惕若厲豈忘責躬夫振人育物大易之明義也自漢魏<lb/>
<pb n="KR2k0046_WYG_082-4b"/>
以來水旱之處必遣使巡問以安集之國朝因其制焉<lb/>
亦命近臣慰撫俾諭求瘼之意用紓科泛之急宜令中<lb/>
散大夫給事中賀若察往湖南宣慰處置其百姓遭水<lb/>
不能自存者應須賑給蠲免宜與本道觀察使商量處<lb/>
置訖聞奏入齎詔書體問周恤宣示郡邑令悉朕懷<lb/>
　　徳宗遣奚陟等賑給江襄郢隨鄂申光蔡等州詔<lb/>
恵下恤人先王之政典視年制用有國之常規故有出<lb/>
公粟以賑困窮弛歲征以寛物力迺者諸道水災臨遣<lb/>
<pb n="KR2k0046_WYG_082-5a"/>
宣撫省覽條奏載懷憫惻其州縣遭水漂損乏絶户宜<lb/>
共賜三十萬石度支即與本道節度觀察使計度各隨<lb/>
所近支給委本使擇清幹官送米給州縣<lb/>
　　憲宗授李鄘門下侍郎平章事制<lb/>
凝成庶政必屬於長材經制四方是資於碩望況叅酌<lb/>
理本爕和化源茍非傑賢孰允斯任爰立舊徳將諧具<lb/>
瞻淮南節度副大使知節度事管内度支營田觀察處<lb/>
置等使銀青光禄大夫檢校尚書左僕射兼揚州大都<lb/>
<pb n="KR2k0046_WYG_082-5b"/>
督府長史御史大夫上柱國江夏縣開國侯食邑一千<lb/>
户李鄘性惟直方器本𢎞固沖敏足以成務通明可以<lb/>
質疑懷匡主之忠規蘊經邦之逺畧歴居雄鎭累服大<lb/>
寮臺閣藩方動留成式資為重望綽有餘材必能翼宣<lb/>
鴻猷導迎嘉祉用是徵拜陟於黄樞竭爾訏謨司我號<lb/>
令法期畫一俗俾康寧寅亮庶工屬在良弼可守門下<lb/>
侍郎同中書門下平章事散官勲賜如故<lb/>
　宋<lb/>
<pb n="KR2k0046_WYG_082-6a"/>
　　户部副使太常少卿燕度可右諫議大夫知潭州<lb/>
　　制<lb/>
湖湘之南溪蠻剽悍而易擾阹而馴之則亦弭伏恐其<lb/>
失御遂出而嚙邊其禍亦不細得無肅乂廉治之帥為<lb/>
之良牧者哉以爾具官燕度可醇明忠厚通於世務更<lb/>
薦要劇芒刃愈出俾副大農厥功茂焉宜加賜諫議大<lb/>
夫魚符犀節往甸南服内以恵斯民外以柔殊俗朕方<lb/>
端扆而朝以遲爾之奏諌矣<lb/>
<pb n="KR2k0046_WYG_082-6b"/>
　　皇姪右監門衞大將軍仲邰可依前右監門衞大<lb/>
　　將軍黄州刺史特封齊安郡公制<lb/>
朕按屬籍以觀祖宗之世而郟王之後獨微顧其位不<lb/>
章顯朕甚憫之以爾具官仲邰孝友惇謹善守法度爰<lb/>
命褒錄以鴻厥慶刺史重任也郡公髙爵也遙頒詔逮<lb/>
兹謂顯休噫唯務學可以正已唯率禮可以保位汝其<lb/>
懋哉<lb/>
　　贈正節俟李誠之勑<lb/>
<pb n="KR2k0046_WYG_082-7a"/>
蘄春介在疆場然所恃以為險者六闗也朕命藎臣往<lb/>
專守禦之責而措置疎畧負我使令爾誠之儒紳之望<lb/>
屬分符守蘄以孤城而櫻敵鋒蓋亦難矣慷慨激烈盡<lb/>
其命義合門死難朕甚痛之迺加論撰仍躐崇階爵之<lb/>
通侯諡曰正節廟食兹土賞延於後夫忠臣之心非慕<lb/>
名禄國家之澤當峻彝章今金印纍纍未足為爾寵將<lb/>
滅此讐敵始足以慰爾九泉也可贈誠之朝散大夫祕<lb/>
閣修撰加正節侯賜紫章服立廟崇祀額曰褒忠<lb/>
<pb n="KR2k0046_WYG_082-7b"/>
　明<lb/>
　　太祖詔武昌臣民<lb/>
子以𣺌躬荷天地百神之眷戡定綏寧疆宇日闢迺者<lb/>
陳友諒弑主僭逆罪惡貫盈自起兵端犯我邊境爰興<lb/>
問罪之師以慰來蘇之望滔滔江漢遂底安流總總黎<lb/>
元克全生樂<lb/>
　　詔羣臣<lb/>
陳氏之敗非無勇將健卒由上下驕矜法令縱弛不能<lb/>
<pb n="KR2k0046_WYG_082-8a"/>
堅忍恃衆寡謀故至於此使其持重有謀上下一心據<lb/>
荆楚上流守江漢之險跨豫章連閩越保其民人以待<lb/>
機會則進足以窺中原退足以抗衡一方吾安得而取<lb/>
之舉措一失遂致土崩此誠可為鑒戒者也<lb/>
　　詔左相國徐達<lb/>
武昌既平湖南列郡相繼欵附然其間多陳氏部曲觀<lb/>
望自疑亦有山寨遺孽憑恃險阻爾當撫輯招徠俾安<lb/>
生業其往欽哉<lb/>
<pb n="KR2k0046_WYG_082-8b"/>
　　詔平章常遇春<lb/>
安陸襄陽横據上流控扼南北自古所必爭之地今置<lb/>
不取將貽後憂夫堅城之下難以卒攻緩之則頓我軍<lb/>
之鋭氣急之恐驅民以冒矢石爾其相機以輯寧之<lb/>
　　詔叅知政事楊璟<lb/>
湖南地接溪峝恃險負固叛服不常宜多方以取之薄<lb/>
其山寨絕其樵採烏合之徒志在剽掠既無所得勢必<lb/>
潰散乘機勦捕脅從開釋收復鎭撫以綏逺人<lb/>
<pb n="KR2k0046_WYG_082-9a"/>
　　叅知政事賀興隆褒忠誥<lb/>
崇徳報功乃國家之令典舍生取義實臣子之忠誠盛<lb/>
世尚且推恩創業尤當謹禮今寳慶衞指揮同知賀興<lb/>
隆初稱兵於邊鄙繼受欵於明廷誓為湖湘萬里之長<lb/>
城力抵谿峝八蠻之逺界唐兵未出睢陽之勢始孤智<lb/>
伯漸强晉陽之城已浸首雖可折心乃不移惜未受大<lb/>
國之封而遽見長星之隕宜頒寵命以慰英靈可追封<lb/>
湖廣等處行中書省叅知政事九原有知服此無斁<lb/>
<pb n="KR2k0046_WYG_082-9b"/>
　　詔卻蘄州進簟<lb/>
古者方物之貢惟服食器用故無耳目之娛玩好之失<lb/>
今所進竹簟固為用物但無命來獻恐天下聞風爭進<lb/>
奇巧勞民傷財自兹始矣卻之仍命四方非朝廷所需<lb/>
者毋妄獻<lb/>
　　諭江夏侯周徳興<lb/>
昔君之武臣有忠於君者盡其筋力之所以為君禦災<lb/>
捍患至終身而後已朕於史書見之毎嘗歎羨不已我<lb/>
<pb n="KR2k0046_WYG_082-10a"/>
洪武十四年夏蠻谿為盜病民朕命年壯能陟崇山峻<lb/>
嶺之將帥兵討之時爾開國元勲江夏侯周徳興侍其<lb/>
旁即請願行朕不覺興歎將謂古有是而今無此今乃<lb/>
若是豈古人獨名者耶朕本憫其年逾六十不忍使行<lb/>
今必固請遂命行抵秋成功凱旋賜卿田一庄為子孫<lb/>
世禄嗚呼勤忠不怠禦侮安民非卿者誰故兹勅諭<lb/>
　　祀南嶽文<lb/>
衡之為嶽磅礴中國之南叅穹靈秀生同天地形勢巍<lb/>
<pb n="KR2k0046_WYG_082-10b"/>
然古帝王若天時察地利以安生民故祀之曰衡山之<lb/>
神於敬則誠於禮則宜自唐始加封號歴代相因曩者<lb/>
元君失馭海内鼎沸生民塗炭余起布衣承上天后土<lb/>
之命百神隂祐削平暴亂正位稱尊我當奉天地享鬼<lb/>
神以依時統一人民法當式古今寰宇既清特修祀儀<lb/>
因神有厯代之封號予起寒微詳之再三畏不敢效蓋<lb/>
神與穹壤同始靈鎭南方歲月不知㡬何神之所以靈<lb/>
人莫能測必受命於上天后土為人君者何敢預焉予<lb/>
<pb n="KR2k0046_WYG_082-11a"/>
懼不敢加號特以南嶽衡山名其名依時祀神惟神鑒<lb/>
知<lb/>
　　追封功臣蘄州康茂才蘄國公諡武義誥命<lb/>
朕惟帝王之待功臣生則顯官厚秩以榮之殁則加封<lb/>
錫爵以報之此國家之常典也榮禄大夫同知大都督<lb/>
府事兼太子右率府使康茂才初自京口率衆來歸爾<lb/>
即以水軍勝張氏獲其海舟繼取樅陽攻安慶守龍灣<lb/>
及陳氏犯境爾能擊退其兵及復從朕以舟師攻舒城<lb/>
<pb n="KR2k0046_WYG_082-11b"/>
江蘄興國漢陽郡繼克廬州大戰彭蠡遂平武昌以至<lb/>
隨大將援江陵湖南四川取泰州援宜興戰崑山之巫<lb/>
子門擣淮安之馬邏港破吳興下姑蘇北征汴洛守陜<lb/>
蒲二州招徠絳解之衆其功可謂偉矣豈期隨征興元<lb/>
旋軍中道因疾以歿朕聞訃音不勝感悼念今天下混<lb/>
一方欲論功行賞以報爾功爾乃遽然長逝其於朕心<lb/>
何可忘哉兹特勅爾官勲賁靈爽尚其不昧承兹新命<lb/>
於㝠㝠之中也可贈推忠翊運宣力懷逺功臣光禄大<lb/>
<pb n="KR2k0046_WYG_082-12a"/>
夫湖廣等處行中書省平章政事柱國追封蘄國公諡<lb/>
武義主者施行<lb/>
　　成祖𤣥嶽太和山碑文<lb/>
蓋聞大而無迹之謂聖妙不可測之謂神是故行乎天<lb/>
地統乎隂陽出有入無恍惚翕張驂日馭月鼓風駕霆<lb/>
倐而為雨忽而為雲禦災捍患驅沴致祥調運四時槖<lb/>
籥萬彚陶鑄羣品以成化工者若北極𤣥天上帝眞武<lb/>
之神是已按道書神本先天始炁五靈元老太隂天一<lb/>
<pb n="KR2k0046_WYG_082-12b"/>
之化生而神靈聰以知逺明以察微潛心念道志契太<lb/>
虚乃入武當山修真内鍊心一志凝遂感上清元君授<lb/>
以無極上道功滿道備乘龍飛天歸根復位顯名億刼<lb/>
與天地悠久日月齊並武當舊名太和謂非𤣥武不足<lb/>
以當之故名曰武當蟠踞八百餘里髙列七十二峯三<lb/>
十六巖之奇峭二十四澗之幽邃峯之最髙曰天柱境<lb/>
之最勝曰紫霄南巖上出游氛下臨絕壑跨洞天之清<lb/>
虚凌福地之深窅紫霄南巖皆有宫又自南巖北下三<lb/>
<pb n="KR2k0046_WYG_082-13a"/>
十里有龍宫又四十里抵山趾有眞慶宫俱為祀神祝<lb/>
釐之所元末悉毁於兵燹荆榛瓦礫廢而不舉天啟我<lb/>
國家隆盛之基朕皇考太祖皇帝以一旅定天下神隂<lb/>
翊顯佑靈明赫肆朕起義兵靖内難神輔左右風行霆<lb/>
擊其蹟甚著暨即位之初茂錫景貺益加炫燿至若樃<lb/>
梅再實歲功屢成嘉生駢臻灼有異徵朕夙夜祗念罔<lb/>
以報神之休仰惟皇妣劬勞恩深昊天罔極以盡其報<lb/>
惟武當神之悠棲肅命臣工即龍宫之東數十里勝地<lb/>
<pb n="KR2k0046_WYG_082-13b"/>
為剏建𤣥天玉虚宫於紫霄南巖宫興聖龍宫又即天<lb/>
柱之頂冶銅為殿飾以黄金範之像享祀無極神宫仙<lb/>
館煥然維新經營之始至於告成之日神屢顯像祥光<lb/>
燭霄山峯騰輝草木増色靈氣聚散變化無狀衆目咸<lb/>
覩跽拜唶唶樃梅重實加前數倍九地啟祕金杵躍出<lb/>
隂陽儲精元質流潤靈異紛紜莫能殫紀神之響應有<lb/>
如此者遂命道士為提㸃主領各宫飾嚴祀事昭答神<lb/>
貺上資薦揚皇考太祖髙皇帝皇妣孝慈髙皇后在天<lb/>
<pb n="KR2k0046_WYG_082-14a"/>
之靈下為天下臣庶祈迓繁祉雖然神之浮游混茫變<lb/>
化無方此感彼應無往不之然非此無以達朕之誠與<lb/>
夫天下䖍敬之心也況山川沖和之氣融結於斯與神<lb/>
相為表裏神之陟降往來飄颻揮霍顧瞻舊遊豈不徘<lb/>
徊於斯乎則是宫觀之建有不可無謹為文刻山中以<lb/>
彰神功永永無窮焉<lb/>
　　仁宗封襄王制<lb/>
朕君臨萬邦必封建諸子以鞏固宗社屏衞皇家宏治<lb/>
<pb n="KR2k0046_WYG_082-14b"/>
平悠久之福隆古聖王逮我皇祖皇考咸由斯道朕嗣<lb/>
承洪業祗懷永圖咨惟第五子瞻墡天資純茂賢哲夙<lb/>
成今特封爾為襄王居國長沙子孫世世守兹土於戲<lb/>
惟學廣性惟徳祐身惟謙惟恭戒於荒逸親仁愛民屏<lb/>
逺邪佞永篤忠孝之志毋忘君親之恩則光昭藩輔福<lb/>
祚長世敬之哉<lb/>
　　英宗遣祭南嶽文<lb/>
予奉天育民媿涼於徳致兹久旱災及羣生夙夜省躬<lb/>
<pb n="KR2k0046_WYG_082-15a"/>
中心惓切神司方岳憂憫諒同雨𤾉以時宜任其責特<lb/>
兹致禱尚冀感通𢎞布甘霖用臻豐稔匪雨之恵時曰<lb/>
神休<lb/>
　　憲宗遣祭衡嶽文<lb/>
比歲以來多方災沴雨𤾉不時我民用瘁民之瘁矣予<lb/>
曷為懷神矜於民忍降以災徳澤崇深孰與神侔祈贊<lb/>
化機普天之休責躬修行予敢弗篤庶㡬與神同作民<lb/>
福因去冬臘月七日申時武昌漢陽荆岳等府地震永<lb/>
<pb n="KR2k0046_WYG_082-15b"/>
惟坤道宜靜動必有由顧余渺躬及兹臣庶政理乖缺<lb/>
致此咎徵内省弗寧交修恐後惟爾有神作鎮一方民<lb/>
所仰賴特遣香帛用伸䖍告<lb/>
　　又<lb/>
國家欽奉明神聿嚴祠祀所期黙運化機庇祐民庶乃<lb/>
近歲以來天時不順地道未寧或雷電失常雨暘爽候<lb/>
或妖孽間作疫癘交行逺近人民頻遭饑饉流離困苦<lb/>
痛何可言惕然於衷罔知攸措特具香帛遣官祭告<lb/>
<pb n="KR2k0046_WYG_082-16a"/>
　　武宗遣祭𤣥嶽文<lb/>
今歲以來雨𤾉愆候田苗枯稿黎庶憂惶予心兢惕䖍<lb/>
致禱祈惟神矜民旋幹太和式調二氣以濟民艱庶民<lb/>
有豐愆之休神亦享無窮之報<lb/>
　　世宗顯陵碑文<lb/>
皇考恭穆獻皇帝乃我太祖髙皇帝𤣥孫憲宗純皇帝<lb/>
次子孝宗敬皇帝長弟武宗毅皇帝之叔父也以成化<lb/>
丙申降誕毋乃憲廟孝恵皇太后邵氏也蚤膺憲祖之<lb/>
<pb n="KR2k0046_WYG_082-16b"/>
命出閣授學經書黙契道理貫通暨受孝伯考之命以<lb/>
金册封王國號曰興出就湖廣安陸州為國都錫以恩<lb/>
賚倍於他藩我皇考恩紀詩記之詳矣惟我皇考以宗<lb/>
室之親近親之長昔承憲宗之嚴訓並奉孝伯考之嘉<lb/>
謨恪守祖訓治隆一國敬愼而明修國祀社稷山川罔<lb/>
不鑒歆忠謹而臣事兩朝孝廟皇兄屢加褒奬誠已以<lb/>
致於親迎養之詞已著於遺治之疏寛仁以撫其下士<lb/>
夫百姓毎形於稱頌之詞至於謹水旱之災軫國民之<lb/>
<pb n="KR2k0046_WYG_082-17a"/>
苦修身齊家而明徳睦族之道循次允行講學窮理而<lb/>
樂善好古之心惟日不足燕居清暇游心詩書凡天時<lb/>
人事古今事變之蹟皆欲考其淵微究其旨趣此含春<lb/>
堂詩所由作也及愛育朕躬撫教渺質若訓以國政則<lb/>
曰堅遵祖訓恪守吾行訓以進學則曰求道親賢勉體<lb/>
吾志又至口授詩書手教作字有非筆墨間所能述者<lb/>
矣方當日聽嚴訓膝下承歡忽爾皇天降割於正德十<lb/>
四年六月十七日辰時上賔朕以孩童孤昧之年上奉<lb/>
<pb n="KR2k0046_WYG_082-17b"/>
聖母日惟號泣苦痛五内摧傷隨遣使聞於聖兄䝉恩<lb/>
賜以嘉諡命武職重臣以主祭弔又命臣一人以掌禮<lb/>
儀及賜勅命暫理府朕乃告於國社國稷等神請於聖<lb/>
母謀於士民擇境内之松林山以為陵墓之所即奏於<lb/>
皇兄越九月餘式惟明年三年發引朕親奉靈輿安厝<lb/>
於此又越一年我皇兄龍御上昇遺詔遵我太祖髙皇<lb/>
帝兄終弟及之訓下命朕入承大統當是之時即命禮<lb/>
官議處應行稱號等項事宜乃泥古弄文援據非禮欺<lb/>
<pb n="KR2k0046_WYG_082-18a"/>
朕沖年㡬於倫常失序治理茫然荷皇天垂鑒祖宗佑<lb/>
啟於嘉靖三年上尊號曰恭穆獻皇帝陵曰顯陵遣官<lb/>
以奉其祀經營設置一如祖宗之制今思若不刻以金<lb/>
石曷以昭示後人也用是稽首敬述復繫之以詩曰惟<lb/>
我皇考徳配於天聖功昭赫睿徳敷宣親賢為善仁孝<lb/>
罔遷宜享茂祉以夀緜緜忽爾不豫親輿上旋痛哉哀<lb/>
哉慕戀拳拳予方童昧晨夕震顚勉紀乃事孤子誰憐<lb/>
上荷聖母愛䕶生全卜求吉兆豐土深淵官占既協松<lb/>
<pb n="KR2k0046_WYG_082-18b"/>
林之巔神宫固宻扶輿往焉奉安𤣥室悲號伏前暨予<lb/>
紹統追思曷言薦名顯陵設官衞環紓我至情以報昊<lb/>
天願祈昭鑒永奠萬年嗚呼微衷痛徹九泉<lb/>
　　上興獻帝尊諡記文<lb/>
朕聞天子之孝以尊親為大而尊親之大又無過於顯<lb/>
稱也朕宗支藩服以倫序承天明命應太祖兄終弟及<lb/>
之訓奉皇兄遺詔入纘洪圖是皆賴天地之大造祖宗<lb/>
餘䕃我皇考聖母慶澤所鍾故衍及予沖人獲登大位<lb/>
<pb n="KR2k0046_WYG_082-19a"/>
自即位之始首命廷臣集議稱號等項一則引宋濮懿<lb/>
王之事二借程氏之臆説三用曹魏之私詔厥後議奏<lb/>
不知凡㡬所幸天鑒在上隂隲斯倫今年夏五月朕思<lb/>
皇考稱號未當乃謀及師保輔導之臣會大典告成之<lb/>
日是為六月一日輔臣連僉以對宜加稱號以盡孝思<lb/>
遂勅禮部議應行事宜朕親定尊諡曰恭睿者言溫恭<lb/>
睿聖之意曰淵仁者言深仁流慶之意曰寛穆者言溥<lb/>
大清肅之意曰純聖者言純一通明之意又獻之一字<lb/>
<pb n="KR2k0046_WYG_082-19b"/>
為聰明睿智之意況先廟之所錫夫純一二字亦我皇<lb/>
考之嘗自號者也卜七月初十日吉時遣官祇告於天<lb/>
地宗廟社稷朕親奉玉册玉寳率文武羣臣躬詣世廟<lb/>
加上皇考尊諡曰恭睿淵仁寛穆純聖獻皇帝嗚呼我<lb/>
皇考睿功聖徳巍巍乎蕩蕩乎無可得而形容之也豈<lb/>
言詞所能盡但人子一念孝思出自衷情庶㡬伸予追<lb/>
慕之誠耳詩曰哀哀父母生我劬勞欲報之德昊天罔<lb/>
極用是復刻諸貞珉藏陵殿之隙地以示後人是為記<lb/>
<pb n="KR2k0046_WYG_082-20a"/>
　　興獻帝詩集序<lb/>
朕皇考恭穆獻皇帝所著有恩紀詩集乃𢎞治甲寅受<lb/>
命分封之國感皇伯考孝宗皇帝錫予之恩而紀之者<lb/>
也詩凡七巻其目有四自輦轂恩榮而下凡途間之興<lb/>
國務之餘至於書堂雜詠續騷吟諸作雖所指不同然<lb/>
皆主於紀聖上之敷恩彰王國之殊遇以識無忘焉爾<lb/>
有含春堂稿則未之國時在大内西館及出府所作分<lb/>
𩔖立題隨題叙事因事成章僅百三十餘首而天文節<lb/>
<pb n="KR2k0046_WYG_082-20b"/>
候之大人物宫室苑囿之繁禮樂名物經史文章之奥<lb/>
大畧具焉輔導之臣既彚而刻之皇考亦各序其端跋<lb/>
其後簡矣朕入嗣大統嘗恭取而莊誦之見其寫與刻<lb/>
俱不甚精恐無以昭示不朽乃命侍臣繕寫重刻之以<lb/>
傳敬為之序曰詩之為教以道性情而萬事萬物之理<lb/>
無所不該古詩三百篇貫體用括鴻纎善惡並有以垂<lb/>
鑑戒其用歸於使人得其性情之正而已朕三復皇考<lb/>
之詩莊重而典則豐腴而明鬯流出胸次從容自然渾<lb/>
<pb n="KR2k0046_WYG_082-21a"/>
渾乎商彞周鼎之樸而古也浩浩乎行雲流水之順而<lb/>
達也蓋雖信口肆筆不假思索自不離乎性情之正而<lb/>
忠君孝親仁民愛物之念毎存乎其間上合古風雅遺<lb/>
意彼晉魏以降諸侯王名能詩者𩔖矜奇衒異雕鎪鍜<lb/>
鍊以為工其去性情逺矣觀乎皇考之自序而詩之為<lb/>
用豈復有餘蘊哉粤稽古昔成周聖王分寳玉於伯叔<lb/>
之國磐石之宗夾輔周室而所以登載贊詠之者無聞<lb/>
焉漢諸王就國惟明宗賜予其弟東平王蒼珍寳服御<lb/>
<pb n="KR2k0046_WYG_082-21b"/>
器物甚備懷思有詩嘉其賢也蒼所作書記賦頌歌詩<lb/>
多所贊述今皆無傳孝廟之寵賁我皇考見諸書翰形<lb/>
諸篇章不一而足不止成周寳玉之分漢明伏軾之吟<lb/>
而已豈非以皇考聖性之高明徳學之純懿所當褒重<lb/>
而優禮之乎恩紀之詩揄揚贊誦於斯為至東平有不<lb/>
足言者矣朕初承指授學為詩句方在幼沖未有所得<lb/>
今幾務之暇自三百篇至唐宋諸家皆嘗涉其大㫖間<lb/>
有述作亦惟陶寫性情而不敢以是妨國政且免玩物<lb/>
<pb n="KR2k0046_WYG_082-22a"/>
喪志之尤耳仰思皇考之教不可復得感愴何極然心<lb/>
聲固存手澤斯在朝夕諷詠而玩索之庶㡬其有得哉<lb/>
是為序<lb/>
　　諭祭晉臣羊祜文<lb/>
昔晉吳相敵干戈搶攘爾能靜鎭一方保境息民輯鄰<lb/>
養士晉賴以寧而吳亦隂受其賜恵澤覃布襄人徳之<lb/>
峴山之淚懷感如昔朕兹南巡求古先哲享爾一卣其<lb/>
敬承哉<lb/>
<pb n="KR2k0046_WYG_082-22b"/>
　　遣祭衡嶽文<lb/>
惟神鍾靈孕秀鎭奠一方隂翊國家其來尚矣朕以寡<lb/>
昧恭承天命十有一年於兹敬事神祗罔敢少懈顧儲<lb/>
宫未立恒切於懷兹者特具牲帛醴齊遣官䖍禱伏望<lb/>
茂著神功錫余元嗣則我國家綿慶禩於無窮而神亦<lb/>
享福於有永矣<lb/>
　　穆宗遣祭衡嶽文<lb/>
惟神受命昊帝永表南方布氣宣和民物永賴兹余嗣<lb/>
<pb n="KR2k0046_WYG_082-23a"/>
纘丕圖謹用祭告惟神尚其歆鑒以保定我隆慶億萬<lb/>
年之基<lb/>
　　懷宗贈楊漣誥<lb/>
緬懷多艱厥生亮節迺功髙定策捧日虞淵而義激鋤<lb/>
奸飛霜諫草横被檻車之逮莫招湘沅之魂嘉彼孤忠<lb/>
賁兹殊錫爾原任都察院左副都御史贈右都御史今<lb/>
加贈太子太保楊漣兹授爾階光禄大夫錫之誥命於<lb/>
戲夬遇莧陸終占無號之凶泰象茅茹利用艱貞之恤<lb/>
<pb n="KR2k0046_WYG_082-23b"/>
今朕既殱渠魁於兩觀爾亦快孤憤於九原宿草興思<lb/>
愍綸致慰陟降帝側精誠可薄風雷進級宫階姓字永<lb/>
畱金石<lb/>
　　遣祭楊漣文<lb/>
朕閲往牒有精忠亮節灝氣剛風茍利社稷不惜一死<lb/>
者輒欷歔憑弔尚嘉壯之惟爾貞誠自矢孤介成性皇<lb/>
考違和以篤祜切經心之痛熹皇御極以沈憂奠磐石<lb/>
之安一議而正名定分攸闗再疏而保家全身莫顧羣<lb/>
<pb n="KR2k0046_WYG_082-24a"/>
兇搆陷鍛鍊駢多而爾肉綻而忠彌完身亡而志如在<lb/>
能承顧命不能殄慍於宵人能矢艱貞不能謝誣於讐<lb/>
吻能使一鄉老幼號泣遮留不能使偵邏朋謀少寛箠<lb/>
楚能使對仗彈文嶔﨑歴落不能使横張璫燄共鑒丹<lb/>
衷爾不云乎三朝豢養一念獨盟二祖十宗實鑒此心<lb/>
天下後世共見此血庶㡬其無愧歟汝形已往此心可<lb/>
告於先王氣作山河今已頓彰夫公道易名大典建祠<lb/>
加崇宫保殊恩既擬全䘏以示勸愍綸異寵應從一品<lb/>
<pb n="KR2k0046_WYG_082-24b"/>
以疏榮諒爾其歆有靈不滅<lb/>
　　子<lb/>
　周<lb/>
　　撰吏篇　　　　　　　　　　　鬻　子<lb/>
政曰君子不與人謀之則已矣若與人謀之則非道無<lb/>
由也故君子之謀能必用道而不能必見受能必忠而<lb/>
不能必入能必信而不能必見信君子非人者不出之<lb/>
於詞而施之於行故非非者行是惡惡者行善而道諭<lb/>
<pb n="KR2k0046_WYG_082-25a"/>
矣昔之帝王所以為明者以其吏也昔之君子其所以<lb/>
為功者以其民也力生於神而功最於吏福歸於君昔<lb/>
者五帝之治天下也其道昭昭若日月之明然若以晝<lb/>
代夜然故其道首首然萬世為福萬世為教者唯從黄<lb/>
帝以下舜禹以上而已矣君王欲縁五帝之道而不失<lb/>
則可以長久民者賢不肖之杖也賢不肖皆具焉故賢<lb/>
人得焉不肖人休焉杖能側焉忠信飾焉民者積愚也<lb/>
雖愚明主撰吏焉必使民興焉士民與之明主舉之士<lb/>
<pb n="KR2k0046_WYG_082-25b"/>
民苦之明主去之故王者取吏不忘必使民唱然後和<lb/>
民者吏之程也察吏於民然後隨故曰民至卑也而使<lb/>
之取吏必取所愛十人愛之則十人之吏也百人愛之<lb/>
則百人之吏也千人愛之則千人之吏也萬人愛之則<lb/>
萬人之吏也故萬人之吏撰卿相矣卿相者諸侯之丞<lb/>
也故封侯之土秩出焉卿相君侯之本也<lb/>
　　騷<lb/>
　周<lb/>
<pb n="KR2k0046_WYG_082-26a"/>
　　離騷經　　　　　　　　　　　屈　平<lb/>
帝髙陽之苖裔兮朕皇考曰伯庸攝提貞於孟陬兮惟<lb/>
庚寅吾以降皇覽揆余於初度兮肇錫余以嘉名名余<lb/>
曰正則兮字余曰靈均紛吾既有此内美兮又重之以<lb/>
修能扈江離與辟芷兮紉秋蘭以為佩汨余若將不及<lb/>
兮恐年歲之不吾與朝搴阰之木蘭兮夕攬洲之宿莽<lb/>
日月忽其不淹兮春與秋其代序惟草木之零落兮恐<lb/>
美人之遲暮不撫壯而棄穢兮何不改乎此度乘騏驥<lb/>
<pb n="KR2k0046_WYG_082-26b"/>
以馳騁兮來吾導夫先路昔三后之純粹兮固衆芳之<lb/>
所在雜申椒與菌桂兮豈惟紉夫蕙茝彼堯舜之耿介<lb/>
兮既遵道而得路何桀紂之昌披兮夫唯捷徑以窘步<lb/>
惟黨人之偷樂兮路幽昧以險隘豈余身之憚殃兮恐<lb/>
皇輿之敗績忽奔走以先後兮及前王之踵武荃不察<lb/>
余之中情兮反信讒而齊怒余固知謇謇之為患兮忍<lb/>
而不能舍也指九天以為正兮夫唯靈修之故也曰黄<lb/>
昏以為期兮羌中道而改路初既與余成言兮後悔遁<lb/>
<pb n="KR2k0046_WYG_082-27a"/>
而有他余既不難夫離别兮傷靈修之數化余既滋蘭<lb/>
之九畹兮又樹蕙之百畝畦留夷與揭車兮雜杜蘅與<lb/>
芳芷冀枝葉之峻茂兮願竢時乎吾將刈雖萎絶其亦<lb/>
何傷兮哀衆芳之蕪穢衆皆競進以貪婪兮憑不厭乎<lb/>
求索羌内恕已以量人兮各興心而嫉妬忽馳騖以追<lb/>
逐兮非余心之所急老冉冉其將至兮恐修名之不立<lb/>
朝飲木蘭之墜露兮夕餐秋菊之落英茍余情其信姱<lb/>
以練要兮長顑頷亦何傷擥木根以結茝兮貫薛荔之<lb/>
<pb n="KR2k0046_WYG_082-27b"/>
落蘂矯菌桂以紉蕙兮索胡繩之纚纚謇吾法夫前修<lb/>
兮非時俗之所服雖不周於今之人兮願依彭咸之遺<lb/>
則長太息以掩涕兮哀民生之多艱余雖好修姱以鞿<lb/>
羈兮謇朝誶而夕替既替余以蕙纕兮又申之以攬茝<lb/>
亦余心之所善兮雖九死其猶未悔怨靈修之浩蕩兮<lb/>
終不察夫民心衆女嫉余之蛾睂兮謡諑謂余以善淫<lb/>
固時俗之工巧兮偭規矩而改錯背繩墨以追曲兮競<lb/>
周容以為度忳鬱邑余侘傺兮吾獨窮困乎此時也寧<lb/>
<pb n="KR2k0046_WYG_082-28a"/>
溘死以流亡兮余不忍為此態也鷙鳥之不羣兮自前<lb/>
代而固然何方圓之能周兮夫孰異道而相安屈心而<lb/>
抑志兮忍尤而攘詬伏清白以死直兮固前聖之所厚<lb/>
悔相道之不察兮延佇乎吾將返迴朕車以復路兮及<lb/>
行迷之未逺步余馬於蘭臯兮馳椒丘且焉止息進不<lb/>
入以離尤兮退將復修吾初服製芰荷以為衣兮集芙<lb/>
蓉以為裳不吾知其亦已兮茍余情其信芳髙余冠之<lb/>
岌岌兮長余佩之陸離芳與澤其雜糅兮唯昭質其猶<lb/>
<pb n="KR2k0046_WYG_082-28b"/>
未虧忽反顧以遊目兮將往觀乎四荒佩繽紛其繁飾<lb/>
兮芳菲菲其彌章人生各有所樂兮余獨好修以為常<lb/>
雖體解吾猶未變兮豈余心之可懲女嬃之嬋媛兮申<lb/>
申其詈子曰鯀婞直以亡身兮終然殀乎羽之野汝何<lb/>
博謇而好修兮紛獨有此姱節薋菉葹以盈室兮判獨<lb/>
離而不服衆不可户説兮孰云察余之中情世並舉而<lb/>
好朋兮夫何㷀獨而不余聽依前聖以節中兮喟憑心<lb/>
而歴兹濟沅湘以南征兮就重華而<graphic n="KR1981" url="https://raw.githubusercontent.com/kanripo/KR-Gaiji/master/images/KR1981.png" mimeType="image/png"/>詞啟九辯與九<lb/>
<pb n="KR2k0046_WYG_082-29a"/>
歌兮夏康娛以自縱不顧難以圖後兮五子用失乎家<lb/>
衖羿淫遊以佚畋兮又好射夫封狐固亂流其鮮終兮<lb/>
浞又貪夫厥家澆身被服彊圉兮縱欲而不忍日康娛<lb/>
而自忘兮厥首用夫顛隕夏桀之常違兮乃遂焉而逢<lb/>
殃后辛之葅醢兮殷宗用而不長湯禹儼而祗敬兮周<lb/>
論道而莫差舉賢才而授能兮修繩墨而不頗皇天無<lb/>
私阿兮覽人德焉錯輔夫惟聖哲之茂行兮茍得用此<lb/>
下土瞻前而顧後兮相觀民之計極夫孰非義而可用<lb/>
<pb n="KR2k0046_WYG_082-29b"/>
兮孰非善而可服阽余身而危死兮覽余初其猶未悔<lb/>
不量鑿而正枘兮固前修以葅醢曾歔欷余鬱邑兮哀<lb/>
朕時之不當攬茹蕙以掩涕兮霑余襟之浪浪跪敷袵<lb/>
以陳詞兮耿吾既得此中正駟玉虬以乘鷖兮溘埃風<lb/>
余上征朝發軔於蒼梧兮夕余至乎縣圃欲少留此靈<lb/>
瑣兮日忽忽其將暮吾令羲和弭節兮望崦嵫而勿迫<lb/>
路漫漫其脩逺兮吾將上下而求索飲余馬於咸池兮<lb/>
總余轡乎扶桑折若木以拂日兮聊須臾以相羊前望<lb/>
<pb n="KR2k0046_WYG_082-30a"/>
舒使先驅兮後飛亷使奔屬鸞皇為余先戒兮雷師告<lb/>
余以未具吾令鳯凰飛騰兮又繼之以日夜飄風屯其<lb/>
相離兮帥雲霓而來御紛總總其離合兮班陸離其上<lb/>
下吾令帝閽開闗兮倚閶闔而望予時曖曖其將罷兮<lb/>
結幽蘭而延佇世溷濁而不分兮好蔽美而嫉妬朝吾<lb/>
將濟於白水兮登閬風而緤馬忽反顧以流涕兮哀髙<lb/>
丘之無女溘吾遊此春宫兮折瓊枝以繼佩及榮華之<lb/>
未落兮相下女之可詒吾令豐隆乘雲兮求虙妃之所<lb/>
<pb n="KR2k0046_WYG_082-30b"/>
在解佩纕以結言兮吾令蹇修以為理紛總總其離合<lb/>
兮忽緯繣其難遷夕歸次於窮石兮朝濯髪乎洧盤保<lb/>
厥美以驕傲兮日康娛以淫遊雖信美而無禮兮來違<lb/>
棄而改求覽相觀於四極兮周流乎天余乃下望瑤臺<lb/>
之偃蹇兮見有娀之佚女吾令鴆為媒兮鴆告余以不<lb/>
好雄鳩之鳴逝兮余猶惡其佻巧心猶豫而狐疑兮欲<lb/>
自適而不可鳳凰既受詒兮恐髙辛之先我欲逺集而<lb/>
無所止兮聊浮遊以逍遙及少康之未家兮留有虞之<lb/>
<pb n="KR2k0046_WYG_082-31a"/>
二姚理弱而媒拙兮恐導言之不固世溷濁而嫉賢兮<lb/>
好蔽美而稱惡閨中既以邃逺兮哲王又不寤懷朕情<lb/>
而不發兮余焉能忍而與此終古索瓊茅以筳篿兮命<lb/>
靈氛為余占之曰兩美其必合兮孰信修而慕之思九<lb/>
州之博大兮豈唯是其有女曰勉逺逝而無疑兮孰求<lb/>
美而釋女何所獨無芳草兮爾何懷乎故宇世幽昧以<lb/>
眩曜兮孰云察予之善惡民好惡其不同兮惟此黨人<lb/>
其獨異户服艾以盈要兮謂幽蘭不可佩覽草木其猶<lb/>
<pb n="KR2k0046_WYG_082-31b"/>
未得兮豈珵美之能當蘇糞壤以充幃兮謂申椒其不<lb/>
芳欲從靈氛之吉占兮心猶豫而狐疑巫咸將夕降兮<lb/>
懷椒糈而要之百神翳其備降兮九疑繽其並迎皇剡<lb/>
剡其揚靈兮告余以吉故曰勉升降以上下兮求矩矱<lb/>
之所同湯禹儼而求合兮摯咎繇而能調茍中情其好<lb/>
修兮又何必用夫行媒説操築於傅巖兮武丁用而不<lb/>
疑吕望之鼓刀兮遭周文而得舉寗戚之謳歌兮齊桓<lb/>
聞以該輔及年歲之未晏兮時亦猶其未央恐鵜鴂之<lb/>
<pb n="KR2k0046_WYG_082-32a"/>
先鳴兮使夫百草為之不芳何瓊佩之偃蹇兮衆薆然<lb/>
而蔽之唯此黨人之不諒兮恐嫉妬而折之時繽紛其<lb/>
變易兮又何可以淹留蘭芷變而不芳兮荃蕙化而為<lb/>
茅何昔日之芳草兮今直為此蕭艾也豈其有他故兮<lb/>
莫好修之害也余以蘭為可恃兮羌無實而容長委厥<lb/>
美以從俗兮茍得列乎衆芳椒專伎以慢慆兮榝又充<lb/>
夫佩幃既干進而務入兮又何芳之能祗固時俗之從<lb/>
流兮又孰能無變化覽椒蘭其若兹兮又況揭車與江<lb/>
<pb n="KR2k0046_WYG_082-32b"/>
蘺惟兹佩之可貴兮委厥美而歴兹芳菲菲而難虧兮<lb/>
芬至今猶未沫和調度以自娛兮聊浮游而求女及余<lb/>
飾之方壯兮周流觀乎上下靈氛既告余以吉占兮歴<lb/>
吉日乎吾將行折瓊枝以為羞兮精瓊爢以為粻為余<lb/>
駕飛龍兮雜瑤象以為車何離心之可同兮吾將逺逝<lb/>
以自疏邅吾道夫崑崙兮路脩逺以周流揚雲霓之晻<lb/>
靄兮鳴玉鸞之啾啾朝發軔於天津兮夕余至乎西極<lb/>
鳳凰翼其乘旂兮髙翺翔之翼翼忽吾行此流沙兮遵<lb/>
<pb n="KR2k0046_WYG_082-33a"/>
赤水而容與麾蛟龍以津梁兮詔西皇使涉予路脩逺<lb/>
以多艱兮騰衆車使徑待路不周以左轉兮指西海以<lb/>
為期屯余車其千乘兮齊玉[車*犬]而並馳駕八龍之蜿蜿<lb/>
兮載雲旂之委蛇抑志而弭節兮神髙馳之邈邈奏九<lb/>
歌而舞韶兮聊暇日以媮樂陟升皇之赫戲兮忽臨睨<lb/>
夫舊鄉僕夫悲余馬懷兮蜷局顧而不行亂曰已矣哉<lb/>
國無人莫我知兮又何懐乎故都既莫足與為美政<lb/>
兮吾將從彭咸之所居<lb/>
<pb n="KR2k0046_WYG_082-33b"/>
　　湘君　　　　　　　　　　　　屈　平<lb/>
君不行兮夷猶蹇誰留兮中洲美要𦕈兮宜修沛吾乘<lb/>
兮桂舟令沅湘兮無波使江水兮安流望夫君兮未來<lb/>
吹參差兮誰思駕飛龍兮北征邅吾道兮洞庭薜荔拍<lb/>
兮蕙綢蓀橈兮蘭旌望涔陽兮極浦横大江兮揚靈揚<lb/>
靈兮未極女嬋媛兮為余太息横流涕兮潺湲隱思君<lb/>
兮陫側桂櫂兮蘭枻斵冰兮積雪采薜荔兮水中搴芙<lb/>
蓉兮木末心不同兮媒勞恩不甚兮輕絶石瀨兮淺淺<lb/>
<pb n="KR2k0046_WYG_082-34a"/>
飛龍兮翩翩交不忠兮怨長期不信兮告余以不閒朝<lb/>
騁騖兮江臯夕弭節兮北渚鳥次兮屋上水周兮堂下<lb/>
捐余玦兮江中遺余佩兮澧浦采芳洲兮杜若將以遺<lb/>
兮下女時不可兮再得聊逍遙兮容與<lb/>
　　湘夫人　　　　　　　　　　　屈　平<lb/>
帝子降兮北渚目𦕈𦕈兮愁予嫋嫋兮秋風洞庭波兮<lb/>
木葉下登白蘋兮騁望與佳期兮夕張鳥何萃兮蘋中<lb/>
罾何為兮木上沅有芷兮澧有蘭思公子兮未敢言慌<lb/>
<pb n="KR2k0046_WYG_082-34b"/>
惚兮逺望觀流水兮潺湲麋何為兮庭中蛟何為兮水<lb/>
裔朝馳余馬兮江臯夕濟兮西澨聞佳人兮召余將騰<lb/>
駕兮偕逝築室兮水中葺之兮荷蓋蓀壁兮紫壇播芳<lb/>
椒兮成堂桂棟兮蘭撩辛夷楣兮葯房罔薜荔兮為帷<lb/>
擗蕙櫋兮既張白玉兮為鎭疏石蘭兮為芳芷葺兮荷<lb/>
屋繚之兮杜蘅合百草兮實庭建芳馨兮廡門九疑繽<lb/>
兮竝迎靈之來兮如雲捐余袂兮江中遺余褋兮澧浦搴<lb/>
汀洲兮杜若將以遺兮逺者時不可兮驟得聊逍遥兮容與<lb/>
<pb n="KR2k0046_WYG_082-35a"/>
　　橘頌　　　　　　　　　　　　屈　平<lb/>
后皇嘉樹橘徠服兮受命不遷生南國兮深固難徙更<lb/>
壹志兮綠葉素榮紛其可喜兮曾枝剡棘圓果摶兮青<lb/>
黄雜糅文章爛兮精色内白𩔖任道兮紛縕宜修姱而<lb/>
不醜兮嗟爾幼志有以異兮獨立不遷豈不可喜兮深<lb/>
固難徙廓其無求兮蘇世獨立横而不流兮閉心自愼<lb/>
終不失過兮秉德無私參天地兮願歲并謝與長友兮<lb/>
淑離不淫梗其有理兮年歲雖少可師長兮行比伯夷<lb/>
<pb n="KR2k0046_WYG_082-35b"/>
置以為像兮<lb/>
　<lb/>
　<lb/>
　<lb/>
　<lb/>
　<lb/>
　<lb/>
　湖廣通志巻八十二<lb/>
</p>
<p>
</p>
  </div>
</body>
</text>
</TEI>
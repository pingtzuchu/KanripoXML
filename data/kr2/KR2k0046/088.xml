<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻八十八</head> <lb/>
    <p>
<pb n="KR2k0046_WYG_088-1a"/>
欽定四庫全書<lb/>
　湖廣通志巻八十八<lb/>
　　藝文志<lb/>
　　七言律詩<lb/>
　唐<lb/>
　　登襄陽樓　　　　　　　　　　孟浩然<lb/>
縣城南面漢江流江嶂開成南雍州才子乘春來騁望<lb/>
羣公暇日坐銷憂樓臺晩映青山郭羅綺晴驕緑水洲<lb/>
<pb n="KR2k0046_WYG_088-1b"/>
向夕波搖明月動更疑神女弄珠遊<lb/>
　　鸚鵡洲　　　　　　　　　　　李　白<lb/>
鸚鵡來過吳江水江上洲傳鸚鵡名鸚鵡西飛隴山去<lb/>
芳洲之樹何青青煙開蘭葉香風起岸夾桃花錦浪生<lb/>
遷客此時徒極目長洲孤月向誰明<lb/>
　　黄鶴樓　　　　　　　　　　　崔　顥<lb/>
昔人已乘白雲去此地空餘黄鶴樓黄鶴一去不復返<lb/>
白雲千載空悠悠晴川歴歴漢陽樹芳草萋萋鸚鵡洲<lb/>
<pb n="KR2k0046_WYG_088-2a"/>
日暮鄉關何處是煙波江上使人愁<lb/>
　　送楊少府貶郴州　　　　　　　王　維<lb/>
明到衡山與洞庭若為秋月聽猿聲愁看北渚三湘逺<lb/>
惡說南風五兩輕青草瘴時過夏口白頭浪裏出湓城<lb/>
長沙不久留才子賈誼何須弔屈平<lb/>
　　送李少府貶峽中王少府貶長沙　髙　適<lb/>
嗟君此别意何如駐馬銜杯問謫居巫峽啼猿數行淚<lb/>
衡陽歸雁幾封書青楓江上秋天逺白帝城邊古木疎<lb/>
<pb n="KR2k0046_WYG_088-2b"/>
聖代即今多雨露暫時分手莫躊蹰<lb/>
　　江陵節度使陽城郡王新樓成王請嚴侍御同作<lb/>
　　　　　　　　　　　　　　　　杜　甫<lb/>
樓上炎天冰雪生髙飛燕雀賀新成碧窻宿霧濛濛濕<lb/>
朱栱浮雲細細輕仗鉞褰帷瞻具美投壺散帙有餘清<lb/>
自公多暇延參佐江漢風流萬古情<lb/>
　　宋玉宅　　　　　　　　　　　杜　甫<lb/>
搖落深知宋玉悲風流儒雅亦吾師悵望千秋一灑淚<lb/>
<pb n="KR2k0046_WYG_088-3a"/>
蕭條異代不同時江山故宅空文藻雲雨荒臺豈夢思<lb/>
最是楚宫俱泯滅舟人指㸃到今疑<lb/>
　　至衡州酬郭十五判官　　　　　杜　甫<lb/>
才㣲歲老尚虛名卧病江湖春復生藥裹關心詩摠廢<lb/>
花枝照眼句還成只同燕石能星隕自得隋珠覺夜明<lb/>
喬口橘洲風浪促繫帆何惜片時程<lb/>
　　燕子來舟中作　　　　　　　　杜　甫<lb/>
湖南為客動經春燕子銜泥兩度新舊入故園嘗識主<lb/>
<pb n="KR2k0046_WYG_088-3b"/>
如今社日逺看人可憐處處巢君室何異飄飄託此身<lb/>
暫語船檣還起去穿花貼水益霑巾<lb/>
　　長沙送李十一　　　　　　　　杜　甫<lb/>
與子避地西康州洞庭相逢十二秋逺媿尚方曾賜履<lb/>
竟非吾土倦登樓久存膠漆應難並一辱泥塗遂晩收<lb/>
李杜齊名真忝竊朔雲寒菊倍離憂<lb/>
　　小寒食舟中作　　　　　　　　杜　甫<lb/>
佳辰强飯食猶寒隠几蕭條戴鶡冠春水船如天上坐<lb/>
<pb n="KR2k0046_WYG_088-4a"/>
老年花似霧中看娟娟戯蝶過閒幔片片輕鷗下急湍<lb/>
雲白山青萬餘里愁看直北是長安<lb/>
　　辰陽即事　　　　　　　　　　張　謂<lb/>
青楓落葉正堪悲黄菊殘花欲待誰水近偏逢寒氣早<lb/>
山深常見日光遲愁中卜命看周易病裏招魂讀楚詞<lb/>
自恨不如湘浦雁春來即是北歸時<lb/>
　　漢陽獻李相公　　　　　　　　劉長卿<lb/>
退身髙卧楚城幽獨掩閒門漢水頭春草雨中行逕沒<lb/>
<pb n="KR2k0046_WYG_088-4b"/>
暮山江上捲簾愁幾人猶憶孫𢎞閣百口同乘范蠡舟<lb/>
早晩却還丞相印十年空被白雲留<lb/>
　　青谿友人歸岳陽　　　　　　　劉長卿<lb/>
洞庭何處雁南飛江菼蒼蒼客去稀帆帶夕陽千里沒<lb/>
天連秋水一人歸黄花裛露開江岸白鳥銜魚上釣磯<lb/>
岐路相逢無可贈老來空有淚沾衣<lb/>
　　岳陽樓　　　　　　　　　　　劉長卿<lb/>
行盡清溪日巳蹉雲容山影兩嵯峨樓前歸客怨秋夢<lb/>
<pb n="KR2k0046_WYG_088-5a"/>
江上美人疑夜歌獨坐髙髙風勢急平湖𣺌𣺌月明多<lb/>
終期一艇隨樵去來往片帆愁白波<lb/>
　　過賈誼故宅　　　　　　　　　劉長卿<lb/>
三年謫宦此棲遲萬古惟畱楚客悲秋草獨尋人去後<lb/>
寒林空見日斜時漢文有道恩猶薄湘水無情弔豈知<lb/>
寂寞江山正搖落憐君何事到天涯<lb/>
　　杜員外垂示詩作此寄上　　　　郭　受<lb/>
新詩海内流傳遍舊德朝中屬望勞郡邑地卑饒霧雨<lb/>
<pb n="KR2k0046_WYG_088-5b"/>
江湖天濶足風濤松醪酒熟旁看醉蓮葉舟輕自學操<lb/>
春興不知凡幾首衡陽紙價頓能髙<lb/>
　　送李敖南嶽書記　　　　　　　郎士元<lb/>
憐君才與阮家同掌記能資亞相雄入楚豈忘看泪竹<lb/>
泊舟應自愛江楓誠知客夢煙波裏肯厭猿啼夜雨中<lb/>
莫信衡陽書不到年年秋雁過巴東<lb/>
　　越中送王使君赴江華　　　　　郎士元<lb/>
皂葢春風自越溪獨尋芳草桂陽西逺水浮雲隨馬去<lb/>
<pb n="KR2k0046_WYG_088-6a"/>
空山弱篠向雲低遙知異政荆門北舊許新詩康樂齊<lb/>
萬里相思在何處九疑殘雪白猿啼<lb/>
　　岳陽晚望　　　　　　　　　　崔　珏<lb/>
乾坤千里水雲間釣艇如萍去復還樓上北風斜捲席<lb/>
湖中西日倒銜山懷沙有恨騷人往鼓瑟無師帝子閒<lb/>
何事黄昏尚凝睇數行烟樹接荆蠻<lb/>
　　晚次鄂州　　　　　　　　　　盧　綸<lb/>
雲開遠見漢陽城猶是孤帆一日程估客晝眠知浪静<lb/>
<pb n="KR2k0046_WYG_088-6b"/>
舟人夜語覺潮生三湘愁鬢逢秋色萬里歸心對月明<lb/>
舊業巳隨征戰盡更堪江上鼓鼙聲<lb/>
　　贈南嶽隠禪師　　　　　　　　司空曙<lb/>
擁褐安居南嶽頭白雲髙寺見衡州石牕湖水搖寒月<lb/>
楓樹猿聲報夜秋講席舊逢沙鳥至梵經初向竺僧求<lb/>
自知身老將傳法因下人間遂此遊<lb/>
　　送曲山人之衡州　　　　　　　司空曙<lb/>
白石先生眉髮光巳分甜雪飲紅漿衣巾半染烟霞氣<lb/>
<pb n="KR2k0046_WYG_088-7a"/>
語笑兼和藥草香茅洞玉聲流暗水衡山碧色映朝陽<lb/>
千年城郭如相問華表峩峩有夜霜<lb/>
　　松滋渡　　　　　　　　　　　劉禹錫<lb/>
渡頭輕雨灑寒梅天際溶溶雪水來夢渚草長迷楚望<lb/>
夷陵土黒有秦灰巴人淚應猿聲落蜀客船從鳥道囘<lb/>
十二碧峯何處所永安宫外有荒臺<lb/>
　　寄澧州元郎中　　　　　　　　劉禹錫<lb/>
新降魚書墨未乾賢人暫屈逺人安朝驅旌斾行時令<lb/>
<pb n="KR2k0046_WYG_088-7b"/>
夜見星辰憶舊官梅蘂覆階鈴閣煖雪峯當户㦸枝寒<lb/>
寧知楚客思公子北望長吟澧有蘭<lb/>
　　送友人牧永州　　　　　　　　劉禹錫<lb/>
零陵香草滿郊坰丹穴雛飛入翠屛孝若歸來呈畫讚<lb/>
孟陽别後有山銘蘭陵舊地花纔結桂樹新枝色尚青<lb/>
為報儒林人盡道如今縱放鬢星星<lb/>
　　漢夀城春望　　　　　　　　　劉禹錫<lb/>
漢夀城邊野草春荒祠古墓對荆榛田中牧堅燒芻狗<lb/>
<pb n="KR2k0046_WYG_088-8a"/>
陌上行人看石麟華表半空驚霹靂碑文纔見滿埃塵<lb/>
不知何日東瀛變此地還成要路津<lb/>
　　楊尚書再授連州至衡陽酬贈别　栁宗元<lb/>
去國十年同赴召湘江千里又分岐重臨事異黄丞相<lb/>
三黜名慚栁士師歸日併隨廻雁盡愁腸正遇斷猿時<lb/>
桂江東過連山下相望長吟有所思<lb/>
　　酒中留上襄陽李相公　　　　　韓　愈<lb/>
濁水汙泥清路塵還曾同制掌絲綸眼穿長訝雙魚斷<lb/>
<pb n="KR2k0046_WYG_088-8b"/>
耳熱何辭數爵頻銀燭未銷窻送曙金釵半醉座添春<lb/>
知公不久歸鈞軸應許閒官寄病身<lb/>
　　邵州陪王使君宴　　　　　　　楊巨源<lb/>
西塞無塵多玉筵貔貅鴛鷺儼相連紅茵照水開尊俎<lb/>
翠幙當雲發管弦歌罷曉臨團扇静舞容春映薄衫妍<lb/>
魯儒縱使他時有不似歡娛及少年<lb/>
　　送林使君　　　　　　　　　　張　籍<lb/>
詞客南來寵命新瀟湘郡入曲江津山幽自是深㣲處<lb/>
<pb n="KR2k0046_WYG_088-9a"/>
俗樸應無爭競人郭外相連排殿閣市中多半用金銀<lb/>
知君不作家私計遷日還同到日貧<lb/>
　　庾樓曉望　　　　　　　　　　白居易<lb/>
獨憑朱檻立凌晨山色初明栁色新竹霧曉籠銜嶺月<lb/>
蘋風煖送過江春子城陰處猶殘雪衙鼓聲前未有塵<lb/>
三百年來庾樓上曾經多少望鄉人<lb/>
　　題岳陽樓　　　　　　　　　　白居易<lb/>
岳陽樓下水漫漫獨上危樓凭曲欄春岸綠時連夢澤<lb/>
<pb n="KR2k0046_WYG_088-9b"/>
夕陽紅處近長安猿攀樹立啼何苦雁㸃湖飛渡亦難<lb/>
此地惟堪畫圖障華堂張與貴人看<lb/>
　　五祖寺　　　　　　　　　　　裴　度<lb/>
徧尋真蹟躡莓苔世事全抛不忍囘上界不知何處去<lb/>
西天移向此間來巖前芍藥師親種嶺上青松佛手栽<lb/>
更有一般人不見白蓮花向半天開<lb/>
　　送林使君　　　　　　　　　　朱慶餘<lb/>
軒車此去也逢時地接湖南半入詩一月計程那是逺<lb/>
<pb n="KR2k0046_WYG_088-10a"/>
中年出守未為遲水邊花氣薰衣服嶺上嵐光溼畫旗<lb/>
想得化工風土變州人應為立生祠<lb/>
　　送人赴邵州　　　　　　　　　姚　合<lb/>
詔書飛下五雲間才子分符不等閒驛路筭程多是水<lb/>
州圖管地少於山江頭斑竹應尋遍洞口丹砂自採還<lb/>
清淨化人人自理終朝無事更相關<lb/>
　　九日巴丘楊公臺上宴集　　　　張　泌<lb/>
淒淒霜日上髙臺水國寒深客思哀萬疊銀山寒浪起<lb/>
<pb n="KR2k0046_WYG_088-10b"/>
一行秋色早鴻來誰家搗練孤城暮何處題衣遠信囘<lb/>
江漢路長身不定菊花三笑旅懷開<lb/>
　　晩泊湘源　　　　　　　　　　張　泌<lb/>
烟郭遙聞向曉雞水平舟静浪聲齊髙林帶雨楊梅熟<lb/>
曲岸籠雲謝豹啼二女廟荒宫樹老九疑山碧楚天低<lb/>
湘南自古多離怨莫動哀吟易慘悽<lb/>
　　過洞庭　　　　　　　　　　　張　泌<lb/>
征帆髙掛酒初酣暮景離情兩不堪千里晚霞雲夢北<lb/>
<pb n="KR2k0046_WYG_088-11a"/>
一洲霜橘洞庭南溪風送雨過秋寺澗石驚泉落夜潭<lb/>
漫把羇魂弔湘魄九疑愁絶鎖煙嵐<lb/>
　　送劉秀才歸江陵　　　　　　　杜　牧<lb/>
綵服鮮華覲渚宫鱸魚新熟别江東劉郎浦夜侵船月<lb/>
宋玉亭春滿袖風落落精神將有立飄飄才思杳無窮<lb/>
誰人世上為金口借取明時一薦雄<lb/>
　　漢水傷稼　　　　　　　　　　許　渾<lb/>
西北樓開四望通殘霞成綺月懸弓江村夜漲浮天水<lb/>
<pb n="KR2k0046_WYG_088-11b"/>
澤國秋生動地風髙下綠苗千頃盡新陳紅粟萬箱空<lb/>
才㣲分薄憂何益却欲囘心學釣翁<lb/>
　　峽中嘗茶　　　　　　　　　　皮日休<lb/>
簇簇新英摘露光小江囦裏火煎嘗吳僧漫說鴉山好<lb/>
菊叟休誇鳥嘴香入座半甌輕泛綠開緘數片淺含黄<lb/>
鹿門病客不歸去酒渇更知春味長<lb/>
　　襄州漢陽王故宅　　　　　　　皮日休<lb/>
碑字依稀廟已荒猶聞耆舊憶興王園林一半為他主<lb/>
<pb n="KR2k0046_WYG_088-12a"/>
山水虚言是故鄉㦸户野蒿生翠瓦舞樓栖鴿汚雕梁<lb/>
格天功業緣何事不得終身似霍光<lb/>
　　送從弟皮崇歸復州　　　　　　皮日休<lb/>
羨爾優游正少年竟陵風月似吳天車螯近岸無妨取<lb/>
舴艋隨風不費牽處處路傍千頃稻家家門外一渠蓮<lb/>
殷勤莫笑襄陽住為愛南溪縮項鯿<lb/>
　　秋晚自洞庭湖别業寄穆秀才　　皮日休<lb/>
破村寥落過重陽獨自攖寧葺草房風撦紅蕉仍換葉<lb/>
<pb n="KR2k0046_WYG_088-12b"/>
雨霖黄菊不成香野猿偷栗重窺户落雁疑人更繞塘<lb/>
他日若修耆舊傳為予添取此書堂<lb/>
　　湘中送友人　　　　　　　　　李　頻<lb/>
中流欲暮見湘煙葦岸無窮接楚天去雁逺衝雲夢雪<lb/>
離人獨上洞庭船風波盡日依山轉星漢通宵向水連<lb/>
零落梅花過殘臘故園歸去及新年<lb/>
　　黄陵廟　　　　　　　　　　　李羣玉<lb/>
小孤洲北浦雲邊二女啼粧共儼然野廟向江春寂寂<lb/>
<pb n="KR2k0046_WYG_088-13a"/>
古碑無字草芊芊東風日暮吹香芷落日山深哭杜鵑<lb/>
猶似含顰望巡狩九疑如黛隔湘川<lb/>
　　重經巴丘追感開成初陪故員外從翁詩酒遊泛<lb/>
　　　作　　　　　　　　　　　　李羣玉<lb/>
昔年髙接李膺歡日泛仙舟醉碧瀾詩句亂隨青草發<lb/>
酒腸俱逐洞庭寛浮生聚散雲相似往事㣲茫夢一般<lb/>
今日片帆城下過秋風囘首淚闌干<lb/>
　　湘陰江亭寄友人　　　　　　　李羣玉<lb/>
<pb n="KR2k0046_WYG_088-13b"/>
湘岸初晴淑景遲風光正是客愁時幽花暮落騷人水<lb/>
芳草春深帝子祠往事隔年如過夢舊遊囘首謾勞思<lb/>
煙波自此扁舟去酌酒聯文杳未期<lb/>
　　洞庭言懷　　　　　　　　　　譚用之<lb/>
江上陰雲鎖夢魂江邊深夜舞劉琨秋風萬里芙蓉國<lb/>
暮雨千家薜荔村鄉思不堪悲橘柚旅途誰肯念王孫<lb/>
漁人相見不相問長笛一聲歸島門<lb/>
　　蕚綠華將歸九疑畱别許真人　　曹　唐<lb/>
<pb n="KR2k0046_WYG_088-14a"/>
九㸃秋煙黛色空綠華歸思頗無窮每悲馭鶴身難住<lb/>
長恨臨霞語未終河影暗吹雲夢月花聲閒落洞庭風<lb/>
藍絲重勒金條脫畱與人間許侍中<lb/>
　　長安春舍叙邵陵舊宴懷永門蕭使君<lb/>
　　　　　　　　　　　　　　　　曹　唐<lb/>
木魚金鑰鎖重城夜上紅樓縱酒情竹箭水繁更漏促<lb/>
桐花風軟管絃清百分散打銀船溢十指寛催玉筯輕<lb/>
星斗漸稀賓客散碧雲猶戀豔歌聲<lb/>
<pb n="KR2k0046_WYG_088-14b"/>
　　又<lb/>
三年身逐楚諸侯賓榻容居最上頭飽聽笙歌陪夜飲<lb/>
熟尋雲水縱閒遊朱門鎖閉煙霞暮鈴閣清泠水木秋<lb/>
月滿前山圓不動更邀詩客上髙樓<lb/>
　　又<lb/>
粉雉丹軒畫障西水雲紅樹窣璇題鷓鴣欲絶歌聲定<lb/>
鴝鵒初驚舞袖齊坐對玉山誰繪綵細聽金石怕低迷<lb/>
東風夜月三年飲不省歸時不似泥<lb/>
<pb n="KR2k0046_WYG_088-15a"/>
　　自嶺下泛鷁到青逺峽　　　　　胡　曾<lb/>
乘船浮鷁下韶川絶境方知到嶺南蘿薜雨餘山似黛<lb/>
蒹葭煙盡島如藍旦游蕭帝新松寺夜宿嫦娥舊桂潭<lb/>
不為篋中書未報便來此地結茅菴<lb/>
　　宿荆州江陵驛　　　　　　　　羅　隠<lb/>
西遊象闕愧知音東下荆溪稱越吟風動芰荷香四散<lb/>
月髙樓閣影相侵閒欹别枕千般夢醉送征帆萬里心<lb/>
薜荔衣裳木蘭檝異時煙雨好追尋<lb/>
<pb n="KR2k0046_WYG_088-15b"/>
　　湘中見進士喬詡　　　　　　　羅　隠<lb/>
吳王臺下别經秋破魯城邊暫駐畱一笑有時堪解夢<lb/>
數年無處不同遊雲牽楚思横魚艇栁送鄉心入酒樓<lb/>
且酌松醪依舊醉誰能相見向春愁<lb/>
　　嶽麓寺　　　　　　　　　　　羅　隠<lb/>
蟾宫虎穴兩皆休來凭危欄送逺愁多事林鶯還漫語<lb/>
薄情邊雁不囘頭春融疑是乾坤醉水濶應知世界浮<lb/>
欲共髙僧話心迹野花荒草奈相尤<lb/>
<pb n="KR2k0046_WYG_088-16a"/>
　　送李秀才歸湘中　　　　　　　僧齊已<lb/>
詞客攜文訪病夫因吟送别憶湘湖寒消浦漵催鴻雁<lb/>
暖入溪山叫鷓鴣僧向月中尋嶽麓雲從城上去蒼梧<lb/>
君歸為問峯前寺舊住松房鎖在無<lb/>
　　和友人憶洞庭舊居　　　　　　劉　滄<lb/>
客舍經時益苦吟洞庭猶憶在前林青山殘月有歸夢<lb/>
碧落片雲生逺心溪路煙開江月出草堂門掩海濤深<lb/>
因君話舊起愁思隔水數聲何處碪<lb/>
<pb n="KR2k0046_WYG_088-16b"/>
　　春晚岳陽樓言懷　　　　　　　崔　魯<lb/>
煙花零落過清明異國光陰老客情雲夢夕陽愁裏色<lb/>
洞庭春浪坐來聲天涯一與舊山别江上幾看芳草生<lb/>
獨倚闌干意難寫暮笳嗚咽到孤城<lb/>
　　赤壁山　　　　　　　　　　　崔　塗<lb/>
漢室山河鼎勢分勤王誰肻顧元勲不知征伐由天子<lb/>
惟許英雄共使君江上戰餘陵是谷渡頭春在草連雲<lb/>
分明勝敗無尋處空聽漁歌到夕曛<lb/>
<pb n="KR2k0046_WYG_088-17a"/>
　　西塞山廻舟作　　　　　　　　陶　峴<lb/>
匡廬舊業是誰主吳越新居安此生白髮數莖歸未得<lb/>
青山一望計還成鴉翻楓葉夕陽動鷺立蘆花秋水明<lb/>
從此捨舟何所詣酒旗歌扇正相迎<lb/>
　宋<lb/>
　　三遊洞　　　　　　　　　　　趙　抃<lb/>
峽江初過三遊洞天氣清調二月風樵户人家隨處見<lb/>
仙源雲路有時通峯巒壓岸東西碧桃李臨波上下紅<lb/>
<pb n="KR2k0046_WYG_088-17b"/>
險磧惡灘知幾許晚來停棹問漁翁<lb/>
　　下牢津　　　　　　　　　　　趙　抃<lb/>
拖舟百丈苦攀躋一過牢津恍似迷花放亂紅迎彩斾<lb/>
谷傳深響荅鳴鼙避人幽鳥凌雲噪抱子驚猿走險啼<lb/>
春岫重重春水綠却疑春在武陵溪<lb/>
　　春曉書事　　　　　　　　　　寇　凖<lb/>
春盡江天景寂寥思鄉還共楚雲遙林花經雨香猶在<lb/>
隄栁無風絮自飄水國獨慚臨縣邑煙郊爭合負漁樵<lb/>
<pb n="KR2k0046_WYG_088-18a"/>
青梅時節遲歸計且逐餘芳殢酒瓢<lb/>
　　香林别趙侍御閱道　　　　　　周敦頥<lb/>
公暇頻陪塵外遊朝天仍得送行舟軒車更共入山脚<lb/>
旌斾且從畱渡頭精舍泉聲清㶁㶁髙林雲色淡悠悠<lb/>
談終道奥愁言去明日瞻思上郡樓<lb/>
　　宿南臺寺　　　　　　　　　　張　栻<lb/>
香閣珠林倚半天兩人相對嶽峯眠羌林秉燭翻疑夢<lb/>
緱嶺乘鸞似學仙雲伴瘦笻過絶壁風傳清嘯隔蒼烟<lb/>
<pb n="KR2k0046_WYG_088-18b"/>
攸江亦有山陰興莫使虛廻半夜船<lb/>
　　雨後同周允昇登雪觀　　　　　張　栻<lb/>
一雨端能解百憂肩輿徑上最髙樓山容淨洗無窮碧<lb/>
江水新添自在流已覺春深花片老不應山似賈胡畱<lb/>
烟蓑風笠南山下正好歸與看麥秋<lb/>
　　清風峽　　　　　　　　　　　張　栻<lb/>
扶疎古木矗危梯開始於今幾攝提還有石橋容客坐<lb/>
仰看蘭若與雲齊風生陰壑方鳴籟日烈塵寰正望霓<lb/>
<pb n="KR2k0046_WYG_088-19a"/>
從此上山君努力瘦藤今日得同攜<lb/>
　　和石通判酌白鶴亭　　　　　　張　栻<lb/>
談天終日口瀾翻來乞清甘醒舌根滿座松聲聞節奏<lb/>
㣲瀾鶴影漾瑤琨淡中知味誰三嚥妙處相期豈一樽<lb/>
有本自應來不竭濫觴端可驗龍門<lb/>
　　桂陽勸農　　　　　　　　　　陳傅良<lb/>
雨耨風耕病汝多誰將一一手摩挲幸因奉令來循壠<lb/>
恨不分勞去荷蓑凉德未知年熟否㣲官其奈月春何<lb/>
<pb n="KR2k0046_WYG_088-19b"/>
殷勤父老曾無補待放腰鐮與醉歌<lb/>
　　邵陵道中　　　　　　　　　　釋覺範<lb/>
邵陵山水麗風光游徧歸來夜話長秋翠等閒開雉堞<lb/>
驚湍哀怨韻笙簧隨鞍此景憑書寫他日塵紛一笑忘<lb/>
上閣與誰同小立墜金拄笏說三湘<lb/>
　　題清富堂　　　　　　　　　　釋覺範<lb/>
此堂冠絶湘西勝枯木名多道不窮用谷量雲當衣鉢<lb/>
以江盛月展家風買山歸隠真寒乞借竹為軒落笑中<lb/>
<pb n="KR2k0046_WYG_088-20a"/>
緑錦漲連青玉浦剪裁磨作費詩工<lb/>
　元<lb/>
　　邵陵青龍橋　　　　　　　　　鞠志元<lb/>
百尺青龍跨碧湍鐵犀光映玉闌干馬蹄踏月三湘曉<lb/>
人影沉波六月寒城古不知遼鶴逺潭深惟有老龍蟠<lb/>
歸期若問巴陵道驛路梅花帶雪看<lb/>
　　和楊參政　　　　　　　　　　楊維楨<lb/>
皇元正朔承千祀天下車書共一家一柱東南擎白日<lb/>
<pb n="KR2k0046_WYG_088-20b"/>
五城西北䕶丹霞寳刀雷煥蒼精杰天馬郭家獅子花<lb/>
收拾全吳還聖主將軍須用李輕車<lb/>
　　過楊忠愍公完者軍府畱題　　　張　昱<lb/>
總是田家門下客誰於軍府若為情林花滿樹鶯都撇<lb/>
雨水平原草自生街上相逢驚故吏馬前迎拜泣殘兵<lb/>
能言樓上題詩處猶有將軍舊姓名<lb/>
　　樊口隠居為李均玉作　　　　　丁鶴年<lb/>
萬里雲霄斂翼囘掛冠髙卧大江隈春深門巷先生栁<lb/>
<pb n="KR2k0046_WYG_088-21a"/>
雪後園林處士梅翠擁樊山邀杖履緑浮漢水映尊罍<lb/>
誰能領取坡仙鶴月下吹簫共往來<lb/>
　明<lb/>
　　辰陽端午遣懷　　　　　　　　薛　瑄<lb/>
五溪五月當五日時俗猶存舊楚風角黍堆盤人送玉<lb/>
龍舟疊鼓水搖空入簾山色隔江翠照眼橊花向日紅<lb/>
賜扇逺懷鵷鷺侣去年同謁大明宫<lb/>
　　遊桃源洞　　　　　　　　　　馬文升<lb/>
<pb n="KR2k0046_WYG_088-21b"/>
桃源溪接武陵溪咫尺仙家路欲迷翠柏凌霄山鳥下<lb/>
碧雲棲樹野猿啼爛船洲上江風細白馬山頭水月低<lb/>
指點秦人舊蹤跡蕭蕭方竹斷橋西<lb/>
　　桃源　　　　　　　　　　　　林　俊<lb/>
百里人家斷復連煙嵐一簇俯晴川江干漁父坐來見<lb/>
洞口桃花望裏妍鬬雨泉聲雙檻外凌秋松色夕陽邊<lb/>
藥爐丹竈今如許可得重論晉魏年<lb/>
　　岳陽樓中聞笛　　　　　　　　何景明<lb/>
<pb n="KR2k0046_WYG_088-22a"/>
何處笛聲三四弄坐聽疑隔楚江濆落梅折柳怨清夜<lb/>
激羽流商哀白雲月上山樓人獨倚風高秋院客先聞<lb/>
洞庭空濶瀟湘冷縹緲餘音送雁羣<lb/>
　　桃源　　　　　　　　　　　　何景明<lb/>
桃川道士來相送指點仙蹤玉觀西雲鎖洞門何處覓<lb/>
花開溪路幾人迷石橋自發新秋草丹竈長封舊日泥<lb/>
落日山中不勝思松隂竹色冷凄凄<lb/>
　　岳陽樓　　　　　　　　　　　何景明<lb/>
<pb n="KR2k0046_WYG_088-22b"/>
楚水滇池萬里遊使車重喜過巴邱千家樹色浮山郭<lb/>
七月濤聲入郡樓寺裏池亭多舊主城中冠蓋半同遊<lb/>
明朝又下章華路江月湖煙綰别愁<lb/>
　　湘江懷古　　　　　　　　　　羅洪先<lb/>
秋風江上易生悲寂寞寒流去欲遲漢室幾人憂賈傅<lb/>
楚狂今日弔湘纍長沙地近家誰識漁父歌殘舟自移<lb/>
總為天涯多往事至今斑竹尚低垂<lb/>
　　洞庭春興　　　　　　　　　　羅洪先<lb/>
<pb n="KR2k0046_WYG_088-23a"/>
帝里朝辭供奉班客程宵濟洞庭灣湘君鼓瑟清泠外<lb/>
鮫女鳴機縹緲間青草波光連夢澤蒼梧雲物隔疑山<lb/>
故園亦有岷江水垂老生涯釣艇閒<lb/>
　　蘄州江中怪石　　　　　　　　李東陽<lb/>
崒兀山城抱此州江間怪石擁戈矛隨波草樹愁生隙<lb/>
駭浪蛟龍却避流豈有岧嶤能砥柱祇多衝突向行舟<lb/>
憑誰一試君山手月落江平萬里秋<lb/>
　　和秦武昌赤壁懷古　　　　　　李東陽<lb/>
<pb n="KR2k0046_WYG_088-23b"/>
楚雲荆樹擁嵯峨一棹曾衝萬里波時代不同嗟我晚<lb/>
江山如此奈人何地從割據終全盛天遣文章為不磨<lb/>
聞説宦遊兼弔古鶴樓東下水聲多<lb/>
　　登岳陽新樓　　　　　　　　　李東陽<lb/>
突兀髙樓正倚城洞庭春水坐來生三江到海風濤壯<lb/>
萬水浮空島嶼輕呉楚乾坤天下句江湖廊廟古人情<lb/>
中流或有蛟龍窟卧聽君山笛裏聲<lb/>
　　遊嶽麓寺　　　　　　　　　　李東陽<lb/>
<pb n="KR2k0046_WYG_088-24a"/>
危峯髙瞰楚江干路在羊腸第幾盤萬樹松杉雙徑合<lb/>
四山風雨一僧寒平沙淺草連天在落日孤城隔水看<lb/>
薊北湘南俱在眼鷓鴣聲裏獨凴欄<lb/>
　　與錢太守諸公遊嶽麓寺席上作　李東陽<lb/>
衡嶽地蟠三百里羣峯將斷復崔嵬嵓間古刹依山轉<lb/>
谷口晴雲滿樹來北海書存誰問價少陵詩罷獨憐才<lb/>
扁舟已謝長江險又是匆匆一度回<lb/>
　　江上奕棋與謝寳慶　　　　　　李東陽<lb/>
<pb n="KR2k0046_WYG_088-24b"/>
江上陳兵二壘同都將一笑定雌雄烏林得計周郎便<lb/>
淝水乘橋謝傅功蕉底夢回風雨散橘中人老歳年空<lb/>
一枰欲盡斜陽色獨立青山在眼中<lb/>
　　流河驛懐謝寶慶先生兼懐鳴治侍講　李東陽<lb/>
林下清風迥絶塵天涯舊路獨傷神長船載酒官河夜<lb/>
芳草懷人楚水春應學杜陵尋北郭兼逢小阮作南隣<lb/>
嗟予忝出皇華使猶向河邊咏伐輪<lb/>
　　漢江　　　　　　　　　　　　李夢陽<lb/>
<pb n="KR2k0046_WYG_088-25a"/>
漢江江上鶗鴂鳴漢江遊客無限情青山日落一帆影<lb/>
芳草月明聞棹聲黄鶴磯頭暮雲盡鸚鵡洲邊春水生<lb/>
莫倚仲宣能作賦洞庭南接桂陽城<lb/>
　　楚望望襄中形勢　　　　　　　李夢陽<lb/>
楚望峯頭望楚雲遙憐紫蓋紫陽君廬荒不斷盤龍氣<lb/>
碑滅猶存墮淚文地轉江淮浮逺戍水同巴峽塹雄軍<lb/>
里名冠蓋非吾事願訪鹿門麋鹿羣<lb/>
　　黄鶴樓　　　　　　　　　　　楊　慎<lb/>
<pb n="KR2k0046_WYG_088-25b"/>
江上危樓海内名登臨不盡古今情風前估客蒲帆影<lb/>
夜半仙人玉篴聲春水雪消巴子國烟波晴接漢陽城<lb/>
東南暇日多佳㑹笑指浮雲望太清<lb/>
　　六亭春色　　　　　　　　　　謝　省<lb/>
嶺上曾經架六亭至今人說舊時名陽回地㬉花先發<lb/>
林近人遊鳥不驚鶯語巧隨絃管細蝶飛忙逐柳花輕<lb/>
時清挽得春長在處處謳歌樂太平<lb/>
　　送耒陽謝御史　　　　　　　　羅　倫<lb/>
<pb n="KR2k0046_WYG_088-26a"/>
曾見湖西柱史歌長歌三日遏雲和雷霆白晝果在地<lb/>
牛女清秋無渡河淮西草木色不改衡陽花柳春何多<lb/>
幾時攜取陳夫子<hi>白沙先生</hi>淡月踈星醉碧蘿<lb/>
　　榖日登鄖城北樓時四山雪霽因題曰春雪樓<lb/>
　　　　　　　　　　　　　　　　王世貞<lb/>
鄖城東北似齊宫四塞煙巒望望同忽結樓臺銀海上<lb/>
盡收天地玉壺中縱他栁絮能千點笑殺梅花僅幾叢<lb/>
撫罷朱絃君自聽那能不讓郢人工<lb/>
<pb n="KR2k0046_WYG_088-26b"/>
　　題張學士仰宸樓藏賜書　　　　唐順之<lb/>
瀛洲别館切清虛詔賜綈緗出石渠祕典自驚墳索上<lb/>
祥光遙映壁奎餘簷前鳥下疑翻字草際螢來為照書<lb/>
借問鄴侯三萬巻何如今日沐恩殊<lb/>
　　題張學士陽峯巻　　　　　　　唐順之<lb/>
陽山秀色滿南州薜荔叢生楚客遊三峽猿聲偏入夜<lb/>
千巖楓葉早知秋仙人結宅雲煙近太史藏書洞壑幽<lb/>
便欲焚魚應未得共言明主待謨謀<lb/>
<pb n="KR2k0046_WYG_088-27a"/>
　　沔陽報恩寺　　　　　　　　　李　濂<lb/>
珠閣晴雲迥抱城上方鐘磬曉來清風塵荆北仍王粲<lb/>
流滯湘南又賈生遠浦漁歌催暝色空江木葉送潮聲<lb/>
逢迎幸不妨詩律潦倒聊堪適宦情<lb/>
　　舟泊漢江望黄鶴樓　　　　　　張居正<lb/>
楓霜蘆雪淨江烟錦石遊鱗静可憐賈客帆<graphic n="KR2499" url="https://raw.githubusercontent.com/kanripo/KR-Gaiji/master/images/KR2499.png" mimeType="image/png"/>雲裏見<lb/>
仙人樓閣鏡中懸九秋槎影横清漢一篴梅花落遠天<lb/>
無限滄洲漁父意夜深髙詠獨鳴舷<lb/>
<pb n="KR2k0046_WYG_088-27b"/>
　　登衡岳　　　　　　　　　　　沈　愷<lb/>
偶來九月風日晴千峯萬峯朝太清凌空𣺌𣺌自珠態<lb/>
入耳泠泠非世情盤屈松檜不知歲參差巖壑俱有名<lb/>
吾將於此巢雲窟采真白日要長生<lb/>
　　柏子園青芸閣　　　　　　　　楊　漣<lb/>
官閣凌空汶水深金飇初動客登臨浮雲易改三山色<lb/>
落葉先驚萬里心江上美人貽雜佩城南少婦試清砧<lb/>
繁臺兔苑今禾黍日暮凭闌思不禁<lb/>
<pb n="KR2k0046_WYG_088-28a"/>
　　碧霞臺送楊掌院漣赴司敗　　　甘　籌<lb/>
破帽青衫賦北征一天風雨暗山城得全忠孝原無死<lb/>
漫比龍逢浪擲生唐相笑談藏利器漢家黨錮坐虚名<lb/>
傷心不為孤臣别念到同文泣五更<lb/>
　　遊衡山　　　　　　　　　　　蔡汝楠<lb/>
為躭名嶽赴炎荒更問禪宗厯上方祇為新秋餘伏暑<lb/>
不知初地倐清凉南巖久廢傳燈室諸寺空開説法堂<lb/>
但對寒山證空寂何勞半偈使心降<lb/>
<pb n="KR2k0046_WYG_088-28b"/>
　　送訓導凌震任黔陽　　　　　　文徴明<lb/>
短棹沅湘路不迷黔陽更在武陵西平生志業輕千里<lb/>
晚歲文章到五溪荏苒雪泥鴻雁跡隂深雲水鷓鴣啼<lb/>
莫言游宦傷行役剩有江山入品題<lb/>
　　北上次赤壁别兒　　　　　　　呉國倫<lb/>
北風何意攬征裘無奈浮生寄逺遊江湧亂雲蒸赤壁<lb/>
客乘踈雨過黄州尊前涕淚三湘暮别後音書九塞秋<lb/>
我向燕臺望鄉國飛鴻落木使人愁<lb/>
<pb n="KR2k0046_WYG_088-29a"/>
　　除夕　　　　　　　　　　　　薛　綱<lb/>
暫停使節宿龍標萬事傷心酒一瓢最苦異鄉為異客<lb/>
可憐今歲盡今宵官因老至風斯下鬢遇春來雪不消<lb/>
細向燈前算殘齒一周花甲是明朝<lb/>
　　三峿寺　　　　　　　　　　　周　澄<lb/>
習氣殊非少小時江花江草亂題詩塵埃巳破三春夢<lb/>
風雨仍煩一釣絲但許我來閒徙倚也由人笑太迷癡<lb/>
山僧㑹説因緣話未必山僧盡得知<lb/>
<pb n="KR2k0046_WYG_088-29b"/>
　　𤣥真觀暮秋晚眺　　　　　　　蔡　潮<lb/>
千里平湖見此樓孤帆暫為夕陽留未登髙壟雲連野<lb/>
鷺下晴空雪點洲羽客候門疑好事萍蹤隨寓記曾遊<lb/>
羇懐觸物能生感落葉歸鴻一片秋<lb/>
　　題天臺别意圖贈李士龍　　　　耿定向<lb/>
層巖崒嵂與雲平一望闗門紫氣横地坼東西分汝漢<lb/>
天連南北見嵩衡丹丘幾度虛遊子白髮孤征念友生<lb/>
此去秣陵江萬里臨流應憶濯長纓<lb/>
<pb n="KR2k0046_WYG_088-30a"/>
　　道士洑　　　　　　　　　　　袁　向<lb/>
羣峯盡處障江湄峭壁崚嶒薜荔垂樹裏青煙㣲露寺<lb/>
岸邊豐草半藏碑千尋石洞飛雲迥百室村墟夕照遲<lb/>
湍悍生憎磯下水去帆臨浪故逶迤<lb/>
　　桃源　　　　　　　　　　　　崔　桐<lb/>
仙扉雙掩石嵯峨沙逕逶迤有客過虎穴霾雲深玉樹<lb/>
鵲橋懸影倒銀河絶憐白晝生雷雨不倦青山捫薜蘿<lb/>
當日沉淪何處所幾回皓首嘆蹉跎<lb/>
<pb n="KR2k0046_WYG_088-30b"/>
　　遊雙清亭　　　　　　　　　　楊廷芳<lb/>
幽亭髙聳鎮丹崖崖下悠悠二水來兩岸山光搖劍㦸<lb/>
一潭波影浸樓臺望窮青草湖邊景隔斷黄茅嶺外埃<lb/>
乘興幾回登絶頂恍疑身已在蓬萊<lb/>
　　合江亭　　　　　　　　　　　劉堯誨<lb/>
隔水林暉送晚愁半空蕭瑟入江樓寒煙樹色千帆度<lb/>
落照城隂二水浮檻外青山皆北向尊前日月看西流<lb/>
苔磯自適江湖逺猶有風塵接素秋<lb/>
<pb n="KR2k0046_WYG_088-31a"/>
　　秋日登魏夫人黄庭觀　　　　　伍　讓<lb/>
與客尋真到翠㣲山花寂厯映秋衣石壇舊隱丹爐在<lb/>
仙子凌空白日飛古殿半欹荒草路寒雲獨掩薜蘿扉<lb/>
𤣥都自有逍遙境華表千年鶴未歸<lb/>
　　茅坪寺　　　　　　　　　　　伍　讓<lb/>
女蘿叢桂隱溪光蘭若精深與世忘定後老僧談往事<lb/>
夢回山叟煮黄粱饑猿乘月窺香積野鹿聽經下竹廊<lb/>
此地廢興曾幾度古碑横砌草蒼蒼<lb/>
<pb n="KR2k0046_WYG_088-31b"/>
　　湖山寺迎春　　　　　　　　　歐大生<lb/>
盈盈歸信聽江梅為識湖山一面來客到鐘聲昨夜夢<lb/>
花含林影隔年胎分隂漸惜千金價初地新飛億刼灰<lb/>
白雪幾人餘古調青陽此日報香臺<lb/>
　　宜都一覽樓　　　　　　　　　韓守益<lb/>
層臺飛搆壯宜都雲影天光入畫圖千里鶯花連隴蜀<lb/>
一江風月接荆呉烟霏山色時濃淡雨雜灘聲自有無<lb/>
幾度憑欄倍惆悵白雲飛去寸心孤<lb/>
<pb n="KR2k0046_WYG_088-32a"/>
　　送友人還永州　　　　　　　　曹學佺<lb/>
看山興盡馬蹄忙賸有煙霞滿客囊瀟水入湘終古碧<lb/>
零陵生草至今香月明不度孤峯雁菊信還遲十月霜<lb/>
嘆息愚丘人已逝空餘欸乃過滄浪<lb/>
　　九疑秋懷<lb/>
次第平生汗漫遊無如兹地對髙秋直凌山迥瀟湘上<lb/>
一覽天南楚粤收黄菊正宜彭澤令清風如在武昌樓<lb/>
無端叢桂能招我我已腰肢付督郵<lb/>
<pb n="KR2k0046_WYG_088-32b"/>
　　夏日同客集崇興禪閣　　　　　張文燿<lb/>
郭外招提此最幽清虚那羨玉壺遊何人到處憑雙屐<lb/>
似我同君自一流花落石壇晴亦雨風生珠閣夏疑秋<lb/>
平原舊侣歡相聚莫厭清樽十日畱<lb/>
　　傅陵九郡伯入覲單騎歸省秋復還鄂攜家抵湖<lb/>
　　　南觀察任　　　　　　　　　譚元春<lb/>
燕霜蜀霧厯将周始見髙牙復永州路為君親行萬里<lb/>
署封兒女到三秋浯溪頌好雲邊石鈷鉧潭深郭外丘<lb/>
<pb n="KR2k0046_WYG_088-33a"/>
頗有文如元與栁前賢讁處是佳遊<lb/>
　　同宋明麓諸公登雙清亭　　　　車大任<lb/>
白蘋凉露楚江東對水看山巾舄同雙棹正逢溪水合<lb/>
百錢何惜杖頭空秋生花樹葳蕤後人在樓臺紫氣中<lb/>
明日路岐南北異不知何處聽征鴻<lb/>
　　巴陵即事　　　　　　　　　　王啓茂<lb/>
樓頭日夜聽潺湲邑在煙波翠壑間堪入畫圖湖上市<lb/>
不闗塵世水中山江畱禹蹟沙沉檝地接湘祠竹染斑<lb/>
<pb n="KR2k0046_WYG_088-33b"/>
試過城南問松鶴仙人何處御風還<lb/>
　　謁張文忠公祠　　　　　　　　王啓茂<lb/>
袍笏依然故宅殘入門人自肅衣冠半生憂國眉猶鎖<lb/>
一詔旌忠骨巳寒恩怨盡時方論定邊疆危日見才難<lb/>
眼前國是公知否拜起還宜拭目看<lb/>
　　登雙清亭　　　　　　　　　　錢邦芑<lb/>
髙攬雙清俯十洲霜空松老鶴呼儔潭煙新卧蛟龍宅<lb/>
天鏡晴開李郭舟六嶺回旋隨地轉兩江分合抱城流<lb/>
<pb n="KR2k0046_WYG_088-34a"/>
桃源溪共尋仙路不向漁郎問舊遊<lb/>
　　中山寺　　　　　　　　　　　錢邦芑<lb/>
陟降紆回到上方人天花雨繞經堂千竿竹翠侵衣碧<lb/>
十里松隂入袂凉飛瀑過牆僧浴鉢紫芝當檻鶴休糧<lb/>
此中一日堪忘世况復秋深曉夢長<lb/>
　　湘上感懐　　　　　　　　　　蔡道憲<lb/>
霜林亦當好花開風竹離披静可栽碧玉愁多難著酒<lb/>
臙脂染誤不妝梅山中尚有眠初起歳暮更容春薄來<lb/>
<pb n="KR2k0046_WYG_088-34b"/>
欲剪湘東波一片故園雪後印莓苔<lb/>
　　尹尊子讀書衡嶽詩以荅之　　　蔡道憲<lb/>
嶽雲未隔幾重山君渡湘江費往還識面何須心便苦<lb/>
多情自悔夢難刪千家雨後花猶濕一片霜中石巳頑<lb/>
為我躊躇峯頂望薜蘿有路總應攀<lb/>
　　春日過枝江有感　　　　　　　王　泮<lb/>
漠漠春雲黯四垂那堪愁思正離披千家有室皆懸磬<lb/>
百里稀烟半絶炊白雪臺荒萋蔓草黄陵花落掩空祠<lb/>
<pb n="KR2k0046_WYG_088-35a"/>
關心民瘼慚無補肉食何人是濟時<lb/>
　　枝江紫山懷古　　　　　　　　趙貞吉<lb/>
赤甲清江天半垂紫山黄葉正離披髙鴻巳託長風翼<lb/>
下澤誰聽短笛吹地接山迴秦避路雲頽天迥漢留祠<lb/>
周郎陸弟名空在細雨荒臺獵罷時<lb/>
　　九日集雄楚樓懐舊　　　　　　宋　登<lb/>
沱水燕關憶壯遊短衣孤劍老荆州天涯縱酒逢青眼<lb/>
馬上看楓掉白頭日暮饑烏還遶樹烟寒古堞自深秋<lb/>
<pb n="KR2k0046_WYG_088-35b"/>
江空鴻雁無消息千里相思月滿樓<lb/>
　　吉祥寺　　　　　　　　　　　王　越<lb/>
石城門外好風光小憇禪林酒一觴天地有情容我老<lb/>
江山無語笑人忙草含南浦詩中意梅帶西湖畫裏香<lb/>
撫景欲吟吟不得晚雲拖雨送斜陽<lb/>
　　大隄　　　　　　　　　　　　王　越<lb/>
衰柳斜陽古大隄秋風禾黍習家池小兒不唱攔街曲<lb/>
過客還尋墮淚碑左傳註成元凱癖唐音選盡浩然詩<lb/>
<pb n="KR2k0046_WYG_088-36a"/>
興亡多少傷心事只有襄山漢水知<lb/>
　　黄鶴樓　　　　　　　　　　　郭正域<lb/>
樓閣重重上女牆昔人曾此醉為鄉烟横巫峽千山逺<lb/>
雨過瀟湘一水長依舊空中雲盡白不聞市上鶴曽黄<lb/>
從教玉笛頻吹徹只恐神仙亦𣺌茫<lb/>
　　將北上游晴川閣有懷　　　　　蕭良有<lb/>
晴川髙閣枕江流春日重來閣更幽萬頃波濤簾外度<lb/>
千帆烟雨坐中收白雲極目誰騎鶴芳草關心獨倚樓<lb/>
<pb n="KR2k0046_WYG_088-36b"/>
却憶昔年詞賦侣星光猶在斗邊浮<lb/>
　　郢中　　　　　　　　　　　　李維正<lb/>
六龍飛處五雲生邸第樓臺矗太清寶鼎三分天作府<lb/>
金陵雙峙石為城蠲租詔使尋常下奉酎祠官絡繹行<lb/>
聞道翠華南狩日瞻依不盡故鄉情<lb/>
　　首春東園雜詠十首　　　　　　熊廷弼<lb/>
新歲連朝未到來舊花滿地盡移栽橘欣冬暖滋滋緑<lb/>
梅怕春深急急開擁樹不飛雲欲倦掠舟而過鳥初迴<lb/>
<pb n="KR2k0046_WYG_088-37a"/>
支離身外渾閒事交付樽前濁酒盃<lb/>
　　其二<lb/>
東城細雨過園廬髙閣㣲風引珮琚滿院花香侵几潤<lb/>
隔簾樹色入窻虚春禽初語僧持偈宵鶴欲鳴人讀書<lb/>
吾黨自饒真樂處當年寧悔賦歸與<lb/>
　　其三<lb/>
為築塘堤接岸游舊穿渠道匝園流斷橋横板林間出<lb/>
古堞過雲水底浮不自意無塵到眼如相期有月來樓<lb/>
<pb n="KR2k0046_WYG_088-37b"/>
玉壺春酒須多挈谷鳥崖花莫漫愁<lb/>
　　其四<lb/>
春寒病肺怯登臺溪午酣吟坐曲隈避客却愁無客到<lb/>
喜書偏畏有書來游鱗渾忘濠梁樂狎羽空勞鷹隼猜<lb/>
自是逐臣圖茍活敢云明主棄非才<lb/>
　　其五<lb/>
連夕屯雲接地隂一亭霏雨對愁深且攜絃酒招同侣<lb/>
共話桑麻悦素心濡鳥欲飛猶怯濕蟄蟲初語未成音<lb/>
<pb n="KR2k0046_WYG_088-38a"/>
烟霾滿面難開眼牛馬從人只學瘖<lb/>
　　其六<lb/>
苦雨傷春興欲闌尋春帶雨强為歡惜將流水隣西去<lb/>
恨不移山屋裏觀泥重倩人頻櫛屐橋危過我屢扶竿<lb/>
為憐光景難閒坐更待晴明倚醉看<lb/>
　　其七<lb/>
東風吹浪緑初浮高樹留雲濕不收寒萼欲開還半閉<lb/>
露芽纔出未全抽蒼雞伏子巢隂篠白鷺看魚下夕洲<lb/>
<pb n="KR2k0046_WYG_088-38b"/>
即事但能成小趣適情何必更多求<lb/>
　　其八<lb/>
正嫌泥濕種花遲忽喜晴乾趂早移桃栁依行交密䕃<lb/>
海棠取次弄清漪且除亂草開三徑更植幽花别四時<lb/>
園客慇懃毋落事主人裝㸃欲題詩<lb/>
　　其九<lb/>
人共愁霖倍寂寥我猶索處更逍遙絶無來住人稀到<lb/>
小有逢迎鶴見招魚喜水新爭上躍鳥欺枝軟故低搖<lb/>
<pb n="KR2k0046_WYG_088-39a"/>
息心聊作青松侣塞耳那間小麥謠<lb/>
　　其十<lb/>
壯景空從閒裏過奇懷况復病中多欲還青鬢求丹藥<lb/>
且駐紅顏酌白醝深樹午鐘披梵偈前溪晚枻唱漁歌<lb/>
勞勞贏得身餘幾冉冉將如老至何<lb/>
　　春日過枝江　　　　　　　　　雷思霈<lb/>
楚宫舊是丹陽地春草低迷春雨饒沙岸㣲㣲穿荻笋<lb/>
釣舟隱隱繫楊條山分呉峽千峯繞江合沮漳二水潮<lb/>
<pb n="KR2k0046_WYG_088-39b"/>
九十九洲從此始欲同高士寄漁樵<lb/>
　　宿天臺頂　　　　　　　　　　王　章<lb/>
縹緲高臺起暮秋壯心無奈忽同遊水從霄漢分荆楚<lb/>
山盡中原見豫州明月三更誰共醉朔風初動不堪畱<lb/>
朝來雲雨千峯閉恍惚仙人在上頭<lb/>
　　過峴山懷長安故人　　　　　　李宗魯<lb/>
當年伏劍漫相期誰是延津㑹合時桃李孤根春去早<lb/>
漢湘萬里雁來遲思君毎下陵陽淚對客休題出塞詞<lb/>
<pb n="KR2k0046_WYG_088-40a"/>
倚遍習家池上月浮雲翳盡昔人碑<lb/>
　　寇公祠　　　　　　　　　　　王在晉<lb/>
渭水巴江繫宦情濟川舟楫見才名鹿鳴預識人將至<lb/>
竹死能令葉再萌日輦北征憑壯氣蠻烟南竄老餘生<lb/>
重來試問崖山客為羨雷州道路平<lb/>
　　晴川閣野眺　　　　　　　　　傅淑訓<lb/>
江上風煙望武昌臨江髙閣曉蒼蒼濤聲八月蛟龍吼<lb/>
霸氣千秋草樹荒幾點青山浮大别一聲殘笛弄滄浪<lb/>
<pb n="KR2k0046_WYG_088-40b"/>
自經崔顥題詩後别是人間翰墨塲<lb/>
　　題馮慕岡報德祠　　　　　　　石崑玉<lb/>
煙塵靉靆暗長沙誰作卿雲捧日華借劍天關驚虎豹<lb/>
燃犀鄂渚走龍蛇九重春到三家市五兩風輕百賈艖<lb/>
多少瘡痍魂未定歸來長䕶野棠花<lb/>
　　登晴川閣晚歸　　　　　　　　潘之恒<lb/>
攀林一為采臯蘭落日㣲茫見水端小艇放歌歸浦急<lb/>
危樓飛影入江寒山當石闕中流斷市接溪頭古樹攢<lb/>
<pb n="KR2k0046_WYG_088-41a"/>
更欲浮湘悲逺涉滄波何地著漁竿<lb/>
　　鸚鵡洲弔禰衡　　　　　　　　汪時元<lb/>
黄鵠磯頭日夜聲似傷鸚鵡賦初成於今明月懸江上<lb/>
何處芳洲問禰衡古水一川秋色盡寒濤千載夕烟生<lb/>
臨觴忽有悲風起激楚陽阿氣未平<lb/>
　　荆門野望　　　　　　　　　　錢希言<lb/>
滔滔江漢引㣲茫川路西來蜀道長象齒舊通周貢賦<lb/>
蠶叢新服漢衣裳雨消青草湖頭瘴葉落黄陵廟裏霜<lb/>
<pb n="KR2k0046_WYG_088-41b"/>
十二碧峯看不見空令神女怨髙唐<lb/>
　　黄牛峽贈别　　　　　　　　　王應熊<lb/>
峽裏東風送我西桃花潭上踏歌時黄牛應不須朝暮<lb/>
青鬢能堪幾别離月色故人千里共猿啼驛路寸心知<lb/>
峨嵋汶嶺吾家約藜杖雖遲踐所期<lb/>
　　荆泉洞　　　　　　　　　　　王鼎彦<lb/>
翠壁丹崖鳥道通飛梁奇似玉玲瓏祠官歳請潭龍雨<lb/>
山叟時占石燕風何代仙人棋跡古前朝遊客字痕䝉<lb/>
<pb n="KR2k0046_WYG_088-42a"/>
分明指㸃尋源路流水桃花向此中<lb/>
　　德山　　　　　　　　　　　　楊　<graphic n="KR3861" url="https://raw.githubusercontent.com/kanripo/KR-Gaiji/master/images/KR3861.png" mimeType="image/png"/>
家近滄江復面山青螺斜枕緑楊灣斷崖瀑挂虹千尺<lb/>
絶頂僧分雲半間鳥逐風斜迂閣度猿窺果熟隔枝攀<lb/>
梵鐘縱報諸天暝漁笛徐吹釣月還<lb/>
　　祝融峯　　　　　　　　　　　陳宗契<lb/>
拔地芙蓉月下看蕭森落木萬峯寒幽巖煮石和雲咽<lb/>
絶澗鳴泉帶雪彈夜榻只緣搔背好秋風非為折腰難<lb/>
<pb n="KR2k0046_WYG_088-42b"/>
生來不具平章骨半夜何心問嬾殘<lb/>
　　登回雁峯懷揚州　　　　　　　陳宗契<lb/>
青天七十二芙蓉迴雁南來第一峯雲破月生湘浦棹<lb/>
鷺歸雪㸃寺門松峯前共羨人騎鶴斗下誰看劍化龍<lb/>
愁絶梅花千萬樹相思共聽隔江鐘<lb/>
　　新聞北督學之命寄祝融君　　　陳宗契<lb/>
䕶法虛疑是宰官住山新著竹皮冠雞棲不署囊中草<lb/>
蝶化誰稱夢裏蘭一巻經殘僧下榻數聲鐘罷客憑闌<lb/>
<pb n="KR2k0046_WYG_088-43a"/>
步蟾便踏芙蓉頂半夜無人獨自看<lb/>
皇清<lb/>
　　晴川閣成志喜　　　　　　　　呉正治<lb/>
　凌江峻閣鬱嵸巃百尺孤撐造化工樹欲志年還厯<lb/>
　落洲餘芳草漫溟濛合流倒注澄清日萬里全收指<lb/>
　顧中此日同風偕勝賞不須分别賦雌雄<lb/>
　　其二<lb/>
　天空木葉洞庭秋倚檻重尋面面幽城郭自來多感<lb/>
<pb n="KR2k0046_WYG_088-43b"/>
　慨江山猶可慰風流窺人好月驚初下對酒層峯莽<lb/>
　欲浮夾岸帆檣歸去晚何妨老子醉芳洲<lb/>
　　深栁堂感賦<hi>堂在道署西偏</hi>　　　　　　葉映橊<lb/>
　雲葉煙條映綺櫳辛夷花落訟堂空曝餘古畫蒸霉<lb/>
　白掃破蒼苔漬水紅穀賤偏無千日酒雨多只望五<lb/>
　更風已為俗吏休嫌俗閒課隂晴祝歲豐<lb/>
　　其二<lb/>
　葳蕤魚鑰鎖重扉樓上晴光靄翠㣲但見印硃汚毳<lb/>
<pb n="KR2k0046_WYG_088-44a"/>
　服有誰刀尺剪春衣潛身敢羨蜘蛛隱中飽頻愁鼠<lb/>
　雀肥那得癡兒公事了手持官板送斜暉<lb/>
　　其三<lb/>
　雀尾香爐手自熏蠅頭箋牒杳難分丁年蕭颯驚青<lb/>
　鬢子舍迢遙望白雲花事一春忙處過江聲萬里枕<lb/>
　邊聞懸魚已久嫌腥食野鶴空羈鸞鳯羣<lb/>
　　其四<lb/>
　閒看潭影繞前墀鼓角沉沉白日遲吴地氷鮮應出<lb/>
<pb n="KR2k0046_WYG_088-44b"/>
　水楚山簝笋軟垂枝故園客到偶行酒殘夢覺來猶<lb/>
　咏詩莫訝逢人多白眼此心原不合時宜<lb/>
　　奉和張大中丞酬丁㢘使中秋前三日原韻二首<lb/>
　　　　　　　　　　　　　　　　葉映橊<lb/>
　楚天兵後闢又明鎖院更殘正曉晴自笑當關如趙<lb/>
　卒<hi>當闗即闗吏也時司大門執牘呼名故云</hi>幾忘摸索在秦京<hi>壬子余主試闗中</hi>
　呼名目送羣英入聞柝心隨百感生同是昔人辛苦<lb/>
　地好從雲路問鵬程<hi>院由大門折而西進有坊曰雲路</hi>
<pb n="KR2k0046_WYG_088-45a"/>
　　其二<lb/>
　狂瀾既倒待東迴時望因歸肅政臺<hi>唐改御史臺為肅政臺今指中</hi>
　<hi>丞公也</hi>親向彀中傳射法<hi>中丞公作程文九篇</hi>相將爨下惜琴材<lb/>
　<hi>今年貼巻甚寛見擯者少</hi>紫雲一曲吹霄漢<hi>明皇遊廣寒宫有紫雲曲</hi>金粟千<lb/>
　枝出草萊試上層樓看夜色五星今已聚三台<lb/>
　　奉和張大中丞中秋夜闈中聽雨二首　葉映橊<lb/>
　悵望良宵興漸闌風簷疎雨隔牕寒催詩幾片雲初<lb/>
　合燒燭三條月一般<hi>唐制舉人試日既暮許燒燭三條故權徳輿戲之曰三條燭盡</hi>
<pb n="KR2k0046_WYG_088-45b"/>
　<hi>燒殘士子之心</hi>恐濕霓裳應罷舞若登天柱許同看<hi>唐趙知㣲有道</hi>
　<hi>術咸通庚申中秋苦兩知㣲忽命道童曰可備酒果登天柱峯玩月及至月明如晝飲罷還舎風雨依然</hi>
　楚江只有魚龍樂添得秋濤海樣寛<lb/>
　　其二<lb/>
　雨過蕭然四壁秋桂輪藏處碧雲浮南朝金粉天波<lb/>
　洗北渚煙嵐帝子愁僚佐共依王令幕歗譚何必庾<lb/>
　公樓慚余不與東堂宴<hi>宋王文恭與歐陽文忠同知貢舉詩十五年前門下客最</hi>
　<hi>榮今日與東堂</hi>自顧原非管樂儔<lb/>
<pb n="KR2k0046_WYG_088-46a"/>
　　紀異　　　　　　　　　　　　葉映橊<lb/>
　珊網搜珠集瑣闈紅雲先映省中薇爭傳太乙然藜<lb/>
　杖共訝榮光粲玉扉<hi>南齊永明初竟陵王子良較試諸學士天忽黄色照地衆莫能解法</hi>
　<hi>曹王融上金天頌徐摛曰此非金天所謂榮光也世祖大悦</hi>荆楚自來誇卞璧歐陽<lb/>
　每坐見朱衣只今一望函闗紫莫問星輝與月輝<lb/>
　　追挽吴忠烈　　　　　　　　　梁清標<lb/>
　甘陵舊事豈堪論一疏飛霜呌帝閽碎首殿階畱碧<lb/>
　血傷心旅櫬泣青門漢庭再啟膺滂禍湘水誰招屈<lb/>
<pb n="KR2k0046_WYG_088-46b"/>
　賈魂剩有遺編傳孝子五侯當日幾人存<lb/>
　　雨遊洪山寺　　　　　　　　　汪煉南<lb/>
　招提岌嶪勢疑浮鸚鵡洲環黄鶴樓風雨鈴鐘聞下<lb/>
　界朝宗江漢看東流崔離恍惚旛千尺龍䕶煩勞網<lb/>
　幾秋深院松花雲外侣芒鞋何日看同遊<lb/>
　　章臺古梅　　　　　　　　　　胡在恪<lb/>
　又見新花發古梅杖藜也自上章臺年年物色從春<lb/>
　換日日衰顏趁我來鶴澤人烟江萬里楚王宫闕酒<lb/>
<pb n="KR2k0046_WYG_088-47a"/>
　三盃貧家入市原稀少搜盡空囊買藥囬<lb/>
　　憾這闗　　　　　　　　　　　王　岱<lb/>
　萬疊嶙峋劍㦸痕髯公遺恨至今存蠶叢一綫幾無<lb/>
　路天闕雙懸恰有門漢祚未移終繫蜀夀亭雖拜豈<lb/>
　懐恩當年鼎峙灰飛盡獨有千秋俎豆尊<lb/>
　　重登黄鶴樓　　　　　　　　　楊大鯤<lb/>
　樓前風物亦何常湧月臺連太白堂自古神仙多嗜<lb/>
　酒幾人登眺不還鄉橘衣誰見蹮蹮舞棗實何時纂<lb/>
<pb n="KR2k0046_WYG_088-47b"/>
　纂香閱盡孫劉無限事不如對景一飛觴<lb/>
　　登洪山寺　　　　　　　　　　劉朝英<lb/>
　手板朝朝興未窮秋來躡屐到龍宫金銀氣色寒郊<lb/>
　外樓閣參差暮靄中墖勢欲飛初罷磬禪心方定一<lb/>
　聞鐘誰言世出蓮花國却是城頭姑射峯<lb/>
　　舟次道士洑　　　　　　　　　胡年穎<lb/>
　三江萬里帶瀟湘今古騰漩西塞旁鴻鵠羽毛雲作<lb/>
　伴黿鼉窟宅水為鄉孤舟芳草臨春暮曲磴黄冠上<lb/>
<pb n="KR2k0046_WYG_088-48a"/>
　夕陽憑弔千秋何處是散花當日一周郎<lb/>
　　觀雙清亨　　　　　　　　　　周士儀<lb/>
　好是楓溪水一區蒼山拳石片雪孤波迎艇子千皴<lb/>
　破客到亭心萬慮無淡借輕烟籠佛閣濃拖新翠染<lb/>
　平蕪晴江滿目徵詩語乞與南宫作幛圖<lb/>
　　登回雁峯　　　　　　　　　　鄒定周<lb/>
　北去羣巒獨殿行雲鬟烟絡共蒼蒼當峯日落殘宫<lb/>
　苑隔岸風清舊草堂春雁多傷遊子屐晚烟自淡老<lb/>
<pb n="KR2k0046_WYG_088-48b"/>
　僧裝勝情不為沽錢盡搔首青天句一囊<lb/>
　　自辰入朗江舟行　　　　　　　徐則論<lb/>
　撥刺漁船響暗撞奚童鼔舞向飛瀧岸憐維解畱峯<lb/>
　獨鳥喜沙明下浦雙天近太湖迴逺巘秋還幾處在<lb/>
　寒江秦源漢柱俱無處一抹蒼烟意肯降<lb/>
　　崔婆井　　　　　　　　　　　賀　奇<lb/>
　過饞每怪張虛白巧賺無如崔阿婆賒取武陵溪口<lb/>
　醉換來河洑酒泉多千年有跡勞碑碣古井無波長<lb/>
<pb n="KR2k0046_WYG_088-49a"/>
　薜蘿若使行吟屈子在獨醒應復不相過<lb/>
　　遊朝陽洞　　　　　　　　　　蔣景祁<lb/>
　門啓瀟湘萬木蒼嶐嵸飛起對朝陽流杯石髓何年<lb/>
　斵隔枕溪聲盡日凉楚客浩歌同桂樹呉人清嘯憶<lb/>
　滄浪天南瘴癘全消歇是處桃源歲月長<lb/>
　　橊花塔　　　　　　　　　　　蕭廣昭<lb/>
　梅山逺對武昌門霜影迷離孝婦村杜宇啼殘千點<lb/>
　血小桃夢斷一枝魂返香無藥刀環冷落葉辭根塔<lb/>
<pb n="KR2k0046_WYG_088-49b"/>
　路昏鸚鵡奇寃傳鼓史隻雞怨恨亦堪論<lb/>
　　登黄鶴樓　　　　　　　　　　夏嘉瑞<lb/>
　天風四射作孤吹甲馬江聲雲陣披鼓角蕭閒新度<lb/>
　曲樓臺鼎易再畱詩白沙窟宅神鼇守赤幟風騷我<lb/>
　輩支却望楚宫寥落盡倚空長嘯欲何之<lb/>
　　暮春攜兒子仕商仕周遊九仙觀二首　彭　齡<lb/>
　一徑穿蘿陟洞天髙低樓閣瑣寒烟芒鞋竹杖闗春<lb/>
　事木果園蔬餉斥仙山到合圍青面面石承淙澑響<lb/>
<pb n="KR2k0046_WYG_088-50a"/>
　年年細尋古碣殘文字分付兒曹莫浪箋<lb/>
　　其二<lb/>
　洞府神仙荒歲月眼前眺望逈幽竒稜稜竹節穿危<lb/>
　石裊裊松絲罥曲漪樵子不知滄海變道人偏與白<lb/>
　雲期塵寰去此無多地早覺孤岑動所思<lb/>
　　次韻袁爾介喜觀湘洲塔暨書院落成<hi>袁有詩刻石嵌書院</hi>
　　　<hi>壁間</hi>　　　　　　　　　　　　彭　齡<lb/>
　浮圖髙峙白蘋洲俯視關河萬里修此去波濤還顧<lb/>
<pb n="KR2k0046_WYG_088-50b"/>
　盼到來烟月合淹畱騷壇題詠風流近勝蹟興衰往<lb/>
　事悠鼎建功歸賢守令諸生更慕鳳池頭<hi>形家言塔院興廢有</hi>
　<hi>闗文風</hi>
　　擲甲山懷古　　　　　　　　　夏熈臣<lb/>
　媧皇不復補天傾空使將軍恨未平蜀北君臣安鼎<lb/>
　峙荆南門户仗師貞長江竟灑英雄淚故壘虛傳䜿<lb/>
　子名想到當年悲憤處城頭猶覺陣雲横<lb/>
　　安陸郡齋即事　　　　　　　　夏熈臣<lb/>
<pb n="KR2k0046_WYG_088-51a"/>
　驟雨能生四月寒北風聲急撼闌干燕因後到常無<lb/>
　主花為春歸亦鮮歡那得濁醪消磈礧只圖脩竹報<lb/>
　平安莫將鏡裏衰顏看不老應難稱此官<lb/>
　　山居即事　　　　　　　　　　陳陛謨<lb/>
　陽回萬里到山腰百物欣欣勢似潮細雨不隨朝日<lb/>
　散東風惟借晚寒消雲煙舊嶺十分勇楊栁新堤一<lb/>
　味嬌開盡衆花都懶取時從麥地望青苗<lb/>
　　甲辰返襄畱别父母　　　　　　趙宏恩<lb/>
<pb n="KR2k0046_WYG_088-51b"/>
　　代罪心堅脫繡衣襄民感舊爾何依省親泣血抛<lb/>
　　官去面<lb/>
聖簪花捧<lb/>
詔歸骨肉羣黎清漢水夢魂多士醉春幃勞人五載關<lb/>
　　情久嗚咽江流戀落暉<lb/>
　　自蜀赴楚道經襄城　　　　　　趙宏恩<lb/>
　暮笳一片雜箜篌舊跡重尋慨白頭犂插秋耕羊祜<lb/>
　廟紗籠醉句仲宣樓徧呼父老爭扶杖細認兒童倒<lb/>
<pb n="KR2k0046_WYG_088-52a"/>
　跨牛擁節中流談往事春流香透繡花裘<lb/>
　　其二<lb/>
　玉節香飄月碎烟曾於此地掛金鞭花燈春醉胭脂<lb/>
　瓣鐵案紅飛玳瑁箋代罪歸燕穿雪步建牙入楚繡<lb/>
　雲帆驚看青鬢留霜點記得觀風是少年<lb/>
　　其三<lb/>
　指點桑麻訪舊傷錦帆舞浪彩旗忙碑慚墮淚鐫紅<lb/>
　篆風感啼魂冷白楊十載波頭憐泡影半生驥尾愧<lb/>
<pb n="KR2k0046_WYG_088-52b"/>
　花香行轅鼓角聲聲壯今日襄江第四航<lb/>
　　襄郊勸農　　　　　　　　　　趙宏恩<lb/>
　攜樽挈榼快民情江漢風傳士女聲兩岸栁陰耘夕<lb/>
　照半天花影亂春耕鋤抛蔓草兒童醉犂近褰帷父<lb/>
　老迎此日繡衣歸興緩禾苗一片暮雲横<lb/>
　　隆中題武侯祠　　　　　　　　趙宏恩<lb/>
　漢季羣奸探赤符慨吟梁父獨扶孤扇搖戰月三分<lb/>
　鼎石黯陰雲八陣圖泣鬼文成何有魏霣星人去失<lb/>
<pb n="KR2k0046_WYG_088-53a"/>
　吞吳刼灰不冷英雄氣襄水忠魂曉夜呼<lb/>
　　仲宣登樓一賦膾灸人口自予到方城前賢舊址<lb/>
　　　次第捐建今庚子冬斯樓告成登焉半醉朗吟<lb/>
　　　此賦慨然四望不禁去國懷鄉之感<lb/>
　　　　　　　　　　　　　　　　趙宏恩<lb/>
　仲宣賦在人何處獨步城東慨此丘故國有家翻寄<lb/>
　楚霸才無主竟依劉山眠白雪千峯夢江醉紅楓幾<lb/>
　葉秋今日繡衣重築起夕陽回首一登樓<lb/>
<pb n="KR2k0046_WYG_088-53b"/>
　　襄人為余鐫忠孝完人碑於墮淚碑側余愧焉仰<lb/>
　　　止先賢賦以自勵　　　　　　趙宏恩<lb/>
　枕㦸歸來月夜魂千年戰骨老雲根烽烟已冷危灘<lb/>
　浪汗馬猶畱峭壁痕墓草緑枯金鎖碎血花紅醉玉<lb/>
　樓温完人後碣羞前碣一片霜寒墮淚門<lb/>
　　軍行朗江　　　　　　　　　　趙宏恩<lb/>
　戰氣衝空白霧收萬帆飛起逆東流蘭橈鐵㦸搖銅<lb/>
　柱蓮幕金鈴響玉鈎一片冷雲穿陣角幾枝老樹插<lb/>
<pb n="KR2k0046_WYG_088-54a"/>
　波頭滿江畫鼓聲聲壯旗影花貂駭浪秋<lb/>
　　軍行舟次時將五鼓接黔省請兵檄乃飭諸郡牧<lb/>
　　　分濟軍需勿擾民也　　　　　趙宏恩<lb/>
　檄到披襟雜漏聞星流陣角氣氤氲軍聲夜接飛蓮<lb/>
　幕民夢秋安冷雁羣赤幟鬬霞歕楚浪金戈響瀑指<lb/>
　黔雲羽書香亂紅燈影戰艦衝濤次第分<lb/>
　　花園賞苗耀兵苗婦子以葉下紅枝頭綠土草進<lb/>
　　　　　　　　　　　　　　　　趙宏恩<lb/>
<pb n="KR2k0046_WYG_088-54b"/>
　鐵騎羣嘶戰草東暮笳吹老碧雲空崖懸聲醉枝頭<lb/>
　綠谷窅香凝葉下紅銀髻苗烟低塞月金鈴夜火夢<lb/>
　秋風槃瓠偷認威霜冷白甲花縧印玉驄<lb/>
　　萬苖歸化敬獻靈芝　　　　　　趙宏恩<lb/>
　掛甲開疆破浪頭羽書先散萬苗愁花貂畫㦸金鈴<lb/>
　夜瘴雨蠻烟鐵騎秋五色舞酣青草寨二絃彈斷白<lb/>
　雲洲狤狑報<lb/>
國無他物一朶靈芝入<lb/>
<pb n="KR2k0046_WYG_088-55a"/>
鳳樓<lb/>
　　保靖登舟　　　　　　　　　　趙宏恩<lb/>
　解甲苖疆夜渡河暮鴉收翅夢山坡飛嵐綠雨敲黄<lb/>
　葉團雪銀渦巻碧波戰馬囘風無血刃繡旗卧月有<lb/>
　霜鞾萬峯過盡歸來晩一棹斜陽蕩凱歌<lb/>
　　恭考魏公暨南軒先生墓祠有述　李　徽<lb/>
　　　昔考朱子集中魏公暨南軒先生墓當在衡嶽<lb/>
　　　而南國所傳載記之實二墓乃在寧鄉寧鄉之<lb/>
<pb n="KR2k0046_WYG_088-55b"/>
　　　墓去衡嶽數百里不在七十二峯之間故長沙<lb/>
　　　郡志既以墓地屬諸寧鄉矣亦復附存衡嶽之<lb/>
　　　說蓋其慎也辛亥初夏予自寧鄉按行安化取<lb/>
　　　道大溈之陽拜謁官山墓祠因為賢裔諸生講<lb/>
　　　求遺義則知祠後官山去大溈纔二十里載在<lb/>
　　　溈山界中實大溈南部之秀出也阻雨信宿拈<lb/>
　　　閱大溈志書乃得先生長橋一律云西風吹短<lb/>
　　　髮復此渡長橋木落波空濶亭孤日影搖徘徊<lb/>
<pb n="KR2k0046_WYG_088-56a"/>
　　　念今昔俯仰到漁樵應有山中隠憑誰為一招<lb/>
　　　又得芙蓉山絶句上頭壁立起千尋下到羣峯<lb/>
　　　次第深兀兀籃輿自吟咏白雲流水此時心長<lb/>
　　　橋在大溈道中而芙蓉一山實𨽻安化安化大<lb/>
　　　溈之人各為建亭紀事載在邑志者尤詳反復<lb/>
　　　二詠足見先生往來芙蓉大溈之間慘澹經營<lb/>
　　　已非一日而木落亭孤今昔漁樵等語先生為<lb/>
　　　魏公有戒心矣近託溈山遠宗衡嶽其亦有屈<lb/>
<pb n="KR2k0046_WYG_088-56b"/>
　　　伸消長龍蛇尺蠖之㣲權乎感而志之以為知<lb/>
　　　人論世之一監云<lb/>
　文獻支離不可尋低回岐路訪遺音寓形衡嶽情猶<lb/>
　壯混跡溈山意已深石徑松蘿迷絶巘雲峯烟雨滴<lb/>
　空林得公今昔漁樵句想見悠悠百世心<lb/>
　　拜謁魏公暨南軒先生墓祠畢因為賢裔諸生講<lb/>
　　　求遺義之語復步前韻拈示近邑諸生前晤賢<lb/>
　　　裔諸子時憶及朱子集中載有先生惟危之中<lb/>
<pb n="KR2k0046_WYG_088-57a"/>
　　　識得惟㣲之體等語並有為無為諸語也<lb/>
　　　　　　　　　　　　　　　　李　徽<lb/>
　先聖遺文尚可尋黄鐘大呂得元音程門王一心如<lb/>
　掲孔子時中道最深精義工夫通晝夜窮神事業到<lb/>
　山林人心盡處原無為無為而為即道心<lb/>
　　月巖　　　　　　　　　　　　李　徽<lb/>
　衡陽風景入瀟湘派接濂溪周子鄉户外羣峯都具<lb/>
　體巖中一竅自含章東西偃仰知開闔上下迴環得<lb/>
<pb n="KR2k0046_WYG_088-57b"/>
　典常道奥無窮陳法象分明月窟在當陽<lb/>
　　謁武當山　　　　　　　　　　凌如煥<lb/>
　漢南荆北鎮神宫拾級捫蘿鳥道通金燭雲霄開殿<lb/>
　陛封加衡霍秩王公晨朝萬笏峯浮玉冬盡千林翠<lb/>
　舞風合是上真棲此宅瓣香奔奏八方同<lb/>
　　題隆中草廬次韻　　　　　　　凌如煥<lb/>
　百戰塵銷赤帝符乾坤草草一廬孤誰知枕石潄流<lb/>
　窟幻作雲龍風虎圖漳水銅臺雄鄴下石城金鎖壯<lb/>
<pb n="KR2k0046_WYG_088-58a"/>
　勾吳千秋那復階前拜日落空林剩鳥呼<lb/>
　　望赤壁　　　　　　　　　　　凌如煥<lb/>
　兒時眼熱蘇公賦覿面縁慳恧客顏半壁樓臺髙日<lb/>
　月千秋文藻此江山簫聲寂厯濤聲散雲影依稀鶴<lb/>
　影還又聽舟行鉦鼓發回頭沙渚羨鷗閑<lb/>
　　舟泊漢口　　　　　　　　　　涂天相<lb/>
　大别山開江漢門滔滔終古此潺湲萬家烟火愁孤<lb/>
　客一帶雲山暗舊村容與舟隨波上下蕭條人共鳥<lb/>
<pb n="KR2k0046_WYG_088-58b"/>
　寒暄牙檣錦纜知多少幾曲髙歌萬里騫<lb/>
　　過洞庭　　　　　　　　　　　涂天相<lb/>
　萬頃煙濤飛渡難輕舟初試意閒閒天垂四面如粘<lb/>
　樹波湧孤颿欲駕山何必桃源絶塵世始知衡嶽隔<lb/>
　𤣥關五湖君長横南北擊檝乘風破客顏<lb/>
　　鶴樓雨望　　　　　　　　　　涂天相<lb/>
　楚天昨夜舞商羊帆落江干萬里忙望斷衡山秋色<lb/>
　晩襟披漢水客心凉風翻雪浪驚鸚鵡烟鎖晴川隠<lb/>
<pb n="KR2k0046_WYG_088-59a"/>
　鳳凰巾角折來猶載筆重添墨霧洒瀟湘<lb/>
　　鶴樓早望　　　　　　　　　　涂天相<lb/>
　鵲噪深林客枕斜晴樓初曙靄餘霞南薰吹落江梅<lb/>
　冷西爽迎來石鏡華朝露濕雲晴帶雨曉風逐水浪<lb/>
　翻花黄粱不解人間夢日映千村户半遮<lb/>
　　同彭衡陬康文作舍弟觀川遊南嶽廟<lb/>
　　　　　　　　　　　　　　　　夏立中<lb/>
　嶽殿崔嵬逈出塵祝融雲氣藹長春雕梁伐盡千年<lb/>
<pb n="KR2k0046_WYG_088-59b"/>
　樹驛路朝來萬里人蟾鎖不因遊客啓龜碑端為<lb/>
御書新岱宗封禪相沿久岣嶁遺文壓漢秦<lb/>
　　其二<lb/>
　赤帝威靈重國家使臣常泛洞庭槎地看楚服南門<lb/>
　近人望都城北斗斜憑仗友朋尋勝蹟忽驚兄弟滯<lb/>
　天涯紵衣葵扇權相憩又啜山僧半日茶<lb/>
　　祭風臺懷古　　　　　　　　　徐　琮<lb/>
　月明戈甲枕江隈横槊髙吟亦霸才不有卧龍成幹<lb/>
<pb n="KR2k0046_WYG_088-60a"/>
　濟直教烏鵲枉徘徊樓船自火嘲難解石壁生燐蹟<lb/>
　未灰天與漢家畱一綫東風却似為吳來<lb/>
　　春日遊玉版橋偕康文作兄衡陬限韻<lb/>
　　　　　　　　　　　　　　　　彭廷梅<lb/>
　山前麗藻鬬春華山裏風光入望賒水撼危橋疑石<lb/>
　動人縁峭壁上天斜蜂鬚粉腻沾新竹燕嘴泥香帶<lb/>
　落花世路物情雲外賞亂紅晴日照丹霞<lb/>
　<lb/>
<pb n="KR2k0046_WYG_088-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　湖廣通志卷八十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻一百</head> <lb/>
    <p>
<pb n="KR2k0046_WYG_100-1a"/>
欽定四庫全書<lb/>
　湖廣通志巻一百<lb/>
　　藝文志<lb/>
　　傳<lb/>
皇清<lb/>
　　李時珍傳　　　　　　　　　　顧景星<lb/>
　李時珍字東璧蘄州人父言聞孝友以醫為業王侯<lb/>
　重之時珍生白鹿入室紫芝産庭幼以神仙自命年<lb/>
<pb n="KR2k0046_WYG_100-1b"/>
　十四補諸生有聲三舉於鄉不售發憤讀書十年不<lb/>
　出户閾經傳子史聲律農圃星卜佛老稗説莫不備<lb/>
　究待詔瞿九思以師事之尤善醫遂以醫自名嘗投<lb/>
　單方愈病多不取值逺或千里就藥於門富順王嬖<lb/>
　庶孽適子疾王因密諷時珍時珍以良藥進題曰附<lb/>
　子和氣湯王感悟適子卒得襲位楚王聞其賢聘為<lb/>
　奉祠掌良醫所事世子暴厥時珍立活之王妃自負<lb/>
　金帛以謝不受薦於朝授太醫院院判數嵗告歸著<lb/>
<pb n="KR2k0046_WYG_100-2a"/>
　本草綱目以太倉王世貞海内博學攜書就正世貞<lb/>
　序其書稱為北斗以南一人生平多陰行善不令人<lb/>
　知年七十餘預定死期為遺表授其子建元令上之<lb/>
　其畧曰臣幼羸疾長成椎鈍惟躭嗜典籍奮切編摩<lb/>
　纂述諸家殫心釐定伏念本草一書闗係頗重謬誤<lb/>
　實多乃加訂正厯嵗三十功始成就自炎皇辨百穀<lb/>
　嘗百草分氣味之良毒軒轅師岐伯遵伯髙剖經絡<lb/>
　之本標遂有神農本草三卷梁陶𢎞景益以注釋為<lb/>
<pb n="KR2k0046_WYG_100-2b"/>
　藥三百六十五種唐髙宗命李勣重修長史蘇恭表<lb/>
　請増藥一百一十四種宋太祖命劉翰詳校仁宗再<lb/>
　詔補注増一百種唐慎㣲合為証類修補衆本自是<lb/>
　指為全書攷其間疵瑕不少有當析而混者萎㽔女<lb/>
　萎二物並入一條有當併而析者虎掌南星一物分<lb/>
　為二種生薑薯蕷菜也而列草品檳榔龍眼菓也而<lb/>
　列木部八穀生民之天不能辨其種類三菘日用之<lb/>
　蔬罔克灼其質名黒荳赤菽大小同條硝石芒硝水<lb/>
<pb n="KR2k0046_WYG_100-3a"/>
　火混注蘭花草巻丹為百合冦氏衍義之舛謬黄精<lb/>
　即鉤吻勾紊旋花即山薑陶氏别録之義譌歐漿苦<lb/>
　膽草萊重出掌氏之不審天花栝樓兩處圖形蘇氏<lb/>
　之欠明五倍子耩蟲窠也而認為木實大蘱草田字<lb/>
　草也而指為浮萍似茲之類不可枚舉臣不揣愚陋<lb/>
　僭肆刪述複者芟之缺者補之如磨刀水潦水桑柴<lb/>
　火艾火鎖陽山奈土茯苓番木鱉金枯樟腦䗶虎狗<lb/>
　蠅白蠟水蛇狗寶秋虫今方所用而古本則無三七<lb/>
<pb n="KR2k0046_WYG_100-3b"/>
　地羅九仙子蜘蛛香猪腰子勾金皮之類方物土草<lb/>
　而稗官不載舊藥一千五百一十八種増藥五百七<lb/>
　十四種分一十六部五十二卷正名為綱附釋為目<lb/>
　次以集解辨疑正誤詳其出産次以氣味主治附方<lb/>
　著其體用上自墳典下至傳奇凡有攸闗靡不收掇<lb/>
　雖命毉書實該物理伏願陛下特詔學臣補著成昭<lb/>
　代之典書當與日月争光臣不與草木同朽萬厯中<lb/>
　勅中外獻書建元以遺表進命禮部謄寫兩京各省<lb/>
<pb n="KR2k0046_WYG_100-4a"/>
　布政刋行海内珍之時珍晚年學尤篤晝夜不輟自<lb/>
　號瀕湖山人著醫案二十巻薖所館詩十卷集唐律<lb/>
　六巻脉訣一巻五臟圖論三焦客難命門考蘄艾傳<lb/>
　白花蛇傳行世又著天文地理奇門遁甲諸書以子<lb/>
　建中貴封文林郎崇祀鄉賢顧景星曰余兒時於里<lb/>
　中聞知先生軼事孝友豁達饒隠德晚與余大父交<lb/>
　悟濓洛之㫖讀書以日出入為期夜即端坐盖有道<lb/>
　者也其以神仙自命不然歟詩文他集兵火多不傳<lb/>
<pb n="KR2k0046_WYG_100-4b"/>
　惟本草綱目行世攷釋性理格物可裨爾雅詩疏舊<lb/>
　本附方二千九百三十五増千一百六十一皆獨得<lb/>
　云　贊曰李公份份樂道遺榮下學上達以師古人<lb/>
　既智且仁道藝以成遐以嫓之景純通明<lb/>
　　劉千里傳　　　　　　　　　　王封濚<lb/>
　劉醇驥字千里廣濟人大父思郊父芝圃兩世皆積<lb/>
　學以文名醇驥生而有文在手曰厯十五入邑庠聰<lb/>
　明志古蓬垢忘寢食舅氏胡士容佐之書自九經厯<lb/>
<pb n="KR2k0046_WYG_100-5a"/>
　代史洎諸子集靡不淹覽每恨宋元以來文習日卑<lb/>
　孱因奉左國史漢為繩矱近則厯下瑯琊南溟大泌<lb/>
　左右率從或苦其文宏麗生獰奡兀幾不能句譏之<lb/>
　醇驥益自喜更曲折盡興乃止其為諸生試輒冠軍<lb/>
　澄川髙彚旃尤才之崇禎壬午髙公聘楚士修五朝<lb/>
　文獻録醇驥職安陸傳志居最順治丁亥以嵗貢當<lb/>
　上公車不赴已念長安英傑㑹因入都與栢鄉厚菴<lb/>
　環溪都門講學歸而李公五鹿備兵興國以師禮迎<lb/>
<pb n="KR2k0046_WYG_100-5b"/>
　主赤菴教授生徒得盧髙逺心華士瞻公望皆成進<lb/>
　士丙午由吳走曲阜為文告先師墓因復入都有議<lb/>
　以國史疏薦者不果乃歸甲寅家居病痁明年秋七<lb/>
　月竟卒年六十有九醇驥貌頎而癯亭亭鶴立性方<lb/>
　直簡塞髙自負其論文自歐曽以上不輕假易人間<lb/>
　嘗謂史家叙事之法乆失傳故其從事人物所畫斷<lb/>
　芟除都不類當時體及退而尋之孟堅集中一一有<lb/>
　所謂也而又食古能化嘗云吾楚前輩大泌文章贍<lb/>
<pb n="KR2k0046_WYG_100-6a"/>
　博有史漢之風惟摭援故典至數十行不易一字此<lb/>
　其所以短也持論類如此醇驥古文傳志神明班孟<lb/>
　堅口微吃亦似之詩歌雄深雅健日不間吟湛心理<lb/>
　學數十年所為通書太極定性諸解雖未盡出於粹<lb/>
　要論斷筆老則孟堅以後未數數見也卒後四年而<lb/>
　𢎞博舉纂修明史之局開公卿間往往思醇驥子一<lb/>
　名光智頗苦貧抱父遺集百巻日以省録望之孝穆<lb/>
　焉<lb/>
<pb n="KR2k0046_WYG_100-6b"/>
　　李門二節婦傳　　　　　　　　李昌祚<lb/>
　余家在深山中三四百年樸畧之風至今存焉先時<lb/>
　忠孝節烈之事父老能言之而無能載之於書者余<lb/>
　猶及其一二事思以廣其傳而垂於後其一為李若<lb/>
　英之妻節婦姚氏英與余祖同出於曽祖箕山公少<lb/>
　能文以屢試擯於有司至病二十七嵗卒節婦猶二<lb/>
　十二嵗也夫死之日欲自經以殉族長責以姑在且<lb/>
　生止一子甫一嵗宗祀繫之存亡遂忍嘿不敢言死<lb/>
<pb n="KR2k0046_WYG_100-7a"/>
　而事姑日謹同居一室夜則與其子同衾而寢婦姑<lb/>
　相憐甚姑夀八十七未嘗一日離也家有凌犯者或<lb/>
　厲聲終日卒不校分産從其薄者日親杵臼食糲衣<lb/>
　縞至今五十餘年哭其夫如初喪之日延傅課子慈<lb/>
　嚴有法所謂一嵗子者名應貞有聲膠庠間生孫四<lb/>
　昌黎昌穆昌蘇昌稽俱幼繞膝為戲節婦未聞開口<lb/>
　而笑時年七十九宗族鄉里稱之其一為李若谷之<lb/>
　妻節婦雷氏谷之於英猶余祖之於英也谷為余曽<lb/>
<pb n="KR2k0046_WYG_100-7b"/>
　祖太常公胞弟之子生有慧才目數行下相貌若神<lb/>
　仙中人太常公悲其弟蚤夭以為此固大器孰意其<lb/>
　更有不然年二十而死矣節婦纔十八嵗生子數月<lb/>
　每哭輒死復生終日抱子詣殯所向夫呼曰吾非為<lb/>
　李氏有此一綫吾何以生為哉太常公憐其志予以<lb/>
　生産獨厚屬纊時尚執余祖手祝曰應栢子當子之<lb/>
　應栢即數月子也余祖撫之如已子婚娶拜列與余<lb/>
　父同唯祭告别之所以存谷之後也節婦以是無煩<lb/>
<pb n="KR2k0046_WYG_100-8a"/>
　經紀外事足不涉堂下祇闔户悲慟懨懨若不解人<lb/>
　世者栢後貢於成均節婦亦不知為喜栢年四十三<lb/>
　嵗夫婦相繼死節婦則戚然直不欲生矣病臥蓆韉<lb/>
　間越五年乃終享年六十七栢之子亦有四長昌科<lb/>
　府學生次昌捷縣學生以世亂棄其業躬耕自食次<lb/>
　昌重縣學生次昌宣二節婦幽貞自守多不欲表揚<lb/>
　於人故人未得其全也<lb/>
　　田烈婦傳　　　　　　　　　　熊祚永<lb/>
<pb n="KR2k0046_WYG_100-8b"/>
　烈婦田氏者漢陽田君生蘭之次女諸生文綸之妻<lb/>
　也烈婦秉姿淑慧稍長僅識字既而解文義因自力<lb/>
　於詩然深自韜晦雖諸父昆弟亦不輕示片紙隻字<lb/>
　人以是益賢之十七適王生克執婦道王生遘重疾<lb/>
　烈婦祝天請代王生疾劇熟視烈婦若將永訣者烈<lb/>
　婦慟謂王生曰君若一旦不諱余雖不德稍知義理<lb/>
　下無子息惟君是依敢念餘生以負君耶君慎勿憂<lb/>
　余也王生遂瞑烈婦親為含殮經營喪事將畢謂母<lb/>
<pb n="KR2k0046_WYG_100-9a"/>
　曰王生不幸中道見棄臨訣之時誓不獨生今將踐<lb/>
　前言以相從於地下生為王氏婦死為王氏鬼父母<lb/>
　之門無縁再入盖是時水漿不入口者六日矣以頭<lb/>
　觸柱血流滿面母氏知其將圖自盡時與之偕烈婦<lb/>
　偽曰兒尚不死母當歸矣其母既去猶留兩婢時時<lb/>
　守之烈婦乃自束髪紉衣顧謂兩婢曰衰絰之衣不<lb/>
　可復脱誰拂余心死當含怨因自書絶命詞三首其<lb/>
　一曰與君白首共為期誰料分飛慘别離我命豈同<lb/>
<pb n="KR2k0046_WYG_100-9b"/>
　風絮落矢從泉路更相隨其二曰辭余父母與諸昆<lb/>
　莫話傷心早斷魂兒是西原陌上草雪凌霜妬巳聲<lb/>
　吞其三曰冥路悠悠可緩行君歸我肯惜㣲生寧甘<lb/>
　地下同埋玉豈學啼鵑怨五更時夜過半守者稍懈<lb/>
　乃投繯而逝年甫二十耳余髙烈婦義乃為之傳以<lb/>
　竢司風者採擇焉<lb/>
　　王氏貞節傳　　　　　　　　　劉肇國<lb/>
　母王氏本儒家女年十七而歸張君完甫四年而張<lb/>
<pb n="KR2k0046_WYG_100-10a"/>
　君棄世其長孤方三嵗今名慎先次孤一嵗今名博<lb/>
　先慎先今生四十餘博先亦四十矣張素苦貧兒孩<lb/>
　提兒幼學時正母之反髪覆面嘔肝為血之時也而<lb/>
　養不廢焉教不廢焉養固不廢於十指而教固不廢<lb/>
　於寸心也兒弱冠兒壯有室時正母之畫荻為字斷<lb/>
　鬚為錢之時也而又正母之操利刄以避鋒敵寄逆<lb/>
　旅以保身手之時也而教不廢焉養不廢焉婚不廢<lb/>
　焉試而為士不廢焉教養固不廢於十指寸心而婚<lb/>
<pb n="KR2k0046_WYG_100-10b"/>
　試亦不廢於十指寸心也迄今慎先博先年强仕矣<lb/>
　正兒家有室室有子腹有詩書詩書成俊秀出門有<lb/>
　交遊交遊勉忠孝之時也而母之教不廢養不廢婚<lb/>
　試不廢者今又且不廢於二子之子也獨是十指磨<lb/>
　而磷寸心枯而乾頽然萎然精力無毫髪存者盖自<lb/>
　四十年來已胥化而為二子之家又化而為二子之<lb/>
　名又化而為二子之文與行也至若不二心於死生<lb/>
　間終始以禮自防少當兵賊世而無强暴汚大啟其<lb/>
<pb n="KR2k0046_WYG_100-11a"/>
　門户母也而父母也而師保母也而臣僕雖其志之<lb/>
　克為哉亦其才有以濟之也今母夀且未艾他日下<lb/>
　地若見張君張君若問慎先博先兄弟母其有辭以<lb/>
　對矣是誠足垂陰教而當闡幽之事者母生於萬厯<lb/>
　辛丑六月十六日博先有文名為諸生慎先如之母<lb/>
　之弟憲盖能助姊氏之志而成其節者法得竝書俱<lb/>
　漢陽人齊安胡子石屋為余云<lb/>
　　南漳令姚延儒傳　　　　　　　姚淳燾<lb/>
<pb n="KR2k0046_WYG_100-11b"/>
　公諱延儒字爾真浙江烏程人燾曽大父承安公為<lb/>
　理學名臣於公為祖太僕卿往為御史不附魏璫顯<lb/>
　直聲諱祚端公之所自出先大夫方伯公前江南臬<lb/>
　使於公為從兄亦公所從受業者也公家學淵源才<lb/>
　挺出流輩數等而屢不偶丙子中副車丙戌學使者<lb/>
　李公際期最名知人得公文賞嘆拔第一貢入京師<lb/>
廷對上列順治五年授南漳令是時西南猶未底定湖<lb/>
　湘左右皆壁壘漳小邑屢困兵燹流亡未復而西山<lb/>
<pb n="KR2k0046_WYG_100-12a"/>
　　冦假聲勢搆禍肆殺掠出没不時人心皇皇公至竭<lb/>
　　力招徠均其徭役寛以文法閲五載民懷其德政聲<lb/>
　　流聞擢大同府同知未離任而山冦郝摇旗袁踏黨<lb/>
　　等豕<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>傳堞勢張甚或請暫避圖恢復公曰吾守土<lb/>
　　臣義當與城共存亡他無可言者巳城䧟公束帶整<lb/>
　　衣坐譙樓賊至脅公降公怒厲聲斥之賊猶未忍害<lb/>
　　公而公愈自奮詈不止卒被戕於水府廟一僕同殉<lb/>
　　時順治九年十月十一日也事聞<lb/>
<pb n="KR2k0046_WYG_100-12b"/>
世祖皇帝深悼焉贈奉政大夫予祭予廕康熙四年有河<lb/>
　　南鮑帥勦賊凱旋過漳駐水府廟忽狂風大作天地<lb/>
　　晦冥帳下一降丁劉某者自言南漳姚公往死吾手<lb/>
　　今固當償邑諸生陶相虞具陳其事力請於帥帥立<lb/>
　　寘之法虎夜至食其屍人咸異之相虞乃公被害後<lb/>
　　殮公者陶際虞弟也公生平敦倫誼不言而行太僕<lb/>
　　公令江都生公而母夫人殁故别號䢴劬事寡嫂備<lb/>
　　誠敬撫諸弟如子喪配吳孺人時年僅三旬餘遂不<lb/>
<pb n="KR2k0046_WYG_100-13a"/>
　復娶平居家庭師友間一以道徳相切劘其見危授命<lb/>
　處之恬然本於知之明養之素以視世之慕名畏義<lb/>
　矜血氣於一旦者固不無逕庭云<lb/>
　　劉太史傳　　　　　　　　　　金德嘉<lb/>
　劉太史稚川先生者黄岡人也諱子壯字克猷其先<lb/>
　江西清江人遷黄岡團風鎮四世而生封公封公二<lb/>
　丈夫子伯克章公其次封公暨太孺人蚤卒叔行三<lb/>
　者鞠公公髫齡穎慧讀書一目數行下屬文奇肆甚<lb/>
<pb n="KR2k0046_WYG_100-13b"/>
　弱冠登庚午賢書洲居有文昌閣公下帷其中閣中<lb/>
　數有徵怪公秘之博綜六經左氏公穀史漢暨唐宋<lb/>
　八大家書户外事不聞也順治已丑成進士<lb/>
廷對䇿萬言其畧曰陛下統一海内子惠元元隆祀典<lb/>
　以達孝廣試額以求賢罷厰衞以寧人去宦寺以謹<lb/>
　始近且勤召對以開言路弛養馬挾書之禁寛隠匿<lb/>
　連坐之條亦既湛恩汪濊宇内嚮風矣然猶發德音<lb/>
　下明詔廣覽兼聴取法上古此三公九卿之任非臣<lb/>
<pb n="KR2k0046_WYG_100-14a"/>
　草茅新進所能及也然臣愚述所聞誦所學竊以為<lb/>
　二帝三王治本於道道本於心故講學為明心之要<lb/>
　修身為齊家治國平天下之本請<lb/>
經筵講讀致知而力行之以敬為正心之功以誠為復<lb/>
　性之道以仁為成已成物之全復古者日<lb/>
御便殿之制令大臣取内外章奏面相商訂諫官仍得<lb/>
　於仗下對駁上下情通滿漢道合宰輔不僅以奉行<lb/>
　為職卿貳不僅以署紙為能則中心隠微皆可告語<lb/>
<pb n="KR2k0046_WYG_100-14b"/>
　而海荒萬里如在目前由是蠲荒賦以裕邦本並屯<lb/>
　衞以杜隠占清釀成之源彌禍亂之萌以銷冦盜立<lb/>
　滿學設教習以同風俗敷文治斯享國億萬年而臣<lb/>
　民咸獲厚載無疆之福者將在兹乎對既畢<lb/>
奬諭有加於是臚傳第一授國史院修撰如<lb/>
經筵滿學教習屯衞諸大政悉著令甲次第舉行之壬<lb/>
　辰分校南宫得二十有二人榜放皆天下知名士尋<lb/>
　請告旋里癸已疾卒享年四十四元配張先卒繼曹<lb/>
<pb n="KR2k0046_WYG_100-15a"/>
　侍讀學士曹公厚菴姑也子孫茂甫二齡曹夫人鞠<lb/>
　之公天性孝友諸父伯兄没弟姪五六人孤弱公拊<lb/>
　而訓之婚娶成禮雖亂離不茍也常過崑山令雅與<lb/>
　公善願以千金為夀有小吏獲罪急請救用將嫁女<lb/>
　質數十金餉公公聞而止之吏恐解脱不力公諭曰<lb/>
　勿慮不費爾一緡也入白令令不可公曰第貰吏罪<lb/>
　即拜賜千金矣令不得已從之吏得脱而女婚以全<lb/>
　然公終不以告人也邑子某遘兵亂妻被掠至京公<lb/>
<pb n="KR2k0046_WYG_100-15b"/>
　知之為貸百金以贖完娶如初後生數子戸口大蕃<lb/>
　息人以為公賜焉壬辰秋南歸過淮上捐千金置産<lb/>
　於某寺乃抵家而垂槖蕭蕭如布衣諸生矣公端莊<lb/>
　嚴恪不問米鹽凌雜而覃精論著制舉文湛深經術<lb/>
　不作西京以後語門人陸進士鳴時梓以行世至今<lb/>
　藝林傳誦之初肄業文昌閣旦晝所為夜必焚香以<lb/>
　告盖數十年如一日云曹夫人拊孫茂成立今司訓<lb/>
　郢學孫永錫純嘏且繩繩式穀矣金子曰余讀稚川<lb/>
<pb n="KR2k0046_WYG_100-16a"/>
　先生書心竊嚮往之盖董江都劉中壘經術爛然矣<lb/>
　乃厯觀先生生平抑何恂恂篤行君子也名冠當時<lb/>
　慶流後裔有以也夫<lb/>
　　賀逢聖傳　　　　　　　　　　張希良<lb/>
　賀逢聖字對揚父陽亨先生理學醇儒也别有傳公<lb/>
　少承家訓已有公輔之望與同邑熊襄愍廷弼齊名<lb/>
　而學使熊石門尤以國士目逢聖嘗謂熊賀兩生固<lb/>
　狎主文場然㟁幘陵轢摧陷廓清賀不如熊他日柱<lb/>
<pb n="KR2k0046_WYG_100-16b"/>
　天維地休休有身後令名熊不如賀萬厯丁酉廷弼<lb/>
　領楚解逢聖獨報罷石門延見新雋士舉手為熊賀<lb/>
　且謂賀子益當大貴無疑諸士僅一揖退特遣吏趣<lb/>
　逢聖至握手欷㱆欵慰至再因以一公事相屬約可<lb/>
　資三年膏火公謝之石門益嘆服仍簡笥金為贈陽<lb/>
　亨公問金所由來學使召作何語具述所以陽亨公<lb/>
　笑謂真吾兒矣越六年癸卯舉於郷再上春官不第<lb/>
　以二親急養請授學職得應城諭是時陽亨公春秋<lb/>
<pb n="KR2k0046_WYG_100-17a"/>
　髙不欲之官逢聖僅攜一僕自隨而留危夫人奉菽<lb/>
　水至則寄食於訓齋屬齋視學篆已得併志讀書嘗<lb/>
　兀坐明倫堂見先聖於屏間是日有持聖肖至者宛<lb/>
　如日所接異之乃益淬厲勇進以大儒自期丙辰遂<lb/>
　登進士第二人授編修時詞林雅尚風彩逢聖獨持<lb/>
　簡樸嚴取與門庭閴然乆之請告歸省前學使熊公<lb/>
　適秉楚臬諸門生貴顯者紛紛陳乞不已逢聖起居<lb/>
　函丈外一無所干而新撫某為熊同邑人素有郄熊<lb/>
<pb n="KR2k0046_WYG_100-17b"/>
　剛介不堪為之下擬具疏拂衣諸門下士堅留逢聖<lb/>
　獨趣熊去曰以亷使抗中丞傷國體若委曲淟忍非<lb/>
　逢聖所望於師也熊悟謂真愛我竟去壬戍分校禮<lb/>
　闈所得多節概士尋遷國子司業克經筵講官是時<lb/>
　逆璫魏忠賢交通客崔諸奸竊國柄舉朝攀附逢聖<lb/>
　獨不假色辭璫思羅致之乗間諷云各直省建立生<lb/>
　祠惟貴鄉從無功德逢聖拒以此地方官事非某所<lb/>
　得知璫又云聞上梁文是先生大筆正色云作文借<lb/>
<pb n="KR2k0046_WYG_100-18a"/>
　銜固俗態逢聖待罪經筵不能走筆數千里外為他<lb/>
　人署紙尾忠賢黙然甲子嵗當鄉比忠賢復主廷議<lb/>
　推逢聖典南試屬所私諭意曰此出上公命宜入謝<lb/>
　笑而拒之即日嚴裝出都忠賢怒矯㫖自涿州追還<lb/>
　以他僚往自是逆黨俱心銜之而楊左諸君子相繼<lb/>
　罹璫禍公乃力疏歸養甫抵里門而削奪之命下推<lb/>
　官禹好善知縣王爾玉俱逆黨百計窘辱之逢聖益<lb/>
　峻自防諸奸陰懾焉懷宗即位詔起南祭酒尋遷少<lb/>
<pb n="KR2k0046_WYG_100-18b"/>
　詹協理府事疊丁兩尊人艱喪𦵏一秉古禮服闋入<lb/>
　都由少詹遷禮部侍郎厯吏部侍郎尋遷正詹教習<lb/>
　館員禮部尚書明年詔入閣辦事厯階少傅廕一子<lb/>
　中書舍人時首輔頗專恣奥援黨附而逢聖始終斂<lb/>
　約持正如一京師呼為賀聖人未幾致政歸上思之<lb/>
　不置奉特㫖再入中書而終與首輔不協因屢疏乞<lb/>
　休愍帝御便殿謂逢聖曰先生忠謹端方朕深倚賴<lb/>
　奈何遽引退逢聖自陳疾狀仍詔慰留復抗章不已<lb/>
<pb n="KR2k0046_WYG_100-19a"/>
　辭愈哀上嘆曰先生獨不為朕强留耶堅志難挽暫<lb/>
　歸攝行且召先生次日錫宴温諭遣還時戊寅秋也<lb/>
　明年遣行人齎璽書存問奬慰有加然逢聖雖去國<lb/>
　恒慮國事日非憂形於色目擊楚中冦饉洊臻不惜<lb/>
　屈體當事借前箸而謙謹逾甚應門止一老蒼頭時<lb/>
　與隣曲握手平生道義相朂繩約子弟不使及公庭<lb/>
　門内外若無宰相者癸未獻賊渡江逢聖督守南門<lb/>
　冦攻城急乃親啟楚藩請發藏鏹犒軍不應猶以忠<lb/>
<pb n="KR2k0046_WYG_100-19b"/>
　義厲守陴者五月晦日城陷入告夫人危氏曰吾大<lb/>
　臣家不可為賊辱夫人率婦婢投後園池中逢聖俟<lb/>
　舉家没乃投淄陽橋下以死八月城復索尸不得及<lb/>
　嵗杪湖水涸得之凡六閲月貌如生逢聖生平得力<lb/>
　實自陽亨先生一步趨不敢失墜嘗喜吟韓魏公須<lb/>
　臾慰滿三農望收斂神功寂似無之句故其在政府<lb/>
　申救黄石齋引薦謝青墩皆以陰掖潛移有回天之<lb/>
　力而頻經摧折以迄殺身成仁從容不改其素盖其<lb/>
<pb n="KR2k0046_WYG_100-20a"/>
　融冶於聖學者深也而當時止為亞相所懷嘗不盡<lb/>
　又登朝未幾輒引去論者惜之公子二長覲明次光<lb/>
　明與三孫皆死獻逆之難覲明之配曽氏光明之配<lb/>
　陳氏闔門就死者二十餘人惟孫士聰士亷存外傳<lb/>
　所載多奇蹟如鎖潯江水妖拜衮赴闕時黄鶴導前<lb/>
　諸軼事以怪不具書<lb/>
　　明溆浦令王祚乆傳　　　　　　夏力恕<lb/>
　王公諱祚乆字象徵貴州平越人抜貢成均故事太<lb/>
<pb n="KR2k0046_WYG_100-20b"/>
　學生得陳書闕下及東林禍熾人争標門户競氣節<lb/>
　不以保身為榮議者方諸東漢之末而流弊過之公<lb/>
　獨恂恂淵黙以立誠為本濟物為用或以非分干則<lb/>
　如㤗山喬嶽不可動摇然未嘗一託於稜稜之風骨<lb/>
　以漁禍而獵名也辰州溆浦縣古五溪地最為僻逺<lb/>
　公再居守令遂綰綬於茲當時名士薄縣宰不為抑<lb/>
　或飲酒賦詩以自豪罔念民事公既心陋之甫下車<lb/>
　周覽四境慨然曰是豈不足為政乎興行禮教百廢<lb/>
<pb n="KR2k0046_WYG_100-21a"/>
　俱舉暇則徜徉桃花明月間進諸生娓娓不倦溆人<lb/>
　由此向學邑有里三十六坊廂四亦號繁劇未踰年<lb/>
　具知村落逺近戸俗刁淳民以事至輒曰若自某所<lb/>
　來耶某某今遷善改過耶聞者悚然然噢咻之至既<lb/>
　畏且愛趨令如水南方不靖築城壘清盜源一言所<lb/>
　及若臂指而呼吸之莫有違者懷宗時兵儲缺供有<lb/>
　何將軍者領萬餘人駐其境初頗斂戢公即懷逺慮<lb/>
　厚結之邑民不知也乆之果乏糧瀕行將肆屠掠既<lb/>
<pb n="KR2k0046_WYG_100-21b"/>
　有日矣公屢謁不得見勢漸急吏民惴惴無人色公<lb/>
　經理粗畢即掀軍帳直入伏地自陳將軍且怒且詰<lb/>
　曰吾籌盡無可量者汝一人來何濟汝能令吾軍為<lb/>
　沙蟲猿鶴耶公涕泗交頥願以某一人易闔境民命<lb/>
　某厯官來有餘俸八百金布八百疋敢為夀將軍曰<lb/>
　吾即自贍若士卒何先是公已與里民具牛羊豕酒<lb/>
　米若干遂如數對將軍顔稍霽沈吟左右顧而銀布<lb/>
　牛酒俱至錯陳帳外一軍皆喜明日整衆行邑民震<lb/>
<pb n="KR2k0046_WYG_100-22a"/>
　懾悉走衙舍環伏背數疊猶内外不能容將軍既獲<lb/>
　裹糧又感公至誠凡境内道途所經悉以箭識其門<lb/>
　令曰闌入者殺無赦於是銜枚疾走竟不戮一人去<lb/>
　萬姓再生歡呼動地越數日父老相聚泣告曰殺聲<lb/>
　聞百里外矣吾邑感公德不小也初公令豐都慈祥<lb/>
　愷弟蜀人德之至是解組歸只一輿家人徒步溆民<lb/>
　皆齎糧以獻悉却不受遂哭送掖輿至里門不絶世<lb/>
　世祀之公子七人孫二十一人長曰夢麟康熈補行<lb/>
<pb n="KR2k0046_WYG_100-22b"/>
　辛酉舉人令豐潤夢旭康熈壬辰進士翰林檢討轉<lb/>
　户部郎中夢堯康熈戊戌進士翰林檢討轉刑部郎<lb/>
　中出守粤西太平府其餘科第蟬聫不具載長曽孫<lb/>
　曰士俊夢麟子也康熈辛丑與余同成進士共事詞<lb/>
　垣二年餘長安珠桂閉戸吾伊而未嘗乏絶余宻偵<lb/>
　其故乃知豐潤公有惠政豐潤人德之時時寄濟其<lb/>
　匱雍正九年由粤藩奉<lb/>
簡命特以御史中丞撫楚北溆人聞之猶感泣曰此王<lb/>
<pb n="KR2k0046_WYG_100-23a"/>
　公後也嗟乎公之世德逺矣公嘗自言吾所行皆陰<lb/>
　德事但期無愧方寸不令世人知亦不令後人知故<lb/>
　其他遺事多不傳當時溆民目擊者其父老盡矣其<lb/>
　子若孫亦盡矣厯數世而稱道不衰祀於家復祀於<lb/>
　學余昔遊衡湘間衡湘間人亦頗道之士君子誠能<lb/>
　濟物為守令則德在一邑為宰輔則德在天下向使<lb/>
　當時標門户競氣節者悉克效公所為其所全豈不<lb/>
　大哉若乃資官閥以世其家此又公之罪人不足道<lb/>
<pb n="KR2k0046_WYG_100-23b"/>
　矣贊曰余聞諸故老明季楚中被兵最毒有民社者<lb/>
　倘所謂全軀保妻子者耶公之大有造於楚也長發<lb/>
　其祥御史中丞在粤而粤治來楚楚治然則食公之<lb/>
　德而竟公之志者其在斯人與其在斯人與<lb/>
　　易節母孝子合傳　　　　　　　張大受<lb/>
　旌表易節母者　旌表孝子易貞言之母也節婦而<lb/>
　母稱以孝子母之示有子也母姓鄧氏上湘之紫田<lb/>
　人祖柳田父魁甫以貲雄郡邑母年十八歸同邑太<lb/>
<pb n="KR2k0046_WYG_100-24a"/>
　平諸生易道生道生父嘉萃祖萬橋亦世擁素封結<lb/>
　褵之夕兩家迎迓粧資之盛爛其盈門鄉里瞻望嘖<lb/>
　嘖稱天上兩璧人云及歸道生後乃益謙下不欲以<lb/>
　綺羅自蔽椎髻練裳操作不倦道生性豪爽好賔客<lb/>
　不事家人生産會有明季世頭會箕斂日不暇給家<lb/>
　益中落節母黽勉有無以佐不逮無幾微憾年二十<lb/>
　有九道生即世時湖南土冦蠭起節母持刀誓死䕶<lb/>
　夫棺於白刄中起土封塋親操畚挿始克勷事事舅<lb/>
<pb n="KR2k0046_WYG_100-24b"/>
　姑色養無間言如道生存日後姑裴有羸老之疾扶<lb/>
　掖搔抑衣不解帶中帬厠牏手自湔洗裴媪憮然曰<lb/>
　吾婦馴行孝謹若此願吾婦子若婦亦若是是所以<lb/>
　報也迨舅姑之殁各年逾八十節母衰麻哀毁殯𦵏<lb/>
　盡禮鄉黨稱孝婦焉更事所生翁見龍姑周曲盡婦<lb/>
　道亦如所後尤其難者生子五長即孝子貞言次訓<lb/>
　次誠次讓次豫讓蚤夭孫十七人節母讀書識字蔭<lb/>
　教四子諸孫如嚴師庭闈集會輒命以詩文分題課<lb/>
<pb n="KR2k0046_WYG_100-25a"/>
　藝為笑樂不僅含飴㸃頷習老人故態也康熈壬午<lb/>
　節母卒年九十有六矣後八年縣令祝銓白其事中<lb/>
　丞武進趙公覆勘得實特疏請　旌庚寅邀<lb/>
恩俞允<lb/>
詔有司給銀樹雙闕表以烏頭寵其閭故獨稱易節母<lb/>
　云其他善行詳事實册中不及述述其大者易孝子<lb/>
　名貞言内美其字也世居湘鄉太平為邑望族其先<lb/>
　有炎正者成元延祐進士曽孫華明洪武朝封㕘政<lb/>
<pb n="KR2k0046_WYG_100-25b"/>
　又數傳而生孝子焉孝子年九嵗失怙苫塊哀毁有<lb/>
　逾成人草土甫畢亂靡有定孝子日就父塜泣不忍<lb/>
　去節母鄧感其意為結廬墓側命之曰兒不忍去父<lb/>
　余敢棄舅姑耶兒居是余且歸矣孝子泣且拜獨居<lb/>
　十年而後返年二十補邑弟子員文義日進日手一<lb/>
　册咀嚼之不覺日移晷雖大饑寒家人數督促若罔<lb/>
　聞也以故著作最多有間撫巻廢然曰此仕宦捷徑<lb/>
　耳丈夫當力行仁義章句非所尚也順治戊子流賊<lb/>
<pb n="KR2k0046_WYG_100-26a"/>
　蹂躙湘邑孝子攜家避亂於黄花園兵子恣淫掠丁<lb/>
　壯四散其本生祖見龍衰老蹣跚不可步孝子乃棄<lb/>
　其懷中二嵗嬰宗清負祖以免於難事節母鄧先意<lb/>
　承志雖至大耄而問寢視膳不自倦勤母没之日年<lb/>
　七十有五哀毁骨立感疾幾危性友愛父遺産悉以<lb/>
　分給三弟一無所取待諸姪不異已出教誨婚嫁罔<lb/>
　遺餘力至若建家祠輯家乗制祀田而捐義塚完破<lb/>
　鏡而返流人扶危濟困如太邱彦方之行而倍多其<lb/>
<pb n="KR2k0046_WYG_100-26b"/>
　功有朱家季心之義而非流於俠懿行峻節盖楚南<lb/>
　一人也歴任縣令表其門者五康熈庚寅<lb/>
朝廷再下明詔求節孝隠逸之士郡邑舉孝子應中丞<lb/>
　宜興潘公以聞下禮部覆實　旌表如節母儀兼命<lb/>
　有司存問<lb/>
詔下之日㩦諸子孫排班拜　命孝子蒼顔華髪拜跪<lb/>
　如禮子孫林列追隨家庭之内儼若朝儀逺近艷羨<lb/>
　以為異數明年而孝子即世年八十有七有丈夫子<lb/>
<pb n="KR2k0046_WYG_100-27a"/>
　五人孫二十一人皆登庠序以文行世其家而宗洛<lb/>
　宗瀛宗涒尤卓犖為諸易稱首云<lb/>
　論曰易稱恒其德貞婦人吉詩云孝子不匱永錫爾<lb/>
　類旌門之義其取諸此耶天道福善如響附聲節母<lb/>
　服勞於其姑而孝子復竭力事其母以是協鄉評動<lb/>
天聴絲綸煥汗兩及其廬吁何盛也節母殁年九十有<lb/>
　六目見五代男女至三百餘人列庠序者至二十有<lb/>
　九人孝子亦齒躋八十有七杖履康莊繞膝曽元冠<lb/>
<pb n="KR2k0046_WYG_100-27b"/>
　裳滿目又其證矣頃節孝之舉宗瀛宗涒兩人者力<lb/>
　任之奔走萬里遍乞諸薦紳巨公歌咏其事以傳不<lb/>
　朽亦可謂無忝所生者矣謂非孝子庭訓時力行仁<lb/>
　義之所朂耶韓昌黎與元侍御書謂甄逢能行身幸<lb/>
　於方州大臣以標白其先人事載之天下耳目徹之<lb/>
　天子挍史法俱當得書余故傳其事俾藏其家亦以<lb/>
　播諸天下為薄俗礪<lb/>
　湖廣通志卷一百<lb/>
</p>
<p>
</p>
  </div>
</body>
</text>
</TEI>
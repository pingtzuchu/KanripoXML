<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻六十六</head> <lb/>
    <p>
<pb n="KR2k0046_WYG_066-1a"/>
欽定四庫全書<lb/>
　湖廣通志巻六十六<lb/>
　　列女志<lb/>
　　睢麟者官禮之所託始也江漢之間於地為楚二<lb/>
　　南諸詩大半皆賢婦貞女之作豈文王之化獨及<lb/>
　　女子哉蓋教始閨門風行草偃其被化獨難耳忠<lb/>
　　臣孝子代不乏人固其秉性則然抑甄陶於教育<lb/>
　　之中而涵濡乎詩書之澤者深也彼深閨弱質㦯<lb/>
<pb n="KR2k0046_WYG_066-1b"/>
　　茹苦終身孝慈兼備或捐軀明志刀鋸是甘不又<lb/>
　　難哉稽往蹟之芳輝紀<lb/>
聖朝之旌淑勿遺勿濫竹帛永垂又況<lb/>
錫之祀典馨香俎豆二南之化不得專美於前矣<lb/>
　　總部<lb/>
　春秋鄧曼楚武王熊通夫人左傳桓公十三年楚子<lb/>
　使屈瑕伐羅鬭伯比請濟師王告鄧曼曼曰大夫其<lb/>
　非衆之謂其謂君撫小民以信訓諸司以徳而威莫<lb/>
<pb n="KR2k0046_WYG_066-2a"/>
　敖以刑也莫敖狃於蒲騷之役其不設備乎莫敖果<lb/>
　敗荘公四年楚子伐隨告夫人曰余心蕩鄧曼歎曰<lb/>
　王禄盡矣盈而蕩天之道也先君其知之矣故臨武<lb/>
　事而蕩王心焉後卒於軍<lb/>
　樊姬列女傳楚荘王之夫人也王好狩獵姬諫不止<lb/>
　乃不食禽獸之肉王改過勤於政事王嘗聽朝罷晏<lb/>
　姬曰何晏也王曰與賢者虞丘子語爾姬笑曰虞丘<lb/>
　子相楚十餘年所薦非子弟則族昆弟未聞進賢退<lb/>
<pb n="KR2k0046_WYG_066-2b"/>
　不肖是蔽君而塞賢路知賢不進是不忠不知其<lb/>
　賢是不智也妾之所笑不亦可乎明日王以姬言<lb/>
　告虞丘子遂迎孫叔敖而進之王以為令尹治楚<lb/>
　三年而荘王以霸<lb/>
　伯嬴列女傳秦穆公女楚平王夫人昭王母也呉入<lb/>
　郢昭王亡吳王闔閭盡妻其後宫次至伯嬴伯嬴持<lb/>
　刄曰妾聞夫婦之道人倫之始王教之端是以明王<lb/>
　之制使男女不親授受所以逺之也今君王棄儀表<lb/>
<pb n="KR2k0046_WYG_066-3a"/>
　之行縱亂亡之欲何以行令訓民且妾聞生而辱不<lb/>
　若死而榮使君王棄其儀表則無以臨國妾有淫端<lb/>
　則無以生世一舉而兩辱妾以死守不敢承命吳王<lb/>
　慙而退<lb/>
　貞姜列女傳齊侯女楚昭王夫人也王出遊留夫人<lb/>
　漸臺之上王聞江水大至使迎夫人忘持其符夫人<lb/>
　曰王與宫人約令召宫人必以符今使者不持符妾<lb/>
　不敢從使者行使者曰若還取符恐後矣夫人曰貞<lb/>
<pb n="KR2k0046_WYG_066-3b"/>
　女之義不犯約勇者不畏死守一節而巳越義而求<lb/>
　生不若留而死於是使者取符則水大至臺崩夫人<lb/>
　流而死<lb/>
　越姬列女傳越王勾踐女楚昭王姬也王讌遊蔡姬<lb/>
　在左越姬叅右王曰吾願與子生若此死又若此蔡<lb/>
　姬曰固願生俱樂死同時王顧謂史書之復問越姬<lb/>
　對曰樂則樂矣然而未可久也昔者先君荘王淫樂<lb/>
　三年不聽政事終而能改卒霸天下妾以君王為能<lb/>
<pb n="KR2k0046_WYG_066-4a"/>
　法吾先君将改斯樂勤於政也今則不然而要婢子<lb/>
　以死妾不敢聞命於是王悟敬越姬之言居二十五<lb/>
　年王救陳二姬從王病有赤雲夾日如飛鳥史曰可<lb/>
　移於将相王曰将相之於孤猶股肱也越姬曰大哉<lb/>
　君之徳妾願從王矣遂自殺王薨於軍中蔡姬竟不<lb/>
　能死<lb/>
　孫叔敖母列女傳叔敖兒時出遊見兩頭蛇殺而埋<lb/>
　之歸而泣母問其故對曰吾聞見兩頭蛇者死今出<lb/>
<pb n="KR2k0046_WYG_066-4b"/>
　遊見之母曰蛇今安在曰吾恐他人復見殺而埋之<lb/>
　矣母曰汝不死矣夫有隂徳者陽報之徳勝不祥仁<lb/>
　除百禍爾默矣必興於楚及長果為令尹<lb/>
　子發母列女傳子發攻秦絶糧使人請於王因歸問<lb/>
　其母母曰士卒得無恙乎對曰分菽粒而飱之又問<lb/>
　将軍得無恙乎對曰朝夕芻豢黍粱子發破秦而歸<lb/>
　母閉門不納使人數之曰子不聞越王伐吳客有獻<lb/>
　酒一器使人注江之上流使士卒飲其下流獻糗一<lb/>
<pb n="KR2k0046_WYG_066-5a"/>
　嚢王又賜軍士分而食之而戰自十倍今使人入於<lb/>
　死地而自康樂於上雖有以得勝非其術也子發謝<lb/>
　罪然後納之<lb/>
　貞姬列女傳楚白公勝之妻白公死妻紡績不嫁吳<lb/>
　王使大夫聘焉以輜軿三十乘迎之将以為夫人姬<lb/>
　曰白公生時妾幸得充後宫白公不幸而死願守其<lb/>
　墳墓以終天年今王金璧之聘夫人之位非所願聞<lb/>
　也妾聞忠臣不借以力貞女不假以色妾既不能從<lb/>
<pb n="KR2k0046_WYG_066-5b"/>
　死今又去而嫁不亦甚乎遂辭不行吳王賢其守節<lb/>
　有義號曰貞姬<lb/>
　鄭瞀列女傳鄭女之媵楚成王夫人也初成王登臺<lb/>
　宫人皆傾觀子瞀直行不顧徐步不變王曰顧吾以<lb/>
　汝為夫人又與汝千金而封若父兄子瞀遂不顧於<lb/>
　是王下臺而問曰夫人重位也封爵厚禄也一顧可<lb/>
　得而不顧何也對曰妾聞婦人以端正和顏為容今<lb/>
　者大王在臺上而妾顧則是失儀節也告以夫人之<lb/>
<pb n="KR2k0046_WYG_066-6a"/>
　尊封爵之重而後顧則是貪貴樂利以忘義理也王<lb/>
　曰善遂立以為夫人<lb/>
　楚王荘姪列女傳頃襄王夫人縣邑女也初王好臺<lb/>
　榭行年四十不立太子諫者蔽塞屈原放逐秦欲襲<lb/>
　其國使張儀間之謂王曰南遊於唐五百里有樂焉<lb/>
　王将往是時姪年十二謂其母曰願往諫之其母曰<lb/>
　汝嬰兒也安知諫不遣乃逃以緹竿為幟伏南郊道<lb/>
　旁王車至姪舉其幟王見乃止使人往問之還報曰<lb/>
<pb n="KR2k0046_WYG_066-6b"/>
　有一女童伏幟下願有謁於王召之姪至王曰女何<lb/>
　為者也姪對曰妾縣邑之女也聞大王出遊五百里<lb/>
　因以幟見王曰子何以戒寡人對曰大魚失水有龍<lb/>
　無尾牆欲内崩而王不視王曰不知也因言王有五<lb/>
　患故及三難王曰善後車載之立為夫人為王陳節<lb/>
　儉愛民之事楚國復強<lb/>
　老萊子妻列女傳老萊耕於䝉山之陽人或言之楚<lb/>
　王曰老萊賢士也王欲聘以璧帛恐不來駕至老<lb/>
<pb n="KR2k0046_WYG_066-7a"/>
　萊之門曰寡人愚陋願先生幸臨之老萊子曰諾王<lb/>
　去其妻載畚策而來老萊具言之妻曰妾聞可食以<lb/>
　酒肉者可隨以鞭捶可授以官禄者可隨以斧鉞妾<lb/>
　不能為人所制投畚策而去老萊子曰子還吾為更<lb/>
　慮遂行不顧至江南而止<lb/>
　接輿妻列女傳接輿躬耕以為食楚王使人持金百<lb/>
　鎰車二兩迎之接輿不應使者去妻從市來接輿語<lb/>
　之故妻曰先生躬耕以為食親織以為衣據義而動<lb/>
<pb n="KR2k0046_WYG_066-7b"/>
　其樂亦自足矣若受人重禄何以待之接輿曰吾不<lb/>
　許也妻曰君使不從非忠也從之又違非義也不如<lb/>
　去之夫負釡甑妻戴絍器變名易姓而逺徙莫知所<lb/>
　之<lb/>
　於陵子終妻列女傳楚王聞於陵子終賢欲以為相<lb/>
　使使者持金百鎰往聘之於陵子終曰僕有箕帚之<lb/>
　妾請入與計之即入謂其妻曰楚王欲以我為相則<lb/>
　結駟連騎食方丈於前可乎妻曰夫子織屢以為食<lb/>
<pb n="KR2k0046_WYG_066-8a"/>
　非與物無治也左琴右書樂亦在其中矣夫結駟連<lb/>
　騎所安不過容膝食方丈於前所甘不過一肉今以<lb/>
　容膝之安一肉之味懐楚國之憂其可樂乎於是出<lb/>
　謝使者遂相與逃而為人灌園<lb/>
武昌府<lb/>
　宋張氏宋史列女列傳鄂州江夏民婦里惡少謝師<lb/>
　乞過其家持刀逼欲汚之氏大罵曰庸奴可殺不可<lb/>
　辱師乞以刀斷其喉氏擒師乞待隣人至乃死嘉祐<lb/>
<pb n="KR2k0046_WYG_066-8b"/>
　中封旌徳縣君表其墓曰烈女賜酒帛令郡縣嵗時<lb/>
　致奠<lb/>
　陳求道妻蔡氏咸寧人為賊劉忠所刼不從併三子<lb/>
　殺之於茗山一孫逃<hi>郡志</hi>
　元魏雲瑞妻宋氏蒲圻人元季兵亂嵗荒雲瑞卒於<lb/>
　齊安氏扶櫬涉江歸厝躬督仲子觀勵志讀書為名<lb/>
　儒宋濂誌其墓<hi>舊通志</hi>
　周憲章妻石氏江夏人至正中從父任公安夫卒織<lb/>
<pb n="KR2k0046_WYG_066-9a"/>
　絍撫孫四十年飢寒不易以夀終<lb/>
　王蘭孫妻劉氏蒲圻人年二十六子徳俊纔六嵗徳<lb/>
　厚生僅六日而蘭孫亡誓死鞠二子至正壬辰寇起<lb/>
　蘄黄蹂踐鄉邑二子奉母周旋獨完其宗<lb/>
　黄開妻宋氏蒲圻人夫死無嗣以姊子沆為後誓死<lb/>
　不渝<hi>以上舊通志</hi>
　何槐孫妻費氏蒲圻人夫病幾殆刲股和藥子爚有<lb/>
　傳<hi>郡志</hi>
<pb n="KR2k0046_WYG_066-9b"/>
　明孟福妻張氏明一統志江夏人年少守節洪武中<lb/>
　旌𢎞治中市火延燒旌坊獨存<lb/>
　梅福妻馮氏明一統志江夏人年二十八福沒於兵<lb/>
　馮力貧孝養舅姑守節洪武中旌<lb/>
　曾養吾妻陳氏明一統志江夏人夫歿於兵陳守節<lb/>
　孝事舅姑洪武中旌<lb/>
　陳得顯妻張氏明一統志江夏人年二十七夫卒一<lb/>
　子㓜勤儉治家養姑宣徳中旌<lb/>
<pb n="KR2k0046_WYG_066-10a"/>
　郭英妻朱氏明一統志武昌䕶衛人年二十五夫亡<lb/>
　守節成化中旌<lb/>
　生員丘達妻楊氏明一統志江夏人夫死氏年十九<lb/>
　守節歴三十五年成化中旌<lb/>
　陳玉妻康氏明一統志武昌䕶衛人夫亡年甚少撫<lb/>
　㓜子力貧守節夀八十五成化中旌<lb/>
　劉思忠妻吳氏明一統志江夏人年二十三守節成<lb/>
　化中旌<lb/>
<pb n="KR2k0046_WYG_066-10b"/>
　千户陳志妻彭氏明一統志武昌衛人年十八歸甫<lb/>
　數月志奉調征洪江冦陣亡氏遺腹生子政勵志守<lb/>
　節撫政成立世其官成化中旌<lb/>
　千户胡鎮妻陳氏江夏人年十九夫亡無子守志以<lb/>
　老𢎞治中旌<hi>舊通志</hi>
　生員陳鎰妻郭氏明一統志江夏人年二十六夫亡<lb/>
　守節正徳中旌<lb/>
　吳傑妻寗氏明一統志江夏人年二十夫死氏號泣<lb/>
<pb n="KR2k0046_WYG_066-11a"/>
　幾絶母戚欲奪其志氏刺面自垢持節五十七年正<lb/>
　徳中旌<lb/>
　張隆妻劉氏江夏人正徳中流賊入境氏匿草澤間<lb/>
　賊拽出欲刦以行氏以衣結其體蟠坐於地賊不能<lb/>
　汚遂殺之蟠坐如生<hi>舊通志</hi>
　危景福妻馮氏明一統志江夏人年二十五夫卒撫<lb/>
　孤鳳翔成立未幾子婦俱歿孫昻甫二嵗馮又撫之<lb/>
　孀居六十餘年夀九十一昻以明經任河南守萬厯<lb/>
<pb n="KR2k0046_WYG_066-11b"/>
　三年族<lb/>
　詹文憲妻杜氏江夏人夫死守節三十五年事姑以<lb/>
　孝聞<hi>郡志</hi>
　歐陽貞女江夏人名金貞㓜許聘羅欽仰父梧携<lb/>
　貞官柘城欽仰并從焉梧丁艱歸舟次儀真欽仰墮<lb/>
　水死貞年十四未字慟號欲自縊父母持之及殮剪<lb/>
　髮繫右臂以殉抵家𦵏畢貞請歸羅事姑至孝竟不<lb/>
　還父貽詩云生來願有家老去身無主可憐重可憐<lb/>
<pb n="KR2k0046_WYG_066-12a"/>
　揮筆淚如雨貞得詩大哭然卒弗奪也及姑卒或諷<lb/>
　之貞曰誰能開棺取髮還我則易志矣獨棲一樓年<lb/>
　六十卒奏聞旌表<hi>舊通志</hi>
　生員伍境妻曾氏江夏人夫卒三子尚㓜紡績撫孤<lb/>
　守節五十餘年萬厯中旌<lb/>
　李踽妻向氏江夏人夫歿氏年二十九強族吞噬乃<lb/>
　抱週嵗兒築舍墓旁嘗有白燕巢門紫芝呈瑞具題<lb/>
　旌表<lb/>
<pb n="KR2k0046_WYG_066-12b"/>
　白受采妻朱氏　白文燦妻朱氏　白陞妻周氏<lb/>
　白若采妻韓氏江夏人朱皆宗女姑媳俱少寡撫孤<lb/>
　陞亦早世遺二子周撫育成立又受采弟若采妻韓<lb/>
　氏亦少年守志人稱一門四節<lb/>
　黄孝女江夏人年十九父為牙儈斃於宦僕女痛父<lb/>
　無後哭三日死里人即其居祀焉顔曰孝女祠<lb/>
　熊孝女江夏人大司馬廷弼仲女贅瀏陽胡大司寇<lb/>
　子數年父凶問至女傷父孤忠被寃椎膺長慟而絶<lb/>
<pb n="KR2k0046_WYG_066-13a"/>
　朱英燐妻吳氏江夏人年二十四而寡撫㓜子成立<lb/>
　襲爵乃曰吾可以歸地下報吾夫矣遂絶粒三日死<lb/>
　奉㫖旌表<lb/>
　黄養徳妻張氏江夏人年少撫孤守志以歿<lb/>
　劉孝女江夏人㓜孤與弟妹並育於伯父紹堯女年<lb/>
　十五病疫紹堯視醫藥獲痊繼而紹堯病女辛苦營<lb/>
　救竟不起哭二晝夜而殞<lb/>
　池可深妻張氏夫䘮氏年二十五撫兩嵗兒躍鯤事<lb/>
<pb n="KR2k0046_WYG_066-13b"/>
　舅姑辛勤備至躍鯤補弟子員邑父老欲舉其節<lb/>
　氏令躍鯤謝之曰惟欲天知泉下人知耳衆卒舉之<lb/>
　卒年九十有二有茹節録賀文忠李夢白為之序<lb/>
　大學士賀逢聖妻危氏　媳曾氏　陳氏　孫媳某<lb/>
　氏江夏人獻賊破㑹城逢聖殉節溺滋陽湖氏率長<lb/>
　媳曾次媳陳孫媳某及婦女輩投後園池水死闔門<lb/>
　就義者二十餘人惟長孫士聰遊西江㓜孫甫六<lb/>
　齡為老婢引逃得免<lb/>
<pb n="KR2k0046_WYG_066-14a"/>
　朱華圉妻周氏　女　子媳周氏江夏人獻賊陷城<lb/>
　俱躍身火中自焚<lb/>
　指揮楊世泰妻朱氏江夏人宗室女適楊封恭人懐<lb/>
　宗癸未楊運糧北去獻賊陷城氏率子韜逃竄步不<lb/>
　能前泣謂韜曰汝父生汝一人勿以予故致絶楊氏<lb/>
　後汝其急逃言訖赴水死越三日韜潜求其屍𦵏之<lb/>
　韜之子竒登進士<lb/>
　陳龔徳妻程氏江夏人夫早卒撫孤啟謨啟猷成立<lb/>
<pb n="KR2k0046_WYG_066-14b"/>
　獻賊破城不辱罵賊投水而死<lb/>
　陳騰龍妻李氏江夏人癸未流賊陷楚氏倉皇折足<lb/>
　度不能免積薪自焚三子象竒年十六躍身烈焰中<lb/>
　與母俱燼陳姓百餘人賊盡驅之江溺焉惟㓜子志<lb/>
　竒初育於娣白氏匿寧湖獲免及左兵東下志竒被<lb/>
　擄白號泣呼天曰此兒去宗絶矣乃與夫雲龍隨至<lb/>
　九江為酒肆伺之一日志竒戲岸上負馳歸宗姓復<lb/>
　蕃<hi>以上舊通志</hi>
<pb n="KR2k0046_WYG_066-15a"/>
　危寧埜妻劉氏江夏人年二十六值獻賊屠城與夫<lb/>
　散失抱子隨母姑走恩武村賊追至執氏強之上馬<lb/>
　氏曰軍中不能携幼子待吾以子付母姑乃從容哺<lb/>
　其子拜辭母與姑故作欲上馬状適路旁有塘急墜<lb/>
　水死<hi>郡志</hi>
　周琳妻何氏武昌縣人永樂初琳代父從戎戰死於<lb/>
　鷂兒嶺氏具衣冠招魂以𦵏誓死撫二子溥滋成立<lb/>
　詳孝子志<hi>郡志</hi>
<pb n="KR2k0046_WYG_066-15b"/>
　主簿蔡洙妻馮氏明一統志武昌縣人夫以明經任<lb/>
　廬陵簿卒於官氏年二十九抱孤扶櫬斷髮自誓苦<lb/>
　節四十餘年正統中旌<lb/>
　熊鍈妻胡氏　熊棣妻嚴氏胡蘄州人綿州教授顯<lb/>
　之女侍父綿州配安縣尹熊子鍈生子甫月鍈卒氏<lb/>
　號慟幾死後舅還武昌父母已家於綿難其少而寡<lb/>
　也欲留之舅姑亦憐而聽之氏曰兒熊氏婦留奚為<lb/>
　遂扶櫬歸蓄刀床頭自誓屬有危疾鍈弟善醫将診<lb/>
<pb n="KR2k0046_WYG_066-16a"/>
　視氏曰嫂叔不通問禮也吾未亡人耳安用藥年八<lb/>
　十有二卒孫婦嚴氏二十守志人稱雙節<hi>郡志</hi>
　生員周子儉妻易氏明一統志武昌縣人年十九夫<lb/>
　亡守節正徳中旌<lb/>
　陳旺妻唐氏　女環兒旺汝陽優也正徳間携氏及<lb/>
　女姪成兒遊食至九峯遇賊史聰者與旺同業艷婦<lb/>
　女色紿旺出夜及青山殺之還携其婦女并姪入武<lb/>
　昌山中操刄脇唐氏不從殺之投尸荆棘明日徙蓑<lb/>
<pb n="KR2k0046_WYG_066-16b"/>
　衣廟復脇環兒環罵曰賊殺吾父母恨不囓肉肯汝<lb/>
　從乎又殺之血漬廟中土寸許瘞屍糞壤中成兒伺<lb/>
　聰醉走告官乃斃聰於獄邑人張鍾靈買地改𦵏之<lb/>
　<hi>舊通志</hi>
　郭文妻龔氏武昌縣人年二十一夫死守節嵗荒貧<lb/>
　甚不少變邑令為賑給之<lb/>
　張鑾妻胡氏武昌縣人年二十四夫卒遺腹三月生<lb/>
　子楷家貧苦節翁姑欲嫁之隂納鄭氏子聘氏聞號<lb/>
<pb n="KR2k0046_WYG_066-17a"/>
　泣将自盡翁姑乃以已女代焉氏矢節終身<lb/>
　生員邵柯妻唐氏武昌縣人年少夫亡翁姑相繼歿<lb/>
　乃歸依其兄弟苦節以死<lb/>
　黄琦妻黎氏武昌縣人年二十夫歿誓不改適奉姑<lb/>
　卓氏教子朝儒苦節六十六年<lb/>
　盛仕□妻舒氏武昌縣人年二十一夫卒矢志甘貧<lb/>
　奉母余氏及卒哀毁盡禮<lb/>
　曹通妻李氏武昌縣人年十七通卒遺有二孤撫養<lb/>
<pb n="KR2k0046_WYG_066-17b"/>
　守節<hi>以上舊通志</hi>
　蕭相妻陳氏武昌縣人姑性竒嚴鞭撻苦楚氏奉順<lb/>
　備至無何夫與姑相繼卒氏茹苦守節以終<hi>郡志</hi>
　吳維寰妻胡氏大冶人　妾丘氏黄岡人胡武昌貢<lb/>
　生如揆生母丘其庶母也維寰歿如揆甫五齡二氏<lb/>
　年俱少誓志撫孤備嘗甘苦萬厯間中丞徐旌其門<lb/>
　曰雙節如揆至老言及兩母猶依依孺子泣譚元春<lb/>
　為立傳<hi>舊通志</hi>
<pb n="KR2k0046_WYG_066-18a"/>
　孟紹勳繼妻劉氏武昌縣人勳卒於官氏年二十六<lb/>
　截髮毁容撫孤苦節歴四十餘年<hi>郡志</hi>
　生員宋景郊妻江氏武昌縣人夫卒子之愷甫一嵗<lb/>
　氏奉姑教子辟纑自給年三十餘即形衰骨立齒落<lb/>
　髮白直指給衣帛旌之<hi>舊通志</hi>
　生員陳敬王妻朱氏武昌縣人十九歸陳夫死撫遺<lb/>
　孤為授室子又死依兩弟以活年七十七卒<lb/>
　吳如恒妻童氏江夏人適武昌吳如恒年十八夫歿<lb/>
<pb n="KR2k0046_WYG_066-18b"/>
　斷髮吞穢以自誓撫孤士貴既娶復夭媳改醮撫孫<lb/>
　大昌成立年八十卒<lb/>
　生員田九嶷妻胡氏武昌縣人適田六載夫卒子一<lb/>
　麟方襁褓單弱無依夫兄茂禾擁厚貲不為賑恤且<lb/>
　逼令他適氏甘心苦守教子入庠矢節五十餘年<lb/>
　張肖月妻楊氏武昌縣人夫歿忍死撫子琦入庠連<lb/>
　舉四孫皆成立<lb/>
　生員曾某妻吳氏武昌縣人夫卒卧床不食父寛之<lb/>
<pb n="KR2k0046_WYG_066-19a"/>
　氏瞠視曰父何言遂側身面壁餓五日死将合殯氏<lb/>
　棺先舉重不可前先其夫乃行<lb/>
　武進士吳時喬妻潘氏武昌縣人夫從征楊應龍歿<lb/>
　於軍氏年二十扶櫬歸里守志六十六年<lb/>
　閔時舉妻胡氏武昌縣人夫歿一子甫二嵗氏哀慟<lb/>
　幾死誓志守節卒年六十九<lb/>
　謝某妻王氏武昌縣人夫歿氏年十九遺孤一嵗復<lb/>
　殤或将奪其志引刀矢死赤貧無依歸依兩兄足不<lb/>
<pb n="KR2k0046_WYG_066-19b"/>
　踰户年七十七卒<hi>以上舊通志</hi>
　生員孟世第妻周氏武昌縣人年十八夫歿遺子謙<lb/>
　吉苦節訓養迄於成立<lb/>
　孟道凝妻金氏武昌縣人年十七夫溺水死遺腹舉<lb/>
　子名輝祖守節四十年<hi>以上郡志</hi>
　周實指妻黄氏武昌縣人夫早世氏撫遺腹子至八<lb/>
　嵗亦殤守志不變<hi>舊通志</hi>
　熊晉妻楊氏武昌縣人夫歿無子女可依誓死不嫁<lb/>
<pb n="KR2k0046_WYG_066-20a"/>
　苦節三十餘年<hi>郡志</hi>
　熊正茂妻胡氏武昌縣人夫卒一子甫二嵗氏甘貧<lb/>
　茹淡撫子有成守節五十餘年<hi>舊通志</hi>
　徐𢎞軒妻栁氏武昌縣人年十九夫亡守其子且得<lb/>
　孫後俱夭絶苦節七十餘年<lb/>
　生員吳自強妻髙氏武昌縣人適吳克盡婦職得翁<lb/>
　姑心舉三子夫病氏割股進之卒不起值竒荒絶炊<lb/>
　有鄰人持百金向其父聘為繼室氏聞自沉於河遇<lb/>
<pb n="KR2k0046_WYG_066-20b"/>
　救免守志以歿<lb/>
　生員劉士竒妻胡氏武昌縣人夫卒遺腹生一子翁<lb/>
　姑俱八十餘未幾相繼歿氏𦵏祭盡禮教子入庠節<lb/>
　孝兼至<lb/>
　周慶年妻嚴氏武昌縣人生子弱齡夫歿氏誓志守<lb/>
　死撫孤成諸生年八十餘卒<hi>以上舊通志</hi>
　湯某妻盧氏武昌縣人湯以逺行遇盜氏匍匐尋夫<lb/>
　備歴艱苦歸而撫子髮黄齒落井里稱為湯節婦<hi>郡</hi>
<pb n="KR2k0046_WYG_066-21a"/>
　<hi>志</hi>
　潘南嶽妻李氏黄州衛弁李榮楚女適武昌潘南嶽<lb/>
　年二十五嵗夫歿四子俱幼氏經營夫䘮淚盡繼之<lb/>
　以血苦節七十年四子皆列黌序<lb/>
　龔耀卿妻髙氏武昌縣人年十九適龔踰嵗生一子<lb/>
　夫卒氏薪水親勞針績營食奉公姑鞠孤子始終一<lb/>
　節人無間言<lb/>
　易方起妻胡氏武昌縣人生子學孔夫即見背氏矢<lb/>
<pb n="KR2k0046_WYG_066-21b"/>
　志撫孤食淡茹苦百折不回年八十餘卒<hi>以上舊通</hi>
　<hi>志</hi>
　生員彭嵋妻胡氏武昌縣人夫歿無子女並無立錐<lb/>
　之業絶葷茹素縫絍自活不改苦節<lb/>
　吳大來妻傅氏武昌縣人夫歿氏年二十一一女二<lb/>
　嵗誓無二心女長適柯敬老敬老早卒年二十無出<lb/>
　亦誓志不二母子貧苦相依稱雙節云<lb/>
　生員柯啟正妻吳氏武昌縣人年十六生子鉞甫兩<lb/>
<pb n="KR2k0046_WYG_066-22a"/>
　月而夫歿誓死撫孤閨門嚴肅雖娣姒姑姊相聚笑<lb/>
　語不形三十年如一日<hi>以上郡志</hi>
　生員王思美妻嚴氏武昌縣人夫卒遺孤僅兩月父<lb/>
　母公姑咸令改適氏立志不回紡績撫孤閱五十餘<lb/>
　年如一日<lb/>
　生員萬友吉妻嚴氏武昌縣人夫以科試卒於旅次<lb/>
　氏年方笄生子甫四月誓志守孤嵗時歸寧必告夫<lb/>
　墓始往<hi>以上舊通志</hi>
<pb n="KR2k0046_WYG_066-22b"/>
　太僕卿孟魯難妾黄氏維揚人獻賊犯武昌縣氏從<lb/>
　其子避難潯陽遇流賊索金帛甚急氏奪賊刀刺喉<lb/>
　而死<hi>郡志</hi>
　生員曹大春妻汪氏武昌縣人獻賊之變氏指懐中<lb/>
　兒謂夫曰妾與此子俱死矣賊入樊湖氏急赴水死<lb/>
　越七日尸浮淺渚猶兩手握嬰兒不可解遂並納諸<lb/>
　棺𦵏焉聞者哀之<lb/>
　樊口女武昌人不知姓氏年及笄未嫁左兵東下掠<lb/>
<pb n="KR2k0046_WYG_066-23a"/>
　置馬上以手侵其乳女怒嚙賊首不得脫賊衆批其<lb/>
　頰斷其手而齒已入骨刳肉出齒賊亦死<hi>以上舊通</hi>
　<hi>志</hi>
　邵雲寰妻邵氏武昌縣人年二十二夫歿遺三子俱<lb/>
　㓜甘貧苦節流賊至挈三子走避被執罵賊而死後<lb/>
　四月得屍貌如生<lb/>
　生員王家臣繼母王氏武昌縣人撫愛諸孤倍於前<lb/>
　母夫歿茹苦守節為流賊所執罵賊死<hi>以上郡志</hi>
<pb n="KR2k0046_WYG_066-23b"/>
　光禄寺署正孟道翼妻胡氏武昌縣人性至孝父病<lb/>
　躬侍湯藥疾革脫簮珥購棺葬未畢流賊突至執之<lb/>
　罵賊死<hi>舊通志</hi>
　李藎臣妻熊氏武昌縣人獻賊破城獲氏欲汚之奪<lb/>
　刀自刎鄰媪見氏氣未絶救蘇扶竄山谷有胡姓者<lb/>
　欲為子求娶氏曰吾頸可斷前事汝不聞乎其夫因<lb/>
　覔氏為賊所殺氏聞痛哭三晝夜自縊死<lb/>
　魏夔一妻謝氏武昌縣人年二十二夫歿僅一女名<lb/>
<pb n="KR2k0046_WYG_066-24a"/>
　傑兒家無儋石遭亂匿身石穴中虎伴其側兵後饑<lb/>
　荒或勸其自為計氏曰吾何計惟有死耳自是人不<lb/>
　敢言竟飢寒而死<lb/>
　周翊明妻方氏武昌縣人夫卒一子甫六月值兵亂<lb/>
　備嘗險阻死守不變<lb/>
　袁友正妻盧氏咸寧人夫卒哀毁骨立晝日往守塜<lb/>
　塜無芿荏一日忽謂家人曰袁子至矣速為我治衣<lb/>
　棺言竟而逝邑志又載蕭氏<lb/>
<pb n="KR2k0046_WYG_066-24b"/>
　陳思忠妻王氏咸寧人解元王倫女年二十六夫殁<lb/>
　僅遺二女苦節四十年正徳中旌<lb/>
　張綱妻劉氏咸寧人嫁七月而夫死於京家貧無子<lb/>
　苦節不渝卒年七十五正徳中旌<lb/>
　生員趙麟妻余氏咸寧人夫卒氏年二十五無嗣孀<lb/>
　居四十餘年隆慶間表其門<lb/>
　生員鄭鑾妻余氏咸寧人夫卒氏年二十餘守節四<lb/>
　十年隆慶中旌<lb/>
<pb n="KR2k0046_WYG_066-25a"/>
　王子英妻傅氏咸寧人年二十餘夫卒無嗣守節四<lb/>
　十餘年隆慶中旌<lb/>
　孟機妻余氏咸寧人早寡密處一室人罕見其面子<lb/>
　養浩廷杖歸拜且泣曰兒幾無以見母氏曰兒今始<lb/>
　可以見吾矣奉㫖旌表贈恭人<hi>以上舊通志</hi>
　顧九階妻周氏咸寧人少年矢志上官屢加旌奨<lb/>
　年八十<lb/>
　訓導余象賢母李氏咸寧人夫死氏年二十一象賢<lb/>
<pb n="KR2k0046_WYG_066-25b"/>
　甫週嵗茹苦奉姑躬絍教子氷操四十餘年<hi>以上郡</hi>
　<hi>志</hi>
　生員鄭邦遇妻周氏　知縣鄭邦相妻楊氏咸寧人<lb/>
　明末流冦充斥望屋而噬周迫投塘死其娣楊氏翰<lb/>
　林之諶母也義不受辱同日蹈刄一門雙烈<hi>舊通志</hi>
　廩生唐之鼒妻胡氏咸寜人夫亡求殉不得每哭輙<lb/>
　嘔血數升設夫靈室中朝夕依之衰絰二十餘年宛<lb/>
　若初喪<hi>郡志</hi>
<pb n="KR2k0046_WYG_066-26a"/>
　郭翊中妻黄氏咸寧人夫亡子民瞻始孩稚氏誓事<lb/>
　翁姑避亂黄泥洞流賊執之詈罵不辱觸石而死血<lb/>
　漬石成碧<hi>舊通志</hi>
　生員鎮朝經妻樊氏咸寧人早寡事姑盡孝廬夫墓<lb/>
　側三十餘年<lb/>
　生員張煜妻余氏咸寧人適煜數載未有嗣煜逝自<lb/>
　縊死<hi>以上郡志</hi>
　李仲富妻任氏明一統志嘉魚人年二十生一子夫<lb/>
<pb n="KR2k0046_WYG_066-26b"/>
　亡守節洪武巾旌<lb/>
　李孝女嘉魚人名閨芳父為臣舉於鄉女稍習書史<lb/>
　母周氏疾篤刲肉為湯以進疾遂愈<hi>舊通志</hi>
　李儒妻段氏嘉魚人夫卒氏年甚少一子襁褓或勸<lb/>
　之改適氏曰李氏惟此一息可攜入他人門哉卒不<lb/>
　可奪<lb/>
　羅列女嘉魚人值流賊亂匿蘆葦中為賊所執罵<lb/>
　不絶口賊支解之<lb/>
<pb n="KR2k0046_WYG_066-27a"/>
　崔琰妻楊氏嘉魚人年十八䘮夫赤貧撫子至死不<lb/>
　渝<lb/>
　方貞女嘉魚人孟鍈女笄而未嫁夫死誓不更字依<lb/>
　父母終其身<lb/>
　李為邦妻周氏嘉魚人隨夫侍翁任保寧教授舟覆<lb/>
　夫溺死氏投水覓骸以救得全守節撫二子一補於<lb/>
　庠一舉明經<lb/>
　方守妻杜氏嘉魚人夫病割股以救果愈及夫歿勵<lb/>
<pb n="KR2k0046_WYG_066-27b"/>
　節撫孤<hi>以上舊通志</hi>
　李寳韜妻石氏嘉魚人年二十七韜卒撫兩月孤冰<lb/>
　霜自矢卒年七十有七孫宙著有節孝録<hi>郡志</hi>
　孔玉瑩妻程氏　生員孔連塘妻蔡氏嘉魚人瑩早<lb/>
　死程撫連塘娶婦蔡氏連塘復夭遺孤紹芳甫四月<lb/>
　姑媳相依撫紹芳十五入泮嘗雪中凍餒鋤薪得金<lb/>
　數兩始度嵗歉聞者謂天相苦節也<hi>舊通志</hi>
　生員李占熺妻饒氏嘉魚人比部郎饒完白女適李<lb/>
<pb n="KR2k0046_WYG_066-28a"/>
　末期而夫死誓死守節盡碎奩具著布素親勞苦若<lb/>
　窶人子閭里賢之<lb/>
　少保方逢時繼妻余氏嘉魚人隨夫京邸荘皇后聞<lb/>
　其賢召進内殿賜採桑服金剪桑筐各一氏拜命益<lb/>
　恭因謂逢時曰上眷遇極矣古大臣知止足而戒盈<lb/>
　滿盍乘時引去保有完名乎逢時改容謝遂乞骸骨<lb/>
　進士熊開元妾徐氏嘉魚人熊避亂入粤舟次程鄉<lb/>
　縣蒿口氏知不免謂曰當使公見妾死次晨賊掩至<lb/>
<pb n="KR2k0046_WYG_066-28b"/>
　夾岸而陳氏急出自沈於水得其屍視衣履疊疊縫<lb/>
　無少罅<lb/>
　貢生童心開妻章氏嘉魚人世居白湖癸未獻賊亂<lb/>
　章隨夫抱子陟險入白雲山石洞賊大索山中心開<lb/>
　幸脫氏被執罵不絶口而死<lb/>
　生員李之馨妻余氏嘉魚人遇獻賊罵而死<lb/>
　童烈女嘉魚人未適同兄庠生伯隆避賊湖中流賊<lb/>
　至女佯以鍼線筐擲於河曰此中有寳賊漉筐兄得<lb/>
<pb n="KR2k0046_WYG_066-29a"/>
　脫女乃投水死<lb/>
　黄若水妻彭氏嘉魚人值流賊亂夫婦俱被掠氏誑<lb/>
　謂賊曰釋吾夫吾伴汝去賊果釋其夫氏望夫行逺<lb/>
　度勢不及追髙聲曰汝放心去吾死不從賊賊怒立<lb/>
　支解<lb/>
　王允茂妻左氏江夏尉延慶女孫允茂蒲圻人官閩<lb/>
　之泰寧卒子愷方九嵗氏扶柩還𦵏躬絍教子歴官<lb/>
　宫僚<lb/>
<pb n="KR2k0046_WYG_066-29b"/>
　連輔妻任氏蒲圻人適輔僅七月而夫死矢志守節<lb/>
　撫遺子芳以明經任射洪訓成化中旌<lb/>
　任勝聡妻曽氏蒲圻人名淑清夫卒氏年二十子僅<lb/>
　七月苦節六十年𢎞治中旌<lb/>
　廖賓南妻魏氏蒲圻人二十而寡立祠奉祀年八十<lb/>
　八卒<hi>以上舊通志</hi>
　謝存憲妻趙氏　謝三誥妻龔氏明一統志蒲圻人<lb/>
　趙年二十五夫卒撫孤三誥又卒偕嫠婦龔氏甘貧<lb/>
<pb n="KR2k0046_WYG_066-30a"/>
　誓死守節嘉靖中旌<lb/>
　王世廉妻徐氏蒲圻人姑病侍湯藥不櫛沐者累月<lb/>
　年二十五夫卒撫遺腹子良謨勤苦萬状後以子貴<lb/>
　膺恩贈<lb/>
　余某妻戴氏蒲圻人姑疾革氏刲左臂肉啖之立愈<lb/>
　子恭鄉舉入太學以材幹督大工邑令為立忠孝坊<lb/>
　劉熾妻楊氏蒲圻人劉生而天閹氏伴之數十年相<lb/>
　敬如賓夫卒哀毁飲食必躬奠二婢感其義俱年四<lb/>
<pb n="KR2k0046_WYG_066-30b"/>
　十餘不嫁萬厯初旌<lb/>
　進士謝師彦妻金氏蒲圻人夫卒於京氏年二十子<lb/>
　士成才數月苦志數十年足不踰閫<lb/>
　黄祐妻謝氏　子婦何氏　孫婦魏氏蒲圻人謝年<lb/>
　十六適祐恪事二姑祐卒撫孤成立復夭遺孫既長<lb/>
　又夭子婦孫婦俱年少孀居三世完節<hi>以上舊通志</hi>
　魏正模妻鄧氏蒲圻人夫歿有子方十齡或有奪其<lb/>
　志者氏曰吾不死以姑衰子㓜耳奈何逼我死耶市<lb/>
<pb n="KR2k0046_WYG_066-31a"/>
　居數十載人無間言侍御謝師啟有傳郡丞任文定<lb/>
　為誌銘云<lb/>
　魏方昇妻張氏蒲圻人年十八夫亡姑龔慰諭之得<lb/>
　不死勤孝貞操閭里賢之<hi>以上郡志</hi>
　龔宷妻余氏　龔維翰妻屈氏　龔理妻謝氏蒲圻<lb/>
　人宷歿僅遺一女余矢志不二立姪為後其孫維翰<lb/>
　娶屈氏曾孫理娶謝氏俱年少䘮夫咸以死守人以<lb/>
　世節稱之云<lb/>
<pb n="KR2k0046_WYG_066-31b"/>
　縣丞但維城妻黄氏蒲圻人夫卒絶粒以姑命撫孤<lb/>
　苦節四十年萬厯中旌<lb/>
　郭立本妻田氏蒲圻人年二十夫卒遺腹生子鐸與<lb/>
　姑向氏相守四十年魏司徒題其門曰雙節<hi>以上舊</hi>
　<hi>通志</hi>
　鄧日華妻魏氏蒲圻人華早卒氏深居扄戸苦節三<lb/>
　十餘年邑令旌奨<hi>郡志</hi>
　謝自強妻姚氏蒲圻人歸謝二載夫卒自經獲救語<lb/>
<pb n="KR2k0046_WYG_066-32a"/>
　其儕曰夫早逝無子必以我殉竟死<hi>舊通志</hi>
　劉觀妻周氏　妾張氏蒲圻人觀卒周年二十七與<lb/>
　妾張氏俱誓死以雙節稱撫兩孫偕入泮<lb/>
　劉元妻魏氏蒲圻人祭酒觀女孫年二十五夫卒守<lb/>
　志教三子有成年三十即營穴夫墓旁至九十六始<lb/>
　卒<lb/>
　曾曰忠妻魏氏蒲圻人年二十而寡子士雄僅二嵗<lb/>
　織絍課讀卒至成立<lb/>
<pb n="KR2k0046_WYG_066-32b"/>
　譚廷玉妻王氏蒲圻人年二十五夫死守志不二教<lb/>
　三子必軌於正年七十二卒<lb/>
　謝烈女蒲圻人名三淑侍御師啟女孫許聘庠生魏<lb/>
　柱國獻賊屠城女年十四避地獺山為賊所獲奮躍<lb/>
　方塘而死<hi>以上舊通志</hi>
　黄扆妾朱氏蒲圻人扆卒朱年甚少家且貧晝夜紡<lb/>
　績養嫡鄭氏及遺孤勤苦無怨嫡亡獨守以終<hi>郡志</hi>
　廖秉文妻蒋氏崇陽人年二十一而寡遺娠生子守<lb/>
<pb n="KR2k0046_WYG_066-33a"/>
　節不渝永樂中旌<hi>舊通志</hi>
　生員楊鎰妻吳氏崇陽人早寡或奪其志氏斫庭前<lb/>
　桂誓曰此吾夫手植者欲改行有如此桂以夀終<lb/>
　張經世妻石氏崇陽人未笄夫死臨穴朝夕哭奠事<lb/>
　舅姑甚孝舅姑歿氏毁傷竟不起<lb/>
　馮璽妻楊氏崇陽人夫亡氏年二十撫妾遺腹子完<lb/>
　節<lb/>
　知州馮鼇妻某氏崇陽人　妾谷氏順天人谷本納<lb/>
<pb n="KR2k0046_WYG_066-33b"/>
　之於賈肆鰲亡谷年二十與某皆無子相誓死守紡<lb/>
　績易食某死窮益甚而節益堅<lb/>
　汪庭妻程氏咸寧程沂女適崇陽汪庭庭早卒氏泣<lb/>
　血䘮明撫妾子成立有司表其門<lb/>
　饒安世妾金氏休寧人崇陽饒安世娶為側室年十<lb/>
　九安世沒置靈榻牖哀聲數十年不絶形毁骨立以<lb/>
　死<lb/>
　陳子達妻江氏通城人永樂中夫運糧死於途氏年<lb/>
<pb n="KR2k0046_WYG_066-34a"/>
　二十五誓不他適苦節六十一年<lb/>
　周貞妻劉氏興國人名茂惠父英謫任海鹽以氏適<lb/>
　貞夫歿父亦歿氏還興國時年二十餘依弟以老<hi>以</hi>
　<hi>上舊通志</hi>
　劉夀暹妻陳氏明一統志興國人夫歿無子遺兩妾<lb/>
　陳禮嫁之苦節四十餘年詔旌其門<lb/>
　張鳳妻劉氏興國人夫歿氏年二十嚙指誓守年八<lb/>
　十卒<hi>舊通志</hi>
<pb n="KR2k0046_WYG_066-34b"/>
　馮貞女興國人名慕潔許聘嚴某嚴卒馮往哭之成<lb/>
　服踰年舅姑皆卒力殯三䘮後貧無所歸依弟終身<lb/>
　有司嵗給米帛<lb/>
　石貞女興國人名瓊秀諸生石漢女許聘張經世經<lb/>
　世病革瓊秀赴䘮次一慟幾絶徐強起上堂拜舅姑<lb/>
　曰不幸猶得事二尊人無他志矣辛苦饑寒癯然骨<lb/>
　立後數年嘔血死<lb/>
　趙璁妻從氏興國人名二姑夫病且死目之不能言<lb/>
<pb n="KR2k0046_WYG_066-35a"/>
　氏泣曰得無以妾為念乎惟與君同穴耳夫既𦵏私<lb/>
　語其婢曰幸善事吾姑因紿婢出自縊死<lb/>
　知縣陶弼妾艾氏蜀什邡人興國陶弼令綿竹時納<lb/>
　焉弼死無子妻黄妒悍不為哀氏獨撫棺哭七日夜<lb/>
　不食死黄乃瘞其骨壊垣下且逕其上州守楊士元<lb/>
　遷𦵏弼墓為文祭之<lb/>
　陳國相妻徐氏興國人舉人汝化女夫死年甫二十<lb/>
　以死自誓躬織絍撫成二孤<lb/>
<pb n="KR2k0046_WYG_066-35b"/>
　吳稽妻張氏燕人吳寓燕中娶之稽客死不能歸父<lb/>
　母欲令改適氏焚夫骨裹之左臂抱二嵗孤沿途趂<lb/>
　食奔回興國守志以歿<lb/>
　吳璧良妻盧氏興國人年十九夫亡無子守志奉舅<lb/>
　姑貧苦備嘗雙目俱瞽老死無悔<lb/>
　潘師孔妻江氏興國人年二十夫死子良臣方九月<lb/>
　氏矢節敬事舅姑及歿殯祭成禮朂子以學<lb/>
　劉宗牧妻李氏興國人十七孀居撫遺腹子良礪苦<lb/>
<pb n="KR2k0046_WYG_066-36a"/>
　節六十三年礪生世斗成進士<lb/>
　孫瑜妻皮氏興國人年十九夫亡撫子啟泰補州庠<lb/>
　而夭遂乏嗣奉姑至老<lb/>
　李本素妻王氏興國人避獻賊入徐山聞警與夫同<lb/>
　縊死子正蔚正英<lb/>
　江惟海妻盧氏興國人年十七生子孺生僅數月而<lb/>
　夫死氏鍼績事舅姑孺生為流賊掠去越七年歸卒<lb/>
　媳遺腹生一子而殤媳改醮氏孑然獨處垂五十年<lb/>
<pb n="KR2k0046_WYG_066-36b"/>
　劉學良妻荘氏興國人富池驛荘家僮荘寧女年十<lb/>
　六嫁劉學良亦人僮子也越一年學良卒氏執䘮甚<lb/>
　哀久之有少年傭耕者求贅主及舅姑許之至期氏<lb/>
　自縊死<lb/>
　徐廣妻舒氏大冶人𢎞治間夫客吳溺死父母憐其<lb/>
　少而貧欲奪其志誓死不改撫二子有成卒年六十<lb/>
　二<lb/>
　胡肫妻程氏大冶人名香兒適胡甫八日以歸寧偕<lb/>
<pb n="KR2k0046_WYG_066-37a"/>
　夫渡三山湖值風濤夫墮水即赴水從之舟人援起<lb/>
　氏號痛曰夫亡我奈何獨存衆挽其袖竟絶䄂而溺<lb/>
　皮克昌妻黄氏大冶人年十八夫亡撫七月遺孤庶<lb/>
　姑不能奪其志泣血過劇目為之枯<lb/>
　王祉妻楊氏大冶人夫亡氏年二十八苦節孀居事<lb/>
　姑以孝聞教三子有聲庠序萬厯中旌<lb/>
　黄笙妻詹氏大冶人年二十一夫亡撫子以鼎入泮<lb/>
　清操六十五載萬厯中旌<lb/>
<pb n="KR2k0046_WYG_066-37b"/>
　盧時化妻陸氏大冶人年二十餘夫亡孀居撫子卒<lb/>
　至成立<lb/>
　李春開妻盛氏大冶人夫歿氏年二十誓節撫子閭<lb/>
　里稱之<hi>以上舊通志</hi>
　周雪盤妻楊氏大冶人年二十四守節撫五嵗孤天<lb/>
　啟甲子舉人周寜爾也氏夀八十<hi>郡志</hi>
　阮興妻全氏通山人年十九夫亡遺腹生一子繼姑<lb/>
　欲奪其志矢死完節<hi>舊通志</hi>
<pb n="KR2k0046_WYG_066-38a"/>
　朱之彦妻劉氏通山人年十八夫䘮清潔自守數十<lb/>
　年無懽笑聲後旌<lb/>
　沈思文妻陳氏通山人夫䘮氏年二十二舅姑俱歿<lb/>
　遺兩孤誓死自守苦節六十三年<lb/>
　熊民懐妻焦氏通山人年十八適熊方八月夫卒養<lb/>
　姑孝謹矢節終身<hi>以上舊通志</hi>
皇清生員劉滋妻徐氏江夏人年十七歸劉生子遇文<lb/>
　　才三齡而滋赴陜撫幕殂於逆旅氏聞訃搶號一<lb/>
<pb n="KR2k0046_WYG_066-38b"/>
　　日三雉經翁姑解救慰勉乃巳無何父母欲奪其<lb/>
　　志私許名門挐舟以迎氏覺奮身投水中援之不<lb/>
　　死遂截髮毁容茹苦事舅姑撫藐孤及三孫純臣<lb/>
　　良臣名臣皆相繼入庠㑹闖賊南竄殘武昌氏年<lb/>
　　且七十罵賊而死順治十六年　旌<lb/>
　　長山烈婦未知籍貫或云婦姓范又云姓鄔順治<lb/>
　　乙酉闖賊南竄驅襄郢士民以從婦與夫俱被掠<lb/>
　　至夀昌途中得脫夫病歿於長山舖婦身餘一珥<lb/>
<pb n="KR2k0046_WYG_066-39a"/>
　　即以珥泣倩人掘穴有少年隂喜婦色争為穿穴<lb/>
　　穴成強婦偕去婦曰深之俟我下視下則以手枕<lb/>
　　夫屍痛哭觸顙流血批土自掩曰乞並埋我衆挽<lb/>
　　之不起㑹天暮風雨暴作衆皆委去平明往視見<lb/>
　　血流滿面死矣里人拜奠為成塜號長山烈婦塜<lb/>
　　黄岡胡珙為之傳<hi>舊通志</hi>
　　皮貞女通城人名鳳貞十三許字周文彬周陷於<lb/>
　　流賊鳳貞獨處以待至數十年無異<lb/>
<pb n="KR2k0046_WYG_066-39b"/>
　　余士鳳妻黄氏江夏人年二十六夫隕撫遺孤楚<lb/>
　　珩入庠復早世家徒四壁矢節彌堅年八十有二<lb/>
　　卒<lb/>
　　經歴凌昇妻束氏江夏人未字刲股救母及歸凌<lb/>
　　生二子俱㓜夫死茹素撫孤年六十有二卒<lb/>
　　生員陳天柱妻萬氏江夏人夫歿氏年二十子嘉<lb/>
　　檄尚襁褓忍死撫孤事舅姑至孝後嘉檄以軍功<lb/>
　　知雲南鄂嘉縣夫婦繼殞復撫孫成立年八十二卒<lb/>
<pb n="KR2k0046_WYG_066-40a"/>
　　陳亳妻桂氏江夏人年二十餘夫歿奉孀姑生死<lb/>
　　盡禮撫孤昌謨舉於鄉<lb/>
　　劉國柱妻楊氏江夏人年二十二夫亡兩子又繼<lb/>
　　歿遺二孫兩婦與姑同志守節氏年至八十有二卒<lb/>
　　指揮李懋徳妻朱氏江夏人宗室女年二十餘寡<lb/>
　　居流賊薄省城氏守姑柩不忍去紿兩子出走反<lb/>
　　闔其扉賊至刄於柩側<lb/>
　　生員郭惟一妻孫氏江夏人惟一以哭父死氏年<lb/>
<pb n="KR2k0046_WYG_066-40b"/>
　　二十八伯氏圗其貲欲以已子繼嗣氏曰未亡人<lb/>
　　有遺腹生子固幸如女立嗣未晚也伯氏乃遣其<lb/>
　　僕為媍粧以嘗氏卒不敢犯又賄蓐媪俟其娩殺<lb/>
　　氏謀頗露氏峻防之将娩獨閉寝户暈絶數次始<lb/>
　　生男㑹同里有窶人毛姓同日生女伯氏因揑以<lb/>
　　女易子訟於官刺血非偽伯氏伏罪孤兒名炳氏<lb/>
　　苦節教之為名諸生<lb/>
　　余應試妻舒氏蒲圻人年二十餘而寡勤家教子<lb/>
<pb n="KR2k0046_WYG_066-41a"/>
　　苦節五十餘年<lb/>
　　雷元聲妻陳氏蒲圻人夫卒氏年二十四遺子女<lb/>
　　各一髠髮以誓子繼䘮紡織自給以老<lb/>
　　生員尹如翁妻余氏大冶人夫死氏年二十二僅<lb/>
　　遺一女家徒壁立死不易操<lb/>
　　柯楚吾妻王氏大冶人年二十三夫歿遺週嵗女<lb/>
　　氏知家族覬覦所有盡散之止留一老婢為伴辟<lb/>
　　纑苦節五十餘年<lb/>
<pb n="KR2k0046_WYG_066-41b"/>
　　陳太明妻華氏大冶人年十九夫卒遺孤甫三月<lb/>
　　守志撫孤年六十七卒<lb/>
　　查某妻段氏　生員查詔妻張氏大冶人段年十<lb/>
　　九而寡撫孤詔為諸生又䘮媳張氏年少無所出<lb/>
　　相依守死<lb/>
　　廩生胡秉炅妻柯氏大冶人夫亡氏年十九遺孤<lb/>
　　方二嵗苦節撫育卒年五十餘子齊泌中康熙乙<lb/>
　　酉鄉試<lb/>
<pb n="KR2k0046_WYG_066-42a"/>
　　中書余光煌妻詹氏大冶人歸余五載無出余病<lb/>
　　卒氏誓死殉父大衢解之曰爾獨不為姑計乎乃<lb/>
　　忍死事姑雕夫像置室中飲食必祝縞素數年姑<lb/>
　　亦卒氏悲慟致疾不食不飲藥尋卒年三十七<lb/>
　　陳烈女大冶人年及笄而夫夭有興國州民欲娶<lb/>
　　之已成言矣而女不知迎者至門遂縊死<hi>以上舊</hi>
　　<hi>通志</hi>
　　劉蘭妻胡氏江夏人年二十夫染危病慮無後立<lb/>
<pb n="KR2k0046_WYG_066-42b"/>
　　姪定逺承祧明年夫卒氏欲以身殉翁泣阻乃止<lb/>
　　後翁歿氏率子禮葬教子及孫皆成名卒年六十<lb/>
　　一康熙三十六年　旌<lb/>
　　生員吳啟豫妻劉氏大冶人年二十七夫亡遺兩<lb/>
　　孤俱㓜嵗凶日噉半菽室被火結茅不足蔽風雨<lb/>
　　撫育兩孤竒慘萬状康熈三十六年　旌<lb/>
　　朱萬鐸妻王氏通山人年十九夫亡遺腹生一子<lb/>
　　舅姑早逝無伯叔兄弟祖姑年邁氏自減饔飱以<lb/>
<pb n="KR2k0046_WYG_066-43a"/>
　　奉之躬勤紡績課子成名康熙三十六年　旌<lb/>
　　朱萬祚妻劉氏通山人年十八夫亡遺腹生子<lb/>
　　盡力女紅養孀姑撫孤子歴三十七年康熙三十<lb/>
　　六年　旌<lb/>
　　教諭劉復元妻傅氏江夏人年二十六夫亡苦節<lb/>
　　四十七年白首如一撫孤重鼎為郡庠生康熙三<lb/>
　　十七年　旌<lb/>
　　生員周寧妻謝氏大冶人年二十夫亡恒忍飢奉<lb/>
<pb n="KR2k0046_WYG_066-43b"/>
　　舅姑甘㫖舅姑歿經營䘮𦵏撫孤及㓜叔俱至成<lb/>
　　立康熙四十四年　旌<lb/>
　　蔡爾綿妻胡氏江夏人年二十二夫亡子㓜祖姑<lb/>
　　與舅姑俱待養氏拮据奉甘㫖及歿經營殯𦵏極<lb/>
　　為竭力教子于雯列明經康熙四十六年　旌<lb/>
　　羅國棟妻梅氏江夏人夫貧不自支欲氏與人亂<lb/>
　　以得金氏不從遭遇市民余祥雲迫脇投繯死康<lb/>
　　熙四十九年　旌<lb/>
<pb n="KR2k0046_WYG_066-44a"/>
　　生員張岱妻殷氏江夏人年二十六夫亡姑相繼<lb/>
　　歿零丁孤苦教子成名康熙五十年　旌<lb/>
　　葉芬妻胡氏武昌縣人年二十夫亡遺孤五嵗勤<lb/>
　　紡績躬儉約以事姑姑歿事繼姑尤謹苦節四十<lb/>
　　五年康熙五十二年　旌<lb/>
　　柯大衍妻陳氏大冶人年二十三夫亡遺孤僅九<lb/>
　　月翁姑俱老氏竭力奉養苦節四十餘年教子登<lb/>
　　賢書康熙五十二年　旌<lb/>
<pb n="KR2k0046_WYG_066-44b"/>
　　容祜祖妻畢氏江夏人年十六適容夫抱疾氏侍<lb/>
　　湯藥四載罔倦夫亡遺孤岱僅五月教育成立為<lb/>
　　邑諸生夫之兄弟繼亡撫姪與女無異已出康熙<lb/>
　　五十三年　旌<lb/>
　　監生蒋宏道妻朱氏江夏人年十七適蒋遺孤復<lb/>
　　夭氏哭夫悼子血涙維枯鄰家火将及其舍氏守<lb/>
　　夫靈弗避卒得免苦節二十一年康熙五十三年<lb/>
旌<lb/>
<pb n="KR2k0046_WYG_066-45a"/>
　　生員陳光祚妻汪氏江夏人年十五歸陳期年夫<lb/>
　　亡閉户自經姑覺而救之遺腹生女以祚弟光祉<lb/>
　　之子繼其後氏教育恩勤不啻已出光祉復無後<lb/>
　　又以孫主其祀康熙五十三年　旌<lb/>
　　葉溥天妻戴氏江夏人年二十三夫亡無子事孀<lb/>
　　姑曲盡孝養姑歿號泣不欲生人勸之乃強起經<lb/>
　　營殯𦵏節孝兼至康熙五十三年　旌<lb/>
　　葉蓄天妻戴氏江夏人年二十八夫亡遺子方葱<lb/>
<pb n="KR2k0046_WYG_066-45b"/>
　　僅二嵗孝事孀姑夀九十卒氏哭之極哀猶以奉<lb/>
　　養有缺為憾教子力學由明經仕至通判康熙五<lb/>
　　十三年　旌<lb/>
　　柯士珩妻吳氏武昌縣人年二十夫亡子方三嵗<lb/>
　　舅姑待養躬織絍奉甘㫖舅姑相繼歿䘮𦵏盡禮<lb/>
　　課子極嚴卒至成立康熙五十三年　旌<lb/>
　　陳正衍妻胡氏江夏人年二十八夫亡氏撫孤守<lb/>
　　節三十年如一日康熙五十六年　旌<lb/>
<pb n="KR2k0046_WYG_066-46a"/>
　　熊文煥妻魏氏江夏人年二十五夫卒遺孤龍章<lb/>
　　僅一嵗苦節三十年康熙五十六年　旌<lb/>
　　髙孚占妻楊氏江夏人夫歿氏年二十七奉事舅<lb/>
　　姑極盡孝養遺孤珩珍俱乳穉備經艱苦教育有<lb/>
　　成苦節四十一年康熙五十六年　旌<lb/>
　　郭竒遴妻王氏江夏人年二十夫亡立嗣繼夫後<lb/>
　　事翁得其歡心每哭奠其夫必伺親睡熟方吞聲<lb/>
　　飲泣苦節三十五年康熙五十六年　旌<lb/>
<pb n="KR2k0046_WYG_066-46b"/>
　　龔良柱妻余氏咸寧人年二十七夫亡事舅姑極<lb/>
　　孝教子文玉為名諸生康熙五十六年　旌<lb/>
　　趙烈女江夏人名舉姑貢生趙廷璧季女年二十<lb/>
　　許字盧兆璜盧因家難慘死女聞訃即自縊父覺<lb/>
　　救免尋父病女含淚侍湯藥七閱月覘父病漸廖<lb/>
　　乃衣縞素自縊庭樹死康熙五十七年　旌<lb/>
　　楊祖位妻崔氏江夏人年二十二歸楊明末獻賊<lb/>
　　之亂以身衛姑同溺水七日不死後夫歿氏年二<lb/>
<pb n="KR2k0046_WYG_066-47a"/>
　　十八教子璿有文名娣姒亡撫姪成立媳亡撫孫<lb/>
　　從洵登賢書康熙五十八年值氏百齡具題　旌<lb/>
　　表<lb/>
　　郭竒遵妻程氏江夏人年二十四夫亡即欲身殉<lb/>
　　姑勉慰乃止自忍飢寒奉姑甘㫖無缺雍正元年<lb/>
旌<lb/>
　　貢生婁正詔妻髙氏江夏人年二十八夫亡矢志<lb/>
　　苦守翁逺出每遣子送土産以奉之無何翁客死<lb/>
<pb n="KR2k0046_WYG_066-47b"/>
　　氏脫簮珥衣服奔䘮歸𦵏苦節三十二年雍正元<lb/>
　　年　旌<lb/>
　　監生吳錕生妻黄氏黄岡諸生嘉烈之女錕生江<lb/>
　　夏人早卒氏年二十六子溥僅一嵗奉姑盡孝苦<lb/>
　　節四十年撫溥成立食餼郡邑兩孫皆入泮雍正<lb/>
　　元年　旌<lb/>
　　孫自起妻楊氏江夏人年二十二夫亡遺腹生子<lb/>
　　教育有成苦節四十四年雍正元年　旌<lb/>
<pb n="KR2k0046_WYG_066-48a"/>
　　朱世澤妻楊氏江夏人夫贅於楊歿氏年十七即<lb/>
　　歸事舅姑克盡孝養苦節經三十一年雍正元年<lb/>
旌<lb/>
　　毛烈女江夏人名如姑年十八許聘徐三級徐亡<lb/>
　　女聞訃即欲以身殉家人環泣輪守女故作歡笑<lb/>
　　状衆乃懈竊入磨房投繯矣雍正元年　旌<lb/>
　　陳貞女江夏人年十九許字鄭澤達未婚鄭亡女<lb/>
　　閉户自縊父母泣救得不死因請歸鄭立嗣以主<lb/>
<pb n="KR2k0046_WYG_066-48b"/>
　　夫祀教之成立霜天月夕嘗有孤鶴繞其舍而鳴<lb/>
　　人以為貞節所感雍正元年　旌<lb/>
　　江漢臣妻李氏大冶人年十九夫亡子㓜苦節三<lb/>
　　十七載雍正元年　旌<lb/>
　　李右孟妻王氏興國州人年二十九夫亡苦節五<lb/>
　　十載撫子之昱事氏曲盡孝養人咸稱李孝子孫<lb/>
　　應熙登鄉薦雍正二年　旌<lb/>
　　胡上進妻詹氏江夏人年二十七夫亡遺孤僅半<lb/>
<pb n="KR2k0046_WYG_066-49a"/>
　　嵗抱子親營塜壙奉姑極孝姑病衣不解帶者累<lb/>
　　月與鄰婦語必以孝順為本比閭皆為感化雍正<lb/>
　　三年　旌<lb/>
　　蕭容裕妻陳氏江夏人年二十六夫亡子㓜姑早<lb/>
　　逝遺幼叔撫之過於已子事繼姑曲盡慇懃苦節<lb/>
　　二十九年雍正三年　旌<lb/>
　　揚子仁妻鮑氏江夏人年二十九夫亡遺孤冰鑑<lb/>
　　甫三月家極貧晝夜紡績事舅與繼姑盡孝舅病<lb/>
<pb n="KR2k0046_WYG_066-49b"/>
　　氏親嘗湯藥祈神願以身代病遂瘳姑之族黨有<lb/>
　　困乏者氏典衣推食百計周恤以慰姑心翁姑歿殯<lb/>
　　𦵏盡禮教子成立苦節二十五年雍正三年　旌<lb/>
　　兵丁邵嗣永母汪氏江夏人二十三嵗夫亡苦節<lb/>
　　三十年雍正三年　旌<lb/>
　　吕順吾妻姜氏武昌縣人年十八夫亡遺孤僅三<lb/>
　　月宗族逼其改適氏抱孤沈水濱以死誓議始寢<lb/>
　　時舅巳老氏竭力奉甘㫖課子不少姑息屢遭闖<lb/>
<pb n="KR2k0046_WYG_066-50a"/>
　　獻之亂獨先機避之舉家獲全年七十六卒子大<lb/>
　　夔郡庠生曾孫璜乙酉舉人雍正三年　旌<lb/>
　　劉愈六妻黄氏嘉魚人年二十三夫亡親執畚鍤<lb/>
　　營壙居墓旁朝夕臨哭舅姑老病親侍湯藥嘗而<lb/>
　　後進及歿殯𦵏如禮遺孤復夭與媳朱氏相依守<lb/>
　　節教三孫成名卒年九十六雍正三年　旌<lb/>
　　彭昌禧妻左氏江夏人年二十三夫亡遺腹生子<lb/>
　　與老姑同起卧姑歿竭力殯葬課子若孫苦節六<lb/>
<pb n="KR2k0046_WYG_066-50b"/>
　　十載雍正四年　旌<lb/>
　　生員朱湛鎔妻曾氏　生員朱英妻秦氏江夏人<lb/>
　　曾年二十七夫亡守節雖宻邇母家非婚䘮不輕<lb/>
　　往來外人罕睹其面撫孤英弱冠入庠娶秦氏未<lb/>
　　幾英復夭秦年二十八恐姑哭子過哀忍泣承歡<lb/>
　　奉養數十年一門雙節雍正四年　旌<lb/>
　　李學詩妻胡氏江夏人夫亡氏年僅十六事姑以<lb/>
　　孝聞遭亂數日不得食濱死復生雍正四年　旌<lb/>
<pb n="KR2k0046_WYG_066-51a"/>
　　喬作棠妻蕭氏江夏人夫歿氏年二十六親老子<lb/>
　　㓜獨力奉養撫孤成立雍正四年　旌<lb/>
　　兵丁郁錦繡母任氏江夏人夫亡氏甫十九門祚衰<lb/>
　　薄依兄嫂守志三十一年備嘗辛苦雍正四年　旌<lb/>
　　易子創妻陳氏江夏人十九夫亡遺孤僅一月矢<lb/>
　　志苦節子稍長擇師授以五經有文名氏年四十<lb/>
　　三卒雍正四年　旌<lb/>
　　盧聨瑞妻朱氏蒲圻人年二十二夫亡子㓜遭流<lb/>
<pb n="KR2k0046_WYG_066-51b"/>
　　賊亂負孀姑避難流離辛苦得免於死教子逢益<lb/>
　　成明經卒年八十三雍正四年　旌<lb/>
　　生員廖師臣妻何氏　妾張氏　生員廖駿生妻<lb/>
　　潘氏蒲圻人何年二十八夫亡無所出妾張氏生<lb/>
　　子駿生将二齡氏同矢節數十年事孀姑曲盡孝<lb/>
　　養駿生入庠復殀媳潘氏年二十五亦矢志不嫁<lb/>
　　一門三節雍正四年　旌<lb/>
　　程仲吕妻陳氏蒲圻人年二十四夫亡家貧苦節<lb/>
<pb n="KR2k0046_WYG_066-52a"/>
　　每斷炊晏如也一日子從外塾拾遺金歸氏亟命<lb/>
　　待其人還之值流冦亂人咸逃竄氏獨不去或促<lb/>
　　之行氏曰此正我死日也未亡人安往乎巳得免<lb/>
　　子衍洛邑庠生雍正四年　旌<lb/>
　　魏良勲妻掲氏崇陽人年二十一夫亡遺孤甫週<lb/>
　　嵗翁姑俱老竭力奉養課子成名雍正四年　旌<lb/>
　　生員王國祚妻梁氏江夏人夫亡氏年二十七子<lb/>
　　㓜撫教成立舉二孫亦賴義方之訓雍正六年　旌<lb/>
<pb n="KR2k0046_WYG_066-52b"/>
　　蕭天相妻胡氏江夏人夫亡氏年二十八子甫三<lb/>
　　齡撫養成立奉孀姑以孝著守節三十一年雍正<lb/>
　　六年　旌<lb/>
　　余司楚妻吳氏蒲圻人年二十六夫亡孝養舅姑<lb/>
　　撫諸子成立鄰人弗戒於火氏獨䕶木主一切不<lb/>
　　顧苦節四十五年雍正六年　旌<lb/>
　　葉維漢妻張氏江夏人年十九夫歿誓死不二值<lb/>
　　嵗荒百計易米以膳舅姑患腹疾閱半載床第扶持<lb/>
<pb n="KR2k0046_WYG_066-53a"/>
　　晨夕無間教子如璧就傅不少姑息雍正七年<lb/>
旌<lb/>
　　婁珣妻孫氏江夏人嵗貢如玫女適儒士婁珣讀<lb/>
　　書攻苦成疾氏侍湯藥衣不解帶者經年夫卒氏<lb/>
　　年僅二十四養翁姑撫㓜子不下堂階郷鄰莫窺<lb/>
　　其面淒風苦雨惟聞紡績聲年至六十一雍正七<lb/>
　　年　旌<lb/>
　　張又齡妻李氏江夏人年二十三夫亡止一女遺<lb/>
<pb n="KR2k0046_WYG_066-53b"/>
　　命撫養贅壻有胞弟若齡並囑日後生子可撫以<lb/>
　　繼嗣氏泣諾因擇蕭氏子宏烜為壻延師教之詎<lb/>
　　若齡年逾五十尚未舉子氏乃望斷腸迴苦節二<lb/>
　　十九年雍正八年　旌<lb/>
　　王路妻闞氏咸寧人年二十三嵗夫歿遺孤數齡<lb/>
　　翁年且邁氏奉侍惟謹病篤囑氏曰我死須𦵏祖<lb/>
　　墓側及卒氏遵遺命往厝族衆阻之氏撫棺山中<lb/>
　　日夜號泣勺水不入口衆哀感併力開穴氏負土<lb/>
<pb n="KR2k0046_WYG_066-54a"/>
　　封之性嚴肅義方訓子雍正八年　旌<lb/>
　　梁方迪妻劉氏興國州人年二十六夫歿遺子<lb/>
　　先佐甫六月孀姑衰老氏獨力操持曲盡孝養<lb/>
　　教子有成五孫林立卒年四十有三雍正八年<lb/>
旌<lb/>
　　周之琬妻洪氏江夏人年二十七夫歿遺腹生子<lb/>
　　廷燦茹苦撫育孝事祖公姑及孀姑養𦵏盡禮訓<lb/>
　　子不少姑息比長為授室未幾廷燦復殀氏與媳<lb/>
<pb n="KR2k0046_WYG_066-54b"/>
　　同心守節為媳立嗣或勸其自嗣氏曰吾嗣子恐<lb/>
　　寡媳無依嗣孫則兒祀有賴也卒年五十三雍正<lb/>
　　九年旌<lb/>
　　補遺<lb/>
皇清監生曽士開妻湯氏江夏人十八于歸二十夫亡<lb/>
　　遺一子明試甫嵗餘氏撫之成立後補弟子員家<lb/>
　　貧勤紡績以奉舅姑孝養備至守節三十九年卒<lb/>
　　年五十九康熙三十三年　旌<lb/>
<pb n="KR2k0046_WYG_066-55a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0046_WYG_066-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　湖廣通志巻六十六<lb/>
</p>
<p>
</p>
  </div>
</body>
</text>
</TEI>
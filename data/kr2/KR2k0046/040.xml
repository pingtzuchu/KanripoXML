<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志卷四十</head> <lb/>
    <p>
<pb n="KR2k0046_WYG_040-1a"/>
欽定四庫全書<lb/>
　湖廣通志卷四十<lb/>
　　名宦志<lb/>
　　居官勤恪匪以立名然實至而名歸之善政賢聲<lb/>
　　所以歴久而不忘也愛之如父母敬之如師保甘<lb/>
　　棠為召伯所憇峴山有叔子之碑歌舂陵而懷次<lb/>
　　山過巴東而思平仲其為千秋俎豆豈有窮哉我<lb/>
皇上特簡牧民之官加意泮宫之祀誠重其事也凡百<lb/>
<pb n="KR2k0046_WYG_040-1b"/>
　　有位倘思置一座於其間則學道愛人凛四知而<lb/>
　　標三異允矣下民之望邦家之光矣至於左遷下<lb/>
　　位而品行卓然者亦附見焉<lb/>
　　總部<lb/>
　周召伯名奭與周同姓韓詩外傳召伯在朝有司請<lb/>
　營以居伯曰嗟以吾一身而勞百姓非先君文王之<lb/>
　志也於是出而就蒸庶於阡陌之間而聽斷焉耕桑<lb/>
　者倍力以勸歲大稔其後作甘棠詩以思之<lb/>
<pb n="KR2k0046_WYG_040-2a"/>
　然丹字子革鄭公子為楚右尹左傳昭公十二年楚<lb/>
　子狩於州來次於乾谿與子革語求周鼎取鄭田子<lb/>
　革誦祈招之詩以諫王不聽平王立使然丹簡上國<lb/>
　之兵於宗丘且撫其民分貧振窮長孤幼養老疾收介<lb/>
　特舉淹滯任良物官民大悦服<lb/>
　管修左傳哀公十六年白公作亂葉公在蔡方城之<lb/>
　外皆曰可以入矣子髙曰吾聞之以險徼幸者其求<lb/>
　無饜偏重必離聞其殺齊管修也而後入杜注管修<lb/>
<pb n="KR2k0046_WYG_040-2b"/>
　楚賢大夫齊管仲之後聞其殺賢知其可討漢書管<lb/>
　仲七世孫修適楚為陰大夫因氏焉<lb/>
　吳起史記孫吳列傳吳起衞人好用兵魏文侯以為<lb/>
　將文侯卒武侯疑之起懼得罪遂之楚悼王素聞起<lb/>
　賢至則相楚明法審令捐不急之官廢公族疏逺者<lb/>
　以撫養戰鬬之士要在强兵破馳説之言從横者於<lb/>
　是南平百越北并陳蔡郤三晉西伐秦諸侯皆畏楚<lb/>
　之强<lb/>
<pb n="KR2k0046_WYG_040-3a"/>
　漢賈誼漢書列傳洛陽人為長沙王太傅三年後歲<lb/>
　餘文帝思誼徴之<lb/>
　郭賀後漢書蔡茂傳賀字喬卿洛陽人建武中拜荆<lb/>
　州刺史有殊政百姓歌之曰厥徳仁明郭喬卿中正<lb/>
　朝廷上下平顯宗賜以三公服黼黻冕旒勅行部去<lb/>
　襜帷令人見其容服以彰有徳<lb/>
　謝夷吾後漢書列傳字堯卿會稽山陰人太守第五<lb/>
　倫擢為督郵稍遷荆州刺史謝承後漢書夷吾雅性<lb/>
<pb n="KR2k0046_WYG_040-3b"/>
　明逺能决㫁罪疑行部始到南陽縣遇孝章皇帝巡<lb/>
　狩駕幸魯陽有詔勅荆州刺史入傳録見囚徒誡長<lb/>
　吏勿廢舊儀朕將覽焉上臨西廂南面夷吾處東廂<lb/>
　分帷隔中央夷吾所決正一縣三百餘事事與上合<lb/>
　朝廷嘆息曰諸州刺史盡如此者朕不憂天下常以<lb/>
　勵羣臣<lb/>
　楊震後漢書列傳字伯起華隂人舉茂才四遷荆州<lb/>
　刺史改東萊守當之郡道經昌邑所舉荆州茂才王<lb/>
<pb n="KR2k0046_WYG_040-4a"/>
　密為令夜謁見懷金十斤以遺震震曰故人知君君<lb/>
　不知故人何也密曰暮夜無知者震曰天知地知我<lb/>
　知子知何謂無知密愧而去<lb/>
　李固後漢書列傳字子堅南鄭人永和中荆州賊起<lb/>
　彌年不定以固為刺史到郡遣使勞問境内赦其前<lb/>
　釁與之更始賊率夏密等斂其魁黨自縛歸首固皆<lb/>
　原之遣還使自相招集開示威法半歲間餘黨悉降<lb/>
　州内清平<lb/>
<pb n="KR2k0046_WYG_040-4b"/>
　度尚後漢書列傳山陽湖陸人延熹五年長沙零陵<lb/>
　賊合七八千人交趾蒼梧二郡皆没豫章艾縣六百<lb/>
　餘人焚燒長沙郡縣寇益陽荆州刺史劉度擊之軍<lb/>
　敗桓帝詔公卿舉任代度者尚書朱穆舉尚擢荆州<lb/>
　刺史尚躬率部曲與同勞逸廣募雜種諸蠻明設購<lb/>
　賞進擊大破之降者數萬人桂陽宿賊渠帥卜陽潘<lb/>
　鴻等畏尚威烈徙入山谷尚窮追數百里遂入南海<lb/>
　破其三屯多獲珍寳而陽鴻黨衆猶盛尚欲擊之而<lb/>
<pb n="KR2k0046_WYG_040-5a"/>
　士卒驕富莫有鬭志乃申令軍中恣聽射獵尚乃密<lb/>
　使所親客潛焚其營珍積皆盡獵者來還莫不涕泣<lb/>
　尚人人慰勞深自咎責因曰卜陽等財寳足富數世<lb/>
　諸卿但不并力耳所亡少少何足介意衆聞咸憤踴<lb/>
　尚勅令秣馬蓐食明旦徑赴賊屯大破平之<lb/>
　徐璆後漢書列傳字孟玉海西人遷荆州刺史時董<lb/>
　太后姊子張忠守南陽因勢放濫贓罪數億璆當之<lb/>
　部太后遣中常侍以忠屬璆璆曰臣身為國不敢聞<lb/>
<pb n="KR2k0046_WYG_040-5b"/>
　命到州舉奏忠贓餘一億又奏五郡太守及屬縣有<lb/>
　贓汙者悉徵案罪威風大行<lb/>
　馮緄後漢書列傳字鴻卿巴郡宕渠人延熹五年長<lb/>
　沙蠻寇益陽屯聚積久衆轉盛零陵蠻賊應之合二<lb/>
　萬餘人又武陵蠻寇掠江陵間於是拜緄為車騎將<lb/>
　軍將兵十餘萬討之緄軍至長沙賊聞悉詣營道乞<lb/>
　降進擊武陵蠻斬首四千餘級受降十萬餘人荆州<lb/>
　平定詔書賜錢一億固譲不受<lb/>
<pb n="KR2k0046_WYG_040-6a"/>
　劉表後漢書列傳字景升山陽髙平人魯恭王之後<lb/>
　為荆州牧長沙太守張羨畔表遣兵攻破之於是開<lb/>
　土遂廣南接五嶺北據漢川地方數千里招誘寇賊<lb/>
　威懷兼洽起學校求儒術愛民養士在州二十年家<lb/>
　無餘積<lb/>
　蜀漢關羽<hi>詳忠臣志</hi>
　胡質魏志列傳字文徳淮南壽春人仕魏遷荆州刺<lb/>
　史吳將朱然圍樊城質輕軍赴之議者謂賊盛不可<lb/>
<pb n="KR2k0046_WYG_040-6b"/>
　迫質曰樊城卑下兵少故當進軍為之外援不然危<lb/>
　矣遂勒兵臨圍城中乃安其子威自京都定省家貧<lb/>
　無車馬僮僕自驅蹇驢躬執炊爨既至十餘日告歸<lb/>
　質賜絹一疋為威裝威曰大人清髙不審於何得此<lb/>
　絹質曰俸祿之餘以為汝糧耳威受之質帳下都督<lb/>
　先威未發請假還家陰資装於道要威為伴毎事佐<lb/>
　助久之詢知乃取絹謝遣之後因他信白質質杖都<lb/>
　督一百除吏名<lb/>
<pb n="KR2k0046_WYG_040-7a"/>
　周瑜吳志列傳孫䇿以瑜為中䕶軍留鎮巴丘權拜<lb/>
　瑜偏將軍領南郡太守以下<graphic n="KR1471" url="https://raw.githubusercontent.com/kanripo/KR-Gaiji/master/images/KR1471.png" mimeType="image/png"/>漢昌劉陽州陵為奉<lb/>
　邑瑜詣京見權乞與奮威俱進取蜀權許之瑜還江<lb/>
　陵為行装而道於巴丘病卒按注孫䇿尚未得定江<lb/>
　夏瑜所鎭應在今巴丘縣所卒之巴丘應在今之巴<lb/>
　陵名同處異是瑜未嘗鎭今巴陵也然下<graphic n="KR1471" url="https://raw.githubusercontent.com/kanripo/KR-Gaiji/master/images/KR1471.png" mimeType="image/png"/>為奉邑<lb/>
　則今岳州之地又地志相仍巳乆因存而考正之<lb/>
　魯肅吳志列傳字子敬臨淮東城人與周瑜定僑札<lb/>
<pb n="KR2k0046_WYG_040-7b"/>
　之分瑜薦肅才宜佐時孫權即見肅與語甚悦之劉<lb/>
　表死肅請得奉命弔表及説先主同心一意共治曹<lb/>
　操權即遣行聞操巳向荆州晨夜兼道比至南郡而<lb/>
　表子琮巳降曹操先主奔走欲南渡江肅徑迎之到當<lb/>
　陽長坂與先主㑹宣騰權㫖及陳江東彊固勸其與權<lb/>
　并力先主甚歡遣諸葛亮使權肅亦反命會權與諸<lb/>
　將議皆勸迎操而肅獨言不可權遂任瑜以行事以<lb/>
　肅為贊軍校尉助畫方畧曹操破走先主詣京見權<lb/>
<pb n="KR2k0046_WYG_040-8a"/>
　求都督荆州惟肅勸權借之操聞權以土地業先主方<lb/>
　作書落筆於地周瑜病上疏曰魯肅智畧足任乞以<lb/>
　代瑜即拜肅奮武校尉代瑜領兵瑜士衆四千餘人<lb/>
　奉邑四縣皆屬焉肅初住江陵後下屯陸口威恩大<lb/>
　行衆增萬餘人先主定益州權求長沙零桂俱不允<lb/>
　權遣吕䝉率衆進取先主自還公安遣關公爭三郡<lb/>
　肅住益陽與關公相拒肅邀相見各駐兵馬百步上<lb/>
　但諸將單刀俱會肅因責數關公遂割湘水為界以<lb/>
<pb n="KR2k0046_WYG_040-8b"/>
　零陵屬蜀長沙桂陽屬吳各罷軍歸<lb/>
　陸遜吳志列傳字伯言吳郡吳人以呂䝉薦拜偏將<lb/>
　軍右都督至陸口與關公書謙下自託公意大安乃<lb/>
　宻陳其可擒之要權潛軍而上使與吕䝉為前部克<lb/>
　公安南郡領宜都太守諸城長吏及羣蠻皆降又破<lb/>
　房陵南郷誘降秭歸大姓艾布等疏請荆州新遷士<lb/>
　人竝獲自進先主率大衆來攻從巫峡建平連營至<lb/>
　夷陵遜乃勅兵各持一把茅以火攻破四十餘營先<lb/>
<pb n="KR2k0046_WYG_040-9a"/>
　主夜去拜輔國將軍領荆州牧改封江陵侯<lb/>
　晉羊祜晉書列傳字叔子南城人泰始初都督荆州<lb/>
　諸軍事與吳人開布大信降者欲去皆聽之吳石城<lb/>
　守去襄陽七百餘里毎為邉害祜以計令其罷守戍<lb/>
　邏減半分以墾田八百餘頃在軍嘗輕裘緩帶鈴閣<lb/>
　之下侍衞不過十數人每與吳人交兵尅日方戰不<lb/>
　為掩襲之計軍行吳境刈穀為糧皆計所侵送絹償<lb/>
　之毎會衆江沔遊獵常止晉地若禽獸先為吳人所<lb/>
<pb n="KR2k0046_WYG_040-9b"/>
　傷而為晉兵所得者皆封還之吳人翕然悦服稱為<lb/>
　羊公不之名也咸寧中令王濬密修舟檝為順流之<lb/>
　計疏勸伐吳疾篤舉杜預自代尋卒南州人號慟罷<lb/>
　市吳守邉將士亦為之泣襄陽百姓於峴山建碑立<lb/>
　廟歲時饗祭望其碑者莫不流涕杜預因名為墮淚<lb/>
　碑荆州人為祜諱屋室皆以門為稱改户曹為辭曹<lb/>
　云<lb/>
　杜預晉書列傳字元凱杜陵人羊祜卒拜預為鎮南<lb/>
<pb n="KR2k0046_WYG_040-10a"/>
　大將軍都督荆州諸軍事繕兵甲耀威武簡精鋭襲<lb/>
　吳西陵督張政大破之政吳之名將也不以所喪之<lb/>
　實告孫皓預欲間吳邊將乃表還其所獲之衆於皓<lb/>
　皓果遣武昌監劉憲代政預處分既定啓請伐吳之<lb/>
　期太康元年陳兵江陵遣將率衆屢克城邑設伏擒<lb/>
　孫歆平伍延州郡皆望風歸命預仗節稱詔而綏撫<lb/>
　之又因兵威徙將士屯戍之家以實江北南郡故地<lb/>
　各樹長吏荆土肅然孫皓既平振旅凱入以功進爵<lb/>
<pb n="KR2k0046_WYG_040-10b"/>
　當陽縣侯還鎭講武修學置屯據要激水灌田公私<lb/>
　同利衆庶賴之號曰杜父舊水道唯沔漢達江陵千<lb/>
　數百里北無通路又巴丘湖沅湘之會表裏山川實<lb/>
　為險固荆蠻之所恃也預乃開楊口起夏水達巴陵<lb/>
　千餘里内瀉長江之險外通零桂之漕南土歌之<lb/>
　山簡晉書山濤傳簡字季倫懷人永嘉三年假節鎮<lb/>
　襄陽為賊嚴嶷所逼乃遷夏口招納流亡江漢歸附<lb/>
　時樂府伶人避難多奔沔漢讌會之日寮佐或勸奏<lb/>
<pb n="KR2k0046_WYG_040-11a"/>
　之簡曰社稷傾覆不能匡救有晉之罪人也何作樂<lb/>
　之有因流涕慷慨坐者咸媿焉卒贈征南大將軍儀<lb/>
　同三司<lb/>
　劉𢎞晉書列傳字和季沛國相人武帝太安中使持<lb/>
　節南蠻校尉荆州刺史討賊張昌斬之悉降其衆荆<lb/>
　部守宰多缺𢎞請補選帝從之乃叙功銓德隨才補<lb/>
　授甚為論者所稱勸課農桑寛刑省賦百姓愛悦流<lb/>
　人在荆州十餘萬户羇旅貧乏多為盗賊𢎞給其田<lb/>
<pb n="KR2k0046_WYG_040-11b"/>
　種糧食擢用其賢才時天下大亂𢎞專督江漢威行<lb/>
　南服廣溪太守羊冉説以縱横之事𢎞大怒斬之毎<lb/>
　有興廢手書守相丁寧欵密人皆感悦曰得劉公一<lb/>
　紙書賢於十部從事卒於襄陽士民如喪所親<lb/>
　應詹晉書列傳字思逺汝南南頓人鎭南大將軍劉<lb/>
　𢎞請為長史委以軍政𢎞著績漢南詹之力也遷南<lb/>
　平太守王澄為荆州假詹督南平天門武陵三郡軍<lb/>
　事會谿蠻竝反討降之時政令不一諸蠻竝謀背叛<lb/>
<pb n="KR2k0046_WYG_040-12a"/>
　詹召蠻酋破銅劵與盟由是懷詹數郡無虞百姓歌<lb/>
　之曰拯我塗炭惠隆丘阜潤同江海恩猶父母鎭南<lb/>
　將軍山簡復假詹督五郡軍事蜀賊杜疇攻詹郡力<lb/>
　戰摧之尋與陶侃破杜<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>於長沙金寳一無所取惟<lb/>
　收圖書後遷益州刺史出郡時士民攀畱號泣若戀<lb/>
　所生<lb/>
　司馬承<hi>詳長沙忠臣志</hi>
　朱序晉書列傳字次倫義陽人累遷江夏相寧康初<lb/>
<pb n="KR2k0046_WYG_040-12b"/>
　拜使持節監沔中諸軍事南中郎將鎭襄陽苻堅遣<lb/>
　苻丕等圍序序固守賊糧將盡率衆苦攻之序母韓<lb/>
　自登城履行謂西北角當先受敝領百餘婢竝城中<lb/>
　女丁於其角斜築二十餘丈賊果攻西北潰便退守<lb/>
　新城丕遂引退襄人謂為夫人城<lb/>
　陶侃晉書列傳字士行鄱陽人劉𢎞為荆州刺史將<lb/>
　之官辟侃為南蠻長史遣先向襄陽討張昌破之陳<lb/>
　敏之亂以侃為江夏太守加鷹揚將軍敏遣其弟恢<lb/>
<pb n="KR2k0046_WYG_040-13a"/>
　寇武昌侃與諸軍并力擊恢所向必破遷龍驤將軍<lb/>
　武昌太守山夷多斷江刼掠侃誘斬二十人自是水<lb/>
　陸肅清流亡者歸之盈路侃竭資賑給焉復破杜<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>
　救周顗王敦表拜為持節寧逺將軍南蠻校尉荆州<lb/>
　刺史領西陽江夏武昌鎭沌口移入沔江遣朱伺等<lb/>
　討江夏賊殺之杜<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>將王貢誘五谿夷以舟師斷官<lb/>
　運徑向武昌侃使鄭攀陶延夜趨巴陵潛師掩其不<lb/>
　備大破之貢遁還湘城侃令諭之截髪為信貢降<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>
<pb n="KR2k0046_WYG_040-13b"/>
　遂敗走進尅長沙王敦深忌其功左轉侃廣州刺史<lb/>
　及王敦平遷都督荆雍等州諸軍事荆州刺史楚郢<lb/>
　士女莫不相慶侃性明敏勤於吏治嘗語人曰大禹<lb/>
　聖者乃惜寸陰至於衆人當惜分陰也蘓峻作逆溫<lb/>
　嶠推為盟主斬峻於陣封長沙郡公邑三千户屬後<lb/>
　將軍郭黙矯詔殺平南將軍劉𦙍侃斬黙等黙數與<lb/>
　石勒等戰賊畏其勇聞侃討之不血刃而擒益畏侃<lb/>
　又遣子斌等西伐樊城走石勒將郭敬使兄子臻等<lb/>
<pb n="KR2k0046_WYG_040-14a"/>
　破新野遂平襄陽拜大將軍上表固譲咸和七年病<lb/>
　篤又上表遜位以後事付右司馬王愆期薨於樊谿<lb/>
　年七十六追贈大司馬諡曰桓故吏刋石碑畫像於<lb/>
　武昌西侃在軍四十一載雄毅善斷自南陵迄白帝<lb/>
　數千里中路不拾遺當疾篤時將歸長沙軍資器仗<lb/>
　牛馬舟船皆有定簿封印倉庫自加管鑰以付王愆<lb/>
　期然後登舟朝野以為美談<lb/>
　桓宣晉書列傳譙國銍人石勒將郭敬戍襄陽陶侃<lb/>
<pb n="KR2k0046_WYG_040-14b"/>
　使其子斌與宣攻樊城抜之敬懼遁走遂平襄陽侃<lb/>
　使宣鎭之宣招懐初附勸農桑減刑罰略威儀或載<lb/>
　鉏耒於軺軒或親耘穫於隴畝十餘年間石季龍再<lb/>
　遣騎攻之宣能得衆心每以寡弱拒守後庾亮為荆<lb/>
　州仍以宣假節鎭襄陽季龍使騎七千渡沔三面為<lb/>
　地窟攻城宣募精勇出其不意殺傷數百賊退走更<lb/>
　遣步騎收南陽諸郡百姓没賊者八千餘人以歸久<lb/>
　在襄陽綏撫僑舊甚有稱績以前後功封竟陵縣男<lb/>
<pb n="KR2k0046_WYG_040-15a"/>
　溫嶠晉書列傳字太眞太原人咸和初代應詹為江<lb/>
　州刺史持節都督平南將軍鎭武昌有惠政蘓峻反<lb/>
　京師陷嶠聞之號慟要陶侃同赴國難於是列上尚<lb/>
　書陳峻罪狀峻聞嶠將至逼大駕幸石頭嶠乃立行<lb/>
　臺布告天下凡故吏二千石臺郎御史以下皆令赴<lb/>
　臺至者雲集遂破賊石頭軍奮威長史滕含抱天子<lb/>
　奔於嶠船朝議將留輔政嶠以王導先帝所任固辭<lb/>
　還藩復以京邑荒殘資用不給借資蓄具器用而後<lb/>
<pb n="KR2k0046_WYG_040-15b"/>
　旋及卒士庶皆相顧涕泣<lb/>
　毛寳<hi>詳忠臣志</hi>
　甘卓晉書列傳字季思丹陽人假節督沔北諸軍鎭<lb/>
　襄陽為政簡惠善於綏撫估税悉除市無二價州境<lb/>
　所有魚池先恒責税卓不收其利皆給貧民西土稱<lb/>
　為恵政元帝渡江以功遷湘州刺史<lb/>
　樂道融<hi>詳忠臣志</hi>
　庾亮晉書列傳字元規遷鎭武昌時石勒死亮有開<lb/>
<pb n="KR2k0046_WYG_040-16a"/>
　復中原之謀乃授毛寳樊峻精兵一萬戍邾城又以<lb/>
　陶稱率部曲五千人入沔中弟翼鎭江陵武昌太守<lb/>
　陳囂趨子午又遣偏軍伐蜀至江陽執偽荆州刺史<lb/>
　李閎巴郡太守黄植送於京都亮請移鎭襄陽之石<lb/>
　城下并遣諸軍羅布江沔誅逋逆雪大恥帝下其議<lb/>
　郗鑒以資用未備不可大舉事遂寢<lb/>
　庾氷晉書庾亮傳氷字季堅康帝即位進車騎將軍<lb/>
　假節鎭武昌尋卒於官氷天性清愼常以儉約自居<lb/>
<pb n="KR2k0046_WYG_040-16b"/>
　中子襲嘗貸官絹十疋氷怒捶之市絹還官臨卒謂<lb/>
　長史張虨曰吾將逝矣憾報國之志不展命也如何<lb/>
　死之日斂以時服無以官物也及卒無絹為衾室無<lb/>
　妾媵家無私積世以此稱之<lb/>
　庾翼晉書庾亮傳翼字稚恭成帝時除西陽太守撫<lb/>
　和百姓甚得歡心遷南郡太守尋假節代兄亮鎭武<lb/>
　昌翼以帝舅年少超居大位每竭智能勞謙匪懈戎<lb/>
　政嚴明經畧深逺數年中公私充實人情翕然稱其<lb/>
<pb n="KR2k0046_WYG_040-17a"/>
　才幹康帝即位詔加都督征討軍事師次襄陽大會<lb/>
　僚佐陳旌甲親援弧矢曰我之行也若此射矣遂三<lb/>
　起三疊徒衆屬目其氣十倍<lb/>
　謝尚晉書列傳字仁祖建元初督江夏義陽隨三郡<lb/>
　軍事為政清簡始到官郡府以布四十疋為尚造烏布<lb/>
　帳尚壞之以為軍士襦袴<lb/>
　桓豁晉書桓彝傳豁字朗子彜子為荆州刺史時梁<lb/>
　州刺史司馬勲以梁益叛豁使參軍桓羆討之南陽<lb/>
<pb n="KR2k0046_WYG_040-17b"/>
　督䕶趙𢎞等逐太守桓淡據宛城以叛豁與竟陵太<lb/>
　守羅崇討破之又討偽南中郎將趙盤於宛盤退走<lb/>
　豁追至魯陽獲之送於京師置戍而還<lb/>
　桓沖晉書桓彝傳沖字幼子初除義陽太守從兄溫<lb/>
　征伐有功遷荆州之南陽襄陽等七郡軍事鎭襄陽<lb/>
　又從溫破姚襄賜爵豐城公尋遷振威將軍江州刺<lb/>
　史領鎭蠻䕶軍西陽譙二郡太守溫之破姚襄也獲<lb/>
　襄將張駿楊凝等徙於尋陽沖在江陵未及之職而<lb/>
<pb n="KR2k0046_WYG_040-18a"/>
　駿率其徒五百人殺江州督䕶趙毗掠武昌府庫將<lb/>
　妻子北叛沖遣將討獲之遽還所鎭後復領䕶南蠻<lb/>
　校尉荆州刺史持節將軍侍中如故沖既到江陵時<lb/>
　苻堅强盛冲上疏請移鎭上明使冠軍將軍劉波守<lb/>
　江陵諮議參軍楊亮守江夏堅遣其將符融寇樊鄧<lb/>
　石越寇魯陽姚萇宼南鄉韋鍾寇魏興所在䧟没沖<lb/>
　率前將軍劉波及兄子振武將軍石民等伐苻堅拔<lb/>
　筑陽攻武當以疾疫還上明使石度伐堅襄陽太守<lb/>
<pb n="KR2k0046_WYG_040-18b"/>
　閻震擒之及大小帥二十九人送於京都以平震功<lb/>
　封次子謙宜陽侯堅使其將郝貴守襄陽沖使揚威<lb/>
　將軍朱綽討之遂焚燒沔北田稻拔六百餘户而還<lb/>
　又遣上庸太守郭寳伐堅魏興太守褚垣上庸太守<lb/>
　段方竝降之新城太守麴常遁走三郡皆平<lb/>
　魏詠之晉書列傳字長道任城人義熙中轉荆州刺<lb/>
　史持節都督六州領南蠻校尉雖居顯位不以富貴<lb/>
　驕人論者稱之尋卒於官後錄其贊議討桓𤣥功追<lb/>
<pb n="KR2k0046_WYG_040-19a"/>
　封江陵縣公<lb/>
　郗恢晉書郗鑒傳恢字道應金鄉人擢為雍司荆揚<lb/>
　等州諸軍事假節鎭襄陽甚得闗隴之和降附者動<lb/>
　有千計姚萇遣其子略攻湖城及上洛恢遣將救之<lb/>
　略懼而退時慕容垂圍慕容永於潞川恢上言垂若<lb/>
　并永其勢難測今宜救永永垂并存自為仇讎然後<lb/>
　乘機雙斃則河北可平孝武帝以為然詔王恭庾楷<lb/>
　救之<lb/>
<pb n="KR2k0046_WYG_040-19b"/>
　何無忌晉書列傳東海郯人桓𤣥篡逆武陵王遵以<lb/>
　無忌為撫國將軍南追𤣥與劉毅等破走𤣥於崢嶸<lb/>
　洲進據巴陵𤣥從兄謙等乘間陷江陵無忌進軍破<lb/>
　走之時衞安帝還京師義熙二年遷都督江荆二州<lb/>
　江夏隨義陽等八郡軍事江州刺史按豫章之戰無<lb/>
　忌握蘓武節死之以事不關楚故不敢援入忠臣志<lb/>
　内後倣此<lb/>
　南北朝劉道規宋書臨川烈武王傳字道則彭城人<lb/>
<pb n="KR2k0046_WYG_040-20a"/>
　武帝少弟以義勲封華容縣公領䕶南蠻校尉荆州<lb/>
　刺史善於為治刑政明理士庶畏而愛之盧循寇逼<lb/>
　京邑道規遣將赴援循命茍林乘勝伐江陵桓謙復<lb/>
　來寇正與林會林屯江津謙軍枝江二寇交逼時有<lb/>
　雍州刺史魯宗之自襄陽來赴衆皆疑之道規單騎<lb/>
　出迎且使居守委以心腹自帥諸將大敗桓謙斬之<lb/>
　還至浦口林又奔散旋擊徐道覆大破之<lb/>
　劉粹宋書列傳字道冲沛郡蕭人為江夏相衞將軍<lb/>
<pb n="KR2k0046_WYG_040-20b"/>
　毅粹族兄也粹盡心髙祖不與毅同髙祖欲謀毅衆<lb/>
　竝疑粹在夏口髙祖愈信之及大軍至粹竭其誠力<lb/>
　事平封灄縣男太祖即位領襄陽新野二郡太守在<lb/>
　任簡役愛民罷諸沙門二千餘人以補府史<lb/>
　劉義季南史衡陽文王傳武帝第六子為荆州刺史<lb/>
　先是義慶在任師旅應接府庫空虚義季躬行節儉<lb/>
　蓄財省用數年間遂復充實元嘉二十一年為征北<lb/>
　大將軍登舟之日帷幄器服諸應隨刺史者悉畱之<lb/>
<pb n="KR2k0046_WYG_040-21a"/>
　荆楚以為美談<lb/>
　劉懷肅宋書列傳彭城人義熈元年桓振襲江陵荆<lb/>
　州刺史司馬休之出奔懐肅自雲杜馳赴日夜兼行<lb/>
　七日而至振軍甚盛懐肅躍馬橫矛躬自突陣流矢<lb/>
　傷其額弗郤遂斬振江陵既平加督江夏郡權鎭夏<lb/>
　口<lb/>
　張邵宋書列傳字茂宗文帝時為荆州刺史以邵為<lb/>
　司馬領南郡相衆事悉決於邵武帝受命以佐命功<lb/>
<pb n="KR2k0046_WYG_040-21b"/>
　封臨沮伯分荆州立湘州以邵為刺史邵以為長沙<lb/>
　内地非用武之國置署妨人乖為政要帝從之謝晦<lb/>
　反遺書要邵邵不發函馳使呈帝元嘉五年轉征虜<lb/>
　將軍領寧蠻校尉雍州刺史加都督邵至襄陽築長<lb/>
　圍修立隄堰開田數千頃郡人賴之富瞻<lb/>
　朱修之南史列傳字恭祖平氐人南郡王義宣反約<lb/>
　舉兵雍土偽與之約遣使陳情於孝武孝武嘉之以<lb/>
　為荆州刺史加都督義宣令魯秀擊襄陽修之命斷<lb/>
<pb n="KR2k0046_WYG_040-22a"/>
　馬鞍山道秀不得前率衆向江陵義宣巳被竺超所<lb/>
　執至則斬之封南昌侯修之立身清約百城貺贈一<lb/>
　無所受唯以蠻人宜存撫納有餉皆受得則與佐史<lb/>
　共之未嘗入巳去鎭之日秋毫無犯<lb/>
　顧覬之宋書列傳字偉人吳郡吳人謝晦為荆州覬<lb/>
　之為晦衞軍參軍晦愛其雅素深相知待孝建二年<lb/>
　出為湘州刺史善於涖民治甚有績<lb/>
　劉懷珍南齊書列傳字道玉平原人起家本州主簿<lb/>
<pb n="KR2k0046_WYG_040-22b"/>
　累加至前將軍持節督同州軍事時沈攸之寓荆南<lb/>
　朝議疑惑懷珍曰攸之矜躁夙著虐加楚服阻兵中<lb/>
　流聲刼幼主不敢長驅決勝明矣乃遂遣子靈哲領<lb/>
　兵衞京師<lb/>
　蕭嶷南齊書豫章文獻王傳字宣儼太祖第二子宋<lb/>
　順帝時都督荆湖等八州諸軍事鎭西將軍荆州刺<lb/>
　史嶷至鎭一日免遣執役者三千餘人見囚五歲刑<lb/>
　以下皆免之以市税重濫更定㮧格以税還民禁諸<lb/>
<pb n="KR2k0046_WYG_040-23a"/>
　市調及苗籍二千石不得與人為市曹吏聽分番假<lb/>
　百姓甚悦建元元年太祖即位赦詔未至嶷先下令<lb/>
　蠲除昇明二年以前逋負後復為都督荆湘等八州<lb/>
　諸軍事南蠻校尉荆湘二州刺史開館立學置儒林<lb/>
　文學勸學等官行釋菜禮尋徵還都乃修治廨宇及<lb/>
　路陌東歸部曲不得齎府州物發江津士女觀送數<lb/>
　千人皆垂泣<lb/>
　桞世隆南齊書列傳字彦緒河東解人徙襄陽世祖<lb/>
<pb n="KR2k0046_WYG_040-23b"/>
　將下都劉懷珍白太祖曰夏口兵衝要地宜得其人<lb/>
　太祖納之世祖舉世隆自代轉江夏内史行郢州事<lb/>
　沈攸之反乘輕舸從數百人先大軍下住白螺洲以<lb/>
　郢城弱小不足攻遣人告世隆曰被太后令當暫還<lb/>
　都世隆使人荅曰郢城小鎭自守而巳攸之將行世<lb/>
　隆遣軍挑戰攸之怒令諸軍晝夜攻城世隆隨宜拒<lb/>
　應衆皆披郤世祖初下與世隆别曰攸之一旦為變<lb/>
　焚夏口舟艦沿流而東則坐守空城不可制也惟畱<lb/>
<pb n="KR2k0046_WYG_040-24a"/>
　攻城不可卒拔卿為其内我為其外乃無憂耳至是<lb/>
　世祖據西塞令堅壁以待賊疲慮世隆危亟遣心腹<lb/>
　胡克直潛入郢城通援軍消息内外竝喜卒平攸之<lb/>
　焦度南齊書列傳字文績本南安氐人父明宋元嘉<lb/>
　中與千餘家遷居襄陽乃立天水郡畧陽縣以居之<lb/>
　明帝時武陵王贊代晉熈王燮為郢州以度武勇署<lb/>
　為前軍參軍時沈攸之率衆至夏口將直下京都畱<lb/>
　偏兵守郢而巳度於城樓上肆言罵辱至發露形體<lb/>
<pb n="KR2k0046_WYG_040-24b"/>
　穢辱之攸之怒改計攻城甚急度親力戰攸之衆䝉<lb/>
　楯將登度令投以穢器賊衆不能冒至今呼此樓為<lb/>
　焦度樓<lb/>
　蕭景南史列傳字子照蘭陵人雍州刺史時魏荆州<lb/>
　刺史元志驅迫羣蠻蠻悉渡漢水來降議者以蠻累<lb/>
　為邉患可因此除之景以為窮來歸我誅之不祥乃<lb/>
　開樊城受降<lb/>
　夏侯詳南史列傳字叔業譙郡人天監三年遷湘州<lb/>
<pb n="KR2k0046_WYG_040-25a"/>
　刺史詳善吏事在州四載為百姓所稱州城南臨水<lb/>
　有峻峯舊傳云刺史登此山輙代由是歴政莫敢至<lb/>
　詳於其地起臺榭延僚屬以表損挹之志<lb/>
　蕭秀南史安成王傳字彦達文帝第七子安成王也<lb/>
　天監中遷荆州刺史加都督立學校招隱逸辟處士<lb/>
　沮水暴長敗人田秀以榖二萬斛贍之簡州中貧老<lb/>
　單丁吏一日散遣百餘人百姓大悦荆州嘗苦旱秀<lb/>
　責躬親祈楚望俄而雨降遂獲有年又武陵太守為<lb/>
<pb n="KR2k0046_WYG_040-25b"/>
　弟所殺誣以為反秀察其奸慝望風首欵人謂之神<lb/>
　後為郢州刺史加都督郢州地居衝要賦斂殷煩至<lb/>
　以婦人供作秀務存約巳省去游費百姓安堵夏口<lb/>
　常為戰地多暴骨秀於黃鶴樓下祭而埋之一夜夢<lb/>
　數百人拜而去毎冬月常作襦袴以賜凍者遷雍州<lb/>
　刺史在路卒<lb/>
　蕭恢南史鄱陽王傳字𢎞達文帝第十子天監元年<lb/>
　除郢州刺史加都督初郢城内疾疫死者甚多不及<lb/>
<pb n="KR2k0046_WYG_040-26a"/>
　藏殯恢下車遽命埋瘞又遣四使巡行州郡境内大<lb/>
　寧時有進筒中布者恢以為竒貨異服即命焚之於<lb/>
　是百姓仰德後遷都督荆州刺史薨於州諡忠烈<lb/>
　蕭憺南史始興王傳字僧達文帝第十一子和帝時<lb/>
　都督荆州刺史天監元年封始興郡王時軍旅之後<lb/>
　公私匱乏憺勵精為政廣開屯田減省力役存問兵<lb/>
　死之家供其窮困四年州大旱憺使祠於天井有巨<lb/>
　蛇長二丈出遶祠壇俄注雨歲大豐六年州大水江<lb/>
<pb n="KR2k0046_WYG_040-26b"/>
　溢隄壞親率將吏冒雨築隄衆請避自言以身為百<lb/>
　姓請命言終水退隄立又分遣諸郡遭水死者給棺<lb/>
　槥失田者與糧種是歲嘉禾生於州界及還朝人歌<lb/>
　曰始興王人之爹赴人急如水火何時復來乳哺我<lb/>
　荆土方言謂父為爹故云<lb/>
　蕭修南史鄱陽王恢傳修字世和元帝時拜湘州刺<lb/>
　史長沙頻遇兵荒人户凋弊修勸穯務分未朞年流<lb/>
　人至者一千餘家<lb/>
<pb n="KR2k0046_WYG_040-27a"/>
　康絢南史列傳字長明華山藍田人永元中除竟陵<lb/>
　太守司州刺史領安陸太守在州三年大修城隍號<lb/>
　為嚴整<lb/>
　王琳南史列傳字子珩會稽山隂人湘州刺史果勁<lb/>
　絶人又能傾身下士得將卒心所得賞物不以絲毫<lb/>
　入家平侯景之亂功為第一<lb/>
　張惠紹南史列傳字德繼義陽人永元六年為司州<lb/>
　刺史領安陸太守在州和理吏民親愛之<lb/>
<pb n="KR2k0046_WYG_040-27b"/>
　王僧辯南史王神念傳辯字君才太原祈人梁元帝<lb/>
　除荆州時以僧辯代桞仲禮為竟陵太守侯景反命<lb/>
　督舟師赴援及至臺城陷景悉收其軍實遣還竟陵<lb/>
　以平湘土功復領軍將軍侯景西寇軍次夏首僧辯<lb/>
　為大都督軍至巴陵景既䧟郢城將進寇荆門僧辯<lb/>
　乘城固守景軍苦攻城内矢石雨下賊乃引退命即<lb/>
　率巴陵諸軍討景攻拔魯山仍攻郢入羅城景乃遁<lb/>
　歸建業賊帥宋子仙困蹙求輸郢城身還僧辯偽許<lb/>
<pb n="KR2k0046_WYG_040-28a"/>
　掩襲大破擒之送江陵郢州平<lb/>
　陸子隆陳書列傳字興世吳郡吳人廢帝即位遷荆<lb/>
　州刺史是時荆州新置治於公安城池未固子隆修<lb/>
　建城郭綏集夷夏甚得民和當時稱為稱職<lb/>
　魯悉達陳書列傳字志通扶風郿人北江州刺史撫<lb/>
　綏五郡甚得人和士卒皆樂為之用<lb/>
　程靈洗陳書列傳字元滌新安海寧人天嘉中都督<lb/>
　郢州刺史華皎反遣使招靈洗斬皎使以聞朝廷嘉<lb/>
<pb n="KR2k0046_WYG_040-28b"/>
　之<lb/>
　元世遵北史陽平王熈傳孝明時遵為荆州刺史州<lb/>
　在邊境前代以來互相抄掠世遵到州不聽侵擾其<lb/>
　弟均時在荆州為朝陽戍主有南戍主妻以三月三<lb/>
　日遊戯沔水側均輒遣部曲掠取世遵聞之責均遂<lb/>
　移還本戍吳人感荷<lb/>
　楊大眼北史列傳武都氐難當之孫為東荆州刺史<lb/>
　時蠻兵樊秀安等反𨽻都督李崇討平之大眼功尤<lb/>
<pb n="KR2k0046_WYG_040-29a"/>
　多妻潘氏善騎射攻戰遊獵之際戎裝與大眼齊鑣<lb/>
　竝轡時傳言淮泗荆沔之間有童兒啼者恐之云楊<lb/>
　大眼至無不即止<lb/>
　薛眞度北史薛安都傳度河東汾陰人安都同祖弟<lb/>
　也西魏大統中歴荆州東荆州刺史初遷洛眞度每<lb/>
　獻計勸先取樊鄧後攻南陽大為孝文帝所賞景明<lb/>
　初豫州大饑眞度輙表白别出倉米五千斛為粥救<lb/>
　其甚者詔曰眞度所表甚有憂濟百姓之意<lb/>
<pb n="KR2k0046_WYG_040-29b"/>
　房亮北史列傳字景髙清河人大統間為東荆州刺<lb/>
　史畱心撫納遠邇安之時邊州刺史例得一子出身<lb/>
　亮不言其子而啓弟子起為奉朝請議者稱美<lb/>
　韋珍北魏書韋閬傳珍字智靈髙祖時遷郢州刺史<lb/>
　有聲績朝廷嘉之賜帛穀乃召集州内貧者悉分與<lb/>
　之尋加平南將軍荆州刺史後其子朏為荆郢和糶<lb/>
　大使南郢州刺史田彜啓稱珍往任荆州恩洽夷夏<lb/>
　乞朏充南道别將領荆州驍勇共為腹背詔從之未<lb/>
<pb n="KR2k0046_WYG_040-30a"/>
　幾行南荆州事<lb/>
　崔延伯北史列傳博陵人仕西魏為荆州刺史荆州<lb/>
　土險蠻左為寇每有聚結延伯輒自討之莫不摧殄<lb/>
　由是壤土帖然無敢為患<lb/>
　王則北齊書列傳字元軌太原人神武天平初以軍<lb/>
　功都督荆州刺史有威武邊人畏服之<lb/>
　王思政北史列傳太原祁人都督荆州刺史境内卑<lb/>
　濕城塹多壊思政乃命都督藺小歡督工匠繕修之<lb/>
<pb n="KR2k0046_WYG_040-30b"/>
　掘得黃金三十金夜中宻送至旦思政召佐史以金<lb/>
　示之曰人臣不宜有私悉封金送上文帝嘉之又自<lb/>
　武關以南延袤一千五百里置三十餘城竝當衝要<lb/>
　之地凡所薦舉咸得其才子康保定二年歴安襄二<lb/>
　州總管位柱國<lb/>
　宇文達北史代奰王傳字度斤突建德初出為荆州<lb/>
　刺史有政績髙祖手勅褒美之所管澧州刺史蔡澤<lb/>
　黷貨被訟贓狀分明以其世勲不可加戮若曲法貰<lb/>
<pb n="KR2k0046_WYG_040-31a"/>
　之又非奉上之道乃令所司精加按劾宻表奏之事<lb/>
　竟得釋終亦不言其處事周愼如此性好節儉食無<lb/>
　兼膳侍姬不過數人皆綈衣不營貲産家無儲積左<lb/>
　右以為言達曰君子憂道不憂貧何煩於此三年進<lb/>
　爵為王<lb/>
　王羆北史列傳字熊羆京兆霸城人太和中遷雍州<lb/>
　别駕清廉疾惡勵精公事後以軍功除荆州刺史梁<lb/>
　復遣曹義宗圍荆州堰水灌城不没者數版城中糧<lb/>
<pb n="KR2k0046_WYG_040-31b"/>
　盡熊煮粥與將士均食之毎出戰常不擐甲胄大呼<lb/>
　曰天若不祐國家使賊箭中王羆不爾王羆須破賊<lb/>
　屢經戰陣亦不被傷彌歴三年義宗方退<lb/>
　長孫儉北史列傳洛陽人孝昌中授荆州刺史東南<lb/>
　道行臺僕射所部鄭縣令泉璨為民所訟推治獲實<lb/>
　即大集僚屬謂之曰此由刺史教誨不明信不被物<lb/>
　是我之愆非泉璨之罪遂於㕔事前肉袒自罰捨璨<lb/>
　不問於是屬城肅勵莫敢犯法舊俗少不敬長儉殷<lb/>
<pb n="KR2k0046_WYG_040-32a"/>
　勤勸導風俗大革務廣耕桑兼習武事故得邊境無<lb/>
　虞民安其業吏民表請為搆清徳樓樹碑刻頌朝議<lb/>
　許焉後以功移鎭荆州總管<lb/>
　桞敏北史列傳字白澤河東解人孝愍帝時出為郢<lb/>
　州刺史甚得物情及將還朝夷夏士人感其惠政竝<lb/>
　齎酒殽及土産候之於路敏乃從他道而還<lb/>
　皇甫璠北史列傳字景瑜安定天水人建徳三年為<lb/>
　隨州刺史以清白自處政存簡惠百姓安之<lb/>
<pb n="KR2k0046_WYG_040-32b"/>
　權景宣北史列傳字暉逺天水顯親人大綂間鎭荆<lb/>
　州與開府楊忠取梁將桞仲禮拔安陸隨郡久之隨<lb/>
　州民吳士英等殺刺史黄道玉因聚為寇景宣以英<lb/>
　等小賊可以計取若聲其罪恐同惡者衆乃與英書<lb/>
　偽稱道玉凶暴歸功英等英果信之遂相率而至景<lb/>
　宣執戮之散其黨與進拔應城於是應禮安隨竝平<lb/>
　天和初授荆州總管十七州諸軍事荆州刺史<lb/>
　崔士謙北史列傳周保定二年遷總管安州刺史天<lb/>
<pb n="KR2k0046_WYG_040-33a"/>
　和中授江陵總管荆州刺史州既統攝遐長俗兼夷<lb/>
　夏又南接陳境東鄰齊寇士謙外禦强敵内撫軍人<lb/>
　風化大行號稱良牧毎年考績常為天下最屢詔褒<lb/>
　美及卒於州闔境痛惜為立祠四時祭饗<lb/>
　申徽北史列傳字世儀魏郡人廢帝二年出為襄州<lb/>
　刺史時南方初附舊俗官人皆通餉遺徽性廉愼乃<lb/>
　畫楊震像於寢室以自戒及代還人吏送者數十里<lb/>
　不絶徽自以無徳於民慨然懐媿因賦詩題於清水<lb/>
<pb n="KR2k0046_WYG_040-33b"/>
　亭長幼聞之競來就讀逓相謂曰此是申使君手迹<lb/>
　竝寫送之<lb/>
　辛慶之北史列傳字餘慶隴西狄道人從周文帝東<lb/>
　討為行臺左丞遷荆州刺史加儀同三司慶之位遇<lb/>
　雖隆而車服不尚華侈志量淹和有儒者風度特為<lb/>
　當時所重<lb/>
　隋周法尚北史列傳字徳邁汝南安成人髙祖受禪<lb/>
　拜巴州刺史破三鵶叛蠻復從王誼擊走陳寇轉黄<lb/>
<pb n="KR2k0046_WYG_040-34a"/>
　州總管使經畧江南及伐陳之役𨽻秦孝王出樊口<lb/>
　大破陳師轉鄂州刺史尋遷永州總管安集嶺南仍<lb/>
　給黃州兵三千五百人為帳内兵破降諸州前後賞<lb/>
　賜甚厚<lb/>
　薛道衡隋書列傳字元卿河東汾陰人開皇中為襄<lb/>
　陽總管在任清簡吏民懷其惠<lb/>
　王世積北史王雅傳積新冏人髙祖受禪進封宜陽<lb/>
　郡公髙熲美其才能甚善之授蘄州總管平陳之役<lb/>
<pb n="KR2k0046_WYG_040-34b"/>
　以舟師自蘄水趨九江有功進位柱國荆州總管後<lb/>
　桂州人李光仕作亂以行軍總管討平之進位上柱<lb/>
　國<lb/>
　達奚長儒北史列傳字富仁代人髙祖受禪封蘄郡<lb/>
　公後轉荆州總管帝謂之曰江陵要害國之南門今<lb/>
　以委卿朕無慮也卒於官諡曰威<lb/>
　王誼隋書列傳字宜君其先樂浪人宣帝即位出為<lb/>
　襄州總管司馬消難舉兵反文帝以誼為行軍元帥<lb/>
<pb n="KR2k0046_WYG_040-35a"/>
　率四總管討之未至而消難奔巴蠻多叛附消難北<lb/>
　連尉遲廽誼分兵討之旬日皆平封郢國公<lb/>
　乞伏慧隋書列傳字令和馬邑鮮卑人髙祖時為荆<lb/>
　州總管又領潭桂二州總三十一州諸軍事其俗輕<lb/>
　剽慧躬行樸素以矯之風化大洽見以簺捕魚者買<lb/>
　放之其仁心如此百姓美之號其處曰西公簺<lb/>
　韋世康隋書列傳京兆杜陵人從梁武帝平齊授司<lb/>
　州總管長史於時東夏初定百姓未安世康撫綏之<lb/>
<pb n="KR2k0046_WYG_040-35b"/>
　士民胥悦開皇七年拜襄州刺史未幾授安州總管<lb/>
　後又拜荆州總管時天下惟置四大總管并揚益三<lb/>
　州皆親王臨統唯荆州委於世康時論以為美世康<lb/>
　為政簡靜百姓愛悦合境無訟十七年卒於州<lb/>
　裴政隋書列傳字徳表河東聞喜人以平侯景功封<lb/>
　夷陵侯復帥師副王琳拒蕭紀破之於硤口加鎭南<lb/>
　府長史周師圍荆州琳自桂州來赴難次於長沙政<lb/>
　請從間道先報元帝至百里洲為周人所獲蕭詧命<lb/>
<pb n="KR2k0046_WYG_040-36a"/>
　鏁之送至城下使謂元帝曰王僧辯巳自為帝王琳<lb/>
　孤弱不能復來政許之既而告城中曰援兵大至各<lb/>
　自思勉吾以間被擒當碎身報國監者擊其口終不<lb/>
　易辭詧怒趣行戮因蔡大業諫得釋開皇間為襄陽<lb/>
　總管妻子不之官所受秩俸散給僚吏民有犯罪者<lb/>
　隂悉知之或竟歲不發至再三犯乃因都㑹時於獄<lb/>
　中召出親案其罪合境惶懾令行禁止小民蘓息稱<lb/>
　為神明<lb/>
<pb n="KR2k0046_WYG_040-36b"/>
　唐李孝恭唐書河間王傳髙祖時進荆湘道總管統<lb/>
　水陸十二軍伐蕭銑初發夷陵破其二鎭棄戰艦江<lb/>
　中諸將恐反為賊資孝恭曰使下流鎭戍見之謂銑<lb/>
　巳破不即進援則吾拔江陵矣巳而救兵至巴陵見<lb/>
　棄舟果疑不進銑内外阻絶遂降帝悦遷荆州大總<lb/>
　管置屯田立銅冶百姓利之遷襄州道行臺左僕射<lb/>
　時嶺表未平乃分遣使者綏輯安慰其欵服者四十<lb/>
　有九州<lb/>
<pb n="KR2k0046_WYG_040-37a"/>
　李靖舊唐書列傳本名藥師雍州三原人武徳四年<lb/>
　陳十䇿以圖蕭銑髙祖從之授靖行軍總管兼攝趙<lb/>
　郡王孝恭行軍長史高祖以孝恭未更戎旅三軍之<lb/>
　任一以委靖其年八月集兵於䕫州銑以時屬秋潦<lb/>
　江水泛漲三峽路險靖必不能進遂休兵不設備九<lb/>
　月靖乃率師而進將下峽諸將皆請停兵以待水退<lb/>
　靖曰兵貴神速機不可失今乘水漲之勢忽至城下<lb/>
　所謂迅雷不及掩耳銑必成擒也孝恭從之進至夷<lb/>
<pb n="KR2k0046_WYG_040-37b"/>
　陵銑將文士𢎞率精兵數萬屯清河孝恭欲擊之靖<lb/>
　曰士𢎞銑之健將今既失荆門盡兵來戰此救敗之<lb/>
　師恐不可當孝恭不從果敗賊舟大掠人皆負重靖<lb/>
　見其軍亂縱兵擊破之孝恭遣靖率輕兵五千為先<lb/>
　鋒至江陵屯營於城下孝恭以大軍繼進靖又破其<lb/>
　驍將楊君茂鄭文秀勒兵圍城明日銑遣使請降靖<lb/>
　即入據其城號令嚴肅軍無私焉時諸將咸請孝恭<lb/>
　籍没銑將帥之家靖曰王師弔伐百姓既受驅逼拒<lb/>
<pb n="KR2k0046_WYG_040-38a"/>
　戰豈其所願且吠非其主無容等叛逆之科今新定<lb/>
　荆郢宜寛𢎞大以慰逺近之心降而籍之恐非救焚<lb/>
　拯溺之義於是遂止江漢之域聞之莫不爭下以功<lb/>
　授上柱國封永康縣公賜物二千五百段命檢校荆<lb/>
　州刺史<lb/>
　薛大鼎唐書循史傳字重臣汾隂人髙祖時為山南<lb/>
　道副大使開屯田以實倉廩有治名<lb/>
　張公謹唐書列傳字𢎞愼魏州繁水人襄州都督甚<lb/>
<pb n="KR2k0046_WYG_040-38b"/>
　有惠政卒於官年三十九太宗聞而嗟悼出次發哀<lb/>
　有司奏言曰在辰不可哭泣太宗曰君臣之義同於<lb/>
　父子情發於𠂻安避辰日遂哭之<lb/>
　張伯儀唐書列傳魏州人為江陵節度使樸厚不知<lb/>
　書然推誠遇人軍中畏肅民亦便之<lb/>
　吕諲唐書列傳河中河東人開元末第進士上元初<lb/>
　拜荆州長史澧朗等州節度使建請荆州置南都詔<lb/>
　可於是更號江陵府置永平軍萬人以諲為尹又以<lb/>
<pb n="KR2k0046_WYG_040-39a"/>
　湖南之岳潭等七州𨽻其道初荆州長史張惟一以<lb/>
　衡州蠻酋陳希昻為司馬惟一親將牟遂金與相忤<lb/>
　希昻率兵至惟一所捕之惟一懼斬其首以謝後希<lb/>
　昻入朝遷常州刺史過江陵入謁諲伏甲擊殺之竝<lb/>
　誅黨偶數十人積尸府門内外震服妖人申泰芝用<lb/>
　左道事李輔國擢諫議大夫置軍邵道二州間以泰<lb/>
　芝總之納羣蠻金賞以緋紫羣蠻更為剽掠吏不敢<lb/>
　制潭州刺史龎承鼎疾其奸因泰芝過潭縳付吏劾<lb/>
<pb n="KR2k0046_WYG_040-39b"/>
　贓鉅萬得左道䜟記竝奏之輔國矯追泰芝還京反<lb/>
　譖承鼎陷不辜詔諲按罪使判官嚴郢具獄暴泰芝<lb/>
　之惡泰芝終以贓徙死諲號令明肅賦斂均一軍士<lb/>
　用命境無盗賊民歌詠生祠之及殁吏裒錢十萬徙<lb/>
　祠府西<lb/>
　魯炅唐書列傳襄陽節度使時安禄山反襄陽數百<lb/>
　里蕩然無樵烟賊欲剽亂江湖頼炅拒其衝故南夏<lb/>
　以完<lb/>
<pb n="KR2k0046_WYG_040-40a"/>
　趙憬唐書列傳字退翁隴西人寳應中初試江夏尉<lb/>
　累官鎭湖南時部刺史令狐峘崔敝不守法憬以正<lb/>
　彈治之<lb/>
　穆寧唐書列傳懷州河内人肅宗時為鄂州刺史鄂<lb/>
　岳沔都團練使及淮西鄂岳租庸鹽銕沿江轉運使<lb/>
　賜金紫時淮西節度使李忠臣貪暴不奉法設防戍<lb/>
　以税商賈又縱兵士剽刼行人殆絶及與李夾淮為<lb/>
　理憚寧威名寇盜輒止<lb/>
<pb n="KR2k0046_WYG_040-40b"/>
　李夷簡唐書宗室宰相傳字易之以宗室為山南東<lb/>
　道節度使初貞元時江西兵五百戍襄陽制蔡右脇<lb/>
　仰給度支死亡畧盡尚歲取其資夷簡奏罷之<lb/>
　李臯唐書曹王明傳臯字子蘭嗣爵曹王建中元年<lb/>
　遷湖南觀察使前使辛京杲貪殘有將王國良鎭邵<lb/>
　州武岡縣家豪富杲以死罪加之國良遂據縣以叛<lb/>
　諸道同討久不能下臯遣使遺書諭之降良猶未決<lb/>
　臯單騎徑入良壘良匍匐請罪盡降其軍貞元初拜<lb/>
<pb n="KR2k0046_WYG_040-41a"/>
　江陵尹荆南節度使李希烈將李思登以隨州降凡<lb/>
　下州四縣十七大小十餘陣未嘗敗臯於江陵廣廢<lb/>
　田塞古隄規江南廢洲為廬舍架江為二橋流人聚<lb/>
　處焉楚俗不穿井飲陂澤臯始令合錢開井以便人<lb/>
　汲吳少誠殺陳仙竒上以襄鄧要扼除為襄州刺史<lb/>
　山南東道節度使練兵積糧市回鶻馬益騎兵常大<lb/>
　畋以教士少誠憚之<lb/>
　李泌唐書列傳字長源京兆人為常袞所忌授澧朗<lb/>
<pb n="KR2k0046_WYG_040-41b"/>
　峽團練使有風績<lb/>
　裴胄唐書裴漼傳胄字應叔聞喜人擢明經樊澤徙<lb/>
　湘州宰相議所代徳宗雅記胄才遂拜荆南節度使<lb/>
　是時方鎭爭剝下希恩製重錦異綾名貢奉有中使<lb/>
　者即悉公帑市歡胄待之有節獻餉直不數金宴勞<lb/>
　止三爵<lb/>
　崔瓘唐書列傳博陵人大厯中遷湖南觀察使時將<lb/>
　吏習寛弛不奉法瓘稍以禮法繩之遇害帝悼惜之<lb/>
<pb n="KR2k0046_WYG_040-42a"/>
　李巽唐書列傳字令叔贊皇人拜給事中出為湖南<lb/>
　觀察使鋭於為治持下以法察無遺私吏不敢少紿<lb/>
　裴均唐書列傳聞喜人拜荆南節度使劉闢叛先騷<lb/>
　黔巫脅荆楚以固首尾均發精甲三千逆擊之賊望<lb/>
　風奔却加檢校吏部尚書<lb/>
　楊憑唐書列傳𢎞農人太常少卿湖南觀察使韓愈<lb/>
　荆潭唱和詩序僕射裴公開鎭蠻荆統郡惟九常侍<lb/>
　楊公領湖之南壤地二千里德刑之政並勸爵祿之<lb/>
<pb n="KR2k0046_WYG_040-42b"/>
　報兩崇<lb/>
　崔倰唐書列傳字德長祜甫從子以蘓州刺史奏課<lb/>
　第一遷湖南觀察使湖南舊法雖豐年貿易不出境<lb/>
　鄰部災荒不恤也倰至謂屬吏曰此豈人情乎無閉<lb/>
　糴以重困民削其禁自是商賈流通貲物益饒按倰<lb/>
　長安人<lb/>
　楊儀之韓愈送楊支使序奉詔為邑於陽山得謁湖<lb/>
　南之賓客於幕下及儀之之來也聞其言而見其行<lb/>
<pb n="KR2k0046_WYG_040-43a"/>
　智足以造謀才足以立事忠足以勤上惠足以存下<lb/>
　韋貫之唐書列傳名純以字行後周柱國<graphic n="KR1925" url="https://raw.githubusercontent.com/kanripo/KR-Gaiji/master/images/KR1925.png" mimeType="image/png"/>八世孫<lb/>
　出為湖南觀察使時國用不足遣鹽鐵副使程异督<lb/>
　諸道賦租异諷州縣厚斂以獻貫之不忍橫賦而所<lb/>
　獻不中异意因取屬内六州畱錢繼之<lb/>
　伊愼唐書列傳字寡悔兖州人李希烈署漢南北兵<lb/>
　馬使不受獨率所部平江漢希烈愛其材數饋遺欲<lb/>
　縻止之以計免明年希烈果反曹王臯拔為大將希<lb/>
<pb n="KR2k0046_WYG_040-43b"/>
　烈詐為愼書行反間帝遣使即軍中斬之臯表其誣<lb/>
　㑹賊泝江徇地臯授愼兵勞而遣與賊戰大破之收<lb/>
　黄梅拔蔡山遂下蘄州即拜刺史天子在梁州包佶<lb/>
　轉糧次圻口賊遣驍將杜少誠以兵萬人遏江道不<lb/>
　得西愼選士列三屯分圍之愼自中出奮擊賊亂少<lb/>
　誠走斬别將許少華漕無畱難進圍安州希烈甥劉<lb/>
　戒虛來援愼逆擊於應山擒之州降以功為安州刺<lb/>
　史攻隨州戰厲鄉諭降李恵登拜安黄節度使<lb/>
<pb n="KR2k0046_WYG_040-44a"/>
　吕元膺唐書列傳字景夫鄆州東平人徳宗時歴官<lb/>
　鄂岳觀察使嘗夜登城守者不許左右曰中丞對曰<lb/>
　夜不可辨乃還明日擢守者為大將<lb/>
　李承唐書列傳髙邑人擢明經累遷山南東道節度<lb/>
　使時李希烈據襄州承單騎至希烈舍承外館迫脇<lb/>
　萬端承晏然誓以死守希烈不能屈遂大掠去襄漢<lb/>
　蕩然承輯綏安撫居二年闔境完復卒宻謀殺希烈<lb/>
　尋檢校工部尚書湖南觀察使<lb/>
<pb n="KR2k0046_WYG_040-44b"/>
　樊澤唐書列傳字安時河中人建中初為襄州刺史<lb/>
　山南東道節度觀察等使澤有武藝毎與諸將射獵<lb/>
　常出其右頻與李希烈兇黨接戰前後擒降其驍將<lb/>
　張嘉瑜杜文朝等收唐隨二州後為荆南節度觀察<lb/>
　等使會襄州節度曹王臯卒於鎮軍中剽掠擾亂以<lb/>
　澤威惠素著於襄漢代為襄州刺史山南東道節度<lb/>
　使<lb/>
　郄士美唐書列傳字和夫金鄉人為房州刺史黔中<lb/>
<pb n="KR2k0046_WYG_040-45a"/>
　經畧觀察使溪州賊大肆剽刼士美討平之後復為<lb/>
　鄂州觀察使<lb/>
　王起唐書王播傳起字舉之貞元中進士歴官襄州<lb/>
　刺史充山南東道節度江漢水田前政撓法塘堰缺<lb/>
　壊起命從事李業行屬郡檢視補繕特為水法民無<lb/>
　凶年<lb/>
　李遜唐書列傳字友道世寓荆州之石首第進士辟<lb/>
　襄陽掌書記元和十年拜襄州刺史山南東道節度<lb/>
<pb n="KR2k0046_WYG_040-45b"/>
　觀察等使襄陽前領八郡唐鄧隨在焉是時方討吳<lb/>
　元濟朝議以唐蔡鄰接遂以鄧𨽻唐州三郡别為節<lb/>
　制命髙霞寓領之專俟攻討遜以五州賦餉之其襄<lb/>
　陽軍𨽻於霞寓軍士家在襄州者遜厚撫之卒多捨<lb/>
　霞寓亡歸<lb/>
　桞公綽唐書列傳字起之京兆華原人歴官湖南觀<lb/>
　察使移鄂岳觀察使吳元濟叛詔公綽以鄂岳兵五<lb/>
　千𨽻安州刺史李聽率赴行營公綽即請自行許之<lb/>
<pb n="KR2k0046_WYG_040-46a"/>
　鄂軍既在行營公綽時令左右省問其家行卒相感<lb/>
　戰每尅捷後為襄州刺史行部至鄧縣二吏犯法一<lb/>
　贓賄一舞文令以公綽必殺贓吏獄具判曰贓吏犯<lb/>
　法法在奸吏壊法法亡誅舞文者柳宗元武岡銘序<lb/>
　元和七年四月黔巫東鄙蠻獠雜擾盜弄庫兵賊脅<lb/>
　守帥時惟潭部戎帥御史中丞桞公綽練立將校提<lb/>
　卒五百屯於武岡告天子威命明白信順亂人大恐<lb/>
　投刃頓伏願完父子卒為忠信奉職輸賦進比華人<lb/>
<pb n="KR2k0046_WYG_040-46b"/>
　無敢不供母弟生壻繼來於潭咸致天庭皇帝休嘉<lb/>
　式新厥命兇渠同惡革面向化如醉之醒如狂之寧<lb/>
　公為藥石俾復其性按唐書南蠻傳元和中辰溆蠻<lb/>
　酋張伯靖聚衆叛黔中經畧使崔能荆南節度使嚴<lb/>
　綬湖南觀察使桞公綽討之三歲不能定伯靖上表<lb/>
　請𨽻荆南乃降崔能内恨之柳宗元武岡銘即指此<lb/>
　事而公綽本傳不載<lb/>
　趙宗儒唐書列傳字秉文鄧州人徳宗時出為荆南<lb/>
<pb n="KR2k0046_WYG_040-47a"/>
　節度使散冗食戍卒二千人<lb/>
　牛僧儒唐書列傳字思黯隋僕射竒章公𢎞之裔第<lb/>
　進士歴授武昌節度使同平章事鄂城土惡亟圯歲<lb/>
　増築賦蓑茅於民吏倚為擾僧儒陶甓以城五年畢<lb/>
　鄂人無復歲費又廢沔州以省冗員<lb/>
　崔郾唐書崔邠傳字廣畧博陵進士敬宗時任鄂岳<lb/>
　安黄等州觀察使江湖之間雈蒲是叢因造䝉衝小<lb/>
　艦上下十里期月而盡獲羣盗更清簡少事財用有<lb/>
<pb n="KR2k0046_WYG_040-47b"/>
　餘人遂寧泰<lb/>
　段文昌唐書段志𤣥傳文昌荆州人太和四年徙帥<lb/>
　荆南或旱禬解必雨或久雨出遊必晴事詳人物志<lb/>
　徐商唐書徐有功傳商字義聲有功五世孫大中時<lb/>
　節度山南東道襄多山棚為剽賊商取材卒為捕盗<lb/>
　將别為屯營寇所發輒迹捕必得遂為精兵後復官<lb/>
　荆南節度使<lb/>
　李福唐書李石傳福字能之石之弟太和中第進士<lb/>
<pb n="KR2k0046_WYG_040-48a"/>
　僖宗初以檢校尚書左僕射就拜畱守改山南東道<lb/>
　節度使王仙芝寇山南福團練郷兵邀險須之賊不<lb/>
　敢入轉畧鄂以逼江陵節度使楊知溫求援於福乃<lb/>
　自將州兵率沙陀壯騎五百赴之賊巳殘江陵郭聞<lb/>
　福至乃走<lb/>
　裴休唐書列傳字公美孟州濟源人乾符間歴荆南<lb/>
　節度使不為皦察行所治吏民莫不畏信<lb/>
　趙匡凝<hi>詳忠臣志</hi>
<pb n="KR2k0046_WYG_040-48b"/>
　五代劉仁贍五代史列傳字守惠淮陰洪澤人烈祖<lb/>
　時拜鄂州節度使元宗發楚仁贍率州師克巴陵撫<lb/>
　納降附甚得人心<lb/>
　王清五代史列傳字去瑕曲周人事晉為秦國都虞<lb/>
　侯安從進叛襄州逾年不能下清謂髙行周曰從進<lb/>
　閉孤城自守其勢豈得久耶因請先登遂攻破之<lb/>
　周和裕五代史列傳字好問幽州人唐莊宗時為房<lb/>
　州刺史後遷安州畱後所居皆有善政<lb/>
<pb n="KR2k0046_WYG_040-49a"/>
　李瓊五代史列傳字子玉幽州人世宗初為安州防<lb/>
　禦使治郡寛簡民請立碑頌德詔中書舍人竇儀撰<lb/>
　文賜之<lb/>
　劉詞五代史列傳字子謙元城人從馬全節破安州<lb/>
　以功遷指揮使晉軍討安從進為襄州行營都虞侯<lb/>
　後徙房州團練使歲餘為政不苛撓人頗便之<lb/>
　<lb/>
　<lb/>
<pb n="KR2k0046_WYG_040-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　湖廣通志巻四十<lb/>
</p>
<p>
</p>
  </div>
</body>
</text>
</TEI>
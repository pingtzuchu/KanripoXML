<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湖廣通志巻五十六</head> <lb/>
    <p>
<pb n="KR2k0046_WYG_056-1a"/>
欽定四庫全書<lb/>
　湖廣通志巻五十六<lb/>
　　人物志<hi>行業</hi>　<hi>有附増</hi>
永州府<lb/>
　東漢曾譚姓譜泉陵人舉孝亷拜尚書郎有文武才<lb/>
　官終太常<lb/>
　劉優姓譜零陵人其父綽本彭城人為零陵太守因<lb/>
　徙家焉優少有雋聲舉孝亷獻帝時為御史大夫遷<lb/>
<pb n="KR2k0046_WYG_056-1b"/>
　尚書右僕射<lb/>
　熊尚姓譜零陵人拜綏民校尉又領曲江居五年去<lb/>
　官尋詔拜散騎都尉<lb/>
　蔣嵩營道人祖為交州刺史代還至營道因家焉嵩<lb/>
　厯任五官掾功曹上計留為郎出為豫章平都侯子<lb/>
　孫甚蕃其鄉名曰蔣君鄉<hi>舊通志</hi>
　蔣晉楚紀泉陵人靈帝時舉孝亷拜尚書郎後除汝<lb/>
　南太守遷交州刺史入奏事應對不滯拜尚書在位<lb/>
<pb n="KR2k0046_WYG_056-2a"/>
　清直為羣僚所服<lb/>
　蜀漢劉敏蜀志蔣琬傳琬與外弟泉陵劉敏俱知名<lb/>
　劉敏左䕶軍揚威將軍與鎮北大將軍王平俱鎮漢<lb/>
　中魏遣大將軍曹爽襲蜀時議者㦯謂但可守城不<lb/>
　出拒敵必自引退敏以為男女布野農榖栖畝若聼<lb/>
　敵入則大事去矣遂率所領與平據興勢多張旗幟<lb/>
　彌亘百餘里㑹大將軍禕從成都至魏軍即退敏以<lb/>
　功封雲亭侯<lb/>
<pb n="KR2k0046_WYG_056-2b"/>
　賴恭三國蜀志注先主為漢中王用荆楚宿士零陵<lb/>
　頼恭為太常失其行事故不為傳恭子厷為丞相西<lb/>
　曹令史隨諸葛亮於漢中蚤夭亮甚惜之與留府長<lb/>
　史參軍張裔蔣琬書曰令史失賴厷為朝中損益多<lb/>
　矣<lb/>
　賴厷<hi>見上</hi>
　晉唐諶眀一統志泉陵人少有志操魏咸寧初舉茂<lb/>
　才拜武騎常侍平呉還授零陵守境内清晏道不拾<lb/>
<pb n="KR2k0046_WYG_056-3a"/>
　遺百姓樂業<lb/>
　唐宏姓譜泉陵人永嘉初舉孝亷拜殿中郎累遷至<lb/>
　大司徒薦舉賢能朝野多之<lb/>
　南北朝唐獻之姓譜泉陵人南齊時舉秀才官至廣<lb/>
　州都督嚴毅公清臨事能斷嶺表肅然<lb/>
　五代史萇姓譜零陵人善屬文呉王恪鎮宋州辟為<lb/>
　判官謂萇曰逆賊未殄君有濟物才若垂顧黎元有<lb/>
　望矣萇嘉其意乃應召多所裨賛境内肅然<lb/>
<pb n="KR2k0046_WYG_056-3b"/>
　宋路振宋史列傳振字子發永州祁陽人唐相巖之<lb/>
　四世孫巖之死嶺外其子琛避地湘潭間遂居焉振<lb/>
　五歲誦孝經論語十二丁外艱母氏日加誨激雖隆<lb/>
　冬盛暑未始有懈淳化中舉進士試巵言日出賦時<lb/>
　就試者咸<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙振所作賦尤為典贍太宗甚嘉之擢<lb/>
　寘甲科通判邠州遷知濵州契丹至城下兵少民恐<lb/>
　衆謂振文吏無戰禦方畧振堅壁自守數日契丹引<lb/>
　去大中祥符初使契丹撰乗軺録以獻改太常博士左<lb/>
<pb n="KR2k0046_WYG_056-4a"/>
　司諌擢知制誥振文詞温麗屢奏賦頌為名輩所稱<lb/>
　尤長詩詠及居文翰之職深愜物議自是彌加精厲<lb/>
　從祀譙亳專典綸翰牋奏填委應用無滯七年修起<lb/>
　居注其冬卒年五十八錄其子綸為太常寺奉禮郎<lb/>
　振純厚恂恂如也時人惜其登用之晩有集二十巻<lb/>
　陶弼宋史列傳弼字商翁永州人學兵法能持論縱<lb/>
　横慶厯中提刑楊畋討湖南猺授之兵使往襲大破<lb/>
　之得陽朔主簿知賓容欽三州遷知邕州綏輯惠養<lb/>
<pb n="KR2k0046_WYG_056-4b"/>
　進西上閣門使知順州卒弼能為詩好士樂施所得<lb/>
　俸禄悉以與人家至貧不恤也既死妻在鄉里僦屋<lb/>
　以居<lb/>
　呉舜舉宋史廣源州蠻傳儂智高敗母阿儂入保特<lb/>
　磨至和初余靖督部吏與進士呉舜舉發峝丁掩襲<lb/>
　獲阿儂及智高子弟檻至京師按舊志舜舉永眀人<lb/>
　周惇頥詳人物志巻首理學<lb/>
　張樞楚紀字子發零陵人善屬文紹聖中自太學上<lb/>
<pb n="KR2k0046_WYG_056-5a"/>
　書言孟后事不報<lb/>
　唐績楚紀零陵人少警敏嗜學能文登元符進士為<lb/>
　衡山令通判鼎州擢福州運判帝諭之曰卿久厯州<lb/>
　縣知民疾苦其具以聞績敷奏詳允<lb/>
　呂陟楚紀字昇卿零陵人與張栻遊楊萬里為丞時<lb/>
　因督租過其里往見之郡守問萬里曰所過知有文<lb/>
　才否荅曰青桂里所一呂昇卿飽學之士即招致鄉<lb/>
　校領袖諸生後為常德府錄參累官監司有直聲<lb/>
<pb n="KR2k0046_WYG_056-5b"/>
　謝用賓祁陽人少跌宕不與俗交讀書過目成誦嘗<lb/>
　閲張栻希顔錄豁然想其為人往求一言可終身行<lb/>
　之訣栻曰其敬乎自是研精性學以古聖賢自期祖<lb/>
　田百畝盡遜以贍弟妹用特科奏名任横州法曺革<lb/>
　俗導化<hi>舊通志</hi>
　唐容楚紀零陵人博學强記與唐麟樂韶共學人稱<lb/>
　三傑後舉進士為豐城令政績茂彰尋知邕州交阯<lb/>
　入冦容率兵征之有功而歸隠於建昌之麻姑山自<lb/>
<pb n="KR2k0046_WYG_056-6a"/>
　號雲壑老人<lb/>
　胡黼字良貴零陵人領嘉定戊辰鄉薦授崇慶知州<lb/>
　興學校清徭役簡訟薄刑州民德之<hi>舊通志</hi>
　眀田子仁眀一統志寧逺人元末隱居耕讀與劉三<lb/>
　吾友善三吾徵赴行在首薦子仁徵授本縣儒學教<lb/>
　諭敦尚教化儒風大振<lb/>
　歐善堂寧逺人洪武初李文卿内附餘黨猶熾平章<lb/>
　楊璟駐兵道州議縣北十里外盡屠之善堂年九十<lb/>
<pb n="KR2k0046_WYG_056-6b"/>
　餘説璟曰兵以戢亂為功今峝獠之外皆赤子被脅<lb/>
　從耳豈可殺無辜也璟悟授節令止之善堂握節驟<lb/>
　馬一夕馳百五十里大兵至善堂傳璟令兵見節而<lb/>
　止於是居民全活者十數萬<lb/>
　何器道州人洪武已卯領鄉薦入南監時成祖遷北<lb/>
　京擢監生八人扶乗輿器與焉授福建道御史厯官<lb/>
　南昌知府整飭撫字民畏懐之<hi>以上舊通志</hi>
　唐慎楚紀零陵人永樂丁酉鄉薦拜監察御史廵按<lb/>
<pb n="KR2k0046_WYG_056-7a"/>
　廣西有滛祠俗傳赭衣過廟者災慎服緋衣往焚其<lb/>
　像廬其廟後擢按察僉事<lb/>
　李侃字希正東安人正綂七年進士授户科給事中<lb/>
　景帝監國陳簡將材募民壯用戰車三事景泰初議<lb/>
　錄扈從死事諸臣侃言避亂偷生者宜嚴譴以勵臣<lb/>
　節上皇将還與同官言禮宜從厚忤㫖被詰尚書胡<lb/>
　濙為解乃已再遷都給事中軍興減天下學校師儒<lb/>
　俸廪侃奏復之户部尚書金濓違詔徵租侃論濂下<lb/>
<pb n="KR2k0046_WYG_056-7b"/>
　之吏石亨從子彪侵民業侃請置重典并嚴禁勳戚<lb/>
　中官不得豪奪細民有司隠者同罪帝宥亨彪餘如<lb/>
　其請擢詹事府丞英宗復位改太常丞進太僕少卿<lb/>
　二年復設山西廵撫遷侃右僉都御史任之奏言宜<lb/>
　令南北清勾之軍各就本土補伍人情交便武備得<lb/>
　修時不能用奏發廵按李傑罪除名六年考察屬吏<lb/>
　奏罷布政使王允李正芳以下百六十人侃性剛方<lb/>
　力振風紀貪墨者屛跡以内艱歸家居十餘年卒侃<lb/>
<pb n="KR2k0046_WYG_056-8a"/>
　事親孝好學安貧𢎞治初國子生江紀等言侃學行<lb/>
　事功悉章著耳目乞賜諡寢不行<hi>眀史稿</hi>
　張鑑眀一統志永州衞人少穎異刻苦問學事親至<lb/>
　孝治家循古儀法天順元年進士厯任山西按察副<lb/>
　使有治績<lb/>
　黄鍾眀一統志寧逺人天順元年進士授行人拜監<lb/>
　察御史亷足以風人才足以應變公足以服衆眀足<lb/>
　以稽疑為士𩔖所傳頌<lb/>
<pb n="KR2k0046_WYG_056-8b"/>
　樂䪧寧逺人天順三年領鄉薦性恬澹寡慾不治生<lb/>
　産無躁動妄言鄉黨舉為子孫榘範任寧州同知土<lb/>
　官不習禮度䪧推誠待之咸愛戴焉<hi>舊通志</hi>
　趙𢎞眀一統志道州人天順八年進士授刑部主事<lb/>
　上疏言廣西邊政轉員外郎陞山西僉事復補廣東<lb/>
　屢决大獄人服其公厯廵海副使親平番冦事聞賜<lb/>
　金<lb/>
　陳達零陵人領景泰庚午鄉薦每上春官輙就正當<lb/>
<pb n="KR2k0046_WYG_056-9a"/>
　世理學宗工潛心體認得其指要四方學者咸執經<lb/>
　事之署成都彭水縣教諭以文行倡蜀士六世孫純<lb/>
　德為忠節名臣<lb/>
　周冕道州人為人孝友勤學嗜善景泰七年錄濓溪<lb/>
　子孫授冕世襲翰林院五經博士有拙逸集藏於家<lb/>
　<hi>以上舊通志</hi>
　李敷眀一統志寧逺人𢎞治庚戌進士由工部郎出<lb/>
　為郡守居官清慎待物温直言行政事皆可師法<lb/>
<pb n="KR2k0046_WYG_056-9b"/>
　周卿眀一統志江華人正徳戊辰進士厯兵刑吏三<lb/>
　部主事行誼文章為時推重尤清苦自勵病劇僚友<lb/>
　視之不囑後事家無餘資惟書籍數百巻而巳<lb/>
　何思道州人領正德癸酉鄉薦由劍州守陞馬湖同<lb/>
　知慈愛亷眀兩著循績<lb/>
　蒋烈東安人領正德丙子鄉薦任汝州知州多善政<lb/>
　復常平倉重保甲汝民德之以剛狷忤當道免歸<lb/>
　喬爵東安人守鎮百户少遊邑庠嘉靖初流賊剽掠<lb/>
<pb n="KR2k0046_WYG_056-10a"/>
　爵帥民壯至三山舖奮身禦敵俘獲甚衆後從征大<lb/>
　藤峽有功陞副千户准世襲<lb/>
　雷令零陵人嘉靖巳酉舉人令懐寧邑劇民疲多方<lb/>
　調劑有豪家以貴勢虐民令法繩之被劾得白乃著<lb/>
　戒惡録遂告歸海忠介瑞疏留有㫖復任竟不起<lb/>
　呂藿零陵人嘉靖壬戌進士厯吏部郎中至僉都御<lb/>
　史器宇淵深才識敏練在銓部進賢退不肖人服其<lb/>
　公<lb/>
<pb n="KR2k0046_WYG_056-10b"/>
　竇道源祁陽人由貢生令績溪舊稱鄣山之饒為徽<lb/>
　歙冣道源涖事輙自矢曰此距昉溪應不逺任彦升<lb/>
　豈異人哉竟以亷節始終人㦯嘲之曰寶山空手回<lb/>
　道源曰吾以不貪為寳耳<lb/>
　易三極零陵人領萬厯辛卯鄉薦任至賨州守為人<lb/>
　恬澹寡慾在任三年常不忍用刑致仕歸囊槖惟圖<lb/>
　書數巻<lb/>
　陳禹咨零陵人少失怙叔父遇之少恩禹咨積誠感<lb/>
<pb n="KR2k0046_WYG_056-11a"/>
　之叔尋悟更善待之事母以孝聞嘗至粤西拾遺金<lb/>
　還之子純德既貴顯禹咨布衣疏食未嘗自侈純徳<lb/>
　斾難時得緘書揮淚發之哭失聲巳而嘆曰有子如<lb/>
　此吾復何憾<lb/>
　劉惟賛祁陽舉人倜儻自喜讀書石榴山中罕至城<lb/>
　市張獻忠陷湖南聞其名購之急惟贊率鄉勇阸險<lb/>
　自固賊不敢犯士論壯之<hi>以上舊通志</hi>
皇清王盛德零陵人康熈丙子鄉舉授河源縣令清釐<lb/>
<pb n="KR2k0046_WYG_056-11b"/>
　　田畝隄防水患振興學校勤能著譽性尤剛介不<lb/>
　　名一錢以疾乞歸清約如寒素<lb/>
寳慶府<lb/>
　宋李傑眀一統志邵陽人登熈寧進士第後出帥湖<lb/>
　南經邵陽省墳墓捐俸置書萬巻以遺郡庠置田數<lb/>
　千畝以贍宗族<lb/>
　眀劉必榮眀一統志字懋德武岡州人才識過人洪<lb/>
　武間任鴻臚寺右少卿<lb/>
<pb n="KR2k0046_WYG_056-12a"/>
　李原暹楚紀邵陽人為監察御史持法有能名終雲<lb/>
　南按察司僉事<lb/>
　徐良楚紀邵陽人性敏質粹嘗輯讀易指南以啟後<lb/>
　學尤工詩文善草書宣德中任本縣訓導以少傅楊<lb/>
　溥薦知均州介守清澹政施仁愛興學勸士有古君<lb/>
　子風卒於官孫永𢎞治癸丑進士<lb/>
　羅文兗楚紀寶慶人以貢生任安慶通判資性眀達<lb/>
　留心撫養<lb/>
<pb n="KR2k0046_WYG_056-12b"/>
　林璧楚紀武岡人天順甲申進士授監察御史剛果<lb/>
　有風采遷四川按察僉事條陳時政多見施行著功<lb/>
　松潘衞歸老作詩韻補遺號石龍居士<lb/>
　陽益眀一統志新化人正德間貢入胄監廷試奏免<lb/>
　新化加增税糧邑人徳之任桐城縣丞督兵拒宸濠<lb/>
　有戰功賜銀幣<lb/>
　羅愈新化人嘉靖乙酉鄉舉任新㑹令操守亷潔蒞<lb/>
　政精敏抑豪強革陋習改補湯溪陞成都府通判志<lb/>
<pb n="KR2k0046_WYG_056-13a"/>
　操益堅<hi>舊通志</hi>
　賀冕眀一統志邵陽人有勇畧嘉靖十年流賊刼掠<lb/>
　冕率弟璋並姪四人奮勇拒敵以後援不繼死之<lb/>
　鄒廷望新化人嘉靖壬戌進士為新蔡令陞户部主<lb/>
　事𣙜税臨清皆以廉潔稱歴鳳翔知府捐俸賑饑民<lb/>
　頼全活陞甘肅行太僕卿兼莊浪僉事恩威並著<lb/>
　唐興仁邵陽人萬厯丙戌進士初任龍㳺令有清操<lb/>
　催科不擾調寶豊㑹歲饑民相食他縣令皆諱匿興<lb/>
<pb n="KR2k0046_WYG_056-13b"/>
　仁獨以實告撫按動色疏請賑濟而坐興仁以救荒<lb/>
　無䇿免官<lb/>
　舒有翼邵陽人萬厯甲午鄉薦初令清源著清節多<lb/>
　惠政遷泉州同知飭兵防執渠冦釋脅從七載得寧<lb/>
　謐焉轉兩浙運同額課外無秋毫染指鹽政一新<lb/>
　曾守魯邵陽人萬厯丁酉鄉薦授葉令邑當要衝民<lb/>
　困供億守魯不阿上官迎送簡畧降崇陽教諭改山<lb/>
　陽令弟守訓萬厯巳酉亞魁任延平司理氷蘗自勵<lb/>
<pb n="KR2k0046_WYG_056-14a"/>
　理訟寛平時稱二難<hi>以上舊通志</hi>
　周良士邵陽人以選貢入成均萬厯庚子舉於鄉初<lb/>
　任長武令地瘠且衝良士亷能幹辦西人德之擢姚<lb/>
　安守調劑賦役禁庫吏供億之擾除馬户幫貼之弊<lb/>
　稱永利焉陞臨安同知卒於官<hi>府志</hi>
　彭克濟邵陽人萬厯丙辰進士授營繕主事督修諸<lb/>
　王邸暨厰工節省帑金而所為悉辦遷武庫員外郎<lb/>
　奉命採辦節約如初晉郎中擢江西兵備副使累陞<lb/>
<pb n="KR2k0046_WYG_056-14b"/>
　陜西布政使守禦臨洮督臣檄委視邊有軍功推甘<lb/>
　肅廵撫為同里訐奏奉勘得白克濟魁梧偉人吏事<lb/>
　敏練為一時才臣<lb/>
　彭克清邵陽人萬厯乙卯鄉薦知代州時巨璫鎮雁<lb/>
　門守令入見比屬吏克清與抗禮璫誣奏貶秩克清<lb/>
　方質有節槩自其天禀云<lb/>
　謝錫賢新寧人以進士令海鹽才性明敏安民戢兵<lb/>
　具有良畫<hi>以上舊通志</hi>
<pb n="KR2k0046_WYG_056-15a"/>
皇清呉李芳邵陽人順治辛丑進士厯官固原知州两<lb/>
　　令巖邑清荒免賦時值軍興籌餉無闕<lb/>
　　陳憲道邵陽人康熈已酉舉於鄉任曲周知縣平<lb/>
　　户役滅羡耗亷以持已勤以莅政還家勤學老而<lb/>
　　彌篤<lb/>
岳州府<lb/>
　宋黄誥眀一統志字君謨平江人熈寧進士為長沙<lb/>
　簿時章惇開梅山請增税役誥力言罷之知益陽縣<lb/>
<pb n="KR2k0046_WYG_056-15b"/>
　有政聲居䘮廬墓芝生塋祠凡百餘本事聞哲宗賜<lb/>
　帛五十疋後知建州移湖南提刑官至太府卿<lb/>
　劉寶姓譜岳飛將嘗從破楊么有功及飛遇害寶遂<lb/>
　散其部曲隱居華容山卒按府志華容人<lb/>
　李平西楚紀平江人父純皇祐中進士有賢名平西<lb/>
　元符中進士知澧州專務德化集民訓以孝弟勸事<lb/>
　農桑化洽州邑累遷樞密院承㫖金師至平西與宰<lb/>
　相李綱奏守禦䇿又乞詔諸道勤王兵決䇿一戰時<lb/>
<pb n="KR2k0046_WYG_056-16a"/>
　宰何㮚不能用<lb/>
　呉景偲平江人政和進士授辰州刑曹征平獠冦秦<lb/>
　檜當國屢欲致之力請外補尋以薦召對乞正權綱<lb/>
　定國本謹邊防修兵政厚風俗開言路高宗嘉之累<lb/>
　封武昌縣開國男<lb/>
　鄧雅字彦正平江人身長八尺博覽史傳尤熟孫武<lb/>
　兵法張詠鎮蜀辟與俱往王均反雅分兵攻取所向<lb/>
　輙克黔南熟蠻反雅知黔州招降蠻二千八百户位<lb/>
<pb n="KR2k0046_WYG_056-16b"/>
　至御史中丞贈太子太保<hi>以上舊通志</hi>
　方暹楚紀字明甫平江人初師李𢎞齋黄勉齋與饒<lb/>
　伯輿張元簡趙師恕皆同門友元簡九江人嘗遺書<lb/>
　曰伯輿明理而逺於事明甫練事而中於理吾嘗以<lb/>
　斯道望伯輿而以斯世望明甫也淳祐間朝廷詔諸<lb/>
　道帥臣舉節行才識之士時孟珙帥荆湖董槐帥湖<lb/>
　南皆以暹應詔珙疏曰伏見岳陽布衣方暹脱去塵<lb/>
　滓之中遊心高明之域天下之事無所不通槐疏曰<lb/>
<pb n="KR2k0046_WYG_056-17a"/>
　方暹體用通貫言行得實早從朱熹高弟黄幹遊有<lb/>
　氷清玉潔之譽妙性命道徳之原上而朝廷之事下<lb/>
　而田里之務靡不畢究聽其議論從容閒暇騐之操<lb/>
　履肅清恪忠明年特㫖免文解一次暹辭不受珙復<lb/>
　奏賜以處士名未報而暹巳卒學者稱連雲先生子<lb/>
　虛中領鄉薦<lb/>
　萬鎮楚紀字子静平江人少師事方暹後遊雙峯門<lb/>
　魯士能稱其言論懇懇極古今事情非書生常譚賈<lb/>
<pb n="KR2k0046_WYG_056-17b"/>
　似道帥荆辟充公安竹林書院山長不赴登淳祐庚<lb/>
　戌第授澧州司户參軍及𤓰而殁所著有左傳十辨<lb/>
　嘗欲倣晦翁社倉率鄉人建之自為規約序曰周禮<lb/>
　一書為民慮深矣比閭族黨必使相捄相賙古之聖<lb/>
　人其處心也厚其愛民也深故垂典册以示方来學<lb/>
　者讀聖人之書将銘諸心乎抑見之行事乎君子學<lb/>
　道則愛人貴推而行之吾鄉故老凋謝習俗頽敝富<lb/>
　家巨室至積粟紅腐以俟饑饉未聞有倡而舉義者<lb/>
<pb n="KR2k0046_WYG_056-18a"/>
　吁何薄也因觀晦翁先生在建遇大饑請於官作社<lb/>
　倉今欲率鄉中富而有德者行之凡與盟者穀以十<lb/>
　斛為率十人所聚穀百斛擇里中賢有才者司出入<lb/>
　焉使貧民歲以中夏受粟於倉冬則加息什二以償<lb/>
　歲小不收則弛其息之半大祲則盡弛之期以數年<lb/>
　捐以與民古人保恤之政將復見於今日顧不韙與<lb/>
　胡塤姓譜字寅仲平江人嘗從軍有功補修職郎佐<lb/>
　蜀帥帥有二志塤曉以大義帥憚不敢發塤卒帥遂<lb/>
<pb n="KR2k0046_WYG_056-18b"/>
　反故蜀人哭塤有詩曰公如在瀘上謀必寢淮南<lb/>
　魯士能姓譜字時舉平江人從饒雙峰學淳祐甲辰<lb/>
　進士任監利令辟充沅州録事吕帥政貪汙有叔訟<lb/>
　姪者委士能勘得誣状據事直判之吕怒遣卒覈所<lb/>
　掌軍餉積三十餘年至是啟之耗五千石責士能償<lb/>
　白於朝追毁出身文字羈沅六年吕死得白士能受<lb/>
　誣得直並無憂喜色<lb/>
　郭鴻楚紀字儀仲政和中登進士授澧陽令歲饑捐<lb/>
<pb n="KR2k0046_WYG_056-19a"/>
　俸賑民擢奉議郎中按舊通志鴻平江人<lb/>
　嚴珽姓譜字玉甫性嗜學才識髙邁言論侃侃為劍<lb/>
　南節度使剖析無滯寮寀服其能兵民懐其惠文章<lb/>
　事業咸著於時卒於官<lb/>
　陳一發字春卿巴陵人年十六升上舍以薦供奉翰<lb/>
　林宋亡歸故山青林洞吟咏自娱元初行省官交薦<lb/>
　於朝堅不起時號雲岫先生<lb/>
　元夏旻平江人彭縣令撫字勤勞粟産五岐<lb/>
<pb n="KR2k0046_WYG_056-19b"/>
　眀徐執中華容人有文武才通經史喜談兵與劉必<lb/>
　𢎞相倡和洪武初舉經明行修<lb/>
　姚明善臨湘人洪武中以歳薦授監察御史成祖定<lb/>
　北都明善建議疏河開運朝命協同平江伯陳瑄經<lb/>
　度地勢築<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>引泉及諸閘啟閉功居多祀平江伯祠<lb/>
　<hi>以上舊通志</hi>
　岳奎姓譜臨湘人端方亷潔雅重閭里洪武中舉孝<lb/>
　㢘授監察御史<lb/>
<pb n="KR2k0046_WYG_056-20a"/>
　陳堅臨湘人洪武中舉孝亷知長樂縣時兵燹民饑<lb/>
　堅請發粟賑之全活者衆又奏立守禦千户所創建<lb/>
　城垣民至今頼之<hi>舊通志</hi>
　方廷玉眀一統志巴陵人永樂乙未進士授工部主<lb/>
　事厯郎中時燕京營建土木繁興上節儉休養二疏<lb/>
　正綂中陞浙江右布政使致仕歸<lb/>
　丁元貴平江人為部從事永樂初尚書夏原吉扈駕<lb/>
　北廵元貴實從行豫籌餉道有功原吉薦之除户部<lb/>
<pb n="KR2k0046_WYG_056-20b"/>
　郎以剛直稱<hi>舊通志</hi>
　劉仁宅李東陽集字廣居華容人永樂庚子舉人知<lb/>
　瑞昌縣躬省田畝教民始作織事深山中有流民千<lb/>
　餘家邏者往索賂不得則妄言民反有司議舉兵檄<lb/>
　仁宅先往仁宅單騎至山口招之民喜曰劉知縣至<lb/>
　矣争出自辨仁宅返命曰無他請以身保兵遂息赤<lb/>
　湖民困徵納多竄死上疏請蠲其宿負若干而更始<lb/>
　之舊額荻課數十萬非其産請以所産栗薪代納民<lb/>
<pb n="KR2k0046_WYG_056-21a"/>
　稱其便遷浙江道監察御史擢廣西按察副使以子<lb/>
　大夏恩進階中議大夫贊治尹<lb/>
　李寯華容人宣德壬子鄉貢條奏十四事内斥選法<lb/>
　太宰王直憾之補都察院司務遷南兵曹出補彰德<lb/>
　知府進山西參政致仕寯為人亷直敏慎嗜學工書<lb/>
　解綬歸卜居黄湖山石田茅屋足跡不履城市<hi>舊通</hi>
　<hi>志</hi>
　董廷圭楚紀華容人景泰庚午鄉試第一辛未進士<lb/>
<pb n="KR2k0046_WYG_056-21b"/>
　拜監察御史守白羊口劾守帥横暴者清軍河南檢<lb/>
　出逋伍凡五萬人又災異數見疏陳弭災十事陞山<lb/>
　東副使清理滯獄出三十餘人亷正持躬家無長物<lb/>
　武毅眀一統志華容人累官都督僉事為參將守廣<lb/>
　西智勇過人馭下嚴明平两廣黄蕭養及修仁荔浦<lb/>
　諸冦毅戰功居多<lb/>
　鄧廷瓚楚紀巴陵人景泰甲戌進士授淳安令歴貴<lb/>
　程番知府節疎目濶民夷以安累遷布政司拜右副<lb/>
<pb n="KR2k0046_WYG_056-22a"/>
　都御史廵撫貴州時黒苖叛調兵深入斬首六千餘<lb/>
　級生擒二千餘人設都勻府及獨山麻哈清平等州<lb/>
　縣尋總督两廣鬱林雲罏諸冦以次蕩平陞左都御<lb/>
　史贈太子少保諡襄毅平生雅量𢎞致㒺測淵奥厥<lb/>
　中明炳人亦鮮及<lb/>
　黎淳李東陽集字太樸世居岳之華容天順丁丑進<lb/>
　士第一授翰林修撰預修大明一綂志成賜金幣成<lb/>
　化丙戌遷左春坊諭德修英廟實録成進左庶子賜<lb/>
<pb n="KR2k0046_WYG_056-22b"/>
　金幣及宴有加修續通鑑綱目成遷少詹事擢吏部<lb/>
　右侍郎持法堅正有請屬者笑應之然竟不行改南<lb/>
　京吏部晉工部尚書改禮部上疏陳正風俗革奸弊<lb/>
　諸事多見施行乞致仕歸卒壽七十諡文僖遣官諭<lb/>
　祭命有司營葬事淳耿介寡合重倫尚節痛違禄養<lb/>
　極嚴廟祀居官儉朴不受私餽所居黄羊渡積潦病<lb/>
　渉捐私帑築隄四十丈民甚利焉凡所汲引陶鑄登<lb/>
　甲第仕中外先後接踵至不能相識<lb/>
<pb n="KR2k0046_WYG_056-23a"/>
　程萬里姓譜華容人天順丁丑進士授吏科給事中<lb/>
　上疏言用賢圖治疏通人才慎選風憲皆切時政恤<lb/>
　刑山東自囚者寃捕得正犯置之法衆皆稱神累陞<lb/>
　户部侍郎卒朝廷遣官諭祭萬里居官三十餘年諌<lb/>
　草成帙所至有遺愛輙立祠祀之<lb/>
　劉大夏字時雍華容人天順甲申進士改庶吉士授<lb/>
　職方主事時汪直好邊功獻取安南策帝索永樂間<lb/>
　討安南故牘大夏亟匿之吏不能得尚書余子俊數<lb/>
<pb n="KR2k0046_WYG_056-23b"/>
　榜吏大夏徐告曰兵釁一開西南糜爛籍有無何足<lb/>
　詰也事得寢朝鮮請改入貢道尚書将許之大夏曰<lb/>
　貢道紆廻祖宗朝殆有㣲意不可許乃止遷福建參<lb/>
　政晉廣東右布政改左移浙江𢎞治六年河決張秋<lb/>
　擢副都御史治河大夏議於孫家渡四府營疏上流<lb/>
　以分水勢而築長隄捍之隄起河南胙城抵徐州亘<lb/>
　三百六十里決口既塞更修築黄陵岡水乃大治進<lb/>
　户部左侍郎兼左僉都御史理宣府兵餉故事塞上<lb/>
<pb n="KR2k0046_WYG_056-24a"/>
　糴買必粟千石芻萬束乃得告納大夏令有芻束者<lb/>
　許自百束十石以上勢家牟利無所得儲積充羡邊<lb/>
　人䝉利移疾起右都御史總督两廣軍務召拜兵部<lb/>
　尚書京師苦雨沉隂大夏請凡事非祖宗舊而害軍<lb/>
　民者悉條上釐革因㑹廷臣陳十六事又極言南北<lb/>
　軍轉漕番上之苦及邊兵困敝邊將侵尅之状帝皆<lb/>
　反覆諮訪為停罷切禁之嘗乗間言四方鎮守中官<lb/>
　之害帝曰自今必亷如鄧原麥秀者乃用之不然則<lb/>
<pb n="KR2k0046_WYG_056-24b"/>
　已大夏頓首稱善大夏每被召跪御榻前帝左右顧<lb/>
　近侍輙引避嘗對久<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>不能興呼司禮太監掖之出<lb/>
　武宗嗣立大夏承遺詔請撤鎮守中官又言鎮守貪<lb/>
　殘尤甚者乞按治帝不悦大夏數乞骸骨詔加太子<lb/>
　太保賜勅乗傳歸劉瑾素銜大夏摭田州事逮繫謫<lb/>
　戌肅州瑾誅赦還卒年八十一贈太保諡忠宣諭塟<lb/>
　祭李東陽云闗中許宗魯論大夏明識治體如賈太<lb/>
　傅通達國事如陸敬輿質直不阿如汲長孺亷潔不<lb/>
<pb n="KR2k0046_WYG_056-25a"/>
　枉如包希仁忠誠懇切如司馬君實非虛美云<hi>明史</hi>
　<hi>稿</hi>
　王儼華容人成化已丑進士官職方有能名改工部<lb/>
　理吕梁洪鑿石開渠徙居民瀕河者數百家遷刑部<lb/>
　按鄖府獄多平反累陞左參政治涇陽王獄請論如<lb/>
　法詔賜死陞陜西左布政督餉區畫有功晉副都御<lb/>
　史廵撫山東召拜户部侍郎㑹詔求直言儼首論鹽<lb/>
　法侵壊由貴戚宦官九門𣙜鈔不使宦官得預而内<lb/>
<pb n="KR2k0046_WYG_056-25b"/>
　幣出納必户部稽其數上深納之尋乞致仕歸劉瑾<lb/>
　摭他事逮問謫戌瑾誅赦還嘉靖初賜詔存問年八<lb/>
　十有八卒遣官諭祭<hi>舊通志</hi>
　謝綱楚紀巴陵人成化已丑進士知高安縣民有鄔<lb/>
　江两姓強梗不供租綱諭以利害革心為良擢監察<lb/>
　御史清軍四川時以得軍數多少為課殿最綱初不<lb/>
　干進無所枉抑按河南平寃獄糾墨吏擢山東副使<lb/>
　卒<lb/>
<pb n="KR2k0046_WYG_056-26a"/>
　栁應辰姓譜巴陵人成化巳丑進士厯官刑部郎中<lb/>
　擢四川兵備副使改補河南進山西按察使厯江西<lb/>
　陜西布政使陟副都御史廵撫蘇松以不附劉瑾逮<lb/>
　繫詔獄瑾敗復職致仕<lb/>
　楊一清眀列朝詩傳字應寧雲南安寧人父徙巴陵<lb/>
　又徙丹徒一清年八歲以竒童薦入翰林成化八年<lb/>
　進士由中書舎人厯副都御史正德中為户吏二部<lb/>
　尚書直内閣嘉靖初再召入閣罷歸諡文襄按李東<lb/>
<pb n="KR2k0046_WYG_056-26b"/>
　陽楊母太安人受封詩序稱巴陵楊君應寧其考化<lb/>
　州公亷潔有異績敝冠束帶居京師一第不能旋馬<lb/>
　其母張氏雖貴有禄養命服之外無所増飾應寕上<lb/>
　世滇南人今定居京口而巴陵實故郡且其所受薦<lb/>
　是一清實生長巴陵而府志又云一清父景初官澧<lb/>
　州繼室以巴陵張氏遂𨽻籍焉一清應載岳州人物<lb/>
　其事蹟詳江南通志<lb/>
　嚴永濬楚紀華容人成化戊戍進士由户部山東司<lb/>
<pb n="KR2k0046_WYG_056-27a"/>
　主事督儲臨清縮財用慎出納吏民無犯法督餉宣<lb/>
　大㑹陜西饑奏捐税四十萬接濟邊儲全活萬人以<lb/>
　憂歸起户部出守西安治循謹不事煩苛文案山積<lb/>
　迎刄立剖時中官歲織綵絨進用秦民苦之永濬上<lb/>
　疏奏不納<lb/>
　顔頥壽楚紀巴陵人𢎞治庚戌進士授寶坻令改淇<lb/>
　縣拜監察御史宸濠謀不軌副使胡世寧發其奸上<lb/>
　命崔元偕頥壽往勘因㑹師事平遷刑部侍郎進禮<lb/>
<pb n="KR2k0046_WYG_056-27b"/>
　部尚書改户部先是武宗南幸彌久儲餉浩繁頥壽<lb/>
　奏留歲漕數十萬石人心始安遷左都御史掌刑部<lb/>
　隆慶初加太子太保<lb/>
　胥文相巴陵人𢎞治乙丑進士授漳浦令縣濱海多<lb/>
　盗増堡練卒民恃以安閹瑾擅權中貴按閩帑輙羅<lb/>
　織守令罪漳守懼索金賂之鎮廵復徵歛方物文相<lb/>
　皆不肯應遷南户部郎監税淮闗羡餘悉輸公帑流<lb/>
　賊逼淮淮守驅市人往擊殺溺殆半文相閉闗守禦<lb/>
<pb n="KR2k0046_WYG_056-28a"/>
　全活甚衆遷知汀州先是粤賊冦汀漳平民脅從株<lb/>
　連前守莫敢平反文相下車白當道洗釋之又省柤<lb/>
　餻之貢辨中林之屍徙長汀學創太平橋出粟賑饑<lb/>
　改補栁州政尚簡静家居不營生産耄年躭讀書手<lb/>
　抄累帖所著有石泉稿子焯官鄱陽知縣有惠政工<lb/>
　詩文<hi>舊通志</hi>
　栁尚義眀一統志巴陵人𢎞治已未進士累陟僉都<lb/>
　御史以忤逆瑾除名瑾敗復起參政<lb/>
<pb n="KR2k0046_WYG_056-28b"/>
　黄昭道眀一統志平江人性坦白凝定克任艱鉅𢎞<lb/>
　治已未進士知長山縣歲蝗禱神两雹交作蝗盡死<lb/>
　拜監御史厯江西僉事捕獲逆濠黨惡訊治如法遷<lb/>
　雲南參政諭木邦諸夷以利害咸讋服修貢誅普安<lb/>
　賊有功轉布政使致仕<lb/>
　徐貴眀一統志平江人由舉人授潼川州同知甘茹<lb/>
　清苦涖政嚴眀後以忤臺官謝政歸灌園種蔬終老<lb/>
　謹飭周慎不失尺寸鄉里目為古君子<lb/>
<pb n="KR2k0046_WYG_056-29a"/>
　陳能華容人正德甲戍進士官延平知府有平賊功<lb/>
　陞廣西參政性坦易謙挹不言人過葢長者云<hi>見舊</hi>
　<hi>通志</hi>
　劉文祥華容人鄉貢授臨水令改卭縣居官亷慎居<lb/>
　家置義倉贍族卒年八十餘<hi>舊通志</hi>
　周廷用眀列朝詩傳字子賢華容人正德辛未進士<lb/>
　知宜黄縣入為御史未一載補外備兵四川進江西<lb/>
　按察使請嘱不行入覲都御史汪鋐摘黜之廷用氣<lb/>
<pb n="KR2k0046_WYG_056-29b"/>
　倜儻豪岸為御史言事多觸時忌及為監司不善迎<lb/>
　合失權近意有八厓集若干巻<lb/>
　孫繼芳眀列朝詩傳字世其華容人正徳辛未進士<lb/>
　除刑部主事改兵部諌南廵拜杖遷職方郎中出為<lb/>
　雲南提學副使居官亢直屢遭排擯以死子宜舉於<lb/>
　鄉以不朽自命有洞庭漁人集宜子斯億孫羽侯曽<lb/>
　孫穀皆舉進士<lb/>
　張守約華容人嘉靖丙戌進士官淮安知府聞命即<lb/>
<pb n="KR2k0046_WYG_056-30a"/>
　遣家累擕二僮以往闢園種蔬自奉儉約嘗捐歲俸<lb/>
　以振乏絶府為商賈輻輳之地夙號難治守約以清<lb/>
　節鎮之民用馴服<lb/>
　張一隆守約之子鄉貢知南充縣亷潔誠確南充士<lb/>
　大夫懐之<lb/>
　艾穆字和甫平江人嘉靖戊午舉人萬厯初官刑部<lb/>
　主事録囚陜西時張居正法嚴決囚不如額者罪穆<lb/>
　與御史議止決二人曰我終不以人命博官也還朝<lb/>
<pb n="KR2k0046_WYG_056-30b"/>
　居正譙責之穆曰小臣體主上好生之德佐公平允<lb/>
　之治有罪甘之揖而退劾江陵奪情延杖遣戍凉州<lb/>
　起擢四川僉事入為太僕少卿拜僉都御史巡撫四<lb/>
　川告歸<lb/>
　姜性廷頥長子九歲當得䕃推以與弟年十二著下<lb/>
　帷賦萬厯壬午舉人壬辰進士授鉅野令設保赤倉<lb/>
　十二建義塾七遷諌垣两歲疏凡八上皆切時要家<lb/>
　居清苦如寒士<lb/>
<pb n="KR2k0046_WYG_056-31a"/>
　張珤巴陵人萬厯癸未進士官刑部主事時御史馮<lb/>
　恩論大臣得失都御史汪鋐欲置之死珤執奏得未<lb/>
　減遷太平守值旱蝗令捕蝗者給以穀民争捕之蝗<lb/>
　遂盡守鎮江擒盜有功累官至廣西參政珤性沈毅<lb/>
　人不可干以私<lb/>
　張存意華容人萬厯壬辰進士由民部遷山西僉事<lb/>
　㑹播亂廷議推存意監軍身親行陣左臂中流矢元<lb/>
　戎劉綎㧞之得痊受事五閲月旋底定口不言功廕<lb/>
<pb n="KR2k0046_WYG_056-31b"/>
　贈弗及貴州建忠勲祠祀之<lb/>
　丁聖時巴陵人家貧力學以進士授溧陽令清兌糧<lb/>
　宿弊定淮鹽水運修城浚池省刑興學縣人刋録紀<lb/>
　之轉袁州府推官分校江南江西鄉試所㧞多知名<lb/>
　士陞户部主事子全芳舉人<lb/>
　余良弼巴陵人由鄉舉授登封教諭改交河遇畿輔<lb/>
　歲饑條陳救荒八事全活百萬户轉東光令治行為<lb/>
　三輔最尋遷延安郡丞修城堡申斥堠軍政肅然<lb/>
<pb n="KR2k0046_WYG_056-32a"/>
　王𢎞道華容人萬厯巳酉舉人官安義令性慈柔不<lb/>
　忍笞民復以狷介失上官意旋解歸困窶常不能舉<lb/>
　火年七十五終不能殮親舊為具後事<lb/>
　楊一鵬臨湘人萬厯庚戌進士授成都府推官播酋<lb/>
　新定復叛一鵬按轡行撫遂帖服㑹採辦皇木轉運<lb/>
　出峽一鵬禁科派平價值作兵木二議蜀人德焉厯<lb/>
　吏部文選典試陜西轉大理寺丞忤逆璫奪職璫敗<lb/>
　起原官管尚寶司丞事上疏言諌官不可太重武臣<lb/>
<pb n="KR2k0046_WYG_056-32b"/>
　不可偏輕門户不可私立上嘉納遷太常少卿轉兵<lb/>
　部左侍郎署戎政尚書摘發奸弊屢疏劾襄城伯李<lb/>
　守錡冒餉濫官廢弛營伍之罪陞户部尚書總督漕<lb/>
　運兼巡撫鳯陽等處甲戍流冦蹂躙中州一鵬請專<lb/>
　設鳳撫以固陵園事寢格不行後獻賊殘毁一鵬言<lb/>
　始驗而坐守以死愍帝追悼詔復原官所著有陽春<lb/>
　閣疏稿運事摘要<lb/>
　楊一亷臨湘人由恩貢任商水縣清介自守調樂安<lb/>
<pb n="KR2k0046_WYG_056-33a"/>
　卒時僅帶一圍敝衣數襲祀河南名宦<hi>以上舊通志</hi>
皇清沈以曦臨湘縣人由進士為常熟令遷蘇州司理<lb/>
　　有松商被誣為盜洗釋之蘇多文士以曦善於賞<lb/>
　　㑹多所奬成後謫補博興令告歸以曦孝友篤至<lb/>
　　居鄉恤窮急病唯恐後時友人某妻被掠稱貸贖<lb/>
　　還有王承祥者負戴秀生百金投繯救免以曦為<lb/>
　　代償之臨湘人至今以為德年八十餘卒<hi>舊通志</hi>
　　李嘗之平江人幼失怙恃聰眀有䇿畧善屬文然<lb/>
<pb n="KR2k0046_WYG_056-33b"/>
　　性端謹綏逺將軍蔡敏榮愛重之延置幕下甚久<lb/>
　　蕩平滇黔嘗之預籌畫凱旋擬奏注官嘗之曰某<lb/>
　　受知於將軍徒以語言文字又嘗喜寂坐終日恐<lb/>
　　得官不能勝任則上負<lb/>
聖天子下復負知已也敏榮厚贈遺以歸見親知貧乏<lb/>
　　者即周之縁手散盡以老病卒<lb/>
　　楊柱朝臨湘人順治已亥進士淹博有雋才令四<lb/>
　　川平武邑自獻賊蹂躙後滿目荆榛柱朝悉心招<lb/>
<pb n="KR2k0046_WYG_056-34a"/>
　　徠流亡復業人稱良吏<lb/>
　　黎大觀華容人康熈丁卯舉人知江西宜黄亷潔<lb/>
　　律已勤慎撫民建通津橋以利行人築永豐陂以<lb/>
　　資水利舊例編審人丁有硃價陋規六百金悉罷<lb/>
　　革尤加意造士修葺學宫置田以供科舉之費擢<lb/>
　　户部主事<lb/>
常徳府<lb/>
　周黄歇史記春申君傳楚人㳺學博聞事楚頃襄王<lb/>
<pb n="KR2k0046_WYG_056-34b"/>
　頃襄王卒太子完立是為考烈王以黄歇為相封為<lb/>
　春申君春申君客三千餘人其上客皆躡珠履按史<lb/>
　記稱楚人不言何地而春申君宅墓皆在今常德府<lb/>
　故録之<lb/>
　漢田強姓譜武陵人王莽欲賜強銅印強誓不事莽<lb/>
　有子十人皆雄勇過人以其三子將五萬人下屯沅<lb/>
　東各築一城以拒王莽<lb/>
　蜀漢廖立蜀志列傳立字公淵武陵臨沅人先主為<lb/>
<pb n="KR2k0046_WYG_056-35a"/>
　漢中王立為侍中後主襲位徙長水校尉立自謂才<lb/>
　名宜居諸葛亮之貳常懐怏怏亮表廢為民立躬率<lb/>
　妻子耕植自守聞亮卒垂泣<hi>互詳長沙府名宦</hi>
　潘濬呉志列傳濬字承眀武陵漢壽人弱冠從宋仲<lb/>
　子受學劉表辟為部江夏從事時沙羡長贓穢不修<lb/>
　濬按殺之一郡震竦後為湘鄉令治甚有名孫權并<lb/>
　荆土拜濬輔軍中郎將遷奮威將軍封常遷亭侯拜<lb/>
　少府進封瀏陽侯遷太常五谿蠻叛亂盤結權假濬<lb/>
<pb n="KR2k0046_WYG_056-35b"/>
　節督諸軍討之信賞必行法不可干斬首獲生蓋以<lb/>
　萬數自是羣蠻衰弱一方寧靜赤烏二年卒子翥嗣<lb/>
　李衡水經注龍陽縣氾洲長二十里呉丹陽太守李<lb/>
　衡植柑於其上臨死勅其子曰吾洲里有木奴千頭<lb/>
　不責衣食歲絹千疋太史公曰江陵千樹橘可當封<lb/>
　君此之謂矣<lb/>
　晉閻曾眀一統志武陵人避地凉州州牧張茂專伯<lb/>
　隴右築靈鈞臺人苦其役曽夜扣門諌之罷役凉人<lb/>
<pb n="KR2k0046_WYG_056-36a"/>
　大悦<lb/>
　潘京晉書列傳字世長武陵漢壽人弱冠郡辟主簿<lb/>
　仍舉秀才尚書令樂廣共談累日深嘆其才厯巴邱<lb/>
　邵陵泉陵三令眀於政術路不拾遺<lb/>
　唐韓約唐書列傳朗州武陵人本名重華志勇決畧<lb/>
　渉書有吏幹太和九年為左金吾衞大將軍又食貨<lb/>
　志元和中韓約為振武京西營田和糴水運使起代<lb/>
　北墾田二百頃出贓罪吏給耒耜耕牛假種糧使償<lb/>
<pb n="KR2k0046_WYG_056-36b"/>
　所負粟二歲大<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>因募人為十五屯每屯百三十人<lb/>
　人耕百畝就高為堡東起振武西逾雲州極於中受<lb/>
　降城凡六百餘里列柵二十墾田三千八百餘頃歲<lb/>
　收粟二十萬石省度支錢二十餘萬緍<lb/>
　宋張頡宋史列傳字仲舉其先金陵人徙鼎州桃源<lb/>
　第進士調江陵推官旱饑朝廷遣使安撫頡條獻十<lb/>
　事活數萬人知益陽縣縣接梅山溪峒多蠻獠出没<lb/>
　頡按禁地約束召猺人耕墾上其事不報熈寧中章<lb/>
<pb n="KR2k0046_WYG_056-37a"/>
　惇取南江地克梅山頡移書朝貴言南江殺戮過甚<lb/>
　惇欲分功啖之乃言梅山之議權輿於頡詔賜絹三<lb/>
　百匹尋擢江淮制置副使復徙廣西轉運使時建廣<lb/>
　源為順州將城之頡謂無益朝廷從其議罷知桂州<lb/>
　入覲帝首言卿鄉者論順州不可守信然時有獻言<lb/>
　者謂海南黎人陳被蓋強盛請出兵自効命頡處其<lb/>
　事頡使一介往呼之出補以牙校喜而去詔問何賞<lb/>
　之薄對曰荒徼蠻蜑無他覬得是足矣尋罷兵海外<lb/>
<pb n="KR2k0046_WYG_056-37b"/>
　訖無事哲宗立為户部侍郎湖北溪猺畔朝廷託頡<lb/>
　素望復徙知荆南卒<lb/>
　陳起眀一統志沅陵人景祐進士調寧鄉令改秭歸<lb/>
　又厯湘鄉萍鄉令皆有聲在秭歸日疏鑿新灘舟頼<lb/>
　以安終永州倅<lb/>
　鍾正甫眀一統志武陵人治平進士與米芾友善樞<lb/>
　宻蔣之竒器之後為廣東轉運使有美政蔡京置正<lb/>
　甫黨碑中坐謫<lb/>
<pb n="KR2k0046_WYG_056-38a"/>
　栁平姓譜字子儀武陵人元祐中知江西之筠州政<lb/>
　尚清簡漸以無訟百姓悦之<lb/>
　元丁易東姓譜武陵人舉進士為翰林編修元世祖<lb/>
　徵不起注周易傳疏建石壇精舍教授生徒資以廩<lb/>
　費事聞賜額沅陽書院<lb/>
　眀何頴眀一統志武陵人洪武庚辰進士授四川峩<lb/>
　嵋令興學惇化革弊振頽累官江西按察僉事<lb/>
　胥必彰楚紀龍陽人洪武癸酉鄉薦拜監察御史命<lb/>
<pb n="KR2k0046_WYG_056-38b"/>
　守甘肅克振邊防擢福建按察使晉左僉都御史巡<lb/>
　視廣東所至有聲<lb/>
　張以澄眀一統志武陵人洪武巳卯舉人厯職勤能<lb/>
　官至河南布政司參議<lb/>
　余仕賢楚紀武陵人永樂中授順天治中有治行陞<lb/>
　蘇州知府理煩治劇綽有政聲<lb/>
　倪永壽楚紀桃源人永樂辛卯領鄉薦授貴州鎮寧<lb/>
　知府性和易治郡清簡教民務農力本民懐其德<lb/>
<pb n="KR2k0046_WYG_056-39a"/>
　朱應祖眀一統志武陵人永樂間由監察御史遷四<lb/>
　川按察使以才能著稱<lb/>
　楊輔楚紀武陵人永樂丁酉鄉薦授刑部主事轉郎<lb/>
　中讞獄平允擢雲南按察僉事遷山東按察使<lb/>
　陳文質楚紀武陵人永樂中貢生授雲南安寧州同<lb/>
　知持身亷謹和輯諸夷陞廣東按察僉事<lb/>
　李光學楚紀武陵人永樂間貢入胄監授直𨽻興化<lb/>
　令政存仁厚㕔前有鵲巢二雛飛去其一折翅獨畱<lb/>
<pb n="KR2k0046_WYG_056-39b"/>
　光學取藥哺之愈亦飛去光學病思魚忽有鵲銜魚<lb/>
　置庭中烹食病愈人以為愛物之騐<lb/>
　史燦眀一統志龍陽人正統甲子經魁累遷南京太<lb/>
　僕寺丞盡心馬政一時多稱其能<lb/>
　馮維楚紀武陵人正德乙丑進士授刑部主事厯員<lb/>
　外郎中決獄勤慎陞廣西布政司參議轉參政政稱<lb/>
　寛平<lb/>
　劉璟楚紀武陵人成化丙戌進士知霑化縣勵志清<lb/>
<pb n="KR2k0046_WYG_056-40a"/>
　苦邑中姦豪攬輸芻餉多侵牟璟禁戢甚嚴請託無<lb/>
　所受於是邑無逋賦民困亦蘇擢監察御史出按山<lb/>
　西憲度嚴眀貪吏望風解綬宗藩訟民奪其田璟判<lb/>
　還民貴戚斂手代去士民號泣以送<lb/>
　楊維楚紀武陵人成化壬辰進士任行人轉司正厯<lb/>
　知䕫州府為政簡易常驅虎患蜀人德之年六十致<lb/>
　仕詔賜三品服捐田七十畝為府學田以備祭器<lb/>
　李顯眀一統志桃源人成化甲辰進士授户部主事<lb/>
<pb n="KR2k0046_WYG_056-40b"/>
　監𣙜崇文門督儲京倉並以清慎稱性樂恬静乞改<lb/>
　南部曹出守南康以惠愛為政修復白鹿洞書院作<lb/>
　興士𩔖年五十遂引疾歸人甚髙之<lb/>
　陳䇿眀一統志武陵人成化丁未進士知宜興縣厚<lb/>
　重有量政尚循良雖居劇邑卓有能聲擢監察御史<lb/>
　謹於持憲論事率循忠厚出按貴州廣西持法有體<lb/>
　曹司賢武陵人嘉靖庚戌進士厯官四川按察副使<lb/>
　執法眀斷在蜀攝官視學最稱得士著有思古集<lb/>
<pb n="KR2k0046_WYG_056-41a"/>
　賀延䕫桃源人以選貢廷試第一授㑹昌令有循良<lb/>
　聲嘗裒輯郡志卒年九十<lb/>
　曽壽貴龍陽人以鄉薦授南陽教諭聘試粤闈兼閲<lb/>
　兩房試巻得士十二人成進士者八人後官比部活<lb/>
　寃獄二十餘人<hi>以上舊通志</hi>
　夏尚忠三楚文獻録常德衞指揮使初為諸生有文<lb/>
　譽喜作詩及拜世官始習弓弩稱絶技洞庭盜發屢<lb/>
　有擒獲功貴竹安宣慰殺其族弟舉兵相攻朝廷議<lb/>
<pb n="KR2k0046_WYG_056-41b"/>
　勦督臣檄尚忠徃諭至則諸蠻懾服䭾黄金數斗相<lb/>
　遺不受為和解其事而返遷雷連參將歸白首注書<lb/>
　如諸生時<lb/>
　王佐武陵人萬厯丙戌進士厯官吏科給事神宗時<lb/>
　抗疏請建儲光宗即位叙功為太常卿以老告歸<lb/>
　呉宗教常德衞人萬厯戊子舉於鄉任廣西容縣縣<lb/>
　多毒草民以小隙輒服毒殞命宗教申飭反坐令民<lb/>
　納毒草有根者計輕重賞有差朔朢焚之歲旱糴米<lb/>
<pb n="KR2k0046_WYG_056-42a"/>
　於隣郡勸富户出粟賑貸民不知饑<lb/>
　朱大綂武陵人温恭純篤以孝著聞萬厯甲午舉人<lb/>
　任代州知州致仕予四品服子國昌以選貢為浮梁<lb/>
　縣令先是大統為州守時值歲饑捐資賑粥委一老<lb/>
　吏督之多所全活至是國昌舉子見老吏入其家而<lb/>
　生故小名曰代弱冠舉於鄉人以為活人之報<lb/>
　楊伯髙字龍起禠之曾孫萬厯庚子舉於鄉授崇慶<lb/>
　知州居官潔清不樂進取致仕里居喜與後輩論文<lb/>
<pb n="KR2k0046_WYG_056-42b"/>
　博聞洽記蓋其世傳云<lb/>
　曹元龍武陵人萬厯癸卯鄉舉授遂寧知縣時藺逆<lb/>
　之變破蜀四十餘城遂寧逼處賊界元龍親督兵民<lb/>
　乘城守禦賊累攻不下以功陞刑部員外即出為雲<lb/>
　南知府秩滿告歸<lb/>
　楊鶴字脩齡武陵人萬厯甲辰進士授雒南知縣擢<lb/>
　御史極諌京營虛耗人才摧折公私匱乏東方羣盜<lb/>
　數事且曰陛下宣令東宫知勞知危知憂知懼安可<lb/>
<pb n="KR2k0046_WYG_056-43a"/>
　與宦官宫妾處而不見士大夫乎疏奏不省熊廷弼<lb/>
　被議鶴疏理之巡按貴州烏撒近貴州去川南千里<lb/>
　土官恣甚鶴請割烏撒𨽻貴州以便節制還朝乞停<lb/>
　皇稅釋纍臣登遺逸納諌諍發内帑收人心不報乃<lb/>
　引疾去懐宗嗣立拜左僉都御史鶴言陛下圖治要<lb/>
　在培元氣一切民生國計宜取祖宗成法委任責成<lb/>
　嚴為之程寛為之地圖之以漸鎮之以静何慮不臻<lb/>
　太平哉拜兵部右侍郎總督陜西三邊軍務卒贈太<lb/>
<pb n="KR2k0046_WYG_056-43b"/>
　子少傅<lb/>
　楊嗣昌字文弱鶴之子萬厯庚戌進士累官户部郎<lb/>
　中河南右參政父鶴被逮三疏請代罪鶴得減死拜<lb/>
　嗣昌兵部右侍郎總督宣大山西軍務上疏陳邊事<lb/>
　帝異其才尋晉東閣大學士嗣昌乃議大舉平賊請<lb/>
　以陜西河南湖廣西北為四正四巡撫分勦而專防<lb/>
　延綏山西山東江南江西四川為六隅六巡撫分防<lb/>
　而協勦而總督總理二臣隨賊所向專力征討總督<lb/>
<pb n="KR2k0046_WYG_056-44a"/>
　熊文燦嗣昌所薦專主撫張獻忠變聞特㫖令督師<lb/>
　嗣昌抵襄陽大誓三軍率京軍踰山五十里及其巢<lb/>
　斬殺過當獻忠求撫不許走據碼瑙山左良玉等夾<lb/>
　擊大破之獻忠遁興安平利山中勢復張嗣昌赴夷<lb/>
　陵扼其要害既而決計入川賊攻當陽復至夷陵屢<lb/>
　徵良玉兵不至賊以輕騎夜馳三百里抵襄陽誘啟<lb/>
　城門城遂陷嗣昌初涖襄陽鑿三濠設機橋列横枑<lb/>
　慎啟閉每門置一副將移文出入譏訶騐問法甚嚴<lb/>
<pb n="KR2k0046_WYG_056-44b"/>
　賊乃出不意破之嗣昌在夷陵驚悸上疏請死至荆州<lb/>
　之沙市不食而卒帝曰嗣昌功雖未成盡瘁可憫其賜<lb/>
　祭有司䕶柩還籍進太子太傅<hi>以上舊通志</hi>
　楊山松嗣昌之子襲錦衣衞指揮才畧明敏從嗣昌督<lb/>
　師籌畫軍務每至達曙時流賊蠭起山松贊設方畧輒<lb/>
　殱羣賊張獻忠隻身竄碼瑙山㑹嗣昌捐館哀毁過傷<lb/>
　水漿不進幾不得生而廷臣摭嗣昌病國事章疏相繼<lb/>
　孤兒籲天録刋行狀字字血淚山松祖父文集亂後散<lb/>
<pb n="KR2k0046_WYG_056-45a"/>
　軼從四方購求裒録如干卷楊氏始有傳集<hi>縣志</hi>
　史贊舜龍陽人萬厯庚戌進士官户曹郎當安藺交<lb/>
　訌疲於奔命抗疏減辰常沅靖加餉四萬二千有奇<lb/>
　運夫三萬餘名守夔州陞川東副使治兵松潘拓疆<lb/>
　三百四十餘里獻捷晉三階以布政使監軍累晉太<lb/>
　常正卿贈少司馬<lb/>
　唐紹堯武陵人天啟壬戌進士任髙陽令下車首禁<lb/>
　魏忠賢生祠奏樂尚食又璫族冉世魁叔姪争產相<lb/>
<pb n="KR2k0046_WYG_056-45b"/>
　屠紹堯籍其家貲充餉忠賢怒被逮下獄坐贓三萬<lb/>
　考掠慘酷懐宗立出紹堯獄中陞兵部武選郎守開<lb/>
　封厯嘉湖參政調府江兼㢘使值粤西靖江叛紹堯<lb/>
　監軍擒其渠以功晉户部右侍郎<lb/>
　楊鴻武陵人九歲善屬文天啟壬戌成進士厯官惠<lb/>
　州海防副使主四川鄉試稱得士晉秩少宗伯卒<lb/>
　羅其鼎桃源人進士官行人孝友婣睦以古人自勵<lb/>
　才性敏捷所著述甚富<hi>以上舊通志</hi>
<pb n="KR2k0046_WYG_056-46a"/>
皇清彭之鳯龍陽人順治戊戌進士選庶吉士遷監察<lb/>
　　御史厯户禮刑科給事丰采端凝練達時務請修<lb/>
　　實録議靖西山籌積儲奏緩征禁刑獄中塵羮土<lb/>
　　飯及獄卒考掠諸疏俱奉<lb/>
俞㫖晉光禄少卿卒於官<hi>舊通志</hi>
　　文志鯨鵠之子字石濤康熈辛未進士官檢討督<lb/>
　　學浙江典廣西順天鄉試俱稱得人累官順天府<lb/>
　　丞晉奉天府尹志鯨能文章立節概㑹方重用以<lb/>
<pb n="KR2k0046_WYG_056-46b"/>
　　疾卒士論惜之<lb/>
辰州府<lb/>
　宋秦再雄<hi>詳辰州府名宦</hi>
　張翹姓譜沅陵人神宗時章惇經畧湖北上書言南<lb/>
　北江利害惇衘之或以告翹翹曰茍利於人死不惡<lb/>
　也按宋史溪峒諸蠻傳辰州布衣張翹上書言南北<lb/>
　江利害遂以章惇經制蠻事又請招富峽二州俾納<lb/>
　土並彭師晏之孱弱皆可郡縣復遣章惇察訪據史<lb/>
<pb n="KR2k0046_WYG_056-47a"/>
　則姓譜不足信特存而辨之<lb/>
　明夏銘善楚紀字復初溆浦人洪武戊辰進士拜監<lb/>
　察御史善論事守正不阿太祖有大政輒謂左右曰<lb/>
　召夏御史來議後坐同官事見法太祖追悔曰失吾<lb/>
　直臣命有司經理歸葬<lb/>
　荆政芳楚紀溆浦人永樂丙戌進士厯官交阯按察<lb/>
　僉事改山東廉慎自持致仕家居饘粥常不給<lb/>
　米萬鍾三楚文獻録辰溪人簡重恬默為學務自得<lb/>
<pb n="KR2k0046_WYG_056-47b"/>
　理解萬厯甲午鄉舉仕靖州學正陞甕安令酋種部<lb/>
　落奪人田地相仇殺院司符下勾攝牽引千百人萬<lb/>
　鍾論首從若干人餘悉原之遷守彌勒州疏寃剔濫<lb/>
　比户歌詠改靖安王府長史歸以教家式俗為已任<lb/>
　鄉人稱有道<lb/>
永順府<lb/>
　唐彭瑊楚紀上溪州人仕唐為檢校司徒辰州刺史<lb/>
　開平四年呉敖駢圍赤石瑊調所部征之被執不屈<lb/>
<pb n="KR2k0046_WYG_056-48a"/>
　闔門遇害<lb/>
　宋彭儒猛楚紀納欵於宋錫以錦袍玉帶<lb/>
直𨽻澧州<lb/>
　周白善姓譜春秋時白公勝之族為楚將家澧陽白<lb/>
　公欲亂國召之善曰從子而亂其國則不義於君背<lb/>
　子而發其私則不仁於族遂棄其禄築圃灌園以終<lb/>
　其身<lb/>
　晉車武子晉書列傳南平人博學多通家貧不常得<lb/>
<pb n="KR2k0046_WYG_056-48b"/>
　油夏月則練囊盛數十螢火以照書以夜繼日及長<lb/>
　風姿美劭機悟敏速又善於賞㑹當時每有盛坐而<lb/>
　武子不至皆云無車公不樂寧康初為中書侍郎關<lb/>
　内侯孝武帝常講孝經謝安侍坐陸納侍講卞耽執<lb/>
　讀謝石袁宏執經武子與丹陽尹王渾摘句時論榮<lb/>
　之太元中領國子博士議郊廟明堂之事進爵臨湘<lb/>
　侯俄為䕶軍將軍時王國寳諂於㑹稽王道子諷八<lb/>
　座啟以道子為丞相加殊禮武子曰此乃成王所以<lb/>
<pb n="KR2k0046_WYG_056-49a"/>
　尊周公也稱疾不署名疏奏帝大怒而甚嘉武子<lb/>
　唐段𢎞古安鄉人栁宗元集𢎞古讀縱横書剛峭少<lb/>
　合尤濩落不事生產人或交之度非義輒去以故年<lb/>
　五十不就禄隴西李景儉東平吕温髙氣節尚道義<lb/>
　聞其名求見大歡留門下或一歲或半歲夜與言不<lb/>
　知日出<lb/>
　宋王凝安鄉人從范仲淹學擢第授岳州司理遷屯<lb/>
　田郎中出為江源令有賢名<hi>舊通志</hi>
<pb n="KR2k0046_WYG_056-49b"/>
　明張廷蘭明一統志澧州人洪武己丑進士授審刑<lb/>
　司詳議陞大理少卿晉左都御史以勤敏稱<lb/>
　戴本昇楚紀澧州人洪武間貢入太學授兵科給事<lb/>
　中出補廣西右參議以政績著<lb/>
　趙㢘慈利人由鄉貢累官都御史有征定苖夷功以<lb/>
　老乞歸晉一階仍命有司歲給廩五百石以優異之<lb/>
　<hi>舊通志</hi>
　蕭忠明一統志慈利人洪武間由國子監生授山東<lb/>
<pb n="KR2k0046_WYG_056-50a"/>
　左布政左遷髙密縣典史永樂初復陞江西僉事調<lb/>
　廣西<lb/>
　毛頴澧州人苦志博學中洪武丙子舉人署北平完<lb/>
　縣教諭七年疏乞歸養文皇嘉之御書瞻雲樓三字<lb/>
　以賜再厯武强華陽保定三學屢典文衡得士為最<lb/>
　羅鎡安鄉人正統辛酉舉鄉試第一為歙縣教諭捐<lb/>
　俸建學宫修書院萃諸生四時講學陞保定教授歙<lb/>
　人立介德堂祀之<hi>以上舊通志</hi>
<pb n="KR2k0046_WYG_056-50b"/>
　李如圭楚紀澧州人𢎞治己未進士知安福縣調建<lb/>
　昌以計殱華寧劇盜拜監察御史厯陞副都御史奉<lb/>
　命賑延綏疏陳荒政十餘條得便宜行事存活數萬<lb/>
　人以薦授總督河道易置閘座引諸湖水以濟漕渠<lb/>
　進兵部侍郎厯吏户二部晉户部尚書如圭學期用<lb/>
　世耿直鮮阿田園取給家口所著有懐古集<lb/>
　周漵楚紀九谿衞人正德辛未進士授大理評事武<lb/>
　宗南巡率同僚疏諫拜杖謫永嘉丞嘉靖初起知韶<lb/>
<pb n="KR2k0046_WYG_056-51a"/>
　州府累官南都御史總理宣大軍務入為大理卿至<lb/>
　工部尚書督理沙河大工所至以治績見㑹災異因<lb/>
　免歸漵生有異質猿臂善射既直諫著聲又才堪濟<lb/>
　變云<lb/>
　髙鵬明一統志澧州人少聘周偉女及筓而瘓偉請<lb/>
　辭婚鵬不可而周氏女有婦德敦如賓之好舉正德<lb/>
　辛未進士知南通州境内方旱蝗而雨民家屢失火<lb/>
　尋滅人以為德孚三異焉㝷調霸州以禁奸忤權璫<lb/>
<pb n="KR2k0046_WYG_056-51b"/>
　降寧州同知陞杭州府通判卒<lb/>
　翟鎣九谿衞人正德甲戌進士授丹徒知縣亷潔平<lb/>
　易卒於官宦槖蕭然妻子貧不能歸郡大夫為資遣<lb/>
　云<hi>見舊通志</hi>
皇清易尚陽澧州舉人令河西先是縣有山中裂陷田<lb/>
　　為湖廣袤五里田既陷而賦額未除里民負累積<lb/>
　　年尚陽泣請於大吏遂獲奏免<lb/>
直𨽻郴州<lb/>
<pb n="KR2k0046_WYG_056-52a"/>
　晉谷儉晉書甘卓傳卓舉桂陽谷儉為秀才儉辭不<lb/>
　獲命州厚禮遣之諸州秀才聞當考試皆憚不行惟<lb/>
　儉一人到臺遂不復策試儉恥其州少士乃表求試<lb/>
　以髙第除中郎儉少有志行寒苦自立博渉經史不<lb/>
　能逺求師友惟在家研精雖所得實深未有名譽又<lb/>
　恥炫耀取達遂歸終身不仕<lb/>
　唐劉助<hi>詳鄉賢劉瞻傳</hi>
　宋邵華宋史列傳其先京兆人曽祖岳家桂陽華興<lb/>
<pb n="KR2k0046_WYG_056-52b"/>
　國八年進士知蓬州録事參軍時楊全知州性悍部<lb/>
　民張導豐等三人被誣為刼盜獄具華不署牘既而<lb/>
　捕獲正盜導豐等得釋華代還太宗謂曰爾能活吾<lb/>
　平民深可嘉也賜錢五萬授光禄寺丞景德中充交阯<lb/>
　安撫國信使㑹黎桓死兄弟攻戰華以事上聞許便<lb/>
　宜設方畧華諭朝廷威德俾速定位即時聽命使還<lb/>
　改兵部員外郎嘗上邕州至交州水陸路宜州山川<lb/>
　等四圖頗得控制之要知廣州州城瀕海番舶至岸<lb/>
<pb n="KR2k0046_WYG_056-53a"/>
　常苦颶風華鑿内濠通舟颶不能害<lb/>
　明何懐輝明一統志桂陽人永樂間以刑律精通保<lb/>
　任大理寺評事遷都督府經厯勤能益著㝷陞通政<lb/>
　司參議<lb/>
　朱英桂陽縣人正統十年進士授御史浙閩盜起簡<lb/>
　英守處州撫降甚衆厯廣東右參議福建陜西左右<lb/>
　布政使推行均徭法十歲一更民稱便以右副都御<lb/>
　史巡撫甘肅陳安邊二十八事晉兩廣總督英前在<lb/>
<pb n="KR2k0046_WYG_056-53b"/>
　廣東撫循凋瘵安輯流亡止諸將濫殺冒功著有威<lb/>
　信至是招撫猺獞效順者定為編户給復三年於是<lb/>
　馬平陽朔蒼梧諸縣蠻悉來歸而荔波賊衆數萬久<lb/>
　負固亦遣子納欵為置永安州處之自是歸附日衆<lb/>
　帝甚嘉之交阯攻老撾議者恐其内冦詔問英處置<lb/>
　之宜對言彼不過争甌脫耳諭之當自悔懼帝從其<lb/>
　言果上表謝潯梧髙㢘賊起分道擊之俘斬甚衆桂<lb/>
　林平樂蠻攻城殺將復分兵十二道擊破之入掌都<lb/>
<pb n="KR2k0046_WYG_056-54a"/>
　察院事加太子少保星變疏陳八事卒贈太子太保<lb/>
　謚恭簡<hi>明史稿</hi>
　朱守孚楚紀英之子成化已丑進士任刑部主事遷<lb/>
　郎中在職嚴謹諸司奏牘悉委看詳録囚北畿雲貴<lb/>
　多所寛釋<lb/>
　曽䡵姓譜永興人成化乙未進士厯刑部員外郎平<lb/>
　陽有訟田者久不決蘇州衞有寃誣殺人者繫獄十<lb/>
　餘年䡵徃訊皆得其情出補紹興知府乞歸年七十<lb/>
<pb n="KR2k0046_WYG_056-54b"/>
　四卒子三人介全念皆成進士<lb/>
　黄珙明一統志永興人成化辛丑進士知萬載縣裁<lb/>
　決如流庭無稽訟儲穀備荒修學宫範祭器招懐流<lb/>
　徙練兵弭盜用部使者薦擢刑部主事執法平允雪<lb/>
　王輔之寃辨劉雲之誣衆論韙之陞江西按察僉事<lb/>
　乞休養母母卒廬墓側哭聲振林麓年七十五終<lb/>
皇清胡懋敬宜章人篤行好學康熈甲寅以明經授鎮<lb/>
　　原令操守㢘介干請無所私卒於官士民德之為<lb/>
<pb n="KR2k0046_WYG_056-55a"/>
　　畱葬焉<lb/>
　　彭一琮宜章人性耿介寡言笑以歲貢任滿城令<lb/>
　　徙濟源治尚簡静持法不茍所至吏民畏愛之以<lb/>
　　老乞歸宦槖蕭然<lb/>
　　袁宗佺桂陽人康熈甲子副榜任北流知縣縣頻<lb/>
　　年苦旱宗佺鑿渠溉田遂成沃壤罷私稅除莠民<lb/>
　　一境晏然改調義寧地雜苗猺宗佺興建學宫集<lb/>
　　諸生讀書習禮朔望臨講邑人感化<lb/>
<pb n="KR2k0046_WYG_056-55b"/>
直𨽻靖州<lb/>
　宋楊藴　楊通寶　楊政巖　楊光富　楊昌御宋<lb/>
　史西南溪峒諸蠻傳誠徽州唐溪峒州宋初楊氏居<lb/>
　之號十峒首領以其族姓散掌州峒太平興國四年<lb/>
　首領楊藴始來内附五年楊通寳始入貢命為誠州<lb/>
　刺史淳化二年其刺史楊政巖復來貢是歲政巖卒<lb/>
　以其子通□繼知州事熈寧八年有楊光富者率其<lb/>
　族姓二十三州峒歸附詔以光富為右班殿直昌運<lb/>
<pb n="KR2k0046_WYG_056-56a"/>
　五人補三班奉職晟情等十六人補三司軍將繼有<lb/>
　楊昌御者亦願罷進奉出租賦為漢民詔補為右班<lb/>
　殿直子弟姪十八人補授有差獨光僣頗負固不從<lb/>
　命詔湖南轉運使朱初平羈縻之未幾亦降乃與其<lb/>
　子日儼請建學舍求名士教子孫詔潭州長史朴成<lb/>
　為徽誠等州教授光僣皇城使誠州刺史致仕官為<lb/>
　建宅<lb/>
　明倪鎮靖州人貢太學未仕授徒於家宋以方出其<lb/>
<pb n="KR2k0046_WYG_056-56b"/>
　門<lb/>
　儲維靖州人選貢仕隆昌知縣九載清慎如一日致<lb/>
　仕後百姓醵金助歸<lb/>
　附増<lb/>
皇清黄復生湖廣人康熈十九年知卬州時軍興旁午<lb/>
　　調劑輸將夫役徃返酌量更換民賴以安<lb/>
　　周璧湖廣人由拔貢令慶符邑多游民不知務本<lb/>
　　璧親詣勸農遂改積習<lb/>
<pb n="KR2k0046_WYG_056-57a"/>
　　劉時逺湖廣人康熈己卯鄉薦令蘆山下車即除<lb/>
　　行户雜費比去蘆人建坊志之<lb/>
　　陳愚興國人康熈巳酉舉人令遂寧清操淡泊視<lb/>
　　民如子<lb/>
　　孟易吉武昌人由拔貢令綦江七載多善政<lb/>
　　汪淑問字邁陶麻城籍順治已亥進士令犍為安<lb/>
　　輯流遣犍人德之<lb/>
　　王追騄黄岡人由舉人令犍為莅治八載内擢刑<lb/>
<pb n="KR2k0046_WYG_056-57b"/>
　　曹士民立碑紀之<lb/>
　　劉啟和字石洲江陵籍康熈丁未進士知雅州雅<lb/>
　　濱夷劇郡商賈輻輳民多逐末啟和勸課耕讀州<lb/>
　　　士由是始敦本業<hi>以上四川咨册</hi>
　　王銗湖廣人康熈二年任邵武副總兵值東路土<lb/>
　　冦李桂孫聚亂銗大張筵宴陽令部將誘降積年<lb/>
　　逋冦皆即席就擒東路以平士民踴躍為建亭鐫<lb/>
　　碑紀功於東橋之左<hi>福建咨冊</hi>
<pb n="KR2k0046_WYG_056-58a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0046_WYG_056-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　湖廣通志卷五十六<lb/>
</p>
<p>
</p>
  </div>
</body>
</text>
</TEI>
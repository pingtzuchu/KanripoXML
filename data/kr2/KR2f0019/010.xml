<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端肅奏議巻十</head> <lb/>
    <p>
<pb n="KR2f0019_WYG_010-1a"/>
欽定四庫全書<lb/>
　端肅奏議巻十<lb/>
　　　　　　　　　　　　明　馬文升　撰<lb/>
　　賑恤饑民以固邦本事<lb/>
仰惟我太祖髙皇帝所存者仁民之心所發者恤民之<lb/>
政凡遇水旱災傷百姓闕食必蠲免税糧復加賑濟雖<lb/>
豐收之年猶度倉廩有餘去處量為減免是以民皆家<lb/>
給人足而無凍餒之憂列聖相承率循是道近年以來<lb/>
<pb n="KR2f0019_WYG_010-1b"/>
工役頻興科差繁重加以北敵犯邊逺供軍餉財匱力<lb/>
竭而民始有不得其所者矣今歲夏秋大雨驟降連綿<lb/>
旬餘順天并直𨽻保定河間真定順徳永平等府直𨽻<lb/>
淮安等府徐邳宿等州山東兖州等州曹縣等縣河南<lb/>
開封等府所屬州縣田禾被水渰没及有蟲蝗猛風之<lb/>
災秋無所收民多闕食臣毎詢前項去處闕食人民流<lb/>
移滿道十室九空攜男帶女鬻賣易食啼號奔走絡繹<lb/>
不絶臣思當此隆冬之時衣食無依棲之無所死於道<lb/>
<pb n="KR2f0019_WYG_010-2a"/>
路填於溝壑有傷和氣深可憐憫見在者又被有司追<lb/>
徴錢糧愈加逼迫或以素乏倉糧不能賑濟况至明年<lb/>
夏收尚有半年之期將何度日又聞盜賊去冬殺死沛<lb/>
縣知縣今秋殺死邳州判官民窮盜起理勢自然而徐<lb/>
邳之間自古奸雄之徒多起於此恐釀成地方之患尤<lb/>
有大可憂者且小民豐收之年出賦税以供朝廷今當<lb/>
闕食之際豈可不加賑恤以施恩惠乎况前此每遇水<lb/>
旱災傷去處必差官賑濟今歲大水蟲蝗之災尤甚於<lb/>
<pb n="KR2f0019_WYG_010-2b"/>
前時賑恤之典必須舉行臣叨任大臣銓衡固所職掌<lb/>
民瘼尤所當言伏望皇上以邦本為重以民饑為憂乞<lb/>
勅該部或奏差老成大臣或選差能幹屬官分徃前項<lb/>
被災去處㑹同各該巡撫官員取勘闕食人户見數將<lb/>
所在豫備倉糧驗口賑濟如無倉糧或動支官錢或設<lb/>
法處置凡百從冝而行事重當奏者具奏定奪務使見<lb/>
在饑民不致凍餓而死逃移之數各要招撫復業仍通<lb/>
行各該巡撫官員各行所屬凡遇别處流移饑民一體<lb/>
<pb n="KR2f0019_WYG_010-3a"/>
存恤賑濟毋分彼此若有盜賊生發亦要督捕盡絶毋<lb/>
致滋蔓其有見今該追拖欠税糧馬草買辦物料等項<lb/>
不急之徴明白具奏暫且停止以蘇困憊差去官員候<lb/>
明年夏田收成之後方許回京庻㡬民䝉賑恤之恩而<lb/>
邦本固矣謹題請㫖𢎞治十四年十一月十六日題<lb/>
　　申明舊章以厚風化事<lb/>
洪惟我太祖髙皇帝膺天眷命奄有萬方君臨天下慨<lb/>
彼前元紀綱淪替彛遵傾頽斟酌損益聿新一代之制<lb/>
<pb n="KR2f0019_WYG_010-3b"/>
作大洗百年之陋習始著大明令以教之於先續定大<lb/>
明律以齊之於後製大誥三編以告諭臣民復編禮儀<lb/>
定式等書以頒示天下即孔子所謂道之以徳齊之以<lb/>
禮道之以政齊之以刑之意也當時名分以正教化以<lb/>
明尊卑貴賤各有等差無敢僭越真可以逺追三代之<lb/>
盛而非漢唐宋之所能及矣迨我太宗文皇帝克平内<lb/>
難正位宸極及至列聖相承一遵成憲恪守舊章禮儀<lb/>
不紊法令嚴明人尚節儉不事奢靡至景㤗年間祖宗<lb/>
<pb n="KR2f0019_WYG_010-4a"/>
成憲所司奉行未至風俗漸移近年以來羣小用事恣<lb/>
肆奸欺販賣寳石之徒竊盜府庫銀兩供帳服飾擬於<lb/>
王者飲食房屋勝於公侯以致京城之内逓相傚尤習<lb/>
以成風雖嘗禁約玩法不遵軍民之家潛用渾金織成<lb/>
衣服寶石鑲成首飾僧道俱着紵絲綾羅指揮亦用麒<lb/>
麟繡補其官員相遇尊卑不分俱不迴避娼優𨽻卒騎<lb/>
坐驢馬亦不讓道違禮僭分無所忌憚名分踰越風俗<lb/>
奢侈舊章廢墜禮制因循未有甚於此時者也仰惟皇<lb/>
<pb n="KR2f0019_WYG_010-4b"/>
上嗣登寳位任賢去邪納諫容言宵衣旰食親决萬機<lb/>
圗治之心可謂切矣然圗治莫先於法祖書曰監於先<lb/>
王成憲其永無愆詩曰不愆不㤀率由舊章是也然法<lb/>
祖必先於遵舊章而守成憲舊章成憲莫重於大誥三<lb/>
編大明律令禮儀定式稽古定制教民榜諸書并節年<lb/>
禁約條例若不通行申明使人遵守而欲風俗之厚亦<lb/>
難矣如䝉乞勅禮部將前項書内所載摘其𦂳要者並<lb/>
節年禁約條例奏請出榜通行申明曉喻禁約上下各<lb/>
<pb n="KR2f0019_WYG_010-5a"/>
循禮制用度務存儉約但有前項奢僭之徒在京本院<lb/>
行令巡城御史督令五城兵馬及錦衣衛坐城官校在<lb/>
外行巡按御史按察司各緝拿問罪重加懲治違禁衣<lb/>
服首飾等物入官婦人有犯罪坐家長夫男及通行兩<lb/>
京各衙門大小官員知㑹凡在道往來相遇之間各要<lb/>
𦂳守禮制當迴避者迴避當讓道者讓道各守尊卑之<lb/>
分共敦禮義之風仍通行浙江等布政司及應天順天<lb/>
二府各將大明律大誥三編教民榜禮儀定式稽古定<lb/>
<pb n="KR2f0019_WYG_010-5b"/>
制諸書並節年禁約條例照依發去榜文事理各要遵<lb/>
守不許故違儒學生員並社學子弟亦須熟讀講解勿<lb/>
視虛文務使中外臣民皆知貴賤有章豐殺有度等級<lb/>
名分不許違越車服田宅莫敢僭踰庻禮讓興而奢靡<lb/>
息矣緣係申明舊章以厚風化事理未敢擅便謹題請<lb/>
㫖𢎞治元年月日具題<lb/>
　　陳情衰老乞恩休致事<lb/>
竊念臣一介寒微叨登甲第歴官中外五十二年恭事<lb/>
<pb n="KR2f0019_WYG_010-6a"/>
皇上一十五載荷䝉聖明委任隆重眷遇稠疊誠千百<lb/>
載之奇逢也恩實同於天地勞無補於涓涘仰沐保全<lb/>
幸無過舉雖隕首糜軀何足為報但臣氣體素弱宿有<lb/>
疝氣頭暈之疾兹者前後九上封章懇乞休致俱未䝉<lb/>
俞允臣感恩圗報死而後已但臣今年已七十有七耳<lb/>
目益加昏瞶精神愈覺衰弱牙齒漸落手足不仁動履<lb/>
艱辛出入朝叅率由勉强勞心之乆輙為暈眩委的不<lb/>
能任事有妨重任伏望皇上憫臣衰老曾効微勞放歸<lb/>
<pb n="KR2f0019_WYG_010-6b"/>
田里少延殘喘以終餘年臣不勝感戴天恩之至為此<lb/>
具本奏聞伏候勅㫖𢎞治十五年八月初三日奏<lb/>
　　因災變思患豫防以保固南都事<lb/>
查得該南京太常寺卿楊一清奏稱𢎞治十五年七月<lb/>
初三日猛風急雨震蕩掀播樹木拔仆屋瓦飄飛人心<lb/>
驚惶勢甚可畏天地山川社稷等壇并孝陵太廟共吹<lb/>
倒松栢等樹數千餘株及皇城各門内府監局京城内<lb/>
外城門關隘處所并文武大小衙門墻垣屋宇亦於是<lb/>
<pb n="KR2f0019_WYG_010-7a"/>
日被風雨滲零震撼損塌數多牌樓之傾倒旗竿之摧<lb/>
折不知㡬處加以江潮洶湧江東諸門浩如陂湖水漫<lb/>
進城五尺有餘新江口等處江淮濟川等衛戰巡馬船<lb/>
商民船隻多有漂没及溺死之人詢之父老皆以為耳<lb/>
目所聞見風雨之變未有甚於此者及該欽差守備鳳<lb/>
陽地方内官監太監倪文亦奏七月初三日午時被猛<lb/>
風刮倒皇陵皇城萬歲山圜丘方丘獨山龍興寺并南<lb/>
山一應壇壝大小樹木大約不下萬株軍民房屋一千<lb/>
<pb n="KR2f0019_WYG_010-7b"/>
五百餘間各具奏前來該禮部奏准合無行移兩京大<lb/>
小衙門各行所屬洗心滌慮痛加修省凡天下急務得<lb/>
以盡言無隠等因備咨到部除痛加修省外臣切惟南<lb/>
京鳳陽乃祖宗根本重地皇陵孝陵實仁祖淳皇帝太<lb/>
祖髙皇帝蔵體之山太廟乃祖宗神主奉安之所與夫<lb/>
天地山川社稷等壇皆國家重事所係非輕今風雨猛<lb/>
驟將各處百十餘年樹株吹倒如此之多而江水洶湧<lb/>
損壊戰快船隻溺死軍民人口如此之衆皆倂見於中<lb/>
<pb n="KR2f0019_WYG_010-8a"/>
都南京是盖天怒之甚誠非常之災變也伏惟陛下覽<lb/>
此災變亦必有以悚惕於聖心矣然上天垂戒譴告之<lb/>
切夫豈有意者哉思患豫防誠今日之急務也禮部奏<lb/>
奉明詔羣工言之巳詳臣恐猶有所未及者焉竊以國<lb/>
家之事在外者言之所大可慮者一則邉敵之猖獗一<lb/>
則南都之無備且邉敵雖强四肢之疾宻邇神京兵馬<lb/>
咸聚設有侵犯尚可支持况戰守之備素亦講圗但南<lb/>
京雖江山險固為帝王之州而論建都之地以此為次<lb/>
<pb n="KR2f0019_WYG_010-8b"/>
者以其居長江之下流也仰惟我太祖髙皇帝即位之<lb/>
初始欲建都於汴梁隨又建都於鳳陽終復遷都於金<lb/>
陵雖知居於下流乃於湖廣地方設立三十六衛所官<lb/>
軍二十餘萬并江西沿江又多設衛所控禦上游以為<lb/>
金陵之屏蔽及於江西九江府設立九江衛經屬南京<lb/>
前軍都督府以為蜀楚之喉襟建置立法至為詳宻彼<lb/>
時京儲俱係各省民運赴京官軍專備戰守所以三十<lb/>
餘年安如磐石迨我太宗文皇帝遷都北平意固有在<lb/>
<pb n="KR2f0019_WYG_010-9a"/>
但南京各衛所官軍分帶一半隨駕前來江南糧米後<lb/>
令官軍漕運以備京儲該用官軍一十二萬而南京并<lb/>
湖廣江西沿江衛所官軍已掣其十之五六矣加以逃<lb/>
亡事故埋没者不知㡬何以致上游無備屏蔽不固而<lb/>
九江以下直抵南京城池缺人守把教塲無軍操練倉<lb/>
廩空虛衛所狼狽既缺傳報烽火之墩臺又無飛哨巡<lb/>
邏之船隻江賊出没刼殺官商鹽徒縱横操持軍器南<lb/>
京相去京師二千餘里隔涉大江城池寛曠武備不足<lb/>
<pb n="KR2f0019_WYG_010-9b"/>
此腹心之患萬一不逞之徒哨聚之輩長艘巨艦順風<lb/>
而下倉卒之間何以禦防晉宋齊梁都於金陵者俱有<lb/>
故事言之至此實可寒心臣任兵部尚書之時毎常慮<lb/>
此奏准於九江衛添設副使一員專一整飭自九江直<lb/>
抵南京沿江一帶衛所兵備以防不虞尋被言者革去<lb/>
誠非逺慮也且天下之兵備可有可無而九江之兵備<lb/>
决不可無緣今江西盜賊滋蔓擒捕不絶湖湘軍民困<lb/>
羸瘡痍未復風俗人心比之洪武永樂年間大有不同<lb/>
<pb n="KR2f0019_WYG_010-10a"/>
窺伺覬覦者安知無之况患生於忽禍起於微乎如䝉<lb/>
乞勅南京内外守偹大臣痛加修身之誠毋負留鑰之<lb/>
任各營軍馬時加操練京城門禁嚴為隄防坍塌城池<lb/>
作急修築損壊船隻早為措備凡防奸禦侮之事用心<lb/>
經畫從長議處重大者具奏定奪仍乞勅吏部推舉頗<lb/>
諳韜畧素有風力官一員陞任副使江西按察司帶俸<lb/>
請勅前去九江衛居住上自湖廣接界下至建陽衛一<lb/>
帶衛所俱聴提調專一整搠軍馬修理城池督造軍器<lb/>
<pb n="KR2f0019_WYG_010-10b"/>
整㸃民快擒捕盜賊禁革奸弊及查理沿江驛逓巡司<lb/>
紅馬站船巡邏官兵或軍伍之不足甲仗之缺少與凡<lb/>
有益地方防守之事冝從計處停當徑自具奏定奪其<lb/>
沿江有司官員事有當禀行者俱要禀行不許視非統<lb/>
屬輙為怠玩凡事仍與守備軍職協同計議而行不冝<lb/>
偏執誤事務使威武奮揚戰守有備潛消奸宄之邪謀<lb/>
用為南都之保障仍聴南京内外守備官并南京都察<lb/>
院巡江都御史節制及請勅湖廣江西鎮巡等官各將<lb/>
<pb n="KR2f0019_WYG_010-11a"/>
未獲盜賊督捕盡絶困苦軍民存恤得所一體整飭軍<lb/>
馬撫安人民以備不虞毋為因循致悮地方臣叨任大<lb/>
臣同國休戚聞兹變異若不披瀝為陛下言之他日倘<lb/>
悮大事則臣負國之罪將何以逭伏乞陛下留神省覽<lb/>
斷自宸衷俯賜施行宗社幸甚生靈幸甚臣干冒天威<lb/>
不勝戰慄恐懼之至緣係陳言災異事理未敢擅便謹<lb/>
題請㫖𢎞治十五年八月二十日題<lb/>
　　作養人材以備任使事<lb/>
<pb n="KR2f0019_WYG_010-11b"/>
切惟人君莫先於致理致理必本於人材人材尤貴乎<lb/>
作養亦必須作養於先方可任用於後得其材則政舉而<lb/>
天下治非其材則政墮而天下危此必然之理而治天<lb/>
下之急務也仰惟太祖髙皇帝奄有天下之初法古為<lb/>
治首先開科取士一以經術為本最重進士之科而於<lb/>
京官尤加意焉何則後日内而卿相正郎等官外而方<lb/>
面府正俱於此等官員内陞用故于諸司職掌吏部各<lb/>
司所載内一欵凡在京官初入仕且令試職一年後考<lb/>
<pb n="KR2f0019_WYG_010-12a"/>
覈堪用者與實授不堪者量材調用係祖宗舊制亦造<lb/>
就作養人材之一端所當遵守而不可易者也不知何<lb/>
年一向廢墜不曾舉行所以在京進士等項除授官員<lb/>
之後不肯用心習學政事考究古今涵養徳性端正心<lb/>
術以致識見未充心胸未廣其於持巳或有未至一遇<lb/>
用人輒嘆乏材及至陞擢外任多有不謹不稱任使三<lb/>
年之間罷黜者衆所以陞愈驟而退愈速即今在京各<lb/>
部無五年以上郎中員外郎在外無三年以上布政按<lb/>
<pb n="KR2f0019_WYG_010-12b"/>
察使日望陞遷怠忽政務治道未隆職此之由此當今<lb/>
之大弊也或者未試職之例乆未舉行一旦行之人心<lb/>
嗟怨殊不知洪武年間法度嚴明人材老成猶除試職<lb/>
所以盡心職務庻績咸熙今經百三十餘年紀綱漸弛<lb/>
人心怠玩若不舉行前典重加作興誠恐年復一年人<lb/>
不知警政愈不舉所係非輕及查得南北二京各道監<lb/>
察御史初除者不分進士知縣推官已經任年深俱與<lb/>
試職一年使之習學刑名歴練事體滿日本院考覈堪<lb/>
<pb n="KR2f0019_WYG_010-13a"/>
用者具奏實授不堪用者仍調除外任所以人皆敬慎<lb/>
克舉厥職頗為得人惟六部主事大理太常寺評事博<lb/>
士六科給事中行人中書舍人俱不曾試職就於實授<lb/>
甚失祖宗作養造就人材以備任用盛意合無自本年<lb/>
八月大選為始前項各衙門除曾經轉陞及不該陞除<lb/>
方靣知府官員并進士第一甲三名俱不試職外其餘<lb/>
主事給事中評事中書舍人博士行人初除之時俱照<lb/>
舊制及御史事例先令試職一年滿日聴本衙門堂上<lb/>
<pb n="KR2f0019_WYG_010-13b"/>
官六科聴都給事中中書舍人聴掌印官考覈如果勤<lb/>
能不怠老成練逹堪用者明白具奏本部再行覈實奏<lb/>
請與實授若輕浮淺露怠惰臣事不堪用者改除外任<lb/>
所除試職官俱懸帶本等牙牌實授三年後一體請給<lb/>
勅命封贈父母妻室庻人材俱䝉其造就任用不至於乏<lb/>
人祖宗舊制亦不至於墜廢而不舉矣臣等職掌選法<lb/>
貴在得人以備任使以隆治道伏乞聖明留意俯賜施<lb/>
行臣等不勝幸甚緣係申明舊制以造就人材事理未<lb/>
<pb n="KR2f0019_WYG_010-14a"/>
敢擅便謹題請㫖<lb/>
　　乞恩優容言官事<lb/>
照得近該南京守備郕國公等官朱輔等㑹同南京守<lb/>
備内臣奏據南京旗手衛指揮史顯章等呈稱南京工<lb/>
科給事中徐沂倚酒恃醉於長安右門要㸃官軍將軍<lb/>
人張保兒責打及盤出銅鈴等情備由叅奏前來䝉將<lb/>
徐沂差官提解來京問理隨該給事中徐沂奏稱奉例<lb/>
㸃閘守禦官軍於西長安門㸃下不到數多該管官員<lb/>
<pb n="KR2f0019_WYG_010-14b"/>
誠恐照例叅究揑呈守備官處以致叅奏乞要辯明等<lb/>
因事下所司未經問理覆奏臣等看得南京守備郕國<lb/>
公等官朱輔等奏據指揮史顯章等所呈前項情由則<lb/>
給事中徐沂誠當有罪若據徐沂所奏則㸃閘守衛官<lb/>
軍亦係職分當為彼此各執一詞是非曲直未見明白<lb/>
其朱輔等任專守備以皇城門禁為重既據所呈法難<lb/>
中止但傳聞徐沂平昔鋭意言事勉於盡職頗有中傷<lb/>
之疑其事情虚實臣等未敢懸度切惟朝廷設置言官<lb/>
<pb n="KR2f0019_WYG_010-15a"/>
所寄最重必須保持愛䕶庻敢盡其言責若於言官一<lb/>
有小失不待勘明即加罪譴則各懐患失之心將必以<lb/>
言為諱凡有大奸大惡誰肯為陛下言之其於治體所<lb/>
損非細仰惟皇上即位以來未嘗輕易罪一言官所以<lb/>
各官感激而思欲盡職也伏望皇上軫念言官有益國<lb/>
家恢宏聖度少霽天威將徐沂曲賜寛宥以釋前疑則<lb/>
皇上優容言官之量實有同於天地矣臣等干冒天威<lb/>
不勝戰慄懇悃之至謹題請㫖𢎞治十六年正月初九<lb/>
<pb n="KR2f0019_WYG_010-15b"/>
日具題<lb/>
　<lb/>
　<lb/>
　<lb/>
　<lb/>
　<lb/>
　<lb/>
　端肅奏議巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端肅奏議卷一</head> <lb/>
    <p>
<pb n="KR2f0019_WYG_001-1a"/>
欽定四庫全書<lb/>
　端肅奏議卷一<lb/>
　　　　　　　　　　　　明　馬文升　撰<lb/>
　　正心謹始以隆繼述事<lb/>
切惟人君之要莫大乎謹始謹始之要莫先於正心而<lb/>
正心之要又在主乎敬焉爾葢敬者一身之主宰萬事<lb/>
之本根聖學之所以成始而成終者也能敬則心存心<lb/>
存則徳愈謹而後可以凝天命得人心保大業而治道<lb/>
<pb n="KR2f0019_WYG_001-1b"/>
無不隆矣若敬有不存則心放心放則徳不謹而萬事<lb/>
俱不立矣尚何望其凝天命得人心保大業而隆治道<lb/>
也哉洪惟我太祖髙皇帝膺天眷命神聖知勇始以布<lb/>
衣龍飛淮甸東征西伐櫛風沐雨十八載而有天下在<lb/>
位三十二年之間宵衣旰食勞心焦思立綱陳紀貽謀<lb/>
作則此心此敬未嘗少忽葢為聖子神孫立萬世不拔<lb/>
之基以垂之永乆其創業亦可謂之艱難矣然創業固<lb/>
難而守成尤不易也逮我累朝皆能以聖繼聖以心𫝊<lb/>
<pb n="KR2f0019_WYG_001-2a"/>
心克寛克仁憂勤惕勵所以世底隆平治臻熙皥而無<lb/>
忝於聖祖也恭惟皇上養徳春宫葢巳有年潛心聖學<lb/>
亦非一日是以即位之初勵精圖治任賢去邪敬天法<lb/>
祖不邇聲色不殖貨利勤政事崇儉素却貢獻黜異端<lb/>
隆大孝於兩宫布仁恩於四海躬耕籍田親幸太學凡<lb/>
古帝王盛徳之事皆有以備之於躬而施之於事矣真<lb/>
大有為之君不世出之主也天下蒼生無不延頸以望<lb/>
至治使能存此心始終不渝則真可以四三王可以六<lb/>
<pb n="KR2f0019_WYG_001-2b"/>
五帝可以繼祖宗可以陋漢唐而皇明之大業可以保<lb/>
之於億萬斯年而不替矣然靡不有初鮮克有終人主<lb/>
之大戒也天命人心去留靡常人主之所當察也皇上<lb/>
纘紹洪基當民窮財盡之餘兵廢刑繁之際所以凝皇<lb/>
天之眷命者在是所以收天下之人心者在是兢業危<lb/>
懼此心豈可一時而不存乎此心一有不存不流於聲<lb/>
色則流於貨利不入於遊逸則入於奢侈一或有之皆<lb/>
能敗徳敗度而於前所謂帝王之盛徳或有少損而不<lb/>
<pb n="KR2f0019_WYG_001-3a"/>
能保其終矣且自古聖帝明王未有不接見臣下而能<lb/>
致治者近日百司言事之人往往欲皇上接見臣下是<lb/>
亦忠愛之至臣以為皇上未接見臣下非終於不接見<lb/>
葢亦有所待焉爾若常如今日臣恐君臣之情上下不<lb/>
通亦未可以言治矣昔伊尹告太甲曰惟天無親克敬<lb/>
惟親民罔常懐懐於有仁鬼神無常享享于克誠天位<lb/>
艱哉葢欲太甲敬天勤民而保天位也傅說告髙宗曰<lb/>
惟學遜志務時敏厥修乃來允懐于兹道積于厥躬<lb/>
<pb n="KR2f0019_WYG_001-3b"/>
監于先王成憲其永無愆葢欲髙宗修徳法祖而常無<lb/>
過舉也厥後太甲髙宗為商令主伊尹傅説為商名臣<lb/>
治道之隆葢有以也况邇來各處水旱災傷天鳴地震<lb/>
是皆天變之大皆上天仁愛人君之意此正法古修徳<lb/>
應天以實而不以文之際也伏望念祖宗創業之艱難<lb/>
而天命之靡常思今日守成之不易而人心之罔定退<lb/>
朝之後萬幾之暇節膳寡慾以頤養天和澄心静慮以<lb/>
黙思治道日御便殿召見儒臣或條説大學衍義或誦<lb/>
<pb n="KR2f0019_WYG_001-4a"/>
讀貞觀政要及通鑑綱目等書曲為辯析孰為道心孰<lb/>
為人心某帝存此心而治某帝不能存此心而不治用<lb/>
是以親決萬機葢事事有不難矣仍望於太皇太后皇<lb/>
太后兩宫益隆其孝養於親王介弟益篤其友愛凡内<lb/>
外官員或有竒技淫巧之獻必禁之而責其人珍禽異<lb/>
獸之貢必却之而塞其釁大政事之疑必召内閣大臣<lb/>
面議而後行或文武大臣有闕必召該部正官詢訪而<lb/>
後用於縁邊將官不時降敕戒飭務在保境以安民於<lb/>
<pb n="KR2f0019_WYG_001-4b"/>
在京武備敕令總兵等官嚴加訓練足以防奸而禦侮<lb/>
科道為朝廷之耳目若有小過曲賜其寛貸大臣為人<lb/>
君之股肱務存大體特為之優隆左右譽一人之善必<lb/>
究其所自來毁一人之短必詢其所從始内臣之中察<lb/>
其醇謹老成者則親信而任用之浮躁回邪者則疎逺<lb/>
而防馭之大臣之中察其忠良者委任之不貳便佞者<lb/>
罷逐之無疑於母后之家重加賞賚而不假之以權於<lb/>
外戚之屬厚加優待而不任之以事賞所當賞而不致<lb/>
<pb n="KR2f0019_WYG_001-5a"/>
太濫刑所當刑而不致太僭浪費錢糧宜皆減省無益<lb/>
祈禱不必修建於宗室則推恩而昭徳於四夷則厚徃<lb/>
而薄來廣開言路以防壅蔽時接臣僚以通下情畿内<lb/>
百姓差役浩繁所在地土暫免踏勘凡百用度悉從儉<lb/>
約一應邪術罔為眩惑堯舜之道亦不過此允迪兹則<lb/>
二帝三王不獨専美於前而我祖宗列聖真可繼述不<lb/>
忝而於天變亦可以少弭矣臣本以庸才叨總風紀日<lb/>
夜思維無由補報伏望少寛斧鉞之誅俯納芻蕘之語<lb/>
<pb n="KR2f0019_WYG_001-5b"/>
身體而力行之天下幸甚臣不勝戰慄恐懼之至為此<lb/>
具本親齎謹題請㫖<lb/>
𢎞治元年　月　　日題<lb/>
　　全聖徳以隆治道事<lb/>
臣切惟自古帝王聖徳雖由天縱亦由於進修也且聖<lb/>
莫聖於堯舜禹湯文武故書稱堯曰克明峻徳稱舜曰<lb/>
舜好問而察邇言稱禹曰克勤克儉卑宫室惡衣服稱<lb/>
湯曰以禮制心以義制事稱文王曰緝熙敬止以此觀<lb/>
<pb n="KR2f0019_WYG_001-6a"/>
之則古二帝三王之聖徳未嘗不由於進修而進修未<lb/>
嘗不先於節儉仰惟皇上聰明睿知本乎自然聖神文<lb/>
武出於天性曩在春宫天下臣民皆知其有堯舜之資<lb/>
矣繼登寳位四載于兹不邇聲色不殖貨利竒技滛巧<lb/>
之不好珍禽異獸之不蓄躬行節儉賞與不濫開言路<lb/>
容直言優禮大臣寛䘏刑獄却獅子於西域退海青於<lb/>
女直天下幸甚近聞欲湖浙添差抽分内臣甘陜織造<lb/>
各様絨毼有司罷於奔命臣惟地方未寧陜西連遭荒<lb/>
<pb n="KR2f0019_WYG_001-6b"/>
旱百姓死亡過半田多荒蕪瘡痍未復其湖廣浙江設<lb/>
立抽分葢因漕運京儲該用糧船一萬餘隻天下有司<lb/>
買辦木植不前所司建議抽分實為補造運船而設即<lb/>
目運軍尚自陪補一半十分困苦若令甘陜織造雲毼<lb/>
雖支官錢未免拘令婦人在官撚線男子在官上工必<lb/>
生嗟怨其湖浙若添内臣抽分各處客商聞之決然不<lb/>
敢販賣木植價益騰貴必悮打造運船而運軍愈受其<lb/>
害迯亡必多所係非細皇上即位以來凡事悉法祖宗<lb/>
<pb n="KR2f0019_WYG_001-7a"/>
此二事皆祖宗朝所未行也况不係有益國家重大事<lb/>
務若遽行之誠恐軍民驚駭以為此數年未輕差遣内<lb/>
臣抽取木植及自來不曽着令陜西織造蟒龍雲毼况<lb/>
今天下民困財竭兵食不足差去官員帶令人衆雖不<lb/>
害人終要供給及回還之日装載木植該用馬快船二<lb/>
三百隻人夫數千餘名沿途官司未免勞擾伏望皇上<lb/>
逺法二帝三王之儉徳近遵祖宗列聖之良圖收回成<lb/>
命該用木植或令南京守備内臣將龍江瓦屑抽分竹<lb/>
<pb n="KR2f0019_WYG_001-7b"/>
木局及就差南京内官前去蕪湖揀選已抽分堪用者<lb/>
陸續運來應用或令工部分𣲖天下有司買辦送納其<lb/>
雲毼亦非供用之物織造實為靡費若備賞賜自有江<lb/>
南織造叚疋何必用此毛毼方成錫賚且昔西旅貢獒<lb/>
武王受之召公奭拳拳告戒至勤一篇之訓夫以武王<lb/>
之聖受此一獒似未為害而召公告戒之切者葢不矜<lb/>
細行終累大徳老臣輔君正當如是而武王終能聴之<lb/>
載在經書垂之萬世臣荷䝉皇上厚恩委以重任義同<lb/>
<pb n="KR2f0019_WYG_001-8a"/>
休戚遭逄皇上堯舜之君日夜思惟無由補報覩兹二<lb/>
者事雖若細闗於聖徳實大事雖若小繫於天下國家<lb/>
實重臣若隠忍不言萬一為皇上聖徳之累臣負國之<lb/>
罪将何所逃豈不有孤皇上之付託哉伏願皇上将臣<lb/>
所言留神采納天下幸甚宗社幸甚臣不勝拳拳忠愛<lb/>
之至謹題請㫖<lb/>
　　法乾健以勤聖政事<lb/>
照得近來各處具奏地震而雲南尤甚邇者𤣥象示警<lb/>
<pb n="KR2f0019_WYG_001-8b"/>
彗星偶見此皆上天仁愛皇上之意也皇上憂勤惕勵<lb/>
減膳撤樂凡有遊燕悉為停止此又應天以實而不以<lb/>
虚文也将見彗星漸消與宋景公一言而熒惑退三舍<lb/>
者無異信乎天人相與之際甚不偶矣臣惟帝王之徳<lb/>
莫先於勤勤則裁決萬幾而無少壅滯上天之道惟在<lb/>
於健健則發生萬物而無或差忒是則天道聖徳實相<lb/>
脗合故易曰天行健君子以自强不息大禹之告舜亦<lb/>
曰兢兢業業一日二日萬幾天位艱哉史書美大禹曰<lb/>
<pb n="KR2f0019_WYG_001-9a"/>
克勤克儉是皆以勤而成聖徳所以載之經史而垂光<lb/>
萬世也洪惟我太祖髙皇帝以至憲宗純皇帝俱昧爽<lb/>
視朝早朝後日每二次裁決在京各衙門并天下一應<lb/>
章奏或有大政事復召大臣面議而行此我朝列聖之<lb/>
定規也恭惟皇上膺上天之眷命紹祖宗之鴻圖即位<lb/>
之初宵衣旰食勵精圖治視朝決事悉遵祖宗舊規日<lb/>
長時月毎日又有午朝之舉誠足以嫓美古帝王而克<lb/>
紹祖宗也近年以來視朝稍宴間或早而復宴日止裁<lb/>
<pb n="KR2f0019_WYG_001-9b"/>
決章奏一次此固皇上頤養天和保固皇躬雖得君逸<lb/>
臣勞之道但所其無逸帝王所重仰惟皇上清心講學<lb/>
節膳寡慾聲色不邇貨利不殖篤志以求道游藝以養<lb/>
心雖古帝王祈天永命之道亦不過此又豈待於他有<lb/>
所求哉今視朝固亦早矣但日止裁決庶事一次非所<lb/>
以率由舊章而垂法後昆也甚有以掩皇上勤政之心<lb/>
其於聖徳所闗甚大臣切惜焉伏望皇上自今法天道<lb/>
之健遵祖宗之訓毎日二次裁決庶務而視朝常常如<lb/>
<pb n="KR2f0019_WYG_001-10a"/>
此則聖心之勤不異於初政祖宗之規不改於今日其<lb/>
於聖徳實非小補而底堯舜之治亦不難矣伏乞聖明<lb/>
留意宗社幸甚天下幸甚為此具本親齎謹具奏聞伏<lb/>
候勅㫖<lb/>
　　豫教皇儲以隆國本事<lb/>
臣惟太子國之儲貳後世社稷之安危繫焉所當豫教<lb/>
者也故大易有養蒙之卦禮記載教世子之篇自古帝<lb/>
王之君天下憂深思逺者未嘗不以此為先務也仰惟<lb/>
<pb n="KR2f0019_WYG_001-10b"/>
皇上嗣登寳位敬天勤民法祖圖治至仁洽於四海大<lb/>
孝隆於兩宫聲色之不邇貨利之不殖是以皇天眷顧<lb/>
祖宗垂佑誕生皇子實出中宫爰自去春已正儲位神<lb/>
器有歸宗祧是託此誠國家萬萬年無疆之休也臣聞<lb/>
皇太子姿表異常質性聰睿兹已能言能行矣不可不<lb/>
早為之教養也葢童蒙之時良知良能未有所誘天真<lb/>
渾然不早教之一有放失習與性成他日雖有良師良<lb/>
傅教之亦難入矣昔成王始為太子也太公為師周公<lb/>
<pb n="KR2f0019_WYG_001-11a"/>
為傅召公為保伯禽唐叔與遊目不閱淫豔耳不聞優<lb/>
笑居不近庸鄙所以養成徳性及其為君也克紹文武<lb/>
之業而為有周令主此其豫教太子之明騐也為今之<lb/>
計必選醇謹老成頗知書史宫人如衛聖夫人楊氏者<lb/>
保抱扶持於凡言語必教之以真正之音而非禮䙝狎<lb/>
之語不使之聞於耳於行步必教之端荘慎重而非禮<lb/>
邪僻之事不使之接於目教之不忍教之有儀以養其<lb/>
仁義之心教之恭肅教之分別以養其禮智之心内庭<lb/>
<pb n="KR2f0019_WYG_001-11b"/>
之宴鐘鼓司承應不使之觀元宵之節鼇山之戲不使<lb/>
之見至於佛老之教尤不宜口誦其言目觀其像而信<lb/>
之篤遊戲之事不宜任其所好遂其所欲而嗜之深迨<lb/>
夫稍長嚴勅東宫老成内臣如太監覃昌者先教之誦<lb/>
習孝經使知孝弟之道出於天性仁敬之心本於自然<lb/>
至於八嵗教之誦詩讀書凡尊尊親親之等仁民愛物<lb/>
之則無不啓知端其趨向及其漸長建立宫僚之時仍<lb/>
乞勅内閣大臣㑹同各部都察院等衙門堂上官慎選<lb/>
<pb n="KR2f0019_WYG_001-12a"/>
名實相符才徳老臣學問醇博端良重望之臣以充其<lb/>
任回邪詭秘者不使之與自此日出春宫講論經書㴠<lb/>
養徳性使知窮理正心修已治人之道凡世事委曲在<lb/>
所當知人物賢否在所當辯與夫上天之所當敬祖宗<lb/>
之所當法百姓之所當䘏財物之所當惜如此則内外<lb/>
輔導得人而又教之於豫皇太子徳不至於堯舜文武<lb/>
之域者臣未之信也葢堯舜文武之聖亦由此而至之<lb/>
耳臣以菲材荷蒙列聖厚恩叨任六卿之重去年又䝉皇<lb/>
<pb n="KR2f0019_WYG_001-12b"/>
上加臣太子少保正係東宫輔導之官臣受任以來夙<lb/>
夜惶懼思無以報惟在豫教皇儲以成至徳他日足克<lb/>
負荷庶少盡臣職分萬一而免冒濫之譏夫教太子之<lb/>
道禮記文王世子篇賈誼保傅篇載之詳矣宋儒真徳<lb/>
秀亦采編入大學衍義進呈於君矣近日儒臣亦嘗進<lb/>
講於上矣臣猶以此為言者良以今日之學與不學係<lb/>
他日之治亂是葢一得之愚惓惓忠愛之至也伏望聖<lb/>
明留意天下幸甚宗社幸甚臣不勝戰慄殞越之至為<lb/>
<pb n="KR2f0019_WYG_001-13a"/>
此具本親齎謹題請㫖<lb/>
𢎞治六年十一月初七日具題<lb/>
　　恭請皇太子御經帷以隆睿學事<lb/>
恭惟皇太子殿下年漸長成天資英偉内外宫臣朝夕<lb/>
輔導講讀學有進益此誠宗社無疆之休後世臣民之<lb/>
福也但臣等叨任大臣臣文升臣珪俱任東宫保傅自<lb/>
𢎞治十一年三月初六日皇太子初出讀書於文華殿<lb/>
獲覩睿顔之後至今五載止是正旦冬節及每月朔望<lb/>
<pb n="KR2f0019_WYG_001-13b"/>
日於文華殿門外朝參相去頗逺仰惟皇上嗣登大寳<lb/>
日決萬幾猶每月三御經筵令翰林儒臣講讀經書以<lb/>
隆聖學而追古帝王今皇太子當進學之時雖日出讀<lb/>
書止在左春坊與二三内閣大臣及東宫并翰林院講<lb/>
讀等官相接且去處頗狭未甚從容考之古者帝王之<lb/>
教太子行步居處太傅在前太保在後入則有師出則<lb/>
有保葢欲左右前後罔非正人出入起居罔有不欽此<lb/>
所以教諭而成徳也臣等愚見以為欲請皇太子照皇<lb/>
<pb n="KR2f0019_WYG_001-14a"/>
上御經筵故事毎月三次初六十六二十六出御文華<lb/>
殿令臣等六部都察院大理寺通政司鴻臚寺掌印正<lb/>
官并二品以上官同内閣大臣東宫講讀等官侍班講<lb/>
書其侍衛将軍等項比皇上御經筵之日減半庶臣等<lb/>
得覩皇太子之睿顔而皇太子亦識臣等之愚貌收斂<lb/>
身心嚴威淵穆相接日乆自然度量益宏識見益廣日<lb/>
就月将以至於緝熙光明之地睿徳益盛而帝王之域<lb/>
有不難造矣臣等惓惓犬馬愚誠如此伏乞聖明留意<lb/>
<pb n="KR2f0019_WYG_001-14b"/>
裁處宗社幸甚臣等幸甚謹題請㫖<lb/>
𢎞治十五年四月　　日<lb/>
　<lb/>
　<lb/>
　<lb/>
　<lb/>
　<lb/>
　端肅奏議巻一<lb/>
</p>
<p>
</p>
  </div>
</body>
</text>
</TEI>
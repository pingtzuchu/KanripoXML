<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端肅奏議巻八</head> <lb/>
    <p>
<pb n="KR2f0019_WYG_008-1a"/>
欽定四庫全書<lb/>
　端肅奏議巻八<lb/>
　　　　　　　　　　　　明　馬文升　撰<lb/>
　　陳情乞恩罷歸田里以弭天變事<lb/>
照得𢎞治十一年十月十一日夜清寧宫災烟熖障天<lb/>
其勢甚大此非常之變異也仰惟皇上嗣登寶位以來<lb/>
敬天法祖勵政勤民聲色之不邇貨利之不殖無一事<lb/>
而不合乎正道無一政而不恤乎軍民雖古堯舜之君<lb/>
<pb n="KR2f0019_WYG_008-1b"/>
天下亦不過此冝乎和氣召祥災異罔見然而近年各<lb/>
處奏報天鳴地震等災異歲無空月今皇城之内猶有<lb/>
此災變驚及九廟悸逮重幃此固上天仁愛皇上示此<lb/>
儆戒欲皇上側身修行以保億萬年無疆之洪圗實亦<lb/>
由臣叨任保傅濫居尚書職掌兵政係國安危學術踈<lb/>
寡徳望淺薄不能陳善閉邪以匡輔聖明奉宣徳意以<lb/>
康濟天下所致且古者國有大災人君固當修省必策<lb/>
免不職大臣以應天變臣實居大臣之列况年踰七十<lb/>
<pb n="KR2f0019_WYG_008-2a"/>
精神衰憊不能任事竊禄瘝曠冝在所免伏望皇上痛<lb/>
思致災之由重加修省之誠先將臣罷歸田里另選賢<lb/>
能以充厥任庻天意可囘而災變可彌矣臣不勝戰慄<lb/>
恐懼俟命之至為此具本親齎謹具奏聞伏候勅㫖𢎞<lb/>
治十一年十月日奏<lb/>
　　懇乞天恩容令休致以保晚節事<lb/>
照得臣先因年滿七十累乞休致俱未䝉俞允頃因星<lb/>
變復欲上請歸田以應災咎但念清寧宫工役未及告<lb/>
<pb n="KR2f0019_WYG_008-2b"/>
成又值邊方多警奏報填委未敢遽陳緣臣今年七十<lb/>
有四聰明日減精力日耗强持衰憊之體乆忝宻勿之<lb/>
班尚寛汰斥有妨賢路乞放歸田里以終餘年等因具<lb/>
本奏奉聖㫖卿宿望老臣方隆委任豈可遽求休致冝<lb/>
盡心職務不允所辭欽此欽遵臣伏覩綸音仰荷聖明<lb/>
圗任舊臣弗忍棄去臣不勝感激雖隕首糜軀無以為<lb/>
報但七十致仕國典具載臣之叨冒已踰四年思罄報<lb/>
國之忠遂失進退之冝處事乖方致來物議况兵部職<lb/>
<pb n="KR2f0019_WYG_008-3a"/>
掌戎務係國安危臣衰老才識昏庸加以近來疝疾舉<lb/>
發痰喘壅盛委的不堪任重伏望皇上俯徇愚悃容令<lb/>
致仕全臣晚節不勝感戴天恩之至為此具本親齎謹<lb/>
具奏聞伏候勅㫖𢎞治十二年十月初六日奏<lb/>
　　復乞天恩憐憫衰疾容令休致以全晚節事<lb/>
臣近以居官四十九年年已七十有四不能任事有招<lb/>
清議乞放歸田里以終餘年等因節該奉聖㫖卿宿望<lb/>
老臣方隆委任豈可遽求休致冝盡心職務不允所辭<lb/>
<pb n="KR2f0019_WYG_008-3b"/>
欽此欽遵又該臣奏委的衰老有疾乆妨賢路乞容致<lb/>
仕以全晚節等因該奉聖㫖朕以卿耆徳舊臣已有㫖<lb/>
勉留冝安心供職毋再固辭欽此欽遵臣以兵部係軍<lb/>
政衙門邊報并常行公事繁冗日逐題奏事件用印臣<lb/>
有疾不能朝參已將原掌印信咨送本部定奪該本部<lb/>
題奉聖㫖印還着馬文升掌欽此欽遵又該臣奏宿疾<lb/>
舉發一時調理未痊恐致有悮部事所據印信乞命本<lb/>
部佐貳官暫且掌管候臣病痊之日另行具奏定奪等<lb/>
<pb n="KR2f0019_WYG_008-4a"/>
因節該聖㫖卿有疾暫免朝參在部用心辦事印信照<lb/>
舊掌管欽此欽遵臣伏覩節奉綸音不勝感激雖粉骨<lb/>
糜軀無以為報切思盡忠報國人臣事君之大本進禮<lb/>
退義仕者始終之全節况七十致仕令典攸存臣年滿<lb/>
七十以來累上封章懇乞休致俱未䝉俞允兹復陳情<lb/>
乞歸田里再荷勉留兩辭印信又䝉暫勉朝叅在部辦<lb/>
事此皆皇上天地委曲覆冒之恩不遺枯朽之意也伏<lb/>
念臣本庸材荷䝉列聖洪恩官叨保傅職掌兵戎幸逢<lb/>
<pb n="KR2f0019_WYG_008-4b"/>
皇上備堯舜之徳撫盈成之運臣過䝉委任所以寢食<lb/>
弗遑職掌之外累上封章期徳澤流布威武奮揚内安<lb/>
黎庻外攝四夷少輔雍熙之治仰酬知遇之隆此臣之<lb/>
愚忠素志天地鬼神之所共鍳者也豈敢輕棄禄秩甘<lb/>
就閒散而辜皇上之恩但臣委的衰老加以疝疾舉發<lb/>
艱於步履非醫藥所能治療一時不能赴部本部邦政<lb/>
所司係國安危臣如仰遵成命勉强支持倘誤國事關<lb/>
係非輕㣲臣始終之節罪責之加亦何惜哉是以昧死<lb/>
<pb n="KR2f0019_WYG_008-5a"/>
懇陳伏望皇上憐臣衰老有疾曾效犬馬微勞照例容<lb/>
臣致仕得以生還田里少延殘喘數年臣舉家不勝感<lb/>
戴天恩之至為此具本令家人馬浩親齎謹具奏聞伏<lb/>
候勅㫖𢎞治十二年十月二十八日奏<lb/>
　　賞勞官軍激勵鋭氣事<lb/>
照得大同宣府延綏三鎮軍士數年以來逰奇兵大同<lb/>
者常往延綏䇿應隔涉黄河數百餘里宣府者亦往大<lb/>
同應援延綏却來大同截殺少則一二月多則三四月<lb/>
<pb n="KR2f0019_WYG_008-5b"/>
馬匹倒死隨要追陪及各鎮城堡見在操守馬步官軍<lb/>
俱係聴調按伏防禦殺賊之數馬軍常出朋合買馬銀<lb/>
兩委的十分艱難加以邊地苦寒誠為可憫自𢎞治元<lb/>
年荷䝉朝廷溥賞銀兩𢎞治十年又䝉欽賞逰奇官軍<lb/>
之後至今數年未沾恩澤今大冦近邊勢甚猖獗軍威<lb/>
挫損士氣消沮正係激勵人心奮勇効力之秋伏望皇<lb/>
上重念邊軍艱苦斷自宸衷將三鎮操備防守馬步官<lb/>
軍并偏頭關遊兵每員名量賞官銀若干兩其三鎮逺<lb/>
<pb n="KR2f0019_WYG_008-6a"/>
調出征遊奇二兵勞苦尤甚亦合量為加賞以濟困敝<lb/>
則彼心感恩思報而奮勇克敵矣但此等恩典出自朝<lb/>
廷非臣等所敢擅擬伏乞聖明裁處緣係乞賞邊軍以<lb/>
激勵鋭氣事理未敢擅便謹題請㫖𢎞治十三年四月<lb/>
二十五日題<lb/>
　　成造堅利甲兵以防邉患事<lb/>
照得克敵制勝固在乎官軍之奮勇尤在乎甲兵之堅<lb/>
利甲不堅則不能以遮矢石兵不利則不能以挫賊鋒<lb/>
<pb n="KR2f0019_WYG_008-6b"/>
故古人云甲不堅是以其卒與敵也盖言不以人命為<lb/>
重而喪於敵矣然則有天下國家而欲盛武備以捍禦<lb/>
强敵者其甲兵豈可以不堅利也哉本部向因天下衛<lb/>
所年例成造軍器有名無實徒費錢糧俱不堪用已經<lb/>
奏准行移内府兵仗局成造盔甲腰刀斬馬大刀長牌<lb/>
弓箭等項發去浙江等都司團局照様成造已有解到<lb/>
之數俱為可用今看得凡京營官軍每遇出征止關與<lb/>
軍器局所造盔甲其甲中不掩心下不遮臍袖口太寛<lb/>
<pb n="KR2f0019_WYG_008-7a"/>
又多壓肩不掩心則不能遮矢䄂寛壓肩則不能開弓<lb/>
且重二十四五斤而甲葉不堅軍士豈能披之而盔尤<lb/>
平常甲靣布多藍色不以盛軍容而振軍威臨敵誠為<lb/>
誤事况今邊方多事正係繕甲利兵之日臣文升任南<lb/>
京兵部尚書叅贊機務之時南京軍器局所造軍器每<lb/>
年内外守備叅贊官員親詣本局試驗其甲頗堅甲靣<lb/>
布色亦青但甲亦重二十斤以上袖亦壓肩不知前項<lb/>
軍器置之何用即今京庫闕少盔甲如䝉乞勅兵仗局<lb/>
<pb n="KR2f0019_WYG_008-7b"/>
成造上様盔甲各二頂副腰刀二把其甲重十八斤盔<lb/>
二斤半發與兩京軍器局令管局内外官員照様成造<lb/>
務將甲葉冷端數百錘使之十分堅固擲地有聲方為<lb/>
得法甲靣務要青布用火漆釘釘之若用線穿者其線<lb/>
亦要精緻而盔要低矮不冝太髙亦須端到自不生鏽<lb/>
在京軍器局所造軍器合亦照南京事例團營提督内<lb/>
外官并工部堂上官每年公同給事中御史試驗一次<lb/>
如有不如式者令其依式成造其給事中御史仍照舊<lb/>
<pb n="KR2f0019_WYG_008-8a"/>
例按季試驗若有成造不如法者許其具奏罪坐管工<lb/>
官員仍行南京工部查勘南京軍器局所造軍器各有<lb/>
若干具數作急囘奏應否行取前來備用工部徑自具<lb/>
奏定奪臣等職掌兵戎亦司軍器况官軍戰陣勝負係<lb/>
乎甲兵堅利何如故敢僭陳伏乞聖明留意俯賜施行<lb/>
臣等不勝幸甚緣係照様成造堅利甲兵以防邉患事<lb/>
理未敢擅便謹題請㫖𢎞治十三年五月十一日題<lb/>
　　乞恩憐憫衰老容令休致事<lb/>
<pb n="KR2f0019_WYG_008-8b"/>
近該本部咨該准禮部咨為星變事近聞欽天監奏有<lb/>
彗星之異中外臣民皆相𫝊駭况雲南地震之變尤異<lb/>
尋常即今邊方告警敵情叵測天時人事實切憂思是<lb/>
皆文武大小官員不能仰承徳意勉修職業致此變異<lb/>
乞勅内外臣工勉圗修省等因備由轉行到臣除痛加<lb/>
修省及時禦敵安邊合行事冝節次具奏外又准吏部<lb/>
咨兩京六部等衙門堂上官俱係大臣中間衰疾未副<lb/>
人望者行令各官自陳等因前來照得臣成化二十二<lb/>
<pb n="KR2f0019_WYG_008-9a"/>
年任兵部尚書未幾改南京兵部叅贊機務成化二十<lb/>
三年十一月欽䝉聖恩改臣都察院左都御史𢎞治元<lb/>
年七月内欽命臣同太監傅恭李良保國公朱永襄城<lb/>
伯李瑾提督團營操練軍馬𢎞治二年二月内復䝉改<lb/>
臣兵部尚書尋加太子少保復陞太子太保又陞少保<lb/>
兼太子太傅切念臣夲庸材荷䝉列聖天地覆載之恩<lb/>
歴官五十年恭事皇上一十三載自愧徳薄才踈夙夜<lb/>
在公罔敢怠忽勞心焦思寢食弗遑期效涓涘之報少<lb/>
<pb n="KR2f0019_WYG_008-9b"/>
酬知遇之恩仰惟皇上堯舜之聖禹湯之仁冝乎兩儀<lb/>
奠位五辰順序夫何𤣥象示警坤道未寧敵冦跳梁於<lb/>
邊陲盗賊充斥於荆楚此固上天仁愛皇上之恩實由<lb/>
臣官居保傅職掌兵戎不能論道以燮理隂陽盡心而<lb/>
修舉邦政致召前項災變罪莫能逭當兹邊方多事之<lb/>
秋固非臣敢求退之日但古者凡遇災變必䇿免大臣<lb/>
以回天意臣實居大臣之列冝先罷去况臣犬馬之年<lb/>
七十有五前此八上封章懇乞歸田俱未䝉俞允今臣<lb/>
<pb n="KR2f0019_WYG_008-10a"/>
步履雖若强健而精神實為内衰兼素有脾胃疝氣之<lb/>
疾飲食不多近日勞心稍過輙生暈眩須少寢片時方<lb/>
淂蘇息臣每思之歴官年乆賦性愚直見惡於人者衆<lb/>
今衰老之年才力有限恐處分乖冝有誤國家大事萬<lb/>
死何贖伏望皇上憫臣衰老曾效犬馬微勞容臣致仕<lb/>
保全始終别選賢能以代其任臣不勝感戴天恩之至<lb/>
為此具本親齎謹具奏聞伏候勅㫖𢎞治十三年五月<lb/>
十五日奏<lb/>
<pb n="KR2f0019_WYG_008-10b"/>
　　釐正選法事<lb/>
檢照我朝所定諸司職掌吏部文選清吏司所掌首開<lb/>
選官一作闕凡内外官員考滿侍親致仕丁憂殘疾考<lb/>
功司勲來付案呈本部立案作闕𩔖冩闕本赴内詮註<lb/>
一𩔖選凡考功付到考滿官司勲付到起復官及内外<lb/>
衙門送到降用裁減截替别用官員就凴來文附簿立<lb/>
案案呈本部審實相同比例無差就便謄録選本引選<lb/>
又聞進士監生通經秀才人材孝亷賢良方正等項俱凴<lb/>
<pb n="KR2f0019_WYG_008-11a"/>
來文附簿責供年籍住址出身名色引奏選用大意謂<lb/>
凡内外衙門將事故官員開闕到部明白立案作闕然<lb/>
後照闕行取各衙門該選進士監生人等并九年考滿<lb/>
及三考冠帶聴選官員考驗停當分成等第一具開闕<lb/>
本一具選本引奏選用䝉朝廷照闕逐項用選官印子<lb/>
某人至某人某官以合原闕之數用選官印子即朝廷<lb/>
欽選也候用印子已定本部遵奉欽定職銜照闕除授<lb/>
在内者就令到任在外者給凴到任選法始終大意如<lb/>
<pb n="KR2f0019_WYG_008-11b"/>
此職掌開載甚明萬世所當遵守今在京大小官員及<lb/>
在外方靣知府等官有闕俱據闕推舉相應官員隨即<lb/>
具奏銓補准大選在内或闕主事評事司務行人等官<lb/>
在外或闕知州通判推官知縣等官或三四百闕或五<lb/>
六百闕不知始自何年行取該選人等查考停當止具<lb/>
選本不具闕本引奏選用若無闕本朝廷凴何銓選某<lb/>
人為某官該若干員且選法首開作闕盖有闕則補官<lb/>
若選官不具闕本殊與職掌所載選法不合臣等再三<lb/>
<pb n="KR2f0019_WYG_008-12a"/>
思維實為闕典若不具奏釐正誠恐因襲年乆選法愈<lb/>
致廢弛猝難興舉所係非細合無今後凡遇大選先令<lb/>
該司官於闕内宻切查算内外各衙門開到大小員闕<lb/>
共若干然後照例挨次取辦事進士聴選監生并九年<lb/>
考滿該陞該降及三考冠帶聴選官應考試者照例考<lb/>
試分成等第臨選之時照依職掌一具闕本一具選本<lb/>
其闕本止開總數通行連人引奏選用候用印子已定<lb/>
臣等於午門外選官房内共同吏科都給事中遵奉欽<lb/>
<pb n="KR2f0019_WYG_008-12b"/>
定職銜照依闕帖填註相應衙門其餘掛榜抄選等項<lb/>
照舊施行庻選法舊規不致廢墜歴年習弊得以清除<lb/>
而將來有所持循矣緣係釐正選法事理未敢擅便謹<lb/>
題請㫖<lb/>
　　再乞天恩容令休致以避賢路事<lb/>
臣昨以年今七十有五夏初北敵入攻大同勢甚猖獗<lb/>
臣以籌畫邊務調度軍馬時值盛暑勞心太過以致眼<lb/>
目昏花精神衰憊委的年老不能任事乞容休致等因<lb/>
<pb n="KR2f0019_WYG_008-13a"/>
具奏節該奉聖㫖卿宿望老臣熟諳兵政委任方隆豈<lb/>
可引年屢求休致所辭不允欽此欽遵臣伏覩綸音益<lb/>
切感激仰惟皇上聰明英武睿知仁慈踐祚以來任賢<lb/>
不貳如臣庸愚亦䝉委任俾典兵戎且加重職此誠千<lb/>
百載之一遇也故臣之圗報寢食不遑妻孥莫顧誓竭<lb/>
報國之忠期輔堯舜之治以身徇國死而後已因年踰<lb/>
致仕之期前此累乞休致俱未䝉俞允今復懇乞歸田<lb/>
重荷勉留此皆天地委曲覆冒之恩也臣益當勉罄疲<lb/>
<pb n="KR2f0019_WYG_008-13b"/>
駑以圗報稱但臣委的年耄志衰弗克濟事雖聖主之<lb/>
恩不忍棄去而在臣之勢自不敢留若再列班行必重招<lb/>
物議縱容立朝心實忸怩亦不能展布四體以辦政務<lb/>
或又加臣以貪禄固寵不知止足則臣之晚節終不能<lb/>
保伏望皇上憫臣衰老察臣愚衷早放致仕以避賢路<lb/>
或削去官秩罷歸田里少延殘喘以終餘年臣不勝感<lb/>
戴天恩之至為此具本親齎謹具奏聞伏候勅㫖𢎞治<lb/>
十三年十月二十二日奏<lb/>
<pb n="KR2f0019_WYG_008-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0019_WYG_008-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　端肅奏議巻八<lb/>
</p>
<p>
</p>
  </div>
</body>
</text>
</TEI>
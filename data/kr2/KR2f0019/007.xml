<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端肅奏議巻七</head> <lb/>
    <p>
<pb n="KR2f0019_WYG_007-1a"/>
欽定四庫全書<lb/>
　端肅奏議巻七<lb/>
　　　　　　　　　　　　明　馬文升　撰<lb/>
　　修飭武備以防不虞事<lb/>
切惟天下之安危係武備之修否武備修則四夷知懼<lb/>
盗賊歛跡而天下安否則四夷恣横奸雄窺伺而天下<lb/>
危矣昔殷高奮武於荆楚周宣講武於洛邑故詩書稱<lb/>
之以為盛事語曰天下雖安忘戰則危易曰君子以思<lb/>
<pb n="KR2f0019_WYG_007-1b"/>
患而豫防之葢言有天下者武備不可一日而不修也<lb/>
李唐之末武備廢弛終致藩鎮之亂趙宋之季兵馬衰<lb/>
弱卒有金元之厄載在史冊昭然可攷洪惟我太祖高<lb/>
皇帝膺天眷命以武功定天下以文德綏太平雖當投<lb/>
戈息馬之期未忘練武防邉之念故私役一軍者有重<lb/>
罰私借一馬者有禁例凡有興造竟不勞軍三十餘年<lb/>
四夷賔服海内晏然迨我太宗文皇帝嗣承大業遷都<lb/>
北平密邇蠻夷其於武備尤為注意彼時精兵數十萬<lb/>
<pb n="KR2f0019_WYG_007-2a"/>
健馬數萬匹親閲教練無少怠忽故出塞千里敵人遠<lb/>
遁威武之振前代罕及自宣德年間以後老将宿兵消<lb/>
亡過半武備漸不如初至正綂年間天下無事民不知<lb/>
兵而武備尤廢所以十四年有土木之厄至今讐恥未<lb/>
雪邇來軍士消耗十去四五雖嘗差官前去清理亦多<lb/>
上下因循虚應故事終不能充足原數矧京衛軍士内<lb/>
府各衙門匠役占去數萬之上見在者不滿七八萬江<lb/>
南之兵大半運糧其餘多在沿海備倭江北之兵亦有<lb/>
<pb n="KR2f0019_WYG_007-2b"/>
運糧之數其餘俱各來京操備而陜西山西之兵亦多<lb/>
戍守各邊所以腹裏衛所城池空虚無軍防守一遇小<lb/>
寇多不能支往年京師之兵俱在五軍三千神機三大<lb/>
營操練後因征調一時不能齊足所以設立圑營常有<lb/>
精兵十二萬分為十二營不許别項差役專一蓄飬鋭<lb/>
氣遇有征進就便啓行此外天下再無兵馬可調重加<lb/>
優恤尚以為遲近年以來多撥做工每占一二萬之上<lb/>
其工有一年不完者甚至二三年不完者每名僱工等<lb/>
<pb n="KR2f0019_WYG_007-3a"/>
項月用銀一兩一二錢行糧糶賣不得食用負累疲弊<lb/>
率多逃亡見在者强弱相半在京軍士疲困未有甚於<lb/>
此時也且武備之修固在乎軍尤藉乎馬洪武永樂年<lb/>
間京衛於空野官地置立牧馬草塲而在京各營草塲<lb/>
不下數千餘頃夏秋之間足堪牧放春冬又全支料草<lb/>
以備餵飼所以馬皆肥壮堪以調用即今京營牧馬草<lb/>
塲俱被勢要之家或親王占為已有亦有被軍民開耕<lb/>
占種者凡遇馬匹下塲牧放無處存住未及一二月即<lb/>
<pb n="KR2f0019_WYG_007-3b"/>
那往西山一帶四散趂牧中間多有潜囘原衛之數一<lb/>
時調用卒不能齊秋冬雖支料豆一石軍士艱難多有<lb/>
預賣與人况六個月止關草二個月每月止折與銀二<lb/>
錢通不彀一月支用且人無食必死馬無草必斃天下<lb/>
糧儲以供京軍天下草束以供戰馬二者缺一不可今<lb/>
軍俱支糧馬不支草夏秋既無草塲牧放冬春又無草<lb/>
束餵飼軍士艱難無力辦草欲馬之不死實亦為難所<lb/>
以團營馬匹常死二萬之上雖有朋合椿頭銀兩亦不<lb/>
<pb n="KR2f0019_WYG_007-4a"/>
能買補十分之二見操馬雖有三萬餘匹中間老病不<lb/>
堪騎操者亦多戰馬消耗莫有甚於此時也且克敵制<lb/>
勝固在乎士馬精强尤在甲兵之堅利近年在京盔甲<lb/>
厰所造軍器每見守衛軍人披帶盔甲其甲中不掩心<lb/>
下不遮臍葉多不堅袖長壓肩全不合式盔尤太重即<lb/>
今京衛軍士常操弓矢多係自置弓力不過一二斗矢<lb/>
長不過七八把平昔尚不能射遠加以披甲在身手不<lb/>
能舉新關之弓豈能開射縱射不過數十歩而止其刀<lb/>
<pb n="KR2f0019_WYG_007-4b"/>
尤短小亦無鋒刃别無長兵可以禦敵雖有神鎗習亦<lb/>
未精凡遇大敵率多敗北天下衛所成造軍器除沿邊<lb/>
宣府大同遼東寜夏甘凉陜西山西四川雲南兩廣外<lb/>
其餘浙江福建江西河南山東南北直𨽻衛所軍器料<lb/>
價多被管局官員侵欺入已間有成造者徒費物料多<lb/>
不堪用一遇查盤大半損壞那移搪塞有名無實况去<lb/>
歲内府戊字庫軍器被火燒燬數多見在者不知幾何<lb/>
兵器不精亦莫有甚於此時也雖軍馬充足甲兵堅利<lb/>
<pb n="KR2f0019_WYG_007-5a"/>
若将不得人尤難制勝方今將官除京營總兵俱䝉朝<lb/>
廷簡命外其餘各邊將官雖有曾經戰陣謀勇兼資操<lb/>
持可取善撫士卒者但中間多有貪利害軍年老有疾<lb/>
而士論不歸者本部已嘗奏行天下各該大小衙門官<lb/>
員各舉将材以備任用近有舉到之數亦不過常流求<lb/>
其堪任大将者甚少大抵多係膏粱子弟罔肯習學韜<lb/>
畧操演弓馬一聞推舉多尚奔競及至臨事莫展寸籌<lb/>
但恐出衆竒才或混在行伍潛伏草野亦未可知将不<lb/>
<pb n="KR2f0019_WYG_007-5b"/>
得人亦莫有甚於此時也夫使軍馬甲兵充足将官得<lb/>
人若操練無方兵無節制又何以成克敵之功哉今京<lb/>
營教塲操練軍士射箭舞牌之日多走陣下營之日少<lb/>
所以坐作進退之不知攻殺擊刺之不熟雖習舞刀而<lb/>
刀法未諳雖習放鎗而鎗法不知至於馬匹猶未操演<lb/>
葢四月下塲十月赴營未乆天寒即為住操所以馬多<lb/>
生拗臨敵之時欲北而南欲東而西求如邉馬之嫺熟<lb/>
葢亦霄壤之不侔矧鞍轡銜勒無一可取操練未精亦<lb/>
<pb n="KR2f0019_WYG_007-6a"/>
莫有甚於此時也且國家所恃以安者惟在軍馬精强<lb/>
甲兵堅利将官得人數者而已今既如此謂之内治之<lb/>
修誠未之信况今天鳴地震連年不巳草木妖孽歲時<lb/>
迭見象不虚示必有其應禍福安危相為倚伏近日北<lb/>
敵大衆近邊遞送番書要來進貢中間詞語驕倨必以<lb/>
三千人俱入不要減去一人似有啓釁之意既而俱各<lb/>
遁去不露形跡且北敵之性小盛則掠大盛則侵今既<lb/>
不來進貢又不侵掠安知其不示我以弱而緩我邊備<lb/>
<pb n="KR2f0019_WYG_007-6b"/>
以潛蓄大舉入寇之謀乗隙而動乎夫京師以大同宣<lb/>
府為藩籬大同宣府至京師不過數日之程邊墻之外<lb/>
即係夷地至若密雲薊州尤為密邇本邊軍馬雖强然<lb/>
亦分守各路兵分勢寡理之自然倘賊大舉入寇全藉<lb/>
京兵以為應援今天下武備廢弛已甚而京師武備又<lb/>
復如此若不早為修飭誠恐年復一年愈加廢弛不無<lb/>
有誤國家大事伏望皇上處常思變居安慮危念京師<lb/>
軍馬乃朝廷自将之兵居重馭輕防奸禦侮所係甚重<lb/>
<pb n="KR2f0019_WYG_007-7a"/>
今後凡有興造各該衙門官員不許奏討團營軍士做<lb/>
工敢有故違許科道官指實劾奏置之于法更乞天語<lb/>
丁寜著為定例其坐營把總等官務要曲加撫恤不許<lb/>
擅役科害敢有不遵事發照依内外提督大臣欽奉勅<lb/>
諭内事理發落其三大營做工官軍各該管工内外官<lb/>
員亦要督令作急修完不許似前遷延因而私役賣放<lb/>
以致軍士受害往往逃亡其團營仍查照𢎞治二年該<lb/>
司禮監太監韋泰同臣等選軍之後奏准事例毎營再<lb/>
<pb n="KR2f0019_WYG_007-7b"/>
行揀選十分精鋭馬軍歩軍各二千員名以為上等之<lb/>
兵遇警動調撥營前去免致又行挑選遷延數日不得<lb/>
起行有誤應援其逃故之數本部仍通行各該清軍官<lb/>
員用心清理如不及數考滿之日不許陞用庶兵有所<lb/>
飬勇於赴敵而逃亡亦少矣仍望皇上念戰馬為國家<lb/>
所重草塲乃戰馬所資乞降勅齎付見差清查京衛牧<lb/>
馬草場給事中御史等官并伍軍三千神機營各選差<lb/>
年老知識草塲所在官一員隨同給事中等官前去将<lb/>
<pb n="KR2f0019_WYG_007-8a"/>
永樂年間原撥各營牧馬草塲拘集地隣人等從公取<lb/>
勘四至明白就為丈量毎營原該地若干頃内巳耕種<lb/>
地若干長草堪以牧馬地若干巳耕者要見何人管業<lb/>
係親王管業者另撥無礙地土補還退出草塲牧馬其<lb/>
餘不分内外勢要官員俱要退出若係軍民私自耕種<lb/>
者取問如律丈量之後四至埋立封堆仍於各該教塲<lb/>
官㕔内䜿立石碣将四至鐫刻在上永為查照自後再<lb/>
不許一人奏討如有故違許科道劾奏治罪今後馬軍<lb/>
<pb n="KR2f0019_WYG_007-8b"/>
敢有将該支料豆預賣與人及将官馬僱與人騎坐者<lb/>
事發俱於教塲門外枷號半月滿日仍送法司問罪與<lb/>
僱馬之人照例罰馬一匹親管官員若有侵欺料豆一<lb/>
二石者照常例發落五石以上及擅撥馬五匹與人騎<lb/>
坐者事發降一級料豆至十石馬至十匹以上者降二<lb/>
級仍調外衛帶俸差操其軍民職官人等若有私賣軍<lb/>
士料豆下倉關支至二十石以上者事發俱發邊衛充<lb/>
軍更乞勅户部将京營馬匹春冬六月支與草束三個<lb/>
<pb n="KR2f0019_WYG_007-9a"/>
月一月本色草束二月折色銀兩毎名月支與三錢尤<lb/>
望皇上以兵器為士卒衛身克敵所資乞勅工部通查<lb/>
内府各庫見收軍器共有若干遇警有無彀用是否堅<lb/>
固如有不足乞勅内府兵仗局成造精緻盔甲腰刀斬<lb/>
馬刀長牌弓袋各二十頂副把面工部差官送去浙江<lb/>
福建江西河南山東南北直𨽻廵撫官處無廵撫者送<lb/>
鎮守廵按官處交收各将所屬衛所并有司該辦軍器<lb/>
物料徴收一二年之數或見收在官并拖欠未完查追<lb/>
<pb n="KR2f0019_WYG_007-9b"/>
完備於本布政司收貯直𨽻俱於各府収貯布政司去<lb/>
處委三司堂上官江北直𨽻俱於淮安府江南直𨽻俱<lb/>
於蘇州并太平府北直𨽻於真定永平二府就委各府<lb/>
知府并各衛管局官員提調却将各衛所局匠通取到<lb/>
於布政司并前定府分軍器局内免造長鎗四根折造<lb/>
斬馬刀二把團牌改造長牌照依發去式様併工成造<lb/>
其弓箭俱照宣德正綂年間弓要絲綿寸扎外用堅漆<lb/>
甲面俱用厚密青白綿布釘甲俱用火漆小釘若有造<lb/>
<pb n="KR2f0019_WYG_007-10a"/>
作不如法者三司并各府衛委官照依織造叚疋事例<lb/>
恭問降級發落若已造完陸續差官運送來京工部㑹<lb/>
同本部官看驗總送内府各庫收貯專備從調官軍領<lb/>
用以後前項司府每二年俱照此例攅局成造一體運<lb/>
送赴京照前看驗交收庶軍器可用不致有誤本部仍<lb/>
通行内外各衙門大小文武并科道官及天下鎮守廵<lb/>
撫廵按三司并府州縣等官各查照本部先今事理但<lb/>
有習熟韜畧弓馬絶倫或有出衆竒才堪為将官者不<lb/>
<pb n="KR2f0019_WYG_007-10b"/>
分行伍士卒或草野之人俱聼擢用有司以禮起送赴<lb/>
部本部通将節次所舉未用将材并原係将官後因縁<lb/>
事不係失機革去責任者㑹同五府各部都察院通政<lb/>
司大理寺六科十三道官逐一評議某人可任主将某<lb/>
人可任副将某人可任恭将某人可任守備某人可任<lb/>
方面具名奏聞挨次斟酌推用舉到竒材另行㑹官考<lb/>
試照武舉事例具奏擢用其舉到将材若有奔競請託<lb/>
者終身不録各官亦要用心訪察務得實材不許一槩<lb/>
<pb n="KR2f0019_WYG_007-11a"/>
濫舉有孤朝廷廣求将材盛意庶将官得人任用竒材<lb/>
不致遺棄更乞勅團營提督内外大臣今後凡遇春秋<lb/>
三九月常操之期早為具奏行令欽天監選擇吉日務<lb/>
在十五以裏不許過期其操習規矩遵依洪武永樂年<lb/>
間操法五日之内走陣下營二日演習武藝三日軍中<lb/>
號令全在旗幟金鼓其執旗掌金鼓之人務選年力精<lb/>
壮耳目聰明者造冊在官不許頻換教演之日務令軍<lb/>
士目識旗幟耳聼金鼓令其旗東則東旗西則西隨其<lb/>
<pb n="KR2f0019_WYG_007-11b"/>
所指千隊如一鼓動則行金鳴則止行止合節萬軍無<lb/>
錯至若斬馬長刀摧鋒破敵全藉此器京營原無教師<lb/>
合無行移陜西鎮廵官於在城操軍内揀選十分諳曉<lb/>
馬歩刀法者二十四名應付口糧脚力差官管送來京<lb/>
於十二營每營撥與二名於各千原習大刀軍人内選<lb/>
出三五名令其習學待其通曉其法却令專教本千軍<lb/>
士以一教十以十教百以百教千自然習熟原取陜西<lb/>
軍人俱各放囘仍查本營操軍除神鎗刀牌外其弓箭<lb/>
<pb n="KR2f0019_WYG_007-12a"/>
手共若干員名於内府該庫收貯各處布政司運到歲<lb/>
造官弓内毎名給與一張各隨力之强弱以揀弓之硬<lb/>
軟務要日逐用力開弓時加演習日乆自然射能及逺<lb/>
而堅甲可透冦賊知懼不敢輕衝其馬匹尤要加意操<lb/>
習使馳逐合度不致生拗鞍轡之𩔖俱要堅固整齊庶<lb/>
便於馳驟可以克敵夫數者之中将得其人為要若兵<lb/>
馬精勇軍器堅利而又将得其人再加以倉廩充實雖<lb/>
有外侮不足慮矣臣等職掌兵政因兹北敵窺伺中國<lb/>
<pb n="KR2f0019_WYG_007-12b"/>
武備未修日夜憂惶寝食弗寜故敢掇拾武備之𦂳要<lb/>
冒昧上陳伏望聖明留意俯賜施行宗社生靈不勝幸<lb/>
甚縁係修飭武備以防外患事理未敢擅便謹題請㫖<lb/>
　　禁伐邊山林以資保障事<lb/>
職方清吏司案呈切惟帝王之有天下禦外侮固頼乎<lb/>
兵威之盛亦藉乎山川之險故周漢都關中得四塞之<lb/>
固而國祚綿延趙宋都汴京無險阻之利而敵寇慿陵<lb/>
仰惟太祖高皇帝龍飛淮甸奄有萬方定鼎金陵綂馭<lb/>
<pb n="KR2f0019_WYG_007-13a"/>
夷夏其於四方之險無所不飭而於北敵尤注意焉故<lb/>
於甘肅大同宣府大寜遼東俱設都指揮使司并於寜<lb/>
夏設立數衛以屯重兵又建封肅慶代谷寜遼等王以<lb/>
為第一藩籬其寜夏有賀蘭山黄河之險復自偏頭鴈<lb/>
門紫荆厯居庸湖河川喜峰口直至山海關一帶延袤數<lb/>
千餘里山勢高險林木茂宻人馬不通實為第二藩籬<lb/>
而居庸關迤東又命太傅魏國公徐逹修理數年尤為<lb/>
完固封疆之險非前代之所能及迨我太宗文皇帝肅<lb/>
<pb n="KR2f0019_WYG_007-13b"/>
清内難纉紹鴻圖以為金陵雖古帝王之州終是偏居<lb/>
一隅河北之地切近外夷精兵健馬甲於天下若非建<lb/>
都難保無虞乃遷都北平三面而制天下且易於控制<lb/>
外方神謀睿筭亦深且逺矣永樂宣德正綂年間邊山<lb/>
樹木無敢輕易砍伐而外夷亦不敢輕犯自成化年來<lb/>
在京風俗奢侈官民之家爭起第宅木植價貴所以大<lb/>
同宣府窺利之徒官員之家專販筏木往往僱覔彼處<lb/>
軍民糾衆入山将應禁樹木任意砍伐中間鎮守分守<lb/>
<pb n="KR2f0019_WYG_007-14a"/>
等官或徼福而起葢淫祠或貽後而修造私宅或修葢<lb/>
不急衙門或饋送親戚勢要動輙私役官軍入山砍木<lb/>
牛拖人拽艱苦萬状怨聲盈途莫敢控訴其本處取用<lb/>
者不知其幾何販運來京者一年之間豈止百十餘萬<lb/>
且大木一株必數十年方可長成今以數十年生成之<lb/>
木供官私砍伐之用即今伐之十去其六七再待數十<lb/>
年山林必為之一空矣萬一外寇深入将何以禦是自<lb/>
失其險阻而撤其藩籬也靜言思之實可寒心本部雖<lb/>
<pb n="KR2f0019_WYG_007-14b"/>
嘗節次奏准請給聖㫖榜文發去沿邊張掛曉諭禁約<lb/>
軍民人等犯者俱發烟瘴地面充軍但立法在乎上而<lb/>
行法在乎人今鎮守等官已既縱人採取何以禁約軍<lb/>
民年復一年誤事非細案呈到部仰惟我國家遷都北<lb/>
平密邇邉境綏靖之道固賴乎邊兵亦藉乎山險山險<lb/>
之要林木為先居庸關左右山後林木實乃天險為我<lb/>
藩籬近年以來砍伐過半各該守臣既不行禁約又縱<lb/>
人採取倘年乆山空萬一有警将何以禦伏望皇上以<lb/>
<pb n="KR2f0019_WYG_007-15a"/>
邉患為慮以險阻為念乞降勅大同山西宣府延綏寜<lb/>
夏遼東薊州紫荆密雲等處鎮守等項太監覃平孫振<lb/>
劉正陸誾張睿屈進韋朗田亮奉御羅能總兵官神英<lb/>
馬儀劉福陳輝李俊李杲恭将熊岡王志都指揮張原<lb/>
廵撫都御史侯恂楊謐張敷華劉忠韓文張岫魏富張<lb/>
琳并天夀山守備太監主定都指揮解端各思上報朝<lb/>
廷之恩下副委任之重照查本部節次奏准事例各行<lb/>
所屬分守守備備禦等官并各府州縣掌印官員各要<lb/>
<pb n="KR2f0019_WYG_007-15b"/>
嚴加禁約該管官旗軍民人等俱不許擅自入山将應<lb/>
禁林木砍伐販賣違者取問如律俱照榜例押發南方<lb/>
烟瘴衛所充軍其分守守備備禦并府州縣官員敢有<lb/>
私役軍民人等砍伐山木或起葢官私房屋或饋送勢<lb/>
要之人或令子弟赴京販賣者事發恭問畢日軍職俱<lb/>
降二級發囘原衛所都司終身帶俸差操不許管軍管<lb/>
事文職俱降邊逺叙用鎮守并副叅等官違例擅令軍<lb/>
人或縱居民砍伐山木者聼彼處廵撫廵按并在京科<lb/>
<pb n="KR2f0019_WYG_007-16a"/>
道官指實劾奏治以重罪若廵撫廵按知而不舉一體<lb/>
究治仍於應禁林木山口伐木經過河道𦂳要去處差<lb/>
委能幹官軍守把除内外官司奉有明文修理營造筏<lb/>
運官木并小木柴炭查驗明白照舊通放外其餘私自<lb/>
販賣等項大木經過即便拿送合干上司依律究問筏<lb/>
木盡數入官敢有容情縱放者事發俱問受財枉法贓<lb/>
罪庶法令嚴明而山林不致其砍伐險阻不失而京師<lb/>
實資其保障縁係請勅沿邊守臣嚴飭險阻以保障京<lb/>
<pb n="KR2f0019_WYG_007-16b"/>
師事理未敢擅便謹題請旨<lb/>
　　刋印武書以作飬将材事<lb/>
切惟人君之治天下文德武備相資并用武備莫先於<lb/>
将将得其人則武備自修兵威丕振可以懾伏四夷潛<lb/>
消奸宄矣且古之為将者必學之於師十數年而後成<lb/>
非一朝一夕所可得也葢兵法始於黄帝本之井田其<lb/>
來已乆禹征三苖誓師之詞兵法已具其後周之太公<lb/>
吳之孫子齊之穰苴魏之吳起漢之張良唐之李靖皆<lb/>
<pb n="KR2f0019_WYG_007-17a"/>
學兵之乆而號知兵今武經七書皆諸子所作其詞古<lb/>
其義奥世之講明者少雖兩京設有武學以教幼官并<lb/>
應襲舍人但教官亦多常流不能講明七書之㫖况我<lb/>
朝機宻兵書有禁人不敢習所以将材甚為難得近該<lb/>
本部莭次奏行内外大小衙門訪舉但有諳曉韜畧堪<lb/>
為将官者起送來京經今許乆未見舉薦一人目今除<lb/>
在京各營提督武職大臣出自将門韜畧素諳固有其<lb/>
各邊将官亦止是或號令嚴明或弓馬熟閑或持巳頗<lb/>
<pb n="KR2f0019_WYG_007-17b"/>
亷或愛軍頗仁者求其洞曉韜畧謀勇兼資如古之名<lb/>
将者亦不多見昔宋因有契丹西夏之患最重武備累<lb/>
命儒臣編集兵書其目實繁獨武經總要一書乃宋仁<lb/>
宗命天章閣待制曾公亮等編定仁宗自為之序頒賜<lb/>
内外武職重臣其中所載戰陣攻守行兵布營邊防地<lb/>
里一切器具與夫軍中合用事宜酌古凖今靡不該載<lb/>
武職官員若肯熟讀講解存之於心施之於事雖不如<lb/>
古之名将亦可克任邊方重寄况不係機密兵書在律<lb/>
<pb n="KR2f0019_WYG_007-18a"/>
條亦所不禁各處不敢擅自鏤板所以武職官員多未<lb/>
得見間有抄謄舊本字様亦多差訛國家承平日乆武<lb/>
備漸弛将材乏人邊事雖非趙宋之比固不足慮但西<lb/>
北外夷與我宻邇自古所不能滅屢為中國之患萬一<lb/>
有警勢甚猖獗倉卒之間邊乏良将将何以禦臣等職<lb/>
典兵政國家安危所係若不作飬将材於今日何以得<lb/>
之於将來日夜思惟無以為計欲學武事莫先此書如<lb/>
䝉乞勅内閣儒臣撿尋如有古本武經總要校正明白<lb/>
<pb n="KR2f0019_WYG_007-18b"/>
上進仍乞勅司禮監将此書從新刋板務在字様真正<lb/>
用好紙刷印數百部頒賜兩京公侯伯都督武職大臣<lb/>
并各邊鎮守總兵太監廵撫都御史及副恭遊擊守備<lb/>
内外官員并本部及兩京武學各一部令其如法收貯<lb/>
在各邊者永遠相𫝊凡遇交代不許帯去及損壞遺失<lb/>
各官務要時時觀看十分精熟毋得視為虚文若罔聞<lb/>
知廵按御史時常查考若有帯去損失者亦要追究下<lb/>
落庶武經廣布将材可得而兵寄不至乏人矣縁係刋<lb/>
<pb n="KR2f0019_WYG_007-19a"/>
武書以作飬将材事理未敢擅便謹題請㫖𢎞治九年<lb/>
　月　　日題<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0019_WYG_007-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　端肅奏議巻七<lb/>
</p>
<p>
</p>
  </div>
</body>
</text>
</TEI>
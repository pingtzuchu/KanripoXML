<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洛陽名園記</head>
    <p>
<pb n="KR2k0093_WYG_000-1a"/>
欽定四庫全書　　　　　史部十一<lb/>
　洛陽名園記　　　　　　地理類七<hi>古蹟之屬</hi>
　　提要<lb/>
　　　　<hi>臣</hi>等謹案洛陽名園記一巻宋李格非撰格<lb/>
　　　　非字文叔濟南人元祐末為國子博士紹聖<lb/>
　　　　初進禮部郎提㸃京東刑獄以黨籍罷是書<lb/>
　　　　記洛中園圃自富弼以下凡十九所格非自<lb/>
　　　　跋云天下之治亂候于洛陽之盛衰洛陽之<lb/>
<pb n="KR2k0093_WYG_000-1b"/>
　　　　盛衰候于園圃之興廢葢追思當時賢佐名<lb/>
　　　　卿勲業隆盛能享其樂非徒誇臺榭池館之<lb/>
　　　　美也書錄解題郡齋讀書志俱載李格非撰<lb/>
　　　　惟毛晉津逮祕書題曰華州李廌考邵博聞<lb/>
　　　　見後録第十七巻内全載此書不遺一字實<lb/>
　　　　標格非之名同時之人不應有誤知毛晉之<lb/>
　　　　誤題審矣王士禎居易録記是書前有紹興<lb/>
　　　　中張琰徳和序首曰山東李文叔云云此本<lb/>
<pb n="KR2k0093_WYG_000-2a"/>
　　　　亦佚之殆又後人因標題姓名與序不符而<lb/>
　　　　刋除其文歟乾隆四十六年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR2k0093_WYG_000-3a"/>
洛陽名園記原序<lb/>
山東李文叔記洛陽名園凡十有九處自富鄭公而終<lb/>
於吕文穆其聲名氣熖見於功徳者遺芳餘烈足以想<lb/>
像其賢其次世位尊崇與夫財力雄盛者亦足以知其<lb/>
人經營生理之勞又其次僧坊以清淨化度羣品而乃<lb/>
斥餘事種植灌溉奪造化之功與王公大姓相軋夫洛<lb/>
陽帝王東西宅為天下之中土圭日影得隂陽之和嵩<lb/>
少瀍澗鍾山水之秀名公大人為冠冕之望天匠地孕<lb/>
<pb n="KR2k0093_WYG_000-3b"/>
為花卉之奇加以富貴利達優游閒暇之士配造物而<lb/>
相嫵媚爭妍競巧於鼎新革故之際館榭池臺風俗之習<lb/>
嵗時嬉遊聲詩之播揚圗畫之傳寫古今華夏莫比觀<lb/>
文叔之記可以致近世之盛可以信文叔之言為不茍<lb/>
且夫識明智審則慮事精而信道篤隨其所見淺深為<lb/>
近逺大小之應於熙寜變更天下風靡有所必不可者<lb/>
大丞相司馬公為首後十五年無一不如公料者至今<lb/>
明驗大效與始言若合符節文叔方洛陽盛時足迹目<lb/>
<pb n="KR2k0093_WYG_000-4a"/>
力心思之所及亦逺見髙覽知今日之禍曰洛陽可以<lb/>
為天下治亂之候又曰公卿髙進於朝放乎一巳之私<lb/>
意忘天下之治忽嗚呼可謂知言哉文叔在元祐官太<lb/>
學丁建中靖國再用邪朋竄為黨人女適趙相挺之子<lb/>
亦能詩上趙相救其父云何况人間父子情識者哀之<lb/>
今記稱潞公年九十而杖屨東西按太師丙午生正紹<lb/>
聖乙亥嵗譴逐嶺表立黨之二年誣謗宣仁聖烈廢降<lb/>
昭慈獻聖羣隂巳壯芽孽弄權宰相不必斥其名後内<lb/>
<pb n="KR2k0093_WYG_000-4b"/>
相王明叟指言紹聖當國之人如操舟者當左而右當<lb/>
右而左旁觀者為之寒心與文叔所言放乎一巳之私<lb/>
意而忘天下之治忽若相終始愚故曰其言眞不茍且<lb/>
也噫繁華盛麗過盡一時至於荆棘銅駝遍於伊洛雖<lb/>
宫室苑囿滌除皆盡然一廢一興循天地無盡藏安得<lb/>
光明盛大復有如洛陽衆賢佐中興之業乎季父浮休<lb/>
侍郎詠長安廢興地有詩云憶昔開元全盛日漢苑隋<lb/>
宫巳黍離覆轍由來皆在説今人還起古人悲感而思<lb/>
<pb n="KR2k0093_WYG_000-5a"/>
治世之難遇嘉賢者之用心故重言以書其首紹興八<lb/>
年三月望日豳國張琰徳和序<lb/>
</p>
<p>
</p>
  </div>
</body>
</text>
</TEI>
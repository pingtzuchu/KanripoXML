<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>呉郡志</head>
    <p>
<pb n="KR2k0013_WYG_000-1a"/>
欽定四庫全書　　　　　史部十一<lb/>
　呉郡志　　　　　　　　地理類三<hi>都㑹郡縣之屬</hi>
　　提要<lb/>
　　　　<hi>臣</hi>等謹案呉郡志五十巻宋范成大撰成大<lb/>
　　　　字至能號石湖居士呉縣人紹興二十四年<lb/>
　　　　進士官至叅知政事事蹟具宋史本傳是書<lb/>
　　　　為成大末年所作郡人龔頤滕茂周南相與<lb/>
　　　　贊成之時有求于附籍不得者㑹成大没乃<lb/>
<pb n="KR2k0013_WYG_000-1b"/>
　　　　騰謗謂不出成大手遂寢不行故至元嘉禾<lb/>
　　　　志序謂呉郡志以妄議不得刋也紹定初廣<lb/>
　　　　徳李夀朋始為鋟板趙汝談為之序以周必<lb/>
　　　　大所撰成大墓誌定是書實所自為併謂龔<lb/>
　　　　頤等三人者嘗為成大蒐訪故謗有自來其<lb/>
　　　　論乃定夀朋又以是書止紹興三年其後諸<lb/>
　　　　大建置如百萬倉嘉定新邑許浦水軍顧涇<lb/>
　　　　移屯皆未及載復令校官汪泰亨補之自謂<lb/>
<pb n="KR2k0013_WYG_000-2a"/>
　　　　仿褚少孫補史記例然當時不别著為續志<lb/>
　　　　故與本書淆焉其書凡分三十九門徴引浩<lb/>
　　　　博而叙述簡核為地志中之善本刋本久佚<lb/>
　　　　此本猶紹定舊槧往往於夾註之中又有夾<lb/>
　　　　註考成大以前惟姚宏補註戰國䇿嘗有此<lb/>
　　　　例而不及此書之多亦可云著書之剏體矣<lb/>
　　　　乾隆四十四年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR2k0013_WYG_000-2b"/>
　　　　　　　　　　總　校　官<hi>臣</hi>陸　費　墀<lb/>
<pb n="KR2k0013_WYG_000-3a"/>
吳郡志原序<lb/>
初石湖范公為吳郡志成守具木欲刻矣時有求附某<lb/>
事于籍而弗得者因譁曰是書非石湖筆也守憚莫敢<lb/>
辨亦弗敢刻遂以書蔵學宫愚按風土必志尚矣吳郡<lb/>
自闔廬以霸更千數百年號稱雖數易常為東南大都<lb/>
會當中興其地視漢扶馮人物魁倬井賦蕃溢談者至<lb/>
與杭等蓋益盛矣而舊圖經蕪漫失考朱公長文雖重<lb/>
作亦略是豈非大缺者何幸此筆屬公條章粲然成一<lb/>
<pb n="KR2k0013_WYG_000-3b"/>
郡鉅典辭與事稱矣而流俗乃復揜阨使不得行豈不<lb/>
使人甚太息哉紹定初元冬廣徳李侯夀朋以尚書郎<lb/>
出守其先度支公嘉言石湖客也是以侯習知之及謁<lb/>
學問故驚曰是書猶未刋耶他日拜石湖祠退從其家<lb/>
求遺書得數種而斯志與焉校學本無少異侯曰噫信<lb/>
是巳吾何敢不力而書止紹熙三年其後大建置如百<lb/>
萬倉嘉定新邑許浦水軍顧涇移屯等類皆未載法當<lb/>
補於是會校官汪泰亨與文學士雜議用褚少孫例増<lb/>
<pb n="KR2k0013_WYG_000-4a"/>
所缺遺訂其脫譌書用大備而不自别為續焉侯喜曰<lb/>
是不没公美矣亦吾先人志也書來屬汝談序余病謝<lb/>
弗果侯重請曰吾以是石湖書也故敢慁子而子亦辭<lb/>
乎余不得巳勉諾客有問余曰或疑是書不盡出石湖<lb/>
筆子亦信乎余笑曰是固前譁者云也昔八公徒著道<lb/>
術數萬言書標淮南通典亦出衆力而特表杜佑自古<lb/>
如吕氏春秋大小戴禮曷嘗盡出一手哉顧提綱何人<lb/>
耳余聞石湖在時與郡士龔頤滕茂周南厚三人者博<lb/>
<pb n="KR2k0013_WYG_000-4b"/>
雅善道古皆州之雋民也故公數咨焉而龔薦所聞於<lb/>
公尤多異論由是作子盍亦觀益公碑公墓乎載所為<lb/>
書篇目可攷子不信碑而信誕乎且公蚤以文名四方<lb/>
位二府余鄙何所繫重余特嘉夫侯之不忘其先能畢<lb/>
力是書以卒公志而不自表顯焉是其賢非余言莫眀<lb/>
也抑余所感則又有大此者焉方公書始出也疑謗横<lb/>
集士至莫敢伸喙以白曽未四十年而向之風波息滅<lb/>
澌盡至是無一存者書乃竟賴侯以𫝊是不有時數哉<lb/>
<pb n="KR2k0013_WYG_000-5a"/>
然則世論是非曷嘗不待久而後定乎此余所以重感<lb/>
也余誠不足序公姑以是寄意焉其亦可乎否也疑者<lb/>
唯服侯父子世儒有聞其治吳未朞百墜交舉既上此<lb/>
職方氏將復刋石湖集與白氏長慶集並行而改命漕湖<lb/>
北矣余故併志以申後覬焉紹定二年十一月朔汴人<lb/>
趙汝談序<lb/>
</p>
<p>
</p>
  </div>
</body>
</text>
</TEI>
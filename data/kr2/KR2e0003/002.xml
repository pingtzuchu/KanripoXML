<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2e0003_SBCK_002-1a"/>
戰國䇿東周卷第二<lb/>
　　　　　　　　縉　雲鮑　彪　校注<lb/>
　　　　　　　　東陽　呉　師道重校<lb/>
　東周<hi>漢志河南鞏東周君所居正曰東周當從舊居卷首說見前○大事記云東周惠公</hi>
<hi>班秉政洛陽采邑在鞏漢志說非餘見前</hi>
　　　惠公<hi>周紀考王封其弟河南是爲桓公桓公子威公威公子惠公惠公封其子於鞏</hi>
<hi>號東周惠公然則河南鞏父子同謚又紀西周武公赧王則謚也盖以避秦不敢稱尊楚</hi>
<hi>記頃襄十八年王赧使武公此武公赧王臣也而徐注以為惠公之子踈矣惠公之子自</hi>
<hi>為東周君豈為西周用邪兩周西先亡至秦荘襄元年俱滅正曰東周止有惠公名著䇿</hi>
<hi>有文君他無見徐廣云紀年顯王九年東周惠公傑薨皇極經丗東周惠公卒子傑嗣二</hi>
<hi>書不同則其丗系亦難明矣凡䇿所書豈得皆為惠公時事邪〇赧王非謚武公鮑引宋</hi>
<pb n="KR2e0003_SBCK_002-1b"/>
<hi>忠說誤已見前索隠謂謚法無赧赧然慚愧故以爲號戰國相王周之王號自若不聞其</hi>
<hi>為秦貶損也王赧使武公徐廣謂即西周武公大事記從之西周惠公封子於鞏爲東周</hi>
<hi>惠公實同謚者継西周之恵公則武公也旣曰武公則周君也謂别為一人可乎東西周</hi>
<hi>雖分治王猶在上爲東周君敬奉王命而王使之又何不可乎</hi>
秦興師臨周而求九鼎周君患之以告顔率<hi>周人</hi>顔率<lb/>
　曰大王勿憂臣謂東借救於齊顔率至齊謂齊王<lb/>
<hi>閔正曰大事記云姚氏考春秋後語周顕王齊宣王也今附載於顯王三十三年宋太丘社亡之前</hi>
曰夫秦之於無道也欲興兵臨周而求九鼎周之<lb/>
君臣内自盡<hi>盡其心思補曰姚云盡字劉曽集作畫</hi>計與秦<hi>計猶謀</hi>不<lb/>
若歸之大國<hi>謂齊</hi>夫存危國<hi>周有秦兵危</hi>美名也得九鼎<lb/>
厚寳也<hi>厚猶重</hi>願夫王圗之齊王大<hi>補曰一本大說</hi>發師五<lb/>
<pb n="KR2e0003_SBCK_002-2a"/>
　萬人使陳臣思<hi>即後田臣思凡陳田皆齊公族</hi>將以救周而秦兵<lb/>
　罷齊將求九鼎周君又患之顔率曰大王勿憂臣<lb/>
　請東解之<hi>東之齊觧免之</hi>顔率至齊謂齊王曰周頼大國<lb/>
　之義得君臣父子相保也願獻九鼎不識大國何<lb/>
　涂之從<hi>問其路所從出禮遂上有徑洫上有涂</hi>而致之齊齊王曰寡<lb/>
　人將寄徑於梁<hi>徑歩道也猶言假涂</hi>顔率曰不可夫梁之君<lb/>
　臣欲得九鼎謀之睴臺之下<hi>臺名曰暉故孟子稱梁有臺池之樂</hi>沙<lb/>
<hi>元作少</hi>少<hi>補曰少/當作沙</hi>海之上<hi>九域圗開封有沙海引此</hi>其日乆矣鼎<lb/>
　入梁必不出齊王曰寡人將寄徑於楚<hi>楚非適齊之途旣不</hi>
<hi>可入梁亦無從至楚其云然不可曉也</hi>對曰不可楚之君臣欲得九<lb/>
　鼎謀之於葉庭之中<hi>即南陽葉也補曰姚云後語作章華之庭</hi>其日乆<lb/>
<pb n="KR2e0003_SBCK_002-2b"/>
<pb n="KR2e0003_SBCK_002-2b"/>
<pb n="KR2e0003_SBCK_002-2b"/>
<hi>秦補曰茂一作戊後多有說苑亦作戊古字通</hi>覉旅也<hi>集韻覉旅寓也</hi>攻宜陽而<lb/>
　有功則周公旦也<hi>言且相秦</hi>無功則削迹於秦<hi>言不得留</hi>秦<lb/>
　王不聽群臣父兄之議而攻宜陽宜陽不㧞秦王<lb/>
　耻之臣故曰㧞君曰子爲寡人謀且柰何對曰君<lb/>
　謂景翠曰公爵爲執珪官為柱國<hi>楚卿</hi>戰而勝則無<lb/>
　加焉矣不勝則死不如背秦援宜陽<hi>翠時盖援宜而有秦私故</hi>
<hi>說之云補曰秦䇿馮章許楚漢中楚懽而不進所說有秦私者竊謂此䇿上旣言秦之必㧞翠之不</hi>
<hi>勝則死而又曰不如背秦援宜陽意殊不類恐此勝有缺誤背下或有之字或秦不復有秦字援字</hi>
<hi>或作拔勸之避秦兵待秦既㧞然後進兵乗其敝當秦懼之韓德之而交得賂以為利下文秦㧞宜</hi>
<hi>陽景翠果進兵果字可見又秦策楚畔秦而合於韓句意似與此同然彼指翠未救時言之爾其後</hi>
<hi>韓楚雖合楚不為韓氏謂先戰固巳預知之矣</hi>公進兵秦恐公之乗其敝<lb/>
<pb n="KR2e0003_SBCK_002-3a"/>
也<hi>乗謂因而攻之</hi>必以寳事公公仲慕公之爲巳乗秦也<lb/>
亦必盡其寳秦㧞宜陽景翠果進兵秦懼遽効煮<lb/>
棗<hi>屬齊陰冤句</hi>韓氏果亦効重寳景翠得城於秦受寳<lb/>
於韓而德東周<hi>徳恩之也補曰爲寡爲巳之爲去聲餘如字</hi>
東周與西周戰韓救西周爲東周謂韓王<hi>襄</hi>曰西周<lb/>
　者故天子之國也多名器重寳按兵而勿出<hi>按下與舉</hi>
<hi>反</hi>可以德東周西周之寳可盡矣<hi>欲韓出兵故賂之紀八年有</hi>
東周與西周爭西周欲和於楚韓<hi>和二囯以爲巳援</hi>齊明<hi>疑楚</hi>
<hi>人兩見楚䇿正曰無明徴注例以囯姓者皆其囯人齊明豈不可爲齊人邪故大事記止云當時之</hi>
<hi>辯士也</hi>謂東周君曰臣恐西周之與楚韓寳令之爲<lb/>
　已求地於東周也不如謂楚韓曰西周之欲入寳<lb/>
<pb n="KR2e0003_SBCK_002-3b"/>
持二端<hi>言東兵急則入不急則巳</hi>今東周之兵不急西周西周<lb/>
之寳不入楚韓楚韓欲得寳即且趣我攻西周<hi>趣疾</hi>
<hi>也督使疾戰我謂東周</hi>西周寳出是我爲楚韓取寳以德之<lb/>
也<hi>言有恩於楚韓</hi>西周弱矣<lb/>
東周欲爲稻<hi>爲謂種之</hi>西周不下水<hi>稻宜濕西周居河之上流正曰未知專指</hi>
<hi>河否</hi>東周患之蘇子<hi>非代則厲</hi>謂東周君曰臣請使西周<lb/>
　下水可乎乃徃見西周之君曰君之謀過矣今不<lb/>
　下水所以富東周也今其民皆種麥<hi>麥宜燥也</hi>無他種<lb/>
矣君若欲害之不若一爲下水以病其所種下水<lb/>
東周必復種稻種稻而復奪之若是則東周之民<lb/>
　可令一仰西周<hi>有望於上則仰補曰爲去聲仰疑向反</hi>而受命於君<lb/>
<pb n="KR2e0003_SBCK_002-4a"/>
　矣西周君曰善蘇子亦得兩國之金也<hi>彪謂此䇿不可行東</hi>
<hi>西周壌地相接豈不能候其所種蘇子東人也為東游說而豈得不疑且今下水安能保其不奪雖</hi>
<hi>一為下何補哉正曰據此䇿則西人可以制周必不疑於其說蘇子公為反覆以得金豈顧其復奪</hi>
<hi>哉大事記云其㣲如此其所爭又如此可不哀哉然則又何足深辨也</hi>
昭獻在陽翟<hi>屬頴川補曰韓䇿楚昭獻相韓</hi>周君將令相國徃<hi>徃與獻會</hi>
相國將不欲蘇厲爲之謂周君曰楚王與魏王遇<lb/>
也主君令陳封之楚<hi>此言疇昔之事陳向許皆仕周而位在相下</hi>令向<lb/>
公之魏楚韓之遇也<hi>亦其王遇</hi>主君令葉公之楚令向<lb/>
公之韓令昭獻非人主也而主君令相國徃若其<lb/>
王在陽翟主君將令誰徃<hi>言必君自徃</hi>周君曰善乃止<lb/>
其行<lb/>
<pb n="KR2e0003_SBCK_002-4b"/>
秦假道於周以伐韓周恐假之而惡於韓不假而惡<lb/>
於秦史黶<hi>韓史疑即厭補曰黶正義云烏减於㸃二反</hi>謂周君曰君何<lb/>
　不令人謂韓公叔<hi>韓公族</hi>曰秦敢絶塞<hi>絶横渡塞障也為垣壘以</hi>
<hi>遮止鄰國徃來</hi>而伐韓者信東周也公何不與周地發重<lb/>
使<hi>使周發使</hi>使之楚秦必疑<hi>秦楚相圖之囯也周使使楚故秦疑其圖已</hi>不<lb/>
　信周是韓不伐也<hi>不受秦伐</hi>又謂秦王<hi>武</hi>曰韓強<hi>補曰強巨</hi>
<hi>兩反</hi>與周地將以疑周於秦寡人不敢弗受秦必無<lb/>
辭而令周弗受是得地於韓而聴於秦也<hi>紀八年彪謂戰</hi>
<hi>囯之士設心措辞無不出於詐若此者君子之所恕也下章次之正曰鮑意尊周故謂行詐免難</hi>
<hi>所可恕與前注爲伍得章失同</hi>
楚攻雍氏<hi>此亦赧之十五年也</hi>周粻秦韓<hi>粻食米也時秦救韓周以米餉之正曰詩</hi>
<pb n="KR2e0003_SBCK_002-5a"/>
<hi>傳糧也音張</hi>楚王<hi>懐</hi>怒周周之君患之爲周謂楚王曰<lb/>
　以王之強而怒周周恐必以囯合於所與粟之國<lb/>
則是勁王之敵也<hi>勁強也</hi>故王不如速解周恐<hi>周以楚怒</hi>
<hi>之故恐</hi>彼前得罪而後得解必厚事王矣<lb/>
蘇厲為周最謂蘇子<hi>元作秦</hi>秦曰君不如令王<hi>君謂蘇子王周</hi>
<hi>君也此時與赧俱王其稱公後避秦也正曰尤繆</hi>聽最以地合於魏趙<hi>地周</hi>
<hi>地</hi>故必怒<hi>稱故者特為之怒蘇子怒最</hi>合於齊<hi>怒最而反其所合</hi>是君<lb/>
　以合齊與強楚吏産子<hi>時齊與楚善合齊則得與楚為與囯可至再世産子</hi>
<hi>言易世也與黨與也補曰劉辰翁云吏字當作更平聲</hi>君若欲因最之亊<hi>與最</hi>
<hi>同合魏趙此厲本謀也前皆游辭耳故為為周最</hi>則合齊者君也割地者<lb/>
最也<hi>補曰最欲合趙魏而蘇秦欲合齊厲為最故言若不廢最之事則君合齊而最合趙魏也</hi>
<pb n="KR2e0003_SBCK_002-5b"/>
謂周最曰仇赫之相宋<hi>補曰赫本作郝</hi>一將以觀秦之應趙<lb/>
宋<hi>絶句</hi>敗三國<hi>韓魏齊也魏紀哀二十一年與韓斉敗秦函谷盖此時秦欲敗之反爲所</hi>
<hi>敗也赧十八年正曰哀當作襄下同十八當作十七年表文大事記從之</hi>三國不敗將<lb/>
與趙宋合於東方<hi>即三國</hi>以孤秦亦將觀韓魏之於<lb/>
齊也不固則將與宋敗三國<hi>此應秦也</hi>則賣宋於三國<lb/>
<hi>此應三囯也以囯情輸之曰賣言赫不忠於宋不應秦則應三囯以此知赫本非宋人補曰一本則</hi>
<hi>賣趙宋</hi>公何不令人謂韓魏之王<hi>韓㐮魏哀</hi>曰欲秦趙之<lb/>
相賣乎<hi>此賣猶欺</hi>何不合周最兼相<hi>使韓魏皆相之</hi>視之不可<lb/>
離<hi>視示字二囯同相最可見其交之固補曰離去聲</hi>則秦趙必相賣以合<lb/>
於王也<lb/>
爲周最謂魏王<hi>哀正曰㐮</hi>曰秦知趙之難與齊戰也<hi>難言其不</hi>
<pb n="KR2e0003_SBCK_002-6a"/>
<hi>和正曰難畏阻意</hi>將恐齊趙之合也必隂勁之<hi>勁趙以兵使之強</hi>
趙不敢戰<hi>難先戰</hi>恐秦不已収也<hi>違其勁之之意</hi>先合於齊<lb/>
秦趙爭齊<hi>齊固秦所欲合故其勁趙謂之隂勁正曰秦欲伐齊趙欲合齊故云爭齊</hi>而<lb/>
　王無人焉<hi>無主其事於齊者</hi>不可王不去周最<hi>最時在魏欲之齊故</hi>
<hi>此士爲之言使得去</hi>合與収齊<hi>與即謂斉斉/魏之與國</hi>而以兵急之<hi>元作</hi>
<hi>之急急之以兵則非合矣</hi>之急則伐齊無因事矣<hi>言秦見斉有魏兵必伐之</hi>
<hi>有此有彼曰因猶言無他事矣斉敗魏馬陵宜為魏讐因此言合與盖其國形宜相依也正曰而以</hi>
<hi>止伐齊句因猶依也言今不合與収齊而以秦兵之急則伐齊是無可依之事矣</hi>
謂周最曰魏王<hi>哀正曰昭</hi>以國與先生<hi>以德齒尊稱之也與謂相之正曰孟</hi>
<hi>子注學士年長者謂之先生</hi>貴合於秦以伐齊<hi>貴猶/欲</hi>薛公<hi>田文</hi>故<lb/>
主<hi>齊閔王也最甞仕齊故稱之然</hi>輕忘其薛不顧其先君之丘墓<lb/>
<pb n="KR2e0003_SBCK_002-6b"/>
<hi>謂齊王田文欲去國以避秦兵正曰此田文相魏時也下文謂魏王薛公可見文激於祝弗吕礼之</hi>
<hi>故勸秦伐齊故主上恐缺一字盖言文猶背齊以起下文最不與伐齊之意大事記赧王二十九年</hi>
<hi>魏以田文爲相謂其去齊相魏在齊㓕宋之前史在滅宋後非</hi>而公獨修虚信<hi>最本</hi>
<hi>善齊固不背齊然今相魏魏有以秦伐齊之形猶爲虛信信謂親之</hi>爲茂行<hi>茂盛美也</hi>明<lb/>
　群臣<hi>明猶示也臣魏臣</hi>據故主<hi>據仗持也猶言爲之此言最在魏示朝臣以爲齊王</hi>
<hi>不欺之此所謂茂行正曰修虚信爲茂行句明群臣據故主句</hi>不與伐齊<hi>與去音正曰與</hi>
<hi>如字許也</hi>産以忿強秦<hi>産猶生也魏欲伐齊已獨不與猶生此節目也違秦不伐齊故</hi>
<hi>秦忿</hi>不可公不如謂魏王薛公曰請爲王入齊天下<lb/>
　不能傷齊<hi>最之智略足以全齊</hi>而有變<hi>萬一有傷齊者</hi>臣請爲救之<lb/>
<hi>此則非虚信矣</hi>無變王遂伐之<hi>伐/秦</hi>且秦爲齊奴也<hi>爲去音言其爲</hi>
<hi>之如奴事主</hi>如累王之交於天下<hi>累者事相連及猶誤也交謂齊魏</hi>不<lb/>
<pb n="KR2e0003_SBCK_002-7a"/>
可<hi>此言非人之情</hi>王爲臣賜厚矣臣入齊則王亦無齊之<lb/>
累也<hi>此累猶患正曰按魏䇿周最入齊秦王怒令姚賈譲魏王魏王爲之謂秦王曰魏之所以</hi>
<hi>為王通天下者以周最也今最遁寡人入齊齊無通於天下矣敝邑之事王亦無齊累矣最入齊則</hi>
<hi>正與此章相首尾所謂敝邑之亊王亦無齊累語又與此合曰請為王入齊天下不能傷齊者最自</hi>
<hi>許其足以全齊有變謂秦伐齊齊急則請魏之救無變謂秦不能伐則王遂伐之此厚齊之說也且</hi>
<hi>臣為齊怒以下以為魏言之爲齊奴爲齊奴隷也交指秦也累連及也不可以最故使魏惡於秦王</hi>
<hi>使最得入齊為賜厚矣最入齊則秦無疑於魏是魏不為齊所累也補曰爲王為救之為去声餘如</hi>
<hi>字</hi>
趙取周之祭地周君患之告於鄭朝<hi>凡鄭皆鄭人</hi>鄭朝曰<lb/>
君勿患也臣請以三十金<hi>一斤爲一金正曰正義云秦以一鎰為一金孟</hi>
<hi>康云二十四兩趙岐云二十兩</hi>復取之周君予之鄭朝獻之<lb/>
<pb n="KR2e0003_SBCK_002-7b"/>
趙太卜因告以祭地事及王病使卜之太卜譴之<lb/>
　曰<hi>譴謫問也</hi>周之祭地爲祟<hi>神禍也</hi>趙乃還之<lb/>
杜赫<hi>周人正曰楚䇿云楚杜赫</hi>欲重景翠於周謂周君曰君之國<lb/>
小盡君之重寳珠玉以事諸侯不可不察也<hi>國小必賂</hi>
<hi>以求援不可勝賂故宜察</hi>譬之如張羅者張之於無鳥之所則<lb/>
終日無所得矣張於多鳥處則又駭鳥矣<hi>多鳥處有觸羅</hi>
<hi>者傍鳥必覺覺則羣驚而去矣</hi>必張於有鳥無鳥之際然後能多<lb/>
得鳥矣今君將施於大人大人輕君施於小人小<lb/>
　人無可以求又費財焉<hi>均之費財而小人多則多費也</hi>君必施於<lb/>
今之窮士不必且爲大人者<hi>不必猶不可知也言不終窮或且爲大人</hi>
<hi>者此指翠也</hi>故能得欲矣<hi>齊䇿楚䇿皆有杜赫在齊則威王時於周顯王背也自顯</hi>
<pb n="KR2e0003_SBCK_002-8a"/>
<hi>威至是八十年矣疑赫字誤景翠實此時人正曰按齊䇿田忌亡齊之楚鄒忌代相恐其以楚權復</hi>
<hi>齊杜赫曰臣請為留楚忌出奔實宣王時宣王二年忌有馬陵之戰其奔必後此楚</hi>
<hi>䇿五囯伐秦魏欲和杜赫云云在楚懷王十一年當慎靚王三年大事記據韓丗家注赧王三年書</hi>
<hi>楚景翠圍韓雍氏自宣王二年至赧王三年為三十年自慎靚王三年至此為七年則翠之與赫何</hi>
<hi>不相及之有</hi>
三國隘秦<hi>赧十八年注具前隘謂隔绝之正曰八當作七補曰䇿隘阨字通此當乙革反</hi>周<lb/>
令其相之秦以秦之輕也<hi>見其隘於三囯</hi>留其行<hi>不進</hi>有人<lb/>
謂相國曰秦之輕重未可知也秦欲知三國之情<lb/>
公不如遂見秦王<hi>昭</hi>曰請爲<hi>一作謂</hi>王聽東方之處<lb/>
<hi>聽偵候之東三囯也處其所爲</hi>秦必重公是公重周<hi>下衍重周二字</hi>重周<lb/>
　以取秦也<hi>秦重相則周重矣</hi>齊重故有周<hi>齊重天下重之也故猶舊也有</hi>
<pb n="KR2e0003_SBCK_002-8b"/>
<hi>言善之</hi>而已取齊<hi>此時秦齊為天下重已善秦不可忽齊故又勸之取齊正曰有謂収</hi>
<hi>已也取謂得於彼也齊爲重囯故能収有周而周已取之矣今復取秦是周常不失重囯之交</hi>是<lb/>
周常不失重囯之交也<hi>補曰凡輕重字自然重者上聲重之者去聲此章輕</hi>
<hi>重齊重重囯之重上聲餘去聲</hi>
宫<hi>元作昌下同此書作宫不一</hi>昌<hi>正曰且/依本文</hi>當他亡西周<hi>以罪去囯曰亡</hi>之<lb/>
東周盡輸西周之情於東周<hi>輸言委以告之</hi>東周大喜西<lb/>
周大怒馮睢<hi>元作且雎之省也猶趙作肖斉作立故後唐且史作雎裴駰亦曰唐雎以</hi>
<hi>華顚悟秦也此西人下同</hi>且<hi>正曰且當依本文</hi>曰臣能殺之君予金三十<lb/>
斤馮睢且使人操金與書間遺宫昌他<hi>為反間書以遺之</hi>
　曰告宫昌他事可成勉成之不可成亟亡來亡來<lb/>
<hi>亟急也</hi>事乆且泄自令身死<hi>事泄露則死而不亟來自取之也正曰本文明</hi>
<pb n="KR2e0003_SBCK_002-9a"/>
<hi>白注少乆字似不必</hi>因使人告東周之候<hi>偵候之吏揚雄曰西北一候</hi>曰<lb/>
　今夕有姦人當入者矣候得而獻東周<hi>得其人與書</hi>東<lb/>
　周立殺宫昌他<lb/>
昭翦與東周惡或謂昭翦曰爲公畫隂計<hi>為人謀者畫之以籌</hi>
　昭翦曰何也曰<hi>𥙷此字正曰古書多如此不必補</hi>西周甚憎東周<lb/>
　常<hi>元作甞</hi>嘗<hi>補曰當作常古通</hi>欲東周與楚惡西周必令賊<lb/>
賊公因宣言東周也<hi>集韻宣揚也</hi>以惡<hi>元作西/周二字</hi>西周<hi>補曰</hi>
<hi>字有訛未詳</hi>之於王也<hi>王楚懐王</hi>昭翦曰善吾又恐東周之<lb/>
　賊已<hi>此翦自計</hi>而以輕西周惡之於楚<hi>翦惡東必善西西善翦則楚亦</hi>
<hi>因重西矣東欲壊其交故賊翦翦死則西無内主於楚東因得使楚惡之</hi>遽和東周<hi>彪謂</hi>
<hi>周衰君臣唯貪利而畏禍故一切趨避变乱於游談之口而無有特操翦之慮死如此其能復固其</hi>
<pb n="KR2e0003_SBCK_002-9b"/>
<hi>所守乎</hi>
周最謂吕禮<hi>凡吕皆齊人礼以秦昭十三年奔魏十九年復歸秦其相齊在薛公歸薛後見</hi>
<hi>孟甞傳盖赧二十一年後也正曰吕皆齊人此類無據當缺晋有吕錡吕相本魏氏不必吕尚後也</hi>
<hi>〇注奔魏據秦紀按穣侯傳冉相秦欲誅吕禮礼出奔齊大事記從之帰秦據秦紀及穣侯傳按秦</hi>
<hi>紀下接齊破宋之文年表破宋在秦昭二十一年則紀誤矣按吕禮相齊孟甞君遺穰侯書勸秦伐</hi>
<hi>齊而禮亡事當在齊㓕宋前大事記書於赧王二十九年之首則禮自奔齊至去齊首尾</hi>
<hi>九年然觧題亦據紀為說謂後六年來歸則未改也</hi>曰子何不以秦攻齊臣<lb/>
　請令齊相子<hi>秦攻齊禮使之也齊欲免攻故可使之相礼</hi>子以齊事秦<lb/>
　必無慮<hi>元作䖏</hi>䖏<hi>正曰前後章有/此字義當同</hi>矣子因令<hi>下衍周字</hi>周<lb/>
　最居魏以共之<hi>與齊俱事秦</hi>是天下制於子也子東重<lb/>
　於齊西貴於秦秦齊合則子常重矣<lb/>
<pb n="KR2e0003_SBCK_002-10a"/>
謂薛公<hi>田文</hi>曰周最於齊王厚也<hi>閔/王</hi>而逐之<hi>補曰史秦亡将吕禮</hi>
<hi>相齊欲困蘇代代乃謂云云○史周最於齊至厚也而齊王逐之䇿文省而勝祝弗史作親弗索隱</hi>
<hi>謂䇿得之一本况弗</hi>聽祝弗<hi>齊/人</hi>相吕禮者欲取秦也秦<hi>𥙷此二字</hi>
齊合<hi>上章所謂以齊事秦正曰注據史𥙷二字然言齊合則秦自見省文爾下章齊合亦然一</hi>
<hi>本欲取秦秦齊合</hi>弗與禮重矣<hi>與猶如也言二國合則齊所重無如禮者正曰史親</hi>
<hi>弗與吕礼重矣言二國合則二人重䇿齊合弗與禮重矣言齊與秦合則一人重於齊視史語簡而</hi>
<hi>勝上文秦字省尤可見</hi>有<hi>下衍/周字</hi>周<hi>補曰史/作用</hi>齊<hi>秦有之正曰有用齊者言二子</hi>
<hi>用齊</hi>秦必輕君君弗如急北兵趨趙<hi>亦與趙攻秦</hi>以秦魏<lb/>
<hi>能左右之曰以以猶使正曰從史以下有和字是急北兵讀秦魏句是時秦怒齊齊趙交惡秦欲合</hi>
<hi>魏前章魏貴合秦以攻齊趙難與齊戰下章齊合則趙恐伐可見皆一時事也秦趙魏合為攻齊也</hi>
<hi>故云急北兵趨趙以和秦魏也趨即趣促也謂不如急北方之兵促趙之應秦魏而相與以攻齊也</hi>
<pb n="KR2e0003_SBCK_002-10b"/>
<hi>魏䇿周最入齊秦譲魏魏謂秦曰大國欲急兵則趨趙而已趨即趣也此語正同雖時有後先而事</hi>
<hi>理不誤爾魏史載此䇿在文謝病歸薛後文從其計而吕礼嫉害文乃勸秦伐齊吕礼亡</hi>
<hi>其後齊㓕宋文乃奔魏且文在齊豈敢召穣侯之兵哉召秦伐齊必文也去齊而史失之也此䇿云</hi>
<hi>収周最反齊王則亦文奔魏之後召秦兵之前乎</hi>収周最以爲後行<hi>齊𥘉遂最</hi>
<hi>欲取秦合也今攻秦収最用之可圗後舉行猶舉正曰當從史無爲字後作厚行下孟反最本厚於</hi>
<hi>齊今齊逐之故収最以厚其行上文厚字同義</hi>且反齊王之信<hi>齊前與秦合今與趙</hi>
<hi>攻之信反也正曰齊用礼以合秦取信今反之使不合也</hi>又禁天下之率<hi>率猶從也</hi>
<hi>謂從齊補曰率史作變索隱云齊秦合則弗礼用用則䡖孟甞二說皆通</hi>齊無秦天下<lb/>
　果弗必走<hi>果猶决也走去音趨之也言不趨齊正曰史齊無秦則天下集齊親弗必走此</hi>
<hi>果字當從史作集謂齊無秦合而秦趙魏合則天下之兵集於齊祝弗必走言弗而不及禮者齊聽</hi>
<hi>弗而相礼弗走禮不待言矣</hi>齊王誰與爲其國<hi>言必重文孟嘗傳有正曰以章</hi>
<pb n="KR2e0003_SBCK_002-11a"/>
<hi>參之史可以互正如弗乃祝弗名易知而注乃釋以他說其誤甚矣</hi>
齊聽祝弗外周最謂齊王<hi>閔</hi>曰逐周最聽祝弗相吕<lb/>
禮者欲深取秦也<hi>補曰深取之深恐因下文衍</hi>秦得天下則伐<lb/>
齊深矣<hi>秦得齊則益強故能得天下得天下則亦不能存齊</hi>夫秦<hi>𥙷正曰說見上此下</hi>
<hi>云急兵以示秦則無秦字尤明矣</hi>齊合則趙恐伐<hi>秦伐之</hi>故急兵以<lb/>
　示秦<hi>趙兵攻齊</hi>秦以趙攻<hi>攻/齊</hi>與之齊伐趙<hi>之猶趨</hi>其實同<lb/>
　理<hi>以趙攻齊則得齊趨齊受趙亦得趙故其理同</hi>必不處矣<hi>處猶據也秦不據齊理同</hi>
<hi>而獨不據齊齊無兵而趙巳出兵故也正曰注難通處義未詳</hi>故用祝弗即天下<lb/>
之理也<hi>理在受兵於趙正曰言天下必將歸秦</hi>
周相吕倉見客於周君<hi>言之於君使得見補曰見賢遍反</hi>前相工師<lb/>
籍恐客之傷已也<hi>傷猶毀此即後工陳籍</hi>因令人謂周君曰<lb/>
<pb n="KR2e0003_SBCK_002-11b"/>
客者辯士也然而所以不可者<hi>不可聽用</hi>好毀人<hi>彪謂工師</hi>
<hi>籍非端人也德義不愆何恤人之言</hi>
周文君<hi>史書東周略甚豈惠公後有此君邪不然則惠公别稱也鴻烈道應訓亦稱周昭文君此</hi>
<hi>後書訓皆鴻烈也</hi>免<hi>下衍/士字</hi>士<hi>補曰疑衍姚云曽集本去</hi>工師籍相吕倉<lb/>
國人不說也君有閔閔之心<hi>亦不說也</hi>謂周文君曰國<lb/>
必有誹譽<hi>誹謗也</hi>忠臣令誹在已譽在上宋君奪民<lb/>
時以爲臺而民非之<hi>見襄十一年</hi>無忠臣以掩盖之也<lb/>
　子罕釋相爲司空<hi>司空主土工傳言子罕親執朴以行築者是也</hi>民非子<lb/>
罕而善其君齊桓公宫中女<hi>元作七</hi>七市女閭七百<lb/>
<hi>閭里中門也爲門爲市於宫中使女子居之正曰宫中爲七市女閭此七百也</hi>國人非之<lb/>
管仲故爲三歸之家<hi>婦人謂嫁曰歸夫家曰家仲盖三取女也</hi>以掩桓<lb/>
<pb n="KR2e0003_SBCK_002-12a"/>
　公非自傷於民也<hi>管仲爲此人皆毀之仲非樂於毁也其意欲掩盖桓公耳一說</hi>
<hi>仲欲掩公之非寜自毁也</hi>春秋記臣弑君者以百數皆大臣見<lb/>
譽者也故大臣得譽非國家之美也<hi>彪謂此言掩君之非可耳</hi>
<hi>而齒見譽者於殺君之列則後世名卿賢相何道而可以安於朝廷之上不仁㦲此言也𥙷曰漢髙</hi>
<hi>帝繫治蕭何曰吾聞李斯相秦有善帰主有惡自與云云王衛尉曰秦以不聞其過亡天下李斯之</hi>
<hi>分過又何足法㢤</hi>故衆庶成強<hi>言師籍之得衆</hi>増積如山周君遂<lb/>
　不免<hi>卒相倉也</hi>
温人之周<hi>温時爲西邑綦母恢請之也正曰西周得温囿耳</hi>周不納<hi>並東周</hi>客<lb/>
　即對曰主人也<hi>矯稱東人補曰姚云一本周不内問曰客邪對曰云云韓非子文同</hi>
問其巷<hi>補曰韓非子作巷人</hi>而不知也吏因囚之君使人問<lb/>
　之曰子非周人而自謂非客何也對曰臣少而誦<lb/>
<pb n="KR2e0003_SBCK_002-12b"/>
　詩詩曰普天之下莫非王土率土之濵莫非王臣<lb/>
<hi>小雅北山詩普徧率從也</hi>今周君天下則我天子之臣而又爲<lb/>
　客哉故曰主人君乃使吏出之<lb/>
或爲周最謂金投<hi>盖趙人之不善齊者</hi>曰秦以周最之齊疑天<lb/>
　下<hi>周使最之齊秦以此疑周齊與天下合而謀巳正曰無考</hi>而又知趙之難子<lb/>
<hi>不敢違投</hi>齊人戰恐<hi>秦既疑齊投又不/善齊故齊懼伐</hi>齊<hi>下衍/韓字</hi>韓<hi>補曰疑衍</hi>
　之合必先合於秦秦齊合則公之國虚矣<hi>言趙必破而爲</hi>
<hi>墟墟虚字同大丘也</hi>公不如救齊因佐秦而伐韓魏上黨長<lb/>
子<hi>屬上黨盖韓地</hi>趙之有巳<hi>二囯有秦兵故趙得取其邉地</hi>公東收寳於<lb/>
秦<hi>佐秦故</hi>南取地於韓魏因以困<hi>韓魏唇齒之囯故也</hi>徐爲之<lb/>
東<hi>爲猶謀也東謂齊</hi>則有合矣<hi>齊合趙也始時趙與齊隙無合理今得秦韓故齊懼</hi>
<pb n="KR2e0003_SBCK_002-13a"/>
<hi>而合其實最時相齊慮有趙患故爲最謀者侈之韓魏也</hi>
周最謂金投曰公負令秦與強齊戰<hi>負猶失也其失在此正曰負恃</hi>
<hi>也令字疑合</hi>戰勝<hi>勝/齊</hi>秦且収齊而封之<hi>封謂疆理之</hi>使無多<lb/>
割<hi>割謂出地</hi>而聽天下之戰<hi>諸囯求地於齊齊不多割則必戰此秦弱齊之計正</hi>
<hi>曰此秦制齊之命</hi>不勝國大傷<hi>趙傷也時趙令秦與齊戰戰不勝則秦必咎趙能無</hi>
<hi>傷乎正曰趙恃合於秦以與齊戰不勝則囯大傷而聽命於秦矣</hi>不得不聽秦<hi>趙聽</hi>
<hi>也</hi>秦盡韓魏之上黨太原<hi>魏地後爲秦郡</hi>西土<hi>元作/止</hi>止<hi>正曰</hi>
<hi>上西字姚本引錢一作而</hi>秦之有已<hi>秦之所難者齊也巳収斉則韓魏不守</hi>秦地<lb/>
　天下之半也制齊楚三晉之命<hi>趙以大傷故亦見制</hi>覆<hi>元作復</hi>
復<hi>補曰覆通</hi>國且身危<hi>覆如覆器然囯趙也身謂投</hi>是何計之道也<lb/>
<hi>言非計此䇿最爲齊使趙拒秦也</hi>
<pb n="KR2e0003_SBCK_002-13b"/>
石行秦<hi>周人正曰無考一本石作右右行秦官也</hi>謂大梁造<hi>秦爵梁作良秦孝十年衛</hi>
<hi>鞅惠文五年公孫衍昭襄十五年白起皆爲之此盖起也正曰無考</hi>曰欲决覇王之<lb/>
名不如備兩周辯智之士<hi>備謹待之</hi>謂周君曰<hi>行秦謂之</hi>君<lb/>
　不如令辯智之士爲君爭於秦<hi>秦欲卑周爭者爭此也旣謹待之則</hi>
<hi>爭必得矣補曰王應麟云周赧王䘚于乙巳明年丙午秦迁西周君而東周君猶存壬子秦迂東周</hi>
<hi>君而周遂不祀作史者當自丙午至壬子係周統於七囯之上乃得春秋存陳之義大事記周赧後</hi>
<hi>即係秦朱子以爲未當綱目以七囯如楚漢並書之今按解題云自赧王降周統已絶東周雖未亡</hi>
<hi>特邾莒附庸之類耳所以存而未論也朱子雖以七囯並書而赧王之後亦不以東周係統者其意</hi>
<hi>亦不異綱目之成在乾道王辰而淳熈辛丑吕子䘚大事記始出非矯之也</hi>
　　　　凡二十六章<lb/>
戰國䇿東周卷第二<lb/>
<pb n="KR2e0003_SBCK_002-14a"/>
</p>
<p>
</p>
  </div>
</body>
</text>
</TEI>
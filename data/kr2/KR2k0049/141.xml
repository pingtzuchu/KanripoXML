<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百四十一</head> <lb/>
    <p>
<pb n="KR2k0049_WYG_141-1a"/>
欽定四庫全書<lb/>
　山西通志卷一百四十一<lb/>
　　孝義<hi>一</hi>
　洪範以攸好德爲五福之一葢好德之人皇則錫之<lb/>
　福惟孝惟義順德也我<lb/>
國家敦崇實行所以牖世覺民者備至又特著<lb/>
令典忠孝節義各建專祠或大節彌昭或幽光待發胥<lb/>
　受福無艾矣山西爲唐虞舊俗沐化最深今有履孝<lb/>
<pb n="KR2k0049_WYG_141-1b"/>
　秉義可以示勸者固天性使然而<lb/>
聖朝斂五福以錫庶民之德厚澤深仁可想見焉志孝<lb/>
　義<lb/>
太原府<lb/>
漢<lb/>
馮魴王莽末虞都尉及殺申屠季兄謀滅季族季亾歸<lb/>
　魴魴將季歸逄尉弟長卿欲執季魴叱曰我與季雖<lb/>
　無素故士窮相歸要當以死任之遂與季歸季謝曰<lb/>
<pb n="KR2k0049_WYG_141-2a"/>
　䝉恩得全無報牛馬財物悉以獻公魴作色拒之季<lb/>
　慚不復言光武聞而嘉之徴拜虞令歴官司空賜爵<lb/>
　關内侯<lb/>
郇越少明經飭行平帝時州郡舉孝廉茂才後以病去<lb/>
　官嘗㪚貲十餘萬施九族州里志節甚髙顯名於世<lb/>
　子恁有清節屢徴不起<lb/>
温壽序子爲鄒平侯相棄官乞序骸骨歸葬光武嘉其<lb/>
　孝許之<lb/>
<pb n="KR2k0049_WYG_141-2b"/>
晉<lb/>
田蘭并人晉有汲桑者力能扛鼎殘忍少恩六月盛暑<lb/>
　重裘使十數人扇之忽不清凉便斬扇者大姓田蘭<lb/>
　斬於平原士女慶賀奔走道路而歌曰士爲將軍何<lb/>
　可羞六月重裀被狐裘不識寒暑斷人頭雄兒田蘭<lb/>
　爲報讐中夜斬之謝并州<lb/>
南齊<lb/>
孫淡太原人居長沙事母孝母疾淡廢眠食以瘳爲期<lb/>
<pb n="KR2k0049_WYG_141-3a"/>
　恐母哀之不使知也豫章王領湘州拜驃騎行㕘軍<lb/>
　建元三年蠲其租税表其閭里<lb/>
北魏<lb/>
王元遜祁人從父應援守潁川城陷遂罹害<lb/>
隋<lb/>
韓子誕文水人親沒負土築墳居䘮盡禮詔旌其孝及<lb/>
　卒視其脊骨皆毁大業末表其門閭唐貞觀中蠲其<lb/>
　賦役<lb/>
<pb n="KR2k0049_WYG_141-3b"/>
郭世雋字𢎞文一作郭<graphic n="KR1441" url="https://raw.githubusercontent.com/kanripo/KR-Gaiji/master/images/KR1441.png" mimeType="image/png"/>文水人家雍睦七世同居犬<lb/>
　豕同乳鳥雀同巢時人以爲義感事聞文帝遣平昌<lb/>
　公宇文弼詣其家勞問侍書御史柳彧廵省北河旌<lb/>
　其門閭漢王諒爲并州總管聞而嘉之賜其兄弟二<lb/>
　十人衣各一襲<lb/>
張道源祁人年十四居父䘮盡孝縣令郭湛署所居曰<lb/>
　至孝里隋末政亂辭監察御史歸後仕唐歴秋官尚<lb/>
　書進封南陽侯<lb/>
<pb n="KR2k0049_WYG_141-4a"/>
唐<lb/>
武𢎞度文水人補相州司兵㕘軍永徽中父卒自徐州<lb/>
　被髪徒跣趨䘮所負土築塋晨夕號日一溢米素芝<lb/>
　産廬前狸擾其旁下詔褒美旌其門<lb/>
王士昊太原府人節度使令狐楚奏狀曰右臣得太原<lb/>
　府牒前件人爲母阿張患病割股奉母其母所得疾<lb/>
　漸損者臣伏以登於大孝在禮爲難忍其甚痛於人<lb/>
　不易王士昊長於市井利在錐刀誓以誠明之心療<lb/>
<pb n="KR2k0049_WYG_141-4b"/>
　其羸老之疾割肉於股饋羮於堂信可以感通神明<lb/>
　風變人俗某猥司廉察獲守方隅以此至性恐須旌<lb/>
　表<lb/>
馮秀誠榆次縣人節度使令狐楚奏狀曰右臣得太原<lb/>
　府牒前件人爲母久病割股奉母所疾漸損者臣差<lb/>
　當縣主簿劉戡檢驗得狀具如前申者臣伏以縱螫<lb/>
　及膚口猶難忍援刀刺骨心豈易安前件人出於畎<lb/>
　畆之中長在草茅之下天生仁孝日用元和忘甚痛<lb/>
<pb n="KR2k0049_WYG_141-5a"/>
　於己軀期有瘳於親疾人倫共感名教所宗斯實陛<lb/>
　下仁奄周王孝逾虞帝陶蒸動物之性啟迪仁人之<lb/>
　心况臣守在方隅職司廉察據其至性恐合褒稱<lb/>
王燾珪孫性至孝爲徐州司馬母有疾躬奉湯劑彌年<lb/>
　不廢𢃄數從髙醫游遂窮其術因著外臺秘要討繹<lb/>
　精切世寳焉歴給事中鄴郡太守治聞於時<lb/>
温振中書令彦博之子少有雅望官至太子舎人居䘮<lb/>
　以哀毁卒<lb/>
<pb n="KR2k0049_WYG_141-5b"/>
盧遺仁王知道胥太原人事親居䘮著孝行旌表門閭<lb/>
　賜粟帛州縣存問復賦税<lb/>
五代<lb/>
張郎太原人叔父憲爲莊宗魏博推官王師與梁師戰<lb/>
　不利憲奔馬北渡梁軍急追殆將不濟至晚渡河人<lb/>
　多陷水而沒憲與郎履氷而行將及岸氷陷郎號泣<lb/>
　以馬埀引之憲曰吾兒去矣勿使俱陷郎曰忍覩季<lb/>
　父如此俱死無恨郎偃沐引垂憲躍身而出是夜莊<lb/>
<pb n="KR2k0049_WYG_141-6a"/>
　宗令於軍中求憲或曰與王緘俱沒矣莊宗垂淚求<lb/>
　尸數日聞其免也遣使慰勞<lb/>
宋<lb/>
劉孝忠并州太原人母病經三年割股肉斷左乳以食<lb/>
　母母病心痛劇燃火掌中代母受痛母尋愈後數歳<lb/>
　母卒傭爲富家奴得錢以葬富家知其孝養爲己子<lb/>
　後養父失明䑛之經七日復能視劉鈞聞而召見給<lb/>
　衣服錢帛銀鞍勒馬署宣陵副使開寳二年太祖親<lb/>
<pb n="KR2k0049_WYG_141-6b"/>
　征太原召見慰諭<lb/>
金<lb/>
王忠立岢嵐人妻亾不再娶結廬蘆芽山隠居終老<lb/>
元<lb/>
温義祁人五世同居長幼無私財家庭無間言至元丙<lb/>
　子旌其門曰義門<lb/>
姚相文水人捐立學田見邑志<lb/>
明<lb/>
<pb n="KR2k0049_WYG_141-7a"/>
程宗齊陽曲人性孝友親疾求以身代及卒悲悼廢食<lb/>
　愛弟宗望誓不析居嘗置義塚及園畦三百以贍族<lb/>
　人子書亦有孝行<lb/>
白祥文水人父賁令長山以事連坐當刑祥願代之臨<lb/>
　刑神色不變成祖嘉其孝父子俱免大宥天下時銜<lb/>
　祥恩者繪像祀之<lb/>
段廷用陽曲人奉孀母極孝母故日夜悲號旣葬於墓<lb/>
　側起茅屋枕苫飯蔬敝衣垢面歳饑盗不忍驚害種<lb/>
<pb n="KR2k0049_WYG_141-7b"/>
　𤓰麥雙岐並蒂人以爲孝感云<lb/>
周紳陽曲人事孀母姜圗刀圭以奉甘㫖侍疾送終胥<lb/>
　如禮結廬墓側盜賊相戒勿驚<lb/>
程書陽曲人父宗齊母張氏書朝夕奉養父中濕衣不<lb/>
　解帯延八月竟不起哀毁骨立事母彌孝敬鄉評重<lb/>
　之舉於官綽楔表門<lb/>
朱愼鍛晉靖安王長子幼好詩書敦孝道奉兩尊承顔<lb/>
　順志性若天成母妃盧疾危呼天割股以進後又因<lb/>
<pb n="KR2k0049_WYG_141-8a"/>
　盧病晨夜侍疾求以身代及母愈因過勞成疾而卒<lb/>
馬謨太原人父早逝事母器用飲食精潔或自斑舞令<lb/>
　諸婢觚角歌呼以悅親心日取厠褕躬自浣滌母登<lb/>
　大耋喜不勝懼祝天以己算益之及施濟無告哺育<lb/>
　棄兒以祈母壽母卒飲食胥廢葬畢以哀思亾<lb/>
王英太原左衛人少孤育於祖母病刲股以進尋愈登<lb/>
　成化鄉試授滕縣令有惠政陞登州府通判<lb/>
陳舉太原左衛人事嫠母至九旬孝思愈篤母卒廬墓<lb/>
<pb n="KR2k0049_WYG_141-8b"/>
　三載舉時年已七十矣<lb/>
趙定太原前衛人兄宥遘難鬻所居以助之一夕竊者<lb/>
　入其室善言勸諭慮爲邏者所獲天明始遣去子某<lb/>
　登賢書<lb/>
段廷宴太原貢士任撫寧縣令事親竭力居䘮三年人<lb/>
　莫覩其面<lb/>
趙威晉太原人父本爲諸生游學威晉生未期歳及長<lb/>
　以不識父面爲恨言輒流涕遍詢僧道或告以在終<lb/>
<pb n="KR2k0049_WYG_141-9a"/>
　南山卽日推小車覔之果得扶歸<lb/>
趙洪逺太原人父珺母張自受飢寒竭力奉養巡按趙<lb/>
　飭所在給穀以示奬<lb/>
劉玘臣太原人父病噎食百計求愈不得或以刲股可<lb/>
　療從之病果愈<lb/>
程巖陽曲人孝事嫠母五十年如一日母亾所遺服飾<lb/>
　分散兄弟喪祭之費己獨任之<lb/>
陳天壽陽曲人事嫠母至孝宗黨某某貧病且死醫藥<lb/>
<pb n="KR2k0049_WYG_141-9b"/>
　殯歛皆出其力又張珠夫婦遘疫人率畏避二子方<lb/>
　脱襁褓擕之以歸卒賴全活<lb/>
趙復性榆次庠生以孝聞父卒號泣不食數隕絶及葬<lb/>
　廬墓草衣糲食終喪不忍離族人毁其廬載歸後旌<lb/>
　表<lb/>
劉陽揷部内侵時未週歳母棄之祖母王道聞啼聲挾<lb/>
　陽以歸王氏寡居四十餘年陽朝夕不離及歿圖形<lb/>
　事之<lb/>
<pb n="KR2k0049_WYG_141-10a"/>
韓朝花太谷人家貧業推小車出外必計往還日備飲<lb/>
　食費以供父母出告反面跪拜問安始終不二聞妻<lb/>
　少觸忤卽痛箠之<lb/>
程文宿太谷人朴實不知書母疾祝天以己算益之母<lb/>
　卒哀毁骨立廬墓三年又李元顯貢生事母至孝母<lb/>
　卒茹淡三年<lb/>
賈謨太谷人家貧業染母年七十逐日力養得美食卽<lb/>
　以奉母母悅乃安<lb/>
<pb n="KR2k0049_WYG_141-10b"/>
孫昻交城人父歿廬墓羣鴉悉集朝去暮來嘗之蒲州<lb/>
　渡黄河有老人同渡拽舟使獨後俄見前船覆溺昻<lb/>
　乃得免<lb/>
張浚明交城諸生事繼母撫羣從以孝友著<lb/>
徐永詔交城人任韶州檢校年二十九妻張氏亾義不<lb/>
　再娶壽至八十有一<lb/>
劉盈清源人童年知孝居䘮哀毁踰禮母蘇病危刲臂<lb/>
　肉以進病尋愈<lb/>
<pb n="KR2k0049_WYG_141-11a"/>
劉漸清源庠生少孤竭力事母母疾亟哀禱得仙方服<lb/>
　之卽愈<lb/>
劉秉寛清源人母畢氏病刲股以進病卽愈一夕如聞<lb/>
　母呼驚覺出門屋梁隨折枕爲之碎弟秉暢誤傷人<lb/>
　至死訟於官寛憫其無子代受刑其人二日復甦遂<lb/>
　得釋又王逺閆海俱以廬墓稱孝<lb/>
董玉常清源人置義田百畆於堯城鎭建買社學以育<lb/>
　才惠不責償人多髙之又時輝牛昭蘇雲端荒年輸<lb/>
<pb n="KR2k0049_WYG_141-11b"/>
　粟全活甚多<lb/>
孟養氣文水人事繼母撫諸弟以孝友著<lb/>
張鳯翔文水舉人孝事嚴父父沒號泣蔬食三年又李<lb/>
　玫王府典膳事嫠母惟謹母卒廬墓盜不忍驚又胡<lb/>
　誥邑庠孝親廬墓所人皆稱爲孝子窑<lb/>
郭拖字子福文水人性孝父廷詩好施與拖能繼之親<lb/>
　疾禱神求代歿則號泣廬墓年老無子夢神語曰爾<lb/>
　孝德格天當錫爾子果舉嗣應鰲應泰孫鉉俱以文<lb/>
<pb n="KR2k0049_WYG_141-12a"/>
　行名<lb/>
髙智文水縣志作髙階又李伯現又王鸞字鳴臯德量<lb/>
　寛厚强暴感化咸稱長者<lb/>
鄭位爲文水諸生事繼母以孝聞友諸弟歳試赴汾州<lb/>
　拾遺金悉歸失者性不喜飲鄉有忿爭率置酒解之<lb/>
　家頗貧周給無倦色以子之僑貴三膺封又諸生王<lb/>
　在庭拾還遺金又嚴應祥兄弟同爨五十載子國魁<lb/>
　孫調鼎胥魁於鄉<lb/>
<pb n="KR2k0049_WYG_141-12b"/>
王景能祁人事孀母以孝聞孫天爵領鄉薦又渠永昌<lb/>
　孝友累賔鄉飲壽至九十九歳又閻紹芳祖䘮承重<lb/>
　茹素三年又胡濂赴兄急難慷慨殺身<lb/>
李瓚太谷人孝母宜家百口同㸑曽獲盜乃素相識遂<lb/>
　遺布疋遣之<lb/>
李春茂嵐縣志作楊春茂孝事父母母歿事父尤謹直<lb/>
　指某給粟以旌之<lb/>
邸憲章嵐縣人力農好施與敦孝弟父疾歩禱恒嶽不<lb/>
<pb n="KR2k0049_WYG_141-13a"/>
　解衣者旬月母疾籲天求代疾尋愈母卒哀毁不離<lb/>
　柩旁不尚佛事子瑀事父母及繼母曲承意㫖以歳<lb/>
　薦判簿岐山有政聲孫如翼亦有孝行又劉光旭貢<lb/>
　生李大盛俱以刲股愈親疾<lb/>
温和嵐縣歳貢判河間主簿祖希範早卒善事祖母張<lb/>
　氏稱順孫父錦卒事嫡母梁生母田以孝稱<lb/>
郭安興縣人有孝行任陜西衛經歷前後廬墓六年有<lb/>
　白鶴旋繞之異又有諸生白孝古廬墓六年均奏得<lb/>
<pb n="KR2k0049_WYG_141-13b"/>
　旌表又有監生康玉潔諸生王朝冕及兄朝冠親死<lb/>
　亦以廬墓稱孝<lb/>
胡玉琴興縣人父博娶關氏生尚黙次娶甄氏生玉琴<lb/>
　甄病兄弟並事之維謹及歿並廬墓側父殁琴復廬<lb/>
　墓哭思成疾卒妻劉氏年少撫孤稱節孝<lb/>
邸鳯軒虜犯石州率衆禦之事聞拔之太學任山東䒿<lb/>
　隂縣令有治才<lb/>
韓子名興縣人祖母母俱孀居竭力奉養祖母卒哀毁<lb/>
<pb n="KR2k0049_WYG_141-14a"/>
　骨立母卒廬墓三年<lb/>
馮時亨興縣人父璄爲諸生早卒母康氏遘危疾思得<lb/>
　鹿肉禱於城隍神刲股肉代之疾㝷愈又有白璽亦<lb/>
　祀孝義祠<lb/>
孫光勲興縣人歳旱輸賑奏得旌表子守訓年五十無<lb/>
　子賈太原買得一妾知爲都司張某女張虧官帑八<lb/>
　百兩以女售人訓惻然傾囊償之不吿姓名而去後<lb/>
　舉三子又有王琳拾還遺金官至太倉州牧<lb/>
<pb n="KR2k0049_WYG_141-14b"/>
孫興太原人尚義好施邑舉鄉飲辭不赴<lb/>
朱景祥岢嵐人正統間蠲粟一千五百石賑荒勅建坊<lb/>
　表又栗仲仁天順成化間蠲粟拯飢表給冠帯<lb/>
董志山行客遺金追還之堅不受謝又髙幹公直好義<lb/>
　卒年八十九又王璞昶五世孫周急賑荒養姑撫妹<lb/>
　人以爲難昶與郝希敏正統年均以捐賑奉勅建坊<lb/>
杜𢎞付太谷人正綂間捐賑一千五百石旌表<lb/>
于敏榆次人正綂中輸財助官賑濟旌義民<lb/>
<pb n="KR2k0049_WYG_141-15a"/>
白好古興縣人𢎞治中以孝被旌<lb/>
王朝冕興縣人母疾禱神代死及卒隨柩廬墓三年朝<lb/>
　夕哭奠有司賜米帛扁旌<lb/>
閻表陳立王文胥交城人正德時捐賑各二千石旌表<lb/>
金中夫一作天夫榆次人弱冠時父鼎罹危疾刲股和<lb/>
　湯以進疾遂瘳登正德鄉試任戸部司務歷工部郎<lb/>
　中大工屢興財不告匱詔褒其能尋守鞏昌多惠政<lb/>
　逾年歸家無餘蓄<lb/>
<pb n="KR2k0049_WYG_141-15b"/>
髙自脩孫光勲胥陽曲人隆慶中輸財助官賑濟旌義<lb/>
　民<lb/>
常福交城庠生父克言殁廬墓日夜悲泣者三年萬厯<lb/>
　間旌表又有吕誠母死廬墓稱孝<lb/>
韓友范岢嵐人萬厯戊午舉人崇禎間任陜西慶陽知<lb/>
　府時歳荒斗米銀三兩友范設法賑饑全活者甚衆<lb/>
馬㻞陽曲人富而好施閭有婚䘮輒爲周助揷部内侵<lb/>
　捐金給守城夫役嘗助修書院及城隍廟費千緡孫<lb/>
<pb n="KR2k0049_WYG_141-16a"/>
　諫登進士又李讓世積德好施予子希賜以明經充<lb/>
　恩選兩任巨邑王光欽萬厯間捐修橋梁表給冠𢃄<lb/>
張運通字徹侯榆次縣人七歳父御史養以劾權璫下<lb/>
　獄運通入犴狴侍左右尋復具疏闕下請以身代士<lb/>
　大夫胥驚異之御史在獄七年甲申賊出之於獄將<lb/>
　甘心焉運通號泣蘄免血淚迸流賊稱其孝釋御史<lb/>
　後又以追餉解鎭安運通從之拾橡栗以自給行逹<lb/>
　商州猝遇虎虎逡巡去父殁䘮葬無違禮事母尤篤<lb/>
<pb n="KR2k0049_WYG_141-16b"/>
　邑令劉星嘗著孝子傳<lb/>
裴潤陽曲諸生居䘮哀毁廬墓三年以子希度官贈奉<lb/>
　政大夫通政司右㕘議祀鄉賢<lb/>
馮瓊字德華陽曲貢士授定興訓導陞延津王府教授<lb/>
　不就以孝友稱博學介行舉鄉飲妻卒不再娶卒年<lb/>
　七十有九又陳邦鎭府學生妻亾不再娶表給冠帯<lb/>
江明陽曲北城鄉約闖圍太原率夫禦城城陷不去被<lb/>
　殺時有生員樊維藩督守陴者賊至亦被殺<lb/>
<pb n="KR2k0049_WYG_141-17a"/>
楊方生字爾楨陽曲人體貌偉岸性慷慨尚節義闖冦<lb/>
　之變二弟爲賊所執時方生居鄉聞之急奔入城詣<lb/>
　賊曰我楊氏冢子某有事當任於二弟無與賊因釋<lb/>
　其弟囚之凡兩月㡬死後得脱弟充鎗手當行戍方<lb/>
　生求代不得乃隨弟行左右之及歸而兄弟食貧雍<lb/>
　睦無間言<lb/>
張治經齊榎俱監生張治度趙芳任三譲桑葕祈州俊<lb/>
　李聨㨗王國昌李塾侯之翰齊人道宼獻瑜寇獻琜<lb/>
<pb n="KR2k0049_WYG_141-17b"/>
　宼永湸褚延文李瑭李幹智大用褚延寛李登龍宼<lb/>
　省身發身王琯王建元孫承志董萬有李自登程雲<lb/>
　歩張辨齊文輝王度𢎞翟漢傑張鳯翔張運隆郝龍<lb/>
　正俱生員侯祥副榜郝應麟王輔國俱武舉闖賊陷<lb/>
　榆次城守城死義<lb/>
武象乾太谷諸生闖賊至伏卧室中二賊入并手刄之<lb/>
　後父子四人爲衆賊所執俱死之又諸生員觀光及<lb/>
　杜光輝趙譔李元芳同妻員氏俱不屈死<lb/>
<pb n="KR2k0049_WYG_141-18a"/>
國朝<lb/>
潘一桂陽曲人鬻飯事親父性好飲醉必夜歸桂執燭<lb/>
　侯門扶之終身不倦父歿廬墓人稱潘孝子<lb/>
甄于廷興縣人兄懷廷與邑豪趙姓隙順治元年趙率<lb/>
　黨數百人猝至郷人閉堡門以守趙督衆攻曰第縛<lb/>
　甄懷廷孫奕□來當卽解圍去奕□亦隙於趙也懷<lb/>
　廷奮曰奈何以一人而害數百家請就縛奕□亦無<lb/>
　難色鄉人縳奕□下趙攢刄刺之懷廷將下于廷力<lb/>
<pb n="KR2k0049_WYG_141-18b"/>
　挽曰兄爲吾父宗子且無嗣不可以死弟當代兄下<lb/>
　懷廷不肯曰死自吾分兩人相爭久之鄉人胥感泣<lb/>
　不得已縛于廷下趙熟視曰非也于廷慟哭言狀趙<lb/>
　亦感動投刄率其衆徑去<lb/>
馬電字躍如太原縣人補博士弟子性仁厚好周人急<lb/>
　施粟施藥施槥終其身里人劉養病棘以所積四十<lb/>
　金托電電辭不獲不得已受之後五年養妻蘄他適<lb/>
　訟於官電曰是固有之第劉養遺言竢其子婚娶乃<lb/>
<pb n="KR2k0049_WYG_141-19a"/>
　　給還今子未十歳若何涖縣事黄曰第與之電卽手<lb/>
　　四十金還養妻又出四十金曰此五年子錢也黄躍<lb/>
　　然起曰義士義士葢電所爲類若此歳癸未<lb/>
聖祖仁皇帝西巡幸其家電率四世子孫跪迎　賜坐問<lb/>
　　年幾何對曰九十<lb/>
聖祖大喜解御服衣冠　賜之又<lb/>
御書秀眉二字命廵撫製扁懸其家後諸孫成武舉四人<lb/>
　張雲鳯字建閣徐溝人八歳失母淚盡繼之以血父爲<lb/>
<pb n="KR2k0049_WYG_141-19b"/>
　　勸慰始飲食事父及繼母色養無違父病湯藥浣滌<lb/>
　　必躬親同臥起二十餘年比卒苫塊饘粥如禮素冠<lb/>
　　披髪終三載嚴朂妻孥事母惟謹<lb/>
　蘇曰祥徐溝人生未十歳母吕氏殁哭甚哀日夜聲不<lb/>
　　絶父娶繼母事之如母父病衣不解帯二百日後父<lb/>
　　及繼母殁墓胥手築旣葬廬父母繼母墓胥三年邑<lb/>
　　人將聞諸官曰祥曰是俾我芒刺在背也力辭之順<lb/>
　　治十年縣令高給孺慕髙風扁<lb/>
<pb n="KR2k0049_WYG_141-20a"/>
李瀛蕊尚義好施嘗建洞渦河橋利行人城東五里許<lb/>
　南北孔路也捐地十四畝構屋數椽冬夏施茶粥人<lb/>
　比諸義漿云<lb/>
孫天繡字雲章興縣人崇仁令世藎子少豪邁讀書輒<lb/>
　成誦嘗言道在人倫功在日用識者以爲確論子正<lb/>
　淦爲趙某所殺獄成論抵三年猶未决天繡乘間入<lb/>
　獄刺殺之自繫請罪著復仇或問以明志歳旱出蓄<lb/>
　米減價糶之不足請於官祈兵米平糴而以其價予<lb/>
<pb n="KR2k0049_WYG_141-20b"/>
　兵市估以平<lb/>
張繼仲清源人生未浹旬父商於外年十六誓往尋之<lb/>
　道出關東遇猛虎以意黙禱虎逡巡去明年果得父<lb/>
　歸鄉稱孝子<lb/>
楊漸逵交城人好義俠埋胔掩骼者累載年八十預知<lb/>
　死期沐浴端逝<lb/>
任道逺交城縣農家子天性純孝定省胥合節父母安<lb/>
　之母殁父娶後妻獨能委曲承順若不知爲異母其<lb/>
<pb n="KR2k0049_WYG_141-21a"/>
　母亦雅愛道逺逾於己子縣令米聞之請旌以示勸<lb/>
　焉<lb/>
鄭浩文水人親老家貧力養二十年如一日傭工於外<lb/>
　二親繼殁哀號奔䘮廬墓哭奠<lb/>
劉光旭嵐縣人歳貢生早䘮父母邸氏守志撫之乃克<lb/>
　成立母嬰病光旭心如刺百計醫之㒺效乃持刀自<lb/>
　割其股以爲母食之萬一霍然愈不然亦以代母痛<lb/>
　也而母卒獲無恙<lb/>
<pb n="KR2k0049_WYG_141-21b"/>
李大盛嵐縣人家甚貧糠覈自饜而事父母膳必備父<lb/>
　嬰病氣息支綴如屬大盛聞割股事多功亟刲臂肉<lb/>
　和羮以匙進甫入口父目倐開食旣頗甘之不數日<lb/>
　病寖愈而大盛雅不語人也<lb/>
平陽府<lb/>
周<lb/>
靈輒晉人趙宣子遊首山舍於翳桑見輒餓食之輒舍<lb/>
　其半問之曰宦遊四方不知母之存亾請以遺母因<lb/>
<pb n="KR2k0049_WYG_141-22a"/>
　與簞食肩肉已而爲晉宰夫宣子弗知也靈公伏兵<lb/>
　攻宣子輒倒戈㦸以禦公徒問其故曰翳桑餓人也<lb/>
　問其名不吿而退遂自亾<lb/>
鉏麑晉力士晉靈公使賊趙盾晨往寢門闢矣盛服將<lb/>
　朝尚早坐而假寐麑退而歎曰不忘恭敬民之主也<lb/>
　賊民之主不忠棄君之命不信有一於此不如死也<lb/>
　觸槐而死<lb/>
提彌明趙盾之右靈公飲盾酒伏甲將攻之明知之趨<lb/>
<pb n="KR2k0049_WYG_141-22b"/>
　登曰臣侍君宴過三爵非禮也遂扶以下公嗾獒明<lb/>
　搏而殺之鬬且出明死之盾獲出奔<lb/>
李榮趙將李牧子也父亾廬於墓側號痛之聲悽及風<lb/>
　木所近居民皆化之今以孝子名村<lb/>
北魏<lb/>
廉景孫平陽人少厲志節以明經舉郡孝廉爲刺史房<lb/>
　謨所重謨先與子結婚盧氏及卒盧氏將改適他姓<lb/>
　景孫代訟之臺府不爲理乃持繩詣神廟前北面大<lb/>
<pb n="KR2k0049_WYG_141-23a"/>
　呼曰房謨清吏忠事髙祖及其死也妻子見陵神而<lb/>
　有知當助申之今引决訴於地下便以繩自經於樹<lb/>
　衛士見之救解送所司朝廷哀其至誠命女號房族<lb/>
唐<lb/>
盧操河東人幼勤學通孝經論語事繼母張氏以孝稱<lb/>
　張生三子溺愛命操主炊操服勤不倦張遣子讀書<lb/>
　命操隨驢執鞭三弟縱酒忤人致踵詬母操泣拜慰<lb/>
　解之惡少云不忍以三賊而詆長者相與拜操而去<lb/>
<pb n="KR2k0049_WYG_141-23b"/>
　繼母亾操持喪哀毁訓弟有恩後擢明經授臨勇尉<lb/>
　官舍設父母几筵出告反面晨興冠帶讀孝經一遍<lb/>
　然後視事讀至喪親章號咽不勝孝行卓然二子雲<lb/>
　文俱恭謹有父風<lb/>
張金城吕神通吕雲吕志挺吕元光趙舉張祐姚熾張<lb/>
　師德馮巨源杜山藏俱河東人史載事親居喪克著<lb/>
　孝行<lb/>
李忠孝韓放河東人陳渉河東將史載刲股療親疾給<lb/>
<pb n="KR2k0049_WYG_141-24a"/>
　帛旌門<lb/>
王助通孫舉進士七歳喪母哀號鄰里爲泣居父憂哀<lb/>
　毁骨立服除爲監察御史裏行<lb/>
宋<lb/>
李居仁父早喪事母孝日授生徒以供飲膳母殁築土<lb/>
　爲墳髙四丈餘時名其巷曰孝母名其族曰墳臺李<lb/>
　氏至今因之<lb/>
金<lb/>
<pb n="KR2k0049_WYG_141-24b"/>
王佐金季進士元時從父居上都教授里巷不與時俯<lb/>
　仰㑹賊至倉卒不能避爲賊所獲佐傲岸自如罵賊<lb/>
　不輟見害<lb/>
許琇讀書樂善登大定進士㑹兵亂負母避山東旣而<lb/>
　歸鄉服父喪始終如禮鄉黨取法焉子良力田積善<lb/>
　不求聞達孝行炳著廬親墓三年不怠里閈稱爲孝<lb/>
　子<lb/>
元<lb/>
<pb n="KR2k0049_WYG_141-25a"/>
房輯鄉貢士祖祺父希文俱擅學行名輯有孝行至正<lb/>
　間盜陷平陽繼母爲賊所執將殺之輯以身䕶遂遇<lb/>
　害<lb/>
呉著至元初平陽路長官歴陞延安路轉運使母喪廬<lb/>
　於墓側負土崇封瘠甚不怠以孝廉著稱於時<lb/>
孫抑舉進士仕至刑部郎中有孝行關保之變挈家避<lb/>
　兵平陽之北村遇賊欲刃其母抑以身翼請代得免<lb/>
　父爲所擄抑奮身往尋之屢瀕危殆竟奉父歸里稱<lb/>
<pb n="KR2k0049_WYG_141-25b"/>
　篤孝<lb/>
張天瑞浮山人殷富甲於鄉里世祖西征道經平水天<lb/>
　瑞以才畧備㕘謀㑹軍乏食輸粟萬石助之一軍悉<lb/>
　贍封爲萬戸侯錫以五蠻蟒玉墓文具載其事<lb/>
李忠與弟恕皆幼孤天性至孝事孀母宋氏克供子職<lb/>
　大德七年地大震郇堡山移所過居民廬舍皆摧壓<lb/>
　傾圮將近忠家分爲兩行五十餘步復合忠家獨完<lb/>
　人皆以爲孝感元李崇德爲作孝感碑<lb/>
<pb n="KR2k0049_WYG_141-26a"/>
張利習書通律官直𨽻祁蠡㕘佐有贖父難者遺金利<lb/>
　拾還之躬治蠶桑每誕日舉所得絲絮以濟貧人<lb/>
胡光逺太平人母喪廬墓一夕夢母欲食魚晨起號天<lb/>
　將求魚以祭見生魚五尾列墓前俱有囓痕鄰里驚<lb/>
　異方共聚觀有獺出草中浮水去始知獺取獻以狀<lb/>
　聞於官表其閭<lb/>
靳昺字克昌德淵子學士榮弟六歳知學諸疏義皆能<lb/>
　黙誦而不喜爲文章然每落筆雖作者不能及同兄<lb/>
<pb n="KR2k0049_WYG_141-26b"/>
　奉母王氏以官於朝母卒昺與兄䕶喪還家至平定<lb/>
　之平潭大雷雨昺扶柩上呼天長號榮呼之避水曰<lb/>
　吾避奈母喪何須臾暴水至遂漂没而死水退得柩<lb/>
　於三里外事聞詔賜孝子靳昺碑學士掲傒斯奉勅<lb/>
　撰文<lb/>
明<lb/>
崔敏字好學襄陵人生四十日其父仕元爲綿竹尹不<lb/>
　通音問三十年敏依母與兄居元末兵亂人皆駭竄<lb/>
<pb n="KR2k0049_WYG_141-27a"/>
　兄母亦散離不知其所敏念父母辭室家往求之遂<lb/>
　入秦訪母不得由秦入蜀度劍閣過瞿塘抵於綿竹<lb/>
　城邑屢經兵燹草密人稀欲求父丘壠不可得躑躅<lb/>
　荒荆叢棘間仰天號痛旣絕復蘇者四復之秦次鳯<lb/>
　翔於親戚處訪知其父葬處即啟攢負骸以歸葬於<lb/>
　先塋計所跋涉不下萬餘里經三寒暑時人稱爲崔<lb/>
　孝子云鄉人張昌有傳<lb/>
郭璿霍州人性篤孝嘗從李白雲曹月川講明正學登<lb/>
<pb n="KR2k0049_WYG_141-27b"/>
　永樂間舉人任南城兵馬指揮父喪徒歩歸廬墓側<lb/>
　有白兔穴居馴若家畜月川作歌以表之<hi>一作睿</hi>
張恕永樂年以賢良徴授懷慶府知事母病告終養及<lb/>
　卒竟日哀號痛絶復甦負土築壠廬墓三年朝夕哭<lb/>
　奠又鄭威官山東按察知事亦以廬墓稱孝<lb/>
劉元貞翼城人性篤孝父平令宜黄卒哀毁廬墓常致<lb/>
　羣鳥飛繞異草叢生𤓰蒂開蓮之異永樂中旌其門<lb/>
續鳯臨汾庠生母游氏卒哀毁廬墓成疾感夢而愈有<lb/>
<pb n="KR2k0049_WYG_141-28a"/>
　白燕集墳枯木復生之異宣德間旌表後官雲南布<lb/>
　政司照磨又孫泰通亦廬母喪<lb/>
王省趙城人幼孤事母孝愛弟撫姪鄉曲推重以子應<lb/>
　豫貴贈奉政大夫孫顯圖亦有孝聲<lb/>
鄭威翼城人性至孝父喪寢苫枕塊廬墓三年<lb/>
陳王度太平諸生母病籲天求代及卒廬墓三年張子<lb/>
　强爲立碑<lb/>
薛從周與韓登胡志剛胥翼城人捐粟賑饑詔旌異之<lb/>
<pb n="KR2k0049_WYG_141-28b"/>
　曰國家施仁養民爲首爾能出穀麥一千五百石用<lb/>
　助賑濟有司以聞朕用嘉之今特賜爾勅奬勞以羊<lb/>
　酒旌爲義民仍免本戸雜役三年尚允蹈忠厚表勵<lb/>
　鄉俗用副朝廷褒嘉之典時正統四年二月十一日<lb/>
　又常逺任愛民王士仁焦欽王永吉亦嘗輸粟賑饑<lb/>
靳馳曲沃人正統間補河南掾聞喪號泣步歸廬墓三<lb/>
　年<lb/>
張彦直曹義李福榮李興張林胥臨汾人正統間輪賑<lb/>
<pb n="KR2k0049_WYG_141-29a"/>
　旌門<lb/>
段世榮洪洞人正統間輸米賑荒旌爲義民<lb/>
李德義丁朋益李讓韓聚源梁政胥太平人正統間以<lb/>
　輸賑旌門<lb/>
盧淵王復新孫仲銘胥襄陵人正統間輸賑旌爲義民<lb/>
　又喬淮隆慶間捐金脩城勅建坊表又髙自修歳荒<lb/>
　捐賑題授七品官又髙溱喬栢隆慶間亦捐貲修城<lb/>
　云<lb/>
<pb n="KR2k0049_WYG_141-29b"/>
李滿庫岳陽人事嫠母以孝聞尤好義行冬施粥火夏<lb/>
　施茶漿累年不輟<lb/>
馬化龍岳陽人事親極孝親殁不御酒肉者十餘年<lb/>
劉繩陽趙城人事親孝父殁後哀毁骨立廬墓三年<hi>按趙</hi>
　<hi>城縣志作純陽</hi>
薛貫郭鰲胥霍州人景泰間蠲賑授七品散官<lb/>
劉琰襄陵人幼喪父哀慟如成人家貧事母謹母老病<lb/>
　不能行常負以出入及卒水漿不飲者三日廬於墓<lb/>
<pb n="KR2k0049_WYG_141-30a"/>
　次鵲巢庭樹又負土築臺建祠其上三載面垢髪結<lb/>
　親識餽者率以與饑貧天順間旌其門<lb/>
楊輔平陽衛指揮僉事成化中以孝被旌<lb/>
賈煥原敦楊芳張亨衛全胥趙城人成化間以輸賑旌<lb/>
　門又賈猷賈鉞賈鎭賈鸞賈清師麟俱輸賑授七品<lb/>
　散官又王士通喬友恭賈錡賈淮賈沂賈子豪劉瑄<lb/>
　賈思義俱輸賑旌門授散官載見邑志<lb/>
劉登第趙城諸生居繼母喪廬墓三年兄弟析居田土<lb/>
<pb n="KR2k0049_WYG_141-30b"/>
　每取其瘠者鄉黨稱之<lb/>
王淦秋岳陽人生彌歳父亾母李氏撫之七歳即知孝<lb/>
　養十二歳肄業郡中聞母病輒奔歸隆冬單衣露禱<lb/>
　願以身代日夜不寢母㝷愈事聞旌其門<lb/>
閻順霍州人家貧就業臨汾幼患足疾拘攣不能伸屈<lb/>
　兩手托泥鏝以尻着地而行每値寒食節必備祭物<lb/>
　赴州拜掃忽一日囘至洪洞縣拱辰橋遇一人問曰<lb/>
　子何往曰之臨汾其人曰何不行曰足疾不能行其<lb/>
<pb n="KR2k0049_WYG_141-31a"/>
　人用針刺其患處即起行若無疾者人皆以爲孝感<lb/>
　所致咸稱閻孝子<lb/>
吉昻翼城人家貧甫七歳父鸞卒母梁再適楊氏昻敏<lb/>
　慧通隂陽學賣卜得粟饌雖夜半必先奉其母鄰<lb/>
　里歎服<lb/>
張璽臨汾人父益母吉氏俱患瘋疾璽百計求愈母殁<lb/>
　阻於父命不果廬墓刻像以事如生時𢎞治間旌門<lb/>
梁澄襄陵人事親孝謹奉養備至親病灑血書表禱神<lb/>
<pb n="KR2k0049_WYG_141-31b"/>
　得愈<lb/>
陳俊浮山人節婦郭氏遺腹子痛父死王事母孀居曰<lb/>
　慈烏反哺羊羔跪乳矧人不如物乎自是朝夕拜母<lb/>
　食必親供宗黨稱之卒年九十二孫陳孜官布政<lb/>
齊一本浮山人少孤母栢氏失明力田色養垂四十年<lb/>
　族伯思明貧老無子養生送終皆其力<lb/>
楊鳳翼城人好書籍聚數千卷通醫術嘗蓄善藥<lb/>
　以濟人貧不能葬者必助之𢎞治中歳饑出銀若干<lb/>
<pb n="KR2k0049_WYG_141-32a"/>
　賑貧乏又張讓陳瀚丁應科亦以修城修橋著義聲<lb/>
朱竒渾陽曲府輔國將軍事母丁氏甚孝𢎞治間郡守張<lb/>
　文佐上其事賜書褒美旌其門有天谷子集皆名公<lb/>
　卿所題也子表様表㯆居父喪亦以孝稱<lb/>
李曉靈石人事母篤孝母病刲左臂肉進之病尋愈乂<lb/>
　刲右臂以愈父亦得無恙云<lb/>
關朝臣靈石人幼能篤孝母病刲左臂肉以愈之父任<lb/>
　青州府倉副使未任而故晝扶柩行夜倚柩泣歸家<lb/>
<pb n="KR2k0049_WYG_141-32b"/>
　以禮終葬鄉人稱之<lb/>
劉憲靈邑諸生朴實有孝行正德六年母壽八十餘負<lb/>
　避流賊賊至憲曰寧殺我勿傷我母遂遇害事聞旌<lb/>
　表立石並賜金助葬祀鄉賢<lb/>
曹自强事親至孝行已克端丁母憂廬墓三年悲哀如<lb/>
　一日靈石令何錦給扁旌之<lb/>
亢良玉臨汾庠生事親孝母殁廬墓側有朱草叢生棗<lb/>
　葉如蓮之應正德間旌門<lb/>
<pb n="KR2k0049_WYG_141-33a"/>
張寶靈石人幼有至性事孀母房氏極盡心力家貧貸<lb/>
　米供養自甘粗糲母病藥石弗效刲股爲羮以愈之<lb/>
　官鳯翔訓導蘭州學正迎養倍至後卒於官旅襯蕭<lb/>
　然㡬不能歸里<lb/>
閻思義靈石人二歳喪父事母楊氏孝侍疾不離左右<lb/>
　嘗藥割股母卒廬墓三年又劉强母病貧不能供藥<lb/>
　餌割股愈親疾以孝聞<lb/>
李大經臨汾人少賈於外母老遂跬歩不出父母沒廬<lb/>
<pb n="KR2k0049_WYG_141-33b"/>
　墓各三年正德間旌門子承芳庠生父疾夜禱求代<lb/>
　疾竟愈父卒廬墓有羣鴉夜集白蛇盤塚之異亦得<lb/>
　旌表<lb/>
王立賢靈石人天性純謹母趙氏早亾事繼母董氏如<lb/>
　生母母病嘗藥父病禱以身代父殁隕絶數次尋築<lb/>
　廬墓傍哀痛成疾卒<lb/>
張進寶岳陽人事母盡孝母卒廬墓食粥枕苫者三年<lb/>
李明襄陵人家貧事親盡孝送終廬墓有司賢之延於<lb/>
<pb n="KR2k0049_WYG_141-34a"/>
　賔席又陳經庠生六歳喪父事母劉氏曲取歡心母<lb/>
　卒廬墓浹年未嘗歸<lb/>
趙德太平人正德中新野典史諸生徐茂者貧㡬廢學<lb/>
　鞠而成之茂登進士官御史授山西㕘議首詣德家<lb/>
　德已故尊德妻以母禮辟德子楚吏職後楚任盩厔<lb/>
　典史<lb/>
陳琮翼城人累世積德正德間客河東有符某爲同夥<lb/>
　盜三百金忿不欲生琮如數付之盜愧感潛以銀還<lb/>
<pb n="KR2k0049_WYG_141-34b"/>
　符符返琮貲琮遜謝無德色又嘗助諸生王某葬事<lb/>
　捐修聞喜東鎭路橋梁焉<lb/>
翟公佑靈石省祭官與弟公忠友愛深至嘉靖壬寅土<lb/>
　寇猝至執之兄弟爭死遂俱遇害<lb/>
李秉霖父埍樂施霖能繼之嘉靖間餓殍盈野多作棺<lb/>
　瘞之周貧乏助婚喪利濟甚衆嘗患瘋疾手足不能<lb/>
　舉久而自愈太平人謂隂德所感<lb/>
盧登好義樂施臨汾舉人楊世正曾貸銀若干後夫婦<lb/>
<pb n="KR2k0049_WYG_141-35a"/>
　繼亾二子孤幼無倚攜歸育之猶己子嘉靖七年大<lb/>
　饑給穀賑貧不責償人多義之<lb/>
曲沃張君密秦德方馬元操李君則太平趙德儼任君<lb/>
　義衞開龍梁神義賀見渉張竒異皆數世同居旌表<lb/>
　門閭賜粟帛州縣存問復賦稅有授以官者<lb/>
賈世隆嘉靖間出粟九十石賑饑縣達諸部旌其閭曰<lb/>
　尚行五世孫佩徴有傳載平陽府志<lb/>
王世文汾西人入太學幼孤撫二弟至成立二弟早亾<lb/>
<pb n="KR2k0049_WYG_141-35b"/>
　撫姪五人同爨四十載析産分居不少私嘉靖間輸<lb/>
　賑二百石<lb/>
李梅霍州人嘉靖間率鄉民禦山東賊被創不屈死又<lb/>
　劉文英土寇破堡罵不絶聲死子澤芳聞難執刀追<lb/>
　之賊爲辟易<lb/>
葢文卿嘉靖間人常拾還遺金又喬登俊歳荒賑貧亦<lb/>
　嘗拾還遺金<lb/>
常一清翼城諸生樂易孝友嘗鬻産以償弟債或誚其<lb/>
<pb n="KR2k0049_WYG_141-36a"/>
　愚清曰負人錢財而不償不義坐視弟辱不仁不仁<lb/>
　不義何以爲人邑人劉志有義士傳又張紹孝友好<lb/>
　義嘉靖時巡按穆公檄縣榜其名於旌善亭<lb/>
樊進學加銜守備賊盤據白素村等處進學奉縣命領<lb/>
　兵壯衝賊營連戰數合死子光裕挺身救父衆寡不<lb/>
　敵亦同殉<lb/>
段光彩周三光俱邑千總賊屯聚冀氏山中奉縣命領<lb/>
　鄉勇征討殱於賊<lb/>
<pb n="KR2k0049_WYG_141-36b"/>
周瑞浮山千總父得咯血疾危甚刲股愈之<lb/>
鄭琬霍州庠生聘張氏女旣而女患篤疾張自求退親<lb/>
　琬不肯曰古人有娶雙瞽者吾雖不及古人豈有背<lb/>
　義而别娶耶竟娶之遇待更從厚焉<lb/>
張諤靈石人與弟詔誥胥以孝友稱親小疾必籲天求<lb/>
　代父廷芳左股病癰醫鍼之血潰兄弟吮咂瘡頓愈<lb/>
　後親終泣血茹素三年如一日嘉靖間避兵渡河河<lb/>
　無舟惟一木函諤讓詔先賊已逼諤遽赴中流遇淺<lb/>
<pb n="KR2k0049_WYG_141-37a"/>
　灘得不死人以爲友誼所感<lb/>
王宗璽三鑒父以生員改守備賊勢逼近和川堡璽率<lb/>
　鄉勇迎戰連殺二賊死<lb/>
李茂彩夢辰姪賊至辛莊彩上房左右前後賊矢亂射<lb/>
　彩掲瓦迎敵打傷二賊相持半日渾身中箭賊愛驍<lb/>
　勇不忍加害欲掠同行彩罵口不絶死<lb/>
邢一科賈良薦俱太平縣民授縣千總賊往來故縣里<lb/>
　二人督鄉勇頻截賊尾頗有奪獲一日賊設計誘鄉<lb/>
<pb n="KR2k0049_WYG_141-37b"/>
　民入山二人當前戰令衆各奔逃遂力戰死<lb/>
楊權思孝子爲錢穀使不私羨餘僚友服其廉人皆德<lb/>
　之<lb/>
王應科岳陽人萬厯中以孝被旌<lb/>
李承寵曲沃人莊簡之孫孝友謙抑不妄交遊萬<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>庚<lb/>
　辰貢入太學同貢浮山趙某宦河西卒於官柩不能<lb/>
　舉爲厚其賻而歸之<lb/>
楊乙六太平人累世同居萬厯中旌義門<lb/>
<pb n="KR2k0049_WYG_141-38a"/>
張瑤翼城人家世貧乏母疾湯藥不懈及卒號絶復甦<lb/>
　寢苫枕塊塑母像於廬朝夕拜奠事父亦篤孝萬厯<lb/>
　六年旌其門<hi>按山右孝子傳作張瑤澮</hi>
李寀曲沃人事親篤孝親殁哀毁廬墓凡六年嘗於墓<lb/>
　次拾遺槖發視爲太平某物往送還之著有忠孝録<lb/>
　景仰顔曾錄覺後五歌人子十二惑等書藏於家<lb/>
郝根曲沃人貧傭於人母年九十餘得美食必歸奉之<lb/>
　妻張氏以不孝見出<lb/>
<pb n="KR2k0049_WYG_141-38b"/>
商麟洪洞監生與同邑李時春並以拾還遺金著義聲<lb/>
張修德秦可興鄧希孔盧宣鄭藎卿胥襄陵人並以輸<lb/>
　賑稱義<lb/>
韓孕緒字元祚太平生員居家能以禮性樂施予知縣<lb/>
　王化行旌曰恩覃梓里課三子入泮遂與二三知己<lb/>
　陶情詩酒有蛩吟雜著<lb/>
黄景春霍州人幼貧爲酒家傭有客攜妻子假宿者次<lb/>
　日早行遺匣景春開視胥金飾也追十許里付之客<lb/>
<pb n="KR2k0049_WYG_141-39a"/>
　分半謝之景春不受<lb/>
王扶殿賈珍張問政胡澄胥太平人並以拾還遺金稱<lb/>
　義<lb/>
邢弼教霍州人元飛翰十世孫父卒於揚奔訃水漿不<lb/>
　入口者三日扶柩歸跣足徒行暑日中三千里瘞葬<lb/>
　廬墓已年餘其母詣廬勸之歸晝侍母側夜卧靈旁<lb/>
　不入私室母病祈天求代夢紫衣人送藥二味病果<lb/>
　愈又施棺掩骼煮粥濟貧修河堤贖難婦人稱爲克<lb/>
<pb n="KR2k0049_WYG_141-39b"/>
　繼父志補郡學生官光禄寺署丞<lb/>
周洪陞霍州庠生父煥任山東新城縣丞城陷被執挺<lb/>
　身蔽之曰寧殺我乞留父命立地粉身時年二十六<lb/>
　妻朱氏年二十餘苦節四十年<lb/>
師敬岳陽人父早亾母張失明竭力承歡曲盡孝道<lb/>
周鑑官湖廣按察司僉事年四十妻張宜人卒義不再<lb/>
　娶歷官山東參政二十年家居二十年内無婢妾蕭<lb/>
　然獨處時咸稱其義<lb/>
<pb n="KR2k0049_WYG_141-40a"/>
薛福汾西人事親孝母卒廬墓三年<lb/>
劉志進士官至右㕘議俞㫖歸養母曹氏同寢食者二<lb/>
　十年居身耿介都御史張松榜其門曰孝廉祀鄉賢<lb/>
　又王三錫事母孝九十三歳如一日<lb/>
錢國用官鳯翔司李事王父母以孝稱居喪哀毁踰禮<lb/>
　撫弟姪有恩祀鄉賢又上官薦上官陞崔允升俱以<lb/>
　孝友著聲<lb/>
譚繼宗翼城人邑中代辦他邑差錢甚爲民累繼宗詣<lb/>
<pb n="KR2k0049_WYG_141-40b"/>
　闕奏請免之<lb/>
張榮魁太平人商秦隴道拾遺金則鞏昌楊某物也魁<lb/>
　曰掩人之有而有之奚義視人之困而不救奚仁亟<lb/>
　追還之王體復有張義士傳又衞福家貧拾遺金堅<lb/>
　不受謝子孫亦頗繁盛<lb/>
髙榜有義行太平縣南惠逺橋爲水衝決榜至鬻宅以<lb/>
　修之<lb/>
李即芬太平諸生祖母病願減已算以增其壽後果如<lb/>
<pb n="KR2k0049_WYG_141-41a"/>
　所禱<lb/>
田一照太平人三歳失怙事母篤孝自遇生辰終日不<lb/>
　進一水一粒嘗刺血告天祈母壽母卒㡬百歳哀毁<lb/>
　不入私室者三年事聞旌其門<lb/>
張寶珍太平廪生親殁廬墓所有狼守之寇過相謂曰<lb/>
　此孝子廬也愼勿驚又楊天職父喪廬墓三年捐穀<lb/>
　救荒有碑記子春洽亦有義聲<lb/>
周敏洪洞人肄業國學聞母喪奔歸徑趨墓所結廬三<lb/>
<pb n="KR2k0049_WYG_141-41b"/>
　年朝夕悲號聞者痛之<lb/>
宋載唐卿後裔歴官太僕寺寺丞多善政奉使洪都夜<lb/>
　夢二親乞休歸<lb/>
石永春洪洞人名醫良寶子父卒七年母亦卒每痛貧<lb/>
　不能養廬墓三年日夜號泣有白兔馴擾之異<lb/>
晉統洪洞人兄某坐侵官糧病故捐貲以完之撫姪銑<lb/>
　錫如己出周貧焚券壽踰八十又劉恭周急焚劵壽<lb/>
　至九十八子孫並顯<lb/>
<pb n="KR2k0049_WYG_141-42a"/>
范祖文洪洞諸生父正己探親山東遂病亾文奔赴所<lb/>
　在貧至不能具棺貸布抱櫬匍匐歸里<lb/>
李蘭洪洞諸生父侃客嶺表蘭往省聞殁於江痛哭求<lb/>
　之不獲時母年已老即就殁處祭畢歸養母疾𠻳咳<lb/>
　嘗藥嘗糞累求身代病尋愈既以母卒不得與父同<lb/>
　穴晝夜號泣露宿墓側且半載友人憐其苦爲鑿穴<lb/>
　以居之三年盜賊不驚狼虎不犯鄉人率相饋問偶<lb/>
　得痢疾幾死夢吞血竭而愈人謂孝感撫按競致羊<lb/>
<pb n="KR2k0049_WYG_141-42b"/>
　酒以示旌奬云<lb/>
隂禄洪洞人弟彪景輝母商以產輝亾遂鞠於姑禄家<lb/>
　漸饒裕姑復生子頗窘禄遂招輝還家彪有難色禄<lb/>
　曰若來請以我財分之姑責其婚聘貲訟於官禄倍<lb/>
　償之<lb/>
張滿洪洞人天性孝友事親撫姪人無間言築城外堤<lb/>
　濬副霍渠至今人食其利<lb/>
衞希相洪洞諸生清臣衞太守之裔也少失怙恃事大<lb/>
<pb n="KR2k0049_WYG_141-43a"/>
　父母孝及卒哀痛幾絶廬墓負虆燃燈朝夕以致奠<lb/>
鄭剛素尚義理友人楊敬曾寄白金若干聞其失火來<lb/>
　慰問意所寄併燼矣剛迎謂曰原寄悉救無一失盡<lb/>
　還之歳荒民窘多負官租有司以剛德孚衆委之催<lb/>
　督乃諭以大義爭輸恐後其尤貧者白令緩之洪洞<lb/>
　人感其義號曰鄭廉使孫傑進士官知府<lb/>
李弼唐太平人父病飯必親視及卒痛不欲生竟繼殞<lb/>
柴壯國太平人有孝行繼母生三子矣父故欲嫁跪泣<lb/>
<pb n="KR2k0049_WYG_141-43b"/>
　得留又嘗獨典身以償父債繼母病澣穢滌溺數月<lb/>
趙禹襄陵人幼孤事嫠母及祖父母備極色養客於淮<lb/>
　里人有縲繫者傾囊脱之善楷書有義方壽躋九秩<lb/>
郭尚禮襄陵人事嫠母以孝聞撫弟尚智至成立弟死<lb/>
　撫姪如己子子守邦舉鄉薦乃曰生計不必爲子慮<lb/>
　矣慮姪耳悉推腴産與之<lb/>
盧閣曲沃進士父世登母王氏襁褓失怙性篤孝祖父<lb/>
　母圽亦廬墓所偶遊京邸心悸遄歸母果病焚香禱<lb/>
<pb n="KR2k0049_WYG_141-44a"/>
　天願以身代病尋愈舅某孤貧且死鬻田殯之異母<lb/>
　兄病候侍罔間鄰失火及閣宅而熄時謂孝感事聞<lb/>
　旌其門<lb/>
李明性字復本曲沃人性厚重有偷兒犯之置勿問偷<lb/>
　兒自詘請罪或鬻業僞増價值率償如其指族子某<lb/>
　債息過當召而責之手裂其券妻亾當左窆形家以<lb/>
　爲不利明性曰家之昌在德不在窆以子尚賢貴贈<lb/>
　右副都御史<lb/>
<pb n="KR2k0049_WYG_141-44b"/>
閻思學靈石人好施予萬厯間輸穀五百石賑荒旌門<lb/>
　明年大旱禱雨術士索銀三百急如數付之術士曰<lb/>
　世有此人雨將至矣果雨三日又正統間劉英輸賑<lb/>
　旌門景泰間蔡友福助邊餉嘉靖間輸賑俱授七品<lb/>
　散官梁儀鳯萬厯間以輸賑旌爲義官又劉英輸賑<lb/>
　稱義<lb/>
葢大綏浮山人家富好施歳晚必出粟麥百石以濟貧<lb/>
　乏里有寒士常肅禮以餽之萬厯丙戌斗粟千錢邑<lb/>
<pb n="KR2k0049_WYG_141-45a"/>
　人許龍出粟千石以賑荒大綏亦與楊森陳萬年出<lb/>
　粟佐之<lb/>
孔江臨汾人官陜西安定訓導弟涇郡庠生皆有孝行<lb/>
　父母繼卒扶柩合葬廬墓側再遇盜刼居廬如故當<lb/>
　道目爲雙孝<lb/>
西河王朱竒溯晉定王曽孫也生數月父順簡王薨稍<lb/>
　長求父不得痛哭刻旃檀像祀之母葉夫人病渇稽<lb/>
　顙禱天俄見甘泉湧出夫人飲之病尋愈後母卒哀<lb/>
<pb n="KR2k0049_WYG_141-45b"/>
　毁骨立宫墀古栢生竒花兩頭異香襲人嘉靖時薨<lb/>
　壽七十有六諡恭定子表相嗣爵亦有孝行又朱新<lb/>
　娃陽曲府輔國中尉事母孝每施茶粥以乞母壽云<lb/>
王汝鍾臨汾人施粥周急多義行又張志深夜拾五十<lb/>
　金請於縣榜得其人還之<lb/>
宋永賴儒官孝友尚義兄弟四人親殁獨任喪祭償父<lb/>
　債千金<lb/>
丁放臨汾人嘉靖間率焦堡等九村民開樊家河修堰<lb/>
<pb n="KR2k0049_WYG_141-46a"/>
　導水灌田六十頃<lb/>
張滋尚書潤之弟孝友好義當事委修平水官河疏泉<lb/>
　濬渠漑田二萬有餘郡守王溱有張長公行水記狀<lb/>
　元吕柟有修平水官河記勒碑龍子祠前<lb/>
張正心臨汾人闖賊執其兄索餉五千金力不及半正<lb/>
　心傾囊濟之以脱兄難家遂淡泊絶無怨言<lb/>
孫武臨汾貢生竭力事親親殁三年不入内室嘗館某<lb/>
　中丞所片言解紛其人聞贈千金却不受年七十餘<lb/>
<pb n="KR2k0049_WYG_141-46b"/>
　盛服詣姻家歌妓扶以升階歸即剪其袖<lb/>
邵錦臨汾人家貧好學閉户十年貫涉經史市米歸贏<lb/>
　一斗急返之或憐其貧有所贈遺一毫不取時目爲<lb/>
　原憲云<lb/>
王寵靈石貢生邑志稱其吮疽事親不侈孝名闖賊時<lb/>
　百折不囘祀鄉賢<lb/>
王之棟武舉之楨弟官都司因救兄死於難<lb/>
韓續祖洪洞人由進士授行人事母盡孝撫姪如子祀<lb/>
<pb n="KR2k0049_WYG_141-47a"/>
　鄉賢<lb/>
侯甸汾西廪生闖賊渡河大哭孔廟焚衣冠偽詔掄才<lb/>
　親友逼試誓死不往遂混跡田畝焉<lb/>
王志禹襄陵人流寇亂輸豆數百石佐軍需<lb/>
范芸茂洪洞諸生有學行明末負母避賊母方危病忽<lb/>
　得痊愈與茂偕趨賊追之不及甲申避亂卦地山夜<lb/>
　半賊執其父而去茂隨之入城賊大怒曰汝聞令否<lb/>
　對曰偕來者令當死如父老且病何請就刑賊義而<lb/>
<pb n="KR2k0049_WYG_141-47b"/>
　釋之杜門著書有明十六家小品評洪乘續編栩齋<lb/>
　集<lb/>
范苹茂洪洞人幼孤事嫠母不啻嚴父承顔頤志百計<lb/>
　求歡母疾危篤籲天求代者久之疾竟愈復分己子<lb/>
　乳乳孤姪撫育成立及母卒哀毁過甚營葬甫竣卒<lb/>
張曹語太平諸生及張思讓㑹流賊犯境率衆禦之兵<lb/>
　潰力戰死院司申請得祠祀<lb/>
王昌祉洪洞人父家璋闖賊追餉請代受刑賊憐其孝<lb/>
<pb n="KR2k0049_WYG_141-48a"/>
　釋之<lb/>
國朝<lb/>
劉有恒霍州人父一達明時死於張五倫之手抗辨得<lb/>
　擬絞抵後以闖變獄囚脱網走順治五年有恒遇五<lb/>
　倫於賈村不持兵而鬬五倫亦攘臂不少避而卒克<lb/>
　捽而仆之斃於地有恒大聲語村人此吾父讐吾行<lb/>
　求數年今始畢願煩視之吾行自列於官入獄中具<lb/>
　桎梏以請府檄襄陵令㑹勘得情謂爲父復讐獲釋<lb/>
<pb n="KR2k0049_WYG_141-48b"/>
范韓字五雲洪洞諸生教授生徒多所成就家貧好善<lb/>
　撫姪之麟如己出明末餓莩盈野割腴地九畝以為<lb/>
　義塚<lb/>
袁雅度翼城人性至孝闖寇陷翼以其祖宗顯嘗為天<lb/>
　柱令執祖母薛氏責輸餉雅度請代寇怒以刀斫其<lb/>
　臂血如注衣履胥赤雅度曰寧死不願見祖母受刑<lb/>
　也薛獲釋寇縛雅度施桁楊桁楊立壊復取復壊如<lb/>
　前寇驚愕胥釋之後孝養終身不衰<lb/>
<pb n="KR2k0049_WYG_141-49a"/>
張明仁臨汾人太學生年十歳隨親避亂即能委曲開<lb/>
　慰博親懽心親殁撫愛四弟尤篤地震後收養女子<lb/>
　二人數年後訪得其父還之建義學焚借券人多其<lb/>
　髙義云<lb/>
袁鏘珂字二懷翼城人性孝友不茍取與為諸生時寇<lb/>
　至居人胥逃竄鏘珂獨守父柩不去撫幼弟有恩義<lb/>
　弟嘗賦詩曰兄也視猶子父兮兼以師舉前己卯舉<lb/>
　人貧益甚或遺以百金謝弗受坐卧一室三十年邑<lb/>
<pb n="KR2k0049_WYG_141-49b"/>
　人尊仰之<lb/>
楊樞襄陵庠生秉性仁厚撫從姪之濟之澧教育婚配<lb/>
　如己出善楷行草書<lb/>
張汝水臨汾人好施予數十年不怠設崔村義渡又捐<lb/>
　粟八百石修險道二十餘里<lb/>
劉遜臨汾人輸粟救荒授義官<lb/>
何思祥靈石人與子起蛟騰蛟胥驍勇姜逆之亂山賊<lb/>
　亟誘入黨堅拒不從㝷為賊擒怒罵不絶口賊磔之<lb/>
<pb n="KR2k0049_WYG_141-50a"/>
李先春浮山人武生邢翟之役領鄉兵衝陣揮大刀連<lb/>
　殺數賊以誤踐危石而蹶遂被害子金娃亦同時戰<lb/>
　死<lb/>
秦士鳯浮山武生姜逆之亂分守東城後追邢翟村賊<lb/>
　據山險直前逼之賊頗却而後軍不繼遂陷沒時同<lb/>
　行義勇劉波武生喬謹胥以救士鳯殱焉<lb/>
范爾梅字个臣洪洞歳貢幼有至性總角時聞人講孝<lb/>
　弟即問其義云何長從宗老進士彪西游蘄以身體<lb/>
<pb n="KR2k0049_WYG_141-50b"/>
　之父殁哀毁幾殆事母尤摰母卒寢苫次三年不入<lb/>
　室從伯父母耄疾子賈於外侍養唯謹兄弟無間言<lb/>
　設館得束脯金不私蓄一錢著大易輪圖五經隨筆<lb/>
　四書札記樂律考周禮備考諸書<lb/>
柳吉祥翼城人順治間沃賊郭中極圍城捍禦得免後<lb/>
　復大至與義士王國寧等二十六人臨河大戰力竭<lb/>
　而死邑人立廟祀之有記<lb/>
王昌緒趙城廪生事父以孝聞父娶繼妻四色養如生<lb/>
<pb n="KR2k0049_WYG_141-51a"/>
　母父病篤顧仲子昌齡叔子昌鼎有憂色昌緒悉推<lb/>
　產讓之人共髙其行<lb/>
周寵霍州人客揚州有江南饑民數千倡義設賑全活<lb/>
　之漕督疏請授九品頂帶<lb/>
衞廷□趙城縣人邑弟子員少讀子游問孝章即能起<lb/>
　敬父授徒平陽月必負衣一候起居後聞父病日已<lb/>
　暮徑徒歩往不少顧至洪洞縣南空中若語曰此孝<lb/>
　子宜避之及至父曰昨夢汝且至果然後父殁慟㡬<lb/>
<pb n="KR2k0049_WYG_141-51b"/>
　絶事母謹夕必竢鼾聲乃退或請偕遊揚州以百金<lb/>
　治裝固辭曰母在顧可逺游乎卒時自以不能揚名<lb/>
　顯親有虧子職涕泣不能止繼妻賈氏年甚幼能養<lb/>
　姑以終廷□志<lb/>
張冕曲沃諸生多謀畧順治間盜起圍城者再竭力守<lb/>
　禦城得全時以冕功為第一<lb/>
范起鳯岳陽縣人事父母雅以孝聞一日帶刀人馳馬<lb/>
　過葢索逋者也衆疑為賊或言其黨行且至起鳯父<lb/>
<pb n="KR2k0049_WYG_141-52a"/>
　星鼎竄沁河脱履將濟旋從他道逸去不暇取履起<lb/>
　鳯亟往跡父至河濱見履以為父且溺於水也大哭<lb/>
　失聲遽泅水以求父屍久之無所得慟益甚不能復<lb/>
　出遂死於水然其父固無恙也事在順治十六年<lb/>
蘇加誠曲沃縣人家貧母老病出為人傭約曰傭不敢<lb/>
　計直但飲食吾母足矣日早起輒負母坐樹下力作<lb/>
　田間不少懈餉至輒跪進其母母食訖乃敢食日暮<lb/>
　復負以歸或并與其直不受固與之裁受其半將以<lb/>
<pb n="KR2k0049_WYG_141-52b"/>
　佐養也邑王進士之旦聞之為授室焉<lb/>
徐漸忠曲沃縣人幼孤事母以孝聞母殁廬於墓凡一<lb/>
　十四年後棄家出遊不知所終<lb/>
王維哲襄陵歳貢善詩文篤孝友四世同居内外無間<lb/>
　言<lb/>
牛希顔弟宗顔俱靈石庠生三世同居始終無間言<lb/>
梁天成靈石庠生好周濟出銀代族人包納差糧者㡬<lb/>
　二十年兄天賜天藝亦有義聲<lb/>
<pb n="KR2k0049_WYG_141-53a"/>
劉恒耀霍州人太學生事繼母以孝稱母病侍奉三月<lb/>
　鬚髪半白嘗買荀姓子為童憐其乏嗣亟還之其他<lb/>
　捐賑煮粥亦多義行<lb/>
成文耀霍州貢生康熈二十四年歳荒捐賑三百石又<lb/>
　代賠里人逋賦一千二百餘金明年招徠鄉隣給籽<lb/>
　助粟訖無德色子均亦有父風<lb/>
閆西來靈石人本姓劉名旺子閆民載之義男也民載<lb/>
　夫婦相繼病死有子二人長五歳次三歳舅氏姑母<lb/>
<pb n="KR2k0049_WYG_141-53b"/>
　各攜其一以去旺子向姑舅家哭請其孤不得枕門<lb/>
　長號三日負之而歸躬自賣炭以贍二孤衣食比壯<lb/>
　為成家室<lb/>
張星燦靈石人與弟星燝事親俱以孝稱母甘茹素燝<lb/>
　亦斷絶葷酒母殁三年始肉食兄弟同爨終身<lb/>
王湛初靈石人事繼母曲盡孝養家貧歳歉甘㫖不缺<lb/>
　於供母卒哀毁骨立弟某經營北直負債鬻身湛初<lb/>
　㝷得其地家貧賣子贖之富翁亦為感動不取一錢<lb/>
<pb n="KR2k0049_WYG_141-54a"/>
　云<lb/>
劉砥中霍州諸生事親克孝父殁廬墓三載母殁亦然<lb/>
王升秀襄陵歳貢博學曾修邑志又拾還遺金士林以<lb/>
　清介推之<lb/>
楊效榮翼城人邑弟子員少年喪父奉母膳殊腆而身<lb/>
　率妻子食糠覈比殁杖然後起及葬廬墓側三年所<lb/>
　司建坊旌之范進士鄗鼎載入師善錄中<lb/>
辛應昌翼城庠生慷慨有氣節遊淮數載歸晨起放舟<lb/>
<pb n="KR2k0049_WYG_141-54b"/>
　見有投水者救起詢之則被盜負富人資勢不欲生<lb/>
　也傾館穀百餘金以付其人不告姓名而去<lb/>
王世䕃翼城庠生洪洞張𢎞善寄金三百餘被宼刼張<lb/>
　已絶望䕃招張還之張感泣下<lb/>
髙毓慶翼城人四世同居歳饑煮賑全活甚衆澤潞數<lb/>
　百人立碑以志其髙義<lb/>
秦民瞻翼城庠生天性孝友父被誣挺身代之事獲伸<lb/>
　與弟析產讓肥取瘠尤慷慨喜任事修石門坡黄家<lb/>
<pb n="KR2k0049_WYG_141-55a"/>
　鋪坡給孤貧花布行人茶湯掩骼漏澤多義行子鏡<lb/>
　舉人亦有父風<lb/>
楊起麟靈石人撫弟姪有恩置義田若干畝贍族人又<lb/>
　出金取息以資族中老穉貧窮婚喪諸費擇其賢者<lb/>
　掌之母族何氏亦為捐金營息及里中徭役縣中遞<lb/>
　應官車各有裁制約計千緡有范文正公遺意云<lb/>
張奎璧郡庠生事繼母孝撫二姪同居三十年無私財<lb/>
　妻多病姪為謀娶妾舁至家矣以義女嫁之婢至十<lb/>
<pb n="KR2k0049_WYG_141-55b"/>
　六即擇人遣之不少留歳饑出粟活里人三十餘家<lb/>
　為完逋賦邑令賽璋舉孝廉卒之日里巷多流涕<lb/>
張國鑑臨汾人年十二父母繼亾廬墓三載後官乾州<lb/>
　巡檢以禦寇賑荒著名<lb/>
呉𢎞道臨汾人五世同居<lb/>
劉三俊臨汾人好談忠孝事刋格言以勸人有韓某負<lb/>
　債鬻子俊為代償之崔某聘不能娶久傭於外妻家<lb/>
　有悔志急解囊助成婚又常拾還遺金施茶粥為鄉<lb/>
<pb n="KR2k0049_WYG_141-56a"/>
　里推重<lb/>
賈鳴瑩字晶懷曲沃諸生孝友有文名堂兄鳴璽老而<lb/>
　貧鳴瑩隂買栢喬山為送終具將卒復以五十金備<lb/>
　祭田又捐五十金修理城工克成其父俟徴之志<lb/>
王道洽字伯陽曲沃諸生事父以孝著撫孤甥衛維藩<lb/>
　李崇信至成立邑令潘禮延之道洽不一至其室比<lb/>
　潘遷官去始徒步祖道潘喜甚解囊琴以贈之<lb/>
王子岐曲沃諸生母疾籲天求代比卒廬墓三年<lb/>
<pb n="KR2k0049_WYG_141-56b"/>
張龍鱗霍州人性至孝幼得父母歡心比長以善養稱<lb/>
　父沒廬墓側朝夕必拜拜哭必哀三年不少間髙岡<lb/>
　之上甘泉湧焉服闋歸侍母泉旋涸母殁復廬墓泉<lb/>
　亦復湧當時謡曰泉流兮決決誰能飲兮孝子之血<lb/>
　又曰泉流兮淫淫誰弗飲兮孝子之心<lb/>
李天植曲沃人未生時父客於外不通音問者十數年<lb/>
　旣長與母訣别誓不得父不歸也徒步江南蹤跡三<lb/>
　十載至廣東髙要縣境三易其處函骨以歸時稱竒<lb/>
<pb n="KR2k0049_WYG_141-57a"/>
　孝<lb/>
朱良科臨汾人常拾還遺金年四十無嗣買凌氏兒為<lb/>
　己子見其父母苦别狀不問所値遽返之後竟舉嗣<lb/>
　又夜獲偷兒識為里中子從容謝遣終身不言其名<lb/>
　訓子亦頗有義方<lb/>
亢以㒜臨汾人少孤與弟以份友愛特至施藥瘞骨鄉<lb/>
　人稱之又蔣有德蔣吉人黨九成張崇祚劉光祥張<lb/>
　崇禔張維淳郭治民救荒掩骼多義行<lb/>
<pb n="KR2k0049_WYG_141-57b"/>
李栻臨汾人生六月父殁維揚稍長力田養母旣而泣<lb/>
　曰吾父羈魂千里不知暴露何所而栻儼然安居是<lb/>
　罪人也請及母健時往㝷之抵揚蹤跡不得號泣街<lb/>
　衢忽遇父執聶三者指引所葬處匍匐負歸二千餘<lb/>
　里人以爲難栻性好周濟族孤某族嫂某撫養婚葬<lb/>
　各竭其力他焚券賑急率多義行<lb/>
楊煌臨汾諸生事祖母母以孝聞母患疽疾煌客於外<lb/>
　聞之千里徒歸踵血淋漓弗覺也撫孤姪至成立待<lb/>
<pb n="KR2k0049_WYG_141-58a"/>
　瞽妻有恩禮建義塾葬故友扶危拯急人多髙之<lb/>
張大統字淳菴浮山縣人康熙丁酉舉於鄉好施解雖<lb/>
　傾囊槖不惜嘗捐五千金修學宫萬餘金修梅尾山<lb/>
　道子丑洊饑捐米百石銀百兩佐賑復煮糜門左右<lb/>
　哺寠人訖三年捐社倉穀八百石省大吏給孝友為<lb/>
　政扁以旌焉<lb/>
張光燦字文垣浮山歳貢早喪母事繼母秦孝秦亦愛<lb/>
　如己出雅樂施賑時鬻産以濟人急歳久貧不能償<lb/>
<pb n="KR2k0049_WYG_141-58b"/>
　輒焚券契設義學教里中子弟里人多稱其德<lb/>
喬𢎞濟臨汾人事嫠母朱曲盡孝養母殁廬墓三年哀<lb/>
　毁成疾卒又張州竒亦以廬墓稱孝<lb/>
李樹竒臨汾拔貢母病籲天求代不茹葷者三年<lb/>
范演臨汾貢生事母孝左右母側跬步不離庚子辛丑<lb/>
　歳大旱捐銀粟周濟鄉人又納官三百金以佐賑濟<lb/>
　雍正丙午歳又代輸一族逋賦云<lb/>
閻吉兆霍州人父文玉為閻文清所斃依律絞父柩亦<lb/>
<pb n="KR2k0049_WYG_141-59a"/>
　淹文清家後文清赦免吉兆思刃仇人之胸而苦於<lb/>
　無間一日糾兄弟伏文清門外佯好語誘之出羣起<lb/>
　擊立斃父柩側叩辭柩前詣州陳父仇旣復甘刑戮<lb/>
　不辭州牧廉得其實為援報仇例上請雍正八年蒙<lb/>
恩減等<lb/>
　<lb/>
　<lb/>
　<lb/>
<pb n="KR2k0049_WYG_141-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百二十七</head> <lb/>
    <p>
<pb n="KR2k0049_WYG_127-1a"/>
欽定四庫全書<lb/>
　山西通志卷一百二十七<lb/>
　　人物<hi>二十七</hi>
平定州<lb/>
明<lb/>
和文字希文平定人文邃於學行誼甚髙洪武四年舉<lb/>
　通經儒士除刑部郎中洊歴太子贊善致仕歸宴賞<lb/>
　有加命有司䕶送並令諸王大臣賦詩祖餞當世榮<lb/>
<pb n="KR2k0049_WYG_127-1b"/>
　之<lb/>
王中立平定人洪武四年以通經儒士除禮部員外郎<lb/>
　陞刑部侍郎轉中書禮部侍郎拜中奉大夫山西等<lb/>
　處行中書省㕘知政事<lb/>
閻察平定人洪武壬戌進士授禮科給事中改監察御<lb/>
　史遇事敢言然不徼訐為名高太祖嘗榜所言事於<lb/>
　本州儒學為諸生式出為浙江布政司左㕘議中使<lb/>
　銜命至恃勢侵鑠察曰我朝廷方面官今為中使辱<lb/>
<pb n="KR2k0049_WYG_127-2a"/>
　何顏復涖吏民因繫諸獄擊殺之而以其狀上太祖<lb/>
　驚曰壯士勅左右勿問尋擢左布政使以議事召還<lb/>
　卒於邸賜祭葬有加<lb/>
焦勝字復禮其先平定人徙居樂平其母夢吞月入懷<lb/>
　遂生勝聰明特達才器過人中洪武庚午鄉科丁未<lb/>
　成進士廷試一甲三名授翰林院編修改授岐山學<lb/>
　諭永樂二年陞授都察院浙江道監察御史卒於官<lb/>
呉昭盂人幼頴異喜博覽於五經諸史皆能通曉大義<lb/>
<pb n="KR2k0049_WYG_127-2b"/>
　洪武間授中書省郎中以廉敏著後遷福建左布政<lb/>
　使㑹天變求直言抗疏條陳國事凱切明晰朝廷下<lb/>
　詔褒之<lb/>
呉印盂人布政昭從弟也少有卓識通古今事變元季<lb/>
　托跡緇流放浪山水間為髙皇帝所知陜西布政使<lb/>
　缺吏部以聞高皇帝曰某寺僧印可用也涖任果稱<lb/>
　職改山東布政使副使張孟兼負其材以印舊為僧<lb/>
　頗輕之印上書言狀請歸田里避賢者路髙皇帝罪<lb/>
<pb n="KR2k0049_WYG_127-3a"/>
　孟兼而慰留印後遂占籍子孫不復返<lb/>
石撰平定人以學行稱洪武中薦為寧王左長史燕王<lb/>
　舉兵撰在大寧輒為守禦計每以臣節諷王王亦心<lb/>
　敬之及燕兵襲大寧執撰憤詈不屈遂支解死<lb/>
劉整盂人永樂辛丑進士知安定不恃苛刻而民胥治<lb/>
　陞華州知州興利除害州人為立生祠復陞山東㕘<lb/>
　議濬漕河有功賜表裏服色轉㕘政子二時敏中城<lb/>
　兵馬時勉平涼府經歴<lb/>
<pb n="KR2k0049_WYG_127-3b"/>
孫靖平定人永樂癸卯舉人任鴻臚序班陞都督府都<lb/>
　事以言事忤石亨調四川渠縣有惠政卒於官渠人<lb/>
　立祠祀之<lb/>
孫琦字叔閏盂人永樂甲辰進士試湖廣道御史清理<lb/>
　刑獄未百日拜交趾道御史出按南甸彈劾百餘人<lb/>
　三年代還條奏所見便利事改山東道御史琦剛直<lb/>
　敢言然忠厚持大體嘗曰御史雖司糾察若推求細<lb/>
　故以枉無辜則亦非朝廷設官本意久之轉江西按<lb/>
<pb n="KR2k0049_WYG_127-4a"/>
　察司僉事擢工部右侍郎遷左侍郎改左副都御史<lb/>
　奉勅審録江南舟次河西遘疾有旨歸就醫藥卒賜<lb/>
　祭葬如例<lb/>
耿九疇字禹範平定人徙盧氏永樂末進士宣徳六年<lb/>
　授禮科給事中議論持大體有清望正統初推擇為<lb/>
　兩淮鹽運司同知痛革宿弊條奏便宜五事著為令<lb/>
　母喪去場民數千人詣闕乞留起都轉運使亷聲益<lb/>
　振婦孺皆知其名以事誣逮得白即留為刑部右侍<lb/>
<pb n="KR2k0049_WYG_127-4b"/>
　郎屢辨疑獄無所撓屈禮部侍郎章瑾下獄九疇議<lb/>
　貶其官給事中論刑部不公瑾卒如奏巡視鳳陽奏<lb/>
　留英武飛熊諸衞軍耕守招來流民七萬户境内以<lb/>
　安自九疇去鹽政復弛景泰元年仍命兼理尋勅錄<lb/>
　諸府重囚平反多釋旋兼撫江北諸府代還改撫陜<lb/>
　西劾都指揮楊得青等私役操卒詔按治邊將請増<lb/>
　臨洮諸衛戍九疇言邊城士卒非乏將帥能嚴紀律<lb/>
　賞罰明信則人人自奮不然徒冗食耳乃不増戍又<lb/>
<pb n="KR2k0049_WYG_127-5a"/>
　言邊將所以禦寇衛民也今使民避寇失業安用將<lb/>
　帥因禁民入徙有被寇者治守帥罪四年轉右副都<lb/>
　御史大臣鎮守巡撫皆授都御史自九疇始有旨市<lb/>
　羊角為燈引宋蘇軾諫買浙燈事事乃寢災異求言<lb/>
　請延儒碩公賞罰擇守令簡將帥優詔報焉天順初<lb/>
　議事京師上顧侍臣曰九疇亷正人也留為右都御<lb/>
　史請繫都察院獄者給米乃日給一升遂為令又陳<lb/>
　時弊五事皆嘉納之御史張鵬等劾石亨曹吉祥亨<lb/>
<pb n="KR2k0049_WYG_127-5b"/>
　等謂九疇實使之遂并下獄謫江西右布政使尋調<lb/>
　四川明年禮部缺尚書李賢曰老成清介無如九疇<lb/>
　乃召還既至憐其老改南京刑部尚書四年卒諡清<lb/>
　惠子裕<lb/>
閻亨字淑泰盂人祖潭以進士授正定府知府父舉賢<lb/>
　良任四川崇寧知縣亨博通經史宣徳間以貢授南<lb/>
　康府經歴清苦自甘歸槖惟書數卷子二文輔㬌泰<lb/>
　癸酉舉人文徳成化戊子舉人<lb/>
<pb n="KR2k0049_WYG_127-6a"/>
白侃平定人正統丙辰進士授浙江道監察御史條陳<lb/>
　六事憲宗深用采納南京給事中王徽抗疏忤㫖侃<lb/>
　率同列論救巡光祿太倉居庸等處所至有氷蘖聲<lb/>
　按廣東甦珠池困陞陜西副使卒於官<lb/>
喬毅字志𢎞樂平人正統辛酉舉鄉試第一戊辰成進<lb/>
　士選翰林院庶吉士改吏科給事中轉刑科英廟復<lb/>
　辟前後數上章言時政遷大理寺丞晉左少卿擢工<lb/>
　部右侍郎督理漕運時淮陽亢旱水淺舟膠雖加疏<lb/>
<pb n="KR2k0049_WYG_127-6b"/>
　濬卒不得進毅齋沐禱於神其夜潮水大至後陪祀<lb/>
　山陵中道遘疾既成禮遂不起毅性孝友母晚得痿<lb/>
　疾衣服飲食悉手自奉之事兄㳟謹如父居官不詭<lb/>
　隨處僚友無機心自奉儉約雖履尊顯不改常度卒<lb/>
　後賜祭葬如例子鳳進士官兵部郎中孫宇進士官<lb/>
　吏部尚書<lb/>
郭浩盂人正統間以貢授工部主事土木之變被執不<lb/>
　屈死事聞贈員外郎廕子思聰為國子生後官鉅鹿<lb/>
<pb n="KR2k0049_WYG_127-7a"/>
　主簿<lb/>
韓能盂人正統間官隨駕將軍駐蹕土木能手執金𤓰<lb/>
　奮勇力戰死之<lb/>
賈琮夀陽人博洽羣書工文藝癸卯舉人授都督府經<lb/>
　歴從英宗北征死於土木之難贈奉直大夫協正庶<lb/>
　尹<lb/>
耿裕字好問平定人徙盧氏尚書九疇子也景泰五年<lb/>
　進士授庶吉士改户科給事中轉工科天順初九疇<lb/>
<pb n="KR2k0049_WYG_127-7b"/>
　為右都御史改檢討九疇坐劾石亨貶裕亦謫泗州<lb/>
　判官終喪補定州成化初召復檢討進修撰歴國子<lb/>
　司業祭酒侯伯幼者肄業監中裕采古諸侯貴戚言<lb/>
　行為書授之上聞而稱善歴吏部左右侍郎代尹旻<lb/>
　為尚書大學士萬安與裕不協而李孜省私其同鄉<lb/>
　李裕欲使代裕相與謀中之坐以事奪俸裕入謝上<lb/>
　怒其不申謝孜省等因傾之遂調南京禮部孝宗初<lb/>
　轉南京兵部㕘贊機務𢎞治元年拜禮部尚書先後<lb/>
<pb n="KR2k0049_WYG_127-8a"/>
　陳言甚衆大指歸於節儉給事中鄭宗仁疏節光禄<lb/>
　供應裕請納其奏巡視光禄御史田奫請借太倉銀<lb/>
　償行户裕言疑有侵盜弊請勅禁防從之南京守備<lb/>
　中官請増奉先殿品物裕不可番僧多潛匿京師裕<lb/>
　力請驅斥乃留百八十二人餘悉逐之撒馬兒罕及<lb/>
　土魯番皆貢獅子甘肅鎮守太監傅徳圖形以進巡<lb/>
　按陳瑤請却之裕乞從瑤請而治悳違詔罪不從後<lb/>
　番使頻有宣召裕言番人僭稱可汗興兵犯順陛下<lb/>
<pb n="KR2k0049_WYG_127-8b"/>
　優假其使適遇倔強之時彼將謂天朝畏之益長桀<lb/>
　驁且番人狡黠不宜令出入内廷獅子野獸無足珍<lb/>
　異即遣其使還尋代王恕為吏部尚書加太子太保<lb/>
　御用監匠李綸等以内降得官先有詔文官不由臣<lb/>
　部推舉傳乞除授者㕘送法司按治綸不可除用再<lb/>
　疏爭不聽裕銓政稱平兩世貴盛而家業蕭然父子<lb/>
　並以名徳稱卒年六十七贈太保諡文恪<lb/>
喬鳳字廷儀樂平人毅子少頴敏五六嵗從父口授尚<lb/>
<pb n="KR2k0049_WYG_127-9a"/>
　書終卷成誦受業顧孟喬問學不間寒暑景泰七年<lb/>
　舉於鄉明年天順改元舉進士方十九嵗除武選司<lb/>
　主事遷員外郎以母憂去服闋還原官進郎中丁父<lb/>
　憂起職方司鳳揭圖座右觀四方山川城堡逺近夷<lb/>
　險歴歴在目凡用將校指授方略悉奏効奉使廣西<lb/>
　時邊警頗至鳳馳冒暑雨不三月還以過勞染疾卒<lb/>
　年止四十有三鳳孝友居䘮哀毁撫兄鸞遺孤皆成<lb/>
　立和睦姻婭貧乏者時加存恤嵗飢出粟賑困妻路<lb/>
<pb n="KR2k0049_WYG_127-9b"/>
　氏柔慈貞靜稱賢配子宗尚寳卿宇南京禮部尚書<lb/>
　并顯於世<lb/>
白思明平定人天順壬午魁於鄉成化丙戌成進士知<lb/>
　嘉定縣縣濵海蟛<graphic n="KR1209" url="https://raw.githubusercontent.com/kanripo/KR-Gaiji/master/images/KR1209.png" mimeType="image/png"/>害稼為文以祭一夜悉徙去築<lb/>
　長堤千餘丈接上海崑山防海水泛溢入為吏部文<lb/>
　選主事歴員外遷考功文選兩司郎中再遷太僕寺<lb/>
　少卿擢右僉都御史巡撫延綏先是掌選司時權貴<lb/>
　請託峻拒不許至是遂嗾言官論列降知兖州府尚<lb/>
<pb n="KR2k0049_WYG_127-10a"/>
　書王恕三疏辨白胥不報調廣平入為太僕寺少卿<lb/>
　以内艱歸既免䘮將治園藝圃為終老計當道敦逼<lb/>
　入都卒於邸訃聞遣官諭祭贈卹著有西軒集行於<lb/>
　世弟思義舉人累官宗人府經歴思義子金舉人累<lb/>
　官陜西僉事胥有賢聲<lb/>
鄭冕樂平人舉進士為御史天順時同張鵬等劾石享<lb/>
　曹吉祥下獄擬遣戍尋貶衡山知縣有善政憲宗初<lb/>
　擢衡州知府特賜封誥<lb/>
<pb n="KR2k0049_WYG_127-10b"/>
董旻樂平人成化時為給事中早朝偕同官劾學士商<lb/>
　輅等疏呈御前上不悦曰大臣進退有體旻等敢不<lb/>
　循舊章亂朝儀耶旻等復合詞攻而詆禮部尚書姚<lb/>
　蘷尤甚遂下獄給事中毛𢎞疏救輅亦請寛乃杖二<lb/>
　十復其官晉吏科都給事中為吏所訐逮詔獄謫石<lb/>
　臼知縣𢎞治時終四川㕘議<lb/>
岳崇夀陽人成化乙酉舉人以母老不急仕進𢎞治間<lb/>
　授河間同知操履清嚴權要懾伏而事母晨昏惟謹<lb/>
<pb n="KR2k0049_WYG_127-11a"/>
　母嘗攖疾崇親調湯藥扶侍撫問不假婢僕閭里傳<lb/>
　以為範<lb/>
楊傑字廷俊平定人有志操在太學為冢宰耿好問所<lb/>
　重成化壬辰成進士授翰林院編修遷翰林院侍講<lb/>
　充經筵講官嘗進講尚書無逸篇至文王卑服即康<lb/>
　功田功反覆諷諭辭意剴至先是上頗事服飾至是<lb/>
　感動悉屏去不復御尋以修憲宗實録成遷司經局<lb/>
　洗馬主應天鄉試還充日講官並東宫講讀官與修<lb/>
<pb n="KR2k0049_WYG_127-11b"/>
　㑹典未成卒訃聞賜祭一壇<lb/>
喬宇字希大樂平人祖毅工部左侍郎父鳳職方郎中<lb/>
　皆以清節顯宇少學於楊一清成化二十年舉進士<lb/>
　復從李東陽遊為古文詞有名已授禮部主事𢎞治<lb/>
　初吏部尚書王恕調文選三遷至郎中門無私謁擢<lb/>
　太常少卿武宗初祀中鎮西海還條上軍民困苦六<lb/>
　事已遷光禄卿歴户部左侍郎劉瑾敗獨無所染拜<lb/>
　南京禮部尚書寢宫災率同列言視朝不勤經筵久<lb/>
<pb n="KR2k0049_WYG_127-12a"/>
　輟國本未建義子猥多番僧處禁寺優伶侍起居立<lb/>
　皇店留邊兵習戰鬭土木繁興織造不息凡十事不<lb/>
　省久之改兵部參贊機務時上遠巡請早建儲貳上<lb/>
　將自擊寇復偕同列諫曰夏太康畋於洛表后羿距<lb/>
　之周穆王宴於瑤池徐方叛之今邊陲不警何故無<lb/>
　名出師輕萬乘貴以投不測之險哉並不報未幾寧<lb/>
　王宸濠反宇上其所移檄嚴為警備而談笑自如時<lb/>
　攜客燕城外密察地險易置戍守綜理周密内外宴<lb/>
<pb n="KR2k0049_WYG_127-12b"/>
　然鎮守中官劉瑯通賊預伏死士宇刺得其情詰瑯<lb/>
　用事者瑯不敢動乃大索城中斬所伏壯士三百人<lb/>
　懸首江上宸濠失内應且知有備不敢東賜勅奬勞<lb/>
　上至南京詔百官戎服朝明年正旦宇率諸臣朝服<lb/>
　賀江彬索城門鑰宇曰守備者所以謹非常禁城鎖<lb/>
　鑰孰敢索亦孰敢予雖天子詔不可得乃已彬矯㫖<lb/>
　求索日數十至必廷白之彬亦稍止而亟欲譖去宇<lb/>
　守備太監王偉調護彬謀不行宇三疏請回鑾又伏<lb/>
<pb n="KR2k0049_WYG_127-13a"/>
　闕請駕旋扈至揚州明年加太子太保論保障功復<lb/>
　加少保世宗初召為吏部尚書宇自為選郎有人倫<lb/>
　鑒及是銓政一清凡為權倖黜者皆起列庶位旣而<lb/>
　所執漸不聽興府需次官六十三人乞遷宇言此輩<lb/>
　虛隸名籍與見供事者不同黜罰有差皆怨上欲封<lb/>
　駙馬都尉崔元為侯外戚蔣輪邵喜為伯宇不可又<lb/>
　詔進夀寧侯張鶴齡為公封后父陳萬言為伯授萬<lb/>
　言子紹祖尚寳丞宇言累朝太后戚屬無生封公者<lb/>
<pb n="KR2k0049_WYG_127-13b"/>
　張巒亦歿後贈今奈何以父贈為子封萬言封伯視<lb/>
　巒更驟而子授尚寳非制願守典章以垂萬世並不<lb/>
　從史道訐楊廷和言道挾私下之獄曹嘉助道劾宇<lb/>
　宇求罷命趣視事上欲加興獻帝皇號宇言加皇於<lb/>
　本生之親則干正統非所以重宗廟正名分及禮官<lb/>
　請稱本生考上改稱本生皇考又詔建廟於大内宇<lb/>
　等復連章諫特㫖用席書為禮部尚書宇又偕九卿<lb/>
　言近罷汪俊用席書謫馬明衡季本陳逅召張璁桂<lb/>
<pb n="KR2k0049_WYG_127-14a"/>
　蕚霍韜舉措乖違人心駭愕且書特出内降此祖宗<lb/>
　來所未有乞令俊與書各仍舊職宥明衡等止璁萼<lb/>
　毋召尋復請罷璁萼書而出吕柟鄒守益於獄㑹璁<lb/>
　萼等至皆用為學士又言學士最清華而俾萼等居<lb/>
　之誰復肯與同列被切責宇遂乞休許馳傳給夫廪<lb/>
　歸御史許中劉隅等請留上曰朕非不用宇宇自以<lb/>
　疾求去耳後明倫大典成奪官楊一清卒宇渡江弔<lb/>
　之南都父老皆出迎曰活我者公也宇詩文雄雋兼<lb/>
<pb n="KR2k0049_WYG_127-14b"/>
　通篆籀性好山水嘗陟太華巔遇虎僕夫皆驚仆宇<lb/>
　端坐不動虎徐帖尾去家居服御若寒士身沒二妾<lb/>
　劉許殉穆宗初復官贈少傅諡莊簡<lb/>
呉璉平定人成化丙午舉人授陜西平涼府同知行縣<lb/>
　至華亭適有警民不知兵雉堞復頽圮咸洶洶謀遁<lb/>
　璉令曰敢私下城者斬衆乃止堅壁清野晝夜徒行<lb/>
　巡視數日敵解去城得無事民咸頌之曰呉公生我<lb/>
　也<lb/>
<pb n="KR2k0049_WYG_127-15a"/>
和鵬平定人成化丁未進士授慈谿知縣歴官僉事廉<lb/>
　潔自持終身無餘資惟守先人舊廬時稱清白<lb/>
李岱字宗岳樂平人家貧躬杵臼以養親登成化丁未<lb/>
　進士擢刑科給事中上檢身求言數事劾寵幸蔣琮<lb/>
　尚書鄭時内官張廷等置於法白都御史秦紘寃又<lb/>
　力言前威寧伯王越不當夤緣起用遷南光祿寺少<lb/>
　卿上供天鵝鹿腊皆以樊籠生致於嶺海五六千里<lb/>
　外民深以為病岱言于太宰倪罷之上供法醖每嵗<lb/>
<pb n="KR2k0049_WYG_127-15b"/>
　酒人綱送用舟八十餘艘船夫為姦且不時至岱為<lb/>
　之籍使有綂紀弊遂絶正徳三年考績至京時劉瑾<lb/>
　用事岱無所餽勒致仕瑾誅補陜西㕘政子天衢𢎞<lb/>
　治丙辰進士授戸部主事督稅臨清亦以弗賂瑾出<lb/>
　為陳州守後歴陜西㕘議歸囊篋如洗<lb/>
閻邦重夀陽人𢎞治辛酉舉人授浙江鹽運司判廉慎<lb/>
　自勵擢兩淮運副武宗南狩中官恣縱搢紳皆危邦<lb/>
　重獨毅然不屈抵家以所得餘俸悉惠族屬<lb/>
<pb n="KR2k0049_WYG_127-16a"/>
郄蘷平定人為禮科給事中正徳五年出覈延綏戰功<lb/>
　劉瑾屬其私人蘷念從之則違國典不從則得禍遂<lb/>
　死之瑾誅復官賜祭且卹其家<lb/>
李應奎平定人正徳庚午舉人授髙陵教諭歴任鞏昌<lb/>
　廬州二府教授伊晉兩藩紀善右長史髙陵吕柟稱<lb/>
　之曰孝友之行可通神明篤信之學不愧往哲有過<lb/>
　目成誦之資食荼茹苦之節振頽激頑之才先人後<lb/>
　己之行弟應庚同知應箕知縣應斗知州子念歸徳<lb/>
<pb n="KR2k0049_WYG_127-16b"/>
　知府愈鳳陽知府懇南召知縣幼讀文清公書慨然<lb/>
　以理學自命<lb/>
李濟夀陽人正徳庚午舉人授太倉訓導再補任邱敦<lb/>
　禮重義教士以身先之乙卯中州聘典鄉闈陟國子<lb/>
　學正陞鳳翔府通判興廢補滯逋賊滌姦以老歸百<lb/>
　姓泣送行李蕭然歴官二十餘年寒素如未仕時<lb/>
賈侃夀陽人正徳癸酉舉人授安陽知縣徳化大著不<lb/>
　畏權要請託不行改宜陽益勵清節邑多礦賊為害<lb/>
<pb n="KR2k0049_WYG_127-17a"/>
　以計捕平母老乞歸臨終大書忠君孝親隆師睦族<lb/>
　八字<lb/>
孫承祖平定人正徳間應例入太學授深州吏目以治<lb/>
　河有功陞華亭縣丞嘗攝令事見賦繁弊冗振以嚴<lb/>
　肅事咸集改丞宜興縣值海賊弗靖訊知巢穴盡俘<lb/>
　其黨論功有銀牌文綺之賜尋改汶上縣擢知南宫<lb/>
　縣流賊倡亂相機設伏所獲甚多捷聞膺錫典改知<lb/>
　肅寧復知英山時寧藩不軌南京兵部檄承祖統鄉<lb/>
<pb n="KR2k0049_WYG_127-17b"/>
　兵策應獲偽千户申淮等十二人考績過家以疾卒<lb/>
　贈廬州府通判<lb/>
朱方平定人嘉靖丙戌進士授金華府推官有清慎聲<lb/>
　擢監察御史出按河南時微行訪民間利病每巡部<lb/>
　前驅祗數人遇者不知為直指使者也嘗以事責驛<lb/>
　丞旋覺其悞即徒步三十里以自罰貪墨吏聞風解<lb/>
　綬去後歴都御史巡撫順天以秋防失守被逮廷杖<lb/>
　死子繪進士累官南京通政使亦開敏有父風<lb/>
<pb n="KR2k0049_WYG_127-18a"/>
唐寛字栗夫平定人嘉靖壬辰進士授永平府推官折<lb/>
　獄能得情人稱神君入為刑部主事奉命恤刑陜西<lb/>
　歴員外郎中出知河南懷慶府鄭府官校暴横為民<lb/>
　害痛治之不貸遷陜西副使備兵肅州却遠物裁紙<lb/>
　價遷四川參政晉本省按察使歴山東布政使入爲<lb/>
　太僕寺卿有去志旋改應天府府尹不欲往强為一<lb/>
　行遂決策歸歸二年而卒寇方伯陽志其墓<lb/>
甄成徳字行叔平定人嘉靖戊戌進士授中書舎人擢<lb/>
<pb n="KR2k0049_WYG_127-18b"/>
　南京户科給事中論罷刑部尚書黷賄大旱疏五事<lb/>
　改兵科疏備邊五事釐正南京兵制四事論罷兵部<lb/>
　尚書其所糾彈皆闗大體出補陜西副使奉親養於<lb/>
　官值地大震泫然曰區區禄養脫有不幸何以自贖<lb/>
　屢疏乞歸長子敬字子一癸丑進士知大名均田賦<lb/>
　築堤防節供役朔望率縣尉盟城隍廟以清白矢志<lb/>
　陞御史按隴西發摘有威望遷四川僉事陞行太僕<lb/>
　少卿卒<lb/>
<pb n="KR2k0049_WYG_127-19a"/>
楊思忠字孝夫平定人嘉靖二十年進士為禮科給事<lb/>
　中二十九年孝烈方后大祥欲預祧仁宗祔后太廟<lb/>
　下廷議禮部尚書徐階以為非禮思忠力賛階議上<lb/>
　使人覘知狀及議上嚴㫖譙責命階與思忠定二人<lb/>
　復據禮對上竟祧仁宗階故得帝眷獨銜思忠每當<lb/>
　遷輒報罷逾三年正旦日食隂雲不見六科公疏賀<lb/>
　上摘疏中語詰為不成文曰思忠懐欺不臣久矣杖<lb/>
　百斥為民隆慶元年起掌吏科三遷右僉都御史巡<lb/>
<pb n="KR2k0049_WYG_127-19b"/>
　撫陜西五年改南京户部右侍郎致仕卒<lb/>
任鎧字伯堅平定人嘉靖壬子舉人任陜西韓城知縣<lb/>
　和平寛大士民咸頌循良改定興有亷聲陞户部主<lb/>
　事歴陜西副使致仕鎧恬雅有器度日居栢井别業<lb/>
　懸文清像瞻對惟謹琴一張石磬一片環堵蕭然也<lb/>
趙思誠樂平人嘉靖乙丑進士授萊州府推官擢兵科<lb/>
　給事中彈劾無所避尋與用事者忤出為河南驛傳<lb/>
　道念百姓供億苦悉請官為支給遷行太僕寺卿復<lb/>
<pb n="KR2k0049_WYG_127-20a"/>
　與用事者忤調湖廣因謝政歸思誠忠讜敢言釋褐<lb/>
　後以觀政進士抗言崇信道流陶仲文建設齋醮不<lb/>
　可以示天下世廟雖未從亦不之罪後卒以忠直見<lb/>
　沮權要不獲大用<lb/>
孫繼先字𦙍甫盂人隆慶五年進士為南京御史張居<lb/>
　正卒請召呉中行趙用賢艾穆沈思孝鄒元標并及<lb/>
　余懋學趙應元𫝊應徵朱鴻謨孟一脈王用汲又薦<lb/>
　魏學曽宋纁張岳毛綱胡執禮王錫爵賈三近溫純<lb/>
<pb n="KR2k0049_WYG_127-20b"/>
　曹科陳有年朱光宇趙參魯等諸人並獲進劾户部<lb/>
　尚書張學顏搆陷劉臺狀再劾學顏及李成梁謫臨<lb/>
　清州判官終南京吏部主事<lb/>
李棨平定人萬厯甲午舉人知陜西鳳翔縣有惠政邑<lb/>
　人有掘地得金者或訐之棨曰彼自得金何與爾事<lb/>
　居官數載人稱其亷陞南京兵部主事<lb/>
趙紱樂平人生而沈敏萬厯丁酉舉於鄉甲辰登進士<lb/>
　授盧龍令選南京陜西道御史陞通政司官至兵部<lb/>
<pb n="KR2k0049_WYG_127-21a"/>
　尚書為人孤耿峭直不阿權貴還里遇寇罵賊不屈<lb/>
張三謨平定人天啟壬戌進士累官大理寺卿三謨篤<lb/>
　孝廬墓三年歴官有能聲在大理輕重出入雖臨以<lb/>
　威不少動彈劾權貴抉摘隠微而顯設之情狀具見<lb/>
　或譸張為幻亦口噤目張不能出一語廷推入閤為<lb/>
　忌者排陷不果後致政里居闖賊至聘為相以死拒<lb/>
　之㝷聞明亡抑鬱成疾卒三謨初官御史出按福建<lb/>
　時當崇禎改元之初其辭闕疏有曰治亂大闗在輔<lb/>
<pb n="KR2k0049_WYG_127-21b"/>
　臣臺諫各得其職若輔臣化其成心臺諫不為異論<lb/>
　於治何有尤推一時篤論<lb/>
趙國鼎樂平人鄉試第一崇禎七年進士知寳坻縣九<lb/>
　年七月殉城贈卹如制<lb/>
葛凝秀平定人崇禎甲戌進士授行人司行人遷户部<lb/>
　郎中請告歸凝秀忠孝有至性居父母䘮前後廬墓<lb/>
　凡六年甲申聞變北向再拜大哭數日投繯死<lb/>
朱一統平定人舉於鄉崇禎中為蒲城知縣十六年十<lb/>
<pb n="KR2k0049_WYG_127-22a"/>
　月西安屬邑迎賊獨謀拒守曰吾家七世衣冠安可<lb/>
　臣賊或言甲榜多納款一綂曰此事寧論資格耶以<lb/>
　體肥令家人擴井口以待㑹衛兵叛奪印趣迎降一<lb/>
　統瞋目叱曰吾一日未死印不可得日暮左右盡散<lb/>
　從容赴井死<lb/>
安邦輔平定人州弟子員幼負竒節闖逆之亂守土諸<lb/>
　臣率賣降封疆大吏亦多擁兵自衛邦輔眥裂髪指<lb/>
　恨不一當賊鋒比闖逆敗歸過平定邦輔偕友陳一<lb/>
<pb n="KR2k0049_WYG_127-22b"/>
　忠徑詣賊營痛詆之且曰不意祖宗二百七十餘年<lb/>
　天下遂壞汝手因投井死邦輔一書生朝不坐宴不<lb/>
　與國亡不自晦匿卒以身殉亦可以媿為人臣而懷<lb/>
　二心者矣<lb/>
國朝<lb/>
趙曰爌樂平人順治初以進士知博野縣入為刑部主<lb/>
　事累遷江南驛鹽道以終養歸曰爌孝謹而雅饒才<lb/>
　略遇盤錯應之裕如博野巖邑盜時出沒被獲者株<lb/>
<pb n="KR2k0049_WYG_127-23a"/>
　累多至數十人曰爌設科條洞中機宜盜遠引乃案<lb/>
　株累者悉縱之期月盜靖獄空在江南疏通鹽法勒<lb/>
　傳政一書俾運快二丁無互為詭抗以至廢閣公務<lb/>
　攝頴道嵗饑賑補有紀民無流殍涖任六載騰薦剡<lb/>
　者七而曰爌累牘陳情以禮致政焉<lb/>
髙丹桂字元香夀陽人順治丙戌進士授工部虞衡司<lb/>
　主事遷員外郎督寳源街道弊多釐剔己丑同考㑹<lb/>
　試有所見輒力言於主者面頸發赤不為止榜發稱<lb/>
<pb n="KR2k0049_WYG_127-23b"/>
　得人遷營繕司郎中勤其職遷淮揚兵備道丹桂官<lb/>
　京師時聲聞茂著及為憲使沈靜持大體不為苛覈<lb/>
　而事胥就理云<lb/>
武全文字藏夫號石菴盂人幼讀小學即譔銘題座右<lb/>
　丙戌丁亥聨雋成進士授崇信知縣相度汭水疏渠<lb/>
　溉田又創渠畔水磑民賴之入為刑部山西司主事<lb/>
　歴湖廣司員外福建司郎中遷按察司僉事備兵平<lb/>
　涼寧夏總兵率師過寒甚將入城堅不許而厚犒之<lb/>
<pb n="KR2k0049_WYG_127-24a"/>
　　遷布政司㕘議整飭固原兵備艱歸起補山東東兖<lb/>
　　守道缺裁歸候補侍郎孫光祀薦其才<lb/>
命賑徳安分給有法題補衡永郴守道管䝉古軍草豆以<lb/>
　　朝正賫表時大軍西征主者知全文饒才略且熟平<lb/>
　　涼形勢將用為㕘謀而目疾不果還至趙州<lb/>
予告歸卒著曠觀園集藏山紀事藏於家<lb/>
　忻州<lb/>
　魏<lb/>
<pb n="KR2k0049_WYG_127-24b"/>
　秦朗字元明新興人父宜禄為吕布使詣袁術術妻以<lb/>
　　漢宗室女後歸降爲銍長隨漢將張飛去行數里欲<lb/>
　　還遇害朗少隨母杜氏畜于公宫曹公甚愛之及長<lb/>
　　游遨諸侯間歴武文之世而無尤也明帝初授以内<lb/>
　　官青龍元年五月為驍騎將軍將中軍討步度根寇<lb/>
　　走漠北十月步度根部落戴胡阿狼泥等詣并州降<lb/>
　　朗引軍還遷給事中出入常隨從上每顧問多呼其<lb/>
　　小字阿蘇數加賞賜為起大第於京城中富均公侯<lb/>
<pb n="KR2k0049_WYG_127-25a"/>
　後劉放孫資薦司馬懿曹爽輔齊王乃罷朗官子秀<lb/>
　　按魏略三國志貶朗乃以朗子秀議賈充諡為賈<lb/>
　氏復讐非盡出公論也<lb/>
晉<lb/>
張宣子新興人識達士也同郡劉殷至孝勸殷就徵殷<lb/>
　曰竭盡臣禮便不得就養宣子曰如子所言豈庸人<lb/>
　所識哉而今而後吾子當為吾師矣宣子故并州豪<lb/>
　族家富於財將以女妻殷其妻怒曰我女年始十四<lb/>
<pb n="KR2k0049_WYG_127-25b"/>
　姿識如此何慮不得為公侯妃而遽以妻劉殷乎宣<lb/>
　子曰非爾及也誡其女曰劉殷至孝兼才識超世此<lb/>
　人終當逺達為世名公汝其謹事之殷後為晉新興<lb/>
　太守錄尚書事時稱宣子知人<lb/>
劉殷字長盛新興人高祖陵漢光祿大夫殷七嵗䘮父<lb/>
　哀毁過禮服䘮三年未曽見齒曽祖母王氏盛冬思<lb/>
　堇殷時年九嵗乃於澤中慟哭曰殷罪釁深重幼丁<lb/>
　艱罰王母在堂無旬月之養殷為人子而所思無獲<lb/>
<pb n="KR2k0049_WYG_127-26a"/>
　皇天后土願垂哀愍聲不絶者半日忽若有人云止<lb/>
　止聲殷收淚視地便有堇生得斛餘而歸食之不減<lb/>
　至時堇生乃盡又嘗夜夢人曰西籬下有粟寤而掘<lb/>
　之得粟十五鍾銘曰七年粟百石以賜孝子劉殷自<lb/>
　是食之七載方盡時人嘉其至性通感競以穀帛遺<lb/>
　之弱冠博通經史綜核羣言文章詩賦靡不該覽性<lb/>
　倜儻有濟世志郡命主簿州辟從事皆以供養無主<lb/>
　辭司空齊王攸辟為掾征南將軍羊祜召㕘軍事皆<lb/>
<pb n="KR2k0049_WYG_127-26b"/>
　以疾辭同郡張宣子勸殷就徵殷曰當今二公有晉<lb/>
　之棟楹也吾方希達如榱椽耳不憑之豈能立乎吾<lb/>
　今王母在堂既應他命無容不竭盡臣禮便不得就<lb/>
　養子輿所以辭齊大夫良以色養無主故耳宣子遂<lb/>
　以女妻之張氏性婉順事王母以孝聞奉殷如君父<lb/>
　焉及王氏卒殷夫婦叩殯號哭火遂越燒東家後有<lb/>
　二白鳩巢其庭樹自是名譽彌顯太傅楊駿備禮聘<lb/>
　以母老固辭駿表聞勅所在供其衣食蠲其徭賦賜<lb/>
<pb n="KR2k0049_WYG_127-27a"/>
　帛二百疋穀五百斛孫秀夙重殷名以散騎常侍徵<lb/>
　之殷逃奔鴈門齊王冏辟大司馬軍諮祭酒既至冏<lb/>
　謂殷曰先王虚心召君君不至今孤辟君君何能屈<lb/>
　也殷曰世祖大聖應期先王至徳輔世故殷希以一<lb/>
　夫而距千乘今殿下以神武睿姿除殘反政殷若復<lb/>
　爾恐招華士之誅故不敢不至也冏竒之轉拜新興<lb/>
　太守沒於劉聰聰竒其才而擢任之累至侍中太保<lb/>
　錄尚書事殷恒戒子孫曰事君之法當務幾諫凡人<lb/>
<pb n="KR2k0049_WYG_127-27b"/>
　尚不可面斥其過況萬乘乎夫犯顏之禍將彰君過<lb/>
　宜上思召公咨商之義下念鮑勛觸鱗之誅也在聰<lb/>
　朝恂恂然常有後己之色士不修操行無得入門滯<lb/>
　理不申藉殷而濟者百數有七子五子各授一經一<lb/>
　子授太史公一子授漢書一門内七葉俱興北州之<lb/>
　學殷門為盛竟以夀終<lb/>
宋<lb/>
白重贊憲州樓煩人有武勇漢初自散員都虞候三遷<lb/>
<pb n="KR2k0049_WYG_127-28a"/>
　䕶聖都指揮使乾祐中為河中行營先鋒都指揮使<lb/>
　以功領端州刺史周祖轉䕶聖左廂都指揮使㝷出<lb/>
　為鄭州防禦使改相州留後廣順中授義成軍節度<lb/>
　河屢決親部丁壯塞大程六合二堤詔書褒美世宗<lb/>
　征劉崇為河東道行營馬軍都指揮使與李重進樊<lb/>
　愛能何徽合戰愛能徽遁惟重贊與重進率所部力<lb/>
　戰世宗自督親軍合勢薄之并人大敗以㓛授保大<lb/>
　軍節度使及征太原河陽劉詞為隨駕都部署命重<lb/>
<pb n="KR2k0049_WYG_127-28b"/>
　贊副之契丹兵盛重贊擊走之改節河陽三城檢校<lb/>
　太尉征淮南率親兵三千軍于潁上改淮南道行營<lb/>
　馬步軍都虞候俄徙節彰義宋初加檢校太師改鎮<lb/>
　涇州馬步軍教練使李玉與部下閻承恕謀害重贊<lb/>
　偽為制書令都校陳延正夷其族上命六宅使陳思<lb/>
　誨馳赴涇州擒玉及承恕鞫問伏罪俄改節泰寜乾<lb/>
　徳四年又改定國開寳三年改左千牛衞上將軍卒<lb/>
　年六十二<lb/>
<pb n="KR2k0049_WYG_127-29a"/>
賀惟忠忻州定襄人少勇敢善騎射周祖討三叛惟忠<lb/>
　謁於道左自陳有武藝留置所部後隸世宗帳下奏<lb/>
　補供奉官初授儀鑾副使知易州繕完亭障撫愛士<lb/>
　卒得其死力每乘塞用兵所向必克以功遷正使開<lb/>
　寳二年太祖駐常山以為本州刺史兼易定祁等州<lb/>
　都巡檢使以中流矢金創卒上聞嗟悼錄其子昭度<lb/>
　為供奉官萬友性剛果知書洞曉兵法有方略威名<lb/>
　震北邊十餘年間遼人不敢南牧昭度至西京作坊<lb/>
<pb n="KR2k0049_WYG_127-29b"/>
　使知通遠軍<lb/>
輔超忻州秀容人少勇悍有力晉開運中應募隸澶州<lb/>
　軍籍漢乾祐中從周祖討趙思綰攻永興城率驍勇<lb/>
　十七人升雲梯斫壞北門樓而入士卒繼進城遂陷<lb/>
　以功補小校顯徳中從太祖征淮南常執鋭前驅轉<lb/>
　日騎副兵馬使宋初從平上黨再遷内直都知太宗<lb/>
　選為馬軍都軍頭征太原冒矢石攀堞先登身被十<lb/>
　三創上嘉其勇賜錦袍銀帶帛五十段詰朝再乘城<lb/>
<pb n="KR2k0049_WYG_127-30a"/>
　中流矢八復加厚賜襲范陽隸偏將米信為田重進<lb/>
　先鋒取飛狐蔚州遷馬步軍副都軍頭出補曹州馬<lb/>
　步軍都指揮使領峰州刺史改欒州召還轉都軍頭<lb/>
　淳化三年出刺徳州坐事責授右監門衞將軍領誠<lb/>
　州刺史加都軍頭領澄州真宗加領奬州團練使真<lb/>
　拜萊州團練使以老願留卒年七十七<lb/>
何宏中字定逺先世居鴈門叔祖青任忻州兵馬使因<lb/>
　家焉祖行宣西遊相傳遇仙行宣子子竒子霖政和<lb/>
<pb n="KR2k0049_WYG_127-30b"/>
　中中武舉子竒秉義郎武州宣寧尉子霖忠翊郎守<lb/>
　豐州安豐砦皆沒王事宏中子奇子也幼倜儻儀觀<lb/>
　秀整雅以竒節自許為太學武舉進士宣和末方臘<lb/>
　擾江浙陳破賊三策徽宗褒諭已而破賊如宏中策<lb/>
　遂知名宣和元年集英殿試策中第二調滑州韋城<lb/>
　尉汴被圍獨韋不下兵退統制武漢英奏辟欽宗召<lb/>
　赴軍前以路塞不果因請兵真定宣撫司時种師中<lb/>
　兵已潰宣撫司檄副漢英守銀冶路既而太原破提<lb/>
<pb n="KR2k0049_WYG_127-31a"/>
　兵並山而東將援汴俄漢英戰死宏中收合散亡立<lb/>
　山栅七十四所號令及千里艱食數月人不敢相食<lb/>
　詔為武節大夫河東河北兩路綂制接應使是後金<lb/>
　兵日盛所守唯銀冶一城金帥府募生致定逺天㑹<lb/>
　五年二月糧盡被擒大帥扎拉憐其忠解縛授以官<lb/>
　投牒於地曰我常以此物誘人出死力若輩乃欲以<lb/>
　此嚇我耶帥嘉其不降屈又問欲還鄉否宏中謀南<lb/>
　奔陽以願歸為言㑹監送使臣愬之囚西京府君廟<lb/>
<pb n="KR2k0049_WYG_127-31b"/>
　二年帥一日召授官又不拜使充軍不從取家屬填<lb/>
　城黄龍府益偃蹇不行帥怒禠衣欲斬之定逺忻然<lb/>
　就戮曰得死所矣擁之行已數十步帥終不忍召還<lb/>
　問爾授官不願充軍又不行填城又不行斬又不懼<lb/>
　畢竟欲如何定逺徐曰生死在公奚問為帥怒解繫<lb/>
　之西京獄得州人保任數十族乃放歸請為黄冠年<lb/>
　六十三正隆四年歿自號通理先生著成真通理二<lb/>
　集藏於家州將傅慎微幾先贈詩云故人何定逺造<lb/>
<pb n="KR2k0049_WYG_127-32a"/>
　物不虛生骨骼稜稜痩詩篇字字清世皆遵道義我<lb/>
　獨見忠誠尊酒分攜後何時葢復傾朱少章輩皆推<lb/>
　重之<lb/>
金<lb/>
張翰字林卿忻州秀容人大定二十八年進士調隰州<lb/>
　軍事判官有誣昆弟三人為刧者翰微行亷得其狀<lb/>
　白於州釋之歴東勝義豐㑹州令補尚書省令史除<lb/>
　戸部主事遷監察御史母憂闋調山東路鹽使父憂<lb/>
<pb n="KR2k0049_WYG_127-32b"/>
　起復尚書省都事戸部員外郎大安間平章政事通<lb/>
　吉思忠㕘知政事承裕行省充左右司郎中論議不<lb/>
　相卟累爭事不見省承裕就逮衛紹王召見翰撫慰<lb/>
　之改知登聞鼔院兼前職遷侍御史貞祐初為翰林<lb/>
　直學士充元帥府經略官改户部侍郎宣宗遷汴翰<lb/>
　規措扈從糧草至正定上書言五事一强本當裒兵<lb/>
　徒徙豪民以實南京二足用當按蔡汴舊渠以通漕<lb/>
　運三防亂當就集義軍假之官印使相統攝以安反<lb/>
<pb n="KR2k0049_WYG_127-33a"/>
　側四省事縣邑不能自立者宜稍并之既以省官且<lb/>
　易備盜五推恩以示天子所在稱幸之意上略施行<lb/>
　之翰雅有治劇才所至輒辦遷河平軍節度使都水<lb/>
　監提控軍馬使俄改户部尚書庶事草略經度皆有<lb/>
　條理是嵗卒諡達義<lb/>
陳毅忻州人明昌三年三月癸巳左丞完顔守貞言上<lb/>
　嘗命臣問忻州陳毅上書所言事其一極論守令之<lb/>
　弊臣面問所以救之之道莫之能言上曰方今正欲<lb/>
<pb n="KR2k0049_WYG_127-33b"/>
　知其弊也彼雖無救弊之術但能言其弊亦足嘉矣<lb/>
　如毅言及隨處有司不能奉行條制為人傭僱尚須<lb/>
　出力況食國家禄而乃如是得毋虧臣子之行乎其<lb/>
　令檢㑹前後所降條理舉行之<lb/>
胡天祚字景山管州人初以鄉兵守禦本州累功授少<lb/>
　中大夫管州刺史興定二年遙授同知太原府事刺<lb/>
　史如故㑹平陽失守改同知平陽府事三年復取平<lb/>
　陽請置平陽帥府乃以天祚充便宜招撫使權元帥<lb/>
<pb n="KR2k0049_WYG_127-34a"/>
　左都監四年封平陽公以平陽晉安府隰吉州隸焉<lb/>
　請升晉安翼城縣為翼州垣曲絳縣隸之置平水縣<lb/>
　於汾河之西又請升隰州之蒲縣為蒲州大寧縣隸<lb/>
　之改仵城鎮為仵城縣胥從其請天祚守平陽四年<lb/>
　屢有㓛詔錄其子定哥為奉職元光元年十月青龍<lb/>
　堡危急兵民皆潰執天祚出降受元官佩虎符招撫<lb/>
　懐孟定哥聞之自經死贈信武將軍睢州同知仍詔<lb/>
　張開郭文振招天祚天祚至濟源欲脱走先遣人奏<lb/>
<pb n="KR2k0049_WYG_127-34b"/>
　表南京元將殺之<lb/>
周鼎字器之定襄人幼頴悟未十嵗應童子舉年十八<lb/>
　取平陽解登第釋褐授五臺縣簿外艱時中原受兵<lb/>
　所在殘毁以便宜起定襄丞民賴以全活者甚衆遷<lb/>
　陽曲令仕至朝請大夫興定間城陷與妻子俱歿於<lb/>
　兵祠五臺陽曲名宦<lb/>
元好問字裕之太原秀容人父徳明自幼嗜書口不言<lb/>
　鄙事樂易無畦畛布衣蔬食處之自若家人不敢以<lb/>
<pb n="KR2k0049_WYG_127-35a"/>
　生理累之累舉不第放浪山水間飲酒賦詩以自適<lb/>
　年四十八卒有東嵓集三卷好問七嵗能詩年十四<lb/>
　從郝天挺學不事舉業淹貫經𫝊百家六年而業成<lb/>
　下太行渡大河為箕山琴臺等詩趙秉文見之以為<lb/>
　近代無此作也於是名震京師登興定五年進士第<lb/>
　歴内卿南陽令天興初由尚書省掾除左司都事轉<lb/>
　行省左司員外郎入翰林知制誥金亡不仕為文有<lb/>
　繩尺備衆體其詩竒崛而絶雕劌巧縟而謝綺麗五<lb/>
<pb n="KR2k0049_WYG_127-35b"/>
　言髙古沈鬱七言樂府不用古題特出新意歌謡慷<lb/>
　慨挾幽并之氣其長短句揄揚新聲以寫恩怨者又<lb/>
　數百篇兵後故老皆盡蔚為一代宗工四方碑板銘<lb/>
　志盡趨其門晚年尤自任著作以金源氏典章法度<lb/>
　幾及漢唐不可令一代之跡冺而不傳時金國實録<lb/>
　在順天張萬户家願為撰述既而為樂虁所阻而止<lb/>
　乃構亭於家著述其上名曰野史采摭所聞有得輒<lb/>
　以寸紙細字記録至百餘萬言今所傳者有中州集<lb/>
<pb n="KR2k0049_WYG_127-36a"/>
　及壬辰雜編後纂修金史多本焉卒年六十有八著<lb/>
　文章詩若干卷杜詩學一卷東坡詩雅三卷錦機一<lb/>
　卷詩文自警十卷<lb/>
元<lb/>
許楫字公度忻州人幼從元好問學年十五中詞賦科<lb/>
　又舉賢良方正許衡深器重之為勸農副使開屯田<lb/>
　數千頃後提刑嶺北湖南辨富氏賂佃代死者改江<lb/>
　西活俘民六百口擢徽州總管饑民柯三八等為寇<lb/>
<pb n="KR2k0049_WYG_127-36b"/>
　行省驛召楫撫諭降之<lb/>
李得義忻州人幼有膽智長善騎射曉方略從軍改蜀<lb/>
　屢建竒勛以武功贈中翊校尉<lb/>
李子敬定襄人幼業儒長習武事善騎射至元間從軍<lb/>
　平蠻官至軍民鎮撫贈武略將軍<lb/>
王廷佐字輔臣靜樂人其先出自太原垂髫讀書輒有<lb/>
　四方志長工書法任江南浙西道監察御史彈劾不<lb/>
　避權貴性明敏能燭幽隱白寃抑轉僉江北淮東道<lb/>
<pb n="KR2k0049_WYG_127-37a"/>
　肅政亷訪司事務鎮靜風紀振揚政事之暇手不釋<lb/>
　卷<lb/>
劉鏞至正間為榆次尹以儒飾吏縣政一新時巨寇劉<lb/>
　八忽等自陜潛入邑境鏞察其有異收之果服任滿<lb/>
　遷去民立碑頌之<lb/>
王居敬孟古岱爾季子嘗侍春宫以勞授太原路總管<lb/>
　府治中<lb/>
明<lb/>
<pb n="KR2k0049_WYG_127-37b"/>
王希曽靜樂人洪武丁卯戊辰聯雋進士累官都察院<lb/>
　副都御史開國初太祖御臣下頗用重典少愆輒寘<lb/>
　於法希曽獨以秉直不回始終恩禮不替<lb/>
劉圓僧定襄人洪武中以學行舉授翰林院洗馬侍皇<lb/>
　太子讀書執坐講之禮侃侃數百言不止後以攖目<lb/>
　疾請致仕詔賜金帛歸<lb/>
姜濤字伯源忻州人永樂甲午舉人除嘉興府同知代<lb/>
　還督工口外補河間府同知未幾守以事罷民爭走<lb/>
<pb n="KR2k0049_WYG_127-38a"/>
　闕下祈濤知府事遂授知府值外艱民復走闕下祈<lb/>
　留任遷順天府府尹時祀典牲醴諸費悉供自民間<lb/>
　濤請出庫錢供役先是濤赴京時有王同知者與有<lb/>
　隙王死妻子以事械入京師濤聞飲食之待有加禮<lb/>
　又前督工時有舊官按察者在役亦與隙見濤恐懼<lb/>
　不敢前濤與執手道殷勤如平生歡人皆稱其長厚<lb/>
　遷戸部侍郎以疾歸未幾起督漕運倉儲卒於官濤<lb/>
　清介雖多貴顯家故無中人產卒之日不能具棺殮<lb/>
<pb n="KR2k0049_WYG_127-38b"/>
　訃聞賜祭葬如例<lb/>
楊寧忻州人永樂乙未進士授戸部主事陞本部郎中<lb/>
　有清節及卒止遺銀帶一圍子敦尚氣節正統進士<lb/>
　授雲南道御史以直言左遷新都縣有治稱孫玠有<lb/>
　孝行<lb/>
雷澤字時霖定襄人才思卓犖天順甲申成進士除刑<lb/>
　科給事中抗疏陳戚畹驕恣觸憲廟怒命左右杖之<lb/>
　幾斃既甦復申理前説不為止聞者稱為鐵漢歴左<lb/>
<pb n="KR2k0049_WYG_127-39a"/>
　右都給事中太僕寺少卿值内艱補太僕寺卿遷光<lb/>
　祿寺卿澤少遇異人謂之曰君事業𢎞逺第有少厄<lb/>
　事急從東南就我可脱也癸未闈中遇火災危甚忽<lb/>
　憶前語如其言祝之若有以手攜者遂騰上同舎數<lb/>
　人牽其衣皆得免嘗作遇仙傳紀之卒後贈工部右<lb/>
　侍郎賜祭葬如例<lb/>
張蕙忻州人成化丙戌進士授句容知縣擢御史甚有<lb/>
　風望按山東監試持法公嚴時稱得士陞浙江副使<lb/>
<pb n="KR2k0049_WYG_127-39b"/>
　以廉直忤時歸<lb/>
張偉定襄人中𢎞治戊午鄉試授山東濟南府推官常<lb/>
　眎長蘆鹽卻商例千餘金監兑徳州卻羨金二千餘<lb/>
　兩修漕河刻期成功流賊經濟南設捍衛築城獲保<lb/>
　無事陞順天府通判九載考績陞直隸松江府同知<lb/>
　却嵗例數千金民歌之曰使君如水清部使者揚之<lb/>
　曰清苦類寒酸卒於官大學士徐公撰墓表<lb/>
党承志字汝孝忻州人正徳庚午舉人辛未進士授保<lb/>
<pb n="KR2k0049_WYG_127-40a"/>
　定府推官有疑獄立為判決擢刑部主事㑹吏部司<lb/>
　屬缺員調驗封主事武帥導武宗巡行承志抗疏諫<lb/>
　言甚激杖於闕下未幾陞稽勲司員外嘉靖改元預<lb/>
　修武廟實錄充晉藩册封使不受餽遺陞驗封郎中<lb/>
　議大禮抗疏忤㫖復被杖調考功再調文選銓除擬<lb/>
　注各量才器請託不行擢通政司右通政提督武職<lb/>
　錄黄丁亥值災異詔求直言上條陳四事勢要銜之<lb/>
　以峭執論罷年七十三卒著忻州志<lb/>
<pb n="KR2k0049_WYG_127-40b"/>
喬份定襄人正徳中以材武授百夫長㑹賊起東山份<lb/>
　率衆𠞰之抵賊巢賊出不意幾驚潰已知為孤軍無<lb/>
　後援悉衆拒之份瞋目横刀所向披靡力竭遇害事<lb/>
　聞朝廷嘉其忠烈命子孫世襲其職<lb/>
喬光大定襄人嘉靖庚戌進士知内黄撫字有方擢諫<lb/>
　垣首陳四事皆時政切務<lb/>
王治字本道忻州人嘉靖三十二年進士官行人八載<lb/>
　乃遷吏科給事中請臨陣斬獲第錄將士功文臣及<lb/>
<pb n="KR2k0049_WYG_127-41a"/>
　鎮帥不親搏戰者止賜賚從之再遷禮科左給事中<lb/>
　隆慶元年偕御史王好問覈内府諸監局嵗費中官<lb/>
　崔敏請止之治力爭不許事竣劾中官趙廷玉馬尹<lb/>
　乾沒罪詔司禮按問尋上疏陳四事一言定宗廟之<lb/>
　禮獻皇雖貴為天子父實未嘗南面臨天下雖親為<lb/>
　武宗叔然嘗北面事武宗今乃與祖宗並列設位於<lb/>
　武宗右未協古典臣以為獻皇祔太廟不免遞遷若<lb/>
　專祀世廟則億世不改乞勅廷臣博議一議謹燕居<lb/>
<pb n="KR2k0049_WYG_127-41b"/>
　之禮竊聞燕聞舉動有非諒闇所宜者宜重之其二<lb/>
　亦切直時多韙焉居諫垣十五載擢太僕卿憂歸卒<lb/>
　賜祭葬<lb/>
傅霖字應期忻州人嘉靖壬戌進士初授吏曹以宗親<lb/>
　改夀州知州請罷夀春驛正陽鎮巡檢並協助征島<lb/>
　金米遷大名府同知再遷河南僉事備兵睢陳實倉<lb/>
　廩簡材勇大計為權貴所構罷歸神廟即位謂日者<lb/>
　執政徇愛憎刺舉多不厭衆心命所司廉察以名上<lb/>
<pb n="KR2k0049_WYG_127-42a"/>
　除平度州知州遷湖廣荆西道㑹中貴營顯陵費役<lb/>
　萬計抗顏與爭並駁其履畝之舉艱歸補遼海兵備<lb/>
　道二年復為同官所構中以計典弟霈以御史家居<lb/>
　抗疏理其寃都御史亦以上聞詔以原官起用卒堅<lb/>
　卧弗起居鄉立祭田贍族人煮粥哺飢者<lb/>
王致祥忻州人萬厯初舉進士為兵科給事中十三年<lb/>
　上言祖宗法非宿衛士不得持寸兵今日夕内操倘<lb/>
　羣不逞挾利器出入禁門禍不細上留致祥疏即日<lb/>
<pb n="KR2k0049_WYG_127-42b"/>
　罷之累官右僉都御史巡撫順天卒<lb/>
傅霈字應霑忻州人㕘政霖弟忠鯁能任事萬厯丁丑<lb/>
　進士初授咸陽知縣庫吏進羨金叱還之恐其中飽<lb/>
　因取抵下户丁徭補華亭革除縣櫃之役入為監察<lb/>
　御史巡漕河時内供増二十萬金猶不足將取諸房<lb/>
　窖抗疏論之得中止按四川發大帥李大祥姦贓李<lb/>
　槖千金求免卒論罷有職憲副者怠於官亦糾劾以<lb/>
　去人病其執因吿歸閉門纂晉文獻通志聞兄㕘政<lb/>
<pb n="KR2k0049_WYG_127-43a"/>
　被誣特疏白之先是江陵當國鄒總憲元標以爭奪<lb/>
　情謫都匀霈數往視為措道里費<lb/>
張泮忻州人萬厯丙戌進士耿介亷直居銓曹嚴絶餽<lb/>
　遺終養二十年朝野想望其丰采屢起留銓晉璽卿<lb/>
　俱不出親歿從太原歸葬徒步哀泣感及行路㝷補<lb/>
　通政册封藩王王肩輿過節前泮正色斥之劾不敬<lb/>
　奪祿遷太僕卿薦守令一介不取晉光禄時閹豎弄<lb/>
　權假内用冒破不貲疏正其罪卒日遺槖僅十一兩<lb/>
<pb n="KR2k0049_WYG_127-43b"/>
　殯葬不能具士論韙之子𢎞業死闖難另有𫝊孫凝<lb/>
　和官生順天府通判<lb/>
鄭友周字仁甫定襄人萬厯壬辰進士授保寧推官丁<lb/>
　外艱補寧國陞刑部主事歴禮部郎中四川川南兵<lb/>
　備道副使陜西神木兵備道㕘政以邊功加陞右布<lb/>
　政在禮部時掌御醫藥物㑹東宫取藥票未用印拒<lb/>
　執不與東宫呼為硬漢川南奢人安堯臣以爭印叛<lb/>
　數年不能平領兵深入破其巢洞奪印而還神木躬<lb/>
<pb n="KR2k0049_WYG_127-44a"/>
　冒矢石大戰峰子梁斬獲首功一百二十一級捷聞<lb/>
　陞一級廕子鉞百户世職屢舉卓異爲當事者所忌<lb/>
　遂歸友周學術醇正操守狷介為諸生時拾金不取<lb/>
　方伯歸望里門即下輿步入與鄉人處藹藹可親訓<lb/>
　後學子弟循循善誘未幾卒<lb/>
張保民定襄人萬厯甲午舉人知完縣多恵政完人徳<lb/>
　之作福完録立生祠陞西安同知卒於官<lb/>
張𢎞業字印吾忻州人光禄卿泮子天啟間任撫標都<lb/>
<pb n="KR2k0049_WYG_127-44b"/>
　司崇禎甲申闖寇犯太原時年七十餘嵗矣協守阜<lb/>
　城門勇悍如少年賊鋒近或勸宜少引避不答事迫<lb/>
　妻趙相向涕泣𢎞業意自若亟呼僮奴具晨飯飯已<lb/>
　啟櫃袖一繩以出立城頭矢石間指畫方略比破人<lb/>
　悉奔潰從容下入邏室中命壻某結繩梁間某懼甚<lb/>
　手戰不能舉𢎞業笑曰孺子幾誤吾事叱之去閉户<lb/>
　解佩刀引頸就繩以死是日趙亦自縊子凝和嘗官<lb/>
　順天府通判分守北城亦死同時前衛指揮韓似雍<lb/>
<pb n="KR2k0049_WYG_127-45a"/>
　千户司鼎俱以協守殉<lb/>
喬遷髙定襄人安平令鍾秀子少承家學習聞大義崇<lb/>
　禎間由拔貢生授直隸永平府通判遷陜西鞏昌府<lb/>
　同知隨遷本府知府適裸寇數萬人恣刼略遷髙先<lb/>
　𠞰後撫咸稽首聽命遷按察司副使監孫督傅庭軍<lb/>
　事慷慨誓與孫共生死已而𠞰流寇河南屢戰皆捷<lb/>
　至郟縣復大捷事聞賜蟒衣一襲尋遇雨饋餉不繼<lb/>
　軍潰退守潼關寇勢轉熾遷髙分南城日夜捍禦城<lb/>
<pb n="KR2k0049_WYG_127-45b"/>
　破挺劒巷戰大聲呼曰我監軍道喬某也手刄數人<lb/>
　知不支遂伏劔死<lb/>
郝芳聲忻州人舉進士崇禎中知滋陽縣有治聲十五<lb/>
　年閏十一月殉城獲贈卹<lb/>
喬象觀定襄人明殉難監軍道遷髙子也邑弟子員甲<lb/>
　申闖賊破縣城以宦裔嚴追餉不少沮縮已復解往<lb/>
　陜西至黄土寨謂妻史氏曰吾忠臣子不可為不義<lb/>
　屈逐逐道途間吾欲一死以下從吾父史曰吾意亦<lb/>
<pb n="KR2k0049_WYG_127-46a"/>
　　爾遂夫婦對縊死當時論者謂父死於國子死於父<lb/>
　　婦死於夫一門節義尤焯著三晉云<lb/>
　國朝<lb/>
　李士麟定襄人拔貢生順治六年任海州同知有膽略<lb/>
　　而涖官慈恕人皆稱之海賊勢頗張居民惶懼士麟<lb/>
　　示以整暇密設守禦具甚備間督鄉勇出竒兵𢷬之<lb/>
　　輒敗其衆已而賊大至晝夜攻不輟潰城以入士麟<lb/>
　　為所執不屈死事聞<lb/>
<pb n="KR2k0049_WYG_127-46b"/>
賜祭一壇優恤獨厚<lb/>
　趙家駿忻州人順治辛丑進士知南溪縣滇逆之變死<lb/>
　　於官家駿性樸直喜觀古忠孝節烈遺事宰百里以<lb/>
　　慈惠涖民已而逆藩變前鋒至蜀家駿自度守禦未<lb/>
　　具而職司守土不可委之以去自縊官署克完節焉<lb/>
　黄縉靜樂人順治間以貢士任垣曲縣訓導有師範姜<lb/>
　　逆之亂城陷死之<lb/>
　代州<lb/>
<pb n="KR2k0049_WYG_127-47a"/>
漢<lb/>
吾丘夀王字子贛趙人也年少以善格五召待詔詔使<lb/>
　從董仲舒受春秋髙材通明遷侍中中郎坐法免上<lb/>
　書謝罪願養馬黄門又願守塞捍寇難不許久之上<lb/>
　疏願擊塞北詔問狀夀王對良善復召為郎㑹東郡<lb/>
　盜賊起拜東郡都尉不復置太守是時軍旅數發年<lb/>
　嵗不熟多盜賊詔賜璽書曰子在朕前智略輻湊以<lb/>
　為天下少雙海内寡二及至連十餘城之守任四千<lb/>
<pb n="KR2k0049_WYG_127-47b"/>
　石之重職事並廢盜賊縱横甚不稱在前時何也夀<lb/>
　王謝罪因言其狀後徵入為光祿大夫侍中丞相公<lb/>
　孫𢎞奏言禁民毋得挾弓弩便上下其議夀王對大<lb/>
　不便其説甚覈上以難丞相𢎞𢎞詘服焉及汾隂得<lb/>
　寳鼎薦見宗廟藏於甘泉宫羣臣皆上夀賀曰陛下<lb/>
　得周鼎夀王獨曰非周鼎上召詰之對曰臣聞周徳<lb/>
　始乎后稷長於公劉大於太王成於文武顯於周公<lb/>
　徳澤上昭天下漏泉無所不通上天報應鼎為周出<lb/>
<pb n="KR2k0049_WYG_127-48a"/>
　故名曰周鼎今漢自髙祖繼周亦昭徳顯行布恩施<lb/>
　惠六合和同至於陛下恢廓祖業功徳愈盛天瑞並<lb/>
　至禎祥畢見昔秦始皇親出鼎於彭城而不能得天<lb/>
　祚有徳而寳鼎自出此天之所以與漢乃漢寳非周<lb/>
　寳也上曰善羣臣皆稱萬嵗是日賜黄金十斤後坐<lb/>
　事誅<lb/>
荀彘太原廣武人以善御見為侍中用校尉數從大將<lb/>
　軍元封二年為左將軍擊朝鮮無功坐捕樓舩將軍<lb/>
<pb n="KR2k0049_WYG_127-48b"/>
　誅<lb/>
賈丹霍匡解勝皆鴈門人為尹由所掠由以為將帥與<lb/>
　共守平城丹等聞芳敗遂共殺由詣太守郭涼涼上<lb/>
　狀皆封為列侯<lb/>
晉<lb/>
衞操字徳元代人少通俠有才略晉征北將軍衞瓘以<lb/>
　為牙門將後與從子雄及其宗室鄉親姬澹等歸代<lb/>
　説桓穆二帝招納晉人桓帝以為輔相任以國事稍<lb/>
<pb n="KR2k0049_WYG_127-49a"/>
　遷至右將軍封定襄侯立碑於大邗城南以頌桓帝<lb/>
　功徳文有曰輔相二衞對揚毗翼操展文謀雄奮武<lb/>
　烈操以穆帝三年卒始操所與宗室鄉親入代者衞<lb/>
　懃安樂亭侯衞崇衞清並都亭侯衞沈段繁並信義<lb/>
　將軍都鄉侯王發建武將軍都亭侯范班折衝將軍<lb/>
　廣武亭侯賈慶建武將軍上洛亭侯賈循都亭侯李<lb/>
　壹闗中侯郭乳關内侯皆為桓帝所表授也後多隨<lb/>
　劉琨子遵南奔衛雄姬澹莫含等名皆見碑<lb/>
<pb n="KR2k0049_WYG_127-49b"/>
莫含鴈門繁峙人劉琨為并州辟從事含居近塞下穆<lb/>
　帝愛其才器求含於琨琨喻遣之乃入㕘代官常㕘<lb/>
　軍國謀卒於左將軍闗中侯子顯昭成世為左常侍<lb/>
　顯子題道武初為大將以功賜爵東宛侯黜為濟陽<lb/>
　太守後規度平城四方數十里將模鄴洛長安宫室<lb/>
　以題機巧徵令監之題久侍頗怠賜死<lb/>
莫雲顯子好學善射道武時常典選曹賜爵安徳侯遷<lb/>
　執金吾參軍國謀議太武克赫連昌留鎮統萬進爵<lb/>
<pb n="KR2k0049_WYG_127-50a"/>
　安定公雲撫慰新舊皆得其所卒諡敬公<lb/>
奚眷代人少㛠將略道武世有戰功明元時為虎牢鎮<lb/>
　將寇憚之太武時賜爵南陽公為都曹尚書及征蠕<lb/>
　蠕詔督偏將出别道㑹鹿渾海以後期斬爵除<lb/>
張黎鴈門原平人善書記道武知待之明元尤器其忠<lb/>
　亮賜爵廣平公管總機要太武以其功舊除大司農<lb/>
　卿軍國大議黎常與焉征赫連定有功進號征北大<lb/>
　將軍鎮長安清約公平甚著聲稱代下家無餘財太<lb/>
<pb n="KR2k0049_WYG_127-50b"/>
　武征涼州蠕蠕呉提乘虛入與司空長孫道生拒擊<lb/>
　走之景穆初總百揆與崔浩等輔政忠於奉上非公<lb/>
　事不言詔賜浩黎布帛各千匹呉王余立為太尉文<lb/>
　成即位與古弼俱誅<lb/>
北魏<lb/>
段乾鴈門原平人仕慕容垂為廣武令魏太祖略地至<lb/>
　鴈門子霸年㓜見執被宫刑乾乃率鄉曲歸降<lb/>
段榮鴈門人為雍州别駕嘗於大刋城掘得桓帝功徳<lb/>
<pb n="KR2k0049_WYG_127-51a"/>
　碑<lb/>
隋<lb/>
房<graphic n="KR1429" url="https://raw.githubusercontent.com/kanripo/KR-Gaiji/master/images/KR1429.png" mimeType="image/png"/>代人剛毅有武略開皇中為邊將名顯當時嘗為<lb/>
　行軍總管擊胡以功官至柱國徐州總管<lb/>
唐<lb/>
郝傑字處俊崞縣人貞觀中進士髙宗時擢東臺侍郎<lb/>
　帝惑方士處俊切諌帝嘗分音樂為東西朋使雍王<lb/>
　周王角勝處俊曰二王春秋少當推梨讓棗相親如<lb/>
<pb n="KR2k0049_WYG_127-51b"/>
　一今分二朋遞相誇競非所以崇禮義勸敦睦也帝<lb/>
　苦風眩議使武后攝政處俊曰陛下奈何以髙祖太<lb/>
　宗之天下不傳之子孫而傳之后乎帝善其言仕至<lb/>
　中書令武后深忌之以操履無玷不能害也帝嘗為<lb/>
　飛白賜處俊曰飛九霄假六融人稱六融相公<lb/>
渾瑊本鐵勒渾部世臯蘭都督為代人父釋之有才武<lb/>
　從朔方軍積戰多遷累開府儀同三司試太常卿寧<lb/>
　朔郡王廣徳中與吐蕃戰歿瑊本名曰進年十一善<lb/>
<pb n="KR2k0049_WYG_127-52a"/>
　騎射隨釋之防秋朔方立跳盪功後二年從破賀魯<lb/>
　部拔石堡城龍駒島勇常冠軍署折衝果毅節度使<lb/>
　安思順授偏師入葛祿部略特羅斯山破阿布思城<lb/>
　永清及天安軍遷中郎將從李光弼定河北斃賊驍<lb/>
　將李立節肅宗初以兵趨行在至天徳遇虜軍敗之<lb/>
　從郭子儀復兩京勝賊於新鄉擢武鋒軍使從僕固<lb/>
　懷恩平史朝義大小數十戰功最改太常卿實封二<lb/>
　百户尋去懷恩以所部歸子儀父䘮起朔方行營兵<lb/>
<pb n="KR2k0049_WYG_127-52b"/>
　馬使從擊吐蕃邠州留屯邠戰漠谷有功遷太子賔<lb/>
　客屯奉天以步騎萬人下同州平周智光邠寧遂隸<lb/>
　朔方軍瑊屯宜祿大厯七年禦吐蕃於黄菩原瑊引<lb/>
　衆據險設槍壘自營遏賊奔突舊將史抗等内輕瑊<lb/>
　去槍馳賊躡而入遂大敗子儀召諸將謀之瑊曰願<lb/>
　再戰乃馳朝那趨秦原吐蕃引去瑊邀擊破之悉奪<lb/>
　所掠而還自是嵗防長武城盛秋領邠州刺史吐蕃<lb/>
　入方渠懷安擊走之子儀入朝留知邠寧慶兵馬後<lb/>
<pb n="KR2k0049_WYG_127-53a"/>
　務拜太原都知兵馬使回紇引去進兼單于副使䕶<lb/>
　振武軍使尋兼單于大都䕶府綏銀麟勝州節度副<lb/>
　大使召為左金吾衛大將軍建中中李希烈間之上<lb/>
　識其諜用不疑更賜良馬錦幣以為荆襄元帥普王<lb/>
　中軍都虞候及狩奉天率家人子弟以從授行在都<lb/>
　虞候京畿渭北節度使朱泚兵薄城戰譙門晨至日<lb/>
　中不解或以芻車至瑊曳車塞門焚以戰乃解泚治<lb/>
　攻具矢石四集如雨晝夜不息上召瑊授以詔書千<lb/>
<pb n="KR2k0049_WYG_127-53b"/>
　餘自御史大夫實封五百户而下募突將死士當賊<lb/>
　賜瑊筆使量功署詔不足則署衣以授因曰朕與公<lb/>
　訣矣瑊俯伏嗚咽上撫而遣之瑊揣雲梁所道掘大<lb/>
　隧積馬矢及薪然之賊乘風推梁以進載數千人乘<lb/>
　城者皆凍餒甲弊兵盬瑊但以忠義感率使當賊瑊<lb/>
　中矢自揠去被血而戰愈厲雲梁及隧而陷風返悉<lb/>
　焚賊皆死舉城歡譟是日詔授瑊二子官乃第賞將<lb/>
　校賊去進行在都知兵馬使實封户五百進狩山南<lb/>
<pb n="KR2k0049_WYG_127-54a"/>
　瑊以諸軍衛入谷口李懷光追騎至後軍擊卻之遷<lb/>
　檢校尚書左僕射同中書門下平章事兼靈鹽豐夏<lb/>
　定遠西城天徳軍節度朔方邠寧振武道永平軍奉<lb/>
　天行營副元帥臨軒授鉞用漢拜韓信故事制曰寇<lb/>
　賊干紀授爾節鉞以戡多難往欽哉瑊頓首曰敢不<lb/>
　畢力以對揚天子休命乃率諸軍趨長安賊韓旻拒<lb/>
　武功瑊率吐蕃論莽羅兵破之武亭川斬首萬級遂<lb/>
　屯奉天以抗西面李晟破賊瑊以西軍收咸陽進屯<lb/>
<pb n="KR2k0049_WYG_127-54b"/>
　延秋門泚平論功兼侍中實封户八百授河中絳慈<lb/>
　隰節度使河中同陜虢行營副元帥由樓煩郡王徙<lb/>
　咸寧賜大寧里甲第女樂五人將相送歸第與李晟<lb/>
　鈞禮俄加朔方行營副元帥與馬燧同討李懷光懷<lb/>
　光平檢校司空任一子五品官還屯河中吐蕃尚結<lb/>
　贊畏瑊與李晟馬燧欲以計勝之乃詭約盟平涼川<lb/>
　以瑊為㑹盟使為結贊所刼副使崔漢衡以下皆陷<lb/>
　惟瑊得免自奉天入朝羸服待罪詔釋之鎮奉天虜<lb/>
<pb n="KR2k0049_WYG_127-55a"/>
　罷還河中貞元四年授邠寜慶副元帥進檢校司徒<lb/>
　兼中書令十五年卒年六十四羣臣奉慰延英贈太<lb/>
　師諡曰忠武䘮車至復廢朝瑊好書通春秋漢書嘗<lb/>
　慕司馬遷自叙著行紀一篇其辭一不矜大天性忠<lb/>
　勤功髙而志益下嵗時貢奉必躬閲視每有賜予下<lb/>
　拜跪受常若在御前世方之金日磾故上終始信待<lb/>
　貞元後姑息藩侯惟瑊有所奏論不盡從可輒私喜<lb/>
　曰上不疑我故治蒲十六年常持軍猜間不能入君<lb/>
<pb n="KR2k0049_WYG_127-55b"/>
　子賢之五子<lb/>
渾鎬瑊子謙謹善交士大夫歴鄧唐二州刺史有政譽<lb/>
　元和中李絳建言宜選才職稱者為延州刺史乃任<lb/>
　鎬㑹義武節度使任迪簡病不能軍以鎬將家可用<lb/>
　乃遷檢校右散騎常侍義武軍節度副使俄代迪簡<lb/>
　為使治兵頗有法然短於計量不持重賊潛師入定<lb/>
　境鎬軍遂搖亦㑹中人督戰出薄賊敗還貶韶州刺<lb/>
　史復貶循州卒贈工部尚書<lb/>
<pb n="KR2k0049_WYG_127-56a"/>
渾鐬瑊子以廕補諸衞㕘軍累擢至豐州刺史坐贓以<lb/>
　勲臣子貶袁州司馬還為袁王傅至太子詹事訓注<lb/>
　亂或言鐬匿賈餗家為兵剽皆盡文宗憐之授少府<lb/>
　監遷殿中宰相以瑊子擬刺史上難之宰相言鐬嘗<lb/>
　治郡有績從之拜夀州刺史終諸衛大將軍<lb/>
茹汝升代州人為僕射嘗承命治代郡民獲安業後里<lb/>
　人慕其徳立廟祀之<lb/>
　<lb/>
<pb n="KR2k0049_WYG_127-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百二十七<lb/>
</p>
<p>
</p>
  </div>
</body>
</text>
</TEI>
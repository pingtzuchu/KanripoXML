<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百九十八</head> <lb/>
    <p>
<pb n="KR2k0049_WYG_198-1a"/>
欽定四庫全書<lb/>
　山西通志卷一百九十八<lb/>
　　藝文<hi>十七</hi>　<hi>碑碣八</hi>
明<lb/>
　　冊誥封亞中大夫宗人府儀賔玉松仇公墓誌<lb/>
　　　　　　　　　　　　　　　　呂　柟<lb/>
玉松諱森字時茂仇公别號玉松子潞州雄山鎭東火<lb/>
人也予於正徳初病臥涇野時已聞時茂兄弟同㸑三<lb/>
<pb n="KR2k0049_WYG_198-1b"/>
世矣比八九年間時茂遣人問同心堂記乃獲覩家範<lb/>
之畧嘉靖三年七月予自史館謫判解州過潞時茂邀<lb/>
予至東火遍觀祠屋及有序師儉諸堂義學鄉約諸所<lb/>
貞女烈婦四氏祠接見同會老幼二百餘人已而晏予<lb/>
於禮賔堂諸弟侄子孫皆侍時茂洗爵酌獻於予謂諸<lb/>
弟子曰此公而至吾家止為有家範耳諸子弟如不能<lb/>
守訓痛祖先於地下辱名公於四方矣言未訖淚如雨<lb/>
下予亦不覺涕出已而嘆曰予之此行忽身入夷惠之<lb/>
<pb n="KR2k0049_WYG_198-2a"/>
里目覩時雍之俗矣然讀書至取科第有官内外乃無<lb/>
毫髮益於人豈能如時茂哉越明年時茂訪予於解州<lb/>
留數日聫榻於運城王生之書館而别歸遂重訂鄉約<lb/>
集成請刪改序題又明年創建雄山書院請為記廼記<lb/>
方在途而時茂不禄矣實五年十一月六日酉時也距<lb/>
生成化四年三月九日壽五十有九歳其從弟時欄具<lb/>
狀遣人索銘狀曰兄之父諱鴻字騰時潛徳弗仕學者<lb/>
私諡為貞篤先生母丁氏實生兄年十四失怙從致仕<lb/>
<pb n="KR2k0049_WYG_198-2b"/>
教諭陵川姬先生彰學有志科目瀋藩内邱恭僖王聞<lb/>
而愛之遂選為上艾縣主儀賔云他日叔父義官鶴得<lb/>
鄭氏旌義編於從叔父義官鸞常議欲推行未就而卒<lb/>
乃同宿州吏目兄楫偕羣從弟以禮𦵏叔父畢即謀繼<lb/>
其志遂立祠堂述家範常見周公程子於夢寐兄為大<lb/>
宗子府第違祖宅八十里每遇時祀及朔日㕘祠清明<lb/>
墓祭雖祁寒暑雨靡有失期若得新物必使人致而薦<lb/>
之然後入口初祠堂成齋沐三日祭畢效鄭冲素作誓<lb/>
<pb n="KR2k0049_WYG_198-3a"/>
詞一通詞云吾家子孫及諸婦敢有不孝不弟不同心<lb/>
協力以保家範或積異財潛謀分析者祖宗逹於神明<lb/>
殛罰之勿使敗壞厥家令各書名畫字讀而焚之衆皆<lb/>
凛然退今二十餘年子孫未敢欺上行私家範既成婦<lb/>
女小子有過舉者輕則會衆誨之甚則自罰跪而撾其<lb/>
面衆皆不忍輕犯在城閨門尤嚴三尺童子不入中闑<lb/>
雖縣主謦欬聲亦為之寒慄置玉松别墅於南莊以適<lb/>
情有負暄亭吸月臺緑野樓秋夏常居連夜疏食藜羮<lb/>
<pb n="KR2k0049_WYG_198-3b"/>
與傭人同苦樂鄰莊僧寄錢二十緡十餘年無人知其<lb/>
僧暴卒且無弟子親屬乃出所寄錢以𦵏僧餘皆頒於<lb/>
僧之鄰人創斷金會於城中與同寅牛宿栗郗四君每<lb/>
月五會講讀四書周易司馬通鑑務體諸心而見諸行<lb/>
有奬有罰且誓於本州城隍干謁有司者諸神必逹天<lb/>
以殞厥身隳厥嗣前郡守申公曰非飲射讀法不得一<lb/>
見五君子其守廵提學諸公至潞者多詣會所談論移<lb/>
日冀南分守三原王公躬訪於家値兄他出則謂子熙<lb/>
<pb n="KR2k0049_WYG_198-4a"/>
曰女父學行俱優我稔聞之呂九川矣正徳六年五月<lb/>
間一日忽迎養祖母陳於城中至六日而流賊奄至大<lb/>
刼東西火村前一日合家婦女亦就陳母得脱去潞人<lb/>
皆以為孝誠所感賊漁獵臨莊婦女間有不從賊而死<lb/>
者趙女袁女焦婦王婦四人兄嘆曰此輩若不激揚風<lb/>
俗自此汚矣於是具四女婦事實同會友四人呈諸廵<lb/>
撫王公獲給𦵏銀奏聞𥪡碑建祠載在祠典其後聞風<lb/>
而起者又有二焦平丁四烈女婦焉初流賊之初至也<lb/>
<pb n="KR2k0049_WYG_198-4b"/>
索馬否則火其家兄曰放火一家之害與馬則害及四<lb/>
方矣乃不與馬卒火其家而不恤鎭國將軍孤巖及西<lb/>
火人王俊者孝子也百户劉璽者忠臣也兄皆白於廵<lb/>
按王公移文以奬之於是一鄉咸以不為善自愧張瓚<lb/>
兄弟異居數年而復合秦倫王經及家僮王堪郭交倉<lb/>
䘮親三年亦不御酒肉有子熙郡庠生則使之越太行<lb/>
山從覃懷何粹夫先生學謂之曰汝去不特取法文字<lb/>
凡事皆宜師也城中第宅年乆零落盡撤舊餙朴素渾<lb/>
<pb n="KR2k0049_WYG_198-5a"/>
堅或嫌其太素兄曰不云居第傳子孫乎是歳門之南<lb/>
北槐十餘樹慈烏巢居殆遍識者以為孝義所感嘗於<lb/>
積雨行途中甚難即覔工十餘自南莊至城二十五里<lb/>
皆平治之以便行客山西大㕘苑洛韓公嘉其孝義自<lb/>
冀北移文奬勸兼犒羊酒以賀焉乃一日嘆曰昔人尚<lb/>
友千古而吾未及一鄉於是弔虎谷先生於和順訪隠<lb/>
士趙王泉於蒼溪又北訪寇□水公於榆次西問喬白<lb/>
岩公於樂平南謁韓司徒公於洪洞又西謁陶司馬於<lb/>
<pb n="KR2k0049_WYG_198-5b"/>
絳州又南訪李司徒公於沁水東謁張僉憲於下莊解<lb/>
州之行亦是時也四年冬以年六十倦於勤勞瀋府朔<lb/>
望朝㕘不便手草奏稿欲辭禄創高樓軒於南闗外謝<lb/>
絶人事以琴書自怡遣人至京啇於諸名公皆以為不<lb/>
可乃止然兄於斯禄以宗黨漸繁得之亦未嘗獨享正<lb/>
徳五年冬支二百金遠近族人人給銀五錢以百金糴<lb/>
米遇時艱食依原價糶給鄉鄰之困乏者因流賊兵火<lb/>
八年又支百金族人如前各給錢一緍鄉鄰為酒食大<lb/>
<pb n="KR2k0049_WYG_198-6a"/>
會三百餘人嘉靖四年奏准禄米折支河東鹽又得二<lb/>
百金二從叔母及族人置上衣一襲是歳同會百七十<lb/>
六人皆置深衣各一襲布履各一事有例許併里分本<lb/>
鎭六里人多雜處數年借貸差税不便兄謂義官弟朴<lb/>
曰若併作一里此先宿州兄志也於是費百五十金有<lb/>
竒而里併自此二税及諸役必以俸銀依官價代輸後<lb/>
收原本不受息自正徳改元以來凡與大比必餞贐諸<lb/>
士曰此吾里選之賢也今年春偶感寒疾方汗小愈因<lb/>
<pb n="KR2k0049_WYG_198-6b"/>
貞篤先生忌辰冐風祀於祖宅復作不能行遂宿南莊<lb/>
夏至當祀於祠堂扶病齋居後移入城中疾數月召子<lb/>
熙謂曰人生五十不為夭我又加九矣倘不起請汝石<lb/>
岩叔父及鄉中知禮者考禮以𦵏我終之前夕天殞一<lb/>
星光如月城中四鄰皆駭之知事者謂天必失一大賢<lb/>
次日兄卒云卜明年二月二十五日祔𦵏於陽堰之原<lb/>
所為詩文有玉松稿家譜及刋行雄山集鄉約集成貞<lb/>
烈倡和集虎谷王先生墓銘諸書子熙廪膳生員即上<lb/>
<pb n="KR2k0049_WYG_198-7a"/>
艾縣主所出娶李氏廣平府判堂之女其狀與予所見<lb/>
甚合予於是三收淚而銘之<lb/>
　　虎谷先生墓誌銘<lb/>
嗚呼虎谷先生有作人化俗之文有禁暴戡亂之武有<lb/>
因時明禮之才有援古修樂之具其提學闗中時柟為<lb/>
所造士親見儀範身奉教約雖使顔孟設科無以過之<lb/>
當其志固欲使天下人各得其所也及柟為修撰時嘗<lb/>
同河内何粹夫謁先生因講馬陵注不合何子少先生<lb/>
<pb n="KR2k0049_WYG_198-7b"/>
而先生後當轉官首讓何子於朝堂其志固欲使天下<lb/>
賢皆盡其用也嗚呼先生古睿聖之徒乃今已矣將天<lb/>
下不欲斯人之有知乎嗚呼痛哉先生年十九歳成化<lb/>
癸卯鄉舉明年甲辰舉進士丁未除禮部主客司主事<lb/>
即清忠效官獨立不懼無故足不躡公門不赴無名飲<lb/>
晏或謗其矯激乆亦自息時憲宗弗豫禮部沿舊舉醮<lb/>
先生言於部尚書周公洪謀曰祈禱固臣子至情苐行<lb/>
佛老於宮非禮若為壇於南郊隙地大臣率屬禱於天<lb/>
<pb n="KR2k0049_WYG_198-8a"/>
三日可乃不克用𢎞治庚戌土魯畨貢獅子先生商於<lb/>
司郎中欲却之不從遂䄂藁以見於部侍郎周公經尚<lb/>
書耿公裕皆然之司郎中怒乃又婉轉與語疏入得允<lb/>
天下傳為盛事辛亥陞祠祭司員外郎乙卯部尚書倪<lb/>
公岳因災異倡府部院官疏弊政用先生四事草一懲<lb/>
邪慝二禁給度三停減齋醮四設處宗室言甚剴切丙<lb/>
辰陞郎中他日倪公黙語先生曰朝廷必欲度僧奈何<lb/>
先生曰當力爭之曰勢已成矣可奈何先生乃疏列千<lb/>
<pb n="KR2k0049_WYG_198-8b"/>
餘言三上皆不報僧道通中貴者謀欲普度撼以危語<lb/>
先生不動乆之㫖下度僧不多而逃軍囚犯不與時人<lb/>
皆喜其有囘天之力時太監李廣與夀寜侯表裏通惡<lb/>
怨徹中外人莫敢言先生乃又獨上疏乞斬廣洩神人<lb/>
憤以弭災變廣怒令道士設醮咒死術以舒恨亦不驗<lb/>
乃令校尉數伺先生出入十二月朔聖駕郊天看牲囘<lb/>
誣以駕後騎馬下錦衣衞獄先生被罪從容有詩題獄<lb/>
壁葢充養有道見危授命者如此戊午三月謫知河南<lb/>
<pb n="KR2k0049_WYG_198-9a"/>
陜州命下怡然就道比至問民疾苦興利祛害惟恐後<lb/>
州城高阜井深二百尺民艱於水乃勸富僧通唐人長<lb/>
孫操廣濟渠水入城民皆踴躍日受百狀皆與别白匹<lb/>
夫匹婦得言其情口訊手判仍應他務人以為有劉穆<lb/>
之風沈姓兄弟因甕爭訟買甕遺之兄弟感謝屬邑靈<lb/>
寶有誣民殺夫有其妻者邑吏鍜鍊成獄先生察得其<lb/>
情并其妻皆出之尚書許公進之姪犯法亦治如律許<lb/>
公稱為眞君子謝其相信之深雨雹傷禾乃單騎遍勘<lb/>
<pb n="KR2k0049_WYG_198-9b"/>
村落穿林入谷晚宿民舍自出米菜食之里老亦自裹<lb/>
糗糧以從每催徴嚴令禁派里老不敢求索乃有勢豪<lb/>
謀利病窮民者則痛治之以戒衆而又表賢者之閭講<lb/>
程朱之學毁僧尼寺以正風俗拆太山廟以給學田於<lb/>
是士民翕懷服膺擬諸古循良吏己未冬朝覲南京科<lb/>
道官上疏言先生及布政司周瑍等經術氣節撫字鋤<lb/>
强才行政優不凡欲照天順四年例賜衣服楮幣宴於<lb/>
禮部不果行十月李廣因先生劾奏漸疎於上懼誅飲<lb/>
<pb n="KR2k0049_WYG_198-10a"/>
毒死吏部員外郎張綵及鴻臚寺丞俞琳編修劉瑞御<lb/>
史張天衢皆上疏乞窮李廣賣官鬻爵之弊奬先生之<lb/>
犯顔敢諫以慰人心閲月乃陞陜西按察司僉事奉勅<lb/>
提督學校道過陜州父老擁輿號泣如别慈母自卯至<lb/>
巳始獲出郭至則教人先徳行後文藝鋤刁惡㧞信善<lb/>
崇正學毁淫祠學政肅清三秦風動豪傑之士莫不興<lb/>
起辛酉陞副使奉勅整飭洮河岷州邊備州雜夷俗頗<lb/>
乖禮法乃申孝弟革宿弊所按部贓官汚吏有望風而<lb/>
<pb n="KR2k0049_WYG_198-10b"/>
逋者軍法嚴明邊卒悦畏西烽不警其條疏八事并禁<lb/>
約三十餘事皆可常行甲子考績都御史楊先生用寜<lb/>
及御史季春交薦其賢乃復改提學闗中士子相賀曰<lb/>
王先生復來後學得依歸矣於是士子益自策勵甚至<lb/>
有駢肩接踵向往於道駸駸乎復漢之舊者矣是時尚<lb/>
書馬公文昇柄銓衡因馬儀之士為憾有磨氣之説先<lb/>
生聞而作神劍詩以曉之正徳丁卯陞山東按察使闗<lb/>
防凛然不敢犯雖同僚有事乖理法者亦必曰愼勿使<lb/>
<pb n="KR2k0049_WYG_198-11a"/>
先生知衆嘆服曰王公非今之按察也即羣吏之賢否<lb/>
博詢訟者密記之以行奬責一時畏若神明時劉瑾專<lb/>
横因前官事隂使校尉至山東緝訪一無刺舉事因以<lb/>
寢八月丁母夫人憂歸明年吏部尚書張公綵欲起復<lb/>
先生乃上書力止之己巳服闋陞國子監祭酒先生始<lb/>
被命欲堅辭有友遺書言執政者誦太祖寰中士夫不<lb/>
為君用者當殺身滅家語於是先生父大司徒公曰吾<lb/>
老矣汝置我何處死乎不得已收拾平生詩文付門生<lb/>
<pb n="KR2k0049_WYG_198-11b"/>
周朝著藏之泣而就道至無所餽瑾怒欲重以禍竟不<lb/>
能得而罷時國學教廢先生朝夕講説約束大嚴誹謗<lb/>
四出値瑾苛時人皆危之先生不為動六館士子卒感<lb/>
服先生欲更六堂名曰主敬窮理修身修道教諸生讀<lb/>
小學以上逹瑾聞怒曰王雲鳳亂成法欲代邢死耶先<lb/>
生以道不行怏怏求去會瑾下獄遂上疏乞致仕時相<lb/>
有忌先生者乃改南京通政司右通政先生復上疏陳<lb/>
乞准囘原籍養病壬申御史楊邦珍通政使丁公鳳都<lb/>
<pb n="KR2k0049_WYG_198-12a"/>
御史石先生邦秀交贊其賢上命巡撫宣府地方先生<lb/>
上疏以疾辭不允乃上楊太宰書稿傳京師人爭録誦<lb/>
先生再欲辭去尚書公迫之行不獲已奉勅之鎭豪猾<lb/>
乆攬糧草者聞風遁迹至便宜從事將官犯法依律重<lb/>
輕罰米至萬餘石用足軍食先生號令嚴明法度整肅<lb/>
自㕘將以下頤指氣使莫或敢喘息練習軍士率有紀<lb/>
律日戒諭防衞如賊在敵畏不敢輕入北門鎻鑰時論<lb/>
歸之兩閲月丁父尚書公䘮歸將士遮道感泣有餽以<lb/>
<pb n="KR2k0049_WYG_198-12b"/>
香帛者不受乙亥二月服闋八月除職如故清理浙江<lb/>
鹽法先生上疏乞致仕疏入不允且促使供職先生復<lb/>
上疏推讓賢能懇乞致仕上不允准養病病痊起用先<lb/>
生曰吾志遂矣先生生而神氣清徹舉止端重異羣兒<lb/>
年十一歳與鄉人立適妓女過拜不答同舍生或借其<lb/>
扇潛與妓女赴人宴先生知之後以扇還擲之地下至<lb/>
或截其䄂同舍生慚取他扇償之少年趨向之正既異<lb/>
流俗如此長益刻苦自厲頴悟出羣六經百家言一誦<lb/>
<pb n="KR2k0049_WYG_198-13a"/>
輙不忘文章頃刻立就二十登進士相識以花紅迎賀<lb/>
却之曰惡用是炫燿為哉衆嘆其不可及觀户部山東<lb/>
司政時廣東陳白沙陜西薛先生顯思負重名及門者<lb/>
尊之若程朱先生聞其言論評之人以為允先生負經<lb/>
濟之學以堯舜君民為心天下想見風采累辭不出人<lb/>
以道未大行為恨天資豪邁狀貌魁異智識卓越器度<lb/>
宏遠博學力行以聖賢為標的居無惰容自少至老如<lb/>
一日常曰一息不敬便與天道不相似理明義精視國<lb/>
<pb n="KR2k0049_WYG_198-13b"/>
家民生利害痛切於身遇事敢為機動矢發無礙一有<lb/>
弛張上下嚮應雖權力弗能齟齬臨死生禍福之際有<lb/>
定見不茍趨避守官清介人不敢干以私歴仕三十年<lb/>
治行可采旌擢之典獨後於人時論稱屈恬不動念拜<lb/>
官力辭再三乃已一不得志即奉身而退人以進退合<lb/>
義為稱尤篤孝友執親䘮勺水三日不入口臥苫枕塊<lb/>
哀毁骨立妻妾不同寢處有父在一衣不私製一錢不<lb/>
私蓄人以為難自負奬㧞善類始終不渝嫉惡甚嚴不<lb/>
<pb n="KR2k0049_WYG_198-14a"/>
少假貸家居屢空茹蔬衣敝恬然自樂門庭内外斬斬<lb/>
五尺童子非禀白招呼不敢入宜人李氏正順莊謹先<lb/>
生相敬如賔邑宰有貪酷者不時戒諭里人困苦恒注<lb/>
意區處之或誣罪至死力為白於官得出後學執經問<lb/>
難語之諄諄忘倦與人接貌莊氣和言與心孚可畏而<lb/>
親談當世事至綱紀不振則感慨泣下及奸臣貪官怒<lb/>
氣勃然鬚髪亦奮有搏擊之狀憂國之誠老而彌篤或<lb/>
杖竹於門跨驢於野不改布衣時行農夫見者嘆息曰<lb/>
<pb n="KR2k0049_WYG_198-14b"/>
此人入朝天下受福然不理於讒佞之口乃信於愚朴<lb/>
之民天理在人心有不可得而泯滅者如此於書無所<lb/>
不讀尤邃性理之言書法眞草隸篆自成一家端勁如<lb/>
其為人四方人多求之文有氣力不假雕刻纂倣而出<lb/>
入古格滔滔不竭詩賦亦清竒古雅所著書有小學章<lb/>
句博趣齋稿四書私記若干卷先生為學守敬義事君<lb/>
秉忠誠功業樹中外聲名滿朝野道徳文章政事皆可<lb/>
擬之古人云先生諱雲鳳字應韶世居山西和順之虎<lb/>
<pb n="KR2k0049_WYG_198-15a"/>
谷因號焉父諱佐南京户部尚書母馬氏誥封淑人感<lb/>
竒夢生先生生於成化元年乙酉七月二十五日戌時<lb/>
卒於正徳十三年七月二十二日亥時配李氏誥封安<lb/>
人女四一適同邑監生周孟霄男周守約一適榆次宼<lb/>
都御史天叙男宼陽一適太原陜西僉事閻鐸男閻徴<lb/>
甫一尚㓜銘曰嗚呼虎谷先生志欲行道於天下而位<lb/>
未會當非時耶然亦少有試矣由今言之又不可謂不<lb/>
試也嗚呼虎谷先生<lb/>
<pb n="KR2k0049_WYG_198-15b"/>
　　太子少保兵部尚書兼都察院右都御史楊公墓<lb/>
　　　志　　　　　　　　　　　　瞿景淳<lb/>
公諱守禮字秉節號南澗其先山西霍州人也在國初<lb/>
公高祖諱敬先始徙保安曾祖諱謙祖諱瓘瓘仕為蒲<lb/>
城縣丞父諱通仕至鞏昌府通判自瓘再徙蒲州故今<lb/>
為蒲州人公生而岐嶷才敏過人讀書過目輙成誦早<lb/>
歳即有聲郡庠正徳庚午舉於鄉明年登進士第授戸<lb/>
部主事三年陞員外郎會洛魏盜起朝議以畿輔宜得<lb/>
<pb n="KR2k0049_WYG_198-16a"/>
嚴明吏任兵備乃陞公河南按察使僉事俾駐洛魏盜<lb/>
尋解散人多其才既而以父憂去服除改湖廣按察司<lb/>
僉事時荆州有大盜聚衆横行湖湘間郡縣不能制乃<lb/>
陞公副使俾駐荆州公至絶不言盜賊事俟分布已定<lb/>
乃一舉縛之衆以為神會以芮傑事忤執政遂以微文<lb/>
中公謫判四川叙州府是年華陽饑民多流亡巡撫唐<lb/>
公奏公任成都知府多方賑恤流民底定以功陞四川<lb/>
按察司副使兵備建昌尋陞陜西按察司治陜一年案<lb/>
<pb n="KR2k0049_WYG_198-16b"/>
無留牘獄無滯囚乃陞山東右布政使尋轉左時四川<lb/>
蠻夷擾亂天子以公在蜀有威信特命公為都察院右<lb/>
副都御史巡撫四川公單車入蜀親歴營寨激勵將士<lb/>
不三月遂誅元兇五寨悉平方議酬公會藩司張文魁<lb/>
與公故有隙奏請㢠廻避且摘公他事因謫為河南左叅<lb/>
政公累有大功謫不以罪薦者益力乃擢為浙江按察<lb/>
使尋陞四川右布政使復改山東左俱未任乃命公以<lb/>
右副都御史巡撫寜夏時虜酋吉囊駐牧寜夏歳苦侵<lb/>
<pb n="KR2k0049_WYG_198-17a"/>
掠鎭兵復多規内徙公至則稽舊籍以實軍伍復闗隘<lb/>
以扼虜衝併屯戍以寛士力歳中再獲功捕斬首二百<lb/>
餘級虜遂不敢復犯會總督缺天子即命公為右都御<lb/>
史總督三邊軍務尋加兵部尚書公既習知夷情凡所<lb/>
指授多中機宜又每讓功於人人亦樂為用初陳邊務<lb/>
以固守為先比虜入公已成備不獲逞多遭挫衂後虜<lb/>
連年東宼山西詔抽延綏兵互為犄角虜遂乘虛直犯<lb/>
花馬池花馬池扼三邊要衝虜自計必可入公率衆乘<lb/>
<pb n="KR2k0049_WYG_198-17b"/>
城激以重賞仍出精騎置陣直當虜營旗幟精明鼓角<lb/>
諠亮虜來薄輙斃我矢石遂逡巡遁去君子謂公功於<lb/>
是為多使虜得入即戰而㨗所損已多况未必㨗也公<lb/>
在鎭幾三年天子五降勅嘉奬賜以銀幣最後陞太子<lb/>
少保會太淑人李氏卒以憂去任詔遣官𦵏祭蒲人以<lb/>
為榮公凡兩任右副都御史在寜夏時乃獲贈祖瓘父<lb/>
通俱右副都御史祖母吳氏嫡母高氏生母李氏俱太<lb/>
淑人云既終制天下望公復用每六卿缺必推公公亦<lb/>
<pb n="KR2k0049_WYG_198-18a"/>
不敢一日忘朝廷家居十餘年足不及公府城南十餘<lb/>
里有山曰東盤泉石佳勝公築精舍偃息吟嘯其中或<lb/>
經月不還親舊從之游輙傾倒不倦頌其功則嘿不應<lb/>
人之望公如安石之在東山云公沉毅有謀事至立决<lb/>
皆若素定尤好推薦賢能常若不及故所至能以功名<lb/>
顯於世然性剛方恥諧俗取容故屢躓屢起用有不䆒<lb/>
君子惜之歳乙卯秦晉地大震頑民嘯起摽掠公授諸<lb/>
守禦官以方畧折其萌芽衆頼以安無何公亦卒是歳<lb/>
<pb n="KR2k0049_WYG_198-18b"/>
丁巳公遺孤走京師請䘏典詔採禮臣議賜祭𦵏如例<lb/>
　　贈光禄寺少卿王君墓表　　　　劉　龍<lb/>
河南西平知縣王君汝弼死於官守既膺恤典䘮歸於<lb/>
潞其孤國子生某入謝畢將圖襄事乃奉遵化知縣李<lb/>
君堂狀請予表墓予友太僕少卿孟君時元實為君銘<lb/>
𢎞治乙卯君領山西鄉薦太僕與予皆君同榜故壤地<lb/>
相接而相與為厚且壯君之死節為同鄉同榜增重誠<lb/>
不可以無述也銘以太僕而予則表之君倜儻有大志<lb/>
<pb n="KR2k0049_WYG_198-19a"/>
素以才賢自負謂功名可立致天下事皆不足為稠人<lb/>
廣坐中言論侃侃稍欲自見衆為傾聽信其不誣且有<lb/>
徴於後也既屢屈禮闈受汝寜西平令始至即惠愛為<lb/>
政招徠失業撫輯其居者汲汲不少暇邑無廢事獄無<lb/>
滯囚時稱廉平會齊魯間盜蜂起肆行刼掠遠近騷動<lb/>
君曰盜且至不可無備築城浚隍大修戰守之具教民<lb/>
日事習武已而延及河洛聞西平有備不敢犯嘗公出<lb/>
道遇羣賊欲辱之毅然持正不為屈賊曰壯士舍之苐<lb/>
<pb n="KR2k0049_WYG_198-19b"/>
取其馬而去乆之勢益猖獗擁衆數萬奄至城下大呼<lb/>
曰納我館之出而子女發而金帛則可以免不然且屠<lb/>
邑君曰是尚可以為邑哉是亦何以令為哉乃誓士民<lb/>
晝夜嚴兵固守且戰殺賊數十人有酋領躍馬出挑君<lb/>
引弓一發斃之賊不勝忿趣攻益急時官軍皆遥駐不<lb/>
敢為援凡三日力竭城䧟被執竿之旗首使其黨射之<lb/>
君瞑目大罵幾絶復置之地少蘇則挺刃於頸抑令就<lb/>
跪君罵曰我天子命官爾逋誅逆賊恨不能斬汝有死<lb/>
<pb n="KR2k0049_WYG_198-20a"/>
而已膝不可屈遂殺而裂之事聞朝廷嘉其節義贈光<lb/>
禄寺少卿諭祭一壇䕃孤為國子生令有司給棺歛傳<lb/>
送還鄉恩至渥也方賊鋒之鋭郡縣瓦解有委印綬棄<lb/>
城遠遁者有盛其供帳宴犒開門迎欵者士氣不振聞<lb/>
者大以為憂君慮之其熟矣先是遣室李携其子歸家<lb/>
曰不可使先人無後則以義命自處分於必死不待城<lb/>
䧟而後决也自是諸路聞風死者相繼城守皆堅賊奔<lb/>
竄無所於得勢漸衰歇諸將乘之奮勵而起兇渠以次<lb/>
<pb n="KR2k0049_WYG_198-20b"/>
就擒今在河南僅殘孽百數逃伏延喘搜原剔藪指日<lb/>
底定未必不自君發之也故予始聞君死哭之以詩有<lb/>
張巡不為綱常計郭令難成社㮨功之句誠知士節如<lb/>
此賊不足平也使當時握重兵者已能遣一禆往援則<lb/>
城亦自不陷君亦且不死雖其幸不免獲有建立亦未<lb/>
必烈烈如今日豈天將啟太平固欲死君以節為豪傑<lb/>
倡首使人人自效以為反正之計與論者以睢陽既陷<lb/>
而援至謂天以全節畀巡遠為唐氏興復之基正此意<lb/>
<pb n="KR2k0049_WYG_198-21a"/>
也予故備論於此使他日史氏書平賊之功知有所本<lb/>
以附睢陽之例若夫世系履歴𦵏事之詳有太僕誌銘<lb/>
在予可略云<lb/>
　　光禄寺署丞李公墓表<lb/>
陜西苑馬寺丞李君堂自平凉凾表入賀聖夀既竣事<lb/>
過予懇曰昔吾祖光禄署丞死王事吾父以衣冠為𦵏<lb/>
痛之終身以及於堂餘六十年於兹矣歳時展謁墓次<lb/>
輙悽慘不勝若吾祖有在顧未有以表之兹實先人志<lb/>
<pb n="KR2k0049_WYG_198-21b"/>
而堂之責也敢以煩執事按公諱昱字文昭號愼齋世<lb/>
為潞州人天性剛毅篤於為義慷慨自許動以古人為<lb/>
法治尚書領宣徳乙卯鄉薦卒業太學屢會試不偶已<lb/>
而授光禄寺署丞正統己巳扈從英廟䧟於虜廷虜人<lb/>
欲用之公曰主辱臣死死有重於泰山有輕於鴻毛顧<lb/>
自處何如耳今日固吾死所也遂不屈遇害尋被恤典<lb/>
進階徴仕郎贈父昂如其官母及妻俱封孺人䕃子淳<lb/>
入監讀書其制詞有曰人孰不死惟死於國事乃為榮<lb/>
<pb n="KR2k0049_WYG_198-22a"/>
也嗚呼君臣之義無所逃於天地䇿名委質死生以之<lb/>
故殺身成仁舍生取義見危授命臨難毋茍免聖賢垂<lb/>
訓不一而足靖康之變李侍郎若水以扈從死節即為<lb/>
後人所重名耀史冊流芳百世公豈其苗裔歟雖卒以<lb/>
非命而守死善道為朝廷所嘉榮及存沒其受賞已厚<lb/>
至子淳歴汝寜揚州推官高唐同知孫堂以鄉薦宰宜<lb/>
君遵化而擢苑馬父子接武仕途功名烜赫為鄉閭延<lb/>
譽則天之報公者亦未嘗不豐也節義人之大閑死於<lb/>
<pb n="KR2k0049_WYG_198-22b"/>
其職亦惟成就一是而已初非有所為而為之顧獲福<lb/>
之隆有如此者然則節義何負於人人何憚而不為哉<lb/>
愚故表之以勵風化云<lb/>
　　喬少保墓表<lb/>
公姓喬氏名宇字希大號白巖世居太原之樂平曾祖<lb/>
鑑主湯隂縣簿祖毅工部右侍郎父鳳兵部職方司郎<lb/>
中俱贈光禄大夫柱國少保兼太子太保吏部尚書曾<lb/>
祖妣李氏祖妣王氏妣路氏俱贈一品夫人路夫人嘗<lb/>
<pb n="KR2k0049_WYG_198-23a"/>
感異夢生公少竒頴比成童日誦千餘言為文浩瀚即<lb/>
折𠂻理道人多竒之時公從職方公宦京師少師邃庵<lb/>
楊公為中書舍人學行道誼名天下職方公以公與兄<lb/>
光禄公宗從焉一時四方之士從遊雲集而談經取第<lb/>
之學莫盛於此公以竒才壯志藻思沛然儕輩莫之與<lb/>
京十七歳以金吾衛籍中成化庚子順天鄉試録其文<lb/>
以式甲辰中李旻榜進士通政司觀政天下名士就交<lb/>
者甚衆相與講學之餘政事之要無不考焉復倡為詩<lb/>
<pb n="KR2k0049_WYG_198-23b"/>
賦一變時文之陋丙午授禮部儀制司主事是歳東宮<lb/>
皇太子婚禮成及五王冠禮畢俱有文綺白金之賜明<lb/>
年會試天下士署提調官綜理有法撤棘之日簾内什<lb/>
用之器類為有司所取公則悉還之民丁未太宜人路<lb/>
氏卒歸𦵏樂平公杜門謝客讀禮之暇惟以讀書考䆒<lb/>
為事自是所養益深己酉邃庵楊公以山西提學丁内<lb/>
艱歸公命僕馬追送於長子縣時暑雨漳水泛漲屢遇<lb/>
險谷幾出不測公處之坦如祖塋有松樹數百株皆職<lb/>
<pb n="KR2k0049_WYG_198-24a"/>
方公手自封植夏有蟲食之殆盡公自為文以祭遂止<lb/>
庚戌服闋縣令趙鸞以金為贐公却之不受除吏部文<lb/>
選司主事公任禮部時才名甚茂一時元老爭至門下<lb/>
太宰三原王公特有是選壬子署考功員外郎補文選<lb/>
郎中日益䇿勵門無私謁清畏人知凡三與考察惟公<lb/>
惟愼輿論稱允至於㧞進賢才杜塞僥倖屏退僉壬無<lb/>
不贊而行之一時聲名籍甚為士類仰止壬戌遷太常<lb/>
寺少卿八月有事南郊公導駕齋壇孝廟竒公貌曰眞<lb/>
<pb n="KR2k0049_WYG_198-24b"/>
太常也乙丑孝廟賔天公以執事哀送梓宮於泰陵正<lb/>
徳改元丙寅武宗皇帝即位告祭天下山川公分祭中<lb/>
鎭霍山黄河西海媧皇商湯王陵及晉代藩諸王陵園<lb/>
事竣之日咨諏民隠為六事上之多見采納一曰恤邊<lb/>
民二曰厚邊軍三曰廣儲蓄四曰省科派五曰愼守令<lb/>
六曰重祀典君子稱公有良使風焉戊辰轉正卿無何<lb/>
轉光禄卿專以裁汰浮費以甦民困為務數十年積冗<lb/>
煥然更新一歳陞戸部右侍郎庚午遷左侍郎邊餉供<lb/>
<pb n="KR2k0049_WYG_198-25a"/>
億不乏積弊革除無遺春至六月不雨漕河涸公奉命<lb/>
禱祭海嶽精誠所格駐節雨澤隨之祭竣遂霖雨四沛<lb/>
無不霑足時宦官瑾用事大肆饕虐公卿多被通闗公<lb/>
恬然自守後瑾敗公皭然不為所汚辛未轉南京禮部<lb/>
尚書公在南都禮曹事務清簡公餘得縱讀國初所藏<lb/>
秘書於是所見愈邃清暇肆遊江南山水大放厥辭如<lb/>
雲日光潔雖片語隻字為世珍重士林往往以不得公<lb/>
詞翰為耻甲戌公考滿例贈祖考禮部尚書給誥命廕<lb/>
<pb n="KR2k0049_WYG_198-25b"/>
一子送國子監讀書乙亥改兵部尚書叅贊機務公自<lb/>
條陳宿弊以明舊章數事一曰嚴操練以修武備一曰<lb/>
禁役占以肅軍政一曰禁冗員以寛民利一曰買戰馬<lb/>
以振軍威一曰定船差以便進貢一曰修船隻以便差<lb/>
用遂為定規以至考察軍政量力任使咸得盡其才後<lb/>
多致大位者公治尚簡靜説者謂得畢公保釐之道時<lb/>
烏思藏傳聞國西有童子記其前生事者以為活佛上<lb/>
遣使迎之公上疏極論其事有傷國體且言國朝祖宗<lb/>
<pb n="KR2k0049_WYG_198-26a"/>
相承所以不絶畨僧朝貢者不過羈縻遠方而已非崇<lb/>
奉信惑之也陛下天縱聖明無微不燭抑豈不知西方<lb/>
異端佛教無益中國乎南京御史林有年以言事被逮<lb/>
公論救以為御史朝廷耳目之官凡政體民隠皆當言<lb/>
之其言善則微婉將順而無悍訐之失其言未當則憤<lb/>
激太過而少和平之氣雖言有不同原其心皆忠於陛<lb/>
下非為身家也近奉聖㫖差錦衣衞官校拏解來京中<lb/>
外聞之罔不警駭豈以諫官而被逮失禮御臣下之道<lb/>
<pb n="KR2k0049_WYG_198-26b"/>
疏上遂得釋上巡狩無時宣大之地往來數矣又復事<lb/>
於闗陜以征伐為名公上言天命人心累數百言無不<lb/>
剴切是時前星未耀中外危疑公疏乞早建立儲以安<lb/>
宗社不報己卯寜藩宸濠告變刻日東下欲取留都公<lb/>
乃預為戰守之具一時草創皆備率九卿臺諫籲天誓<lb/>
以死守城門設文武大臣各二員率軍以守城暗設軍<lb/>
二營以防不虞未幾濠預遣死士二三百人潛入留都<lb/>
伏於皷樓街攬頭某人為内應伺期而發守備太監劉<lb/>
<pb n="KR2k0049_WYG_198-27a"/>
瑯實共謀之公廉知先縛攬頭一鞫而知之多執間諜<lb/>
以次而擒梟首江岸都城獲安賊計少阻而公江防城<lb/>
守甚多嚴備尋聞賊至安慶為安慶守備楊鋭敗之濠<lb/>
怒曰安慶一蕞爾尚如此况南京乎且聞喬尚書甚有<lb/>
備將如何也乃殺方士數十人賊退兵是夜西北風惡<lb/>
甚舟纜盡絶比曉至鄱陽湖遂為中丞王公乘之不戰<lb/>
而潰先是公視機務時密得濠反狀又知指揮鋭有才<lb/>
畧可用乃署為安慶守備戒之曰安慶南京上游也密<lb/>
<pb n="KR2k0049_WYG_198-27b"/>
邇江西賊計汝必先知知則速來告賊至必先攻安慶<lb/>
則汝死守之未幾賊變鋭果成其用公之功於是為大<lb/>
設使安慶無鋭順流而下燋爛者豈能成殄滅之功哉<lb/>
較論公之功當受上賞終以爵不酬勞為天下惜之先<lb/>
是濠變分布偽檄留都諸臣不敢上聞公獨密遣官馳<lb/>
奏時上在西海廵獵覽奏囘内遂謀親征十二月上南<lb/>
狩至則叛逆已平遂受朝政於行在初有㫖命百官以<lb/>
戎服朝見公獨以兩京禮儀一體豈容有異遂朝服率<lb/>
<pb n="KR2k0049_WYG_198-28a"/>
諸臣見時倖臣江彬以權寵勢燄傾人欲謀不軌公以<lb/>
雅量鎭服其邪彬始欲搆公使人攟摭其事卒無所得<lb/>
駐蹕既乆宸極為虛公倡九卿臺諫凡三上章公獨伏<lb/>
闕上疏勸囘鑾輿以安定社稷為計九月上還公扈從<lb/>
至揚州歸辛巳五月公考績録前功加柱國少保太子<lb/>
太保七月詔拜北京吏部尚書辨論官材總統百度至<lb/>
於君子小人之際尤加意焉賢必進不肖必退中外翕<lb/>
然稱之上入承大統新政之初鋭意圖治甚倚重於公<lb/>
<pb n="KR2k0049_WYG_198-28b"/>
公亦忠勤靡倦知無不言言無不盡革弊興廢公力尤<lb/>
多上疏早視朝以隆聖政葢為人君法祖憲天莫不以<lb/>
勤而治天下臣工莫不交相慶幸上遂嘉納焉壬午上<lb/>
御極之初命侍經筵上親耕藉田與行九推禮幸太學<lb/>
釋奠先師孔子特與分獻禮畢復至彝倫堂命祭酒司<lb/>
業講書賜坐聽及賜茶而退癸未王會之期裁革冗濫<lb/>
至四千餘員宿垢積汚廓然一新君子謂太平熙洽之<lb/>
治葢始於此矣春三月廷試天下士公為讀卷官所選<lb/>
<pb n="KR2k0049_WYG_198-29a"/>
多文名之士夏偶値休沐上遣内使賜賚粥米𤓰菜三<lb/>
次復遣鴻臚寺慰問甲申公以議興國大禮凡三抗疏<lb/>
乞休遂得俞允歳給人夫月米馳驛還鄉有司以禮存<lb/>
問公歸樂平拓地建宅徜徉於山水中至朝廷之事多<lb/>
不言及辛卯鎭江少師邃庵楊公卒公門下士也挐舟<lb/>
渡江弔之及過江之日江南父老識公者舉手加額曰<lb/>
活我公也多遺之以禮不受十月歸偶感痰疾於十二<lb/>
月十六日卒春秋六十有八公少從少師楊公遊遂為<lb/>
<pb n="KR2k0049_WYG_198-29b"/>
高弟既舉進士又從文正西涯李公遊益肆力于文字<lb/>
間其所友者皆一時之彦徳行道誼漸磨者深焉公居<lb/>
清職雖少煩劇餘暇必友會作文而性命道徳浩如也<lb/>
至今北方之士言文苑者必以公為首焉為文不以蹈<lb/>
襲為工出入六經深沉醲郁自成一家有克蒙稿若干<lb/>
卷其為詩始擬古作後擺落陳詩往往多自得語樂府<lb/>
雄雋有漢魏風識者以為渾然一代大家之作尤嗜山<lb/>
水嘗歴雲中上恒霍登嵩華海岱太行及江南名山捜<lb/>
<pb n="KR2k0049_WYG_198-30a"/>
竒抉隠人莫之及通篆籀有二李風晚精鑒賞名書帖<lb/>
一見知也性淳儉所用皆陶甓器衣服恂恂與寒士角<lb/>
而延接儒雅如恐不及見善如己出見不善義形於色<lb/>
卒之日天地晦㝠隂霾集霰布滿城郭數十里之内樹<lb/>
木盡白識與不識言之多有嘆息泣下者至二妾從死<lb/>
尤人所難可以見公之誠無所不謹也公娶董氏封一<lb/>
品夫人先卒次室包氏生子永殷補公禮部廕娶陳氏<lb/>
孫男一繩武聘孫氏已於嘉靖十三年二月十七日𦵏<lb/>
<pb n="KR2k0049_WYG_198-30b"/>
於長夀山侍郎公勅塋之次嗚呼公已矣追念疇昔九<lb/>
原永隔不可復得而見之矣忠賢凋䘮世故奚頼吾人<lb/>
安歸惟公丰骨玉屹舉止凝重雍粹若天成加以踐履<lb/>
充養動為遠大作程自郎署迄槐位躡華陟要内外㢠廻<lb/>
翔四十餘年歴事四朝受知列聖夙夜圖報苐黽勉以<lb/>
忠愛為主加以積誠崇格履坦執下翼正操約不詭不<lb/>
激不援不隨率皆於天理上發見大斥權奸獨力期囘<lb/>
天定邦國安社稷慷慨任重以故直聲壯節丕振中外<lb/>
<pb n="KR2k0049_WYG_198-31a"/>
睦族屬化鄉曲息强暴恤親舊大抵根本卓然暢之以<lb/>
為經緯若公者可謂生順沒寜垂竹帛之清芬還河嶽<lb/>
之正氣若夫考其行則如珪璋之潔遡其業則如日星<lb/>
之炳揆其雅望則如山嶽之屹鍾靈挺秀譬之景星鳳<lb/>
凰輝映兩間而為世之瑞國之珍者自有吾道之清議<lb/>
天下之公論在焉龍仲子承恩為公從甥龍與公姻契<lb/>
且同郷同朝知公為最詳永殷持一石陳公所著狀龍<lb/>
叙而俟銘之以光幽壤俾附家乘匪但子孫千百䙫之<lb/>
<pb n="KR2k0049_WYG_198-31b"/>
幸也<lb/>
　　壺闗三老墓碑<lb/>
予觀史册記古人事有名存姓亡者有姓存名逸者亦<lb/>
有事存並失其姓名者歴世既遠簡册磨滅傳寫脱誤<lb/>
變故推遷勢則爾耳存其一固幸矣間有事闗名教人<lb/>
品高越後世所仰慕乃不獲識其姓名憾可知也故好<lb/>
古之士必欲訪其遺蹟㕘互考訂無所不用其極有以<lb/>
補之而後快於心焉按孝武時壺闗三老茂上書史失<lb/>
<pb n="KR2k0049_WYG_198-32a"/>
其姓邑之故蹟雖見郡志然實未得其地三原張君友<lb/>
直來宰是邑謂漢名賢不宜冺冺為千古闕典葢潛心<lb/>
數載求之未釋也間嘗以公事遠出過一村曰崇賢意<lb/>
村以賢得名必有賢者出乎其間因以訪諸父老則曰<lb/>
村左純山之陽有巨塜不詳所自至則荒榛寸草無可<lb/>
徴者或言此地耕者得一片石隠隠有字藏之近村古<lb/>
寺取視則唐人令狐璋墓志也其序世系則曰昔先祖<lb/>
茂夾輔周室光翼漢朝封為壺闗三老諡云徴君以茂<lb/>
<pb n="KR2k0049_WYG_198-32b"/>
為遠祖茂之姓當為令狐矣顔師古註三老茂云荀悦<lb/>
漢紀稱令狐茂不知於何所得及考漢紀乃止云壺闗<lb/>
三老並失茂字不知師古復何以得此又後漢書郡國<lb/>
志引上黨記亦云令狐徴君隠城東山中去郡六十里<lb/>
卒𦵏其山即武帝末年上書訟戾太子寃者也前史失<lb/>
其姓亦無徴君之號據璋誌則號與上黨記合而師古<lb/>
未為無據漢記傳刻或近時逸之豈璋欲祖茂取記為<lb/>
譜系而附會之耶令狐為姓罕壺闗小邑葢不多得雖<lb/>
<pb n="KR2k0049_WYG_198-33a"/>
漢唐相去之遠茍名賢後無絶則璋為茂出亦理所有<lb/>
况其誌得於茂所隠山假令妄以為祖身後之石何以<lb/>
特出此地其墟墓相聫居昭穆相承傳宜非自外至者<lb/>
但江充之禍漢興已百餘年三老之為官必耆宿乃得<lb/>
周制五十命為大夫夾輔又卿相之職今跨秦而上雖<lb/>
在周季據上書已老之身遡股肱先任之日亦無慮二<lb/>
三百歳胡不倫如是也况璋所取在姓不在夀使三老<lb/>
未及事周當止以光翼為言夾輔之談可無庸矣此則<lb/>
<pb n="KR2k0049_WYG_198-33b"/>
不可曉者或謂周末賢者避世若圯上老人呼留侯孺<lb/>
子後不復見疑為鬼物乃三老董公遮説僅一見於册<lb/>
其年皆不可考籛鏗孔門所稱而夀閲夏商之世亦安<lb/>
敢謂其必無也哉又按高帝四年舉民五十以上有修<lb/>
行能率衆為善者置以為三老則三老亦不皆耆宿璋<lb/>
既欲祖茂侈其名夀誇示後世容亦有之所惜班氏號<lb/>
古良史不能為三老考姓太史公足跡遍天下最漢儒<lb/>
博雅與茂同晉産且目擊巫蠱之事而本紀不載觀史<lb/>
<pb n="KR2k0049_WYG_198-34a"/>
者類以先入為主曰遷固尚然餘復何望雖紀於上黨<lb/>
志於郡國著於漢紀峉無究心焉者坐是故也張君乃<lb/>
千載後復得璋志雖遥遥華胄難以取必而茂姓益有<lb/>
徴其高蹈之所首邱之地皆因以考見非其懷賢好古<lb/>
物色之表章之何以完是曠古之闕典哉自今過者歛<lb/>
袵起敬或低囘不能去歳時伏臘將有以蘋藻祭者君<lb/>
實為之書於石喜三老之遇也若其訟太子冤為漢家<lb/>
國本綱常計則史備載前人有論予可畧云<lb/>
<pb n="KR2k0049_WYG_198-34b"/>
　　中允孫君墓誌銘<lb/>
君諱紹祖字遠宗别號我山其先直隸廣徳人高祖諱<lb/>
福二者從戎振武衞始家於代曾祖諱才隠徳弗仕祖<lb/>
諱勝贈光禄少卿考諱璋以昜鳴代領𢎞治壬子鄉薦<lb/>
贈檢討生子五人長紹先任翰林院檢討早逝次即君<lb/>
㓜警敏過人方七歳時聞講周昜輙能會大義少檢討<lb/>
君二歳檢討君亦畏其逼嘗與兄屬對語意卓犖若或<lb/>
駕之聞者以為雙鳳長補郡庠弟子員即受知督學王<lb/>
<pb n="KR2k0049_WYG_198-35a"/>
凝齋石東滹諸公咸以偉器稱之正徳丁卯舉於鄉會<lb/>
試弗偶遊太學太學生樂與之遊以資麗澤比卒業將<lb/>
歸謀於檢討君曰先君齎志蚤逝授封館職叔宰扶風<lb/>
者以節顯吾兄弟亦既沗衣冠後各華其身矣兩叔猶<lb/>
布衣能無歉乎檢討君然之遂稱貸為補散官且製衣<lb/>
冠凾至代召親黨觴夀獻之咸榮其家而多君之舉城<lb/>
東故有小園搆精舍誦習代之文士多就之益大有得<lb/>
辛未舉進士改庶吉士初扶風君委城略陽尹賊力戰<lb/>
<pb n="KR2k0049_WYG_198-35b"/>
而死略陽尹閻某者畏罪匿不以聞君贊檢討君力為<lb/>
疏理朝廷嘉其節贈光禄寺少卿諭祭一壇子紹卿廕<lb/>
補胄監今為裕州同知癸酉授編修蔚有文名為儕輩<lb/>
推重會檢討君訃至自代即疏請歸𦵏䝉允時一子方<lb/>
疹殤二日劉孺人以哭子病幾死君馳往不暇顧路經<lb/>
廣昌諸邊邑警報方急竟冐險兼程抵家痛廹若不欲<lb/>
生其友愛類如此既襄事奉母太孺人張入京携兄所<lb/>
遺孤視如已出母素性嚴君與劉孺人曲為奉承問所<lb/>
<pb n="KR2k0049_WYG_198-36a"/>
欲而進務得其歡心戊寅秋太孺人誕日堂下忽生瑞<lb/>
草一本秀異天成鄉人僉謂孝感繪為圖賦詩詠之庚<lb/>
辰丁太孺人憂服闋召修武宗實録筆削多中肎綮為<lb/>
總裁諸公所嘉乙酉實録成賜銀幣衣服腆甚晉右春<lb/>
坊右中允經筵進講必積誠累日色温氣和開陳懇切<lb/>
上特嘉納君白而長身儀觀甚偉性明敏見事即了無<lb/>
滯礙尤善談吐論世符情論經符理聽者唯唯忘倦仗<lb/>
義好施友人嘗貸金若干聞其歿往弔取劵焚之既入<lb/>
<pb n="KR2k0049_WYG_198-36b"/>
翰林嗜學益篤博極羣書詩文軼宕自成一家工書法<lb/>
為時所尚襟度夷曠不嬰世故與人無忤一見猶平生<lb/>
病在告問遺相望卒之日遠近驚駭或失聲曰孫宮允<lb/>
一至此乎卒以嘉靖丙戌十月朔距其生成化乙巳十<lb/>
月廿有七日為夀四十有二配劉氏封孺人鹽運使繹<lb/>
之女先卒繼鄭氏叅將之女女一許聘官舍生李乾卜<lb/>
丁亥月日啟劉孺人壙合𦵏從先兆也君弟鄉貢士紹<lb/>
魁聞君疾來省弗及見扶柩以歸乃手疏事行請予銘<lb/>
<pb n="KR2k0049_WYG_198-37a"/>
其胄監弟紹忠復自代來速曩予承乏史館垂三十年<lb/>
見君兄弟相繼以吉士入喜甚稱孫氏二難為鄉曲之<lb/>
榮謂其遠大不可量十載間復見其相繼淪謝竟不果<lb/>
大用為孫氏惜且悲之甚銘其可辭哉銘曰難兄難弟<lb/>
競爽於文海内則希矧此一門河山表裏靈氣攸存龍<lb/>
泉蚤失恨已無垠倐爾大阿相繼以淪造物無情予奪<lb/>
不倫不倫奈何吁嗟乎二孫<lb/>
　　明通議大夫兵部左侍郎贈工部尚書襄敏張公<lb/>
<pb n="KR2k0049_WYG_198-37b"/>
　　　墓誌銘　　　　　　　　　　孔天印<lb/>
嘉靖三十九年庚申三月二十三日通議大夫兵部左<lb/>
侍郎南川先生張公卒於家卜明年辛酉某月某日𦵏<lb/>
時其弟都察院右僉都御史永石公玭廵撫順天乃先<lb/>
期以其從姪進士徳化所述公行狀寓書於外史印曰<lb/>
子知吾兄者幸作銘嗚呼悲夫哲人其亡失我柱蓍顧<lb/>
其立徳與功炳炳而在敢不銘公諱珩字珮玉别號南<lb/>
川世稱南川先生始祖和之自秦遷石故張氏家世石<lb/>
<pb n="KR2k0049_WYG_198-38a"/>
州焉高祖居曾祖大全俱戢徳弗耀祖讓贈都察院右<lb/>
都御史兼兵部右侍郎考文紳初封監察御史歴贈大<lb/>
理寺左少卿都察院右都御史兼兵部右侍郎母康氏<lb/>
歴贈夫人繼母馮氏歴封夫人咸以公貴云叔考禮起<lb/>
家𢎞治中進士公八歳從授小學十四授昜母兄時齋<lb/>
先生即潛心性命之學敦尚儒行才章兼美焉中正徳<lb/>
癸酉鄉試辛巳登進士第自癸迄辛葢專力聖學者九<lb/>
年壬午皇上即位為嘉靖元年授試御史上疏請崇正<lb/>
<pb n="KR2k0049_WYG_198-38b"/>
闢邪以新聖政癸未實授陜西道監察御史清審京通<lb/>
鋪行奏革投充占役二十餘家給補負欠物價二萬餘<lb/>
兩尋奉勅廵鹽兩淮條上清理十二事綜覈利弊盡見<lb/>
興除如罷權奄掛號之例杜姦商請托之門乃其大者<lb/>
葢正徳以來權姦用事鹽法大壞至公始一釐正國課<lb/>
之外歳得羡銀一百三十餘萬解貯大倉大司農秦公<lb/>
表乞旌勞得賜羊酒文幣有差又造運船以省荒年之<lb/>
徴派清草場以來貧竈之復業至於講學興禮問苦賑<lb/>
<pb n="KR2k0049_WYG_198-39a"/>
饑所以敦士習續民命亹亹如也事竣巡按畿輔復巡<lb/>
按陜西所至具貞紀憲天奬廉正絀貪邪察寃隠除横<lb/>
暴在畿輔則奪勲貴濫討之莊田而歸之民發武吏積<lb/>
稔之罪惡而收其黨在陜西則正强宗驕横之罪而訓<lb/>
典昭革奏帶冐功之弊而名器審監臨舉選最號得人<lb/>
窮邊下邑靡不諮歴至於講學興禮問苦賑饑所以敦<lb/>
士習續民命一亹亹如淮揚焉事竣部議超擢會外艱<lb/>
弗果壬辰起復掌河南道振紀掲紘匡益𢎞多時講官<lb/>
<pb n="KR2k0049_WYG_198-39b"/>
員缺大學士方公薦公學行純明補翰林侍講公三疏<lb/>
力辭之已乃陞南京太僕寺少卿未幾轉大理寺左少<lb/>
卿尋引疾告歸居歳餘召還陞都察院右僉都御史巡<lb/>
撫延綏是時邊計乆疎公至罷不急之務汰無益之員<lb/>
躬勵將士融以恩威愼審機宜戰守無失尤自節約以<lb/>
弭貪競忠信以倡勇敢葢凢所經略壹意安攘而已故<lb/>
延鎭獨稱底寜己亥陞南京都察院右副都御史提督<lb/>
操江尋取㢠廻坐院進階嘉議大夫辛丑偕吏部考察天<lb/>
<pb n="KR2k0049_WYG_198-40a"/>
下官員多視公為凖裁其年陞左副都御史會宣大總<lb/>
督之缺廷推屬公公上疏言鄉人不便從事遂以迕㫖<lb/>
落職為民癸卯召復原職巡撫寜夏凡所經略安攘一<lb/>
如延綏時其年陞兵部右侍郎兼都察院右僉都御史<lb/>
總督陜西三邊軍務公至總統方略計出萬全居中調<lb/>
度算靡遺䇿大要以飭内治為上廣徳心為本故其選<lb/>
將練兵整備設禦率以靜制動以逸待勞臨事决議必<lb/>
開誠布公無用智自私之意以故公威重如山岳惠流<lb/>
<pb n="KR2k0049_WYG_198-40b"/>
若江河云是時四鎭大吏如翁公萬逹等皆一時鴻略<lb/>
之臣無弗敬服公節制者前後斬獲首虜五百八十有<lb/>
竒生擒十一奪獲馬駝六千二百有竒夷器一萬四千<lb/>
有竒䝉璽書金幣褒奬者三乙巳陞都察院右都御史<lb/>
仍兼兵部右侍郎丙午陞戸部尚書督理太倉兼管西<lb/>
苑農事未任以延綏失利被繫議配慶陽壬子召起用<lb/>
復以都察院右副都御史巡撫延綏癸丑陞南京兵部<lb/>
右侍郎隨轉本兵之左適丁繼母馮憂制終撫按交薦<lb/>
<pb n="KR2k0049_WYG_198-41a"/>
起用而公忽不起矣公生於成化丙午十一月二十五<lb/>
日享年七十有五𦵏於山寺平原之新兆從公卜也先<lb/>
是奏聞於朝以公功徳允元贈工部尚書諡襄敏仍廕<lb/>
一子送監讀書其致祭造𦵏各遣官從事焉甚渥典也<lb/>
元配王氏累封夫人生子賢路娶車氏早亡女一適車<lb/>
珏副室楊氏李氏楊生子賢門殤女一適監生馮潮李<lb/>
生子平路即恩廕者聘綏徳都御史孫公女賢路有子<lb/>
曰緘即官生公自御史歴太僕廷尉及中丞司馬皆簡<lb/>
<pb n="KR2k0049_WYG_198-41b"/>
授重殷罔弗宣序而經制西陲之功乆且大矣然兩陟<lb/>
再窒未䆒厥勲其竭忠盡瘁而已者耶公忠孝仁明廉<lb/>
允剛毅涵養定正踐履精實尤博綜羣籍𦕈覿衆有而<lb/>
體當於一源故所出功行文辭不愧古人生平樂取人<lb/>
善尤好指誨後進泊懷遠度淵渟山峙令儀令望邦國<lb/>
之典型人倫之師表云所遺有恩光絲綸録心學圃南<lb/>
川紀年奏議文集各若干卷傳於世系之銘曰在昔貴<lb/>
立厥維徳功徳由學懋功以徳崇維公純備精典博通<lb/>
<pb n="KR2k0049_WYG_198-42a"/>
以事以業宣勤亮忠侍史僕射命滋益恭綏彼西土式<lb/>
遏宼戎文武是憲實司馬公進庸兩窒望出遂終人為<lb/>
公惜公罔時恫諡贈徽顯曰襄司空再廕厥嗣俾世克<lb/>
鴻景行坦坦高山隆隆銘其弗朽曷其有窮<lb/>
　　韓忠定公墓碑銘　　　　　　　費　宏<lb/>
士有負正氣懷直道憤世嫉邪以身犯難嬰龍鱗撩虎<lb/>
尾不少顧䘏雖阽危瀕死得竒禍於一時然高風大節<lb/>
天下仰之後世頌之視彼脂韋淟涊䘮名辱身以茍目<lb/>
<pb n="KR2k0049_WYG_198-42b"/>
前之富貴者其品流區别已相什伯况天定勝人剥終<lb/>
必復其名位福履分所當得者卒之若持劵取償無一<lb/>
缺焉豈非所謂君子以得福為常而得禍為不幸耶求<lb/>
之於今則公庶幾乎無媿於此矣當正徳之初中官劉<lb/>
瑾等嬖於武宗潛肆蠱惑謀移政柄公時為戸部尚書<lb/>
曰亂其始此矣為人臣子忍坐視而無言耶率百僚伏<lb/>
闕流涕請誅瑾等武宗幾悟將以瑾等寘於法公同列<lb/>
有乘時窺相位者與瑾等和應害其成瑾愈肆遂入中<lb/>
<pb n="KR2k0049_WYG_198-43a"/>
樞賞罰黜陟悉由已出銜公入骨髓矯詔罷之給事徐<lb/>
昂上疏救公瑾出昂再降公秩尋令以冠帶閒住其子<lb/>
高唐州知州士聰刑部主事士竒皆黜為民瑾怒猶未<lb/>
巳乃煅公在部時計簿有遺失者以為公罪遣官校械<lb/>
繫至京將煅煉殺之公在獄與司馬東山劉公倡和如<lb/>
平日瑾吹求既無所得乃矯詔勿擬公罪罰輸邊米千<lb/>
石又縁他事羅織而罰者倍之自是家業盡破幾無以<lb/>
為養越五年瑾誅有詔復公舊職廷臣薦公百疏而瑾<lb/>
<pb n="KR2k0049_WYG_198-43b"/>
黨尚在卒不行今天子嗣極憫公守正罹害賜勅褒慰<lb/>
特加公太子太保階光禄大夫勲柱國賜誥贈其三世<lb/>
復廕孫一人為光禄寺署丞及公捐館訃聞上悼念不<lb/>
已再賜誥贈特進光禄大夫太傅諡忠定仍遣官諭祭<lb/>
營𦵏嗚呼公以孤忠報主甘受竒禍一時縉紳莫不為<lb/>
公扼腕而彼惡直醜正之徒則或傍觀竊笑以公為不<lb/>
智其甚者忿公異已且從而下石焉其亦可慨也已然<lb/>
貞松勁栢挺立於歳寒之後完名盛福公卒兼而有之<lb/>
<pb n="KR2k0049_WYG_198-44a"/>
非公之所立無愧於天無負於國家曷克以臻此耶公<lb/>
以某年某月某日卜𦵏大錫溝之原士竒與其從子廷<lb/>
偉衰絰詣予欲一言銘公墓道予素荷公知安敢辭公<lb/>
諱文字貫道號質菴姓韓氏其先世為相人葢魏公之<lb/>
裔也譜稱七世祖諱永値金兵之亂去相徙居山西之<lb/>
洪洞是為洪洞人曾大父諱昌祖諱淵父諱肅皆以公<lb/>
貴贈光禄大夫柱國太子太保戸部尚書曾祖妣張祖<lb/>
妣李妣吉皆贈一品夫人公將生吉夢紫衣人抱送文<lb/>
<pb n="KR2k0049_WYG_198-44b"/>
潞公與之因名文㓜負竒質才思溢發既長從太史襄<lb/>
陵邢公遜之遊學益淵博領成化乙酉鄉薦登丙戌進<lb/>
士第初拜工科給事中持節封韓府高平王諸餽遺悉<lb/>
却不受會左都御史王越總邊事徼功啓釁率同官列<lb/>
其罪狀又論薦前冢宰李公秉司馬王公竑可大用語<lb/>
渉宮禁純皇帝震怒逮至文華殿拷掠幾死陜西紀功<lb/>
郎中張瑾疏總兵等官殺降罔上命公往覈之率以情<lb/>
之輕重具實還奏人服其公乙未陞右給事中以直言<lb/>
<pb n="KR2k0049_WYG_198-45a"/>
為當道所忌戊戌考滿始陞湖廣右叅議提督太嶽太<lb/>
和宮分守荆南談者以用非其地為公負屈而公處之<lb/>
裕如勤於其職分守中官與其下皆嚴憚歛戢境内頼<lb/>
之又稽覈諸宮羡銀易榖創庾以為荒備越三年用巡<lb/>
撫吳公克誠薦改理司事會九溪酋長白嘴鼻與鄰境<lb/>
爭地相攻撫按屬公往視其爭遂息歴七年以右轉左<lb/>
聞者駭然未幾以外艱歸𢎞治戊申終䘮赴部冡宰王<lb/>
端毅公知公乆滯陞山東左㕘政濟南之俗乘旱輙聚<lb/>
<pb n="KR2k0049_WYG_198-45b"/>
衆發人墓而暴其尸謂之打魃公曰是甚於尫巫之暴<lb/>
矣亟下令禁之越二年庚戌用宗伯倪文毅公之薦超<lb/>
陞雲南左布政使先是土官襲代旁支恃賄與力輙相<lb/>
仇奪土吏滿兩考者例不赴京復於境内轉相㕘補皆<lb/>
宿弊也至公始立法以釐正之越三年癸丑陞都察院<lb/>
右副都御史巡撫湖廣地方兼贊理軍務武昌諸郡歳<lb/>
歉疏乞蠲逋賦以蘇窮民乙卯改撫河南値懷孟以北<lb/>
旱饑令所司發銀賑貸復竭誠雩禱致雨歳乃大熟丙<lb/>
<pb n="KR2k0049_WYG_198-46a"/>
辰轉戸部右侍郎丁巳以内艱歸庚申終䘮改吏部明<lb/>
年轉左銓綜平允士論歸之癸亥陞南京兵部尚書㕘<lb/>
贊機務先是會守備中官議事多遜避不發一言或探<lb/>
其意嚮以為可否公曰事之可否有理與法吾惟以無<lb/>
私處之可拱嘿為避禍耶遇事輙昌言商確聞者無不<lb/>
敬服値水旱相仍民饑而死者相繼公移文戸部欲預<lb/>
支三月糧以平糴價所司疑未請公以身任之竟發米<lb/>
三十三萬石民頼以安甲子改戸部尚書於是時敬皇<lb/>
<pb n="KR2k0049_WYG_198-46b"/>
帝勵精圖治公感激遭遇蚤夜勤瘁期於足國早朝畢<lb/>
嘗被召直至榻前諭以鹽法廢弛邊餉空虛屬公稽考<lb/>
舊制及諸沮壞之弊公䟽陳七事極其剴切皆嘉納之<lb/>
時監軍以征虜宿兵近塞日費不貲戚畹中貴往往侵<lb/>
民田窩占鹽引黄冠又以左道禳禬蠧耗帑積公鋭却<lb/>
抑之雖怨謗弗恤也葢公自筮仕以來剔歴中外幾四<lb/>
十年凡職所當為為之未嘗不盡其力晚節末路以身<lb/>
殉國尤極忠懇不以利害得䘮易其所守凛乎有古大<lb/>
<pb n="KR2k0049_WYG_198-47a"/>
臣之風此後生小子所以仰其聲光咨嗟願慕而自有<lb/>
不容已焉者也公將逝雷電交作天色晦㝠弔者如市<lb/>
莫不悲號哽咽葢嘉靖丙戌二月十五日也距其生正<lb/>
統辛酉九月二十六日享年八十有六配張徳與公合<lb/>
先公三十年卒累贈一品夫人子男三長士聰中壬子<lb/>
鄉試以知州致仕次即士竒登壬戌進士今為湖廣左<lb/>
㕘政季士賢中乙卯鄉試授開封府同知以乞侍公養<lb/>
進階兩淮運司同知致仕孫男七廷彦以廕補國子生<lb/>
<pb n="KR2k0049_WYG_198-47b"/>
授光禄寺典簿廷臣中壬午鄉試廷瑞即所䕃署丞者<lb/>
也廷采國子生廷偉登丙戌進士今為南京戸部主事<lb/>
次廷建廷選俱習舉子業孫女四長適國子生郭瑶次<lb/>
適李旦次適副都御史張潤之子元憲一尚㓜曾孫男<lb/>
五曰景休景維景愈景復景偓曾孫女三長聘御史南<lb/>
仝之子有栲次聘都司副斷事郭鎏之子維屏一尚㓜<lb/>
所著有質菴奏議質菴存稿歸田稿藏於家公丰骨玉<lb/>
立凝重和粹有若天成加以奮勵充養學知原本動必<lb/>
<pb n="KR2k0049_WYG_198-48a"/>
志於遠大故平生所立卓然不茍卒以勲業振耀為時<lb/>
名卿其子能奉公之教而世其業公可謂死而不朽矣<lb/>
銘曰士貴自立保終為難志不物挫斯謂之完宋有名<lb/>
臣曰魏公韓社稷頼之如河如山初終一節罔避險艱<lb/>
公豈其裔嚮往夙端以身許國丹心桓桓起家青𤨏乃<lb/>
歴屛翰㢠廻翔臺省衎衎鴻磐國有桑癰公嫉其奸曰此<lb/>
巨蠧治亂所闗首唱百僚伏闕叩閽危言劘切烈甚輿<lb/>
棺剛大之氣可激懦頑我道若是寜我失官如彼砥柱<lb/>
<pb n="KR2k0049_WYG_198-48b"/>
䇄於狂瀾壁立萬仞可望莫攀聖明御極進公穹班褒<lb/>
忠嘉直恩綸屢頒麟袍玉帶鶴髪朱顔聲光煜煜洋溢<lb/>
宇寰如彼松栢挺於歳寒風饕雪虐不摧以殘抑有子<lb/>
孫如玉如蘭趾美續聞世其衣冠公死不朽既順且安<lb/>
忠定之諡在公無慙巋然堂封過者聳觀<lb/>
　　南京國子監祭酒閻樸墓誌　　　傅希摰<lb/>
公諱樸字文甫號又泉生而頎厚頴敏五歳學諭公面<lb/>
授三字經俄即成誦垂髫讀書數行下學諭公家塾多<lb/>
<pb n="KR2k0049_WYG_198-49a"/>
執經士每授之經㫖衆猶未領解方繹思公指摘大義<lb/>
得言外趣聽者肅然長補邑庠弟子員文名茂藉自六<lb/>
經外博綜羣籍靡不洞究其藴文思溢發頃刻數千言<lb/>
且馴典舂容絕無流亞督學松臯許公一試輒驚畏曰<lb/>
翰苑名流也以是西陂劉公嵩渚李公方城楊公咸極<lb/>
口稱奇每試冠多士仍掲其文於堂壁為之式嘉靖戊<lb/>
子以易冠省榜次年卒業太學有宿儒稱善易祖陸氏<lb/>
而力詆程朱傳解公與之辨析宿儒語塞謝曰不意子<lb/>
<pb n="KR2k0049_WYG_198-49b"/>
尤精於易若是愚當縮甲胄矣壬辰舉進士選庶吉士<lb/>
既而上疑有倖進者命復試至再連擢第一元輔李文<lb/>
康公閲其卷嘆賞曰天下士也甲午授檢討乙未充會<lb/>
試同考官入彀者率顯名仕籍丙申充經筵官詔入史<lb/>
館校録五經四書大全尋在告部書屢促還朝戊戌春<lb/>
充廷試掌卷官己亥立東宫慎簡端輔晉右春坊右贊<lb/>
善兼秩如舊頃詔司禮監教中侍已又建議薛文清公<lb/>
瑄得濂洛正傳可入從祀不報庚子復在告掃軌養重<lb/>
<pb n="KR2k0049_WYG_198-50a"/>
益游心聖賢之學意有所㑹即以身心體騐之遐邇來<lb/>
學者為之闡𤼵幽奥亹亹無倦嘗曰性無内道無外動<lb/>
静之間體用存焉要在一以貫之又曰大學之誠意中<lb/>
庸之誠身皆是主静工夫士林傳為名言辛丑北虜卒<lb/>
薄邑城城中人驚譁欲潰公慰諭無恐隨一二鄉士夫<lb/>
率士賈輿隸登城運礌石與有司協力固守之虜悉衆<lb/>
攻南門一健賊徑趨城下公募善射者一矢貫膝虜倉<lb/>
皇遯去圍乃解壬寅丁學諭公憂乙巳終制丁未如京<lb/>
<pb n="KR2k0049_WYG_198-50b"/>
復除前職是秋命主武舉㑹試戊申纂修大明㑹典兼<lb/>
署左右春坊司經局印人謂並綰三章實一時異數前<lb/>
此未有也有守臣請復河套勅下九卿翰林院詹事春<lb/>
坊堂上官㑹議諸君無敢直言者公曰謀國者貴有成<lb/>
算今海内困敝兵食兩虚若不量彼已深入穹荒脫或<lb/>
致蹉跌則天下事去矣吾備貟宫寮義關休戚願以死<lb/>
諍之衆相顧錯愕但首䑕依違已爾題覆疏入聖明果<lb/>
察計左而奪議者俸人咸服公之籌邊勝借箸云已而<lb/>
<pb n="KR2k0049_WYG_198-51a"/>
清理貼黃秋八月簡命主試京闈所取多貧士㑹試連<lb/>
第十五人内唐汝楫賜狀元及第癸丑復第十八人入<lb/>
翰林吉士二人得人之盛近科罕儷時計資望當超擢<lb/>
奈權貴嫉不附已諷銓部故淹之公屢疏歸弗允庚戌<lb/>
夏始進南京國子監祭酒扶疾之任首進六館士語之<lb/>
曰世之不治士習舛也士習之舛教不立也若等立志<lb/>
當以聖賢為凖學聖賢事一誠其本五倫其實六徳六<lb/>
行六藝其目也二三子朂諸每堂事竣詣東廂與諸生<lb/>
<pb n="KR2k0049_WYG_198-51b"/>
說經義稽課業并問其服習行履何如季考舊惟襲套<lb/>
傳抄公先期率丞博以下宿公署詰旦嚴試之如鄉㑹<lb/>
試例越二日品第精當榜其優者於門士皆勃然自奮<lb/>
留都諸卿貳嘖嘖嘆曰簡而肅嚴而公詳而有制不愧<lb/>
人師矣公自負俊偉恥為媕娿當路態蒞監僅五旬忽<lb/>
有旨下坐赴任違限令聞住蓋有隂柅於中者比解任<lb/>
闔監官生送至江滸别去有欷歔泣下者既歸闢小園<lb/>
結屋數楹列琴樽圖史於左右居嘗嘯吟其中視榮名<lb/>
<pb n="KR2k0049_WYG_198-52a"/>
淡如也春秋展墓外惟杜門兀坐考訂古義得失一切<lb/>
紛華悉屏絶之暇則課僮僕耕耨以供伏臘日訓兒曹<lb/>
曰孝弟忠信四字是學者大根本天徳王道皆由此出<lb/>
性尤篤孝友十齡背母攀號頓踣宦成事父如冲孺當<lb/>
食必執器供侍葬祭從厚所需皆獨辦諸昆弟無秋毫<lb/>
費也繼母李氏性峭愎公婉順事之務得懽心兄梅乏<lb/>
嗣為之出貲娶妾卒育有子女季弟恒早世恤其嫠字<lb/>
二孤俱授以室乙巳歳大祲罄積貯以賑濟之所全活<lb/>
<pb n="KR2k0049_WYG_198-52b"/>
以千計邑尹辛樂卒助以栢棺直可數鎰後以金帛酬<lb/>
之弗受同年董官暴死京邸厚賻之而歸其櫬偷兒被<lb/>
獲請死公諭遣之不忍寘之法里人趙從善誣坐殺人<lb/>
成獄繫累十餘年公移書白其寃得釋羣盗事發讐攀<lb/>
村氓傅榮等三人栲訊無完膚公惻曰無辜受害持法<lb/>
者獨不虚心一讞耶亟屬邑令以情訴得不枉其樂施<lb/>
急難類如此祿仕二十年謝病顯晦居其半觀風臺臣<lb/>
薦疏八上公莞爾曰諸公愛我深我盡置之勿論事久<lb/>
<pb n="KR2k0049_WYG_198-53a"/>
而仇消論定於葢棺既而公偶嬰時疾適有山鳥鬭庭<lb/>
公慘慘語兒輩田鳥徵吾數其賈長沙䜟乎自是冉冉<lb/>
痾沉遂與兒輩訣曰為吾後者務讀書明道力田治生<lb/>
勿晏安惰手足勿奇靡蕩心志語畢整衣而逝實隆慶<lb/>
丁卯九月十三日也所著有詩文若干卷通鑑逸旨若<lb/>
干卷榆次志八卷山西通志藁若干卷嗚呼天生人傑<lb/>
夫豈偶然亦豈徒然乃公抱經濟之鴻猷而未竟厥施<lb/>
負豪邁之襟期而不利攸往擅山斗之重望而未躋膴<lb/>
<pb n="KR2k0049_WYG_198-53b"/>
階持堅正之氣節而不理人口豈天無意於斯世耶所<lb/>
幸二妙聨科鵬摶可待繩祖武而裕後昆誠所謂千里<lb/>
駒也天之篤䕃善人其孰與兹<lb/>
　　張文毅公墓碑　　　　　　　　申時行<lb/>
上御極之三年蒲坂張公以宮詹晉宗伯大學士入㕘<lb/>
機密又八年秉政踰年以父封公之喪歸其廬蓋上時<lb/>
時念公也嘗顧問左右張少師無恙乎何時服除於是<lb/>
朝士大夫驩傳張公且復召海内延頸而望太平曰張<lb/>
<pb n="KR2k0049_WYG_198-54a"/>
公且復召然未及召而公卒上聞震悼輟一日視朝賜<lb/>
祭加等為十三壇遣官治葬事贈太師諡文毅廕一子<lb/>
尚寳丞及是公伯子甲徵等奉閣學山隂公狀屬余紀<lb/>
其墓隧之石余與公共事三朝凡公之論議著作與其<lb/>
厝注於國家者皆余所親覩即不斐其何敢辭公諱四<lb/>
維字子維别號鳯磐山西蒲州人也其先自解徙世以<lb/>
高義聞里中曽祖寧配雷祖誼配王繼解父允齡號嵋<lb/>
川公配王實生公以公貴曽祖祖父贈封俱如其官妣<lb/>
<pb n="KR2k0049_WYG_198-54b"/>
皆一品夫人公生而頴異甫能言解夫人弄之膝上問<lb/>
兒所欲公亢聲曰欲一當明主康濟天下解夫人大驚<lb/>
年十五舉茂才高等督學劉公少許可獨奇公推曰國<lb/>
士嘉靖己酉科舉鄉試第二人癸丑成進士以庶吉士<lb/>
第一讀中秘書乙卯授翰林院編修無何丁内艱服闋<lb/>
補職壬戌乙丑兩充㑹試同考官分校永樂大典是時<lb/>
詞林少事日遊遨徵逐公獨與同志楗戸讀書窮詣博<lb/>
覽而尤好深沉之思袁文榮公嘗以博物策士屬公代<lb/>
<pb n="KR2k0049_WYG_198-55a"/>
對立具草袁公歎曰此真博物君子矣徐文貞公嘗召<lb/>
諸司臣集直中語及國計屬公考訂贏縮推利害所由<lb/>
曰此㕘政異日憂也隆慶丁卯大典錄成陞右春坊右<lb/>
中允予五品服莊皇帝首御講幄以公充經筵日講官<lb/>
公盟心登對多所開發莊皇帝常竦意聽之是年主順<lb/>
天鄉試尋陞左春坊左諭德兼翰林院侍讀戊辰冬請<lb/>
假歸省賜銀幣給傳㠯行及春而復己巳陞翰林院學<lb/>
士尋陞吏部右侍郎轉左新鄭高公雅重公推轂甚亟<lb/>
<pb n="KR2k0049_WYG_198-55b"/>
而同事者意忌以為軋已從中撓之公遂以疾乞歸壬<lb/>
申春上出閣講學慎簡官僚以公充侍班官協理詹事<lb/>
府尋掌府事兼教庶吉士無何復引疾歸萬厯甲戌詔<lb/>
再起公以原官仍掌詹事府事充世廟實錄副總裁肅<lb/>
皇帝在位久章牘浩繁諸司掌故皆闕軼公極意蒐討<lb/>
自嘉靖辛卯以後朝章軍務國賦人才皆犂然具備江<lb/>
陵張公瞿然稱服乙亥上簡置弼臣陞公禮部尚書兼<lb/>
東閣大學士入内閣參預機務公既拜命侍上講讀於<lb/>
<pb n="KR2k0049_WYG_198-56a"/>
便殿賜公御書一德和衷大字公稽首謝出上㠯公器<lb/>
度不凡注視者乆之丙子充重修㑹典總裁官丁丑主<lb/>
㑹試肅皇帝實錄成加太子太保進文淵閣大學士賜<lb/>
銀幣鞍馬戊寅春大婚以公贊襄六禮勞加少保進武<lb/>
英殿大學士廕一子中書舍人庚辰一品滿考加柱國<lb/>
少傅兼太子太傅廕一子國子生壬午以決䇿功進兼<lb/>
太子太師廕一子錦衣百戸世襲凡三進秩皆予三代<lb/>
誥命自江陵柄國以刑名一切痛繩海内既没而親信<lb/>
<pb n="KR2k0049_WYG_198-56b"/>
之人尚與權璫表裏閣中議多齟齬不行公燕居深念<lb/>
間為余言此難以顯爭而可黙奪令以寛大從事少安<lb/>
人心㑹皇嗣誕生而公喜可知也曰時不可失乃手書<lb/>
勸上宜以大慶施惠天下出諸司所擬寛條屬余損益凡<lb/>
數十事以進上欣然命行之尋㠯詔恩加公少師吏<lb/>
部尚書中極殿大學士廕一子尚寳丞先是席江陵寵<lb/>
者憚公而是余故起新昌位余上以逼公及新昌論罷<lb/>
設事搆隙乃因陽城太宰劾罷嗾御史并劾公上曰元<lb/>
<pb n="KR2k0049_WYG_198-57a"/>
輔忠臣御史何得妄言持其章不下手詔趣公出憚公<lb/>
者愈不自安則夤縁罪人爵關說權璫保將為公難御<lb/>
史疏再入上怒鐫御史三級出之外公上疏引咎乞宥<lb/>
言者上褒答不許是時權璫驕恣甚上積不能平言官<lb/>
亦微知上指乃共為疏論爵及保不法狀上震怒立諭<lb/>
公擬旨曰奴輩盗我威福久其亟誅之乃下爵詔獄論<lb/>
死安置保於南京籍其家言者因追論江陵事上欲窮<lb/>
竟其獄公從中救解事已請詔臺省舉鯁骨端亮之臣<lb/>
<pb n="KR2k0049_WYG_198-57b"/>
期月間耆賢在列朝宁改觀焉一日上視朝公立金臺<lb/>
側眩暈欲仆上曰張先生不耐早寒命中使扶送至閣<lb/>
癸未從駕閲夀宫陟峻嶺上顧近侍曰可令二人掖張<lb/>
先生其優眷如此無何<graphic n="KR1453" url="https://raw.githubusercontent.com/kanripo/KR-Gaiji/master/images/KR1453.png" mimeType="image/png"/>川公訃至公哀毁不欲生上<lb/>
特遣中使慰唁微示以奪情意公泣固謝曰臣死且不<lb/>
敢上憐之賜賻襚特厚仍命馳傳給道里費遣行人䕶<lb/>
行公辭上於文華殿勸上以法祖孝親講學勤政清心<lb/>
寡慾惜財愛民保終如始因泣下上為之動容慰勞甚<lb/>
<pb n="KR2k0049_WYG_198-58a"/>
至公歸夀宮閱定上猶録公勞賜白金文綺廕一子國<lb/>
子生比服闋上將召公而公疾革不起是為萬厯乙酉<lb/>
十月距其生嘉靖丙戌五月享年六十公孝友天篤内<lb/>
行甚謹與人交斷斷不能茍合而厚於故舊嵋川公家<lb/>
居月一馳使定省聞訃匍匐兼程廢寢食道病幾殆甫<lb/>
至家後母胡夫人亡兩弟又亡公雖病猶强起為經紀<lb/>
喪事宫保楊南澗公知公於髫齔公以國士報既沒而<lb/>
葺其祠諸故人遺孤無所歸公皆衣食之新鄭去國公<lb/>
<pb n="KR2k0049_WYG_198-58b"/>
時赴宮詹命自獲鹿取道㑹於逆旅江陵嘗以問公公<lb/>
曰昔事髙公猶今事公也去而逺之謂公誼何聞者稱<lb/>
服公居恒簡重至臨大事決大疑迎刃立斷在閣中數<lb/>
為余稱楊文襄公曰本朝經濟國手無如是翁其誅瑾<lb/>
一事大有作用可謂振古之豪傑意若深有慨於文襄<lb/>
者乃公所扶危定傾安利天下余竊以為過之公配王<lb/>
氏封一品夫人者三有子六人長甲徵兵部武庫司主<lb/>
事次泰徵禮部儀制司員外郎次定徵中書舍人次乆<lb/>
<pb n="KR2k0049_WYG_198-59a"/>
徵次元徵俱國子生娶皆名族詳在志中甲徵等以丁<lb/>
亥三月葬公於蒲之風陵鄉蓋公所自卜壤上即以賜<lb/>
公從公志也公柄事未久而去去當復召而閔然不能<lb/>
須臾天固未欲平海内耶何奪公之亟也嗚呼悲哉余<lb/>
故撮公之大者揭之碑而系㠯銘曰翼翼虞都代鍾賢<lb/>
哲佐運匡時有聲烈烈顯允文毅應期挺生才為國華<lb/>
行為士程肅皇之朝雍容載筆掞藻垂鴻鑾坡石室曁<lb/>
事穆考執經周旋盟心解頤廣厦細旃冲聖在宥公歸<lb/>
<pb n="KR2k0049_WYG_198-59b"/>
來復勒成信書乃符夢卜天子曰咨汝作舟霖其代予<lb/>
言其沃朕心公拜稽首對揚休命一徳和衷不絿不競<lb/>
乃持火匕易寒為春滌煩去苛化瑟維新乃屛僉壬以<lb/>
肅在位射隼於墉投䑕於器乃徵遺逸置之天衢澗無<lb/>
考槃場無逝駒夙夜劬勞不遑啓處盡瘁厥躬以報明<lb/>
主帝眷元臣曰寵綏之其顛其危俾掖持之信若蓍蔡<lb/>
歡若魚水君臣之交終如其始素車西邁欒欒棘人豈<lb/>
不懷恩非孝無親祥琴在堂蒲輪在路乘箕行天公不<lb/>
<pb n="KR2k0049_WYG_198-60a"/>
返顧柄政無何其勲則崇帝心所懷朝野攸同去則有<lb/>
思沒則有恤何其厚矣用酬良弼不墜厥功不隕厥聲<lb/>
於千百年視此刻銘<lb/>
　　王襄毅公墓碑<lb/>
萬厯戊子冬十一月十有七日少保大司馬蒲坂王公<lb/>
薨於里第其伯子謙為職方郎泣而言於朝上若曰是<lb/>
惟熊羆不二心之臣捍疆圉綏國家卓有成績其視功<lb/>
載優䘏如令乃詔贈太保諡襄毅廕一子胄學賜祭九<lb/>
<pb n="KR2k0049_WYG_198-60b"/>
壇遣官治葬而職方若以墓隧之石未刻也來徴余言<lb/>
余時以疆事蒙誹辭未暇再踰年既解職去乃克為之<lb/>
蓋余逮事世穆兩朝承之國史竊覩記嘉靖中虜數盜<lb/>
邊起漁陽盡酒泉張掖分三大部而諳達最桀黠誘致<lb/>
緣邊逋人趙全等居之拜甡為耳目指使每入犯必饜<lb/>
飽以出而庚戌之變至薄都城犯陵寢破州屠邑所過<lb/>
為邱墟天子督過文武大吏逮繫誅死相屬然莫能制<lb/>
也而莊皇帝時虜酋悔禍歸命闕庭解辮交臂而受要<lb/>
<pb n="KR2k0049_WYG_198-61a"/>
束則自公總督宣大始諳達之孫曰巴罕鼐濟者以内<lb/>
郄來降公納之曰此天授我也因熟計其便者三有如<lb/>
虜按兵坐索則令以全等為市隂散其黨便一如以兵<lb/>
挾求則嬰城固守示之必殺以制其命便二即棄不顧<lb/>
則如漢置屬國故事異時與諳達諸子角立其勢自分<lb/>
便三乃具言狀下部覆請詔官巴罕鼐濟為指揮使撫<lb/>
馭機宜悉如公畫諳達果分道大入索降者公堅壁不<lb/>
與戰伺其懈縱奇兵左右擊之重兵遏其前一日七戰<lb/>
<pb n="KR2k0049_WYG_198-61b"/>
所殺傷過當虜氣大沮乃使使數輩來言歸吾孫矢不<lb/>
近塞已又言歸吾孫且欵塞然殊無意執全等公盛陳<lb/>
兵仗召使者立庭下出巴罕示之因讓之曰而酋不念<lb/>
而孫欲速之死耶而以全等故搆釁中國而孫來上貰<lb/>
不誅厚撫之恩至大而何惜叛人不執以謝過耶且而<lb/>
孫與全等孰親因遣一偏將喻㫖諳達感泣請受封通<lb/>
貢保塞為外臣遂縛全等九人獻俘闕下磔於市公謂<lb/>
諳達雖臣服不犯大同然其子姓部落甚衆非盡入羈紲<lb/>
<pb n="KR2k0049_WYG_198-62a"/>
令東市西犯謾詞諉責以愚我非算也則令諳達籠致<lb/>
諸部部酋皆報如約公乃為㑹奏條陳錫封號等八事<lb/>
衆論譁然不可章日數上上詔廷臣集議之或可或否<lb/>
或可否半無敢堅决公聞而嘆曰絶虜易耳幾㑹一失<lb/>
難可復得奈何令九邊繹騷無已時且虜懷徳内嚮非<lb/>
有所要脅市與開原廣寧等非創制也夫言者乃以舌<lb/>
戰與耳食何異利害吾獨身任之執政咸是公議因講<lb/>
帷面奏計乃定有司按永樂中封三王故事勅封諳達<lb/>
<pb n="KR2k0049_WYG_198-62b"/>
為順義王諸部酋授官有差公臨邊宣上威徳定約束<lb/>
諸酋羅拜歡呼奉表謝貢馬五百有奇其上駟以實内<lb/>
廐餘留邊給軍歳市馬牛羊以萬億計陜西貢馬附宣<lb/>
大入其市准宣大一如公䇿上乃祭告郊廟御殿受賀<lb/>
自是虜歳貢馬入市受撫賞以為常諳達死其子若孫<lb/>
再嗣王封皆遵奉法程無二志邊境銷烽卧鼓殆二十<lb/>
年歳省大司農金錢數十萬則公之功為多始巴罕來<lb/>
降或謂之左伊秩訾詐未可信其歸也則慮如悉怛謀<lb/>
<pb n="KR2k0049_WYG_198-63a"/>
阻向化心市馬則稱引嘉靖中事謂旦夕必渝盟徒以<lb/>
招侮議撫當則比於漢致金繒宋納幣詘體隳重而公<lb/>
皆抗言折之以身負荷卒決大計安利國家蓋至於西<lb/>
陲久安軍吏一不戒以資虜而言者遂極詆貢市欲挑<lb/>
釁決鬭甚乃咎公失筴以是知人臣任事難而公之任<lb/>
邊事尤難也於呼公諱崇古字學甫别號鑑川其先出<lb/>
龍門文中子國初由汾隂徙蒲為州人曾祖榮祖馨鄧<lb/>
州學正父瑶三世皆以公貴贈光禄大夫柱國少保兼<lb/>
<pb n="KR2k0049_WYG_198-63b"/>
太子太保兵部尚書曾祖母張祖母張母孫皆一品夫<lb/>
人公少有文譽嘉靖丁酉舉於鄉辛丑成進士授刑部<lb/>
主事歴員外郎郎中居曹强敏有執嘗繩中貴人部校<lb/>
中貴人銜之欲中以事遣邏卒伺其門終無所得分宜<lb/>
搆陷貴溪獄具公不署名時服其正尋出知安慶府丁<lb/>
外艱服闋補汝寧大盜師尚詔起公計戮其渠率郡賴<lb/>
以完㑹訊伊藩罰其左右羣小歸所侵民田伊藩憾甚<lb/>
誣奏公不能害也繼擢常鎮兵備副使常鎮之有兵備<lb/>
<pb n="KR2k0049_WYG_198-64a"/>
自公始以倭故公創海防條議躬擐甲往來清江柘林<lb/>
間出海殱倭二百餘級尋丁繼母憂起補陜西鄜延兵<lb/>
備轉㕘政無何擢按察使秦王家兒暴横長安中公語<lb/>
長史吾用惠文彈治此曹不難難者株連王耳王間使<lb/>
人謝過從是歛戢再踰年擢河南右布政使尋晉右僉<lb/>
都御史巡撫寧夏至則嚴飭秋防繕塞自花馬池至平<lb/>
虜城聯絡以拒虜約諸將令家丁與軍士同甘苦功罪<lb/>
共之無偏私人人咸奮虜犯清水營遣帥鼎擊走之乃<lb/>
<pb n="KR2k0049_WYG_198-64b"/>
以間引河水溉田剏書院羣庠生講業焉虜憚公東徙<lb/>
寇榆林潰瓦渣梁殺大將公提兵救之存其危城絕口<lb/>
不言功功故不錄秩滿晉右副都御史尋晉兵部右侍<lb/>
郎兼僉都御史總督三邊軍務首陳四鎮便宜十事及<lb/>
延寧要務八事皆得請覈實舉行旌旗壁壘皆變虜三<lb/>
入塞公遣將岢一奎蔣龍擊走之仍命龍等出長城二<lb/>
百餘里𢷬虜巢穴覆之復遣兵狙伺破之靖虜衛虜囓<lb/>
指出血謂公天神益復逺塞又𤼵兵剿桑園盗平之先<lb/>
<pb n="KR2k0049_WYG_198-65a"/>
以功晉右都御史時宣大虜患劇上命公以原官移鎮<lb/>
宣大公手疏言六事其最切者曰備内郡曰革紛議皆<lb/>
報允虜易公新至悉精騎攻五堡公拒却之及巴罕内<lb/>
附封貢之議定邊境既安而公益以修邊練兵積榖為<lb/>
務凡四報工程墾田八十餘萬畝其馭虜施設變化人<lb/>
莫能測虜奉胡僧戒殺欲迎佛因而許之黃酋跳梁因<lb/>
間其父子令各自為備及内困請降則好語慰之拒弗<lb/>
内也終其身亦無他其善操縱多此類公歴邊鎮最久<lb/>
<pb n="KR2k0049_WYG_198-65b"/>
熟諳虜情孳孳戰守之務在寧夏斬首二百餘級虜獲<lb/>
無算修邊垣三萬七千二百餘丈督陜西時斬首七百<lb/>
六十餘級虜獲無算修邊六百餘里城堡墩臺稱之其<lb/>
始鎮宣大斬首虜四十六級虜獲四千餘虜既疑罷戰<lb/>
而修邊至一千六百餘里招降殆千人蓋戰伐則尚首<lb/>
功羈則先内備其勢然也會遣大臣閱邊還皆推公賜<lb/>
敕褒賚上念公久勞召還協理京營營務振舉尋改刑<lb/>
部尚書數讞獄法都中宿猾之為民害者御史言事侵<lb/>
<pb n="KR2k0049_WYG_198-66a"/>
當塗有㫖論戍公持不可曰祖宗設言官罪不言不罪<lb/>
敢言此於法不當戍忤旨切責已改兵部尚書且一品<lb/>
再考而言者遂承望詆公上持其章不下公抗書求三<lb/>
上彌懇詔許之給驛以行自公敡歴中外受誥封者五<lb/>
特敕奬勵者一賜御書正已率屬者一加俸者再中官<lb/>
就第賜勞者再廕錦衣世正千戸者一國子生者五因<lb/>
事賞賚白金文綺麟蟒章服之賜不可勝數最後以扯<lb/>
酋欵封追叙公首事勞晉原廕正千戸一階為指揮僉<lb/>
<pb n="KR2k0049_WYG_198-66b"/>
事仍詔有司存問隆恩異數於人臣寡二云公里居十<lb/>
有二年乃薨距生正徳乙亥四月二十一日年七十有<lb/>
四配張氏累封一品夫人子男二長即職方郎謙丁丑<lb/>
進士次官生益孫男六人長之楨錦衣衛管衛事都指<lb/>
揮僉事中丙戌武舉餘皆官生所著有山堂彚稿歸與<lb/>
漫稿及諸奏議若干卷行於世以庚寅年十月二十七<lb/>
日葬於郡東十里峩嵋原公之孝友篤於家庭行誼布<lb/>
於閭里及姻族姓氏詳在楊太史元祥狀中不具載載<lb/>
<pb n="KR2k0049_WYG_198-67a"/>
其大者公有女適都督同知楊俊卿元祥其子公之外<lb/>
孫也銘曰周稱方叔克壯其猷晉利和戎實維絳謀嘉<lb/>
隆之間玁狁孔熾有赫皇威以督疆吏桓桓司馬允武<lb/>
允文英聲茂實卓爾不羣仗鉞擁旄陳師鞠旅自西自<lb/>
北不遑啓處蠢爾内訌踴躍用兵駾其喙矣莫我敢攖<lb/>
虜雛突<hi>缺</hi>囘囘屈膝公曰天授機不可失終纓賈餌䇿<lb/>
將安施曷若諸酋來就羈縻發言盈庭譁如沸鼎公披<lb/>
腹心握其要領單于左賢聿來獻琛解辮受約不叛不<lb/>
<pb n="KR2k0049_WYG_198-67b"/>
侵執訊獻俘伏我斧鑕九塞弢戈四郊息燧當其首事<lb/>
人持兩端決疑定分孰如公難非常之原衆情所懼訏<lb/>
謨碩畫孰如公豫帝曰休哉時惟藎臣窮階異數庸酬茂<lb/>
勲公還立朝垂紳正色王之爪牙邦之司直既倦而休<lb/>
鳳翥鴻𡨕朝寛純徳郷有典型公如長城險固萬里屹<lb/>
然金湯安危所倚公如喬嶽坐鎮八區膚寸崇朝膏澤<lb/>
所需天不憖遺帝有殊錫封疆之思邦家之戚虞都鄭<lb/>
谷公有莬裘將作經營公有樂邱生也有涯功施㒺極<lb/>
<pb n="KR2k0049_WYG_198-68a"/>
於千百年過者必式<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_198-68b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百九十八<lb/>
</p>
<p>
</p>
  </div>
</body>
</text>
</TEI>
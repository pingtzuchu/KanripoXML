<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷十三</head> <lb/>
    <p>
<pb n="KR2k0049_WYG_013-1a"/>
欽定四庫全書<lb/>
　山西通志卷十三<lb/>
　　闗隘<hi>五</hi>
寧武府<lb/>
　寧武縣<lb/>
寧武闗古樓煩地據雁門偏頭兩闗之中明初為軍屯<lb/>
　景泰元年築城成化二年巡撫都御史李侃言寧武<lb/>
　北臨雲朔西帶偏保最為要衝請設闗置守備於是<lb/>
<pb n="KR2k0049_WYG_013-1b"/>
　因遼寧武軍舊名立闗𢎞治間巡撫都御史侯恂復<lb/>
　奏置守禦所轄堡十有二東為大河為陽房為朔寧<lb/>
　北為神池為大水口為利民西北為黄花嶺為土棚<lb/>
　為義井西為寧文為二馬營西南為西鎮而寧文實<lb/>
　犄角寧武以扼西山之險嘉靖十三年都御史任落<lb/>
　自鵰窩梁至逹逹墩築邊八里二百二十二步砌以<lb/>
　石十八年都御史陳講議陽房要衝迤西胥缺藩籬<lb/>
　乃修復王野梁廢蹟東起陽房口經温嶺大小水口<lb/>
<pb n="KR2k0049_WYG_013-2a"/>
　神池蕎麥川至八角堡胥築長城凡百八十里且築<lb/>
　且斸土石相半外為壕塹十九年兼轄寧化所二十<lb/>
　二年置三闗鎮守總兵官駐寧武轄雁門偏頭二闗<lb/>
　二十三年都御史曽銑謂邊墻髙厚不逮雁門復増<lb/>
　築焉　明景泰元年築城方四里髙三仞厚二仞門<lb/>
　樓三成化元年訖工𢎞治十一年巡撫魏紳拓故城<lb/>
　周七里一百二十步髙二丈五尺下有塹　寧武闗<lb/>
　東北至陽方口又北至朔寧堡又北至鵰窩梁堡内<lb/>
<pb n="KR2k0049_WYG_013-2b"/>
　邊垣胥在西　朔州志寧武軍口在朔州南一百二<lb/>
　十里南連静樂縣分水嶺左編寧武處三闗之中援<lb/>
　應東西實陽方温嶺神池義井之門户外接八角堡<lb/>
　内維岢嵐　唐志管涔山北有樓煩闗按今寧武當<lb/>
　即古樓煩闗地　周經寧武闗紀寧武古寧武軍也<lb/>
　即軍舊名名闗　宋太平興國中潘美兼三交都部<lb/>
　署屯留以捍北邊三交西北三百里地名固軍其地<lb/>
　險阻為北邊咽喉美潛師襲之遂據其地積粟屯兵<lb/>
<pb n="KR2k0049_WYG_013-3a"/>
　以守之北邊以寧　楊博三闗兵將疏山西三闗先<lb/>
　年以有東勝大同為之屏蔽邊患絶少自東勝失守<lb/>
　漸肆窺視然猶恃有大同未敢深入今三闗之警大<lb/>
　異往昔正徳十二年則直至陽曲灣今嵗則直至交<lb/>
　城圪塔頭若更長驅而入雖平陽潞安俱為蹂踐之<lb/>
　地矣今都御史陳講御史連鑛覆勘具奏臣等議得<lb/>
　神池堡與老營堡委係必爭之地而八角堡介於其<lb/>
　間尤為適中雁門守備當十八隘口之險而北樓口<lb/>
<pb n="KR2k0049_WYG_013-3b"/>
　委為空濶所據各官要於神池老營堡各添設叅將<lb/>
　北樓口添置把總八角堡改置遊擊畫地分守勢成<lb/>
　鼎足據險扼塞誠為長便又要將神池守備改置利<lb/>
　民堡三岔八角俱為裁革水泉營等處設置把總管<lb/>
　領屯種要皆劑量斟酌無不曲當但副總兵既與巡<lb/>
　撫都御史協同行事威權已重欲加都督職銜似難<lb/>
　輕議今俟命下施行巡撫都御史每年秋近仍駐劄<lb/>
　寧武八角以上仍轄雁門兵備五寨以下仍轄岢嵐<lb/>
<pb n="KR2k0049_WYG_013-4a"/>
　兵備庶聲勢聨絡緩急有濟及照東長峪地方係大<lb/>
　同三闗兩鎮接境之地極為𦂳要其建城設兵於兩<lb/>
　鎮既稱有益亦當及早整理　方逢時邊闗機宜疏<lb/>
　三闗俱通㓂要區東路自盤道梁夾柳樹燕兒水鵰<lb/>
　窩梁等堡進直犯代忻太原等處西路自滑石澗黄<lb/>
　龍池寺塢堡水泉營等堡進直犯鎮西興嵐等處中<lb/>
　路陽房口王野梁失守少費迂迴可逹東路矣荍麥<lb/>
　川野猪溝失守少費迂迴可逹西路矣此邊形之大<lb/>
<pb n="KR2k0049_WYG_013-4b"/>
　較也東中二路外有馬邑朔州烽火相接零騎遽難<lb/>
　以潛入大舉或數年一至西路邊長二百餘里東自<lb/>
　水黄墩起西至丫角山止一百餘里尚在朔州川之<lb/>
　内自丫角山起西至老牛灣止一百餘里逼隣沙漠<lb/>
　大舉慿陵易逞零騎出没無常御史賀一桂移鎮之<lb/>
　説有見於此計寧武離偏闗一百八十里正兵營軍<lb/>
　馬在三路土著有年勢難他徙其叅遊軍馬果數足<lb/>
　勢强大舉雖未能遏絶零騎必可拒堵此移鎮之便<lb/>
<pb n="KR2k0049_WYG_013-5a"/>
　也查兩營軍少一千三百三十四名馬少三千四百<lb/>
　四十二匹而遽移之是總兵亦叅將等也㓂豈憚一<lb/>
　總兵官名乎况偏闗抵崞縣原平驛二百餘里東路<lb/>
　報警䇿應恐難猝至此移鎮之未便也先年俺答乗<lb/>
　虛謀陷老營總兵郭琥早得其情由寧武日暮提兵<lb/>
　四鼔即抵其地而堡賴以全是不移與移鎮同也今<lb/>
　該鎮劉國既稱軍馬寡弱東路窵遠合無依其仍駐<lb/>
　寧武遇三路但有聲息星馳調度隨賊堵截　李攀<lb/>
<pb n="KR2k0049_WYG_013-5b"/>
　龍寧武兵備題名記三十七年改雁門為雁平岢嵐<lb/>
　為偏寧明年仍以偏寧為岢嵐兵備以偏老岢嵐河<lb/>
　曲三守備西路叅將老營遊擊地方兵馬屬之雁門<lb/>
　兵備仍駐代州以廣武北樓平刑三守備東路北樓<lb/>
　太原叅將地方兵馬屬之其八角利民神池寧武四<lb/>
　守備中路叅將地方兵馬則以設今道云　上谷岳<lb/>
　倫曰山西京師之屏翰三闗山西之咽喉　嘉靖二<lb/>
　十六年總督翁萬逹議撤山西内邊兵并力守大同<lb/>
<pb n="KR2k0049_WYG_013-6a"/>
　報可巡撫孫繼魯抗章爭曰紫荆居庸山海諸闗東<lb/>
　枕溟渤雁門寧武偏頭諸闗西據黄河天設重險以<lb/>
　藩衛國家豈可聚師曠野洞開重門以延敵夫紫荆<lb/>
　諸闗之拱衛京師與雁門諸闗之屏蔽全晉一也今<lb/>
　議者不掣紫荆以并守宣府豈可獨掣雁門以并守<lb/>
　大同耶兵部是繼魯言上方倚萬逹卒如萬逹言<lb/>
陽方口堡在布政司北三百六十五里東至盤道梁堡<lb/>
　六十里西至神池堡二十五里南至寧武所界二十<lb/>
<pb n="KR2k0049_WYG_013-6b"/>
　五里北至朔州五十五里　兩鎮三闗志寧武據兩<lb/>
　闗之中地勢平衍便易馳驅陽方口當雲朔馬邑之<lb/>
　衝至為要害雖距寧武為近而緩急常不得力近日<lb/>
　築邊之議首及王野梁至老營蓋先慮也　康丕揚<lb/>
　三闗志陽方口晉邊第一要害地　胡松答翟中丞<lb/>
　書陽方口外當雲朔馬邑之衝内通忻代嵐石諸郡<lb/>
　之路至為要害鎮城雖距寧武為近然緩急終不得<lb/>
　力宜以寧武所城移陽方　陳講上議曰西北邊鎮<lb/>
<pb n="KR2k0049_WYG_013-7a"/>
　莫重宣大三闗國初急宣大而緩三闗以大同足蔽<lb/>
　三闗也今時則異矣故必急三闗急三闗必増戍増<lb/>
　戍必先設險夫雁門有勾注之險偏頭有老營之扼<lb/>
　故増戍必自寧武始陽方口者朔州之大衝也臣願<lb/>
　藉山西民壮夫力而濟以郡縣贖金城是大險不三<lb/>
　月可就從之於是築長城自陽方口始　胡松楊方<lb/>
　堡築城記西蜀陳公講既受命上公提督三闗兼巡<lb/>
　撫山西地方乃言於朝曰山西雁門寧武偏頭諸闗<lb/>
<pb n="KR2k0049_WYG_013-7b"/>
　為國重鎮東起代之瓶形嶺西暨保徳河曲地東西<lb/>
　延袤千有餘里而寧武闗之陽方口東西長可百八<lb/>
　十里適當朔州大川之衝平衍夷漫雖數十萬騎皆<lb/>
　可成列以進臣查山西諸路民壯可得萬餘忻代五<lb/>
　臺諸郡邑𣙜金嵗得數千不足則取諸大原所部吏<lb/>
　民贖鍰費不傷乎正額勞不及於齊民其築之便上<lb/>
　下其奏兵部兵部議如公指無異乃以雁門兵備副<lb/>
　使王鎬察監經費都司署都指揮同知王松太原府<lb/>
<pb n="KR2k0049_WYG_013-8a"/>
　同知邢倫總督工程其下文武百執事並選亷慎而<lb/>
　有幹者使攝之經始嘉靖十九年之春三月畢工明<lb/>
　年之夏六月東起陽方口經温嶺大小水口神池蕎<lb/>
　麥川迄於八角堡之野猪溝老營堡之丫角墩土築<lb/>
　惟半餘則斬山之崖為之計長三萬三千一十餘丈<lb/>
　可百八十里無論土石並髙二丈有竒下廣一丈五<lb/>
　尺上廣七尺加四尺為女墻可騎以馳可蔽以擊墻<lb/>
　外壕塹深廣之度畧如墻中増敵臺四十三座煖舖<lb/>
<pb n="KR2k0049_WYG_013-8b"/>
　五十五間暗門五座重樓三座䕶水堤臺稱之包築<lb/>
　流水溝洞百十二處後中丞劉公臬代奉廷議屬予<lb/>
　與㕘政張君子立規計工事補築東路三百里按察<lb/>
　司僉事趙君瀛補築西路黄河堧百五十里　灰河<lb/>
　東流經堡北出口　崞縣陽方倉寓陽方口　正徳<lb/>
　九年十月㓂由陽方口深入至陽曲灣　嘉靖三十<lb/>
　四年俺答入宣大山西俄而自陽方口出總督許論<lb/>
　遮撃於朔州復由王茂山遁　三十九年俺答自陽<lb/>
<pb n="KR2k0049_WYG_013-9a"/>
　方入犯忻州原平石嶺闗復由此出以此地梁内梁<lb/>
　外皆平曠無際故設大將於此　趙炳然分布秋防<lb/>
　疏山西總兵統正兵暫駐陽方口一則調度本境一<lb/>
　則便援雲朔副總兵統竒兵仍駐老營一以專防黄<lb/>
　河一以東西勦遏西路叅將統援兵駐水泉營中路<lb/>
　叅將統援兵駐蕎麥川暗門東路叅將統援兵駐廣<lb/>
　武站太原叅將統援兵駐馬蘭口神機司把總統標<lb/>
　兵駐舊廣武白草溝北樓叅將統援兵暫駐長柴嶺<lb/>
<pb n="KR2k0049_WYG_013-9b"/>
　遊撃統游兵暫駐八角堡　王家屏三邊修守記陽<lb/>
　方口西迄小紅溝寨八里又西築八利境之尖山梁<lb/>
　寨十里既成而公視東隅不稱復増築馮家梁寨二<lb/>
　十里屬之王野梁以綰寧雁之界面陽方左右顧兩<lb/>
　臂若畫一矣甓三城陽方神池利民増築土堡一八<lb/>
　角<lb/>
寧化守禦所寧化所城方二里餘髙三仞厚二仞門樓<lb/>
　三明洪武二年築　隋立汾源宮建城周六里四十<lb/>
<pb n="KR2k0049_WYG_013-10a"/>
　一歩明洪武二年因舊址東畔倚山坡改建周二里<lb/>
　一百九十六步髙三丈一尺池深一丈五尺西南北<lb/>
　三門萬厯三十四年寧武道郭光甃磗東西闗城二<lb/>
　座　宋太平興國五年置寧化軍寧化縣隸焉　淳<lb/>
　熈九年金置寧化州　明初置寧化所隸山西都司<lb/>
　嘉靖十九年都御史陳講請改隸寧武從之　宋志<lb/>
　寧化軍四砦　西陽　腦子　細腰　窟谷　明寧<lb/>
　化四堡　石壩　榆㑹　川湖　大峪屯　寧化十<lb/>
<pb n="KR2k0049_WYG_013-10b"/>
　四寨　馬頭山　吳家溝　小横溝　牛心　三岔<lb/>
　　定河　葱園　楊房　子房　石佛　細窯　灰<lb/>
　窯　石家　賀家屯　明寧化守禦千户所在静樂<lb/>
　縣北八十里置正副千户百户旗軍三千三百四十<lb/>
　八名　明洪武二年都指揮常守道駐兵寧化所五<lb/>
　年延安侯唐勝宗増築寧化城率千户唐成勦四大<lb/>
　王部　嘉靖十五年俺答繇崖頭入至寧化三馬營<lb/>
寧文堡西一里寧武城處東偏西山下臨識者慮其難<lb/>
<pb n="KR2k0049_WYG_013-11a"/>
　守明正徳十年兵備副使張鳯羾議城寧文堡於西<lb/>
　山共相犄角　尹耕曰寧文城而寧武可守與江左<lb/>
　戍石頭意同<lb/>
樓煩鎮寧化所嶺北有東路南路嶺南有河川天城川<lb/>
　西川南川細磨川嶺南北外乂有西路北路而樓煩<lb/>
　鎮為河川村首乃嶺南第一村也漢立雁門郡樓煩<lb/>
　縣元魏建樓煩宮隋唐立樓煩郡唐置樓煩監　遼<lb/>
　耕陽武砦及寧化火山北地知并州韓琦鑿塹立石<lb/>
<pb n="KR2k0049_WYG_013-11b"/>
　界之<lb/>
堡口寧武堡口險隘非尋常堡寨比<lb/>
大河堡在東二里<lb/>
石湖嶺　石湖水口在東二十里　翁萬逹疏曰自石<lb/>
　湖嶺起西至野猪溝止為垣七里塹十之一増添敵<lb/>
　臺二十八舖屋八十四又自野猪溝起東至石湖嶺<lb/>
　止為垣六里有竒増添敵臺九十二舖屋二百七十<lb/>
　六水口三暗門二自石湖嶺起東至鵰窩梁小西溝<lb/>
<pb n="KR2k0049_WYG_013-12a"/>
　止為垣六里有竒増添敵臺八十六舖屋二百五十<lb/>
　八品窖七萬六千二百二十四暗門二水口十一水<lb/>
　洞三　石湖嶺堡<lb/>
野猪嶺堡在縣境<lb/>
王野梁石湖嶺東明嘉靖二十年八月吉囊繇朔州入<lb/>
　至王野梁副總兵丁璋遊擊周宇戰没遂深入太原<lb/>
　　嘉靖十一年都御史陳逹請城雁門諸隘起王野<lb/>
　梁厯白草溝水峪口至平刑闗為石垣髙濶以一丈<lb/>
<pb n="KR2k0049_WYG_013-12b"/>
　為式<lb/>
五花營東一百二十里<lb/>
火燒溝東南十五里<lb/>
金家觜東南八十里<lb/>
靳家窊東南四十里<lb/>
夾栁樹堡東南六十里<hi>詳崞縣</hi>
小蓮花堡東南七十里<hi>詳崞縣</hi>
盤道梁堡東南八十里<hi>詳崞縣</hi>
<pb n="KR2k0049_WYG_013-13a"/>
朔寧堡東南二十里　燕兒水堡東南四十里　西溝<lb/>
　口堡東南四十五里　鵰窩梁堡東南六十五里<lb/>
　三馬營堡西六十里　大水口堡北三十五里　石<lb/>
　槽堡　麻峪堡　三岔堡　西嶺堡　馬圏灣堡<lb/>
　黄土坡堡　金家堡　張家堡　梅家堡　楊家堡<lb/>
　　東莊　馬營村堡　頭馬營堡　分水嶺寨　八<lb/>
　答窊寨　石嘴頭寨　白馬崖寨　紅村寨　汾河<lb/>
　溝寨　謝家溝寨　白臺寺寨　反口深烟寨　壩<lb/>
<pb n="KR2k0049_WYG_013-13b"/>
　上寨　石莊寨<lb/>
　偏闗縣<lb/>
偏闗縣長城東接平魯丫角山起西接河曲縣河口舖<lb/>
　止<lb/>
明老營堡制五眼井墩北直赤山東接朔州衛丫角山<lb/>
　墩長城復折而西為西山老營堡界首繇東北至右<lb/>
　衛兎毛河西墩止胥有長塹又西有關繇關北出有<lb/>
　長城塹東起赤山西止廟記山廟記山北乃哈屯不<lb/>
<pb n="KR2k0049_WYG_013-14a"/>
　喇也乂西為青草卯墩長城復迤北又西為將臺堂<lb/>
　門耳房胥具南直官河源又西為破魯闗又西為垣<lb/>
　内平安口墩又西為阻虎墩南直老營堡又西為拒<lb/>
　虎墩乂西為馬頭山長城凸而北老營堡界止　長<lb/>
　城自河曲石梯隘起至老營丫角墩袤二百四十里<lb/>
　惟船灣斬賊溝娘娘廟石城舖天險壁立故明時多<lb/>
　未築其築者後亦多頺云　領賈家堡　五眼井堡<lb/>
　　馬站堡　永興堡<lb/>
<pb n="KR2k0049_WYG_013-14b"/>
明水泉營堡制元卯墩東接老營堡馬頭山墩水泉營<lb/>
　界首南直垣内水泉墩又西為將臺堂門耳房胥具<lb/>
　又西為垣内南海子墩又西為黎兒墩㣲凸又西為<lb/>
　東梁亭長城勢迤南又西為紅門隘口有甕城城北<lb/>
　有關三關鎮市塲也甕城北有閘三曰中曰左曰右<lb/>
　近甕城有閘一曰内閘乃市馬之界也隘口内有城<lb/>
　南墩墩東西有石垣限隘口南直八桞樹堡又西為<lb/>
　紅門右墩長城勢迤北又西為䕶城墩坡勢凸而北<lb/>
<pb n="KR2k0049_WYG_013-15a"/>
　南直水泉營堡又西為䕶營墩又西為北窊墩胥在<lb/>
　垣内南直馬站堡又西為石卯凸而北又西垣内有<lb/>
　海子墩又西為石窊垣内有長梁墩又西垣南直乾<lb/>
　溝堡又西有墩墩西南垣内又有乾溝墩又西為鎮<lb/>
　羌墩乂西為滅魯墩又西為石山垣勢附山半南直<lb/>
　草垜山堡又西垣内有殺賊墩北直石山劄賊墩又<lb/>
　西石山忽缺有垣又西石山復起有垣又西石山復<lb/>
　缺有垣又西石山復突兀有驢皮窰墩乂西石山復<lb/>
<pb n="KR2k0049_WYG_013-15b"/>
　缺有垣又西石山綿亘垣勢胥附山南直揚家莊墩<lb/>
　又西石山復忽缺有垣又西石山復突兀垣内有青<lb/>
　草卯墩乂西為水口兩石山間有垣南直偏頭闗城<lb/>
　又西石山復突兀大起垣勢附山垣内有保安墩又<lb/>
　西石山復忽缺滑石澗繇兩山間水門北流又北有<lb/>
　水垣又北乂有水垣又北為小口子水垣又北為大<lb/>
　口子水垣胥夾山水門又西石山復起有小口子墩<lb/>
　垣内有滑石澗暗門南直滑石澗堡又西垣内有滑<lb/>
<pb n="KR2k0049_WYG_013-16a"/>
　石二墩又西石山復忽缺兩山澗有水門滑石澗水<lb/>
　繇小口子北流又西石山復突兀大起兩山間有滑<lb/>
　石澗水口垣北又有水口垣又北又有水口垣胥夾<lb/>
　山水口垣西北袤亘娘娘廟垣又西石山復起有垣<lb/>
　折而西又西石山忽復缺兩山間有水口垣又西石<lb/>
　山復起巔有垣北對水北娘娘廟又西巔又有垣又<lb/>
　西為水門墩北對娘娘廟西連山又西有墩又西石<lb/>
　山垣内有龍頭墩北對水北石山巔石門墩又西有<lb/>
<pb n="KR2k0049_WYG_013-16b"/>
　墩又西為小莊窩墩石山少平坦水泉營界止此為<lb/>
　西盡又西老牛灣墩復折而南　領草垜山堡　滑<lb/>
　石澗堡　老營堡水泉營堡一墩多列三四墩故視<lb/>
　朔州衛東北墩數少減其天鎮陽髙以西亦有一墩<lb/>
　列數墩者<lb/>
明老牛灣墩東接水泉營滑石澗堡小莊窩墩老牛灣<lb/>
　界首長城復折而南又南有五墩又南山復突西上<lb/>
　有老牛灣墩又南有官廨南直官河外常樂墩又南<lb/>
<pb n="KR2k0049_WYG_013-17a"/>
　山勢復突西南直官河外河口墩袤至黄河止老牛<lb/>
　灣山南乃官河入黄河地也　山西長城東自東界<lb/>
　牌墩起西至老牛灣墩止　偏闗縣以闗為主故先<lb/>
　列長城於前<lb/>
偏頭闗漢武州縣地東連丫角山西連黄河隔河套裁<lb/>
　一水闗勢東仰西伏故名　元有偏頭闗乃偏頭砦<lb/>
　址也嘗置武節將軍樞宻院判鎮守明洪武中始設<lb/>
　闗置守備專勅守闗轄堡一十有八闗以東為馬站<lb/>
<pb n="KR2k0049_WYG_013-17b"/>
　為八柳樹為老營東北為小營為水泉北為寺墕為<lb/>
　滑石澗西為樺林為樓子營為羅圏為楊冕為唐家<lb/>
　㑹為五花營為得馬水為灰溝東少南為永興東南<lb/>
　為八角為長林大邊在闗北一百二十里起大同之<lb/>
　崖頭至黄河七十里無墻而有界成化三年總兵王<lb/>
　璽復於闗北六十里起老營丫角墩至老牛灣築墻<lb/>
　二百四十里號二邊而三墻則在闗東北三十里起<lb/>
　石廟兒至石梯墩凡七十里嘉靖九年副總兵李瑾<lb/>
<pb n="KR2k0049_WYG_013-18a"/>
　築四墻在闗北二里起鷹窩山至教塲一百二十里<lb/>
　正徳十年兵備道張鳯羾築後復以時増修<lb/>
國朝雍正三年改偏頭所為偏闗縣同城為偏闗營領<lb/>
　樓溝堡老牛灣堡　明偏頭所屬城二八角老營堡<lb/>
　所與偏頭為三　偏頭五堡　九梁津　焦尾城<lb/>
　小偏頭村　灰溝　馬營　十三寨　石城　大嶽<lb/>
　　伍門樓　甘草嘴　海子　董家　西莊　平泉<lb/>
　　大峪　河㑹　辛家莊　王花　下營　尹耕武<lb/>
<pb n="KR2k0049_WYG_013-18b"/>
　州考古有兩武州其一為州即漢之下落縣今宣府<lb/>
　也史曰後魏置文徳縣唐陞武州是也其一為縣即<lb/>
　漢之武州縣今偏頭闗地也史曰單于將十萬騎穿<lb/>
　武州塞是也唐總管劉世讓拒髙開道進保武州地<lb/>
　連懐戎則所守之武為下洛元知院魏賽音布哈兵<lb/>
　廹博囉特穆爾扼險偏頭則所駐之武為武州縣也<lb/>
　又曰偏闗古武州地北為東勝南為岢嵐所謂夾寨<lb/>
　溝也　北漢主鈞天㑹元年城偏頭砦於韓廣嶺之<lb/>
<pb n="KR2k0049_WYG_013-19a"/>
　上即今闗城也　元庫庫特穆爾討博囉特穆爾紀<lb/>
　功於碑曰移師武之阸塞曰偏頭闗　明洪武二十<lb/>
　三年鎮西衞指揮張賢改築於西原城近河坪去故<lb/>
　址一里方三里餘髙三仞厚二仞門樓三成化元年<lb/>
　都御史李侃展拓周九里八步髙二丈三尺　明𢎞<lb/>
　治十四年以後㓂住套中地勢平漫偏頭闗逼近黄<lb/>
　河焦家坪娘娘灘羊圏子地方皆套部渡口往來無<lb/>
　虚日保障為難三闗要害雖同偏頭尤亟　周經重<lb/>
<pb n="KR2k0049_WYG_013-19b"/>
　修大邊記大同於九十里外築小城曰小邊又於百<lb/>
　里外築大城曰大邊嵗久小邊僅存而大邊蕩然矣<lb/>
　𢎞治辛酉僉都御史劉公宇等協議僉事王從鼎專<lb/>
　事修築工興於夏四月訖於秋八月城廣一丈五尺<lb/>
　髙一丈三尺其延亘起西陽河接偏頭闗凡九百八<lb/>
　十里其増置斥堠也百加増堡砦也六百有七十挑<lb/>
　鑿坑塹也百萬形勢髙深保障復故　項忠覆鄧亨<lb/>
　邊闗疏偏頭最為緊要寧武闗次之雁門又次之但<lb/>
<pb n="KR2k0049_WYG_013-20a"/>
　山川聨絡烽火接連一處有警彼此皆懼所以鎮守<lb/>
　守備官員一概奏討添兵互相爭執地方𦂳要此實<lb/>
　通患　又覆御史薛為學防邊疏偏頭有警延綏東<lb/>
　路大同西路雖非統屬必湏䇿應朔代有警偏頭南<lb/>
　路宣府中路雖非管攝隨當掩襲宣大有警本處前<lb/>
　後左右副㕘遊守互相邀截其地近朔代如繁興岢<lb/>
　嵐諸邑宜令一體隄備嚴督訓練庶免後艱　總督<lb/>
　宣大翟鵬疏三闗中為寧武雁門在東偏頭居西西<lb/>
<pb n="KR2k0049_WYG_013-20b"/>
　鄰黄河逼近河套每遇河凍侵犯嵐静多由偏闗出<lb/>
　没而雁門一帶恃有大同為之屏蔽　總督翟鵬題<lb/>
　防邊禦㓂不過戰守二事守則有要據險守要以一<lb/>
　當百戰則有機度地陳兵以逸待勞請東自平刑闗<lb/>
　西至偏頭闗盡境止定擬戍兵畫地分守再設遊兵<lb/>
　三枝一在雁門一在寧武一在偏闗賊若攻墻戍兵<lb/>
　上墻拒敵遊兵出闗夾攻所謂守中有戰正中之竒<lb/>
　東自大同陽和城西抵山西老營堡徧觀地形詳察<lb/>
<pb n="KR2k0049_WYG_013-21a"/>
　賊路如賊從北來則設兵於左右衞鄉村羊圏頭曹<lb/>
　家梁小金莊等處以待之賊從東北來則設兵於懐<lb/>
　仁髙山鄉村周家莊吳家窰劉按莊等處以待之賊<lb/>
　從西北來則設兵於井坪平魯鄉村窯子頭髙家堡<lb/>
　油房頭南北帳子等處以待之又東於宣大之交三<lb/>
　闗之界各設勁兵以防奔逸又選慣戰官軍六千員<lb/>
　名分為二營臨時㑹行總督張鳳親自統領隨機應<lb/>
　變所謂戰中有守竒中之正北直𨽻河南山東等處<lb/>
<pb n="KR2k0049_WYG_013-21b"/>
　紫荆倒馬龍泉等闗有備亦可無備亦可本兵毛伯<lb/>
　温議行但紫荆倒馬龍泉等闗切鄰邊境與直隸河<lb/>
　南山東不同必湏嚴加隄備使宣大陳兵力戰必不<lb/>
　能扺闗而攻使三闗分墻拒守必不能越闗而入<lb/>
　嘉靖二十二年三月總督翟鵬言大同自有五堡北<lb/>
　邊少事以恃溝塹也今議自鎮邊堡而東至陽和後<lb/>
　口鎮河堡而西至老營堡鑿為長塹其間山險不可<lb/>
　鑿處不過三十餘里量為斬崖修墻鑿塹之勞省於<lb/>
<pb n="KR2k0049_WYG_013-22a"/>
　築垣設險之利同於禦㓂　總督翁萬逹疏偏闗地<lb/>
　稱險阻塞亦堅完明水灣雖云盤住遽難侵軼　三<lb/>
　邊總督王之誥防秋䟽延寧二鎮沙漠平衍哨卒無<lb/>
　所趨避故套中動静皆得預知宜與山西偏老互相<lb/>
　傳報　韓邦竒邊事論西北之大邊六宣府最為𦂳<lb/>
　要額兵十二萬其次大同額兵八萬其餘各鎮兵俱<lb/>
　少於是内外一帶界山自山海至居庸紫荆雁門寧<lb/>
　武寧化岢嵐保徳偏闗直抵黄河㟁自北南視如千<lb/>
<pb n="KR2k0049_WYG_013-22b"/>
　仞崇垣㧞地而起固天所以限内外也中古始守於<lb/>
　險外以為藩籬居庸紫荆之外有宣府雁門寧武之<lb/>
　外有大同國家又設老營堡居庸紫荆雁門寧武皆<lb/>
　設兵將寧化以西乃畧而不備秦時城址猶在若考<lb/>
　其地而設兵如雁門等處㓂必不能長驅而入矣若<lb/>
　止從老營堡修至寧武亦不為甚費今㓂入邊境惟<lb/>
　老營堡地方乃一大空闕異時妄興他志以侵内地<lb/>
　惟此塗為便既過老營地方而寧化岢嵐無守則天<lb/>
<pb n="KR2k0049_WYG_013-23a"/>
　門忻口元崗陽方之險不足恃矣偏闗之城昔在山<lb/>
　麓下若㓂乗山而攻旦夕可破移於城西築以甬道<lb/>
　長不過二里即至山巔上濶二丈髙三丈兩面環一<lb/>
　女墻設數舖房㓂至以兵守之金湯之固矣　左編<lb/>
　乞割偏老以南寧雁以北特設一巡撫專委之以邊<lb/>
　計而開府於偏闗以總兵駐老營以副總兵駐河曲<lb/>
　自平刑北樓雁門寧武而北悉以隸之移寧武道於<lb/>
　偏闗以為分守而岢嵐保徳等州縣專屬偏闗巡撫<lb/>
<pb n="KR2k0049_WYG_013-23b"/>
　如朔應之於大同山西都御史罷其軍務但專巡撫<lb/>
　畫闗而守之偏闗㕘將換駐寧武其雁門以北巡按<lb/>
　事宜亦或以并於宣大而山西一應派額應輸三闗<lb/>
　者俱仍其舊　尹耕曰詢之境外明水灣柳川舖火<lb/>
　熖山大黒山松樹山駐帳則必犯偏頭又曰論者謂<lb/>
　偏頭倚大同為援夫丫角之西牛灣之東偏守自為<lb/>
　邊也大同何得蔽之　劉龍指揮僉事袁杲行狀瀕<lb/>
　河七堡與延綏大同隔逺瞭望不通公議添設大楊<lb/>
<pb n="KR2k0049_WYG_013-24a"/>
　諸墩一有警報瞬息數百里　尹耕垣塹窖三險議<lb/>
　築土為防曰垣鑿地横垣曰塹間鑿間否形如品字<lb/>
　有隆有伏互相倚伏曰窖三者垣最可恃窖次之塹<lb/>
　斯下矣何者因髙遠眺敵無所逃乗險下拒已易為<lb/>
　力此垣之功也若夫塹則沿守者無所倚蔽眺望者<lb/>
　不獲遠施嘗計一卒挾一束芻則萬衆頃刻之際可<lb/>
　平數丈也窖有隆伏平之反難　明張四維復鄭范<lb/>
　溪書三闗為晉障雖均然寧雁外蔽朔應而偏闗則<lb/>
<pb n="KR2k0049_WYG_013-24b"/>
　宻與套㓂為鄰其緩急不同今雁平之塞若盤道梁<lb/>
　等處石壁足稱天險而偏頭以西抵於黄河最為剝<lb/>
　膚地乃其墻臺猶未足為永賴倘再加料理亦若盤<lb/>
　道梁之周此三晉萬年利也<lb/>
樓溝堡南四十里布政司西北五百里東至永興堡二<lb/>
　十里西至河保營九十里南至三岔堡四十里北至<lb/>
　偏闗城四十里　明隆慶二年兵備范大儒建袤四<lb/>
　百二十九丈髙三丈五尺<lb/>
<pb n="KR2k0049_WYG_013-25a"/>
老牛灣堡布政司西北六百一十里東至滑石澗堡二<lb/>
　十里西至黄河二十里南至樺林堡八十二里北至<lb/>
　邊墻一里　明成化三年總兵王璽築墻崇禎九年<lb/>
　兵備盧友竹建堡周一百二十丈髙三丈五尺堡東<lb/>
　接滑石澗西臨黄河㟁首當西北之衝　二邊至老<lb/>
　牛灣黄河㟁止　垣至小莊窩墩為西盡老牛灣墩<lb/>
　復折而南　堡南河口墩乃官河入黄河地也官河<lb/>
　南為樺林界　明崇禎九年移寺墕堡防守一員守<lb/>
<pb n="KR2k0049_WYG_013-25b"/>
　兵一百五十名駐堡　翁萬逹疏自老牛灣黄河㟁<lb/>
　起北至水泉營紅門隘口止増添敵臺一百一十五<lb/>
　舖屋三百四十五　梁斗輝邊防議山西三闗惟偏<lb/>
　老沿邊地方自蕨菜岇起至老牛灣止邊長一百一<lb/>
　里有竒添設磗包空心樓實心樓各十五座敵臺二<lb/>
　百一十六座見存城堡墩臺隘口空實敵臺三千七<lb/>
　百一十處　萬恭疏嘉靖二十一年總兵王繼祖謂<lb/>
　自老牛灣至於險崖河急不凍據墻而防自險崖至<lb/>
<pb n="KR2k0049_WYG_013-26a"/>
　於隂灣河緩始氷廢墻以守而打氷之議起隨打隨<lb/>
　結愈鑿愈堅㓂登東崖無墻可拒今議自險崖至隂<lb/>
　灣每年河凍為極衝除濟道溝起止羊道坂四里石<lb/>
　山陡險不必議修應修築者二十餘里又自隂灣起<lb/>
　止石門隘口河多不凍為次衝應修築者亦二十餘<lb/>
　里<lb/>
常勝山北六十里上有墩右老牛灣堡左滑石澗堡俯<lb/>
　瞰黄河<lb/>
<pb n="KR2k0049_WYG_013-26b"/>
東長嘴北五十里東西石嘴胥袤五六里河經其中<lb/>
　張士瑄詩石角枕流水曲通界分南北㟁西東<lb/>
萬家寨西北四十五里巨石嶄巖下臨河㟁昔人結寨<lb/>
　其上<lb/>
老營所布政司西北五百四十里東至賈家堡界官河<lb/>
　口一里至賈家堡二十里西至馬站堡界方城坪十<lb/>
　里馬站堡四十里南至八角堡界紅崖子六十里北<lb/>
　至邊墻一里東南到利民堡西南到八角堡西北到<lb/>
<pb n="KR2k0049_WYG_013-27a"/>
　五眼井堡三十里　領賈家堡　五眼井堡　馬站<lb/>
　堡　永興堡　明景泰間都督杜忠建堡成化初修<lb/>
　方五里髙三仞厚二仞門樓三　二邊起老營丫角<lb/>
　墩　兩鎮三闗志偏頭西逼黄河渾脱可以飛渡然<lb/>
　山澗﨑嶇難於大舉老營東接平魯去大同邊不遠<lb/>
　使聨絡屯守則八角墩而南陽方口而東烏用是紛<lb/>
　紛也　明老營堡所四堡　長林　長安鎮　大莊<lb/>
　窩　小營兒　老營堡廣積倉　嘉靖十六年八月<lb/>
<pb n="KR2k0049_WYG_013-27b"/>
　俺答繇平魯衞入至老營四十二年俺答用趙全謀<lb/>
　欲夜襲老營結堡中張輝諸賊為内應先一日水泉<lb/>
　營守備陳一言偵知馳報總兵郭琥琥衘枚疾馳堡<lb/>
　上倐易置守門將士以親丁部署甫定而俺答至舉<lb/>
　火為號中無應者扣城中何人曰郭大將軍懼而宵<lb/>
　遁　總督翟鵬曰自五堡以至老營堡皆要路也於<lb/>
　斯設險必難飛越　韓邦竒欽遵勅諭疏照得山西<lb/>
　三闗一帶沿邊地方寧武以東隘口及沿邊平漫之<lb/>
<pb n="KR2k0049_WYG_013-28a"/>
　處皆有隘可據寧武以西漫然平曠戎騎可以長驅<lb/>
　無阻而原設兵將比之他邊甚少城堡亦甚稀踈臣<lb/>
　等嘗詳察内外之界自大河以西由石隰岢嵐静樂<lb/>
　寧武至雁門歴紫荆居庸直抵山海闗一帶界山崇<lb/>
　岡峻坂中古以來類皆守於險外以為重險之固寧<lb/>
　武以西其險則在興嵐石隰等處古人皆以此地建<lb/>
　節國家亦守於險外置偏頭老營城堡然止設一副<lb/>
　總兵一遊擊并近日巡撫奏設止有四守備騎兵惟<lb/>
<pb n="KR2k0049_WYG_013-28b"/>
　九千餘名而興嵐等處又棄而不守更何所恃以為<lb/>
　藩屏哉國家設險禦戎獨偏頭等處乃一大空闕以<lb/>
　臣計之岢嵐州實内外之界有險可據宜設一㕘將<lb/>
　益兵三千神池堡要害之地宜拓一城設一守備益<lb/>
　兵五百八角之東寧武之西八角之西偏頭之東適<lb/>
　中之地亦各為一堡各設一守備或於五寨前後設<lb/>
　立據險以便截殺亦各益兵五百副總兵宜升為總<lb/>
　兵惟選謀勇都督領之駐劄寧武其偏頭仍一守備<lb/>
<pb n="KR2k0049_WYG_013-29a"/>
　益兵八百可也提督都御史不必兼理巡撫山西一<lb/>
　省止巡撫沿邊一帶地方忻代保嵐石五州所屬及<lb/>
　雁門石隰二兵備并都司布政司管糧官按察司管<lb/>
　屯官并守巡冀寧道及㕘遊守備俱聼節制其餘山<lb/>
　西布按二司府州縣官員賢否軍民詞訟嵗辦差役<lb/>
　俱不必管理庶得專意經畧邊事老營堡宜設一所<lb/>
　以管常備新軍其山西汾州等衛所防禦大同官軍<lb/>
　仍掣囘山西三闗防守遇有警急與大同互相應援<lb/>
<pb n="KR2k0049_WYG_013-29b"/>
　如此則不惟三闗之兵威可振而大同之勢亦遥為<lb/>
　之壯矣　王崇古免調援兵疏山西自偏頭闗老牛<lb/>
　灣黄河東㟁起東至老營堡丫角墩止共長一百四<lb/>
　里是為外邊秋守邊而冬守河極為㓂衝又自丫角<lb/>
　墩起東至平刑闗石窯菴止共長七百餘里是為内<lb/>
　邊中聨寧武雁門倒馬諸闗向恃大同為藩籬脱遇<lb/>
　大舉大同不能堵截每繇内邊諸口直犯闗南内郡<lb/>
　是有兵尚難自固也若復將老營遊兵盡選馬軍遠<lb/>
<pb n="KR2k0049_WYG_013-30a"/>
　戍保安正兵東駐陽方去偏老三四百里一旦㓂入<lb/>
　非惟老營不可守即汾石隰吉諸州皆可蹴至矣今<lb/>
　春㓂宻謀掩襲老營一夕即至幸哨報早聞總兵官<lb/>
　郭琥連夜趨防兵方至城㓂即入境内若移駐遠方<lb/>
　焉能速濟近方議總兵移鎮老營免往返勞費豈宜<lb/>
　復聼東援坐失西守且自老營寧武至保安靈蔚千<lb/>
　有餘里皆係山程石澗萬一有警士馬疲勞斷難濟<lb/>
　用所以每次議留惟北樓㕘將原設援兵不及三千<lb/>
<pb n="KR2k0049_WYG_013-30b"/>
　馬僅二千匹亦可東援乞免調山西正遊兵馬選定<lb/>
　北樓馬軍二千則東西庶可兼濟　明給事中劉東<lb/>
　星計安四鎮疏老營堡孤懸絶塞左控平魯右接偏<lb/>
　闗陽方諸口恃為耳目最稱要害而本堡山勢﨑嶇<lb/>
　運道險隘即遇緩急難以屯聚援兵轉運糧餉尤為<lb/>
　可慮宜於附近地方如乃河堡等處添設軍伍以備<lb/>
　聲援乂於城中多積芻糧以防坐困　老營堡巡檢<lb/>
　司<lb/>
<pb n="KR2k0049_WYG_013-31a"/>
窖兒墕東北八十里<lb/>
塌崖溝東北八十五里胥偏頭東北要道<lb/>
鎮溝樓東八十里亦稱險隘因建敵樓於上<lb/>
地椒岇東九十里𦂳逼東邊<lb/>
賈家堡<hi>𨽻老營營</hi>東一百里布政司西北五百六十里東至<lb/>
　大同府乃河堡界二十里西至老營所二十里南至<lb/>
　大同府朔州界五里北至乃河堡界八里　明嘉靖<lb/>
　四十三年兵備王遴建廣一里一百步東接雲朔北<lb/>
<pb n="KR2k0049_WYG_013-31b"/>
　通五眼井堡西接老營河口南通長林火路乃朔寧<lb/>
　二郡咽喉地也　明設操守一員兵三百名後増設<lb/>
　把總一員兵二百二名<lb/>
五眼井堡<hi>隸老營營</hi>東一百里布政司西北五百八十里東<lb/>
　至大同府乃河堡界三里西至水泉營四十里南至<lb/>
　老營所三十里北至邊墻二里　明崇禎十年兵備<lb/>
　盧友竹建周一百丈髙三丈五尺堡接丫角山最為<lb/>
　衝要　五眼井墩山西老營堡界首垣至朔州丫角<lb/>
<pb n="KR2k0049_WYG_013-32a"/>
　山墩為南盡五眼井墩復折而西　總督翁萬逹曰<lb/>
　山西起保徳州黄河㟁迤邐而東歴偏闗抵老營盡<lb/>
　境大同起西路丫角山迤邐而北歴北中二路抵東<lb/>
　路之東陽河鎮口臺皆逼臨邊境險在外者也山西<lb/>
　老營堡轉南而東歴寧武雁門北樓至平刑闗盡境<lb/>
　又轉南而東為保定界歴龍泉倒馬紫荆之吳王口<lb/>
　插箭嶺浮圖峪至沿河口皆峻山崇岡險在内者也<lb/>
　是故丫角五眼井為外邊内邊之要樞　明設防守<lb/>
<pb n="KR2k0049_WYG_013-32b"/>
　一員兵二百二名後増設守備一員把總一員兵四<lb/>
　百名<lb/>
視遠隘東北一百一十里乃五眼井堡邊隘也在堡西<lb/>
　一十五里戍樓遠眺下有石洞名視遠洞　翁萬逹<lb/>
　疏自石廟兒視遠隘以北起北至周家口止又自視<lb/>
　遠隘以南起南至樊家窰止為垣四里<lb/>
五眼井口東北一百二十里<lb/>
新窰溝東一百三十里溝通塞外<lb/>
<pb n="KR2k0049_WYG_013-33a"/>
馬站堡<hi>𨽻老營營</hi>東四十里布政司西北五百六十里東至<lb/>
　老營所四十里西至偏頭所四十里南至八角堡七<lb/>
　十里北至草垜山堡四十里　明正徳十年兵備張<lb/>
　鳳羾建嘉靖二十年廢四十二年兵備王遴復修周<lb/>
　四里髙三丈五尺地界偏老水泉三路之衝設遊擊<lb/>
　一員中軍千把總八員兵三千一十四名馬三千一<lb/>
　百三十七匹　嘉靖十五年八月俺答繇寺墕入至<lb/>
　馬站營<lb/>
<pb n="KR2k0049_WYG_013-33b"/>
永興堡<hi>河曲𨽻老營營</hi>南四十里布政司西北五百四十里東<lb/>
　南至八角堡五十里西至樓溝堡二十里南至三岔<lb/>
　堡五十里北至馬站堡二十里　明正徳十年兵備<lb/>
　張鳯羾建周一里髙三丈五尺設防守一員<lb/>
水泉營堡<hi>舊𨽻老營今歸縣</hi>東北六十里布政司西北五百六<lb/>
　十里東至五眼井堡四十里西至草垜山堡二十里<lb/>
　南至馬站堡十五里北至邊墻二里　領草垜山堡<lb/>
　　滑石澗堡　明宣徳九年都督李謙建廣三里一<lb/>
<pb n="KR2k0049_WYG_013-34a"/>
　百七十步置防守一員兵五百名後設㕘將兵二千<lb/>
　五百名隆慶二年改設守備把總各一員増兵一千<lb/>
　名馬騾三百匹頭　水泉營在堡城東少南為紅門<lb/>
　口附口外少南有南海子堡城西南有後海子<lb/>
驢皮窰口東北六十五里徑道平衍昔為邊衝而兩崖<lb/>
　胥石山可以制勝<lb/>
紅門市口堡東北八十餘里布政司西北五百六十里<lb/>
　東至邊墻西至邊墻南至水泉營堡界北至䝉古地<lb/>
<pb n="KR2k0049_WYG_013-34b"/>
　界東南到五眼井堡西南到水泉營堡　口近水泉<lb/>
　營乃厰溝也明宣徳九年都督李謙以溝通塞外建<lb/>
　敵臺橋洞一座外設邊墻一道壕塹品窖三層撥軍<lb/>
　二十名偵望萬厯二十六年兵備道趙彦増左右雙<lb/>
　翼磚臺東有東梁亭　明三闗鎮市塲在水泉營隸<lb/>
　岢嵐道順義王諸部互市於此先設宴邊外有閘三<lb/>
　曰中曰左曰右馬繇此入臨邊有閘一曰内閘馬繇<lb/>
　此登數入境紅門有臺袤一十三丈臺上有納欵㕔<lb/>
<pb n="KR2k0049_WYG_013-35a"/>
　撫賞於此以銀一萬兩宴餽一萬兩撫賞諸部四萬<lb/>
　兩市馬馬以六千為率價以一十二兩為率互市日<lb/>
　岢嵐道提調監督雁平寧武兩道協理之鎮守總兵<lb/>
　官副將綂兵彈壓西路㕘將理市事正兵營軍二千<lb/>
　一駐老營堡一駐八栁樹馬站游兵營軍移駐滑石<lb/>
　澗小營兒獅子坪㕘將軍移駐馬站堡以備要衝<lb/>
草垜山堡<hi>隸水泉營</hi>北少東六十里布政司西北五百七十<lb/>
　里東至水泉營堡二十里西至滑石澗堡三十里南<lb/>
<pb n="KR2k0049_WYG_013-35b"/>
　至馬站堡四十里北至邊墻五里　明𢎞治十五年<lb/>
　兵備楊綸建後廢萬厯二十二年兵備趙彦復修周<lb/>
　三百八十四丈五尺堡突出崇山直望三十餘里為<lb/>
　沿邊傳𤇺之首　明設防守官兵三百名萬厯二十<lb/>
　二年増設守備中軍把總胥一員<lb/>
滑石澗堡<hi>𨽻水泉營</hi>北六十里布政司西北五百八十里東<lb/>
　至邊墻三里西至老牛灣堡二十里南至偏闗城七<lb/>
　十里北至邊墻一里　明宣徳九年都督李謙建嘉<lb/>
<pb n="KR2k0049_WYG_013-36a"/>
　靖二年陷於敵隆慶三年兵備范大儒復修周一百<lb/>
　八十丈二尺髙連女墻四丈堡即邊垣也　堡前有<lb/>
　滑石澗暗門西有滑石二墩墩西有水門滑石澗自<lb/>
　水門北流有小口子墩水出小口子又出大口子水<lb/>
　門西又有滑石澗水口西北流出水口門　明置操<lb/>
　守一員兵二百五十名隆慶三年設守備一員兵三<lb/>
　百七十五名　翁萬逹疏自老營堡丫角墩起西至<lb/>
　滑石澗水門墩止為垣九十里有竒塹如之増添敵<lb/>
<pb n="KR2k0049_WYG_013-36b"/>
　臺四十四舖屋六十二品窖三千暗門一水口一<lb/>
水門溝口北七十里滑石澗東上有敵樓下有湧泉稱<lb/>
　險隘焉<lb/>
蚕虎口北七十里滑石澗堡前昔稱邊隘今農民耕塞<lb/>
　外田<lb/>
娘娘廟北一百里石山上下臨溝蹊<lb/>
黄龍池堡北五十里東距寺墕堡二十里北通草垜山<lb/>
　大邊明𢎞治間與草垜山堡同建置操守一員兵三<lb/>
<pb n="KR2k0049_WYG_013-37a"/>
　百名後廢<lb/>
寺墕堡北四十里明嘉靖間總兵李瑾建置防守一員<lb/>
　兵三百名後廢<lb/>
韓家坪堡東二十里明嘉靖間建置防守一員兵二百<lb/>
　名後廢<lb/>
八栁樹堡東六十里明景泰二年都指揮杜忠建後廢<lb/>
小營兒堡東六十里明嘉靖間總兵李瑾建後廢<lb/>
長林堡東一百五里明𢎞治間建後廢<lb/>
<pb n="KR2k0049_WYG_013-37b"/>
好漢山堡東北一百里明崇禎間建後廢<lb/>
栢楊嶺堡東北九十里明𢎞治間建後廢<lb/>
東闗河隘口老營城東一里南接利民堡北接紅門東<lb/>
　通平魯井坪嘉靖二十三年建橋洞三座上建重樓<lb/>
　規制猶闗西河口後毁<lb/>
通邊闗東北六十里為草垜山迤東為水泉營又東為<lb/>
　老營抵好漢山接平魯縣界南折接朔州界　明成<lb/>
　化二年總兵王璽築東起老營堡之丫角墩西抵老<lb/>
<pb n="KR2k0049_WYG_013-38a"/>
　牛灣南折黄河㟁抵河曲石梯隘口袤二百四十餘<lb/>
　里成化二十二年兵備郝志義修嘉靖二十三年巡<lb/>
　撫曽銑檄㕘政蘇祐兵備劉璽幇築建敵臺二百二<lb/>
　十六座上建舖隆慶二年巡撫楊巍檄兵備范大儒<lb/>
　等加幇巡撫宋纁覈實萬厯二十五年兵備趙彦又<lb/>
　建空心磗樓并諸隘口敵臺<lb/>
楊家砦　下鎮砦　星坐驛　峰子塢舖　壕子塢舖<lb/>
　　寺前墩　闗口　浦家灣　銀安口　青天口<lb/>
<pb n="KR2k0049_WYG_013-38b"/>
黄河渡　焦家坪渡　娘娘灘渡　太子灘渡　羊圏子渡<lb/>
　神池縣<lb/>
荍麥川口利民堡北　霍冀九邊圖説兵自威逺平魯<lb/>
　而下即扺荍麥川奔利民堡　劉龍指揮僉事袁杲<lb/>
　行狀守備寧武闗議築蕎麥川鎮狐諸堡<lb/>
利民堡北六十里布政司北少西四百三十里東至朔<lb/>
　州治六十里西至八角堡四十里南至神池堡六十<lb/>
　里北至邊墻三里　利民堡北出荍麥川口為朔州<lb/>
<pb n="KR2k0049_WYG_013-39a"/>
　井坪孔道　利民堡舊名逹沭河明成化十七年<hi>三闗</hi>
　<hi>志十五年</hi>都御史秦紘築土堡方五里餘髙二仞餘厚一<lb/>
　仞餘門樓三以指揮防守正徳時増展嘉靖十八年<lb/>
　都御史陳講設守備建倉萬厯四年砌石城周三里<lb/>
　二百四十步髙連女墻二丈五尺　利民驛南十里<lb/>
　至南堡又十里至羊房村又三十里又木𤓰溝又十<lb/>
　里至縣　明正統十三年置神池口巡檢司在朔州<lb/>
　南九十里南有土城址是迂道而西南也至嘉靖十<lb/>
<pb n="KR2k0049_WYG_013-39b"/>
　八年劚神池長城温嶺蕎麥川磨石山之間塹道不<lb/>
　通今蕎麥川口利民堡胥為孔道　嘉靖十八年巡<lb/>
　撫都御史陳講以神池利民二地要害築城置守<hi>利民</hi>
　<hi>倉堡内西北隅</hi>翁萬逹疏自利民堡勒馬溝起西至八角堡<lb/>
　界止為垣三里増添敵臺六舖屋十八<lb/>
八角堡西北六十里布政司西北四百三十里東至利<lb/>
　民堡四十里西至三岔堡五十里南至五寨堡七十<lb/>
　里北至馬站堡七十里西南到五寨堡七十里　八<lb/>
<pb n="KR2k0049_WYG_013-40a"/>
　角堡舊名永寧驛明𢎞治二年僉事王璿築土堡方<lb/>
　四里髙三仞厚二仞門樓三嘉靖四年建倉萬厯十<lb/>
　六年磗包周四里九十二步髙連女墻二丈六尺城<lb/>
　樓八座故名八座　八角驛北至櫻桃鎮十里又至<lb/>
　北沙城十里又至草菴舖十里偏闗界　楊博三闗<lb/>
　疏神池堡與老營堡均係要地而八角堡介於其間<lb/>
　尤為適中若於神池老營添置㕘將八角改設遊擊<lb/>
　畫地分守勢成鼎足據險阨塞誠為長便又冝將神<lb/>
<pb n="KR2k0049_WYG_013-40b"/>
　池守備改置利民堡　嘉靖三十二年俺答以萬騎<lb/>
　入大同縱掠至八角堡巡撫趙時春禦之遇敵於大<lb/>
　蟲嶺總兵李淶戰死軍覆　汪道昆許論傳妖民呂<lb/>
　鶴結俺答入公時督府决䇿擒鶴斬之獻馘四十鶴<lb/>
　既誅㓂旋馬西向公敗之紫塞八角堡追襲俘馘百<lb/>
　七十有竒<hi>八角倉堡内東北隅</hi>
黄花嶺南十三里又二里至寧武縣界㑹城孔道也北<lb/>
　五里至郝家坡又八里至縣　黄花嶺一名摩天嶺<lb/>
<pb n="KR2k0049_WYG_013-41a"/>
　盤踞二十里髙四十丈南連寧武縣界東連寧武縣<lb/>
　山　唐元和四年夏六月范希朝改授河東節度使<lb/>
　朝議以沙陀在五原近吐蕃命從希朝詣河東希朝<lb/>
　選其驍騎千餘自隨號沙陀軍處其餘衆於定襄川<lb/>
　朱邪執宜乃保神武之黄花堆　朱邪執宜居定襄<lb/>
　神武川之新城其部落萬騎皆驍勇善騎射號沙陀<lb/>
　軍　太和四年節度使栁公綽以陘北沙陀素為九<lb/>
　姓六州所服請委朱邪執宜治雲朔塞下廢府十一<lb/>
<pb n="KR2k0049_WYG_013-41b"/>
　科部人禦邊號代北行營授執宜招撫使從之　一<lb/>
　名逹速嶺齊天保五年十二月庚申帝北巡至逹速<lb/>
　嶺覽山川險要將起長城<lb/>
大澗口東五里朔州界大同孔道　寧武自陽方口外<lb/>
　惟荍麥川口為北道要衝陽方口内則東郊外大澗<lb/>
　口亦屬要地　遼太康三年北院樞宻副使蕭哈爾吉<lb/>
　經畫西南邊天池舊塹立堡砦正疆界刻石而還<lb/>
乾柴溝北九十里邊墻外偏闗神池之界也<lb/>
<pb n="KR2k0049_WYG_013-42a"/>
趙莊堡西十五里　土棚屯西三十里　大黒莊西五<lb/>
　十里　銀洞窊西北三十里　義井堡西四十里<lb/>
　劉海莊西北四十里　嚴佩鎮西北四十里有大小<lb/>
　二鎮　櫻桃鎮西北七十里　得勝堡北五十五里<lb/>
　五寨<lb/>
三岔堡北六十里布政司西北四百六十里東至八角<lb/>
　堡五十里西至河曲縣九十里南至岢嵐州一百三<lb/>
　十里北至樓溝堡四十里東南到五寨堡　嘉靖間<lb/>
<pb n="KR2k0049_WYG_013-42b"/>
　總兵周尚文建萬厯間兵備胡來貢甎甃設兵三百<lb/>
　防守領之　三岔堡北至深墕村賀家梁舖十里又<lb/>
　北至劉家溝十里偏闗縣界　三岔堡東繇東塞坡<lb/>
　經石廟兒村十里又東至官莊村五里神池縣界<lb/>
　三岔堡西經大村舖五里又西至丈子溝村五里又<lb/>
　西至韓家樓村十里岢嵐州界此繇大同西至保徳<lb/>
　州濟河逹陜西府谷之孔道也　三岔堡南至劉家<lb/>
　灣村五里又南至舊寨村十里又南至莊窩村五里<lb/>
<pb n="KR2k0049_WYG_013-43a"/>
　又南至小河頭村十里又南至石嘴頭村一十五里<lb/>
　又南至中所村一十一里又南至縣東闗四里故明<lb/>
　人名堡曰三岔<lb/>
大梁山十字墕東二十里寧武縣界西小徑一十四里<lb/>
　至薛家口又經大橋一里至周家口又二里至李家<lb/>
　口又三里至沙灘橋乃東闗外鎮口大橋也<lb/>
店坪山南三十里寧武縣界北小徑一十四里至薛家<lb/>
　口<lb/>
<pb n="KR2k0049_WYG_013-43b"/>
老牛坡東二十五里又五里至張家坪胥蘆芽山支麓<lb/>
　為神池縣小辛莊界　西八里至南坪村又十里至<lb/>
　烟洞梁又二里至右所村又五里至東闗<lb/>
麻子澗溝西一十五里為岢嵐州韓光寨界<lb/>
石嘴頭北一十五里<lb/>
獅子口村西北三十五里又五里至韓家樓村岢嵐州<lb/>
　界東南小徑一十五里至郭家河村又二十五里至<lb/>
　中所村又五里至西闗<lb/>
<pb n="KR2k0049_WYG_013-44a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_013-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷十三<lb/>
</p>
<p>
</p>
  </div>
</body>
</text>
</TEI>
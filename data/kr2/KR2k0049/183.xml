<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百八十三</head> <lb/>
    <p>
<pb n="KR2k0049_WYG_183-1a"/>
欽定四庫全書<lb/>
　山西通志卷一百八十三<lb/>
　　藝文<hi>二</hi>　<hi>勅制詔誥</hi>
　唐李延壽論文苑曰江左宮商發越貴於清綺河朔<lb/>
　詞義貞明重乎氣質氣質則理勝其詞清綺則文過<lb/>
　其意理深者便於時用文華者宜於歌詠此南北詞<lb/>
　人得失之大較也若能掇彼清音簡兹累句各去所<lb/>
　短合其兩長則文質彬彬盡美盡善矣繇此觀之南<lb/>
<pb n="KR2k0049_WYG_183-1b"/>
　北之文各有獨得詣解而三晉作者古尤多傑出士<lb/>
　不可以莫之錄也志藝文<lb/>
漢<lb/>
　　高祖擇立代王詔<lb/>
代地居常山之北與夷狄邊趙乃從山南有之近數有<lb/>
胡冦難以為國頗取山南太原之地益屬代代之雲中<lb/>
以西為雲中郡則代受邊冦益少矣王相國通侯吏二<lb/>
千石擇可立為代王北蘇王綰相國何等三十三人皆<lb/>
<pb n="KR2k0049_WYG_183-2a"/>
曰子恒賢知温良請立以為代王都晉陽大赦天下<lb/>
　　武帝祀后土詔<lb/>
朕躬祭后土地祇見光集於靈壇一夜三燭幸中都宮<lb/>
殿上見光其赦汾隂夏陽中都死罪以下賜三縣及楊<lb/>
氏皆無出今年租賦<lb/>
　　又赦汾隂詔<lb/>
朕禮首山昆田出珍物化或為黄金祭后土神光三燭<lb/>
其赦汾隂殊死以下賜天下貧民布帛人一匹<lb/>
<pb n="KR2k0049_WYG_183-2b"/>
　　又赦汾隂安邑詔<lb/>
朕用事介山祭后土皆有光應其赦汾隂安邑殊死以<lb/>
下<lb/>
　　益封霍去病制<lb/>
驃騎將軍去病率師征匈奴西域王渾邪王及厥衆萌<lb/>
咸犇於率以軍糧接食并將控弦萬有餘人誅獟悍捷<lb/>
首虜八千餘級降異國之王三十二戰士不離傷十萬<lb/>
之衆畢懷集服仍興之勞爰及河塞庶幾亡患以千七<lb/>
<pb n="KR2k0049_WYG_183-3a"/>
百户益封驃騎將軍減隴西北地上郡戍卒之半以寛<lb/>
天下繇役<lb/>
　　又益封霍去病制<lb/>
驃騎將軍去病率師躬將所獲葷允之士約輕齎絶大<lb/>
幕涉獲單于章渠以誅北車耆轉擊左大將雙獲旗鼓<lb/>
歴度難侯濟弓盧獲屯頭王韓王等三人將軍相國當<lb/>
户都尉八十三人封狼居胥山禪于姑衍登臨翰海執<lb/>
訊獲醜七萬有四百四十三級師率減什二取食於敵<lb/>
<pb n="KR2k0049_WYG_183-3b"/>
卓行殊逺而糧不絶以五千八百户益封驃騎將軍<lb/>
　　宣帝嘉霍光詔<lb/>
大司馬大將軍博陸侯宿衛孝武皇帝三十餘年輔孝<lb/>
昭皇帝十有餘年遭大難躬秉義率三公諸侯九卿大<lb/>
夫定萬世策以安宗廟天下蒸庶咸以康寧功德茂盛<lb/>
朕甚嘉之復其後世疇其爵邑世世毋有所與功如蕭<lb/>
相國<lb/>
　　封霍雲詔<lb/>
<pb n="KR2k0049_WYG_183-4a"/>
宣成侯光宿衛忠正勤勞國家善善及後世其封光兄<lb/>
孫中郎將雲為冠陽侯<lb/>
　　元帝賜馮奉世璽書<lb/>
皇帝問將兵右將軍甚苦暴露羌虜侵邊境殺吏民甚<lb/>
逆天道故遣將軍帥士大夫行天誅以將軍材質之美<lb/>
奮精兵誅不軌百下百全之道也今乃有畔敵之名大<lb/>
為中國羞以昔不閒習之故邪以恩厚未洽信約不明<lb/>
也朕甚怪之上書言羌虜依深山多徑道不得分部遮<lb/>
<pb n="KR2k0049_WYG_183-4b"/>
要害須得後發營士足以決事部署已定勢不可復置<lb/>
大將聞之前為將軍兵少不足自守故發近所騎日夜<lb/>
詣非為擊也今發三輔河東𢎞農越騎迹射佽飛彀者<lb/>
羽林孤兒及呼速絫嗕種方急遣且兵凶器也必有成<lb/>
敗者患策不豫定料敵不審也故復遣奮武將軍兵法<lb/>
曰大將軍出必有偏裨所以揚威武參計策將軍又何<lb/>
疑焉夫愛吏士得衆心舉而無悔禽敵必全將軍之職<lb/>
也若乃轉輸之費則有司存將軍勿憂須奮武將軍兵<lb/>
<pb n="KR2k0049_WYG_183-5a"/>
到合擊羌虜<lb/>
　　徵周堪詔<lb/>
河東太守堪先帝賢之命而傅朕資質淑茂道術通明<lb/>
論議正直秉心有常發憤悃愊信有憂國之心以不能<lb/>
阿尊貴孤特寡助抑厭遂退卒不克明往者衆臣見異<lb/>
不務自修深惟其故而反晻昧説天託咎此人朕不得<lb/>
已出而試之以彰其材堪出之後大變仍臻衆亦嘿然<lb/>
堪治未期年而三老官屬有識之士詠頌其美使者過<lb/>
<pb n="KR2k0049_WYG_183-5b"/>
郡靡人不稱此固足以彰先帝之知人而朕有以自明<lb/>
也俗人乃造端作基非議詆欺或引幽隱非所宜明意<lb/>
疑以類欲以陷之朕亦不取也朕迫于俗不得專心乃<lb/>
者天著大異朕甚懼焉今堪年衰嵗暮恐不得自信排<lb/>
於異人將安究之哉其徵堪詣行在所<lb/>
　　章帝緣邊歲舉孝亷詔<lb/>
幽并涼州户口率少邊役衆劇束修良吏進仕路狹撫<lb/>
接遐荒以人為本其令緣邊郡口十萬以上歲舉孝亷<lb/>
<pb n="KR2k0049_WYG_183-6a"/>
一人不滿十萬二歲舉一人五萬以下三歲舉一人<lb/>
晉<lb/>
　　成帝册温嶠制<lb/>
朕以眇身纂承洪緒不能光闡大道化洽時雍至乃狂狡<lb/>
滔天社稷危逼惟公明鑒特達識心經逺懼皇綱之不維<lb/>
忿凶寇之縱暴倡率羣后五州響應首啓戎行元惡授馘<lb/>
王室危而復安三光幽而復明功格宇宙勲著八表方賴<lb/>
大猷以拯區夏天不憖遺早世薨殂朕用痛悼於厥心夫<lb/>
<pb n="KR2k0049_WYG_183-6b"/>
襃徳銘勲先王之明典今追贈公侍中大將軍持節都督<lb/>
刺史公如故賜錢百萬布千匹諡曰忠武祠以大牢<lb/>
隋<lb/>
　　高祖賜李穆詔<lb/>
朕初臨㝢内方藉嘉猷養老乞言實懷虚想七十致仕<lb/>
本為常人至若呂尚以期頤佐周張倉以華皓相漢高<lb/>
才命世不拘恒禮遲得此心留情規訓公年既耆舊筋<lb/>
力難煩今勒所司敬蠲朝集如有大事須共謀謨别遣<lb/>
<pb n="KR2k0049_WYG_183-7a"/>
侍臣就第詢訪<lb/>
　　加奬李穆詔<lb/>
禮制凡品不拘上智法備小人不妨君子具官李穆器<lb/>
宇𢎞深風猷遐曠社稷佐命公為稱首位極師臣才為<lb/>
人傑萬頃不測百鍊彌精乃無伯玉之非豈有顔回之<lb/>
貳故以自居寥廓弗關憲網然王者作教惟旌善人去<lb/>
法𢎞道示崇年德自今以後雖有愆罪但非謀逆縱有<lb/>
百死終不推問<lb/>
<pb n="KR2k0049_WYG_183-7b"/>
　　追贈獨孤羅父信官爵詔<lb/>
褒德累行往代通規追逺慎終前王盛典故柱國信風<lb/>
宇高曠獨秀生民叡哲居宗清猷映世宏謀長策道著<lb/>
於弼諧緯義經仁事深於拯濟方當宣風廊廟亮采台<lb/>
階而運屬難危功高弗賞睠言令範事切於心今景運<lb/>
初開椒闈肅建載懷塗山之義無忘褒紀之典可贈太<lb/>
師上柱國冀定等十州刺史趙國公邑萬户<lb/>
　　奬陸讓母馮氏詔<lb/>
<pb n="KR2k0049_WYG_183-8a"/>
馮氏體備仁慈夙閑禮度孽讓非其所生往犯憲章宜<lb/>
從極法躬自詣闕為之請命匍匐頓顙朕哀其義特免<lb/>
死辜使天下婦人皆如馮者豈不閨門雍睦風俗和平<lb/>
朕每嘉歎不能已宜標揚優賞用彰有德可賜帛五百<lb/>
段集諸命婦與馮相識以寵異之<lb/>
唐<lb/>
　　太宗贈堯君素蒲州刺史詔<lb/>
隋故鷹擊郎將堯君素雖桀犬吠堯有乖倒戈之志而<lb/>
<pb n="KR2k0049_WYG_183-8b"/>
疾風勁草實表歳寒之心可贈蒲州刺史仍訪子孫以<lb/>
聞<lb/>
　　優奬太原勲舊詔<lb/>
高祖太武皇帝天縱神武膺籙受圖可久之德格乎區<lb/>
宇敦睦九族協和萬邦賢能必進德化潛洽革百王之<lb/>
弊興三代之風天平地成邇安逺肅至德被於四海休<lb/>
烈光於千載巍巍蕩蕩無得而稱焉朕嗣膺寳祚夙夜<lb/>
兢惕思述先志被之率土其内外姻戚平生故舊太原<lb/>
<pb n="KR2k0049_WYG_183-9a"/>
元從官人及歴試之所文武僚佐爰洎胥吏往雖每降<lb/>
國恩恐未周悉或才用不申階品屈滯或家道貧匱子<lb/>
孫淪沈須有矜量咸使得所先朝憂勞庶政唯以恤民<lb/>
為本諸州都督刺史政績可稱者宜以名聞奏其諸州<lb/>
百姓營奉山陵者宜量與蠲免可令所司詳為條例聞<lb/>
奏并務從優厚稱朕意焉<lb/>
　　曲赦并州管内詔<lb/>
門下上元育物大德基於施生前哲至仁大造原於去<lb/>
<pb n="KR2k0049_WYG_183-9b"/>
殺是以矜慎庶獄得其情而泣辜兼濟含靈窮其巢而<lb/>
解網朕懷此道逾切古人彼蒼垂鑒使膺司牧爰自幼<lb/>
齒乃屬時屯五岳為封豕之墟四海被長鯨之毒茫茫<lb/>
區夏竝懸命於焚原蠢蠢窮黎咸轉骨於氷谷是用仁<lb/>
心内發龔討外申吟嘯風雲揭日月而清大祲簸跳山<lb/>
河補乾坤以正封域捄其垂餌之厄惠其壽考之安煦<lb/>
以陽和同被發生之貺溽以膏潤申兹凱澤之錫粤自<lb/>
斯壤首建鴻名資此義徒遂登大寳夫小物不忘稟靈<lb/>
<pb n="KR2k0049_WYG_183-10a"/>
周於兆庶惟朕懷舊植性同其五情語地雖異中陽論<lb/>
心不殊代邸今兹黄髮已留連於廣宴在彼赭衣宜霑<lb/>
恩於宥罪可曲赦并州管内貞觀二十年正月十六日<lb/>
申時以前大辟罪以下已發覺未發覺已結正未結正<lb/>
繫囚見徒皆赦除之其犯十惡故殺人劫賊傷人謀殺<lb/>
人已傷官人枉法受財監治主守自盜所監治并常赦<lb/>
不免者不在赦例其有挾藏軍器亡命山澤百日不首<lb/>
復罪如初敢以赦前事相告言者以其罪罪之<lb/>
<pb n="KR2k0049_WYG_183-10b"/>
　　册周王為并州都督詔<lb/>
夫騰華星苑崇名器於藩維憑暉日御峻寵章於侯服<lb/>
故本支増蔚鴻緒滋繁而汾陽奥區鎮龍山而控逺冀<lb/>
方腴壤接雁塞而疏疆連率之寄親賢攸屬咨爾洛牧<lb/>
上柱國周王顯風則開秀器彩靈明識表魏州之象詞<lb/>
掩蘭臺之駕西園孤月秀心鏡而齊鳴小山叢桂偃情<lb/>
田而竝烈温恭夙卲業尚日新棣萼交芬瑾璋具美是<lb/>
用命爾為使持節都督并汾箕嵐等四州諸軍事并州<lb/>
<pb n="KR2k0049_WYG_183-11a"/>
刺史牧及勲封竝如故爾其克修天爵聿苞地義方資<lb/>
化敷大夏惠漸京陵必宜缺社鳴桴褰帷廣聽懋宣聲<lb/>
績長綏福履光膺顯命可不慎歟<lb/>
　　高宗勞薛仁貴勅<lb/>
金山大陣兇黨實繁卿身先士卒奮不顧命左衝右擊<lb/>
所向無前諸軍賈勇致斯尅捷宜善建功業全此令名<lb/>
也<lb/>
　　中宗授李承嘉并州太原縣令制<lb/>
<pb n="KR2k0049_WYG_183-11b"/>
勅具官李承嘉擢秀士林昇榮禮閣公勤無怠幹制有<lb/>
餘既脩太原是惟舊國爰制美錦實佇良材宜錫崇班<lb/>
佇聞異績可檢校并州太原縣令散官如故<lb/>
　　授薛稷諫議大夫制<lb/>
勅具官薛稷奕代雄詞身濟其美光明雅量士慕其風<lb/>
故能懸帳絶倫昇堂覩奥掖垣密勿字列黄縑仙闥從<lb/>
容文飛赤管箴闕之任惟賢是擇俾登才子式寵諫臣<lb/>
可諫議大夫餘如故<lb/>
<pb n="KR2k0049_WYG_183-12a"/>
　　睿宗授薛稷中書侍郎制<lb/>
門下慶傳於家者代濟其美才許於國者時無與讓由<lb/>
是密勿為用訏謨所歸具官薛稷河汾之英廊廟之寳<lb/>
相門前社則名優作誥詞場舊業則譽動飛文公貞性<lb/>
成仁和道勝坦然之量羣物不干其靜穆如之風九流<lb/>
不測其度頃罹多難克仗嘉謀翼戴朕躬保寧王室厥<lb/>
功茂矣朝廷賴焉俾迴踐於綸闈以増輝於鼎席可行<lb/>
中書侍郎餘如故<lb/>
<pb n="KR2k0049_WYG_183-12b"/>
　　贈裴炎益州大都督制<lb/>
飾終追逺斯乃舊章表德旌賢有光恒策故中書令裴<lb/>
炎含𢎞稟粹履信居貞望重國華才稱人秀惟幾成務<lb/>
績宣于代工偶居無猜義深於奉上文明之際王室多<lb/>
虞保乂朕躬實著誠節而危疑起釁倉卒罹災歲月屢<lb/>
遷丘封莫樹永言先正感悼良多宜追賁於九原俾贈<lb/>
榮于萬古可贈益州大都督<lb/>
　　𤣥宗授薛訥右羽林軍大將軍制<lb/>
<pb n="KR2k0049_WYG_183-13a"/>
出師禦冦功成於告捷振旅休兵禮備於行賞具官薛<lb/>
訥勲閥良將邦家老臣讀太公之立言受穰苴之為法<lb/>
德業中邃牆仭罕窺智謀宏逺泉源不竭須佇公孫之<lb/>
績頗蠲孟明之罪遂能長驅隴上深入湟中殲厥羌戎<lb/>
殘其蠆毒野無遺孽朝有茂勲宣應設壇之寵俾光期<lb/>
門之寄可右羽林大將軍上柱國河東郡開國公<lb/>
　　授郭䖍瓘等右驍衛大將軍等制<lb/>
有功必賞勸所以教人立志為邦作程者也具官郭䖍<lb/>
<pb n="KR2k0049_WYG_183-13b"/>
瓘郭知運等負將帥之才展熊羆之効義烈忠壯以詢<lb/>
其謀智謀勇敢不愆其策頃者邊庭之際孤城獨守戎<lb/>
力困乏歲時圍逼矢石交下金湯自堅䕶甘漢之所歴<lb/>
懷范羌而莫至獨能宣我王命殫其士力不顧左殷仍<lb/>
於右斷厥功至矣朕甚嘉之宜登絶席之任方盛題坐<lb/>
之禮䖍瓘可冠軍大將軍右驍衛大將軍知運可雲麾<lb/>
將軍右驍衛將軍餘各如故<lb/>
　　授裴耀卿檢校考功員外郎制<lb/>
<pb n="KR2k0049_WYG_183-14a"/>
勅具官裴耀卿士行純密文詞典麗時人許其清秀職<lb/>
事推其綜核惟才是舉方憑止水之明在位斯聞佇考<lb/>
觀光之彦可檢校考功員外郎<lb/>
　　授栁冲兼温王師制<lb/>
勅具官栁冲族茂汾鼎價珍垂璧雅負通才備聞遺訓<lb/>
探六經之奥如叩鴻鐘窮百氏之源若披明鏡挾輿切<lb/>
問侍從増榮擁篲崇儒師資佇德可兼温王師<lb/>
　　授王仁皎開府儀同三司制<lb/>
<pb n="KR2k0049_WYG_183-14b"/>
后族之榮况有資敬台儀之重允應旁求特進王仁皎<lb/>
盛門華緒當代賢戚不言而自有陽秋從信而罔愆風<lb/>
雨軒心作範已寵於金穴魯管増輝更芳於玉樹三事<lb/>
斯擬百工式瞻俾延椒臺之祥宜助槐庭之理可開府<lb/>
儀同三司<lb/>
　　授裴淮兵部侍郎制<lb/>
勅具官裴淮敏學聰亮雅詞微婉陽秋具體夙夜在公<lb/>
精義析於連環䂓矩同於匪石久典清密見稱忠信簡<lb/>
<pb n="KR2k0049_WYG_183-15a"/>
稽是務軍國是殷宜擢美才俾敭戎政可尚書兵部侍<lb/>
郎勲封如故<lb/>
　　授栁渙司門郎中制<lb/>
勅具官栁渙色莊心勁贍學能文堅守憲章務從條理<lb/>
為時所重滿歲當遷宜罷臺轄更司門鍵可守尚書司<lb/>
門郎中散官如故<lb/>
　　封郭䖍瓘潞國公制<lb/>
聞鼓鞞之聲者則思於將帥裂土茅之賦者則念彼勲<lb/>
<pb n="KR2k0049_WYG_183-15b"/>
庸具官郭䖍瓘忠壯超倫智謨絶等決勝千里懷孺子<lb/>
之兵符通知四夷有老臣之戎律往者鎮于荒裔獨守<lb/>
孤城煮弩而其人益堅引弓而彼衆不敵故得愛子染<lb/>
鍔名王解辮穹廬掃地而將空沙漠聞風以歸附功則<lb/>
茂矣朕實體之宜誓河山開其井邑可進封潞國公食<lb/>
邑三千户仍賜實封一百户餘竝如故<lb/>
　　封張嘉貞河東縣男制<lb/>
任事而爵古之彛訓論功以封朝之通典具官張嘉貞<lb/>
<pb n="KR2k0049_WYG_183-16a"/>
忠肅恭懿宣慈敏達涵清明以毓德體文武而成器自<lb/>
光帝載昭宣廟謨鼎味用和台階増峻事君有犯而無<lb/>
隱奉國以公而滅私持其憲章式是軌度既邦教有敘<lb/>
亦王猷以穆頃統軍政則城朔方爰底其績未疇厥賞<lb/>
固宜命以圭社崇其禮物俾楚臣授邑克表寢丘之制<lb/>
漢道優賢更叶平津之美可封河東縣開國男食邑三<lb/>
百户<lb/>
　　置北都制<lb/>
<pb n="KR2k0049_WYG_183-16b"/>
經邦創制建都設險必因時順人統物立極我國家以<lb/>
神武聖德應天受命龍躍晉水鳳翔太原建萬代之模<lb/>
為億兆之主猶成湯之居亳有周之興岐顧朕眇身纂<lb/>
承昌運守宗社之大寳恢中原之鴻業叶時卜狩始經<lb/>
此都事本因心情兼惟舊近者嘉祥薦至休瑞屢臻此<lb/>
皆宗祏降靈神祗潛暨豈予匪德獨享厥休昔堯理唐<lb/>
郊式建丹陵之地漢居洛邑更表南陽之都今王業所<lb/>
興宫觀猶在列於邊郡情所未安非所以恢大聖之鴻<lb/>
<pb n="KR2k0049_WYG_183-17a"/>
規展孝思之誠敬其并州宜置北都改州為太原府刺<lb/>
史為尹司馬為少尹太原晉陽為赤縣諸縣為畿縣官<lb/>
吏品第視京河南府<lb/>
　　除裴耀卿黄門侍郎張九齡中書侍郎同平章事<lb/>
　　　制<lb/>
風雲之感必生王佐廊廟之任爰在柱臣具官裴耀卿<lb/>
含元精之休體度𢎞逺張九齡挺生人之秀器識通明<lb/>
竝風望素高人倫是仰可以叶彼寅亮當兹啓沃幹時<lb/>
<pb n="KR2k0049_WYG_183-17b"/>
待士既資鼎實之和為國急賢寧惟金革之事耀卿可<lb/>
黄門侍郎同中書門下平章事𢎞文館學士散官勲如<lb/>
故九齡可起復中書侍郎同中書門下平章事兼修國<lb/>
史餘如故<lb/>
　　授裴遵慶給事中制<lb/>
勅具官裴遵慶清正介直公才雅望智能利物行可檢<lb/>
人今冬夏務殷宰臣任重是資髦士以佐輶軒宜居駮<lb/>
議之職仍領銓衡之務可給事中<lb/>
<pb n="KR2k0049_WYG_183-18a"/>
　　授裴綜起居郎制<lb/>
勅左史記事君舉必書先王之制也晉則董狐書法不<lb/>
隱楚則倚相能讀典墳善惡成敗實由其言慎擇端士<lb/>
求難其人具官裴綜緒業清純言行惇敏俾之直筆廣<lb/>
朂厥官可行起居郎<lb/>
　　授裴諝考功郎中制<lb/>
勅君子立義為勇在國而能通故全其節而成其務矣<lb/>
具官裴諝言忠信行篤敬有敏才斯可與權有直道磨<lb/>
<pb n="KR2k0049_WYG_183-18b"/>
而不磷造次顛沛秉心塞淵宜奬固之風緝臺閣之政<lb/>
可守考功郎中<lb/>
　　授董晉殿中侍御史制<lb/>
勅具官董晉恪慎勵精詳於吏事飲氷將命克有成績<lb/>
凖繩之地舉直任能俾彰善於使車宜即真於憲簡可<lb/>
殿中侍御史<lb/>
　　授裴敦復等中書舍人制<lb/>
勅具官裴敦復等竝行標純一材藴經通或學辨文鼠<lb/>
<pb n="KR2k0049_WYG_183-19a"/>
核綜兼於隱賾或詞握靈蛇光輝映於等夷職居要劇<lb/>
聲振發揮近密之職捜擇宜精俾對掌於絲言兼聨華<lb/>
於省闥可依前件<lb/>
　　授裴敦復刑部尚書制<lb/>
六卿分職朝選猶難三典佐王邦寄尤重具官裴敦復<lb/>
深沈偉量磊落宏才識無不通俎豆兼於軍旅行有餘<lb/>
力文學資於政事頃者巡撫江徼肅清姦宄太叔之謀<lb/>
既能止盜穰苴之法亦在安人功實簡心賞宜超等委<lb/>
<pb n="KR2k0049_WYG_183-19b"/>
之刑柄俾踐白雲之司錫以身章更増金印之秩可銀<lb/>
青光祿大夫守刑部尚書勲賜如故<lb/>
　　授裴寛户部尚書制<lb/>
門下敬敷五教保息萬人缺官而擇副相惟允具官裴<lb/>
寛器識高明風規端肅謇諤之用累鷙鳥而莫當操割<lb/>
之能斷犀革而何有亟登臺閣嘗擁旌旄禮樂為從政<lb/>
之文德刑是戢兵之武雖地卿所掌實佇通才而天憲<lb/>
惟艱尚資兼領宜曳尚書之履仍紆大夫之印可守户<lb/>
<pb n="KR2k0049_WYG_183-20a"/>
部尚書兼御史大夫散官勲賜如故<lb/>
　　肅宗勅蕭華同平章事制<lb/>
弼予之選審象是求天步未平廟謨尤切必資明表佇<lb/>
以佐時畫一之才取則不逺具官蕭華公輔成名承家<lb/>
繼業詞標麗則德藴謨明再履宮坊尤知至行致君<lb/>
望美閲相求能且推伊陟之賢更啓漢臣之閣還依日<lb/>
月佐理隂陽俾參政於紫宸用建中於皇極可中書侍<lb/>
郎同中書門下平章事集賢殿崇文館大學士監修國<lb/>
<pb n="KR2k0049_WYG_183-20b"/>
史<lb/>
　　代宗授王縉侍中兼河南都統制<lb/>
門下天地之德資隂陽以成功帝王之道任將相而興<lb/>
化聿求左輔命掌元戎必藉文武之才用經軍國之務<lb/>
具官王縉有高妙之行有𢎞達之識學該古訓文正國<lb/>
風夢帝賚予濟川用汝百揆時敘四維克張累陳造膝<lb/>
之言彌契沃心之道濱海之右自河而南王旅攸同戎<lb/>
車殷㑹監於方伯之國利用建侯之司天將息人予有<lb/>
<pb n="KR2k0049_WYG_183-21a"/>
禦侮鎮漢沔淮淝之地統齊梁魯鄭之軍總制高牙紀<lb/>
綱羣帥𢎞七伐四征之策成一匡九合之功式遏外虞<lb/>
底綏多難將授銅符之律爰咨鎖闥之謀往哉汝諧無<lb/>
替朕命可侍中持節都統河南淮南淮西山南諸道節<lb/>
度行營事仍進封郡公食邑二千户餘竝如故<lb/>
　　賜王縉詔<lb/>
卿之伯氏天下文宗位歴元朝名高希代抗行周雅長<lb/>
揖楚辭調六氣於終篇正五音於逸韻泉飛藻思雲散<lb/>
<pb n="KR2k0049_WYG_183-21b"/>
襟情詩家者流時論歸美誦於人口久嚼文房謌以國<lb/>
風宜登樂府眎朝之後乙夜將觀石室所藏殁而不朽<lb/>
栢梁之㑹今也則亡乃眷棣華克成編錄聲猷益茂歎<lb/>
息良深<lb/>
　　授辛德謙丹延團練使制<lb/>
勅上郡北地義渠故國臨制戎敵屏翰關中當此襟要<lb/>
難於鎮守具官辛德謙山西出將代有勲業長才偉畧<lb/>
主之以忠峻節明斷服之以禮頃者職貳留府望重分<lb/>
<pb n="KR2k0049_WYG_183-22a"/>
鎮横絶大漢堅守孤城能詳武經載討軍實推以恩信<lb/>
濟其威懷士卒知方羌夷服化休有茂績著於北邊用<lb/>
觀勞臣俾膺重任委以藩事捍兹戎疆列在儲寀之右<lb/>
參於憲臺之長中外兼榮服我嘉命可試太子詹事兼<lb/>
御史大夫持節都督延州諸軍事兼延州刺史充丹延<lb/>
兩州都團練使守捉使散官勲封如故<lb/>
　　授敬括御史大夫制<lb/>
門下天子綱紀屬於風憲所以彈肅公卿課第牧守姦<lb/>
<pb n="KR2k0049_WYG_183-22b"/>
詐不息法令將廢豈奉憲者道未明與眷求忠賢舉我<lb/>
事典具官敬括河汾大儒博達今古清心素行高簡自<lb/>
居粲然文章如振金石職更要重處以公亮不持祿以<lb/>
私身每依經以制事頃以馮翊近輔化參京師凋殘之<lb/>
餘勞徠所屬自廷尉之列分内史之餘清靜而鎮流庸<lb/>
悉歸閭閻小康理行第一休有聲績副兹厚遇肆予命<lb/>
爾亞秩台司無以時或多虞法有所貸必訪故實以澄<lb/>
源流直道而行不仁者逺慎乃名位為時行之可行御<lb/>
<pb n="KR2k0049_WYG_183-23a"/>
史大夫散官勲封如故<lb/>
　　授裴遵慶吏部尚書制<lb/>
門下尚書萬事之本選部五曹之右以掌邦典以論官<lb/>
材漢魏以來多用宿儒高德蓋重其任也具官裴遵慶<lb/>
周慎禮節敬讓素居博學而識前言懿文而知大體迺<lb/>
者匡弼王室克和庻政訓導諸宮用𢎞三善日新之美<lb/>
歲晩彌彰自陶融於元和不嬰拂於俗務名臣令望清<lb/>
議攸歸處以銓覈用澄流品抑華取實無俾滯才可吏<lb/>
<pb n="KR2k0049_WYG_183-23b"/>
部尚書散官勲封如故<lb/>
　　授王翊刑部侍郎制<lb/>
門下書曰惟敬五刑以成三德秋官之任也貳卿良選<lb/>
其在兹乎具官王翊力行近乎仁率性之謂道學以博<lb/>
物文能變風出入中外茂昭聲實靜而居易受不辭難<lb/>
使乎四方不辱君命斯之謂矣今丕蔽未明簡孚未允<lb/>
命爾作小司冦敬平邦憲在寛可行刑部侍郎<lb/>
　　授薛邕吏部侍郎制<lb/>
<pb n="KR2k0049_WYG_183-24a"/>
門下昔禹謂咎繇曰知人其難之魏武又云使吏部用<lb/>
心如毛玠風俗之易差不難矣今之銓綜但抑華崇本<lb/>
鎮以禮讓則庶官羣才不濫於進具官薛邕含和保真<lb/>
莫見其際雄詞秘學德行之餘信厚可親朝之英達往<lb/>
者潤色鴻業煥發絲言之美又與五經諸儒質正石渠<lb/>
之論擢以公望貳於秩宗豈惟人神之和兼舉孝秀之<lb/>
目鑒裁高朗加以直清進退可否歸於精實慎乃服命<lb/>
五年如初擇吏辨言宜當盛選無易前政副予得人可<lb/>
<pb n="KR2k0049_WYG_183-24b"/>
守尚書吏部侍郎餘如故<lb/>
　　德宗授馬燧渾瑊副元帥招討河中制<lb/>
門下天地殊位君臣異制茍不率道兹為亂常退而増<lb/>
修於是有舞干之義諭以遷善於是有文告之辭若猶<lb/>
未悛乃用致討興戎動衆豈得已哉李懷光擢自軍候<lb/>
委之節制亟有勤績累加寵榮總衆駿奔自逺赴難解<lb/>
圍盜寇朕甚德之位極上台寄崇統帥親之若同體信<lb/>
之無間言朕於斯人亦已厚矣而器小任重固貽顛覆<lb/>
<pb n="KR2k0049_WYG_183-25a"/>
有功自棄無過自疑崇信讒邪却逐將帥養冦資亂蓄<lb/>
姦幸災朕素所推誠尚謂非實優容任遇坦然如初凶<lb/>
德既盈醜迹彌露謀危社稷通結渠魁公相往來無復<lb/>
畏避肆極兇悖所不忍言朕播遷巴梁逺違陵寢大懼<lb/>
失墜為列聖羞賴先澤在人兆庶知感朔方將士忠節<lb/>
不渝懷光既阻姦謀詭稱効順累陳欵疏請詣闕庭朕<lb/>
深惟舊勲務欲全貸授以師傅之重疇其井賦之食璽<lb/>
書勞問誓以始終懷光遂殺辱使臣完聚守備將以悖<lb/>
<pb n="KR2k0049_WYG_183-25b"/>
慢之罪加於忠義之軍因兹脅從冀與同惡謂衆可罔<lb/>
謂天可欺覆載所不容人神所共棄討除大憝招緝非<lb/>
辜爰咨輔臣以董戎寄具官馬燧操業端亮氣宇宏達<lb/>
秉難奪之節負不羈之才恒持至公深識大體感慨而<lb/>
三軍有勇彌綸而庶績允諧威聲所臨郡邑皆服殿于<lb/>
北土隱若長城渾瑊淳粹積中仁厚成性布寛大以容<lb/>
衆著誠信以撫人事必沈詳臨危益辨節惟正固在險<lb/>
逾彰𢎞濟艱難茂昭勲閥出納朕命光膺具瞻竝文武<lb/>
<pb n="KR2k0049_WYG_183-26a"/>
全才安危注意副我憂矚時惟二臣比德叶謀往濟多<lb/>
難燧可兼充奉誠軍及晉絳慈隰等州節度并管内諸<lb/>
軍行營兵馬副元帥餘并如故瑊可兼河中絳州節度<lb/>
觀察處置等使仍充河中同絳陜虢等州節度及管内<lb/>
諸軍行營兵馬副元帥功臣開府本官勲封竝如故嗚<lb/>
呼朕之不敏不明失於君道連禍未息勞師靡居中心<lb/>
自咎鬱若焚灼又以朔土之衆大著忠勞横遭汙脅深<lb/>
所憫惜爾其敬敷朕命明諭朕懷務於招綏非黷威武<lb/>
<pb n="KR2k0049_WYG_183-26b"/>
惟輸誠歸順罔有不赦惟執迷拒順罰止元兇寧失不<lb/>
經無濫非罪列爵懸賞用俟勲賢布告逺邇咸令知悉<lb/>
　　授張重政雲麾將軍詔<lb/>
前昭義軍泗州行營衙前兵馬使大中大夫試太子賓<lb/>
客兼監察御史張重政門有勲力惟推義勇夙聞克家<lb/>
之美常稱撫衆之才近者其父初亡羣小煽惑誘以竒<lb/>
計俾執軍麾而重政與其母氏號泣固拒遂全懇願奔<lb/>
告元戎不為利回成其先志於家為孝子在國為忠臣<lb/>
<pb n="KR2k0049_WYG_183-27a"/>
軍政乂安行義昭著念兹名節感歎良深宜洽恩榮俾<lb/>
𢎞激勸禮無避於金革理當由於權奪戎章憲府式示<lb/>
兼崇可起復雲麾將軍守金吾衛大將軍員外置同正<lb/>
員檢校太子詹事兼御史中丞仍委淮南節度使與要<lb/>
職事任使<lb/>
　　憲宗授武元衡門下侍郎平章事制<lb/>
門下朕嗣守丕業行將十年實賴一二輔臣與之共理<lb/>
故外鎮方域則仗以為將有絳侯厚重之資有丙吉寛<lb/>
<pb n="KR2k0049_WYG_183-27b"/>
大之風自登台司克諧人望頃屬巴蜀軍後人殘權委<lb/>
節旄俾往鎮撫信及夷獠恩加疲瘵每因利以施物不<lb/>
易俗而脩教政無茍簡人用便安惠兹一方時乃之績<lb/>
報政已久屬望益深宜歸左輔以參大政夫坦然公道<lb/>
可以敘衆才曠然虚懷可以應羣物弼違救失不以尤<lb/>
悔為慮進善絀惡不以親讐自嫌用此輔君足為名相<lb/>
欽率是道往復乃官可守門下侍郎同中書門下平章<lb/>
事<lb/>
<pb n="KR2k0049_WYG_183-28a"/>
　　裴垍拜相制<lb/>
門下朕聞后德惟臣良臣惟聖在太宗時實有房杜贊<lb/>
貞觀之業在𤣥宗時則有姚宋輔開元之化咸克祐我<lb/>
烈祖格於皇天朕祗奉丕圖懋繼前烈思欲正百度和<lb/>
萬邦建中於人垂拱而治永惟房宋之化寤寐求思至<lb/>
誠感通上帝眷祐果賚良弼輔予一人具官裴垍器得<lb/>
天爵文為國華行有根源言無枝葉忠敬恭順輔之以<lb/>
誠心方潔貞亷輔之以通識玉立不倚扣之有聲洎潤<lb/>
<pb n="KR2k0049_WYG_183-28b"/>
色綸言密參樞務嚴重得大臣之體温雅秉君子之文<lb/>
每獻納之時動有直氣當顧訪之際言無隱情逺圖是<lb/>
經大事能斷匡予不逮時乃之功及領地官且司邦賦<lb/>
㑹計務劇出納事殷投利刃而皆虛委紛絲而必理歴<lb/>
試兹久全才益彰宜登中樞以允僉望夫宰輔者下執<lb/>
邦柄上代天工為國蓍龜注人耳目爾尚降乃得以親<lb/>
百姓廣乃志以序九流匡朕心而清化源從人欲以致<lb/>
和氣予欲宣力汝為股肱予欲詢謀汝為心膂予違望<lb/>
<pb n="KR2k0049_WYG_183-29a"/>
于汝弼勿謂不從汝言逆於朕心必求諸道獨立勿懼<lb/>
直躬而行明聽斯言敬慎厥位嗚虖罔俾房宋專美於<lb/>
前可守中書侍郎同中書門下平章事散官勲賜如故<lb/>
　　張𢎞靖拜刑部尚書同中書門下平章事制<lb/>
門下虞以為盛猶咨五臣殷之用興亦賴三后朕勵精<lb/>
恭己十載于兹常以國鈞委之公輔務熙庶績敢怠旁<lb/>
求思欲左右有人在廣股肱之任歴選列辟洎于藩維<lb/>
冀獲賢能俾匡正道爰兹所命允屬至懷具官張𢎞靖<lb/>
<pb n="KR2k0049_WYG_183-29b"/>
徳緻精微器含冲用温恭諒實明允克誠素推君子之<lb/>
風雅有大臣之體藴積稽古之學發揮經緯之文嘗司<lb/>
朕言動叶謨訓歴踐清貫具揚淑聲爰統方州載膺節<lb/>
制奉法遵制存公無私人無不懷績用丕茂予欲正百<lb/>
工之理成太平之階若臨巨川以重舟檝是用命爾列<lb/>
於中台每念臣隣之規以貞棟崇之吉少翁積慶嗣德<lb/>
漢廷文子勤身繼匡晉室爾惟朝夕納誨以翊朕躬是<lb/>
資衮職之勤式重緇衣之美仍帥司冦之屬俾靖臯陶<lb/>
<pb n="KR2k0049_WYG_183-30a"/>
之刑懋宣厥猷往踐于位可守刑部尚書平章事散官<lb/>
勲如故<lb/>
　　張𢎞靖拜中書侍郎同平章事制<lb/>
門下贊天地之化阜成萬物正邦國之紀康乂羣生夢<lb/>
寐旁求精誠上達况乎明誠以久嘉猷日聞股肱之任<lb/>
耳目所注具官𢎞靖實天生德惟嶽降神端方靜深信<lb/>
厚温密質抱荆山之璞光含魏國之寳錯爾素履穆然<lb/>
清風出備爪牙總近關之紀律入膺喉舌練中臺之法<lb/>
<pb n="KR2k0049_WYG_183-30b"/>
制從容宰輔密勿鼎司誠惟在公慮必經國濟川舟檝<lb/>
人望具瞻和羮鹽梅朕志先定宜登右弼之任用正中<lb/>
台之耀纂乃祖考光於家邦於戲天工人代予為汝翼<lb/>
必當悉乃力同乃心役天下之才以貞百度通天下之<lb/>
志以佐萬幾唯直道是行唯讜言是進内懷親附拯黎<lb/>
元之方困外思鎮撫偃兵甲於將興勿優養以崇名無<lb/>
逡巡而避事對揚成命時乃之休可守中書侍郎同平<lb/>
章事<lb/>
<pb n="KR2k0049_WYG_183-31a"/>
　　裴度拜相制<lb/>
輔相之任重作予股肱經濟之才難注人耳目茍非慮<lb/>
周物表識洞事先則何以出納中樞平章大政詢于時<lb/>
論僉曰汝諧具官裴度勁直循道清明秉彛文融菁華<lb/>
行茂枝葉居然廊廟之器出于領袖之門西掖司言南<lb/>
臺執憲常懷逺略屢告嘉猷實宣力以徇公况外身而<lb/>
憂國霜雪無改雷風有恒朕欲旋觀其能用試於事俾<lb/>
歴戎閫載馳使軒王澤渙汗以遐宣軍情密勿而上達<lb/>
<pb n="KR2k0049_WYG_183-31b"/>
將議抽擢因罹震驚崇道德之藩籬士有致命資忠信<lb/>
之甲胄兵無容刃人具瞻爾天方賚予昆命于龜爰立<lb/>
作相爾其展四體堅一心廣其道以用賢厚其風以易<lb/>
俗五兵未戢爾惟保定武功百姓未廣爾惟勤恤人隱<lb/>
臨事必斷當官而行齊台階於底平補衮職之有闕光<lb/>
膺慎選其戒之哉可朝議大夫守中書侍郎同中書門<lb/>
下平章事勲賜如故<lb/>
　　王涯拜相制<lb/>
<pb n="KR2k0049_WYG_183-32a"/>
門下上宰參職所以法三台之耀中樞議政在乎遂萬<lb/>
邦之宜朕獲承鴻休思建皇極冀沃心而納誨恒注意<lb/>
以求賢具官王涯動直靜專踐方居易挺歲寒之勁質<lb/>
抱夙夜之端誠言唯守中慮每經逺屬者禁坦揮翰五<lb/>
字日宣選部持衡九流風動薦居肘腋之地歴試股肱<lb/>
之才進嘗伏於青蒲出不洩其温樹牟融得大臣之節<lb/>
毛玠有古人之風詢廟算以生知論兵鈐而暗合方今<lb/>
戎馬尚駕郊壘猶多必俟清明以消氛沴是用付以機<lb/>
<pb n="KR2k0049_WYG_183-32b"/>
密陟於崇高爾其發號令以端四方陳便宜以寛百姓<lb/>
行臺閣之故事𢎞朝廷之大體秉德以立徇公不回俾<lb/>
予一人垂拱而理敬聽朕命懋哉懋哉可守中書侍郎<lb/>
平章事<lb/>
　　授裴度彰義軍節度使制<lb/>
門下輔弼之臣軍國是賴興化致理則秉鈞以居取威<lb/>
成功則分閫而出所以同君臣之體而一中外之任焉<lb/>
屬者問罪汝南致誅淮右蓋欲刷其汙俗吊彼頑人雖<lb/>
<pb n="KR2k0049_WYG_183-33a"/>
棄地求生者實繁有徒而嬰城執迷者未革其志何獸<lb/>
困而猶鬭豈鳥窮之無歸歟由是遥聽鼓鼙暫輟樞軸<lb/>
授以成算董兹戎㫋具官裴度為時降生協朕夢卜精<lb/>
辨宣力堅明納忠當軸而才謀老成運籌而智略前定<lb/>
司其樞務備知四方之事付以兵要必得萬人之心是<lb/>
用禱於上元擇此吉日帶丞相之印綬所以尊其名賜<lb/>
諸侯之斧鉞所以重其命爾宜大布清問恢壯徽猷感<lb/>
勵連營蕩平多壘召懷孤疾字育痍傷况淮西一軍素<lb/>
<pb n="KR2k0049_WYG_183-33b"/>
効忠節過海赴難史策上勲建中初攻破襄陽擒滅崇<lb/>
義比者脅於兇逆歸命無由每念前勞常思安撫所以<lb/>
内輟佐輔為之師帥實欲保全慰諭使各得其宜爾往<lb/>
欽哉無越我丕訓可守門下侍郎同中書門下平章事<lb/>
使持節蔡州諸軍事兼蔡州刺史充彰義軍節度管内<lb/>
度支營田使申光蔡等州觀察處置等使仍充淮西宣<lb/>
慰處置使散官勲如故<lb/>
　　授韓𢎞河中節度使制<lb/>
<pb n="KR2k0049_WYG_183-34a"/>
門下王者統馭萬㝢緝熙庶政必有文武全器柱石之<lb/>
臣出壯藩岳入和台鼎使其效彰中外聲播華夷所居<lb/>
而人心自寧所涖而軍令自肅克是任者其惟至公具<lb/>
官韓𢎞受天地凝粹之氣得山川崇深之靈厚其體而<lb/>
壯其容虚其心而宏其量早洞戎韜之學久膺節制之<lb/>
權隱然大梁克有成績及功宣盪冦志展勤王懇申戀<lb/>
闕之誠竟遂來朝之體位高百辟榮冠一時恩極而愈<lb/>
恭名光而益勵朕方欲樹以垣翰仗乎忠賢乃睠關河<lb/>
<pb n="KR2k0049_WYG_183-34b"/>
之首實惟股肱之郡自昔重寄無非元勲是用命以上<lb/>
公復兹雄鎮於戲頃居東夏父子偕分閫之榮今處近<lb/>
郊伯仲竝登壇之貴道茍積於忠實顧何愛於寵章往<lb/>
惟欽哉副我明命可守司徒兼中書令河中尹充河中<lb/>
晉絳慈隰等州節度觀察處置等使散官勲封如故<lb/>
　　穆宗授王播中書侍郎平章事兼鹽鐵使副制<lb/>
門下昔蕭何用新造之漢而能調發子弟完補報亡使<lb/>
關東糧饋不絶者以其盡得秦之圖籍而周知其衆寡<lb/>
<pb n="KR2k0049_WYG_183-35a"/>
也我國家秉十一聖之區㝢提億兆人之生齒而曰不<lb/>
能足食足兵朕甚懵焉得非調隂陽撫夷夏者不欲侵<lb/>
貨泉之任而主㑹計較虚盈者不得參邦國之重乎于<lb/>
今兼之允在能者具官王播在德宗時以封詔入仕踐<lb/>
履臺閣由御史中丞京兆尹掌縣官鹽鐵為春官尚書<lb/>
乃長邑髦以控蠻蜒盡稱厥職達于予聞驛詔徵還便<lb/>
殿與語得所未得聞所未聞昭然發䝉幾至前席重委<lb/>
操剸鋩刃益精國有羨財而人不加賦東師在野物力<lb/>
<pb n="KR2k0049_WYG_183-35b"/>
蕭然不有主張孰能戡濟是用命爾作相仍以舊務因<lb/>
之爾其西備戎羌東定燕冀内實九府外豐萬人百度<lb/>
羣倫罔不在爾於戲典謨訓誥行之具存邪正是非知<lb/>
之孔易予唯以不敏不明故用爾為股肱耳目又安能<lb/>
以一二戒誨垂之空言爾其自勵于爾心無令觀聽者<lb/>
論爾於鄉校可守中書侍郎同中書門下平章事依前<lb/>
充諸道鹽鐵轉運等使散官勲封賜如故<lb/>
　　加裴度鎮州四面招討使制<lb/>
<pb n="KR2k0049_WYG_183-36a"/>
門下傳云死者不可復生刑者不可復續是以先王斬<lb/>
一支指殺一犬彘莫不伏念隱悼至於旬時決而行之<lb/>
蓋不得已也予於鎮人亦既伏念俟其俊革詎止旬時<lb/>
及命相臣招懷撫諭矜其詿誤示以生門期於盡脫網<lb/>
羅豈可驅之陷穽而豺狼當道荆棘牽衣雖欲歸於有<lb/>
仁厥路無由而至况王師壓境義勇爭先朕每抑其鋒<lb/>
鋩未忍覆其巢穴是猶愛稂莠而傷稼穡養癰疽以潰<lb/>
肌膚獨懷兒女之仁慮失祖宗之典今上台居鎮算畫<lb/>
<pb n="KR2k0049_WYG_183-36b"/>
無遺操晉陽之利兵驅屈産之良馬舉河東義武之衆<lb/>
合滄景澤潞之師當元翼受命之初乘田布雪寃之頃<lb/>
舉毛拾芥其易可知兼用威恩尚存招致宜令河東節<lb/>
度使裴度充鎮州四面招討使於戲以一城之卒敵天<lb/>
下之師徇猖獗之徒抗君父之命吾哀爾輩死實無名<lb/>
茍能自新亦冀容汝<lb/>
　　加裴度幽鎮兩道招討使制<lb/>
夫以區區秦伯而猶念晉國曰其君是惡其人何罪况<lb/>
<pb n="KR2k0049_WYG_183-37a"/>
朕均養億兆為之君親燕人冀人皆為乳哺而育之者<lb/>
安忍以豺狼驅脅之故絶其飛走盡致網羅止行犯命<lb/>
之誅是用開其一面具官裴度昔者區域之中蜂蟻巢<lb/>
聚蔡有逆孽齊有狡童厥初圖征疑議滿野不懼不惑<lb/>
挺然披攘茍無司南允罔能濟佑我憲考為唐神宗實<lb/>
惟股肱運用心力肆朕小子蒙受景靈冀服於前燕平<lb/>
於後而撫馭失理盤牙復生求思弭寧中夕有得國老<lb/>
尚在夫何患焉是用亟宣懇惻之誠就加招撫之命於<lb/>
<pb n="KR2k0049_WYG_183-37b"/>
戲頃者師道元濟乘累代襲授之資藉山東結連之勢<lb/>
以丞相布畫於千里之外使諸將持重於四封之中而<lb/>
猶劉悟裂虵豕之軀李佑潰鯨鯢之腹蓋逆順之情異<lb/>
而忠孝之道明也况彼幽鎮無名暴征以丞相近觀其<lb/>
宜以諸將齊奮其力斧鑕之刑坐迫椒蘭之氣外薰誰<lb/>
不自愛其生焉能與亂同死度宜開懷緩帶以待其歸<lb/>
可依前守司空兼門下侍郎同中書門下平章事河東<lb/>
節度使充幽鎮兩道招撫使餘如故<lb/>
<pb n="KR2k0049_WYG_183-38a"/>
　　授李光顔檢校司空制<lb/>
門下授鈇鉞之寄當兵車之㑹力鋤兇險志殄冦讐星<lb/>
霜固難奪之誠始終見師貞之節嘉猷益茂力集休勲<lb/>
宜崇寵光肆於時夏考諸前志斯為大經具官李光顔<lb/>
崆峒秀氣為時生才謙和不流簡厚能斷本忠信以經<lb/>
武閲詩書以理戎首職北垣聲雄大虜受命既平於朔<lb/>
野懸軍亦剪其巴庸已積功勞銘在鍾斧朕以淮濆負<lb/>
固歴紀稽誅自授兵符獨運明略分營先得其地險吞<lb/>
<pb n="KR2k0049_WYG_183-38b"/>
敵屢挫於賊鋒嘗下名城拔其趙幟制勝之術動合鬼<lb/>
神百戰表於忘軀一心注於報國歲月滋久堅誠不回<lb/>
當兇妖就執之初是濆黨乞降之際單騎以入其栅壘<lb/>
免胄而吊其傷殘納之不疑乃見全德今攙搶已滅申<lb/>
蔡無虞寢興以思用息戎馬則報功顯秩位宜重於三<lb/>
公馭貴殊勲賦亦開於千乘陟論道之優禮奨述職之<lb/>
崇名爾其敬之無替舊服可檢校司空使持節許州諸<lb/>
軍事兼許州刺史御史大夫依前充忠武軍節度管内<lb/>
<pb n="KR2k0049_WYG_183-39a"/>
度支營田陳許等州觀察處置等使仍賜上柱國封武<lb/>
威郡開國公食邑二千户散官勲如故<lb/>
　　授李源左諫議大夫詔<lb/>
詔曰禮著死綏傳稱握節捐生守位取重人倫為義甚<lb/>
明其風或替言念於此慨然興懷而朝之公卿有上言<lb/>
者云天寳之季盜起幽陵振蕩生靈噬吞河洛贈司徒<lb/>
忠烈公憕處難居首正色受屠兩河聞風再固危壁首<lb/>
立殊節到今稱之其子源有曽閔之行可貫於神明有<lb/>
<pb n="KR2k0049_WYG_183-39b"/>
巢由之風可希於太古山林以寄其迹爵祿不入於心<lb/>
泊然無營五十餘載夫褒忠可以勸臣節旌孝可以激<lb/>
人倫尚義可以警澆浮敬老可以厚風俗舉之四者大<lb/>
儆於時是用擢自衡門立於文陛處以諫職冀聞讜言<lb/>
仍加印紱式示光寵可守左諫議大夫賜緋魚袋仍勅<lb/>
河南尹差官就所居敦諭遣發<lb/>
　　授劉悟昭義軍節度使制<lb/>
昔潢池驟變則龔遂亟行河内去思而冦恂來復所以<lb/>
<pb n="KR2k0049_WYG_183-40a"/>
順人情而急時病也况雞澤衡漳附於上黨控帶河洛<lb/>
搤束燕趙其土瘠其人勁養理訓習尤所重難具官劉<lb/>
悟前臨是邦其政方睦兵甲完備師徒具嚴刑當罪而<lb/>
人不寃賞當功而財不費軍政威而非虐吏道察而不<lb/>
苛州里行信讓之風鄉曲除武斷之患方將久次以惠<lb/>
斯人而難起幽陵救深焚溺輟於既理與彼惟新乘軒<lb/>
纔及於邢郊妖彗忽生於冀分空沈合座未辨渠魁予<lb/>
懷震驚物聽傾駭校其逺邇當分後先遂駐腹心之雄<lb/>
<pb n="KR2k0049_WYG_183-40b"/>
以供臂指之用復還龍節再息棠隂勉受新恩無移舊<lb/>
貫可依前檢校司空兼潞州大都督府長史兼御史大<lb/>
夫昭義軍節度副大使知節度事澤潞磁邢洺等州觀<lb/>
察使勲封如故<lb/>
　　授張𢎞靖門下侍郎平章事制<lb/>
夫佐佑天子燮理隂陽平章法度登進賢哲外撫夷狄<lb/>
内安元元使百官各修其職一物不失其所此宰相之<lb/>
任也朕思得良弼馴致此道咨命予汝其殆庻乎具官<lb/>
<pb n="KR2k0049_WYG_183-41a"/>
張𢎞靖惟乃祖乃父代居相位咸有成績於旂常爾其<lb/>
忠正恭肅文以禮樂日濟其美振揚家聲一時之人謂<lb/>
之才子亟登清貫益著令聞洎出刺陜部移鎮蒲坂政<lb/>
不苛細甚得人心寮吏將卒皆樂為用清簡之化聞於<lb/>
京師由是鄭風緇衣之好漢廷元成之美朝望時議翕<lb/>
然與之人謀既同朕志亦定乃用登爾以左輔授爾以<lb/>
大政尚克欽乃嘉命業乃代官竭其股肱服我前訓嗚<lb/>
呼三代為相邦家之光爾其念哉無替乃前人之徽烈<lb/>
<pb n="KR2k0049_WYG_183-41b"/>
　　授張𢎞靖太原節度使制<lb/>
授鈇鉞之賜其惟爪牙掌管籥之司允歸心腹况乎天<lb/>
兵作鎮王業成都全晉山河陶唐風俗外以威懷七狄<lb/>
内以承衛二京操節制戎帥之權兼澄清列郡之寄訓<lb/>
齊五校表率一方歴選元僚無逾上相中書令張𢎞靖<lb/>
高蓋若慶大珪含章和順在中莊敬發外翼翼有致君<lb/>
之道兢兢懷許國之忠言觀器能早授方任風謡果洽<lb/>
於分陜膏潤實彰於近關洎登為鼎臣輔我衮職出納<lb/>
<pb n="KR2k0049_WYG_183-42a"/>
萬務清明一心𢎞宣逺猷慎守成式夢帝所賚伊人是<lb/>
瞻朕以龍山之前卒乘殷㑹雁塞之上稽胡雜居求明<lb/>
略以拊循資盛名而鎮定是用輟於鈞軸授以節旄崇<lb/>
高超列於天官密勿遥參於台席敬聽後命載揚先聲<lb/>
在貞元初乃考成肅公弼諧德宗以敷景化肆予嗣位<lb/>
推爾業官匪惟勤勞於我邦兹亦光輝於爾室於戲入<lb/>
而惟輔出而為藩行思永圖勿替舊服可檢校吏部尚<lb/>
書平章事充太原節度使散官勲封如故<lb/>
<pb n="KR2k0049_WYG_183-42b"/>
　　授薛存誠御史中丞制<lb/>
勅庻官之政得人則舉况中丞執憲凖繩之司所以提<lb/>
振紀綱端肅内外蓋一職修者其斯任之謂與給事中<lb/>
薛存誠選自郎署列於左曹居必靜專言皆讜正章疏<lb/>
駁議多所忠益可以執憲立於朝端况副相方缺臺綱<lb/>
是領糾正百官爾得專之夫直而不絞威而不猛不附<lb/>
上以急下不犯弱以違彊率是而行號為稱職敬服斯<lb/>
命往其懋哉可御史中丞餘如故<lb/>
<pb n="KR2k0049_WYG_183-43a"/>
　　授栁公綽御史中丞制<lb/>
勅中憲之設糾謬懲違一引其綱百舉其職非清與直<lb/>
不稱厥官諫議大夫栁公綽忠實有恒文以詞學介然<lb/>
端正有古之遺風頃居臺憲累次郎位持平守正人頗<lb/>
稱之擢首諫司器望益重今副相缺位中司專席惟有<lb/>
守者可以執憲惟無私者可以閑邪詢事審官爾當是<lb/>
選光昭新命振起舊章宜一乃心以揚其職可御史中<lb/>
丞散官勲如故<lb/>
<pb n="KR2k0049_WYG_183-43b"/>
　　敬宗封晉王制<lb/>
門下昔周室之興也藩戚竝建式資於維城漢氏之制<lb/>
也皇子畢封用固於磐石斯所以載𢎞丕緒惟懷永圖<lb/>
且茂德於本支遂推恩於嗣息况某祗荷眷祐屬當長<lb/>
賢宜承寵章允膺舊典長男普幼稟異質夙應嘉祥既<lb/>
表岐嶷之資日慕恭良之性朕以寡昧䖍奉宗祧庻明<lb/>
父子之親以及君臣之義命以樂國錫以介珪用敷可<lb/>
久之基爰叶至公之道可封晉王宜令有司擇日備禮<lb/>
<pb n="KR2k0049_WYG_183-44a"/>
册命<lb/>
　　文宗册裴度司徒平章軍國重事詔<lb/>
昔漢以孔光降置几之詔晉以鄭冲申奉册之命雖優<lb/>
隆耆德顯重元臣而議政不及於咨詢用禮止在於安<lb/>
逸朕勤求至理所寳唯賢顧諟舊勞敢不加敬繇是委<lb/>
宰制於大政釋參決於繁務時因聽斷誠望弼諧遷秩<lb/>
上公式是殊寵具官裴度稟河嶽之英靈受乾坤之間<lb/>
氣珪璋特達城府洞開外茂九功内苞一德器為社稷<lb/>
<pb n="KR2k0049_WYG_183-44b"/>
之鎮才實邦國之楨故能祗事累朝宣融景化在憲宗<lb/>
時掃滌區宇爾則有出車殄冦之勲在穆宗時混同文<lb/>
軌爾則有參戎入輔之績在敬宗時阜康兆庶爾則有<lb/>
活國庇人之勤迨弼朕躬總齊方夏爾則有吊伐底寧<lb/>
之力皆不遺廟算布在簡編功利及人不可悉數而朝<lb/>
論益重我心實知方用臯陶之謨適值留侯之疾瀝懇<lb/>
牢讓備列奏章塞詔上言動形顔色果聞勿藥之喜更<lb/>
俟調鼎之功而體力未和音容尚阻不有優崇之命孰<lb/>
<pb n="KR2k0049_WYG_183-45a"/>
彰寵待之恩宜其協贊機衡𢎞敷教典論道而儀刑卿<lb/>
士宣德而鎮撫華夷嗇養精神保綏福履為國元老毗<lb/>
予一人可司徒平章軍國重事待疾損日每三日五日<lb/>
一度入中書散官勲封實封如故仍備禮册命<lb/>
　　授裴休宣武節度使制<lb/>
門下將相大臣内外迭任入奉股肱之寄出為藩翰之<lb/>
雄無爽具瞻式彰注意具官裴休氣稟嶽靈夢叶巖瑞<lb/>
威鳯孤翔於玉圃仙鶴獨步於芝園學精典墳文緯邦<lb/>
<pb n="KR2k0049_WYG_183-45b"/>
國自掖廷對策諫列升班粉署擅貳卿之榮綸闈迴五<lb/>
字之妙洎司饋運整葺牢籠策畫每得於親聞功庸必<lb/>
見於顯効章程軌範厯試無差是用付以權衡宜承任<lb/>
委咨之逺略炳然大綸四后協心萬方繫爾今百度有<lb/>
截庶績其凝前時屢以疾辭猶煩卧理豈無優賢之道<lb/>
因遂由衷之意乃眷梁苑實為重藩荒太原於周疆接<lb/>
小沛於貢壤富庶將及悍勇無譁仁化已洽於一方清<lb/>
風漸扇於全境閉關自固懸瞂不鳴可仗台臣寘之靜<lb/>
<pb n="KR2k0049_WYG_183-46a"/>
理爾其踐厥位暢厥庸侯服既増相印不解輔弼莫繫<lb/>
於逺邇聲容漸間於朝昏敬哉戒哉服我重命可檢校<lb/>
户部尚書同中書門下平章事使持節汴州諸軍事行<lb/>
汴州刺史充宣武軍節度副大使知節度事汴宋亳等<lb/>
州兼觀察處置亳州太清宮等使散勲封如故<lb/>
　　武宗授崔元式太原節度使石雄河中節度使制<lb/>
築壇命將在選攸難建斾臨戎為榮斯極况并汾有豐<lb/>
沛之舊蒲絳居關輔之雄擢其才能付我憂寄具官崔<lb/>
<pb n="KR2k0049_WYG_183-46b"/>
元式族茂鼎甲器合珪璋明當察毫智必周物所涖之<lb/>
職居然有聲晉絳行營諸軍節度使銀青光祿大夫檢<lb/>
校工部尚書武威縣開國男食邑三百户石雄業擅韜<lb/>
鈐志堅金石勇無前敵義必忘身所舉之鋒何往不利<lb/>
况佩服榮顯作時津梁或劇職名藩累聞於尤績或南<lb/>
征北伐常紀於殊勲龔黄之接武尚優亷白之差肩無<lb/>
媿爾其懿效吾乃宣言陟明之命是曰彛憲噫并部叛<lb/>
卒已見成擒壺關狡童尚偷餘息干戈未偃飛輓猶勞<lb/>
<pb n="KR2k0049_WYG_183-47a"/>
爾其外訓甲兵内康黎庶誅妖剪怪勲庸勿讓於他人<lb/>
布渥行恩愷悌俾流於隣壤儀曹起部長憲尹京俱成<lb/>
提劍之榮各重擁旄之任敬服寵命佇聞休聲元式可<lb/>
檢校禮部尚書充太原節度使雄可守本官充河中節<lb/>
度使仍晉絳行營諸軍征討等使<lb/>
　　授盧鈞太原節度使制<lb/>
門下陶唐古郡晉國全服掌北門之管籥控朔塞之河<lb/>
山貔武連營氐羌萬落用鎮興王之地必求易俗之才<lb/>
<pb n="KR2k0049_WYG_183-47b"/>
果獲碩臣允膺謀帥具官盧鈞玉山當晝氷鑑澄秋揣<lb/>
摩政經淬勵心術藴賢人之大業蹈君子之中庸進取<lb/>
不爭於險夷操尚無移於風雨歴踐華貫早揚淑聲重<lb/>
藩大寮始終一致屢委戎寄亟聞獻功番禺清紹於隱<lb/>
之江漢愛侔於叔子壺關所復汙俗惟新解亂繩而有<lb/>
條遷惡子而從化洎佩囊天府授鉞夷門克樹風猷薦<lb/>
舉方策今以塞垣未靜冦黨多虞莫善綏懷愈生疑貳<lb/>
道路既聞於漁奪兇殘頗見其鴟張尚念前勞猶寛肆<lb/>
<pb n="KR2k0049_WYG_183-48a"/>
伐爰擇待時之器式觀禦衆之能輟於朝端俾之鎮府<lb/>
爾其賞罰無私德刑公用以清靜之方闡吾聲教以愷<lb/>
悌之義宣我化條理必成於恩威政無庸於煩紊勉爾<lb/>
令典副予知人於戲北貊熾周南仲有往城之績西羌<lb/>
擾漢營平陳保勝之方疇其嗣之必有能者寵秩既光<lb/>
於論道恩榮仍亞於臺庭以壯戎㫋勉服休命<lb/>
　　授畢諴昭義節度使制<lb/>
門下築壇申命推轂就途受幢節之榮分藩閫之寄膺<lb/>
<pb n="KR2k0049_WYG_183-48b"/>
兹重任允屬良臣邠寧鹽慶武等州節度管内營田觀<lb/>
察處置兼充慶州南路救接鹽州及當道沿途鎮寨糧<lb/>
料等使具官畢諴宇量凝曠業履端修抱不器之才懷<lb/>
盡忠之節聲馳文囿學茂儒林掇芳桂於月中擅嘉名<lb/>
於日下自升朝籍畢踐清班屢鎮邠郊頗彰績効得營<lb/>
平屯田之術有伏波備冦之謀曠土多棲畝之糧窮塞<lb/>
無晏開之壘是宜進律以勸將來尹於神州能安疲瘵<lb/>
卑張敞擒姦之稱鄙廣漢摘伏之竒衢路絶赭衣之人<lb/>
<pb n="KR2k0049_WYG_183-49a"/>
閭井稀桴鼓之響用錫武節明余無私乃眷壺關方擇<lb/>
良帥顧惟郇邑思繼成功副我旁求俾爾俞往陟以五<lb/>
兵之秩升於八座之榮服兹寵光佇聞報政可檢校兵<lb/>
部尚書兼潞州大都督府長史御史大夫充昭義節度<lb/>
副大使知節度事充潞磁邢洺等州觀察處置等使散<lb/>
官勲賜如故<lb/>
　　授裴休禮部尚書裴諗兵部侍郎等制<lb/>
勅冉有仲由孔氏門人高弟也尚曰處於小國可為具<lb/>
<pb n="KR2k0049_WYG_183-49b"/>
臣况今照臨百官撫御四海綰牢籠漕輓之職掌五兵<lb/>
六師之重次第超擢為吾大僚若非僉諧豈敢輕授具<lb/>
官裴休仁義禮樂文行忠信積此八者以為成人裴諗<lb/>
在元和代惟帝念功四夷九州文化武伏咨爾先父實<lb/>
著大勲天必祚仁門有令嗣道直才富行備名高文學<lb/>
而浹洽專精率履而清淨恭儉而皆周歴華顯踐更臺<lb/>
閣處事可法出言成章咸輟自綸闈任寄方伯教訓以<lb/>
禮生聚以仁千里封疆一口歌詠休乃命以取士時稱<lb/>
<pb n="KR2k0049_WYG_183-50a"/>
得人用其公方委之管𣙜事為之制曲為之防鈞校姦<lb/>
贓末減賦取公財不耗疲人樂生望為凖繩立作依據<lb/>
名實兼備德位兩高漢史曰理行尤異者就加禮曰有<lb/>
功於人者進律秩崇八座官副夏卿舉以授之予亦何<lb/>
恡夫宰相佐天子公卿助宰相股肱指臂任同一身有<lb/>
事必言未為越局無自愛惜勉荅寵榮休可守禮部尚<lb/>
書依前充諸道鹽鐵轉運等使諗可權知尚書兵部侍<lb/>
郎散官勲封賜各如故<lb/>
<pb n="KR2k0049_WYG_183-50b"/>
　　授裴休中書門下平章事依前判鹽鐵制<lb/>
門下我國家之稱至理其惟貞觀開元乎雖盛德成於<lb/>
祖宗而致君存乎輔弼委是丕構付予冲人實咨獻臣<lb/>
共荷洪業俾登玉鉉用振金聲具官裴休明堂棟梁清<lb/>
廟瑚璉道崇五美學綜九流持去邪與善之心藴尊主<lb/>
濟時之術早昇甲乙首冠賢良諫垣馳讜正之名史氏<lb/>
動直言之筆羽儀著作律呂縉紳仙闈道播於彌綸右<lb/>
掖詞推於潤色三臨藩郡皆垂良史之能四貳卿曹益<lb/>
<pb n="KR2k0049_WYG_183-51a"/>
見大臣之體洎乎司泉貨之重筦山澤之財用適變通<lb/>
法均寛猛大計如富彊之業常規多饒羨之功人無告<lb/>
勞刃有餘地是可以載光衮職爰陟台階式贊雍熙宜<lb/>
膺夢卜爾其允釐庶績盛起訏謨涉大川而示吾津涯<lb/>
馭六馬而遺吾銜策俾臻皇極克嗣前脩於戲人代天<lb/>
工予違汝弼悉乃心力作吾股肱無使阿衡專美於殷<lb/>
家山甫獨稱於周室勉𢎞懿德勿忝虛懷可守本官同<lb/>
中書門下平章事依前充諸道鹽鐵轉運等使<lb/>
<pb n="KR2k0049_WYG_183-51b"/>
　　進河東節度使盧鈞左僕射詔<lb/>
河東軍節度使盧鈞長才博達敏識宏深藹山河之靈<lb/>
抱瑚璉之器多能不燿用晦而彰由嶺表而至太原五<lb/>
換節鉞仁聲載路公論彌高藩垣之和氣不衰臺閣之<lb/>
清風常在宜升揆路以表郡寮可尚書左僕射<lb/>
　　懿宗報崔彦昭留任詔<lb/>
彦昭早著令名累更劇任入司邦計開張用經緯之文<lb/>
出統藩維撫馭得韜鈐之術自臨并部殷若長城但先<lb/>
<pb n="KR2k0049_WYG_183-52a"/>
和衆安人不欲恃險與馬遂致三軍百姓瀝懇同詞備<lb/>
述政能唯恐罷去顧兹重鎮方委長材既獲便安未議<lb/>
移替想當知悉<lb/>
　　昭宗授前兵部侍郎薛昭緯御史中丞制<lb/>
勅國爵之設公器也君將掲而與之者必問於朝皆曰<lb/>
可與則徇公况御史中丞持天下所共之法等乎庶尹<lb/>
重有加焉乃詔名卿來承俊選具官薛昭緯吾閲元和<lb/>
遺事嘉爾祖執憲之能軌躅可尋風聲自在美延後嗣<lb/>
<pb n="KR2k0049_WYG_183-52b"/>
克奉貽謀爾又歴落開懷精明照物好讓不惑寡過自<lb/>
彊出典誥而理勝辭豐第甲乙而以文兼行且屬多梗<lb/>
使於列藩與諸侯言繫安危事自肺腸而利社稷激意<lb/>
氣而誘公忠選無虚褒言有清論皆入吾耳盡知乃心<lb/>
宜正衣冠立為繩凖將分厥職惟聽兹言夫太剛太柔<lb/>
不折則廢作之可久必在居中爾當率寮屬以講求振<lb/>
綱條而審固與其就名而生事未若審實以業官勉思<lb/>
勤行無害有益可依前件<lb/>
<pb n="KR2k0049_WYG_183-53a"/>
　　授寧逺軍節度使蓋㝢左武衛上將軍制<lb/>
勅環衛之設貴同命卿有以大將軍之名加其秩者賞<lb/>
典彌重具官蓋㝢凡天下統帥將佐勤勞每至賞勲鮮<lb/>
當仗鉞吾以克用事君有偉節匡國有大功而㝢預謀<lb/>
必忠推誠必順致我藩后光於册書是以特越舊章授<lb/>
之師律頗能謙讓復願改張得不表以寵休陟居戎列<lb/>
仍遂再三之請俾圖士卒之心直舉訓辭是為嘉善可<lb/>
　　授河東節度副使檢校司空王瓌特進制<lb/>
<pb n="KR2k0049_WYG_183-53b"/>
勅為國之政在蕃有條贊立武於中權屬好謨於副介<lb/>
具官王瓌河汾之氣當萃爾家欒范之宗亦高他族伯<lb/>
仲繼撫封之盛子孫承錫命之功爾能纘彼勲名主於<lb/>
忠信逺取而寧規勇爵深思而但顧良弓列羣后之上<lb/>
卿處前人之興國尊奨之道造次必論心或益恭諒蕃<lb/>
昌之可保性能召福何富貴之不來朝舉寵章事歸敦<lb/>
勸方布册勲之澤俾崇馭貴之階善佐永圖以承厚渥<lb/>
可依前件<lb/>
<pb n="KR2k0049_WYG_183-54a"/>
　　授沁州刺史張漢瑜等加特進封開國男食邑制<lb/>
勅具官張漢瑜等漢室勲勞始以進奉朝請而好爵之<lb/>
設五等具焉至於任以專城秩參環衛假之有寵典亦<lb/>
匪輕漢瑜以致勇之誠臨戎罔憚且能抱節而後立功<lb/>
則良將之才挺然可見宗裕恥同兒戲學在師貞過庭<lb/>
有聞刺部甚美則愛子之號昭然可知是以詔我代言<lb/>
俾兹申命亦用垂勸期於徇公可依前件<lb/>
宋<lb/>
<pb n="KR2k0049_WYG_183-54b"/>
　　太祖贈韓通中書令誥<lb/>
易姓受命王者所以徇至公臨難不茍人臣所以明大<lb/>
節周故天平軍節度使檢校太尉同中書門下平章事<lb/>
侍衛親軍馬步軍副都指揮使韓通定交霸府委質前<lb/>
朝荷戈共歴於艱貞錫壤迭分於戎律朕以三靈睠祐<lb/>
百姓樂推言念元勲方疇異渥倉皇遇害良用憮然追<lb/>
升浴鳳之池式表潜龍之舊<lb/>
　　真宗追封介之推誥<lb/>
<pb n="KR2k0049_WYG_183-55a"/>
惟神之生嘗以羈靮從晉侯行天下而不言祿晉人思<lb/>
之卒與其母隱死於深山而不顧可謂忠亷自信之士<lb/>
矣則其殁也宜為明靈血食於其土守臣來告有禱必<lb/>
從庇民之德是不可以無報錫命侯爵神其享之宜特<lb/>
封潔惠侯<lb/>
　　旌李瀆詔<lb/>
故河中府處士李瀆簪纓傳緒儒雅踐方曠逸自居恬<lb/>
智交養迨兹晩節彌卲清猷奄及淪亡良深軫惻特行<lb/>
<pb n="KR2k0049_WYG_183-55b"/>
賁典式慰營魂惟蓬閣之司文乃儒林之美秩仍示歸<lb/>
生之賻兼推給復之恩申飭守臣優恤其後豈徒旌於<lb/>
泉壤亦足厚於民風可特贈秘書省著作佐郎賜其家<lb/>
帛二十匹米三十斛州縣常加存恤二稅外蠲其羨役<lb/>
　　仁宗勅薛仲孺可太子右贊善大夫制<lb/>
勅具官薛仲孺爾之伯父奎為吾大臣參議國政剛直<lb/>
之節見於臨事殁而無嗣吾甚哀之爾叨以奎䕃而登<lb/>
仕籍今由累歳遂升於朝惟爾伯父之行有司考法易<lb/>
<pb n="KR2k0049_WYG_183-56a"/>
以一德不懈厥心決斷之名可謂美矣守爾家法克勤<lb/>
厥官可<lb/>
　　孫復可秘書省校書郎國子監直講制<lb/>
朕勤治體喜賢俊嘗慮四方遺逸之善有不吾聞者間<lb/>
屬近列屢騰薦章以爾孫復深經術茂德行躬耕田畝<lb/>
以給歳時東州士人皆師尊之吾命汝校文於書省講<lb/>
藝於胄序不由鄉舉不俟科選汝姑直屏雜說純道粹<lb/>
經使縉紳子弟聞仁義忠孝之樂此吾所以待汝意往<lb/>
<pb n="KR2k0049_WYG_183-56b"/>
欽哉可<lb/>
　　除李端懿寧遠軍節度使知澶州制<lb/>
門下至治之時常不忘於武備用兵之要在先擇於將<lb/>
臣禮樂詩書必資於學智信嚴勇又兼以仁是惟難才<lb/>
豈不慎選用諏剛日敷告外庭具官李端懿器質宏深<lb/>
資識敏茂地聨近戚無富貴之驕世濟美材躬儒素之<lb/>
行粤從壯歲綽有令名學問足以與謀忠信可以事上<lb/>
而能克勵名節靡遑宴安每思報國以有為嘗請治民<lb/>
<pb n="KR2k0049_WYG_183-57a"/>
而自効北州之政稱最東土之人甚思惟留務之是居<lb/>
顧歴時而頗久俾加褒進爰考僉同是用寵以節旄委<lb/>
之蕃翰於戲為政而先無擾所以靖民除戎以戒不虞<lb/>
是宜有素繄乃通明之略副予東任之懷往惟欽哉膺<lb/>
此休渥可<lb/>
　　賜昭德軍節度使檢校太傅知并州龎籍撫諭戒<lb/>
　　　朂詔<lb/>
卿以文武之才更將相之任入籌帷幄早資决勝之謀<lb/>
<pb n="KR2k0049_WYG_183-57b"/>
出撫邊隅方重臨戎之寄載惟同德可諒宣勤而裨校<lb/>
貪功曽罔虞於蠆毒敗役銜辱致輕損於國威嘉封奏<lb/>
之上陳能列言而引咎雖勇夫僨於輕敵彼實自貽而<lb/>
智者慮於未形宜無不備已失難追於既往後圖猶倚<lb/>
於老成勉思節制之方用副眷懷之厚故兹詔示想宜<lb/>
知悉<lb/>
　　除文彦博判大名府制<lb/>
朕惟將相之崇資是為文武之極選隆其名器所以重<lb/>
<pb n="KR2k0049_WYG_183-58a"/>
朝廷列於蕃宣所以屏王室矧乃居留之任必屬老成<lb/>
之人爰擇剛辰敷告有位具官文彦博器閎而厚識粹<lb/>
而明學得其方通古今而知要才周於物適大小以惟<lb/>
宜自奮發於聲猷早更揚於中外居則參裨乎國論出<lb/>
則宣暢乎皇威兩踐台司首當柄用賢愚式序舉百職<lb/>
以咸修綱紀甚明贊萬幾而至悉自懇避鈞衡之任出<lb/>
司管鑰之嚴逮此逾時蔚然休問眷言邦哲實簡予衷<lb/>
是用更其擁節之榮委以别京之重勁兵所宿是資總<lb/>
<pb n="KR2k0049_WYG_183-58b"/>
制之權雅俗惟淳兼賴撫綏之政於戲與國同體是為<lb/>
股肱之良惟民具瞻方隆師尹之望顧我舊德豈煩訓<lb/>
辭往其欽哉祗服休命<lb/>
　　賜除宰臣文彦博讓恩命批答<lb/>
朕躬儉約以先人而生民未足憂勤以勵政而百職多<lb/>
隳豈布德之不明抑任人之弗至是以齋居正慮先志<lb/>
後占鑒屢易以為煩念難知之可慎永惟商周之所記<lb/>
至以夢卜而求賢孰若用縉紳之公言從中外之人望<lb/>
<pb n="KR2k0049_WYG_183-59a"/>
卿以舊哲比嘗相予惟宇量能寛以服人惟純誠故久<lb/>
而益信勲德兼著可以重朝廷忠信不回可以臨大事<lb/>
夫謀於其始而既審則果於必用而不疑汝其欽哉朕<lb/>
命無易所讓宜不允仍斷來章<lb/>
　　賜河陽三城節度使同中書門下平章事判河南<lb/>
　　　府文彦博加恩告勅詔<lb/>
朕因孟冬之吉辰饗太宮而合食膺受神貺推行慶恩<lb/>
眷惟同德之臣方處居留之任宜優異數少示眷懷既<lb/>
<pb n="KR2k0049_WYG_183-59b"/>
敷告於外庭其往祗予休命<lb/>
　　賜河陽三城節度使同中書門下平章事判河南<lb/>
　　　府文彦博辭加恩不允詔<lb/>
朕屬者潔齊精誠薦見宗廟蒙神之貺受福孔多推慶<lb/>
賜以大行均中外而咸及矧我同德乃時舊臣惟體貌<lb/>
之隆宜加於異數而褒優之意未稱於予衷嘉讓節之<lb/>
甚勤顧成命之難止所讓宜不允故兹詔示想宜知悉<lb/>
　　司馬光改天章閣待制誥<lb/>
<pb n="KR2k0049_WYG_183-60a"/>
揚雄曰周之士也貴秦之士也賤周之士也肆秦之士<lb/>
也拘蓋言先王以禮讓為國士之有為有守得伸其志<lb/>
而在上不敢以勢加焉朕率是道以君多士爾具官司<lb/>
馬光文學行義有稱於時故明試以言使司告命而乃<lb/>
固執辭讓至於八九改敘厥職以伸爾志是亦高選往<lb/>
其懋哉<lb/>
　　英宗賜樞密使守司空兼侍中文彦博不允手詔<lb/>
省所奏伏覩詔書宰臣陳升之位在臣之下者願寢異<lb/>
<pb n="KR2k0049_WYG_183-60b"/>
恩庶安孤跡事具悉卿翼亮三朝周旋二府國之耆舊<lb/>
望實素隆升之任用尚新甫登宰席原其雅意必欲推<lb/>
先是用斟酌禮文裁其宜稱發於朕志奚取常規蓋以<lb/>
褒異老成豈與例用為比卿謙恭久著於此何嫌往安<lb/>
乃居毋逆朕命所乞宜不允<lb/>
　　賜樞密使守司空檢校太師兼侍中文彦博乞退<lb/>
　　　不允手詔<lb/>
省所再上表乞罷樞府事具悉卿器質方厚謀猷明審<lb/>
<pb n="KR2k0049_WYG_183-61a"/>
憂公盡忠臨事能斷越自仁祖知卿美材入輔出藩於<lb/>
兹二紀再冠台席一總鴻樞事功蔚然洽於黎庶任重<lb/>
道逺卿實有焉朕負荷前烈夙宵危懼若涉大川必慿<lb/>
舟楫卿當悉心致力以禆不逮而何嫌何疑遽求去位<lb/>
封奏洊至良用憮然撫覽再三殊失所望老成之德重<lb/>
於典刑當體至懷安居厥職所請宜不允<lb/>
　　加文彦博食邑實封制<lb/>
門下雖天子必有尊所以嚴事上之訓唯聖人能饗帝<lb/>
<pb n="KR2k0049_WYG_183-61b"/>
所以昭報本之誠朕祗紹丕基肇稱元祀禮文既備慶<lb/>
賜誕敷眷惟心膂之臣幹是機衡之任共膺神貺宜處<lb/>
衆先具官文彦博道茂國華才推人傑體忠厚以居德<lb/>
壯謀猷而奮庸弼亮三朝周旋二紀再司魁柄仍冠中<lb/>
書仗鉞臨戎則兇渠折首秉鈞調化則黎獻承風内外<lb/>
洊更望重彌劭矧在纂承之際親聞顧託之言委寄至<lb/>
隆眷注為重協贊盛儀之舉克臻熙事之成是用進美<lb/>
號以褒功取閒田而増邑併伸異數式示優恩於戲慮<lb/>
<pb n="KR2k0049_WYG_183-62a"/>
危於安所以綏萬國懷逺以義所以靖四夷益懋乃官<lb/>
用副朕志可<lb/>
　　神宗除文彦博樞密使賜功臣制<lb/>
天極環樞上通帝位之紀神兵㑹府内嚴師律之謀朕<lb/>
方垂講丕平進經常武雖天下無事思備禦之不敢忘<lb/>
蓋王者有征視安危之不敢忽適登髦傑資以輔予具<lb/>
官文彦博器閎而深材敏以濟早賁賢人之業實膺聖<lb/>
考之知以忠孝之名形家國之盛節以文武之略輯將<lb/>
<pb n="KR2k0049_WYG_183-62b"/>
相之大猷肆纂命於皇圖迺離憂於喪紀迨終哀戚甫<lb/>
見儀刑屬疆事之方興煩師旄之載舉折衝境外方將<lb/>
出憺於王靈收畫幄中曷若坐圖於廟勝宜長機廷之<lb/>
務亶符巖石之瞻於戲過餌北戎未厭貪驕之志再盟<lb/>
西夏猶苞狂忽之圖終佇竒勲用恢遠馭<lb/>
　　除文彦博守司空依前樞密使加食邑實封制<lb/>
朕若稽先王維御羣品左謀金鉉之老以經治於廟堂<lb/>
右屬鴻樞之良以定策於帷幄厥有成績可勿褒乎具<lb/>
<pb n="KR2k0049_WYG_183-63a"/>
官文彦博風力肅明器資恢傑臨至劇有轉圜之易定<lb/>
大謀如執玉之堅逮事神文之朝已緝熙於鼎路追言<lb/>
聖考之遇又密勿於機廷肆涼昧之丕承㑹精神於羣<lb/>
慮雖兵民之異本亦文武之交修未隆贊册之恩曷懋<lb/>
圖庸之舉其保宏父允釐華陽顧豈明分之私終繄老<lb/>
成之助於戲有若閎夭尚迪丈王之彛罔俾阿衡以專<lb/>
商家之美往篤爾烈永承於休<lb/>
　　除郝質殿前都指揮使安武軍節度使加勲食邑<lb/>
<pb n="KR2k0049_WYG_183-63b"/>
　　　實封制<lb/>
國家統御之勢大維持之業隆外倚四巖藩翰之臣中<lb/>
謀萬夫貔虎之帥故奉委裘而羣情固聞受瑁而三靈<lb/>
趨肇臨發政之辰首下攽朝之命具位郝質性資莊厚<lb/>
氣略沈雄通玉帳之善經體金行之正氣自昔先帝知<lb/>
為勁臣因其勤舊之名立在親信之地㑹綴衣之陳牖<lb/>
提衛甲之環宮曽無夜鼜之譁自得剛牙之重紹帝符<lb/>
於景祚渙邦號於前彛視秩冠於文昌徙節臨乎安武<lb/>
<pb n="KR2k0049_WYG_183-64a"/>
加以總正使範敦封并旌巖陛之勞以表師干之寵於<lb/>
戲天之壁壘象在羽林王之爪牙職於圻父蓋地嚴則<lb/>
必資拱扈之力師衆則猶賴訓齊之方往堅壯圖思荅<lb/>
殊遇<lb/>
　　除文彦博司徒判河南制<lb/>
秉國大鈞絶席廟堂之上經時常武運籌樽俎之間維<lb/>
吾老成多所更踐懇辭幾務往殿近藩敷告於廷進疇<lb/>
厥位具官文彦博器質宏偉智謀靖深逮事祖宗早登<lb/>
<pb n="KR2k0049_WYG_183-64b"/>
丞弼周旋左右當四海之具瞻密勿樞機實萬邦之為<lb/>
憲肆予纘御屬在倚毗深惟注意之勤勉徇均勞之請<lb/>
眷言耆舊宜所褒崇増秩上公衍封真賦光華故里揭<lb/>
全晉之旌旄偃息名城壯陪京之屏翰出入中外始終<lb/>
顯榮於戲進而論道經邦則必告嘉猷於后退而承流<lb/>
宣化則必下膏澤於民爾惟欽哉尚多受祉<lb/>
　　哲宗除司馬光左僕射制<lb/>
帥羣臣宿道而嚮方在慎取相佐王者修政而美國莫<lb/>
<pb n="KR2k0049_WYG_183-65a"/>
若求人顧惟𦕈躬獲嗣大統儲思業業不敢忘六聖之<lb/>
休注意賢賢將以總萬方之儉褒進上宰敷告外庭正<lb/>
議大夫守門下侍郎司馬光受材高明履道醇固智足<lb/>
以任天下之重學足以知先王之言逮事厚陵徧儀侍<lb/>
從之列被遇文考擢總樞機之繁有大臣特立之風蹈<lb/>
君子難進之節方予訪落之始起應秉均之求調娱萬<lb/>
幾必先教化之意辨察百職不失禮義之中是用諮諏<lb/>
僉言褒加異數越陞左揆之路兼峻東臺之班申衍爰<lb/>
<pb n="KR2k0049_WYG_183-65b"/>
田陪敦真食於戲上寅亮於天心則隂陽風雨以之順<lb/>
下遂字乎物理則山川草木以之寧内阜安於兆民外<lb/>
鎮撫於四裔蓋輔相者為之基杖而老成者重於典刑<lb/>
勉行所聞以底極治<lb/>
　　除文彦博平章軍國重事制<lb/>
師傅道之教訓先王所以迪厥官老臣重以典刑天下<lb/>
所以資其智迺睠舊德時謂元勲謀合祖宗之心名載<lb/>
鼎彛之器申攽贊策播告外朝河東節度管内觀察處<lb/>
<pb n="KR2k0049_WYG_183-66a"/>
置等使守太師開府儀同三司太原尹致仕上柱國潞<lb/>
國公文彦博惇大而清明方嚴而信厚出則秉乎旄鉞<lb/>
入則總我鈞衡文武兼備其才夷險能致其力畢公之<lb/>
弼四世三紀於兹𫝊説之總百官萬邦其乂爵隆無富<lb/>
溢之累名遂有身退之榮神明相其壽康人心想其風<lb/>
采是用還之論道倚以經邦以帝者之師臣謀議廟堂<lb/>
之上以天下之大老制馭夷狄之情庶幾有為底於極<lb/>
治陪敦多井申衍真封於戯呂望惟賢起佐文王之治<lb/>
<pb n="KR2k0049_WYG_183-66b"/>
周公已老留為孺子之師矧我耆英無愧前哲往宣一<lb/>
徳用格多盤<lb/>
　　賜太師平章軍國重事文彦博宰相呂公著自今<lb/>
　　　後入朝凡有拜禮宜竝特與免拜詔<lb/>
朕聞几杖以優賢著之典禮耋耄無下拜書於春秋魏<lb/>
太傅鍾繇以足疾乘車就坐自爾三公有疾以為故事<lb/>
而唐司徒馬燧亦以老病自力對於延英詔使毋拜今<lb/>
吾耆老大臣四朝之舊德隆而望重任大而憂深者唯<lb/>
<pb n="KR2k0049_WYG_183-67a"/>
卿與公著而已方資其蓍龜之告豈責以筋力之禮今<lb/>
後入朝凡有拜禮宜竝特免卿其專有為之報略無益<lb/>
之儀毋或固辭以稱朕意<lb/>
　　賜太師文彦博辭免不拜恩命允批答<lb/>
朕優禮師傅達徳齒之尊以亟拜為可略古之道也卿<lb/>
謹嚴朝廷明君臣之分以不拜為未安禮之節也道竝<lb/>
行而不悖義有重而難移勉循所陳不忘嘉歎<lb/>
　　賜太師文彦博乞致仕不許批答<lb/>
<pb n="KR2k0049_WYG_183-67b"/>
卿出入四世師表萬民無羨於功名而有厭於富貴其<lb/>
所以忘身徇國捨逸就勞者豈有求而然哉凡以先帝<lb/>
之恩生民之故也卿之在朝如玉在山如珠在淵光景<lb/>
不陳而草木自遂去就之際損益非輕昔西伯善養老<lb/>
而太公自至魯繆公無人子思之側而長者去之卿自<lb/>
為謀則善矣獨不為朝廷惜乎藥餌有間時遊廟堂家<lb/>
居之樂何以異此<lb/>
　　賜太師文彦博乞致仕不許斷來章批答<lb/>
<pb n="KR2k0049_WYG_183-68a"/>
為君難為臣不易非吾推誠無疑不能起卿於安佚非<lb/>
卿忘身徇國不能從我於艱難召用之初中外相慶搢<lb/>
紳莫不競勸父老至於涕流中道而歸其義安在宜思<lb/>
一身之樂輕於社稷毋使庶人之議及於朝廷<lb/>
　　賜太師文彦博乞致仕不允斷來章批答<lb/>
君子安身崇德如山嶽之鎮開物成務如江河之流若<lb/>
山嶽之鎮揺動不安江河之流行止自便則物將交病<lb/>
人亦何觀朕之望卿無以異此宜守不移之志以成可<lb/>
<pb n="KR2k0049_WYG_183-68b"/>
大之功<lb/>
　　賜太師文彦博生日詔<lb/>
陽月載臨剛辰協吉篤生元老弼亮四朝允為廊廟之<lb/>
華豈獨閨門之慶往膺寵數永錫壽祺<lb/>
　　賜太師平章軍國重事文彦博上第一表乞致仕<lb/>
　　　不許批答<lb/>
昔師尚父九十秉旄杖鉞猶未告老此諸葛元遜所以<lb/>
屈張昭也而衛武公百年猶箴儆於國曰毋以我老耄<lb/>
<pb n="KR2k0049_WYG_183-69a"/>
而捨我此左氏倚相所以誨申公也今卿壽考康寧而<lb/>
退托衰病自引求去獨不念天下之士有如彼二子者<lb/>
議其後乎姑安厥位以答公論<lb/>
　　賜太師文彦博上第二表乞致仕不允批答<lb/>
朕聞之成王之政周公在前召公在後畢公在左史佚<lb/>
在右四子挾而維之目見正色耳聞正言一日即位天<lb/>
下曠然未聞四子以老而求退亦未聞成王以老而聽<lb/>
其去也朕雖不德猶庶幾成王之治卿雖老矣獨不能<lb/>
<pb n="KR2k0049_WYG_183-69b"/>
以四子之心為心乎勉卒輔朕無愧前人<lb/>
　　賜新除殿前副都指揮使武泰軍節度使苗授上<lb/>
　　　第一表辭免恩命不許斷來章批答<lb/>
試材已舊謀帥尤艱故以久次用人欲其深練於事而<lb/>
卿辭以錮疾豈所望哉速即乃官毋復退避<lb/>
　　除苗授特授武泰軍節度使殿前副都指揮使勲<lb/>
　　　封食實封如故制<lb/>
門下出總元戎作先聲於士氣入為環尹寓軍政於國<lb/>
<pb n="KR2k0049_WYG_183-70a"/>
容將伸閫外之威以迪師中之吉咨於爾衆朕得其人<lb/>
具官苗授早以異材見稱武略被服忠義有烈丈夫之<lb/>
風砥礪亷隅得士君子之槩薦揚邊圉益著勞能拔自<lb/>
衆人既蒙先帝之遇遂拜大將無復一軍之驚祗扈殿<lb/>
巖肅將齋鉞予欲少長有禮而兵可用汝其夙夜在公<lb/>
而令必行於戲愛克厥威罔功兹為深戒師衆以順為<lb/>
武古有成言惟懋乃衷毋忘朕訓<lb/>
　　賜新除殿前副都指揮使武泰軍節度使苗授上<lb/>
<pb n="KR2k0049_WYG_183-70b"/>
　　　第二表辭免恩命不允斷來章批答<lb/>
環衛之嚴節制之重誕告多士以長萬夫朕豈輕用其<lb/>
人哉確然固辭未喻厥指往祗朕命毋曠乃官<lb/>
　　追贈司馬光温國公制<lb/>
執德不回用安社稷為悦以死勤事坐致股肱或虧方<lb/>
予訪落之初遽興殄瘁之感其於卹典豈限彛章具官<lb/>
司馬光超軼絶塵應期降命蹈履九德湛涵六經逮事<lb/>
仁宗以論思獻納任言責翊我英祖以安危治亂鑒古<lb/>
<pb n="KR2k0049_WYG_183-71a"/>
今粤唯先朝延登近弼方事獻可而替否不肯枉尺而<lb/>
直尋紬繹新書優游卒歳乃心無不在王室不起何以<lb/>
慰蒼生顧唯渺躬肇稱毖祀雖未能求諸野而得𫝊說<lb/>
亦庶幾選於衆而舉臯陶激濁揚清方甄名於流品制<lb/>
法成治永振德於黎元而憖遺之悲天下得於一老惴<lb/>
慄之嘆人皆輕於百身兹大享於合寢仍不預於小斂<lb/>
師垣一品降之九原開國於温用旌直德納棺以隧式<lb/>
勸具僚念涕泗以無從想話言之猶在俯唯英爽歆此<lb/>
<pb n="KR2k0049_WYG_183-71b"/>
寵靈可特贈温國公<lb/>
　　勅顧臨直龍圖閣河東轉運使唐義問河北轉運<lb/>
　　　副使制<lb/>
復差役之法黜聚斂之吏去薄從忠務以養民而寛厚<lb/>
之弊或至於媮夫外臺按事以不失有罪為稱職若下<lb/>
有幸免之吏則必有不幸之民民困於吏則歸咎吾法<lb/>
朕甚憂之具官顧臨太原之民困於備邊使者之任非<lb/>
人可乎以爾儒林之選號稱秀傑有能吏之才而不薄<lb/>
<pb n="KR2k0049_WYG_183-72a"/>
有長者之風而不媮其服新職以涖一道往任其責以<lb/>
寛吾憂可具官唐義問趙魏之地被邊帶河以爾直諒<lb/>
之節世其家聲豈弟之心不忽民事必能深識朕意以<lb/>
肅吏靖民為本往任其責以寛吾憂可<lb/>
　　除文彦博太師河東節度使致仕制<lb/>
周公未嘗之魯老亦居豐留侯晩雖彊飡終不任事蓋<lb/>
委寄之重初無間然而止足之風所不敢廢惟我耆舊<lb/>
歴事祖宗纘服之初復命以位雖師保之地優佚不煩<lb/>
<pb n="KR2k0049_WYG_183-72b"/>
而丘樊之心朝夕以請布告在位俾聞高風太師平章<lb/>
軍國重事上柱國潞國公文彦博克孝而忠允文且武<lb/>
其在師旅有方召之勲其在朝廷有崇璟之業士民視<lb/>
其去就夷狄震其威名時更四朝躬蹈一節先皇帝愍<lb/>
勞以事既許其歸越予訪落之年凜有涉淵之志起之<lb/>
既老待以仰成出入五年終始全德進而論道日聞典<lb/>
訓之言倚以折衝卒靖邊防之警委成功而不處指莫<lb/>
景以求安動請屢聞誠心莫奪顧瞻閭井近在洛師郭<lb/>
<pb n="KR2k0049_WYG_183-73a"/>
氏有永巷之嚴裴公有綠野之勝豈以簪紱之累久致<lb/>
形氣之勞貴極上公既無復加之爵秩分領全晉仍畀<lb/>
久還之節旄増廣舊封益衍真食殫盡人臣之寵歸從<lb/>
父老之游於戲音聲不遐尚有就問之禮几杖以俟復<lb/>
斯親祀之陪勿以進退之殊而廢謨猷之告式燕且譽<lb/>
俾壽而康<lb/>
　　郭逵自致仕起知潞州誥<lb/>
秦伯復用孟明是以能霸蜀人亟誅馬謖終亦無功朕<lb/>
<pb n="KR2k0049_WYG_183-73b"/>
周於用人篤於求舊雖設干羽以懷柔異類而聽鞞鼓<lb/>
則無忘將臣豈其舊勲久廢不用具官郭逵蚤學弓劍<lb/>
晩通詩書勇而有謀整且能暇威名懾於西鄙柄任及<lb/>
於中樞南伐無成嗟伏波之遂棄退居能飯知亷頗之<lb/>
未衰擢從解組之餘復寄長民之任過而能改豈一眚<lb/>
之足云窮當益堅或來功之可冀勉於圖報以稱異恩<lb/>
　　王從伾知岢嵐軍誥<lb/>
崇築培壘本以輯治軍旅及四方既平而假守之臣實<lb/>
<pb n="KR2k0049_WYG_183-74a"/>
任民事列於有土之官矧嵐谷竝邊寄屬尤重爾以選<lb/>
擇往祗朕命夫能開示恩威以惠養吾人而懷附異俗<lb/>
則為善於其職尚思爾守無替訓辭<lb/>
　　封靈潤公勅<lb/>
有功於民則祀之國之典也惟威靈之所感格惠澤之<lb/>
所霑被彌著而彌廣則祀號祭典與次俱陞威勝軍武<lb/>
鄉縣仁濟廟敷應侯聰明之德望於一方滲灑之仁漸<lb/>
於四遠廟食兹土靈貺在人曰雨曰𤾉如響如答稽參<lb/>
<pb n="KR2k0049_WYG_183-74b"/>
祀典進陟公圭神其承天之心率神之職順適歲事隂<lb/>
佑下民宜特封靈潤公<lb/>
元<lb/>
　　世祖追封伯夷叔齊制<lb/>
蓋聞古者伯夷叔齊逃孤竹之封甘首陽之餓讓爵以<lb/>
明長幼之序諫伐以嚴君臣之分可謂行義以達道殺<lb/>
身以成仁者也昔居北海之濱遺廟東山之土休光垂<lb/>
於千載餘澤被於一方永懷孤峻之風庸示褒崇之典<lb/>
<pb n="KR2k0049_WYG_183-75a"/>
於戲去宗國而辭周粟曽是列爵之可縻揚義烈以激<lb/>
清塵期于世教之有補可追封伯夷為昭義清惠公叔<lb/>
齊為崇義仁惠公<lb/>
　　追封李靖制<lb/>
漢封功臣大者王小者侯矧生為天下之將殁有精爽<lb/>
至於神明其何虚王儀而弗用乎隆德府潞城縣微子<lb/>
嶺廣德廟靈顯王以智勇忠義佐命有唐方北破突厥<lb/>
繇太原出定襄師行之道英魂猶存斯民歲歲奉祀不<lb/>
<pb n="KR2k0049_WYG_183-75b"/>
怠至于雨𤾉之祈捷若影響厥功懋焉其加褒稱之典<lb/>
以慰潞城之民抑以見朕思奨頗牧之意可特封靈澤<lb/>
王<lb/>
　　加封鹽池神誥<lb/>
天生物以濟人黙存主宰君乘恩而御世顯示激昻盛<lb/>
典所加殊勲斯在解州鹽池靈慶公深儲晉寳秀孕坤<lb/>
靈不煩煎滷之勞自適調羮之用雪凝百里派引畦分<lb/>
波及四方川浮陸輓王府則有民食以充念汝績之可<lb/>
<pb n="KR2k0049_WYG_183-76a"/>
嘉惟朕心而亦懌崇階徽號禮務極于報功殖貨通商<lb/>
源尚豐於富國可加號福源靈慶公<lb/>
　　成宗加封桑乾河神制<lb/>
朔州桑乾河源㑹雁門流通馬邑目擊靈貺脗合前聞<lb/>
名久著于朔方神舉登于王爵令著不刋之典祭符咸<lb/>
秩之文有感必通無德不報執法有褒崇之請奉常據<lb/>
禮制而言廣濟王可加封協應廣濟王<lb/>
　　順帝追封郝經制<lb/>
<pb n="KR2k0049_WYG_183-76b"/>
鄂渚之役彼因紓難以求和中統之初首議遣書而通<lb/>
好故翰林侍講學士國信使郝經毅然銜命志在息民<lb/>
往諭聖祖一視之仁卒被偽相姦謀所梗雖䝉假館遂<lb/>
見拘留雁書未達于中原龍棹已横于江上閉儀徵者<lb/>
十六載臣操益堅訖宋籙之三百年兵端自此甫遂生<lb/>
還之願遽傳哀訃之音永懷忠亮之風宜舉褒崇之典<lb/>
於戲請纓象闕既酧終軍繫粤之心圖像麟宮式表子<lb/>
卿歸漢之節可贈昭文館大學士資善大夫諡文忠<lb/>
<pb n="KR2k0049_WYG_183-77a"/>
　　追封鄭鼎制<lb/>
聖祖應千齡之運兹垂裕於無疆人臣宣百戰之勞豈<lb/>
加封之未至旌其既往沛以殊榮故贈銀青榮祿大夫<lb/>
中書右丞諡忠毅公鄭鼎偉略雄才清流宿望書通六<lb/>
籍惟不肆以不矜劍學萬人亦能仁而能勇慶延其閥<lb/>
閲義著於鄉閭懷昔賢經濟之謀當羣冦搶攘之際兵<lb/>
符早握驅雷電以蕩餘氛潛邸從游廓風雲而遇真主<lb/>
始自西羌之役建興南詔之命志在摧堅涉艱危而不<lb/>
<pb n="KR2k0049_WYG_183-77b"/>
變算無遺策決勝負於必然視長江若一葦可航歸正<lb/>
統而萬邦順軌招降撫定所去見思賑乏蘇枯其勤匪<lb/>
懈蕞爾小孽輒畜囏圖夫何螳臂之微失我鷹揚之輔<lb/>
卹章顯諡雖已極於褒崇大國徵畬盍特昭於眷渥矧<lb/>
其𦙍續有若忠宣丕昭再世之光俯迪嗣孫之請於戲<lb/>
賢者識其大者生死之節靡舒有之是以似之熾昌之<lb/>
來未艾英靈可作殊報是承可贈宣忠保節功臣金紫<lb/>
光祿大夫平章政事柱國追封潞國公諡忠肅<lb/>
<pb n="KR2k0049_WYG_183-78a"/>
明<lb/>
　　英宗旌鄉寧縣義民王有祿勅<lb/>
國家施仁養民為首爾能出雜粟糧一千餘石用助賑<lb/>
濟有司以聞朕用嘉之今特賜勅奨勞以羊酒旌為義<lb/>
民仍免本户雜派差役三年尚允蹈忠厚表勵鄉俗用<lb/>
副朝廷褒嘉之意欽哉故勅<lb/>
　　憲宗旌義民張玉出粟賑饑勅<lb/>
國家先務養民為急爾能出糒糧米用助賑濟有司以<lb/>
<pb n="KR2k0049_WYG_183-78b"/>
聞朕甚嘉之今特示奨諭旌為義民爾尚益敦仁厚表<lb/>
勵鄉俗以副朝廷褒美之意故勅<lb/>
　　贈薛瑄禮部尚書諡文清制<lb/>
國家於輔治之臣生既榮之爵祿没必加之贈諡者所<lb/>
以表勞勛而篤始終之義也故致仕禮部左侍郎兼翰<lb/>
林院學士薛瑄賦資純實學問淵源早登甲科久歴官<lb/>
路操存亷慎清名克勵乎士風履行端方素志允諧於<lb/>
臣節比參密勿益著謀猷屬當委任之隆遽獲退休之<lb/>
<pb n="KR2k0049_WYG_183-79a"/>
請謂雖優老於田里猶堪表俗於鄉閭胡不憗遺倐然<lb/>
長逝爰厚加於卹典用彰異於才良兹特贈資善大夫<lb/>
禮部尚書諡曰文清於戲輸忠盡職生已薦進於崇階<lb/>
稽行易名没可垂光於永世恩榮始終夫何憾焉靈其<lb/>
如在服兹嘉命<lb/>
　　武宗諭致仕户部尚書韓文勅<lb/>
卿以宏遠之才清慎之操敭歴中外多閲歳年晩貳銓<lb/>
衡晉司邦計勞績茂著為時名臣越在先朝首倡讜論<lb/>
<pb n="KR2k0049_WYG_183-79b"/>
劾除羣奸遭讒去官退居田里凜然風槩天下想聞乃<lb/>
能懋修靡懈德望愈隆壽考康寧年逾八十完名盛福<lb/>
求諸今日蓋僅見焉朕初嗣位念卿一時碩輔人望攸<lb/>
歸已有㫖起用兹特先遣行人齎勅存問并賜羊酒仍<lb/>
令所司月給食米四石歲撥人夫六名以示優眷行且<lb/>
起卿於家來覲闕廷以為班行之光卿其頤養天和益<lb/>
卲乃德康乃身用副朕寤寐老成至意抑書有之曰爾<lb/>
身在外乃心罔不在王室卿有嘉謨嘉猷未展盡於平<lb/>
<pb n="KR2k0049_WYG_183-80a"/>
素者尚無所隱以裨朕之不逮卿其敬念之哉故諭<lb/>
　　神宗諭宣大山西總督鄭洛勅<lb/>
朕惟聖王制禦蠻夷在羈縻勿絶大臣保安邊境貴戒<lb/>
備不虞自非厲封守之勤曷克贊綏懷之略惟爾忠誠<lb/>
自性沈毅有謀持關市之盟當機能斷任社稷之寄在<lb/>
險不驚舉八事以經略三陲可戰可守更十載而始終<lb/>
一節善作善成綢繆周牖户之防操縱制氊裘之命銷<lb/>
萌厭難坐收安攘之勲保大定功茂樹廓清之烈閲書<lb/>
<pb n="KR2k0049_WYG_183-80b"/>
入奏朕志允孚兹特加秩廕賚仍賜勅奨勵以旌爾庸<lb/>
嗚呼四方定而王心載寧召虎之經營既効六月出而<lb/>
我行永久吉甫之燕喜有期尚既初心勞勩無忘於夙<lb/>
夜庶膺休寵功名丕著於春秋欽哉故諭<lb/>
　　勅大學士張四維贈太師諡文毅誥<lb/>
朝廷軫舊式懷夾輔之勲窀穸厚終特賁優崇之典生<lb/>
克襄乎大業殁宜錫以榮名爾原任少師兼太子太師<lb/>
兼吏部尚書中極殿大學士張四維器宇端凝才猷練<lb/>
<pb n="KR2k0049_WYG_183-81a"/>
達自蜚英於侍從已徵華國之文迨參預於論思歴試<lb/>
匡時之略屬更化紀絃轍維新爾位元寮機衡黙運宿<lb/>
蠧批而不仁自遠寛條布而羣品皆蘇睠兹至治之成<lb/>
實賴交修之助方需後効用佐中興胡欒棘以奔歸遽<lb/>
柴瘠而不起倐感騎箕之化永遺亡鑑之思愍册肆頒<lb/>
卹恩滋備特贈爾為太師諡文毅錫之誥命於戲周太<lb/>
尉之重厚屬大事以克勝韓魏公之真誠折羣疑而能<lb/>
斷兼資衆美允副褒綸秩既晉於三公寵實榮於一字<lb/>
<pb n="KR2k0049_WYG_183-81b"/>
緬惟靈爽尚克歆承<lb/>
　　王崇古贈太保諡襄毅誥<lb/>
蓋聞非常之原常人懼焉及臻厥成天下晏如夫業已<lb/>
收晏如之效而思始事之臣其事存其人亡此朕所為<lb/>
列鐘鼎以書勞聽鼓鼙而太息者也爾已故原任少保<lb/>
兼太子太保兵部尚書王崇古博大有謀沈雄善斷綿<lb/>
更外服踐歴戎行洎擁節旄任惟鎖鑰諸艱歴試百折<lb/>
不撓當那酋叩關之初適衆議盈庭之際先皇雄斷爾<lb/>
<pb n="KR2k0049_WYG_183-82a"/>
實肅將遂折箠而服名王盡斂袵而稱屬國兵革之端<lb/>
息輸將之費省邊境以安朝廷以尊爾始終區畫之力<lb/>
也入柄本兵益暢邊籌雖懸車高謝而邊臣守遺策匈<lb/>
奴循故約以迄於今蓋古之大臣四夷問安否關國重<lb/>
輕者爾庶幾焉何疾不已遽委霜露老成凋謝深軫朕<lb/>
懷是用贈爾太保諡襄毅錫之誥命以爾有大勲勞故<lb/>
命曰襄以爾定大謀議故命曰毅生為人豪殁膺國卹<lb/>
古稱不朽於是乎在九原可作女其歆哉<lb/>
<pb n="KR2k0049_WYG_183-82b"/>
　　勅王家屏通議大夫制<lb/>
朕緝熙聖學夙資論道之臣寅亮天工懋簡調元之佐<lb/>
眷惟名碩方切倚毗載嘉輔理之功亟舉褒崇之典咨<lb/>
爾吏部左侍郎兼東閣大學士王家屏端凝重厚博大<lb/>
淵貞自居甘泉持橐之班已有傅巖調鼎之望金華論<lb/>
學久沃嘉謨玉署作人式端師範秉寅清而贊典禮精<lb/>
藻鑑以貳銓衡乃自廷推爰登閣學協心同道參謀斷<lb/>
於萬幾正色和衷樹表儀於百辟期猷裕以匡國是乃<lb/>
<pb n="KR2k0049_WYG_183-83a"/>
倉皇而遘家囏未克敉功寧忘寵錫兹特授爾階通議<lb/>
大夫錫之誥命於戲素冠欒欒暫返鄭公於洛社赤舄<lb/>
几几尚迎姬旦於周郊朕方虚席以待賢臣卿豈去國<lb/>
而忘王室勉承新綍庸副至懷欽哉<lb/>
　　勅王家屏柱國太保制<lb/>
朕祗承大命光撫洪圖仰遵列祖之貽謀式敘五朝之<lb/>
元碩蓋上喆不貶忠以阿世迺英明或藉法以行權故<lb/>
跡若暌而深信其心身雖遠而終行其議對凌風之勁<lb/>
<pb n="KR2k0049_WYG_183-83b"/>
草念夾日之誠臣可靳新恩以旌往勩咨爾原任禮部<lb/>
尚書兼東閣大學士贈少保諡文端王家屏沈凝彊毅<lb/>
冲粹坦彛閲歴廿年久禁嚴之近職周旋二紀更侍從<lb/>
之要官進陪帷幄之司載任股肱之重當先皇帝升儲<lb/>
未定適先皇祖猜意方深將順者術疎而衆攻其短糾<lb/>
繩者力盡而式遄其行蓋上以終當相信之心持堅不<lb/>
可開之勢兼以時有可乘之惑掩必無終晦之明迺因<lb/>
勢以啟其心希緣明以破其惑喜引之爵名而不顧怒<lb/>
<pb n="KR2k0049_WYG_183-84a"/>
加之放逐而不移經綸竭補衮之才肝膽傾回天之力<lb/>
豈獨羣情倚以為重遂開仁愛之心抑且九重據以為<lb/>
辭藉塞讒譏之口倡天下以必不可回之正志見朝廷<lb/>
有誼不戀位之大臣故旁謀逆折於公忠主意頓窮於<lb/>
棄置此天生名世以維有道之長而誼篤忠貞遂衍無<lb/>
疆之厯兹以覃恩加贈爾特進光祿大夫柱國太保錫<lb/>
之誥命於戲庭謨惟直國本有經假調停聨四海之心<lb/>
術窮而衆將益渙借阿諛通重閽之意道輕而身竟不<lb/>
<pb n="KR2k0049_WYG_183-84b"/>
光惟是執憲典以陳謨迺能佐轡銜而馭世人知直言<lb/>
不諱其氣伸不知婉畫開陳其心苦人知正色有辭其<lb/>
力大不知當機立斷其識沈蓋燮調勲茂於格心羽翼<lb/>
功成於佐聖老成既謝典刑尚可風人忠悃不磨丰采<lb/>
猶能裨治贊思無斁舊德惟馨<lb/>
　<lb/>
　<lb/>
　山西通志卷一百八十三<lb/>
</p>
<p>
</p>
  </div>
</body>
</text>
</TEI>
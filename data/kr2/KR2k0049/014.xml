<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷十四</head> <lb/>
    <p>
<pb n="KR2k0049_WYG_014-1a"/>
欽定四庫全書<lb/>
　山西通志卷十四<lb/>
　　闗隘<hi>六</hi>
澤州府<lb/>
　鳯臺縣<lb/>
横望隘南八十里太行絶頂南距河内縣碗子城一十<lb/>
　里明洪武二年置巡檢司　横望隘以狄梁公望雲<lb/>
　名　郭璞注太行山在今河内縣西北即治所轄地<lb/>
<pb n="KR2k0049_WYG_014-1b"/>
　　索𨼆太行山在河内山陽縣西北　磨盤砦州南<lb/>
　六十里一名孟浪砦　將軍砦宋岳飛為張所部將<lb/>
　復新鄉轉戰大㨗後梁興渡河㑹太行忠義亦敗敵<lb/>
　於沁水築砦以待飛　戰國䇿北塹太行之道則上<lb/>
　黨之兵不下又曰左右孟門羊腸在其南盧睪在其<lb/>
　北正義南陽屬韓秦攻之則韓太行羊腸道絶矣括<lb/>
　地志太行山在懐州河内縣北二十五里有羊腸坂<lb/>
　元和志太行陘在懐州北濶三步長四十里羊腸所<lb/>
<pb n="KR2k0049_WYG_014-2a"/>
　經瀑布懸絶實為險隘正義又曰羊腸太行山坂道<lb/>
　名南屬懐州北屬澤州今自碗子城南長平舖至新<lb/>
　店自星軺驛北至河底皆所謂羊腸坂也魏武帝苦<lb/>
　寒行北上太行山艱哉何巍巍羊腸坂詰屈車輪為<lb/>
　之摧李白詩五月相呼度太行摧輪不道羊腸苦羊<lb/>
　腸坂當以碗子城横望嶺為正而正義又曰沁州在<lb/>
　羊腸坂之西是指壺闗羊腸坂也若陽城東六十里<lb/>
　羊腸坂交城羊腸山行旅絶少不得附虞坂壠坂九<lb/>
<pb n="KR2k0049_WYG_014-2b"/>
　折坂之例　唐㑹昌三年八月劉稹使牙將薛茂卿<lb/>
　自太行南下拔河陽科斗寨距懐州十餘里九月李<lb/>
　徳裕請以王宰兼河陽行營招討使使亟以軍援河<lb/>
　陽兼臨制魏博又奏河陽節度先領懐州刺史常以<lb/>
　判官攝事割河南五縣租賦隸河陽不若遂以五縣<lb/>
　置孟州其懐州别置刺史俟昭義平日仍割澤州隸<lb/>
　河陽則太行之險不在昭義而河陽遂為重鎮東都<lb/>
　無復憂矣乃以敬昕為河陽節度王宰將行營以扞<lb/>
<pb n="KR2k0049_WYG_014-3a"/>
　敵昕供饋餉按明初晉豫分境碗子城𨽻河南横望<lb/>
　鎮隸澤州而小口亦半隸河内亦即徳裕割澤州隸<lb/>
　河陽之意於以見太行為晉疆第一門户<lb/>
碗子城南九十里太行絶頂羣山廻環兩崖夾立中建<lb/>
　小城𨼆若鐡甕即宋太祖負石地也明正綂間寧山<lb/>
　衛指揮胡剛鑿石平險車騎差可通焉　碗子城闗<lb/>
　羊腸所經　碗子城懐慶城北太行山頂其路羊腸<lb/>
　百折中有平地僅一畆唐初築城控懐澤之衝其城<lb/>
<pb n="KR2k0049_WYG_014-3b"/>
　甚小故名　碗子城山在懐慶府城北五十里山險<lb/>
　峻其形如碗上有古城　宋太祖親征李筠山路險<lb/>
　峻多石不可行太祖先於馬上負數石羣臣六軍皆<lb/>
　負之即日平為大道　元太宗二年十二月太宗以<lb/>
　中軍自碗子城南下渡河繇河陽進　金貞祐元年<lb/>
　元遣將自碗子城南下渡河　元至正十八年曹濮<lb/>
　賊王士誠等上太行陷晉寧路平章政事察罕特穆<lb/>
　爾大敗之分兵屯澤州塞碗子城　明洪武元年八<lb/>
<pb n="KR2k0049_WYG_014-4a"/>
　月壬申平章楊璟至太行碗子城破其闗癸酉澤州<lb/>
　守將賀宗哲遁　王世貞馮勝傳從大將軍逹下山<lb/>
　西從武陟取懐慶踰太行克碗子城取澤州遂取潞<lb/>
　州<lb/>
天井闗南四十五里太行絶頂　星軺驛北十五里<lb/>
　唐志晉城南有天井闗一名太行關　通典晉城有<lb/>
　天井關在縣南太行山上闗前有天井泉三所　通<lb/>
　典關南有大井泉三今謂之百巖可容百家關在井<lb/>
<pb n="KR2k0049_WYG_014-4b"/>
　北故又曰百家　戰國䇿桀之居左天門之險右天<lb/>
　溪之扼　羅泌路史帝履癸始遷於上黨之垂羅苹<lb/>
　注所謂天門在澤之晉城太行之上有天門　漢建<lb/>
　武二年遣司空王梁北守天井關擊赤眉　漢馮異<lb/>
　攻天井關㧞上黨兩城　宗正劉延攻天井關上黨<lb/>
　太守田邑拒之　唐河陽節度使王茂元别遣將營<lb/>
　天井關為賊將薛茂卿所破執四將火十七栅張巨<lb/>
　進攻萬善不能下茂元欲走㑹日暮賊自潰去詔忠<lb/>
<pb n="KR2k0049_WYG_014-5a"/>
　武王宰以本軍入懐澤行營陳許士剽武賊衆素憚<lb/>
　畏而茂卿負戰勝冀厚賞或言其兵犯王略深朝廷<lb/>
　且怒節益不可至劉稹然之故茂卿失望乃與宰通<lb/>
　十一月偽挑戰亟北委天井關去左右七營皆潰宰<lb/>
　遂焚大小箕村茂卿奔澤州使諜言於宰曰澤可取<lb/>
　吾應於内宰疑不進失期茂卿扼腕悵恨稹聞其貳<lb/>
　召殺之　㑹昌三年十一月戊辰招討使王宰進攻<lb/>
　澤州與劉公直戰不利公直乗勝復天井關甲戌宰<lb/>
<pb n="KR2k0049_WYG_014-5b"/>
　進擊公直大破之遂圍陵川克之　杜牧上李司徒<lb/>
　澤潞用兵書河陽西北去天井關强一百里關隘多<lb/>
　山井不可鑿雖有兵力必恐無功若以萬人為壘下<lb/>
　窒其口髙壁深塹而與之戰忽有敗負勢驚洛師<lb/>
　天復元年梁遣氏叔琮攻晉出天井關昭義節度使<lb/>
　孟遷降　金宗翰趨汴使羅索等自平陽先趨河南<lb/>
　曰若至澤州與薩里博勒和實實遇當與俱進錫實<lb/>
　之前軍三穆昆敗宋兵三千於襄垣遇伏兵二千又<lb/>
<pb n="KR2k0049_WYG_014-6a"/>
　敗之薩喇達破天井關又破步兵於孔子廟南遂降<lb/>
　河陽　正大四年元穆呼哩攻天井關人民逃匿山<lb/>
　澤　天井溪縣南四十五里天井關注合白水囘車<lb/>
　轍南四十五里天井關古建囘車廟<lb/>
栁樹隘東南八十里路通清化鎮明置巡檢司　栁樹<lb/>
　店繇鐡橛山西十八盤至栁樹店又東北至陵川奪<lb/>
　火店　魏永安三年僕射爾朱世隆自河橋北遁詔<lb/>
　行臺源子恭鎮太行丹谷築壘防之　明崇禎五年<lb/>
<pb n="KR2k0049_WYG_014-6b"/>
　流賊紫金梁老<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>
                    <graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>在河北修武為官兵追剿遂踰<lb/>
　太行自桞樹口至陵川南馬附城<lb/>
小口碗子城西繇西梁别徑入山至星軺驛南一十三<lb/>
　里㑹大同　隋大業中上登太行山别開道九十里<lb/>
　以逹河内御史大夫張衡宅悦其林泉留宴三日即<lb/>
　今小口道也<lb/>
馬牢闗梁遣李讜攻李罕之于澤州晉遣李存孝以騎<lb/>
　兵五千救之梁驍將鄧季筠出戰存孝舞矟擒之李<lb/>
<pb n="KR2k0049_WYG_014-7a"/>
　讜敗走追擊至馬牢闗　馬牢川南二十里<lb/>
緝麻觜金正大九年破魯都尉烏凌阿呼圗據少室太<lb/>
　平頂御寨招澤人緝麻觜武録事等二十餘人起汴<lb/>
攔車鎮　雍正五年設把總一員澤州府同知駐劄<lb/>
　金志晉城鎮二周村巴公舊又置星軺鎮<lb/>
武靳闗地形志陽阿有武靳闗<lb/>
巴公原北接髙平　周村西接陽城　黨莊東接陵川<lb/>
　　河底天井闗北山至河底漸平<lb/>
<pb n="KR2k0049_WYG_014-7b"/>
　髙平縣<lb/>
長平秦壁在城西<hi>正義秦壁一名秦壘今亦名秦長壘</hi>周赧王四十七年<lb/>
　秦使左庶長王齕攻韓取上黨上黨民走趙趙軍長<lb/>
　平以按據上黨民四月齕因攻趙趙使亷頗將趙軍<lb/>
　士卒犯秦斥兵秦斥兵斬趙裨將茄六月陷趙軍取<lb/>
　二鄣四尉七月趙軍築壘壁而守之秦人攻其壘取<lb/>
　二尉敗其陣奪西壘壁亷頗堅壁以待秦秦數挑戰<lb/>
　趙兵不出趙王數以為讓而秦相應候乂使人行千<lb/>
<pb n="KR2k0049_WYG_014-8a"/>
　金於趙為反間曰秦之所惡獨畏馬服子趙括將耳<lb/>
　亷頗易與且降矣趙王既怒亷頗軍數敗反堅壁不<lb/>
　敢戰又聞秦反間之言因使趙括代亷頗將以擊秦<lb/>
　秦聞括將乃隂使武安君白起為上將軍而王齕為<lb/>
　尉裨將趙括至出兵擊秦軍秦軍佯敗而走張二竒<lb/>
　兵以刼之趙軍逐勝追造秦壁壁堅拒不得入而秦<lb/>
　竒兵二萬五千人絶趙軍後有一軍五千騎絶趙壁<lb/>
　間趙軍分而為二糧道絶因築壁堅守<hi>正義趙壁今名趙東壘亦</hi>
<pb n="KR2k0049_WYG_014-8b"/>
　<hi>名趙東長壘在澤州髙平縣北五里即趙括築壘自敗處</hi>以待救至秦王自之河<lb/>
　内賜民爵各一級發年十五以上悉詣長平遮絶趙<lb/>
　救及糧食至九月趙卒不得食四十六日皆内隂相<lb/>
　殺食來攻秦壘不能出其將軍趙括出鋭卒自摶戰<lb/>
　秦軍射殺趙括括軍敗卒四十萬人降秦白起計曰<lb/>
　前秦已㧞上黨民不樂為秦而歸趙趙卒反覆非盡<lb/>
　殺之恐為亂乃挾詐而盡坑之遺其小者二百四十<lb/>
　人歸趙前後斬首虜四十五萬人趙人大震四十八<lb/>
<pb n="KR2k0049_WYG_014-9a"/>
　年十月秦復定上黨郡司馬梗定太原　上黨記長<lb/>
　平城在郡南秦壘在城西二軍共食流水澗相去五<lb/>
　里秦坑趙衆収頭顱築臺於壘中因山為臺崔巍桀<lb/>
　起今仍號曰白起臺城之左右沿山亘隰南北五十<lb/>
　許里東西二十餘里悉秦趙故壘遺壁舊存焉　綱<lb/>
　目質實長平故城在縣西北二十里即秦白起破趙<lb/>
　括處　坑卒考趙括追造秦壁即今之省寃谷是也<lb/>
　其谷四圍皆髙山聨絡前有一路僅容車馬形如布<lb/>
<pb n="KR2k0049_WYG_014-9b"/>
　袋趙兵既入戰不利築壁堅守秦因建空倉於西山<lb/>
　以紿趙軍趙軍欲出不得括自出摶戰秦射殺之卒<lb/>
　四十萬人解甲降武安君誘入谷口盡坑之考邑坑<lb/>
　卒之處故城在縣西北二十里王報等村俱是其遺<lb/>
　蹟見山川古蹟<lb/>
省寃谷西北二十里即秦坑趙卒處舊名殺谷唐𤣥宗<lb/>
　幸潞過此改曰省寃　金王庭直省寃谷記城西北<lb/>
　十五里有地曰殺谷乃秦將白起坑趙卒之所細視<lb/>
<pb n="KR2k0049_WYG_014-10a"/>
　其跡於長脛骨間存銅漆矢一入骨寸餘因出矢而<lb/>
　揜之<lb/>
白起臺縣西六里髑髏山白起所築以覘趙軍　頭髗<lb/>
　山縣西南五里秦白起坑趙降卒四十萬唐𤣥宗命<lb/>
　収頭顱葬於此建骷髏廟有司春秋祀之<lb/>
空倉山西南四十五里白起詭運米置倉於此以紿趙<lb/>
　括新建巡檢司城<lb/>
大糧山東十里趙將亷頗積米於此又名米山中多邃<lb/>
<pb n="KR2k0049_WYG_014-10b"/>
　谷積雪春暮不消<lb/>
營防嶺東十里傳為亷頗屯軍之所背峰面澤有險可<lb/>
　慿去嶺百步許有古戰塲<lb/>
金門山北五里當壘之門<lb/>
光狼城秦白起伐趙取代光狼城括地志光狼故城在<lb/>
　澤州髙平縣今名强營村　史記白起攻趙㧞光狼<lb/>
　城今聚落尚以秦趙二城為名<lb/>
故闗城北二十五里秦時置後廢今其里尚名故闗<lb/>
<pb n="KR2k0049_WYG_014-11a"/>
長平城西北二十一里北齊置長平郡尋廢後漢志注<lb/>
　泫氏有長平亭史記曰白起破趙長平上黨記曰白<lb/>
　城在郡南山中百二十里長平秦壁　晉永嘉三年<lb/>
　東海王司馬越遣淮南内史王曠將軍施融曹超等<lb/>
　將兵拒劉聰曠既濟河欲長驅而前融曰彼乗險間<lb/>
　出我雖有百萬之衆猶是一軍獨受敵也且當阻水<lb/>
　為固以量勢形然後圖之曠怒曰君欲阻衆耶融退<lb/>
　曰彼善於用兵曠闇於事勢吾屬今必死矣曠等踰<lb/>
<pb n="KR2k0049_WYG_014-11b"/>
　太行與聰遇戰於長平間曠兵大敗融超皆死遂破<lb/>
　屯留長子斬獲萬九千級上黨太守龎淳以壺闗降<lb/>
長平闗即江豬嶺西北四十里長子縣界<hi>江豬即丹朱嶺</hi>唐志<lb/>
　北有長平闗　隋仁夀四年十月丙申詔發丁男數<lb/>
　十萬掘塹自龍門東接長平汲郡抵臨清闗度河至<lb/>
　浚儀襄城逹於上洛以置闗防<lb/>
髙平南髙原周顯徳元年二月北漢劉旻攻潞州三月<lb/>
　乙酉世宗如潞州以攻漢壬辰次澤州閲兵於北郊<lb/>
<pb n="KR2k0049_WYG_014-12a"/>
　癸巳及劉旻戰於髙原敗之追及於髙平又敗之丁<lb/>
　酉幸潞州己亥侍衞馬軍都指揮使樊愛能步軍都<lb/>
　指揮使何徽伏誅　正月丙申世宗即位劉旻遣使<lb/>
　於遼二月遼遣武定節度使政事令楊衮<hi>遼史政事令耶律敵</hi>
　將鐵馬萬騎及奚諸部兵五六萬人號稱十萬來㑹<lb/>
　於晉陽旻自將兵三萬以白從暉為行軍都部署張<lb/>
　元徽為前鋒都指揮使與遼兵南出團栢丁巳屯梁<lb/>
　侯驛周昭義軍節度使李筠遣牙將逆戰於太平驛<lb/>
<pb n="KR2k0049_WYG_014-12b"/>
　張元徽斬昭義將穆令均筠遁歸上黨三月旻兵逼<lb/>
　潞州引而南世宗曰劉旻少我謂我新立而國有大<lb/>
　䘮必不能出兵且善用兵者出其不意吾當自將擊<lb/>
　之馮道等諫怒卒自將擊旻癸巳前鋒與旻兵遇於<lb/>
　髙平南之髙原旻兵少却諸軍亟進旻以中軍陳於<lb/>
　巴公原張元徽居東偏楊衮居西偏周師亦列為三<lb/>
　陣李重進白重贊將左樊愛能何徽將右向訓史彦<lb/>
　超居中央張永徳以禁兵衞帝帝介馬自督戰衮望<lb/>
<pb n="KR2k0049_WYG_014-13a"/>
　周師曰勍敵也未可輕動旻奮髯曰時不可失請公<lb/>
　勿言衮怒而去時東北風方盛俄而遽轉南風旻副<lb/>
　樞宻使王延嗣使司天監李義白云時可戰矣旻號<lb/>
　令東偏先進王得中叩馬諌曰義可斬也南風勢急<lb/>
　非北軍之利宜少待旻怒即麾元徽戰元徽擊右軍<lb/>
　兵始交周樊愛能何徽引騎兵先遁右軍潰步卒數<lb/>
　千人棄甲降旻元徽呼萬嵗聲振川谷周兵大駭帝<lb/>
　赫怒躍馬入陣引五十人直衝旻之牙帳旻方張樂<lb/>
<pb n="KR2k0049_WYG_014-13b"/>
　飲酒示閒暇及周兵奄至驚惶失次帝親犯矢石督<lb/>
　戰士士奮勇争先馬仁瑀馬全乂及永徳等直前旻<lb/>
　趣元徽進兵㑹元徽馬躓為周兵所殺旻軍氣奪旻<lb/>
　自麾赤幟収軍軍驟退不能止互相蹂躪遂大敗日<lb/>
　暮収餘兵萬人阻澗而守是時劉詞將周之後軍戰<lb/>
　已勝而詞軍繼至復乗勝擊旻兵延嗣戰死旻又大<lb/>
　敗輜重器甲乗輿服御皆為周所獲丁酉帝至潞州<lb/>
　旻自髙平被褐戴笠乗契丹所贈黄騮率百餘騎繇<lb/>
<pb n="KR2k0049_WYG_014-14a"/>
　鵰窩嶺間道驅去夜失道山谷間得村民為鄉導誤<lb/>
　趣晉州行百餘里乃覺遂殺導者晝夜兼行所至得<lb/>
　食未舉箸或傳周兵至輒倉皇而去旻衰老力憊伏<lb/>
　馬上馳驟殆不能支僅得循他道以歸是役也衮畜<lb/>
　怒按兵西偏不戰故獨全軍而返　周世宗戰場南<lb/>
　三里横澗橋外周世宗敗劉旻於此因名輸場　方<lb/>
　輿勝覽四面皆山中有平地曰髙平平地乃古戰場<lb/>
　也<lb/>
<pb n="KR2k0049_WYG_014-14b"/>
石壁闗東二十里魏莊西大石坡<lb/>
空倉山巡檢司西南四十五里接沁水界<hi>縣志右阻倉嶺</hi>明萬<lb/>
　厯三十四年知州賀盛瑞知縣劉應召以空倉兩壁<lb/>
　髙山中通小徑請立石城一座寧旅來遠二墩防夫<lb/>
　三十名以時巡徼　賀盛瑞空倉嶺堡記髙平沁水<lb/>
　之界有嶺曰空倉勢廹兩山之間中通一線之路<lb/>
米山鎮堡東十里　劉龍米山鎮修垣墻記髙平之東<lb/>
　南十里許有鎮曰米山居民稠宻猶一邑然當澤潞<lb/>
<pb n="KR2k0049_WYG_014-15a"/>
　之衝商賈輳聚百貨咸集<lb/>
馬村鎮堡西三十里　周纂鎮堡西四十里　寺莊鎮<lb/>
　堡北二十里　換馬鎮堡北四十里　野川鎮堡西<lb/>
　二十里　丁壁鎮堡南三十里　王井堡南十里<lb/>
　趙莊堡北四十里　建寧鎮東四十里　唐安鎮西<lb/>
　三十五里<lb/>
　陽城縣<lb/>
鐘鼔山西南一百里雲濛山西垣曲縣界　周建徳五<lb/>
<pb n="KR2k0049_WYG_014-15b"/>
　年鄢氏公尹昇步騎五千守鐘鼔鎮<lb/>
傅齊嶺西北七十里沁水縣界　文獻通考齊子嶺今<lb/>
　王屋縣東二十里周齊分界處　魏正光後汾州吐<lb/>
　京胡復鳩集北連劉蠡升南通絳蜀凶徒轉盛以聞<lb/>
　喜裴慶孫為别將徔軹闗入討至齊子嶺東賊帥范<lb/>
　多范安族等率衆來拒慶孫與戰斬多首　齊神武<lb/>
　圍玉壁别令侯景趣齊子嶺建州刺史楊檦時鎮車<lb/>
　箱恐入㓂邵郡率騎禦之景聞檦至斫木斷路者六<lb/>
<pb n="KR2k0049_WYG_014-16a"/>
　十餘里猶驚而不安遂退還河陽　周建徳五年大<lb/>
　將軍韓明步騎五千守齊子嶺<lb/>
皂軍垜口東南八十里　孤山東南八十里環萬山中<lb/>
　孤峰突兀旁有聚落為皂軍口要衝河内濟源入陽<lb/>
　城之阨也　青蘿河經皂軍垜西入濟源　周建徳<lb/>
　四年七月將攻河隂命梁國公侯莫陳芮率衆一萬<lb/>
　守太行道<lb/>
荆子隘南八十里路通濟源明以懐慶衞官兵守之<lb/>
<pb n="KR2k0049_WYG_014-16b"/>
屯城東北三十五里秦白起置兵於沁河濱北為武安<lb/>
　南為屯城左山右澤險固可慿　武安村沁水縣東<lb/>
　一百三十五里　明崇禎五年九月流賊自武安犯<lb/>
　縣東客將吳開先敗績於北留死之賊趨澤州<lb/>
麻婁寨南四十里麻婁山有東西中三峰相距四五里<lb/>
　實不聨屬山勢尖拔　小寨山東南五十里勢極髙<lb/>
　聳沁水東繞有鳥道裁可容步　蒸餅洞在麻婁山<lb/>
　南石壁百丈有竒梯而上中袤百步有竒後有泉可<lb/>
<pb n="KR2k0049_WYG_014-17a"/>
　飲數百人昔人作板橋三十隔今圯　順治六年七<lb/>
　月潞安賊喬炳許守信投賊張斗光於陽城麻婁寨<lb/>
　後走西安<lb/>
王村堡　下孔堡　北留堡　屯城堡　沁渡堡　上<lb/>
　佛堡　潤城堡　劉善堡　王曲堡　美泉堡　北<lb/>
　安陽堡<lb/>
　陵川縣<lb/>
五度闗南八十里路通修武輝縣舊志五度之險一夫<lb/>
<pb n="KR2k0049_WYG_014-17b"/>
　可守明初以寧山衛官兵守之後罷<lb/>
永和隘南六十里路通修武縣明初設巡檢司後裁調<lb/>
　寧山衞官兵守之後復罷　唐討劉稹詔忠武節度<lb/>
　使王宰以兵出魏博趨磁州何𢎞敬即引軍濟漳水<lb/>
　宰相李徳裕言河陽兵寡以忠武為援既以扞洛則<lb/>
　并制魏博遂詔宰以兵五千推鋒兼繞河陽行營進<lb/>
　取天井闗賊黨離沮徳裕以宰乗破竹勢不遂取澤<lb/>
　州以其子晏實守磁為顧望計詔切責宰懼急攻陵<lb/>
<pb n="KR2k0049_WYG_014-18a"/>
　川破賊石㑹闗進攻澤州其將郭誼殺稹降　按此<lb/>
　石㑹即永和隘也<lb/>
秦嶺西北三十里長子界傳為秦始皇築塞地<hi>詳長子縣嶺即</hi>
　<hi>寳應山也</hi>寳應山西北四十里疊嶂層巒時有雲棲其上<lb/>
　山半有古洞<lb/>
九仙臺西南六十里石臺突起髙數十丈上廣下狹攀<lb/>
　援而上　金志陵川有太行山九仙山南九十里修<lb/>
　武界望仙樓言望九仙臺也　順治六年七月十一<lb/>
<pb n="KR2k0049_WYG_014-18b"/>
　日潞安賊沈烈郭天祐奔往九仙臺<lb/>
王莽臺東南一百二十里輝縣界晉疆東南極境<hi>一名王莽</hi>
　<hi>嶺</hi>
馬武京砦東五十里馬武山周圍百里四壁峭立漢馬<lb/>
　武築砦屯兵於此土人名馬武砦山隂積雪經暑不<lb/>
　消東接河南輝縣石門店至輝縣治一百三十餘里<lb/>
　　金興定四年上黨公張開駐兵馬武山<lb/>
天柱山東八十里山麓至輝縣五十五里<lb/>
<pb n="KR2k0049_WYG_014-19a"/>
古賢山西南七十里西通鳯臺南通修武<lb/>
附城鎮南四十里　池下鎮　楊村鎮　南馬鎮　路<lb/>
　城鎮<lb/>
　沁水縣<lb/>
東塢嶺西北四十五里與西鳥嶺對峙西鳥嶺隸翼城<lb/>
　縣　唐㑹昌三年石雄代李彦佐之明日率兵踰烏<lb/>
　嶺破五寨即此嶺也地為潞澤平陽界　明宣徳四<lb/>
　年置巡檢司<lb/>
<pb n="KR2k0049_WYG_014-19b"/>
國朝設東塢嶺營<hi>詳翼城</hi>雍正七年巡檢司移駐端氏鎮<lb/>
　而東塢嶺營撥頭目防兵以時巡徼<hi>嶺上四時常有雲氣  梅河源</hi>
　<hi>出東塢嶺東澗杏河源出東塢嶺南澗</hi>東塢嶺駐防王寨鎮　王寨鎮<lb/>
　西至東塢嶺十五里東南至夫妻嶺四十五里　夫<lb/>
　妻嶺東至林村嶺五十五里　林村嶺至端氏鎮二<lb/>
　十里　端氏鎮至玉溪汛四十里<lb/>
端氏鎮東九十里雍正七年巡撫覺羅石麟　題端氏<lb/>
　鎮離縣甚遠又為長子髙平鳯臺陽城諸縣往來必<lb/>
<pb n="KR2k0049_WYG_014-20a"/>
　由之道實係山岔要路請移東塢嶺巡檢於鎮以資<lb/>
　彈壓巡緝奉<lb/>
㫖允行　嵬山榼山東西相望沁河繞其中嵬山西數<lb/>
　里濵於沁河為端氏鎮　端氏砦　路史端氏澤之<lb/>
　屬縣西北三十里有端氏故城　通典端氏七國時<lb/>
　韓趙魏分晉封晉君於端氏也漢為縣故城在今縣<lb/>
　西通考同<lb/>
武安鎮東一百三十五里秦白起侵趙屯兵於此故壘<lb/>
<pb n="KR2k0049_WYG_014-20b"/>
　尚存<lb/>
郭壁鎮東一百三里沁河經鎮東入陽城界　郭壁大<lb/>
　砦陳杜諸賊焚毁南砦北砦尚存<lb/>
老馬嶺東一百五十里空倉嶺北商旅通衢山巖窵僻<lb/>
　上設防兵　秋峪嶺東一百六十里髙平界在老馬<lb/>
　嶺北路出老馬秋峪之間<lb/>
祥公嶺東北二百一十里長子界　東倪村東北二百<lb/>
　七十里　西倪村東北二百八十里　十里村東北<lb/>
<pb n="KR2k0049_WYG_014-21a"/>
　二百九十里<lb/>
固鎮西三十里　唐澤潞髙文端言固鎮寨四崖懸絶<lb/>
　勢不可攻然寨中無水皆飲澗水在寨東南約一里<lb/>
　許宜令王逄進兵逼之絶其水道不過三日賊必棄<lb/>
　寨遁去官軍即可追躡前十五里至青龍寨亦四崖<lb/>
　懸絶水在寨外可以前法取也其東十五里則沁城<lb/>
　李徳裕奏請詔示王逄<lb/>
中村鎮西七十里　東塢嶺營撥兵巡緝<lb/>
<pb n="KR2k0049_WYG_014-21b"/>
大將村北九十里岳陽界沁河繇村入境<lb/>
竇莊堡東一百里榼山下　卧牛山東為文筆峰又東<lb/>
　數里三峰並列而竇莊在其下　堡東濱沁河明天<lb/>
　啟時兵部尚書張五典築　崇禎四年七月甲午賊<lb/>
　趙四兒六千餘人東渡山西總督洪承疇等兵逐之<lb/>
　賊入沁水縣縣東北有竇莊故張忠烈銓里居也先<lb/>
　是銓父尚書五典築墻為堡甚堅至是賊犯竇莊五<lb/>
　典已殁銓子道濟道澤俱官京師唯銓妻霍氏守舍<lb/>
<pb n="KR2k0049_WYG_014-22a"/>
　衆議棄堡去霍氏語其少子道澄曰避賊而出家不<lb/>
　保出而遇賊身更不免等死耳死於家不愈死於野<lb/>
　乎且守堅賊必不得志躬率童僕為守禦賊至環攻<lb/>
　之堡中矢石並發賊傷甚衆越四日乃退具避山谷<lb/>
　者多遇賊被殺惟張氏宗族得全冀北兵備王肇生<lb/>
　表其堡曰夫人城　六年擊賊於長子賊轉沁水犯<lb/>
　竇莊<lb/>
辛家河　道仁村　老母掌　西倪村　固鎮村<lb/>
<pb n="KR2k0049_WYG_014-22b"/>
蒲州府<lb/>
　永濟縣<lb/>
風陵闗南六十五里黄河北岸趙村南通潼闗唐大厯<lb/>
　初置明洪武八年設巡檢司屬潼闗衞<lb/>
國朝雍正七年巡撫覺羅石麟巡察宋筠　題風陵渡<lb/>
　巡檢司向隸潼闗衞而駐劄蒲州地方今潼闗裁衞<lb/>
　改縣俸工亦歸併潼闗縣是巡檢業隸陜省恐晉省<lb/>
　不能責其效用矣請令駐劄渡口兼隸兩省盤詰奸<lb/>
<pb n="KR2k0049_WYG_014-23a"/>
　宄料理濟渡奉<lb/>
㫖允行　風陵坡　唐志河東有風陵闗大厯元年置<lb/>
　　通典河東有風陵堆與潼闗相對　元和志風陵<lb/>
　堆山河東縣南五十里與潼闗對　太平寰宇記風<lb/>
　陵城在其下閿鄉津去縣三里即風陵故闗也　縣<lb/>
　志風陵在縣南風陵鄉以風后塚名　舊唐書天寳<lb/>
　十一載六月閿鄉縣黄河中女媧墓因大雨晦𠖇失<lb/>
　所在乾元元年六月瀕河人聞有風雷曉見其墓湧<lb/>
<pb n="KR2k0049_WYG_014-23b"/>
　出上有巨石石上有雙村時號風陵堆女媧亦風姓<lb/>
　　水經河水又南至華隂潼闗渭水從西來注之河<lb/>
　水歴船司空與渭水㑹注河在闗内南流潼激闗山<lb/>
　因謂之潼闗河水自潼闗東北流水側有長坂謂之<lb/>
　黄卷坂傍絶澗陟此坂以升潼闗所謂泝黄卷以濟<lb/>
　潼矣歴北出東㟓通謂之函谷闗也邃岸天髙空谷<lb/>
　幽深澗道之峽車不方軌號曰天險故西京賦曰巖<lb/>
　嶮周固衿帶易守所謂秦得百二并吞諸侯也是以<lb/>
<pb n="KR2k0049_WYG_014-24a"/>
　王元説隗囂曰請以一九泥東封函谷闗郭緣生記<lb/>
　曰漢末之亂魏武征韓遂馬超連兵此地今際河之<lb/>
　西有曹公壘道東原上云李典營義熈十三年王師<lb/>
　曽據此壘西征記曰沿道逶迤入函路六里舊城城<lb/>
　周百餘步北臨大河南對髙山姚氏置闗以守陜宋<lb/>
　武帝入長安檀道濟王鎮惡或據山為營或平城結<lb/>
　壘為大小七十營濱帶河嶮姚氏亦保據山原阜之<lb/>
　上尚傳故跡闗之直北隔河有層阜巍然獨秀孤峙<lb/>
<pb n="KR2k0049_WYG_014-24b"/>
　河陽世謂之風陵戴延之所謂風塠者也南則河濵<lb/>
　姚氏之營與晉對岸　秦取魏蒲阪晉陽封陵　索<lb/>
　𨼆紀年作封谷括地志封陵在蒲州　漢建安十六<lb/>
　年三月馬超韓遂楊秋李璊成宜等屯潼闗曹操敕<lb/>
　諸將闗西兵精悍堅壁勿與戰秋七月操西征與超<lb/>
　等夾闗而軍操急持之而潛遣徐晃朱靈等夜渡蒲<lb/>
　坂津據河西為營操自潼闗北渡未濟超赴船急戰<lb/>
　校尉丁裴因放牛馬以餌超軍超軍亂取牛馬操乃<lb/>
<pb n="KR2k0049_WYG_014-25a"/>
　得渡循河為甬道而南超等退拒渭口　晉義熈十<lb/>
　三年二月冠軍將軍檀道濟渡河使建武將軍沈林<lb/>
　子攻并州刺史河東太守尹昭於蒲坂不克時武衞<lb/>
　將軍姚驢與昭為表裡之勢夾攻道濟道濟深壁不<lb/>
　戰林子曰蒲坂城堅池濬非旦夕可㧞攻之則傷衆<lb/>
　守之則引日不如棄之先事潼闗潼闗天阻形勢之<lb/>
　地且王鎮惡孤軍勢危力寡若使姚紹據之則難圖<lb/>
　矣及其未至當并力争之若潼闗事㨗昭可不戰而<lb/>
<pb n="KR2k0049_WYG_014-25b"/>
　自服也道濟從之三月棄蒲坂南向潼闗　秦撫軍<lb/>
　將軍東平公姚讚屯河上以斷水道遣恢武將軍姚<lb/>
　難運蒲坂榖以給軍士至香城沈林子擊敗之讚单<lb/>
　馬奔還定城時秦河北太守薛帛據河曲以叛黄門<lb/>
　侍郎和都討之聞晉師之要難也兼道赴救未至而<lb/>
　難敗因破裕别將於河曲遂屯蒲坂　七月辛亥劉<lb/>
　裕次於陜城辛丑至潼闗以寧朔將軍朱超石為河<lb/>
　東太守使與振武將軍徐猗之㑹薛帛於河北共攻<lb/>
<pb n="KR2k0049_WYG_014-26a"/>
　蒲坂秦鎮東將軍平原公璞黄門侍郎姚和都擊之<lb/>
　猗之敗死超石棄衆奔還潼闗　鎮東將軍平原公<lb/>
　璞并州刺史尹昭以蒲坂降晉　魏太平真君十一<lb/>
　年宋將薛安都栁元景入盧氏進攻𢎞農詔洛州刺<lb/>
　史張提率衆度崤蒲城鎮將何難於風陵堆濟河秦<lb/>
　州刺史杜道生至閿鄉元景退走　東魏天平初遷<lb/>
　鄴齊獻武王使汾州刺史斛律金步騎三萬鎮風陵<lb/>
　以備西㓂軍罷還晉陽　通典通考東魏静帝天平<lb/>
<pb n="KR2k0049_WYG_014-26b"/>
　四年三道伐西魏齊神武自總大衆至蒲津竇泰自<lb/>
　風陵濟河至潼闗髙敖曹入武闗陷上洛以秦軍敗<lb/>
　没並旋師風陵在潼闗北岸相對　明崇禎十六年<lb/>
　冬廵撫蔡懋徳以三千弱卒日往來奔走於二千五<lb/>
　百里之間猶敗賊大慶渡再敗之風陵渡三敗之吉<lb/>
　鄉渡賊屢犯屢却堅壁守者四閲月而是時闖賊已<lb/>
　破榆林岢嵐告急乃留千人守平陽千人守汾州自<lb/>
　率千人赴太原賊既偵兵離平陽布閒諜訛言賊已<lb/>
<pb n="KR2k0049_WYG_014-27a"/>
　渡河平陽道將以下皆棄城走<lb/>
國朝順治六年姜黨虞印韓昭宣等陷蒲州八月總制<lb/>
　孟喬芳自潼闗渡河諸將根太趙光瑞復蒲州斬首<lb/>
　七千級遂進兵臨晉猗氏斬賊元帥白璋擒監軍道<lb/>
　衞登虞印韓昭宣走據運城九月諸將狄應魁趙光<lb/>
　瑞沈應時根太杜米等攻拔之斬虞印韓昭宣平陽<lb/>
　㓂悉平見王士禎孟忠毅神道碑<lb/>
河曲城南六十里黄河之曲　呂相絶秦曰入我河曲<lb/>
<pb n="KR2k0049_WYG_014-27b"/>
　通典春秋秦晉戰於河曲即其地也<hi>通考同</hi>春秋文公<lb/>
　十有二年冬十有二月戊午晉人秦人戰於河曲杜<lb/>
　預註河曲在河東蒲坂縣南　左傳秦為令狐之役<lb/>
　故冬秦伯伐晉取羈馬晉人禦之趙盾將中軍荀林<lb/>
　父佐之郤缺將上軍臾駢佐之欒盾將下軍胥甲佐<lb/>
　之范無恤禦戎以從秦師於河曲　魏孝武深仗周<lb/>
　太祖乃徴二千騎鎮東雍州助為聲援仍令太祖稍<lb/>
　引軍而東太祖乃遣大都督梁禦率步騎五千鎮河<lb/>
<pb n="KR2k0049_WYG_014-28a"/>
　渭合口為圖河東之計先是齊髙祖使都督韓軌將<lb/>
　兵一萬據蒲坂救侯莫陳悦而雍州刺史賈顯送船<lb/>
　與軌請軌兵入闗太祖因梁禦之東逼召顯赴軍禦<lb/>
　遂入雍州　周建徳四年七月將攻河隂大城命隋<lb/>
　國公楊堅廣寧公薛廻率舟師三萬自渭入河<lb/>
大慶闗西門外黄河西岸地隸陜西路通陜西朝邑縣<lb/>
　古名蒲津闗　府志即孟明濟河焚舟地　地理通<lb/>
　釋臨晉闗即蒲津闗在臨晉縣　地理志河中府河<lb/>
<pb n="KR2k0049_WYG_014-28b"/>
　西縣有蒲津闗　金大慶闗管勾河橋官兼譏察事<lb/>
　一員掌解繋浮橋濟渡舟楫巡視河道修完埽岸兼<lb/>
　率埽兵四時功役栽植榆栁預備物料譏察奸偽等<lb/>
　事同管勾一員　越城北門外周一百三十步西魏<lb/>
　大綂四年造浮橋九年築城以防越渡　西闗城柵<lb/>
　葢城在黄河西岸以䕶蒲津浮梁者漢乾祐間郭威<lb/>
　遣白文珂克河中西闗城柵於河西　竹書紀年魏<lb/>
　襄王七年秦王來見於蒲坂闗　史記曹參以中尉<lb/>
<pb n="KR2k0049_WYG_014-29a"/>
　從漢王出臨晉闗　韓遂馬超等入闗中曹操遣横<lb/>
　野將軍徐晃屯汾隂以撫河東操至潼闗恐不得渡<lb/>
　召問晃晃曰公盛兵於此而賊不復别守蒲坂知其<lb/>
　無謀也今假精兵渡蒲坂津為軍先置以截其裏賊<lb/>
　可擒也操曰善使晃以步騎四千人渡津作塹柵未<lb/>
　成梁興夜將五千餘人攻晃晃擊走之軍得渡遂破<lb/>
　超等　山陽公載記初曹軍在蒲坂欲西渡馬超謂<lb/>
　韓遂曰宜於渭北拒之不過二十日河東榖盡必走<lb/>
<pb n="KR2k0049_WYG_014-29b"/>
　矣遂曰可聼令渡蹙於河中顧不快耶超計不得施<lb/>
　　東魏天平二年八月齊神武至恒農西克潼闗執<lb/>
　毛洪賓進軍長城龍門都督薛崇禮降神武退舍河<lb/>
　東命行臺尚書長史薛瑜守潼闗大都督庫狄温守<lb/>
　封陵於蒲津西岸築城守華州以薛紹宗為刺史齊<lb/>
　神武率衆十萬出壺口趨蒲坂將自后土濟遂渡河<lb/>
　逼華州刺史王羆嚴守乃涉洛軍於許原十月癸巳<lb/>
　申至沙苑周太祖據東十里渭曲以待之神武兵敗<lb/>
<pb n="KR2k0049_WYG_014-30a"/>
　夜遁　徳宗西狩朔方節度使李懐光奔命方雨淖<lb/>
　奮勵軍士倍道進自蒲津絶河敗朱泚軍於醴泉<lb/>
　元致和元年九月陜西行臺御史大夫額森特穆爾<lb/>
　引兵從大慶闗渡河擒河中府官殺之萬户薩哩特<lb/>
　哩特穆爾軍潰而遁　明洪武二年正月大將軍徐<lb/>
　逹克河中府遂㑹諸將進取陜西造浮橋渡河<lb/>
永樂渡東南一百二十里永樂鎮黄河北岸路通河南<lb/>
　閿鄉縣明洪武四年置巡檢司屬潼闗衞　永樂城<lb/>
<pb n="KR2k0049_WYG_014-30b"/>
　東南一百二十里後周置永樂郡後省入芮城唐初<lb/>
　置縣屬蒲州後屬河中府宋罷縣為鎮<hi>一云金省為鎮</hi>通典<lb/>
　永樂縣武徳二年分苪城縣置　金志鎮二永樂合<lb/>
　河　玉簪山永樂鎮純陽宮側林泉茂潔　方山純<lb/>
　陽宫後溪水瀠洄　猫耳山純陽上宮　水經河水<lb/>
　又東永樂澗水注之　經濟編闗中之險華山與長<lb/>
　河㑹處雖在潼闗然河之南湏得河南府新安北凾<lb/>
　谷河之北湏得山西平陽府平陽南有東塢嶺北有<lb/>
<pb n="KR2k0049_WYG_014-31a"/>
　冷泉闗葢河之南無新安則由沙磵可渡河至蒲州<lb/>
　河之北無平陽則由烏嶺冷泉入平陽至蒲州自蒲<lb/>
　州至龍門兩岸平廣可渡者百里故在古人秦有函<lb/>
　闗陜西綂平陽也至今陜州以西及平陽與陜西人<lb/>
　之語音風俗相同又曰虎牢闗潼闗誠為險要能以<lb/>
　寡遏衆然貼鄰大河若踰河避險而出則闗無恃於<lb/>
　險矣故虎牢不守孟縣潼闗不守蒲州烏乎用其險<lb/>
兩谷闗東南十五里中條山隂之東西麓也金將侯小<lb/>
<pb n="KR2k0049_WYG_014-31b"/>
　叔率昆弟兵十餘萬夜襲河中府元元帥石天應遣<lb/>
　偏裨吳權府事率五百兵出東門伏兩谷闗諭之曰<lb/>
　俟其半過即翼擊之俾腹背受敵即成擒矣吳醉敵<lb/>
　至聲援弗繼遂陷天應死焉<lb/>
獨頭坡南四十里中條山之西麓西距黄河郡走潼闗<lb/>
　道也　雷首一丘突兀當路外臨大河内穿峻坂東<lb/>
　接夷齊祠南逹潼闗<lb/>
孟盟橋東十里涑水由橋東入河　秦孟明盟師地有<lb/>
<pb n="KR2k0049_WYG_014-32a"/>
　堡<lb/>
張村岔東六十里明洪武間置巡檢司<lb/>
樂里山寨金將侯小叔駐兵於此<lb/>
栲栳鎮　永豐鎮　黄龍鎮　韓陽鎮　匼河鎮　東<lb/>
　張鎮　永樂鎮　大陽村　焦盧村　小李村　大<lb/>
　澗堡　下陽堡　張華堡　趙伊堡　下莊堡　蒼<lb/>
　陵堡　呂芝堡　髙市堡　下村堡　減莊堡　長<lb/>
　千堡<lb/>
<pb n="KR2k0049_WYG_014-32b"/>
　臨晉縣<lb/>
吳王寨西三十里宋置巡檢司明設弓兵二十名今裁<lb/>
　相傳韓信渡河擒魏豹地　吳王渡防兵五名　夾<lb/>
　馬渡口西三十里吳王寨南　龍門河裁廣七十步<lb/>
　至胡盧灘下乃廣十餘里韓信於臨晉闗東陳船為<lb/>
　欲渡之勢而潛軍上流由夏陽急渡今禹門渡口欲<lb/>
　其易渡敵不及覺也臨晉縣雖非臨晉闗然河面太<lb/>
　廣兵形易露當以水經注之説為正　昔吳王二姓<lb/>
<pb n="KR2k0049_WYG_014-33a"/>
　居此今為吳王渡與郃陽渡相對　魏王豹從項羽<lb/>
　入闗羽欲有梁地乃徙豹于河東都平陽為西魏王<lb/>
　漢王定三秦渡臨晉豹以國屬焉漢二年敗于彭城<lb/>
　豹至榮陽請歸國遂絶河津畔漢漢遣韓信虜豹以<lb/>
　其地為河東太原上黨郡　北齊文宣時周人常懼<lb/>
　齊兵之西度恒以冬月中河椎氷武成即位齊人椎<lb/>
　氷懼周兵之逼斛律光深憂之　齊王寨西北十里<lb/>
　齊王村東南相傳韓信屯兵於此<lb/>
<pb n="KR2k0049_WYG_014-33b"/>
七及鎮西南二十五里　陶城北三十里黄河東岸唐<lb/>
　馬燧敗李懐光於陶斬首百餘級分㑹渾瑊逼河中<lb/>
樊橋鎮東南十五里置驛相傳馬燧屯兵處<lb/>
角盃村西十五里　雍正九年署刑部侍郎韓光基疏<lb/>
　坡西角盃村新設有把總一員吳王寨新設有廵檢<lb/>
　一員計二村相去僅十餘里而坡東數十里竟無一<lb/>
　官彈壓宜將西坡吳王寨之巡檢移駐於角盃村將<lb/>
　角盃村之把總移駐於坡東之躭子村互相稽察<lb/>
<pb n="KR2k0049_WYG_014-34a"/>
大嶷山　小嶷山東北三十五里地形荒曠　隋志桑<lb/>
　泉縣有三嶷山今土人止稱大嶷小嶷<lb/>
三不管處馬道王神鄰村為猗氏臨晉榮河交界<lb/>
　虞鄉縣<lb/>
横嶺南三十里苪城界乃中條山之脊也　金貞祐二<lb/>
　年宣差都提控從坦言中條之南垣曲平陸苪城虞<lb/>
　鄉河東之形勢陜洛之襟喉也可分陜州步騎萬二<lb/>
　千人為一提控四都綂分戍四縣<lb/>
<pb n="KR2k0049_WYG_014-34b"/>
王官谷東南十里　左傳文公三年秦伯伐晉取王官<lb/>
　及郊呂相絶秦書入我河曲俘我王官　司空圖山<lb/>
　居記谷之名本以王官廢壘在其側<lb/>
張揚城五姓湖左　括地志張揚故城一名東張在蒲<lb/>
　州虞鄉縣西北四十里東揚一名張壁漢建安中河<lb/>
　東太守杜畿由郖津詣郡河東人范先欲殺畿以威<lb/>
　衆且觀畿去就殺主簿已下三十餘人畿舉動自若<lb/>
　於是衞固曰制之在我遂奉之畿説固以貲募兵固<lb/>
<pb n="KR2k0049_WYG_014-35a"/>
　以為然從之數十日乃定諸將貪多應募而少遣兵<lb/>
　畿又説固可分遣諸將掾吏休息緩急召之不難固<lb/>
　又從之於是善人在外隂為已援惡人分㪚各還其<lb/>
　家固先衆遂離㑹白張幹騎攻東垣髙幹入濩澤上<lb/>
　黨諸縣殺長吏𢎞農執郡守固等宻調兵未至畿知<lb/>
　諸縣附已因出单將數十騎赴張壁拒守吏民多舉<lb/>
　城助畿者比四十日得四千餘人固等與幹晟共攻<lb/>
　畿不下畧諸縣無所得㑹夏侯惇兵至幹晟敗固等<lb/>
<pb n="KR2k0049_WYG_014-35b"/>
　伏誅其餘黨與皆赦之<lb/>
紅臉溝東南三十五里解州界<lb/>
草坪頭西南三十五里永濟界<lb/>
故市鎮　孫南鎮　鄉頭鎮　坈頭鎮<lb/>
　猗氏縣<lb/>
令狐戍西十二里令狐村春秋晉置戍於此　原頭里<lb/>
　令狐村　通典有古令狐城左傳云晉文公從秦返<lb/>
　國濟河圍令狐即此<hi>通考同</hi>僖公二十四年春王正月<lb/>
<pb n="KR2k0049_WYG_014-36a"/>
　秦伯納公子重耳濟河圍令狐入桑泉取臼衰二月<lb/>
　甲午晉師軍於廬桞秦伯使公子縶如晉師師退軍<lb/>
　於郇辛丑狐偃及秦晉之大夫盟於郇壬寅公子入<lb/>
　於晉師丙午入於曲沃丁未朝於武宮　令狐村在<lb/>
　峩嵋原南秦晉交争東西經畫多在令狐瑕城之間<lb/>
　公子重耳濟河首圍令狐桑泉曰入臼衰曰取而令<lb/>
　狐獨曰圍是令狐有堅城也　春秋文公七年夏四<lb/>
　月戊子晉人及秦人戰於令狐　晉襄公卒使先蔑<lb/>
<pb n="KR2k0049_WYG_014-36b"/>
　士㑹如秦逆公子雍秦康公送雍於晉曰文公之入<lb/>
　也無衛故有呂郤之難多與之徒衞趙盾與諸大夫<lb/>
　患穆嬴且畏偪乃背先蔑而立靈公以禦秦師箕鄭<lb/>
　居守趙盾將中軍先克佐之荀林父佐上軍先蔑將<lb/>
　下軍先都佐之步招禦戎戎津為右及堇隂趙盾曰<lb/>
　我若受秦秦則賓也不受㓂也既不受矣而復緩師<lb/>
　秦將生心訓卒練兵秣馬蓐食潛師夜起戊子敗秦<lb/>
　師於令狐至於刳首　左傳呂相絶秦曰我是以有<lb/>
<pb n="KR2k0049_WYG_014-37a"/>
　令狐之役　文公十一年秦侵晉入瑕晉使詹嘉處<lb/>
　於瑕以守桃林之塞燭之武曰許君焦瑕朝濟而夕<lb/>
　設版焉晉大夫亦曰必居郇瑕氏之地闞駰曰令狐<lb/>
　即猗氏刳首在西三十里京相璠曰今河東解縣西<lb/>
　南五里有故瑕城水經注曰涑川又西南逕瑕城又<lb/>
　西南逕張楊城東城又東即張楊澤今臨晉五姓湖<lb/>
　也葢龍門華谷以北王官谷以南地多險陿惟臨晉<lb/>
　猗氏由今萬泉逹絳最為平坦故晉設戍於令狐瑕<lb/>
<pb n="KR2k0049_WYG_014-37b"/>
　城以為濟河而東之第二保障　聞人牟凖衞敬侯<lb/>
　神道銘城惟解梁地即刳首山對靈足谷當猗口<lb/>
孤山南峪接萬泉界<lb/>
神羌堡東北十五里峩嵋坡漢髙宻侯鄧禹圍安邑定<lb/>
　河東屯兵於此<hi>一名鄧公堡</hi>
張岳鎮安邑縣界土堡<lb/>
下任鎮臨晉縣界土堡周三百八十丈髙一丈五尺<lb/>
杜村鎮千佛岑南土堡周三百六十步髙一丈五尺一<lb/>
<pb n="KR2k0049_WYG_014-38a"/>
　名油杜鎮<lb/>
　萬泉縣<lb/>
峩嵋嶺東起絳州西抵黄河地勢聳翠狀如峩嵋邑境<lb/>
　隸其巔　賈仁先修古城記後魏道武天賜間赫連<lb/>
　勃勃擾河外薛通率宗族及土人築堡自固即今古<lb/>
　城是也元至元十四年皇甫祐奏復萬泉縣築城隍<lb/>
　則為今之新城自新城築而古城漸廢城址大率南<lb/>
　依孤山東西二澗夾於兩旁俱稱絶險獨北面平坦<lb/>
<pb n="KR2k0049_WYG_014-38b"/>
　可以長驅古城據在髙阜計北一面不踰百二十丈<lb/>
　一旦有警猶可扼其樞要而守之若新城則迤邐而<lb/>
　下地雖廣濶防守為難隆慶戊辰李廷棟以嵗旱欲<lb/>
　修古城己巳二月興工春杪告成城髙二丈有三尺<lb/>
　濶一丈有竒堞牆以甎又五尺許城不為壕　鄭章<lb/>
　修城記孤山層岡複坡纍纍下垂逮及山麓忽陡而<lb/>
　窪隔數十百武復挺竪一丘東南西崖壑峻峭惟北<lb/>
　稍平其旁為東西二澗壑澤阻深城之址則因其勢<lb/>
<pb n="KR2k0049_WYG_014-39a"/>
　剷削而為之施以版築上砌甓作睥睨三尺許如天<lb/>
　成　萬泉四境無險峩嵋又非危巒峻坂而險在縣<lb/>
　據峩嵋之巔孤山麓窪而復起東西澗逼城不竢濬<lb/>
　濠而固<lb/>
解店鎮在東北土城周二里南北二門<lb/>
　榮河縣<lb/>
黄河縣西逼城自河津縣南流入縣境又南入永濟縣<lb/>
　境　辛莊防守臺廟下防守臺楊董防守臺師家防<lb/>
<pb n="KR2k0049_WYG_014-39b"/>
　守臺胥塌於河　汾隂渡縣北后土祠後金南陽郡<lb/>
　王代祀汾隂設今廢　白馬渡縣南十里元尚書范<lb/>
　國英擊逆黨設今廢　新渡口北十里廟前鎮西<lb/>
　魏秦州刺史周觀撫御失和民薛永宗聚衆於汾曲<lb/>
　以叛觀討永宗為流矢所中卒　蓋吳擾動闗右薛<lb/>
　永宗屯據河側以應吳後魏世祖親討之詔汾隂薛<lb/>
　拔糾合宗族壁於河際以斷二㓂往來之路　世祖<lb/>
　西巡詔司徒崔浩與尚書蘭延都督行臺中外諸軍<lb/>
<pb n="KR2k0049_WYG_014-40a"/>
　事世祖至東雍親臨汾曲觀永宗壘進軍圍之永宗<lb/>
　出兵欲戰世祖問浩曰今日可擊否浩曰永宗未知<lb/>
　陛下自來人心安閒北風迅疾宜急擊之湏臾必碎<lb/>
　若待明日恐其見官軍盛大必夜遁走世祖從之永<lb/>
　宗潰滅<lb/>
汾河縣北后土祠側西流入黄河今移河津縣葫蘆灘<lb/>
　南入黄河<lb/>
穆陵闗北十三里兩壁對立中開一線為南北孔道亦<lb/>
<pb n="KR2k0049_WYG_014-40b"/>
　榮河之咽喉也元韓通守此<lb/>
武壁在黄河岸側凡八寨　汾隂　胡壁　趙村　薛<lb/>
　戍　薛堡　連栢　西倉　禹門　皆元至正末築<lb/>
　以薛壘居中可制諸營移中軍其上更名武壁周一<lb/>
　千二百步面臨絶澗北開一門址存　張昌有武壁<lb/>
　門記<lb/>
孫吉鎮東南二十里　廟前鎮北十里　薛頡鎮北四<lb/>
　十里　后土祠鎮　番底村縣東峩嵋原　思政村<lb/>
<pb n="KR2k0049_WYG_014-41a"/>
　　丁家莊　楊董堡　寳鼎鄉在東南　峪口在城<lb/>
　東南<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_014-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷十四<lb/>
</p>
<p>
</p>
  </div>
</body>
</text>
</TEI>
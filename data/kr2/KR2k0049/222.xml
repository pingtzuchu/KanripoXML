<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志巻二百二十二</head> <lb/>
    <p>
<pb n="KR2k0049_WYG_222-1a"/>
欽定四庫全書<lb/>
　山西通志巻二百二十二<lb/>
　　藝文<hi>四十一</hi>　<hi>詩二</hi>
　七古<hi>上</hi>
陶唐<lb/>
　　神人暢<hi>古今樂録曰堯郊天地祭神座上有響誨堯曰水方至為害命子救之堯乃作歌謝</hi>
　　　<hi>希逸琴論曰神人暢堯帝所作</hi>
清廟穆兮承予宗百寮肅兮于寢堂醊禱進福求年豐<lb/>
<pb n="KR2k0049_WYG_222-1b"/>
有<graphic n="KR1943" url="https://raw.githubusercontent.com/kanripo/KR-Gaiji/master/images/KR1943.png" mimeType="image/png"/>在坐㩽予為□在元中欽哉昊天徳不隆承命任<lb/>
禹寫中宫<lb/>
漢<lb/>
　　寳鼎詩　　　　　　　　　　　班　固<lb/>
嶽修貢兮川效珍吐金景兮歊浮雲寳鼎見兮色紛緼<lb/>
煥其炳兮被龍文登祖廟兮享聖神昭靈徳兮彌億年<lb/>
唐<lb/>
　　汾隂行　　　　　　　　　　　李　嶠<lb/>
<pb n="KR2k0049_WYG_222-2a"/>
君不見昔日西京全盛時汾隂后土親祭祠齋宫宿寢<lb/>
設儲供撞鐘鳴鼓樹羽旂漢家五葉才且雄賔延萬靈<lb/>
服九戎柏梁賦詩髙宴罷詔書發駕幸河東河東太守<lb/>
親掃除奉迎至尊導鑾輿五營夾道列容衛三河縱觀<lb/>
空里閭廻旌駐蹕降靈場焚香奠醑邀百祥金鼎發色<lb/>
正焜煌靈祇煒熠攄景光埋玉陳牲禮神畢舉麾上馬<lb/>
乘興出彼汾之曲嘉可游木蘭為檝桂為舟棹歌微吟<lb/>
綵鷁浮簫鼓哀鳴白雲秋歡娛宴洽賜羣后家家復除<lb/>
<pb n="KR2k0049_WYG_222-2b"/>
户牛酒聲明動天樂無有千秋萬嵗南山夀自從天子<lb/>
向秦闗玉輦金車不復還珠簾羽扇長寂寞鼎湖龍髯<lb/>
安可攀千齡人事一朝空四海為家此路窮雄豪意氣<lb/>
今何在壇場宫館盡蒿蓬路逢故老長歎息世事回環<lb/>
不可測昔時青樓對歌舞今日黄埃聚荆棘山川滿目<lb/>
淚沾衣富貴榮華能幾時不見祇今汾水上惟有年年<lb/>
秋鴈飛<lb/>
　　廵邊在河北作　　　　　　　　張　說<lb/>
<pb n="KR2k0049_WYG_222-3a"/>
去年六月西河西今年六月北河北沙塲磧路何為爾<lb/>
重氣輕生知許國人生在世能幾時壮年征戰髮如絲<lb/>
㑹待安邊報明主作頌封山也未遲<lb/>
　　送考功武員外學士使嵩山署舍利塔<lb/>
懐玉泉戀仁者寂滅眞心不可見空留影塔嵩巖下寳<lb/>
王四海轉千輪金曇百粒送分身山中二月娑羅㑹虚<lb/>
唄遥遥愁思人我念過去微塵刼與子禪門同正法雖<lb/>
在神仙蘭省間常持清浄蓮花葉來亦好去亦好了觀<lb/>
<pb n="KR2k0049_WYG_222-3b"/>
車行馬不移當見菩提離煩惱<lb/>
　　霍將軍　　　　　　　　　　　崔　顥<lb/>
長安甲第髙入雲誰家居住霍将軍日晚朝回擁賓從<lb/>
路傍揖拜何紛紛莫言炙手手可熱須㬰火盡灰亦滅<lb/>
莫言貧賤即可欺人生富貴自有時一朝天子賜顔色<lb/>
世上悠悠應自知<lb/>
　　送劉四赴夏縣　　　　　　　　李　頎<lb/>
九霄特立紅鸞姿萬仞孤生玉樹枝劉侯致身能若此<lb/>
<pb n="KR2k0049_WYG_222-4a"/>
天骨自然多歎美聲名播揚二十年足下長途幾千里<lb/>
舉世皆親丞相閣我心獨愛伊川水脫略勢利猶埃塵<lb/>
嘯傲時人而已矣新詩數嵗即文雄上書昔召蓬萊宫<lb/>
明主拜官麒麟閣光車駿馬看玉童髙人往來廬山逺<lb/>
隱士往來張長公扶南甘蔗甜如蜜雜以荔枝龍州橘<lb/>
赤縣繁詞滿劇曹白雲孤峰暉永日朝持手板望飛鳥<lb/>
暮誦楞伽對空室一朝出宰汾河間明府下車人吏間<lb/>
端坐訟庭更無事開門咫尺巫咸山男耕女織䝉恵化<lb/>
<pb n="KR2k0049_WYG_222-4b"/>
麥熟雉鳴長秋稼明年九府議功時五辟三徵當在兹<lb/>
聞道桐鄉有遺老邑中還欲置生祠<lb/>
　　寄王屋山人孟大融　　　　　　李　白<lb/>
我昔東海上勞山餐紫霞親見安期公食棗大如𤓰中<lb/>
年謁漢主不愜還歸家朱顔謝春暉白髮見生涯所期<lb/>
就金液飛步登雲車願隨夫子天檀上閑與仙人掃落<lb/>
花<lb/>
　　憶舊遊寄譙郡元參軍<lb/>
<pb n="KR2k0049_WYG_222-5a"/>
憶昔洛陽董糟邱為余天津橋南造酒樓黄金白璧買<lb/>
歌笑一醉累月輕王侯海内賢豪青雲客就中與君心<lb/>
莫逆迴山轉海不作難傾情倒意無所惜我向淮南攀<lb/>
桂枝君留洛北愁夢思不忍别還相隨相隨迢迢訪仙<lb/>
城三十六曲水迴縈一溪初入千花明萬壑度盡松風<lb/>
聲銀鞍金絡倒平地漢東太守來相迎紫陽之眞人邀<lb/>
我吹玉笙餐霞樓上動仙樂嘈然宛似鸞鳳鳴袖長管<lb/>
催欲輕舉漢中太守醉起舞手持錦袍覆我身我醉横<lb/>
<pb n="KR2k0049_WYG_222-5b"/>
眠枕其股當筵意氣凌九霄星離雨散不終朝分飛楚<lb/>
闗山水遥余既還山尋故巢君亦歸家渡渭橋君家嚴<lb/>
君勇貔虎作尹并州遏戎虜五月相呼度太行摧輪不<lb/>
道羊腸苦行來北涼嵗月深感君貴義輕黄金瓊杯綺<lb/>
食青玉案使我醉飽無歸心時時出向城西曲晉祠流<lb/>
水如碧玉浮舟弄水簫鼓鳴微波龍鱗莎草緑興來擕<lb/>
妓恣經過其若楊花似雪何紅粧欲醉宜斜日百尺清<lb/>
潭寫翠娥翠娥嬋娟初月輝美人更唱舞羅衣清風吹<lb/>
<pb n="KR2k0049_WYG_222-6a"/>
歌入空去歌曲自繞行雲飛此時行樂難再遇西遊因<lb/>
獻長楊賦北闕青雲不可期東山白首還歸去渭橋南<lb/>
頭一遇君酇臺之北又離羣問余别恨知多少落花春<lb/>
暮争紛紛言亦不可盡情亦不可極呼兒長跪緘此辭<lb/>
寄君千里遥相憶<lb/>
　　送孫徵赴雲中　　　　　　　　韋應物<lb/>
黄驄少年舞雙㦸目視傍人皆辟易百戰曽誇隴上兒<lb/>
一身復作雲中客寒風動地氣蒼芒横吹先悲出塞長<lb/>
<pb n="KR2k0049_WYG_222-6b"/>
敲石軍中傳夜火斧冰河畔汲朝漿前鋒直指隂山外<lb/>
虜騎紛紛翦應碎匈奴破盡看君歸金印酬功如斗大<lb/>
　　輪臺歌奉送封大夫出師西征　　岑　參<lb/>
輪臺城頭夜吹角輪臺城北旄頭落羽書昨夜過渠黎<lb/>
單于已在金山西戍樓西望烟塵黒漢兵屯在輪臺北<lb/>
上將擁旄西出征平明吹笛大軍行四邊伐鼓雲海湧<lb/>
三軍大呼隂山動虜塞兵氣連雲屯戰塲白骨纒草根<lb/>
劍河風急雲片濶沙口石凍馬蹄脫亞相勤王甘苦辛<lb/>
<pb n="KR2k0049_WYG_222-7a"/>
誓将報主静邊塵古來青史誰不見今見功名勝古人<lb/>
　　雲中行　　　　　　　　　　　薛竒童<lb/>
雲中小兒吹金管向晚因風一川滿塞北雲髙心已悲<lb/>
城南木落腸堪斷憶昔魏家都此方涼風觀前朝百王<lb/>
千門曉映山川色雙闕遥連日月光舉杯稱夀永相保<lb/>
日夕歌鍾徹清昊将軍汗馬百戰塲天子射獸五原草<lb/>
寂寞金輿去不歸陵上黄塵滿路飛河邊不語傷流水<lb/>
川上含情歎落暉此時獨立無所見日暮寒風吹客衣<lb/>
<pb n="KR2k0049_WYG_222-7b"/>
　　狄明府　　　　　　　　　　　杜　甫<lb/>
梁公曽孫我姨弟不見十年官濟濟大賢之後竟陵遲<lb/>
浩蕩古今同一體比看叔伯四十人有才無命百寮底<lb/>
今者兄弟一百人幾人卓絶秉周禮在汝更用文章為<lb/>
長兄白眉復天啟汝門請從曽翁說太后當朝多巧詆<lb/>
狄公執政在末年濁河終不汚清濟國嗣初将付諸武<lb/>
公獨廷諍守丹陛禁中決策請房陵前朝長老皆流涕<lb/>
太宗社稷一朝正漢官威儀重昭洗時危始識不世才<lb/>
<pb n="KR2k0049_WYG_222-8a"/>
誰謂荼苦甘如薺汝曹又宜列土食身使門户多旌棨<lb/>
胡為漂泊岷漢間干謁王侯頗歴抵况乃山髙水有波<lb/>
秋風蕭蕭露泥泥虎之飢下巉嵒蛟之横出清泚早歸<lb/>
來黄土泥衣眼易眯<lb/>
　　栁宜城鵲巢歌<hi>并序</hi>　　　　　　顧　况<lb/>
　俗傳鵲巢在南令人貧窮多口舌東西家者已斫樹<lb/>
　枝公獨任其乳育於鳥如此扵人可知况承命歌曰<lb/>
相公宅前楊栁樹野鵲飛來復飛去東家斫樹枝西家<lb/>
<pb n="KR2k0049_WYG_222-8b"/>
斫樹枝東家西家斫樹枝發遣野鵲巢何枝相君處分<lb/>
留野鵲一月生得三個兒相君長命復富貴口舌貧窮<lb/>
徒爾為<lb/>
　　棲巖寺隋文帝瑪瑙盞歌　　　　盧　綸<lb/>
天宫寳器隋朝物鏁在金函比金骨開函捧之光乃發<lb/>
阿修羅王掌中月五雲如拳輕復濃昔曽噀酒今藏龍<lb/>
規形環影相透徹亂雪繁花千萬重可憐貞質無今古<lb/>
可歎隋陵一坏土宫中艶女滿宫春得親此寳能幾人<lb/>
<pb n="KR2k0049_WYG_222-9a"/>
一留寒殿殿将壞唯有幽光通隙塵山中老僧眉似雪<lb/>
忍死相傳保扄鐍<lb/>
　　登天壇夜見海　　　　　　　　李　益<lb/>
朝遊碧峯三十六夜上天壇月邊宿仙人㩦我搴玉英<lb/>
壇上夜半東方明僊鐘撞撞近海日海中離離三山出<lb/>
霞梯赤城遥可分霓旌絳節倚彤雲八鸞五鳳紛在御<lb/>
王母欲上朝元君羣仙指此為我說幾見塵飛滄海竭<lb/>
竦身别我期丹宫空山處處遺清風九州下視杳未旦<lb/>
<pb n="KR2k0049_WYG_222-9b"/>
一半浮生皆夢中始知武皇求不死去逐瀛洲羨門子<lb/>
　　太原鄭尚書逺寄新詩走筆酬贈因代書賀<lb/>
　　　　　　　　　　　　　　　　權徳輿<lb/>
曉開閶闔出絲言共喜全才鎭北門職重油幢推上略<lb/>
榮兼革履見深恩昔嵗經過同二仲登朝並命慙無用<lb/>
曲臺分季奉齋祠直筆繫年陪侍從芬芳雞舌向南宫<lb/>
伏奏丹墀跡又同公望數承黄紙詔虚懐自號白雲翁<lb/>
戎装躞蹀紛出祖金印煌煌寵司武時看介士閱犀渠<lb/>
<pb n="KR2k0049_WYG_222-10a"/>
每狎儒生冠章甫晉祠汾水古并州千騎雙旌居上頭<lb/>
新握兵符應感激逺緘詞句更風流緇衣諸侯諒稱美<lb/>
白衣尚書何可比只今麟閣待丹青努力加餐報天子<lb/>
　　長平箭頭歌　　　　　　　　　李　賀<lb/>
漆灰骨末丹水沙淒淒古血生銅花白翎金簳雨中盡<lb/>
直餘三脊殘狼牙我尋平原乘兩馬驛東石田蒿塢下<lb/>
風長日短星蕭蕭黒旗雲溼懸空夜左魂右魄啼肌瘦<lb/>
酪瓶倒盡将羊炙蟲棲鴈病蘆筍紅迴風送客吹隂火<lb/>
<pb n="KR2k0049_WYG_222-10b"/>
訪古汍瀾収斷鏃折鋒赤璺曽刲肉南陌東城馬上兒<lb/>
勸我将金換簝竹<lb/>
　　吕将軍歌<lb/>
吕将軍騎赤兔獨攜大膽出秦門金粟堆邊哭陵樹北<lb/>
方逆氣汙青天劍龍夜呌将軍閑将軍振袖揮劍鍔玉<lb/>
闕朱城有門閣榼榼銀龜揺白馬傅粉女郎火旗下恒<lb/>
山鐵騎請金槍遥聞箙中花箭香西郊寒蓬葉如刺皇<lb/>
天新栽養神驥廏中髙桁棑蹇蹄飽食青芻飲白水圓<lb/>
<pb n="KR2k0049_WYG_222-11a"/>
蒼低迷盖張地九州人事皆如此赤山秀鋌禦時英緑<lb/>
眼将軍會天意<lb/>
　　蒲闗西道中作　　　　　　　　李山甫<lb/>
國東王氣凝蒲闗樓臺帖出晴空間紫煙横捧大舜廟<lb/>
黄河直打中條山地鎖咽喉千古壮風傳歌吹萬家閑<lb/>
來來去去身依舊未及潘年鬢已斑<lb/>
　　首陽山　　　　　　　　　　　吳　融<lb/>
首陽山枕黄河水上有兩人曾餓死不同天下人為非<lb/>
<pb n="KR2k0049_WYG_222-11b"/>
兄弟相看自為是遂令萬古識君心為臣貴義不貴身<lb/>
精靈長在白雲裏應笑隨時飽死人<lb/>
　　逺公亭牡丹　　　　　　　　　許　棠<lb/>
鴈門禪客吟春亭牡丹獨逞花中英雙成膩臉偎雲屏<lb/>
百般姿態因風生延年不敢歌傾城朝雲暮雨愁娉婷<lb/>
蘂繁蟻脚粘不行甜迷蜂醉飛無聲廬山根脚含精靈<lb/>
發妍吐秀叢君庭湓江太守多閑情欄朱繞絳留輕盈<lb/>
潺潺緑醴當風傾平頭奴子啾銀笙紅葩豔豔交童星<lb/>
<pb n="KR2k0049_WYG_222-12a"/>
左文右武憐君榮白銅鞮上慙清明<lb/>
宋<lb/>
　　絳守居園池　　　　　　　　　歐陽修<lb/>
嘗聞紹述絳守居偶來覽登周四隅異哉樊子恠可吁<lb/>
心欲獨出無古初窮荒搜幽入有無一語詰曲百盤紆<lb/>
孰云已出不剽襲句斷欲學盤庚書荒烟古木蔚遺墟<lb/>
我來嗟祗得其餘柏槐端荘偉丈夫蒼顔鬱鬱老不枯<lb/>
靚容新麗一何姝清池翠盖擁紅蕖胡鬅虎搏豈足道<lb/>
<pb n="KR2k0049_WYG_222-12b"/>
記録細碎何區區虙氏八卦畫河圖禹湯臯虺暨唐虞<lb/>
豈不古奥萬世模嫉世姣巧習卑汙以竒矯薄駭羣愚<lb/>
用此猶得追韓徒我思其人為躊蹰作詩聊謔為坐娛<lb/>
　　遊晉祠　　　　　　　　　　　歐陽修<lb/>
古城南出十里間鳴渠夾路何潺潺行人望祠下馬謁<lb/>
退即祠下窺水源地靈草木得餘潤鬱鬱古柏含蒼烟<lb/>
并州自古事豪傑戰争五代幾百年天開地闢眞主出<lb/>
猶須再駕方凱旋頑民盡遷髙壘削秋草自緑埋空阡<lb/>
<pb n="KR2k0049_WYG_222-13a"/>
并人昔遊晉水上清澈照耀涵朱顔晉水今入并州裏<lb/>
稻花漠漠澆平田廢興彷彿無舊志氣象寂寞扵山川<lb/>
惟存祖宗聖功業干戈象舞被管絃我來覽登為太息<lb/>
暫照白髪臨清泉鳥啼人去廟門闔還有山月來娟娟<lb/>
　　絳守居園池　　　　　　　　　梅堯臣<lb/>
老栢麝不食古色浸青天沼淺龍不久秋水生浮萍屋<lb/>
廬圬堊幾太守壁上彪蔚遺丹青黒石鐫辭澁如棘今<lb/>
昔徃來人不識酸睛欲扶無聲形既不可問不可聽懸<lb/>
<pb n="KR2k0049_WYG_222-13b"/>
泉瀉竇晝未停飛玉貯藍光入屏苞潭梁島甲癸丁蔓<lb/>
刺交綴垂組綎蒼官屭槐鬅在庭風蟲日鳥聲嚶嚀丹<lb/>
葩木果粘枝藤集臺脫熱昏痾醒樊文韓詩怪若是徑<lb/>
取一二傳優伶仍寄河東薛太守更與斟酌無閒扄<lb/>
　　琵琶泓　　　　　　　　　　　楊　謨<lb/>
晉城出郭十里餘嫩栁山花滿巖麓蒼苔蹭蹬步亦艱<lb/>
百丈懸崖掛層屋老僧正睡門不閉習習隂風起幽谷<lb/>
耳聵不聞琵琶聲但見一泓春水緑<lb/>
<pb n="KR2k0049_WYG_222-14a"/>
　　重經車輞谷　　　　　　　　　司馬光<lb/>
昔年道經車輞谷直上七里盤南坡今年行役復到此<lb/>
方春汗流如翻波中途太息坐磐石涕泗不覺雙滂沱<lb/>
我生微尚在邱壑强若麋鹿嬰虞羅人踰三十只有老<lb/>
後時過此知如何雲泉佳處須速去登山筋力休蹉跎<lb/>
　　苦寒行<lb/>
窮冬北上太行嶺霰雪糺結風崢嶸熊潛豹伏飛鳥絶<lb/>
一逕僅可通人行僮饑馬羸石磴滑戰慄流汗皆成氷<lb/>
<pb n="KR2k0049_WYG_222-14b"/>
妻愁兒號强相逐萬險歴盡方到并并州從來號慘烈<lb/>
今日乃信非虚名隂烟苦霧朝不散旭日不復能精明<lb/>
跨鞍攬轡趨上府髮拳鬚磔指欲零炭爐炙硯湯涉筆<lb/>
重複畫字終難成誰言醇醪能獨立壺腹迸裂無由傾<lb/>
石脂装火近不熱蓬勃氣入頭顱腥仰慙鴻鴈得自適<lb/>
隨陽南去何溟溟又慙鳦鳥識時節巖穴足以潛微形<lb/>
我來盖欲報恩分契濶非徇利與榮古人有為知己死<lb/>
只恐凍骨埋邊庭中朝故人豈念我重裘厚履飄華纓<lb/>
<pb n="KR2k0049_WYG_222-15a"/>
傳聞此北更寒極不知彼民何以生<lb/>
　　龍子祠農人享神　　　　　　　王士元<lb/>
晉州之西山曰藐姑有泉源源流不瀦疏為八道溝與<lb/>
渠坐令瘠土成膏腴多黍多稌多麻蔬沄沄萬畝棊局<lb/>
如田家終嵗惟勤劬雖有乾旱無憂虞割牲釃酒父老<lb/>
趨坎坎擊鼓吹笙竽報答龍神醉飽餘宛若澤國江鄉<lb/>
居晉州之東民豈迂耕種自亦為農夫年年汲井井欲<lb/>
枯赤日炙背田不濡父子筋力疲轆轤肩頳汗浹良區<lb/>
<pb n="KR2k0049_WYG_222-15b"/>
區老我見此空嗟吁誰把勞逸分兩途凶年且為寛賦<lb/>
租<lb/>
　　諭學　　　　　　　　　　　　孫　復<lb/>
㝠觀天地何云為茫茫萬物争蕃滋羽毛鱗介各異趣<lb/>
披攘攫摶紛相隨人亦其間一物耳餓食渴飲無休時<lb/>
茍非道義充其腹何異鳥獸安鬚眉人生在學勤始至<lb/>
不勤求至無由期孟軻荀況揚雄氏當時未必皆生知<lb/>
因其鑽仰久不已遂入聖域争先馳既學便當窮逺大<lb/>
<pb n="KR2k0049_WYG_222-16a"/>
勿事聲病淫哇辭斯文下衰吁己久勉思駕說扶顚危<lb/>
擊暗敺聾明大道身與姬孔為藩籬是非豐顇苦不學<lb/>
慎無空使精神疲<lb/>
　　勸學　　　　　　　　　　　　黄　廉<lb/>
河東人物氣勁豪澤州學者如牛毛大家子弟弄文墨<lb/>
其次亦復誇弓刀去年校射九百人五十八人同賜袍<lb/>
今年兩科取進士十子釣海登靈鼇邇來習俗益遷善<lb/>
家家門户争相髙驅兒市上買書讀寧使田間禾不薅<lb/>
<pb n="KR2k0049_WYG_222-16b"/>
我因行縣飽聞見訪問終日忘勤勞太平父老知此否<lb/>
語汝聖世今難遭欲令王民盡知教先自鄉里蒸羣髦<lb/>
古云将相本無種從今著意鞭兒曹<lb/>
　　留題洪慶觀<lb/>
隔岸山如戯獅子背看松林閑掉尾天際蒼茫落數峯<lb/>
青虬下飲黄河水洪濤日夜洗崖脚容易沙洲忽生嘴<lb/>
浮嵐積靄増氣象回抱湯城來迤邐聖世封疆屬鄉縣<lb/>
令宰衙門對山起朝看片雲浮簷棟暮雨逡巡周百里<lb/>
<pb n="KR2k0049_WYG_222-17a"/>
可憐居民老蒼翠未省勞生有塵滓乘軺亦復愧斯人<lb/>
特地郵亭解行李<lb/>
　　逰萬固白石寺　　　　　　　　程　顥<lb/>
條山蒼蒼河水黄中蒲形勝天下强帝得賢侯殿一方<lb/>
四年不更慰民望元逢戊午季春月上心憫雨愁黎蒼<lb/>
使車四百走羣望我亦奉命來侯疆精誠感格天意順<lb/>
詔書纔下雨已霶病麥還青禾出土野農鼓舞歌君王<lb/>
故人相見不道舊為雨歡喜殊未央聖主寛憂小臣樂<lb/>
<pb n="KR2k0049_WYG_222-17b"/>
自可放蕩舒胸腸白石萬固皆勝地主人為我攜壺觴<lb/>
况逢佳日俗所尚車馬未曉填康荘扶攜十里雜老幼<lb/>
迤邐千騎明戈鎗初聽鳴鐃入霧靄漸見朱斾煇朝陽<lb/>
遨頭自是謝康樂後乘獨慚元漫郎侯來知雖有賔客<lb/>
衆喜更為将豐穰臨溪坐石徧巖谷幽處往往聞絲簧<lb/>
山光似迎好客動日影定為逰人長乘髙望逺興不盡<lb/>
戀戀不知岐路忙人生汩沒苦百態得此樂事真難常<lb/>
我辭佳境已惆悵侯亦那得久此鄉他時會合重相語<lb/>
<pb n="KR2k0049_WYG_222-18a"/>
辜負泉石何能忘<lb/>
　　首陽山行　　　　　　　　　　郭士道<lb/>
首陽山青巃嵸上聳紫盖凌瑶空下周林壑盤蒼龍嵳<lb/>
峩自太古崒嵂鎮寰中黄河西來遶其下日夕雲氣開<lb/>
鴻濛恍疑鬼神䕶又似丹青工諸峰不敢並蒼翠光玲<lb/>
瓏我生癖性愛山水見此竒絶摩雙瞳忽憶武王収諸<lb/>
夏夷齊叩馬來山東風雲變化適際會恥逐龍虎争竒<lb/>
功歸來守岩穴鬱鬱抱孤忠朝采山上蕨暮拾山下蓬<lb/>
<pb n="KR2k0049_WYG_222-18b"/>
渴飲澗中水熱眠雲外松既不學赤松子又不侣商山<lb/>
翁丹誠耿耿照白日勁節凜凜摩蒼穹首陽青青萬古<lb/>
色不改夷齊之心胸直與天地相始終千載扶名教二<lb/>
子功無窮我歌首陽歌未歇冷然八表生清風<lb/>
　　子夏山　　　　　　　　　　　趙　瞻<lb/>
山因先師成令名人心仰止懸青㝠文侯北面款山扄<lb/>
石室至今猶南傾直松萬林天籟聲長材大棟資連甍<lb/>
溪泉四出照骨清潤物功溥民罔争朝兮新雲澤根莖<lb/>
<pb n="KR2k0049_WYG_222-19a"/>
暮兮和風發勾萌山川氣稟天地英民何知為夫子靈<lb/>
魏最稱治由師經晉俗自是多諸生時尚辭華取未精<lb/>
皓首學行徒修明非無神降弼王庭國朝當議平文衡<lb/>
斯文未喪吾道亨商之傳授今可行<lb/>
　　比干臺<lb/>
九閽大壊一木支勢知不可誠不欺商之三仁異所歸<lb/>
死諌不欲狂囚為賢哉萬世忠臣師比干而已前其誰<lb/>
諌不當顯何所持忠必愛君無拂辭帝舜載賡歌康隳<lb/>
<pb n="KR2k0049_WYG_222-19b"/>
風雅比興陳盛衰君賢臣聖流書詩光華榮輝同葳㽔<lb/>
扶起不欲憂顛危剖心血頸鼎鑊糜此意不獨在一時<lb/>
死者一傳星日垂猶有佞人乘其機順正逢惡稱諷規<lb/>
甘言好語解人頤如鼷食角寝不觜聰明蔽密蔀莫知<lb/>
微干之節世亦疑章華非不窮峩巍姑蘇一同宗社移<lb/>
名與土滅埽無遺但為世鑒那足譏兹臺巍巍存遺基<lb/>
尚覺清風洒肝脾妖狐狡兔不敢依飛沙落日予心悲<lb/>
　　魏文侯城<lb/>
<pb n="KR2k0049_WYG_222-20a"/>
曰自戰國争雄來何城不荒為壘培治亂興廢詎足哀<lb/>
矧無名號寒扵灰晉壤剖裂分家陪魏至文侯功業恢<lb/>
三師經術王迹開五臣禦侮强敵摧況有成子相君才<lb/>
吳起将兵亦偉哉内諮禮樂古典該外强師旅騰風雷<lb/>
足尊天子朝靈臺烏用此城髙崔嵬城之峻矣維其頽<lb/>
宫之廣矣今蒿萊黍離興難悲邅回如侯萬國徒塵埃<lb/>
一時火熾俄燼煨惟有陋俗知營財<lb/>
　　題介公廟<hi>并序</hi>　　　　　　　　張商英<lb/>
<pb n="KR2k0049_WYG_222-20b"/>
　介之推不忍舅犯之要君攜母以去求仁者也世傳<lb/>
　龍蛇章厚誣義士故有詩以辨之<lb/>
十九年從晉重耳艱棘憂危同踐履田中乞食桑下謀<lb/>
繭足周旋垂萬里一心奉事不自欺逆知天意開公子<lb/>
及河忽聞舅犯言如以朝衣蹈泥滓鄙夫豈可與同行<lb/>
攜母入山甘隱藏公子歸來霸業强築壇踐土尊天王<lb/>
大夫卿士環佩鏘斬袪寺人紛頡頏念子昔者皆奔亡<lb/>
舍我長逝情怛傷大蒐縱火焚山岡烈焰不肯回剛腸<lb/>
<pb n="KR2k0049_WYG_222-21a"/>
嗟乎義士不可量何人謬作龍蛇章<lb/>
金<lb/>
　　田器之燕子圖<hi>并序</hi>　　　　　　龎　鑄<lb/>
　器之自叙云明昌丙辰予從軍塞外野舍荒涼難以<lb/>
　状言春末有雙燕亦巢此屋土人不之識屢欲捕之<lb/>
　予曲為全䕶此燕晝出夜歸予必開户待之忽一日<lb/>
　飛止坐隅都無驚畏巧語移時不去予始悟明日秋<lb/>
　社此鳥當歸殆留别語也因作一詩贈之云幾年塞<lb/>
<pb n="KR2k0049_WYG_222-21b"/>
　外厯﨑危誰謂烏衣亦此飛朝向蘆陂知有為莫投<lb/>
　茅舍重相依君憐我處頻迎語我憶君時不掩扉明<lb/>
　日西風悲鼓角君應先去我何歸此詩以細字寫之<lb/>
　為蠟丸繫之燕足上明年四月予受代歸又八年泰<lb/>
　和甲子任潞州觀察判官四月十二日偶坐廨舍之<lb/>
　含翠堂忽雙燕至一飛簷户間一上硯屏予諦視之<lb/>
　繫足蠟丸故在乃知此鳥盖往年贈詩者也因請同<lb/>
　年龎君才卿畫為圖求諸公賦詩<lb/>
<pb n="KR2k0049_WYG_222-22a"/>
田君才畧燕雲客少年累有安邊策悔從筆硯取功名<lb/>
直要横馳沙漠北塞垣春雪白皚皚東風未放元隂開<lb/>
烏衣之國定何許一雙燕子能飛來三年驛舍安西道<lb/>
眼底鶯花無夢到忽見低飛入短簷此身似向邯鄲覺<lb/>
君居海東我中原相逢乃在穹廬前天涯流落俱為客<lb/>
感時念逺空澘然長安何限髙髙閣晝夜風閒開翠幕<lb/>
底事猜嫌不往依甘從此地風沙惡土人嗜肉無人心<lb/>
一生弋獵誇從禽有巢幸穩勿浪出汝身未必輕千金<lb/>
<pb n="KR2k0049_WYG_222-22b"/>
朝來莫去益狎昵物我相忘情意一但恠重裘積漸添<lb/>
元是西風催社日須知音巧惟鷾鴯忽來坐隅如告辭<lb/>
我方流寓未歸得為君忍賦傷心詩詩成自迷聊為戲<lb/>
繫足封之亦無意燕已歸飛我未歸刁斗聲中忽驚嵗<lb/>
旄頭夜落妖氛収嫖姚獻凱歸神州玉闗早喜班超入<lb/>
北海不聞蘇武留君才經世寧終枉幕府須賢來上黨<lb/>
别後歸期兩及𤓰人間秋燕十來往沈沈官舍紅芳稀<lb/>
葛衣燕居澹忘機忽聞巧語入簷户大似相識來相依<lb/>
<pb n="KR2k0049_WYG_222-23a"/>
一飛簷外窺庭樹一上屏山驚不去解足分明得帛書<lb/>
眞是當年留别句天生萬物禽最微固耶偶耶吾不知<lb/>
古道益逺交情醨朝恩莫怨雲遷移當時握手悲别離<lb/>
一旦富貴棄如遺聞予燕歌應自疑愼無示之嗔我譏<lb/>
　　保徳軍中秋　　　　　　　　　蔡　珪<lb/>
定羌城下河南流定羌城上三層樓使君置酒勞行役<lb/>
今夕何夕當中秋孤烟落日明天末洶湧碧雲俄莫合<lb/>
惺惺騎馬雨中歸造物戲人無乃虐紞如戍鼓方三更<lb/>
<pb n="KR2k0049_WYG_222-23b"/>
夢回一室還虛明出門驚笑遽如許浮雲四巻秋天清<lb/>
誰家髙會搴珠箔笑語聲從雲外落倦客明朝又短亭<lb/>
行人何似居人樂<lb/>
　　題裕之家山圖　　　　　　　　趙　元<lb/>
繫舟盤盤連石嶺牧馬澄澄倒山影山光水氣相混涵<lb/>
中有元家舊廬井鴈門一開豺虎場駕言投迹嵩之陽<lb/>
青山偃蹇不可将十年竟墮兵塵黄東巖風物知猶在<lb/>
説與寄庵神已會一揮淡墨能似之清輝逺寄形骸外<lb/>
<pb n="KR2k0049_WYG_222-24a"/>
元家故山吾與隣夢見不如畫圖眞舊曾行處聊經眼<lb/>
未得歸時亦可人<lb/>
　　底柱圖　　　　　　　　　　　周　昻<lb/>
鬼門幽險深百篙人門逼窄逾兩牢舟人呌渡口流血<lb/>
性命咫尺輕鴻毛開圖頓覺風雷怒素髪飄蕭激衰腐<lb/>
河東天上石不移安得此心如底柱<lb/>
　　游法輪院　　　　　　　　　　許安仁<lb/>
太行岡嶺横漫漫撐空一帶雲霞間巨鼇背負數州出<lb/>
<pb n="KR2k0049_WYG_222-24b"/>
重重山上復有山髙都城頭見松嶺突兀雙峰螺髻並<lb/>
招邀析城揖王屋指顧硤石瞰天井蕭蕭風葉滿山秋<lb/>
巖巒掩抱雲林幽攀崖轉壑路敧側雖有佛刹誰曾㳺<lb/>
年豐郡邑閒無事琴酒招呼二三子題詩古壁贈山僧<lb/>
畧記衰翁曾到此<lb/>
　　康澤王廟迎神送神辭　　　　　毛　麾<lb/>
神之來兮風雨蕭蕭不破塊兮不鳴條滋多稼兮滿平<lb/>
臯享血祀兮聞歌謡神之去兮日光沉巖穴瞑兮烟雲<lb/>
<pb n="KR2k0049_WYG_222-25a"/>
深廟門闔兮來棲禽空山水兮遺清音<lb/>
　　仙雞詩并序　　　　　　　　　元徳明<lb/>
　繁峙義興鎭酒家韓氏子畜一雞以善鬭雄其鄉一<lb/>
　日敵家以藥飼雞使不知痛求與韓雞對韓雞鬭久<lb/>
　果被傷口下頷不収垂死矣一賣藥道人過其門曰<lb/>
　我能活此韓欣然使療之里中諸兒隨看者一二十<lb/>
　輩皆使向壁立道人以雞置籠中探手良久若摩拊<lb/>
　然者已而取瓢水噀之置瓢籠上即出門兒曹怪其<lb/>
<pb n="KR2k0049_WYG_222-25b"/>
　久不還竊視之雞喙已復生矣道人布袍草冠腋下<lb/>
　懸青囊落魄嗜酒夜宿寺閣上韓氏子與里中人奔<lb/>
　走求之并所卧草薦不在矣是時明昌七年仲規弟<lb/>
　為此鎭酒官予亦在焉作仙雞詩以記之<lb/>
老雄健鬭夸擅場韓郎抱歸神色揚豈知黠兒出徼倖<lb/>
毒手一廢不得妨毳毛散灑尚可養利嘴一哆何由張<lb/>
青囊道人何許來自言救藥吾有方垂髯噀水濯殘血<lb/>
半喙隨手生新黄筠籠半開聞腷膊草冠已往徒驚忙<lb/>
<pb n="KR2k0049_WYG_222-26a"/>
神仙世有寧虚荒惜哉詭激不可量世人鷙勇天且劓<lb/>
況扵物也資强梁敷榮枯枿變金石未若與世鍼膏肓<lb/>
何須變化示狡獪知君辦作淮南王蓬萊東望雲茫茫<lb/>
愛而不見心為狂刀圭不願換凡骨且欲共醉無何鄉<lb/>
　　絳州道中送鄉人　　　　　　　石　玠<lb/>
有淚欲不灑恐傷眞性情有淚欲狂灑又非丈夫行展<lb/>
轉意如何屈曲腸寸縈西山萬丈髙潑潑當前迎山靈<lb/>
知别難向我想慰盟吾子乃王使年質芳妙英為朝廷<lb/>
<pb n="KR2k0049_WYG_222-26b"/>
耳目作稷契公卿望霖雨天下求舟楫蒼生軺車一相<lb/>
過河嶽需澄清顯親揚名事有在安内攘外責匪輕今<lb/>
當此别離何足為重輕君不見大禹當年任治水八載<lb/>
于外惟經營又不見班超萬里思封侯至今邊塞咸推<lb/>
稱古來賢聖盡如此丈夫勲業豈茍成俛首聞至言再<lb/>
拜謝山靈感激少自奮離思即清平去去西邊深致力<lb/>
期與傑士同光聲他時如負教赫赫有司盟<lb/>
　　虞坂行　　　　　　　　　　　元好問<lb/>
<pb n="KR2k0049_WYG_222-27a"/>
虞坂盤盤上青石石上車踪深一尺當時騏驥知奈何<lb/>
千古英雄淚横臆龍盤汚泥易所歎麟出非時聖為泣<lb/>
元龜竟墮余且網老鳳常饑竹花實天生神物以有意<lb/>
驗以乖逢知未必若論美好是不祥正使不逢何足惜<lb/>
孫陽騏驥不並有世萬億中時有一乃知此物非不逢<lb/>
轅下一鳴人已識我行坂路多閱馬敢謂羣空如冀北<lb/>
孫陽已矣誰汝知努力鹽車莫稱屈<lb/>
　　并州少年行<lb/>
<pb n="KR2k0049_WYG_222-27b"/>
北風動地起天際浮雲多登髙一長嘯六龍忽蹉跎我<lb/>
欲横江鬭蛟鼉萬弩迸射陽侯波或當大獵燕趙間黄<lb/>
熊朱豹皆遮羅男兒萬馬隨撝訶朝發細栁莫朝䢷埽<lb/>
雲黑山布陽和歸來明堂見天子黄金横帶冠峩峩人<lb/>
生只作張騫傅介子逺勝僵死空山阿君不見并州少<lb/>
年夜枕戈破屋耿耿天垂河欲眠不眠淚滂沱著鞭忽<lb/>
記劉越石拔劍起舞雞鳴歌東方未明兮奈夜何<lb/>
　　雲巖<hi>并序</hi>
<pb n="KR2k0049_WYG_222-28a"/>
　觀州倅武伯英崞縣人少日舉進士有詩名其賦剪<lb/>
　燭刀有嗁殘瘦玉蘭心吐蹴落春紅燕尾香之句甚<lb/>
　為時輩所稱家故饒財第宅園亭為河東之冠貯書<lb/>
　有萬巻樓嘉花珍果悉自他州移植為人多伎巧山<lb/>
　水雜畫斵琴和墨皆極其工嘗得宣和湖石一窾竅<lb/>
　穿漏殆若神劖鬼鑿炷香其下則烟氣四起散布槃<lb/>
　水上濃淡霏拂有烟江疊嶂之韻吾鄉衣冠家法書<lb/>
　名畫及藏書之多亦有伯英相上下者伯英獨恃寳<lb/>
<pb n="KR2k0049_WYG_222-28b"/>
　石以擅竒汾晉間耳興定末伯英没扵闗中楊户部<lb/>
　叔玉購石得之壬辰圍城中以示予且命作詩危急<lb/>
　存亡之際不暇及也乙巳冬十一月來東平過聖與<lb/>
　張君之新軒而此石在焉聖與名之曰雲巖予問石<lb/>
　所從來聖與言夏津王帥得之汴梁泥塗中而以見<lb/>
　貽予因歎一物之微經厯世變遷徙南北乃復為好<lb/>
　事者之所寳玩似不偶然乃為詩道其故聖與三世<lb/>
　相家以文章名海内其才情風調不減前世賀東山<lb/>
<pb n="KR2k0049_WYG_222-29a"/>
　晏叔原故卒章以蕭間明秀峰故事屬之<lb/>
壺中九華玉孱顔紫烟著水往復還小窻虚明淡相對<lb/>
不數漢宫銅愽山會稽禹穴深無底寳石偷來定山鬼<lb/>
一堆寒碧殊不凡滿谷春雲更堪喜阿欣秀發見眉宇<lb/>
小杜才情淪骨髓摩挲不作几上看繚白紆青便千里<lb/>
渾沌日鑿餘空嵌漏天蒸濕饒風嵐世外原無種香國<lb/>
海南眞有補陁巖觀州愛玩頻湔祓民部平生幾熏沐<lb/>
藏舟夜壑未厭深竟作新軒坐中物一天星斗入金尊<lb/>
<pb n="KR2k0049_WYG_222-29b"/>
翠射娉婷自有人只欠宣和鄭先覺為君留寫五湖眞<lb/>
　　天涯山<lb/>
九州上㳺推大鹵獨恨山形頗椎魯天涯一峯今日看<lb/>
快似昻頭出環堵何年氣母此融結鬼鑿神劖未竒古<lb/>
八窻玲瓏透朝日洞穴慘淡藏雷雨名花錦石粲可喜<lb/>
乞與雲烟相媚嫵半空擲下金芙渠想得飛來自元圃<lb/>
傳聞絶頂更靈異云是清都羣玉府五雲飛步吾未能<lb/>
風袂泠泠已輕舉東州死愛華不注向在陋邦何足數<lb/>
<pb n="KR2k0049_WYG_222-30a"/>
敬亭不著謝宣城斷岸何緣比天姥酒船何時朝復莫<lb/>
倒巻滹沱浣塵土喚起山靈搥石鼓漢女湘妃出歌舞<lb/>
詩狂他日笑遺山飯顆不妨嘲杜甫<lb/>
　　蟾酥池<lb/>
老蟇食月飽復吐天公一目頻年瞽下界新增養蟾户<lb/>
玉府誰憐修月苦郡國蟾池知幾所碧玉清流水仙府<lb/>
小蟾徐行服如鼓大蟾張頤怒扵虎渠家眉間有黄乳<lb/>
膏梁太子正須汝誰家敢與月復讐疾過池頭不容語<lb/>
<pb n="KR2k0049_WYG_222-30b"/>
向來屬私今屬官從今見蟇當好看爬沙即上青雲端<lb/>
　　過晉陽故城書事<lb/>
惠逺祠前晉溪水翠葉銀花清見底水上西山如卧屏<lb/>
鬱鬱蒼蒼三百里中原北門形勢雄想見城闕雲烟中<lb/>
望川亭上閲今古但有麥浪揺春風君不見繫舟山頭<lb/>
龍角秃白塔一摧城覆沒薛王出降民不降屋瓦亂飛<lb/>
如箭鏃汾流决入大夏門府治移著唐明村只從巨闕<lb/>
失光彩河洛幾度風烟昏東闕蒼龍西白虎金雀觚稜<lb/>
<pb n="KR2k0049_WYG_222-31a"/>
上雲雨不論民居與官府仙佛所廬餘百所鬼役天財<lb/>
千萬古爭教一炬成焦土至今父老哭向天死恨河南<lb/>
往來苦南人鬼巫好禨祥萬夫畚鍤開連岡官街十字<lb/>
改丁字釘破并州渠亦亡幾時却到承平了重看官家<lb/>
築晉陽<lb/>
　　遊承天懸泉<lb/>
詩人愛山愛徹骨十月東來犯氷雪懸流百里行不前<lb/>
但覺飛湍醒毛髮閒閒老仙仙去久石壁姓名苔蘚滑<lb/>
<pb n="KR2k0049_WYG_222-31b"/>
此翁可是六一翁四十三年如電抺并州之山水所洑<lb/>
駭浪幾轟山石裂只知晉陽城西天下稀娘子闗頭更<lb/>
竒劂周南留滯何敢嘆投老天教探禹穴君不見管涔<lb/>
汾源大車輪平泉丈八玻璃盆不知承天此水何所本<lb/>
乃與沇瀆争雄尊平地突出隨崩奔洶如頹波射天門<lb/>
太初元氣未凝結更欲何處留胚腪素蚪騰擲翠蛟舞<lb/>
滾滚後出皆鱷鯤雷車怒擊氷雹散石峽峻滑蒼烟屯<lb/>
憑崖下視心魄動自媿氣衰筆老勝槩過眼無由吞少<lb/>
<pb n="KR2k0049_WYG_222-32a"/>
東水簾亦瀟洒珠琲一一明朝暾陽龍暗滋瑶草活礜<lb/>
石自與蓮湯温神祠水之滸儀衛盛官府頗怪祠前碑<lb/>
稽考失莽鹵吾聞尹革臺胎宣汾洮障大澤自是生有<lb/>
自來歸有所假而自經溝瀆便可尸祝之祀典紛紛果<lb/>
何取子胥鼓浪怒未洩精衛銜薪心獨苦楚臣有問天<lb/>
不酬肯以誕幻虚荒驚聾瞽自有宇宙有此水此水綿<lb/>
綿流萬古人言主者介山氏且道未有介山之前復誰<lb/>
主山深地古自是有神物不假靈眞誰可侮稗官小說<lb/>
<pb n="KR2k0049_WYG_222-32b"/>
出閭巷社鼓村簫走翁媪當時大厯十才子爭遣李諲<lb/>
鑱陋語石林六月清無暑人家青紅濕窻户射鹿有場<lb/>
魚有浦好築糟臺俯洲渚甕面椰瓢挹膏乳醉扶紅袖<lb/>
别吳歌風雨不憂驚妬女<lb/>
　<hi>閒閒公守平定以大安庚午來逰迄今壬子四十三年矣土俗傳介子推被焚其妹介山氏恥兄要君積</hi>
　<hi>薪自焚號曰妒女祠碑大厯中制官李諲所撰辭旨殊謬至有百日積薪一日燒之之語鄉社至今以百</hi>
　<hi>五日積薪而焚之謂之祭妬女云</hi>
　　水簾記異<lb/>
<pb n="KR2k0049_WYG_222-33a"/>
黄花絶境探未窮道人曾約山櫻紅鏡臺懸流不易得<lb/>
世俗名取香爐峰七年長路今一到刺鯁欲滿平生胸<lb/>
豈知旱久泉脉絶快意一濯無由供神明自足還舊觀<lb/>
漫浪爭敢邀靈通何因狡獪山變化勝概轉盼増清雄<lb/>
天孫機絲拂夜月佛界蛛網揺秋風稱竒呌絶喜欲舞<lb/>
恨不百繞青芙蓉銀橋清涼嶺玉鏡崧邱東世外果無<lb/>
物邂逅乃一逢書生眼孔塞易破勺水已復誇神功東<lb/>
坡撫掌應大笑不見蟄窟變魚龍<lb/>
<pb n="KR2k0049_WYG_222-33b"/>
　　下黄榆嶺<lb/>
北崖元武莫黕黒如積鐵東崖刼火餘絢爛開錦纈就<lb/>
中嶺頭一峰凸樸竒剰費寒雲幾千疊摩圍可望不可<lb/>
到青壁無梯猿呌絶林烟日射彩翠新跬步疑有黄金<lb/>
闕畫工胸次墨汁滿那得氷壺貯秋月直須潮陽老筆<lb/>
迴萬牛露頂張顚揮醉帖石門細路無暗泉行人飢渴<lb/>
挽不前辛苦黄榆三十里豈知却有看山縁<lb/>
　　遊龍山<lb/>
<pb n="KR2k0049_WYG_222-34a"/>
曩予寓大梁得交此州雷與劉自聞兩公跨南山每恨<lb/>
南海北海風馬牛老龍面目今日始一見更信造物工<lb/>
雕鎪是時山雨晴平田緑油油並山凉氣多况得通深<lb/>
幽山前谷口出迎客石罅戞擊琳琅球蜿蜒入微行漸<lb/>
覺藤蘿罥衣樹打頭惡木拉䬃棲直幹北指稠石門無<lb/>
風白日静自是林響寒颼颼一峯忽當眼仰看看不休<lb/>
一峯一峯千百峯雖欲一一顧揖知無由金城偃蹇不<lb/>
得上瑶罋回合如相留苔花萬錦石丹碧爛不収天闗<lb/>
<pb n="KR2k0049_WYG_222-34b"/>
守虎豹武庫開戈矛小山隨起隨偃仆獨立千仞絶頂<lb/>
縹緲之飛樓百花岡頭藉草坐瀟灑正值金蓮秋亭亭<lb/>
妙高臺玉斧何年修登髙攬元化快如鷹脫鞲山靈故<lb/>
為作開闔巧與詩境供𡨕捜白雲何許來纎絲弄輕柔<lb/>
蓬萊作霧湧飄飄與烟浮玉衣僊人鞭素虯翕忽變化<lb/>
令人愁須臾視六合浩蕩不可求初疑陶輪比運甓今<lb/>
悟夜壑真藏舟刼石拂未窮杞國浪自憂斷鼇立極萬<lb/>
萬古爭遺起滅如浮漚快哉萬里風一掃天四周誰言<lb/>
<pb n="KR2k0049_WYG_222-35a"/>
大始再開闢日馭本自無停輈舉手謝山靈就無清涼<lb/>
毫相非神羞賤子貪名山客到已屢投黄華掛鏡臺天<lb/>
壇避秦溝太山神明觀二室汗漫㳺胸中隱然復有此<lb/>
大物便可揮斥八極隘九州玉峯有佳招絶唱須一酬<lb/>
為君探囊擲下珊瑚鈎白雲相望空悠悠異時華表見<lb/>
老鶴姓字莫忘元丹邱<lb/>
　　馬嶺<lb/>
仙人臺髙鶴飛度錦繡堂傾去無路人言馬嶺差可行<lb/>
<pb n="KR2k0049_WYG_222-35b"/>
此似黄榆猶坦步石門木落風颼颼僕夫衣單望南州<lb/>
臯落東南三百里鬢毛衰颯兩年秋<lb/>
元<lb/>
　　自金山至隂山紀行　　　　　　丘處機<lb/>
金山東畔隂山西千岩萬壑横深溪溪邊亂石當道卧<lb/>
古今不許通輪蹄前年軍興二太子修道架橋徹溪水<lb/>
今年吾道次西行車馬喧闐復經此銀山鐵壁千萬重<lb/>
爭頭競角誇清雄日出下觀滄海近月明上與天河通<lb/>
<pb n="KR2k0049_WYG_222-36a"/>
參天松如筆管直森森動有百餘尺萬株相倚鬱蒼蒼<lb/>
一鳥不鳴空寂寂羊腸孟門壓太行比斯大略猶尋常<lb/>
雙車上下苦敦攧百騎前後多驚惶天海只在山頭上<lb/>
百里鏡空含萬象縣車束馬西下山四十八橋低萬丈<lb/>
河南海北山無窮千變萬化規模同未若兹山太竒絶<lb/>
磊落峭抜加神功我來時當八九月半山已上皆為雪<lb/>
山前草木暖如春山後衣衾冷如鐵<lb/>
　　綵樓<hi>并序</hi>　　　　　　　　　　李俊民<lb/>
<pb n="KR2k0049_WYG_222-36b"/>
　髙平縣綵樓聞之舊矣今始親見議者猶謂髙下侈<lb/>
　麗不及向者三分之一因感而賦之<lb/>
層層華構髙且崇萬綵糾纒填青紅何人下手奪天巧<lb/>
都入意匠經營中書契以來未省見異事驚倒百嵗翁<lb/>
郢斤般斧莫敢近卻立屏息慙無功寒窻戛戛鳴機婦<lb/>
積年杼柚一日空山川謂可錦繡裹塵土盡皆羅綺封<lb/>
前者攀轅後者挽奔車徑欲趨靈宫三年送迎禮雖舊<lb/>
人事不與天時同方當炎屬行夏令權勢大抵歸祝融<lb/>
<pb n="KR2k0049_WYG_222-37a"/>
神之扵人無厚薄盖以至誠能感通豚蹏豆酒道傍祝<lb/>
所獲神賜亦已豐閭閻疾苦還知否我為大夫歌大東<lb/>
　　上九里谷與濟之君祥仲寛李徳方朱夀之姚子<lb/>
　　　昻同遊漫興<lb/>
太行巍巍形勢尊造物設險雄中原巨靈一朝擘石裂<lb/>
連峰忽斷開山門侵雲直上幾千尺挂壁一徑愁攀援<lb/>
十步回頭五步坐慄慄汗出如漿翻清風掖至最髙頂<lb/>
下視寰海塵埃昏天壇咫尺若有待顧我不往暫食言<lb/>
<pb n="KR2k0049_WYG_222-37b"/>
世間好處豈不愛脚力雖盡心長存為君試寫逺逰興<lb/>
夜半月出清吟魂<lb/>
　　宿仙山朝元觀題示<lb/>
太行北走開四門川原落落風烟屯仙山西峙如虎踞<lb/>
石嶺東抱猶龍奔道林中盤百餘畝顧揖殿寢何雄尊<lb/>
仙翁得仙事惝恍碧霞洞主元元孫百年朝元去不返<lb/>
寳籙秘泄風雷燉隂靈訶䕶石壇古老雨留漬蒼苔痕<lb/>
緬懐矯矯東瀛老變化能大天溟鯤謝公本是濟時具<lb/>
<pb n="KR2k0049_WYG_222-38a"/>
誰使卧老東山墩豐碑不愧蔡邕筆且拜遺像儼以温<lb/>
我來夏交樹隂翳萬橘翠瑣分蘭蓀平生素有林壑癖<lb/>
苦厭闤闠埃霾昏每來福地愛瀟爽跬步乃與仙凡分<lb/>
山川景氣得人勝喜對羽客開清尊夜深靜卧月東出<lb/>
林影布地翻瑶琨天風吹空萬籟息明星當上手可捫<lb/>
恍然人境兩竒絶月露一洗清心魂世間塵土幾千丈<lb/>
有夢不到瑶臺垠人生幾何胡不樂例自跼束駒服轅<lb/>
惜哉清景不可駐一聲啼鴂開林煙明朝人事隨日出<lb/>
<pb n="KR2k0049_WYG_222-38b"/>
坐看蟻穴蜂衙喧<lb/>
　　賦龍池水<hi>即平水之源</hi>　　　　　姚　樞<lb/>
濁涇一斛幾半區白田一沃成膏腴汾水流源亦不殊<lb/>
循崖挾阜不可渠姑射山髙草木敷精英四散清流疏<lb/>
清流溉田田即癯耕犍嗇夫疲糞車陳蕃一室還掃除<lb/>
淵明亦復新其廬伯夷柳恵聖之徒其源逼窄其流汚<lb/>
春日秋霜與化徂何當得此輔唐虞中行未易良可吁<lb/>
晉人弩力無為迂<lb/>
<pb n="KR2k0049_WYG_222-39a"/>
　　太行望　　　　　　　　　　　郝　經<lb/>
半天遮斷連青城參差雉堞雲間横當時十嵗初度河<lb/>
舟中錯崿來相迎今年恰得到蘇門百泉亭上更崢嶸<lb/>
千嵒萬壑入絶壁落日倒銜山盡赤玉立萬仞磔鯨牙<lb/>
金翠千層擁鼇脊天沈影重看不足雲淨烟虚晚尤碧<lb/>
西北兩峰寒云是雙石人不覺淚横臆患難思二親一<lb/>
從戎馬三十年桑梓慘澹埋荆榛何時突兀過絶頂拜<lb/>
埽坵園見鄉井黄沙神頭聞有千尺松灑盡苦淚吟長<lb/>
<pb n="KR2k0049_WYG_222-39b"/>
風注目只向東海東<lb/>
　　讀鄉先生劉景元碑<lb/>
太行元氣果不死弊世有此魁傑士胸中羅列世間書<lb/>
泛異窮竒無不至嘗借莊周十日還成誦未嘗遺一字<lb/>
萬言黙識殆片時記問區區總餘事詩文清雄簡且高<lb/>
闊步不讓坡谷豪散談四座誰敢言横膝揺吻獨滔滔<lb/>
未見皆如汲冡竹劃開砉若并州刀超遥孤風送行雲<lb/>
爽朗夜月虚秋濤初欲有為下天井寡鶴遂抱霜毛整<lb/>
<pb n="KR2k0049_WYG_222-40a"/>
時危事去可傍人清露滿天還自警終不一到當塗門<lb/>
四視俗子徒紛紛洛城西南有佳處竹間水遶梅花村<lb/>
此中儘可嚼佳句笑傲煙霞有深趣著書藏山不示人<lb/>
坐看石田生老樹九臯清唳誰不聞海内至今揚清芬<lb/>
鄉閭晚生不及見掩淚空讀遺山文<lb/>
　　乙亥十月往平定早發土門宿故闗書所見<lb/>
　　　　　　　　　　　　　　　　劉　因<lb/>
風烟全趙如平掌失脚山城夢猶想土門一縷漢時天<lb/>
<pb n="KR2k0049_WYG_222-40b"/>
萬古行人為誰仰指似勍敵談笑中為状羸僕忍寒强<lb/>
當年鼓角如可聞急著清吟和林響逺山宛欲來相迎<lb/>
近山留人屹相嚮或從井底忽登天倚伏已能先想像<lb/>
平生愛山眞惡䜟今日果為山所網昨朝爽翠擁修眉<lb/>
最恨髙樓負清賞壮懐鬱鬰悶欲絶安得凌風恣吾往<lb/>
天教石頂放一頭駛若驊騮脫覊鞅山靈努力出竒供<lb/>
只恐先生駕虚枉萬壑霜松動悲嘯極目雲烟埋<hi>缺二字</hi>
北門形勢䕶中原辦與姦雄增技癢太行横絶半九州<lb/>
<pb n="KR2k0049_WYG_222-41a"/>
留在平原幾塵坱何人為我起六丁嵯峩盡隳天宇朗<lb/>
千年再挽神禹功恍若鴻流開四象<lb/>
　　法帖歌謝張元禮兼呈按察先生　王　惲<lb/>
君不見晉人九京吾莫與天遣元精留繭楮絳州一帖<lb/>
天下竒要以鍾王為藝祖内家中秘無雜收餉問等書<lb/>
為世取固知瓦注覷天巧虎卧龍跳照今古嗟予嗜書<lb/>
昧所守集古無由似歐九玉城陸海幾燃犀下照光怪<lb/>
駢萬首管窺雖得見一斑隨即遺忘非我有承君恵此<lb/>
<pb n="KR2k0049_WYG_222-41b"/>
石本佳銀字糢糊眞敝帚奔蛇走虺幾千丈詭狀竒形<lb/>
驚户牖手追心摹日有得顔氏服膺承善誘明牕一日<lb/>
百回看什襲深藏重瓊玖孰云好竒家四壁破屋潤餘<lb/>
豐且蔀三杯適喜徑醉眠墨池濡首追狂顚覺來捉筆<lb/>
便揮灑往往逸興驚䝉顓裴旻劍舞凌雲烟作詩問君<lb/>
君豈然一笑乃父中令前<lb/>
　　襄陵行<lb/>
暮春庚辰日維丙駕言出逰事耕省西郊微雨半晴隂<lb/>
<pb n="KR2k0049_WYG_222-42a"/>
幾㸃殘雲露山頂馬蹄踏破落紅香飛盖追隨垂栁影<lb/>
晉人熟食三月節店舍無烟竈厨冷春到襄陵滿縣花<lb/>
緑隂池館總姚家清樽逺酌會心賞不與鶯燕爭春華<lb/>
畫輪歸輾故堤沙金店西頭酒更嘉舉杯為憶劉漢事<lb/>
雲龍風虎何紛拏偽淵東開蓄峻址青衣行酒眞驚䴥<lb/>
搴帷一笑兩寂寞野老指㸃宫臺窪萋迷草碧荒城曲<lb/>
依舊溪流帶北斜<lb/>
　　又北洞<lb/>
<pb n="KR2k0049_WYG_222-42b"/>
南山截然如案齊東山兩崖如抱圍洞中仙人去不返<lb/>
老栢滿岩空翠微我來天氣二月初山鳥山花皆友于<lb/>
野情本與樵漁熟莫遣游人避使車<lb/>
　　平水神祠歌　　　　　　　　　陳　賡<lb/>
黄河如絲導崑崙萬里南下突禹門支流潛行天地底<lb/>
派作八道如霆奔吾聞川嶽有眞宰况乃利澤開洪源<lb/>
龍神窟宅瞰平野千古廟貌何雄尊深林含蓄雷雨潤<lb/>
冷殿似帶波濤痕我來南州走塵坌執熱未濯憂思煩<lb/>
<pb n="KR2k0049_WYG_222-43a"/>
試㪺甘冽洗肝肺一勺注腹清且燉悠然晞風坐東<lb/>
廡倐見繪畫如飛鶱仙宫華裾乘朱軒旗纛掩藹蛟伏<lb/>
轅雷公電母踏烟霧天吳海若驅鼉黿何時借取霹靂<lb/>
手倒挽銀漢清乾坤廟前老翁顧我語孺子未易排天<lb/>
閽胡為髙論乃如此一笑春風滿面温是時三月遊人<lb/>
繁男女雜遝簫鼓喧騫菱沈玉答靈貺割牲釃酒傳巫<lb/>
言巫言恍惚廟扉闔拜手上馬山烟昏<lb/>
　　㶟陽張節婦瓶中杏枝著花因賦　𡊮　桷<lb/>
<pb n="KR2k0049_WYG_222-43b"/>
陶人妙合隂陽機凍壺頃刻回芳菲盈盈緑房綴冰蕊<lb/>
玉蝶婀娜穿帷飛佳人蓬鬢不下堂手繡孤鳳横匡牀<lb/>
寳刀剪繪試春色翠袖慘澹顔無光烏頭可白珠九曲<lb/>
造物深知憐不足故應試此一枝春㸃綴扶疎驚衆目<lb/>
君不聞天上瓢髯龍平陸成波濤又不聞壁間壺兩曜<lb/>
瞬息如跳珠齊諧茫昧不可詰炯目看朱動成碧張氏<lb/>
之壺如截肪眞火鍊質千年剛枯根借潤表貞志愼勿<lb/>
語怪歸荒唐<lb/>
<pb n="KR2k0049_WYG_222-44a"/>
　　堯帝廟　　　　　　　　　　　王　磐<lb/>
上古元氣淳以腴羣聖既出如傳臚髙辛登天帝摰痡<lb/>
爰有眞人起參墟黄収純衣握帝符馬如白練彤雲車<lb/>
璇璣玉衡擬天樞七政循軌萬物舒耕田鑿井人自娛<lb/>
帝力扵我何有諸千秋萬古仰範模皎如白日臨天衢<lb/>
川流山峙雨露濡聖人徳澤何時枯胡南漢北聲教俱<lb/>
矧兹河汾其故都邦人誇耀榮鄉閭遺廟世守無代無<lb/>
遷新去故奠神居道人精誠與神孚觚稜金碧凌空虚<lb/>
<pb n="KR2k0049_WYG_222-44b"/>
采椽土堦與古殊嵗時香火喧笙竽神兮歸來駐鸞輿<lb/>
祐我聖祚窺皇圖<lb/>
　　李陵縣軍遇敵圖為秦孝先題　　陳　泰<lb/>
壮哉射虎将軍孫惜哉扼虎邊軍魂旌旗半捲日光薄<lb/>
風吹野水秋無言生降孰與死戰樂天子未負将軍恩<lb/>
陣前八駿血為淚仰面不見咸陽門祁連山頭堆苜蓿<lb/>
将軍多馬今何贖<lb/>
　　乙巳清明逰青陽峽　　　　　　段克已<lb/>
<pb n="KR2k0049_WYG_222-45a"/>
東山氣象太猛悍萬馬駸駸來楚甸中分不肯割鴻溝<lb/>
鍛礪戈矛期一戰西山折北如西漢獨餘絳灌奔而殿<lb/>
誰為劉項决雌雄賴有韓彭力相援盧溝直下兩水合<lb/>
泯泯暗流通一線突為瀑布出山口流沫成輪浪成㳬<lb/>
前逾百步落石甕黛蓄膏渟那敢眄沈沈南去若白虹<lb/>
為嶼為泜互隱見鑿開渾沌幾千秋世俗雖見如不見<lb/>
今人雖有筆如椽為寫佳名傳㝢縣人間佳節重清明<lb/>
呼兒折簡招諸彦一生能著幾兩屐佳處每欲經行遍<lb/>
<pb n="KR2k0049_WYG_222-45b"/>
山靈著意勸逰人吞吐烟霞生萬變山阿玉女跪焚香<lb/>
巖畔仙人一笑倩居者儼若帝王尊劍佩雍容侍閒宴<lb/>
植者磊落如鉅人聚立廣庭議封禪拱者矯矯如勇夫<lb/>
執戈夾戺著綦弁平灘淺瀨乍可揭溪路曲隨峰勢轉<lb/>
葛屨偏宜苔蘚滑行襟時被薔薇罥當面烟嵐舞翠蛟<lb/>
出岫閒雲飄素練羣行不復事拘檢眼正明時脚還倦<lb/>
班荆共坐溪上石粔籹濁醪具時饌良辰無奈夕陽催<lb/>
羽觴正要清歌薦醒心况復有寒泉玉池遍返成三嚥<lb/>
<pb n="KR2k0049_WYG_222-46a"/>
三分春色二分休風外飛花時一片古人行樂欲及時<lb/>
半百之年猶掣電惟有愛山縁未斷夢寐孱顔添健羨<lb/>
一窮到骨不自治虚負胸中書萬巻謾向山邨老却人<lb/>
生來不識荆州面肝膽槎牙須酒澆顧我非狂亦非狷<lb/>
紛紛世無眞是非棄置從渠若秋扇歸來新月偃林梢<lb/>
寂寞衡門掩深院<lb/>
　　戊申四月逰禹門有感<lb/>
黄河一線天上來兩山突兀屏風開天生聖人為萬世<lb/>
<pb n="KR2k0049_WYG_222-46b"/>
驚濤拍案鳴春雷冷雲直上三千尺石巔古廟髙崔巍<lb/>
斷碑嵗月不可考丹青剝落空莓苔嗟乎去古蓋已逺<lb/>
荒辭漫汗相驚猜安居平土果誰力愚民耳目誠可哀<lb/>
一聲漁笛起何處滄州雅興還悠哉<lb/>
　　溪行中秋翫月<hi>并序</hi>　　　　　　薩都拉<lb/>
　余乃薩氏子家無田囊無儲始以進士入官為京口<lb/>
　録事長南行臺辟為掾繼而御史臺奏為燕南架閣<lb/>
　官嵗餘遷閩海廉訪知事又嵗餘詔進河北廉訪經<lb/>
<pb n="KR2k0049_WYG_222-47a"/>
　歴皆奉其母而行以禄養也後至元三年八月望舟<lb/>
　泊延平津是夕星河燦然天無翳雲月如白日溪聲<lb/>
　潺湲若奏樂四山環抱如拱如立如侍左右奔走執<lb/>
　事者薩氏子奉母坐船上與其婦具酒餚盤饌奉觴<lb/>
　上夀繼而若妹若婿若婢若僕以次而進和而不䙝<lb/>
　謹而怡怡月色蕩酒而溪韻雜笑談母懽甚至舟人<lb/>
　醉飲亦相與鼓枻作南歌而樂今夕何夕不知奉親<lb/>
　之在異鄉也嗟夫昔人所謂宦逰之樂不如奉親之<lb/>
<pb n="KR2k0049_WYG_222-47b"/>
　樂實天樂也薩氏子扵是命婦盥爵滿以酒再拜為<lb/>
　母夀而作歌曰<lb/>
龍津秋水涵太虚今夕何夕光景殊皓月當鏡星貫珠<lb/>
河漢倒影垂平蕪微波漾漾風徐徐新凉拂拂飄裙裾<lb/>
阿母今年八十餘清晨理髮雲滿梳起居儼重天人如<lb/>
有子在官名在儒奉母禄養南北區晨昏不忍離斯須<lb/>
荆楚燕趙閩粤吳今年去官南海隅北上咫尺天子都<lb/>
官船軋軋如安車阿母坐卧襟懐舒清晨夜泊不知拏<lb/>
<pb n="KR2k0049_WYG_222-48a"/>
母在船上重褥鋪芙蓉映水揺氍毹開甕酒熟浮新蛆<lb/>
秋園摘果雨剪蔬船尾曲突通行厨家雞水鴨美且腴<lb/>
鯉鯽鮮大如江鱸奉觴酌酒前拜趨月波蕩酒如浮酥<lb/>
子為母夀婦夀姑阿妹次進偕壻夫酌獻亦及婢與奴<lb/>
熙熙春盎無親疏行禮有節俱歡娛阿母笑語情愉愉<lb/>
有婦右策兒左扶舟人醉飽從歡呼鼓枻節歌聲嗚嗚<lb/>
四山疊翠開畫圖溪瀨潄石如笙竽雙壺酒盡邨可酤<lb/>
盤饌狼藉溪可漁人生此樂更有無異鄉到處同里閭<lb/>
<pb n="KR2k0049_WYG_222-48b"/>
惟期母夀荘椿逾有子願學返哺烏作詩記實無浮譽<lb/>
至元丁丑仲秋書<lb/>
　　并州歌送張彦洪使畢還河東　　張　翥<lb/>
吾鄉故人零落盡見子老成殊慰心祥金百鍊乃利器<lb/>
桐尾方焦逢賞音河東臬府幕下士飛傳來作朝正使<lb/>
太和嶺上盜已空旌旗盡是官車紅殺人如麻道路絶<lb/>
朝狐莫臬競巢穴嚴風<graphic n="KR1476" url="https://raw.githubusercontent.com/kanripo/KR-Gaiji/master/images/KR1476.png" mimeType="image/png"/>起霜倒飛塞日黯淡寒無輝<lb/>
子來未幾遽言歸使我東望淚沾衣豈不聞并州少年<lb/>
<pb n="KR2k0049_WYG_222-49a"/>
遊俠子手攜玉龍最輕死并州将軍劉越石夜半登臨<lb/>
長歗起汾河直來繞郡城鴈門離石寒崢嶸老旻四葉<lb/>
彈丸地大梁全師勞再征一朝征賊輙破碎大将不誅<lb/>
天失刑為子作歌歌憤激眼中太行如動色安得壯士<lb/>
射烏弓為落欃槍連太白<lb/>
　　小隱為居延王孫徳新賦　　　　郯　韶<lb/>
草堂三日風雨驚閉户不聞車馬聲書簽頗怪燕泥濕<lb/>
井屋忽看春草生王孫亦在城西住手種團團青桂樹<lb/>
<pb n="KR2k0049_WYG_222-49b"/>
朝來讀書不下堂自寫淮南小山賦<lb/>
　　禹廟詩<hi>有引</hi>　　　　　　　　　歸　暘<lb/>
　至正庚子暘辟地至縣縣夏都也舊𨽻安邑後為縣<lb/>
　猶以夏為名故縣有大禹廟在城西邱上暘思今天<lb/>
　下耕以食織以衣棟宇以息冠裳以游者微夏先王<lb/>
　則為魚久矣四海當通祀矧專其故都哉暘將往百<lb/>
　拜廟下以病不果謹為詩俟題廟壁縣人劉大有來<lb/>
　請刻石遂書以遺之<lb/>
<pb n="KR2k0049_WYG_222-50a"/>
茫茫天壤間何處無禹迹維南瞻衡山有北見碣石東<lb/>
方渤澥西流沙四載所經今歴厯昔者下巢上窟昏墊<lb/>
勞人如蛭螾山如蠔齊烟不復分九㸃安有草木能夭<lb/>
喬八年獨與鬼神語萬里乃見魚龍逃青揚兗雍辨區<lb/>
域漆絲絺紵隨菁茅黄河東流流入海九鼎不傳皇極<lb/>
在先王故國古河東巋然尚有神明宫四海魚頭萬赤<lb/>
子孫孫子子如斯螽豈無一瓣香再拜生成功矧當昔<lb/>
年三過處物不疵癘田年豐翩翩河漢䨥飛龍前驅蜚<lb/>
<pb n="KR2k0049_WYG_222-50b"/>
廉後豐隆男歌女舞來無窮豈不聞漢家千秋萬載隆<lb/>
凖公魂魄猶然思沛中<lb/>
　　題司馬温公墓<lb/>
宋家元祐幾百年白日已墮吳山前當時中國相司馬<lb/>
至今猶有兒童傳蒼生苦被青苗誤杜鵑飛向江南去<lb/>
啁啾百鳥噤無聲阿閣新栽鳳凰樹山河不動風雨時<lb/>
神孫大母俱無為熙寧一變如慶厯滿眼元氣春淋漓<lb/>
粉旐低昻歸涑水老鴞却化千年鬼東京王氣冷如氷<lb/>
<pb n="KR2k0049_WYG_222-51a"/>
五國降人作䒶子<lb/>
　　阜山道院　　　　　　　　　　張　彀<lb/>
仕至將相登王侯黄金積斗錢山邱朝遊繁華夕憔悴<lb/>
勢利溝壑韜戈矛郿塢金谷委陳迹古今興廢恒相侔<lb/>
全眞道士抛世慮瓢盂醉飽餘何求淳風化善革貪暴<lb/>
無為即與松喬儔閶闔星集搆棲止烟霞幻出洪崖頭<lb/>
長生久視置勿究超然物外絶悔尤孤雲一片恣去留<lb/>
廣輪八表恢神遊<lb/>
<pb n="KR2k0049_WYG_222-51b"/>
　　題明月泉　　　　　　　　　　李文甫<lb/>
按治河汾山路遥勝跡名踪盛追考隰川北去路修回<lb/>
水碧山青現靈寳嫦娥駕出桂月輪飛上巓崖照蒼昊<lb/>
一泓寒水碧澄澄千丈銀蟾光皎皎瑩奪寳鑑朗空明<lb/>
冷浸氷壺泛清皓悠悠物理直難明造化逞竒出天巧<lb/>
冠蓋經由恣覽觀馬頭似照行人早當年隱隱春雷傳<lb/>
石裂泉隳鏡未保日月飛入九霄雲澄波亦散途中潦<lb/>
山中冷落車馬稀祇見石頑土空老後來賢牧重修鐫<lb/>
<pb n="KR2k0049_WYG_222-52a"/>
成敗應知非偶然巨斧一揮修月手却訝氷輪飛上天<lb/>
石泉明影宛如古遊人車馬復爭覩我來自謂觀民風<lb/>
幾欲尋幽問修阻壁間細讀節齋詩想像幽竒冠汾滸<lb/>
不徒照映賞清妍政宜寫入丹青譜<lb/>
　　玉壁城懐古　　　　　　　　　王　惲<lb/>
我行河東幾欲徧大抵盤回山阜轉南崖髙與北山齊<lb/>
玉壁城根分一綫荒烟廢壘㸃坏土砲具梯衝經百戰<lb/>
短碑盛說鄖君靈萬騎隂風想平甸一曲悲歌敇勒川<lb/>
<pb n="KR2k0049_WYG_222-52b"/>
當時神武已凄然韋公守禦儘良策更著百升飛上天<lb/>
乃知誣殺咸陽日即是邕皇入鄴年<hi>鄖君韋孝寛號有宋元祐間廟碑</hi>
　　絳縣吟　　　　　　　　　　　宋止齋<lb/>
絳山青青絳水流老人元不知春秋都邑之遷由晉侯<lb/>
新絳故絳皆増修東來已觀澮水洲潞公庭下曾遲留<lb/>
西還直抵荀息邱爰擕詩友同追遊姜嫄庭下松隂幽<lb/>
車箱故城烟草洲髙人自是夷齊儔采薇一歌聲傲周<lb/>
東雍龍頭西馬頭富公活民來青州自慚政拙無嘉謀<lb/>
<pb n="KR2k0049_WYG_222-53a"/>
按部適至臯落陬一州六縣思分憂軍儲給散錢斯週<lb/>
河南不日烟塵収普天同沐恩波優絳陽小臣無所酬<lb/>
古人所有我願求以此奉職其何尤<lb/>
　　瑞麥詩　　　　　　　　　　　鄭　輔<lb/>
絳山髙原平百里亥字老人年莫記土風淳古民愈勤<lb/>
鑿井耕田務農事應時霈雨足甘潤宿麥盈疇人已喜<lb/>
青稍滾浪彌隴平緑葉翻花密交穗鱗鱗膏壤周數畝<lb/>
一莖所出六七爾雖致闗内重兩岐豈獨漁陽雙穗美<lb/>
<pb n="KR2k0049_WYG_222-53b"/>
老農自言生畎畝髮白未嘗逢此瑞愛民父母二千石<lb/>
倅郡孜孜猶愷悌寛平令尹人自安餘惠所加無不至<lb/>
民和政和天地和協氣薫蒸作豐嵗繪圖來上駭衆目<lb/>
一日歡聲流逺邇太平景况民力餘鼓腹嬉遊飽清世<lb/>
　　和瑞麥詩　　　　　　　　　　吳克禮<lb/>
古絳名都盛閭里土厚民淳前史記四郊鑿井且耕田<lb/>
百室勸工兼樂事不才衰晚謬分符偶值豐穰良足喜<lb/>
席憲麥地二畝餘秀出莖一三五穗横流協氣天地和<lb/>
<pb n="KR2k0049_WYG_222-54a"/>
出應聖時非適爾圖形紈素上儀曹未媿來麰形頌美<lb/>
兩岐而秀特為常異畝而同莫稱瑞自嗟從來昧循良<lb/>
復媿臨民非愷悌日迷袞袞簿書間飜驚此物奚為至<lb/>
休論千倉成有年且喜三農成樂嵗遼遼堯俗幾千載<lb/>
况指平陽尤密邇歡呼擊壤且興歌此時再道唐虞世<lb/>
明<lb/>
　　嵋岡隱讀歌　　　　　　　　　張　昌<lb/>
峨嵋之岡起河東蜿蜒百里蟠蒼龍雖無峭抜巒與峰<lb/>
<pb n="KR2k0049_WYG_222-54b"/>
氣勢遥接諸山雄首陽有人世隱釣築室讀書樂其樂<lb/>
平生不蹈紅塵衢朝夕時與山樵俱鄉人共比伊與葛<lb/>
先生黙然不語諾惟将道義佩諸身摳衣子弟稱先覺<lb/>
行年七十明且聰白髮似雪顔如童有時胸中吐竒秀<lb/>
天葩爛漫遥光風吾亦老來歸素汾旁求同志無如君<lb/>
君問髙事眞可尚何時細與談天人<lb/>
　　過夫妻嶺<lb/>
夫妻推車上長坂行色蒼皇日將晚巉巖石磴不可躋<lb/>
<pb n="KR2k0049_WYG_222-55a"/>
夫妻相讓争相挽力窮氣絶死道間英魂不散留空山<lb/>
化為兩鳥常相偶雙飛雙宿鳴闗闗君不見紛紛薄俗<lb/>
不古若夫妻情乖自相虐何如此嶺名不磨萬載千秋<lb/>
激勸多<lb/>
　　題太谷葡萄酒　　　　　　　　髙　啟<lb/>
西域幾年歸使隔漢宫遺種秋蕭瑟誰將馬乳壓瑶漿<lb/>
逺餉江南渴吟客赤霞流髓濃無聲初凝豹血淋銀甖<lb/>
吳都不數黄柑釀隋殿虚傳玉薤名聞道輪臺千里雪<lb/>
<pb n="KR2k0049_WYG_222-55b"/>
獵騎弓强凍皆折試唱羌歌勸一觴氊房夜半天回熱<lb/>
絶味今朝喜得嘗猶含風露萬珠香牀頭如能有五斗<lb/>
不將輕博凉州守<lb/>
　　謁張中丞廟<lb/>
延秋門上烏啼霜猪龍曉登䒶子牀江頭老臣淚暗滴<lb/>
萬乘西去闗山長公卿相率作降虜草間拜泣如羣羊<lb/>
當時不識顔平原豈復知有張睢陽孤城落日百戰後<lb/>
瘦馬食尾人裹瘡男兒竟為忠義死碧血滿地嗟誰藏<lb/>
<pb n="KR2k0049_WYG_222-56a"/>
賀蘭不斬上方劍英雄有恨何時忘千年海上見祠廟<lb/>
古苔叢木秋風荒摩挲畫壁塵網裏勇氣奕奕虬鬚張<lb/>
巫歌大招客酧酒忠魂或能來故鄉<lb/>
　　汾河魚　　　　　　　　　　　謝　肅<lb/>
汾河魚人不識魚躍魚潛魚自得未逐雲雷飛上天水<lb/>
濶波長𣺌無迹寧知公子江南來聽客劍歌聲正悲即<lb/>
抱釣竿臨沮洳掣得鯉魚長尺許砟魚為羮甘且鮮神<lb/>
物儘可収饞涎嗟爾魚乎胡不掉尾而逺逝倉卒乃為<lb/>
<pb n="KR2k0049_WYG_222-56b"/>
香餌制人生出處還宜愼諸君不見汾河魚<lb/>
　　滴水巖　　　　　　　　　　　唐　泰<lb/>
古龍不下居山頂一蟄千年春未醒凍雲瘦削半邊峯<lb/>
峯斷空分朝亦㝠一夜驅風到墜淵大山小山吹将穿<lb/>
入巖腹中出便去巖成窟宅老無椽開不復合年年碧<lb/>
巖腹石傷石髓滴為珠為霧不可探探之眞冷嘗之甘<lb/>
風中殘雹擊未了雹丸厯亂氷光藍皛皛側挂空潭影<lb/>
掃盡青山得此境道人耳無世間聲聽雨聽風耳稜冷<lb/>
<pb n="KR2k0049_WYG_222-57a"/>
髙闢茅庵欲近天與龍對穴樹頭懸春採藥苗秋採果<lb/>
為求山雨撼龍眠秃鬢深眉㸃如絮與余語笑中無慮<lb/>
指道巖頭如此青君今更往何方去<lb/>
　　故鎭行　　　　　　　　　　　薛　瑄<lb/>
北山崒嵂界天碧山前古景烟霞集兩行老木風颼颼<lb/>
幾道寒泉聲<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>
                    <graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>溝塍繚繞禾麥稠林果木實被道周<lb/>
人家門巷甚蕭瑟村園水石殊清幽西邊梵寺臨深谷<lb/>
俯視溪田藹新緑鐘閣風雲入壯懐佛殿金銀炫塵目<lb/>
<pb n="KR2k0049_WYG_222-57b"/>
斷碑蒼蘚還摩挲細看嵗月良已多趙宋金元迭興構<lb/>
黄童白叟爭奔波誇雄競麗猶未已衰歇幾何還又起<lb/>
大道由來甚坦夷何不歸斯而舍彼親朋導我村北行<lb/>
叢祠户牖餘丹青龍堂鬼物極雄怪土祠洞府何幽𡨕<lb/>
還復﨑嶇厯西澗褰衣競涉波凌亂髙栁啾啾棲暮禽<lb/>
平蕪𣺌𣺌語飛燕嗟哉此景良亦稀遊覽未畢情依依<lb/>
念我昔年走天下每逢山水娛清輝况兹故里好林壑<lb/>
有田可耕薪可斸待余他日重歸來擬卜山居尋舊約<lb/>
<pb n="KR2k0049_WYG_222-58a"/>
　　西磑行<lb/>
偶來與客遊山間地幽便覺人境偏路入青林幾縈曲<lb/>
濃隂不斷風冷然㶁㶁清泉來逺谷紺色寒瑩豁心目<lb/>
石梁急瀉跳明珠草㟁平流浸青緑北行更欲尋泉源<lb/>
山門蓄霧勢吐吞兩峯秀出半空裏錦屏屹立當中尊<lb/>
復憩山腰小琳館洞户雲扃殊宛轉袖拂塵埃讀古碑<lb/>
茶餘苦乏青精飯歸來白日天來中回頭尚愛千雲峯<lb/>
更待秋初稍凉冷還登絶頂窺鴻濛<lb/>
<pb n="KR2k0049_WYG_222-58b"/>
　　祭中鎭有感　　　　　　　　　徐　珵<lb/>
天開地闢分鴻濛兹山作鎮居土中巍然自是羣嶽崇<lb/>
崑崙北來勢杳窮太行西下趨闗東龍翔鳳翥千萬重<lb/>
維霍崚峙何其雄紛紛培塿俱相從有若父祖臨兒童<lb/>
北為并冀南華嵩扶輿蟠礴疏堯封我皇御宇熙天工<lb/>
民安物阜躋時雍奈何旱曠為鞠兇宸衷軫念恒冲冲<lb/>
爰命臣珵奉黄琮函香不逺祠靈宫州侯縣邑致䖍恭<lb/>
奔走執事無惰容神庥昭於天聽聰精誠肸蠁潛相通<lb/>
<pb n="KR2k0049_WYG_222-59a"/>
禮成燕享情融融振衣獨上最髙峯長鑒雲表招玉龍<lb/>
幹旋造化須神功願得十雨而五風載歌天保慶年豐<lb/>
　　北臺　　　　　　　　　　　　劉定之<lb/>
白睛黑面沙陀劉乘時虎視吞九州龍牀繼拱兩父子<lb/>
鳳厯才逾四春秋湘隂登樓求死所太原建廟依皇祖<lb/>
髯王陣敗憤世讐獨跨黄騮泣山雨歸來撫劍自悲歌<lb/>
無兒送老如愁何薛甥繼了何甥繼却向北臺降宋帝<lb/>
　　臨清亭題壁　　　　　　　　　沈　鍾<lb/>
<pb n="KR2k0049_WYG_222-59b"/>
絳州城枕汾河畔四面好山青不斷分司連宿三四宵<lb/>
二月春光已過半後園野鳥鳴聲諧急走開門試披玩<lb/>
别有軒居三四間苔色玲瓏樹隱亂軒前鑿出兩小池<lb/>
泉枯欠有波漣漪誰人好事為疏滌兹軒畢竟尤增竒<lb/>
壁間舊有人題句大都只說軒之趣人空有句為軒題<lb/>
軒却無言疑人住倉皇走筆强續貂行李匆匆出門去<lb/>
明朝曲沃盼夕陽兹軒正在烟雲處<lb/>
　　崛<graphic n="KR2118" url="https://raw.githubusercontent.com/kanripo/KR-Gaiji/master/images/KR2118.png" mimeType="image/png"/>紅葉　　　　　　　　　　張　頤<lb/>
<pb n="KR2k0049_WYG_222-60a"/>
嵯峨萬仞峰巒紫勢聳層霄去天咫山僧持錫入烟霞<lb/>
啼鳥樵歌四邊起商飇一夕生長空霜染楓林處處紅<lb/>
粧㸃秋容賴青女不教人恨五更風<lb/>
　　晉溪流水<lb/>
唐叔祠前溪水碧泉湧頽波挾崖石一泓清溜瀉寒聲<lb/>
千載居民仰靈澤小小渠平古殿凉西風十里稻花香<lb/>
剪桐遺事今猶昨血食如何祀女郎<lb/>
　　朔州行送王汝璧太守述職西還　程敏政<lb/>
<pb n="KR2k0049_WYG_222-60b"/>
朔州城頭塞雲結朔州城下沙如雪赫連古戍白草枯<lb/>
一路角聲吹不歇居民半是防秋兵十里五里屯軍營<lb/>
偏師夜坐烽火息飛輓小兒歌太平王郎家世本靈武<lb/>
明目張髯氣如虎羽林驕將不敢欺磧裏人畊好田土<lb/>
窮州十年多苦辛奉檄東來覲紫宸長官知名聖君喜<lb/>
邊吏有才能幾人遥遥朔州城勸子一巵酒馬蹄明朝<lb/>
向山後女牆孤月重相思定倚危樓望南斗<lb/>
　　髙嶺歌　　　　　　　　　　　喬　宇<lb/>
<pb n="KR2k0049_WYG_222-61a"/>
榆闗髙嶺髙接天勢控㠎嶫根盤旋石缸兩旁飛洞泉<lb/>
中有蒼顔太守訪道扵山巓嵗時採藥耕芝田家藏異<lb/>
方海上傳有時駕鹿隨雲軿角巾氅服雙蹁躚瑶池萬<lb/>
里咫尺邊俯視塵境心超然三十六洞趨羣仙左招安<lb/>
期右偓佺竒花瑶草紛吾前再拜稱賀當夀筵只今八<lb/>
表風神全方來日月不計年披圖一賦長生篇<lb/>
　　古栢巖<lb/>
殷雷忽起南山陽鬱蒸蕩盡溪風凉前村下車雨如注<lb/>
<pb n="KR2k0049_WYG_222-61b"/>
親族欵我各勸觴須臾雲散晚色霽萬峰如畫森開張<lb/>
沙溪無泥復命駕澗水驟添三尺强行行石龕路昏黒<lb/>
篝燈前導燃松肪白楊峪西産龍馬神物化去餘空崗<lb/>
不知何仙瘞兩鶴石畔頂紅雙脛長褰衣度水更東上<lb/>
峻嶺細逕盤羊腸嵯岈怪石巖倒立老栢秀色長青蒼<lb/>
上方結屋者誰子繞棟金碧紛煒煌隙地纔容數步許<lb/>
因髙駕空巧莫當我初來遊嵗己酉半間木厦無垣牆<lb/>
懸崖題詩紀名姓石上醉墨多低昻十七年中若夢寐<lb/>
<pb n="KR2k0049_WYG_222-62a"/>
撫懐舊跡增感傷情鍾棠棣既有以澤荷豐芑何能忘<lb/>
呼童設榻坐兀兀今夕何夕棲禪房開門仰視斗插地<lb/>
微月皎皎出東方夜深萬籟久已寂獨聞澗響聲琅琅<lb/>
雲移霧轉景千變蓬萊宛在天中央人間名勝信有地<lb/>
雄據往往皆緇黄雲門華嶽逺難致咫尺靈境非他鄉<lb/>
考槃碩人振遐躅我願招之意𣺌茫西林鐘磬戒明發<lb/>
欲行不行歌慨慷為謝山靈勿見訝匡廬舊約吾終償<lb/>
　　謁黄帝廟　　　　　　　　　　楊一清<lb/>
<pb n="KR2k0049_WYG_222-62b"/>
幽岩洞如瞰隂壑洞口飛甍架虚閣眞仙乘龍竟何在<lb/>
香火千年事如昨䝉莊一言疑萬世槁死荒山凡幾輩<lb/>
何殊山石老且頑我欲砭訂其能還呼兒笑折山花看<lb/>
淡白長紅總自然<lb/>
　　登黄榆嶺<hi>梁餘之東山南接太行</hi>　　　　　王雲鳳<lb/>
厚坤忽擁太行脊上倚青天纔一尺地凝餘滓蕩水痕<lb/>
我憶乾坤始開闢誰鑿萬朶玉芙蓉蒼壁丹崖太古色<lb/>
雄根西與崑崙連爽氣東堪泰岳敵上有夭喬之寒松<lb/>
<pb n="KR2k0049_WYG_222-63a"/>
下有碨磊之怪石瀑布直下三千丈長虹偃蹇明珠擲<lb/>
萬壑晴見雲氣流日月時有氷花積幽龍往往澗底眠<lb/>
頃刻飛去曳雲黒鳴泉汩汩出翠㣲一泓不動玻瓈碧<lb/>
絶憐赤烏巢巖幽忽驚斑獸伏林隙層巒迴岫咫尺間<lb/>
恍惚曲磴失南北仰窺嵰嶮心骨驚俯瞰<graphic n="KR1713" url="https://raw.githubusercontent.com/kanripo/KR-Gaiji/master/images/KR1713.png" mimeType="image/png"/>砑毛髮立<lb/>
馬蹄跼蹐不敢馳聳耳長鳴如有識左右應接且徐歩<lb/>
一一異態看不斁嗟我平生愛肥遯利名不治烟霞癖<lb/>
見此喜極成踴躍安得長風駕兩腋摩挲絶頂縱雙眸<lb/>
<pb n="KR2k0049_WYG_222-63b"/>
一覩方圓天地窄嵁巖欲付幽人居白鶴又見飛來隻<lb/>
何日買田耕紫烟閒看雲霞朝復夕<lb/>
　　送紫團山人歸山山人能詩每夢與李白遊<lb/>
紫團山湧千尋碧處處雲霞老松栢澗底春逢石乳垂<lb/>
洞中時見仙翁奕君能遊之不憚逺夢中談者彷彿李<lb/>
姓而名白仰攀日月明俯瞰天地窄樂莫樂兮兹一遊至<lb/>
今瞻眺情無極君停雕鞍我歌素團栁線垂隄緑桃花<lb/>
映水丹我歌紫團君停雕鞍君歸兮浩浩我愁兮漫漫<lb/>
<pb n="KR2k0049_WYG_222-64a"/>
望紫團兮曾不咫尺太行崔嵬兮羊腸艱仙翁袖有餐<lb/>
霞編欲往從之是何年安得與君跨兩鶴山頭長誦逍<lb/>
遥篇此行若見謫仙語謫仙授子以仙譜果然假寐夢<lb/>
青蓮恍如握手傳仙訣春鴈來時寄我書莫待長安飄<lb/>
素雪<lb/>
　　太行山行　　　　　　　　　　石　珤<lb/>
太行之山何崔嵬巖幽谷隱藏風雷漢軍已料騎士屈<lb/>
魏武重歎車輪摧其開如陘下如井雲作炊煙瀑垂綆<lb/>
<pb n="KR2k0049_WYG_222-64b"/>
羊牛只道來層霄雞犬方知接人境山僧何年住山頂<lb/>
亦有山田二三頃非闗避世應避名我欲從之玩流景<lb/>
　　遊五臺感神燈示現　　　　　　李師聖<lb/>
梵書五頂清涼府冬氷夏雪無炎暑我來七月秋正寒<lb/>
何况蕭蕭岩谷雨偶爾雲開煦氣生溶溶滿目烟光聚<lb/>
眞容古基鷲峰寺髙山之麓雄今古西方樓觀縹緲間<lb/>
粲然金碧蓮華宇懸崖峻嶺架大木神物所持憑險阻<lb/>
金璫垂空殿簷響森森鐵鳳相交舞憶昔文殊出火宅<lb/>
<pb n="KR2k0049_WYG_222-65a"/>
金剛寳窟通眞土牽牛老人飲玉泉二子一犬隨貧女<lb/>
變化無方饒益情如是西天七佛祖重聞清凉境界眞<lb/>
無窮陳迹書妙語我有誠心頗出羣瑞應神竒目親覩<lb/>
須㬰光相現咫尺玉洞金燈明可數松影揺空山谷中<lb/>
夜寂太隂隱龍虎丹樓碧閣香案前敬畏生心誰敢侮<lb/>
從來昏迷如夢迴前三後三愼莫取我今不作前後想<lb/>
香煙稽首清凉主<lb/>
　　登寳巖寺觀金燈　　　　　　　崔士棨<lb/>
<pb n="KR2k0049_WYG_222-65b"/>
太行千里亘地軸隆慮西來羣峰矗谼峪嶺下梵宫開<lb/>
景相端嚴擬天竺玲瓏亂垂如倒蓮石龕空洞似華屋<lb/>
棟宇追琢皆文章千佛萬佛駭人目神工運巧如巨靈<lb/>
泉水涓涓繞佛足昔聞清夜現神燈半信半疑心未服<lb/>
花朝攜友一登臨詩囊酒榼隨童僕曉行紅日上髙岑<lb/>
俯瞰白雲滿空谷行行杖屨近青霄寥寥塵寰眞一掬<lb/>
半山雨落濕樵薪山上朝瞰凝樹緑來來往往人攀躋<lb/>
香火朝神相陸續轆轤千尺下瓊漿岩底行人消吻酷<lb/>
<pb n="KR2k0049_WYG_222-66a"/>
洞垂佛手浴清冷頂偃古松蒼蓋覆平生癖性愛煙霞<lb/>
天下竒觀可稱獨夕陽對酌發髙歌近夜看燈試密祝<lb/>
忽然對山一星明清輝晃晃如行燭須㬰數㸃起四山<lb/>
眼底澗中五燈簇乍明乍暗焰熒熒還逺還近光煜煜<lb/>
分明出現摩尼珠龍女呈來照林麓遊人大咤號佛聲<lb/>
果是山靈酧我欲僧人邀我坐禪牀手捧清茶奏梵曲<lb/>
細問此山開何時住持誰者留芳躅云昔修定芉上人<lb/>
石窟端居虎自伏示寂一性返靈山百年遺骨香如玉<lb/>
<pb n="KR2k0049_WYG_222-66b"/>
寶塔幽堂卧儼然過客咨嗟盡瞻肅聖境須生聖者成<lb/>
梵天巍峩表亭毒聞言不覺豎顚毛胸中愁煩消萬斛<lb/>
禪宗我悟最上乘覩此佛靈莫敢瀆同行俱是青雲流<lb/>
紀勝教予書柬牘燈下走筆思若狂漫吟只恐大家辱<lb/>
西山竒蹟滿襟懐歸家可作卧遊録小窻一枕醉春風<lb/>
清夢夷游伴猿鹿<lb/>
　　修邊謡　　　　　　　　　　　尹　耕<lb/>
去年修邊君莫喜血作邊牆牆下水今年修邊君莫憂<lb/>
<pb n="KR2k0049_WYG_222-67a"/>
石作邊牆牆上頭邊牆上頭多凍雀侵曉霜明星漸落<lb/>
人生誰不念妻孥畏此營門雙畫角<lb/>
　　杏谷　　　　　　　　　　　　何景明<lb/>
東風滿山開杏花杏林十里如蒸霞武林桃源解迷客<lb/>
何如種杏作生涯人家半住山霞裏滿院落花寒食雨<lb/>
春香撲雪春酒酣長遣行人問山主<lb/>
　　烏嶺堆雲<lb/>
嶺樹鬱鬱雲深深青山無雨雲自隂山雲日夕千變化<lb/>
<pb n="KR2k0049_WYG_222-67b"/>
青山有色雲無心山翁久伴白雲住家在白雲最深處<lb/>
嶺頭日暮耡雲歸破笠輕簑衝雨去<lb/>
　　王離城<lb/>
三軍無人玉帳空大將盡走漳河東誰謂將軍甘楚縛<lb/>
秦王白馬來闗中當年殘壘迷秋草哀笳一聲戍烟曉<lb/>
古今餘恨此銷沈落日平蕪下山鳥<lb/>
　　南城子歌畧　　　　　　　　　王九思<lb/>
南城薛子晉之獻南遊吳越西秦甸江湖鷁舫泝巨濤<lb/>
<pb n="KR2k0049_WYG_222-68a"/>
渥洼龍駒帶長劍對鏡漸看鶴髮生投林自覺鳥飛倦<lb/>
相邀九老會耆英談仁行義鄉閭勸不學竹林曠蕩逰<lb/>
仰思洛下真率宴汾水魚蝦佐酒尊行山笋蕨供飱飯<lb/>
陽春白雪有謳吟明月清風無係絆<lb/>
　　獨逰山<hi>和順</hi>　　　　　　　　　何孟春<lb/>
三黜坐直道一麾當左遷王君笏陜郡符竹勞承宣地<lb/>
異長沙之卑濕路非潮陽之八千前人雅重文章守逐<lb/>
客健尋山水縁美酒曲衖何必惱婦門挽屋事草草潛<lb/>
<pb n="KR2k0049_WYG_222-68b"/>
虬暫借尺氷居骨相難應簿書老有時按部過閿鄉秀<lb/>
句滿供風月囊積翠萬尋欹馬傍仙遊誰復原軒皇寒<lb/>
□中折見草樹松栢蔚茂芝蘭芳達士□心等今古登<lb/>
臨底事須吾土平生眞賞寄林壑肯㠯粗官紲簪組春<lb/>
送東風兩足閑謝公屐齒獨遊山向來蹤跡殊無端笑<lb/>
倚寥廓窺塵寰百年滔滔岐路間面首氷雪凋朱顔金<lb/>
石志礪困不悔江山私滯名應在一尊弔古竟屬誰蔽<lb/>
芾甘棠有遺愛廊廟而今正渴賢持衣售暑還渠輩不<lb/>
<pb n="KR2k0049_WYG_222-69a"/>
才孤抱鬱憂愴蠧藁斯文任風概願子雙鳬養健翰浮<lb/>
雲寧久翳長安他年會有刀頭夢飛渡羊腸百八盤<lb/>
　　并州行送王錦夫大參　　　　　劉　龍<lb/>
君不見青齊千里如雲擾春燕飛來宿林杪君不見欃<lb/>
槍妖氣纒嵩洛白骨堆原淚堪落西望并州阻太行農<lb/>
桑在在年豐穰宦逰怕涉并州道如今却説并州好憂<lb/>
深思逺古唐風峻嶺崇岡作城堡男兒唾手取功名紫<lb/>
綬金章致身早天將多事試斯文肯向艱危惜襟抱勸<lb/>
<pb n="KR2k0049_WYG_222-69b"/>
君飲為君歌尹生保障君云何二省前時盜未起亦似<lb/>
并州今可喜<lb/>
　　佛耳山　　　　　　　　　　　劉　麟<lb/>
佛有骨亦有齒世賢不用輕相訾晉嶺蟠空天下無擇<lb/>
勝呈聰露其耳當時養性悞養身宛轉形容尚孤峙佛<lb/>
今已入無何有化作清風常住此聞人附語或厭凡侵<lb/>
肌烈烈長風起入寺烹茶烟火生僧伽半道人羣是何<lb/>
時幻質復西來共開清聽探元始<lb/>
<pb n="KR2k0049_WYG_222-70a"/>
　　送李帥之雲中　　　　　　　　李夢陽<lb/>
黄風北來雲氣惡雲州健兒夜吹角將軍按劍坐待曙<lb/>
紇干山揺月半落槽頭馬鳴士飯飽昔無完衣今繡襖<lb/>
沙場緩轡行射雕秋草滿地單于逃<lb/>
　　和沈鍾臨清亭題壁韻　　　　　林　魁<lb/>
溪聲忽起珊瑚畔驟雨驚濤來不斷久别江南無此聲<lb/>
徙倚亭橋夜將半勢絶殊驚海眼髙情幽飽愜詩腸玩<lb/>
鈞天髣髴金石鳴人世徒煩絲竹亂須㬰聲歇成方池<lb/>
<pb n="KR2k0049_WYG_222-70b"/>
天光雲影涵漣漪天耶雲耶不復識人與景象相忘竒<lb/>
書懐未合輕排句有筆難描詩外趣裴叟開莊緑野前<lb/>
杜陵結屋浣花住摩詰生涯畫裏來孤鴻蹤跡風前去<lb/>
更有人心不老池源頭活水當尋處<lb/>
　　洪濟橋行　　　　　　　　　　吕　柟<lb/>
君不見萬泉之水水如注千巖百谷還相附波濤汹湧<lb/>
勢若雷土橋木帆何為哉城西之澗衆所濟邇來崩塌<lb/>
誰相繼遂令魚鼈鼓深湫坐見行人歎泛浮王侯作邑<lb/>
<pb n="KR2k0049_WYG_222-71a"/>
有餘力一朝下令種民徳青山鑿石碧嶙峋指日穹窿<lb/>
向髙旻作者不勞行者喜侯之為民何如此嗚呼我昨<lb/>
買舟自京師屢更津要嗟流離侯之字民民且戴侯今<lb/>
歸去甘棠在請君欲盡侯之功太行之石還可礲<lb/>
　　琴髙圖為李勲衛賦　　　　　　徐　渭<lb/>
天上神僊塞紫虚人間毛頴不勝書乍聞弄玉騎青鳳<lb/>
又見琴髙跨赤魚千年古素粘蝴蝶蒼濤髙處擎紅頰<lb/>
不知儂是畫中人欲請波臣後鱗鬛<lb/>
<pb n="KR2k0049_WYG_222-71b"/>
　　歌送董僉事之大同　　　　　　王世貞<lb/>
盤雕錦袍鐡䯀驄繡旗雙颭桃花紅董家南塘聊一出<lb/>
萬舸不敢乘春風健兒百戰髓力盡天子髙卧咸陽宫<lb/>
撫髀之對何匆匆誰奪我公向雲中南粤王頭闕下矣<lb/>
六臝北首穹廬空代人巷賀吳人哭安得分身來救儂<lb/>
劍歌大白須滿飲天下健者唯董公嗚呼天下健者唯<lb/>
董公<lb/>
　　過長平<lb/>
<pb n="KR2k0049_WYG_222-72a"/>
世間怪事那有此四十萬人同日死白骨髙扵太行雪<lb/>
血飛迸作汾流紫銳頭豎子何足云汝曹自死平原君<lb/>
烏鵶飽宿鬼車痛至今此地多愁雲耕農往往誇遺跡<lb/>
戰鏃千年土花碧即令方朔澆豈散總有巫咸招不得<lb/>
君不見新安一夜秦人愁二十萬鬼聲啾啾郭開賣趙<lb/>
趙髙出秦璽也送東諸侯<lb/>
　　淮隂侯廟歌<lb/>
咸陽傾城葬祖龍嬪嬙掩泣千花紅十二金人銷不盡<lb/>
<pb n="KR2k0049_WYG_222-72b"/>
揭竿斬木飄扵風是時韓生業釣者其志固己無山東<lb/>
轅門執㦸重瞳子巴蜀為壇隆凖公白帝雄圖久成滅<lb/>
烏江獨馬非為功歸來故鄉髙築宫黄金如山一日空<lb/>
齊趙諸侯在指掌俛仰宇内無英雄三奪軍權再被縛<lb/>
束手不待如發䝉迺知天授豈人力代相之約何匆匆<lb/>
當時幸不烹蒯通嗚呼餘子焉足數往往鐵券埋膏斧<lb/>
驪山刑客布乎王長安徹侯噲等伍微時猶營萬家墓<lb/>
貴日翻慳一坏土尚令黄河羞漢帶日夜崩濤奪鉦鼓<lb/>
<pb n="KR2k0049_WYG_222-73a"/>
乍可吾徒設瓣香莫令兒輩陳牲酤荒堦突兀見老檜<lb/>
乾坤熒熒日漸吐五陵王氣横亘天亦復寂寞成今古<lb/>
　　送王給事使潞　　　　　　　　李攀龍<lb/>
憶昔邊塵暗薊門六軍如雲集闕下天子授鉞臨軒檻<lb/>
宜陽王公其人者風流舊出城朔方簡在新除大司馬<lb/>
是時將帥實跋扈傾耳履聲入北斗引經答詔動稱意<lb/>
草檄提兵常在手帝力自堪制閫外股肱佐命吾何有<lb/>
一從誅亂朝廷清四海亦重尚書名看君少年青𤨏客<lb/>
<pb n="KR2k0049_WYG_222-73b"/>
漢家今得韋元成袖裏彈章百不避囊中諫疏垂欲行<lb/>
主恩三晉持節使上黨諸侯帶礪功泛槎春度濁漳水<lb/>
設醴夜宴虒祁宫歸來煉石補造化論思廷諍才何雄<lb/>
　　朝陽閣行　　　　　　　　　　王世隆<lb/>
夀陽城東有髙閣正徳之年富民作飛甍碧瓦耀晴空<lb/>
嵌璧金身動朱箔崔嵬似出鬼工手靡麗疑從玉宸落<lb/>
我行過此慨嘆生豈為登臨心眼豁城中闤闠數百家<lb/>
半愁風雨半塵沙青衿士子無處所孔壁傾頹生土花<lb/>
<pb n="KR2k0049_WYG_222-74a"/>
富民有錢不辦此祗為浮屠作盟主閣成富民亦且死<lb/>
福田利益竟何許錢多未必是天生巧求虐取空四隣<lb/>
四隣空虚富乃成指囷積米囊積金守財不舍將奈何<lb/>
百年逝水無停波富民無子錢空多日暮途逺思維摩<lb/>
豈知維摩號慈雲濟世還欲捐此身塗膏釁血鬼不享<lb/>
維摩豈肯傷衆生亦知㝠報理不舛悖入悖出鑒非逺<lb/>
人情翻覆似波瀾天道倚伏幽且險君不見長安城中<lb/>
寺萬重鉅麗無比元明宫宫成怨積禍機發至今禾黍<lb/>
<pb n="KR2k0049_WYG_222-74b"/>
悲秋風樵夫牧兒㦸手罵豈有福澤遺沙蟲㝠頑不悟<lb/>
殊已矣我作歌行訓諸士縣官循良博士美聞予之言<lb/>
大歡喜一拳搥碎此閣勿再起免惑愚民誘閭里我聞<lb/>
其言為且止莫若因之示條理昌黎此地有遺烈改作<lb/>
祠堂未為靡勸分亦可代逋負葺屋或堪容士子如此<lb/>
處置有深意標得明明正綱紀大書予言表閣門父老<lb/>
應當傳世世<lb/>
　　公濟橋行　　　　　　　　　　張　相<lb/>
<pb n="KR2k0049_WYG_222-75a"/>
公濟橋上石為棧公濟橋下水澄練憶昔兩山水横流<lb/>
直射西山噴羽箭萬牛不挽千山摧霧雨㝠㝠走郊甸<lb/>
巨靈鬼斧破洞雲五丁神力開巨堰取出怪石砥柱材<lb/>
撐起西北天半面吸月元犀岸上蹲浴日青龍水中見<lb/>
雙虹背引碧漢通六鼇簪聳皇輿奠為問神功誰能爾<lb/>
云是公濟王柱史君不見汾川移官白彭蠡橋上行人<lb/>
誦秋水<lb/>
　　石塘白雲洞　　　　　　　　　張慎言<lb/>
<pb n="KR2k0049_WYG_222-75b"/>
長溪泊水交潺湲層疊轉岫泛崇巖川谷徑復不可度<lb/>
容矞偕雲與間闗薄寒中人暾始煜荏苒雲華稠可匊<lb/>
不知羽化者阿誰深鎖雲霞滿石屋撥雲入屋捜雲根<lb/>
其中乃有靈蜕存灣環窈窕不敢進噴薄森沈若吐吞<lb/>
元氣淋漓半作水潄之清冽甘如醴胸懐落落不可名<lb/>
人能餌之長不死半始英英流層阿瀲灔蔥蘢相戛摩<lb/>
俄看繚繞搏羊角迴翔仍復緑文波恍忽沈吟我良久<lb/>
乃悟非無亦非有不知此雲生扵空又復非空生谷口<lb/>
<pb n="KR2k0049_WYG_222-76a"/>
我攜我友字子丹其人綽約癯且寒手劚雲根置懐袖<lb/>
云可鬻熟充朝餐<lb/>
　　登香山　　　　　　　　　　　王濬初<lb/>
夏屋山中青玉案三峰卓筆凌霄漢石壺寒水澹不流<lb/>
蘸入三峰清可玩仙人駕鶴來臨池幻出天章世外竒<lb/>
早被五丁収拾去至今騷客不題詩<lb/>
　　龍泉行　　　　　　　　　　　文翔鳳<lb/>
險乃在濩澤之西芹池之東只縁誤立陽城縣置之千<lb/>
<pb n="KR2k0049_WYG_222-76b"/>
山萬山中遂開一坂衝雲出影垂長壑半疋虹使我心<lb/>
悸骨寒三數載夢魂戰析城擁紫御青之二百重此行<lb/>
手綰文章璽選僊使者下髙穹九約更掃青蘿逕無夷<lb/>
新鞭白鬛龍徑度媧皇補天石側凌后羿射日峰縁溪<lb/>
曲撥殘霞入謖謖耳根快送風巖壁或懸六七寺澗石<lb/>
頻挂兩三松羊腸盤處天如帶豕腹脹時水似弓山鳴<lb/>
空應鑼聲迅早已傳他寳地鐘數僧弄管來林杪林中<lb/>
水嘯玉瓏鬆從官安勅蓮花座行吏開筵兜率墉筯破<lb/>
<pb n="KR2k0049_WYG_222-77a"/>
團搶雲脚緑案㪺琥珀醆光紅畦帶萱花新發蒂旋來<lb/>
采采入清供一枕琅玕明月老諸天掖下裂空濛定雲<lb/>
更起客初寤先問夜來水所窮武陵源上尋桃片蒼龍<lb/>
溪畔探新宫少霞筆力題軒䡾道眞蹤跡誌流溶濯纓<lb/>
手堪攜孺子洗耳瓢不棄巢翁忘却頭顱冠獬豸但知<lb/>
薜荔藉芎藭錐卓浮圖刹天立倚欄六界落心胸百磴<lb/>
虚無輕挾羽一梯縹緲倦拈笻曲折山㘭停褐葢扶疎<lb/>
栁頸擊青驄安得幽人函玉訊一一與之祼石淙光隂<lb/>
<pb n="KR2k0049_WYG_222-77b"/>
信道山中緩桐栢金庭尚待儂堂前且厰春風帳門外<lb/>
争排舞雩童我還自道諧仙骨人浪相看擬聖宗行行<lb/>
探騎來天黨鶴唳猿愀惜大雄未是風塵應償債總因<lb/>
根器有圓功坐三壺兮望八鴻我所思兮海雲所捧開<lb/>
幔之芙蓉尚恐他時更署南宫長勞勞蕊榜又題封不<lb/>
放十大洞天深處去海山院裏爾曹尤自想清丰寂寞<lb/>
青牛白鹿背仇六稚川杳莫通我將何以謝韓衆與葛<lb/>
洪<lb/>
<pb n="KR2k0049_WYG_222-78a"/>
　　鹽車行　　　　　　　　　　　文翔鳳<lb/>
鹽井解州大利權阻修只恨太行山誰牽代北拳毛錦<lb/>
濫厠蹇蹄共皁閑鹽車飛軌薄其領羊腸縛却追風影<lb/>
伯樂下車攀哭之驥亦噴鳴為引頸滿身悉辨五花雲<lb/>
拂拭漉汗赤鬛整試捷先周地一迴繞日三匝漢闗開<lb/>
庸人止解觀牝牡願君搥碎千金臺<lb/>
　　羊腸坂<lb/>
既出井中天旋向腸中盤碾子谷往且復磨盤寨環而<lb/>
<pb n="KR2k0049_WYG_222-78b"/>
曲不堪牛難又巒層欲脫馬牢翻澗複自朝直至日中<lb/>
昃周遭只在山之腹<lb/>
　　翠微仙洞　　　　　　　　　　陳　霆<lb/>
青天白日騰祥雲天風翼翼吹飛輪海天從許叱霞馭<lb/>
塵世那復遺仙裙從來純孝感天帝帝遣西池列名位<lb/>
何年來看唐昌花却道雲軿玉峰去<lb/>
　　太行山　　　　　　　　　　　陳𢎞度<lb/>
巍巍大形山髙與天齊俯視培塿但亦爾爾疊翠嶂兮<lb/>
<pb n="KR2k0049_WYG_222-79a"/>
千峰延緜亘兮萬里斗折崒嵂修塗碨礧勁風驅雲根<lb/>
逺岫沒山嘴林端落葉鳴木末髙鳥起石稜稜巖齒齒<lb/>
今人古人亦已矣客徘徊其間極目天際但見長河送<lb/>
流水<lb/>
　　武侯廟　　　　　　　　　　　王元粹<lb/>
武侯祠廟南山曲苔滿荒碑不堪讀客子登臨又一時<lb/>
秋色蒼蒼入喬木天下不可無竒才千載英爽安在哉<lb/>
孤吟徘徊不忍去寒日欲下悲風來<lb/>
<pb n="KR2k0049_WYG_222-79b"/>
　　題温日觀葡萄次韻　　　　　　王守仁<lb/>
龍扄失鑰十二重驪珠迸落鮫人宫鑌刀剪斷紫瓔珞<lb/>
纍纍馬乳垂金風樹根吹火照殘墨冷雨松棚秋鬼哭<lb/>
熊丸嚼碎流沙氷鴨酒呼來漢江緑銕削蚪藤劍三尺<lb/>
雷梭怒穴陶家壁瞿曇卧起面秋岩一索摩尼掛空壁<lb/>
　　登那羅窟有感　　　　　　　　真　可<hi>釋</hi>
君不見太樸未鑿混沌始情與無情無彼此瞥然一念<lb/>
是誰生骨肉山河成礙窒那羅窟甚深密底裏空明不<lb/>
<pb n="KR2k0049_WYG_222-80a"/>
可測見說神僧向入中雲邊千古遺包笠聞其風我亦<lb/>
來幽岩感慨增徘徊自慚身見仍還在菩薩有門不為<lb/>
開一直上莫分别凡聖都盧乾屎橛當頭若許著思量<lb/>
石人腦後重加楔由是觀休外參眼聲耳色髑髏寒常<lb/>
光一片色非色乾坤攝取一毛端又不見維摩丈室十<lb/>
笏許百千師座皆容處若言老漢弄神通分明瞌睡成<lb/>
錯去這妙用孰不有喫飯穿衣記得否自是男兒不丈<lb/>
夫超踔金毛變癡狗風吹草本非賊望影狺狺吠不息<lb/>
<pb n="KR2k0049_WYG_222-80b"/>
及乎大盜劫主人煩惱刀鳴遂竄匿業酒醉何日醒碌<lb/>
碌浮華俱酩酊輕裘肥馬送時光愁殺相如多此病莫管<lb/>
他各管自沐猴性躁方痛治好惡闗頭林木深上下何<lb/>
曾有定止鞭其後即回首叱去呼來不敢扭掌中繩索<lb/>
尚相持禪翁謾笑狂奴醜明道易履道難習水清潭豈<lb/>
易乾不是一番拚命做說時似悟用時瞞話到此涙如<lb/>
雨滴滴皆從肝腑出相逢罕遇箇中人愁人莫向愁人<lb/>
語既有苦必有甜隂盡陽回洞口乾閒來曝背解麻衲<lb/>
<pb n="KR2k0049_WYG_222-81a"/>
寧知身在重巒間夜來趣忘人情萬里烟波海月生設<lb/>
使侯王知此境便教敝屣視功名<lb/>
國朝<lb/>
　　中條行　　　　　　　　　　　吳　<graphic n="KR1606" url="https://raw.githubusercontent.com/kanripo/KR-Gaiji/master/images/KR1606.png" mimeType="image/png"/>
君不見中條山陽城昔日曾閉闗白衣徵起作諫議脫<lb/>
屩就職無慙顔月俸計口送酒媪諫紙疊置空箱間歌<lb/>
呼痛飲夜達旦醉卧客懐不聽還貞元奸佞不可當白<lb/>
麻旦夕宣朝堂忠臣延頸待誅僇宰相慴伏眠如羊中<lb/>
<pb n="KR2k0049_WYG_222-81b"/>
條山人起伏閣延英門上飛風霜諫官呌天爭喧豗金<lb/>
吾萬嵗聲如雷延齡不相陸贄免奮臂坐使唐天回乃<lb/>
知酩酊不言有深意務欲撥棄細碎爭崔嵬我過中條<lb/>
山念君如宿昔君名長比條山雲君心尚似條山石一<lb/>
代相知李鄴侯千年涕淚避賢驛思君不見可奈何酹<lb/>
君一<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>歌主客君不見長安碁局日紛紛著眼爭如局<lb/>
外人若無衡嶽爐邊客誰向中條訪隱淪<lb/>
　　贈馮訥生進士教授雲中<lb/>
<pb n="KR2k0049_WYG_222-82a"/>
开州馮郎長吳越桐江風雪秦淮月不烹羊酪敵蓴羮<lb/>
肯拈蘆管吹桃葉才同顧陸與温邢俠少風流擅絶倫<lb/>
名士有誰甘作諾丈夫何必尚專城乞得一氊還故土<lb/>
欲化邊人作鄒魯余笑謂君且歸去不信廣文今廣武<lb/>
絳帳懸弓設豹侯講堂割肉摻鼉鼓擊磬新調塞上歌<lb/>
投壺却奏軍中舞文籍先生上谷儒游閒公子河東賈<lb/>
亂定初聞闕里鐘時清不用平城弩鴈門太守解將迎<lb/>
馬邑名豪通訓詁烏桓年少挾雕弧射得黄羊供束脯<lb/>
<pb n="KR2k0049_WYG_222-82b"/>
男兒作健羞裙屐拂雲堆上吹横笛低頭博士為萬巻<lb/>
撫掌封侯空四壁憶昔扁舟醉石頭别來幾夢南徐客<lb/>
隱囊麈尾燒却盡長鋏純鈎看自惜學就吳趨恐未工<lb/>
注成晉問無人識嗚呼五湖烟水憶鱸魚落水天髙好<lb/>
寄書塞鴈不歸花又發故人消息待何如<lb/>
　　鴈門尚書行<hi>并序</hi>
　鴈門尚書行為大司馬白谷孫公作也公代州人地<lb/>
　故鴈門郡長身伉爽才武絶人其用秦兵也將憑巖<lb/>
<pb n="KR2k0049_WYG_222-83a"/>
　闗為持久且固將吏心秦士大夫弗善也累檄趣之<lb/>
　戰不得已始出天淫雨糗糧不繼師大潰潼闗陷獨<lb/>
　身横刀衝賊陣以歿從騎俱散不能得其屍公之出也<lb/>
　自念必死顧語張夫人夫人曰丈夫報國耳無憂我<lb/>
　西安破率二女六妾沈扵井揮其八嵗兒以去兒踰<lb/>
　垣避賊墮民舍中有老翁者善衣食之二年公長子<lb/>
　世瑞重趼入秦得夫人屍貌如生老翁歸以弟相扶<lb/>
　還見者泣下蓋公素有徳秦人云余門人馮君訥生<lb/>
<pb n="KR2k0049_WYG_222-83b"/>
　公同里人作潼闗行紀其事余曾識公于朝因感賦<lb/>
　此什公死而天下事以去然其敗由趣戰且大雨糧<lb/>
　絶此固天意抑本廟謨未可專以責公也公之㕘佐<lb/>
　惟監軍道喬公以明經奏用能不負公潼闗之破同<lb/>
　日死名元柱定襄人<lb/>
鴈門尚書受專征登壇顧盼三軍驚身長八尺左右射<lb/>
坐上咄叱風雲生家居絶塞愛死士一日費盡千黄金<lb/>
讀書致身取將相闗西䑕子方縱横長安城頭揮羽扇<lb/>
<pb n="KR2k0049_WYG_222-84a"/>
卧甲韜弓不忘戰持重能收壯士心沈幾好待兇徒變<lb/>
忽傳使者上都來夜半星馳馬流汗覆轍寧堪似往年<lb/>
催軍還用松山箭尚書得詔初沈吟蹶起横刀忽長嘆<lb/>
我今不死非英雄古來得失誰由算椎牛誓衆出潼闗<lb/>
墟落蕭條轉餉難六月炎蒸驅萬馬二崤風雨斷千山<lb/>
雄心慷慨宵飛檄殺氣憑陵老據鞍掃籜謀成頻撫劍<lb/>
量沙力盡為傳飡尚書戰敗追兵急退守嚴闗収潰卒<lb/>
此地乘髙足萬全只今天險嗟何及蟻聚蜂屯已入城<lb/>
<pb n="KR2k0049_WYG_222-84b"/>
持矛瞋目呼狂賊戰馬嘶鳴失主歸横尸撐距無能識<lb/>
烏鳶啄肉北風寒寡鵠孤鸞不忍看願逐相公忠義死<lb/>
一門恨血土化斑故園有子音書絶勾注烽烟路百盤<lb/>
欲走雲中穿紫塞别尋竒道訪長安長安到日添悲哽<lb/>
繭足荆榛見眢井轆轤繩斷野苔生幾尺枯泉浸形影<lb/>
永夜曾歸風露清經秋不化氷霜冷二女何年駕碧鸞<lb/>
七姬無塜埋紅粉複壁藏兒定有無破巢窮鳥問將雛<lb/>
時來作使千兵勢運去流離六尺孤傍人指㸃牽衣袂<lb/>
<pb n="KR2k0049_WYG_222-85a"/>
相看一慟眞吾弟訣絶難為老母心䕶持始識遺民意<lb/>
回首潼闗廢壘髙知公扵此葬蓬蒿沙沈白骨魂應在<lb/>
雨洗金瘡恨未消渭水無情自東去殘鴉落日藍田樹<lb/>
青史誰人哭蘚碑赤眉銅馬知何處嗚呼材官鐵騎看<lb/>
如雲不降即走徒紛紛尚書養士三十載一時同死何<lb/>
無人至今唯說喬參軍<lb/>
　　英雄竒遇處　　　　　　　　　范鄗鼎<lb/>
昔年曾過韓候嶺共道英雄遇不逢解衣推食上将軍<lb/>
<pb n="KR2k0049_WYG_222-85b"/>
須臾變作長樂鐘至今披讀扶風書腐儒但知怨蒯通<lb/>
極目南望咫尺許相傳英雄竒遇處西岳祠下位歴歴<lb/>
土人春秋薦稷黍藥師初年未得志曾與虬髯共行旅<lb/>
兼有楊門一侍婢合樽促坐呼爾汝寳貨泉貝當面擲<lb/>
躡足附耳寂無語我讀唐書却手舞開卷便識韓擒虎<lb/>
眼光直射物色外喜見今又一孫武本傳亦載楊素名<lb/>
謙光未遑牀上迎當時英雄不短氣豈假紅粉添深情<lb/>
北平西定土谷渾猶欲力疾報君恩帝憫其老心不許<lb/>
<pb n="KR2k0049_WYG_222-86a"/>
忠肝義膽貽子孫臨淄鳳翔五世濟總有陳豨亦安存<lb/>
梓州刺史推乃兄幽州都督推乃昆壎箎如雲心如雪<lb/>
不聞邂逅訂友婚<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>弔靈石地尚論古人風前有淮隂<lb/>
侯後有衛國公遇與不遇雖差池居功可定兩英雄<lb/>
　　徐溝道中　　　　　　　　　　王　綬<lb/>
悠悠晉陽城行行二百里往來如蠅逐憂心隨河水三<lb/>
年兩地無寸善一官學製類襪線朝廷課績名實分短<lb/>
長何妨錯雜見羸騎逶迤出荒戍平林炊烟帶山暮寒<lb/>
<pb n="KR2k0049_WYG_222-86b"/>
雲披野雨復來牛羊入村風<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>君不見道上泥深三<lb/>
尺沒車輪淹馬脊秋蕭蕭凉颯逼日沈沈蛩音集馬蹄<lb/>
車輪不得停東嵎西嵎月長碧嗚呼人生周行何獨難<lb/>
勞吏掩闗徒嘆息<lb/>
　　李氏節孝詩　　　　　　　　　徐乾學<lb/>
繭絲不作晉陽尹輸將却似譚大夫向余索詩表節孝<lb/>
丞哉意不在簿書節母氏王孝子李閨門雍肅作楷模<lb/>
受兹介福蓋有以永錫爾類良不誣前史作傳貴難能<lb/>
<pb n="KR2k0049_WYG_222-87a"/>
剺面刲股每書諸此事人之所易到實可風世而豈徒<lb/>
君家髯兄秉史筆記此有徵後代須吾詩不肯無為作<lb/>
邑有風化丞自殊邑人及時相勸勉丞哉不久飛仙鳬<lb/>
　　洞陽山　　　　　　　　　　　陳廷敬<lb/>
我家太行盡處村蛟龍欲落留爪痕蜿蜒腹背故隆起<lb/>
振鱗掉尾如雷奔波濤隱見吞萬壑似覽衆水窮河源<lb/>
古稱上黨天下脊兹山拔地尤騰鶱俯視砥柱一拳石<lb/>
析城王屋雙桮樽頗訝大禹所經畫足跡未到回南轅<lb/>
<pb n="KR2k0049_WYG_222-87b"/>
徑下河濟急疏瀹北顧參井髙莫捫乃知龍性躍天漢<lb/>
肯同蝘蜓尺水渾太行以南多峻山地勢愈下難並論<lb/>
兹山何不列嶽鎮使我歎息増煩寃何為歎息増煩寃<lb/>
萬古無害兹山尊<lb/>
　　開元鐘<lb/>
蒼茫陵谷開元寺古鐘猶帶開元字尋向桃花觀裏來<lb/>
鐘聲依舊浮空翠此鐘流傳自後唐誰與作者李昭義<lb/>
黄塵清水變須㬰鬬雞小兒聊角戲昭義此時亦人傑<lb/>
<pb n="KR2k0049_WYG_222-88a"/>
屹立孤城下無地夾寨重雲鳥不飛余吾殘營白晝閉<lb/>
流矢拔足容不知血暗淋漓痛劈臂龍驤神捷等沙蟲<lb/>
銘以蒲牢毋失墜生子當如李亞子進通忠孝先王識<lb/>
我怪歐陽傳五代嗣昭特書多可紀當時亦有劉義叟<lb/>
飄零頗恨文章躓今我來觀開元鐘與客談詠梁唐事<lb/>
更數百年歌者誰鐘聲未歇聞歎喟<lb/>
　　自南村徑石院扺九仙臺<lb/>
紅葉深紅與淺紅溼雲細雨如春濃桑柘半凋栁黄落<lb/>
<pb n="KR2k0049_WYG_222-88b"/>
三里五里村村同徑轉溪開歎竒絶千山萬山皆玲瓏<lb/>
誰令巖壑擅異色純以金碧施神工寒烟消歇亦變態<lb/>
怪石磊砢還孤峰宇内名山亦無數此山如畫展毫素<lb/>
我聞虞山最佳麗丹崖紺壁儼畫具一峰道人飛仙人<lb/>
揮染平生釣游處浮嵐暖翠曉千里玉洞桃花春萬樹<lb/>
仙人既去亦復還白雲黄鶴游人間清都𣺌𣺌在何許<lb/>
玉階朝罷棲名山只今畫者誰其匹天髙氣清風寥慄<lb/>
欲攬太空為粉圖消得仙人兩三筆<lb/>
<pb n="KR2k0049_WYG_222-89a"/>
　　雁門行<lb/>
鴈門闗鴈不度闗上長城髙揷天鴻鴈髙飛從此去鴈<lb/>
飛長城間遊子闗門還鴈南君北向相望何由扳塞山<lb/>
連緜秋雲起西度五原東遼水傳語幽并輕俠兒雄飛<lb/>
雌伏休相疑<lb/>
　　郭烈婦篇　　　　　　　　　　邵嗣堯<lb/>
郭家烈婦烈莫比和醯飲藥從夫死人生偕老亦尋常<lb/>
烈婦死時十八耳三年侍藥齊眉人一朝立作同穴鬼<lb/>
<pb n="KR2k0049_WYG_222-89b"/>
人盡哀母且喜有女如此死足矣借問此女誰家兒陳<lb/>
氏外孫荆氏子<lb/>
　　趙武靈王墓　　　　　　　　　馮雲驤<lb/>
大漠蒼蒼山月小趙王墓枕青山老怪蝶隨風獵野花<lb/>
黄狐幾夜啼秋草昔時意氣何英雄遺俗能成葢世功<lb/>
山川想像餘威在斷碣殘碑認鳥蟲年年凉雨燐燈濕<lb/>
龍旗朝夜精靈集甲士黄雲帶劍來宫娥紅鬼詞箏立<lb/>
迢迢戍壘望飛樓七星掛城河漢流誰記舊遊歌舞地<lb/>
<pb n="KR2k0049_WYG_222-90a"/>
珍珠埋盡野松愁我來登臺獨懐古一酹濁酒澆黄土<lb/>
楓青塞黒古魂疑悲吟弔君君豈知<lb/>
　　潼闗行弔大司馬孫白谷先生一門死節<lb/>
　　　　　　　　　　　　　　　　趙三麒<lb/>
朝行潼闗道暮入潼闗門入門長嘆息嘆息弔忠魂昔<lb/>
年旱魃長䝟貐賊灌汴城偏逢雨南川民社白骨流北<lb/>
岸援師尚歌舞舞殘頓解鴛鴦瓦血濺沙場千里赭地<lb/>
折天崩可奈何圜扉始起孫司馬司馬秉鉞再登壇官軍復<lb/>
<pb n="KR2k0049_WYG_222-90b"/>
見賊膽寒請纓再造中原易孤注誰知信主難信是養<lb/>
癰如養虎猶道用勦不如撫司馬殱渠黑水頭端皇喜<lb/>
捷武陵怒武陵何事速其辜時引太宗曾殺盧四正六<lb/>
隅方水火薊北又乞分兵符援薊秦兵留不還司馬孤<lb/>
軍出潼闗郟縣一戰多恢復獲鎧破敵如摧山那期䨙<lb/>
雨庚癸呼廣恩仍附雞鳴徒癸未十月潼闗陷奮臂拒<lb/>
戰無完膚膚裂猶有罵賊齒磨頂鋸骨甘如㫖天教碧<lb/>
血壯山河差勝馬革裹千里妻女就義盡從容刑於閨<lb/>
<pb n="KR2k0049_WYG_222-91a"/>
閣皆君子同難更有喬參軍一劍身輕掣海雲百年板<lb/>
蕩幾男子肯將勁節輸湘裙闗山仍舊水仍東惟有古<lb/>
木多悲風忠魂義魄塞天地國破豈盡在蒼穹君不見<lb/>
息壤一盟竟成功謗書一夾無兩聰又不見十二金牌<lb/>
便賣國總有英雄難為力吁嗟乎豫讓請衣衣出血椎<lb/>
中副車祖龍滅厲鬼眞有殺賊才盲闖而今安在哉<lb/>
　　送陶季之潞州　　　　　　　　王士禎<lb/>
先生昔日登武夷鐵船峰頭看奕棋中冠離支三百顆<lb/>
<pb n="KR2k0049_WYG_222-91b"/>
酒酣自劈輕紅肌峰頭爛睡忘甲子坐笑曾孫生白髭<lb/>
張㠶伐鼓下黄鶴欲覽三湘窮九疑披襟蘭臺發髙唱<lb/>
快哉不辨風雄雌平生名岳屐齒遍風塵京雒嗟衣緇<lb/>
投我竒文浩千頃蛟龍大澤纒躨跜謂我四海一知己<lb/>
譬若莊休從惠施髙齋茗飲坐清晝風爐活火分槍旗<lb/>
我時無事似犀首酒鱗浮動銀留犁豐臺紅藥花照眼<lb/>
驪駒忽告將西馳壯心猶作驥伏櫪適志無如泥曳龜<lb/>
我聞上黨天下脊當年潛邸傳臨淄龍飛荒宫沒烟莽<lb/>
<pb n="KR2k0049_WYG_222-92a"/>
斷碣髣髴開元祠紛紛梁晉夾河戰鵶兒萬騎陳軍麾<lb/>
錦囊負矢盛意氣歌聲慷慨留三垂時平不用弓箭手<lb/>
空老昭義干熊羆戰場下馬問亭長鬼燐颯颯寒飇吹<lb/>
君家草堂臨射陂門前五栁藏東籬何時單舸徑歸去<lb/>
北窻髙枕談黄羲<lb/>
　　送吳天章歸中條山<lb/>
月始在房羣隂終凍禽塌翅啼酸風吕生置酒邀我飲<lb/>
清歌笑倚商玲瓏朝來宿醒卧未析吳郎告我歸河東<lb/>
<pb n="KR2k0049_WYG_222-92b"/>
壮風雨雪滿天地層氷千里髙穹窿行人□瘃手指墮<lb/>
狐裘嗟汝胡䝉茸長安甲第髙入天馬蹄動地聲隆隆<lb/>
漿酒臛肉不足道金玉磊砢堆堂中汝詩千首文百軸<lb/>
洿塗未拔誰相通汝家王官谷中條青濛濛藤蘿相糾<lb/>
水相激至今猿鳥悲司空汝歸讀書甘菽茙致君堯舜<lb/>
會有日飛伏詎辨誰雌雄<lb/>
　　賦趙廷舉事　　　　　　　　　孫枝蔚<lb/>
崇禎五年季冬夜賊滿山西武鄉野悲風愁雲動千里<lb/>
<pb n="KR2k0049_WYG_222-93a"/>
殺人之父城門下念賊亦是人之子胡不容人代父死<lb/>
歸語我友及里中兒父仇不報子活何為願假我斧我<lb/>
必刺之月黒雞鳴事不可遲親族向前相泣語百萬騎<lb/>
中賊何處此賊胸前掛銅牌此賊秣馬在庭階諸君且<lb/>
勿勸我住吾當畏聖賢不能畏彼虎與豺皇天憐孝復<lb/>
憐勇須㬰賊死不旋踵一賊既倒羣賊驚此兒何姓復<lb/>
何名自言身是趙廷舉吾奏上帝當殱汝汝曹不孝復<lb/>
不忠朝廷恩澤二百六七十年中何忍負之彎汝弓况<lb/>
<pb n="KR2k0049_WYG_222-93b"/>
復孤人之子烹若翁言畢投井井無水七尺吾當全歸<lb/>
耳死後白氣上冲天孝義皇天亦澘然鄉人名為孝子<lb/>
里聶政荆軻安足擬<lb/>
　　學宫古栢行　　　　　　　　　許自俊<lb/>
森森古栢幾千年虬根蟠地梢插天婆娑生意久愈旺<lb/>
縱横屈矗影翩躚五幹已逾五老夀三株直拍三神肩<lb/>
為龍為蛟為虎豹疑鬼疑怪疑神仙將軍甲胄巍峩峩<lb/>
丞相冠劍胡褼褼長眉瞿曇植其杖柱下老𣆀秃其顚<lb/>
<pb n="KR2k0049_WYG_222-94a"/>
翳沐日兮更浴月爰欺霜兮復凌烟輪囷離竒違世用<lb/>
樸拙崒嵂態復妍雷霆霹靂不敢劫隂陽變化状百千<lb/>
唐與虞與秦漢與徘徊俯仰堪留連天濤風響生靈籟<lb/>
直無一曲通黄泉吾聞間氣鍾人物物華宛似三晉賢<lb/>
庇根垂䕃趙冬日水火不災緜上田為梁為棟羊舌氏<lb/>
銅鞮伯華相並傳尼山鐘鼓籍清䕃禹貢栝栢神氣全<lb/>
天下物老則曰酉徂來新甫閟宫篇<lb/>
　　古栢歌　　　　　　　　　　　陸豹雯<lb/>
<pb n="KR2k0049_WYG_222-94b"/>
麓臺山前新雨痕春郊芳草游王孫西南數里揮鞭去<lb/>
川原明媚古胡村胡村田舍通長陌紺宇嵸嶐古仙柏<lb/>
天然一本五枝生十圍騰躍幾千尺蜿蜒蒼龍西倒垂<lb/>
偃蹇俯枕泰和石洪荒既剖誰植來厯數周秦莫能白<lb/>
彷彿疑有神靈集生死先期知興革飽經霜雪幾千秋<lb/>
錯節盤根萬古愁食葉服脂眞妙訣神仙何須滄海求<lb/>
吾聞秦官漢秩爵長松此栢胡為不受封又聞孔子廟<lb/>
前廿四株偶然砍伐直須臾物生浩劫有時數盤踞得<lb/>
<pb n="KR2k0049_WYG_222-95a"/>
地無夭殂太谷之栢應如此整襟肅穆澹容止主人坐<lb/>
卧不欲歸為和新詩雜宫徵<lb/>
　　郭林宗祠下觀傅青主鄭谷口重書蔡中郎二碑<lb/>
　　　歌用少陵李潮八分小篆歌韻　周在浚<lb/>
軒頡文字不可見金石之刻飄殘雲劫灰之後若瓌寶<lb/>
西漢以來珍八分歐趙當時已歎息後之寶者誰為眞<lb/>
太原傅山筆力健以意摹寫多丰神我友鄭八號稽古<lb/>
秦碑漢碣身相親當時客都下硯山曾卜鄰石經遺字<lb/>
<pb n="KR2k0049_WYG_222-95b"/>
數晨夕寝斯食斯如對當時人重為臨摹儼然相祠中<lb/>
兩兩同西向波撇矯健俗書逺興來老腕休屈强中郎<lb/>
之文無慚容谷口之字多雄壯千載萬載難磨宕傅鄭<lb/>
今時李郭行我來坐其下摩娑還作歌碑乎碑乎從此<lb/>
流傳嵗月不可紀風風雨雨奈此貞珉何<lb/>
　　介休道中大雪用歐公字體并次其韻<lb/>
緜山崒嵂開蓮萼爾來怪底雲氣薄曉來鞴馬欲出户<lb/>
颯颯風聲忽大作蒼崖不復辨狐岐林宗祠前莽寥廓<lb/>
<pb n="KR2k0049_WYG_222-96a"/>
手縮難綰紫游韁目眩但覺光閃爍沿村沽酒苦酸澀<lb/>
敵門乞火嗟冷落胡為嵗嵗勞行役老我不如邱中貉<lb/>
聞道此邦春夏旱棄兒抛婦隨人攫道傍尚自多流亡<lb/>
慘傷半似依人雀馬凍不前惟長嘶僕餓急走遺芒屩<lb/>
忽逢年少披貂裘豪興但誇逐兔樂執手不暇問姓名<lb/>
金盌行酒恣傾瀹擊鮮聊復慰老饕最喜乾坤歸淡漠<lb/>
一時頓忘行路難掌熱儘堪握氷搠揺鞭我亦急馳去<lb/>
回首相看各狂噱<lb/>
<pb n="KR2k0049_WYG_222-96b"/>
　　虒祁宫故址　　　　　　　　　仇昌祚<lb/>
老夫清晨過澮水馬鳴蕭蕭悲風起河干駐馬訪虒祁<lb/>
但見千山萬山紫憶昔東周晉莫强諸侯聘問無時已<lb/>
問罪之師數出境犧牲玉帛如敝屣宫成瞥見諸侯畔<lb/>
吳强楚僭驕莫比斯䖍趙籍擅侯封表裏山河竟若此<lb/>
嗚呼繁華無限總銷亡古往今來事不常臨風太息復<lb/>
何有荒原落日來牛羊<lb/>
　　題寶岩寺　　　　　　　　　　程之玿<lb/>
<pb n="KR2k0049_WYG_222-97a"/>
花園村踞太行巓上有古刹栖枯禪入夜金燈往往出<lb/>
乍明乍滅樹林邊觀燈佛子歸佛力自我思之恐不然<lb/>
中土無佛山即有此燈燦爛幾千年非從白馬䭾來物<lb/>
不稽之語莫輕傳暇日偶看草木子謂燈皆是山靈宣<lb/>
明珠一顆能潤浦良玉一片能輝田寶藏之興萃陵谷<lb/>
自然光怪冲雲天峨嵋簡州衡嶽地匡廬天章太白前<lb/>
到處有燈驚耳目豈皆天竺種竒縁儒者所言良不誑<lb/>
霧釋氷消何惑焉鄴下崔生名下士流連景物題詩篇<lb/>
<pb n="KR2k0049_WYG_222-97b"/>
才華俊逸但佞佛佛日豈借燈增妍我作此言告來者<lb/>
讀書明理莫牽纒山歸山兮佛歸佛鑑朗衡平兩不偏<lb/>
　　長平弔古　　　　　　　　　　陳均揆<lb/>
戰國扵今厯有年長平之名邑乘傳戰士骷髏歸碧土<lb/>
騷人憑弔問蒼天六王將畢四海一将不知兵國予敵<lb/>
嗟吁四十萬人骨未冷甫傳二世秦鹿失人生夭夀宰<lb/>
扵命國運延促力難競以秦為鑒不鑒秦八千子弟兵<lb/>
徒勁<lb/>
<pb n="KR2k0049_WYG_222-98a"/>
　　五老峯　　　　　　　　　　　王含光<lb/>
虞鄉西南五老峯一峯一朶玉芙蓉層城亂插櫻桃樹<lb/>
絶頂斜篸羅漢松中峯孤秀凌空起矗矗去天一握耳<lb/>
四峯却立不敢前儼然商皓翊帝子羅列石筍似兒孫<lb/>
或載雲旂驂騄駬我欲步虚叩僊寰絶巘蘿颺不可攀<lb/>
但見流風吹素氣懸泉飛薄戛珮環玉竇穹嵌鐘乳滴<lb/>
香雨溟濛非人間西過林㘭登欹石道人指㸃羅公迹<lb/>
柯爛丹成去不迴至今樵者聞流奕月照前峰雲影飛<lb/>
<pb n="KR2k0049_WYG_222-98b"/>
相傳半是蓬萊客一壺春酒謝山靈空翠撲人衣帶青<lb/>
野鶴歸來憐華表仙翁何處化流星恍惚不知歸路在<lb/>
谿烟花樹雨𡨕𡨕<lb/>
　　黄圍洞歌　　　　　　　　　　孫必振<lb/>
黄圍之山山谷口夾岸長林風怒吼曲磴嶙峋鳥道通<lb/>
扶笻贔屭登緣陡峰迴路轉現琳宫老衲藏修時歲久<lb/>
為言洞中别有天登探欲把塵襟抖洞口霏霏烟霧輕<lb/>
荘嚴妙相當牕牖座後突兀說法臺寶墖玲瓏三五耦<lb/>
<pb n="KR2k0049_WYG_222-99a"/>
石乳懸空滴蔗漿龍泉清冽𠻳瓊玖四壁斑斕翡翠屏<lb/>
鳳篆龍章雜蝌蚪石芝倒挂白鴿飛石脊蜿蜒蒼螭走<lb/>
更有幽竒探不窮洪濛浩氣忘昏酉肅肅隂森衣袂凉<lb/>
炎天六月歸何有游罷玉樓肌粟生幸有髙人載斗酒<lb/>
把杯長嘯響天風欲起何妨時被肘村農皓首喜相從<lb/>
不減山隂五老叟炰羔蒸黍酌使君使君莫負攀枝手<lb/>
秋來紅葉滿山隈乘興還思來再否<lb/>
　　飲靈石署中即訂綿山看松　　　賈鳴璽<lb/>
<pb n="KR2k0049_WYG_222-99b"/>
有客跨驢躭逺游聊且逢君一醉耳汾聲作意雜笙歌<lb/>
東山西山酒杯裏三更燒燭說看松松樹未見松濤起<lb/>
西風吹散萬里雲呌出明月凉如水<lb/>
　　過冷泉闗　　　　　　　　　　沈　廉<lb/>
河山莽蒼蟠龍起銀濤寒噴闗門底樹禿烟消烏影稀<lb/>
荒雲零亂殘陽裏三年攬轡往來頻如弩西風吹倒人<lb/>
茫茫北控并州路此地誰言非要津<lb/>
　　登馬鞍山　　　　　　　　　　髙垣雯<lb/>
<pb n="KR2k0049_WYG_222-100a"/>
雙峰屼嵂聳雲間俯視千山與萬山層嵐翠壁凌霄漢<lb/>
恍疑天馬下塵寰太行北來多竒賞五龍發鳩雄上黨<lb/>
獅子韓國本獰猙黎水艶稱白巖蟒乃有駿骨丰稜起<lb/>
騰驤何必日千里稽古負圖出河中腰褭嘗從穆天子<lb/>
不數秦家鐵駟羣漢時得之渥洼水無端誤值太行車<lb/>
矯首頓足長嗟吁孫陽一顧空冀北攬轡躍躍入雲衢<lb/>
扵今皇路正昇平大展逸足任所行圉人安得施閑紲<lb/>
始信當年伏櫪心君不見雲錦韉玉華騣具眼誰不羨<lb/>
<pb n="KR2k0049_WYG_222-100b"/>
游龍誇奔電逐遺風霜蹄不數汗血紅紫燕青騅拳毛<lb/>
騧金鞭玉勒重天家雍雍待漏立天仗烽火驚人踏風<lb/>
沙練光照曜空千古千騎萬乘何足數不信試看馬鞍<lb/>
山依然驊騮騄駬譜<lb/>
　樂府<lb/>
周　琴歌<lb/>
　風俗通曰百里奚為秦相堂上樂作所賃澣婦自言<lb/>
　知音因援琴撫絃而歌問之乃其故妻還為夫婦也<lb/>
<pb n="KR2k0049_WYG_222-101a"/>
　亦謂之扊扅歌<lb/>
百里奚五羊皮憶别時烹伏雌炊扊扅今日富貴忘我<lb/>
為<lb/>
百里奚初娶我時五羊皮臨當相别時烹乳雞今適富<lb/>
貴忘我為<lb/>
百里奚百里奚母已死葬南溪墳以瓦覆以柴舂黄藜<lb/>
搤伏雞西入秦五羖皮今日富貴捐我為<lb/>
　　河激歌<lb/>
<pb n="KR2k0049_WYG_222-101b"/>
　列女傳曰女娟者趙河津吏之女也簡子南擊楚津<lb/>
　吏醉卧不能渡簡子怒欲殺之娟懼持檝走前曰願<lb/>
　以微軀易父之死簡子遂釋不誅將渡用檝者少一<lb/>
　人娟攘拳操檝而請簡子遂與渡中流為簡子發河<lb/>
　激之歌簡子歸納為夫人<lb/>
升彼河兮而觀清水揚波兮冒冥冥禱求福兮醉不醒<lb/>
誅将加兮妾心驚罰既釋兮瀆乃清妾持檝兮操其維<lb/>
蛟龍助兮主将歸呼來櫂兮行勿疑<lb/>
<pb n="KR2k0049_WYG_222-102a"/>
　　鼓琴歌<lb/>
　史記趙武靈王夢見處女鼓琴而歌此詩異日王飲<lb/>
　酒樂數言所夢想見其狀吳廣聞之因夫人而内其<lb/>
　女娃嬴孟姚也孟姚甚有寵扵王是為惠后<lb/>
美人熒熒兮顔若苕之榮命乎命乎曾無我嬴<lb/>
漢<lb/>
　　鮑司隸歌<lb/>
　列異傳云鮑宣宣子永永子昱三世皆為司隸而乘<lb/>
<pb n="KR2k0049_WYG_222-102b"/>
　一驄馬京師人歌之<lb/>
鮑氏驄三入司隸再入公馬雖瘦行步工<lb/>
　　上郡歌<lb/>
　漢書曰成帝時馮野王為上郡太守其後弟立亦自<lb/>
　五原太守徙西河上郡立居職公廉治行略與野王<lb/>
　相似而多知有恩貸好為條教吏民嘉美野王立相<lb/>
　代為太守歌之曰<lb/>
大馮君小馮君兄弟繼踵相因循聰明賢知惠吏民政<lb/>
<pb n="KR2k0049_WYG_222-103a"/>
如魯衛徳化鈞周公康叔猶二君<lb/>
　　别歌　　　　　　　　　　　　李　陵<lb/>
　漢書曰昭帝即位數年匈奴與漢和親漢使求蘇武<lb/>
　等單于許武還李陵置酒賀武曰異域之人一别長<lb/>
　絶因起舞而歌泣下數行遂與武决<lb/>
徑萬里兮度沙漠為君將兮奮匈奴路窮絶兮矢刃摧<lb/>
士衆滅兮名已隤老母已死雖欲報恩將安歸<lb/>
唐<lb/>
<pb n="KR2k0049_WYG_222-103b"/>
　　故絳行　　　　　　　　　　　杜　頠<lb/>
君不見銅鞮觀數里城池已蕪漫君不見虒祁宫幾重<lb/>
臺榭亦微濛介馬兵車全盛時歌童舞女妖艶姿一代<lb/>
繁華皆共絶九原唯望塜纍纍<lb/>
　　履霜操<lb/>
　琴操曰尹吉甫子伯竒無罪為母讒而見逐乃集芰<lb/>
　荷為衣採楟花為食晨朝履霜自傷見放援琴鼓之<lb/>
　而作此操<lb/>
<pb n="KR2k0049_WYG_222-104a"/>
履朝霜兮採晨寒考不明其心兮聽讒言孤息别離兮<lb/>
摧肺肝何辜皇天兮遭斯愆痛沒不同兮恩有偏誰能<lb/>
流顧兮知我寃<lb/>
　　履霜操　　　　　　　　　　　韓　愈<lb/>
　尹吉甫子伯竒無罪為後母譖而見逐自傷作<lb/>
父兮兒寒母兮兒饑兒罪當笞逐兒何為兒在中野以<lb/>
宿以處四無人聲誰與兒語兒寒何衣兒饑何食兒行<lb/>
扵野履霜以足母生衆兒有母憐之獨無母憐兒寧不<lb/>
<pb n="KR2k0049_WYG_222-104b"/>
悲<lb/>
元<lb/>
　　履霜操<hi>并序</hi>　　　　　　　　　楊維楨<lb/>
　琴操有履霜謂尹吉甫子伯竒為後母譖而見逐自<lb/>
　傷而作也其詞曰朝履霜兮採晨寒考不明其心兮<lb/>
　信䜛言何辜皇天兮遭斯諐痛歿不同兮恩有偏誰<lb/>
　說碩兮知此寃使是詞果出伯竒則伯竒不得希扵<lb/>
　舜矣予為之補云<lb/>
<pb n="KR2k0049_WYG_222-105a"/>
霜鮮鮮兮草戔戔兒獨履兮兒宿野田衣荷之葉兮葉<lb/>
易穿採楟花以為食兮食不下咽嗟兒天父兮天胡有<lb/>
偏我不父順兮寧不兒憐履晨霜兮泣吾天<lb/>
　　明妃曲　　　　　　　　　　　劉　因<lb/>
初聞丹青寫明眸明妃私喜六宫羞再聞北使選絶色<lb/>
六宫無慮明妃愁妾身只有愁可必萬里今從漢宫出<lb/>
悔不别君未識時免使君心憐玉質君心有憂在逺方<lb/>
但恨妾身是女郎飛鴻不解琵琶語秪帶離愁歸故鄉<lb/>
<pb n="KR2k0049_WYG_222-105b"/>
故鄉休嗟妾薄命此身雖死君恩重來時無數後宫花<lb/>
明日飄零成底用宫花無用妾如何傳去哀絃幽思多<lb/>
君王要聽新聲譜為譜髙皇猛士歌<lb/>
明<lb/>
　　智伯頭飲器歌　　　　　　　　唐　肅<lb/>
飲伯頭些伯已鬼伯死寧知頭作器玉盤酒滴猩猩紅<lb/>
血波倒浸泥丸宫雷吼無聲電睛墜伏犀骨斷漆花膩<lb/>
老龍一吸銀海澁飲闌擲桮怒髮立英魂夜半不敢泣<lb/>
<pb n="KR2k0049_WYG_222-106a"/>
君不見君漆頭臣漆身恨君蘭臺争諫臣<lb/>
　　傅巖操　　　　　　　　　　　袁　凱<lb/>
日之將出兮余趨乎築之所杵丁丁而不息兮汗淫淫<lb/>
之如雨日既入而始休兮飯麄糲而不飽<hi>叶補</hi>嗚呼其命<lb/>
兮余何辭乎此苦<lb/>
　　斮老雄　　　　　　　　　　　宋　濂<lb/>
　擬宋鐃歌昭義節度使李鈞據澤潞弗服上御六師<lb/>
　平之為斮老雄<lb/>
<pb n="KR2k0049_WYG_222-106b"/>
斮老雄雄勢蹙連㓂師樹髙纛襲邊城施蠆毒王赫斯<lb/>
怒勢如戮百萬貔貅若林矗行視嶕嶢勝平陸升城齊<lb/>
呼山岳覆飛矢貫臂拔其鏃雄斯窮畀炎熇朱鳥鳴反<lb/>
舌縮反舌縮四海服<lb/>
　　雲中兩烈婦　　　　　　　　　錢　宰<lb/>
　竹貞鎭雲中縱㳺兵掠鄉鄙張思孝妻華氏偕子婦<lb/>
　劉罵賊死之作雲中兩烈婦<lb/>
雲中兩烈婦風節何雄哉婦姑誓同死軍馬倐已來姑<lb/>
<pb n="KR2k0049_WYG_222-107a"/>
言我死命之遭爾方年少不得逃欲自經不得索欲自<lb/>
刎不得刀少婦潛致詞不用刀與索兒當激賊怒婦姑<lb/>
頭共斫姑如湛盧劍罵賊獵獵生剛風婦如黄間弩蹶<lb/>
張放弦氣愈雄厲聲奮激膺賊鋒萬古雙烈夸雲中<lb/>
　　國士行　　　　　　　　　　　李東陽<lb/>
漆為癘炭為啞彼國士何為者趙家飲器智家頭一日<lb/>
事作千年仇報君仇為君死斬仇之衣仇魄禠臣身則<lb/>
亡心已矣<lb/>
<pb n="KR2k0049_WYG_222-107b"/>
　　漢夀侯<lb/>
漢夀侯義且武冠三軍振華夏<hi>叶</hi>斬仇將報知者<hi>叶</hi>身<lb/>
不可留臣有主老瞞不追猶有度誰其仇者吳陸吕歲<lb/>
十二月侯出走<hi>叶</hi>吳人縛侯生縛虎生縛虎死猶怒髯<lb/>
如虬眼如炬吁嗟漢乎天不祚有馬不踐中原土侯身<lb/>
雖亡神萬古<lb/>
　　睢陽歎<lb/>
將軍有齒嚼欲碎将軍有眥血成淚生為將星死為厲<lb/>
<pb n="KR2k0049_WYG_222-108a"/>
盡是山川不平氣二人同心金不利天與一城為國蔽<lb/>
强兵坐擁瞋相視孝子忠臣竟誰是千載功名亦天意<lb/>
君不見河南節度三日至<lb/>
　　馮婕妤<lb/>
圏門晝開熊不守婕妤當前衆嬪走荷君光寵捍君危<lb/>
不然安用賤妾為君身如山妾如葉君有不虞安置妾<lb/>
亦知倉卒非賈恩恩多妒深翻在睫昔非勇今非怯掖<lb/>
庭佞兒何喋喋<lb/>
<pb n="KR2k0049_WYG_222-108b"/>
　　緜山怨<lb/>
五蛇上天一蛇蟄緜山經月火不滅君侯恩重翻為仇<lb/>
不如放作山中囚君侯有臣亦非少貪天之徒但不保<lb/>
臣心見母不見君誰言母死非君恩今辰何辰夕何夕<lb/>
晉與千年作寒食<lb/>
　　上殿熊　　　　　　　　　　　石　珤<lb/>
熊上殿昭儀趨誰其當者馮婕妤玉顔豈能編虎鬚不<lb/>
難一死遮乘輿孟陽登牀信誑楚亦有華泉逢丑父分<lb/>
<pb n="KR2k0049_WYG_222-109a"/>
明造次效忠貞豈意嬋媛成錯迕傅姬手持黄紙來昔<lb/>
何勇銳今何衰兩朝淚濕黄金堦宫中妒色亦妒才<lb/>
　　鴈門太守行　　　　　　　　　何景明<lb/>
壘壘髙山莽莽代谷城邊風起沙漠漠城内惟聞奏羌<lb/>
樂太守下車買牛息戈陶民禮義朝絃暮歌北歴黄沙<lb/>
磧南遊白草原五馬何秩秩朱英導文軒嗟哉太守亦<lb/>
孔武時時較獵西山下<lb/>
　　國士行<lb/>
<pb n="KR2k0049_WYG_222-109b"/>
漆身為癘吞炭為啞更名入宫厠變形伏橋下雖不禠<lb/>
讐魄猶得斬讐衣生有國士名死為壮士哀<lb/>
　　張節婦歌　　　　　　　　　　王九思<lb/>
　節婦陶氏者大司馬逸菴公之女也夫亡乃不食死<lb/>
　予聞而異之為作此歌<lb/>
威鳳死丹穴孤凰寧獨生不飲不啄餒即滅長與威鳳<lb/>
逰紫㝠吁嗟孤凰爾雖逝遺雛落落風雲氣千百萬年<lb/>
名在世<lb/>
<pb n="KR2k0049_WYG_222-110a"/>
　　乾陵歌<hi>武后陵黄巢發之事具雪航膚見</hi>　　　　李夢陽<lb/>
九重之城雙闕峙前有無字碑突兀雲霄裏相傳翁仲<lb/>
化作精黄昏下山人不行蹂人田禾食牛豕强弩射之<lb/>
妖亦死至今剝落臨道傍大者虎馬小者羊問此誰者<lb/>
陵石立山崔嵬銅鐵錮重泉銀海中縈洄巢也信力何<lb/>
由開君不見金棺玉匣出人世薔薇冷面飛塵埃百年<lb/>
枯骨且不保婦人立身何草草<lb/>
　　樹中餓<lb/>
<pb n="KR2k0049_WYG_222-110b"/>
山深雪寒路坎坷兩死何如一生可桃才自信不如哀<lb/>
君若有功何必我楚王好士得燕才燕家未築黄金臺<lb/>
當時周室何為哉吁嗟乎樹中餓死安足惜何似西山<lb/>
採薇食<lb/>
　　師曠歌二首<lb/>
　　　元鶴歌<lb/>
宫筵肆兮哀絃拊元鶴降兮鳴且舞呼烟侣兮嘯雲友<lb/>
誰能為此師曠子<lb/>
<pb n="KR2k0049_WYG_222-111a"/>
　　　白雲歌<lb/>
招白雲兮會天鬼雨㝠㝠兮風不止君好音兮徒自苦<lb/>
民悲嗟兮離棄女<lb/>
　　鴈門太守行<lb/>
鴈門太守汝何人治邦三月稱神明我有牛羊賊不來<lb/>
掠我有禾黍人不敢割昔我無衣今有袴著我思禮拜<lb/>
太守太守不見憐但聞太守身姓邊紫髯廣額聳兩顴<lb/>
太守出門四牡騤騤後擁皁葢前道兩麾行者盡辟易<lb/>
<pb n="KR2k0049_WYG_222-111b"/>
居者不敢窺旁問太守胡所之云訪城南皇甫規<lb/>
　　古别離　　　　　　　　　　　劉雲瓊<hi>趙裮妻</hi>
牽衣惜郎别郎上雕鞍去試問將何之東流汾水處<lb/>
　<lb/>
　<lb/>
　<lb/>
　<lb/>
　山西通志巻二百二十二<lb/>
</p>
<p>
</p>
  </div>
</body>
</text>
</TEI>
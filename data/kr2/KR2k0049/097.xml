<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷九十七</head> <lb/>
    <p>
<pb n="KR2k0049_WYG_097-1a"/>
欽定四庫全書<lb/>
　山西通志卷九十七<lb/>
　　名宦<hi>十五</hi>
蒲州府<lb/>
宋<lb/>
柴成務字寳臣曹州濟隂人乾徳中京府拔解太宗為<lb/>
　尹首薦之遂中進士甲科淳化中以左諫議大夫知<lb/>
　河中府時銀夏未寧蒲津當餽輓之衝事皆辦集得<lb/>
<pb n="KR2k0049_WYG_097-1b"/>
　脱户八百家以附籍府城街陌頗隘狹成務曰國家<lb/>
　承平日乆如車駕臨幸何以駐千乗萬騎耶乃奏撤<lb/>
　民廬廣之其後真宗祀汾陰果留蹕河中衢路寛闢<lb/>
　顯敞咸以為便咸平初遷給事中卒<lb/>
周起字萬卿淄州鄒平人第進士累官樞密直學士祀<lb/>
　汾隂留權知河中府三遷右諫議大夫知并州召拜<lb/>
　同知樞密院事改副使坐善㓂準降秩卒諡安惠起<lb/>
　性剛介不畏權要故所至有風烈而敷奏協宜措施<lb/>
<pb n="KR2k0049_WYG_097-2a"/>
　得體朝政實攸賴焉數賜書褒諭<lb/>
孫僅字鄰幾蔡州汝陽人少與兄何俱有名咸平進士<lb/>
　甲科兄弟連冠貢籍時人榮之制科策復入第四等<lb/>
　累官權知開封府授左諫議大夫知河中府晉給事<lb/>
　中卒僅諳民政而為治以寛云<lb/>
薛顔萬泉人舉三禮中第累官河東轉運使祀汾隂徙<lb/>
　陜西河中浮橋嵗為水所敗顔即北岸釃上流為支<lb/>
　渠以殺水怒因取渠水溉其旁田民頗利之終光禄<lb/>
<pb n="KR2k0049_WYG_097-2b"/>
　卿<lb/>
李虛己字公受建安人第進士歴官以能任職稱真宗<lb/>
　嘗稱其儒雅循謹特遷右諫議大夫數月出知河中<lb/>
　府召權御史中丞以工部侍郎分司卒<lb/>
趙湘字巨源華州人進士甲科真宗祀汾隂為考制度<lb/>
　副使請如周官置土訓録所過州縣山川與風俗好<lb/>
　惡日上奏御從之後又以直昭文館知河中府終集<lb/>
　賢院學士<lb/>
<pb n="KR2k0049_WYG_097-3a"/>
王濟字巨川饒陽人試學士院累官有聲景徳初以監<lb/>
　察御史知河中府遼南侵上幸澶淵詔縁河斷橋梁<lb/>
　毁船舫稽緩者論以軍法濟曰陜西有闗防隔閡舳<lb/>
　艫逺屬軍儲數萬一旦沈之可惜又揺動民心因密<lb/>
　奏寢其事上深嘉歎遣使褒諭召拜侍御史知雜事<lb/>
范仲淹字希文蘇州人舉進士髙第為秘閣校理尋通<lb/>
　判河中府為政仁厚惠愛及民甚溥後召拜樞密使<lb/>
　復除㕘知政事諡文正<lb/>
<pb n="KR2k0049_WYG_097-3b"/>
吳育字春卿建安人試禮部第一中甲科慶厯五年拜<lb/>
　樞密副使尋改參知政事復改樞宻副使未幾出累<lb/>
　除宣徽南院使經畧鄜延夏人侵耕龎籍守并州欲<lb/>
　築堡備之育謂要契未明而亟城麟府必受患移文<lb/>
　河東又疏於朝不報既而郭恩陷太原將佐皆得罪<lb/>
　去育求解宣徽復為資政殿大學士尚書左丞知河<lb/>
　中府徙河南卒諡正肅<lb/>
朱選天長人仁宗初知河中府忠厚有守上稱為長者<lb/>
<pb n="KR2k0049_WYG_097-4a"/>
楊偕坊州中郡人歴知河中府時元昊反劉平石元孫<lb/>
　皆戰沒偕馳告延州曰大兵十萬且至矣其具芻糧<lb/>
　儲什器以俟賊聞遂解去夏竦議増土兵偕言不便<lb/>
　時賴其言遂至不擾<lb/>
梅摯字公儀成都新繁人第進士為侍御史言多觸貴<lb/>
　戚同知嘉祐二年貢舉以右諫議大夫知河中府卒<lb/>
　摯性淳静不為矯厲之行政跡如其為人<lb/>
趙尚寛字濟之河南人安仁子知平陽縣鄰邑有大囚<lb/>
<pb n="KR2k0049_WYG_097-4b"/>
　十數破械夜逸殺居民將犯境尚寛趣尉出捕曰盜<lb/>
　謂我不能來方怠惰易敗也宜急往毋使得散漫又<lb/>
　遣徼巡兵躡其後悉獲之嘉祐中考課第一又徙知<lb/>
　河中府神勇卒苦大校貪虐刋匿名書告變尚寛命<lb/>
　焚之曰妄言耳衆乃安已而奏黜校分士卒𨽻他營<lb/>
　官至司農卿卒詔賜錢五十萬<lb/>
蔣堂字希魯常州宜興人第進士仁宗時以天章閣待<lb/>
　制發運江淮前後五年不一載物遺汴京權貴上嘉<lb/>
<pb n="KR2k0049_WYG_097-5a"/>
　之就除河東路都轉運使未行知洪州又以樞宻直<lb/>
　學士知河中府以禮部侍郎致仕卒<lb/>
趙瞻字大觀盩厔人仁宗時知萬泉捐圭田修學宫士<lb/>
　自逺而至改知夏縣作八監堂書古賢令長治跡以<lb/>
　自鑒移知永昌縣治平中以濮議繇侍御史出通判<lb/>
　汾州元祐三年擢簽書樞宻院事四年同知院事卒<lb/>
　諡懿簡<lb/>
狄青西河人初𨽻御馬直累擢樞宻副使出平儂智髙<lb/>
<pb n="KR2k0049_WYG_097-5b"/>
　復為樞宻副使遷䕶國軍節度使河中尹還至汴京<lb/>
　拜樞宻使以同平章事出判陳州卒贈中書令諡武<lb/>
　襄<lb/>
顔太初字醇之顔子四十七世孫居彭城博學有雋才<lb/>
　第進士為臨晉主簿政聲焯著因事至同州葬通判<lb/>
　宋武父子蘇舜欽表其事於墓左後為南京國子監<lb/>
　説書卒<lb/>
朱夀昌字康叔揚州天長人以父巽䕃至知廣徳軍母<lb/>
<pb n="KR2k0049_WYG_097-6a"/>
　劉氏巽妾也方娠而出夀昌生數嵗始歸母子不相<lb/>
　見五十年熈寧初與家人辭訣棄官入秦遂得之於<lb/>
　同州夀昌以養母故求通判河中府數嵗母卒居喪<lb/>
　幾喪明累官司農少卿卒<lb/>
范純仁字堯夫仲淹子第進士熈寧中知河中府元豐<lb/>
　中復知河中府諸路閲保甲妨農論諫甚力録事參<lb/>
　軍宋儋年暴死純仁使其子弟視喪小殮口鼻血出<lb/>
　純仁疑其非命按得其妾與小吏姦因會置毒鼈肉<lb/>
<pb n="KR2k0049_WYG_097-6b"/>
　中純仁問食肉在第幾巡曰豈有既中毒而尚能終<lb/>
　席者乎再訊之則儋年素不食鼈其曰毒鼈肉者盖<lb/>
　妾與吏欲為變獄張本以避死爾實儋年醉歸毒於<lb/>
　酒而殺之遂正其罪元祐初同知樞宻院事三年拜<lb/>
　尚書右僕射兼中書侍郎明年罷踰年加觀文殿大<lb/>
　學士知太原府其境土狹民衆惜地不葬純仁遣僚<lb/>
　屬收無主燼骨别男女異穴葬者三千餘又推之一<lb/>
　路葬以萬數計夏人犯境朝廷欲罪將吏純仁自引<lb/>
<pb n="KR2k0049_WYG_097-7a"/>
　咎求貶有詔貶官一等再徙復召轉右僕射再出外<lb/>
　入黨禁卒諡忠宣純仁嘗曰吾生平所學得之忠恕<lb/>
　二字一生用不盡而仲淹嘗謂諸子純仁得其忠云<lb/>
孫路字正甫開封人第進士司馬光用其言乃不棄河<lb/>
　湟徽宗時歴知太原河中府卒<lb/>
狄棐字輔之潭州長沙人第進士以樞宻直學士知河<lb/>
　中府有中貴人過郡言將援棐於上前棐答以他語<lb/>
　退謂所親曰吾湘潭一寒士今官侍従可以老而自<lb/>
<pb n="KR2k0049_WYG_097-7b"/>
　汚耶為政愷悌不為表襮死之日家無餘貲<lb/>
潘夙字伯恭美從孫生於將家能留心邊務神宗時以<lb/>
　直昭文館知河中府終光禄卿<lb/>
楚建中字正叔洛陽人第進士知榮河縣民苦鹽税不<lb/>
　平建中約田多寡以為輕重元祐中文彦博薦為戸<lb/>
　部侍郎不拜卒<lb/>
游師雄字景叔學於張載第進士熟西事建洮州雋功<lb/>
　紹聖中以衞尉少卿知河中府終直龍圖閣<lb/>
<pb n="KR2k0049_WYG_097-8a"/>
范百禄字子功成都華陽人鎮兄子第進士累任華要<lb/>
　多所論列元祐中拜中書侍郎罷為資政殿學士知<lb/>
　河中府卒<lb/>
孫載崑山人紹聖初為河中府户曹更三守皆立威嚴<lb/>
　者載獨與之争持曲直不事詭隨後除河東轉運判<lb/>
　官時稱為循吏<lb/>
宇文昌齡字伯修成都䨇流人第進士涖官所至有聲<lb/>
　紹聖中知河中府後以戸部侍郎卒詔為封𫝊䕶送<lb/>
<pb n="KR2k0049_WYG_097-8b"/>
　官給其葬費<lb/>
晁補之字無咎濟州鉅野人宗慤曽孫舉進士試開封<lb/>
　及禮部别院皆第一徽宗初以國史編修實録檢討<lb/>
　官為諫官管師仁所誣奏出知河中府修河橋以便<lb/>
　民民畫祠其像後號歸來子卒補之蘇門四學士之<lb/>
　一也<lb/>
晁詠之字以道濟州鉅野人補之從弟舉進士又舉宏<lb/>
　詞一時𫝊誦其文為河中教授元符末應詔上書論<lb/>
<pb n="KR2k0049_WYG_097-9a"/>
　事罷官後提㸃崇福宫卒<lb/>
郭忠孝字立文河南人逵子受易中庸於程氏第進士<lb/>
　宣和間為河東路提舉盜販鹽者衆止治其首餘悉<lb/>
　寛貸宰相王黼怒之坐免靖康初命提㸃永興軍刑<lb/>
　獄措置保甲忠孝得勝兵三萬遣兵趣澤潞聽宣撫<lb/>
　司節制永興帥范致虛入援忠孝曰金人深入而河<lb/>
　東無守備不致坐困乎願分兵走太行扼其歸路遂<lb/>
　以蒲縣軍三千破金人于猗氏踰絳州破太平砦入<lb/>
<pb n="KR2k0049_WYG_097-9b"/>
　平陽郛會淆澠師潰乃引還後殉永興城<lb/>
王闢之臨淄人為河東縣令吏治膚敏常慕夷齊髙節<lb/>
　乃毁淫祠作新廟祠之<lb/>
郝仲連昌元人建炎初金人犯河中守臣席益遁去時<lb/>
　仲連引兵屯河中就權府事率衆與金人力戰度不<lb/>
　能守先自殺其家人城陷不屈而死<lb/>
蒲夀晟咸淳間知蒲州性儉約於民毫無所取建曽井<lb/>
　汲水二瓶置座右人頌之曰曽氏井泉千古冽蒲侯<lb/>
<pb n="KR2k0049_WYG_097-10a"/>
　心事一般清<lb/>
金<lb/>
牛徳昌字彦欽蔚州定安人皇統二年進士為萬泉令<lb/>
　屬蒲陜薦饑羣盜充斥州縣城門晝閉徳昌到官即<lb/>
　日開城門縦百姓出入牓曰民苦饑寒剽掠鄉聚以<lb/>
　偷旦夕之命甚可憐也豈奸宄比耶能自新者概不<lb/>
　問賊皆感激解散縣境以安府尹王伯龍嘉之禮待<lb/>
　甚厚累官太原尹卒贈中奉大夫<lb/>
<pb n="KR2k0049_WYG_097-10b"/>
李愈絳州正平人正隆間詞賦進士歴武定節度西京<lb/>
　留守憲臺㢘察皆最改知河中府事<lb/>
馬伯禄字天錫三河人幼志學事繼母孝登大定二年<lb/>
　詞賦進士調武清簿歴龍水令同知北京路轉運使<lb/>
　南京提刑侍御史所至皆以清直能幹聞轉知河中<lb/>
　府事卒諡忠貞<lb/>
王蔚香河人大定間為良鄉丞有卓異績超授河東北<lb/>
　路轉運使㢘為諸路最加知河中府<lb/>
<pb n="KR2k0049_WYG_097-11a"/>
吳鑄長春人大定三年宰榮河撫民有方蝗不入境旱<lb/>
　禱即雨民刻石頌之<lb/>
張萬公字良輔東平東阿人幼聰悟喜讀書登正隆二<lb/>
　年進士第章宗初為彰國軍節度使明昌二年拜參<lb/>
　知政事六年知河中府時軍興調發叢劇悉為寛假<lb/>
　使民力易辦人為繪像於薰風樓又建去思堂尋入<lb/>
　為平章政事封夀國公卒諡文貞配享章宗廟庭<lb/>
劉從謙字光甫以明經擢進士泰和元年任萬泉主簿<lb/>
<pb n="KR2k0049_WYG_097-11b"/>
　寛猛適中舉錯有法嘗罄俸資以修廟學祀名宦<lb/>
李復亨字仲修河津人年十八舉進士調臨晉縣主簿<lb/>
　䕶送官馬入府宿逆旅有盜殺馬復亨曰不利而殺<lb/>
　之必有讐者盡索逆旅同人過客同邑人槖中盛佩<lb/>
　刃謂之曰刀衊馬血火煅之則刃青其人款服果有<lb/>
　仇遷南和令累官㕘知政事兼修國史終安國軍節<lb/>
　度使<lb/>
田世英字用之河中人博學能文長於詩中興定二年<lb/>
<pb n="KR2k0049_WYG_097-12a"/>
　經義進士與同年張瓚毛麾段繼昌齊名調絳州教<lb/>
　授遷虞鄉主簿及尹已而退居鄉里教授生徒郡士<lb/>
　大半出其門學者稱田先生<lb/>
馮璧字叔獻正定縣人承安二年經義進士制䇿復優<lb/>
　等興定四年遷刑部郎中闗中旱詔與吏部侍郎畏<lb/>
　所審理寃獄時河中帥阿嚕岱及僚屬十數人皆以<lb/>
　棄城罪當死繫同州獄待報同州官僚承望風㫖問<lb/>
　璧何以處之璧曰河中今日重地朝議擬為駐蹕之<lb/>
<pb n="KR2k0049_WYG_097-12b"/>
　所若失此則河南陜西有唇亡之憂以彼宗室勲貴<lb/>
　故使鎮之平居無事竭民膏血為浚築計一旦有警<lb/>
　乃遽焚蕩而去此而不誅三尺法無用矣竟以無寃<lb/>
　上之後北歸卒<lb/>
博和哩元光元年正月罷京兆行尚書省以知河中府<lb/>
　事權安撫使時陜西西路轉運使𤓰爾佳徳新上言曰<lb/>
　臣伏見知河中府博和哩㢘直忠孝公家之利知無<lb/>
　不為實朝廷之良臣也去嵗兵入延安博和哩遣將調<lb/>
<pb n="KR2k0049_WYG_097-13a"/>
　兵城賴以完不為無功今哈達敏珠爾各授世封而博<lb/>
　和哩改知河中府切謂方今用人之時使謀畧之臣不<lb/>
　獲展力緩急或失事機誠宜復行省之任使與承裔<lb/>
　共守京兆令哈達邁珠捍禦延安以藩衞河南則内<lb/>
　外安矣不報六月召為大司農正大元年復往陜西<lb/>
　拜平章政事卒贈右丞相東平郡王<lb/>
完顔阿格内族也時有兩阿格皆䕶衞出身一曰草火<lb/>
　阿格每得賊好以草火燎之一曰板子阿格正大八<lb/>
<pb n="KR2k0049_WYG_097-13b"/>
　年以兩阿格將兵二萬守河中九月元兵來攻十一<lb/>
　月攻愈急軍士日夜死鬬十二月城陷草阿格戰數<lb/>
　十合被擒為元兵所殺板阿格率敗卒三千奪船走<lb/>
　閿鄉杖死人謂河中城守不下徳順多寃之<lb/>
晁㑹髙平人為猗氏令丰儀竒偉器度恢宏善訓誨勤<lb/>
　撫字時分俸以給貧乏陞興平軍節度副使<lb/>
康錫趙州人任河中府治中氣質重厚公家事知無不<lb/>
　為與雷淵冀禹錫齊名<lb/>
<pb n="KR2k0049_WYG_097-14a"/>
富察羅索明安人舉進士知河中府事後死王事贈資<lb/>
　徳大夫定國軍節度使諡襄勇<lb/>
劉瑋字徳玉咸平人舉進士特賜及第歴官户部尚書<lb/>
　出濟南移鎮河中府上嘗問考課法對曰考課之法<lb/>
　本欲綜核名實今提刑司體察㢘能贓濫以行賞罰<lb/>
　亦其意也别議設法恐太繁上將擊毬武殿聞瑋卒<lb/>
　而止諡安敏<lb/>
完顔宗道本名八十上京司屬司人通周易孟子善騎<lb/>
<pb n="KR2k0049_WYG_097-14b"/>
　射知河中府有惠政民立像於層觀以時祀之<lb/>
侯小叔河東人為河中府判官權安撫副使散家財以<lb/>
　賞戰士元兵圍河中急人勸小叔降之皆斬宻遣經<lb/>
　歴官張思祖潰圍出奔告於汴京明日城陷小叔死<lb/>
　之<lb/>
元<lb/>
石天應字瑞之興中永徳人善騎射豪爽不羈屢從穆<lb/>
　呼哩大小二百餘戰常以身先士卒辛巳秋八月從<lb/>
<pb n="KR2k0049_WYG_097-15a"/>
　穆呼哩征陜右假道西夏自東勝濟河南拔葭州穆<lb/>
　呼哩表授金紫光禄大夫陜西河東路行臺兵馬都<lb/>
　元帥一日謁穆呼哩於汾水東穆呼哩諭以進取之<lb/>
　策天應還鎮召將佐謂曰河東西皆平川廣野可以<lb/>
　駐軍規取闗陜諸君以為如何或諌曰河中雖用武<lb/>
　之地南有潼闗西有京兆皆金軍所屯且民新附其<lb/>
　心未一守之恐貽噬臍之悔天應曰河中雖迫於二<lb/>
　鎮實用武立功之地北接汾晉西連同華地五千餘<lb/>
<pb n="KR2k0049_WYG_097-15b"/>
　里户數十萬若起漕運以通餽餉則闗内可尅期而<lb/>
　定闗内既定長河以南在吾目中矣吾年垂六十老<lb/>
　耄將至一旦卧病牀笫聞後生輩立功名死不瞑目<lb/>
　矣男兒要當死戰陣以報國是吾志也秋九月遂移<lb/>
　軍河中既而金軍果潛入中條襲河中天應知之先<lb/>
　移驍將吳澤伏兵要路澤勇而嗜酒是夕方醉卧林<lb/>
　中金兵由間道已直抵城下時兵燼後守具未完新<lb/>
　附者争縋而去敵乘隙入天應見火舉知敵已入奮<lb/>
<pb n="KR2k0049_WYG_097-16a"/>
　身角戰左右從者四十餘騎皆曰吳澤誤我或勸西<lb/>
　渡河天應曰先時人諫我南遷我違衆而來此事急<lb/>
　棄去是不武也縱太師不罪我何面目以見同列乎<lb/>
　今日唯死而已汝等勉之少頃敵兵四合天應飲血<lb/>
　力戰至日午死之穆呼哩聞而痛惜焉初天應死事<lb/>
　時弟天禹子佐中在軍中伺敵少懈倒抽其斧反斫<lb/>
　之突城而出趨穆呼哩行營求得蒙古軍數千回與<lb/>
　敵戰敗之穆呼哩嘉其勇奏授金符行元帥子安琬<lb/>
<pb n="KR2k0049_WYG_097-16b"/>
　襲後授大同等處萬户張匡衍穆呼哩行録天應聞<lb/>
　中條山賊侯七侯八欲夜襲其城即遣部將吳權甫<lb/>
　領兵出潛道左權甫醉失期故城陷天應遇害此可<lb/>
　徴穆呼哩之深倚天應也名臣事畧羣盜燒居民府<lb/>
　舍遁以天應子幹可代領其衆<lb/>
李守賢字才叔大寧義州人金大安初暨兄廷植弟守<lb/>
　正守忠歸款命守忠為都元帥守河東朝廷以全晉<lb/>
　為要害之地非守賢鎮撫之不可遷河東南路兵馬<lb/>
<pb n="KR2k0049_WYG_097-17a"/>
　都總管既至河東人皆曰吾等可恃以生矣戊子加<lb/>
　金紫光禄大夫知平陽府事兼本路兵馬都總管庚<lb/>
　寅太宗南伐道平陽見田野不治以問守賢對曰民<lb/>
　貧窘乏耕具致然詔給牛萬頭仍徙闗中生口墾地<lb/>
　河東辛夘平陽當移粟萬石輸雲中守賢奏百姓疲<lb/>
　敝不任輓載上嘉納之時河中未下守賢建言以為<lb/>
　將士逗留沮撓多所傷溺臣請自北面鑿城先登如<lb/>
　其言城果下遂構浮橋明年由蒲津南濟潼闗二月<lb/>
<pb n="KR2k0049_WYG_097-17b"/>
　大破趙雄兵於芮城甲午卒<lb/>
姚思聰字逹夫進士泰定二年知萬泉縣歴任清白治<lb/>
　有能聲所至政平訟理有蝗不入境之異<lb/>
石正卿泰定四年宰萬泉政尚㢘平獄無寃濫後秩滿<lb/>
　遷正平尹人為立石頌徳<lb/>
博郭勒岱字守道至正間為萬泉令民紀其政績於碑<lb/>
　祀名宦<lb/>
胡元真字幹卿知萬泉縣秉性剛直守節清苦豪猾畏<lb/>
<pb n="KR2k0049_WYG_097-18a"/>
　威奸諛喪氣有修學記<lb/>
楊布哈河西寧夏人多爾濟子以蔭補官歴僉河東㢘<lb/>
　訪司事嘗出按部民有殺子以誣怨者獄成布哈讞<lb/>
　之曰以十嵗兒受十一創且彼以斧殺怨必盡其力<lb/>
　何創痕之淺反不入膚耶遂得其情平反出之河東<lb/>
　民饑先捐貲以賑請未得命即發公廩繼之民賴不<lb/>
　死天厯初除通政院判將行值陜西諸軍拒路布哈<lb/>
　獨率衆出禦呼西人諭之曰民者祖宗艱難所致國<lb/>
<pb n="KR2k0049_WYG_097-18b"/>
　家大事何與於民汝等既昧逆順又欲殘此無辜吾<lb/>
　有為民死爾不汝從也陣潰遂見殺二僕亦見執曰<lb/>
　吾主既為國死吾縱為人奴今茍得生他日何以見<lb/>
　吾主於地下欲起殺讐讐要斬之至順二年贈嘉議<lb/>
　大夫禮部尚書以褒其忠<lb/>
劉天孚字裕民大名人由中書驛史累官知河中府視<lb/>
　事始兩月陜西行省丞相阿斯罕舉兵至河中天孚<lb/>
　日夜治戰守具選丁壯分守要害阿思罕歛船濟兵<lb/>
<pb n="KR2k0049_WYG_097-19a"/>
　遂入城以扼河渡鎖舟楫為天孚罪欲脅使附已天<lb/>
　孚佩刀直前衆遏之不得進退謂幕僚王從善等曰<lb/>
　吾家本微賤荷朝命至此今不幸遭大變吾何忍從<lb/>
　之而負上恩哉且與其辱於阿斯罕之手吾寧蹈河<lb/>
　以死遂拂衣出時天寒河氷方堅天孚拔取佩刀斫<lb/>
　氷開北望為國語若祝謝者再拜已脱衣帽岸滸投<lb/>
　水中阿斯罕籍其家郡人咸哀痛之事平詔其弟天<lb/>
　惠給驛以歸其柩贈推誠秉節功臣中奉大夫河東<lb/>
<pb n="KR2k0049_WYG_097-19b"/>
　山西道宣慰使䕶軍彭城郡侯諡忠毅<lb/>
靳克忠字唐臣潞州人知河中府期年政事修舉西賊<lb/>
　猖亂克忠以忠義自勉誓死禦賊或勸少避其鋒曰<lb/>
　吾守臣也去將安之城陷公服坐㕔事執至額森特<lb/>
　穆爾前抗論不屈遂遇害封郡公<lb/>
巴扎哈雅輝和爾人自和州轉河中府達嚕噶齊陜西行<lb/>
　臺御史額森特穆爾叛軍河西岸哈雅與知府靳克<lb/>
　忠極力捍禦相拒旬日統軍者宵遁賊遂自大慶闗<lb/>
<pb n="KR2k0049_WYG_097-20a"/>
　渡河被執不屈死於奉元省門之外<lb/>
和爾實至正間知河中府涖政二載聲譽籍甚以憂去<lb/>
　後為河東運使惠愛尤多民為立碑紀之<lb/>
董輔卿河中人至正間知猗氏縣田賦徭役任編氓社<lb/>
　戸自相推派行之以公民稱便焉未期政平訟理民<lb/>
　為立碑<lb/>
裕嚕實克特穆爾萬泉令通經重道公㢘有為嘗請免賦<lb/>
　以濟民饑民為立石頌徳<lb/>
<pb n="KR2k0049_WYG_097-20b"/>
明<lb/>
康茂才字夀卿蘄州人嘗為都水營田使修水利興屯<lb/>
　田洪武元年從經畧中原留守陜州規運饋餉造浮<lb/>
　橋渡師鎮河中撫綏瘡痍民立石頌徳招來絳解二<lb/>
　州扼潼闗秦兵不敢東陜西平移鎮山西卒追封蘄<lb/>
　國公諡武義子鐸以父功封蘄春侯卒子淵幼未襲<lb/>
　授散騎舍人已而革冠服勒居山西遂不得嗣𢎞治<lb/>
　末録茂才後為世襲千戸<lb/>
<pb n="KR2k0049_WYG_097-21a"/>
汪徳洪武初任萬泉縣知縣㢘敏有肆應材當開國初<lb/>
　悉心興舉乆之規模乃立祀名宦<lb/>
徐政湖廣大冶人洪武三年任蒲州知州愷悌慈祥民<lb/>
　服其化當兵火後翕然有熙皥遺意祀名宦<lb/>
邵童西和人洪武八年以舉人任蒲州同知恭謹守法<lb/>
　上官累旌異之祀名宦<lb/>
季錫字天禄咸寧人永樂戊子解元授蒲州學正毅然<lb/>
　以師道自居教人立身制行皆以身先之出其門者<lb/>
<pb n="KR2k0049_WYG_097-21b"/>
　多成令器陞給事中<lb/>
何福全陜西鳳翔人宣徳間以吏員任萬泉縣縣丞充<lb/>
　勸農官省耕耘察紡績雖風雨不倦㢘潔自矢有二<lb/>
　婦夜織一偶出其一問曰晴乎曰晴如何爺葢名動<lb/>
　婦孺如此累官㕘政祀名宦<lb/>
張㢘山東泰安人正統初任蒲州州判擢本州知州政<lb/>
　務實惠不市虚聲嘗以憂去職民盧静等以千金賻<lb/>
　拒不受相率走闕下乞留命仍治州事課吏讀律教<lb/>
<pb n="KR2k0049_WYG_097-22a"/>
　民耕織無牛種木棉者為之勸借修學宫舜廟及河<lb/>
　海神祠平反寃獄尋致仕去民肖像祀之<lb/>
盧祥字仲和東莞人正統間進士官吏科給事中以言<lb/>
　事謫蒲州州判幼多技能年三十後始習舉業官諫<lb/>
　垣疏糾大臣王文項文曜姦惡及為州佐慷慨就任<lb/>
　勤其職不懈曰吾素位而行也天順初召為禮科都<lb/>
　給事中累官延綏巡撫<lb/>
崔明直隸新城人成化間以舉人知萬泉縣慈惠精明<lb/>
<pb n="KR2k0049_WYG_097-22b"/>
　鋤奸剔蠧興學育才治行為一時最邑有寃死者以<lb/>
　蝴蝶辨其獄罪人立得螟蟲生將害稼為禱於神鴉<lb/>
　食之殆盡民有幼子為狼噬訴於明次日狼忽自斃<lb/>
　因以示之當時稱為五竒絳州陶㕘議銓有碑記其<lb/>
　事<lb/>
毛鳳來河南西平人成化間以進士任臨晉縣知縣冲<lb/>
　年入仕民多易之值甲辰大饑盡發倉粟以賑又募<lb/>
　富民出貸百姓賴以存活時盜賊蠭起乘機劫掠鳳<lb/>
<pb n="KR2k0049_WYG_097-23a"/>
　來嚴禁四捕立磔諸市盜尋息<lb/>
蔡晟睢州人成化間任蒲州老成平易下民稱頌以憂<lb/>
　去<lb/>
馬遜臨清人成化間任榮河政多恤民修祠著績陞太<lb/>
　原通判<lb/>
張安陜西環縣人成化間繼毛鳳來知臨晉縣時凶荒<lb/>
　雖脱力田無具流離者觀望不能歸且該年税糧催<lb/>
　徴如故安極力請免民獲漸甦與毛令並歌咏之<lb/>
<pb n="KR2k0049_WYG_097-23b"/>
許鵬字雲程直隸山陽縣人由舉人任四川卬州成化<lb/>
　二十三年補蒲州政績優異撫按請行旌勸詔賜誥<lb/>
　命及其父母重修學宫創建書院有碑記<lb/>
胡昻字文謙直隸正定縣人𢎞治初以進士知蒲州涖<lb/>
　政嚴明吏民畏服捐俸修城視公如家去任日行李<lb/>
　蕭然州人醵金為贐力却之後過郡士民攀留延款<lb/>
　至不忍别<lb/>
潘林新野人𢎞治初蒲州同知幹理公勤剖決精審卒<lb/>
<pb n="KR2k0049_WYG_097-24a"/>
　於官民哭奠乆而不忘<lb/>
髙騰臨頴人𢎞治間任榮河修廢舉墜訟平政理民深<lb/>
　懐焉<lb/>
徐誼長山人𢎞治十一年以貢生任猗氏縣知縣清潔<lb/>
　不妄取遇事必審求其當而剔奸釐弊尤以才幹稱<lb/>
　擢靈州知州祀名宦<lb/>
馬綸直隸神武衞人正徳五年以舉人任猗氏縣知縣<lb/>
　剛毅執法無所私然仁厚不苛畏威者亦懐徳擢臨<lb/>
<pb n="KR2k0049_WYG_097-24b"/>
　清知州祀名宦<lb/>
王大節直隸大名人嘉靖元年以舉人任萬泉縣知縣<lb/>
　性嚴明不寛假豪猾民得樂業邑西門外有土橋嵗<lb/>
　乆傾圮涉者病之大節悉力規畫易之以石因名以<lb/>
　永利又以其餘修又西之永安長橋卧波迄今稱便<lb/>
王懋陜西咸寧人嘉靖六年以御史謫萬泉縣典史立<lb/>
　朝有大節降今官能以慈惠著尤好崇奬士類政暇<lb/>
　輒授經諸生嘗以民艱於水鑿池畜之在今崇徳街<lb/>
<pb n="KR2k0049_WYG_097-25a"/>
　號曰惠民擢長垣知縣累官懷慶知府<lb/>
張讓山東諸城人嘉靖八年以進士任榮河縣知縣清<lb/>
　直不與時諧因解組歸士民涕泣遮留後官南太僕<lb/>
　寺丞祀名宦<lb/>
孫恪河南信陽人嘉靖十四年以舉人任臨晉縣知縣<lb/>
　清癯美容儀為人豈弟慈祥值嵗旱齋戒步禱家人<lb/>
　恐其羸止之弗聽澍雨遍境内尋以疾卒<lb/>
張舜臣山東章邱人嘉靖二十年以進士任臨晉縣知<lb/>
<pb n="KR2k0049_WYG_097-25b"/>
　縣儀容修整揚休山立與人言笑不茍勸勵學校刋<lb/>
　輯縣志擢吏部主事累遷户部尚書<lb/>
邢綸陜西南鄭人嘉靖二十二年以舉人任猗氏縣知<lb/>
　縣仁慈有清操善折獄不喜鈎距而悉得其情間徴<lb/>
　贖鍰輒貯倉庾中值凶荒即用以賑救尤優禮文士<lb/>
　扶持誘掖俾克成立後五十年猶得稱善地者皆綸<lb/>
　力也累官栁州知府<lb/>
張佳印字肖甫四川銅梁人由進士以禮部郎中謫河<lb/>
<pb n="KR2k0049_WYG_097-26a"/>
　南陳州同知嘉靖四十一年陞知蒲州時地震未乆<lb/>
　賦不時供委曲拊循而國賦亦不廢工吟咏善書所<lb/>
　歴名勝題咏殆遍陞頴川道河南僉使歴官太子太<lb/>
　保兵部尚書諡襄憲<lb/>
范文原直隸定興人嘉靖四十五年以選貢任萬泉縣<lb/>
　知縣氷蘗自矢遇所當為則毅然不撓嘗修背城以<lb/>
　固疆圉平街道以利往來又雅善形家言於北門外<lb/>
　建文昌廟復於廟東北建臺䕶之今稱范公臺擢永<lb/>
<pb n="KR2k0049_WYG_097-26b"/>
　平府同知<lb/>
侯祁鄆城人嘉靖間自深澤縣調任榮河承地震後能<lb/>
　經理籌畫選兵飭武禁暴安民一切營繕修復如制<lb/>
　且以興文為己任建大寧書院設師儒其中時親誨<lb/>
　之<lb/>
宋訓河南新蔡人隆慶元年以進士任蒲州知州㢘幹<lb/>
　有為築州城創鼔樓修河中書院所興舉悉闗百年<lb/>
　大計累官通政司㕘議<lb/>
<pb n="KR2k0049_WYG_097-27a"/>
李廷棟直隸淶水人隆慶三年以舉人任萬泉縣知縣<lb/>
　興學校正風俗均税糧革驛馬民被實惠而修葺古<lb/>
　城復薛通之舊使敵騎不獲馳騁厥功尤偉<lb/>
齊君問偃師人嘉靖間任猗氏為政以徳讓風厲尤雅<lb/>
　意古文公餘輒親出郊規度田畝品格山原以為催<lb/>
　徴緩急豪猾無所容其奸<lb/>
王欽安定人清修苦節事繼母以孝聞隆慶間任萬泉<lb/>
　鋤强抑惡有聲三晉邑人紀其嘉績畫十二圖將内<lb/>
<pb n="KR2k0049_WYG_097-27b"/>
　召以疾歸<lb/>
史邦直號正庵山東樂陵人隆慶間以進士知臨晉縣<lb/>
　有吏才數微行境内田廬里居皆能識其處邑軍民<lb/>
　雜處軍故驕恣不用命捕者臨所屯輒稱官司凌親<lb/>
　籓邦直曰夫非食吾之土者耶且若有王胡不衞若<lb/>
　王而越千里以屯食於我而我法之玩乃急草諸戍<lb/>
　横絶請徙他方狀旦暮躬持檄上屯生員胡某者聞<lb/>
　之懼丐學校諸生請命邦直曰惟吾法是聽吾貰汝<lb/>
<pb n="KR2k0049_WYG_097-28a"/>
　胡生唯唯應命於是屯軍人人争就約束乃按籍定<lb/>
　戸積戸成屯屯立一頭諸屯有事事立一大管丁隸<lb/>
　戸戸隸屯而屯隸之大管事月朔大管事赴縣畫夘<lb/>
　具有無違犯報官官復覈一二强暴者寘之法無不<lb/>
　凜凜奉縣官命惟謹三載考滿量移西安府丞累遷<lb/>
　河東按察司僉事督理鳳陽屯牧致仕卒於家<lb/>
王毓陽陜西綏徳州人萬厯三年以進士任臨晉縣知<lb/>
　縣凡前令史邦直規制悉遵守之弗失間有未合者<lb/>
<pb n="KR2k0049_WYG_097-28b"/>
　稍稍變通故治不勞而聲稱遠毓陽先任静樂至是<lb/>
　以㢘能調臨晉云<lb/>
何允升河南把縣人萬厯三年以進士任猗氏縣知縣<lb/>
　時當承平上恬下熈奸弊叢生允升殫力釐剔撫善<lb/>
　良鋤奸俠崇學校繩豪貴恩義兼至時稱其體備四<lb/>
　時擢知蒲州仍卵翼邑人不替後入為兵部員外卒<lb/>
　於官囊止數金不能具棺斂事聞給葬以歸<lb/>
趙岸陜西盩厔人萬厯九年以進士任臨晉縣知縣㢘<lb/>
<pb n="KR2k0049_WYG_097-29a"/>
　明善斷雖大獄案件不移時輒具百姓歡呼稱無寃鄰邑<lb/>
　質成者踵相接值嵗旱禱雨四野霑足尋以勞卒祀名宦<lb/>
陳經濟號衡吾禹州人萬厯十三年由進士除猗氏令<lb/>
　性澹泊沈毅力為地方謀生養丙戌嵗大饑經濟借<lb/>
　鏹上官並捐俸設粥厰活人無算所攜銀帶一束拆<lb/>
　以餬口堂下槐角甚繁得豆數石與縣尉分啖之達<lb/>
　官輶軒迂徑不入邑會邊儲告詘部使者嚴督繫經<lb/>
　承吏經濟曰官實不才吏乎何尤乃奪索自繫使者<lb/>
<pb n="KR2k0049_WYG_097-29b"/>
　駭去解州七郎堰䕶城堤也延二十里州守請於上<lb/>
　官起十縣夫築之經濟曰城堤非鹽堤可比奈何徴<lb/>
　役各縣乎弗應州守闗提不已詣解見守争之乃罷<lb/>
　至今猗無七郎堰工皆經濟力也<lb/>
吴崇禮山東寧陽人萬厯十五年以進士知蒲縣調劇<lb/>
　臨晉邑北地廣人稀抛荒者衆崇禮置官莊具牛種<lb/>
　召集流亡今其莊名曰吳家莊任滿擢監察御史<lb/>
髙惟岡陜西神木人萬厯二十六年以進士任臨晉縣<lb/>
<pb n="KR2k0049_WYG_097-30a"/>
　知縣修舉廢墜自縣治學宫城垣一切聿新又於蛾<lb/>
　眉頂築文星臺下建文昌閣以聚風氣祀名宦<lb/>
李景登廣寧進士萬厯間任猗氏才敏氣恬不以崖岸<lb/>
　自異為政務持大體請除荒地課業諸生陞吏部主<lb/>
　事<lb/>
白宗舜清澗舉人萬厯間知蒲州蒲素多豪右宗舜一<lb/>
　介不取禁絶干謁嚴革諸弊猾吏畏服<lb/>
勇慎霸州舉人萬厯間任蒲州居官五載不輕言笑案<lb/>
<pb n="KR2k0049_WYG_097-30b"/>
　無留牘刑政有闗大犯者權勢不能奪<lb/>
郭九有涇陽進士萬厯間任猗氏操嚴氷霜發奸懲暴<lb/>
　凜不可犯丁憂歸服闋再補猗氏邑人鼓舞歡迎駢<lb/>
　填道路始終不易其操陞禮部主事<lb/>
許倜直隸髙陽人崇禎初以舉人任萬泉縣知縣自守<lb/>
　㢘潔愛民以誠於奸弊所在澄清務盡尋調夏縣祀<lb/>
　名宦<lb/>
朱之馮字樂三大興人天啟五年進士崇禎中為河東<lb/>
<pb n="KR2k0049_WYG_097-31a"/>
　副使所部鄰秦豫冦警日至大猾朱全宇潛通秦賊<lb/>
　令廢將謝鳴進執殺之部内以寧晉宣府巡撫徇節<lb/>
黄光煒羅山人崇禎二年以舉人任猗氏縣教諭立期<lb/>
　課藝輒具酒肴勞之賢才奮起科第甲一時擢知吉<lb/>
　州甲申闖冦過河陷州城將立偽官州民願得光煒<lb/>
　光煒微服遠遁莫知所終<lb/>
李昌齡咸寧人崇禎十二年由舉人除猗氏令闗西馮<lb/>
　從吾門下士也潛心理道砥行直方下車即誓於神<lb/>
<pb n="KR2k0049_WYG_097-31b"/>
　曰負所學者天厭之革火耗絶私餽鉏弊洞奸胥徒<lb/>
　凜凜講學勸農於學宫禋祀尤為加毖製樂器習舞<lb/>
　容勒圖於石俾永為遵守尋以不嫵於俗解仕去邑<lb/>
　人至今慕之<lb/>
閔自寅浙江烏程人崇禎十三年以舉人任臨晉縣知<lb/>
　縣能不畏權要不愛功名以行其志屬河内大饑朝<lb/>
　廷多事中原流冦充斥窮民幾欲掲竿自寅蒿目時<lb/>
　艱多方補捄故民雖流離死亡而卒無怨叛者陞常<lb/>
<pb n="KR2k0049_WYG_097-32a"/>
　州府同知<lb/>
李樹聲岐山人知猗氏縣㢘静不擾有徳及人丁内艱<lb/>
　不復仕逆闖僭號樹聲曰吾家六世受國恩今安往<lb/>
　乎即夕呼天而逝<lb/>
張斗河南温縣人崇禎間以選貢任萬泉縣知縣嚴肅<lb/>
　有才能流冦侵境督吏民禦之冦不敢犯尋調趙城<lb/>
　後擢大同府同知<lb/>
王橓徴安陽人舉於鄉歴官蒲州知州忤豪宗謝事歸<lb/>
<pb n="KR2k0049_WYG_097-32b"/>
　十七年二月為賊執不食死<lb/>
國朝<lb/>
林天擎字玉礎奉天葢州衞人順治二年以貢生知蒲<lb/>
　州招集流亡俾村墟炊烟相屬寛城内宣平二里夫<lb/>
　役俾無困於供億安插滿兵尤有幹畧兵民胥頌之<lb/>
　後累官南贑巡撫<lb/>
錢法裕遼東籍浙江仁和人順治三年任蒲州知州才<lb/>
　敏心恕政舉而民不擾姜逆之亂城陷被執不屈死<lb/>
<pb n="KR2k0049_WYG_097-33a"/>
贈布政司㕘議<lb/>
賜祭葬祀忠烈祠<lb/>
陳素抱鐵嶺人順治三年知猗氏縣陳蠻子脅衆為亂<lb/>
　衆請討之素抱曰愚而詐人必不附其敗可立俟也<lb/>
　何討為已而果為鄉勇所殺衆皆驚服迨姜逆之變<lb/>
　陝督孟喬芳統兵來𠞰時素抱業遷潼闗兵備道矣<lb/>
　伺制府渡河哀懇曰猗氏某舊治民必不與賊為亂<lb/>
　即或為所脅亦日夜望捄援若玉石不分恐非軍門<lb/>
<pb n="KR2k0049_WYG_097-33b"/>
　安民至意因請以子佩從行渡河佩馳至猗號召士<lb/>
　民迎王師制府慰勞甚至令軍中無得入猗境猗民<lb/>
　至今頌之<lb/>
許嗣興奉天開原人康熙十一年任蒲州知州葺廟學<lb/>
　復河中書院治豪猾為民害者胥斂迹時檄民運米<lb/>
　西安屢詳請運至陜界止獲允客兵往返胥慴伏不<lb/>
　敢肆民徳之後歴官福建巡撫祀名宦<lb/>
陶自悦字艾圃江南武進人康熈三十四年以進士知<lb/>
<pb n="KR2k0049_WYG_097-34a"/>
　猗氏縣自悦性淳厚深於經學涖政寛以字羸弱嚴<lb/>
　以治豪猾有循吏風雅工制義得荆川震川法日進<lb/>
　邑中知名士口授指畫諄復不少倦猗氏故多英雋<lb/>
　得自悦倡導彌淬厲奮躍一時科第甲山右乆之遷<lb/>
　澤州知州治澤如猗氏澤人之感頌也亦如猗氏嘗<lb/>
　輯州志指要精覈在武功吉水二志間後以病請告<lb/>
　歸<lb/>
陳騰章廣西賀縣舉人初任浙江新城令康熈五十三<lb/>
<pb n="KR2k0049_WYG_097-34b"/>
　年補猗氏令慈惠㢘平簡静不擾時用師哈密軍需<lb/>
　車仗鞍屉口袋等項催檄旁午騰章設法備辨不責<lb/>
　於里甲民胥徳之後卒於官貧不能葬賴同官資助<lb/>
　越二年始克歸里<lb/>
遼州<lb/>
周<lb/>
趙奢趙之田部吏也收租税而平原君家不肯出奢以<lb/>
　法治之殺其用事者九人平原君將殺奢奢因説曰<lb/>
<pb n="KR2k0049_WYG_097-35a"/>
　君於趙為貴公子今縱君家而不奉公則法削法削<lb/>
　則國弱國弱則諸侯加兵諸侯加兵是無趙也君安<lb/>
　得有此富乎以君之貴奉公如法則上下平上下平<lb/>
　則國彊國彊則趙固而君為貴戚豈輕於天下耶平<lb/>
　原君以為賢言於王王用之治國賦國賦大平民富<lb/>
　而府庫實秦伐韓軍於閼與㢘頗樂乘言難救王召<lb/>
　問奢對曰其道險狹譬之猶兩䑕鬭於穴中將勇者<lb/>
　勝王乃令奢將救之兵去邯鄲三十里令軍中曰有<lb/>
<pb n="KR2k0049_WYG_097-35b"/>
　以軍事諫者死秦軍軍武安西鼓譟勒兵武安屋瓦<lb/>
　盡振軍中候有一人言急救武安立斬之堅壁留二<lb/>
　十八日不行復益増壘秦間來入奢善食而遣之間<lb/>
　以報秦將秦將大喜奢既遣秦間乃卷甲而趨之二<lb/>
　日一夜至令善射者去閼與五十里而軍軍壘成秦<lb/>
　人聞之悉甲而至軍士許歴請以軍事諌奢曰納之<lb/>
　歴曰秦人不意趙師至此其來氣盛將軍必厚集其<lb/>
　陣以待之不然必敗奢曰請受令歴曰請就鈇鑕之<lb/>
<pb n="KR2k0049_WYG_097-36a"/>
　誅奢曰胥後令歴復請諌曰先據北山上者勝後至<lb/>
　者敗奢即發萬人趨之秦兵後至争山不得上奢縱<lb/>
　兵擊大破之秦軍解而走遂解閼與之圍賜號為馬<lb/>
　服君以歴為國尉奢於是與㢘頗藺相如同位<lb/>
唐<lb/>
髙君狀齊州人引大義諫齊王祐祐擊擒之愧其言不<lb/>
　能殺祐敗詔擢榆社令<lb/>
吕義忠河東監軍朝廷詔王逢王元逵討楊弁義忠聞<lb/>
<pb n="KR2k0049_WYG_097-36b"/>
　之即日召榆社本道兵誅弁以聞<lb/>
宋<lb/>
馬仁瑀大名夏津人從周世宗征髙平師不利仁瑀控<lb/>
　弦躍馬挺身出陣遂敗之世宗至上黨諸將坐失律<lb/>
　誅者七十餘人擢仁瑀為弓箭直控鶴指揮使宋初<lb/>
　從征澤潞又以功領常州防禦使開寳四年遷瀛州<lb/>
　防禦使威名尤著太平興國初移知遼州四年征太<lb/>
　原命分兵攻城遷朔州觀察使判瀛州事七年卒贈<lb/>
<pb n="KR2k0049_WYG_097-37a"/>
　節度<lb/>
安守忠字信臣陽曲人開寳五年知遼州民有陰召并<lb/>
　冦謀内應者事泄悉斬以徇九年征太原與孫晏宣<lb/>
　由遼州入既而與路羅砦監押馬繼恩㑹兵入賊境<lb/>
　燔砦四十餘獲牛羊數千太平興國初移知靈州守<lb/>
　忠謹慤淡泊為治簡静所至藩郡樂施予豐宴犒故<lb/>
　時論與之太祖征太原多與謀議而人罕知云<lb/>
臧丙字夢夀大名人太平興國初進士平晉陽以丙為<lb/>
<pb n="KR2k0049_WYG_097-37b"/>
　右贊善大夫知遼州丙素剛果有吏幹會同年生馮<lb/>
　汝士知石州與監軍不協一夕剚刃於腹而死丙上<lb/>
　言汝士死非自殺乞按治上遣鞠之召丙問狀丙曰<lb/>
　汝士居牧守之任不聞有私罪若寃死不明不加宿<lb/>
　直者以罪今後書生不能治邊郡矣上嘉其直改著<lb/>
　作郎後充河東轉運使兼本路營田使終右諫議大<lb/>
　夫<lb/>
劉渙以諫官劾劉太后左遷典遼州治行卓異<lb/>
<pb n="KR2k0049_WYG_097-38a"/>
李宏知遼州宣撫使韓綘築囉兀砦調三十萬夫遼州<lb/>
　最窮僻上戸猶配夫四百三十四僦直計三千緡下<lb/>
　者十六人直十萬輦運經二十二驛民多破産上下<lb/>
　莫敢言宏能約民力所勝而餽不失期以訴其實令<lb/>
　鞫罪御史裏行范育使河東請貸被劾官吏從之<lb/>
范育字巽之邠州三水人祥子第進士神宗時為監察<lb/>
　御史裏行使河東論韓綘築囉兀二砦始調外郡稍<lb/>
　遠邊城前後三十萬夫宣撫使不先告期轉運使臨<lb/>
<pb n="KR2k0049_WYG_097-38b"/>
　時督辦致民皆破産獨遼守李宏能約民力所勝而<lb/>
　餽不失期顧以訴其實翻令鞫罪願貸被劾官吏其<lb/>
　芻糧在道者隨所至受之使已困之民咸䝉徳澤從<lb/>
　之後知河中府終戸部侍郎<lb/>
金<lb/>
伊喇子敬字同文遼五院人父巴勒天祚西走留督輜<lb/>
　重已而輜重被掠乃自髠逃於山林子敬讀書好學<lb/>
　除同知遼州事舊本㕔自有占地嵗入數百貫州官<lb/>
<pb n="KR2k0049_WYG_097-39a"/>
　嵗取其課地主以為例未嘗請辯子敬曰已有公田<lb/>
　何為更取民田竟不取秩滿郡人請留於行臺省不<lb/>
　許大定時為諫議大夫上幸西京州縣官入見明安<lb/>
　穆昆不得隨班子敬奏軍民一體合令明安穆昆隨<lb/>
　入見上嘉納之於是責讓宣徽院及端午朝會詔依<lb/>
　子敬奏行之子敬言山後禁獵地太廣有妨百姓耕<lb/>
　墾上用其言遂以四外獵地與民後自簽書樞密院<lb/>
　事出為河中尹河中地熱上恐子敬不耐暑改興中<lb/>
<pb n="KR2k0049_WYG_097-39b"/>
　尹致仕卒<lb/>
馬克禮漢馬援後知和順縣事徳惠及民君子謂不忝<lb/>
　其先有徳政碑<lb/>
吕宗禮性頴悟有才辯行業過人天會九年詔郡邑設<lb/>
　吏員鄉里以宗禮謹慤推試吏事擢律科進士第一<lb/>
　權遼州事充河州知法權防禦判官轉文林郎遼州<lb/>
　司候判官卒祀名宦<lb/>
柴庭明昌七年為武畧將軍充遼州司戸飛騎尉有治<lb/>
<pb n="KR2k0049_WYG_097-40a"/>
　行禱雨輒應<lb/>
楊伯元開封人初為榆次令有惠政以憂去起遼州刺<lb/>
　史政績益著<lb/>
郭文振字拯之太原人承安二年進士累官遼州刺史<lb/>
　貞祐四年昭義節度使必嚕納阿嚕岱請升遼州為節<lb/>
　鎮廷議遼州城郭人戸不稱節鎮而文振有功當遷<lb/>
　乃以本官充宣差從宜都提控文振治遼州深得衆<lb/>
　心興定三年行河東北路元帥府事刺史從宜如故<lb/>
<pb n="KR2k0049_WYG_097-40b"/>
　招降太原東山二百餘村得壯士七千人十月與張<lb/>
　開合堅臺州兵復取太原四年詔升樂平縣為臯州夀<lb/>
　陽縣西張寨為晉州從文振之請也又言武夫悍<lb/>
　卒乞行帥府擅請便宜乞分遣公㢘官徧詣訪察而<lb/>
　澤潞等處芻糧猶廣人民猶衆乞選重臣復置行省<lb/>
　皆聽節制時澤潞已詔張開規畫不能盡用文振言<lb/>
　但令南京兵馬使珠嘉賽音行帥府於懷孟而已是<lb/>
　嵗封晉陽公河東北路皆隸焉文振奏盂州每以豪<lb/>
<pb n="KR2k0049_WYG_097-41a"/>
　猾不逞之人攝行州事朝廷重於更代就令主之去<lb/>
　年伯特和攝刺史提控伯特安殺之奪其職河東行<lb/>
　省以陳景璠代安安内不能平因誣告景璠死罪朝<lb/>
　廷未及按問安輒逐之恥受臣節制宣言於衆待道<lb/>
　路稍通當受恒山公節制今正定已不守安猶向慕<lb/>
　不已臣徴兵諸郡安輒詭辭不遣臣若興師是自生<lb/>
　一敵非國家之便也聞安有女臣輒違律令為姪孫<lb/>
　述娶之安遂見許臣非願與安為姻為公家計屑就<lb/>
<pb n="KR2k0049_WYG_097-41b"/>
　之耳自結親以來安頗循率以從王事法不當娶而<lb/>
　輒娶之敢以此罪為請宣宗嘉其意遣近臣慰喻焉<lb/>
　又乞選官安集武仙境土従之五年奏臣所統嵐管<lb/>
　隩石寧化保徳諸州境土濶遠不能周知利害恐誤<lb/>
　軍國大計伏見葭州刺史𤓰爾佳芬徹智勇過人深悉<lb/>
　河東事勢乞令行元帥府事或為本路兵馬都總管<lb/>
　與臣分治擇便地處之仍受文振節制上黨張開以<lb/>
　厚賞招文振將士頗有亡歸者詔分遼潞粟賑太原<lb/>
<pb n="KR2k0049_WYG_097-42a"/>
　饑民開不與文振奏其事詔遣使慰喻焉復請富察<lb/>
　分治嵐管以西諸州從之又請分上黨粟以贍太原<lb/>
　詔文振與開計度頃之詔以石州隸晉陽公府元光<lb/>
　元年請遣行元帥府惟良還林州不許又上書乞遣<lb/>
　前平章政事胥鼎行省河北諸公府帥府並聽節制<lb/>
　不報二年詔應援史詠復河東是嵗遼州不能守徙<lb/>
　其軍於衞州<lb/>
元<lb/>
<pb n="KR2k0049_WYG_097-42b"/>
李僎絳州人至元六年任榆社令直諒㢘明篤信和易<lb/>
　務徳化不恃刑威二年夏大旱禱於廣靈王崔府君<lb/>
　廟暴身烈日中朝夕拜懇越四日雨衣履盡濕拜祝<lb/>
　猶未已四境沾足嵗大熟邑人立石頌焉<lb/>
王天祐上黨人至元十五年任榆社令興學勸農政教<lb/>
　兼舉士民戴徳焉<lb/>
秦松齡大徳間任榆社尹天資篤實為政寛平<lb/>
温都爾字瑞芝喀喇氏通經成宗時除遼州達嚕噶齊<lb/>
<pb n="KR2k0049_WYG_097-43a"/>
　以政聞賜上尊名幣除集賢直學士後遷襄陽路達<lb/>
　嚕噶齊山西大饑河南行省恐流民入境為變檄守<lb/>
　武闗温都爾驗良民輒聽度闗吏曰得毋違上命乎<lb/>
　温都爾曰吾防奸耳非讐良民可不開其生路耶又<lb/>
　煮粥以食之活數萬人<lb/>
許有壬字可用居湯隂延祐二年進士授同知遼州事<lb/>
　㑹闗中有警鄰州聽州民出避棄孩嬰滿道有壬獨<lb/>
　率弓箭手閉城門以守卒獲無虞州有追逮不許胥<lb/>
<pb n="KR2k0049_WYG_097-43b"/>
　隸足跡至村疃唯給信牌令執里役者呼之民安而<lb/>
　事集右族貪虐者懲之寃獄雖有成案皆平反而責<lb/>
　其罪州遂大治六年己未遷山北㢘訪司經歴<lb/>
張欽祖至正間知和順縣事鼎新學校譽重當時<lb/>
梁宇初為榆社丞歴任趙城汾西太原徐溝擊强治奸<lb/>
　㢘能有聲治行為諸縣最<lb/>
明<lb/>
周至善洪武間任榆社縣知縣均賦役停訟獄能公能<lb/>
<pb n="KR2k0049_WYG_097-44a"/>
　勤上下稱之祀名宦<lb/>
石亨陜西鳳翔人永樂中知遼州為政仁恕民有去思<lb/>
　碑<lb/>
段浩齊河人宣徳中知遼州為政公直民甚悦之<lb/>
劉和金谿人正統間舉人任遼州學正以春秋教授諸<lb/>
　生晝夜不倦一時成就者最多士子春秋之學至今<lb/>
　宗之<lb/>
祁誠漷縣人正統間知遼州為政勤險深得民心每朔<lb/>
<pb n="KR2k0049_WYG_097-44b"/>
　望詣學為諸生講書史亹亹不倦祀名宦<lb/>
黄銊舒城人景泰間以舉人知遼州聰明果斷莅政克<lb/>
　勤修學校舉百廢士民思慕不忘祀名宦<lb/>
羅綱餘姚人天順間以舉人知遼州威惠並施加意學<lb/>
　校公暇即課試諸生祀名宦<lb/>
連盛永年人成化間以進士知和順縣莅政公勤吏民<lb/>
　畏懷陞御史<lb/>
陳鎰臨清人成化間以舉人知遼州秉性剛毅鋤强去<lb/>
<pb n="KR2k0049_WYG_097-45a"/>
　暴盜賊屏跡吏畏民悦祀名宦<lb/>
楊和固安人成化間遼州學正厚重博學教誨謹嚴士<lb/>
　子畏威懷徳稱儒林第一<lb/>
于璧字良玉新城人由進士任知縣擢監察御史立朝<lb/>
　不避權要𢎞治二年左遷遼州州判越一年士民詣<lb/>
　京祈知本州百廢俱舉於學校尤加意數百年來科<lb/>
　第蟬聨皆培植力也陞苑馬寺卿<lb/>
陳賢順天人𢎞治間遼州訓導教士有方士多從之祀<lb/>
<pb n="KR2k0049_WYG_097-45b"/>
　名宦<lb/>
党傑固城縣舉人榆社教諭以成就後學為心講易課<lb/>
　文情同父子陞知縣行取御史士子思之不忘<lb/>
髙貫江隂人初為刑部郎中正徳中以忤劉瑾謫知遼<lb/>
　州誠心愛民暇則課文藝士林頌之<lb/>
楊惠洛陽人正徳間以舉人知遼州置學田修公署養<lb/>
　士愛民善詩文纂修州志<lb/>
王寵平度州人正徳間以舉人知榆社縣慈祥愷悌刑<lb/>
<pb n="KR2k0049_WYG_097-46a"/>
　不嚴而民畏政不猛而事集莅任七載人樂其業陞<lb/>
　鳳陽通判祀名宦<lb/>
梁如京薊州人嘉靖間以舉人知榆社縣一清如水發<lb/>
　摘如神以憂去清風兩袖行李蕭然<lb/>
髙思敬陜西人嘉靖間以舉人知和順縣清㢘仁愛有<lb/>
　循吏風崇祀名宦<lb/>
楊魁儀封人嘉靖間以舉人知和順縣持身清介行政<lb/>
　仁慈士民稱頌祀名宦<lb/>
<pb n="KR2k0049_WYG_097-46b"/>
張蓁新鄉人嘉靖間以舉人知遼州玉潔氷清愛民如<lb/>
　子去之日老幼莫不悲號<lb/>
劉漢完縣人嘉靖間以舉人知榆社縣性耿介門無私<lb/>
　謁風教所被民雖貧不甘為盜尤加惠庠序士勃然<lb/>
　興起崇祀名宦<lb/>
康朴長安人嘉靖間以舉人知榆社縣丰采温和襟懷<lb/>
　慈惠勸農興學薄歛省刑民立祠祀之<lb/>
董槃涉縣人嘉靖間以監生知榆社縣負揮霍才復勵<lb/>
<pb n="KR2k0049_WYG_097-47a"/>
　精為治流賊犯境守禦有方卒保無虞<lb/>
季文察遼州同知進所著樂書四種部覆多前人所未<lb/>
　發得合依永和聲之㫖詔授太常寺典簿<lb/>
許應逵嘉興人隆慶間以進士知遼州清㢘持已慈愛<lb/>
　臨民<lb/>
樊自新陜西人隆慶間以貢知和順縣㢘介律己平易<lb/>
　近民祀名宦<lb/>
李朝綱隆慶間以貢任和順教諭純篤不浮誨人唯本<lb/>
<pb n="KR2k0049_WYG_097-47b"/>
　忠孝祀名宦<lb/>
張正儒新安人萬厯間以舉人知和順縣㢘明果斷豪<lb/>
　猾屏跡祀名宦<lb/>
萬象新宜興人萬厯間以舉人知和順縣合里併甲薄<lb/>
　賦輕徭祀名宦<lb/>
張儒枝江人萬厯間以貢知和順縣愷悌慈愛視民如<lb/>
　子祀名宦<lb/>
朱進忠桐栢人萬厯間以貢任榆社縣撫字有方民立<lb/>
<pb n="KR2k0049_WYG_097-48a"/>
　石建祠<lb/>
岳惟華曲周人萬厯間以進士知遼州申免漂沒地糧<lb/>
　士民感頌不衰<lb/>
李繼元寧夏人萬厯間以貢知和順縣修城垣賑災荒<lb/>
　暇則閉閣纂縣志士民依之祀名宦<lb/>
雍學詩閬中人萬厯間以貢知榆社縣自奉淡泊勤於<lb/>
　治賑濟有方所活以萬計致政歸當道給勘合資路<lb/>
　費民甚思之<lb/>
<pb n="KR2k0049_WYG_097-48b"/>
吳永圖韓城人萬厯間以舉人知榆社縣緝盜賊申鄉<lb/>
　約課士勸農恤孤拯弱嘗辨吳子誠寃反曹封野獄<lb/>
　發徐貞女誣一時稱為青天審編里役獨宿公所集<lb/>
　里老戸甲詳定上下民以為允遷晉府審理輿論惜<lb/>
　之<lb/>
冀孟曽上蔡人萬厯間以吏員授榆社縣丞潔己愛民<lb/>
　捐逋賦減額糧課紡織勤樹藝凡有便於民無不畢<lb/>
　舉陞階州同知民擁留不忍舍建祠祀之<lb/>
<pb n="KR2k0049_WYG_097-49a"/>
李嘉㑹鄆城人崇禎間以貢知榆社縣端方有守吏才<lb/>
　明決政務寛仁常以化誨平兩造之情有循吏風<lb/>
杜佇静海人崇禎間以貢知榆社縣為政得寛猛之宜<lb/>
　視國如家士民勒石頌徳<lb/>
馮道亨寧静人貢生知榆社縣臨民以寛尤善育材人<lb/>
　立祠祀之<lb/>
李卑字侍平榆林人崇禎中累官孤山副總兵陜賊多<lb/>
　流入山西詔卑及賀人龍各率部卒千隸宣大總督<lb/>
<pb n="KR2k0049_WYG_097-49b"/>
　張宗衡麾下㑹王自用陷遼州聞官兵至棄城去六<lb/>
　年春諸軍入城多殺良民冒功卑獨嚴戢其下無所<lb/>
　擾已敗賊于陽城賊入濟源山中又敗之於天井闗<lb/>
　移討河北賊晉總兵官七年卒贈右都督卑所至軍<lb/>
　民安堵當倉卒鎮静如常<lb/>
李呈章信陽州人崇禎中知遼州五年紫金梁來冦拒<lb/>
　守力屈城陷死之<lb/>
曽淑尼江南人崇禎間以吏員任遼州吏目流冦破州<lb/>
<pb n="KR2k0049_WYG_097-50a"/>
　城淑尼以末僚慷慨自矢殉死難之義<lb/>
胡景化南鄭人崇禎間任榆社典史時流冦肆毒景化<lb/>
　守禦不懈邑賴以全民立石建祠<lb/>
沁州<lb/>
周<lb/>
樂霄魏獻子分羊舌之田為七邑三命霄為銅鞮大夫<lb/>
　孔子聞獻子舉霄曰逺不失舉可謂義矣<lb/>
北魏<lb/>
<pb n="KR2k0049_WYG_097-50b"/>
韋崇字洪基京兆杜陵人寓居河洛髙祖納其女為充<lb/>
　華嬪除南頴川太守不好發摘細事郡中大治頻居<lb/>
　中正以平直見稱出為鄉郡太守更滿應代吏民詣<lb/>
　闕乞留復延三年在郡凡九年轉司徒諮議乆之卒<lb/>
唐<lb/>
孟神慶華州華隂人永徽初沁州刺史以清介著名<lb/>
裴行立稷山人守貞曽孫以軍勞累授沁州刺史遷衞<lb/>
　尉少卿口陳願治民試一縣除河東令寛猛時當厯<lb/>
<pb n="KR2k0049_WYG_097-51a"/>
　安南都䕶卒贈右散騎常侍<lb/>
王思禮髙麗人以戰功遷兵部尚書霍國公兼沁州節<lb/>
　度使思禮善守多積儲持法嚴整人不敢犯故多戰<lb/>
　功保全境土<lb/>
唐漢賓莒公儉之苗裔也會昌間昭義節度劉從諫署<lb/>
　為武鄉令従諫卒子稹拒命漢賓固諫不從舉族見<lb/>
　害昭義平敕贈武鄉令<lb/>
後唐<lb/>
<pb n="KR2k0049_WYG_097-51b"/>
李存賢許州人本姓王太祖養為子遷沁州刺史先時<lb/>
　沁州當敵衝徙其南百餘里據險立柵而居至存賢<lb/>
　為刺史曰徙城避敵豈勇者所為乃復城故州梁兵<lb/>
　屢攻之存賢力自拒守卒不能近遷武州刺史山北<lb/>
　團練使又遷慈州天祐十八年梁兵攻朱友謙於河<lb/>
　中莊宗遣存賢援之是時河中食少人心多疑諜者<lb/>
　曰河中人欲殺子以歸梁宜亟去存賢曰死王事吾<lb/>
　志也復何恨哉卒擊走梁兵後為盧龍軍節度使卒<lb/>
<pb n="KR2k0049_WYG_097-52a"/>
郭饒沁州綿上人以驍勇數立軍功為沁州刺史者九<lb/>
　年為政有惠愛州人思之<lb/>
宋<lb/>
解暉洺州臨洺人隸兵籍戍雁門與遼人接戰斬七級<lb/>
　獲酋一人以功遷奉國軍隊長周廣順初從王峻援<lb/>
　晉州率敢死士三千餘夜入遼師帳擊之殺獲甚衆<lb/>
　宋初從征澤州力戰目中流矢師還策勲為内外馬<lb/>
　步軍副都軍頭右第二軍都指揮使乾徳六年詔領<lb/>
<pb n="KR2k0049_WYG_097-52b"/>
　部軍屯上黨從李繼勲畧太原開寳九年破太原軍<lb/>
　於境上斬千餘級獲馬三十匹太平興國二年詔於<lb/>
　潞州北亂栁石圍中築城置威勝軍以暉為軍使從<lb/>
　征并州先下隆州賜予有加復令與石彦贇督戰士<lb/>
　隸城西行營劉繼元降以太原宫女三人賜之俄以<lb/>
　功遷本州團練使雍熈初充雲應寰朔忻代等州都<lb/>
　巡檢使三年代歸終右千牛衞大將軍暉頻立戰功<lb/>
　金創徧體時稱驍將<lb/>
<pb n="KR2k0049_WYG_097-53a"/>
曹光實雅州百丈人太平興國四年征河東知威勝軍<lb/>
　事令調軍食光實願提一旅奮鋭先登上曰資糧事<lb/>
　重亦足宣力也河東平命為汾遼石沁都巡檢使五<lb/>
　年與潘美分道出雁門為前鋒遇敵迎擊敗之斬數<lb/>
　千級優詔褒奬後為李繼遷誘害贈賻加等<lb/>
王仲寳字器之密州髙密人以捕賊功累徙澤潞晉絳<lb/>
　慈隰威勝軍巡檢使至官才八日獲太行山宿賊八<lb/>
　十人賜金帛緡錢終左屯衞大將軍致仕卒<lb/>
<pb n="KR2k0049_WYG_097-53b"/>
金<lb/>
王特起崞縣人進士太和中為正定録事㕘軍有惠政<lb/>
　改沁源令愛民禮士去後人思之崇祀名宦<lb/>
禹顯代州人以戰功授義勝軍節度使兼沁州招撫使<lb/>
　元光初元兵攻河東顯扼龍猪谷擊破其衆擒元帥<lb/>
　韓光國俘獲甚衆後守襄垣與元兵戰於玉女寨大<lb/>
　捷以内變城陷被擒不屈而死<lb/>
李完字全道朔州馬邑人經童出身復登詞賦進士第<lb/>
<pb n="KR2k0049_WYG_097-54a"/>
　以任澄城主簿㢘遷定襄令世宗嘗選能吏八人按<lb/>
　行天下完其一也後任河間府治中提刑司言完習<lb/>
　法律有治劇才陞沁州刺史仍以璽書褒諭承安中<lb/>
　卒完長於吏治所至姦惡屏迹民皆便之<lb/>
楊潤襄垣人金末同知沁南節度使銅鞮令城陷死難<lb/>
元<lb/>
趙全平陽襄陵人氣宇英邁有膽智金末羣盜起挈家<lb/>
　據綿山之陽日從數百人事射獵元太祖南下率衆<lb/>
<pb n="KR2k0049_WYG_097-54b"/>
　歸附從國舅下正定洺磁銅臺諸郡以功擢副元帥<lb/>
　安撫沁州治績用成卒於官<lb/>
陳思濟字濟民柘成人以才器見稱世祖即位建省部<lb/>
　俾掌敷奏姚樞許衡皆器重之剛直守正不附權要<lb/>
　至元五年拜監察御史劾阿哈瑪特不法帝命廷臣正<lb/>
　之思濟厲聲曰御史言官也非為辨訟拂袖而出知<lb/>
　沁州簡要不務苛察遷簽河南江北等䖏行中書省<lb/>
　事卒年七十贈吏部尚書諡文肅<lb/>
<pb n="KR2k0049_WYG_097-55a"/>
張徳鄰字友仁壺闗人至元間任沁源尹履正奉公不<lb/>
　避權勢除煩苛抑貪鄙武鄉民孫元往以疑盜繫獄<lb/>
　援引至數十人上官屬徳鄰按問委曲推究元住獲<lb/>
　平反議者咸服其明綿營戍卒擾民以法繩之莫敢<lb/>
　犯涖任三年盜息民安受代之日吏民嘆息為立去<lb/>
　思碑聖裔孔克方有記崇祀名宦<lb/>
杜豐為沁州長官十餘年寛徭薄賦勸課農桑民以富<lb/>
　足請老卒沁州人立祠祀之<lb/>
<pb n="KR2k0049_WYG_097-55b"/>
達實瑪勒中山人監生乆客江淮得性理之學至正初<lb/>
　擢武鄉尹居官行政皆本平日所學鋤强扶弱有不<lb/>
　吐不茹之風去任邑民思之為立遺愛碑崇祀名宦<lb/>
李唐臣武鄉人至正六年任本縣尹秉公守正值乆旱<lb/>
　痛自刻責遂大雨四郊霑足嵗稔嘉禾生有一本六<lb/>
　穗之異崇祀名宦<lb/>
張綱武鄉人至正間任本縣尹政教兼施威愛並用嘗<lb/>
　謂僚倅曰牧民者有恤民心恤民言心恤者民信言<lb/>
<pb n="KR2k0049_WYG_097-56a"/>
　恤者民疑時妖氛為患綱諭以大義逺近不惑崇祀<lb/>
　名宦<lb/>
明<lb/>
邵善髙郵州人洪武六年任沁源令首建縣治公廨修<lb/>
　立學校招集士類陞工部郎中<lb/>
鄺孟珏興山人洪武間由人才知沁源勸農興學均平<lb/>
　賦役陞左督府斷事<lb/>
吕昭字克明江南崑山人永樂間沁州知州先以薦授<lb/>
<pb n="KR2k0049_WYG_097-56b"/>
　徐州訓導上書言事䝉嘉納改浦城縣丞陞今官貧<lb/>
　不能治裝蒲城人醵金贈之卻弗受至徐州天甚寒<lb/>
　猶衣單衣前受業弟子為製一裘賃蹇驢涖沁益著<lb/>
　廉謹子旦舉進士貽書戒之勉其以㢘自守言甚厲<lb/>
　沁人至今思之<lb/>
髙亮灤州人天順初由舉人知武鄉縣常巡阡陌課農<lb/>
　桑省民疾苦道遇田婦饁耕者亮取視之皆糠粃藜<lb/>
　藿亮流涕曰民窮如此牧民者之罪也後入覲民争<lb/>
<pb n="KR2k0049_WYG_097-57a"/>
　餽贐儀亮一無所受<lb/>
張玘霸州人成化間以監知沁州勸課農桑作興學校<lb/>
　流民多歸復及代百姓赴闕奏留増秩復知州事<lb/>
席勤學邠州人成化間以進士知沁州真心愛民奏減<lb/>
　田賦若干隆禮學校課藝惟勤卒於官民咸愛之<lb/>
白惟勤字勉之清澗人以舉人知沁州加意撫循獄訟<lb/>
　尤能明察時有婦暮行賊豔其首飾以沙撲面適一<lb/>
　人突至捄之婦目眯無從辯識賊誣捄者為刼弗能<lb/>
<pb n="KR2k0049_WYG_097-57b"/>
　決惟勤密函蒼頭於箱置二囚側令二囚自相訐悉<lb/>
　得其情比再鞫賊猶執詞如初惟勤啟箱出蒼頭證<lb/>
　之賊驚服捄者獲免時稱為神明陞衞輝府同知<lb/>
許英寧陽人成化間以嵗貢知武鄉興學校勸農桑均<lb/>
　徭役清詞訟流民復業者千餘家鄉里有盜馬者畏<lb/>
　其威復返其主民立徳政碑<lb/>
李彦成磁州人𢎞治間沁州訓導正其楷模篤於訓迪<lb/>
　士多有造彬彬向風<lb/>
<pb n="KR2k0049_WYG_097-58a"/>
髙璉醴泉人𢎞治中由舉人任武鄉縣常誦前人言曰<lb/>
　催科不擾是催科中撫字刑罰無私是刑罰中教化<lb/>
　父老至今頌之<lb/>
曽暹吉水人由舉人任沁州學正明經博史以善誨聞<lb/>
　陞國子監助教<lb/>
馬圖林縣人正徳間以舉人知沁州省賦除繁潔己愛<lb/>
　下祀名宦<lb/>
王崇慶直隸開州人正徳間以進士官主事上疏忤㫖<lb/>
<pb n="KR2k0049_WYG_097-58b"/>
　謫沁州州判髙才邃學名山勝蹟所在嘯咏尋入為<lb/>
　部曹擢分巡冀南道駐汾州惟正風俗敦士習是務<lb/>
　嘗毁懸元宫為子夏祠撒静心寺為察院後以母老<lb/>
　請歸累官南京吏部尚書<lb/>
馮繼祖興平人正徳末以舉人知沁源縣増修城池撫<lb/>
　弱除强有能吏風<lb/>
路永聰漢隂人由解州判官陞沁州同知有文名居官<lb/>
　以循良著稱<lb/>
<pb n="KR2k0049_WYG_097-59a"/>
李雄留守衞人由舉人任沁州學正深明經義勤於講<lb/>
　解文風丕變<lb/>
黄義漢陰人沁州訓導訓誨不倦持身不茍士人宗之<lb/>
齊聞道鄜州人由舉人任武鄉教諭布衣蔬食貧苦自<lb/>
　勵振作人文科名蔚起陞黎城知縣岢嵐知州以清<lb/>
　節著聞<lb/>
劉遷髙陵人嘉靖中由舉人任武鄉縣涖政惟勤宅心<lb/>
　以恕嘗修南城甫底績遇北兵至全城無虞民懽然<lb/>
<pb n="KR2k0049_WYG_097-59b"/>
　曰微劉使君吾儕盡罹鋒刃矣益敬愛如父母云<lb/>
賈徳潤雞澤人嘉靖間以舉人任沁源縣知縣性嚴重<lb/>
　遇事英敏嘗勸民輸粟實倉廩備不虞敵兵闌入抵<lb/>
　縣境先期歛人畜城中指授方畧督士民固守城獲<lb/>
　保全<lb/>
張廷槐字子徴萬全都司人初以進士任兵科給事中<lb/>
　遇事敢言不避權貴左遷婺源縣丞擢知沁源縣為<lb/>
　政持大體念地僻民貧賦役煩重請弛不急之務徴<lb/>
<pb n="KR2k0049_WYG_097-60a"/>
　調之令悉報罷公餘興學課士甄拔賢才修學宫闢<lb/>
　射圃行冠禮正風俗與文翁比烈累官按察司副使<lb/>
俞汝為字毅夫江南華亭人萬厯間以進士官山東僉<lb/>
　事左遷沁州知州汝爲敡歴郡縣威望素著涖州事<lb/>
　招流移重學校術者言漳水徑南下於州不利州不<lb/>
　能蓄衆豐財以此遂築石渠使東流汾州改府後割<lb/>
　沁及屬邑隸之民疲於奔命為上疏闕下復舊制沁<lb/>
　陽驛舊設募夫為民累建議革之嘗修州志稱精核<lb/>
<pb n="KR2k0049_WYG_097-60b"/>
　在沁五年擢工部去沁人立祠祀之<lb/>
史應元萬厯間知沁州清勤仁恕剔蠧惠民善政甚多<lb/>
　士民尸祝之祀名宦<lb/>
干木静海人萬厯間以舉人知沁源縣清儉安静未幾<lb/>
　乞休歸<lb/>
黄元會寧夏中衞人萬厯間以貢知武鄉縣催科不擾<lb/>
　編審無私開荒田招流移勤樹藝教紡織修學育才<lb/>
　築堤捍患在任九載士民徳之建生祠勒其事於石<lb/>
<pb n="KR2k0049_WYG_097-61a"/>
靳賢字子哲陜西静寧州人萬厯五年以舉人任沁源<lb/>
　縣釐奸剔弊吏畏民懷嘗遵例履畝定税減三分之<lb/>
　一縣城舊係土築每嵗傾圮申請當道甃以磚石為<lb/>
　生民竪百年保障陞潞安府通判岢嵐州知州乞休<lb/>
　去沁人立生祠祀焉<lb/>
侯體乾歸徳人萬厯間以貢知沁源縣文學操守胥為<lb/>
　當時推重居官勸化風俗表揚節義裁省里長勸課<lb/>
　農桑嘗捐柴馬銀完窮民逋税人尤稱之尋以母老<lb/>
<pb n="KR2k0049_WYG_097-61b"/>
　乞休當道檄留不顧去百姓遮道扳泣如失慈母<lb/>
范廷輔號鷺猗山東滋陽人崇禎四年以舉人任沁源縣<lb/>
　性直才敏以清慎著稱時流冦猖獗因於城西紫金<lb/>
　山建保安寨又於城外増重門嚴啟閉復勸助米豆<lb/>
　召兵捍禦地方賴之調芮城歴陞山西守寧道沁民<lb/>
　立祠祀焉<lb/>
范禎交趾人沁州判官征𠞰有功陞本州知州薄賦緩<lb/>
　刑懷遺澤者歴乆不忘<lb/>
<pb n="KR2k0049_WYG_097-62a"/>
孔聞讜曲阜人至聖裔崇禎間以舉人知沁源縣正直<lb/>
　不阿清㢘自矢緩征以紓民困鋤暴以格奸豪保成<lb/>
　定亂功績甚偉民立祠祀之<lb/>
余一鳳龍游人崇禎間以舉人知武鄉縣丰格修整才<lb/>
　識敏練分較鄉闈一時號稱得人<lb/>
國朝<lb/>
李芳莎永年人順治元年由拔貢令武鄉清節自持發<lb/>
　奸摘伏如神暇則以詩歌自娱地方利弊亦往往托<lb/>
<pb n="KR2k0049_WYG_097-62b"/>
　之於詩當時以為詩史嘗延邑中紳士開局修志進<lb/>
　退筆削芳莎一人任之陞永州同知<lb/>
劉璇永平人順治元年以貢生任沁源縣知縣沁源明<lb/>
　季稱盜藪民多習鬬健訐訟璇教以禮讓招逋撫羸<lb/>
　著循良聲後以鄖陽同知死吳逆之難<lb/>
張一龍奉天錦州人順治六年以貢生知沁源縣姜逆<lb/>
　之亂太行綿霍間多為賊脅及大兵進𠞰主者議縣<lb/>
　人脅從罪一龍涕泣固争願以百口保其無他主者<lb/>
<pb n="KR2k0049_WYG_097-63a"/>
　感動下令軍士無得妄殺縣人始獲完聚後遷郴州<lb/>
　知州以去遮道送者趾相屬已復建祠肖像以祀焉<lb/>
王國棟遼東鐵嶺衞人順治七年以貢士知沁州時姜<lb/>
　逆亂後國棟知民疾苦履田畝覈勘得無主荒地若<lb/>
　干沒水石荒地若干具詳撫臣白如梅<lb/>
題豁糧銀七千餘兩由是民免追呼荒地以次開墾國<lb/>
　賦仍無缺額迄今八十年沁人思之<lb/>
汪宗魯江南懷寧人康熙六年以進士知沁州有清操<lb/>
<pb n="KR2k0049_WYG_097-63b"/>
　薪水悉自給民有訟以木為皂率令自拘到案立剖<lb/>
　之役人皆拱手無所事事由是修城隍飾廟學嚴保<lb/>
　甲勸農桑懲游惰又為設義塚建養濟院暇則進諸生<lb/>
　命以詩文丹黄甲乙不倦涖官六年沁人迄今謳思<lb/>
　之<lb/>
李琛直隸髙陽人康熙十八年以䕃生知武鄉縣縣舊<lb/>
　有飛糧為民病琛甫受事具詳懇請豁免不允則趨<lb/>
　會城面陳至痛哭不能止抑鬱成疾以卒縣人徳之<lb/>
<pb n="KR2k0049_WYG_097-64a"/>
　附祀明劉黄二公祠中復立専祠於姜村以祀焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_097-64b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷九十七<lb/>
</p>
<p>
</p>
  </div>
</body>
</text>
</TEI>
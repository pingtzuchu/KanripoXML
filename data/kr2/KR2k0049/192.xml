<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百九十二</head> <lb/>
    <p>
<pb n="KR2k0049_WYG_192-1a"/>
欽定四庫全書<lb/>
　山西通志卷一百九十二<lb/>
　　藝文<hi>十一</hi>　<hi>碑碣二</hi>
唐<lb/>
　　長安縣尉贈隴州刺史王行果神道碑<lb/>
　　　　　　　　　　　　　　　　李　邕<lb/>
邕聞才不必用慶有必鍾盡滯或牽於時首正終㑹於<lb/>
古故志氣也不謀於食而謀於道生祿也不在其身即<lb/>
<pb n="KR2k0049_WYG_192-1b"/>
在其子始終備致後起追褒謀翼孔彰前循邁種互體<lb/>
相發他日同時哀榮大來幽明通感長河一曲所以端<lb/>
其濬源高山四成所以極其層阜粤未可測已府君諱<lb/>
行果字某太原晉陽人也其先柢於嚳稷幹於季文枝<lb/>
於翦離條於吉駿代關絕史朝弗曠官自古及今令名<lb/>
不去六代祖叡後魏尚書令封中山王贈太宰謚曰宣<lb/>
五代祖襲吏部尚書嗣中山王謚曰惠高祖忻散騎常<lb/>
侍北肆州刺史謚曰穆曽祖子景徐州别駕北豫州司<lb/>
<pb n="KR2k0049_WYG_192-2a"/>
馬祖元季府君屬隋政分崩賢人伏匿誓言避地執心<lb/>
葆光迺以族第本州逺慮物議辟大中正開府儀同三<lb/>
司考有方府君皇朝岷州刺史皆寵義從禮尊仁依信<lb/>
増業以行道兼濟以守官府君間氣茂靈上德純粹風<lb/>
度簡曠神情秀㧞衣冠禮樂超等出徒博逹聰明舉衆<lb/>
敵國無成足乎多藝不器非其一名讀聖人之書閱上<lb/>
將之略每及忠公大節孝友至情太息戸庭垂涕枕席<lb/>
憮然有開物致君之意立德顯親之心皇士目之通才<lb/>
<pb n="KR2k0049_WYG_192-2b"/>
許之好仁從田蘇之遊求已慕藺生之義至於手畫耳<lb/>
聽口誦目數覆碑背局答難詩賦公每屑焉人所服者<lb/>
弱冠以方聞授潤州司兵參軍有頃上官養求同家侵<lb/>
欲或專咨儉嗇或懷其安荒一覯禮容載敷先訓不俟<lb/>
憲矩若對神明信所謂正刺邪德形物至於此也未幾<lb/>
宅岷州府君憂七日絕漿三年廬墓泣變青栢祥臻素<lb/>
鳥野老明徴邦牧表異府君泣面而視瀝肝而言曰所<lb/>
不死者恐貽慈母痛悼豈願居卑外買聲名叩頭止之<lb/>
<pb n="KR2k0049_WYG_192-3a"/>
外除宋州司戸參軍日者甫<hi>疑</hi>無水虎土為凶年奸吏<lb/>
舞文詭隨畢賦誅求公聚作為賙恤者習為常焉府君<lb/>
位其農郊什其居室正之以法紏之以詞勿言寛征足<lb/>
革舊染議者以為平宰社肉武習宫人一荒知秋百為<lb/>
有典矣總章歲駒麗負海欺天國家汎舟討罰銜急宣<lb/>
之明命濟懸軍之糗糧董其轉輸舉於幹職是役也繄<lb/>
公遷長安尉無何丁太夫人艱禮異於經毁甚於昔且<lb/>
二尊孝等偏罰事殊往顧慈親今極眞性臨穴號呌仰<lb/>
<pb n="KR2k0049_WYG_192-3b"/>
天殞絕嗚呼孝歟春秋三十有七夫經德而夭代人所<lb/>
悲執䘮而滅錫類所痛有一於此則可以束名教感人<lb/>
倫况兼而極乎夫人中山甄氏父雍州豐崇府左别將<lb/>
黄陂縣開國男食邑三百戸行府君之息女嬪有令言<lb/>
母有彝則從夫德貴訓子業崇力遷於山祔同於穴粤<lb/>
以景龍三年歲次己酉十一月庚寅朔十三日壬寅合<lb/>
葬於洛陽清風鄉之原禮也長子晙慷慨英逹激揚忠<lb/>
孝誦習文猷昭宣幹略元宰經國上將眎師申通明之<lb/>
<pb n="KR2k0049_WYG_192-4a"/>
偉才竭寅亮之誠節其志如石其心如丹五間三連少<lb/>
籍多得空始無所逞共計合散無所用其鋒李牧十年<lb/>
武侯七縱盡兵聲於河外揚主威於海濱三士列其多<lb/>
備九原被其光寵開元十一年九月八日制曰存樹其<lb/>
名没而不朽緬維褒飾宏是典章兵部尚書同中書門<lb/>
下三品上柱國行果粹靈誕和毓德成器高節夙著盛<lb/>
名有歸雅志未伸促齡永謝雖象賢之美不展於亨衢<lb/>
而積善之徴克崇於後嗣歲紀方邈徽猷自逺宜申寵<lb/>
<pb n="KR2k0049_WYG_192-4b"/>
贈使持節隴州軍事隴州刺史勲如故次子曔故邠州<lb/>
永壽宰神和體正經明行修有角無齒惟天之道與才<lb/>
不壽匪身之辜兄也孔懷緬然増感願述先德克贊豐<lb/>
碑高燥有以壯孝心樵蘇有以敬賢墓其詞曰德不孤<lb/>
慶有續迹時晦賢必復名實才尊匪禄博技藝窮簡竹<lb/>
耳蹔聞心以蓄手未止目猶逐碑可背奕能覆坐嘯委<lb/>
行道朂孝深至滅太蹙奬教義揚雅俗位嘗卑齡雖促<lb/>
推仁信致戩榖鍾令子發華族振武庫廣文囿經廟堂<lb/>
<pb n="KR2k0049_WYG_192-5a"/>
掃邊服昭皇考贈丹轂臣義著子道足哀且榮幽既燭<lb/>
考罔已性相屬碑乃建神所福<lb/>
　　有夏大夫關公碑　　　　　　　張　謂<lb/>
禹成九功誕受天命桀䘮一德悖於人心為虺為蛇如<lb/>
豺如虎旣毒螫焉又吞噬焉重之以昆吾因之以妹喜<lb/>
匹夫醜夏多士懷殷萬方囂然九州危矣公夏后之諍<lb/>
臣也以謂為臣之禮不擇其利食君之禄不避其害亦<lb/>
知直言之賈禍國蹙時危欲其行之速也亦知諷諫之<lb/>
<pb n="KR2k0049_WYG_192-5b"/>
徼福里迃車逺恐其効之遲也由是犯帝座排天門謀<lb/>
成深心藥進苦口石可轉也不可奪其堅貞身可殺也<lb/>
不可掩其忠義夫生死者必然之常數忠義者不易之<lb/>
大節位卑則迹逺祿厚則恩深恩深則義重於生全義<lb/>
可也迹逺則生重於義全生可也夫子世卿之族捨生<lb/>
即義賢哉且伊尹之遇殷湯也賢與聖合之賢聖之間<lb/>
相去甚近此其所以行道也夫子之逢夏桀也賢與愚<lb/>
合之賢愚之間相去甚逺此其所以䘮身也向若桀昧<lb/>
<pb n="KR2k0049_WYG_192-6a"/>
可革從公之言則國不失夏之初君不失禹之舊殷湯<lb/>
不能成大業伊尹不能建元勲諸侯奉於天子一姓傳<lb/>
於萬世驕君暴怒亂國淫刑朝行斧鉞之誅夕覩市朝<lb/>
之變千載之下九原之上殷人比干攜手而游耳嗚呼<lb/>
先王納諫而昌後王拒諫而亡當其昌也忠良勝於邪<lb/>
佞及其亡也邪佞勝於忠良故君子愼於語黙審於行<lb/>
藏豈徒然哉蓋有以也乾元歲以戎車之殿朝於京師<lb/>
一覽吳子之文再明關公之義託於匠石勒於碑陰亦<lb/>
<pb n="KR2k0049_WYG_192-6b"/>
猶公榖作傳之異同韓毛解詩之先後也<lb/>
　　唐丞相故太保贈太師韓國公苗公墓誌銘<lb/>
　　　　　　　　　　　　　　　　李　華<lb/>
永泰元年四月戊子唐舊相太保韓國公薨天子輟朝<lb/>
羣臣出次五月壬午贈太師七月丙子詔使中謁者蒞<lb/>
祭京兆少尹䕶䘮龍旗輤車鹵簿哀導加於一等園塋<lb/>
封樹碑版垂後盛於當朝葬我韓國公夫人名本於宏<lb/>
才非此運不揚元勲出於忠烈非死之中登日月九天<lb/>
<pb n="KR2k0049_WYG_192-7a"/>
之上乾坤閉而復闢鈞軸折而再駕故肅宗於行在見<lb/>
公曰欲求良弼其在兹乎公諱晉卿字元輔上黨壺關<lb/>
人祖襲夔贈太子太師父殆庶贈禮部尚書公成童好<lb/>
學弱冠工文二登甲科三入高等始自郡邑臺省之任<lb/>
終乎廊廟台輔之器至如牧四郡使四道在人為政之<lb/>
絕跡於公能事之常格故不足叙天寶之末胡羯亂常<lb/>
公身在陷穽心圖遼廓謁至尊於幕殿議大計於轅門<lb/>
天子壯之拜為左相公於時與兵部尚書汾陽郡王經<lb/>
<pb n="KR2k0049_WYG_192-7b"/>
略大業翊贊中興公撫於内汾陽營於外克二京復九<lb/>
廟尊先帝返上皇公之功也乾元二年元兇授首陳希<lb/>
烈等四十八人議在殊死公抗疏上論以四方猶虞罪<lb/>
當寛宥三司質定其事不行於戲慶緖之誅也不用公<lb/>
議使有思明之難朝議之減復行公計果令天下大安<lb/>
仁人之言不可己巳上元二年𤣥宗升遐詔公攝政肅<lb/>
宗違代令公當國道合君臣時契雲龍於二主功高宇<lb/>
宙德鍾社禝於一身夫平計之勃安之總有平勃之勲<lb/>
<pb n="KR2k0049_WYG_192-8a"/>
伊攝之霍立之再當伊霍之任人臣貴極今古罕儔公<lb/>
晚嬰衰疾屬辭樞務遂得特紆聖眷俯降臣禮赤墀之<lb/>
下杖策來朝宣室之中肩輿入見此則明主上德而屈<lb/>
體忠臣感恩而忘形君臣之間斯為盛矣無何有詔册<lb/>
授太保軍國大務仍咨訪焉公至和為心太素為體以<lb/>
虛舟應物世累不能干其神以公器濟時江海不能開<lb/>
其慮故軒裳鍾鼎於我如浮雲大位遐年在生為逆旅<lb/>
享年七十有七歴任二十有四順如也夫人韓國夫人<lb/>
<pb n="KR2k0049_WYG_192-8b"/>
博陵崔氏詩書之門金玉其度先公而殁今則袝焉嗣<lb/>
子發丕堅粲垂向吕稷望咸等並强學懿文保家繼代<lb/>
忠足以勵行孝足以揚名叙德立銘願昭先烈掌文之<lb/>
客敢忘大猷其詞曰有唐宗臣為國元老清明淳粹全<lb/>
德體道磊落臣節深沈廟謨智能逃難忠則忘軀幽薊<lb/>
弄兵咸秦振蕩舉族南棄㧞身北嚮一見先皇其言甚<lb/>
壯指麾籌畫爰立作相天地反正蒼生之望伊昔南狩<lb/>
衣冠下從三司獻議萬乘將同諫書一出天下稱公二<lb/>
<pb n="KR2k0049_WYG_192-9a"/>
聖登遐萬方是荷聖皇在闇務輟宸坐稱政臨朝非公<lb/>
不可彼蒼不仁殲我鼎臣天歸説夢嶽降申神嵯峨碑<lb/>
版突兀封樹鳴呼相國韓公之墓<lb/>
　　韓國公張公廟碑銘　　　　　　李　華<lb/>
唐之元老有大庇於生人曰韓公公盡力天朝位尊將<lb/>
相三城立廟軍師乞靈則祠之天寶季歲華奉使朔方<lb/>
展敬祠下式瞻風采像與神合沈沈如生嗚呼生以功<lb/>
為臣殁以靈為神神乎宜奉公總戎疆外懸衡審政拒<lb/>
<pb n="KR2k0049_WYG_192-9b"/>
隴循河緜亘萬里堅城雄防扞蔽三輔介胄之士垂十<lb/>
萬人瞻我麾節以為進退先是突厥犯塞乘勝入朔方<lb/>
游騎至安定守軍不到經略失守虜乃驅監牧之騋牝<lb/>
退存廬帳進圍聚邑鳴弓躍馬規復漠南邊人搖心元<lb/>
聖軫念節將更至咸以為請縉紳獻議則以和親為便<lb/>
中宗未之許也初以公耋老且重煩之及卜師於太宫<lb/>
之庭惟公之吉至尊親臨前殿授以兵符公承命徂征<lb/>
北蕃逆駭記所謂君子有其時有其命公得其二而伸<lb/>
<pb n="KR2k0049_WYG_192-10a"/>
其一者也公忠貫神明慮幾造化鎭以長策潰以姦謀<lb/>
一麾偏師屠名王復䘮馬奪塹拂雲維而城之並河之<lb/>
阿列築三鎭將精士鋭談笑就役匈奴莫敢南視雷哭<lb/>
而遁老幼望公以相震怖不然則乘氷轉鬭無日無之<lb/>
旣而據河山翫其動靜納行旅歸之袵席憑墉而望匹<lb/>
馬單兵不匿形影虜由是械手足而刳腹心朝廷無草<lb/>
竊之虞天下减征役之半矣詩云文武吉甫萬邦為憲<lb/>
又曰方叔元老克壯其猷公之謂也帳下之厮尚有存<lb/>
<pb n="KR2k0049_WYG_192-10b"/>
者曰公號令素嚴人無違禁自將吏騎卒咸有旗表節<lb/>
不常出出則賞罰隨之賞無非功罰無非罪上流而下<lb/>
競心行而事從謀全功成由此術也三城旣就刋木標<lb/>
櫓記之種落刻其降年後皆如之豈挺生上將之龜策<lb/>
也竒鑒先物之然也夫鳥獸草木出其倫輩猶或利害<lb/>
憑焉况殊績功勲終始天地翼輔先聖寵綏元元有茅<lb/>
社之尊符節之重後奉者果一勝遂一謀庸非明神幽<lb/>
贊之效雅有吉甫薄伐至於太原王命南仲城彼朔方<lb/>
<pb n="KR2k0049_WYG_192-11a"/>
傳稱齊桓伐戎攘狄以其病燕滅䘙魏絳和戎狄合諸<lb/>
侯從古及今以為大功其餘秦恬漢青之倫纔邱垤耳<lb/>
尚或筮頌颺之簡策貴之况忠武卓異屨履今昔而詠<lb/>
歌無之非古也竊感趙孟懷隨武之德寤寐永歎奉銘<lb/>
神宫其文曰赫爾韓公司武有經受命北伐渠魁就刑<lb/>
敢或不順鼓行風霆崇岱壓卵滄波灌螢沈泉雷動機<lb/>
發㝠㝠功奮三城人謡億齡謀出先後構危於寧張天<lb/>
之威恢廟之靈北狄頓顙山戎來庭萬里寢柝縁河罷<lb/>
<pb n="KR2k0049_WYG_192-11b"/>
扄趨拜故祠德謝惟馨翔野何有羣山青青感激遺風<lb/>
徘徊涕零吾誰與歸式薦斯銘<lb/>
　　唐定襄王郭英乂神道碑　　　　元　載<lb/>
維永泰元年十有二月甲子開府儀同三司尚書左僕<lb/>
射兼御史大夫劔南節度度支營田觀察使成都尹定<lb/>
襄王薨於靈池兵故也夫懿文德者非謂禮君臣正上<lb/>
下其謂經綸大難乎鑠武功者非謂鞠師旅威戎夷其<lb/>
謂翼贊中興乎公名英乂字元武贈伊州刺史旰公之<lb/>
<pb n="KR2k0049_WYG_192-12a"/>
烈祖也隴右節度攝御史中丞贈太子太傅知運公之<lb/>
皇考也產雲赤亭樹勲青海世傳良將載在國史公河<lb/>
岳之粹將相之器學劔輕短後縵纓讀書重金版玉匱<lb/>
天寶二載方筮仕轅門累授左武衞大將軍節度凉國<lb/>
公見之曰代吾節制者必此子也其後十年累代凉公<lb/>
為節度矣祿山之亂中原也二聖偽遊三秦賊據汧岐<lb/>
重鎭非公不可制授公秦州都督兼御史中丞隴右採<lb/>
訪使未幾賊將高嵩長驅幽燕深入汧隴公外深郊勞<lb/>
<pb n="KR2k0049_WYG_192-12b"/>
内設庭宴饗未屬厭兵已合圍賊黨數千應時剪滅繇<lb/>
是虜鏑不鳴於隴外皇輿始都於雍上至德二年詔公<lb/>
為鳳翔太守轉西平太守加隴右節度兼御史大夫吐<lb/>
蕃之逼西河也諸寇以堅甲乘城我以偏師遇敵勝在<lb/>
不戰利當用竒選驍騎以襲虛張疑兵以應銳前衝未<lb/>
及於龍島後勁已覆於梟巢邊㨗晝至虜圍夜潰進封<lb/>
西河郡公思明之陷成周也南入陳蔡詔公兼御史大<lb/>
夫統淮南節鉞東捍陜虢詔公兼陜州刺史主闕外旄<lb/>
<pb n="KR2k0049_WYG_192-13a"/>
麾寶應之歲上乘龍躍之運寵虎臣之績進戸部尚書<lb/>
加開府儀同三司仍總戎職朝義之走河北也公雷雷<lb/>
勇略風摶勁騎驅熊虎之師開龍虵之陣一戰而榖水<lb/>
破再戰而邙山㧞十年逋寇萬里如掃朝廷壯之詔領<lb/>
東京留守又兼河南尹俄拜尚書右僕射封定襄王加<lb/>
實封三百戸永泰元年兼集賢侍制夏五月天子以劔<lb/>
門巨鎭推擇攸難歴選朝廷惟公是授即日加成都尹<lb/>
東西兩川節度兼御史大夫僕射如故是時也入承日<lb/>
<pb n="KR2k0049_WYG_192-13b"/>
月之光出擁風雲之氣以孫武為老生以韓彭為兒戲<lb/>
千里為之震動百蠻為之慴畏秋七月西蕃犯境公戎<lb/>
馬驟㨗軍人擅還禆將懼誅乘間謀叛公擐甲擊皷單<lb/>
車入深引西山之數騎望東川之外救短兵未接追寇<lb/>
横及雖刅以通中而氣猶激射疆吏乘遽聞乎京師上<lb/>
投袂而驚仍加悼惜有以見聖主之深仁重武臣之壯<lb/>
節不問輿尸之過爰旌折首之功以大厯三年正月二<lb/>
十七日詔葬於武功之先塋夫人鄭國夫人龎氏禮歸<lb/>
<pb n="KR2k0049_WYG_192-14a"/>
敬仲誠及伯宗生則六珈受寵殁則九原同袝嗣子將<lb/>
作少監嘉珍憤積嘗膽哀纒泣血飾櫬蜀門歸魂秦隴<lb/>
力樹祁連之冢思崇峴上之碣以載職在史臣業專文<lb/>
律琢石旌美俾奮大猷其辭曰否遘天地運鍾雲雷□<lb/>
□定襄與時而來躬赴兵難志清國災推轂隴西士卒<lb/>
雲屯擁旄陜東羣寇雷奔五開幕府七鑿凶門以寡擊<lb/>
衆以亡易存六踐栢臺南憲是張再登八座右揆有光<lb/>
同盟錫土異姓封王勲崇業大位重名揚召對蓬萊作<lb/>
<pb n="KR2k0049_WYG_192-14b"/>
鎭梁益秋霜發令春雨流澤望在股肱變生肘腋南圍<lb/>
旣合短兵未進單騎驟奔羣兇競振血殷朱輪首碎白<lb/>
刅魂歸萬里悲慟三軍疎松蔽日孤冢參雲身殁寃氣<lb/>
名高戰勲<lb/>
　　冀國公贈太尉裴冕碑<lb/>
王者纂大業以極時難君子合天符以成聖功在殷之<lb/>
傅説周之申甫漢之博陸其類也臨大事首大謀君子<lb/>
正位邦國是憲其道也琰圭火龍元社朱戸其祿也古<lb/>
<pb n="KR2k0049_WYG_192-15a"/>
之人遇其時行其道濟其業受其祿嗚呼裴公斯近之<lb/>
矣公諱冕字章甫河東大族著於系譜曽祖灃州刺史<lb/>
諱懷感祖滑州司馬諱陟考長安丞贈司空諱紀自司<lb/>
空而上世累清德公全樸以受其形器混㝠以養其精<lb/>
和隤然大不為累方駕前古其禮容誠敬可陳於蠻貊<lb/>
施於鬼神宜乎吉凶變幽而偶聖君精義致用而審天<lb/>
道天寶十四載上皇避敵於華陽肅宗偽遊於幽朔公<lb/>
以御史中丞奉詔翼贊元良釋位濟河㑹於靈武與侯<lb/>
<pb n="KR2k0049_WYG_192-15b"/>
伯卿士官師亞旅考大德除殘之運<hi>缺三字</hi>億兆之心負<lb/>
金璽玉旒為人請命於西土維天意羣謀是告而蒼生<lb/>
災害是懷於時册禮旣畢公乃自左庶子拜中書侍郎<lb/>
平章事從時望也帝曰予欲敎熊羆食猰㺄公於是乎<lb/>
請蒐於岐陽朝於鄷宫以干鏚陳師以蠻夷誅暴公定<lb/>
大業運開中興帝曰予欲端百揆詔典司乃命公為尚<lb/>
書左僕射於是乎綱理庶工四方來同左右始終十有<lb/>
三祀初自縣聨屬署監察御史嘗有姦蠧吏公按之時<lb/>
<pb n="KR2k0049_WYG_192-16a"/>
寵權臣之戚也黨其犯而請於公公竟正刑書不為勢<lb/>
屈時論以公有不可奪之節故肅然由是歴侍御史尚<lb/>
書郎者五其中以直遇坎牧蠻溪者二以時當任兼憲<lb/>
臺鎭梁益各一以勲封冀實食五百戸以秩開府儀同<lb/>
三司大厯四年冬十一月今上念伊尹之一德思孔光<lb/>
之再起詔復入相旬有二日兼河南江淮副元帥東都<lb/>
畱守是月辛酉薨於長安年六十七翼日册贈太尉明<lb/>
年二月葬於京城南畢原詔京兆尹䕶䘮事贈布八百<lb/>
<pb n="KR2k0049_WYG_192-16b"/>
段凶儀葬帛具俾出有司昔在天寶之季公嘗為御史<lb/>
大夫王鉷譖毁無何鉷弟銲坐大逆有詔廷辨而兇首<lb/>
詞引及鉷公自下列抗其矯誣朝廷謂之不黨其後程<lb/>
元振僭用威柄有道從虎賁公停車致詰面折及霤在<lb/>
黜無愠德仁遂行君子謂公誠盡於忠者在於禮外其<lb/>
身故臨難不惑一其守故當事則明磅礴乎死生之間<lb/>
逍遙乎晦明之境公嘗北使殊俗班命氊裘單于君長<lb/>
稽顙屈膝覩王商而知懼從魏絳而來服以言尚其質<lb/>
<pb n="KR2k0049_WYG_192-17a"/>
以動尚其順以成事尚其濟物以進退尚其得中孝弟<lb/>
愛敬格於天地惇信明義通於鬼神帝王得之以奉天<lb/>
時百官得之以修典憲佐命者二后歴事者三朝皤皤<lb/>
華皓為國元老執璧奉珪在君之堂生食邑土殁垂惠<lb/>
愛豈祿以為尊者其孤正授辭家老請志於石以代三<lb/>
鼎林鐘之義銘曰元精降靈逮乎人極邈矣冀公順帝<lb/>
之式鴻造覆育大鈞埏埴業濟功成保和居直帝念髦<lb/>
碩二登輔翼為時養賢以及萬國昔在上帝降命元老<lb/>
<pb n="KR2k0049_WYG_192-17b"/>
以仗愷元以明至道唐厯中否亦命我公順人戴天戡<lb/>
黎伐共德謝星隕仁沈海竭大厦梁崩崇山玉折領袖<lb/>
前古綱維來哲憧憧豐碑耿耿鴻烈永傳億祀遺芳不<lb/>
滅<lb/>
　　汾陽王妻霍國夫人王氏神道碑　楊　綰<lb/>
鵲巢配德合好之義深象服建封寵光之至極况動循<lb/>
法度躬事蘋繁掲四德而表儀高門秉一心而輔佐君<lb/>
子則有夫人王氏有唐元輔汾陽王之伉儷本其盛族<lb/>
<pb n="KR2k0049_WYG_192-18a"/>
著於太原高祖長諧皇左武衞大將軍秦州都督平原<lb/>
郡公贈荆州大都督陪葬獻陵曽祖德元銀青光禄大<lb/>
夫唐州刺史祖士㑹河南府陸渾縣令父守一寧王府<lb/>
掾贈兗州大都督或勲閥可稱或理行尤異積仁儲慶<lb/>
奕葉聯華夫人即兗州府君之長女敏悟生知孝慈天<lb/>
性誕含柔範光起韶儀親執組紃僃詳圖史女宗之美<lb/>
燦然有光年旣及笄禮從納幣言告師氏歸於汾陽汾<lb/>
陽時寵祿未崇盛業猶晦夫人循節儉之行服澣濯之<lb/>
<pb n="KR2k0049_WYG_192-18b"/>
衣祗事舅姑恪恭朝夕視庖主饋未嘗假人下氣怡聲<lb/>
率由至性生旣極其養殁又過乎戚愼徽衆善敦叙六<lb/>
宗睦娣姒以仁接中表以義由是閨門以穆婦道有聞<lb/>
天寶中汾陽分鎭河中策勲王府夫人從夫之義封瑯<lb/>
瑘縣君尋又進封太原郡君其後寇盜横厲風雲𤣥感<lb/>
汾陽乃首起戎行宣力王室出則統一師旅入則燮贊<lb/>
台階元勲旣崇殊賞斯至内訓之功其子或位列通侯<lb/>
或室嬪貴主姻連右戚榮冠中朝門通河漢之津地成<lb/>
<pb n="KR2k0049_WYG_192-19a"/>
冠蓋之里每令節嘉賞長筵高㑹青紫照庭環珮盈室<lb/>
薰灼人代莫之與京然約已尚柔從夫體順服仁不倦<lb/>
率禮無違總是具美允應多福亦嘗排鳳闕謁龍顔及<lb/>
承制曰汾陽郡王妻太原郡君王氏婉娩淑德齋莊令<lb/>
容稟訓姆師友於琴瑟作賓君子宜爾室家克著艱難<lb/>
之勲實由輔助之力可封霍國夫人初汾陽受命東征<lb/>
長驅河朔夫人處於西土三徙其居導諸子以義方規<lb/>
衆女以典則用能聿尊禮度伊加等之顧問奉殊常之<lb/>
<pb n="KR2k0049_WYG_192-19b"/>
寵錫容止合度威儀可觀帝嘉其賢尤所稱重宜其阜<lb/>
昌盛業蕃衍華緖荷恩渥於上天保榮耀於當代而夫<lb/>
人藴高世之度抱出塵之節以為致盈必損理有固然<lb/>
誓棄浮華願歸正覺於是損其服玩斥其愛染思契理<lb/>
於勝因將息心於了義乃捨京城西别業奏置法雄寺<lb/>
又於法雲寺寫藏經條塔院置經行之室立禪誦之堂<lb/>
景福所憑斯焉茫昧遐齡未及奄爾薨殂享年七十三<lb/>
以大厯十二年正月辛未終於平康里之私第皇慈興<lb/>
<pb n="KR2k0049_WYG_192-20a"/>
嘆中使臨弔汾陽以暌偕老之期深遺掛之恨撫襟長<lb/>
慟悼亡何及即以其年六月二日卜塟於萬年縣鳳棲<lb/>
之原恩詔贈賻率加常典哀榮之盛今昔罕儔有子六<lb/>
人長曰銀青光禄大夫太子詹事上柱國太原郡開國<lb/>
公曜次曰開府儀同三司行左散騎常侍趙國公晞次<lb/>
曰開府儀同三司行尚書吏部司封郎中上柱國樂平<lb/>
郡開國公晤次曰銀青光祿大夫試殿中監駙馬都尉<lb/>
曖次曰銀青光祿大夫守殿中少監曙幼曰朝散大夫<lb/>
<pb n="KR2k0049_WYG_192-20b"/>
守秘書省著作佐郎映有女八人長女適成都縣令盧<lb/>
讓金次女適鄂州觀察使吳仲儒次女適衞尉卿張浚<lb/>
次女適殿中少監李洞青次女適司門郎中鄭渾次女<lb/>
適邠州别駕張邕次女適和州刺史趙縱幼女適太常<lb/>
寺丞王宰並銜恤在疚是宗窀穸帝女降天人之貴從<lb/>
主婦之儀手制衣衾親臨祖載自宫徂野徒行號擗此<lb/>
又盛德所感明靈永慰者也汾陽屬當出鎭瞻望不及<lb/>
思刻金石以紀徽猷綰顧無讚美之能虛承叙德之命<lb/>
<pb n="KR2k0049_WYG_192-21a"/>
式揚茂實以副永懷銘曰赫赫崇勲鬱為元臣峨峨淑<lb/>
德奄有方國夫貴妻尊恩深寵極聿修閫政以懋嬪則<lb/>
爰自中年嘉聲克宣魚軒昭曜翟茀嬋娟嬪從如雲歌<lb/>
鐘沸天永言浮世載悟眞筌𤣥夜何速青鳥斯卜惻愴<lb/>
笳簫蒼茫陵谷惟貞石之不朽庶斯言之可復<lb/>
　　御史大夫王鉷墓誌　　　　　　常　衮<lb/>
尊主直人則醜正者售禍權侔才忌則害能者搆忤况<lb/>
位抗三府勢傾一時天下之事懸在掌握則剛腸立朝<lb/>
<pb n="KR2k0049_WYG_192-21b"/>
鷙鶚横秋匡拂摩切姦邪是懲至使陰謀協比承間竊<lb/>
發曖昧摧辱加於大臣公諱鉷太原祁人也昔在𤣥宗<lb/>
之盛外攘獯戎内立制度混一天下圖萬世安至於軍<lb/>
旅征伐府庫賜予聲明羽儀禮文憲則莫不懿鑠震曜<lb/>
龎鴻精僃國用薦費闕於經入固宜有卓立大才統集<lb/>
其事公當此時以御史大夫領京兆尹佩帶使印十數<lb/>
焉黜幽陟明考察風俗地征國賦均輸平凖天子六閑<lb/>
上林三官皆總制之未央前殿離宫下苑亦䕶作焉公<lb/>
<pb n="KR2k0049_WYG_192-22a"/>
以典訓經之文法緯之明察綱之廉平紀之其運也合<lb/>
變陰陽有以鼓其動其密也至精鬼神不能窺其隙銜<lb/>
策害郡之黠鈴鍵多門之蠧裁兆物計億事沛有餘力<lb/>
矣動一節搖百支無所竄情矣故威檢轂下風清闑右<lb/>
紅粟氷紈露積朽腐星精雪駟外廐塡溢廣靈囿之百<lb/>
里奉祈年之萬春漢家水衡少府錢四千萬至是而過<lb/>
之俾我巍巍之朝四海雄富丕變於太公之力焉入則<lb/>
轉移大謀出則平决羣議天子垂拱於旒扆宰臣高抗<lb/>
<pb n="KR2k0049_WYG_192-22b"/>
於廟堂時佐輔陳希烈忌公有宰相器憂在移奪又楊<lb/>
國忠與公權勢相傾事不兩立㑹有兇人邢宰陰聚姦<lb/>
黨於長安里舍中公以京輔都尉之卒逮捕悉擒詔公<lb/>
與廷尉雜理而希烈洎國忠使法吏以牘背喻風指於<lb/>
兇首引公愛弟銲連坐公具表其狀請自拘於司敗上<lb/>
以罪不相及猶遣使慰厚之而沈猜罔上者密白而下<lb/>
其書舊制大臣不對理陳寃天寶十一年四月十二日<lb/>
奉氂纓盤水北面拜跪而自裁妻子移隸宅於荒服嗚<lb/>
<pb n="KR2k0049_WYG_192-23a"/>
呼歴觀憂國愛君之臣忠信未逹而左右所鞫按成其<lb/>
無罪之狀豈勝言也則王章晁錯納忠漢朝衣冠僇於<lb/>
都市家屬徙於合浦古人有言曰刑罰出於身實難自<lb/>
他及之又何害也知我者其天乎公始以茂才異行首<lb/>
於策詔凡四佐王官之邑七領憲府之命一至殿省再<lb/>
遷臺郎大司空大司徒各一官族德政燕國公張説已<lb/>
叙於烈祖之碑夫人河東郡夫人薛氏存與其榮殁與<lb/>
其辱南北萬里流離十年飲恨餘生以存宗祀以大厯<lb/>
<pb n="KR2k0049_WYG_192-23b"/>
三年五月終於某所嗣子稱以不天之釁承覆巢之餘<lb/>
遷逐炎海幽寃霜露家未悔禍慈親凶歸生人之難無<lb/>
稱之比永惟先君及難葬故有闕泣血忍死獲終哀誠<lb/>
以大厯五年三月二十日合祔於中書皇考眞宅之次<lb/>
相國許昌公嘗感府辟緬然懷舊改贈移寢周於庀䘮<lb/>
有以見京兆知人之明許昌報德之厚衮追叙遺烈亦<lb/>
門生表墓之禮銘曰知者謀始不能知終明者察微昧<lb/>
於數窮任我以事效我以功吉凶悔吝生乎其中無象<lb/>
<pb n="KR2k0049_WYG_192-24a"/>
無端茫茫䝉䝉伏恨黃墟孰問蒼穹小君從祔松栢來<lb/>
同<lb/>
　　河瀆神靈源公祠廟碑　　　　　王延昌<lb/>
中國經瀆河為長上應析木下朝扶桑演崑崙踰積石<lb/>
繚大漠經龍門灌注九州之間經營萬里之外鱗介所<lb/>
宅神靈所都𤣥㝠總之以命官憑之以為伯唐堯觀渚<lb/>
龍圖肇見周公沈璧榮光發祥元符以來彪炳彰灼古<lb/>
先哲后罔不欽崇奠封居之儀修壇墠之制存乎祀典<lb/>
<pb n="KR2k0049_WYG_192-24b"/>
代以為常則班固序漢書所謂河祠臨晉者也爾其南<lb/>
直太華左隣中條渭水過其傍汾脽掲其後風雲相盪<lb/>
精氣交馳於以禮神事之宜也不然發源自逺地則多<lb/>
漫胡為不昭晰於他邦獨受享於兹土前賢經始抑有<lb/>
其由至於春以泮凍秋以涸流初以歲禱終以報祈嘗<lb/>
醪有加駵駒是薦蓋以在雍州之域通天子之都地旣<lb/>
稱雄禮云異數與夫淮流桐栢江出岷山僻在遐方莫<lb/>
我京也幽贊之力實賴河公以潔為清瀾至於數四息<lb/>
<pb n="KR2k0049_WYG_192-25a"/>
昬墊之苦絕羡溢之憂濱河之人濶無大害此靈長之<lb/>
德上善之功也祈以正直享以精誠未嘗不誘其𠂻而<lb/>
降之吉也或進以便佞言以矯誣未嘗不奪其魄而貽<lb/>
之禍也歲大旱而作霖雨時大札以惠嘉生依仁而行<lb/>
惟德是輔天寶歲安祿山稱兵朔裔肆逆東夏焰烻扇<lb/>
燥烝人爇焉宗社有綴旒之危士庶畜阽危之懼太上<lb/>
南幸肅宗北巡賊相張儒據有長安賦將崔乾祐固守<lb/>
蒲坂今關内河東副元帥中書令汾陽郡王郭公時為<lb/>
<pb n="KR2k0049_WYG_192-25b"/>
兵部尚書門下平章事朔方節度使訓兵誓衆超百二<lb/>
之險謂此邦底定則京師可圖䖍禱於河潛軍以往金<lb/>
皷掩夜渠魁出奔遂收蒲城神所導也及師次渭汭陰<lb/>
霧晦㝠公假寢之際夢河神謂曰永豐倉側將有急變<lb/>
不如速退姑以避之比全軍及郊虜已雲合克違寇難<lb/>
神所扶也其後李國貞之遇禍公復總戎故綘僕固懷<lb/>
恩之逆命公又出鎭河東大君日旰食中外騷擾公獨<lb/>
奮無前之勇馳不測之深始按節而來終奠醑其邁所<lb/>
<pb n="KR2k0049_WYG_192-26a"/>
謀必克無往不平再安叛渙神所相也爰自兵亂以迄<lb/>
於今時更十年代歴二聖國之氛霾惟河公蕩滌國之<lb/>
土宇惟河公廓開國之忠良惟河公保祐國之奸慝惟<lb/>
河公殄摧誠靡幽而不應澤罔微而不該得一以靈不<lb/>
其宜哉汾陽王深惟據我屢崇昭報奉牲玉莫敢愛也<lb/>
致精意未嘗怠也每蠲吉歴選自郊徂宫奠於堂戸之<lb/>
間則神之昆弟具在酧於屋漏之地則神之伉儷攸居<lb/>
朱墨相望男女無别公曰神人之主也禮政之源也人<lb/>
<pb n="KR2k0049_WYG_192-26b"/>
有上下則禮有内外之制人所謂否神具可考盍築館<lb/>
於後以安靈匹乃諮於副元帥副使太子賓客御史大<lb/>
夫知河中府事崔公寓量功命日而後役於河西縣大<lb/>
夫李開不徴貨財不殫日力曽不踰月克復於成大厦<lb/>
耽耽鬱其特起内寢旣立神儀穆然於是齒危髪秃之<lb/>
老王端等進而稱曰大河浩蕩敝邑之望也自公仗鉞<lb/>
三至我里靈應肹蠁未嘗或欺國之克復實始於此安<lb/>
天歩於臲卼定人心於繹騷大君成湯武之功賢相保<lb/>
<pb n="KR2k0049_WYG_192-27a"/>
桓文之業皆神之由也矧内寢棘翼今兹有成此而無<lb/>
述何以示後願刻樂石以彰厥庸公敎曰諸公之辭固<lb/>
不可抑頌祗則可無推美於予墨客聞敢繫辭曰浩浩<lb/>
長河中國之紀洪流激射横制地理蒸雲吐霧薦圖効<lb/>
祉是曰經瀆斯為德水聖唐六葉巨猾挻災摲邑靡城<lb/>
如霆如雷汾陽矯矯仗鉞而來乃臨蒲坂神實先導乃<lb/>
亂渭水奕奕胥告嗟我上相神之所勞汾陽之德温恭<lb/>
正直柔嘉維則忠勤是力秉心淵塞不測不克東西南<lb/>
<pb n="KR2k0049_WYG_192-27b"/>
北勦絕奸慝入登九府一人是毗出統三軍四方是維<lb/>
維言祐之河公降禧衆神在列曾未區别公為之節内<lb/>
寢攸設寢廟亭亭中外有經濯濯厥靈妃偶攸寧於戲<lb/>
祠宇焜燿中土在河之滸在城之下刻兹片石昭灼千<lb/>
古<lb/>
　　黔州刺史薛舒神道碑　　　　　韋　建<lb/>
名位所以寵賢爵祿所以馭貴德盛者慶逺源深者流<lb/>
長垂裕後昆唘迪前烈今見其人矣薛氏之先奚仲為<lb/>
<pb n="KR2k0049_WYG_192-28a"/>
夏車正仲虺為湯左相與滕爭長薛實先封佐漢登台<lb/>
因而胙土河東冠族代不乏賢五代祖道衡隋吏部侍<lb/>
郎内史侍郎隋文帝創造霸圖發揮綸翰變當時之文<lb/>
體高祖收皇朝行臺金部員外天策府學士我太祖之<lb/>
經綸王業專掌詔檄擅經國之詞宗凡所事業著於史<lb/>
傳曽祖原超皇朝戸部尚書中書令汾陽縣開國男丹<lb/>
青景化金玉王度訏謨載於盟府故事畱於臺閣祖毅<lb/>
皇朝鄜州洛交縣令太子舎人父儒童皇朝京兆府醴<lb/>
<pb n="KR2k0049_WYG_192-28b"/>
泉縣丞贈梁州都督潛德養蒙晦明藏用位不充量道<lb/>
屈安卑武子之德在人太邱之德益茂府君諱舒字仲<lb/>
和醴泉府君之長子也元和誕靈純粹特秀覃訏有異<lb/>
敏惠夙成聞詩禮之義方深仁明之正性讀書知王霸<lb/>
大體覽史慕名臣高節脫略細務經濟逺圖銓衡賞擢<lb/>
年十九授華州司士參軍從累士也轉相州司法參軍<lb/>
又遷岐州司功參軍鄴郡舊都扶風左輔掾曹之選必<lb/>
先才地以儒學飭吏以明察蒞官筮仕之初有令名再<lb/>
<pb n="KR2k0049_WYG_192-29a"/>
命而傴不忘循牆之恭三語故稱則聞趨府之譽堆案<lb/>
之下析滯無虞天寶初寰宇昇平典刑攸叙旁求端士<lb/>
以授法官拜大理寺丞敬爾繇獄有郡吏抵犯議合惟<lb/>
輕台臣作威俾令從重伏念累日至於旬時茍有動搖<lb/>
必將頗類彰書厥狀實曰非辜初秉直而不移終忤權<lb/>
而獲罪貶青州司戸參軍君子曰守法不回正也移官<lb/>
無愠逹也道不可屈身屈何傷無何授金州司馬遷彝<lb/>
州刺史舉淹滯擇亷平也至德初遷渝州刺史西通楚<lb/>
<pb n="KR2k0049_WYG_192-29b"/>
道北控漢中山鎭縉雲峽通明月歌來暮於巴俗願借<lb/>
畱於梁境昇課最矣君理行第一所居必聞冉季膺政<lb/>
事之科龔黃獲循良之首累遷巫溪二刺史兼少府監<lb/>
殿中侍御史溪洞雜類蠻夷徼外綬有素服小有底寧<lb/>
言語之所不通撫柔之化風靡寶應初皇上以四郊多<lb/>
壘五谿未安乃拜黔州刺史黔中經略招討觀察處置<lb/>
鹽鐵選補等大理卿兼御史中丞黔州者禹貢荆州之<lb/>
域秦開武陵郡其啓土也大其貸殖也殷有廩君之土<lb/>
<pb n="KR2k0049_WYG_192-30a"/>
舟擅寡婦之丹穴惠化所感無思不服昆明夷者迺西<lb/>
絕域也開池習戰漢所未通逺聞德政琛賮尤物來獻<lb/>
於重譯紫泥寶書屢榮於手詔尋加金紫光禄大夫御<lb/>
史大夫河東郡開國伯賞茂勲也十郡土氣百域異俗<lb/>
輕剽啙窳姦宄矯䖍示之以威信興之以禮讓華風變<lb/>
於夷裔膏雨浹於殊壤方將作鎭藩翰永為長城天不<lb/>
愸遺人將安仰以大厯十年四月二十五日薨於溪州<lb/>
之公館春秋六十有八勤王事也魏闕將朝未展韓侯<lb/>
<pb n="KR2k0049_WYG_192-30b"/>
之覲荆州罷市深懷叔子之仁百蠻感慟三軍雨泣惟<lb/>
君孝悌之性始於閨門忠義之誠聞於邦國少有大量<lb/>
幼而老成結綬勤王敬恭朝夕精誠可以應務明斷可<lb/>
以析疑每推是心以接於物魏其廡下金盡散人汜毓<lb/>
室中衣無常主而雅好文酒醉猶温克陶然忘機傲然<lb/>
自得儻來軒冕曾不在懷此則山簡之疎曠莊周之逍<lb/>
遙貴而不驕謙遜每推於寮友寛而能恕喜愠不見於<lb/>
家人信大雅之保身中庸之蹈道况乎負才器以身許<lb/>
<pb n="KR2k0049_WYG_192-31a"/>
國剖郡符簡易成風政行於南國者二紀領藩鎭者十<lb/>
年凡所條奏上簡聖心汝實專征嘗受元戎之鉞我惟<lb/>
共理兼榮副相之印充國之功宣北地伏波之式是南<lb/>
邦遺愛去思古今一揆君外祖故中書令逍遙公韋嗣<lb/>
立先朝碩德叔父故陳畱郡太守河南採訪使江童當<lb/>
代名賢季弟前吏部侍郎今宣州刺史宣歙等州觀察<lb/>
使邕朝之俊茂隋朝至今掌綸翰者四葉天寶之後膺<lb/>
方面者三人中外相門奕代文學閥閱之大莫之與京<lb/>
<pb n="KR2k0049_WYG_192-31b"/>
夫人京兆韋氏故工部尚書東都畱守虛心之次女婉<lb/>
淑之德早映圖史柔明之姿動成師範方保榮於韓樂<lb/>
奄追悼於潘詩以永泰二年三月殂逝巫州官舎追贈<lb/>
扶風郡夫人從夫貴也長子舉鄉貢明經安親次子左<lb/>
金吾衞兵曹安國早遵成訓皆成器業才行之美孝友<lb/>
彰聞矢志不時相次淪天三子永王府參軍安郡髫稚<lb/>
之歲執親之䘮致毁而終人踰所痛卜云其吉列兆先<lb/>
塋不忘孝也第二女故梓州射洪縣令杜滔妻至孝純<lb/>
<pb n="KR2k0049_WYG_192-32a"/>
深提攜孤幼江山險阻扶䕶言歸誠孝所通龜筮協吉<lb/>
䘮事不敢不勉僃物必誠必信聖恩震悼贈禮部尚書<lb/>
賻物三百疋仍令中使監䕶弔祭儀仗禮優常等飾終<lb/>
之典迴日月於佳城詔塟之儀濡雨露於泉隧以大厯<lb/>
十一年七月二十日合祔於萬年縣棲鳳原禮也季子<lb/>
太常寺奉禮郎遵誠協律郎遵誨太祝遵訓等七人童<lb/>
丱而孤孺慕罔極松楸已拱地邇先君棣蕚前彫塋連<lb/>
愛子封之若斧尚行夫子之規坎不及泉自合延陵之<lb/>
<pb n="KR2k0049_WYG_192-32b"/>
禮余忝内弟早荷周旋傳盛德而僃詳叙高行而無愧<lb/>
詞曰汾水源長條山連岡鼎氣發祥大族其昌車正仕<lb/>
夏鈞衡佐湯贛君法令内史文章德厚慶逺才優道彰<lb/>
中書政本綸合傳芳時稱茂緖代濟業祉學小申韓藝<lb/>
通墳史邦有良翰朝推端士析滯列曹申寃大理三黜<lb/>
無愠九遷兹始州縣蹔勞雲霄則邇西南重鎭實倚長<lb/>
城夷落風變蠻陬化行駐車决遺攬轡澄清赤舄命服<lb/>
朱綸錯衡霜飛憲簡霧濕戎旌絕域輸欵殊方獻誠牙<lb/>
<pb n="KR2k0049_WYG_192-33a"/>
璋旣僃介圭方覲仁則宜壽天胡不愸迢遞江山悲凉<lb/>
旅櫬震悼宸扆哀痛藩鎭詔使䕶䘮同盟執引哀哀孝<lb/>
子㷀㷀孤𦙍銘德叙功庶乎傳信<lb/>
　　同中書門下平章事贈太傅董公神道碑銘<lb/>
　　　　　　　　　　　　　　　　權德輿<lb/>
漢興五代孝武思理膠西相陳天人之際王道之端昌<lb/>
言大對統紀條貫純嘏積厚逺而寖明帝唐九葉順考<lb/>
古道隴西公兼將相之重承尉衞之崇唘心宣力作率<lb/>
<pb n="KR2k0049_WYG_192-33b"/>
慶事陟恪宗工能積其烈公諱晉字混成河東虞鄉人<lb/>
亷忠温厚絜矩通理秉義以立故不為利疚知動之微<lb/>
故每與吉㑹初肅宗受端命以合兵車思欲去元元於<lb/>
湯火致王度於金玉以文告威讓逺猷密命之為重也<lb/>
故公解巾披荆校文視草凡三徙官被以采章代宗御<lb/>
天下乃清吏職以為文憲彌綸陪貳事任百辟交修則<lb/>
理道洽故公再入御史府三為尚書郎歴秘書監長府<lb/>
奉常武侯之亞今上建皇都以纂鴻業思代天工俾寧<lb/>
<pb n="KR2k0049_WYG_192-34a"/>
方内故公出入屯夷昭明有融中居大僚以至柄用貞<lb/>
元五年春三月拜門下侍郎同中書門下平章事居五<lb/>
年除禮部尚書用耆碩俊德轉遷兵部分正𢎞化以本<lb/>
官畢命為東都畱守東都畿汝州都防禦使安危注意<lb/>
以左揆持相印充宣武軍節度汴宋亳穎等州觀察處<lb/>
置等使十五年二月丁丑薨於位享年七十六罷朝三<lb/>
日追命太傅有司易其名曰恭惠職䘮法賻皆俊彝等<lb/>
所以視其踐履而加優之也初公以祠部郎為出疆從<lb/>
<pb n="KR2k0049_WYG_192-34b"/>
事北方之强驕蹇沓負伐功怙力徴我厚幣使臣指顧<lb/>
公攝其詞詞逹氣直虜皆震伏殫威命於專對輝光華<lb/>
於外區仁者之勇沛然餘力其為太府未浹日而理乃<lb/>
珥貂蟬實兼憲丞含章以承顧問秉直以司紀律修起<lb/>
故事京師肅然其為華州徴赴行内以祭酒亞相使於<lb/>
北河其往也薊門不出關東多壘習俗故態且相附離<lb/>
公則破其從約使循軌道其還也蒲坂旣阻王宫未清<lb/>
婪婪二逆恣睢相合公則折其兇謀因以鬱没憑軾有<lb/>
<pb n="KR2k0049_WYG_192-35a"/>
勞扈蹕而旋益用尊禮大其職業司徼循也五校嚴僃<lb/>
持重而不苛處綱轄也六職遵修舉直而不紊典禮樂<lb/>
也百神咸秩薦信而不黷其為相也上載元聖下熙百<lb/>
工柔惠小物協寧大政推明常古之制章叙理平之業<lb/>
粹和而不耀敬讓而不居言陳於前不可悉數拜章八<lb/>
上然後得請其撫封也尤為難理先是在有推恩叅授<lb/>
兵柄至有恃凶器以邀好爵者氣燄不還風波相沿是<lb/>
邦再亂人用恫恐上以為陳畱天下之郊也非素重臣<lb/>
<pb n="KR2k0049_WYG_192-35b"/>
不可以率先賦政公旣受命與一二從事記室儒服而<lb/>
前不待裏言不恃捍衞寛信夷易闇然風行長城大蔡<lb/>
藴在靈府悍將伏罪齊人樂業四隣諸侯折中於公居<lb/>
四年政成力疲累求入覲因條陳利病請制於未然上<lb/>
難其繼以致没代噫夫一邦之人得公而理失公而亂<lb/>
刦介夫殺大吏猶原燎川潰於不可遏嚮公之嘉猷密<lb/>
疏如前知焉其明智歟董氏在春秋時書法不隱在戰<lb/>
國時贊明命聞於諸侯自膠西而下淳耀溢大在魏有<lb/>
<pb n="KR2k0049_WYG_192-36a"/>
司徒昭在蜀有尚書令允扶義納忠以幹機衡其族舊<lb/>
矣公曽祖仁琬皇州博士祖大禮贈右散騎常侍考伯<lb/>
良開州新浦主簿贈尚書左僕射三代有令德而無貴<lb/>
任蕃祉所鍾發為追崇宜哉有子四人秘書省著作郎<lb/>
全道秘書郎兼大理評事全素太常寺太祝澥等其承<lb/>
學也專其就列也敬斬焉而孤纍然以哀日以先逺象<lb/>
數協吉以某年十月丁酉奉理命家法薄葬公於河南<lb/>
縣萬安山之原以前夫人南陽張氏繼夫人京兆韋氏<lb/>
<pb n="KR2k0049_WYG_192-36b"/>
祔焉從周禮也惟公自筮仕至捐館四十五年無伐善<lb/>
無違德歴官三十六皆以理効聞自建中以還居中分<lb/>
閫再調鼎實一人而已范文子所謂厚德者能享多福<lb/>
惟公有之全道等猶懼懿鑠之不永於後與陵谷之有<lb/>
遷也以德輿奉行公之命書三宜金石刻故跡其誄謚<lb/>
而為之銘其詞曰后土財成雋乂昭明以建皇極甫申<lb/>
居内方召理外周邦是式於惟隴西求福不回文武宣<lb/>
力調和公餗整訓長轂柔惠且直膠西章章道可匡王<lb/>
<pb n="KR2k0049_WYG_192-37a"/>
屈相下國綿代儲慶至公德盛位實配德孑孑干旟若<lb/>
往浚都俗旣紓息翻翻素旗今旋洛師人用悽惻惟是<lb/>
壤樹資於四布萬安之側德輝在兹永代有詞於以篆<lb/>
刻<lb/>
　　贈右僕射王光謙神道碑<lb/>
天球白珩産於崇山扣之而清越格人莊士生於積德<lb/>
用之而宏大其或含光而耀藏器不發乃熾而昌是滋<lb/>
百祥藴而為義方飾而為徽章故太原王公四筮仕而<lb/>
<pb n="KR2k0049_WYG_192-37b"/>
領通邑五追崇而登端右循政茂於官方湛恩集於身<lb/>
後有由然也公諱光謙字某自東漢鴈門太守澤五代<lb/>
至晉中書令獻之坦之葳㽔德名與吉祥侔盛自後魏<lb/>
龍驤將軍長社穆侯慧龍五代至隋秘書少監邵以勲<lb/>
華文學復大其門秘書生隋揚州戸曹叅軍來戸曹生<lb/>
皇青州司戸叅軍子竒司戸生美原丞贈太常卿慶賢<lb/>
三代沈晦邁其風訓公卽太常府君之長子也幼而岐<lb/>
嶷長而淳懿絜矩愼獨抱仁戴義閎深博辯之學稽古<lb/>
<pb n="KR2k0049_WYG_192-38a"/>
禮文之事炳若含章靡不通貫至若文舒之清修廉實<lb/>
處冲之剖析𤣥微安期之宏恕懷祖之沈静合是家法<lb/>
而躬行之始以門蔭受署凡四徙官曰幽州三水潞州<lb/>
潞城二主簿絳州萬泉縣丞楚州淮陰縣令所至之邦<lb/>
二千石必加禮慰薦而公牢讓勇退卑不可踰及為縣<lb/>
令也務清浄之理而去其煩苦推明誠之本而敎以廉<lb/>
隅一同熙熙生殖阜滋楚風丕變幾至齊魯因喟然曰<lb/>
彼天爵美禄者在仁義與樽酒而已太丘彭澤豈多秩<lb/>
<pb n="KR2k0049_WYG_192-38b"/>
耶於是放懷於外畱神於内沈研象繫之表盤礴天人<lb/>
之際其致知格物不可詳已以開元二十九年春正月<lb/>
捐館舎於淮陰年六十九其明年返塟於河南府偃師<lb/>
縣北山之陽夫人博陵崔氏贈博陵太夫人繼夫人隴<lb/>
西李氏後夫人同郡武氏贈彭城郡太夫人飾終三加<lb/>
子貴故也公之才子五人長曰翊以博雅典憲亮直方<lb/>
正歴御史中丞任散騎常侍刑部吏部二侍郎御史大<lb/>
夫贈戸部尚書謚曰忠惠次曰翺吏理詳明官河南府<lb/>
<pb n="KR2k0049_WYG_192-39a"/>
翟陽縣尉次曰翃循良愷悌勲德茂盛歴辰朗容三州<lb/>
刺史容管經略使兼御史中丞河中少尹朔方節度畱<lb/>
後汾州刺史單于副都䕶鎭武軍使徴拜京兆尹尋兼<lb/>
御史大夫再居大理寺卿為福建觀察使入為太子賓<lb/>
客貞元十二年檢校禮部尚書東都畱守踐履藩垣逾<lb/>
四十年階至特進爵封本郡次曰向士行清修為秦州<lb/>
上邽縣尉幼曰翽文敏有幹裕歴監察御史三原縣令<lb/>
著作郎太子僕射翺向不幸蚤夭翽亦命屈其志而忠<lb/>
<pb n="KR2k0049_WYG_192-39b"/>
惠公太原公總集休祉為宗工藎臣初忠惠公與肅宗<lb/>
代宗從容言天下事甚衆且曰文致太平在正名百軄<lb/>
危言悃愊痛詆權倖條疏理道坦然章明沃心前席倚<lb/>
以為相者數矣雖位竟不致而其遺風直聲暴乎天下<lb/>
太原公剖符賦政累刻金石滅夷越劇賊開地靖人倅<lb/>
蒲也以沈幾銷急變䕶單于也以尺書柔獷俗中外官<lb/>
師淑聲流聞保釐尹正式是東夏安危注意未始有極<lb/>
言代德者以公之保道未光而慶下鍾惟其有之是以<lb/>
<pb n="KR2k0049_WYG_192-40a"/>
似之之故也初以忠惠公扈鑾輅於岷峨其勤匪懈贈<lb/>
公隴州刺史又以持節印册命專對於北方間關忠力<lb/>
再贈公秘書監後以太原公南服嘉庸三贈公為工部<lb/>
尚書以轂下肅清四贈公為太子少保以閩方報政五<lb/>
贈公為尚書右僕射噫嘻賢人敎忠之業令嗣揚名之<lb/>
孝大君追逺之澤是三者可為至矣十七年太原公貞<lb/>
於龜筮得二月壬寅吉於是僃八旒七章鷩冕佩玉之<lb/>
飾博陵彭城二郡太夫人以象服祔焉詔給鹵簿官司<lb/>
<pb n="KR2k0049_WYG_192-40b"/>
䘮事慶靈集於一門光耀被於九原君子然後知積德<lb/>
豐報之不誣矣至若忠惠之子為守臣太原之壻居台<lb/>
司諸孫昌阜冠映圭組則列諸碑陰以備代家斵兹琬<lb/>
琰銘公德善其詞曰有斐君子兮德行醇備繩聯喧赫<lb/>
兮峻閥宏義觀我靈龜兮懼腊毒之厚味樹風百里兮<lb/>
馳蒲密之極摯慈和安靖兮闔境如春仲叔容儀兮與<lb/>
古為倫全才不耀兮流慶後昆忠惠旣没兮太原顯尊<lb/>
五加追命兮賁兹𤣥壤隼旟龍劔兮以至師長澤流根<lb/>
<pb n="KR2k0049_WYG_192-41a"/>
葉兮恩及漏泉壽堂拱木兮以横蒼烟隋武可作兮臧<lb/>
孫有後崇岡樂石兮昭晰攸久吁嗟王公斯為不朽<lb/>
　　尚書度支郎中贈尚書左僕射正平節公裴倩神<lb/>
　　道碑銘<lb/>
王者奉三無私以勞天下則崇德報功加恩飾終與覆<lb/>
載照臨相為用一也惟正平節公以愷悌文敏為二千<lb/>
石尚書郎人浮於食位不配德纂積後之緖業貽克家<lb/>
之燕翼流光裕蠱為代師式及元和二年夏五月追命<lb/>
<pb n="KR2k0049_WYG_192-41b"/>
誥贈為尚書左僕射孝本乎忠榮生乎哀用攄罔極以<lb/>
刻金石云公諱倩字容卿河東聞喜人其先嬴秦同姓<lb/>
因封受氏魏晉已還號為多材八賢方駕百族歸重自<lb/>
魏冀州刺史徽五代至中軍將軍雙虎中軍五代至隋<lb/>
左光祿大夫皇朝贈元州都督忠公仁基忠公生皇銀<lb/>
青光祿大夫禮部尚書定襄金牙兩道節度行軍大總<lb/>
管贈太尉聞喜憲公行儉公之曽祖也憲公生皇光祿<lb/>
大夫侍中兼吏部尚書𢎞文館大學士贈太師正平忠<lb/>
<pb n="KR2k0049_WYG_192-42a"/>
獻公光庭公之王父也忠獻公生皇尚書祠部員外郎<lb/>
贈太子賓客珍公之烈考也公天姿宏裕虚受通理臧<lb/>
氏之有後於魯管氏之代祀於齊逺至之器發於岐嶷<lb/>
年十一以相庭推恩授家令寺丞滿歲選部銓第甲乙<lb/>
補太常寺主簿居先府君䘮水漿不入於口孺慕殆於<lb/>
滅性宗門憂其死於孝禮文俯就闋服外除歴華陰馮<lb/>
翊二郡司戸參軍轉秘書郎俄丁内艱毁瘠如初禮違<lb/>
難江介就拜洪州司馬改太子思議郎徴為殿中丞侍<lb/>
<pb n="KR2k0049_WYG_192-42b"/>
御史拜度支駕部二員外遷司勲郎中秘書少監歴信<lb/>
饒二州刺史復徴為度支郎中其佐鍾陵也領畱府之<lb/>
重居議郎也贊計司之職曁登中臺亞中秘皆兼柱下<lb/>
方書之任自淮而南渉江而西荆衡漢沔湘中夏口半<lb/>
天下粤壤為都府者千數公四顓使車連佩數印督課<lb/>
郡國調其盈虛吏祿兵食之仰給輸將轉漕之回逺法<lb/>
錢牢盆之制田租口賦之差權其輕重商其功利察下<lb/>
人之疾苦廉長吏之善否車不輟鞅有勞於時其始受<lb/>
<pb n="KR2k0049_WYG_192-43a"/>
命也寇劇横厲三川如燬陰方出師慕義助順代宗焦<lb/>
勞念慮命德宗以雍邸總戎賦輿所㑹征繕不給有詔<lb/>
輟東方軍市之租移用於中都屬受鉞之臣矜功<graphic n="KR1333" url="https://raw.githubusercontent.com/kanripo/KR-Gaiji/master/images/KR1333.png" mimeType="image/png"/>望<lb/>
師老專利便文自營公慨然牒書譏切僃至嚮之廢格<lb/>
悉用平鐫義夫以之感激王旅以之震躍其理信州也<lb/>
用寛惠誠厚輯柔所部穡事滿野嘉禾同穎年以順成<lb/>
人斯洽和復其庸調五千室闢其農畊二萬畆交代之<lb/>
日不書於籍且曰吾以恤隱豈當沽美不伐之善欲蓋<lb/>
<pb n="KR2k0049_WYG_192-43b"/>
而彰方帥表理行第一増秩至正議大夫加金印紫綬<lb/>
其為饒州屬所代者非其人因縁權幸貪猾無狀公以<lb/>
亷平頒詔條以惻怛撫痍傷四封愛戴如熱斯濯其後<lb/>
徵拜也朝廷誅内臣修百度彌綸經費委重有司公以<lb/>
郎吏代故相第五琦專判度支事方冀裁成九賦超贊<lb/>
六職以美利利斯人令望日大天胡不惠以大厯七年<lb/>
秋七月考終命於長安光德里第春秋若干以某年月<lb/>
日歸全於萬年縣神禾原之大墓禮官博士以公處難<lb/>
<pb n="KR2k0049_WYG_192-44a"/>
不謀其身牧人不私其功能固所守以行制度易嘉名<lb/>
以旌往行禮也惟公直而温簡而文才裕於物器周於<lb/>
用靜若蓍龜動如干鏌秉是正厲終焉節適著文集十<lb/>
卷湓城集五卷比興屬和聲律鏗然引㧞參佐皆一時<lb/>
名士風味資材邁絶羣倫齒位未極為薦紳所痛夫人<lb/>
京兆韋氏扶風太守恒之長女以大宗之冢婦諸侯之<lb/>
内子衿鞶承訓籩豆助祭當室以敬睦親以仁姿操卓<lb/>
淑音徽宏大盛德著於母儀惠心通於佛乘五藴不入<lb/>
<pb n="KR2k0049_WYG_192-44b"/>
六姻是憲始封咸寧郡君後三追錫至邠國太夫人有<lb/>
子曰均以御史大夫工部尚書尹正荆門節制上游就<lb/>
加吏部尚書右僕射元和三年抗章入覲眞拜右僕射<lb/>
判度支加秩金紫光祿大夫由河東郡公進封郇國歲<lb/>
中進左僕射同中書門下平章事撫征漢南臨長諸侯<lb/>
惟郇公直清宏重有文武楨幹得時大行爲王室輔慮<lb/>
善以動官修其方賦政以惠南國宣威以靖西蜀師長<lb/>
百工阜成中邦兵符將印焜燿章灼樹善程能之績勤<lb/>
<pb n="KR2k0049_WYG_192-45a"/>
身體逺之用居則有猷動則有功率循風訓以履尊大<lb/>
君子曰憲公忠獻公之休烈丕矩再世盛德屈於郎位<lb/>
必復之慶其在是乎初郇公之授律也孝文追贈公絳<lb/>
州刺史其進律也順宗贈公禮部尚書今皇帝永懷義<lb/>
方於是有左揆之命公之積慶郇公之孝思可謂至矣<lb/>
郇以三代論譔皆上台雄文猥以通舊忘其卑鄙辭則<lb/>
不腆庶傳信之無愧焉銘曰河汾之東慶祉所鍾公相<lb/>
威㽔德耀昭融矯矯節公體仁循性乃貽後昆實稟先<lb/>
<pb n="KR2k0049_WYG_192-45b"/>
正太尉經武太師翼聖施於儲賓執德之柄公用循良<lb/>
惠於二邦公有德澤宣於四方急病尚仁履險乘剛化<lb/>
被煩苦斯焉樂康吉祿方摯壽堂已閟藹此家聲揚於<lb/>
令嗣恩崇鼎鉉積茂師帥中外服勞安危注意便蕃屬<lb/>
任宏大名器孝理是覃義方所自九原之中禮盛服充<lb/>
王三錫命鐩飾宗工連岡崢嶸介原穹崇陵谷有變令<lb/>
聲無窮<lb/>
　　石壁禪寺甘露義壇碑　　　　　李逢吉<lb/>
<pb n="KR2k0049_WYG_192-46a"/>
唐有天下仁聖奕葉文武重光憲章於古損益以正革<lb/>
去雜霸煽揚淳風於二皇三代有全德於周公孔父無<lb/>
違命獨以空門金人之敎清淨叶於天綱孝慈禆於人<lb/>
紀考之經義則不悖施之帝典而可大式克惇尚許其<lb/>
踐修於是人知崇奉家有清信空法匝於寰區眞經侔<lb/>
於墳籍則道斯僃矣凡彼列刹布於列郡而我三壇角<lb/>
於三都在西都曰靈感壇在東都曰㑹善壇在北都曰<lb/>
甘露壇洪惟適道之通軌歸心之眞宅甘露壇在府之<lb/>
<pb n="KR2k0049_WYG_192-46b"/>
交城縣石壁寺清淨大苾芻愼微稽謀之初欽若佛㫖<lb/>
日將漸位地是繄禁戒惟厥授受必資壇場不嚴重何<lb/>
以肅凡心不精頎罔克迴聖鑑不宏闡曷足流大化不<lb/>
砥礪莫有就靈功且欲以齊二京之宏觀補是邦之闕<lb/>
典乃鋭其戮力誓之以死蘄於髙貲邸彼崇信入貨者<lb/>
波委就役者子來掘及九泉實以香土築之三層布以<lb/>
正礎殫山水之勝極土木之工功費鉅萬瓖奇莫二自<lb/>
貞元癸酉曁丁丑歲而能事畢是歲有事於靈壇凡數<lb/>
<pb n="KR2k0049_WYG_192-47a"/>
郡之内碩學舊德顓䝉之師大和㑹凡千里之外激節<lb/>
齎志去家之徒駿奔走自四月八日至廿四日而法㑹<lb/>
罷俾夫來者宿殖遽生聚舊汗清滌除恒性鎭有守妄<lb/>
見寢不作至靈加之易外境汨之難精誠歆以交感凡<lb/>
聖忽其相接歡聲喜氣被於山谷休譽令儀播乎宇宙<lb/>
其大哉兹至道妙賾之無量無邊其魄見於事者可略<lb/>
而紀昔應身示滅像敎爰布輪旣三轉趍之不一而於<lb/>
别道俗攝持身口莫疾於尸羅近世之弊主者有經費<lb/>
<pb n="KR2k0049_WYG_192-47b"/>
求者必執贐旣叨懫而有交利之患顧怠惰而無與進<lb/>
之心則中途而北者十四五而大化斯蠧矧或師未善<lb/>
敎而法禁廢弛事鮮成命而去取溷淆懿夫宏濟為心<lb/>
周給於衆則人以勸廷辯其能詳定其要則事有倫五<lb/>
載而一㑹使人跂之也萬衆而無擇使人趨之也謂東<lb/>
漢感夢以還釋流傳授未有盛於此者故自興作毎多<lb/>
符應巨功方半景甚清霽甘露垂珠於草樹者三日以<lb/>
旌美志緇素同觀大衆日集時屬旱暵靈泉湧澑於山<lb/>
<pb n="KR2k0049_WYG_192-48a"/>
澗者數所以辦禮食賓主咸賴由是節度觀察使禮部<lb/>
尚書李公以文武中肅休勲懿行而志尚營道監軍使<lb/>
以勤敏寛仁長材曠度而性惟與善相與叶心同德表<lb/>
請錫名曰甘露無礙義壇且又降之素書用嘉褒美出<lb/>
其清俸以為賜予斯足以駭見聞而洽謠誦矣夫宏道<lb/>
設敎得其人而後行前志又云天時不如地利禪師本<lb/>
姓齊氏薊人也姜水舊族漁陽德門畍襲軒冕夙彰行<lb/>
義脫屣代祿奉身髙驤初𨽻名郡憫忠寺窮修多之藏<lb/>
<pb n="KR2k0049_WYG_192-48b"/>
究毘尼之學演律為奥主傳戒為常師了法之無住遊<lb/>
方而至止因感父德先后聆神鐘剏仁祠之勣嘉道綽<lb/>
大士精修禪觀躋淨畍之風而峰壑崇邃林泉詭異據<lb/>
全晉之右壤面興王之舊京宜作聖域以嚴佛事亦旣<lb/>
經始於焉肆勤綱維及寺之耆艾上首等率能奉法以<lb/>
愼身觀妙以成性用充佐佑誕臻厥成則又知清行勝<lb/>
槩之若此雖欲勿烜為宏圖而莫可已於是緇流俊賢<lb/>
縉紳諸儒洎清信士女百千人俱議欲刻石以存不朽<lb/>
<pb n="KR2k0049_WYG_192-49a"/>
弟子逢吉用六經之餘雅修無生而亦窺龍宫之祕故<lb/>
得以盛朝君臣之至化空門聖賢之妙道合而為頌以<lb/>
簡於後其辭曰釋氏之宗泊乎無為生殖光大衆妙攸<lb/>
依道號無涯智不得知誕設炯戒揭其宏規亦旣潤色<lb/>
為之羽儀乃睠後賢異代如期持律之士若優波離能<lb/>
以厥躬為衆元龜亮直端潔宜作之師在法末流典制<lb/>
寖隳忘味輟寢誓志興衰乃經斯壇究盡瑰奇赴者如<lb/>
市來其如歸靈泉川流膏露珠垂佛日在上赫乎増輝<lb/>
<pb n="KR2k0049_WYG_192-49b"/>
穆穆聖君唐虞同時端拱思道而人畢隨京邑有三壇<lb/>
乎如之越有大賢鎭安朔陲請錫嘉名用光於兹旣賜<lb/>
予矣褒之以詞𬗟懷𤣥猷祗率皇威顯允都政正清道<lb/>
機萬有千年燀洪耀於斯<lb/>
　　追樹十八代祖晉司空太原王公神道碑銘<lb/>
　　　　　　　　　　　　　　　　王　顔<lb/>
始祖無名道之出也曾孫有國周之宗也夫國有開必<lb/>
先粤若后稷播種蒸人乃粒周之先也種仁成德積德<lb/>
<pb n="KR2k0049_WYG_192-50a"/>
成聖以至文王周公與天地合德乃繼為家聖焉周禮<lb/>
周易與日月俱懸允著為家法焉開國德澤之源流為<lb/>
國制度之本末俾百世不易萬方日用豈止三十代中<lb/>
八百年内而已厥後子孫因王顯姓始自四十一代祖<lb/>
周平王孫赤其父泄未立而卒平王崩赤當嗣為叔父<lb/>
桓王林廢而自立用赤為大夫及莊王不明赤遂奔晉<lb/>
晉用為并州牧自赤至龜八代代牧并州龜生喬至文<lb/>
釗十六代通前八代代襲封晉陽侯文釗生叔儁叔儁<lb/>
<pb n="KR2k0049_WYG_192-50b"/>
生伯明伯明生乇乇河東太守征西大將軍乇生卓卓<lb/>
字世盛歴魏晉為河東太守遷司空封猗氏侯夫人河<lb/>
東裴氏父仲賢任雍州牧卓翁年七十九薨於河東時<lb/>
屬劉聰石勒亂太原晉陽不遂歸塟塟河東猗氏縣焉<lb/>
隋併猗氏為桑泉縣今司空塚墓在縣東南解古城西<lb/>
二里至今子孫族焉自古太原鄉也亦猶潤州上元縣<lb/>
有瑯琊鄉後魏定氏族僉以太原王為天下首姓故古<lb/>
今時諺有鼎蓋之名蓋謂蓋海内甲族著姓也我卓翁<lb/>
<pb n="KR2k0049_WYG_192-51a"/>
葬河東子孫成族間生將相而太原之望獨不鼎蓋河<lb/>
東著姓乎况本支奕葉金輝玉映洪源長𣲖碧注清漣<lb/>
襲官婚者戚屬兼之澄而為止水絕資蔭者徭税不暇<lb/>
漫而為衆流隸軍府而耳順方免負終身之恥戍積石<lb/>
而萬里交鎭有次死之苦更接二京之庭驅出九流之<lb/>
外蓋魏地狹隘迫而使之然也開元中左丞相張公説<lb/>
越認范陽封燕國公大厯初左相縉叔越認瑯琊封齊<lb/>
國公且河東王承太原顯望久矣一旦為縉叔齊公没<lb/>
<pb n="KR2k0049_WYG_192-51b"/>
之而望平沈也如燕齊兩公皆明世大賢社稷重器尚<lb/>
爾為也况中智以下薄俗者乎又見近代太原房譜稱<lb/>
顯姓之祖始自周靈王太子晉瑯琊房譜亦云太子晉<lb/>
後且晉平公聞周太子生而異使師曠朝周見太子太<lb/>
子年方十五曠謂太子色赤太子謂曠曰吾後三年上<lb/>
賓於帝果十八而仙得不謂元精下降全眞上賓則知<lb/>
年未十五已是神仙矣豈於三年之中而始同凡有嗣<lb/>
息耶是各為修譜者務神奇祖先競稱太子晉後不其<lb/>
<pb n="KR2k0049_WYG_192-52a"/>
妄歟凡稱太原王者無非周平王之孫赤之後前已詳<lb/>
之明矣桑泉房隋奉朝請善翁善之子耼子翁官至開<lb/>
府儀同三司車騎將軍河北道大總管見隋書墓今有<lb/>
碑僧曇延有奇表身長八尺見高僧傳蒲州桑泉人也<lb/>
或有延公讚曰德與天全身居佛半桑泉房幽州都督<lb/>
元珪翁廣州都督方平翁皆盛德光時左補闕智明伯<lb/>
戸部員外郎岳靈叔猗氏房右丞維叔左相縉叔俱偉<lb/>
文耀世或有上縉叔詩曰朝廷左相筆天下右丞詩人<lb/>
<pb n="KR2k0049_WYG_192-52b"/>
謂戲言時稱定論虞鄉房安西北庭二節度正見叔武<lb/>
德冠時如入仕朝廷百舎或一出宦州邑十室二三通<lb/>
文武舉選僅不比屋有以見我卓翁積德積仁垂不已<lb/>
之慶流於無窮也然因官婚或棄鄉族迷失宗望亦往<lb/>
往而在晉司徒昶翁誡宗人曰若結婚姻如暴貴無識<lb/>
猥富不仁愼勿為也又誡曰勿三代不仕不學不看客<lb/>
失婚無譜不塟無墳墓不修仁若是惡事三代皆淪小<lb/>
人也戒之愼之孱孫顔由進士官歴臺省除洛陽令移<lb/>
<pb n="KR2k0049_WYG_192-53a"/>
典杭州入大理少卿拜御史中丞出虢州刺史嘗嘆大<lb/>
道久隱澆漓時極今於正經掲道字為志於子史掲道<lb/>
字為翼成五十卷行於代建軒轅黄帝鑄鼎原碑銘聞<lb/>
於朝卓翁塚墓古有碑廟直下宗子四縣離居每年用<lb/>
正月七日一合來祭干戈動來廢至今日時方開泰冀<lb/>
得復行嗚呼魏之風俗儉不中禮周之子孫日失其序<lb/>
顔實永痛力建豐碑有四義焉一歸流遁者之心二正<lb/>
迷宗者之望三伏旌垂慶之德四永銘儲祉之仁銘曰<lb/>
<pb n="KR2k0049_WYG_192-53b"/>
太原一宗晉代三公薨時世故塟此河東孫謀克著祖<lb/>
慶所鍾顯魂凛凛遺塜崇崇貞元十七年歲在辛巳十<lb/>
月庚寅朔二十日己酉建<lb/>
　　河中府新修文宣王廟碑　　　　常仲孺<lb/>
立於水成於氣以位天地勇於震奮於乙是生萬物天<lb/>
地之大萬物之多若無聖人誰與凖繩故能範而不過<lb/>
類而不遺者也然則乘時設敎必生大聖以首之庖羲<lb/>
氏甄才煥文君人子天神農以之首於皇而體至道也<lb/>
<pb n="KR2k0049_WYG_192-54a"/>
軒轅氏推筴命官度方順紀顓頊奉之首於帝而法元<lb/>
德也夏后氏奠山通川因地制賦殷湯繼之首於王而<lb/>
明大化也理亂相資質文代變洎有周而衰焉平桓以<lb/>
還鴻業蕩然非聖人之述易羲農之道消矣非聖人之<lb/>
辨問軒轅之帝衰矣非聖人之删書夏殷之王微矣非<lb/>
聖人之作春秋周室畀而諸侯僭矣故夫子彰皇繫帝<lb/>
叙王尊周首於儒而開大敎也是知前聖之遺風將絕<lb/>
夫子不得不生中古之彜訓將興夫子不得不作故禮<lb/>
<pb n="KR2k0049_WYG_192-54b"/>
云百代以俟聖人而不惑也有天下者遵其易簡遡其<lb/>
元命可以致其清靜遵其廣大宏其覆載可以致其雍<lb/>
熙遵其禮讓蹈其夷曠可以致其和平茍或失常潛滔<lb/>
淫源德滋非而霸功作矣代易於上敎尊於下運否於<lb/>
旣往位崇於將來形於國而逹於家萬樂和而百禮成<lb/>
郁郁洋洋與日月而終矣巨唐敎本六經德懷三古拯<lb/>
大道於旣溺復醇源於已醨追謚文宣顯用王禮太學<lb/>
之制形於四方貞元五年秋仲上丁元帥司空侍中咸<lb/>
<pb n="KR2k0049_WYG_192-55a"/>
寧王渾公有獻於先師退而言曰斯廟也左㕓右署前<lb/>
軍後府晨暮之間諠闐四起非肅雍致敬之地爰命略<lb/>
址於城得南端安焉出其食之中財任閑人之餘力屬<lb/>
役如素十旬而成祠廟有閑薦設有嚴衅落之禮行饗<lb/>
獻之儀具是則賈之囂薄師之閱習吏之譏訶寂寥於<lb/>
兹矣噫我公以身柱國竭力戴君齊心孔門稟奉如在<lb/>
易曰化而裁之黙而成之公氣和隂陽德㑹幾義又曰<lb/>
其靜也專其動也直公志尚純一行必中正語曰文武<lb/>
<pb n="KR2k0049_WYG_192-55b"/>
之道未墜於地公有全社稷之勲合經緯之用又曰居<lb/>
之無倦行之以忠公有遵理化之勤及人民之信古訓<lb/>
是式新廟奕奕尊異顯赫舉集其門也至哉小子明朝<lb/>
退飛幕府獲祐歎息徘徊敢揚頌聲其辭曰昭昭五星<lb/>
元文之經浩浩五行元氣之形維上紀下災昬祥明聖<lb/>
人居中百化適成五星九元醇樸不矅降及堯舜存乎<lb/>
典誥文王旣没孔子乃紹質文異時日月代照肇自開<lb/>
闢澒洞無跡考於六籍窮古盡昔㣲禹之功水土共融<lb/>
<pb n="KR2k0049_WYG_192-56a"/>
㣲儒之風華夷濛濛大聖同德垂訓作則山川九州禮<lb/>
樂萬國羲軒之道夫子明之百王纘焉仰而營之夫子<lb/>
之敎巨唐興之皇帝奉焉式而宏之皇帝之化藩翰揚<lb/>
之司空行焉敬而將之肅肅新祠煌煌盛儀祀享不失<lb/>
弦誦以時儒風載揚天地同期<lb/>
　　忠武將軍茹公神道碑　　　　　張賁然<lb/>
在昔帝軒之裔有控帶絕擁據羣雄殆於萬斯年得茹<lb/>
茹之部謂名王盛族大人鴻胄聯華魏室接慶齊庭鍾<lb/>
<pb n="KR2k0049_WYG_192-56b"/>
鼎焜燿於數朝土田倍敦於列辟自拓䟦宇文氏降為<lb/>
著姓焉則公之先也公諱義忠本家雁門今為雁門人<lb/>
矣祖惠隋定州深澤縣丞父簡皇澤州永固府左果毅<lb/>
都尉莫不果行毓德修身踐言以北方之强為南金之<lb/>
寶英風雋列海内知名公時稟元和偏鍾間秀瓌貌傑<lb/>
出雄鋩挺生幼則知書長遂多藝知人能事靡不盡善<lb/>
有識一見即以逺大相期然而家傳崇業志尚豪舉雖<lb/>
曰雅好愽物終恥猶為腐儒未嘗不一心殉邊百死許<lb/>
<pb n="KR2k0049_WYG_192-57a"/>
國與孫吳而暗合以驃衞為己任開元中以良家子戰<lb/>
功居右補涇州四門府别將策勲之授也久之秩滿六<lb/>
鈞伎癢七札賈餘歴試粉闈長驅金埓措杯入妙曽不<lb/>
出正相圃擇賢觀者如堵以武部試甲科改授河南府<lb/>
王屋府果毅加遊擊將軍用絕倫也累遷汝州魯陽府<lb/>
折衝尋改虢州金門府折衝驟増武功級叙忠武將軍<lb/>
夫其策名委質積行累功祿以實干職無越請雖晉用<lb/>
之有次亦周行之未髙至於幕有急賢司有渇理或資<lb/>
<pb n="KR2k0049_WYG_192-57b"/>
䂓畫爭請於𢎞羊或藉詞華競畱於阮瑀豈真軍形地<lb/>
勢聚米成圖抑亦國要時須立談集事是亦為政奚必<lb/>
褰帷之與綰墨歟但以公之德之才令聞令望執先府<lb/>
君先夫人之䘮也二連之孝聞與上交下交之契也三<lb/>
益之信著在師旅有不可犯之色於鄉黨則謙似不能<lb/>
言寛猛得其中卷舒合夫禮可謂古之文武不墜斌斌<lb/>
君子者矣擁旌旄享茅土亦術内之事耳性頗樂道情<lb/>
兼慕閒每凝思於清高不致身於趨競僶俛芳歲蹉跎<lb/>
<pb n="KR2k0049_WYG_192-58a"/>
後時未展丹心徒嗟白髪命之不偶李廣寧遂於封侯<lb/>
生也有涯賈誼終傷於鵬賦天寶元年蓋寢疾者浹日<lb/>
以六月十九日薨於京兆長安縣太和里之私第春秋<lb/>
八十嗚呼哀哉梁木壞乎將壇隳矣罷市無喻輟舂如<lb/>
何有才子三伯曰元顥皇易州遂城府左果毅仲曰元<lb/>
晃左羽林大將軍季曰元曜則今之驃騎大將軍行左<lb/>
羽林大將軍知軍事上柱國鴈門郡王當斯時也靡不<lb/>
血泣無訴柴毁過人卽以其七年七月十六日塟於京<lb/>
<pb n="KR2k0049_WYG_192-58b"/>
兆長安縣永平郷阿房殿之墟禮也先是夫人陳畱郡<lb/>
君謝氏贈沂國太夫人語成圖史動合禮容德重陶親<lb/>
賢過孟母然而當年桂歇早歲蘭摧石窌之封徒高薤<lb/>
露之悲終積於戲大業之後景系之餘間雖陵夷小不<lb/>
進用尋必福履大賢出焉故公以之隂隲於身善積於<lb/>
物河濱為之吐秀山岳為之降靈挺然鬱然生夫驃騎<lb/>
矣皎若片玉粲如渾金明月照人干將立斷長才廣度<lb/>
茂績殊勲羽林應上天之星鴈門封塞下之地公侯必<lb/>
<pb n="KR2k0049_WYG_192-59a"/>
復斯之謂歟若不然者則須以凶<hi>疑</hi>次鍾伯早世克家<lb/>
紹構孑然一人而能叙終身之悲展罔極之痛二十年<lb/>
上有詔贈公為汾州刺史拜冊於先塋斯亦可謂事親<lb/>
之禮終哀榮之道備矣且陵或變谷海有為田滕椁未<lb/>
開防墓誰辨匪憑不朽之石曷傳無媿之詞爰訪墨卿<lb/>
以述銘曰秦殿南趾漢池東曲莽蒼開原蕭條古木於<lb/>
嗟鴈塞赫矣雄族昔也摐金茲焉埋玉鏌鎁徒挂大屈<lb/>
終藏日色不暖風枝自傷萬木颯而烟盡片石歸而天<lb/>
<pb n="KR2k0049_WYG_192-59b"/>
長庶德祖之來思無慙黃絹幸仲宣之見背不墜餘芳<lb/>
　　自撰墓誌　　　　　　　　　　白居易<lb/>
先生姓白名居易字樂天其先太原人也秦將武安君<lb/>
起之後高祖諱志善尚衣奉御曽祖諱温檢校都官郎<lb/>
中王父諱鍠侍御史河南府鞏縣令先大夫諱季庚朝<lb/>
奉大夫襄州别駕大理少卿累贈刑部尚書右僕射先<lb/>
太夫人陳氏贈穎川郡太夫人妻楊氏𢎞農郡君兄幼<lb/>
文皇浮梁縣主簿弟行簡皇尚書膳部郎中一女適監<lb/>
<pb n="KR2k0049_WYG_192-60a"/>
察御史談宏謩三侄長曰味道盧州巢縣丞次曰景回<lb/>
淄州司兵叅軍次曰晦之舉進士樂天無子以侄孫阿<lb/>
新為之後樂天幼好學長工文累舉進士㧞萃制策三<lb/>
科始自校書郎終以少傅致仕前後歴官二十任食祿<lb/>
四十年外以儒行修其身中以釋敎治其心旁以山水<lb/>
風月歌詩琴酒樂其志前後著文集七十卷合三千七<lb/>
百三十首傳於家又著事類集要三十部合一千一百<lb/>
三十門時人目為白氏六帖行於世凡平生所慕所感<lb/>
<pb n="KR2k0049_WYG_192-60b"/>
所長所得所經所遇所通一事一物已上布在文集中<lb/>
開卷盡可知也故不備書大厯六年正月二十日生於<lb/>
鄭州新鄭縣東郭宅以㑹昌六年月日終於東都履道<lb/>
里私第春秋七十有五以某年月日塟於華州下邽縣<lb/>
臨津里北原祔侍御史僕射二先塋也啓手足之夕語<lb/>
其妻與侄曰吾之幸也壽過七十官至二品有名於世<lb/>
無益於人褒優之禮宜自貶損我殁當歛以衣一襲送<lb/>
以車一乘無用鹵簿塟無以血食祭無請太常諡無建<lb/>
<pb n="KR2k0049_WYG_192-61a"/>
神道碑但於墓前立一石刻吾醉吟先生傳一本可矣<lb/>
語訖命筆自銘其墓云銘曰樂天樂天生天地中七十<lb/>
有五年其生也浮雲然其死也委蜕然來何因去何縁<lb/>
吾性不動吾形屢遷已焉已焉吾安往而不可又何足<lb/>
厭戀乎其間<lb/>
　　兵部尚書王紹神道碑　　　　　李　絳<lb/>
元和九年冬十一月晦銀青光祿大夫兵部尚書判戸<lb/>
部事上柱國太原郡公食邑二千戸王公殁於位君失<lb/>
<pb n="KR2k0049_WYG_192-61b"/>
所重人懷其舊大事在戎以寧禍亂公實居兵部聚人<lb/>
曰財以遷有無公實領地官天子以兵賦之柄俾於公<lb/>
公以忠勞之力事於上垂玉佩累金印錫珪錫劔書社<lb/>
開國鬱積公望綢繆主恩出入三朝始終二紀非重而<lb/>
何非舊而何公諱紹字德素其先秦將剪之後剪孫離<lb/>
楚漢之際以秦圍趙死於師子孫家於太原世為令族<lb/>
曽祖威衡州耒陽令祖思獻襄州襄陽令父瑞工部員<lb/>
外郎及公貴累贈禮部尚書咸以盛時沈於下位積有<lb/>
<pb n="KR2k0049_WYG_192-62a"/>
惇德宜生達人公尚書第三子也少以厚實為士友所<lb/>
重太師顏魯公守吳興特器之表授武康尉相國蕭徐<lb/>
公察守馮翊竝隨府授檄丁繼太夫人憂服除累授殿<lb/>
中侍御史江西觀察推官遂踐臺閣自倉部員外郎遷<lb/>
戸部兵部郎中專判戸部事未半歲超拜戸部侍郎寵<lb/>
錫金紫復加朝散大夫即舊官判度支特遷戸部尚書<lb/>
所領仍舊順宗諒闇姦豎竊柄拜工部尚書以錢榖自<lb/>
肥俾去異已誠私計也上即位天下文明彝倫攸叙檢<lb/>
<pb n="KR2k0049_WYG_192-62b"/>
校吏部尚書東都畱守判都省事兼御史大夫充東都<lb/>
畿汝州都防禦使保釐東郊鎭衞舊都風令既行姦盗<lb/>
出奔遷檢校尚書右僕射徐州刺史兼御史大夫充武<lb/>
寧軍節度度支營田兼徐泗宿濠等州觀察處置等使<lb/>
居鎮六年復徴拜兵部尚書明年春詔兼判戸部事在<lb/>
位三歲享齡七十有二徹席於長安永樂里之私第優<lb/>
詔追贈尚書右僕射長子前門下省典儀元泰次子劔<lb/>
南東川節度掌書記大理評事攝監察御史元質幼子<lb/>
<pb n="KR2k0049_WYG_192-63a"/>
前右威衞倉曹參軍元弼等克禀詩禮備著文行以十<lb/>
年秋八月四日奉窀穸於萬年縣之洪固郷以夫人贈<lb/>
西河郡夫人相里氏祔焉夫人故河南少尹知府事贈<lb/>
工部侍郎造之長女茂於懿範歸於令人先公而殁距<lb/>
兹十九年矣異時同穴周公之制也夫君子之行已事<lb/>
上也必執心而端其始立事而保其中踐道而要其終<lb/>
當建中末盗起轂下乘輿南狩巴梁阨區廥藏空虚武<lb/>
旅氣下德宗色動公時為御史大夫包佶水陸運鹽鐵<lb/>
<pb n="KR2k0049_WYG_192-63b"/>
判官懷章表披荆棘懸束車馬陵踐山谷逹本府之誠<lb/>
懇策書獻尚使金綵縑帛爛若波濤積如邱陵上於是<lb/>
敷大號以布天地之施士由是濡厚澤以奮雷霆之用<lb/>
將加寵授以奬忠勞公方以國難疾懷求以詔書復命<lb/>
致逺之度當時所稱豈不曰有其始乎貞元中公以材<lb/>
智任職忠懃注意不疑可以進退海内之士可以綰攝<lb/>
天下之柄人心所傾台位如寄公理財以義下不厭其<lb/>
取處權以道上不惡其專内守持盈之誡外𢎞推美之<lb/>
<pb n="KR2k0049_WYG_192-64a"/>
度及門而進與公同升布於顯列由乎陰陟誠無二事<lb/>
績著一心豈不曰有其中乎元和初徐方䘮師帥人怙<lb/>
亂樂於禍以幸其利鼓其變以成其私氛沴已凝氣燄<lb/>
方作公授鉞以出投袂而馳倍道而乘其未備輕騎而<lb/>
出其不意先迷得主大衆歸心於是安進逹以三百騎<lb/>
叛於河城械繫而行乎軍令唐重靖以一千人奔於桶<lb/>
橋檄召而收其武力散私積以勞賞發義徒以祛弊推<lb/>
以誠信滌其疵瑕頑固革心疆内如春武經戎略存為<lb/>
<pb n="KR2k0049_WYG_192-64b"/>
故事豈不曰有其終乎是三者忠存於國政在於人遺<lb/>
績未映美化猶新况乎顯持世權隂行相事造膝承顧<lb/>
沃心獻議注百辟之耳目奔九流之車騎入司國賦之<lb/>
重出膺邦閫之寄考終厥命歸全於位非夫貞固幹事<lb/>
明哲保身曷以臻於是乎然則篆琬琰表陵谷庶乎實<lb/>
德宜無愧辭其洪纎之跡顯晦之用應機之速奮才以<lb/>
光赫其位得君以薰灼於時備用於隴西之狀精覈於<lb/>
𢎞農之誌今所書大者逺者而已文有詳略蓋春秋之<lb/>
<pb n="KR2k0049_WYG_192-65a"/>
義焉銘曰天賦才兮遇有期臣擇君兮審厥時公之逹<lb/>
兮世所資道之行兮人罕窺莞國權兮家以肥庭邦賦<lb/>
兮物不欺人意傾兮主念隨陰德及兮顯命施龍上空<lb/>
兮盗承機位陽尊兮姦用奇聖運啓兮大人造王氣蕩<lb/>
兮英風掃用邦鎮兮徐方道洛邑思兮彭城禱順者化<lb/>
兮叛者討肅如霜兮偃如草中外便兮恩寵殊遷司馬<lb/>
兮領司徒趨丹墀兮伏青蒲杜私門兮闢公途期方逺<lb/>
兮帝命兪運何屈兮吾道孤松楸列兮龜筮符琬琰琢<lb/>
<pb n="KR2k0049_WYG_192-65b"/>
兮陵谷虞徃兮已焉兮噫嚱嗚呼<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百九十二<lb/>
</p>
<p>
</p>
  </div>
</body>
</text>
</TEI>
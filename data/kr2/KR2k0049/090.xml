<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷九十</head> <lb/>
    <p>
<pb n="KR2k0049_WYG_090-1a"/>
欽定四庫全書<lb/>
　山西通志卷九十<lb/>
　　名宦<hi>八</hi>
平陽府<lb/>
明<lb/>
王志臨淮人洪武元年以六安衛指揮使從渡河取懷<lb/>
　慶澤潞留守平陽㑹大將軍徐達軍西征三年封六<lb/>
　安侯復畱守平陽率兵出察罕諾爾塞還鎮平陽復<lb/>
<pb n="KR2k0049_WYG_090-1b"/>
　領山西都司衛所軍務上稱其處置得宜卒追封許<lb/>
　國公諡襄簡<lb/>
凌文質洪武初任趙城縣縣丞有幹濟材縣署學校委<lb/>
　令督建文質措置有方事集而民不病祀名宦<lb/>
蕭韶龍泉人洪武初任臨汾縣縣丞有能聲詳見彰善<lb/>
　録中祀名宦<lb/>
徐本洪武初任平陽府知府建㕔署葺壇廟清驛傳荒<lb/>
　殘景象煥然一新民有苗氏子家貧母篤老乞丐以<lb/>
<pb n="KR2k0049_WYG_090-2a"/>
　養歴年不懈周以衣食俾獲遂其志尋奉召入朝<lb/>
徐鐸南昌人洪武初以戶部侍郎改知平陽府濬永利<lb/>
　池改建臨汾縣學祀名宦<lb/>
周凱棗强人洪武初平陽府通判多政績<lb/>
李諒山東濰縣人洪武二年以中書檢校任翼城縣知<lb/>
　縣性樸素遇事治以公正修建壇壝廟學移縣治以<lb/>
　避水患除奸宄以安良善祀名宦<lb/>
薛大昉直𨽻蠡縣人洪武三年以進士任翼城縣縣丞<lb/>
<pb n="KR2k0049_WYG_090-2b"/>
　清慎愛民雅重學校嘗延元翰林李炳奎主師席文<lb/>
　教勃興涖任十年聲名洋溢遠近擢御史累官布政<lb/>
　使祀名宦<lb/>
丁憲直𨽻棗强人洪武四年任臨汾縣知縣勤其官能<lb/>
　得士民心績最著詳載彰善録中祀名宦<lb/>
洪彥昇福建莆田人洪武八年以進士任汾西縣知縣<lb/>
　修學校建廟壇立廨舍厝注有方民不為擾祀名宦<lb/>
張先洪武十一年任靈石縣恤民愛士時當草創百廢<lb/>
<pb n="KR2k0049_WYG_090-3a"/>
　具興<lb/>
周郁山東濟南人洪武三十一年任襄陵縣知縣持身<lb/>
　嚴潔為政寛宏均賦役平獄訟民爭徳之擢渾源知<lb/>
　州祀名宦<lb/>
徐彪山東商河人洪武間任平陽府同知先為臨汾丞<lb/>
　以治行聞擢今職盗息民安威望益著祀名宦<lb/>
袁景甘泉人洪武間以監生任太平縣主簿有清操能<lb/>
　自守嘗冬日衣單衣理事有吏夜持緼袍奉之不受<lb/>
<pb n="KR2k0049_WYG_090-3b"/>
　次日對衆發其事按以法聞者聳然涖任七年擢監<lb/>
　察御史祀名宦<lb/>
賈昭濟陽舉人洪武間靈石教諭學行卓越歴官湖廣<lb/>
　布政司左參政陞雲南布政使<lb/>
陳宗哲歸徳人洪武間任岳陽招集流亡改科田税民<lb/>
　樂歸之<lb/>
劉亨遵化人洪武間任汾西為政公平操守亷潔陞本<lb/>
　府同知<lb/>
<pb n="KR2k0049_WYG_090-4a"/>
劉濬臨川人永樂初任臨汾守身亷謹政平訟簡吏民<lb/>
　不敢欺陞湖廣僉事<lb/>
曹端字正夫澠池人永樂六年舉人為霍州學正修明<lb/>
　聖學諸生服從其教郡人皆化之恥爭訟監司大吏<lb/>
　必造謁知府郭晟問為政端曰其公亷乎公則民不<lb/>
　敢慢亷則吏不敢欺晟拜受教艱歸澠池霍州諸生<lb/>
　多就墓次受學服闋改蒲州學正霍蒲兩州各上章<lb/>
　爭之霍奏先得請先後在霍十六載宣徳九年卒官<lb/>
<pb n="KR2k0049_WYG_090-4b"/>
　年五十九諸生服心喪三年霍人罷市巷哭童子皆<lb/>
　流涕貧不能歸𦵏遂留𦵏霍二子瑜琛亦廬端墓相<lb/>
　繼卒𦵏墓側後改𦵏澠池端為明理學之冠學者稱<lb/>
　月川先生<lb/>
萬觀字經訓南昌人永樂十九年進士知嚴州府治行<lb/>
　為海内第一服闋嚴金衢民交乞之朝廷異焉補平<lb/>
　陽府政績益茂有芝生堯祠棟上士民皆言使君徳<lb/>
　化所致觀曰太守知奉職而已芝非吾事也考滿擢<lb/>
<pb n="KR2k0049_WYG_090-5a"/>
　山東左布政使卒<lb/>
楊睿河南柘城人永樂間任平陽府知府明習治體厝<lb/>
　注咸合民情未數月刑清政簡境大治遇荒旱禱雨<lb/>
　立應尋卒於官祀名宦<lb/>
傅榮洋縣人永樂間任曲沃以剛明著聲<lb/>
張亷字惟清咸寧人永樂癸夘鄉薦由山西臨汾縣丞<lb/>
　調州判官用保陞知州剗刮積弊檢飭條法扶植柔<lb/>
　善繩抑豪强修舉學政俱以誠信行之數十年無非<lb/>
<pb n="KR2k0049_WYG_090-5b"/>
　法一事以擾其屬縣一日薛文清過其㕔事朗朗聞<lb/>
　誦讀聲問之則曰課吏讀律使知畏法且不暇游惰<lb/>
　耳丁内艱歸<lb/>
楊瓚蠡縣人永樂末進士知趙城縣課績為山西最仕<lb/>
　至浙江右布政使卒<lb/>
賀琳宜君人洪熙時浮山縣丞贊政不苛嘗捐俸備禮<lb/>
　勸富民助償逋税自是流移復業及憂去民饋贐不<lb/>
　受泣送者至數百人<lb/>
<pb n="KR2k0049_WYG_090-6a"/>
王磐山東沂州人宣徳初知浮山縣亷鯁不屈遇旱齋<lb/>
　戒自責徒跣拜禱得雨而後已及去民攀留泣下<lb/>
丁璉河南鄢陵人宣徳五年以舉人任襄陵縣訓導學<lb/>
　博行高見文廟頽廢慨然修葺訓諸生先行後文擢<lb/>
　翼城知縣祀名宦<lb/>
王彧直𨽻開州人正統六年任洪洞縣知縣亷幹有善<lb/>
　政嘗遇大水禾稼漂没彧履畆親勘即以其狀上聞<lb/>
　得免租税祀名宦<lb/>
<pb n="KR2k0049_WYG_090-6b"/>
楊志學河南河内人正統九年以舉人任襄陵縣教諭<lb/>
　少從薛文清遊講明心性操履清慎訓誨勤篤涖教<lb/>
　八年卒於官貧不能斂厝城外僧舍文清過而哭焉<lb/>
　後子御史徽始扶柩歸𦵏<lb/>
何子聰直隸呉橋人正統間以進士任趙城縣知縣嗜<lb/>
　讀工書為政體悉民情以愷悌著而建城創廟為百<lb/>
　姓永利厥功尤偉祀名宦<lb/>
張傑陜西鳳翔人正統間以舉人任趙城縣訓導學閎<lb/>
<pb n="KR2k0049_WYG_090-7a"/>
　博於五經尤䆳涖官以禮義亷恥為教祀名宦<lb/>
賈珪巴縣人正統間任汾西清勤仁恕<lb/>
張元陜西人天順四年以舉人任襄陵縣教諭工詩學<lb/>
　為生徒講解隆冬盛暑不輟沐其教者皆興起科第<lb/>
　甲一時擢國子監博士祀名宦<lb/>
王珏字廷玉山東昌邑人天順六年以歳貢任翼城知<lb/>
　縣清勤端恪撫細民如子民亦愛如父母間出米豆<lb/>
　奉之輒欣然樂受少有犯法立治之不貸威信甚著<lb/>
<pb n="KR2k0049_WYG_090-7b"/>
　解官去爭奪肩輿肩之前受笞者亦競前泣下邑故<lb/>
　多循吏然必以山東王為稱首山東王者翼人追稱<lb/>
　之辭也祀名宦<lb/>
薛驥江南華亭人成化二年謫襄陵縣知縣先官御史<lb/>
　稱敢言及𨽻縣事慈祥愷悌以簡易著卒以不附權<lb/>
　貴解組歸祀名宦<lb/>
樊瑩字廷璧常山人天順末進士成化末知平陽府有<lb/>
　聲𢎞治初許大臣保舉方面官侍郎黄孔昭以瑩應<lb/>
<pb n="KR2k0049_WYG_090-8a"/>
　尚書王恕亦器之擢按察使仕至刑部尚書致仕卒<lb/>
　贈太子少保諡清惠<lb/>
謝謙山東章邱人成化七年以舉人任襄陵縣知縣性<lb/>
　謹厚事無大小必慎以處之不敢忽然發奸摘伏稱<lb/>
　有為上官屢旌異之祀名宦<lb/>
李琮順天人成化十九年知平陽府甫下車即除積豪<lb/>
　為民患者數人皆預訪其欵蹟繫之庭以實之均俯<lb/>
　首伏罪由是合郡安堵時有神明太守之頌不期年<lb/>
<pb n="KR2k0049_WYG_090-8b"/>
　政簡刑清吏民懷之<lb/>
賴英任邱人成化間任翼城令仁以御民嚴以束吏民<lb/>
　皆慕之<lb/>
呉佐西安人成化間曲沃教諭以憂去補稷山教諭著<lb/>
　大學經傳元編人多傳之<lb/>
劉璣字用齊陜西咸寧人成化十七年進士除曲沃知<lb/>
　縣縣產棗民有罪令入棗贖積數萬斛歳饑賑粟不<lb/>
　給發棗繼之正徳中仕至戶部尚書致仕卒<lb/>
<pb n="KR2k0049_WYG_090-9a"/>
李咨直隸故城人成化十八年以進士任襄陵縣知縣<lb/>
　明於吏事嘗置二簿記民間善惡以時勸懲歳凶煮<lb/>
　粥食饑者纂修縣志徴文考獻稱一時信史擢監察<lb/>
　御史祀名宦<lb/>
王綸直隸開州人成化間以進士任浮山縣知縣綸夙<lb/>
　負文學名待士有禮而治民尤勤嘗刻表忠勸學二<lb/>
　録令民間誦讀祀名宦<lb/>
胡睿直隸長垣人成化間以進士任平陽府知府有清<lb/>
<pb n="KR2k0049_WYG_090-9b"/>
　操臨事謹慎為政以精宻著祀名宦<lb/>
姜寔陜西蒲城人𢎞治三年以進士任曲沃縣知縣謹<lb/>
　慎清介嘗作詩自厲後擢御史巡視河東鹽政遇歳<lb/>
　飢撈鹽數百萬引抵民間田租復設法賑給祀名宦<lb/>
趙元涇陽人𢎞治間翼城教諭學問老成教規嚴整生<lb/>
　徒貧者周給之<lb/>
閭愷涇陽人𢎞治間翼城教諭教有成效利無茍得以<lb/>
　禮經授生徒至今傳之<lb/>
<pb n="KR2k0049_WYG_090-10a"/>
陳璚麗水舉人𢎞治間浮山教諭有文名卒於官凡一<lb/>
　時碑記多出其手<lb/>
周雲徐州人𢎞治間任曲沃公直亷介吏畏而民服<lb/>
郭桂字時芳咸寧人元時鐵冠御史之後以進士為令<lb/>
　守理訟決獄人人稱服服闋補平陽知府百姓凋敝<lb/>
　藩邸下人怙勢侮法無敢誰何桂至而盗賊息州縣<lb/>
　平藩邸各輯其下百姓安堵新堯廟増修舜禹廟告<lb/>
　成洪洞戶部尚書韓紳年八十餘家居賓客非其人<lb/>
<pb n="KR2k0049_WYG_090-10b"/>
　不與見乃安車入平陽謁謝曰老人無所求强為百<lb/>
　姓一行耳未久擢山西右參政分涖冀北督邊儲以<lb/>
　病乞歸<lb/>
杜忠字世臣河陰人成化戊戌進士𢎞治辛亥以監察<lb/>
　御史出守平陽括蒼俞尚賢稱其百廢俱興民心愛<lb/>
　戴庚申遷本省布政司左參政未幾拜右副都御史<lb/>
　巡撫延綏乞休命下而卒<lb/>
張賢字堯臣祥符人𢎞治七年任襄陵縣知縣先授單<lb/>
<pb n="KR2k0049_WYG_090-11a"/>
　縣邑豪貴子暴横强奪人妻女賢按治如法及涖襄<lb/>
　陵有山泉可資灌溉為臨汾勢家所據賢廉得立奪<lb/>
　之返諸民擢慶陽同知遷順慶知府忤劉瑾罷歸瑾<lb/>
　誅起太原知府時邊警甚亟游騎至太原有陳憲使<lb/>
　者夜飲宗室第中賢單騎叩其門曰邊患孔棘非燕<lb/>
　飲時也其戅直如此比卒襄陵人立祠祀之<lb/>
李高河南虞城人𢎞治十年以進士任襄陵縣知縣剛<lb/>
　明清勤善折獄鄰境有寃抑胥來質成嘗創置汾橋<lb/>
<pb n="KR2k0049_WYG_090-11b"/>
　開通山坂又時集諸生講授文法在任五年奬勞者<lb/>
　一旌異者五士民勒其善政四十餘事於石擢監察<lb/>
　御史祀名宦<lb/>
邢昭直𨽻三河人𢎞治十年以進士任洪洞縣知縣居<lb/>
　官清慎民有訟者引至堂前曉以義理令其愧悔復<lb/>
　時至田間勸督農桑而崇師課士尤有禮祀名宦<lb/>
張文佐河南西平人𢎞治十一年以進士任平陽府知<lb/>
　府文佐有孝行先官襄陵以廉名及涖府事清譽益<lb/>
<pb n="KR2k0049_WYG_090-12a"/>
　著嘗行朱子社倉法鼎新學宫延名人主師席祀名<lb/>
　宦<lb/>
張鼐山東歴城人成化十二年以進士任襄陵縣知縣<lb/>
　持躬廉謹牧民有方未浹期刑清訟簡吏民畏服襄<lb/>
　陵俗於父母喪多偷𦵏鼐力革之令從厚尤加意學<lb/>
　校士類咸荷甄陶擢監察御史祀名宦<lb/>
張雲河南信陽人𢎞治十五年以進士任襄陵縣知縣<lb/>
　性平易嘗謂親民官尊嚴如神非父母斯民本意故<lb/>
<pb n="KR2k0049_WYG_090-12b"/>
　其撫綏恩意曲至累官戶部尚書祀名宦<lb/>
羅端河南鄧州人𢎞治間以舉人任浮山縣知縣仁厚<lb/>
　廉明嘗遇歳荒設法賑濟尋卒士民隕涕罷市祀名<lb/>
　宦<lb/>
李伸三原進士𢎞治間知臨汾縣王府軍校肆横至殺<lb/>
　人前令莫敢治伸至悉寘之法境内肅然擢御史<lb/>
向明巢縣人𢎞治間以舉人任趙城縣知縣禮士愛民<lb/>
　具有成效遇昏喪不能自給者捐俸助之卒於官祀<lb/>
<pb n="KR2k0049_WYG_090-13a"/>
　名宦<lb/>
尹琭陜西秦州人𢎞治間以進士任太平縣知縣有威<lb/>
　望立法以嚴明勝愛民教士有古循吏風祀名宦<lb/>
姚顯浙江徳清人𢎞治間以舉人任岳陽縣知縣勤於<lb/>
　政事愛民嘗視之如傷嚴於馭吏悉畏服不敢肆祀<lb/>
　名宦<lb/>
何鳴謙陜西高苑人𢎞治間以舉人任曲沃縣教諭講<lb/>
　學課藝無虛日嘗與諸生同宿學舍中夜二鼓督讀<lb/>
<pb n="KR2k0049_WYG_090-13b"/>
　益力貧不能自給者捐俸資之涖任二年卒諸生哭<lb/>
　甚哀祀名宦<lb/>
路欽直𨽻永年人正徳五年以監生任汾西縣知縣宅<lb/>
　心正大持身廉潔為政剛果立決人以私謁者謝弗<lb/>
　與通祀名宦<lb/>
侯秩直𨽻長垣人正徳十二年以進士任曲沃縣知縣<lb/>
　嚴重不輕興禮正俗救荒止暴退食後引諸生與疏<lb/>
　經史奥義一時學者以山斗歸之祀名宦<lb/>
<pb n="KR2k0049_WYG_090-14a"/>
任繼宗蒲臺人正徳間任岳陽縣教諭端重有令望勤<lb/>
　於訓誨寒暑不少間諸生翕然尊之祀名宦<lb/>
元思永河南湯陰人正徳間以舉人任岳陽縣知縣廉<lb/>
　幹有能聲尤加意學校増修聖廟尊師重士時人比<lb/>
　之文翁焉祀名宦<lb/>
黄直直隸人正徳間以翰林院編修謫趙城縣教諭文<lb/>
　章品望卓絶一時日進諸生與講論經史不以官微<lb/>
　稍懈祀名宦<lb/>
<pb n="KR2k0049_WYG_090-14b"/>
葛襘順天人正徳間任曲沃鋤强抑暴惡人遠跡甎砌<lb/>
　城垜民到今便之陞御史終光禄卿<lb/>
蔣瓚字君器山東高唐人正徳間以舉人知繁峙縣以<lb/>
　能調翼城令為人亷平訓小民如誡子弟折獄甚愜<lb/>
　人情陞定州知州累官郎中<lb/>
黄甲陜西人任汾西實心實政鑄火器修城池經亂無<lb/>
　虞入名宦祠<lb/>
浦鋐字汝器文登人正徳十二年進士授洪洞知縣有<lb/>
<pb n="KR2k0049_WYG_090-15a"/>
　異政嘉靖初召為御史以疏救富平楊爵杖卒穆宗<lb/>
　初復官贈光禄卿<lb/>
張琴雞澤人正徳十五年以歳貢任翼城縣縣丞剛正<lb/>
　自守秩俸外一無所取又寡諧不輕與人接公事後<lb/>
　閉戶吟嘯清介絶俗以艱去嘉靖初補聞喜後擢太<lb/>
　原府經歴祀名宦<lb/>
李暹字徳進直隸滑縣人正徳十六年以舉人任曲沃<lb/>
　縣知縣精敏達治體嘗作勸民十二事揭通衢詳豁<lb/>
<pb n="KR2k0049_WYG_090-15b"/>
　代納銀兩葺學宫毁淫祠正經界嚴斥堠政教修明<lb/>
　倉糧贏至數萬訟獄衰息又立兩驛接遞界正南北<lb/>
　交界坊迄今遵守後擢隴州知州累官布政使參議<lb/>
　祀名宦<lb/>
聶豹字文蔚吉安永豐人正徳十二年進士嘉靖中為<lb/>
　平陽知府時山西頻中寇民無寜居豹令富民出錢<lb/>
　罪疑者贖得萬餘金修靈石郭家溝冷泉諸關隘練<lb/>
　鄉勇六千守之寇來犯被却廷議以豹為知兵給事<lb/>
<pb n="KR2k0049_WYG_090-16a"/>
　中劉繪大學士嚴嵩皆薦之擢潼關備兵副使言官<lb/>
　論豹在平陽乾没大學士夏言惡豹落職二十九年<lb/>
　徐階薦擢兵部右侍郎仇鸞請調宣大兵入衛豹陳<lb/>
　宜固守宣大宣大安則内地安三十一年為兵部尚<lb/>
　書秋寇入山西總兵李漆軍覆總督蘇祐報捷巡按<lb/>
　御史毛鵬發之豹請論功行賞尋罷歸卒隆慶初贈<lb/>
　少保<lb/>
張衍瑞字元承汲縣人正徳中為吏部郎中諌南幸受<lb/>
<pb n="KR2k0049_WYG_090-16b"/>
　杖下獄謫平陽府同知嘉靖中召還卒贈太僕卿<lb/>
王利山東陽信人嘉靖三年以舉人任翼城縣知縣廉<lb/>
　正有執守初下車即捕數大猾置於法每涖民威嚴<lb/>
　若神凛不可犯而慈惠通達於閭里利害無不周悉<lb/>
　厝注咸中肯綮擢工部郎中祀名宦<lb/>
張永清山東萊蕪人嘉靖六年以監生任靈石縣縣丞<lb/>
　性方嚴涖政清慎尋卒於官祀名宦<lb/>
楚書陜西寧夏人嘉靖七年以進士任曲沃縣知縣果<lb/>
<pb n="KR2k0049_WYG_090-17a"/>
　毅有偉度長於應變撫小弱治豪猾吏畏民服尋擢<lb/>
　兵部主事大同兵變單騎往定之累官都察院都御<lb/>
　史祀名宦<lb/>
王庚直隸灤州人嘉靖十年以進士任襄陵縣知縣仁<lb/>
　厚愷悌凡所施設雅稱廉平累官左布政祀名宦<lb/>
岳倫淮安衛人嘉靖十一年以進士任曲沃縣知縣先<lb/>
　任行人有直聲改授縣以寛撫民以嚴馭吏嘗念賦<lb/>
　役日煩申免代納銀兩三分之二後大同兵變再疏<lb/>
<pb n="KR2k0049_WYG_090-17b"/>
　言兵事歴官郎中以諫死祀名宦<lb/>
何思直𨽻雄縣人嘉靖十三年以進士任襄陵縣知縣<lb/>
　年甚少撫民造士雖練達老成無以過邑有巨憝廉<lb/>
　得之立寘諸法豪貴屏息良善獲安累官都御史祀<lb/>
　名宦<lb/>
趙統臨潼人進士嘉靖十五年知臨汾縣性素剛直請<lb/>
　託饋遺胥絶豁里書飛詭之積弊免闔邑荒地之徴<lb/>
　輸嚴惰農之禁立社倉之法使民有無相通流遺復<lb/>
<pb n="KR2k0049_WYG_090-18a"/>
　業者千餘家作社學修文廟改明倫堂建尊經閣師<lb/>
　生學舍凡數百楹復簿正祭器課訓生徒葺邑治毁<lb/>
　淫祠新帝堯之陵其餘善政甚多後擢知蒲州邑人<lb/>
　立遺愛碑<lb/>
昝如思陜西三原人嘉靖十五年以進士任洪洞縣知<lb/>
　縣練達吏事為政以嚴勝發奸摘伏時稱神君邑有<lb/>
　兇悍横肆為人害立剪鋤之祀名宦<lb/>
高節陜西咸寧人嘉靖十六年以進士任襄陵縣知縣<lb/>
<pb n="KR2k0049_WYG_090-18b"/>
　性廉潔嚴於嫉惡有犯者必痛治之而體悉民瘼以<lb/>
　慈祥著嘗為省里甲均賦役公庭累月絶敲朴聲累<lb/>
　官河南知府祀名宦<lb/>
种奎四川階平人嘉靖十七年以監生任靈石縣知縣<lb/>
　精明仁恕濬築城池疏通水利所措施皆有實惠祀<lb/>
　名宦<lb/>
劉光遠河南杞縣人嘉靖三十一年以進士任翼城縣<lb/>
　知縣性儉樸翼故有代辦差銀為累力請上官得免<lb/>
<pb n="KR2k0049_WYG_090-19a"/>
　五百餘兩民獲少蘇累官苑馬少卿祀名宦<lb/>
陰秉暘河南汲縣人嘉靖三十一年以進士任曲沃縣<lb/>
　知縣立社倉勸民積穀出所著讀書抄授諸生使知<lb/>
　體用之學尋擢御史祀名宦<lb/>
張學顔字子愚直𨽻肥鄉人嘉靖三十三年以進士任<lb/>
　曲沃縣知縣尚嚴明而不至暴<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>當地震後城池公<lb/>
　署傾圮略盡竭力營繕不一科諸里甲故大役煩興<lb/>
　而民不病後擢工科給事中累官戶部尚書<lb/>
<pb n="KR2k0049_WYG_090-19b"/>
褚相海寧人嘉靖三十五年由進士知霍州申除徐溝<lb/>
　蒲縣等處助差銀審定輪編夫役歳省郡貲數百創<lb/>
　建霍山正學書院集庠彥肄業其中朔望親詣講學<lb/>
　寒暑無輟士民立祠祀之<lb/>
劉孝河南安陽人嘉靖三十六年以進士任曲沃縣知<lb/>
　縣淳厚不喜為刻覈涖任時適地震未幾瘡痍猶未<lb/>
　起益崇寛大與民休息而於奸黠者則痛繩以法不<lb/>
　少恕祀名宦<lb/>
<pb n="KR2k0049_WYG_090-20a"/>
王植安定人嘉靖三十八年以舉人任靈石縣知縣明<lb/>
　敏慈惠修學造士尤竭其力祀名宦<lb/>
單訥直隸棗强人嘉靖四十二年以進士任翼城縣知<lb/>
　縣視事勤敏剖決獄訟無留滯嘗請蠲代辦銀兩朔<lb/>
　望謁聖畢即為諸生講修已正人之道丞某嘗以帑<lb/>
　羨金進叱之病篤邑參議劉志助以木不受及卒士<lb/>
　民流涕祀名宦<lb/>
張國彥直隸邯鄲人嘉靖四十二年以進士任襄陵縣<lb/>
<pb n="KR2k0049_WYG_090-20b"/>
　知縣亷重持大體以科條正民俗以忠孝振士習嘗<lb/>
　遇旱步禱數十里至龍祠父老憫其勞國彥曰一身<lb/>
　何足恤獨吾民荒歉可念耳擢兵科給事中民立祠<lb/>
　祀之<lb/>
丁由義山東泗水人嘉靖四十五年以歳貢任襄陵縣<lb/>
　縣丞亷介甘澹泊撫恤小民備至嘗署曲沃篆卒於<lb/>
　官棺衾無所出知縣宋之韓賻之祀名宦<lb/>
毛愷浙江進士嘉靖間知平陽府懲奸剔弊吏畏如神<lb/>
<pb n="KR2k0049_WYG_090-21a"/>
　旋陞本省參政累官刑部尚書諡端簡<lb/>
劉衍祚洛陽人嘉靖間以進士任平陽府同知時南北<lb/>
　用兵其冬地大震城市為墟不逞者聚衆為亂而郡<lb/>
　守及各屬令俱入覲衍祚代篆開誠布公明法飭令<lb/>
　緩刑薄税築城修廨慎守封疆復開樊家河為永利<lb/>
　渠築石堰障水溉田數十頃郡人建祠祀之<lb/>
耿儒陜西武功人嘉靖間以舉人任太平縣知縣剛介<lb/>
　習事為政以明察著捕盗有法胥聞風遠徙嘗増學<lb/>
<pb n="KR2k0049_WYG_090-21b"/>
　校砌城堞壇壝橋梁以次修舉擢廣平通判祀名宦<lb/>
羅潮直𨽻三河人嘉靖間以舉人任太平縣知縣雅意<lb/>
　愛民謂閭井未安皆供億為累按經制力裁其冗濫<lb/>
　者遠邇霑澤擢磁州知州祀名宦<lb/>
强自省陜西鳳翔人舉人嘉靖間任趙城教諭建鄉賢<lb/>
　名宦祠修講堂號舍造祭器性剛直課士勤敏後署<lb/>
　汾西陞芮城縣胥有惠政<lb/>
宋之韓武安人嘉靖間任襄陵才猷迥異器宇淵宏墾<lb/>
<pb n="KR2k0049_WYG_090-22a"/>
　田均徭政清訟理市廛不擾俗易風移蓋能吏云<lb/>
周冕貴州人嘉靖間以貢生任岳陽縣知縣通敏能斷<lb/>
　案無留牘祀名宦<lb/>
李應竒陜西鎮原人嘉靖間以進士任岳陽縣知縣慈<lb/>
　仁不苛凡所興除悉中利弊民歌其惠祀名宦<lb/>
劉魯生恩縣進士嘉靖間任曲沃涖事勤敏政多撫字<lb/>
　初終罔倦始作邑乘以備文獻行取御史<lb/>
郭庭梧字子材新鄉進士嘉靖間任曲沃刑清政舉吏<lb/>
<pb n="KR2k0049_WYG_090-22b"/>
　民畏服二驛衝要歳費不貲以站銀羨餘貲僱歳省<lb/>
　數千金沃代吉永徭歳若干極力論辯歸之民始甦<lb/>
　歳飢捐俸賑濟存活甚衆修濬城池節力時使民不<lb/>
　知勞陞監察御史歴官府丞<lb/>
楊時寧河南祥符人隆慶間以進士知曲沃縣處事周<lb/>
　詳慎密馭吏胥嚴而有體期年政成威惠並著嘗均<lb/>
　丁徭差役遠近貧富稱便百姓勒其事於石肖像祀<lb/>
　之尋擢吏部主事累官兵部尚書<lb/>
<pb n="KR2k0049_WYG_090-23a"/>
喬因羽陜西耀州人萬厯八年以進士任洪洞縣知縣<lb/>
　修學宫建奎樓立社倉清賦役至捐俸築公署買馬<lb/>
　甦傳郵歳省民費幾千金尤為實徳擢兵部主事祀<lb/>
　名宦<lb/>
何出光河南扶溝人萬厯十一年以進士任曲沃縣知<lb/>
　縣初下車即革除里甲供應諸項歳飢發粟賑貸兼<lb/>
　設粥厰數十處疫作施醫藥有死者輒埋瘞之朔望<lb/>
　詣學宫為諸生講經立社課藝手自丹黄擢監察御<lb/>
<pb n="KR2k0049_WYG_090-23b"/>
　史祀名宦<lb/>
邢雲路直𨽻安肅人萬厯十四年以進士任臨汾縣知<lb/>
　縣時值大飢流亡載道鋭意賑恤有餓莩輒掩覆之<lb/>
　嘗築千金堰興水利開永豐渠防水患輯縣志著冠<lb/>
　婚喪祭議正禮俗又於四門建惠民局於驛建生圄<lb/>
　文章政事為一時冠在任五年後立祠澇河<lb/>
王榮誥陜西華州人萬厯十七年以舉人任臨汾縣教<lb/>
　諭博學工詞章教士能遵蘇湖遺法祀名宦<lb/>
<pb n="KR2k0049_WYG_090-24a"/>
馬從龍山東安邱人萬厯十九年由進士任洪洞縣端<lb/>
　方鎮靜定催科條例至今為晉省式折獄有清獻孝<lb/>
　肅之風<lb/>
房壯麗字威甫直𨽻安州人萬厯二十七年以進士知<lb/>
　襄陵縣持身亷潔為政和平敦大而綜理細事無不<lb/>
　畢舉後官吏部尚書襄陵人為樹去思碑焉<lb/>
毛炯直𨽻任縣人萬厯三十四年以舉人任汾西縣知<lb/>
　縣心恕法嚴痛絶私謁興學校教紡織栽桑栁體察<lb/>
<pb n="KR2k0049_WYG_090-24b"/>
　民情纎悉備至祀名宦<lb/>
方應明河南光州人萬厯三十五年由進士任壺關縣<lb/>
　調繁洪洞興利除弊有神君之稱尤惓惓育材嘗拔<lb/>
　士授經義咸登科第時號八俊士民建祠立碑<lb/>
趙彥復河南把縣人萬厯三十六年以進士任曲沃縣<lb/>
　知縣亷敏有治劇材嘗減均徭募驛馬革堡官門禁<lb/>
　諸役煮粥賑飢延邑人閻重光輯沃史擢户部主事<lb/>
　祀名宦<lb/>
<pb n="KR2k0049_WYG_090-25a"/>
周鼎江南宜興人萬厯四十一年以進士任平陽推官<lb/>
　有清操州縣吏餽送者嚴禁之不使至嘗署府篆所<lb/>
　有羨銀俱貯庫上報公事後布被紙帳突蕭然無煙<lb/>
　後遷兵部主事累官總理河道工部尚書<lb/>
馮逢臯陜西三原人萬厯四十一年以進士任襄陵縣<lb/>
　知縣嘗修書院以育人材成晉橋以通道塗興水利<lb/>
　以灌田畝政績卓然民為立碑識之祀名宦<lb/>
周士樸字丹其商邱人萬厯四十一年進士除曲沃知<lb/>
<pb n="KR2k0049_WYG_090-25b"/>
　縣度量寛洪喜怒不形持大體不喜鈎距愛民出於<lb/>
　至誠以徳化之民亦洽其徳化相戒不犯陞禮科給<lb/>
　事中仕至工部尚書賊陷商邱死之<lb/>
傅淑訓湖廣孝感人萬厯四十三年以進士知平陽府<lb/>
　少事父母有孝名居官亷正遇凶荒煮粥賑饑公退<lb/>
　閉閣纂志網羅放失成一郡信史尋遷本省督學道<lb/>
　稱公明後累官戶部尚書<lb/>
萬一本江南全椒人萬厯四十八年以選貢任平陽府<lb/>
<pb n="KR2k0049_WYG_090-26a"/>
　通判明敏具幹濟材屢署州縣所至皆有能聲後解<lb/>
　組去凡前所涖地士民胥遮道送之祀名宦<lb/>
陳朂字典伯莒州進士萬厯間任襄陵持躬敷政正直<lb/>
　端亮至其玉成多士邑内簪纓皆其桃李<lb/>
楊作楫字夢符蓬溪進士萬厯間自聞喜調任襄陵節<lb/>
　費甦民編審尤協輿情有神君慈母之稱官至山西<lb/>
　督學道<lb/>
侯于魯字子建陜西渭南縣人萬厯間以舉人知太平<lb/>
<pb n="KR2k0049_WYG_090-26b"/>
　縣才幹素裕諳達民情建清儲鎮開墾荒田陞保徳<lb/>
　州知州<lb/>
沈時敘祥符進士萬厯間任曲沃發奸除暴政教嚴明<lb/>
　刑清訟簡民服吏畏清丈地畝均平糧石民力大甦<lb/>
　行取御史<lb/>
張遂華州舉人萬厯間任霍州徳政廉明發奸摘伏歴<lb/>
　久稱頌不忘<lb/>
劉餘祐字玉孺山東濱州人順天宛平籍進士知平陽<lb/>
<pb n="KR2k0049_WYG_090-27a"/>
　府端毅孝慈持守狷潔時有知州餽送黄金觀音一<lb/>
　尊嚴絶之陞河南睢陳道參政遷本省右布政使趙<lb/>
　曲鎮有遺愛生祠<lb/>
董厥修山東長清縣人亞魁萬厯間知趙城縣舉行鄉<lb/>
　約修建學宫開董家渠於城北引汾水灌田數百畝<lb/>
　民至今賴之操行清潔去之日行李蕭然<lb/>
楊楠陜西盩厔人萬厯間以舉人知霍州性莊嚴為政<lb/>
　簡而有體立文社督諸生講藝指示奥窔尤倡明心<lb/>
<pb n="KR2k0049_WYG_090-27b"/>
　性學力請故學正曹端從祀孔廟<lb/>
張維世太康人萬厯四十四年進士歴官平陽知府捕<lb/>
　治絳州奸猾數十人就遷副使分巡其地累官宣府<lb/>
　巡撫崇禎十五年二月流賊攻太康與知縣魏令望<lb/>
　拒守城陷抗節死<lb/>
李嵩直隸棗强人天啟三年以進士任翼城縣知縣慈<lb/>
　敏多惠政邑舊有代辦差銀雖經前令革免猶存六<lb/>
　百餘兩至是力請悉除之擢御史出按本省待翼民<lb/>
<pb n="KR2k0049_WYG_090-28a"/>
　尤厚遇兵荒既捐金賑貸更為疏蠲正供累官湖廣<lb/>
　布政使祀名宦<lb/>
周文斗山東沂州人崇禎元年以進士任臨汾縣知縣<lb/>
　時東西山賊徧起而郡城故無兵可守文斗命衛指<lb/>
　揮王章督率武生及壯快衛軍時時征勦躬自調度<lb/>
　兵食為百姓捍禦賊不敢犯士民立祠祀之<lb/>
王孕長字慶我北直呉橋人崇禎三年以進士知翼城<lb/>
　縣尋遷澤州知州亷介剛正為政以息訟勸農為先<lb/>
<pb n="KR2k0049_WYG_090-28b"/>
　在翼城建文峰東南科名日起儲備守禦具寇至不<lb/>
　能為害在澤州嘗作愛錢歌詞雖俚而痛切可警世<lb/>
　之役役於利者後以河南憲副死闖逆之難<lb/>
魏公韓湖廣黄岡人崇禎三年以進士知太平縣縣為<lb/>
　栢繄故里祠與墓為人侵占幾漫滅不可識公韓釐<lb/>
　正之重加修理邑遭寇患城垣圯壞公韓請於上官<lb/>
　復募諸紳士悉力築之屹屹言言已而寇復至督鄉<lb/>
　兵捍禦斬獲無算民立生祠祀焉<lb/>
<pb n="KR2k0049_WYG_090-29a"/>
李士淳廣東程鄉人崇禎四年以進士任翼城縣知縣<lb/>
　績學工文有吏才涖政能勤崇禮士子嘗建翔山書<lb/>
　院講藝課業雖寇臨城下不為輟調曲沃縣擢翰林<lb/>
　編修祀名宦<lb/>
常克念洛陽人舉進士為平陽府推官有聲崇禎十四<lb/>
　年正月洛陽陷抗節死<lb/>
李用質山東濟寧人崇禎十四年以進士任襄陵縣知<lb/>
　縣性慈祥居官無赫赫名而當機立斷胥中肯綮值<lb/>
<pb n="KR2k0049_WYG_090-29b"/>
　歳飢設厰煮粥擢兵科給事中祀名宦<lb/>
李乘雲高陽人舉於鄉崇禎中授浮山知縣流賊數萬<lb/>
　來寇手發一矢斃其魁衆遂遁累遷山西僉事十四<lb/>
　年以才調大梁道賊破禹州亂刃交下而死贈光禄<lb/>
　卿<lb/>
程世昌光山進士崇禎間知平陽府率屬以正馭吏以<lb/>
　嚴陞直太道<lb/>
劉士璉遼東進士崇禎間平陽府推官慈祥豈弟多所<lb/>
<pb n="KR2k0049_WYG_090-30a"/>
　平反<lb/>
張質商水人為臨汾知縣後賊陷商水抗賊死<lb/>
尹任臨清州人嘗任臨汾知縣歸殉節於鄉<lb/>
張文光河南祥符人崇禎間以進士任曲沃縣知縣才<lb/>
　器卓犖重君父大義熟習戎事時流氛蠢動練鄉勇<lb/>
　較騎射教以坐作進退之法威聲遠播賊莫敢犯祀<lb/>
　名宦<lb/>
耿章光山東館陶人山西巡撫如把子如把忤魏璫下<lb/>
<pb n="KR2k0049_WYG_090-30b"/>
　詔獄章光充家僮侍獄中崇禎間以進士知曲沃縣<lb/>
　性剛方以蒙城驛代翼走馬為邑累抗顔大吏前援<lb/>
　祖制與爭退復具詳以請尋調簡香河瀕行遺一聯<lb/>
　寅賓館中曰解印空傳去害馬移山何日是堅城自<lb/>
　書其旁云是沃兩大事敢以望後之君子祀名宦<lb/>
項易河南禹州人崇禎間以貢生陞曲沃教諭方嚴端<lb/>
　重言動不茍諸生咸服其教後擢沙河縣知縣以殉<lb/>
　難著<lb/>
<pb n="KR2k0049_WYG_090-31a"/>
侯鼎禄直𨽻良鄉人崇禎間任霍州州判質直有勇略<lb/>
　嘗署本州篆適闖賊兵過霍當孔道賊并力攻之鼎<lb/>
　禄督士民登陴固守城破被執不屈死<lb/>
國朝<lb/>
秦加兆奉天人順治元年任趙城縣知縣肅胥役平差<lb/>
　徭招撫流亡闢南路以廣通衢又設學田修中鎮廟<lb/>
　暨趙簡子祠循聲懋著擢平陽知府後歴江西左布<lb/>
　政祀名宦<lb/>
<pb n="KR2k0049_WYG_090-31b"/>
張尚遼東籍浙江山隂人順治二年知平陽府揮霍長<lb/>
　才精於吏治文移隨拆隨批吏不能㸃竄一字陞巡<lb/>
　撫甘肅都御史<lb/>
趙昉字海曙山東武城人由進士順治二年知翼城縣<lb/>
　慈祥練達饒有大略時東山邪教倡亂昉宻請兵征<lb/>
　勦殱其渠魁城獲全<lb/>
徐來麟奉天人順治五年知平陽府是年冬姜逆據雲<lb/>
　中以叛遣其黨平徳攻平陽來麟擐甲登城竭力捍<lb/>
<pb n="KR2k0049_WYG_090-32a"/>
　禦獲全已而延安王老虎應逆渡河拔汾州復攻平<lb/>
　陽來麟與王巡道無黨范參將永宗固守間出銳師<lb/>
　擊之擒其將劉光明賊為奪氣一夕舁雲梯潛過外<lb/>
　壕謀登城城上矢石並發乃却㑹大兵至始解圍走<lb/>
　來麟率兵追之斬賊首劉四亨於峪口村餘衆悉潰<lb/>
　當是時賊勢甚熾圍城七晝夜來麟能以孤城抗方<lb/>
　張之焰卒獲底定論者皆多其績<lb/>
何斯美陜西鎮番衛人順治五年以舉人知翼城縣姜<lb/>
<pb n="KR2k0049_WYG_090-32b"/>
　逆之亂翼被兵尤數斯美與弟斯盛督鄉勇禦之六<lb/>
　年七月賊衆數萬猝至圍縣城九晝夜斯美竭力捍<lb/>
　禦匆遽中談笑自若人皆恃以無恐時平陽州縣獨<lb/>
　翼城獲完斯美力也後遷開封府同知以去翼人建<lb/>
　祠祀之弟斯盛臨陣有功又偕斯美殫力守城後以<lb/>
　勦賊殁於陣翼人徳之亦立廟祀<lb/>
魯班禮順治間任鎮標營都司管遊擊事死姜逆之亂<lb/>
贈遊擊祀忠烈祠<lb/>
<pb n="KR2k0049_WYG_090-33a"/>
劉懋徳順治間任沂鎮營遊擊死姜逆之亂<lb/>
贈參將祀忠烈祠<lb/>
王來覲遼東人嘗任河南分守道降霍州知州姜逆之<lb/>
　亂以霍為南北孔道攻尤力來覲督兵以守城陷血<lb/>
　戰死祀忠烈祠<lb/>
安應麟奉天人順治六年以貢知浮山縣姜瓖餘孽盤<lb/>
　踞縣東南令千總秦文英鄉耆張三鳳入賊巢諭之<lb/>
　降偽遊擊李標元等八百餘人胥散遣歸農又請豁<lb/>
<pb n="KR2k0049_WYG_090-33b"/>
　荒糧數千石民漸蘇而以其暇修縣治之前為賊燬<lb/>
　者亦為得治體焉<lb/>
許占魁陜西蒲城人順治十一年任平陽副將盜張武<lb/>
　等盤踞山中時肆劫略為民害占魁受事佯不問令<lb/>
　將士分布隘口一日乘大雪率精騎二百徑入山賊<lb/>
　皆竄伏莫敢動因縳武而散其黨擢都督僉事後為<lb/>
　延綏總兵授世職<lb/>
贈太子少保諡恪敏<lb/>
<pb n="KR2k0049_WYG_090-34a"/>
蔣鳴龍浙江建徳人康熙八年以拔貢知汾西縣汾西<lb/>
　土高燥田多苦旱又協濟仁義驛馬芻牧胥出里甲<lb/>
　走驛供役者趾相續而驛舍燬於闖非假館無所棲<lb/>
　息鳴龍謂驛傳自有正額革民養馬費還之官建馬<lb/>
　厰於驛堂室庖湢胥具時相度汾濱濬棗平舊渠又<lb/>
　築堤一於前加樓村濬渠三於福珠衛家灘後團栢<lb/>
　村田不苦旱民至今思之<lb/>
呉軫字星子廣西容縣人順治辛丑進士康熙十二年<lb/>
<pb n="KR2k0049_WYG_090-34b"/>
　知太平縣諳練精敏能先其大者縣城自明季號雄<lb/>
　峙寖壞於雨軫力為修葺復其舊廟學衙署寅賓之<lb/>
　館麗譙之樓以次具舉在任九年吏民畏愛以治行<lb/>
　擢徳州知州<lb/>
袁國梓江南華亭人工文章康熙十二年以進士知平<lb/>
　陽府早起即據堂治文書端嚴如神至日昃不懈事<lb/>
　至出片語裁之胥中肯綮衙蠧市魋慴不敢肆當時<lb/>
　號才吏焉<lb/>
<pb n="KR2k0049_WYG_090-35a"/>
王槐一河南彰徳人康熙二十二年以舉人知浮山縣<lb/>
　浮山丁糧十年例一辦公務費踰正額又商人高鹽<lb/>
　價和以沙土民多坐私鹽論罪槐一胥釐正之設義<lb/>
　學課秀民訐訟令自拘立剖曲直胥役終歳不一出<lb/>
　縣門三署隣篆胥有能聲涖任五年以老請歸浮山<lb/>
　人至今誦遺愛焉<lb/>
王承露山東益都人康熙二十二年以進士知臨汾縣<lb/>
　性嚴正事上官以禮進見輒抗論是非亹亹千百言<lb/>
<pb n="KR2k0049_WYG_090-35b"/>
　不止或尤其强項屹然自若雅有吏材遇事機張理<lb/>
　解胥吏舞文洞鑒本末不少蔽臨汾故繁衝正供外<lb/>
　取於民者纍纍一日檢籍太息言經費自有定制何<lb/>
　重困赤子為胥裁去之民始知曩者之為中飽也後<lb/>
　行取戶曹以去<lb/>
石文晟奉天人康熙三十年以監生知平陽府時歳饑<lb/>
　㑹有造船運米役明年復泒草三十五萬束轉輸大<lb/>
　同文晟始具詳請賑謂嗷嗷待哺刻不容緩所有借<lb/>
<pb n="KR2k0049_WYG_090-36a"/>
　給米石祈速為接濟又言設厰煮粥止便少壯能就<lb/>
　食者至老病婦孺或且坐而待斃祈令散賑官親歴<lb/>
　山僻按戶查給繼而具詳請免謂平同相距約一千<lb/>
　六百里有竒人負不過五六十斤日行不過六七十<lb/>
　里以三十五萬草束計之需夫七萬需時兩月往返<lb/>
　工資何可勝計若令折價採買則同人必且居為竒<lb/>
　貨不厭不止抑平人當凶荒後造船禹門運米河南<lb/>
　其偏苦亦已甚矣祈令太大就近收買庶勞逸得平<lb/>
<pb n="KR2k0049_WYG_090-36b"/>
　而殘黎可起詳上胥獲允行<lb/>
王輔奉天人康熙三十三年知平陽府有幹略尤能以<lb/>
　嚴重鎮人心三十四年平陽地大震官署民舍胥圯<lb/>
　火數起黠暴復乗閒剽掠輔日夜巡闤闠擒其不法<lb/>
　者寘重典不逞始斂迹死者給以棺不足繼以蓆又<lb/>
　不足為大塚數十男女各以類從俾無至暴露復牓<lb/>
　示能建置堵楹予金若干它郡邑人能占籍曠地亦<lb/>
　胥為永業榜下聞者踴躍赴命今城内大中樓南居<lb/>
<pb n="KR2k0049_WYG_090-37a"/>
　　民麟次人猶稱王公街<lb/>
　潘錦字就亭福建崇安人康熙三十三年以進士知曲<lb/>
　　沃縣幕中無客能儉以成廉下車拔諸生五人後胥<lb/>
　　列甲乙榜創曲沃志有體裁嘗建節烈祠表烈婦劉<lb/>
　　小件閭攝絳守伐石樹黨氷壑墓涖任十四年行取<lb/>
　　仕至通政司參議<lb/>
　李清鎧正黄旗人康熙三十六年以官監知太平縣清<lb/>
　　靜不撓時巡阡陌勸農桑間至學宫閱諸生課藝訟<lb/>
<pb n="KR2k0049_WYG_090-37b"/>
　　期得情而止久之獄寖息盜賊潛踪在任六年人懷<lb/>
　　之<lb/>
　李紹祖長白人康熙三十九年知霍州性剛直不為勢<lb/>
　　要人屈涖官廉民胥徳之遷潞安府知府㑹<lb/>
聖祖仁皇帝巡晉代者未至留辦理公務為一内員所窘<lb/>
　　紹祖自刎死霍人號泣詣　闕陳訴<lb/>
聖祖仁皇帝大怒立命巡撫監内員赴霍梟示霍人呼萬<lb/>
　　歳聲震山谷及喪出商民胥罷市櫬歸奠道旁者趾<lb/>
<pb n="KR2k0049_WYG_090-38a"/>
　相續復建祠中鎮廟歳時肅祀不絶<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_090-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷九十<lb/>
</p>
<p>
</p>
  </div>
</body>
</text>
</TEI>
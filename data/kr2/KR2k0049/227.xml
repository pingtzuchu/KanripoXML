<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志巻二百二十七</head> <lb/>
    <p>
<pb n="KR2k0049_WYG_227-1a"/>
欽定四庫全書<lb/>
　山西通志巻二百二十七<lb/>
　　藝文<hi>四十六</hi>　<hi>雜著</hi>
上古<lb/>
　　握奇經　　　　　　　　　　　風　后<lb/>
八陣四為正四為奇餘竒為握奇或總稱之先出逰軍<lb/>
定兩端天有衝圓地有軸前後有衝風附於天雲附於<lb/>
地衝有重列各四隊前後之衝各三隊風居四維故以<lb/>
<pb n="KR2k0049_WYG_227-1b"/>
圓軸單列各三隊前後之衝各三隊風居四角故以方<lb/>
天居兩端地居中間總為八陣陣訖逰軍從後躡敵或<lb/>
驚其左或驚其右聽音望麾以出四奇天地之前衝為<lb/>
虎翼風為蛇蟠圍繞之義也虎居於中張翼以進蛇居<lb/>
兩端向敵而蟠以應之天地之後衝為飛龍雲為鳥翔<lb/>
突擊之義也龍居其中張翼以進鳥掖兩端向敵而翔<lb/>
以應之虚實二壘皆逐天文氣候向背山川利害隨時<lb/>
而行以正合以奇勝天地以下八重以列或曰握機望<lb/>
<pb n="KR2k0049_WYG_227-2a"/>
敵即引其後以犄角前列不動而前列先進以次之或<lb/>
合而為一因離而為八各隨師之多少觸𩔖而長天或<lb/>
圓而為動前為左後為右天地四望之屬是也天居兩<lb/>
端其次風其次雲左右相向是也地方布風雲各在後<lb/>
衝之前天居兩端其次地居中間兩地為比是也縱布<lb/>
天一天二次之縱布地四次於天後縱布四風挾天地<lb/>
之左右天地前衝居其右後衝居其左雲居兩端虚實<lb/>
二壘則此是也<lb/>
<pb n="KR2k0049_WYG_227-2b"/>
晉<lb/>
　　客傲　　　　　　　　　　　　郭　璞<lb/>
客傲郭生曰玉以兼城為寶士以知名為賢明月不妄<lb/>
映蘭葩豈虚鮮今足下既以拔文秀於叢薈䕃弱根於<lb/>
慶雲陵扶搖而竦翮揮清瀾以濯鱗而響不徹於一皋<lb/>
價不登乎千金傲岸榮悴之際頡頏龍魚之間進不為<lb/>
諧隠退不為放言無沈冥之韻而希風乎嚴先徒費思<lb/>
於鑽味摹洞林乎連山尚何名乎夫攀驪龍之髯撫翠<lb/>
<pb n="KR2k0049_WYG_227-3a"/>
禽之毛者而不得絶霞肆跨天津者未之前聞也郭生<lb/>
粲然而笑曰鷦鷯不可與論雲翼井蛙難與量海鼇雖<lb/>
然將袪子之惑訊以未悟其可乎乃者地維中絶乾光<lb/>
墜采皇運暫迴廓祚海淮龍徳時乗羣才雲駭藹若鄧<lb/>
林之會逸翰爛若溟海之納奔濤不煩咨嗟之訪不假<lb/>
蒲帛之招羈九有之奇駿咸總之於一朝豈惟豐沛之<lb/>
英南陽之豪昆吾挺鋒驌驦軒髦把梓競敷蘭荑争翹<lb/>
嚶聲冠於伐木援𩔖繁乎拔茅是以水無浪士巖無幽<lb/>
<pb n="KR2k0049_WYG_227-3b"/>
人刈蘭不暇㸑桂不給安事錯薪乎且夫窟泉之潛不<lb/>
思雲翬熙氷之采不羨旭晞混光曜於埃藹者亦曷願<lb/>
滄浪之深秋陽之映乎登降紛於九五淪湧懸乎龍津<lb/>
蚓蛾以不才陸槁蟒蛇以騰騖暴鱗連城之寶藏於褐<lb/>
裏三秀雖豔縻於麗采香惡乎芬賈惡乎在是以不塵<lb/>
不㝠不驪不騂支離其神蕭悴其形形廢則神王跡麤<lb/>
而名生體全者為犧至獨者不孤傲俗者不得以自得<lb/>
黙覺者不足以渉無故不恢心而形遺不外累而智喪<lb/>
<pb n="KR2k0049_WYG_227-4a"/>
無巖穴而㝠寂無江湖而放浪元悟不以應機洞鑒不<lb/>
以昭曠不物物我我不是是非非忘意非我意意得非<lb/>
我懐寄羣籟乎無象域萬殊於一歸不夀殤子不夭彭<lb/>
涓不壯狄豪不小太山蚊淚與天地齊流蜉蝣與大椿<lb/>
齒年然一闔一開兩儀之跡一沖一溢懸象之節渙沍<lb/>
期於寒暑凋蔚要乎春秋青陽之翠秀龍豹之委頴駿<lb/>
狼之長暉元陸之短景故皋壤為悲欣之府胡蝶為化<lb/>
物之器矣夫欣黎黄之音者不顰蟪蛄之吟豁雲臺之<lb/>
<pb n="KR2k0049_WYG_227-4b"/>
觀者必閟帶索之歡縱蹈而詠採薺擁璧而歎抱關戰<lb/>
機心以外物不能得意於一弦悟往復於嗟歎安可與<lb/>
言樂天者乎若乃莊周偃蹇於漆園老萊婆娑於林窟<lb/>
嚴平澄漠於塵肆梅真隠淪乎市卒梁生吟嘯而矯跡<lb/>
焦光混沌而槁杌阮公昏酣而賣傲翟叟遯行以倏忽<lb/>
吾不能幾韻於數賢故寂然玩此員䇿與智骨<lb/>
唐<lb/>
　　晉問　　　　　　　　　　　　柳宗元<lb/>
<pb n="KR2k0049_WYG_227-5a"/>
吳子問於栁先生曰先生晉人也晉之故宜知之曰然<lb/>
然則吾願聞之可乎曰可晉之故封太行犄之首陽起<lb/>
之黄河迤之大陸靡之或巍而髙或呀而淵景霍汾澮<lb/>
以經其壖若化若遷鈎嬰蟬聫然後融為平川而侯之<lb/>
都居大夫之邑建焉其髙壯則騰突撑拒聱岈鬱怒若<lb/>
熊羆之咆虎豹之嘷終古而不去攫秦搏齊當者失據<lb/>
燕狄惴怯若卵就壓振振業業覷關牒戸惕若僕妾其<lb/>
按衍則平盈旋緣紆徐夷延若飛䳒之翔舞洄水之容<lb/>
<pb n="KR2k0049_WYG_227-5b"/>
與以稼則碩以植則茂以牧則蕃以魚則庶而人用是<lb/>
富而邦以之阜其河則濬源崑崙入於天淵出乎無門<lb/>
行乎無垠自匈奴而南以介西鄙衝奔太華運肘東指<lb/>
混潰后土濆濁麋沸黿鼉詭怪于于汩汩騰倒䭿越委<lb/>
泊涯涘呀呷欱納摧雜失墜其所盪激則連山參差廣<lb/>
野壊裂轟雷怒風撼<graphic n="KR1984" url="https://raw.githubusercontent.com/kanripo/KR-Gaiji/master/images/KR1984.png" mimeType="image/png"/>于<graphic n="KR2164" url="https://raw.githubusercontent.com/kanripo/KR-Gaiji/master/images/KR2164.png" mimeType="image/png"/>崩石之所轉躍大木之所<lb/>
擢抜漰泙洞踏者彌數千里若萬夫之斬伐而其軸轤<lb/>
之所負橦檣之所御鱗川林壑隳雲遁雨瞬目而下者<lb/>
<pb n="KR2k0049_WYG_227-6a"/>
榛榛沄沄百舍一赴若是何如吳子曰先生之言豐厚<lb/>
險固誠晉之美矣然晉人之言表裏河山者備敵而已<lb/>
非以為榮觀顯大也吳起所謂在徳不在險皆晉人之<lb/>
藉也願聞其他先生曰大鹵之金棠谿之工火化水淬<lb/>
器備以充為棘為茅為鎩為鈎為鏑為鏃為槊為鍭出<lb/>
太白徴蓐收召招搖伏蚩尤肅肅褷褷合衆靈而成之<lb/>
博者狹者曲者直者岐者勁者長者短者攢之如星奮<lb/>
之如霆運之如縈浩浩奕奕淋淋滌滌熒熒的的若雪<lb/>
<pb n="KR2k0049_WYG_227-6b"/>
山氷谷之積觀者胆掉目出寒液當空發耀英精互繞<lb/>
晃蕩洞射天氣盡白日規為小鑠雲破霄跕墜飛鳥弓<lb/>
人之弓函人之甲膠角百選犀兕七屬乃使跟超掖夾<lb/>
之倫服而持之南瞰諸華北讋羣夷技擊節制聞於天<lb/>
下是為善師延目而望之固已拳拘喘汗免胄肉袒進<lb/>
不敢降退不敢竄若是何如吳子曰夫兵之用由徳則<lb/>
吉由暴則凶是又不可為美觀也先軫曰師直為壯曲<lb/>
為老况徒以堅甲利刃之為上哉先生曰晉國多馬屈<lb/>
<pb n="KR2k0049_WYG_227-7a"/>
焉是産土寒氣勁崖坼谷裂草木短縮鳥獸墜匿而馬<lb/>
蕃焉師師兟兟溶溶紜紜轠轠轔轔或赤或黄或元或<lb/>
蒼或醇或駹黭然而隂炳然而陽若旌旃旗幟之煌煌<lb/>
乍進乍止乍伏乍起乍奔乍躓若江漢之水疾風驅濤<lb/>
擊山盪壑雲拂而不止羣飲源稿迥食野赭浴川蹙浪<lb/>
噴震播灑漬漬焉若海神駕雪而來下觀其四散惝怳<lb/>
開合萬狀喜者鵲厲怒者人搏决然坌躍千里相角風<lb/>
騣霧鬛斸山抉壑耳搖層雲腹梢衆木寂寥逺逰不久<lb/>
<pb n="KR2k0049_WYG_227-7b"/>
而復攫地跳梁堅骨蘭筋交頸互齧鬬目相馴聚㳛更<lb/>
嘘昻首張齗其小者則連牽繳繞仰乳俯齕蟻雜螽集<lb/>
啾啾潗潗旋走叢立其材之可者收斂攻教掉手飛縻<lb/>
指毛命物百步就羈牽以荀息御以王良超以范鞅軒<lb/>
以欒鍼以佃以戎獸獲敵摧若是何如吳子曰恃險與<lb/>
馬者子不聞乎故曰冀之北土馬之所生是不一姓請<lb/>
置此而新其説先生曰晉之北山有異材梓匠工師之<lb/>
為宮室求大木者天下皆歸焉仲冬既至寒氣凝成外<lb/>
<pb n="KR2k0049_WYG_227-8a"/>
凋内貞瀋液不行乃堅乃良萬工舉斧以入必求諸巖<lb/>
崖之欹傾磵壑之紆縈凌巑岏之杪顛潄泉源之淦瀯<lb/>
根絞怪石不土而植千尋百圍與石同色羅列而伐者<lb/>
頭抗河漢刃披虹霓聲振連巒柹填層谿丁丁登登硠<lb/>
硠稜稜若兵車之乘凌其響之所應則潰潰漰漰洶洶<lb/>
薨薨若騫若崩若螭龍之鬬風霆相騰其殊而下者札<lb/>
<graphic n="KR2164" url="https://raw.githubusercontent.com/kanripo/KR-Gaiji/master/images/KR2164.png" mimeType="image/png"/>捎殺摧崪坱圠霞披電裂又似共工觸不周而天柱<lb/>
折鵾鸛鶖鶬號鳴飛翔貙豻虎兕奔觸讋慄伏無所入<lb/>
<pb n="KR2k0049_WYG_227-8b"/>
遯無所脱然後㫁度收羅捎危顛芟繁柯乘水潦之波<lb/>
以入於河而流焉盪突硉兀轉騰冒没䫫秦神驅石以<lb/>
梁大海扺曲鱗蹙滙流雷解前者汨越後者廹隘乃下<lb/>
夫龍門之懸水摺拉頺踏捽首軒尾澒入重淵不知其<lb/>
幾百里也濤波之旋滔山觸天既渟既平彌望悠焉良<lb/>
久乃始昻屹涌溢挺抜而出林立峰崪穿雲蔽日渙然<lb/>
自撓復就行列渾渾而去以至其所唯良工之指顧叢<lb/>
臺阿房長樂未央建章昭陽之隆麗詭特皆是之自出<lb/>
<pb n="KR2k0049_WYG_227-9a"/>
若是何如吳子曰吾聞君子患無徳不患無土患無土<lb/>
不患無人患無人不患無宫室患無宫室不患材之不<lb/>
已有先生之所陳四累之下也且虒祁既成諸侯叛之<lb/>
先生曰河魚之大上迎濤波壅津涯千里雷馳重馬輕<lb/>
車遂以君命矢而縱觀焉大罟斷流修網亘山罩罶䍡<lb/>
罣織紝其間巨舟軒昂仡仡迴環水師更呼聲裂商顔<lb/>
於是鼔譟沓集而從之扼龍吭抜鯨鰭戮白黿逐毒螭<lb/>
叱馮夷立水湄搜攪流離掬縮推移梁會網蹙騰天彌<lb/>
<pb n="KR2k0049_WYG_227-9b"/>
圍掉躃擁踴以登夫歴山之垂如川之歸如山之摧如<lb/>
雲之披其有乗化會神振抜漣淪摛奇文出怪鱗騰飛<lb/>
濤而上逸生雷電於龍門者猶仰綸飛繳頓踏而取之<lb/>
莫不脱角裂翼呀嚇匍匐復就臠切莫保龍籍甘揉五<lb/>
味布列雕俎風雲失勢沮散逺去若夫鯋鱨鮪鯉鰋鱧<lb/>
魴鱮之瑣屑蔑裂者夫固不足悉數漏脱紘目養之水<lb/>
府而三河之人則已填溢饜飫腥膏舄鹵聞膾炙之美<lb/>
則掩鼻蹙額賤甚糞土而莫顧者也若是何如吳子曰<lb/>
<pb n="KR2k0049_WYG_227-10a"/>
一時之觀不足以夸後世口舌之味不足以利百姓姑<lb/>
欲聞其上者先生曰猗氏之鹽晉寶之大也人之賴之<lb/>
與穀同化若神造非人力之功也但至其所則見溝堘<lb/>
畦畹之交錯輪囷若稼若圃敞兮勻勻渙兮鱗鱗邐瀰<lb/>
紛屬不知其垠俄然决源釃流交灌互澍若枝若股委<lb/>
曲延布脉寫膏浸潗濕滑汩彌髙掩庳漫壠冒塊决决<lb/>
没没逺近混會扺值堤防瀴瀛沛<graphic n="KR1070" url="https://raw.githubusercontent.com/kanripo/KR-Gaiji/master/images/KR1070.png" mimeType="image/png"/>偃然成淵漭然成<lb/>
川觀之者徒見浩浩之水而莫知其以及神液隂漉甘<lb/>
<pb n="KR2k0049_WYG_227-10b"/>
鹵宻起孕靈富媪不愛其美無聲無形熛結迅詭迴眸<lb/>
一瞬積雪百里皛皛冪冪奮僨離析鍛圭椎璧眩轉的<lb/>
皪乍似隕星及地明滅相射氷裂雹碎巃嵸増益大者<lb/>
印纍小者珠剖涌者如坁坳者如缶日晶熠煜螢駭電<lb/>
走亘步盈車方尺數斗於是裒斂合集舉而堆之皓皓<lb/>
乎懸圃之巍巍皦乎溔乎狂山太白之淋漓駭變化之<lb/>
神奇卒不可推也然後驢驘牛馬之運西出秦隴南過<lb/>
樊鄧北極燕代東逾周宋家獲作鹹之利人被六氣之<lb/>
<pb n="KR2k0049_WYG_227-11a"/>
用和鈞兵食以征以貢其賫天下也與海分功可謂有<lb/>
濟矣若是何如吳子曰魏絳之言曰近寶則公室乃貧<lb/>
豈謂是耶雖然此可以利民矣而未為民利也先生曰<lb/>
願聞民利吳子曰安其常而得所欲服其教而便於已<lb/>
百貸通行而不知所自來老幼親戚相保而無徳之者<lb/>
不苦兵刑不疾賦力所謂民利民自利者是也先生曰<lb/>
文公之霸也援秦破楚囊括齊宋曹衛解裂魯鄭震恐<lb/>
定周於温奉册受錫夾輔糾逖以為侯伯齊盟踐土低<lb/>
<pb n="KR2k0049_WYG_227-11b"/>
昻玉帛天子恃焉以有諸侯諸侯恃焉以有其國百姓<lb/>
恃焉以有其妻子而食其力叛者力取附者仁撫惟徳<lb/>
義立信讓示必行明所嚮達禁止一好尚春秋之事公<lb/>
侯大夫䇿文馬馳軒車出入環連貫於國都則有五筵<lb/>
之堂九几之室大小定位左右有秩禽牢餼饋交錯文<lb/>
質饗有嘉樂晏有庭實登降好賦犧象畢出犒勞贈賄<lb/>
率禮無失六卿理兵大戎小戎鐘鼓丁寧以討不恭車<lb/>
埒萬乘卒半天下鼓之則震斾之則畏其號令之動若<lb/>
<pb n="KR2k0049_WYG_227-12a"/>
水之源若輪之旋莫不如志當此之時咸能驩娛以奉<lb/>
其上故其民至於今好義而任力此以民力自固假仁<lb/>
義而用天下其遺風尚有存者若是可以為民利也乎<lb/>
吳子曰近之矣然猶未也彼霸者之為心也引大利以<lb/>
自嚮而摟他人之力以自為固而民乃後焉非不知而<lb/>
化不令而一異乎吾嚮之陳者故曰近之矣猶未也先<lb/>
生曰三河古帝王之更都焉而平陽堯之所理也有茅<lb/>
茨采椽土型之度故其人至於今儉嗇有温恭克讓之<lb/>
<pb n="KR2k0049_WYG_227-12b"/>
徳故其人至於今善讓有師錫僉曰疇咨之道故其人<lb/>
至於今好謀而深思有百獸率舞鳳凰來儀於變時雍<lb/>
之美故其人至於今和而不怒有昌言儆戒之訓故其<lb/>
人至於今憂思而畏禍有無為不言垂衣裳之化故其<lb/>
人至於今恬以愉此堯之遺風也願以聞於子何如吳<lb/>
子離席而立拱而言曰美矣善矣其蔑有加矣此固吾<lb/>
之所欲聞也夫儉則財用足而不淫讓則遵分而進善<lb/>
其道不鬬謀則通於逺而周於事和則仁之質戒則義<lb/>
<pb n="KR2k0049_WYG_227-13a"/>
之實恬以愉則安而久於其道也至乎哉今主上方致<lb/>
太平動以堯為準先生之言道之奥者若果有貢於上<lb/>
則吾知其易易焉也舉晉國之風以一諸天下如斯而<lb/>
已矣敬再拜受賜<lb/>
　　答問<lb/>
有問栁先生者曰先生貌𩔖學古者然遭有道不能奮<lb/>
厥志獨被罪辜廢斥伏匿交遊解散羞與為戚生平嚮<lb/>
慕毁書滅跡他人有惡指誘増益身居下流為謗藪澤<lb/>
<pb n="KR2k0049_WYG_227-13b"/>
罵先生者不忌陵先生者無讁遇揖目動聞言心惕時<lb/>
行草野不知何適獨何劣耶觀今之賢智莫不舒翹揚<lb/>
英推𩔖援朋疊足天庭魁壘恢張羣驅連行奇謀髙論<lb/>
左右抗聲出入翕忽擁門填扄一言出口流光垂榮豈<lb/>
非偉耶先生雖讀古人書自謂知理道識事機而其施<lb/>
為若是其悖也狼狽擯僇何以自表於今之世乎先生<lb/>
答曰敬聞命然客言僕知理道識事機過矣僕懵夫屈<lb/>
伸去就觸罪受辱幸得聫支體完肌膚猶食人之食衣<lb/>
<pb n="KR2k0049_WYG_227-14a"/>
人之衣用人之貨無耕織居販然而活給羞愧恐慄之<lb/>
不暇今客又推當世賢智以深致誚責吾縲囚也逃山<lb/>
林入江海無路其何以容吾軀乎願客少假聲氣使得<lb/>
詳其心次其論客曰何取先生曰僕少嘗學問不根師<lb/>
説心信古書以為凡事皆易不折之以當世急務徒知<lb/>
開口而言閉目而息挺而行躓而伏不窮喜怒不究曲<lb/>
直衝羅陷穽不知顛踣愚憃狂悖若是甚矣又何以恭<lb/>
客之教而承厚徳哉今之世工拙不欺賢不肖明白其<lb/>
<pb n="KR2k0049_WYG_227-14b"/>
顯進者語其徳則皆茫洋深閎端貞鯁亮包并涵養與<lb/>
道俱往而僕乃蹇淺窄僻跳浮嚄唶扺瑕陷厄固不足<lb/>
以趦趄批捩而追其跡舉其理則皆謨明淵沉剖微窮<lb/>
深劈析是非校度古今而僕乃緘鉗塞黙耗眊窒惑扶<lb/>
異探怪起幽作匿攸攸恤恤卒自旤賊固不足以睢盱<lb/>
激昻而效其則言其學則皆揔攬羅絡横𥪡雜博天旋<lb/>
地縮鬼神交錯而僕乃單庸撇莩離䟽空虚竊聴道塗<lb/>
顓嚚䝉愚不知所如固不足以抗顔搖舌而與之俱稱<lb/>
<pb n="KR2k0049_WYG_227-15a"/>
其文則皆汗漫輝煌呼嘘隂陽轇轕三光陶鎔帝皇而<lb/>
僕乃朴鄙艱澁培塿潗湁毫聫縷緝塵出坱入固不足<lb/>
以攄摛踊躍而渉其級兹四者懸判雖庸童小女皆知<lb/>
其不及而又裹以罪惡纒以羈縶客從而擠之不亦忍<lb/>
乎且夫白蟻騄耳之得康莊也逐奔星先飄風而跛驢<lb/>
不出泥滓黄鐘元間之登清廟也鏗天地動神祇而鳴<lb/>
鳩咬哇不入里耳西子毛嬙之蹈後宫也皎朝日煥浮<lb/>
雲而無鹽逐於郷里蛟龍之騰於天淵也彌六合澤萬<lb/>
<pb n="KR2k0049_WYG_227-15b"/>
物而蝦與蛭不離尺水卓詭倜儻之士之遇明世也用<lb/>
智能顯功烈而麽𦕈連蹇顛頓披靡固其所也客又何<lb/>
怪哉且夫一渉險阨懲而不再者烈士之志也知其不<lb/>
可而速已者君子之事也吾將竊取之以没吾世不亦<lb/>
可乎乃歌曰堯舜之修兮禹益之憂兮能者任而愚者<lb/>
休兮蹮蹮蓬藋樂吾囚兮文墨之彬彬足以舒吾愁兮<lb/>
已乎已乎曷之求乎客乃笑而去<lb/>
　　設漁者對智伯瑤<lb/>
<pb n="KR2k0049_WYG_227-16a"/>
智氏既滅范中行志益大合韓魏圍趙水晉陽智伯瑤<lb/>
乘舟以臨趙且又往來觀水之所自務速取焉羣漁者<lb/>
有一人坐漁智伯恠之問焉曰若漁幾何曰臣始漁於<lb/>
河中漁於海今主大兹水臣是以來曰若之漁何如曰<lb/>
臣㓜而好漁始臣之漁於河有魦鱮鱣鰋者不能自食<lb/>
以好臣之餌日收者百焉臣以為小去而之龍門之下<lb/>
伺大鮪焉夫鮪之來也從魴鯉數萬垂涎流沫後者得<lb/>
食焉然其饑也亦返吞其後愈肆其力逆流而上慕為<lb/>
<pb n="KR2k0049_WYG_227-16b"/>
螭龍及夫抵大石亂飛濤折鰭秃翼顛倒頓踣順流而<lb/>
下宛委冒懵環坁溆而不能出嚮之從魚之大者幸而<lb/>
啄食之臣亦徒手得焉猶以為小聞古之漁有任公子<lb/>
者其得益大於是去而之海上北浮於碣石求大鯨焉<lb/>
臣之具未及施見大鯨驅羣鮫逐肥魚於渤海之尾震<lb/>
動大海簸掉巨島一啜而食若舟者數十勇而未已貪<lb/>
而不能止北蹙於碣石槁焉嚮之為食者反相與食之<lb/>
臣亦徒手得焉猶以為小聞古之漁有太公者其得益<lb/>
<pb n="KR2k0049_WYG_227-17a"/>
大釣而得文王於是捨而來智伯曰今若遇我也如何<lb/>
漁者曰嚮者臣已言其端矣始晉之侈家若欒氏祁氏<lb/>
郤氏羊舌氏以十數不能自保以貪晉國之利而不見<lb/>
其害主之家與五卿嘗裂而食之矣是無異魦鱮鱣鰋<lb/>
也腦流骨腐於主之故鼎可以懲矣然而猶不肎寤又<lb/>
有大者焉若范氏中行氏貪人之土田侵人之勢力慕<lb/>
為諸侯而不見其害主與三卿又裂而食之矣脱其鱗<lb/>
鱠其肉刳其腸斷其首而棄之鯤鮞遺𦙍莫不備俎豆<lb/>
<pb n="KR2k0049_WYG_227-17b"/>
是無異夫大鮪也可以懲矣然而猶不肎寤又有大者<lb/>
焉吞范中行以益其肥猶以為不足力愈大而求魚愈<lb/>
無饜驅韓魏以為羣鮫以逐趙之肥魚而不見其害貪<lb/>
肥之勢將不止於趙臣見韓魏懼其將及也亦幸主之<lb/>
蹙於晉陽其目動矣而主乃慠然以為咸在几俎之上<lb/>
方磨其舌抑臣有恐焉今輔果舍族而退不肎同禍段<lb/>
規深怨而造謀主之不寤臣恐主為大鯨首解於邯鄲<lb/>
鬛摧於安邑胸披於上黨尾斷於中山之外而腸流於<lb/>
<pb n="KR2k0049_WYG_227-18a"/>
大陸為鱻薧以充三家子孫之腹臣所以大懼不然主<lb/>
之勇力强大於文王何有智伯不悦然終以不寤於是<lb/>
韓魏與趙合滅智氏其地三分<lb/>
　　諭晉隰慈州檄　　　　　　　　馬　燧<lb/>
興元元年八月某日河東保寧奉誠軍行營副元帥北<lb/>
平郡王燧檄告晉州要君廷珍隰州毛君朝□慈州鄭<lb/>
君杭及將士吏等盖聞率土莫非臣盍念在三之訓明<lb/>
王伐不敬有嚴討貳之刑義士不求生以害仁智者能<lb/>
<pb n="KR2k0049_WYG_227-18b"/>
轉禍而為福其畢棄咎咸與維新國家幾葉繼明億年<lb/>
凝命天保以上采薇以下内撫外從濮鉛以北祝栗以<lb/>
南徳洋風普神旌遞列窫窳咸誅堯治時雍猶有青邱<lb/>
之梗舜仁天幬未誅丹蒲之凶李懐光奮渤海之俘授<lb/>
蒲津之節始謂狙詐之作使不虞鷹犬之易颺犇命醴<lb/>
泉粗展勤王之績請朝行闕輙衷犯上之謀猶念前勲<lb/>
屢縻好爵張萌芽於霜雹悖木水之本原升鸞之謀肆<lb/>
行巢父之使弗返奪二軍而殱良將剽三老而翦近畿<lb/>
<pb n="KR2k0049_WYG_227-19a"/>
豕心莫悛鴞音不革已復漢京之日月載揚用旅之霆<lb/>
雷幕府承命齊壇建牙列鎮正正之旗堂堂之陳莫我<lb/>
敢承赫赫厥聲濯濯厥靈有征無戰渾侍中率同陜之<lb/>
士韓僕射統邠寧之師唐節度虎視鄜坊駱將軍熊跱<lb/>
鎮國風雲助氣草木為兵詔參伐以清氛命招旌而繕<lb/>
怒不竢前矛之遏坐成獨栁之誅惟爾三州之士夫夙<lb/>
被累朝之徳澤嶠從處仲適受逆汙遵事隗囂豈為賊<lb/>
守鼎魚假息穴兎阽危犯大義者衆必携作不善者神<lb/>
<pb n="KR2k0049_WYG_227-19b"/>
弗赦歴數古今所記未聞叛逆獲全惟岳阻兵汔膏齊<lb/>
斧朱泚竊號亦梟藁街矧兹狄孥敢千天罰犬馬猶有<lb/>
主覆載不容鱷鯢取以封脅從罔治聖上禹湯罪已文<lb/>
武行仁凡鳴狐假王之妖首鼠觀釁之將莫不匿瑕宥<lb/>
戾磢垢滌汚雖三子猶存蓬艾之間豈大陽不囬葵藿<lb/>
之照尚式王命共惟帝臣勿相依於輔車以俱焚於玉<lb/>
石儻能洗心效順解甲來歸勣獻闗東疏封帶礪融全<lb/>
河右紀烈旂常若迷復怙終猶豫不斷蹈干顯戮謚為<lb/>
<pb n="KR2k0049_WYG_227-20a"/>
至愚豈惟敷虐多方亦將遺臭千載請擇二者永肩一<lb/>
心耆定爾功復見弓櫜而戈戢式化厥訓庶幾世變以<lb/>
風移檄到如章書不盡意<lb/>
　　拾甲子年事　　　　　　　　　羅　隠<lb/>
大和中張谷納邯鄲人李嚴女備歌舞具及長大妍麗<lb/>
豐足殆不似下賤物又能傳故都聲以牽課人摧沮有<lb/>
時凉曉哀轉歴歴見趙家之遺臺老樹雖驚離弔往之<lb/>
懐似不能多也雅為谷所愛因目曰新聲及劉從諫得<lb/>
<pb n="KR2k0049_WYG_227-20b"/>
父封谷以窮途逰佐其事新聲亦從去然性本便慧雖<lb/>
谷之起居謀慮皆預有承迎故頗聞中外消息時從諫<lb/>
得志後勾聚亡命以窺脅朝廷大為四方人怪訝有實<lb/>
其事於谷者谷不以介意新聲曰妾於公直巾屨間狎<lb/>
玩者耳除歌酒外不當以應顧命然食人之食憂人之<lb/>
憂理常也况妾乎前日天子授從諫節度使時非從諫<lb/>
有戰野之功抜城之績蓋以其先父挈齊還我去就間<lb/>
未能奪其嗣耳而公不幸為其屬則牽制之道在此不<lb/>
<pb n="KR2k0049_WYG_227-21a"/>
在彼也自劉氏奄有全趙更改嵗時未嘗聞以一縷一<lb/>
蹄為天子夀而指使輩率無賴人且章武朝數鎮顛覆<lb/>
皆以雄才傑器尚不能固天子恩况從諫擢自兒女子<lb/>
手中一旦襲如何家業茍不以法而得亦宜以不法而<lb/>
終此倚伏之常數也而又卒伍佻險言語不祥是不為<lb/>
齊鬼所酬而死於帳下者幸矣孰謂公從其事反不知<lb/>
其事者哉姑不能早折其肘臂以作天子計則宜脱族<lb/>
西去大丈夫勿顧一飯恩以骨肉腥健兒衣食言訖悲<lb/>
<pb n="KR2k0049_WYG_227-21b"/>
涕流落谷不决者三月新聲復進以其業不用也縊殺<lb/>
之會昌中從諌死以其子露父意族之谷竟從連嗚呼<lb/>
謀及婦人者必亡而新聲之言惜其不用余前過太行<lb/>
時有傳吏能道當時事因拾於編簡<lb/>
　　説魚　　　　　　　　　　　　司空圖<lb/>
蒲之東七十里山秀而瘠故其水迅激不能蓄鬐介之<lb/>
族著於方志焉王城谷司空氏曰禎貽溪其巖瀑尤為<lb/>
陗束愚常派貯於庭欲資涵泳之翫或致於他所亦不<lb/>
<pb n="KR2k0049_WYG_227-22a"/>
更夕輙暴去前年捧詔西上復移疾華下則鄰之佛者<lb/>
遽至言石竇泉隟魚皆充牣愚熟念竟不能究其説而<lb/>
佛者謂吾久於是溪雖才嗇而命㢮然撫其愛育之心<lb/>
足以達其物𩔖盖斯魚之産是欲信吾心於方將耳而<lb/>
愚尚以為愧也且為羇渉嵗而後魚集於故山之泉彼<lb/>
能達吾之心宅幽而逺害是有物致之且感愚之妄進<lb/>
姑欲全吾道而保退安耳敢不自警也哉<lb/>
　　臨晉縣太原郷牒　　　　　　　髙　曜<lb/>
<pb n="KR2k0049_WYG_227-22b"/>
牒曰符稱得前同州郃陽縣令王顔狀郷名太原者本<lb/>
因逺祖屯屯生卓屯漢末為冀州刺史卓在晉為司空<lb/>
河東太守薨時屬劉聰石勒亂太原晉陽不遂歸塟屯<lb/>
塜墓在今猗氏縣西次郭門外卓塜在臨晉縣東南解<lb/>
故城西二里子孫因居河東公私譜牒遂著河東郡望<lb/>
子孫始居之地名太原郷又按天后朝陳拾遺子昻集<lb/>
有中州司馬<hi>缺</hi>濟翁墓誌云塟於長夀原至今郷有太<lb/>
原號也又按唐衣冠譜第是開元初勑栁冲修撰載廣<lb/>
<pb n="KR2k0049_WYG_227-23a"/>
州都督元珪幽州都督夀陽公方平更稱太原王氏頃<lb/>
屬羯胡逆亂百姓逃去永泰元年縣司遂廢省前件郷<lb/>
併人戸入解城郷顔等今屬<hi>缺</hi>孝理之時宗望將墜逢<lb/>
時不舉後嗣何知望請復立太原郷名且廢解城之號<lb/>
如解城古城臨<hi>缺二字</hi>假郷□若太原名之不存則宗無<lb/>
所據伏請詳覽如䝉矜允仍望各牒諸縣宗人知者臨<lb/>
晉縣百姓王顔等狀請改解城郷復名太原郷舊號理<lb/>
崇族望事叶敦本執案諮取處分牒下所由者中丞判<lb/>
<pb n="KR2k0049_WYG_227-23b"/>
下縣具勘上者得縣申稱得里正程憲狀太原郷去永<lb/>
泰元年為人戸破散符下合入解城有實伏請<hi>缺</hi>上者<lb/>
具狀録申者臨晉縣太原郷去永泰元年併入解城郷<lb/>
今王顔狀請却復太原郷執諮取處分訖下縣准狀仍<lb/>
任散牒宗人知者中丞判亢宗務本曰敬且仁克叶禮<lb/>
經是謂通識准處分者准符各牒知者故牒大歴十四<lb/>
年四月十五日吏髙曜牒尉孫方晉<lb/>
宋<lb/>
<pb n="KR2k0049_WYG_227-24a"/>
　　免晉絳等州人戸逺請蠶鹽牒　　歐陽修<lb/>
當所訪聞晉絳慈隰四州百姓每年所請蠶鹽並於解<lb/>
池請領近聞省司指揮支移往三門鹽倉請領道路遙<lb/>
逺竊知百姓多不願往彼搬請須議専行公文者右具<lb/>
如前今欲牒州候牒到日請不移時疾速詳前項事理<lb/>
如委實省司有此指揮及百姓情願依舊送納鹽錢不<lb/>
請三門官鹽仰立便差人前路曉示百姓各令逐便不<lb/>
得勒抑監催須令前去免使麥蠶農忙之際虚勞百姓<lb/>
<pb n="KR2k0049_WYG_227-24b"/>
逺路艱辛兼當所已具一面施行奏聞仍請具已施行<lb/>
公文疾速人馬遞囬報當所不管遲延住滯者<lb/>
　　相度併縣牒<lb/>
當所體量得潞州八縣内屯留黎城壺闗三縣地居僻<lb/>
逺戸口凋零全少詞訟盜賊逐縣虚占令佐及諸色公<lb/>
人色役今欲擘畫將三縣併省分割入隣近縣分可以<lb/>
寛減民役兼省吏員須議差官相度利害者右具如前<lb/>
今欲牒上黨縣鄶主簿請詳上項事理躬親遍往屯留<lb/>
<pb n="KR2k0049_WYG_227-25a"/>
等縣相度地里逺近接連疆畔就近可以分割併省利<lb/>
害務令人戸穏便仍具可以分併地里畫成紙圖及取<lb/>
索逐縣見在戸口賦税見役諸色公人數目畫一開坐<lb/>
連申無致鹵莽者<lb/>
　　相度銅利牒<lb/>
當所據澤州進士閻玠司法叅軍萬頤等狀並為河東<lb/>
皷鑄鐵錢盜鑄者不少竊見絳州稷山垣曲縣三處皆<lb/>
有銅鑛欲乞遍往有銅鑛處密切詢訪採取烹煉皷鑄<lb/>
<pb n="KR2k0049_WYG_227-25b"/>
錢幣者當所檢尋古迹翼城縣有唐錢坊一在縣東十<lb/>
五里翔皋山下又有唐王城冶在縣北平城三十六里<lb/>
又有曹公冶在縣東南七十五里又有廢銅窟在縣西<lb/>
三十里稷山縣甘祚郷有銅冶村絳縣有唐古銅冶在<lb/>
縣南五十里含山谷内垣曲縣有錢坊在縣西北九十<lb/>
二里程子村銅源監内自唐以來絳州舊曽鼓鑄銅錢<lb/>
鑪冶古跡見在其廢已久山澤銅鑛産育必多兼訪知<lb/>
絳州人戸多私採鑄貨賣銅器近年錢幣闕乏以來亦<lb/>
<pb n="KR2k0049_WYG_227-26a"/>
曽有人獻言乞尋銅鑛烹鑄前後差官尋訪多是不曉<lb/>
事體張皇驚擾私鑄之家避犯禁之罪不肎指引採取<lb/>
又鑛銅側近民居懼見官中興置爐冶各相蔽固並稱<lb/>
無銅所差官員又不盡心多方求訪遂使銅寶不能興<lb/>
發須議専委通幹之官密切求訪者右具如前欲牒絳<lb/>
州管界巡檢孫借職仰細詳前項事理只作界内巡警<lb/>
名目遍至四縣多設方略先且誘賺得民間私賣銅器<lb/>
一兩件然後詢求出鑛之家及細問烹煉之法須使姦<lb/>
<pb n="KR2k0049_WYG_227-26b"/>
民不能隠蔽或須要私鑄之人指引烹煉即設權宜許<lb/>
其免罪或别加酧奬務要求出銅寶不為民間藏閉候<lb/>
見次第密具公文囬申無至張皇悞事者<lb/>
　　唐李長者行蹟　　　　　　　　張商英<lb/>
唐李長者皇枝也諱元童但言滄州人開元七年至太<lb/>
原盂縣大賢村有髙山奴延納安居長者每日惟食棗<lb/>
十顆栢葉餅子一枚自爾不交外人掩室獨處含毫臨<lb/>
紙曽無虚時如是三稔一日捨山奴至馬家谷古佛堂<lb/>
<pb n="KR2k0049_WYG_227-27a"/>
自搆土室寓於其側端坐晏然於斯十年後復囊挈經<lb/>
書遵道而去次冠葢村忽逢一虎馴伏長者告以吾欲<lb/>
著論釋華嚴經可與吾擇一棲止處言畢虎起徐而撫<lb/>
之遂將所挈經囊掛於虎背於是虎望神福山原直上<lb/>
二十餘里當一土龕收囊於内龕之四旁舊無澗泉長<lb/>
者始來之夕風雨暴作抜去一松化為一潭僭陽之嵗<lb/>
祈求必應長者製論之夕心窮元奥口出白光以代燈<lb/>
燭居山之後忽有二女子容華絶世皆可笄年俱服布<lb/>
<pb n="KR2k0049_WYG_227-27b"/>
衣悉以白巾幪首姓氏居處一無所言汲水焚香供給<lb/>
凈饌莫知所止歴有五祀著論將終遂爾絶迹長者身<lb/>
長七尺二寸廣眉朗目丹唇紫肌長髯美茂修臂圓直<lb/>
髮采紺色毛端右旋殊妙之相靡不具足首冠樺皮身<lb/>
披麻衣長裙博袖散腰而行居常跣足放曠人天忽一<lb/>
日出訪舊止之里適值野人聚族合樂長者曰汝等好<lb/>
吾欲將歸衆乃必謂却還滄州揮淚懇留長者曰縱在<lb/>
百年會當歸去於是衆送還龕所復衆曰去住常然汝<lb/>
<pb n="KR2k0049_WYG_227-28a"/>
等可各還家翌日長叟結徒禮候但見姿容端嚴已坐<lb/>
化於龕中報齡九十有六時當三月二十八日也旹大<lb/>
宋崇寧元年七月宗勝立<lb/>
金<lb/>
　　故物譜　　　　　　　　　　　元好問<lb/>
予家所藏書宋元祐以前物也法書則唐人筆迹及五<lb/>
代寫本為多畫有李范許郭諸人髙品就中薛稷六鶴<lb/>
最為超絶先大夫銅山府君官汲縣時官賣宣和内府<lb/>
<pb n="KR2k0049_WYG_227-28b"/>
物也銅碌兩小山以酒沃之青翠可摘府君部役時物<lb/>
也風字大硯先東巖君教授郷里時物也銅雀研背有<lb/>
大錢一天禄一堅重緻密與石無異先隴城府君官冀<lb/>
州時物也貞祐丙子之兵藏書壁間得存兵退予將奉<lb/>
先夫人南渡河舉而付之太原親舊家自餘雜書及先<lb/>
人手寫春秋三史莊子文選等尚千餘册并畫百軸載<lb/>
二鹿車自隨三研則瘞之鄭村别墅是嵗寓居三郷十<lb/>
月北兵破潼關避子女几之三潭比下山則焚蕩之餘<lb/>
<pb n="KR2k0049_WYG_227-29a"/>
盖無幾矣今此數物多予南州所得或向時之遺也往<lb/>
在郷里常侍諸父及兩兄燕談每及家所有書則必枚<lb/>
舉而問之如曰某書買於某處所傳之何人藏之者幾<lb/>
何年則欣然志之今雖散失其綴緝裝褶籖題印識猶<lb/>
夢寐見之詩有之維桑與梓必恭敬止以予心忖度之<lb/>
知吾子孫却後當以不知吾今日之為恨也或曰物之<lb/>
閲人多矣世之人玩於物而反為物所玩貪多務取巧<lb/>
偷豪奪遺簮敗履惻然興懐者皆是也李文饒志平泉<lb/>
<pb n="KR2k0049_WYG_227-29b"/>
草木有後世毁一樹一石非吾子孫之語歐陽公至以<lb/>
庸愚處之至於法書名畫若桓元之愛玩王涯之固䕶<lb/>
非不為數百年計然不旋踵已為大有力者負之而趨<lb/>
我躬之不可必矣我後之恤哉予以為不然三代鼎鐘<lb/>
其初出於聖人之制今其欵識故在不曰永用享則曰<lb/>
子子孫孫永寶用豈為聖人者起然逺覽而不能忘情<lb/>
於一物耶抑知其不能必為我有而固欲必之也盖自<lb/>
莊周列禦冦之説游世之誕者遂以天地為逆旅形骸<lb/>
<pb n="KR2k0049_WYG_227-30a"/>
為外物雖聖哲之能事有不滿一笑者况外物之外者<lb/>
乎雖然彼固有方内外之辨矣道不同不相為謀使渠<lb/>
果能寒而忘衣饑而忘食以游於方之外雖眇萬物而<lb/>
空之猶有託焉爾如曰不然則備物以致用守器以為<lb/>
智惟得之有道傳之無媿斯可矣亦何必即空以遣累<lb/>
矯情以趨達以取異於世耶乃作故物譜<lb/>
元<lb/>
　　書邢氏賢行　　　　　　　　　吳　澂<lb/>
<pb n="KR2k0049_WYG_227-30b"/>
晉散騎侍郎賀喬妻于氏養其夫仲兄賀羣之子率為<lb/>
子乳哺鞠育同於已生使喬廣置側媵後有妾子曰纂<lb/>
于亦子之今觀大同穆氏妻邢氏子夫兄之子與夫妾<lb/>
之子恩勤備極二事適相𩔖然于氏為士大夫之妻通<lb/>
經史能文章咸和五年上表於朝援引古今辭義蔚然<lb/>
以此婦人而有賢行固其宜也邢氏生長民間非有見<lb/>
聞之益斆學之功也而其賢不減於于可不謂難能者<lb/>
哉嗚呼近世士大夫不能正身以御家縱其妻悍妒無<lb/>
<pb n="KR2k0049_WYG_227-31a"/>
道無子而不肎子兄弟之子鉗制其夫不令有妾阻隔<lb/>
其妾不令有子卒至絶嗣為不祀之鬼者吾見多矣聞<lb/>
邢氏之風獨不内愧於心乎夫婦人無非無儀豈欲善<lb/>
譽之聞於人而君子樂稱邢氏之賢亦將愧夫世之不<lb/>
賢者也<lb/>
明<lb/>
　　紀二館人<hi>一稱庖人一稱宰夫</hi>　　　　　　王世貞<lb/>
余守比部時見南來人道任兵憲環館人事奇之兵憲<lb/>
<pb n="KR2k0049_WYG_227-31b"/>
始丞吳時倭暴至臺檄丞以郷兵百勦之兵故市人子<lb/>
倉卒應募不習戰遇賊輙鳥獸散走而丞方獨身從親<lb/>
信扺射賊賊中勇敢者奮持大刀隃溝來擊丞館人挾<lb/>
抱丞上馬丞上馬則賊已刃尾之館人乃直前手搏賊<lb/>
連中數槍手不捨竟死丞以間得逸去余使三輔遇韓<lb/>
戸部叔陽亦稱其館人云始韓以金華令入覲過淮隂<lb/>
改陸車轔轔從氷上行也已氷薄車破之韓與館人俱<lb/>
溺焉館人急持韓衣裾不置會旁有施繩鈎下救者緡<lb/>
<pb n="KR2k0049_WYG_227-32a"/>
且及館人號曰左被髮而溷為令救令有重賞救者乃<lb/>
移緡鈎令起宛轉間竟失館人弗及矣余聞而悲其事<lb/>
問二人姓名俱不得以為恨嗚呼士居平誦讀詩書信<lb/>
眉目掀鼻昻頰鼓掌稱仗節者何限一旦事起而抱首<lb/>
䑕竄相接也恩至則許人以死過則背之非其初許謬<lb/>
也亦死生之際深矣夫二館人鄙人耳豈有師友講義<lb/>
之素其死亦豈以是為名哉倉卒顛沛之際達其一念<lb/>
所不容已者而已夫達其所不容已而其究乃竟有所<lb/>
<pb n="KR2k0049_WYG_227-32b"/>
濟則豈為徒死哉<lb/>
　　適晉紀行<lb/>
余以庚午六月起於家過大江北道齊魯歴汴扺衛出<lb/>
修武發寧郭驛三十里扺清化鎮山西之冶器集焉渡<lb/>
清河田禾益茂嘉樹滃鬱居人引泉水為長溝以灌有<lb/>
水碓水磨之屬未飯萬善驛四旁栽白楊蕭蕭悲風殊<lb/>
益人旅愴乃知少府齋中之不易也自是始入太行亦<lb/>
不甚險惡舁夫魚貫而上久之以為絶頂矣乃復有山<lb/>
<pb n="KR2k0049_WYG_227-33a"/>
障之愈上愈不窮至碗子城為豫并界兩山相對數十<lb/>
百丈巨壑陡絶無㡳中為嶺道石梁如玉雪又復數嶺<lb/>
回顧中原惝恍無盡平楚鬱鬱紛吐蒼翠日色與雲氣<lb/>
爭長俄而雨繚數十里中亘其半狂風驟發萬竅怒號<lb/>
食頃雨亦隨至誦唐人三晉河山皆北向二陵風雨自<lb/>
東來語宛然若畫為小憇民居久之以迫暝强發上下<lb/>
峻坂泥滑馬足鑿落與人趾錯先後甚窘扺星軺驛初<lb/>
鼓盡矣是夕凉甚五皷不成寐初九日黎明冒雨發道<lb/>
<pb n="KR2k0049_WYG_227-33b"/>
有古祠刻石崖表曰孔子囬車處按趙殺鳴犢孔子臨<lb/>
河而返此去河逺盖傅㑹語也泥濘益甚未扺澤州飯<lb/>
太行驛道始平得一小舒暝扺樵村驛復小雨夜凉如<lb/>
前夕黎明復冒雨發辰飯髙平午後飯長平驛即秦白<lb/>
起坑趙卒四十萬人處也問居人不能指其所第云傍<lb/>
村人鋤地尚得銅鏃如緑玉按自此而北為長子以至<lb/>
晉陽皆趙地趙既築甬道秦何以得絶之趙卒四十萬<lb/>
人為二萬五千騎中斷不能併力合而為一又不能選<lb/>
<pb n="KR2k0049_WYG_227-34a"/>
五萬精卒擊秦絶甬道軍即糧垂絶當以死激士心决<lb/>
鬬猶可庶幾萬一因循至於饑相食十十五五不能軍<lb/>
而始出罷士身搏戰不亦晚乎且秦王尚自至河内發<lb/>
男子十五以上絶甬道而趙王不能發晉陽邯鄲未傳<lb/>
者與之角何秦之巧而趙之拙也前後四十五萬人命<lb/>
馮亭始之而成之者平原君馬服君子耳過長平為丹<lb/>
嶺復上下險阻可三十里而稍平暝復小雨扺長子縣<lb/>
趙襄子所不欲走地也即險當亦不如晉陽毋論繭絲<lb/>
<pb n="KR2k0049_WYG_227-34b"/>
也十一日五鼔發㑹潞安王守宫用來謁少止午飯余<lb/>
吾驛復陟髙嶺至數重四望皆山雲日映帶如萬玉雉<lb/>
疊障髙低作銀海衝濤决排狀已黒雲從東南至大雨<lb/>
驟降道路幾絶嵲峗輕輿中下見數足蹣跚旁皆絶壑<lb/>
乃知浮滄海帆長江車太行道以危身借快目不易也<lb/>
薄暝渡漳河宿禠亭驛十二日凌晨發午飯沁州又四<lb/>
十里小憇舖舍大雨忽復作轉入深谷中兩旁皆峭壁<lb/>
中通澗道雨益甚飛瀑爭懸崖而下聲如轟雷又似蒼<lb/>
<pb n="KR2k0049_WYG_227-35a"/>
虬吐鬚鬛欲搏人車馬濺濕澗道水暴發舁夫股栗計<lb/>
别取髙嶺箭括一門十步九退時時行絶蹬間陽壁直<lb/>
上不可捫隂壑數十百丈大約如蜀中左擔山而髙下<lb/>
陡急不可狀壁間飛流時時絶道竭力爭而度久之扺<lb/>
一舖且暝矣衆前白更十五里為西塘河驟漲不易涉<lb/>
也顧視舖室皆已傾無所不受雨而民居僅土穴數家<lb/>
不能容幸雨小霽乃决筴棄行李挾其人使佐舁束燎<lb/>
而前凡數渡水始扺西塘河河流砰湃噌吰若擊數千<lb/>
<pb n="KR2k0049_WYG_227-35b"/>
金鉦洶湧衝突目不可正視麾導騎試之馬足雖凌兢<lb/>
然不能踰腹因賈舁者勇亂流讙呼擁而渡相慶且脱<lb/>
險矣行里許復逶迤攀髙嶺其峻陿視前更倍雨復大<lb/>
作束燎皆滅舁夫固衆然不能以左右輔輿第號呼舁<lb/>
者使自力而已勉上輙前踣下輙後踣跬武虀粉度不<lb/>
可卻奮而又里許道差寛而權店驛候火亦至稍稍定<lb/>
扺驛將二皷矣呼酒自勞且以勞從者察其容皆有淚<lb/>
漬痕因自哂奈何以六尺徇一官也是夕雨不止十三<lb/>
<pb n="KR2k0049_WYG_227-36a"/>
日已刻稍晴㑹行李亦至乃發兩岸皆髙山絶雲中為<lb/>
巨澗沿澗水而北泉聲益奇崩峽束流為瀑布為簾為<lb/>
怒虬為渴虹者不一盖自是山皆石骨矣第左道盡則<lb/>
渡而右右道盡復渡而左其險視西塘不啻𩔖之凡數<lb/>
十渡氣竭興亦盡矣未至南關驛薄暮宿來逺鎮民家<lb/>
二鼓始見月十四日五鼔復微雨已飯盤陀驛山自是<lb/>
盡見平土矣申扺徐溝縣近城十里皆行沮洳問十五<lb/>
日四鼔發至城門署邑者始以月食告不及救遂行道<lb/>
<pb n="KR2k0049_WYG_227-36b"/>
沮洳益甚從騎多委頓泥中讙呼之聲相屬久之始畢<lb/>
渡大扺自萬善至盤陀七百餘里無非山者其中嘑為<lb/>
澗澗旁稍髙為道道稍有羨地則為市舍羨地稍寛而<lb/>
稍阜險則為城邑之所不盡坡陀上下則為田其最下<lb/>
所視中原不啻數百千丈矣徐溝八十里至太原太原<lb/>
四塞天險其南出澤州平定北出代州道皆行萬山中<lb/>
獨西南扺平陽山以次大闢為康莊耳太原城壯麗甚<lb/>
二十五睥睨輙作一樓即神京所不如也莽蒼有氣槩<lb/>
<pb n="KR2k0049_WYG_227-37a"/>
若趙襄子爾朱榮髙歡李克用俱於此創霸唐神堯李<lb/>
莊宗劉髙祖至用以基大業劉繼元最後平張孝純最<lb/>
後下即周世宗宋藝祖之神武尼堪之雄强而不能遽<lb/>
得志者亦地利然耳偏惬而瘠其口無所不綰轂非帝<lb/>
王都㑹也十六日履任<lb/>
　　秘録　　　　　　　　　　　　李夢陽<lb/>
初今上即位青宫舊閹等日導上狗馬鷹兔舞唱角扺<lb/>
漸棄萬幾罔親時號八虎而段敏黄偉雖舊閹以端慤<lb/>
<pb n="KR2k0049_WYG_227-37b"/>
斥不信用㑹段坐病免死於是戸部尚書韓文每朝退<lb/>
對屬吏言輟泣淚數行下以閹故而郎中李夢陽間説<lb/>
之曰公大臣也義共國休戚徒泣何益韓公曰奈何曰<lb/>
比諫臣有章入交論諸閹下之閣矣夫三老者顧命臣<lb/>
也聞持諫官章甚力公誠及此時率諸大臣死爭閣老<lb/>
以諸大臣爭也持必更易力易為辭事或可濟也韓公<lb/>
於是捋鬚昻肩毅然改容曰善即事弗濟吾年足死矣<lb/>
不死不足以報國翼日早朝韓公密叩三老三老許之<lb/>
<pb n="KR2k0049_WYG_227-38a"/>
而倡諸大臣諸大臣又無不踴躍喜者韓公乃大喜退<lb/>
而召夢陽令具草草具韓公讀而芟之曰是不可文文<lb/>
上弗省也不可多多覽弗竟也而王岳者亦青宫閹也<lb/>
剛厲而無阿頗亦惡其閹儕初閣議持諫官章不肎下<lb/>
諸閹者業窘相對涕泣㑹諸大臣疏又入於是上遣司<lb/>
禮者八人齊詣閣議一日而遣者三而閣議持卒不肎<lb/>
下而岳者八人中人也顧獨曰議是明日忽有旨召諸<lb/>
大臣諸大臣者盖人人惴也既入左掖行吏部尚書許<lb/>
<pb n="KR2k0049_WYG_227-38b"/>
進首咎韓公曰公疏言何韓公於是故曳履徐徐行而<lb/>
使吏部侍郎王鏊趨詣閣探動靜閣老劉健語鏊曰事<lb/>
已七八分濟矣諸公第持莫輕下至左順門閹首李榮<lb/>
手諸大臣疏曰有旨問諸先生諸先生言良是無非愛<lb/>
君憂國者第奴儕事上久不忍即置之法耳幸少寛之<lb/>
上自處耳衆震懼莫敢出一語答李榮面韓公曰此舉<lb/>
本出自公公云何韓公曰今海内民窮盜起水旱頻仍<lb/>
天變日増文等備員卿佐靡所匡救而上始踐祚輙棄<lb/>
<pb n="KR2k0049_WYG_227-39a"/>
萬幾遊宴無度狎匿羣小文等何得無言韓公言雖端<lb/>
而氣不勁又鮮中肎綮於是李榮哂而曰疏備矣上非<lb/>
不知今意第欲寛之耳諸公遂閧然而退盖是日諸閹<lb/>
者窘業自求安置南京而閣議猶持不從諸公乃竟爾<lb/>
爾退惟王鏊仍前謂榮曰設上不處如何李榮曰榮頸<lb/>
有鐵裹之邪而敢壊國事榮入而事變矣是夜立召劉<lb/>
瑾入司禮而收王岳范榮詔竄南京尋殺二人於途已<lb/>
又連斥劉謝二老顧獨懇留李而韓公輩詾詾咸抜茅<lb/>
<pb n="KR2k0049_WYG_227-39b"/>
散矣變之起大抵莫可詳而李榮則曰諸大臣退而瑾<lb/>
儕繞上前跪伏哭痛首觸地曰微上恩奴儕磔餧狗矣<lb/>
上為之動而瑾輩輙進曰害奴儕者岳也上曰何也曰<lb/>
岳前掌東厰也謂諫官曰先生有言第言而閣議時岳<lb/>
又獨是閣議此其情何也夫上狗馬鷹兔岳嘗買獻之<lb/>
否上心所明也今獨咎奴儕既而益復伏地哭痛上於<lb/>
是怒而收王岳瑾又曰夫狗馬鷹兔何損於萬幾今左<lb/>
班官敢譁而無忌者司禮監無人也有則惟上所欲而<lb/>
<pb n="KR2k0049_WYG_227-40a"/>
人不敢言矣上於是詔瑾入司禮監此其説亦近第難<lb/>
盡信耳又聞閣議時健嘗椎案哭謝亦亹亹訾訾罔休<lb/>
獨李未開口得懇留云<lb/>
　　旱魃解　　　　　　　　　　　李維楨<lb/>
繁峙女恠或以為旱魃非也雲漢之雅曰旱魃為虐傳<lb/>
旱神也箋旱氣生魃而害益甚疏引神異經曰南方有<lb/>
人長二三尺袒身而目在頂上走行如風名曰魃所見<lb/>
之國赤地千里一名旱母遇者得之投溷中即死旱災<lb/>
<pb n="KR2k0049_WYG_227-40b"/>
消此言旱神盖是鬼魅之物不必生於南方可以為人<lb/>
所執獲也韋曜毛詩問曰旱魃傳曰天旱鬼箋曰旱氣<lb/>
生魃天有常神人死為鬼不審旱氣生魃奈何答曰魃<lb/>
鬼人形眼在頂上天生此物則將旱天欲為災何所不<lb/>
生而云有常神耶藝文𩔖聚引神異經語又云一名狢<lb/>
檢韻書説文曰旱鬼也周禮有赤魃氏或作妭文字指<lb/>
歸云女妭禿無髮所居之處天不雨周禮赤魃一作叐<lb/>
按此則旱魃神鬼之屬不產於人今女乃人産不合也<lb/>
<pb n="KR2k0049_WYG_227-41a"/>
魃目必在頂俗謂天恐雨下傷其目故旱今目不在頂<lb/>
不合也馬端臨文獻通考齊後主時死魃面頂各二目<lb/>
列之人痾中正以其非魃有二目在面耳魃已異矣似<lb/>
魃非魃異之異者也前漢書五行志皇之不極是謂不<lb/>
建厥咎眊厥罰恒隂時則有下人伐上之痾後漢書五<lb/>
行志同而引雒陽上西門外女子生兒兩頭異肩共胸<lb/>
又引劉倉妻生男兩頭共身以前一事為董卓之應魃<lb/>
主旱而兩漢志主恒隂其不合愈較然矣前漢書傳又<lb/>
<pb n="KR2k0049_WYG_227-41b"/>
言凡草木之𩔖謂之妖妖猶夭胎言尚微蟲豸之𩔖謂<lb/>
之孽孽則牙孽矣及六畜謂之旤言其著也及人謂之<lb/>
痾痾病貌言寢深也故此女恠謂之人痾其災異在山<lb/>
東牛恠上<lb/>
　　先師孔子迴車廟解　　　　　　陳　棐<lb/>
鄢陵陳子給事諫垣以進言謫外稍遷知澤郡經太行<lb/>
天井關關有孔子廟號曰迴車石上轍跡深尺長數十<lb/>
武廟則傾敝朽漏弗堪後講堂惟故址陳子至郡首葺<lb/>
<pb n="KR2k0049_WYG_227-42a"/>
廣之完展壯麗矣客有問迴車之説者陳子曰孔聖之<lb/>
車未嘗登太行也按史記世家孔子不得用於衛將西<lb/>
見趙簡子至河而聞竇鳴犢舜華之死臨河嘆曰美哉<lb/>
水洋洋乎予之不濟此命也乃還息乎陬郷作陬操以<lb/>
哀之而返乎衛斯世家所謂至河者黄河也禹貢導河<lb/>
東過洛汭至於大伾北過洚水至於大陸括地志曰大<lb/>
伾山今黎陽東山索隠則曰大陸在鉅鹿及入我朝黎<lb/>
陽即北直𨽻濬縣而鉅鹿之大陸澤則寧晉境也是古<lb/>
<pb n="KR2k0049_WYG_227-42b"/>
之黄河過洛汭即東北流而衛國在其東南故自衛之<lb/>
晉必過河而後太行過太行而後晉境孔子當時既臨<lb/>
河而返是未濟河也既未濟河是未詣太行之下也其<lb/>
太行之巔有逥車之轍者妄矣客曰孔子無逥車太行<lb/>
矣何以有廟歟陳子曰余聞其説矣水經魏酈道元注<lb/>
曰野王西北有故邘城當太行南路邘水又東南逕孔<lb/>
子廟東廟庭有碑魏太和元年孔靈度等以舊宇毁落<lb/>
上求修復野王令范衆愛河中太守元真刺史咸陽公<lb/>
<pb n="KR2k0049_WYG_227-43a"/>
髙允表聞立碑於廟且云按諸子書史籍之文並言仲<lb/>
尼臨河而嘆是非太行逥車之言也魯國孔氏官於洛<lb/>
陽因居廟下以奉烝嘗斯言至矣盖孔因遷山下追思<lb/>
聖祖故立廟存饗耳其猶劉累遷魯立堯祠於山東矣<lb/>
水經之言明可考見如此夫酈道元後魏人也太和魏<lb/>
孝文年號也已云舊宇毁落是此廟元魏以前西漢三<lb/>
國時所建然建之自孔氏始客曰誠若此何以漢魏水<lb/>
經即以逥轍稱也陳子曰欲往晉而卒未往者孔子之<lb/>
<pb n="KR2k0049_WYG_227-43b"/>
實也適晉之路而當晉之境者太行也升太行之巔蒼<lb/>
然逺望而可指見者黄河濟渡處也後人思孔聖者徘<lb/>
徊行山之巔望孔子臨河旋轅之處廟曰迴車亦何不<lb/>
可况我孔聖道在天下功在生民自國都以迨郷塾皆<lb/>
宜祀之故先正曰自天子至於邦邑通祀遍天下惟社<lb/>
稷與孔子又曰仲尼之道與王化逺邇盖春秋釋奠於<lb/>
先師者詩書禮樂之師也孔子則人道之主也有君臣<lb/>
父子之所在即祀祠之所在也廟於關鎮未為多矣客<lb/>
<pb n="KR2k0049_WYG_227-44a"/>
曰車轍石跡則何始乎陳子曰此不可遽以為信也斯<lb/>
不由於天成則出於人為耳古之人亦有精誠動金石<lb/>
者如射石而矢没羽刺山而泉湧出者盖其一時事際<lb/>
迫切義氣憤激動觸天地偶然事也即使孔子逥車於<lb/>
太行亦何所迫切憤激而志動於石乎况太行路逕數<lb/>
十里何獨此尋丈之轍跡乎地志沁水西孔山穴洞内<lb/>
石有車轍耆舊傳云此自然成者非人力所就也予謂<lb/>
此跡若非穴内車所不及之地則後亦必指為仙靈之<lb/>
<pb n="KR2k0049_WYG_227-44b"/>
跡孔廟之跡或𩔖此不然則好事者因迴車之名而為<lb/>
之也胡可據以為信耶客曰此地名天井關然俗亦名<lb/>
攔車者父老傳為孔子見黄䑕拱立或曰小兒拱揖因<lb/>
之逥車也今車跡曰妄矣父老傳豈必盡誣陳子曰天<lb/>
井名關舊矣古地志曰髙都縣有天井關蔡邕曰太行<lb/>
山上有天井關在井北遂因名焉故劉歆遂初賦曰馳<lb/>
太行之峻坂入天井之喬關史漢光武建元二年遣司<lb/>
空王梁北守天井關擊赤眉别校是關亦兩漢三國前<lb/>
<pb n="KR2k0049_WYG_227-45a"/>
所設至於攔車之名果俗因迴車之妄附㑹之而狼車<lb/>
則又攔車流訛也今直名天井可矣攔車狼車之名宜<lb/>
盡革削以絶謬傳於是客盱衡而詰曰鄙人五疑而公<lb/>
五釋之迴車之義昭然矣請以示夫人人因遂書為迴<lb/>
車廟解俾貽夫主祠祀者<lb/>
　　任公平倭紀事　　　　　　　　周八龍<lb/>
復庵任公名環字應乾山西長治人也以嘉靖二十三<lb/>
年進士又九年為蘇郡丞倜儻𢎞諒廉武仁恕其蒞事<lb/>
<pb n="KR2k0049_WYG_227-45b"/>
皆以衷誠篤之不以市名人謂煦煦専為惠公蓋任心<lb/>
而行明年壬子閏三月始以倭警聞時承平久兵猝起<lb/>
逺近震駭公率衆禦之寶山洋衛尉張治以甲士五十<lb/>
前鋒殺賊一人或横刺之墮衆潰走公叱止之不得曰<lb/>
士未訓固不可責以死明日乂出獨前搏賊賊愕不敢<lb/>
動相守數日賊潛遁去追之不及四月又犯太倉蔡中<lb/>
丞亟奔命然士望風走乃入城守適有飛語蔡遂如蘇<lb/>
檄公討之付兵三百皆新募公厲以必死無旋踵不入<lb/>
<pb n="KR2k0049_WYG_227-46a"/>
與家人訣為書付之而行親介胄臨陣士以公激之無<lb/>
敢不從特賊鋒鋭甚勢不敵屢戰嘗縮然賊亦憚不敢<lb/>
肆公躡之隨所向設拒敝衣芒履與士襍行濡雨際昏<lb/>
黒無休舍依草間囓<graphic n="KR1458" url="https://raw.githubusercontent.com/kanripo/KR-Gaiji/master/images/KR1458.png" mimeType="image/png"/>飲水同勞苦且喻勉以古義烈<lb/>
事故士遂歸心與公死生之矣賊潛出没公夜追之出<lb/>
其前後宰夫佩欲免公嘗衣公衣介馬而馳故賊不知<lb/>
所取公嘗墮溝中賊過之不知匿至明士始跡得又遇<lb/>
之矢連集士以死悍公亦被傷士舁之趨濱水梁已撤<lb/>
<pb n="KR2k0049_WYG_227-46b"/>
丈餘超而過追急佩留禦之死焉乃免公已求得其元<lb/>
為流涕親酧之屬公疾猶强力起巡壘衆憐公壯氣或<lb/>
上其狀使者檄公歸郡七月賊蕭顯等陷上海自吳淞<lb/>
出洋中戈船要之不得前以五百人據南沙又檄公率<lb/>
解明道兵往擊適新冦至衆盛相與守之至十二月命<lb/>
將湯克寛來討湯雖世將驕敵士僑玉又不相中驅之<lb/>
入賊伏中而敗失亡千人公恨湯不足與儀真兵覆沒<lb/>
長兵利鏃皆為賊得藉以攻我督將萬表又遇之敗失<lb/>
<pb n="KR2k0049_WYG_227-47a"/>
狼藉勢遂大張民逃避無所號呼震野焚掠慘不可勝<lb/>
門不敢啓擁塞蹂踐乘埤者望之而嘆攀縁上者又縋<lb/>
絶而墮公適還自儀真曰奈何坐視之縱有覘諜我在<lb/>
何患身自坐辟門令男女以列進且察之賊聞竊入即<lb/>
縛訊駭以為神累日所活盖數萬人復以解明道兵出<lb/>
疾力戰賊退入太湖吳江兵用舴艋邀之乃棄所獲餌<lb/>
我因得逸出平望去公又以功進秩參藩復視事甲寅<lb/>
正月陷崇明復由平望入公以沙上兵列沮洳欲截之<lb/>
<pb n="KR2k0049_WYG_227-47b"/>
不克㑹吳江守已固遂去四月柘林賊復犯縣境按使<lb/>
者周公如斗移檄公合幕府調集彭氏苗夷及守林公<lb/>
懋舉督俞大猷等諸軍夾擊之盛墩斬三千級又合丞<lb/>
熊公桴等擊之泖湖斬七十三級賊始大挫五月又一<lb/>
支突至郡分為二一從陸抄掠一入太湖公追之急賊<lb/>
漫入川瀆恣其忿然為我所扼不得逞由常熟去在柘<lb/>
林者復來陸涇幕府又移公合諸師搗之戰始交獲其<lb/>
舟三明日賊復揚帆直上公以夷兵鏖之壩上自辰至<lb/>
<pb n="KR2k0049_WYG_227-48a"/>
申賊披靡斬首八百幾殱焉六月餘賊二千又自崑山<lb/>
至郡城下公以解明道兵與戰敗之又有至平望者公<lb/>
急往據盛墩乘之浙兵亦至賊遂絶跡去而公以奉諱<lb/>
亟徒跣歸居喪摧毁過甚又以前奮不顧身䝉犯矢刃<lb/>
傷痕遍體疾大作亡何卒郡人聞而巷哭私相與俎豆<lb/>
之者衆使者乃上其狀得請為祠郡内額以褒忠嵗時<lb/>
祀守親蒞夫以公聲烈即質之典制勞定國死勤事捍<lb/>
灾禦患皆兼有之矣嘗聞公居家孝友發自天性遇家<lb/>
<pb n="KR2k0049_WYG_227-48b"/>
人極義恩婣戚黨族無不敦恤至行孚備即自喪其親<lb/>
而毁迄不自全以不逮養為慽則其誠仁可知一旦起<lb/>
儒生當事變惟忠國衛民安全之圖危忘死盡節官下<lb/>
此豈有意富貴舍不貲之重竊冀非望耶誠激以大義<lb/>
厲死綏之志雖得全亦非始所料將帥之臣平居自詭<lb/>
立功名及與公同赴敵皆失措色死灰矣公勇氣方倍<lb/>
從容麾之則豈常情所能矯厲哉若城下之役開門延<lb/>
敵則城社與百萬衆繫之公决策納外入者膽智絶人<lb/>
<pb n="KR2k0049_WYG_227-49a"/>
逺矣余時親見傷殘者慄不安公出涕相接親為裹創<lb/>
士卒最下者皆與通飲食古稱不乘騎不張葢投醪分<lb/>
少絶甘士不就頓不先休公特不足言也其功在國社<lb/>
名在簡竹恩在東南諸郡邑而蘇尤被公澤深余於公<lb/>
之禦冦始卒又親所覩記并得之所傳聞亦甚核閲二<lb/>
十餘年為萬歴甲戌蜡直載之書不以文<lb/>
　　法書<lb/>
絳帖宋尚書郎潘師旦集古法帖<lb/>
<pb n="KR2k0049_WYG_227-49b"/>
集右軍將軍王羲之書宋李垂夫子廟記<lb/>
　王世貞曰絳州夫子廟記宋人集右軍書聖教序猶<lb/>
　是真蹟中集者此又從序書及它石本摹刻形似之<lb/>
　外風流都盡矣雖然記得朱紫陽好曹孟徳書劉共<lb/>
　父好魯公書朱以時代譏之劉答曰固耳吾唐忠臣<lb/>
　若漢賊也朱乃屈笑此夫子廟記不當勝作奘師序<lb/>
　耶吾姑為此石解嘲耳<lb/>
碧落碑石刻在州儀門内碑隂刻唐鄭承規釋文遭宋<lb/>
<pb n="KR2k0049_WYG_227-50a"/>
元兵燹缺裂譌謬有後人新刻一碑僅存形似郡人陶<lb/>
滋亦有釋文未及刻本<lb/>
　明仁孝皇后勸善書曰絳州碧落觀有天尊石像髙<lb/>
　丈餘于龍朔中刺史李諶為母氏大妃追薦所造也<lb/>
　上有文未刻字前有二道士來為使君篆刻其文云<lb/>
　我二人天下名篆也約殿内四面封閉不得人窺只<lb/>
　我二人在中候三日即畢使君從之二道士挈一布<lb/>
　囊入自闔其門至三日開之只見白鴿一雙自門飛<lb/>
<pb n="KR2k0049_WYG_227-50b"/>
　出及視篆文已畢餘一及字但有一畫不成而去使<lb/>
　君神之<lb/>
　宋濂云絳州碧落碑唐髙宗咸寧元年庚午嵗韓王<lb/>
　元嘉之子訓等為其妣房氏造碧落天尊像于龍興<lb/>
　宫而刻其文於背故以名碑不知何人書據李旋之<lb/>
　玉京宫記以為陳惟正李漢黄公記以為李訓之弟<lb/>
　譔殆莫能定而翠岩龔聖予則又以為宗室瓘其或<lb/>
　别有所考耶吳叡張天雨讀吅為喧為曜者非當以<lb/>
<pb n="KR2k0049_WYG_227-51a"/>
　釋文鄰字為是俞希魯辨叨作叩亦大佳而釋文則<lb/>
　又訛矣盖此碑雜出於鐘鼎篆籀諸文其亦戛乎難<lb/>
　知哉從水從人説文中音乃歴翻弱則音奴吊翻釋<lb/>
　文今借㲻為弱亦恐非本字之義而其它可疑甚衆<lb/>
　考禮之冗未暇及之姑識其後俟博雅君子正焉<lb/>
　王世貞云絳州碧落碑篆書在石像背州將以不便<lb/>
　摹榻别刻置廟中今本乃别石耳李旋之輩以為陳<lb/>
　惟正李譔李瓘書不可辨按洛中紀異録稱刺史李<lb/>
<pb n="KR2k0049_WYG_227-51b"/>
　諶為母房太妃追薦造像成忽二道士來云君刻石<lb/>
　須篆書乎我天下能篆者李異之聴所為則扄戸三<lb/>
　日乃開化二白鴿飛去篆文宛然像背矣此渉誕妄<lb/>
　不可信然李陽冰覽之七日而不忍去習之十二年<lb/>
　而不得其妙如此豈惟正譔瓘小子所辨乎字書雜<lb/>
　出頡籀鍾鼎欵識以故與斯體小異聊識之以俟知<lb/>
　者<lb/>
　毋邱衍云字雖多有不合法處然佈置美茂自有神<lb/>
<pb n="KR2k0049_WYG_227-52a"/>
　氣當以唐碑觀之世傳陽冰臥看三日毁其佳者數<lb/>
　字又言道士寫畢化鳥飛去後及字欠一筆尤為可<lb/>
　笑不知古文正當如此耳<lb/>
元賈魯書文廟鼔樓二記<lb/>
　魯書取裁于晉而氣骨蒼穏絶去近世佻巧之態昔<lb/>
　人謂元人書法有復古之功豈不信然惜其碑為風<lb/>
　雨剝蝕日就湮滅好古者不能不為之動念絳之藝<lb/>
　文以帖為重明宣徳間石移晉宫久而湮沒竟使好<lb/>
<pb n="KR2k0049_WYG_227-52b"/>
　書者懸千金購之而不可得惜哉所餘者倉頡史籀<lb/>
　諸刻尚矣即碧落傳雙鴿之神泮宫副右軍之墨猶<lb/>
　與棘璧並珍焉若乃晚近名公鉅卿騷人賦客撫時<lb/>
　摩景情見乎詞而勲伐有銘忠節有傳又當並垂不<lb/>
　朽矣<lb/>
國朝<lb/>
　　太原考　　　　　　　　　　　顧炎武<lb/>
太原府在唐為北都唐書地理志曰晉陽宫在都之西<lb/>
<pb n="KR2k0049_WYG_227-53a"/>
北宫城周二千五百二十步崇四丈八尺都城左汾右<lb/>
晉潛邱在中長四千三百二十一步廣三千二百二十<lb/>
二步周萬五千一百五十三步其崇四丈汾東曰東城<lb/>
貞觀十一年長史李勣築兩城之間有中城武后時築<lb/>
以合東城宫南有大明城故宫城也宫城東有起義堂<lb/>
倉城中有受瑞壇當日規模之閎壯可見自齊神武創<lb/>
建别都與鄴城東西並立隋煬繼修宫室唐髙祖因以<lb/>
克關中有天下則天以後名為北都五代李氏石氏劉<lb/>
<pb n="KR2k0049_WYG_227-53b"/>
氏皆興於此及劉繼元之降宋太宗以此地為創霸之<lb/>
府又宋主大火有參辰不兩盛之説於是一舉而焚之<lb/>
矣宋史太宗紀太平興國四年五月戊子以榆次縣為<lb/>
新并州乙未築新城丙申幸城北御沙河門樓盡徙餘<lb/>
民於新城遣使督之既出即命縱火丁酉以行宫為平<lb/>
晉寺陸游老學庵筆記曰太宗太平興國四年平太原<lb/>
降為并州廢舊城徙州于榆次今太原又非榆次乃三<lb/>
交城也城在舊城東北三十里亦形勝之地本名故軍<lb/>
<pb n="KR2k0049_WYG_227-54a"/>
又嘗為唐明鎮有晉文公廟甚盛平太原後三年帥潘<lb/>
美奏乞為并州從之於是徙文公廟之故趾為州治又<lb/>
徙陽曲縣於唐明鎮而榆次復為縣然則今之太原府<lb/>
乃唐明鎮明洪武中封晉藩始展北東南三面而太原<lb/>
縣不過舊都城之一隅耳其遺文舊蹟一切不可得而<lb/>
見矣<lb/>
　　恒嶽釋疑　　　　　　　　　　徐化溥<lb/>
凡遙邈之事疑信已爾原於理則確然無他説盖不特<lb/>
<pb n="KR2k0049_WYG_227-54b"/>
信者可信而疑者併可信所謂覼縷陬維根柢正論即<lb/>
億千百年之久終豁如也曲陽舛祀聚訟紛紛至累朝<lb/>
煩名臣之牘予得與修恒志本其所見效西崑之解嘲<lb/>
為作釋疑云溯其事始於漢武之誤以至傅㑹飛石口<lb/>
實弱宋究且誣紀誣岳誣大舜曷言乎始於漢武武帝<lb/>
多欲之主也雄才大略而性好瀆祀不祀山川而祀廟<lb/>
猶然太一五畤宣房之𩔖非帝誰其燧人氏乎曷言乎<lb/>
始於漢武之誤望祀使然也武帝未至恒山遙遙柴望<lb/>
<pb n="KR2k0049_WYG_227-55a"/>
儀曹奉行故事是以成其錯謬云帝何以不至恒山心<lb/>
乎封禪使然也茂陵遺頌實起侈想躬焉泰岱踵蹕七<lb/>
十二君之後四岳草草翠華所不暇矣帝即誤而何以<lb/>
獨誤於曲陽曲縣郡名誤之也曲陽恒山以地名渾源<lb/>
恒山以山名天下事偶相值者甚多即以祀典論之唐<lb/>
虞都冀以霍州霍山為中鎮漢武以衡陽太逺祀廬州<lb/>
霍山為南岳此一霍山彼亦一霍山陽侯天使為誰二<lb/>
霍之偶合不猶兩恒之相冒乎曲陽誠誣飛石何以傳<lb/>
<pb n="KR2k0049_WYG_227-55b"/>
奇好事者為之也胥胥姑孤諸不具論露臺之石奚以<lb/>
湧慶山祁陽之鐘何以走白鶴無翼之訛所由來矣文<lb/>
成五利種種為幻怪安知非夜半有力者舁之耶曲陽<lb/>
不自宋何以賈弱耳論者執迹也漢宣以後歴代因仍<lb/>
石晉割地何與建隆竟以不明之祀為千古不振之寃<lb/>
嘲之不可解也如是夫誣紀何説也志恒者其有憂乎<lb/>
魚豕相承世無西河疇其辯之如虎林之飛來出自竺<lb/>
僧之言人人竺僧則世世子虚矣曲陽碑碣盡為順非<lb/>
<pb n="KR2k0049_WYG_227-56a"/>
信史也哉誣紀並以誣岳何説也論世者其考衷乎舊<lb/>
志謂宋紹興七年岱華嵩恒皆陷於金是矣前漢郊祀<lb/>
志言神爵元年遵武帝故事祀北嶽於上曲陽南渡千<lb/>
餘年以前誰陷之而云然乎不書誣而書陷元玉黝牲<lb/>
神久吐之矣大哉虞舜萬古天縱之聖亦曰與紀與岳<lb/>
併誣又何説也尊經其正論乎飛石一案列於蘭臺史<lb/>
載帝至大茂為大雪狂飈所阻何荒唐之至是推之不<lb/>
得其故將無大言者寓焉耳李太白作古離别曰堯幽<lb/>
<pb n="KR2k0049_WYG_227-56b"/>
囚舜野死重瞳孤墳知誰是斯言若然安往可以無疑<lb/>
置於大麓烈風雷雨弗迷何以垂在典謨甚矣片石之<lb/>
冉冉大謬也説者又曰釐正累朝不行多以倪文毅為<lb/>
成例文毅一代名臣方與馬端肅協恭兩賢相厄疑其<lb/>
有他説或見於曲陽之為正祀也及讀李温陵列傳乃<lb/>
知文毅在容臺不喜更張維時程敏政欲易從祀文毅<lb/>
曰馬融王弼雖可議而訓詁後多引用七十二弟子自<lb/>
史遷以來已有定論無事紛更則曲陽仍舊亦此𩔖也<lb/>
<pb n="KR2k0049_WYG_227-57a"/>
　復何疑今者惟<lb/>
　王盡制<lb/>
天子議禮千秋之誣祀頓改一代之<lb/>
　大典已昭原禮於理而疑亦可信樂書曰理即禮禮也<lb/>
　者理之不可易者也考世君子信理而已矣作釋疑凡<lb/>
　後有釋釋疑者幸以教論曰分土建官治民事神皆鉅<lb/>
　典也諸凡郡邑首建文廟葢謂徳尊道崇<lb/>
天子尚致釋奠之誠况於守土者乎至於祭之載在祀典<lb/>
<pb n="KR2k0049_WYG_227-57b"/>
　者其族不一天地山川其大者也禮曰天子祭天地山<lb/>
　川山有五嶽辯方正位北方之嶽至尊莫如恒往因飛<lb/>
　石之誣祀於曲陽歴代相沿莫之能正淇惟<lb/>
　國朝開代亶聰明作元后舉數千年之聚訟廣集耆英<lb/>
　博蒐典籍上下千古訂謬正譌而望祀大典至今乃正<lb/>
　其詳備見於恒嶽志但疏内辯曲陽之誣其説多端而<lb/>
　有致詳於飛石者予獨取䟽内所云宗岳固於羣巒中<lb/>
　擇其崇峻者以為表誌則祀典之肇舉原於山非原於<lb/>
<pb n="KR2k0049_WYG_227-58a"/>
　廟也又有云飛石之説或以為虞舜時或以為貞觀時<lb/>
　相傳互異皆屬矯誣其石與洞之尺寸大小或以為不<lb/>
　爽或以㕘差是皆不足深論卓哉千古不磨之正論執<lb/>
　此已足决曲陽廟祀之非已至誌前代禋祀多獲瑞應<lb/>
　如禱旱魃而雸霖降禳馬灾而雲錦蕃精禋感格固有<lb/>
　禆於國家兵食之計苐内有云求奇花異草於曲陽無<lb/>
　以應得靈芝十二本於此地予以為此不過偶然之事<lb/>
　耳山靈之所以瑞人國者應自有在詩不云乎惟嶽降<lb/>
<pb n="KR2k0049_WYG_227-58b"/>
　神生甫及申維申及甫維周之翰四國于蕃四方于宣<lb/>
　今<lb/>
聖上釐正秩典百神受職定産蕃宣之佐翊贊治平於無<lb/>
　疆斯乃神祐我<lb/>
皇之上瑞豈區區竒花靈草云乎哉<lb/>
　　　周遇吉節録補聞　　　　　　　王　珻<lb/>
　明總兵周遇吉守寧武關死甚烈雜見書傳中世多能<lb/>
　言其事然與余所聞頗不𩔖余得之太原馬守備馬故<lb/>
<pb n="KR2k0049_WYG_227-59a"/>
公兵丁也言公死事始末最詳當李自成將冦太原公<lb/>
時在代州旦夕巡城上忽一騎飛報母舅至郊<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>附公<lb/>
耳語左右不知語何但聞公厲聲云何來尋死舅為明<lb/>
副總兵已降於賊盖賊遣之説騎飛馳去移時復來附<lb/>
公耳語公厲聲云將頭取來遂遣健卒數人去舅勇甚<lb/>
兩卒出不意抱之伸身卒皆仆地<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>壁亦摧旁一卒恐<lb/>
速刃其胸須臾持頭血淋漓至公哭命棺𦵏之後數日<lb/>
聞賊攻太原公提兵往援至忻州地頗逡巡余又聞之<lb/>
<pb n="KR2k0049_WYG_227-59b"/>
楊故老當賊之攻太原也巡撫蔡懋徳曽飛文檄公與<lb/>
大同總兵姜瓖公至忻州待姜不至此與馬逡巡之説<lb/>
相合當是時公欲援未及賊之前鋒已至公戰大捷賊<lb/>
勢益集遂退代州出奇兵奮擊復大捷㑹食盡公恐寧<lb/>
武有失於是移守寧武關賊至公開門連戰皆捷賊怯<lb/>
欲引之去有偽書生教之復戰公復欲戰王兵備不可<lb/>
令土塞其門公曰如此是為死城矣賊累日夜攻城益<lb/>
急城上不能支將陷賊揚言曰獻周遇吉一城無死公<lb/>
<pb n="KR2k0049_WYG_227-60a"/>
謂左右曰遇吉生不能報國家今豈惜一死以累衆可<lb/>
獻我兵民環泣不肎公曰死耳無泣可速獻衆遂以繩<lb/>
繫公下公時將巾布衣有兩賊掖之去公既下馬等隨<lb/>
報公夫人劉氏曰公且降可無虞氏曰安有降賊將軍<lb/>
哉必死矣言未訖賊紛攀衙牆上氏命馬等射之退又<lb/>
命人運草馬等㑹意趨出甫出火大起呼號之聲慘不<lb/>
可聞氏與家屬盡死於火中賊既陷寧武恨其久不下<lb/>
屠殺一盡血流成波有聲以數門土塞不可走故也兵<lb/>
<pb n="KR2k0049_WYG_227-60b"/>
備亦自殺公見賊罵倒懸演武<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>磔之公死後三日有<lb/>
壯士伏公屍哭哭訖觸石死壯士失姓名嘗盜公馬公<lb/>
壯其人釋之給馬故來為公死至今寧武演武<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>天隂<lb/>
則石有血痕壯士血耶公血耶王珻曰公死無愧張睢<lb/>
陽矣然睢陽死後三日而救兵至故十日賊亡公死誰<lb/>
至者盖僅一壯士耳卒之身死國亦滅於以悲公之不<lb/>
幸雖然公死則明為有臣至今父老皆能言公事何為<lb/>
不幸哉<lb/>
<pb n="KR2k0049_WYG_227-61a"/>
　按史李自成將犯山西公請濟師於朝朝遣副將熊<lb/>
　通以二千人來赴公令通防河㑹平陽守將陳尚智<lb/>
　已遣使迎賊諷通還鎮説降公怒立斬之不言是公<lb/>
　舅豈史偶未詳抑馬當時聴之悞耶然馬又言公哭<lb/>
　則似有戚誼者姑據所聞俟為史者之覈採焉<hi>珻記</hi>
　<lb/>
　<lb/>
　<lb/>
<pb n="KR2k0049_WYG_227-61b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志巻二百二十七<lb/>
</p>
<p>
</p>
  </div>
</body>
</text>
</TEI>
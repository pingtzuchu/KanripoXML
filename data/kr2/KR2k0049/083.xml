<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷八十三</head> <lb/>
    <p>
<pb n="KR2k0049_WYG_083-1a"/>
欽定四庫全書<lb/>
　山西通志卷八十三<lb/>
　　名宦<hi>一</hi>
　唐虞都平陽蒲坂百揆四岳九官胥涖晉境而冀州<lb/>
　為十二牧之首晉文公戴周作執秩以正其官悼公<lb/>
　時六官之長皆民譽焉掌故具在可稽也<lb/>
國家百工有釐三載有考上符唐虞而凡古今之官于<lb/>
　晉者亦覈其行事爰綜而次之如左維兹守土臣逖<lb/>
<pb n="KR2k0049_WYG_083-1b"/>
　稽史傳邇察謡頌而克以掌故作政譜其裨益于吏<lb/>
　治匪淺尠也志名宦<lb/>
統轄<lb/>
魏<lb/>
梁習字子虞陳郡柘人建安中以别部司馬領并州刺<lb/>
　史時承高幹荒亂之餘張雄䟦扈吏民多入其部落<lb/>
　兵衆更相扇動往往棊跱習到官誘諭招納皆禮召<lb/>
　其豪右稍稍薦舉使詣幕府豪右已盡乃次發諸丁<lb/>
<pb n="KR2k0049_WYG_083-2a"/>
　彊以為義從又因大軍出征分請以為勇力吏兵已<lb/>
　去稍移其家前後送鄴凡數萬口其不從命者興兵<lb/>
　致討斬首千數降附者萬計諸部曲服事供職同於<lb/>
　編户百姓布野勤勸農桑令行禁止貢逹名士咸顯<lb/>
　於世魏武嘉之賜爵關内侯長老稱詠以為自所聞<lb/>
　識刺史未有及習者建安十八年州并屬冀州更拜<lb/>
　議郎西部都督從事統屬冀州總故部曲又使於上<lb/>
　黨取大材供鄴宫室習表置屯田都尉二人各領六<lb/>
<pb n="KR2k0049_WYG_083-2b"/>
　百夫於道次耕種菽粟以給人牛之費嘗因交市斬<lb/>
　鮮卑育延餘衆破膽不敢動二十二年令從事張景<lb/>
　募鮮卑射殺叛亡烏丸王魯昔自後單于入侍西北<lb/>
　無虞習之績也魏初復置并州習復為刺史晉申門<lb/>
　亭侯邑百户政治常為天下最太和二年徵拜大司<lb/>
　農習在州二十餘年而居處貧窮無方面珍物明帝<lb/>
　异之禮賜甚厚四年卒<lb/>
陳泰字元伯潁川許昌人羣子正始中以遊擊將軍為<lb/>
<pb n="KR2k0049_WYG_083-3a"/>
　并州刺史加振威將軍使持節䕶匈奴中郎將懷柔<lb/>
　夷民甚有威惠京邑貴人多寄寶貨因泰市奴婢泰<lb/>
　皆挂之於壁不發其封及徵為尚書乃悉還之終尚<lb/>
　書左僕射贈司空諡穆<lb/>
孫禮字徳逹涿郡容城人齊王時忤曹爽以并州多邉<lb/>
　寇繇城門校尉除并州刺史加振武將軍使持節䕶<lb/>
　匈奴中郎將爽敗入為司隸校尉凡臨七郡五州皆<lb/>
　有威信遷司空封大利亭侯卒諡曰景<lb/>
<pb n="KR2k0049_WYG_083-3b"/>
晉<lb/>
魯芝字世英扶風郡人魏時為使持節領䕶匈奴中郎<lb/>
　將振威將軍并州刺史以綏緝有方遷大鴻臚封隂<lb/>
　平伯晉初進侯上以芝清忠履正素無居宅使軍兵<lb/>
　為作屋五十間泰始九年卒謚曰貞賜塋田百畆<lb/>
石鑒字林伯樂陵厭次人雅志公亮魏為并州刺史假<lb/>
　節䕶匈奴中郎將晉初封堂陽子入為司隸校尉元<lb/>
　康初為太尉年八十克壯慷慨若少年卒諡元<lb/>
<pb n="KR2k0049_WYG_083-4a"/>
劉宣字士則并州刺史王廣言之於武帝召見嘉其占<lb/>
　對以為右部都尉特給赤幢曲葢涖官清恪所部懐<lb/>
　之元海時為丞相<lb/>
劉琨字越石中山魏昌人少得儁朗之目與范陽祖納<lb/>
　俱以雄豪著名封廣武侯永嘉元年為并州刺史加<lb/>
　振武將軍領匈奴中郎將九月末發以少擊衆冒險<lb/>
　而進遂逹壺口關請穀五百萬斛絹五百萬匹綿五<lb/>
　百萬斤許之時東嬴公騰自晉陽鎭鄴并土饑荒百<lb/>
<pb n="KR2k0049_WYG_083-4b"/>
　姓随騰南下餘户不滿二萬寇賊縱横道路斷塞琨<lb/>
　募得千餘人轉鬭至晉陽府寺焚毁僵尸蔽地其有<lb/>
　存者饑羸無復人色荆棘成林豺狼滿道琨剪除荆<lb/>
　棘收塟枯骸造府朝建市獄寇盗互來掩襲恒以城<lb/>
　門為戰場百姓負楯以耕屬鞬而耨琨撫循勞來甚<lb/>
　得物情劉元海時在離石相去三百許里琨宻遣離<lb/>
　間其部降者萬餘落元海甚懼遂城蒲子而居之在<lb/>
　官未期流人稍復雞犬之音復相接矣琨父蕃自洛<lb/>
<pb n="KR2k0049_WYG_083-5a"/>
　赴之人士奔迸者多歸於琨琨善於懐撫而短於控<lb/>
　御一日之中雖歸者數千去者亦以相繼劉粲乘虚<lb/>
　襲陷之琨父母並遇害琨引猗盧并力破粲猗盧留<lb/>
　將箕澹段繁等戍之琨志在復讐而屈於力弱泣血<lb/>
　尸立撫慰傷痍移居陽邑城以招集亡散愍帝初拜<lb/>
　大將軍都督并州諸軍事加散騎常侍假節琨累上<lb/>
　表謝辭甚悲壯三年遣大鴻臚趙亷持節拜司空都<lb/>
　督并冀幽三州諸軍事表讓司空受都督尅期與猗<lb/>
<pb n="KR2k0049_WYG_083-5b"/>
　盧舉兵㑹猗盧卒箕澹等率三萬人來歸琨復率數<lb/>
　百騎自平城撫納之屬石勒攻樂平箕澹大敗琨蹙<lb/>
　不能復守遂走飛狐後為段匹磾所害贈侍中太尉<lb/>
　諡曰愍琨少負志氣有縱横之才善交勝已與范陽<lb/>
　祖逖為友聞逖被用與親故書曰吾枕戈待旦嘗恐<lb/>
　祖生先吾著鞭其意氣相期如此在晉陽嘗坐圍城<lb/>
　中窘廹無計琨乃乘月登樓清嘯賊聞之皆悽然長<lb/>
　嘆中夜奏胡笳賊又流涕歔欷有懐土之切向曉復<lb/>
<pb n="KR2k0049_WYG_083-6a"/>
　吹之賊並棄圍而走<lb/>
如綏并州治中随琨入段氏琨被留與琨子遵左長史<lb/>
　楊橋閉門自守琨將龍季猛廹於乏食殺橋綏降<lb/>
北魏<lb/>
安同遼東人太祖時為外朝大人加廣武將軍從征姚<lb/>
　平於柴壁姚興悉衆救平太祖乃増築重圍以拒興<lb/>
　同進計曰臣受遣詣絳督租見汾東有䝉坑東西三<lb/>
　百餘里徑路不通姚興來必從汾西乘高臨下直至<lb/>
<pb n="KR2k0049_WYG_083-6b"/>
　柴壁如此則寇内外勢接重圍難固不可制也宜截<lb/>
　汾曲為南北浮橋乘西㟁築圍西圍既固賊至無所<lb/>
　施其智力矣從之興果視平屠滅而不能救以謀功<lb/>
　賜爵北新侯太宗即位詔與肥如侯賀䕶持節巡察<lb/>
　并定二州宣詔撫慰問其疾苦紏舉守宰不法同至<lb/>
　并州表曰竊見并州所部守宰多不奉法又刺史擅<lb/>
　用御府鍼工古彤為晉陽令交通財貨共為姦利請<lb/>
　按律治罪太宗從之於是郡國肅然同東出井陘至<lb/>
<pb n="KR2k0049_WYG_083-7a"/>
　鉅鹿發衆四户一人欲治大嶺山通天門關又築塢<lb/>
　於宋子以鎭静郡縣䕶疾同得衆心使人告同築城<lb/>
　聚衆檻車徵還太宗以同雖專命而本在為公釋之<lb/>
　後除征東大將軍冀青二州刺史卒追贈高陽王諡<lb/>
　恭惠<lb/>
于栗磾代人登國中拜冠軍將軍與寜朔將軍公孫蘭<lb/>
　領歩騎二萬潜自太原從韓信故道開井陘路襲慕<lb/>
　容寳於中山既而車駕後至見道路修理大悅賜名<lb/>
<pb n="KR2k0049_WYG_083-7b"/>
　馬及趙魏平定太祖置酒高㑹謂栗磾曰卿即吾之<lb/>
　黥彭大賜金帛假新安公永興中關東羣盗大起西<lb/>
　河反叛栗磾受命征伐所向皆平即以本號留鎭平<lb/>
　陽轉河内鎭將築壘河上親自守焉禁防嚴宻斥堠<lb/>
　不通宋高祖伐姚泓憚栗磾不敢前進遺書請假道<lb/>
　西上題曰黒矟公麾下栗磾以狀表聞太宗許之因<lb/>
　授黒矟將軍栗磾好持矟以自標宋兵望而異之故<lb/>
　有是語晉新安公遷蒲坂鎭將時𢎞農河内上黨三<lb/>
<pb n="KR2k0049_WYG_083-8a"/>
　郡賊起栗磾討平之卒贈太尉<lb/>
于忠烈子栗磾曽孫也正始二年以太府卿使持節為<lb/>
　西道大使刺史鎭將贓罪顯著者以狀申聞守令已<lb/>
　下便即行決忠劾并州刺史高聰贓罪二百餘條論<lb/>
　以大辟還為衞尉卿河南邑中正詔忠與吏部尚書<lb/>
　元暉度支尚書元匡河南尹元萇等推定代方姓族<lb/>
　又為恒州大中正忠後兼侍中領軍尚書令擅朝政<lb/>
　卒諡武敬<lb/>
<pb n="KR2k0049_WYG_083-8b"/>
北齊<lb/>
慕容紹宗太原王恪後也饒有膽畧自代攜家屬歸爾<lb/>
　朱榮榮入洛欲誅百官紹宗謂非長策榮不從以軍<lb/>
　功封索盧縣子晉侯累遷并州刺史紇豆陵歩藩逼<lb/>
　晉陽爾朱兆擊之累為歩藩所破欲於晉州徵高祖<lb/>
　共圖歩藩紹宗諌曰今天下擾擾人懐覬覦正智士<lb/>
　用策之秋高晉州才雄氣猛英略葢世譬諸蛟龍安<lb/>
　可借以雲雨兆怒曰我與晉州推誠相待何忽輒相<lb/>
<pb n="KR2k0049_WYG_083-9a"/>
　猜阻横生此言便禁止紹宗數日方釋遂割鮮卑隸<lb/>
　高祖高祖共討歩藩滅之及高祖舉義信都兆命為<lb/>
　行臺率軍壺闗以抗高祖韓陵敗兆撫膺謂紹宗曰<lb/>
　比用卿言今豈至此兆走赤谼嶺紹宗行到馬突城<lb/>
　見高祖追至遂攜榮妻子及兆餘衆自歸高祖仍加<lb/>
　恩禮軍謀兵略時參預焉元象初晉公後為晉州刺<lb/>
　史西道大行臺侯景叛命為東南道行臺擒梁貞陽<lb/>
　侯淵明於寒山又廻軍大敗侯景於渦陽别封永樂<lb/>
<pb n="KR2k0049_WYG_083-9b"/>
　縣子初高祖末命世宗云侯景若反以慕容紹宗當<lb/>
　之至是竟立功效旋攻潁川堰洧水灌城暴風起艦<lb/>
　飄投水卒贈太尉諡曰景惠配饗世宗廟庭<lb/>
盧勇范陽人高祖時署丞相主簿屬山西霜儉運山東<lb/>
　鄉租輸之皆令實載違者治罪令勇典其事琅邪公<lb/>
　主虚僦千餘車勇繩劾之公主訴於高祖而勇守法<lb/>
　不屈高祖謂郭秀曰盧勇懔懔有不可犯之色眞公<lb/>
　直人也方當委之大事豈直納租而已勇仕至儀同<lb/>
<pb n="KR2k0049_WYG_083-10a"/>
　三司揚州刺史卒諡武貞侯<lb/>
高湝神武第十子少明慧天保初封任城王自孝昭武<lb/>
　成時車駕還鄴嘗令湝鎭晉陽總兵省事歴司徒太<lb/>
　尉并省錄尚書事天統三年拜太保并州刺史别封<lb/>
　正平郡公時有婦人臨汾水浣衣有乘馬人投其靴<lb/>
　而去者婦人持靴詣州言之湝召城外諸嫗以靴示<lb/>
　之紿曰有乘馬人在路被賊刼害遺此靴焉得無親<lb/>
　屬乎一嫗撫膺哭曰兒昨着此靴向妻家如其語捕<lb/>
<pb n="KR2k0049_WYG_083-10b"/>
　獲之時稱明察後於冀州戰敗被害長安<lb/>
髙長恭文襄第四子封蘭陵王累遷并州刺史突厥入<lb/>
　晉陽長恭盡力擊之後為太尉與段韶討栢谷又攻<lb/>
　定陽韶病長恭總其衆前後以戰功别封四郡公長<lb/>
　恭面柔心壯音容兼美戰輒戴假面具為將躬勤細<lb/>
　事雖一𤓰數果必與將士共之芒山大㨗武士共歌<lb/>
　謡為蘭陵王入陣曲至定陽復告㨗威名震敵國武<lb/>
　平四年鴆卒贈太尉諡武<lb/>
<pb n="KR2k0049_WYG_083-11a"/>
　　長恭初牧瀛州行參軍陽士深表其贓免官及討<lb/>
　　定陽士深在軍恐禍及長恭聞之曰吾本無此意<lb/>
　　乃求小失杖士深二十以安之此得任大將之道<lb/>
　　議者以為長恭斛律光不死則周不克入齊也<lb/>
段韶字孝先姑臧武威人榮長子也少工騎射有將領<lb/>
　才略從高祖出晉陽追爾朱兆於赤谼嶺平之又從<lb/>
　襲取夏州擒斛律彌娥突武定四年從征玉壁時高<lb/>
　祖不豫攻城未下召集諸將斛律金等曰吾每與段<lb/>
<pb n="KR2k0049_WYG_083-11b"/>
　孝先論兵殊有英略若使比來用其謀亦可無今日<lb/>
　之勞矣五年世宗還鄴韶留守晉陽世宗征潁川又<lb/>
　留鎭晉陽行并州刺史齊天保四年封平原郡王大<lb/>
　寕二年除并州刺史討平高歸彦於冀州仍蒞并州<lb/>
　為政舉大綱不存小察甚得民和十二月周武帝遣<lb/>
　將率羌彜與突厥合衆逼晉陽世祖自鄴倍道兼行<lb/>
　赴救突厥從北結陣而前東距汾河西被風谷時事<lb/>
　既倉卒兵馬未整世祖見如此亦欲避之而東尋納<lb/>
<pb n="KR2k0049_WYG_083-12a"/>
　河間王孝琬之請令趙郡王盡䕶諸將時大雪之後<lb/>
　周人以歩卒為前鋒從西山而下去城二里諸將咸<lb/>
　欲逆擊之韶曰歩人氣勢自有限今積雪既厚逆擊<lb/>
　非便不如陣以待之彼勞我逸破之必矣既而交戰<lb/>
　大破之敵前鋒盡殪無復孑遺晉位太師周遣尉遲<lb/>
　迥等襲洛陽復督精騎一千發晉陽五日便濟河遂<lb/>
　有邙山之㨗除太宰又除右丞相武平二年正月出<lb/>
　晉州道到定隴築威敵平寇二城而還二月周師來<lb/>
<pb n="KR2k0049_WYG_083-12b"/>
　宼遣韶與右丞相斛律光太尉蘭陵王長恭同往捍<lb/>
　禦以三月暮行逹西境有栢谷城者乃敵之絶險石<lb/>
　城千仞諸將莫肯攻圍韶曰汾北河東勢為國家之<lb/>
　有若不去栢谷事同痼疾計彼援兵㑹在南道今斷<lb/>
　其要路救不能來且城勢雖高其中甚狹火弩射之<lb/>
　一旦可盡諸將稱善遂鳴鼓而攻之城潰獲儀同薛<lb/>
　敬禮仍城華谷置戍而還是月周又遣將寇邉斛律<lb/>
　光先率師出討韶亦請行五月攻服秦城周人於姚<lb/>
<pb n="KR2k0049_WYG_083-13a"/>
　襄城南更起城鎭東接定陽又作深塹斷絶行道韶<lb/>
　乃宻抽壯士從北襲之又遣人潜度河告姚襄城中<lb/>
　令内外相應度者千有餘人周人始覺於是合戰大<lb/>
　破之獲其儀同若千顯寳等諸將咸欲攻其新城韶<lb/>
　曰此城一面阻河三面地險不可攻就令得之一城<lb/>
　地耳不如更作一城壅其路破服秦併力以圖定陽<lb/>
　計之長者將士咸以為然六月徙圍定陽其城主開<lb/>
　府儀同楊範固守不下韶登山望城勢乃縱兵急攻<lb/>
<pb n="KR2k0049_WYG_083-13b"/>
　之七月屠其外城大斬獲首級時韶病在軍中以子<lb/>
　城未克謂蘭陵王長恭曰此城三面重澗險阻並無<lb/>
　走路唯恐東南一處耳賊若突圍必從此出但簡精<lb/>
　兵專守自是成擒長恭乃令壯士千餘人設伏於東<lb/>
　南澗口其夜果如所策賊遂出城伏兵擊之大潰範<lb/>
　等面縛盡獲其衆韶先還竟以疾卒贈假黄鉞相國<lb/>
　諡忠武韶長於計略善於御衆得將士之和臨敵人<lb/>
　人争奮又雅性温愼有宰相之風齊世勲貴罕及<lb/>
<pb n="KR2k0049_WYG_083-14a"/>
綦連猛字武兒代人其先姬姓六國末避亂出塞保祁<lb/>
　連山因以山為姓北人語訛故曰綦連氏猛便習弓<lb/>
　馬從爾朱世隆奔建州又從爾朱兆擊紇豆陵歩藩<lb/>
　兆敗歸高祖部歩稽等起逆在覆釜山使猛討之大<lb/>
　㨗特被賞賚武定五年封石城縣開國子食肆州平<lb/>
　寇縣幹天保元年除都督東奉州刺史随斛律敦北<lb/>
　征茹茹敦令猛輕將百騎深入覘候還至白道與軍<lb/>
　相㑹因此追躡遂大破之賚物三百段皇建元年封<lb/>
<pb n="KR2k0049_WYG_083-14b"/>
　石城郡開國伯尋晉爵為君河清二年突厥逼晉陽<lb/>
　勅猛將三百騎覘賊逺近行至城北十五里遇賊前<lb/>
　鋒以賊衆多遂漸退避賊中有一驍將超出來鬭猛<lb/>
　遥見之即挺身獨出與其相對俯仰之間刺賊落馬<lb/>
　因即斬之天統四年封義寕縣開國君五年除并省<lb/>
　尚書左僕射又除并省尚書令封山陽王入周卒<lb/>
北周<lb/>
宇文神舉太祖之族子倜儻英贍襲父光爵長廣縣公<lb/>
<pb n="KR2k0049_WYG_083-15a"/>
　高祖東伐詔神舉從軍并州平即授并州刺史加上<lb/>
　開府儀同大將軍并州齊氏别都控帶要重平定甫<lb/>
　爾民俗澆訛豪右之家多為姦猾神舉勵精為治示<lb/>
　以威恩旬月之間逺邇悅服晉柱國大將軍封東平<lb/>
　郡公増邑通前六千九百户所部東壽陽縣土人相<lb/>
　聚為盗率其黨五千人來襲州城神舉以州兵討平<lb/>
　之宣政元年稽胡反叛入寇西河神舉率衆與越王<lb/>
　盛討平突厥遣騎赴救神舉又以竒兵擊之突厥敗<lb/>
<pb n="KR2k0049_WYG_083-15b"/>
　走稽胡於是欵服即授并潞肆石等四州十二鎭諸<lb/>
　軍并州總管文宣初鴆於馬邑<lb/>
宇文㢸字公輔洛陽人周武帝時為内史都上士時出<lb/>
　兵河陽以伐齊㢸進䇿曰河陽衝要精兵所聚攻圍<lb/>
　恐難得志彼汾之曲戍小山平攻之易㧞用武之地<lb/>
　莫過於此師竟無功建徳五年卒用㢸䇿從㧞晉州<lb/>
　身被三創苦戰不息上竒而壯之隋開皇中朝廷以<lb/>
　晉陽為重鎭并州總管必屬親王其長史司馬亦一<lb/>
<pb n="KR2k0049_WYG_083-16a"/>
　時高選前長史王韶卒以㢸有文武幹用出為并州<lb/>
　長史俄以父艱去職尋詔起之後歴朔代二州總管<lb/>
　皆有能名大業中被害<lb/>
隋<lb/>
李雄字毗盧趙郡高邑人周時以討汾州功位上開府<lb/>
　隋初進封高都郡公晉玉廣出鎭并州以雄為河北<lb/>
　行臺兵部尚書上謂雄曰吾兒少未更事以卿兼文<lb/>
　武才今推誠相委吾無北顧之憂矣雄當官正直侃<lb/>
<pb n="KR2k0049_WYG_083-16b"/>
　然有不可犯之色王甚敬憚吏民稱焉歲餘卒於官<lb/>
韋師字公穎京兆杜陵人周賔部大夫隋開皇初賜爵<lb/>
　井陘侯累遷河北道行臺兵部尚書詔為山東河南<lb/>
　十八州安撫大使兼領晉王廣司馬終汴州刺史有<lb/>
　治名諡曰定<lb/>
王韶字子相太原晉陽人周建徳六年從平齊封晉陽<lb/>
　縣公宣帝初拜豐州刺史隋初進爵項城郡公晉王<lb/>
　廣鎭并州除河北道行臺右僕射韶性剛直王甚憚<lb/>
<pb n="KR2k0049_WYG_083-17a"/>
　之每事諮詢嘗奉使檢行長城王穿池起三山韶還<lb/>
　自鎖而諌王謝罷之開皇十一年上幸并州以稱職<lb/>
　特加勞勉秦王俊為并州總管仍為長史歲餘馳驛<lb/>
　入京卒大業初追贈司徒尚書令靈豳等十州刺史<lb/>
　魏國公<lb/>
李圓通京兆涇陽人初給事隋高祖周末授儀同隋開<lb/>
　皇中拜并州總管長史時秦孝王仁柔少斷決府中<lb/>
　事多決於圓通入為司農卿後數嵗自刑部尚書復<lb/>
<pb n="KR2k0049_WYG_083-17b"/>
　為并州長史孝王得罪圓通亦坐免卒贈柱國<lb/>
栁彧字幼文河東解人仕周為鄭令隋初累拜治書侍<lb/>
　御史開皇末持節巡省河北五十二州奏免贓汚不<lb/>
　稱職者二百餘人州縣肅然莫不震懼仁壽初復持<lb/>
　節巡省太原道十九州後坐事戍懐逺鎭詔徵還至<lb/>
　晉陽漢王諒遣使馳召與計事將入城而覺諒變度<lb/>
　不得免遂詐中惡不食自稱危篤諒怒囚之及諒敗<lb/>
　坐徙燉煌後徵還<lb/>
<pb n="KR2k0049_WYG_083-18a"/>
豆盧毓字道生昌黎徒河人楚國公勣子少英果有氣<lb/>
　節漢王諒出鎭并州毓以妃兄為王府主簿以從征<lb/>
　突厥功授儀同三司及諒謀發兵毓苦諌不從因謂<lb/>
　弟懿曰吾匹馬歸朝自得免禍此乃身計非為國也<lb/>
　今且偽從以思後計後諒出城將往介州令毓與總<lb/>
　管屬朱濤留守毓謂濤曰漢王搆逆敗不旋踵吾豈<lb/>
　坐受滅亡有負國家耶當與卿出兵拒之濤不從因<lb/>
　拂衣而去毓追斬之時諒司馬皇甫誕以諌諒被囚<lb/>
<pb n="KR2k0049_WYG_083-18b"/>
　毓出誕與之協計及開府盤石侯宿勤武開府宇文<lb/>
　永昌儀同成端長孫愷車騎安成侯元世雅原武令<lb/>
　皇甫文灝等閉門拒諒部分未定諒覺迥兵襲擊之<lb/>
　毓遂見害諒平詔贈大將軍封正義縣公謚曰愍<lb/>
皇甫誕字元慮安定烏氏人剛毅有器局周為倉曹參<lb/>
　軍隋初累拜尚書左丞有能名漢王諒為并州總管<lb/>
　以公方選拜并州總管府司馬總府政事一以諮之<lb/>
　諒甚敬焉煬帝初徵諒諒用諮議王頍謀發兵誕數<lb/>
<pb n="KR2k0049_WYG_083-19a"/>
　諌不納因流涕曰竊料大王兵資無敵京師者加以<lb/>
　君臣定位逆順勢殊士馬雖精難以取勝願王奉詔<lb/>
　入朝守臣子之節必有喬松之壽累代之榮如更遷<lb/>
　延陷身叛逆一挂刑書求為布衣黔首不可得也願<lb/>
　察區區之心思萬全之計敢以死請諒怒囚之及楊<lb/>
　素兵將至諒屯清源拒之主簿豆盧毓出誕於獄同<lb/>
　謀閉城拒諒諒擊破之並抗節遇害詔贈柱國封𢎞<lb/>
　義郡公諡曰明<lb/>
<pb n="KR2k0049_WYG_083-19b"/>
獨孤楷字修則歴官三州總管有惠政大業初轉并州<lb/>
　總管遇疾䘮明上表乞骸骨上曰公先朝舊臣歴職<lb/>
　二代高風素望卧以鎭之無勞躬親簿領也遣其長<lb/>
　子凌雲監省郡事數載轉長平太守未視事而卒諡<lb/>
　曰恭<lb/>
郎茂字蔚之恒山新市人敏慧有文學隋高祖初命掌<lb/>
　書記及大業中累拜尚書左丞時工部尚書宇文愷<lb/>
　右翊衞大將軍于仲文競河東銀窟茂劾奏愷仲文<lb/>
<pb n="KR2k0049_WYG_083-20a"/>
　竟坐得罪後為晉陽宫留守恒山賛治王文同搆之<lb/>
　除名追還卒<lb/>
唐<lb/>
温彦博太原祁縣人武徳初遷中書侍郎突厥入寇命<lb/>
　張瑾為并州行軍總管彦博為長史討之兵敗被執<lb/>
　問虚實不對囚隂山苦寒地太宗初得還貞觀四年<lb/>
　累遷中書令封虞國公突厥降請如漢置降部五原<lb/>
　塞以為捍蔽從之十一年卒諡恭<lb/>
<pb n="KR2k0049_WYG_083-20b"/>
李大亮涇陽人貞觀八年為河東道行軍總管有蜀渾<lb/>
　山之㨗威名大著<lb/>
李嗣眞趙州人永徽初以御史中丞巡撫河東薦宋温<lb/>
　瑾袁嘉祚李日知授州縣職皆至顯官及來俊臣用<lb/>
　事上書諌不納出為潞州刺史<lb/>
崔璵博陵人河東節度使兄弟八人皆有才世擬荀氏<lb/>
　八龍子澹擢進士累官同平章事<lb/>
李襲吉乾符中舉進士為河東節度使為人恬淡其書<lb/>
<pb n="KR2k0049_WYG_083-21a"/>
　多傳於世<lb/>
張説字道濟洛陽人對䇿乙等歴拜中書令封燕國公<lb/>
　開元七年檢校并州長史兼天兵軍大使攝御史大<lb/>
　夫兼修國史仍齎史本随軍修撰朔方軍大使王晙<lb/>
　誅河曲降虜阿布思九姓同羅㧞曵固等疑懼説持<lb/>
　節從輕騎二十直詣其部宿帳下召見酋豪慰安之<lb/>
　副使李憲諌説報曰吾肉非黄羊不畏其食血非野<lb/>
　馬不畏其刺士當見危致命亦吾効死秋也由是九<lb/>
<pb n="KR2k0049_WYG_083-21b"/>
　姓遂安党項羌攻銀城將歩騎出合河關破之明年<lb/>
　詔為朔方節度大使親行五城督士馬議徙河曲六<lb/>
　州諸部五萬於唐鄧仙豫間奉罷邉鎮兵二十萬還<lb/>
　農上幸并州説見上説上由河東入京師祠后土為<lb/>
　三農祈榖上納之卒贈太師諡曰文貞<lb/>
崔隠甫貝州武城人為殿中侍御史以劾浮屠惠範貶<lb/>
　先天初擢汾州長史兼河東道支度營田使開元九<lb/>
　年拜太原尹民刻石頌其美政十二年入歴御史大<lb/>
<pb n="KR2k0049_WYG_083-22a"/>
　夫威名赫然以憂去二十四年起為太原尹仍為河<lb/>
　東採訪處置使後歴東都留守卒諡曰忠隠甫為政<lb/>
　嚴肅甚為人吏所嘆服<lb/>
崔日用滑州靈昌人舉進士為芮城尉景雲中歴拜黄<lb/>
　門侍郎參知機務封齊國公開元十年轉并州大都<lb/>
　督府長史卒并人懐其惠吏民數百皆縞服送䘮謚<lb/>
　曰昭<lb/>
韋湊字彦宗京兆萬年人封彭城郡公開元十年自汾<lb/>
<pb n="KR2k0049_WYG_083-22b"/>
　州刺史拜太原尹兼節度支度營田大使又兼北都<lb/>
　軍器監邉備修舉詔賜時服勞勉之及病遣上醫臨<lb/>
　治其年卒謚曰文<lb/>
王忠嗣太原祁縣人太谷男海賔子父殁於陣忠嗣幼<lb/>
　育禁中試守代州别駕信安王禕為河東副元帥引<lb/>
　為兵馬使開元二十一年遷左威衞將軍封清源縣<lb/>
　男兼檢校代州都督拜左金吾衞將軍兼左羽林上<lb/>
　將軍河東節度副使兼大同軍使二十八年以本官<lb/>
<pb n="KR2k0049_WYG_083-23a"/>
　兼代州都督充河東節度使明年代韋光乘為朔方<lb/>
　節度仍權知河東節度事討奚奴皆敗之其年以田<lb/>
　仁琬充河東節度使忠嗣依舊朔方節度兼靈州都<lb/>
　督營木刺蘭山平突厥烏蘇米施可汗築大同静邉<lb/>
　城併受降振武為一城天寳四載以功攝御史大夫<lb/>
　充河東節度採訪使進封清源縣公訓練士馬随闕<lb/>
　繕補士樂為用軍每出召屬長付以兵使授士卒無<lb/>
　遺矢亡鏃之費器甲充牣自朔方雲中縁邉數千里<lb/>
<pb n="KR2k0049_WYG_083-23b"/>
　當要害地開拓舊城或自創制斥地各數百里自張<lb/>
　仁亶之後四十餘年忠嗣繼之復罷戰五載持節充<lb/>
　西河隴右節度使其月又權知朔方河東節度使事<lb/>
　忠嗣佩四將印控制萬里為唐名將尋遷鴻臚卿餘<lb/>
　如故又加金紫光禄大夫以詔問取石城堡方略忤<lb/>
　㫖李林甫復陷之貶漢陽太守轉漢東郡太守卒寳<lb/>
　應元年追贈兵部尚書<lb/>
宋慶禮洺州永平人擢明經侍御史桓彦範行河北鄣<lb/>
<pb n="KR2k0049_WYG_083-24a"/>
　斷五囘等路以支突厥召慶禮與議見其方略器之<lb/>
　開元中以習識邉事拜河東河北營田使善騎日能<lb/>
　馳數百里性甘勞苦好興作濵塞掘穽植兵以邀虜<lb/>
　徑再轉營州都督復城栁城開屯田卒贈工部尚書<lb/>
　諡曰敬<lb/>
李暠淮安王神通元孫開元中累遷黄門侍郎兼太原<lb/>
　尹仍充太原以北諸軍節度使太原舊俗有僧徒以<lb/>
　習禪為業及死不殮但以屍送近郊以飼鳥獸如是<lb/>
<pb n="KR2k0049_WYG_083-24b"/>
　積年土人號其地為黄坑側有餓狗數千侵害幼弱<lb/>
　逺近患之前後官吏不能禁止暠到官申明禮憲期<lb/>
　不再犯發兵捕殺羣狗其風遂革久之轉太常卿暠<lb/>
　所歴皆以威重見稱累封武都縣伯卒<lb/>
王晙景城人明皇時為并州都督長史請置降人於河<lb/>
　南以逺邉患書未報而叛晙邀擊斬獲數千級<lb/>
郭子儀華州鄭縣人以武舉高等累遷單于副都䕶振<lb/>
　逺軍使天寶八載木刺山始築横塞軍及安北都䕶<lb/>
<pb n="KR2k0049_WYG_083-25a"/>
　府命子儀領其使拜左衞大將軍十三載移横塞軍<lb/>
　及安北都䕶府於永清柵北築城仍改横塞為天徳<lb/>
　軍子儀為之使兼九原太守朔方節度右兵馬使十<lb/>
　四載詔為衞尉卿兼靈武太守充朔方節度使以本<lb/>
　軍東討安祿山收静邉軍斬賊將周萬頃擊高秀巖<lb/>
　河曲敗之遂收雲中馬邑開東陘加御史大夫遂引<lb/>
　軍下井陘與李光弼合至徳元載率歩騎五萬赴行<lb/>
　在拜兵部尚書同中書門下平章事破河曲九府六<lb/>
<pb n="KR2k0049_WYG_083-25b"/>
　胡州部落數萬河曲平二載復蒲州崔乾祐走收永<lb/>
　豐倉闗陜始通河東河西河南州縣悉平進司空河<lb/>
　東副元帥復兩京以功加司徒封代國公後召還上<lb/>
　元初詔為諸道兵馬都統率英武威逺兵及河西河<lb/>
　東鎭兵繇邠寕朔方大同横野軍以趨范陽為魚朝<lb/>
　恩沮解三年二月河中軍亂殺其帥李國貞時太原<lb/>
　節度鄧景山亦為部下所殺乃以子儀為朔方河中<lb/>
　北庭潞儀沁澤等州節度行營兼興平定國副元帥<lb/>
<pb n="KR2k0049_WYG_083-26a"/>
　充本管觀察處置使進封汾陽郡王屯絳州上引至<lb/>
　卧内曰河東事一以委卿三月至絳擒殺國貞賊首<lb/>
　王元振數十人誅之太原辛雲京聞之亦誅害景山<lb/>
　者河東諸鎭皆惕息四月代宗即位罷副元帥明年<lb/>
　十月吐蕃至武功詔為關内副元帥鎭咸陽寇退時<lb/>
　僕固懐恩方頓軍汾州掠汾并諸邑乃命兼河東副<lb/>
　元帥河中節度觀察使鎭河中僕固瑒衆來歸懐恩<lb/>
　走靈州明年九月守太尉充北道邠寕涇原河西已<lb/>
<pb n="KR2k0049_WYG_083-26b"/>
　東通和吐蕃及朔方招撫觀察使餘如故賊遁十一<lb/>
　月拜尚書令固辭永㤗元年五月拜都統河南道節<lb/>
　度行營復鎭河中急召屯涇陽破吐蕃還河中大厯<lb/>
　三年十月兼邠寕節度自河中移鎭邠州徳宗即位<lb/>
　詔還朝攝冢宰賜號尚父進位太尉中書令建中二<lb/>
　年卒贈太師諡曰忠武配享代宗廟<lb/>
李光弼營州栁城人楷洛子嚴毅沈果有大略襲薊郡<lb/>
　公天寳十一載拜單于副都䕶禄山之亂郭子儀薦<lb/>
<pb n="KR2k0049_WYG_083-27a"/>
　光弼堪閫寄十五載正月為雲中太守攝御史大夫<lb/>
　充河東節度副使知節度事二月轉魏郡大守河北<lb/>
　道採訪使以朔方兵五千出土門屢敗賊㑹潼關失<lb/>
　收兵入井陘肅宗理兵靈武遣使追赴行在授户部<lb/>
　尚書兼太原尹北都留守同中書門下平章事以景<lb/>
　城河間卒五千赴太原時節度王承業軍政不修詔<lb/>
　御史崔衆交兵每侮易承業光弼素不平至是交兵<lb/>
　衆以麾下來光弼出迎旌旗相接而不避光弼怒其<lb/>
<pb n="KR2k0049_WYG_083-27b"/>
　無禮又不即交兵令收繫之頃中使至除衆中丞懐<lb/>
　其勅問衆所在光弼曰衆有罪繫之矣中使以勅示<lb/>
　光弼曰今只斬御史若宣制命即斬中丞若拜宰相<lb/>
　即斬宰相中使懼遂寢之而還翌日以兵仗圍衆至<lb/>
　碑堂下斬之威震三軍命其親屬吊之二年賊將史<lb/>
　思明蔡希徳等四偽帥率衆十餘萬來攻太原光弼<lb/>
　經河北苦戰精兵盡赴朔方麾下皆烏合衆不滿萬<lb/>
　人思明謂諸將曰光弼兵寡弱可屈指取太原鼓行<lb/>
<pb n="KR2k0049_WYG_083-28a"/>
　而西圖河隴朔方無後顧矣光弼部將聞之皆懼議<lb/>
　欲修城以待光弼曰城周四十里賊垂至興役是未<lb/>
　見敵而自疲矣乃躬率士卒百姓於城外掘壕自固<lb/>
　増壘於内壊輒補之賊逼城發强弩機石賊驍勁卒<lb/>
　死者十二三城中長幼皆伏其勤智懦兵増氣皆欲<lb/>
　出戰思明揣知先歸留蔡希徳等攻之月餘率敢死<lb/>
　士出擊大破之斬首七萬餘級賊始至及遁五十餘<lb/>
　日光弼設小幕宿於城東南隅有急即應行過府門<lb/>
<pb n="KR2k0049_WYG_083-28b"/>
　未嘗迴顧賊退三日決軍事畢始歸府第轉檢校司<lb/>
　徒收清夷横野等軍擒賊將李𢎞義以歸詔守司空<lb/>
　兼兵部尚書中書門下平章事進魏國公乾元元年<lb/>
　入朝遷侍中改鄭國二年七月制拜天下兵馬副元<lb/>
　帥知節度行營事八月九節度兵皆潰惟光弼所部<lb/>
　不散整衆還太原加太尉兼中書令代郭子儀為朔<lb/>
　方節度兵馬副元帥十月破史思明於河陽及邙山<lb/>
　敗光弼渡河保聞喜尋拜河中尹晉絳等州節度使<lb/>
<pb n="KR2k0049_WYG_083-29a"/>
　未幾復拜河南淮南東西山南東道荆南五道副元<lb/>
　帥鎭臨淮寳應元年進封臨淮郡王廣徳元年名藏<lb/>
　太廟圖形凌烟閣二年卒於徐州贈太保諡曰武穆<lb/>
王縉字夏卿太原祁人客河中舉草澤文辭清麗科禄<lb/>
　山之亂以武部員外選為太原少尹與李光弼同守<lb/>
　太原功効謀略衆所推先以功加憲部侍郎後拜同<lb/>
　平章事大厯三年辛雲京卒拜太原尹北都留守河<lb/>
　東節度營田觀察等使太原舊將王無縱張奉璋等<lb/>
<pb n="KR2k0049_WYG_083-29b"/>
　恃功且以縉儒者易之每事多違約束縉一朝悉召<lb/>
　斬之將校股慄二嵗罷河東歸朝復知政事以附元<lb/>
　載貶括州刺史除太子賔客卒<lb/>
張延賞猗氏人嘉貞子乾元二年王思禮守北都表為<lb/>
　太原少尹兼行軍司馬北都副留守歴拜中書侍郎<lb/>
　同平章事卒諡成肅延賞歴四鎭所至民頌其愛<lb/>
藥子昻寳應初殿中監代宗遣使囘紇徵兵討史朝義<lb/>
　時囘紇為朝義所誘領衆而南衆大駭上使子昻馳<lb/>
<pb n="KR2k0049_WYG_083-30a"/>
　勞之及於太原北忻州南宻數其丁壯得四千人老<lb/>
　弱婦女萬餘人馬四萬匹與可敦偕來上令僕固懐<lb/>
　恩與囘紇㑹因請助討賊囘紇欲入蒲闗經沙苑而<lb/>
　東子昻説之曰自寇亂以來州縣殘虚供億無所資<lb/>
　不如取土門路直取邢洺衞懐收賊財帑乃鼓而南<lb/>
　上策也不聽又説趨懐州太行道南據河隂之險扼<lb/>
　賊喉又不聽乃説取陜州太陽津路食太原倉粟而<lb/>
　東與澤潞河南懐鄭兵合從之子昻因入奏上以永<lb/>
<pb n="KR2k0049_WYG_083-30b"/>
　王為兵馬元帥進子昻兼御史中丞與中丞魏琚等<lb/>
　為左右廂兵馬使㑹囘紇陜州囘紇責王不舞蹈禮<lb/>
　倨子昻固拒之囘紇君臣不能屈乃引子昻與琚等<lb/>
　搒之一夕死<lb/>
馬燧字洵美汝州郟城人父季龍嵐州刺史燧沉勇多<lb/>
　算寳應中澤潞節度使李抱玉署為趙城尉時囘紇<lb/>
　還國恃功恣睢所過皆剽傷賔介無敢往饋勞燧自<lb/>
　請典辦具乃先賂其酋與約得其旗章為信犯令者<lb/>
<pb n="KR2k0049_WYG_083-31a"/>
　得殺之又取死囚給役左右小違令輒戮死虜大駭<lb/>
　至出境無敢暴者抱玉才之因進説曰僕固懐恩將<lb/>
　必窺太原當為備抱玉令燧説相衞薛嵩嵩告絶于<lb/>
　懐恩即署燧左武衞兵曹參軍大厯中累遷河東節<lb/>
　度留後進節度使時太原承鮑防之敗兵力衰竭燧<lb/>
　募厮役得數千人悉補騎士教之戰數月成精卒造<lb/>
　鎧必短長三制稱上所衣以便進趨為戰車冒以狻<lb/>
　猊象列㦸於後行以載兵止則為陣遇險則制衝冒<lb/>
<pb n="KR2k0049_WYG_083-31b"/>
　器用完鋭居一年闢廣塲羅兵三萬以肄　震北方<lb/>
　建中二年朝京師遷檢校兵部尚書封豳國公田悦<lb/>
　攻臨洺詔燧以歩騎二萬救之出<graphic n="KR1746" url="https://raw.githubusercontent.com/kanripo/KR-Gaiji/master/images/KR1746.png" mimeType="image/png"/>口屢敗悦兵以<lb/>
　功遷尚書右僕射進兼魏博招討使又進同中書門<lb/>
　下平章事封北平郡王㑹西狩還軍太原遣軍司馬<lb/>
　王權以兵五千走奉天又遣子彚與諸將子壁中渭<lb/>
　橋上已幸梁乃還時北邉數有警燧念晉陽王業所<lb/>
　基宜固險以示敵乃引晉水架汾而屬之城瀦為東<lb/>
<pb n="KR2k0049_WYG_083-32a"/>
　隍省守陴萬人又釃汾環城樹以固隄詔兼保寕軍<lb/>
　節度使李懐光反詔為河東保寕奉誠軍行營副元<lb/>
　帥與渾瑊駱元光討之檄降晉隰慈州因拜晉絳慈<lb/>
　隰節度使燧固讓康日知且言因降授節恐後有功<lb/>
　者踵以為例上嘉許籍府庫兵仗以授日知乃略定<lb/>
　絳禆將谷秀違令掠士女斬以徇又勝賊寳鼎時朝<lb/>
　臣多請宥懐光燧以河中近甸捨之屈威無以示天<lb/>
　下乃捨軍入朝自言之詔許遂下長春宮降焦籬堡<lb/>
<pb n="KR2k0049_WYG_083-32b"/>
　濟河牛名復斬懐光降河中平遷光禄大夫兼侍中<lb/>
　還自太原上賜宸扆台衡二銘以言君臣相成之美<lb/>
　勒石起義堂上榜其額以寵之貞元二年詔為綏銀<lb/>
　麟勝招討使次石州尚結贊乞盟明年還太原入朝<lb/>
　奪兵拜司徒兼侍中卒贈太傅諡曰莊武<lb/>
張建封字本立兖州人少喜文章能辨論慷慨尚氣自<lb/>
　許以功名顯大厯末馬燧為河東節度使奏為判官<lb/>
　特拜侍御史建中初燧薦之於朝楊炎將任以要職<lb/>
<pb n="KR2k0049_WYG_083-33a"/>
　盧杞不喜㑹擇壽州刺史杞倉卒白用建封遂破李<lb/>
　希烈歴徐泗濠節度營田觀察來朝言河東節度使<lb/>
　李説病不能事左右得以為奸上嘉可卒贈司徒<lb/>
辛雲京蘭州金城人有膽決官北京都知兵馬使代州<lb/>
　刺史鄧景山統馭失所為軍士所殺請雲京為節度<lb/>
　使因授兼太原尹封金城郡王雲京質性沉毅部下<lb/>
　有犯令者不貸絲毫其賞功効亦如之故三軍整肅<lb/>
　囘紇恃舊勲入界輒肆狼貪至太原不敢惕息數年<lb/>
<pb n="KR2k0049_WYG_083-33b"/>
　太原大治無烽警虞累加檢校左僕射同中書門下<lb/>
　平章事大厯三年八月卒贈太尉諡曰忠獻<lb/>
劉文英辛忠臣皆河東將大厯八年討田承嗣與賊將<lb/>
　盧子期大戰臨水破之<lb/>
李景略幽州良鄉人大厯末寓居河中闔門讀書李懐<lb/>
　光辟朔方巡官五原將張光殺其妻以貲市獄前後<lb/>
　不能決景略覈實論殺之既而有若女厲者進謝庭<lb/>
　中如光妻云懐光將叛景略諌不聽因退歸拜殿中<lb/>
<pb n="KR2k0049_WYG_083-34a"/>
　侍御史兼豐州刺史西受降城使囘紇使至與刺史<lb/>
　抗禮時梅錄將軍入朝景略計伏之梅録氣索不敢<lb/>
　抗以父行呼景略自此使皆拜於庭威名顯聞杜希<lb/>
　全忌之誣貶袁州司馬河東李説有疾詔為太原少<lb/>
　尹節度行軍司馬將代説説時司馬多代節度㑹梅<lb/>
　錄復入朝説大㑹虜争坐不敢遏景略叱之梅錄識<lb/>
　其聲驚拜曰非李豐州耶遂就坐將吏相顧嚴憚説<lb/>
　愈不平計轉景略為豐州刺史兼御史大夫天徳軍<lb/>
<pb n="KR2k0049_WYG_083-34b"/>
　西受降城都防禦使廹塞苦寒土瘠人貧景略節用<lb/>
　約己與士同甘苦將卒安之鑿咸應永清二渠溉田<lb/>
　數百頃公私利焉廪儲備器械具政令肅智略明二<lb/>
　歲後軍聲雄冠北邉囘紇畏之貞元二十年卒於鎭<lb/>
　贈工部尚書天下皆惜未盡其能云<lb/>
楊於陵字逹夫𢎞農人十八擢進士貞元中自京兆少<lb/>
　尹出為絳州刺史將辭赴郡徳宗雅聞其名詔留為<lb/>
　中書舍人徙秘書少監順宗初宣詔於太原節府獻<lb/>
<pb n="KR2k0049_WYG_083-35a"/>
　遺無所受後歴户部尚書卒諡貞<lb/>
李自良兖州泗水人薛兼訓節度太原為牙將鮑防代<lb/>
　兼訓囘紇入寇遣大將焦伯瑜等擊之自良請築二<lb/>
　壘搤歸路堅壁勿出防不聽伯瑜戰百井大敗由是<lb/>
　知名馬燧代防表為軍候自良勤且有謀燧倚信之<lb/>
　從討田悅還攻河中數履鋒陷陣功在諸將右貞元<lb/>
　三年燧入朝用自良代自良以事燧乆不敢當議者<lb/>
　多其讓授右龍武大將軍上以河東近胡謂曰卿於<lb/>
<pb n="KR2k0049_WYG_083-35b"/>
　進退寕不有禮然守北門無易卿者勉為朕行乃以<lb/>
　檢校工部尚書充河東節度使居治九年舉不愆法<lb/>
　簡儉易循民不知有軍上下諧附卒于官贈尚書左<lb/>
　僕射<lb/>
令狐楚字殻士貞元七年進士桂管觀察使王拱愛其<lb/>
　才奏聘之時楚父承簡掾太原有庭闈之戀又感拱<lb/>
　厚意乃徑往桂林謝拱不預遊宴乞歸奉養即還太<lb/>
　原人皆義之李説嚴綬鄭儋相繼鎭太原皆辟為從<lb/>
<pb n="KR2k0049_WYG_083-36a"/>
　事自掌書記至節度判官殿中侍御史楚才思俊麗<lb/>
　徳宗好文每太原奏至能辨楚所為數稱之鄭儋在<lb/>
　鎭暴卒不及占後事軍中諠譁將有急變中夜十數<lb/>
　騎持刃廹楚至軍門草遺表諸將圜視楚色不變搦<lb/>
　管即成讀示三軍無不感泣軍情乃安由是名益重<lb/>
　元和十四年授中書侍郎同平章事太和六年二月<lb/>
　為太原尹北都留守河東節度等使楚久在并州練<lb/>
　其風俗因人所利而利之雖屬歲旱人無轉徙楚始<lb/>
<pb n="KR2k0049_WYG_083-36b"/>
　自書生隨計成名皆在太原實如故里及是秉旄作<lb/>
　鎭邑老歡迎楚撫綏有方軍民胥悦七年六月入為<lb/>
　吏部尚書封彭陽郡公卒贈司空諡曰文<lb/>
馬良輔太原大將貞元十年監軍王定逺謀為亂升堂<lb/>
　刺節度使李説不獲馳至府門召集將吏於箱中陳<lb/>
　勅牒官告示諸將曰有勅令李景略知留後遣説赴<lb/>
　京公等皆有恩命指箱中示之諸將方拜抃良輔呼<lb/>
　而麾衆曰箱中皆監軍舊官告非恩命也不可授但<lb/>
<pb n="KR2k0049_WYG_083-37a"/>
　備急變爾定逺知事敗乃走召其部下將卒多不之<lb/>
　應比夜墜城下幾死尋長流崖州大將高廸等同其<lb/>
　謀説皆斬之<lb/>
嚴綬蜀人貞元十七年自行軍司馬拜檢校工部尚書<lb/>
　兼太原尹御史大夫北都留守充河東節度支度營<lb/>
　田觀察處置等使以與平蜀夏功拜司空封扶風郡<lb/>
　公在鎭九年為政寛惠士馬蕃息境内稱治入拜尚<lb/>
　書右僕射後拜太傅卒贈太保<lb/>
<pb n="KR2k0049_WYG_083-37b"/>
裴向字依仁河中河東人遵慶子徳宗末選為太原少<lb/>
　尹召見喻㫖尋用為行軍司馬御史中丞改汾州刺<lb/>
　史轉鄭州又復為太原少尹兼河東節度副使改晉<lb/>
　州刺史充本州防禦使歴官仁智愛利及民歴吏部<lb/>
　尚書致仕<lb/>
劉政㑹滑州胙城人隋大業中為太原鷹揚府司馬高<lb/>
　祖為太原留守政㑹率兵隸麾下制王威高君雅政<lb/>
　㑹功也武徳初授衞尉少卿留守太原調輯戎政逺<lb/>
<pb n="KR2k0049_WYG_083-38a"/>
　近悦服劉武周進逼并州晉陽豪民薛深等以城應<lb/>
　賊政㑹為所擒宻表論武周形勢賊平復官爵封邢<lb/>
　國公卒諡曰襄<lb/>
唐儉并州晉陽人以參大謀封晉昌郡公後討吕崇茂<lb/>
　為劉武周所獲宻遣劉世讓歸白發獨孤懐恩謀武<lb/>
　周敗儉封府庫籍兵甲以待詔復舊官仍命為并州<lb/>
　道安撫大使便宜從事還拜禮部尚書貞觀中再使<lb/>
　突厥還卒諡襄<lb/>
<pb n="KR2k0049_WYG_083-38b"/>
宇文歆武徳初劉武周略汾晉詔歆以右衞大將軍助<lb/>
　齊王元吉守并州元吉喜獵夜潜出淫民家縱左右<lb/>
　攘畜産歆頻諌不聽乃顯表於上言元吉與竇誕縱<lb/>
　獵擾民不可與共守元吉坐免<lb/>
劉徳威徐州彭城人武徳初随李宻歸唐授左武侯將<lb/>
　軍詔統兵擊劉武周判并州總管府司馬元吉棄并<lb/>
　州還徳威總知留府事城陷為武周所獲使率本部<lb/>
　徇地浩州得自㧞歸陳賊中虚實及晉絳諸郡利害<lb/>
<pb n="KR2k0049_WYG_083-39a"/>
　上嘉納之封彭城縣公歴遷刑部尚書卒諡襄<lb/>
竇静字元休岐州平陸人抗子武徳初累轉并州大總<lb/>
　管府長史時突厥數為邉患軍糧不屬静表請太原<lb/>
　置屯田以省餽運議者以民物凋零不宜動衆書奏<lb/>
　不省静頻上書辭甚切至於是徵入朝與裴寂等争<lb/>
　論於殿庭寂等不能屈竟從静議歲收粟十萬斛高<lb/>
　祖善之令檢校并州大總管静又請斷石嶺關以為<lb/>
　鄣塞復從之貞觀初封信都男歴遷民部尚書卒諡<lb/>
<pb n="KR2k0049_WYG_083-39b"/>
　肅<lb/>
李神符高祖從父弟封襄邑王武徳四年為并州總管<lb/>
　頡利來寇出兵戰於汾水東敗之又勝於沙河之北<lb/>
　累遷開府儀同三司卒<lb/>
劉世讓醴泉人高祖時為檢校并州總管突厥入寇馳<lb/>
　騎八百赴之敵軍大至乃保武川立柵遏拒敵使其<lb/>
　友鄭元璹來説世讓叱曰丈夫奈何為賊作説客耶<lb/>
　敵遂引去<lb/>
<pb n="KR2k0049_WYG_083-40a"/>
李勣字懋功曹州離狐人本姓徐貞觀元年拜并州都<lb/>
　督三年為通漠道行軍總管出雲中與突厥戰走之<lb/>
　遂勒兵從李靖前屯磧口降突厥部落五萬時高宗<lb/>
　為晉王遥領并州大都督授勣光禄大夫行并州大<lb/>
　都督府長史十一年封英國公在并州十六年令行<lb/>
　禁止號為稱職太宗謂侍臣曰隋不能精選賢良安<lb/>
　撫邉境惟解築長城以備突厥情識之惑一至於此<lb/>
　朕今委任李勣於并州遂使突厥畏威遁走塞垣安<lb/>
<pb n="KR2k0049_WYG_083-40b"/>
　静豈不逺勝築長城耶召為兵部尚書尋為朔方道<lb/>
　行軍總管敗薛延陀子大度設於青山高宗初累拜<lb/>
　尚書左僕射破高麗裂其地州縣之乾封二年卒贈<lb/>
　太尉揚州大都督諡曰貞武勣料敵應變皆契事機<lb/>
　得金帛盡散士卒無私貯然持法嚴故人為之用既<lb/>
　沒士皆為之流涕<lb/>
李義琰魏州昌樂人舉進士累補太原尉時李勣為并<lb/>
　州都督寮吏皆望風慴懼義琰獨廷折曲直勣甚禮<lb/>
<pb n="KR2k0049_WYG_083-41a"/>
　之上元中累遷中書侍郎同三品致仕卒<lb/>
韓思彦南陽人高宗時以監察御史為并州道巡按使<lb/>
　時有寃獄訊掠已服思彦獨疑之集兒童數百晨入<lb/>
　暮出物色推訊遂得殺人眞盗<lb/>
裴懐古壽春人儀鳯中詣闕上書以監察御史使突厥<lb/>
　不肯拜亡逹并州長史武重規左右争執之有果毅<lb/>
　嘗識懐古疾呼曰裴御史也遂免累遷并州大都督<lb/>
　府長史弭亂辨枉人吏愛慕神龍中遷左羽林大將<lb/>
<pb n="KR2k0049_WYG_083-41b"/>
　軍行未逹都復授并州長史吏人聞懐古還老幼歡<lb/>
　迎時崔宣道代為并州下車而罷出郊以候懐古恐<lb/>
　傷宣道意命官吏驅逐出迎人百姓奔赴愈衆其為<lb/>
　人所思如此俄轉幽州都督卒<lb/>
婁師徳鄭州原武人擢進士第天授初以軍功累授左<lb/>
　金吾將軍兼檢校豐州都督知營田事衣皮袴率士<lb/>
　屯田積榖數百萬兵以饒給無轉餉和糴之勞則天<lb/>
　降書勞曰卿素積忠勤兼懐武略朕所以寄之襟要<lb/>
<pb n="KR2k0049_WYG_083-42a"/>
　授以甲兵自卿委受北陲總司軍任往還靈夏檢校<lb/>
　屯田收率既多京坻遽積不煩和糴之費無復轉輸<lb/>
　之艱兩軍及北鎭兵數年咸得支給勤勞之誠久而<lb/>
　彌著覽以嘉尚欣悦良深長壽元年召拜夏官侍郎<lb/>
　進鳯閣侍郎同平章事封譙縣子聖厯二年突厥入<lb/>
　寇令檢校并州長史仍充天平軍大總管是歲九月<lb/>
　卒贈涼州都督諡曰貞師徳深沉有度量其弟守代<lb/>
　州辭之官教之耐事弟曰人有唾面潔之乃已師徳<lb/>
<pb n="KR2k0049_WYG_083-42b"/>
　曰未也潔之是違其怒正使自乾耳為將相三十年<lb/>
　獨能以功名始終<lb/>
狄仁傑并州太原人以閻立本薦授并州都督府法曹<lb/>
　同府法曹鄭崇質母老且病當使絶域仁傑曰太夫<lb/>
　人有危疾而公逺使豈可貽親萬里之憂乃詣長史<lb/>
　藺仁基請代行時仁基與司馬李孝亷不協因謂曰<lb/>
　吾等豈獨無愧耶由是相待如初歴鸞臺侍郎同平<lb/>
　章事兼納言卒諡文惠<lb/>
<pb n="KR2k0049_WYG_083-43a"/>
崔神慶義元次子舉明經累遷萊州刺史入朝待制則<lb/>
　天以神慶歴職有美政又其父嘗有翊贊勲擢拜并<lb/>
　州長史因謂曰并州朕之枌榆又有軍馬比日簡擇<lb/>
　無如卿者前後長史皆從尚書為之以其委重所以<lb/>
　授卿也因自為按行圖擇日而遣之神慶到州有豪<lb/>
　富偽作改錢文勅文書下州榖麥踊貴百姓驚擾神<lb/>
　慶執奏以為不便下制褒賞之先是并州有東西二<lb/>
　城隔汾水神慶始築城相接每歲省防禦兵數千人<lb/>
<pb n="KR2k0049_WYG_083-43b"/>
　邉州甚以為便坐兄神基貶卒贈幽州都督<lb/>
魏元忠宋州宋城人盩厔江融曉兵術盡得所學高宗<lb/>
　時上書言兵務授秘書省正字聖厯二年拜鳯閣侍<lb/>
　郎同平章事檢校并州長史相王為并州元帥又以<lb/>
　元忠為副時奉宸令張易之嘗縱其家奴凌暴百姓<lb/>
　元忠笞殺之權豪莫不敬憚突厥與吐蕃犯塞加大<lb/>
　總管拒之元忠在軍無所克獲然亦未嘗敗失神龍<lb/>
　初復知政事封齊國公貶渠州司馬道卒景龍中詔<lb/>
<pb n="KR2k0049_WYG_083-44a"/>
　復爵諡曰貞<lb/>
張循憲則天時以御史為河東採訪使事有未決病之<lb/>
　問吏曰若頗知有嘉客乎吏以猗氏張嘉貞對因召<lb/>
　見咨以事命草奏武后以為能對皆嘉貞所為請以<lb/>
　官讓后乃拜嘉貞監察御史而擢循憲司勲郎中醻<lb/>
　其得人<lb/>
張嘉貞蒲州猗氏人則天末累遷并州長史為政嚴肅<lb/>
　甚為人吏所畏開元初奏事至京師上聞其善政數<lb/>
<pb n="KR2k0049_WYG_083-44b"/>
　加賞慰時突厥新附散居太原以北嘉貞奏請置軍<lb/>
　以鎭之於是始於并州置天兵軍以嘉貞為使六年<lb/>
　入朝累拜同平章事遷中書令封河東侯卒諡恭肅<lb/>
薛訥字愼言絳州萬泉人仁貴子則天末為并州大都<lb/>
　督府長史兼檢校左衞大將軍後封平陽郡公為朔<lb/>
　方行軍大總管卒諡昭訥沈勇寡言用兵臨大敵益<lb/>
　壯<lb/>
王思禮高麗人至徳中從收二京封霍國公為關内行<lb/>
<pb n="KR2k0049_WYG_083-45a"/>
　營節度兼潞沁等州節度乾元元年總關中潞州行<lb/>
　營兵三萬騎八千圍相州軍潰獨完軍還二年李光<lb/>
　弼鎭河陽制以思禮為太原尹北京留守河東節度<lb/>
　副大使上元元年加司空自武徳以來三公不居宰<lb/>
　輔惟思禮而已二年卒贈太尉諡曰武烈思禮持法<lb/>
　嚴整士不敢犯在太原器甲完精儲粟至百萬斛云<lb/>
李抱玉河西人徙京兆沉毅有謀累破寇代宗立擢陳<lb/>
　頴亳節度使兼潞澤節度使統相衛儀邢十一州兵<lb/>
<pb n="KR2k0049_WYG_083-45b"/>
　以功授司空兼兵部尚書涼國公權鳯翔隴右節度<lb/>
　加尚書左僕射同平章事河西隴右副元帥山南西<lb/>
　道副元帥兼節度使屯盩厔卒贈太保諡曰昭武<lb/>
李抱貞字太元河西人抱玉從父弟也沉慮而斷抱玉<lb/>
　屬以軍事授汾州别駕䧟僕固懐恩挺身歸京師代<lb/>
　宗召問懐恩狀答曰郭子儀嘗領朔方軍人多徳之<lb/>
　懐恩欺其下曰子儀為朝恩所殺今起而用是伐其<lb/>
　謀兵可不戰解也既而懐恩敗如抱貞䇿遷殿中少<lb/>
<pb n="KR2k0049_WYG_083-46a"/>
　監陳鄭潞澤節度留後既謝因言百姓勞逸在牧守<lb/>
　願得一州自效更授澤州刺史兼澤潞節度副使徙<lb/>
　懐州仍為懐澤潞觀察留後凡八年抱貞䇿山東有<lb/>
　變澤潞兵所走集乘戰伐後賦重人困軍伍彫刓乃<lb/>
　籍户三丁擇一蠲其徭租給弓矢令閒月得曹偶習<lb/>
　射歲終大校親按籍第能否賞罰比三年皆為精兵<lb/>
　舉所部得成二萬既不廪於官而府庫實乃曰軍可<lb/>
　用矣繕甲淬兵遂雄山東天下稱昭義歩兵為諸軍<lb/>
<pb n="KR2k0049_WYG_083-46b"/>
　冠久之為潞澤節度行軍司馬㑹昭義節度李承昭<lb/>
　病詔抱貞權磁邢兵馬留後徳宗初檢校工部尚書<lb/>
　領昭義節度使建中中詔與河東馬燧合兵擊敗田<lb/>
　悦累進檢校尚書右僕射㑹西狩諸將各引麾下還<lb/>
　屯於時李希烈陷汴李納據鄆李懐光據河中抱貞<lb/>
　獨以數州截然横絶潰叛中離沮其姦為羣盜所憚<lb/>
　興元初檢校左僕射同中書門下平章事累進封義<lb/>
　陽郡王復以破朱滔功進檢校司空貞元初入朝詔<lb/>
<pb n="KR2k0049_WYG_083-47a"/>
　還鎭抱貞喜士聞世賢者必欲與之遊雖小善皆卑<lb/>
　辭厚幣數千里邀致之卒子緘以印鑰上監軍始發<lb/>
　䘮歸東都詔贈抱貞太保<lb/>
王鍔字昆吾太原人元和二年除檢校司徒河中節度<lb/>
　居三年兼太子太傅移河東河東自范希朝後兵騎<lb/>
　殘耗鍔能補完嗇費未幾兵至五萬騎五千財用豐<lb/>
　餘㑹囘鶻并摩尼師入朝鍔欲示威武傾駭之乃悉<lb/>
　軍迎騎列五十里旗幟光鮮戈鎧犀宻囘鶻恐不敢<lb/>
<pb n="KR2k0049_WYG_083-47b"/>
　仰視鍔偃然受其禮上聞嘉之即除檢校司空同中<lb/>
　書門下平章事十年卒贈太尉<lb/>
杜黄裳字遵素京兆杜陵人第進士憲宗初擢門下侍<lb/>
　郎同中書門下平章事元和二年正月檢校司空同<lb/>
　平章事兼河中尹河中晉絳等州節度使封邠國公<lb/>
　三年九月卒於河中贈司徒諡曰宣獻黄裳逹權變<lb/>
　有王佐大略當大政未久不究其才及處外天下常<lb/>
　所屬意<lb/>
<pb n="KR2k0049_WYG_083-48a"/>
李徳裕字文饒趙郡人吉甫子元和十一年張𢎞靖鎭<lb/>
　太原辟掌書記由大理評事得殿中侍御史十四年<lb/>
　罷府從𢎞靖入朝累拜中書舍人知制誥李逢吉排<lb/>
　擯之太和七年召以兵部尚書同平章事封賛皇伯<lb/>
　八年罷開成二年召授門下侍郎同平章事㑹昌中<lb/>
　以功累加太尉進封衞國公宣宗初出白敏中等陷<lb/>
　之累貶崖州司户大中三年卒於珠崖郡徳裕初掌<lb/>
　記北門管涔隠者謂曰君明年當在人君左右為文<lb/>
<pb n="KR2k0049_WYG_083-48b"/>
　翰職徳裕愕然問之對曰君與有宿縁其年秋登朝<lb/>
　元和十五年正月遂入禁苑後復西遇異人言未來<lb/>
　事皆騐唯再謫南荒未嘗有前知士為言者<lb/>
呂元膺字景夫鄆州東平人䇿賢良高第授安邑尉辟<lb/>
　長春宮判官李懐光拒命河中輒解去元和中拜河<lb/>
　中尹充河中節度等使時方鎭多姑息獨元膺秉正<lb/>
　自將監軍及中人徃來者無不嚴憚入拜吏部侍郎<lb/>
　改太子賔客卒贈吏部尚書元膺居官始終無訾缺<lb/>
<pb n="KR2k0049_WYG_083-49a"/>
　時號名臣<lb/>
裴度聞喜人第進士元和十四年檢校左僕射同中書<lb/>
　門下平章事太原尹北都留守河東節度使穆宗初<lb/>
　進檢校司空長慶元年加鎭州行營招討使俄兼押<lb/>
　北山諸蕃使尋改東都留守開成二年五月復以中<lb/>
　書令兼太原尹北都留守河東節度使上諭曰為朕<lb/>
　卧䕶北門可也趣上道度之鎭遣使曉譬易定張元<lb/>
　益束身歸朝四年正月以疾還東都鎭拜中書令卒<lb/>
<pb n="KR2k0049_WYG_083-49b"/>
　贈諡曰文忠<lb/>
崔戎字可大博陵人元暐從孫兩舉明經裴度領太原<lb/>
　署為參謀請令戎至鎭州往諭王承宗承宗泣下歴<lb/>
　遷兖海宻沂都團練觀察使卒贈禮部尚書<lb/>
李光顔居太原光進弟也初為河東軍禆將節度使馬<lb/>
　燧謂曰若有竒相終必光大觧所佩劔贈之討李懐<lb/>
　光有功元和中授代州刺史兼御史大夫歴忠武節<lb/>
　度使平吳元濟加同平章事穆宗時遷太原尹北都<lb/>
<pb n="KR2k0049_WYG_083-50a"/>
　留守河東節度使進階開府儀同三司仍於正衙冊<lb/>
　司徒兼侍中二年卒贈太尉諡曰忠<lb/>
温造字簡輿祁縣人大雅五世孫隠王屋山烏重印奏<lb/>
　置幕府長慶元年拜起居舍人充太原鎭幽宣慰使<lb/>
　未幾又令銜命河東潞澤魏博横海等道喻以軍期<lb/>
　事皆稱㫖累轉禮部尚書封祁縣子卒贈右僕射<lb/>
郭釗子儀孫駙馬都尉曖子穆宗初為河中尹領晉絳<lb/>
　慈隰節度蒞政簡約不撓其俗自理敬宗立歴西川<lb/>
<pb n="KR2k0049_WYG_083-50b"/>
　節度使太常卿卒贈司徒<lb/>
李程字表臣隴西人襄邑王神符後登進士敬宗初同<lb/>
　平章事加中書侍郎寳厯二年出為檢校兵部尚書<lb/>
　同平章事太原尹北京留守河東節度使太和四年<lb/>
　檢校尚書左僕射平章事河中尹河中晉絳節度使<lb/>
　六年就加檢校司空七月徵為左僕射太和九年復<lb/>
　為河中晉絳節度使就加檢校司徒開成元年入為<lb/>
　右僕射二年卒諡繆<lb/>
<pb n="KR2k0049_WYG_083-51a"/>
劉沔字子汪徐州彭城人少客振武節度使范希朝署<lb/>
　牙將軍中大㑹沔提刀立堂下希朝竒之召謂曰後<lb/>
　日必處吾上太和中為天徳軍防禦使移振武節度<lb/>
　使檢校右散騎常侍單于大都䕶開成三年突厥刼<lb/>
　營沔發吐渾契苾沙陀部萬人擊之賊一轡無返者<lb/>
　悉頒所獲馬牛於戰卒築都䕶府西北四壘加檢校<lb/>
　户部尚書㑹昌初遷檢校尚書右僕射囘鶻寇天徳<lb/>
　詔以兵據雲伽闗寇引去二年又掠太原振武兵部<lb/>
<pb n="KR2k0049_WYG_083-51b"/>
　郎中李拭獨稱沔才乃拜河東節度兼招撫囘鶻使<lb/>
　檢校尚書左僕射太原尹北京留守進屯雁門關虜<lb/>
　寇雲州沔擊之斬七裨將以還太和公主功進檢校<lb/>
　司空又進金紫光禄大夫寇殘衆走詔沔追北仍録<lb/>
　李靖平頡利事賜之軍還次代州擒誅歸義軍叛者<lb/>
　劉稹拒命詔沔南討屯榆杜以追幽州兵改節度義<lb/>
　成復鎭河陽以滑兵二千壁萬善稹平進檢校司徒<lb/>
　以病致仕卒贈司徒<lb/>
<pb n="KR2k0049_WYG_083-52a"/>
栁公綽字起之解人家華原舉賢良方正慈隰觀察使<lb/>
　姚齊梧奏為判官得殿中侍御史累遷刑部尚書京<lb/>
　兆尹太和四年檢校左僕射太原尹北都留守河東<lb/>
　節度觀察等使遭歲歉樽節用度輟宴飲衣食與士<lb/>
　卒均北部梅禄將軍李暢以馬來市使牙將祖考恭<lb/>
　單馬勞問暢感義出涕陘北沙陀部諸部畏之公綽<lb/>
　召其酋朱邪執宜抵雲朔塞下治廢柵十一募兵三<lb/>
　千付之留屯塞上其妻母來太原者令妻梁國夫人<lb/>
<pb n="KR2k0049_WYG_083-52b"/>
　飲食問遺之沙陀感恩深得其効六年以病求代三<lb/>
　月還京師授兵部尚書卒諡曰成<lb/>
李石字中玉隴西人襄邑王神符後登進士太和五年<lb/>
　令狐楚請為太原節度副使七年拜給事中九年同<lb/>
　平章事以身殉國開成三年罷㑹昌三年加檢校司<lb/>
　空平章事太原尹北都留守河東節度觀察等使四<lb/>
　年軍亂代還以太子太保分司卒<lb/>
王起字舉之太原人登進士太和六年檢校吏部尚書<lb/>
<pb n="KR2k0049_WYG_083-53a"/>
　河中尹河中晉絳節度使時屬蝗旱粟價暴踊豪門<lb/>
　閉糴以要善價起下令家得儲三十斛餘出粟於市<lb/>
　隐者死神䇿士怙勢不從置於法由是民獲濟焉七<lb/>
　年入為兵部尚書歴左僕射興元尹兼平章事卒贈<lb/>
　太尉諡文懿子龜大中末崔璵鎭河中奏為副使終<lb/>
　御史大夫浙東團練觀察使贈工部尚書<lb/>
李載義常山愍王之後為盧龍節度使封武威郡王累<lb/>
　拜太保同平章事太和七年為北都留守兼太原尹<lb/>
<pb n="KR2k0049_WYG_083-53b"/>
　河東節度觀察處置等使囘鶻使入朝所至强暴時<lb/>
　李暢曉華語益恣肆載義召與語曰可汗使將軍朝<lb/>
　貢以固甥舅之好不容將軍暴也朝廷厚饗餼以禮<lb/>
　客有不至吏皆坐死若將軍部伍不戢剽掠廬舍載<lb/>
　義必殺為盜者將軍其戒之罷防守之兵使兩卒伺<lb/>
　其門暢嚴憚訖不敢犯令九年加侍中開成二年卒<lb/>
　贈太尉<lb/>
鄭肅滎陽人元和三年進士第累拜吏部侍郎兼太子<lb/>
<pb n="KR2k0049_WYG_083-54a"/>
　賔客挺挺有大臣節開成三年出為檢校禮部尚書<lb/>
　河中尹河中晉絳節度觀察等使㑹昌元年召拜太<lb/>
　常卿五年同平章事宣宗初罷復為河中節度使以<lb/>
　疾辭拜太子太保卒贈司空諡曰文簡<lb/>
盧簡求字子臧蒲州人長慶初進士㑹昌十四年八月<lb/>
　代裴休為太原尹北都留守充河東節度觀察等使<lb/>
　簡求辭翰縱横長於應變歴涇原義武鳯翔及太原<lb/>
　四鎭皆控邉陲以邉警移授所至撫御晏然太原軍<lb/>
<pb n="KR2k0049_WYG_083-54b"/>
　素管吐渾契苾沙陀三部落前政或要盟誓或質子<lb/>
　弟簡求開懐撫待接以恩信所質子弟一切遣之三<lb/>
　部欣然聽命咸通中以疾辭致仕卒贈尚書左僕射<lb/>
裴休字公美聞喜人家濟源長慶中登第㑹昌六年同<lb/>
　平章事明年罷封河東縣子大中十一年冬檢校户<lb/>
　部尚書潞州大都督府長史御史大夫充昭義節度<lb/>
　潞磁邢洺觀察使十三年加檢校吏部尚書太原尹<lb/>
　北都留守河東節度觀察等使明年移鳯翔卒贈太<lb/>
<pb n="KR2k0049_WYG_083-55a"/>
　尉休性寛惠為官不尚皦察而吏民畏服<lb/>
張仲武范陽人通左氏春秋㑹昌中節度范陽與太原<lb/>
　劉沔攻囘鶻不恊時御史中丞李囘奉使至喻以和<lb/>
　協仲武聽命囘鶻欲入五原塞掠保塞雜虜先令宣<lb/>
　門將軍四十七人結歡仲武賂其下盡得所謀因逗<lb/>
　留不遣使失歸期囘鶻人馬多斃劉稹拒命移沔鎭<lb/>
　滑臺命仲武領太原軍攻之以功封蘭陵郡公加檢<lb/>
　校司徒同中書門下平章事卒諡曰莊<lb/>
<pb n="KR2k0049_WYG_083-55b"/>
盧鈞字子和范陽人元和四年進士從裴度為太原觀<lb/>
　察支使遷監察御史白宋申錫之枉由是知名歴轉<lb/>
　山南東道節度使㑹昌四年誅劉稹以鈞寛厚能得<lb/>
　衆詔兼節度昭義軍㑹稹死敕乘驛往進檢校兵部<lb/>
　尚書兼潞州大都督府長史昭義節度潞澤邢洺磁<lb/>
　觀察等使及潞石雄兵已入而稹將白惟信率餘卒<lb/>
　三千保潞城未下雄召之使往十餘輩皆死鈞次高<lb/>
　平惟信獻欵鈞與約而遣雄欲盡夷潞兵鈞不聽坐<lb/>
<pb n="KR2k0049_WYG_083-56a"/>
　治堂下左右皆雄親卒擊鼓傳漏鈞自居甚安雄引<lb/>
　去乃召惟信至送闕下餘衆悉原俄而與士五千戌<lb/>
　代北戍卒反攻城鈞倉卒奔潞城衆迎還斬首惡乃<lb/>
　定詔使盡戮之鈞請徐乘其變訖盡誅之拜檢校尚<lb/>
　書左僕射尋入拜户部侍郎後封范陽郡公大中六<lb/>
　年檢校司空太原尹北都留守河東節度使九年召<lb/>
　為尚書左僕射十一年以同平章事節度山南西道<lb/>
　卒贈太傅諡曰元<lb/>
<pb n="KR2k0049_WYG_083-56b"/>
韋宙京兆萬年人丹子大中中盧鈞鎭太原表節度副<lb/>
　使時回鶻破諸部入塞下鈞欲得信重吏視邉宙請<lb/>
　往自定襄鴈門五原絶武州塞略雲中踰勾注徧見<lb/>
　酋豪鐫諭之視亭障守卒増其禀約吏不得擅以兵<lb/>
　侵諸戎犯者死於是三部六番諸種皆信悦宙所在<lb/>
　有幹能惠政累官嶺南節度同平章事卒<lb/>
劉瑑字子全彭城人開成初進士大中十一年五月檢<lb/>
　校禮部尚書太原尹北都留守河東節度觀察等使<lb/>
<pb n="KR2k0049_WYG_083-57a"/>
　十二月入朝始瑑在翰林上素器遇至是手詔追還<lb/>
　外無知者既發太原人方大驚遂繇户部侍郎同平<lb/>
　章事半歲卒<lb/>
畢諴字存之鄆州須昌人太和中進士拜翰林學士大<lb/>
　中末召問邉事諴列破羌狀上悦曰不期頗牧在吾<lb/>
　禁中即節度邠寕邉境乂安移鎭潞澤充昭義節度<lb/>
　使二年改太原尹北都留守河東節度明賞罰謹斥<lb/>
　候修杷頭七十烽期年諸部革心就加尚書左僕射<lb/>
<pb n="KR2k0049_WYG_083-57b"/>
　移鎭宣武遂同平章事在相位三年十月以疾固辭<lb/>
　位詔守兵部尚書同平章事出鎭河中十二月二十<lb/>
　三日卒於鎭<lb/>
劉瞻字畿之彭城人大中進士咸通中為太原尹河東<lb/>
　節度使十年同平章事十一年以諌誅醫官貶復為<lb/>
　平章事卒瞻性亷約終始完潔<lb/>
鄭畋字台文滎陽人亞子第進士咸通中劉瞻鎭北門<lb/>
　辟為從事入朝為虞部員外郎右丞鄭薫沮之復出<lb/>
<pb n="KR2k0049_WYG_083-58a"/>
　為從事五年入為刑部員外郎乾符四年以吏部侍<lb/>
　郎同平章事廣明元年出鎭鳯翔以討巢賊功復拜<lb/>
　司空平章事上還留為檢校司徒卒於龍州諡曰文<lb/>
　昭配享僖宗廟庭<lb/>
鄭從讜字正求滎陽人僕射餘慶孫登進士咸通三年<lb/>
　檢校刑部尚書太原尹北都留守河東節度觀察等<lb/>
　使踰年歴同平章事門下侍郎乾符中沙陀李國昌<lb/>
　累侵忻代等州前帥竇瀚李偘李蔚相繼以重臣鎭<lb/>
<pb n="KR2k0049_WYG_083-58b"/>
　并部皆不能遏俄而康𫝊圭為張彦球部所殺軍士<lb/>
　益驕朝廷難於擇帥詔從讜檢校司空同平章事太<lb/>
　原尹北都留守河東節度兼行營招討等使詔自擇<lb/>
　參佐乃奏王調為副使劉崇龜為節度判官趙崇為<lb/>
　觀察判官劉崇魯充推官李渥充掌書記崔澤充支<lb/>
　使開幕之盛冠於一時中朝人士目河東為小朝廷<lb/>
　言得才多也時承新亂剽掠日旁午從讜沉機善斷<lb/>
　奸無遁情捜其魁誅之以彦球本善意且才可任釋<lb/>
<pb n="KR2k0049_WYG_083-59a"/>
　不問而付以兵故得其死力賊發輒得羣豪惕息黄<lb/>
　巢犯闕從讜首倡仗義遣牙將論安後院軍使朱玟<lb/>
　率歩騎五千人從諸葛爽赴難而李克用以兵奄至<lb/>
　營於汾東稱奉詔赴難從讜具厚餼犒勞信宿不發<lb/>
　隂縱其下肆掠從讜追安使與大將王蟾高弁薛威<lb/>
　踵擊㑹振武契苾通兵至沙陀敗還遣安等屯北百<lb/>
　井安擅還從讜合諸將斬之中和二年詔赦沙陀部<lb/>
　使討賊自贖沙陀五部數萬人自嵐石沿河而南不<lb/>
<pb n="KR2k0049_WYG_083-59b"/>
　敢蹈境惟克用從數百騎臨城叙别從讜以名馬器<lb/>
　幣歸之明年克用破賊授河東節度代從讜克用使<lb/>
　來曰方省親雁門願公徐行從讜即日以監軍周從<lb/>
　寓知兵馬留後掌書記劉崇魯知觀察留後敕按籍<lb/>
　效之時道途多寇行次絳州留數月詔赴行在復秉<lb/>
　政進司徒拜侍中卒諡曰文忠<lb/>
崔彦昭字思文清河人大中三年進士精於吏事數治<lb/>
　郡有聲十一年檢校刑部尚書太原尹北都留守河<lb/>
<pb n="KR2k0049_WYG_083-60a"/>
　東節度管内觀察等使時徐泗用兵後北戎多警沙<lb/>
　陀諸部動干紀律彦昭柔以恩惠來以兵威三年間<lb/>
　北門大治軍民歌之考滿受代耆老數千詣闕乞留<lb/>
　詔留任十五年三月召為吏部侍郎乾符初同平章<lb/>
　事罷相分司卒<lb/>
李蔚字茂休隴西人開成進士第咸通六年同平章事<lb/>
　加中書侍郎罷相歴藩鎭乾符六年河東殺其帥崔<lb/>
　季康用邠寕李侃代之士不附以蔚嘗為太原從事<lb/>
<pb n="KR2k0049_WYG_083-60b"/>
　軍民懐之詔為太原尹北都留守河東節度觀察等<lb/>
　使十月至鎭下車三日卒<lb/>
王徽字昭文京兆杜陵人舉進士歴拜同平章事廣明<lb/>
　時為賊所獲力拒偽命乘間竄河中遣人奉表入蜀<lb/>
　詔授兵部尚書充東面宣慰摧陣使謀召沙陀三部<lb/>
　落破賊以功加尚書右僕射潞州殺其帥成麟以兵<lb/>
　部侍郎鄭昌圖權知昭義事軍士不附乃授徽尚書<lb/>
　左僕射同平章事潞州大都督府長史澤潞邢洺磁<lb/>
<pb n="KR2k0049_WYG_083-61a"/>
　觀察等使時李克用孟方立方争潞澤以朝廷力不<lb/>
　能加表辭乃以昌圖鎭之徽後移疾居蒲州襄王煴<lb/>
　僣號復拒偽命卒贈太尉諡曰貞<lb/>
劉崇龜字子長滑州胙人第進士廣明元年鄭從讜鎭<lb/>
　太原奏為節度判官檢校吏部郎中御史中丞中和<lb/>
　三年入朝累遷清海軍節度使卒崇龜涖政號精明<lb/>
薛阿檀太原將中和初從李克用破巢賊收復長安復<lb/>
　為克用前鋒破赫連鐸擒其將賈塞兒鐸奔遂取雲<lb/>
<pb n="KR2k0049_WYG_083-61b"/>
　州<lb/>
李嗣勲太原將景福初克用使擊鎭州王鎔斬級三萬<lb/>
　㧞天長略常山度滹沱燔其郛至趙取鼓藁二城<lb/>
後唐<lb/>
張憲莊宗時為北京留守莊宗及難聞鄴中兵士推戴<lb/>
　明宗憲部將符彦超將應之張昭謂憲曰得毋奉表<lb/>
　勸進為自安之計乎憲曰我本書生見知主上位至<lb/>
　保釐乃布衣之極茍靦顔求生何面目見主於地下<lb/>
<pb n="KR2k0049_WYG_083-62a"/>
　昭曰此古人之志也公能行之死且不朽矣相泣而<lb/>
　去憲遂死之時論重昭能成憲之節時有害昭者昭<lb/>
　曰明誠取至期不再生主辱臣亡死而無悔衆執之<lb/>
　以送彦超彦超曰推官正人無得害之又逼昭為牓<lb/>
　安撫軍民事寕以昭為北京留守推官<lb/>
段希堯河内人晉高祖為河東節度使以希堯為判官<lb/>
　高祖軍屯忻州軍中有擁呼萬歲者高祖惶惑不知<lb/>
　所為希堯勸斬其亂首乃止高祖將舉兵與賔佐謀<lb/>
<pb n="KR2k0049_WYG_083-62b"/>
　希堯以為不可高祖雖不聽然重其為人不之責也<lb/>
　累遷禮部尚書卒<lb/>
　<lb/>
　<lb/>
　<lb/>
　<lb/>
　<lb/>
　山西通志卷八十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百二</head> <lb/>
    <p>
<pb n="KR2k0049_WYG_102-1a"/>
欽定四庫全書<lb/>
　山西通志卷一百二<lb/>
　　人物<hi>二</hi>
太原府<lb/>
魏<lb/>
溫恢字曼基太原祁人父恕涿郡太守卒恢年十五送<lb/>
　喪還鄉一朝盡散家財賑施宗族州里高之比之郇<lb/>
　越舉孝亷為廩邱長鄢陵廣川令彭城魯相所在見<lb/>
<pb n="KR2k0049_WYG_102-1b"/>
　稱入為丞相主簿出為揚州刺史魏武曰甚欲使卿<lb/>
　親近顧不如此州事大得無當得蔣濟為治中邪時<lb/>
　濟為丹陽太守乃遣還州又與張遼樂進曰揚州刺<lb/>
　史曉達軍事動静與共咨議建安二十四年孫權攻<lb/>
　合肥恢謂兖州刺史裴潛曰此間雖有賊不足憂而<lb/>
　今春水生子孝懸軍無有逺備荆州關將驍銳乘利<lb/>
　而進必將為患詔果召潛及豫州刺史呂貢等潛等<lb/>
　緩之恢密語潛曰此必襄陽急欲赴之也所以不為<lb/>
<pb n="KR2k0049_WYG_102-2a"/>
　急㑹者不欲驚動逺衆一二日必有密書促卿進道<lb/>
　張遼等又將被召遼等素知王意後召前至卿受其<lb/>
　責矣潛遂輕裝速發果被促令遼等尋各見召如恢<lb/>
　所策魏初為侍中出為魏郡太守遷凉州刺史持節<lb/>
　領護羌校尉卒年四十五詔曰恢有柱石之質服事<lb/>
　先帝功勤明著及為朕執事忠於王室故授之以萬<lb/>
　里之任任之以一方之事如何不遂吾甚愍之賜恢<lb/>
　子生爵闗内侯恢子六人恭生良儉克讓竝知名世<lb/>
<pb n="KR2k0049_WYG_102-2b"/>
　號六龍生早卒爵絶<lb/>
王淩字彥雲祁人司徒允兄子允遇害淩及兄晨時年<lb/>
　皆少踰城得脫亡命歸鄉里淩舉孝亷為發干長遇<lb/>
　事當髠魏武曰此子師兄子也所坐亦公耳選驍騎<lb/>
　主簿稍遷至中山太守所在有治辟丞相掾屬魏初<lb/>
　拜散騎常侍出為兖州刺史從張遼伐吴逆擊吳將<lb/>
　呂範等獲舟船有功封宜城亭侯加建武將軍轉青<lb/>
　州布政施敎賞善罸惡甚有綱紀百姓稱之從曹休<lb/>
<pb n="KR2k0049_WYG_102-3a"/>
　至夾石軍失利淩力戰決圍休獲免難徙揚豫州刺<lb/>
　史咸得軍民之歡心始至豫州旌先賢之後求未顯<lb/>
　之士各有條敎意義甚美初淩與司馬郞賈逹友善<lb/>
　及臨兖豫繼其名迹正始初為征東將軍假節都督<lb/>
　揚州諸軍事二年吴全琮逼芍坡争塘力戰琮退封<lb/>
　南鄉侯邑千三百五十户遷車騎將軍儀同三司時<lb/>
　淩甥令狐愚以才能為兖州刺史屯平阿舅甥竝典<lb/>
　淮南任淩就遷司空進太尉假節鉞淩愚密協計以<lb/>
<pb n="KR2k0049_WYG_102-3b"/>
　楚王彪有智勇欲迎都許昌淩子廣密諫不從㑹愚<lb/>
　病卒嘉平三年吴師塞凃水淩欲因此發諸軍表求<lb/>
　討吳不聴淩謀滋甚遣將軍楊𢎞告兖州刺史黄華<lb/>
　華𢎞白司馬懿懿軍掩至百尺淩面縛水次至項見<lb/>
　賈逹祠在水側呼曰賈梁道王淩固忠於魏之社稷<lb/>
　者惟爾有神知之遂飲藥死子廣字公淵有志尚學<lb/>
　行為尚書弟飛梟金虎竝才武過人初懿嘗從容問<lb/>
　蔣濟濟曰淩文武俱贍當今無雙廣等志力有美於<lb/>
<pb n="KR2k0049_WYG_102-4a"/>
　父耳濟退而悔之金虎字明山最知名多技藝人得<lb/>
　其書皆以為法走太原追軍及之時有飛鳥集桑樹<lb/>
　隨枝低仰舉弓射之即倒追人乃止不復進廣飛梟<lb/>
　金虎胥被害晉泰始元年詔聴使立後令祭祀不絶<lb/>
令狐邵太原人為𢎞農太守所在清潔時郡不知經學<lb/>
　乃問諸吏有欲逺行就師者遣令詣河東樂詳受學<lb/>
　由是𢎞農學業轉興子愚白衣時常有高志衆謂必<lb/>
　興令狐氏族邵獨以愚性倜儻不修徳而願大必滅<lb/>
<pb n="KR2k0049_WYG_102-4b"/>
　我宗愚甚不平及愚仕進有名稱從容謂邵曰先時<lb/>
　聞大人謂愚為不繼今竟云何邵熟視不答私謂妻<lb/>
　曰公冶性度猶是也不知我當坐之否邪必逮汝曹<lb/>
　矣邵沒十餘年而難作<lb/>
王昶字文舒大原晉陽人少與同郡王淩俱知名昶兄<lb/>
　事淩為魏世子文學遷中庶子魏初徙散騎侍郞為<lb/>
　洛陽典農斫開荒萊墾田特多遷兖州刺史明帝初<lb/>
　加揚烈將軍賜爵關内侯著治論略依古制而合於<lb/>
<pb n="KR2k0049_WYG_102-5a"/>
　時務者二十餘篇又著兵書十餘篇言竒正之用青<lb/>
　龍中奏之為兄子及子作名字皆依謙實以見其意<lb/>
　兄子默字處静沈字處道子渾字元沖深字道沖著<lb/>
　書戒之四年太尉司馬懿舉昶正始中轉徐州刺史<lb/>
　封武觀亭侯遷征南將軍假節都督荆豫諸軍事昶<lb/>
　以屯苑去襄陽三百餘里諸軍散屯船在宣池有急<lb/>
　不足相赴乃表徙治新野習水軍於三州廣農墾殖<lb/>
　倉穀盈積嘉平初太傅司馬懿殺曹爽奏博問大臣<lb/>
<pb n="KR2k0049_WYG_102-5b"/>
　得失昶陳治略五事其一欲崇道篤學抑絶浮華使<lb/>
　國子入太學而修庠序其二欲用考試考試猶凖繩<lb/>
　也未有舍凖繩而意正曲直廢曲直而空論能否也<lb/>
　其三欲令居官者乆於其職有治績則就増位賜爵<lb/>
　其四欲約官實禄勵以亷恥不使與百姓爭利其五<lb/>
　欲絶侈靡崇節儉令衣服有章上下有敘儲穀畜帛<lb/>
　返民於樸詔褒之因使撰百官考課事昶以為唐虞<lb/>
　雖有黜陟之文而考課之法不垂周制冢宰之職大<lb/>
<pb n="KR2k0049_WYG_102-6a"/>
　計羣吏之治而誅賞又無校比之制由此言之聖主<lb/>
　明於任賢略舉黜陟之體以委達官之長而總其統<lb/>
　紀故能否可得而知也其大指如此二年昶奏乘釁<lb/>
　制吴蜀白帝夷陵之間黔巫秭歸房陵皆在江北民<lb/>
　夷與新城郡接可襲取也乃遣新城太守州泰襲巫<lb/>
　秭歸房陵荆州刺史王基詣夷陵昶詣江陵兩岸引<lb/>
　竹絙為橋渡水擊之敵奔南岸鑿七道竝来攻昶使<lb/>
　積弩同時俱發吳將施績夜遁入江陵城追斬數百<lb/>
<pb n="KR2k0049_WYG_102-6b"/>
　級昶欲引致平地與合戰乃先遣五軍案大道發還<lb/>
　使敵望見以喜之以所獲鎧馬甲首馳還城以怒之<lb/>
　設伏兵以待之績果追軍與戰克之績遁走斬其將<lb/>
　鍾離茂許旻收甲首旗鼓珍寳器仗振旅而還王基<lb/>
　州泰皆有功遷昶征南大將軍儀同三司進京陵侯<lb/>
　引兵拒毋邱儉文欽有功封二子亭侯關内侯晉驃<lb/>
　騎將軍諸葛誕反又據夾石以逼江陵持施績全熙<lb/>
　使不得東援誕敗詔曰昔孫臏佐趙直湊大梁西兵<lb/>
<pb n="KR2k0049_WYG_102-7a"/>
　驟進亦所以成東征之勢也増邑千户幷前四千七<lb/>
　百户遷司空持節都督如故甘露四年卒追諡曰穆<lb/>
　子渾嗣咸熙中為越騎校尉<lb/>
郭淮字伯濟太原陽曲人祖全大司農父縕鴈門太守<lb/>
　建安中舉孝亷除平原府丞署五官將門下賦曹轉<lb/>
　丞相兵曹議令史從征漢中為征西夏侯淵司馬淵<lb/>
　遇害淮時有疾收散卒推盪冦將軍張郃為軍主諸<lb/>
　營乃定明日漢兵欲渡漢来攻諸將議依水為陣以<lb/>
<pb n="KR2k0049_WYG_102-7b"/>
　拒之淮曰此示弱且不足挫敵非算也不如逺水為<lb/>
　陣引致之半濟而後擊備可破也既陣漢兵疑不渡<lb/>
　淮遂堅守魏武善之復以為郃司馬文帝即王位賜<lb/>
　爵關内侯轉鎮西長史又行征羌護軍護左將軍張<lb/>
　郃冠軍將軍楊秋討山賊鄭甘盧水叛胡破平之關<lb/>
　中始定黄初元年入賀得疾及羣臣歡㑹乃至上正<lb/>
　色責之淮對曰今臣遭唐虞之際是以自知免於防<lb/>
　風之誅也上悅之擢領雍州刺史封射陽亭侯五年<lb/>
<pb n="KR2k0049_WYG_102-8a"/>
　為眞討安定羌大帥辟<graphic n="KR1389" url="https://raw.githubusercontent.com/kanripo/KR-Gaiji/master/images/KR1389.png" mimeType="image/png"/>破降之每羌胡来降淮輒<lb/>
　先使人推問其男女多少年嵗長幼及知欵曲訊問<lb/>
　周至咸稱神明太和二年漢相諸葛亮出祁山遣將<lb/>
　軍馬謖至街亭髙祥屯列桞城淮攻祥營破之又破<lb/>
　隴西各羌唐<graphic n="KR1389" url="https://raw.githubusercontent.com/kanripo/KR-Gaiji/master/images/KR1389.png" mimeType="image/png"/>於枹罕加建威將軍五年漢出鹵城<lb/>
　時隴右無榖議欲闗中大運淮撫循羌胡家使出穀<lb/>
　平其輸調軍食用足轉揚武將軍青龍二年亮出斜<lb/>
　谷田于蘭坑時司馬懿屯渭南淮策亮必爭北原宜先<lb/>
<pb n="KR2k0049_WYG_102-8b"/>
　據之議者多謂不然淮曰若亮跨渭登原連兵北山<lb/>
　隔絶隴道搖蕩民夷此非國之利也懿善之淮遂屯<lb/>
　北原塹壘未成漢兵大至淮逆擊之後數日亮盛兵<lb/>
　西行諸將皆謂欲攻西圍淮獨以為此見形於西欲<lb/>
　使官兵重應之必攻陽遂耳其夜果攻陽遂有備不<lb/>
　得上正始元年漢將姜維出隴西淮進軍追至疆中<lb/>
　維退遂討羌迷當等撫柔氐三千餘落徙實關中遷<lb/>
　左將軍凉州休屠梁元碧等率二千餘落附雍州奏<lb/>
<pb n="KR2k0049_WYG_102-9a"/>
　請居安定之髙平後因置西川都尉轉前將軍領州<lb/>
　如故五年夏侯𤣥伐蜀淮督諸軍為前鋒度勢不利<lb/>
　輒拔軍出故不大敗還假淮節八年隴西南安金城<lb/>
　西平諸羌相結攻圍城邑南招漢兵凉州治無戴復<lb/>
　應之討蜀護軍夏侯霸督諸軍屯為翅淮軍到狄道<lb/>
　議者僉謂宜先定枹罕淮策維必来攻霸遂入渢中<lb/>
　轉南迎霸維果攻為翅淮軍適至維遁退進討斬羌<lb/>
　餓何燒戈降者萬餘落九年遮塞等屯河關白土故<lb/>
<pb n="KR2k0049_WYG_102-9b"/>
　城據河拒軍淮見形上流密於下渡兵據白土城擊<lb/>
　大破之治無戴圍武威淮進軍趨西海欲掩取其累<lb/>
　重㑹無戴折還與戰於龍夷之北破走之令居虜在<lb/>
　石頭山西當大道淮還過討大破之姜維出石營從<lb/>
　彊川西迎治無戴留隂平太守廖化於成重山築城<lb/>
　淮欲分兵取之諸將以分兵兩持兵勢轉弱淮曰今<lb/>
　往取化出賊不意維必狼顧比維自致足以定化且<lb/>
　使維疲於奔命兵不逺徙而胡交自離此一舉兩全<lb/>
<pb n="KR2k0049_WYG_102-10a"/>
　之䇿也乃别遣夏侯霸等追維於沓中淮自率諸軍<lb/>
　就攻化等維果馳還救化皆如淮計進都鄉侯嘉平<lb/>
　元年遷征西將軍都督雍凉諸軍事與雍州刺史陳<lb/>
　泰協䇿降蜀牙門將句安等於翅上二年詔曰昔漢<lb/>
　川之役幾至傾覆淮臨危濟難功書王府在關右三<lb/>
　十餘年外征冦虜内綏民夷比嵗以来摧破廖化禽<lb/>
　虜句安功績顯著朕甚嘉之今以淮為車騎將軍儀<lb/>
　同三司持節都督如故進封陽曲侯邑凡二千七百<lb/>
<pb n="KR2k0049_WYG_102-10b"/>
　八十户分三百户封一子亭侯淮妻王淩妹御史往<lb/>
　收妻上道淮五子叩頭流血請淮淮不忍視乃命追<lb/>
　妻懿宥之正元二年卒追贈大將軍諡曰貞子統嗣<lb/>
　官至荆州刺史子貞嗣咸熙中以淮著勲前朝改封<lb/>
　汾陽子<lb/>
郝昭字伯道太原人為人雄壯少為部曲督數有戰功<lb/>
　為雜號將軍鎮河西十餘年民夷畏服蜀諸葛亮圍<lb/>
　陳倉使昭鄉人靳詳遙說之昭於樓上應曰魏家科<lb/>
<pb n="KR2k0049_WYG_102-11a"/>
　法卿所練也我之為人卿所知也我受國恩多而門<lb/>
　戸重卿無可言者但有必死耳卿還謝諸葛便可攻<lb/>
　也詳以昭語告亮亮又使詳重說昭昭曰前言已定<lb/>
　矣我識卿耳箭不識也詳乃去亮起雲梯衝車以臨<lb/>
　城昭以火箭逆射雲梯梯然梯上人皆燒死又以繩<lb/>
　連石磨壓衝車衝車折亮乃更為井䦨百尺以射城<lb/>
　中以土瓦塡塹欲直攀城昭又於内築重牆亮又為<lb/>
　地突欲踊出於城裏昭又於城内穿地横截之晝夜<lb/>
<pb n="KR2k0049_WYG_102-11b"/>
　相攻拒二十餘日亮無計救至引退上嘉昭善守賜<lb/>
　爵列侯及還引見慰勞之顧謂中書令孫資曰卿鄉<lb/>
　里乃有爾曹快人為將均如此朕復何憂欲大用之<lb/>
　㑹卒遺命薄葬<lb/>
蜀漢<lb/>
靳詳太原人仕蜀漢嘗從諸葛亮圍魏陳倉亮使說魏<lb/>
　西河將郝昭降昭不從<lb/>
許允晉陽人少與崔贊齊名子二竒猛皆有令聞<lb/>
<pb n="KR2k0049_WYG_102-12a"/>
晉<lb/>
郭配字仲南陽曲人晉諸公贊曰淮弟配有重名位至<lb/>
　城陽太守裴秀賈充皆配女壻子展字泰舒有器度<lb/>
　幹用厯職著績終太僕次弟豫字泰寜相國叅軍知<lb/>
　名早卒配弟鎮字秀南謁者僕射鎮子奕字泰業山<lb/>
　濤啓事稱奕髙簡有雅量厯位雍州刺史尚書<lb/>
王渾字元沖太原晉陽人昶子沈雅有器量襲爵京陵<lb/>
　侯辟大將軍曹爽掾例免起懐令參司馬文王安東<lb/>
<pb n="KR2k0049_WYG_102-12b"/>
　軍事累遷散騎黄門侍郞散騎常侍咸熙中為越騎<lb/>
　校尉晉初加揚烈將軍遷徐州刺史嵗饑開倉賑贍<lb/>
　百姓賴之泰始初增邑千八百户遷東中郞將督淮<lb/>
　北諸軍事鎮許昌數陳損益多見納用轉征虜將軍<lb/>
　監豫州諸軍事假節領豫州刺史渾與吳接境宣布<lb/>
　威信前後降附甚多吳將魯淑向弋陽薛瑩向新息<lb/>
　衆號十萬時州兵竝放休息衆裁一旅浮淮潛濟出<lb/>
　其不意擊破之以功封次子尚關内侯遷安東將軍<lb/>
<pb n="KR2k0049_WYG_102-13a"/>
　都督揚州諸軍事鎮夀春吴人大佃睆城渾遣揚州<lb/>
　刺史應綽督淮南諸軍攻破之幷破諸别屯焚其積<lb/>
　穀百八十餘萬斛稻苗四千餘頃船六百餘艘渾遂<lb/>
　陳兵東疆視其地形險易歴觀敵城察攻取之勢及<lb/>
　伐吴率師出横江遣叅軍陳慎都尉張喬攻潯陽瀨<lb/>
　鄉又擊吴牙門將孔忠皆破之獲吳將周興等五人<lb/>
　又遣殄吳護軍李純據髙望城攻吳將俞恭破之多<lb/>
　所斬獲吳厲武將軍陳代平虜將軍朱明来降吳丞<lb/>
<pb n="KR2k0049_WYG_102-13b"/>
　相張悌大將軍孫震等率衆數萬詣城陽渾遣司馬<lb/>
　孫疇揚州刺史周浚擊破之臨陣斬二將及首虜七<lb/>
　千八百級吳人大震孫皓司徒何植建威將軍孫晏<lb/>
　降既而王濬破石頭明日渾濟江登建鄴宮釃酒高<lb/>
　㑹上下詔曰使持節都督揚州諸軍事安東將軍京<lb/>
　陵侯王渾督率所統遂逼秣陵令賊孫皓救死自衛<lb/>
　不得分兵上赴以成西軍之功又摧大敵獲張悌使<lb/>
　皓塗窮勢盡面縛乞降遂平定秣陵功勲茂著其増<lb/>
<pb n="KR2k0049_WYG_102-14a"/>
　封八千户進爵為公封子澄為亭侯弟湛為關内侯<lb/>
　賜絹八千疋轉征東大將軍復鎮夀陽渾處斷明允<lb/>
　撫循吳人虚懐綏納座無空席門不停賔江東莫不<lb/>
　悅附徵拜尚書左僕射加散騎常侍㑹齊王攸之藩<lb/>
　上書諫不納太熙初遷司徒惠帝初加侍中令京陵<lb/>
　置士官如睢陵比及誅楊駿加渾兵渾以司徒文官<lb/>
　主史不持兵持兵吏屬例絳衣仍令皁服論者美其<lb/>
　謙而識體楚王瑋將害二輔公孫宏說瑋曰司徒王<lb/>
<pb n="KR2k0049_WYG_102-14b"/>
　渾宿有威名為三軍所信服可請同乘瑋從之渾辭<lb/>
　疾歸第以家兵千餘人閉門距瑋瑋不敢逼俄而瑋<lb/>
　誅渾乃率兵赴宮帝嘗訪渾元㑹問郡國計吏方俗<lb/>
　之冝渾奏曰陛下欽明聖哲光於逺近明詔沖虚詢<lb/>
　及芻蕘斯乃周文疇咨之求仲尼不恥下問也舊三<lb/>
　朝元㑹前計吏詣軒下侍中讀詔計吏跪受臣以詔<lb/>
　文相承已乆無他新聲非陛下留心方國之意也可<lb/>
　令中書指宣明詔問方土異同賢才秀異風俗好尚<lb/>
<pb n="KR2k0049_WYG_102-15a"/>
　農桑本務刑獄得無冤濫守長得無侵虐其勤心政<lb/>
　化興利除害者授以紙筆盡意陳聞以明聖指垂心<lb/>
　四逺不復因循常辭且察其答對文義以觀計吏人<lb/>
　才之實又先帝時正㑹後東堂見征鎮長史司馬諸<lb/>
　王國卿諸州别駕今若不能别見可前詣軒下使侍<lb/>
　中宣問以審察方國於事為便上然之詔錄尚書事<lb/>
　渾所歴前後著稱遂居台輔元康七年卒年七十五<lb/>
　諡曰元長子尚早卒次子濟嗣<lb/>
<pb n="KR2k0049_WYG_102-15b"/>
王沈字處道太原晉陽人祖柔漢中郞將父機魏東郡<lb/>
　太守沈少孤養於從叔司徒昶事昶如父奉繼母寡<lb/>
　嫂以孝義稱好書善屬文大將軍曹爽辟為掾累遷<lb/>
　中書黄門侍郎以爽故吏免後起治書侍御史轉秘<lb/>
　書監正元中遷散騎常侍侍中典著作與荀顗阮籍<lb/>
　共撰魏書雲龍之役封安平侯邑二千户尋遷尚書<lb/>
　出監豫州諸軍事奮武將軍豫州刺史至鎮下敎令<lb/>
　百姓陳得失者給穀有差嘗深尋善政按賈逹以来<lb/>
<pb n="KR2k0049_WYG_102-16a"/>
　法制禁令諸所施行擇善者而従之又敎將吏子弟<lb/>
　敦學九郡士咸悅道敎俗為一變遷征虜將軍持節<lb/>
　都督江北諸軍事封博陵侯班次國伐蜀吴人大出<lb/>
　師救蜀沈鎮御有方冦聞而退轉鎮南將軍武帝嗣<lb/>
　晉王拜御史大夫守尚書令加給事中沈以才望名<lb/>
　顯當世創業之事羊祜荀朂裴秀賈充等皆與諮謀<lb/>
　焉晉初轉驃騎將軍錄尚書事加散騎常侍統城外<lb/>
　諸軍事封博陵郡公固讓不受乃進爵縣公邑千八<lb/>
<pb n="KR2k0049_WYG_102-16b"/>
　百户泰始二年卒舉哀賜秘器朝服一具衣一襲錢<lb/>
　三十萬布百疋葬田一頃諡曰元明年上追思沈勲<lb/>
　詔曰夫表揚徃行所以崇賢垂訓慎終記逺厚徳興<lb/>
　敎也故散騎常侍驃騎將軍博陵元公沈蹈徳居正<lb/>
　執心清粹經綸墳典才識通洽入歴常伯納言之位<lb/>
　出幹監牧方嶽之任内著謀猷外宣威略建國設官<lb/>
　首登公輔兼統中朝出納大命實有翼亮佐世之勲<lb/>
　其贈沈司空公以寵臨既往使沒而不朽又前以翼<lb/>
<pb n="KR2k0049_WYG_102-17a"/>
　贊之勲當受郡公之封而固辭懇至嘉其讓徳不奪<lb/>
　其志可以郡公官屬送葬沈素清儉不營產業其使<lb/>
　所領兵作屋五十間子浚嗣後改葬更賜東園秘器<lb/>
　咸寜中復追封為郡公<lb/>
郭奕字太業太原陽曲人少有重名山濤稱其髙簡有<lb/>
　雅量初為野王令羊祜常過之奕歎曰羊叔子何必<lb/>
　減郭太業少選復往又歎曰羊叔子去人逺矣遂送<lb/>
　出界數百里坐免咸熙末為司馬文王相國主簿鍾<lb/>
<pb n="KR2k0049_WYG_102-17b"/>
　㑹従甥荀朂時為掾奕啓出之文王雖不用歎其雅<lb/>
　正晉初為太子中庶子遷右衞率驍騎將軍封平陸<lb/>
　男咸寜初遷雍州刺史鷹揚將軍假赤幢曲蓋鼓吹<lb/>
　奕寡姊隨奕之官姊僮僕有犯奕省按畢曰大丈夫<lb/>
　豈當以老姊求名遂不問亭長李含<hi>一作合</hi>有俊才奕<lb/>
　用為别駕含後果有名位時稱知人太康中徵為尚<lb/>
　書朝臣皆出其下表楊駿小器不堪任以社稷不聴<lb/>
　後果誅奕疾詔賜錢二十萬日給酒米八年卒太常<lb/>
<pb n="KR2k0049_WYG_102-18a"/>
　上諡為景有司議與景皇同不可請諡穆詔曰諡所<lb/>
　以旌徳表行按諡法一徳不懈為簡奕忠毅清直立<lb/>
　徳不渝於是賜諡曰簡<lb/>
王濟字武子少有逸才風姿英爽氣葢一時好弓馬勇<lb/>
　力絶人善易及老荘文詞秀茂伎藝過人有名當時<lb/>
　與姊夫和嶠裴楷齊名尚常山公主年二十起家中<lb/>
　書郞母服闋起驍騎將軍累遷侍中與孔怐王恂楊<lb/>
　濟同列為一時秀彥武帝嘗㑹公卿藩牧於式乾殿<lb/>
<pb n="KR2k0049_WYG_102-18b"/>
　顧濟恂曰朕左右可謂恂恂濟濟矣每侍見未嘗不<lb/>
　諮論人物及萬機得失濟善清言修飾辭令仕進雖<lb/>
　速論者不以主壻故咸謂才能致之齊王攸當之藩<lb/>
　濟諫請左遷國子祭酒常侍如故數年入為侍中性<lb/>
　峻厲明法繩之出為河南尹未拜免時従兄王佑委<lb/>
　任濟被斥外乃移第北芒山下性豪侈麗服玉食時<lb/>
　洛京地甚貴濟買地為馬埒編錢滿之時人謂為金<lb/>
　溝濟善解馬性嘗乘一馬著連乹鄣泥前有水終不<lb/>
<pb n="KR2k0049_WYG_102-19a"/>
　肎渡濟云此必是惜鄣泥使人解去便渡故杜預謂<lb/>
　濟有馬癖尋使白衣領太僕年四十六先渾卒追贈<lb/>
　驃騎將軍庶子二人卓字文宣嗣渾爵拜給事中次<lb/>
　聿字茂宣襲公主封敏陽侯濟二弟澄字道深汶字<lb/>
　茂深皆辨慧有才藻竝歴清顯<lb/>
王浚字彭祖年十五父沈卒無子親戚共立浚為嗣拜<lb/>
　駙馬都尉太康初就國三年来朝除員外散騎侍郞<lb/>
　元康初轉員外常侍遷越騎校尉右軍將軍出補河<lb/>
<pb n="KR2k0049_WYG_102-19b"/>
　内太守以郡公不得為二千石轉東中郞將鎮許昌<lb/>
　遷寜北將軍青州刺史尋徙寜朔將軍持節都督幽<lb/>
　州諸軍事三王之役浚遏絶檄書尋進號安北將軍<lb/>
　害刺史和演自領幽州以主簿祁𢎞為前鋒遇成都<lb/>
　王穎將石超於平棘擊敗之乘勝遂克鄴城轉驃騎<lb/>
　大將軍都督東北諸軍事領幽州刺史永嘉初為司<lb/>
　空領烏丸校尉又領冀州詔進大司馬加侍中大都<lb/>
　督幽冀諸軍事後布告天下稱受中詔承制自領尚<lb/>
<pb n="KR2k0049_WYG_102-20a"/>
　書令時童謠曰十囊五囊入棗郎棗嵩浚之子壻也<lb/>
　霍原北州名賢浚害之士人憤怨後石勒誘殺之太<lb/>
　元二年封沈従孫道素為博陵公卒子崇之嗣義熈<lb/>
　十一年改封東萊郡公宋初國除<lb/>
温羡字長卿太原祁人漢護羌校尉序之後也祖恢魏<lb/>
　揚州刺史父恭濟南太守兄弟六人竝知名號六龍<lb/>
　羡少以朗悟見稱齊王攸辟為掾遷尚書郞惠帝初<lb/>
　拜豫州刺史入為散騎常侍累遷尚書齊王冏輔政<lb/>
<pb n="KR2k0049_WYG_102-20b"/>
　以羡攸之故吏意特親之轉吏部尚書冏議復張華<lb/>
　官爵論者或以為非羡駁曰式乾之會張華獨諫上<lb/>
　宰不和不能承風贊善望其指麾從命不亦難乎況<lb/>
　内難不預禮非所任今以華不能廢后與趙盾同貶<lb/>
　責之於義不經通也華竟得追復爵位後從討成都<lb/>
　王穎有勲封大陵縣公邑千八百户出為冀州刺史<lb/>
　加後將軍范陽王虓敗於許昌自領冀州牧羡乃避<lb/>
　之惠帝幸長安以羡為中書令不就還洛陽徵為中<lb/>
<pb n="KR2k0049_WYG_102-21a"/>
　書監加散騎常侍永嘉初遷左光禄大夫開府領司<lb/>
　徒論者僉謂為速卒贈司徒諡曰元三子祇允裕祇<lb/>
　字敬齊太傅西曹掾允字敬咸太子舍人裕字敬嗣<lb/>
　尚武安長公主官左光禄大夫<lb/>
王嶠字開山太原晉陽人祖默魏尚書父佑以才智稱<lb/>
　武帝時歴官北軍中候佑少有風尚幷司交辟不就<lb/>
　永嘉末攜二弟渡江元帝敎曰王佑三息始至名徳<lb/>
　之胄竝有操行宜䝉飾敘且可給錢三十萬帛三百<lb/>
<pb n="KR2k0049_WYG_102-21b"/>
　疋米五十斛親兵二十人尋以嶠㕘世子東中郞軍<lb/>
　事不就徵著作郞南陽王保辟皆不行元帝作相為<lb/>
　水曹屬除長山令遷太子中舍人不拜王敦請為㕘<lb/>
　軍爵九原縣公敦在石頭欲禁私伐蔡州荻嶠獨曰<lb/>
　中原有菽庶民採之百姓不足君孰與足若禁人樵<lb/>
　伐未知其可敦不悅敦將殺周顗戴若思嶠於坐諫<lb/>
　曰濟濟多士文王以寜安可戮諸名士以自全生敦<lb/>
　欲斬嶠賴謝鯤以免出為領軍長史敦平除中書侍<lb/>
<pb n="KR2k0049_WYG_102-22a"/>
　郞兼大著作固辭轉越騎校尉頻遷吏部御史中丞<lb/>
　祕書監領本州大中正咸和初朝議欲以嶠為丹陽<lb/>
　尹嶠求補廬陵郡乃拜廬陵太守以嶠家貧無以上<lb/>
　道賜布百疋錢十萬尋卒官諡曰穆子淡嗣歴右衛<lb/>
　將軍侍中中護軍尚書廣州刺史淡子度世驍騎將<lb/>
　軍<lb/>
溫嶠字太眞太原祁人司徒羡弟之子也父憺河東太<lb/>
　守嶠性聰敏有識量博學能屬文少以孝悌稱風儀<lb/>
<pb n="KR2k0049_WYG_102-22b"/>
　秀整善談論年十七州郡辟召皆不就司𨽻命為都<lb/>
　官從事散騎常侍庾敳頗聚斂嶠舉奏之後舉秀才<lb/>
　灼然司徒辟東閤祭酒補上黨潞令幷州刺史劉琨<lb/>
　深禮之請為叅軍遷大將軍從事中郎上黨太守加<lb/>
　建威將軍督護前鋒軍事將兵討石勒屢有戰功又<lb/>
　遷司空右司馬常為謀主琨深憑恃焉元帝初鎮江<lb/>
　左琨以嶠為左長史檄告華夷奉表勸進嶠既至引<lb/>
　見具陳琨忠誠志在效節因說天人係望意辭㫖慷<lb/>
<pb n="KR2k0049_WYG_102-23a"/>
　慨舉朝屬目上器而嘉焉王導周顗謝鯤庾亮桓彝<lb/>
　等竝與親善時江左草創綱維未舉嶠殊以為憂及<lb/>
　見王導共談歡然曰江左自有管夷吾吾復何慮屢<lb/>
　求還不許㑹琨為段匹磾所害嶠表琨忠誠雖勲業<lb/>
　不遂然家破身亡宜褒崇以慰海内望上然之除散<lb/>
　騎侍郎聞母亡阻亂不獲歸葬固讓不拜苦請北歸<lb/>
　詔三司八坐議其事皆曰昔伍員志復私讎先東奔<lb/>
　闔閭位為上將然後鞭荆王之尸若嶠以母未葬乃<lb/>
<pb n="KR2k0049_WYG_102-23b"/>
　應竭其智謀使冦敵冰消反哀墓次豈可稍以乖嫌<lb/>
　廢其逺圖哉嶠不得已乃受命後歴驃騎王導長史<lb/>
　遷太子中庶子東宫與為布衣交數陳規諷又獻侍<lb/>
　臣箴甚有𢎞益時太子起西池樓觀嶠疏言朝廷草<lb/>
　創巨寇未滅宜儉以率下務農重兵納之王敦舉兵<lb/>
　太子將自出戰嶠執鞚諫曰萬乘儲副豈可以身輕<lb/>
　天下乃止明帝初拜侍中參綜機密詔命文翰亦預<lb/>
　焉俄轉中書令上親倚之甚為王敦所忌因請為左<lb/>
<pb n="KR2k0049_WYG_102-24a"/>
　司馬敦阻兵不朝多行陵縱嶠諫敦曰昔周公相成<lb/>
　王勞謙吐握豈好勤而忘逸哉誠由處大任者不可<lb/>
　不爾公自還輦轂入輔朝政闕拜覲之禮簡人臣之<lb/>
　儀不達公意者莫不於邑昔文王雖盛臣節不諐故<lb/>
　有庇人之大徳必有事君之小心願思文王服事之<lb/>
　勤公旦吐握之事則天下幸甚敦不納嶠知其終不<lb/>
　悟於是謬為設敬綜其府事干說密謀深結錢鳯每<lb/>
　曰錢世儀精神滿腹鳯聞而悅之深結好於嶠㑹丹<lb/>
<pb n="KR2k0049_WYG_102-24b"/>
　陽尹缺嶠說敦曰京尹輦轂喉舌宜得文武兼能公<lb/>
　宜自選敦然之問嶠誰可作者嶠曰愚謂錢鳯可用<lb/>
　鳯亦推嶠嶠偽辭之敦不從表補丹陽尹嶠猶懼錢<lb/>
　鳯姦謀因敦餞别嶠起行酒至鳯前鳯未及飲遂偽<lb/>
　醉以手版擊鳯幘墜作色曰錢鳯何人溫太眞行酒<lb/>
　而敢不飲敦以為醉兩釋之臨去言别涕泗横流出<lb/>
　閤復入如是再三然後即路及𤼵後鳯言嶠未必可<lb/>
　信敦曰太真昨醉小加聲色豈得以此便相讒貳由<lb/>
<pb n="KR2k0049_WYG_102-25a"/>
　是鳯謀不行而嶠得還都乃具奏敦逆謀請先為備<lb/>
　及敦搆逆加嶠中壘將軍持節都督東安北部諸軍<lb/>
　事敦與王導書曰太眞别来幾日作如此事表諸姦<lb/>
　臣以嶠為首募生得嶠者當自拔其舌及王含錢鳯<lb/>
　奄至嶠燒朱雀桁以挫其鋒賊不得渡嶠與賊夾水<lb/>
　戰擊王含敗之復督劉遐追錢鳯於江寜事平封建<lb/>
　寜縣開國公賜絹五千四百疋進號前將軍時制王<lb/>
　敦綱紀除名叅佐禁錮嶠疏言王敦拘録人士自免<lb/>
<pb n="KR2k0049_WYG_102-25b"/>
　無路如陸玩羊曼劉印蔡謨郭璞當受同賊之責實<lb/>
　負其心上從之國用不足詔公卿以下詣都坐論時<lb/>
　政嶠奏軍國要務七事多納之尋與王導郄鑒庾亮<lb/>
　陸繹卞壼等同受顧命時歴陽太守蘇峻藏匿亡命<lb/>
　朝廷疑之使嶠為上流形援咸和初代應詹為江州<lb/>
　刺史持節都督平南將軍鎮武昌甚有惠政甄異行<lb/>
　能親祭徐孺子墓又陳豫章十郡之要宜以刺史居<lb/>
　之潯陽濵江都督應鎮其地今以州帖府進退不便<lb/>
<pb n="KR2k0049_WYG_102-26a"/>
　且古鎮將多不領州皆以文武形勢不同故也宜選<lb/>
　單車刺史别撫豫章專理黎庶詔不許在鎮見王敦<lb/>
　畫像曰未有受戮於天子而圖形於羣下命削去之<lb/>
　聞蘇峻被徵求還朝以備不虞不聴未幾峻果反嶠<lb/>
　屯潯陽遣督護王愆期西陽太守鄧嶽鄱陽内史紀<lb/>
　瞻等率舟師赴難及建康傾覆嶠聞之號慟来候者<lb/>
　悲哭相對俄而庾亮来奔宣太后詔進嶠驃騎將軍<lb/>
　開府儀同三司嶠曰未效勲庸而先受榮寵何以示<lb/>
<pb n="KR2k0049_WYG_102-26b"/>
　天下固辭不受分兵給亮遣王愆期等要陶侃赴難<lb/>
　侃恨不受顧命不許嶠用其部將毛寶說復固請侃<lb/>
　行遣王愆期奉侃為盟主侃乃許之遣督護龔登率<lb/>
　兵詣嶠嶠於是列上尚書陳峻罪狀有衆七千灑泣<lb/>
　登舟移告四方征鎮時陶侃雖許自下而未發復追<lb/>
　龔登嶠重與侃書言公進當為大晉之忠臣參桓文<lb/>
　之義退當以慈父惜愛子之痛峻時殺侃子瞻由是<lb/>
　侃激勵遂率所統與嶠亮同下戎卒六萬旌旗七百<lb/>
<pb n="KR2k0049_WYG_102-27a"/>
　餘里鉦鼓聲震百里直指石頭次蔡州侃屯查浦嶠<lb/>
　屯沙門浦時祖約據歴陽與峻為首尾見嶠等兵盛<lb/>
　謂其黨曰吾本知嶠能為四公子之事今果然矣峻<lb/>
　逼駕幸石頭軍多馬南軍仗舟楫不敢輕與交鋒用<lb/>
　將軍李根計據白石築壘以自固使庾亮守之賊步<lb/>
　騎萬餘来攻不下而退追斬二百餘級嶠又於四望<lb/>
　磯築壘以逼賊曰賊必爭之設伏以逸待勞制賊一<lb/>
　竒也而義軍屢戰失利嶠軍又食盡陶侃怒曰使君<lb/>
<pb n="KR2k0049_WYG_102-27b"/>
　前云不憂無將士惟得老僕為主耳今數戰皆北良<lb/>
　將安在荆州接胡蜀倉廪當備不虞若復無食僕便<lb/>
　欲西歸更思良算嶠曰不然自古成監師克在和光<lb/>
　武之濟昆陽曹公之拔官渡以寡敵衆仗義故也今<lb/>
　日之舉決在一戰峻勇而無謀藉驕勝之勢自謂無<lb/>
　前今挑之戰一鼔可擒也奈何舍垂立之功設進退<lb/>
　之計且嶠與公竝受國㤙是致命之日事若克濟則<lb/>
　主臣同祚如其不捷身雖灰滅不足以謝責今之事<lb/>
<pb n="KR2k0049_WYG_102-28a"/>
　勢義無旋踵騎猛虎安可中下哉公若違衆獨返人<lb/>
　心必沮沮衆敗事義旗將迴指於公矣侃無以對遂<lb/>
　留不去嶠於是創建行廟廣設壇場告皇天后土祖<lb/>
　宗之靈親讀祝文聲氣激揚流涕覆面三軍莫能仰<lb/>
　視其日侃督水軍向石頭亮嶠等率精勇一萬從白<lb/>
　石挑戰時峻勞將士因醉突陣馬躓為侃將所斬峻<lb/>
　弟逸及子碩嬰城自固嶠乃立行臺布告故吏令赴<lb/>
　臺至者雲集司徒王導因奏嶠侃録尚書遣間使宣<lb/>
<pb n="KR2k0049_WYG_102-28b"/>
　㫖竝讓不受賊將匡術以臺城降為逸所擊来求救<lb/>
　江州别駕羅洞曰今水暴長救之不便不如攻榻杭<lb/>
　榻杭軍若敗術圍自解嶠從之遂破賊石頭軍奮威<lb/>
　長史滕含抱上奔於嶠船時陶侃雖為盟主而處分<lb/>
　規略一出於嶠及賊滅拜驃騎將軍開府儀同三司<lb/>
　加散騎常侍封始安郡公邑三千户初峻黨路永匡<lb/>
　術賈寜以衆歸順王導將褒顯之嶠曰術軍首亂罪<lb/>
　莫大焉晚雖改悟未足補前失全其首領為幸已過<lb/>
<pb n="KR2k0049_WYG_102-29a"/>
　何可復寵授哉導無以奪朝議將留輔政嶠以導明<lb/>
　帝所任固辭還藩復以建康殘匱乃藉資蓄具器用<lb/>
　而後旋於武昌至鎮未旬卒年四十二江州士庶莫<lb/>
　不相顧而泣冊書贈侍中大將軍持節都督刺史公<lb/>
　如故賜錢百萬布千疋諡曰忠武祠以太牢嶠初葬<lb/>
　豫章後朝廷將造大墓於元明二陵之北陶侃上表<lb/>
　請停從之其後嶠後妻何氏卒子放之便載喪還都<lb/>
　詔葬建平陵北竝贈嶠前妻王氏及何氏始安夫人<lb/>
<pb n="KR2k0049_WYG_102-29b"/>
　印綬<lb/>
溫充太原祁人嶠從弟嶠討蘇峻與庾亮相推為盟主<lb/>
　充言於嶠曰陶征西位重兵彊宜共推之乃遣王愆<lb/>
　期奉侃為盟主侃以兵下遂平賊<lb/>
溫放之嶠子嗣始安郡公少歴清官累至給事黄門侍<lb/>
　郎以貧求為交州許之王述與㑹稽王牋曰放之溫<lb/>
　嶠之子宜見優異而投之嶺外竊用愕然願逺存周<lb/>
　禮近參人情則望實惟允不納放之既至南海甚有<lb/>
<pb n="KR2k0049_WYG_102-30a"/>
　威惠將征林邑交阯太守杜寳别駕阮朗不従放以<lb/>
　其阻衆誅之勒兵進遂破林邑而還卒於官弟式之<lb/>
　新建縣侯散騎常侍<lb/>
王遐字桓子太原晉陽人簡順皇后父驃騎將軍述之<lb/>
　從叔也少以華族仕至光禄勲寜康初追贈特進光<lb/>
　禄大夫加散騎常侍諡曰靖長子恪領軍將軍恪子<lb/>
　欣之豫章太守秩中二千石欣之弟歡之廣州刺史<lb/>
　遐少子臻崇徳衛尉<lb/>
<pb n="KR2k0049_WYG_102-30b"/>
王述字懐祖太原晉陽人承子少孤事母以孝聞安貧<lb/>
　守約不求聞達性沈靜每坐客馳辨處之恬如襲父<lb/>
　爵年三十尚未知名人或謂之癡司徒王導辟為中<lb/>
　兵屬既見無他言唯問江東米價述張目不答導曰<lb/>
　王掾不癡人何言癡也嘗見導發言一坐贊美述正<lb/>
　色曰人非堯舜何得每事盡善導改容謝之謂庾亮<lb/>
　曰懐祖清貞簡貴不減祖父補驃騎將軍功曹出為<lb/>
　宛陵令太尉司空頻辟又除尚書吏部郎竝不行歴<lb/>
<pb n="KR2k0049_WYG_102-31a"/>
　庾冰征虜長史庾翼鎮武昌欲移鎮述與冰牋止之<lb/>
　翼遂不移鎮述出補臨海太守遷建威將軍會稽内<lb/>
　史蒞政清肅終日無事母服闋代殷浩為揚州刺史<lb/>
　加征虜將軍初至主簿請諱報曰亡祖先君名播海<lb/>
　内逺近所知内諱不出門餘無所諱尋加中書監固<lb/>
　讓不拜復加征虜將軍進都督揚州徐州之琅琊諸<lb/>
　軍事衞將軍幷冀幽平四州大中正刺史如故尋遷<lb/>
　散騎常侍尚書令將軍如故述每受職不為虚讓其<lb/>
<pb n="KR2k0049_WYG_102-31b"/>
　有所辭必不受至是子坦之言故事應讓述曰汝謂<lb/>
　我不堪邪坦之曰非也但克讓自是美事耳述曰既<lb/>
　云堪何為復讓人言汝勝我定不及也坦之為桓溫<lb/>
　長史溫欲為子求婚坦之還家省父而述恒抱置坦<lb/>
　之膝上坦之因言溫意述大怒遽排下曰汝竟癡邪<lb/>
　詎可畏溫面以女妻兵也坦之乃辭以他故溫曰此<lb/>
　尊君不肎耳遂止簡文帝每言述直以真率少許便<lb/>
　足對人多多許謝安亦歎美之初述試宛陵令頗受<lb/>
<pb n="KR2k0049_WYG_102-32a"/>
　贈遺王導使諷答曰足自當止後屢居州郡清潔絶<lb/>
　倫禄賜皆散之親故宅宇舊物不革於昔始為當時<lb/>
　所歎但性急為累既躋重位每以柔克為用謝奕嘗<lb/>
　極言罵述述無所應面壁而已人以此稱之太和二<lb/>
　年乞骸骨不許述竟不起卒年六十六初桓溫議遷<lb/>
　都述曰溫欲以虚聲威朝廷非實事也但從之自無<lb/>
　所至事果不行又議移洛陽鐘簴述曰永嘉不競暫<lb/>
　都江左方當蕩平區宇旋軫舊京若其不爾宜改遷<lb/>
<pb n="KR2k0049_WYG_102-32b"/>
　園陵不應先事鐘<graphic n="KR1607" url="https://raw.githubusercontent.com/kanripo/KR-Gaiji/master/images/KR1607.png" mimeType="image/png"/>溫竟無以奪之追贈侍中驃騎<lb/>
　將軍開府諡曰穆改曰簡子坦之嗣<lb/>
王濛字仲祖太原晉陽人哀靖皇后父也㑹祖黯尚書<lb/>
　祖佑北軍中候父訥新淦令少放縱不羈晩節克己<lb/>
　勵行有風流美譽事諸母甚謹奉禄資產常推厚居<lb/>
　薄喜愠不形於色善隸書美姿容與沛國劉惔齊名<lb/>
　友善惔常稱濛性至通而自然有節濛每云劉君知<lb/>
　我勝我自知時人以惔方荀奉倩濛比袁曜卿凡稱<lb/>
<pb n="KR2k0049_WYG_102-33a"/>
　風流者舉濛惔為宗焉司徒王導辟為掾導復引匡<lb/>
　術弟孝濛致牋曰開國承家小人勿用仗徳義以尹<lb/>
　天下方將澄清彞倫崇重名器夫軍國殊用文武異<lb/>
　容豈可令涇渭混流虧清穆之風以允答具瞻儀刑<lb/>
　海内導不能答出補長山令復為司徒左西屬濛以<lb/>
　應受杖固辭詔停罰猶不就徙中書郎簡文為㑹稽<lb/>
　王常與孫綽商略人士曰劉惔清蔚簡令王濛溫潤<lb/>
　恬和桓溫高爽邁出謝尚清易令達而濛性和暢能<lb/>
<pb n="KR2k0049_WYG_102-33b"/>
　言理辭簡而有會簡文輔政益貴幸之與劉惔號為<lb/>
　入室之賔轉司徒左長史疾漸篤於燈下轉麈尾視<lb/>
　之歎曰如此人曾不得四十也年三十九卒臨殯劉<lb/>
　惔以犀把麈尾置棺中因慟絶乆之謝安亦嘗稱濛<lb/>
　云王長史語甚不多可謂有令音二子修蘊<lb/>
王坦之字文度太原晉陽人述子弱冠有重名時人語<lb/>
　曰江東獨步王文度僕射江虨領選將擬為尚書郎<lb/>
　坦之聞曰自過江来尚書郎正用第二人何得以此<lb/>
<pb n="KR2k0049_WYG_102-34a"/>
　見擬虨遂止簡文帝為撫軍將軍辟為掾累遷叅軍<lb/>
　從事中郎仍為司馬加散騎常侍出為大司馬桓溫<lb/>
　長史父服闋徵拜侍中襲父爵時士卒韓悵亡歸首<lb/>
　云失牛故逃有司劾偷牛考掠服罪坦之曰悵束身<lb/>
　自歸而法外加罪懈怠失牛事或可恕加之木石理<lb/>
　有自誣宜附罪疑從輕之例遂見原太和六年領左<lb/>
　衛將軍坦之有風格尤非時俗放蕩不敦儒敎頗尚<lb/>
　刑名學著廢荘論又領本州大中正咸安二年詔大<lb/>
<pb n="KR2k0049_WYG_102-34b"/>
　司馬溫依周公居攝故事坦之自持詔入於上前毁<lb/>
　之上曰天下儻来之運卿何所嫌坦之曰天下宣元<lb/>
　之天下何得專之乃使坦之改詔焉溫卒坦之與謝<lb/>
　安共輔幼主遷中書令領丹陽尹俄授都督徐兖青<lb/>
　三州諸軍事北中郎將徐兖二州刺史鎮廣陵將之<lb/>
　鎮表奏凱直上嘉納之初謝安愛好聲律期功之慘<lb/>
　不廢妓樂頗以成俗坦之非而苦諫安遺坦之書謂<lb/>
　未悟之濠上曰知君思相愛惜之至僕所求者聲謂<lb/>
<pb n="KR2k0049_WYG_102-35a"/>
　稱情義無所不可為聊復以自娱耳若潔軌迹崇世<lb/>
　敎非所擬議亦非所屑常謂君粗得鄙趣者猶未悟<lb/>
　之濠上邪故知莫逆未易為人坦之答曰具君雅㫖<lb/>
　此是誠心而行獨往之美然恐非大雅中庸之謂意<lb/>
　者以為仁之體韻猶器之方圓方圓不可錯用體韻<lb/>
　豈可易處各順其方以𢎞其業則嵗寒之功必有成<lb/>
　矣吾子少立徳行體議淹允加以令地優游自居僉<lb/>
　曰之談咸以清逺相許至於此事實有疑焉公私二<lb/>
<pb n="KR2k0049_WYG_102-35b"/>
　三莫見其可以此為濠上悟之者得無鮮乎且天下<lb/>
　之寳故為天下所惜天下之所非何為不可以天下<lb/>
　為心乎想君幸復三思書凡往反數四焉坦之又嘗<lb/>
　與殷康子書論公謙之義康子及袁宏竝有疑難坦<lb/>
　之標章摘句一一申而釋之莫不厭服又孔嚴著通<lb/>
　葛論坦之與書贊美之其忠公慷慨標明賢勝皆此<lb/>
　類也卒年四十六臨終與謝安桓沖書言不及私惟<lb/>
　憂國事朝野痛惜之追贈安北將軍諡曰獻四子愷<lb/>
<pb n="KR2k0049_WYG_102-36a"/>
　愉國寳忱<lb/>
王褘之字文邵述子少知名尚尋陽公主歴中書侍郎<lb/>
　年未三十卒贈散騎常侍<lb/>
王蘊字叔仁太原晉陽人濛子孝武定皇后之父也起<lb/>
　家佐著作郎累遷尚書吏部郎性平和不抑寒素每<lb/>
　一官缺求者十輩蘊無所是非時簡文帝輔政蘊輒<lb/>
　連状白之曰某人有地某人有才務存進達各隨其<lb/>
　方故不得者無怨焉補吴興太守甚有徳政屬郡荒<lb/>
<pb n="KR2k0049_WYG_102-36b"/>
　輒開倉賑䘏主簿執陳請待報蘊曰若表上須報何<lb/>
　以救將死之命乎專擅之愆罪在太守遂大賑貸賴<lb/>
　蘊全者十七八以違科免士庶詣闕訟之詔特左降<lb/>
　晉陵太守復有惠化百姓歌之定后立遷光禄大夫<lb/>
　領五兵尚書本州大中正封建昌縣侯固辭不受朝<lb/>
　廷敦勸終不肎拜乃授都督京口諸軍事左將軍徐<lb/>
　州刺史假節復固讓謝安曰卿居后父之重不應妄<lb/>
　自菲薄以虧時遇宜依褚公故事乃受命鎮京口頃<lb/>
<pb n="KR2k0049_WYG_102-37a"/>
　之徵拜尚書左僕射將軍如故遷丹陽尹加散騎常<lb/>
　侍蘊苦求外出復以為都督浙江東五郡鎮軍將軍<lb/>
　㑹稽内史常侍如故蘊素嗜酒在㑹稽略少醒日以<lb/>
　和簡為百姓所悅時王悅来拜墓子恭往省之留十<lb/>
　餘日方還蘊問其故恭曰與阿大語蟬聮不得歸蘊<lb/>
　曰恐阿大非爾之友阿大悅小字也後竟乖初好時<lb/>
　以為知人太元九年卒年五十五追贈左光禄大夫<lb/>
　開府儀同三司長子華早卒次恭恭弟爽字季明彊<lb/>
<pb n="KR2k0049_WYG_102-37b"/>
　正有志力歴給事黄門侍郎侍中王國寳夜欲開門<lb/>
　入為遺詔爽拒曰皇太子未至敢入者斬乃止爽嘗<lb/>
　與㑹稽王道子飲道子醉呼為小子爽曰亡祖長史<lb/>
　與簡文皇帝為布衣之交亡姑亡姊儷二宫何小子<lb/>
　之有及國寳執權免爽官後兄恭再起事竝為寜朔<lb/>
　將軍參預軍事恭敗遇害<lb/>
王恭字孝伯太原晉陽人蘊子定皇后之兄也少有美<lb/>
　譽清操過人自負才地高華恒有宰輔之望與王忱<lb/>
<pb n="KR2k0049_WYG_102-38a"/>
　齊名友善慕劉惔為人謝安常曰王恭人地可以為<lb/>
　將来伯舅嘗從父自㑹稽至都忱訪之見恭所坐六<lb/>
　尺簟求之恭輒送焉遂坐薦上忱聞而大驚恭曰吾<lb/>
　平生無長物其簡率如此起家佐著作郎歎曰仕宦<lb/>
　不為宰相才志何足以騁因以疾辭俄為祕書丞轉<lb/>
　中書郎父服闋除吏部郎歴建威將軍太元中為丹<lb/>
　陽尹遷中書令領太子詹事孝武帝以恭后兄深相<lb/>
　欽重時陳郡袁悅諂附㑹稽王道子恭言於上遂誅<lb/>
<pb n="KR2k0049_WYG_102-38b"/>
　之道子置酒東府尚書令謝石為委巷之歌恭正色<lb/>
　曰居端右之重集藩王之第而肆淫聲欲令羣下何<lb/>
　所取則石深銜之虞珧子妻裴氏有服食術衣黄衣<lb/>
　道子令與賔客談論恭抗言曰未聞宰相之坐有失<lb/>
　行婦人道子甚愧之其後上將擢時望以為藩屏乃<lb/>
　以恭為都督兖青冀幽并徐州晉陵諸軍事平北將<lb/>
　軍兖青二州刺史假節鎮京口改號前將軍慕容垂<lb/>
　入青州遣偏師禦之失利降號輔國將軍及道子執<lb/>
<pb n="KR2k0049_WYG_102-39a"/>
　政寵昵王國寳恭每正色直言國寳從弟緒欲因恭<lb/>
　入覲殺之國寳不許道子亦深布腹心於恭恭多不<lb/>
　順嘗入朝還鎮謂道子曰願大王親萬機納直言逺<lb/>
　鄭聲放佞人辭色甚厲國寶愈懼以為安北將軍不<lb/>
　拜乃謀誅國寳遣使與殷仲堪桓𤣥相結仲堪偽許<lb/>
　之恭得書大喜抗表陳國寳罪且曰昔趙鞅興甲誅<lb/>
　君側之惡臣雖駑劣敢忘斯義道子收國寳賜死斬<lb/>
　緒於市恭還京口吴國内史王廞不肎解兵遣劉牢<lb/>
<pb n="KR2k0049_WYG_102-39b"/>
　之擊滅之時詔豫州刺史庾楷割四郡使江州刺史<lb/>
　王愉督之楷遣子鴻說恭恭以為然復以謀告殷仲<lb/>
　堪桓𤣥𤣥等從之推恭為盟主尅期同赴而仲堪箭<lb/>
　簳中信斜絹文角戾不復可識乃先期舉兵司馬劉<lb/>
　牢之諫曰晉陽之師其可再乎恭不從上表討王愉<lb/>
　司馬尚之兄弟遣牢之率帳下督顏延先據竹里道<lb/>
　子子元顯使說牢之啗以重利牢之乃斬顏延以降<lb/>
　是日牢之遣其壻高雅之子敬宣因恭曜軍輕騎擊<lb/>
<pb n="KR2k0049_WYG_102-40a"/>
　恭恭敗將還雅之已閉城門恭遂與其弟履單騎奔<lb/>
　曲阿至長塘湖湖浦尉收之遂於倪塘與五男及弟<lb/>
　爽爽兄子祕書郎和等皆遇害恭性抗直深存節義<lb/>
　讀左傳至奉王命討不庭每輟卷而歎為性不𢎞以<lb/>
　闇於機㑹自在北府為政簡惠而不閑用兵尤信佛<lb/>
　道臨刑猶誦佛經自理䰅髩神無懼容曰但令百代<lb/>
　之下知有王恭耳家無財帛唯書籍而已為識者所<lb/>
　傷恭美姿容人多愛悅或目之云濯濯如春月桞嘗<lb/>
<pb n="KR2k0049_WYG_102-40b"/>
　被鶴氅裘涉雪而行孟昶窺見之歎曰此真神仙中<lb/>
　人也初見執遇故吏戴耆之恭私之曰我自有庶兒<lb/>
　未舉在乳母家卿為我送寄桓南郡耆之遂送於夏<lb/>
　口桓𤣥撫養之後贈侍中太保諡忠簡爽贈太常和<lb/>
　及子簡竝通直散騎郎而腰斬湖浦尉等恭庶子曇<lb/>
　亨宋義熈中給事中<lb/>
王愷字懋仁坦之長子少踐清階襲爵藍田侯太元末<lb/>
　為侍中領右衛將軍多所獻替兄弟貴盛當時莫比<lb/>
<pb n="KR2k0049_WYG_102-41a"/>
　王恭等討國寳愷請解職以與國寳異生又素不協<lb/>
　故得免國寳死出為吴郡内史尋徵為丹陽尹桓𤣥<lb/>
　等至江寜愷領兵守石城俄𤣥等走復為吴郡卒追<lb/>
　贈太常<lb/>
王愉字茂和坦之子少踐清階稍遷驃騎司馬加輔國<lb/>
　將軍及王恭等討國寳愉亦請解職獲免國寳死出<lb/>
　為江州刺史都督豫州四郡輔將軍假節至鎮未幾<lb/>
　殷仲堪桓𤣥楊佺期舉兵應王恭乘流掩至愉惶懼<lb/>
<pb n="KR2k0049_WYG_102-41b"/>
　奔臨川事解除會稽内史劉裕義旗建加前將軍愉<lb/>
　桓氏壻父子寵貴又嘗輕侮裕潛結司州刺史溫詳<lb/>
　事泄與子孫十餘人皆遇害<lb/>
王忱字元達太原晉陽人坦之子弱冠知名與王恭王<lb/>
　珣俱流譽一時歴驃騎長史嘗造其舅范甯遇張元<lb/>
　甯使語元正坐斂袵忱竟不與言甯讓忱曰張元吴<lb/>
　中之秀何不與語忱笑曰張祖希欲相識自可見詣<lb/>
　甯謂曰卿風流雋望真後来之秀忱曰不有此舅何<lb/>
<pb n="KR2k0049_WYG_102-42a"/>
　有此甥既而甯報元元束帶造之始為賔主太元中<lb/>
　出為荆州刺史都督荆益寜三州軍事建武將軍假<lb/>
　節忱自恃才氣放酒誕節慕王澄為人又年少居方<lb/>
　伯之任談者憂之及鎮荆州威風肅然殊得物和桓<lb/>
　𤣥時在江陵每裁抑之𤣥嘗詣忱通人未出乘轝直<lb/>
　進忱對𤣥鞭門幹𤣥怒去之忱亦不留忱仗衛甚盛<lb/>
　𤣥言欲獵借數百人忱悉給之𤣥憚而服焉卒官追<lb/>
　贈右將軍諡曰穆<lb/>
<pb n="KR2k0049_WYG_102-42b"/>
王牢太原祁人高祖宏河東太守緜竹侯牢仕慕容氏<lb/>
　為上谷太守隨南渡居青州因以家焉<lb/>
王綏字彥猷愉子少有美稱厚自矜邁愉為殷桓所捕<lb/>
　綏未測存亡在都有憂色居處飲食每事貶降時人<lb/>
　每謂為試守孝子建義時為冠軍將軍俄拜荆州刺<lb/>
　史假節坐父愉謀與弟納竝遇害自昶父漢鴈門太<lb/>
　守澤已有名稱忱又秀出綏亦著稱八葉繼軌軒冕<lb/>
　莫與為比焉<lb/>
<pb n="KR2k0049_WYG_102-43a"/>
王叡字元徳太原祁人仲徳兄也果勁有計略苻氏敗<lb/>
　起義兵戰敗南奔宋武帝甚知之告以義舉使襲桓<lb/>
　𤣥事泄為𤣥所殺及克建鄴仲徳抱叡子方回出候<lb/>
　武帝武帝於馬上抱方回與仲徳相對號慟追贈給<lb/>
　事中封安復縣侯<lb/>
西燕<lb/>
張騰太原人為慕容永中書侍郎慕容垂攻崔釗於滑<lb/>
　臺釗請救永尚書郎渤海鮑遵曰徐觀其後卞莊之<lb/>
<pb n="KR2k0049_WYG_102-43b"/>
　舉也騰曰疆弱勢殊何弊之有不如救之成鼎峙之<lb/>
　勢可引兵趣中山晝多疑兵夜倍其火彼必懼而還<lb/>
　師我衝其前釗攝其後此天授之機不可失也永不<lb/>
　從釗敗降垂而垂遂入攻臺壁<lb/>
南宋<lb/>
王懿字仲徳太原祁人漢司徒允弟幽州刺史懋七世<lb/>
　孫也祖宏仕石氏父苗仕苻氏皆二千石仲徳少沈<lb/>
　審有意略事母甚謹學通隂陽解聲律苻氏敗仲徳<lb/>
<pb n="KR2k0049_WYG_102-44a"/>
　年十七及兄叡同起義兵與慕容垂戰敗被重創走<lb/>
　度河至滑臺復為翟遼所留後奔泰山晉太元末徙<lb/>
　彭城歸王愉愉接遇甚薄因至姑孰與張暢論桓𤣥<lb/>
　曰恐不足以濟大事宋武帝結叡使襲𤣥仲徳曰天<lb/>
　下事不可不密且兵不貴遲巧𤣥情無逺慮好冒夜<lb/>
　出入今取之止須一夫力耳事泄元徳被害身竄走<lb/>
　獲免建鄴平為鎮軍中兵參軍伐廣固為前驅戰輒<lb/>
　破之大小二十餘戰盧循逼衆議遷都仲徳正色曰<lb/>
<pb n="KR2k0049_WYG_102-44b"/>
　妖寇豕突恃我逺征既聞凱入將自奔散今日投草<lb/>
　莾何以威物此謀若立請從此辭及與循戰左里仲<lb/>
　徳功冠諸將封新淦縣侯義熙十二年北伐進征虜<lb/>
　將軍加冀州刺史督前鋒諸軍事檀道濟王鎮惡劉<lb/>
　遵考沈林子朱超石胡藩咸受統焉仲徳率龍驤將<lb/>
　軍朱牧寜逺將軍竺靈秀嚴綱等開鉅野入河乃總<lb/>
　衆軍進據潼闗長安平為太尉諮議參軍武帝欲遷<lb/>
　都洛陽仲徳曰今暴師經載士有歸心當以建鄴為<lb/>
<pb n="KR2k0049_WYG_102-45a"/>
　王基遷都宜候文軌大同武帝深納之使衞送姚泓<lb/>
　先還彭城宋初累遷徐州刺史加都督元嘉中同到<lb/>
　彥之北侵司兖三州平三軍咸喜而仲徳有憂色曰<lb/>
　諸賢不諳北土情偽必墮其計度河及虎牢洛陽不<lb/>
　守彥之欲焚舟歩走仲徳曰魏師去我猶千里滑臺<lb/>
　尚有強兵若便捨舟士卒必散且當入濟至馬耳谷<lb/>
　口更詳所冝乃回軍沿濟南歴城步上焚舟棄甲還<lb/>
　至彭城坐免尋與檀道濟救滑臺糧盡歸九年又為<lb/>
<pb n="KR2k0049_WYG_102-45b"/>
　徐州刺史仲徳三臨徐州威徳著於彭城進號鎮北<lb/>
　大將軍十五年卒諡曰桓子正循嗣仲徳兄孫文和<lb/>
　景和中為征北義陽王劉昶府佐昶奔魏部曲皆散<lb/>
　獨送之界上昇明中為巴陵内史斬沈攸之使齊永<lb/>
　明中歴青冀兖益四州刺史<lb/>
王元謨字彥徳太原祁人六世祖宏河東太守綿竹侯<lb/>
　祖牢徙青州父秀早卒元謨幼而不羣世父蕤有知<lb/>
　人鑒常曰此兒氣槩高亮有太尉彥雲之風宋武臨<lb/>
<pb n="KR2k0049_WYG_102-46a"/>
　徐州辟為從事史與語異之元嘉中補長沙王義欣<lb/>
　鎮軍中兵將軍領汝隂太守每陳北伐之策上嘉之<lb/>
　後為金紫光禄大夫領太常與桞元景等受顧命時<lb/>
　朝政多闕元謨以嚴直不容徙青冀二州刺史加都<lb/>
　督明帝即位禮遇甚優以元謨為大都領水軍南討<lb/>
　以脚疾聴乘輿出入大將軍江州刺史副司徒頃之<lb/>
　為左光禄大夫開府儀同三司領護軍遷南豫州刺<lb/>
　史加都督年八十一卒諡曰荘子深早卒子繢嗣弟<lb/>
<pb n="KR2k0049_WYG_102-46b"/>
南齊<lb/>
王元邈字彥逺元謨弟仕宋位青州刺史昇明中高帝<lb/>
　引為驃騎司馬再遷秦州刺史建元初李烏奴作亂<lb/>
　元邈出竒兵破之高帝聞之曰元邈果不負吾建武<lb/>
　中卒於護軍贈雍州刺史諡曰壯侯<lb/>
南梁<lb/>
王茂字休連一字茂先太原祁人祖深北中郎司馬父<lb/>
　天生宋列將尅司徒袁粲以勲歴齊郡守封上黄縣<lb/>
<pb n="KR2k0049_WYG_102-47a"/>
　男茂年數嵗大父深異之常曰此吾家千里駒成門<lb/>
　户者必此兒也及長好讀兵書究大指性隠不交游<lb/>
　身長八尺潔白美容儀齊武帝見之曰年少堂堂必<lb/>
　至公輔後為臺郎不調求邊職為雍州長史襄陽太<lb/>
　守梁武事無大小皆詢之人或譖茂異圖遣視其甲<lb/>
　矟則蟲網焉乃殺譖者梁武發雍部茂為前驅郢魯<lb/>
　平從東下為軍鋒師次秣陵齊大將王珍國盛兵朱<lb/>
　雀門衆號二十萬及戰梁武軍引却茂下馬單刀直<lb/>
<pb n="KR2k0049_WYG_102-47b"/>
　前外甥韋欣慶勇力絶人執鐡纏矟翼茂而進大破<lb/>
　之茂勲第一建康平為護軍將軍遷侍中領軍將軍<lb/>
　梁武帝將留潘玉兒茂曰亡齊者此物留之恐貽外<lb/>
　議乃出之以余妃賜茂亦潘之亞也羣盜燒神虎門<lb/>
　茂率所領應赴躍馬而進盜反走加鎮軍將軍封望<lb/>
　蔡縣公出為江州刺史南討陳伯之伯之奔魏茂務<lb/>
　農省役百姓安之四年西禦魏師於漢中班師歴侍<lb/>
　中中衞將軍太子詹事車騎將軍開府儀同三司丹<lb/>
<pb n="KR2k0049_WYG_102-48a"/>
　陽尹進司空茂性寛厚吏人安之居䖏方正在一室<lb/>
　衣冠儼然雖僕妾莫見其惰容姿表瓌麗䰅睂如畫<lb/>
　為衆所瞻望徙驃騎將軍開府同三司之儀江州刺<lb/>
　史不取俸獄無滯囚被服同儒素卒於州贈太尉諡<lb/>
　曰忠烈子貞秀嗣徙越州後留廣州欲襲城長史蕭<lb/>
　昂誅之<lb/>
王神念太原祁人少好儒術尤明内典仕魏潁川太守<lb/>
　與子儈辨據郡歸梁封南城縣侯歴安成武陽宣城<lb/>
<pb n="KR2k0049_WYG_102-48b"/>
　内史皆著政績後為青冀二州刺史神念性剛正所<lb/>
　更州郡必禁止淫祠青州東北石鹿山先有神廟祈<lb/>
　禱糜費神念令毁撤風俗遂改後徵為右衛將軍卒<lb/>
　官諡曰壯追贈侍中中書令改諡忠公神念少善騎<lb/>
　射及老不衰嘗於武帝前手執二刀楯左右交度馭<lb/>
　馬往来冠絶羣伍長子遵業太僕卿<lb/>
王僧辨字君才太原祁人神念子學涉該博尤明左氏<lb/>
　春秋言辭辯捷器宇肅然雖射不穿札而有陵雲之<lb/>
<pb n="KR2k0049_WYG_102-49a"/>
　氣梁元帝鎮江州隨府為中兵㕘軍安成劉敬躬潛<lb/>
　謀亂元帝使僧辨襲安成遂擒敬躬又討平安州蠻<lb/>
　以勇略稱元帝鎮荆州僧辨為貞毅府諮議參軍竟<lb/>
　陵太守命總督舟師一萬援臺城城陷侯景悉收其<lb/>
　軍實而厚加綏撫遣歸竟陵於是倍道兼行西就元<lb/>
　帝承制為領軍將軍及將攻荆襄令僧辨與鮑泉率<lb/>
　師僧辨欲待竟陵部下集然後上頓元帝以為遷延<lb/>
　不去斫之中髀後意解賜以良藥故不死㑹岳陽王<lb/>
<pb n="KR2k0049_WYG_102-49b"/>
　詧襲江陵就獄出僧辨以為城内都督俄岳陽兵退<lb/>
　而鮑泉力不能尅長沙命僧辨代之部分將帥并力<lb/>
　攻圍遂平湘土還復領軍將軍侯景軍次夏首僧辨<lb/>
　為大都督次巴陵沈公私船於水分命衆軍乘城固<lb/>
　守偃旗臥鼓安若無人翌日賊至城下謂城中曰語<lb/>
　王領軍何不早降僧辨使答曰向荆州此城自當非<lb/>
　礙僧辨百口在人掌握豈得便降景軍苦攻城内同<lb/>
　時鼔譟矢石雨下賊乃引退賊復攻城不克又為火<lb/>
<pb n="KR2k0049_WYG_102-50a"/>
　艦燒柵風不便自焚而退景遂燒營夜遁元帝以僧<lb/>
　辨為征東將軍開府儀同三司江州刺史封長寜縣<lb/>
　公命即率巴陵諸軍<graphic n="KR1842" url="https://raw.githubusercontent.com/kanripo/KR-Gaiji/master/images/KR1842.png" mimeType="image/png"/>流討景抜魯山入郢州羅城<lb/>
　景倍道歸建鄴賊帥宋子仙等求輸郢城還就景僧<lb/>
　辨偽許之子仙浮舟將發命杜龕鼓譟掩至大破之<lb/>
　擒子仙丁和等送江陵郢州平進師尋陽與陳武帝<lb/>
　㑹於白茅洲升壇歃血共讀盟文辭氣慷慨皆淚下<lb/>
　霑衿發鵲頭中江風浪僧辨再拜告天曰僧辨忠臣<lb/>
<pb n="KR2k0049_WYG_102-50b"/>
　奉辭伐罪當使風息若鼎命中淪請從此逝言訖風<lb/>
　止景自出戰於石頭城北僧辨大破景盧暉略以石<lb/>
　頭城降引軍入據之景走朱方命衆將入據臺城而<lb/>
　遣侯瑱裴之横東追景偽行臺趙伯超自吴松江降<lb/>
　寇悉平元帝初授鎮衛將軍司徒加班劒二十人改<lb/>
　封永寜郡公侍中尚書令如故詔徵為都督東上諸<lb/>
　軍事以陳武帝為都督西下諸軍事先是陳武讓都<lb/>
　督於僧辨僧辨不受故分為東西都督而皆南討陸<lb/>
<pb n="KR2k0049_WYG_102-51a"/>
　納焉納據車輪士卒精銳䝉衝鬭艦甚盛僧辨稍作<lb/>
　連城以逼之賊不敢交鋒竝懐懈怠因其無備親執<lb/>
　旗鼓以誡進止羣賊大敗歸保長沙命築壘圍之而<lb/>
　自出臨視賊黨吴藏李賢明等蒙楯直進僧辨據胡<lb/>
　牀不動指揮勇敢遂斬賢明賊退湘州亦尋平因㑹<lb/>
　衆軍西討敗武陵王紀齊遣郭元建東方老繼進詔<lb/>
　僧辨急下赴援次姑孰即留鎮焉先命豫州刺史侯<lb/>
　瑱築壘東闗以拒北軍徵吴郡太守張彪吴興太守<lb/>
<pb n="KR2k0049_WYG_102-51b"/>
　裴之横㑹瑱而大敗之振旅歸建鄴承聖二年二月<lb/>
　詔為太尉車騎大將軍頃之丁母憂喪禮有加是年<lb/>
　十月魏遣兵襲江陵元帝徵為大都督荆州刺史未<lb/>
　至而荆州陷敬帝初即梁王位承制進驃騎大將軍<lb/>
　中書監都督中外諸軍事録尚書與陳武帝㕘謀討<lb/>
　伐時齊納貞陽侯明為梁嗣與僧辨書貞陽亦頻與<lb/>
　僧辨書僧辨不納及齊上黨王高渙至東闗散騎常<lb/>
　侍裴之横敗僧辨遂謀納貞陽遣第七子顯顯所生<lb/>
<pb n="KR2k0049_WYG_102-52a"/>
　劉幷弟子珍往充質遣左戸部尚書周𢎞正至歴陽<lb/>
　迎明又遣吏部尚書王通送啓因求以敬帝為嗣明<lb/>
　報許之貞陽求度衞士三千僧辨慮其為變止受散<lb/>
　卒千人而幷遣龍舟法駕往迎貞陽濟江僧辨擁檝<lb/>
　中流不敢就岸末乃同㑹於江寜浦明踐位授僧辨<lb/>
　大司馬領太子太傅揚州牧餘如故陳武帝自京口<lb/>
　舉兵襲之僧辨常處石頭城是日視事軍人已踰城<lb/>
　北而入南門又白有兵来僧辨與子頠遽走出閣計<lb/>
<pb n="KR2k0049_WYG_102-52b"/>
　無所出乃據南門樓陳武縱火焚之方共頠下就執<lb/>
　陳武曰何意全無防備僧辨曰委公北門何謂無備<lb/>
　是夜及子頠俱遇害弟僧智就任約約敗走亦遇害<lb/>
王僧愔僧辨弟位譙州刺史征蕭勃及聞兄死引軍還<lb/>
　吴州刺史羊亮密召侯瑱見擒僧愔以名義責瑱因<lb/>
　復得奔齊與徐嗣徽等攻陳軍敗竄逸仰天歎曰讎<lb/>
　恥不雪未欲身膏野草若精誠有感當得道路誓不<lb/>
　受辱人手聞空中催令急去僧愔異之勉力馳進行<lb/>
<pb n="KR2k0049_WYG_102-53a"/>
　一里顧向處已有陳人踰越江山僅得歸齊<lb/>
王顗僧辨子承聖初位侍中陳武帝鎮京口僧辨結廉<lb/>
　藺之分且為第三子頠聘陳武章后所生女顗屢諫<lb/>
　不聴後隨王琳入齊為竟陵郡守齊遣琳鎮壽春將<lb/>
　圖江左及陳殺琳顗聞之乃出郡城南登高冢上號<lb/>
　哭一慟而絶<lb/>
　<lb/>
　<lb/>
<pb n="KR2k0049_WYG_102-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百一</head> <lb/>
    <p>
<pb n="KR2k0049_WYG_101-1a"/>
欽定四庫全書<lb/>
　山西通志卷一百一<lb/>
　　人物<hi>一</hi>
　山西人物唐虞尚矣繇夏暨元明彪炳竹素者多有<lb/>
　而載籍所紀以勲名著十率得四五此秦晉人物之<lb/>
　權衡也<lb/>
國家損益百代甄叙九品維幷汾右輔川呈嶽貢之才<lb/>
　喆業烝烝嚮風而歴代人物亦胥列銓綜今次厥行<lb/>
<pb n="KR2k0049_WYG_101-1b"/>
　事如左忠烈不别編即列人物蓋非忠烈無以為人<lb/>
　物此又用義理權衡而定勲庸閥閲之差等也至有<lb/>
　以文章著者别為文苑附載簡末以存其槩云志人<lb/>
　物<lb/>
太原府<lb/>
周<lb/>
唐叔虞武王子初武王夢天謂已曰余命女生子名虞<lb/>
　余與之唐及生子文在手曰虞遂因命之武王崩成<lb/>
<pb n="KR2k0049_WYG_101-2a"/>
　王立唐有亂周公誅滅唐成王與叔虞戲削桐葉為<lb/>
　珪以與叔虞曰以此封若史佚因請擇日立叔虞成<lb/>
　王曰吾與之戲耳史佚曰天子無戲言言則史書之<lb/>
　禮成之樂歌之於是遂封叔虞於唐故曰唐叔虞姓<lb/>
　姬氏字子千唐叔子燮是為晉侯晉侯子寧族是為<lb/>
　武侯武侯之子服人是為成侯成侯子福是為厲侯<lb/>
　厲侯子宜臼是為靖侯靖侯已來年紀可推自唐叔<lb/>
　至靖侯五世無其年數靖侯十八年卒子釐侯司徒<lb/>
<pb n="KR2k0049_WYG_101-2b"/>
　立釐侯十八年卒子獻侯籍立獻侯十一年卒子穆<lb/>
　侯費生立穆侯二十七年卒弟殤叔自立太子仇出<lb/>
　奔四年仇率其徒襲殤叔而立<lb/>
文侯仇平王東遷文侯迎送安定之平王錫以秬鬯圭<lb/>
　瓚作文侯之命王若曰父義和丕顯文武克愼明徳<lb/>
　昭升于上敷聞在下惟時上帝集厥命于文王亦惟<lb/>
　先正克左右昭事厥辟越小大謀猷罔不率從肆先<lb/>
　祖懐在位嗚呼閔予小子嗣造天丕愆殄資澤于下<lb/>
<pb n="KR2k0049_WYG_101-3a"/>
　民侵戎我國家純即我御事罔或耆壽俊在厥服予<lb/>
　則罔克曰惟祖惟父其伊恤朕躬嗚呼有績予一人<lb/>
　永綏在位父義和汝克紹乃顯祖汝肇刑文武用㑹<lb/>
　紹乃辟追孝于前文人汝多修扞我于艱若汝予嘉<lb/>
　王曰父義和其歸視爾師寧爾邦用賚爾秬鬯一卣<lb/>
　彤弓一彤矢百盧弓一盧矢百馬四匹父徃哉柔逺<lb/>
　能邇惠康小民無荒寧簡恤爾都用成爾顯徳<hi>左傳平王</hi>
　<hi>之東遷也晉鄭焉依書𫝊平王立而東遷洛邑晉文侯迎送安定之王錫命焉史記以為襄王為文公作</hi>
<pb n="KR2k0049_WYG_101-3b"/>
　<hi>誤</hi>文侯三十五年卒子昭侯伯立昭侯元年封文侯<lb/>
　弟成師於曲沃靖侯庶孫欒賔傅之曲沃邑大於翼<lb/>
　號為桓叔桓叔好徳晉國之衆皆附焉七年晉大臣<lb/>
　潘父弑昭侯而迎曲沃桓叔桓叔欲入晉晉人發兵<lb/>
　攻之桓叔敗還歸曲沃晉人共立昭侯子平為君是<lb/>
　為孝侯誅潘父孝侯八年曲沃桓叔卒子鱓代是為<lb/>
　曲沃荘伯孝侯十五年荘伯弑孝侯於翼晉人攻荘<lb/>
　伯荘伯復入曲沃晉人復立孝侯子郄為君是為鄂<lb/>
<pb n="KR2k0049_WYG_101-4a"/>
　侯鄂侯六年卒荘伯興兵伐晉周平王使虢公将兵<lb/>
　伐荘伯荘伯走保曲沃晉人共立鄂侯子光是為哀侯<lb/>
　哀侯二年荘伯卒子稱立是為曲沃武公哀侯八年<lb/>
　晉侵陘廷陘廷與武公謀九年伐晉於汾旁虜哀侯<lb/>
　晉人乃立哀侯子小子為君是為小子侯小子元年<lb/>
　武公使韓萬殺所虜晉哀侯晉小子之四年武公誘<lb/>
　召晉小子殺之周桓王使虢仲伐武公武公入於曲<lb/>
　沃乃立晉哀侯弟緡為晉侯晉侯緡二十八年武公<lb/>
<pb n="KR2k0049_WYG_101-4b"/>
　伐晉滅之<lb/>
武公稱曲沃荘伯子也周釐王四年伐晉滅之盡以其<lb/>
　寳器賂周釐王王命武公為晉君列為諸侯於是盡<lb/>
　併晉地更號曰晉武公始都晉國自桓叔初封曲沃<lb/>
　以至武公滅晉凡六十七歳而卒代晉為諸侯武公<lb/>
　代晉二歳卒與曲沃通年即位凡三十九年而卒子<lb/>
　獻公詭諸立獻公五年伐驪戎得驪姬及驪姬娣俱<lb/>
　愛幸之八年士蒍説公盡殺諸公子而城聚都之命<lb/>
<pb n="KR2k0049_WYG_101-5a"/>
　曰絳始都絳十二年驪姬生奚齊獻公欲廢太子申<lb/>
　生乃使居曲沃公子重耳居蒲夷吾居屈公與驪姬<lb/>
　子奚齊居絳十六年獻公作二軍公將上軍申生将<lb/>
　下軍趙夙御戎畢萬為右滅霍滅魏滅耿還為申生<lb/>
　城曲沃賜趙夙耿賜畢萬魏二十一年驪姬譖申生<lb/>
　申生自殺於新城重耳奔狄夷吾奔梁二十二年滅<lb/>
　虢滅虞二十六年獻公病以奚齊為後使荀息傅之<lb/>
　公卒里克殺奚齊於喪次荀息立卓子而葬里克弑<lb/>
<pb n="KR2k0049_WYG_101-5b"/>
　卓子於朝荀息死之使迎重耳於狄重耳辭乃迎夷<lb/>
　吾於梁立之是為惠公六年九月秦繆公伐晉獲公<lb/>
　公姊繆公夫人請歸之十四年卒子圉立是為懐公<lb/>
　是年秦送重耳入晉殺懐公於髙梁<lb/>
文公重耳晉獻公子自少好士年十七有賢士五人曰<lb/>
　趙衰狐偃賈佗先軫魏武子獻公二十一年殺太子<lb/>
　申生重耳奔狄是時年四十三從此五士其餘不名<lb/>
　者數十人狄伐咎如得二女以長女妻重耳生伯鯈<lb/>
<pb n="KR2k0049_WYG_101-6a"/>
　叔劉以少女妻趙衰生盾居狄五歳而獻公卒里克<lb/>
　等殺奚齊卓子使人迎重耳重耳畏殺固辭克等迎<lb/>
　其弟夷吾立之是為惠公惠公七年畏重耳乃使宦<lb/>
　者履鞮與壮士欲殺重耳重耳聞之乃謀與趙衰等<lb/>
　適齊居狄凡十二年而去過衞衞文公不禮去過五<lb/>
　鹿飢而從野人乞食野人盛土器中進之重耳怒趙<lb/>
　衰曰土者有土也君其拜受之至齊齊桓公厚禮而<lb/>
　以宗女妻之有馬二十乘重耳安之留齊凡五歳齊<lb/>
<pb n="KR2k0049_WYG_101-6b"/>
　女與趙衰等謀醉重耳載以行過曹曹共公不禮欲<lb/>
　觀重耳駢脇曹大夫釐負羈諌之不從負羈乃私遺<lb/>
　重耳食置璧其下重耳受其食還其璧去過宋宋襄<lb/>
　公新困兵於楚傷於泓聞重耳賢乃以國禮禮於重<lb/>
　耳過鄭鄭文公弗禮鄭叔詹諌之不聴去之楚楚成<lb/>
　王以適諸侯禮待之厚遇重耳重耳甚卑成王曰子<lb/>
　即反國何以報寡人重耳曰羽毛齒角玉帛君王所<lb/>
　餘未知所以報王曰雖然何以報不穀重耳曰即不<lb/>
<pb n="KR2k0049_WYG_101-7a"/>
　得已與君王以兵車㑹平原廣澤請辟王三舍楚將<lb/>
　子玉怒請殺之成王曰晉公子賢而困於外乆從者<lb/>
　皆國器此天所置庸可殺乎居楚數月而晉太子圉<lb/>
　亡秦秦怨之聞重耳在楚乃召之成王曰楚逺更數<lb/>
　國乃至晉秦晉接境秦君賢子其勉行厚送重耳至<lb/>
　秦秦繆公以宗女五人妻重耳故子圉妻與徃重耳<lb/>
　不欲受司空季子曰其國且伐況其故妻乎且受以<lb/>
　結秦親而求入子乃拘小禮忘大醜乎遂受繆公大<lb/>
<pb n="KR2k0049_WYG_101-7b"/>
　歡與重耳飲趙衰歌黍苗詩繆公曰知子急欲反國<lb/>
　矣趙衰與重耳下拜曰孤臣之仰君如百穀之望時<lb/>
　雨是時惠公卒子圉立欒郤等皆隂求勸重耳趙衰<lb/>
　等反國為内應甚衆於是秦繆公乃發兵與重耳歸<lb/>
　晉重耳出亡凡十九歳而得入時年六十二矣晉人<lb/>
　多附襄王十七年二月辛丑入於晉丁未即位懐公<lb/>
　故大臣呂甥卻芮等恐誅與其徒謀燒公宮始嘗欲<lb/>
　殺公宦者履鞮知其謀以告公乃為微行㑹秦繆公<lb/>
<pb n="KR2k0049_WYG_101-8a"/>
　於王城誘呂郤等殺之河上晉國復而公得歸夏迎<lb/>
　夫人於秦秦所與文公妻者卒為夫人秦送三千人<lb/>
　為衞以備晉亂文公修政施惠百姓賞從亡者及功<lb/>
　臣大者封邑小者尊爵未至介子推推亦不言禄禄<lb/>
　亦不及與其母隱去不復見公聞其入綿上山中於<lb/>
　是環綿上山中而封之以為介推田號曰介山從亡<lb/>
　賤臣壼叔曰君三行賞賞不及臣請罪公報曰夫導<lb/>
　我以仁義防我以徳惠此受上賞輔我以行卒以成<lb/>
<pb n="KR2k0049_WYG_101-8b"/>
　立此受次賞矢石之難汗馬之勞此復受次賞若以<lb/>
　力事而無補吾缺者此受次賞三賞之後故且及子<lb/>
　晉人聞之皆說二年春秦軍河上将入王趙衰曰求<lb/>
　霸莫如入王尊周周晉同姓晉不先入王後秦入之<lb/>
　毋以令於天下方今尊王晉之資也三月甲辰公乃<lb/>
　發兵至陽樊圍溫殺帶入襄王於周襄王賜公河内<lb/>
　陽樊之地四年楚成王及諸侯圍宋宋公孫固如晉<lb/>
　告急先軫曰報施定霸於今在矣狐偃曰楚新得曹<lb/>
<pb n="KR2k0049_WYG_101-9a"/>
　而初婚於衞若伐曹衞楚必救之則宋免矣於是作<lb/>
　三軍冬十二月晉兵下山東五年春文公欲伐曹假<lb/>
　道於衞衞人弗許還自河南渡侵曹伐衞正月取五<lb/>
　鹿二月與齊侯盟於斂盂衞侯請盟晉晉人不許衞<lb/>
　侯欲與楚國人不欲故出其君以說晉楚救衞不卒<lb/>
　晉侯圍曹三月丙午晉師入曹數之以其不用釐負<lb/>
　羈言而用美女乘軒者三百人也令軍毋入釐負羈<lb/>
　宗家以報徳楚圍宋復告急文公欲救則攻楚為楚<lb/>
<pb n="KR2k0049_WYG_101-9b"/>
　嘗有徳欲釋宋宋又嘗有徳於晉患之先軫曰執曹<lb/>
　伯分曹衞地以與宋楚急曹衞其勢宜釋宋於是文<lb/>
　公從之而楚成王乃引兵歸楚將子玉請伐晉成王<lb/>
　曰晉侯亡在外十九年困日乆矣果得反國險阨盡<lb/>
　知之能用其民天之所開不可當子玉固請之使宛<lb/>
　春告晉請復衛侯而封曹臣亦釋宋咎先軫說公囚<lb/>
　宛春於衞且私許復曹衞告絶於楚楚得臣怒擊晉<lb/>
　師晉師退軍吏曰為何退文公曰昔在楚約退三舍<lb/>
<pb n="KR2k0049_WYG_101-10a"/>
　可倍乎楚師欲去得臣不肯四月戊辰宋公齊将秦<lb/>
　将與公次城濮己巳與楚兵合戰楚兵敗得臣收餘兵<lb/>
　去甲午晉師還至衡雍作王宮於踐土初鄭助楚楚<lb/>
　敗懼使人請盟公與鄭伯盟五月丁未獻楚俘於周<lb/>
　駟介百乘徒兵千天子使王子虎命晉侯為伯賜大<lb/>
　輅彤弓矢百玈弓矢千秬鬯一卣珪瓚虎賁三百人<lb/>
　晉侯三辭然後稽首受之於是晉文公稱伯盟諸侯<lb/>
　於王庭晉焚楚軍火數日不息公歎左右曰勝楚而<lb/>
<pb n="KR2k0049_WYG_101-10b"/>
　君猶憂何也公曰吾聞能勝而安者唯聖人且子玉<lb/>
　猶在庸可喜乎楚成王歸讓責子玉子玉自殺公乃<lb/>
　喜六月復入衞侯是年冬公㑹諸侯於温欲朝周恐<lb/>
　有畔者乃使人言襄王狩於河陽壬申遂率諸侯朝<lb/>
　王於踐土丁丑圍許曹伯臣或說公復曹伯公從之<lb/>
　七年與秦繆公共圍鄭以其無禮於公亡過時及助<lb/>
　楚於城濮也九年冬卒子襄公歡立是歳秦繆公發<lb/>
　兵襲鄭襄公元年春秦師滅滑而還晉擊之襄公墨<lb/>
<pb n="KR2k0049_WYG_101-11a"/>
　衰絰四月敗秦師於殽遂墨衰絰以葬文公四年秦<lb/>
　繆公大興兵伐我渡河取王官封殽尸而去五年晉<lb/>
　伐秦取新城六年趙衰欒枝咎犯先且居皆卒趙盾<lb/>
　代衰執政七年八月襄公卒趙盾使士蔑士㑹如秦<lb/>
　迎襄公弟公子雍繆嬴爭之盾畏誅乃背所迎而立<lb/>
　太子夷臯是為靈公發兵以拒秦送公子雍者敗之<lb/>
　於令狐先蔑隨㑹亡奔秦四年伐秦取少梁秦亦取<lb/>
　晉之殽六年秦康公伐晉取羈馬靈公怒使趙盾趙<lb/>
<pb n="KR2k0049_WYG_101-11b"/>
　穿卻缺擊秦大戰河曲趙穿最有功七年令魏壽餘<lb/>
　誘士㑹歸晉十四年靈公壮侈厚斂以彫牆從臺上<lb/>
　彈人觀其避丸宰夫胹熊蹯不熟公怒殺之趙盾隨<lb/>
　㑹前數諫不聴己又見死人手隨㑹先諫不聴公患<lb/>
　之使鉏麑刺趙盾不果已復飲趙盾酒伏甲将攻之<lb/>
　盾右提彌明禦而免遂奔未出晉境乙丑趙穿襲殺<lb/>
　靈公於桃園而迎趙盾盾使趙穿迎襄公弟黒臀於<lb/>
　周立之是為成公七年成公與楚荘王爭彊㑹諸侯<lb/>
<pb n="KR2k0049_WYG_101-12a"/>
　於扈復救鄭與楚戰敗之是年成公卒子據立是為<lb/>
　景公三年楚圍鄭晉使苟林父等救之楚與晉軍大<lb/>
　戰鄭新附楚畏之反助楚攻晉晉軍敗績楚虜我将<lb/>
　智罃歸五年伐鄭為助楚故也七年使隨㑹滅赤狄<lb/>
　十一年使卻克欒書韓厥與魯衞共伐齊與頃公戰<lb/>
　於鞌齊師敗走晉追北至齊頃公獻寳器以求平而<lb/>
　還十二年冬齊頃公如晉欲上尊景公為王景公讓<lb/>
　不敢晉始作六軍韓厥鞏朔趙穿荀騅趙括趙旃皆<lb/>
<pb n="KR2k0049_WYG_101-12b"/>
　為卿智罃自楚歸十三年伐鄭取汜十六年吳晉始<lb/>
　通約伐楚十七年誅趙同趙括族滅之韓厥請復趙<lb/>
　庶子武為趙後十九年夏景公病立其太子壽曼為<lb/>
　君是為厲公後月餘景公卒厲公元年初立欲和諸<lb/>
　侯與秦桓公夾河而盟歸而秦倍盟與狄謀伐晉三<lb/>
　年使呂相讓秦因與諸侯伐秦至涇敗秦於麻隧五<lb/>
　年三卻讒伯宗殺之厲公六年春鄭倍晉與楚盟厲<lb/>
　公自将伐之五月渡河聞楚兵来救與戰射中楚共<lb/>
<pb n="KR2k0049_WYG_101-13a"/>
　王目敗之於鄢陵晉由此威諸侯欲以令天下求霸<lb/>
　厲公多外嬖姬歸欲盡去羣大夫而立諸姬兄弟令胥<lb/>
　童以兵八百人襲攻殺三卻胥童因以甲劫欒書中<lb/>
　行偃於朝曰不殺二子患必及公公不忍使復位以<lb/>
　胥童為卿閏月乙卯厲公游匠麗氏欒書中行偃以<lb/>
　其黨襲捕厲公囚之殺胥童使人迎公子周於周而<lb/>
　立之是為悼公<lb/>
悼公襄公少子桓叔之孫也簡王十四年正月厲公遇<lb/>
<pb n="KR2k0049_WYG_101-13b"/>
　弑晉使智罃迎立之時年十四矣公既立朝謂大夫<lb/>
　曰大父父皆不得立而避難於周客死焉寡人自以<lb/>
　疎逺毋幾為君今大夫不忘文襄之意而惠立桓叔<lb/>
　之後賴宗廟大夫之靈得奉晉祀豈敢不戰戰乎大<lb/>
　夫其亦佐寡人於是逐不臣者七人修舊功施徳惠<lb/>
　收文公入時功臣後秋伐鄭鄭師敗遂至陳靈王二<lb/>
　年㑹諸侯於雞澤公弟楊干亂行司馬魏絳戮其僕<lb/>
　公怒或諌公公卒賢絳任之政使和戎戎大親附八<lb/>
<pb n="KR2k0049_WYG_101-14a"/>
　年之中九合諸侯公歸功於絳賜以金石之樂十年<lb/>
　冬秦取我櫟十三年公使六卿率諸侯伐秦度涇大<lb/>
　敗秦軍至棫林而去十四年公問治國於師曠師曠<lb/>
　曰唯以仁義為本是年冬公卒子平公彪立平公元<lb/>
　年伐齊戰於靡下齊師敗走晉追圍臨菑盡燒屠其<lb/>
　郭中東至膠南至沂乃歸六年逐欒逞奔齊八年欒<lb/>
　逞入於曲沃反襲入絳范獻子以其徒擊逞敗之於<lb/>
　曲沃殺逞遂滅欒氏二十六年平公卒子昭公夷立<lb/>
<pb n="KR2k0049_WYG_101-14b"/>
　昭公六年卒六卿彊公室卑子頃公去疾立頃公十<lb/>
　二年晉之宗家祁傒孫叔嚮子相惡於君六卿欲弱<lb/>
　公室乃遂以法盡滅其族而分其邑為十縣各令其<lb/>
　子為大夫晉益弱六卿皆大十四年頃公卒子定公<lb/>
　午立定公十五年趙鞅殺邯鄲大夫午中行寅范吉<lb/>
　射攻趙鞅鞅走保晉陽定公圍晉陽荀櫟韓不信魏<lb/>
　侈說公移兵伐范中行范中行敗走朝歌二十二年<lb/>
　晉敗范中行氏二子奔齊三十年公與吳王夫差㑹<lb/>
<pb n="KR2k0049_WYG_101-15a"/>
　黄池三十七年定公卒子出公鑿立出公十七年知<lb/>
　伯與趙韓魏共分范中行地以為邑出公怒告齊魯<lb/>
　欲以伐四卿四卿恐遂反攻出公奔齊道死知伯乃<lb/>
　立昭公曾孫驕為晉君是為哀公當是時晉國政皆<lb/>
　决知伯哀公不得有所制哀公四年趙襄子韓康子<lb/>
　魏桓子共殺知伯并其地十八年哀公卒子幽公桞<lb/>
　立幽公之時晉反朝韓趙魏之君獨有絳曲沃餘皆<lb/>
　入三晉十五年盜殺幽公魏文侯以兵誅晉亂立幽<lb/>
<pb n="KR2k0049_WYG_101-15b"/>
　公子止是為烈公烈公十九年周威烈王賜趙韓魏<lb/>
　皆命為諸侯二十七年烈公卒子孝公頎立十七年<lb/>
　孝公卒子靜公俱酒立靜公二年魏武侯韓哀侯趙<lb/>
　敬侯滅晉後而三分其地靜公遷為家人<lb/>
孝伯唐表成王封母弟孝伯於狄城為狄氏<lb/>
寒侯路史狄子寒侯皆武穆也後各為氏羅苹云漢有<lb/>
　博士寒朗乃武王子寒侯後又云晉地五氏其一為<lb/>
　寒<lb/>
<pb n="KR2k0049_WYG_101-16a"/>
狐突字伯行重耳外祖父為獻公大夫公使申生伐東<lb/>
　山臯落氏衣之偏衣佩之金玦突御戎歎曰時事之<lb/>
　徵也衣身之文也佩衷之旗也故敬其事則命以始<lb/>
　服其身則衣之純用其衷則佩之度今命以時卒閟<lb/>
　其事也衣之尨服逺其躬也佩以金玦棄其衷也服<lb/>
　以逺之時以閟之尨凉冬殺金寒玦離胡可恃也雖<lb/>
　欲勉之狄可盡乎欲行羊舌大夫不可將戰突諫曰<lb/>
　昔辛伯云内寵竝后外寵二政嬖子配適大都耦國<lb/>
<pb n="KR2k0049_WYG_101-16b"/>
　亂之本也今亂本成矣立可必乎孝而安民子其圖<lb/>
　之與其危身以速罪也申生不從敗狄而反䜛言益<lb/>
　起突杜門不出及重耳出亡突二子毛偃從之懐公<lb/>
　立弗召公執突曰子来則免對曰子之能仕父教之<lb/>
　忠古之制也䇿名委質貳乃辟也今臣之子名在重<lb/>
　耳有年數矣若又召之敎之貳也父敎子貳何以事<lb/>
　君淫刑以逞誰則無罪臣聞命矣乃殺之毛從文公<lb/>
　出亡及反國弟偃稱其賢讓之公使將上軍城濮之<lb/>
<pb n="KR2k0049_WYG_101-17a"/>
　戰毛設二斾退楚右師復與偃以上軍夾攻楚左師<lb/>
　潰毛子溱襄王十七年文公命為溫大夫<lb/>
狐偃字子犯狐突次子惠王二十二年從重耳出亡及<lb/>
　柏谷卜適齊楚偃曰無卜焉夫齊楚道逺而望大不<lb/>
　可以困往道逺難通望大難走困往多悔困且多悔<lb/>
　不可以走望若以偃之慮其狄乎夫狄近晉而不通<lb/>
　愚陋而多怨走之易達不通可以竄惡多怨可以共<lb/>
　憂今若休憂於狄以觀晉國且以監諸侯之為其無<lb/>
<pb n="KR2k0049_WYG_101-17b"/>
　不成乃遂之狄獻公卒里克殺奚齊卓子及驪姬使<lb/>
　告重耳於狄請入晉重耳欲許之偃不可曰夫堅樹<lb/>
　在始始不固本終必槁落夫長國者唯知哀樂喜怒<lb/>
　之節是以導民不哀喪而求國難因亂以入始以喪<lb/>
　得國則必樂喪樂喪必哀生因亂以入則必喜亂喜<lb/>
　亂必怠得是哀樂喜怒之節易也何以導民民不我<lb/>
　導誰長重耳曰非喪誰代非亂誰納我偃曰偃也聞<lb/>
　之喪亂有小大大喪大亂之剡也不可犯也父母死<lb/>
<pb n="KR2k0049_WYG_101-18a"/>
　為大喪䜛在兄弟為大亂今適當之是故難重耳乃<lb/>
　辭使者吕甥等亦告公子夷吾於梁冀芮勸夷吾許<lb/>
　之因請君於秦繆公許諾乃使公子縶弔重耳於狄<lb/>
　以時不可失喪不可乆說之觀其意重耳告偃偃曰<lb/>
　不可亡人無親信仁以為親是故置之者不始父死<lb/>
　在堂而求利人孰仁我人實有之我以徼幸人孰信<lb/>
　我不仁不信將何以長利重耳出見使者曰君惠弔<lb/>
　亡臣又重有命重耳身亡父死不得與於哭泣之位<lb/>
<pb n="KR2k0049_WYG_101-18b"/>
　又何敢有他志以辱君義再拜不稽首而哭退而不<lb/>
　私縶退弔公子夷吾於梁如弔公子重耳之命冀芮<lb/>
　說夷吾出見使者再拜稽首起而不哭退而私於縶<lb/>
　以求入縶反致命繆公繆公曰吾與公子重耳仁再<lb/>
　拜不稽首不沒為後也起而哭愛其父也退而不私<lb/>
　不汲於利也欲納重耳縶說繆公置夷吾可成名於<lb/>
　天下故秦先置夷吾於晉是為惠公偃與重耳處狄<lb/>
　十二年而行過衛出五鹿乞食於野人野人與之塊<lb/>
<pb n="KR2k0049_WYG_101-19a"/>
　公子怒欲鞭之偃曰天賜也稽首受而載之及齊齊<lb/>
　桓公妻之有馬二十乘公子安之姜氏勸公子行公<lb/>
　子不可姜與偃謀醉而遣之醒以戈逐偃厯曹宋及<lb/>
　鄭遂適楚楚送諸秦秦伯納女五人於重耳他日享<lb/>
　之偃曰吾不如衰之文也請使衰相禮秦伯悅之㐮<lb/>
　王十七年秦伯納重耳於晉及河偃以璧授重耳曰<lb/>
　臣負羈絏從君巡於天下臣之罪甚多矣臣猶知之<lb/>
　而况君乎請由此亡公子曰所不與舅氏同心者有<lb/>
<pb n="KR2k0049_WYG_101-19b"/>
　如白水投其璧於河濟河偃及秦晉之大夫盟於郇<lb/>
　文公入於曲沃即位是年冬周亂襄王出居於鄭明<lb/>
　年春秦伯師於河上将納王偃言於公曰求諸侯莫<lb/>
　如勤王諸侯信之且大義也繼文之業而信宣於諸<lb/>
　侯今為可矣公從之辭秦師而下逆王入於王城因<lb/>
　朝王王饗醴命之宥與之陽樊溫原攢茅之田十八<lb/>
　年楚子及諸侯圍宋宋公孫固如晉告急偃曰楚始<lb/>
　得曹而新昏於衛若伐曹衛楚必救之則齊宋免矣<lb/>
<pb n="KR2k0049_WYG_101-20a"/>
　於是蒐於被廬作三軍使偃將上軍讓於狐毛而佐<lb/>
　之二十一年春公侵曹伐衞分曹衛之田楚子入居<lb/>
　於申子玉使宛春告於晉師請復衛侯而封曹先軫<lb/>
　說公拘宛春於衞且私許復曹衛曹衛告絶於楚子<lb/>
　玉怒從晉師晉師退軍吏曰以君辟臣辱也且楚師<lb/>
　老矣何故退偃曰師直為壮曲為老豈在乆乎微楚<lb/>
　之惠不及此退三舍辟之所以報也背惠食言以亢<lb/>
　其讐我曲楚直其衆素飽不可謂老我退楚還我將<lb/>
<pb n="KR2k0049_WYG_101-20b"/>
　何求若其不還君退臣犯曲在彼矣退三舍楚衆欲<lb/>
　止子玉不可夏四月晉侯宋公齊國歸父崔夭秦小<lb/>
　子憖次於城濮楚師背酅而舍晉侯患之偃曰戰也<lb/>
　戰而捷必得諸侯若其不捷表裏山河必無害也公<lb/>
　夢與楚子搏楚子伏已而盬其腦是以懼偃曰吉我<lb/>
　得天楚伏其罪吾且柔之矣及戰楚右師先潰偃與<lb/>
　兄毛以上軍夾攻楚左師敗績公歸國行賞偃為首<lb/>
　或曰城濮之事先軫之謀公曰城濮之事偃說我毋<lb/>
<pb n="KR2k0049_WYG_101-21a"/>
　失信先軫曰軍事勝為右吾用之以勝然此一時之<lb/>
　功奈何一時之利而加萬世之功乎是以先之公始<lb/>
　入而敎其民二年欲用之偃曰民未知義未安其居<lb/>
　於是出定襄王入務利民民懐生矣將用之偃曰民<lb/>
　未知信未宣其用於是伐原以示之信民易資者不<lb/>
　求豐焉明徵其辭公曰可矣乎子犯曰民未知禮未<lb/>
　生其共於是大蒐以示之禮作執秩以正其官民聴<lb/>
　不惑而後用之出穀戍釋宋圍一戰而霸文之教也<lb/>
<pb n="KR2k0049_WYG_101-21b"/>
　偃子它字季食邑於賈稱賈季與偃同從文公出亡<lb/>
　過宋宋公孫固稱其多識以恭敬及反國官太師襄<lb/>
　王三十二年襄公蒐於夷舍使它將中軍陽處父至<lb/>
　自溫改蒐於董以趙盾易它公卒它欲立公子樂使<lb/>
　召於陳盾使殺諸郫它怨處父易其班是年秋使續<lb/>
　鞫居殺處父冬十月晉殺續鞫居它奔狄<lb/>
陽處父晉人文公時大夫食采於陽襄王二十九年楚<lb/>
　鬬章請平於晉晉使處父報之晉楚始通明年晉使<lb/>
<pb n="KR2k0049_WYG_101-22a"/>
　處父侵蔡楚子上救之與晉師夾泜而軍處父使謂<lb/>
　子上曰吾聞之文不犯順武不違敵子若欲戰則吾<lb/>
　退舍子濟而陳遲速唯命不然紓我老師費財亦無<lb/>
　益也乃駕以待子上欲涉大孫伯不可乃退舍處父<lb/>
　宣言曰楚師遁矣遂歸楚師歸王殺子上晉以處父<lb/>
　為太傅三十二年晉蒐於夷舍使賈它將中軍處父<lb/>
　至自溫改蒐於董以趙盾易它且謂盾能曰使能國<lb/>
　之利也盾於是乎始為國政既成以授處父與它使<lb/>
<pb n="KR2k0049_WYG_101-22b"/>
　行諸晉國以為常法它怨之使續鞫居殺處父先是<lb/>
　處父聘於衛反過甯甯嬴從之及溫而還其妻問之<lb/>
　嬴曰以剛商書曰沈潛剛克髙明柔克夫子壹之其<lb/>
　不沒乎天為剛徳猶不干時況在人乎且華而不實<lb/>
　怨之所聚也犯而聚怨不可以定身余懼不獲其利<lb/>
　而罹其難是以去之<lb/>
祁奚晉人果而不淫悼公命為中軍尉未幾請老公問<lb/>
　嗣焉稱解狐其讎也將立之而卒又問焉曰午也可<lb/>
<pb n="KR2k0049_WYG_101-23a"/>
　羊舌職死公問孰可代曰赤也可君子謂祁奚於是<lb/>
　能舉善矣稱其讎不為諂立其子不為比舉其偏不<lb/>
　為黨商書曰無偏無黨王道蕩蕩其祁奚之謂與解<lb/>
　狐得舉祁午得位伯華得官建一官而三物備能舉<lb/>
　善也夫為善故能舉其類詩云惟其有之是以似之<lb/>
　祁奚有焉平公即位復起為公族大夫欒盈之難范<lb/>
　宣子幷叔向囚之樂王鮒見之曰吾為子請叔向弗<lb/>
　應其人皆咎之叔向曰必祁大夫樂王鮒從君者也<lb/>
<pb n="KR2k0049_WYG_101-23b"/>
　何能行祁大夫外舉不避仇内舉不避親其獨遺我<lb/>
　乎詩曰有覺徳行四國順之夫子覺者也平公問叔<lb/>
　向之罪王鮒以有對祁奚聞之乘驛而見宣子曰詩<lb/>
　曰惠我無疆子孫保之書曰聖有謨勲明徵定保夫<lb/>
　謀而鮮過惠訓不倦者叔向有焉社稷之固也猶将<lb/>
　十世宥之以勸能者今壹不免其身以棄社稷不亦<lb/>
　惑乎鯀殛而禹興伊尹放太甲而相之卒無怨色管<lb/>
　蔡為戮周公右王若之何其以虎也棄社稷子為善<lb/>
<pb n="KR2k0049_WYG_101-24a"/>
　誰敢不勉多殺何為宣子說與之乘以言諸公而免<lb/>
　之不見叔向而歸叔向亦不告免焉而朝<lb/>
祁午父奚請代己為軍尉曰擇臣莫若君擇子莫若父<lb/>
　午之少也婉以從令游有鄉處有所好學而不戲其<lb/>
　壮也強志而用命守業而不盈其冠也和安而好静<lb/>
　柔惠小物而鎮定大事有直質而無流心非義不變<lb/>
　非上不舉若臨大事其可以賢於臣也臣請薦所能<lb/>
　擇而君比義焉公使午為軍尉沒平公軍無秕政景<lb/>
<pb n="KR2k0049_WYG_101-24b"/>
　王四年從趙武㑹於虢午謂武曰宋之盟楚人得志<lb/>
　於晉今令尹之不信諸侯之所聞也子弗戒懼又如<lb/>
　宋子木之信稱於諸侯猶詐晉而駕焉况不信之尤<lb/>
　者乎楚重得志於晉晉之恥也子相晉國以為盟主<lb/>
　於今七年矣再合諸侯三合大夫服齊狄寜東夏平<lb/>
　秦亂城淳于師徒不頓國家不罷民無謗讟諸侯無<lb/>
　怨天無大災子之力也有令名矣而終之以恥午也<lb/>
　是懼吾子其不可以不戒武從之後楚薳啓疆論晉<lb/>
<pb n="KR2k0049_WYG_101-25a"/>
　人稱午為諸侯之選<lb/>
竇犨字鳴犢晉大夫孔子將西見趙簡子至河而聞其<lb/>
　死臨河而歎曰美哉水洋洋乎丘之不濟此命也夫<lb/>
　子貢趨而進曰敢問何謂也孔子曰竇鳴犢舜華晉<lb/>
　國之賢大夫也趙簡子未得志之時須此兩人而後<lb/>
　從政及其已得志殺之乃從政丘聞之也刳胎殺夭<lb/>
　則麒麟不至郊竭澤涸漁則蛟龍不合隂陽覆巢毁<lb/>
　卵則鳳凰不翔何則君子諱傷其類也夫鳥獸之於<lb/>
<pb n="KR2k0049_WYG_101-25b"/>
　不義也尚知辟之而況乎丘哉乃還息乎<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>鄉作為<lb/>
　<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>操以哀之國語趙簡子歎曰雀入於海為蛤雉入<lb/>
　於淮為蜃黿鼉魚鼈莫不能化唯人不能哀夫竇犨<lb/>
　侍曰臣聞之君子哀無人不哀無賄哀無徳不哀無<lb/>
　寵哀名之不令不哀年之不登夫中行范氏不恤庶<lb/>
　難而欲擅晉國今其子孫將耕於齊宗廟之犧為畎<lb/>
　畝之勤人之化也何日之有陽曲縣西北四十里裂<lb/>
　石山有祠歳旱有司禱雨多靈應<lb/>
<pb n="KR2k0049_WYG_101-26a"/>
舜華晉賢大夫與竇鳴犢同遇害孔子哀之<lb/>
鐸鳴狼孟人竇犢犨亦游於狼孟皆為晉大夫趙簡子<lb/>
　欲專天下謂其相曰趙有犢犨晉有鐸鳴魯有孔丘<lb/>
　吾殺三人者天下可王也於是乃召犢犨鐸鳴而問<lb/>
　政焉已即殺之使使者聘孔子於魯以胖牛肉迎於<lb/>
　河上使者謂船人曰孔子即上船中河必流而殺之<lb/>
　孔子至使者致命進胖牛之肉孔子仰天而歎曰美<lb/>
　哉水乎洋洋乎使丘不濟此水者命也夫子路趨而<lb/>
<pb n="KR2k0049_WYG_101-26b"/>
　進曰敢問何謂也孔子曰夫犢犨鐸鳴晉國之賢大<lb/>
　夫也趙簡子未得意之時須而後從政及其得意也<lb/>
　殺之黄龍不反於洞澤鳳凰不離其罻羅故刳胎焚<lb/>
　林則麒麟不臻覆巢破卵則鳳凰不翔竭澤而漁則<lb/>
　龜龍不見鳥獸之於不仁猶知避之况丘乎故虎嘯<lb/>
　而谷風起龍興而景雲見擊庭鍾於外而黄鍾應於<lb/>
　内夫物類之相感精神之相應若響之應聲影之象<lb/>
　形故君子諱傷其類者今彼已殺吾類矣何為之此<lb/>
<pb n="KR2k0049_WYG_101-27a"/>
　乎於是遂回車<lb/>
羊殖晉大夫趙簡子問於成摶曰吾聞夫羊殖者賢大<lb/>
　夫也是行奚然對曰臣摶不知也簡子曰吾聞之子<lb/>
　與友親而不知何也摶曰其為人也數變其十五年<lb/>
　也廉以不匿其過其二十也仁以喜義其三十也為<lb/>
　晉中軍尉勇以喜仁其年五十也為邊城將逺者復<lb/>
　親今臣不見五年矣恐其變是以不敢知簡子曰果<lb/>
　賢大夫也每變益上矣<lb/>
<pb n="KR2k0049_WYG_101-27b"/>
封荼狄人趙簡子臣也簡子問於封荼曰吾聞狄雨榖<lb/>
　三日信乎曰信雨血三日信乎曰信馬生牛牛生馬<lb/>
　信乎曰信簡子曰大哉妖亦足以亡國矣對曰雨榖<lb/>
　三日蝱風之所飄也雨血三日鷙鳥擊於上也馬生<lb/>
　牛牛生馬雜牧也此非狄之妖也簡子曰然則狄之<lb/>
　妖奚也對曰其國數散其上幼弱其諸卿貨其大夫<lb/>
　比黨以求禄爵其百官肆斷而無告其政令不竟而<lb/>
　數化其士巧貪而有怨此其妖也<lb/>
<pb n="KR2k0049_WYG_101-28a"/>
張孟談趙氏宰也知伯隂結韓魏將以伐趙趙襄子召<lb/>
　孟談告之曰知伯之為人陽親而隂疎三使韓魏而<lb/>
　寡人弗與焉其移兵寡人必矣今吾安居而可孟談<lb/>
　曰夫董閼安于簡子之才臣也世治晉陽而君澤循<lb/>
　之其餘政敎猶存君其定居晉陽襄子從之行城郭<lb/>
　案府庫視倉廩召孟談曰吾城郭之完府庫足用倉<lb/>
　廩實矣無矢奈何談曰臣聞董子之治晉陽也公宫<lb/>
　之垣皆以荻蒿苫楚牆之其髙至丈餘君發而用之<lb/>
<pb n="KR2k0049_WYG_101-28b"/>
　於是發而試之其堅則菌簬之勁不能過也襄子曰<lb/>
　矢足矣吾銅少若何談曰臣聞董子之治晉陽也公<lb/>
　宮之室皆以鍊銅為柱質請發而用之則有餘銅矣<lb/>
　襄子曰善號令已定備守已具三國之兵乘晉陽城<lb/>
　遂戰三月不能拔因舒軍而圍之決晉水而灌之圍<lb/>
　晉陽三年城中巢居而處懸釜而炊財食將盡士卒<lb/>
　病羸襄子謂孟談曰糧食匱財力盡士大夫病吾不<lb/>
　能守矣欲以城下何如孟談曰臣聞之亡不能存危<lb/>
<pb n="KR2k0049_WYG_101-29a"/>
　不能安則無為貴知士也君釋此計勿復言也乃請<lb/>
　隂見韓魏之君曰臣聞脣亡則齒寒今智伯帥二國<lb/>
　之君伐趙趙將亡矣亡則二君為之次矣二君曰我<lb/>
　知其然夫智伯之為人麤中而少親我謀未遂而知<lb/>
　則其禍必至為之奈何孟談曰謀出二君之口入臣<lb/>
　之耳人莫之知也二君即與孟談隂約三軍與之期<lb/>
　夜遣入晉陽孟談以報襄子襄子再拜之孟談因朝<lb/>
　智伯而出遇智過轅門之外智過入見智伯言二主<lb/>
<pb n="KR2k0049_WYG_101-29b"/>
　殆將有變智伯不聴智過出更其姓為輔氏遂去不<lb/>
　見孟談聞之入見襄子曰臣遇智過於轅門之外其<lb/>
　視有疑臣之心入見智伯出更其姓今暮不擊必後<lb/>
　之矣襄子使孟談見韓魏之君夜期殺守堤之吏而<lb/>
　決水灌智伯軍智伯軍救水而亂韓魏翼而擊之襄<lb/>
　子將犯其前大敗智伯軍而禽智伯孟談既固趙宗<lb/>
　廟封疆乃告襄子願損功名去權勢以離衆襄子曰<lb/>
　吾聞輔主者名顯功大者身尊任國者權重信忠在<lb/>
<pb n="KR2k0049_WYG_101-30a"/>
　已而衆服焉此先聖之所以集國家安社稷乎子何<lb/>
　為然對曰君之所言成功之美也臣之所謂持國之<lb/>
　道也臣觀成事聞往古天下之美同臣主之權均之<lb/>
　能美未之有也前事之不忘後事之師君若弗圖則<lb/>
　臣力不足遂便厚以便名納地釋事以去權尊而耕<lb/>
　於負親之邱耕三年韓魏齊楚燕負親以謀趙襄子<lb/>
　往見孟談告之孟談曰君其負劒而御臣以之國舍<lb/>
　臣於廟授吏大夫臣試計之襄子曰諾談乃行其妻<lb/>
<pb n="KR2k0049_WYG_101-30b"/>
　之楚長子之韓次子之魏少子之齊四國疑而謀敗<lb/>
髙共趙襄子臣智伯圍晉陽羣臣皆有外心禮益慢惟<lb/>
　共不敢失禮襄子滅智氏行賞共為上張孟同曰晉<lb/>
　陽之難唯共無功襄子曰方晉陽急羣臣皆懈唯共<lb/>
　不敢失人臣禮是以先之<lb/>
藺相如趙人為趙宦者令繆賢舍人趙惠文王時得楚<lb/>
　和氏璧秦昭王遺趙書願以十五城易璧趙王與諸<lb/>
　大臣謀欲予秦秦城恐不可得欲勿予即患秦兵来<lb/>
<pb n="KR2k0049_WYG_101-31a"/>
　計未定求人可使報秦者未得繆賢曰臣舍人藺相<lb/>
　如可使王問何以知之對曰臣嘗有罪竊計欲亡走<lb/>
　燕相如止臣曰夫趙彊而燕弱而君幸於趙王故燕<lb/>
　王欲結於君今君乃亡趙走燕燕畏趙其勢必不敢<lb/>
　留君而束君歸趙矣君不如肉袒伏斧鑕請罪則幸<lb/>
　得脫矣臣從其計大王亦幸赦臣臣竊以為其人勇<lb/>
　士有智謀宜可使於是王召見相如問可與璧否相<lb/>
　如曰秦彊而趙弱不可不許王曰取吾璧不予我城<lb/>
<pb n="KR2k0049_WYG_101-31b"/>
　奈何相如曰秦以城求璧而趙不許曲在趙趙予璧<lb/>
　而秦不予趙城曲在秦均之一策寧許以負秦曲王<lb/>
　曰誰可使者相如曰王必無人臣願奉璧往使城入<lb/>
　趙而璧留秦城不入趙請完璧歸趙王遂遣相如奉<lb/>
　璧西入秦秦王坐章臺相如奉璧奏秦王秦王大喜<lb/>
　傳以示美人及左右左右皆呼萬歳相如視秦王無<lb/>
　意償趙城乃前曰璧有瑕請指示王王授璧相如因<lb/>
　持璧却立倚柱怒髪上沖冠謂秦王曰大王欲得璧<lb/>
<pb n="KR2k0049_WYG_101-32a"/>
　使人發書至趙趙王悉召羣臣議皆曰秦負其彊以<lb/>
　空言求璧償城恐不可得議不欲予臣以為布衣之<lb/>
　交尚不相欺况大國乎且以一璧之故逆彊秦之驩<lb/>
　不可於是趙王齋戒五日使臣奉璧拜送書於庭何<lb/>
　者嚴大國之威以修敬也今臣至大王見臣列觀禮<lb/>
　節甚倨得璧傳之美人以戲㺯臣臣觀大王無意償<lb/>
　趙王城邑故臣復取璧大王必欲急臣臣頭今與璧<lb/>
　俱碎於柱矣相如持璧睨柱欲擊秦王恐破璧乃辭<lb/>
<pb n="KR2k0049_WYG_101-32b"/>
　謝固請召有司案圖指従此以往十五都予趙相如<lb/>
　度秦王特佯為予趙城實不可得乃謂秦王曰和氏<lb/>
　璧天下所共傳寳也趙王恐不敢不獻趙王送璧時<lb/>
　齋戒五日今大王亦宜齋戒五日設九賓於庭臣乃<lb/>
　敢上璧秦王度終不可彊奪遂許齋五日舍相如廣<lb/>
　成𫝊舍相如度秦王決負約不償城乃使其従者衣<lb/>
　褐懐璧従徑道亡歸璧於趙秦王齋五日後設九賔<lb/>
　禮於庭引趙使相如至謂秦王曰秦自繆公以来二<lb/>
<pb n="KR2k0049_WYG_101-33a"/>
　十餘君未嘗有堅明約束者也臣誠恐見欺於王而<lb/>
　負趙故令人持璧歸間至趙矣且秦彊而趙弱大王<lb/>
　遣一介之使至趙趙立奉璧来今以秦之彊而先割<lb/>
　十五都予趙趙豈敢留璧而得罪於大王乎臣知欺<lb/>
　大王罪當誅臣請就湯鑊秦王與羣臣相視而嘻因<lb/>
　曰今殺相如終不能得璧也而絶秦趙之驩不如厚<lb/>
　遇之使歸趙趙王豈以一璧之故欺秦耶卒廷見相<lb/>
　如畢禮而歸之趙王以為賢大夫使不辱於諸侯拜<lb/>
<pb n="KR2k0049_WYG_101-33b"/>
　為上大夫秦亦不以城予趙趙亦終不予秦璧其後<lb/>
　秦王使使者告趙王欲與王好㑹於西河外澠池趙<lb/>
　王畏秦欲無行相如計曰王不行示趙弱且怯也趙<lb/>
　王遂行相如従遂與秦王㑹澠池秦王飲酒酣曰寡<lb/>
　人竊聞趙王好音請奏瑟趙王鼓瑟秦御史前書曰<lb/>
　某年月日秦王與趙王㑹飲令趙王鼓瑟藺相如前<lb/>
　曰趙王竊聞秦王善為秦聲請奉盆缻以相娛樂秦<lb/>
　王怒不許於是相如前進缻因跽請秦王不肯擊相<lb/>
<pb n="KR2k0049_WYG_101-34a"/>
　如曰五步之内相如請得以頸血濺大王矣左右欲<lb/>
　刃相如相如張目叱之左右皆靡於是秦王不懌為<lb/>
　一擊缻相如顧召趙御史書曰某年月日秦王為趙<lb/>
　王擊缻秦之羣臣曰請以趙十五城為秦王夀相如<lb/>
　亦曰請以秦之咸陽為趙王夀秦王竟酒終不能加<lb/>
　勝於趙趙亦盛設兵以待秦秦不敢動既罷歸國以<lb/>
　相如功大拜為上卿位在㢘頗之右㢘頗曰我為趙<lb/>
　將有攻城野戰之大功而藺相如徒以口舌之勞位<lb/>
<pb n="KR2k0049_WYG_101-34b"/>
　居我上且相如素賤人吾羞不忍為之下宣言曰我<lb/>
　見相如必辱之相如聞之不與㑹每朝常稱病不欲<lb/>
　與廉頗爭列已而相如出望見廉頗引車避匿舍人<lb/>
　相與諫曰臣所以去親戚而事君者徒慕君之高義<lb/>
　也今君與廉頗同列廉頗宣惡言而君畏匿之恐懼<lb/>
　殊甚且庸人尚羞之况將相乎臣等請辭去相如固<lb/>
　止之曰公視廉將軍孰與秦王曰不若也相如曰夫<lb/>
　以秦王之威而相如廷叱之辱其羣臣相如雖駑獨<lb/>
<pb n="KR2k0049_WYG_101-35a"/>
　畏㢘將軍哉顧吾念之彊秦之所以不敢加兵於趙<lb/>
　者徒以吾兩人在也今兩虎共鬭其勢不俱生吾所<lb/>
　以為此者以先國家之急而後私讎也㢘頗聞之肉<lb/>
　袒負荆因賔客至門謝罪曰鄙賤之人不知將軍寛<lb/>
　之至此也卒相與驩為刎頸之交後九年相如將而<lb/>
　攻齊至平邑而罷及長平之役相如病篤王欲使趙<lb/>
　括為將相如曰王以名使括若膠柱而鼓瑟耳括徒<lb/>
　能讀其父書傳不知合變也王不聴軍遂大敗<lb/>
<pb n="KR2k0049_WYG_101-35b"/>
㢘頗趙之良將也惠文王十六年為將伐齊大破之取<lb/>
　晉陽拜為上卿以勇氣聞於諸侯秦王欲與趙王㑹<lb/>
　澠池頗送至境與王訣曰王行度道里㑹遇之禮畢<lb/>
　還不過三十日三十日不還則請立太子為王以絶<lb/>
　秦望王許之是歳東攻齊破其一軍居二年復伐齊<lb/>
　幾拔之後三年攻魏防陵安陽拔之及長平之役使<lb/>
　頗將攻秦秦數敗趙軍趙軍固壁不戰秦數挑戰頗<lb/>
　不肯戰趙王使趙括代頗將軍遂大敗後五年燕栗<lb/>
<pb n="KR2k0049_WYG_101-36a"/>
　腹謀曰趙壮者盡於長平其孤未壮舉兵擊趙趙使<lb/>
　亷頗將擊大破燕軍於鄗殺栗腹遂圍燕燕割五城<lb/>
　請和乃聴之趙以尉文封為信平君拜假相國頗免<lb/>
　長平歸故客盡去及復用為將客又復至頗曰客退<lb/>
　矣客曰吁君何見之晚也夫天下以市道交君有勢<lb/>
　我則従君君無勢則去此固其理也有何怨乎居六<lb/>
　年趙使頗伐魏繁陽拔之趙孝成王卒子悼襄王立<lb/>
　使樂乘代頗頗怒攻樂乘乘走頗遂奔魏之大梁乆<lb/>
<pb n="KR2k0049_WYG_101-36b"/>
　之魏不能信用趙以數困於秦兵思復得亷頗頗亦<lb/>
　思復用於趙趙王使使者視頗尚可用否頗之仇郭<lb/>
　開多與使者金令毁之使者既見頗頗為一飯斗米<lb/>
　肉十斤被甲上馬以示尚可用趙使者還報王曰亷<lb/>
　將軍雖老尚善飯然與臣坐頃之三遺矢矣趙王以<lb/>
　為老遂不召楚聞頗在魏隂使人迎之頗一為楚將<lb/>
　無功曰我思用趙人頗竟卒於夀春<lb/>
周佼韓臣或謂韓公仲曰昔者周佼以西周善於秦而<lb/>
<pb n="KR2k0049_WYG_101-37a"/>
　封於梗陽<lb/>
漢<lb/>
石奮其父趙太原人趙亡徙溫奮年十五高祖召其姊<lb/>
　為美人以奮為中涓徙其家長安中戚里奮積功勞<lb/>
　孝文時官至大中大夫無文學恭謹無與比時選可<lb/>
　為太子傅者皆推奮為太子太傅孝景即位為九卿<lb/>
　徙諸侯相奮長子建次甲次乙次慶皆以馴行孝謹<lb/>
　官至二千石景帝曰石君及四子皆二千石人臣尊<lb/>
<pb n="KR2k0049_WYG_101-37b"/>
　寵舉集其門號奮為萬石君孝景季年以上大夫禄<lb/>
　歸老於家歳時豫朝請過宫門闕必下車趨見路馬<lb/>
　必軾焉子孫為吏来歸謁必朝服見之不名子孫有<lb/>
　過失不誚讓為便坐對案不食然後諸子相責因長<lb/>
　老肉袒固謝罪改之乃許子孫勝冠者在側雖燕必<lb/>
　冠申申如也童僕訢訢如也唯謹上時賜食於家必<lb/>
　稽首俯伏而食如在上前其執喪哀戚甚子孫遵敎<lb/>
　亦如之奮家以孝謹聞郡國雖齊魯諸儒質行皆自<lb/>
<pb n="KR2k0049_WYG_101-38a"/>
　以為不及也建元二年王臧獲罪皇太后以為儒者<lb/>
　文多質少今萬石君家不言而躬行乃以長子建為<lb/>
　郞中令少子慶為内史慶嘗醉歸入外門不下車奮<lb/>
　聞之不食慶恐肉袒謝請罪不許舉宗及兄建肉袒<lb/>
　奮讓曰内史貴人入閭里里中長老皆走匿而内史<lb/>
　坐車中自如固當乃謝罷慶慶及諸子入里門率趨<lb/>
　至家奮元朔五年卒<lb/>
衛綰代大陵人以戲車為郞事文帝功次遷中郞將醇<lb/>
<pb n="KR2k0049_WYG_101-38b"/>
　謹無他孝景為太子召上左右飲而綰稱病不行文<lb/>
　帝嘗屬曰綰長者善遇之及景帝立日以謹力景帝<lb/>
　幸上林詔中郞將驂乘還而問曰君知所以得驂乘<lb/>
　乎綰曰臣代戲車士幸得功次遷待罪中郞將不知<lb/>
　也上曰吾昔召君君不肯来何也對曰死罪病上賜<lb/>
　之劒綰曰先帝賜臣劒凡六不敢奉詔上使取六劒<lb/>
　劒常盛未嘗服也郞官有譴常蒙其罪不與他將爭<lb/>
　有功常讓他將上以為亷忠實無他腸拜為河間王<lb/>
<pb n="KR2k0049_WYG_101-39a"/>
　太傅將河間兵擊吳楚有功拜中尉三嵗以軍功封<lb/>
　建陵侯明年拜太子太傅遷御史大夫五嵗代劉舍<lb/>
　為丞相朝奏事如職所奏上以為敦厚可相少主尊<lb/>
　寵之賞賜甚多為丞相三嵗武帝立建元中以不任<lb/>
　職免後薨諡曰哀子信嗣坐酎金國除<lb/>
石建奮長子馴行孝謹官至二千石擢郞中令奏事上<lb/>
　前即有可言屛人乃言極切至廷見如不能言者上<lb/>
　以是親而禮之嘗奏事下建讀之驚恐曰書馬者與<lb/>
<pb n="KR2k0049_WYG_101-39b"/>
　尾而五今乃四不足一獲譴死矣其謹愼如此建老<lb/>
　白首奮尚無恙每五日洗沐歸謁親入子舍竊問侍<lb/>
　者取親中裠厠牏身自澣洒復與侍者不敢令奮知<lb/>
　之以為常奮卒哭泣哀思杖乃能行嵗餘亦卒奮諸<lb/>
　子孫咸孝然建最甚甚於萬石君奮<lb/>
石慶奮少子馴行孝謹仕至二千石擢内史遷太僕卿<lb/>
　嘗御出上問車中㡬馬慶以策數馬畢舉手曰六馬<lb/>
　慶於兄弟中最為簡易猶謹愼若此出為齊相齊國<lb/>
<pb n="KR2k0049_WYG_101-40a"/>
　慕其家行不煩而齊國大治為立石相祠元狩元年<lb/>
　立太子自沛守為太子太傅七嵗遷御史大夫元鼎<lb/>
　五年制詔御史萬石君先帝尊之子孫至孝其以御<lb/>
　史大夫慶為丞相封牧邱侯是時漢方南誅兩粤東<lb/>
　擊朝鮮北逐匈奴西伐大宛天子巡狩海内修古神<lb/>
　祠封禪興禮樂公家用少桑𢎞羊等致利王溫舒之<lb/>
　屬峻法兒寛等推文學九卿更進用事事不闗決於<lb/>
　慶慶醇謹而已在位九嵗無能有所匡言嘗請治上<lb/>
<pb n="KR2k0049_WYG_101-40b"/>
　近臣所忠九卿咸宣不能服反受其過贖罪元封四<lb/>
　年關東流民二百萬口無名數者四十萬公卿議請<lb/>
　徙流民於邊上以為慶老謹不能與其議乃賜慶告<lb/>
　歸而案御史大夫以下議請者慶上書曰臣幸得待<lb/>
　罪丞相疲駑無以輔治城郭倉廪空虚民多流亡罪<lb/>
　當伏斧鑕上不忍致法願歸丞相侯印乞骸骨歸避<lb/>
　賢者路上報責讓之慶甚懼不知所出遂復起視事<lb/>
　慶為丞相文深審謹無他大略後三歳餘卒諡曰恬<lb/>
<pb n="KR2k0049_WYG_101-41a"/>
　侯中子徳嗣後為太常坐法免國除慶為丞相時諸<lb/>
　子孫為小吏至二千石者凡十二人<lb/>
常惠太原人少貧自奮應募隨栘中監蘇武北使幷見<lb/>
　拘留十餘年昭帝時乃還拜光禄大夫宣帝本始二<lb/>
　年遣惠使烏孫公主及昆彌皆遣使因惠来言於是<lb/>
　漢大發十五萬騎五將軍分道出以惠為校尉持節<lb/>
　護烏孫兵昆彌自將五萬餘人従西方入至右谷蠡<lb/>
　庭獲三萬九千人得馬牛驢驘橐駝五萬餘匹羊六<lb/>
<pb n="KR2k0049_WYG_101-41b"/>
　十餘萬頭時漢五將皆無功以惠奉使克獲遂封長<lb/>
　羅侯復遣持金幣還賜烏孫有功者惠因奏請龜兹<lb/>
　國嘗殺校尉賴丹未伏誅請便道擊之宣帝不許大<lb/>
　將軍霍光風以便宜従事惠與吏士五百人俱至烏<lb/>
　孫還過發西國兵二萬人令副使發龜兹東國二萬<lb/>
　人烏孫兵七千人従三面攻龜兹兵未合先遣人責<lb/>
　其王以前殺漢使狀王謝曰乃我先王時為貴人姑<lb/>
　翼所誤耳我無罪惠曰既如此縛姑翼来吾置王王<lb/>
<pb n="KR2k0049_WYG_101-42a"/>
　執姑翼詣惠惠斬之而還後代蘇武為典屬國明習<lb/>
　外國事勤勞數有功甘露中後將軍趙充國卒以惠<lb/>
　為右將軍典屬國如故後事元帝三歳卒諡壯武侯<lb/>
趙破奴太原人嘗亡入北已而歸漢為票騎將軍司馬<lb/>
　出北地封従票侯坐酎金失侯後一嵗為匈河將軍<lb/>
　至匈河水無功後一嵗擊虜樓蘭王復為浞野侯後<lb/>
　六嵗以浚稽將軍將二萬騎左王兵八萬騎圍之為<lb/>
　其所得軍遂沒復與其子安國亡入漢<lb/>
<pb n="KR2k0049_WYG_101-42b"/>
郇越字臣仲郇相字穉賓太原人同族昆弟也竝舉州<lb/>
　郡孝亷茂材數病去官越散其先人貲千餘萬以分<lb/>
　施九族州里志節尤高相王莽時徵為太子四友病<lb/>
　卒莽太子遣使裞以衣衾其子攀棺不聴曰死父遺<lb/>
　言師友之送勿有所受今於皇太子得託友官故不<lb/>
　受也京師稱之<lb/>
劉茂字子衛太原晉陽人少孤獨與母居以筋力致養<lb/>
　孝行著於鄉里及長能習禮經敎授常數百人哀帝<lb/>
<pb n="KR2k0049_WYG_101-43a"/>
　時察孝亷再遷五原屬國侯母憂去官後為沮陽令<lb/>
　王莽時棄官避世𢎞農山中敎授建武二年歸為郡<lb/>
　門下椽時赤眉二十餘萬攻郡茂負太守孫福踰牆<lb/>
　藏空穴中得免其暮俱奔盂縣晝則逃隠夜求糧食<lb/>
　積百餘日賊去乃得歸府明年詔書求天下義士福<lb/>
　言茂曰臣前為赤眉所攻吏民壊亂奔走趣山臣為<lb/>
　賊所圍命如絲髮賴茂負臣踰城出保盂縣茂與弟<lb/>
　觸冒兵刃縁山負食臣及妻子得度死命節義尤高<lb/>
<pb n="KR2k0049_WYG_101-43b"/>
　宜䝉表擢以勵義士詔書即徵茂拜議郞遷宗正丞<lb/>
　後拜侍中卒官<lb/>
令狐邁太原人秦太原守五馬亭侯範十四世孫為建<lb/>
　威將軍與翟義起兵討王莽敗死三子伯友文公稱<lb/>
　皆奔燉煌<lb/>
溫序字次房太原祁人仕州従事建武二年騎都尉弓<lb/>
　里戍將兵平定北州到太原厯訪英俊問以策謀戍<lb/>
　見序竒之上疏薦焉徵為侍御史遷武陵都尉病免<lb/>
<pb n="KR2k0049_WYG_101-44a"/>
　官六年拜謁者遷䕶羌校尉行部至襄武為隗囂别<lb/>
　將茍宇所拘劫宇謂序曰子若與我幷威同力天下<lb/>
　可圖也序曰受國重任分當效死義不貪生茍背恩<lb/>
　徳宇等復曉譬之序素有氣力大怒叱宇等曰虜何<lb/>
　敢迫脅漢將因以節撾殺數人賊衆爭欲殺之宇止<lb/>
　之曰此義士死節可賜以劒序受劒銜鬚於口顧左<lb/>
　右曰既為賊所迫殺無令鬚汙土遂伏劒而死序主<lb/>
　簿韓遵従事王忠持屍歸殮光武聞而憐之命忠送<lb/>
<pb n="KR2k0049_WYG_101-44b"/>
　喪到洛陽賜城傍為冢地賻穀千斛縑五百疋除三<lb/>
　子為郞中長子夀服竟為鄒平侯相夢序告曰乆客<lb/>
　思鄉里夀即棄官上書乞骸骨歸葬帝許之乃反舊<lb/>
　塋焉<lb/>
令狐子伯太原人與同郡高士王霸友善後為楚相子<lb/>
　為郡功曹<lb/>
郝絜太原人與同郡胡武郞中袁著友善三人皆危言<lb/>
　高論嘗連名奏記三府薦海内高士而不詣大將軍<lb/>
<pb n="KR2k0049_WYG_101-45a"/>
　梁冀冀銜之㑹著上書指冀凶縱冀笞殺著又疑絜<lb/>
　武為著黨勅中都官移檄捕前奏記者絜初逃亡知<lb/>
　不得免因輿櫬奏書冀門書入仰藥而死家乃得全<lb/>
　及冀誅有詔以禮祀著等三人<lb/>
胡武太原人與袁著郝絜竝罹梁冀之禍冀誅武家死<lb/>
　者六十餘人<lb/>
郭泰字林宗太原介休人家世貧賤早孤母欲使給事<lb/>
　縣廷泰曰大丈夫焉能處斗筲之役乎遂辭就成臯<lb/>
<pb n="KR2k0049_WYG_101-45b"/>
　屈伯彥學三年業畢博通墳籍善談論美音制乃游<lb/>
　於洛陽始見河南尹李膺膺大竒之遂相友善於是<lb/>
　名震京師後歸鄉里衣冠諸儒送至河上車數千兩<lb/>
　泰唯與膺同舟而濟衆賔望之以為神仙焉司徒黄<lb/>
　瓊辟太常趙典舉有道或勸泰仕進對曰吾夜觀乾<lb/>
　象晝察人事天之所廢不可支也遂竝不應性明知<lb/>
　人好奨訓士類身長八尺容貌魁偉裒衣博帶周游<lb/>
　郡國士爭歸之載刺盈車嘗於陳梁閭行遇雨巾一<lb/>
<pb n="KR2k0049_WYG_101-46a"/>
　角墊時人乃故折巾一角以為林宗巾其見慕如此<lb/>
　或問汝南范滂曰郭林宗何如人滂曰隠不違親貞<lb/>
　不絶俗天子不得臣諸侯不得友吾不知其他後遭<lb/>
　母喪嘔血發病歴年乃瘳有至孝稱泰雖善人倫而<lb/>
　不為危言覈論故宦官擅政而不能傷也及黨事起<lb/>
　知名之士多被其害唯泰及汝南袁閎得免遂閉門<lb/>
　敎授弟子以千數建寜元年太傅陳蕃大將軍竇武<lb/>
　為閹人所害泰哭之於野慟既而歎曰人之云亡邦<lb/>
<pb n="KR2k0049_WYG_101-46b"/>
　國殄瘁瞻烏爰止不知於誰之屋耳二年春正月卒<lb/>
　於家年四十二自𢎞農函谷關以西河内湯隂以北<lb/>
　二千里負笈荷擔彌路柴車葦装塞塗蓋有數萬来<lb/>
　赴同志者乃共刻石立碑蔡邕為文既而謂涿郡盧<lb/>
　植曰吾為碑銘多矣皆有慙徳惟郭有道無愧色耳<lb/>
　凡泰之所名人品乃定先言後驗衆皆服之故適陳<lb/>
　留則友符偉明遊太學則師仇季智之陳國則親魏<lb/>
　徳公入汝南則交黄叔度初泰適袁奉高不宿而去<lb/>
<pb n="KR2k0049_WYG_101-47a"/>
　從叔度累日不去或問之泰曰奉髙之器譬之泛濫<lb/>
　雖清而易挹叔度之器汪汪若千頃之陂澄之不清<lb/>
　淆之不濁不可量也已而果然泰以是名聞天下後<lb/>
　之好事或附益増張故多華詞不經又類卜相之書<lb/>
　今録其章章效於事者著之篇末　鉅鹿楊氏人孟<lb/>
　敏字叔達客居太原荷甑墮地不顧而去林宗見而<lb/>
　問其意對曰甑已破矣視之何益林宗以此異之因<lb/>
　勸令游學十年知名三公俱辟竝不屈去　陳留人<lb/>
<pb n="KR2k0049_WYG_101-47b"/>
　茅容字季偉年四十餘耕於野時與等輩避雨樹下<lb/>
　衆皆夷踞相對容獨危坐愈恭林宗見竒之遂與言<lb/>
　因請寓宿旦日容殺雞為饌林宗謂為己設既而以<lb/>
　供其母自以草蔬與客同飯林宗起拜曰卿賢乎哉<lb/>
　因勸令學卒以成徳　潁川鄢陵人庾乘字世遊少<lb/>
　給事縣廷為門士林宗見而拔之勸游學宮遂為諸<lb/>
　生傭後能講論自以卑第每處下坐諸生博士皆就<lb/>
　讎問由是學中以坐下為貴徵辟不起號曰徵君<lb/>
<pb n="KR2k0049_WYG_101-48a"/>
　晉陽人王柔字叔優弟澤字季道兄弟總角共候林<lb/>
　宗以訪才行所冝林宗曰叔優當以仕進顯季道當<lb/>
　以經術通然違方改務亦不能至也後果如所言柔<lb/>
　為護匈奴中郞将澤為代郡太守　扶風人宋果字<lb/>
　仲乙性輕悍喜與人報讎為郡縣所疾林宗乃訓之<lb/>
　義方懼以禍敗果感悔叩頭謝罪遂改節自飭後以<lb/>
　烈氣聞辟公府侍御史并州刺史所在能治　陳留<lb/>
　人左原為郡學生犯法見斥林宗嘗遇諸路為設酒<lb/>
<pb n="KR2k0049_WYG_101-48b"/>
　肴以慰之謂曰昔顏涿聚梁甫之巨盜段干木晉國<lb/>
　之大駔卒為齊之忠臣魏之名賢蘧瑗顏回尚不能<lb/>
　無過況其餘乎愼勿恚恨責躬而已原納其言而去<lb/>
　或有譏林宗不絶惡人者對曰人而不仁疾之已甚<lb/>
　亂也原後欲報諸生其日林宗在學原愧負前言遂<lb/>
　去後事露衆人咸謝服焉　林宗鄉人賈淑字子厚<lb/>
　雖世有冠冕而性險害邑里患之林宗遭母憂淑来<lb/>
　修弔既而鉅鹿孫威直亦至威直以林宗賢而受惡<lb/>
<pb n="KR2k0049_WYG_101-49a"/>
　人弔心怪之不進而去林宗追謝之曰賈子厚誠凶<lb/>
　徳然洗心向善仲尼不逆互鄉故吾許其進也淑聞<lb/>
　之改過自厲終成善士鄉里有憂患者淑輒傾身營<lb/>
　救為州閭所稱　汝南召陵人謝甄字子微與陳留<lb/>
　邊讓竝善談論俱有盛名每候林宗未嘗不連日達<lb/>
　夜林宗謂門人曰二子英才有餘而竝不入道惜乎<lb/>
　甄後不拘細行為時所毁讓以輕侮曹操操殺之<lb/>
　陳留人史叔賔少有盛名林宗見而告人曰牆髙基<lb/>
<pb n="KR2k0049_WYG_101-49b"/>
　下雖得必失後果以論議阿枉敗名云　濟隂人黄<lb/>
　允字子艾以雋才知名林宗見而謂曰卿有絶人之<lb/>
　才足成偉器然恐守道不篤將失之矣後司徒袁隗<lb/>
　欲妻以従女允聞而黜遣其妻夏后氏以此廢於時<lb/>
　　林宗嘗識張孝仲芻牧之中知范特祖郵置之役<lb/>
　召公子許偉康竝出屠沽司馬子威拔自卒伍及同<lb/>
　郡郭長信王長文長文弟允子師韓文布李子政曹<lb/>
　子元定襄周康子西河王季然雲中邱靈舉季智郝<lb/>
<pb n="KR2k0049_WYG_101-50a"/>
　禮徵等六十人竝以成名子師位至司徒季然北地<lb/>
　太守其餘多典州郡<lb/>
王允字子師太原祁人世仕州郡為冠蓋同郡郭林宗<lb/>
　嘗見允竒之曰王生一日千里王佐才也遂與定交<lb/>
　年十九為郡吏時小黄門晉陽趙津貪横放恣為一<lb/>
　縣巨患允討捕殺之而津兄弟諂事宦官因縁譖訴<lb/>
　桓帝震怒徵太守劉瓆下獄死允送喪還平原終三<lb/>
　年乃歸郡人路佛少無名行太守王球召補吏允犯<lb/>
<pb n="KR2k0049_WYG_101-50b"/>
　顏固爭球怒收允欲殺之刺史鄧盛聞而馳傳辟為<lb/>
　别駕從事允由是知名而路佛由是廢棄允少好大<lb/>
　節有志立功常習誦經傳朝夕試馳射三公竝辟以<lb/>
　司徒高第為侍御史中平元年黄巾賊起特選拜豫<lb/>
　州刺史辟荀爽孔融等為從事請除黨禁討擊黄巾<lb/>
　别帥大破之與左中郞將皇甫嵩右中郞將朱儁等<lb/>
　受降數十萬於賊中得中常侍張讓賔客交通書具<lb/>
　發其奸靈帝責怒讓讓叩頭陳謝竟不能罪之而讓<lb/>
<pb n="KR2k0049_WYG_101-51a"/>
　懐挾忿怨以事中允明年遂傳下獄㑹赦還復刺史<lb/>
　旬日復以他罪捕司徒楊賜遣客謝曰君以張讓故<lb/>
　一月再徵凶慝難量幸為深計之諸從事好氣決者<lb/>
　共流涕奉藥進之允厲聲曰吾為人臣獲罪於君當<lb/>
　伏大辟以謝天下豈有乳藥求死乎投杯而起出就<lb/>
　檻車至廷尉大將軍何進太尉袁隗司徒楊賜共上<lb/>
　疏曰夫内視反聴則忠臣竭誠寛賢矜能則義士勵<lb/>
　節是以孝文納馮唐之說晉悼宥魏絳之罪允以特<lb/>
<pb n="KR2k0049_WYG_101-51b"/>
　選受命誅逆撫順曽未期月州境澄清方欲列其庸<lb/>
　勲請加賞爵而以奉事不當當肆大戮賞輕罰重有<lb/>
　虧衆望臣等備位宰相不敢寢默誠以允宜蒙三槐<lb/>
　之聴以昭忠貞之心書奏減死論明年得釋變易姓<lb/>
　名轉側河内陳留間及何進欲誅宦官召允與謀事<lb/>
　請為從事中郞轉河南尹獻帝即位拜太僕再遷守<lb/>
　尚書令初平元年為司徒守尚書令如故董卓遷都<lb/>
　關中允悉收斂蘭臺石室圖書秘緯要者以從分别<lb/>
<pb n="KR2k0049_WYG_101-52a"/>
　條上又集漢朝舊事所當施用者一皆奏之經籍具<lb/>
　存允有力焉時董卓尚留洛陽朝政大小悉委允允<lb/>
　矯情屈意每相承附卓亦推心不生乖疑允密與司<lb/>
　隸校尉黄琬尚書鄭公業等共謀誅之乃上護羌校<lb/>
　尉楊瓚行左將軍事執金吾士孫瑞為南陽太守竝<lb/>
　將兵出武關道以討袁術為名實欲分路征卓而後<lb/>
　奉天子還洛陽卓疑而留之允乃引内瑞為僕射瓚<lb/>
　為尚書二年卓還長安録允入關功封溫侯食邑五<lb/>
<pb n="KR2k0049_WYG_101-52b"/>
　千户固讓不受士孫瑞說允曰夫執謙守約存乎其<lb/>
　時公與董太師竝位俱封而獨崇高節豈和光之道<lb/>
　耶允納其言乃受三千戸三年春連雨六十餘日允<lb/>
　與士孫瑞楊瓚登臺請霽復結前謀瑞曰自歳末以<lb/>
　来太陽不照霖雨積時月犯執法彗孛仍見晝隂夜<lb/>
　陽霧氣交侵此期應促盡内發者勝幾不可後公其<lb/>
　圖之允然其言乃潛結卓將呂布使為内應㑹卓入<lb/>
　賀呂布因刺殺之允初議赦卓部曲呂布亦數勸之<lb/>
<pb n="KR2k0049_WYG_101-53a"/>
　既而疑曰此輩無罪從其主耳今若名為惡逆而特<lb/>
　赦之是適使其自疑也呂布欲以卓財物班賜公卿<lb/>
　將校允又不從而素輕布以劒客遇之布亦負其功<lb/>
　勞漸不相平允性剛稜疾惡初懼董卓豺狼故折節<lb/>
　圖之卓既殲滅自謂無患接人每乏溫潤之色仗正<lb/>
　持重不循權宜是以羣下不甚附之董卓將校多凉<lb/>
　州人允議罷其軍或曰凉州人素憚袁氏而畏關東<lb/>
　今若一旦解兵必人人自危可以皇甫義眞為將軍<lb/>
<pb n="KR2k0049_WYG_101-53b"/>
　就領其衆因使留陜以安撫之而徐與關東通謀以<lb/>
　觀其變允曰不然關東舉義皆吾徒今若距險屯陜<lb/>
　是欲安凉州而先疑關東之心也時百姓訛言當悉<lb/>
　誅凉州人遂轉相恐動其在關東者皆擁兵自守曰<lb/>
　丁彥思蔡伯喈以董公親厚竝従坐今既不赦我曹<lb/>
　若今日解兵明日當復為魚肉矣卓部曲將李傕郭汜<lb/>
　等先將兵在關東因合謀為亂攻圍長安城陷吕布<lb/>
　駐馬青瑣門外招允曰公可以去乎允曰若䝉社稷<lb/>
<pb n="KR2k0049_WYG_101-54a"/>
　之靈上安國家吾之願也如其不獲則奉身以死之<lb/>
　朝廷幼少恃我而已臨難茍免吾不忍也努力謝關<lb/>
　東諸公勤以國家為念初允誅董卓以王宏為右扶<lb/>
　風宋翼為左馮翊翼亦允同郡人也是時三輔民庶<lb/>
　熾盛兵穀富實李傕等欲即殺允懼二郡為患乃先<lb/>
　徵翼宏宏遣使謂翼曰郭汜李傕以我兩人在外故<lb/>
　未危王公今日就徵明日俱族計將安出翼曰雖禍<lb/>
　福難量然主命所不得避也宏曰義兵鼎沸在於董<lb/>
<pb n="KR2k0049_WYG_101-54b"/>
　卓况其黨與乎若舉兵共討君側惡人山東必應之<lb/>
　此轉禍為福之計也翼不從宏不能獨立遂俱就徵<lb/>
　下廷尉傕遂收允及宋翼王宏竝殺之允時年五十<lb/>
　六長子侍中蓋次子景定及宗族十餘人皆見害惟<lb/>
　兄子晨陵得脫歸天子感慟百姓喪氣莫敢收允尸<lb/>
　者故吏平陵令趙戩棄官營喪後遷都於許帝思允<lb/>
　終使改殯葬之遣虎賁中郞將奉策弔祭賜東園祕<lb/>
　器贈以本官印綬送還本郡封其孫黒為安樂亭侯<lb/>
<pb n="KR2k0049_WYG_101-55a"/>
　食邑三百户<lb/>
王柔字叔優柔弟澤字季道太原晉陽人郭林宗傳曰<lb/>
　叔優季道少時聞林宗有知人之鑑往候之請問才<lb/>
　行取宜以自處林宗笑曰卿二人皆二千石才也雖<lb/>
　然叔優當以仕宦顯季道宜以經術進若違才易務<lb/>
　亦不至也叔優等從其言叔優至北中郞將季道代<lb/>
　郡太守<lb/>
王宏字長文司徒王允同郡人少有氣力不拘細行為<lb/>
<pb n="KR2k0049_WYG_101-55b"/>
　𢎞農太守考案郡中事宦官買爵位者雖位至二千<lb/>
　石皆掠考收捕遂殺數千人威動鄰界宏素與司隸<lb/>
　校尉胡种有隙种遂迫促殺之宏臨命詬曰宋翼豎<lb/>
　儒不足議大計胡种樂人之禍禍將及之种後眠輒<lb/>
　見宏以杖擊之因發病數日死<lb/>
李仲房太原人馮衍集曰鮑永行將軍事安集幷州擁<lb/>
　兵屯太原與太原李仲房同心幷力<lb/>
　山西通志卷一百一<lb/>
</p>
<p>
</p>
  </div>
</body>
</text>
</TEI>
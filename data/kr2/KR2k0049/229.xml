<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志巻二百二十九</head> <lb/>
    <p>
<pb n="KR2k0049_WYG_229-1a"/>
欽定四庫全書<lb/>
　山西通志巻二百二十九<lb/>
　　雜志<hi>二</hi>
髙祖呼裴寂爲裴三明帝呼宋濟爲宋五德宗呼陸贄<lb/>
　爲陸九<hi>何晦摭言</hi>
羽葆一部十八曲十殄馬邑十一興晉陽十二濟渭隂<lb/>
　<hi>律樂圖</hi>
唐髙祖次龍門代水清杜甫詩龍起猶聞晉水清<hi>詩話</hi>
<pb n="KR2k0049_WYG_229-1b"/>
太宗之平劉武周河東士庶歌舞於道軍人相與爲秦<lb/>
　王破陣樂之曲後編樂府云<hi>隋唐嘉話</hi>
王績髙祖武徳初以前官待詔門下省故事官給酒日<lb/>
　三升或問待詔何樂耶答曰良醖可戀耳侍中陳叔<lb/>
　達聞之日給一斗時稱斗酒學士貞觀初以疾罷復<lb/>
　調有司時太樂署史焦革家善釀績求爲丞吏部以<lb/>
　非清流不許績請曰有深意竟除之革死妻送酒不<lb/>
　絶嵗餘又死績曰天不使我酣美酒耶棄官去自是<lb/>
<pb n="KR2k0049_WYG_229-2a"/>
　太樂丞爲清職追述革酒法爲經又採杜康儀狄以<lb/>
　來善酒者爲譜李淳風曰君酒家南董也所居東南<lb/>
　有磐石立杜康祠祭之尊爲師以革配著醉鄉記以<lb/>
　次劉伶酒德頌其飲至五斗不亂人有以酒邀者無<lb/>
　貴賤輒徃著五斗先生傳<hi>王績傳</hi>
王無功被召謝病詩横裁桑節杖直剪竹皮巾鶴警琴<lb/>
　亭下鶯啼酒甕春顔囘唯樂道原憲豈傷貧<hi>西清詩</hi>
　<hi>話</hi>
<pb n="KR2k0049_WYG_229-2b"/>
鄂公尉遲敬徳性驍果而尤善避槊每單騎入敵人刺<lb/>
　之終不能中反奪其槊以刺敵海陵王元吉聞之不<lb/>
　信乃令去槊刃以試之敬德云饒王著刃亦不畏傷<lb/>
　元吉再三來刺既不少中而槊皆被奪去元吉力敵<lb/>
　十夫由是大慚恨太宗之禦竇建德謂尉遲曰寡人<lb/>
　持弓箭公把長鎗相副雖百萬衆亦無奈我何乃與<lb/>
　敬德馳至敵營叩其軍門大呼曰我大唐秦王能鬬<lb/>
　者來與汝决賊追騎甚衆而不敢逼禦建德之役既<lb/>
<pb n="KR2k0049_WYG_229-3a"/>
　陳未戰太宗望見一少年騎驄馬鎧甲鮮明指謂尉<lb/>
　遲曰彼所乘馬真良馬也言之未已敬德請取之帝<lb/>
　曰輕敵者亡脱以一馬損公非寡人願敬德自料致<lb/>
　之萬全及馳往并擒少年而返即王世充兄子僞代<lb/>
　王琬宇文士及在隋亦識是馬實内廐之良也帝欲<lb/>
　旌其能並以賜之<hi>隋唐嘉話</hi>
太宗謂尉遲曰朕將嫁女與卿稱意否敬德謝曰臣婦<lb/>
　雖鄙陋亦不失夫妻情臣每聞説古人語富不易妻<lb/>
<pb n="KR2k0049_WYG_229-3b"/>
　仁也臣竊慕之願停聖恩叩頭固讓帝嘉之而止<hi>同</hi>
　<hi>上</hi>
太宗謂鄂公曰人言卿反何故答曰臣反是實臣從陛<lb/>
　下討逆伐叛雖慿威靈幸而不死然所存皆鋒刃也<lb/>
　今大業已定而反疑臣乃悉解衣投於地見所傷之<lb/>
　處帝對之流涕曰卿衣矣朕以不疑卿故此相告何<lb/>
　反以爲恨<hi>同上</hi>
尉遲敬德晚年餌雲母粉爲方外遊<hi>下帷短牒</hi>
<pb n="KR2k0049_WYG_229-4a"/>
太宗文皇帝平王世充於圖籍有交闗語言構怨連結<lb/>
　文書數百事太宗命杜如晦掌之如晦復稟上當如<lb/>
　何太宗曰付諸曹吏行頃聞於外有大臣將自盡者<lb/>
　上乃復取文書背褁一物疑石重上親褁百重命中<lb/>
　使沉滹沱中更不復省此與光武焚交謗數千章者<lb/>
　何異<hi>龍城録</hi>
玉龍子本太宗晉陽宫物文徳皇后常賜大帝廣不數<lb/>
　寸而温潤精巧非人間所有後則天以賜𤣥宗開元<lb/>
<pb n="KR2k0049_WYG_229-4b"/>
　中三輔旱祈禱無應乃宻投於南山龍池風雨隨作<lb/>
　及上皇幸西蜀迴次渭水左右臨流濯弄沙中得之<lb/>
　<hi>太平廣記</hi>
絳州碧落碑文乃髙祖子韓王元嘉四男爲先妃所製<lb/>
　陳惟玉書今不知者妄有指説非也<hi>尚書故實</hi>
碧落碑在絳州字雖多有不合法度處然布置美茂自<lb/>
　有神氣當以唐碑觀之世傳陽氷卧看三日毁其佳<lb/>
　者數字又言道士寫畢化鳥飛去後及字欠一筆尤<lb/>
<pb n="KR2k0049_WYG_229-5a"/>
　爲可笑不知古文正當如此耳<hi>學古編</hi>
絳有碑篆千餘字李陽氷愛之其中有碧落二字因謂<lb/>
　之碧落碑後有識者云有唐十三祀龍集敦牂哀子<lb/>
　李訓等爲母造道門尊像<hi>西墅記譚</hi>
并代人喜嗜麵切以吳刀淘以洛酒漆斗貯之擊鼓集<lb/>
　老幼自以多寡取之至飽<hi>河東備録</hi>
魏徴之子叔瑜善草以筆意傳其子及甥薛稷世稱之<lb/>
　曰前有虞褚後有薛魏<hi>書史</hi>
<pb n="KR2k0049_WYG_229-5b"/>
唐貞觀永徽間虞世南褚遂良以書顓家後莫能繼汾<lb/>
　隂薛稷外祖魏徴家多藏虞褚書故鋭精臨倣結體<lb/>
　遒麗遂以書名天下畫又絶品睿宗在藩喜之<hi>譚賓</hi>
　<hi>録</hi>
中書省中有磐石隋薛道衡爲内史侍郎嘗據以草制<lb/>
　及唐髙宗時道衡孫元超爲中書舍人每見輒泫然<lb/>
　流涕<hi>同上</hi>
武居常天后髙祖也少時遊洛下人呼爲猴頰郎以居<lb/>
<pb n="KR2k0049_WYG_229-6a"/>
　常頥下有鬚若猴頷也其上有四靨一日伊水上遇<lb/>
　一丐者曰郎君當有身後名面骨法當刑然有女當<lb/>
　八十年後起家暴貴尋亦浸微居常不信後卒如言<lb/>
　丐者豈非異人乎<hi>龍城録</hi>
唐武士彠太原文水縣人微時與邑人許文寳以鬻材<lb/>
　爲事常聚材木數萬莖一旦化爲叢林森茂因致大<lb/>
　富士彠與文寳讀書林下自稱爲厚材文寳自稱枯<lb/>
　木私言必當大貴及髙祖起義兵以鎧胄從入闗故<lb/>
<pb n="KR2k0049_WYG_229-6b"/>
　鄉人云士彠以鬻材之故果逢構厦之秋及士彠貴<lb/>
　達文寳依之位終刺史<hi>咸定録</hi>
髙宗即位景雲見河水清張文收采古誼爲景雲河清<lb/>
　歌<lb/>
髙宗自以李氏老子之後也於是命樂工製道調<hi>新書</hi>
高宗儀鳳三年於文水縣置太原王武士彠廟<hi>唐書</hi>
高宗朝以太原王范陽盧滎陽鄭清河博陵二崔隴西<lb/>
　趙郡二李等七姓恃其族望耻與他姓爲婚乃禁其<lb/>
<pb n="KR2k0049_WYG_229-7a"/>
　自姻娶於是不敢復行婚禮飾其女以送夫家<hi>嘉話</hi>
　<hi>録</hi>
裴行儉工草隸髙宗以絹素詔寫文選覽之秘愛其法<lb/>
　賚物良厚嘗言褚遂良非精筆良墨未嘗輒書不擇<lb/>
　筆墨而妍捷者惟予與虞世南耳撰選譜草字雜體<lb/>
　數萬言<hi>書品</hi>
陜州城内有鐡牛出土數尺大如五六斗䥫上有兩穴<lb/>
　世人稱是鐵牛鼻又河址道觀中有一條出云是鐵<lb/>
<pb n="KR2k0049_WYG_229-7b"/>
　牛尾俗傳陜州北臨大河無此牛即城不復立河東<lb/>
　楊諫立碑以頌之上元中衛伯玉爲陜州刺史發卒<lb/>
　掘土以觀鐵牛之勢纔深二丈許其鐵即絶更無根<lb/>
　系遂却於舊處以土掩之<hi>辨疑志</hi>
建安後訖江左詩律屢變至沈約庾信以音韻相婉附<lb/>
　屬對精密及沈佺期宋之問又加靡麗四忌聲病約<lb/>
　句凖篇如錦繡成文學者宗之號爲沈宋語曰蘇李<lb/>
　居前沈宋比肩舉蘇武李陵與沈宋並稱也<hi>詩話</hi>
<pb n="KR2k0049_WYG_229-8a"/>
唐武后遊龍門令羣臣賦詩先成者賜錦袍左史東方<lb/>
　虬詩先成設拜賜坐未安宋之問詩復成文理兼美<lb/>
　左右莫不稱善乃就奪錦袍衣之其詩曰宿雨霽妖<lb/>
　氛流雲度城闕<hi>舊通志</hi>
武攸緒則天姪也枯淡寡慾日以周易及老莊書以自<lb/>
　怡隱居龍門少室間冬蔽茅椒夏居石室晚年肌肉<lb/>
　充腴瞳有紫光晝能見星<hi>景仰撮書</hi>
中宗時韋武間爲雅會各擕名香比試優劣名曰鬬香<lb/>
<pb n="KR2k0049_WYG_229-8b"/>
　韋溫挾椒塗所賜常獲魁<hi>隋唐嘉話</hi>
垂拱四年安撫大使狄仁傑檄告西楚霸王項君將校<lb/>
　等略曰鴻名不可以謬假神器不可以力爭應天者<lb/>
　膺樂推之名背時者非見幾之主皇漢膺赤帝之禎<lb/>
　符當素靈之缺運俯張地紐彰鳳舉之符仰緝天綱<lb/>
　鬱龍興之兆而君潛遊澤國嘯聚水鄉矜扛鼎之雄<lb/>
　逞拔山之力莫測天符之所㑹不知厯數之有歸遂<lb/>
　奮闗中之翼竟垂垓下之翅蓋實由於人事焉有屬<lb/>
<pb n="KR2k0049_WYG_229-9a"/>
　於天亡雖驅百萬之兵終棄八千之子以爲殷鑒豈<lb/>
　不惜哉固當匿魂東峰收魄北極豈合虛承廟食廣<lb/>
　費牲牢仁傑受命方隅循革攸寄今遣焚燎祠宇削<lb/>
　平臺室使蕙榭銷盡羽帳隨煙君宜速遷勿爲人患<lb/>
　檄到遂除項羽廟餘神並盡惟㑹稽禹廟存焉<hi>耳目</hi>
　<hi>記</hi>
狄仁傑爲并州法曹時同僚鄭崇質當使絶域崇質母<lb/>
　老且病仁傑曰彼母如此豈可使之有萬里之憂詣<lb/>
<pb n="KR2k0049_WYG_229-9b"/>
　長史藺仁基請代之行仁基允其代行仁基素與司<lb/>
　馬李孝亷不叶因相謂曰吾軰豈可不自愧乎遂相<lb/>
　與輯睦夫善之感人有如此者柳宗元初遷柳州刺<lb/>
　史其友劉禹錫得播州宗元曰播非人所居而夢得<lb/>
　親在萬無母子俱往理欲請於朝願以柳易播㑹裴<lb/>
　度亦爲禹錫言得改連州韓退之作子厚墓誌實載<lb/>
　其事以爲世勸夫即一善而稱之宗元可追蹤於仁<lb/>
　傑矣<hi>比事摘録</hi>
<pb n="KR2k0049_WYG_229-10a"/>
狄仁傑登太行山親在河陽反顧白雲孤飛謂左右曰<lb/>
　吾親舍其下瞻悵久之雲移乃得去<hi>蘇氏家語</hi>
狄仁傑之爲相也有盧氏堂姨居於午橋南别墅姨止<lb/>
　有一子而未嘗來都城親戚家梁公每遇伏臘晦朔<lb/>
　脩禮甚謹嘗經甚雪多休暇因候盧姨安否適見表<lb/>
　弟挾弓矢擕雉兎來歸膳味進於北堂顧揖梁公意<lb/>
　甚輕簡公因啟姨曰某今爲相表弟有何樂從願悉<lb/>
　力以從其㫖姨曰相自貴耳有一子不欲令其事女<lb/>
<pb n="KR2k0049_WYG_229-10b"/>
　主公大慙而退<hi>摭異記</hi>
天后製袍字賜仁傑曰敷政術守清勤升顯位勵相臣<lb/>
　<hi>梁公家傳</hi>
則天時南海郡獻集翠裘珍麗異常張昌宗侍側則天<lb/>
　因以賜之遂命披裘供奉雙陸宰相狄梁公仁傑時<lb/>
　入奏事則天令开坐因命梁公與昌宗雙陸梁公拜<lb/>
　恩就局則天曰卿二人賭何物梁公對曰争先三籌<lb/>
　賭昌宗所衣毛裘則天謂曰卿以何物爲對梁公指<lb/>
<pb n="KR2k0049_WYG_229-11a"/>
　所衣紫絁袍曰臣以此敵則天笑曰卿未知此裘價<lb/>
　逾千金卿之所指爲不等矣梁公起曰臣此袍乃大<lb/>
　臣朝見奏對之衣昌宗所衣乃嬖倖寵遇之服對臣<lb/>
　之袍臣猶怏怏則天業已處分遂依其説而昌宗心<lb/>
　赧神沮氣勢索寞累局連北梁公對御就褫其裘拜<lb/>
　恩而出及至光範門遂付家奴衣之乃促馬而去<hi>集</hi>
　<hi>異記</hi>
素娥者武三思之姬人也三思初幸喬氏窈娘能歌舞<lb/>
<pb n="KR2k0049_WYG_229-11b"/>
　三思曉知音律以窈娘歌舞天下之藝也未幾沉於<lb/>
　雒水遂族喬氏之家左右有舉素娥者曰相州鳳陽<lb/>
　門宋媼女善彈五弦世之殊色三思乃以帛三百段<lb/>
　往聘焉素娥既至三思大悦遂盛宴以出素娥公卿<lb/>
　大夫畢集唯納言狄仁傑稱疾不來三思怒於座中<lb/>
　有言宴罷有告仁傑者明日謝謁三思曰某昨日宿<lb/>
　疾暴作不果應召然不覩麗人亦分也他後或有良<lb/>
　宴敢不先期到門素娥聞之謂三思曰梁公強毅之<lb/>
<pb n="KR2k0049_WYG_229-12a"/>
　士非欵狎之人何必固抑其性再燕不可無請不召<lb/>
　梁公也三思曰倘阻我燕必族其家數日復燕客未<lb/>
　來梁公果先至三思特延梁公坐於内寢徐徐飲酒<lb/>
　待諸賓客請先出素娥畧觀其藝遂停杯設榻召之<lb/>
　有頃蒼頭出曰素娥藏匿不知所在三思自入召之<lb/>
　皆不見忽於堂奥中聞蘭麝芬馥乃附耳而聽即素<lb/>
　娥語音也細於屬絲纔能認辨曰請公不召梁公今<lb/>
　固召之某不復生也三思問其由曰某非他怪乃花<lb/>
<pb n="KR2k0049_WYG_229-12b"/>
　月之妖上帝遣來亦以多言蕩公之心將興李氏今<lb/>
　梁公乃時之正人某固不敢見某嘗爲僕妾寧敢無<lb/>
　情願公勉事梁公勿萌他志不然武氏無遺種矣言<lb/>
　訖更問亦不應也三思出見仁傑稱素娥暴疾未可<lb/>
　出敬事之禮仁傑莫知其由明日三思宻奏其事則<lb/>
　天嘆曰天之所授不可廢也<hi>甘澤謡</hi>
奉和聖製夏日遊石淙山詩各七言一首時應制者有<lb/>
　内史狄仁傑汾隂縣開國男薛曜曜奉勅正書刻石<lb/>
<pb n="KR2k0049_WYG_229-13a"/>
　乃久視元年五月十九日也新舊唐書未載<hi>詩序</hi>
狄梁文獻公臨薨屬其家人曰佛以清淨慈悲爲本而<lb/>
　愚者乃寫經造像冀以求福汝曹勿終身迷惑而不<lb/>
　悟也此語不惟知佛而且善學佛者矣自韓愈以下<lb/>
　凡號斥佛者其見俱未及此<hi>西軒客談</hi>
唐嗣聖二年瀛州清苑人魏名確至岳廟見二人一衣<lb/>
　白一衣紫侍從甚肅自云我五岳大使發兵馬六十<lb/>
　萬爲國討賊五岳大神九月二日俱㑹此山名確遷<lb/>
<pb n="KR2k0049_WYG_229-13b"/>
　延未去神怒牽之廟中笞之祝史楊仙童馳白州將<lb/>
　以聞勅遣上宫内謁者齎神衣禮物以赴㑹期州將<lb/>
　寮宷共陪宴饗後賊果平<hi>婁虗心北岳碑</hi>
薛稷善書師褚河南時人語曰買褚得薛不落節書品<lb/>
梓川通泉縣夀聖寺聚古堂有薛稷所書慧普寺三字<lb/>
　徑三尺稷尤善畫鶴屏風六扇畫様自稷始<hi>蜀志</hi>
薛少保者名稷天后朝位至太子少保文章學術名冠<lb/>
　當時而好圖畫畫品録云秘書省有薛少保畫鶴時<lb/>
<pb n="KR2k0049_WYG_229-14a"/>
　稱一絶又聞蜀郡多有公畫盧求成都記云府衙院<lb/>
　西廳少保畫鶴與青牛屛少保自眉州司馬遷移文<lb/>
　記今改舊制無畫蹤矣<hi>益州名畫録</hi>
薛稷真行書如風驚苑花雪惹山栢闗採如淵月沉珠<lb/>
　露花濯錦<hi>續書品優劣</hi>
薛稷書慧普寺老杜以爲蛟龍岌相纒今見其本乃如<lb/>
　柰重兒握蒸餅勢信老杜不能書也<hi>海岳名言</hi>
長安初張易之奏天下義工潢治秘府圖書乃宻使摹<lb/>
<pb n="KR2k0049_WYG_229-14b"/>
　肖殆不可辨竊其真藏於家既誅悉爲薛稷取去稷<lb/>
　又敗岐王範得之後卒爲火所焚<hi>摭言</hi>
張騰芮城人仕爲桃林令永淳元年卒年八十六葬後<lb/>
　光宅元年其子武智與姪寳藏行墓側見騰衣冠整<lb/>
　肅侍從二人若素日居官時狀良久方失武智等號<lb/>
　攀莫及乃刻石爲像日供奉之石像至今尚存人咸<lb/>
　以爲異焉<hi>舊通志</hi>
東都仁和里裴尚書寛子孫衆盛實爲名閥天后時宰<lb/>
<pb n="KR2k0049_WYG_229-15a"/>
　相魏元同選尚書子先爲壻而魏陷羅織獄家徙嶺<lb/>
　表及北還女已踰笄其家議無以爲衣食資願下髪<lb/>
　爲尼有一尼自外至曰女福厚豐必有令匹子孫將<lb/>
　遍天下宜北歸家人遂不敢議及荆門則裴齎裝以<lb/>
　迎矣今勢利之徒信誓如反掌則裴之蕃衍乃天之<lb/>
　報施也<hi>栁玭家訓</hi>
聞喜之裴自後漢裴輯而下葬北倉村數里間凡五十<lb/>
　二人皆尚書侍郎國公將相亦宇内之罕有也<hi>燕閒</hi>
<pb n="KR2k0049_WYG_229-15b"/>
　<hi>録</hi>
御史大夫裴談妻悍妬談畏之如嚴君時韋庶人頗襲<lb/>
　武后之風中宗漸畏之内宴互唱迴波辭有優人曰<lb/>
　迴波爾時栲栳怕婦也是大好外邊袛是裴談内裏<lb/>
　無過李老后意色自得以束帛賜之<hi>因話録</hi>
裴炎爲中書令時徐敬業令駱賓王畫計取炎同起事<lb/>
　賓王乃爲謡曰一片火兩片火緋衣小兒當殿坐炎<lb/>
　訪學者令解之賓王北面拜曰此真人矣遂與敬業<lb/>
<pb n="KR2k0049_WYG_229-16a"/>
　等合謀起兵炎從内應則天因誅炎<hi>太平廣記</hi>
河東衛遂中好學有辭辨與來俊臣有舊常擕酒謁俊<lb/>
　臣俊臣方與妻族宴集應門者紿云已出矣遂中知<lb/>
　妄入其宅嫚罵毁辱之俊臣恥其妻族命毆擊反接<lb/>
　既而寃之自此構隟太平公主等共發俊臣罪棄市<lb/>
　<hi>唐書</hi>
唐本紀公孫大孃舞西河劒器鬱跂頓挫獨出冠時一<lb/>
　人而已<hi>名劍記</hi>
<pb n="KR2k0049_WYG_229-16b"/>
曹將軍霸九馬圖後藏薛紹彭家<hi>攷古録</hi>
景龍初明皇爲潞州别駕一日據案見墨上有小道士<lb/>
　如蠅而行上叱之即拜呼萬歳曰臣黒衣使者墨之<lb/>
　精龍賓也帝命掌記珍藏及登位猶取示詞臣名龍<lb/>
　香劑<hi>開寳遺事</hi>
唐明皇在潞時寢壁蝸篆成天子字明皇驚懼塗去數<lb/>
　日復然如此者三後登大寳琢玉成蝸及金銀鑄成<lb/>
　者凡數百供之功徳前後時有人得之者<hi>舊通志</hi>
<pb n="KR2k0049_WYG_229-17a"/>
唐時民間以𤣥宗自潞州還京師製還京樂曲<hi>唐書</hi>
景雲初語曰前有裴馬後有盧李裴行儉馬戴盧從願<lb/>
　李朝隱皆爲吏部侍郎典選<hi>同上</hi>
景雲初蕭至忠刺晉州將以臘日畋遊先一日有採薪<lb/>
　者暴瘧不能歸因止巖穴之下夜將艾似有人聲伏<lb/>
　而窺之有一人身長丈餘向谷長嘯俄而羣獸俱至<lb/>
　長人宣言曰余𤣥㝠使者奉北帝命明日蕭使君當<lb/>
　順時畋獵爾等若干合死於箭死於鎗死於網罟鷹<lb/>
<pb n="KR2k0049_WYG_229-17b"/>
　犬言訖有虎與麋皆屈膝求救長人曰吾聞東谷嚴<lb/>
　四兄善謀爾等可就彼祈求羣獸皆喜使者東行羣<lb/>
　獸畢從時樵者疾少間隨徃覘之見茅屋中懸一虎<lb/>
　皮有黄冠者名含質即嚴四兄也驚起見使者曰濶<lb/>
　别已久得非配羣生獵日刑名而至此乎使者曰然<lb/>
　然彼求救於四兄四兄當爲謀之虎麛狐兎皆屈膝<lb/>
　哀請嚴曰蕭使君每役人必恤其饑寒若祈滕六降<lb/>
　雪巽二起風則不復獵矣又對使者云向在仙都豈<lb/>
<pb n="KR2k0049_WYG_229-18a"/>
　意千年爲獸身悒悒不樂因述懷一章又云我譴謫<lb/>
　已滿行歸紫府題數行於壁使後人知僕曾居此也<lb/>
　<hi>全唐詩序</hi>
唐景雲中聞喜裴寛爲潤州叅軍刺史韋詵有女擇所<lb/>
　宜歸㑹休日登樓見人於後圃有所瘞藏者訪諸吏<lb/>
　曰叅軍裴寛居也與偕來詵問狀答曰寛義不以苞<lb/>
　苴汙家適有人以鹿爲餉致而去不敢自欺故瘞之<lb/>
　詵嗟異乃引爲按察判官許妻以女歸語妻曰常求<lb/>
<pb n="KR2k0049_WYG_229-18b"/>
　佳壻今得矣明日幃其族使觀之寛時衣碧瘠而長<lb/>
　既入族人皆笑呼爲碧鸛雀詵曰愛其女必以爲賢<lb/>
　公侯妻也何可以貌求人卒妻寛寛仕至户部尚書<lb/>
　天寳間稱舊德以寛爲首<hi>嘉話録</hi>
裴耀卿勤於王政夜看案牘晝决獄訟常養一雀每夜<lb/>
　至初更時有聲至五更時急鳴耀卿呼爲知更雀乂<lb/>
　於廳前有一大桐樹至曉則有羣烏翔集以此爲出<lb/>
　廳之候故呼爲報曉烏時人美焉<hi>開元天寳遺事</hi>
<pb n="KR2k0049_WYG_229-19a"/>
侍中裴光庭以主事閻麟之爲腹心專主吏部過官每<lb/>
　麟之裁定光庭隨口下筆時人語曰麟之口光庭手<lb/>
　<hi>唐書</hi>
裴光庭累典名藩皆有異政𤣥宗謂宰相曰裴光庭性<lb/>
　好除惡如扇驅蚊蚋焉<hi>唐語林</hi>
相州刺史張說坐有善相者説遍問官屬後孰當貴工<lb/>
　指李憕後憕仕至禮部尚書贈司徒諡忠<hi>同上</hi>
唐𤣥宗欲用張嘉貞爲相而忘其名夜召中書侍郎韋<lb/>
<pb n="KR2k0049_WYG_229-19b"/>
　抗曰朕嘗記其風操而今爲北方大將張姓而複名<lb/>
　卿爲我思之抗曰非張齊邱乎今爲朔方節度使上<lb/>
　即使作詔以爲相夜且半因閲大臣表疏舉一則嘉<lb/>
　貞所獻遂得其名即以爲中書侍郎同中書門下平<lb/>
　章事<hi>唐書</hi>
開元時張嘉貞爲相薦中書舍人苖延嗣吕太一考功<lb/>
　員外郎員嘉静侍御史崔訓皆位清要日與語政事<lb/>
　當時語曰令君四俊苖吕崔員<hi>同上</hi>
<pb n="KR2k0049_WYG_229-20a"/>
潞州啟聖宫有明皇攲枕斜書壁處并腰鼓馬槽並在<lb/>
　公爲潞州從事皆見之<hi>尚書故實</hi>
帝寖喜神仙之事詔道士司馬承禎製元真道曲茅山<lb/>
　道士李㑹元製大羅天曲工部侍郎賀知章製紫清<lb/>
　上聖道曲以合奏於慶唐之觀及太清宫成太常卿<lb/>
　韋縚製景雲九真紫極小長夀承天順天樂六曲亦<lb/>
　皆奏焉<hi>唐㑹要</hi>
開元中定蒲州爲四輔陜州絳州爲六雄晉州爲十望<lb/>
<pb n="KR2k0049_WYG_229-20b"/>
　<hi>通典</hi>
唐明皇餞裴寛爲大原尹詩徳比代雲布心如晉水清<lb/>
　<hi>唐詩話</hi>
昔中書令河東公開元中居相位有張憬藏者能言休<lb/>
　咎一日忽詣公以一幅紙大書台字授公公曰余見<lb/>
　居台司此意何也後數日貶台州刺史<hi>嘉話録</hi>
河東公出鎮并州日上問有何事但言之奏曰臣有弟<lb/>
　嘉祐逺牧方州手足支離常繫念慮上因口敕張嘉<lb/>
<pb n="KR2k0049_WYG_229-21a"/>
　祐可忻州刺史忻州河東屬郡上意不疑公亦不讓<lb/>
　豈非至公無隐出於常限也<hi>同上</hi>
天寳初陜州刺史李齊物開砥柱通漕路發重石下得<lb/>
　古鐵㦸若鏵然銘曰平陸上之詔以名縣<hi>唐地理志</hi>
天寳八載四月初一日太平縣東北村有王叟種𤓰於<lb/>
　陽陂未引蔓忽見紫衣金冠道人貌甚竒自東南來<lb/>
　向叟處求𤓰叟曰時維夏初花尚未吐安有𤓰可獻<lb/>
　乎道人引手指曰此𤓰已熟何言無也叟隨所指尋<lb/>
<pb n="KR2k0049_WYG_229-21b"/>
　之即有𤓰二枚馨香異常道人忽不見叟因獻之朝<lb/>
　䝉賜賚兼勅於𤓰田創建琳宫賜額曰真遊<hi>舊通志</hi>
韋述舉進士時甚少儀形𦕈小考功郎宋之問曰韋學<lb/>
　士童年有何事業對曰性好著書之問曰本求異才<lb/>
　果得遷固<hi>嘉話録</hi>
明皇將幸蜀登花萼樓使樓前善水調者登而歌汾隂<lb/>
　行曰山川滿目淚沾衣富貴榮華能幾時不見祗今<lb/>
　汾水上唯有年年秋雁飛顧侍者曰誰爲此曰宰相<lb/>
<pb n="KR2k0049_WYG_229-22a"/>
　李嶠詞也因凄然涕下遽起曰嶠真才子也不待曲<lb/>
　終而去<hi>傳信記</hi>
楊貴妃小字玉環𢎞農華隂人也後徙居蒲州永樂之<lb/>
　獨頭村髙祖令本金州刺史父元琰蜀川司户貴妃<lb/>
　生於蜀嘗悞墜池中後人呼爲落妃池池在導江縣<lb/>
　前<hi>太真外傳</hi>
明皇幸驪山楊貴妃生日命小部張樂長生殿因奏新<lb/>
　曲未有名㑹南方進荔枝因名曰荔枝香<hi>同上</hi>
<pb n="KR2k0049_WYG_229-22b"/>
天寳初楊貴妃常以假鬢爲首飾而好服黄裙時人語<lb/>
　曰義髻抛河裏黄裙逐水流<hi>同上</hi>
天寳十載上元節後廣寧公主駙馬程昌裔停官楊氏<lb/>
　轉横當時謡曰男不封侯女作妃君看女却是門楣<lb/>
　<hi>同上</hi>
明皇於禁苑中初有千葉桃盛開帝與貴妃日逐飲於<lb/>
　樹下帝曰不獨萱草忘憂此花亦能銷恨<hi>開元天寳</hi>
　<hi>遺事</hi>
<pb n="KR2k0049_WYG_229-23a"/>
奉御湯中以文瑶宻石中央有玉蓮湯泉湧以成池又<lb/>
　縫錦繡爲鳬雁於水中帝與貴妃施鈒鏤小舟戲翫<lb/>
　於其間宫中退水出於金溝其中珠纓寳絡流出街<lb/>
　渠貧民日有所得焉<hi>同上</hi>
明皇秋八月太液池有千葉白蓮數枝盛開帝與貴戚<lb/>
　宴賞焉左右皆嘆羡久之帝指貴妃示於左右曰争<lb/>
　如我解語花<hi>同上</hi>
貴妃每宿酒初消多苦肺熱嘗凌晨獨遊後苑傍花樹<lb/>
<pb n="KR2k0049_WYG_229-23b"/>
　以手扳枝口吸花露藉其露液以潤肺又嘗於夏日<lb/>
　每含一玉魚兒於口中衣輕綃使侍兒交扇鼓風猶<lb/>
　不解其熱有汗出紅膩而多香或拭之於巾帕之上<lb/>
　其色如桃紅<hi>同上</hi>
冬至日大雪至午雪霽有晴色因寒所結簷溜皆爲氷<lb/>
　條妃子使侍兒敲下二條看玩帝自晚朝視政囘問<lb/>
　妃子曰所玩何物耶妃子笑而答曰妾所玩者氷筯<lb/>
　也帝謂左右曰妃子聰慧比象可愛也<hi>同上</hi>
<pb n="KR2k0049_WYG_229-24a"/>
上與玉真恒於皎月之下以錦帕褁目在方丈之間相<lb/>
　捉戲玉真捉上每易而玉真輕㨗上每失之滿宫之<lb/>
　人撫掌大笑一夕玉真於袿服袖上多結流蘇香囊<lb/>
　與上戲屢捉屢失玉真故以香囊惹之上得香囊無<lb/>
　數已而笑曰我比貴妃差勝也謂之捉迷藏<hi>致虚雜</hi>
　<hi>俎</hi>
明皇與貴妃每至酒酣使妃子統宫妓百餘人帝統小<lb/>
　中貴百餘人排兩陣於庭掖中目爲風流陣以霞帔<lb/>
<pb n="KR2k0049_WYG_229-24b"/>
　錦被張之爲旗幟攻擊相鬬敗者罰之巨觥以戲笑<lb/>
　時議以爲不祥後果有禄山兵亂天意人事不偶然<lb/>
　也<hi>開元天寳遺事</hi>
八月十五日夜上與貴妃臨太液池慿欄望月不盡帝<lb/>
　意不快遂勅令左右於池西岸别築百尺髙臺與吾<lb/>
　妃子來年望月後經禄山之兵不復置焉惟有基址<lb/>
　而已<hi>同上</hi>
太真妃最善於擊磬拊搏之音冷冷然新聲雖太常梨<lb/>
<pb n="KR2k0049_WYG_229-25a"/>
　園之能人莫加也上令採藍田綠玉琢爲器上造簨<lb/>
　簴流蘇之屬皆以金鈿珠翠珍怪之物雜飾之又鑄<lb/>
　二金獅子作拏攫騰奮之狀各重二百餘斤其他綵<lb/>
　繪縟麗造作神妙一時無比也上幸蜀囘京師樂器<lb/>
　多亡失獨玉磬偶在上顧之悽然不忍置於前遂命<lb/>
　送太常至今藏於太常正樂庫<hi>傳信記</hi>
天寳十三載宫中下紅雨色若桃花太真喜甚命宫人<lb/>
　各以碗杓盛之用染衣裙天然鮮豔惟襟上色不入<lb/>
<pb n="KR2k0049_WYG_229-25b"/>
　處若一馬字心甚惡之明年七月遂有馬嵬之變<hi>致</hi>
　<hi>虚雜俎</hi>
世所稱青瑣集楊妃别傳以爲開元錢乃明皇所鑄上<lb/>
　有甲痕乃貴妃搯迹殊不知唐談賓録云武德中廢<lb/>
　五銖錢行開元通寳錢及書皆歐陽詢之所爲初進<lb/>
　様文徳皇后搯一痕因鑄之<hi>能改齋漫錄</hi>
貴妃父楊元琰少時嘗有一刀每出入於道塗間多佩<lb/>
　此刀或前有惡獸盗賊則所佩之刀鏗然有聲似警<lb/>
<pb n="KR2k0049_WYG_229-26a"/>
　於人也元琰寳之<hi>開元天寳遺事</hi>
楊國忠初因貴妃專寵上賜以木芍藥數本植於家國<lb/>
　忠以百寳粧飾欄楯雖帝宫之内不可及也國忠再<lb/>
　用沉香爲閣檀香爲欄以麝香乳香篩土和爲泥飾<lb/>
　壁每於春時木芍藥盛開之際聚賓客於此閣上賞<lb/>
　花焉禁中沉香之亭逺不侔此壯麗也<hi>同上</hi>
楊國忠家以炭屑用宻揑塑成雙鳯至冬月則燃於爐<lb/>
　中及先以白檀木鋪於爐底餘灰不可叅雜也國忠<lb/>
<pb n="KR2k0049_WYG_229-26b"/>
　又於冬月常選婢妾肥大者行列於前令遮風蓋藉<lb/>
　人之氣相暖故謂之肉陣<hi>同上</hi>
楊國忠子弟每至上元夜各有千炬紅燭圍於左右當<lb/>
　春至之時求名花異木植於檻中以板爲底以木爲<lb/>
　輪使人牽之自轉所至之處檻在目前便即歡賞目<lb/>
　之爲移春檻<hi>同上</hi>
楊國忠子弟以奸媚結識朝士每至伏日取堅氷令工<lb/>
　人鏤爲鳳獸之形或飾以金環綵帯置之雕盤中送<lb/>
<pb n="KR2k0049_WYG_229-27a"/>
　與王公大臣惟張九齡不受此惠<hi>同上</hi>
楊氏子弟每至伏中取大氷使匠琢爲山周圍於宴席<lb/>
　間座客雖酒酣而各有寒色亦有挾纊者其驕貴如<lb/>
　此也<hi>同上</hi>
天寳中楊國忠權勢漸高四方奉貢珍寳莫不先獻之<lb/>
　豪富奢華朝廷間無敵忽有婦人自投其宅請見國<lb/>
　忠閽人拒之婦人大呌言於閽曰我直有一大事要<lb/>
　白楊公爾如何艱阻我若不令得見楊公我當令火<lb/>
<pb n="KR2k0049_WYG_229-27b"/>
　發盡焚楊公宅閽人懼遂告國忠國忠甚驚遽召見<lb/>
　婦人見國忠曰公爲相國何不知否泰之道耶公位<lb/>
　極人臣又聨國戚名動區宇亦已久矣奢逸不節徳<lb/>
　義不修壅塞賢路諂媚君上又久矣畧不能效前朝<lb/>
　房杜之踪跡以社稷爲念賢愚不别但納賄於門者<lb/>
　爵而禄之才徳之士伏於林泉不一顧録以恩付兵<lb/>
　柄以愛使民牧噫欲社稷安而保家族必不可也國<lb/>
　忠大怒問婦人曰汝自何來何造此觸犯宰相不懼<lb/>
<pb n="KR2k0049_WYG_229-28a"/>
　死耶婦人曰公自不知有死罪翻以我爲死罪國忠<lb/>
　怒極命左右欲斬之婦忽復自滅國忠驚疑未久又<lb/>
　復立於前言笑自若言訖而出逐之不見<hi>瀟湘録</hi>
虢國夫人有夜明枕設於堂中光照一室不假燈燭<hi>開</hi>
　<hi>元天寳遺事</hi>
韓國夫人置百枝燈樹髙八十尺豎之高山上元夜㸃<lb/>
　之百里皆見光明奪月色也<hi>同上</hi>
虢國創一堂價費萬金堂成工人償價之外更邀賞伎<lb/>
<pb n="KR2k0049_WYG_229-28b"/>
　之直復授絳羅五千疋工者嗤而不顧虢國異之問<lb/>
　其由工曰某生平之能殫於此矣茍不加信願得螻<lb/>
　蟻蜡蝪蜂蠆之類去其目而投於堂中使有隙失一<lb/>
　物即不論工直也於是又以繒綵珍貝與之<hi>津陽門</hi>
　<hi>詩註</hi>
馬嵬老媪拾得太真襪以致富其女名玉飛得鳳頭履<lb/>
　一隻真珠口以薄檀爲苴長僅三寸玉飾飛奉爲寳<lb/>
　不輕示人<hi>嫏嬛記</hi>
<pb n="KR2k0049_WYG_229-29a"/>
杜牧華清宫詩云長安囘望繡城堆山頂千門次第開<lb/>
　一騎紅塵妃子笑無人知是荔枝來尤膾炙人口據<lb/>
　唐記明皇以十月幸驪山至春即還宫是未嘗六月<lb/>
　在驪山也荔枝盛暑方熟詞意雖美而失事實矣<hi>玉</hi>
　<hi>匣記</hi>
明皇在東都晝夢一女容貌豔異梳交心髻大袖寛衣<lb/>
　拜於牀前上問汝何人曰妾是陛下淩波池中龍女<lb/>
　衛宫䕶駕妾實有功今陛下洞曉鈞天之音乞賜一<lb/>
<pb n="KR2k0049_WYG_229-29b"/>
　曲以光族類上於夢中爲鼓胡琴拾新舊之曲聲爲<lb/>
　淩波曲龍女再拜而去及覺盡記之㑹禁樂自御琵<lb/>
　琶習而翻之與文武臣僚於淩波宫臨池奏新曲池<lb/>
　中波濤湧起復有神女出池心乃所夢之女也上大<lb/>
　悦語於宰相因於池上置廟每嵗命祀之<hi>太真外傳</hi>
齊淩波以藕絲連螭錦作囊四角以鳳毛金飾之實以<lb/>
　辟寒香以寄鍾觀玉觀玉方寒夜讀書一佩而徧室<lb/>
　俱煖芳香襲人鳳毛金者鳳皇頸下有毛若綬光明<lb/>
<pb n="KR2k0049_WYG_229-30a"/>
　與金無二而細輭如絲遇春必落山下人拾取織爲<lb/>
　金錦名鳳毛金明皇時國人奉貢宫中多以飾衣夜<lb/>
　中有光惟貴妃所賜最多裁以爲帳燦若白日<hi>林下</hi>
　<hi>詩談</hi>
老杜作麗人行云賜名大國虢與秦其卒曰慎勿近前<lb/>
　丞相嗔虢國秦國何預國忠事而近前即嗔耶東坡<lb/>
　言老杜似司馬遷蓋深知之<hi>許彦周詩話</hi>
東坡云郭子儀鎮河中日河甚爲患子儀禱河伯曰水<lb/>
<pb n="KR2k0049_WYG_229-30b"/>
　患止當以女奉妻已而河復故道其女一日無疾而<lb/>
　卒子儀以其骨塑之於廟至今祀之惜乎此事不見<lb/>
　於史也<hi>李廌談記</hi>
郭汾陽在河中禁軍無故馳馬犯者輒死南陽夫人乳<lb/>
　母之子犯禁都虞候杖殺諸子泣告虞候縱横之狀<lb/>
　王叱之曰不賞父之都虞候而惜母之阿乳兒汝軰<lb/>
　奴材也<hi>因話録</hi>
和政公主肅宗第三女也降栁渾肅宗宴於宫中女優<lb/>
<pb n="KR2k0049_WYG_229-31a"/>
　有弄假官戯其綠衣秉簡者謂之參軍樁天寶末蕃<lb/>
　將阿布思伏法其妻配掖庭因使隸樂工是日遂爲<lb/>
　假官之長所謂樁者及侍宴皆笑樂公主獨俛首顰<lb/>
　目不視上問其故公主曰禁中侍女不少何必須此<lb/>
　人使阿布思真逆人也其妻亦同刑人不合近至尊<lb/>
　之座果寃横又豈忍使妻與羣優雜處爲笑謔之具<lb/>
　哉妾雖至愚深以爲不可上亦憫惻遂罷戱而免阿<lb/>
　布思之妻由是賢重公主<hi>江行雜録</hi>
<pb n="KR2k0049_WYG_229-31b"/>
喬琳以天寶元年冬自太原赴舉至大梁舍於逆旅時<lb/>
　天寒雪甚琳馬死傭僕皆去聞浚儀尉劉彦莊喜賓<lb/>
　客遂往告之彦莊客申屠生者善鑒人自云八十已<lb/>
　上頗箕踞傲物雖知名之士未嘗與之揖讓及琳至<lb/>
　則言欵甚狎彦莊異之琳既出彦莊謂生曰他賓客<lb/>
　賢與不肖未嘗見生與之一言向者喬生一布衣耳<lb/>
　何辭之宻歟生笑曰此固非常人也且當爲君之長<lb/>
　吏宜善視之必獲其報向與之言蓋爲君結交耳然<lb/>
<pb n="KR2k0049_WYG_229-32a"/>
　惜其情反於氣心不稱質若處極位不至百日年過<lb/>
　七十當主非命子宜志之彦莊遂館之數日厚與車<lb/>
　馬送至長安而申屠生亦告去且曰吾辱君之惠今<lb/>
　有以報矣請從此辭竟不知所在琳後擢進士登第<lb/>
　累佐大府大厯中除州刺史時彦莊任修武令悞斷<lb/>
　獄有死者爲其家訟寃詔下御史劾其事及琳至竟<lb/>
　獲免建中初徴拜中書侍郎平章事在位八十七日<lb/>
　以疾罷後陷賊朱泚中方削髪爲僧泚知之竟逼受<lb/>
<pb n="KR2k0049_WYG_229-32b"/>
　逆命及收復亦陳其狀太尉李晟欲免其死上不可<lb/>
　遂誅之時年七十一矣<hi>前定録</hi>
杜荀鶴題厯山舜祠詩昔舜曾耕地遺風日寂寥世人<lb/>
　那肯祭大聖不興妖殿宇秋淋壞杉松夜火燒時譌<lb/>
　競滛祀絲竹醉山魈註云山有廟呼爲帝二子多變<lb/>
　妖異爲時所敬<hi>全唐詩序</hi>
筆公尖頭奴魏古弼也細眼奴文中子謂房𤣥齡也鬼<lb/>
　婆武后也<hi>謔名録</hi>
<pb n="KR2k0049_WYG_229-33a"/>
郭元振少時美風姿有才藝宰相張嘉貞欲納爲壻元<lb/>
　振曰知公門下有女五人未知孰陋事不可倉卒更<lb/>
　待忖之張曰吾女各有姿色即不知誰是匹偶以子<lb/>
　風骨竒秀非常人也吾欲令五女各持一絲幔前使<lb/>
　子取便牽之得者爲壻元振忻然從命牽一紅絲線<lb/>
　得第三女大有姿色後果然隨夫貴達也<hi>開元天寳</hi>
　<hi>遺事</hi>
代國郭元振謹按李邕撰行狀云自我有唐受命相臣<lb/>
<pb n="KR2k0049_WYG_229-33b"/>
　未有二親存者唯元振而已<hi>卓異記</hi>
郭元振落梅粧閣有婢數十人客至則拖鴛鴦襭裙衫<lb/>
　一曲終則賞以糖雞卵明其聲也宴罷散九和握香<lb/>
　<hi>叙聞録</hi>
郭代公愛姬薛氏貯食物以散風奩收粧具以染花奩<lb/>
　<hi>品物類聚記</hi>
代國公郭元振開元中不第自晉之汾夜行隂晦失道<lb/>
　久而絶逺有燈火之光以爲人居也徑往尋之八九<lb/>
<pb n="KR2k0049_WYG_229-34a"/>
　里有宅門院宇甚峻入廟廊下及堂上燈燭熒煌肴<lb/>
　饌羅列若嫁女之家而悄無人公繫馬西廊前歴階<lb/>
　而升徘徊堂上不知其何處也俄聞堂上東閣有女<lb/>
　子哭聲嗚咽不已公問曰堂中泣者人耶鬼耶何陳<lb/>
　設如此無人而獨泣曰妾此鄉之祠有烏將軍者能<lb/>
　禍福人每嵗求禍於鄉人必擇處女之美者而嫁焉<lb/>
　妾雖陋拙妾父利鄉人之五百緡潛以應選今夕鄉<lb/>
　人之女並爲遊宴者到是醉妾此室共鏁而去以適<lb/>
<pb n="KR2k0049_WYG_229-34b"/>
　於將軍也今父母棄之就死而今惴惴哀懼君誠人<lb/>
　耶能相救免畢身爲掃除之婦以奉指使公大憤曰<lb/>
　其來當何時曰二更曰吾忝爲大丈夫必力救之若<lb/>
　不得當殺身以徇汝終不使汝枉死於淫鬼之手也<lb/>
　女泣少止於是坐於西堦上移其馬於堂北令一僕<lb/>
　峙立於前若爲賓而待之未幾火光照耀車馬駢闐<lb/>
　二紫衣吏入而復走出曰相公在此逡巡二黄衫吏<lb/>
　入而出亦曰相公在此公私心獨喜曰吾當爲宰相<lb/>
<pb n="KR2k0049_WYG_229-35a"/>
　必勝此鬼矣既而將軍漸下導吏復告之將軍曰入<lb/>
　有戈劒弓矢翼以入即東階下公使僕前曰郭秀才<lb/>
　遂行揖將軍曰秀才安得到此曰聞將軍今日嘉禮<lb/>
　願爲小相耳將軍者喜而延坐與對食言笑極歡公<lb/>
　於囊中有利刃思欲刺之乃問曰將軍曾食鹿腊乎<lb/>
　曰此地難遇公曰某有少許珍者得自御㕑願削以<lb/>
　獻將軍者大悦公乃起取鹿腊并小刀因削之置一<lb/>
　小器令自取之將軍喜引手取之不疑其他公伺其<lb/>
<pb n="KR2k0049_WYG_229-35b"/>
　無機乃投其脯捉其腕而斷之將軍失聲而走導從<lb/>
　之吏一時驚散公執其手脱衣纒之令僕夫出望之<lb/>
　絶無所見乃啟門謂泣者曰將軍之腕已在此矣尋<lb/>
　其血蹤死亦不久汝既獲免可出就食泣者乃出年<lb/>
　可十七八而甚佳麗拜於公前曰誓爲僕妾公勉諭<lb/>
　焉天方曙開視其手猪蹄也俄聞哭泣之聲漸近乃<lb/>
　女之父母兄弟及鄉中耆老相與舁櫬而來將收屍<lb/>
　以備殯殮見公及女皆生人也咸驚以問之公具以<lb/>
<pb n="KR2k0049_WYG_229-36a"/>
　告焉鄉老共怒公殘其神曰烏將軍此鄉鎮神鄉人<lb/>
　奉之久矣歳配以女才無他虞此禮不設即風雨雷<lb/>
　雹爲虐奈何失路之客而傷我明神致暴於神此鄉<lb/>
　何負當殺卿以祭烏將軍不爾亦縛送本縣揮少年<lb/>
　將令執公公諭之曰爾徒老於年未老於事我天下<lb/>
　之達理者爾衆其聽吾言夫承天而爲鎮也不若諸<lb/>
　侯受命於天子而疆理天下乎曰然公曰使諸侯漁<lb/>
　色於國中天子不怒乎殘虐於人天子不伐乎誠使<lb/>
<pb n="KR2k0049_WYG_229-36b"/>
　爾呼將軍者神明也神固有猪蹄者乎且淫妖之獸<lb/>
　天地之罪畜也吾執正以誅之豈不可乎爾曹無正<lb/>
　人使爾少年之女横死於妖畜積罪動天安知天不<lb/>
　使虐焉從吾言當爲爾除之永無聘禮之患如何鄉<lb/>
　人悟而喜曰願從命公乃令數百人執弓矢刀鎗鍬<lb/>
　钁之屬相隨尋血而行纔二十里血入大塚穴中因<lb/>
　圍而斸之應手漸大如瓮口公令束薪燃火投入照<lb/>
　之其中若大室見一大猪無前左脚血卧其地突烟<lb/>
<pb n="KR2k0049_WYG_229-37a"/>
　走出斃於圍中鄉人翻共相慶㑹錢以酬公公不受<lb/>
　曰吾爲人除害非鬻獵者得救之女辭其父母親族<lb/>
　曰多幸爲人托質血肉閨闈未出固無可殺之罪今<lb/>
　日貪錢五十萬以嫁妖獸忍鏁而去豈人所宜若非<lb/>
　郭公之仁勇寧有今日是妾死於父母而生於郭公<lb/>
　也請從郭公不復以舊鄉爲念矣泣拜而從公公多<lb/>
　岐慰喻止之不獲遂納爲側室生子數人公之貴也<lb/>
　皆任大官之位事已前定雖生逺地而至於鬼神終<lb/>
<pb n="KR2k0049_WYG_229-37b"/>
　不能害明矣<hi>幽<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>録</hi>
栁芳少與趙驊殷寅顔真卿陸據蕭頴士李華邵軫友<lb/>
　時人語曰殷顔栁陸李蕭邵趙謂能全其交也<hi>栁芳</hi>
　<hi>傳後</hi>
龍門王氏勔勮勃皆著才名助劼又以文顯福畤少子<lb/>
　勸亦有文福畤嘗詫韓思彦思彦戯曰武子有馬癖<lb/>
　君有譽兒癖王家癖何多耶使助出其文思彦曰生<lb/>
　子若是可誇也<hi>新唐書</hi>
<pb n="KR2k0049_WYG_229-38a"/>
王勃好讀書屬文初不精思先磨墨數升引被覆面而<lb/>
　卧忽起書之不易一字時人謂之腹稿<hi>同上</hi>
王勃圍碁率下四子成一首詩勃猶詫之向人曰吾自<lb/>
　奪造化雖一時之間百用亦可<hi>棋天洞覽</hi>
王右丞維工人物山水筆意清潤畫羅漢佛像至佳平<lb/>
　生喜作雪景劍閣棧道蠃崗曉行捕魚雪灘村墟等<lb/>
　圖其畫輞川圖世之最著也蓋其胷次瀟灑意之所<lb/>
　至落筆便與庸史不同<hi>畫史</hi>
<pb n="KR2k0049_WYG_229-38b"/>
王維居輞川宅宇既廣山林亦逺而性好温潔地不容<lb/>
　浮塵日有十數掃飾者使兩童專掌縛帚而有時不<lb/>
　給<hi>洛陽要記</hi>
王摩詰貯蕙蘭用黄磁斗養以綺石累年彌盛得宋之<lb/>
　問藍田别墅在輞口輞水周於舍下竹洲花塢與道<lb/>
　友裴廸浮舟往來彈琴賦詩嘯詠終日在京師以元<lb/>
　談爲樂齋中無所有唯茶鐺酒臼經案繩牀而已退<lb/>
　朝之後焚香獨坐以禪誦爲事<hi>玉壺氷</hi>
<pb n="KR2k0049_WYG_229-39a"/>
王維王縉以科名文學冠絶當代時人曰朝廷左相筆<lb/>
　天下右丞詩<hi>杜陽編</hi>
石甕寺兩壁皆王右丞山水畫也㑹昌寺毁失之鄭嵎<lb/>
　津陽門詩烟中壁碎摩詰畫<hi>詩話</hi>
王維爲岐王畫一大石信筆塗抹自有天然之致王寳<lb/>
　之時罘罳間獨坐注視作山水想悠然有餘趣數年<lb/>
　之後風雨飛去<hi>嫏嬛記</hi>
王維種紅蕉於輞川莊嘗寫蕉池積雪不徒以供揮灑<lb/>
<pb n="KR2k0049_WYG_229-39b"/>
　也郯九成韶雪霽詩何當爲置王摩詰更添幾葉紅<lb/>
　芭蕉<hi>詩話</hi>
余見王右丞山莊圖又雪霽捕魚圖山莊樹葉皆如个<lb/>
　字其雪霽枯樹圖似郭熙二巻皆無欵疑宋人臨藁<lb/>
　也<hi>陳繼儒書畫史</hi>
王維畫小輞川摹本筆細在長安李氏人物好此定是<lb/>
　真若比世俗所謂王維全不類或傳宜興楊氏本上<lb/>
　摹得文彦博太史小輞川拆下唐䟦自連真還李氏<lb/>
<pb n="KR2k0049_WYG_229-40a"/>
　一日同出坐客皆言太史者真唐張彦逺名畫記云<lb/>
　類道子又云雲峯石色絶迹天機筆思縱横叅於造<lb/>
　化孫氏圖僅有之餘未見此趣<hi>畫史</hi>
趙大年畫平逺絶似右丞秀潤天成真宋之士大夫畫<lb/>
　此一𣲖又轉爲雲林雲林工綴不皴而荒率蒼古勝<lb/>
　矣今作平逺及扇頭小景一以此二人爲宗使人玩<lb/>
　之不窮味外有味可也畫家之妙全在烟雲變滅中<lb/>
　米虎兒謂王維畫見之最多皆如刻畫不足學也唯<lb/>
<pb n="KR2k0049_WYG_229-40b"/>
　以雲山爲墨戲此語雖似過正然山水中着意生雲<lb/>
　不用描染當以墨漬出令如氣蒸冉冉欲墮乃可稱<lb/>
　生動之韻<hi>論畫𤨏言</hi>
范大珪字君錫富鄭公壻同行相國寺以七百金常賣<lb/>
　處買得雪霽圖破碎甚古如世所謂王維者劉伯玉<lb/>
　相值笑問買何物因衆中展示伯玉曰此誰筆余曰<lb/>
　王維伯玉曰然適行一遭不見其有所歸乎余假范<lb/>
　人持之良久并范不見翼日去取云已送西京矣同<lb/>
<pb n="KR2k0049_WYG_229-41a"/>
　行梅子平大怒曰吾證也可理於官豈有此理余笑<lb/>
　曰吾故人也因以贈之今二十年矣范卒已十年不<lb/>
　知所在<hi>米芾畫史</hi>
王晉卿收江南畫小雪山二軸易余嵗餘小木一筆纒<lb/>
　起作枝葉如草書不俗後易書與蘓之友李伯時云<lb/>
　其父所收失去知在晉卿家不知歸余恨不得易云<lb/>
　王維筆非也<hi>同上</hi>
江干初雪圖真跡藏李邦直家唐䗶本世傳爲摩詰所<lb/>
<pb n="KR2k0049_WYG_229-41b"/>
　作末有元豐間王禹玉蔡持正韓玉汝章子厚王和<lb/>
　甫張䆳明安厚卿七人題詩建中靖國元年韓師樸<lb/>
　相邦直厚卿同在二府時前七人者所存惟厚卿而<lb/>
　已持正貶死嶺外禹玉追貶子厚方貶玉汝和甫䆳<lb/>
　明則死久矣故師樸繼題其後曰諸公當日聚巖廊<lb/>
　半謫南荒半已亡惟有紫樞黄閣老再開圖畫看瀟<lb/>
　湘是時邦直在門下厚卿在西府紫樞黄閣謂二人<lb/>
　也厚卿復題云曽遊滄海困驚瀾晚涉風波路更難<lb/>
<pb n="KR2k0049_WYG_229-42a"/>
　從此江湖無限興不如袛向畫圖看而邦直亦自題<lb/>
　云此身何補一毫芒三辱清時政事堂病骨未爲山<lb/>
　下土尚尋遺墨話存亡余家有此摹本併録諸公詩<lb/>
　續之每出慨然自元豐至建中靖國幾三十年諸公<lb/>
　之名宦亦已至矣然始皆有願爲圖中之遊而不暇<lb/>
　得故禹玉云何日扁舟載風雪却將簔笠伴漁人玉<lb/>
　汝云君恩未報身何有且寄扁舟夢想中其後廢謫<lb/>
　流竄有雖死不得免者而江湖間此景何處不有皆<lb/>
<pb n="KR2k0049_WYG_229-42b"/>
　不得一償厚卿至爲危辭蓋有激而云豈此景無不<lb/>
　可得亦自不能踐其言耳<hi>石林詩話</hi>
王維渭城曲一曰陽關乃送元二使安西詩也後被於<lb/>
　歌<hi>唐人詩話</hi>
唐詩記事作送客詩元姓二行也其名不見於史出使<lb/>
　安西貞觀十四年平髙昌置安西大都䕶府顯慶三<lb/>
　年徙龜兹都督府復治西州東接焉耆西連疏勒南<lb/>
　隣吐蕃北拒突厥今安西城在陜西静虜衛<hi>陽闗三</hi>
<pb n="KR2k0049_WYG_229-43a"/>
　叠<hi>圖譜</hi>
孟浩然王摩詰詩自李杜而下當爲第一老杜詩云不<lb/>
　見古人王右丞又云吾憐孟浩然皆公論也<hi>彦周詩</hi>
　<hi>話</hi>
客以按樂圖示王維無題識維徐曰此霓裳第三疊最<lb/>
　初拍也客未然引工按曲乃信<hi>酉陽雜爼</hi>
朱慶餘過孟浩然舊居詩平生誰見重應只是王維<hi>詩</hi>
　<hi>序</hi>
<pb n="KR2k0049_WYG_229-43b"/>
王維官給事中晚築輞川别業後捨爲清源寺杜甫崔<lb/>
　氏東山草堂詩何爲西莊王給事柴門空閉鏁松筠<lb/>
　<hi>全唐詩話</hi>
味摩詰之詩詩中有畫觀摩詰之畫畫中有詩詩曰藍<lb/>
　溪白石出玉川紅葉稀山路原無雨空翠濕人衣<hi>東</hi>
　<hi>坡别集</hi>
舊傳陽闗三疊然今世歌者每句再疊而已若通一首<lb/>
　言之又是四疊皆非是或每句三唱以應三疊之説<lb/>
<pb n="KR2k0049_WYG_229-44a"/>
　則叢然無復節奏予在宻州有文勲長官者以事至<lb/>
　宻自云得古本陽闗其聲宛轉凄斷不類向之所聞<lb/>
　每句皆再唱而第一句不疊乃知古本三疊蓋如此<lb/>
　及在黄州偶得樂天詩云相逢且莫推辭醉聽唱陽<lb/>
　闗第四聲注云第四聲勸君更盡一杯酒以此驗之<lb/>
　若第一句再疊則此句爲第五聲今爲第四聲則第<lb/>
　一句不疊審矣<hi>東坡詩話</hi>
劉禹錫初貶召還又忤宰相被黜十年再召還與歌者<lb/>
<pb n="KR2k0049_WYG_229-44b"/>
　何戡詩曰二十餘年别帝京重聞天樂不勝情舊人<lb/>
　唯有何戡在更與慇懃唱渭城謝枋得云夢得怨舊<lb/>
　時之害己者今無一存唯一妓獨在不勝情三字極<lb/>
　有味按此則右丞之詩在唐時已入謌曲矣<hi>陽闗三</hi>
　<hi>疊譜</hi>
秦太虚云右丞此絶句近世又歌入小秦王更名陽闗<lb/>
　今雙調有曰小陽闗又見大石<hi>同上</hi>
王右丞出塞作第三句暮雲空磧時驅馬又七句玉靶<lb/>
<pb n="KR2k0049_WYG_229-45a"/>
　角弓珠勒馬重一馬字李于鱗諸子俱不能定偶閲<lb/>
　楊用修集云鮑照詩秋霜曉驅雁春雨暗成虹佳句<lb/>
　也又陽休之洛陽伽藍記有北風驅雁千里飛雲之<lb/>
　語則暮雲空磧句當作時驅雁無疑矣王元美極賞<lb/>
　敬美定開山幽居爲開士幽居愚竊謂此相校讐差<lb/>
　覺勝耳<hi>維園鉊擿</hi>
開元中王之渙與王昌齡髙適齊名共詣旗亭貰酒小<lb/>
　飲有梨園伶官十數人㑹讌三人因避席偎暎擁爐<lb/>
<pb n="KR2k0049_WYG_229-45b"/>
　以觀焉俄有妙妓四軰奏樂皆當時名部昌齡等私<lb/>
　相約曰我軰各擅詩名每不自定甲乙今者可以宻<lb/>
　察諸伶所謳若詩入謌詞之多者爲優初謳昌齡詩<lb/>
　次謳適詩又次復謳昌齡詩之渙自以得名已久因<lb/>
　指諸妓中最佳者曰待此子所唱殊非我詩即終身<lb/>
　不敢與子争衡次至雙環發聲果謳曰黄河逺上白<lb/>
　雲間一片孤城萬仞山羌笛何須怨楊栁春光不度<lb/>
　玉門關因大諧笑曰田舍奴我豈欺汝哉諸伶詣問<lb/>
<pb n="KR2k0049_WYG_229-46a"/>
　語其事乃競拜乞就筵席三人從之飲醉竟日<hi>集異</hi>
　<hi>記</hi>
薛業天寳間處士西遊廬山趙補闕驊王侍御定張評<lb/>
　事有畧各以文贈獨孤及嘗稱其敦於詩困於學敏<lb/>
　於行口弗言禄禄亦弗及識其真者以爲永嘆今存<lb/>
　詩二首寄栁博士芳云年年爲客不到舍舊國存亡<lb/>
　那得知芳解人是業殆汾隂薛氏也<hi>全唐詩序</hi>
省署開文苑滄浪學釣翁二句薛據之詩也杜子美懷<lb/>
<pb n="KR2k0049_WYG_229-46b"/>
　據詩即用爲句云獨當省署開文苑兼泛滄浪學釣<lb/>
　翁<hi>唐詩紀事</hi>
寳應二年户部郎中裴諝出爲廬州刺史郡有二遷客<lb/>
　其一曰武徹自殿中侍御史貶爲長史其一曰卜仲<lb/>
　卿自刑部員外郎貶爲别駕諝至郡三日二人來候<lb/>
　謁諝方與座俄而吏持一刺云寄客前巢縣主簿房<lb/>
　觀請謁諝方與二客話舊不欲見觀語吏曰謝房主<lb/>
　簿相訪方對二客請俟他日吏以告觀觀曰某以使<lb/>
<pb n="KR2k0049_WYG_229-47a"/>
　君有舊宜今日謁固不受命吏又入白諝諝曰吾中<lb/>
　外無有房氏爲舊者乃令疏其祖父官諱觀具以對<lb/>
　又於懷中探一紙舊書以授吏諝覽之愀然遽命素<lb/>
　服引於東廡而弔之甚哀既出未及易服顧左右問<lb/>
　曰此有府職月請八九千者乎曰有名逐要者是也<lb/>
　遽命出牒以署觀時二客相顧甚異之而莫敢發問<lb/>
　諝既就榻嘆息因謂二客曰君無爲復患遷謫事固<lb/>
　已前定某開元七年罷河南府文學時至大梁有陸<lb/>
<pb n="KR2k0049_WYG_229-47b"/>
　仕佳爲浚儀尉某往候之仕佳座客有陳留尉李揆<lb/>
　開封主簿崔器方食有襄州功曹叅軍房安禹繼來<lb/>
　時坐客聞其善相人皆請之安禹無所讓先謂仕佳<lb/>
　曰官當再易後十三年而終次謂器之君此去二十<lb/>
　年當爲府寺官長有權位而不見曹局亦有夀考次<lb/>
　謂揆曰君今歳名聞至尊十三年間位極人臣後二<lb/>
　十年廢棄失志不知其所以然也次謂某曰此後歴<lb/>
　踐清要然無將相年至八十言訖將去私謂某曰少<lb/>
<pb n="KR2k0049_WYG_229-48a"/>
　間有以奉託幸一至逆旅既歸某即繼往至則言欵<lb/>
　甚宻曰君後二十八年當從正郎爲江南郡守某明<lb/>
　年當有一子後合爲所守郡一官君至三日當令奉<lb/>
　謁然此子命薄不可厚禄願假俸十千以下此即安<lb/>
　禹子也徹等咸異其事仕佳後再受監察御史卒器<lb/>
　後爲司農丞肅宗在靈武以策稱㫖驟拜大司農及<lb/>
　歸長安累奉使後十餘年竟不至本曹局揆其年授<lb/>
　右拾遺累至宰相後與時不叶放逐南中二十年除<lb/>
<pb n="KR2k0049_WYG_229-48b"/>
　國子祭酒充吐蕃㑹盟使既將行而終皆如其言安<lb/>
　禹開元二十一年進士及第官止南陽令<hi>前定録</hi>
唐代宗時昭義節度使王䖍休嘗得太常樂家劉玠撰<lb/>
　經天誕聖樂因上誕日以獻其樂以宫爲君示五聲<lb/>
　有君也以土爲徳本五運在中也奏二十五疊取二<lb/>
　十四氣而成一歳奏十六節象元凱登庸於朝云後<lb/>
　中和樂本於此麗成等十人並補太學生<hi>㑹要</hi>
胡證尚書質狀魁偉膂力絶人與裴晉公度同年公嘗<lb/>
<pb n="KR2k0049_WYG_229-49a"/>
　狎遊爲兩軍力士十許軰凌轢勢甚危窘公潛遣一<lb/>
　介求救於胡胡衣皂貂金帶突門而入諸力士睨之<lb/>
　失色胡後到飲酒一舉三鍾不啻數升杯盤無餘瀝<lb/>
　逡巡主人上燈胡起取鐡燈臺摘去枝葉而合其跗<lb/>
　背横置膝上謂衆人曰鄙夫請非次改令凡三鍾飲<lb/>
　滿一遍三臺酒須盡仍不得有滴瀝犯令者一鐵躋<lb/>
　胡復一舉三鍾次及一角觥者凡三臺三遍酒未能<lb/>
　盡淋漓逮至並坐胡舉躋將擊之羣惡皆起設拜叩<lb/>
<pb n="KR2k0049_WYG_229-49b"/>
　頭乞命呼爲神人胡曰鼠軰敢爾乞汝殘命叱之命<lb/>
　去<hi>唐北里志</hi>
胡證拜振武節度使道河中時趙宗儒爲帥證備桑梓<lb/>
　禮入謁持刺稱百姓獻宗儒詩曰詩書入京國旌斾<lb/>
　過鄉闗州里榮之<hi>因話録</hi>
嶺南節度使河中胡證殖財自奉養奴數百人營第脩<lb/>
　行里彌亘閭陌車服器用珍侈遂號長安高貲素與<lb/>
　賈餗善李訓敗衛軍利其財聲言餗匿其家争入剽<lb/>
<pb n="KR2k0049_WYG_229-50a"/>
　劫執其子激閉左軍至斬以徇<hi>唐書</hi>
御史嚴宣前任洪洞縣尉日被長史田順鞭之宣爲御<lb/>
　史彈順受贓二百貫勘當是實順訴宣挾私彈事勘<lb/>
　問宣挾私有實順受贓不虛判曰田順提輿晉望讓<lb/>
　珮汾陽作貳分城叅榮半刺性非卓茂酷甚崔林鞭<lb/>
　危甯以振威辱何夏而逞志嚴宣昔爲郊尉雌伏喬<lb/>
　元之班今踐憲司雄飛杜林之位祁奚舉薦不避親<lb/>
　讐鮑永繩愆寧論貴賤許揚大辟詎顧微嫌振白鷺<lb/>
<pb n="KR2k0049_WYG_229-50b"/>
　之清塵糺黄魚之濁政貪殘有核贓狀非虛此乃爲<lb/>
　國鋤凶豈是挾私彈事二百鏹坐法有常科三千獄<lb/>
　條刑兹㒺捨<hi>張鷟判决録</hi>
武黄門之西川大宴從事楊嗣復狂酒逼元衡大觥不<lb/>
　飲遂以酒沐之元衡拱手不動沐訖徐起更衣終不<lb/>
　令散宴<hi>乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
武元衡遇盗是時裴晉公同行並轡趨朝吏載氊㡌雖<lb/>
　傷不害以馬逸得脱考其時乃六月下旬也<hi>畫墁録</hi>
<pb n="KR2k0049_WYG_229-51a"/>
浣花龍興寺成都記云本正覺寺内有前益州長史臨<lb/>
　淮武元衡并從事五人具朝服繪於中堂淳化五年<lb/>
　兵火後無畫蹤矣<hi>益州名畫録</hi>
裴晉公質狀眇小有相者曰郎君形神不入相書若不<lb/>
　至貴即當餓死今殊未見貴處一日遊香山寺有婦<lb/>
　人置一緹繒於僧伽蘭楯祈祝擲筊瞻拜而去度見<lb/>
　其所置收取至暮婦人竟不至詰旦復擕來向者婦<lb/>
　人疾趨撫膺曰阿父無罪被繫昨告人假得玉帶二<lb/>
<pb n="KR2k0049_WYG_229-51b"/>
　犀帶一以賂津要不幸遺失吾父之禍無所逃矣度<lb/>
　因授之婦人拜泣請留其一度不答而去後見相者<lb/>
　曰必有隂德及物前程萬里非某所知也度果位極<lb/>
　人臣<hi>何晦摭言</hi>
裴晉公於藍田得一大筍破之有三四眼睛而香美過<lb/>
　甚乃與爭序分食之<hi>晉公遺語</hi>
裴度不信術數不好服食每語人云雞猪魚蒜逢着則<lb/>
　喫生老病死時至則行<hi>太平廣記</hi>
<pb n="KR2k0049_WYG_229-52a"/>
白居易裴晉公女几山刻石詩序裴侍中晉公出討淮<lb/>
　西時過女几山下刻石題詩末句云待平賊壘報天<lb/>
　子莫指仙山示武夫果如所言克期平賊<hi>長慶集</hi>
元和十三年晉公裴度征淮西命人深池濠得一石上<lb/>
　有雕出文字爲銘曰井底一竿竹竹色深緑緑雞未<lb/>
　肥酒未熟障車兒郎且須縮持以獻度咸不能究有<lb/>
　一卒賀曰元濟成擒矣井底一竿竹竹色深緑緑者<lb/>
　言吳少誠由行間一卒擁十萬兵爲一方帥且喻其<lb/>
<pb n="KR2k0049_WYG_229-52b"/>
　榮也雞未肥者無肉以肥去肉已字也酒未熟者以<lb/>
　酒去水酉字也障車兒郎謂兵革之士也且須縮者<lb/>
　謂宜退守其所也推是言之則己酉日當克也茍未<lb/>
　及期則可俟矣後冬十月生得元濟校其日果己酉<lb/>
　焉擢卒爲禆將<hi>占書</hi>
邵寳裴晉公廟碑郾城西北五十里有鎮曰裴城晉公<lb/>
　討淮西嘗視師於此後人因以公姓命其城又以命<lb/>
　其鎮<hi>摭言</hi>
<pb n="KR2k0049_WYG_229-53a"/>
裴令公居守東洛夜宴半酣公索句元白有得色時公<lb/>
　爲破題次至楊汝士曰昔日蘭亭無豔質此時金谷<lb/>
　有高人白知不能加遽裂之曰笙歌鼎沸勿作冷淡<lb/>
　生活元顧白曰樂天所謂能全其名者也<hi>西清詩話</hi>
裴晉公盛冬常以魚兒酒飲客其法用龍腦凝結刻成<lb/>
　小魚形狀每用沸酒一盞投一魚其中<hi>清異録</hi>
裴晉公度在相位日有人寄槐癭一枚欲削爲枕時郎<lb/>
　中庾威世稱博物召請别之庾捧玩良久白曰此槐<lb/>
<pb n="KR2k0049_WYG_229-53b"/>
　癭是雌樹生者恐不堪用裴曰郎中甲子多少庾曰<lb/>
　某與令公同是甲辰生公笑曰郎中便是雌甲辰<hi>諧</hi>
　<hi>噱録</hi>
長慶中裴度爲李逢吉所搆罷相敬宗立欲復用之逢<lb/>
　吉大懼其黨張權輿作僞謡曰非衣小兒坦其腹天<lb/>
　上有口被驅逐欲以傾度天子明其誣卒相度<hi>唐書</hi>
裴令公常訓其子凡吾軰但可文種無絶然其間有成<lb/>
　功能致身爲萬乘之相則天也<hi>龍城録</hi>
<pb n="KR2k0049_WYG_229-54a"/>
裴度栁公綽同爲西川武元衡判官公綽先入爲吏部<lb/>
　郎中度詩曰兩人同日事征西今日君先奉紫泥三<lb/>
　公胥晉人也<hi>唐詩紀事</hi>
憲宗採鳯李花釀換骨醪晉公平淮囘黄帕金瓶逺賜<lb/>
　二斗<hi>舊通志</hi>
甘露之禍中書令裴度不復有經濟意乃治第東都集<lb/>
　賢里沼石林叢岑繚幽勝午橋作别墅具燠館凉臺<lb/>
　號綠野堂激波其下度野服蕭散與白居易劉禹錫<lb/>
<pb n="KR2k0049_WYG_229-54b"/>
　爲文章把酒窮晝夜相歡不問人間事<hi>詩話</hi>
午橋莊小兒坡茂草盈里晉公每使數羣羊散於坡上<lb/>
　曰芳草多情賴此裝㸃也<hi>窮幽記</hi>
裴度集春池泛舟聯句劉禹錫上相公曰鳳池新雨後<lb/>
　池上好風光崔羣送賈院長餗曰柳絲迎畫舸水鏡<lb/>
　寫雕梁西池落泉聨句行式曰東閣聽泉落能令野<lb/>
　興多禹錫曰噴雪榮松竹攢珠濺芰荷首夏猶清和<lb/>
　聯句張籍曰惟思奉歡樂長得在西池又有西池送<lb/>
<pb n="KR2k0049_WYG_229-55a"/>
　白二十二東歸兼寄令狐相公聨句是西池落泉乃<lb/>
　午橋莊佳境也夢得分司至止聨句禹錫曰水軒看<lb/>
　翡翠石鏡踐莓苔童子能騎竹佳人解詠梅注陪遊<lb/>
　南宅之境是度宅在午橋莊南也又有宴興化池亭<lb/>
　送白二十二東歸聨句<hi>全唐詩註</hi>
裴度題南莊詩野人不識中書令喚作陶家與謝家白<lb/>
　居易和詩陶廬僻陋那堪比謝墅幽微不足攀何似<lb/>
　嵩峯三十六長隨申甫作家山<hi>詩序</hi>
<pb n="KR2k0049_WYG_229-55b"/>
裴度拜中書令以疾未任朝謝上已曲江賜宴羣臣賦<lb/>
　詩帝遣中使賜度詩曰注想待元老識君恨不早我<lb/>
　家柱石衰憂來學邱禱仍賜御札曰朕詩集中要有<lb/>
　卿唱和詩故令賜此卿疾未差可異日進來御札及<lb/>
　門而度薨<hi>唐詩紀事</hi>
裴晉公得特賜玉帶乃于闐玉也病亟具表返諸尚方<lb/>
　自占辭曰内府之珍先朝所賜既不合將歸地下又<lb/>
　不敢留在人間謹以上進<hi>本傳</hi>
<pb n="KR2k0049_WYG_229-56a"/>
裴令公告門人曰吾死無所繫但午橋莊松雲嶺未成<lb/>
　軟碧池繡尾魚未長漢書未終篇爲可恨爾<hi>晉公遺</hi>
　<hi>語</hi>
按裴公進士及第宏詞登科歴中書舍人御史中丞刑<lb/>
　部侍郎叶贊憲皇平蕩宿宼爲盗憎入朝遇刼不能<lb/>
　傷遂拜相前後爲小人害其才横議以惑上者多矣<lb/>
　故其詩曰灰心縁忍事霜鬂爲論兵竟自爲蔡州節<lb/>
　度使至郾城三師兵不敢逗撓纔四十日擒吳元濟<lb/>
<pb n="KR2k0049_WYG_229-56b"/>
　以獻明年平鄆州分青州兖州爲三道用韓𢎞父子<lb/>
　田𢎞正父子兩家同時爲鎮皆掌强兵自古無之太<lb/>
　和五年冊拜司徒兼侍中其年又拜河陽後二年又<lb/>
　拜留守洛陽又拜司徒中書令仍依舊居守一年又<lb/>
　拜留守太原一年又拜入輔凡六拜焉公以文業發<lb/>
　身戎功佐主削平巨㓂致位上台以台德終始於大<lb/>
　位者近古儒生無比也<hi>李翺卓異記</hi>
裴諗爲學士一日加承㫖上幸翰林諗寓直便中謝上<lb/>
<pb n="KR2k0049_WYG_229-57a"/>
　曰加官之喜不與妻子相面得否便放卿歸諗蹈謝<lb/>
　上以御盤果實賜之諗即以衫袖張而跪受上顧一<lb/>
　宫嬪領下諗父度元和中君臣魚水之分遂於諗恩<lb/>
　禮亦異焉<hi>東觀奏記</hi>
有時宰曽招致將以好官命顧况况以酧柳相公詩答<lb/>
　曰相公何事喚狂生<hi>唐詩紀事</hi>
琴客宜城愛妾也宜城請老愛妾出嫁不禁人之欲而<lb/>
　私耳目之娛達者也柳渾封宜城縣伯<hi>顧况詩序</hi>
<pb n="KR2k0049_WYG_229-57b"/>
白樂天之母因看花墜井後有排擯者以賞花新井之<lb/>
　作左遷穆皇嘗題柱曰此人一生爭得水喫<hi>南部新</hi>
　<hi>書</hi>
白居易以詩謁顧况况戲之曰長安物貴居大不易及<lb/>
　讀至古原草送别云野火燒不盡春風吹又生于是<lb/>
　稱歎<hi>唐詩序</hi>
白樂天一舉及第詩曰慈恩塔下題名處十七人中最<lb/>
　少年時年二十七省試性習相逺近賦玉川記方流<lb/>
<pb n="KR2k0049_WYG_229-58a"/>
　詩擕謁李逢吉初不以爲意及覽賦頭曰噫下自人<lb/>
　上達由君成德以慎立性由習分逢吉大竒之<hi>何晦</hi>
　<hi>摭言</hi>
白樂天爲王涯所讒謫江州司馬甘露之禍樂天在洛<lb/>
　適遊香山寺有詩云當君白首同歸日是我青山獨<lb/>
　往時不知者以樂天爲幸之樂天豈幸人之禍者哉<lb/>
　蓋悲之也<hi>東坡詩話</hi>
樂天云餘霞散成綺别葉乍辭風等語麗矣不過於嘲<lb/>
<pb n="KR2k0049_WYG_229-58b"/>
　風雪弄花月而已故寄唐生云非求官律髙不務文<lb/>
　字竒惟歌生民病得願天子知<hi>䂬溪詩話</hi>
白樂天與元微之嘗以竹筒貯詩往來𢋫唱和靖翁故<lb/>
　常有帶班猶恐俗和節不防山之句每謂既有詩筒<lb/>
　可無吟咏以助清灑一日許判司執中逺以葵牋分<lb/>
　惠緑色而澤入墨覺有精采詢其法乃得之北司劉<lb/>
　亷靖蹲采帶露葵葉汁用布擦竹紙上候少乾用温<lb/>
　火熨之許嘗有詩云不取傾陽色那知戀主心此法<lb/>
<pb n="KR2k0049_WYG_229-59a"/>
　不獨便於山家且知二公有葵藿向陽之意又豈不<lb/>
　愈於題芭蕉書柿葉<hi>山家清事</hi>
白居易除忠州刺史自峽沿流赴郡時秭歸縣令繁知<lb/>
　一聞居易將過巫山先於神女祠粉壁大書曰忠州<lb/>
　刺史今才子行到巫山必有詩爲報高唐神女道速<lb/>
　排雲雨候清詞居易覩之悵然邀知一至曰歴山劉<lb/>
　郎中禹錫三年理白帝欲作一詩于此怯而不爲罷<lb/>
　郡經過悉去詩板千餘首但留沈佺期王無競皇甫<lb/>
<pb n="KR2k0049_WYG_229-59b"/>
　冉李端四章而已此四章古今絕唱人造次不合爲<lb/>
　之與知一同濟卒不賦詩<hi>雲溪友議</hi>
樂天方入闗齋禹錫正病酒禹錫乃餽菊苗韲蘆菔鮓<lb/>
　換取樂天六班茶二囊以醒酒<hi>蠻甌志</hi>
白居易爲忠州刺史寓達州宋王梅溪䕫州十路詩賦<lb/>
　詠窮三峽樂天在忠州茍不以直道亦如元與劉<hi>摭</hi>
　<hi>言</hi>
白居易和答元微之詩序頃者在科試間常與足下同<lb/>
<pb n="KR2k0049_WYG_229-60a"/>
　筆硯每下筆時輙相顧共患其意太切而理太周故<lb/>
　理太周則詞繁意太切則言激然與足下爲文所長<lb/>
　在於此所病亦在於此足下來序果有詞犯文繁之<lb/>
　説今僕所和者猶前病也<hi>全唐詩序</hi>
白居易重寄微之詩注衆稱元白爲千字律詩或號元<lb/>
　和格<hi>三唐詩話</hi>
河陽石尚書破囘鶻迎貴主過上黨偶逢水鳥鷺鷥引<lb/>
　弓射之一發中目三軍踴躍其事上聞詔下美之<hi>白</hi>
<pb n="KR2k0049_WYG_229-60b"/>
　<hi>居易集</hi>
白氏金鎻云書冊以竹漆爲糊逐葉㣲攤不惟可以久<lb/>
　存字畫兼紙不生毛百年如新此宫中法也<hi>澄懷録</hi>
人言白居易作六帖以陶家缾數千各題門目作七層<lb/>
　架列置齋中命諸生采集其事類投瓶倒取之抄録<lb/>
　成書故其所記時代多無次序砌臺即今擦臺也王<lb/>
　侯家多作砌臺以爲林觀之景唐張仲素詩云寫望<lb/>
　臨香閣登髙下砌臺林間見青使意上賜錢來即知<lb/>
<pb n="KR2k0049_WYG_229-61a"/>
　唐末有之太祖胡天王都尉家其子曰承裕幼時其<lb/>
　父戯補砌臺使<hi>楊文公談苑</hi>
白香山詩自言久宦蘇州不置太湖一片石余以語張<lb/>
　伯起伯起曰如此累心事香山不做余深服伯起此<lb/>
　言然則天下事累心者多矣都丢下不做可使心不<lb/>
　受累<hi>雪濤談叢</hi>
白樂天題昭君云漢使却囘慿寄語黄金何日贖蛾眉<lb/>
　君王若問妾顔色莫道不如宫裏時用意深逺思人<lb/>
<pb n="KR2k0049_WYG_229-61b"/>
　所不及思香山集中如此首亦難多覔<hi>雪濤詩評</hi>
劉禹錫歎鶴詩引友人白樂天去年罷吳郡挈雙鶴雛<lb/>
　以歸<hi>詩序</hi>
元稹贈别楊員外巨源詩憶昔西河縣下時青衫顦顇<lb/>
　宦名卑揄揚陶令緣求酒結託蕭娘只在詩可備隰<lb/>
　城故事<hi>詩話</hi>
中大夫守秘書監上柱國賜紫金魚袋臣白居易言談<lb/>
　論之先多陳三教讚揚演説以啟談端伏料聖心飽<lb/>
<pb n="KR2k0049_WYG_229-62a"/>
　知此義伏計聖聽飫聞此談臣故畧而不言唯序慶<lb/>
　誕贊休明而已聖唐御區宇二百年皇帝承祖宗十<lb/>
　四葉太和初歳良月上旬天人合應之期元聖慶誕<lb/>
　之日雖古者有祥虹流月瑞電繞樞彼皆𤨏微不足<lb/>
　引諭伏惟皇帝陛下臣妾四海父母萬姓恭勤以修<lb/>
　已慈儉以養人戎夏乂安朝野無事特降明詔式㑹<lb/>
　嘉辰開達四聰闡揚三教儒臣居易學淺才微謬列<lb/>
　禁筵㑹登講座天顔咫尺隕越於前竊以釋門義林<lb/>
<pb n="KR2k0049_WYG_229-62b"/>
　法師明大小乘通内外學靈山嶺岫苦海津梁于大<lb/>
　衆中能獅子吼所謂彼上人者難爲酧對然臣稽先<lb/>
　王典籍假陛下威靈發問既來敢不響答<hi>三教諭衡</hi>
　<hi>序</hi>
白樂天仕宦從壯至老凡俸祿多寡之數悉載於詩雖<lb/>
　波及他人亦然其立身亷清家無餘積可以槩見矣<lb/>
　因讀其集輙敘而列之其爲校書郎曰俸錢萬六千<lb/>
　月給亦有餘爲左拾遺曰月慙諫紙二千張嵗愧俸<lb/>
<pb n="KR2k0049_WYG_229-63a"/>
　錢三十萬兼京兆户曹曰俸錢四五萬月可奉晨昏<lb/>
　廩禄二百石嵗可盈倉囷貶江州司馬曰散員足庇<lb/>
　身薄俸可資家壁記曰歳廩數百石月俸六七萬罷<lb/>
　杭州刺史曰三年請禄俸頗有餘衣食移家入親宅<lb/>
　罷郡有餘資爲蘇州刺史曰十萬户州尤覺貴二千<lb/>
　石禄敢言貧爲賔客分司曰老宜官冷静貧賴俸優<lb/>
　饒官優有禄料職散無覊縻官衘依口得俸禄逐身<lb/>
　來爲河南尹曰厚俸如何用閒居不可忘不赴同州<lb/>
<pb n="KR2k0049_WYG_229-63b"/>
　曰誠貪俸錢厚其如身力衰爲太子少傅曰月俸百<lb/>
　千官二品朝廷僱我作閒人又問俸厚薄百千隨月<lb/>
　至七年爲少傅品高俸不薄其致仕曰全家遁此曽<lb/>
　無悶半俸資身亦有餘其泛敘曰料錢隨官用生計<lb/>
　逐年營形骸僶俛班行内骨肉勾留俸禄中其他人<lb/>
　者如陜州王司馬曰公事閒忙同少尹俸錢多少敵<lb/>
　尚書其將下世有達哉行曰先賣南坊十畆園次賣<lb/>
　東郭五頃田然後兼賣所居宅髣髴獲緡二三千但<lb/>
<pb n="KR2k0049_WYG_229-64a"/>
　恐此錢用不盡即先朝露歸夜泉後之君子試一味<lb/>
　其言雖日飲貪泉亦知斟酌矣觀其生涯如是東坡<lb/>
　云公廩有餘粟府有餘帛殆亦不然<hi>對雨編</hi>
白樂天有感石上舊字云太湖石上鐫三字十五年前<lb/>
　陳結之並無所經見全不可曉後觀其對酒有懷寄<lb/>
　李郎中一絶句曰往年江外抛桃葉去歳樓中别柳<lb/>
　枝寂寞春來一杯酒此情唯有李君知注曰桃葉結<lb/>
　之也柳枝樊素也然後結之之義始明<hi>洪邁筆記</hi>
<pb n="KR2k0049_WYG_229-64b"/>
白居易有妓樊素善歌小蠻善舞嘗爲詩曰櫻桃樊素<lb/>
　口楊柳小蠻腰年既高邁而小蠻方豐豓因楊柳詞<lb/>
　以託意曰一樹春風千萬枝嫩於金色輭於絲永豐<lb/>
　西角荒園裏盡日無人屬阿誰及宣宗朝國樂唱前<lb/>
　詞上問誰作永豐在何處左右具以對遂因東使命<lb/>
　取永豐柳兩枝植於禁中居易感上知其名且好風<lb/>
　雅又爲詩一章曰一樹衰殘委泥土雙枝榮耀植天<lb/>
　庭定知元象今春後柳宿光中添兩星<hi>雲溪友議</hi>
<pb n="KR2k0049_WYG_229-65a"/>
白樂天劉夢得同生大厯七年壬子至武宗㑹昌元年<lb/>
　辛酉皆年七十是歳樂天有詩云大厯年中騎竹馬<lb/>
　何人得見㑹昌春今輙用此事爲詩奉寄其頷聨云<lb/>
　詩名我愧劉賔客心事君真白樂天<hi>方虚谷夀序</hi>
白樂天每作詩令一老嫗解之問曰解否嫗曰解則録<lb/>
　之不解則又復易之故唐末之詩近乎鄙俚也<hi>墨客</hi>
　<hi>揮犀</hi>
唐人以白太傅爲廣大教化主<hi>清異録</hi>
<pb n="KR2k0049_WYG_229-65b"/>
樂天長恨歌凡一百二十句讀者不厭其長元微之行<lb/>
　宫詩才四句讀者不覺其短文章之妙也<hi>歸田詩話</hi>
白太傅女金鸞十歳忽書北山移文樂天方買終南紫<lb/>
　石欲開文士傳遂輟以録之<hi>下黄私記</hi>
白樂天有姬善舞名春草<hi>小名録</hi>
白太傅每一詩輙洗其筆<hi>林下清録</hi>
樂天在河南自稱爲醉尹以户小飲薄酒<hi>酒譜</hi>
白傅用胡松節支琴<hi>金徽變化篇</hi>
<pb n="KR2k0049_WYG_229-66a"/>
樂天語人曰吾已脱去利名枷鎻開清高門户但蓮龕<lb/>
　子母丹不知何時可成<hi>自慶傳</hi>
白居易侄曰羅兒龜兒皆是小字也<hi>宋楊伯嵒臆乘</hi>
白文公自勒文集成五十巻後集二十巻皆寫本寄藏<lb/>
　廬山東林寺又藏龍門香山寺髙駢鎮淮南寄語江<lb/>
　西亷使取東林集而有之香山集經亂亦不復存其<lb/>
　後履道宅爲普明僧院後唐明宗子秦王從榮又寫<lb/>
　本寘院之經藏今本是也後人亦補東林所藏皆篇<lb/>
<pb n="KR2k0049_WYG_229-66b"/>
　目次第非真與今吳蜀摹版無異<hi>春明退朝録</hi>
王摩詰白樂天皆以詩人早有盛名晚而悟道然右丞<lb/>
　逃禪世多知之不知白𫝊所得之更深也大都摩詰<lb/>
　從寡欲入故多矜潔清浄樂天從知足入故多廣大<lb/>
　自在學人晚年學道未離遊戲當以陶淵明王摩詰<lb/>
　韋蘇州白樂天四部時玩可也<hi>望崖録</hi>
皮日休七愛詩序爲名臣者必有真才以白太傅爲真<lb/>
　才焉<hi>全唐詩話</hi>
<pb n="KR2k0049_WYG_229-67a"/>
前懷州司馬安定胡杲年八十九衛尉卿致仕馮翊吉<lb/>
　皎年八十六前右龍武軍長史榮陽鄭據年八十四<lb/>
　前磁州刺史廣平劉真年八十二前侍御史内供奉<lb/>
　官范陽盧真年七十五前永州刺史清河張渾年七<lb/>
　十四刑部尚書致仕太原白居易年七十四已上七<lb/>
　人合五百七十歳㑹昌五年三月二十一日於白家<lb/>
　履道宅同宴宴罷賦詩時秘書監狄兼謩河南尹盧<lb/>
　貞以年未七十雖與㑹而不及列<hi>白居易集</hi>
<pb n="KR2k0049_WYG_229-67b"/>
㑹昌五年三月胡吉劉鄭盧張等六賢於東都敝居履<lb/>
　道坊合尚齒之㑹其年夏乂有二老年貌絶倫同歸<lb/>
　故鄉亦來斯㑹續命書姓名年齒寫其形貎附于圖<lb/>
　右與前七老題爲九老圖二老謂洛中遺老李元爽<lb/>
　年一百三十六歳歸落陽僧如滿年九十五嵗<hi>白居</hi>
　<hi>易九老圖詩序</hi>
白樂天賜第履道坊既塟北邙勅命遊人至墳所者必<lb/>
　酹酒至今墓前隙地泥潦迺賢北邙山歌君不見履<lb/>
<pb n="KR2k0049_WYG_229-68a"/>
　道坊中白太𫝊留客高堂醉謌舞至今三月看花人<lb/>
　載酒去澆墳上土<hi>譚賔録</hi>
白傅姪敏中曾作諫官獻疏請叔謚上曰何不取醉吟<lb/>
　先生表墓耶卒不賜謚及後在相奏立神道碑其文<lb/>
　即李義山之辭也<hi>賈氏談録</hi>
白司徒敏中鎮劍南經忠州尋樂天遺跡賦詩曰南浦<lb/>
　花臨水東樓月映風<hi>唐詩紀事</hi>
大厯中賣一女子姿首如常而索價至數十萬曰此女<lb/>
<pb n="KR2k0049_WYG_229-68b"/>
　子誦得白學士長恨歌安可他比<hi>文章九命</hi>
李賀以歌詩謁韓吏部時爲國子博士分司送客歸極<lb/>
　困門人呈巻解帶旋讀之首篇雁門太守行曰黒雲<lb/>
　壓城城欲摧甲光向日金鱗開却授帶命邀之<hi>讀書</hi>
　<hi>隅見</hi>
貞元中大理評事韓生僑居西河郡南有馬甚駿一日<lb/>
　晨汗且喘若逺涉而怠者但以盜之夜出撲圉人明<lb/>
　日復然圉人竊異夕闔扉隙窺之忽見家黒犬嘷躍<lb/>
<pb n="KR2k0049_WYG_229-69a"/>
　廐邊化爲黒衣丈夫鞴馬駕去門垣甚高鞭躍而過<lb/>
　曉歸下馬還復爲犬圉人不敢洩亦跡隨之乃得之<lb/>
　古墓間見一褐衣者曰韓氏名籍今安在黒衣人曰<lb/>
　收𢷬練石下新生一稚子俟有字仍編之名籍不敢<lb/>
　有忘圉人歸密告韓生生命以肉誘犬繩繫之遂窮<lb/>
　練石果得一軸畫書親疎名其上而一子生甫月果<lb/>
　未字也於是鞭殺之集家僮鄰伍以弧矢兵仗往發<lb/>
　其墓得數犬毛色皆異盡殺以歸夫犬既靈怪且甚<lb/>
<pb n="KR2k0049_WYG_229-69b"/>
　乃爲一肉所誘何哉<hi>舊通志</hi>
吕諲少孤貧里人程楚賔財雄于鄉以女妻諲亦以諲<lb/>
　才不久困厚分資贍濟所欲故稱譽日廣諲遂入京<lb/>
　師第進士拜同中書門下平章事楚賔後爲衛尉少<lb/>
　卿子震爲郎官<hi>譚賔録</hi>
陽城服用客稱其佳輙授之有陳萇者候城得月俸常<lb/>
　往稱錢之美月有獲焉<hi>揮麈叢談</hi>
尤孔昭汾州人後圃亭壁上有古畫美女孔昭時時閲<lb/>
<pb n="KR2k0049_WYG_229-70a"/>
　之戲曰後伊一遇豈吝千金中秋賞月酣飲之際一<lb/>
　美女捧酒盒進曰妾隣女也郎君賞月故送以助清<lb/>
　歡孔昭大悦懽怩達旦自是朝去暮來幾一月忽不<lb/>
　復至其壁上畫亦亡<hi>舊通志</hi>
德宗時方鎮多製樂舞以獻河東節度使馬燧獻定難<lb/>
　曲昭義軍節度使王䖍休以德宗誕辰未有大樂乃<lb/>
　作繼天誕聖樂以宫爲調帝因作中和樂舞<hi>樂書</hi>
唐憲宗賜李絳酴釄桑落唐之上尊也良酲令掌供之<lb/>
<pb n="KR2k0049_WYG_229-70b"/>
　<hi>宋竇革酒譜</hi>
王播少孤貧嘗客揚州惠昭寺木蘭院隨僧齋餐僧厭<lb/>
　怠乃齋罷而後擊鐘後二紀播出鎮淮南訪舊遊而<lb/>
　題名處皆以碧紗幕其詩播繼賦二絶句三十年前<lb/>
　此院遊木蘭花發院新修如今再到經行處樹老無<lb/>
　花僧白頭上堂已了各西東慚愧闍黎飯後鐘三十<lb/>
　年來塵撲面而今始有碧紗籠<hi>嘉話録</hi>
王璠以元和五年登科嘗夢爲河南尹平旦視事有二<lb/>
<pb n="KR2k0049_WYG_229-71a"/>
　客來謁一衣紫而東坐一衣緋而西坐緋者謂紫者<lb/>
　曰崙邦如何處置曰已决科遞出界訖覺乃書於誥<lb/>
　諜之後别紙上後二十年果除河南尹既至三日留<lb/>
　守大將知水北院官與洛陽令及分司郎官偕至問<lb/>
　答一如夢中遽命開篋取官誥所志者備焉乃是郎<lb/>
　官家奴竊物而遁送縣縣斷如此<hi>前定録</hi>
閩縣陳通方登第與王播同年播年五十六通方甚少<lb/>
　因期集撫播背曰王老奉贈一第言其日暮途逺及<lb/>
<pb n="KR2k0049_WYG_229-71b"/>
　第同贈官也播恨之後通方丁家艱辛苦萬狀播爲<lb/>
　正郎判鹽鐵通方窮悴求之郎不甚給時李虛中爲<lb/>
　副使通方以詩求爲汲引曰應念路傍憔悴翼昔年<lb/>
　喬木幸同遷播不得已薦爲江西院官<hi>唐詩紀事</hi>
晉人裴昌禹讀書數千巻於周官小戴禮尤邃性是古<lb/>
　敢言雖侯王不能卑下故與世相參差凡抵有位以<lb/>
　寡合行天下幾遍常嘆諸侯莫可遊欲一見天子而<lb/>
　未有路㑹今年詔書徴賢良昌禹大喜以爲可以盡<lb/>
<pb n="KR2k0049_WYG_229-72a"/>
　豁生平拊髀躍曰一觀雲龍庭足矣由是裹三月糧<lb/>
　而西徂咨予以七言爲遊之資藉耳<hi>劉禹錫詩序</hi>
元稹黄明府詩序少時曽於解縣連月飲酒予嘗爲觥<lb/>
　錄事曾於竇少府㕔中有一人後至頻犯語令連飛<lb/>
　十二觥不勝其困逃席而去醒後問人前虞鄉黄丞<lb/>
　也微之少年遊解亦可備南解故事<hi>詩序</hi>
虞鄉有山觀甚幽寂有滌陽道士居焉太和中道士嘗<lb/>
　一夕獨登壇望觀庭忽見有異光自井中發俄有一<lb/>
<pb n="KR2k0049_WYG_229-72b"/>
　物狀若兎其色若精金隨光而出環遶醮壇久之復<lb/>
　入於井自是每夕輙見道士異之後因淘井得一金<lb/>
　兎甚小竒光爛然即置於巾箱中時御史李戎職於<lb/>
　蒲津與道士友善道士因以遺之後戎自奉先縣令<lb/>
　爲忻州刺史其金兎忽亡月餘戎亦卒<hi>臨晉縣志</hi>
御史蕭誠書太原題名唐人無出其右<hi>海岳名言</hi>
楊炎食蒲桃曰汝若不澁當以太原尹相授<hi>河東備録</hi>
苖帝師困於名場一年似得復落第春景暄妍策蹇驢<lb/>
<pb n="KR2k0049_WYG_229-73a"/>
　出都門貰酒一壺藉草而坐醺醉而寐久之既覺有<lb/>
　老父坐其旁因揖敘以餘杯飲老父愧謝曰郎君縈<lb/>
　悒耻寧要知前事耶苗曰某應舉已久有一第分乎<lb/>
　曰大有事但更問苗曰某困於窮變一郡寧可及乎<lb/>
　曰更向上曰亷察乎曰更向上苗公乘酒猛問曰將<lb/>
　相乎曰更向上苗公怒全不信因肆言曰將相上作<lb/>
　天子乎老父曰天子真者即不得假者即得苗都以<lb/>
　爲怪誕揖之而去後果爲將相及德宗昇遐攝冡宰<lb/>
<pb n="KR2k0049_WYG_229-73b"/>
　三日<hi>幽閒鼓吹</hi>
張嘉貞延賞𢎞靖次宗從嘉貞至𢎞靖掌綸誥繼世人<lb/>
　以爲冠古絶今次宗又拜焉前古未有士林稱之<hi>卓</hi>
　<hi>異記</hi>
張𢎞靖聚書畫侔秘府先第在東都思順里盛麗甲當<lb/>
　時歴五世無所增葺時號三相張家<hi>朝野僉載</hi>
宣宗將命相必採中外人情合爲相三兩人姓名撚之<lb/>
　置香案上以枕覆之宰相闕必添香探凡以命草麻<lb/>
<pb n="KR2k0049_WYG_229-74a"/>
　上竊於李景讓竟探名不著有以見其命也<hi>續前定</hi>
　<hi>録</hi>
畢諴被知於宣宗嘗許以相令狐綯忌之歴三鎮不得<lb/>
　遷還至太原求麗姝盛飾使獻綯曰太原於我無分<lb/>
　今以是餌也不受使者留於邸諴亦放之即太醫李<lb/>
　元伯之所進也<lb/>
唐陽城爲諫議每俸入度其經用之餘盡送酒家<hi>酒譜</hi>
裴均在襄陽合燕有裴𢎞泰後至責之謝曰願赦罪而<lb/>
<pb n="KR2k0049_WYG_229-74b"/>
　取在席之器滿酌而納其器合坐壯之又有一銀海<lb/>
　受酒一斗餘亦釂而抱海去均以爲必腐脅而死使<lb/>
　覘之見紗㡌箕踞秤銀海計二百兩<hi>同上</hi>
劉禹錫送張盥赴舉詩序同年友尚書右丞衛大受兵<lb/>
　部侍郎武廷碩當時偉人咸萬夫之望足以訂十朋<lb/>
　之多也<hi>詩話</hi>
韓愈陸長源孟叔度邱潁楊凝周君巢同入董晉宣武<lb/>
　幕愈寄隨州周員外詩陸孟邱楊久作塵同時存者<lb/>
<pb n="KR2k0049_WYG_229-75a"/>
　更誰人<hi>同上</hi>
韓愈赴江陵途中寄贈王二十補闕李十一拾遺李二<lb/>
　十六員外翰林三學士詩同官盡才俊偏善柳與劉<lb/>
　或慮語言洩傳之落寃讐二子不宜爾將疑斷還不<lb/>
　柳子厚劉夢得也三賢推侍從卓犖傾枚鄒高議參<lb/>
　造化清文煥皇猷協心輔齊聖致理同毛輶三賢王<lb/>
　涯李建李程也<hi>昌黎集</hi>
文章以蹈襲爲難昌黎作樊紹述誌稱其必出於己不<lb/>
<pb n="KR2k0049_WYG_229-75b"/>
　蹈襲前人一言一句觀絳守居園池記用瑶翻碧㶑<lb/>
　等語誠然矣歐公䟦之以詩曰嘗聞繼守絳守居偶<lb/>
　來登覽周四隅異哉樊子性可吁心欲獨去無古歟<lb/>
　窮荒探幽入無有一語結曲百盤紆孰云已出不剽<lb/>
　襲句法乃學盤庚書國史補云元和之後文筆學竒<lb/>
　于韓愈學澁于樊宗師<hi>瑞桂堂暇録</hi>
畫録有名無跡者二十五人祁岳在李國恒之上一云<lb/>
　乃祁樂之悞岑參有送祁樂詩杜甫畫山水障歌豈<lb/>
<pb n="KR2k0049_WYG_229-76a"/>
　但祁岳與鄭䖍筆跡逺過楊契丹契丹山東人隋參<lb/>
　軍六法兼修<hi>畫史</hi>
貝州宋廷芬之問裔孫五女皆警慧善屬文曰若華若<lb/>
　昭若倫若窓若荀貞元中並召入宫呼學士自貞元<lb/>
　七年秘禁圖籍詔若華總領若昭嗣秩歴穆敬文三<lb/>
　朝皆呼先生寳厯初若窓代司宫籍<hi>全唐詩序</hi>
長慶三年正月禮部侍郎王起奏曰伏以禮部放榜之<lb/>
　後逺近誤傳非便請今年進士堪及第者本司考試<lb/>
<pb n="KR2k0049_WYG_229-76b"/>
　訖其詩賦先進中書門下詳覆勅下本司然後准例<lb/>
　大字放榜從之<hi>吕榮義上庠録</hi>
盧簡能簡辭𢎞正簡求按使下書記必擇有文學得時<lb/>
　稱者任之盧簡能兄弟四人並當嘉選時亦無比<hi>卓</hi>
　<hi>異記</hi>
竇處士名玉薄遊太原晚發泠泉將宿孝義隂晦失道<lb/>
　夜投大莊云是汾州崔司馬宅主人翁延入敘及中<lb/>
　表許妻以女是夕展禮宵方及半其女告玉曰此非<lb/>
<pb n="KR2k0049_WYG_229-77a"/>
　人間乃神道也所言汾州隂道汾州耳妾身奉君固<lb/>
　無逺近生人不合久居此君速命駕常令篋足百絹<lb/>
　用盡復滿所到静室獨居存想即至十年外可以同<lb/>
　行玉乃辭去後逆旅中遇進士王勝蓋夷爲其所覺<lb/>
　女絹事皆驗云時則元和中也<hi>舊通志</hi>
會昌三年王起三典貢塲周侍郎墀時刺華州以詩賀<lb/>
　之起荅和曰貢院離來二十霜誰知更忝主文塲楊<lb/>
　葉縱能穿舊的桂枝何必愛新香九重每憶同仙禁<lb/>
<pb n="KR2k0049_WYG_229-77b"/>
　六義初吟得夜光莫道相知不相見蓮峰之下欲徴<lb/>
　黄門生亦皆和焉<hi>唐詩紀事</hi>
王龜文懿公起子性高簡常以光福里賔客多更住永<lb/>
　達里林木窮僻構半隱亭以自適侍起河中廬中條<lb/>
　樂宛陵山水乃從崔璵于宣歙<hi>摭言</hi>
崔元靖爲邑令於五月望日戒部民勿得殺生有朱賽<lb/>
　者冒禁射殺一兎吏執就訊元靖謂之曰汝故犯吾<lb/>
　禁欲陽罰耶欲隂罰耶朱度隂道𣺌逺詭詞願之及<lb/>
<pb n="KR2k0049_WYG_229-78a"/>
　夜果見一黄衣吏來勾逮至公府仰望元靖冕服如<lb/>
　王者坐堂上鞫勘如輪廻狀朱受杖而還時刁黄山<lb/>
　有虎咥人靖遣首吏孟完齎牒往攝之虎啣牒而至<lb/>
　元靖數其罪當刑虎觸堦死<hi>太平廣記</hi>
柳公權自夏州入奏穆宗曰朕嘗於佛廟見卿筆蹟思<lb/>
　之久矣即拜侍書學士後兄公綽寓書宰相李宗閔<lb/>
　言家弟本志儒學先朝以侍書見用頗類工祝乃改<lb/>
　𢎞文館學士文宗復召侍書嘗夜召對於庭燭窮而<lb/>
<pb n="KR2k0049_WYG_229-78b"/>
　語未盡宫人以爉液濡紙繼之從幸未央宫上駐輦<lb/>
　曰朕有一喜邊戍賜衣久不時今中春而衣已給公<lb/>
　權爲數十言稱賀上曰當賀我以詩宫人迫之公權<lb/>
　應聲成文婉切而麗詔令再賦復無停思上甚悦曰<lb/>
　子建七步爾乃三焉<hi>嘉話録</hi>
柳公權論硯以青州石爲第一絳州者次之殊不言端<lb/>
　石<hi>蘇易簡硯譜</hi>
柳公權書隂符經有㑹昌月日姓名爲馬玘借去未還<lb/>
<pb n="KR2k0049_WYG_229-79a"/>
　今知其子永稽能保惜在合肥江南文房物也<hi>書史</hi>
柳公綽有家法諸子仲郢皆束帯定省於中門之外公<lb/>
　綽卒事公權如父每見未嘗不束帶爲京兆尹時遇<lb/>
　公權必下馬端笏立公權暮歸必束帶迎侍公權屢<lb/>
　以爲言仲郢終不以官達少改<hi>蘇氏家語</hi>
柳公綽始生三日伯父子華曰興吾門者此兒也因小<lb/>
　字起之<hi>本傳</hi>
柳氏序訓云余家昇平里西堂書經子史皆有三本一<lb/>
<pb n="KR2k0049_WYG_229-79b"/>
　本紙墨籖束以鎮庫一本長將披覽一本次者後生<lb/>
　子弟爲業<hi>澄懷録</hi>
柳公權書法結體勁媚自目一家文宗嘗召與聯句上<lb/>
　曰人皆苦炎熱我愛夏日長公權屬曰薫風自南來<lb/>
　殿閣生微涼他學士亦屬繼上獨諷公權者以爲辭<lb/>
　情皆足命題於殿壁字率徑五寸上歎曰鍾王無以<lb/>
　尚也其遷少師宣宗召至御座前書紙三番作真行<lb/>
　草三體竒秘之賜以器幣且詔自書謝章無限真行<lb/>
<pb n="KR2k0049_WYG_229-80a"/>
　當時大臣家碑誌非其筆人以子孫爲不孝外夷入<lb/>
　貢者皆别署貨貝曰此購柳書嘗書京兆西明寺金<lb/>
　剛經有鍾王歐虞褚陸諸家法自以爲得意凡公卿<lb/>
　以書貺遺蓋鉅萬而主藏奴或盗用嘗貯盃盂一笥<lb/>
　縢識如故而器皆亡奴妄言叵測者公權笑曰銀盃<lb/>
　羽化矣不復詰惟硯筆圖籍自鐍秘之<hi>唐書</hi>
武宗嘗怒一宫嬪久之既而復召謂柳公權曰朕怪此<lb/>
　人若得學士詩一篇當釋然公權略不佇思而成一<lb/>
<pb n="KR2k0049_WYG_229-80b"/>
　絶曰不分前時忤主恩已甘寂寞守長門今朝却得<lb/>
　君王顧重入椒房拭淚痕上大悦賜錦綵二百匹命<lb/>
　宫人上前拜謝之<hi>太平廣記</hi>
柳少師與弟帖末云誠懸呈人多疑之以顔籀注漢書<lb/>
　丞相衡傳云字以表德豈人所自稱柳不當稱字然<lb/>
　嘗觀逸少敬謝帖自云逸少白廬山逺公集盧循與<lb/>
　逺書自云范陽廬子先叩頭則古人稱字蓋或有之<lb/>
　<hi>法帖刋誤</hi>
<pb n="KR2k0049_WYG_229-81a"/>
柳仲郢爲諫議大夫後每遷必烏集升平第庭樹㦸架<lb/>
　皆滿五日乃散咸通五年拜天平節度使烏不復集<lb/>
　卒於鎮<hi>六帖</hi>
會昌中壞銅像爲錢柳仲郢爲鑄錢使吏請以字識錢<lb/>
　不答既淮南鑄㑹昌字久之僧反取爲鐘鈸云<hi>本傳</hi>
柳子厚善論爲文余以爲不止於文萬事有訣盡當如<lb/>
　是况於畫乎何以言之凡一景之畫不以大小多少<lb/>
　必須注精以一之不精則神不專必神與俱成之神<lb/>
<pb n="KR2k0049_WYG_229-81b"/>
　不與俱成則精不明必嚴重以肅之不嚴則思不深<lb/>
　必恪勤以周之不恪則景不完故積惰氣而强之者<lb/>
　其跡軟懦而不决此不注精之病也積昬氣而汩之<lb/>
　者其狀黯猥而不爽此神不與俱成之弊也以輕心<lb/>
　挑之者其形脱略而不圓此不嚴重之弊也以慢心<lb/>
　忽之者其體疎率而不齊此不恪勤之弊也故不决<lb/>
　則失分解法不爽則失瀟灑法不圓則失體裁法不<lb/>
　齊則失𦂳慢法此最作者之大病也然可與明者道<lb/>
<pb n="KR2k0049_WYG_229-82a"/>
　<hi>郭熙林泉髙致</hi>
柳子厚詩在陶淵明下韋蘇州上退之豪於竒險則過<lb/>
　之而温麗靖深不及也所貴乎枯淡者謂其外枯而<lb/>
　中膏似澹而實美淵明子厚之流是也若中邊皆枯<lb/>
　澹亦何足道佛云如人食蜜中邊皆甜人食五味知<lb/>
　其甘苦者皆是能分别其中邊者百無一二也<hi>東坡</hi>
　<hi>詩話</hi>
柳子厚守柳州日築龍城得白石微辨刻畫曰龍城柳<lb/>
<pb n="KR2k0049_WYG_229-82b"/>
　神所守驅厲鬼山左首福土氓制九醜此子厚自記<lb/>
　也退之作羅池廟碑云福我兮夀我驅厲鬼兮山之<lb/>
　左蓋用此事彦<hi>周詩話</hi>
柳宗元自永州司馬徵至京師意望録用一日詣卜者<lb/>
　問命且告以夢曰余柳姓也昨夢柳樹仆地其不祥<lb/>
　乎卜者曰無苦但憂逺官耳夫生則柳樹死則柳木<lb/>
　木者牧也其牧柳州乎卒如其言<hi>續前定録</hi>
吕温嘲柳州柳子厚柳州栁刺史種柳柳江邊柳管依<lb/>
<pb n="KR2k0049_WYG_229-83a"/>
　然在千秋柳拂天<hi>全唐詩話</hi>
柳子厚詩云盛時一失貴反賤桃笙葵扇安敢當不知<lb/>
　桃笙爲何物偶閲方言簟宋魏之間謂之笙乃悟桃<lb/>
　笙以竹爲簟也梁簡文答南王餉書云五離九折出<lb/>
　桃枝之翠笋乃謂桃枝竹簟也桃枝出巴渝間杜子<lb/>
　美有桃竹歌<hi>東坡詩話</hi>
柳子厚貞符晉説雖模寫前人體裁然自出新意可謂<lb/>
　文矣<hi>宋景文筆記</hi>
<pb n="KR2k0049_WYG_229-83b"/>
薛平僕射出鎮浙西府元平曾有留别詩曰梯山航海<lb/>
　幾﨑嶇來謁金陵薛大夫毛髪監時趨劍㦸衣冠儼<lb/>
　處拜冰壺誠知兩軸非珠玉深愧三縑䘏旅途明日<lb/>
　過江風景好不堪囘首望勾吳平聞曾出境追還靡<lb/>
　留數日曾又獻白馬詩曰白馬披鬃練一團令朝被<lb/>
　絆欲行難雪中放去空留跡月下牽來只見鞍向北<lb/>
　長鳴天外逺臨風斜控耳邊寒自知毛骨還應異更<lb/>
　請孫陽仔細看平曰若不留絆行軒那得觀其毛骨<lb/>
<pb n="KR2k0049_WYG_229-84a"/>
　遂以殊禮相待<hi>嘉話録</hi>
唐時黄河不聞有决溢之患唐書惟載薛平爲鄭滑節<lb/>
　度使始河溢瓠子東泛滑距城纔二里許平按求故<lb/>
　道出黎陽西南因命其從事裴𢎞泰往請魏博節度<lb/>
　使田𢎞正𢎞正許之乃籍民田所當者易以他地疏<lb/>
　導二十里以殺水悍還壖田七百頃於河南自是滑<lb/>
　人無患此外無所紀蓋河朔地天寳後久屬藩臣而<lb/>
　事不聞朝廷也而汴河亦不聞疏通之事惟鄭畋集<lb/>
<pb n="KR2k0049_WYG_229-84b"/>
　載爲相時汴河淀塞請令河陽節度使於汴口開導<lb/>
　仍令宣武感化節度使嚴帖州縣封閉公私斗門感<lb/>
　化即徐州也<hi>春明退縣録</hi>
唐薛逢詩云病來猶作晉春秋郝氏註以桓彝稱褚裒<lb/>
　之言當之愚謂作者撰述也皮裏春秋不過言其内<lb/>
　有褒貶耳何撰述之有此蓋指孫盛春秋以爲言耳<lb/>
　<hi>林泉隨筆</hi>
薛季昶爲荆州長史夢猫兒伏卧於堂限上頭向外以<lb/>
<pb n="KR2k0049_WYG_229-85a"/>
　問占者張猷猷曰猫兒者𤓰牙伏門限者閫外之事<lb/>
　君必知軍馬之要未旬日除桂州都督嶺南招討使<lb/>
　<hi>朝野僉載</hi>
薛中書元超謂所親曰吾不才富貴過分然平生有三<lb/>
　恨始不以進士擢第娶五姓女不得修國史<hi>隋唐嘉</hi>
　<hi>話</hi>
河東李員居長安延壽里元和初室西隅有聲若韻金<lb/>
　石俄有歌者音清越久不已數夕聞焉後至秋始六<lb/>
<pb n="KR2k0049_WYG_229-85b"/>
　日夜雨隤堂北垣明日得一缶僅尺餘制用金形狀<lb/>
　竒古蓋千年之器也<hi>全唐詩序</hi>
進士趙合太和初遊五原夜卧沙磧聞沙中女子悲吟<lb/>
　起問之自陳姓李家奉天城南小李邨往省姊道遭<lb/>
　黨羗撾殺於此今已三年倘能歸骨必有以報合如<lb/>
　言收骨擕至奉天訪得小李村葬之明日見此女來<lb/>
　謝曰吾大父有演叅同契續混元經子能窮之龍虎<lb/>
　之丹不日成矣合受之究其元微得度世<hi>同上</hi>
<pb n="KR2k0049_WYG_229-86a"/>
許瀍開成初進士也嘗游河中忽大病親友環守三日<lb/>
　蹶起取筆大書於壁曰晚入瑶臺露氣清坐中唯有<lb/>
　許飛瓊塵心未盡俗緣在十里下山空月明明日驚<lb/>
　起又取筆改第二句曰天風飛下步虚聲兀然如醉<lb/>
　良久漸言曰昨夢到瑶臺有仙女三百餘人一人自<lb/>
　云許飛瓊遣賦詩及成又令改曰不欲世間知有我<lb/>
　也既畢甚被賞嘆若有人導引得囘<hi>逸史</hi>
唐薛能南園詩天子優賢是有唐鑑湖恩賜賀知章他<lb/>
<pb n="KR2k0049_WYG_229-86b"/>
　年我若成功去乞取南園作醉鄉<hi>山堂肆考</hi>
張延賞判度支有獄頗寃濫公召吏嚴戒旬日須了明<lb/>
　日案上有小帖子曰錢三萬貫乞不問此獄公怒更<lb/>
　促之明日帖子云五萬貫公亦怒明日復見帖子曰<lb/>
　錢十萬貫遂止不問所親問之公曰錢至十萬通神<lb/>
　矣無不可爲之事吾懼及禍不得不止也<hi>幽閒鼓吹</hi>
范希朝將赴鎮太原辭省中郎官既拜而言曰郎中有<lb/>
　事但處分希朝希朝第一遍不應亦且恕至第三遍<lb/>
<pb n="KR2k0049_WYG_229-87a"/>
　不應即任郎中員外下手插打得插打爲造箭者插<lb/>
　羽打幹言攢箭射我也<hi>嘉話録</hi>
潞州節度使薛嵩家青衣紅線者善彈阮咸又通經史<lb/>
　嵩召俾掌牋表號曰白記室時軍中大宴紅線謂嵩<lb/>
　曰羯鼓之聲甚悲切其擊者必有事也嵩素曉音律<lb/>
　曰如汝所言乃召而問焉云某妻昨夜身亡不敢求<lb/>
　假嵩即遣歸是時至德之後兩河未寧以塗陽爲鎮<lb/>
　命嵩固守控壓山東殺傷之餘軍府草創朝廷命嵩<lb/>
<pb n="KR2k0049_WYG_229-87b"/>
　女嫁魏博節度使田承嗣男又遣嵩男娶滑臺節度<lb/>
　使胡章女三鎮交締爲婣婭使蓋相接田承嗣常患<lb/>
　肺氣遇暑益增每曰我若移鎮山東納其凉冷可以<lb/>
　延數年之命乃募軍中勇武十倍者得三千人號外<lb/>
　宅男而厚其廪給常令三百人夜直宅中卜良日欲<lb/>
　併潞州嵩聞之日夕憂悶咄咄自語計無所出時夜<lb/>
　漏方深轅門已閉策杖庭除唯紅線存焉紅線曰主<lb/>
　公一月不遑寢食意有所屬豈非鄰境乎嵩曰事繫<lb/>
<pb n="KR2k0049_WYG_229-88a"/>
　安危非汝能料紅線曰某誠賤品亦能解主公之憂<lb/>
　嵩以其言異乃曰我不知汝是異人誠暗昧也遂告<lb/>
　其事曰我承祖父遺業受國厚恩一旦失其疆土則<lb/>
　數百年功勛盡矣紅線曰此易與耳不足勞主公憂<lb/>
　某暫到魏境觀其形勢覘其有無今一更首途二更<lb/>
　可復命請先定一走馬使具寒暄書其他則待某却<lb/>
　囘也嵩曰倘事或不濟反禍之速又如之何紅線曰<lb/>
　某之此行無不濟也乃入闈房飾其行具梳烏鸞髻<lb/>
<pb n="KR2k0049_WYG_229-88b"/>
　插金鳳釵衣紫繡短袍著青絲輕履胸前掛龍紋七<lb/>
　首額上書太乙神名再拜而行倐忽不見嵩乃返身<lb/>
　閉户背燭危坐時常飲酒不過數合是夕舉觴十餘<lb/>
　不醉忽聞曉角吟風一葉墜露驚而起問紅線囘矣<lb/>
　嵩喜而慰勞詢事諧否紅線對曰幸不辱命又問曰<lb/>
　無殺傷否曰不至是但取牀頭金合爲信耳又曰某<lb/>
　於夜前三刻即達魏城凡厯數門遂及寢所聞外宅<lb/>
　兒正於房廊睡聲雷動見中軍士卒步於庭下傳呌<lb/>
<pb n="KR2k0049_WYG_229-89a"/>
　風生乃發其左扉抵其寢帳田親家翁止於帳内鼓<lb/>
　趺酣眠頭枕文犀枕前露七星劒前仰開一金合内<lb/>
　書生身甲子與北斗神名復以名香美珠壓鎮其上<lb/>
　然則揚威玉帳但期心豁於生前熟寢蘭堂不覺命<lb/>
　懸於手下寧勞擒縱只益傷嗟時則蠟炬烟微爐香<lb/>
　燼委侍人四布兵仗森羅或頭觸屏風鼾而軃者或<lb/>
　手持巾拂寢而伸者某乃㧞其簪珥褰其裳衣如病<lb/>
　如酲皆不能寤遂持金合以歸出魏城西門將行二<lb/>
<pb n="KR2k0049_WYG_229-89b"/>
　百里見銅臺高揭漳水東流晨鐘動野斜月在林忿<lb/>
　往喜還頓忘於行役感知酧德聊副於咨謀夜漏三<lb/>
　時往返七百里入危邦一道經五六城冀减主憂敢<lb/>
　言勞苦嵩乃發使入魏遺承嗣書曰昨來暮夜有客<lb/>
　自魏中來云從元帥牀頭獲一金合不敢留駐謹却<lb/>
　封納專使星馳夜半方達正見搜捕金合一軍憂疑<lb/>
　使者以馬捶撾門非時請見承嗣遽出使者以金合<lb/>
　授之捧承之時驚怛絶倒遂留使者止於宅中狎以<lb/>
<pb n="KR2k0049_WYG_229-90a"/>
　私宴多其賜賚明日遣使齎帛三萬疋名馬二百匹<lb/>
　及珍異等以獻於嵩曰某之首領繫在恩私便宜知<lb/>
　過自新不復更貽伊戚專膺指使敢議親姻往當捧<lb/>
　鼓後軍來在麾鞭前馬所置紀綱外宅兒者本防他<lb/>
　盜亦非異圖今並脱其甲裳放歸田里矣由是兩月<lb/>
　之内河北河南信使交至忽一日紅線辭去嵩曰汝<lb/>
　生我家今將焉往又方賴汝力豈可議行紅線曰某<lb/>
　生前本男子游學江湖間讀神農藥書而救世人災<lb/>
<pb n="KR2k0049_WYG_229-90b"/>
　患時里有孕婦忽患蠱症某悞以芫花酒下之婦與<lb/>
　腹中二子俱斃是某一舉而殺三人隂力見誅罸爲<lb/>
　女子使身居賤隸氣禀凡俚幸生於公家今十九年<lb/>
　矣身厭綺羅口窮甘輭寵待有加榮亦甚矣况國家<lb/>
　達治慶且無疆此即違天理當盡弭昨至魏邦以是<lb/>
　報恩今兩地保其城池萬人保其性命使亂臣知懼<lb/>
　列士謀安在某一婦人功亦不小固可贖其前罪遂<lb/>
　其本形便當遁跡塵中棲心物外澄清一氣生死長<lb/>
<pb n="KR2k0049_WYG_229-91a"/>
　存嵩曰不然以千金爲居山之所紅線曰事闗來世<lb/>
　安可預謀嵩知不可留乃廣爲餞别悉集賔僚夜宴<lb/>
　中堂嵩以歌送紅線酒請座客冷朝陽爲詞詞曰採<lb/>
　菱歌怨木蘭舟送客魂消百尺樓還是洛妃乘霧去<lb/>
　碧天無際水空流謌竟嵩不勝其悲紅線拜且泣因<lb/>
　僞醉離席遂亡所在<hi>劒俠傳</hi>
李抱真鎮潞州軍資匱乏有僧爲衆所信公謂曰假和<lb/>
　尚之道以濟吾軍如何僧曰無不可者公曰但言請<lb/>
<pb n="KR2k0049_WYG_229-91b"/>
　於毬塲焚身某當自使宅穿一地道通連火作即潛<lb/>
　入僧喜從之遂陳狀積薪貯油因爲七日道塲晝夜<lb/>
　香燈梵唄公亦引僧視穴使不疑公率監軍僚吏膜<lb/>
　拜以捧入檀施堆於其傍由是士女駢闐捨財億計<lb/>
　七日遂擊鐘舉火已塞地道矣須臾灰燼明日藉所<lb/>
　施得數十萬軍資取足别求所謂舍利者選地造塔<lb/>
　塟焉<hi>珊瑚鈎詩話</hi>
歐陽詹遊太原悦一妓約至都相迎别後妓思之疾甚<lb/>
<pb n="KR2k0049_WYG_229-92a"/>
　乃刅髻作詩寄詹絶筆而逝<hi>唐詩序</hi>
代崇徽公主意金釵墜地鬢堆雲自别昭陽帝豈聞遣<lb/>
　妾一身安社稷不知何處用將軍<hi>同上</hi>
裴休字公美兄弟皆塾晝誦經夜著書終年不出户有<lb/>
　饋鹿者諸生共薦之休不食曰蔬食猶不足今一啖<lb/>
　肉後何以繼<hi>景仰撮書</hi>
裴休嗜浮屠法居常不御酒肉講求其説演繹附著數<lb/>
　萬言習歌唄以爲樂與紇于臮素善至爲桑門號以<lb/>
<pb n="KR2k0049_WYG_229-92b"/>
　相字<hi>臆乗</hi>
裴休尚古好竒掌綸誥日有親表調授邑宰於曲阜者<lb/>
　土人墾田得古器曰盎腹容三斗淺項痺足規口短<lb/>
　耳樸素古醜將蠧土壞者既洗滌之後磨礱之隠隱<lb/>
　有古篆九字帶盎之腰曲阜令不能辯兖州有書生<lb/>
　姓魯能八體書字者召至於邑出盎示之曰此大篆<lb/>
　也非今之所行者惟某頗嘗學之是九字曰齊桓公<lb/>
　會於葵邱歳鑄邑宰大竒其説及以篆驗則字勢存<lb/>
<pb n="KR2k0049_WYG_229-93a"/>
　焉乃輦致河東公之門公以爲麟經時物得以言古<lb/>
　矣寶之猶鐘玦郜鼎也視草之暇輙引親友之分深<lb/>
　者觀之以是京華聲爲至寳公後以小宗伯掌貢舉<lb/>
　生徒有以盎寳爲請者裴公設食㑹門弟子出器於<lb/>
　庭則離立環觀迭詞以贊獨劉舍人蛻以爲非當時<lb/>
　之物近世矯作也公不悦曰果有説乎紫微曰某幼<lb/>
　專邱明之書且載小白桓公九合諸侯取威定霸葵<lb/>
　邱之㑹第八盟又按禮經諸侯五月而塟同盟既至<lb/>
<pb n="KR2k0049_WYG_229-93b"/>
　塟然後反虞虞然後卒哭卒哭然後定謚則葵邱之<lb/>
　役實在生前不得以謚稱此乃近世矯作也裴公恍<lb/>
　然而悟命擊碎然後舉爵盡飲而罷<hi>唐闕史</hi>
裴泊入相之年才四十四鬚髪盡白<hi>南部新書</hi>
裴思謙狀元及第後作紅箋名紙十數詣平康里因宿<lb/>
　於里中詰旦賦詩曰銀缸斜背解鳴璫小語低聲賀<lb/>
　玉郎從此不知蘭麝貴夜來新惹桂枝香<hi>北里志</hi>
以楚州刺史裴坦爲知制誥坦罷任赴闕宰臣令狐綯<lb/>
<pb n="KR2k0049_WYG_229-94a"/>
　擢用宰臣裴休以坦非才不稱是選建議拒之力不<lb/>
　勝坦命既行政事堂謁謝丞相故事謝畢便與本院<lb/>
　上事四輔送之施榻壓角而坐坦巡謁執政至休㕔<lb/>
　多輸感謝休曰此乃省台繆選非休力也立命肩舁<lb/>
　使出不與之坐兩門吏云自有中書未有此事也人<lb/>
　多爲坦羞之至坦主舉貢擢休之子𢎞上第時人云<lb/>
　欲蓋而彰此之謂也<hi>東觀奏記</hi>
裴岳者久應舉與長興于左揆友善曽有一古鏡子乃<lb/>
<pb n="KR2k0049_WYG_229-94b"/>
　神物也于於布素時得一照分明見有朱衣吏導從<lb/>
　他皆類此賔䕶與岳微親面詰之云不虛旋亦墜失<lb/>
　<hi>尚書故實</hi>
裴延齡恃恩輕噪班列懼之唯顧少連不避延齡嘗畫<lb/>
　一鵰羣鳥噪之以獻上上知衆怒如是竟不用<hi>李肇</hi>
　<hi>唐國史補</hi>
裴慶餘佐李公淮南幕嘗遊江舟子刺船篙濺水濕近<lb/>
　坐公色變慶餘作詩曰滿額鵝黄金縷衣翠翹浮動<lb/>
<pb n="KR2k0049_WYG_229-95a"/>
　玉釵垂從敎水濺羅衣濕知道巫山行雨歸<hi>何晦摭</hi>
　<hi>言</hi>
胡鉦與裴慶㑹犯分者擊以鐵躋鐵躋燈臺也<hi>同上</hi>
裴寛尚書罷郡西歸汴流中日晚維舟見一人坐樹下<lb/>
　衣服極弊因命屈之與語大竒之遂爲見知以君才<lb/>
　識必自當富貴何貧也舉舩錢帛奴婢貺之客亦不<lb/>
　讓所惠語訖上船奴婢偃蹇者鞭撻之裴公益竒之<lb/>
　其人乃張徐州<hi>幽閒鼓吹</hi>
<pb n="KR2k0049_WYG_229-95b"/>
裴寛善畫小馬宣和所藏一巻余嘗見之作山林間小<lb/>
　馬十數蕭散閒適筆墨甚閒雅真竒作也<hi>畫史</hi>
裴冕性豪侈既素貴輿服食飲皆光麗珍豐櫪馬直數<lb/>
　百金者常十數每廣會賔客不能名其饌自製巾子<lb/>
　工甚人爭效之號僕射巾<hi>太平廣記</hi>
裴敬中爲察官奉使蒲中與崔徽相從敬中囘徽以不<lb/>
　得從爲恨久之成疾自寫其真以寄裴曰崔徽一旦<lb/>
　不如巻中人矣<hi>麗情集</hi>
<pb n="KR2k0049_WYG_229-96a"/>
裴淑字柔之元稹繼室也稹自㑹稽到京未踰月出鎮<lb/>
　武昌裴難之稹以詩相慰裴亦以詩答曰侯門初擁<lb/>
　節御苑栁絲新不是悲殊命惟愁别近親黄鶯遷古<lb/>
　木朱履從清塵想到千山外滄江正暮春<hi>唐詩序</hi>
裴琰之作同州司户年纔弱冠但以行樂爲事略不爲<lb/>
　案牘刺史譙國公李崇義怪之而問户佐佐曰司户<lb/>
　達官兒郎恐不問書判既數日崇義謂琰之曰同州<lb/>
　事物固繁司户尤甚公何不别求京官無爲滯此司<lb/>
<pb n="KR2k0049_WYG_229-96b"/>
　也琰之唯喏復數日曹事委積諸竊議以爲琰之不<lb/>
　知書但遨遊耳他日崇義召之厲色形言將奏免之<lb/>
　琰之出謂其佐曰文案幾何對曰遽者二百餘琰之<lb/>
　曰有何多如此逼人命每案後連紙千張仍命五六<lb/>
　人以供研墨㸃筆左右免唯而已琰之不之聽語主<lb/>
　案者略言事意倚柱而斷之詞理縱横文華燦爛手<lb/>
　不停綴落紙如飛傾州官僚觀者如堵墻驚嘆之聲<lb/>
　不已也案達於崇義崇義初曰司户解判耶户佐曰<lb/>
<pb n="KR2k0049_WYG_229-97a"/>
　司户大高手筆仍未之竒也比四五十案詞采彌精<lb/>
　崇義悚怍召琰之降階謝曰公之詞翰若此何忍藏<lb/>
　鋒成鄙夫之過是日名動一州數日聞於京邑尋擢<lb/>
　雄州司户<hi>御史臺記</hi>
王相注太元經常取以卜自言所中多於易筮<hi>國史補</hi>
尹知章字文叔絳州翼城人少時性懵夢一赤衣人持<lb/>
　巨鑿破其腹若内草茹於心中痛甚驚寤自後聰敏<lb/>
　爲流軰所尊<hi>龍城録</hi>
<pb n="KR2k0049_WYG_229-97b"/>
太原王涯别墅有佳木流泉居常書史自娛使客賀若<lb/>
　夷鼓琹娛賔<hi>新書</hi>
永寧王相國涯居位竇氏女歸請曰玉工貨釵直七十<lb/>
　萬錢王曰七十萬錢豈於汝惜但釵直若此乃妖物<lb/>
　也祻必隨之女不敢復言<hi>栁玭家訓</hi>
王涯居永寧里名書畫以金玉爲奩軸鑿垣貯之重複<lb/>
　固秘及被誅爲人破垣剔取奩軸金玉而棄其書畫<lb/>
　於道<hi>唐書</hi>
<pb n="KR2k0049_WYG_229-98a"/>
王涯初爲大官名德聞望頗爲朝廷欽仰末年恃寵固<lb/>
　位爲士大夫譏之其所居之地妖怪屢見知氣者以<lb/>
　不吉語告之而涯廣自引喻曾無休退之意及伏誅<lb/>
　時人謂王公禍至不省惑矣<hi>杜陽雜編</hi>
王沐者涯之再從弟也家於江南老而且窮以涯執相<lb/>
　權遂跨蹇驢至京師索米僦舍經三十餘月始得一<lb/>
　見涯於門屏所望不過一簿尉耳涯潦倒無雁序之<lb/>
　情太和九年秋沐方説涯之嬖奴以導所欲涯始一<lb/>
<pb n="KR2k0049_WYG_229-98b"/>
　召見欵曲而許微官處焉自是旦夕造涯之門以俟<lb/>
　其命及涯敗露伏法仇士良收王氏家族沐方在涯<lb/>
　私第以爲族人被執而腰斬之<hi>同上</hi>
王忠嗣鎮太原以女韞秀歸元載載岐山人也久而見<lb/>
　輕於王之親屬韞秀勸載游學載因爲詩别曰年來<lb/>
　誰不厭龍鍾雖在侯門似不容看取海山寒翠樹若<lb/>
　遭霜霰到秦封韞秀答曰路掃饑寒跡天哀志氣人<lb/>
　休零離别淚擕手入西秦乃同入秦求舉載旋舉明<lb/>
<pb n="KR2k0049_WYG_229-99a"/>
　莊老文列四子科<hi>唐詩紀事</hi>
嶺南節度使太原王鍔租廣州㕓𣙜所入與常賦埒又<lb/>
　征諸蕃舶税於是財畜不貲日十餘艘載皆象犀珠<lb/>
　琲與商賈雜出於境數年長安權家無不富鍔之財<lb/>
　鍔性纎嗇官曹簾壞吏將易之鍔取壞者付船坊以<lb/>
　鍼箬每燕饗輙録其餘賣之以收利故鍔家錢徧天<lb/>
　下鍔在藩子稷常留京視勢高下輕重以投貲焉嘗<lb/>
　請籍坊以廣第舍作複垣洞穴實金錢其中鍔卒奴<lb/>
<pb n="KR2k0049_WYG_229-99b"/>
　告稷占没所獻裴度爲言乃論殺奴長慶三年用稷<lb/>
　爲德州刺史悉金寳媵侍以行節度使李全略利其<lb/>
　貨殺稷納其女爲媵<hi>綱日</hi>
王鍔附太原王翃爲從子以婚閥自高翃子弟亦藉鍔<lb/>
　多得官又嘗讀春秋自稱儒者士頗笑之<hi>唐書</hi>
王鉷以寳鈿爲井幹引泉激霤號自雨亭<hi>酉陽雜爼</hi>
王鉷子凖過駙馬都尉王繇以彈彈其節折玉簪爲樂<lb/>
　既置酒永穆公主親視供具萬年尉韋黄裳長安尉<lb/>
<pb n="KR2k0049_WYG_229-100a"/>
　賈季隣等侯凖經過饌具侑樂必素辦無敢忤意<hi>唐</hi>
　<hi>本傳</hi>
王方翼嘗夜行見長人丈餘引弓射仆之乃朽木也<hi>述</hi>
　<hi>異記</hi>
賔䕶張公云牧𢎞農日捕獲伐墓盜十餘軰中有一人<lb/>
　請間言事公因屏吏獨問對曰某以他事贖死盧氏<lb/>
　縣南山堯女塜近亦曾爲人所發獲一大珠并玉盌<lb/>
　人亦不能計其直餘寳器極多世莫之識也公因遣<lb/>
<pb n="KR2k0049_WYG_229-100b"/>
　吏按驗則塜果有開處旋獲其盜考訊與前通無異<lb/>
　及牽引其徒稱皆在商州冶務中時商牧名卿也州<lb/>
　移牒公致書皆怒而不遣竊知者云珠玉之器皆入<lb/>
　京師貴人家矣公前歳自京徒歩東出過盧氏復問<lb/>
　邑中具如所説然史傳及地里書並不載此塜且堯<lb/>
　女舜妃也皆死於湘嶺今所謂者豈傳説之誤歟矧<lb/>
　貽訓于茅茨土堦不宜有厚塟之事則此塜果何人<lb/>
　哉<hi>尚書故實</hi>
<pb n="KR2k0049_WYG_229-101a"/>
程逸人上黨人善符術遣祟節度使劉悟常用之素與<lb/>
　蕭季平善季平㬥死逸人馳視之謂其子曰爾父未<lb/>
　及死山神召之耳遂書符一擲風捲去有頃季平甦<lb/>
　曰今旦方起一綠衣人云霍山神召我約行五十里<lb/>
　空中一朱衣人下怒目仗劍曰程斬邪追汝緑衣者<lb/>
　懼奔去因與朱衣者還若逸人所學斬邪術朱衣人<lb/>
　即所書符也<hi>舊通志</hi>
宿衛裴略試判落第詣僕射温彦博披訴不理略自云<lb/>
<pb n="KR2k0049_WYG_229-101b"/>
　能嘲戲彦博囘意與語指㕔前竹令嘲應聲曰竹風<lb/>
　吹青肅肅凌冬葉不凋經春子不熟虚心未得待國<lb/>
　士皮上何須生節目又令嘲屏墻略曰髙下八九尺<lb/>
　東西六七步突兀當㕔坐幾許遮賢路彦博曰此語<lb/>
　似傷博略曰即扳公筋何止傷膊彦博慙而與官<hi>朝</hi>
　<hi>野僉載</hi>
許帥薛能方貴時秦宗權爲之吏嘗坐法笞背能口唱<lb/>
　曰素脊鳴秋杖烏鞾響暮㕔乃命决宗權起兵首捕<lb/>
<pb n="KR2k0049_WYG_229-102a"/>
　薛令舉前詩續之曰刃飛三尺雪白日落文星遂害<lb/>
　能此亦見能之前識當與王衍爲偶<hi>同上</hi>
李達初爲閺鄉尉嚴綬未顯時過之達不禮方飯他客<lb/>
　不召綬後綬爲河東節度達罷彭城令過并州晨入<lb/>
　謁不知綬也綬方大宴賔客召逹至戒客勿起讓曰<lb/>
　吾昔羇旅閺鄉君方召客食而不顧我我今召客亦<lb/>
　不敢留君達慚不得去左右引出悸而瘖卧館數月<lb/>
　其佐令狐楚爲請乃免<hi>唐書</hi>
<pb n="KR2k0049_WYG_229-102b"/>
温庭筠思神速多爲人作文大中末試有司亷視尤謹<lb/>
　庭筠不樂上書千餘言然私占授者已八人嘗過淮<lb/>
　南丐錢揚子院夜醉爲邏卒擊折其齒<hi>同上</hi>
温庭筠嘗得一句云蜜官金翼使徧於知識無人可屬<lb/>
　久之自聨其下曰花賊玉腰奴予以謂道盡蠭蜨<hi>清</hi>
　<hi>異録</hi>
勅鄉貢進士温庭筠早隨計吏夙著雄名徒負不覊之<lb/>
　才罕有適時之用放騷人於湘浦移賈誼於長沙尚<lb/>
<pb n="KR2k0049_WYG_229-103a"/>
　有前席之期未爽抽毫之思可隨州隋縣尉舍人裴<lb/>
　坦之詞也庭筠字飛卿彦博之裔孫也詞賦詩篇冠<lb/>
　絕一時與李商隱齊名時號温李連舉進士竟不中<lb/>
　第至是謪爲九品吏進士紀唐夫嘆廷筠之寃贈之<lb/>
　詩曰鳳皇詔下雖承命鸚鵡才髙却累身<hi>東觀奏記</hi>
温飛卿任太學博士主秋試李濤衛丹張郃等詩賦皆<lb/>
　榜於都<hi>同上</hi>
桑道茂居有二栢甚茂曰人居而木蕃者去之木盛則<lb/>
<pb n="KR2k0049_WYG_229-103b"/>
　土衰土衰則人病乃以鐵數十鈞埋其下復曰後有<lb/>
　發其地而死者太和中温造居之發藏鐵而造卒<hi>顯</hi>
　<hi>異録</hi>
温造道遇左補闕李虞恚不避捕從者笞辱左拾遺舒<lb/>
　元褒等建言故事供奉官惟宰相外無屈避造棄蔑<lb/>
　典禮無所畏辱天子侍臣凡事小而闗分理者不可<lb/>
　失失之則亂所由生遺補雖卑侍臣也中丞雖高法<lb/>
　吏也侍臣見陵則恭不廣法吏自恣則法壞聞元和<lb/>
<pb n="KR2k0049_WYG_229-104a"/>
　長慶時中丞呵止不半坊今乃至兩坊謂之籠街造<lb/>
　擅自尊大忽僭擬之嫌請得論罪帝乃詔臺官供奉<lb/>
　官共道路聽先後行相值則揖中丞傳呼不得過三<lb/>
　百步<hi>會要</hi>
甄戈喜任俠昭義軍節度使劉從諫厚給䘏坐上坐自<lb/>
　稱荆卿從諫與定州戍將有嫌命戈取之因爲逆旅<lb/>
　上謁留飲三日乘間斬其首他日又使取仇人乃引<lb/>
　不逞者十餘軰刼之從諫不悦號僞荆卿後郭誼圖<lb/>
<pb n="KR2k0049_WYG_229-104b"/>
　稹夷戈族<hi>五朝小説</hi>
韋臯張延賞按韋臯初自鳳翔判官殿中侍御史權領<lb/>
　隴州立殊功拜節度使及朱泚平入爲右金吾將軍<lb/>
　時延賞已爲西川矣四年之代領兹鎮士林之中近<lb/>
　古未有<hi>卓異記</hi>
鄭注艱險左道熒惑人主爲天下側目鄭鎮鳳翔日有<lb/>
　草如茵生於紫金帶上注既心有所圖乃喜爲芝瑞<lb/>
　識者以物反其所夫草生於土常也今生於金是反<lb/>
<pb n="KR2k0049_WYG_229-105a"/>
　常也鄭氏之禍將至其不久矣注又嘗置藥篋藥化<lb/>
　爲青蠅萬數飛去注頗惡之數日不視事未踰月而<lb/>
　誅焉<hi>杜陽雜志</hi>
翼城鄭注本姓魚冒爲鄭當時號魚鄭及用事人廋謂<lb/>
　曰水族<hi>本傳</hi>
鄭注赴河中姬妾百餘盡薰麝香氣數里逆於人鼻是<lb/>
　歳自京兆至河中所過𤓰盡一蒂不獲<hi>小名録</hi>
段成式與温庭筠雲藍紙詩賦序曰予在九江出意造<lb/>
<pb n="KR2k0049_WYG_229-105b"/>
　雲藍紙輙分送五十枚其詩曰三十六鱗充使時數<lb/>
　番猶得表相思蓋龍八十一鱗鯉三十六鱗也至宋<lb/>
　景文詩云君軒結戀蕭蕭馬尺素愁憑六六魚又使<lb/>
　六六三十六也<hi>彦周詩話</hi>
温憲光啓中及第爲山南從事李巨川表述其淹屈曰<lb/>
　蛾眉先妬明妃爲去國之人猨臂自傷李廣乃不侯<lb/>
　之將<hi>何晦摭言</hi>
唐光啟元年温泉民有死者塟踰半月行人過之忽聞<lb/>
<pb n="KR2k0049_WYG_229-106a"/>
　地下人呼聲其家發冡視之則復生矣越歳餘乃死<lb/>
　<hi>隰州志</hi>
光啓年中左神䇿軍四軍軍使王卞出鎮振武置宴樂<lb/>
　戯既畢乃命角觝有一夫甚魁㟁自隣州來此較力<lb/>
　軍中十數軰軀貌膂力悉不能敵主帥亦壯之遂選<lb/>
　三人相次而敵之魁梧者俱勝帥及座客稱善久之<lb/>
　時有一秀才坐於席上忽起告主帥曰某撲得此人<lb/>
　主帥頗駭其言所請既堅遂許之秀才降階先入㕑<lb/>
<pb n="KR2k0049_WYG_229-106b"/>
　少頃而出遂掩綰衣服握左拳而前魁梧者微笑曰<lb/>
　此一指必倒矣及漸相逼急展左手示之魁梧者懵<lb/>
　然而倒合座大笑秀才徐步而出盥手而登席焉主<lb/>
　帥詰之何術也對曰往年客遊曾於道店逢此人纔<lb/>
　近食案踉蹌而倒有同伴曰怕醬見之輙倒某聞而<lb/>
　志之適詣設㕑求得少醬握在手中此人見之果自<lb/>
　倒聊宴設之歡笑耳有邊岫判官目覩其事<hi>玉堂閒</hi>
　<hi>話</hi>
<pb n="KR2k0049_WYG_229-107a"/>
柳宗元曰河東吾土也家世遷徙莫能就緒其間有大<lb/>
　河條山氣蓋闗左吾固翹翹褰裳奮懷舊都<hi>栁河東</hi>
　<hi>集</hi>
司空圖隱於中條山芟松枝爲筆管人問之曰幽人筆<lb/>
　正當如是<hi>汗漫録</hi>
司空圖菩薩蠻謂梨花爲瀛州玉雨<hi>清異録</hi>
司空圖以鏡爲金炯<hi>元亭涉筆</hi>
劉貢父以司空圖詩中咄喏二字辯晉書所載石崇豆<lb/>
<pb n="KR2k0049_WYG_229-107b"/>
　粥咄嗟而辦爲誤以喏爲嗟非也孫楚詩自有三命<lb/>
　皆有極咄嗟不可保之語此亦豈是以喏爲嗟古今<lb/>
　語言因有各於一時本不與後世相通者咄嗟皆聲<lb/>
　也自晉以前未見有言咄殷浩所謂咄咄逼人蓋拒<lb/>
　物之聲嗟乃嘆聲咄嗟猶言呼吸疑是晉人一時語<lb/>
　故孫楚亦云爾<hi>石林詩話</hi>
司空圖唐末竟能全節自守其詩有綠樹連村暗黄花<lb/>
　入夌稀誠可貴重又云四座賔朋兵亂後一川風月<lb/>
<pb n="KR2k0049_WYG_229-108a"/>
　笛聲中句法雖可及而意甚委曲<hi>彦周詩話</hi>
王禹偁曰人多以四皓二疏目圖惟僧虚中贈圖詩云<lb/>
　道裝汀鶴識春醉野人扶言其操履檢身非傲世也<lb/>
　又云有時看御札特地挂朝衣言其尊戴存誠非邀<lb/>
　君也故圖詩曰十年太華無知己只得虛中兩首詩<lb/>
　言得其意趣<hi>五代史論辨</hi>
鄭谷幼負雋聲司空圖許其爲一代風騷主而薛能李<lb/>
　頻當世名士咸愛重之<hi>雲臺編後序</hi>
<pb n="KR2k0049_WYG_229-108b"/>
劇燕蒲坂人爲詩雅正十哲之一也後客王重榮被害<lb/>
　唐詩紀事重榮鎮河中燕投詩曰祇向國門安四海<lb/>
　不離鄉井拜三公重榮甚加禮敬竟以凌轢諸從事<lb/>
　受正平之禍<hi>客譚</hi>
黄筌善寫花竹翎毛於孟昶殿畫六鶴因目其殿爲六<lb/>
　鶴殿當時稱曰黄筌畫鶴薛稷减價則薛少保畫鶴<lb/>
　之價久貴矣<hi>名畫錄</hi>
荆浩山水爲唐末之冠闗仝嘗師之浩自號洪谷子作<lb/>
<pb n="KR2k0049_WYG_229-109a"/>
　山水訣爲范寛軰之祖<hi>畫史</hi>
荆浩畫畢仲愈將叔處有一軸段緘家有横披然未見<lb/>
　卓然驚人者范寛固青于藍又云李成師荆浩未見<lb/>
　一筆相似師闗仝則樹葉相似<hi>同上</hi>
唐昭宗以魏國夫人陳氏賜李克用陳襄陽人善書帝<lb/>
　所愛幸欲急平邠寧故予之<hi>五代史</hi>
　<lb/>
　<lb/>
<pb n="KR2k0049_WYG_229-109b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷二百二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百十六</head> <lb/>
    <p>
<pb n="KR2k0049_WYG_116-1a"/>
欽定四庫全書<lb/>
　山西通志卷一百十六<lb/>
　　人物<hi>十六</hi>
大同府<lb/>
北齊<lb/>
可朱渾元字道元先世遼東人曾祖䕶野肱為懷朔鎮<lb/>
　將遂家焉元寛仁有武略少與齊髙祖相知初𨽻尒<lb/>
　朱榮以功封東縣伯孝武帝立為渭州刺史元既早<lb/>
<pb n="KR2k0049_WYG_116-1b"/>
　為髙祖知遇恒表疏與髙祖往來周文帝有疑心元<lb/>
　乃率所部發渭州西北度烏蘭津厯河源二州境乃<lb/>
　得東出從靈州東北入雲州髙祖聞其來遣平陽守<lb/>
　髙崇迎之至晉陽引見執手賜帛千疋并奴婢田宅<lb/>
　其兄弟四人先在并州者胥進官爵所部督將皆賞<lb/>
　以爵邑封元縣公除車騎大將軍從討西魏擒金祚<lb/>
　皇甫智遷并州刺史天保初封扶風王顯祖時屢立<lb/>
　戰功遷太師卒<lb/>
<pb n="KR2k0049_WYG_116-2a"/>
薛孤延代人少驍果從神武起兵以功累加儀同三司<lb/>
　從西征至蒲津及竇泰失利班師延後殿且戰且行<lb/>
　一日斫折十五刀神武嘗閲馬於北牧道逢暴雨大<lb/>
　雷火燒浮圖神武令延觀之延按矟直前大呼繞浮<lb/>
　圖走火遂滅延還鬚及馬<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>尾皆焦神武嘆曰延乃<lb/>
　能與霹靂鬭後封平秦公討穎川専監造土山以酒<lb/>
　醉為敵所襲據齊初别賜爵都昌縣公延性好酒率<lb/>
　多昏醉以善戰每大軍征討常為前鋒位太子太保<lb/>
<pb n="KR2k0049_WYG_116-2b"/>
張瓊字德連代人少壯健有武用為爾朱榮都督歴濟<lb/>
　州刺史後歸神武拜滄州刺史加驃騎大將軍開府<lb/>
　儀同三司天平中神武襲尅夏州以瓊為慰勞大使<lb/>
　留鎮之尋為周所陷卒贈司徒都督恒州刺史瓊子<lb/>
　欣尚魏平陽公主除駙馬都尉驃騎大將軍開府儀<lb/>
　同三司建州刺史南鄭伯瓊常憂其太盛曰凡人官<lb/>
　爵莫若處中欣位秩太髙深為憂慮欣尋為孝武所<lb/>
　害時人稱瓊先見<lb/>
<pb n="KR2k0049_WYG_116-3a"/>
慕容紹宗字紹宗太原王恪之後也曾祖騰歸魏遂居<lb/>
　代祖郁岐州刺史父逺恒州刺史紹宗容貌恢毅少<lb/>
　言深沉有膽畧爾朱榮即其從舅子也榮欲悉誅洛<lb/>
　中人士對曰公既執忠義忽欲殱夷多士實謂非䇿<lb/>
　不從後以軍功封索盧侯遷爾朱兆長史及兆敗紹<lb/>
　宗於烏突城攜爾朱榮妻子并兆餘衆自歸神武加<lb/>
　恩禮官爵如故軍謀兵畧時叅預焉及遷鄴令紹宗<lb/>
　知府庫圖籍諸事累遷青州刺史丞相記室孫搴譖<lb/>
<pb n="KR2k0049_WYG_116-3b"/>
　之徵還元象初以軍功進爵公累遷御史中尉梁劉<lb/>
　烏黑入寇徐方授徐州刺史執烏黑殺之還除尚書<lb/>
　左僕射侯景反命紹宗為東南道行臺加開府改封<lb/>
　燕郡公擒梁貞陽侯蕭明於寒山迴軍討侯景于渦<lb/>
　陽時景軍甚盛初聞韓軌徃討之曰噉猪腸小兒聞<lb/>
　髙岳往曰此兵精人凡爾諸將被輕及聞紹宗至扣<lb/>
　鞍曰誰教鮮卑小兒解遣紹宗來若然髙王未死邪<lb/>
　及與景戰諸將頻敗無肯先者紹宗麾兵徑進諸將<lb/>
<pb n="KR2k0049_WYG_116-4a"/>
　從之因大㨗西魏遣王思政據潁川又以紹宗為南<lb/>
　道行臺堰洧水灌城與劉豐臨堰見北有塵氣乃入<lb/>
　艦同坐暴風從東北來纜斷飄艦徑向敵城紹宗自<lb/>
　度不免投水卒三軍將士莫不悲惋朝廷嗟傷焉贈<lb/>
　太尉諡曰景恵皇建初配享文襄廟庭<lb/>
庫狄伏連字仲山代人事爾朱榮至直閣將軍後從神<lb/>
　武賜爵虵丘男天保初儀同三司尋加開府性質朴<lb/>
　勤公事直衛宫闕曉夕不離帝所頗以此見知然恡<lb/>
<pb n="KR2k0049_WYG_116-4b"/>
　而愚為鄭州刺史居室患蠅杖門者曰何故聴入武<lb/>
　平中封宜都郡王除領軍大將軍尋與琅琊王矯殺<lb/>
　和士開伏法<lb/>
步大汗薩代郡西部人祖榮代郡太守父居龍驤將軍<lb/>
　領人别將薩初從爾朱榮入洛及平葛榮累功為都<lb/>
　督又從爾朱兆入洛及韓陵之敗降神武遷車騎大<lb/>
　將軍封行唐縣公晉州刺史齊初改封義陽郡公<lb/>
綦連猛字武兒代人父元成燕郡太守猛少有志氣便<lb/>
<pb n="KR2k0049_WYG_116-5a"/>
　弓馬初事尒朱榮榮沒從兆尒朱京纒欲投齊神武<lb/>
　召與俱舉矟謂曰不從我者死從至途即背京纒復<lb/>
　歸兆兆敗猛見獲杖一百以配尉景既而為神武親<lb/>
　信後尒朱文暢將為亂猛曰昔事其父兄寧今日受<lb/>
　死不忍告而殺之神武聞之曰事人當如此舎其罪<lb/>
　而益親之以軍功封廣興縣侯梁使來聘求角武藝<lb/>
　文襄遣猛就館接之雙𢃄兩鞬左右馳射梁人引弓<lb/>
　兩張皆三石猛遂并取四張疊挽之過度梁人嗟服<lb/>
<pb n="KR2k0049_WYG_116-5b"/>
　天保初除東秦州刺史河清三年加開府突厥逼晉<lb/>
　陽猛覘賊中一騎將超出來鬭即斬之天統五年除<lb/>
　并省尚書令領軍大將軍封山陽王及和士開死漸<lb/>
　預朝政趙彥深引知機事祖珽排之出為定州刺史<lb/>
　削王爵以開府赴州寛恵清慎吏人稱之復授膠州<lb/>
　刺史除大將軍齊亡入周卒初猛與尉興慶謝猥餒<lb/>
　竝善射小心給事神武左右神武使相者視之曰猛<lb/>
　大貴尉謝無官及芒山之役興慶被殺神武嘆曰富<lb/>
<pb n="KR2k0049_WYG_116-6a"/>
　貴定在天也<lb/>
張纂字徽纂代郡平城人為尒朱兆長史使于神武遂<lb/>
　被顧識及相州拔参丞相軍事封武安縣伯累遷行<lb/>
　臺右丞從征玉壁軍還至晉州寒雨饑凍州以邊禁<lb/>
　不聴入城時纂為别使遇見輒令開門納之分寄人<lb/>
　家給其火食多所全濟神武聞而善之纂事神武二<lb/>
　十餘嵗通𫝊教令甚見親賞文宣時卒於䕶軍將軍<lb/>
婁昭字菩薩代郡平城人武明皇后之母弟也祖提雄<lb/>
<pb n="KR2k0049_WYG_116-6b"/>
　傑有識度家僮千數牛馬以谷量性好周給士多歸<lb/>
　附之魏太武時以功封真定侯父内干有武力未仕<lb/>
　而卒昭貴魏朝贈司徒齊初追封太原王昭方雅正<lb/>
　直有大度深謀腰帯八尺弓馬冠時神武少親重之<lb/>
　昭亦早識人雄曲盡禮敬數隨獵每言不宜乗危厯<lb/>
　險神武將出信都昭贊成大策為中軍大都督從破<lb/>
　尒朱兆於廣阿封安喜伯改濟北公又徙濮陽郡公<lb/>
　授領軍將軍斛斯椿賀拔勝搆間以疾辭還晉陽後<lb/>
<pb n="KR2k0049_WYG_116-7a"/>
　從入洛兖州刺史樊子鵠據城昭為東道大都督伐<lb/>
　之子鵠平諸將勸盡捕誅其黨昭曰此州無狀横被<lb/>
　殘賊其賊是怨其人何罪遂皆捨焉後轉大司馬仍<lb/>
　領軍遷司徒出為定州刺史事委寮屬舉其大綱而<lb/>
　已卒于州贈假黄鉞太師太尉諡曰武齊初祭告其<lb/>
　墓封太原王皇建初配享神武廟庭長子仲逵嗣改<lb/>
　封濮陽王次子定逺少厯顯職别封臨淮郡王武成<lb/>
　末受顧命位司空趙郡王奏黜和士開定逺納士開<lb/>
<pb n="KR2k0049_WYG_116-7b"/>
　賂遂成趙郡之禍尋除瀛州刺史與穆提婆有隙以<lb/>
　髙思好事遇禍<lb/>
張華原字國滿代郡人少明敏有器度初為齊神武驃<lb/>
　騎府法曹參軍賜爵新城伯累遷大丞相府屬深被<lb/>
　親待恒令宣諭意㫖除散騎常侍周文據雍州神武<lb/>
　使華原入闗説焉周文謂曰若能屈驥足於此當共<lb/>
　享富貴不爾命懸今日華原曰殞首而已不敢聞命<lb/>
　周文嘉其亮正乃使東還尋悔遣追不及神武以華<lb/>
<pb n="KR2k0049_WYG_116-8a"/>
　原久不返每嘆惜之聞其來喜見於色除相府右長<lb/>
　史遷驃騎大將軍特進進爵為公仍徙封新安後為<lb/>
　兖州刺史華原有幹略達政體至州廣布耳目以威<lb/>
　禁境内大賊及隣州亡命三百餘人詣華原歸款撫<lb/>
　以恩信放歸田里人懷感附冦盗寢息州獄先有繫<lb/>
　囚千餘人華原科簡輕重隨事決遣至年暮惟有重<lb/>
　罪者數十人各給假五日曰期盡速還囚等曰有君<lb/>
　如是何忍背之依期畢至州境數有猛獸為暴華原<lb/>
<pb n="KR2k0049_WYG_116-8b"/>
　臨政州東北七十里甑山中忽有六駮食猛獸咸以<lb/>
　為化感所致卒官州人大小莫不號慕為樹碑立祠<lb/>
　四時祭焉贈司空公尚書左僕射子宰均嗣<lb/>
房謨字敬放河南洛陽人其先居代本姓屋引氏少淳<lb/>
　厚沉深内敏正光末厯昌平代郡太守所在著亷恵<lb/>
　六鎮亂謨率郡人入九崢山結壘拒守無援乃率所<lb/>
　部奔中山鮮于修禮之亂朝廷以謨得北邊人情假<lb/>
　燕州事為脩禮所執仍陷葛榮榮敗尒朱榮啓授行<lb/>
<pb n="KR2k0049_WYG_116-9a"/>
　冀州事尋除太寧太守榮死其黨徵兵謨不應遣弟<lb/>
　毓詣闕孝莊以毓為都督毓弟欽為行臺竝持節詣<lb/>
　謨同為經畧後為賊黨建州刺史是蘭安定執繫州<lb/>
　獄蜀人聞謨被囚竝叛安定於是給謨弱馬令軍前<lb/>
　慰勞諸賊見謨莫不遙拜謨先所乗馬安定别給將<lb/>
　士戰敗蜀人得之謂謨遇害莫不悲泣善養其馬不<lb/>
　聴乗騎兒童婦女競投草粟皆言此房公馬也其結<lb/>
　愛人心如此尒朱世隆聞而嘉之捨其罪以為東北<lb/>
<pb n="KR2k0049_WYG_116-9b"/>
　道行臺神武入洛遷潁川太守孝武入闗神武以謨<lb/>
　忠貞遣其弟毓為大使持節勞問時軍國未寧徵發<lb/>
　煩速至有數使共徵一物公私勞擾謨請事遣一使<lb/>
　下自催勒朝廷從之徵為丞相右長史以清直甚被<lb/>
　賞遇謨悉心盡力知無不為神武討闗右以謨兼大<lb/>
　行䑓左丞長史如故揔知府省務天平三年行定州<lb/>
　事請左右拾遺補闕固不肯行神武責而罷之未幾<lb/>
　出為兖州刺史謨選用亷清廣布恩信寮屬守令有<lb/>
<pb n="KR2k0049_WYG_116-10a"/>
　犯必知轉徐州刺史合境欣說謨為政如在瑕邱先<lb/>
　是當州兵皆寮佐驅使謨至咸加檢勒不令煩擾又<lb/>
　使傭賃令作衣服終嵗還家無不温飽全濟甚多神<lb/>
　武表謨清能以為勸勵徴拜侍中兼國史謨無他材<lb/>
　學每求退身不許尋兼吏部尚書加衛大將軍以子<lb/>
　子逺罪解官久之詔復本將軍起為大丞相左長史<lb/>
　除晉州刺史加驃騎大將軍攝南汾州事境接西魏<lb/>
　多所降附謨撫接殷勤人樂為用常以己禄物充饗<lb/>
<pb n="KR2k0049_WYG_116-10b"/>
　賚文襄嘉之聴用公物西魏懼乃増置城戍慕義者<lb/>
　自相糾合擊破之龍門已北西魏戍皆平文襄特賜<lb/>
　粟千石絹二百疋班示天下卒于州州府相帥贈物<lb/>
　及車牛妻子遵遺志拒而不納謨寡嗜慾貞白自守<lb/>
　内營家産足為富贍不假官俸是以世稱清白贈司<lb/>
　空諡曰文恵子廣嗣廣弟恭懿恭懿字慎言沈深有<lb/>
　局量達於從政仕齊平恩令濟隂太守竝有能名預<lb/>
　尉遲迥亂廢於家隋開皇初吏部尚書蘇威舉為新<lb/>
<pb n="KR2k0049_WYG_116-11a"/>
　豐令政為三輔最上嘉之賜物四百段以所得賜分<lb/>
　給窮乏未幾復賜米三百石又賑貧人上聞止之時<lb/>
　雍州諸縣令每朔朝謁上必呼恭懿至榻前訪以化<lb/>
　下之術厯澤德二州司馬盧愷復奏其政美上復賜<lb/>
　以帛授海州刺史未幾國子博士何妥奏恭懿尉遲<lb/>
　逈之黨威愷曲相舉薦上怒恭懿竟放嶺南徵還至<lb/>
　洪州卒論者寃之<lb/>
侯莫陳相代人祖社伏頺魏第一領人酋長父斛古提<lb/>
<pb n="KR2k0049_WYG_116-11b"/>
　朔州刺史白水公相七嵗喪父號慕過人及長性雄<lb/>
　傑從神武起兵破韓陵力戰有功封平陽縣伯改封<lb/>
　白水郡公天保初累遷司空公進白水王又遷大將<lb/>
　軍拜太尉公兼瀛州刺史厯太保朔州刺史又授太<lb/>
　傅别封義寧郡公卒于州贈假黄鉞右丞相太宰太<lb/>
　尉都督朔州刺史次子晉貴有幹畧襲白水王武衛<lb/>
　將軍開府儀同三司梁州刺史歸周授上大將軍封<lb/>
　信安縣公子仲宣太常丞子𢎞穎𢎞信雍州司士參<lb/>
<pb n="KR2k0049_WYG_116-12a"/>
　軍子行方行儉行恭<lb/>
庫狄迴洛代人少有武力儀貌魁偉初事尒朱氏神武<lb/>
　舉兵擁衆來歸從破韓陵以軍功封順陽縣子累遷<lb/>
　夏州刺史昭帝初封順陽郡王大寧初為朔州刺史<lb/>
　轉太子太師卒贈太尉定州刺史<lb/>
叱列平字殺鬼代郡西部人善射馭襲第一領人酋長<lb/>
　臨江伯魏末以軍功至武衛將軍隨尒朱榮破葛榮<lb/>
　平元顥封定陶縣伯後歸神武從破韓陵天保初累<lb/>
<pb n="KR2k0049_WYG_116-12b"/>
　遷兖州刺史開府儀同三司卒贈都督瀛州刺史諡<lb/>
　莊恵子孝冲嗣孝冲弟長义武平末侍中開府儀同<lb/>
　三司封新寧王隋開皇中位上柱國卒于涇州刺史<lb/>
　在官以清幹稱<lb/>
王峻字巒嵩靈邱人明悟有幹畧厯事神武文襄為相<lb/>
　府佐賜爵北平男除營州刺史逺設斥<graphic n="KR1380" url="https://raw.githubusercontent.com/kanripo/KR-Gaiji/master/images/KR1380.png" mimeType="image/png"/>廣置疑兵<lb/>
　邊賊不敢發合境獲安室韋不朝貢要其行路大破<lb/>
　之虜酋帥厚加恩禮放還遂獻誠款蠕蠕主菴羅辰<lb/>
<pb n="KR2k0049_WYG_116-13a"/>
　東徙峻設伏大破之於此遁走歴尚書河清中位南<lb/>
　道行臺以罪配甲坊武平初卒於侍中贈司空<lb/>
段琛字懷寶代人少有武用從神武出山東起兵天保<lb/>
　中開府儀同三司兖州刺史<lb/>
尉摽代人從神武出山東太寧初位司徒封海昌王卒<lb/>
　子相貴嗣<lb/>
范舍樂代人有武藝筋力絶人從神武出山東位東雍<lb/>
　州刺史開府儀同三司封平舒侯<lb/>
<pb n="KR2k0049_WYG_116-13b"/>
康徳代人從神武出山東歴數州刺史并省尚書左僕<lb/>
　射開府儀同三司封新蔡王<lb/>
尉相貴摽子武平末開府儀同三司晉州道行臺尚書<lb/>
　僕射晉州刺史及行䑓左丞侯子欽等宻啓周武帝<lb/>
　請師求為内應周武自率衆至城下子欽等夜開城<lb/>
　門引軍入鎖相貴送長安卒<lb/>
尉相願摽次子强幹有膽畧武平末開府儀同三司領<lb/>
　軍大將軍自平陽至并州及到鄴每立計將殺髙阿<lb/>
<pb n="KR2k0049_WYG_116-14a"/>
　那肱廢後主立廣寧王事竟不果及廣寜被出相願<lb/>
　拔佩刀斫柱而歎曰大事去矣知復何言<lb/>
髙寶寧代人武平末為營州刺史鎮和龍夷夏重其威<lb/>
　信周武帝平齊遣使招慰不受范陽王紹義在突厥<lb/>
　寶寧上表勸進范陽王署為丞相盧昌期據范陽起<lb/>
　兵寳寧引紹義集夷夏兵數萬救之至潞河知周宇<lb/>
　文神舉屠范陽還據和龍<lb/>
慕容三藏紹宗子幼聰敏多武畧頗有父風武平初襲<lb/>
<pb n="KR2k0049_WYG_116-14b"/>
　燕郡公以軍功厯武衛大將軍周師入鄴齊後主東<lb/>
　遁委三藏留守鄴宫齊王公皆降三藏猶拒戰及齊<lb/>
　平武帝引見恩禮甚厚授儀同大將軍隋開皇元年<lb/>
　授吳州刺史九年副襄陽公韋洸討平嶺南洸卒詔<lb/>
　檢校廣州道行軍事以功授大將軍後遷廓州刺史<lb/>
　人歌頌之文帝數有勞問又畜産繁滋獲醍醐奉獻<lb/>
　賚物百段十三年州界連雲山響稱萬嵗者三詔頒<lb/>
　郡國仍遣使醮山其日景雲浮於上雉兔馴壇側文<lb/>
<pb n="KR2k0049_WYG_116-15a"/>
　帝大恱改封河内縣男厯疊州總管和州刺史淮南<lb/>
　郡太守所在有恵政改授金紫光禄大夫大業七年<lb/>
　卒<lb/>
北周<lb/>
于謹字思敬代人栗磾六世孫沉深有識量略窺經史<lb/>
　尤好孫子兵書屏居未有仕進志或勸之謹曰州郡<lb/>
　之職昔人所鄙台鼎之位須待時來太宰元天穆見<lb/>
　之歎曰王佐材也及破六韓拔陵引蠕蠕為援大行<lb/>
<pb n="KR2k0049_WYG_116-15b"/>
　臺元纂討之夙聞謹名辟鎧曹參軍事從軍北伐蠕<lb/>
　蠕出塞謹追之前後十七戰盡降其衆後率輕騎出<lb/>
　塞覘賊屬鐵勒數千騎奄至謹以衆寡不敵散其騎<lb/>
　使匿叢薄間又遣人升山指麾若分部軍衆賊雖疑<lb/>
　有伏恃衆進逼謹謹以常乗駿馬一紫一騧賊先所<lb/>
　識乃使二人各乗一馬突陣而出賊以為謹争逐之<lb/>
　謹率餘軍擊其追騎賊走因得入塞正光四年行臺<lb/>
　廣陽王元深北伐引為長流參軍使其世子佛陁拜<lb/>
<pb n="KR2k0049_WYG_116-16a"/>
　焉遂與廣陽破賊主斛律野穀禄等請馳往喻之謹<lb/>
　兼解諸國語單騎入賊示以恩信於是西部鐵勒酋<lb/>
　長也列河等三萬餘戸並款附相率南遷廣陽與謹<lb/>
　至析郭嶺迎接之謹曰拔陵聞也列河等款附必來<lb/>
　要擊彼若先據險則難與爭鋒今以也列河等餌之<lb/>
　當競來抄掠然後設伏而待必指掌破之廣陽然其<lb/>
　計拔陵果來要擊破也列河於嶺上部衆皆沒謹伏<lb/>
　兵發賊大敗悉收也列河之衆孝昌元年又隨廣陽<lb/>
<pb n="KR2k0049_WYG_116-16b"/>
　王征鮮于修禮軍次白斗牛邏停軍中山侍中元晏<lb/>
　譖廣陽於靈太后且曰于謹智略過人為其謀主詔<lb/>
　立榜募獲謹者重賞謹聞之請詣闕披露腹心廣陽<lb/>
　許之謹遂到榜下曰吾知此人衆共詰之謹曰我即<lb/>
　是也有司以聞靈太后見之大怒謹備述廣陽忠款<lb/>
　兼陳停軍狀遂捨之後從爾朱天光戰韓陵天光敗<lb/>
　遂入闗周文帝以謹為夏州防城大都督兼夏州長<lb/>
　史及賀拔岳被害謹言于周文曰闗中秦漢舊都古<lb/>
<pb n="KR2k0049_WYG_116-17a"/>
　稱天府今若據其要害招集英雄足觀時變且車駕<lb/>
　在洛逼迫羣兇若請都闗右挟天子而令諸侯千載<lb/>
　一時也周文大恱㑹有敕追謹為闗内大都督謹因<lb/>
　進都闗中䇿魏帝西遷從周文征潼闗破回洛城授<lb/>
　北雍州刺史進爵藍田縣公大統三年東伐為前鋒<lb/>
　進拔𢎞農擒東魏陕州刺史李徽伯神武至沙苑謹<lb/>
　力戰進爵常山郡公又從戰河橋拜大丞相府長史<lb/>
　兼大行臺尚書再遷太子太保芒山之戰大軍不利<lb/>
<pb n="KR2k0049_WYG_116-17b"/>
　謹率麾下偽降立於路左齊神武乗勝逐北不以為<lb/>
　虞謹自後擊之敵大駭軍亂以此大軍得全十二年<lb/>
　拜尚書左僕射領司農卿侯景款附謹諫以為景情<lb/>
　難測周文不聴尋兼大行臺尚書大丞相長史鎮潼<lb/>
　關加授華州刺史賜秬鬯一卣珪瓚副焉俄拜司空<lb/>
　恭帝元年除雍州刺史命出攻梁元帝於江陵周文<lb/>
　餞于青泥谷長孫儉曰為蕭繹計將如何謹曰曜兵<lb/>
　漢沔席捲渡江直據丹陽是其上䇿移郭内居人退<lb/>
<pb n="KR2k0049_WYG_116-18a"/>
　保子城以待援至是其中䇿若難於移動據守羅郭<lb/>
　是其下䇿儉曰揣繹出何䇿謹曰必用下儉曰何也<lb/>
　曰蕭氏保據江南緜歴數紀屬中原有故未遑外略<lb/>
　又以我有齊氏之患必謂力不能分且繹懦而無謀<lb/>
　多疑少㫁愚人難與慮始皆戀邑居既惡遷移當保<lb/>
　羅郭所以用下䇿謹令中山公䕶及大將軍楊忠等<lb/>
　先據江津斷其走路梁人樹木栅于外城廣輪六十<lb/>
　里謹悉衆圍之旬有六日外城遂陷梁主退保子城<lb/>
<pb n="KR2k0049_WYG_116-18b"/>
　翌日率其太子以下面縳出降尋殺之虜其男女十<lb/>
　餘萬人收其府庫珍寳得宋渾天儀梁日晷銅表魏<lb/>
　相風烏銅蟠螭趺大玉徑四尺圍七尺及諸輿輦法<lb/>
　物以獻軍無私焉立蕭詧為梁主振旅而旋周文親<lb/>
　至其第宴語極歡賞奴婢一千口及梁寳物并金石<lb/>
　絲竹樂一部别封新野郡公固辭不許又令司樂作<lb/>
　常山公平梁歌十首使工人歌之謹自以功名既立<lb/>
　願保優閒乃上駿馬及鎧甲周文識其意曰今巨猾<lb/>
<pb n="KR2k0049_WYG_116-19a"/>
　未平公豈得便爾獨善不受六官建拜大司冦及中<lb/>
　山公䕶受顧命而名位素下羣公各圖執政䕶宻訪<lb/>
　於謹謹曰今日必以死争若對衆定䇿公必不得讓<lb/>
　明日羣公㑹議謹曰丞相奄棄百寮嗣子雖幼而中<lb/>
　山公親則猶子兼受顧託軍國大事理須歸之詞色<lb/>
　抗厲衆皆悚動䕶曰此是家事䕶何敢辭謹既周文<lb/>
　等夷䕶每申禮敬至是謹乃起曰公若統理軍國謹<lb/>
　等便有所依遂再拜羣公迫于謹亦拜衆議始定孝<lb/>
<pb n="KR2k0049_WYG_116-19b"/>
　閔踐祚進封燕國公邑萬戸遷太傅大宗伯與李弼<lb/>
　侯莫陳崇等參議朝政賀蘭祥討吐谷渾明帝令謹<lb/>
　遙統其軍授以方略保定二年乞骸骨優詔不許三<lb/>
　年以謹為三老固辭又不許賜延年杖武帝幸太學<lb/>
　以食之三老入門皇帝迎拜屏間三老答拜有司設<lb/>
　三老席於中楹南向太師晉公䕶升階設席施几三<lb/>
　老升席南面憑几而坐師道自居大司寇椘國公寧<lb/>
　升階正舄皇帝升立於斧扆之前西面有司進饌皇<lb/>
<pb n="KR2k0049_WYG_116-20a"/>
　帝跪設醤豆親自袒割三老食訖皇帝又親跪授爵<lb/>
　以酳有司撤訖皇帝北面訪道三老乃起立於席皇<lb/>
　帝請誨三老言畢皇帝再拜受之三老答拜禮成而<lb/>
　出及晉公䕶東伐謹時有病䕶以其㝛將舊臣請與<lb/>
　同行詢訪戎略軍還賜鐘磬一部天和二年又賜安<lb/>
　車一乗尋授雍州牧三年卒年七十六武帝親臨詔<lb/>
　譙王儉監䕶喪事賜繒千段粟麥千斛贈本官加使<lb/>
　持節太師雍恒等二十州諸軍事雍州刺史諡曰文<lb/>
<pb n="KR2k0049_WYG_116-20b"/>
　及葬王公以下咸送郊外配享文帝廟庭謹有智謀<lb/>
　善事上名位雖重愈存謙挹每朝參往來不過兩三<lb/>
　騎朝廷軍國務多與謹決謹亦竭其智能故功臣中<lb/>
　特見委信始終若一人無間言每誡諸子務存靜退<lb/>
　子孫繁衍皆至顯達當時莫比<lb/>
乙弗鳳朗子仕周位宫伯開府儀同三司與周閔帝謀<lb/>
　宇文䕶見殺<lb/>
竇熾字光成扶風平陵人後漢大鴻臚章之後章子統<lb/>
<pb n="KR2k0049_WYG_116-21a"/>
　靈帝時鴈門太守避竇武之難奔匈奴為部落大人<lb/>
　後魏南徙子孫因家代賜姓紇豆陵武累世仕魏皆<lb/>
　至大官父略平逺將軍以熾著勲贈少保柱國大將<lb/>
　軍建昌公熾性嚴明有謀畧美鬚髯身長八尺二寸<lb/>
　少從范陽忻忻受毛詩左氏春秋通大義善騎射膂<lb/>
　力過人正光末隨略避地定州投葛榮榮破熾乃將<lb/>
　家隨爾朱榮於并州時葛榮别帥韓婁等據薊城熾<lb/>
　從驃騎將軍侯深討之手斬婁以功拜揚烈將軍孝<lb/>
<pb n="KR2k0049_WYG_116-21b"/>
　武即位蠕蠕等諸蕃竝遣使朝貢帝臨軒宴之有鴟<lb/>
　飛鳴殿前帝欲矜示逺人給熾御箭兩隻命射之應<lb/>
　弦而落諸蕃咸歎異焉尋隨東南道行臺樊子鵠追<lb/>
　尒朱仲逺時梁主遣元樹入冦據譙城子鵠令熾擊<lb/>
　破之封行唐縣子進爵上洛縣伯帝與齊神武構隙<lb/>
　以熾有威重拜閤内大都督遷朱衣直閤從帝西遷<lb/>
　仍與其兄善敗武衛將軍髙金龍於千秋門因入宫<lb/>
　城取御馬四十匹并鞍勒進之行所帝大悦賜熾及<lb/>
<pb n="KR2k0049_WYG_116-22a"/>
　善駿馬各二匹駑馬十匹大統元年别封正定縣公<lb/>
　從周文禽竇泰復𢎞農破沙苑皆有功河橋之戰諸<lb/>
　將退走熾獨從兩騎為敵人追至芒山熾乃下馬背<lb/>
　山抗之敵衆漸多矢下如雨熾騎士所執弓竝為敵<lb/>
　人所射破熾乃總收其箭以射之所中人馬應弦而<lb/>
　倒敵稍引退突圍出又從太保李弼討白額稽胡破<lb/>
　之髙仲宻以北豫州來赴熾從周文援之至洛陽㑹<lb/>
　東魏人據芒山為陣周文率輕騎奪擊熾獨追至石<lb/>
<pb n="KR2k0049_WYG_116-22b"/>
　濟而還大統十三年進使持節驃騎大將軍開府儀<lb/>
　同三司加侍中出為涇州刺史莅職數年政號清靜<lb/>
　改封安武縣公廢帝元年除原州刺史抑挫豪右申<lb/>
　理幽滯在州十載甚有政績州城北有泉水熾屢經<lb/>
　㳺踐嘗與僚吏宴於泉側及去職至此泉者莫不懷<lb/>
　之恭帝元年進爵廣武郡公蠕蠕寇廣武熾度河至<lb/>
　麴伏川大破之武成二年拜柱國大將軍保定元年<lb/>
　進封鄧國公邑一萬戸别食資陽縣一千戸收其租<lb/>
<pb n="KR2k0049_WYG_116-23a"/>
　賦天和五年自大宗伯左遷宜州刺史晉公䕶誅徵<lb/>
　拜太傅熾既朝之元老名望素隆軍國大謀常與參<lb/>
　議嘗有疾周武幸其第問之帝謀伐齊熾年已衰老<lb/>
　扼腕曰臣雖朽邁請執干櫓帝壯其志節以熾二子<lb/>
　武當公恭為左二軍總管齊平進位上柱國宣政元<lb/>
　年兼雍州牧周宣營建東京以熾為京洛營作大監<lb/>
　大象初改食樂陵縣邑戸如舊隋文輔政尉遲逈舉<lb/>
　兵熾移入金墉與洛州刺史平涼公元亨同心固守<lb/>
<pb n="KR2k0049_WYG_116-23b"/>
　權行洛陽鎮事相州平熾入朝文帝初為相國百寮<lb/>
　勸進自以累世受恩不肯署牋人髙其節文帝踐極<lb/>
　拜太傅加殊禮贊拜不名開皇四年八月薨年七十<lb/>
　八贈八州諸軍事冀州刺史諡曰恭熾事親孝奉諸<lb/>
　兄以悌順聞位望隆重子孫皆處列位為當時盛族<lb/>
　子茂嗣茂有弟十三人恭威最知名恭位至大將軍<lb/>
　從周武平齊封贊國公除西兖州總管熾兄善以中<lb/>
　軍大都督南城公從魏孝武西遷仕至太僕衛尉卿<lb/>
<pb n="KR2k0049_WYG_116-24a"/>
　汾北華瀛三州刺史驃騎大將軍開府儀同三司永<lb/>
　富縣公諡曰忠子榮定嗣<lb/>
竇榮定善子沉深有器容貌魁偉美鬚髯便弓馬為魏<lb/>
　文帝千牛備身周文竒之授平東將軍賜爵宜君縣<lb/>
　子北芒之役周師不利榮定帥精騎擊却齊師以功<lb/>
　拜上儀同尋進位開府襲爵永富縣公除忠州刺史<lb/>
　齊平加上開府拜前將軍佽飛中大夫其妻隋文帝<lb/>
　姊安成長公主也文帝少與契厚榮定亦知帝有人<lb/>
<pb n="KR2k0049_WYG_116-24b"/>
　君表尤相維結帝作相領左右宫伯使鎮守天臺總<lb/>
　統露門内兩廂仗衛常㝛禁中尉遲迥初平朝廷頗<lb/>
　以山東為意拜洛州總管以鎮之前後賜縑四千疋<lb/>
　西涼女樂一部受禪來朝賜馬三百疋部曲八十戸<lb/>
　坐事除名公主曰天子姊乃作田舍兒妻尋拜右武<lb/>
　候大將軍上數幸其第㤙錫甚厚以佐命功拜上柱<lb/>
　國厯位寧州刺史右武候大將軍秦州總管突厥寇<lb/>
　邊為行軍元帥出涼州戰於髙越原兩軍相持地無<lb/>
<pb n="KR2k0049_WYG_116-25a"/>
　水士卒渇甚死者十二三榮定仰天太息俄而㴻雨<lb/>
　軍復振於是進擊數挫其鋒突厥憚之請盟而去賜<lb/>
　縑萬疋進爵安豐郡公復封子憲為安康郡公賜縑<lb/>
　五千疋拜右武衛大將軍帝欲以為三公固辭乃止<lb/>
　及卒帝為之廢朝令左衛大將軍元旻監䕶喪事賻<lb/>
　絹三千疋贈冀州刺史陳國公諡曰懿子抗嗣抗美<lb/>
　容儀性通率長於巧思父卒後恩遇彌厚位定州刺<lb/>
　史檢校幽州總管煬帝即位與漢王諒通謀除名弟<lb/>
<pb n="KR2k0049_WYG_116-25b"/>
　慶襲封陳公慶亦有姿容性和厚頗工草𨽻初封永<lb/>
　富郡公位河東太守衛尉卿大業末為南郡太守弟<lb/>
　璡亦工草𨽻頗解鐘律厯位潁川南郡扶風太守<lb/>
楊纂廣寧人父安仁魏朔州鎮將纂少慷慨有志畧勇<lb/>
　力兼人年二十從齊神武起兵信都軍功稍遷武州<lb/>
　刺史以賞薄懷怨每嘆曰大丈夫富貴何必故鄉若<lb/>
　以妻子經懷豈不沮人雄志大統初間行入闗授征<lb/>
　南將軍大都督封永興縣侯從周文解洛陽圍河橋<lb/>
<pb n="KR2k0049_WYG_116-26a"/>
　芒山之戰纂每先登軍中推其敢勇遷驃騎大將軍<lb/>
　開府儀同三司加侍中進爵為公賜姓莫胡盧氏授<lb/>
　岐州刺史周孝閔踐阼進爵宋熙郡公保定元年位<lb/>
　大將軍改封隴東郡公除隴州刺史從隋公楊忠東<lb/>
　伐至并州而還天和六年進柱國大將軍轉華州刺<lb/>
　史性質樸不識文字前後莅職但推誠信而已吏人<lb/>
　以其忠恕頗亦懷之尋卒于州子睿位至上柱國漁<lb/>
　陽郡公<lb/>
<pb n="KR2k0049_WYG_116-26b"/>
陸騰字顯聖旭子少慷慨有大節從爾朱榮平葛榮以<lb/>
　功賜爵清河縣伯遷通直散騎常侍孝武西遷時使<lb/>
　青州遂留鄴為陽城郡守大統九年大軍東討陽城<lb/>
　被執周文釋而與語騰盛論東州人物敘述時事辭<lb/>
　理抑揚周文嘆曰卿真不背本也即拜帳内大都督<lb/>
　除太子庶子遷武衛將軍騰既為周文所知思欲立<lb/>
　功安康賊黄衆寳等作亂詔騰率軍大破之還拜龍<lb/>
　州刺史使通江由路直出南秦周文謂曰此卿取柱<lb/>
<pb n="KR2k0049_WYG_116-27a"/>
　國之日即解所服金帯賜之州人李廣嗣李武等憑<lb/>
　據巖險騰宻令多造飛梯襲執廣嗣等於鼓下斬之<lb/>
　進位驃騎大將軍開府儀同三司轉江州刺史進爵<lb/>
　上庸縣公復擊殺陵州木籠獠等周明帝初陵眉等<lb/>
　八州夷夏反攻破郡縣騰率兵討平之齊公憲作鎮<lb/>
　於蜀以騰為隆州刺史兵馬鎮防皆委騰統攝趙公<lb/>
　招代憲復請留之遷隆州總管領刺史保定二年資<lb/>
　州石槃人據險自守騰率軍討破之而蠻獠恃險畔<lb/>
<pb n="KR2k0049_WYG_116-27b"/>
　服無常騰量山川形勢隨便開道莫不畏威承風稽<lb/>
　顙請服所開之路多得古銘胥是諸葛亮桓温舊道<lb/>
　䥫山獠抄㫁内江路使驛不通騰進軍討之一日下<lb/>
　其三城招納降附者三萬戸帝以騰母在齊未令東<lb/>
　討晉公䕶詭言齊已誅公母兄騰乃發哀泣血志在<lb/>
　復讐晉公䕶東征命副齊公憲東伐天和初信州蠻<lb/>
　蜑據江硖叛詔騰討之所向摧破築京觀以旌武功<lb/>
　又討平涪陵郡守蘭休祖之亂巴蜀悉定詔令樹碑<lb/>
<pb n="KR2k0049_WYG_116-28a"/>
　記功績焉騰自在龍州至是前後破平諸賊凡賞得<lb/>
　奴婢八百口牛馬稱是四年遷江陵總管陳遣其將<lb/>
　章昭達圍江陵騰夜開門奮擊大破之陳人決龍川<lb/>
　寧朔隄引水灌江陵城騰親率將士戰于西堤陳人<lb/>
　乃遁加位柱國進爵上庸郡公建德二年徴拜大司<lb/>
　空尋出為涇州總管宣政元年冬薨於京師贈太尉<lb/>
　公諡曰定子元嗣元字士鑒仕齊為奉朝請成平縣<lb/>
　令齊平武帝見元特加勞勉即拜地官府都上士大<lb/>
<pb n="KR2k0049_WYG_116-28b"/>
　象末為隋文相府内兵參軍元弟融字士傾最知名<lb/>
　少厯顯職大象末位至大將軍定陵縣公<lb/>
梁椿字千年代人從尒朱榮入洛又從賀拔岳討平万<lb/>
　俟醜奴仍從周文平侯莫陳悦大統中以戰功封東<lb/>
　平郡公位開府儀同三司周孝閔踐阼除華州刺史<lb/>
　改封清陵郡公保定元年拜大將軍卒於位贈都督<lb/>
　恒州刺史諡曰烈椿性果毅善于撫納所獲賞物分<lb/>
　賜麾下每踐敵塲咸得其死力雅好儉素不營貲産<lb/>
<pb n="KR2k0049_WYG_116-29a"/>
　子明以椿功賜爵豐陽縣公襲椿爵舊封回授弟朗<lb/>
伊婁穆字奴千代人父靈善騎射為周文所知嘗謂之<lb/>
　曰伊尹阿衡於殷致主堯舜卿既姓伊庶卿不替前<lb/>
　緒賜名尹歴衛將軍隆州刺史盧奴縣公穆弱冠為<lb/>
　周文帳内親信以機辯見知歴中書舍人通直散騎<lb/>
　常侍嘗入白事周文望見恱之字之曰奴千作儀同<lb/>
　面見我矣於是拜儀同三司賜封安陽縣伯周孝閔<lb/>
　踐阼進位驃騎大將軍建德中卒<lb/>
<pb n="KR2k0049_WYG_116-29b"/>
趙昶字長舒天水南安人曾祖襄仕魏至中山太守因<lb/>
　家於代昶弱冠以材力聞魏北中郎將髙千鎮陕以<lb/>
　昶為長史中軍都督周太祖平𢎞農擢為相府典籖<lb/>
　清水氐作亂遣昶諭降之汾州胡叛再遣昶慰勞之<lb/>
　皆知其虚實及大軍往討昶為先驅遂破之封章武<lb/>
　縣伯拜安夷郡守𢃄長虵鎮將氐俗荒獷昶威懷以<lb/>
　禮莫不恱服加授帥都督誘斬叛氐除大都督行南<lb/>
　秦州事時氐帥蓋閙等反復討禽之又與史寧破宕<lb/>
<pb n="KR2k0049_WYG_116-30a"/>
　昌羗僚二十餘萬拜武州刺史恭帝初加驃騎大將<lb/>
　軍開府儀同三司討平潭水羌及鳳州興州叛賊昶<lb/>
　屢為將帥傾心下士虜獲氐羌撫而使之皆為昶盡<lb/>
　力太祖常曰不煩國家士馬而能威服氐羌者趙昶<lb/>
　有之矣周眀帝録前後功進爵長道郡公賜姓宇文<lb/>
　氏二年徵拜賔部中大夫行吏部卒<lb/>
達奚武字成興代人祖眷父長並為鎮將武少倜儻好<lb/>
　馳射賀拔岳引為别將及岳為侯莫陳恱所害與趙<lb/>
<pb n="KR2k0049_WYG_116-30b"/>
　貴同翊戴周文帝從平悦封須昌縣伯大統初自大<lb/>
　丞相府中兵參軍出為東秦州刺史齊神武與竇泰<lb/>
　髙敖曹三道夹侵周文欲并兵擊泰諸將多異議惟<lb/>
　武及蘇綽意同遂擒之周文進圖𢎞農遣武從兩騎<lb/>
　覘候武與其候騎遇即交戰斬六級獲三人而反齊<lb/>
　神武趣沙苑周文復遣武覘之武從三騎皆衣敵人<lb/>
　衣至暮下馬潛聴其軍號厯營若警夜者或有不如<lb/>
　法往往撻之具知敵情以告遂従破之進髙陽郡公<lb/>
<pb n="KR2k0049_WYG_116-31a"/>
　四年周文援洛陽武為前鋒破莫多婁貸文又進至<lb/>
　河橋力戰斬其司徒髙敖曹再遷雍州刺史復從戰<lb/>
　芒山時周軍不利齊神武乗勝至陕武禦之乃退七<lb/>
　年詔武經略漢川梁梁州刺史宜豐侯蕭修固守南<lb/>
　鄭武圍之修請服㑹梁將楊乾運救修修更不下武<lb/>
　擊走乾運修乃降自劍門以北悉平明年振旅還朝<lb/>
　議欲以武為柱國武曰我作柱國不應在元子孝前<lb/>
　固辭以大將軍出鎮玉璧周初授柱國大司寇齊豫<lb/>
<pb n="KR2k0049_WYG_116-31b"/>
　州刺史司馬消難來附詔迎之以歸武成初轉大宗<lb/>
　伯進鄭國公齊將斛律敦侵汾綘武禦之敦退武築<lb/>
　栢壁城留開府權嚴薛羽生守之保定三年遷太保<lb/>
　周軍東伐隋公楊忠引突厥自北道武以三萬騎自<lb/>
　東期㑹晉陽武至平陽後期不進而忠已還乃班師<lb/>
　出為同州刺史明年從晉公䕶東伐時尉遲迴圍洛<lb/>
　陽為敵所敗武於芒山禦之至夜收軍齊王憲欲待<lb/>
　明更戰武曰洛陽軍散人情駭動不因夜速還明日<lb/>
<pb n="KR2k0049_WYG_116-32a"/>
　欲歸不得矣遂全軍而返天和三年轉太傅武居重<lb/>
　位不持威儀行常單馬左右從一兩人門外不施㦸<lb/>
　或言其輕率武曰吾昔在布衣豈望富貴今日富貴<lb/>
　不可頓忘疇昔且天下未平國恩未報安可過事威<lb/>
　容乎武在同州時旱敕祀華岳岳廟舊在山下常所<lb/>
　祈禱武曰吾備位三公不能燮理隂陽不可同於衆<lb/>
　人在常祀所必須登峰展誠尋其聖奥時武年逾六<lb/>
　十攀藤而上稽首祈請晩即于岳上藉草而宿夢白<lb/>
<pb n="KR2k0049_WYG_116-32b"/>
　衣執武手曰快辛苦甚相嘉尚武驚覺至旦雲霧四<lb/>
　起俄而㴻雨武帝璽書勞之賜綵百匹卒贈太傅十<lb/>
　五州諸軍事同州刺史諡曰桓<lb/>
庫狄峙本段匹磾之後徙居代祖凌武威郡守父正上<lb/>
　洛郡守峙少以𢎞厚知名善騎射有謀畧仕魏髙陽<lb/>
　郡守政存仁恕百姓恱之孝武西遷棄官從入闗大<lb/>
　統元年拜中書舍人參掌機宻以恭謹見稱遷黄門<lb/>
　侍郎朝議欲結和蠕蠕使峙往峙容貌魁梧善於辭<lb/>
<pb n="KR2k0049_WYG_116-33a"/>
　令蠕蠕主雅信重之自是不復為寇周文曰昔魏絳<lb/>
　和戎見稱前史以君方之彼有愧色封髙邑縣公累<lb/>
　遷驃騎將軍開府儀同三司拜侍中蠕蠕滅後突厥<lb/>
　强盛雖與周通好而外連齊氏周文又令峙銜命喻<lb/>
　之突厥即執齊使來歸進安豐郡公厯小司空小司<lb/>
　寇明帝初為益州刺史都督三十一州諸軍事峙性<lb/>
　寛和尚清靜為夷獠所安後為宜州刺史入為少師<lb/>
　乞致政詔許之卒諡曰定子嶷嗣少知名位開府儀<lb/>
<pb n="KR2k0049_WYG_116-33b"/>
　同三司職方中大夫蔡州刺史卒嶷弟徴從平齊拜<lb/>
　儀同大將軍賜爵樂陵縣公徴弟徽亦以軍功至儀<lb/>
　同大將軍保城縣男徽弟嶔性𢎞厚以齊右下大夫<lb/>
　從武帝東伐入并州軍敗侍臣殱焉及帝之出唯嶔<lb/>
　侍從以功授上儀同大將軍遷開府歴右宫伯賜爵<lb/>
　樂城縣侯仕隋至戸部尚書<lb/>
竇毅字天武熾兄子父岳早卒以毅勲追贈大將軍冀<lb/>
　州刺史毅深沉有器度事親以孝聞魏孝武初起家<lb/>
<pb n="KR2k0049_WYG_116-34a"/>
　員外散騎侍郎齊神武擅朝毅慨然有徇主志從孝<lb/>
　武西遷封奉髙縣子禽竇泰復𢎞農戰沙苑皆有功<lb/>
　進爵安武縣公恭帝元年進授驃騎大將軍開府儀<lb/>
　同三司大都督改封永安縣公出為幽州刺史周孝<lb/>
　閔踐阼進爵神武郡公保定三年拜大將軍與齊爭<lb/>
　衡並結突厥為外援許納女於周齊主亦遣使求婚<lb/>
　突厥欲有悔朝廷令楊荐等往返十餘方復前好至<lb/>
　期往逆猶懼改圖以毅勲戚威重令為使毅至齊使<lb/>
<pb n="KR2k0049_WYG_116-34b"/>
　亦在突厥君臣有貳志毅抗言正色以大義責之卒<lb/>
　以皇后歸别封成都縣公進位柱國歴司州刺史蒲<lb/>
　金二州總管加上柱國入為大司馬隋開皇初拜定<lb/>
　州總管累居藩鎮咸得人和二年薨於州贈襄郢等<lb/>
　六州刺史諡曰肅毅性溫和謹慎自守尚周文帝第<lb/>
　五女襄陽公主特為朝廷所委信未嘗有矜惰之容<lb/>
　子賢嗣賢字託賢志業通敏少知名宣政元年授使<lb/>
　持節儀同大將軍開皇中襲爵神武公除遷州刺史<lb/>
<pb n="KR2k0049_WYG_116-35a"/>
　毅第二女即唐髙祖太穆后武德元年詔贈毅司空<lb/>
　使持節總管荆郢等十州諸軍事荆州刺史把國公<lb/>
　又追贈賢子紹宣泰州刺史并襲賢爵紹宣無子乃<lb/>
　以紹宣兄子德藏嗣<lb/>
叱列伏龜字摩頭陁代郡西部人其先為部落大人魏<lb/>
　初入附世為第一領人酋長龜容貌瓌偉腰帯十圍<lb/>
　進止詳雅兼有武藝嗣父業復為領人酋長孝昌三<lb/>
　年以别將從長孫承業西征累遷金紫光禄大夫從<lb/>
<pb n="KR2k0049_WYG_116-35b"/>
　還洛授都督遂為齊神武所寵任授大都督沙苑之<lb/>
　敗來降周文解縛禮之仍以邵惠公女妻之大統四<lb/>
　年封長樂縣公常從征討亟有戰功歴侍中驃騎大<lb/>
　將軍開府儀同三司恒州刺史卒子椿嗣椿字千年<lb/>
　明帝時位驃騎大將軍開府儀同三司改封永世縣<lb/>
　公天和初除左宫伯進位大將軍<lb/>
尉遲迥字薄居羅代人父俟兠尚周文帝姊昌樂大長<lb/>
　公主武成初追贈柱國大將軍太傅長樂郡公諡定<lb/>
<pb n="KR2k0049_WYG_116-36a"/>
　迥少聰敏美容儀及長有大志好施愛士尚魏文帝<lb/>
　女金明公主拜駙馬都尉封西都侯大統十一年拜<lb/>
　侍中驃騎大將軍開府儀同三司進魏安郡公十五<lb/>
　年遷尚書左僕射兼領軍將軍周文深委仗之十六<lb/>
　年拜大將軍梁武陵王紀在蜀率衆東下梁元帝請<lb/>
　救周文曰蜀可圖矣取蜀制梁在兹一舉諸將多有<lb/>
　異同唯迥以為紀盡銳東下蜀地空虛伐之必有征<lb/>
　無戰周文曰伐蜀之事一以委汝於是令迥督開府<lb/>
<pb n="KR2k0049_WYG_116-36b"/>
　元珍乙弗亞侯吕陵始叱奴興綦連雄宇文昇等六<lb/>
　軍取晉夀開平林舊道前軍臨劍閣紀安州刺史樂<lb/>
　廣降紀梁州刺史楊乾運已送誠款而猶據潼水遣<lb/>
　元珍侯吕陵始等襲之乾運還保潼川珍等圍之乾<lb/>
　運降遂渡涪江至青溪時夏中連雨山路險峻迥親<lb/>
　勞問將士進軍圍紀益州刺史蕭撝紀前南梁州刺<lb/>
　史史欣景幽州刺史趙拔扈等為撝外援迥分遣元<lb/>
　珍乙弗亞擊破之拔扈遁走欣景降撝被圍五旬戰<lb/>
<pb n="KR2k0049_WYG_116-37a"/>
　頻敗乞降許之乃與紀子宜都王圓肅率其文武詣<lb/>
　軍門請見迥以禮接之號令嚴肅軍無私焉詔以為<lb/>
　大都督益潼等十二州諸軍事益州刺史三年加督<lb/>
　六州以平蜀功封一子安固郡公自劍閣以南得承<lb/>
　制封拜及黜陟迥明賞罰布恩威綏輯新邦經畧未<lb/>
　附夷人懷而歸之性至孝時大長公主年髙多病周<lb/>
　文知其至性徴入朝以慰其母意仍賜迥衮冕之服<lb/>
　蜀人思之為立碑頌德拜小宗伯周初進柱國大將<lb/>
<pb n="KR2k0049_WYG_116-37b"/>
　軍取霍去病冠軍之義改封寜蜀公遷大司馬尋鎮<lb/>
　隴右武成元年進蜀國公邑萬戸除秦州總管秦渭<lb/>
　等十四州諸軍事隴右大都督保定二年拜大司馬<lb/>
　從晉公䕶攻洛陽齊王憲等軍於芒山齊衆渡河諸<lb/>
　軍驚散迥率麾下反行却敵諸將乃得全師而還遷<lb/>
　太保太傅建德初拜太師加上柱國宣帝初為大右<lb/>
　弼轉大前疑出為相州總管隋文帝輔政令迥子魏<lb/>
　安郡公惇以㑹葬徴迥尋令鄖國公韋孝寛代為總<lb/>
<pb n="KR2k0049_WYG_116-38a"/>
　管迥謀舉兵留惇不受代遂殺長史晉昶集文武士<lb/>
　庶登城北樓而令之衆咸從命乃自稱大總管承制<lb/>
　署官司奉趙王招少子以號令迥弟子勤時為青州<lb/>
　總管亦從迥迥所管相衛黎毛洛貝趙冀瀛滄勤所<lb/>
　統青齊膠光莒諸州皆從之衆數十萬榮州刺史宇<lb/>
　文胄申州刺史李恵東楚州刺史費也利進國東潼<lb/>
　州刺史曹孝達各據州以應迥徐州總管司録席毗<lb/>
　前東平郡守畢義緒據兖州及徐州之蘭陵郡亦以<lb/>
<pb n="KR2k0049_WYG_116-38b"/>
　應迥永橋鎮將紇豆陵恵以城降迥迥又北結髙寳<lb/>
　寜以通突厥南連陳人隋文帝以韋孝寛為元帥攻<lb/>
　之迥遣石愻攻建州刺史宇文弁以州降迥又遣韓<lb/>
　長業攻陷潞州執刺史趙威署城人郭子勝為刺史<lb/>
　赫連士猷攻晉州即據小鄉城紇豆陵恵襲陷定州<lb/>
　之鉅鹿郡遂圍恒州宇文威攻汴州烏丸尼尉遲擕<lb/>
　率膠光青齊莒兖之衆圍沂州檀譲攻陷曹亳二州<lb/>
　屯兵梁郡東南道行臺席毗衆號八萬軍於藩城攻<lb/>
<pb n="KR2k0049_WYG_116-39a"/>
　陷昌應下邑豐縣李恵自申州攻永州焚之而還宇<lb/>
　文胄軍於洛口梁子康攻懷州魏安公惇率衆十萬<lb/>
　人入武德軍於沁東孝寛等諸軍隔水相持不進隋<lb/>
　文帝又遣高熲馳驛督戰惇兵布二十餘里麾軍少<lb/>
　却欲待孝寛軍半渡而擊之孝寛因其却乃鳴鼓齊<lb/>
　進惇遂大敗孝寛進至鄴迥與其子惇祐等又悉卒<lb/>
　十三萬陣於城南勤率衆五萬自青州來赴麾下兵<lb/>
　皆力戰孝寛軍失利而却鄴中士女觀者如堵髙熲<lb/>
<pb n="KR2k0049_WYG_116-39b"/>
　與李詢先犯觀者因其擾而乗之迥衆大敗遂入鄴<lb/>
　走保北城孝寛縱兵圍之李詢以其屬先登迥上樓<lb/>
　射殺數人乃自殺勤惇祐等東走青州未至開府郭<lb/>
　衍追獲之迥自起兵至於敗凡經六十八日子誼開<lb/>
　府資中郡公誼弟寛大將軍長樂郡公先卒寛弟順<lb/>
　授開府安固郡公後以女為宣帝皇后拜上柱國封<lb/>
　胙國公順弟惇軍正下大夫魏安郡公惇弟祐西都<lb/>
　郡公皆被害而誼等諸子以年幼並獲全武徳中許<lb/>
<pb n="KR2k0049_WYG_116-40a"/>
　改葬<lb/>
尉遲綱字婆羅少與兄迥依舅氏周文帝入闗迥綱與<lb/>
　母昌樂大長公主留晉陽後方入闗常陪侍帷幄出<lb/>
　入卧内以軍功封廣宗縣伯綱驍果有膂力善騎射<lb/>
　周文委以心膂河橋之戰周文馬中流矢綱與李穆<lb/>
　等左右力戰文帝方得乗馬大統十四年進平昌郡<lb/>
　公廢帝二年拜大將軍兼領軍及立齊王仍為中領<lb/>
　軍總宿衛事迥伐蜀綱從周文送於城西周文命射<lb/>
<pb n="KR2k0049_WYG_116-40b"/>
　走兔誓曰若獲此兔必當破蜀俄綱獲兔而返又嘗<lb/>
　從狩雲陽見五鹿俱走綱獲其三周初掌禁兵除小<lb/>
　司馬明帝初進柱國大將軍武成元年進吳國公邑<lb/>
　萬戸除涇州總管歴少傅大司空陕州總管晉公䕶<lb/>
　東伐留鎮京師軍還復歸鎮天和二年以政績可紀<lb/>
　賜帛及錢榖增邑以褒賞之阿史那后入塞詔綱率<lb/>
　衆迎衛三年追論河橋功封一子縣公四年卒贈太<lb/>
　保諡曰武子安以嫡嗣大象末位柱國入隋歴鴻臚<lb/>
<pb n="KR2k0049_WYG_116-41a"/>
　卿左衛大將軍<lb/>
尉遲運綱長子少彊濟志在立功魏大統十六年以父<lb/>
　勲封安喜縣侯周明帝立以定策勲進周城縣公歴<lb/>
　隴州刺史遷左武伯中大夫尋加軍司馬職兼文武<lb/>
　甚見委任進廣業郡公轉右司衛時選忠諒鯁正者<lb/>
　匡弼東宫以運為右宫正建德三年帝幸雲陽宫又<lb/>
　令兼司武與長孫覧輔皇太子居守衛刺王直率其<lb/>
　黨襲肅章門覽懼走運時偶在門中直兵奄至不暇<lb/>
<pb n="KR2k0049_WYG_116-41b"/>
　命左右手自闔門直黨與運争門斫傷運指僅而得<lb/>
　閉直既不得入乃縱火運恐火盡直黨得進取宫中<lb/>
　材木及牀以益火用膏油灌之火轉熾乆之直不得<lb/>
　進乃退運率留守兵因其退擊之直敗走是夜微運<lb/>
　宫中已不守矣武帝嘉之授大將軍四年出為同州<lb/>
　刺史同州蒲津潼闗等六防諸軍事帝伐齊召運參<lb/>
　議五年拜柱國進盧國公轉司武上大夫總宿衛軍<lb/>
　事及雲陽宫秘喪未發運總侍衛兵還京師宣帝初<lb/>
<pb n="KR2k0049_WYG_116-42a"/>
　授上柱國運為宫正時嘗進諫又與王軌宇文孝伯<lb/>
　等皆為武帝親待軌被害出為秦州總管以憂卒贈<lb/>
　大後丞七州諸軍事秦州刺史諡曰忠子靖嗣運弟<lb/>
　勤大象末靑州總管起兵應迥勤弟敬尚明帝女河<lb/>
　南公主位儀同三司<lb/>
達奚震字猛畧武子少驍勇走及奔馬周文嘗渭北校<lb/>
　獵時有兔過震射之馬倒而震足不傾躓因步走一<lb/>
　發中兔馬纔起遂回身騰上周文喜曰非此父不生<lb/>
<pb n="KR2k0049_WYG_116-42b"/>
　此子賜雜綵一百段後封魏昌縣公明帝初拜司右<lb/>
　中大夫加驃騎大將軍開府儀同三司武成初進廣<lb/>
　平郡公除華州刺史頗有政術天和三年拜柱國建<lb/>
　德初襲鄭國公從平鄴拜大宗伯震父嘗為此職時<lb/>
　論榮之宣政中出為原州總管隋開皇初卒於家<lb/>
達奚惎武子大象末益州刺史與王謙起兵被害<lb/>
隋<lb/>
達奚長儒字富仁代人祖俟魏定州刺史父慶驃騎大<lb/>
<pb n="KR2k0049_WYG_116-43a"/>
　將軍儀同三司長儒少懷節操膽烈過人十五襲樂<lb/>
　安公周太祖引為親信以質直恭樸授大都督數有<lb/>
　戰功天和中除渭南郡守遷驃騎大將軍開府儀同<lb/>
　三司從平齊遷上開府進安成郡公别封一子縣公<lb/>
　宣政元年除左前軍勇猛中大夫後與烏丸軌圍陳<lb/>
　將吳明徹於吕梁陳遣驍將劉景率勁勇七千來援<lb/>
　長儒逆拒之取車輪數百繫以大石沉之清水連轂<lb/>
　相次景軍至船艦礙輪不得進乃縱竒兵水陸俱發<lb/>
<pb n="KR2k0049_WYG_116-43b"/>
　大破之獲明徹以功進大將軍尋授行軍總管北巡<lb/>
　沙塞卒與虜遇接戰大破之文帝作相王謙舉兵於<lb/>
　蜀沙氐楊永安扇動利興武文沙龍等六州以應謙<lb/>
　詔長儒擊破之謙二子亡歸並捕斬之隋初進上大<lb/>
　將軍封蘄春郡公開皇二年突厥沙鉢畧衆十餘萬<lb/>
　南掠詔為行軍總管率衆二千擊之遇於周槃衆寡<lb/>
　不敵軍中大懼長儒慷慨神色愈烈為寇所衝突散<lb/>
　而復聚轉戰三日五兵咸盡士卒以拳毆之手皆骨<lb/>
<pb n="KR2k0049_WYG_116-44a"/>
　見凡十四戰殺傷萬計虜氣奪乃解去長儒身被五<lb/>
　創通中者二戰士死傷十八九突厥本欲大掠秦隴<lb/>
　既逢長儒兵皆力戰意大沮明日於戰處慟哭而去<lb/>
　優詔加上柱國餘勲迴授一子戰亡將士皆贈官三<lb/>
　轉世襲授長儒寜州刺史尋轉鄜州母憂去水漿不<lb/>
　入口五日上嘉歎起為夏州總管突厥憚之不敢窺<lb/>
　塞以病免又除襄州總管在職二年轉蘭州總管凉<lb/>
　原靈三總管皆受節度率衆出祁連山西至蒲類海<lb/>
<pb n="KR2k0049_WYG_116-44b"/>
　還復轉荆州總管三十六州諸軍事髙祖曰江陵要<lb/>
　害國之南門今以委公朕無慮也嵗餘卒官諡曰威<lb/>
　子嵩大業時太僕少卿<lb/>
吐萬緒字長緒代郡鮮卑人父通周郢州刺史緒有武<lb/>
　畧起家撫軍將軍襲爵元夀縣公數從征伐累遷大<lb/>
　將軍小司武隋初拜襄州總管進穀城郡公尋轉青<lb/>
　州總管頗有治名嵗餘以緒有威畧徙朔州總管甚<lb/>
　為北夷所憚文帝有吞陳志轉徐州總管令修戰具<lb/>
<pb n="KR2k0049_WYG_116-45a"/>
　及大舉濟江領行軍總管屯兵江北陳平拜夏州總<lb/>
　管晉王廣在藩頗見親遇後引為東宫右虞候率及<lb/>
　嗣位拜晉絳二州刺史馳傳之官未出闗而漢王諒<lb/>
　已遣兵據蒲阪㫁河橋緒不得進詔率兵從楊素擊<lb/>
　破之拜左武候將軍大業初轉光禄卿賀若弼遇讒<lb/>
　引緒為證緒明其無罪坐免嵗餘守東平太守南巡<lb/>
　迎謁命升龍舟緒因頓首陳謝拜金紫光禄大夫太<lb/>
　守如故征髙麗請為先鋒拜左屯衛大將軍率馬步<lb/>
<pb n="KR2k0049_WYG_116-45b"/>
　數萬指蓋馬道及班師留鎮懷逺進左光禄大夫徴<lb/>
　討劉元進緒率衆至楊子津元進自茅浦將渡江緒<lb/>
　勒兵擊走緒因濟江背水為柵明旦又大挫之賊解<lb/>
　潤州圍而去緒進屯曲阿元進復結柵拒緒挑令出<lb/>
　戰乗陣未整騎突之賊衆遂潰赴江死者數萬元進<lb/>
　夜遁偽僕射朱燮管崇等屯毗陵連營百餘里緒乗<lb/>
　勢進擊復破之賊退保黄山進軍圍蹙賊請降元進<lb/>
　朱燮僅以身免陣斬管崇及陸顗等五千餘人收子<lb/>
<pb n="KR2k0049_WYG_116-46a"/>
　女一萬餘口進解㑹稽圍元進復據建安令進討之<lb/>
　緒以士卒疲敝請息甲待來春坐配防建安尋詔徴<lb/>
　緒還至永嘉疾卒<lb/>
尉遲崇代人周儀同大將軍以兵鎮恒山時隋髙祖甚<lb/>
　親待之及為丞相崇以尉遲迴宗族自囚於獄遣使<lb/>
　請罪髙祖慰諭之令入朝恒置左右開皇初封秦興<lb/>
　縣公嵗餘從行軍總管達奚長儒擊突厥於周槃力<lb/>
　戰而死贈大將軍豫州刺史後下優詔令子義臣姓<lb/>
<pb n="KR2k0049_WYG_116-46b"/>
　楊氏編之屬籍<lb/>
杜彦雲中人性勇果善騎射初仕周以功拜隴州刺史<lb/>
　賜爵水安縣伯隋文帝為丞相從韋孝寛擊尉遲迴<lb/>
　以功進位上柱國改封襄武縣侯拜魏郡太守隋初<lb/>
　授丹州刺史進爵為公徴為左武衛將軍以行軍總<lb/>
　管與韓擒虎平陳進位柱國賜其子寳安爵昌陽縣<lb/>
　公髙智慧之亂復以行軍總管從楊素討平之又擊<lb/>
　斬彭山賊李陁及徐州封宜二洞叛人拜洪州總管<lb/>
<pb n="KR2k0049_WYG_116-47a"/>
　有能名徴拜雲州總管突厥畏憚之遼東之役以行<lb/>
　軍總管從漢王至營州以彦曉習軍旅令總統五十<lb/>
　營事及還拜朔州總管突厥寇雲州帝令楊素擊走<lb/>
　之猶恐為邊患復拜彦雲州總管卒子寶䖍大業末<lb/>
　至文城郡丞<lb/>
賀婁子幹字萬夀代人以驍武知名開皇初為行軍總<lb/>
　管從元諧擊吐谷渾於涼州功居優明年復大破突<lb/>
　厥於蘭州冊授上將軍尋拜工部尚書及突厥吐谷<lb/>
<pb n="KR2k0049_WYG_116-47b"/>
　渾復犯塞又悉破之髙祖以其曉習邊事授榆闗總<lb/>
　管十鎮諸軍事嵗餘拜雲中刺史為敵所憚卒諡懷<lb/>
庫狄嶔代人性𢎞厚有局度開皇中官民部尚書<lb/>
楊義臣代人尉遲崇子崇死事以義臣襲崇官爵時尚<lb/>
　幼養于宫中年未弱冠奉詔宿衛賞賜甚厚上嘗從<lb/>
　容言及恩舊嗟歎久之因下詔賜姓楊氏編之屬籍<lb/>
　為皇從孫賜錢三萬貫酒三十斛米麥各百斛尋拜<lb/>
　陜州刺史義臣性謹厚能馳射有將領才上甚重之<lb/>
<pb n="KR2k0049_WYG_116-48a"/>
　後突厥達頭入塞以行軍總管率步騎三萬出白道<lb/>
　遇戰大破之突厥又入雁門馬邑義臣擊之寇遂出<lb/>
　塞追至大斤山與史萬嵗合軍擊大破之功不録仁<lb/>
　夀初拜朔州總管賜御甲四年八月漢王諒將喬鍾<lb/>
　葵攻代州總管李景詔義臣救之義臣率馬步二萬<lb/>
　夜出西徑鍾葵兵銳甚義臣詭伏牛驢數千頭於澗谷<lb/>
　鳴鼓疾進鍾葵軍以為伏兵發因而大潰縱擊破之<lb/>
　以功進位上大將軍賜物二千段雜綵五百段女妓<lb/>
<pb n="KR2k0049_WYG_116-48b"/>
　十人良馬二十匹尋授相州刺史後三嵗徴為宗正<lb/>
　卿轉太僕卿從征吐谷渾屯琵琶峡連營八十里南<lb/>
　接元夀北連段文振合圍渾主於覆袁川及征髙麗<lb/>
　至鴨緑水與乙支文德戰每為先鋒一日七㨗後坐<lb/>
　免俄而復位明年為軍副趣平壤㑹班師檢校趙郡<lb/>
　太守妖賊向海公寇扶風安定間奉詔擊平之尋復<lb/>
　從東征進左光禄大夫時渤海髙士達清河張金稱<lb/>
　並聚衆數萬攻陷郡縣段達討之不能尅詔義臣率<lb/>
<pb n="KR2k0049_WYG_116-49a"/>
　東征還兵擊之大破士達斬金稱又收合降賊入豆<lb/>
　子□將格殺擒之以狀聞奏而義臣威名盛遽追入<lb/>
　朝賊由是復熾義臣以功進光禄大夫尋拜禮部尚<lb/>
　書卒官<lb/>
房兆代人本姓屋引氏剛毅有武畧頻為行軍總管擊<lb/>
　胡官至上柱國徐州總管<lb/>
唐<lb/>
于邵字相門代人僑萬年天寶末第進士以書超絶補<lb/>
<pb n="KR2k0049_WYG_116-49b"/>
　崇文校書郎由比部郎中為道州刺史徙巴州部獠<lb/>
　薄城邵勵兵拒戰且遣使諭曉獠丐降邵儒服出賊<lb/>
　見皆拜即引去遷梓州辭疾授兵部郎中崔寜表度<lb/>
　支副使俄以諫議大夫知制誥進禮部侍郎朝有大<lb/>
　典冊必出其手為三司使治薛邕獄貶桂州長史復<lb/>
　為太子賔客坐杭州刺史貶衢州别駕徙江州卒年<lb/>
　八十一邵孝悌有行晩塗益修潔樊澤始舉賢良邵<lb/>
　望見曰將相材也崔元翰舉進士年五十矣邵以其<lb/>
<pb n="KR2k0049_WYG_116-50a"/>
　文擢異等曰後當司詔令已而皆然獨孤授舉博學<lb/>
　宏辭吏部考當乙邵覆之置甲科人咨其公<lb/>
侯仲莊蔚州人為定武將軍擒安太清有功累加冠軍<lb/>
　將軍僕固懷㤙叛仲莊訓兵自守德宗幸奉天遷左<lb/>
　衛將軍留鎮奉天者幾二十年<lb/>
宋長生廣昌人河内太守忠以竭力義不屈節<lb/>
　<lb/>
　<lb/>
<pb n="KR2k0049_WYG_116-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百十</head> <lb/>
    <p>
<pb n="KR2k0049_WYG_110-1a"/>
欽定四庫全書<lb/>
　山西通志卷一百十<lb/>
　　人物<hi>十</hi>
平陽府<lb/>
漢<lb/>
張良字子房張相村人其先仕晉為大夫三家分晉遂<lb/>
　相韓及秦滅韓良悉以家財求客刺秦王為報韓仇<lb/>
　嘗擊始皇於博浪沙中誤中副車求甚急良乃更姓<lb/>
<pb n="KR2k0049_WYG_110-1b"/>
　名亡匿下邳因遊圯上遇老人授以太公兵法後佐<lb/>
　髙帝定天下封留侯遂謝病辟穀薨諡文成後有入<lb/>
　他志者或言陳留人據史記良韓人也昔韓康子都<lb/>
　平陽襄陵乃其近邑號小韓國邑龜山内掘地得良<lb/>
　墓碑又按史記良對漢髙曰臣始遇陛下於陳留若<lb/>
　良為陳留人又何以言遇耶太史記載暨邑内遺址<lb/>
　昭然良為襄人無疑矣<lb/>
紀信趙城人事漢王為將軍項羽攻滎陽急信自請乘<lb/>
<pb n="KR2k0049_WYG_110-2a"/>
　漢王車黄屋左纛以誑楚漢王間出信為羽焚死後<lb/>
　立祠賜額忠祐縣東南二十里有墓<lb/>
靳彊其先西河人後徙曲沃以郎中騎從髙祖擊項羽<lb/>
　破鍾離昧封汾陽侯<lb/>
衛青字仲卿父鄭季河東平陽人與平陽公主家僮衛<lb/>
　媪通生青青有同母兄衛長君及姊子夫子夫得幸<lb/>
　武帝故青冒姓衛氏青少牧羊有一鉗徒相青曰貴<lb/>
　人也官至封侯建元二年春子夫得入宫大長公主<lb/>
<pb n="KR2k0049_WYG_110-2b"/>
　女為皇后妬之執囚青其友騎郎公孫敖與壯士往<lb/>
　篡之故得不死上聞乃召青為建章監侍中及母昆<lb/>
　弟貴賞賜數日間累千金子夫為夫人青為大中大<lb/>
　夫元光六年拜車騎將軍擊匈奴出上谷至籠城斬<lb/>
　首虜數百賜爵闗内侯元朔元年春衛夫人有男立<lb/>
　為皇后秋青復將三萬騎出鴈門斬首虜數千明年<lb/>
　復出雲中西至髙闕遂至於隴西捕首虜數千畜百<lb/>
　餘萬走白羊樓煩王遂取河南地為朔方郡以三千<lb/>
<pb n="KR2k0049_WYG_110-3a"/>
　八百戶封為長平侯校尉蘇建平陵侯張次公㟁頭<lb/>
　侯使建築朔方城上曰車騎將軍青度西河至髙闕<lb/>
　獲首二千三百級車輜畜産畢收為虜已封為列侯<lb/>
　遂西定河南地案榆谿舊塞絶梓領梁北河討蒲泥<lb/>
　破符離斬輕鋭之卒捕伏聽者三千一十七級執訊<lb/>
　獲醜敺馬牛羊百有餘萬全甲兵而還益封青三千<lb/>
　八百戸元朔五年春將三萬騎出髙闕遊擊將軍蘇<lb/>
　建强弩將軍李沮騎將軍公孫賀輕車將軍李蔡皆<lb/>
<pb n="KR2k0049_WYG_110-3b"/>
　領屬軍騎將軍出朔方將軍李息張次公出右北平<lb/>
　匈奴右賢王以為漢兵不能至飲醉漢兵夜至圍右<lb/>
　賢王右賢王驚夜逃獨與其愛妾一人騎數百馳潰<lb/>
　圍北去漢輕騎校尉郭成等追數百里弗得得右賢<lb/>
　裨王十餘人男女萬五千餘人畜數十百萬引兵而<lb/>
　還至塞天子使使者持大將軍印即軍中拜青為大<lb/>
　將軍諸將皆以兵屬立號而歸上曰大將軍青躬率<lb/>
　戎士師大捷獲名王十有餘人益封八千七百戸而<lb/>
<pb n="KR2k0049_WYG_110-4a"/>
　封青子伉宜春侯不疑隂安侯登發千侯青固謝曰<lb/>
　臣幸得待罪行間賴陛下神靈軍大捷皆諸校力戰<lb/>
　之功也陛下已益封臣青臣青子在襁褓中未有勤<lb/>
　勞上又裂地封為三侯非臣待罪行間所以勸士力<lb/>
　戰之意也伉等三人何敢受封上曰我非忘諸校功也<lb/>
　今固且圗之乃詔御史封䕶軍都尉公孫敖合騎侯<lb/>
　都尉韓説龍頟侯騎將軍公孫賀南窌侯輕車將軍<lb/>
　李蔡樂安侯校尉李朔陟軹侯趙不虞隨成侯公孫<lb/>
<pb n="KR2k0049_WYG_110-4b"/>
　戎奴從平侯將軍李沮李息校尉豆如意中郎將綰<lb/>
　闗内侯明年春大將軍青出定襄中將軍敖左將軍<lb/>
　賀前將軍趙信右將軍蘇建後將軍李廣彊弩將軍<lb/>
　李沮咸屬大將軍斬首數千級而還月餘悉復出定<lb/>
　襄斬首虜萬餘人蘇建趙信并軍三千餘騎戰一日<lb/>
　漢兵且盡信遂犇降單于蘇建盡亡其軍自歸議郎<lb/>
　周霸曰自大將軍出未嘗斬裨將今建棄軍可斬以<lb/>
　明將軍之威正閎長史安曰不然兵法小敵之堅大<lb/>
<pb n="KR2k0049_WYG_110-5a"/>
　敵之禽也今建以數千當數萬力戰一日餘士皆不<lb/>
　敢有二心自歸而斬之是示後無反意也不當斬青<lb/>
　曰青幸得以胏附待罪行間不患無威而霸説我以<lb/>
　明威甚失臣意且使臣職雖當斬將以臣之尊寵而<lb/>
　不敢自擅專誅於境外請天子自裁之於以風為人<lb/>
　臣不敢專權不亦可乎軍吏皆曰善遂囚建行在所<lb/>
　是嵗封青姊子霍去病冠軍侯校尉張騫博望侯上<lb/>
　谷太守郝賢終利侯騎士孟已賜爵闗内侯邑三百<lb/>
<pb n="KR2k0049_WYG_110-5b"/>
　戸青賜千金元狩四年春上令大將軍青驃騎將軍<lb/>
　去病各五萬騎步兵轉運者踵軍數十萬青出定襄<lb/>
　前將軍李廣左將軍公孫賀右將軍趙食其後將軍<lb/>
　平陽侯曹襄皆屬大將軍青軍出塞千餘里見單于<lb/>
　兵陳而待令武剛車自環為營而縱五千騎往當匈<lb/>
　奴匃奴亦從萬騎㑹日且入大風起沙礫擊面兩軍<lb/>
　不相見漢益縱左右翼繞單于單于視漢兵多戰而<lb/>
　匃奴不利薄暮單于遂乘六驘壯騎可數百直冒漢<lb/>
<pb n="KR2k0049_WYG_110-6a"/>
　圍西北馳去發輕騎夜追之青隨其後㑹明行二百<lb/>
　餘里捕斬首虜萬餘級遂至寘顔山趙信城得積粟<lb/>
　食軍留一日而還悉燒其城餘粟以歸廣食其軍别<lb/>
　從東道或失道軍引還過幕南迺相逢廣自殺食其<lb/>
　贖為庶人青軍入塞凡斬首虜萬九千級是嵗西河<lb/>
　太守常惠賜爵闗内侯雲中太守遂成秩諸侯相賜<lb/>
　食邑二百戸置大司馬位拜青大司馬大將軍後青<lb/>
　子伉不疑皆失侯元封五年青卒諡曰烈侯青尚平<lb/>
<pb n="KR2k0049_WYG_110-6b"/>
　陽公主與主合𦵏起冢象廬山青凡七出擊匃奴斬<lb/>
　捕首虜五萬餘級一與單于戰收河南地置朔方郡<lb/>
　再益封凡萬六千三百戸封三子為侯侯千三百戸<lb/>
　并為二萬二百戸其裨將及校尉侯者九人為特將<lb/>
　者十五人子伉嗣坐法免自衛氏興青首封其後支<lb/>
　屬五人為侯凡二十四嵗而五侯皆奪國征和中衛<lb/>
　氏遂滅<lb/>
霍去病大將軍衛青姊少兒子父霍仲孺通少兒生去<lb/>
<pb n="KR2k0049_WYG_110-7a"/>
　病去病以后姊子年十八為侍中善騎射再從大將<lb/>
　軍為嫖姚校尉與輕勇騎八百直棄大軍數百里赴<lb/>
　利斬捕首虜過當於是上曰嫖姚校尉去病斬首捕<lb/>
　虜二千二十八級得相國當戸斬藉若侯産捕羅姑<lb/>
　比再冠軍以二千五百戸封去病為冠軍侯元狩三<lb/>
　年春為驃騎將軍將萬騎出隴西有功上曰驃騎將<lb/>
　軍率戎士隃烏盩討遬濮涉狐奴歴五王國輜重人<lb/>
　衆攝讋者弗取幾獲單于子轉戰六日過焉支山千<lb/>
<pb n="KR2k0049_WYG_110-7b"/>
　有餘里合短兵鏖臯蘭下殺折蘭王斬盧侯王鋭悍<lb/>
　者誅全甲獲醜執渾邪王子及相國都尉捷首虜八<lb/>
　千九百六十級收休屠祭天金人師率減什七益封<lb/>
　去病二千二百戸其夏去病與合騎侯敖俱出北地<lb/>
　異道去病深入合騎侯失道不相得去病至祁連山<lb/>
　捕首虜甚多上曰驃騎將軍涉鈞耆濟居延遂臻小<lb/>
　月氐攻祁連山揚武乎鱳得得單于單栢酋涂王及<lb/>
　相國都尉以衆降下者二千五百人可謂能舍服知<lb/>
<pb n="KR2k0049_WYG_110-8a"/>
　成而止矣捷首虜三萬二百獲五王王母單于閼支<lb/>
　王子五十九人相國將軍當戸都尉六十三人師大<lb/>
　率減什三益封去病五千四百戸賜校尉從至小月<lb/>
　氐者爵左庶長封鷹擊司馬破奴從驃侯校尉髙不<lb/>
　識宜冠侯僕多煇渠侯是時諸宿將所將士馬多不<lb/>
　如去病去病所將常選然亦敢深入常與壯騎先其<lb/>
　大軍軍亦有天幸未嘗困絶也然而諸宿將常留落<lb/>
　不耦由此去病日以親貴比大將軍其後渾邪王與<lb/>
<pb n="KR2k0049_WYG_110-8b"/>
　休屠王等謀欲降使人先要道邉時李息將城河上<lb/>
　得渾邪王使馳𫝊以聞上令去病將兵徃迎之去病<lb/>
　渡河與渾邪衆相望渾邪裨王將見漢軍多不欲降<lb/>
　頗遁去去病乃馳入與渾邪王相見斬其欲亡者八<lb/>
　千人遂獨遣渾邪王乘傳先詣行在所盡將其衆渡<lb/>
　河降者數萬人號稱十萬於是上嘉去病之功曰驃<lb/>
　騎將軍去病率師征西域王渾邪王及厥衆氓咸犇<lb/>
　於率以軍糧接食并將控弦萬有餘人誅獟健捷首<lb/>
<pb n="KR2k0049_WYG_110-9a"/>
　虜八千餘級降異國之王三十二戰士不離傷十萬<lb/>
　之衆畢懐集服仍興之勞爰及河塞庶㡬無患以千<lb/>
　七百户益封去病減隴西北地上郡戍卒之半以寛<lb/>
　天下繇役乃分處降者於邉五郡故塞外而皆在河<lb/>
　南因其故俗為屬國元狩四年春與大將軍青各將<lb/>
　五萬騎步兵轉者踵軍數十萬而敢力戰深入之士<lb/>
　皆屬去病去病始為出定襄捕虜言單于東乃更令<lb/>
　出代郡騎兵車與大將軍等而以李敢等為大校當<lb/>
<pb n="KR2k0049_WYG_110-9b"/>
　裨將出代右北平二千餘里直左方兵所斬捕功已<lb/>
　多於青既皆還上曰驃騎將軍去病率師躬將所䕶<lb/>
　葷允之士約輕齎絶大幕涉獲單于章渠以誅北車<lb/>
　耆轉擊左大將雙獲旗鼔歴度難侯濟弓盧獲屯頭<lb/>
　王韓王等三人將軍相國當戸都尉八十三人封狼<lb/>
　居胥山禪於姑衍登臨瀚海執訊獲醜七萬有四百<lb/>
　四十三級師率減什二取食於敵卓行殊逺而糧不<lb/>
　絶以五千八百户益封去病又封右北平太守路博<lb/>
<pb n="KR2k0049_WYG_110-10a"/>
　徳邳離侯北地都尉衛山義陽侯故歸義侯復陸支<lb/>
　杜侯伊即靬衆利侯從驃侯破奴昌武侯安稽益封<lb/>
　各三百户漁陽太守解校尉敢賜爵闗内侯解食邑<lb/>
　三百户敢二百戸校尉為爵左庶長軍吏卒為官賞<lb/>
　賜甚多拜去病大司馬驃騎將軍定令令驃騎將軍<lb/>
　秩禄與大將軍等自後青日衰而去病日益貴青故<lb/>
　人門下多去事去病輙得官爵唯獨任安不肯去去<lb/>
　病為人少言不泄有氣敢往上嘗欲教之呉孫兵法<lb/>
<pb n="KR2k0049_WYG_110-10b"/>
　對曰顧方略何如耳不至學古兵法上為治第令視<lb/>
　之對曰匃奴不滅無以家為也由此上益重愛之然<lb/>
　少而侍中貴不省士其從軍上為遣太官齎數十乘<lb/>
　既還重車餘棄梁肉而士有饑色者其在塞外卒乏<lb/>
　糧或不能自振而去病尚穿域躢鞠也去病自四年<lb/>
　軍後三歳元狩六年卒𤣥甲陳自長安至茂陵為冢<lb/>
　象祁連山諡之并武與廣地曰景桓侯去病凡六出<lb/>
　擊匃奴其四出以將軍斬首虜十一萬餘級渾邪王<lb/>
<pb n="KR2k0049_WYG_110-11a"/>
　以衆降數萬開河西酒泉之地西方益少冦四益封<lb/>
　凡萬七千七百戸其校尉吏有功侯者六人為將軍<lb/>
　者二人子嬗嗣嬗字子侯為奉車都尉從封泰山而<lb/>
　卒無子國除去病弟光貴盛自有傳<lb/>
霍光字子孟驃騎將軍去病弟也父仲孺河東平陽人<lb/>
　以縣吏給事平陽侯家與侍者衛少兒私通而生去<lb/>
　病仲孺吏畢歸家娶婦生光因絶不相聞乆之少兒<lb/>
　女弟子夫立為皇后去病以后姊子貴幸既壯大乃<lb/>
<pb n="KR2k0049_WYG_110-11b"/>
　自知父為霍仲孺㑹為驃騎將軍北伐道出河東遣<lb/>
　吏迎仲孺大為買田宅奴婢而去還復過焉迺將光<lb/>
　西至長安時年十餘嵗任光為郎稍遷諸曹侍中去<lb/>
　病卒光為奉車都尉光禄大夫出則奉車入侍左右<lb/>
　出入禁闥二十餘年小心謹慎未嘗有過甚見親信<lb/>
　征和二年衛太子敗而燕王旦廣陵王胥皆多過失<lb/>
　是時武帝老趙倢伃有男上心欲以為嗣命大臣輔<lb/>
　之察羣臣惟光任大重可屬社稷乃使畫周公負成<lb/>
<pb n="KR2k0049_WYG_110-12a"/>
　王朝諸侯圗以賜光後元二年春武帝居五柞宫光<lb/>
　泣問曰如有不諱誰當嗣者上曰君未喻前畫意耶<lb/>
　立少子君行周公之事光頓首讓曰臣不如金日磾<lb/>
　日磾亦曰臣外國人不如光上以光為大司馬大將<lb/>
　軍日磾為車騎將軍太僕上官桀為左將軍搜粟都<lb/>
　尉桑𢎞羊為御史大夫皆拜臥内牀下受遺詔輔少<lb/>
　主明日昭帝襲尊號年八嵗政事一决於光先是後<lb/>
　元年侍中僕射莽何羅與弟重合侯通謀為逆光與<lb/>
<pb n="KR2k0049_WYG_110-12b"/>
　日磾桀等共誅之功未録遺詔封日磾秺侯桀安陽<lb/>
　侯光博陸侯光為人沈靜詳審長纔七尺三寸白晢<lb/>
　疏眉目美須髯每出入下殿門止進有常處郎僕射<lb/>
　竊識視之不失尺寸其資性端正如此初輔幼主政<lb/>
　自己出天下想聞其風采殿中嘗有怪一夜羣臣相<lb/>
　驚光召尚符璽郎郎不肯授光光欲奪之郎按劔曰<lb/>
　臣頭可得璽不可得也光甚義之明日詔増郎秩二<lb/>
　等衆庶莫不多光光長女為左將軍桀子安妻有女<lb/>
<pb n="KR2k0049_WYG_110-13a"/>
　年與帝相配桀因帝姊鄂邑葢主内安女後宫為倢<lb/>
　伃數月立為皇后安為驃騎將軍封桑樂侯光時休<lb/>
　沐出桀輒入代光决事父子既尊盛而徳長公主公<lb/>
　主近幸河間丁外人桀安欲為外人求封光不許又<lb/>
　為外人求光禄大夫欲令得召見又不許長公主以<lb/>
　是怨光而桀安數為外人求官爵弗能得亦慚自先<lb/>
　帝時桀已為九卿位在光右及父子並為將軍皇后<lb/>
　親安女光迺其外祖而顧專制朝事繇是與光爭權<lb/>
<pb n="KR2k0049_WYG_110-13b"/>
　燕王旦常懐怨望及御史大夫桑𢎞羊欲為子弟得<lb/>
　官亦怨恨光於是葢主上官桀安及𢎞羊皆與旦通<lb/>
　謀詐令人為旦上書言光出都肄郎羽林道上稱蹕<lb/>
　太官先置又引蘇武前使匈奴拘留二十年不降還<lb/>
　乃為典屬國而大將軍長史敞無功為捜粟都尉又<lb/>
　擅調益幕府校尉光專權自恣疑有非常臣旦願歸<lb/>
　符璽入宿衛察奸臣變候伺光出沐日奏之桀欲從<lb/>
　中下其事桑𢎞羊當與諸大臣共執退光書奏帝不<lb/>
<pb n="KR2k0049_WYG_110-14a"/>
　肯下明旦光聞之止畫室中不入上有詔召大將軍<lb/>
　光入免冠頓首謝上曰將軍冠朕知是書詐也將軍<lb/>
　無罪光曰陛下何以知之上曰將軍之廣明都郎屬<lb/>
　耳調校尉以來未能十日燕王何以得知之且將軍<lb/>
　為非不須校尉是時帝年十四尚書左右皆驚而上<lb/>
　書者果亡捕之甚急桀等懼白上小事不足遂上不<lb/>
　聴後桀黨譖光上輒怒曰大將軍忠臣先帝所屬以<lb/>
　輔朕身敢有毁者坐之自是桀等不敢復言乃謀令<lb/>
<pb n="KR2k0049_WYG_110-14b"/>
　長公主置酒請光伏兵格殺之因廢帝迎立燕王事<lb/>
　發覺光盡誅桀安𢎞羊外人宗族燕王葢主皆自殺<lb/>
　光威震海内昭帝既冠遂獨任光訖十三年百姓充<lb/>
　實四夷賔服元平元年羣臣議立昭帝嗣時武帝六<lb/>
　男獨有廣陵王胥在咸持廣陵王郎有上書言廣陵<lb/>
　王不可以承宗廟言合光意擢郎為九江太守即日<lb/>
　承皇太后詔遣迎武帝孫昌邑哀王子賀既至即位<lb/>
　行淫亂光憂懣獨問故吏大司農田延年延年曰將<lb/>
<pb n="KR2k0049_WYG_110-15a"/>
　軍為國柱石可否建白太后更選賢而立之光曰今<lb/>
　欲如是於古嘗有此否延年曰伊尹安宗廟世稱其<lb/>
　忠將軍亦漢之伊尹也光乃引延年給事中隂與車<lb/>
　騎將軍張安世圗計遂召丞相御史將軍列侯中二<lb/>
　千石大夫博士㑹議未央宫光曰昌邑王行昏亂如<lb/>
　何羣臣皆驚愕失色莫敢發言田延年前離席按劔<lb/>
　曰先帝屬將軍以幼孤寄將軍以天下以將軍忠賢<lb/>
　能安劉氏也且漢之傳諡常為孝者以常有天下令<lb/>
<pb n="KR2k0049_WYG_110-15b"/>
　宗廟血食也如令漢家絶祀將軍雖死何面目見先<lb/>
　帝於地下乎今日之議不得旋踵羣臣後應者臣請<lb/>
　劔斬之光謝曰九卿責光是也天下洶洶不安光當<lb/>
　受難於是議者皆叩頭曰唯大將軍令光即與羣臣<lb/>
　俱見白太后太后迺車駕幸未央承明殿詔諸禁門<lb/>
　毋納昌邑王羣臣入朝太后光與羣臣連奏王罪過<lb/>
　不可以承天序奉祖宗廟子萬姓皇太后詔曰可王<lb/>
　出金馬門就乘輿副車光送至昌邑邸謝曰王行自<lb/>
<pb n="KR2k0049_WYG_110-16a"/>
　絶於天臣寜負王不敢負社稷涕泣而去太后詔歸<lb/>
　賀昌邑光與羣臣議定所立廣陵王已前不用及燕<lb/>
　剌王子不在議中近親惟有衛太子孫號皇曾孫在<lb/>
　民間咸稱述焉光遂復與丞相敞等上奏曰禮曰人<lb/>
　道親親故尊祖尊祖故敬宗太宗無嗣擇支子孫賢<lb/>
　者為嗣孝武皇帝曾孫病已武帝時有詔掖庭養視<lb/>
　至今年十八歳通詩書論語孝經躬行節儉慈仁愛<lb/>
　人可以嗣孝昭皇帝後奉承祖宗廟子萬姓皇太后<lb/>
<pb n="KR2k0049_WYG_110-16b"/>
　詔曰可光遣宗正劉徳至曽孫家尚冠里洗沐賜御<lb/>
　衣太僕以軨獵車迎曾孫就齋宗正府入未央宫見<lb/>
　皇太后封為陽武侯已而光奉上璽綬謁於髙廟是<lb/>
　為孝宣皇帝明年下詔曰夫褒有徳賞元功古今通<lb/>
　義也大司馬大將軍光宿衛忠正宣徳明恩守節秉<lb/>
　義以安宗廟其以河北東武陽益封光萬七千戸與<lb/>
　故所食凡二萬戸賞賜前後黄金七千斤錢六千萬<lb/>
　雜繒三萬疋奴婢百七十人馬二千匹甲第一區自<lb/>
<pb n="KR2k0049_WYG_110-17a"/>
　昭帝時光子禹及兄孫雲皆中郎將雲弟山奉車都<lb/>
　尉侍中光兩女偦為東西宫衛尉昆弟諸壻外孫皆<lb/>
　奉朝請為諸曹大夫騎都尉給事中黨親連體根據<lb/>
　於朝廷光自後元秉持萬機及上即位乃歸政上謙<lb/>
　讓不受諸事皆先闗白光然後奏御光每朝見上虛<lb/>
　已歛容禮下之已甚光秉政前後二十年地節二年<lb/>
　春病篤車駕自臨問為之涕泣光上書謝恩曰願分<lb/>
　國邑三千戸以封兄孫奉車都尉山為列侯奉兄驃<lb/>
<pb n="KR2k0049_WYG_110-17b"/>
　騎將軍去病祀事下丞相御史即日拜光子禹為右<lb/>
　將軍光卒上及皇太后親臨喪大中大夫任宣與侍<lb/>
　御史五人持節䕶喪事中二千石治塚賜金錢繒絮<lb/>
　綉被百領衣五十篋璧珠璣玉衣梓宫便房黄腸題<lb/>
　凑各一具□木外藏椁十五具東園温明皆如制載<lb/>
　光柩以輼輬車黄屋左纛發材官輕車北軍五校士<lb/>
　軍陳至茂陵以送其塟諡曰宣成侯發三河卒穿復<lb/>
　土起冢祠堂置園邑三百家長丞奉守如舊法既塟<lb/>
<pb n="KR2k0049_WYG_110-18a"/>
　封山為樂平侯上思光功徳下詔曰故大司馬大將<lb/>
　軍博陸侯宿衛孝武皇帝三十有餘年輔孝昭皇帝<lb/>
　十有餘年遭大難躬秉義率三公九卿大夫定萬世<lb/>
　䇿以安社稷天下蒸庶咸以康寜功徳茂盛朕甚嘉<lb/>
　之復其後世疇其爵邑世世無有所與功如蕭相國<lb/>
　明年夏復下詔曰宣成侯光宿衛忠正勤勞國家善<lb/>
　善及後世其封光兄孫雲為冠陽侯地節四年秋七<lb/>
　月禹等以謀反誅八月己酉皇后霍氏廢初宣帝立<lb/>
<pb n="KR2k0049_WYG_110-18b"/>
　謁廟光從驂乘上内嚴憚之若有芒刺在背後張安<lb/>
　世代光驂乘天子從容肆體甚安近焉及光身死而<lb/>
　宗族竟誅故俗𫝊之曰威震主者不畜霍氏之禍萌<lb/>
　於驂乘神爵三年圗股肱臣於麒麟閣而光為首不<lb/>
　名署曰大司馬大將軍博陸侯姓霍氏至成帝時為<lb/>
　光置守塜百家吏卒奉祀焉元始二年封光從父昆<lb/>
　弟曾孫陽為博陸侯千戸<lb/>
尹翁歸字子兄河東平陽人少孤為獄小吏曉習文法<lb/>
<pb n="KR2k0049_WYG_110-19a"/>
　喜擊劔人莫能當時大將軍霍光秉政諸霍在平陽<lb/>
　奴客持刀兵入市吏不能禁及翁歸為市吏莫敢犯<lb/>
　者公亷不受餽百賈畏之後去吏居家㑹田延年為<lb/>
　河東太守行縣至平陽悉召見故吏五六十人令有<lb/>
　文者東有武者西閲數十人次到翁歸獨伏不肯起<lb/>
　對曰翁歸文武兼備唯所施設延年召問甚竒其對<lb/>
　除補卒吏案事發奸窮竟事情延年大重之自以能<lb/>
　不及翁歸徙署督郵河東二十八縣分兩部閎孺部<lb/>
<pb n="KR2k0049_WYG_110-19b"/>
　汾北翁歸部汾南所舉應法屬縣長吏雖獲罪莫有<lb/>
　怨者舉亷為緱氏尉遷補都内令舉亷為𢎞農都尉<lb/>
　徴拜東海太守過辭廷尉于定國定國家東海欲屬<lb/>
　邑子兩人令坐後堂而與翁歸語終日卒不敢見其<lb/>
　邑子既去乃謂邑子曰此賢將汝不任事又不可干<lb/>
　以私翁歸治東海明察郡中吏民賢不肖及奸邪罪<lb/>
　名盡知之縣縣各有記籍先少緩之及吏民小懈輒<lb/>
　披籍收取黠吏豪民案致其罪以一警百吏民皆恐<lb/>
<pb n="KR2k0049_WYG_110-20a"/>
　懼改行自新郯大豪許仲孫為奸猾郡中苦之二千<lb/>
　石欲捕者輒以力勢變詐自解翁歸至論棄仲孫市<lb/>
　一郡怖栗莫敢犯禁東海大治以髙第入守右扶風<lb/>
　滿嵗為真選用亷平疾奸吏以為右職接待以禮好<lb/>
　惡與同之其負翁歸罰亦必行治如在東海奸邪罪<lb/>
　名亦縣縣有名籍盜賊發輒召縣長吏曉告以奸黠<lb/>
　主名教使用類推迹常如翁歸言無有遺脱緩於小<lb/>
　弱急於豪强京師畏其威嚴扶風大治盜賊課常為<lb/>
<pb n="KR2k0049_WYG_110-20b"/>
　三輔最翁歸為政雖任刑而清潔自守語不及私温<lb/>
　良謙退不以行能驕人甚得名譽視事數嵗元康四<lb/>
　年病卒家無餘財天子賢之制詔御史朕夙興夜寐<lb/>
　以求賢為右不異親疏近逺務在安民而已扶風翁<lb/>
　歸亷平鄉正治民異等早夭不遂不得終其功業朕<lb/>
　甚憐之其賜翁歸子黄金百斤以奉其祭祀翁歸三<lb/>
　子皆為郡守少子岑歴位九卿至後將軍而閎孺亦<lb/>
　至廣陵相有治名由是世稱田延年為知人<lb/>
<pb n="KR2k0049_WYG_110-21a"/>
張安世字子孺湯之子張相村人其先與留侯同祖少<lb/>
　以父任為郎博學善書武帝幸河東亡書三篋安世<lb/>
　具述其事無所遺失上竒其才擢為尚書令遷光禄<lb/>
　大夫事武帝三十餘年忠謹如一日昭帝即位霍光<lb/>
　以安世篤行薦為右將軍乆之天子下詔念安世輔<lb/>
　政宿衛肅敬不怠封為富平侯後昭帝崩與霍光共<lb/>
　徴昌邑王復尊立宣帝有安社稷功嘗有所薦舉不<lb/>
　使人知至人有過多為包容雖尊居公侯食邑萬戸<lb/>
<pb n="KR2k0049_WYG_110-21b"/>
　身常衣弋綈夫人親紡績其履道滿而不溢有如此<lb/>
　後以年老致政帝欵留復視事及薨贈印綬錫以朝<lb/>
　車介士諡曰敬侯子千秋延壽彭祖皆極貴顯自宣<lb/>
　元以來功臣之盛未有如張氏者也<lb/>
張敞字子髙河東平陽人祖父孺為上谷太守徙茂陵父<lb/>
　福事孝武帝官至光禄大夫敞後徙杜陵以鄉有秩<lb/>
　補太守卒史察亷為甘泉倉長稍遷太僕丞太僕杜<lb/>
　延年甚竒之㑹昌邑王賀徴即位動作不由法度敞<lb/>
<pb n="KR2k0049_WYG_110-22a"/>
　上書諫之後十餘日賀廢敞以切諫顯名擢豫州刺<lb/>
　史以數上事有忠言宣帝徴為大中大夫與于定國<lb/>
　並平尚書事以正忤大將軍霍光使主兵車出軍省<lb/>
　減用度復出為函谷闗都尉時賀在昌邑上心憚之<lb/>
　徙敞為山陽太守乆之霍光卒宣帝始親政事霍氏<lb/>
　稍踈外敞聞之上封事言兩侯出必有畏懼之心近<lb/>
　臣自危非完計也臣敞願於廣朝白發其端上甚善<lb/>
　其計然不徴也乆之渤海膠東盜賊並起上書自請<lb/>
<pb n="KR2k0049_WYG_110-22b"/>
　治之徴拜膠東相賜黄金三十斤敞辭之官言治劇<lb/>
　郡非賞罰無以勸善懲惡吏追捕有功效者願得一<lb/>
　切比三輔尤異天子許之敞到膠東明設購賞開羣<lb/>
　盜令相捕斬除罪吏追捕有功上名尚書調補縣令<lb/>
　者數十人由是盜賊解散轉相捕斬吏民翕然國中<lb/>
　遂平居頃之王大后數出遊獵敞奏書諫之太后止<lb/>
　不復出是時頴川太守黄霸入守京兆尹不稱罷歸<lb/>
　於是制詔御史其以膠東相敞守京兆尹自趙廣漢<lb/>
<pb n="KR2k0049_WYG_110-23a"/>
　誅後比更守尹如霸等數人皆不稱職京師寖廢長<lb/>
　安市偷盜尤多百賈苦之上問敞敞以為可禁敞視<lb/>
　事求問長安父老偷盜酋長數人居皆温厚出從童<lb/>
　騎敞召見責問因貰其罪把其宿負令致諸偷以自<lb/>
　贖偷長曰今一旦召詣府恐諸偷驚駭願一切受署<lb/>
　敞皆以為吏遣歸休置酒小偷悉來賀且飲醉偷長<lb/>
　以赭汚其衣裾吏坐里閭閲出汚赭者輒收縛之一<lb/>
　日捕得數百人窮治所犯或一人百餘發盡行法罰<lb/>
<pb n="KR2k0049_WYG_110-23b"/>
　由是枹鼓稀鳴市無偷盜天子嘉之敞為人敏疾賞<lb/>
　罰分明見惡輒取時時越法縱舎其治京兆略循趙<lb/>
　廣漢之迹而敞本治左氏春秋以經術自輔其政頗<lb/>
　雜儒雅往往表賢顯善不純用誅罰以此能自全京<lb/>
　兆浩穰郡國二千石以髙第入守乆者不過三二年<lb/>
　近者數月一嵗輒毁傷失名以罪過罷唯廣漢及敞<lb/>
　乆任職敞為京兆朝廷每有大議引古今處便宜公<lb/>
　卿皆服天子數從之是時宣帝頗好方士嘗上疏諫<lb/>
<pb n="KR2k0049_WYG_110-24a"/>
　曰願明主時忘車馬之好斥逺方士之虚語游心帝<lb/>
　王之術太平庶㡬可興也美陽得鼎獻之下有司議<lb/>
　多以為宜薦見宗廟敞好古文字按鼎銘勒上議謂<lb/>
　不宜薦見於宗廟制曰京兆尹議是然敞與蕭望之<lb/>
　于定國善望之至御史大夫定國至丞相敞終不過<lb/>
　郡守為京兆九嵗公卿奏敞楊惲黨友不宜處位等<lb/>
　比皆免敞奏獨寢不下敞使賊捕掾絮舜有所案驗<lb/>
　舜私歸家曰吾為是公盡力多矣今五日京兆耳安<lb/>
<pb n="KR2k0049_WYG_110-24b"/>
　能復案事敞部吏收舜晝夜驗治使主簿持教告舜<lb/>
　曰五日京兆竟何如冬月已盡延命乎竟棄舜市行<lb/>
　寃獄使者奏之天子薄其罪即先下敞前坐楊惲奏<lb/>
　免為庶人數月京兆吏民懈弛枹皷數起而冀州部<lb/>
　中有大賊天子思敞功效使使者即家在所召敞拜<lb/>
　冀州刺史敞起亡命復奉使典州既到部而廣川王<lb/>
　國賊連發不得敞以耳目發起賊主名區處誅其渠<lb/>
　帥廣川王姬昆弟及王同族宗室劉調等通行為之<lb/>
<pb n="KR2k0049_WYG_110-25a"/>
　囊槖吏逐捕窮窘皆入王宫敞自將郡國吏車數百<lb/>
　兩圍守王宫搜索調等果得之殿屋重轑中皆捕格<lb/>
　斷頭懸其頭王宫門外因劾奏廣川王削其戸敞居<lb/>
　部嵗餘冀州盜賊禁止守太原太守滿嵗為真太原<lb/>
　郡清元帝即位待詔鄭朋薦敞先帝名臣宜傅輔皇<lb/>
　太子蕭望之以為敞能吏任治煩亂乃徴敞欲以為<lb/>
　左馮翊㑹卒敞三子官皆至都尉孫竦王莽時至郡<lb/>
　守封侯博學文雅過於敞然政事不及也竦死敞無<lb/>
<pb n="KR2k0049_WYG_110-25b"/>
　後<lb/>
張武敞弟敞為京兆尹武拜梁相梁王驕貴民多豪强<lb/>
　號難治敞問武欲何以治梁武謙不肯言敞使吏送<lb/>
　至闗戒吏自問武武應曰馭黠馬者利其銜䇿梁國<lb/>
　吏民凋敝且當以柱後惠文彈治之耳吏還道之敞<lb/>
　笑曰審如掾言武必辦治梁矣武既到官其治有迹<lb/>
　亦能吏也<lb/>
蘇騰字元成河東平陽人蔡邕伯夷叔齊碑曰熹平五<lb/>
<pb n="KR2k0049_WYG_110-26a"/>
　年天下大旱禱請名山求獲答應時處士平陽蘇騰<lb/>
　字元成夢陟首陽有神馬之使在道明覺而思之以<lb/>
　其夢陟狀上聞天子開三府請雨使者與郡縣戸曹<lb/>
　掾吏登山升祠手書要曰君貺我聖主以洪澤之福<lb/>
　天尋興雲即降甘雨也<lb/>
魏<lb/>
賈逵字梁道河東襄陵人世為著姓逵兒時戲㺯常設<lb/>
　部伍祖習異之曰汝大必為將帥口授兵法數萬言<lb/>
<pb n="KR2k0049_WYG_110-26b"/>
　為諸生好春秋左氏傳以郡吏守絳邑長郭援攻河<lb/>
　東逵堅守援攻之不㧞乃并南部軍急攻之絳老父<lb/>
　與援要不害逵絳潰援欲刼為將逵不動左右引使<lb/>
　叩頭逵叱曰安有國家長吏為賊叩頭援將斬之絳<lb/>
　吏民皆乘城呼曰負要殺我賢君寧俱死耳遂得免<lb/>
　中都孫<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>舉計吏薦於相府曰逵在絳邑帥厲吏民<lb/>
　與賊郭援交戰力盡而敗為賊所俘挺然直志顔辭<lb/>
　不屈忠言聞於大衆烈節顯於當時雖古之直髮據<lb/>
<pb n="KR2k0049_WYG_110-27a"/>
　鼎罔以加也其才兼文武誠時之利用後舉茂才除<lb/>
　澠池令高幹舉兵張琰將應之逵偶往過琰欲還恐<lb/>
　見執乃為琰畫計時縣寄治蠡城從琰求兵修城因<lb/>
　得琰黨謀盡誅之修城拒琰琰敗祖喪闋司徒辟掾<lb/>
　以議郎參司𨽻軍事魏武擊馬超至𢎞農曰此西道<lb/>
　之要以逵領𢎞農太守召見計事大悦之謂左右曰<lb/>
　使天下二千石悉如賈逵吾何憂後收屯田都尉撾<lb/>
　之坐免然魏武心善逵以為丞相主簿時欲征呉而<lb/>
<pb n="KR2k0049_WYG_110-27b"/>
　大霖雨教曰諫者死逵建諫草以示三主簿入白遂<lb/>
　收送獄取造意者逵言我造意走詣獄謂獄吏曰促<lb/>
　械我著械適訖而魏武果遣家中人就獄視之既而<lb/>
　教曰逵無惡意復其職遣至斜谷觀形勢道逢囚數<lb/>
　十車輒竟重者一人皆放其餘魏武善之拜諫議大<lb/>
　夫與夏侯尚並掌軍計魏公薨羣竂欲不發喪逵建<lb/>
　議以為不可秘青州軍擅引去逵議撫之時鄢陵侯<lb/>
　彰從長安來赴問逵先王璽綬所在逵正色曰世子<lb/>
<pb n="KR2k0049_WYG_110-28a"/>
　在鄴國有儲副先王璽綬非君侯所宜問也文帝即<lb/>
　王位以為鄴令月餘遷魏郡太守軍出征復為丞相<lb/>
　主簿祭酒逵嘗坐人為罪王曰叔向猶十世宥之况<lb/>
　逵功徳親在其身乎從至黎陽津渡者亂行逵斬之<lb/>
　乃整至譙以為豫州刺史時州郡多不攝逵曰州察<lb/>
　長吏二千石以下故其狀皆言嚴能鷹揚有督察之<lb/>
　才不言安靜寛仁有愷悌之徳也兵曹從事前受假<lb/>
　逵到官數月乃還考竟二千石以下阿縱不如法者<lb/>
<pb n="KR2k0049_WYG_110-28b"/>
　皆舉奏免之上曰逵真刺史矣布告天下當以豫州<lb/>
　為法賜爵闗内侯州南與呉接逵明斥堠繕甲兵外<lb/>
　修軍旅内治民事遏鄢汝造新陂又斷山溜長谿水<lb/>
　造小弋陽陂又通運渠二百餘里人名賈侯渠黄初<lb/>
　中征呉破吕範於洞浦進陽里亭侯加建威將軍明<lb/>
　帝初増邑二百户并前四百戸時孫權在東闗當豫<lb/>
　州南去江四百餘里每西從江夏東從廬江出兵魏<lb/>
　南伐亦由淮沔而州軍在項汝南弋陽諸郡守境而<lb/>
<pb n="KR2k0049_WYG_110-29a"/>
　已權無北方之虞常少敗逵以為宜開直道臨江若<lb/>
　權自守則二方無救若二方無救則東闗可取乃移<lb/>
　屯潦口陳攻取之計上善之呉將張嬰王崇降太和<lb/>
　二年督前將軍滿寵東莞太守胡質等四軍從西陽<lb/>
　直向東闗至五將山而曹休出皖求深入又令逵東<lb/>
　與休合進逵度賊無東闗之備必并軍於皖休必敗<lb/>
　乃部署諸將水陸並進行二百里聞休戰敗權遣兵<lb/>
　斷夾石諸將或欲待後軍逵曰休兵敗於外路絶於<lb/>
<pb n="KR2k0049_WYG_110-29b"/>
　内安危之機不及終日賊以軍無後繼故至此今疾<lb/>
　進出其不意此所謂先人以奪其心也賊見吾兵必<lb/>
　走若待後軍賊已斷險兵雖多何益乃兼道進軍多<lb/>
　設旗鼓為疑兵呉軍遂退逵據夾石以兵糧給休休<lb/>
　軍乃振初逵與休不善黄初中嘗沮逵假節至是㣲<lb/>
　逵休軍幾不救休猶挾前意欲以後期罪逵逵終無<lb/>
　言時人尤多之卒年五十五諡曰肅豫州吏民追思<lb/>
　之為刻石立祠青龍中東征乘輦入逵祠詔曰昨過<lb/>
<pb n="KR2k0049_WYG_110-30a"/>
　項見賈逵碑像念之愴然古人有言患名之不立不<lb/>
　患年之不長逵存有忠勲沒而見思可謂死而不朽<lb/>
　者矣其布告天下以勸將來甘露二年東征屯項復<lb/>
　入逵祠下詔掃除祠堂有穿漏者補治之逵子充習<lb/>
　鑿齒曰夫賢人者外身虚已内以下物嫌忌之名何<lb/>
　由而生乎有嫌忌之名必與物為對存勝負於己身<lb/>
　者也若以其私憾敗國殄民彼雖傾覆於我何利我<lb/>
　茍無利乘之曷為以是稱説臧獲之心耳今忍其私<lb/>
<pb n="KR2k0049_WYG_110-30b"/>
　忿而急彼之憂冒難犯危而免之於害使功顯於明<lb/>
　君惠施於百姓身登於君子之塗義愧於敵人之心<lb/>
　雖豺虎猶將不覺所復而况於曹休乎然則濟彼之<lb/>
　危所以成我之勝不計宿憾所以服彼之心公義既<lb/>
　成私利亦𢎞可謂善爭矣在於未能忘勝之流不由<lb/>
　於此而能濟勝者未之有也<lb/>
徐晃字公明河東人為郡吏從楊奉討賊有功拜騎都<lb/>
　尉説奉扈駕還洛陽奉從其計封晃都亭侯及到洛<lb/>
<pb n="KR2k0049_WYG_110-31a"/>
　陽説奉歸魏武奉後悔晃遂歸魏武擊卷原武賊破<lb/>
　之拜裨將軍别降呂布將趙庶李鄒等與史煥斬眭<lb/>
　固於河内從破徐州又從破顔良拔白馬進至延津<lb/>
　破文醜拜偏將軍擊㶏彊賊祝臂破之又擊袁紹運<lb/>
　車於故市功最多封都亭侯遣攻弋陽令韓範飛矢<lb/>
　城中為陳成敗遂降之白魏武曰二袁未破諸城傾<lb/>
　耳而聴今日滅弋陽明日皆以死守恐河北無定時<lb/>
　也願降弋陽以示諸城則莫不望風魏武善之别討<lb/>
<pb n="KR2k0049_WYG_110-31b"/>
　毛城設伏掩擊破三屯從破南皮克平原賊從征蹋<lb/>
　頓拜横野將軍從征荆州别屯樊討中廬臨沮宜城<lb/>
　賊又與滿寵禦闗公於漢津與曹仁擊周瑜於江陵<lb/>
　十五年圍大陵拔之斬賊帥商曜韓遂馬超擾闗右<lb/>
　屯汾隂以撫河東賜牛酒令上先人墓遂以步騎四<lb/>
　千人渡蒲坂津擊走梁興大軍乃得渡平隃麋汧諸<lb/>
　氐與魏武㑹安定又平鄜夏陽餘賊斬梁興降三千<lb/>
　餘戸從征張魯别攻櫝仇夷諸山氐皆降之遷平寇<lb/>
<pb n="KR2k0049_WYG_110-32a"/>
　將軍解張順圍擊賊陳福等三十餘屯皆破之魏武<lb/>
　還鄴留與夏侯淵拒陽平漢軍十餘營絶馬鳴閣道<lb/>
　别攻破之魏武假晃節令曰此閣道漢中險要咽喉<lb/>
　也將軍一舉克奪賊計善之善者也遂自至陽平引<lb/>
　出漢中諸軍復遣助曹仁屯宛漢將闗公圍仁於樊<lb/>
　又圍將軍呂常於襄陽晃以難與爭鋒前屯陽陵陂<lb/>
　魏武遣徐商呂建等詣晃令曰須兵馬集乃俱前敵<lb/>
　屯偃城晃到詭道作都塹示欲截其後敵燒屯走晃<lb/>
<pb n="KR2k0049_WYG_110-32b"/>
　得偃城兩面連營稍前去敵圍三丈所未攻時前後<lb/>
　遣殷署朱葢等凡十二營詣晃敵圍頭有屯又别屯<lb/>
　四冢晃揚聲當攻圍頭屯而宻攻四冢漢軍見四冢<lb/>
　欲壊步騎五千出戰晃擊之退走遂追陷與俱入圍<lb/>
　破之或至投沔水死魏武令曰敵圍塹鹿角十重將<lb/>
　軍致戰全勝遂陷賊圍多斬首虜吾用兵三十餘年<lb/>
　及所聞古之善用兵者未有長驅徑入敵圍者也且<lb/>
　樊襄陽之在圍過於莒即墨將軍之功踰孫武穰苴<lb/>
<pb n="KR2k0049_WYG_110-33a"/>
　晃還摩陂魏武迎晃七里舉巵酒勞之曰全樊襄陽<lb/>
　將軍功也時案行諸營士卒咸離陣觀而晃軍營整<lb/>
　齊將士駐陣不動魏武歎曰徐將軍可謂有周亞夫<lb/>
　之風矣文帝即王位為右將軍進逯鄉侯魏初進揚<lb/>
　侯擊破上庸鎮陽平徙陽平侯明帝初拒呉諸葛瑾<lb/>
　於襄陽増邑二百并前三千一百户晃性儉約畏慎<lb/>
　將軍常逺斥堠先為不可勝然後戰追奔爭利士不<lb/>
　暇食常歎曰今幸遇明君當以功自效何用私譽為<lb/>
<pb n="KR2k0049_WYG_110-33b"/>
　終不廣交援太和元年卒諡曰壯子葢嗣卒子霸嗣<lb/>
　又分晃戸封子孫二人列侯<lb/>
晉<lb/>
鄧殷平陽襄陵人亮直疆正鍾㑹伐蜀竒其才自澠池<lb/>
　令召為主簿賈充伐呉請為長史後授皇太子詩為<lb/>
　淮南太守遷汝隂後為中庶子卒<lb/>
賈混字宫竒襄陵人充弟篤厚自守太康中為宗正鄉<lb/>
　侯歴鎮軍將軍領城門校尉加侍中封永平侯卒贈<lb/>
<pb n="KR2k0049_WYG_110-34a"/>
　中軍大將軍儀同三司充從子彜遵並有鑒裁俱為<lb/>
　黄門郎遵弟模知名<lb/>
賈模字思範襄陵人充從子沉深有智算涉獵載籍深<lb/>
　為充所信愛每事籌之起家邵陵令歴事二宫尚書<lb/>
　吏部郎公事免起為車騎司馬豫誅楊駿封平陽鄉<lb/>
　侯邑千户拜散騎常侍二日擢侍中模盡心匡弼推<lb/>
　張華裴頠同心輔政數年中朝野寜靜模之力也加<lb/>
　光禄大夫模潛執權勢外形欲逺之每盡言於后多<lb/>
<pb n="KR2k0049_WYG_110-34b"/>
　不能從憂憤卒追贈車騎將軍開府儀同三司諡成<lb/>
　子遊字彦將嗣歴太子侍講員外散騎侍郎<lb/>
李矩字世迴平陽人兒時聚戲便為其率計畫指授及<lb/>
　長為吏征西將軍梁王彤以為牙門伐氐齊萬年有<lb/>
　殊功封東明亭侯還為本郡督䕶謝病去屬劉元海<lb/>
　攻平陽矩素為鄉人所愛乃推為塢主東屯榮陽後<lb/>
　移新鄭矩勇毅多權略志在立功東海王越以為汝<lb/>
　隂太守永嘉初修洛陽千金塢以利運漕討賊帥侯<lb/>
<pb n="KR2k0049_WYG_110-35a"/>
　都等滅之營䕶太尉荀藩衛將軍華薈各厚給矩及<lb/>
　藩承制假矩榮陽太守矩招懐離散逺近多附石勒<lb/>
　襲矩矩令散牛馬設伏以待之賊爭取牛馬伏發齊<lb/>
　呼聲動山谷遂大破之斬獲甚衆藩表加冠軍將軍<lb/>
　軺車幢葢進封陽武縣侯領河東平陽太守盡心撫<lb/>
　恤百姓賴焉劉琨所假河内太守郭黙率其屬來歸<lb/>
　後劉聰遣從弟暢步騎三萬攻矩屯韓王故壘相去<lb/>
　七里矩潛匿精勇見其老弱暢不以為虞大饗渠帥<lb/>
<pb n="KR2k0049_WYG_110-35b"/>
　人皆醉飽矩謀夜襲之令郭誦禱鄭子産祠巫揚言<lb/>
　東里有敎當遣神兵相助將士聞之皆踴躍爭進乃<lb/>
　使誦及督䕶楊璋等選勇敢千人夜襲暢營獲鎧馬<lb/>
　甚多斬首數千級暢僅以身免郭黙弟芝來援分軍<lb/>
　為三道夜追賊復大獲而旋聰將趙固鎮洛陽率騎<lb/>
　一千來降矩還令守洛後數月劉粲率劉雅生等步<lb/>
　騎十萬屯孟津北岸分遣雅生攻趙固於洛矩遣郭<lb/>
　誦屯洛口以救之誦使將張皮夜渡河十道俱攻粲<lb/>
<pb n="KR2k0049_WYG_110-36a"/>
　衆驚擾苦戰二十餘日矩使壯士三千泛舟迎皮突<lb/>
　圍而出上嘉其功除都督河南三郡軍事安西將軍<lb/>
　榮陽太守封修武縣侯元帝初以為都督司州諸軍<lb/>
　事司州刺史改封平陽縣侯將軍如故洛陽百姓相<lb/>
　率歸矩於是洛中遂空後勒遣其將石良率精兵五<lb/>
　千襲矩矩逆擊不利郭誦弟元復為賊所執賊遣元<lb/>
　以書説矩曰去年東平曹嶷西賔猗盧矩如牛角何<lb/>
　不歸命石勒將屯洛陽大掠河南矩黙大饑黙後自<lb/>
<pb n="KR2k0049_WYG_110-36b"/>
　宻而奔矩待其妻子如初矩所統將士有隂欲歸勒<lb/>
　者矩知之而不能討皮率衆南走將歸朝廷衆皆道<lb/>
　亡唯郭誦及㕘軍郭方功曹張景主簿茍逺將軍騫<lb/>
　韜江霸梁志司馬尚李𢎞李瓌段秀等百餘人棄家<lb/>
　送矩至於魯陽縣矩墜馬卒𦵏襄陽之峴山<lb/>
鄧攸字伯道平陽襄陵人殷孫七嵗喪父尋喪母及祖<lb/>
　母居喪九年以孝稱殷有賜官勅攸受之後太守勸<lb/>
　攸去王官欲舉為孝亷攸曰先人所賜不可改也嘗<lb/>
<pb n="KR2k0049_WYG_110-37a"/>
　詣鎮軍賈混混示攸訟事攸不視曰孔子稱聴訟吾<lb/>
　猶人也必也使無訟乎混竒之以女妻焉舉灼然二<lb/>
　器為呉王文學歴太子洗馬東海王越㕘軍越欽其<lb/>
　為人轉世子文學吏部郎越弟騰為東海中郎將請<lb/>
　為長史出為河東太守永嘉末沒石勒勒將殺之門<lb/>
　幹識攸攸求紙筆作辭幹候勒和悦致之勒重其辭<lb/>
　乃不殺勒長史張賔稱攸於勒以為㕘軍攸與故胡<lb/>
　鄰轂胡夜失火燒車誣攸攸對以弟婦散發温為辭<lb/>
<pb n="KR2k0049_WYG_110-37b"/>
　勒赦之既而胡深感自縛詣勒以明攸隂遺攸馬驢<lb/>
　及勒過泗水攸乃斫壊車以牛馬負妻子而逃遇賊<lb/>
　掠牛馬步擔兒及弟子綏度不能兩全謂妻曰吾弟<lb/>
　早亡唯有一息理不可絶止應自棄我兒耳幸而得<lb/>
　存我後當有子妻泣從攸乃棄之其子朝棄而暮及<lb/>
　明日攸繫於樹而去至新鄭投李矩荀組以為陳郡<lb/>
　汝南太守愍帝徴尚書左丞長水校尉皆不果就攸<lb/>
　與刁協周顗素厚遂至江東為太子中庶子時呉郡<lb/>
<pb n="KR2k0049_WYG_110-38a"/>
　闗守人多欲之上授攸攸載米之郡俸祿無所受唯<lb/>
　飲呉水而已郡大饑攸表賑貸未報輒開倉臺使劾<lb/>
　擅出原之攸刑政清明百姓歡悦為中興良守後稱<lb/>
　疾去職郡有送迎錢數百萬攸不受一錢百姓數千<lb/>
　人牽船乃小停夜中發去百姓詣臺乞留一嵗不聴<lb/>
　拜侍中嵗餘轉吏部尚書蔬食弊衣周急賑乏性謙<lb/>
　和賔無貴賤待之若一永昌中代周顗為䕶軍將軍<lb/>
　太寧二年遷㑹稽太守惡攸者誣攸白王敦兵數上<lb/>
<pb n="KR2k0049_WYG_110-38b"/>
　未之信轉太常坐事免攸每有進退無喜愠之色乆<lb/>
　之遷尚書右僕射咸和元年卒贈光祿大夫加金章<lb/>
　紫綬祠以少牢攸妻不復孕過江納妾乃甥族感恨<lb/>
　遂不復畜妾卒無嗣時人義而哀之為之語曰天道<lb/>
　無知使鄧伯道無兒綏服攸喪三年<lb/>
韋忠字子節平陽人少慷慨好學博通性不虛諾吉凶<lb/>
　親表贈遺一無所受年十二喪父哀慕毁悴杖而後<lb/>
　起司空裴秀弔之匍匐號訴哀慟感人秀出告人曰<lb/>
<pb n="KR2k0049_WYG_110-39a"/>
　此子長大必為佳器命子頠造焉服闋廬墓所頠造<lb/>
　之不見頠數言於司空張華辟之辭疾不起人問其<lb/>
　故忠曰吾茨簷賤士本無宦情且茂先華而不實裴<lb/>
　頠慾而無厭棄典禮而附賈宗豈大丈夫所宜行邪<lb/>
　太守陳楚迫為功曹㑹山羌破郡楚出走賊射之中<lb/>
　三創忠冐刃捍泣曰韋忠願以身代亦遭五矢賊曰<lb/>
　義士也舎之遂負楚以歸後仕劉聰為鎮西大將軍<lb/>
　平羌校尉討叛羌矢盡不屈節死<lb/>
<pb n="KR2k0049_WYG_110-39b"/>
秦憲字子令曲沃人年弱冠勇畧軼倫時妖術陳倉自<lb/>
　秦渡河依阻紫金山冦掠村落憲招鄉勇百餘夜刼<lb/>
　營擒倉餘黨潰散金顔脱木耳與巴哈兵犯遼界晉<lb/>
　募兵東征憲應募大戰敵懼請降後苗民叛復詔憲<lb/>
　征之憲單騎直衝苗營斬首數十卒死於戰<lb/>
元魏<lb/>
張天生翼城人任河南令除寇害濟民困百姓多賴全<lb/>
　活子伯成亦河南令蝗不入境民立碑頌之<lb/>
<pb n="KR2k0049_WYG_110-40a"/>
北周<lb/>
王軌太原祁人漢司徒允之後性質直人不敢干贊誅<lb/>
　晉公䕶軍國之政皆㕘預焉建徳五年髙祖總戎東<lb/>
　伐六軍圍晉州刺史崔景嵩守城北面夜中宻遣送<lb/>
　欵詔令軌率衆應之未明士皆登城鼔譟齊人駭懼<lb/>
　因即退走遂克晉州擒其城主特進海昌王尉相貴<lb/>
　俘甲士八千人於是遂從平并鄴封郯國公又俘陳<lb/>
　將呉明徹晉柱國拜徐州總管大象元年遣使拉殺<lb/>
<pb n="KR2k0049_WYG_110-40b"/>
　於州天下知與不知無不傷惜<lb/>
唐<lb/>
柴紹字嗣昌晉州臨汾人幼趫悍以任俠聞補隋太子<lb/>
　千牛備身高祖妻以平陽公主將起兵紹走間道迎<lb/>
　謁遇建成元吉於塗建成欲依劇賊紹曰不可賊知<lb/>
　君唐公子必執以為功徒死爾不如疾走太原既入<lb/>
　雀鼠谷聞義兵起謂紹有謀乃相賀授右領軍大都<lb/>
　督府長史領彀騎發晉陽先抵霍邑城下覘形勢還<lb/>
<pb n="KR2k0049_WYG_110-41a"/>
　白曰宋老生一夫敵我兵到必出戰可虜也師至老<lb/>
　生果出紹力戰有功下臨汾絳郡隋將桑顯和來戰<lb/>
　紹引軍繚其背與史大奈合攻之顯和敗遂平闗中<lb/>
　進右光禄大夫封臨汾郡公唐初拜左翊衛大將軍<lb/>
　累從征討進封霍國公遷右驍衛大將軍吐谷渾党<lb/>
　項冦邉敕紹討之冦據高射紹軍士失色紹安坐遣<lb/>
　人彈琵琶使二女子舞冦疑之休射紹伺其懈以精<lb/>
　騎從後掩擊冦大潰斬首五百級貞觀二年平梁師<lb/>
<pb n="KR2k0049_WYG_110-41b"/>
　都轉左衛大將軍出為華州刺史加鎮軍大將軍徙<lb/>
　譙國太宗親問其疾卒贈荆州都督諡曰襄二子哲<lb/>
　威令武哲威為左屯衛將軍襲封坐弟流邵州起為<lb/>
　交州都督卒令武尚巴陵公主遷太僕少卿衛州刺<lb/>
　史襄陽郡公以房遺愛謀貶嵐州刺史自殺<lb/>
敬暉字仲繹絳州平陽人弱冠舉明經聖厯初為衛州<lb/>
　刺史時河北方秋築城暉曰金湯非粟不守豈有棄<lb/>
　農畆事池隍哉縱民歸斂闔部賴安遷夏官侍郎出<lb/>
<pb n="KR2k0049_WYG_110-42a"/>
　為太州刺史改洛州長史武后幸長安為副留守以<lb/>
　治幹聞璽書勞之多賜物段長安二年授中臺右丞<lb/>
　張柬之引為右羽林將軍屬以禁兵神龍元年正月<lb/>
　率羽林兵與桓彦範等將騎五百人斬張易之張昌<lb/>
　宗於集仙廡下明日中宗復位加金紫光禄大夫為<lb/>
　侍中平陽郡公實封五百户進封齊國表請諸武王<lb/>
　者悉降爵繇是皆為公三思憤俄封平陽郡王加特<lb/>
　進罷政事初易之已誅暉苦請收諸武不從三思濁<lb/>
<pb n="KR2k0049_WYG_110-42b"/>
　亂暉每椎坐悵悵彈指流血王同皎謀誅三思事洩<lb/>
　貶暉崖州司馬又放瓊州禁錮終身子弟年十六以<lb/>
　上謫徙嶺外三思尋遣周利貞矯制殺之睿宗初追<lb/>
　復官爵賜封二百戸還其子孫又贈秦州都督諡曰<lb/>
　肅愍開元六年詔暉勤勞王家配享中宗廟庭建中<lb/>
　三年復贈太尉開成三年詔曾孫元膺為河南丞<lb/>
裴泰其先聞喜人忠州刺史懐感子由刺史累官中書<lb/>
　令後從沃之大李村居鄉謙謹無貴顯態休休之度此<lb/>
<pb n="KR2k0049_WYG_110-43a"/>
　其一班云<lb/>
郇謨晉州人大厯八年以麻總髮持竹笥葦席行哭長<lb/>
　安東市人問之曰我有字三十欲以獻上一字言一<lb/>
　事即不中以笥貯屍席裹而棄之京兆以聞上召見<lb/>
　賜以衣館内客省問狀多譏切中書侍郎同中書門<lb/>
　下平章事元載其言團者願罷諸州團練使其言監<lb/>
　者請罷諸道監軍餘大抵類此時要州權署團練刺<lb/>
　史載用事授刺史者悉帶團練以悦人心故謨指而<lb/>
<pb n="KR2k0049_WYG_110-43b"/>
　刺云<lb/>
後五代<lb/>
桑維翰字國僑浮山人父珙嘗事張全義因居河南維<lb/>
　翰為人醜怪身短而面長常臨鑑以自竒曰七尺之<lb/>
　身不如一尺之面慨然有志於公輔初舉進士主司<lb/>
　惡其姓以為桑喪同音人有勸從它求仕者維翰著<lb/>
　日出扶桑賦以見志又鑄鐵硯曰硯弊則改而它仕<lb/>
　卒以進士及第晉高祖辟為河陽節度掌書記其後<lb/>
<pb n="KR2k0049_WYG_110-44a"/>
　常以自從高祖徙天平將佐皆恐懼不敢言獨維翰<lb/>
　與劉智逺贊成大計因使維翰為書求援於遼遼太<lb/>
　宗已許諾而趙徳鈞亦以重賂求助髙祖遣維翰往<lb/>
　遼為陳利害甚辯遼太宗意乃决卒以滅唐而興晉<lb/>
　維翰之力也高祖即位為翰林學士禮部侍郎知樞<lb/>
　宻院事遷中書侍郎同中書門下平章事兼樞宻使<lb/>
　天福四年數言楊光逺恣横光逺亦言維翰擅權難<lb/>
　制出為相州節度使嵗餘徙鎮泰寧鎮州安重榮請<lb/>
<pb n="KR2k0049_WYG_110-44b"/>
　用吐渾以攻遼維翰上疏言遼未可與爭者七高祖<lb/>
　召使至臥内謂曰北面之事方撓吾胸中得卿此疏<lb/>
　計已决矣可無憂也維翰又勸高祖幸鄴都七年高<lb/>
　祖在鄴維翰來朝徙鎮晉昌出帝即位召拜侍中而<lb/>
　景延廣用事與遼絶盟維翰言不能入乃隂使人説<lb/>
　帝曰制契丹而安天下非用維翰不可乃出延廣於<lb/>
　河南拜維翰中書令復為樞宻使封魏國公事無巨<lb/>
　細一以委之數月之間百度寖理復奏置翰林學士<lb/>
<pb n="KR2k0049_WYG_110-45a"/>
　及端明殿樞宻院悉用親舊為之維翰權既盛賂遺<lb/>
　嵗積鉅萬内客省使李彦韜端明殿學士馮玉用事<lb/>
　共讒之帝欲驟黜維翰大臣劉昫李崧皆以為不可<lb/>
　卒以玉為相維翰日益見踈玉除中書舎人盧價為<lb/>
　工部侍郎維翰言價資望淺益有隙帝飲酒得疾維<lb/>
　翰遣人隂白太后請為皇弟重睿置師傅帝疾愈知<lb/>
　之怒乃罷為開封尹維翰遂稱足疾稀復朝見遼師<lb/>
　破欒城維翰曰事急矣乃見馮玉等計事而謀不合<lb/>
<pb n="KR2k0049_WYG_110-45b"/>
　又求見帝方調鷹於苑中不暇見維翰退而歎曰晉<lb/>
　不血食矣自遼與晉盟始成於維翰而終敗於景延<lb/>
　廣故兵興書檄未嘗不以此兩人為言遼太宗將至<lb/>
　京師遣張彦澤遺太后書問此兩人在否可使先來<lb/>
　而帝以維翰嘗議毋絶盟不欲使維翰徃因諷彦澤<lb/>
　圗之彦澤亦利其貲産維翰狀貌既異素以威嚴自<lb/>
　持晉之老將大臣無不屈服彦澤每往候雖冬月未<lb/>
　嘗不流汗初左右勸維翰避禍維翰曰吾為大臣國<lb/>
<pb n="KR2k0049_WYG_110-46a"/>
　家至此安所逃死邪安坐府中不動彦澤以兵入府<lb/>
　維翰厲聲曰吾晉大臣自當死國安得無禮邪彦澤<lb/>
　股慄退曰吾不知桑維翰何如人今日見之猶使人<lb/>
　恐懼如此乃以帝命召維翰維翰行遇李崧曰相公<lb/>
　當國使維翰獨死崧慙不能對是夜彦澤使人縊殺<lb/>
　之遼以尸賜其家而貲財悉為彦澤所掠<lb/>
宋<lb/>
高繼嵩字惟嶽士亷後以武勲進事真宗至銀青光禄<lb/>
<pb n="KR2k0049_WYG_110-46b"/>
　大夫檢校太子賔客使保州刺史大夫騎都尉渤海<lb/>
　縣開國伯贈武定軍節度使<lb/>
師範靈石人登元祐三年進士督岢嵐軍政兼平定岳<lb/>
　陽有惠澤軍民感慕後復督理江南先是江南民苦<lb/>
　於賦役乃奏茶為天地自然之利請稍増其税而民<lb/>
　之賦役少息既不病民亦不病國江南人圗像祀之<lb/>
許翰字崧老拱州襄邑人一書襄陵人元祐三年進士<lb/>
　宣和七年召為給事中書抵時相願罷雲中之師高<lb/>
<pb n="KR2k0049_WYG_110-47a"/>
　麗入貢調民開運河中書舎人孫傅論之坐罷翰謂<lb/>
　傅不當黜時相怒落職提舉江州太平觀靖康初復<lb/>
　以給事中召除翰林學士尋改御史中丞疏言邉事<lb/>
　因陳决勝䇿張邦昌為太宰上疏力爭之种師道罷<lb/>
　為中太一宫使翰言師道名將沉毅有謀山西士卒<lb/>
　人人信服不可使解兵柄欽宗謂其老難用翰曰秦<lb/>
　始皇老王翦而用李信兵辱於楚漢宣帝老趙充國<lb/>
　而卒能成金城之功自吕望以來用老將收功者難<lb/>
<pb n="KR2k0049_WYG_110-47b"/>
　一二數以古揆今師道雖老可用也且謂金人此行<lb/>
　令一大創使失利去則中原可保不然將來再舉必<lb/>
　不可救宜起師道邀擊之不能用擢中大夫同知樞<lb/>
　宻院論益不合以病去除延康殿學士知亳州落職<lb/>
　提舉南京鴻慶宫高宗初用李綱薦召復延康殿學<lb/>
　士拜尚書右丞兼權門下侍郎時山東大盜李成孔<lb/>
　彦舟等衆各數十萬皆願得張所為帥李綱薦所為<lb/>
　河北招撫使黄潛善力沮之宗澤論車駕宜還京潛<lb/>
<pb n="KR2k0049_WYG_110-48a"/>
　善等請罷澤翰極論以為不可李綱罷翰言綱忠義<lb/>
　英發捨之無以佐中興今罷綱臣留無益力求去未<lb/>
　許時潛善奏戮陳東翰謂所親曰吾與東皆爭李綱<lb/>
　者東戮東市吾在廟堂可乎求去益力章八上以資<lb/>
　政殿大學士提舉洞霄宫復落職紹興元年召復端<lb/>
　明殿學士提舉萬壽觀二月復資政殿學士三年五<lb/>
　月卒贈光禄大夫翰通經術正直不撓與黼攸潛善<lb/>
　輩異志卒不展著論語解春秋𫝊<lb/>
<pb n="KR2k0049_WYG_110-48b"/>
許孝恭曲沃人任彭州九隴縣尉兼主簿事時李文吉<lb/>
　刼州官吏盡避孝恭獨率公徒拒之擒文吉官至虞<lb/>
　部員外郎<lb/>
史緒字仲昌曲沃人徽宗時為左清道帥府副遷驍衛<lb/>
　將軍世明法律莊毅明恕雖家人相對無惰容居官<lb/>
　决讞持平不移於私卒贈左武衛大將軍子籍尚書<lb/>
　北部郎中符石州軍事判官孫祥嘉州司法基贈朝<lb/>
　散大夫純文林郎平宣教郎深奉議郎方絳州司戸<lb/>
<pb n="KR2k0049_WYG_110-49a"/>
　曾孫安民朝奉郎安宅從政郎<lb/>
南裕洪洞人理宗紹定元年西域叛議討平之命裕為<lb/>
　征西大元帥裕素負將畧驍勇絶人出竒制勝師所<lb/>
　向克捷西域以寧後奕葉蕃盛邑稱巨閥相𫝊陜之<lb/>
　渭南東昌濮陽簮纓望族皆其分𣲖云<lb/>
金<lb/>
郭子通洪洞人旦子年二十八登詞賦高第大定初擢<lb/>
　陜西西路轉運司都勾判官時晉絳戸税轉輸平凉<lb/>
<pb n="KR2k0049_WYG_110-49b"/>
　子通監視官吏秋毫無犯二州民舉手加額後為絳<lb/>
　陽軍節度副使蒞官日父老稱幸甫期年大治絳人<lb/>
　繪像天寧寺舎立石頌徳終清河防禦使<lb/>
楊時發之次子大定四年以本縣人為本縣尹勤撫字<lb/>
　戒貪殘教民力本民化醇朴幾致刑措咸歌頌焉<lb/>
許琇曲沃人大定進士㑹兵亂負母避居山東既而歸<lb/>
　鄉服父喪始終如禮子良有孝行别有𫝊孫天麟自<lb/>
　童時寡言笑博學能文尹河津黜奸去苛凡病民者<lb/>
<pb n="KR2k0049_WYG_110-50a"/>
　悉除之以奉訓大夫晉寧路判官致仕天麟子益優<lb/>
　學問善楷書工詩益子徳基任晉城知縣<lb/>
賈邦獻霍州霍邑縣人登進士質直有勇略元攻河東<lb/>
　集居民為守禦計既而兵大至居民悉降邦獻棄其<lb/>
　家獨與其子懿保松平寨偕權知州事劉珍共守竟<lb/>
　能成功珍每欲辟之輒以衰老為辭興定四年十月<lb/>
　兵復大至病不能避與懿俱被執脅之以刄欲以為<lb/>
　鎮西元帥邦獻不屈宻遣懿歸松平遂自剄贈奉直<lb/>
<pb n="KR2k0049_WYG_110-50b"/>
　大夫本縣令<lb/>
王佐字輔之霍州農家子輕財好施善騎射興定中聚<lb/>
　兵數千權領霍州事胡天祚承制加忠勇校尉趙城<lb/>
　丞遷霍邑令同知蒲州軍事權招撫副使蒲州經略<lb/>
　使詔遷宣武將軍遙授寳昌軍節度副使元兵取青<lb/>
　龍堡佐被獲署霍州守將𨽻元帥崔環質其妻子佐<lb/>
　與招撫使成天祐謀殺環天祐疑佐妻子在環所對<lb/>
　曰佐豈顧家者耶元光二年七月因環出獵殺之率<lb/>
<pb n="KR2k0049_WYG_110-51a"/>
　軍民數萬請命加龍虎衛上將軍元帥右監軍兼知<lb/>
　平陽府事與史詠素不協詔徙沁州玉女寨同禹顯<lb/>
　聴張開節制救襄垣中流矢卒贈金吾衛上將軍録<lb/>
　其子為符寳典書<lb/>
邢徳貞浮山人宋學士昺之後歴官禮部侍郎曾修太<lb/>
　和律令<lb/>
呼延實趙城人本楊沃衍部曲以戰功至寳昌軍節度<lb/>
　使閒居汝州之西山天興元年正月防禦使張楷自<lb/>
<pb n="KR2k0049_WYG_110-51b"/>
　揣不能服衆乃以州事託實而自往鄧州實遂領汝<lb/>
　州青楊砦事後姬汝作入州城守不能相下實欲遷<lb/>
　州入山謂他日必為元兵所破汝作不從詳議官楊<lb/>
　鵬和釋之實乃還山汝作遂為總帥不復與實相闗<lb/>
　二年八月州人梁臯殺汝作實時為峴山帥又詔併<lb/>
　力討臯<lb/>
張徳直字伯直平陽人叔祖邦彦字彦才登科以當塗<lb/>
　令致仕有著松堂集父迪祿字仲英明昌初進士歴<lb/>
<pb n="KR2k0049_WYG_110-52a"/>
　岐山上黨二縣令卒於省椽徳直貞祐三年進士釋<lb/>
　褐新平簿藍田令移沔池逋詐名補省椽省選授巡<lb/>
　院使終於同知武勝軍節度使事子誠居永寧<hi>見鮮于樞</hi>
　<hi>相學齋雜鈔</hi>
徐玉趙城人由元帥府都提控歴崞縣提領岢嵐州長<lb/>
　官終河東南路提舉常平倉事<lb/>
元<lb/>
靳和曲沃人汾陽侯後喜周貧乏導人以善金末團結<lb/>
<pb n="KR2k0049_WYG_110-52b"/>
　鄉勇為保障歸元太宗錫以金符官鎮南大元帥從<lb/>
　破河南授絳州軍民長官<lb/>
許國貞字進之絳州曲沃人祖濟金絳州節度使父日<lb/>
　嚴榮州節度判官皆業醫國貞博通經史尤精醫術<lb/>
　金季避永寜後歸寓太原世祖在潛邸以醫徴至瀚<lb/>
　海留掌醫藥治莊聖太后刻期而愈迺張宴賜坐太<lb/>
　后時年五十三遂以白金鋌如年數賜之巴薩王妃<lb/>
　病目治者鍼誤損其明將坐死國貞從容諫曰罪固<lb/>
<pb n="KR2k0049_WYG_110-53a"/>
　當死然原其情乃恐怖失次所致即誅之後誰敢復<lb/>
　進世祖意解且奬之曰國貞之直可作諫官宗王實巴<lb/>
　爾屢請𨽻帳下世祖將遣之辭曰國貞䝉恩拔擢誓<lb/>
　盡心以報不敢易所事乃不果遣嘗進藥味苦却不<lb/>
　服國貞曰古人有言良藥苦口利於病忠言逆耳利<lb/>
　於行已而復召入視對曰良藥苦口既知之矣忠言<lb/>
　逆耳願留意焉世祖大悦以七寳馬鞍賜之憲宗三<lb/>
　年從征雲南機宻皆得參與朝夕未嘗離左右九年<lb/>
<pb n="KR2k0049_WYG_110-53b"/>
　世祖圍鄂獲數百族諸將欲盡阬之國貞力請止誅<lb/>
　其兇暴餘皆獲免及師還招降民數十萬口顛仆滿<lb/>
　道國貞白賑之全活甚衆世祖初授榮祿大夫提㸃<lb/>
　太醫院事賜金符至元三年改授金虎符十二年遷<lb/>
　禮部尚書嘗疏言慎財賦禁服色明法律嚴武備設<lb/>
　諫官均衛兵建學校立朝儀事多施行凡薦引皆知<lb/>
　名士士歸重之上嘗曰朕昔出征同履艱難者惟卿<lb/>
　數人在爾遂拜集賢大學士進階光祿大夫每進見<lb/>
<pb n="KR2k0049_WYG_110-54a"/>
　上呼許光禄而不名由是諸王大臣皆呼許光祿陞<lb/>
　翰林集賢大學士卒年七十六時大臣罕得贈諡特<lb/>
　贈金紫光祿大夫諡忠憲後加贈推誠廣徳協恭翊<lb/>
　亮功臣翰林學士承㫖上柱國追封薊國公初國貞<lb/>
　母韓氏亦以能醫侍莊憲太后又善調和食味稱㫖<lb/>
　凡珍膳㫖酒皆命掌之太后憫其勞賜以正定宅一<lb/>
　區嵗給衣廩終身國貞由是家焉<lb/>
高源字仲淵晉州人父汝霖為正定照磨使東平道經<lb/>
<pb n="KR2k0049_WYG_110-54b"/>
　高堂遇盜死源幼與母依及長補縣吏世祖中統初<lb/>
　累擢江南浙西道僉事常州路逹嚕噶齊馬恕奪民<lb/>
　田源劾其不法恕懼走賂權臣阿哈瑪特誣以他事繫<lb/>
　獄乆之忽釋源莫知所由先時源所居里多阿哈瑪特<lb/>
　姻戚素知源事母孝至是聞源坐非辜悉詣闕白曰<lb/>
　源孝子也天必知之况媒孽之罪非實若妄殺源悖<lb/>
　天不祥由是得不死後遷都水監開通惠河由文明<lb/>
　門東七十里與通惠河接置牐土橋十二至今人䝉<lb/>
<pb n="KR2k0049_WYG_110-55a"/>
　其利<lb/>
許扆字君黼一名和爾郭斯國貞子從父事潛邸進退<lb/>
　莊重世祖喜之賜今名俾從許衡學入備宿衛忠慎<lb/>
　小心嘗忤㫖欲罪之上後悔謂近侍特爾格曰朕欲罪<lb/>
　和爾郭斯汝何不言汝二人自今結為兄弟有譴責<lb/>
　則更相進諫乃置金酒中賜二人飲以為盟又諭曰<lb/>
　若東宫罪汝將誰諫耶遂命東宫臣慶山亦同飲金<lb/>
　酒俄除禮部尚書提㸃太醫院事賜日月龍鳯紋綺<lb/>
<pb n="KR2k0049_WYG_110-55b"/>
　衣二襲每外國使至必命與語辭理明辨莫不傾服<lb/>
　改尚醫大監帝命畫工寫其像賜之轉正議大夫仍<lb/>
　提㸃太醫院事有竊大安閣禮神幣者將誅之扆諫<lb/>
　曰敬神善事也因置人于死地恐神不享即命釋之<lb/>
　與丞相安圖善多所贊益僧格忌而譛之上不之信<lb/>
　僧格敗繋左掖門命往唾其面辭不可上稱其仁厚<lb/>
　賜以白玉帶且諭之曰以汝明潔無瑕有類此玉故<lb/>
　以賜汝也成宗初遷中書右丞行太常卿力辭乃命<lb/>
<pb n="KR2k0049_WYG_110-56a"/>
　以中書右丞署太常事俄改陜西行中書省右丞闗<lb/>
　中饑議賑扆曰若俟命下無及矣擅發之罪吾當獨<lb/>
　任之遂大發粟命亦尋下明年旱禱終南山而雨嵗<lb/>
　以大熟民皆畫像祀之扆不事生業田宅皆上賜有<lb/>
　足疾不能行仁宗以為先朝老臣特敕乗小輿入禁<lb/>
　中後國有大政詔使近侍即其家問之特授榮禄大<lb/>
　夫大司徒食其俸終身卒贈推忠守正佐理功臣光<lb/>
　禄大夫陜西等處行中書省平章政事柱國追封趙<lb/>
<pb n="KR2k0049_WYG_110-56b"/>
　國公諡僖簡<lb/>
楊宜時元孫形貌魁碩有識慮值貞祐之變金主南渡<lb/>
　河北郡縣多沒兵凶相仍冦賊充斥宜暨從弟琛仁<lb/>
　海義姪紹先茂先帥鄉黨族屬約束自守及太師某<lb/>
　以王爵領諸將兵來畧地遂以衆歸之拔於行間超<lb/>
　陞行大元帥府鎮翼表授忠勇校尉佩銀符守平陽<lb/>
　四門主管義軍福知龍平縣事逹佩金符金臺府長<lb/>
　官時青龍鰲背葛伯彈平諸砦未降互出攻擊肆為<lb/>
<pb n="KR2k0049_WYG_110-57a"/>
　剽刼宜暨琛等悉平之民賴以安及塔海都元帥西<lb/>
　征庸蜀辟琛為先鋒宜與焉凡所攻拔不避矢石屢<lb/>
　有成效凱還以勞遂授今職宜為治不事表襮而民<lb/>
　愛之不任刑罰而民畏之作事必為逺計使人守其<lb/>
　成法縣之東山炭窟年嵗既乆穿斸益深屢有圯壓<lb/>
　之患宜相視其地創為開置民甚便之邑之南川水<lb/>
　利溉田甚廣數村爭訟不已宜為斷理皆服其平至<lb/>
　今以為定例民立祠祀之所任凡三十餘年無少玷<lb/>
<pb n="KR2k0049_WYG_110-57b"/>
　闕至元元年冬十一月庚辰𦵏於百草嶺上馬跑泉<lb/>
　側子三汝直襲職汝舟授本縣丞俱有能名汝霖隠<lb/>
　徳不仕延祐三年春志祀名宦段天章表其墓<lb/>
楊琛翼城人初名俊與從兄宜平諸賊砦以功行翼州<lb/>
　元帥事金人執虎符白麻招之俊戮使者以聞特降<lb/>
　金符為征行元帥取河中興元與塔海下蜀淮全活<lb/>
　數萬口從車駕攻河南破蔡州宣授千夫長佩金符<lb/>
　賜名琛<lb/>
<pb n="KR2k0049_WYG_110-58a"/>
楊思忠翼城人全子為本縣軍民長官愛民如子民非<lb/>
　有大過不加箠楚徭役賦税皆有成例至元二年遷<lb/>
　聞喜父老攀轅泣送者千餘人<lb/>
王泰亨平陽人成宗時給事東宫歴太子賔客累遷中<lb/>
　書平章致仕封晉國公諡清憲所著有康莊文集<lb/>
李謙亨曲沃人至治中以儒士辟歴内臺御史時建西<lb/>
　山佛寺甚亟謙亨以嵗饑且東作方興上疏極諫帝<lb/>
　怒謫邉陲尋召還授浙東海右二道亷訪使卒封隴<lb/>
<pb n="KR2k0049_WYG_110-58b"/>
　西郡侯諡忠肅<lb/>
續執中襄陵人進士第大徳初任絳州儒學教授勤於<lb/>
　教誨人才輩出後徴為國子助教<lb/>
靳用字祐之曲沃人和子六嵗從事性理之學壯為曲<lb/>
　沃翼城令有聲改榮河尹奉法循理勸農興學拜監<lb/>
　察御史陜西漢中道按察司僉事擢嶺北湖南道肅<lb/>
　政亷訪使臨民以徳執法不阿所在頌之終朝列大<lb/>
　夫晉寧路總管子徳政邳州判官徳信將仕郎徳謙<lb/>
<pb n="KR2k0049_WYG_110-59a"/>
　禁直宿衛徳淵贈兵部尚書封西河郡侯徳昌好學<lb/>
　善屬文徳淵子榮監察御史奎章閣待制學士剛直<lb/>
　有祖風弟昺有孝行<lb/>
王得貞霍州人進士至大間懐慶路總管能詩善草書<lb/>
　至正間為掃地王賊兵所執不屈死贈河東宣慰司<lb/>
　使<lb/>
賈敏夫襄陵人延祐中拜監察御史嘗遺書若干卷於<lb/>
　邑之學宫以惠後進<lb/>
<pb n="KR2k0049_WYG_110-59b"/>
牛光祖襄陵人以才辟甘肅行省掾尋陞中書省掾中<lb/>
　都留守都事有幹局以亷慎稱遷刑部主事授大同<lb/>
　路治中泰定改元擢大都兵馬指揮使尋拜京畿都<lb/>
　漕運使天厯間為河東陜西都轉運鹽使陞雲南諸<lb/>
　路行中書省參知政事管軍馬次年致仕父滋知吉<lb/>
　州累贈戸部尚書隴西郡公弟敬祖任大同縣尹<lb/>
喬彜晉寜人性高介為詩文有法自號芸齋至正中賊<lb/>
　陷晉寜城中死者十二三彜整衣冠聚妻子家有大<lb/>
<pb n="KR2k0049_WYG_110-60a"/>
　井彜令妻子輩循次投井中而已隨赴之賊平贈臨<lb/>
　汾尹諡純潔<lb/>
邢飛翰霍州人性剛果以薦為内御史巴延專政飛翰<lb/>
　面質其非參議佛嘉律姦邪復廷劾之後以兩淮鹽<lb/>
　運同知致仕元末兵亂被執不屈死追封工部尚書<lb/>
　諡忠毅<lb/>
李榮祖霍州人業儒有大志及為吏仁慈愛下長於剖<lb/>
　决所在頌之陞總管以都轉運鹽使司同知致仕贈<lb/>
<pb n="KR2k0049_WYG_110-60b"/>
　上騎都尉封隴西郡伯孫智有祖風仕至晉寧路總<lb/>
　管<lb/>
賀方霍州人幼聰慧日誦數千言人呼小學士隨父宦<lb/>
　逰江南由國子生仕至翰林應奉待制陞學士終江<lb/>
　南路治書侍御史城陷死之<lb/>
靳頡曲沃人任征西大將軍不避艱險殁于陣獲其屍<lb/>
　而失其首錫銀首連𦵏<lb/>
　山西通志卷一百十<lb/>
</p>
<p>
</p>
  </div>
</body>
</text>
</TEI>
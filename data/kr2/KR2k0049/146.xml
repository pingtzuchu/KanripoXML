<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百四十六</head> <lb/>
    <p>
<pb n="KR2k0049_WYG_146-1a"/>
欽定四庫全書<lb/>
　山西通志卷一百四十六<lb/>
　　隱逸<lb/>
　三晉繇披衣蒲衣以降如絳縣老人北山丈人負苓<lb/>
　者蓋已衆矣雖不克範中道而不能不高其行魏風<lb/>
　曰中心好之曷飲食之蒐訂軼事亦杕杜之義匪直<lb/>
　箕山潁水存巢許之孤踪也志隱逸<lb/>
太原府<lb/>
<pb n="KR2k0049_WYG_146-1b"/>
漢<lb/>
郝子亷太原人風俗通太原郝子亷飢不得食寒不得<lb/>
　衣一介不取諸人曾過姊飯留十五錢黙置席下去<lb/>
　每行飲水常投一錢於井中<lb/>
閔貢字仲叔太原人世稱節士雖周黨之清潔自以弗<lb/>
　及也黨見其食無菜遺之生蒜仲叔曰我欲省煩耳<lb/>
　今更作煩耶受而不食建武中應司徒侯霸辟既至<lb/>
　霸不及政事徒勞苦而已仲叔恨曰始䝉嘉命且喜<lb/>
<pb n="KR2k0049_WYG_146-2a"/>
　且懼今見明公喜懼皆去以仲叔為不足問耶不當<lb/>
　辟也辟而不問是失人也遂辭出投檄而去復以博<lb/>
　士徵不至客居安邑老病家貧不能得肉食買猪肝<lb/>
　一片屠者或不肯與安邑令聞勅吏常給焉仲叔怪<lb/>
　而問之知乃歎曰閔仲叔豈以口腹累安邑耶遂去<lb/>
　客沛以壽終<lb/>
譚賢字伯升太原人王莽世與周黨胥守節不仕建武<lb/>
　中徵不至<lb/>
<pb n="KR2k0049_WYG_146-2b"/>
王烈字彦方<hi>魏志烈字彦考</hi>太原人少師事陳寔㠯義行稱郷<lb/>
　里有盜牛者主得之盜請罪曰刑戮是甘乞不使王<lb/>
　彥方知烈聞使人謝之遺布一端或問其故烈曰盜<lb/>
　懼吾聞其過是有恥惡之心既懷恥惡必能改善故<lb/>
　㠯此激之後有老父遺劒於路行道者見而守之至<lb/>
　暮老父還尋得劔怪而問其姓名㠯事告烈烈使推<lb/>
　求乃先盜牛者也諸有爭訟曲直將質之於烈或至<lb/>
　塗而反或望廬而還其㠯德感人若此察孝亷三府<lb/>
<pb n="KR2k0049_WYG_146-3a"/>
　並辟皆不就遭黃巾董卓之亂乃避地于遼人尊奉<lb/>
　之太守公孫度接以昆弟之禮訪酬政事欲㠯為長<lb/>
　史烈乃為商賈自穢得免曹操聞烈高名遣徵不至<lb/>
　建安二十四年終於遼年七十八<lb/>
隋<lb/>
鄭翻字靈雀太原晉陽人父紹元小字安都齊太尉諮<lb/>
　議趙郡太守翻少有器識博學好文章武平末位司<lb/>
　徒記室㕘軍齊亡歴周隋不仕隱居滎陽三窟山傲<lb/>
<pb n="KR2k0049_WYG_146-3b"/>
　誕不自覊束或有所之乘驢衣韉破弊而往遠近欽<lb/>
　其高名皆謂有異狀觀者如堵及見其形乃甚短陋<lb/>
　不副所聞然風神俊發無貴賤並敬服之納言楊素<lb/>
　聞其名因使過滎陽迎與相見言談彌日深加禮重<lb/>
　及歸言之朝廷累徵不至終於家<lb/>
唐<lb/>
武攸緖并州文水人惟良子恬淡寡欲好易莊周書少<lb/>
　變姓名賣卜長安市得錢輒委去後更授太子通事<lb/>
<pb n="KR2k0049_WYG_146-4a"/>
　舍人累遷揚州大都督府長史鴻臚少卿武后時封<lb/>
　安平郡王從封中岳固辭官后疑其詐許之攸緖廬<lb/>
　巖下如素遁者后遣其兄攸宣敦諭卒不起盤桓龍<lb/>
　門少室間冬蔽茅椒夏居石室賜金銀鐺鬲野服王<lb/>
　公遺鹿裘素障櫻桮塵皆流積不御也市田潁陽與<lb/>
　家奴雜作晩年肌肉銷眚曈有紫光晝能見星中宗<lb/>
　初降巢國公以安車召拜太子賔客苦祈還山詔可<lb/>
　安樂公主出降又以璽書迎之將至勅即兩儀殿設<lb/>
<pb n="KR2k0049_WYG_146-4b"/>
　位行問道禮詔見日山帔葛巾不名不拜攸緖至更<lb/>
　冠帶仗入通事舍人贊就位攸緒趨就常班再拜禮<lb/>
　不及行朝廷嘆息賜予無所受親貴來謁道寒溫外<lb/>
　黙無言及還朝官並祖城東俄而諸韋誅惟攸緖不<lb/>
　及睿宗下詔慰諭復召拜太子賓客不就譙王重福<lb/>
　之亂以誣被繫張説表置廬山中書令姚元崇奏賜<lb/>
　嵩山舊居令州縣存問詔可開元十一年卒<lb/>
溫佶字輔國祁縣人大雅四世孫天寶末助平原太守<lb/>
<pb n="KR2k0049_WYG_146-5a"/>
　顔眞卿守李光弼厚遇之後居鄴薛嵩薦之授太常<lb/>
　寺丞一謝即去屏處郊野世推其高節<lb/>
李源文水人憕子八歲家覆俘為奴史朝義敗故吏識<lb/>
　源於洛陽贖出之代宗聞授河南府參軍遷司農主<lb/>
　簿以父死賊手常悲憤不仕不娶絶酒葷惠林佛祠<lb/>
　憕舊墅也源依祠居闔户日一食祠殿其先寢也每<lb/>
　過必趨未始踐階自營墓為終制時偃卧埏中長慶<lb/>
　初年八十矣御史中丞李德裕表薦曰賈誼稱守圉<lb/>
<pb n="KR2k0049_WYG_146-5b"/>
　扞敵之臣死城郭封疆天寶時士罕仗節委符組棄<lb/>
　城郭者不為恥而憕約義同列守位自如扺刃就終<lb/>
　臣節之光由憕始而源天與至孝絶心祿仕五十餘<lb/>
　年常守沈黙理契深要一辭開析百慮洗然抱此眞<lb/>
　節棄於清世臣竊為陛下惜之穆宗下詔曰昔盜起<lb/>
　幽陵振蕩河洛贈太尉憕處難居首正色就死兩河<lb/>
　聞風再固危壁殊節卓焉到今稱之源有曾參之行<lb/>
　巢父之操泊然無營汔此高年夫褒忠所以勸臣節<lb/>
<pb n="KR2k0049_WYG_146-6a"/>
　也旌孝所以激人倫也鎭澆浮莫如尚義厚風俗莫<lb/>
　如尊老舉是四者大儆於時其以源守諫議大夫賜<lb/>
　緋魚袋河南尹遣官敦諭上道上自遣使者持詔書<lb/>
　袍笏即賜又賜絹二百匹源頓首受詔附表謝辭吐<lb/>
　哀慤一無所受尋卒敬宗時擢憕孫河南兵曹參軍<lb/>
宋<lb/>
邢昻高蹈不仕冦凖陳堯佐范仲淹文彥博胥贈詩卒<lb/>
　葬晉祠南原張景儉表墓<lb/>
<pb n="KR2k0049_WYG_146-6b"/>
金<lb/>
王中立字湯臣岢嵐人博學强記問無不知少治易有<lb/>
　聲場屋間家豪於財賓客日滿門待之極豐腆年四<lb/>
　十喪妻不更娶亦不就舉齋居如衲僧三四年出時<lb/>
　人覺其談吐高濶詩筆字畫皆超絶若有物附之者<lb/>
　問之不言也趙秉文知平定往謁之遺詩云寄與閒<lb/>
　閒傲浪仙枉將詩酒汚天全黃塵遮斷來時路不到<lb/>
　蓬山五百年因言唐世士大夫五百人皆仙人謫降<lb/>
<pb n="KR2k0049_WYG_146-7a"/>
　中有為世味所著迷而不返者如公與我皆是也晩<lb/>
　年易名雲鶴自號擬栩詩甚多人問世外事亦一二<lb/>
　言之好作擘窠大字往往瞑目為之筆意縱放勢若<lb/>
　飛動秉文甚愛之李之純嘗共商畧前代人物歎服<lb/>
　以為辨博中第一流人也臨終預尅死期如言而逝<lb/>
　州將石倫葬之忻州時年五十六<lb/>
趙達夫太原人性嗜讀書而不嗜科舉南渡後居緱氏<lb/>
　山中安貧守分有詩傳世<lb/>
<pb n="KR2k0049_WYG_146-7b"/>
元<lb/>
謝黙字藴中榆次人篤志好學博通經籍養母以孝聞<lb/>
　高尚弗仕<lb/>
明<lb/>
張圖南字拙菴文水人性倜儻怡志泉石好讀人間未<lb/>
　見書間亦歌詩摹帖以自適直指高其操親詣之談<lb/>
　陋室敝席間食蔬食菜羮歡如也晚年家益貧行益<lb/>
　高每遇佳山水輒留連不去或勸之仕笑曰廟中之<lb/>
<pb n="KR2k0049_WYG_146-8a"/>
　犧漆園吏不為而謂吾為之乎<lb/>
孫□太原人慷慨有大志能文章千言立就闖變偕鄭<lb/>
　伯陽段樵隱沁源山中後鄭歸授徒自給二人不知<lb/>
　所終<lb/>
平陽府<lb/>
陶唐<lb/>
席老師一作壤父堯時賢人失其名時天下太和百姓<lb/>
　無事老師年八十餘擊壤于衢觀者曰大哉帝之德<lb/>
<pb n="KR2k0049_WYG_146-8b"/>
　也老師曰吾日出而作日入而息鑿井而飲耕田而<lb/>
　食帝力何有於我哉舊志襄陵人<lb/>
周<lb/>
晉漁者文公出田逐獸碭入大澤迷不知所出中有漁<lb/>
　者導出之曰臣願有獻鴻鵠保河海之中厭而欲移<lb/>
　徙之小澤則必有九繒之憂黿鼉保深淵厭而出之<lb/>
　淺渚則必有弋網釣射之憂今公逐獸碭入至此何<lb/>
　行之太遠也文公曰善哉謂從者記漁者名漁者曰<lb/>
<pb n="KR2k0049_WYG_146-9a"/>
　公何以名為公其尊天事地敬社禝周四國慈愛萬<lb/>
　民薄賦斂輕租稅臣亦與焉公不敬社禝不周四國<lb/>
　外失禮於諸侯内逆民心一國流亡漁者雖得厚賜<lb/>
　不能保也遂辭不受曰公亟歸國臣亦反吾漁所<lb/>
越者英賢傳晉有高人越者隱伏於北唐因氏焉<lb/>
漢<lb/>
河上丈人翼城人明老子之術自匿姓名居河之湄故<lb/>
　號曰河上丈人又河上丈人沃志作河上公今河上<lb/>
<pb n="KR2k0049_WYG_146-9b"/>
　村即其隱居地也<lb/>
魏<lb/>
焦先字孝然河東人中平末年二十餘避白波東客揚<lb/>
　州建安初西還留陜界十六年失家屬獨竄大陽河<lb/>
　渚間食草飲水無衣履結草為裳縣常使埋藏疫病<lb/>
　人童兒皆輕易之然先行不踐邪徑必循阡陌捃拾<lb/>
　不取大穗飢不茍食寒不苟衣出見婦人則隱翳須<lb/>
　去乃出自作一蝸牛廬凈埽其中營木為牀布草蓐<lb/>
<pb n="KR2k0049_WYG_146-10a"/>
　天寒構火自炙饑則出為人客作飽食而已不取其<lb/>
　直常言草茅之人與狐免同羣不肯妄語太和青龍<lb/>
　中嘗持一杖南渡淺河水漲輒獨云未可也由是人<lb/>
　頗疑不狂河東大守杜恕以衣服迎見而不與語嘉<lb/>
　平中太守賈穆故過其廬與語不應與食不食明年<lb/>
　大發卒將伐吳有竊問者先不肯應而謬歌曰祝衂<lb/>
　祝衂非魚非肉更相追逐本心為當殺牂羊更殺其<lb/>
　羖䍽邪人莫知所謂㑹諸軍敗好事者疑牂羊謂吳<lb/>
<pb n="KR2k0049_WYG_146-10b"/>
　羖䍽謂魏是後僉謂之隱者議郎河東董經密往觀<lb/>
　之挑欲與語不肯應後野火燒廬因露寢袒卧雪中<lb/>
　不移卒年八十九<lb/>
前宋<lb/>
闗康之字伯愉河東揚人僑京口轉僑南昌少而篤學<lb/>
　姿狀豐偉與下邳趙繹友善特進顔延之等當時名<lb/>
　士十許人入山候之見其散髪披黃布席松葉枕白<lb/>
　石而卧了不相眄延之等咨嗟而退不敢干也晉陵<lb/>
<pb n="KR2k0049_WYG_146-11a"/>
　顧恱之難王弼易義四十餘條康之申王難顧遠有<lb/>
　情理又為毛詩義經籍疑滯多所論釋嘗就沙門支<lb/>
　僧納學筭妙盡其能徵辟一無所就棄絶人事守志<lb/>
　閒居弟雙之為臧質車騎參軍卒於赭圻瘞水濱康<lb/>
　之迎喪而病寖頓二十餘年時有閒日輒卧論文義<lb/>
　宋孝武初大使薦康之宜加徵聘不省康之性清約<lb/>
　獨居一室希見妻子絶賓客弟子以業傳受河南辛<lb/>
　普明尤肖之善左氏春秋齊高帝嘗送本與康之康<lb/>
<pb n="KR2k0049_WYG_146-11b"/>
　之手自㸃定又造禮論十卷高帝絶賞愛之宋太始<lb/>
　初徵辭以疾<lb/>
金<lb/>
段恩趙城人隱居南步里草舍三間鄉里莫覩其顏面<lb/>
　敦武校尉仇絃悉其賢為撰遠塵菴記有碑<lb/>
明<lb/>
吉士臨汾縣人士少讀書明大義而雅嗜奇山水既長<lb/>
　有文名同列咸斂手推避闖逆破平陽召試諸生授<lb/>
<pb n="KR2k0049_WYG_146-12a"/>
　以偽職士閉户不應或以利害怵之不為動後優游<lb/>
　巖壑間以老有枕流漱石之風<lb/>
潞安府<lb/>
漢<lb/>
馮胄字世威上黨人奉世之後也為司徒李郃門人郃<lb/>
　卒獨制服心喪三年時人異之胄常慕周伯况閔仲<lb/>
　叔之為人隱處山澤不應徵辟<lb/>
唐<lb/>
<pb n="KR2k0049_WYG_146-12b"/>
馮裴上黨人與子元俱以琴書自娛不樂仕進以隱士<lb/>
　稱<lb/>
郝洽字元津上黨人祖溫元魏時以門第為本州中正<lb/>
　洽隱居潞之西火元宗為潞别駕出獵與語奇之因<lb/>
　造其第及後即位授以官不拜終身稱處士賜田給<lb/>
　養焉<lb/>
田佐時潞州處士建中三年黜陟使裴伯言薦之詔除<lb/>
　集賢院直學士宰相張鎰以為禮輕恐士不勸復詔<lb/>
<pb n="KR2k0049_WYG_146-13a"/>
　州縣吏以絹百匹粟百石就家致聘佐時卒不至<lb/>
元<lb/>
王綱長子人從陜西侯伯政講性理不樂仕進築粹經<lb/>
　樓於家廣積經史教子弟<lb/>
汾州府<lb/>
周<lb/>
吉桑西河舟人趙簡子游於西河而樂之嘆曰安得賢<lb/>
　士而與處焉吉桑曰此吾君不好之也簡子曰吾門<lb/>
<pb n="KR2k0049_WYG_146-13b"/>
　左右客千人朝食不足暮收市征暮食不足朝收市<lb/>
　征吾可謂不好士乎吉桑曰鴻鵠高飛遠翔其所恃<lb/>
　者六翮也背上之毛腹下之毳無尺寸之數加之滿<lb/>
　把飛不能為之益高不知門下左右客千人者六翮<lb/>
　之用乎將盡毛毳也<lb/>
介之推晉人文公㣲臣也從文公出亡及反國公賞從<lb/>
　亡者推不言祿祿亦弗及與其母隱去公求之不獲<lb/>
　聞其入緜上山中於是環緜上山中而封之以為介<lb/>
<pb n="KR2k0049_WYG_146-14a"/>
　推田號曰介山韓詩外傳晉文公過曹里鳬須從因<lb/>
　盜重耳藏而亡重耳無糧餒不能行介子推割股以<lb/>
　食重耳然後能行史記推至死不復見其從者憐之<lb/>
　乃懸書宫門曰龍欲上天五蛇為輔龍已升雲四蛇<lb/>
　各入其宇一蛇獨怨終不見所處文公出見其書曰<lb/>
　此介子推也使人召之則亡後宋封推為潔惠侯<lb/>
元<lb/>
王天祺號秋巖汾陽人喜讀書善屬文以教職茂異<lb/>
<pb n="KR2k0049_WYG_146-14b"/>
　辟胥辭疾不赴諄諄善誨成就𢎞多狀元張益其一<lb/>
　也人稱秋巖先生門人李峽等為之立碑<lb/>
大同府<lb/>
魏<lb/>
韓珩代郡人清粹雅量奉養兄姊族以孝弟稱魏太祖<lb/>
　高其節屢辟不至<lb/>
元<lb/>
王忠栗州人負志奇偉不樂仕進妻亡不復娶多與奇<lb/>
<pb n="KR2k0049_WYG_146-15a"/>
　士遊彈琴弈棋終日坐茂林中遇晚即卧木上後卜<lb/>
　蘆芽山結廬以居更名雲鶴洒然有商山富春之致<lb/>
澤州府<lb/>
唐<lb/>
郭樸陵川人文藝兼通孝友大著刺史屢薦辭不就逍<lb/>
　遙泉石以此自終<lb/>
司徒映澤州人官太常卿太和中棄官歸里晦迹藏名<lb/>
　清修砥礪屢起不仕<lb/>
<pb n="KR2k0049_WYG_146-15b"/>
韋况陽城人少隱王屋山孔述睿知其賢薦為拾遺不<lb/>
　拜未幾以起居郎召居半載輒棄官歸徙家龍門累<lb/>
　徵不起元和初强起諫議大夫未幾復乞致仕况貴<lb/>
　胄勵志冲遠不為聲利所奪當世重其風操<lb/>
宋<lb/>
王載道沁水人少頴慧於書無所不讀宋宣和間以明<lb/>
　經舉進士不第金人南侵大河南北地胥陷没遂輟<lb/>
　舉子業隱於鹿臺山且耕且讀後進高其行多所師<lb/>
<pb n="KR2k0049_WYG_146-16a"/>
　事金天眷間省檄屢辟俱辭不應所著有鹿臺稿詩<lb/>
　稿藏於家學者稱為鹿臺先生<lb/>
張宗古高平人幼負大志優於文學父母早逝或勸之<lb/>
　仕曰仕以行志也親老而養不逮吾志安乎樂善喜<lb/>
　施嫁宗孤女五人瘞貧乏者十餘家當時宗族兄弟<lb/>
　例得守本郡有至者屏居山澤不一造其門既罷情<lb/>
　禮如初人胥稱孝亷云<lb/>
都貺陵川人博覽經籍隱邑南錦屏山令呂由庚薦不<lb/>
<pb n="KR2k0049_WYG_146-16b"/>
　起一時名人谷漢臣高子美輩嘗就訪焉<lb/>
金<lb/>
張克柔高平人以理學自負性爽慨重然諾卷跡山林<lb/>
　布衣蔬食處之澹然顯者每顧其廬茍非其人則辭<lb/>
　而避之<lb/>
元<lb/>
白處善澤州人性警敏有學行嘉遯不仕世祖高其志<lb/>
　勅曰身都道義漠然無名利之心家富詩書樂矣有<lb/>
<pb n="KR2k0049_WYG_146-17a"/>
　田園之趣賜號義安處士<lb/>
李希白高平人有駿材時元季謂鄉人曰此忠臣義士<lb/>
　奮發之秋吾力不能而復靦顏事之恥也遂屏居無<lb/>
　仕進意一時朝士俱知其名<lb/>
張起巖高平人性嚴重與人寡合獨與韓維學游為㤀<lb/>
　年友同隱居龍山號東崖維學嘗語人曰張東崖宋<lb/>
　魏野之流也日相過從放歌自適著有泫水倡和集<lb/>
張才高平人與兄播齊名恬退不仕常種𤓰自給<lb/>
<pb n="KR2k0049_WYG_146-17b"/>
張汝弼高平人事親孝以詩名世遁迹莒山嘯歌獨行<lb/>
　性甘薇自號薇田扁其室曰薇齋<lb/>
郝彝字仲常陵川人文忠公仲弟經明行修不仕<lb/>
明<lb/>
陳錦高平人性高鯁幼習舉子業恥事剿說後隱於西<lb/>
　山之麓曰修不必耀貴不必爵知不必人行不必身<lb/>
　竟以此自終時高其操<lb/>
王克耘陽城人善詩賦不仕結知止齋藏修終身<lb/>
<pb n="KR2k0049_WYG_146-18a"/>
蒲州府<lb/>
上古<lb/>
蒲衣子舊志蒲伊子蒲縣人一名蒲衣子以其衣蒲故<lb/>
　名或云姓伊名疇五帝時人隱士也渾渾噩噩抱道<lb/>
　而潛居於蒲谷山中<hi>即蒲子山縣之得名以此</hi>堯都平陽聞其賢<lb/>
　躬往師之有講道臺税駕坡遺址㣲存高士傳蒲衣<lb/>
　子者舜時賢人也年八歲而舜師之齧缺問於王倪<lb/>
　四問而四不知齧缺因躍而大喜行以告蒲衣子蒲<lb/>
<pb n="KR2k0049_WYG_146-18b"/>
　衣子曰而乃今知之乎有虞氏不及泰氏有虞氏其<lb/>
　猶臧仁以要人亦得人矣而未始出於非人泰氏其<lb/>
　卧徐徐其覺于于一以已為馬一以已為牛其知情<lb/>
　信其德甚眞而未始入於非人也後舜讓天下於蒲<lb/>
　衣子蒲衣子不受而去莫知所終<hi>路史蒲衣之故國河中之河東西二</hi>
　<hi>里蒲津闗也</hi>
披衣生八歲舜巽以天下高士傳披衣者堯時人也堯<lb/>
　之師曰許由許由之師曰齧缺齧缺之師曰王倪王<lb/>
<pb n="KR2k0049_WYG_146-19a"/>
　倪之師曰披衣齧缺問道於披衣披衣曰若正汝形<lb/>
　一汝視天和將至攝汝知一汝度神將來舍德將為<lb/>
　汝美道將為汝居汝瞳焉如新生之犢而無求其故<lb/>
　焉未卒齧缺睡寐披衣大悅行歌而去之曰形若稿<lb/>
　骸心若死灰眞其實知不以故自持媒媒晦晦無心<lb/>
　而不可與謀彼何人哉<hi>一云披衣蒲衣之子路史蒲衣即披衣</hi>
唐<lb/>
薛業汾隂人天寶間處士也西遊廬山補闕趙驊侍御<lb/>
<pb n="KR2k0049_WYG_146-19b"/>
　史王定評事張有略各以文贈獨孤及嘗稱其敦於<lb/>
　詩困於學敏於行口弗言祿祿亦不及識其眞者以<lb/>
　為永歎以為景慕<lb/>
李純夫臨晉人隱居不仕構了了菴亭於王官谷貽溪<lb/>
　之上元宗召之不起號孤雲子<lb/>
宋<lb/>
李瀆河中人其先世居洛陽曾祖鄑梁崇政使後唐以<lb/>
　太子少傅致仕父瑩字正白善詞賦廣順進士蒲帥<lb/>
<pb n="KR2k0049_WYG_146-20a"/>
　張鐸辟記室因家河中乾德初為殿中侍御史度支<lb/>
　判官使江南授右贊善大夫卒初瑩禱河祠而生瀆<lb/>
　故名瀆字河神後改字長源淳澹好古博覽經史十<lb/>
　六外艱杜門不復仕進家世多聚書畫王祐典河中<lb/>
　深加禮待名益著時往來中條山中不親産業所居<lb/>
　木石幽勝談唐室已來衣冠人物歴歴可聽罕著文<lb/>
　前後州將皆厚遇之王旦李宗諤每勸其仕皆不答<lb/>
　乘馬嘗為宗人借憩於㕓間瀆即鬻之其惡囂如此<lb/>
<pb n="KR2k0049_WYG_146-20b"/>
　州閭化其儉德祀汾隂孫冕言其隱操陳堯叟復薦<lb/>
　之召見辭足疾不起遣内侍勞問令長吏歲時存撫<lb/>
　明年又存問瀆自陳習靜避世意素嗜酒嘗曰扶羸<lb/>
　養疾捨此莫可從吾所好以盡餘年不亦樂乎天禧<lb/>
　三年語諸子曰山水足以娛情苟遇醉而卒吾之願<lb/>
　也吾將與爾永訣爾輩當常在左右即設外寢同處<lb/>
　一日忽曰適有人至牀下誦詩云行到水窮處未知<lb/>
　天盡時言訖不見吾當逝矣亟取瑩集七十篇洎書<lb/>
<pb n="KR2k0049_WYG_146-21a"/>
　畫付諸子促家人置酒頃之卒年六十三贈秘書省<lb/>
　著作佐郎賜其家帛二十匹米三十斛州縣常加存<lb/>
　䘏蠲羨役<lb/>
張愈字少愚河東人僑郫雋偉有大志遊學四方屢舉<lb/>
　不第寶元初上書言邊事請使遼其論甚壯用使者<lb/>
　薦除試秘書省校書郎願以授父顯忠而隱於家帥<lb/>
　文彥博置青城山白雲谿杜光庭故居以處之内艱<lb/>
　鹽酪不入口再期植所持柳杖於墓忽生枝葉後合<lb/>
<pb n="KR2k0049_WYG_146-21b"/>
　抱六召不應喜弈棋樂山水遇有興雖數千里輒盡<lb/>
　往遂浮湘沅觀浙江升羅浮入九疑買石載鶴以歸<lb/>
　杜門著書未就卒<lb/>
金<lb/>
薛繼先字曼卿南渡後隱居洛西山中課童子讀書事<lb/>
　母孝與人交謙遜和雅所居化之子純孝字方叔有<lb/>
　父風有詐為曼卿書就方叔取物者曼卿年已老有<lb/>
　少容客不知其為曼卿而以為方叔也與之書曼卿<lb/>
<pb n="KR2k0049_WYG_146-22a"/>
　如所取付之監察御史石玠行部遇曼卿拒不見或<lb/>
　言君何無鄉曲情曼卿曰今時政未必皆善御史一<lb/>
　有所劾將謂自我發之同惡相庇他日并鄉里必有<lb/>
　受禍者其畏愼皆此類壬辰之亂病没宜陽<lb/>
馮志恩榮河人九歲入學受書一再讀輒成誦博考經<lb/>
　史崇尚志節貞祐間避亂泰華遇隱者田元圃語相<lb/>
　契遂師事焉田傳以秘訣豁然開悟壬辰兵息復還<lb/>
　故鄉依先人茅屋一意操存以道自樂平生未嘗有<lb/>
<pb n="KR2k0049_WYG_146-22b"/>
　疾及年老行不杖坐不倚氣爽神清目有餘光<lb/>
明<lb/>
楊守中字彥庸猗氏人博通經史尤善詩文有隱德洪<lb/>
　武間詔至内府欲官之伏而不謁垂半載不易其志<lb/>
　詔送還原籍<lb/>
孫達猗氏人邃於學洪武甲子再行科舉舉第一聨雋<lb/>
　進士志尚卓然鍵户深居寄意詩文以自娛同年黃<lb/>
　太常子澄練都院子寧常延入客座上下其議論靖<lb/>
<pb n="KR2k0049_WYG_146-23a"/>
　難兵起黃練見殺達痛哭入山長往不返子孫亦莫<lb/>
　知其處<lb/>
沁州<lb/>
元<lb/>
邢安國武鄉人少以詩賦名年踰四十遂絶意科舉以<lb/>
　詩酒自娛避亂客沁陽十餘年後北歸備歴艱苦往<lb/>
　往見於所著詩<lb/>
平定州<lb/>
<pb n="KR2k0049_WYG_146-23b"/>
宋<lb/>
張象仁盂縣人嵩季子登熙寧六年進士授校書郎上<lb/>
　仁宗時宜五事落職隱白鹿山不交當道者五十餘<lb/>
　年見丞相呂思誠墓表<lb/>
元<lb/>
田傑盂縣人領大德四年郷薦性淳厚不樂仕進内孝<lb/>
　於父母外信於朋友輕財重義尤善屬文教授鄉里<lb/>
　不倦人有片善惟恐稱道之不足若非義相干怡然<lb/>
<pb n="KR2k0049_WYG_146-24a"/>
　不與校郷人賢之<lb/>
明<lb/>
温良字從善盂縣人少聰慧有奇氣未冠補邑庠生旋<lb/>
　棄去隱於北鄉<lb/>
忻州<lb/>
北魏<lb/>
薛雲忻州人性嗜學不樂仕進隱州西南繫舟山讀書<lb/>
　自適以終其身今名其谷曰薛雲谷<lb/>
<pb n="KR2k0049_WYG_146-24b"/>
宋<lb/>
劉易忻州人性介烈博學好古喜談兵韓琦知定州上<lb/>
　其所著春秋論授太學助教并州州學說書不能屈<lb/>
　志仕進寓虢之盧氏習辟穀術趙抃復薦其行誼賜<lb/>
　退菴處士易作詩琦每為書石或不可其意輒滌去<lb/>
　琦亦再書之尹洙帥渭延致尊禮狄青代洙遇之亦<lb/>
　厚治平末卒琦作文祭云剛介之性天下能合者有<lb/>
　幾淵源之學古人不到者甚多其敬之如此熙寧訪<lb/>
<pb n="KR2k0049_WYG_146-25a"/>
　察定户役詔易家用處士如七品恩得減半示優禮<lb/>
　云<lb/>
元<lb/>
張惟善忻州人藏書萬卷隱居授徒出其門者多名人<lb/>
　其墓銘曰於維先生學傳聖心文經是式詩雅斯欽<lb/>
　上希陳邵晦迹幽深<lb/>
代州<lb/>
漢<lb/>
<pb n="KR2k0049_WYG_146-25b"/>
周黨字伯况太原廣武人家產千金少孤為宗人所養<lb/>
　而遇之不以理及長又不還其財黨詣鄉縣訟主乃<lb/>
　歸之既而散與宗族悉免遣奴婢遂至長安遊學初<lb/>
　鄉佐嘗衆中辱黨黨久懷之後讀春秋聞復讐之義<lb/>
　便輟講而還與鄉佐相聞期尅鬭日既交刃而黨為<lb/>
　鄉佐所傷困頓鄉佐服其義輿歸養之數日方蘇自<lb/>
　此勅身修志州里稱其高及王莽竊位託疾杜門自<lb/>
　後賊暴縱橫唯至廣武過城不入建武中徵為議郎<lb/>
<pb n="KR2k0049_WYG_146-26a"/>
　以病去職遂將妻子居澠池復被徵不得已乃著短<lb/>
　布單衣穀皮綃頭待見尚書及引見伏而不謁自陳<lb/>
　願守所志帝乃許焉博士范升奏黨曰臣聞堯不須<lb/>
　許由巢父而建號天下周不待伯夷叔齊而王道以<lb/>
　成伏見太原周黨東海王良山陽王成等䝉受厚恩<lb/>
　使者三聘乃肯就車及陛見帝廷黨不以禮屈伏而<lb/>
　不謁偃蹇驕悍同時俱逝黨等文不能演義武不能<lb/>
　死君釣采華名庶幾三公之位臣願與坐雲臺之下<lb/>
<pb n="KR2k0049_WYG_146-26b"/>
　考試圖國之道不如臣言伏虛妄之罪而敢私竊虛<lb/>
　名誇上求高皆大不敬詔曰自古明王聖主必有不<lb/>
　賓之士伯夷叔齊不食周粟太原周黨不受朕祿亦<lb/>
　各有志焉其賜帛四十疋黨遂隱居澠池著書上下<lb/>
　篇而終邑人賢而祠之<lb/>
王霸字儒仲太原廣武人少有清節王莽世棄冠帶絶<lb/>
　交宦建武中徵至尚書拜稱名不稱臣有司問之霸<lb/>
　曰天子有所不臣諸侯有所不友司徒侯霸讓位於<lb/>
<pb n="KR2k0049_WYG_146-27a"/>
　霸故梁令閻陽毁之曰太原俗黨儒仲頗有其風遂<lb/>
　止以病歸隱居守志茅屋蓬户連徵不至以壽終<lb/>
荀恁字君大太原廣武人少修清節資財千萬父越卒<lb/>
　悉散與九族隱居山澤以求厥志光武徵以病不至<lb/>
　永平初東平王蒼為驃騎將軍辟而應焉及後朝㑹<lb/>
　顯宗戱之曰先帝徵君不至驃騎辟君而來何也對<lb/>
　曰先帝秉德以惠下故臣可得不來驃騎執法以檢<lb/>
　下故臣不敢不至後月餘罷歸卒於家<lb/>
<pb n="KR2k0049_WYG_146-27b"/>
殷謨字君長鴈門人王莽世與周黨胥守節不仕建武<lb/>
　中徵不至<lb/>
前宋<lb/>
周續之字道祖鴈門廣武人僑豫章建昌縣八歲喪母<lb/>
　哀戚過成人奉兄如事父豫章太守范寗立學招集<lb/>
　生徒續之年十二詣寗受業數年通五經五緯號曰<lb/>
　十經名冠同門稱為顔子既而閒居讀老易入廬山<lb/>
　事沙門釋慧遠與劉遺民陶淵明稱潯陽三隱劉毅<lb/>
<pb n="KR2k0049_WYG_146-28a"/>
　鎭姑孰命為撫軍參軍徵太學博士並不就江州刺<lb/>
　史招請頗從游常以嵇康高士傳得出處之美因為<lb/>
　之註宋武帝世子居守迎館於安樂寺延入講禮月<lb/>
　餘復還山江州刺史劉柳薦之辟太尉掾不就武帝<lb/>
　鎭彭城遣使迎之禮賜甚厚每曰眞高士也尋復南<lb/>
　還宋初復召之上為開館東郭外招集生徒乗輿降<lb/>
　幸并見諸生問續之禮記傲不可長與我九齡射於<lb/>
　矍圃之義辯析精奥稱為名通續之素患風痺乃移<lb/>
<pb n="KR2k0049_WYG_146-28b"/>
　病鍾山景平元年卒通毛經六義及禮論註公羊傳<lb/>
　於世無子兄子景遠有續之風<lb/>
宋<lb/>
代淵字藴之代州人唐末僑導江家世為吏有隂德淵<lb/>
　性簡潔事親孝受學於李畋張達舉進士甲科得清<lb/>
　水主簿歎曰祿不及親何所為耶還家教授坐席常<lb/>
　滿安撫使舉鳳州團練推官不就知益州楊日嚴又<lb/>
　薦之遂以太子中允致仕謝絶諸生著周易㫖要老<lb/>
<pb n="KR2k0049_WYG_146-29a"/>
　佛雜說數十篇田况上其書自太常丞改祠部貟外<lb/>
　郎晚年日菜食巾褐山水間自號虛一子長吏致問<lb/>
　澹然與對略不及私嘉祐二年九月疾召術士擇日<lb/>
　云丙申吉頷之是日沐浴而絶<lb/>
元<lb/>
王德素崞縣人朴之子性忠孝有智畧大㕘楊公辟為<lb/>
　幕官未久稱疾去寓汴中當路交薦除汴梁路雜造<lb/>
　總管不就卒子九齡痛父早亡誓不就仕事叔父德<lb/>
<pb n="KR2k0049_WYG_146-29b"/>
　柔尤謹辟為䕫河令不就又辟為榆次令不踰月解<lb/>
　組去時人嘉其尚志<lb/>
解州<lb/>
上古<lb/>
許由高士傳由字武仲陽城槐里人為人據義履方邪<lb/>
　席不坐邪饍不食後隱於沛澤之中堯讓天下於許<lb/>
　由曰日月出矣而爝火不息其於光也不亦難乎時<lb/>
　雨降矣而猶浸灌其於澤也不亦勞乎夫子立而天<lb/>
<pb n="KR2k0049_WYG_146-30a"/>
　下治而我猶尸之吾自視缺然請致天下許由曰子<lb/>
　治天下天下旣已治也而我猶代子吾將為名乎名<lb/>
　者實之賓也吾將為賓乎鷦鷯巢於深林不過一枝<lb/>
　偃䑕飲河不過滿腹歸休乎君予無所用天下為庖<lb/>
　人雖不治庖尸祝不越樽俎而代之矣不受而逃去<lb/>
　齧缺遇許由曰子將奚之曰將逃堯曰奚謂邪曰夫<lb/>
　堯知賢人之利天下也而不知其賊天下也夫唯外<lb/>
　乎賢者知之矣由於是遁耕於中岳潁水之陽箕山<lb/>
<pb n="KR2k0049_WYG_146-30b"/>
　之下堯又召為九州長由不欲聞之洗耳於潁水濱<lb/>
　時其友巢父牽犢欲飲之見由洗耳問其故對曰堯<lb/>
　欲召我為九州長惡聞其聲是故洗耳巢父曰子若<lb/>
　處高岸深谷人道不通誰能見子子故浮游欲聞求<lb/>
　其名譽汚吾犢口牽犢上流飲之許由没塟箕山之<lb/>
　巓亦名許由山在陽城之南十餘里堯因就其墓號<lb/>
　曰箕山之神以配食五岳世世奉祀至今不絶也又<lb/>
　云堯之師曰許由舊志平陸人<lb/>
<pb n="KR2k0049_WYG_146-31a"/>
周<lb/>
段干木晉人史記魏文侯受子夏經藝客段干木過其<lb/>
　閭未嘗不軾也秦嘗欲伐魏或曰魏君賢人是禮國<lb/>
　人稱仁上下和合未可圖也文侯由此得譽於諸侯<lb/>
　高士傳干木晉人也守道不仕魏文侯欲見造其門<lb/>
　干木踰牆避之文侯以客禮待之出過其閭而軾其<lb/>
　僕曰君何軾曰段干木賢者也不趣勢利懷君子之<lb/>
　道隱居窮巷聲馳千里吾安得勿軾干木先乎德寡<lb/>
<pb n="KR2k0049_WYG_146-31b"/>
　人先乎勢干木富乎義寡人富乎財勢不若德貴財<lb/>
　不若義高又請為相不肯後卑已固請見與語文侯<lb/>
　立倦不敢息淮南子段干木晉之大駔而為文侯師<lb/>
　呂氏春秋魏文侯見段干木立倦而不敢息及見翟<lb/>
　璜踞於堂而與之言翟璜不悅文侯曰段干木官之<lb/>
　則不肯祿之則不受今汝欲官則相至欲祿則上卿<lb/>
　至既受吾賞又責吾禮無乃難乎<lb/>
魏<lb/>
<pb n="KR2k0049_WYG_146-32a"/>
闗朗字子明解州人有經濟大器妙極占算浮沈鄉里<lb/>
　不求宦達魏太和末王虯署朗為記室虯與談易歎<lb/>
　曰足下奇才也言於孝文詔見問老易朗寄發𤣥宗<lb/>
　實陳王道諷帝慈儉為本飾之以政刑禮樂帝嘉歎<lb/>
　謂虯曰先生知人矣昨見子明管樂之器既而頻日<lb/>
　引見㑹帝有烏丸之役勅子明隨虯出鎭并州軍國<lb/>
　大議馳驛而聞朗終不仕虯子彥師事朗受春秋及<lb/>
　易共隱臨汾山<lb/>
<pb n="KR2k0049_WYG_146-32b"/>
隋<lb/>
夏城牧豕者居夏城以牧豕為業文中子之夏城薛收<lb/>
　姚義後過之而問塗焉牧者曰從誰與收曰從王先<lb/>
　生也牧者曰有鳥有鳥則飛於天有魚有魚則潛於<lb/>
　淵知過者葢黙黙焉文中子聞之謂收曰獨善可矣<lb/>
　不有言者誰明道乎<lb/>
唐<lb/>
衞大經蒲州解人卓然高行口無二言武后召之固辭<lb/>
<pb n="KR2k0049_WYG_146-33a"/>
　疾素善魏夏侯乾童聞其母卒盛暑步往弔或止之<lb/>
　曰不如致書答曰書能盡意耶比至乾童以事行乃<lb/>
　設席行弔禮不詢其家而還開元初畢構為刺史使<lb/>
　縣令孔愼言就謁辭不見大經䆳於易人謂之易聖<lb/>
　預筮死日鑿墓自為志如言終<lb/>
元<lb/>
岐裕齋解州人隱居不仕學行鳴於時於所居西南建<lb/>
　孔顔曾燕居室及學舍歲時率郷人修祀事習禮儀<lb/>
<pb n="KR2k0049_WYG_146-33b"/>
　叙郷飲少長之節教樹蓄敦行誼子孫耕讀以為世<lb/>
　守甘貧賤無外慕郷里化之生六子皆以卿名張禎<lb/>
　有六卿詠<lb/>
明<lb/>
王昱字穉陽夏縣人事親孝人咸稱為王孝子貧而有<lb/>
　守不苟言笑不事舉業從曹于汴講學與安邑孝廉<lb/>
　李貞佐善貞佐任郟縣昱訪焉流賊至李促昱行昱<lb/>
　曰安趨而危去吾不忍也城破李罵賊死李母喬亦<lb/>
<pb n="KR2k0049_WYG_146-34a"/>
　為賊害家人俱逃昱獨從不去賊削其耳鼻仍不去<lb/>
　賊詰之曰令吾友也冀得收其骸骨耳賊義之釋不<lb/>
　殺收貞佐屍並其母葬於郟縣之城南飄然長往不<lb/>
　知所終<lb/>
絳州<lb/>
周<lb/>
絳縣老晉悼夫人食輿人之城杞者絳縣人或年長矣<lb/>
　無子而往與於食有與疑年使之年曰臣小人也不<lb/>
<pb n="KR2k0049_WYG_146-34b"/>
　知紀年臣生之歲正月甲子朔四百有四十五甲子矣<lb/>
　其季於今三之一也吏走問諸朝師曠曰魯叔仲惠<lb/>
　伯會郤成子於承匡之歲也七十三年矣史趙曰亥<lb/>
　有二首六身下二如身是其日數也士文伯曰然則<lb/>
　二萬六千六百有六旬也趙孟問其縣大夫則其屬<lb/>
　也召之而謝過焉欲仕之使助為政辭以老與之田<lb/>
　使為君復陶以為絳縣師而廢其輿尉<lb/>
北魏<lb/>
<pb n="KR2k0049_WYG_146-35a"/>
裴安祖聞喜人性慧好學閒居養志或勸其仕安祖曰<lb/>
　高尚之事非所敢當但京師遼遠實憚於栖遲耳後<lb/>
　魏高祖幸長安見安祖甚悅拜安邑令以老辭詔給<lb/>
　一時俸以供湯藥<lb/>
隋<lb/>
河上丈人居河間文中子遊河間之渚丈人曰何居乎<lb/>
　斯人也心若醉六經目若營四海何居乎斯人也文<lb/>
　中子去之薛收曰何人也文中子曰隱者也收曰盍<lb/>
<pb n="KR2k0049_WYG_146-35b"/>
　從之乎曰吾與彼不相從久矣至人相從乎曰否也<lb/>
北山丈人居北山即東臯子所賦北山也謂文中子曰<lb/>
　何為遑遑者無乃急與文中子曰非敢急傷時怠也<lb/>
仲長子光字不耀遊于河東人問者書老易二字為對<lb/>
　嘗曰在險而運奇不若宅平而無為文中子以為知<lb/>
　言嘗謂子光曰山林可居乎曰會逢其適也焉知其<lb/>
　可文中子曰達人哉隱居放言也又曰其名彌消其<lb/>
　德彌長其身彌退其道彌進此人其知之矣薛收問<lb/>
<pb n="KR2k0049_WYG_146-36a"/>
　政于子光子光曰舉一綱衆目張弛一機萬事隳不<lb/>
　知其政也文中子曰子光得之矣收問子光何人文<lb/>
　中子曰天人也收曰何謂天人文中子曰𦕈然小乎<lb/>
　所以屬於人曠哉大乎獨能成其天又曰仲長子光<lb/>
　天隱者也無往而不適矣王績著仲長先生傳<lb/>
唐<lb/>
王績字無功絳州龍門人性簡放不喜拜揖兄通隋末<lb/>
　大儒知績誕縱不嬰以家事鄉族慶弔冠婚不與也<lb/>
<pb n="KR2k0049_WYG_146-36b"/>
　與李播呂才善大業中舉孝弟亷潔授秘書省正字<lb/>
　求為六合丞以嗜酒不任事因劾解去嘆曰羅網在<lb/>
　天吾且安之乃還鄉里有田十六頃在河渚間奴婢<lb/>
　數人種黍春秋釀酒養鳬鴈蒔藥草自供以周易老<lb/>
　子莊子置牀頭他書罕讀也欲見兄弟輒度河還家<lb/>
　游北山東臯著書自號東臯子乘牛經酒肆留或數<lb/>
　日高祖武德初以前官待詔門下省貞觀初以疾罷<lb/>
　復調有司固求太樂丞自是太樂丞為清職刺史崔<lb/>
<pb n="KR2k0049_WYG_146-37a"/>
　喜悅之請相見答曰奈何坐召嚴君平耶卒不詣杜<lb/>
　之松故人也為刺史請績講禮答曰吾不能揖讓邦<lb/>
　君門談糟粕棄醇醪也初兄凝為隋著作郎撰隋書<lb/>
　未成死績續餘功亦不能成預知終日命薄𦵏自誌<lb/>
　其墓績之仕以醉失職鄉人靳之託無心子以見趣<lb/>
　曰無心子居越越不知其大人也拘之仕無喜色越<lb/>
　國法曰穢行者不齒俄而無心子以穢行聞王黜之<lb/>
　無愠色退而適茫蕩之野過動之邑而見機士機士<lb/>
<pb n="KR2k0049_WYG_146-37b"/>
　撫髀曰嘻子賢者而以罪廢耶無心子不應機士曰<lb/>
　願見教曰子聞蜚亷氏馬乎一者朱鬛白毳龍骼鳯<lb/>
　臆驟馳如舞終日不釋轡而以熱死一者重頭昂尾<lb/>
　蛇頸貉膝踶齧善蹶棄諸野終年而肥夫鳳不憎山<lb/>
　栖龍不羞泥蟠君子不苟潔以罹患不避穢而養清<lb/>
　也其自處如此<lb/>
五代<lb/>
裴謙聞喜人度孫郁子有才學以五代亂晦迹不仕避<lb/>
<pb n="KR2k0049_WYG_146-38a"/>
　兵徙同州白水縣卒葬其里<lb/>
裴宗煥聞喜人隱居不仕以詩書自娛卒葬垣曲<lb/>
裴普聞喜人謙子博通經史不求聞達<lb/>
宋<lb/>
韓退稷山人隱居不仕一時名流多推重之康定間以<lb/>
　待制吳遵路等薦奉詔賜絹米大陽里人掘地得遺<lb/>
　碑具詳其事<lb/>
金<lb/>
<pb n="KR2k0049_WYG_146-38b"/>
房居安字敬之河津縣人祖信父倚金季為萬户都統<lb/>
　居安嗜學不倦第鄉貢進士甫就廷試而汴亡遂隱<lb/>
　居終身與遯菴段克己訂論正學使諸子師事之葛<lb/>
　巾藜杖詩酒自怡數年卒至正初段秉昭題其墓曰<lb/>
　處士先生銘曰先生之生斯文有光一舉鄉解人覩<lb/>
　異常天地經變晦跡弗彰甘分遯隱得失誰量<lb/>
郝衡稷山人舉進士隱居教授以德行稱<lb/>
元<lb/>
<pb n="KR2k0049_WYG_146-39a"/>
段承祚稷山人自幼業太學謙和好禮動止有則任國<lb/>
　子學正以母老歸養屢徵不起教授于鄉有敦薄立<lb/>
　懦之風時人稱為德門先生<lb/>
明<lb/>
李貞絳州人洪武時劉基薦為遂昌縣主簿靖難後隱<lb/>
　居不出永樂二年徵至京師授以官不就賜宴歸<lb/>
　<lb/>
　<lb/>
<pb n="KR2k0049_WYG_146-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百四十六<lb/>
</p>
<p>
</p>
  </div>
</body>
</text>
</TEI>
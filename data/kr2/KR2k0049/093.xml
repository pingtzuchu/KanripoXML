<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷九十三</head> <lb/>
    <p>
<pb n="KR2k0049_WYG_093-1a"/>
欽定四庫全書<lb/>
　山西通志卷九十三<lb/>
　　名宦<hi>十一</hi>
大同府<lb/>
周<lb/>
李伯齊人趙孝成王悅之以為代郡守人告伯反孝成<lb/>
　王方饋不墮食告者復至王不應已而伯使言齊舉<lb/>
　兵擊燕恐其擊燕為名而以兵襲趙故發兵自備今<lb/>
<pb n="KR2k0049_WYG_093-1b"/>
　燕齊已合臣請要其敝而地可多割自是從事於外者<lb/>
　始不自疑於中<lb/>
趙固為代相武靈王十八年秦武王卒王使固迎秦公子稷於<lb/>
　燕送歸立為秦王是為昭王二十年又使固主胡致其兵<lb/>
漢<lb/>
張蒼陽武人好書律厯張耳歸漢漢以蒼為常山守從<lb/>
　淮陰侯擊趙蒼得陳餘趙地平以蒼為代相偹邊冦<lb/>
　後復以代相從攻臧荼有功六年封北平侯食邑千<lb/>
<pb n="KR2k0049_WYG_093-2a"/>
　二百户文帝四年為丞相景帝六年卒諡曰文侯<lb/>
傅寛賜號共德君封陽陵侯七年四月撃陳豨屬太尉<lb/>
　勃以相國代丞相噲撃豨一月徙為代相國將屯二<lb/>
　歲為丞相將屯孝惠五年卒諡曰景侯<lb/>
孟舒嘗事趙王張敖髙帝八年貫髙等謀發詔捕敖羣<lb/>
　臣有敢隨趙王罪三族惟田叔孟舒等十餘人赭衣<lb/>
　自髠鉗隨敖至長安敖事白得出進言叔等十人上<lb/>
　召見與語漢廷臣無能出其右上恱盡拜為郡守諸<lb/>
<pb n="KR2k0049_WYG_093-2b"/>
　侯相舒為雲中守孝文帝初立召漢中守田叔問曰<lb/>
　公知天下長者乎對曰臣何足以知之上曰公長者<lb/>
　宜知之叔頓首曰故雲中守孟舒長者也是時舒坐<lb/>
　寇大入雲中免上曰先帝置孟舒雲中十餘年矣虜<lb/>
　常一入舒不能堅守無故士卒戰死者數百人長者<lb/>
　固殺人乎叔叩頭曰夫貫髙等謀發下明詔趙有敢<lb/>
　隨張王者罪三族然孟舒自髠鉗隨王以身死之豈<lb/>
　自知為雲中守哉漢與楚相距士卒罷敝而冒頓來<lb/>
<pb n="KR2k0049_WYG_093-3a"/>
　為邊寇孟舒知士卒罷敝不忍出言士爭臨城死敵<lb/>
　如子為父以故死者數百人孟舒豈敺之哉是乃孟<lb/>
　舒所以為長者于是上曰賢哉孟舒復召以為雲中<lb/>
　守<lb/>
魏尚槐里人為雲中守其軍市租盡以饗士卒私養錢<lb/>
　五日一椎牛饗賓客軍吏舍人匈奴逺避不近雲中<lb/>
　塞寇嘗一入尚率車騎撃之所殺甚衆坐上功首虜<lb/>
　差六級削官後文帝以馮唐言令唐持節赦尚復以<lb/>
<pb n="KR2k0049_WYG_093-3b"/>
　為雲中守<lb/>
李廣隴西成紀人世世受射景帝時為雁門雲中太守<lb/>
　武帝即位左右言廣名將也入為未央衛尉後為驍<lb/>
　騎將軍屬䕶軍將軍軍馬邑旁漢軍皆無功後四歲<lb/>
　以衛尉為將軍出鴈門塞北兵多破廣軍生得廣單<lb/>
　于素聞廣賢令曰得李廣必生致之騎得廣廣時傷<lb/>
　置兩馬間絡而盛之卧行十餘里廣陽死睨其旁有<lb/>
　一兒騎善馬暫騰而上馬因抱兒鞭馬南馳數十里<lb/>
<pb n="KR2k0049_WYG_093-4a"/>
　得其餘軍騎數百追之廣行取兒弓射殺追騎以故<lb/>
　得脫至漢贖為庶人元朔六年廣復為將軍出定襄<lb/>
　諸將多為侯者而廣軍無功廣歴七郡太守前後四<lb/>
　十餘年得賞賜輒分其麾下飲食與士卒共之家無<lb/>
　餘財終不言生產事將兵乏絶處見水士卒不盡飲<lb/>
　不近水不盡餐不嘗食寛緩不苛士以此愛樂為用<lb/>
　為人長猨臂其善射亦天性雖子孫他人學者莫能<lb/>
　及塞北嘗號曰飛將軍元狩四年大將軍驃騎將軍<lb/>
<pb n="KR2k0049_WYG_093-4b"/>
　出塞令廣并於右將軍趙食其軍出東道回惑失道<lb/>
　後大將軍長史急責幕府上簿乃自剄百姓聞之知<lb/>
　與不知老壯皆為垂泣廣子椒為代郡太守<lb/>
辛慶忌字子真狄道人少以父任所在著名成帝時執<lb/>
　金吾數年坐小法左遷為雲中太守復徴為光禄勳<lb/>
　仕至左將軍為國虎臣外國敬其威信卒官<lb/>
馮立上黨潞人成帝河平三年遷五原太守居職公廉<lb/>
　甚有治行<lb/>
<pb n="KR2k0049_WYG_093-5a"/>
馮參立弟為人務嚴初為渭陵令徙為郎永始二年遷<lb/>
　代郡太守民甚德之<lb/>
王霸字元伯潁川潁陽人從光武渡河北破王郎建武<lb/>
　初拜偏將軍九年與吳漢等四將軍五萬餘人撃盧<lb/>
　芳將賈覽閔堪于髙栁遂拜上谷太守領屯兵如故<lb/>
　捕撃邊寇無拘郡界十年吳漢等四將軍六萬人出<lb/>
　髙栁撃賈覽詔霸與漁陽太守陳訢將兵為諸軍鋒<lb/>
　左南將軍將數千騎救覽霸等連戰於平城下破之<lb/>
<pb n="KR2k0049_WYG_093-5b"/>
　還入鴈門與驃騎大將軍杜茂會攻盧芳將尹由於<lb/>
　崞繁峙不克盧芳與南部烏桓連兵寇盜尤數緣邊<lb/>
　愁苦十三年詔將弛刑徒六千餘人與杜茂治飛狐<lb/>
　道堆石布土築起亭障自代至平城三百餘里凡大<lb/>
　小數十百戰識邊事數上書言宜結和親又陳委輸<lb/>
　可從温水漕以省陸轉輸之勞事皆施行後南部烏<lb/>
　桓降服北邊無事霸在上谷二十餘歲三十年定封<lb/>
　淮陵侯永平二年以病免後數月卒<lb/>
<pb n="KR2k0049_WYG_093-6a"/>
耿舒况子弇弟更始徴代郡太守趙永况勸永不應召<lb/>
　令詣光武光武遣永復郡而代令張□據城拒永招<lb/>
　迎北部烏桓以為援助光武以舒為復胡將軍使撃<lb/>
　□破之後封牟平侯卒<lb/>
蘇竟字伯况扶風平陵人平帝世以明易為博士講書<lb/>
　祭酒善圖緯能通百家之言王莽時拜代郡中尉時<lb/>
　北邊擾亂民多罹禍竟終完輯一郡光武即位就拜<lb/>
　代郡太守使固塞以拒邊寇建武五年冬盧芳略得<lb/>
<pb n="KR2k0049_WYG_093-6b"/>
　諸郡帝使偏將軍隨弟屯代郡竟病篤以兵屬弟詣<lb/>
　京師謝罪拜侍中竟潛樂道術作記誨篇及文章傳<lb/>
　於世年七十卒<lb/>
廉范字叔度京兆杜陵人趙將廉頗之後也漢興以廉<lb/>
　氏豪宗自苦陘徙焉曾祖父褒祖丹范舉茂才遷雲<lb/>
　中太守會寇大入塞烽火日通故事寇過五千人移<lb/>
　書傍郡吏欲傳檄求救范不聽自率士卒拒之寇衆<lb/>
　盛而范兵不敵㑹日暮令軍士各交縛兩炬三頭爇<lb/>
<pb n="KR2k0049_WYG_093-7a"/>
　火營中星列寇遙望火多謂漢兵救至大驚待旦將<lb/>
　退范乃令軍中蓐食晨往赴之斬首數百級寇自相<lb/>
　轔藉死者千餘人由此不敢復向雲中後頻歴郡守<lb/>
　世伏其好義<lb/>
成嚴為雲中太守建光元年撃其至鞬兵敗力戰殁<lb/>
楊穆為雲中太守成嚴功曹建光元年秋其至鞬寇居<lb/>
　庸嚴撃之兵敗穆以身捍嚴與俱戰歿<lb/>
李超為代郡太守永建元年鮮卑寇郡超戰死<lb/>
<pb n="KR2k0049_WYG_093-7b"/>
杜密字周甫潁川陽城人為人沈質少有厲俗志為司<lb/>
　徒胡廣所辟稍遷代郡太守累官太僕黨事起免歸<lb/>
　與李膺俱坐而名行相次故時人亦稱李杜焉後復<lb/>
　為太僕明年坐黨事被徴自殺<lb/>
晉<lb/>
辟閭嵩段匹磾署代郡太守劉琨被拘嵩與琨所署雁<lb/>
　門太守王據後將軍韓據連謀密作攻具欲襲段匹<lb/>
　磾事覺嵩及王據被害<lb/>
<pb n="KR2k0049_WYG_093-8a"/>
北魏<lb/>
崔𢎞清河人初仕燕為髙陽太守魏道武破常山𢎞奔<lb/>
　海渚道武素聞其名遣吏追獲以為黄門侍郎與張<lb/>
　衮對掌機要創立法度及道武即帝位命吏部郎鄧<lb/>
　淵立官制協音律儀曹郎董謐制禮三公郎王德定<lb/>
　律令太史令龜崇考天象𢎞時為尚書總裁之以為<lb/>
　永式又分尚書三十六曹及外署凡置三百六十曹<lb/>
　令八部大人主之以𢎞為吏部尚書通署三十六曹<lb/>
<pb n="KR2k0049_WYG_093-8b"/>
　如令僕統事明元帝即位詔𢎞與長孫嵩安同奚斤<lb/>
　等八人坐止車門右共聽時政時人謂之八公是時<lb/>
　徴郡縣豪右内徙民戀土不樂寇盜羣起帝引八公<lb/>
　議之曰朕欲為民除蠧而守宰不能撫綏使之紛亂<lb/>
　今犯者既衆不可盡誅吾欲大赦以安之何如元城<lb/>
　侯屈曰不如誅其首惡赦其餘黨𢎞曰赦雖非正可<lb/>
　以行權屈欲先誅後赦曷若一赦而遂定乎赦而不<lb/>
　從誅未晚也帝從之既而遣于栗磾討不從命者所<lb/>
<pb n="KR2k0049_WYG_093-9a"/>
　向皆平𢎞終天部大人封白馬公卒謚文貞<lb/>
崔浩𢎞之子研精經術練習制度凡朝廷禮儀軍國書<lb/>
　詔無不闗掌纎妍潔白如美婦人常自謂才比子房<lb/>
　而稽古過之明元帝嘗召語至夜半賜御醥醪十觚<lb/>
　水晶鹽一兩曰朕味卿言如此故欲共饗其美神䴥<lb/>
　中進撫軍大將軍浩善占天文嘗置銅鋌酢器中夜<lb/>
　有所見即以鋌畫紙作字記之帝每如浩家問以災<lb/>
　異或倉卒不及束帶奉進蔬食帝必為之舉筯或立<lb/>
<pb n="KR2k0049_WYG_093-9b"/>
　嘗而還嘗指浩以示髙車渠帥曰此人恇纎懦弱不<lb/>
　能彎弓持矛然胸中所懷乃過於甲兵朕之前後有<lb/>
　功皆此人所教也又𠡠尚書曰軍國大計汝曹所不<lb/>
　能決者皆當咨浩然後施行北涼使至帝執浩手目<lb/>
　之曰汝所聞崔公此則是也才略之美於今無比朕<lb/>
　行止咨之豫陳成敗若合符契後以史事被大戮浩<lb/>
　既死之後帝北伐會傳北部尚書李孝伯卒帝聞之<lb/>
　嘆曰李宣城可惜既而曰朕失言崔司徒可惜李宣<lb/>
<pb n="KR2k0049_WYG_093-10a"/>
　城可哀宣城即孝伯也自浩之誅軍國諫議皆出孝<lb/>
　伯寵眷亞於浩<lb/>
髙允渤海人字恭伯仕魏太武為侍郎授太子經太武<lb/>
　嘗問允何政為先允曰臣少賤惟知農事若國家廣<lb/>
　田積榖公私有備則飢饉不足憂也時魏多封禁良<lb/>
　田故允及之太武乃命悉除其禁以賦百姓及與崔<lb/>
　浩同修國史浩得罪被收太子召允謂曰吾自導卿<lb/>
　脫至尊有問但依吾語太子入言允小心慎密且制<lb/>
<pb n="KR2k0049_WYG_093-10b"/>
　由崔浩請赦其罪魏主問允曰國書皆浩所為乎對<lb/>
　曰太祖紀前著作郎所為先帝及今紀臣與浩共為<lb/>
　之然浩所領事多總裁而已至於著作臣多於浩殿<lb/>
　下以臣侍講日久欲匄其生耳魏主顧謂太子曰直<lb/>
　哉此人情所難宜特除其罪以旌之遂赦之太子晃<lb/>
　監國頗營田園收其利允諫曰天地無私故能覆載<lb/>
　王者無私故能容養願殿下親近忠良斥逺邪佞所<lb/>
　在田園分給貧下文成之立也允預其謀及陸麗等<lb/>
<pb n="KR2k0049_WYG_093-11a"/>
　皆受賞而不及允允終身不言太安四年遷為中書<lb/>
　令咸陽公允好直諫事有不便輒求見屏人極言魏<lb/>
　主甚重之呼為令公而不名時魏百官無禄允嘗使<lb/>
　諸子樵採自給魏主至其第唯茅屋布被而已魏主<lb/>
　嘆息賜以粟帛拜其子恱為郡守天安元年允請立<lb/>
　郡學置博士助教生員從之孝文太和二年以允為<lb/>
　中書監議定律令詔乘車入殿朝賀不拜允仁恕簡<lb/>
　靜歴事五帝出入三省五十餘年未嘗有譴年九十<lb/>
<pb n="KR2k0049_WYG_093-11b"/>
　八卒贈司空諡曰文賻襚甚厚魏初以來存亡䝉賚<lb/>
　皆莫及也<lb/>
李安世仕孝文帝為給事中先是民多蔭附皆無官役<lb/>
　而豪强徴斂倍於公賦安世上言歲飢民流田業多<lb/>
　為豪右所占奪雖桑井難復宜更均量使力業相稱<lb/>
　又所争之田宜限年斷事久難明悉歸今主以絶詐<lb/>
　妄帝善之由是始議均田詔諸男夫十五以上受露<lb/>
　田四十畝婦人二十畝奴婢依良丁牛一頭受田三<lb/>
<pb n="KR2k0049_WYG_093-12a"/>
　十畝限至四牛所授之田率倍之三易之田再倍之<lb/>
　以供耕作及還受之盈縮人年及課則受田老免及<lb/>
　身沒則還田奴婢牛隨有無以還之初受田者男夫<lb/>
　給二十畝課種桑五十株桑田皆為世業終身不還<lb/>
　恒計現口有餘者無受無還不足者受種如法盈者<lb/>
　得賣其盈諸宰民之官名隨近給公田有差更代相<lb/>
　付賣者坐如律<lb/>
髙祐仕孝文帝為秘書令帝問祐曰何以止盜對曰昔<lb/>
<pb n="KR2k0049_WYG_093-12b"/>
　宋均立德猛虎渡河卓茂行化蝗不入境況盜賊人<lb/>
　也茍守宰得人治化有方止之易矣又言今之選舉<lb/>
　不採識治之優劣專簡年勞之多少非所以盡人才<lb/>
　也若停薄藝棄朽勞唯才是舉則官方穆矣又勳舊<lb/>
　之臣才非撫民者可加以爵賞不宜委以方任所以<lb/>
　王者可私人以財不可私人以官者也帝善之祐出<lb/>
　鎮滑臺命縣立學校黨立小學<lb/>
來大千代人累遷征北大將軍賜爵廬陵公鎮雲中兼<lb/>
<pb n="KR2k0049_WYG_093-13a"/>
　統白道軍事寇賊北叛大千前後追撃莫不平殄世<lb/>
　祖以其壯勇數有戰功兼悉北境險要詔巡撫六鎮<lb/>
　以防寇虜經略布置甚得事宜後吐京反以大千為<lb/>
　都將討平之在吐京卒喪還停於平城南世祖出還<lb/>
　見而問之左右以對世祖悼嘆者良久詔曰大千忠<lb/>
　勇盡節功在可嘉今聽喪入殯城内諡莊<lb/>
司馬楚之字德秀晉宣帝弟太常馗之八世孫父榮期<lb/>
　晉梁益二州刺史宋髙祖<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>司馬戚屬楚之亡匿諸<lb/>
<pb n="KR2k0049_WYG_093-13b"/>
　沙門中濟江自歴陽西入義陽竟陵蠻中轉側汝潁<lb/>
　之間收衆據長社歸之者常萬餘人太宗末遣使請<lb/>
　降世祖初徴入朝封瑯琊王車駕伐蠕蠕詔與濟陰<lb/>
　公盧中山等督運以繼大軍時鎮北將軍封杳亡入<lb/>
　蠕蠕說令撃楚之等以絶糧運蠕蠕乃遣奸覘入楚<lb/>
　之軍截驢耳而去有告失驢耳者諸將莫能察楚之<lb/>
　曰必是覘賊截之以為驗耳賊將至矣即使軍人伐<lb/>
　栁為城水灌之令凍城立而賊至氷峻城固不可攻<lb/>
<pb n="KR2k0049_WYG_093-14a"/>
　逼賊乃走㪚世祖聞而嘉之尋拜假節侍中鎮西大<lb/>
　將軍開府儀同三司雲中鎮大將朔州刺史在邊二<lb/>
　十餘年以清儉著聞和平五年薨年七十五髙宗悼<lb/>
　惜之諡貞王陪葬金陵<lb/>
司馬躍字寶龍楚之次子尚趙郡公主代兄金龍為雲<lb/>
　中鎮將朔州刺史假安北將軍河内公躍請罷河西<lb/>
　苑封與民墾殖有司執奏此麋鹿所聚大官取給今<lb/>
　若與民至於奉獻時禽懼有所闕詔曰此地若任稼<lb/>
<pb n="KR2k0049_WYG_093-14b"/>
　穡雖有獸利事須廢封若是山澗虞禁何損尋先朝<lb/>
　置此豈茍藉斯禽諒亦以俟軍行薪蒸之用其更論<lb/>
　之躍固請以與民髙祖從之太和十九年卒楚之父<lb/>
　子相繼鎮雲中朔土服其威德<lb/>
元順字子和任城王澄長子九歲師事樂安陳豐初書<lb/>
　王羲之小學篇數千言晝夜誦之旬有五日一皆通<lb/>
　徹豐竒之曰江夏黄童不得無雙也年十六通杜氏<lb/>
　春秋篤志好古性蹇諤淡於榮利累除給事黄門侍<lb/>
<pb n="KR2k0049_WYG_093-15a"/>
　郎時領軍元义威勢尤盛順鯁言正議曾不阿㫖繇<lb/>
　此見憚出除平北將軍恒州刺史順謂义曰北鎮紛<lb/>
　紜方為國梗桑乾舊都根本所繋請假都督為國捍<lb/>
　屏义心疑難不欲授以兵官謂順曰此朝廷之事非<lb/>
　我所裁順曰叔父既握國柄殺生由已自言天之厯<lb/>
　數應在我躬何得復有朝廷也义彌忿憚之尋轉齊<lb/>
　州刺史後除吏部尚書兼僕射河陰之難為陵户鮮<lb/>
　于康努所害家徒四壁無以殮止有書數千卷而已<lb/>
<pb n="KR2k0049_WYG_093-15b"/>
　諡文烈子朗年十七手刃康努以首祭順墓<lb/>
李崇孝武時為尚書令貴戚重望器識英敏沃野鎮民<lb/>
　破六韓拔陵反加北討大都督命將軍崔暹廣安王<lb/>
　深皆受節度敗於白道崇引還雲中謂諸將曰雲中<lb/>
　者白道之衝賊之咽喉若此地不全則并肆危矣乃<lb/>
　請費穆為朔州刺史以鎮之先是崇撃柔然阿那瓖<lb/>
　於平城長史魏蘭根說崇曰昔緣邊諸鎮地廣人稀<lb/>
　或徴發中原强宗子弟或國之肺腑寄以爪牙中年<lb/>
<pb n="KR2k0049_WYG_093-16a"/>
　以來有司號為府尹役同厮養理當憤怨宜改鎮立<lb/>
　州分置郡縣凡是府尹悉免為民入仕次叙一準其<lb/>
　舊文武兼用威恩並施此計若行國家庶免北顧之<lb/>
　憂崇奏之不報至是深復上言曰先朝都平城以北<lb/>
　邊為重盛簡親賢擁麾作鎮配以髙門子弟非為不<lb/>
　廢仕宦乃更獨得復除當時人物忻慕為之太和中<lb/>
　李沖用事涼州士人悉免厮役帝鄉舊人仍防邊戍<lb/>
　本鎮驅使遂隔清途自非得道皆與為伍又峻邊兵<lb/>
<pb n="KR2k0049_WYG_093-16b"/>
　之格鎮人不聽浮遊在外於是少者不得從師長者<lb/>
　不得遊宦獨為匪人言之流涕自定伊洛邊任益輕<lb/>
　唯滯底凡材乃出為鎮將轉相模習專尚聚斂或諸<lb/>
　方奸吏犯罪配邊為之指蹤政以賄立邊人無不切<lb/>
　齒李崇請改鎮為州抑亦先覺朝廷未許而拔陵為<lb/>
　亂此段之舉指望銷乎而崔暹隻輪不返將士之情<lb/>
　莫不解體恐諸鎮尋亦如此天下之事何易可量亦<lb/>
　不省及東西部敇勒皆叛附拔陵始思李崇之言詔<lb/>
<pb n="KR2k0049_WYG_093-17a"/>
　諸州鎮軍實非有罪配𨽻者皆免為民改鎮為州遂<lb/>
　破拔陵<lb/>
費穆字朗興代人于之孫也襲男爵六鎮反叛詔穆為<lb/>
　别將𨽻都督李崇北伐都督崔暹失利崇將班師會<lb/>
　諸將議曰朔州是白道之衝賊之咽喉若此處不全<lb/>
　則并肆危矣今欲選諸將一人留以鎮捍不知誰堪<lb/>
　此任僉曰無過穆者崇乃請為朔州刺史仍輔國將<lb/>
　軍尋改除雲州刺史穆招離聚㪚頗得人心時北境<lb/>
<pb n="KR2k0049_WYG_093-17b"/>
　州鎮悉皆淪沒惟穆獨據一城四面抗拒孝昌中二<lb/>
　絳蜀反以穆為都督討平之後晉封趙平郡開國公<lb/>
　元顥以河陰酷濫事起於穆詰而殺焉莊帝諡武宣<lb/>
北周<lb/>
于翼字文若謹子尚平原公主大象初拜大司徒詔巡<lb/>
　長城立亭鄣西自雁門東至碣石創新改舊咸得其<lb/>
　要害晉上柱國卒贈蒲州刺史諡穆<lb/>
隋<lb/>
<pb n="KR2k0049_WYG_093-18a"/>
長孫晟字季晟河南洛陽人屢使突厥以功累授左勳<lb/>
　衛驃騎將軍開皇十九年染干來降遣晟領五萬人<lb/>
　於朔州築大利城以處之晟又奏染干部落歸者既<lb/>
　衆雖在長城之内猶被雍閭抄略往來辛苦不得寧<lb/>
　居請徙五原以河為固於夏勝兩州之間東西至河<lb/>
　南北四百里掘為横塹令處其内任情放牧免於抄<lb/>
　略人必自安上並從之明年復還大利城安撫新附<lb/>
　終右驍衛將軍唐貞觀中追贈司空上柱國齊國公<lb/>
<pb n="KR2k0049_WYG_093-18b"/>
　諡曰獻<lb/>
杜彥雲中人周累封襄武縣侯隨開皇初進爵公累轉<lb/>
　雲州總管十八年拜朔州總管果强自任騎射惟精<lb/>
　績樹平陳威昭禦寇突厥寇雲州復拜雲州總管<lb/>
賀婁子幹字萬夀本代人世居關右周時封武川縣公<lb/>
　隋晉鉅鹿郡公開皇中拜雲州刺史甚為寇所憚後<lb/>
　數年突厥雍虞閭遣使請降并獻羊馬詔為行軍總<lb/>
　管出西北道應接之還拜雲州總管以突厥所獻馬<lb/>
<pb n="KR2k0049_WYG_093-19a"/>
　百匹羊千口賜之下書曰自公守北門風塵不警突<lb/>
　厥所獻還以賜公母憂去職卒諡懷<lb/>
唐<lb/>
李靖本名藥師雍州三原人姿貌瓌偉有文武材略大<lb/>
　業末累除馬邑郡丞義兵將起靖自鏁上變至長安<lb/>
　道塞而止髙祖克長安執靖將斬之靖大呼曰公起<lb/>
　義兵本為天下除亂乃以私怨斬壯士乎髙祖壯其<lb/>
　言秦王又固請捨之尋入秦王幕府從趙郡王孝恭<lb/>
<pb n="KR2k0049_WYG_093-19b"/>
　破開州蠻冉肇則上手敇曰既往不咎向事吾久已<lb/>
　忘之遂平東南地亘萬里武德八年突厥寇太原以<lb/>
　靖為行軍總管與張瑾屯太谷時諸軍不利獨靖以<lb/>
　完軍歸貞觀初以刑部尚書檢校中書令三年轉兵<lb/>
　部尚書為代州道行軍總管率驍騎三千自馬邑直<lb/>
　趨惡陽嶺以逼突厥四年進撃定襄破之獲隋齊王<lb/>
　子楊正道及隋蕭后送于京師可汗脫身遁磧口以<lb/>
　功進封代國公又以靖為定襄道行軍總管引兵襲<lb/>
<pb n="KR2k0049_WYG_093-20a"/>
　頡利牙帳殺其妻義成公主擒頡利以獻斥地自陰<lb/>
　山北至大漠上因大赦天下賜民五日酺拜尚書右<lb/>
　僕射九年破吐谷渾改封衛國公十三年卒冊贈司<lb/>
　徒并州大都督諡曰景武靖為唐勳臣第一髙祖嘗<lb/>
　曰使功不如使過果然<lb/>
婁師德原武人天授初檢校豐州都督儉約率下衣皮<lb/>
　袴每患軍輸不給乃悉屯田積榖百萬兵用饒足無<lb/>
　轉餉和糴之費<lb/>
<pb n="KR2k0049_WYG_093-20b"/>
盧簡方盧鈞鎮太原表節度府判官㑹党項羌擾鈞使<lb/>
　簡方督兵乘邊旁河相險集樹堢障自神山至鹿泉<lb/>
　綿三百里扈遏其衝賊不得騁候邏便之累拜大同<lb/>
　軍防禦使大開屯田練兵侈鬬沙陀畏附擢義昌節<lb/>
　度使入拜大僕卿領大同節度久之徙振武軍卒<lb/>
後晉<lb/>
吳巒字寶川鄆州盧縣人清泰中為大同節度判官遼<lb/>
　師過雲州節度使沙彥珣出城迎謁為遼所執城中<lb/>
<pb n="KR2k0049_WYG_093-21a"/>
　推巒主州事巒即閉門拒守遼以兵圍之晉髙祖立<lb/>
　以雲州入於遼而巒猶守城不下遼師圍之凡七月<lb/>
　髙祖義巒所為乃以書告遼使解兵去而召巒為武<lb/>
　寧軍節度副使後殉城於貝州<lb/>
宋<lb/>
楊業善戰號無敵雍熙三年副潘美為雲應軍行營都<lb/>
　部署遼人復取寰州業力戰重傷為遼所獲不食三<lb/>
　日死<lb/>
<pb n="KR2k0049_WYG_093-21b"/>
田重進幽州人太平興國四年從征太原還録功擢天<lb/>
　德軍節度使雍熙中北征率兵傅飛狐城下伏兵飛<lb/>
　狐南口擒遼驍將大鵬翼及監軍馬贇副將何萬通<lb/>
　并渤海軍三十餘人斬數千級俘獲萬計逐北四十<lb/>
　里連下飛狐靈邱等城進攻蔚州其牙校李存璋等<lb/>
　殺蕭卓琳執耿紹忠率吏民來附會曹彬師不利乃<lb/>
　還卒贈侍中<lb/>
吕誨開封人仁宗朝進士熙寧初任大同兼交城令𣙜<lb/>
<pb n="KR2k0049_WYG_093-22a"/>
　鹽不廢而民安詳史入名宦<lb/>
遼<lb/>
耶律學古字伊遜是裕悦洼之庶孫好學工詩乾亨二<lb/>
　年為彰國軍節度使時南境未靜民思休息乃禁寇<lb/>
　掠以安之會宋將潘美率兵分道來侵學古以軍少<lb/>
　虚張旗幟雜丁黄為疑兵是夜適獨虎峪舉烽火遣<lb/>
　人偵視見敵俘掠村野撃之悉獲所掠物擒其將領<lb/>
　自是學古與潘美各守邊約無侵軼民獲安業以功<lb/>
<pb n="KR2k0049_WYG_093-22b"/>
　為特哩衮卒<lb/>
邢抱樸應州人好學博古統和四年山西州縣被兵命<lb/>
　抱樸鎮撫之民始安後為南院樞宻使卒<lb/>
張儉宛平人性端慤不事外節統和十四年舉進士第<lb/>
　一調雲州幕官故事車駕經行長吏當有所獻聖宗<lb/>
　獵雲中節度使進曰臣境無他產惟幕僚張儉一代<lb/>
　之寶願以為獻先是上夢四人侍側賜食人二口至<lb/>
　聞儉名始悟召見容止樸野訪及世務口奏三十餘<lb/>
<pb n="KR2k0049_WYG_093-23a"/>
　事由此顧遇特異踐歴清華號稱明幹太平中為大<lb/>
　同軍節度使後仕至太師加尚父封陳王卒<lb/>
耶律薩喇性忠直沉厚清寧初累遷西南面招討使以<lb/>
　治稱後為耶律伊遜黨誣首被害<lb/>
蕭蘓克薩圗嚕布部人性沉毅清寧中為彰國軍節度使<lb/>
　咸雍十年以北院樞宻副使經略西南邊撒宋堡障<lb/>
　戍以皮室軍上嘉之後為耶律伊遜黨誣告被害與<lb/>
　薩喇胥繪像宜福殿<lb/>
<pb n="KR2k0049_WYG_093-23b"/>
耶律博廸系出季父房咸雍八年為彰國軍節度使道<lb/>
　宗獵達嚕噶山博迪謁於行宫帝問邊事對曰自應<lb/>
　州南境至天池皆我耕牧之地清寧間邊將不謹為<lb/>
　宋所侵烽堠内移似非所宜道宗然之拜北面林牙<lb/>
　後遣人使宋得其侵地命博廸往定疆界累遷北院<lb/>
　樞宻使卒<lb/>
金<lb/>
劉樞字居中通州三河人刻意經史登天眷二年進士<lb/>
<pb n="KR2k0049_WYG_093-24a"/>
　為飛狐令蔚州刺史恃功貪汙無所顧忌屬邑皆厭<lb/>
　苦之樞一無所應乃摭以他事繋獄將致之死郡人<lb/>
　有憐樞者導樞脫走訴於朝會廉察使至守倅而下<lb/>
　皆抵罪廢獨樞治狀入優等躐遷奉直大夫仕至中<lb/>
　都路轉運使卒<lb/>
劉仲洙字師魯順天宛平人大定三年登進士第歴龍<lb/>
　門主簿章宗即位除西京路提刑副使先是田㲄等<lb/>
　以黨罪廢錮者三十餘家仲洙知其寃上書力辨帝<lb/>
<pb n="KR2k0049_WYG_093-24b"/>
　從之乃復㲄官爵而黨禁遂解明昌二年授并王傅<lb/>
　兼知大同府事尋改平陽後為定海軍節度使時仲<lb/>
　洙兄仲淵以罪謫石州仲洙請以萊易石朝廷義而<lb/>
　不許致仕卒仲洙果於從政所在有功績號能吏<lb/>
劉仲誠宛平人明昌間知大同府誠信剛直治多善政<lb/>
　稱良吏云<lb/>
完顏守貞希尹孫襲祖穆昆大定二十五年為西京警<lb/>
　巡使世宗愛其剛直授中都左警巡使遷同知西京<lb/>
<pb n="KR2k0049_WYG_093-25a"/>
　留守事御史臺奏守貞治有善狀世宗因謂侍臣曰<lb/>
　守貞勳臣子又有材能全勝其兄守道他日可用也<lb/>
　明昌初拜㕘知政事進尚書左丞改西京留守四年<lb/>
　召拜平章政事封蕭國公承安元年降授河中防禦<lb/>
　使卒諡肅守貞剛直明亮臧否無少隠故為胥持國<lb/>
　輩所忌竟以直罷後趙秉文上書言君子故相完顏<lb/>
　守貞小人今參知政事胥持國也<lb/>
伊喇呼喇大定二十六年為彰國軍節度使應州寺僧<lb/>
<pb n="KR2k0049_WYG_093-25b"/>
　與判大宗正事曹王永功有舊將訴事於呼喇求永<lb/>
　功手書為地呼喇得書奏之上謂宰臣曰水功以書<lb/>
　囑事呼喇此雖細㣲不可不懲凡人小過不懲遂至<lb/>
　大咎有犯必懲庶幾能改是亦教也皆曰今用法無<lb/>
　私臣下敢不敬畏於是永功解職<lb/>
完顔阿錫克宗室子好學問襲北京路筈栢山明安聽訟<lb/>
　明決人信而愛之察廉能除彰國軍節度副使及改<lb/>
　上京留守判官提刑司奏彰國軍治狀遷同知率賔<lb/>
<pb n="KR2k0049_WYG_093-26a"/>
　路節度事仕至河南統軍使卒<lb/>
烏凌阿暉明德后兄除富僧格羣牧使謹畜牧不事遊<lb/>
　宴孳產蕃息進秩改特黙羣牧使大定時遷都㸃檢<lb/>
　卒<lb/>
元<lb/>
劉伯林濟南人好任俠善騎射金末為威寧防城千戸<lb/>
　壬申太祖圍威寧伯林以城降即以金都提控原職<lb/>
　授之命𨕖士卒為一軍招降山後諸州太祖北還留<lb/>
<pb n="KR2k0049_WYG_093-26b"/>
　伯林屯天成遏金兵前後數十戰進攻西京録功賜<lb/>
　金虎符克西京留守兼兵馬副元帥戊寅從攻下太<lb/>
　原平陽己卯破潞絳及火山聞喜諸州縣時欲徙聞<lb/>
　喜民實天成伯林以北地人艱食力爭止之部曲俘<lb/>
　獲萬計悉縱之在威寧十餘年務農積榖與民休息<lb/>
　隣境凋瘵而威寧獨為樂土語人曰吾聞活千人者<lb/>
　後必封吾所活何啻萬餘人子孫必有興者辛巳以<lb/>
　疾卒累贈太師封秦國公諡忠順<lb/>
<pb n="KR2k0049_WYG_093-27a"/>
蘓克齊喇氏使金不辱命賜䕶駕士五人昔使過崞州<lb/>
　崞人盜殺其良馬兼以崞民賜之乙未為山西大達<lb/>
　嚕噶齊回回六人將誅力言其可恕至雲中皆釋之<lb/>
　後有至大官者其寛大愛人多類此卒封宣寧王謚<lb/>
　忠襄<lb/>
張思明字士曕家輝州皇慶五年除西京宣慰使嶺北<lb/>
　戍士多貧歲凶相挺為變思明恩威並行邊境乃安<lb/>
王居禮字子敬泰定間知應州修學開渠著有善績<lb/>
<pb n="KR2k0049_WYG_093-27b"/>
韓浩宜都元帥兼應州彰國軍節度使善附循士卒一<lb/>
　軍傾心又愛䕶百姓性持正人不敢干以私至今土<lb/>
　人猶知有韓元帥云<lb/>
崔敬字伯恭惠州人至元六年僉山北廉訪司事按部<lb/>
　宣寧有李秀坐造偽鈔連數千人皆與秀不相識敬<lb/>
　疑而讞之秀曰吾以訓童子為業捶楚之下不敢不<lb/>
　誣服耳敬訽知始謀者乃大同王濁十餘年事不泄<lb/>
　而有司誤以李秀為王濁也移文至大同果得王濁<lb/>
<pb n="KR2k0049_WYG_093-28a"/>
　為真造偽鈔者人皆傳頌之<lb/>
孫德謙河南睢州人任中書省歴大同行省平章事明<lb/>
　兵既克大都元主已北行徐達遣將圍大同德謙嬰<lb/>
　城固守自知力不能支乃手書自決作詩數章詞義<lb/>
　激烈城陷不屈死<lb/>
明<lb/>
章存道龍泉人御史中丞溢之子也溢集義兵存道撫<lb/>
　其衆遂成練卒授處州衛指揮副使洪武三年守平<lb/>
<pb n="KR2k0049_WYG_093-28b"/>
　陽轉左衛指揮同知己從湯和北伐守哈墩不刺營<lb/>
　五年從和征陽和遇敵於斷頭山力戰死之<lb/>
譚廣字仲宏丹徒人領神機營馬獨肥時號譚家馬從<lb/>
　征迤北充驍騎將軍十一年練軍山西十二年從征<lb/>
　九龍口為前鋒賊數萬憑崖廣以神箭萬人射之死<lb/>
　者無算乘勝夾撃賊大敗論功晉都督僉事後鎮宣<lb/>
　府二十年稱名將封水寧伯卒諡襄毅<lb/>
鄭允先天台人洪武間任渾源州仁愛有學公暇即詣<lb/>
<pb n="KR2k0049_WYG_093-29a"/>
　學與諸生講論經史歲餘閭閻充足俗尚醇厚士風<lb/>
　興起立祠祀之<lb/>
陳立誠洪武間知應州創建悉出經畫諸務皆由措置<lb/>
　改築城池移修廟學規模𢎞逺永為依賴<lb/>
張文煥洪武間任白祥鎮巡檢忠勇有清操敵騎逼邊<lb/>
　文煥率弓兵二百人奮勇徑進中流矢歿妻聞之亦<lb/>
　自縊以殉遺子一貧不能自活召至京師以父俸給<lb/>
　之<lb/>
<pb n="KR2k0049_WYG_093-29b"/>
王達善江南無錫人洪武間任大同府訓導學問淵博<lb/>
　氣度和雅馭諸生恩義兼至稱經人兩師嘗著天游<lb/>
　小藁梅花百咏後累官翰林學士<lb/>
陳質建文初以參將守大同中軍都督同知助宋忠保<lb/>
　懷來忠敗退守大同代王欲舉兵應燕質持之不得<lb/>
　發燕師攻大同堅守不下蔚州廣昌附於燕旋復取<lb/>
　之永樂初被害<lb/>
王士嘉字道亨武城人建文中繇國子生除大同山陰<lb/>
<pb n="KR2k0049_WYG_093-30a"/>
　知縣善決疑獄有齎錢百緡卧樹下失之者士嘉曰<lb/>
　此樹為祟吾將治之趨駕出士民傾城往視偵不往<lb/>
　者果得盜代王内藏失物戸扄如故士嘉曰此必狙<lb/>
　公教狙竊之乃陳幣於庭呼羣狙過伺而觀之果有<lb/>
　狙攫去詰其主皆服人以為神後為禮部右侍郎致<lb/>
　仕卒<lb/>
鄭亨合肥人嗣大興左衛副千户靖難兵起從破紫荆<lb/>
　關掠廣昌取蔚州直抵大同封武安侯仁宗初拜征<lb/>
<pb n="KR2k0049_WYG_093-30b"/>
　西前將軍鎮大同墾田積榖邊備繕完自是大同希<lb/>
　寇患宣德間再鎮大同轉餉宣府招降酋長四十九<lb/>
　人請于朝厚撫之歸附者相屬九年卒亨嚴肅重厚<lb/>
　善撫士恥掊克大同鎮守中官撓軍政據理裁正其<lb/>
　人不恱然其卒也深悼惜之贈漳國公諡忠毅<lb/>
王良永樂間以户部主事來督大同軍餉甚有威信大<lb/>
　為邊士所服<lb/>
周郁濟南人永樂間知渾源州時旱蝗郁齋沐䖍禱蝗<lb/>
<pb n="KR2k0049_WYG_093-31a"/>
　飛出境川南有虎傷人郁牒于神是夜虎果入籠中<lb/>
　後陞荆州知府所在民有餘思<lb/>
羅亨信字用實東莞人永樂二年進士宣德中為御史<lb/>
　清軍山西有聲有薦其堪方面者命食按察僉事俸<lb/>
　待遷正德中以右僉都御史巡撫宣府大同汰諸衛<lb/>
　冗官老弱者四百八十餘人參將石亨請簡大同民<lb/>
　三之一為軍亨信奏止之晉右副都御史巡撫如故<lb/>
　時遣官度二鎮軍田一軍八十畝外悉徴稅五升亨<lb/>
<pb n="KR2k0049_WYG_093-31b"/>
　信言永樂時詔邊軍盡力墾田毋徴稅陛下復申命<lb/>
　之今奈何忽為此舉塞北諸軍防邊勞苦無他生業<lb/>
　惟事田作每歲自冬徂春迎送瓦刺使臣三月始得<lb/>
　就田七月又復刈草八月以後修治關梁計一歲中<lb/>
　曽無休暇況邊地磽瘠霜早收薄若一收稅則民不<lb/>
　復耕必致竄逸上納其言景帝初晉左副都御史致<lb/>
　仕卒<lb/>
周安鳳陽人襲振武衛指揮僉事宣德間從征交趾奮<lb/>
<pb n="KR2k0049_WYG_093-32a"/>
　勇深入殺賊數十人賊益衆圍之格鬬死于陣弟讓<lb/>
　等十二人俱戰死事聞憫其忠遣進士王奎諭祭<lb/>
李儀涿州人以薦舉進英宗初始設諸邊廵撫僉都御<lb/>
　史丁璿方督大同宣府軍儲而儀以右僉都御史巡<lb/>
　撫其地盛有所建置號令一新時欲遣方政楊洪襲<lb/>
　迤北諸部儀乞勅政等無窮追不納督糧參政劉璉<lb/>
　不職儀劾之璉亦誣儀適參將石亨欲奏鎮守中官<lb/>
　郭敬罪先咨儀儀誤緘咨牒于核餉主事文卷中户<lb/>
<pb n="KR2k0049_WYG_093-32b"/>
　部以聞亨敬遂相訐命儀璉自陳而切責敬等璉止<lb/>
　停俸二歲儀雖引罪自負其直詞頗激被劾下吏瘐<lb/>
　死儀居官廉謹邊人素德之建昭德祠以祀璿上元<lb/>
　人永樂中進士繇御史擢居是職後為副都御史卒<lb/>
　所至有政聲<lb/>
魏源字文淵建昌縣人永樂四年進士累遷刑部尚書<lb/>
　正統二年命往大同宣府督察諸將便宜從事源按<lb/>
　行天城朔州諸險要令將吏分守免屯軍租一年儲<lb/>
<pb n="KR2k0049_WYG_093-33a"/>
　火器為邊備諸依權貴避役者悉括歸伍邊務脩飭<lb/>
　後致仕卒<lb/>
陳懷合肥人襲父職正定副千户永樂中晉都指揮使<lb/>
　涖山西都司事正統二年以左都督鎮大同時漠北<lb/>
　人進貢者日給廩餼為軍民害言子朝得減省後封<lb/>
　平鄉伯死于土木贈侯諡忠毅<lb/>
盧睿字仲思婺之東陽人永樂辛丑進士為御史廉正<lb/>
　明決正統丁巳陞右僉都御史巡撫宣大嚴法令剗<lb/>
<pb n="KR2k0049_WYG_093-33b"/>
　蠧弊節費廣儲摧强撫弱時北部入貢勢頗張慮其<lb/>
　包藏禍心上疏言馭逺之道在恩威相濟辛酉改命<lb/>
　參贊寧夏軍務以疾歸性孝友廉介見義勇為家無<lb/>
　餘資而貧困者多賴之<lb/>
李福真寧人由監生任大同同知英宗北狩時福冒險<lb/>
　進貢久無怠志回鑾日陞本府知府進陞參政仍管<lb/>
　府事<lb/>
李隆字彥平和州人襲父濬襄城伯雄偉有將略讀書<lb/>
<pb n="KR2k0049_WYG_093-34a"/>
　好文論事侃侃正統十一年巡邊大同賜寶刀一申<lb/>
　飭戒備内外凛凛訖還不戮一人明年卒<lb/>
郭登字元登武定侯英孫好談兵工詩明武將無及者<lb/>
　正統十四年車駕北征扈從至大同拜都督僉事充<lb/>
　參將佐總兵官劉安鎮守及旋師登告學士曹鼐等<lb/>
　駕宜入紫荆闗王振不從遂及於敗時大同軍壘蕭<lb/>
　條城門盡閉人心洶洶登慷慨奮勵修城堞繕兵械<lb/>
　撫循士卒弔死問傷親為裹創傅藥曰吾誓與此城<lb/>
<pb n="KR2k0049_WYG_093-34b"/>
　共存亡矣也先擁駕至閉門不納英宗遣人謂登曰<lb/>
　朕與登有姻何拒朕若是登奏曰臣奉命守城不知<lb/>
　其他景帝初晉都督同知充副總兵尋代安為總兵<lb/>
　官也先入將所部入援先馳蠟書奏奏至敵已退上<lb/>
　褒荅之晉右都督却敵城下上用兵方略十餘事景<lb/>
　泰元年春敗敵於沙窩以八百騎破數千人封定襄<lb/>
　伯四月又敗寇於土城六月再却寇鎮守中官陳公<lb/>
　與登搆上遣人代公還登愈感奮及英宗還代王頌<lb/>
<pb n="KR2k0049_WYG_093-35a"/>
　登功云有自敵中來者言其初計欲取大同為巢穴<lb/>
　故數來攻及每至輙敗有一營數十人不還者敵氣<lb/>
　懾遂奉駕還乞降勅奬勞兵部言登已封伯乃止二<lb/>
　年以老疾乞休舉石彪自代不許時沈固在大同久<lb/>
　事多廢登劾奏之而薦尚書楊寧布政使年富又言<lb/>
　大同既有御史又有廵按御史僉都御史任寧宜止<lb/>
　巡撫宣府上悉從之遂以富代固而徹固及寧還總<lb/>
　兵孫鏜與登互訐詔切責鏜已勅登與鏜兩戒之秋<lb/>
<pb n="KR2k0049_WYG_093-35b"/>
　以疾召還成化中提督十二團營卒贈侯諡忠武登<lb/>
　為將兼智勇紀律嚴明料敵制勝動合機宜詳武事<lb/>
黄彪平樂人正統間以舉人知應州賑濟有方催徴不<lb/>
　擾祀名宦<lb/>
霍瑄字廷璧鳳翔人繇鄉舉入國學授大同通判用薦<lb/>
　就擢知府也先擁英宗至城下瑄與理餉侍郎沈固<lb/>
　等出謁奉命括金帛充犒固悉所有獻之已而復至<lb/>
　郭登成嚴弗應瑄號泣從水竇匍匐出叩馬嗚咽衆<lb/>
<pb n="KR2k0049_WYG_093-36a"/>
　露刃叱之不為動因獻英宗服物出金帛犒軍英宗<lb/>
　嘉歎密諭瑄與登堅守瑄還也先數出沒大同渾源<lb/>
　伺軍民樵采脫歸者率傷殘瑄具為奏老弱聽暫徙<lb/>
　發粟賑而所留城守丁壯除賦役秩滿當遷鎮巡諸<lb/>
　臣乞留詔加山西右參政仍治府事英宗復位德瑄<lb/>
　及固徴拜瑄工部右侍郎而固亦以石亨薦起為户<lb/>
　部尚書既而巡撫上瑄治行賜誥旌異瑄在大同時<lb/>
　巡撫年富被逮瑄資其家還里為鎮守太監韋力轉<lb/>
<pb n="KR2k0049_WYG_093-36b"/>
　所惡撻之十餘瑄至是以聞且言力轉每宴輒用妓<lb/>
　樂服御僭侈强取部民女為妾力轉被逮訐瑄上兩<lb/>
　釋之瑄後致仕卒<lb/>
許貴字用和江都人襲父成永新伯以武進伯朱冕薦<lb/>
　為山西行都司督操大同諸衛士馬久之守備大同<lb/>
　西路也先入從石亨戰陽和渡口敗績貴力戰得還<lb/>
　時貴當敵衝人心尤洶懼激戰士以忠義敵來撃敗<lb/>
　之晉都指揮使景泰元年春充右參將敵寇威逺追<lb/>
<pb n="KR2k0049_WYG_093-37a"/>
　敗之蒲州營奪還所略人畜敵萬騎逼城下禦却之<lb/>
　再遷都督同知大同乏馬命求民間得八百餘匹所<lb/>
　司不給直貴為請乃予之嘗募死士入敵壘劫馬百<lb/>
　餘悉畀戰士皆樂為用分守中官韋力轉淫虐衆莫<lb/>
　敢言貴獨劾奏三年還京天順五年卒<lb/>
年富字大有懷逺人本姓嚴後訛為年以會試副榜注<lb/>
　銓景泰二年為右副都御史巡撫大同提督軍務時<lb/>
　經喪敗法度廢弛叢弊尤甚富一意拊循奏免秋賦<lb/>
<pb n="KR2k0049_WYG_093-37b"/>
　罷諸州縣稅課局停太原民之轉餉大同者武清侯<lb/>
　石亨武安侯鄭宏武進伯朱瑛令家人領官庫銀帛<lb/>
　糴米實邊多所乾没富首請按治詔宥亨等抵家人<lb/>
　罪亨慮久雨壞闗城潛遣卒十餘人行視卒遂越闗<lb/>
　抵大同富復劾亨專擅亨輸罪已削襄垣王府菜户<lb/>
　又杖其厨役之署教授事者已又劾分守中官韋力<lb/>
　轉參將石彪及山西參政林厚罪豪家愈側目相與<lb/>
　摭富罪巡按御史白其誣遂不問當是時富威名重<lb/>
<pb n="KR2k0049_WYG_093-38a"/>
　天下而當事大臣于謙等力保持之故得行其志母<lb/>
　憂詔乘傳奔喪起復視事七年富上言往時諸邊雖<lb/>
　設鎮守監鎗内官其數猶少自土木變後諸邊悉増<lb/>
　如陽和天城諸處一城二人擾民殊甚今邊務稍寜<lb/>
　請減汰格不行又言洪武定制軍官私罪牧贖惟笞<lb/>
　則然杖卽降授徒流俱充軍律明甚今屢變更犯贓<lb/>
　者輕皆復職重惟立功刑不足懲更無顧憚此皆法<lb/>
　官過也於是廷議流徒輸贖如故惟于本衛差操不<lb/>
<pb n="KR2k0049_WYG_093-38b"/>
　得復領軍矣英國公張懋及鄭宏各置田莊于邊境<lb/>
　歲役軍耕種富劾之還軍于伍天順元年革巡撫官<lb/>
　富亦罷歸頃之石彪以前憾誣劾富逮下詔獄李賢<lb/>
　稱富能袪弊上曰此必彪為富抑不得遂共私耳已<lb/>
　而事果無驗令致仕後召任户部尚書卒諡恭定<lb/>
胡貞扶風人先知永和景泰間擢應州買牛給耕雪寃<lb/>
　除獄政聲益茂祀名宦<lb/>
章綸桐城人景泰中以給事中謫應州判擢本州洞達<lb/>
<pb n="KR2k0049_WYG_093-39a"/>
　治理案無留牘敏練仁恕有功地方歴官參政<lb/>
李秉字執中曹縣人正統元年進士天順中復設巡撫<lb/>
　大臣薦秉才以右僉都御史撫大同都指揮孫英先<lb/>
　以罪貶秩還衛總兵李文妄行詔令復職秉至即斥<lb/>
　之裨將徐旺領騎卒操練秉以旺不勝任解其官怨<lb/>
　謗紛起會天城守備中官陳例久病秉請易以羅付<lb/>
　責專擅徴下詔獄指揮門達訊之斥為民憲府時起<lb/>
　左都御史成化二年秋命自遼東抵大同整飭邊備<lb/>
<pb n="KR2k0049_WYG_093-39b"/>
　更將帥申軍令而還未幾命為總督數破敵勞以羊<lb/>
　酒賜麒麟服加太子少保入為吏部尚書致仕卒贈<lb/>
　太子太保諡襄敏<lb/>
王宇字仲宏祥符人童丱時日記萬言巡撫于謙奇之<lb/>
　登正統四年進士天順二年為右副都御史巡撫宣<lb/>
　府命兼撫大同石亨及從子彪驕恣大同其舊鎮地<lb/>
　徴索尤横宇抗疏論其奸乞置之法疏雖不行聞者<lb/>
　敬憚督餉郎中楊益不能備芻藁為宇所劾户部庇<lb/>
<pb n="KR2k0049_WYG_093-40a"/>
　之宇並劾尚書沈固等皆輸罪晉大理卿卒<lb/>
王越字世昌濬縣人善射有大略登景泰二年進士天<lb/>
　順七年大同巡撫韓雍召還上難其代喟然曰安得<lb/>
　如雍者而任之李賢因薦越召入見上喜其岸異即<lb/>
　擢右副都御史以行甫至遭母憂奪情視事越乃繕<lb/>
　器甲簡卒伍修堡砦為經久計成化三年寇入塞督<lb/>
　將士禦却之秋兼巡撫宣府五年冬寇入河套延綏<lb/>
　巡撫王銳請濟師詔越帥師赴之破寇六年正月還<lb/>
<pb n="KR2k0049_WYG_093-40b"/>
　尋復援延綏晉左副都御史又晉右都御史七年越<lb/>
　以方西征辭大同巡撫詔聽之十六年出師援榆林<lb/>
　越提督軍務與太監汪直將輕騎循塞垣而西至大<lb/>
　同聞敵帳在威寧海子乃盡選宣大兩鎮兵二萬出<lb/>
　孤店潛行至猫兒莊分數道值大風雨雪晦暝進至<lb/>
　威寧寇猶未覺掩撃大破之斬首四百三十餘級獲<lb/>
　馬駝牛羊六千封威寧伯十七年復與直帥師出大<lb/>
　同適寇入掠追撃至黑石崖擒斬百二十餘人獲馬<lb/>
<pb n="KR2k0049_WYG_093-41a"/>
　七百匹晉太子太傅五月大同總兵官孫鉞卒即命<lb/>
　越代之而以直總鎮宣大後加少保兼太子太傅卒<lb/>
　贈太傅諡襄敏<lb/>
賈節城武舉人天順間知應州存心寛恕為政慈祥人<lb/>
　皆恱服祀名宦<lb/>
鄭寧字志道祥符人正統間進士由主事累官四川右<lb/>
　布政擢太僕寺卿成化間遷左僉都御史巡撫宣府<lb/>
　時盛暑築城堡工役數千人天久旱有司祈禱莫應<lb/>
<pb n="KR2k0049_WYG_093-41b"/>
　寧曰此勞民弗息之徴也乃下令罷役是夕天大雨<lb/>
　穡事有秋邊人胥恱以内艱歸遣官諭祭奪情起復<lb/>
　供職固請終制不允再至鎮軍民咸迎拜喜曰我公<lb/>
　來矣逾年移大同寧在邊七年疆場無事延見境内<lb/>
　士大夫咨詢民瘼次第舉行以疾致仕三上始得請<lb/>
　其歸也囊無餘貲閒居十四年服食淡泊數至匱乏<lb/>
　詔有司歲給米四十石𢎞治間卒<lb/>
陳夀字本仁其先新淦人籍寧逺衛成化八年進士授<lb/>
<pb n="KR2k0049_WYG_093-42a"/>
　户科給事中視宣大邊防劾去鎮守中官不檢者仕<lb/>
　至刑部尚書致仕卒<lb/>
余子俊字士英青神人景泰二年進士成化二十年以<lb/>
　户部尚書太子太保兼左副都御史總督大同宣府<lb/>
　軍務冬還朝二十一年復出行邊先是子俊巡撫延<lb/>
　綏東起清水營西抵花馬池延袤千七百七十里咸<lb/>
　鑿崖築墻掘塹其下連續不絶每二三里置敵臺崖<lb/>
　砦為巡警之所又於崖砦空處築短墻横一斜二如<lb/>
<pb n="KR2k0049_WYG_093-42b"/>
　箕狀以瞭敵避射凡築城堡十一邊墩十五小墩七<lb/>
　十八崖砦八百十九役軍四萬人不三月而城牆内<lb/>
　地悉分屯墾及巡歴宣大請以延綏邊牆法行之宣<lb/>
　大因歲歉而止比復出銳欲行之言東起四海冶西<lb/>
　抵黄河延袤千三百餘里舊有墩百七十應増築四<lb/>
　百四十墩髙廣皆三丈計役夫八萬六千數月可成<lb/>
　詔明年四月即工而歲比不登上下難之子俊又欲<lb/>
　責成於邊臣而已不親其事謗議遂起至冬疏請還<lb/>
<pb n="KR2k0049_WYG_093-43a"/>
　改左都御史巡撫大同中官韋敬讒子俊假修邊多<lb/>
　侵耗命工部侍郎杜謙勘之敬又核子俊私恩怨易<lb/>
　將帥下兵部覈侍郎阮勤等為白命謙并按問而中<lb/>
　朝多欲傾子俊子俊危甚謙還奏易置將帥如勤等<lb/>
　言所費無私然為銀百五十萬米菽二百三十萬二<lb/>
　十二年二月遂落太子太保致仕去二十三年上悟<lb/>
　子俊無罪而修邊功不可泯復召為兵部尚書𢎞治<lb/>
　二年卒贈太保諡肅敏子俊嘗曰大臣謀國當身任<lb/>
<pb n="KR2k0049_WYG_093-43b"/>
　利害豈得逺怨市恩為自全計其所修邊垣迄為數<lb/>
　世利云<lb/>
李敏字公勉襄城人景泰五年進士成化時歴山西右<lb/>
　布政使累擢右副都御史巡撫大同敵騎出沒塞下<lb/>
　掩殺墩軍敏伏壯士突擒之修治垣塹敵不敢犯大<lb/>
　同居極邊孔廟無雅樂敏上奏獲頒賜焉居三年召<lb/>
　為兵部右侍郎累遷户部尚書先是敏在大同見山<lb/>
　東河南轉餉至者道逺耗費乃會計嵗支外悉令輸<lb/>
<pb n="KR2k0049_WYG_093-44a"/>
　銀民輕齎易達而將士得以其贏治軍裝交便之至<lb/>
　是并請畿輔山西陜西州縣歲輸糧各邊者每糧一<lb/>
　石徴銀一兩以十九輸邊依時值折軍餉有餘則召<lb/>
　糴以備軍興上從之自是北方之稅皆折銀繇敏始<lb/>
　也𢎞治四年歸卒贈太子少保諡恭靖<lb/>
孫洪字伯大山東昌邑人景泰間進士授兵部主事成<lb/>
　化間歴陞河南參政左右布政使遷右副都御史巡<lb/>
　撫大同以威寧海子之捷進左副都御史食正二品<lb/>
<pb n="KR2k0049_WYG_093-44b"/>
　俸尋巡撫河南後為周府儀賓劉宣所訐致仕去蓋<lb/>
　王府怨之實非其罪<lb/>
胡汝礪寧夏人成化中進士累官知大同府鎮守中官<lb/>
　不檢下繩之急中官怒汝礪即移疾求去吏部惜其<lb/>
　才固留之繇是益發舒敢任事官至兵部尚書卒<lb/>
孫博字約之景州人成化中北部犯大同太監汪直與<lb/>
　都御史王越保國公朱永將團營軍北伐博以紀功<lb/>
　從先是博為給事嘗疏論直直恚甚至是請以為從<lb/>
<pb n="KR2k0049_WYG_093-45a"/>
　或危之博曰諫吾職也死生榮辱吾命也將安避乎<lb/>
　既抵大同每出戰輒令隨營博意氣峭拔兠鍪繡襖<lb/>
　馳突萬衆間如健將間聚議機宜益侃侃雄辨久之<lb/>
　直亦敬服師還論功遷山西按察使僉事致仕歸復<lb/>
　疏論本州知州馬某貪虐狀為所毒馬尋伏誅<lb/>
丘璐字仲玉蘭陽人陵子成化壬辰進士由給事中累<lb/>
　遷至山西布政司左參政分守大同沉靜博學建白<lb/>
　施設多中民隠病卒於官家無餘貲歸無室處人以<lb/>
<pb n="KR2k0049_WYG_093-45b"/>
　是髙之<lb/>
蕭智寶雞舉人成化間知應州才稱果斷政尚清明丈<lb/>
　土地民畏如神厚學校士服其訓祀名宦<lb/>
張文質扶風人成化間以舉人知渾源州時有妖狼為<lb/>
　祟牒城隍攝狼至磔于南墠之右歲旱禱雨立應他<lb/>
　邑歲歉渾源獨稔調知澤州民思之為立碑<lb/>
汪昱延慶州人成化間以舉人知應州持身清素居官<lb/>
　公恕民安事妥吏畏弊絶祀名宦<lb/>
<pb n="KR2k0049_WYG_093-46a"/>
于璧新城人成化間以舉人任渾源州學正學富才優<lb/>
　教嚴品肅集諸生號舍朝夕啓廸人才極一時之盛<lb/>
　徴拜御史<lb/>
陳梁涇陽人成化中以舉人任渾源知州地有恒山素<lb/>
　禁樵採梁奏弛禁民獲利南人充大同軍役不服水<lb/>
　土多死者梁上其狀遂各調本土衛所軍民圖像祀<lb/>
　焉陞戅州同知<lb/>
蔣琬江都人定西侯貴孫嗣侯成化中督十二團營兼<lb/>
<pb n="KR2k0049_WYG_093-46b"/>
　總神機營上言大同宣府諸塞下腴田無慮數十萬<lb/>
　悉為豪右所占請遣給事御史按覈定其科額時不<lb/>
　盡行十三年帥京軍防秋大同宣府陳機宜十餘事<lb/>
　皆報可累加太保卒諡毅敏<lb/>
劉璽字廷玉遷安人襲開平衛指揮使習兵書善騎射<lb/>
　充右參將分守陽和勅部兵三千訓肄聽調成化十<lb/>
　六年從王越征威寧海子晉都指揮使十八年戰黒<lb/>
　石崖有功晉署都督僉事遷大同副總兵十九年秋<lb/>
<pb n="KR2k0049_WYG_093-47a"/>
　亦思馬因入璽守懷仁聞總兵官許寧失利亟還兵<lb/>
　援大呼陷陣與子鵬力戰圍乃解以功予實授尋以<lb/>
　右副總兵分守代州兼督偏頭諸關請易鎮守總兵<lb/>
　銜上曲從之𢎞治中佩征西將軍印卒連呼殺賊而<lb/>
　暝<lb/>
劉寧字世安山陽人襲永寧衛指揮使成化十八年為<lb/>
　左參將分守陽和成化十九年秋亦思馬因圍大同<lb/>
　總兵官許寧於夏米莊寧援兵至敵乃退無何復入<lb/>
<pb n="KR2k0049_WYG_093-47b"/>
　掠寧將兵三千連敗之聚落站白登栁林小鵓鴿峪<lb/>
　時諸將多失利許寧以下獲罪寧超薦都督同知改<lb/>
　左副總兵協守大同與偏頭關總兵周璽並著功北<lb/>
　邊稱名將時入貢數萬人懷異志寧率二十騎直抵<lb/>
　其營衆駭愕有部長勒馬引弓出寧前下馬與諸部<lb/>
　長坐舉策指畫宣威德一人語不遜寧摑其面奮臂<lb/>
　起其長叱之退寧復坐與語呼酒勸飲皆感悟卒如<lb/>
　約𢎞治十三年大同告警命為副總兵從平江伯陳<lb/>
<pb n="KR2k0049_WYG_093-48a"/>
　銳禦之銳無將略與寧不協止毋戰坐停半俸閒住<lb/>
　尋還全俸卒贈廣昌伯<lb/>
謝綬字朝章朝城人成化甲辰進士授任邱令歴陞都<lb/>
　察院右僉都御史巡撫大同時也先旃廬百餘里葆<lb/>
　聚塞下數入侵盜綬至鎮簡練軍實墾田殖榖威名<lb/>
　流聞部落逺徙不敢近塞又設伏險阨寇騎零抄出<lb/>
　入輒要撃之日對將吏商軍務方略夜治文書按圖<lb/>
　籍指畫山川險易及寇中曲折皆如身履好撫卹士<lb/>
<pb n="KR2k0049_WYG_093-48b"/>
　卒調給芻糧燕犒無不周至屢奉璽書褒美以勞成<lb/>
　疾卒於軍府訃聞詔守臣臨祭如法<lb/>
歐信字孚先薊州人成化甲辰進士修幹美儀邊幅整<lb/>
　峻以郎中督餉大同増置東大有倉乘賤易粟備用<lb/>
　歲積至五十萬石歴陞右副都御史巡撫大同始至<lb/>
　即選將訓兵綜理屯牧修舉廢墜未逾年卒<lb/>
許進字季升靈寶人成化二年進士𢎞治元年為右僉<lb/>
　都御史巡撫大同小王子久不進貢遣使千五百餘<lb/>
<pb n="KR2k0049_WYG_093-49a"/>
　人欵關進以便宜納之請於朝詔許五百餘人至京<lb/>
　師已而屢侵邊進被劾不問尋復窺邊進整軍待之<lb/>
　新寧伯譚祐以京軍援寇乃遁去又乞通貢進再為<lb/>
　請上許之時大同士馬盛强邊防修整貢使每至闕<lb/>
　率下馬脫弓矢入館俛首聽命無敢譁會進與分守<lb/>
　中官石岩相訐岩徴還進亦謫兖州知府十三年火<lb/>
　篩大舉犯大同邊將屢敗勅進與太監金輔平江伯<lb/>
　陳銳率京軍禦之進仕至吏部尚書致仕卒贈太子<lb/>
<pb n="KR2k0049_WYG_093-49b"/>
　太保諡襄毅<lb/>
張文燧遷安人𢎞治間以監知馬邑縣忠厚誠實吏畏<lb/>
　民懷致仕歸士民思之<lb/>
石玠字邦秀藁城人成化末與弟珤同舉進士𢎞治中<lb/>
　為御史出覈大同軍儲條奏悉中機宜正德中為右<lb/>
　副都御史巡撫大同後官至户部尚書歸卒玠有操<lb/>
　行居官亦持正<lb/>
薛敬之字顯思渭南人從蘭州周蕙游以歲貢生入國<lb/>
<pb n="KR2k0049_WYG_093-50a"/>
　學與同舍陳獻章並有盛名成化末為應州知州課<lb/>
　績為天下第一𢎞治九年遷金華同知致仕卒<lb/>
史琳字天瑞成化丙戌進士性坦夷宏豁不設崖岸喜<lb/>
　談兵為給事巡按多建白三為提督初赴宣府大同<lb/>
　值寇退治兵食以防其後尋以捷聞𢎞治乙丑宣府<lb/>
　失利劇命出師琳與大帥分駐宣府大同諸路斬獲<lb/>
　以百計捷再上褒諭如初特命中官迎勞於關錫賚<lb/>
　甚厚終都察院右都御史卒於官贈太子太保賜葬<lb/>
<pb n="KR2k0049_WYG_093-50b"/>
　祭<lb/>
洪漢字天章號雲一成化壬辰進士任部曹甚風厲歴<lb/>
　陞右副都御史巡撫大同參贊軍務撫恤軍民捜剔<lb/>
　蠧弊風紀振而邊境肅然上疏極言便益地方八事<lb/>
　而増守備以專責任演神機以期實用置方田以遏<lb/>
　北騎寛住俸以惜逃官尤為八事中切要者因觸忤<lb/>
　中官回籍<lb/>
王獻臣字敬止其先呉人籍錦衣衛𢎞治六年進士為<lb/>
<pb n="KR2k0049_WYG_093-51a"/>
　御史巡大同邊還言自威逺失利士無戰心今復令<lb/>
　修築邊垣豈勝畚鍤勞宜量修要害悉罷其餘且亟<lb/>
　正諸將姚信陳廣閉營避寇及馬昇王杲秦恭喪師<lb/>
　罪悉蠲大同延綏旱傷逋賦以寛軍民多獲允東厰<lb/>
　以非理訐奏遂杖謫人皆寃之終知縣<lb/>
楊志學字遜夫徐州人𢎞治六年進士巡撫大同邊人<lb/>
　愛之累官刑部尚書卒諡康惠<lb/>
李介字守貞髙宻人成化五年進士歴兵部左侍郎𢎞<lb/>
<pb n="KR2k0049_WYG_093-51b"/>
　治十年寇謀犯大同命兼左僉都御史往督軍餉且<lb/>
　經畧之比至寇已退乃大修戎備察核官田牛具錢<lb/>
　還之軍以其資償軍所逋馬價邊人咸恱先後條上<lb/>
　便宜二十事卒贈尚書<lb/>
劉大夏華容人俶儻有大略持正不撓𢎞治十年大同<lb/>
　行師乏糧大夏以户部侍郎出經畫之或曰北邊糧<lb/>
　草半屬京貴子弟公剛介此行恐取禍大夏曰處天<lb/>
　下事以理不以勢定天下事在近不在逺候至彼圖<lb/>
<pb n="KR2k0049_WYG_093-52a"/>
　之既至詢咨父老得其要領揭榜通衢云某倉缺糧<lb/>
　若干石每石給官銀若干凡境内外官員客商願輸<lb/>
　者米自十石以上草自百束以上聽即中貴子弟不<lb/>
　禁也不兩月倉場有餘積家有餘財邊事賴之尋為<lb/>
　兵部尚書卒諡忠宣<lb/>
　<lb/>
　<lb/>
　<lb/>
<pb n="KR2k0049_WYG_093-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷九十三<lb/>
</p>
<p>
</p>
  </div>
</body>
</text>
</TEI>
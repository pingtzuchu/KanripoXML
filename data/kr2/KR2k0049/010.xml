<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷十</head> <lb/>
    <p>
<pb n="KR2k0049_WYG_010-1a"/>
欽定四庫全書<lb/>
　山西通志卷十<lb/>
　　關隘<hi>二</hi>
潞安府<lb/>
　長治縣<lb/>
古夾寨城西十三里今稱南寨村北寨村　唐天祐<lb/>
　四年梁康懷貞率兵十萬攻潞州晉昭義軍留後<lb/>
　李嗣昭固守内外隔絶遣周德威救之壁於高河<lb/>
<pb n="KR2k0049_WYG_010-1b"/>
　懷貞擊之不克梁遣李思安代之築夾寨以防衝<lb/>
　突通救援調山東兵饋糧德威以輕騎抄之思安<lb/>
　自東南山口築甬道屬於夾寨德威與諸將互往<lb/>
　攻之一日數十發梁兵閉壁不敢出會克用薨存<lb/>
　勗嗣位召德威還梁兵不設備存勗曰上黨河東<lb/>
　之藩蔽無上黨是無河東也遂率諸將至三埀岡<lb/>
　伏兵値早霧直抵夾寨梁將士尚卧乃分兵塡塹<lb/>
　燒寨鼓譟而入梁兵大潰南走圍遂解梁開平元<lb/>
<pb n="KR2k0049_WYG_010-2a"/>
　年右司馬符道昭與康懷英等攻潞州築夾城為<lb/>
　蚰蜒塹以圍之逾年不能下晉兵攻破夾城道昭戰<lb/>
　死<lb/>
西火堡南八十里陵川界　明崇禎五年流賊自陵<lb/>
　川馬附城至縣南境首掠西火<lb/>
韓店鎭明洪武元年十月庫庫特穆爾遣韓禮兒援<lb/>
　潞安偏將軍楊璟副將張彬遇於韓店大戰敗績<lb/>
北董堡東南十里　蘇店堡南十五里　南董堡南<lb/>
<pb n="KR2k0049_WYG_010-2b"/>
　二十里　關村堡北十里　角沿村堡西北二里<lb/>
　餘今廢　高河鎭　漳澤鎭　郝店鎭　八義鎭<lb/>
　　東和鎭　玉坊鎭　桑梓鎭　䕃城鎭　大峪<lb/>
　鎭　師莊鎭　西和鎭<lb/>
　長子縣<lb/>
長平關南四十里以古長平郡名即秦白起坑趙卒<lb/>
　地隋置關唐因之一名江豬嶺<hi>上有石豬形</hi>括地志長<lb/>
　平故城在上黨縣西四十五里秦坑趙卒於此<lb/>
<pb n="KR2k0049_WYG_010-3a"/>
　　北漢劉旻自雕窠嶺間道馳去即江豬嶺也旻<lb/>
　誤趨晉州當由江豬復西走橫水村刁黄嶺道耳<lb/>
　　潞澤之交橫亘一山起丹朱嶺至馬鞍壑有古<lb/>
　長城一道歲久傾頽遺跡尚在登高望之宛然聨<lb/>
　絡中有營壘王人謂梁晉交兵時築陵川又名山<lb/>
　為秦嶺謂秦時築以事考之則長平之役秦人遮<lb/>
　絶趙救兵及芻餉而築也又計石城百里非假以<lb/>
　歲月不易成蓋嘗循沁河之濵當絶險之地有城<lb/>
<pb n="KR2k0049_WYG_010-3b"/>
　二北曰武安南曰屯城皆白起屯兵之所左山右<lb/>
　水進退有據其去長平尚百餘里頓大兵於此越<lb/>
　數險而擒薙勁敵俾無噍類夫以四十萬衆既當<lb/>
　其鋒又絶其後又宿重兵於别所布置得宜隂陽<lb/>
　互用吾觀武安君之行營部置而信其能成於頃<lb/>
　刻也即秦王不親至河内發民十五以上赴長平<lb/>
　武安亦足自辦矣　上黨記長子縣關城都尉所<lb/>
　治<lb/>
<pb n="KR2k0049_WYG_010-4a"/>
穀關魏書穀關在羊頭山下羊頭山在東南五十里<lb/>
方山西六十里潞安府西界越山為岳陽草峪嶺<lb/>
横水村西一百里岳陽縣界元設巡檢司後裁　隋置<lb/>
　寄氏尋復稱長子今長子實有寄氏東境地其西境<lb/>
　則岳陽地也　金鎭一橫水<lb/>
刁黃山西五十里高二里二百五歩盤踞三十七里東<lb/>
　至麓十里西至麓九里南至沁水界四里上多雜木<lb/>
　與發鳩山相連西通岳陽草峪嶺道　唐張濬入隂<lb/>
<pb n="KR2k0049_WYG_010-4b"/>
　地關遣昭義節度使孫揆速行入潞揆以梁卒三千<lb/>
　爲衛擁節先驅李存孝以三百騎㐲長子西崖谷間<lb/>
　伺揆軍過橫擊斷之擒揆以歸即刁黃山也　杜寧<lb/>
　漳源八景詩序刁黃山最為高峻雪經夏不消風氣<lb/>
　常寒　元至元三年平陽路總管鄭鼎開潞河鵰黃<lb/>
　嶺道以來上黨之粟<lb/>
鮑店鎭北四十里為太原孔道　潞澤營將領統鎭於<lb/>
　郡城分哨於諸邑康熙五十七年增設駐防<lb/>
<pb n="KR2k0049_WYG_010-5a"/>
璩村鎭南四十里　南呈鎭東南二十里　石硩鎭西<lb/>
　二十里<lb/>
　屯留縣<lb/>
邊寨鎭西南一百里岳陽界路通平陽　豐儀堡西南<lb/>
　四十里　明萬厯二十九年屯留縣請於邊寨鎭設<lb/>
　防守㕔以屯留縣主簿駐劄巡綽<lb/>
中村寨西一百里沁源界　霜澤寨西五十里　丈八<lb/>
　佛廟鎭西五十里　霜澤山西五十里<lb/>
<pb n="KR2k0049_WYG_010-5b"/>
上黨關先屬泫氏後屬屯留此西關也　魏寄氏縣有<lb/>
　上黨谷<lb/>
余吾堡西北二十里春秋余吾邑周九里故址尚存漢<lb/>
　為縣晉廢今為余吾鎭明嘉靖時築堡城周二里<lb/>
　通典有漢余吾故城在今縣西北　余吾驛今并入<lb/>
　縣　水經注漳水又東陳水注之水出西發鳩山東<lb/>
　逕余吾縣故城南漢光武建武六年封景丹尚子為<lb/>
　侯國<lb/>
<pb n="KR2k0049_WYG_010-6a"/>
常村鎭東北二十里路通太原　古名寺底鎭明改名<lb/>
　　金鎭一寺底<lb/>
上村鎭東北二十里　駝坊鎭東南二十五里路胥通<lb/>
　潞安府<lb/>
霜漢寨在西南　中村寨在西南　苗岳鎭在余吾鎭<lb/>
　南　豐儀鎭在苗岳鎭南　西賈鎭在南<lb/>
　襄垣縣<lb/>
褫亭鎭西六十里古銅鞮縣今為禠亭驛　褫亭南里<lb/>
<pb n="KR2k0049_WYG_010-6b"/>
　西六十里　禠亭北里西六十五里　紫巖山近褫<lb/>
　亭　漢地理志銅鞮有褫亭春秋昭公八年叔弓如<lb/>
　晉賀虒祁也虒祁宫名顏師古曰虒音斯今為褫亭<lb/>
　鎭　漢志注銅鞮有上褫亭下褫聚　金鎭一褫亭<lb/>
　　水經注銅鞮水又東逕故城北城在山阜之上下<lb/>
　臨岫壑東西北三面岨袤二里世謂之斷梁城即故<lb/>
　縣之上褫亭也銅鞮水又東逕銅鞮縣故城北城在<lb/>
　水南山中晉大夫羊舌赤銅鞮伯華之邑也漢高祖<lb/>
<pb n="KR2k0049_WYG_010-7a"/>
　破韓王信於此銅鞮水又東南流逕頃城西即縣之<lb/>
　下褫聚也地理志曰縣有上褫亭下褫聚者也銅鞮<lb/>
　水又南逕胡邑西又東屈逕其城南又東逕襄垣縣<lb/>
　入於漳　上禠亭即北里下褫聚即南里褫亭雖不<lb/>
　甚凴山險而為潞北門控小漳水之全勝故漢高帝<lb/>
　阻此以敗韓信　劉崇據太原周祖思得方略之士<lb/>
　以備邊遣陳思讓率兵詣磁州控扼澤潞即充團練<lb/>
　使廣順元年九月劉崇遣大將李瓌領馬歩軍各五<lb/>
<pb n="KR2k0049_WYG_010-7b"/>
　都鄉兵十都自團栢軍於鷂子店磁州團練使陳思<lb/>
　讓與都監向訓張仁謙等率龍捷吐渾軍至褫亭西<lb/>
　與瓌軍遇殺三百餘人生擒百人獲崇偏將王璠曹<lb/>
　海金馬五十匹　廣順中王彥昇從向拱破太原兵<lb/>
　褫亭南斬敵帥王璋於陣<lb/>
石研關上黨舊轄沾縣北接井陘亦轄湼氏北通盤陀<lb/>
　皆石徑故名石研<hi>研音陘</hi>當在潞沁之間石會關在潞<lb/>
　州亦當𨽻武鄉沁州襄垣間<lb/>
<pb n="KR2k0049_WYG_010-8a"/>
五巑關西南七十里五巑山之陽明洪武三年置巡檢<lb/>
　司後裁　正統元年山西巡撫于謙請於五巑山置<lb/>
　關駐褫亭鎭北控沁州　五巑山西南七十里五峰<lb/>
　環立中為南北往來之衝巡檢司在焉　榆林鎭西<lb/>
　南八十里五巑關之南　五巑山舖西南通屯留縣<lb/>
井谷關東三十里在天井谷内深邃如井後魏置關周<lb/>
　建德六年廢　唐志東有井谷故關　後魏有石井<lb/>
　關郡縣志未詳或即石研井谷<lb/>
<pb n="KR2k0049_WYG_010-8b"/>
故關東二十里<lb/>
夏店鎭西三十里　下良鎭北三十里北通遼州　西<lb/>
　營鎭北四十五里即武鄉縣界　長隆鎭西南二十<lb/>
　五里南通潞安府北通沁州　東周鎭西南二十里<lb/>
　潞城縣<lb/>
三埀岡西南二十里高三百五十二丈長九里周二十<lb/>
　八里三阜漸卑形肖旌節為上黨之纒䕶　唐十道<lb/>
　記晉將軍王廣趙柔嘗敗劉聰將喬乘於此山下<lb/>
<pb n="KR2k0049_WYG_010-9a"/>
　唐莊宗伏兵於此破梁夾寨　晉王李克用初破孟<lb/>
　方立於邢州還軍上黨置酒三埀岡伶人奏歌時子<lb/>
　存勗在側方五歲王慨然曰吾行老矣此奇兒也後<lb/>
　二十年其能代我戰於此乎及存朂即王位梁人因<lb/>
　余吾晉兵已引去夾城兵頗懈王欲乘其怠擊之遂<lb/>
　發晉陽軍行至三埀岡歎曰此先王置酒處也伏兵<lb/>
　岡下㑹天大霧晝瞑兵行霧中直抵夾寨梁將士尚<lb/>
　未起周德威攻西北隅李嗣源攻東南隅梁兵大敗<lb/>
<pb n="KR2k0049_WYG_010-9b"/>
　晉凱旋告廟<lb/>
微子嶺東北二十里高二里斜延十里周二十五里下<lb/>
　有微子村微子城　潞水東四十里源出微子城至<lb/>
　西流里入濁漳　太平寰宇記微子城在潞東北三<lb/>
　十里　秦建元六年十一月辛亥尚書令王猛進次<lb/>
　潞川與燕太傅慕容評相持壬戌遣將軍徐成覘燕<lb/>
　軍形勢期以日中及昏而返猛怒將斬之建武將軍<lb/>
　鄧羌固請與成效戰以贖罪猛弗許羌怒還營嚴鼔<lb/>
<pb n="KR2k0049_WYG_010-10a"/>
　勒兵將以攻猛猛謂羌義而有勇使語之曰將軍止<lb/>
　吾今赦之時覘知評賣水鬻薪不撫將士雖帥中外<lb/>
　精卒四十二萬而有可乘之㑹乃遣遊擊將軍郭慶<lb/>
　以銳卒五千夜從間道出評營後傍山起火燒其輜<lb/>
　重火見鄴中暐催評速戰評大懼遣使求戰甲子猛<lb/>
　陣於渭源而誓衆衆皆踴躍破釜棄糧大呼競進猛<lb/>
　望見燕兵甚盛惡之謂羌曰今日之事非將軍不能<lb/>
　破勍敵羌曰若能以司𨽻見與者公勿以為憂猛曰<lb/>
<pb n="KR2k0049_WYG_010-10b"/>
　此非吾所及也必以安定太守萬户侯相處羌不悅<lb/>
　退俄而兵交猛召羌羌寢而不應猛馳就許之羌乃<lb/>
　大飲帳中與徐成張蚝等跨馬運矛馳赴評軍出入<lb/>
　數四旁若無人搴旗斬將殺傷甚衆戰及日中評師<lb/>
　大敗俘斬五萬餘人乘勝追擊所殺及降者又十萬<lb/>
　餘人評單騎奔鄴猛長驅而東丁卯進兵圍鄴　綱<lb/>
　目質實渭源疑是地名未詳處所竊謂此必潞源之<lb/>
　訛也潞水源出微子山下　苻堅送王猛於㶚上曰<lb/>
<pb n="KR2k0049_WYG_010-11a"/>
　便可從壺關上黨出潞川此捷濟之機所謂疾雷不<lb/>
　及掩耳　水經注闞駰曰有潞水為冀州浸即漳水<lb/>
　也按燕書王猛與慕容評相遇於潞川鄣固山泉鬻<lb/>
　水與軍入絹匹水二石上黨無佗大川可以為浸所<lb/>
　有巨浪長川唯漳水耳故世人亦謂濁漳為潞水<lb/>
神頭鎭　微子鎭胥在縣東　南陲鎭在縣南　黄碾<lb/>
　鎭　安昌鎭胥在縣西<lb/>
　黎城縣<lb/>
<pb n="KR2k0049_WYG_010-11b"/>
壺口故關東北二十八里路通河南渉縣即今吾兒峪<lb/>
　也<hi>東逾束陽五里</hi>吾兒峪巡檢司東北三十里吾兒峪明洪<lb/>
　武二年置後移置東陽關名仍舊　東陽關東二十<lb/>
　里控武渉吾兒峪　漢書上黨郡有壺口關　馮衍<lb/>
　遺田邑書上黨之地有四塞之固東帶三關西為國<lb/>
　蔽三關謂上黨關壺口關石陘關也　章懷注潞州<lb/>
　上黨縣有壺山口因其險而置關焉　通典有壺口<lb/>
　故關　唐志東有壺口故關　金志有白巖山壺口<lb/>
<pb n="KR2k0049_WYG_010-12a"/>
　故關　文獻通考黎城有故壺口關　壺關舊志壺<lb/>
　關在郡東山川相錯地形如壺秦建縣嘗為上黨郡<lb/>
　治　古關堡在縣東北二十里古關鎭　黎侯城東<lb/>
　北十里為壺口關其形似壺　左傳哀公四年齊伐<lb/>
　晉壺口杜預注潞縣東有壺口關今屬黎城縣即吾<lb/>
　兒峪也蓋嬰兒奪黎地故也　袁尚敗并州刺史高<lb/>
　幹降曹操及操征烏桓幹遂執上黨太守舉兵守壺<lb/>
　口關以扼魏樂進李典擊之未下操還親征幹求救<lb/>
<pb n="KR2k0049_WYG_010-12b"/>
　於單于單于不受操克壺關幹走死　齊後主自并<lb/>
　州奔鄴詔王公議於含光殿廣寧王孝珩以大敵既深<lb/>
　事藉機變宜使任城王領幽州道兵入玉門揚聲趨<lb/>
　并州獨孤永業領洛州兵趨潼關揚聲趨長安臣請<lb/>
　領京畿兵出㵚口鼔行逆戰敵聞南北有兵自然潰<lb/>
　散高阿那肱韓長鸞忌之不遣出壺口關<hi>玉門當即土門</hi>劉<lb/>
　琨在潞上表惟有壺關可得告糴而此二道九州之<lb/>
　險數人當路則百夫不敢進公私往返没䘮者多<lb/>
<pb n="KR2k0049_WYG_010-13a"/>
　唐討李克用張濬軍至隂地朱全忠遣驍將葛從周<lb/>
　自壺口闗潛入㑹李存孝擒孫揆從周遁還　明崇禎<lb/>
　十五年任國琦自松山潰歸繇林縣夜踰壺口關十<lb/>
　一月掠長治北董鎭蘇店秦家莊從容入秦去　黎<lb/>
　侯故城在縣東北二十里西伯戡黎蓋以黎恃吾兒<lb/>
　峪之險而敢拒方伯也<lb/>
南陌鎭城北一百里通遼州太原　明崇禎五年邢紅<lb/>
　狼掠南北陌東西井<lb/>
<pb n="KR2k0049_WYG_010-13b"/>
上遥鎭城西南三十里通襄垣沁州<lb/>
西仵堡城南十五里通潞安府<lb/>
臺壁東十五里古臺壁東距彰德百里西距長子百里<lb/>
　　燕建興八年燕主慕容埀伐西燕慕容永發司冀<lb/>
　青兖兵遣太原王楷出滏口遼西王農出壺關埀自<lb/>
　出沙亭擊永永嚴兵分道拒守聚糧臺壁遣從子征<lb/>
　東將軍小逸豆歸鎭東將軍王次多右將軍勒馬駒<lb/>
　率衆萬餘戍之四月埀頓軍鄴之西南月餘不進永<lb/>
<pb n="KR2k0049_WYG_010-14a"/>
　謂太行道寛埀詭道伐之乃悉攝諸軍還杜太行軹<lb/>
　關惟留臺壁軍甲戌埀進師出滏口入自天井關五<lb/>
　月乙酉至於臺壁永遣太尉大逸豆歸帥衆來拒埀<lb/>
　征東將軍平視擊破之小逸豆歸出戰遼西王農又<lb/>
　擊破之斬勒馬駒及王次多遂圍臺壁永召太行軍<lb/>
　還自率精卒五萬來拒阻河曲以自固馳使請戰北<lb/>
　地王鍾降己亥埀列陣於臺壁之南分農楷軍為左<lb/>
　右翼驍騎將軍國㐲千騎於深澗下庚子合戰埀引<lb/>
<pb n="KR2k0049_WYG_010-14b"/>
　軍偽退永追奔數里國發伏兵馳斷其後楷農夾擊<lb/>
　之永師大敗斬首八百餘級奔還長子晉陽守將聞<lb/>
　之棄城走　水經注潞縣北對故壁臺漳水逕其南<lb/>
　本潞子所立世名之為臺壁也慕容埀伐慕容永於<lb/>
　長子軍次潞川永率精兵拒戰阻河自固埀陣壁臺<lb/>
　一戰破之即是處也<lb/>
九龍山寨西北七十里西井鎭南山險林密陟絶巘遠<lb/>
　觀數百里村聚恃為保障<lb/>
<pb n="KR2k0049_WYG_010-15a"/>
松池山寨東三十里宋家莊南　古關堡東北二十里<lb/>
　古關鎭<lb/>
漳河渡南二十里<lb/>
　壺關縣<lb/>
羊腸坂東南一百六里　漢書地理志壺關有羊腸坂<lb/>
　長三里曲盤如羊腸然<hi>通典文獻通考輿地考皆同</hi>槲林隘東南<lb/>
　一百二十里在羊腸坂上山徑僅容人行通河南輝<lb/>
　縣　趙收天下以伐齊蘓厲為齊說趙王曰秦盡韓<lb/>
<pb n="KR2k0049_WYG_010-15b"/>
　魏之上黨則地與國都邦屬而壤挈者七百里秦以<lb/>
　三軍强弩坐羊腸之上即地去邯鄲二十里且齊以<lb/>
　三軍攻王之上黨而危其北則勾注之西非王之有<lb/>
　也　史記正義秦上黨郡今澤潞儀沁等四州之地<lb/>
　兼相州之半韓總有之至七國時趙得儀沁二州之<lb/>
　地韓猶有潞州及澤州之半半屬趙魏沁州在羊腸<lb/>
　坂之西儀并代三州在勾注山之南秦以三郡攻趙<lb/>
　之澤潞則勾注之南趙無地　蔡澤謂應侯曰决羊<lb/>
<pb n="KR2k0049_WYG_010-16a"/>
　腸之險塞太行之道　後漢魏郡趙國常山中山增<lb/>
　六百一十六塢河内通谷衝要增三十三塢是胥縁<lb/>
　太行諸郡縣而立塢以守也<lb/>
十八盤隘東南八十五里山徑僅容人行通河南林縣<lb/>
　楊家石塘口<hi>上黨記東山在城東南晉申生所伐今名無睪</hi>
正梯隘東一百一十里路通林縣形險似梯一名梯頭<lb/>
　隘<lb/>
崇賢堡周三百二十五丈四尺四面高崖深十丈　辛<lb/>
<pb n="KR2k0049_WYG_010-16b"/>
　村寨周一百二十丈七尺四面高崖深九丈　好牢<lb/>
　寨周一百五十丈四面高崖深十丈<lb/>
　平順縣<lb/>
虹梯關東北六十里張井里栢木都大山中有石徑通<lb/>
　河南林縣山形如壁勢峻如天徑如雲梯土人傳魯<lb/>
　般所鑿上有虹梯關置巡檢司　地形志壺關有魯<lb/>
　班門一名天門　夏言虹梯關銘玉峽關西來百餘<lb/>
　里近蟻尖砦千峰壁立中通峭峽狀如風門而少下<lb/>
<pb n="KR2k0049_WYG_010-17a"/>
　則無底之壑石磴齒齒盤廽霄漢望之若虹霓然故<lb/>
　號洪梯予易以今名亦因以關焉　張仲賢新建潞<lb/>
　安府記改州治為府青羊村為縣相地攸宜立玉峽<lb/>
　虹梯關者二花園口魯般壑穽腦等堡者三磻溪峰<lb/>
　玉斗崖白雲谷巡檢司三　漢淮南王謂伍被曰此<lb/>
　北尚有臨晉關河東上黨與河内趙國界者通谷數<lb/>
　行此為黃榆黃澤壺口虹梯玉峽槲林柳樹盌子城<lb/>
　言也<lb/>
<pb n="KR2k0049_WYG_010-17b"/>
玉峽關東八十里新興二里花園村西高山岫嶺名風<lb/>
　門腦路下河南林縣兩山峭立若玉峽然上有玉峽<lb/>
　關置巡檢　夏言玉峽關銘玉峽關者夏子創焉而<lb/>
　命之名也舊曰風門口在隆慮萬山之巔為兩河三<lb/>
　晉之界蓋天作之險也前此弗設守庸氓往往憑阻<lb/>
　以拒命吏廼即是關焉關成而系之以銘<lb/>
漳義隘口在侯壁里兩山峭立中有石壑漳水經流人<lb/>
　繇壑厓行達河南昔名漳義關<lb/>
<pb n="KR2k0049_WYG_010-18a"/>
馬踏隘口東北一百二十里豆口里萬山拱峙中有小<lb/>
　徑路通河南渉縣一名馬踏關　豆口里東北九十<lb/>
　里竇建德始居於此去三十里有隘口曰馬踏<lb/>
龍盤山西二十里有大小二嶺鳥道崎嶇嶺西尤險東<lb/>
　傍羊山西臨陡澗<lb/>
國朝康熙二十八年知縣杜之昂自大渠村西至龍盤<lb/>
　山又西至羊井舖修道廣六七尺築攔馬牆<lb/>
獅子山西五十里東禪東里東平順西長治南壺關北<lb/>
<pb n="KR2k0049_WYG_010-18b"/>
　潞城<lb/>
井腦一名穽腦明嘉靖七年巨盜陳卿據青羊山爲亂<lb/>
　山西巡撫江潮常道先後討賊無功乃勅河南巡撫<lb/>
　潘塤會勦塤謀於道曰賊負固守險難以陣合諸路<lb/>
　夾攻出不意奪其險乃可擒也遂分五哨三路入募<lb/>
　土人為導首攻奪井腦賊悉衆爭險官軍奮擊大破<lb/>
　之追奔至莎草嶺毁安陽諸巢山東副使牛鑾由潞<lb/>
　城入破賊李莊泉其夕河南副使翟瓚搗卿巢卿敗<lb/>
<pb n="KR2k0049_WYG_010-19a"/>
　走瓚追卿欒莊山又追之神河再敗之山西僉事陳<lb/>
　大綱亦屢蹙賊先後降二千三百餘人自進兵至搜<lb/>
　滅賊巢凡二十九日<lb/>
青羊里在青羊山下　躭車里北六十里路險不能行<lb/>
　車　石城里北八十里周圍皆石山　東禪里西北<lb/>
　五十里　留村里在縣北相傳魏豹兵至村人迎之<lb/>
　令無搶掠云　侯壁里北六十里山多壁立<lb/>
　　附錄<lb/>
<pb n="KR2k0049_WYG_010-19b"/>
　　張應登林縣險要圖說此林縣西山之險要也險<lb/>
　　隘處所均屬太行之支節其北繇百餘里而入有<lb/>
　　馬塔口虹梯口迤南則為蟻尖寨寨之南為魯班<lb/>
　　壑又南則有斷金橋風門口東峻坂崔八口關牆<lb/>
　　嶺距邑七十餘里而上總之南北相連人跡可及<lb/>
　　其險而當守者首蟻尖寨次斷金橋其餘則﨑嶇<lb/>
　　樵徑車不得方軌馬不得成行上下為難無容慮<lb/>
　　矣何者蟻尖寨西北距縣四十里繇姚村迤西五<lb/>
<pb n="KR2k0049_WYG_010-20a"/>
　　六里為東寨門口上有黃蒼巖等泉十處中有古<lb/>
　　營房教塲其南繇小蟻尖寨大蟻尖寨古巖口東<lb/>
　　蓋頭泉小臨清水泉至西蓋頭泉距營房約二十<lb/>
　　五里餘獨有巖口東西蓋頭泉各有樵徑可攀援<lb/>
　　而上宜剗削之以絶蹊徑又自教塲北繇朱路巖<lb/>
　　之斷頭巖距營房約十里餘而朱路巖亦有樵徑<lb/>
　　宜剗削其北栁樹水泉百户水泉磑臼焦水泉俱<lb/>
　　營房正西山西漆樹溝水泉南樹柳水泉蓮花水<lb/>
<pb n="KR2k0049_WYG_010-20b"/>
　　泉俱大蟻尖山後西面凡水泉皆可資軍用斷頭<lb/>
　　巖至西蓋頭泉南北三十五里東寨門至寨西後<lb/>
　　溝東西闊十五里總周八十里而多西寨後溝有<lb/>
　　通山西蹊徑已經堵截往來而法久令廢幾成大<lb/>
　　路乃今剗削止留一面上下便於防守足矣其斷<lb/>
　　金橋去縣西南五十里繇桃園店西上有水泉一<lb/>
　　道與山西平順縣接界險峻一橋可渡一人倘一<lb/>
　　夫當關眞萬人之莫敵東西咽喉行者絡繹至蟻<lb/>
<pb n="KR2k0049_WYG_010-21a"/>
　　尖寨下險上平水泉數十可屯萬軍曹魏高齊倉<lb/>
　　屯瓦礫猶有可辨自古防之矣<lb/>
汾州府<lb/>
　汾陽縣<lb/>
向陽關西三十里有向陽堡在山上向陽水出其下元<lb/>
　文宗時令穿塹壘石以為固調丁壯守之　向陽寨<lb/>
　金鎻關在城西三十五里土人名為向陽峽巖險插<lb/>
　天中斷如闢延袤三十餘里為汾石咽喉漢晉皆置<lb/>
<pb n="KR2k0049_WYG_010-21b"/>
　關守之明洪武初設巡檢司尋罷　向陽水城西三<lb/>
　十里<hi>一名懸泉水</hi>出金鎻關峽流經㵎河<hi>今漸/枯涸</hi>合壺溪<hi>即馬</hi>
　<hi>跑泉源出白彪山麓通名胡盧谷</hi>東南入汾　明隆慶元年九月俺<lb/>
　答軍自向陽峽入介休　崇禎四年形滿川上天龍<lb/>
　據吳城向陽以窺汾州<lb/>
黃蘆嶺西六十里永寧界通陜沿邊往來之路明宣德<lb/>
　四年設巡檢司後署毁僦居城内<lb/>
國朝雍正七年巡撫覺羅石麟巡察宋筠㑹議以黄蘆<lb/>
<pb n="KR2k0049_WYG_010-22a"/>
　嶺地險要復移巡檢司於黃蘆嶺　通典西河郡西<lb/>
　北到樓煩郡中有界相隔山谷險隘　魏武定二年<lb/>
　齊獻武王襲山胡分為二道以斛律金為南道軍司<lb/>
　由黄蘆嶺出獻武自出北道度赤谼嶺㑹金於烏突<lb/>
　戍合擊破之　齊文宣帝天保三年幸離石遂至黃<lb/>
　蘆起長城北至社干戍四百餘里立三十六戍　通<lb/>
　鑑註此長城蓋起唐石州北抵武州之境<lb/>
鑒谷代公猗盧將遣十萬騎從西河出鑒谷南出晉軍<lb/>
<pb n="KR2k0049_WYG_010-22b"/>
　從蒲坂東度㑹於平陽事不果行鑒谷即黃蘆嶺道<lb/>
　也<lb/>
東馬寨　西馬寨　暮莊寨　三泉寨　張多寨　趙<lb/>
　村寨　靳家寨　文侯村寨　尚文村寨　鞏村寨<lb/>
　　成家莊寨　劉家莊寨　坡頭寨　南源塞　安<lb/>
　家莊寨　湘子垣寨　上金莊寨　宋家莊寨　羅<lb/>
　城寨　永安鎭　見喜村堡　裴家㑹　田同鎭<hi>南堡</hi>
　<hi>北堡</hi>　三泉鎭　陽城鎭　小相<hi>東堡/西堡</hi>　盡善<hi>南堡北堡</hi>
<pb n="KR2k0049_WYG_010-23a"/>
　義豐村　鹽務鎭　青堆鎭　人道村　望春堡<lb/>
　喬東堡　故顯堡　太平堡　大相堡　羅城堡<lb/>
　董寺堡　黒浮堡　仁岩堡　里仁堡　康家堡<lb/>
　西豐堡　孝臣堡　陽城堡　靳同堡　鞏村堡<lb/>
　三泉堡　任家堡　趙家堡　馬莊堡　中千堡<lb/>
　田村堡<lb/>
　平遥縣<lb/>
普同關南五十里普同谷口東南抵綿上通沁源西抵<lb/>
<pb n="KR2k0049_WYG_010-23b"/>
　關子嶺南入岳陽東接太行北連汾晉明洪武五年<lb/>
　置巡檢司　普同關巡檢司後在洪善鎭今廢<lb/>
上店鎭東南六十里至武鄉界五里至南關鎭十里<lb/>
洪善鎭東北二十里至祁縣界五里　明嘉靖二十一<lb/>
　年七月俺答列營汾水東西大衆駐平遥介休間諸<lb/>
　將無敢乘險邀擊副總兵張世忠自侯城村起營躡<lb/>
　寇力戰自已至酉卒無援者中二矢墜馬死部將張<lb/>
　宣張成亦力戰死之<lb/>
<pb n="KR2k0049_WYG_010-24a"/>
莫問屯　蘭村屯　西城屯俱在縣東北二十五里<lb/>
　杜村堡　侯冀堡　郝同堡　達蒲堡　趙壁山寨<lb/>
　　西泉山寨<lb/>
　介休縣<lb/>
雀鼠谷西南二十里　義棠鎭西二十五里又十里接<lb/>
　靈石縣桑平有義棠堡　五朝志永安有雀鼠谷<lb/>
　汾水由義棠鎭西南入雀鼠谷　唐地理志介休有<lb/>
　雀鼠谷有介山　通考有雀鼠谷及介子推祠　水<lb/>
<pb n="KR2k0049_WYG_010-24b"/>
　經汾水又南過平陶縣東文水從西來流注之又南<lb/>
　過寇爵津又南入河東界　注寇爵津汾津名也在<lb/>
　介休縣之西南俗謂之雀鼠谷數十里間道隘水左<lb/>
　右悉結偏梁閣道累石就路縈帶巖側或高一丈或<lb/>
　高六丈上戴山阜下臨絶澗俗謂之為魯般橋蓋通<lb/>
　古之津隘亦在今之地險也　周建德五年冬十月<lb/>
　癸亥周武帝至晉州遣齊王憲率精騎二萬守雀鼠<lb/>
　谷陳王純歩騎二萬守千里徑鄭國公達奚震歩騎<lb/>
<pb n="KR2k0049_WYG_010-25a"/>
　一萬守統軍川大將軍韓明歩騎五千守齊子嶺鄢<lb/>
　氏公尹昇歩騎五千守鐘鼓鎭凉城公辛韶歩騎五<lb/>
　千守蒲津關柱國趙王招歩騎一萬自華谷攻齊汾<lb/>
　州諸城柱國宇文盛歩騎一萬守汾水關遣内史王<lb/>
　誼監六軍攻晉州城周主屯於汾曲是時諸軍並受<lb/>
　憲節度憲屯雀鼠谷純又守千里徑盛又守汾水關<lb/>
　南北全據雀鼠之險扼齊要害所以即拔洪洞永安<lb/>
　至壬申遂登晉州城　劉武周使黃子英數盗雀鼠<lb/>
<pb n="KR2k0049_WYG_010-25b"/>
　谷唐高祖遣右武衛大將軍姜寳誼擊之賊輕甲挑<lb/>
　戰師接而三遁逐之伏發寳誼為賊執　唐武德二<lb/>
　年秋劉武周將宋金剛敗裴寂於介休進拔晉州秦<lb/>
　王世民自龍門渡屯栢壁與金剛相持堅壁不出分<lb/>
　兵汾隰潰其心腹三年春正月金剛攻絳州以糧盡<lb/>
　引還屢戰屢敗追及於雀鼠谷一日八戰皆破之<lb/>
　秦王塔在縣西南西靳屯南原上唐武德二年劉武<lb/>
　周固守雀鼠谷秦王兵不得進遂登南原與之戰大<lb/>
<pb n="KR2k0049_WYG_010-26a"/>
　敗武周於此後人建塔以識之　假糧堆在縣南四<lb/>
　里唐太宗圍尉遲恭於此糧餉不繼負土為堆以糧<lb/>
　覆之　金果園在縣南門外傳為唐太宗收尉遲恭<lb/>
　屯兵於此　助國聖母廟在縣西十里官道北俗傳<lb/>
　□女饋太宗濁醪脫粟飯　拔戳泉在東北二十里<lb/>
　段同村相傳尉遲敬德一手拔單雄信棄戳處　温<lb/>
　大雅起居注時有賊帥王漫天别黨衆逾數萬自號<lb/>
　歴山飛結營於太原之南境上黨西河京都道路斷<lb/>
<pb n="KR2k0049_WYG_010-26b"/>
　絶煬帝<hi>大業</hi>十三年勅帝為太原留守率王威等及河<lb/>
　東太原兵馬往討之於河西雀鼠谷與賊相遇賊衆<lb/>
　二萬餘人帝時所統歩騎纔五六千而已威及三軍<lb/>
　咸有懼色帝笑曰此輩羣賊惟財是視頻恃再勝自<lb/>
　許萬全鬭力而取容未能克以智圖之事無不果須<lb/>
　臾賊陣齊來十許里間首尾相繼去帝漸近帝乃分<lb/>
　所將兵為二陣以羸兵居中多張幡幟盡以輜重繼<lb/>
　後從旌旗鼔角以為大陣又以麾下精兵數百騎分<lb/>
<pb n="KR2k0049_WYG_010-27a"/>
　置左右隊為小陣軍中莫識所為及戰帝遣王威領<lb/>
　大陣居前旌旗從賊衆遥看謂為帝所在乃帥精鋭<lb/>
　競來赴威及見輜䭾舍鞍爭取威怖落馬從者挽而<lb/>
　得脫帝引小陣左右二隊大呼而前夾射之賊衆大<lb/>
　亂因而縱擊所向摧陷斬級獲生不可勝數而餘賊<lb/>
　黨老幼男女數萬人並來降附<lb/>
關子嶺關東南六十里路通沁源縣茂林峻嶺地僻人<lb/>
　稀明洪武五年設巡檢司轄弓兵三十名防汛天啟<lb/>
<pb n="KR2k0049_WYG_010-27b"/>
　五年裁<hi>關門頽毁明史記事胡謐重修</hi>關子嶺寨<lb/>
鄔城泊<hi>一名蒿澤</hi>隋仁壽末楊素率歩騎四萬趨太原漢王<lb/>
　諒使趙子開守高壁素擊走之諒大懼拒素於蒿澤<lb/>
　屬天大雨諒欲旋師王頍諫曰楊素懸軍士馬疲敝<lb/>
　王以銳卒親戎擊之其勢必舉願王必勿還也諒不<lb/>
　從退守清源<lb/>
南張堡即張南鎭在縣東四十里<lb/>
龍頭寨　師屯寨　劉屯寨　胡龍寨　仙台寨　史<lb/>
<pb n="KR2k0049_WYG_010-28a"/>
　村寨　興地寨<hi>東寨西寨</hi>　田堡　北張里南堡　大甫<lb/>
　村<hi>甫堡</hi>　胡龍堡　石河南北堡　孫暢村南北堡<lb/>
　大宋曲東西堡　湛泉堡　羅王莊堡<lb/>
　孝義縣<lb/>
温泉鎭西九十里高唐山側南通吉隰北連寧鄉石州<lb/>
　置巡檢司二自高唐以南為南温泉屬隰州高唐以<lb/>
　北為北温泉屬孝義縣今名温泉鎭　高唐山縣西<lb/>
　九十里高七十餘丈　温泉高唐山側清澈見底嚴<lb/>
<pb n="KR2k0049_WYG_010-28b"/>
　寒不冰温泉縣名取此　温泉廢縣高唐山西元至<lb/>
　元三年廢縣置巡檢司今亦廢　舊唐志温泉隋新<lb/>
　城縣武德二年分置温泉縣仍置北温州領温泉新<lb/>
　城高唐三縣屬隰州總管府貞觀元年省北温州及<lb/>
　新城高唐二縣以温泉屬隰州　金志石州温泉縣<lb/>
　貞祐四年五月改𨽻汾州有遠望山温泉<lb/>
白壁關西二十里唐尉遲恭守戍於此石上有痕若馬<lb/>
　蹄　白壁里　天復元年汴將朱友寧圍太原李嗣<lb/>
<pb n="KR2k0049_WYG_010-29a"/>
　昭夜擾之友寧引去周德威追之抵白壁關復收慈<lb/>
　隰汾三州宋建隆四年鄭州刺史孫延進絳州刺史<lb/>
　沈繼深通事舍人王睿等師出隂地以慈州刺史李<lb/>
　謙溥為先鋒㑹霍邑謙溥因畫攻取之策繼深等共<lb/>
　沮之延進不能用軍還出白壁關次谷口謙溥語諸<lb/>
　將曰王師深入敵境今既退兵彼必乘我諸君當備<lb/>
　之諸將不答謙溥獨令所部擐甲俄追騎果至延進<lb/>
　等倉皇走谷中獨謙溥麾兵拒之并人引退　袁繼<lb/>
<pb n="KR2k0049_WYG_010-29b"/>
　忠䕶隰州白壁關屯兵累入北漢境破三砦遂與都<lb/>
　巡檢郭進畧地忻代州是白壁關宋隸隰州也　六<lb/>
　壁府縣西八里六壁者縣所轄辛壁賈壁白壁許壁<lb/>
　柳壁并六壁為六也唐置以居府兵<lb/>
板谷關西二十八里獨擔村漢文帝時置關守戍今存<lb/>
　址　板谷水出合板谷東流入元象泊<lb/>
賈願谷西南三十里王才里元魏於此置驛一名驛馬<lb/>
　谷後兵亂遣賈願戍此<lb/>
<pb n="KR2k0049_WYG_010-30a"/>
司馬堡東北十里　仁智村堡東北十里　西盤糧村<lb/>
　堡東十里　吳屯村堡南十里　南姚堡南二十里<lb/>
　　仁道村堡西北四十里　高村堡西北三十里<lb/>
　六壁頭山寨西八十里四面陡崖崖上築牆　下堡<lb/>
　村寨西五十里東南北陡崖百丈西有高牆　山河<lb/>
　口山寨南北陡崖百尺西有高牆　兌九峪山寨西<lb/>
　南四十里四面陡崖百尺<lb/>
　臨縣<lb/>
<pb n="KR2k0049_WYG_010-30b"/>
石門墕南六十里永寧州界　明隆慶元年九月俺答<lb/>
　繇石門入石州<lb/>
郝墕山東一百六十里交城界<lb/>
一箭嶺東北一百三十里靜樂界<lb/>
兔兒坂鎭西八十里西至尅虎寨西北至第五堡<lb/>
三交鎭東南五十里<lb/>
西城明尹同臯重修西城記西城剷削壁立表以女牆<lb/>
　西門兩峰對峙<hi>城倚鳯凰山山巔築城龜山在西南</hi>衆壑奔注如駛<hi>鳳凰</hi>
<pb n="KR2k0049_WYG_010-31a"/>
　<hi>山南下為牛㵎龜山北下為牛澗</hi>塞之勢莫能禦而不塞又明開以<lb/>
　瑕諸葛侯昇因山為涯因壑為河上跨以城環門其<lb/>
　下使兩山既聨而水復不閼基俱石砌罅俱石髓懸<lb/>
　窰欄馬種種周匝<lb/>
鐘底寨　堡子峪　曲峪寨　開陽寨　店林莊　堡<lb/>
　子城　第八堡　白文鎭　克明鎭<lb/>
　石樓縣<lb/>
永寧關西二十五里西臨黃河路通綏德州清澗縣明<lb/>
<pb n="KR2k0049_WYG_010-31b"/>
　洪武初置巡檢司後裁　明一統志關在永和縣西<lb/>
　一十五里　宋志石樓有上平永寧二砦　金志石<lb/>
　樓關二永寧上平　元祐七年以隰州之上平永寧<lb/>
　兩關俯逼西界以州為次邊　明崇禎六年十二月<lb/>
　秦賊盡入晉豫至數十萬而延綏賊首鑽天哨開山<lb/>
　斧據永寧關前阻山險下臨黄河負固數年不下延<lb/>
　綏巡撫陳竒瑜謀取之乃陽傳總制檄發兵簡衆七<lb/>
　千人抵延川潛師疾走入山賊不虞大兵至倉皇潰<lb/>
<pb n="KR2k0049_WYG_010-32a"/>
　逸焚其巢縱擊斬首千六百級二賊死分兵擊賊首<lb/>
　一座城斬之延綏盗悉平奇瑜威名著關陜<lb/>
上平關西北九十里臨黃河岸路通綏德州明洪武十<lb/>
　三年置巡檢司今裁　唐志北有上平津<lb/>
黃雲山東六十里南至牛心山與石樓山相連綿亘七<lb/>
　十餘里中有天開石洞生成關隘往來必由<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>﨑危<lb/>
　峻風氣寒冽炎暑常覺隂森設防兵　北至索駝村<lb/>
　東至鳳尾鎭皆路經黄雲綿亘三四十里　周士章<lb/>
<pb n="KR2k0049_WYG_010-32b"/>
　詩挿天危峰鎻西北<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>崎鳥道上下通<lb/>
窟龍關東北六十里林深路僻東接孝義南連隰州北<lb/>
　抵永寧寧鄉地當四境明洪武初置巡檢司後裁<lb/>
　周士章請設撥詳文黃雲山綿亘三十餘里林樹茂<lb/>
　宻地界於孝隰寧石之間中有窟龍闗天成險隘萬<lb/>
　壑莽蒼凡起解錢糧傳遞公文必由斯道而四外並<lb/>
　無撥兵宜於闗内界碑處所安撥兵十數名更番防<lb/>
　守　窟龍關東西後魏所謂嶺東嶺西也<lb/>
<pb n="KR2k0049_WYG_010-33a"/>
管頭堡二十五里　解家堡三十里　華城堡七十里<lb/>
　　南嶺堡六十里<lb/>
　永寧州<lb/>
赤堅嶺<hi>一名赤洪嶺</hi>北一百八十里明洪武三年置巡檢司<lb/>
　今廢　赤堅嶺東接峪口西南接石門墕臨縣界<lb/>
　離石山在州治北二百里即赤堅嶺山前有離石水<lb/>
　郡邑名本此　北路赤堅堡　赤樹所　赤樹村二<lb/>
　百里　開府村二百五里　赤天里二百一十五里<lb/>
<pb n="KR2k0049_WYG_010-33b"/>
　　十六國春秋西河美稷今離石左國城　離石東<lb/>
　漢南單于庭即左國城有離石水一名赤紅水通典<lb/>
　高歡大破爾朱兆於赤洪嶺蓋近此　後魏立離石<lb/>
　鎭　金離石縣有胡公山離石水<lb/>
方山城北一百四十里孝文南都又北至河莊十里<lb/>
　方山在州北赤洪水源　方山城唐武德二年以縣<lb/>
　治方州三年州廢宋為方山縣元廢今城猶存　北<lb/>
　路方山堡一百五十里　方山縣金貞祐四年徙治<lb/>
<pb n="KR2k0049_WYG_010-34a"/>
　於積翠山有方山赤紅水　貞祐三年鎭西節度使<lb/>
　果爾嘉實倫言欲分石州兵五百權屯方山勦殺土<lb/>
　寇且備嵐州而同知富察和勒端拒而不發　明萬厯<lb/>
　二十五年巡撫魏允貞題方山乃三晉要害之地五<lb/>
　縣不接之所請復築城池建察院一府署一鎭守衙<lb/>
　一倉庫一<hi>築城時掘太和八年縣印一顆解布政司寄庫内</hi>
國朝雍正八年巡撫石麟　題請永寧州方山堡在州<lb/>
　治正北一百五十里舊設巡檢裁汰已久但永寧北<lb/>
<pb n="KR2k0049_WYG_010-34b"/>
　境遼遠叢山錯雜增設方山堡巡檢一員<lb/>
孟門關西五十五里隋置孟門關今為孟門南都　唐<lb/>
　地理志貞觀二年定胡析置孟門縣七年省西有孟<lb/>
　門關　孟門廢縣在石州西二十里　通典隋置孟<lb/>
　門關其地險固　元和志唐初分離石縣地置孟門<lb/>
　縣尋廢後復置定胡縣東至石州九十五里黃河去<lb/>
　縣西二百歩孟門關在縣西一百歩　宋志石州舊<lb/>
　帶嵐石隰三州都巡檢使元豐五年置葭蘆吳堡二<lb/>
<pb n="KR2k0049_WYG_010-35a"/>
　砦𨽻州西置二砦沿邊都巡檢使遂令三州各帶沿<lb/>
　邊都巡檢使<lb/>
峪口村北六十里北至赤堅嶺東至骨脊山<lb/>
骨脊山東北一百里交城界<lb/>
盧山城北六十里晉并州刺史劉琨築以攻劉曜址尚<lb/>
　存<lb/>
塢堡口元致和元年九月穿塹壘石<lb/>
黃河　後河底渡西一百二十里　軍舖渡西北一百<lb/>
<pb n="KR2k0049_WYG_010-35b"/>
　里　黑蛇溝渡　青龍渡西一百二十里　官菜園<lb/>
　渡西南一百七里　青龍渡巡檢司在青龍鎭　黃<lb/>
　龍津在官菜園水勢甚平夜渡無虞　武經邊防嵐<lb/>
　石隰三州西北至黃河置城戍關渡河外入麟州扞<lb/>
　夏國界嘗合三州為一路又石州為治所置州兵遣<lb/>
　戍外又領番守捉一千六百二人<lb/>
尖陽寨東五十里　四皓堡東六十里　吳城堡東南<lb/>
　八十里　李家灣堡南二十里　大高家溝堡南三<lb/>
<pb n="KR2k0049_WYG_010-36a"/>
　十里　寨東堡西五十里　穆村堡西七十里　薛<lb/>
　村堡西八十里　雙霧都堡東北二十里　神池堡<lb/>
　西北二十五里　大武鎭堡北四十里　石門堡<lb/>
　衞村堡北六十里　峪口堡北七十里　橫泉堡北<lb/>
　八十五里　津梁堡北一百一十五里　樹林堡北<lb/>
　一百六十里<lb/>
　寧鄉縣<lb/>
雲齊嶺西四十里西瞰寧鄉關南瞰泉子關石樓營<lb/>
<pb n="KR2k0049_WYG_010-36b"/>
黑嶺東七十里汾陽永寧寧鄉交界　縣志左蟠黑嶺<lb/>
寧鄉關在縣西　呂履恒秋日寧鄉關有感詩秋山雁<lb/>
　度黄雲嶺古戍人歸白石村<lb/>
泉子關西南四十里泉子山東連屏風山　泉關搤其<lb/>
　南當即泉子山關<lb/>
黃河西經縣境去城一百五十里三交口渡西一百五<lb/>
　十里　明崇禎七年六月流賊自菜園溝渡河入寧<lb/>
　鄉又入大寧<lb/>
<pb n="KR2k0049_WYG_010-37a"/>
青龍鎭西九十里　鋤溝鎭西九十里　三交鎭西一<lb/>
　百五十里　暖泉鎭南九十里　朱家店北二十里<lb/>
　　娑陀店南一百四十里<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_010-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷十<lb/>
</p>
<p>
</p>
  </div>
</body>
</text>
</TEI>
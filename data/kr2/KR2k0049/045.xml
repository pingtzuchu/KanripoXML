<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷四十五</head> <lb/>
    <p>
<pb n="KR2k0049_WYG_045-1a"/>
欽定四庫全書<lb/>
　山西通志卷四十五<lb/>
　　鹽法<lb/>
　河東鹽產于池池介解州安邑之交薰風自南鹽成<lb/>
　昕夕作味甘鹹功用神速民利賴焉顧所以䕶池保<lb/>
　鹽疏引裕課之道要在官斯土者本良法美意而力<lb/>
　行之庶足以仰副<lb/>
朝廷恤商惠農之至意敎養先資此其一端未可畧而<lb/>
<pb n="KR2k0049_WYG_045-1b"/>
　不講也志鹽法<lb/>
河東大鹽池在中條山北麓解州安邑之間近安邑者<lb/>
　爲東池近解州者爲西池名分爲兩實卽一池說文<lb/>
　河東鹽池袤五十一里廣七里周總一百十六里凡<lb/>
　池皆水而此池之水其味鹹鱗介不育其性温隆冬<lb/>
　不氷或曰此海眼也蔥嶺之東有海焉曰鹽澤河流<lb/>
　所注不溢不涸此池亦名鹽澤是竅於山川生此奥<lb/>
　區以粒我烝民唐崔敖曰海眼通波河源伏脉千里<lb/>
<pb n="KR2k0049_WYG_045-2a"/>
　一氣瀦為廣斥是也九有之鹽有煮於海掘於地汲於<lb/>
　井積於鹵出於崖出於石出於草木之各殊而此池之<lb/>
　鹽則出於種沃水於池種鹽於畦日以暄之雨以潤之<lb/>
　風以結之而鹽遂成南有風洞風自洞出為南風夏月<lb/>
　治畦得南風而舉體皆淸工人種鹽得南風而所收倍<lb/>
　入古名池曰解池以州名也又曰鹽池以鹽名也<lb/>
　　周禮天官鹽人掌鹽之政令以共百事之鹽有苦鹽<lb/>
　　㪚鹽形鹽飴鹽杜子春讀苦為鹽謂出鹽直用不涷<lb/>
<pb n="KR2k0049_WYG_045-2b"/>
　　冶者賈公彦疏曰鹽出於鹽池今之顆鹽是也左𫝊<lb/>
　　郇瑕氏之地沃饒而近盬杜預註曰郇瑕河東解縣<lb/>
　　盬鹽也猗氏縣鹽池是孔頴逹疏曰盬字從鹽省古<lb/>
　　聲然則盬是鹽之名盬雖是鹽惟此池之鹽獨名為<lb/>
　　盬餘鹽不名盬也史記貨殖𫝊猗頓用盬鹽起注曰<lb/>
　　盬鹽河東大鹽是河東池鹽為盬鹽無疑盬鹽者謂<lb/>
　　池内澆曬之鹽可直食用不湏涷治自成顆粒故曰<lb/>
　　顆鹽而顆粒之大異於散鹽之小故又曰大鹽且大<lb/>
<pb n="KR2k0049_WYG_045-3a"/>
　　如印累小如珠剖與形鹽同風其水而成皓潔甘美<lb/>
　　味勝飴鹽栁宗元稱為國之大寳有以也　唐有鹽<lb/>
　　池十八而河東居其五五池總曰兩池歲得鹽萬斛<lb/>
　　以供京師宋引池而成者曰顆鹽元立鹽法有因自<lb/>
　　凝結而取者解池之顆鹽也今兩池區為三塲曰中<lb/>
　　塲曰東塲曰西塲三塲統在一池之内池東西長而<lb/>
　　南北狹池之灘有畦畦分阡陌以為種治池之中有<lb/>
　　河河亘東西以資澆曬<lb/>
<pb n="KR2k0049_WYG_045-3b"/>
女鹽池水經注所謂女鹽澤者是也唐鹽池一十有八蒲<lb/>
　州安邑解縣有池五總曰兩池設女鹽監以董西池女<lb/>
　鹽之名自此始<lb/>
　　周禮天官鹽人女鹽二十人鄭氏注女鹽女奴曉鹽<lb/>
　　者賈公彦疏以其曉解治鹽有才智則曰女鹽或曰<lb/>
　　爾雅釋女為小如女牆女桑之類是也池為小中之<lb/>
　　大而以女名以有大池也在解州西北去州治六里<lb/>
　　許廣袤三十餘里一名硝池解州西北有小池合此<lb/>
<pb n="KR2k0049_WYG_045-4a"/>
　　為七女池地據髙阜首當中條山谷之下流所瀦客<lb/>
　　澇為多溢則水淡生魚乾則水苦生硝硝夲鹽類作<lb/>
　　味苦澀充食則使人洩利又女池在禁垣之外盜取<lb/>
　　毎易冒鹽賤售猾法碍課是以嚴禁撈採又且勢較<lb/>
　　東池為髙山谷水漲姚暹渠滿澎湃吞吐東趨禁垣<lb/>
　　大為池患垣西築有硝池諸堰以防潰决元時運治移<lb/>
　　於路村西池始廢明萬厯四十年御史楊州鶴題請<lb/>
　　開荒澆曬准半報以恤困商尋積水汪洋不可澆曬<lb/>
<pb n="KR2k0049_WYG_045-4b"/>
六小池者一曰蘇老一曰熨㪷一曰夾凹一曰永小一曰<lb/>
　賈瓦一曰金井在女池之西北相距數里方長不一其<lb/>
　形而最大者水面不過畝餘形如聚星間亦生鹽半為<lb/>
　硝鹻開元以後總稱西池同𨽻女池監宋崇寧元年解<lb/>
　州賈瓦南北團池修治畦眼拍磨布種通得鹽一百七<lb/>
　十萬二千七百餘斤州具以聞後荒棄不治明隆慶四<lb/>
　年河東鹽運司開墾解州六小等池照太汾事例印給<lb/>
　小票發賣其撈辦入官鹽課當校三年内實收之數酌<lb/>
<pb n="KR2k0049_WYG_045-5a"/>
　為定額接補東池額欠有餘一併補發大同併布政司<lb/>
　年例之數仍令運司各官遵照舊制運副駐劄安邑専<lb/>
　管東塲運同駐劄池南專管南塲運判駐劄解州專管<lb/>
　西塲各鹽該州掌印官協理女鹽等池北岸中塲責令<lb/>
　運使𢃄管分守河東道移駐解州監理東西兩池事務<lb/>
　將該道原領勅書添載監理解州鹽法字様換給巡鹽<lb/>
　御史亦照長蘆兩淮巡鹽併陜西巡茶事例就近巡歴<lb/>
　該管行鹽地方維時大池水溢商無掣支課鮮自出因<lb/>
<pb n="KR2k0049_WYG_045-5b"/>
　許各處有力之家隨意封納以時騐放萬厯間御史汪<lb/>
　以時垣金井賈瓦永小三池天啟六年御史黄憲卿又<lb/>
　允勤民之請於金井南北地中開荒澆曬比照壓待啇<lb/>
　人之例准以毎鹽十車五車工本五車自報此亦同於<lb/>
　女池半報義耳其永小賈瓦二池勤民自備工夲澆曬<lb/>
　或准一年一更或准三年一更准以三車工夲七車挨次<lb/>
　商人帶報毎年多寡不等後尋停澆曬<lb/>
國朝康熙十九年大池水患衆商援例呈請暫開垣西小<lb/>
<pb n="KR2k0049_WYG_045-6a"/>
　池澆曬濟課待大池涸出仍囘夲號巡鹽御史曾寅疏<lb/>
　請從之巡鹽御史黄斐踵任其後議均地立畦之法務<lb/>
　期公普運使髙夢說議得永小池旁計地一百二十二<lb/>
　畆五分金井池旁地七十三畆三分賈瓦池旁地一百<lb/>
　八十七畆五分又東稍地十一畆二分五釐喬家溝有<lb/>
　地三十畆四分蘇老池旁地一十五畆各地共計四百<lb/>
　二十九畆九分五釐應分之商五百一十三名今議將<lb/>
　地分成五百一十三處毎商一名應得池地八分三釐<lb/>
<pb n="KR2k0049_WYG_045-6b"/>
　有畸隨照地形長濶方斜積弓科算務足八分三釐有<lb/>
　畸為率用阜吾民之財五字毎池各用一字挨編五百<lb/>
　一十三號每地一處編為一號自阜字一號編起池完<lb/>
　換字號數頂接至財字五百一十三號止首永小次金<lb/>
　井次賈瓦次喬家溝次蘓老前後編定造成號册每號<lb/>
　寫造竹籖一枝傳集各商當堂自拈該課六錠者拈籖<lb/>
　一枝十二錠者拈籖二枝拈著字號即将商名註定册<lb/>
　上又西池原無墻垣成鹽必皆露積闗防為難查西禁<lb/>
<pb n="KR2k0049_WYG_045-7a"/>
　門相去小池約二十里應将各商收獲之鹽委塲員逐<lb/>
　日盤騐登數具報隨督各商運堆西塲以候掣放至康<lb/>
　熙二十五年大池水退修葺告完御史勒信<lb/>
題明停止将所開畦井塡塞商歸大池復業永小池周圍<lb/>
　四百四十八丈金井賈瓦夾凹三池周圍一千五百八十<lb/>
　丈蘇老池南北長三百零八丈熨㪷池南北長二百九十<lb/>
　七丈内産硝鹽禁附近居民無得私澆私曬掘挖硝版<lb/>
禁垣唐司空輿言壕籬者鹽池之隄禁此即禁垣之意宋<lb/>
<pb n="KR2k0049_WYG_045-7b"/>
　募兵百人目為䕶寳都以巡邏之後瀕池設有攔馬短<lb/>
　墻自安邑縣介村抵解州圍立環合寛廣規池而有加<lb/>
　池稱東西二塲分二門以為㨗徑但短垣及肩莫能捍<lb/>
　禦明成化十年御史王臣巡鹽河東經理解池塞東西<lb/>
　二門另於池北闢中門出以總出入又於馬墻之外築禁<lb/>
　垣一週二千五百餘堵計長一萬七千四百二十二丈髙<lb/>
　低隨乎地勢南北垣髙丈有三尺基厚如之漸次而上<lb/>
　上厚八尺有奇東西垣髙一丈基厚八尺上厚六尺有<lb/>
<pb n="KR2k0049_WYG_045-8a"/>
　奇垣之外有馬道以便徃來有隍塹以蓄野水深濶皆<lb/>
　丈垣内外置舖以居邏卒經理頗為周詳工未告竣次<lb/>
　年御史袁正繼之畢其績仍間有援而入者十二年御<lb/>
　史陳鼎崇之至二丈一尺遇圮隨築以補之二十一年<lb/>
　御史吳珍請於朝仍開東西二門合中門共稱禁門者<lb/>
　三中禁門與運城相對名曰祐寳東去安邑五里者名<lb/>
　曰育寳西去解州十里者名曰成寳三塲趨赴各從其<lb/>
　便正徳十二年御史熊蘭大修禁垣齊其髙厚嘉靖十<lb/>
<pb n="KR2k0049_WYG_045-8b"/>
　五年雨霪水漲傾者五百八十餘丈御史沈鐸重築完<lb/>
　好萬厯四十年御史楊師程革堰户之名檄行値修州<lb/>
　縣集議将禁垣渠堰丈量分工立石表界刋册永遵<lb/>
國朝順治五年澆曬工由商僱向置鹽丁無所效用先後<lb/>
　汰存酌照州縣大小共派留用四千名專任修垣分工<lb/>
　州縣一十有三曰解州曰蒲州解州屬邑曰安邑曰夏<lb/>
　縣曰平陸曰芮城蒲州屬邑曰臨晉曰榮河曰猗氏曰<lb/>
　萬泉平陽府屬縣曰太平絳州屬縣曰河津曰聞喜至<lb/>
<pb n="KR2k0049_WYG_045-9a"/>
　雍正三年巡鹽御史馬喀<lb/>
題請豁鹽丁修築之役禁墻渠堰委運同動帑募夫督理<lb/>
　于是十三州縣之工皆歸運同委員修理<lb/>
畦地唐崔敖言五幅為塍塍有渠十井為溝溝有路臬之<lb/>
　為畦釃之為門栁宗元言溝塍畦畹交錯輪囷宋元符<lb/>
　四年開二千四百餘畦百官入賀是池之有畦自唐宋<lb/>
　時已然矣池如仰盤畦居灘際地勢南卑於北畦旁各<lb/>
　開水為港長與畦等汲引水上畦底如砥邊封為埂中<lb/>
<pb n="KR2k0049_WYG_045-9b"/>
　復留塍以段分之此治畦之法也明時畦地用官丁撈<lb/>
　採鹽入於官<lb/>
國朝順治六年畦歸於商按課六錠分畦一號一號註一<lb/>
　商名原額畦地四百八十五號東塲二百四號中塲一<lb/>
　百四十二號西塲一百三十九號中塲向有脚道一百<lb/>
　五十丈東西池涯各有無碍餘地商人續有開治東開<lb/>
　東無碍二十七號中開脚道十二號西開新簽舖三十<lb/>
　三號中塲毎號闊十丈西塲每號闊十五丈東塲自東<lb/>
<pb n="KR2k0049_WYG_045-10a"/>
　　無碍至東五舖共一百五十二號皆闊六丈五尺其餘<lb/>
　　毎號闊九丈長無度任商力而為之不佔水口故無爭<lb/>
　　也共成五百五十七號除懐慶改食蘆鹽原額九十三<lb/>
　　號無地行銷無商而荒其現有錠名商畦四百六十四<lb/>
　　號之中亦荒蕪一百一十號葢因鹽法廢弛論錠而不<lb/>
　　論畦有鹽熟畦坐得銷價無鹽荒畦亦坐得銷價是荒<lb/>
　　熟同價人又何肻墾荒而為熟哉殊不思三塲商畦四<lb/>
　　百六十四號與額錠二千七百八十八錠半之數相配<lb/>
<pb n="KR2k0049_WYG_045-10b"/>
　　錠從畦出畦以錠名有一名之引即有一錠之商名有<lb/>
　　六錠之商名即有一號之畦地彼畦既荒鹽於何出而<lb/>
　　猶坐收銷價是猶農夫不耕而食也雍正六年巡鹽御<lb/>
　　史碩色<lb/>
　題請開荒<lb/>
勅下部議部覆無商荒畦先動庫銀五千兩給發運使酌<lb/>
　　量畦地之闊狹淺深陸續開墾成熟之後商人有補完<lb/>
　　工夲者即給為業其澆曬之商令其各出銷價以補庫<lb/>
<pb n="KR2k0049_WYG_045-11a"/>
　　項至有商荒畦令夲商各開各畦如無力開墾即頂與<lb/>
　　殷實商人開墾更名報部務令將未墾荒畦漸次成熟<lb/>
　　使積鹽日盛於<lb/>
　國課民食均有裨益等因奉<lb/>
㫖依議欽此肇工于七年二月竣工于八年四月而庵舍<lb/>
　　櫛比溝港鱗次胥戴<lb/>
皇恩而勤澆曬焉三塲原額畦四百六十四號餘畦九十<lb/>
　　十三號後查出額畦王成業有錠無畦将餘畦補給一號<lb/>
<pb n="KR2k0049_WYG_045-11b"/>
　　又有額畦地邇淡水将餘畦補給八號今現存額畦四<lb/>
　　百六十五號餘畦八十四號二共五百四十九號東塲十<lb/>
　　一舖共畦二百二十八號内額畦二百二十號餘畦八號中<lb/>
　　塲十舖共畦一百五十七號内額畦一百四十一號餘畦一<lb/>
　　十六號西塲十一舖共畦一百六十四號内額畦一百四<lb/>
　　號餘畦六十號畦頭有河名曰黒河三塲澆曬畦地皆<lb/>
　　汲水於河是黒河者澆曬之源也毎年勸商各濬畦頭<lb/>
　　之河務加深廣毋使淤澱則蓄水多而澆曬不竭矣迄雍<lb/>
<pb n="KR2k0049_WYG_045-12a"/>
　　正八年巡鹽御史碩色於請墾鹽池荒畦等事案内<lb/>
　題河東行鹽定額其間有額銷不敷州縣許請餘引以濟<lb/>
　　民食迨餘引雖經請領恐引固有餘鹽或不足是以奏<lb/>
　　請開荒是有餘引必有餘鹽乃可經乆行銷請自雍正<lb/>
　　八年為始毎年行銷額引之外如有不足酌量具題添<lb/>
　　發餘引部議應如該鹽政所請将河東所開無商荒畦<lb/>
　　出産鹽觔於雍正八年為始在於添發餘引内搭配行<lb/>
　　銷辦課可也奉<lb/>
<pb n="KR2k0049_WYG_045-12b"/>
㫖依議<lb/>
　種治唐時就山海井竈之地置監院游民業鹽者為亭戸<lb/>
　　免雜徭又崔敖曰乃滌場圃乃完廥倉畢其塲功以謹<lb/>
　　秋備是唐時已有畦户宋時墾地為畦引池水沃之謂<lb/>
　　之種鹽水耗則鹽成籍戸民為畦夫官廪給之復其家<lb/>
　　歲二月一日墾畦四月始種八月乃罷安邑池毎歲種<lb/>
　　鹽千席解池減二十席天聖以來兩池畦戸總三百八<lb/>
　　十以夲州及旁州之民為之戸歲出夫二人人給米日<lb/>
<pb n="KR2k0049_WYG_045-13a"/>
　二升歲給戸錢四萬為鹽歲百五十二萬六千四百二<lb/>
　十九石石五十觔以席計為六十五萬五千一百二十<lb/>
　席席百一十六觔嘉祐時兩池畦戸歲役解河中陜虢<lb/>
　慶成民為之官司旁縁侵削民以為苦乃詔三歳一貸<lb/>
　中間以積鹽多特罷種鹽一歲或二歲三歲以寛其力<lb/>
　又减畦戸之半稍以傭夫代之元時毎歲五月塲官伺<lb/>
　池鹽生結令夫搬摝鹽花其法必値亢陽池鹽方就或<lb/>
　遇陰雨則不能成明以鹽丁撈採<lb/>
<pb n="KR2k0049_WYG_045-13b"/>
國朝畦歸商種不勞民力而其種治之法仍如舊法歲以<lb/>
　二月一日畦工入池葢庵治畦淘溝俟風至引水澆曬<lb/>
　自二月以至八月乃罷其種治也先用<graphic n="KR2417" url="https://raw.githubusercontent.com/kanripo/KR-Gaiji/master/images/KR2417.png" mimeType="image/png"/>橰挹水注於<lb/>
　畦之首段攪之日曝味作挹注次段首段另注新水次<lb/>
　段水鹹色赤挹移三段俟其澄開門塍隅灌四段段段<lb/>
　開灌其一二三段悉以前法挹注俾清流盈科而進極<lb/>
　乎南埂而止水深一二寸乃已經時水面鹽花浮上若<lb/>
　凝脂皎雪謂之搨花以其必擊搨而後成鹽也易說卦<lb/>
<pb n="KR2k0049_WYG_045-14a"/>
　曰兌為澤其於地也為剛鹵書洪範水曰潤下潤下作<lb/>
　鹹孔頴達疏曰水性夲甘久浸其地變而為鹵鹵味乃<lb/>
　鹹上言曰者言其夲性此言作者從其發見是鹹全在<lb/>
　於作搨花者作之之意此種治之法也然其種治也秋<lb/>
　冬生鹽多硝春夏生鹽獨美正南風正東風鹽成朝夕<lb/>
　東北西南風搨花不浮則天時宜知溝港深通雖遇旱<lb/>
　乾不竭料䑓髙阜可備燥濕不時則地利宜知作頭副<lb/>
　作長工擇其才而勤者乗天時因地利量晴課雨疏港<lb/>
<pb n="KR2k0049_WYG_045-14b"/>
　通溝澆曬合宜所收鹽料必潔淨而無硝味甘而粒大<lb/>
　則人事宜勤一種治而天時地利人事備焉種治之闗<lb/>
　於鹽務最為𦂳要　菴所以居治畦之工人料臺者築<lb/>
　為髙基以堆鹽其上者也位取畦北墾阜作之髙以二<lb/>
　尺五寸為度長八丈八尺廣二丈四尺堆鹽千引上覆<lb/>
　以茅延還起伏望若蘧廬作頭者掌澆曬者也能占風<lb/>
　日以作鹽甘潔為功旣廪稱事副作則次於作頭而督<lb/>
　領長工澆曬者長工計年做工故曰長<lb/>
<pb n="KR2k0049_WYG_045-15a"/>
　　淮浙長蘆諸塲各有蘆蕩鹽塲有鹽户丁煎鹽辦課<lb/>
　　惟河東别無竈蕩明於蒲解等州縣編審鹽戸八千<lb/>
　　五百八十五戸定鹽丁二萬二百二十名毎二十名<lb/>
　　立料頭一人共撈鹽一千引為一料其鹽戸除正役<lb/>
　　里甲應辦糧草外一應雜泛差徭丁少者俱蠲丁多<lb/>
　　者量減於商人名下毎引徵賑濟銀一分毎鹽丁撈<lb/>
　　鹽一引即賑濟一分又查佃種逃絶鹽丁地土者毎<lb/>
　　地三十畆撈鹽一丁約九千觔並前不下三萬嘉靖<lb/>
<pb n="KR2k0049_WYG_045-15b"/>
　　間因富丁私自僱役料頭攬收影射議毎年清審聽<lb/>
　　民自願無力者照舊供役有力者納銀一兩五錢免<lb/>
　　其撈採如遇撈採不及僱募貧民毎一料給以前銀<lb/>
　　二十兩為工費此工夲鹽所由昉也隆慶間因前項<lb/>
　　佃地人戸既應差役又復撈鹽乃豁免佃丁另招貧<lb/>
　　民補數又題准南岸撈鹽用鹽丁則民力不堪動賑<lb/>
　　濟恐財力不繼請廣招貧民於兩岸毎撈鹽一料外<lb/>
　　給鹽十車此招募簡便之法也又議照民户編審均<lb/>
<pb n="KR2k0049_WYG_045-16a"/>
　　徭事例行三門折丁之法照各州縣原額僉夫其打<lb/>
　　草修墻二項責鹽夫供役若浩大工程仍起派州縣<lb/>
　　民夫毋累窮民萬厯四年御史陳用賓以富丁出銀<lb/>
　　免役貧民包攬代辦富者愈逸貧者愈勞况名為富<lb/>
　　丁不無豪强假鹽户名色影蔽差役今宜将逃竄貧<lb/>
　　丁招徠復業其富丁七百七十餘名停止納銀盡驅<lb/>
　　撈辦管鹽官明信賞罰毋容虛應僱代此時料頭七<lb/>
　　百四十號丁夫一萬四千七百不為不多既免差役<lb/>
<pb n="KR2k0049_WYG_045-16b"/>
　　又毎料撈鹽一千引賑濟八兩後加至十兩不為不<lb/>
　　厚然路途跋涉旅次艱食沸湯濺足烈日熏肌勞苦<lb/>
　　萬狀故富者僱代貧者强支查㸃不及十之四五撈<lb/>
　　採不及十之二三揑造鬼名誑報虛數皆由料頭之<lb/>
　　包攬為奸管鹽官之扶同作弊也明末止存鹽丁四<lb/>
　　百七丁半每嵗正月行文州縣從公清審汰年老收<lb/>
　　幼丁務足舊額一遇池鹽生結調取職官督率料丁<lb/>
　　星夜赴池照依分定中東西脚道竭力撈採每丁每<lb/>
<pb n="KR2k0049_WYG_045-17a"/>
　　日責照定例撈鹽一引二十丁為一號一號所撈各<lb/>
　　自為堆以辨多寡美惡撈採完日各在脚道高阜處<lb/>
　　每一千引攢料一臺僉報臺頭一名日後鹽不足數<lb/>
　　責在臺頭補撈三司仍照分定處所取州縣印結騐<lb/>
　　收明白各執籖號投院請掣每丁每年額撈鹽三十<lb/>
　　二引足額者官給賑濟銀三錢二分不足責令下次<lb/>
　　補撈今嵗不足責令次嵗補撈又每年九月終旬調<lb/>
　　取官丁在池南岸採取蘆葦每丁一十八束每束二<lb/>
<pb n="KR2k0049_WYG_045-17b"/>
　　十八觔堆放脚道三塲斗級看守備來嵗苫葢鹽料<lb/>
　　之用<lb/>
　國朝順治二三年間十三州縣存六千三百四丁撈採仍依<lb/>
　　舊法後僅存五千八百四十四丁半順治六年畦歸商人自<lb/>
　　行澆曬不用鹽丁撈採康熙十六年為清查晉省之鹽丁<lb/>
　　等事案内十三州縣除紳衿優免七百七丁外查出實在<lb/>
　　鹽丁共三萬一千一百三丁半酌留二千名備修牆之用行<lb/>
　　差鹽丁二萬九千一百三丁半照依民丁門則徵納徭銀而<lb/>
<pb n="KR2k0049_WYG_045-18a"/>
　　池内一切作頭副作長工皆係商人自為僱覓視其澆<lb/>
　　曬之能否給以工食之多寡附近居民踴躍赴工我<lb/>
　國家恤商愛民良法美意超越徃古宋史謂解池灌水<lb/>
　　盈尺暴以烈日鼓以南風須臾成鹽其利固博苟欲<lb/>
　　溢額不俟風日之便厚灌以水積水而成味苦不適<lb/>
　　口又明巡鹽御史趙睿言河東鹽有數種盛夏生者<lb/>
　　謂之伏鹽秋深撈採者謂之秋鹽雜以硝鹻泥沙謂<lb/>
　　之黒鹽則乗風日之便及時澆曬為種治要務<lb/>
<pb n="KR2k0049_WYG_045-18b"/>
渠堰䕶池諸堰星羅碁布周圍環繞逺近稀宻不一其程<lb/>
　髙低闊狹不一其制斜正曲直不一其形要皆相勢建<lb/>
　置因時制宜防客撈以䕶鹽池而其名二十有二曰白<lb/>
　沙堰曰李綽堰曰雷鳴堰曰黒龍堰曰申家堰曰逼水<lb/>
　月堰曰東禁堰此在池東者也曰賀家灣堰曰桑園堰<lb/>
　曰龍王堰曰短堰曰常平堰曰趙家灣堰此在池南者<lb/>
　也曰西禁堰曰卓刀堰曰七郎堰曰黄平堰曰硝池堰<lb/>
　曰長樂堰曰五龍堰曰青龍堰曰蝦蟆堰此在池西者<lb/>
<pb n="KR2k0049_WYG_045-19a"/>
　也池北之保障則有姚暹渠姚暹堤所以受東南諸水<lb/>
　束之以洩於黄河者也相其輕重緩急次第施工庶有<lb/>
　裨益防客澇以䕶清湍其法總不離乎疏與排兩䇿治<lb/>
　渠者疏之治堰者排之排其水之自東至者則有白沙<lb/>
　堰以防白沙河之暴漲並堵蓮花横洛禹王城一帶泉渠<lb/>
　之水所謂李綽堰之外藩也李綽堰起王峪下接姚堤<lb/>
　築自宋解令李綽因名焉昔水勢湍悍多築月堰以為<lb/>
　重固今惟有峪口尚抱三重迤東轉北一以防中條諸谷<lb/>
<pb n="KR2k0049_WYG_045-19b"/>
　聚流之入姚渠一以防白沙潰决之漫流瀦苦河而入姚<lb/>
　决則淹没東郭併注東禁矣西近山為東郭鎮鎮後有<lb/>
　堰曰雷鳴東西横亘以防山中暴漲决則直走黒龍西<lb/>
　灘而池東受其患鎮前有堰曰黒龍南北直延起東郭<lb/>
　抵任村稍曲委西終於楊庄堰之東西各有灘以受南<lb/>
　來磨兒盤窰子溝介村等處山泉野水西有黑龍潭深<lb/>
　不可測堰亘灘中以分其勢并以防李綽之潰决也任<lb/>
　村之東有湯里村之申家堰堰制雖小自北抵南為東<lb/>
<pb n="KR2k0049_WYG_045-20a"/>
　水侵池門户堰外村民恒次之以洩積澇黒龍西北為<lb/>
　聖惠鎮自鎮南抵介村有逼水月堰堰西為介村灘汪<lb/>
　洋澤國水淡而宜魚漁舠盪槳直泊東禁包深灘而復<lb/>
　置此堰者所以備黒龍决入灘中以撼東禁若夫東禁<lb/>
　堰乃東垣之礎石故石工極其鞏固排其水之自南至者<lb/>
　則自蚩尤村東賀家堰始次之有小李村南桑園堰次<lb/>
　之有大李村南龍王堰次之有西姚村南短堰次之有張<lb/>
　家村南常平堰次之有蠶房西董家庄北之趙家灣堰<lb/>
<pb n="KR2k0049_WYG_045-20b"/>
　以上諸堰統名䕶寳而禁垣以内更自有䕶寳長堤皆<lb/>
　所以防條山之霪雨下注以侵池者也排其水之自西<lb/>
　至者則西禁堰為垣西宿衛外之有卓刀堰為解州東<lb/>
　灘起於風后廟北抵十里舖實鹺海之鄰壑也外之又<lb/>
　有七郎堰為解州北灘南起州城東北北抵髙坡形勢<lb/>
　與卓刀等外之又有黄平堰土名黄牛堰自南指北起<lb/>
　北郭門至車鹽村髙闊不逮七郎亦足洩硝池之水外之<lb/>
　有硝池堤堰最為池西扼塞葢硝池北灘地最多勢皆<lb/>
<pb n="KR2k0049_WYG_045-21a"/>
　北髙而南陂硝池南為中條山聳麓伏而硝池處山灘<lb/>
　之中為衆水所趨無所逃其委受鹽池在東深如釜底<lb/>
　上視硝池又居髙岸是以灘山水漲則趨硝池如建瓴而<lb/>
　硝池溢則趨鹽池如倒峽矣况姚渠既受東南諸水束<lb/>
　而取道於北灘决則灘水皆渠水能不以硝池為居停以<lb/>
　鹽池為歸宿乎堰以池東之南北為首尾决則黄平小<lb/>
　堰浪可平遮七郎卓刀亦隨波而靡西禁必難保固乃<lb/>
　七郎卓刀北又有長樂堰防長樂灘之泛溢也起長樂灘<lb/>
<pb n="KR2k0049_WYG_045-21b"/>
　北之官道南與七郎卓刀相接灘既廣逺姚渠亦經其北<lb/>
　渠堰决則灘堰危灘堰决始西出而必復東入解之北<lb/>
　灘而趨卓刀以逞矣再解治南有根山之堰曰五龍起五<lb/>
　龍峪左而北抵乎崇寧宫右峪深邃難窮暴雨時行則水<lb/>
　競從峪口而出浪奔人立濤激雷鳴設堰防之使西循澗<lb/>
　道㑹静林青龍石樓諸峪之泉流入新河又合貽溪出<lb/>
　小潮橋以歸黄河决則隨其所射為害潰垣破堰總有侵<lb/>
　池之患至硝池西南又有青龍堰蝦蟆堰相間地不遥<lb/>
<pb n="KR2k0049_WYG_045-22a"/>
　逺制皆自南迤北以遏新河之泛溢縁五龍之水會歸新<lb/>
　河而虞其不能宣洩故復為此他如解州尚有鳯尾堰涑<lb/>
　水河堰夏縣尚有陽公堰横洛堰蓮花堰蓮花二堰中<lb/>
　花堰匙尾堰軒轅堰苦池灘堰通稷堰安邑尚有小月<lb/>
　堰白家堰新堰張村朱里堰西姚西南堰西姚東南堰西<lb/>
　姚東北常家月堰大李村西南堰小李村東南堰匙尾<lb/>
　堰蚩尤村堰沈家堰苦水備水月堰苦池灘河南小月<lb/>
　堰苦池灘河北小月堰楊家庄堰湯里堰各皆環池散<lb/>
<pb n="KR2k0049_WYG_045-22b"/>
　布按地課工要非連陰積潦不報潰不堤修非若以前<lb/>
　二十二堰之時勞經紀以工有緩急也然即二十二堰之<lb/>
　中李綽為東南半壁五龍乃西鄙長城北藉姚渠自東<lb/>
　抵西全當一面南山雖有居髙臨下之勢然洪谿深谷按<lb/>
　東西而已分屏於李綽五龍之外惟是山陰天澤有䕶寳<lb/>
　長堤足以委蓄而使之在山是鹽池已成四塞之國果<lb/>
　能周巡宻視使無蟻隙之可乗何至為患固捍衞者貴<lb/>
　持其綱領矣至於姚暹渠古之永豐渠也隋大業間都<lb/>
<pb n="KR2k0049_WYG_045-23a"/>
　水監姚暹濬永豐古渠以洩東南山澤之聚流而并堅<lb/>
　其堤以障之渠之受東南之水也其派有四其經流由於<lb/>
　平陸之横嶺嶺北水聚成澗至夏縣之王峪口而北出<lb/>
　東流過抱珠山又東過史家峪與鵰崖溝入澗諸水㑹<lb/>
　於小吕村又東三里許有巫咸河自南來會遂轉而北流<lb/>
　有橋河之東有白沙堰又北三里許為朱呂村有朱呂橋<lb/>
　李綽堰與姚暹渠分界於此自此以北遂名姚暹渠又<lb/>
　北八里許為魯因村有橋又北七里許轉而迤西為裴介<lb/>
<pb n="KR2k0049_WYG_045-23b"/>
　村又西七里許有苦水河自東北來㑹有苦水橋又西三<lb/>
　里許為三家庄又西四里許為黄天渠口有楊家庄庄南<lb/>
　即黒龍堰尾閭也又西里許為安邑縣治渠昔經安邑<lb/>
　城中明隆慶三年御史郜永春大議開濬定以渠堤深<lb/>
　廣倍於嘉靖元年之額恐薄城不利乃於城東填塞舊<lb/>
　河百餘步改迤而北作通惠橋於上遶城而西過北郭門<lb/>
　作𢎞濟橋以便行人即今之渠道是也西過魏豹城又<lb/>
　西六里許為賀村北為原王庄有原王橋又西二里許<lb/>
<pb n="KR2k0049_WYG_045-24a"/>
　過運治北門有迎渠橋又西四里許北為馮村有橋又西<lb/>
　三里許為八里舖北為王家營又西三里許為二十里舖<lb/>
　又西三里許為長樂灘此下渠南多灘地北為馮家上<lb/>
　張二村又西里許為西張村村南乃長樂堰起處有橋北<lb/>
　為龍曲村又西六里許北為買女村又西三里許為車<lb/>
　鹽村北為赤蛇村又西三里許北為侯村西王村又西五<lb/>
　里許北為許家村又西八里許北為曾家營有橋又西<lb/>
　四里許為杜家營有橋又西六里許有鴨子池北為牌<lb/>
<pb n="KR2k0049_WYG_045-24b"/>
　首營又西六里許為平壕村有平壕橋又西里許折而<lb/>
　南里許為孫常迤而西入五姓湖通計水流一百一十五<lb/>
　里渠程百又三里工長二萬二千四百丈除自史峪諸水<lb/>
　合流而東又合巫咸河諸水而渠滋大再合苦池之水<lb/>
　而渠彌大况池南皆山雨過水至為山麓諸堰所障遏<lb/>
　而東走者莫不趨北而以渠為歸非渠深堤堅淤阻者<lb/>
　漲溢卑薄者潰決勢所必然南堤潰則釡底窪池滙為<lb/>
　澤國至於雨淫洚發涑水亦能南漫而渰田農引水入<lb/>
<pb n="KR2k0049_WYG_045-25a"/>
　　渠以為救田之計渠盈不受則又盜決南堤而以鹽池<lb/>
　　為壑此渠堰之工必豫勤於乾涸之日而渠堰之戸必<lb/>
　　嚴防於漰湃之先也法必濬土以深其渠啟土以増其<lb/>
　　堰而勢不得不循舊例以發二州之民分土雖載舊册<lb/>
　　欲募則恐無壯丁以應用民力之半餘節經費銀以益<lb/>
　　之運使冀如錫言措設工費通渠修濬以一半壅工責之<lb/>
　　應濬民夫以一半濬工需之僱募力役因分工載定刋冊<lb/>
　　民夫不便别募即以此半工價給與赴濬給以經費銀<lb/>
<pb n="KR2k0049_WYG_045-25b"/>
　　一千三百七兩向例四季提修任工州縣視為具文<lb/>
　國朝康熙二十七年運使蘇昌臣議立均平徭役照丁分<lb/>
　　工之法二十八年巡鹽御史郝惟謙具<lb/>
　題請著為例<lb/>
勅下部議部覆禁垣渠堰為鹽池保障不容不修額設鹽<lb/>
　　丁係解臨等十三州縣民夫濬築工程尺丈刋冊昭然<lb/>
　　但冊内所分者乃州縣應修總數至某里修某渠某里<lb/>
　　修某堰係各該州縣私分以致豪强隱佔姦吏朦朧多<lb/>
<pb n="KR2k0049_WYG_045-26a"/>
　　寡不均不若按丁均攤以工之數配丁即以丁之數認<lb/>
　　工勞逸既均工程必固奉<lb/>
㫖依議歴年遵行雍正三年巡鹽御史馬喀<lb/>
　題免丁役改用募修雍正四年於額引項下動銀八千餘<lb/>
　　兩委運同專司其事雍正五年巡鹽御史塞欽<lb/>
　題請於額引公務項下動銀三萬五千餘兩大修禁垣渠<lb/>
　　堰雍正六年巡鹽御史碩色又<lb/>
　題請毎歲除額外項下公務内留存銀五千兩以為修築渠<lb/>
<pb n="KR2k0049_WYG_045-26b"/>
　　堰之用再於餘引項下公務内留存銀六千兩以三千兩修葺<lb/>
　　池墻以三千兩存庫積至五年作為大修皆委運同督修<lb/>
　䕶池灘地運使臣蘇昌臣曰池坐解州安邑而運志之詳<lb/>
　　灘地乃有各州縣分屬之文則不問附池與不附池凡<lb/>
　　派池工而有灘在乎渠之内渠之外堰之上堰之下切<lb/>
　　乎池之利害者統應名為䕶池灘地惟是簿書湮没無<lb/>
　　從别其灘址之孰為民糧孰為鹽課貪黠之奸競以乾<lb/>
　　没為倖就今之計凡有䕶池之地以灘名者遇墾佃之<lb/>
<pb n="KR2k0049_WYG_045-27a"/>
　請惟商則可准苟非商籍與池既無休戚慎勿混允行<lb/>
　犂葢既佃之後麻麥在野倘值旱淹示祲雨則苦漬灘<lb/>
　居堰上者勢必决堰洩流而以池為壑暵則苦乾灘在<lb/>
　渠内者又必破渠引灌而留隙漶池東郭一灘久為丁<lb/>
　鹽交錯之地向聴佃種近奉禁止深有慮夫佃民之自<lb/>
　愛其植盗決隄防以悞課源也<lb/>
大清㑹典河東歳額正改鹽四十一萬七千四百四十三引内<lb/>
　除太汾遼沁四萬三千九百八十五引鳯翔一萬六千三<lb/>
<pb n="KR2k0049_WYG_045-27b"/>
　百引商人實行引三十五萬七千一百五十八道内有<lb/>
　更名變價引二千一百七十餘道乃明藩封官吏食鹽<lb/>
國朝以明時藩封食鹽變價充賦又有西安加増引二萬<lb/>
　二千九百六十七道引名雖殊其實皆商人行銷之引<lb/>
　也此三十五萬七千一百五十八道舊例掲存三引為<lb/>
　解安引以一百一十七引而支一百二十引之鹽雍正<lb/>
　七年部頒引八千七百道毎名添足三引以符一百二<lb/>
　十引為一名之數増解安引八千七百引招商行銷雍<lb/>
<pb n="KR2k0049_WYG_045-28a"/>
　正八年長武請照鳯翔例行銷應増額八百四引共額<lb/>
　四十二萬六千九百四十七引又因額引不敷行銷部<lb/>
　頒餘引十萬道又増餘引二萬五萬不等皆由<lb/>
聖世生齒日繁食鹽日衆私鹽不行官鹽易銷也行河<lb/>
　東之引者三省曰山西曰河南曰陜西河南省則南<lb/>
　陽河南二府屬汝陜二州屬與許州之襄城皆行河<lb/>
　東之引而食河東池鹽山西省惟平陽潞安澤州蒲<lb/>
　州四府屬解絳吉隰四州屬行河東引而食河東鹽<lb/>
<pb n="KR2k0049_WYG_045-28b"/>
　太原汾州寧武三府屬遼沁平保忻代六州屬皆食<lb/>
　夲處土鹽領河東之引而不食河東之鹽名曰鹽稅<lb/>
　陜西省惟西安一府屬興安同商華耀乾邠七州屬<lb/>
　領河東之引而食河東之鹽其鳯翔府屬皆食花馬<lb/>
　池鹽名曰鳯課與西安長武皆領河東之引而不食<lb/>
　河東之鹽是三省領引州縣共一百七十三處實行<lb/>
　商鹽者一百二十二處額引四十二萬六千九百四<lb/>
　十七引商人實行引三十六萬五千八百五十八引<lb/>
<pb n="KR2k0049_WYG_045-29a"/>
　山西省額引二十二萬三千一百六引<lb/>
　太原府<hi>屬一州十一縣食土鹽</hi>陽曲縣額行三千八引太原縣<lb/>
　額行二千四十八引榆次縣額行三千四百五十三<lb/>
　引太谷縣額行一千八百四十四引祁縣額行一千<lb/>
　五百五十四引徐溝縣額行六百五十七引淸源縣<lb/>
　額行七百三十五引交城縣額行一千九百五十六<lb/>
　引文水縣額行二千二百五十引岢嵐州額行一百<lb/>
　五十四引嵐縣額行二百七十九引興縣額行三百<lb/>
<pb n="KR2k0049_WYG_045-29b"/>
　六十五引<lb/>
　汾州府<hi>屬一州七縣食土鹽</hi>汾陽縣額行二千四百六十五引<lb/>
　平遙縣額行二千九百五十一引介休縣額行二千<lb/>
　九百一十二引孝義縣額行五百五十三引臨縣額<lb/>
　行一百九十五引永寧州額行四百四十七引寧鄉<lb/>
　縣額行一百五十一引石樓縣額行五百二十引<lb/>
　寧武府<hi>屬二縣一路食土鹽</hi>寧武縣額行一百四十引神池縣<lb/>
　額行八十引寧武鹽捕同知西路額行一百七十引<lb/>
<pb n="KR2k0049_WYG_045-30a"/>
　遼州<hi>屬二縣食土鹽</hi>本州額行八百三十引榆社縣額行三<lb/>
　百六十八引和順縣額行三百七十一引<lb/>
　沁州<hi>屬二縣食土鹽</hi>本州額行七百七十四引沁源縣額行<lb/>
　四百一十三引武鄉縣額行六百一十四引<lb/>
　平定州<hi>屬三縣食土鹽</hi>本州額行八百六十二引樂平縣額<lb/>
　行二百六十四引盂縣額行一千七百二十八引壽<lb/>
　陽縣額行二千三百三十八引一百觔<lb/>
　忻州<hi>屬二縣食土鹽</hi>本州額行二千三十九引一百觔定襄<lb/>
<pb n="KR2k0049_WYG_045-30b"/>
　縣額行八百六十引靜樂縣額行六百二十五引<lb/>
　代州<hi>屬三縣食土鹽</hi>本州額行四百七十三引五臺縣額行<lb/>
　五百八十一引繁峙縣額行二百八十一引崞縣額<lb/>
　行一千三百三十一引<lb/>
　保德州<hi>屬一縣食土鹽</hi>本州額行一百九十四引河曲縣額<lb/>
　行一百五十一引<lb/>
　　以上共四十二州縣額引四萬三千九百八十五<lb/>
　　道係鹽稅皆領河東之引而不食河東之鹽領引<lb/>
<pb n="KR2k0049_WYG_045-31a"/>
　　繳引皆係管鹽同知知州<lb/>
　平陽府<hi>屬一州十一縣</hi>臨汾縣額行八千四百五引襄陵縣<lb/>
　額行五千四百八十四引洪洞縣額行八千五百一<lb/>
　十八引浮山縣額行一千一百七十九引趙城縣額<lb/>
　行三千五百八十七引太平縣額行四千四百七引<lb/>
　岳陽縣額行六百九十七引曲沃縣額行八千四百<lb/>
　五引翼城縣額行五千一百七十六引汾西縣額行<lb/>
　九百六十九引靈石縣額行一千四百八十六引霍<lb/>
<pb n="KR2k0049_WYG_045-31b"/>
　州額行一千一百七十九引<lb/>
　潞安府<hi>屬八縣</hi>長治縣額行一萬一千六百七十九引<lb/>
　長子縣額行五千九百三十九引屯留縣額行三千<lb/>
　六十五引襄垣縣額行四千三百六十三引潞城縣<lb/>
　額行二千八百五十二引黎城縣額行二千五百七<lb/>
　引壺關縣額行三千七百六十一引平順縣額行一<lb/>
　千六百一十二引<lb/>
　澤州府<hi>屬五縣</hi>鳯臺縣額行一萬一千六百四十五引<lb/>
<pb n="KR2k0049_WYG_045-32a"/>
　　高平縣額行九千三百三十四引陽城縣額行五千<lb/>
　　一百六十五引陵川縣額行四千七百七十七引沁<lb/>
　　水縣額行二千一百五十二引<lb/>
　　蒲州府<hi>屬五縣</hi>永濟縣額行六千六百六十二引臨晉<lb/>
　　縣額行四千二百五十四引虞鄉縣額行一千五百<lb/>
　　四十四引猗氏縣額行三千四百八十五引雍正八<lb/>
　　年於遵<lb/>
㫖查議事案内減額一千七百引令山西能銷鹽地方<lb/>
<pb n="KR2k0049_WYG_045-32b"/>
　　輪坐加增作餘引行銷該縣存額一千七百八十五<lb/>
　　引萬泉縣額行一千五百八十九引榮河縣額行二<lb/>
　　千七百六十七引<lb/>
　　解州<hi>屬四縣</hi>本州額行三千四百引安邑縣額行五千<lb/>
　　三百引解安引歴年俱不招商行銷虚貯在庫俟奏<lb/>
　　銷時搨扒截角繳部雍正七年巡鹽御史碩色以解<lb/>
　　安額引應歸解安行銷<lb/>
　題請召商領辦<lb/>
<pb n="KR2k0049_WYG_045-33a"/>
勅下部議部覆解安額引仍歸解安行銷其三省商人<lb/>
　　領銷引張按照一百二十引爲一名實數掣鹽運銷<lb/>
　　所增鹽引八千七百道照數刷印發與該鹽政自雍<lb/>
　　正七年爲始給商行運至解安額引召募殷實商人<lb/>
　　領辦倘有未銷餘引於該年奏銷時據實聲明將所<lb/>
　　存原引隨册繳部查核可也奉<lb/>
㫖依議夏縣額行五千二百四十八引平陸縣額行一<lb/>
　　千二百三十引芮城縣額行二千二百四引<lb/>
<pb n="KR2k0049_WYG_045-33b"/>
　　絳州<hi>屬五縣</hi>本州額行五千二百二十七引聞喜縣額<lb/>
　　行四千二百二引河津縣額行三千七十五引稷山<lb/>
　　縣額行四千四百五十九引雍正八年於遵<lb/>
㫖查議事案内減額一千八十七道令山西能銷鹽地<lb/>
　　方輪坐加增作餘引行銷該縣存額三千三百七十<lb/>
　　二道絳縣額行三千四百五十四引垣曲縣額行一<lb/>
　　千七十六引<lb/>
　　吉州<hi>屬一縣</hi>本州額行五百六十四引鄉寧縣額行六<lb/>
<pb n="KR2k0049_WYG_045-34a"/>
　　百三十五引<lb/>
　　隰州<hi>屬三縣</hi>本州額行一千二百三十引蒲縣額行二<lb/>
　　百八十七引大寧縣額行二百四十六引永和縣額<lb/>
　　行一百八十四引<lb/>
　　　以上共四十七州縣實行額引十七萬九千一百<lb/>
　　　二十一引皆行河東鹽係商辦<lb/>
　　陜西省額引共一十二萬四千七百一引<lb/>
　　西安府<hi>屬十四縣</hi>咸寧縣額行八千五十三引長安縣額<lb/>
<pb n="KR2k0049_WYG_045-34b"/>
　　行六千九百八十一引涇陽縣額行五千七百七十<lb/>
　　五引三原縣額行三千五百八十七引富平縣額行<lb/>
　　五千三百六十七引渭南縣額行七千四百四十六<lb/>
　　引臨潼縣額行三千八百九十五引盩厔縣額行三<lb/>
　　千五百六十二引醴泉縣額行二千六百六十五引<lb/>
　　藍田縣額行三千一百三十六引高陵縣額行三千<lb/>
　　一百五十引雍正八年於遵<lb/>
㫖查議事案内減額一千三百一十八道輪坐加増令<lb/>
<pb n="KR2k0049_WYG_045-35a"/>
　陜西能銷鹽地方作餘引行銷該縣存額一千八百<lb/>
　三十二道興平縣額行二千五十引咸陽縣額行二<lb/>
　千三百三十五引鄠縣額行一千七百八十五引<lb/>
　商州<hi>屬四縣</hi>本州額行一千三百三十二引鎭安縣額<lb/>
　行二百八十七引雒南縣額行六百一十五引山陽<lb/>
　縣額行三百八引商南縣額行二百五引<lb/>
　興安州<hi>屬六縣</hi>本州額行八百六十九引石泉縣額行<lb/>
　二百五十八引洵陽縣額行四百一十引漢陰縣額<lb/>
<pb n="KR2k0049_WYG_045-35b"/>
　行四百一十引紫陽縣額行一百三引平利縣額行<lb/>
　十引白河縣額行十二引<lb/>
　同州<hi>屬四縣</hi>本州額行三千七十五引朝邑縣額行五<lb/>
　千五十八引郃陽縣額行五千二百六十引澄城縣<lb/>
　額行二千八百七十引韓城縣額行三千七十五引<lb/>
　華州<hi>屬三縣</hi>本州額行三千二百七十四引華陰縣額<lb/>
　行三千九十六引蒲城縣額行七千三百七引潼關<lb/>
　縣額行一百三十六引<lb/>
<pb n="KR2k0049_WYG_045-36a"/>
　耀州<hi>屬二縣</hi>本州額行八百六十引同官縣額行三百<lb/>
　五十九引白水縣額行一千一百五十引<lb/>
　乾州<hi>屬二縣</hi>本州額行二千八百四十八引武功縣額<lb/>
　行一千四百九十六引永壽縣額行四百二十四引<lb/>
　邠州<hi>屬二縣</hi>本州額行一千四百三引三水縣額行六<lb/>
　百一十五引淳化縣額行一千二十五引長武縣額<lb/>
　行八百零四引長武歴年食花馬池鹽不食河東鹽<lb/>
　雍正八年照鳯課例行銷增引八百四道其原額六<lb/>
<pb n="KR2k0049_WYG_045-36b"/>
　百六十道輪坐加增令陜西能銷鹽地方領作餘引<lb/>
　行銷<lb/>
　　以上共四十五州縣實行額引一十萬八千四百<lb/>
　　零一引皆食河東池鹽係商辦<lb/>
　鳯翔府<hi>屬一州七縣食花馬小池鹽</hi>鳯翔縣額行一千六百五引<lb/>
　寶鷄縣額行三千二百八十一引岐山縣額行二千<lb/>
　九百九十七引扶風縣額行五千八百一十三引郿<lb/>
　縣額行一千八百一十八引麟遊縣額行六十八引<lb/>
<pb n="KR2k0049_WYG_045-37a"/>
　汧陽縣額行一百二十九引隴州額行五百八十九<lb/>
　引<lb/>
　　以上八州縣額引一萬六千三百引名鳯課皆領<lb/>
　　河東之引而不食河東之鹽領引係知府領發州<lb/>
　　縣繳引亦係州縣<lb/>
　河南省額引七萬九千一百四十引<lb/>
　河南府<hi>屬十一縣</hi>洛陽縣額行四千四百七十七引偃師<lb/>
　縣額行二千六百九十九引鞏縣額行一千七百八<lb/>
<pb n="KR2k0049_WYG_045-37b"/>
　十八引孟津縣額行一千七十三引宜陽縣額行六<lb/>
　百八十三引登封縣額行三千一百二十七引永寧<lb/>
　縣額行一千四十一引新安縣額行八百五十一引<lb/>
　澠池縣額行一千二百九十五引嵩縣額行一千八<lb/>
　百一十二引盧氏縣額行五百七十二引<lb/>
　陜州<hi>屬二縣</hi>本州額行一千四百二十六引靈寶縣額<lb/>
　行五千六百二十三引閿鄉縣額行三千九百五引<lb/>
　南陽府<hi>屬二州九縣</hi>南陽縣額行四千七百五引唐縣額<lb/>
<pb n="KR2k0049_WYG_045-38a"/>
　行四千九百七引泌陽縣額行三千二百九十六引<lb/>
　鎭平縣額行四千八百一十六引桐栢縣額行七百<lb/>
　七十三引鄧州額行六千五十七引內鄉縣額行二<lb/>
　千八百八十一引新野縣額行三千三百八十九引<lb/>
　淅川縣額行一千八百五十四引裕州額行一千三<lb/>
　百七十七引葉縣額行二千二百八引<lb/>
　汝州<hi>屬四縣</hi>本州額行四千一百七十七引魯山縣額<lb/>
　行一千四百五十引郟縣額行三千一百二十八引<lb/>
<pb n="KR2k0049_WYG_045-38b"/>
　寶豐縣額行七百四十三引伊陽縣額行七百五十<lb/>
　一引<lb/>
　許州<hi>屬一縣</hi>襄城縣額行二千二百五十六引<lb/>
　　以上共三十一州縣實行額引七萬九千一百四<lb/>
　　十引皆食河東池鹽係商辦<lb/>
　　按引之名始於宋雍熙二年令河東北商人如要<lb/>
　　折博茶鹽令所在納銀赴京請領交引而引之名<lb/>
　　始顯天聖時大席受以要劵卽池騐劵按數而出<lb/>
<pb n="KR2k0049_WYG_045-39a"/>
　　而用引照鹽之法始詳元毎鹽一引重四百斤憲<lb/>
　　宗壬子年増撥一千八十五戸歲撈鹽一萬五千<lb/>
　　引至元十年辦鹽六萬四千引二十九年減一萬引<lb/>
　　令入京兆鹽司添辦大德十一年增歲額爲八萬<lb/>
　　二千引至大元年又增煎餘鹽爲二萬引通爲十<lb/>
　　十萬二千引延祐六年増餘鹽五百料實計撈鹽<lb/>
　　十八萬四千五百引明洪武初毎引四百斤後分<lb/>
　　一引爲二引而以四百斤爲大引二百斤爲小引<lb/>
<pb n="KR2k0049_WYG_045-39b"/>
　　名改辦小引毎引行鹽二百斤河東歲辦課鹽六<lb/>
　　千八十萬斤合存積常股户鹽三項共成三十四<lb/>
　　萬引𢎞治間毎歲辦鹽四十二萬引內常股鹽二<lb/>
　　十九萬四千引存積鹽一十二萬六千引至萬厯<lb/>
　　年歲辦小引鹽六十二萬引萬厯十六年將開歸<lb/>
　　二府改屬長蘆行鹽乃減引一十五萬又減免所<lb/>
　　增食鹽五萬照舊止存額引四十二萬後又増鹽<lb/>
　　一萬二千引以充兵餉<lb/>
<pb n="KR2k0049_WYG_045-40a"/>
　　國朝龍興革去明季之浮加順治二年以官吏食鹽<lb/>
　　　三千二百引爲更名食鹽變價解部共行額引四<lb/>
　　　十萬九千九百三十三引順治十三年因兵餉不<lb/>
　　　敷增引十萬十六年以所増十萬新引減去應徵<lb/>
　　　課銀加於舊額引價之中而河東歲額仍行四十<lb/>
　　　萬九千九百三十三引康熙十七年閏三月核加<lb/>
　　　閏引三萬四千一百六十二引十九年有閏照加<lb/>
　　　二十一年<lb/>
<pb n="KR2k0049_WYG_045-40b"/>
恩詔停免康熙十八年陜西道御史傅廷俊請<lb/>
勅清查竈鹽酌加商引於陽曲等四十州縣按丁加引<lb/>
　　　一萬七千四百六十二引西安府屬按丁加引二<lb/>
　　　萬二千九百六十七引康熙十九年又議於陽曲<lb/>
　　　等四十州縣按丁復加四千三百三十二引是年<lb/>
　　　除閏引不計之外河東實共行引四十五萬四千<lb/>
　　　六百九十四引康熙二十四年懷慶改食蘆鹽除<lb/>
　　　商引三萬七千二百五十一道撥歸長蘆行鹽河<lb/>
<pb n="KR2k0049_WYG_045-41a"/>
　　東共存額引四十一萬七千四百四十三道<lb/>
　國朝順治二年立河東鹽法本年巡鹽御史劉令尹<lb/>
　　以申明轄屬題稱陜西之平凉慶陽乃食花馬小<lb/>
　　池之鹽山西太原汾州乃食本地煎鹽舊皆河東<lb/>
　　所轄以其與河東相近也若河南之汝寧府逼近<lb/>
　　淮境係食淮鹽陜西臨洮鞏昌係食西和漳鹽皆<lb/>
　　有該管衙門舊非河東所轄以其與河東俱有二<lb/>
　　千餘里之懸隔也乞照成規將太汾二府并陜西<lb/>
<pb n="KR2k0049_WYG_045-41b"/>
　　之平慶一府行臣督理其食淮鹽之汝寧食西和<lb/>
　　漳鹽之臨鞏仍行各原屬整飾部議准將汝寧歸<lb/>
　　轄兩淮臨鞏就近歸轄甘肅巡按今按臣停差引<lb/>
　　課責歸撫臣河東鹽臣止一察核入之奏報而已<lb/>
　大淸會典開載河東地方山西太平潞汾大五府遼<lb/>
　　沁澤三州陜西西鳯二府興安一州河南河南南<lb/>
　　陽二府汝州襄城二州縣是統三省行鹽地方與<lb/>
　　納税課地方而言也順治十三年垣臣王紀直陳<lb/>
<pb n="KR2k0049_WYG_045-42a"/>
　　　鹽法之弊兼陳救弊之方內中一條請均引目題<lb/>
　　　稱宜將行鹽地方見在戸口應銷引目酌派適均<lb/>
　　　毎俟十年審丁仍照戸丁毎届酌定則引不偏枯<lb/>
　　　議下巡鹽御史酌覆時御史朱紱覆稱合照賦役<lb/>
　　　全書丁口數目令各省布政司將領引額丁通盤<lb/>
　　　打算均匀派銷<lb/>
俞㫖准行未經均定御史焦毓瑞順治十四年接任以<lb/>
　　　河南俱食解池商鹽易於均派外其山西太汾遼<lb/>
<pb n="KR2k0049_WYG_045-42b"/>
　　　沁例食本地土鹽食解鹽者平潞二府澤州一州<lb/>
　　　陜西鳯翔例食花馬池鹽食解鹽者西安一府興<lb/>
　　　安一州在行解池商鹽者州縣止有督銷之責而<lb/>
　　　納課之責在商若行土鹽并花馬池鹽之處則銷<lb/>
　　　引納課之責成并在州縣事例原有不同丁引難<lb/>
　　　以互通據各藩司議照事例分晰酌量情理畧爲<lb/>
　　　增減具題部議應如所請遵定派引刋册以永遵<lb/>
　　　守康熙十年御史布舒疏請汾州七縣俱食本地<lb/>
<pb n="KR2k0049_WYG_045-43a"/>
　　土鹽獨有石樓一縣行銷解鹽道路阻長行運維<lb/>
　　艱請照改土鹽商民兩便部議自十二年准其改<lb/>
　　食是以商行引課改爲縣徵鹽稅又康熙四年有<lb/>
　　河南懷慶民人沈澄等以懷民代商賠課懷地銷<lb/>
　　引無鹽奏稱懷慶路抵解池中隔太行一山﨑嶇<lb/>
　　之徑六百餘舟船不通車輛難載肩挑背負安能<lb/>
　　照額運行近來解池渰没粒鹽不至國課又不敢<lb/>
　　虧欠百姓典兒賣産買引繳而又淡食查開封一<lb/>
<pb n="KR2k0049_WYG_045-43b"/>
　　府向來亦食解鹽明季因從民便改食長蘆見與<lb/>
　　彰德衞輝同銷蘆引而懷慶與彰衞相接河道直<lb/>
　　可運至新鄉分運懷屬地止三五十里改食蘆鹽<lb/>
　　商無陸運之苦民無賠課之累上請遂有解商楊<lb/>
　　四德以沈澄圖私變法奏訐又有淮民孟見知等<lb/>
　　以楊四德串通瞿濟民奏中假稱情願運鹽孟津<lb/>
　　發賣以便懷民赴買等語在小民升合食鹽豈有<lb/>
　　向百里以外渡河買食之理明欲高價害民具本<lb/>
<pb n="KR2k0049_WYG_045-44a"/>
　　　覆奏部將三疏請<lb/>
勅下三省總督湖南巡撫㑹同長蘆河東鹽院查審㑹<lb/>
　　　疏題覆隨據覆稱河東鹽商例止在池種鹽多俟<lb/>
　　　地方土商販囘住賣土販少則引不足額有司督<lb/>
　　　催里長銷引爲累故有改食長蘆之奏請今解商<lb/>
　　　情願運至各縣鎭開店賣鹽商運商銷永不累民<lb/>
　　　已經公立合同各相允議遂爾結案康熙二十四<lb/>
　　　年河南巡撫王日藻以再請懷屬改食蘆鹽疏引<lb/>
<pb n="KR2k0049_WYG_045-44b"/>
　　　便民具<lb/>
　　題部議以該撫所稱河鹽運道﨑嶇兼又解池積水<lb/>
　　　無鹽可賣改食長蘆旣便民食又使<lb/>
　　國課早完應如所請將懷慶府屬歸長蘆行銷奉<lb/>
㫖依議以上河東額引行銷之州縣也而引之式則戸<lb/>
　　　部鑄造銅版刷印引目上鈐户部堂印下鈐山東<lb/>
　　　司印及頒發到司又鈐運司印信凡商人納課五<lb/>
　　　十兩謂之一錠給引一百二十張謂之一名卽於<lb/>
<pb n="KR2k0049_WYG_045-45a"/>
　　　引目塡冩商名搨省縣扒赴塲支掣大使在禁門<lb/>
　　　截第一角掣畢出塲截第二角搨門扒起運搨吏<lb/>
　　　扒運發到地州縣騐明引鹽截第三角鹽銷完截<lb/>
　　　第四角州縣鈐印呈巡鹽御史鑿孔發運司彚繳<lb/>
　　　户部明永樂時運司給客商引目毎引納中夾紙<lb/>
　　　一張至關引之時類解户部倒引正統時令各運<lb/>
　　　司提舉司徵解商人引紙毎一百張收銀三錢今<lb/>
　　　隨課徵收毎引徵銀三釐領引時差吏赴戸部交<lb/>
<pb n="KR2k0049_WYG_045-45b"/>
　　　納凡引貯庫未搨省縣扒謂之生引以其未拘定<lb/>
　　　行鹽地方也搨扒報掣謂之熟引截角鑿孔謂之<lb/>
　　　退引又謂之殘引從前鹽引通融奏銷以三年爲<lb/>
　　　期及至奏銷或那後補前或移甲換乙不拘年分<lb/>
　　　惟期毎年起解引四十一萬七千四百四十三道<lb/>
　　　之數便可足額然截淸年分按年奏銷實多虧缺<lb/>
　　　雍正七年奉<lb/>
㫖按年銷引停止通融雍正八年巡鹽御史碩色奏請<lb/>
<pb n="KR2k0049_WYG_045-46a"/>
　　　自雍正八年爲始如雍正七年之引至雍正八年<lb/>
　　　六月內淸查奏銷十月解部部議應如該鹽政所<lb/>
　　　請嗣後總以上年額引次年按月淸查報解著爲<lb/>
　　　定例奉<lb/>
㫖依議<lb/>
　河東歲額正雜課一十七萬一千七百二十八兩八錢<lb/>
　　一分六釐零內除太汾遼沁鹽稅鳯課二萬三千八<lb/>
　　百三十七兩二錢一分五釐零外三省運商實納額<lb/>
<pb n="KR2k0049_WYG_045-46b"/>
　　引課一十四萬六千七百八十兩九分零而其中有<lb/>
　　額引課更名食鹽引課西安加增課之名又賑濟米<lb/>
　　價其名雖異實皆引課運使照引目徵收皆正課也<lb/>
　　其池灘地租銀七百九十三兩四錢二分零池灘地<lb/>
　　租小麥變價銀一百七十兩九錢八分零京書廪費<lb/>
　　銀一百四十七兩一錢此出之於州縣地租非由商<lb/>
　　辦係雜課合共一十七萬一千七百二十八兩八錢<lb/>
　　零至於紙價批文解部關領引目此不入奏册者也<lb/>
<pb n="KR2k0049_WYG_045-47a"/>
　贖鍰無定額儘收儘解亦入奏册造報謹將正雜欵<lb/>
　目分晰於後<lb/>
　一三省商辦額引並加增引三十五萬四千九百八<lb/>
　十七道零二分九釐毎引徵課銀三錢九分八釐六<lb/>
　絲一忽五微零該正課銀一十四萬一千三百六兩<lb/>
　七錢八分六釐五毫八絲八微內有加增課銀八千<lb/>
　二百七十八兩六錢一分三釐二毫六絲九忽五微<lb/>
　一更名食鹽引舊額二千五百七十二引零九十二<lb/>
<pb n="KR2k0049_WYG_045-47b"/>
　斤除石樓改食本地煎鹽內減除商人引四百一引<lb/>
　一百四十八斤商人實行二千一百七十引一百四<lb/>
　十四斤毎引額徵課三錢九分八釐六絲一忽五微<lb/>
　零該正課一千二十四兩<lb/>
　　按商辦額引西安加增引更名食鹽引其名雖異<lb/>
　　其實皆商辦之引今三省商辦皆照各縣定額領<lb/>
　　引納課併無分别惟奏册有此名耳<lb/>
　一商課賑濟米價銀四千四百四十九兩三錢八釐<lb/>
<pb n="KR2k0049_WYG_045-48a"/>
　二絲五忽五微八纎此項毎引徵銀一分二釐原爲<lb/>
　額設撈採鹽丁米價而設故曰賑濟米價同鹽課徵<lb/>
　收自鹽歸商種丁不赴工順治二年存留解部內商<lb/>
　辦銀四千四百四十二兩八錢三分九釐五毫二絲<lb/>
　七忽一微八纎山西石樓縣解銀六兩四錢六分八<lb/>
　釐四毫九絲八忽四微鹽稅鳯課無米價者以鹽非<lb/>
　鹽丁撈採石樓有米價者以石樓原食解鹽康熙十<lb/>
　四年始改食土鹽領池引五百二十道照例輸銀<lb/>
<pb n="KR2k0049_WYG_045-48b"/>
　一鳯翔府屬額引一萬六千三百引毎引徵課銀三<lb/>
　錢九分八釐六絲一忽五微零該正課六千四百八<lb/>
　十八兩四錢<lb/>
　一太汾遼沁領引四萬三千九百八十五道九分九<lb/>
　釐毎引額徵課銀三錢九分八釐六絲一忽五微零<lb/>
　該正課一萬七千三百四十八兩八錢一分五釐二<lb/>
　毫八絲四忽二微<lb/>
　　以上六項胥正課鹽稅並石樓更名食鹽則係太<lb/>
<pb n="KR2k0049_WYG_045-49a"/>
　　汾管鹽同知遼沁知州經收鳯課則係知府督催<lb/>
　　州縣經徵<lb/>
　一池灘地租銀七百九十三兩四錢二分一釐六毫<lb/>
　安邑縣徵收解銀六百五十兩二分一釐六毫夏縣<lb/>
　徵收解銀一百四十三兩四錢順治四年御史宋鼎<lb/>
　延題明充餉<lb/>
　一池灘地租小麥變價銀一百七十兩九錢八分五<lb/>
　釐一毫八絲六忽順治四年部議存貯候撥係經歴<lb/>
<pb n="KR2k0049_WYG_045-49b"/>
　徵解<lb/>
　一裁省京書廪費銀一百四十七兩一錢係曲沃縣<lb/>
　徵解順治九年裁解充餉<lb/>
　　以上三項胥雜課合正課一十七萬六百一十七<lb/>
　　兩三錢九釐八毫九絲五微八纎共銀一十七萬<lb/>
　　一千七百二十八兩八錢一分六釐六毫七絲六<lb/>
　　忽五微八纎此河東鹽課原額春秋季報候文撥<lb/>
　　解<lb/>
<pb n="KR2k0049_WYG_045-50a"/>
　額引加增徵收則例<lb/>
　一商人領引一名封納大課一錠重五十兩內正課<lb/>
　四十八兩賑濟銀一兩五錢紙價銀三錢六分一釐<lb/>
　七毫五絲三忽多銀一錢三分八釐二毫四絲七忽<lb/>
　合額課二千七百八十八錠半算毎年多三百八十<lb/>
　五兩零名曰扣錠雍正六年歸公充餉<lb/>
　一商人領加增引毎引八張爲一把合十五把爲一<lb/>
　名封課四十六兩二錢四分五釐五毫五絲五忽五<lb/>
<pb n="KR2k0049_WYG_045-50b"/>
　微內正課四十四兩五錢一分八釐八毫二絲五忽<lb/>
　賑濟銀一兩三錢九分一釐二毫一絲三忽紙價銀<lb/>
　三錢三分五釐五毫一絲七忽五微比額課毎錠少<lb/>
　銀三兩七錢五分四釐四毫四絲四忽五微雍正六<lb/>
　年巡鹽御史碩色<lb/>
題奏加增課錠亦照額課大錠五十兩徵收毎年徵收<lb/>
　加増課六百九十八兩二錢一釐五毫二絲八忽八<lb/>
　微五纎<lb/>
<pb n="KR2k0049_WYG_045-51a"/>
　一商人領額引加增引毎引納紙價三釐毎年納紙<lb/>
　價銀一千七十一兩四錢七分四釐又鹽稅解紙價<lb/>
　銀一百三十一兩九錢五分五釐鳯課解紙價銀四<lb/>
　十八兩九錢共合一千二百五十二兩三錢二分九<lb/>
　釐皆隨正課徵收赴部領引時差吏批解部科毎年<lb/>
　給有批㢠廻實收存案領增解安長武引並餘引皆有<lb/>
　紙價按引徵解<lb/>
　一河東鹽務衙門向有河工銅觔水脚等名色雍正<lb/>
<pb n="KR2k0049_WYG_045-51b"/>
　三年胥行裁革惟於商辦額引加增引項下毎引一<lb/>
　名收官錢十一兩收公務銀二十四兩零八分共收<lb/>
　銀十萬四千三百四十一兩九錢四分九釐以五萬<lb/>
　兩充餉餘作修渠堰銀曁各職事養廉吏胥工食等<lb/>
　費運使年終造册呈巡鹽御史報銷<lb/>
　一官置昌零引一百一十二引向係運使發商人運<lb/>
　銷得銀一百零一兩八錢八釐不入正額雍正六年<lb/>
　歸公充餉<lb/>
<pb n="KR2k0049_WYG_045-52a"/>
　一解州三千四百引課銀一千四百六兩四錢六分<lb/>
　六釐六毫六絲紙價銀一十兩二錢官錢公務銀九<lb/>
　百九十三兩九錢三分三釐三毫三絲共銀二千四<lb/>
　百一十兩五錢九分九釐九毫九絲內除紙價銀一<lb/>
　十兩二錢實課銀二千四百兩三錢九分九釐九毫<lb/>
　九絲<lb/>
　一安邑縣五千三百引課銀二千一百九十二兩四<lb/>
　錢三分三釐三毫三絲紙價銀一十五兩九錢官錢<lb/>
<pb n="KR2k0049_WYG_045-52b"/>
　公務銀一千五百四十九兩三錢六分六釐六毫六<lb/>
　絲共銀三千七百五十七兩六錢九分九釐九毫九<lb/>
　絲內除紙價銀一十五兩九錢實課銀三千七百四<lb/>
　十一兩七錢九分九釐九毫九絲解安引遵照部文<lb/>
　儘銷儘運如有餘剩仍行解部或作餘引行銷無定<lb/>
　額<lb/>
　一長武縣八百四引係雍正八年新增照鳯翔例應<lb/>
　徵課銀三百二十兩八分八釐紙價銀二兩四錢一<lb/>
<pb n="KR2k0049_WYG_045-53a"/>
　分二釐仍留長武原額六百六十引給陜西能銷鹽<lb/>
　地方商人作餘引行銷應徵課二百七十三兩零二<lb/>
　分紙價銀一兩九錢八分官錢公務銀一百九十二<lb/>
　兩九錢四分此係以額作餘仍入額引公務項支給<lb/>
　俸工<lb/>
　餘引徵收則例<lb/>
　一雍正三年川陜總督帶管鹽務年羮堯請領餘引<lb/>
　十萬道接濟額引不敷之州縣行銷儘收儘解毎引<lb/>
<pb n="KR2k0049_WYG_045-53b"/>
　一名納大課一錠重五十兩內無賑濟惟納正課四<lb/>
　十九兩五錢紙價三錢六分毎錠多銀一錢四分雍<lb/>
　正六年歸公充餉其毎名納官錢十一兩公務銀二<lb/>
　十四兩零八分與額引同又毎名輸公費銀六兩是<lb/>
　部頒餘引十萬道毎年應收銀七萬五千六百兩九<lb/>
　釐六毫六絲雍正六年又增餘引二萬道共徵收餘<lb/>
　引課錠等銀九萬七百二十兩九釐六毫雍正七年<lb/>
　又增餘引三萬道共徵收餘引課錠等銀一十一萬<lb/>
<pb n="KR2k0049_WYG_045-54a"/>
　　三千四百兩九釐六毫但餘引課無定額儘收儘解<lb/>
　　一河東贖鍰舊額九百兩雍正二年七月部議嗣後<lb/>
　　河東巡鹽贓變銀兩照毎年所獲多寡實數<lb/>
　題報奉<lb/>
㫖依議<lb/>
　　一籽粒銀一十兩二錢六分三毫絳縣徵銀二兩一<lb/>
　　錢四分四釐聞喜縣徵銀一兩九錢八分夏縣徵銀<lb/>
　　二兩八錢八分安邑縣徵銀三兩二錢五分六釐三<lb/>
<pb n="KR2k0049_WYG_045-54b"/>
　　毫名曰鹽站籽粒批解運庫雍正六年充餉<lb/>
　　一蘆價銀一百一十七兩九錢七分五釐七毫四絲<lb/>
　　安邑縣徵收批解運庫雍正六年歸入正項充餉<lb/>
　　　按領引輸課河東實行引四十萬九千九百三十<lb/>
　　　三道課額一十三萬一千一百七十八兩五錢六<lb/>
　　　分以三錢二分爲率順治十三年因軍需不給增<lb/>
　　　引十萬以所有課錠三萬二千攤入四十萬九千<lb/>
　　　九百三十三引之中毎引該攤課七分八釐六絲<lb/>
<pb n="KR2k0049_WYG_045-55a"/>
　　一忽五微與前課三錢二分合核乃得引價三錢<lb/>
　　九分八釐有奇歲額課銀一十六萬三千一百七<lb/>
　　十八兩五錢六分十五年量加鹽課以佐軍需毎<lb/>
　　引加銀五分康熙十七年按引復加課銀七分康<lb/>
　　熙十八年御史傅廷俊以淸查竈鹽酌加商引具<lb/>
　題山陜二屬共加引四萬四千七百六十一道按引<lb/>
　　加額二萬三千一百八十八兩九錢五分八毫零<lb/>
　　本年通核共徵引課二十三萬五千五百五十九<lb/>
<pb n="KR2k0049_WYG_045-55b"/>
　　兩有奇康熙二十四年除五分加增課二十八年<lb/>
　　除七分加增課仍照順治十三年定額毎引止納<lb/>
　　三錢九分八釐零後懷慶改食長蘆減除課一萬<lb/>
　　九千八百七十三兩四錢實存正雜課銀一十七<lb/>
　　萬一千七百二十八兩八錢一分六釐六毫七絲<lb/>
　　六忽五微八纎此河東從前毎年奏銷鹺規册正雜<lb/>
　　課一十七萬一千七百餘兩之定額也今春秋季報<lb/>
　　正雜課毎年約増十六七萬兩不等皆由我<lb/>
<pb n="KR2k0049_WYG_045-56a"/>
皇上澄清鹽法私派嚴禁商人之俯仰皆寛陋規俱除<lb/>
　　國家之正賦自裕也<lb/>
　河東商人有二一曰坐商一曰運商坐商十二錠者曬<lb/>
　　畦雙號六錠者曬畦單號種畦收鹽納課領引或賣<lb/>
　　與運商或賣與土販不事遠涉故曰坐商今三省地<lb/>
　　方皆有商包運一切納課領引皆係運商辦理坐商<lb/>
　　惟守塲賣鹽是今之坐商卽兩淮長蘆之竈戸也而<lb/>
　　今仍稱坐商者葢以河東引目皆搨坐商錠名於是<lb/>
<pb n="KR2k0049_WYG_045-56b"/>
　　鹽塲食利之徒空典錠名畦不澆曬且六錠原本一<lb/>
　　名而頂此名者有三四人五六人不等零星混雜稽<lb/>
　　查難淸惟六錠歸一凡歸併商錠者畦卽隨之則坐<lb/>
　　商之籍淸矣至於運商係認地往賣納課領引行銷<lb/>
　　之商也運商之中有錠坐足有畦澆曬商引商銷商<lb/>
　　鹽商運此良商也若借一錠名軟包地方或租於供<lb/>
　　商或賣於小販此律所謂詭立商名占窩取利者惟<lb/>
　　嚴禁軟包則運商之弊淸矣周禮天官太宰九職六<lb/>
<pb n="KR2k0049_WYG_045-57a"/>
　曰商賈註曰行曰商處曰賈是行運引鹽之商乃商<lb/>
　也而河東並運兩商均謂之商坐商共四百二十一<lb/>
　名十二錠者四十三名六錠者三百七十三名不足<lb/>
　十二錠者二名不足六錠者三名舊例十二錠商人<lb/>
　毎月依限納課一錠該五百一十六錠六錠商人共<lb/>
　三百七十三名分雙單月單月者逄單月納課雙月<lb/>
　者逢雙月納課共該二千二百三十八錠不足十二<lb/>
　錠商人二名共十九錠零一百一十一引不足六錠<lb/>
<pb n="KR2k0049_WYG_045-57b"/>
　商人三名該十五錠零五十九引正課大錠共二千<lb/>
　七百八十八錠毎錠合引一百二十道共合引三十<lb/>
　三萬四千五百六十道毎錠封課四十八兩共合課<lb/>
　銀十三萬三千八百二十四兩又不能成錠零引一<lb/>
　百七十道封課銀六十八兩二錢五分六毫八絲四<lb/>
　忽五微加增小錠亦共二千七百八十八錠毎錠合<lb/>
　引八道共合引二萬二千三百四道毎錠封課二兩<lb/>
　九錢六分七釐九毫二絲一忽六微共封課銀八千<lb/>
<pb n="KR2k0049_WYG_045-58a"/>
　二百七十四兩五錢六分五釐四毫二絲八微又不<lb/>
　能成錠零引十二道封課四兩零四分七釐八毫四<lb/>
　絲八忽七微以上正課加增按錠合引共三十五萬<lb/>
　七千四十六道皆有各限商名按限封課掣鹽其各<lb/>
　錠名下畸零鹽數不能歸錠餘出引一百一十二道<lb/>
　名曰官置昌共引三十五萬七千一百五十八道共<lb/>
　封課銀十四萬二千一百七十兩八錢六分三釐九<lb/>
　毫五絲四忽種鹽納課領引立限分雙單月以畫均<lb/>
<pb n="KR2k0049_WYG_045-58b"/>
　平課係運商納惟照該商之額課納引歸運商領惟<lb/>
　照該商之額引領引課旣係運商之事坐商惟種畦<lb/>
　賣鹽猶搨用坐商錠名者葢以河東額引四十一萬<lb/>
　七千四百四十三引太汾遼沁各屬并鳯翔府屬皆<lb/>
　收鹽稅不由商人行銷故不搨錠名惟商人實行引<lb/>
　三十五萬七千一百五十八引搨用錠名然解安額<lb/>
　引八千七百道餘引十萬道皆係商人運銷又無錠<lb/>
　可坐且餘引以不坐錠較額引行銷更易且一商全<lb/>
<pb n="KR2k0049_WYG_045-59a"/>
　名分坐三省一錠之引折爲數處甚爲不便易曰易<lb/>
　則易知簡則易從長蘆淮浙引搨運商之名易簡之<lb/>
　道也<lb/>
支掣律載起運官鹽毎引照額定觔數爲一袋並帶額<lb/>
　定耗鹽經過批驗所依數掣摰秤盤但有夾帶餘鹽<lb/>
　同私鹽法若越過批驗所不經掣摰關防者押囘盤<lb/>
　驗河東掣放皆由禁門不能越過但摺角乾扒重複<lb/>
　影射俗名跳高高以及車戸夾帶嘴鹽稽察宜嚴掣<lb/>
<pb n="KR2k0049_WYG_045-59b"/>
　鹽之法凡商人納課領引將該商姓名引目帖下該<lb/>
　塲大使編號催掣及掣完報明某月某日某商出鹽<lb/>
　若干以憑稽查催其運發車戸入塲以十引載於一<lb/>
　車毎引分裝二袋毎袋淨鹽一百斤雍正三年巡鹽<lb/>
　御史馬喀<lb/>
題請毎袋加耗鹽二十斤今河東掣鹽毎袋裝鹽一百<lb/>
　二十斤兩袋共二百四十斤禁門掣摰先逐車驗明<lb/>
　袋數次逐袋掣摰不得任意低昻中禁門出者卸於<lb/>
<pb n="KR2k0049_WYG_045-60a"/>
　運城東西二門東禁門出者卸於安邑南門西禁門<lb/>
　出者卸於解州東門各有轉脚在焉舊三塲掣鹽月<lb/>
　胥三掣中三東六西九中禁門掣鹽在門十二日移<lb/>
　中而東西胥三日東禁門掣鹽在門六日移東而中<lb/>
　九日移東而西三日西禁門掣鹽在門三日移西而<lb/>
　中九日移西而東三日雍正六年詳定在中者中出<lb/>
　在東者東出在西者西出不立轉限就便支掣於商<lb/>
　爲便但一塲之中路有遠近近者脚賤而遠者脚貴<lb/>
<pb n="KR2k0049_WYG_045-60b"/>
　人皆希圖脚賤就近買鹽則路遠之鹽堆積於塲誰<lb/>
　人貨買必致苦樂不均而澆曬無資且或以此畦之<lb/>
　錠而買别畦之鹽則錠與畦相離恐仍有空典錠名<lb/>
　而畦不澆曬者凡鬮分商錠坐某錠之商名必支某<lb/>
　錠之畦鹽鹽必潔淨價必公平庶苦樂均平不至攙越<lb/>
　越至畦鹽掣放必藉車裝有附近村庄之車戸有商<lb/>
　人自家之車戸車戸有夾帶嘴鹽重複透出等弊且<lb/>
　一名之鹽而分四五日掣放竟有遲至一月者非特<lb/>
<pb n="KR2k0049_WYG_045-61a"/>
　躭遲悞賣抑且零星拆掣便於影射應將三門車戸<lb/>
　開明住址隣保毎車給牌印烙登册商人報掣卽於<lb/>
　報單書明車戸姓名報掣一名卽於本日掣完不得<lb/>
　報多掣少零星影射鹽之官私視引引之生熟視扒<lb/>
　商人領引赴掣則搨省縣扒防越境犯界也入塲支<lb/>
　鹽則搨門扒防夾帶餘鹽也運發之日則搨吏扒防<lb/>
　遲留不運影射重複也　省縣扒<hi>凡扒胥長六寸闊六寸</hi>曰某<lb/>
　省某縣發賣官鹽引門扒三門各一曰中東西塲大<lb/>
<pb n="KR2k0049_WYG_045-61b"/>
　使驗掣吏扒曰中東西門塲吏驗發起運　餘引扒<lb/>
　<hi>雍正三年始</hi>曰某省某州縣發賣官鹽引凡領餘引者用<lb/>
　此<lb/>
運程淮浙等處運鹽定有水程河東運鹽惟陜西有水<lb/>
　程其餘皆係陸程若不定以程限則脚户任意繞道<lb/>
　越境逗遛隨處盜賣有虧商本良由行無定程交無<lb/>
　定限河東舊志將三省州縣各序路程核其道里定<lb/>
　以時日刋刻應行程途單給付車戸船戸牛車毎日<lb/>
<pb n="KR2k0049_WYG_045-62a"/>
　　約三十里驢騾毎日約五十里船則毎日約五十里<lb/>
　　有枉道逗遛所過地方不許容隱鹽到地方有司驗<lb/>
　　收其票愆期盜賣所在官司究治<hi>程限詳河東鹽法志不具載</hi>
　河東巡鹽御史之設始於明河東轉運使之設始於宋<lb/>
　　河東陜西都轉運鹽使之設始於元仁宗延祐六年<lb/>
　　有巡鹽御史以監臨之有轉運司以總理之有分司<lb/>
　　以贊翼之又設經歴知事以爲首領設三塲大使在<lb/>
　　門以司掣摰又設三巡檢以司巡緝設運城巡檢以<lb/>
<pb n="KR2k0049_WYG_045-62b"/>
　　查匪類又設守備把總鎭守城池<lb/>
　國朝康熙七年滿漢御史各差一員筆帖式一員至康<lb/>
　　熙十一年後不分滿漢止差一員雍正元年以川陜<lb/>
　　總督兼之雍正三年<lb/>
命復鹽政以陜西西安布政司管理雍正四年以西安<lb/>
　　按察使管理雍正八年西安按察使陞授西安布政<lb/>
　　使仍帶管鹽務明置河東陜西都轉運鹽使司<lb/>
　國朝順治五年始頒專勅康熙六年始兼理鹽法道事<lb/>
<pb n="KR2k0049_WYG_045-63a"/>
　唐有專知度支解縣池專知度支安邑池元於運使<lb/>
　之外有同知一員副使一員運判一員明成化十年<lb/>
　修築河東鹽池牆垣置東門以爲出入設解鹽東塲<lb/>
　分司於安邑縣路村地界撈辦東塲鹽課設解鹽西<lb/>
　塲分司於解州地界撈採西塲鹽課毎歲運司輪委<lb/>
　佐貳官一員各領該分司印信駐彼量帶官攢秤斗<lb/>
　及提督巡檢司官兵人等巡視兼捕獲鹽徒修理牆<lb/>
　垣𢎞治二年添設解鹽中塲分司並給印信隆慶四<lb/>
<pb n="KR2k0049_WYG_045-63b"/>
　年開墾解州六小等池照太汾事例印給小票發賣<lb/>
　其撈辦入官鹽課當核三年內實收之數酌爲定額<lb/>
　接補東池額欠有餘一并補給大同并布政司年例<lb/>
　之數仍令運司各官遵照舊制運副駐劄安邑專管<lb/>
　東塲運同駐劄池南專管南塲運判駐劄解州專管<lb/>
　西塲各鹽該州掌印官協理女鹽等池北岸中塲責<lb/>
　令運使帶領<lb/>
國朝康熙十六年於裁汰冗員案内運同運副運判盡<lb/>
<pb n="KR2k0049_WYG_045-64a"/>
　　裁三塲掣鹽遂歸大使康熙二十四年御史李時謙<lb/>
　　奏渠堰關商民命脉需專員佐理量復裁員以重課<lb/>
　　本復運判一員<lb/>
　大淸會典分理渠堰盜販運判雍正二年改運判爲運<lb/>
　　同三塲大使雍正六年部議大使管理鹽務職分卑<lb/>
　　微不足以彈壓商竈酌量給與正八品職銜與按察<lb/>
　　司知事等官一體較俸陞轉除縣丞品級相當外其<lb/>
　　係知縣州同州判職銜應照<lb/>
<pb n="KR2k0049_WYG_045-64b"/>
　奏定之例以原銜管大使事至陞轉之時仍照原銜陞<lb/>
　　轉奉<lb/>
㫖依議<lb/>
　<lb/>
　<lb/>
　<lb/>
　<lb/>
　　山西通志卷四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百六十四</head> <lb/>
    <p>
<pb n="KR2k0049_WYG_164-1a"/>
欽定四庫全書<lb/>
　山西通志卷一百六十四<lb/>
　　祠廟<hi>一</hi>
　禋祀之禮所以答幽㑹要大典集禮諸書具在宜詳<lb/>
　覈也我<lb/>
國家昭格明神為民錫福凡壇廟祭祀規制備極精詳<lb/>
　故於創建諸條胥為載列昭令典也而家人委巷常<lb/>
　祀亦多採之以備土風之一則焉志祠廟<lb/>
<pb n="KR2k0049_WYG_164-1b"/>
太原府<lb/>
　陽曲縣<lb/>
先農壇在城東門外大寺西雍正四年欽奉<lb/>
上諭通行直省擇潔淨之地照九卿所耕耤田四畆九<lb/>
　分之數設立　先農壇於雍正五年為始每歳仲春<lb/>
　亥日府尹督撫及府州縣衞所等官率所屬之員耆<lb/>
　老農夫恭祭　先農神照九卿耕耤之例行九推之<lb/>
　禮其設立　先農壇並恭祭　先農俱令動支正項<lb/>
<pb n="KR2k0049_WYG_164-2a"/>
　錢糧其所用數目各該地方官報明户部查核耤田<lb/>
　所收之米粟敬謹收貯以供各該處祭祀之粢盛雍<lb/>
　正五年陽曲令孔興宗建造大殿五間捲掤三間門<lb/>
　樓一座圍牆四十七丈壇制髙二尺一寸寛二丈五<lb/>
　尺神牌髙二尺四寸寛六寸座髙五寸寛九寸五分<lb/>
　紅牌金字祭品羊一豕一帛一鉶一籩四豆四簠二<lb/>
　簋二致祭前期致齋二日祭日主祭官及各官俱朝<lb/>
　服行禮禮畢各官俱易□袍補服巡撫秉耒知縣執<lb/>
<pb n="KR2k0049_WYG_164-2b"/>
　青箱知府播種<hi>其外府州縣則守縣秉耒佐貳執青箱以次遞降</hi>耕時耆老<lb/>
　一人牽牛農夫二人扶犂九推九返農夫終畆農具<lb/>
　俱用赤色牛隻用黒色箱用青色籽種悉照土宜壇<lb/>
　宇用勤謹農夫二名看守免其差役給與口糧五年<lb/>
　三月又奉部議耕耤日期每年十月朔頒厯後交欽<lb/>
　天監預擇吉期奉請頒行各省同日舉行著為令<lb/>
　　附考<lb/>
　衞宏漢儀春始東耕於耤田引詩先農則神農也<lb/>
<pb n="KR2k0049_WYG_164-3a"/>
　賀循耤田儀漢耕日以太牢祭先農於田所　薛綜<lb/>
　注二京賦田在國之辰地　賀循云所種之穀黍稷<lb/>
　穜稑　稑早也穜晩也干寳周禮注穜晩秔稻之屬<lb/>
　稑陵穀黍稷之屬　五經要義壇於田以祀先農如<lb/>
　社　月令郡國守相皆勸民始耕如儀諸行出入皆<lb/>
　鳴鐘皆作樂其有災𤯝有他故若請雨止雨皆不鳴<lb/>
　鐘不作樂　後漢縣邑常以乙未日祠先農於乙地<lb/>
　　魏秦靜議風伯雨師靈星先農社稷為國六神<lb/>
<pb n="KR2k0049_WYG_164-3b"/>
　唐韋叔夏張齊賢等奏經無先農禮王自為立社曰<lb/>
　王社先儒以為在耤田也永徽中猶曰耤田垂拱後<lb/>
　乃為先農然則先農與社一神今先農壇請改曰帝<lb/>
　社壇以合古王社之義其祭准令以孟令吉亥祠后<lb/>
　土以勾龍氏配於是為帝社壇又立帝稷壇於西如<lb/>
　太社太稷而壇不設方邑以異於太社　開元十九<lb/>
　年停帝稷而祀神農氏於壇上以后稷配　宋雍熙<lb/>
　中用大祠制景徳四年以判太常禮院孫奭言改用<lb/>
<pb n="KR2k0049_WYG_164-4a"/>
　上辛後亥日政和四年有司議為中祠尋復為大祠<lb/>
社稷壇舊在東門内<lb/>
國朝移於南闗東五龍神之祠康熈十三年改建北郭<lb/>
　外雍正十年欽奉<lb/>
上諭敬謹修理仍令造冊報部每遇該管官員陞遷事<lb/>
　故俱照例入交盤項内查明接受又奉部頒規制陽<lb/>
　曲令盛典奉文修造壇制横縦胥廣二丈五尺髙二<lb/>
　尺一寸陛各三級繚以周垣西門紅油其石主長二<lb/>
<pb n="KR2k0049_WYG_164-4b"/>
　尺五寸方一尺瘞於壇南正中去壇二尺五寸只露<lb/>
　圓尖神牌二以木為之朱漆青字填冩神號届祭期<lb/>
　設於壇上祭畢蔵弆附近之圓通寺潔淨處所每歳<lb/>
　春秋二仲上戊日陳設致祭祭品帛二俱黒色羊一<lb/>
　豕一鉶一籩四豆四簠簋各二<lb/>
　　附考<lb/>
　祭法昔歴山氏之有天下也其子曰農能殖百穀夏<lb/>
　之衰也周棄繼之故祀以為稷家語孔子曰古之平<lb/>
<pb n="KR2k0049_WYG_164-5a"/>
　治水土及播殖百穀者衆矣惟勾龍兼於社而棄為<lb/>
　稷神易代奉之無敢益者明不可與等云左傳蔡墨<lb/>
　曰稷田正也有烈山氏之子曰柱為稷自夏以上祀<lb/>
　之　賈逵鄭康成皆云烈山炎帝之號杜預注烈山<lb/>
　氏神農世諸侯按帝王世紀神農本起烈山然則初<lb/>
　封烈山為諸侯後為天子猶帝堯初為唐侯然也魯<lb/>
　語其子曰柱祭法其子曰農者劉炫云盖柱是名其<lb/>
　官曰農猶呼周棄為稷　禮疏湯既勝夏廢柱而以<lb/>
<pb n="KR2k0049_WYG_164-5b"/>
　棄代之　漢郊祀志或言曰周興而邑立后稷之祠<lb/>
　至今血食天下於是髙祖制詔御史其令天下立靈<lb/>
　星祠　漢元始中太師光大司徒宫羲和歆等八十<lb/>
　一人議漢興禮樂稍定已有官社未立官稷遂於官<lb/>
　社後立官稷以夏禹配食官社后稷配食官稷稷種<lb/>
　穀樹師古曰穀樹楮樹也其子類穀故於稷種　後<lb/>
　漢禮儀志郡縣置社稷太守令長侍祠牲用羊豕唯<lb/>
　州所治有社無稷以其使官古者師行有載社主不<lb/>
<pb n="KR2k0049_WYG_164-6a"/>
　載稷也　宋志以春秋二仲及臘日祭太社太稷為<lb/>
　大祀其州縣祭社稷如小祀春秋二祭刺史縣令初<lb/>
　獻上佐縣丞亞獻州博士縣簿尉終獻牲用少牢元<lb/>
　豐中令州縣社主用石元祐中又下祭服制度於郡<lb/>
　縣<lb/>
風雲雷雨山川城隍壇舊在城東門内<lb/>
國朝康熈十三年改建神廟一座在南郭外雍正十年<lb/>
　三月欽奉<lb/>
<pb n="KR2k0049_WYG_164-6b"/>
上諭敬謹修理陽曲令盛典奉文於廟東官地建壇繚<lb/>
　以周垣壇制悉遵部頒制度同壇設三神位風雲雷<lb/>
　雨居中山川居左城隍居右制帛七風雲雷雨帛四<lb/>
　山川帛二城隍帛一俱白色祭品陳設行禮與社稷<lb/>
　壇同<lb/>
　　附考<lb/>
　周禮大宗伯以槱燎祀風師雨師　漢志雍有二十<lb/>
　八宿風伯雨師四海之屬百有餘廟師古曰風伯飛<lb/>
<pb n="KR2k0049_WYG_164-7a"/>
　亷也雨師屏翳也一曰屏號而説者乃謂風伯箕星<lb/>
　也雨師畢星也此志既言二十八宿又有風伯雨師<lb/>
　則知非箕畢也　後漢縣邑常以丙戌日祀風伯於<lb/>
　戌地以己丑日祀雨師於丑地用羊豕　唐制諸郡<lb/>
　置風伯壇於杜壇東雨師壇於西各稍北數十步卑<lb/>
　下於社壇祀用羊一籩豆各八簠簋各二　宋咸平<lb/>
　二年旱詔有司祀雷師雨師大中祥符初詔惟邊地<lb/>
　要劇者通判致祭餘皆長吏親享熈寧中有司請兆<lb/>
<pb n="KR2k0049_WYG_164-7b"/>
　風師於西郊祠以立春後丑日兆雨師於北郊祠以<lb/>
　立夏後申日仍依熈寧舊儀以雷師從雨師之位又<lb/>
　請用柏柴升煙以歆神又請用樂制樂章以為降神<lb/>
　之節　元制風伯旗青質赤火熖脚畫神人犬首朱<lb/>
　髪鬼形豹汗胯朱袴負風囊立雲氣中雨師旗青質<lb/>
　赤熖脚畫神人冠五梁冠朱衣黄袍黒襕黄帶白袴<lb/>
　皂舄右手仗劍左手捧鐘雷公旗青質赤火燄脚畫<lb/>
　神人犬首鬼形白擁項朱犢鼻黄帶右手持斧左手<lb/>
<pb n="KR2k0049_WYG_164-8a"/>
　持鑿運連鼓於火中電母旗青質赤火燄脚畫神人<lb/>
　為女子形纁衣朱裳白袴兩手運光<lb/>
厲壇在北門外新堡北歳清明日七月望日十月朔日<lb/>
　祭無祀鬼神迎城隍神主之<hi>以上諸壇府州縣胥建不再書</hi>
龍王廟在巡撫署東雍正五年奉<lb/>
勅建造正殿三間東西兩廡四間牌樓一座大門三間<lb/>
　中奉山西福晉宣澤王神位　神像法身由<lb/>
内府塑造䖍供廟中每逢朔望巡撫親率同城各屬五<lb/>
<pb n="KR2k0049_WYG_164-8b"/>
　鼓行香凡有祈禱雨澤薫壇步禱甘澍立沛靈應如<lb/>
　響每歳秋成後肅將祀典報賽晉省連歳豐登實惟<lb/>
　　神佑焉<lb/>
城隍廟在府治北前代各有封號明洪武三年五月詔<lb/>
　定稱本府州縣城隍之神<lb/>
國朝因之　倪岳正祀典疏天下府州縣皆有城隍之<lb/>
　祭<lb/>
八蜡廟在南郭官亭東<lb/>
<pb n="KR2k0049_WYG_164-9a"/>
　　按蜡之為祭所以報本反始息老送終也歳以二<lb/>
　　月合聚萬物而索饗之其神有八鄭康成謂一曰<lb/>
　　先嗇二曰司嗇三曰農四曰郵表畷五曰猫虎六<lb/>
　　曰防七曰水庸八曰昆蟲是也先儒謂昆蟲是為<lb/>
　　田害也不當祭而易以百種謂百穀之種也盖自<lb/>
　　伊耆神農以下蜡祭之禮皆所不廢夏更名曰嘉<lb/>
　　平商曰清祭周曰大蜡今府州縣胥有八蜡廟亦<lb/>
　　古之遺意也又合里有虸蚄神廟即八蜡中之昆<lb/>
<pb n="KR2k0049_WYG_164-9b"/>
　　蟲<lb/>
旗纛廟舊在學道　今移新寺巷内　軍牙六纛之神<lb/>
　諸衞所胥建歳霜降日武職官詣教場致祭<lb/>
馬神廟四一在新堡一在鐡匠巷一在柴市巷一在半<lb/>
　坡街馬敞内　周官校人春祭馬祖夏祭先牧秋祭<lb/>
　馬社冬祭馬步<lb/>
牛神廟在牛站<hi>以上諸廟各州縣胥建不具書</hi>
泰山廟　城内外胥建在鐘樓街者金碧焜耀稱鉅觀<lb/>
<pb n="KR2k0049_WYG_164-10a"/>
　東為九天衞房聖母元君廣嗣宫邃深肅穆四月十<lb/>
　八日聖誕香火尤盛明永樂五年晉王府長史吳從<lb/>
　禮重修廣嗣宫<lb/>
國朝康熙三十六年重修四十五年五十五年住持道<lb/>
　士毘陵金澍暨唐希慶程明道等相繼募修<lb/>
北極廟　在城十一所　倪正岳祀典疏北極佑聖真<lb/>
　君者真武神也靖康初詔加號助順曰佑聖助順真<lb/>
　武靈應真君圖誌又云真武為靖樂王太子遇紫虚<lb/>
<pb n="KR2k0049_WYG_164-10b"/>
　元君授以道秘東逰遇天神授以寳劍入武當修煉<lb/>
　功成白日飛昇奉上帝命鎮北方披髮跣足建皂纛<lb/>
　元旗統攝元天之位明太祖於雞鳴山建廟太宗於<lb/>
　京城艮隅并武當山各重建廟宇而兩京歳春秋及<lb/>
　京師月朔望各遣官致祭武當山則命内外官員専<lb/>
　一提督憲宗嘗範金為像屢遣内官陳善齎徃武當<lb/>
　安奉<lb/>
三皇廟舊在縣治北今在城隍廟西前代祀為醫師按<lb/>
<pb n="KR2k0049_WYG_164-11a"/>
　元元貞初命郡縣通祀三皇太昊伏羲以勾芒配炎<lb/>
　帝神農以祝融配軒轅黄帝以風后配黄帝臣俞跗<lb/>
　以下十人姓名載於醫書者並從祀有司於春秋二<lb/>
　季行事而以醫師主之<lb/>
軒轅廟三一在阪泉山一在布政司小巷南一在南闗<lb/>
闗聖廟　城内外鄉村皆建在都司街東者為明嘉靖<lb/>
　七年奉勅重修詳見解州在西校尉營者為道士程<lb/>
　明道張昌泰等募修<lb/>
<pb n="KR2k0049_WYG_164-11b"/>
文昌廟四一在府學文明殿上一在貢院西一在前所<lb/>
　街一在鎮逺門瓮城内其在順城門外者尤巨　倪<lb/>
　岳正祀典䟽云按神姓張諱亞子其先越雋人西晉<lb/>
　丁未二月三日生蚤得異人大洞訣凝真於蜀之梓<lb/>
　童九曲溪上因報母仇徙居劍州之七曲山仕晉戰<lb/>
　沒立廟祀之唐明皇幸蜀追封左丞僖宗入蜀封濟<lb/>
　順王宋咸和中改封英顯王　宋志立冬後亥日祀<lb/>
　司中司命司人司禄　元加號輔元開化文昌司禄<lb/>
<pb n="KR2k0049_WYG_164-12a"/>
　𢎞文帝君又按文昌六星在北斗魁前為天之六府<lb/>
　道家謂上帝命梓潼神掌文昌府事及人間禄籍故<lb/>
　學校中多立祠祀之歳以二月三日為帝君誕生之<lb/>
　辰遣官致祭<lb/>
火神廟在西門外演武亭後　宋祀大火以閼伯配建<lb/>
　中靖國元年有司言祝融髙辛氏之火正也閼伯陶<lb/>
　唐氏之火正也祝融既為上公則閼伯亦當服上公<lb/>
　衮冕九章之服從之<hi>以上諸廟州縣胥建唯創建甚古及規模最巨者則書</hi>
<pb n="KR2k0049_WYG_164-12b"/>
烈帝廟在府前所街東<lb/>
天仙聖母廟三一在橋頭街一在娘娘營一在城東南<lb/>
　拐角<lb/>
子孫聖母廟在七府營<lb/>
三官廟三一在沙河街西城下一在娘娘營南城下一<lb/>
　在西村<lb/>
財神廟在鐡匠巷<lb/>
黒虎廟在府治門西<lb/>
<pb n="KR2k0049_WYG_164-13a"/>
二郎神廟在二郎堂前<lb/>
五神廟在真武廟西<hi>以上諸廟州縣多建不再書</hi>
五聖廟有五胥在前衞街及小東門<lb/>
蒼頡廟在東角聖母廟中今廢<lb/>
汾河神廟在西門外演武堂東祀臺駘神以尹鐸董安<lb/>
　于配金張守愚廟記神之靈應在人者唐有令狐楚<lb/>
　謝雨文之碑晉有昌寧公之封宋有靈感元應公之<lb/>
　贈宣濟廣恵之額　明萬厯中巡撫李景元築壩得<lb/>
<pb n="KR2k0049_WYG_164-13b"/>
　臺駘像於晉祠前因建廟奉臺駘三楹左右鐘樓碑<lb/>
　樓二楹後奉尹董二公三楹左右翼室六楹門二重<lb/>
　繚以周垣額曰萬年保障萬自約撰碑<lb/>
國朝順治九年巡撫劉𢎞遇重修<lb/>
三靈侯廟在南闗外舊志云三侯者孚靈侯唐宏字文<lb/>
　明威靈侯葛雍字文樂浹靈侯周武字文剛胥周厲<lb/>
　王臣諫不聴去之吳吳王厚禮之㑹楚侵吳三人各<lb/>
　以神策進楚懼而降吳王欲大加封賞不受宣王即<lb/>
<pb n="KR2k0049_WYG_164-14a"/>
　位復歸周後救大子靖王之難宣王遷三臣於東兗<lb/>
　治民有恵政没並加侯封宋真宗因其靈應賜號三<lb/>
　原真君祈禱輒應<lb/>
　　按北魏清河傅融性豪俠有三子靈度靈根靈越<lb/>
　　融嘗謂人曰吾昨夜夢有一駿馬無堪乗者人曰<lb/>
　　何由得人乗有一人曰惟傅靈度堪乗此馬又有<lb/>
　　弓一張亦無人堪引人曰惟有傅靈根可彎此弓<lb/>
　　又有數紙文書人皆讀不能解人曰惟有傅靈越<lb/>
<pb n="KR2k0049_WYG_164-14b"/>
　　能解此文融謂其三子文武材幹足為一世之雄<lb/>
　　嘗從容謂鄉人曰汝聞之不隔蟲之子有三靈此<lb/>
　　圖䜟文也好事者然之故豪勇士多相歸附後三<lb/>
　　靈胥以壯烈聞靈越子竪眼又為魏名將此出正<lb/>
　　史三靈侯當指此<lb/>
晏公廟二一在前所街一在前衞街乃江湖水神也<lb/>
漢文帝廟在城東北文帝三年五月幸太原見故羣臣<lb/>
　舉功行賞諸民里賜牛酒復晉陽中都民三歳租留<lb/>
<pb n="KR2k0049_WYG_164-15a"/>
　逰太原十餘日故後人立廟祠之<lb/>
開平忠武王廟在府治東祀明勲臣常遇春歳二月九<lb/>
　日五月十九日八月十二日有司致祭<lb/>
婁金神廟在西門外明萬自約記云跡得婁金神遺貌<lb/>
　而廟之前列鐡犬三在楹狺狺作厭河狀𥪡一栅坊<lb/>
　題曰鎖鑰金湯<lb/>
英濟侯廟　元至正中監郡朝烈大夫蒙古鄂通塔海<lb/>
　特穆爾鑿石於祠宣徳癸丑巡撫于謙撰禱雨輒應<lb/>
<pb n="KR2k0049_WYG_164-15b"/>
　碑<lb/>
金龍四大王廟在鐡匠巷明崇禎十三年<lb/>
國朝康熙十八年新建西院<hi>闕</hi>神謝氏詳錢塘縣志及<lb/>
　金龍聖蹟碑<lb/>
烈石龍王廟禱雨多應又大新街有井龍王廟<lb/>
坂泉神祠在東八十里左傳晉文公將納襄王使卜偃<lb/>
　卜之遇黄帝戰於版泉之兆遂立廟祀焉明洪武四<lb/>
　年改稱今號歳四月十七日教官致祭<lb/>
<pb n="KR2k0049_WYG_164-16a"/>
狐大夫廟三一在南闗小木橋門外一在牛站門外一<lb/>
　在肅家營祀晉大夫狐突宋景祐中賜祠額曰忠惠<lb/>
　元大徳初建前明於七月十五日有司致祭<lb/>
竇大夫祠在西北四十里烈石谷口祀趙簡子臣竇犨<lb/>
　　金元間稱英濟侯廟大定二年縣令史純撰感應<lb/>
　碑云陽曲縣境有竇城距廟二十里通徳鄉即神之<lb/>
　故城元至正中冀寧牧塔海特穆爾立碑明洪武初<lb/>
　改稱晉大夫竇鳴犢之神有司歳以四月五日致祭<lb/>
<pb n="KR2k0049_WYG_164-16b"/>
三立祠舊在汾河書院祀文中子司馬温公薛文清萬<lb/>
　厯初祠廢巡撫魏允貞更議鄉賢自風后以下至伯<lb/>
　夷叔齊十有七人位南向名宦自叔向以下至明吕<lb/>
　文簡十有八人西向鄉賢自董狐以下至薛文清十<lb/>
　有六人東向寓賢卜子夏田子方段干木别為位居<lb/>
　鄉賢上題曰三立祠<lb/>
國朝順治間巡撫白如梅移祀書院樓中<lb/>
蕭相國祠在縣治東北祀漢相蕭何以有造律功故州<lb/>
<pb n="KR2k0049_WYG_164-17a"/>
　縣多祀焉不具書<lb/>
文中子祠在府學崇聖祠東門人董常薛收程元璋配<lb/>
　享<lb/>
狄公祠在南闗橋口祀唐梁公狄仁傑　唐制中宗廟<lb/>
　以司空梁文惠公狄仁傑配享天寳六載正月十二<lb/>
　日勅　宋仁宗時録裔孫國寳命以官<lb/>
包孝肅公祠在南闗祀宋待制包拯<lb/>
三賢祠在開平王廟東祀明遼州髙巍澤州張昺浮山<lb/>
<pb n="KR2k0049_WYG_164-17b"/>
　暴昭<lb/>
三功祠舊在城東隅後移南關順城街今移順城門外<lb/>
　文昌廟中祀明巡撫萬恭驛𫝊道郭斗督學道陳瑞<lb/>
三忠祠在鎮朔牌樓南祀明忠烈張銓忠節髙邦佐忠<lb/>
　愍何廷魁<lb/>
藏山神祠　元呂思誠記城之右有藏山神祠山則去<lb/>
　城三十里亦有祠在焉至正三年予為書州判官蒲<lb/>
　公所作碑<lb/>
<pb n="KR2k0049_WYG_164-18a"/>
畢將軍祠在北門内祀明死節遊擊將軍畢文<lb/>
胡公祠在提學道左祀明吏部尚書滁州胡松松嘗任<lb/>
　提學<lb/>
周公祠在提學道左祀提學僉事周繼昌<lb/>
李宗伯祠在府治西明萬厯中宗室建祀禮部侍郎晉<lb/>
　江李廷機<lb/>
魏少司馬祠在都察院譙樓南街東祀明巡撫都御史<lb/>
　南樂魏允貞<lb/>
<pb n="KR2k0049_WYG_164-18b"/>
于公祠在南闗牛站門外祀知府于惟一<lb/>
忠烈祠在三橋街<lb/>
國朝順治七年巡撫劉𢎞遇建祀姜瓖叛逆時死節諸<lb/>
　臣<lb/>
勅贈巡撫祝世昌光禄寺卿金元祥王昌齡劉澤溥太<lb/>
　常寺卿徐淳太僕寺卿楊致祥董廷柏等三十九人<lb/>
申公祠在鎮朔牌樓南祀巡撫申朝紀<lb/>
國朝順治四年建<lb/>
<pb n="KR2k0049_WYG_164-19a"/>
鑌鐡祠在旗纛廟東<lb/>
土地祠在府西痘疹多禱於此<hi>州縣胥建不具書</hi>
忠義祠在學宫側雍正七年知縣孔興宗奉<lb/>
勅建祠内設石碑一通刋刻前後忠義孝弟姓氏祠中<lb/>
　設牌每年春秋二次有司肅祀<lb/>
節孝祠在大南門步市街雍正七年知縣孔興宗奉<lb/>
勅建規制祭祀與忠義祠同<hi>已上二祠各州縣胥建不具書</hi>
　太原縣<lb/>
<pb n="KR2k0049_WYG_164-19b"/>
臺駘神廟一名汾水川祠在晉澤南左傳金天氏有裔<lb/>
　子曰昧為元㝠師生臺駘能業其官宣汾洮障大澤<lb/>
　以處太原帝用嘉之封諸汾川臺駘盖汾神也後人<lb/>
　立廟祀之唐河東節度使盧鈞改為汾水川祠晉天<lb/>
　福中封昌寧公宋封靈感元應公賜額宣濟員外郎<lb/>
　掌禹錫撰記真宗祀汾隂命曹利用祭汾河明洪武<lb/>
　七年重修歳五月五日有司致祭<lb/>
趙襄子廟在縣南祀晉卿趙無䘏五代時潞王從珂與<lb/>
<pb n="KR2k0049_WYG_164-20a"/>
　石敬塘同入廟中神像屹然起立今不存　姑布子<lb/>
　卿見簡子簡子徧召諸子相之無為將軍者無䘏至<lb/>
　則子卿起曰此真將軍矣簡子曰其母賤子卿曰天<lb/>
　所授雖賤必貴簡子乃告諸子曰吾藏寳符於常山<lb/>
　上先得者賞諸子求之無所得無䘏還曰已得符矣<lb/>
　從常山上臨代代可取也簡子於是知無䘏果賢乃<lb/>
　廢太子伯魯而立無䘏厥後晉陽之難晉師圍而灌<lb/>
　之沈竈産鼃民無畔志<lb/>
<pb n="KR2k0049_WYG_164-20b"/>
苻堅廟　晉太元十年苻丕稱尊號於晉陽立堅行廟<lb/>
忠襄潁川王廟在舊縣城中元至正間建<lb/>
九龍廟　晉陽志九龍廟在晉陽故城北郭平晉縣西<lb/>
　二十里有九龍池宋太平興國中建金大定十六年<lb/>
　重修崔昱記宋史咸平中王嗣宗知并州州境有卧<lb/>
　龍王廟每窮冬闔境致祭值風雪寒甚老幼踣道嗣<lb/>
　宗亟毁之<lb/>
天龍廟在西南三十里天龍寺旁穿壁為池又西十五<lb/>
<pb n="KR2k0049_WYG_164-21a"/>
　里明仙谷有白龍廟今廢北二十里有龍母廟<lb/>
青陽廟在西南十五里廢<lb/>
唐叔虞祠在西南懸瓮山麓晉水發源處叔虞封唐子<lb/>
　燮因晉水更國號曰晉遂以名祠　魏地形志晉陽<lb/>
　有晉王祠即此昔智伯遏水以灌晉陽後人因之蓄<lb/>
　為池沼西際山枕水為祠結飛梁於池上北齊天寳<lb/>
　中大興營建為北都之勝　齊髙祖徴范陽祖鴻勲<lb/>
　至并州作晉祠記好事者翫其文　後主改為大崇<lb/>
<pb n="KR2k0049_WYG_164-21b"/>
　皇寺唐髙祖舉義旗嘗禱於此太宗親製銘文又有<lb/>
　飛帛書刻石後晉天福六年封興安王宋太平興國<lb/>
　九年既下河東即加完繕殿前百餘步為三門又二<lb/>
　百步許為景清門門之外東數十步合南北驛路作<lb/>
　亭以庇善利難老二泉與祠下泉分灌民田及治水<lb/>
　碾磨趙昌言撰碑銘天聖間改封汾東王元至元四<lb/>
　年重修又建寢殿於後代彀撰記明改稱唐叔虞之<lb/>
　神有司歳以三月二十五日致祭嘉靖中重修詳見<lb/>
<pb n="KR2k0049_WYG_164-22a"/>
　巡撫蘇祐碑副使髙汝行記天啓三年布政司蔡復<lb/>
　一重修有記<lb/>
介子推祠　魏地形志土地記胥載<lb/>
尹鐸祠在西門外縣令金礪建　國語趙簡子使尹鐸<lb/>
　為晉陽請曰以為繭絲乎抑為保障乎簡子曰保障<lb/>
　哉尹鐸損其户數簡子誡襄子曰晉國有難爾無以<lb/>
　尹鐸為少無以晉陽為逺必以為歸<lb/>
石婆祠　北齊武明太后病内使皆令呼太后為石婆<lb/>
<pb n="KR2k0049_WYG_164-22b"/>
　盖有俗忌故改名　石婆祠即是武明婁大后祠太<lb/>
　后久居晉陽故晉人感其惠而祠之<lb/>
李驤祠　漢北京留守劉崇為太原少尹李驤立祠歳<lb/>
　時祀之<lb/>
晉水賢祠在晉祠初名晉溪書院明撫按三司為王恭<lb/>
　襄建前臨晉水大池恭襄子朝立改扁今名内祀唐<lb/>
　李太白宋韓魏公范文正歐陽文忠公與恭襄木主<lb/>
　並祀前堂<lb/>
<pb n="KR2k0049_WYG_164-23a"/>
晉源神祠在西南十里晉祠内宋天聖間建女郎祠於<lb/>
　水源之西熙寧中守臣請號顯靈昭濟聖母廟額曰<lb/>
　恵逺宣和五年宣撫使姜仲謙撰晉祠謝雨文明洪<lb/>
　武初遣使禱雨有應加封廣惠顯應昭濟聖母四年<lb/>
　改稱今號歳七月二日致祭景泰二年成化二年胥<lb/>
　遣官致祭<lb/>
　　按宋史太原城西十里谷中有娘子廟太平興國<lb/>
　　四年曹翰從征太原軍中乏水翰徃禱之穿渠得<lb/>
<pb n="KR2k0049_WYG_164-23b"/>
　　水人馬以給當即晉源神<lb/>
特黙台祠　元太宗時嘗駐軍太原土人徳之立祠<lb/>
　榆次縣<lb/>
尹吉甫廟在縣南庄村俗稱攘戎大王<lb/>
孟母廟在古城西南隅相𫝊其地有三徙鄉為孟母故<lb/>
　宅明𢎞治間孫昌建今圮又學宫東舊有孟母廟廟<lb/>
　前有斷機堂址存<lb/>
罕山廟在罕山巔元中統二年鄉人張祥建<lb/>
<pb n="KR2k0049_WYG_164-24a"/>
知伯廟二一在東南三十里麓臺山唐開元二十九年<lb/>
　張忠建一在縣東南三十里杜堡村元至正中建<lb/>
三義廟二一在縣治西南明成化中建一在聶村明萬<lb/>
　厯中縣令張鶴騰重修祀蜀先主闗忠義侯張桓侯<lb/>
泰山廟在縣治東北宋祥符間縣令裴聚建崇閎爽闓<lb/>
　甲諸臺觀明士人多依為講肄所僉事原森有記<lb/>
原過祠　北魏志榆次縣有原過祠<lb/>
兩賢祠在縣治東十餘武祀晉荀浪宋文彦博二公嘗<lb/>
<pb n="KR2k0049_WYG_164-24b"/>
　為邑令胥有恵政<lb/>
國朝康熈十九年劉令星創建又於神座前搆鳯臺竚<lb/>
　鐡鳯<lb/>
鹿臺山祠　魏地形志載晉陽以山隸縣境故入焉<lb/>
五龍祠在磚井北鄉禱雨輒應明萬厯間重修知府張<lb/>
　澤撰記　舊志縣西北使趙村有五龍廟元時建明<lb/>
　正統三年重修今置為堡<lb/>
　　按五龍紀兄弟五人並乗龍上下治五方司五行<lb/>
<pb n="KR2k0049_WYG_164-25a"/>
　布山岳繼人皇御世<lb/>
　太谷縣<lb/>
三靈侯廟在趙襄子廟西<lb/>
狐大夫廟二一在北街路東一在縣西南十五里白城<lb/>
　村元中統三年建一名利應狐突神廟<lb/>
韓厥廟在四卦山祀晉大夫韓厥<lb/>
趙襄子廟在縣治西<lb/>
諸葛武侯廟在南十餘里咸陽谷口元至大中鄉人弓<lb/>
<pb n="KR2k0049_WYG_164-25b"/>
　徳福重修子仲禮補繪神像太原府教授程易撰記<lb/>
唐太宗廟在北五里上善村元至正十一年以三公祠<lb/>
　改建<lb/>
李靖廟在東里<lb/>
西嶽廟在東北五十里曲河都元至正三年建<lb/>
碧霞元君廟　東西門外各一<lb/>
無佞侯廟二一在南門内路東一在東南三十里回馬<lb/>
　村神本末載浮山<lb/>
<pb n="KR2k0049_WYG_164-26a"/>
叔虞祠　宋宣一和五年邑令張伯玉遊祠下有詩<lb/>
妬女祠在西北十里龍泉鄉萬年頓相𫝊祀介之推妹<lb/>
　唐開元中𤣥宗幸太原過而建焉旁有龍泉祠<lb/>
　祁縣<lb/>
成湯廟二一在祁城都元至元中建明嘉靖中徙置舊<lb/>
　址北三十餘步一在子洪鎮雙泉山半金大定中建<lb/>
　元主簿何世禄記明一統志昭餘祁藪側祀成湯歳<lb/>
　旱土人爆沙聚祠中置瓶其上以禱得水輒應<lb/>
<pb n="KR2k0049_WYG_164-26b"/>
祁大夫廟二一在郜城村明隆慶間重建一在西闗知<lb/>
　縣張松建撰記云改西郭觀音堂為祠以祁午羊舌<lb/>
　赤配後廢<lb/>
國朝康熈十二年重建　左傳杜註祁大夫祁奚也食<lb/>
　邑於祁因以為氏祁縣今屬太原<lb/>
中嶽廟在西北七里宋時建歴代増修元至元中教諭<lb/>
　李之芳記云相𫝊昔人載玉主過此有按乗不舉之<lb/>
　異遂立廟云<lb/>
<pb n="KR2k0049_WYG_164-27a"/>
潤濟侯廟在東南麓臺山頂宋宰相張商英建<lb/>
利應侯廟在西建安村北祀狐突金大定間建邑人温<lb/>
　昉記<lb/>
二帝行祠在東六支村祀堯舜二帝元大徳明嘉靖間<lb/>
　胥重葺<lb/>
王司徒祠二一在修善村司徒墓西北知縣吳善道建<lb/>
　一在西闗馬王廟東知縣朱珵建<lb/>
　　按王公誅董卓功在漢室祁為桑梓地故廟祀焉<lb/>
<pb n="KR2k0049_WYG_164-27b"/>
温氏先賢祠在㑹善村西北縣令吳善道建祀温序大<lb/>
　雅彦博大有諸賢胥祁人也<lb/>
張都督祠在西六支村明嘉靖二十一年參將張世忠<lb/>
　力戰歿建祠祀之百户張宣張臣祔<lb/>
　徐溝縣<lb/>
狐偃廟在縣東北内道堡西<lb/>
卧龍廟在東賈村又東嶽廟西有龍王堂嵗七月十五<lb/>
　日祭<lb/>
<pb n="KR2k0049_WYG_164-28a"/>
碧霞元君聖母廟在城東北歳四月十八日祭<lb/>
原過祠　魏地形志同過水一出原祠下<lb/>
西母祠在西門内歳三月十五日祭<lb/>
　清源縣<lb/>
帝堯廟在堯城鎮舊𫝊陶唐造厯之所故立廟<lb/>
三靈侯廟在南門闉金大定四年建<lb/>
龍王廟　康熈十六年重修雖數楹而民嚴祀之<lb/>
白龍神廟在縣西白石山口明萬厯十八年知縣邵涖<lb/>
<pb n="KR2k0049_WYG_164-28b"/>
　建<lb/>
國朝順治十七年重修康熈十五年知縣儲方慶重修<lb/>
　撰記又縣北闗亦有廟<lb/>
狐大夫祠在西南五里馬鞍山下元至正二十六年建<lb/>
里克祠在仁山巔金大定十年建縣令儲方慶有詩<lb/>
梗陽大夫祠在南闗梗陽街祀魏戊　左傳魏獻子謂<lb/>
　成鱄曰吾與戊也縣人其以我為黨乎對曰戊之為<lb/>
　人也逺不忘君近不逼同居利思義在約思純有守<lb/>
<pb n="KR2k0049_WYG_164-29a"/>
　心而無淫行雖與之縣不亦可乎冬梗陽人有獄魏<lb/>
　戊不能斷以獄上其大宗賂以女樂獻子將受之魏<lb/>
　戊使閻沒女寛諌乃辭梗陽人<lb/>
趙簡子祠二一在西北五里平泉村元至大四年建一<lb/>
　在南闗西北隅明隆慶中重建<lb/>
　交城縣<lb/>
竇舜華廟　金史純陽曲　濟祠記舜華廟在交城<lb/>
舞陽侯廟在西北五里瓦窰河東<lb/>
<pb n="KR2k0049_WYG_164-29b"/>
三義廟在縣治東北三月十五日祀<lb/>
魏孝文廟在西北曲里村相傳魏孝文曽避暑萬根谷<lb/>
　　明一統志元魏道武帝牧地在孝文山孝文魏賢<lb/>
　君後人思其徳故立廟<lb/>
崔府君廟在東闗歳六月六日祭<lb/>
河神廟二一在西城外龍王廟右七月二十三日祀一<lb/>
　在西北瓦窰河卧虹堤四月十五日祀<lb/>
昭濟聖母廟在縣治東南隅俗名下廟即晉祠聖母七<lb/>
<pb n="KR2k0049_WYG_164-30a"/>
　月二日祀<lb/>
水泉聖母廟在北十二里水淤廟存<lb/>
虸蚄廟在東南十里地名辛北遇蝗蝻禱輒止明正徳<lb/>
　五年重修韓祐撰記<lb/>
聖母靈應宫在北十三里王山下縣令吳騰龍建四月<lb/>
　八日祀又有聖母廟在卦山殿東南縣令張文壁建<lb/>
狐大夫祠在北郭一曰廣惠廟明韓祐碑亭記云神為<lb/>
　却波故城人墓在馬鞍山立祠已久唐長史王及善<lb/>
<pb n="KR2k0049_WYG_164-30b"/>
　徙山南遺祠於縣北屢著靈應宋封忠惠䕶國利應<lb/>
　侯明洪武初止稱本爵歳中元土人以神誕報賽永<lb/>
　樂中加香燭價米三石六斗<lb/>
國朝縣令趙吉士建四望樓於廟後<lb/>
趙介二公祠在卦山麓<lb/>
薛公祠在東闗街北祀明縣令薛國柱康熈四十六年<lb/>
　重建<lb/>
　文水縣<lb/>
<pb n="KR2k0049_WYG_164-31a"/>
唐堯廟在平陶村舊𫝊堯為唐侯時都此<lb/>
湯王廟在下曲村<lb/>
子夏廟在南五里樂村明正徳季年重修記云樂村古<lb/>
　西河地也子夏退隠西河沒後西河之民祀以鄉社<lb/>
　禮儀漢永平中封河東公漢唐以来禱必應宋祈報<lb/>
　禮必祀子夏廟元延祐中重修又小城南暨平陶村<lb/>
　胥有廟孝義村暨義武都胥名河東公祠<lb/>
狐神廟在石東都<lb/>
<pb n="KR2k0049_WYG_164-31b"/>
趙簡子廟在縣南街<lb/>
三靈侯廟在冀周村<lb/>
忠惠利應侯廟　韓城桑村胥建<lb/>
漢文帝廟　賢馬都待賢都胥建<lb/>
魏孝文廟在縣北崖底村<lb/>
后土廟在朝陽門外又龍泉村暨大城南胥建<lb/>
聖母廟在開栅鎮祀軒轅妃西陵氏内古槐一徑四圍<lb/>
　世𫝊植千歳有竒<lb/>
<pb n="KR2k0049_WYG_164-32a"/>
五龍王廟　東城都南賢都胥建又有黒龍王廟在梁<lb/>
　家堡青龍廟在章多村又前庄山暨義武都胥建龍<lb/>
　王廟<lb/>
二郎廟在南仁都相𫝊宋征行千户閆萬困於邊外遇<lb/>
　二郎神騎白馬頃刻抵南仁祠後萬感神貺屢修明<lb/>
　嘉靖末孫榮先撰記　搜神記神姓趙名昱隋煬帝<lb/>
　時為嘉州守斬蛟除害蜀人立祠灌口唐太宗封為<lb/>
　勇將軍明皇加赤城王宋真宗朝張詠奏請錫號清<lb/>
<pb n="KR2k0049_WYG_164-32b"/>
　源妙道真君<lb/>
九江聖母廟在河南都<lb/>
麻衣仙姑廟在東北桑村姑任姓曽聘魏氏遁居汾陽<lb/>
　之黄蘆山石室魏氏詣山請歸姑披麻衣走入洞因<lb/>
　名麻衣仙洞洞有姑手痕屢著靈應因立桑村廟明<lb/>
　洪武末重建嘉靖中邑人武恕撰仙姑錫雨記<lb/>
文谷神祠在文谷都一曰文水龍堂金邑令耶律忠以<lb/>
　禱雨輒應建醋務都監石為楷撰記<lb/>
<pb n="KR2k0049_WYG_164-33a"/>
河東公祠二一在孝義村一在義武都<lb/>
　岢嵐州<lb/>
晏公廟在南薰街北<lb/>
玉皇廟在城東北隅明萬厯元年建禱雨屢應二十六<lb/>
　年知州劉養浩修張邦博撰文<lb/>
火神廟在香巖寺東明萬厯間知州張鑑建魏廷馥撰<lb/>
　記<lb/>
三義祠在城内賈三畏建并撰記<lb/>
<pb n="KR2k0049_WYG_164-33b"/>
　嵐縣<lb/>
上帝廟在北一里明時建<lb/>
國朝順治十六年重修<lb/>
風伯廟在東南有風后山<lb/>
大萬山神廟在大萬山元至正年建<lb/>
靈淵侯神廟在南六十里大萬山下有白龍池元至正<lb/>
　二十八年雨澇為災本州鎮禦拜布哈知州趙中禱<lb/>
　應重修學正王安記州判劉源有靈淵廟禱雨詩<lb/>
<pb n="KR2k0049_WYG_164-34a"/>
白龍山神廟在西南小萬村旱禱輒應<lb/>
折御卿廟　宋禮志云折御卿於嵐州以功業建廟<lb/>
五龍神廟在東門外明洪武間建<lb/>
龎聖母廟在西南七十里馬蹄泉<lb/>
昭濟聖母祠在南四十里劉庄又縣北十里有水母祠<lb/>
　興縣<lb/>
狐突廟在東南七十里崔家原相𫝊狐突食邑於此<lb/>
崇應侯廟在南百五十里紫金山上元至正間建<lb/>
<pb n="KR2k0049_WYG_164-34b"/>
崔府君廟在東闗<lb/>
龍王廟在北闗祀大禹暨五龍神<lb/>
廣應王神祠在南合嵖山上有龍池舊建合溪龍王廟<lb/>
　明洪武七年改稱今號有司歳祀<lb/>
水神殿在北闗祀水母即通惠泉源<lb/>
平陽府<lb/>
　臨汾縣<lb/>
蒼頡廟在城北闗明正徳十三年知府閔槐撤三教祠<lb/>
<pb n="KR2k0049_WYG_164-35a"/>
　改建　金明昌五年正月乙亥以葉嚕固紳始製國<lb/>
　字詔加封贈依蒼頡立廟盩厔例祠於上京納爾輝<lb/>
　荘是盩厔乃史皇秩祀臨汾亦其次也<lb/>
堯廟　禮記堯能賞均刑法以義終　北魏紀太和十<lb/>
　六年詔曰帝堯樹則天之功興巍巍之治可祀於平<lb/>
　陽令牧守攝行祀事　魏土地記平陽城東十里汾<lb/>
　水東原上有堯神屋石碑廟在城南八里舊址在汾<lb/>
　西晉元康中建汾東唐顯慶三年移建於此　齊天<lb/>
<pb n="KR2k0049_WYG_164-35b"/>
　保元年六月辛巳詔堯祠舜廟下及孔父老君等載<lb/>
　於祀典者咸秩無遺　水經注汾水側有堯廟廟前<lb/>
　有碑　隋制祀帝堯於平陽以契配　唐開元禮祝<lb/>
　版文曰維某年歳次月朔日開元神武皇帝諱謹遣<lb/>
　具官姓名敢告於帝陶唐氏惟帝則天而行光被四<lb/>
　表式遵祀典敬以制幣犧齊粢盛庶品祇薦於帝陶<lb/>
　唐氏　配坐敢昭告於唐司徒惟公敬敷五教𢎞贊<lb/>
　彛倫率由舊章配享於帝陶唐氏敬以制幣云云天<lb/>
<pb n="KR2k0049_WYG_164-36a"/>
　寳六載以羲仲和叔配　元和志有堯帝廟在臨汾<lb/>
　東八里及南六里　宋乾徳元年詔以稷契配每三<lb/>
　年仲春月行享牲用太牢開寳九年七月丁亥命修<lb/>
　前代帝王祠廟咸平元年十一月詔葺歴代帝王陵<lb/>
　廟　淳熈四年靜江守臣張栻言臣所領州有唐帝<lb/>
　祠去城二十里而近其山曰堯山髙廣為一境之望<lb/>
　祠雖不詳所自始然有唐衡岳道士彌明詩刻即知<lb/>
　其来舊矣臣已肇修祠宇請著之祀典俾長吏檢校<lb/>
<pb n="KR2k0049_WYG_164-36b"/>
　葺治従之　金皇統三年重修髙平郡范櫜撰記<lb/>
　元至元二十四年閏二月勅春秋二仲丙日祀帝堯<lb/>
　廟又至元間道士姜善信募修詔賜額曰光澤之宫<lb/>
　殿曰文思門曰賓穆賜白金二百兩良田十五頃為<lb/>
　贍宫香火費翰林直講學士王磐奉勅撰記明正統<lb/>
　間左布政石璞議修堯廟一夕大風拔木積廟前皆<lb/>
　棟梁材見崔銑石璞墓誌又知府萬觀重修正徳間<lb/>
　巡按周倫中顔廣運殿祀堯右重華殿祀舜左文命<lb/>
<pb n="KR2k0049_WYG_164-37a"/>
　殿祀禹名三聖廟後為光天閣後丹朱廟左為娥皇<lb/>
　女英廟東為三聖考廟擴地七百畆有竒廡楹數百<lb/>
　間春秋致祭<lb/>
國朝康熈三十四年地震傾塌奉<lb/>
㫖發帑命工部員外郎倭倫建修頒發<lb/>
御書扁堯殿曰光被四表舜殿曰濬哲文明禹殿曰萬<lb/>
　世永賴　堯陵在府東六十里<lb/>
文王廟在養濟院明萬厯十五年知縣邢雲路建<lb/>
<pb n="KR2k0049_WYG_164-37b"/>
魏道武帝廟　世祖太延元年有白雉三隻集於平陽<lb/>
　太祖之廟　唐天寳中後魏道武皇帝廟以太尉長<lb/>
　孫嵩中書令崔元伯配<lb/>
唐太宗廟在東十五里明正統五年修<lb/>
李衞公廟在東闗外<lb/>
潁川忠襄王廟　元孫元記<lb/>
無佞侯廟二一在東三十里卧龍岡為上廟一在東二<lb/>
　里為下廟舊𫝊神臨汾人<lb/>
<pb n="KR2k0049_WYG_164-38a"/>
鎮汾廟在西北半里<lb/>
龍王廟在闗帝廟東<lb/>
太歳廟在西北隅明永樂間建<lb/>
醫師廟在東門外明萬厯間知縣邢雲路建<lb/>
曹相國祠在平善坊參封平陽侯故立祠宋乾徳初有<lb/>
　司言漢相曹參為當時勲徳之冠詔置守塜三户<lb/>
舞陽候祠在東二里祀漢樊噲明洪武十九年修<lb/>
霍將軍祠在西八里祀漢霍光唐天寳七載建<lb/>
<pb n="KR2k0049_WYG_164-38b"/>
國朝順治間重修　宋五禮新儀祀漢中宗孝宣皇帝<lb/>
　於永興軍大司馬大將軍博陸宣成侯霍光配祀世<lb/>
　宗孝武皇帝於永興軍以驃騎將軍冠軍景桓侯霍<lb/>
　去病配<lb/>
汾水神祠在西一里土人名河神廟<lb/>
平水神祠在西二十五里平水上世祀神龍金毛麾康<lb/>
　澤王廟碑劉淵據平陽時築陶唐金城有韓媪得巨<lb/>
　卵嬰兒化蛇之異斬蛇尾而泉湧焉資以灌溉因祠<lb/>
<pb n="KR2k0049_WYG_164-39a"/>
　之曰龍子祠旱禱輒應新舊圖經寰宇記所載並同<lb/>
　宋熈寧八年封澤民侯額曰敏濟崇寧五年加封靈<lb/>
　濟公宣和元年加康澤王有唐天祐二年宋寳元三<lb/>
　年政和四年感應碑元縣令江陵黄氏創獻殿設齋<lb/>
　廳置風師雷師山靈河伯諸殿廟門仍曰敏濟中門<lb/>
　三門曰善利正殿曰康澤後設龍母殿以事韓媪<lb/>
國朝康熈三十四年傾圮四十六年知府劉棨禱雨有<lb/>
　應重修兩廡有雷電風雨神祠歳三月三日致祭<lb/>
<pb n="KR2k0049_WYG_164-39b"/>
　宋王士元陳賡金段成已曹之謙胥有詩<lb/>
澇水神祠在東北八里澇水渠上歳三月十月中旬致<lb/>
　祭<lb/>
澐泉神祠在東南二十里東亢村舊名深泉金時曰亢<lb/>
　元曰澐禱雨輒應<lb/>
后土祠　元至元十二年詔立后土祠於臨汾<lb/>
特黙台祠　元太宗時嘗駐軍平陽土人徳之立祠<lb/>
王公祠在城北五里髙河橋上知府王溱修橋民立祠<lb/>
<pb n="KR2k0049_WYG_164-40a"/>
　祀<lb/>
劉公祠在北闗外同知劉衍胙築堰開樊家河民立祠<lb/>
　祀<lb/>
多羅謙郡王祠在鼓樓東王諱瓦克達謚襄<lb/>
國朝順治五年以大將軍招撫未靖駐劄平陽鎮靜不<lb/>
　擾兵民感徳建祠以祀<lb/>
張恭肅公祠在普祐坊祀尚書張潤<lb/>
三太子祠即晉山書院在府治東北明嘉靖三十四年<lb/>
<pb n="KR2k0049_WYG_164-40b"/>
　知府王楠建祀南昌徐鐸京衞李琮任邱閔槐扁曰<lb/>
　親賢堂<lb/>
邢公祠在府北闗祀明知縣邢雲路以修樊家河祀之<lb/>
　襄陵縣<lb/>
軒轅廟在東南赤鄧村元至元十年重建<lb/>
伯益廟在縣治西南興義坊元至元六年建明正統間<lb/>
　邑令張柔重修教諭劉元撰記<lb/>
賈將軍廟在西南賈朱村内祀膠東侯賈復<lb/>
<pb n="KR2k0049_WYG_164-41a"/>
三義廟在興義坊街西元至正五年建明隆慶五年修<lb/>
靈顯真君廟在南闗廂今改八蜡廟相𫝊漢建始元年<lb/>
　建明隆慶六年増真武闗聖像更名三真廟為邑巨<lb/>
　觀萬厯中重修邑人大理左評事髙士望記<lb/>
后土聖母廟在西南南許村元延祐中建明宣徳時重<lb/>
　修<lb/>
河神廟在東水關汾河西岸明洪武初建<lb/>
金龍大王廟在東郭村汾河岸明萬厯癸卯年建<lb/>
<pb n="KR2k0049_WYG_164-41b"/>
東嶽廟在東南東張村元至元八年重修<lb/>
金火廟在縣南京安鎮元延祐七年建<lb/>
席老師祠在席村元至正二十年重修修翼撰記<lb/>
巢許祠在東南荆村下有水名巢溪即巢父祠<lb/>
黄石公祠在少石山有石洞相𫝊子房辟穀處<lb/>
留侯祠在東南十里張村<lb/>
卧龍祠　祀諸葛忠武侯元劉中記<lb/>
張公祠在通信坊又有蕭公祠在縣東水闗廂房公祠<lb/>
<pb n="KR2k0049_WYG_164-42a"/>
　在南闗<lb/>
䝉溪先生祠在東南張纂村元延祐四年建祀平陽路<lb/>
　儒學教授張著翰林學士王惲撰碑子儒學提舉思<lb/>
　敬記<lb/>
卧龍神祠在東南四十里崇山上相𫝊隋時有巨蛇卧<lb/>
　其上故名　舊志云元延祐三年重修祈雨輒應張<lb/>
　思敬記至正己亥監邑仲威公禱雨靈應教諭陳敏<lb/>
　記二十四年重修劉中記一云祀諸葛忠武侯<lb/>
<pb n="KR2k0049_WYG_164-42b"/>
平水神祠在平山之麓山下出泉𣲖分十二灌臨汾襄<lb/>
　陵二縣田勅封平水泉之神即今龍祠<lb/>
華池神祠在姑射山南華池峪<lb/>
龍王祠在縣西焦石嶺祈雨輒應<lb/>
華大王祠在龍樹谷<lb/>
　洪洞縣<lb/>
伏義廟在東南五十里卦底村廟後有塜元大徳十年<lb/>
　建廟東有畫卦臺相𫝊伏羲畫卦處<lb/>
<pb n="KR2k0049_WYG_164-43a"/>
媧皇廟在東南十五里范村元大徳十年鄉人張元慶<lb/>
　建<lb/>
黄帝廟在西十里公孫村元至正十四年鄉人侯義夫<lb/>
　建<lb/>
堯廟在南二十五里羊獬村元至正十四年鄉人楊道<lb/>
　甫建<lb/>
虞士師廟在南十五里皋陶村東北　宋李松真蓼王<lb/>
　廟碑云湖陽古蓼國也堯封皋陶之胄居之後為强<lb/>
<pb n="KR2k0049_WYG_164-43b"/>
　楚所滅文仲聞而哀之曰皋陶不祀其可忽惟蓼滅<lb/>
　罹於宋季凡二千載山麓斷礲之間遺祠猶存後増<lb/>
　長源王顯潤王迭為配享　宋五禮新儀祀帝有虞<lb/>
　氏於道州以虞相廷堅配　元元統二年里人段亨<lb/>
　建廟明景泰初叅政祝顥屬知縣尹鑑重修顥撰記<lb/>
　嘉靖元年巡按王秀檄知縣孫巨鯨増修韓忠定文<lb/>
　僉事李濓胥撰記并置廟器<lb/>
　　按祝顥記云城南一十三里官道東有臯陶墓道<lb/>
<pb n="KR2k0049_WYG_164-44a"/>
　　西原上有祠地可百弓坦平爽塏面離闢戸繚以周<lb/>
　　周垣祠屋三楹中肖神像旁設齋㕑數楹制皆坌<lb/>
　　儉予按部茲邑命有司封植其墓正其祠額凡地<lb/>
　　里𫝊舍觸神諱者改之　尚書汝作士廟額止宜<lb/>
　　稱士士師乃周官也故事祀皋陶於廷尉寺晉禮<lb/>
　　移祀於律署<lb/>
舜廟在西四十里圏頭村宋天聖七年鄉人李良輔建<lb/>
師曠廟一曰聰聖祠在師村東百步　韓非子晉平公<lb/>
<pb n="KR2k0049_WYG_164-44b"/>
　令師曠鼓清角一奏雲從四方起再奏大風雨隨之<lb/>
　裂帷幔破俎豆墮廊瓦　淮南子師曠瞽而為太宰<lb/>
　晉國無亂政　金大定四年鄉人文子義建廟三楹<lb/>
　後為寢宫前為享亭中肖像趙廣聰撰記元犬定八<lb/>
　年里人任安仁至正二十四年里人楊政胥重修處<lb/>
　士張守大撰記云縣東二十里有聚落曰師相𫝊為<lb/>
　子野故里里之東百餘步遺墓尚存祠建墓旁一云<lb/>
　絳人明范𢎞嗣纂公言行各散見者并後人文賦詩<lb/>
<pb n="KR2k0049_WYG_164-45a"/>
　歌録為四卷曰聰聖志<lb/>
闗王廟在恒徳坊街北元大徳十年鄉人蘇漢臣建明<lb/>
　嘉靖十年縣令張天禄増修同知于璞記萬厯十三<lb/>
　年户部員外郎晉朝臣増修自為記新建寢宫太常<lb/>
　卿晉應槐記<lb/>
真武廟在孝義坊元至大元年鄉人張楫建明永樂十<lb/>
　五年重修提學僉事宋拯記<lb/>
孫真人廟在南三里秦保里祀唐髙士孫思邈元至元<lb/>
<pb n="KR2k0049_WYG_164-45b"/>
　二十四年鄉人賈竒建大徳癸卯地震圮尋重飭明<lb/>
　嘉靖壬辰建㑹仙閣為門萬厯辛亥重修邢大道有<lb/>
　重修安樂廟記<lb/>
韓仙君廟在東二十里蜀村宋至徳元年里人范信建<lb/>
　元至元元年楊義重修<lb/>
婁山神廟在西四十里婁山上元至正間建<lb/>
靈貺廟在南三十里上張村元皇慶元年建<lb/>
太歳廟在孝思坊明嘉靖二十年重修<lb/>
<pb n="KR2k0049_WYG_164-46a"/>
袄神廟在徳化坊元大徳七年建至大二年鄉人商徳<lb/>
　夫重修<lb/>
三皇廟在東十五里故縣村元至順三年建<lb/>
娥皇女英祠在西二十五里英山上<lb/>
英山神祠在西三十里<lb/>
劉徽柔祠　安次人金天眷二年進士任洪洞令有異<lb/>
　政秩滿邑人立生祠刻石頌徳<lb/>
鄭忠肅公祠在南十七里橋村東祀元鄭鼎至正十一<lb/>
<pb n="KR2k0049_WYG_164-46b"/>
　年鄉人徐忠建嘗開麗渠有功故祀之<lb/>
韓忠定公祠　明武宗初劉瑾恣横公首疏鋤奸祠舊<lb/>
　在城北賈村之原巡按御史黄洪毗建萬厯壬寅縣<lb/>
　令周永春以廟址西逼汾水改建城中垣徳里故社<lb/>
　學堂六楹邑人邢大道撰記<lb/>
金城祠在東嶽廟東南隅明崇禎間建祀邑令王詔詔<lb/>
　為令時甃城以甎後流寇三薄城下獲安堵邑人立<lb/>
　祠額曰金城報厥功也并祀邑紳太僕卿韓廷偉僉<lb/>
<pb n="KR2k0049_WYG_164-47a"/>
　事王三接員外晉朝臣知縣韓廷芳參政劉應時都<lb/>
　御史晉應槐御史于應昌椽史楊應科李柱等義民<lb/>
　栁成條商山等分列焉<lb/>
東明神　魏地形志洪洞有東明神<lb/>
　浮山縣<lb/>
帝堯廟在東八里堯山上金皇統三年邑宰牛承值重<lb/>
　修髙平范櫜記相𫝊堯嘗避暑茲山有厯代碑記<lb/>
司空廟在東南二十里風穴山上一名司空山<lb/>
<pb n="KR2k0049_WYG_164-47b"/>
禹湯廟在北十里南王村唐建元大徳九年録事沈永<lb/>
　之重修以伯益伊尹配<lb/>
國朝康熈間増修又北街有湯王廟明崇禎中建<lb/>
嘉潤侯廟在東峰山有泉曰華池唐開元十八年勅建<lb/>
　祀左伯桃今稱二峰神歳四月八日有司致祀左伯<lb/>
　桃羊角哀燕人聞楚王善待士同入楚值雨雪糧少<lb/>
　併糧與哀令入事楚自餓死於空樹中哀至楚為上<lb/>
　大夫言於楚王備禮𦵏伯桃<lb/>
<pb n="KR2k0049_WYG_164-48a"/>
孚祐将軍廟在龍角山西峰上祀羊角哀宋開寳六年<lb/>
　重修校書郎李承翰撰記<lb/>
闗聖廟在南街明萬厯乙酉年建<lb/>
國朝順治己亥縣令楊名世重修有記<lb/>
唐太宗廟在秦王嶺太宗既破宋老生於霍邑従霍山<lb/>
　東分兵間道潜行至此曽率游騎轉戰於柏壁村因<lb/>
　立廟<lb/>
無佞侯廟在西南十里梁村東街唐建明季追封無佞<lb/>
<pb n="KR2k0049_WYG_164-48b"/>
　王<lb/>
李靖廟在王村鎮唐建<lb/>
聖王廟在東二十里要裏荘明初建基宇崇閎東路七<lb/>
　十餘社鄉民報賽於此<lb/>
清源王廟在東南十五里濟廟溝廟前有清池土人名<lb/>
　濟水眼金大定二年建<lb/>
大生廟在南十里大衞村規模閎麗宋時重建<lb/>
洪道真君廟在北八里柏村溝宗元時建一名小澗龍<lb/>
<pb n="KR2k0049_WYG_164-49a"/>
　王歳四月十日土人享賽<lb/>
龍王廟在西二十里浮谷鄉有龍池<lb/>
堯姑廟在西北三十里楊村河西<lb/>
　趙城縣<lb/>
中鎮霍山廟在東北四十里霍山之麓苑川里宋乾徳<lb/>
　五年重修節度判官閭光記節度副使張仁藝書金<lb/>
　大定二十八年重修宣武將軍行縣令仇守中撰記<lb/>
　邑狀元及第王綱書<lb/>
<pb n="KR2k0049_WYG_164-49b"/>
華胥廟在侯村祀華胥聖母漢建和中建<lb/>
伏義廟舊志在東南伏牛村元至大初建<lb/>
媧皇廟在東門外五里許侯村里風俗通女媧禱祀神<lb/>
　祗而為女媒因置婚姻　帝王世紀云女媧氏風姓<lb/>
　也當大化之初以木徳王肇嫁娶製笙簧煉石補天<lb/>
　斷鼇立極　唐天寳六年重修　宋開寳六年於趙<lb/>
　城得媧皇原廟遂命中使蕆事有司揆功特新祠宇<lb/>
　裴麗澤撰碑銘并序乾徳四年詔給守陵五戸長吏<lb/>
<pb n="KR2k0049_WYG_164-50a"/>
　春秋奉祀政和三年仲春仲秋享女媧氏於晉州金<lb/>
　時重修王綱撰碑銘并序元至元元年羽士張志一<lb/>
　重修廟貌宏敞廣盈五里大徳癸卯地震傾圮明洪<lb/>
　武三年遣官齎金香盒一重十六觔命有司常加修<lb/>
　葺以附近人員守之有司春秋肅祀三歳遣官致祭<lb/>
　改元亦然正統壬戌廟災祇存後殿邑令何子聰奉<lb/>
　勅新之奉政大夫越府左長史宋拯撰記嘉靖甲子<lb/>
　復災重修寢廟教諭竇經撰記嘉靖六年遣東寧伯<lb/>
<pb n="KR2k0049_WYG_164-50b"/>
　　焦棟致祭三十五年遣户部左侍郎鄒守愚致祭是<lb/>
　　年三月七日鄒守愚率山西按察司副使汪来僉事<lb/>
　　趙祖元致祭胥有祭文<lb/>
　國朝順治八年遣官致祭<lb/>
　諭祭文曰自古帝王受天明命繼道統而新治統聖賢<lb/>
　　代起先後一揆功徳載籍炳如日星朕誕膺<lb/>
天眷紹纉丕基景慕前徽圖追芳躅明禋大典用宜肇隆<lb/>
　　敬遣専官代將牲帛爰修殷薦之誠用展儀型之志<lb/>
<pb n="KR2k0049_WYG_164-51a"/>
　　伏惟格歆尚其薦饗康熈七年遣官致祭二十七年<lb/>
　　遣官致祭<lb/>
　諭祭文曰自古帝王受天明命御厯膺圖朝代雖殊而<lb/>
　　繼治同道先後一揆朕承眷佑臨制萬方稽古禮文<lb/>
　　肅修祀事茲以<lb/>
皇祖妣孝莊仁宣誠憲恭懿翊天啟聖文皇后神主升祔<lb/>
太廟禮成特遣専官代將牲帛䖍修禋祀之典用抒景行<lb/>
　　之忱仰冀明靈鑒茲誠悃三十五年遣官致祭<lb/>
<pb n="KR2k0049_WYG_164-51b"/>
　諭祭文曰自古帝王繼天出治道法兼隆莫不慈惠嘉<lb/>
　　師覃恩遐邇朕勤恤民依永期殷阜邇年以来郡縣<lb/>
　　水旱間告年穀歉登早夜孜孜深切軫念用是専官<lb/>
　　秩祀為民祈福冀靈爽之黙賛溥利樂於羣生尚鑒<lb/>
　　精忱俯垂歆格三十六年遣官致祭<lb/>
　諭祭文曰自古帝王受天景命制治綏猷必禁暴除殘<lb/>
　　以乂安黎庶緬懐徃烈道實同符朕欽承帝祉臨御<lb/>
　　九區茲以狡寇跳梁親征漠北蕩滌邪氣廓清邊徼<lb/>
<pb n="KR2k0049_WYG_164-52a"/>
　永消兵革以與普天率土樂育太和敬遣専官代將<lb/>
　牲帛昭告在先哲后䖍修禋祀式彰安攘之模用展<lb/>
　景行之志仰企明靈俯垂鑒饗四十二年遣官致祭<lb/>
諭祭文曰自古帝王繼天立極出震承乾莫不道洽寰<lb/>
　區仁周遐邇朕欽承丕緒撫馭兆民思致時雍常殷<lb/>
　惕厲茲歴四十餘載今嵗適屆五旬宵旰兢兢無敢<lb/>
　暇逸漸致民生康阜世運昇平頃因淮黄告成親行<lb/>
　巡歴再授方畧善後是期觀民志之歡欣滋朕心之<lb/>
<pb n="KR2k0049_WYG_164-52b"/>
　軫恤遄回鑾馭大沛恩膏用遣専官敬修祀典伏兾<lb/>
　黙贊郅隆之治益𢎞仁夀之休尚鑒精誠俯垂昭格<lb/>
　又<lb/>
諭祭文曰朕勤求治理眷念西陲農隙巡行省方問俗<lb/>
　適河東之大郡睇古帝之舊陵松柏猶存感懐徃昔<lb/>
　惟帝功垂人世名著簡編永皇初沕穆之風啟中古<lb/>
　文明之治考稽歳逺瞻企心殷特遣専官用申禋祀<lb/>
　神其鑒格尚克來歆五十二年遣官致祭<lb/>
<pb n="KR2k0049_WYG_164-53a"/>
　諭祭文曰自古帝王繼天出治建極綏猷莫不潤被生<lb/>
　　民仁周寰宇朕躬膺寳厯仰紹前徽夙夜孜孜不遑<lb/>
　　暇逸茲御極五十餘年適當六旬初届所幸四方寧<lb/>
　　謐百姓乂和稼穡歳登風雨時若維庶徵之協應爰<lb/>
　　羣祀之䖍修特遣専官式循舊典兾益賛雍熈之運<lb/>
　　尚永貽仁夀之庥俯鑒精誠用垂歆格五十八年遣<lb/>
　　官致祭<lb/>
　諭祭文曰自古帝王受天景命建極綏猷垂萬世之經<lb/>
<pb n="KR2k0049_WYG_164-53b"/>
　　常備一朝之典禮朕欽承<lb/>
帝祉臨御九圍夙夜惟寅敬將祀典茲以<lb/>
皇妣孝惠仁憲端懿純徳順天翼聖章皇后神主升祔<lb/>
太廟禮成特遣専官代將牲帛用展苾芬之敬聿昭禋祀<lb/>
　　之䖍仰冀明靈尚其歆享雍正元年遣官致祭<lb/>
　諭祭文曰自古帝王繼天出治建極綏猷莫不澤被生<lb/>
　　民仁周海宇惟我<lb/>
皇考峻徳鴻勲嫓美前古顯謨承烈垂裕後昆朕以渺躬<lb/>
<pb n="KR2k0049_WYG_164-54a"/>
　　纉膺大寳當茲嗣位之始宜修享祀之儀特遣専官<lb/>
　　䖍申昭告惟冀時和歳稔物阜民安淳風徧洽乎寰<lb/>
　　區厚徳常敷於率土尚其歆格鑒此精誠二年遣<lb/>
　官致祭<lb/>
　諭祭文曰自古帝王體天立極表正萬邦愷澤徧於寰<lb/>
　宇仁風及於奕<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>朕丕承大統遙企曩徽茲於雍正<lb/>
　　元年十一月二十五日恭奉<lb/>
聖祖合天鴻運文武睿哲恭儉寛裕孝敬誠信功徳大成<lb/>
<pb n="KR2k0049_WYG_164-54b"/>
　　仁皇帝主配享<lb/>
圜丘禮成特遣専官䖍申昭告惟兾永贊修和之治益昭<lb/>
　　安阜之庥鑒此精誠尚其歆格<lb/>
　趙簡子廟在東北三里許廟後有塜明正統十二年重<lb/>
　　修<lb/>
　豫讓廟在南八里官路西有古碑一<lb/>
　紀信廟在上紀落里元至正初年建　明一統志云祠<lb/>
　　後有塜<lb/>
<pb n="KR2k0049_WYG_164-55a"/>
樊噲廟在樊村里廟後有塜<lb/>
真人廟在石明里祀元姜善信郭元長建<lb/>
造父廟　宋政和三年賜趙城縣造父祠為慶祚廟<lb/>
　太平縣<lb/>
媧皇廟在北門内街西<lb/>
軒轅廟在東十五里南賈村又東南三十里永固村北<lb/>
　二十里蘇家莊胥有廟<lb/>
帝堯廟在東南三十五里宋政和二年重修<lb/>
<pb n="KR2k0049_WYG_164-55b"/>
帝舜廟在西一里元大徳二年重修<lb/>
禹王廟在東南十五里明正統七年建<lb/>
古虞官廟在東三十里汾水東北社村有伯益墓墓旁<lb/>
　建祠春秋肅祀前明中葉有司以廟隔汾水改建縣<lb/>
　治之北而汾東廟寢頽廢崇禎時縣令魏公韓修復<lb/>
　立碑<lb/>
國朝康熈四十七年縣令顧欽重修邑人王奐曽撰記<lb/>
　又縣南中黄村趙雄庄胥有廟<lb/>
<pb n="KR2k0049_WYG_164-56a"/>
湯王廟在南闗廂街西<lb/>
祚徳三侯廟在南二十五里古晉城北門外　宋建隆<lb/>
　初詔恤前代功臣烈士於是晉程嬰公孫杵臼置守<lb/>
　冡三户元豐四年邵武承議郎吴處厚上言臣嘗讀<lb/>
　史記考趙氏廢興本末當屠岸賈之難程嬰公孫杵<lb/>
　臼盡死以全趙孤宋有天下二人忠義未見褒表宜<lb/>
　訪其墓域特為建祠帝覽其疏矍然時鄆王疾亟即<lb/>
　以處厚為將作丞訪得兩墓於絳封侯立廟嬰封成<lb/>
<pb n="KR2k0049_WYG_164-56b"/>
　信侯杵臼封忠智侯立祠墓側載之祠典　敇碑云<lb/>
　中書門下牒程嬰公孫杵臼牒奉敇趙氏之先始大<lb/>
　於晉下宫之難程嬰公孫杵臼以死脱孤兒復存趙<lb/>
　宗忠義著焉自昔有功於世者罔不廟食况國家胄<lb/>
　緒之所出嬰杵臼有立孤絶續之徳而常祀不載良<lb/>
　為闕典朕命使者訪其塋墓得之於絳宜即建祠疏<lb/>
　封侯爵威靈如在永食厥土程嬰宜特封成信侯公<lb/>
　孫杵臼宜特封忠智侯牒準敇故牒元豐四年七月<lb/>
<pb n="KR2k0049_WYG_164-57a"/>
　牒　元符三年臣僚言按史記韓厥之功不在程嬰<lb/>
　杵臼之下請於祚徳廟設位從祀従之崇寧三年詔<lb/>
　封厥義成侯　寳慶二年十一月詔修祚徳廟又西<lb/>
　北六里程公村有程嬰墓縣西北十里三公村有杵<lb/>
　臼墓各有祠<lb/>
闗帝廟在縣治東元大徳四年縣令劉淳甫建碑記云<lb/>
　廟創國初丁亥歳為太祖二十二年廟先在衙道東<lb/>
　南陬後徙此前後累修各有碑<lb/>
<pb n="KR2k0049_WYG_164-57b"/>
后土東嶽廟在南二里元至正六年建<lb/>
浮恵聖母廟三一在景毛村南一在陳郭村一在西姚<lb/>
　吉村<lb/>
五龍廟在城東元至元中建前有雩風亭迎春禱雨<lb/>
荀大夫祠在東北二十里荀董村<lb/>
董良史祠在東北二十里荀董村祀董狐左傳孔子曰<lb/>
　董狐古之良史也書法不隠<lb/>
趙大夫祠在南十五里汾陽村祀趙宣子盾<lb/>
<pb n="KR2k0049_WYG_164-58a"/>
韓獻子祠在西六里厥店村有墓<lb/>
李將軍祠在東北十里北李村祀趙將武安君牧又縣<lb/>
　西五里孝子村有李將軍墓<lb/>
文中子祠二一在東南三十里萬王里元至順四年縣<lb/>
　令郝信臣建傍有墓又有龍門溝讀書洞遺蹟一在<lb/>
　西門外明平陽府通判黄鐘建有司春秋致祭嘉靖<lb/>
　十四年縣令耿儒重修有記<lb/>
牛尚書祠在東南二十五里東牛村祀隋吏部尚書牛<lb/>
<pb n="KR2k0049_WYG_164-58b"/>
　𢎞<lb/>
三公祠在清儲鎮省民亭祀明渭南侯于魯張誼<lb/>
國朝西充趙心忭歳二月十二日致祀<lb/>
　岳陽縣<lb/>
帝舜廟在北城<lb/>
關帝廟在南關<lb/>
安樂廟在縣東<lb/>
郤大夫祠在北門内<lb/>
<pb n="KR2k0049_WYG_164-59a"/>
中正行祠在城西北隅<lb/>
開天殿在金堆村祀三皇五帝<lb/>
元武殿在西北七十里霍山頂順治間建邑人李夢辰<lb/>
　記<lb/>
　曲沃縣<lb/>
黄帝廟三一在喬山中峰後周顯徳時建今廟燬石柱<lb/>
　鐡瓦猶存遇旱禱者有片雲止簷際輒雨　史記黄<lb/>
　帝𦵏喬山皇覽曰喬山在上郡或曰茲山盖𦵏黄帝<lb/>
<pb n="KR2k0049_WYG_164-59b"/>
　之衣冠巴陵楊一清有詩一在城利字約本濟瀆廟<lb/>
　後人於廟西鑿井得古碑大書黄帝廟三字其隂為<lb/>
　黄帝贊因改祀黄帝土人名井廟井在今天池内北<lb/>
　對學宫一名硯池一在䝉城鎮明知縣劉璣建制極<lb/>
　壯麗<lb/>
國朝康熈三十八年重修有司肅祀縣令潘錦記<lb/>
成湯廟在城潔字約<lb/>
恭世子廟在城而字約下西門内廟後有墓　左傳莊<lb/>
<pb n="KR2k0049_WYG_164-60a"/>
　公二十八年夏使太子居曲沃閔公元年為太子城<lb/>
　曲沃僖公四年姬謂太子曰君夢齊姜必速祭之太<lb/>
　子祭於曲沃歸胙於公公田姬置諸宫中六日公至<lb/>
　毒而獻之公祭之地地墳與犬犬斃與小臣小臣亦<lb/>
　斃姬泣曰賊由太子太子奔新城十二月戊申縊於<lb/>
　新城　檀弓晉侯將殺其太子申生公子重耳謂之<lb/>
　曰子盍言子之志於公乎曰不可君安驪姬是我傷<lb/>
　公之心也然則盍行乎曰天下豈有無父之國哉吾<lb/>
<pb n="KR2k0049_WYG_164-60b"/>
　何行如之使人辭於狐突曰申生有罪不念伯氏之<lb/>
　言也以至於死申生不敢愛其死雖然吾君老矣子<lb/>
　少國家多難伯氏不出而圖吾君伯氏茍出而圖吾<lb/>
　君申生受賜而死再拜稽首乃卒是以為恭世子也<lb/>
荀息廟在奚齊廟旁又荀王村有墓　左傳初獻公使<lb/>
　荀息傅奚齊公病召之曰以是藐諸孤辱在大夫其<lb/>
　若之何稽首而對曰臣竭其股肱之力加之以忠貞其濟<lb/>
　君之靈也不濟則以死繼之公曰何謂忠貞對曰公<lb/>
<pb n="KR2k0049_WYG_164-61a"/>
　家之利知無不為忠也送徃事居耦居無猜貞也冬<lb/>
　十月里克殺奚齊於次荀息將死之人曰不如立卓<lb/>
　子而輔之荀息立公子卓以𦵏十一月里克殺公子<lb/>
　卓於朝荀息死之<lb/>
奚齊廟在北十里<lb/>
蠶姑廟在西闗外土人𫝊介之推從重耳出亡追急推<lb/>
　以子林代死及重耳入晉推妻並林妻尋推至此聞<lb/>
　其焚死綿山遂俱投井死鄉人立廟祀之<lb/>
<pb n="KR2k0049_WYG_164-61b"/>
安樂廟　邢大道記城南渡澗二里而近有唐孫思邈<lb/>
　先生祠榜曰安樂<lb/>
濟瀆廟三一在東關一在濟溪一在城元祐中建<lb/>
介林廟在安吉村<lb/>
九龍王廟在東南二十里景明村歳清明日用水十一<lb/>
　村祀之南與飛瀑對白石園在其左<lb/>
龍王廟在東北三十里海頭村據温泉上嵗清明日用<lb/>
　水二十一村祀之八景所謂龍廟蓮潭也<lb/>
<pb n="KR2k0049_WYG_164-62a"/>
臺駘祠在臺神村<lb/>
程公祠　家語孔子之郯遭晉賢士程子於途傾盖而<lb/>
　語束幣而贈程子卒𦵏於此故立祠舊志廟在縣西<lb/>
　龍頭山<lb/>
秦子令將軍祠在秦村相傳晉文時人<lb/>
李莊簡公祠在明南莊祀明禮部尚書李浩正徳中以<lb/>
　劉瑾擅政致仕夀八十餘歳屢勅存問歿後立祠縣<lb/>
　治西偏有司春秋祀之<lb/>
<pb n="KR2k0049_WYG_164-62b"/>
節烈祠在城利字約初祀縣令王明善康熈四十四年<lb/>
　知縣潘錦改祀本縣烈女有記<lb/>
　翼城縣<lb/>
三皇廟在縣治後明崇禎初建<lb/>
國初増拓<lb/>
唐叔虞廟二一在故城村宋天聖間重修一在剪桐坊<lb/>
　宋天聖六年建<lb/>
衞莊公廟在廟下村相傳衞蒯瞶出奔翼教民以桑麻<lb/>
<pb n="KR2k0049_WYG_164-63a"/>
　之利民為立廟元大徳八年重修<lb/>
介子推廟在覆釡山下相𫝊晉文公思子推立廟祀之<lb/>
　一名小綿山宋提刑學士張商英有詩題廟序云介<lb/>
　子推不忍舅犯之要君攜母去之所謂求仁而得仁<lb/>
　者也世𫝊龍蛇噪悱之章厚誣義士以詩辨之<lb/>
魏武子廟在武子庄　晉文公出亡從者五臣武子與<lb/>
　焉相𫝊食采於此土人名武子莊<lb/>
漢文帝廟在感軍村東南元延祐間暨明永樂成化間<lb/>
<pb n="KR2k0049_WYG_164-63b"/>
　咸加葺嘉靖三十七年重修邑錢士聰有記　相𫝊<lb/>
　文帝訪河上翁奉薄太后至此故泉名釵股屯曰感<lb/>
　軍<lb/>
華池廟二一在羊角山北峰曰華池嘉潤侯一在羊角<lb/>
　山南峰曰孚祐大將軍<lb/>
　　按即浮山羊角山廟盖浮山在山北翼城在山南<lb/>
　　也<lb/>
關王廟在鐘樓南縣署後元皇慶初邑令劉方建明嘉<lb/>
<pb n="KR2k0049_WYG_164-64a"/>
　靖萬厯中胥重修<lb/>
后土廟在東門内古柏蒼蔚元太宗七年商酒都監尚<lb/>
　利賔有記明萬歴十年建承天樓<lb/>
國朝順治五年重修規模宏麗為邑巨觀<lb/>
泰山廟在北門外氷清鎮西北明嘉靖十一年參政吳<lb/>
　廷翰改書院今復為廟<lb/>
喬澤廟二一在翔皋山上一在灤池前土人名欒將軍<lb/>
　廟唐大厯二年邑令韓佲重修宋大觀四年賜額喬<lb/>
<pb n="KR2k0049_WYG_164-64b"/>
　澤政和元年邑令田顥重修有記<lb/>
風雨神廟在四望村舊志云唐李靖嘗宿此山中夜半<lb/>
　雷風大作雨下如注後人立廟祀之一在東王里西<lb/>
　北隅<lb/>
明李太后廟在馬仙莊明崇禎間立　后父繇翼城徙<lb/>
　漷縣徽號慈聖宣文明肅貞夀端獻恭熹尊謚孝定<lb/>
　貞純欽仁端肅弼天祚聖别祀崇先殿馬仙莊乃故<lb/>
　里也<lb/>
<pb n="KR2k0049_WYG_164-65a"/>
石姑神祠在北十五里龍女村有善淵土人𫝊張老夫<lb/>
　婦於淵旁得一卵持歸化為女同居飲食常豐給後<lb/>
　入石姑山石縫土人祀為石姑神<lb/>
潞公祠在教諭署西南<lb/>
　汾水縣<lb/>
青山龍王廟二一在青山頂金大定中建元皇慶初重<lb/>
　修隰州學正孫文通撰文延祐二年明洪武三年胥<lb/>
　重修一在縣西門外正殿三楹元至正十五年建明<lb/>
<pb n="KR2k0049_WYG_164-65b"/>
　成化中重修<lb/>
國朝康熈十三年縣令蒋鳴龍増建饗堂二楹<lb/>
小潺龍王廟在東北五里禱雨輒應又有髙天龍王廟<lb/>
　在城西古郡村<lb/>
轟轟龍王廟在東十五里神號淵逸真人屢著靈應康<lb/>
　熈十三年縣令蔣鳴龍以禱雨重建<lb/>
九天聖母廟在下團柏村<lb/>
柏神廟在板底村<lb/>
<pb n="KR2k0049_WYG_164-66a"/>
藐姑仙人祠在西六十里姑射山<lb/>
真人祠在青山巔山麓有真人洞榜曰真人祠宋時建<lb/>
　金朝棟有記元至元三十一年重葺大徳七年地震<lb/>
　圮至大二年重葺隰州學正孫文通記<lb/>
商山神祠在東南六十里商山巔<lb/>
褒忠祠在學宫西祀明殉節保安知州閻生斗<lb/>
　靈石縣<lb/>
媧皇廟在南關鎮<lb/>
<pb n="KR2k0049_WYG_164-66b"/>
禹王廟三一在城西北望川原上一在西南王禹原胥<lb/>
　𫝊禹治汾過此一在舖頭村<lb/>
介之推廟在東三十五里綿山下相傳晉文公求推不<lb/>
　得縦火焚林推抱樹死樹名黄蘆惟此山枯榮各半<lb/>
　後人廟祀之今號神林明嘉靖十七年縣令种奎増<lb/>
　建張騰芳記<lb/>
子夏廟在西一里子夏里之南即河東公祠明𢎞治中<lb/>
　重修邑人都御史吳珉撰記<lb/>
<pb n="KR2k0049_WYG_164-67a"/>
淮隂侯廟在南二十里金明昌間建元大徳中増葺至<lb/>
　正庚子又重葺集賢學士歸𤾉撰記　縣志縣南有<lb/>
　韓侯嶺髙祖征陳豨吕后斬信未央宫函首来送值<lb/>
　帝師還過此遂𦵏之嶺上相𫝊廟像即遺像云<lb/>
義勇武安王廟在郭家溝橋北明萬厯間知縣白夏重<lb/>
　修撰記<lb/>
李衞公廟在小水鎮西岳廟内相𫝊李靖遇虬髯公於<lb/>
　此有英雄竒遇坊<lb/>
<pb n="KR2k0049_WYG_164-67b"/>
河神廟二一在冷泉鎮一在張家庄<lb/>
金水龍王廟在城北堤又余庄村西河村胥有龍王廟<lb/>
　霍州<lb/>
中鎮霍山廟　虞書𫝊曰中祀泰岳霍山貢兩伯之樂<lb/>
　焉夏伯之樂舞謾或其歌聲比中謠名曰初慮羲伯<lb/>
　之樂無將陽其歌聲比大謠名曰朱干　前編云禹<lb/>
　貢冀州自有泰嶽今猶謂之霍泰山則堯都冀州盖<lb/>
　以泰岳為中岳　焦竑經濟編隋制祀四鎮冀州鎮<lb/>
<pb n="KR2k0049_WYG_164-68a"/>
　霍山　按鄭康成註周禮四望有五嶽四鎮四瀆後<lb/>
　世祀典祇有五嶽四瀆而無四鎮至是始祀之而又<lb/>
　以霍山為中鎮是為五鎮　唐貞觀四年立廟開元<lb/>
　八年三月封應聖公開成二年勅命重修刑部尚書<lb/>
　鄭瀚撰碑銘并序　水經云霍太山廟鳥鵲不棲其<lb/>
　林猛獸常守其庭即此廟也　宋以土王日祀霍山<lb/>
　於晉州政和四年八月戊寅封四鎮山為王　紹興<lb/>
　中祀中鎮位樂歌云禹畫九州河内曰冀霍山崇崇<lb/>
<pb n="KR2k0049_WYG_164-68b"/>
　作鎮積勢我祀如何百昌㫖味承神燕娛諸神畢至<lb/>
　　金大定十七年有司以殿宇傾毁具文申請遂賜<lb/>
　錢一十三萬委官復新之每歳土極之日差顯官一<lb/>
　員暨所屬備禮禋祀廟側有崇勝院特委僧一員歳<lb/>
　主其事二十八年縣令仇守中撰重修廟記貞祐之<lb/>
　亂河朔神祠無不灰燼而霍山廟獨存中書省左司<lb/>
　郎中李植暨府官張仲良等重修劉祁撰記　元成<lb/>
　宗大徳二年二月加封中鎮霍山為崇徳應靈王勅<lb/>
<pb n="KR2k0049_WYG_164-69a"/>
　有司歳時與嶽瀆同祀　至元三年定祀典以六月<lb/>
　中嶽鎮土王日祀霍山於平陽府界歳祀銀香合一<lb/>
　重二十五兩銷金幡二鈔二百五十貫惟登寳位祭<lb/>
　告加銀五十兩中統鈔二百五十貫　明洪武二年<lb/>
　正月十五日改稱中鎮霍山之神遣楊瑩然賫金香<lb/>
　盒一具重十六觔以三月初六日祀以祠下撰勅賜<lb/>
　中鎮記命有司春秋肅祀每遇改元暨兵荒仍遣官<lb/>
　祭告建文元年二月癸亥鴻臚寺序班周敖國子監<lb/>
<pb n="KR2k0049_WYG_164-69b"/>
　生袁綱奉命以香幣牲醴祭告中鎮勒文於碑永樂<lb/>
　四年秋七月征安南遣官祭告景泰元年遣吏科給<lb/>
　事中喬毅致祭六年遣都察院右僉都御史蕭祗致<lb/>
　祭天順元年遣户科右給事中李錫致祭成化二十<lb/>
　年遣禮部左侍郎兼翰林院學士徐潽致祭正徳六<lb/>
　年遣山西布政司右參議夏景和致祭嘉靖十一年<lb/>
　遣平陽府霍州知州王子謹致祭二十三年遣山西<lb/>
　巡撫王崇祭告三十五年山西地震遣戸部左侍郎<lb/>
<pb n="KR2k0049_WYG_164-70a"/>
　　鄒守愚致祭四十年遣山西巡撫楊宗氣致祭<lb/>
　國朝順治八年遣官致祭<lb/>
　諭祭文曰惟神巒倚龍門峰盤太嶽竦汾挹絳育物福<lb/>
　　民朕誕膺<lb/>
天命祗荷神庥特遣専官用申殷薦惟神鑒焉康熈六年<lb/>
　　二十一年胥遣官致祭二十三年遣官致祭<lb/>
　諭祭文曰惟神協尊嵩室峙鎮岳陽坤極宅中萬類滋<lb/>
　　大朕祇承神祐考禮時巡特遣専官用申殷薦神其<lb/>
<pb n="KR2k0049_WYG_164-70b"/>
　　鑒焉二十七年遣官致祭<lb/>
　諭祭文曰惟神鍾竒觀阜作鎮中岳澤沛山河功符二<lb/>
　　室朕纉承祖宗丕基䖍恭明祀茲以<lb/>
皇祖妣孝莊仁宣誠憲恭懿翊天啟聖文皇后神主升祔<lb/>
太廟禮成特遣専官用申秩祭惟神鑒焉三十五年遣官<lb/>
　　致祭<lb/>
　諭祭文曰惟神髙峙嶽陽尊同嵩室靈爽孔赫作鎮中<lb/>
　　區朕勤恤民依永期殷阜邇年以来郡縣水旱間告<lb/>
<pb n="KR2k0049_WYG_164-71a"/>
　年穀歉登早夜孜孜深切軫念用是専官秩祀兾雨<lb/>
　暘之時若庶稼穡之屢豐惟神鑒焉三十六年遣官<lb/>
　致祭<lb/>
諭祭文曰惟神靈標顯赫位鎮中央衍澤横汾齊名泰<lb/>
　嶽朕以𠞰除狡寇三履遐荒期埽邊塵乂安中外今<lb/>
　者祇承神佑塞北永清用告成功専官秩祀惟神鑒<lb/>
　焉四十二年遣官致祭<lb/>
諭祭文曰惟神望重八紘功齊二室威靈丕赫作鎮中<lb/>
<pb n="KR2k0049_WYG_164-71b"/>
　方朕祇承休命統馭寰區夙夜勤勞殫思上理厯茲<lb/>
　四十餘載今者適届五旬海宇昇平民生樂業見輿<lb/>
　情之愛戴沛下土之恩膏特遣専官䖍申秩祀尚憑<lb/>
　靈貺益錫蕃禧佑我國家共登仁夀神其鑒焉又頒<lb/>
御書秀峙中區匾額懸正殿内五十二年遣官致祭<lb/>
諭祭文曰惟神徳配嵩髙位侔衡岳靈威有赫作鎮中<lb/>
　邦朕纉受鴻圖撫臨區宇殫思上理夙夜勤求惟日<lb/>
　孜孜不遑暇逸茲御極五十餘年適當六旬初届所<lb/>
<pb n="KR2k0049_WYG_164-72a"/>
　　幸四方寜謐百姓乂和稼穡歳登風雨時若維庶徵<lb/>
　　之協應爰秩祭之䖍修特遣専官式循舊典兾益贊<lb/>
　　雍熈之運尚永貽仁夀之庥俯鑒精誠用垂歆格五<lb/>
　　十八年遣官致祭<lb/>
　諭祭文曰惟神位正岳陽鎮標山右占雲降澤挺秀呈<lb/>
　　祥朕纉承<lb/>
祖宗丕基䖍恭明祀茲以<lb/>
皇妣孝恵仁慈端懿純徳順天翼聖章皇后神主升祔<lb/>
<pb n="KR2k0049_WYG_164-72b"/>
太廟禮成特遣専官用申秩祭惟神鑒焉雍正元年遣官<lb/>
　　致祭<lb/>
　諭祭文曰惟神徳配嵩髙位侔衡岳靈威有赫作鎮中<lb/>
　　邦朕纉受丕基繼承景命竊念<lb/>
皇考膺圖以来百靈効順四海從風坐享昇平六十餘載<lb/>
　　茲當嗣位之始宜隆祀享之儀特遣専官䖍申昭告<lb/>
　　惟兾時和歳稔物阜民安淳風徧洽乎寰區厚徳長<lb/>
　　敷於率土尚其歆格鑒此精誠<lb/>
<pb n="KR2k0049_WYG_164-73a"/>
介之推廟在安樂村髙岡上有碑記<lb/>
唐太宗廟在杜庄村又州城東北有先鋒臺州東三十<lb/>
　里有神指土徑橋　開元禮太宗廟配享有贈司徒<lb/>
　申文獻公髙士亷貞觀二十三年九月二十四日勅<lb/>
商山廟二一在東關一在白龍村西岡<lb/>
聖王廟在城東南髙阜<lb/>
碧霞元君廟在東北三里明嘉靖二十六年儀賔喬惟<lb/>
　鸞建劉熈撰記<lb/>
<pb n="KR2k0049_WYG_164-73b"/>
龍王廟三一在玉皇廟有池名龍池溝進士張昌記一<lb/>
　在東王村一在小澗村各有碑記<lb/>
帝堯祠在霍山陶唐谷相𫝊堯避暑地宋建玉泉寺明<lb/>
　嘉靖三十六年知州禇相建祠肖像春秋致祀有碑<lb/>
　記<lb/>
宋老生祠在東二里明成化八年知州鮑克恭建於墓<lb/>
　前有宋張商英詩碑<lb/>
曹學正祠　祀明霍州學正曹端深明理學教人務實<lb/>
<pb n="KR2k0049_WYG_164-74a"/>
　踐識者謂曹之學行在吳康齋與弼之右學者稱月<lb/>
　川先生後調蒲州學正霍諸生上章留之蒲諸生亦<lb/>
　上章爭之霍州先得允遂留霍諸生立祠祀之今蒲<lb/>
　州亦有祠<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_164-74b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百六十四<lb/>
</p>
<p>
</p>
  </div>
</body>
</text>
</TEI>
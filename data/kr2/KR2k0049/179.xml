<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百七十九</head> <lb/>
    <p>
<pb n="KR2k0049_WYG_179-1a"/>
欽定四庫全書<lb/>
　山西通志卷一百七十九<lb/>
　　辨證<hi>四</hi>
代州<lb/>
山海經小咸之山敦水出焉梁渠之山修水出焉俱東<lb/>
　流注于雁門北水行五百里至雁門大澤方百里在<lb/>
　雁門北<hi>水經注雁門水在直隸</hi>
山海經雁門之水出于雁門之山雁出其間在髙柳北<lb/>
<pb n="KR2k0049_WYG_179-1b"/>
　其山重巒疊巘霞舉雲髙連山隠隠東出遼塞其水<lb/>
　東南流逕髙柳縣故城北城在平城東南六七十里<lb/>
　於代為西北也以地勢度之非今雁門<lb/>
髙誘淮南子註古之幽都在雁門以北<lb/>
通典秦雁門郡今馬邑之南境雁門之北境皆是也漢<lb/>
　靈帝時𦍑胡大擾定襄雲中等郡並流徙分散獻帝<lb/>
　時省入冀州魏文帝復置并州自陘嶺以北並棄之<lb/>
　今雁門郡及以北之地悉棄之<lb/>
<pb n="KR2k0049_WYG_179-2a"/>
漢志太原郡廣武註河主賈屋山在北部都尉治莽曰<lb/>
　信桓師古曰賈屋山即史記所云趙襄子北登夏屋<lb/>
　者　雁門郡平城註東部都尉治莽曰平順　後漢<lb/>
　志廣武故屬太原有夏屋山<lb/>
地形志雁門郡廣武註前漢屬太原後漢晉屬有東西<lb/>
　二平原　東夏州註延昌二年置領郡四　徧城郡<lb/>
　太和元年置領縣二　廣武註前漢属太原後漢晉<lb/>
　属雁門後属有三城徧城　沷野註二漢屬朔方晉<lb/>
<pb n="KR2k0049_WYG_179-2b"/>
　罷後復屬<lb/>
周大象二年司徒于翼廵長城立亭障西自雁門東至<lb/>
　碣石<lb/>
隋志後周置肆州開皇五年改代州置總管府大業初<lb/>
　府廢　雁門郡領雁門繁峙五䑓崞靈丘五縣　唐<lb/>
　置代州雁門郡都督府　北有大同軍本大武軍調<lb/>
　露元年曰神武軍天授二年曰平狄軍大足元年復<lb/>
　更名其西有天安軍天寳十二載置又有代北軍永<lb/>
<pb n="KR2k0049_WYG_179-3a"/>
　泰元年置　領縣五雁門　五䑓　繁峙　崞　唐<lb/>
　林註本武延嗣聖元年析五䑓崞置唐景龍元年更<lb/>
　名　宋景德二年廢唐林<lb/>
宋雁門郡防禦置沿邉安撫司<lb/>
金天㑹六年置震武軍節度使貞祐二年四月僑置西<lb/>
　靣經略司八月罷領雁門五䑓廣武繁峙等縣　元<lb/>
　中統四年併雁門縣入代州<lb/>
通典雁門漢廣武縣故城在西南又有故平縣後漢末<lb/>
<pb n="KR2k0049_WYG_179-3b"/>
　平城縣也<lb/>
廣武故城在縣西北漢置屬雁門郡後魏移置上館城<lb/>
　今廢一名古雁門城即雁門故縣也隋避諱改雁門<lb/>
　有東陘西陘二闗元省　平城廢縣在雁門縣城西<lb/>
　南漢縣隸雁門郡<lb/>
　前漢書雁門郡註秦置勾注山在隂館莽曰填狄領<lb/>
　縣十四首善無註莽曰隂館第五縣曰隂館註樓煩<lb/>
　鄉景帝後三年置累頭山治水所出東至泉州入海<lb/>
<pb n="KR2k0049_WYG_179-4a"/>
　莽曰富代後漢雁門郡領十四城首隂館註史記曰<lb/>
　漢蘇意軍勾注應劭曰山險名也在縣爾雅入陵西<lb/>
　踰雁門是也郭璞曰即雁門山合前後註㕘之隂館<lb/>
　在勾注樓煩間應在朔州馬邑之南管涔之北應州<lb/>
　山隂亦其地云<lb/>
　　按史記趙襄子滅代代即今之蔚州及雁門闗東<lb/>
　　北地皆是也今代州在雁門闗内去蔚州二三百<lb/>
　　里<lb/>
<pb n="KR2k0049_WYG_179-4b"/>
　五䑓縣<lb/>
漢志慮虒注師古曰音廬夷<lb/>
地形志永安郡驢夷注二漢屬太原曰慮虒晉罷太和<lb/>
　十年復改永安中屬有思陽城驢夷城倉城代王神<lb/>
　祠<hi>倉城今名白村</hi>
隋大業初改名五䑓<lb/>
慮虒城漢置縣屬太原郡晉時鐵佛劉武居新興慮虒<lb/>
　之地<lb/>
<pb n="KR2k0049_WYG_179-5a"/>
張公城十六國時張平築<lb/>
金貞祐四年升為䑓州有五䑓山慮虒水<lb/>
　繁峙縣<lb/>
漢志代郡鹵城註滹沱河東至參合入滹沱别過郡九<lb/>
　行千三百四十里并州川從河東至文安入海過郡<lb/>
　六行千三百七十里莽曰魯府　雁門郡繁峙註莽<lb/>
　曰當要　太原郡葰人<lb/>
後漢志雁門郡繁峙　鹵城故屬代郡<lb/>
<pb n="KR2k0049_WYG_179-5b"/>
晉隆安二年二月魏主珪至自伐燕居繁峙宫尹耕曰<lb/>
　必在盛樂或近盛樂地非今繁峙縣也按昭成帝什<lb/>
　翼犍即位于繁峙之北時或建宫且猗盧從劉琨求<lb/>
　勾注陘北之地琨徙馬邑隂館樓煩繁峙崞五縣民<lb/>
　于陘南更立城邑則漢之繁峙本在雁門闗北也<lb/>
地形志恒州繁峙郡天平二年置領縣二　崞山　繁<lb/>
　峙註二漢晉屬雁門後改屬<lb/>
隋志後周廢繁峙郡縣開皇十八年復置縣有東魏武<lb/>
<pb n="KR2k0049_WYG_179-6a"/>
　州及吐京齊新安三郡寄在城中後齊改為北靈州<lb/>
　尋廢有長城滹沱小𣲖水唐山<lb/>
舊唐志代州繁峙漢縣東魏置廓州又廢　漢雁門郡<lb/>
　葰人縣漢末荒廢晉改置繁峙縣周省隋復置　金<lb/>
　貞祐二年升為堅州隸太原路元因之<lb/>
　崞縣<lb/>
古史考趙衰居原今原平縣<lb/>
漢志太原郡原平　雁門郡崞註莽曰崞張<lb/>
<pb n="KR2k0049_WYG_179-6b"/>
後漢志雁門郡崞　原平　疆隂<lb/>
地形志肆州雁門郡原平註前漢屬太原後漢晉屬有<lb/>
　隂館城樓煩城廣武城龍淵神亞澤神　雁門郡註<lb/>
　秦置光武建武十五年罷二十七年復天興中属司<lb/>
　州太和十八年屬領縣二　原平　廣武　恒州繁<lb/>
　峙郡繁峙註二漢晉屬雁門後改属　廓州武定元<lb/>
　年置治肆州敷城界郭城領郡三　廣安郡　永定<lb/>
　郡　建安郡胥武定元年置<lb/>
<pb n="KR2k0049_WYG_179-7a"/>
隋志後魏置石城縣東魏置廓州有廣安永定建安三<lb/>
　郡寄山城後齊廢郡改為北顯州後周廢開皇十年<lb/>
　改縣曰平寇大業初改崞縣又有雲中城東魏僑置<lb/>
　恒州尋廢有無京山崞山土城山<lb/>
通典漢樓煩郡波城在今縣東<lb/>
輿地要覽樓煩故城在今太原府崞縣東十五里太陽<lb/>
　都<lb/>
唐析五䑓崞二縣置武延縣後改唐林後梁改白鹿晉<lb/>
<pb n="KR2k0049_WYG_179-7b"/>
　改廣武宋併入崞縣元升崞州<lb/>
保德州<lb/>
春秋時為晉林濤塞後為林胡儋林所據趙武靈王収<lb/>
　復之如淳曰襜襤在代地<lb/>
趙世家趙北有林胡　匈奴傳晉北有林胡樓煩　保<lb/>
　德州唐宋皆為嵐州地宋淳化四年置定羌軍景德<lb/>
　元年改保徳軍金大定二十二年升為州十一年置<lb/>
　倚郭保徳縣元光元年六月升為防禦<lb/>
<pb n="KR2k0049_WYG_179-8a"/>
元憲宗七年廢縣至元二年省併隩州<hi>河曲</hi>芭州<hi>在河套</hi>入<lb/>
　本州<hi>秦邉紀芭州在府谷縣南五里</hi>三年又併岢嵐軍入焉四年割<lb/>
　岢嵐隸管州隩州仍來屬　舊芭州在保徳州境黄<lb/>
　河西北元置芭州後省入保徳<lb/>
長城在州南偏橋村西抵黄河南接興縣八十里<lb/>
明成化時移太原左右衛小馬兒官軍赴保徳防禦正<lb/>
　徳間改隸石隰冀寜道冬撥冀寜官軍防禦<lb/>
萬厯初偏闗置保徳倉保徳州同監其収放　十六年<lb/>
<pb n="KR2k0049_WYG_179-8b"/>
　冬撥八角利民官兵三百冬春更戌<lb/>
　保德界辨　據舊通志宋置保德軍尋立為州管五<lb/>
　里與西河麟府豐三州相為表裏以控制夏人屬河<lb/>
　東道元初隸府州即陜西府谷縣至元間乃併隩芭<lb/>
　二州入焉是元時之保徳有河曲兼有河套直跨陜<lb/>
　之北境不僅轄河以東也明改州為縣後復改為州<lb/>
　隸太原府今改直隸州専轄河曲州西北境與府谷<lb/>
　神木相直河界其中<lb/>
<pb n="KR2k0049_WYG_179-9a"/>
　河曲縣<lb/>
宋火山軍本嵐州地太平興國七年以北山時有煙焰<lb/>
　建為軍治平四年置火山縣四年廢金大定二十二<lb/>
　年升舊火山軍為州後改隩州興定二年九月改隸<lb/>
　嵐州四年徙治于黄河灘許父寨領河曲一縣縣置<lb/>
　于貞元元年至元初州縣俱省入保德州明仍置河<lb/>
　曲隸太原府今以河曲隸保徳踞天橋之勝兼得火<lb/>
　山隩州址焉<lb/>
<pb n="KR2k0049_WYG_179-9b"/>
　縣當河流曲處故曰河曲春秋文公十二年秦晉戰<lb/>
　河曲乃在蒲坂雷首為今永濟匼河鎮地非此河曲<lb/>
　也<lb/>
解州<lb/>
春秋僖公二十四年秦伯納公子重耳濟河圍令狐入<lb/>
　桑泉取臼衰　杜註桑泉在河東解縣西解縣東南<lb/>
　有臼城　又註解梁今河東解縣地<lb/>
顔師古註解音蟹　章懐註解縣屬河東郡故城在今<lb/>
<pb n="KR2k0049_WYG_179-10a"/>
　蒲州桑泉縣東南　王符曰河東解邑有張城西張<lb/>
　城<lb/>
周赧王二十一年秦敗魏師于解<lb/>
路史解唐叔後今河中臨晉東南故解城在桑泉之南<lb/>
　虞鄉東三十里<hi>城猶屬解僖十五年解梁以賂秦者非昭二十二年之解</hi>後魏為<lb/>
　二<hi>南解虞鄉北解臨晉</hi>以蚩尤體解名<hi>集韻音蟹謬</hi>
地形志北鄉郡北猗氏註太和十一年置有解城　按<lb/>
　此所謂有解城未盡解州治也如陜州河北郡所領<lb/>
<pb n="KR2k0049_WYG_179-10b"/>
　北安邑南安邑河北太陽四縣乃今解州所轄<lb/>
舊唐志解隋虞鄉縣武德元年改為解縣屬虞州蒲州<lb/>
　别置虞鄉縣貞觀十七年省解縣併入虞鄉二十二<lb/>
　年復析置解縣屬蒲州<lb/>
宋解州領聞喜安邑二縣夏平芮屬陜州<lb/>
金解州上刺史宋慶成軍防禦國初置解梁郡軍後廢<lb/>
　為刺郡貞祐三年復升為節鎮軍名寳昌興定四年<lb/>
　徙治平陸縣<lb/>
<pb n="KR2k0049_WYG_179-11a"/>
元志州本唐蒲州之解縣五代漢乾祐中置解州宋屬<lb/>
　京兆府金升寳昌軍元至元四年併司候入解縣<lb/>
舊志春秋時解為解梁<hi>即晉獻公滅魏以其地為解梁城是也</hi>臨晉為桑<lb/>
　泉本宻邇相隣然各𤓰分碁置至漢置解縣則合為<lb/>
　一迄魏晉不改後魏太和間始置南解析臨晉為北<lb/>
　解縣岐而為二　三門未鑿解地皆水號渤澥水去<lb/>
　多澤梁故曰解梁馬淑援曰解本渤澥去水名其地<lb/>
　以此歌風觀澤猶想見古意焉<lb/>
<pb n="KR2k0049_WYG_179-11b"/>
　解辨　按渤澥海别枝也泉水所歸也解東有鹽池<lb/>
　當黄河曲處有奥衍一區天產瑞花舊名海眼栁州<lb/>
　所謂神液隂漉孕靈富媪賚天下與海分功者此也<lb/>
　馬淑援之説似可味或曰解以蚩尤體解名或曰州<lb/>
　治古有迎薫閣鹽池内𫝊有舜彈琴處葢取解阜之<lb/>
　意自三門既鑿水退多澤梁故舊稱解梁後魏分南<lb/>
　北解皆非今治隋大業九年乃徙治于此後漢書河<lb/>
　南尹有大解城注云左傳昭二十三年師次于解杜<lb/>
<pb n="KR2k0049_WYG_179-12a"/>
　預曰縣西南有大解小解此不可以論河東也<lb/>
　安邑縣<lb/>
蚩尤城鹽池東南二里山海經蚩尤作兵伐黄帝黄帝<lb/>
　乃令應龍攻之冀州之野應龍畜水蚩尤請風伯雨<lb/>
　師縱大風雨黄帝乃下天女曰魃而止遂殺蚩尤魃<lb/>
　不得復上所居不雨叔均言之帝置之赤水之北所<lb/>
　欲逐之者今日神北行必先除水道决通溝瀆蚩尤<lb/>
　血化鹵<lb/>
<pb n="KR2k0049_WYG_179-12b"/>
太康地理志舜都安邑之蒲坂<lb/>
帝王世紀禹都安邑　夏本紀帝相出居商丘少康復<lb/>
　歸安邑<lb/>
　　按東坡指掌圖夏后氏都在安邑其陽城為禹避<lb/>
　　商均之處非都也然亦非今之安邑縣也當在夏<lb/>
　　縣安邑之間為是<lb/>
通典堯舜舊都今縣西有鳴條陌湯與夏戰于此　鳴<lb/>
　條陌見後漢郡國志<lb/>
<pb n="KR2k0049_WYG_179-13a"/>
漢志蒲坂有河丘亭註云左傳文十二年秦晉戰河曲<lb/>
　杜預曰在縣南湯伐桀孔安國曰河曲之南<lb/>
帝王世紀安邑縣西有鳴條陌湯戰昆吾亭左傳昆吾<lb/>
　同日亡地道記咸山在南<lb/>
書序伊尹相湯升自陑遂戰於鳴條之野作湯誓夏師<lb/>
　敗績湯遂從之遂伐三朡俘厥寳玉誼伯仲伯作典<lb/>
　寳湯歸自夏至于大坰仲虺作誥湯既黜夏命復歸<lb/>
　于亳作湯誥咎單作明居蔡氏曰陑在河曲之陽鳴<lb/>
<pb n="KR2k0049_WYG_179-13b"/>
　條在安邑之西三朡國名今定陶其地也大坰即滎<lb/>
　澤在衛州界　咎單臣名典寳明居二篇名皆亡三<lb/>
　朡一説潞之三嵕山也<lb/>
通志安邑即韓國也通鑑前編夏后禹踐位于韓　金<lb/>
　履祥曰按自唐虞以來都于冀州而冀自有牧非天<lb/>
　子自治則甸服之民跨河南北也羿距太康于河不<lb/>
　得復返舊都故五子之歌惟哀冀都之亡痛故業舊<lb/>
　章之喪當時自河以南尚無恙也汲郡古文稱太康<lb/>
<pb n="KR2k0049_WYG_179-14a"/>
　居斟鄩酈道元謂河南有鄩地薛氏謂今拱州太康<lb/>
　縣漢之陽夏即太康故城而𫝊亦稱相居帝丘大抵<lb/>
　皆兖豫之境大河東南之地耳然則太康為羿所拒<lb/>
　不能濟河而更都南夏以𫝊仲康迄于后相皆在兖<lb/>
　豫之境古大河之東南羿據冀方之都因夏民以代<lb/>
　夏政稱帝夷羿寒浞代之皆在冀州之境大河之北<lb/>
　至浞滅相而夏統始中㫁後四十餘年少康遂克復<lb/>
　舊物云<lb/>
<pb n="KR2k0049_WYG_179-14b"/>
白虎通夏曰夏邑商曰商邑周曰京師<lb/>
漢志安邑注巫咸山在南鹽池在西南魏絳自魏徙此<lb/>
　至惠王徙大梁有鐵官鹽官莽曰河東　河東注秦<lb/>
　置莽曰兆陽有根倉經倉<lb/>
齊國子曰安邑魏之柱國也<lb/>
地形志河北郡北安邑註二漢晉曰安邑屬河東後改<lb/>
　太和十一年置為郡十八年復屬　南安邑註太和<lb/>
　十一年置有中條山<lb/>
<pb n="KR2k0049_WYG_179-15a"/>
唐河中府安邑註義寜元年以安邑虞鄉夏置安邑郡<lb/>
　武徳元年曰虞州又析置桐鄉縣三年析安邑置興<lb/>
　樂縣貞觀元年省十七年州廢省桐鄉入聞喜以安<lb/>
　邑解來屬至德二載更安邑曰虞邑乾元元年隸陜<lb/>
　州大厯四年復故名元和三年來屬有龍池宫開元<lb/>
　八年置有鹽池與解為兩池大厯十二年生乳鹽賜<lb/>
　名寳應慶靈池有銀鹽　河中府有鹽海府安邑府<lb/>
元憲宗在潛邸置河解府領之<lb/>
<pb n="KR2k0049_WYG_179-15b"/>
　張京俊舜陵辨　安邑縣治西北三十里曲馬村有<lb/>
　鳴條岡舜陵在焉湖廣永州府九疑山亦有舜陵厯<lb/>
　代祀典致其下千古之疑也竊甞考之古祭不墓故<lb/>
　帝王陵寢不見于古文元魏太和始詔祀堯于平陽<lb/>
　舜于河東禹于安邑湯于汾隂至唐代宗永泰二年<lb/>
　詔道州舜廟蠲近廟佃戸克掃除從刺史元結之請<lb/>
　也又唐張謂道州舜廟碑云舊無陵廟天子有事皆<lb/>
　于山下行之因建廟焉此永州有舜廟之始宋建隆<lb/>
<pb n="KR2k0049_WYG_179-16a"/>
　中復詔天下于帝王陵墓設守視禁樵蘇自太昊以<lb/>
　下十六帝各給守陵五戸此永州有舜陵之始葢遵<lb/>
　史記之文也按帝舜卒葬之説見于古文者凡九尚<lb/>
　書舜三十徵庸三十在位五十載陟方乃死禮記祭<lb/>
　法舜勤衆事而野死檀弓舜葬蒼梧之野葢二妃未<lb/>
　之從也國語展禽曰舜勤民事而野死孟子舜生于<lb/>
　諸馮遷于負夏卒于鳴條山海經載舜陵者不一海<lb/>
　内南經云蒼梧山帝舜𦵏于陽丹朱𦵏于隂大荒南<lb/>
<pb n="KR2k0049_WYG_179-16b"/>
　經云南海之中有汜天之山赤水窮焉赤水之東有<lb/>
　蒼梧之野舜與均叔之所𦵏也又云帝堯帝舜帝嚳<lb/>
　𦵏于岳山海内經又云南方蒼梧之丘蒼梧之淵其<lb/>
　中有九疑山舜之所𦵏在長沙零陵界中孔子家語<lb/>
　帝命二十二臣率堯舊職恭己而已平地成天廵狩<lb/>
　四海五載一始三十年在位嗣帝五十載陟方岳死<lb/>
　于蒼梧之野而𦵏焉竹書紀年云四十九年帝居于<lb/>
　鳴條五十年陟司馬史記舜踐位三十九年南巡狩<lb/>
<pb n="KR2k0049_WYG_179-17a"/>
　崩于蒼梧之野𦵏于九疑是曰零陵此九書之中尚<lb/>
　書尚矣言死而不言其地檀弓為合𦵏者引雖云蒼<lb/>
　梧未可便謂是南荒之蒼梧禮記國語之言其叙致<lb/>
　似出一手不知展禽之引古禮歟抑漢儒取國語之<lb/>
　言雜入禮經耶曰勤衆事而野死為祭法引之也夫<lb/>
　舜命官分職平地成天此舜事也若以南廵為勤衆<lb/>
　事抑末矣則二書所云勤衆事勤民事者恐亦未可<lb/>
　以南巡實之也若山海經則博而不倫家語則取尚<lb/>
<pb n="KR2k0049_WYG_179-17b"/>
　書檀弓國語之言而雜著之益非有見也孟子史記<lb/>
　二書之是非既辨則千古之疑剖矣竊以為孟子之<lb/>
　言必有確據檀弓國語在孟子時恐尚未有南廵之<lb/>
　解即有之亦孟子所不取也秦火之餘典籍闕略其<lb/>
　作史記取國語世本國策而成之其云南廵狩崩蒼<lb/>
　梧𦵏九疑者不無可議夫尚書既云格汝禹朕宅帝<lb/>
　位三十有三載耄期倦于勤汝惟不怠總朕師又曰<lb/>
　正月朔旦受命于神宗率百官若帝之初是禹既已<lb/>
<pb n="KR2k0049_WYG_179-18a"/>
　攝行天子事矣今曰南廵狩是百一十嵗之天子尚<lb/>
　驅車南荒則禹所攝者何事一可議也且天子七月<lb/>
　而𦵏同軌畢至今云𦵏九疑當時諸侯悉赴南荒耶<lb/>
　抑不赴耶蒼梧尚在九疑南五百里何不即𦵏于蒼<lb/>
　梧而復有九疑之返耶是又可議也且以尚書陟方<lb/>
　為廵狩蔡九峰註亦疑之矣竊惟五十載陟方一句<lb/>
　是總叙舜位之年非謂此時廵狩也夫叙厯位之年<lb/>
　何以云陟方葢以陟方為天子事岳牧不得而同之<lb/>
<pb n="KR2k0049_WYG_179-18b"/>
　故以此叙厯年猶云五十載為天子也然倦勤之後<lb/>
　何以係帝載亦猶帝攝行二十載堯未甞去天子位<lb/>
　也今史記廵狩二字實本之陟方即使不誣而南之<lb/>
　一字又何所本乎是又可議也若是則子長之言似<lb/>
　不得與孟子較短長矣獨可疑者子長生長龍門去<lb/>
　鳴條不二百里何以舍安邑之舜陵不言而逺取南<lb/>
　荒為哉其五帝贊云余甞西至崆峒北過涿鹿東漸<lb/>
　於海南浮江淮矣所至長老皆各往往稱黄帝堯舜<lb/>
<pb n="KR2k0049_WYG_179-19a"/>
　之處風教固殊焉總之不離古文者近是夫曰近是<lb/>
　則亦未甞必以為是也晉太康中盜發魏襄王塚得<lb/>
　竹簡書數車紀年自黄帝至周赧王之十二年舜紀<lb/>
　云四十九年帝居于鳴條五十年陟與孟子適合魏<lb/>
　承晉霸之餘居三聖故都文物之偹可知竹書之言<lb/>
　非無據也若是則舜之不𦵏永州而𦵏安邑之鳴條<lb/>
　確矣甞見李卓吾有洞庭湘妃辨亦云舜陵在安邑<lb/>
　考辨甚悉似無剰義而徐司馬又益以所聞兹述支<lb/>
<pb n="KR2k0049_WYG_179-19b"/>
　辨亦竊欲附益云爾<lb/>
　舜陵後辨　舜之不𦵏零陵余既言之矣他日讀西<lb/>
　漢書乃知子長所從誤由于孔安國也西漢儒林𫝊<lb/>
　曰孔氏有古文尚書安國以今文讀之遭巫蠱朝廷<lb/>
　多事未立於學宫而司馬遷亦從安國問故遷書載<lb/>
　堯典等篇多古文説今按安國註尚書五十載陟方<lb/>
　云方道也舜在位五十載升道南方廵狩崩于蒼梧<lb/>
　之野而𦵏焉此子長史記南廵狩崩蒼梧之所本非<lb/>
<pb n="KR2k0049_WYG_179-20a"/>
　古史𫝊文有據乃得於孔安國之經解也安國之説<lb/>
　既誤子長然安國乂有所從誤也安國孔子世孫宰<lb/>
　我檀弓皆孔子弟子二戴之禮述宰我五帝德及檀<lb/>
　弓篇皆有舜𦵏蒼梧之文想安國之時鳴條之蒼梧<lb/>
　湮沒無𫝊而南方之蒼梧竊附其名故誤指為南廵<lb/>
　也獨不謂古文方國秦漢郡邑二千年來得仍而不<lb/>
　變乎且言蒼梧而不言方國則是天子畿内地也安<lb/>
　國以秦漢郡邑之名驅尚書陟方從其説不大誤乎<lb/>
<pb n="KR2k0049_WYG_179-20b"/>
　孔子家語載五帝德一篇乃增陟方岳三字又變尚<lb/>
　書之文矣其亦出於安國乎夫辨者如射覆得實如<lb/>
　發覆覆之既發辨可勿用矣兩存之者蓋非辨無以<lb/>
　洗羣書之疑非考實無以明辨之果是也事理之覈<lb/>
　自有㝠合如程伯淳之數倉柱人心之靈未可盡誣<lb/>
　也然則安邑之舜陵果是乎孟子叙伐桀之事曰自<lb/>
　牧宫書曰自鳴條則鳴條牧宫宫名也葢郊外之離<lb/>
　宫也竹書曰舜暮年居于鳴條註云鳴條有蒼梧山<lb/>
<pb n="KR2k0049_WYG_179-21a"/>
　則舜之卒於鳴條葬于蒼梧非有異也矣晉書謂安<lb/>
　邑舊舜都非無見也風土記曰舊説舜𦵏上虞其言<lb/>
　亦可釋也虞葢舜始封之邑又舜子均叔之封也若<lb/>
　謂㑹稽之上虞則非也今蒲州東南八十里有蒼陵<lb/>
　谷去媯汭水不逺王肅曰媯汭虞地名則蒼陵谷亦<lb/>
　古虞地也今中條山以竹書㫁之古必有蒼梧之名<lb/>
　故檀弓等書皆云舜𦵏于蒼梧亦非誣言也彼零陵<lb/>
　之説誠荒唐矣<lb/>
<pb n="KR2k0049_WYG_179-21b"/>
　夏縣<lb/>
世紀禹或居安邑又曰禹自安邑徙晉陽漢志自平陽<lb/>
　遷安邑　路史夏今陜之夏縣唐隸絳周成王封夏<lb/>
　公在此本侯爵莊辛云堯時漢安邑之地葢昌陽翟<lb/>
　之名　世紀夏今陽澤是也<lb/>
地形志河北郡有北安邑縣漢晉屬河東又有南安邑<lb/>
　太和十一年置<lb/>
通典漢安邑縣地葢以夏禹所都為名夏都安邑城在<lb/>
<pb n="KR2k0049_WYG_179-22a"/>
　今縣北十五里　後魏神䴥元年别置安邑城在禹<lb/>
　都舊城之西四十里分安邑東地立夏縣因夏禹都<lb/>
　名城在禹都舊城南十五里<lb/>
元和郡縣志夏縣今安邑縣地太和十一年别置十八<lb/>
　年為夏縣<lb/>
唐夏縣屬絳州乾元改屬陜州<lb/>
　　按文中子之夏城註隋亦屬絳州不獨唐也<lb/>
舊有夏城在夏縣西北十五里乃禹時建都所築今謂<lb/>
<pb n="KR2k0049_WYG_179-22b"/>
　之禹王城<lb/>
唐志陜州有夏臺府<lb/>
舊唐志安邑夏縣天寳後加管戸一萬八千五百是河<lb/>
　南避兵之民胥北入中條山也<lb/>
　平陸縣<lb/>
史記武王封周章弟虞仲于周之北故夏墟是為虞仲<lb/>
　列為諸侯殷時諸侯有虞國詩虞芮質厥成是也武<lb/>
　王時國滅而封周章之弟于其故墟乃有虞仲之名<lb/>
<pb n="KR2k0049_WYG_179-23a"/>
　古吴虞二字多通用楊用修曰吳故虞字省文<lb/>
路史㝠鄍也陜之平陸東北二十里有鄍城冀伐之者<lb/>
　後為虞氏邑<lb/>
路史夏陽序之封晉滅之今陜之平陸見歐忞廣記杜<lb/>
　註下陽河東大陽馬融云叔封上陽仲封下陽䟽謂<lb/>
　二地皆虢邑不得二人分封其處服䖍曰在同州之<lb/>
　下陽　漢志北虢在大陽東虢在滎陽西虢在雍<lb/>
　水經註大河之陽曰大陽　路史南虢上陽是城在<lb/>
<pb n="KR2k0049_WYG_179-23b"/>
　陜縣之硤石鎮西三十六里常陽驛之東南北虢男<lb/>
　爵今陜地西四十五里故虢城是是為大陽佑以此<lb/>
　為仲邑仲後也<lb/>
地形志河北郡大陽註二漢晉屬河東後屬有虞城下<lb/>
　陽城<lb/>
唐志陜州有河北府<lb/>
金興定四年解州寳昌軍徙治平陸縣<lb/>
　　按二漢之西河郡皆有平陸縣非此平陸此平陸<lb/>
<pb n="KR2k0049_WYG_179-24a"/>
　　唐方得名<lb/>
　平芮界辨　唐志陜州陜郡本𢎞農郡義寜元年置<lb/>
　武徳元年曰陜州三年兼置南韓州四年廢南韓州<lb/>
　天寳元年更郡名天祐元年為興唐府縣次畿赤哀<lb/>
　帝初復有大都督府領縣六陜硤石靈寳夏芮城平<lb/>
　陸是夏芮城平陸今日屬解者唐屬陜也且陜縣註<lb/>
　有大陽闗即茅津一曰陜津貞觀十一年造浮梁有<lb/>
　南北利人渠今茅津北岸屬平陸則平陸亦兼有唐<lb/>
<pb n="KR2k0049_WYG_179-24b"/>
　之陜縣地矣平陸南岸界陜州西南到靈寳東南到<lb/>
　澠池芮城南岸界閿鄉西南到華隂潼闗東南到靈<lb/>
　寳此今日二邑與河陜之分皆以河為界也　靜樂<lb/>
　有石峽山明一綂志廣輿記胥謂晉人假道於虞出<lb/>
　此大謬千里襲人人盡知其不便况獻公時都故絳<lb/>
　渡洓水即可從安邑踰山而至平陸豈其南轅而北<lb/>
　轍乎<lb/>
　芮城縣<lb/>
<pb n="KR2k0049_WYG_179-25a"/>
路史文王質虞芮之訟暨師武代殷乃収虞師芮師<hi>六韜</hi>
路史芮伯爵今陜之芮城西二十里有芮故城九域志<lb/>
　有芮君祠商代國西伯初虞芮訟今平陸西六十里<lb/>
　閒原者所爭田也<hi>東西七里南北十二里</hi>周為司徒<hi>書注周同姓圻内國</hi>
　<hi>為大夫寰宇記周司徒封芮為附庸非杜云馮翊臨晉芮鄉臨晉城在朝邑西南二里</hi>秦繆公<lb/>
　二年滅梁芮唐武德二年為芮州<lb/>
水經河水自河北城南東逕芮城<lb/>
後漢志河北詩魏國有韓亭　漢志註詩魏國晉獻公<lb/>
<pb n="KR2k0049_WYG_179-25b"/>
　滅之以封大夫畢萬曽孫絳徙安邑也<lb/>
歐陽修十五國里次解魏本舜地唐為堯封以舜先堯<lb/>
　明晉之亂非魏褊儉之等也<lb/>
路史周景王之十二年<hi>昭九年</hi>使詹伯辭于晉曰我自夏<lb/>
　王之代以后稷之功故受魏駘芮岐畢為吾西土武<lb/>
　王克商蒲姑商奄為吾東土巴濮楚鄧為吾南土肅<lb/>
　慎燕亳為吾北土則周之先甞受魏矣平陸乃故河<lb/>
　東之河北縣春秋屬晉<lb/>
<pb n="KR2k0049_WYG_179-26a"/>
魯詩世學畢公初封畢伯當成王時進為魏侯𫝊十餘<lb/>
　世晉侯佹諸滅之畢萬降為晉大夫得食邑于魏<hi>説較</hi>
　<hi>異</hi>
路史今陜治平陸有古魏城在河北縣在河之東北南<lb/>
　西去河各二十餘里北距首山十里所故魏風著十<lb/>
　畝之詩魏晉滅之以賜畢萬<hi>閔二年</hi>芮萬奔魏故或以<lb/>
　魏為萬邑同姓也<lb/>
路史魏在安邑芮近鄭樵云河中河西縣河西熙寜三<lb/>
<pb n="KR2k0049_WYG_179-26b"/>
　年省入河東縣<lb/>
括地志畢原在雍州萬年縣西北二十八里<lb/>
太平寰宇記芮城北五里有魏城即萬所封周八里水<lb/>
　經注二城之中有段干木塚干木晉之賢人也魏文<lb/>
　侯過其門式其廬所謂徳尊萬古芳越來今矣汲冡<lb/>
　竹書紀年曰晉武公元年尚一軍芮人乗京荀人董<lb/>
　伯皆叛匪直大荔故芮也此亦有焉紀年又云武公<lb/>
　七年芮伯萬之母芮姜逐萬萬出奔魏八年周師虢<lb/>
<pb n="KR2k0049_WYG_179-27a"/>
　師圍魏取芮伯萬而東之九年戎人逆芮伯萬於郟<lb/>
　斯城亦或伯萬之故畫也<lb/>
地形志陜州河北郡領縣四　北安邑　南安邑　河<lb/>
　北　太陽　恒農郡北陜註二漢晉曰陜屬有曲沃<lb/>
　城鄧芝祠<lb/>
劉良臣曰芮姬姓伯爵葢自夏商以來若耿國類非周<lb/>
　初始封也山西通志據河東夫芮王廟記本陸徳明<lb/>
　周非同姓不封之説謂周初封同姓不知當封之時<lb/>
<pb n="KR2k0049_WYG_179-27b"/>
　質成于文王者又何人耶稽之𫝊記皆曰姬姓無周<lb/>
　封字也或曰朱文公魏詩𫝊亦曰周初封同姓廟記<lb/>
　葢本于此曰文公就畢魏而言葢畢萬乃文王第十<lb/>
　五子畢公髙之後畢在今長安國絶至萬為晉大夫<lb/>
　伐魏取之獻公以其地為萬采邑即芮地也芮之稱<lb/>
　魏以芮伯萬為其母所逐秦人納之居於魏相去裁<lb/>
　一舎<hi>芮伯城西二十里鄭村魏侯城北五里</hi>遂不稱芮而稱魏猶魏侯<lb/>
　罃遷梁稱梁也文公以非義理精微未及詳考<lb/>
<pb n="KR2k0049_WYG_179-28a"/>
馬淑援曰解舊志載州西南六十里有魏故城今隸芮<lb/>
　地又畢萬墓在焉以為古魏近之矣但史記未言古<lb/>
　魏所在水經注言魏城處山河之間亦未指定古魏<lb/>
　而芮地又相傳河北城為文侯城意此即古魏城乎<lb/>
　議者以城在今芮遂謂芮即古魏不知古魏芮本比<lb/>
　隣國晉初以賜萬而芮并入于魏則其後也况國風<lb/>
　葛屨諸什皆魏未滅時詩朱子於魏風下明注解即<lb/>
　其地在析城西雷首北是確指解為古魏矣<lb/>
<pb n="KR2k0049_WYG_179-28b"/>
薛一鶚曰芮城地形東北漸髙以及山東南下坡以及<lb/>
　河為縣治數十里平衍<lb/>
　芮魏辨　據劉良臣謂魏即芮而馬淑援又謂古魏<lb/>
　在解按鄭康成詩譜魏在禹貢冀州雷首之北析城<lb/>
　之西南枕河曲北渉汾水四至甚分明詩彼汾沮洳<lb/>
　河水清且漣漪等語可証古魏地廣芮適在析城雷<lb/>
　首河曲之中則不得以魏専屬解州境而逐居于魏<lb/>
　遂稱魏而不稱芮其説尤可味也<lb/>
<pb n="KR2k0049_WYG_179-29a"/>
　芮城界辨　芮在漢以後胥名河北屬河東郡後魏<lb/>
　屬河北郡漢臨晉隸左馮翊注云秦獲大荔更名有<lb/>
　河水祠芮鄉故芮國後漢書注與虞讓國周本紀註<lb/>
　虞芮亦云芮在馮翊臨晉縣按二國相讓閒田在今<lb/>
　平芮界漢重泉臨晉在河西豈古芮地綂轄于古臨<lb/>
　晉自今永濟城西以達南東百餘里皆古臨晉屬乎<lb/>
　後魏註河北云二漢晉屬河東有芮城立城媯水首<lb/>
　陽山伯夷叔齊墓則永濟城南地舊多隸芮而芮又<lb/>
<pb n="KR2k0049_WYG_179-29b"/>
　屬河東郡何以稱焉隋書註云舊置安戎後周改又<lb/>
　置永樂郡後省入芮與永濟地分合無定而唐武徳<lb/>
　二年以芮城河北永樂置芮州貞觀元年州廢以永<lb/>
　樂隸鼎州芮城河北屬陜郡宋因之金乃改與平陸<lb/>
　均隸解云<lb/>
絳州<lb/>
左傳荘公二十六年春士蒍為大司空夏士蒍城絳以<lb/>
　深其宫　註絳晉所都也今平陽絳邑縣<lb/>
<pb n="KR2k0049_WYG_179-30a"/>
僖公十三年秦輸粟于晉自雍及絳相繼註絳晉國都<lb/>
　正義曰秦都雍雍臨渭晉都絳絳臨汾渭水從雍而<lb/>
　東至𢎞農華隂縣入河從河逆流而北上至河東汾<lb/>
　隂縣乃東入汾逆流東行而通絳故杜云從渭水運<lb/>
　入河汾也<lb/>
成公六年晉人謀去故絳諸大夫皆曰必居郇瑕氏之<lb/>
　邑獻子曰不如新田公從之夏四月丁丑晉遷于新<lb/>
　田冬季文子如晉賀遷也杜註晉復命新田為絳故<lb/>
<pb n="KR2k0049_WYG_179-30b"/>
　謂此為故絳新田平陽絳邑縣是<lb/>
　　按杜註則絳與新田皆在晉之平陽絳邑<lb/>
前漢聞喜註故曲沃晉武公自晉陽徙此絳註晉武公<lb/>
　自曲沃徙此晉書註亦同後漢絳邑註杜預曰故絳<lb/>
　也聞喜邑註晉蒐清源在縣北又曰曲沃在縣東百<lb/>
　數里<lb/>
　　按古曲沃距聞喜止數里本屬一地而謂武公徙<lb/>
　　絳則與左史不合左史胥在獻公之世謂自晉陽<lb/>
<pb n="KR2k0049_WYG_179-31a"/>
　　徙曲沃尤與封叔父成師于曲沃語相戻<lb/>
杜預註曲沃晉别封成師之邑在河東聞喜縣翼晉舊<lb/>
　都在平陽絳邑縣東　水經注水出絳山西北注流<lb/>
　於澮應劭曰絳水出絳縣西南蓋以故絳為言也又<lb/>
　曰晉去故絳居新田又謂之絳即絳陽也葢在絳澮<lb/>
　之陽<lb/>
通典春秋為絳國即故絳與新田之都也<lb/>
　　按杜註水經注通典可㕘覈李汝寛有辨詳見聞<lb/>
<pb n="KR2k0049_WYG_179-31b"/>
　　喜<lb/>
舊志成侯服人徙曲沃五世穆侯費生徙絳再傳至昭<lb/>
　侯徙翼至曲沃武公并晉又都翼獻公九年夏士蒍<lb/>
　城絳<lb/>
西魏後周以為重鎮<lb/>
隋絳郡註後魏置東雍州後周改絳州<lb/>
唐武徳初置總管府隸絳潞葢沁建澤韓晉呂澮秦蒲<lb/>
　芮虞邵十五州二年復州<lb/>
<pb n="KR2k0049_WYG_179-32a"/>
宋置絳郡防禦<lb/>
金天㑹六年置絳陽軍節度使崇慶元年改晉安府行<lb/>
　元帥府事又置宣撫司興定二年十二月升為晉安<lb/>
　府總管河東南路兵馬三年三月置河東南路轉運<lb/>
　司<lb/>
元初置節度使行元帥府事以府罷仍為絳州隸平陽<lb/>
　路<lb/>
　翼絳聞喜曲沃等地通辨　聞喜邑本曲沃即漢書<lb/>
<pb n="KR2k0049_WYG_179-32b"/>
　二語可㫁二縣沿革至景公由絳遷新田抑宜覈故<lb/>
　絳新絳南北絳之分暨新田之地之胥為絳也春秋<lb/>
　以前晉都翼自武侯成侯至昭侯皆在舊都後封成<lb/>
　師桓叔于曲沃一傳而荘伯再傳而武公其間潘父<lb/>
　迎立晉人拒之平王桓王使虢公虢仲以兵伐曲沃<lb/>
　反覆馳突皆在今聞喜翼城境地及釐王命曲沃武<lb/>
　公為晉君列為諸侯盡併晉地始都翼獻公八年從<lb/>
　士蒍説城聚都之命曰絳今絳縣縣治南車廂城也<lb/>
<pb n="KR2k0049_WYG_179-33a"/>
　九年始都絳今太平縣南晉城也<hi>通典晉武公徙于此</hi>杜註絳<lb/>
　晉國都正義又曰晉都絳絳臨汾汎舟之役自雍及<lb/>
　絳相繼當在今太平絳州稷山間太平又有古晉城<lb/>
　遺址此翼與太平所以胥名絳也顧翼名絳新田亦<lb/>
　名絳今翼城南有北絳村即故絳城此翼絳也水經<lb/>
　注應劭曰絳水出絳縣西南葢以故絳言此即指車<lb/>
　廂城也後自絳遷新田復謂絳都為故絳至曲沃東<lb/>
　南二里絳邑城乃新絳非故絳也自後魏分絳縣地<lb/>
<pb n="KR2k0049_WYG_179-33b"/>
　置曲沃縣與聞喜同隸正平郡又扵今翼城置北絳<lb/>
　郡領小鄉北絳二縣又扵今絳縣置南絳郡并縣後<lb/>
　周改絳州隋唐宋以後置絳州絳郡然後統南北絳<lb/>
　而胥轄之杜註汾水出太原經絳北西南入河澮水<lb/>
　出平陽絳縣南西入汾而註絳與新田皆曰今平陽<lb/>
　絳邑縣是則今絳州曲沃等地胥為絳胥為新田也<lb/>
　漢絳邑地頗廣范志絳邑有翼城今絳縣東西胥在<lb/>
　其中不可拘車廂城為孤証舊通志于曲沃絳縣皆<lb/>
<pb n="KR2k0049_WYG_179-34a"/>
　曰春秋晉都新田地李在澗據以立辨甚為朗徹尚<lb/>
　有未盡晰者因䟽通以廣其説<lb/>
　春秋傳曰下國有宗廟謂之國在絳曰下國矣此説<lb/>
　宜覈今絳州絳縣舊志皆引城聚為証太平縣南二<lb/>
　十五里有古晉城亦稱士蒍所築試以地形里數揆<lb/>
　之晉城南二十五里即今絳州州距絳縣百里絳縣<lb/>
　距翼城七十里距曲沃五十里距太平七十里聞喜<lb/>
　距絳縣八十五里距太平亦僅百里曲沃漢晉未立<lb/>
<pb n="KR2k0049_WYG_179-34b"/>
　縣後魏太和十一年始置後周復置其始皆統于絳<lb/>
　邑治于太平縣之晉城觀通典晉自曲沃徙此漢聞<lb/>
　喜縣地二語則知聞喜即絳非両地也太平與鄉寜<lb/>
　皆古臨汾然臨汾界止于晉城其南則皆聞喜絳邑<lb/>
　地故漢晉以後之絳邑較今絳縣為廣隋唐後之絳<lb/>
　州絳郡較北魏之絳郡亦復擴衍至于新田則確在<lb/>
　曲沃以汾澮交流汾水在城西一十八里澮水在城<lb/>
　南二里顯然可據太平絳州以南亦為汾流所經而<lb/>
<pb n="KR2k0049_WYG_179-35a"/>
　寖與河近曲沃尤二水交滙地也古曲沃在聞喜决<lb/>
　無可疑而城聚在絳杜註新田今平陽絳邑縣葢曲<lb/>
　沃未設縣以前地多隸絳邑也亦不得以今日州縣<lb/>
　之分疆遂畫為二<lb/>
　聞喜縣<lb/>
漢書武帝元鼎六年將幸緱氏次左邑桐鄉聞南粤破<lb/>
　改左邑為聞喜縣　漢志聞喜故曲沃晉武公自晉<lb/>
　陽徙此武帝行過更名　秦曰左邑莽曰兆亭<lb/>
<pb n="KR2k0049_WYG_179-35b"/>
後漢志聞喜邑本曲沃注引博物記曰縣治洓之川曲<lb/>
　沃在縣東北數里與晉相去六七百里見毛詩譜註<lb/>
　　有稷山亭註縣西五十里左傳曰宣十五年晉侯<lb/>
　治兵于稷　有洓水註左傳呂相絶秦曰伐我洓川<lb/>
　有洮水<lb/>
水經注汾水又西逕清源城北故清陽亭也城北有清<lb/>
　源晉侯蒐清源作三軍處也<lb/>
左傳僖三十一年蒐于清源杜註在聞喜縣北馬融廣<lb/>
<pb n="KR2k0049_WYG_179-36a"/>
　成頌采清源註清源地在河東聞喜縣北　成十八<lb/>
　年大夫逆于清源杜註同上<lb/>
地形志正平郡聞喜註二漢晉屬河東後屬有周陽城<lb/>
　　東雍州正平郡註故南太平神䴥元年改為征平<lb/>
　太和十八年復領縣二　聞喜　曲沃　通典聞喜<lb/>
　亦故曲沃地漢左邑縣之桐鄉也<lb/>
舊唐志聞喜漢縣隋為桐鄉縣武徳元年分置聞喜縣<lb/>
　　曲沃漢絳縣地後魏置曲沃縣　絳漢聞喜縣後<lb/>
<pb n="KR2k0049_WYG_179-36b"/>
　魏置南絳州又置絳縣<lb/>
　　考舊唐地理志則曲沃聞喜二縣沿革自明不煩<lb/>
　　聚訟矣<lb/>
李汝寛聞喜曲沃辨　今之聞喜古曲沃也今之曲沃<lb/>
　古新田也何以知之按史記晉昭侯封文侯弟成師<lb/>
　于曲沃註索隠曰河東之縣名漢武帝改曰聞喜也<lb/>
　故曲沃改桐鄉桐鄉改聞喜此不及桐鄉省文耳晉<lb/>
　驪姬請使申生處曲沃以速縣韋昭解曰曲沃晉宗<lb/>
<pb n="KR2k0049_WYG_179-37a"/>
　邑今河東聞喜是也春秋魯襄公二十二年晉欒盈<lb/>
　入于曲沃林堯叟註曰曲沃在河東聞喜縣前漢地<lb/>
　理志河東郡縣二十四有聞喜註曰故曲沃後漢郡<lb/>
　國志曰聞喜邑本曲沃晉地理志曰聞喜故曲沃文<lb/>
　選潘岳笙賦曰河汾之寳有曲沃之懸匏焉註引漢<lb/>
　書曰河東聞喜縣故曲沃也綱目集覽曰聞喜本絳<lb/>
　州曲沃縣漢武帝改聞喜此非聞喜古曲沃之證乎<lb/>
　魯成公六年晉遷于新田曰有汾澮以流其惡至後<lb/>
<pb n="KR2k0049_WYG_179-37b"/>
　魏始置曲沃縣亦猶武帝改修武為獲嘉其後又别<lb/>
　置一修武也今曲沃人識其邑里皆曰新田郡而汾<lb/>
　澮二水見在其境内曲沃志亦曰即春秋晉新田地<lb/>
　此非今曲沃古新田之證乎或曰詩傳既曰唐侯封<lb/>
　子燮改國號曰晉後徙曲沃則曲沃即晉都矣又曰<lb/>
　昭侯封成師于曲沃豈其以都邑而封成師乎曰史<lb/>
　不云乎曲沃邑大扵翼翼晉君都邑也蓋是時晉自<lb/>
　曲沃遷都于翼而以其故都曲沃封成師是為桓叔<lb/>
<pb n="KR2k0049_WYG_179-38a"/>
　也其後桓叔之孫武公卒滅晉而代為諸侯仍都曲<lb/>
　沃至其子獻公始都絳即今絳州也至景公復自絳<lb/>
　遷于新田復命新田為絳而以故都之絳為故絳山<lb/>
　西通志于曲沃絳縣皆曰春秋晉都新田地誠是也<lb/>
　至漢始以絳為絳縣未有曲沃也至後魏始置曲沃<lb/>
　縣即析絳縣地而置之也知此則三縣之沿革甚明<lb/>
　而曲沃之新志多誤矣沃人李廷寳氏撰志曰魯成<lb/>
　公六年晉人謀去故絳韓獻子曰不如新田土厚水<lb/>
<pb n="KR2k0049_WYG_179-38b"/>
　深居之不疾有汾澮以流其惡今澮水在沃南二里<lb/>
　汾水在沃西一十八里故通考以曲沃為晉所都新<lb/>
　田之地若今之聞喜則去澮逺矣寳之此證謂今曲<lb/>
　沃即古新田則是矣以證今之沃為桓叔所封之沃<lb/>
　則非也何者桓叔所封之沃乃古曲沃也既以今之<lb/>
　沃為新田又以為古沃豈以新田古沃為一地乎如<lb/>
　其一地也則晉人謀去故絳當云復都曲沃何以言<lb/>
　遷于新田也况故都之水土晉人豈不知之而必待<lb/>
<pb n="KR2k0049_WYG_179-39a"/>
　獻子熟計之乎寳以通考之沃為古沃不惟失馬氏<lb/>
　之意且自為矛盾甚矣他證多類此要不俟乎予之<lb/>
　贅也<lb/>
李汝寛桐宫辨　諸志皆以聞喜為桐宫湯陵所在予<lb/>
　竊疑之按漢書劉向傳厯叙帝王陵墓曰殷湯無𦵏<lb/>
　處師古曰謂不見𫝊記也漢去古未逺劉向班固為<lb/>
　世大儒且不知湯之𦵏處諸志何以知其在聞喜也<lb/>
　司馬光宋之大儒其撰聞喜宣聖廟記亦未及此金<lb/>
<pb n="KR2k0049_WYG_179-39b"/>
　有張邦彥者撰宣聖廟記據一時儒生父老之言謂<lb/>
　文廟古之湯陵引尚書及孔安國註以信之而力詆<lb/>
　魏文帝皇覽言湯𦵏濟阥之非葢因地名桐鄉且多<lb/>
　古柏而附㑹之也夫安國註尚書桐宫止云此湯𦵏<lb/>
　地也未言所在邦彥何以知其指此也記又曰其地<lb/>
　葢與清源相接故魯僖公三十一年晉蒐于清源杜<lb/>
　註云在聞喜縣北當時雖則未名聞喜然亦桐之事<lb/>
　實見于春秋者也夫尚書註䟽未言桐宫與清源相<lb/>
<pb n="KR2k0049_WYG_179-40a"/>
　接他書亦未有言之者邦彥何以知其與清源相接<lb/>
　而以為桐之事實也夫以桐鄉為桐宫已屬無稽又<lb/>
　以文廟為湯陵非齊東野人之語乎及考平陽府志<lb/>
　山西通志雖以聞喜為湯陵于榮河又皆云湯陵在<lb/>
　縣北百祥村西元癸未歳淪于汾河以石柩遷于别<lb/>
　地洪武初建寢廟于陵東以便嵗時致祭正徳元年<lb/>
　少卿喬宇題准修祠又按文獻通考大明一統志皆<lb/>
　云湯𦵏汾隂又按隋制祀湯于汾隂汾隂即榮河也<lb/>
<pb n="KR2k0049_WYG_179-40b"/>
　又按丘文莊公大學衍義補云我朝帝王陵廟既命<lb/>
　有司嵗時修葺又於三年一次出祝文香帛遣太常<lb/>
　寺樂舞生賷往所在命有司致祭凡三十六帝而殷<lb/>
　湯與焉雖未言其所在然亦可見必知其所在而非<lb/>
　聞喜矣夫據漢書則湯陵之所在不可知也據尚書<lb/>
　註雖知桐為湯陵而桐之所在不可知也據文獻通<lb/>
　考等書及喬宇所題雖直指榮河而猶未可盡信也<lb/>
　乃邦彥始則不知闕疑而輕信儒生父老之言既則<lb/>
<pb n="KR2k0049_WYG_179-41a"/>
　濟以博辨而并失安國元凱之意以致正徳間邑博<lb/>
　王紳氏修志遂以桐宫為邑之故而州據縣府據州<lb/>
　省據府諸志皆誤誰之咎也若曲沃志又謂桐鄉城<lb/>
　在縣西南驛喬村世𫝊伊尹放太甲於此則湯陵愈<lb/>
　多而両地之父老賢於漢儒逺矣<lb/>
　河津縣<lb/>
尚書祖乙徙耿<lb/>
晉獻公十六年滅耿服䖍曰耿國姬姓<lb/>
<pb n="KR2k0049_WYG_179-41b"/>
史記晉獻公賜趙夙耿索隠今河東皮氏縣耿鄉晉灼<lb/>
　曰岸頭河東皮氏亭也<lb/>
漢志皮氏耿鄉故耿國晉獻公滅之以賜大夫趙夙後<lb/>
　十世獻侯徙中牟有冀亭莽曰延平<lb/>
地理志皮氏縣汾水南耿城是<lb/>
括地志絳州龍門縣東南十二里耿城故耿國也皮氏<lb/>
　故城在絳州龍門縣西一百八十歩正義縣西百四<lb/>
　十歩　縣東一里有耿鄉城一名舊縣城舊志秦移<lb/>
<pb n="KR2k0049_WYG_179-42a"/>
　治陽村改皮氏縣後魏又改龍門復修耿鄉城<lb/>
　　按魏襄王六年秦取皮氏焦恵王九年渡河取皮<lb/>
　　氏十三年撃皮氏未拔而解則戰國已有皮氏非<lb/>
　　秦改也<lb/>
杜預曰平陽皮氏縣東南有耿鄉　耿都城址在縣東<lb/>
　南史云在蒲州北一百八十里通志在吉州南　書<lb/>
　𫝊洩鹵墊隘<lb/>
地形志晉州河西郡天平四年置領縣一夏陽<lb/>
<pb n="KR2k0049_WYG_179-42b"/>
　　按是時東魏置郡以誇耀闗西非實境也<lb/>
東雍州髙梁郡領縣二　髙凉註太和十一年分龍門<lb/>
　置有髙凉闇閣驪姬塜　龍門註故皮氏二漢属河<lb/>
　東晉属平陽眞君七年改属有臨汾城<lb/>
南汾州北鄉郡領縣二龍門　汾隂　龍門郡領縣二<lb/>
　西太平　汾陽<lb/>
隋開皇初廢龍門郡有龍門縣屬河東郡<lb/>
唐書河東郡龍門註武徳二年徙秦州東治五年析置<lb/>
<pb n="KR2k0049_WYG_179-43a"/>
　萬春縣貞觀十七年州廢省萬春入龍門隸絳州元<lb/>
　和初來屬有龍門闗有髙祖廟貞觀中置有龍門倉<lb/>
　開元二年置<lb/>
元皇慶初故城東西南三靣胥湮汾水因移于西北一<lb/>
　里今縣是也<lb/>
皮氏城在城西楊村秦築今湮<lb/>
　　按今之河津即龍門宋金元皆屬河中府明屬蒲<lb/>
　　州今隸絳州以其地在汾水北也<lb/>
<pb n="KR2k0049_WYG_179-43b"/>
鄭氏箋梁山今在馮翊夏陽西北韓姬姓之國也後為<lb/>
　晉所滅故大夫韓氏以為邑名焉<lb/>
路史周平王子唐封梁山為梁伯千姓編唐平王少子<lb/>
張士佩曰韓葢侯伯之國也及大夫韓武子萬食采于<lb/>
　韓原乃為邑武子後獻子厥從封姓為韓氏是為韓<lb/>
　厥獻子後宣子徙居州州蘇忿生之州邑也宣子後<lb/>
　貞子徙居平陽及韓分晉而初所食采之邑曰韓原<lb/>
　者乃為魏分焉魏封今開封號大梁而韓原時曰少<lb/>
<pb n="KR2k0049_WYG_179-44a"/>
　梁焉以界秦戍守重之也韓原有龍門龍門雍州之<lb/>
　域也<lb/>
顧炎武曰竹書紀年平王十四年晉人滅韓按左傳僖<lb/>
　公十五年晉侯及秦伯戰于韓上言渉河下言及韓<lb/>
　又曰冦深矣是韓在河東非今之韓城也故杜氏解<lb/>
　但云韓晉地正義引括地志韓原在同州韓城縣西<lb/>
　南非也文公十年晉人伐秦取少梁始得今韓城之<lb/>
　地益明戰于韓非此也<lb/>
<pb n="KR2k0049_WYG_179-44b"/>
　韓原辨　韓國與韓原多混為一皆縁未詳封建始<lb/>
　末之故周始封之韓左傳邢晉應韓皆武之穆是也<lb/>
　國都在并州於周職方為正北故詩曰溥彼韓城燕<lb/>
　師所完當時錫命奄受追貊北國後宣王因韓侯始<lb/>
　立來朝使復其祖封而詩人羙之此春秋以前之韓<lb/>
　也平王時晉滅韓以賜桓叔之子萬為韓武子其食<lb/>
　采在韓原後三世韓厥獻子居卿位宣子徙居州貞<lb/>
　子徙平陽此春秋之韓也越數𫝊而景侯䖍與趙魏<lb/>
<pb n="KR2k0049_WYG_179-45a"/>
　同列諸侯分晉地十餘世至王安乃盡入地于秦為<lb/>
　潁川此春秋以後之韓也考韓奕詩鄭箋謂在左馮<lb/>
　翊夏陽西北括地志謂在同州韓城縣西南朱註因<lb/>
　以梁山為韓鎮而杜氏註第云韓晉地不言所在王<lb/>
　肅又言涿郡方城縣有韓侯城魏地形志亦云范陽<lb/>
　郡方城縣有韓侯城日知録據水經注聖水逕方城<lb/>
　縣故城北又東南逕韓城東二語以為韓國近燕非<lb/>
　同州之韓城可偹一説夫賜地與食采之邑必不甚<lb/>
<pb n="KR2k0049_WYG_179-45b"/>
　逺今按左傳韓原戰地未知即武子采邑與否而傳<lb/>
　云涉河侯車敗後又云三敗及韓則韓原應在河東<lb/>
　無疑不然杜註何以云晉地耶且史伯對鄭桓公曰<lb/>
　武王之子應韓皆不在杜註云韓在河東郡界此與<lb/>
　王肅魏地形志諸説雖不盡合而河東之有韓原則<lb/>
　可考矣通志安邑即韓國通鑑前編夏后禹踐位于<lb/>
　韓漢書河北詩魏國有韓亭今襄垣縣有韓城𫝊為<lb/>
　趙襄子築後周置韓州于此凡此又因時地而變名<lb/>
<pb n="KR2k0049_WYG_179-46a"/>
　但距河已逺未必即戰于韓原之韓也<lb/>
史記少梁更名夏陽少梁古梁國秦滅之在韓城縣南<lb/>
　二十二里唐改曰韓城縣　夏陽故少梁秦恵文王<lb/>
　十一年更名禹貢梁山在西北龍門山在此　華池<lb/>
　在韓城西南十七里在夏陽故城西北四里髙門去<lb/>
　華池三里<lb/>
顧炎武曰左傳桓九年梁伯伐曲沃註梁國在馮翊夏<lb/>
　陽縣郤芮曰梁近秦而幸焉是也漢書地理志云馮<lb/>
<pb n="KR2k0049_WYG_179-46b"/>
　翊夏陽縣故少梁也水經注乃曰大梁周梁伯之居<lb/>
　也梁伯好土功大其城號曰新里民疲而潰秦遂取<lb/>
　焉後魏惠王自安邑徙都竹書紀年梁恵成王六年<lb/>
　四月甲寅徙都于大梁是也是誤以少梁為大梁而<lb/>
　不知大梁不近秦也<hi>後漢志河南尹梁故國伯翳後註引博物記曰梁伯好土功今</hi>
　<hi>梁多有城亦誤</hi>
秦孝公二十三年與晉戰岸門　魏哀王二年秦使樗<lb/>
　里子取我曲沃走犀首岸門　劉氏曰河東皮氏縣<lb/>
<pb n="KR2k0049_WYG_179-47a"/>
　有岸門亭　繋走犀首岸門于取曲沃之下則索隠<lb/>
　劉氏之説為是徐廣潁隂正義許州長社縣之説為<lb/>
　非<lb/>
地形志華山郡夏陽縣有梁山龍門黒水城是梁山龍<lb/>
　門山析為二也<lb/>
　稷山縣<lb/>
隋書注後魏曰髙凉開皇十八年改焉有後魏龍門郡<lb/>
　開皇初廢又有後周勲州置總管改曰絳州開皇初<lb/>
<pb n="KR2k0049_WYG_179-47b"/>
　移<lb/>
唐書注本隸絳州唐屬河中府<lb/>
宋金元皆隸絳州<lb/>
　絳縣<lb/>
水經注翼為晉舊都後獻公又北廣其城方二里又命<lb/>
　之為絳莊二十六年士蒍城絳以深其宫是也<lb/>
杜預絳註平陽絳邑縣是　今縣南十里有車廂城<lb/>
晉獻公九年始都絳景公十五年自絳遷于新田復命<lb/>
<pb n="KR2k0049_WYG_179-48a"/>
　新田為絳舊通志絳縣晉都新田也<lb/>
通典春秋時晉武公自曲沃徙此漢聞喜縣地<lb/>
路史絳穆侯居見詩譜荘二十六年士蒍城之二漢為<lb/>
　縣今隸絳有絳山絳水有故絳城在翼城東南曲沃<lb/>
　南二里景公遷新田又曰絳乃以翼為故絳後魏北<lb/>
　絳縣在翼城南絳在絳都<lb/>
　　按左傳杜註以絳邑為故絳路史以翼為故絳非<lb/>
　　相戾也晉地皆以絳名翼對絳都為言曰故絳絳<lb/>
<pb n="KR2k0049_WYG_179-48b"/>
　　都對新田而言亦曰故絳<lb/>
史記絳侯周勃食絳八千一百八十戸葢一邑實三邑<lb/>
　也漢絳縣併曲沃翼城地入絳<lb/>
地形志晉州南絳郡註建義初置治㑹交川領縣二南<lb/>
　絳註太和十八年置屬正平郡建義初屬　小鄉註<lb/>
　建義元年罷有小鄉城<lb/>
元至元二年省垣曲八十六年復立垣曲絳縣如故<lb/>
　垣曲縣<lb/>
<pb n="KR2k0049_WYG_179-49a"/>
亳城在縣西十二里元致和元年石碣殷商烈祖成湯<lb/>
　聖王居亳故都<lb/>
韻府垣曲西有亳原湯甞誓衆于此　南有葛伯城西<lb/>
　有童子坪<lb/>
張象蒲亳都辨　唐虞夏殷故都皆在平陽境而舊志<lb/>
　志殷遷耿不及亳者未知亳之在垣曲也垣曲靣景<lb/>
　山瀕大河近接葛伯寨在五代周時名亳城縣漢書<lb/>
　音義稱濟隂亳縣者濟水出濟源山而山在縣東也<lb/>
<pb n="KR2k0049_WYG_179-49b"/>
　桐鄉在其北即伊尹放太甲處今聞喜是也湯陵在<lb/>
　其西厯載祀典今榮河是也皆距垣不二百里而湯<lb/>
　妃墓廟俱在垣境其為亳地明矣孟子曰湯居亳與<lb/>
　葛為隣世𫝊亳州為亳長葛為葛固妄謬不足與辨<lb/>
　傳記所載稱亳者三謂亳在榖熟者皇甫謐也謂亳<lb/>
　在䝉縣者杜預也謂亳在偃師者鄭康成也稱葛者<lb/>
　二一云寜陵有葛伯國一云郾城有葛伯城嘻何亳<lb/>
　與葛之多也蓋甞考之榖熟今夏邑也然考城亦名<lb/>
<pb n="KR2k0049_WYG_179-50a"/>
　榖熟䝉大小二大者在商丘北小者在商丘南于彼<lb/>
　于此茫無確指果可信乎歸徳志稱帝嚳都商丘之<lb/>
　亳城湯自商丘遷焉河南志又稱偃師縣帝嚳所都<lb/>
　也成湯居西亳即此其在左傳帝嚳封其子閼伯于<lb/>
　商丘以主大火是以有閼伯之臺之墓之廟既封其<lb/>
　子又作之都于理非宜且既都商丘何為又都偃師<lb/>
　是二都矣偃師最西去景山不逺説者引景員維河<lb/>
　以實之按黄河自潼闗而下入閿鄉縣界經靈寳陜<lb/>
<pb n="KR2k0049_WYG_179-50b"/>
　州神池新安孟津諸縣以達于開封不聞經偃師也<lb/>
　所謂員河者安在偃師近景山而不名景亳䝉城無<lb/>
　景山而名景亳所不解也若其謂寜陵有葛國者所<lb/>
　以實亳在商丘之説也然寜陵實甯城非葛鄉葢説<lb/>
　者妄也郾城去三亳甚逺安得有葛葢起于好事者<lb/>
　欲以葛城在偃師証成偃師之為亳而偃郾音近譌<lb/>
　以傳譌遂蔓及之耳括地志曰湯冡在北亳皇覽曰<lb/>
　在濟隂亳縣而劉向直謂湯無𦵏處是皆不可信則<lb/>
<pb n="KR2k0049_WYG_179-51a"/>
　偃師之墓亦偽也孔安國以桐為湯𦵏地鄭康成謂<lb/>
　桐地有王離宫皆不得其實而晉太康地記云尸鄉<lb/>
　有亳坂東有城為太甲所放處信斯言也若之何其<lb/>
　不名桐而自秦以來所謂桐鄉者乃在偪近垣曲之<lb/>
　聞喜耶垣曲地僻而道險名公鉅儒罕有至者故其<lb/>
　遺蹟不見于論述而守斯土生斯地者承訛襲舛不<lb/>
　復考覈如斯類者葢比比也可勝道哉<lb/>
左傳文公二年春秦孟明視帥師伐晉以報殽之役二<lb/>
<pb n="KR2k0049_WYG_179-51b"/>
　月晉師禦之先且居將中軍趙衰佐之王官無地禦<lb/>
　戎狐鞫居為右甲子戰于彭衙狼瞫以其屬馳秦師<lb/>
　死焉晉師從之大敗秦師晉人謂秦拜賜之師<lb/>
襄公元年晉圍宋彭城晉人以五大夫在彭城者寘諸<lb/>
　瓠丘註垣曲縣東南有瓠丘即今陽壺城也<lb/>
襄公二十三年齊伐晉戍郫邵封少水以報平隂之役<lb/>
　註少水即沁水　路史郫晉地趙盾殺公子樂處有<lb/>
　郫氏<lb/>
<pb n="KR2k0049_WYG_179-52a"/>
魏獻文帝四年置邵郡于陽壺城南一里南臨大河又<lb/>
　置白水縣在西郭　通考白水縣有彭衙晉秦戰處<lb/>
　　按郃陽西北有彭衙城杜甫彭衙行夜深彭衙道<lb/>
　　月照白水山與文獻通考參覈<lb/>
路史垣縣軹闗南逕苖亭西亭本周之苖邑賁皇采<lb/>
漢志垣註禹貢王屋山在東北沇水所出東南至武徳<lb/>
　入河軼出滎陽北地中又東至瑯琊入海過郡九行<lb/>
　千八百四十里<lb/>
<pb n="KR2k0049_WYG_179-52b"/>
地形志東雍州注世祖置太和中罷天平初復領郡三<lb/>
　　邵郡　髙凉郡　正平郡　邵郡註皇興四年置<lb/>
　邵上郡太和中併河内孝昌中改復領縣四　白水<lb/>
　註有馬頭山　清廉註有清廉山白馬山　萇平註<lb/>
　有王屋山　西太平　洛州新安郡天平初置　東<lb/>
　垣註二漢晉屬河東後屬<lb/>
後周改邵郡于亳城又置邵州改白水為亳城隋開皇<lb/>
　初郡廢大業初州廢改為垣縣又省後魏所置清廉<lb/>
<pb n="KR2k0049_WYG_179-53a"/>
　縣及後周所置蒲原縣入焉<lb/>
唐書註義寜元年以垣王屋置邵原郡又置清亷宅城<lb/>
　二縣武徳元年曰邵州二年置長泉縣是年以長泉<lb/>
　隸懐州後省五年省亳城入垣貞觀元年州廢省清<lb/>
　亷入垣來屬龍朔三年隸洛州長安二年復舊貞元<lb/>
　三年隸陜州元和三年復舊<lb/>
俱利城在澠池縣西通典秦昭王與趙恵文王㑹處故<lb/>
　云俱利<lb/>
<pb n="KR2k0049_WYG_179-53b"/>
邵原縣在濟源縣西唐置尋廢<lb/>
　　按垣曲乃古邵地邵郡邵州邵原皆以召公分陜<lb/>
　　名通考垣有古臯落城即周召分陜地也　按東<lb/>
　　雍州領邵髙凉正平三郡然晉州平陽郡註云晉<lb/>
　　分河東置真君四年置東雍州太和十一年罷改<lb/>
　　置汾州定陽郡註云舊屬東雍州延興四年分屬<lb/>
　　焉孝昌中陷寄治西河是真君之禽昌平陽襄陵<lb/>
　　臨汾泰平與延興之定陽昌寜皆屬東雍州也<lb/>
<pb n="KR2k0049_WYG_179-54a"/>
吉州<lb/>
商王祖乙元祀丙申圮於相徙都于耿史記祖乙既立<lb/>
　是時相都又有河决之患乃自相而徙都于耿書序<lb/>
　祖乙圯于耿作祖乙九祀甲辰圯于耿徙都于邢巫<lb/>
　賢作相商道復興在位十有九祀子祖辛立前編曰<lb/>
　耿在河中府龍門縣邢在邢州龍岡縣　商王祖辛<lb/>
　元祀乙卯在位十有六祀弟沃甲立　商王沃甲元<lb/>
　祀辛未在位二十有五祀祖辛之子祖丁立　商王<lb/>
<pb n="KR2k0049_WYG_179-54b"/>
　祖丁元祀丙申在位三十有二祀沃甲之子南庚立<lb/>
　　商王南庚元祀戊辰在位二十有五祀祖丁之子<lb/>
　陽甲立　商王陽甲元祀癸巳在位七祀弟盤庚立<lb/>
　　殷王盤庚元祀庚子遷都于殷改國號曰殷<lb/>
耿城在州東南殷祖乙遷耿隋置耿州城名取此　盤<lb/>
　庚自耿遷殷作盤庚三篇即今河南偃師<lb/>
漢騏侯國在河東<lb/>
通考漢北屈縣左傳屈産之乗是其地<lb/>
<pb n="KR2k0049_WYG_179-55a"/>
地形志晉州定陽郡興和四年置領縣三　平昌　西<lb/>
　五城胥興和四年置　敷城郡天平四年置領縣一<lb/>
　　敷城<hi>附録定陽郡後以郡隸晉州非肆州敷城也</hi>汾州定陽郡舊屬東<lb/>
　雍州延興四年分屬焉孝昌中䧟寄治西河領縣二<lb/>
　　定陽延興四年置　昌寜<hi>仝上</hi>南汾州領郡九　北<lb/>
　吐京郡領縣四　平昌　北平昌　石城　吐京<lb/>
　西五城郡領縣三　西五城　昌寜　平昌　南吐<lb/>
　京郡領縣一　新城　西定陽郡領縣一　洛陵<lb/>
<pb n="KR2k0049_WYG_179-55b"/>
　定陽郡領縣一　永寜　北鄉郡領縣二　龍門<lb/>
　汾隂　五城郡領縣二　五城　平昌　中陽郡領<lb/>
　縣二　洛陵　昌寜　龍門郡領縣二　西太平<lb/>
　汾陽<lb/>
　　按南汾州為東西魏交爭之地東魏置州郡縣<lb/>
隋志文城郡東魏置南汾州後周改為汾州後齊為西<lb/>
　汾州後周平齊置總管府開皇四年府廢十六年改<lb/>
　為耿州後復為汾州綂縣四　吉昌註後魏曰定陽<lb/>
<pb n="KR2k0049_WYG_179-56a"/>
　縣并置定陽郡開皇初郡廢十八年縣改名焉大業<lb/>
　初置文城郡有風山　文城註後魏置有石門山<lb/>
　伍城　昌寜　後魏置平昌縣後廢隋末復置唐更<lb/>
　名呂香五代周廢<lb/>
舊唐志慈州元魏曰南汾州隋改為耿州又為文城郡<lb/>
　武徳元年改為汾州五年改為南汾州八年改為慈<lb/>
　州以郡近慈烏戍故也　吉昌隋縣　文城元魏曰<lb/>
　仵城縣隋改為文城顯慶三年移仵城縣東北文城<lb/>
<pb n="KR2k0049_WYG_179-56b"/>
　村置唐天祐中更曰屈邑有孟門山石鼓山　仵城<lb/>
　後魏置縣取鎮戌名也<lb/>
宋置慈州團練使　宋書慈州舊領吉鄉文城鄉寜三<lb/>
　縣熙寜五年廢州以吉鄉隸隰州即縣治置吉鄉軍<lb/>
　使仍省文城為鎮隸焉又以鄉寧隸晉州襄陵縣元<lb/>
　祐元年復吉鄉軍為慈州領吉鄉一縣<lb/>
金天徳三年改慈州為耿州置文城郡軍明昌元年更<lb/>
　名吉州領吉鄉鄉寜二縣<lb/>
<pb n="KR2k0049_WYG_179-57a"/>
元初領司候司吉鄉鄉寜二縣中統二年併司候司入<lb/>
　吉鄉縣至元二年省吉鄉三年又省鄉寜並入州後<lb/>
　復置鄉寜領一縣<lb/>
　鄉寜縣<lb/>
史記唐在河汾之東方百里故曰唐叔虞<lb/>
世本曰居鄂宋忠曰鄂地今在大夏正義曰括地志云<lb/>
　故鄂城在慈州昌寜縣東二里按與絳州夏縣相近<lb/>
　禹都安邑故城在縣東北十五里故云在大夏也然<lb/>
<pb n="KR2k0049_WYG_179-57b"/>
　封於河汾二水之東方百里正合在晉州平陽縣不<lb/>
　合在鄂未詳<lb/>
路史鄂翼九宗嘉父逆晉侯于隨納之鄂曰鄂侯鄂晉<lb/>
　地<hi>隐六年</hi>城南一里有鄂侯故壘<hi>相傳鄂侯南北両山城今縣治踞北壘</hi>
路史僖十六年有狐厨今晉治臨汾西北有狐谷亭<lb/>
地形志定陽郡昌寜註延興四年置有隂陽二城<lb/>
隋志文城郡昌寜註後魏置并内陽郡開皇初郡廢有<lb/>
　壺口山崿山<lb/>
<pb n="KR2k0049_WYG_179-58a"/>
舊唐志慈州昌寜漢臨汾縣地後魏分置太平縣又分<lb/>
　太平置昌寜縣　呂香本平昌義寜元年分仵城縣<lb/>
　置平昌貞觀元年改吕香因舊鎮為名上元三年移<lb/>
　治所於故平昌府南置今縣是也<lb/>
後魏分太平置昌寜縣後唐改鄉寜宋元祐間以呂香<lb/>
　縣併入焉<lb/>
古鄉寜縣在泊城後湮于河<lb/>
隰州<lb/>
<pb n="KR2k0049_WYG_179-58b"/>
路史榖隰州有榖城非姬姓榖<lb/>
　　按此即九域志所云神農甞百榖處今合桑村是<lb/>
　　也<lb/>
通考隰州春秋時蒲城晉重耳所居　定九年晉車千<lb/>
　乗在中牟<lb/>
地形志汾州註延和三年為鎮太和十二年置州治蒲<lb/>
　子城孝昌中陷移治西河領郡四　西河郡　吐京<lb/>
　郡　五城郡　定陽郡<lb/>
<pb n="KR2k0049_WYG_179-59a"/>
隋志龍泉郡後周置汾州開皇四年置西汾州總管五<lb/>
　年改為隰州總管大業初府廢統縣五　隰川注後<lb/>
　周置縣初曰長夀又置龍泉郡開皇初郡廢縣改曰<lb/>
　隰川大業初置郡　永和　樓山　石樓　蒲<hi>龍泉廢郡</hi>
　<hi>在州治北二里</hi>
唐隰州大寜郡本龍泉郡天寳元年更名　初置常安<lb/>
　縣貞觀初省入蒲縣今有蒲子村古城即重耳所居<lb/>
宋為團練　宋書熙寜五年廢慈州以吉鄉縣隸州即<lb/>
<pb n="KR2k0049_WYG_179-59b"/>
　縣治置吉鄉軍使仍省文城為鎮元祐元年復慈州<lb/>
金志上刺史宋大寧郡團練舊大寜郡軍刺史天㑹六<lb/>
　年改為南隰州以與北京隰州重也天徳三年去南<lb/>
　字領隰州仵城蒲大寜永和石樓六縣<lb/>
路史隰之吉鄉北二十一里有古屈城北屈也　河北<lb/>
　有中牟在隰之北趙獻侯徙治者晉地瓚説詳矣<lb/>
　吉隰界辨　隰州之名始于隋開皇四年唐因之不<lb/>
　可以古南汾州西汾州槩今汾州也辨已見于汾州<lb/>
<pb n="KR2k0049_WYG_179-60a"/>
　府但明洪武二年隰州屬平陽府領大寜石樓永和<lb/>
　三縣萬厯四十二年乃改石樓屬汾州洪武二年蒲<lb/>
　縣亦屬平陽<lb/>
國朝雍正二年改隸吉州後又以蒲為隰州之門戸改<lb/>
　隸隰州此又汾吉隰三屬分合之辨也<lb/>
　蒲縣<lb/>
周宣王三十八年晉人敗北戎于汾隰<hi>志於蒲以㮣汾隰</hi>
左傳晉文公居蒲城杜預曰今蒲子縣劉昭註同<lb/>
<pb n="KR2k0049_WYG_179-60b"/>
梁襄王七年秦降我蒲陽正義在隰州隰川縣蒲邑故<lb/>
　城是也<lb/>
景湣王三年秦拔我垣陽衍括地志故垣地本魏王垣<lb/>
　也在絳州垣縣西北二十里蒲邑故城在隰州隰川<lb/>
　縣南四十五里在蒲水之北故曰蒲陽景湣王三年<lb/>
　恐秦久已取隰州南之蒲矣并錄以備考<lb/>
漢志蒲子註應劭曰武帝置師古曰重耳所居也<lb/>
地形志晉州北五城郡興和二年置領縣三　平昌<lb/>
<pb n="KR2k0049_WYG_179-61a"/>
　石城　北平昌胥興和二年置　晉州五城郡天平<lb/>
　中置領縣三　北棗　南棗胥天平二年置　永安<lb/>
　元象元年置　汾州五城郡正平二年置孝昌中陷<lb/>
　寄治西河領縣三　五城世廟名京軍有鷄亭　平<lb/>
　昌世廟名刑軍有白馬谷石城世廟為定陽胥太和<lb/>
　二十一年改<lb/>
　　按北魏置汾州治蒲子城魏孝文帝置石城縣後<lb/>
　　周大象三年改蒲子縣隋大業三年移置縣治又<lb/>
<pb n="KR2k0049_WYG_179-61b"/>
　　大業二年置新城旋改蒲縣唐武徳元年移縣置<lb/>
　　于城東今石城新城俱久廢則知北魏汾州治蒲<lb/>
　　子城乃治石城縣也北魏蒲子注云始光三年置<lb/>
　　真君七年併平河屬焉永安中與定襄陽曲平冦<lb/>
　　驢夷同屬永安郡北齊河清二年亦置蒲子按此<lb/>
　　乃肆州蒲子非汾州蒲子也<lb/>
隋志龍泉郡蒲縣註後周置有伍城郡及石城郡及石<lb/>
　城縣周末並廢又有後魏平昌縣開皇中改曰蒲川<lb/>
<pb n="KR2k0049_WYG_179-62a"/>
　大業初廢入焉　文城郡伍城縣註後魏置曰刑軍<lb/>
　縣後改為武城後又置武城郡開皇初郡廢又廢後<lb/>
　魏平昌縣入焉大業初又廢大寜縣入焉　隋以蒲<lb/>
　子縣移治縣東北故箕城大業初移治新城改蒲縣<lb/>
　屬龍泉郡<lb/>
唐隰州蒲縣註武徳二年以縣置昌州并置仵城常安<lb/>
　昌原三縣貞觀元年州廢省昌原仵城常安以蒲來<lb/>
　屬西南有常安原<lb/>
<pb n="KR2k0049_WYG_179-62b"/>
金興定四年平陽公胡天祚言隰州之境蒲縣最當其<lb/>
　衝請升為州從之以大寜縣隸焉<lb/>
　　按蒲縣非特為隰州之門戸乃延安以西往來要<lb/>
　　衝也是以<lb/>
國朝雍正八年　題請由吉州改隸隰州<lb/>
　大寜縣<lb/>
國語二五言于獻公曰蒲與二屈君之疆也<lb/>
舊志北屈注禹貢壺口山在東南莽曰朕北應劭曰有<lb/>
<pb n="KR2k0049_WYG_179-63a"/>
　南故稱北臣瓉曰汲郡古文翟章救鄭次于南屈師<lb/>
　古曰即晉公子夷吾所居<lb/>
縣西阜城寨有夷吾宫<hi>參考石樓</hi>
舊唐志大寜漢北屈縣地隋為仵城武徳三年置中州<lb/>
　于隋大寜故城因改名大寜<hi>時并置大義白龍二縣</hi>貞觀元年<lb/>
　廢中州及大義白龍二縣以大寜隸隰州<lb/>
金志有孔山黄河白斤水<lb/>
路史屈夷吾采隰州有故屈城南屈也<lb/>
<pb n="KR2k0049_WYG_179-63b"/>
舊志春秋時蒲屈二邑皆晉地今為吉隰二州蒲寜石<lb/>
　樓三縣隰與蒲故皆蒲而吉州大寜石樓則故皆屈<lb/>
　也故漢時吉寜皆號北屈縣石樓曰吐軍縣屈產地<lb/>
　永和縣<lb/>
漢狐讘隸河東郡<lb/>
後魏太武築城置石羊軍孝文時移於狐讘城遂廢<lb/>
隋志龍泉郡永和註後周置曰臨河縣及臨河郡開皇<lb/>
　初郡廢十八年縣改名焉有闗官樓山註後周置曰<lb/>
<pb n="KR2k0049_WYG_179-64a"/>
　歸化開皇十八年改名焉有北石樓山有孔山<lb/>
舊唐志永和漢狐讘縣隋為永和武徳二年西屬東和<lb/>
　州又分置樓山縣以永和隸隰州　貞觀初省樓山<lb/>
　入永和西北有永和闗<hi>樓山廢址在城南</hi>
金志有樓山横河仙芝水永和闗<lb/>
　　附<lb/>
王復初禖祓神像考　石像三幞帔而男者居中副褘<lb/>
　而女者列左右皆趺坐像甚古無碑記可考舊扁曰<lb/>
<pb n="KR2k0049_WYG_179-64b"/>
　禖祓之神五經要義曰髙辛氏祠于髙禖而生契禖<lb/>
　祠也祠以求子之神也古有禖氏官因以為神也周<lb/>
　之禖著于月令漢之禖著于本紀自是而魏晉齊隋<lb/>
　代有祀焉晉元康六年髙禖壇上石中破從束晳議<lb/>
　埋而更鐫焉禖之主以石有自來矣然亦未審何形<lb/>
　也三石像而題之曰禖然歟否歟禖天子之祀也天<lb/>
　子之祀非天子則不得而祀之人間何得有像豈當<lb/>
　日鼎革之際流落民間䖍祠者廟而置之歟祓除悪<lb/>
<pb n="KR2k0049_WYG_179-65a"/>
　祭也詩云以弗無子弗祓也祓無子也平原厭次有<lb/>
　漢大中大夫東方先生廟揑素為形像二細君侍焉<lb/>
　以觀今像似又東方先生之像焉武帝令先生作禖<lb/>
　祝豈後人因作祝而即以禖祀如古者勾龍配土𤣥<lb/>
　㝠配水之類歟今像前更増以像多侍衛恐傳之既<lb/>
　久並所謂禖者不得而知也未免雌拾遺而幗宋祖<lb/>
　也謹記之擬書石以俟博洽者詳焉<lb/>
陸龜蒙象耕鳥耘辨　世謂舜之在下也田于厯山象<lb/>
<pb n="KR2k0049_WYG_179-65b"/>
　為之耕鳥為之耘聖徳感召也如是余曰斯異術也<lb/>
　何聖徳歟孔子叙書于舜曰濬哲文明聖徳止于是<lb/>
　而足矣何感召之云云乎然象耕鳥耘之説吾得于<lb/>
　農家請試辨之吾觀耕者行端而徐起墢欲深獸之<lb/>
　形魁者無出于象行必端履必深法其端深故曰象<lb/>
　耕耘者去莠舉手務疾而畏晚鳥之啄食務疾而畏<lb/>
　奪法其疾畏故曰鳥耘試禹之績大成而後薦之于<lb/>
　天其為端且深非得于象耕乎去四凶恐害于政其<lb/>
<pb n="KR2k0049_WYG_179-66a"/>
　為疾且畏非得于鳥耘乎不然則雷澤之漁河濵之<lb/>
　陶一無感召何也豈聖徳有時而不徳邪孟子曰堯<lb/>
　舜與人同耳而好事者張以就其怪非聖人之意也<lb/>
　吾病其書之異端敺之使合于道人其從我乎雖不<lb/>
　從吾亦不能變其説<lb/>
王翰禹甎辨　夏治西去十五里有禹故城城中民聚<lb/>
　為村民撅地得甎方尺餘而中畫十二方方容一字<lb/>
　以篆書之其文曰海内勛臣嵗豐登榖路無饑人雖<lb/>
<pb n="KR2k0049_WYG_179-66b"/>
　累千百不異人𫝊謂禹所陶者人人爭寳之或至千<lb/>
　里易以重貨茍得以為厚恵将以遺人難事可濟元<lb/>
　末多事夏當衝要使臣絡繹至縣則求于縣官縣官<lb/>
　亦責于民于是上下病焉當時名公巨儒無辯之者<lb/>
　豈非愛異好竒之過也哉予竊為辨之按字起于蒼<lb/>
　頡之鳥跡書也厯至禹亦不能不小變豈容有篆哉<lb/>
　篆始于周宣王史籀之所為今以諸石本考之尤為<lb/>
　明白今遂以篆為禹時書此不可信者一也詳其文<lb/>
<pb n="KR2k0049_WYG_179-67a"/>
　義膚淺又不類謨謀之古雅此不可信者二也難者<lb/>
　曰禹臣舜出處必有同于舜者陶甎之事豈非同于<lb/>
　陶河濵之事乎曰舜禹聖則同出處貴賤有所不同<lb/>
　何則瞽瞍為匹夫而舜為之子且不得其親其窮可<lb/>
　知耕稼陶漁之事不能不為也鯀者堯之方伯禹為<lb/>
　之子以父為方伯子為陶冶可乎此不可信者三也<lb/>
　禹都安邑是城即禹都也即稱都必舜崩而禹即天<lb/>
　子位矣安有為天子而為陶冶之事哉此不可信者<lb/>
<pb n="KR2k0049_WYG_179-67b"/>
　四也觀其文皆紀徳頌功之語海内勛臣之稱以君<lb/>
　施于臣可也禹豈可以自稱為臣而謂有功於海内<lb/>
　也哉此不可信者五也又曰稱臣者謂之益也如後<lb/>
　世劵文誓辭之謂也曰以當時考之舜之相堯禹之<lb/>
　相舜未甞有此豈至禹獨為之乎乃春秋秦漢之所<lb/>
　為三代豈有是哉是不可信者六也又按史記禹即<lb/>
　位一年而薦益于天後七年禹廵狩而崩則禹在位<lb/>
　時益未有所為也詎可以海内勛臣虚美之乎觀于<lb/>
<pb n="KR2k0049_WYG_179-68a"/>
　孟子可知此不可信者七也謂用之于𦵏瓦棺紙衣<lb/>
　未必為瓴甓之侈勒銘藏之乃東漢已後之事今甎<lb/>
　散在四野不一處得之竊疑故城與司馬公墓近當<lb/>
　時𦵏公之時必陶于近處用之餘者既無所措則必<lb/>
　瘞之詳於文義字畫頗近似之不然何不見于宋之<lb/>
　前而得于宋之後何不聞諸載記而膠于傳聞而不<lb/>
　為禹時也必矣予姑辯之以解後来之惑<lb/>
馬騤曰論語稱虞仲夷逸隐居放言則是仲雍稱虞仲<lb/>
<pb n="KR2k0049_WYG_179-68b"/>
　也今周章之弟乃虞仲之孫何以亦稱虞仲葢周章<lb/>
　弟字仲始封於虞故曰虞仲而雍本字仲為虞始祖<lb/>
　故後亦稱虞仲所以祖與孫同號也<lb/>
靳榮晉恭世子申生辨　古之賢者不幸而處父子君<lb/>
　臣之變茍有定見以决之身後之毁譽所不暇計也<lb/>
　昔驪姬譖世子申生以大逆獻公信之遂殺其傅杜<lb/>
　原欵殺其傅是將殺世子也故懼而奔新城公子重<lb/>
　耳謂之曰子盍言子之志于公乎世子曰不可公安<lb/>
<pb n="KR2k0049_WYG_179-69a"/>
　驪姬是我傷公之心也曰然則盍行乎世子曰不可<lb/>
　君謂我欲弑君也天下豈有無父之國哉吾何行如<lb/>
　之又使人辭於狐突曰申生不敢愛其死雖然吾君<lb/>
　老矣子少國家多難伯氏茍出而圖吾君申生受賜<lb/>
　而死乃縊嗚呼申生不惟愛其君親而又念及驪姬<lb/>
　之子以至於國家不賢而能之乎欲亡于他國而又<lb/>
　悪被此弑君之名不若死之為愈也若夫身後之毁<lb/>
　譽而又何暇計之哉春秋書晉侯殺其世子申生不<lb/>
<pb n="KR2k0049_WYG_179-69b"/>
　曰自殺而曰晉侯殺之聖人所以罪其父而傷其子<lb/>
　也今之論申生者或有咎之之辭不知據于何書説<lb/>
　者曰書晉侯惡其用讒名申生斥其陷父是以名稱<lb/>
　爵號為褒貶也春秋據實事而直書善惡自是凡書<lb/>
　鄭伯許男宋公者此已定之稱也若傳以名稱爵號<lb/>
　為褒貶此又非聖人所以作春秋之義也經書晉侯<lb/>
　殺其世子此善惡之彰明較著也今不遵經而臆為<lb/>
　之説或信世儒穿鑿無稽之言而為之褒貶聖人之<lb/>
<pb n="KR2k0049_WYG_179-70a"/>
　志果如是乎衛太子伋不逃父母與申生之事何殊<lb/>
　焉然而太史公傷之而不咎之此言之昭昭而不可<lb/>
　掩者後世亂臣賊子聞申生之風者必有悚懼之心<lb/>
　是以有功于萬世也又安得而咎之獻公之世卿大<lb/>
　夫之賢者不為不多矣未聞有一言而釋其寃者嗟<lb/>
　夫祁奚叔向不生于此而生于彼宜乎申生不能免<lb/>
　于死也<lb/>
俞汝為介之推辨　甚哉晉文之譎也余過綿山訪介<lb/>
<pb n="KR2k0049_WYG_179-70b"/>
　之推遺事見山勢廻伏蜿蜒周遭數百里若奥若堂<lb/>
　若復若波而澗谷中氷雪齒齒入夏不消廼倚衡而<lb/>
　歎曰焚何容易哉非豐茅廣野可燎之原也非叢林<lb/>
　聚薪可赭之山也石澗之參錯崖谷之委㑹推有伏<lb/>
　而藏矣不然則遁而走矣縱不愛身以博名髙何忍<lb/>
　抱其母投之烈熖中此非人情不可信而史氏書之<lb/>
　莫有矯其非者得非紀過有由焚火有令且以紀時<lb/>
　且以名邑遂據而不疑耶夫惟再據者是以為譎也<lb/>
<pb n="KR2k0049_WYG_179-71a"/>
　夫推與晉文周旋患難一十九年至割股以進豈不<lb/>
　深自結納必于隠者窺晉文之素也禄弗及可以去<lb/>
　矣去之唯恐不逺入山惟恐不深焉肯局曲一隅母<lb/>
　子相抱以待焚也且晉文之求推非本心也無解于<lb/>
　懸書思以覆之耳豈不知亡者之必不返而故急之<lb/>
　豈不知兹山之不可焚而故令之豈不知推之必不<lb/>
　死而故張大之凡以塗人耳目非為推也當其時卑<lb/>
　辭謝過厚其禄以招之無弗至者怒而焚益其亡矣<lb/>
<pb n="KR2k0049_WYG_179-71b"/>
　為推者果如是乎不然山既焚矣禁火何為骨已灰<lb/>
　矣封田奚益何不録推之後以介田之入禄之耶何<lb/>
　不収母子之燼以介田之封封之耶両者無聞徒以<lb/>
　虚詞宣令甚哉晉文之譎也或曰山𨽻靈石有推之<lb/>
　墓在余望之頽然一坵耳郡志謂推必不能隠即隠<lb/>
　矣無不可追之理辨以為非是然則可焚則可踪踪<lb/>
　之不可得焚何容易也<lb/>
陳棐先師孔子廻車廟解　鄢陵陳子給事諌垣以進<lb/>
<pb n="KR2k0049_WYG_179-72a"/>
　言謫外稍遷知澤郡經太行天井闗闗有孔子廟號<lb/>
　曰廻車石上轍跡深尺長數十武廟則傾敝朽漏弗<lb/>
　堪後講堂惟故址陳子至郡首葺廣之完展壯麗矣<lb/>
　客有問廻車之說者陳子曰孔聖之車未甞登太行<lb/>
　也按史記世家孔子不得用於衛將西見趙簡子至<lb/>
　河而聞竇鳴犢舜華之死臨河歎曰美哉水洋洋乎<lb/>
　丘之不濟此命也乃還息乎陬鄉作陬操以哀之而<lb/>
　返乎衛斯世家所謂至河者黄河也禹貢導河東過<lb/>
<pb n="KR2k0049_WYG_179-72b"/>
　洛汭至扵大伾北過絳水至扵大陸括地志曰大伾<lb/>
　山今黎陽東山索隠則曰大陸在鉅鹿及入我朝黎<lb/>
　陽即北直𨽻濬縣而鉅鹿之大陸澤則寜晉境也是<lb/>
　古之黄河過洛汭即東北流而衛國在其東南故自<lb/>
　衛之晉必過河而後大行過太行而後晉境孔子當<lb/>
　時既臨河而返是未濟河也既未濟河是未詣太行<lb/>
　之下也其太行之巔有廻車之轍者妄矣客曰孔子<lb/>
　無廻車太行矣何以有廟歟陳子曰余聞其説矣水<lb/>
<pb n="KR2k0049_WYG_179-73a"/>
　經注曰野王西北有故䢴城當太行南路䢴水又東<lb/>
　南逕孔子廟東廟庭有碑魏太和元年孔靈度等以<lb/>
　舊宇毁落上求修復野王令范衆愛河中太守元真<lb/>
　刺史咸陽公髙允表聞立碑于廟且云按諸子書史<lb/>
　籍之文並言仲尼臨河而歎是非太行廻車之言也<lb/>
　魯國孔氏官於洛陽因居廟下以奉烝甞斯言至矣<lb/>
　蓋孔因遷山下追思聖祖故立廟存饗耳其猶劉累<lb/>
　遷魯立堯祠于山東矣水經之言明可考見如此夫<lb/>
<pb n="KR2k0049_WYG_179-73b"/>
　酈道元後魏人也太和魏孝文年號也已云舊宇毁<lb/>
　落是此廟元魏以前両漢三國時所建然建之自孔<lb/>
　氏始客曰誠若此何以漢魏水經即以廻轍稱也陳<lb/>
　子曰欲往晉而卒未往者孔子之實也適晉之路而<lb/>
　當晉之境者太行也升太行之巔蒼然逺望而可指<lb/>
　見者黄河濟渡處也後人思孔聖者徘徊行山之巔<lb/>
　望孔子臨河旋轅之處廟曰廻車亦何不可况我孔<lb/>
　聖道在天下功在生民自國都以迨鄉塾皆祀之故<lb/>
<pb n="KR2k0049_WYG_179-74a"/>
　先正曰自天子至於鄉邑通祀遍天下惟社稷與孔<lb/>
　子又曰仲尼之道與王化逺邇葢春秋釋奠于先師<lb/>
　者詩書禮樂之師也孔子則人道之主也有君臣父<lb/>
　子之所在即祀祠之所在也廟于闗鎮未為多矣客<lb/>
　曰車轍石跡則何始乎陳子曰此不可據以為信也<lb/>
　斯不由於天成則出於人為耳古之人亦有精誠動<lb/>
　金石者如射石而矢沒羽刺山而泉湧出者葢其一<lb/>
　時事際廹切義氣憤激動觸天地偶然事也即使孔<lb/>
<pb n="KR2k0049_WYG_179-74b"/>
　子廻車於太行亦何所廹切憤激而志動于石乎况<lb/>
　太行路逕數十里何獨此尋丈之轍跡乎地志沁水<lb/>
　西孔山穴洞内石有車轍耆舊傳云此自然成者非<lb/>
　人功所就也予謂此跡若非穴内車所不及之地則<lb/>
　後亦必指為仙靈之跡孔廟之跡或類此不然則好<lb/>
　事者因廻車之名而為之也胡可據以為信耶客曰<lb/>
　此地名天井闗然俗亦名攔車者父老傳為孔子見<lb/>
　黄鼠拱立或曰小兒拱揖因之廻車也今車跡曰妄<lb/>
<pb n="KR2k0049_WYG_179-75a"/>
　矣父老傳豈必盡誣陳子曰天井名闗舊矣古地志<lb/>
　曰髙都縣有天井闗蔡邕曰太行山上有天井闗在<lb/>
　井北遂因名焉故劉歆遂初賦曰馳太行之峻坂入<lb/>
　天井之喬闗史漢光武建元二年遣司空王梁北守<lb/>
　天井闗撃赤眉别校是闗亦兩漢三國前所設至于<lb/>
　攔車之名果俗因廻車之妄附㑹之而狼車則又攔<lb/>
　車流訛也今直名天井可矣攔車狼車之名宜盡革<lb/>
　削以絶謬傳于是客盱衡而詰曰鄙人五疑而公五<lb/>
<pb n="KR2k0049_WYG_179-75b"/>
　釋之廻車之義昭然矣請以示夫人人因遂書為廻<lb/>
　車廟解碑貽夫主祠祀者<lb/>
襄垣劉龍壺闗三老茂碑顔師古註三老茂云荀悦漢<lb/>
　紀稱令狐茂不知於何所得及考漢紀乃止云壺闗<lb/>
　三老並失茂字不知師古復何以得此又後漢書郡<lb/>
　國志引上黨記亦云令狐徵君隠城東山中去郡六<lb/>
　十里卒葬其山即武帝末年上書訟戾太子寃者也<lb/>
　前史失其姓亦無徴君之號據璋志則號與上黨記<lb/>
<pb n="KR2k0049_WYG_179-76a"/>
　合而師古未為無據漢記傳刻或近時逸之豈璋欲<lb/>
　祖茂取記為譜系而附㑹之耶令狐為姓罕壺闗小<lb/>
　邑葢不多得雖漢相去之逺茍名賢後無絶則璋為<lb/>
　茂出亦理所有况其誌得于茂所隠山假令妄以為<lb/>
　祖身後之石何以得留此地其塜墓相聨居昭穆相<lb/>
　承傳宜非自外至者按唐人令狐璋墓碑三原張友<lb/>
　直于崇賢村寺得之三老姓名因以表著其序世系<lb/>
　云先祖茂夾輔周室光翼漢朝此特華餙之辭無庸<lb/>
<pb n="KR2k0049_WYG_179-76b"/>
　辨也<lb/>
　徐樂無終人舊通志載入廣昌按無終即玉田路史<lb/>
　甚明不得誤<lb/>
黄山谷曰班氏以鬭榖於莵得姓凡班姓皆當從斑史<lb/>
　作班誤也<lb/>
　元魏蔡襲及子祐明一統志舊通志胥列澤州高平<lb/>
　按本傳其先陳留圉人曽祖紹為夏州鎮將徙家髙<lb/>
　平父襲名著西州正光中背賊東歸祐幼事母以孝<lb/>
<pb n="KR2k0049_WYG_179-77a"/>
　聞周文在原州召為帳下親信及遷夏州乃以為都<lb/>
　督累遷侍中賜姓大利稽氏是葢原州髙平非建州<lb/>
　長平郡之髙平也<lb/>
　後周田𢎞慷慨有謀略事周文以功賜姓紇干氏考<lb/>
　其初䧟万俟醜奴爾朱天光入闗𢎞自原州歸順及<lb/>
　周文統衆𢎞求謁論事乃見知遇其邑居係原州髙<lb/>
　平郡非建州長平郡也舊通志載入澤州誤矣<lb/>
　隋長孫晟及子行布舊通志載入大同按長孫嵩代<lb/>
<pb n="KR2k0049_WYG_179-77b"/>
　人也其從子曰道生越六世至晟晟初仕周為司衛<lb/>
　上士隋開皇時為驍衛將軍魏太和十九年始都洛<lb/>
　孝武永熈三年西遷長安晟父兕實從西遷前此在<lb/>
　洛已詔為洛陽人矣有仕蹟在朔州并州應入名宦<lb/>
　孫思邈隋京兆華隂人居太白山文帝以博士召弗<lb/>
　應唐貞觀顯慶間召詣京師不就官上元元年還山<lb/>
　永淳初没夀百餘嵗甞流寓洪洞後虞鄉南郭里傳<lb/>
　有思邈墓覈實乃元孫真人大方先生墓也趙孟頫<lb/>
<pb n="KR2k0049_WYG_179-78a"/>
　書碑可據<lb/>
李而洵三温名字考　余讀新唐書溫大雅字彦𢎞弟<lb/>
　彦博字大臨大有字彦將三人兄弟而兩以大為名<lb/>
　彦為字一以彦為名大為字殊異之至宰相世系表<lb/>
　則云彦將字大有而博雅同後見大唐創業起居注<lb/>
　係大雅所撰也中云煬帝遣使夜至太原温彦将宿<lb/>
　於城西門樓上首先見之報兄彦𢎞馳以啟帝帝方<lb/>
　卧聞而驚起執彦𢎞手而笑據此則三温之名皆從<lb/>
<pb n="KR2k0049_WYG_179-78b"/>
　彦而此書首題乃云大雅奉勅撰不應于其間敢自<lb/>
　稱字已而詳考之髙宗太子諱𢎞受酖于武后追崇<lb/>
　曰孝敬皇帝廟曰義宗故諱之者以𢎞文舘為昭文<lb/>
　𢎞農縣為恒農徐𢎞敏為有功韋𢎞機為韋機等則<lb/>
　大雅之名實後人追改之載觀顏魯公叙温氏之盛<lb/>
　曰思魯大雅愍楚彥博逰秦彥將三人之名字其益<lb/>
　真乎<lb/>
　唐髙士亷舊志及正祀考載入霍州謂州東庫拔村<lb/>
<pb n="KR2k0049_WYG_179-79a"/>
　有墓在焉按髙氏鉅族系出渤海神武祖遷懐朔鎮<lb/>
　文襄始生于晉地其他族不居懐朔<lb/>
　據太真外傳𢎞農華隂人徙蒲州永樂之獨頭村父<lb/>
　元琰甞為蜀州司戸㕘軍唐史楊元琰虢州閺鄉人<lb/>
　由梓州㕘軍厯宦刑部尚書晉魏國公徙太子賔客<lb/>
　開元六年卒昔人謂其志在王室定計斬二張不黨<lb/>
　武三思而生此禍水不知元琰名雖同其官秩址貫<lb/>
　胥不合未可混為一<lb/>
<pb n="KR2k0049_WYG_179-79b"/>
　張睢陽傳鄧州南陽人芮城誌邑南張人明吴甡作<lb/>
　公祠記云遷𦵏在芮子孫遂家焉浩氣英風固應與<lb/>
　斯地不泯<lb/>
　栁氏世譜宗元屬西眷楚賢屬東眷胥為景猷後舊<lb/>
　志楚賢編入虞鄉宗元編入解州按宗元叔父殿中<lb/>
　侍御墓表曰邑居于虞鄉宗元或當與楚賢同入虞<lb/>
　鄉耶<lb/>
王禹偁五代史司空圖傳辨　五代史闕文云圖字表<lb/>
<pb n="KR2k0049_WYG_179-80a"/>
　聖自言泗州人有俊才咸通中登進士第雅好為文<lb/>
　躁于進取頗自矜伐端士鄙之從事使府泊登朝驟<lb/>
　厯清顯巢賊之亂車駕播遷圖有先人舊業在中條<lb/>
　山極林泉之羙圖自禮部員外郎避地焉日以詩酒<lb/>
　自娱屬天下板蕩士人多往依之互相推奬由是聲<lb/>
　名籍甚昭宗反正以戸部侍郎召至京師圖既負才<lb/>
　慢世謂已當為宰輔時人惡之稍抑其鋭圖憤憤謝<lb/>
　病復歸中條與人書疏不名官位但稱知非子又稱<lb/>
<pb n="KR2k0049_WYG_179-80b"/>
　耐辱居士其所居在禎貽谿之上結茅屋命曰休休<lb/>
　亭甞自為亭記云云<hi>已上梁史舊文</hi>按圖河中虞鄉人少有<lb/>
　文采未為鄉里所稱㑹王凝自尚書郎出為絳州刺<lb/>
　史圖以文謁之大為凝知入知制誥遷中書舍人知<lb/>
　貢舉擢圖上第頃之凝出為宣州觀察使辟圖為從<lb/>
　事既渡江御史府奏圖監察下詔追之圖感凝知己<lb/>
　之恩不忍輕離幕府滿百日不赴闕為臺司所劾遂<lb/>
　以本官分司倅之召拜禮部員外郎俄知制誥故集<lb/>
<pb n="KR2k0049_WYG_179-81a"/>
　中有文曰戀恩稽命黜繋洛師于今十年方㕘綸閣<lb/>
　此豈躁于進取者耶舊史不詳一至于是圖見唐政<lb/>
　多僻知天下必亂即棄官歸中條山尋以中書舍人<lb/>
　召拜禮部戸部侍郎皆不起及昭宗播遷華下圖以<lb/>
　宻邇乘輿即時奔問復歸還山故其詩曰多病形容<lb/>
　五十三誰憐借笏赴朝叅此豈有意于相位耶河中<lb/>
　節度使王重榮請圖撰碑得絹數千疋圖置于虞鄉<lb/>
　市中恣鄉人所取一日而盡是時盗賊充斥獨不入<lb/>
<pb n="KR2k0049_WYG_179-81b"/>
　王官谷河中士人依圖避難獲免者甚衆昭宗東遷<lb/>
　又以兵部侍郎召至洛下為栁璨所沮一謝而退梁<lb/>
　祖受禪以禮部尚書召辭以老病卒時年八十餘又<lb/>
　按梁室大臣乃至有如敬翔李振杜曉楊涉等皆唐<lb/>
　朝舊族本以忠義立身重侯累将三百餘年一旦委<lb/>
　質朱梁其甚者贊成弑逆唯圖以清直避世終身不<lb/>
　仕梁祖故梁史拾圖小瑕以冺大節者良有以夫栁<lb/>
　璨為相臣<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>多被放逐圖為監察御史尤加畏慎昭<lb/>
<pb n="KR2k0049_WYG_179-82a"/>
　宗郊禮畢上章懇乞致仕曰察臣本意非為官榮可<lb/>
　騐衰羸庶全名節上特賜歸山其詔略曰既養髙以<lb/>
　傲世類移山以釣名心惟樂扵潄流仕非顓於食禄<lb/>
　匪夷匪恵特忘反正之朝載省載思當狥遯棲之志<lb/>
　宜放歸中條山詔辭乃璨之文也時多以四皓二䟽<lb/>
　譽之惟僧虚中云道装汀鶴識春醉野人扶言其操<lb/>
　履檢身非傲世者也又云有時看御札特地掛朝衣<lb/>
　言其尊戴存誠非邀君也<lb/>
<pb n="KR2k0049_WYG_179-82b"/>
　桑維翰傳河南人其墓及故宅在浮山縣治東北五<lb/>
　十里夾榆村故舊通志載之葢河南為東都多五方<lb/>
　聚處之人也<lb/>
京東考古録　一統志楊令公祠在宻雲縣古北口祀<lb/>
　宋楊業按楊業傳生平未甞至燕况古北口又在燕<lb/>
　東北二百餘里地屬契丹久矣業安得而至此且史<lb/>
　明言鴈門之北口而以為宻雲之古北口是作志者<lb/>
　東西尚不辨何論史𫝊哉又按遼史耶律色珍𫝊繼<lb/>
<pb n="KR2k0049_WYG_179-83a"/>
　業敗走至狼牙村與宋史略同宻雲縣志威靈廟在<lb/>
　古北口北門外一里祀宋贈太尉大同軍節度使楊<lb/>
　公成化十八年禮部尚書周洪範記引宋史全文而<lb/>
　不辨雁門北口之非其地豐潤縣志令公村在縣西<lb/>
　十五里宋楊業屯兵拒遼于此有功故名並承一統<lb/>
　志而誤<lb/>
　狄武襄或云陜西清澗人或云汾州西河人彼此互<lb/>
　異粤述所載如此當以傳為據<lb/>
<pb n="KR2k0049_WYG_179-83b"/>
　宋吴玠為陜西諸路都統後贈少師弟璘同節制陜<lb/>
　西諸軍後贈太師按本傳實陜西徳順軍人舊通志<lb/>
　編入盂縣誤<lb/>
　明季雜史藳謂王雲鳳為祭酒薦自張綵蔡京甞薦<lb/>
　楊時秦檜甞薦胡安國京檜自収物望耳于二賢何<lb/>
　病又謂雲鳳刋逆瑾條例置諸國學雲鳳甞抗疏請<lb/>
　斬李廣泄神人憤上冢宰楊一清書謂天下指視甚<lb/>
　嚴後世是非可畏且起廵撫宣府則辭起督両淮鹽<lb/>
<pb n="KR2k0049_WYG_179-84a"/>
　課則又辭亦何愛於祭酒一官而顧舉平生而盡棄<lb/>
　之孫繼魯曰或者以剛直多忤庸衆蘄厚誣焉而造<lb/>
　為不根之謗乎葢亦庶幾篤論云<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_179-84b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百七十九<lb/>
</p>
<p>
</p>
  </div>
</body>
</text>
</TEI>
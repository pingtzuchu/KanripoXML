<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷九十六</head> <lb/>
    <p>
<pb n="KR2k0049_WYG_096-1a"/>
欽定四庫全書<lb/>
　山西通志卷九十六<lb/>
　　名宦<hi>十四</hi>
澤州府<lb/>
漢<lb/>
馮異字公孫潁川父城人以郡掾舉五城歸漢光武署<lb/>
　異為主簿北徇燕趙以異為孟津將軍與冦恂合勢<lb/>
　拒朱鮪異北攻天井闗拔上黨兩城又南下河南破<lb/>
<pb n="KR2k0049_WYG_096-1b"/>
　鮪建武二年定封陽夏侯後征公孫述卒於軍諡曰<lb/>
　節侯<lb/>
鮑昱上黨屯留人司𨽻校尉永子有智略建武初署髙<lb/>
　都長討平羣盜道路開通<lb/>
晉<lb/>
邵續字嗣祖魏郡安陽人素有志烈博覽經史為成都<lb/>
　王穎㕘軍穎欲討其弟長沙王續諫不納後為荀曦<lb/>
　㕘軍除沁水令時天下漸亂續去還家糾集義兵以<lb/>
<pb n="KR2k0049_WYG_096-2a"/>
　圖興復晉室卒死節<lb/>
北魏<lb/>
裴仲規河東聞喜人咸陽王禧為司州牧辟主簿仍表<lb/>
　行建興郡事車駕自代還洛次於郡境仲規備供帳<lb/>
　朝於路側髙祖詔仲規曰朕開置神畿郡望崇重卿<lb/>
　既首應司𨽻美舉復督我名邦何能自致也仲規對<lb/>
　曰陛下窮神盡聖應天順民棄彼元壤來宅紫縣臣<lb/>
　方罄心力躍馬吳會冀功銘帝籍勲書王府豈一郡<lb/>
<pb n="KR2k0049_WYG_096-2b"/>
　而已髙祖笑曰冀卿必副此言車駕達河梁見咸陽<lb/>
　王謂曰昨得汝主簿為南道主人六軍豐贍元弟之<lb/>
　寄殊副所望後征義陽戰沒贈河東太守諡貞<lb/>
裴衍字文舒河東聞喜人叔業兄子歸魏歴建興大守<lb/>
　又歴河内㢘貞寡欲善撫百姓二郡人吏追思之後<lb/>
　封臨汝縣公仕至相州刺史北道大都督討葛榮見<lb/>
　害<lb/>
北周<lb/>
<pb n="KR2k0049_WYG_096-3a"/>
楊檦後周時以給事中行建州事有謀略威恩夙著以<lb/>
　擊敗髙歡兵授建州刺史後進大都督加晉建二州<lb/>
　諸軍事<lb/>
隋<lb/>
伊婁謙字彦恭其先隨魏南遷周建徳五年聘齊被拘<lb/>
　留武帝平齊累封濟陽侯隋初進公出為澤州刺史<lb/>
　清約自處甚得人和以疾去官吏人攀戀行數百里<lb/>
　不絶<lb/>
<pb n="KR2k0049_WYG_096-3b"/>
房恭懿字慎言河南洛陽人性深沉有局量達於從政<lb/>
　隋開皇中以蘇威薦超授澤州司馬有異績賜物百<lb/>
　段良馬一匹終海州刺史<lb/>
張䖍雄清河東武城人大業中為陽城縣令有治績<lb/>
唐<lb/>
長孫順徳長安人為髙祖太宗所親厚拜統軍従平霍<lb/>
　邑破臨汾下絳郡尋執屈突通略定陜縣封薛國公<lb/>
　貞觀中拜澤州刺史政號明肅先是長吏多受餽餉<lb/>
<pb n="KR2k0049_WYG_096-4a"/>
　糺摘一無所容稱為良牧前刺史張長貴趙士達並<lb/>
　占境内膏腴田數十頃劾而追奪之資給貧户尋坐<lb/>
　事免卒諡曰襄<lb/>
岑翔為澤州刺史先天二年太上皇命有司頒賜諸州<lb/>
　朝集使善政者遂以翔與同州刺史成大碗及陜州<lb/>
　刺史陸餘慶魏州刺史單思逺宋州刺史劉智柔等<lb/>
　各賜物一百段<lb/>
李撝雍州長史新興王晉司功也晉遇害寮吏皆奔散<lb/>
<pb n="KR2k0049_WYG_096-4b"/>
　惟撝步從仍哭其尸姚崇聞之曰欒向之儔也擢尚<lb/>
　書郎轉澤州刺史<lb/>
李陽氷乾元間為髙平令憂民之憂志切休養博學善<lb/>
　書事至談笑處之裕如也<lb/>
郝福貞元間為髙平令才髙事練遭時凶歉移粟分給<lb/>
　所在霑被罷止征需不急者以身任咎流亡盡復<lb/>
明濟貞元間自屯留令調任髙平富文學有清節敏於<lb/>
　吏事所至有聲嘗濬治丹河民免水患<lb/>
<pb n="KR2k0049_WYG_096-5a"/>
崔深咸通中知陵川縣撫化百姓甘棠頌徳瑞應見屬<lb/>
　鄉之禮義村<lb/>
王宰智興子會昌中以忠武節度討劉稹進取天井闗<lb/>
　攻陵川破賊石會闗進攻澤州昭義平遂歴上黨太<lb/>
　原節度使扞回鶻党項屢立邊功終天雄節度使<lb/>
曲環陜州安邑人以戰功加左清道率又自將兵代李<lb/>
　抱貞守澤州破賊鋭將安曉累功封晉昌郡王陳許<lb/>
　節度使卒贈司空<lb/>
<pb n="KR2k0049_WYG_096-5b"/>
後梁<lb/>
牛存節博昌人仕梁拜左千牛衛上將從康懷英攻潞<lb/>
　州聞晉兵攻澤入城助守晉人穴地道以攻之存節<lb/>
　選勇士數十亦穴地以應戰於隧中晉兵解去累遷<lb/>
　匡國軍節度使同平章事太尉卒贈太師<lb/>
後唐<lb/>
裴約潞州牙將也李嗣昭為昭義軍節度使約以裨將<lb/>
　守澤州嗣昭卒其子繼韜以澤潞叛降於梁約召其<lb/>
<pb n="KR2k0049_WYG_096-6a"/>
　州人泣而諭曰吾事故使二十餘年見其分財饗士<lb/>
　欲報梁仇不幸早世今郎君父喪未葬違背君親吾<lb/>
　能死於此不能從以歸梁也衆皆感泣梁遣董璋率<lb/>
　兵圍之約與州人拒守求救於莊宗莊宗聞繼韜叛<lb/>
　頗有憂色及聞約求救喜曰吾於繼韜何薄於約何<lb/>
　厚而約能分逆順耶顧符存審曰吾不惜澤州與梁<lb/>
　一州易得約難得也爾識機便為我取約來存審以<lb/>
　五千騎馳至遼州而梁兵已破澤州約見殺<lb/>
<pb n="KR2k0049_WYG_096-6b"/>
宋<lb/>
楊咸弼開寳間為髙平令性嚴能決斷每抑挫豪右申<lb/>
　理屈滯愛民勸課開置屯田公私便之<lb/>
江景房字漢臣太平興國間以侍御史謫沁水尉有善<lb/>
　政<lb/>
裴徳裕聞喜人雍熈間澤州知州清㢘不擾官至少府<lb/>
　監勲開國侯<lb/>
義甫慶厯間為髙平令進階中散大夫性勤慎法令嚴<lb/>
<pb n="KR2k0049_WYG_096-7a"/>
　明調停賑恤民免勞費而僉民徭尤多所裁省<lb/>
程顥字伯淳世居中山後從開封徙河南舉進士為晉<lb/>
　城令富人張氏父死旦有老叟踵門曰我汝父也子<lb/>
　驚疑莫測相與詣縣叟曰身為醫逺出治疾而妻生<lb/>
　子貧不能養以與張顥質其驗取懷中一書進其所<lb/>
　記曰某年月日抱兒與張三翁家顥問張是時纔四<lb/>
　十安得有翁稱叟駭謝民税粟多移近邊載往則道<lb/>
　逺就糴則價髙顥擇富而可任者預使貯粟以待費<lb/>
<pb n="KR2k0049_WYG_096-7b"/>
　大省民以事至縣者必吿以孝弟忠信入所以事其<lb/>
　父兄出所以事其長上度鄉村逺近為伍保使之力<lb/>
　役相助患難相恤而姦偽無所容凡孤煢殘廢者責<lb/>
　之親戚鄉黨使無失所行旅出於其塗者疾病皆有<lb/>
　所養鄉必有校暇時親至召父老與之語兒童所讀<lb/>
　書親為正句讀教者不善則為易置擇子弟之秀者<lb/>
　聚而教之鄉民為社會為立科條旌别善惡使有勸<lb/>
　有恥在縣三嵗民愛之如父母熈寧初吕公著薦為<lb/>
<pb n="KR2k0049_WYG_096-8a"/>
　監察御史裏行哲宗初召為宗正丞卒文彦博題其<lb/>
　墓曰明道先生嘉定十三年賜諡曰純公淳祐元年<lb/>
　封河南伯従祀學宫<lb/>
楊仲元字舜明管城人第進士仁宗時知澤州沁水縣<lb/>
　民持物來輸者視其價稍増之餘則下其估官有所<lb/>
　需不强賦民聽以所有與官為入度相當則止率常<lb/>
　先辦河外用兵督餉轉西界夕宿洪谷口仲元相其<lb/>
　地乃冦所由徑路亟命去之民以困乏為辭不聽冦<lb/>
<pb n="KR2k0049_WYG_096-8b"/>
　果夜出刼諸部沁水獨免後二十年其子過縣父老<lb/>
　拜泣曰河西之役非公無今日矣初軍期尚緩而仲<lb/>
　元督行甚急至則芻糧有不集者皆可賤市後期者<lb/>
　物價數倍民始知其利州買羊歛民差出錢帛滋蔓<lb/>
　病民為甚更其令戸纔費錢百又遣吏市羔於他所<lb/>
　明年以供州不科民一錢仕至中散大夫卒仲元嘗<lb/>
　戒諸子曰吾入官五十年未嘗以私怒加人雖杖刑<lb/>
　之微茍有兩比不敢與輕法以是為報國爾<lb/>
<pb n="KR2k0049_WYG_096-9a"/>
李昭遘字逢吉深州饒陽人宗諤從子楊億嘗薦之仁<lb/>
　宗時知澤州陽城冶鑄鐵錢民冐山險輸爌炭苦其<lb/>
　役為奏罷鑄錢又言河東鐵錢真偽淆雜不可不革<lb/>
　仕至天章閣待制卒<lb/>
陸餘慶吳郡人慶厯初為陽城縣尉時靈勝二州党項<lb/>
　為冦詔餘慶諭以恩信冦率衆歸附民甚徳之子璪<lb/>
　為西河太守亦有異績封平恩縣男<lb/>
吕大忠藍田人嘉祐中任晉城令剛毅質直為治有聲<lb/>
<pb n="KR2k0049_WYG_096-9b"/>
吳中復字仲庶興國永興人第進士歴臺諫有直聲以<lb/>
　天章閣待制知澤州又為河東都轉運使熈寧中卒<lb/>
張之才字次文遼人紹聖初為陽城令清謹愛民名聞<lb/>
　當世去官日辭湯廟詩云一官來此四經春不負蒼<lb/>
　天不愧民神道有靈應信我去時猶似到時貧邑人<lb/>
　温光刻石頌之<lb/>
宋昌言趙州平棘人以蔭為澤州司里㕘軍州有殺人<lb/>
　獄昌言疑其寃堅請緝捕後果得真犯者仕至少府<lb/>
<pb n="KR2k0049_WYG_096-10a"/>
　監卒<lb/>
李景章崇寧中知澤州才識卓越善政宜人民咸徳之<lb/>
董沔任陵川令忠於謀國切於愛民有學識抗疏罷毁<lb/>
　淫祀<lb/>
吕由庚任陵川令能興教化士風丕變提刑學士黄公<lb/>
　㢘以詩寵之祀名宦<lb/>
吕公孺任澤州刺史㢘儉自持不妄交遊歴户部尚書<lb/>
時敦彭門人任澤州判官政事詞翰推重一時<lb/>
<pb n="KR2k0049_WYG_096-10b"/>
王士言靖康中往河東防秋金人攻澤州士言畢力守<lb/>
　禦金兵日増城陷巷戰死事聞贈忠州團練使<lb/>
金<lb/>
劉敏行平州人天會三年進士為高平令縣城圯壞久<lb/>
　不修盜横恣掠縣鎮不能禦敏行出已俸率僚吏出<lb/>
　錢雇役繕治百姓欣然從之凡用二千人版築遂完<lb/>
　鄉村百姓入保賊至不能犯累遷河北東路轉運使<lb/>
　卒<lb/>
<pb n="KR2k0049_WYG_096-11a"/>
左秘薊州人太師企弓之子皇統初為澤州刺史廢一<lb/>
　切鈎距細苛不嚴而治刑獄猥積決遣無留平南山<lb/>
　盜革守城繁役秋糧納粟請折以米費省不貲歴政<lb/>
　三年清儉自處吏畏民安綽有政聲<lb/>
王庭直天眷間知髙平縣劇盜蜂起庭直悉力集事修<lb/>
　濬城隍民恃無恐<lb/>
魏繼隆天會間任陵川令首重學校嘉惠良民<lb/>
李仲略髙平人文簡公子幼敏悟善屬對大定間官至<lb/>
<pb n="KR2k0049_WYG_096-11b"/>
　都曹以父老乞歸特授澤州刺史莅政剛介特立不<lb/>
　阿權勢值嵗歉發倉賑濟後自劾以聞上嘉之賜勅<lb/>
　奬慰<lb/>
許安仁字子静獻州交河人善屬文登大定七年進士<lb/>
　第明昌四年以左補闕諫幸金蓮川疏奏罷幸出為<lb/>
　澤州刺史作無隠論上之凡十篇皆切中時務在郡<lb/>
　二年徙同知河南府陞汾陽軍節度使致仕卒諡文<lb/>
　簡安仁質實無華澹然有古君子風<lb/>
<pb n="KR2k0049_WYG_096-12a"/>
張恪開封人大定間為陽城令清静簡易寛而能斷民<lb/>
　樂其化為立去思碑祀名宦<lb/>
徹辰烏格泰和間以安逺大將軍行髙平令仁而能斷<lb/>
　和易不苛剖劇撥繁雖纎悉罔有滯者懲奸化暴逺<lb/>
　近俱安<lb/>
郭質泰和間為髙平令識度深逺操履方潔葺學校繕<lb/>
　城垣䘏民興教扶善鋤惡民為立祠<lb/>
田居敬陵川令㢘明正直勤撫字樂教誨有瑞麥嘉禾<lb/>
<pb n="KR2k0049_WYG_096-12b"/>
　　之祥<lb/>
楊廷秀華州人官司諫泰和初自獻州刺史移刺澤州<lb/>
　政平訟理民用康乂雅善文辭註程楊易𫝊行於世<lb/>
　自號虎峰居士陞平凉府同知<lb/>
元<lb/>
闗世傑字英甫晉寧人至元四年由兩臺掾薦舉為陽<lb/>
　城尹大布恩信勸課農桑講明彛教士民聞風嚮義<lb/>
　為立徳政碑頌之<lb/>
<pb n="KR2k0049_WYG_096-13a"/>
周克明字文舉清苑人至元四年主簿陽城縣政尚寛<lb/>
　簡禱雨有應民為立碑祀名宦<lb/>
段直字正卿澤州晉城人至元十一年河北河東賊起<lb/>
　直聚鄉黨族屬結壘自保世祖命將略地晉城直以<lb/>
　衆歸承制署潞州元帥府右監軍其後論功行賞分<lb/>
　土世守命直佩金符為澤州長官澤民多避兵未歸<lb/>
　者直命籍其田廬於親戚隣人之户且約曰俟業主<lb/>
　至當析而歸之後逃民多來還命歸其田廬如約民<lb/>
<pb n="KR2k0049_WYG_096-13b"/>
　得安業素無産者則出粟賑之為他郡俘掠者出財<lb/>
　購之兵死暴露者收瘞之未幾澤為樂土大修孔子<lb/>
　廟割田千畝置書萬卷迎儒士李俊民為師以招延<lb/>
　四方來學者不五六年士子以通經被選百二十有<lb/>
　二人在官二十年多惠政特命提舉本州學校事未<lb/>
　拜卒子紹隆嗣長官興學校平版籍民多賴之<lb/>
劉好徳至元間為髙平令兼勸農事有治劇才舉廢墜<lb/>
　招流亡重建學廟正祀考曰理殘邑而飭振従宜招<lb/>
<pb n="KR2k0049_WYG_096-14a"/>
　遺黎而撫安復業創興黌宫以惇俗而導民盖得為<lb/>
　政之先務者<lb/>
李裕大徳間以才名薦為陽城令初下車即問民疾苦<lb/>
　勸農桑興學校邑人徳之祀名宦<lb/>
韓汝弼字良輔保定人至順元年為陽城縣尹興廢舉<lb/>
　墜汰冗食罷不急變士風善民俗旱禱輒應連嵗大<lb/>
　稔邑人立碑頌之<lb/>
路有讓字文逺廣平人至正三年為陽城縣尹有異政<lb/>
<pb n="KR2k0049_WYG_096-14b"/>
　崇儒恤煢化行訟簡<lb/>
趙繩祖字嗣宗燕山人至正十一年為陽城縣尹立政<lb/>
　敷教恩布威行民懷其徳刻碑以頌<lb/>
葉企顔上蔡人至正間以統軍元帥知翼城縣事擢知<lb/>
　澤州撫育民生惠澤逺被興學造士茂著聲稱<lb/>
布延特穆爾一名布哈至正間為澤州達嚕噶齊兼諸<lb/>
　軍鄂囉事勸課農桑作興學校嚴信牌辨寃抑讞獄<lb/>
　於民教以孝弟節義民多感悦<lb/>
<pb n="KR2k0049_WYG_096-15a"/>
李鎔山東人至正間由河東運司遷沁水簿築室城南<lb/>
　石樓山延絳人郭晉以道徳文章率諸生一時士習<lb/>
　丕變雖兒童婦女皆趨教化<lb/>
陳榮祖宻縣人至正間任沁水縣尹時兵戈雲擾百姓<lb/>
　匿巖穴中下車首以撫綏為任示以恩信民漸復業<lb/>
　尤留意風教増置學田若干畝<lb/>
張輔銅鞮人由髙平諭至正間擢陵川尹時破頭潘先<lb/>
　生自鄴攻潼闗兵臨縣城城陷力竭不屈死<lb/>
<pb n="KR2k0049_WYG_096-15b"/>
明<lb/>
李祥湖廣人洪武初以人才舉知澤州時干戈甫定城<lb/>
　郭蕭然乃建州治修學校民不知勞招集流移延師<lb/>
　訓教境内稱治云<lb/>
鄭可權睢州人洪武間任澤州學正文行俱優兩主山<lb/>
　西鄉試<lb/>
李芾鄧州人洪武間知陽城縣建壇廟修學校勸課農<lb/>
　桑愛民如子凡事務求節費時多興作民不知擾既<lb/>
<pb n="KR2k0049_WYG_096-16a"/>
　去民思之<lb/>
方渭正定人洪武間陽城主簿佐縣令李芾以治聞宋<lb/>
　文恪學記云俾無忘二侯之徳<lb/>
王堅福州人洪武間以人才知澤州作興學校整修廟<lb/>
　社化民有方莅事勤慎州人稱之<lb/>
王珪洪武間知陽城縣建養濟院惠民藥局及倉厫多<lb/>
　惠政<lb/>
陳徳南直鳳陽人洪武間沁水丞明初修治城垣公廨<lb/>
<pb n="KR2k0049_WYG_096-16b"/>
　廟學壇壝舖舍其功甚多<lb/>
劉以文黄岡人永樂間以温州府照磨擢陽城令明於<lb/>
　政體不矯飾為㢘不姑息為惠歴九載民乞留加爵<lb/>
　二級又九載治行優優化洽於民及致仕去民慕之<lb/>
　不忘<lb/>
李希文寧州人永樂間髙平丞以㢘勤著嘗袪虎害民<lb/>
　徳之陞福建市泊提舉副使<lb/>
王憲鄞縣人宣徳初知陵川縣政平訟簡民頼以安及<lb/>
<pb n="KR2k0049_WYG_096-17a"/>
　代去民遮道送之<lb/>
張瓛揚州人正統間以舉人任沁水教諭通五經尤邃<lb/>
　於詩嚴於誨人以憂去服闋補鎮平縣沁諸生上疏<lb/>
　争之<lb/>
任通易州人景泰間以舉人知陵川縣修廢振墜勞績<lb/>
　茂著有遺惠於民<lb/>
甯靖湯陰舉人成化間由蘇州推官知澤州清慎之操<lb/>
　終始如一民有訟者必反復譬喻使之自改不輕笞<lb/>
<pb n="KR2k0049_WYG_096-17b"/>
　一人祀名宦<lb/>
陸偉字仲竒錢塘人成化乙酉鄉薦授澤州知州時州<lb/>
　洊饑請發帑賑救全活以數萬計所行一切守法請<lb/>
　託不行强禦不畏寧山衞軍民雜處乆不靖懾以徳<lb/>
　威彼此帖然葺州治備倉儲興儒學修明道先生祠<lb/>
　民甚懷之致仕歸卒年八十九<lb/>
張晟成化間知髙平縣簡易鎮静不事表暴邑俗民無<lb/>
　貴賤喜音樂晟下令禁止四境肅清革淫祀民服其<lb/>
<pb n="KR2k0049_WYG_096-18a"/>
　化停雜役民安其生<lb/>
史書字獻忠靈臺人成化間以進士任陽城縣知縣時<lb/>
　年甚少大猾路省祭頗輕之會新縣門其家人取餘<lb/>
　木以去命逮之路至厲聲曰木無幾耳遂足煩簡書<lb/>
　耶書曰木即無論多寡亦論公私若為吏熟習律例<lb/>
　獨未知常人盜官物尚以徒論耶路黙然因叱左右<lb/>
　箠殺之闔縣皆驚在任清慎自勵愛民如子再知平<lb/>
　山以治行擢吏部<lb/>
<pb n="KR2k0049_WYG_096-18b"/>
狄宗文寧州人成化間以舉人知沁水縣抑强植弱禁<lb/>
　令畫一以剛㢘著聲<lb/>
劉一清陳州人成化間任陽城教諭禔修正教勤業惜<lb/>
　時能以矩矱約束諸生居九載講授不倦士論歸之<lb/>
　陞黎城知縣<lb/>
毛忠掖縣人𢎞治間以舉人知髙平縣時凶荒甫息民<lb/>
　力凋瘵悉心撫綏崇重文學政教兼舉時廢弛之餘<lb/>
　多建置而民不以為擾<lb/>
<pb n="KR2k0049_WYG_096-19a"/>
楊子器慈谿人𢎞治間以進士任髙平縣知縣嚴重有<lb/>
　威望會詔遷民兵實邊抗言不便狀事得寢盜殺人<lb/>
　取資去其父疑逆旅主人力白其寃尋得實乃所賃<lb/>
　騾夫也論如律設鄉校七十所時進諸生論文藝禁<lb/>
　喪祭用僧道俳優又以其暇創邑志去官後越十八年民<lb/>
　祀諸建寧鎮聖廟之東廡安陽崔銑有記累官河南<lb/>
　布政司<lb/>
孫磐遼東人𢎞治間以進士知陵川縣抑豪强恤孤弱<lb/>
<pb n="KR2k0049_WYG_096-19b"/>
　使貧富各得其所尤殫心風教窮鄉徧立社學集養<lb/>
　正篇小四書養䝉大訓悉為刋布之<lb/>
李智曹縣人冢宰秉子𢎞治間以舉人知澤州公恕㢘<lb/>
　勤抑暴扶良聲名籍甚士民思之<lb/>
蔡深𢎞治間陽城訓導勤於教人樂育不倦以戴記授<lb/>
　學者迄今相𫝊不泯<lb/>
王輔長安人𢎞治間知沁水縣奉公守法吏畏民懷<lb/>
楊範洛陽人𢎞治間以舉人知沁水縣均賦役興學校<lb/>
<pb n="KR2k0049_WYG_096-20a"/>
　治邑六年擢正定府通判去之日囊槖蕭然民涕泣<lb/>
　攀留不忍舍去<lb/>
楊璽禹城人𢎞治間以舉人知陵川縣誠心撫字政尚<lb/>
　寛平緩徴均徭時有慈母之頌<lb/>
楊恭永清人𢎞治間以進士知髙平縣博學有器量守<lb/>
　正不阿人歌愷悌未乆卒邑人痛之<lb/>
馬汝驥字仲房綏徳人正徳十二年進士授編修以諫<lb/>
　南巡特調澤州知州王府人魚肉小民將法懲之王<lb/>
<pb n="KR2k0049_WYG_096-20b"/>
　以書來屬輒投櫝中不視陵川知縣貪欲黜之巡按<lb/>
　御史為曲解不聽竟褫其官世宗初召復編修累晉<lb/>
　禮部右侍郎卒贈尚書諡文簡<lb/>
崔哲遼陽人正徳間以進士知澤州撤淫祠廣儲蓄尤<lb/>
　愛奬進學學課試皆有程期<lb/>
王鍵永平人正徳間知澤州革除宿弊剖決如流人服<lb/>
　其敏<lb/>
龔進髙安人正徳間以進士知髙平縣禁止令行政平<lb/>
<pb n="KR2k0049_WYG_096-21a"/>
　訟理人以神明號之陞刑部主事<lb/>
魏繼盛涇州人正徳間知陵川縣政教兼舉吏畏民懷<lb/>
王溱直𨽻開州人正徳間以進士知沁水縣性明達持<lb/>
　法嚴謹遭亂後増修城郭安集人民陞御史出為平<lb/>
　陽知府<lb/>
董琦陽信人正徳間以進士知髙平縣饒有吏材練習<lb/>
　民事巡阡陌間察勤惰而董戒之或耕歛不足輒捐<lb/>
　俸以給又為定婚儀品節至今遵守當時為之謡與<lb/>
<pb n="KR2k0049_WYG_096-21b"/>
　前令楊子器並稱<lb/>
孫應奎字文宿洛陽人正徳十六年進士嘉靖中戸科<lb/>
　左給事中十一年同官王準嘗劾張璁桂萼計典謫<lb/>
　典史應奎言吏部尚書汪鋐陰為璁萼乞復官而責<lb/>
　鋐吏部尚書王瓊代鋐亦言準宜黜乃謫應奎髙平<lb/>
　縣丞恤民造士邑多翼戴後仕至户部尚書致仕卒<lb/>
孫紹先來陽人嘉靖間以貢知陵川縣剛明正直鋤强<lb/>
　剔弊敷教造士節愛宜民有生祠徳政碑<lb/>
<pb n="KR2k0049_WYG_096-22a"/>
李麒涇州人嘉靖間以舉人知陵川縣平易近民寛猛<lb/>
　得宜勸農桑賑飢乏人咸徳之<lb/>
王朝雍朝邑人嘉靖間舉人以嚴州推官擢知澤州存<lb/>
　心寛厚政理訟平歴三載人蒙其惠適巨冦陳卿據<lb/>
　青羊山詣賊中諭以禍福順逆之理賊衆屈服後竟<lb/>
　剿平之百姓安堵擢懷慶府同知<lb/>
王進賢徳州人嘉靖間以舉人知沁水縣才識疏暢逈<lb/>
　有風力吏畏其威民樂依賴居二載以憂旱疾作卒<lb/>
<pb n="KR2k0049_WYG_096-22b"/>
　逺近悲號如喪考妣立祠端氏鎮祀之<lb/>
王準儀衞司人嘉靖間以進士知髙平縣蠲不急之務<lb/>
　緩無名之徴扶植寡弱救民疾苦嚴禁侵漁豪右斂<lb/>
　手三年以治行徴去之日囊無餘貲<lb/>
張卣儀封人嘉靖間以進士知髙平縣性明敏案無留<lb/>
　牘邑無寃民敷政三載百廢俱舉所立堂規至今猶<lb/>
　為遵守陞給事中民立祠祀之<lb/>
楊縉夀張人嘉靖間以進士知翼城縣調陽城㢘節自<lb/>
<pb n="KR2k0049_WYG_096-23a"/>
　持寡交接政尚平易緩催科而勤撫字有古循良風<lb/>
王𫝊髙陵人嘉靖間以進士知陽城縣沉静寡言望之<lb/>
　如神明雅愛士類校課悉有程積穀數萬石凶嵗民<lb/>
　賴以濟居四年未嘗輕取一介民歌頌之<lb/>
孫文澤鄒平人嘉靖間以監生任陽城縣主簿小心謹<lb/>
　慎嘗考邑戎鹽諸務㢘得弊端力為釐正編審賦役<lb/>
　民無貧富悉稱平遇旱禱雨如注<lb/>
李蓘内鄉人嘉靖間以檢討謫陽城丞日事翰墨政事<lb/>
<pb n="KR2k0049_WYG_096-23b"/>
　不廢陞大名推官<lb/>
王標夀州人嘉靖間陽城典史莅任未幾剿賊遇害百<lb/>
　姓惜之祀名宦<lb/>
劉廷儀慈溪人嘉靖間以進士知陵川縣公㢘强毅不<lb/>
　畏權勢涖政恩威並著捕盜均賦興學造士具有成<lb/>
　績而自奉儉約飲食澹若寒素陞監察御史<lb/>
李棟涉縣人隆慶間以進士知陽城縣愷悌慈祥明敏<lb/>
　果斷居三載以循良卓異賜宴禮部擢山東道御史<lb/>
<pb n="KR2k0049_WYG_096-24a"/>
　民立二祠祀之<lb/>
周詩更姓單河南固始人隆慶間以舉人知沁水縣清<lb/>
　慎和易約已惠民陞戸部主事歴官雲南永昌知府<lb/>
許維新堂邑人萬歴間知澤州仁慈愷悌簡約淡素先<lb/>
　教化而後刑罰緩催科而善聽斷奬惜士類惠愛百<lb/>
　姓去之日士民老幼遮留三日始得出境所在尸祝<lb/>
　有生祠去思碑<lb/>
王所用字賓吾河南懷慶人萬厯間以進士任澤州知<lb/>
<pb n="KR2k0049_WYG_096-24b"/>
　州澤俗故剛悍又多藩府所用馭以寛大豪强者初<lb/>
　易視之乆悉馴服嘗引訟者至膝前俾盡言徐為開<lb/>
　陳利害各和解以去張自安等二十人已定擬矣㢘<lb/>
　知其寃力為前雪崇學校興教化修張公書院建東<lb/>
　西學舍集一州四縣士肄業其中復以時察其勤惰<lb/>
　後陞任去士民建生祠祀之<lb/>
鹿乆徴定興人萬厯中進士為襄垣知縣擢御史時以<lb/>
　軍政事貶黜言官三十四人乆徴抗疏申救亦謫澤<lb/>
<pb n="KR2k0049_WYG_096-25a"/>
　州判官後遷知縣卒<lb/>
賀盛瑞獲嘉人萬厯間官工部為内監中傷備兵鄜延<lb/>
　遷澤州樸誠清正不畏强禦作興學校請減税糧修<lb/>
　城垣裁冗費清驛站均收納禁淫祀奬節義盡心民<lb/>
　社不辭勞怨以疾歸囊篋蕭然士民思之有生祠徳<lb/>
　政碑<lb/>
劉一相長山人萬厯間以進士知髙平縣政適寛嚴學<lb/>
　綜經史文章吏治推重一時陞給事中<lb/>
<pb n="KR2k0049_WYG_096-25b"/>
劉應竒中牟人萬厯間以進士知陽城縣清慎謙和一<lb/>
　毫不茍取厯六載囊槖蕭然陞吏部主事去日民攀<lb/>
　留者數萬人立祠祀之<lb/>
王雅量費縣人萬厯間以進士知陽城縣有惠政士民<lb/>
　徳之陞廣東道御史按關中道出邑内邑人士無貴賤<lb/>
　老幼深山窮谷争迎道左如見慈母官至光禄寺卿<lb/>
　祀名宦<lb/>
宗思涇陽人萬厯間以貢授澤州學正鹽使者謁廟以<lb/>
<pb n="KR2k0049_WYG_096-26a"/>
　雨將拜於堂上思抗聲曰拜下禮也御史肅然復其<lb/>
　位又捐俸修學宫月課諸生親自甲乙不少爽後遷<lb/>
　肅府教授王師事之<lb/>
任大僚髙陵人萬厯間以進士知襄垣調髙平才能敏<lb/>
　捷禁豪猾雪寃獄人咸悦服祀名宦<lb/>
張應詔咸陽人萬厯間以舉人知陽城縣鑒澄有長才<lb/>
　創甎城修學宫清地畝百度具舉陞御史<lb/>
王象䝉新城人萬厯間以進士知陽城縣性精明行以<lb/>
<pb n="KR2k0049_WYG_096-26b"/>
　渾厚崇學校課農桑遇旱禱雨即應善政不可枚舉<lb/>
　陞御史<lb/>
王良臣新鄭人萬厯間以舉人知陽城縣沉毅有逺略<lb/>
　清操介守愛民如子修學校勸農桑百廢具興陞河<lb/>
　間府同知有去思碑<lb/>
熊偉商城人萬厯間以進士知陽城縣誅鋤强暴優禮<lb/>
　譽髦令行禁止吏畏民懷<lb/>
李士登洛陽人萬厯間以進士知陵川縣沖齡筮仕諳<lb/>
<pb n="KR2k0049_WYG_096-27a"/>
　吏治威惠並施尤作興學校歴官布政使<lb/>
雍獻策睢州人萬厯間以舉人知陵川縣存心仁愛行<lb/>
　政公平士民思之<lb/>
張汝濟通州人萬厯間以舉人知陵川縣徳政清操為<lb/>
　一時推重<lb/>
曲遷喬山東長山人萬厯間以進士知沁水縣肫誠惇<lb/>
　大奬拔才雋陞工科給事歴官順天府尹<lb/>
田景新貴州人泰昌間以進士知髙平縣寛平簡易清<lb/>
<pb n="KR2k0049_WYG_096-27b"/>
　驛遞減租賦為徳於民甚厚未幾調陽曲民立祠祀<lb/>
　之<lb/>
張自藴即墨人天啓間以舉人知陵川縣徳性仁慈器<lb/>
　度恢𢎞鋤抑强豪興起斯文調介休<lb/>
董之表山東陽信人天啓間以舉人知沁水縣清謹仁<lb/>
　恕去任父老子弟遮留號泣二百里絡繹不絶陞晉<lb/>
　州知州鞏昌府同知<lb/>
黄圖昌字九如山東沂州人崇禎間以進士任澤州知<lb/>
<pb n="KR2k0049_WYG_096-28a"/>
　州徴收賦役有以羨投者榜示之悉抵次限正供課<lb/>
　士論文甲乙纎毫不爽又捐俸建魁樓於巽地庚午<lb/>
　州雋五人元亦出屬縣論者咸歸功焉尋以艱去士<lb/>
　民泣送百餘里不絶相𫝊為明三百年第一云<lb/>
楊鎮原字中岳陳州人崇禎二年知陽城縣為治簡穆<lb/>
　行所無事壬申秋賊犯邑東募壯勇斬獲甚衆既而<lb/>
　賊益剽掠客兵往來如織且祲疫頻仍鎮原剏羅城<lb/>
　葺垣墻築砦堡整保甲集器械火礟給糧糗芻茭施<lb/>
<pb n="KR2k0049_WYG_096-28b"/>
　醫藥至鬻家業以佐軍建樓於城西北晝夜寢處其<lb/>
　中與冦退相終始擢戸科給事中民立祠祀焉邑太<lb/>
　宰張慎言撰碑記累遷河東道左㕘議卒葬邑南壇<lb/>
　側民嵗時祀之知縣項龍章又加封樹命嵗清明官<lb/>
　備牲醴致奠著為令<lb/>
焦鰲崇禎間以貢士任沁水縣知縣流冦自晉入豫自<lb/>
　豫返晉沁水實當其衝鰲督士民嬰城固守力屈死<lb/>
　之<lb/>
<pb n="KR2k0049_WYG_096-29a"/>
國朝<lb/>
袁仲選遼東人順治七年以貢知澤州姜逆之變州城<lb/>
　為賊據仲選涖任先遣牌具言大同破姜逆授首狀<lb/>
　賊黨遁乃驅車徑入招流亡安反側閭井晏然及<lb/>
　大兵至以澤從賊議屠之仲選哀請再四繼以泣尋<lb/>
　復以百口保之主者曉澤人曰吾以爾使君免爾死<lb/>
　爾其服使君教以無忘朝廷之徳澤人歡呼曰不敢<lb/>
　忘後遷潞安知府祠建澤城中祭祀至今不絶<lb/>
<pb n="KR2k0049_WYG_096-29b"/>
李向禹鐵嶺人順治五年以貢生任陵川縣知縣姜逆<lb/>
　之亂兵臨城下妻王氏謂向禹曰君職守土宜竭力<lb/>
　報國慎無以家為念向禹頷之率家僮馳出王遂自<lb/>
　縊二女暨婢従死城旋破賊執向禹誘之降復怵以<lb/>
　兵卒不屈夫婦節義不愧前賢<lb/>
劉廣國湖廣潛江人順治九年以進士知髙平縣時姜<lb/>
　逆初平髙平雖壯邑凋瘵殊甚廣國首革賠補搜索<lb/>
　諸弊正供外不費民一錢澤𨽻縣貢紬數殊夥輸納<lb/>
<pb n="KR2k0049_WYG_096-30a"/>
　費不貲力詳直指獲<lb/>
題請減勸農桑修學宫循聲茂著卒於官邑人胥為流<lb/>
　涕<lb/>
范繩祖順治間知髙平縣㢘直剛㫁能任大事察地方<lb/>
　利害興除之均徭役革衙蠧完先師廟大工建城隍<lb/>
　廟繕城築堤創祠修署治行為一時最<lb/>
白良玉四川梓潼人康熈六年以舉人知髙平縣有清<lb/>
　操正供耗銀舊規寖及半良玉秒忽不多取櫃書有<lb/>
<pb n="KR2k0049_WYG_096-30b"/>
　貼備例里歛百金嚴禁之機戸受價織造官多蝕尅<lb/>
　又繇潞覈騐費不貲良玉核發正價且請繇縣解部<lb/>
　機户以甦驛馬草豆向令牙行辦理良玉檄委兩丞<lb/>
　於秋冬平價採買民不為病舊俗訟負者繳贖鍰和<lb/>
　者納息穀首除之又禁淹柩藏窀穸者凡一萬五千<lb/>
　有竒髙平人嘗集其治行勒諸石又請擴署舍力禁<lb/>
　之而不能止八年行取入都貧不能舉火比卒髙平<lb/>
　列於朝者醵錢以賻乃克殮<lb/>
<pb n="KR2k0049_WYG_096-31a"/>
張都甫河南延津人康熈八年以進士知陽城縣性簡<lb/>
　厚以清㢘自勵而達於土俗人情興舉胥中其以訟<lb/>
　來者片言輒抉情偽如指掌人不敢欺涖官十二年<lb/>
　清慎如一日以治行入為監察御史<lb/>
梅建字啖熊貴州普定人康熈年以舉人知髙平縣性<lb/>
　㢘介精於吏治發奸摘伏不少爽建宗程書院集雋<lb/>
　異其中時時授以文義又立義學俾寠人子胥得誦<lb/>
　詩書後解組去髙平人建祠祀之<lb/>
<pb n="KR2k0049_WYG_096-31b"/>
蒲州府<lb/>
漢<lb/>
季布楚人尚氣任俠有名於楚孝惠時為中郎將折上<lb/>
　將軍樊噲語尤直為河東守孝文時人有言其賢者<lb/>
　上召欲以為御史大夫復有言其勇使酒難近至留<lb/>
　邸一月見罷季布進曰臣無功竊寵待罪河東陛下<lb/>
　無故召臣此人必有以臣欺陛下者今臣至無所受<lb/>
　事罷去此人必有以毁臣者夫陛下以一人之譽而<lb/>
<pb n="KR2k0049_WYG_096-32a"/>
　召臣一人之毁而去臣臣恐天下有識聞之有以窺<lb/>
　陛下也上黙然良乆曰河東吾股肱郡故特召君耳<lb/>
　布辭之官<lb/>
番係武帝時為河東守言漕従山東而西嵗百餘萬石<lb/>
　更砥柱之險敗亡甚多而亦煩費若穿渠引汾溉皮<lb/>
　氏汾陰下引河溉汾陰蒲阪下度可得五千頃五千<lb/>
　頃故盡河壖棄地民茭牧其中耳今溉田之度可得<lb/>
　穀二百萬石以上穀從渭上與闗中無異而砥柱之<lb/>
<pb n="KR2k0049_WYG_096-32b"/>
　東可無復漕天子以為然發卒數萬人作渠田數嵗<lb/>
　河移徙渠不利田者不能償種乆之河東渠田廢而<lb/>
　穿渠引汾溉皮氏汾陰引河溉汾陰蒲阪今永濟河<lb/>
　津榮河水利多本於係<lb/>
田延年字子賓由齊徙陽陵以材略給事大將軍幕府<lb/>
　霍光重之出為河東太守選拔尹翁歸等以為爪牙<lb/>
　誅鉏豪强奸邪不敢發以選入為大司農會議昌邑<lb/>
　王事衆莫敢發言延年按劔廷叱羣臣即日議決宣<lb/>
<pb n="KR2k0049_WYG_096-33a"/>
　帝即位封陽城侯二年自殺<lb/>
閎孺為河東太守田延年督郵孺部汾北尹翁歸部汾<lb/>
　南所舉應法得其罪辜屬縣長吏雖中傷莫有怨者<lb/>
黄霸字次公淮陽陽夏人少學律令喜為吏領郡錢穀<lb/>
　計簿書正以㢘稱察補河東均輸長復察㢘為河南<lb/>
　太守丞擢潁川太守治為天下第一五鳳三年為丞<lb/>
　相封建成侯霸材長於治民及為丞相功名損於治<lb/>
　郡時然自漢興言治民吏以霸為首甘露三年卒諡<lb/>
<pb n="KR2k0049_WYG_096-33b"/>
　曰定侯<lb/>
周堪字少卿齊人元帝即位太傅蕭望之為前將軍少<lb/>
　傅周堪為諸吏光禄大夫皆領尚書事甚見尊任為<lb/>
　許史及𢎞恭石顯所譖愬三年望之自殺乃擢堪為<lb/>
　光禄卿堪弟子張猛光禄大夫給事中大見信任恭<lb/>
　顯憚之數譖毁焉堪性公方自見孤立遂直道而不<lb/>
　曲是嵗夏寒日青無光恭顯及許史皆言堪猛用事<lb/>
　之咎上左遷堪為河東太守猛槐里令顯等専權日<lb/>
<pb n="KR2k0049_WYG_096-34a"/>
　甚後三嵗餘孝宣廟闕災其晦日有蝕之於是上召<lb/>
　責諸前言日變在堪猛者下詔徴堪詣行在所拜為<lb/>
　光禄大夫秩中二千石領尚書事猛復為太中大夫<lb/>
　給事中而顯幹尚書五人皆其黨堪希得見疾瘖不<lb/>
　能言而卒<lb/>
蕭咸東海蘭陵人望之子也舉茂材累遷河東太守所<lb/>
　居有政迹數増秩賜金後至大司農終官<lb/>
鄧禹字仲華南陽新野人年十三游學京師見光武知<lb/>
<pb n="KR2k0049_WYG_096-34b"/>
　非常人遂相親附及光武安集河北禹杖䇿見之因<lb/>
　進説延攬英雄務悦民心立髙祖之業救萬民之命<lb/>
　光武大悦常宿止於中與定計議赤眉西入闗更始<lb/>
　使定國上公王匡襄邑王成丹抗威將軍劉均及諸<lb/>
　將分據河東𢎞農以拒之赤眉衆大集王匡等莫能<lb/>
　當光武籌赤眉必破長安欲乗釁并闗中而方有事<lb/>
　山東未知所寄以禹沈深有大度故授以西討之略<lb/>
　乃拜為前將軍持節中分麾下精兵二萬人遣入闗<lb/>
<pb n="KR2k0049_WYG_096-35a"/>
　令自選偏裨以下可與俱者於是以韓歆為軍師李<lb/>
　文李春程慮為祭酒馮愔為積弩將軍樊崇為驍騎<lb/>
　將軍宗歆為車騎將軍鄧尋為建威將軍耿訢為赤<lb/>
　眉將軍左于為軍師將軍引而西建武元年正月禹<lb/>
　自箕闗將入河東河東都尉守闗不開禹攻十日破<lb/>
　之獲輜重千餘乗進圍安邑數月未能下更始大將<lb/>
　軍樊參將數萬人度大陽欲攻禹禹遣諸將迎擊於解<lb/>
　南大破之斬參首於是王匡成丹劉均等合軍十餘<lb/>
<pb n="KR2k0049_WYG_096-35b"/>
　萬復共擊禹禹軍不利樊崇戰死會日暮戰罷軍師<lb/>
　韓歆及諸將見兵勢已摧皆勸禹夜去禹不聽明日<lb/>
　癸亥匡等以六甲窮日不出禹因得更理兵勒衆明<lb/>
　旦匡悉軍出攻禹禹令軍中毋得妄動既至營下因<lb/>
　𫝊發諸將鼓而並進大破之匡等皆棄甲亡走禹率<lb/>
　輕騎急追獲劉均及河東太守楊寶持節中郎將弭<lb/>
　彊皆斬之收得節六印綬五百兵器不可勝數遂定<lb/>
　河東承制拜李文為河東太守悉更置縣屬令長以<lb/>
<pb n="KR2k0049_WYG_096-36a"/>
　鎮撫之是月光武即位於鄗使使者持節拜禹為大<lb/>
　司徒策制詔前將軍禹深執忠孝與朕謀謨帷幄決<lb/>
　勝千里孔子曰自吾有回門人日親斬將破軍平定<lb/>
　山西功效尤著百姓不親五品不訓汝作司徒敬敷<lb/>
　五教在寛今遣奉車都尉授印綬封為鄼侯食邑萬<lb/>
　戸敬之哉禹時年二十四遂渡汾陰河入夏陽復破<lb/>
　走更始左輔都尉兵建武二年更封為梁侯十三年<lb/>
　定封髙宻侯食四縣顯宗即位拜為太傅永平元年<lb/>
<pb n="KR2k0049_WYG_096-36b"/>
　年五十七卒諡曰元侯<lb/>
丁邯字叔春京兆陽陵人有髙節正直不撓建武初舉<lb/>
　孝㢘不肯為尚書郎後拜汾陰令治有名跡遷漢中<lb/>
　太守<lb/>
劉祐字伯祖中山安國人察孝㢘累遷河東太守時屬<lb/>
　縣令長率多中官子弟百姓患之祐到黜其權强平<lb/>
　理寃結政為三河表後為河南尹陳竇敗黜歸卒於<lb/>
　家<lb/>
<pb n="KR2k0049_WYG_096-37a"/>
史弼字公謙陳留考城人少篤學為平原相詔書下舉<lb/>
　鈎黨獨無所上遷河東太守被一切詔書當舉孝㢘<lb/>
　弼知多權貴請託乃豫勅斷絶書屬中常侍侯覽果<lb/>
　遣諸生齎書請之并求假鹽税積日不得通生乃詭<lb/>
　以他事謁弼而因達覽書弼大怒曰太守忝荷重任<lb/>
　當選士報國爾何人而偽詐無狀命左右引出楚捶<lb/>
　數百府丞掾史千餘人皆諌於廷弼不對遂付安邑<lb/>
　獄即日拷殺之侯覽大怨遂詐作飛章下司隷誣弼<lb/>
<pb n="KR2k0049_WYG_096-37b"/>
　誹謗檻車徴吏人莫敢近者唯前孝㢘裴瑜送到崤<lb/>
　澠之間大言於道旁曰明府摧折虐臣選徳報國如<lb/>
　其獲罪足以垂名竹帛願不憂不懼弼曰誰謂荼苦<lb/>
　其甘如薺昔人刎頸九死不恨下廷尉詔獄減死罪<lb/>
　一等論輸左校閉門不出數為公卿所薦議郎何休<lb/>
　訟弼有幹國之材宜登台相徴拜議郎為彭城相卒<lb/>
王邑字文都北地涇陽人為河東太守興平二年帝幸<lb/>
　安邑邑奉獻綿帛悉賦公卿以下封邑為列侯<lb/>
<pb n="KR2k0049_WYG_096-38a"/>
趙無忌字世卿京兆長陵人岐次兄也部河東從事為<lb/>
　宦官黨京兆尹唐□所殺<lb/>
焦貺山陰人嘗為河東太守鄭𢎞之師也<lb/>
魏<lb/>
任嘏字昭先樂安博昌人文帝時累遷河東太守所在<lb/>
　化行有遺風餘教嘏為人淳粹凱弟沈黙潛行著書<lb/>
　三十八篇卒後故吏河東上官崇等奏之詔下秘書<lb/>
　以貫羣言<lb/>
<pb n="KR2k0049_WYG_096-38b"/>
杜恕字務伯京兆杜陵人畿子明帝末為河東太守嵗<lb/>
　餘遷淮北都督恕所在務存大體而已其樹惠愛得<lb/>
　百姓歡心不及於畿<lb/>
嚴幹字公仲馮翊東縣人以孝㢘拜蒲坂令病去官後<lb/>
　追録前討郭援功封武鄉侯<lb/>
游楚馮翊人為蒲阪令性慷慨以恩徳為治不好刑殺<lb/>
　遷漢興太守<lb/>
徐英馮翊人為蒲阪令剛爽不撓嘗鞭小吏張既既後<lb/>
<pb n="KR2k0049_WYG_096-39a"/>
　貴顯欲與英和解乃因醉狎之英抗志不納遂不用<lb/>
王濬字士治𢎞農湖人博涉墳典疏通亮達恢廓有大<lb/>
　志辟河東從事守令有不㢘潔者皆望風自引而去<lb/>
　刺史徐邈以女妻之後㕘鎮南軍事以平吳功封襄<lb/>
　陽侯邑萬户卒諡武<lb/>
晉<lb/>
劉原渤海人河東太守好竒以旌才為務郡人馮收荐<lb/>
　猗氏王接於原原即加禮命接以母老辭乃止<lb/>
<pb n="KR2k0049_WYG_096-39b"/>
鄧攸字伯道平陽襄陵人河東太守<lb/>
路述為河東太守劉淵冦河東述戰死<lb/>
北魏<lb/>
尹馛代人少勇健走及奔馬曳牛却行賜爵汾陽子世<lb/>
　祖嘗問其欲馛曰中秘二省多諸文士若恩矜不已<lb/>
　請參其次世祖賢之拜秘書監以功晉魏安侯後出<lb/>
　為東雍州刺史恩化大行百姓思之又晉河南公累<lb/>
　遷司空太安五年卒<lb/>
<pb n="KR2k0049_WYG_096-40a"/>
游雅字伯度廣平任人也少好學有雋才與渤海髙允<lb/>
　等俱知名徴拜中書博士累遷太子少傅封廣平侯<lb/>
　出為平南將軍東雍州刺史在任㢘白甚有惠政和<lb/>
　平二年卒諡曰宣<lb/>
裴安祖河東聞喜人弱冠州辟主簿民有兄弟争財詣<lb/>
　州相訟安祖召其兄弟以禮義責讓之兄弟明日相<lb/>
　率謝罪内外欽服之後髙祖幸長安安祖朝於蒲坂<lb/>
　髙祖與語甚悦拜安邑令以老病固辭詔給一時俸<lb/>
<pb n="KR2k0049_WYG_096-40b"/>
　以供湯藥焉年八十三卒<lb/>
薛謹河東汾陰人彊孫也父辯將歸國謹自彭城來奔<lb/>
　朝廷嘉之授河東太守後襲爵平西將軍汾陰侯謹<lb/>
　所治與屈丐連接結士抗敵甚有威惠始光中詔奚<lb/>
　斤伐赫連昌敕謹領偏師前鋒鄉導既克蒲坂世祖<lb/>
　以新舊之民并為一郡謹仍為太守將軍如故詔與<lb/>
　鎮南將軍奚眷討平山胡白龍除安西將軍涪陵公<lb/>
　刺史如故太延初征吐沒骨平之謹自郡遷州威惠<lb/>
<pb n="KR2k0049_WYG_096-41a"/>
　兼備風化大行時兵荒之後儒雅道息謹命立庠序<lb/>
　教以詩書三農之暇悉令受業躬巡邑里親加考試<lb/>
　於是河汾之地儒道興焉真君元年徴還京師五年<lb/>
　以北討後期斬尋贈鎮西將軍秦雍二州刺史諡元<lb/>
崔衡字伯玉清河人襲父寛爵武陵公太和中以鎮西<lb/>
　將軍除秦州刺史先是河東年饑刼盜大起衡至修<lb/>
　龔遂之法勸課農桑周年之間冦盜止息十二年卒<lb/>
　諡惠<lb/>
<pb n="KR2k0049_WYG_096-41b"/>
崔遊字延叔博陵安平人少有風概釋褐奉朝請熈平<lb/>
　末轉河東太守郡有鹽戸常供州郡為兵子孫見丁<lb/>
　從役遊矜其勞苦乃表聞請聽更代郡内感之太學<lb/>
　舊在城内遊乃移置城南閒敞之處親自説經當時<lb/>
　學者莫不勸慕號為良守後除南秦州刺史為城人<lb/>
　所害<lb/>
西魏<lb/>
韓杲武川人西魏大統初為河東郡守性僩毅激烈為<lb/>
<pb n="KR2k0049_WYG_096-42a"/>
　政尚寛簡吏民懷之<lb/>
元淑河東郡守也民謡曰秦州河中杼柚代舂元公至<lb/>
　止田疇始理<lb/>
北齊<lb/>
韓軌字百年太安狄那人齊神武王鎮晉州引為鎮城<lb/>
　都督贊成大策封平昌縣侯仍督中軍從破爾朱兆<lb/>
　於赤谼嶺再遷秦州刺史甚得邊和神武巡秦州欲<lb/>
　以軌還仍賜城人户别絹布兩匹州人田昭等七千<lb/>
<pb n="KR2k0049_WYG_096-42b"/>
　戸皆辭不受唯乞留軌獻武嘉歎乃留焉頻以軍功<lb/>
　晉封齊受禪拜大司馬卒諡肅武<lb/>
潘樂字相貴廣寧石門人齊神武出牧晉州引樂為鎮<lb/>
　城都將累以軍功拜東雍州刺史神武嘗議欲廢州<lb/>
　樂以東雍地帶山河境連胡蜀形勝之會不可棄也<lb/>
　遂如故齊受禪封河東郡王拜司徒天保元年十一<lb/>
　月周文東至崤陜遣其行臺侯莫陳崇自齊子嶺趣<lb/>
　軹闗儀同楊檦從鼓鐘道出建州陷孤公戍詔樂總<lb/>
<pb n="KR2k0049_WYG_096-43a"/>
　大衆禦之樂晝夜兼行至長子遣儀同韓永興從建<lb/>
　州西趣崇崇遂遁六年卒於懸瓠贈假黄鉞太師<lb/>
韓果代武川人少善騎射被甲荷戈升陟峰嶺猶涉平<lb/>
　路所行之處山川形勢備能記憶兼善伺敵虚實有<lb/>
　潛匿溪谷者果登髙望之所疑處往必有獲繇是為<lb/>
　虞侯都督遷朔州刺史大統九年除河東郡守從大<lb/>
　軍破稽胡於北山胡地險阻人迹罕至果進兵窮討<lb/>
　散其種落稽胡憚果勁健號為著翅人太祖聞之笑<lb/>
<pb n="KR2k0049_WYG_096-43b"/>
　曰著翅之名寧減飛將封褒中郡公周武成二年又<lb/>
　率軍破稽胡大獲生口賜奴婢一百口建徳初卒<lb/>
慕容儼字恃徳清都成安人廆之後也爾朱敗歸髙祖<lb/>
　以勲累遷安東將軍髙梁太守東雍州刺史沙苑之<lb/>
　敗西魏荆州刺史郭鸞率衆攻儼拒守二百餘日晝<lb/>
　夜力戰大破鸞軍斬首三百餘級又擒西魏刺史郭<lb/>
　他時諸州多有翻陷唯儼獲全晉號鎮南將軍武定<lb/>
　三年從攻玉壁賜帛七百匹并衣帽等齊天統二年<lb/>
<pb n="KR2k0049_WYG_096-44a"/>
　别封猗氏縣公五年晉義安王武平中卒<lb/>
北周<lb/>
宇文深測弟性鯁正有器局年數嵗便累石為營伍折<lb/>
　草作旌旗及長好讀兵書從孝武入闗齊神武屯蒲<lb/>
　坂分遣其將趣潼闗髙敖曹圍洛陽太祖將襲泰諸<lb/>
　將咸難之太祖乃隠其事陽若未有謀者而獨問策<lb/>
　於深對曰竇氏歡之驍將也頑凶而勇戰亟勝而輕<lb/>
　敵歡每仗之以為禦侮今者大軍若就蒲坂則髙歡<lb/>
<pb n="KR2k0049_WYG_096-44b"/>
　拒守竇泰必援之内外受敵取敗之道也不如選輕<lb/>
　鋭之卒潛出小闗竇性躁急必來決戰髙歡持重未<lb/>
　即救之則竇可擒也既擒竇氏歡勢自阻回師禦之<lb/>
　可以制勝太祖喜曰是吾心也軍遂行果獲泰而齊<lb/>
　神武亦退又説太祖進取𢎞農復克之太祖大悦曰<lb/>
　君即吾家之陳平也是冬齊神武又率大衆度河涉<lb/>
　洛至於沙苑諸將皆有懼色惟深獨賀太祖詰之曰<lb/>
　賊來充斥何賀之有對曰髙歡之撫河北甚得衆心<lb/>
<pb n="KR2k0049_WYG_096-45a"/>
　雖乏智謀人皆用命以此自守未易可圖今懸師度<lb/>
　河非衆所欲唯歡恥失竇氏愎諫而來所謂忿兵一戰可<lb/>
　以擒也此事昭然可見不賀何為請假深一節發王<lb/>
　羆之兵邀其走路便無遺類矣太祖然之尋而大破<lb/>
　齊神武軍如深所策六年監李弼軍討白額稽胡有<lb/>
　戰功封長樂縣侯歴東雍州别駕使持節大都督東<lb/>
　雍州刺史深為政嚴明示民以信抑挫豪右吏民懷<lb/>
　之周初晉安化縣公卒諡成康<lb/>
<pb n="KR2k0049_WYG_096-45b"/>
李遠字萬嵗家髙平幼有器局太祖令居麾下封安定<lb/>
　縣伯晉公又晉陽平郡公時河東初復民情未安太<lb/>
　祖謂遠曰河東國之要鎮非卿無以撫之乃授河東<lb/>
　郡守遠敦奬風俗勸課農桑肅遏姦匪兼修守禦之<lb/>
　備曽未朞月百姓懷之太祖嘉焉降書勞問徴為侍<lb/>
　中後除尚書左僕射周孝閔踐阼以子植謀誅晉公<lb/>
　䕶䕶逼令自殺䕶誅諡曰忠<lb/>
栁帶韋字孝孫解人少好學與諸父慶蚪檜歸西魏廢<lb/>
<pb n="KR2k0049_WYG_096-46a"/>
　帝元年為解縣令二年加授驃騎將軍左光禄大夫<lb/>
　明年轉汾隂令發摘奸伏百姓畏而懷之周建徳五<lb/>
　年陳王純出并州以帶韋為并州司會并州總管府<lb/>
　長史六年卒於位諡愷<lb/>
隋<lb/>
王隆龍門人文中子父開皇時為樂昌猗氏銅川三邑<lb/>
　令有善政又芮城府君文中子兄史失其名即中説<lb/>
　内所謂王君者也<lb/>
<pb n="KR2k0049_WYG_096-46b"/>
陸逢為蒲闗吏文中子出自蒲闗逢止之曰未可以遯<lb/>
　我生民也文中子為之宿翼日而行逢送之曰行矣<lb/>
　江湖鱣鯨非溝瀆所容也<lb/>
楊處綱髙祖族父開皇初襲封義城縣公在官彊濟為<lb/>
　時所稱拜蒲州刺史吏民悦之卒諡恭<lb/>
楊𢎞字辟惡髙祖從祖弟開皇初封河間郡王進位上<lb/>
　柱國拜蒲州刺史得以便宜從事時河東多盜賊民<lb/>
　不得安𢎞奏為盜者百餘人投之邊裔州境帖然號<lb/>
<pb n="KR2k0049_WYG_096-47a"/>
　良吏每晉王廣入朝𢎞輒領揚州總管及晉王歸藩<lb/>
　𢎞復還蒲州在官十餘年風教大洽大業初徴還拜<lb/>
　太子太保卒追封郇王<lb/>
楊尚希𢎞農人髙祖拜度支尚書進爵為公尚希性𢎞<lb/>
　厚兼以學業自通有雅望為朝廷所重上每旦臨朝<lb/>
　日昃不倦尚希諌以宜舉大綱繁務非所宜親上懽<lb/>
　然曰公愛我尚希素有足疾上謂曰蒲州出美酒足<lb/>
　堪養病屈公卧治之於是出為蒲州刺史在州甚有<lb/>
<pb n="KR2k0049_WYG_096-47b"/>
　惠政復引瀵水立隄防開稻田數千頃民賴其利<lb/>
髙義明渤海人仁夀末蒲州長史漢王諒舉兵河東豪<lb/>
　傑以城應諒刺史邱和遁歸闗中義明謂司馬榮毗<lb/>
　曰河東要害國之東門若失之則為難不細城中恟<lb/>
　恟非悉反也但收桀黠者十餘人斬之自當立定耳<lb/>
　毗然之義明馳馬追和將與協計至城西門為反者<lb/>
　所殺<lb/>
榮毗字子諶北平無終人周厯内史下士隋仁夀中累<lb/>
<pb n="KR2k0049_WYG_096-48a"/>
　拜蒲州司馬漢王諒舉兵河東豪傑多以城應之刺<lb/>
　史邱和遁歸闗中毗與長史髙義民議追和拒守未<lb/>
　幾義明為反者所殺毗被執諒平拜治書侍御史卒<lb/>
　贈鴻臚少卿<lb/>
堯君素魏郡湯隂人大業末累拜鷹擊郎將従驍衞大<lb/>
　將軍屈突通拒唐兵於河東俄而通引兵南遁以君<lb/>
　素有膽略署領河東守唐師攻之不克遣通至城下<lb/>
　呼之君素<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>欷流涕悲不自勝左右皆哽咽通亦泣<lb/>
<pb n="KR2k0049_WYG_096-48b"/>
　下言宜早降君素曰公當爪牙之寄為國大臣國祚<lb/>
　隆替懸之於公奈何不思報効以至於此通曰我力<lb/>
　屈而來君素曰方今力猶未屈何用多言通慙而退<lb/>
　時圍甚急行李斷絶乃為木鵞置表於頸具論事勢<lb/>
　浮之黄河沿流而下河陽守者得之達東都越王侗<lb/>
　見而歎息承制拜金紫光禄大夫宻遣行人勞苦之<lb/>
　監門直閣龎玉武等歸唐俱造城下為陳利害又賜<lb/>
　金券待以不死君素卒無降意其妻又至城下謂之<lb/>
<pb n="KR2k0049_WYG_096-49a"/>
　曰君何自苦身取禍敗君素曰天下事非婦人所知<lb/>
　引弓射之應弦而倒君素善於統領堅守嵗餘糧食<lb/>
　乏絶又微知江都狀遂為左右所害<lb/>
辛仲龕狄道人為猗氏令温厚不苛祀名宦<lb/>
唐<lb/>
賀徳仁越州山隂人以學行稱大業末河東司法唐初<lb/>
　累授洗馬貞觀初轉趙王友卒<lb/>
姜晦秦州上邽人柔遠子起家蒲州參軍厯巡邊使吏<lb/>
<pb n="KR2k0049_WYG_096-49b"/>
　部侍郎厯任有聲終海州刺史<lb/>
唐臨京兆長安人貞觀初為萬泉丞縣有輕囚十數人<lb/>
　會春暮時雨臨白令請出之令不許臨曰明公若有<lb/>
　所疑臨請自當其罪令因請假臨召囚悉令歸家耕<lb/>
　種與之約令歸繫所囚等皆感恩貸至時畢集詣獄<lb/>
　歴御史大夫卒<lb/>
杜楚客如晦弟京兆杜陵人隠嵩山貞觀四年召拜蒲<lb/>
　州刺史甚有能名坐魏王尋授處化令<lb/>
<pb n="KR2k0049_WYG_096-50a"/>
薛萬徹咸陽人貞觀十七年為蒲州刺史於虞鄉縣北<lb/>
　十五里開涑水渠自聞喜引涑水下入臨晉遷代州<lb/>
　都督永徽二年坐房遺愛遇害<lb/>
蔣儼常州義興人貞觀中使髙麗守節不屈拜朝散大<lb/>
　夫髙宗時累遷蒲州刺史蒲州戸産殷劇訴扞積年<lb/>
　不平前刺史多不稱職儼下車未幾令行禁止稱為<lb/>
　良牧以老致仕永淳中復起封義興縣子以太子詹<lb/>
　事致仕卒贈禮部尚書<lb/>
<pb n="KR2k0049_WYG_096-50b"/>
徐有功國子博士文遠孫舉明經累輔蒲州司法參軍<lb/>
　襲東莞縣男為政寛仁不行杖罰吏人感其恩信遞<lb/>
　相約曰若犯徐司法杖者衆必斥罰之由是人爭用<lb/>
　命終於代滿不戮一人延載元年歴遷司刑丞司刑<lb/>
　少卿獨存平恕前後濟活者數十百家時人比漢于<lb/>
　張轉司僕少卿卒贈司刑卿中宗贈越州刺史<lb/>
楊元琰虢州閿鄉人姿儀甚偉以器局見稱載初中為<lb/>
　晉蒲二州刺史歴荆府長史累降璽書褒美以右羽<lb/>
<pb n="KR2k0049_WYG_096-51a"/>
　林將軍與誅張易之封𢎞農郡公睿宗初遷刑部尚<lb/>
　書改封魏國公致仕卒諡曰忠<lb/>
　閿鄉楊元琰仕至刑部尚書封魏國公永樂楊元琰<lb/>
　仕虢州司戸參軍以貴妃父晉封雖同出華陰居又<lb/>
　相近而不可不辨<lb/>
楊沖昌虢州人以河陽尉對策明皇擢第一授蒲州法<lb/>
　曹㕘軍累遷孝義令鸞降庭樹太守蕭恕表其政<lb/>
裴寛絳州聞喜人舉拔萃歴蒲州刺史久旱入境輒雨<lb/>
<pb n="KR2k0049_WYG_096-51b"/>
　開元二十九年除太原尹賜紫金魚袋元宗賦詩餞<lb/>
　之曰徳比嶽雲布心同汾水清終禮部尚書贈太子<lb/>
　太傅<lb/>
陸象先蘇州吳縣人元方子制科髙第景雲中同平章<lb/>
　事先天中封兖國公歴遷河中尹六年廢河中府復<lb/>
　名蒲州象先為刺史仍為河東道按察使小吏嘗犯<lb/>
　罪但示語而遣之録事白例當杖象先曰人情相去<lb/>
　不逺此豈不解吾言若必須行杖即當自汝始録事<lb/>
<pb n="KR2k0049_WYG_096-52a"/>
　慙懼而退象先嘗謂人曰天下本無事庸人擾之為<lb/>
　煩耳但澄其源則亦何憂不簡所至政如一人吏咸<lb/>
　懷思之按察使停入歴太子少保卒贈尚書左丞相<lb/>
　諡曰文貞<lb/>
畢構字隆澤河南偃師人第進士開元初為蒲州刺史<lb/>
　時州人衞大經有行義隠居不仕構謂解縣令孔慎<lb/>
　言曰衞生徳厚宜有旌異古人式干木之閭禮賢故<lb/>
　也慎言造大經門就謁之構累進戸部尚書改詹事<lb/>
<pb n="KR2k0049_WYG_096-52b"/>
　卒諡景<lb/>
韋抗京兆萬年人安石從父兄子舉明經開元中蒲州<lb/>
　刺史歴拜刑部尚書掌吏部選事歴職以清儉自守<lb/>
　不務生業及卒喪事殆不能給特給槥車諡曰貞<lb/>
齊澣字洗心定州義豐人第進士釋褐蒲州司法㕘軍<lb/>
　有父子連坐論死者澣曰條落則本枯奈何俱死議<lb/>
　貸其父太守不聽固争卒原歴遷吏部侍郎後為李<lb/>
　林甫所惡廢歸天寳五載起為平陽太守以黄老清<lb/>
<pb n="KR2k0049_WYG_096-53a"/>
　静為治卒於官肅宗時贈禮部尚書<lb/>
李尚隠萬年人舉明經為蒲州刺史有浮屠懷照自言<lb/>
　母夢日入懷生己鏤石著騐聞人馮待徴助實其言<lb/>
　尚隠劾妖妄詔流懷照播州累遷御史大夫卒諡貞<lb/>
　尚隠三入御史府輒繩惡吏素議歸重<lb/>
趙驊字雲卿鄧州穰人開元中進士天寳中為河東丞<lb/>
　採訪使韋直以驊操履清直雅推敬之表為賓佐驊<lb/>
　性孝弟敦交道雖艱危不改其操天寳中語行義者<lb/>
<pb n="KR2k0049_WYG_096-53b"/>
　必稱之歴秘書少監卒<lb/>
李麟濬子天寳十四載七月以國子祭酒出為河東太<lb/>
　守河東道採訪使為政清簡吏民稱之其年冬禄山<lb/>
　變以將軍吕崇賁代還尋同平章事晉封褒國公卒<lb/>
　諡曰徳<lb/>
裴千鈞字孝卿天寳末為萬泉令賜紫金魚袋千鈞好<lb/>
　賓客聞人奉親有乏甘㫖者輒分財贍之有徳政碑<lb/>
蔣將明常州義興人天寳末辟河中使府以計佐其帥<lb/>
<pb n="KR2k0049_WYG_096-54a"/>
　全并潞等州後被拘佯狂以免虢王巨引致幕府歴<lb/>
　集賢殿學士卒<lb/>
趙復永樂尉至徳二年賊將崔乾祐守潼闗郭子儀大<lb/>
　破之時復與河東司戸韓旻司士徐炅宗子李藏鋒<lb/>
　等在蒲州宻謀俟王師至為内應及子儀至復等斬<lb/>
　賊守陴者開門納子儀乾祐奔<lb/>
李模襄邑王神符曾孫至徳中為猗氏令史思明陷洛<lb/>
　陽賊帥掠諸縣模率衆拒之稍遷黔中觀察使終太<lb/>
<pb n="KR2k0049_WYG_096-54b"/>
　子賓客卒諡敬<lb/>
房琯字次律河南人融子天寳十五載拜同平章事肅<lb/>
　宗初自請將兵誅冦孽詔加持節招討西京兼防禦<lb/>
　蒲潼兩闗兵馬節度等使坐賀蘭進明譖貶上元元<lb/>
　年四月出為晉州刺史八月改漢州卒贈太尉唐儒<lb/>
　多言琯徳器有王佐才云<lb/>
杜君幾為河東太守開置學宫親執經教授士皆奮發<lb/>
　自是河東多儒者後封豐樂公<lb/>
<pb n="KR2k0049_WYG_096-55a"/>
唐昇為河東縣令大厯七年褒昇階朝散大夫更留二<lb/>
　年旌善政也<lb/>
王翃太原人大厯中為河中少尹充節度留後悍將凌<lb/>
　正横暴擾軍政約其徒夜譟斬闗以逐翃有告者翃<lb/>
　縮夜漏數刻以差其期賊驚不敢發而遁擒正誅之<lb/>
　軍民乂安歴汾州刺史建中二年拜振武軍使後為<lb/>
　東畿防禦使卒諡肅<lb/>
李承趙郡髙邑人建中二年七月拜河中尹河中晉絳<lb/>
<pb n="KR2k0049_WYG_096-55b"/>
　都防禦觀察使九月轉襄州終湖南觀察使贈吏部<lb/>
　尚書承從官以貞㢘才術見稱於時<lb/>
孔巢父字弱翁冀州人早勤文史隠徂徠山永王璘辟<lb/>
　之潛逃不赴大厯初潞澤節度使李抱玉奏入幕府<lb/>
　授監察御史累轉汾州刺史入再遷給事中河中陜<lb/>
　華等州招討使尋使魏博諭田悦立田緒知軍務興<lb/>
　元元年李懷光據河中兼御史大夫充宣慰使罷其<lb/>
　兵授太子太保懷光素服待命巢父不止衆忿曰<lb/>
<pb n="KR2k0049_WYG_096-56a"/>
　太尉無官矣方宣詔乃譟而合害巢父並殺中人啖<lb/>
　守盈初巢父至懷光疑田悦死謀出巢父故軍亂不<lb/>
　肯救上聞震悼贈尚書左僕射諡曰忠仍詔賊平日<lb/>
　備禮葬祭賜其家粟帛存䘏之<lb/>
李晟字良器洮州臨潭人以功封合川郡王累拜神策<lb/>
　行營節度使李懷光叛詔兼河中晉絳慈隰節度使<lb/>
　又兼京畿渭北鄜坊丹延節度招討使兵馬副元帥<lb/>
　以復都城功拜司徒兼中書令徙王西平卒贈太師<lb/>
<pb n="KR2k0049_WYG_096-56b"/>
　諡曰忠武<lb/>
渾瑊鐵勒渾部之後居代署折衝果毅城永清及天安<lb/>
　軍肅宗初趨行在敗虜於天徳大厯中回紇侵太原<lb/>
　破鮑防軍拜瑊都知兵馬使自石嶺闗而南督諸軍<lb/>
　掎角虜引去進單于大都䕶振武東受降城鎮北大<lb/>
　都䕶府綏銀麟勝州節度副大使累遷尚書左僕射<lb/>
　同中書門下平章事兼靈鹽豐夏定逺西城天徳軍<lb/>
　節度朔方邠寧振武道永平軍奉天行營副元帥平<lb/>
<pb n="KR2k0049_WYG_096-57a"/>
　朱泚授河中絳慈隰節度使河中同陜虢行營副元<lb/>
　帥封咸寧郡王與李晟鈞禮平李懷光檢校司空還<lb/>
　屯河中吐蕃入使鎮奉天冦罷還河中貞元四年遷<lb/>
　邠寧進檢校司徒兼中書令十五年卒贈太師諡曰<lb/>
　忠武<lb/>
髙郢字公楚衞州人第進士為郭子儀朔方掌書記力<lb/>
　救判官張曇下徙猗氏丞李懷光奏為従事累轉副<lb/>
　元帥判官檢校禮部郎中懷光將歸河中郢言西迎<lb/>
<pb n="KR2k0049_WYG_096-57b"/>
　大駕豈非忠乎懷光忿不聽及歸鎮又欲悉衆西時<lb/>
　渾瑊軍孤羣師未集郢與李鄘誓死駐之屬懷光長<lb/>
　子璀候郢郢諭以順逆璀震懼流涕明年春郢與都<lb/>
　知兵馬使吕鳴岳都虞候張延英同謀間道上表及<lb/>
　受宻詔事洩二將立死懷光集衆將殺郢郢抗辭無<lb/>
　所慙隠憤氣感發觀者淚下懷光慙沮而止諫議大<lb/>
　夫孔巢父使河中遇害郢撫而哭之及懷光誅李晟<lb/>
　表其忠馬燧辟掌書記貞元末累拜同平章事罷復<lb/>
<pb n="KR2k0049_WYG_096-58a"/>
　授尚書左僕射致仕卒諡貞<lb/>
石演芬西域人事李懷光至都將畜為假子懷光與朱<lb/>
　泚連和演芬使客郜成義至行在言懷光無破賊意<lb/>
　請罷其總統成義走告懷光子璀懷光召演芬罵曰<lb/>
　爾為我子奈何欲破吾家今日負我宜即死演芬曰<lb/>
　天子以公為股肱公以我為腹心公負天子我何不<lb/>
　負公且我胡人惟知事一人不呼我為賊死固吾分<lb/>
　懷光使士臠食之皆曰烈士也徳宗聞之贈兵部尚<lb/>
<pb n="KR2k0049_WYG_096-58b"/>
　書賜其家錢三百萬斬成義於朔方<lb/>
吕鳴岳河中都將張延英河中都虞候李懷光拒命與<lb/>
　判官髙郢同謀間道上表及受宻詔事洩遇害<lb/>
張名振事李懷光為都將始懷光立功奉詔甚倨名振<lb/>
　至軍門大言曰太尉見賊不擊使到不迎將反耶且<lb/>
　安史等今皆滅族公欲何為是資忠義士立功耳懷<lb/>
　光召見諭以不反及引軍入咸陽又曰公不反來此<lb/>
　何也不急攻泚收京城欲以賊誰遺懷光怒曰病狂<lb/>
<pb n="KR2k0049_WYG_096-59a"/>
　人也使左右拉殺之<lb/>
李鄘字建侯江夏人舉進士李懷光辟置幕府累擢監<lb/>
　察御史懷光據河中鄘與母妻陷焉因紿懷光以兄<lb/>
　病卧洛且革母欲往視懷光許可戒妻子無偕行鄘<lb/>
　私遣之懷光欲加罪謝曰鄘籍在軍不得為母駕奈<lb/>
　何不使婦往懷光止不復問後與髙郢刺賊虛實及<lb/>
　所以攻取者白諸朝徳宗手詔褒答懷光覺嚴兵召<lb/>
　二人問之鄘詞氣不撓三軍為感動懷光不殺囚之<lb/>
<pb n="KR2k0049_WYG_096-59b"/>
　河中平馬燧破械致禮表佐其府以言不用罷歸洛<lb/>
　元和初為河東節度使入為鹽鐵轉運使後自淮南<lb/>
　召拜門下侍郎同中書門下平章事固辭致仕卒諡<lb/>
　曰肅<lb/>
鄭元貞元十八年為河中節度使杜確行軍司馬確卒<lb/>
　遂繼為節度性嚴毅有威斷時稱其能終刑部尚書<lb/>
韓𢎞滑州匡城人貞元十五年充宣武節度副大使知<lb/>
　節度事元和中封許國公入朝拜司徒兼中書令十<lb/>
<pb n="KR2k0049_WYG_096-60a"/>
　五年二月以本官兼河中尹河中節度觀察等使在<lb/>
　鎮二年乞還卒贈太尉諡曰隠<lb/>
張圓字直之河南偃師人有吏才為河中府法曹㕘軍<lb/>
　攝虞鄉令有能名遂署河東從事又攝絳州事元和<lb/>
　四年有事適東方卒於汴友人韓愈為作墓碣銘<lb/>
李絳字深之趙郡贊皇人第進士元和中為翰林學士<lb/>
　烏重𦙍縛盧從史吐突承璀牒署昭義拜中書侍郎<lb/>
　同平章事留後絳曰澤潞據山東要害邢洺跨兩河<lb/>
<pb n="KR2k0049_WYG_096-60b"/>
　間可制其合従今孽豎就擒方收威柄遽以偏將涖<lb/>
　本軍綱紀大紊矣河南北諸鎮謂啗以官爵使逐其<lb/>
　帥其肯黙然哉宜以孟元陽為澤潞而以重𦙍節度<lb/>
　三城兩河諸侯聞之必欣然上從之尋以足疾求免<lb/>
　十四年檢校吏部尚書河中觀察使河中故節制而<lb/>
　皇甫鎛惡絳薄其恩議者不直鎛得罪復召為兵部<lb/>
　尚書累遷檢校司空節度山南西道軍亂遇害諡曰<lb/>
　貞絳在華州嘗請罷捕鷂户詔并澤潞太原天威府<lb/>
<pb n="KR2k0049_WYG_096-61a"/>
　罷之<lb/>
薛廷老河中寳鼎人存誠子第進士寶厯中為右拾遺<lb/>
　以數直諌又忤李逢吉出為臨晉令文宗即位入為<lb/>
　殿中侍御史再遷給事中<lb/>
温徳彛河中都將太和四年從温造誅興元亂卒<lb/>
楊復光閩人姓喬氏常侍楊元价養子幼以宦者侍内<lb/>
　省慷慨負節義有籌略為小黄門監鎮兵征討中和<lb/>
　二年詔充天下兵馬都監押諸軍入定闗輔王重榮<lb/>
<pb n="KR2k0049_WYG_096-61b"/>
　為東面招討使復光以兵會之七月至河中時巢冦<lb/>
　益盛重榮憂之復光謀赦李克用徴其兵王鐸遣使<lb/>
　奉墨詔之太原克用以兵從之及收長安復光與其<lb/>
　子守亮守宗等身先犯難功烈居多封𢎞農郡公其<lb/>
　年六月卒於河中贈觀軍容使諡忠肅號資忠輝武<lb/>
　平難功臣復光雖黄門近幸然慷慨有大志善撫士<lb/>
　卒及死之日軍中慟哭累日身後平賊者多其部下<lb/>
　故將諸假子為節度守牧者數十人<lb/>
<pb n="KR2k0049_WYG_096-62a"/>
李崇義河間王孝恭子嗣爵譙國公歴蒲州刺史益州<lb/>
　大都督府長史有名終宗正卿<lb/>
李巨川字下已隴右人唐初學士道元之後王重榮鎮<lb/>
　河中辟為掌書記時車駕在蜀重榮匡合諸藩協力<lb/>
　誅冦軍書奏請堆案盈几巨川文思敏速翰動如飛<lb/>
　𫝊之鄰藩無不聳動重榮收復功巨川之助也及重<lb/>
　榮為部下所害朝議罪參佐貶為漢中掾興元楊守<lb/>
　亮復請為掌書記華帥韓建又命為掌書記代建𫝊<lb/>
<pb n="KR2k0049_WYG_096-62b"/>
　檄天下請助轉餉特授諫議大夫光化初朱全忠陷<lb/>
　河中進兵潼闗建遣巨川至河中見全忠指陳利害<lb/>
　全忠聞巨川所陳心惡之判官敬翔復畏其才髙遂<lb/>
　遇害<lb/>
韓偓字致光京兆萬年人第進士佐河中幕府累拜翰<lb/>
　林學士與崔𦙍定策誅劉季述進承㫖為朱全忠所<lb/>
　惡貶官南依王審知卒<lb/>
楊承信字守真其先沙陀部人光逺子累官節度使檢<lb/>
<pb n="KR2k0049_WYG_096-63a"/>
　校太師同平章事宋初加兼侍中征李筠命為澤州<lb/>
　西面都部署移鎮河中刻厲為政而不苛乾徳元年<lb/>
　封趙國公二年卒蒲民表乞祠祀<hi>附</hi>
王仁鎬邢州龍崗人漢乾祐中歴昭義節度副使周世<lb/>
　宗時鎮河中㑹殿中丞上官瓚使河中還言河中民<lb/>
　多匿田租遂遣瓚按視百姓苦之多逃亡仁鎬抗論<lb/>
　其事乃止丁繼母憂去官<hi>附</hi>
　<lb/>
<pb n="KR2k0049_WYG_096-63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷九十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志巻二百二十八</head> <lb/>
    <p>
<pb n="KR2k0049_WYG_228-1a"/>
欽定四庫全書<lb/>
　山西通志巻二百二十八<lb/>
　　雜志<hi>一</hi>
　古小説家者流盖出於稗官如淳謂立稗官使稱説<lb/>
　閭巷風俗是也自周以前有務成子十一篇中多稱<lb/>
　堯問師曠六篇事見春秋此為三晉稗編之宗至唐<lb/>
　開元後而巻帙彌繁衍且不翅張衡西京賦所謂小<lb/>
　説九百本自虞初者矣其事涉晉疆爰綴之以備土<lb/>
<pb n="KR2k0049_WYG_228-1b"/>
　風焉志雜志<lb/>
循蜚二十二姓鉅靈氏出汾脽驅隂陽反山川或治蜀<lb/>
　盖迹躔云<hi>王文禄補衍</hi>
禪通十八姓倉頡氏一世栢皇氏二十世中央氏四世<lb/>
　大庭氏五世栗陸氏五世昆連氏十一世軒轅氏三<lb/>
　世赫胥氏一世葛天氏四世尊盧氏五世祝融氏三<lb/>
　世昊英氏九世有巢氏七世朱襄氏三世隂康氏二<lb/>
　世無懐氏六世伏羲氏二世神農氏三世總八十八<lb/>
<pb n="KR2k0049_WYG_228-2a"/>
　世<hi>同上</hi>
神農因上黨嘉禾八穗乃作穗書堯因靈龜負圖作龜<lb/>
　書<hi>玉海</hi>
黄帝得六相而天地理風后明天道太常審地理蒼龍<lb/>
　辨東方祝融辨南方大封辨西方后土辨北方謂之<lb/>
　黄帝六相<hi>管子</hi>
黄帝問風后曰余欲知河之始開風后曰河凡有五皆<lb/>
　始開乎崑崙之墟<hi>河圖始開圖</hi>
<pb n="KR2k0049_WYG_228-2b"/>
按古文者黄帝史倉頡所造也頡首有四目通於神明<lb/>
　仰觀奎星圜曲之勢俯察龜文鳥跡之象博采衆美<lb/>
　合而為字是曰古文孝經援神契云奎主文章倉頡<lb/>
　倣象是也<hi>書㫁</hi>
上古無筆墨以竹挺㸃漆書竹簡上竹硬漆膩畫不能<lb/>
　行故頭粗尾細象蝦䗫子行故曰科斗文又曰鳥跡<lb/>
　書後世雖有筆墨亦擬其象而作書頭尾俱細更名<lb/>
　栁葉篆<hi>印史</hi>
<pb n="KR2k0049_WYG_228-3a"/>
琱玉蚩尤環以黍尺度圓徑三寸五分厚五分色如赤<lb/>
　璊而内質瑩白循環作五蚩尤形首尾衘帶琱鏤古<lb/>
　朴盖黄帝平蚩尤因大霧作指南車飾以文玉今其<lb/>
　文作蚩尤形當時輿服所用之物也<hi>玉古圖考</hi>
羲和者帝俊之妻也生十日又曰帝俊妻常羲生月十<lb/>
　二盖月當為日十日者謂以日名如甲乙丙丁之𩔖<lb/>
　<hi>山海經</hi>
髙辛妃娵訾氏八夢日而生八子號八元實沈閼伯居<lb/>
<pb n="KR2k0049_WYG_228-3b"/>
　曠林干戈日尋后帝不藏遷閼於宋是為商沈於大<lb/>
　夏是為參<hi>異苑</hi>
髙辛時丹邱之國獻瑪瑙甕以盛甘露甕至堯時猶存<lb/>
　甘露盈而不竭以頒羣臣舜時漸減遷寶甕於衡山<lb/>
　<hi>臨汾縣志</hi>
堯寄於伊長孺家從母所居故姓伊耆舜生姚墟故姓<lb/>
　姚<hi>宜齋野乗</hi>
堯登山山湧一泉味如九醞色如玉漿號曰醴泉<hi>酒譜</hi>
<pb n="KR2k0049_WYG_228-4a"/>
舜在位十年有五老游於國都舜其師道尊之言及造<lb/>
　化之始及禪於禹五老不知所從<hi>寶櫝記</hi>
娥皇夜寢夢昇於天無日而明光芒射目不可視驚覺<lb/>
　乃燭也於是㝈生二女名曰宵明燭光<hi>漂粟手牘</hi>
舜𦵏蒼梧之野有鳥如雀常逰丹海之際時來蒼梧之<lb/>
　野銜青砂珠積成壟阜名曰珠邱㝠珠輕細風輭如<lb/>
　塵起名曰珠塵今蒼梧之外山人採藥時有青石圓<lb/>
　潔如珠服之不死故仙人方迴逰南岳有七言讚曰<lb/>
<pb n="KR2k0049_WYG_228-4b"/>
　珠塵圓潔青且明有道服者得長生<hi>拾遺記</hi>
禹母獲月精石如薏苡吞之而生禹淮南子脩務篇禹<lb/>
　生于石注謂脩已感石坼胷而生<hi>帝王世紀</hi>
拾遺記禹導川夷岳而元龜負青泥於後元龜河精之<lb/>
　使者也龜領下有印文皆古篆字作九州山川之字<lb/>
　禹所穿鑿處以青泥封記其所使元龜印其上盖青<lb/>
　泥與漢武蘭金紫泥同𩔖耳梁簡文與蕭臨川書必<lb/>
　遲青泥之封故今人直以青泥為墨矣<hi>錢希言戯瑕</hi>
<pb n="KR2k0049_WYG_228-5a"/>
禹通轘轅塗山欲餉聞鼓乃來禹跳石誤中鼓塗山忽<lb/>
　至見禹為熊慚而去至嵩山下化為石禹曰歸我子<lb/>
　石破北方而生啓<hi>淮南子</hi>
禹貢八州皆有貢物而冀州獨無之冀即今之山西土<lb/>
　瘠天寒生物鮮少盖自古為然<hi>燕聞録</hi>
帝孔甲游畋黄萯之陽也天風晦冥遇神䙜而迷急趨<lb/>
　民舍主人方乳皆曰后來不勝之必殃帝取子之曰<lb/>
　其誰敢殃及長幕動橑析而中厥足帝曰有命遂以<lb/>
<pb n="KR2k0049_WYG_228-5b"/>
　守取嘽緩之聲以為破斧之歌始為東音而民邪僻<lb/>
　之心生矣<hi>吕氏春秋</hi>
伯夷名允字公信叔齊名智字公達姓墨胎氏夷齊其<lb/>
　謚也始墨胎氏父曰初字子朝<hi>韓詩外傳</hi>
虞芮質成之事左傳家語説苑皆載之觀其叙事之法<lb/>
　説苑不如家語家語不如左傳<hi>投甕隨筆</hi>
伯樂姓孫名陽伯樂星掌天馬陽善御故名焉同時九<lb/>
　方歅亦善相馬列子謂之九方臯<hi>吹劒錄</hi>
<pb n="KR2k0049_WYG_228-6a"/>
按大篆者周宣王太史史籀所作也或曰柱下史始變<lb/>
　古文或同或異謂之為篆篆者傳也傳其物理施之<lb/>
　無窮甄鄷定六書三曰篆書八體書法一曰大篆又<lb/>
　漢書藝文志史籀十五篇並此也以史官製之用以<lb/>
　教授謂之史書凡九千字<hi>書㫁</hi>
晉侯改𦵏共太子秋狐突適下國遇太子太子使登僕<lb/>
　而告之曰夷吾無禮余得請於帝矣將以晉畀秦秦<lb/>
　將祀余對曰臣聞之神不歆非𩔖民不祀非族君祀<lb/>
<pb n="KR2k0049_WYG_228-6b"/>
　無乃殄乎且民何罪失刑乏祀君其圖之君曰諾吾<lb/>
　將復請七日新城西偏將有巫者而見我焉許之遂<lb/>
　不見及期而往告之曰帝許我罰有罪矣敝於韓<hi>左</hi>
　<hi>傳</hi>
文公時宰人上炙而髮繞之文公召宰人而譙之曰女<lb/>
　欲寡人之哽邪奚為以髮繞炙宰人頓首再拜請曰<lb/>
　臣有死罪三拔礪砥刀利猶干將也切肉肉㫁而髮<lb/>
　不㫁臣之罪一也援木而貫臠而不見髮臣之罪二<lb/>
<pb n="KR2k0049_WYG_228-7a"/>
　也奉熾罏炭火盡赤紅及炙熱而髮不燒臣之罪三<lb/>
　也堂下得微有疾臣者乎公曰善乃召其堂下而譙<lb/>
　之果然乃誅之<hi>説苑</hi>
晉文公焚林以求介子推有白鵶繞烟而噪或集介子<lb/>
　推之側火不能焚晉人嘉之為立臺號曰思烟<hi>袖中</hi>
　<hi>説</hi>
并州妬女泉婦人靚粧綵服至其地必興雲雨一名是<lb/>
　介推妺<hi>粧樓記</hi>
<pb n="KR2k0049_WYG_228-7b"/>
綿山有神林介子推祠其林樹極鬱茂然皆半榮半枯<lb/>
　盖文公焚林之地祠中有牡丹一叢不知年嵗花開<lb/>
　最盛色紅紫獨一株白花嵗無定處或識之明年輙<lb/>
　易其地人以為神<hi>隴蜀餘聞</hi>
晉景公夢大厲被髮及地搏膺而踊曰殺余孫不義余<lb/>
　得請於帝矣壊大門及寢門而入公懼入於室又壊<lb/>
　戸公覺召桑田巫巫言如夢公曰何如曰不食新矣<lb/>
　公疾病求醫於秦秦伯使醫緩為之未至公夢疾為<lb/>
<pb n="KR2k0049_WYG_228-8a"/>
　二䜿子曰彼良醫也懼傷我焉逃之其一曰居肓之<lb/>
　上膏之下若我何醫至曰疾不可為也在肓之上膏<lb/>
　之下攻之不可達之不及藥不至焉不可為也公曰<lb/>
　良醫也厚為之禮而歸之六月丙午晉侯欲麥使甸人<lb/>
　獻麥饋人為之召桑田巫示而殺之將食張如厠陷<lb/>
　而卒小臣有晨夢負公以登天及日中負晉侯出諸<lb/>
　厠遂以為殉<hi>左傳</hi>
中行文子出亡至邊從者曰為此嗇夫者君人也胡不<lb/>
<pb n="KR2k0049_WYG_228-8b"/>
　休焉且待後車者文子曰異日吾好音此子遺吾琴<lb/>
　吾好佩又遺吾玉是不非君過者也自容於我者也<lb/>
　吾恐其以我求容也遂不入後車入門文子問嗇夫<lb/>
　之所在執而殺之仲尼聞之曰中行文子背道失義<lb/>
　以亡其國然後得之猶活其身道不可遺也若此<hi>韓</hi>
　<hi>詩外傳</hi>
趙簡子疾五日不知人大夫皆懼醫扁鵲視之出董安<lb/>
　于問扁鵲曰血脉治也而何怪在昔秦繆公嘗如此<lb/>
<pb n="KR2k0049_WYG_228-9a"/>
　七日而寤寤之日告公孫支與子輿曰我之帝所甚<lb/>
　樂吾所以久者適有學也帝告我晉國將大亂五世<lb/>
　不安其後將霸未老而死霸者之子且令而國男女<lb/>
　無别公孫支書而藏之秦䜟於是出矣獻公之亂文<lb/>
　公之霸而襄公敗秦師於殽而歸縱淫此子之所聞<lb/>
　今主君之疾與之同不出三日疾必間間必有言也<lb/>
　居二日半簡子寤與大夫曰我之帝所甚樂與百神<lb/>
　游於鈞天廣樂九奏萬舞不𩔖三代之樂其聲動人<lb/>
<pb n="KR2k0049_WYG_228-9b"/>
　心有一熊欲來援我帝命我射之中熊熊死乂有一<lb/>
　羆來我又射之中羆羆死帝甚喜賜我二笥皆有副<lb/>
　吾見兒在帝側帝屬我一狄犬曰及而子之壯也以<lb/>
　賜之帝告我晉國且世衰七世而亡嬴姓將大敗周<lb/>
　人於范魁之西而亦不能有也今余思虞舜之勲適<lb/>
　余將以其胄女孟姚配而七世之孫董安于受言而<lb/>
　書藏之以扁鵲言告簡子簡子賜扁鵲田四萬畆他<lb/>
　日簡子出有人當道辟之不去從者怒將刃之當道<lb/>
<pb n="KR2k0049_WYG_228-10a"/>
　者曰吾欲有謁於主君從者以聞簡子召之曰譆吾<lb/>
　有所見子晣也當道者曰屏左右願有謁簡子屏人<lb/>
　當道者曰主君之疾臣在帝側簡子曰然有之子之<lb/>
　見我我何為當道者曰帝令主君射熊與羆皆死簡<lb/>
　子曰是且何也當道者曰晉國且有大難主君首之<lb/>
　帝令主君滅二卿夫熊與羆皆其祖也簡子曰帝賜<lb/>
　我二笥皆有副何也當道者曰主君之子將克二國<lb/>
　於狄皆子姓也簡子曰吾見兒在帝側帝屬我一狄<lb/>
<pb n="KR2k0049_WYG_228-10b"/>
　犬曰及而子之長以賜之夫兒何謂以賜狄犬當道<lb/>
　者曰兒主君之子狄犬者代之先也主君之子且必<lb/>
　有代及主君之後嗣且有革政而胡服并二國於狄<lb/>
　簡子問其姓名而延之以官當道者曰臣野人也致<lb/>
　帝命耳遂不見簡子書藏之府<hi>史記</hi>
晉平公令師曠清角一奏雲從四方起再奏大風雨隨<lb/>
　之裂圍幔破俎豆墮廊瓦<hi>韓子</hi>
魏文侯時子質仕而獲罪焉去而北遊謂簡主曰從今<lb/>
<pb n="KR2k0049_WYG_228-11a"/>
　已後而不復樹徳於人矣簡主曰何以也質曰吾所<lb/>
　樹堂上之士半吾所樹朝廷之大夫半吾所樹邊境<lb/>
　之人亦半今堂上之士恐我以法邊境之人刼我以<lb/>
　兵是以不樹徳於人也簡主曰噫子之言過矣夫春<lb/>
　樹桃李夏得隂其下秋得隂其實春樹蒺䔧夏不可<lb/>
　採其葉秋得其刺焉由此觀之在所樹也今子所樹<lb/>
　非其人也故君子先擇而後種也<hi>韓詩外傳</hi>
魏公子無忌方食有鳩飛入案下公子使人顧望見一<lb/>
<pb n="KR2k0049_WYG_228-11b"/>
　鷂在屋飛去公子乃縱鳩鷂逐而殺之公子暮為不<lb/>
　食曰鳩避患歸無忌竟為鷂所得甚負之為吾捕得<lb/>
　此鷂者無忌無所愛於是左右宣公子慈聲捕得鷂<lb/>
　二百餘頭以奉公子公子欲盡殺之恐有辜乃自按<lb/>
　劒至其籠上曰誰獲罪無忌者耶一鷂獨低頭不敢<lb/>
　仰視乃殺之盡放其餘以是名聞於鄰國豪傑傾心<lb/>
　焉<hi>國策</hi>
趙武靈王十六年王遊大陵他日王夢見處女鼓琴而<lb/>
<pb n="KR2k0049_WYG_228-12a"/>
　歌詩曰美人熒熒兮顔若苕之榮命乎命乎曽無我<lb/>
　嬴異日王飲酒樂數言所夢想見其狀吳廣聞之因<lb/>
　夫人而納其女娃嬴孟桃也孟桃甚有寵於王是為<lb/>
　惠后<hi>史記</hi>
漢文帝自代還有良馬九匹浮雲赤電絶羣逸驃紫鸞<lb/>
　騮綠螭驄龍子麟駒絶塵號九逸<hi>西山雜記</hi>
元鼎元年汾陽得寶鼎即吾邱夀王所識之鼎髙一丈<lb/>
　二尺受十二石雜金銀銅錫為之四面蛟龍兩耳能<lb/>
<pb n="KR2k0049_WYG_228-12b"/>
　鳴三足馬蹄刻山雲奇怪之象紀靈圖未然之狀其<lb/>
　文曰夀攷天地百祥臻侍山伏其靈海伏其異此銘<lb/>
　在底下又别有銘或浮或沈皆古文複篆上古之鑄<lb/>
　造也總有九枚<hi>虞荔鼎録</hi>
漢武帝行幸河東嘗亡書三篋詔問莫能知惟郎張安<lb/>
　世識之具作其事後購求得書以相校無所遺失上<lb/>
　奇擢為尚書令<hi>漢書</hi>
張京兆敞號任職而不修威儀罷朝㑹走馬章臺街使<lb/>
<pb n="KR2k0049_WYG_228-13a"/>
　御吏驅自以便面拊馬又為婦畫眉長安中傳張京<lb/>
　兆眉嫵有司以奏敞上問之對曰臣聞閨房之内夫<lb/>
　婦之私有過於畫眉者上愛其能弗備責也<hi>同上</hi>
霍光妻遺淳于衍蒲桃錦二十四匹𣪚花綾二十五匹<lb/>
　綾出鉅鹿陳寶光家寶光妻傳其法霍顯召入其第<lb/>
　使作之機用一百二十鑷六十日成一匹匹直萬錢<lb/>
　又與走珠一排綠綾百端錢百萬黄金百兩為起第<lb/>
　宅奴婢不可勝數衍猶怨曰我為爾成何功而報我<lb/>
<pb n="KR2k0049_WYG_228-13b"/>
　若是<hi>西京雜記</hi>
霍光園中鑿大池植五色睡蓮養鴛鴦三十六對望之<lb/>
　爛若披錦故相逢行曰鴛鴦七十二羅列自成行<hi>真</hi>
　<hi>率筆記</hi>
金山忠烈王漢博陸侯姓霍氏吳孫權時一日致疾黄<lb/>
　門小䜿附語曰國主封界華亭谷極西南有金山醎<lb/>
　塘湖為民害民將魚鱉食之非人力能防金山故海<lb/>
　鹽縣一旦陷没為湖無大神䕶也臣漢之功臣霍某<lb/>
<pb n="KR2k0049_WYG_228-14a"/>
　也部黨有力能鎮之可立廟於山吳王乃立廟建炎<lb/>
　間建行宫於當湖賜名顯應尤著郷民祈禱輙應部<lb/>
　下錢矦尤為靈著王以四月十八誕辰浙之東西商<lb/>
　賈舟楫朝獻踵至自入四月至中旬末一市為之鼎<lb/>
　沸聞有設祭於松栢間祀其先亡慟哭而反謂之小<lb/>
　嶽廟廟中鐵鑄四聖由海而來至今見存<hi>括異志</hi>
莊暗香暗中彈琴右手指有金花照爛几案因自造金<lb/>
　花之曲<hi>真率筆記</hi>
<pb n="KR2k0049_WYG_228-14b"/>
元帝後宫既多不得常見乃使畫工圖形案圖召幸之<lb/>
　諸宫人皆賂畫工多者十萬少者亦不減五萬獨王<lb/>
　嬙不肯遂不得見匈奴入朝求美人為閼氏於是上<lb/>
　案圖以昭君行及去召見貌為後宫第一善應對舉<lb/>
　止閒雅帝悔之而名籍已定帝重信於外國故不復<lb/>
　更人乃窮案其事畫工皆棄市籍其家資皆巨萬畫<lb/>
　工有杜陵毛延夀為人形醜好老少必得其真安陵<lb/>
　陳敞新豐劉白龔寛並工為牛馬飛鳥衆勢人形好<lb/>
<pb n="KR2k0049_WYG_228-15a"/>
　醜不逮延夀下杜陽望亦善畫尤善布色同日棄市<lb/>
　名畫工於是差稀<hi>西京雜記</hi>
後漢光武明徳馬皇后美於色厚於徳帝用嘉之嘗從<lb/>
　觀畫虞舜見娥皇女英帝指之戲后曰恨不得如此<lb/>
　為妃又前見陶唐之像妃指堯曰嗟乎羣臣百僚恨<lb/>
　不得為君如是帝顧而笑<hi>郭思畫論</hi>
班昭字惠姬曹世叔妻彪之女也大家集云父為陳留<lb/>
　長大家隨至作東征賦<hi>小名録</hi>
<pb n="KR2k0049_WYG_228-15b"/>
漢婕妤班姬詩其源出於李陵團扇短章辭旨清捷怨<lb/>
　深文綺得匹婦之致侏儒一節可以知其工矣<hi>梁鍾</hi>
　<hi>嶸詩品</hi>
郭泰十四母使給事縣庭泰曰大丈夫安能斗筲之役<lb/>
　乎乃遊京師<hi>世説</hi>
郭林宗來遊京師當還郷里送車千許乘李膺亦在焉<lb/>
　衆人皆詣大槐客舍而别獨膺與林宗共載乗薄笨<lb/>
　車上大槐坂觀者數百人引領望之𦕈若松喬之在<lb/>
<pb n="KR2k0049_WYG_228-16a"/>
　霄漢<hi>商芸小説</hi>
安定人有以貨得雁門太守者去職還家書刺謁皇甫<lb/>
　規規臥不迎既入而問卿在郡食雁美乎及王符在<lb/>
　門屣履迎之時人語曰徒見二千石不如一逢掖<hi>漢</hi>
　<hi>書</hi>
閔貢字仲叔太原人世稱節士客居安邑家貧日買猪<lb/>
　肝一片屠者或不肯安邑令聞之勅吏常給仲叔聞<lb/>
　而嘆曰閔仲叔以口腹累安邑耶遂去客沛<hi>景仰撮</hi>
<pb n="KR2k0049_WYG_228-16b"/>
　<hi>書</hi>
杜畿與衛固少相狎侮固嘗輕畿畿嘗與固博而爭道<lb/>
　畿謂固曰仲堅我今作河東也固褰衣罵之及畿拜<lb/>
　河東守之官而固為郡功曹張時故任京兆畿迎司<lb/>
　𨽻與時㑹華隂時畿相見於儀當各持版時歎曰昨<lb/>
　日功曹今為郡將軍也<hi>魏略</hi>
魏太和三年有太原人發冡破棺中有一生婦人問其<lb/>
　本事不知也視其墓木可三十歲<hi>晉書</hi>
<pb n="KR2k0049_WYG_228-17a"/>
青龍元年并州刺史畢軌送漢故度遼將軍范明友鮮<lb/>
　卑奴年三百五十嵗言語飲食如常人奴云霍顯光<lb/>
　後小妻明友妻光前妻女<hi>郭頒世説</hi>
嘉平中劉豹家於晉陽汾澗之濵豹妻呼延氏祈子於<lb/>
　龍門俄而有大魚頂有二角軒鬐躍鱗而至祭所久<lb/>
　之乃去巫覡皆異之曰此嘉祥也其夜夢旦所見魚<lb/>
　變為人左手把一物大如半雞子光景非常授呼延<lb/>
　氏曰此是日精服之生貴子寤而告豹豹曰吉徴也<lb/>
<pb n="KR2k0049_WYG_228-17b"/>
　<hi>晉書</hi>
魏髙貴郷公好學有文才引王沈裴秀數於東堂講讌<lb/>
　屬文號沈為文籍先生秀為儒林丈人<hi>世説新語</hi>
魏陽里亭侯賈逵晚始生子充言後當有充閭之慶名<lb/>
　之曰充字公閭<hi>晉書</hi>
魏賈逵年五嵗其姊聞鄰家讀書每抱逵聴之逵年十<lb/>
　嵗乃暗誦六經姊曰吾未有教入門汝安得三墳五<lb/>
　典讀之逵曰憶昔抱聴鄰家讀書<hi>蘇氏家語</hi>
<pb n="KR2k0049_WYG_228-18a"/>
荀朂於路逢趙賈人牛鐸識其聲及掌音樂未調乃曰<lb/>
　得趙之牛鐸即諧矣遂下郡國悉送牛鐸果能諧音<lb/>
　又嘗在帝座進飯謂在坐人曰此勞薪所炊帝遣問<lb/>
　膳夫實用故車脚舉世服其明識<hi>同上</hi>
王烈入河東抱犢山中得一石室室中有兩巻素書烈<lb/>
　讀不知其字不敢取頗諳十數字形體歸書之以示<lb/>
　嵇叔夜叔夜盡知其字烈喜乃將叔夜往識其徑分<lb/>
　明至失石室所在竊語弟子曰叔夜不應得道故也<lb/>
<pb n="KR2k0049_WYG_228-18b"/>
　又嘗上太行山崩如雷往視之石裂中有青泥如髓<lb/>
　丸之隨凝如粳米乃合數九歸示叔夜已成青石矣<lb/>
　<hi>天中記</hi>
鍾繇少時隨劉勝往抱犢山學書三年比還與曹操邯<lb/>
　鄲淳韋誕孫子荆關枇杷等議用筆法見蔡邕筆法<lb/>
　與韋誕座上苦求不與及誕死隂令人盜開其墓以<lb/>
　得之故知多力豐筋者聖無力無筋者病一一從其<lb/>
　消息而用之由是更妙繇曰用筆者天也流美者地<lb/>
<pb n="KR2k0049_WYG_228-19a"/>
　也非凡庸所知臨終探囊以授子㑹曰吾精思學書<lb/>
　學其用筆若與人居畫地廣數步卧畫被穿過表如<lb/>
　厠至於忘歸每見萬𩔖皆畫象之用筆説<hi>晉書</hi>
河東衛覬魏尚書僕射善章草及古文略盡其妙草體<lb/>
　微瘦而筆蹟精熟覬子瓘為晉太保採張芝法以覬<lb/>
　法叅之更為草稿稿是相聞書也瓘子恒亦善書博<lb/>
　識古文字<hi>能書録</hi>
尚書令安邑衛瓘與尚書郎燉煌索靖俱善草書時人<lb/>
<pb n="KR2k0049_WYG_228-19b"/>
　號為一臺二妙漢末張芝最善草書論者謂瓘得伯<lb/>
　英筋靖得伯英肉<hi>世説</hi>
衛瓘伯玉上之下衛夫人名鑠字茂猗中之上衛覬伯<lb/>
　濡衛恒巨山王脩敬仁中之中<hi>庾肩吾書品</hi>
衛夫人名鑠展之女李矩妻中書李克母也學書於鍾<lb/>
　繇善鍾法王逸少師之<hi>能書錄</hi>
夫三端之妙莫先乎用筆六藝之奥莫匪乎銀鈎昔秦<lb/>
　丞相斯見周穆王書七日興嘆患其無骨蔡尚書邕<lb/>
<pb n="KR2k0049_WYG_228-20a"/>
　入鴻都觀碣十旬不返嗟其出羣故知達其源者少<lb/>
　闇於其理者多近代以來殊不師古而縁情棄道纔<lb/>
　記姓名或學不該贍聞見又寡致使成功不就虚費<lb/>
　精神自非通靈感物不可與談斯道今刪李斯筆妙<lb/>
　更加潤色總七條并作其形容列事如左貽諸子孫<lb/>
　永為模範庶將來君子時復覽焉筆要取崇山絶仞<lb/>
　中兔毛八九月收之其筆頭長一寸管長五寸鋒齊<lb/>
　腰强者其硯取前涸新石潤澀相兼浮津耀墨者其<lb/>
<pb n="KR2k0049_WYG_228-20b"/>
　墨取廬山之松烟代郡之鹿膠十年以上强如石者<lb/>
　為之紙取東陽魚卵虚柔滑浄者凡學書字先學執<lb/>
　筆若真書去筆頭二寸一分若行草書去筆頭二寸<lb/>
　一分執之下筆㸃畫芟波屈曲皆須盡一身之力而<lb/>
　送之若初學必先大書不得從小善鑒者不寫善寫<lb/>
　者不鑒善筆力者多骨不善筆力者多肉多骨微肉<lb/>
　者謂之筋書多肉微骨者謂之墨猪多力豐筋者聖<lb/>
　無力無筋者病一一從其消息而用之<hi>筆陣圖</hi>
<pb n="KR2k0049_WYG_228-21a"/>
又有李氏衛帖云衛稽首和南近奉勅寫急就章遂不<lb/>
　得與師書耳但衛不能拔賞隨世所學規摹鍾繇遂<lb/>
　多歴年二十著詩論草𨽻通解不敢上呈衛有一弟<lb/>
　子王逸少甚能學衛真書咄咄逼人筆勢洞精字體<lb/>
　遒媚師可詣晉尚書館書耳仰憑至鑒大不可言弟<lb/>
　子李氏衛和南此帖比今閣帖字亦多亦其所撰也<lb/>
　次陸機衛恒帖衛亦摹入閣帖也<hi>米芾書史</hi>
衛夫人書如挿花舞女低昂芙蓉又如美女登臺仙娥<lb/>
<pb n="KR2k0049_WYG_228-21b"/>
　弄影又若紅蓮映水碧沼浮霞<hi>韋續書評</hi>
襄陵鄧殷伯道之祖也為淮南太守夢行水邊見一女<lb/>
　子猛虎自後斷其盤囊占曰水邊有女汝字也斷盤<lb/>
　囊者新虎頭代故虎頭也不作汝隂當汝南也果遷<lb/>
　汝隂太守<hi>晉書</hi>
賈充前妻李氏淑美有才行坐父豐流徙後娶城陽太<lb/>
　守郭配女李赦還特詔充置左右夫人充託言不敢<lb/>
　當盛禮實畏槐也乃為李築室於永年里而不往來<lb/>
<pb n="KR2k0049_WYG_228-22a"/>
　槐嘗欲省李氏充曰彼有才氣卿往不如不往及槐<lb/>
　女妃承華乃盛威儀而去既入戸李氏出迎槐不覺<lb/>
　脚屈因遂再拜自是充每出行槐輙使人尋之恐其<lb/>
　過李也李氏作女訓行於世<hi>同上</hi>
華勝起於晉代見賈充李夫人典戒云像瑞圖金勝之<lb/>
　形又像取西王母戴勝也<hi>荆楚嵗時記</hi>
初作屐者婦人頭圓男子頭方圓者順之義所以别男<lb/>
　女也晉太康初婦人屐乃頭方與男無别此賈后専<lb/>
<pb n="KR2k0049_WYG_228-22b"/>
　妬之徴也<hi>西京雜記</hi>
賈謐與愍懐太子博爭道成都王厲聲曰皇帝太子國<lb/>
　之儲君賈長淵何得無禮<hi>文士傳</hi>
林慮山下有一亭人每過此宿者或病死時有郅伯彛<lb/>
　者宿於此明燭而坐中夜或有十餘人來自共蒲博<lb/>
　伯彛宻以鏡照之乃是羣犬<hi>舊通志</hi>
晉武帝時裴楷家炊黍在甑或變為螺其年楷卒石崇<lb/>
　家稻米化螺崇亦被誅<hi>五行圖</hi>
<pb n="KR2k0049_WYG_228-23a"/>
石崇與楷孫綽宴酣而綽慢即過度崇欲表之楷曰季<lb/>
　舒酒狂四海所知足下飲人狂藥而責人正禮乎<hi>晉書</hi>
晉裴叔則營新宅甚麗當移住與兄共逰牀帳儼然軒<lb/>
　櫺疎朗兄心甚欲之而口不言叔則心知其意便推<lb/>
　使兄住<hi>世説新語</hi>
裴令公目山巨源如登山臨下幽然深逺<hi>同上</hi>
王文獻曽令郭璞筮已一年吉凶璞曰當有小不利可<lb/>
　取廣州二大甖盛水置床張二角名曰鏡好以厭之<lb/>
<pb n="KR2k0049_WYG_228-23b"/>
　至某時撒甖去水如此其災可消至日忘之尋失鏡<lb/>
　在於甖中甖口數寸鏡大尺餘王復令璞筮鏡甖之<lb/>
　意璞云撒甖違期故至此妖邪魅所為無他故也使<lb/>
　燒車轄而鏡出<hi>搜神後記</hi>
晉𢎞農太守郭璞憲章潘岳文體相輝彪炳可翫始倡<lb/>
　永嘉平淡之體故稱中興第一翰林以為詩首但遊<lb/>
　仙之作辭多慷慨乖逺元宗而云奈何虎豹姿又云<lb/>
　戢翼棲榛梗乃是坎壈詠懐非列仙之趣<hi>梁鍾嶸詩</hi>
<pb n="KR2k0049_WYG_228-24a"/>
　<hi>品</hi>
郭璞搆思險恠而造語精圓三謝皆出於此杜李精奇<lb/>
　處皆取此本出自淮南小山<hi>詩譜</hi>
郭璞作爾雅䈚箭萌注云筍周禮䈚葅鴈醢又作菼薍<lb/>
　其萌虇注云今江東呼蘆筍為虇音繾綣之綣<hi>贊寧</hi>
　<hi>筍譜</hi>
郭璞寓達州有暗渡人人不識記<hi>隴蜀遺聞</hi>
嘉定州東烏尤山臨江爾雅臺相傳郭璞註爾雅於此<lb/>
<pb n="KR2k0049_WYG_228-24b"/>
　洗墨江中魚盡黒今此魚惟春初出遊上下不過十<lb/>
　里暮春則藏臺下深潭中昔人有墨魚猶自向燈來<lb/>
　之句<hi>同上</hi>
顔含字𢎞都有操行郭璞過含欲為之筮含曰年在天<lb/>
　位在人修已而天不與者命也守道而人不知者性<lb/>
　也自有性命無勞蓍龜<hi>景仰撮書</hi>
太原王濛晉使司徒左長史能𨽻子循瑯琊王文學善<lb/>
　𨽻行與羲之善故殆窮其妙早亡未盡其美子敬每<lb/>
<pb n="KR2k0049_WYG_228-25a"/>
　省循書云咄咄逼人王綏晉冠軍將軍㑹稽内史善<lb/>
　𨽻行<hi>能書錄</hi>
王濛好茶人至輙飲之士大夫甚以為苦每欲候濛必<lb/>
　云今日有水厄<hi>茶錄</hi>
王濛美姿容嘗覽鏡自照稱其父字曰王文開生如此<lb/>
　兒耶居貧帽敗自入市買之嫗悦其貌遺以新帽時<lb/>
　人以為達<hi>世説新語</hi>
王孝伯言名士不必須奇才但使常得無事痛飲酒熟<lb/>
<pb n="KR2k0049_WYG_228-25b"/>
　讀離騷便可稱名士<hi>同上</hi>
司馬太傅為二王題目曰孝伯亭亭直上阿大羅羅清<lb/>
　疎<hi>同上</hi>
王衍嘗為天下士題目曰阿平第一<hi>王澄小字</hi>庾家阿松第<lb/>
　二<hi>庾敳</hi>處仲得第三<hi>王/敦</hi>王孝伯<hi>恭字</hi>問王大曰阮籍何如<lb/>
　司馬相如王大曰阮籍胸中壘塊故須酒澆之王佛<lb/>
　大笑曰三日不飲酒便覺形神不復相親<hi>同上</hi>
王藴恭之父也小字阿興世稱茍子秀出阿興清和<hi>同</hi>
<pb n="KR2k0049_WYG_228-26a"/>
　<hi>上</hi>
王濟乗馬渡水馬不肯渡濟曰必是惜錦連乾今之紫<lb/>
　襜是也令解去之馬乃過水杜預謂晉帝曰王濟有<lb/>
　馬癖和嶠有錢癖帝問曰卿有何癖曰臣有左傳癖<lb/>
　<hi>同上</hi>
上常幸王濟宅供饌甚豐悉貯琉璃器中蒸豚甚美問<lb/>
　其故答曰以人乳蒸之上食未畢去<hi>同上</hi>
王濟葬時賢畢至孫楚雅敬濟而後來哭甚悲賓客莫<lb/>
<pb n="KR2k0049_WYG_228-26b"/>
　不垂涕哭畢向靈牀曰卿常好我作驢鳴我為卿作<lb/>
　之體似聲真賓客皆笑楚顧曰諸君不死而令王濟<lb/>
　死乎<hi>同上</hi>
王藍田嘗食鷄子以筯刺之不得便大怒擲地鷄子圓<lb/>
　轉不止便下床以屐齒踏之又不得瞋甚掇納口中<lb/>
　齧破而吐之<hi>同上</hi>
王藍田少有癡稱王丞相以地辟之既見無所他問問<lb/>
　來時米價藍田不答直張目視王公王公云王掾不<lb/>
<pb n="KR2k0049_WYG_228-27a"/>
　癡何以云痴<hi>語林</hi>
王愷奢豪有牛名八百里駁常瑩其蹄角王濟請以錢<lb/>
　千萬與牛對射而賭之愷自恃其能令濟先射一發<lb/>
　破的因據胡牀叱左右速探牛心來須臾而至一割<lb/>
　便去<hi>世説</hi>
王忱每醉連日不醒自號上頓時人以大飲為上頓自<lb/>
　忱始也<hi>酒譜</hi>
王忱任達不拘末年尤嗜酒一飲連日不醒或祼體而<lb/>
<pb n="KR2k0049_WYG_228-27b"/>
　遊其婦父常有慘忱乗醉弔之婦父慟哭忱與賓客<lb/>
　十許人連臂被髮祼身而入繞之三匝而出<hi>世説</hi>
河東刺史燕國徐邈有女才淑擇夫未嫁邈乃㑹佐史<lb/>
　令女於内觀之女指從事湖縣王濬告母邈遂妻之<lb/>
　後濬拜撫軍大將軍<hi>何氏語林</hi>
王戎女適裴頠貸錢數萬久而未還女從歸寧戎色不<lb/>
　悦女遽還直然後乃懽<hi>世説</hi>
王凝之妻謝氏道韞安西將軍奕之女也初適凝之還<lb/>
<pb n="KR2k0049_WYG_228-28a"/>
　甚不悦叔父安曰王郎逸少子不惡汝何恨耶答曰<lb/>
　一門叔父則有阿大中郎羣從兄弟則有封胡遏末<lb/>
　不意天壤之中乃有王郎<hi>同上</hi>
選曹將擬王坦之為尚書郎坦之聞曰自過江尚書郎<lb/>
　正用第二人何得以此見擬其子國寶好傾側媚人<lb/>
　謝安惡之除尚書郎國寶以為中興膏腴之族惟作<lb/>
　吏部不作餘曹郎辭不拜<hi>晉書</hi>
王脩字敬仁仲祖之子官至著作郎少有秀令之譽年<lb/>
<pb n="KR2k0049_WYG_228-28b"/>
　十三著賢令論劉真長見之嗟嘆不已善𨽻行書嘗<lb/>
　就右軍求書乃寫東方朔畫讚與之王僧䖍曰敬仁<lb/>
　書殆窮其妙王子敬每看咄咄逼人昇平元年卒年<lb/>
　二十四始王導愛好鍾氏書喪亂狼狽猶衣帶中盛<lb/>
　尚書宣示過江後以賜逸少逸少乞敬仁敬仁卒其<lb/>
　母見此書平生所好以入棺敬仁𨽻行入妙殷仲堪<lb/>
　書亦敬仁之亞也<hi>能書録</hi>
上黨鮑陸家多凶喪淳于智卜之曰君安宅不利爾可<lb/>
<pb n="KR2k0049_WYG_228-29a"/>
　徑至市門當有一人賣新馬鞭者便就買還懸舍東<lb/>
　北大樹三年當暴得財陸承言詣市得馬鞭懸之三<lb/>
　年井中果得錢數十萬於是業用既展家亦無恙<hi>王</hi>
　<hi>隠晉書</hi>
晉劉殷字長盛有子七人各受一經一門之内七業俱<lb/>
　成<hi>蘇氏家語</hi>
劉放孫資共典樞要夏侯獻曹肇心内不平殿中有雞<lb/>
　棲樹二人相謂此亦久矣其能復幾指謂中書監劉<lb/>
<pb n="KR2k0049_WYG_228-29b"/>
　放中書令孫資<hi>魏晉世説</hi>
孫盛字安國為秘書監加給事中篤尚好學自少至長<lb/>
　常手不釋巻既居史官乃著三國陽秋<hi>同上</hi>
杜摰與毋邱儉郷里相親故為詩與儉求仙人藥一丸<lb/>
　欲以相感切儉求助也儉答以詩然摰竟不得遷卒<lb/>
　於秘書摰贈詩聞有韓衆藥信來給一丸儉答詩體<lb/>
　無纎微疾安用問良醫又曰韓衆藥雖良恐便不能<lb/>
　治<hi>文章叙録</hi>
<pb n="KR2k0049_WYG_228-30a"/>
郝隆詩娵隅躍清池桓溫問是何物答曰蠻以魚為娵<lb/>
　隅溫曰何為作蠻語答曰千里從公僅得蠻府叅軍<lb/>
　安得不作蠻語<hi>世説</hi>
和嶠性至儉家有好李上求之不過數十王濟候其上<lb/>
　直率少年詣園共啖畢伐樹而去<hi>同上</hi>
太原溫湛婢見一嫗向婢流涕無孔竅婢駭怖告湛湛<lb/>
　遂抽刀逐之化成一物如紫虹形宛然長舒上没霄<lb/>
　漢<hi>異苑</hi>
<pb n="KR2k0049_WYG_228-30b"/>
太真少㒞朗交知衛君長率爾提酒脯獨來復獨往<hi>酒</hi>
　<hi>譜</hi>
衛玠盥面用化玉膏及芹泥故色愈明潤終不能枯槁<lb/>
　<hi>下帷短牒</hi>
衛洗馬初欲渡江形神慘悴語左右曰見此茫茫不覺<lb/>
　百端交集茍未免有情亦復誰能遣此<hi>世説</hi>
孫興公為庾公叅軍共遊白石山衛君長永在坐曰此<lb/>
　子神情都不關山水而能作文庾曰衛風韻雖不及<lb/>
<pb n="KR2k0049_WYG_228-31a"/>
　卿諸人傾倒處亦不易<hi>同上</hi>
裴頠為祭酒時奏立太學起講堂築門刻石以寫五經<lb/>
　<hi>玉海</hi>
裴子野𦵏湘東王為墓誌銘陳於藏内邵陵王又立墓<lb/>
　誌堙於羨道道列誌自此始<hi>演繁露</hi>
葛仙翁憑白桐几學數十年几化白虎三脚兩頭<hi>舊通</hi>
　<hi>志</hi>
晉裴秀之母婢也秀年十八有令望而嫡母猶妬使進<lb/>
<pb n="KR2k0049_WYG_228-31b"/>
　饌於客見者皆起秀母曰當應為小兒故也<hi>蘇氏家</hi>
　<hi>語</hi>
張顥為梁相新雨後有鳥如山鵲飛翔近地令人捕之<lb/>
　化為石顥命椎破得一金印文曰忠孝侯印顥上之<lb/>
　藏宫後議郎汝南樊衡彛上言堯舜時舊有此官今<lb/>
　天降印宜可復置<hi>舊通志</hi>
馮宣任北平䕶軍卒於官櫬還喪畢矣忽呼門則宣也<lb/>
　妻韓見之悲愕宣曰有生必有死恨恩情早别耳其<lb/>
<pb n="KR2k0049_WYG_228-32a"/>
　甥翊至戒之曰并土當有兵疾不可居宅東棗枯急<lb/>
　走可免遂去不見後二百日樹果枯翊及宣家投漁<lb/>
　陽又四旬兵亂居民存者十一二<hi>同上</hi>
鴈門范隆與上黨朱紀友善嘗共紀遊山見一父老於<lb/>
　窮澗之濱父老曰二公何為在此隆等拜之仰視則<lb/>
　不見後仕劉元海並封公<hi>晉書</hi>
劉淵别將劉翼驍勇過人能一手舉殿柱跳過平陽門<lb/>
　時人擬之關張<hi>十六國春秋</hi>
<pb n="KR2k0049_WYG_228-32b"/>
漢劉聰建元元年并州祭酒桓囬於途遇一老父問之<lb/>
　云昔樂工成憑今居何職我與其人有舊為致清談<lb/>
　得察孝廉君若相見令知消息囬問姓氏曰我吳郡<lb/>
　麻子軒也言畢而失囬見憑具宣其意憑歎曰昔有<lb/>
　此人計去世近五十年矣中郎荀彦舒聞之為造祝<lb/>
　文令憑設酒飯祝於通衢之下<hi>山堂肆考</hi>
晉書劉聰即偽位左都水使者襄陵王攄坐魚蟹不供<lb/>
　斬於東市<hi>傅肱蟹語</hi>
<pb n="KR2k0049_WYG_228-33a"/>
石季龍聘將軍郭榮妹為妻寵惑優僮鄭櫻桃而殺郭<lb/>
　氏更納清河崔氏女櫻桃又譖而殺之<hi>小名録</hi>
石虎園有西王母棗味絶美枝葉葱茂四時不凋九月<lb/>
　開花十二月乃熟三枚長一尺<hi>舊通志</hi>
苻氏末祁縣王仲徳戰敗與家屬相失路經大澤困未<lb/>
　能去卧林中有一小兒青衣年可七八嵗騎牛行見<lb/>
　仲徳驚曰漢已食未仲徳言飢小兒去須臾復來得<lb/>
　飯與之食畢欲行而暴雨莫知津逕有一白狼至前<lb/>
<pb n="KR2k0049_WYG_228-33b"/>
　仰天而號號訖衘仲徳衣因渡水仲徳隨後得濟與<lb/>
　兄叡相及復棄翟遼奔太山追騎急夜行忽見前有<lb/>
　猛炬導之乗火行百餘里以免後臨徐州於彭城立<lb/>
　佛寺作白狼童子像於塔中以在河北所遇也仲徳<lb/>
　卒亦於廟立白狼童子壇每祭必祀之<hi>南史</hi>
孝宣時召通倉頡讀者獨張敞從之授凉州刺史杜鄴<lb/>
　沛人爰禮講學大夫秦近亦能言之孝平時徴禮等<lb/>
　百餘人説文字於未央宫中以禮為小學元士黄門<lb/>
<pb n="KR2k0049_WYG_228-34a"/>
　侍郎揚雄採以作訓纂篇京兆韋誕河東衛覬二家<lb/>
　並號能篆臣六世祖瓊家陳留往晉之初與從父兄<lb/>
　應元俱受學於衛覬古篆之法倉雅方言説文之誼<lb/>
　當時並收善譽<hi>江式表</hi>
魏賈鏘有蒼頭善别水常令乗小船於黄河中以瓠匏<lb/>
　接河源水一日不過七八升經宿器中色赤如絳以<lb/>
　釀酒名崑崙觴酒之方味世中所絶<hi>舊通志</hi>
魏和平二年秋詔中尚方作黄金合盤十二具徑二尺<lb/>
<pb n="KR2k0049_WYG_228-34b"/>
　二寸鏤以白銀鈿以玫瑰其銘曰九州致貢殊域來<lb/>
　賓乃作兹器錯用具珍鍛以紫金鏤以白銀範圍擬<lb/>
　載吐燿含真纎文麗質若化若神皇王御之百福維<lb/>
　新<hi>北史</hi>
魏聞喜裴安祖閒居養志不出城邑曽天熱舍於樹下<lb/>
　有鷙鳥逐雉雉急投之遂觸樹而死安祖憫之乃取<lb/>
　置隂地徐徐䕶視良久得蘇喜而放之後夜忽夢一<lb/>
　丈夫衣冠甚偉著繡衣曲領向安祖再拜安祖怪問<lb/>
<pb n="KR2k0049_WYG_228-35a"/>
　之此人云感君前日見放故來謝徳聞者異焉<hi>同上</hi>
魏延昌初著作郎王遵業買書於市遇得崔潛為兄渾<lb/>
　誄手筆草本計誄至是時將二百載寶其書蹟深藏<lb/>
　秘之武定中遵業子松年以遺黄門郎崔季舒人<hi>多</hi>
　摹搨之<hi>清異録</hi>
魏時訛言上黨出聖人將徙一郡郡人張思進上言殿<lb/>
　下生於南宫坊名上黨即是上黨出聖人帝悦而止<lb/>
　<hi>北史</hi>
<pb n="KR2k0049_WYG_228-35b"/>
解縣裴俠年七嵗猶不能言後於洛城見羣鳥蔽天從<lb/>
　西來舉手指之而言遂識聰敏有異常童兒<hi>世説</hi>
北魏主雅重門族以范陽盧敏清河崔伯宗榮陽鄧義<lb/>
　太原王瓊四姓衣冠所推咸納其女以充後宫<hi>太原</hi>
　<hi>縣志</hi>
魏髙宗初穿天淵池獲一石銘稱桓帝𦵏母封氏逺近<lb/>
　赴㑹二十餘萬人有司以聞命藏之太廟<hi>天淵池石</hi>
　<hi>銘</hi>
<pb n="KR2k0049_WYG_228-36a"/>
髙允為懐州刺史秋月巡境問民疾苦至邵縣見邵公<lb/>
　廟廢毁不立曰邵公之徳闕而不禮為善者何望乃<lb/>
　表聞修葺之<hi>景仰撮書</hi>
魏宣武時尚書右僕射郭祚領太子少師從幸東宫明<lb/>
　帝幼弱祚持一黄㼐出奉之時應詔左右趙桃弓與<lb/>
　御史中尉王顯迭相脣齒深為帝所信祚私附之時<lb/>
　人謗祚者號為黄㼐僕射桃弓少師<hi>通鑑綱目</hi>
裴植為瀛州刺史徴武邑劉蘭講書於州城南館植為<lb/>
<pb n="KR2k0049_WYG_228-36b"/>
　學主故蘭生徒甚盛海内稱焉<hi>魏書</hi>
竇泰母夢風雷暴起若有雨狀出庭觀之見電光奪目<lb/>
　駛雨霑灑寤而驚汗遂有娠期而不産大懼有巫曰<lb/>
　渡河湔裙產子必易便向水所忽見一人曰當生貴<lb/>
　子可徙而南泰母從之俄而生泰<hi>北史</hi>
天平三年竇泰將入潼闗發鄴鄴有惠化尼謠云竇行<lb/>
　臺去不回又御史臺有朱衣冠幘之異皆知其必敗<lb/>
　<hi>同上</hi>
<pb n="KR2k0049_WYG_228-37a"/>
後魏于栗磾好持黒矟以自衛宋武帝遙見題書與之<lb/>
　曰黒矟公麾下明帝因授黒矟將軍<hi>同上</hi>
永安三年爾朱兆輕兵襲洛京先是河邊人夢神謂己<lb/>
　曰爾朱家欲渡河用爾作灅波津令為之縮水脈月<lb/>
　餘夢者卒及兆至有行人自言知水淺處以草往往<lb/>
　表挿而導焉忽失其所在兆遂策馬渡河<hi>同上</hi>
爾朱兆夢其父登一髙堆堆旁地悉耕熟唯有馬藺草<lb/>
　株往往猶在其父令兆下拔之兆手所至無不盡出<lb/>
<pb n="KR2k0049_WYG_228-37b"/>
　以此知襲洛京之必有利<hi>同上</hi>
爾朱榮討葛榮將戰夜夢一人從葛榮索千牛刀葛榮<lb/>
　初不肯與此人自稱己是道武帝葛榮乃奉刀此人<lb/>
　手持授榮榮寤而喜自知必勝<hi>同上</hi>
爾朱榮酒酣耳熱必自匡坐唱樹梨普梨之曲日暮罷<lb/>
　歸便與左右連手蹋地唱迴波樂而出<hi>同上</hi>
太宰庫狄干署名為干字逆上畫之時人謂之穿鎚又<lb/>
　有武將王周署名先為吉而後成其外二人至孫始<lb/>
<pb n="KR2k0049_WYG_228-38a"/>
　並知書<hi>同上</hi>
善無尉景為冀州刺史大納賄庫狄干與景同在齊神<lb/>
　武坐請作御史中尉神武曰何意下求卑官干曰欲<lb/>
　捉尉景神武大笑令優者石董桶戲之董桶剝景衣<lb/>
　曰公剝百姓董桶何為不剝公神武曰可無貪也<hi>同</hi>
　<hi>上</hi>
朔州敕勒部斛律金除第二領人酋長秋朝京師春還<lb/>
　部落號曰鴈臣<hi>同上</hi>
<pb n="KR2k0049_WYG_228-38b"/>
斛律金性質直不喜文字本名敦苦其難署改名為金<lb/>
　從其便易猶以為難司馬子如教為金字作屋况之<lb/>
　其字乃就<hi>同上</hi>
解栁遐世父司空慶逺特器異遐謂曰吾昔逮事伯父<lb/>
　太尉公嘗謂我云我昨夢汝登一樓甚峻麗吾以坐<lb/>
　席與汝汝後名宦必達恨吾不及見耳吾向聊復晝<lb/>
　寢又夢將昔時坐席還以賜汝汝之官位當復及吾<lb/>
　特宜勉勵以應嘉祥也<hi>北周書</hi>
<pb n="KR2k0049_WYG_228-39a"/>
范陽盧宗道嘗於晉陽置酒賔游滿座中書舍人馬士<lb/>
　達目其彈箜<graphic n="KR1283" url="https://raw.githubusercontent.com/kanripo/KR-Gaiji/master/images/KR1283.png" mimeType="image/png"/>女妓云手甚纎素宗道即以此婢遺<lb/>
　士達士達固辭宗道便命家人將解其腕士達不得<lb/>
　已而受之<hi>北齊書</hi>
唐邕白建貴時人言云并州赫赫唐與白<hi>同上</hi>
天保初文宣為髙陽王湜納張宴之女為妃令赴晉陽<lb/>
　成禮宴之後園陪讌坐客皆賦詩宴之詩云天下有<lb/>
　道主明臣直雖休勿休永貽世則文宣笑曰得卿箴<lb/>
<pb n="KR2k0049_WYG_228-39b"/>
　諷深以慰懐<hi>齊書</hi>
齊孝昭時議行魏史魏收以為直置秘閣外人無由得<lb/>
　見於是命送一本赴并省一本付鄴下任人寫之<hi>同</hi>
　<hi>上</hi>
後主諱緯母夢於海上坐浴盆日入裙下遂有娠生帝<lb/>
　并州邸武成禪位天統元年即位晉陽宫<hi>北史</hi>
薛琡嘗夢隰城張亮於山上持絲以告亮且占之曰山<lb/>
　上絲幽字也君其為幽州乎數月而亮果自大中大<lb/>
<pb n="KR2k0049_WYG_228-40a"/>
　夫拜為幽州刺史<hi>齊書</hi>
北齊石門潘樂初生有一雀止其母左肩占者咸言富<lb/>
　貴之徴因名相貴後始為字<hi>同上</hi>
齊清河崔瞻性簡傲以才地自矜所與周旋皆一時名<lb/>
　望在御史臺恒宅中送食備盡珍饈别室獨餐處之<lb/>
　自若有一河東人士姓裴亦為御史伺瞻食便往造<lb/>
　焉瞻不與交言又不命匕筯裴坐觀瞻食罷而退明<lb/>
　日自攜匕筯恣情飲噉瞻謂曰我初不喚君食亦不<lb/>
<pb n="KR2k0049_WYG_228-40b"/>
　與君語遂能不拘小節昔劉毅在京口冒請鵞炙豈<lb/>
　亦異是君定名士於是每與之同食<hi>夢溪筆談</hi>
張𢎞靜有古琴漆光盡退色如墨石銘曰落花流水一<lb/>
　夕聞鼠聲甚急懼囓琴命婢以火燭之見有㫁弦繫<lb/>
　得一鼠𢎞靜異之改名曰鼠畏柳文暢惲琴號曰春<lb/>
　風<hi>古琴疏</hi>
齊髙祖徴范陽祖鴻勲至并州作晉祠記好事者玩其<lb/>
　文<hi>商芸小説</hi>
<pb n="KR2k0049_WYG_228-41a"/>
劉白墮善釀酒六月暑赫以甖貯酒暴於日中經旬不<lb/>
　動飲之美而醉經月不醒號曰鶴觴<hi>舊通志</hi>
宋元嘉中裴松之受詔續修何承天宋史未成而卒松<lb/>
　之曽孫子野常欲繼成先業及齊永明末沈約撰宋<lb/>
　書稱松之已後無聞焉子野更撰為宋略二十巻其<lb/>
　叙事評論多善而云戮淮南太守沈璞以其不從義<lb/>
　師故也約懼徒跣謝之請兩釋焉嘆其述作曰吾弗<lb/>
　逮也<hi>南史</hi>
<pb n="KR2k0049_WYG_228-41b"/>
裴松之三國志注凡孫盛製書多用左氏以易舊文如<lb/>
　此者非一<hi>宋書</hi>
柳元景少貧嘗下都至大雷日暮寒甚岸側有一老父<lb/>
　自稱善相謂元景曰君方大富貴位至三公元景以<lb/>
　為戲之曰人生免飢寒幸甚豈望富貴老父曰後當<lb/>
　相憶及貴求之不知所在<hi>南史</hi>
栁元景為尚書令不營産業秦淮南菜園數十畆守園<lb/>
　人賣菜得錢三萬送宅元景曰我立此園種菜以供<lb/>
<pb n="KR2k0049_WYG_228-42a"/>
　家中啖耳乃復賣以取錢奪百姓利耶以錢與守園<lb/>
　者<hi>同上</hi>
栁世隆善彈琴世稱栁公雙瑣為士品第一常自云馬<lb/>
　矟第一清談第二彈琴第三<hi>南史</hi>
栁世隆曉數術於倪塘創墓與賓客踐復十往五往常<lb/>
　坐一處及卒墓工圖墓正取其坐處焉<hi>同上</hi>
栁世隆善卜别龜甲價至一萬<hi>同上</hi>
栁吳興亭皋隴首之句王融書之白團扇<hi>南史</hi>
<pb n="KR2k0049_WYG_228-42b"/>
宋時嵇元榮羊盖並善琴云傳戴安道法栁惲從之學<lb/>
　特窮其妙齊竟陵王子良嘗置酒後園有晉太傅謝<lb/>
　安鳴琴在側援以授惲惲彈為雅弄子良曰卿巧越<lb/>
　嵇心妙臻羊體良質美手信在今夜豈止當今稱奇<lb/>
　亦可追蹤古烈<hi>同上</hi>
栁惲嘗賦詩未就以筆捶琴坐客過以筯扣之惲驚其<lb/>
　哀韻乃製為雅音後傳擊琴自此<hi>同上</hi>
齊竟陵王子良將朝見栁惲投壺梟不絶停轝久之進<lb/>
<pb n="KR2k0049_WYG_228-43a"/>
　見遂晚齊武帝遲之王以實對武帝復使為之賜絹<lb/>
　二十匹<hi>同上</hi>
栁惲嘗與琅琊王瞻博射嫌其皮濶乃摘梅帖烏珠之<lb/>
　上發必命中觀者驚駭<hi>同上</hi>
梁武帝好奕碁使栁惲品定碁譜登格者二百七十八<lb/>
　人第其優劣為碁品三卷惲為第二焉<hi>同上</hi>
栁惲書縱横廓落大體不凡而意未備<hi>武帝書評</hi>
栁惲書請以一小蘭葉載桃葉小姬以往<hi>小名録</hi>
<pb n="KR2k0049_WYG_228-43b"/>
栁惔甚重其婦頗成畏憚性愛音樂女妓精麗略不敢<lb/>
　視僕射張稷與惔狎宻而為惔妻賞敬稷每詣惔必<lb/>
　先問夫人惔每欲見妓恒因稷請奏其妻隔幔坐妓<lb/>
　然後出惔因得留目<hi>南史</hi>
郭泰機寒女之製孤怨宜恨顧長康能以二韻答四首<lb/>
　之美世基横海顧邁鴻飛戴凱人實貧羸而才章富<lb/>
　健觀此五子文雖不多氣調驚拔吾許其進則鮑昭<lb/>
　江淹未足逮止越居中品僉曰宜哉<hi>梁鍾嶸詩品</hi>
<pb n="KR2k0049_WYG_228-44a"/>
鮑令暉歌詩往往斷絶清巧擬古尤勝唯百願滛矣昭<lb/>
　常答孝武云臣妹才自亞於左芬臣才不及太冲爾<lb/>
　韓蘭英綺宻甚有名篇又善詣笑齊武謂韓云借使<lb/>
　二媛生於上葉則玉階之賦紈素之辭未詎多也<hi>同</hi>
　<hi>上</hi>
鮑昭妹令暉著香茗賦<hi>陸羽茶經</hi>
一説香水在并州其水香潔浴之去病吳故宫亦有香<lb/>
　水溪俗云西施浴處人呼為脂粉塘吳王宫人濯粧<lb/>
<pb n="KR2k0049_WYG_228-44b"/>
　於此溪上源至今馨香古詩云安得香水泉濯郎衣<lb/>
　上塵俗説魏武帝陵中亦有泉謂之香水<hi>任昉述異</hi>
　<hi>記</hi>
梁主蕭詧獻瑪瑙鐘周文帝執之顧丞郎曰能擲樗蒲<lb/>
　頭得盧者便與鐘已經數人不得頃至右丞薛端乃<lb/>
　執樗蒲頭而言曰非為此鐘可貴但思露其誠耳便<lb/>
　擲之五子皆黒文帝大悦即以賜之<hi>北史</hi>
隋開皇四年文中子始生銅川府君筮之遇坤之師為<lb/>
<pb n="KR2k0049_WYG_228-45a"/>
　上徳而居下位之兆曰是子必能通天下之志遂名<lb/>
　曰通<hi>河津縣志</hi>
王叔玠居郡從文中子求續經文中子曰叔父通何徳<lb/>
　以之哉珪曰勿辭也當仁不讓於師况無師乎吾聞<lb/>
　關朗之筮矣屯否之後當生大賢世習禮樂莫若吾<lb/>
　族天未亡道振斯文者非子誰與遂受業焉<hi>中説</hi>
文中子之家廟座必東南向自穆公始也曰未忘先人<lb/>
　之國<hi>同上</hi>
<pb n="KR2k0049_WYG_228-45b"/>
劉蕡見文中子書怒曰才非上聖擬上聖述作可乎又<lb/>
　曰以此擬聖猶奴婢之於郎主耳<hi>麈談</hi>
文中諸子其語不襲孔顔而黙傳其命脈耳食者安知<lb/>
　昌黎大家其文不摹史漢而自得其精神皮相者為<lb/>
　誚<hi>歸有園麈談</hi>
隋汾隂侯生天下奇士也王度常以師禮事之臨終贈<lb/>
　度以古鏡曰持此則百邪逺人度受而寶之鏡横徑<lb/>
　八寸鼻作麒麟蹲伏之象遶鼻列四方龜龍鳳虎依<lb/>
<pb n="KR2k0049_WYG_228-46a"/>
　方陳布四方外又設八卦卦外置十二辰位而具畜<lb/>
　馬辰畜之外又置二十四字周繞輪郭文體似𨽻㸃<lb/>
　畫無缺而非字書所有也侯生云二十四氣之象形<lb/>
　承日照之則背上文畫墨入影内纎毫無失舉而扣<lb/>
　之清音徐引竟日方絶嗟乎此則非凡鏡所得同也<lb/>
　宜其見賞髙賢是稱靈物侯生嘗云昔者吾聞黄帝<lb/>
　鑄十五鏡其第一横徑一尺五寸法滿月之數也以<lb/>
　其相差各校一寸此第八鏡也雖嵗祀攸逺圖書寂<lb/>
<pb n="KR2k0049_WYG_228-46b"/>
　寞而髙人所述不可誣矣<hi>古鏡紀序</hi>
隋王度文中子兄也大業九年以御史出兼芮城令令<lb/>
　<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>前有一棗樹圍可數丈不知幾百年矣前後令至<lb/>
　皆祀謁此樹不則殃禍立及度曰妖由人興淫祀宜<lb/>
　絶縣吏皆叩首請度不得已為之一祀然隂念此樹<lb/>
　當為精魅所托人不能除養成其勢乃宻懸古鏡於<lb/>
　樹其夜二鼓許聞<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>前磊落有聲若雷霆者起視之<lb/>
　則風雨晦㝠纒繞其樹電光晃耀忽上忽下至明有<lb/>
<pb n="KR2k0049_WYG_228-47a"/>
　一大蛇紫鱗赤尾綠頭白角額有王字身被數創死<lb/>
　於樹下度命出蛇焚於縣門仍掘樹樹心有一穴入<lb/>
　地漸大有巨蛇蟠泊之跡妖遂絶<hi>太平縣志</hi>
隋蒲陜間疫甚度使小吏張龍駒持鏡照之諸病者皆<lb/>
　愈其夜龍駒夢一人朱衣紫服曰我鏡精也名曰紫<lb/>
　珍<hi>舊通志</hi>
薛道衡空梁落燕泥之句詩名昔昔鹽樂苑以為羽調<lb/>
　曲元怪錄此蘧蒢三娘唱阿鵲鹽曲又有突厥鹽皇<lb/>
<pb n="KR2k0049_WYG_228-47b"/>
　帝鹽白鶴鹽神鵲鹽疎勒鹽滿坐鹽歸國鹽唐詩媚<lb/>
　賴吳娘唱是鹽更奏新聲刮骨鹽謂之鹽者吟行典<lb/>
　引之𩔖樂府解題謂之杖鼓曲也<hi>植杖間談</hi>
薛道衡聘陳為人日詩云入春纔七日離家已二年南<lb/>
　人嗤之曰是底言誰謂此老解作詩及云人歸落雁<lb/>
　後思發在花前乃喜曰名下固無虚士<hi>隋唐嘉話</hi>
煬帝善屬文而不欲人出其右司𨽻薛道衡由是得罪<lb/>
　後因事誅之曰更能作空梁落燕泥否<hi>同上</hi>
<pb n="KR2k0049_WYG_228-48a"/>
薛道衡有昔昔鹽唐趙嘏廣之為二十章以薛詩一句<lb/>
　為一題乃羽調曲也<hi>詩話</hi>
隋秘書少監王劭篤好經史遺略世事用思既專性頗<lb/>
　恍惚每至對食閉目凝思盤中之肉輙為僕從所噉<lb/>
　劭弗之覺唯責肉少數罰厨人厨人以情白劭劭依<lb/>
　前閉目伺而獲之厨人方免笞辱其専固如此<hi>隋書</hi>
隋裴寂待選京師一日郊飲遇老人畫地上沙土曰掃<lb/>
　國真人又曰玉環天子又曰丹邱上聖告寂曰三百<lb/>
<pb n="KR2k0049_WYG_228-48b"/>
　年中最䧺者此三人耳<hi>清異録</hi>
隋宇文述年十一有相者謂述曰公子善自愛後當位<lb/>
　極人臣後封許國公贈尚書令<hi>筆談</hi>
汾隂薛濬兒時與宗中兒戲澗濱見一黄虵有角及足<lb/>
　召羣兒共視了無見者以為不祥歸大憂悴母問之<lb/>
　以實對有胡僧詣宅乞食母告之僧曰此兒之吉應<lb/>
　且此兒早有名位然夀不過六七耳僧出忽不見後<lb/>
　濬終於四十二六七之言騐矣<hi>江鄰幾雜志</hi>
<pb n="KR2k0049_WYG_228-49a"/>
盧綸棲巖寺隋文帝瑪瑙盞歌曰天宫寶器隋朝物鏁<lb/>
　在金圅以金骨又曰五雲如拳輕復濃昔曽噀酒今<lb/>
　藏龍規形環影相透徹亂雪繁花千萬重<hi>唐詩話</hi>
隋上柱國韓禽鄰母見禽門下儀衛甚盛有同王者母<lb/>
　異而問之其中人曰我來迎王忽不見又有人疾篤<lb/>
　忽驚走至禽家曰我欲謁王左右問何王曰閻羅王<lb/>
　禽子弟欲撻之禽止之曰生為上柱國死作閻羅王<lb/>
　亦足矣因寢疾卒<hi>隋書</hi>
<pb n="KR2k0049_WYG_228-49b"/>
隋大業五年幸太原有京兆人達奚通妾王氏能清歌<lb/>
　朝臣多相㑹觀之上柱國韓僧夀亦預焉除名<hi>墨莊</hi>
　<hi>漫録</hi>
隋大業十一年三月幸太原汾陽宫避暑宫城迫隘百<lb/>
　官士卒布散山谷間結草為營而居之八月巡北塞<lb/>
　入雁門<hi>隋書</hi>
行絳晉呂三州諸軍事周羅㬋中流矢卒於師送柩還<lb/>
　京行數里無故輿馬自止策之不動有飄風旋遶焉<lb/>
<pb n="KR2k0049_WYG_228-50a"/>
　絳州長史郭雅稽顙呪曰公恨小寇未平耶尋即除<lb/>
　殄無為戀恨於是風靜馬行<hi>同上</hi>
韋知常仁夀中道士常詣馮翊楊伯醜問吉凶伯醜曰<lb/>
　汝勿東北行必不得已當早還不然者楊素斬汝頭<lb/>
　未幾上令知常事漢王諒諒舉兵知常逃歸知常先<lb/>
　與楊素有隙素平并州先訪知常賴此獲免<hi>同上</hi>
晉人有魏先生者逸其名無書不讀隋初太常議樂先<lb/>
　生調律度金石絲竹各得其所太常欲薦而官之不<lb/>
<pb n="KR2k0049_WYG_228-50b"/>
　可賜帛二百段而歸寓雁門以帛市酒旦夕歡飲時<lb/>
　李宻敗黎陽亡匿先生一見戲曰子氣沮而目亂心<lb/>
　搖而語澁方今捕蒲山黨得非長者乎宻驚起曰既<lb/>
　知我能免我否先生曰子非常人規模又有將帥才<lb/>
　畧吾望氣晉汾有聖人出能往事之當不失富貴宻<lb/>
　終不能用其言而敗先生竟不知所在<hi>太原府志</hi>
虬髯公姓張名仲堅西京人偉狀貌髯如虬衆號虬髯<lb/>
　公雄才大畧人莫之測隋末天下大亂仲堅隂有掃<lb/>
<pb n="KR2k0049_WYG_228-51a"/>
　清之志偶遇李靖於靈石旅次時靖方挾紅拂妓宵<lb/>
　奔紅拂亦姓張一見虬髯即異之旋拜為兄妹呼靖<lb/>
　與相見坐談間二人歡甚因詢靖所往曰將避地太<lb/>
　原虬髯曰觀李郎器宇真丈夫也亦聞太原有異人<lb/>
　乎曰靖閲人多矣皆將帥才唯一州將子愚謂之真<lb/>
　人問何姓曰亦姓李方少年虬髯曰似矣李郎能致<lb/>
　我一見否曰靖友劉文靜與之狎因文靜見之無不<lb/>
　可者遂相約㑹於汾陽橋靖與張氏如期入太原候<lb/>
<pb n="KR2k0049_WYG_228-51b"/>
　之偕詣文靜紿曰有善相者思見郎君文靜遽遣使<lb/>
　迎之虬髯公熟視文皇招靖起曰真天子也然吾十<lb/>
　得八九須道兄决之後偕徐洪客復謁文皇慘然屈<lb/>
　服辭去路語靖曰計李郎之程某日方到到之明日<lb/>
　可與一妹詣某小宅為李郎往復相從一妹懸然如<lb/>
　磬欲令新婦祗謁無令前却言畢吁嗟而去靖亦馳<lb/>
　馬速征俄到京與張氏同往至一小板門叩之内有<lb/>
　應者出拜曰三郎令候李郎一娘子久矣延入重門<lb/>
<pb n="KR2k0049_WYG_228-52a"/>
　門益壯麗暫止東<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>
                    <graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>之陳設窮極珍異粧奩首飾<lb/>
　非人間物請更衣衣文珍奇甫畢傳云三郎來乃虬<lb/>
　髯也紗帽紫衫趨走有龍虎之狀命妻出拜亦天人<lb/>
　也旋至中堂盤筵之盛雖王公不侔也四人共坐陳<lb/>
　饌次出女樂旋奏於庭似從天降度食畢行酒有蒼<lb/>
　頭自西堂舁出二十床各覆以錦既列盡去其帕乃<lb/>
　文簿匙鑰之𩔖虬髯舉杯告靖曰此皆珍寶帛貨之<lb/>
　數吾之所有悉以充贈何者某本欲於此世界求事<lb/>
<pb n="KR2k0049_WYG_228-52b"/>
　或當龍戰二三年建少功業今既有主住亦何為李<lb/>
　郎以英特之才輔清平之主竭心盡力必極人臣一<lb/>
　妹以天人之姿藴不世之藝從夫之貴榮及軒裳非<lb/>
　一妹不識李郎非李郎不能遇一妹將與之贈以助<lb/>
　真主施功立業勉之勉之此後東南數千里外有異<lb/>
　事是吾得意之秋也一妹與李郎可瀝酒相賀復命<lb/>
　家童列拜曰李郎一妹是爾主也可善事之言訖與<lb/>
　其妻戎服乘馬一奴從後數步遂不復見後文皇定<lb/>
<pb n="KR2k0049_WYG_228-53a"/>
　天下貞觀中南蠻奏曰有海船千艘甲兵數十萬入<lb/>
　扶餘國殺其主自立國已定矣靖知虬髯成功歸告<lb/>
　張氏共瀝酒向東拜而賀之或曰李衛公兵法半是<lb/>
　虬髯所傳<hi>太平廣記</hi>
李衛公為并州從事有王山人者請謁自稱善按冥公<lb/>
　備几案紙筆香水與山人偕坐以俟頃之紙上書八<lb/>
　字甚大曰位極人臣年六十四<hi>同上</hi>
裴寂走京師過華山祠祈神自卜夜夢老人謂曰君年<lb/>
<pb n="KR2k0049_WYG_228-53b"/>
　踰四十當貴後冊拜唐司空<hi>隋唐嘉話</hi>
　<lb/>
　<lb/>
　<lb/>
　<lb/>
　<lb/>
　<lb/>
　山西通志巻二百二十八<lb/>
</p>
<p>
</p>
  </div>
</body>
</text>
</TEI>
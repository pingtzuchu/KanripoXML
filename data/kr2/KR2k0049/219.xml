<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志巻二百十九</head> <lb/>
    <p>
<pb n="KR2k0049_WYG_219-1a"/>
欽定四庫全書<lb/>
　山西通志巻二百十九<lb/>
　　藝文<hi>三十八</hi>　<hi>賦一</hi>
漢<lb/>
　　冀州賦　　　　　　　　　　　班　彪<lb/>
夫何事於冀州聊託公以遊居歴九州而觀風亦哲人<lb/>
之所娛望常山之峩峩登北嶽而髙遊建封壇於岱宗<lb/>
瘞元玉於此邱徧五嶽與四瀆觀滄海以周流<lb/>
<pb n="KR2k0049_WYG_219-1b"/>
　　河東賦　　　　　　　　　　　揚　雄<lb/>
伊年暮春將瘞后土禮靈祗謁汾隂於東郊因兹以勒<lb/>
崇埀鴻發祥隤祉欽若神明者盛哉鑠不可載已於是<lb/>
命羣臣齊法服整靈輿迺撫翠鳳之駕六先景之乘掉<lb/>
犇星之流旃□天狼之威弧張耀日之元旄揚左纛被<lb/>
雲梢奮電鞭驂雷駕鳴洪鐘建五旗羲和司日顔倫奉<lb/>
與風發飈拂神騰鬼趯千乘霆亂萬騎屈撟嘻嘻旭旭<lb/>
天地稠㟼簸邱跳巒湧渭躍涇秦神下讋跖魂負沴河<lb/>
<pb n="KR2k0049_WYG_219-2a"/>
靈矍踢風華蹈衰遂臻隂宫穆穆肅肅蹲蹲如也靈祗<lb/>
既鄉五位時序絪緼元黄將紹厥后於是靈輿安步周<lb/>
流容與以覽虖介山嗟文公而愍推兮勤大禹於龍門<lb/>
灑沈菑於豁瀆兮播九河於東瀕登歴觀而遙望兮聊<lb/>
浮游以經營樂往昔之遺風兮喜虞氏之所耕瞰帝唐<lb/>
之嵩髙兮□隆周之大寧汩低徊而不能去兮行睨陔<lb/>
下與彭城濊南巢之坎坷兮易豳岐之夷平乗翠龍而<lb/>
超河兮陟西岳之嶢崝雲䬠䬠而來迎兮澤滲漓而下<lb/>
<pb n="KR2k0049_WYG_219-2b"/>
降鬱蕭條其幽藹兮滃汎沛以豐隆叱風伯於南北兮<lb/>
呵雨師於西東參天地而獨立兮廓盪盪其亡雙遵逝<lb/>
虖歸來以函夏之大漢兮彼曾何足與比功建乾坤之<lb/>
貞兆兮將悉總以羣龍麗勾芒與驂蓐收兮服元冥及<lb/>
祝融敦衆神使式道兮奮六經以攄頌踰於穆之緝熙<lb/>
兮過清廟之雝雝軼五帝之遐迹兮躡三皇之髙蹤旣<lb/>
發軔於平盈兮誰謂路遠而不能從<lb/>
晉<lb/>
<pb n="KR2k0049_WYG_219-3a"/>
　　鹽池賦　　　　　　　　　　　郭　璞<lb/>
水潤下以作鹹莫斯鹽之最靈傍峻岳以發源地茫爾<lb/>
而海渟嗟元液之潛洞羌莫知其所生狀委蛇其若漢<lb/>
流漫漫以漭漭吁鑿鑿以粲粲色皜然而雪朗揚赤波<lb/>
之煥爛光旴旴以晃晃隆陽映而不燋洪涔沃而不長<lb/>
磊崔<graphic n="KR2619" url="https://raw.githubusercontent.com/kanripo/KR-Gaiji/master/images/KR2619.png" mimeType="image/png"/>碓鍔剡碁方玉潤膏津雪白凌岡粲如散璽煥<lb/>
若布章爛若漢明晃爾霞赤望之絳承卽之雪積翠塗<lb/>
内映頳液外羃動而逾生損而滋益若乃煎海鑠泉或<lb/>
<pb n="KR2k0049_WYG_219-3b"/>
凍或漉所贍不過一鄉所營不過鍾斛飴戎見珍於西<lb/>
鄰火井擅竒於巴濮豈若兹池之所産帶神邑之名嶽<lb/>
吸靈潤於河汾總膏液乎澮涑<lb/>
　　黄河賦　　　　　　　　　　　成公綏<lb/>
覽百川之𢎞壯兮莫尚美於黃河潛崑崙之峻極兮出<lb/>
積石之嵳峩登龍門而南遊兮拂華隂於曲阿凌砥柱<lb/>
而激湍兮踰洛汭而揚波體委蛇於后土兮配靈漢於<lb/>
穹蒼貫中夏之畿甸兮經朔北之遐荒歴二周之北境<lb/>
<pb n="KR2k0049_WYG_219-4a"/>
兮流三晉之南鄉秦自西而啓壤兮齊據東而畫疆殷<lb/>
徙涉而永固衛遷濟而遂强趙決流而却魏嬴引溝而<lb/>
滅梁思先哲之攸嘆何水德之難量<lb/>
唐<lb/>
　　遊北山賦<hi>并序</hi>　　　　　　　　王　績<lb/>
余周人也本家於祁永嘉之際扈遷江右地實儒素人<lb/>
多髙烈穆公銜建元之恥歸於洛陽同州悲永安之事<lb/>
退居河曲始則晉陽之開國終乃安康之受田墳壠寓<lb/>
<pb n="KR2k0049_WYG_219-4b"/>
居倐焉五葉桑榆成列俄將百年南山故情老而彌篤<lb/>
東臯餘業攸哉自寧酒甕多於步兵黍田廣於彭澤皇<lb/>
甫謐之心事壠畝終焉仲長統之規模園林幸足獨居<lb/>
南渚時遊北山聊度日以爲娛忽經年而忘返西窮馬<lb/>
谷北達牛溪邱壑依然風烟滿目孫登獨坐對嵇阮而<lb/>
無言王霸幽居與妻孥而共去牕臨水石砌遶松篁𩔖<lb/>
田叟之去來亦已久矣望山林之故道何其悠哉詩者<lb/>
志之所之賦者詩之流也式抽短思聊爲賦云天道悠<lb/>
<pb n="KR2k0049_WYG_219-5a"/>
悠人生若浮古來賢聖皆成去留八睂四乳龍顔鳳頭<lb/>
殷憂一代零落千秋暫時南面相將北遊玉殿金輿之<lb/>
大業郊天祭地之洪休榮深貴重樂不供愁何况數十<lb/>
年之將相五百里之公侯兢兢業業長懼長憂昔怪燕<lb/>
昭與漢武今識圖仙之有由人誰不願直是難求聞鼎<lb/>
湖而欲信怪橋山之遽脩玉臺金闕大海水之中流瑤<lb/>
林碧樹崑崙山之上頭不得輕飛如石燕終是徒勞乗<lb/>
土牛已矣哉世事自此而可見又何爲乎惘惘棄卜筮<lb/>
<pb n="KR2k0049_WYG_219-5b"/>
而不占將縱心而長往任物孤游遺情直上覺老釋之<lb/>
言煩恨文宣之技癢彼事業之遷斥豈神明之宰掌物<lb/>
無待而成章生有資而必養嗟大道之泯沒見人情之<lb/>
委枉禮費日於千儀易勞心於萬象審機事之不息知<lb/>
澆源之浸長鳥何事而嬰羅魚何爲而在網生物詭隔<lb/>
精靈惚恍莊周三月而不朝瞿曇六年而遐想有是夫<lb/>
况吾之不如先達乎請息交而自逸聊習靜而爲娛遂<lb/>
披林樾進陟嵓區連峰雜起復嶂環紆歴丹危而尋絶<lb/>
<pb n="KR2k0049_WYG_219-6a"/>
徑攀翠險而覔脩塗聳飛情於霞道振逸想於烟衢重<lb/>
林合㳫以齊列崩崖磊砢而相扶覩森沉於絶磵視晃<lb/>
朗於髙嵎自謂搏風飈而出埃<graphic n="KR1631" url="https://raw.githubusercontent.com/kanripo/KR-Gaiji/master/images/KR1631.png" mimeType="image/png"/>邈如朝元宫而謁紫<lb/>
都碧巒之下清溪之曲望隠隠而纔通聴微微而不屬<lb/>
眷然引領兹焉頓足步擁石而邅迴視横煙而斷續古<lb/>
藤曵紫寒苔布綠洞裏窺書巖邊對局髣髴靈蹤依稀<lb/>
仙躅爐何代而銷金杯何年而溜玉石室幽藹沙場照<lb/>
燭松落落而風迴桂蒼蒼而露溽月未側而先隂霞方<lb/>
<pb n="KR2k0049_WYG_219-6b"/>
昇而已旭喜方外之浩蕩嘆人間之窘束况乃幽谷藏<lb/>
真傍無四隣紫房半掩元壇尚新逢閬風之逸客直蓬<lb/>
萊之故人忽據梧而策杖亦披裘而負薪荷衣薜帶藜<lb/>
杖葛巾出芝田而計畝入桃源而問津昆山若礪渤澥<lb/>
揚塵栽碧柰而何日種瓊𤓰而幾春自然詭異非徒隠<lb/>
淪乃有上元仙骨太清神手走電奔雷耘空蒔朽河澗<lb/>
之業不齊貫淮南之術無虚受呪動南極符迴北斗偓<lb/>
佺贈藥麻姑送酒青龍就食於甲辰元牛自拘於乙丑<lb/>
<pb n="KR2k0049_WYG_219-7a"/>
永懐世事天長地久瞻顧流俗紅顔白首儻千秋之可<lb/>
營亦何爲而自輕昔時君子曾聞上征忽逢真客試問<lb/>
仙經談九華之易就序三英之可成拭丹鑪而調石髓<lb/>
裛翠釜而出金精珠流玉結雪耀霜明咸謂刀圭暫近<lb/>
足使雲車下迎紛吾人之狹見覺羣疑而自拂使捉足<lb/>
而咸安亦何爲乎此物彼赤城與元圃豈憑虚而構窟<lb/>
但水月之非真譬聲色之無佛過矣劉向吁嗟葛洪指<lb/>
期繫影依方捕風誰能離世何處逃空假使遊八洞之<lb/>
<pb n="KR2k0049_WYG_219-7b"/>
金室坐三清之玉宮長懐企羡豈出樊籠徒勞海上何<lb/>
事雲中昔日蔣元詡之三徑陶淵明之五栁君平坐卜<lb/>
於市門子真躬耕於谷口或託閭閈或潛山藪咸遂性<lb/>
而同樂豈違方而别守余無所求斯焉獨遊屬天下之<lb/>
無事遇山中之可留聊將度日忽已經秋菊花兩岸松<lb/>
聲一邱不能役心而守道故將委運而乘流伊林間之<lb/>
虚受固樵隠之俱託逢去老於中溪遇還童於絶壑雲<lb/>
峰龜甲而重聚霞岫龍鱗而結絡水出浦而潺潺霧含<lb/>
<pb n="KR2k0049_WYG_219-8a"/>
川而漠漠是忻是賞爰游爰豫結蘿幌而迎宵敞茅軒<lb/>
而待曙爾其雜樹相糾長條交茹葉動猿來花驚鳥去<lb/>
起公子之殊賞談王孫之逺慮山水幽尋風雲路深蘭<lb/>
牕左辟菌閣斜臨石當堦而虎踞泉映牖而龍吟月照<lb/>
南浦烟生北林閲邱壑之新趣縱江湖之舊心道集吾<lb/>
室風吹我襟松花柏葉之醇酎鳳翮龍唇之素琴白牛<lb/>
溪裏岡巒四峙信兹山之奥域昔吾兄之所止許由避<lb/>
地張超成市察俗刪詩依經正史康成負笈而相繼根<lb/>
<pb n="KR2k0049_WYG_219-8b"/>
矩摳衣而未已組帶青衿鏘鏘儗儗堦庭禮樂生徒把<lb/>
梓山似尼邱泉疑洙泗忽焉四散於今二紀地猶如昨<lb/>
人多已矣念昔日之良遊憶當時之君子佩蘭䕃竹誅<lb/>
茅席芷樹卽環林門成闕里姚仲由之正色薛莊周之<lb/>
言理觸石横肱逢流洗耳取樂經籍忘懷憂喜時挾策<lb/>
而驅羊或投竿而釣鯉何圖一旦邈成千紀木壊山頽<lb/>
舟移谷徙北岡之上東巖之前講堂猶在碑書宛然想<lb/>
聞道於中室憶横經於下筵壇場草樹院宇風煙昔文<lb/>
<pb n="KR2k0049_WYG_219-9a"/>
中之僻處諒遭時之喪亂局逸步而須時蓄竒聲而待<lb/>
旦旅人小吉明夷大難建功則鳴鳳不聞脩書則獲麟<lb/>
爲㫁惜矣吾兄遭時不平殁身之後天下文明坐門人<lb/>
於廊廟瘞夫子於佳城死而可作何時復生式瞻虚館<lb/>
載步前楹眷眷長想悠悠我情俎豆衣冠之舊地金石<lb/>
絲竹之餘聲沒而不朽我何所營臨故墟而掩抑指歸<lb/>
途而嘆息往往溪横時時路塞忽登崇岫依然舊識地<lb/>
迥心遙山髙視直望煙火於桑梓辨溝塍於鄉國斜連<lb/>
<pb n="KR2k0049_WYG_219-9b"/>
姑射之西正是汾河之北悵矣懷抱悠然川域憶昔過<lb/>
庭童顔稚齡何賞不極何游不經弄春風於磵户詠秋<lb/>
月於山扃北牕照雪南軒聚螢綵衣扇枕緇布聞經何<lb/>
斯樂之易失倐御哀而茹恤天未悔禍遭家不秩子敬<lb/>
先亡公明早卒吾自此而浩蕩又逢時之不仁天地遂<lb/>
閉雲雷漸屯與沮溺而同趣共夷齊而隠身幸收元吉<lb/>
生偶昌辰容北海之嘉遁許南山之不臣養拙辭官含<lb/>
和保真豈若馮敬通之誹世趙元淑之尤人殷憂恥賤<lb/>
<pb n="KR2k0049_WYG_219-10a"/>
憔悴傷貧探井臼而無樂歴山河而苦辛豈知我家身<lb/>
事都廢棄置不念當歸寧圖逺志坐青山而方隠游碧<lb/>
潭而已喜舊之出處絶氛埃登髙日暮心悠哉子平一<lb/>
去何時返仲叔長游遂不來幽蘭燭夜之琴曲桂樹陵<lb/>
晨之酒杯邱園散誕窟室徘徊坐等枯木心同死灰亦<lb/>
有山羞野饌蘭漿木麨把葉煎羮松根溜醥旣採藥而<lb/>
爲食諒隨情而不矯負鍤春前腰鎌嵗杪草漸密而饒<lb/>
獸樹彌深而足鳥地寂寞而森沉路縱橫而窈窕野亭<lb/>
<pb n="KR2k0049_WYG_219-10b"/>
鶴唳山梁雉鷕遠遊之所幽棲之次或抱犢而新來乍<lb/>
聞雞而始至藋畦一兩茅齋數四山爲險而無人嶺時<lb/>
平而有地石菌抽葉金芝吐穗鏡執山精刀驅水魅泉<lb/>
繞砌而魚躍樹横窻而鳥萃天網何寛人生幾難飲河<lb/>
知足巢林必安亦何榮於拾紫亦何羡於還丹紅藜促<lb/>
節之杖綠籜斑文之冠野飡二簋園蔬一盤送阮籍而<lb/>
長嘯得劉伶而甚懽曉入柴戸暮歸藥欄老萊地僻鄒<lb/>
生谷寒楊栁則條垂鍛冶杏樹則花飛坐壇賦成鼓吹<lb/>
<pb n="KR2k0049_WYG_219-11a"/>
詩如彈丸攜始醉之鳴鶴對新婚之伯鸞我有懐抱蕭<lb/>
然自保古人則誰與同歸今吾則此焉將老磵溪沼沚<lb/>
之蘋艾邱陵坂險之桑棗接果移桑栽苖散稻不藏無<lb/>
用之器不愛非常之寶抵玉驚禽揮金薙草接朋友於<lb/>
杯案弄兒孫於襁褓樂山澤之浮游笑江潭之枯槁戒<lb/>
非佞佛齋非媚道無譽無功形骸自空坐成老圃居成<lb/>
下農身與世而相棄賞隨山而不窮披衣竈北逐食牆<lb/>
東儻有白頭四皓龎睂八公小童乗日仙人馭風鄉老<lb/>
<pb n="KR2k0049_WYG_219-11b"/>
則杖頭安鳥邦君則車邊畫熊心期闇合道術潛同解<lb/>
來相訪愚公谷中<lb/>
　　庭菊賦<hi>并序</hi>　　　　　　　　　楊　炯<lb/>
庭菊美貞芳也天子幸於東都皇儲監守於武德之殿<lb/>
以門下内省爲左春坊今庶子裴公所居卽黄門侍郎<lb/>
之㕔事也其庭有菊焉中令薛公昔拜瑣闥此焉遊處<lb/>
今兼左庶子止於東㕔甍宇連接洞門相向每罷朝之<lb/>
後未嘗不游於斯詠於斯覽叢菊於斯嘆其君子之德<lb/>
<pb n="KR2k0049_WYG_219-12a"/>
命學士爲之賦是日也薛愷以親賢爲洗馬田巖以幽<lb/>
貞爲學士髙元思張師德以至孝託後車顔强學沈尊<lb/>
行以博聞兼侍讀周琮李憲王祖英曹叔父以儒術進<lb/>
崔融徐彦伯劉知柔石抱忠以文章顯德行則許子豐<lb/>
耆舊則權無二駱縯則古訓之前識張相則老莊之後<lb/>
英並承髙命咸窮體物小子託於吹竽之末敢闕其辭<lb/>
哉遂作賦云日之貞矣于彼重陽菊之榮矣于彼華坊<lb/>
含天地之精氣吸日月之淳光雲布霧合箕舒翼張鬱<lb/>
<pb n="KR2k0049_WYG_219-12b"/>
兮曼衍郁兮芬芳珉枝金萼翠葉紅芒其在夕也言庭<lb/>
燎之晳晳其向晨也謂明星之煌煌爾其萬里年華九<lb/>
州春色花灼爍兮如錦草綿連兮似織當此時也和其<lb/>
光同其塵應春光而早殖及夫秋星下照金氣上騰風<lb/>
蕭蕭兮瑟瑟霜刺刺兮稜稜當此時也弱其志强其骨<lb/>
獨嵗寒而晚登雨還風去天長地久純黄象於后土故<lb/>
採桑而菊衣輕體御於神仙故登山而菊酒文賓採之<lb/>
而羽化康公服之而不朽東極於是長在南陽以之睂<lb/>
<pb n="KR2k0049_WYG_219-13a"/>
壽胡太尉之允誠光輔漢庭萬機理三階平及暮年華<lb/>
髪垂肩秋菊長英蠲邪滌瘵於焉永貞鍾太尉之聲實<lb/>
彝倫魏室道合鹽梅功成輔弼降文屋之命修彭祖之<lb/>
術保性和神此焉終吉君章請老嵗久懸車秋風生兮<lb/>
北園夕白露濕兮前堦虚佇閒庭之曠邈對涼菊之扶<lb/>
疎人生行樂孰知其餘淵明解印退歸田野山鬱嵂兮<lb/>
萬里天蒼莽兮四下憑南軒以長嘯出東籬而盈把歸<lb/>
去來兮何爲者若此窈窕重闈亘青瑣兮接皇扉深沉<lb/>
<pb n="KR2k0049_WYG_219-13b"/>
大壯通肅成兮連博望乃有邕鄉貴族薛縣名家共汾<lb/>
河之鼎氣同庶子之春華朝游夕處徘徊顧慕歎揺落<lb/>
於三秋偉貞芳於十步伊纎莖之菲薄荷君子之恩遇<lb/>
不羨池水之芙蓉願比瑤山之桂樹嵗如何其嵗已秋<lb/>
叢菊芳兮庭之幽君子至止悵容與而淹留嵗如何其<lb/>
嵗將逝叢菊芳兮庭之際君子至止聊從容以卒嵗<lb/>
　　弔關龍逢賦　　　　　　　　　歐陽詹<lb/>
天生彼辛兮用殱覆於夏家欲悠悠而罔極毒浩浩而<lb/>
<pb n="KR2k0049_WYG_219-14a"/>
無涯無辜殞身肆市朝之若莽有道併命委炮烙以如<lb/>
麻伊先生之諤諤爲酷烈之所加嘗披圖於往載每廢<lb/>
巻以興嗟蕭條舊邑莽蒼空陂陷陵成坎古木無枝或<lb/>
曰此其墓也又益倍以增悲嗚呼麟非吞噬之儔詎虎<lb/>
狼之共穴鳳實仁靈之𩔖豈鷹鸇之同列惟玉石之分<lb/>
明亦薫蕕之自别以蹇蹇心競昻昻面折彼炎炎之原<lb/>
燎信撲撲而不滅寧歸死以伸懐不貪生而結舌痛矣<lb/>
哉古人有言輔仁者天福善者神胡爲是日力不如人<lb/>
<pb n="KR2k0049_WYG_219-14b"/>
使典章之不信俾忠義之空勤律中大呂日臨䝉谷風<lb/>
颼颼於衰草烟茫茫乎平陸思凄凄而填臆涙霪霪以<lb/>
盈目義則非其知友親故遠夫骨肉節臨危而不撓行<lb/>
於難而彌篤惟其有之是以傷之而痛哭<lb/>
　　日抱戴賦<hi>并序</hi>　　　　　　　　潘　炎<lb/>
景龍元年四月二十四日皇帝初臨上黨日抱戴皇天<lb/>
告符微臣頌之蓋古詩之流也賦曰日麗於天是曰太<lb/>
陽經千里臨八方符一人之元聖曜五色之重光祚我<lb/>
<pb n="KR2k0049_WYG_219-15a"/>
休徵莫先懸象表至聖之無二呈繼照於明兩陽光杲<lb/>
耀抱黄道而在中喜氣氤氲戴赤霄而直上聖有感天<lb/>
無私八紘占其瑞色六合仰其重離終古不虧得天長<lb/>
久豈止大章之步非齊夸父之走惟抱也同衆星之拱<lb/>
北辰惟戴也比萬邦之奉元后則知天爲父日爲兄同<lb/>
符叶慶以應文明我皇首出而御極光被無垠而太平<lb/>
　　月重輪賦<hi>并序</hi>
抱戴之秋八月十有四日夜月重輪瑞之大者天意若<lb/>
<pb n="KR2k0049_WYG_219-15b"/>
曰將俾吾姊事之賦曰我皇初列唐侯潛蟠藩國英武<lb/>
方斷文明表德穆然思道順帝之則旣而動三合奔百<lb/>
神廓太清而萬里耀朗月以重輪時屬髙秋瑞彰元后<lb/>
光泛皎潔之斜漢色映䦨干之北斗金波耀景非懸闞<lb/>
澤之名璧彩揚輝不入士衡之手理殊吳夢符炳漢謠<lb/>
淨桂花於日道環水鏡於丹霄臺榭冰潔郊原霜縞月<lb/>
之揚光天不愛道一盈一闕則惟其常彩溢重輪告於<lb/>
天表大人占之夏啓以兆亦所以𩔖星殊表金鏡兩耀<lb/>
<pb n="KR2k0049_WYG_219-16a"/>
齊美一人之慶於萬斯年受天之命<lb/>
　　赤龍據案賦<hi>并序</hi>
景龍二年夏四月十七日帝在㕔事假寐白鶴觀道士<lb/>
宋大辯等三十人同見赤龍據案至矣哉神妙無方不<lb/>
可得而稱也賦曰元天之龍兮見而在田我后之龍兮<lb/>
飛以御天據聖人之大寶與列祖而同元髙出而潛躍<lb/>
以自試來定天寶居然假寐合而成體散而成章若窺<lb/>
於牖若施於堂且據案而向明負扆以當陽日月在身<lb/>
<pb n="KR2k0049_WYG_219-16b"/>
有祇天之嘉夢風雨合氣將振翼而雄驤羣居愕主聖<lb/>
作物覩赫然龍光真我明王折劵表異亦惟前聞曠然<lb/>
振古卓有吾君王人之瑞比之龍首髙居而遠望以臨<lb/>
乎九有天子之威比之龍鱗皇之可畏以肅乎萬人徒<lb/>
稱其象未覩其真恭惟我后近取諸身於昭巨唐其命<lb/>
惟新永據九五斯焉萬春<lb/>
　　路河逐鹿賦<hi>并序</hi>
景龍二年八月帝逐鹿於路河惟河也深三丈濶倍之<lb/>
<pb n="KR2k0049_WYG_219-17a"/>
鹿迫而入水因鞭而逐之水不及韉應弦獲鹿後騎入<lb/>
者溺焉賦曰大君於田兮巷無居人四鍭如樹兮六轡<lb/>
旣均定命騎而百靈奔命騰雨師而四野清塵鳴獸駭<lb/>
殫川原飛伏事非定霸不求陳寶之雞位在至尊故取<lb/>
中原之鹿驚而決驟鳴不擇音將投身以赴水非順命<lb/>
而前禽駭浪溢湧揮鞭電爍烏號滿月而方開驥足撇<lb/>
波而巨躍乘流旣濟赫怒中止斃駭鹿之一發振驚弦<lb/>
而未已洞胸絶系左角右犄雖復驅兩豜而獲五豵發<lb/>
<pb n="KR2k0049_WYG_219-17b"/>
小豝而殪大兕皆平陸之常事曾以踰此誰謂河廣一<lb/>
馬馳之大人將興靈感若兹諒神明之所輔何後乘之<lb/>
可追從此繼天而作主元元日用而不知<lb/>
　　嘉禾合穗賦<hi>并序</hi>
景龍二年秋八月屬縣長子有嘉禾合穗瑞不虛月侯<lb/>
其禕而乃賦曰天祚明德兮降之嘉生案彼靈篇兮莫<lb/>
之與京脈震土膏且分苗於南畝駟臨天漢爰合穗以<lb/>
西成當元后之歴試表休徵於太平不莠不稂實堅實<lb/>
<pb n="KR2k0049_WYG_219-18a"/>
皁引薰風於和氣承湛露於蒼昊生非百里驗管仲之<lb/>
虚辭出異崑山自我皇之所寶在瑞圖之右爲曠代之<lb/>
祥唐叔得之而合穎周成得之以充箱雙米一稃稱之<lb/>
表異孤莖六穗頌以非常今也尤盛居然允臧轉風而<lb/>
屢騰佳氣就日而交見祥光獨天不生託厚載於富媪<lb/>
非聖不感効元符於我皇我皇得之熾而昌風之起兮<lb/>
雲之揚嘉禾之瑞未可量天子億載臨萬方<lb/>
　　黃龍見賦<hi>并序</hi>
<pb n="KR2k0049_WYG_219-18b"/>
景龍二年秋九月五日黄龍見於上黨伏牛山之南岡<lb/>
留久之彰聖人之德也賦曰龍之來兮乘其陽躍於泉<lb/>
兮臨髙岡龍之至兮歸有德符於黄兮土之色精曜曜<lb/>
光雄雄上不在天兮接於物下不在田兮蟠於空列四<lb/>
靈智稱其首居五位色表其中將衒甲以無比與負舟<lb/>
而不同明皇家之王氣符厯數於聖躬飛烟噴霧若動<lb/>
若顧聲雖<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>非同三尺之劍色乃煌煌下映五花之<lb/>
樹誠帝王之嘉兆寧朝夕之可遇何虵蟥之足言諒騰<lb/>
<pb n="KR2k0049_WYG_219-19a"/>
黄之匪喻同翠龜之薦綠圖彰大人兮告元符覽史墨<lb/>
之言未之聞也驗登殷之祀不其然乎<lb/>
　　漳河赤鯉賦<hi>并序</hi>
景龍三年春二月帝巡屬縣至於襄垣漳水有赤鯉躍<lb/>
聖帝之瑞也賦曰魚在在藻分躍於中流吾君戾止兮<lb/>
樂我王遊惟赤鯉之呈<graphic n="KR1444" url="https://raw.githubusercontent.com/kanripo/KR-Gaiji/master/images/KR1444.png" mimeType="image/png"/>殊白鱗之入舟非竹箭之危<lb/>
湍無聞㸃額同君明之望幸匪爲吞鈎豈其爲祥必河<lb/>
之鯉用表皇族克繁帝祉雖云水物宜紫鼉綠鼇之同<lb/>
<pb n="KR2k0049_WYG_219-19b"/>
身是曰元符亦赤鴈丹烏之可比頳鱗耀彩碧水無波<lb/>
非應瓠巴之清角何言甯戚之髙歌周文之時躍於沼<lb/>
漢宣之代舞於河且合符於圖牒宜入頌於猗那豈徒<lb/>
鏤甲葺鱗下沿上泝皆爲儔匹文鰩是喻吐尚父之兵<lb/>
鈐傳遠人之尺素事稱嘉瑞匪琴髙之所乘詩有樂胥<lb/>
似相如之獻賦<lb/>
　　黄龍再見賦<hi>并序</hi>
景龍三年六月十五日黄龍再見於牛山天意汲汲於<lb/>
<pb n="KR2k0049_WYG_219-20a"/>
聖人賦曰龍之見也春風而登於天龍之潛也秋分而<lb/>
入於川假宗山而再見應元聖而通𤣥蜿蜒孤蟠雲霧<lb/>
四發目中精耀光飛列闕之火頷下珠懸色奪蟾蜍之<lb/>
月方將游彼池囿豈徒止於郊野非同上天之五虵有<lb/>
異渡江之一馬孫權象之而置於軍中魏帝範之而在<lb/>
於殿下永言於此我異是宜秦王之夢立乎鄜畤漢后<lb/>
之時見於成紀彼皆一至此則重光采色炫燿文明焜<lb/>
煌錯甲鏤鱗旣以來乎字分官紀號可以表其祥超紫<lb/>
<pb n="KR2k0049_WYG_219-20b"/>
鳯於丹穴越青鸞於女牀龍德相成而無悔天家久久<lb/>
而蕃昌<lb/>
　　九日紫氣賦<hi>并序</hi>
景龍三年九月九日帝與羣官壺口山升髙時有紫氣<lb/>
光彩照日賦曰吾王不游人何以休望壺口之千里值<lb/>
重陽之九秋山對翠屏動暉光之赫赫雲成紫蓋扶晚<lb/>
日之油油宛轉浮空輪囷不散應一人之盛德爲萬嵗<lb/>
之榮觀氤氲瑞色無孤峰斷陣之嵯峨搖曳晴空雜玉<lb/>
<pb n="KR2k0049_WYG_219-21a"/>
葉金枝之燦爛亦可異出蒼梧入大梁爲漢武之蓋升<lb/>
軒轅之堂忽兮改容形難爲狀紛紛郁郁用表靈貺遷<lb/>
用芒碭之間非比崑崙之上豈徒合而膚寸垂以飄扇<lb/>
河汾水兮天之眷紫氣凝兮人罕見位當用九果符九<lb/>
日之祥運極通三永御三雲之殿<lb/>
　　李樹連理賦<hi>并序</hi>
帝在上黨延唐寺有李樹連理上親視焉賦曰惟彼嘉<lb/>
樹列星之精耀本扶疏當元光之降誕盤根連理應我<lb/>
<pb n="KR2k0049_WYG_219-21b"/>
后之文明天之發祥豈無他木必曰兹樹是光皇族所<lb/>
以並脩幹連髙枝青房表異朱仲稱竒察以休徵不假<lb/>
終軍之識同於樹德寧爲簡主之知族茂宗榮盤根合<lb/>
理花之發也霰每亂於青春實之繁兮珠更深於寒水<lb/>
豈徒生於靈井植彼東園自感義以相待但成蹊而不<lb/>
言此乃興聖主之符表天家之姓一人親覩六合稱慶<lb/>
至若鍾山之實玉井之仙或正冠而垂訓或投贈以成<lb/>
篇比德於我彼何有焉臣炎作賦天子萬年<lb/>
<pb n="KR2k0049_WYG_219-22a"/>
　　神蓍立賦<hi>并序</hi>
景龍三年九月十七日上使韓從禮蓍筮卦未成蓍自<lb/>
立從禮曰大人之瑞也賦曰惟彼神蓍生而有知用之<lb/>
不測明以稽疑擢九尺之纎幹伏千年之寶龜德圓而<lb/>
神兮無幽不及其生三百兮其用五十惟聖人之觀象<lb/>
乃神動而鬼入列八卦以効變翹孤莖而孑立數彰得<lb/>
一命乃自天同大横之有夏表或躍而在田其察也深<lb/>
其功也大稱美名於神物齊妙用於神蔡是曰元后兹<lb/>
<pb n="KR2k0049_WYG_219-22b"/>
爲筮從氣受隂陽夜分而彩露兼函幽贊天地朝覆而<lb/>
輕雲數重蓍而有靈立定天保可謂神助用光天造功<lb/>
深莫善仲尼且許以鈎深屈於不知太公徒言乎腐草<lb/>
蓍之立兮發其祥吾君得之尊以光明乎太極演彼歸<lb/>
藏因卜祝之符瑞應天人之㑹昌<lb/>
　　金橋賦<hi>并序</hi>
金橋在上黨南二里常有童謠云聖人執節渡金橋景<lb/>
龍三年十月二十五日帝經此橋之京師賦曰沔彼流<lb/>
<pb n="KR2k0049_WYG_219-23a"/>
水兮清且漣漪度木爲梁兮斯焉在斯成金橋之巨麗<lb/>
得鐵鏁之宏規當其受以全模觀其曲面經始也則大<lb/>
火朝流成功焉乃天根夕見彰於聖德發彼謳歌千人<lb/>
唱萬人和丹艧蜿蜒倚晴空之螮蝀瑰材櫛比超渡海<lb/>
之黿鼉人且告符功惟用壯非填雀之可比法牽牛<lb/>
而爲狀鶴鳴處<hi>缺</hi>鴈覆晴川異東明繫水而投步匪秦<lb/>
帝驅山而著鞭惟彼童謠兮言猶在耳大人應運兮奉<lb/>
天而起乗彼橋以徑度按周道以如砥於是提三尺乗<lb/>
<pb n="KR2k0049_WYG_219-23b"/>
六龍懐萬邦入九重<lb/>
　　寢堂紫氣賦<hi>并序</hi>
景龍三年十月二十五日帝還京後州内所居寢堂上<lb/>
有紫氣七日不散賦曰於穆聖王先天不違謳歌既洽<lb/>
朝覲攸歸往京邑而經千里自潞郊而乗六飛洪惟此<lb/>
邦初九之地翬飛鳥企謂尚諸侯之宮虎踞龍驤忽成<lb/>
天子之氣方凝紫色是謂非煙乍蕭索乎空外更霏微<lb/>
乎日邊若動非虚似浮有實覆彩鴛之瓦髣髴升堂繞<lb/>
<pb n="KR2k0049_WYG_219-24a"/>
文杏之梁氤氲入室是作興王之兆克符來復之日遠<lb/>
而望之乃散亂浮空近而觀之則希微無質欲見峰巖<lb/>
之上先形藩邸之間異張華之寶氣衝斗殊尹喜之真<lb/>
人度闗若乃廣野之宮闕化成漲海之樓臺迴映諒隂<lb/>
陽之盡美非福應之攸盛惟紫氣之來集實皇家之大<lb/>
慶休哉聖君有天下之成命<lb/>
　　河出榮光賦　　　　　　　　　呂　温<lb/>
麗乎天者曰漢紀乎地者惟河居上善以利物順朝宗<lb/>
<pb n="KR2k0049_WYG_219-24b"/>
而致和時否則爲災而獨昏墊運至則呈瑞以叶謳歌<lb/>
豈徒列四瀆以居貴與百川而隨波者乎當其布德惟<lb/>
新儲慶兹始濁色旣變榮光乃起乍若燭龍噴焰上騰<lb/>
鍾嶺之雲又似陽烏迴翔下落咸池之水增華一代振<lb/>
曜千祀信能陵晏海而比崇蔑浴日而專美時則纎埃<lb/>
不驚和風充盈大野初霽圓靈始清皎且潔兮孤明不<lb/>
雜煥其炳兮五色斯呈祥煙斂彩瑞日韜晶掩輕雲而<lb/>
旁屬拂薫風而上征百辟具瞻孰云其相照一人乃眷<lb/>
<pb n="KR2k0049_WYG_219-25a"/>
自合於皇明庶品昭蘇衆幽光被大哉有國之慶赫矣<lb/>
爲君之瑞朣朧元黄熠爚丹翠洞鑒龍宮之人朗見馬<lb/>
圖之字昔後在温致美化於陶唐復效靈於我皇先後<lb/>
叶德今古和光比屋觀其自化遐荒望以來王詎比流<lb/>
景集壇獨作郊天之應赤光照室空稱誕帝之祥而巳<lb/>
哉客有目觀榮河心傾聖日儻餘光而見及庶幽谷之<lb/>
可出<lb/>
　　鍊石補天賦　　　　　　　　　王　起<lb/>
<pb n="KR2k0049_WYG_219-25b"/>
天何言哉有闕則補持五石而是用俾四時而能取成<lb/>
乎圓象故資可轉之功定彼乾儀益俟至堅之主所以<lb/>
禆覆燾仰周普磨礱入鍛成功豈濫於宋人緝綴爲勞<lb/>
至德何慚於山甫乾道甚明配彼清真𩔖鼔鑄而可致<lb/>
冀穹元而是營石不能言而助無爲之化天將假手潛<lb/>
因妙用而成則知媧氏之爲功也體物情立取法志生<lb/>
眄悠遠而求則象規圓而作程小大寧遺俾隨形以溥<lb/>
博嵯峨不墜皆投質於輕清若乃𤣥造呈材神功効技<lb/>
<pb n="KR2k0049_WYG_219-26a"/>
他山以綴象帝自邇卿雲初觸當碧落以麗乎銀漢同<lb/>
流激清霄而節彼天象又元石質旣堅究勤勞而日月<lb/>
逝矣成廣大而星辰繫焉暖積素之煙尚疑苔㸃降如<lb/>
絲之雨終若溜穿觀夫圓則九重功惟百煉眷無親而<lb/>
克敬當有道而可見言柔與剛崇髙是將運有徒於晝<lb/>
夜比爲炭於隂陽織女停梭受支機於河漢荆人抱璞<lb/>
嗟韞玉於穹蒼補之伊何以當其闕照悠悠於峻極驅<lb/>
鑿鑿於超忽想夫取鍛之日排剛之時齟齬不安或表<lb/>
<pb n="KR2k0049_WYG_219-26b"/>
艱難之步清明於外猶生錯落之姿正圓虚之廣矣下<lb/>
長風而凄其是知補上天於鍊石蓋虚實之相資焉<lb/>
　　堯見姑射神人賦<hi>以聖德之崇窅然欽道爲韻</hi>
帝堯以化成於萬國歌宣於九德出汾水之陽經姑射<lb/>
之側峰巒交映若覩神人之形冰雪相鮮皆呈處子之<lb/>
色若非感而遂應靈而不測何以見不死之庭當至人<lb/>
之域始其厭宮室出茅茨駕鸞輅建羽旗若光若滅乍<lb/>
合乍離寓目於巉巖之頂駐蹕於沮洳之湄爰按節而<lb/>
<pb n="KR2k0049_WYG_219-27a"/>
至矣乃傾蓋而望之倐而五雲繚繞羣仙縹緲出碧嶺<lb/>
之崇崇臨丹邱之窅窅瞻童顔之麗綽約則多觀羽服<lb/>
之鮮<graphic n="KR1490" url="https://raw.githubusercontent.com/kanripo/KR-Gaiji/master/images/KR1490.png" mimeType="image/png"/>襹非少集其侶乍謂崑崙之巔狀其居不異蓬<lb/>
萊之表由是睋山岊矚天潯旣元覽而㫖遠亦髙蹈而<lb/>
思深乃曰我以萬姓臣服八荒君臨蓋天下之至貴亦<lb/>
域中之所欽安知阻兹崖巘隔彼岑崟有吸風之人遐<lb/>
不可見仰乘雲之客髙不可尋旣而儼珠旒端玉藻増<lb/>
肅穆之敬念希夷之道見仙人之岳岳徒仰髙山望鸞<lb/>
<pb n="KR2k0049_WYG_219-27b"/>
鶴之翩翩且輕大寶旣而求之不得瞻之在前念四子<lb/>
而莫來莫往思一人而無黨無偏乗白雲而何及引黄<lb/>
屋而來旋故能戒於無怠防於未然向使忘鶉居之性<lb/>
徇龍駕之盛則光宅之德徒聞乎以遨以遊比屋之封<lb/>
詎見乎乃神乃聖我皇明四目達四聰惟神也愛而見<lb/>
惟聖也感而通不窺仙於飲露不問道於順風姑射之<lb/>
神未爲盡善陶唐之主未足比崇<lb/>
　　魚躍龍門賦<hi>以揚鬐鼓鱗撇波直上爲韻</hi>　　　元　弼<lb/>
<pb n="KR2k0049_WYG_219-28a"/>
彼龍門之津流水激射斷山嶙峋厥功彰於夏禹斯險<lb/>
際乎蒼旻河源炳靈以峻極水族候時而薦臻副天用<lb/>
也佇龍行兮驤首㕘神選也同鯤化兮脱鱗徒觀其向<lb/>
天倪辭水府望霄漢之九越泥沙之五來如及門出若<lb/>
由戸雖懸波而千仞終作氣而一鼓我鬐旣張彼川何<lb/>
長仰雲路而抑揚終不息而自强我功旣奬彼河徒廣<lb/>
揖天衢而直上誠擇利而攸往變化伊何昇沉亦多榮<lb/>
逥曲渚泛豔長波背蛟室而大集指龍門而遠過至於<lb/>
<pb n="KR2k0049_WYG_219-28b"/>
激厲果決乘陵險絶雖迅湍奔雷駭浪噴雪終瞬息而<lb/>
上膺騰而撇揮其尾而不勞騁其力而不竭於是俄變<lb/>
魚服倐爲龍姿志氣自負威靈自持豈同途於㸃額寧<lb/>
較力於掀鬐哉於戲道有行藏運有通塞天資性靈神<lb/>
輔正直始有水而呀腮忽升天而振翼然後隨方受變<lb/>
千里一色風雲際㑹未始有極慕李膺之往哲孰不願<lb/>
游追老氏之元蹤而其不測儻徵宰之可仰終進德於<lb/>
君門之側<lb/>
<pb n="KR2k0049_WYG_219-29a"/>
　　羨魚賦<hi>并序</hi>　　　　　　　　　敬　括<lb/>
閏正月旬有八日李崔二侯命余於邑之南澗以求魚<lb/>
也洎至止人鮮力微網則虚設遂無所獲願莫我從且<lb/>
漁者卑事非其人猶不可力行特取豈容易哉因貽賦<lb/>
云南有澗兮湜湜其流北有人兮温温寡侔涉春水兮<lb/>
以遨以遊羨嘉魚兮載沉載浮且人以功爲志魚以水<lb/>
爲利功髙則其事易成水深則其魚易致况我網孔張<lb/>
我心匪臧網無及則魚以遐遁魚已遁而人猶未忘亦<lb/>
<pb n="KR2k0049_WYG_219-29b"/>
何異驅倚市者就戰俾善駕者持航雖終朝而筋骨之<lb/>
勞備盡徒悉力而尺寸之功不揚振振者李胡爲乎至<lb/>
此平陸不可以行舟干將不可以補履歸止歸止振振<lb/>
者崔胡爲乎忽來過屠之嚼何益臨川之羨空迴歸哉<lb/>
歸哉<lb/>
　　禹拜昌言賦<hi>以聖人之心聞善必拜爲韻</hi>　　　楊　迺<lb/>
大禹君臨勤求意深茍一言之入耳必載拜以明心蓋<lb/>
以勵華夷形古今所以㫖酒盈前莫縱彈絲之響美辭<lb/>
<pb n="KR2k0049_WYG_219-30a"/>
將貢俄聞撼玉之音豈不以詢彼芻蕘防乎驕逸旣可<lb/>
大而可久亦無固而無必所以嘉謨乍聽當嶪嶪以折<lb/>
腰直語纔聆復䖍䖍而屈膝蓋以廣乎所見求其所聞<lb/>
欲使善惡之源自别賢愚之路斯分况乎傳舜之規受<lb/>
堯之命得不固社稷根本察風俗利病是以臣不能諫<lb/>
君兮非曰忠君不能納諫兮非曰聖執至理以垂教採<lb/>
昌言而化人茍有言可佐王道正人倫陶也不得不進<lb/>
禹也不得不遵所以聞妙畧以開容拖冤旒而拂地覽<lb/>
<pb n="KR2k0049_WYG_219-30b"/>
宏謨而致敬低珩珮以鏘身懼溝洫之未通憂禮樂以<lb/>
將壞以正直爲龜鏡以忠讜爲規戒是以藴昌言兮不<lb/>
可不陳聞昌言兮不得不拜遂使共守丕業上光帝基<lb/>
若魚水相逢之日同雲龍㑹合之時符郊畤以陳儀固<lb/>
難比矣望竹宮而設禮曷可方之我皇紹九聖之雄圖<lb/>
舉百王之令典急於求士樂於聞善所以獻昌言之忠<lb/>
臣必待之台鉉<lb/>
　　舜歌南風賦<hi>以能感和樂生殖羣物爲韻</hi>
<pb n="KR2k0049_WYG_219-31a"/>
巍巍舜德于今人稱居北極而惟大歌南風以敷𢎞歌<lb/>
之伊何制絲桐而合奏風之至矣信長育而有徵兹可<lb/>
謂無爲而自理天縱而多能美夫誠發深衷物能應感<lb/>
憫沃瘠之勞逸均隂陽之舒慘是用作則於世利之孔<lb/>
多風詠凱兮美萬物之蕃衍樂操琴也佳五聲以同和<lb/>
復而不厭遠而匪他方將煦嫗之爲意豈徒娛樂於斯<lb/>
歌觀其發宮應徵揚清激濁自南習習同詩人喻彼棘<lb/>
心入夜泠泠異貧士叩其牛角則知聖人審音以知政<lb/>
<pb n="KR2k0049_WYG_219-31b"/>
化俗而作樂者有矣夫懿其出乎幽谷應以繁聲若雲<lb/>
龍之潛召同律呂之相生萬籟動八音清匪鳴條而扇<lb/>
物方靡草而作程是以人和時康功歸帝力四氣以之<lb/>
而不撓百榖從兹而蕃殖節有度守有則始從邇而及<lb/>
遠終自南而徂北爾乃匪徐匪疾乍過乍聞颯颯輕音<lb/>
疑少女之初至冷冷餘韻謂别鶴之求羣亦爲父母之<lb/>
罔極何必聲變而成文是以德冠百王致成萬物正南<lb/>
面而恭已懋功千載不咈<lb/>
<pb n="KR2k0049_WYG_219-32a"/>
　　古君子佩玉賦　　　　　　　　裴　度<lb/>
伊君子兮何師邈淳古而繹思儼然有章相威儀於樂<lb/>
只温其如玉故切磋而佩之縝密是比貞明所資追琢<lb/>
斯成旣殊張氏之印清美可羨寧匹孔侯之龜是用濯<lb/>
自丹水取諸𤣥圃君求美質我則表温潤於光容臣聽<lb/>
好音我則動淒清於步武結以紳帶綴以環組使感之<lb/>
者在約而思純服之者居今而行古豈比夫詩人無文<lb/>
贈雜佩兮夫君騷人著美紉幽蘭兮之子是以嘉其抱<lb/>
<pb n="KR2k0049_WYG_219-32b"/>
素質以合貞想見白虹之氣羌聞清越之聲發凝輝兮<lb/>
旣昭我述鏘雅韻兮必俟君行是以敬慎侯度獨髙人<lb/>
情至若斵以爲壺徒玩其質執而爲璧徒旌其秩豈若<lb/>
用之有方垂之無必威儀棣棣居則粲然之光進退瑲<lb/>
瑲動則冷然之律是以古之君子物有其章温恭可象<lb/>
環佩其鏘旣覩容而生敬諒播往以傳芳然則貞玉之<lb/>
質非賢無以服用昔賢之佩非玉無以表彰故佩斯敬<lb/>
覩斯莊方今野無遺賢山不藏玉彼華佩兮同昔時以<lb/>
<pb n="KR2k0049_WYG_219-33a"/>
入用彼君子兮思古人以自朂故能振休風播淳俗則<lb/>
今日之佩玉昔賢之髙躅者也<lb/>
　　神龜負圖出河賦<lb/>
茫茫積流祚聖有作動上天之密命假靈龜以潛躍蓋<lb/>
欲以慶遙源敷景鑠寫物象之精密化人物之樸畧豈<lb/>
不以河之德兮深長龜之壽兮會昌載禎符先呈於古<lb/>
帝稱大寶後遺於寧王故將出也感天地動隂陽浮九<lb/>
折之澄碧散五色之榮光然後蹈箭流而泳花浪露元<lb/>
<pb n="KR2k0049_WYG_219-33b"/>
甲而明繡裳初若沉圓璧而未沒稍似泛孤鳬而欲翔<lb/>
旣而降芳蓮蹈清沚五老游而共睹列聖過而每喜出<lb/>
朝日如耀其寶圖伏靈壇狀陳其鏤簋布爻象之糺紛<lb/>
藴天地之終始負謀謨之畫將化洪荒當授受之時豈<lb/>
思綠水非臆對之可述諒鈎深而有致所以出河宗作<lb/>
天瑞馮夷倚浪以相送神魚鼓舞而旋避於戲冥數窅<lb/>
然自我而傳外骨明賁中心善泉將後天而思永豈爲<lb/>
贄而居前至如魚託素以達情鳳銜詔而展禮未若祥<lb/>
<pb n="KR2k0049_WYG_219-34a"/>
開八卦兆動四體闡文教寧木鐸之足儔贊貞明與日<lb/>
月而同啓洎乎形貌旣著品物𩔖分榮萬化之茫昧合<lb/>
一氣之絪緼䜟用光於夏葉繇每煥於羲文此乃天理<lb/>
用彰神道設教故躍波而委質殊以文而飾貌觸綸誠<lb/>
怪於文鱗隱霧徒嗟乎元豹此悠久也可是則而是效<lb/>
　　裴將軍舞劍賦<hi>并序</hi>　　　　　　喬　潭<lb/>
元和秋九月羽林裴公獻戎捷於京師上御花萼樓大<lb/>
置酒酒酣詔將軍舞劍爲天下之壯觀遂賦之其辭曰<lb/>
<pb n="KR2k0049_WYG_219-34b"/>
將軍以幽燕勁卒耀武窮髮俘海夷虜山羯左執律右<lb/>
秉鉞振旅闐闐獻功於魏闕上享之則鍾以捍簴鼓以<lb/>
靈鼉千妓度舞萬人髙歌秦雲動色渭水躍波有肉如<lb/>
山有酒如河君臣樂飲而一醉夷夏薫薫而載和帝謂<lb/>
將軍㧞劍起舞以張皇師旅以烜赫戎虜節八音而行<lb/>
八風奮兩階之干羽公於是乎貝胄朱綅而正色虎裘<lb/>
錦裼而攘臂抗稜威飄鋭氣陸離於武備婆娑乎文事<lb/>
合桑林之容以盡其意照蓮花之彩以宣其利翕然鷹<lb/>
<pb n="KR2k0049_WYG_219-35a"/>
揚翼爾龍驤鋒隨指顧鍔應徊翔取諸身而聳躍上其<lb/>
手以激昻縱横耀穎左右交相觀乎此劍之躍也乍雄<lb/>
飛俄虎吼搖轆轤射牛斗空中悍慄不下將久欻風落<lb/>
而雨來果愜心而應手爾其凌厲浮清絢練夐絶青天<lb/>
兮可倚白雲兮可決覩二龍之追飛見七星之明滅雜<lb/>
朱干之逸勢應金奏之繁節至乃天輪宛轉貫索迴環<lb/>
光冲融乎其外氣混合乎其間若湧雲濤如飛雪山萬<lb/>
夫爲之雨汙八佾爲之慚顔及乎度曲將終發機尤捷<lb/>
<pb n="KR2k0049_WYG_219-35b"/>
或連翩而七縱或瞬息而三接風生兮蒨斾襜襜電走<lb/>
兮彤庭<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>
                    <graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>隂冥變見靈怪離獵將鬼神之無所遁逃<lb/>
豈蠻夷之不足震懾嗟夫蘭子之迭躍其人未雄仲由<lb/>
之自衛其武未工曷若將軍爲百夫之特寶劍有千金<lb/>
之飾奮紫髯之游刃發帝庭之光色所以象大君之功<lb/>
亦以宣忠臣之力或歌曰洸洸武臣耀雄劍兮清邊塵<lb/>
威遠夷兮率來賓焉用輕裾之妓女長袖之才人天子<lb/>
穆然詔伶官斥鄭衛選色者使覘乎軍容教舞者使觀<lb/>
<pb n="KR2k0049_WYG_219-36a"/>
乎兵勢變激楚之結風爲發揚之蹈厲僉謂將軍之劍<lb/>
舞古未之至<lb/>
　　雙瀵泉賦<hi>以泉澄水澈皎鏡春冬爲韻</hi>
呀厚地而濫涌者有河東之瀵泉坼隂開竇沃日浮天<lb/>
初汨沒圓衡拂髙湍於尋祗之下復逶迤遠注散餘波<lb/>
於馮夷之川爲神龍窟宅之土而致美爲隂陽蓄泄之<lb/>
所而通元將海日泓浤而照此豈坤儀挺拔以隳焉來<lb/>
何所自去何所止始開雙瀵發輝於汾魏之郊竟助洪<lb/>
<pb n="KR2k0049_WYG_219-36b"/>
流歸潮於渤澥之水借如夜色初升晴空下凝繁星映<lb/>
而珠滿新月入而鈎澄洎乎風駭霧勃烟涌雲蒸則有<lb/>
鬼神倐閃以恍惚蛟螭鼓怒以噴騰異物之與詭怪孰<lb/>
可得而備徵意以爲潛虚洞决脈流派别雖一河有隔<lb/>
終隂隙以相連故數眼分開涵碧虚而共潔是以百尺<lb/>
澄兮四空皛珠胎明兮沙岸皎洗拂煙埃蕩漾魚鳥亦<lb/>
能涼生朱夏氣暖元冬守謙下以含道順畎澮以利農<lb/>
道則以物爲賓水則假利於春人有情於利水水無意<lb/>
<pb n="KR2k0049_WYG_219-37a"/>
以求人人之自僞我豈非真故至人以水爲德以心爲<lb/>
鏡鏡雖明不利於人水至平不潛乎性故瀵之爲澤也<lb/>
廣泉之爲鑒也淨若壅而閉則澤不能及物混而濁則<lb/>
鑒不能自正故選士者象清瀵以含虚懷才者但明心<lb/>
而求映茍能酌憲於兹泉則可以相鹽梅而翼聖<lb/>
　　登天壇山望海日初出賦<hi>以海日生殘夜爲韻</hi>紇于俞<lb/>
配乎地者惟山麗乎天者惟日登岧嶤之峻極見曈曨<lb/>
之初出廓靈海百川之宗孕金烏千里之質泛圓光於<lb/>
<pb n="KR2k0049_WYG_219-37b"/>
沆瀁煥鮮耀而灩溢雖騰輝於碧浪之中詎侔色於紅<lb/>
萍之實觀夫烈霾曀赫炎晴擘洪波歊太清馮夷駭躍<lb/>
㒺象奔驚照耀兮驪珠潛吐曭朗兮龍燭忽生愕羣仙<lb/>
於金鏡驚天雞於玉京巨浸半涵猶韜普天之美人寰<lb/>
尚暝孰識未融之明懿其千仞可躋四目斯在危岫陵<lb/>
乎碧落日域遼乎蒼海旣登陟以遐觀知䝉氾之浴彩<lb/>
晨光乍分夜色未改昇黄道而將始臨下土而有待晝<lb/>
明夕晦徒觀其躔次之常出有入無孰測夫隂陽之宰<lb/>
<pb n="KR2k0049_WYG_219-38a"/>
氣澄霧巻月落星殘流暉電曜散彗虹攢將煥爛以下<lb/>
燭出浩淼而上干掛扶桑而杲杲昇陽谷而團團敷九<lb/>
華而赩奕燦三山之峰巒且幾升天無憂於見渫已能<lb/>
烜物寧患乎祁寒順寅賓而不忒爍溟漲之無端乘變<lb/>
化而復往得沐浴乎波瀾於是游太極辭殘夜羲和敬<lb/>
導運行有舍得天能久克彰乎真明委照無私不間於<lb/>
夷夏嘗傾藿而久俟冀餘光之一借<lb/>
　　登天壇山望海日初出賦<hi>其二同前韻</hi>
<pb n="KR2k0049_WYG_219-38b"/>
山惟隠天海則孕日日將昇而轉麗山望遠而無失青<lb/>
崖直上覺亭亭而漸髙碧浪遙分覩杲杲之初出將以<lb/>
測晷度窮節汩豈能獨媚東南之隅空呈畏愛之質而<lb/>
已哉當其隂兔傾晨雞鳴捫葛藟陟崢嶸挺身於重巘<lb/>
肆目於八紘天地廓烟雲清赫彼巨浸吐兹炎精映曈<lb/>
曨而有竟燭浩淼而方呈彩射空中謂隂火乍出色浮<lb/>
波上疑萍實初生皦爾下土煥乎上征觸髙濤而暫滅<lb/>
泛輕浪而還明曙色漸分晨光未改濛汜拂浪扶桑浴<lb/>
<pb n="KR2k0049_WYG_219-39a"/>
彩將黄道以麗天必青方而浮海豈韜映之爲美實照<lb/>
臨而有待是豈望莫遠乎日域登莫峻乎天壇彼以離<lb/>
而取象此以艮而居安考之則隂陽有度察之則溟漲<lb/>
無端况乎銀漢落金波殘將東方而自出俾下土而式<lb/>
觀三足翺翔若刷乎渤澥重輪輝煥如歷乎波瀾映嵎<lb/>
夷而未定拂若木而將升紅綵下沉照波中之鱗甲朱<lb/>
光下溢射雲表之峯巒誠變化之相詭諒始終之莫殫<lb/>
洎夫出溟渤照戎夏昇九天辭午夜羲和整轡而直上<lb/>
<pb n="KR2k0049_WYG_219-39b"/>
葵藿傾心而皆仰亦何必登日觀之峯而後望神明之舍<lb/>
　　登天壇山望海日初出賦<hi>其三以題字爲韻</hi>
客有曉躡稜層髙山獨登覽煙嵐之忽斂見海日之初<lb/>
昇赫彩旁照炎光上騰影乍搖而滿目霞碎波不動而<lb/>
長空血凝由是倚危巒立天壇夜色既啓炎精始團赤<lb/>
氛上煥於雲路朱輪乍碾於波瀾照燿一海之中剖開<lb/>
萍實分明百丈之外洗出金盤浩渺無涯曈曚在望髙<lb/>
若崢嶸之頂下視赫曦之狀焚爇巨浸浮沉奔浪陽烏<lb/>
<pb n="KR2k0049_WYG_219-40a"/>
浴羽而載飛羲和按轡而直上不沉乎泉將麗乎天爍<lb/>
雲濤而有曜𩔖庭燎而無烟赫赫光滿規規質圓纔湧<lb/>
出於溟渤之底已見盡乎巖嶺之巔所以躋髙峰翫丹<lb/>
彩明暗旣分升沉斯在望若木之初出疑沓上天河想<lb/>
隂火之潛照見焰燒滄海出水未遠騰飛已殷托髙跡<lb/>
於巉崪之際指大明於顧盼之間湧上扶桑謂蟠桃之<lb/>
有蘂照出仙島疑燭龍之映山歘赫滿空淵淳沃日當<lb/>
銀漢而炫晃泛金波以洋溢巨鯨之冥目霍張洪爐之<lb/>
<pb n="KR2k0049_WYG_219-40b"/>
鑄鏡飛出及登乎軌度射破氛霧洗光華而不濕衝塵<lb/>
埃而寧汚倚九天以照臨見百川之奔赴故游者徙倚<lb/>
遐望徘徊久駐因物屬辭愧升髙而能賦<lb/>
　　登天壇山望海日初出賦<hi>其四同前韻</hi>　蔣　防<lb/>
山有極天崇萃冠羣嶽而首出下壓溟渤之竒岸平視<lb/>
扶桑之初日天光海上曈曈而曉色已分人代夢中促<lb/>
促而寒更未畢客有愛此早景登兹崇山候東方之昏<lb/>
黒據中頂之孱顔俄而陽開隂閉翕赩迴還曳晨光於<lb/>
<pb n="KR2k0049_WYG_219-41a"/>
莽蒼之外走狂電於溟濛之間髙焰忽興瀾汗而洪濤<lb/>
血赤半規猶隠洪彤而青帝朱殷及其旋轉將昇睢盱<lb/>
萬狀散五彩而錦章已出照三山而鼎足相向杲杲兹<lb/>
始規規滿望火輪上碾燒碧落之氛埃金汁下融躍紅<lb/>
爐之波浪觀夫巨浸無際踆烏上搏萬象昭著二儀霍<lb/>
寛驚魚龍之蟄銷昧谷之寒散入圃畦想葵藿之俱靡<lb/>
稍分林嶺見木石之同壇獨立嵯峨曠瞻晷度躔次一<lb/>
道暉華四布赫曦而六合貞明吞納而百川奔赴不假<lb/>
<pb n="KR2k0049_WYG_219-41b"/>
濬冲之目盡觀元虚之賦赫奕昭宣層巖之巔赤玉之<lb/>
盤燭地黄金之鏡帖天海若奪魄羲和振鞭濕光而長<lb/>
波初沃暖氣而孤峰最先美潤呈祥重光賦彩帶寰抱<lb/>
之珥照不波之海隂火之微茫已沉土圭之盈縮屢改<lb/>
則知大明之麗天兮可捧而昇髙山之横空兮作鎮不<lb/>
崩倘躋攀之有路願觀光而一登<lb/>
　　汾水新船賦　　　　　　　　　徐彦伯<lb/>
賢者徹侯求人之瘼分帝之憂以爲冀方輪轉病於行<lb/>
<pb n="KR2k0049_WYG_219-42a"/>
輈乃乘素秋鏡清流假道於河伯息肩於吳牛因去彼<lb/>
以取此遂捨車而造舟革故鼎新裁規創制通子房之<lb/>
妙畧運𢎞羊之潛計則淺深之量將載沉而載浮陳去<lb/>
就之宜則旣濟而未濟懿夫席帆錦纜蘭橈桂檝不日<lb/>
而成嘉謨允叶蒲且罔設寧勞漁子之家財用無虧不<lb/>
奪農人之業水之積也厚船之動也捷迴翔並騖識波<lb/>
上之雙鳬倐忽孤飛見天邊之一葉伊負重以致遠非<lb/>
卭否而人涉及夫安卑委順外靜中虚混泥沙而閉矣<lb/>
<pb n="KR2k0049_WYG_219-42b"/>
象智者之居諸逐便乘流排難觸物泛波濤之不屈狀<lb/>
勇者之拂鬱船之時義吉無不利向之爲材也摽挺特<lb/>
之材今之爲器也作殊常之器若往若來無顛無躓奢<lb/>
淫自戒厭殷帝之酒池游戲無虞恥丹朱之陸地鵠首<lb/>
翩然魚鱗比用映汾隂之寳鼎㕘漢武之樓船當秋風<lb/>
之擢唱候明月以扣舷載稟儲而奉國達方物以朝天<lb/>
可以通河渭可以泝涇瀍斯暫勞而永逸將冠古而爭<lb/>
先且知君子攸作務於遠大美利亟行莫不繫賴厥聲<lb/>
<pb n="KR2k0049_WYG_219-43a"/>
載路賡歌濟巨川之功史不絶書考課獲疇庸之最<lb/>
别有荷爲衣兮蕙爲帶鼓輕枻兮張翠蓋杳渺煙波之<lb/>
末夷猶區域之外願一涉於龍門接神仙之嘉會<lb/>
　　鹽池賦　　　　　　　　　　　閻伯興<lb/>
坤之美兮焉可以測鹽之池漭沆兮劃開於郇瑕之側<lb/>
廓平陸而無際浸長天之一色前對條山照峰巒之截<lb/>
嶨却鄰安邑對城樓之嶷岌其出形鹽也狀雄虎之蹲<lb/>
於長野攫拏兮布濩其吐精光也如白日之昇陽谷照<lb/>
<pb n="KR2k0049_WYG_219-43b"/>
爛兮熻赩旣似乎鏡湖之不遠又似乎渤澥之在卽是<lb/>
以我良牧宣風千里褰帷憑軾覩兹池兮荷上天之報<lb/>
覩兹鹽兮恤下人之食意者以爲季布鎮乎股肱黄霸<lb/>
藴其輔翊不爾何魚鹽川澤之用饒土潤鹹鹺之利飭<lb/>
天人之繄賴則有典有孚百姓之攸迷而不知不識粲<lb/>
矣郊甸丕哉庾億且觀其皎皛池濱皚峨嶙峋髣髴珪<lb/>
璧依稀碝珉入澤遐窺喜晴天之速曙隔林斜望訝瓊<lb/>
樹之驚春餌之者若茹膏之客捧之者疑獻玉之人况<lb/>
<pb n="KR2k0049_WYG_219-44a"/>
生殊播植動必合時爲諸侯之賞愛入嘉賓之賦詩嗟<lb/>
乎其皎皎兮於川之湄其郁郁兮於川之坻有美玉之<lb/>
價沉之而不汙有君子之德涅之而不緇利入桓公之<lb/>
論名留謝氏之詩充郡國之珍産實亭育之攸資永言<lb/>
沉鬱必由光拂可取於人况鑒於物懿夫天不秘寶地<lb/>
不藏靈可以和梅羮之調鼎致君於堯舜可以偶腒鱐<lb/>
之入薦効祉於勲名爾河汾之寶信同天造豈若汾溝<lb/>
塍之綺錯則萬頃花明市井田之周環則千里雪皓由<lb/>
<pb n="KR2k0049_WYG_219-44b"/>
斯言旃有美自天幸無委於泥淖將以報於陶甄<lb/>
　　河橋賦<hi>以山河魏國寶爲韻</hi>　　　　　　　閻伯璵<lb/>
壯三輔之雄極非魏國其伊那總魏國之繁隘非斯橋<lb/>
而豈他條山左臨髙嶂東連於渤海晉闗右抱浮梁西<lb/>
截於長河却頓鐵牛駭浮川之魍魎旁飛畫鷁驚入浪<lb/>
之黿鼉竹笮其維不虞於奔濤擘赫金鏁斯纜何懼於<lb/>
層氷皚峨川有梁兮閃聞於揭涉王在鎬兮有格於來<lb/>
訛蓋取諸益其不謂何故馬卿之歘爾斯題請觀卽事<lb/>
<pb n="KR2k0049_WYG_219-45a"/>
尾生之溘焉守死夫奚足多豈比夫虹能象之不可以<lb/>
來往鵲能填兮不可以經過若斯之利用吾賓薦之士<lb/>
亦可歌頌諸侯之盛績樂王化之雍和爾其薄烟霏霏<lb/>
初日杲杲遠之而望勢侔神造旣似乎瀑布之界天台<lb/>
又似乎蓬萊之横海島虚其内則用當於無疏其間則<lb/>
屈而且抱憑險作固夾咽喉之重闗用否而通連秦晉<lb/>
之長道東西水滸義非待於秦求襟帶山河固可兼之<lb/>
魏寶爾其憧憧往還曵曵空間華柱上征殊馬援之標<lb/>
<pb n="KR2k0049_WYG_219-45b"/>
界石臺中聳若鼇力之負山偉哉武侯時賞兹國况夫<lb/>
樞要作限通塞旁達無垠下臨不測舟形﨑嶬似火龍<lb/>
之飲川梁勢編綿疑海鵬之㸃翼其拯物也有來斯適<lb/>
其濟時也遐方不殛非夫蓄巨川之運迴幹地之力則<lb/>
何能掄梓材以當路臨要津而作式守此道也夫有何<lb/>
極然而物有成規國有虚費信彼才之可取奚此橋之<lb/>
獨貴使夫期不日以獻珠連城而出魏<lb/>
　　雲中古城賦　　　　　　　　　張　嵩<lb/>
<pb n="KR2k0049_WYG_219-46a"/>
開元十有四年冬孟月張子出玉塞秉金鉞撫循邊心<lb/>
窺按窮髪走汗漫之廣漠陟崢嶸之髙闕徒觀其風馬<lb/>
哀鳴霜鴻苦聲塵昏白日雲繞丹旌虜障萬里戍沙四<lb/>
平乘䝉恬之古築得拓䟦之遺城伊昔晉人失政亡彼<lb/>
金鏡海水朝飛欃槍夕映鵝呈而二京繼覆馬渡而五<lb/>
胡交盛慨逐鹿而爭雄空瞻烏而莫定於是魏祖發大<lb/>
號鼓洪爐天授宏畧神輸秘圖北清獯獫南振荆吳由<lb/>
是一太隂以建極則廣莫而論都遂徵板榦庀徒卒鏟<lb/>
<pb n="KR2k0049_WYG_219-46b"/>
嶕嶢剞崛屼因方山以列榭按長城以爲窟旣雲和而<lb/>
星繁亦邱連而岳突月觀霞閣左社右鄽元沼泓汯湧<lb/>
其後白樓<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>㠗興其前開士子之辭館列先王之籍田<lb/>
靈臺山立璧水池圓雙闕萬仞九衢四達羽旄林森堂<lb/>
殿膠葛當其士馬精强都畿浩穰始摧燕而滅夏終服<lb/>
宋而平梁故能出入百祀聯延七主擊魯衛之諸侯廓<lb/>
秦齊之土宇禮興樂盛修文輝武講六代之憲章布三<lb/>
陽之風雨亦云已矣哉俄而髙祖受命崇儒重才南巡<lb/>
<pb n="KR2k0049_WYG_219-47a"/>
主鼎之邑北去軒轅之臺鵬搏海運鳳舉天迴嗤紇真<lb/>
之鳥死憶新野之花開自朝河洛地空沙漠代祀推移<lb/>
風雲蕭索温室樹古瀛洲水涸城未哭而先崩梁無歌<lb/>
而自落魏家美人聞姓元新聲巧妙今古傳昔日流音<lb/>
遍華夏可憐埋骨委山樊城闕摧殘猶可惜荒郊處處<lb/>
生荆棘寒飈動地胡馬嘶若箇征夫不沾臆人生榮耀<lb/>
當及時白髪須臾亂如絲君不見魏都行樂處只今空<lb/>
有野風吹乃載歌曰雲中古城鬱嵯峨塞上行吟麥秀<lb/>
<pb n="KR2k0049_WYG_219-47b"/>
歌感時傷古今如此報主懐恩奈老何<lb/>
　　雲中古城賦　　　　　　　　　呂令問<lb/>
正北曰并有唐作京密近戎狄張皇甲兵尹也總居守<lb/>
之任將也當節制之名故卒乘輯睦而王都肅清於是<lb/>
㫁武誼按亭燧電轉前旌風吹横笛楊葉箭的蓮花劍<lb/>
騎下代郡而出鴈門抵平城而入胡地挾纊稱暖投醪<lb/>
必醉則知撫之者誠難用之者不易是時隂閉羣山寒<lb/>
凋衆木川平塞迴冰飲霜宿慷慨乎大荒徜徉乎游目<lb/>
<pb n="KR2k0049_WYG_219-48a"/>
區脱潛遁屠耆懾逐訴古城之謂何傅魏家之所築伊<lb/>
昔晉京板蕩海縣沸騰不有所命將何以興王師赫怒<lb/>
爰整其旅霧集雲屯龍驤鳳舉棄萬里之沙漠傍五原<lb/>
之風土肇爲此都實爲太祖夫其規典章辨封疆池桑<lb/>
乾之水苑秦城之牆百堵齊矗九衢相望歌臺舞榭月<lb/>
殿雲堂開儒士於璧沼貯美人於玉房翕習沸渭熒熒<lb/>
煌煌取威定霸於是乎在施令作法罔或不臧武破六<lb/>
州之内文宅三川之陽何其壯也旣而年代倐忽市朝<lb/>
<pb n="KR2k0049_WYG_219-48b"/>
遷徙干戈鼙鼓之雄綺羅絲竹之美孰不煙散雨絶沙<lb/>
埋灰委樹名歡而詎存鳥稱樂而俱死危堞旣覆髙墉<lb/>
復夷寥落殘徑依稀舊墀榛棘蔓而未合苔蘚分乎相<lb/>
滋伏熊鬭贙騰麕聚麋常鳴悍鷩乍嘯愁鴟不可勝紀<lb/>
但令人悲胡風起兮馬嘶急漢月生兮鴈飛入可憐久<lb/>
戍人懐歸空佇立有客志遠才雄秉義由衷負詩書禮<lb/>
樂之用藴蕭曹魏邴之風虜庭髙枕河源鑿空霜犯鬢<lb/>
而先白塵染顔而少紅三爲都䕶五掌元戎益封而廣<lb/>
<pb n="KR2k0049_WYG_219-49a"/>
國事利而業崇獨見凌雲而作賦誰言坐樹而論功者哉<lb/>
　　禹鑿龍門賦<hi>以利濟生人功存聖德爲韻</hi>　　　　陳山甫<lb/>
控引河源鑿山爲門闢兩崖而龍蟠虎踞飛一帶而電<lb/>
激雷奔所以拯流離於品物佐含育於乾坤邈矣而髙<lb/>
蹤斯在巍然而詭狀斯存昔夏王披簡援圖盡力溝洫<lb/>
萬方附會以恭命百工子來而奉職畚插具而勢蹙風<lb/>
雲巖岫分而狀成閫閾波濤有路無非汲引之功鱗介<lb/>
攸居咸被生成之德異夫屹爾崖巘張爲閈閎懸流赴<lb/>
<pb n="KR2k0049_WYG_219-49b"/>
勢以中注巨石乘危而下傾拉藂林而山靈叶贊迴大<lb/>
壑而水怪奔驚故凝滯者得以流其惡昏墊者得以厚<lb/>
其生當其相地所宜兆人攸利山崢嶸而洞啓水噴薄<lb/>
而俄至湯湯浩浩俱成畎澮之流原隰陂池皆爲生植<lb/>
之地道邁千古芳流後塵豈不以開濟之功莫大通流<lb/>
之用如神龍躍新渚魚迷舊津四載之勞終成於舜日<lb/>
九年之患空媿於堯人始也設以規模不資鈐閉雲横<lb/>
結駟之狀浪走髙車之勢廣濫觴之用水無不通禆造<lb/>
<pb n="KR2k0049_WYG_219-50a"/>
化之遺人無不濟茂績崇崇與流無窮豁岧嶤而分遠<lb/>
碧來浩渺而寫晴虹不愧錫圭之命寧慙拓土之功是<lb/>
以羲軒等美唐虞齊盛故當煇爍於帝圖不然何以應<lb/>
千年之聖<lb/>
　　三門賦<hi>并序</hi>　　　　　　　　　趙冬曦<lb/>
砥柱山之六峰者皆生河之中流蓋夏后之所開鑿其<lb/>
最北有兩柱相對距崖而立卽所謂三門也次於其南<lb/>
有孤峰揭起峰頂平濶夏禹之廟在焉西有孤石數丈<lb/>
<pb n="KR2k0049_WYG_219-50b"/>
圓如削成復次其南有三峰東曰金門中曰三堆西曰<lb/>
天柱湍水從黄老神前東流湍激蹙於蝦石折流而南<lb/>
潄於三門包於廟山乃分爲四流淙於三峰之下觝於<lb/>
曲限會流東注加以兩崖夾水壁立千仞盤紆激射天<lb/>
下罕比時以内兄牛氏壯而游焉相顧賦之以紀竒跡<lb/>
大河瀰漫上應天漢濬靈波於積石之西瀑懸流於崑<lb/>
崙之半茫茫禹功兹焉會通鑿連巖而瀉瀲羅崛島以<lb/>
攢空濶兮若横兩闕於江上岌兮若稜三山於海中崇<lb/>
<pb n="KR2k0049_WYG_219-51a"/>
山嶔崟呀水淙射左右飛濤起伏相擊截奔湍兮躋石<lb/>
臺目霍濩兮心徘徊三峰砥其却立架崇門以洞開連<lb/>
嶂紆河以壁峭疊巘喬空而半頹洪流蹙折以盆涌潄<lb/>
湍崟窟而相磓苞巒秘隒砅其鼔作<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>爂澎瀑灕以山<lb/>
摧奔濤迅澓紛其蕩駭蓬渤滑淈霍以雲迴盤渦窙寥<lb/>
以谷施奔石砰磕以成雷抝怒未洩横流逆折合如地<lb/>
轉散若天裂搖騰䂬嶼刷蕩珊穴硉岩腰而沫沸淙隘<lb/>
口而湍咽然後澡雲霽靄收濤巻瀨汩沄沄以無聲漫<lb/>
<pb n="KR2k0049_WYG_219-51b"/>
浩浩以東會惣四流而混合注三穴而滂沛泛洪漣於<lb/>
大磧之東薄餘怒於天池之外當其時也山獸驚躍水<lb/>
禽亂飛魚獺沉潭以不動獑猱拱樹以相依竄鮫人於<lb/>
洞壑帖舟子於漣漪莫不愁白鷺之初下嘆黄牛之暝<lb/>
歸若乃降望金門徜徉石觜窮岩萬仞一曲千里松歴<lb/>
歴而生涯草鬖鬖而覆水雲蓬茸兮歴地生風颼飀兮<lb/>
百籟驚猿惜暮而悲呌鳥辭春而不鳴阽嵲屼兮杪崢<lb/>
嶸飛客心兮動客情憐石菌之冬茂賞瑤芝之夜明惟<lb/>
<pb n="KR2k0049_WYG_219-52a"/>
夏君兮永蟄拜靈廟兮何及榱梁古兮山鳥棲階壁蕪<lb/>
兮野鼯入感微禹之歎深亢幽謌以佇立歌曰申負石<lb/>
兮空自竒客乘槎兮何遠爲君不見虚舟之泛泛浩乘<lb/>
流而不羈<lb/>
　　太原進鐵鏡賦　　　　　　　　喬　琳<lb/>
晉人用鐵兮從革無方其或五金同鑄百鍊爲鋼雕鐫<lb/>
而雲龍動色磨瑩而冰雪生光爛成形於寶鏡期將達<lb/>
於明王故有徹侯君守方物底貢擇使而天騜共飛登<lb/>
<pb n="KR2k0049_WYG_219-52b"/>
車而海月相送妍媸之鑒已久肝膽願呈者衆鏡之旣<lb/>
明星衝是亨列照而三光共霽凝輝而四海俱清應人<lb/>
無疲知道不虚受處已不厚見心乎砥平若乃宇宙清<lb/>
朗提攜偃仰旁窺而山澤入懐俯視而雲霄在掌雖因<lb/>
時而委照不候物以呈象圓規可轉處順之物攸先勁<lb/>
質無虧持盈之道彌張墨客因進而歌曰金之精兮衆<lb/>
寶所參鏡之明兮羣象所含清至瑩兮氛埃不雜明至<lb/>
察兮醜𩔖相慚幸沗秦臺之一鑒與飛鵲而圖南<lb/>
<pb n="KR2k0049_WYG_219-53a"/>
　　藺相如秦庭返璧賦　　　　　　李　爲<lb/>
有和氏兮曠代之珍有藺生兮非常之人全重寶以藩<lb/>
趙在輕生以抗秦旣獲我心信卓哉於千古不辱君命<lb/>
能使乎於四隣相如於是詠東山之詩考四郊之役巾<lb/>
車脂轄匪朝伊夕徘徊悵望沉吟感激誓殺身而報主<lb/>
欲張膽而吞敵蹈虎尾而若閑過鯨口而無惕卒一言<lb/>
以復命得連城而致璧茍大信之或虧豈微躬之是惜<lb/>
授使遄征不遑底寧望紫氣之函谷出黄砂之井陘旣<lb/>
<pb n="KR2k0049_WYG_219-53b"/>
臻天府之地遂造雲龍之庭秦君方臨丹陛案青萍耀<lb/>
國華振朝經建翠鳳之旗則天收光景伐靈鼉之鼓若<lb/>
地出雷霆然後命謁者先告令使者後進將恃威以逞<lb/>
暴欲愛寶而損信曷英勇而知機弗詭辭以恭順温如<lb/>
之質比美凝然之姿乃振且勍敵之見欺將殺身而不<lb/>
恡西隣之言是責南山之節斯峻何大國之無良爲匹<lb/>
夫之取俊不然者何以遭賈傳之過秦爲相如之慕藺<lb/>
連城棄諸良玉歸歟且告秦言已矣復爲趙寶焉如潔<lb/>
<pb n="KR2k0049_WYG_219-54a"/>
誠求之何晚而褐懐之已遠生芻之質空存白虹之氣<lb/>
不返<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_219-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志巻二百十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百二十</head> <lb/>
    <p>
<pb n="KR2k0049_WYG_120-1a"/>
欽定四庫全書<lb/>
　山西通志卷一百二十<lb/>
　　人物<hi>二十</hi>
朔平府<lb/>
元<lb/>
程思亷字介甫家東勝州父恒沿邉監𣙜規運使思亷<lb/>
　用薦給事東宫授樞宻院監印使任襄樊轉餉築城<lb/>
　置倉轉輸者多與民爭門不時至令行旅異路粟至<lb/>
<pb n="KR2k0049_WYG_120-1b"/>
　多露積一夕大雨思亷安臥不起省中召詰答曰此<lb/>
　去敵近中夜騷動衆必驚或致他變縱有漂濕不過<lb/>
　軍中一日糧耳聞者韙之至元十二年入為監察御<lb/>
　史以劾阿哈瑪特繫獄居之㤗然累遷河南道副使聞<lb/>
　兩河饑而急徴租欲緩之有司謂法當上請思亷曰<lb/>
　必待請民且不堪命矣即移文罷徵後果得請既而<lb/>
　流民数萬渡河求食朝廷遣使禁勿渡思亷慮其生<lb/>
　變曰民急就食豈得已哉天下一家河南河北皆吾<lb/>
<pb n="KR2k0049_WYG_120-2a"/>
　民也悉縱之徃且曰雖得罪無憾章上亦不之罪衛<lb/>
　輝懐孟大水及城不沒者数版思亷即修隄防露宿<lb/>
　督役水不為患衛人徳之以憂去初立雲南行臺起<lb/>
　為御史中丞渠長來賀意甚促思亷宣上威徳使毋<lb/>
　自外聞者懾服雲南舊有學校力為振起始有從學<lb/>
　問禮者成宗初除河東山西亷訪使初下車請減太<lb/>
　原飼諸王駝馬数雖觸嫌怨不顧也卒得從減免諸<lb/>
　滋擾累民甚頼焉平陽諸郡嵗轉粟北方勞費数倍<lb/>
<pb n="KR2k0049_WYG_120-2b"/>
　請改輸河東近倉舊法决事有議劄權歸曹吏思亷<lb/>
　自判牘尾某當某罪吏皆束手累任風憲言事剴切<lb/>
　如請早建儲貳訪求賢俊辨車服議封諡養軍力定<lb/>
　律令皆急務也而又見義勇為剔弊除蠧不少囘互<lb/>
　與人交有始終疾病死喪徃返数百里為之經紀好<lb/>
　薦逹人或以為好名思亷曰若避好名之嫌人不復<lb/>
　敢為善矣卒諡敬肅<lb/>
崔彧字文卿馬邑人負才氣剛直敢言世祖器重之至<lb/>
<pb n="KR2k0049_WYG_120-3a"/>
　元中奉詔至江南訪求藝術還言呼圗克岱爾貪賄<lb/>
　貨煩擾百姓尋令鉤考樞宻文牘遂拜御史中丞奏<lb/>
　言臺臣雖王公將相亦宜紏察近唯御史得言臣以<lb/>
　為臺官皆當建言至選用臺察官若繇中書必有偏<lb/>
　徇之弊御史宜從本臺選擇初用漢人十六員今宜<lb/>
　增設䝉古人員從之復言時政十八事一曰開廣言<lb/>
　路多選正人番直上前庻免黨附壅塞之患二曰當<lb/>
　阿哈瑪特擅權臺臣莫敢紏其非事敗然後接踵随聲<lb/>
<pb n="KR2k0049_WYG_120-3b"/>
　宜别加選用三曰樞宻院定軍官賞罰多聼阿合馬<lb/>
　風㫖宜擇長貳四曰翰苑亦頌阿合馬功徳宜博訪<lb/>
　南北耆儒碩望以重此選五曰郝珍耿仁等雖正典<lb/>
　刑若是者尚多罪同罰異合次第屏除六曰貴游子<lb/>
　弟幼不講學得如左丞許衡教國子則人才輩出七<lb/>
　曰起居注所書不過奏事檢目宜擇重厚者分番上<lb/>
　直言動必書八曰憲曹無法可守宜早定律令九曰<lb/>
　近議裁冗官宜叅衆議以立成規十曰乞將諸路大<lb/>
<pb n="KR2k0049_WYG_120-4a"/>
　小官有俸者量增無俸者特給十一曰内地百姓流<lb/>
　移江南避賦役者已十五萬户乞降詔招徠復業十<lb/>
　二曰丞相安圖所進良臣悉為阿哈瑪特擯黜並當擢<lb/>
　用十三曰簿録奸黨貨財宜以實帑藏供嵗計十四<lb/>
　曰大都不應設留守司宜易總管府十五曰中書省<lb/>
　右丞二而左丞缺宜改置左十六曰行省不必置丞<lb/>
　相平章宜止設左右丞以下十七曰阿爾哈雅總制<lb/>
　兵民威權太盛宜罷職理算其官吏亦應轉徙他所<lb/>
<pb n="KR2k0049_WYG_120-4b"/>
　十八曰三品以上宜引見而後授官疏入命與御史<lb/>
　大夫伊實特穆爾議行又言江南盜賊蠭起皆由拘<lb/>
　刷水手與造海船日本之役宜姑止又江西四省軍<lb/>
　需應量民力凡給物價必以實召募水手當從其所<lb/>
　欲上不懌曰爾所言如射然挽弓雖可觀發矢則非<lb/>
　是矣又言昨遣官清丈大都地畝宜革權勢兼并之<lb/>
　弊無擾細民又言選取室女急宜停止宋文思院小<lb/>
　口斛出入官糧無所容隱宜頒行皆從之以劾盧世<lb/>
<pb n="KR2k0049_WYG_120-5a"/>
　榮不可居相職忤㫖下吏尋罷歸世榮敗起為集賢<lb/>
　大學士累拜中書右丞奏言僧格當國四年諸臣多<lb/>
　以賄進親舊皆授要官宜嚴加考覈凡入其黨者並<lb/>
　行斥逐又僧格所設衙門冗濫宜汰罷至大都高貲<lb/>
　戸半為僧格等所容庇徭役止累貧民宜核實均輸<lb/>
　自今非奉詔敢私歛民及擅役軍匠者論如法多見<lb/>
　施行久之復遷御史中丞奏額森喇丹穆爾實都王<lb/>
　巨濟皆僧格兇黨莫不願食其肉請從公論罪以謝<lb/>
<pb n="KR2k0049_WYG_120-5b"/>
　天下命悉誅之又請自今使臣出必降詔省臺院諸<lb/>
　司必給印文以杜姦欺又言諸官吏受賍在朝詣御<lb/>
　史臺在外詣按察司自僧格許空諸司以故反覆牽<lb/>
　延今宜遵成憲中書省奏仍請以彧為右丞世祖曰<lb/>
　崔彧不愛於言惟可使任言責寳泉提舉張簡誣彧<lb/>
　皆無驗簡繫獄病死成宗初乞遷他職不許曰卿若<lb/>
　辭避其誰抗言彧居御史臺十年守正不阿人多疾<lb/>
　之固辭病上曰卿勉為朕少留大徳二年加平章政<lb/>
<pb n="KR2k0049_WYG_120-6a"/>
　事卒至大元年追封鄭國公諡忠肅<lb/>
崔斌字仲文馬邑人彧之兄也性警敏多智慮世祖命<lb/>
　舉漢人識治體者安圖以斌對入見陳時政得失直<lb/>
　指面斥無所諱從幸上都帝問為治當何先斌曰致<lb/>
　治之道在任相帝問誰可者斌以安圗史天澤對又<lb/>
　請乞采輿論乃立馬颺言曰有㫖問安童可為相否<lb/>
　衆歡呼上悦遂以二人並為相除斌左右司郎中毎<lb/>
　論事帝前羣言終日不决者数語立判凡所獻替雖<lb/>
<pb n="KR2k0049_WYG_120-6b"/>
　近臣多不得與聞以此人多忌之㑹阿哈瑪特立制國<lb/>
　用司斌屡斥其姦惡至元四年出守東平南征卒奪<lb/>
　民席投其嬰於地以死斌馳謂主將曰未至敵境而<lb/>
　先殺吾民國有常刑汝亦當坐遂下其卒於獄尋遷<lb/>
　河南行省事奏劾右丞阿里妄冐軍数杖遣之有㫖<lb/>
　籍兵二萬益襄樊斌奏河南户少而調度繁多實不<lb/>
　堪命獲減其半改湖南行省參政圍潭州阿爾哈雅<lb/>
　中流矢斌挾盾先登語諸將曰潭人破膽矣若歛兵<lb/>
<pb n="KR2k0049_WYG_120-7a"/>
　許其降則重湖以南連城数十可傳檄定也倘縱兵<lb/>
　急攻使無噍類得一空城何益即遣人招諭城中爭<lb/>
　出降遷行省左丞召入覲從至上都上問江南治否<lb/>
　斌曰治安之道在得人先以江南官冗委任非人命<lb/>
　阿里等前徃察汰今蔽不以聞是罔上也杭州地大<lb/>
　委寄非輕阿哈瑪特溺私愛以不肖子穆哩庫充達嚕<lb/>
　噶齊豈量材授任之道且阿合馬先自陳乞免任其<lb/>
　子弟今身為平章而子若姪或為行省參政或為禮<lb/>
<pb n="KR2k0049_WYG_120-7b"/>
　部尚書或領将作監㑹同館一門悉處津要無以示<lb/>
　天下公詔並黜之又言阿喇卜丹臺臣劾其侵欺官<lb/>
　錢今復授江淮參政恐不厭人望上止其行復令御<lb/>
　史臺樞宻院按問汰冗員黜親黨罷𣙜茶營田漕運<lb/>
　諸司海内無不稱快調江淮左丞凡前蠧國漁民不<lb/>
　法事悉加釐正阿哈瑪特慮其害已乃奏理算江淮錢<lb/>
　穀遮留使不獲上見誣搆以罪竟殺之天下訟其寃<lb/>
　至大初追封鄭國公諡忠毅<lb/>
<pb n="KR2k0049_WYG_120-8a"/>
趙世延字子敬本雍古氏居雲中北邉祖安扎爾從太<lb/>
　祖征伐厯功為征行大元帥鎮蜀因家成都父哈斯<lb/>
　襲兼文州吐番萬户府達嚕噶齊世延幼喜讀書弱<lb/>
　冠世祖召見俾習官政至元二十六年擢監察御史<lb/>
　劾丞相僧格不法中丞趙國輔抑不上除南臺都事<lb/>
　成宗時厯安西路總管前官壅滯三千牘至不三月<lb/>
　剖决殆盡武宗初改四川亷訪使時蒙古軍士科差<lb/>
　繁重而番戍徃來多害人軍官或抑良為奴世延皆<lb/>
<pb n="KR2k0049_WYG_120-8b"/>
　除其弊又修都江堰遷西臺侍御史左丞劉深徃討<lb/>
　八百媳婦敗誅右丞阿固台當繼行世延言蠻方惟<lb/>
　事羈縻藉使盡得其地何補於國兵宜止弗用章再<lb/>
　上事卒罷延祐初拜參知政事署仍居右居中書二<lb/>
　十月遷御史中丞命平章以下送之入臺特們徳爾<lb/>
　忌之用皇太后旨出為雲南右丞帝命仍為中丞世<lb/>
　延劾特們徳爾罪惡十有三事乞補外授四川行省<lb/>
　平章即重慶路立屯田得江津巴縣間田七百八十<lb/>
<pb n="KR2k0049_WYG_120-9a"/>
　頃摘軍千二百人墾之嵗得粟萬餘石英宗初特們<lb/>
　徳爾復相下之獄世延不為動左丞相拜住屡言世<lb/>
　延亡辜得出鐡木迭兒怒曰此左丞相罔上也帝曰<lb/>
　此朕意耳㤗定四年復召為中書右丞詔以誣搆状<lb/>
　示天下天厯初遷御史中丞用中丞崔彧故事加平<lb/>
　章政事許乗小車入内尋以平章政事兼翰林學士<lb/>
　承旨奎章閣大學士命修經世大典加封魯國公移<lb/>
　疾歸屡徵不起後至元二年卒年七十七諡文忠世<lb/>
<pb n="KR2k0049_WYG_120-9b"/>
　延厯事七朝敡厯省臺五十年為文章波瀾浩瀚一<lb/>
　根性理嘗較定律令彚次風憲宏綱行世<lb/>
謝睦歡豐州豐縣人從太祖攻西京力戰先登連中三<lb/>
　矢仆城下太宗見而憐之命軍校㧞其矢縳牛剖其<lb/>
　膓裹而納諸腹中良久乃甦誓以死報毎遇敵必身<lb/>
　先之官至太原路金銀鐡冶達嚕噶齊<lb/>
謝仲温豐州人睦歡子豐頤廣顙聲音洪亮略涉書史<lb/>
　見世祖於野狐嶺命備宿衛城上都以工部提領董<lb/>
<pb n="KR2k0049_WYG_120-10a"/>
　其役大軍圍鄂令督將守江時軍士乏食仲温教之<lb/>
　<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>魚人頼以飽中統元年擢平陽太原兩路宣撫使<lb/>
　二年改西京至元九年遷順徳路總管時方用兵有<lb/>
　鬻子以償轉輸之値者仲温出俸金贖還之十六年<lb/>
　為湖南宣慰使二十二年改淮東嵗旱仲温導白水<lb/>
　塘溉田公私頼焉大徳六年卒年八十子蘭江州達<lb/>
　嚕噶齊孫孛完承事郎冀寜等路管民提司逹嚕噶<lb/>
　齊<lb/>
<pb n="KR2k0049_WYG_120-10b"/>
馬祖常字伯庸世為雍古部居靖州之天山先世事金<lb/>
　為馬步軍指揮使子孫因以馬為氏曾祖烏呼訥憲<lb/>
　宗命協理㫁事官事奏免儒人丁立常平倉多所建<lb/>
　白從世祖南征掌饋餉卒諡忠懿父潤同知漳州路<lb/>
　總管府徙家光州祖常七嵗知學得錢即市書十嵗<lb/>
　見燭欹燒屋觧衣沃水以滅火衆詫異之既長從蜀<lb/>
　儒張<graphic n="KR1220" url="https://raw.githubusercontent.com/kanripo/KR-Gaiji/master/images/KR1220.png" mimeType="image/png"/>講道儀眞質疑義<graphic n="KR1220" url="https://raw.githubusercontent.com/kanripo/KR-Gaiji/master/images/KR1220.png" mimeType="image/png"/>甚噐之延祐初鄉㑹試<lb/>
　皆舉首廷試第二授應奉翰林文字擢監察御史上<lb/>
<pb n="KR2k0049_WYG_120-11a"/>
　書請御正衙立朝儀使羣臣奏對之際御史執簡太<lb/>
　史執筆則雖有懐姦利乞官賞者不敢出諸口天子<lb/>
　承天繼統當極寳愛玉食之御猶審五味之宜酒醴<lb/>
　之供當思百拜之義又言古者建立言官非徒摭摘<lb/>
　百官短長照刷諸司文案蓋以拾遺補闕振舉綱維<lb/>
　上有關於宗社下有係乎民生禮文風俗治體所存<lb/>
　名爵諡贈政理斯在教化有方則善惡自别設施有<lb/>
　法則緩急自明重穀則農知勸定制則官有守修武<lb/>
<pb n="KR2k0049_WYG_120-11b"/>
　則先䘏兵勤民則先察吏事欲究其本末言不憚於<lb/>
　繁蕪因建白一十五事英宗為皇太子又請慎簡師<lb/>
　傅時特們徳爾為丞相盜觀國史率同官達爾瑪劾<lb/>
　其十大罪仁宗震怒命觧相位秦州山移言山本不<lb/>
　動之物今而動焉由在野有當用不用之賢在官有<lb/>
　當言不言之佞故有是異疏入大臣皆家居待罪亡<lb/>
　何特們徳爾復相左遷開平尹欲陰中之乃退居光<lb/>
　州久之特們徳爾死除翰林待制累遷禮部尚書兩<lb/>
<pb n="KR2k0049_WYG_120-12a"/>
　知貢舉一為讀卷官尋參議中書省事天厯中除南<lb/>
　臺中丞元統初召議新政賜鈔萬貫遂拜御史中丞<lb/>
　持憲益存大體西臺劾其僚禁酤時有酒容以苛細<lb/>
　不問嘗言將家子弟多驕脆有辜任使而庶民有挽<lb/>
　強蹶張老死草野者當建武科儲材以備非常之用<lb/>
　格不行尋轉樞宻副使辭疾歸起行臺中丞皆不赴<lb/>
　卒年六十封魏郡公諡文貞嘗預修英宗實録皇圖<lb/>
　大訓承華事畧又編集列后金鑑千秋記畧風憲宏<lb/>
<pb n="KR2k0049_WYG_120-12b"/>
　綱以進受賜優渥文宗嘗駐蹕龍虎臺應制賦詩尤<lb/>
　被嘆賞謂中原碩儒云陳旅曰古詩似漢魏律句入<lb/>
　盛唐散語得西漢之體<lb/>
明<lb/>
孫鏜字振逺東勝州人襲濟陽衛指揮同知朱勇薦署<lb/>
　指揮使正統末擢指揮僉事充右叅將從徐恭討葉<lb/>
　宗留敗賊金華復破之烏龍嶺景帝初召還起擢都<lb/>
　督僉事典三千營額森入進右都督充總兵官統京<lb/>
<pb n="KR2k0049_WYG_120-13a"/>
　軍一萬禦紫荆關而冦已入遂營城外冦轉至西城<lb/>
　鏜與大戰斬其前鋒数人逐冦北冦益兵圍鏜鏜力<lb/>
　戰不解高禮毛福壽來援石亨兵亦至冦乃退副楊<lb/>
　洪追之戰涿州深溝頗有斬獲師還仍典營務景㤗<lb/>
　初楊洪劾鏜江淵言城下之役惟鏜戰最力乃釋之<lb/>
　三年冬充副總兵協郭登鎮大同鏜欲與分軍子百<lb/>
　戸宏侮登上以鏜故貰之召還仍典三千營英宗初<lb/>
　以奪門功封懐寜伯予世劵天順初詔充總兵官帥<lb/>
<pb n="KR2k0049_WYG_120-13b"/>
　京軍往甘肅將陛辭宿朝房夜二鼔太監曹吉祥昭<lb/>
　武伯曹欽反恭順侯呉瑾趨語鏜鏜草奏自東長安<lb/>
　門隙投入内庭始得集兵縛吉祥守皇城諸門鏜走<lb/>
　邀太平侯張瑾擊賊瑾不敢出倉猝復走宣武街急<lb/>
　遣二子輔軏呼征西將士紿之曰刑部囚逸獄獲者<lb/>
　重賞衆稍聚至二千人始語之故時已黎明遂擊欽<lb/>
　欽方攻門鏜兵追擊賊散軏斫欽中膞軏亦被殺欽<lb/>
　竄歸拒鏜力戰至晡始定論功第一進世侯仍典三<lb/>
<pb n="KR2k0049_WYG_120-14a"/>
　千營贈軏百户世襲鏜善戰而嘗賄太監金英景帝<lb/>
　特宥之至是受將士賄解營務但掌左府憲宗初坐<lb/>
　與牛玊婚間住尋予半禄已全給之成化七年卒贈<lb/>
　淶國公諡武敏子輔請嗣侯吏部言奪門功例不得<lb/>
　世傳上以鏜捕反者予之傳子至孫應爵正徳中總<lb/>
　督團營四傳至曾孫世忠萬厯中鎮守湖廣總督漕<lb/>
　運凡二十年又三傳至孫維藩甲申三月被殺<lb/>
孟周朔州人成化己酉舉人授閿鄉知縣時有疑獄閉<lb/>
<pb n="KR2k0049_WYG_120-14b"/>
　閣思過㑹蛛沿纓上命緝朱英果獲陞衢州府同知<lb/>
鄭本公朔州人正徳九年進士厯御史武宗末請慎選<lb/>
　宗室親賢者正位東宮繫天下望不報世宗初乾清<lb/>
　工竣進疏以規上嘉納之踰月欲加興獻帝皇號力<lb/>
　言不可嘉靖元年出按遼東劾罷副總兵張銘都指<lb/>
　揮周輔還朝論救給事中劉最被切責二年十月時<lb/>
　享太廟極言遣代非宜報聞三年三月將考興獻帝<lb/>
　且立廟禁中本公偕同官力爭謂在潛邸日則為孝<lb/>
<pb n="KR2k0049_WYG_120-15a"/>
　宗之姪興獻王之子臨御日則為孝宗之子興獻帝<lb/>
　之姪可兩言决也至立廟大内實為不經夫享太廟<lb/>
　文曰嗣皇帝獻帝之廟又當何稱奪俸三月六日席<lb/>
　書為禮部尚書召張璁桂蕚入京本公偕同官四十<lb/>
　四人連章言蕚首為亂階璁再肆欺罔黄綰如鷹犬<lb/>
　張喙旁噬黄宗明如奴隸攘臂横行方獻夫居中内<lb/>
　應以成夾攻之勢席春隂行間諜以收漁人之功卒<lb/>
　之尚書之命由中而下行取之㫖已罷再頒大臣因<lb/>
<pb n="KR2k0049_WYG_120-15b"/>
　此被逐言官由之得罪雖往日瑾彬之奸流禍不若<lb/>
　是酷也不納已偕廷臣伏闕哭諫繋獄廷杖還職時<lb/>
　諸御史中本公言最切中尋還通政參議九年不調<lb/>
　轉大理寺丞稍遷南京太僕少卿歸二十年言官邢<lb/>
　如黙賈凖㑹薦詔許召用不赴卒<lb/>
孫日嚴字敬倩朔州人七嵗失怙事母唐以孝聞舉萬<lb/>
　厯甲午鄉試令偃師守霸州所至有清白名己未大<lb/>
　計以勁直失監司意左遷榆關别駕時軍興旁午日<lb/>
<pb n="KR2k0049_WYG_120-16a"/>
　嚴主餉事以勞瘁卒於官<lb/>
畢清威逺衛人嘉靖中選貢任浙江慈谿主簿勦倭寇<lb/>
　歿於陣贈太僕寺丞廕一子入監讀書子孫永免二<lb/>
　丁仍於地方立祠祭祀<lb/>
李瑾右玊人勇而多謀嘉靖中為中路叅將敵人犯西<lb/>
　路馳兵往救或以非汛地阻之瑾曰比肩事主何分<lb/>
　彼此既至奮勇力戰殺獲無算後以總兵鎮大同操<lb/>
　行清潔士卒中有得首功者親為露布上其事或戰<lb/>
<pb n="KR2k0049_WYG_120-16b"/>
　死設壇親祭之傷者亦親傅藥而於追殺失期及烽<lb/>
　堠失警者則用法不少貸以故廢將朱振得隂搆其<lb/>
　間叛卒王福勝等遂於夜半聚衆焚總兵府瑾聞變<lb/>
　持弓矢登門射之至天明矢盡知不免因解胄投地<lb/>
　曰我大將詎可死賊手遂仗刀自殺振後為總督劉<lb/>
　源清所誅福勝等亦皆伏辜<lb/>
麻禄大同右衛人嘉靖中為大同叅將從鎮帥劉漢襲<lb/>
　板升大獲俺答圍右衛與副將尚表固守乗間擊斬<lb/>
<pb n="KR2k0049_WYG_120-17a"/>
　其部長寇為退舍辛愛東犯以宣府副總兵入衛與<lb/>
　子遊擊錦並有却敵功<lb/>
李桂右玉人性忠義好讀書能通曉古今用兵得失嘉<lb/>
　靖中充遊擊将軍敵兵入桂率所部戰八角口豆兒<lb/>
　梁諸處自辰至酉援不至桂慰勞再三勉以忠義咸<lb/>
　感激奮起轉戰至窰兒上力竭為敵所殺事聞贈都<lb/>
　督僉事立祠祀之<lb/>
李柱大同右衛人為山西叅將嘉靖三十二年從總兵<lb/>
<pb n="KR2k0049_WYG_120-17b"/>
　李淶戰死於大蟲嶺贈都督僉事諡毅勇廕子世指<lb/>
　揮僉事<lb/>
劉漢平魯衛人嘉靖三十九年春總兵大同右衛邉外<lb/>
　由土城舊城而北經二黑河一灰河歴三里餘其地<lb/>
　曰豐州崇山環合水草豐美大同人趙全以妖術謀<lb/>
　不軌事覺懼誅與其黨李自馨劉四兒丘富趙龍吕<lb/>
　老十猛谷王馬西川周元張彦文等投俺答割豐州<lb/>
　一區處之為城郭宮室開良田数千頃接東勝川因<lb/>
<pb n="KR2k0049_WYG_120-18a"/>
　升板築垣號曰板升板升者華言城也全等勾引入<lb/>
　寇所擄掠華人及叛出者俱聚板升教之製鈎竿攻<lb/>
　城具時俺答引衆西掠閲二年留千騎守老弱夏涉<lb/>
　大青山口外避暑惟全等不徙漢與廵撫李文進宻<lb/>
　謀部分叅將王盂夏麻禄等五十三人率鋭卒三千<lb/>
　人馳進漢與趙岢以重兵分三哨營於玉林川隘為<lb/>
　後繼盂夏等贏糧疾驅昧爽鼓噪奮斬八十餘人生<lb/>
　擒七十二人焚其宮室餘衆奔匿趙全匿墩上幾獲<lb/>
<pb n="KR2k0049_WYG_120-18b"/>
　之俄而戎騎大至我兵引退且前且却分哨迭還與<lb/>
　大兵合凡五日㨗聞上大悦亟加陞賞有差<lb/>
李梅平魯人世襲指揮同知中武舉累官陜西延綏叅<lb/>
　將以古兵法部勒軍士遇敵雙山堡謂其下曰是殆<lb/>
　将南牧我以孤軍與之格亦所以報國也挺刀入敵<lb/>
　陣下咸感激大呼乘之梅身集矢如蝟中十餘鎗以<lb/>
　死事聞贈後府左都督賜祭𦵏予子世襲指揮僉事<lb/>
麻錦禄長子少從父行陣有戰功累官千總協守大同<lb/>
<pb n="KR2k0049_WYG_120-19a"/>
　右衛千户魏昻亡入沙漠引寇挾取妻子錦伏甲擒<lb/>
　之俺答圍城数突圍城卒完尋以罪奪官當事謂錦<lb/>
　父子兄弟並敢戰曲法貸之屡遷宣府遊擊将軍以<lb/>
　勤王功進秩一等遷大同叅將隆慶初進副總兵從<lb/>
　趙岢出塞敗寇兵與弟貴並有保境功俺答納欵招<lb/>
　塞外人歸者甚衆萬厯五年擢山西總兵官尋改鎮<lb/>
　宣府子承勛遼東副總兵都督僉事南京後府僉事<lb/>
麻富右衛人禄次子年方弱冠從父臨戎深入寇圍力<lb/>
<pb n="KR2k0049_WYG_120-19b"/>
　戰死<lb/>
麻貴禄子由舍人積功至都指揮僉事充宣府遊擊将<lb/>
　軍隆慶中遷大同新平堡叅將寇大入山隂懐仁應<lb/>
　州與兄副將錦拒戰有功受賞萬厯初再遷大同副<lb/>
　總兵十年冬以都督僉事充寜夏總兵官尋徙鎮大<lb/>
　同頻以安邉勞䝉賜賚十九年閲視少卿曾乾亨劾<lb/>
　之謫戍邉明年寜夏哱拜反廷議貴健将知兵且多<lb/>
　畜家丁起戍中為副將總兵討賊屡政城不克五月<lb/>
<pb n="KR2k0049_WYG_120-20a"/>
　哱拜以套部五百騎圍平魯堡選精卒三百間道馳<lb/>
　却之還攻城率遊兵主䇿應哱拜至北門出戰將往<lb/>
　勾套貴逐入城不敢復出俄蕭如薫將諸道援兵以<lb/>
　貴為副而李如松軍亦至攻益急套部宰僧從花馬<lb/>
　池西沙湃入貴迎擊挫之於石溝着力兔復大入如<lb/>
　松迎戰張亮堡自卯迄已敵鋭甚㑹貴兵至夾擊逐<lb/>
　北至賀蘭山獲首級百二十餘持示賊賊亦恟懼無<lb/>
　何城破賊盡平貴以功增秩予廕擢總兵官鎮守延<lb/>
<pb n="KR2k0049_WYG_120-20b"/>
　綏二十二年七月卜失兔深入定邉營張春井貴乗<lb/>
　虚搗其帳於套中斬首二百五十有竒還自寜塞復<lb/>
　還其零騎㑹寇轉掠至下馬關寜夏總兵蕭如薰不<lb/>
　能禦總督葉夢熊急檄貴赴援督副將蕭如蘭等連<lb/>
　戰曬馬臺薛家窪斬首二百三十有竒獲畜産萬五<lb/>
　千上為告廟宣㨗進署都督同知予世廕明年勒兵<lb/>
　萬五千人遊擊閆逄時等出紅山為中軍叅将師以<lb/>
　律等出高家堡神水孤山為左軍叅將孫朝梁等出<lb/>
<pb n="KR2k0049_WYG_120-21a"/>
　定邉安邉平山為右軍而自以大軍當一面銜枚疾<lb/>
　趨踰塞六十里寇莫知所防大潰俘斬四百有竒獲<lb/>
　馬駝牛羊千五百再進秩予廕尋以病歸二十五年<lb/>
　日本封事敗起備倭總兵官加提督盡統南北諸軍<lb/>
　貴馳至朝鮮王京倭乗勢來逼别遣副将解生守稷<lb/>
　山頗有斬獲倭將行長清正退㑹經略邢玠經理楊<lb/>
　鎬至分兵三協貴與鎬督左右協兵專攻清正清正<lb/>
　退保島山進圍其城明年正月二日行長來援九將<lb/>
<pb n="KR2k0049_WYG_120-21b"/>
　潰責貴以功贖貴復居東當清正数戰有功十一月<lb/>
　清正遁貴遂入島山西浦諸路俘斬三千二百有竒<lb/>
　明年三月旋師進右都督予世廕三十八年鎮遼東<lb/>
　㤗寜炒花子色特入犯伏兵敗之追北至白雲山斬<lb/>
　馘三百四十有竒色特復糾諸部合犯清河皆潰遂<lb/>
　求欵邉境獲寜明年挿漢虎墩兔以三萬騎入掠穆<lb/>
　家堡禦之敗去夏貴引病乞罷詔乗傳歸貴果毅驍<lb/>
　㨗善用兵東征西討並著功伐先後承欽賜者七錫<lb/>
<pb n="KR2k0049_WYG_120-22a"/>
　世廕者六稱一時良將焉<lb/>
麻承恩承詔承訓胥貴從子也承恩都督同知宣府延<lb/>
　綏大同總兵官更厯諸鎮以勇力聞後援遼退避納<lb/>
　馬八百匹免罪承詔寜夏叅將從平哱拜有功承訓<lb/>
　薊鎮副總兵麻氏多將才人以方鐡嶺李氏曰東李<lb/>
　西麻<lb/>
蔚宙朔州人萬厯中任韓城縣縣丞性明敏縣多山田<lb/>
　数十人占業者率注一人名下當輸將時皆觀望不<lb/>
<pb n="KR2k0049_WYG_120-22b"/>
　肎前宙詳為區分父子兄弟各異籍完欠不以相逮<lb/>
　法立皆知急公不数月政聲大起後擢王府紀善<lb/>
朱櫻平魯人萬厯三十七年嵗貢任陜西咸陽縣縣丞<lb/>
　遼東左衛經厯城䧟死之崇祀鄉賢<lb/>
霍鍈字中明馬邑縣人敎諭朝重子萬厯丙辰進士授<lb/>
　任邱縣知縣擢監察御史出按甘肅奉勅兼督學政<lb/>
　大閲比復命叙功不及厰臣又為楊左諸賢抗疏申<lb/>
　雪與逆璫忠賢忤矯㫖削秩歸崇禎初起補原官仍<lb/>
<pb n="KR2k0049_WYG_120-23a"/>
　督直𨽻學政有疏請正人心端士習凡七欵遷順天<lb/>
　府府丞晉通政使司通政使時懐宗綜覈名實鍈方<lb/>
　以亷敏結主知遽以積勞卒先是在台中時嘗題豁<lb/>
　本邑荒糧千餘石又以雲中嵗飢請發帑金三萬兩<lb/>
　賑濟著有虞邱案牘兩河憲檄蘭臺督學奏議兩河<lb/>
　畿輔造士録校士氣先録並文集年譜諸書藏於家<lb/>
麻承宗右玉人貴從子為遼東副總兵天啓初西平破<lb/>
　戰死沙嶺<lb/>
<pb n="KR2k0049_WYG_120-23b"/>
周繼謨右衛貢生任遼東自在州知州死難<lb/>
錢萬選右玉人崇禎初武進士累官都督僉事鎮守固<lb/>
　原文雅有古儒将風能不動聲色定大變時餉詘不<lb/>
　至有黠者謀刼衆掠州庫並諸富室萬選宻伺之知<lb/>
　已帳前卒亦預其間夜坐宻室中秉兩燭親兵左右<lb/>
　列遽呼卒至厲聲問之卒愕然吐實因悉得首謀者<lb/>
　名姓次早胥笞殺之亂得不起主餉者懼累己以縱<lb/>
　軍誣之禠其職中外惋惜<lb/>
<pb n="KR2k0049_WYG_120-24a"/>
郭之麟威逺衛人崇禎問選貢授真寜縣知縣撫士民<lb/>
　薄賦税以循績著時闖賊猖獗團練鄉勇教以陣法<lb/>
　又設守禦具賊來擐甲登陴與吏民日夜守卒保孤<lb/>
　城後攝咸陽篆遷九江府監紀同知遇變以身殉子<lb/>
　傳芳亦以選貢累官達州知州<lb/>
栁毓榮字含金朔州人父病侍湯藥衣不解帯者三年<lb/>
　人稱栁孝子生平仗義扶危崇禎間任朔州衛掌印<lb/>
　指揮甲申闖寇犯州境毓榮與城守事捍禦甚力城<lb/>
<pb n="KR2k0049_WYG_120-24b"/>
　破被執罵不絶口賊大怒以刀㫁其舌然後殺之嘆<lb/>
　其忠烈不去口<lb/>
殷體信字明宇朔州人崇禎間任固原總兵驍勇起偏<lb/>
　禆闖賊入關中郡邑多陥誓死綏以酬主知賊至督<lb/>
　將士苦戰歿於陣關隴間言戰將者以體信為第一<lb/>
張名世字經字馬邑人以㧞貢選授棗強丞遷知白水<lb/>
　尋擢府同知為督帥經畧洪承疇所器重與諸督撫<lb/>
　爭題薦請為監紀叅軍陞薊州兵偹道道大兵壓境<lb/>
<pb n="KR2k0049_WYG_120-25a"/>
　左右請出走名世曰吾以身許國義當與城存亡乃<lb/>
　率衆固守城䧟力戰歿於亂軍中季子啓元死之伯<lb/>
　子體元仲子調元獲其屍以歸<lb/>
史朝顯朔州人世襲副千户闖逆䧟城脅之從顯大罵<lb/>
　不屈死一門遇害惟十二嵗幼子成得免<lb/>
國朝任浙江寜台總兵贈三代榮禄大夫<lb/>
國朝<lb/>
麻振揚右衛人麻氏顯於明所謂東李西麻者也振揚<lb/>
<pb n="KR2k0049_WYG_120-25b"/>
　遊擊崑之子有智畧順治元年以叅将随　豫王征<lb/>
　勦潼關厯懐慶甘肅寜波象山副總兵胥有功績後<lb/>
　擢江南京口右路總兵軍民安之以老乞歸廕二子<lb/>
　振揚遇族黨有恩誼家居数載卒<lb/>
霍之琯字玉官號蒼璧馬邑縣人以嵗試首卷膺貢考<lb/>
　授通判益下帷雒誦不輟甲午舉於鄉戊戌中式己<lb/>
　亥成二甲進士授栁州府推官撫士民馭猺獞寛嚴<lb/>
　得體祖母服闋以缺裁改授范縣知縣拊循有方蠲<lb/>
<pb n="KR2k0049_WYG_120-26a"/>
　　俸及槖中衣餙倡士民築城不兩月功成時康熙甲<lb/>
　　乙間也范人祠之擢中書科中書舍人請假歸歸仍<lb/>
　　蠲二百金為馬邑甃東城焉<lb/>
　史成字薦章朔州人幼卓犖有大志聞人談郭汾陽狄<lb/>
　　武襄事輙慨然太息噶爾丹搆亂謁大同康總鎮願<lb/>
　　從行間立尺寸功康竒之令隸麾下補中營把搃以<lb/>
　　遊擊遷辰州副將剿紅苖突入大小天星等寨自辰<lb/>
　　至未生擒八人馘斬四百九十三人以竒功遷浙江<lb/>
<pb n="KR2k0049_WYG_120-26b"/>
　　寜台總兵<lb/>
賜蟒衣一襲大盜陳君元踞巢授将士方畧俾相機進勦<lb/>
　　君元授首俘其黨呉周瞿老四王林三等置之法海<lb/>
　　盜以平浙人至今頼之<lb/>
　寜武府<lb/>
　漢<lb/>
　班壹其先與楚同姓令尹子文之後也秦滅楚遷晉代<lb/>
　　之間因以班為氏始皇末班壹避地於楼煩致馬牛<lb/>
<pb n="KR2k0049_WYG_120-27a"/>
　羊数千羣值漢初定與民無禁當孝惠高后時以財<lb/>
　雄邉出入弋臘旌旗鼔吹年百餘嵗以壽終故北方<lb/>
　多以壹為字者<lb/>
班孺壹子為任俠州郡歌之孺生長官至上谷守長生<lb/>
　囘以茂才為長子令<lb/>
班况囘子舉孝亷為郎積功勞至上河農都尉大司農<lb/>
　奏課連最入為左曹越騎校尉成帝初女為偼伃致<lb/>
　仕就第資累千金徙昌陵昌陵後罷大臣名家皆占<lb/>
<pb n="KR2k0049_WYG_120-27b"/>
　数於長安况生三子伯斿穉<lb/>
北魏<lb/>
賀拔尒頭出隂山驍勇絶倫以良家鎮武川因家焉獻<lb/>
　武時以功賜爵龍城縣男為武川鎮軍主卒<lb/>
賀㧞度㧞神武尖山人尒頭之子也性果毅襲爵為武<lb/>
　川鎮軍主正光末沃野人破六韓拔陵反懐朔鎮將<lb/>
　楊鈞聞度㧞名召補統軍配以一旅賊偽署王衛可<lb/>
　瓌徒黨尤盛攻沒武川又䧟懐朔度㧞父子並為賊<lb/>
<pb n="KR2k0049_WYG_120-28a"/>
　所虜乃與宇文肱合謀率州里豪傑珍念賢乙弗庫<lb/>
　根尉遲檀等招義勇襲殺可瓌朝廷嘉之未及封賞<lb/>
　度㧞與鐡勒戰沒孝昌中追贈肆州刺史<lb/>
賀㧞允度㧞子便弓馬有膽略度㧞沒允兄弟皆奔恒<lb/>
　州刺史廣陽王深深敗歸尒朱榮榮素聞其名待之<lb/>
　甚厚建義初封壽陽縣侯永安中進爵公長廣王除<lb/>
　開府儀同三司封燕郡王兼侍中使蠕蠕還至晉陽<lb/>
　屬齊神武出山東允早自結托神武以其北土之望<lb/>
<pb n="KR2k0049_WYG_120-28b"/>
　尤親禮之遂與允出信都中興初轉司徒領尚書令<lb/>
　入洛進爵王轉太尉加侍中孝武以允弟岳據關中<lb/>
　有重兵深相委托潛使來徃及岳没又委岳兄勝心<lb/>
　腹之寄神武重舊猶全䕶焉天平元年獵或告允引<lb/>
　弓擬神武乃餓殺之年四十八神武親臨哭贈太保<lb/>
　允三子世文世樂難陁興和末齊神武並召與諸子<lb/>
　同學武定中敕居定州賜田宅<lb/>
賀㧞勝字破胡度拔次子少有志操善左右馳射北邉<lb/>
<pb n="KR2k0049_WYG_120-29a"/>
　莫不推其膽畧衛可瓌圍懐朔勝時亦為軍主從度<lb/>
　㧞鎮守既被圍經年而外援不至勝慷慨白鎮将楊<lb/>
　鈞請告急於大軍乃募勇敢少年得十餘騎夜潰圍<lb/>
　出賊追及之勝曰我賀㧞破胡也賊不敢逼至朔州<lb/>
　見臨淮王彧詞義懇至彧許出師還復攻圍而入賊<lb/>
　追之射殺数人至城下大呼曰賀拔破胡與官軍至<lb/>
　矣城中納之鈞復遣勝出覘武川武川已䧟勝馳還<lb/>
　懐朔亦潰父子遂為賊所虜尋而襲殺可瓌衆令勝<lb/>
<pb n="KR2k0049_WYG_120-29b"/>
　馳告朔州未反而度㧞卒刺史費穆竒勝才略厚禮<lb/>
　留之委以兵事時廣陽王深在五原召為軍主以功<lb/>
　拜統軍又隸僕射元纂鎮恒州㑹朔州流人南下恒<lb/>
　州城人應之勝與兄允弟岳相失勝南投肆州允岳<lb/>
　投尒朱榮榮攻䧟肆州得勝大悦曰吾得卿兄弟天<lb/>
　下不足定勝兄弟三人遂事榮時杜洛周據幽定葛<lb/>
　榮據兾瀛榮曰井陘險要我之東門欲屈君鎮之如<lb/>
　何勝曰是所願也榮乃表勝鎮井陘榮入洛封易陽<lb/>
<pb n="KR2k0049_WYG_120-30a"/>
　縣伯後與元天穆北征葛榮大破之洛周餘燼韓楼<lb/>
　據薊城復以勝為大都督鎮中山楼讋勝威名不敢<lb/>
　南寇元顥入洛榮徴勝使與尒朱兆自硤石度大破<lb/>
　顥軍擒其子冠受遂前驅入洛進爵真定縣公及榮<lb/>
　死田怡等議攻宫殿門勝止之曰吾衆旅不多何輕<lb/>
　爾怡乃止随世隆至河橋遂勒所部還荘帝大悦仲<lb/>
　逺逼東都假驃騎大將軍東征都督率騎一千㑹鄭<lb/>
　先䕶討之先䕶置之營外人馬未得息俄而仲逺兵<lb/>
<pb n="KR2k0049_WYG_120-30b"/>
　至戰不利乃降節閔帝拜右衛将軍後從尒朱度律<lb/>
　拒齊神武度律與兆不平勝與斛斯椿詣兆營和之<lb/>
　反為兆所執兆数之曰爾殺可瓌罪一也天柱薨後<lb/>
　不與世隆等俱來而東征仲逺罪二也我欲殺爾久<lb/>
　矣勝曰可瓌作逆勝父子誅之其功不小反以為罪<lb/>
　天柱被戮以君誅臣勝寜負王不負朝廷今日生死<lb/>
　在王但去賊密邇内構嫌隙自古迄今未有不破亡<lb/>
　者勝不憚死恐王失䇿兆乃捨之韓陵之役兆率鐡<lb/>
<pb n="KR2k0049_WYG_120-31a"/>
　騎陥陣出齊神武後度律懼兆陵已勒兵不進勝以<lb/>
　其擕貳遂以麾下降齊神武兆軍遂大敗太昌初為<lb/>
　領軍将軍尋除侍中孝武帝將圖齊神武拜都督荆<lb/>
　州刺史驃騎大將軍開府儀同三司南道大行䑓尚<lb/>
　書左僕射勝多所克㨗沔北盪為邱墟梁武帝敇其<lb/>
　子雍州刺史續曰賀㧞勝北間驍將爾宜慎之勿與<lb/>
　爭鋒續遂城守不敢出尋進位尚書令進爵琅琊郡<lb/>
　公孝武帝詔引兵赴洛至廣州而帝已入關勝還軍<lb/>
<pb n="KR2k0049_WYG_120-31b"/>
　南陽令府長史元頴行州事自率所部將西赴關中<lb/>
　進至浙陽授太保録尚書事聞齊神武已平潼關乃<lb/>
　還荆州州人鄧誕執元頴齊神武遣行䑓侯景大都<lb/>
　督高敖曹赴之勝敗中流矢奔梁在南三年梁武帝<lb/>
　遇之甚厚勝求還梁武帝親餞于南苑勝自是執弓<lb/>
　矢見鳥獸南向者皆不射之既至長安詣闕謝罪魏<lb/>
　帝握勝手歔欷久之曰初平西徙永嘉南渡漢晉皆<lb/>
　爾事乃關天非公之咎也授太師從周文帝擒竇㤗<lb/>
<pb n="KR2k0049_WYG_120-32a"/>
　于小關攻𢎞農下河北擒郡守孫晏破東魏軍于沙<lb/>
　苑追至河上與李弼别攻河東略定汾絳河橋之役<lb/>
　勝大破東魏軍收其降卒而還及齊神武攻玉壁勝<lb/>
　以前軍大都督從周文見齊神武旗鼔識之募敢勇<lb/>
　三千人配勝以犯其軍勝適與神武遇連叱而字之<lb/>
　曰賀六渾賀㧞破胡必殺汝也持矟追神武数里刃<lb/>
　垂及之神武汗流氣殆盡㑹勝馬為流矢所中死副<lb/>
　騎至神武已逸去勝歎曰今日吾不執弓矢天也是<lb/>
<pb n="KR2k0049_WYG_120-32b"/>
　嵗勝諸子在東者皆為神武所害勝憤恨大統十年<lb/>
　卒臨終手書與周文曰勝萬里杖䇿歸身闕廷兾望<lb/>
　與公掃除逋寇不幸殞斃微志不申若死而冇知猶<lb/>
　望□飛賊庭以報恩遇爾周文覧書流涕久之勝尤<lb/>
　工武藝走馬射飛鳥十中五六周文毎云諸将對敵<lb/>
　神色皆動唯賀㧞臨陣如平常真大勇也自居重任<lb/>
　始愛墳籍招文儒討論性又通率重義輕財卒後唯<lb/>
　有随身兵仗及書千卷而已初勝至關中自以年位<lb/>
<pb n="KR2k0049_WYG_120-33a"/>
　素重見周文不拜後從宴昆明池時有雙鳬遊池中<lb/>
　周文授弓矢于勝曰不見公射久矣請以為歡勝射<lb/>
　之一發俱中因拜曰使勝得奉神武以討不庭皆如<lb/>
　此也周文悦恩禮日重勝亦盡誠推奉焉贈太宰録<lb/>
　尚書事諡曰貞獻明帝二年配饗文帝廟廷無子以<lb/>
　弟岳子仲華嗣位開府儀同三司襲爵琅琊公大象<lb/>
　末位江陵總管<lb/>
賀拔岳字阿斗泥度拔第三子少有大志愛施好士初<lb/>
<pb n="KR2k0049_WYG_120-33b"/>
　為太學生及長能左右馳射驍果絶人不讀兵書而<lb/>
　暗與之合與父兄赴援懐朔賊衛可瓌在城西三百<lb/>
　餘步岳乗城射中瓌臂賊大駭為廣陽王深帳内軍<lb/>
　主與兄勝俱鎮恒州州䧟投尒朱榮為都督計事多<lb/>
　與榮合榮嘗問計岳曰將軍士馬精強位望隆重若<lb/>
　舉義旗伐畔匡救何徃不克榮曰此真大丈夫之論<lb/>
　也榮赴洛配甲卒二千為先驅至河隂榮欲稱尊號<lb/>
　岳從容致諫榮尋亦自悟以定䇿功賜爵樊城鄉男<lb/>
<pb n="KR2k0049_WYG_120-34a"/>
　從破葛榮平元顥累遷左光禄大夫武衛将軍時万<lb/>
　俟醜奴僭號榮以尒朱天光為使持節大都督雍州<lb/>
　刺史岳為左廂大都督以侯莫陳悦為右廂大都督<lb/>
　並為天光之副以討之赤水蜀賊兵㫁路天光衆不<lb/>
　滿二千軍次潼關天光有難色岳進破之於渭北軍<lb/>
　容大振時醜奴圍岐州遣其大行䑓尉遲菩薩僕射<lb/>
　万俟行醜同向武功南度渭水攻柵天光遣岳率千<lb/>
　騎赴援菩薩已克柵率步騎二萬至渭北岳以輕騎<lb/>
<pb n="KR2k0049_WYG_120-34b"/>
　数十與菩薩隔水交言岳稱揚國威菩薩自驕令省<lb/>
　事傳語應答不遜岳怒舉弓射之應弦而倒時逼暮<lb/>
　還岳於渭南傍水分精兵数十為一處随地形勢置<lb/>
　之明日將百餘騎隔水與賊相見且並東行岳漸前<lb/>
　進騎随岳而集賊不測其多少行二十許里至水淺<lb/>
　可濟處便馳馬東出賊謂岳走乃棄步兵南渡渭水<lb/>
　輕騎追岳岳東行十餘里依横岡設伏兵以待身先<lb/>
　士卒急擊之賊退走岳號令所部賊下馬者皆不聼<lb/>
<pb n="KR2k0049_WYG_120-35a"/>
　殺賊悉投馬俄虜三千人馬亦無遺遂擒菩薩仍渡<lb/>
　渭北降步卒萬餘醜奴棄岐州北走安定天光方自<lb/>
　雍至與岳合勢宣言今氣候已熱待秋凉更圖進取<lb/>
　醜奴以為實分遣諸軍散營農於岐州北百里網川<lb/>
　使偽太尉侯伏侯元進據險立柵岳知其勢分密與<lb/>
　天光嚴備昧旦攻圍元進柵拔之擒元進諸柵悉降<lb/>
　輕騎追醜奴及于平凉之長阬一戰擒之又執蕭寳<lb/>
　夤於高平城以歸賊行䑓万俟道洛退保牽屯岳攻<lb/>
<pb n="KR2k0049_WYG_120-35b"/>
　之道洛敗入隴投略陽賊帥王慶雲岳與天光度隴<lb/>
　至慶雲所居永洛城賊頻出城拒戰並就擒餘悉阬<lb/>
　之三秦河渭𤓰凉鄯州咸來歸欵賊帥夏州人宿勤<lb/>
　明逹降復叛又討擒之天光雖為元帥而岳功效居<lb/>
　多進封樊城縣伯尋詔都督涇州刺史進爵公天光<lb/>
　入洛使岳行雍州事普㤗初除都督岐州刺史進清<lb/>
　水郡公尋加侍中給後部鼓吹進位開府儀同三司<lb/>
　兼尚書左僕射隴右行䑓仍停高平討平隴中餘賊<lb/>
<pb n="KR2k0049_WYG_120-36a"/>
　二年加都督雍州刺史天光將拒齊神武岳曰莫若<lb/>
　且鎮關中以固根本天光不從果敗岳下隴擒天光<lb/>
　弟顯壽以應齊神武孝武初加關中大行䑓永熙二<lb/>
　年孝武宻令岳圖齊神武刺心血持以寄岳岳懼自<lb/>
　詣北境安置邉防率衆趨平凉西界布營数十里費<lb/>
　也頭万俟受洛干鐡勒斛律沙門解拔彌俄突紇豆<lb/>
　陵伊利等皆欵附秦南秦河渭四州刺史又受節度<lb/>
　唯靈州刺史曹泥通使齊神武神武遣左丞翟嵩至<lb/>
<pb n="KR2k0049_WYG_120-36b"/>
　關中問岳及侯莫陳悦三年岳召悦㑹高平将討曹<lb/>
　泥令悦前驅悦誘岳入營被害於幕中朝野莫不痛<lb/>
　惜之贈侍中太傅録尚書事都督關中二十州諸軍<lb/>
　事大將軍雍州刺史諡曰武壮翟嵩復命神武下牀<lb/>
　鳴其頰曰除吾病者卿也何日忘之後岳部下以王<lb/>
　禮葬岳於雍州北石安原子緯嗣拜開府儀同三司<lb/>
　周保定中進爵霍國公尚周文帝女<lb/>
侯深神武尖山人機警有膽畧孝明末随杜洛周後與<lb/>
<pb n="KR2k0049_WYG_120-37a"/>
　妻兄念賢歸尒朱榮為中軍副都督荘帝封厭次縣<lb/>
　子從討葛榮於㵚口戰功尤多除燕州刺史時葛榮<lb/>
　别帥韓楼郝長等屯據薊城榮令深討楼配衆甚少<lb/>
　或疑之榮曰深臨機設變是其所長若總大衆未必<lb/>
　能用止給騎七百深遂廣張軍聲率数百騎深入楼<lb/>
　境去薊百餘里遇賊帥陳周馬步萬餘人大破之虜<lb/>
　卒五千餘還其馬杖縱令入城左右皆諫深曰我兵<lb/>
　少不可力戰事須為計以離隙之深度其已至遂率<lb/>
<pb n="KR2k0049_WYG_120-37b"/>
　騎夜進昧旦叩城門韓楼果疑降卒為内應遂遁走<lb/>
　追擒之賜爵為侯尋為平州刺史鎮范陽尒朱榮死<lb/>
　太守盧文偉拒之深勒兵南向進至中山敗行臺僕<lb/>
　射魏蘭根元曄授儀同三司定州刺史左軍大都督<lb/>
　漁陽郡公節閔帝加開府永熙初除齊州刺史孝武<lb/>
　入關城人劉桃符等潛引汝陽王暹入據西城深出<lb/>
　奔㑹承制以深行青州事深襲高陽郡克之親率輕<lb/>
　騎夜趣青州城人執刺史東萊王貴平出降及樊子<lb/>
<pb n="KR2k0049_WYG_120-38a"/>
　鵠平以封延之為青州刺史深遂奔梁為賣漿者<lb/>
　所殺<lb/>
念賢字盖盧金城枹罕人父求就以大家子戌武川鎮<lb/>
　仍家焉賢美容質頗涉經史少遭父憂居䘮有孝稱<lb/>
　後以破衛可瓌功除别將又以軍功封屯留縣伯從<lb/>
　尒朱榮入洛兼尚書右僕射東道行臺進爵平恩縣<lb/>
　公永熙中孝武以賢為中軍北向大都督進爵安定<lb/>
　郡公加侍中開府儀同三司大統初拜太尉為秦州<lb/>
<pb n="KR2k0049_WYG_120-38b"/>
　刺史加太傅給後部鼓吹三年轉太師都督河州刺<lb/>
　史大將軍久之還朝兼録尚書事後與廣陵王欣扶<lb/>
　風王季等同為正直侍中時行殿初成未有題目帝<lb/>
　詔近侍各名之莫允帝心賢乃以圓極對帝笑曰正<lb/>
　與朕意同河橋之役賢不力戰名頗減五年除都督<lb/>
　秦州刺史薨於州諡曰昭定賢於諸公皆為父黨自<lb/>
　周文以下咸拜敬之子華性和厚有長者風官至開<lb/>
　府儀同三司合州刺史<lb/>
<pb n="KR2k0049_WYG_120-39a"/>
北周<lb/>
宇文仲肱從父兄卒於代保定初追贈太傅柱國大將<lb/>
　軍大司徒封虞國公子興嗣<lb/>
宇文連幼而謹厚臨敵果毅随父肱遇定州軍於唐河<lb/>
　俱戰殁保定初追贈太傅柱國大將軍大司徒襲把<lb/>
　國公諡烈以章武公導子亮嗣<lb/>
宇文什肥顥子事母孝文帝入關不能離母遂留晉陽<lb/>
　為齊神武所害保定初追贈大將軍小冢宰襲邵國<lb/>
<pb n="KR2k0049_WYG_120-39b"/>
　公諡景子胄嗣<lb/>
宇文胄什肥子少孤有幹畧齊以其幼下蠶室天和中<lb/>
　歸襲邵國公隋文帝輔政胄為榮州刺史舉兵應尉<lb/>
　遲逈為楊素所殺國除　北史贊當隋氏之起假天<lb/>
　威而服海内胄以葭莩之親據一州而叶義舉可謂<lb/>
　忠而能勇功業不遂悲夫<lb/>
宇文導字菩薩顥次子少雄豪遷居晉陽與文帝随賀<lb/>
　㧞岳入關常從征伐進斬侯莫陳悦於牽屯山封饒<lb/>
<pb n="KR2k0049_WYG_120-40a"/>
　陽縣伯魏文帝東征留為華州刺史趙青雀于伏徳<lb/>
　慕容思慶作亂導擒伏徳斬思慶進章武邵公加侍<lb/>
　中文帝東征為大都督行華州刺史甚得守扞之方<lb/>
　及西魏軍不利東魏追至稠桑知關中有備乃退代<lb/>
　獨孤信為秦州刺史大都督十五州諸軍事文帝討<lb/>
　齊文宣又徴拜大將軍大都督二十三州諸軍事屯<lb/>
　咸陽軍還乃旋舊鎮導性寛明善撫御文帝毎出征<lb/>
　導恒居守深為吏人所附朝廷重之卒於上邽贈尚<lb/>
<pb n="KR2k0049_WYG_120-40b"/>
　書令諡曰孝朝議以導撫和西戎威恩顯著欲令世<lb/>
　鎮隴右以彰厥徳乃𦵏上邽城西無疆原華戎㑹𦵏<lb/>
　者萬餘人悲號振野皆曰我君捨我乎負土成墳高<lb/>
　五十餘尺周八十餘步為官司所止然後泣辭而去<lb/>
　天和五年贈太師柱國公五子廣亮翼椿衆<lb/>
宇文䕶字薩保顥少子幼方正有志度特為祖肱所愛<lb/>
　文帝入關以年小不從普㤗初始自晉陽至平凉時<lb/>
　年十七文帝諸子並幼遂委以家務内外無不嚴肅<lb/>
<pb n="KR2k0049_WYG_120-41a"/>
　文帝歎以為類已初為都督封水池縣伯大統十三<lb/>
　年進封中山公十五年遷大將軍拜司空文帝西廵<lb/>
　至牽屯山遇疾召䕶至涇州曰吾形容若此必不濟<lb/>
　諸子幼天下事以屬汝䕶涕泣奉命行至雲陽秘䘮<lb/>
　至長安綱紀内外撫循文武衆心乃定尋拜柱國諷<lb/>
　魏以禪代事孝閔初拜大司馬封晉國公邑萬户又<lb/>
　拜大冢宰尋幽孝閔迎明帝立之二年拜太師賜路<lb/>
　車冕服封子至為崇業郡公又拜雍州牧賜金石之<lb/>
<pb n="KR2k0049_WYG_120-41b"/>
　樂武成元年䕶上表歸政許之軍國大事尚委於䕶<lb/>
　又有膳部下大夫李安之謀䕶立武帝百官總已以<lb/>
　聼左右十二軍總屬相府凡徴發非䕶書不行䕶第<lb/>
　屯兵禁衛盛於宮闕事無巨細皆先㫁後聞保定元<lb/>
　年為都督中外軍令五府總於天官詔同州晉國第<lb/>
　立徳皇帝别廟使䕶祭焉三年詔自今詔誥及百司<lb/>
　文書並不得稱公名以彰殊禮先是䕶母閻與皇第<lb/>
　四姑及諸戚屬並沒齊皆被幽縶䕶每遣間使尋求<lb/>
<pb n="KR2k0049_WYG_120-42a"/>
　莫知音息至是並許還朝且請和好四年皇姑先至<lb/>
　齊主以䕶權重乃留其母以為後圖後母至舉朝慶<lb/>
　悦大赦天下毎四時伏臘武帝率諸親戚行家人禮<lb/>
　稱觴上壽榮貴之極振古未聞天和二年䕶母卒賜<lb/>
　軒懸之樂六佾之舞七年三月十八日帝以玉珽擊<lb/>
　之踣地衛王直出斬之收䕶子柱國譚國公㑹大將<lb/>
　軍莒國公至崇業公静正平公乾嘉及乾基乾光乾<lb/>
　蔚乾祖乾威等并其黨時䕶世子訓為蒲州刺史夜遣<lb/>
<pb n="KR2k0049_WYG_120-42b"/>
　柱國越公盛乗傳鎮蒲州徴訓及昌城公澡同誅三<lb/>
　年詔復先封諡曰蕩<lb/>
宇文洛生字任俠好施愛士北州賢俊皆與之遊而才<lb/>
　能多出其下及葛榮破鮮于修禮以為漁陽王仍領<lb/>
　父肱餘衆時人皆呼為洛生王洛生善撫將士是以<lb/>
　克獲常冠諸軍為爾朱榮所害保定初追贈大將軍<lb/>
　封莒國公諡荘子菩薩為齊神武所害保定初追贈<lb/>
　大將軍小宗伯襲爵諡穆以晉公䕶子至嗣<lb/>
<pb n="KR2k0049_WYG_120-43a"/>
宇文測字澄鏡文帝族子高祖中山曾祖豆頺祖騏驎<lb/>
　父永仕魏並顯達測性沈宻少篤學位司徒右長史<lb/>
　尚宣武女陽平公主拜駙馬都尉孝武疑齊神武詔<lb/>
　測詣周文宻為之備還封廣川縣伯西遷進爵為公<lb/>
　周文為丞相以測為右長史委以軍國厯位侍中開<lb/>
　府儀同三司行汾州事政在簡惠頗得人和地接東<lb/>
　魏数相抄竊有獲其為寇者測皆命解縛引與相見<lb/>
　如客禮設宴放還東魏人大慙兩界遂通慶弔時論<lb/>
<pb n="KR2k0049_WYG_120-43b"/>
　方之羊叔子或有告測者周文怒曰測為我安邉何<lb/>
　為問骨肉命斬之仍許測便宜從事轉行綏州事河<lb/>
　氷合突厥毎來寇常預遣居人入城堡以避測至皆<lb/>
　令安堵於要路数百處多積柴仍逺斥堠知其動静<lb/>
　突厥果來積柴處一時縱火突厥謂大軍至懼而遁<lb/>
　走自是不敢復至因請置戍兵以備之卒於太子少<lb/>
　保文帝親臨慟焉令水池公監䕶䘮事諡曰靖測性<lb/>
　仁恕好施與在洛陽日曾被盗竊州縣擒盗測恐坐<lb/>
<pb n="KR2k0049_WYG_120-44a"/>
　以死不認所失物遇赦免盗感恩請為測左右測從<lb/>
　孝武西遷事極狼狽盗亦從入關無異志子該嗣位<lb/>
　除州刺史測弟深<lb/>
宇文深字奴于測弟性鯁正有器局年数嵗便累石為<lb/>
　營布置行伍皆有軍陣之勢父永見之曰後必為名<lb/>
　將孝武西遷事起倉卒深時為子都督領宿衛兵撫<lb/>
　循所部並得入關以功賜爵長樂縣伯大統中累轉<lb/>
　尚書直事郎中齊神武屯蒲坂遣其將竇㤗趨潼關<lb/>
<pb n="KR2k0049_WYG_120-44b"/>
　高敖曹圍洛州周文將襲㤗諸將難之問䇿於深深<lb/>
　曰竇氏高歡驍將仗以禦侮今大軍就蒲坂歡守竇<lb/>
　援内外受敵取敗道也不如選輕鋭潛出小關竇性<lb/>
　急來戰高歡持重未即救之竇可擒也迴師禦歡可<lb/>
　以制勝文帝喜曰是吾心也軍遂行果獲㤗神武亦<lb/>
　退深又説帝取𢎞農克之謂深曰君即吾家陳平也<lb/>
　神武率大衆至沙苑深獨賀文帝問故曰歡撫河北<lb/>
　甚得衆心懸師渡河非衆所欲耻失竇氏復諫而來<lb/>
<pb n="KR2k0049_WYG_120-45a"/>
　所謂忿兵一戰可擒也尋大破齊軍果如所䇿進爵<lb/>
　為侯六官建拜小吏部下大夫遷中大夫武成元年<lb/>
　遷豳州刺史改封安化縣公保定初除京兆尹入為<lb/>
　司㑹中大夫深少䘮父事兄甚謹性多竒譎好讀兵<lb/>
　書居近侍毎進籌䇿及在選曹頗有時譽從弟神舉<lb/>
　神慶幼孤深撫訓之義均同氣卒於位諡曰成康子<lb/>
　孝伯<lb/>
宇文神舉文帝族子高祖普陵曾祖求男仕魏並顯達<lb/>
<pb n="KR2k0049_WYG_120-45b"/>
　祖金殿兖州刺史安喜縣侯父顯和少襲爵性矜嚴<lb/>
　頗涉經史膂力絶人能左右馳射孝武在藩早蒙眷<lb/>
　遇時屬多難嘗問計具陳宜杜門晦迹相時而動帝<lb/>
　深納焉及即位拜閣内都督封城陽縣公恩遇甚厚<lb/>
　所居隘陋撤殿省賜為寝室其見重如此齊神武專<lb/>
　政帝不自安顯和請擇善而從遂定入關䇿以母老<lb/>
　令預為計對曰忠孝不並臣不宻則失身安敢預為<lb/>
　私計帝愴然曰卿我之王陵也遷大都督改封長廣<lb/>
<pb n="KR2k0049_WYG_120-46a"/>
　縣公從入關至溱水周文素聞其善射俄水旁有小<lb/>
　鳥顯和射中之周文笑曰我知卿工矣進位車騎大<lb/>
　將軍儀同三司散騎常侍卒建徳三年追贈驃騎大<lb/>
　将軍開府儀同三司神舉早孤有夙成之量及長神<lb/>
　情倜儻志略英贍明帝初起家中侍上士帝留意翰<lb/>
　林而神舉雅好篇什游幸恒從襲爵長廣縣公天和<lb/>
　元年累遷右宫伯中大夫進爵清河郡公建徳三年<lb/>
　自京兆尹出為熊州刺史齊人憚其威名尋改并州<lb/>
<pb n="KR2k0049_WYG_120-46b"/>
　州即齊氏别都多有姦猾神舉示以威恩逺近悦服<lb/>
　改封武徳郡公進柱國大将軍又改封東平郡公宣<lb/>
　政元年轉司武上大夫討平盧昌期于范陽齊黄門<lb/>
　侍郎盧思道亦在反中將解衣伏法神舉釋而禮之<lb/>
　即令草露布稽胡反寇西河與越王盛討之突厥赴<lb/>
　救以竒兵擊走稽胡欵服授并州總管武帝時神舉<lb/>
　處心腹之任王軌宇文孝伯等屡言太子之短神舉<lb/>
　亦頗預焉宣帝即位懼及禍懐不自安初定范陽後<lb/>
<pb n="KR2k0049_WYG_120-47a"/>
　威聲甚振帝忌其名兼以宿憾使人齎酖酒賜之薨<lb/>
　於馬邑時年四十八神舉美風儀善辭令博涉經史<lb/>
　尤工騎射臨戎對寇勇而有謀莅職當官毎著聲績<lb/>
　兼好施愛士以雄豪自居故得任兼文武聲彰外内<lb/>
　子同嗣位至儀同大將軍<lb/>
宇文慶字神慶神舉弟沈深有器局少以聰敏見知受<lb/>
　業東觀頗涉經史既而曰書足記姓名而已安能久<lb/>
　事筆硯為腐儒業乎文州賊亂慶從征以功授都督<lb/>
<pb n="KR2k0049_WYG_120-47b"/>
　衛王直鎮山南引為左右慶善射有膽氣好格猛獸<lb/>
　直壮之遷車騎大将軍儀同三司預誅宇文䕶進授<lb/>
　驃騎大將軍加開府從攻河隂先登攀堞與賊短兵<lb/>
　接中石乃墜絶而後蘇帝勞之曰卿勇可以賈人也<lb/>
　復從㧞晉州齊兵大至慶與齊王憲卒與賊窘憲挺<lb/>
　身而遁慶退據汾橋賊爭進慶射之所中人馬必倒<lb/>
　賊乃稍却拔高壁尅并州下信都禽高湝功並居最<lb/>
　進大將軍封汝南郡公尋以行軍總管擊延安胡平<lb/>
<pb n="KR2k0049_WYG_120-48a"/>
　之厯延寜二州總管隋文為丞相以行軍總管征江<lb/>
　表以勞進上大將軍帝與慶有舊甚見親待令督丞<lb/>
　相軍事委以心腹尋加柱國開皇初拜左武衛將軍<lb/>
　進上柱國数年除涼州總管嵗餘徴還加以優禮卒<lb/>
　於家子静亂尚隋文女廣平公主位儀同安徳縣公<lb/>
　熊州刺史先慶卒静亂子協位右翊衛將軍宇文化<lb/>
　及之亂遇害<lb/>
宇文蚪字樂仁代武川人驍悍有膽畧累著戰功封南<lb/>
<pb n="KR2k0049_WYG_120-48b"/>
　安侯行䑓獨孤信引為帳内都督随奔梁大統三年<lb/>
　歸闕進爵公擒竇㤗復𢎞農及沙苑河橋之戰皆有<lb/>
　功又從信討梁屳定破之累遷南秦州刺史驃騎大<lb/>
　將軍開府儀同三司蚪毎經行陣必身先士卒戰無<lb/>
　不克後除金州刺史大將軍卒<lb/>
寇洛上谷昌平人父延壽魏和平中以良家子鎮武川<lb/>
　因家焉洛性明辨不拘小節賀抜岳西征從入關以<lb/>
　功封安鄉縣子岳為大行臺以洛為右都督侯莫陳<lb/>
<pb n="KR2k0049_WYG_120-49a"/>
　悦既害岳洛素為衆信乃收集將士志在復讐至原<lb/>
　州推洛為盟主周文至以洛為都督從討侯莫陳悦<lb/>
　平之拜涇州刺史大統初詔加開府進爵京兆郡公<lb/>
　封洛母宋為襄城郡君四年鎮東雍州五年卒於鎮<lb/>
　贈太尉尚書令諡曰武子和嗣明帝二年詔洛配享<lb/>
　文帝廟庭賜和姓若引氏改封松陽郡公<lb/>
趙貴字元寳天水南安人祖仁以良家子鎮武川因家<lb/>
　焉貴少有節槩尒朱榮以為别將從討元顥有功賜<lb/>
<pb n="KR2k0049_WYG_120-49b"/>
　爵燕樂縣子從賀抜岳平關中累遷大都督岳為侯<lb/>
　莫陳悦所害貴謂其黨曰朱伯厚王修感意氣微㤙<lb/>
　尚能蹈履名節况吾等荷國士之遇寜可自同衆人<lb/>
　從五十人詣悦詐降請收𦵏岳悦壮而許之還與寇<lb/>
　洛等奔平凉首議迎周文既至以貴為大都督領府<lb/>
　司馬悦平行秦州事預立魏文勲進爵為公為隴西<lb/>
　行䑓討梁屳定破之從復𢎞農沙苑進爵中山郡公<lb/>
　芒山之戰貴為左軍失律坐免官尋拜柱國大將軍<lb/>
<pb n="KR2k0049_WYG_120-50a"/>
　賜姓乙弗氏六官建為太保大宗伯改封南陽郡公<lb/>
　周孝閔踐祚遷大冢宰進封楚國公邑萬户初貴與<lb/>
　獨孤信等皆與文帝等夷晉公䕶攝政貴自以元勲<lb/>
　毎懐怏怏為䕶所害<lb/>
趙善字僧慶貴從祖兄少好學美容儀沉毅有逺量尒<lb/>
　朱天光討邢杲万俟醜奴以為長史普㤗初為大行<lb/>
　臺尚書封山北縣伯天光敗死善請收𦵏神武義而<lb/>
　許之賀拔岳總關中迎善為長史後乃從周文魏孝<lb/>
<pb n="KR2k0049_WYG_120-50b"/>
　武西遷改封襄城縣伯厯尚書左右僕射進爵為公<lb/>
　善性温恭有器局位居端右而愈自謙退時人稱其<lb/>
　有公輔量大統九年從戰芒山為敵所獲卒於東魏<lb/>
　建徳初子詢表請贈諡詔贈大將軍大都督四川諸<lb/>
　軍事岐州刺史諡曰敬<lb/>
耿豪鉅鹿人本名令貴其先家於武川少麤獷有武藝<lb/>
　好以氣陵人賀拔岳西征引為帳内歸周文以武勇<lb/>
　見知豪亦自謂所事得主從討侯莫陳悦及迎孝武<lb/>
<pb n="KR2k0049_WYG_120-51a"/>
　録前後功封平原子沙苑之戰血染甲裳盡赤周文<lb/>
　歎曰令貴武勇所向無前觀其甲裳足以為騐不須<lb/>
　更論級数也進爵為公芒山之戰豪謂所部曰大丈<lb/>
　夫除賊須右手拔刀左手把矟直砍直刺慎莫皺眉<lb/>
　畏死遂大呼獨入敵人鋒刃亂下當時咸謂豪歿俄<lb/>
　然奮刀而還戰数合當豪前者死傷相繼又謂左右<lb/>
　曰吾豈樂殺人壮士除賊不得不爾拜北雍州刺史<lb/>
　賜姓和稽氏進位侍中驃騎大將軍開府儀同三司<lb/>
<pb n="KR2k0049_WYG_120-51b"/>
　豪性悍言多不遜周文惜其驍勇毎優容之豪亦自<lb/>
　謂意氣冠羣終無所屈年四十五卒周文痛惜之子<lb/>
　雄嗣位至大將軍<lb/>
梁禦字善通其先安定人因官北邉遂家武川改姓紇<lb/>
　豆陵氏高祖俟力提從魏太武征討位揚武將軍定<lb/>
　陽侯禦少好學進趣詳雅長好弓馬尒朱天光西討<lb/>
　引為左右平關隴除益州刺史第一領人酋長封白<lb/>
　水縣侯從賀拔岳鎮長安岳被害翊戴周文秦隴平<lb/>
<pb n="KR2k0049_WYG_120-52a"/>
　欲引兵東下雍州刺史賈顯持兩端以禦為大都督<lb/>
　雍州刺史領前軍先行説顯出迎遂入鎮大統元年<lb/>
　進爵信都縣公授尚書右僕射從復𢎞農破沙苑加<lb/>
　侍中開府儀同三司進爵廣平郡公出為東雍州刺<lb/>
　史為政舉大綱而已人庻稱之臨卒唯以國步未康<lb/>
　為恨言不及家贈太尉尚書令雍州刺史諡曰武昭<lb/>
　子睿<lb/>
　<lb/>
<pb n="KR2k0049_WYG_120-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷二百一</head> <lb/>
    <p>
<pb n="KR2k0049_WYG_201-1a"/>
欽定四庫全書<lb/>
　山西通志卷二百一<lb/>
　　藝文<hi>二十</hi>　<hi>記一</hi>
北齊<lb/>
　　韓陵山碑記　　　　　　　　　温子昇<lb/>
昔晉文尊周蹟宣於踐土齊桓伯世威著於召陵蓋道<lb/>
冠諸侯勲高天下衣裳㑹同之所兵車交合之處寂寞<lb/>
消沉荒涼磨滅立談者空知其名遭遇者不識其地然<lb/>
<pb n="KR2k0049_WYG_201-1b"/>
則樹銅表跡刋石紀功有道存焉可不尚歟永安之季<lb/>
數鍾百六天災流行人倫交䘮爾朱氏既絶彼天綱斷<lb/>
兹地紐禄去王室政出私門銅馬競馳金虎亂噬九嬰<lb/>
暴起十日並出破璧殞珪人物既盡頭㑹箕歛杼柚其<lb/>
空大丞相渤海王命世作宰唯幾成務標格千仭巖崖<lb/>
萬里運鼎阿於襟抱納山岳於胸懷擁𤣥雲以上騰負<lb/>
青天而高引鐘鼔嘈囋上聞於天旌旗繽紛下蟠於地<lb/>
壯士凛以争先義夫憤而競起兵接刅於斯塲車錯轂<lb/>
<pb n="KR2k0049_WYG_201-2a"/>
於此地轟轟隐隐若轉石之墜高崖硠硠磕磕如激水<lb/>
之投深谷俄而霧捲雲除冰離葉散靡旗蔽日亂轍滿<lb/>
野楚師之敗於栢舉新兵之退自昆陽以此方之未可<lb/>
同日既考兹沃壌建此精廬砥石礪金瑩珠琢玉經始<lb/>
等於佛功制作同於造化息心是歸浄行攸處神異畢<lb/>
臻靈仙悉萃鳴玉鸞以來遊帯霓裳而至止翔鳯紛以<lb/>
相歡飛龍宛而俱躍雖復高天銷於猛炭大地淪於積<lb/>
水固已傳之不朽終亦記此無忘<lb/>
<pb n="KR2k0049_WYG_201-2b"/>
唐<lb/>
　　段干木廟記　　　　　　　　盧士牟<lb/>
陜之芮東有祠署於道曰魏文侯師段干木廟謹按史<lb/>
傳語文侯過其廬必式呂覧云秦攻芮司馬康以先生<lb/>
深諌其君又按圖經云先生以原上草廬中高枕而卧<lb/>
秦遂解兵昔子貢救魯挾辯詐扶危主然後僅而獲免<lb/>
豈若先生靡勞師徒曠然宴息而國不加害民受其賜<lb/>
誠以徳充氣融道義純備者矣貞觀元年秋八月七日<lb/>
<pb n="KR2k0049_WYG_201-3a"/>
將仕郎前守河南府伊陽縣主簿范陽盧士牟載想遐<lb/>
蹤願誌遺廟銘曰鼎湖在南中條在北洪河横流以紀<lb/>
魏國天地淑靈山澤粹精惟公克生為魏之楨鄰不加<lb/>
兵民用舒寧秦號虎狼殺厲重傷毒螫齗齗侵軼西疆<lb/>
瞻我仁人沛然知方以義以暴以柔以剛善師不陣古<lb/>
稱至徳先生晏然婆娑偃息蓬居草廬是敬是式比彼<lb/>
干戈俄成禮則士之生世人爵為貴功成不居惟徳之<lb/>
懿士之避土或蹈遐裔公則靖民以義為利我行其野<lb/>
<pb n="KR2k0049_WYG_201-3b"/>
祠宇巍然播詠仁風精神若傳條山如礪河水如帯先<lb/>
生之徳永永不昧<lb/>
　　風后八陣圖記　　　　　　　　獨孤及<lb/>
物不終静必授之以動當純坤用事隂疑於陽則飛龍<lb/>
戰太樸以散聖盗並起故戎馬生乃有并吞八荒争截<lb/>
九有大者天柱折地維絶小者作慝廬山負阻中冀上<lb/>
帝憑怒下土是恤乃眷武徳黄帝受之始順殺氣以作<lb/>
兵法文昌以命將於是乎征不服討不庭其誰佐命曰<lb/>
<pb n="KR2k0049_WYG_201-4a"/>
元老風后蓋戎行之不修則師律用爽隂謀之不足則<lb/>
凶器何恃故天命聖者以光戰術俾懸衡於未然察變<lb/>
於倚數握機制勝作為陣圖夫八宮之位正則數不愆<lb/>
神不惑故八其陣所以定位也衡抗於外軸布於内風<lb/>
雲負其四維所以備物也虎張翼以進蛇向敵而蟠飛<lb/>
龍翔鳥上下其勢所以致用也至若疑兵以固其餘地<lb/>
遊軍以按其後列門具將𤼵然後合戰弛張則二廣迭<lb/>
舉犄角則四竒皆出必使陷堅陣拔深壘若星馳天旋<lb/>
<pb n="KR2k0049_WYG_201-4b"/>
雷動山破彼魏之鶴列鄭之魚麗周武之熊羆昆陽之<lb/>
虎豹出匪以律我異於是既而圖成罇爼帝用經畧北<lb/>
逐獯鬻南平蚩尤戡黎於版泉省方於崆峒底定萬國<lb/>
旁羅七曜鼎成龍至去而上仙於是遺風㝠㝠時亡而<lb/>
圖存焉嗚呼聖迹長往神機未昩酌其流者猶足以决<lb/>
勝三軍禦侮萬里故項籍得之以霸西楚黥布得之奄<lb/>
有九江漢孝武得之攘匈奴服甌越東收獩貊西拓大<lb/>
夏然則聖圖幽贊未始有涯唐天寳中客有為韜鈐者<lb/>
<pb n="KR2k0049_WYG_201-5a"/>
得其遺制於黄帝書之外篇裂素而圖之則勝敗之朕<lb/>
在我股掌天地之心見於毫末議欲獻諸策府用廣武<lb/>
事㑹天子以不戰為師無為為寳則是圖也興於多難<lb/>
廢於昇平湮淪不書盛徳其沒乃旌諸圖側以為三皇<lb/>
之故事六藝之餘技云<lb/>
　　汾河義橋記　　　　　　　　　崔祐甫<lb/>
絳人有成橋於稷山縣南汾河水上入境稱曰孝子詢<lb/>
之三十䘮父母五十猶衰麻故其鄉黨捨氏不名貴之<lb/>
<pb n="KR2k0049_WYG_201-5b"/>
也初兹縣有具舟之役鄰邑有官修之梁自太原西河<lb/>
上黨平陽至於絳州達於雍繇卒廹程賈人射利濟舟<lb/>
為㨗渡口如肆孝子川上喟然歎曰夫來者如斯其可<lb/>
勝記欲速不達式在兹乎見義不為非勇也臨難不濟<lb/>
非義也廼願棄家乞諸他郡枯稿藍縷日恒嵗積自阿<lb/>
關而東陶唐儉風食貨艱難閭里褊小率令遠驟馳邇<lb/>
饋飴耆耋隃美於編户丁男捨耒而攻木義聲感也汾<lb/>
流湯湯河滸牽射隤沙徙岸呀呷轉騰畚築於激射之<lb/>
<pb n="KR2k0049_WYG_201-6a"/>
旁根柱於沸涌之下是慮是圖功就其十八九矣其年<lb/>
秋七月天作滛雨湍悍襄陵噫大水不仁前功蕩矣邑<lb/>
老鄉人涕泗弔之曰力竭於子天不恤是而已矣顧而<lb/>
不應且有後圖徴詩人之嘉謀㕘作者之遠慮曵索辮<lb/>
篾縶舟戾航白露下而謀始止於凌澌杜春氷觧而興<lb/>
功止於水潦降一歎不可奪志三年其有成功廣可方<lb/>
軌平可轉轂去其餙成無丹雘取其固勢異虹霓僉義<lb/>
於孝子之功也故曰義橋昔周王以懿戚封建吳札美<lb/>
<pb n="KR2k0049_WYG_201-6b"/>
盛徳遺人西臨孟津北對姑射山河風土其肯徒然所<lb/>
以義表顓門功烈隣境難其一善矧乃兼之由是縣人<lb/>
志之於石<lb/>
　　寳應靈慶池神廟記　　　　　　張　濯<lb/>
天有五星辰居其一地有五材水為之首既作鹹以正<lb/>
味亦凝質而成鹽則横目之人生齒之歳罔不資焉而<lb/>
後食矣鹽之為用大矣哉寳應靈慶池者山海經所謂<lb/>
鹽販之澤也俗稱官號皆曰鹽池供華夏二十餘州宅<lb/>
<pb n="KR2k0049_WYG_201-7a"/>
黄河千里之曲北抱原勢南負山隂涵濡泓澄浸漬瀉<lb/>
鹵外無寸草内絶纖鱗水或紫赤鹽皆潔白有自來矣<lb/>
頃大厯丁巳秋雨成災凡厥井疆漫為塗潦今京東和<lb/>
糴使兼知河東租庸鹽鐵侍御史清河崔公陲時以監<lb/>
察權領是邦憂國恤人籲天有禱乃徴畚鍤集役徒修<lb/>
堤防導溪澗積溜鴻湧白波如山西□北滙散於没女<lb/>
監斯池町畦不没廬室獲全繄公是賴矣粤翌日亦既<lb/>
開霽紅鹽自生盈掬傾筐或蠒或栗形攅伏虎色澈丹<lb/>
<pb n="KR2k0049_WYG_201-7b"/>
砂靈貺休徴古未之有公乃獻狀於户部侍郎韓公滉<lb/>
韓公伏奏於代宗代宗俾諌議大夫蔣鎭覆之則編於<lb/>
史册薦於郊廟矣與夫白麟赤雁之應野蠶穭榖之祥<lb/>
何以異乎冬十月詔錫池名曰寳應靈慶兼置祠焉蓋<lb/>
國家祈豐財旌瑞貺也其明年因厥農隟創兹神寢卜<lb/>
津涯六十里之半當安觧二大邑之間捄陾陾㧻槖槖<lb/>
工維力競役若子來俄結搆以時起儼塗塈而斯畢然<lb/>
後審像設煥丹青睟容穆如甲士贔屭則聰明正直之<lb/>
<pb n="KR2k0049_WYG_201-8a"/>
有憑也夫其洞户南豁滄波森然樹以修槐羅以香草<lb/>
則風凉㑹舞之有所也又來嵗己未夏五月九日天子<lb/>
降中貴人以牲牢祀之制祀光臨衣冠列位秩齊四瀆<lb/>
禮視三公亦為盛矣其後西自關輔東踰崤澠南馳陜<lb/>
服北走絳臺馬屯雲車流水乞靈報徳可勝紀乎易曰<lb/>
聖人以神道設教而天下服此之謂也遂遷公殿中侍<lb/>
御史京東和糴使逮於斯任豈惟執憲簡頒鹽政必將<lb/>
秉造化應鼎之和羮人皆望焉神所勞矣濯客自東鄙<lb/>
<pb n="KR2k0049_WYG_201-8b"/>
觀藝而來美精誠之動天多築䕶之盡力輙採聞見題<lb/>
於樂石庻丕績不朽與池始終時建中二年秋八月記<lb/>
　　移丹河記　　　　　　　　　武少儀<lb/>
高平古泫氏邑也其沿代改名圖經詳矣初相地而居<lb/>
之蓋以土厚水深為善農鑿井而飲者則以穿壌剖石<lb/>
為艱故千家之中數井而已綆以遠引而多絶瓶以難<lb/>
升而驟羸則雖有端賜之機智無施其巧㨗雖有管寧<lb/>
之仁惠無杜其忿鬬况牛馬俟乎滿腹必遵千里之河<lb/>
<pb n="KR2k0049_WYG_201-9a"/>
而𤓰蔬期乎給口常望一旬之雨朝夕勞苦歳時饑饉<lb/>
可勝道哉嘻凡為前弊滋久終俟後賢乃革不然者豈<lb/>
子男百軰而莫之是恤貞元七年潞州屯留令平原明<lb/>
濟受連帥相國大司空義陽王李公之命假領兹邑撫<lb/>
安疲黎其清勤簡惠不異乎屯留之政政可知也下車<lb/>
之日咨訪故老問人疾苦僉曰公之至也俗詠其蘓矣<lb/>
惟水之歉詎敢求救於公耶明侯聞之若疚於心且形<lb/>
於色曰夫窮必有㤗固常理也此豈無望前或未思吾<lb/>
<pb n="KR2k0049_WYG_201-9b"/>
將退而慮之由是發智周之妙躬循郊原目究川谷度<lb/>
高下之勢相引决之宜有丹水者始自縣之西北山源<lb/>
高而𣲖平可議壅以導明侯載審厥事將利於人乃下<lb/>
謀於鄉耋次白於郡守上言於節制才獲所請爰臧其<lb/>
功乗井税之暇俟農桑之隙先儲乎薪芻之物次具乎<lb/>
畚鍤之器然後量工命日使里人樂助競子來而展力<lb/>
故不更素宛其有成始瀦流而為潭因䟽渠以遶廓築<lb/>
防以補其陷隟刳木以導其險阻脉分枝散貫邑周閭<lb/>
<pb n="KR2k0049_WYG_201-10a"/>
濔濔苔草之間隂隂槐桞之下遂使家開沼沚户植芰<lb/>
荷濫觴可以寄傲垂釣可以烹鮮豈直豐畦圃之沃灌<lb/>
恣閭閈之飲濯路有奉漿之義井為應急之泉人無荷<lb/>
擔之勞畜無奔走之困而已也復於潭側特建水祠列<lb/>
樹敞亭别成佳境將俾水依神而永久人賴水而無極<lb/>
庻功用不再且祈報有歸焉明侯覩夫衆情之欣洽足<lb/>
以閒居而賞玩化舄之餘閲王鳬之雙飛臨堂之際調<lb/>
宓琴而合響不甚美乎君子曰政無大小以勤民為良<lb/>
<pb n="KR2k0049_WYG_201-10b"/>
事無工拙以利物為貴如明侯者實兼而有之其由我<lb/>
大司空義陽王以至公且明推奬而致此者矣余偶以<lb/>
行役經過於斯耳聆嘉謡目覧異績緇黄耆艾因請余<lb/>
以紀事余誠忝跡於文者姑具述義陽王之徳舉明侯<lb/>
之善亦何辭焉是則勉而志之<lb/>
　　道州毁鼻亭神記　　　　　　　桞宗元<lb/>
鼻亭神象祠也不知何自始立因而弗除完而恒新相<lb/>
傳且千歳元和九年河東薛公由刑部郎中刺道州除<lb/>
<pb n="KR2k0049_WYG_201-11a"/>
穢革邪敷和於下州之罷人去亂即治變呻為謡若痿<lb/>
而起若矇而瞭騰踴相視讙愛克順既底於理公乃考<lb/>
民風披地圖得是祠駭曰象之道以為子則傲以為弟<lb/>
則賊君有鼻而天子之吏實理以惡徳而專世祀殆非<lb/>
化吾人之意哉命亟去之於是撤其屋墟其地沉其主<lb/>
於江公又懼楚俗之尚鬼而難諭也乃徧告於人曰吾<lb/>
聞鬼神不歆非類又曰滛祀無福凡天子命刺史於下<lb/>
非以專土疆督貨賄而已也蓋將教孝弟去竒邪俾斯<lb/>
<pb n="KR2k0049_WYG_201-11b"/>
人敦忠睦友祗肅信譲以順於道吾之斥是祠也以明<lb/>
教也茍離於正雖千載之遠吾得而更之况今兹乎茍<lb/>
有不善雖異代之鬼吾得而攘之况斯人乎州民既諭<lb/>
相與歌曰我有耉老公燠其肌我有病癃公起其羸髫<lb/>
童之嚚公實智之鰥孤孔艱公實遂之孰尊惡徳遠矣<lb/>
自古孰羡滛昬俾我斯瞽千歳之㝠公闢其户我子洎<lb/>
孫延世有慕宗元時謫永州邇公之邦聞其歌詩以為<lb/>
古道罕用賴公而存斥一祠而二教興焉明罰行於鬼<lb/>
<pb n="KR2k0049_WYG_201-12a"/>
神愷悌達於蠻夷不惟禁滛祀黜非類而已願為記以<lb/>
刻山石俾知教之首<lb/>
　　絳守居園池記　　　　　　　　樊宗師<lb/>
絳即東雍為守理所禀參實沉分氣蓄两河潤有陶唐<lb/>
冀遺風餘思晉韓魏之相剝剖世説總其土田士人令<lb/>
無磽雜擾宜得地形勝瀉水施灋豈新田又蕞猥不可<lb/>
居州地或自有廢興人因得附為奢儉將為守悦致平<lb/>
理與益侈心耗物害時與自將失敦窮華終披夷不可<lb/>
<pb n="KR2k0049_WYG_201-12b"/>
知陴□孤顚跒倔𤣥武踞守居割有北自甲辛苞大池<lb/>
泓横硤旁潭中癸次木腔瀑三丈餘涎玉沫珠子午梁<lb/>
貫亭曰洄漣虹蜺雄雌穹鞠覻<graphic n="KR1849" url="https://raw.githubusercontent.com/kanripo/KR-Gaiji/master/images/KR1849.png" mimeType="image/png"/>礙佷島坻淹淹委委<lb/>
莎靡縵蘿蕃翠蔓紅刺相拂綴南連軒井陣中踴曰香<lb/>
承守寢睟思西南有門曰虎豹左畫虎摶立萬力千氣<lb/>
底發彘匿地努肩腦口牙快抗電火雷風黒山震將合<lb/>
右胡人鬅黄㠾纍珠丹碧錦襖身刀囊鞾撾縚白豹𤣥<lb/>
斑飫距掌胛意相得東南有亭曰新前含曰槐負䕶䨴<lb/>
<pb n="KR2k0049_WYG_201-13a"/>
鬱䕃後頤渠決決緣池西直南折廡赴可宴可衙又東<lb/>
騫渠曰望月又東騫窮角池研雲曰栢有栢蒼青宮士<lb/>
擁列與槐朋友巉隂洽色北俯渠憧憧來刮級靣西巽<lb/>
㬂間黄原玦天汾水鈎帯白言謁行旦艮閒遠岡青縈<lb/>
近樓台井閭㸃畫察可四時合竒士觀雲風霜露雨雪<lb/>
所為發生收歛賦歌詩正東曰蒼塘蹲瀕西漭望瑤翻<lb/>
碧㶑光文切鏤梨深撓撓收窮正北曰風隄乘擕左右<lb/>
隄埶北廻股努墆棙蹴墉御渠歆池南楯楹景怪爥蛟<lb/>
<pb n="KR2k0049_WYG_201-13b"/>
龍鈎牽寳龜靈蠯文文章章隂欱墊㰹煙潰靄聚桃李<lb/>
蘭蕙神君仙人衣裳雅冶可㑹脱赤熱西北曰鼇䖶原<lb/>
開咍儲虛明茫茫嵬眼澒耳可大客旅鐘鼔樂提鷼挈<lb/>
鷺<graphic n="KR3535" url="https://raw.githubusercontent.com/kanripo/KR-Gaiji/master/images/KR3535.png" mimeType="image/png"/>池豪渠憎乖憐圍正西日白濵薈深憐梨素女雪<lb/>
舞白佾水翠披䁨䁨千幅迎西引東上長崖挾横埒日<lb/>
卯酉樵途塢徑幽委蟲鳥聲無人風日燈火之晝夜漏<lb/>
刻詭姽絢化大小亭餖池渠間走池隄上亭後前陴乘<lb/>
墉如連山羣峰擁地高下如原隰隄谿<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>水引古自源<lb/>
<pb n="KR2k0049_WYG_201-14a"/>
三十里鑿高槽絶竇墉為池溝沼渠瀑潨潺終出汨汨<lb/>
街衖畦町阡陌間入汾巨樹木資土悍水沮宗族盛茂<lb/>
旁䕃遠映錦繡交菓枝香畹麗麗絶地郡考其臺亭沼<lb/>
池之増蓋豪王才侯襲以竒意相勝至今過客往往有<lb/>
可創起處余退常吁後其能無果有不補建者池由於<lb/>
煬及者雅文安𤼵土築臺為拒幾附於汙宮水本於正<lb/>
平軌病井滷生物瘠引古沃澣人便幾附於河渠嗚呼<lb/>
為附於河渠則可為附於汙宮其可書以薦後君子<lb/>
<pb n="KR2k0049_WYG_201-14b"/>
　　師曠廟記　　　　　　　　　　失　名<lb/>
竊嘗考之春秋史傳師氏世系未得其詳不敢以疑而<lb/>
傳故闕而不序公諱曠字子野師姓河東古羊城人也<lb/>
耳聰於聽度正音律測明厯數仕晉二世職樂太師凡<lb/>
所論諌必本仁義悼公即位之十五年衛獻公以射鴻<lb/>
於囿戒食而弗與為孫文子所逐晉侯因公之侍而問<lb/>
之衛人出其君不亦甚乎公對曰或者其君實甚良君<lb/>
將賞善而罸滛養民如子蓋之如天容之如地民奉其<lb/>
<pb n="KR2k0049_WYG_201-15a"/>
君愛之如父母仰之如日月敬之如神明畏之如雷霆<lb/>
其可出乎夫君神之主而民之望也若困民之君匱神<lb/>
乏祀百姓絶望社稷無主將安用之弗去何為天之愛<lb/>
民甚矣其使一人肆於民上以從其滛而棄天地之性<lb/>
必不然矣平公彪立三年十月㑹諸侯㝷溴梁之言同<lb/>
討不庭齊侯守於平隂及登巫山望晉師之衆而畏之<lb/>
脱歸於夜公告晉侯曰烏鳥之聲樂齊師其遁矣果如<lb/>
其言冬楚子伐鄭渉於魚齒之下甚雨及之晉人聞楚<lb/>
<pb n="KR2k0049_WYG_201-15b"/>
師而疑公曰無害吾驟歌北風又歌南風不競多死聲<lb/>
楚必無功其師果凍役徒幾盡而返秦伯之弟鍼如晉<lb/>
修成叔向子朱有撫劔拂衣之忿平公曰晉其庻乎吾<lb/>
臣之所力争者大公曰公室懼卑臣不思忠而恃力不<lb/>
務徳而競善私欲已侈能無卑乎悼夫人食輿人城把<lb/>
者絳縣老人與之食而疑年使其實曰臣小人也不知<lb/>
紀年生之嵗正月甲子朔四百有四十五甲子矣其季<lb/>
於今三之一也吏莫之知走問諸朝公曰魯仲叔惠伯<lb/>
<pb n="KR2k0049_WYG_201-16a"/>
㑹郤成子於承匡之歳七十三年矣時魯使在晉歸以<lb/>
語季武子曰晉有師曠而咨度焉君子在朝其庸可偷<lb/>
乎勉事之而後可石言於魏榆晉侯問於公曰石何故<lb/>
言對曰石不能言或馮焉不然民聼濫矣臣又聞之作<lb/>
事不時怨動於民則有非言之物而言今宮室崇侈民<lb/>
力彫盡謗讟並作莫保其性石言不亦宜乎是時方築<lb/>
虒祁之宮叔向曰子野之言君子哉君子之言信而有<lb/>
徴是宮也成諸侯必叛君必有咎夫子知之逾年而平<lb/>
<pb n="KR2k0049_WYG_201-16b"/>
公果卒衛靈公將之晉舍於濮上夜半聞鼔琴聲乃召<lb/>
師涓曰吾聞琴音狀似鬼神為我聽而寫之明日師涓<lb/>
曰臣寫而得之矣遂行見晉侯㑹飲於施惠之臺酒酣<lb/>
靈公曰今者未聞新聲乃命師涓援琴而鼔公撫而止<lb/>
之曰此亡國曰何謂也公曰此師延與紂所為靡靡之<lb/>
樂武王伐紂師延東走自投濮水故聞之者必於濮上<lb/>
先聞此聲者國削晉侯曰音無此最悲乎公曰有然君<lb/>
之徳義薄不可以聼不獲己為鼔之一奏有𤣥鶴二八<lb/>
<pb n="KR2k0049_WYG_201-17a"/>
集於廓門再奏延頸而鳴舒翼而舞晉侯大喜起而為<lb/>
公夀公之於音盡天下之至賾豈徒區區與羣生軰伍<lb/>
哉無何天不與明丁斯時也於戲周道即衰列國不啻<lb/>
數百而晉室彊臣尸諸侯之盟者久矣逮靈公至於厲<lb/>
其間政失而寖以微削悼周始立大夫以治國之本勉<lb/>
而行之於是振滯匡乏施舍己責民無謗言所以復文<lb/>
襄之業故九合而弗敢拒三駕而莫與争平公亦藉規<lb/>
誨宣其明徳而諸侯莫不懷畏公之力於晉不為不多<lb/>
<pb n="KR2k0049_WYG_201-17b"/>
矣頌曰有覺徳行四國順之無競維人四方其訓之其<lb/>
是之謂與戰國以來綿歴千載行事久遠而無所考信<lb/>
僕亡敢臆説但摭春秋之所載者實書之時太和二年<lb/>
歳在壬戌三月上巳日記<lb/>
　　禱河侯廟記　　　　　　　　　裴處權<lb/>
明皇帝懷柔百神以功躋四瀆蒲股肱郡實祠宗繇是<lb/>
剗舊圖新廟貌甚設國有祀典蒲侯職之然天下郡縣<lb/>
瀕於河者多曲架榱桷廟神乞靈滑臨洪波神有寧宇<lb/>
<pb n="KR2k0049_WYG_201-18a"/>
且曰瀆古侯也故神以侯稱六年夏不雨尚書博陵崔<lb/>
公懼兹農事凡明神靈跡有可以膏稼穡者必命犧牲<lb/>
簫鼔以動之卒無應一旦監軍使閻公曰郡瀕河侯廟<lb/>
具存姑用旱禱宜幹流以蘇大田五月庚午公㑹閻公<lb/>
幄河壖列旌斾率府從事合牙門諸將郡縣吏羅為侯<lb/>
拜聲以具樂釃以清觴腥爓燔炙苾芬交錯版書精意<lb/>
以聳侯聼六月辛未雨乙亥始霽自乙亥至於秋七月<lb/>
壬子以烈日下燭南畆復燥公曰時雨難再將奈秋成<lb/>
<pb n="KR2k0049_WYG_201-18b"/>
何閻公曰河侯利吾州前應如答吾且祈且報庻終侯<lb/>
功癸丑公復㑹閻公儀若庚午丙辰雨己未乃霽噫公<lb/>
禱之䖍神應之速禱不䖍無以徼侯貺應不速無以恊<lb/>
農時既貺既應多稼織野寒耕熱耘之子其有京坻之<lb/>
望乎昔王尊捨熊軾卧金堤却驚波也公仗戎鉞禱於<lb/>
河濵勤甘雨也驚波縮所以完居邑也甘雨霖所以遂<lb/>
嘉榖也則知前賢後賢之推誠濟物脗若符契矧乎食<lb/>
民天也宜拜侯賜閻公揖曰齋誠以動神者尚書公之<lb/>
<pb n="KR2k0049_WYG_201-19a"/>
徳也公揖曰始謀而獲應者將軍氏之力也於是相與<lb/>
拜宇下或曰昔嵗河流汜濫將魚滑人滑人祝侯駭浪<lb/>
帖息今者拜侯賜未若記侯之感通公乃召從事河東<lb/>
裴處權文其功客有博陵崔應書於石㑹昌六年九月<lb/>
一日記<lb/>
　　義陽王李公徳政碑記　　　　　董　晉<lb/>
唐之元臣曰義陽郡王抱眞字太元蓄河岳之秀叢祖<lb/>
考之慶克生殊才以佐元后𢎞勲茂績可得而稱也公<lb/>
<pb n="KR2k0049_WYG_201-19b"/>
體仁執忠抱素專直威厲霜雪氣凌雲霓沉毅足以建<lb/>
功寛裕足以安衆召公相武之智申伯翊宣之籌尚父<lb/>
六韜之竒夷吾九合之業未冠公皆建之果為從父兄<lb/>
故相國抱玉所重期以遠大薦於肅宗授汾州别駕僕<lb/>
固懷恩之平史盗也伐䖍劉之功恣暴戾之性不率朝<lb/>
典潛懷異圖公髪衝危冠憤激忠節間道詣闕潰其奸<lb/>
謀而渠魁疾顛汾滸底定代宗竒之拜殿中少監永泰<lb/>
初又兼御史中丞充陳鄭懷澤潞等五州節度留後恩<lb/>
<pb n="KR2k0049_WYG_201-20a"/>
光薦及輝耀當時謙不奉詔累有陳讓上大器之改澤<lb/>
州刺史兼侍御史充節度副使廵内五州都團練使澤<lb/>
人欣欣如戴父母公䖍奉聖㫖專精吏職一年而流移<lb/>
復田壤闢軍給人阜風淳俗美時屬散卒聚鐘鼔山肆<lb/>
其猖狂逞以驅刼議者請兵逐之公謂之曰夫人禀元<lb/>
和以生奉五常以立無不思順無不懼逆理亂之道實<lb/>
由於政政和則禮讓興仁義著政敗則刑罸滋盗賊起<lb/>
使其叛亂是徳之不修也姑務自咎豈可加兵乃申以<lb/>
<pb n="KR2k0049_WYG_201-20b"/>
禍福之門引以開㤗之路投戈箙矢休簸巖蕩慰勞加<lb/>
等仁風載揚遂遷懷州刺史澤人去思之憤凝為愁雲<lb/>
懷人來蘓之慶霈若膏雨為政未幾懷如澤焉天子寵<lb/>
文翁之能旌龔遂之美以節使司徒公備戎於西乃授<lb/>
檢校秘書監兼侍御史權知行軍司馬充潞澤節度度<lb/>
支營田觀察處置使留後仍知潞州大都督府事公以<lb/>
殊恩寄任留務浩穣徘徊化源獨與心計乃約故實財<lb/>
成庻政禁暴以安物薄賦以養農省徭以息孤惸均調<lb/>
<pb n="KR2k0049_WYG_201-21a"/>
以資士卒孝弟聞於鄉黨學校興於里閭刑戮廢於戎<lb/>
行鞭扑弛於官署闔境之内不日而化焉建中元年特<lb/>
授節制兼亷察本道兼領潞州大都督府長史練勤王<lb/>
之師修守土之備内勸耕食外揚武威布大君之誠以<lb/>
睦藩屏導聖朝之化以釋危疑由是上澤得以下流下<lb/>
情得以上達君臣無間臻於太和公之力也屬軍戎之<lb/>
後蟲旱為災公請罪神祗憂見於色精感而飛蝗越境<lb/>
誠懇而霖雨應期稼穡獲全異於他部古之循吏何以<lb/>
<pb n="KR2k0049_WYG_201-21b"/>
加焉公前後歴官一十八政再為侍御史中丞尚書常<lb/>
侍三領郡守一登亞相两踐端揆封義陽郡王食實封<lb/>
六百户命為承弼同平章事俾平水土兼領司空量𢎞<lb/>
而深識達而朗常執虛以驚寵不求援而取貴起題輿<lb/>
登補袞簡自皇極爵為元臣非徳及蒼生忠貫白日何<lb/>
以臻此潞之緇黄耆老詣闕陳情願立貞石帝嘉乃誠<lb/>
詔門下侍郎平章事董晉撰文以昭其功銘曰皇矣上<lb/>
帝降祚有唐藴粹孕靈克生義陽明明天子賢能是奬<lb/>
<pb n="KR2k0049_WYG_201-22a"/>
乃命義陽鎭於上黨烈烈義陽惟國之楨屹若崇山隐<lb/>
如長城用極於正性根於忠英風外馳明謨内融王度<lb/>
克遵惠此罷人以徳代刑散澆為淳軍以威雄凶以定<lb/>
攝恢振皇綱輔弼天業帝曰抱眞允文允武俾登鼎鉉<lb/>
錫之茅土名高方召道冠申甫刋石紀功用駕終古<lb/>
　　伯樂川記　　　　　　　　　　孫　逖<lb/>
太原元帥黄門侍郎李公國之宗盟朝之俊徳以元凱<lb/>
之忠肅兼桓文之節制戊辰歳秋七月公以疆場之事<lb/>
<pb n="KR2k0049_WYG_201-22b"/>
㑹幽州長史李公於伯樂川王命也公駕四牡鏘八鸞<lb/>
斾旌悠悠車轞嘽嘽乙未出於北京戊戌次於横野己<lb/>
亥至於㑹封人戒備軍吏宿設立㑹表於高阜闢轅門<lb/>
於大荒漁陽精鋭太原材力駟介八百徒兵三千戈如<lb/>
林羽若月少長有禮賔主不悖蚩尤衂其五兵若敖慙<lb/>
其六卒洸洸乎信可以慴穹廬而震高闕也於是地主<lb/>
致餼以昭饗宴之禮君子有儀以訓上下之則歌蔓草<lb/>
之相遇笑投壺之失辭大庖既盈釃酒有藇胥樂周於<lb/>
<pb n="KR2k0049_WYG_201-23a"/>
卒乗屬厭及於輿臺慈惠之徳於是乎在夫幽州太原<lb/>
襟𢃄之地自河以北幽州制之自河以東太原制之在<lb/>
两軍之交當二境之上厥有棄地皆為曠林守之則表<lb/>
裏之勢全舍之則候望之路隔公料以古今度其川原<lb/>
獻方畧而入覲於王議工徒而東為此㑹爰究爰度匪<lb/>
遊匪追蓐食無再舍之勤扞掫為一夕之衛不愆於素<lb/>
返斾而旋君子謂此㑹也能用典矣初公之始至太原<lb/>
也酌於人賦於事以為節用者國之善政於是乎減戍<lb/>
<pb n="KR2k0049_WYG_201-23b"/>
卒以寛其征修備者武之善經於是乎致秋集以裒其<lb/>
旅足食者人之所庇於是乎賞屯兵以艾其力近利者<lb/>
奸之所生於是乎禁私糴以懲其弊然後序山澤之險<lb/>
廣亭燧之虞候騎出於長城爟火通於大漠畫田定賦<lb/>
講射訓騶蓄信義為國寳修徳刑為戰器行之一年軍<lb/>
乃有節邊鄙不聳龔黄之教也雖魏絳有和戎之利郤<lb/>
縠有敦詩之徳申伯之式是南邦韓侯之奄受北國曷<lb/>
云比議未足量力公之與幽州李公也義均伯仲芳若<lb/>
<pb n="KR2k0049_WYG_201-24a"/>
蘭茝周諸侯以異姓為後晉大夫以同官為寮入亞六<lb/>
卿共行司馬之法出膺九命俱受元戎之律詩曰維其<lb/>
有之是以似之其二公之謂矣不書所㑹將何述焉揚<lb/>
厥美於萬斯年俾夫來世知二公相見在此川也<lb/>
　　鹽池記　　　　　　　　　　　梁　肅<lb/>
黄河自崑崙山東㑹溟漲九折廻互鹽泉各一儒者書<lb/>
以為海目則邭瑕氏之地瀆流其長觀乎北浴陵阜南<lb/>
瀕山麓湛湛煙碧浩無春冬蒸騰雲霓出入日月亦云<lb/>
<pb n="KR2k0049_WYG_201-24b"/>
廣矣雖吞噏坰隧代増淳鹵而利倍農穡有殷家邦貿<lb/>
惟從山湧不加海交两都之軌逵延萬賈之資貨是人<lb/>
不厭也當武后聖政務述省方嗚鑾載臨流潦旋敗洎<lb/>
皇明道𤼵澤漸殊垠天之既啟鹽乃旋復非夫蟠蚪神<lb/>
應坤次靈孕亦曷能旌昏明籌負勝矣帝所宜念賁然<lb/>
來思分天牧以涖擇藩佐而貳賢能鮮墜於事則<hi>闕二字</hi>
字通閈閎扼拓磯之左隅鄰大邑之東部崇府庫歲望<lb/>
乎儲蓄樞管鍵夕俟乎閉藏兹乃慮終於始也邦貴康<lb/>
<pb n="KR2k0049_WYG_201-25a"/>
食戒之克勤人非忘勞道在悦使大命日下廵功歲移<lb/>
廣岸砥平而可礪修畦綺分以如織是時也春光奪炎<lb/>
氣興洪溝浚白波騰或滀或汨以泙以漰狀雲洩而雨<lb/>
駭或花明而雪凝京坻藴崇豆區嘉量□户徴算鹽人<lb/>
掲書民無不供先薄税以從賦君孰與足逮黎庻而必<lb/>
分固非擅權利貴貨易土登陸而雷軿流日驟水而雲<lb/>
艫擊星嵗律有變給用無絶傳曰山澤林鹽國之寳也兹<lb/>
其是焉若周物揆情易人推類施之求報大道之元徳<lb/>
<pb n="KR2k0049_WYG_201-25b"/>
也明則啓祚聖人之知變也降人納汚明君之藏垢也<lb/>
羮餗調膳賢人之入用也包四美而世濟資百工而國<lb/>
貞將以樹善永年非石無以紀垂裕裔胄非文無以揚<lb/>
則我晉寳達於萬方也<lb/>
宋<lb/>
　　重修應聖公廟記　　　　　　　閆光度<lb/>
昔隋氏末季唐祚未興四海黎民墜諸塗炭萬方豪傑<lb/>
各舉戈矛驅虎兕以鴟張統貔貅而蠶食載血腥原野<lb/>
<pb n="KR2k0049_WYG_201-26a"/>
暴骨成邱山時無定君人思真主唐高祖執義為柄唱<lb/>
義成師嘯集羣雄謀清天下弔問亂世起救寰中師次<lb/>
呂氏前有勍敵攻即力寡戰即兵羸飛輓距前水潦為<lb/>
患疑慮不決人心復搖是時也霍嶽之神幽贊而起蕩<lb/>
清逋役引導王師破宋老生霍邑縣臨汾既拔絳郡㝷<lb/>
平篲掃攙搶席卷氛祲擒竇建徳降王世充大風起而<lb/>
雲物駱除太陽出而露華氷鑠君臨大寳神有力焉論<lb/>
曰天撥亂而啓聖功神獻可而扶唐祚所以角力傑出<lb/>
<pb n="KR2k0049_WYG_201-26b"/>
者為唐之藉蜂屯蟻聚者為唐之資而後立廟庭備洒<lb/>
掃天寳中伸祀典行册命四瀆齒諸侯之秩五嶽符三<lb/>
公之位冀州鎮霍山神封為應聖公蓋顯幽贊答靈貺<lb/>
也書昆之美有霍山之多珠玉焉即此山也酈善長水<lb/>
經云霍太山其廟鳥雀不棲其林猛獸常守其庭即此<lb/>
廟也設險負固排空聳高東㑹太行西偶姑射扼夷䕶<lb/>
夏却敵藩邊不可議也吐翠含芳羅植萬類出雲洩雨<lb/>
沛潤百榖即春秋以生煞同天地之長養不可窮也戎<lb/>
<pb n="KR2k0049_WYG_201-27a"/>
師天水趙公節制是邦於今八載任金鉞按琱戈登將<lb/>
壇分戎閫下車而民悦考績而政成敵不侵邊人皆勤<lb/>
業鄉閭豐亨地方肅静盗賊屏息以義安都維那魚璋<lb/>
等廣化羣心復搆新殿侔諸大壯煥乎成功雲攅螮蝀<lb/>
之樑似生巖嶂魚貫碧烟之瓦誕下汀洲復嚴如在之<lb/>
容永享惟馨之祀將傳不朽是述斯文乾徳五年歳丁<lb/>
卯四月六日記<lb/>
　　文廟古栢記　　　　　　　　　李　垂<lb/>
<pb n="KR2k0049_WYG_201-27b"/>
植木之固而竒者惟松柏見經故君子多尚焉桐鄉我<lb/>
夫子之廟環垣歩二百四十有五中樹大柏二十有一<lb/>
離軒之陽徑歩二十有八干立二株䕃薈相亞倚附如<lb/>
一餘三七之狀挺拔多峙俯者九十尺或越十圍其昻<lb/>
僂横直若趨若侍者若將問道者若議古未正而抗色<lb/>
者殊形異質難乎同舉致處其勝實稱此也今不知當<lb/>
樹之者誰非心乎孟軻信無勤於斯矣理列交往牙次<lb/>
而行伊前砌两隅並闕其所在即不知其所廢右即遺<lb/>
<pb n="KR2k0049_WYG_201-28a"/>
本猶存徴諸老吏曰乾徳中文秩趙鼎職宰於是伐之<lb/>
匠器於己矣知縣慈卿誠樂乎聖人之徳將新其廟又<lb/>
訪其闕構二堂以補之君子歟小人歟植之者何伐之<lb/>
利之者何曽不聞詩言甘棠勿剪何昔我先師生不逢<lb/>
世道匪通於今時在宋伐焉暨沒則四海奔來而樹封<lb/>
者千萬矣茍名其儒孰敢罔尊乎教祖也且夫子為素<lb/>
王丘明得為素臣孰能幸丘明之學而得臣乎又敢不<lb/>
廷於夫子耶後之伐吾樹木引其辜君子謂之大不恭<lb/>
<pb n="KR2k0049_WYG_201-28b"/>
邇歳以垣堵之隩其一自枯卿命匠為公宇之具然則<lb/>
去枯可也為公具可也彼後來有茹桂作毒而俟其枯<lb/>
者烏為之防也愼乎哉欽乎哉<lb/>
　　創建后土廟碑記　　　　　　　裴　瑾<lb/>
左氏傳曰國之大事在祀與戎且祀者有國之徽猷化<lb/>
民之至教故王者以父道事天母儀事地郊社之禮三<lb/>
載一舉莫不粢盛豐潔牲牷肥腯器幣畢陳金石交奏<lb/>
所以昭其孝而息乎民也皇上嗣位之十一載天下無<lb/>
<pb n="KR2k0049_WYG_201-29a"/>
事百榖告成先是東兗士庻章奏繼陳乞登岱封敇以<lb/>
紀太平之功我后乃勉徇輿情頒詔海内告有事於岱<lb/>
岳越三載舉墜典備法駕復展義於汾脽是時稼穡之<lb/>
瑞草木之祥靈鶴慶雲靡不迭現蓋以聖后䖍奉柔祗<lb/>
恭孝祖考軫孤恤物之所昭感也有以見大宣皇明以<lb/>
燭其幽鮮行之禮告畢龎鴻之慶普施遐邇同歡鳥獸<lb/>
咸若故能致社稷之延長躋黎元於福壽者也今當縣<lb/>
聖母廟者本脽上后土之祠從其新號今謂太寧在昔<lb/>
<pb n="KR2k0049_WYG_201-29b"/>
聖王親遇靈應掃地以祭精誠上達實受其福千載而<lb/>
下經歴漢唐躬謁之君國典所載此不復書且王化之<lb/>
攸行政教之所及民之法則若草從風蓋上能恭事天<lb/>
地嘗命中貴大臣親詣靈祠秘傳聖祝春禘秋嘗為民<lb/>
祈福嵗不愆期故庻民觀上勤心格志亦以四時設祭<lb/>
而陳其薦也故不渝於風雨展於寅奉倚倦絶聞忽一<lb/>
日耆耋相謂曰今吾軰倉廩實衣食足田無災害家獲<lb/>
乂安無征戍以役乎丁務耕桑以成其業雖承帝力豈<lb/>
<pb n="KR2k0049_WYG_201-30a"/>
非神降之福哉且汾脽本廟地遙奈衰殘之歩艱於往<lb/>
來今欲率羣情懋衆力揆吉位創新祠奉蘋蘩以達其<lb/>
心致潢汚以表其意使不乏其祭享豈不為禀靈秀而<lb/>
大隂隲耶衆聞厥議忻懌僉同於是召信士以謀其始<lb/>
祝靈蓍以卜其方遂得縣之坤兑隅為吉地乃命剪除<lb/>
荆棘剗削榛蕪經之營之以嚴以飭於以見神聽降靈<lb/>
人心響答商農工賈靡不樂推一之歳版築之功設二<lb/>
之歳瓦木之用興三之歳堂殿之修備四之歳塑繪之<lb/>
<pb n="KR2k0049_WYG_201-30b"/>
象成陳力者子來施財者雲集歡聲動而谷響嘉氣積<lb/>
而雲浮長廊遠布以翼舒畫棟高横而虹起朱碧交映<lb/>
羅仙仗以駢闐帳幄深嚴仰神儀而端睟孤峰俯峙共<lb/>
起嶔岑洪浪四流遙連浩汗則一境之内比屋之人覩<lb/>
良縁之告成賀大功之克就無不誠潔而來既望之儼<lb/>
然咸祭之如在乗福介祉知闇然而彰也今邑侯公下<lb/>
車以來二周星律以清白亷勤為己任示勸化正直以<lb/>
臨民吏畏其明奸服其政綽然有古令尹之風且一邑<lb/>
<pb n="KR2k0049_WYG_201-31a"/>
仰肸蠁之靈覩廟貌之勝謂不揚盛事何以示將來不<lb/>
刻貞珉何以傳不朽亦猶成山九仭虧功於一簣也余<lb/>
因邑君示命鄉社見託以著斯文弗敢遜謝不才聊述<lb/>
淺昧用紀歲時在大宋天禧四年五月十五日也<lb/>
　　重修北嶽廟記　　　　　　　　韓　𤦺<lb/>
天下之嶽五獨北之常方人目為大茂山而嶽名不著<lb/>
嶽有祠不知廢於何代今廟於曲陽縣之西附城距嶽<lb/>
百餘里考有唐以來記刻皆不載廢遷之由故非質於<lb/>
<pb n="KR2k0049_WYG_201-31b"/>
圖志人或不知嶽之所在焉於禮祀莫大於天地而五<lb/>
嶽次之古者天子壇以祀四望若時廵至其所既柴然<lb/>
後秩而望祀之廟而祭焉非古也其後世之文乎然則<lb/>
為之者誠有意焉耳夫嶄然而石坳然而谷泉焉而衆<lb/>
派别林焉而萬榦擢嶽之形也倐霽忽㝠伏珍見祥喜<lb/>
焉而風雨時怒焉而雷雹𤼵嶽之神也人狎其形而易<lb/>
之也薪於是畋於是安知其所以為神哉君人者患民<lb/>
之不知也於是廟而像之以警民之耳目致其嚴奉之<lb/>
<pb n="KR2k0049_WYG_201-32a"/>
心使違禍而趨福雖文於古其於教也固益明矣若其<lb/>
視祭之品則三代以降皆以公有唐以王我朝撫有天<lb/>
下馴致太平眞宗皇帝紹祖宗之隆以建皇極封太山<lb/>
祀后土曠絶之禮無所不講由是尊五嶽而帝之復以<lb/>
安天元聖之號表於我神懼世人之未詳也又製奉神<lb/>
还以明之蓋愛民之意深則報神之禮重斯誠也雖萬<lb/>
世可知矣故廟宮之制崇飾宏大惟禮之稱著於定令<lb/>
以時繕修歴年既長吏職廢忽日風月雨以圯以漏功<lb/>
<pb n="KR2k0049_WYG_201-32b"/>
大費廣久焉不葺每歲立冬天子以所署祀册就遣守<lb/>
臣以袛祀事至則羅其籩豆洗酌之具與執事者升降<lb/>
於頺簷壞廡之間退而安然罔以為恤慢神瀆禮莫斯<lb/>
為甚慶厯八年夏六月琦獲領州事得居嶽鎮之下知<lb/>
廟之未完也由市材弗給役徒弗充而民罹水災歲以<lb/>
大歉凡厥用度弗敢為擾㑹有詔毁鄉民之擅為佛祠<lb/>
者得取其材以濟之益兵暨工責成於邑吏而曠時不<lb/>
集通判軍州事屯田員外郎游君開謹於其事願盡力<lb/>
<pb n="KR2k0049_WYG_201-33a"/>
焉率其縣主簿李奕留廟所百餘日悦使其衆而已焉<lb/>
弗懈於是敝陋朽撓之迹煥然一新又於其庭起士民<lb/>
薦獻之宇俾勿䙝於神而神益以尊彩繪塗塈罔不精<lb/>
極宜神之喜肸蠁來宅皇祐六年冬十月九日以訖功<lb/>
來告僚屬請以鄙文志於廟石而弗克讓夫吏之為政<lb/>
也有善惡焉神之為鍳也有禍福焉善焉而以福惡焉<lb/>
而以禍神理之宜也或非是焉則非人之所知矣守臣<lb/>
當謹天子之命而治神之居潔神之祀修己以愛其民<lb/>
<pb n="KR2k0049_WYG_201-33b"/>
人惟神之所以禍福而已謹記皇祐二年碑在曲陽廟<lb/>
西碑樓自書<lb/>
　　并州新修廟學記<lb/>
三才各有主四時大運主於天萬物大生主於地人倫<lb/>
大化主於夫子曰於道何主曰主其中者也然天地之<lb/>
主或不能常焉而吾夫子之主雖終天地而不變也凡<lb/>
為人君為人臣為人子者能勉而及吾夫子之主則其<lb/>
國治焉其家保焉其身安焉雖天地之主有時而戾固<lb/>
<pb n="KR2k0049_WYG_201-34a"/>
無預乎吾家所及然則人之道孰先於吾主哉有天下<lb/>
國家者可不知其本乎先儒稱夫子者多矣獨杜牧之<lb/>
謂自古稱夫子之徳莫如孟子稱夫子之尊莫如韓吏<lb/>
部蓋言堯舜莫賢其徳而社稷莫加其尊誠哉後之學<lb/>
者雖欲極言而増大之又孰加焉唯郡縣首長得施其<lb/>
教者能興學以恢其徳崇廟以稱其尊斯可以達其本<lb/>
者也太平興國四年太宗皇帝平偽劉一天下壞太原<lb/>
古城徙州榆次又三年復遷於唐明當時經始者乗用<lb/>
<pb n="KR2k0049_WYG_201-34b"/>
武之後慮不及遠不知并據都會異日為一道之本凡<lb/>
城隍官府門户衢陌之制一從茍簡不中程度視夫子<lb/>
之廟尤為不急置城之東南隅體陋而削僅有祠所景<lb/>
祐中康靖李公若谷首即廟建學得賜田贍學徒而人<lb/>
始樂教慶厯初文烈明公鎬又建禮堂於夫子之殿北<lb/>
而講始有容然皆因仍故基地愈偪隘其後生員寖廣<lb/>
至圬東西序所圖諸弟子室而處之二時釋奠三獻從<lb/>
祀官與學生執事者不能徧列於庭半立廟門之外皇<lb/>
<pb n="KR2k0049_WYG_201-35a"/>
祐五年春某忝被州寄受署來謁知於禮之瀆而未遑<lb/>
改作始奏隰州司户㕘軍牛景充教授以專學職明年<lb/>
秋大穰民安事簡於是馳使東魯得仙源廟圖像冠服<lb/>
之實買民廟北地命崇儀使并代州營内兵馬鈐轄張<lb/>
僎古侍禁兵馬監押王守恩集工視役撤其舊而一新<lb/>
之然後廣殿眈然而雄睟容儼然而尊顔氏以降諸弟<lb/>
子孟氏以降諸大儒或像而侍或圖而列次序於堂廡<lb/>
之間煥然大備復徙廟東州兵之居以置學南書樓北<lb/>
<pb n="KR2k0049_WYG_201-35b"/>
講堂東西齋舍廟學異門又設射侯於廟學之間以備<lb/>
男子之習至於起居飲食之事必嚴其所俾稱是焉自<lb/>
始事底訖功凡度材治基逮塗茨丹雘之細一湏官用<lb/>
無及民者夫廟學之新其於為治之道竊有志達其本<lb/>
者而諸生其達學之本乎餙公齋萃公書潔公食日授<lb/>
經月課文昧其教者茍曰此欲吾藝之精取進士科富<lb/>
且貴而已噫如是則為學乃教人竊禄之地非有望於<lb/>
諸生也夫精藝而求仕末也得仕而行道本也然不由<lb/>
<pb n="KR2k0049_WYG_201-36a"/>
其末則不得施其本故由末而仕其末不可用而本或<lb/>
不存焉非竊禄何哉且晉之俗陶唐氏之俗也吾夫子<lb/>
之道二帝三王之道也豈習俗之易而習道之難哉蓋<lb/>
習俗易者其法傳習道難者其學廢今學興矣處吾學<lb/>
者其務外勤於藝而内志於道一旦由兹而仕也則思<lb/>
以其道為陶唐氏之臣心陶唐乎其君心陶唐乎其民<lb/>
能如是吾始謂之達其本至和元年月日記<lb/>
　　重修宣聖廟記　　　　　　　　司馬光<lb/>
<pb n="KR2k0049_WYG_201-36b"/>
太古之人何如曰不今日如也何以言之曰古之人寒<lb/>
衣而飢食貪生而畏死不殊於今也喜怒哀樂愛惡畏<lb/>
欲與民俱生非今有而古無古之人食鳥獸之肉草木<lb/>
之實而衣其皮鳥獸日益殫草木日益稀人日益衆物<lb/>
日益寡視此或不足視彼或有餘能相與守死而勿爭<lb/>
乎爭而不已相賊傷相滅亡人之類蓋可計日而盡也<lb/>
聖人者愍其然於人作而治之擇其賢知而君長之分<lb/>
其土田而疆域之聚其父子兄弟夫婦而安養之施其<lb/>
<pb n="KR2k0049_WYG_201-37a"/>
禮樂政令而綱紀之明其道徳仁義孝慈忠信亷耻而<lb/>
教導之猶有狂愚傲狠之民悖戾而不從者於是鞭撲<lb/>
以威之鈇鉞以懼之甲兵以震之是以民相與安分而<lb/>
保常養生而送終繁衍而久長也及周之衰先王之道<lb/>
蕩覆崩壞幾無餘矣其不絶者纖若毫茫矣非孔子起<lb/>
而救之廓而引之閎大顯融以迄於今則生民之衆幾<lb/>
何其不淪而為禽獸也今國家所以奉祀孔子非輕也<lb/>
廟食於國於州於縣以歲時陳其爼豆嗚其金石以禮<lb/>
<pb n="KR2k0049_WYG_201-37b"/>
享之自天子之尊親北靣而拜焉所以然者非人之私<lb/>
為道存也然吏於州縣者或以簿書期會為急務視孔<lb/>
子之祠及學校廢為餘事置之曽不誰何彼眞俗吏無<lb/>
足道者聞喜自前世固縉紳大夫之林藪也縣有孔子<lb/>
廟咸平中武吏慈釋囘修之尉李垂為之記厥後繼而<lb/>
為長者其嚴事孔子之心不能及釋囘於是廟屋隳傾<lb/>
垣墉圯缺草樹荒椔碑石斷仆况於鄉飲酒之容絃誦<lb/>
之音固不得而睹聞矣今大夫馬君至而歎曰為川者<lb/>
<pb n="KR2k0049_WYG_201-38a"/>
知防而不知濬則横潰而不禁為民者知怒而不知教<lb/>
則愁怨而不從故善為川者相高下而導之善為民者<lb/>
明是非而告之是以為者逸而從者易物遂性而功速<lb/>
成也今為吏者不能掲先王之道以教人而曰吾以刑<lb/>
法為治者是掩民之耳目而以陷阱俟之也不仁孰大<lb/>
焉乃屬邑中之賢士大夫而告之曰今孔子之廟廢不<lb/>
修士無所講其業民無所承其化斯豈惟令之辜亦二<lb/>
三子之耻也皆曰斯固邑人日夜所不忘而不敢請者<lb/>
<pb n="KR2k0049_WYG_201-38b"/>
也今明府有命是天相聖人之道而以明府賜邑人也<lb/>
孰不奔走而承之乃相與歛財聚工葺屋之隳而壯大<lb/>
之修垣之圯而高厚之去木之椔而改樹之起碑之仆<lb/>
而更刻之民不加賦吏不加勞不日而新廟煥然成矣<lb/>
其前為祠殿其後為講堂左為齋宿之室右為爼豆之<lb/>
府其两旁皆為學舍然後邑中之賢士大夫得以朝夕<lb/>
誦堯舜之書咏商周之詩於其中彬彬然有造矣噫馬<lb/>
君之於學也始正其基矣猶未也今之吏不三歳而更<lb/>
<pb n="KR2k0049_WYG_201-39a"/>
後之人繼而為長者宜勿替馬君之功而引伸之學者<lb/>
宜卒成馬君之志而張大之知人之所以嚴事孔子者<lb/>
非徒餙其祠誦其文也固將明其道修其法心諭而身<lb/>
行之也是故近者觀而化遠者聞而慕繇邑及於鄉及<lb/>
於家父靡不慈子靡不孝兄靡不友弟靡不恭夫然後<lb/>
睹學之成而知其為益大也夫道汙隆豈有常邪人為<lb/>
之則存不為之則亡非道去人人去道也古之人或耕<lb/>
者讓畔行者讓塗暴亂無所生刑罸無所施若是者豈<lb/>
<pb n="KR2k0049_WYG_201-39b"/>
古則有而今則亡邪由教之未至故也今基既正矣若<lb/>
其餘則勉之而已矣於廟之成也馬君以書謂光必為<lb/>
之記光以不文辭不敢為使者三返而不獲命竊慕馬<lb/>
君知治之本而所存者遠思附寄名其上以傳於後不<lb/>
敢不悉所聞而書之時至和二年也<lb/>
　　司空先生隱居記　　　　　　　樂　沆<lb/>
距虞鄉東十里乃王官谷唐司空先生隐居在焉先生<lb/>
諱圖字表聖登進士第學問文章取重當世歴官兵部<lb/>
<pb n="KR2k0049_WYG_201-40a"/>
侍郎龍紀乾寧間衣冠道喪先生絶意仕宦中條山下<lb/>
有先人别墅擅林泉邱壑之秀堂室亭宇環列左右棄<lb/>
官辭榮遁逸其間嘗為休休亭山居記備載一時之勝<lb/>
土運遷徙朱梁以禮部尚書起於家不蹈亂階竟廢詔<lb/>
命晩年布衣鳩杖從幽人野叟之遊自稱耐辱居士保<lb/>
全令名終老巖石時移代變子孫不復守舊業往往分<lb/>
籍於民有墓俯天柱峰下世傳昔之休休亭蓬蒿䝉翳<lb/>
士人惜之今頴州防禦使彭城錢公治蒲之二年沆補<lb/>
<pb n="KR2k0049_WYG_201-40b"/>
乏邑下間以職事有請於府公曰吾境數百里昔賢之<lb/>
迹甚衆無如司空之高遺址尚存子其留意會邑有羡<lb/>
材即因故地構亭而廣之又標榜刻記於上别書其後<lb/>
告來者以無廢取材以堅不以美命工以質不以華追<lb/>
山林獨往之趣亦先生之志也至和三年二月十五日<lb/>
　　潞祠記　　　　　　　　　　　韓　固<lb/>
愚讀春秋宣公十五年六月癸卯晉師滅潞氏以潞子<lb/>
嬰兒歸未嘗不廢書而作惡其周道凌弱而諸侯專行<lb/>
<pb n="KR2k0049_WYG_201-41a"/>
殺伐五等之列始由周之命而終不由周以滅之天王<lb/>
之勢不亦衰乎噫潞種雖出於赤狄奈何子爵奉周命<lb/>
而立邱明之傳又叙潞之五罪則由其相鄷舒而得焉<lb/>
可以相之罪而滅潞之國哉其抑强扶弱之體也安在<lb/>
乃知晉人殺鄷舒則可也荀林父滅潞則非也深人韓<lb/>
固為尉於黎遊黎之東南十五里有潞子舊祠其山則<lb/>
曰潞祠蓋山之名因廟而得也昔滅其國今存其廟蓋<lb/>
後人居潞之國追子之烈而修祀爾今天下賞罸專於<lb/>
<pb n="KR2k0049_WYG_201-41b"/>
天子上之令未出則下不敢輙誅其怨其公也至矣是<lb/>
知潞子之廟宜其紀叙以證周由建侯而興終以諸侯<lb/>
僭度而敗士大夫傷乎古而重於今也以知晉之事周<lb/>
不及後之民神事其潞遂作潞祠以紀之<lb/>
　　重廣水利記　　　　　　　　公乗良弼<lb/>
難老泉源晉祠下支行股引東走平陸十分之以溉民<lb/>
土倍加於昔者前大夫陳君所為也嘉祐四年鄰水興<lb/>
天下争言灌溉事獨此方民浮説意以水増賦雖田被<lb/>
<pb n="KR2k0049_WYG_201-42a"/>
其流悉不肯疏之為用止舊溉田一百餘夫而已迄五<lb/>
年夏民益不勸君來飭府禁敢有浮説罔人者置之法<lb/>
民始釋然從事惟君命於是浚其源為十分穴廟垣以<lb/>
出其七分循石絃而南行一分半靣奉聖院折而微東<lb/>
以入於郭村又一分凑石橋下以入於晉祠村又支者<lb/>
為半分東南以入於陸堡河其正東以入於賢輔等鄉<lb/>
者特七分之四其三分循石絃而北通聖母池轉驛㕔<lb/>
左以入於太原故城由故城至郭村凡水之所行二鄉<lb/>
<pb n="KR2k0049_WYG_201-42b"/>
五村民悉附水為溝激而引之漫然於塍隴間各有先<lb/>
後無不周者已而皆㑹於汾河其溉田以稻數計之得<lb/>
二百二十一夫餘七十畆合前為三百三十四夫五十<lb/>
九畆三分有竒碾磑之具鱗次而動以屋計之得一十<lb/>
二區有利於民而自以為事故不趨不期而其成也不<lb/>
日於是晉水之利無復有遺倍加於昔矣公乗良弼至<lb/>
太谷三月平晉尉郭京以書暨圖來曰是役也我軰為<lb/>
佐吏其疏通灌引觀君之心所謂勤且日益者今代吏<lb/>
<pb n="KR2k0049_WYG_201-43a"/>
民徳之若思父母然皆願有記乞書之以示不朽余謂<lb/>
興利除害乃縣令事固足為陳君記然世之利遺民間<lb/>
十中八九或任其事興之則無一二不獨令也西門豹<lb/>
古人之磊然者漳水行鄴旁猶不知用故史起陋之以<lb/>
為未盡仁智推是言則君之不輕一舉能仁其事卓然<lb/>
如此求之古今豈簿書鞭撲目前一時效耶是宜書以<lb/>
彰於後人君名知白字<hi>闕</hi>叔故相國文惠公之孫今鹽<lb/>
鐵副使公之<hi>闕</hi>余舊聞也若疏通之跡則得於圖云嘉<lb/>
<pb n="KR2k0049_WYG_201-43b"/>
祐八年二月五日記<lb/>
　　修清虛觀碑記　　　　　　　　謝　悰<lb/>
三晉之地古為冀州北接燕代據鴈門雲中之塞東達<lb/>
趙魏帯太行碣石之險大河界其西汾水貫其中堯之<lb/>
所都晉之所封唐之所興地也澤潞以北平川千里鼎<lb/>
足分峙者并晉汾而汾之為州地高氣爽土厚水深其<lb/>
民淳且重桑麻之沃秔稻之富流衍四境汾之盛也漢<lb/>
唐以來將相名臣古今相望汾之英也而平遙為汾之<lb/>
<pb n="KR2k0049_WYG_201-44a"/>
佐邑其民純儉節用有唐堯之風慷慨好義髣髴子夏<lb/>
干木之遺烈况夫山川秀麗物產之富庻人物之雄邁<lb/>
而道家之居至於卑陋而不修非所宜也清虛觀建於<lb/>
唐高宗之末年觀名太平天祚中嘗葺之本朝錫名清<lb/>
虛百餘年來廢壞不修日月浸久惟元始天尊像僅存<lb/>
焉旁穴上穿不庇風雨四無墻垣過者直入罷民遊手<lb/>
攘竊蒲博聚為淵藪則所主者非其人也其後得道士<lb/>
武太文居之太文質直而好義凡觀之田有所收入用<lb/>
<pb n="KR2k0049_WYG_201-44b"/>
以修完棟宇贍給往來秋毫不私於已惻然悼觀之蕪<lb/>
廢經營攟集不避寒暑人知能完其居也朝散大夫裴<lb/>
公憫太文之有志自捐其資以成就其所欲為而公節<lb/>
操行誼素為鄉里士大夫之所信服故一出言親舊里<lb/>
人與夫旁邑願相其事争先恐後豪者獻財巧者獻技<lb/>
貧者獻力而觀為之成於是増大元始天尊像而益之<lb/>
以道君老子之像又為小殿四一以奉玉皇十二曜列<lb/>
焉一以奉北極十二元辰列焉一以奉天地水三官一<lb/>
<pb n="KR2k0049_WYG_201-45a"/>
以奉眞武而北斗列焉凡道堂庖舍無不修整今之過<lb/>
其前者覩其大厦輪奐金碧昭曜出於頽垣廢屋之後<lb/>
庭除潔清壇墠完具出於荆榛白露之中黄冠雲來歩<lb/>
虛逍遙大異前日之呼嘯喧囂也太文誠有力焉然非<lb/>
公以信義率其鄉邦汾之人慕道奉善亦不能化舊而<lb/>
為新於是觀之興遂為西河之巨麗矣自三代之後世<lb/>
衰道微然後道家有助於世故有為紛更然後知清静<lb/>
不擾勝焉馳騖夸奪然後知不争無欲勝焉欺誕矯詐<lb/>
<pb n="KR2k0049_WYG_201-45b"/>
而眞者勝焉縱横排闔而黙者勝焉故老子謂絶聖棄<lb/>
智之説將以還淳返樸而已矣漢之文景尚黄老之學<lb/>
止尊其説崇奉之典闕如至於唐祖老子本朝始大其<lb/>
棟宇華其像貌崇奉之儀日以嚴潔是以茹芝煉丹蟬<lb/>
退而羽化者歸焉吐故納新熊經而鳥伸者歸焉以至<lb/>
福之可祈罪之可弭亦歸之然後其教有以興而其徒<lb/>
有以盛也觀之成公屬武當從事謝悰為之記因識其<lb/>
風土之淳厚觀宇之興廢與道家之為教載之於石云<lb/>
<pb n="KR2k0049_WYG_201-46a"/>
　　鼔堆泉記　　　　　　　　　　尹仲舒<lb/>
鼔堆在州西北二十五里鼔者言人馬踐之逢逢如鼔<lb/>
聲蓋水源充滿石下而然堆之西山曰馬首其東長陸<lb/>
纚屬相傳以為晉之九原其北水出澤掌别名清泉堆<lb/>
周圍四里高三丈穹窿而圓狀如覆釜水源數十環之<lb/>
觱沸雜發滙於其南容為深淵中多魚鱉蟹䱉水極清<lb/>
潔洞鍳毛髮盛寒不氷大旱不耗滛雨不溢其南纚為<lb/>
三渠一載高地入州城周吏民園沼之用二散布田間<lb/>
<pb n="KR2k0049_WYG_201-46b"/>
灌溉萬餘頃所餘皆歸之於汾田之所生禾麻稌稱肥<lb/>
茂薌甘異他水所灌堆首有神祠蓋以水隂類也故其<lb/>
神為婦人像而祠中石刻乃妄以為堯后舜之二妃意<lb/>
是水也有清明之性温厚之徳常一之操潤澤之功雖<lb/>
古聖賢無以加其廟食於民也固宜何必假堯后舜妃<lb/>
然後可祀也嘉祐元年九月壬寅通判并州事司馬光<lb/>
以事至絳從州之諸官尚書比部員外郎薛長孺巨卿<lb/>
國子博士劉常守道尹仲舒漢臣判官陳大初寓之同<lb/>
<pb n="KR2k0049_WYG_201-47a"/>
遊於祠下愛其氣象之美登臨之樂而又功徳及人如<lb/>
此其盛故其當時習俗之訛不可莫之正也於此題云<lb/>
　　漢壽亭侯廟記　　　　　　　　李漢傑<lb/>
夫辰象之精嶽瀆之靈天地融粹爰生英烈英而秀者<lb/>
華國以文烈而毅者衛時以武將軍闗侯禀武之烈而<lb/>
為虎臣遺風可仰廟貌興焉建安之間二袁方鋭四方<lb/>
蜂擾魏武挺超世之姿而據中原先主乗險阻之利而<lb/>
割巴蜀孫權紹父兄之業而盡有江東之地彼三人者<lb/>
<pb n="KR2k0049_WYG_201-47b"/>
當干戈擾攘之際自奮才畧仗劒策馬握兵數十萬闢<lb/>
地數千里慨然以英武相高勝不驕敗不沮各得其志<lb/>
列為敵國皆强對也蜀主知人忘勢得士冠於一時孔<lb/>
明善建良策两國謀主開陳利病多矣未聞竒偉之畫<lb/>
可以出其右者優劣奚暇計哉闗張將畧達於合變世<lb/>
言魏之張遼吳之周瑜可與並驅争先愚竊料之又不<lb/>
然也其言止以張遼募敢從入百敗孫權於合淝周瑜<lb/>
請精兵三萬破曹公於赤璧幸而一勝烏足道哉愚謂<lb/>
<pb n="KR2k0049_WYG_201-48a"/>
飛可在前遼當居後而瑜處其中闗公逸羣過孟徳者<lb/>
甚遠迄今江淮之間尊其廟像尤以為神向也交趾入<lb/>
寇亷白其事詔元戎舉兵問罪銅川神虎第七軍以趫<lb/>
健應募者由任眞而下凡二百三十七人隸於左第一<lb/>
軍前鋒之列摐金伐鼔行逾桂州駐旌荔浦過將軍之<lb/>
祠下詢其居民對曰皇祐中儂賊陷邕州禱是廟妄求<lb/>
福助擲杯不應怒而焚之狄丞相破智高表乞再完仁<lb/>
宗賜額以旌靈貺衆駭其異羅拜於庭與神約曰一軍<lb/>
<pb n="KR2k0049_WYG_201-48b"/>
瞻假威靈平蠻得儂長歌示喜高躡太行而北歸舊里<lb/>
當為將軍搆飾祠宇復請木刀繪馬執為前驅入踐賊<lb/>
界士氣驍鋭武威震叠蠻將聞鉦鼔望風乞降餘衆棄<lb/>
城而遁進軍臨富良江蠻酋遣將乗䝉衝鬬艦舉楫若<lb/>
飛急趨争岸迎官軍陸戰江北神虎軍鼓譟先登彊弩<lb/>
雨射賊大奔潰自相騰轢斬首及溺而死者數餘萬人<lb/>
既㨗策勲爵賞者二十六人任眞賈信董寧并指揮使<lb/>
餘以功之高下遷補有差先是我軍之行也廣源以南<lb/>
<pb n="KR2k0049_WYG_201-49a"/>
地多深林宻於櫛比蠻預伐横絶其路結營息衆勢莫<lb/>
能前夜有大風暴𤼵怒號之聲若撾萬鼙遲明視之卧<lb/>
木飛盡九軍得以並進我軍之戰也衆與敵均俄有隂<lb/>
兵旗幟戈甲彌亘山野敵人顧望惴恐而敗精誠所召<lb/>
助順之靈暴風夜至隂兵晝見神以符效應人之禱神<lb/>
虎軍踴躍請行深入萬里果立戰功歸而建廟以享祀<lb/>
答神之休廟制一新高堂峻廡雕煥深嚴費踰千計出<lb/>
於衆心悦助其貲成之不日事有極異不著於辭久則<lb/>
<pb n="KR2k0049_WYG_201-49b"/>
寂無所聞廼礱石鏤記永傳嘉應於神無愧負矣<lb/>
　　梁令祠記　　　　　　　　　　薛宗孺<lb/>
綘居两河間為劇郡領縣七正平本漢臨汾隋開皇十<lb/>
八年改正平唐武徳元年移於今治山麓四擁土狹人<lb/>
夥比常艱食惟水田之獲克以取濟距州之北幾一舍<lb/>
有石堆如覆釡人馬踐履聲若鼙鼔上立祠狀婦人以<lb/>
主之質於碑誌事無依據意者謂水為隂象理或當然<lb/>
其下出泉衆流奔沸古傳神泓開皇十六年内軍將軍<lb/>
<pb n="KR2k0049_WYG_201-50a"/>
臨汾縣令梁軌以亢陽頻災遂跡晉之故道審勢逗絶<lb/>
䟽源分派乃開渠十二率灌田五百頃貫刺史牙城蓄<lb/>
為池沼迤邐閭落浹洽園圃歳無旱憂邑民歌頌刻石<lb/>
以戴其賜其文與書不紀名氏故不甚彰著其樊宗師<lb/>
守居園池記言水自正平軌以辭僻而人罕成誦是終<lb/>
不能顯聞當世居人但喜溉沃之利不詳興道之因前<lb/>
太守王公恪敏正好古謂有功於民則祀之議建祠於<lb/>
石堆之北隅邑宰宋君基立力貳其事塑容盛服遺風<lb/>
<pb n="KR2k0049_WYG_201-50b"/>
凛然俾民俗瞻奉歳時有報享之地庻知惠功及人之<lb/>
深垂信於不朽隋到今四百餘年軌以官卑故其徳業<lb/>
於史氏無傳今録民功之實神而祀之將勵後人行事<lb/>
之法是曰無妄與夫言利邀功朝行夕廢能不愧恥里<lb/>
人薛宗孺懼祠之寖久湮廢無考謹述創始以永其傳<lb/>
異日編郡圖籍上職方氏當取騐於此記治平元年閏<lb/>
五月七日立石<lb/>
　山西通志卷二百一<lb/>
</p>
<p>
</p>
  </div>
</body>
</text>
</TEI>
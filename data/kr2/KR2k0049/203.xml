<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷二百三</head> <lb/>
    <p>
<pb n="KR2k0049_WYG_203-1a"/>
欽定四庫全書<lb/>
　山西通志卷二百三<lb/>
　　藝文<hi>二十二</hi>　<hi>記三</hi>
金<lb/>
　　游龍山記　　　　　　　　　　麻　革<lb/>
余生中條王官五老之下長侍先人廼觀太崋迤邐東<lb/>
游洛因避地家焉如女几烏權白馬諸峰固已厭登飽<lb/>
經窮極幽深矣革代以來自鴈門踰代嶺之北風壤陡<lb/>
<pb n="KR2k0049_WYG_203-1b"/>
異多山而阻色往往如死灰凡草木亦無睟容嘗切慨<lb/>
歎南北之分何限此一嶺地脈遽斷絶不相屬如是耶<lb/>
越既留滯居延吾友渾源劉京叔嘗以詩來盛稱其鄉<lb/>
泉石林麓之勝渾源實居代北余始而疑之雖然吾友<lb/>
著書立言蘄信於天下後世者必非誇言之也獨恨未<lb/>
嘗一游焉今年夏因赴試武川歸道渾水修謁於玉峰<lb/>
先生魏公公野服蕭然見余於前軒語未周浹驟曰是<lb/>
邦諸山若南山若柏山業已游矣惟龍山為絶勝姑缺<lb/>
<pb n="KR2k0049_WYG_203-2a"/>
兹以湏諸文士同之子幸來殊可喜乃選日為具拉諸<lb/>
賔友騎自治城西南行十餘里抵山下山無麓乍入谷<lb/>
未有竒沿溪曲折行數里草木漸秀潤山竦出嶄然露<lb/>
芒角水聲鏘然鳴两峰間心始異之乂盤山行十許里<lb/>
四山忽合若拱而揖環而衛者嘉木竒卉被之葱蒨醲<lb/>
郁風自木杪起紛披震蕩山與木若相顧而墜者使人<lb/>
神駭目眩又行數里得泉之泓澄渟滀者焉洑出石罅<lb/>
激而為迅流者焉陰木蔭其巔幽草繚其趾賔欲休咸<lb/>
<pb n="KR2k0049_WYG_203-2b"/>
曰莫此地為宜即下馬披草踞石列坐諸生瀹觴以進<lb/>
酒數行客有指其西大石曰此可識因命余余乃援筆<lb/>
書凡游者名氏及游之歳月而去又行十許里大抵一<lb/>
峰一盤一溪一曲山勢益竒峭樹林益多杉檜栝柏而<lb/>
無他凡木也溪花種種金間玉錯芬香入鼻幽遠可愛<lb/>
木蘿松鬛罥人衣袖又縈紆行數里得岡之高遽陟而<lb/>
上馬力殆不能勝行茂林下又五里两嶺若岐中得浮<lb/>
屠氏之居曰大雲寺有僧數軰來迎延入館於寺之東<lb/>
<pb n="KR2k0049_WYG_203-3a"/>
軒林巒樹石櫛比楯立皆在几席之下憇過午謁主僧<lb/>
英公相與歩西嶺過文殊巖巖前長杉數本挺立有磴<lb/>
懸焉下瞰無底之壑危峰怪石巑岏巧鬭試一臨之毛<lb/>
骨森竪南望五臺諸峰若相聨絡無間斷西北而望峰<lb/>
豁而川明村墟井邑隐約微茫如奕局然徜徉者久之<lb/>
夤縁入西方丈觀故侯同知運使雷君詩石及京叔諸<lb/>
人留題廻乃徑北嶺登萱草坡蓋龍山絶頂也嶺勢峻<lb/>
絶無路可躋歩草而往深弱且滑甚攀條捫蘿疲極乃<lb/>
<pb n="KR2k0049_WYG_203-3b"/>
得登四望羣木皆翠杉蒼檜凌雲千尺與山無窮此龍<lb/>
山勝槩之大全也降乃復坐文殊巖下置酒小酌日既<lb/>
入輕煙浮雲與暝色㑹少焉月出寒隂微明散布石上<lb/>
松聲翛然自萬壑來客皆悚視寂聽覺景愈清思愈遠<lb/>
已而相與言曰世其有樂乎此者與酒醺談辯蠭起各<lb/>
主其家山為勝如郭主大崋劉主兹余主王官五老更<lb/>
嘲迭難不少屈玉峰坐上坐亦怡然一笑詩所謂善戲<lb/>
謔兮不為虐兮者政如是也至二鼔乃歸卧東軒明旦<lb/>
<pb n="KR2k0049_WYG_203-4a"/>
復來各有詩識於石午飯主僧丈室已乃循嶺而東徑<lb/>
甚微木甚茂宻僅可通馬行又五里至玉泉寺山勢漸<lb/>
頗隘樹林漸稀濶顧非龍山比寺西峰曰望景臺險甚<lb/>
主僧導客以登歴嶔崟坐盤石其旁諸峰羅列或偃或<lb/>
立或將仆墜或屬而合或離而分賈竒獻異不一狀北<lb/>
望川口最寛肆金城原野分畫條列歴歴可數桑乾一<lb/>
水紆繞如玦觀覧曠達此玉泉勝處也從此歸路嶮不<lb/>
可騎皆歩而下重溪峻嶺愈出愈有抵暮乃得平地宿<lb/>
<pb n="KR2k0049_WYG_203-4b"/>
李氏山家卧念兹游之富與夫昔所經見而不能寐若<lb/>
太崋之雄尊五老之巧秀女几之蜿蜒烏權白馬之端<lb/>
重兹山固無之至於奥密淵邃樹林薈蔚繁阜不一覧<lb/>
而得則兹山亦豈可少哉人之情大抵得於此而遺於<lb/>
彼用於所見而不用於所未見此通患也今中書令湛<lb/>
然公紀西域事稱金山之秀李子微貽友書論和林之<lb/>
勝有過於中州者不知天壤之間六合之内復有幾龍<lb/>
山也因觀山於是乎有得徒以文思淺狹且游之亟無<lb/>
<pb n="KR2k0049_WYG_203-5a"/>
以盡𤼵山水之秘異時當同二三友幅巾藜杖于于而<lb/>
行遇佳處輙留更以筆札自隨隨得隨紀庻㡬兹山之<lb/>
髣髴云<lb/>
　　太原府學文廟記　　　　　　趙　渢<lb/>
自虞夏殷周設國學之法以養天下士取以備百執事<lb/>
之選故能卒相治功漢魏以降學校聿興而名士軰出<lb/>
然則取士雖不一塗而學校得人為多故天下不可一<lb/>
日無學校也信矣太原自周秦隋唐以來控扼西北皆<lb/>
<pb n="KR2k0049_WYG_203-5b"/>
為重鎭分虎符者例皆修障隧飾戈矛以捍患禦侮為<lb/>
事何暇議學校乎我皇朝應天順人蕩海平嶽教燭窮<lb/>
奥威震荒遐六七十年間無犬吠之警今之太原遂為<lb/>
内地府舊有學離兵革之後蕩毁無餘至天㑹九年耶<lb/>
律公資讓來帥是邦歎舘弗修但取故官舍餘材以成<lb/>
之正隆初完顧宗憲為尹稍加繕完大定丙午張公子<lb/>
衍為亞尹楊公伯元為漕貳二公以殿宇卑隘立建賢<lb/>
堂於两廡間制度蓋未廣也聖上嗣服大政宗儒尚文<lb/>
<pb n="KR2k0049_WYG_203-6a"/>
明昌二年以前中都路都轉運使張公大節出尹太原<lb/>
太原於公為鄉郡故尤以宣布教條淬勵風俗為己任<lb/>
始至首謁先師見其棟宇卑陋階廡狼籍喟然歎曰是<lb/>
足以上副皇朝右文之意乎乃量功命日撤故就新始<lb/>
自大殿重加整飾周以翠甓華而不侈考禮為宜因中<lb/>
門两翼構為外舍各三楹分六齋又建大堂於賢堂之<lb/>
南儼雅清潔望之生敬故講堂去殿不數歩無階陛可<lb/>
以升降闇翳廹隘不堪其陋今北選二十歩有竒隆基<lb/>
<pb n="KR2k0049_WYG_203-6b"/>
三尺餘高壯偉麗與大殿相輝映復構屋十楹左右為<lb/>
齋十六稍南又各建六楹分八齋及外齋總三十楹講<lb/>
堂之後提學教授正録之位序咸在焉講堂談經既有<lb/>
堂與齋矣儲粟藏書既有庫矣飲食有庖祭祀有器秀<lb/>
茂之士其至如歸公乃詣學召集諸生諄諄勸誘不啻<lb/>
如賢父兄之切至也是年登龍飛榜者學籍凡七人翰<lb/>
林應奉王澤首冠多士先是公持横海節亦時修飾學<lb/>
宮督課儒業學生徐韙是舉遂魁天下并滄皆古名鎭<lb/>
<pb n="KR2k0049_WYG_203-7a"/>
以學校之廢故久無登科者一旦興學二人繼成大名<lb/>
則知張公教養之勤豈非其效騐耶嗚呼農夫耕腴其<lb/>
獲也必豐商賈資厚其利也必倍不耕而無資其求也<lb/>
必無獲今夫巍冠博帯廣袂之衣傲然遊其中者雖有<lb/>
瑰傑之才茍無學術以濟之其將何獲要之士貴業之<lb/>
勤而志之篤也方今貢舉之法既取詩賦以振天下英<lb/>
雄之氣又談經義以傳先哲淵源之學使放蕩者退而<lb/>
有所拘空踈者望而不敢進其所以籠天下之俊造無<lb/>
<pb n="KR2k0049_WYG_203-7b"/>
所遺矣士生此時可謂厚幸諸生業精於勤他日登巍<lb/>
科行所學光明秀傑輝耀士林以取卿相者足以為張<lb/>
公之榮矣不究其本根肆其懈惰望洋而歎自崖而返<lb/>
進不能取科名以經世退不能抱仁義以勵俗皆張公<lb/>
之罪人也乃叙其梗槩以告來者使勉於學以副張公<lb/>
責望之意<lb/>
　　公孫厚士祠記　　　　　　　　何師常<lb/>
古之忠臣烈士見得思義見危授命有殺身以成仁使<lb/>
<pb n="KR2k0049_WYG_203-8a"/>
稱名於後世其功或流於管絃其事或見於方䇿庻傳<lb/>
不朽者也今之九原即古趙氏田邑按山海經云忻水<lb/>
東歴程侯北山下舊有采金穴故謂之金山隋書秀容<lb/>
縣有程侯山九域志亦載此山乃趙地禮記檀弓謂趙<lb/>
文子與叔譽觀乎九原即此又云晉獻文子成室諸大<lb/>
夫𤼵焉張老有言曰美哉輪焉美哉奐焉歌於斯哭於<lb/>
斯聚國族於斯文子者武也承張老頌而歎曰得斯三<lb/>
者是全要領以從先大夫於九京䟽曰九京即九原文<lb/>
<pb n="KR2k0049_WYG_203-8b"/>
子家世舊塟地也故以京而為原今定襄東襄子陵仍<lb/>
存或云趙氏之塟在於襄陵乃武之後非武之先隋精<lb/>
道寺碑云地連三晉城𢃄九原盧君竊號之邦趙氏言<lb/>
歸之地遷史以為南并北代非此何謂焉迄今九原以<lb/>
公孫為里而有三社其中社猶有古塚以祠荒而遷於<lb/>
附路與州南程嬰祠乃九原古雙祠也亦云其墓在焉<lb/>
彼有仇由之藏山絳陽之舊墓不知摭何而所載未能<lb/>
詳於此者昔趙盾專國政於靈公之時以公益驕盾驟<lb/>
<pb n="KR2k0049_WYG_203-9a"/>
諫而弗聽生熊蹯胹殺宰人持其尸出趙盾見之公以<lb/>
此懼而欲殺盾盾素仁愛人嘗所食桑下餓人反扞救<lb/>
盾盾以得亡未出境而趙穿弑靈公立襄公弟黑臀是<lb/>
為成公盾復反任國政君子譏盾為正卿亡不出境反<lb/>
不討賊故太史書云趙盾弑其君至景公時盾卒諡為<lb/>
宣孟子朔嗣之景公三年朔為晉將下軍救鄭與楚莊<lb/>
王戰河上朔娶成公姊為夫人屠岸賈始有寵於靈公<lb/>
嘗欲誅趙氏至景公而為司寇乗趙氏世衰將作難乃<lb/>
<pb n="KR2k0049_WYG_203-9b"/>
治靈公之賊以攻朔徧告諸將曰盾雖不知猶為賊首<lb/>
以臣弑君子孫在朝何以懲辠請誅之韓厥曰靈公遇<lb/>
賊時盾在外先君以為無罪故不誅今諸君將誅其後<lb/>
是非先君之意妄誅謂之亂臣有大事而君不聞是無<lb/>
君也賈不聽厥告朔以趣亡朔不肯曰子必不絕趙祀<lb/>
朔死不恨厥訴以疾不出賈擅命與諸將誅趙氏於下<lb/>
宮殺朔同括嬰齊悉滅其族朔妻有遺腹走匿公宮朔<lb/>
客公孫杵臼謂朔友程嬰曰胡不死嬰曰朔婦有遺腹<lb/>
<pb n="KR2k0049_WYG_203-10a"/>
若幸而生男當立之即女也徐死耳居無何朔婦娩身<lb/>
而生男賈聞之索於宮中夫人置兒於袴中祝之曰趙<lb/>
宗滅乎若號即不滅若無聲及索兒竟無聲已脱嬰謂<lb/>
杵臼曰今一索則不得復索之如何杵臼曰立孤與死<lb/>
孰難嬰曰死易立孤難杵臼曰趙氏先君遇子厚子强<lb/>
為其難者吾為其易者請先死遂謀他人嬰兒負之衣<lb/>
以文葆匿於此山嬰出謬謂諸將曰嬰不肖不能立趙<lb/>
孤誰能與我千金告匿孤處諸將皆喜而許之遂𤼵師<lb/>
<pb n="KR2k0049_WYG_203-10b"/>
隨嬰攻杵臼杵臼謬曰小人哉程嬰也昔下宮之難不<lb/>
能死與我謀匿趙氏孤兒今又賣我既不能立忍賣之<lb/>
乎抱兒呼曰天乎天乎趙氏孤兒何罪請活之獨殺杵<lb/>
臼可也諸將不許俱殺之諸將皆喜趙族滅矣豈知真<lb/>
孤乃反在程嬰卒與俱匿於山中十有五年景公疾卜<lb/>
之大業之後不遂者為祟景公問韓厥厥知趙孤在乃<lb/>
曰大業之後在晉絶祀者其惟趙氏乎夫自中衍者皆<lb/>
嬴姓也中衍人靣鳥噣降佐殷帝太戊及周天子皆有<lb/>
<pb n="KR2k0049_WYG_203-11a"/>
明徳末及幽厲無道而叔帶去周適晉事先君文侯至<lb/>
於成公世有立功未嘗絕祀今吾君獨滅趙宗國人哀<lb/>
之故見龜策惟君圖之景公問趙尚有後乎厥具以實<lb/>
告於是景公與厥謀立趙孤兒召兒匿於後宮諸將入<lb/>
問疾景公因厥之衆以脇諸將而見趙孤諸將不得已<lb/>
乃曰昔下宮之難屠岸賈為之矯以君命并命羣臣非<lb/>
然誰敢作難微君之疾羣臣固且請立趙後今君有命<lb/>
羣臣之願也於是召趙孤程嬰徧拜諸將遂反攻賈滅<lb/>
<pb n="KR2k0049_WYG_203-11b"/>
其族復以田邑如故孤名武既復子為成人嬰辭諸大<lb/>
夫謂武曰昔下宮之難皆能死我非不能死我謀立趙<lb/>
後今立子既成人復其位我將下報宣孟與杵臼矣武<lb/>
啼泣頓首固請曰武願苦筋骨以報至死而安忍去我<lb/>
死乎嬰曰不可杵臼以我能成事故先我死今我不報<lb/>
是以我事為不成遂扼喉而自殺武服齊衰三年為之<lb/>
祭邑春秋祀之世世勿絕以此知昔日盾之異夢趙史<lb/>
援占之曰非君之身乃君之子孫絕而後好誠不妄焉<lb/>
<pb n="KR2k0049_WYG_203-12a"/>
　　開廣濟民渠記　　　　　　　　張元詰<lb/>
國之本在農農之資在水水之為利廣矣大矣原其性<lb/>
之潤下功之濟物而注瀉無窮周流不息淪浹之道詎<lb/>
非溥哉孝子河者𤼵源孝義之西山百餘里一水自高<lb/>
唐之西北㑹於白壁之左次南二水合流四派縈紆遶<lb/>
郭東注入於汾其於常也救旱之功為最郊之西南層<lb/>
巔崇丘屬溪駢壑經積雨支流吞幷洶湧之勢洪波怒<lb/>
濤不下二三丈邑東卑下之田舄鹵之地變為膏腴民<lb/>
<pb n="KR2k0049_WYG_203-12b"/>
實賴之自正隆二載雨不時降邑民蘓公仲禮者世習<lb/>
儒業宋公淇者精通筭術以積水窺管知地形高下二<lb/>
公慨然相謂曰今之大旱編户愁歎孝子河岸高百丈<lb/>
開崖穿洞流渠行水糾多工成之可以救旱今雖不及<lb/>
興嗣歳不亦可乎聞者忻從集工七十五公以己錢代<lb/>
買渠地十餘里費千餘貫就藥家里河口三處卜七月<lb/>
十九日啓土率衆渠長監部入役莫不相勵而樂為之<lb/>
導及邑之東北司馬里上下二十里中間地之凸者削<lb/>
<pb n="KR2k0049_WYG_203-13a"/>
而平坎者積而坦堆阜者鑿而深之缺窪者補而完之<lb/>
斷岸則刳木為槽以通焉積工至次年四月二十五日<lb/>
落成三年月日也牛車併人力總二萬二千衆工孫竒<lb/>
等推舉二公作都副水頭立劵分水酧之㳂渠枯骨以<lb/>
瓦棺塟於寺之陰㑹朝廷賜廣濟院二公及衆工相謂<lb/>
南北地八畝施院下所塟枯骨利及幽㝠名渠以廣濟<lb/>
不亦宜乎且田之瘠者一溉之效稼穡如雲變磽确為<lb/>
膏腴轉貧窶為康阜此濟之廣又可知矣夫先王之治<lb/>
<pb n="KR2k0049_WYG_203-13b"/>
天下也始於一夫之遂成於萬夫之川有瀦以聚之有<lb/>
防以泄之史起導漳水以灌鄴白公引涇水以注渭民<lb/>
至今歌之二子建一時之功垂萬世之利寧讓前賢之<lb/>
嘉績也哉同導河者五仇家里王家里仙開觀龍渠皆<lb/>
不就獨此渠成焉則二公之功尤有不朽者爰是紀其<lb/>
始末俾後世知創始固難而成之非易易也<lb/>
　　襄垣修城記　　　　　　　　　楊　丹<lb/>
襄垣縣古韓州也封域𢎞廣殆將百里而遙東連巨鎭<lb/>
<pb n="KR2k0049_WYG_203-14a"/>
北背喬峰峻巘大壑深巖多人迹之所不能至者國家<lb/>
收復之初奸雄繼踵蟻聚蜂屯嘯集林谷每黨不啻數<lb/>
千人號曰紅巾動則彌岡絡阜旌旗繽紛鼙鼔震疊數<lb/>
窺是邑直欲鯨吞虎噬立見虀粉於是郊邑相通舉無<lb/>
壁壘洞然九逵之地故闔縣之民扶老擕㓜奔走不暇<lb/>
幸延朝夕之生實賴令尹韓公抱忠貞之節懷慘怛之<lb/>
愛披堅執鋭争為先登不顧矢石前攻後突若陷無人<lb/>
之境用能折馘執俘殲厥渠魁遂稍稍引去於是命民<lb/>
<pb n="KR2k0049_WYG_203-14b"/>
興役且戰且築寇至則荷戈而禦敵寇退則挈杆而赴<lb/>
工故内城不日而具因俾百姓萃居其中得保首領庻<lb/>
全族類其利溥哉爾後比及二年元凶羣醜雖漸夷滅<lb/>
尚有遺類為吾民害天㑹九年春韓公又囑其耆老而<lb/>
議之曰内城起於倉卒姑濟一時之難然地甚狹廹而<lb/>
不能容民蓄衆今將建大城以周其外可復許乎聞者<lb/>
莫不忻然而從遂經營搆畫計其貧富為之等差分部<lb/>
定力咸適均平故人皆踴躍盡瘁更相勸督一無偷惰<lb/>
<pb n="KR2k0049_WYG_203-15a"/>
曽不踰旬而百堵皆興昔謂説以使民民忘其勞信斯<lb/>
言也其城週環六里三十歩其墉高二丈厚二㝷之半<lb/>
其壑深二仭其上睥睨具焉闢以四門層樓上起壯麗<lb/>
可觀故倉廪府庫可得而長保也神祠佛宮可得而致<lb/>
飾也庠序可得而開設也市井可得而陳列也居民可<lb/>
得而安定也編民咸喜室家相慶人人皆自謂更生之<lb/>
福矣嘗觀有建一橋梁以通險阻達一水泉以利灌溉<lb/>
善則善矣其利蓋小然人可得而歌頌之矧乃成城之<lb/>
<pb n="KR2k0049_WYG_203-15b"/>
功哉夫城者所以保内捍外以聚人民扄鑰土宇緘縢<lb/>
地維斯乃久大之功無疆之利雖著竹帛勒鐘鼎不為<lb/>
過矣韓公之築斯城也鋭然亡優柔姑息之心所以能<lb/>
興百世之利由是觀之則其為政可知也朝廷嘉其有<lb/>
功遂以榮遷經任迨今幾六年矣政聲流美噫襄垣山<lb/>
水秀異才士風流淳美又得宰平之賢政事訟理一境<lb/>
無虞四民安業可不善而紀之謹即其事而述之非溢<lb/>
美耳<lb/>
<pb n="KR2k0049_WYG_203-16a"/>
　　潞州儒學記　　　　　　　　　毛　麾<lb/>
禮經有言曰古之王者建國君民教學為先又曰君子<lb/>
欲化民成俗其必由學乎是以家有塾黨有庠遂有序<lb/>
國有學蓋由教化之本太平之原靡急於此一日而不<lb/>
可廢也自封建五等之爵罷天下為郡縣承流宣化共<lb/>
理之效責夫守令號師帥之官其間遵古制迹掄選賢<lb/>
能稱為得人享祚長永惟漢唐為最如漢之文翁唐之<lb/>
常袞又其超卓著見者也文翁守蜀起學成都市擇諸<lb/>
<pb n="KR2k0049_WYG_203-16b"/>
生開敏有才者親加飭勵待以殊禮吏民榮之争為弟<lb/>
子富人出錢求之大化僻俗學於京師者比蜀於齊魯<lb/>
至孝武帝令郡國皆立學遂從文翁始袞為福建觀察<lb/>
使初建人未知學袞大設鄉校使作文章躬勤講道與<lb/>
之鈞禮游饗得預習為一變歳貢士與内州等厥後建<lb/>
蜀名士軰出聲動海内二公各立生祠春秋配享迄今<lb/>
宗仰顧不美哉皇朝龍興太祖應天順人以武定寰宇<lb/>
太宗聖烈丕承卒其伐功雖誕布文徳以綏遠邇而儒<lb/>
<pb n="KR2k0049_WYG_203-17a"/>
學之事未遑徧舉逮世宗撫運御極猶殷高宗周宣王<lb/>
懋中興之業乃賁明庻政表章六藝即京府立教養之<lb/>
法合菁莪樂育人才之雅外官到任謁境上神祠首詣<lb/>
宣聖文明文治寢以隆昌矣主上嗣服遹追順孝旁招<lb/>
俊乂用闡大猷降及節鎮同京府教養復經義宏詞制<lb/>
舉添律學人試義童子念六經諸科擢等凡在選官並<lb/>
帶提舉學事文風炳然將匹休三代下鄙漢唐也宗室<lb/>
懿親左右貴臣比比分典大藩以明倫善俗風教是尚<lb/>
<pb n="KR2k0049_WYG_203-17b"/>
前禮部尚書翰林學士承㫖李公領懷州節度既告致<lb/>
政不數月復起領潞州節度公澤之高平人澤今為覃<lb/>
懷支郡而舊隸上黨二除皆衣錦寵命輿論所嘉焉下<lb/>
車未幾千里翕然若素被陶冶稔聼號令知所畏愛矣<lb/>
一日與賓屬議及州學歎咨隳毁且怪其制度卑隘則<lb/>
知兵火之餘因陋就寡草創所成即謀重修務増廪而<lb/>
一新之邦人大悦前有形勢之家冐侵地土久假不歸<lb/>
者盡歸之鄰接相礙參差斷缺不能自安者盡願歛之<lb/>
<pb n="KR2k0049_WYG_203-18a"/>
於是捐清俸請公帑助工役繪圖按式大加營建正殿<lb/>
中峙長廊翼舒殖殖其庭高門有伉殿次起堂以待横<lb/>
經問道讌談仁義中門東西两序對為㕔事以俟奠謁<lb/>
之官更衣望揖至於生徒齋舘貯藏庫廪一一備具莫<lb/>
不棟宇雄壯丹堊鮮華耽耽闢陽沈沈闔陰使望之者<lb/>
悚過之者趨在侯伯之國禮典之廟實為稱矣公以提<lb/>
舉職事每常放臨督勉進修曲為誨諭豈有繼城闕之<lb/>
游佻達而失其業見行爼豆之禮低迴而不忍去異時<lb/>
<pb n="KR2k0049_WYG_203-18b"/>
觀光應聘當有若蜀之揚子雲司馬長卿建之歐陽詹<lb/>
者出焉彼文翁常袞亦安得專美於前歟學之正録士<lb/>
來索記言麾辱公知遇作同志友乃獲具慶斯文之亨<lb/>
㑹庸贊吾道之主盟是記可書也故樂為道記<lb/>
　　重修廟學記　　　　　　　　　李俊民<lb/>
郡之廟學舊近市宋至和乙未太守吳中徙焉憫其民<lb/>
之不喜儒術境内貢舉五六十年無一人登高第者於<lb/>
是聚徒養士以東里學規教授習俗稍變至元豐乙丑<lb/>
<pb n="KR2k0049_WYG_203-19a"/>
黄夷仲題秦氏書齋澤州學者如牛毛野處又云長平<lb/>
朱紫半夫三十年間何作成之遽耶蓋不患民之難化<lb/>
患教養之不至爾金源百年由學校取士化未純而中<lb/>
原亂貞祐甲戌春元兵上太行烈熖所焚蕩然一空丙<lb/>
子高鳯議重加修葺幾完而又燬惟大成殿僅存為殘<lb/>
民所廬中外荒圯鞠為園蔬矣逮我侯段公之鎭是邦<lb/>
也涖政之隙專致力焉去瓦礫剪榛薉峻以環堵廢者<lb/>
起之缺者補之廟像之漫漶不鮮者飾之志之所嚮與<lb/>
<pb n="KR2k0049_WYG_203-19b"/>
古人合昔文翁起學於蜀招下縣子弟以為學弟子除<lb/>
其繇役不數年争願入學富人至出錢以求之蜀地大<lb/>
化後令天下郡國皆立學自文翁始我侯之首善也豈<lb/>
獨為一郡一國立學之始歟安定胡翼之在湖州之學<lb/>
去來者數百人各以經傳相授以仁義禮樂為業其教<lb/>
學之法最備後詔州縣皆立學建太學於京師有司請<lb/>
下湖州取先生法為太學法我侯之崇儒也豈獨為一<lb/>
縣一州教法之始歟田表聖知睦州下車興學表請入<lb/>
<pb n="KR2k0049_WYG_203-20a"/>
紙國子監印經籍以給諸生詔賜之還其紙孰若我侯<lb/>
購求多方私家所藏麾下將佐及趨走吏所得莫不出<lb/>
之又於東萊宋披雲處獲三洞秘書兼收並蓄幾萬餘<lb/>
卷上不煩於官滕元𤼵知鄆州學生食不足民有争公<lb/>
田二十年不決者公曰學無食而以良田飽頑民乎乃<lb/>
請以為學田遂絕其訟孰若我侯取附郭田千畆以給<lb/>
之漳源郭資善暨從姪南士人王天與割已業助之下<lb/>
不侵於民王義方在吉安也其民梗悍不馴乃選生徒<lb/>
<pb n="KR2k0049_WYG_203-20b"/>
開陳經書行釋奠禮人人説服我侯之來饗也率僚屬<lb/>
具牲幣遠近學者畢集髫童執禮登降跽立靡不中節<lb/>
觀者異之賢於吉安遠矣常袞在福建也閩人未知學<lb/>
不肯仕宦親加講導歳貢士與内州等我侯之敦諭舉<lb/>
子就两府試預選者百二十有二人朝廷命加精進以<lb/>
聼擢用時議許之賢於福建遠矣噫凡人之於事好之<lb/>
而且有力無不遂我侯一舉兼數賢大夫之美力而好<lb/>
之者也多難之世好事者鮮能為人之所不為人不以<lb/>
<pb n="KR2k0049_WYG_203-21a"/>
為迂不待請於上毅然行之人不以為專先事而後役<lb/>
其功簡其效速人不以為勞堂筵齋廡庖湢之次儲書<lb/>
之室延賔之位煥焉一新制度稱其宜人不以為侈既<lb/>
成之後束修子衿鼓篋入學絃誦之聲洋洋盈耳纓冠<lb/>
束袵卒出於戎馬介胄之間其亦太平之象歟我侯戾<lb/>
止樂且飲酒三爵之後有拊楹而歌者曰學之邃如以<lb/>
藏以修學之曠如以息以遊愷悌博雅兹學之化周旋<lb/>
動容此學之風朝於是夕於是揖譲乎其中吾道不窮<lb/>
<pb n="KR2k0049_WYG_203-21b"/>
我侯之功何以報之從祀學宮不才閣筆硯久矣聞其<lb/>
歌而説之特書於石以俟木鐸之採焉<lb/>
　　英濟侯感應記　　　　　　　　史　純<lb/>
汾水之濵有祠曰英濟俗呼為烈石神蓋里俗傳之訛<lb/>
取山石分列水從中出而名焉其實非也考之圖籍乃<lb/>
春秋時趙簡子臣姓竇名犨字鳴犢與舜華齊名生而<lb/>
烈直志比秋霜死也英靈能興雲雨里人故立祠祀焉<lb/>
廟無碑記年代悠遠靈異之迹難得而考詳廟之右有<lb/>
<pb n="KR2k0049_WYG_203-22a"/>
數泉出於蒼崖石脚間旱焉不乾水焉不溢湛然澄澈<lb/>
可鑑毫毛深疑神物窟宅隐伏於中距數歩則湍流奔<lb/>
湧滔滔然勢不可遏惜乎地多沙潰逼於河汾不然則<lb/>
鑿渠改流灌溉民田濟物之功不在汾陰昭濟之下矣<lb/>
或説若時亢旱則吏民祈禱無不感應加以隣道之人<lb/>
亢陽愆歳則不遠千里扶老擕㓜奉香火修禮義俯伏<lb/>
祠下恭䖍請水起之時到之日無不雨足是故一境之<lb/>
内隣道之民莫不仰賴舊廟臨汾流而靠諸泉宋元豐<lb/>
<pb n="KR2k0049_WYG_203-22b"/>
八年六月二十四日汾水漲溢遂易今廟邦人祈求屢<lb/>
獲感應守臣敷奏頒賜廟額曰英濟侯迄今載在祀典<lb/>
而廟食焉英濟之名蓋取生而英靈死而濟物故也里<lb/>
諺云歳無怪風劇雨民不殃癘榖果完實皆神力也按<lb/>
孔子家語孔子至河間喟然歎曰洋洋乎丘之不濟此<lb/>
命也子貢趨而進曰敢問何謂也孔子曰竇犨舜華晉<lb/>
之賢大夫也趙簡子未得志之時湏此二人然後從政<lb/>
及其得志也而殺之刳胎殺夭麒麟不至其郊竭澤涸<lb/>
<pb n="KR2k0049_WYG_203-23a"/>
漁蛟龍不至其淵覆巢破卵鳯凰不翔其邑君子諱傷<lb/>
其類也遂還轅作槃操以哀之孔子大聖尚當時而賢<lb/>
之况後世乎今縣境有竇城距廟二十里通徳鄉則神<lb/>
之故城舜華廟在交城明其二大夫皆河東人舉無疑<lb/>
矣大定二年僕被奉恩命叨領是邑承流宣化非所長<lb/>
也到任之初但仰禀大府約束遵奉教條而已入夏以<lb/>
來雨澤愆期下民皇皇幾不聊生土人祈禱實頻而青<lb/>
天湛然烈日如焚驕陽馳騁旱氣轉甚左右曰子為邑<lb/>
<pb n="KR2k0049_WYG_203-23b"/>
長此有靈神何不祈禱而豈忍坐視生民之斃耶遂率<lb/>
吏民於五月二十日恭禱祠下焚香奠拜禮未畢而奔<lb/>
雲湧霧蔽蒼昊伏光景遍滿山谷湏臾雨澤<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>霈比及<lb/>
還城三十里間如綫不絕抵暮猛若飜盆拂旦則天氣<lb/>
廓清雲收大野由是嘉榖奮興根葉潤澤引莖拔穗不<lb/>
失時宜萬姓熙熙歡聲洋溢於郊甸何其神也此蓋府<lb/>
尹相公賢明愛物感召和氣上動穹昊致此休祥一路<lb/>
霑惠僕何人哉預此盛事噫竇公賢大夫也生而徳及<lb/>
<pb n="KR2k0049_WYG_203-24a"/>
於民歿則康濟於物宜乎億萬斯年廟食於此矣靈異<lb/>
之事若不刻之堅石恐歳月寖久寂滅而無聞僕業不<lb/>
在文故博採輿説顯應之跡實而録之<lb/>
　　晉先軫廟記　　　　　　　　　趙　揚<lb/>
孔子曰為君難為臣不易然則臣之道固不易乎盡智<lb/>
竭忠匡國利民生樹鴻勲歿享元祀此在畎畝時所矢<lb/>
之素心也即未盡智竭忠匡國利民偶一眚之微未之<lb/>
能補一旦臨難奮然不顧棄千金之軀示後世為臣之<lb/>
<pb n="KR2k0049_WYG_203-24b"/>
戒其身雖歿徒有忠貞之節峻不可攀是豈為臣之本<lb/>
願哉不得已也春秋時晉楚齊秦更覇皆以得士則昌<lb/>
而晉所由興時有謀臣輔佐之力城濮之戰走子玉猶<lb/>
賁育之戲嬰孺由是始成文公之霸殽之戰擒三帥若<lb/>
狐猫之捕䑕由是克大襄公之烈縱横妙用不差毫釐<lb/>
皆先大夫為之謀主也當文公初薨襄公嗣霸秦師伐<lb/>
鄭取路於晉大夫不忍其侵軼𤼵卒以抗使匹馬隻輪<lb/>
無返者襄公聽其母秦嬴之言釋三帥大夫朝而問秦<lb/>
<pb n="KR2k0049_WYG_203-25a"/>
囚公曰母命釋之矣大夫怒曰武夫力而拘諸原婦人<lb/>
暫而免諸國隳軍實而長寇讐亡無日矣不顧而唾厥<lb/>
後秦卒用孟明果有王官之勝封殽尸而還遂霸西戎<lb/>
及敗狄於箕師垂勝矣大夫念昔常違禮於君意以為<lb/>
君之恤我惠不加討我何靣目以處狐趙之間况後世<lb/>
必以我為無禮於君之人與其含羞而茍活不若敗狄<lb/>
而殞猶足弭難利國死且不朽也遂免胄入狄師死焉<lb/>
狄人憐之歸其元靣如生此其梗概也嗟乎人均一死<lb/>
<pb n="KR2k0049_WYG_203-25b"/>
有輕於鴻毛有重於太山何哉在得其所與不得其所<lb/>
耳箕之役大夫不復命蓋知死得其所也襄公之釋秦<lb/>
囚猶觧猛虎於陷阱此謀臣策士之所痛惜大夫進而<lb/>
諫之既不及退追之弗逮感𤼵於中不得伸乃不顧而<lb/>
唾以招違禮之愆尚以取死然死豈大夫之本願哉比<lb/>
夫荒唐之人事君一不遂其志則腹誹心恨靡所不至<lb/>
而事勢既專嫌隙隨搆三家擅魯六卿分晉流弊之極<lb/>
至有遠棄桓文之功近希曹馬之跡者孰重孰輕宜乎<lb/>
<pb n="KR2k0049_WYG_203-26a"/>
芳聲義烈傳千古而無愧也箕土之人迄今仰其遺徽<lb/>
廟貌而嚴敬之俾血食不絕余叨守是郡年七十有三<lb/>
將脱簪而還其山之陽徘徊祠下感慨不能已遂援筆<lb/>
述其行事以為之記<lb/>
　　汾州昌寧公塚廟記　　　　　　張守愚<lb/>
天有五行水為之長水之為用大矣哉極天下之信善<lb/>
利萬物而不窮茍失其信亦能害萬物至於懷山襄陵<lb/>
下民昏墊當其為害時聖主在上用能俾乂故自五帝<lb/>
<pb n="KR2k0049_WYG_203-26b"/>
以來有水官掌治之少皥之裔孫昧為𤣥㝠師𤣥㝠乃<lb/>
所謂水官也昧為之長昧之子臺駘臺駘能嗣其官業<lb/>
宣汾洮障大澤以處太原顓頊嘉其功乃封之汾川厥<lb/>
后有沈姒蓐黄四國世守其祀而不絕至春秋時晉主<lb/>
汾乃始滅之子產是以謂臺駘汾神也良有以焉寧化<lb/>
縣郭西南二十餘里有定河村村側有小丘左汾堧右<lb/>
谷口高且尋仭廣殆畝餘上有叢祠古往流言謂為臺<lb/>
駘墓主汾神而土俗雖承傳之久亦不知所以然又不<lb/>
<pb n="KR2k0049_WYG_203-27a"/>
喻建祠之由苐以土地神視之故其祠宇稔為風雨所<lb/>
敝莫之省也今按縣境處汾水上游實太原之域昔臺<lb/>
駘業官於此受封於此其生也既有功於此而死乃塟<lb/>
於此不其然乎祭法曰法施於民以死勤事以勞定國<lb/>
能禦大災能捍大患有功烈於民者則祀之及夫日月<lb/>
星辰山林川谷丘陵非此族也不在祀典若臺駘乃勤<lb/>
事禦災有功烈於民宜在祀典之族也禮山川之神水<lb/>
旱癘疫之災則禜之説者謂祭其先世主山川之神非<lb/>
<pb n="KR2k0049_WYG_203-27b"/>
獨祭山川之神也明昌五年州得任從仕為判官任諱<lb/>
知微博聞之士也因悼徒俗顓䝉凟神之祠乃追討圖<lb/>
誌以春秋傳考證之覈厥事迹知其昭然不紊為神之<lb/>
墓神之廟矣乃與儒士史世雄宋釴取舊圖經㕘較編<lb/>
次増補其闕具載以事以示鄉人由是民曉然知所敬<lb/>
在是乃相與修廣舊祠闢其堂堭易庳為崇延袤两序<lb/>
増為周廡蔽其陽門益之東西偏至於塗塈瓴甓繪飾<lb/>
之屬煥然一新仍得任公所書故事封爵廟號榜於題<lb/>
<pb n="KR2k0049_WYG_203-28a"/>
觀者莫不喜悦然後衆乃環聚而言曰惟神塋兆廟貎<lb/>
既在吾里則神之靈尚安往哉且吾里之生咸賴汾河<lb/>
之利並水而居未嘗有泛溢之厄得非神之力乎今祠<lb/>
宇既寧吾屬當以時敬祀之以報神休於是以每歳仲<lb/>
夏潔誠修祀具牢醴牲餼奠於堂上作樂舞戲伎拜於<lb/>
堂下是日闔邦遠近觀者如市大為綴樂以極歳一方<lb/>
之遊觀也自承安以來仍歳遇旱羣僚有禱必獲嘉澤<lb/>
從此邦人荷神之庇益深而敬祀之心如在之誠不敢<lb/>
<pb n="KR2k0049_WYG_203-28b"/>
慢若稽神之靈應在人者遠則唐有令狐楚謝雨文之<lb/>
碑次則晉有昌寧公之封近則宋有靈感元應公之贈<lb/>
宣濟廣惠之額今則靈威素著定河之稱舊郡守賈公<lb/>
禱雨獲應詩皆可證騐兹惟典故之實及耳目所接可<lb/>
信後世者概書之石以著鄉民興祠崇典之實庻使後<lb/>
無復有昩謬如前日者云<lb/>
　　大茂山總眞洞修殿記　　　　　岳安常<lb/>
竊以深山大澤實神龍之所居焉觀其陰雨之所晦㝠<lb/>
<pb n="KR2k0049_WYG_203-29a"/>
風雲之所吐納恊其時而啓閉應其候而殺生非有神<lb/>
為之主宰亦安能至是耶夫五岳者實洞天之所也據<lb/>
方作鎮列地成形曰東曰南則有岱衡之尊雄曰西曰<lb/>
中則有崋崧之鞏固維北岳恒山者號為大茂焉前則<lb/>
與太行相連而至於河左則夾廣閭為輔而入於海上<lb/>
參乎畢昴之精俯臨乎趙代之境高聳峻極乎四千丈<lb/>
磅礴週廻乎三千里凡有國有家者莫不加禮而致祭<lb/>
則有常典在焉其神峰之西南不二十里於巔崖絕壑<lb/>
<pb n="KR2k0049_WYG_203-29b"/>
之下有洞曰總真古老相傳謂之金龍洞也其洞極深<lb/>
莫測或有持松炬行數十里有河水湍流人至此而不<lb/>
敢渉廼廻焉爾雅所謂恒山有太元寳泉者得非是乎<lb/>
歳或旱人不遠千里而來祈禱無不應稍䙝凟則洞中<lb/>
號怒池水洶湧迅雷烈風應時而作人急焚香謝過乃<lb/>
止由是四方之人彌加敬信自宋守臣薛安撫嘗親三<lb/>
詣龍祠祈雨皆得感應於是表上封為利澤侯又加封<lb/>
明惠公迨至本朝因其舊封而不改今上即位復以金<lb/>
<pb n="KR2k0049_WYG_203-30a"/>
龍負符簡而投於洞中嚴禁樵採仍封閉洞門以絕出<lb/>
入前舊有龍祠不能究其建立之歳月有杜師者修真<lb/>
士也於洞側起圜室而居已數年矣為人所敬信欲重<lb/>
修殿宇與其道衆謀之計財無所出鄉豪李敬等皆輕<lb/>
財好義即贊成之於是富者施財貧者助力匠者輸工<lb/>
故築室採木畚去鍤來蜂攢螘聚役畢舉而師未嘗出<lb/>
其堵不踰年而殿宇繪飾一新予友人李師謂予宜記<lb/>
其事故謹述之太和四年歳次甲子冬至日立石<lb/>
<pb n="KR2k0049_WYG_203-30b"/>
　　重修天慶觀功徳記　　　　　　元好問<lb/>
吾州跨西岡而城岡占城之半是為九龍之原檀弓志<lb/>
晉大夫之塟直謂之九原水經謂滹沱經九原城北流<lb/>
此其地也岡勢突起下瞰井邑民居官宇率無以稱故<lb/>
以廟學道觀佛寺鎭之道院舊傳為唐七聖觀蓋天寳<lb/>
八載𤣥宗親謁太清宮上聖祖𤣥元皇帝尊號為聖祖<lb/>
大道𤣥元皇帝高祖太宗高宗中宗睿宗五帝皆加大<lb/>
聖皇帝之號州郡立紫微宮畫𤣥元像事之五帝列侍<lb/>
<pb n="KR2k0049_WYG_203-31a"/>
左右杜工部謁𤣥元廟詩有畫手看前軰吳生遠擅塲<lb/>
五聖聨龍袞千官列鴈行之句為可考也七聖云者必<lb/>
増入𤣥宗肅宗父子乃得為七則此觀其起於代宗朝<lb/>
乎𤣥元大殿規制宏敞而古意猶存知為數百年物人<lb/>
以魯靈光比之𤣥元像搏土刻木所成巍然尊大極天<lb/>
人之像耆舊謂出於神人之手宜不妄也按𤣥宗起紫<lb/>
微宮天下所同則此州不得獨有七聖觀果以七聖為<lb/>
額是斥名矣是以七為斷矣有國者率用萬世自期尚<lb/>
<pb n="KR2k0049_WYG_203-31b"/>
肯以七為斷乎意本名紫微流俗以七聖尊像所在輙<lb/>
改名之耳其後觀有白鶴之異復改白鶴觀圖經無所<lb/>
見惟晉天福二年木工慕容増葺之書於版記者如此<lb/>
大中祥符二年詔郡國立天慶觀故白鶴又改焉天水<lb/>
氏以軒轅為祖起祠殿於𤣥元之左撤太倉而立之號<lb/>
曰明慶堂宇亭榭齋厨廊廡過唐舊之半見於冉宗閔<lb/>
明慶記及杜岐公衍列仙亭題咏者如此宣和末金軍<lb/>
入郡境並東城而南觀以不廢承平之久道化大行土<lb/>
<pb n="KR2k0049_WYG_203-32a"/>
木歳月不絕迨貞祐之亂遂掃地矣宣撫使劉公易起<lb/>
殿於明慶之故基而州將樊侯天勝力復𤣥元之舊此<lb/>
興復之大凡也歳庚戌春二月予還自鎮州舘内道士<lb/>
守冲為予言兵荒之後所居無尺木寸甓之餘先師撥<lb/>
土立之計所成不能前世百分之一而吾師弟子之心<lb/>
力盡矣先師留語以觀記屬吾子幸吾子不讓予私竊<lb/>
慨歎予年邁矣其所經見亦已多矣曩予嬰年先大夫<lb/>
挈之四方十八乃一歸始聞鄉里談天慶觀異事每歳<lb/>
<pb n="KR2k0049_WYG_203-32b"/>
二月望道家云是𤣥元誕彌之日及期有鶴降此多至<lb/>
十數少不下二三州人皆先期延望刺史約先見者有<lb/>
朋樽之賜鶴既至翔舞堦庭了不驚畏黄冠千里來㑹<lb/>
者頂背相望如是三日乃罷從是余两見之特亂後鶴<lb/>
不至耳此觀既經累朝崇飾他道院莫與為比位置爽<lb/>
塏高齋坐嘯可以盡山川之勝古木蔽映牕戸幽邃屏<lb/>
障几席剪焉無塵岐公白子西之詩高司户子文之筆<lb/>
札孫内翰國鎭之文往往傳在人口能知雄水壁極風<lb/>
<pb n="KR2k0049_WYG_203-33a"/>
濤起伏之變有蜀两孫之風張永淳天蓬四聖毛髪生<lb/>
動威重可怖號為河東名筆皆遊人過客之願見者食<lb/>
指既重以高業見稱者行軰相及而王姓為多宋中葉<lb/>
有王尊師洞謙王道判洞眞百年以來老師王治淳度<lb/>
王大用大用度王志常王志常度守冲老師年八十無<lb/>
蔬食誦經山林枯悴之態每杖履出遊路人為歛容加<lb/>
敬大用器量不凡所與遊皆州里名賢志常出農家十<lb/>
六七許時牧牛田間遇異人挈之而行一日至天壇之<lb/>
<pb n="KR2k0049_WYG_203-33b"/>
陽臺宮後八年來歸父母驚喜疑其死而復活遂度為<lb/>
道士氣質渾厚眞受道之器年近九十以去冬留頌而<lb/>
逝皆予所接見者也因謂守冲子之居人境俱勝異事<lb/>
又多垂示永久宜無不可今紫微劉君歴六百甲子道<lb/>
行淳篤神觀開朗予方質以所聞譔新興方志子之師<lb/>
不以屬筆且當志之况於平生之言乃為記其事且為<lb/>
長謠以招鶴命篇使并刻之以為眞元故事其詞曰胎<lb/>
僊之來兮馭者誰金枝翠㽔兮光陸離來幾時兮倐上<lb/>
<pb n="KR2k0049_WYG_203-34a"/>
馳渺翩翩兮煙景微藐姑射兮玉雪肌物不疵厲兮年<lb/>
不饑幡然棄我兮我疇依去家千年兮丁令威去何速<lb/>
兮來何遲子鄉里兮今是非𤣥元之祠兮松十圍蒿蓬<lb/>
金碧兮更換移南枝越鳥兮安故棲子獨無情兮憺忘<lb/>
歸趣雲裝兮莫予違明年眞元兮與子期<lb/>
　　創開滹水渠堰記<lb/>
州倅定襄李侯介於教館劉浚明之深交以滹水新渠<lb/>
記為請曰滹水之源出於雁門東山之三泉過繁峙遂<lb/>
<pb n="KR2k0049_WYG_203-34b"/>
為大川放而出忻口並北山而東去僕所居横山為不<lb/>
遠上世以來知水利為可興故常興之由宋爾朱氏而<lb/>
下凡三人焉爾朱丘村人有賜田百頃因以雄其鄉後<lb/>
家之僮僕欲從忻口分支流為渠鄉之人以是病公為<lb/>
較息之計莫有助之者且姗笑之因自沮而罷大定戊<lb/>
子無畏莊信武喬公號稱十萬喬氏者度其財力易於<lb/>
興造復以渠為事開及向陽里農民以盗水致訟有避<lb/>
罪而就死者事出於曖昩甲乙勾連無從開釋役夫散<lb/>
<pb n="KR2k0049_WYG_203-35a"/>
歸至以水田為諱承安中吾里齊全美率鄉曲大家按<lb/>
喬公故迹欲終成之而竟亦不成僕不自揆度以先廣<lb/>
威常與齊共事思卒前業賴縣豪傑鄉父兄子弟恊助<lb/>
之歴二年之久僅有所立蓋經始於壬寅之八月起湯<lb/>
頭嶺西之白村上下逾六十里經建安口乃合流又明<lb/>
年之三月既望合鄉人預議及執役者置酒張樂以落<lb/>
之老㓜欣快驩呼動地出平昔所望之外宜有文辭以<lb/>
垂示永久幸吾子之留意焉余以為立功立事必天時<lb/>
<pb n="KR2k0049_WYG_203-35b"/>
人事合而後可然繫於人事者為尤多曩余官西南鄧<lb/>
之屬邑多水田業戸餘三萬家長溝大堰率因故迹而<lb/>
増築之而其用力有不可勝言者試一二言之夫水在<lb/>
天地間為至平且善利萬物而不争有餘者損之不足<lb/>
者補之乃天地之道兼并之家力足以制單貧而賄足<lb/>
以侮文法身思九里之潤人無一溉之益者多矣以至<lb/>
平為不平以不争為必争補有餘損不足傷水之性逆<lb/>
天之道覆車之轍前後相接田野細民有敢復與大豪<lb/>
<pb n="KR2k0049_WYG_203-36a"/>
共事者乎矧夫非大變之後無不争之田非屢豐之年<lb/>
無供役之食事艱於慮始人習於惡勞賢否異情理難<lb/>
脗合彼已分利孰為綱維故雖有萬折必東之心而終<lb/>
屈於七遇皆北之勢使臨之以公上之命且無望於必<lb/>
成况創始於鄉社二三之議乎有其時而無其人有其<lb/>
人而無其志力不前勝事必後艱大哉志乎唯强也故<lb/>
能立天下之便惟堅也故能易天下之難由是而充之<lb/>
關輔之三白襄樊之黔驢皆此物也故嘗謂江鄉澤國<lb/>
<pb n="KR2k0049_WYG_203-36b"/>
巧於用水凡可以取利者無不盡舉鍤投袂隨為豐年<lb/>
今河朔州郡非無川澤而人不知有川澤捐可居之貨<lb/>
失當乗之機如愚賈操金昧於貿遷之術旱暵為虐乃<lb/>
無以療之求象龍候商羊坐為㷊尫暴巫禳禬家所誤<lb/>
縛手困窮咎將誰執方侯之落成也余往觀焉流波沄<lb/>
沄淨緑盈溝若大有力者擁之而前農事奮興坐享豐<lb/>
潤禾麻菽麥鬱鬱彌望計所收入如有以相之夫孤倡<lb/>
而合衆力一善而霑一鄉蹔勞而為無窮之利若李侯<lb/>
<pb n="KR2k0049_WYG_203-37a"/>
者其可謂有志之士矣雖然水利之在吾州非特滹河<lb/>
而已也出東門一舍少折而南由三霍而東儘南邢之<lb/>
西其間無井邑無聚落無邱隴特沮洳之濼而已若能<lb/>
引牧馬之水以合三㑹於䝉山之麓隄障有所出内有<lb/>
限才費數千人之功平湖渺然多倍晉溪之十惜無大<lb/>
農尺一之版使扁舟落吾手中耳因記侯興建始末慨<lb/>
然有感於中故兼及之侯名于成先廣威用承直郎䕃<lb/>
當補官州牒已上吏曹矣新令限至朝請大夫乃係班<lb/>
<pb n="KR2k0049_WYG_203-37b"/>
廣威詣登聞鼔院自陳道陵從之預供奉者四百二十<lb/>
人仕至蠡州酒務使侯所謂是以似之者歟<lb/>
元<lb/>
　　棣華堂記　　　　　　　　　　郝　經<lb/>
郝氏世業儒至先曽大父昆季七人皆治經力學教授<lb/>
州閭有聲張徹郝氏益大中堂數楹聚族歌哭之所也<lb/>
諸昆皆賢乃植棠於庭名曰棣華取詩棠棣之華蕚不<lb/>
韡韡凡今之人莫如兄弟之義也歳時燕集尊卑壯稚<lb/>
<pb n="KR2k0049_WYG_203-38a"/>
比次以序抑然有禮熙然有恩而燦然有文無䦧墻反<lb/>
目之私於是家人篤其親國人慕其義道為人師禮為<lb/>
人則焉其季年諸孫繁衍冠服異室殆十餘人聚則隘<lb/>
諸堂退則逼諸庭於是有别居之議而先曽叔父東軒<lb/>
老以季弟弗敢違命扳庭樹涕泣不寢食者三日諸兄<lb/>
問之曰吾業儒而為是何以為訓終吾世使子孫任為<lb/>
則吾食矣諸兄從之聚廬同食以終是歳棣華特盛人<lb/>
以為友愛之瑞焉壬辰之變郝宗殲於許洛之間獨先<lb/>
<pb n="KR2k0049_WYG_203-38b"/>
君以經北渡居於保以有弟妺孫子而郝氏不絕陵川<lb/>
故居獨棣華堂與庭中之棠存豈將使蟬聯華胄穰穰<lb/>
簡簡復其初之盛乎己未夏外伯父牛君視經於曹南<lb/>
言邇年棠華尤為茂異汝兄弟其興乎故作棠棣之詩<lb/>
俾識諸堂且無忘先東軒老之懿云吾家中堂高壓太<lb/>
行茁彼本枝是聚兹堂棠始有華實大吾家玉崑峩峩<lb/>
徳音莫瑕棠華日馨諸孫盈庭有華韡韡有衿青青突<lb/>
决棟焚鞠為荒榛棠華弗凋中堂獨存鶺鴿在原兄弟<lb/>
<pb n="KR2k0049_WYG_203-39a"/>
急難遙遙空堂巋彼高寒鴻雁於飛哀嗚嗷嗷郁彼先<lb/>
棠芬如李桃惟彼桑梓尚當敬恭况兹庭實祖植父封<lb/>
為告鄉鄰勿戕勿剪庻幾遺陰本根不斬經也作頌載<lb/>
歌東軒嗚呼兹堂道路是傳越千萬年<lb/>
　　文水龍堂記　　　　　　　　　石為楷<lb/>
文陽之邑古號平陵在春秋則本祁氏之田當炎漢則<lb/>
廼大陵之縣至隋開皇更為文水蓋西谷之水其水多<lb/>
文因以名焉地貫七鄉民踰萬戸土膏氣秀財豐俗淳<lb/>
<pb n="KR2k0049_WYG_203-39b"/>
西山横列而壯其形勢東汾環流而為之襟帶風物繁<lb/>
華英豪間出製此美錦無非匠才是以朝廷命耶律公<lb/>
宰之豈意驕陽肆虐甘澤不霑歴禱名祠弗獲靈應公<lb/>
曰文谷之河出於名山豈無神龍主之吾將禱焉廼率<lb/>
僚屬吏民至河之濵陳牲酎酒而祭之曰今旱既太甚<lb/>
人不聊生如縣令涖事不法臨官不職神降之咎無辭<lb/>
焉且邦民何辜耶况鬼依人而行禱於神而神不聼其<lb/>
將疇依請三日為期如能霈澤當時設像以答神休其<lb/>
<pb n="KR2k0049_WYG_203-40a"/>
或不然是神無靈於人矣不三日雲蒸於文谷之源微<lb/>
風扇而條不嗚輕雷動而雨乃作若遠若近既霑既足<lb/>
重生草木之華佇見豐登之慶於是百姓懽忻一辭播<lb/>
美因建廟貎用報靈恩卜地於文谷之口開基於西山<lb/>
之阿芟茅啟土偶見舊址長廣縱横黙符所料獲金渡<lb/>
古錢數十形模差大篆文不一異哉徴應有如是焉將<lb/>
以為垣患乎闕塹忽雷震崖崩石皆碎烈楞角方正如<lb/>
出範模墉壁既完靡有餘者其神力所助昭然可知矣<lb/>
<pb n="KR2k0049_WYG_203-40b"/>
弗勝鼛鼔不日告成廟宇一新繪塑克就儼如在之貎<lb/>
嚴可畏之威厥後百里四方有所祈求靡不獲應嗚呼<lb/>
非公精誠致祭何以動神之靈徳耶非神應期錫雨何<lb/>
以表公之善政耶宜乎福䕃生民血食萬世不絶矣為<lb/>
楷旅食鄰封竊聼輿議輙紀其實垂之將來俾後賢知<lb/>
至誠感神不誣矣<lb/>
　　霍州新遷學記　　　　　　　　段成已<lb/>
自京師至郡邑皆有學學皆有廟以夫子為先聖郡守<lb/>
<pb n="KR2k0049_WYG_203-41a"/>
邑長徧天下得以通祀古也兵興以來廟貌盡廢人襲<lb/>
於亂目不暏瑚簋之儀耳不聞絃誦之音葢有年矣國<lb/>
朝開創復儒生之家以勵天下恩至渥也而四方之遠<lb/>
民未盡勸訟未盡息餘風遺俗狃於舊而未盡移易者<lb/>
何哉人不知有學故也皇帝臨御天下庻事皆有條貫<lb/>
越明年分置學官有司以治道先後之不同故郡縣之<lb/>
學或有興與未而霍之為州又當河東南北两道之衝<lb/>
在職者簿書期㑹之隙奔走將迎日不暇給其於學尤<lb/>
<pb n="KR2k0049_WYG_203-41b"/>
不易議至元二年夏四月韓侯奭來典此郡下車按國<lb/>
之故謁先聖於廟廟學遺址莽為瓦礫惕焉而懼蹙然<lb/>
不寧退即公堂㑹同僚徹爾布哈侯敏珠爾岱暨諸郡吏<lb/>
共商畧建立事衆謀僉同如出一口㑹大府以府掾分<lb/>
屬諸郡以戒不治知事喬君居郡為霍吏目始至申前<lb/>
議不符而合初進士張國維營葺累年勤亦至矣未及<lb/>
次第而卒訪其遺材僅得三四而棟梁柱石之用尚有<lb/>
缺焉相學之舊卑陋狹隘不足以竭䖍妥靈廼卜宅於<lb/>
<pb n="KR2k0049_WYG_203-42a"/>
舊學西北豐衍端夷其宇神甚宜命工蕝焉得地廣三<lb/>
十舉武其袤倍差樹表定基各有攸當以諮於故老故<lb/>
老罔不悦以復於方伯方伯稱其是廼共分廪食以濟<lb/>
其闕徴庸僦工人競用勸功未訖賈侯來代徹里伯喜<lb/>
事之集以不與始謀為歉贊其成愈力歳丁卯冬十一<lb/>
月正室成栖神像中配以顔孟十哲廟貎隆峻觀者快<lb/>
然而師儒之室講肄之位其餘材猶足以卒事廹於瓜<lb/>
期以遺來者喬君以三侯之命來謁文予以久病為觧<lb/>
<pb n="KR2k0049_WYG_203-42b"/>
而請益堅廼諗之曰子產不毁鄉校於鄭訖春秋世鄭<lb/>
不乏為禮義之邦文翁興學於蜀以蜀之鄙夷其材與<lb/>
鄒魯並而號稱易治子產文翁之政美矣使後來者繼<lb/>
之亦如賈侯之代於前増而築之恢而大之他日俊民<lb/>
之出禮俗之成其亦知所自矣此不可以不書至於施<lb/>
地施財力其厚薄之差俱列之碑陰以見霍人嚮道之<lb/>
漸<lb/>
　　重修汾東王廟記　　　　　　　弋　彀<lb/>
<pb n="KR2k0049_WYG_203-43a"/>
書於望秩於山川祀之有品秩所以報功崇徳正人心<lb/>
實國家之大事聖王之所重也是以天子然後祀天地<lb/>
諸侯則各祭其境内山川百神丘陵墳衍及聖賢之嘗<lb/>
有功有德於民者故五嶽牲禮視三公四瀆視諸侯餘<lb/>
視伯子男其或品秩之不同尊卑之雜糅則雖粢盛豐<lb/>
潔牲牷肥腯神其享之乎王始封為唐子燮更國號為<lb/>
晉文王之孫武王之子成王之母弟生有手文之徴㓜<lb/>
承剪桐之封葢天啓之也故箕子曰唐叔之後必大歴<lb/>
<pb n="KR2k0049_WYG_203-43b"/>
世四十歴年六百其間賢智之君繼作如文侯之復東<lb/>
周文公之霸諸侯獻襄公之啟土平悼之好徳所以藩<lb/>
屏王室而潤澤生民者不為不多則其奕世之血食於<lb/>
此邦也宜矣古無原廟制今王之祠於此者是其後世<lb/>
子孫以國號因晉水而為之耶抑邦人思其遺恩餘烈<lb/>
而為之耶按晉陽志載魏書地形志云晉陽有晉王祠<lb/>
然則王祠在此其來遠矣自晉天福六年封興安王迨<lb/>
宋天聖後改封汾東王又復建女郎祠於水源之西東<lb/>
<pb n="KR2k0049_WYG_203-44a"/>
向熙寧中始加昭濟聖母號則其品秩既明矣王殿前<lb/>
百餘歩為三門又二百歩許為景清門門之外東數十<lb/>
歩合南北驛路則廟之制又甚雄且壯矣居民利其出<lb/>
入之便又當聖母殿門道而東制三門焉王之祠日就<lb/>
頺圯而弗修祀事廢墜而弗舉因循逮於兵後累政惟<lb/>
求山水之樂而向之尊王之意邈不知省可勝歎哉總<lb/>
管李公由山西两路宣慰使承特㫖來殿是邦牒訴之<lb/>
餘講明典禮修舉百神之祠如李晉王狄梁公墓臺駘<lb/>
<pb n="KR2k0049_WYG_203-44b"/>
狐突竇嗚犢諸廟悉為完䕶以謂王之廟制尤甚委靡<lb/>
而特為釐正之禮也加之中書右丞張君勉以興滯補<lb/>
弊之語適與公意合遂敦請道者班公守中住持以圖<lb/>
完復之漸即以其事具奏天子嘉具意特降優詔俾加<lb/>
營䕶仍諸路掌教真人張公以劄付令提㸃廟事先是<lb/>
殿宇摧毁神位廹窄廢壞皆補完而更新之内外列以<lb/>
宮侍卿大夫武衛如王者儀又創寢殿於其後又志書<lb/>
載水經注云昔智伯遏水以灌晉陽後人因之蓄以為<lb/>
<pb n="KR2k0049_WYG_203-45a"/>
沼池西際山枕水為祠齊天保中大起樓觀祠西山上<lb/>
有望川亭祠中两泉北曰善利南曰難老皆作亭以庇<lb/>
之祠南大池西岸有流盃池池上曰均福堂堂後曰仁<lb/>
智軒其南曰湧雪亭池中島上曰清華堂亭曰環翠邦<lb/>
人歳時行樂者甚夥儲香火之資以為祠中補葺費然<lb/>
則景清門之北為遊觀之所者甚麗且幽敞矣今王殿<lb/>
之外雖未能盡如舊制誠能纘承公意營葺不已足為<lb/>
他日克復張本一日公語僕曰廟制之舉略見端緒將<lb/>
<pb n="KR2k0049_WYG_203-45b"/>
文諸石以志其梗概使人不忘前賢之功徳知祀事之<lb/>
有品秩尊卑之不可雜糅聊以明典正人心以為風化<lb/>
之本僕曰此固有益於人者多矣敢不承命遂摭拾前<lb/>
説之可考者而粗書之至元四年建<lb/>
　　梁公祈雨靈應記　　　　　　　張　翼<lb/>
雩而請雨旱祭也按周禮地官則有供雩斂之人教䍿<lb/>
舞之師雩祭之名始基於此故傳稱龍見而雩及仲夏<lb/>
之月命有司所祀山川百源大雩帝用盛樂乃命百縣<lb/>
<pb n="KR2k0049_WYG_203-46a"/>
雩祀百辟卿士有益於民者以祈榖實雖曰帝尊而百<lb/>
神次之反以山川百源為所祀之先者何哉葢以二氣<lb/>
良能天地功用流行於其間而能出雲氣降時雨潤澤<lb/>
羣物而民生賴焉者其徳惟此為尤盛是故為之壇壝<lb/>
立之祝史牲殺不同珪幣各異順薶沉之類嚴備物之<lb/>
享有天下者秩而祭之諸侯惟及其封内自秦漢而降<lb/>
因革既殊非復古制將有事於山川者或遣官而攝之<lb/>
至於守令之徒適有水旱之災許以通祭其來遠矣今<lb/>
<pb n="KR2k0049_WYG_203-46b"/>
兹距平遙之南有所謂超山者崗巒起伏形勢聯絡東<lb/>
西與麓臺抱腹諸山對峙獨兹山為最高路轉峰廻林<lb/>
壑深秀望之則鬱鬱蒼蒼翠光接天晨煙夕霞燦若畫<lb/>
本往往騷人賞客登臨嘯咏窮日而莫能去焉山之麓<lb/>
初有百福禪寺東有靈泉其上立祠芘之或謂雨暘之<lb/>
徴無禱不應宋宣和初天子以應潤賜額由是名益著<lb/>
聞其或雨澤愆常禱祠者相望於道路今侍御史行雲<lb/>
南諸路御史臺事梁朝列其父自天朝革命攻城畧地<lb/>
<pb n="KR2k0049_WYG_203-47a"/>
為國虎臣績紀太常勛藏盟府逮至伯叔兄弟佩金符<lb/>
者凡六人其子孫列職郡縣者袂相屬也鄉民受賜餘<lb/>
三十年其惠政遺愛英聲茂實表表然著人耳目者未<lb/>
易槩舉朝列公當中統壬戌之春初仕為平遙令夏暨<lb/>
秋旱甚公歴禱縣界靈祠卒無所獲有以應潤為言者<lb/>
乃率父老詣焉幣祝甫登雷磤電明香火未收甘雨洪<lb/>
注均浹縣境於是和氣充盈抃蹈布野賀者輻輳咸謂<lb/>
我侯非神無以享其誠神非我侯無以表其應侯謂古<lb/>
<pb n="KR2k0049_WYG_203-47b"/>
人禱祠其或靈貺不答自咎而已幸而應焉不敢以居<lb/>
其功今也令實不徳殆偶然而雨遇歟抑神矜我民而<lb/>
致然歟是皆恍惚而不可復知意影響之報恐不如是<lb/>
之㨗也衆復曰古人有致雨反風蝗不為災虎負子而<lb/>
趨者是皆誠之所感侯復又何辭焉既而秋乃大登遂<lb/>
相與報祀於神周覽祠制俯仰太息以為瓦老木腐上<lb/>
雨旁風無所葢障且念比年以來水旱之變意其咎或<lb/>
在是因其故廟悉易而新之明年㑹更官制遷除於外<lb/>
<pb n="KR2k0049_WYG_203-48a"/>
者凡十九年至元乙酉之秋由海北廣東道提刑按察<lb/>
副使秩滿以歸一日特謁祠下乃捐餘俸繼欲増廣之<lb/>
遂命安君文美相里君徳董其役時旁近之民與邑中<lb/>
好事者翕然相率以助貲先建東西两廊後葺閟宮前<lb/>
立獻殿不三月而成復以丹青潤色於神像於是嚴其<lb/>
□鐍以時啓閉使䙝味燕器莫敢滛瀆於祀典罔不懔<lb/>
然知所畏敬竊惟宣和之初朝廷賜額褒崇之意實自<lb/>
邑宰余君與郡守周侯啓之洎金之大定中蘭尹嗣吉<lb/>
<pb n="KR2k0049_WYG_203-48b"/>
寇丞居慶俱以禱雨有應而能尊明靈作新廟今刻石<lb/>
俱存况我侯涖官一出於家法方其初仕有仁民利物<lb/>
之政今猶頌之如宰介美則立縣學以勵風俗開渠水<lb/>
以溉民田及代縣民陳五事並舉之詞以不得保留為<lb/>
恨如同知於懷孟於郢州俱有治效及提刑獄於两廣<lb/>
四川雖在炎荒僻遠莫不緩視徐按以洗寃澤物為己<lb/>
任用是聲聞於朝除朝列大夫侍御史行雲南諸路御<lb/>
史臺事後之封拜未易以淺近量也由是觀之則事神<lb/>
<pb n="KR2k0049_WYG_203-49a"/>
治人之道可謂備至矣鄉人合辭以記為請義不可以<lb/>
不敏辭嘗本其地之始也虎豹踞而龍蛇走陰樾萃而<lb/>
禽鳥樂霜露之所蒙翳狐虺之所竄伏方是時安知有<lb/>
應潤祠耶今也化金碧於驚泉恠石之墟以為鄉人祈<lb/>
福之所每遇嘉辰令節時和歳豐有絲竹管絃之聲游<lb/>
賞於其下則山川之盛風物之美登高作賦弔古書懷<lb/>
宜其覧者自得之余惟春秋書法喜雨憫雨皆曰有志<lb/>
於民者也自祠之立於數百年之久是邑非無令佐每<lb/>
<pb n="KR2k0049_WYG_203-49b"/>
經歳旱請雨而以愛民重榖為心者獨此數公而已是<lb/>
宜大書特書而屢書之俾後之為政者將有所感必以<lb/>
侯之心為心則民可得而治神可得而享矣又念丹青<lb/>
所以昭神像也丹青有時而渝廟宇所以蔽風雨也廟<lb/>
宇有時而敝後之興廢成毁皆不可復知獨兹山之神<lb/>
與泉之靈同宇宙而常存民托靈芘宜血食於無窮焉<lb/>
於是乎書之以為記<lb/>
　　黎城縣重修宣聖廟記　　　　　權秉中<lb/>
<pb n="KR2k0049_WYG_203-50a"/>
天地吾知其不毁也一徳不修則裂日月吾知其不喪<lb/>
也一政不行則缺山嶽吾知其不壞也一化不明則崩<lb/>
河洛吾知其不涸也一令不善則竭大哉吾聖人之道<lb/>
流萬世而無窮良由根柢堅而枝幹茂淵源濬而流派<lb/>
遠者也三才五常為根柢不亦堅乎堯舜禹湯為枝幹<lb/>
不亦茂乎六籍九疇為淵源不亦濬乎孟荀揚韓為流<lb/>
派不亦遠乎故天地日月山嶽河洛間亦有裂有缺有<lb/>
崩有竭聖人之道大中而易行至正而難犯萬世不可<lb/>
<pb n="KR2k0049_WYG_203-50b"/>
易故無虧焉後世有天下國家者崇其道尊其教宜乎<lb/>
歳時致祭永永而不絶也韓文公云自天子至於郡邑<lb/>
守長通得祀而徧天下者惟社稷與孔子耳然社稷不<lb/>
屋而壇豈如孔子用王者祀事巍然南靣哉桞桞州亦<lb/>
言夫子之祀自京師太學徧於州邑夫子之道閎肆尊<lb/>
顯二帝三王無以侔其大也由此言之自生民以來信<lb/>
乎未有如孔子者矣後之學者雖欲極言而増大之又<lb/>
孰加焉惟承流宣化者崇其廟以恢其教斯可謂達其<lb/>
<pb n="KR2k0049_WYG_203-51a"/>
本者也黎城南門左舊有宣聖祠金大定間昭義軍節<lb/>
度使李文簡公宰是邑廟宇視他邑為最鉅兵革之際<lb/>
焚蕩殆盡踰三十年至國朝己未年縣長趙思忠訪廟<lb/>
故址築以繚垣而無朔望拜祭之所中統建元先伯父<lb/>
鳯嵓君主簿事為屋三楹春秋釋菜焉厥後涖縣者漫<lb/>
不加省迨至元十年冬磁州倅劉渥來尹於此下車即<lb/>
慨然有修廢之心越明年政通民和乃謀諸僚吏暨鄉<lb/>
先生鳩工募材庀徒蕆事以廟故址偪促稍徙於後簿<lb/>
<pb n="KR2k0049_WYG_203-51b"/>
尉姬紹榮董其工役不一歳而廟成高敞爽塏令人望<lb/>
而生敬乃塑聖人及十哲像冕珪珠旒悉用周制鄒兗<lb/>
而下從燕居之義翼侍左右方經度其餘秩滿弗克就<lb/>
銅臺李琳代任思繼厥功洎同僚穆爾布哈温庭瑞築<lb/>
建大成門餘亦闕如也三十一年春達嚕噶齊額森圗<lb/>
力圖興修同縣尹成簿尉馮集邑之二十二社長相與<lb/>
計工度木為周廡為講堂為齋舍為應門為諸生肄業<lb/>
之所凡七十二楹又繪七十二弟子配享漢唐以來諸<lb/>
<pb n="KR2k0049_WYG_203-52a"/>
大儒從祀焉今年夏余受命過里拜先聖先師顧瞻其<lb/>
禮殿巍如两廡翔如門楣閌如講堂邃如齋舍潔如基<lb/>
砌縝如目擊其美而心豁然所以為美也竊惟我國家<lb/>
混一四海崇尚儒術詔諸路府州縣邑舊設廟學書院<lb/>
損壞隨即修完為首令者往往榛蕪不治今吾邑前後<lb/>
為政者皆能謹庠序之教時時踵修之上以副聖天子<lb/>
恢張文治陶鑄人材之意下以使鄉閭後進蹌蹌濟濟<lb/>
習爼豆揖讓進退之禮葢知王政之大端承流宣化之<lb/>
<pb n="KR2k0049_WYG_203-52b"/>
達其本者也余里人也㓜受經於斯百廢無一舉今拜<lb/>
廟於斯百廢皆一興熙熙聖化中不知手舞而足蹈也<lb/>
故摭實而樂書之元貞元年秋九月望日記<lb/>
　　藏書樓記　　　　　　　　　　許有壬<lb/>
聖人之治天下以教不以政葢教所以為政也使契為<lb/>
司徒教以人倫堯之政也設為庠序學校以教之三代<lb/>
之政也其有不及則有以濟之故不帥者移之郊遂而<lb/>
夏楚二物以威之甚而至於用刑以弼教則曰士制百<lb/>
<pb n="KR2k0049_WYG_203-53a"/>
姓於刑之中以教祗徳是古之為政未始不本於教也<lb/>
是故納民於孝弟忠信而躋世於太和世道既降教與<lb/>
政殊不本於民心倀倀乎事為之末先之以簿書期㑹<lb/>
繼之以獄訟榜笞先王之所以教不冺者幾希治不古<lb/>
若有以哉皇元紹百王之正首務教民日月所照莫不<lb/>
建學分職守之餼廪優之長吏主之風紀勵之而所以<lb/>
教之者何哉亦曰先王之道而已先王之道存諸書教<lb/>
之之具未有舍書而能者也然郡邑率事虚文屋宇傾<lb/>
<pb n="KR2k0049_WYG_203-53b"/>
摧尚不加省而所謂教之之具葢無幾焉教化不行職<lb/>
此故也黎城有學歴數政而茍完學者苦無書白君謙<lb/>
來尹歎曰市肆則有貨也庫廪則有藏也道宮梵宇各<lb/>
實其書曽謂明倫之地反不彼若耶於是直堂之右作<lb/>
屋六楹重霤架空樓出其上材良制工既崇且堅首出<lb/>
已書以倡吏民又規金息嬴鬻經史子集共四千二百<lb/>
二十七卷插架充棟秩然炳然來謁予記予惟聖朝涵<lb/>
育陶冶舉善教不能唐虞三代之所以為政者不過是<lb/>
<pb n="KR2k0049_WYG_203-54a"/>
也白君又能祗奉徳音學不虛設而充之以書知以教<lb/>
為政矣承流之賢者也遂告夫邑之人曰夫子聖人也<lb/>
其學亦始於觀書今邑之士有書而讀之矣必得之心<lb/>
必有之已明善復初業精行修出而為良才薫而為美<lb/>
俗俾朝廷之治不愧隆古而尹之期於吾士者庻幾無<lb/>
負故予樂為之記以待其效焉罔俾斯樓徒為邑之觀<lb/>
美也<lb/>
　　重修風伯雨師廟記　　　　　　毛　鐸<lb/>
<pb n="KR2k0049_WYG_203-54b"/>
河中屬邑曰萬泉近邑之山為綿山山東南之巔有古<lb/>
祠焉祠下有臺曰崑崙耆耋相傳漢之建武九年光武<lb/>
親幸登是臺而祀之因封之曰風伯雨師之祠敇修其<lb/>
宇梁紀㤗和七年重修焉大徳壬寅坤輿大震以神異<lb/>
廟宇秋毫無犯廟之歳月綿遠上雨傍風神棲不安廊<lb/>
廡幾壞萬泉縣張徳明倡衆而理之大徳丁未同社衆<lb/>
管材耆老募工鳩役朝夕無懈親臨鑒督其事衆以舊<lb/>
制之隘欲擴而廣之命工平石以鴻其基築之登登削<lb/>
<pb n="KR2k0049_WYG_203-55a"/>
屢馮馮為棟五楹廊廡香亭蛟室龍宮水府之吏雨部<lb/>
之神炰烹之所侑樂之㕔咸各有秩儼然人望而畏之<lb/>
其衢路之湍停石遏者决瓦木之腐爛圯壞者徹門宇<lb/>
之傾頺荒廢者設赤白之漶漫剝落者潔輪焉奐焉為<lb/>
之一新經始於大徳十䙫十月落成於至大二年某月<lb/>
近祠居民乏井祠右以神祐二泉湧出名曰雙泉其泓<lb/>
澄渟滀冬夏未嘗有涸可飲數千室祠跨綿山之陽其<lb/>
地尊大高明山勢異竒杉松栝栢㕘天蔽日木蘿松鬛<lb/>
<pb n="KR2k0049_WYG_203-55b"/>
罥人衣袂莫之敢剪伐者神之感應若桴鼔然語神之<lb/>
徳法天之令敬民之時燠而燠寒而寒五日一風十日<lb/>
一雨東臯南畝百榖用成民獲其養也語神之威麾馮<lb/>
夷令天吳驅蛟龍鞭黿鼉電光灼空而火鏡飛霆聲震<lb/>
天而氷丸擲天瓢一滴下即滂沱溺邱墟沒桑麻民被<lb/>
其災也民依神之威徳旱則禱之水則禱之人疫則禱<lb/>
之其應也如影響歳時致祭數郡畢至疇敢不祗若神<lb/>
之靈應陰隲於民朔望香火春秋豆邊世享其祀也宜<lb/>
<pb n="KR2k0049_WYG_203-56a"/>
矣余去歳重午拉友來遊日輪停午畏景炎炎人疲馬<lb/>
倦塵滿纓汗浹背登臯門而憇汲雙泉之流一酌而滌<lb/>
唇吻再酌而清肺肝炎蒸坐消怳然冷雲之秋也松風<lb/>
灑靣嵐氣逼人襟袖毛爽骨清盤飱共享壺酒同傾獻<lb/>
酬交錯一觴一咏雖無孔北海之尊罍謝東山之絲竹<lb/>
亦足以適野興快幽情洗闤闠之塵坋耳遠目所及而<lb/>
中條諸峰若相連絡川原村墟隐約微芒蒼林翠阜葱<lb/>
菁蓊鬱分畫條布歴歴如畫坐致於几席之間固可尚<lb/>
<pb n="KR2k0049_WYG_203-56b"/>
也朝煙夕暉晦明萬狀和風佳氣融洩動盪四時之景<lb/>
無窮遊人之興不已登臨眺望長嘯浩歌樂而忘歸彷<lb/>
彿不忍去也已而樵夫唱晩牧笛横秋牛羊下來日之<lb/>
夕矣欲緩轡式微切有所感嗚呼歳月忽忽人生易老<lb/>
余日昃之離駸駸晩景齒豁而廢嚼足趺而方歩有重<lb/>
遊之心無重遊之日良辰好景不能久賞可勝歎哉今<lb/>
也時和歳豐民庻而富可以敷詩書之教申孝弟之義<lb/>
變澆薄之風為淳厚之俗崇揖讓息紛争出作入息耕<lb/>
<pb n="KR2k0049_WYG_203-57a"/>
食鑿飲老有所終㓜有所養庻乎康衢之下復見含哺<lb/>
而遊者鼔腹而嬉者擊壤嗚嗚而謳者帝堯之遺民也<lb/>
伏願吾君之壽兮南山吾國之安兮石盤黎民同享太<lb/>
平之樂兮不飢不寒適愚臣之素願兮誠忭而誠懽<lb/>
　　重修中鎭廟碑記　　　　　　　劉　祁<lb/>
九州皆有山必以其魁碩偉傑者為鎮謂其能蒸雲洩<lb/>
雨障敵固圉係民望而安地徳也故其神必廟其廟必<lb/>
爵有天下者以時舉禮典遣使薦享祀文自製維謹所<lb/>
<pb n="KR2k0049_WYG_203-57b"/>
以崇祭祀之儀昭誠敬之道交於神明以祈景福周禮<lb/>
職方氏載九州之鎮山在揚曰㑹稽在荊曰衡在雍曰<lb/>
華在豫曰嵩在兖曰岱在青曰沂在并曰恒在幽曰醫<lb/>
無閭在冀曰霍名於後不可易惟冀據北方地最廣邈<lb/>
河東尤稱山水之雄而獨以霍為鎮意在其巍大隆峻<lb/>
深厚廣博子諸峰而孫羣垤其氣象有以冠境内余嘗<lb/>
見晉人談其山跨趙城絡洪洞瞰平陽而萃秀於霍東<lb/>
北横壓汾流根與太行接遠而望之如亂屏如列壘□<lb/>
<pb n="KR2k0049_WYG_203-58a"/>
嵸崒嵂撑九霄納三光岌岌凛凛掩歴山而吞姑射矣<lb/>
神之廟侈於唐貞觀間歴代増修爵則先公後王公曰<lb/>
應聖王曰靈應起唐開元迄宋政和益著廟享以時祭<lb/>
不少缺邑人奔走奉事儀物爛然其靈應隨感而有葢<lb/>
不可殫記金貞祐之亂河東河朔名山大川祠神無不<lb/>
灰燼瓦礫一空而是廟也巍然獨存可謂異特然其年<lb/>
深歳久摧頺罅漏日就湮廢里翁邑士跂盻齎咨是則<lb/>
崇飭汍掃之力其待人歟惟中書省左右司郎中李侯<lb/>
<pb n="KR2k0049_WYG_203-58b"/>
禎一旦謂其府官張仲良暨僚吏曹經曰兹吾鄉標凖<lb/>
望四海所知而坐視荒寂顔實有以靦遂乃發財募工<lb/>
相與經營由是達官貴人及浮屠道士之有識者同聲<lb/>
趨應風動雲委輦木於山陶甓於地市丹碧於四方喘<lb/>
汗供給莫之敢慢葢經始壬寅之四月迨仲秋功畢於<lb/>
是椽之腐折者完瓦之缺碎者易壁之傾圯者杇棧之<lb/>
雜駁者一華榱文柱煥若一新而神像儀衛整整生氣<lb/>
若欲起立者邦人過客瞻拜奠酧加肅而山之雲煙草<lb/>
<pb n="KR2k0049_WYG_203-59a"/>
木亦皆改容動色蔚乎為一郡之光亦可壯也時余安<lb/>
陽聞之未得一謁而李侯書曰今兹廟事告成鄉人父<lb/>
老皆欲刻文於碑誠得吾子筆為幸繋官戎行不獲走<lb/>
請於門吾子圖之余謂舉曠典修廢事奠神祗崇祭祀<lb/>
非常所能也自侯少年騫躍臺省出而贊謀帥幕以才<lb/>
氣聞一時今為此舉甚偉其府帥僚吏皆知為政佐長<lb/>
之道合心叶力以成其事皆可嘉廼直書其始末且為<lb/>
之詩以刻之其詩曰奕奕霍山冀州之鎭南臨澤潞西<lb/>
<pb n="KR2k0049_WYG_203-59b"/>
界汾晉崔巍磅礴雄峭嶾嶙草木蕃滋雲雷奮振倬彼<lb/>
神廟有國所修腯牲馨醪以薦以羞廼興祠禱廼事觀<lb/>
遊冷風甘㴻一方隂休時危世季祀典莫舉木老瓦腐<lb/>
不可觀顧鄉人興嗟無力完具惟神鑒兹亦不以處卓<lb/>
哉李侯倡率經營扶傾補頺半載告成麾幢鮮麗圖繪<lb/>
精明萬民瞻挹鬼神亦驚里閭父老再拜告泣自今以<lb/>
往神來血食吾兒得耕吾女得織歳稔家安皆神之力<lb/>
奉承祭薦無怠無嬉何以示後刻文於碑兹山之久大<lb/>
<pb n="KR2k0049_WYG_203-60a"/>
地與齊兹神之廟與山無移李侯之名亦廟隨之千秋<lb/>
萬古神之聽之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_203-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷二百三<lb/>
</p>
<p>
</p>
  </div>
</body>
</text>
</TEI>
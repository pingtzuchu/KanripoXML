<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百三十五</head> <lb/>
    <p>
<pb n="KR2k0049_WYG_135-1a"/>
欽定四庫全書<lb/>
　山西通志卷一百三十五<lb/>
　　人物<hi>三十五</hi>
絳州<lb/>
明<lb/>
梁溥字𢎞濟稷山人𢎞治己酉舉人陜西延川教諭博<lb/>
　學洽聞見義勇為時延安守安陽崔公陞重其才令<lb/>
　署郡學遣其子銑受業焉外艱歸諸生哭别皆失聲<lb/>
<pb n="KR2k0049_WYG_135-1b"/>
　服闋陞南京國子監學正三載考績陞慶府長史屢<lb/>
　乞歸養王懇留之丁内艱後安化判逆瑾矯旨罰贖<lb/>
　米四百石人謂以半賂瑾則免溥竟輸米服闋補秦<lb/>
　府長史<lb/>
楊謙聞喜人𢎞治壬子舉人知武城縣以才堪治繁調<lb/>
　諸城復謫平山衞知事武城諸城父老千餘赴闕爭<lb/>
　保銓部以單縣尤劇調單縣流賊聞名逺遁卒保城<lb/>
　池䝉旌異進二級子朂肖嘉靖庚子舉人授洛川知<lb/>
<pb n="KR2k0049_WYG_135-2a"/>
　縣政簡刑清識者謂有宓子之風<lb/>
張環字瑶夫絳縣人𢎞治癸丑進士授棗强知縣陞階<lb/>
　州知州資性剛方好學不輟建一菴自題曰菜菴<lb/>
文皓字孔暘垣曲人宋潞公苗裔家甚貧晝鬻薪供父<lb/>
　母夜則乗月讀書終夕不輟𢎞治丙辰進士知平原<lb/>
　縣著喻民詩及民情利病條約屢折疑獄丁内艱上<lb/>
　官熟其清苦檄賻贈之卻弗受補衡水縣清河奸民<lb/>
　以田千頃投獻徳府居人屢奏辨不能直勘得其實<lb/>
<pb n="KR2k0049_WYG_135-2b"/>
　立返諸民擢監察御史清查遼東軍儲疏劾布按大<lb/>
　吏時逆瑾用事道臣差囘必以賄進皓獨無又治其<lb/>
　私人孫恭如法瑾衘之屢遣人伺察無所得後往南<lb/>
　京照刷文卷丁父喪衰服復命猶劾國公以下若干<lb/>
　人補河南道疏論留都張尚書附逆瑾狀侍經筵劾<lb/>
　中貴横肆又上保民息盜六事並不報出為河南副<lb/>
　使督理河道令民五里内者赴工五里外者輸銀工<lb/>
　成民不知勞魯山有習白蓮教者誅其首惡餘悉散<lb/>
<pb n="KR2k0049_WYG_135-3a"/>
　遣歸農涖任三年再疏祈致仕家居二十年卒<lb/>
陳希良絳州人𢎞治戊午舉人性嚴毅為真定推官定<lb/>
　州豪楊錫以產故控于巡撫巡撫委希良鞫之錫因<lb/>
　以錦衣㓂栩太監張雄書求庇希良不受繩以法栩<lb/>
　與雄憤甚嗾錫訐希良陷於囹圄竟死嘉靖改元州<lb/>
　守李文潔始以狀上聞曹于汴為之贊<lb/>
李應奎絳州人𢎞治甲子舉人授平山知縣開誠布公<lb/>
　與民相信凡八年陞陜州知州有楊昆父子含寃下<lb/>
<pb n="KR2k0049_WYG_135-3b"/>
　獄應奎得其情力為辨巡按執不可辨益力竟忤坐<lb/>
　罷巡按以他事罷昆寃亦白平山祀名宦<lb/>
申儒垣曲人貢生官寳慶經歴𢎞治間朱天章亂偕子<lb/>
　逐之舟至洞庭遇伏被執不屈死當道為立祠以祀<lb/>
　焉<lb/>
張滋字天潤羾孫𢎞治間貢士授遼東都司經歴剗剔<lb/>
　宿弊不避權要陞靜寧知州適饑饉綏輯賑䘏民賴<lb/>
　安集世宗即位進階朝列大夫<lb/>
<pb n="KR2k0049_WYG_135-4a"/>
趙載初名君琰正徳辛未登進士第賜今名因字文載<lb/>
　垣曲縣人初官戸部主事歴員外郎中奉命督漕運<lb/>
　抗疏言漕政利病擢陜西參議分守商洛道削平叛<lb/>
　冦賜白金文綺㑹土魯番侵哈密為邊郡害總督楊<lb/>
　一清以副使薦備兵甘涼廷議掩擊為便載請仿趙<lb/>
　充國故事乃興屯練兵開鹽召商士馬飽騰所向克<lb/>
　捷番約蘓穆爾與特黙格等各率其衆來降遷參政仍<lb/>
　備兵其地擢僉都御史巡撫甘肅數年政教脩明威<lb/>
<pb n="KR2k0049_WYG_135-4b"/>
　聲逺播異域相率讋伏晉南京右副都御史提督操<lb/>
　江瀕行條列邊務十二事為忌者所中事白尋卒遣<lb/>
　官諭祭治其墓廕子入監所著有都府奏議及忠貞<lb/>
　録忠節祠集諸書<lb/>
范昕字晦之絳州人正徳癸酉舉人初官趙州知州值<lb/>
　世廟幸承天駕過次日行宫災大吏將移罪散僚昕<lb/>
　不聽慨然自認及同知承天御史以陵監家人横肆<lb/>
　不法屬昕鞫訊昕論報如律陵監銜之誣奏御史及<lb/>
<pb n="KR2k0049_WYG_135-5a"/>
　昕下獄戍南海昕言動意氣如常時不少變後遇赦<lb/>
　歸萬厯中晉階四品<lb/>
陶滋字時雨絳州人尚書諡恭介琰子正徳甲戌進士<lb/>
　初官行人值武廟南巡抗疏力諫伏輦下不起詔廷<lb/>
　笞之幾斃謫國子監學正擢刑部郎中改兵部武選<lb/>
　大禮議起以去本生二字伏蒲哭諫聲徹大内傳旨<lb/>
　廷杖繫獄三年後仍謫戍世廟上賔有詔録用已前<lb/>
　二十年殁矣滋學問淵博為學正時以石鼔文殘缺<lb/>
<pb n="KR2k0049_WYG_135-5b"/>
　上下千古考覈精詳刋石鼔正誤一書隆慶初贈太<lb/>
　常寺少卿<lb/>
李淮字巨川聞喜人正徳甲戌進士性孝友居鄉以行<lb/>
　誼著初官刑部主事督太倉及密雲儲公亷明允屬<lb/>
　吏皆知畏愛中官怙勢者亦感動有加禮已復督糧<lb/>
　江南理餉遼東擢四川參議分守河西督邊餉有詔<lb/>
　使奉命勘畨人入冦情形受執政指將有所中傷淮<lb/>
　極論夷情反覆國體宜正不可重為欺罔詔使不能<lb/>
<pb n="KR2k0049_WYG_135-6a"/>
　奪擢副使備兵岷洮總制王以諳練邊情奏留整理<lb/>
　河西加參政歳饑奉委散賑窮鄉僻壤必身親歴雖<lb/>
　嬰疾不遑寢食至永壽嘔血數升未幾特命巡撫延<lb/>
　綏疾益甚未涖任卒淮潛心理學所著有詩經辨疑<lb/>
　及小窓清適諸集<lb/>
王時雍垣曲人正徳丙子舉人授山陽知縣歴任武城<lb/>
　華隂知縣門無私謁訟不淹滯倉庫有儲緩急有備<lb/>
　以才徳兼優陞徽州知州終西安同知所在政聲茂<lb/>
<pb n="KR2k0049_WYG_135-6b"/>
　著<lb/>
韓瓚絳州人正徳己夘舉人歴教諭陞藍田知縣政尚<lb/>
　亷平百姓為立生祠陞漢中通判㑹妖人劉列謀為<lb/>
　不軌瓚監軍督率有方斬首五十餘級生擒百餘人<lb/>
　獲偽詔及妖書欽勞金幣起補保定陞濟寧知州節<lb/>
　愛有聲補通州兩院才之京兆憎其傲調寧州致仕<lb/>
陳韜絳州人萊陽丞正徳間流冦攻城與子死之事聞<lb/>
　贈登州府通判䘏廕如例<lb/>
<pb n="KR2k0049_WYG_135-7a"/>
王价字君藩勣子正徳間歳貢授鳯翔府推官亷明果<lb/>
　斷獄無寃滯屬岐郿二邑土貧俗惡官者難之价署<lb/>
　篆事以徳感化卓有異政河州民番雜居茶馬滋弊<lb/>
　當道者擇价往易价防奸塞賄稱物平施甫三月而<lb/>
　馬數至十萬民歌謡如出一口<lb/>
郭孜垣曲人以監生授四川威逺知縣勸農浚渠廣儲<lb/>
　救荒修學造士百姓有青天之歌以考績卒於京威<lb/>
　逺士民在京者咸製服舉哀後部民立祠追祀焉<lb/>
<pb n="KR2k0049_WYG_135-7b"/>
景一元聞喜人嘉靖癸夘舉人授慶都知縣以清謹稱<lb/>
　陞濟寧知州路當衝繁舊額商稅千餘金俱申革之<lb/>
　守正不喜浮沈轉韓府長史夙夜匪懈王加禮重進<lb/>
　階朝議大夫改服俸九年辭歸王時存問焉年近九<lb/>
　旬卒為人純雅平易歴官三任家無遺積至今邑稱<lb/>
　清白<lb/>
加傳字習夫稷山人嘉靖己酉舉人任曲周知縣䘏里<lb/>
　甲革兠收犒河夫禁賭博生平無一事請托於人當<lb/>
<pb n="KR2k0049_WYG_135-8a"/>
　官亦無一事受人之托居喪哀痛卒年僅四十四人<lb/>
　咸惜之<lb/>
張守中字大石聞喜人嘉靖己酉舉人初任保定通判<lb/>
　遷通州知州庚戌之變總制某以敵人勢迫欲入城<lb/>
　為自守計守中折以大義拒不納而饋運糧餉士馬<lb/>
　皆㝛飽事平擢密雲兵備遷神木副使築邉牆甃神<lb/>
　木城皆以身先士卒與同甘苦擢僉都御史巡撫延<lb/>
　綏一日御一騾隨一引馬馳百餘里至守備城啓倉<lb/>
<pb n="KR2k0049_WYG_135-8b"/>
　厫視之糠土强半即呼首領官令煑食之不能因治<lb/>
　以軍法兵備譚二華參將戚繼光皆有㝛望亦凛凛<lb/>
　奉約束唯謹初至敵頗易之既而出奇計大破其衆<lb/>
　相顧駭遁莫敢復犯延綏軍士素驕肆守中痛繩之<lb/>
　一夜挾弓矢射轅門者如林守中髙卧不為動次日<lb/>
　早起據堂皇召巡捕官問射者無一人敢應尋以勞<lb/>
　卒于官加副都御史贈兵部左侍郎賜祭葬如例<lb/>
王宗舜號耕山聞喜人髙祖臬刑部主事父澄清河訓<lb/>
<pb n="KR2k0049_WYG_135-9a"/>
　導俱有聲聞宗舜嘉靖壬子舉人癸丑聨捷進士任<lb/>
　衞輝推官執法明刑擢湖廣道監察御史卓有風裁<lb/>
　不阿權貴有王鐵面之稱陞臨清道副使遷陜西參<lb/>
　政以内艱歸不復出謝賓客為四栁園與稷山梁承<lb/>
　齋猗氏何肖山諸人詩酒自適兄宗堯癸夘舉人官<lb/>
　刑部郎中<lb/>
周心易絳州人嘉靖丙辰進士授廣平推官剛明嚴慎<lb/>
　執法有聲轉蘇州同知代吳縣審編三日報完升降<lb/>
<pb n="KR2k0049_WYG_135-9b"/>
　乆當吏民欽服<lb/>
趙三聘字天民號任齋河津人嘉靖戊午舉人隆慶戊<lb/>
　辰進士授益都令為兵備某所忌謫河南藩司照磨<lb/>
　尋遷江都令邑苦徭役行條鞭法民稱便丁内艱服<lb/>
　闋補獻縣導河俾民無昏墊凡三令薦疏十上陞守<lb/>
　禹州時中州苦盜嚴行保甲法妖黨株連數郡禹獨<lb/>
　無百姓建祠祀之入拜司農郎督饟遼左督府顧沖<lb/>
　菴數咨密議特疏薦擢四川按察副使備兵東川引<lb/>
<pb n="KR2k0049_WYG_135-10a"/>
　疾歸年六十五卒<lb/>
楊守川絳州人嘉靖辛酉舉人授富平知縣動履謹飭<lb/>
　不妄交與防吏胥如冦愛百姓若赤子縣北山產石<lb/>
　諸郡縣來採者故事縣代為役里甲更班焉名匝班<lb/>
　每歳費數千金百姓苦甚守川申請得均𣲖民力得<lb/>
　蘇其惠永矣<lb/>
甯桂字攀之稷山人瑛曾孫嘉靖辛酉舉人少孤既領<lb/>
　鄉薦家徒四壁居母憂徒跣三年不食菜果不扇不<lb/>
<pb n="KR2k0049_WYG_135-10b"/>
　爐任陵縣訓導教重倫行却一切饋遺士人思之陞<lb/>
　國學晉工部司務戸部貟外布袍脫粟躬親操作遷<lb/>
　工部郎中卒於邸舎無楄柎之資同舎郎賻金歸櫬<lb/>
鄭命字為命稷山人嘉靖辛酉舉人任宜君知縣申減<lb/>
　夫價五百餘金罷土官帶兵徴索之擾禁僚佐私交<lb/>
　豪右之弊請賑救荒邑人徳之謝政歸囊惟圖書衣<lb/>
　冠而已子寅字子夏萬厯癸夘舉人長安教諭轉國<lb/>
　子監助教遷大理寺寺評事累陞郎中山東按察司僉<lb/>
<pb n="KR2k0049_WYG_135-11a"/>
　事<lb/>
孫光祐絳州人嘉靖壬戌進士授承天推官陞文選司<lb/>
　郎中歴遷應天巡撫分考鄉闈得蕭良有在選司官<lb/>
　惟其人請託不行吳當大水後請蠲夙逋無慮數百<lb/>
　萬石妖僧起京口構結甚衆光祐殲渠魁餘置不問<lb/>
　在蜀故事蜀藩朝賀五叩頭光祐請如制王曰誠如<lb/>
　先生言第彰先王之過奈何光祐曰克蓋前愆正在<lb/>
　此舉王從之終南京戸部侍郎<lb/>
<pb n="KR2k0049_WYG_135-11b"/>
翟繡裳號左溪聞喜人嘉靖壬戌進士授雄縣知縣補<lb/>
　商丘入為兵部主事條陳邊計擢闗西分巡道回民<lb/>
　叛單騎入寳雞諸山寨宣諭之衆皆伏遷山東參議<lb/>
　轉參政分守遼海遷按察使兵備密雲晉山東右布<lb/>
　政使擢右僉都御史巡撫順天甃山海關牛欄山熊<lb/>
　兒峪等城修石塘潘家桃林等口昌平黄花等嶺窨<lb/>
　子峪鷂子洞等處胥闗地方百年大計尋以邊警起<lb/>
　力主用兵不合再疏乞致仕築圃涑水上聚圖史日<lb/>
<pb n="KR2k0049_WYG_135-12a"/>
　夕其中以名檢自勵編族譜置義田優㳺閭里二十<lb/>
　餘年卒<lb/>
姚鏜字鎮逺稷山人嘉靖初貢亷靜寡欲篤學力行任<lb/>
　饒陽知縣單騎赴任居御無異寒士日教民忠孝守<lb/>
　法徧植桑棗民利賴之以剛直忤權貴左遷寧夏衞<lb/>
　經歴操守愈堅致仕歸杜門讀書不入城市<lb/>
韓科絳州人重曽孫嘉靖間貢授濟南通判運糧指揮<lb/>
　有貪肆者民甚苦之科力陳當道斥去民豎碑頌之<lb/>
<pb n="KR2k0049_WYG_135-12b"/>
　陞葭州行之日庫有羨金三百申上封識之葭乆荒<lb/>
　多方招集賑恤陞韓府長史<lb/>
許恩字仁甫絳州人隆慶庚午舉人知寧陽募民闢荒<lb/>
　給以牛種逃者咸復業稱樂土起補館陶㑹潞藩之<lb/>
　國取道於陶恩名素重諸從者秋毫無犯尋陞刑部<lb/>
　郎中<lb/>
髙應聘字志尹稷山人隆慶辛未進士吳縣知縣釐弊<lb/>
　革奸不避權貴邑瀕太湖濟渡處多刼冦應聘更番<lb/>
<pb n="KR2k0049_WYG_135-13a"/>
　設戍行者便之吳民題曰髙公渡范文正公義田為<lb/>
　豪右占幾盡應聘置於法遂按籍而還為讐者所中<lb/>
　謝政歸講藝課文賑饑濟貧閭里咸推重之<lb/>
裴賜稷山人隆慶辛未進士授兵部主事鎮山海關轉<lb/>
　車駕㑹上謁陵從大司馬扈蹕欲輦金共事尚書不<lb/>
　可輒輦金以行抵昌平上命犒師計數千金賜猝辦<lb/>
　人驚異之遷職方有大璫餽金干以私怒斥去庚辰<lb/>
　例當典春闈江陵為其子預授以意不應遂易他曹<lb/>
<pb n="KR2k0049_WYG_135-13b"/>
　尋出治兵井陘諷言官中以他事謫華州知州不赴<lb/>
　歸<lb/>
王之翰字維藩絳州人萬厯元年舉于鄉銓膚施知縣<lb/>
　補棗陽有為崔駰筮易林者不吉之翰笑曰孔僖不<lb/>
　辭晉翰乃辭棗陽乎稅監陳奉欲開青山礦之翰以<lb/>
　顯陵近執不可奉誣劾之翰聚衆并及襄陽通判邸<lb/>
　宅推官何棟如之翰報僉事馮應京曰竊聞君有不<lb/>
　達為不明臣有不争為不忠翰雖去公在猶可藉手<lb/>
<pb n="KR2k0049_WYG_135-14a"/>
　忠報天子翰死無所憾應京乃極言奉惡給事中田<lb/>
　大益御史李以唐等又合疏為之翰言卒命緹騎逮<lb/>
　訊并逮應京宅棟如之翰瘐死天啓初贈光禄寺少<lb/>
　卿<lb/>
梁一道稷山人溥元孫萬厯辛夘舉人任藍田縣嘗聽<lb/>
　訟有應受笞者其子願以身代遂免更奬勵焉百姓<lb/>
　感動皆知孝毁淫祠崇正誼聞有讀書聲輒躬詣其<lb/>
　所奬勵再四一時學校大興當道屢列薦剡後以疾<lb/>
<pb n="KR2k0049_WYG_135-14b"/>
　卒民立祠祀之<lb/>
楊夢熊字徴我聞喜人萬厯丁酉舉人授永清知縣課<lb/>
　農桑循行阡陌民徳之立祠以祀調大興時史可法<lb/>
　應童子試首拔之衆譁以冒籍夢熊曰天子畿無内<lb/>
　外天下人皆得試何為冒籍力請於學院又冠多士<lb/>
　後可法為一代名臣陞刑部主事歴員外郎延安知<lb/>
　府長蘆鹽運使剔弊除奸卻羨䘏商陞分守關南道<lb/>
　參政未任卒子爾休貢士為人質實好施人稱克紹<lb/>
<pb n="KR2k0049_WYG_135-15a"/>
　先徳云<lb/>
史記言河津人少時家貧賣盌自給尋至運城為諸生<lb/>
　所辱歸始發憤讀書萬厯戊戌成進士知河南濟源<lb/>
　縣濟源地故饒又濱河民間樹藝無方蓬蒿蓊然記<lb/>
　言至視罪人輕重令闢草萊自贖為制田器教以菑<lb/>
　畬法開永利洞水渠使得資灌溉畝獲數十鍾家有<lb/>
　蓋藏因建啓運書院陳詩書禮樂風厲之濟源大治<lb/>
　解組後濟源人建祠祀焉後河津人過其地聞為史<lb/>
<pb n="KR2k0049_WYG_135-15b"/>
　公故里人皆環向問起居感嘆不絶<lb/>
魯廷彥垣曲人萬厯癸夘舉人河南衞輝府同知衞頻<lb/>
　饑殫心賑濟陞安和知府哲廟大婚隨朝調登州時<lb/>
　東牟地新立疆場兵民雜處各不相安廷彥調度帖<lb/>
　然陞雲南瀾滄副使調陜西平涼歴四川參政恩威<lb/>
　並著逺人畏服歸里置義田贍宗族弟廷芝崇禎癸<lb/>
　未進士獻縣知縣<lb/>
郭迎褒字光忠河津人萬厯丙午舉人官至昌平兵備<lb/>
<pb n="KR2k0049_WYG_135-16a"/>
　道副使致仕迎褒清介直朴守正不阿由隴西縣考<lb/>
　選刑部審録江南多平反著䘏刑稿歴隴右東牟皆<lb/>
　有生祠去思碑解組歸行李蕭然邑人服其品<lb/>
甯三翰聞喜人萬厯丁未進士任武安知縣調涇陽俱<lb/>
　有遺愛歴永平推官工部主事補兵部陞山東布政<lb/>
　使兵備霸州尋告居鄉和藹不談仕宦修理文峰邑<lb/>
　人稱之<lb/>
郭永固絳縣人萬厯己酉舉人令渭南有惠政改令甘<lb/>
<pb n="KR2k0049_WYG_135-16b"/>
　泉崇禎間流冦充斥憑城接戰手刃二賊賊擁上城<lb/>
　遂被殺妻焦亦罵賊遇害柩歸至雒川賊黨仍懐舊<lb/>
　恨開棺劈屍肝腦俱盡按臣吳甡以聞七年賜祭葬<lb/>
　吏禮兵部先後具奏十年贈光禄卿<lb/>
王國相字調宇聞喜人宗舜從孫萬厯壬子舉人授廣<lb/>
　平通判陞全州知州以清正著聞居鄉平易凡地方<lb/>
　公事必極言之南山孫起秀作亂練鄉勇同邑庠李<lb/>
　振壧平之鄉人佩徳即其地立祠祀焉<lb/>
<pb n="KR2k0049_WYG_135-17a"/>
李俸聞喜人萬厯四十三年為刑部郎中諸司㑹鞫梃<lb/>
　擊案張差語涉?謀郎中胡士相等相顧不敢録俸<lb/>
　力爭乃得入獄詞遂為鄭氏黨所惡遷鳯翔知府後<lb/>
　復中以京察卒於家天啓初贈光禄少卿<lb/>
龎尚亷字國維河津人萬厯丙辰進士授内黄知縣仁<lb/>
　愛亷明時一十一屬重獄無不願質成者邑人為立<lb/>
　生祠拜河南道御史秉正觸邪不避權貴以不附魏<lb/>
　閹轉河南僉事遂引疾告休<lb/>
<pb n="KR2k0049_WYG_135-17b"/>
張翰芳垣曲人萬厯己未進士授中書科中書舎人端<lb/>
　方耿介名重朝紳疏豁遼餉垣民感之<lb/>
葉震生號梅塢聞喜人父士敦平涼知府積學博聞善<lb/>
　古文震生資禀聰穎氣貌魁傑性剛正不茍登萬厯<lb/>
　己未禮經魁二甲進士授兵部主事從總督王象乾<lb/>
　贊畫九邊多謀畧有邊功陞密雲兵備副使忤璫歸<lb/>
　里後起補洮岷道轉靖邊政聲藉甚卒於官<lb/>
翟期古聞喜人萬厯中貢任濮州訓導闡經課業羣弟<lb/>
<pb n="KR2k0049_WYG_135-18a"/>
　子䝉其教育多有成就遷同官教諭抵家不復出教<lb/>
　子孫樂田里僻處村塢手不停披非至公不履闉闍<lb/>
　有古君子風<lb/>
李儁字明海聞喜人孝友恂謹母景氏年八十餘儁亦<lb/>
　近七十晨昏問視如兒時萬厯間貢歴陵川訓導太<lb/>
　谷教諭靜寧州學正躬行誨士為提學特賞平生事<lb/>
　祖先尤嚴諸鮮物不薦不敢嘗燕居如對賓客書言<lb/>
　忠信行篤敬於紳以自勵人稱為真孝亷子振圻崇<lb/>
<pb n="KR2k0049_WYG_135-18b"/>
　禎間貢介休訓導<lb/>
劉應科垣曲人萬厯間以貢任麟遊知縣老成正直人<lb/>
　不敢干以私時值寧夏之變賊勢甚厲應科登陴誓<lb/>
　衆築壘固守嚙指自矢曰以死報國分也士民皆感<lb/>
　泣尋賊滅以憂去頻行惟冠蓋圖書而已補清澗除<lb/>
　一切苛政惠愛留思<lb/>
任贊化字參之聞喜人天啓壬戌進士授直隸棗陽知<lb/>
　縣調景陵秩滿擢貴州道監察御史論楊維垣反覆<lb/>
<pb n="KR2k0049_WYG_135-19a"/>
　不忠已復論温體仁蔽賢攘位與懐宗忤召輔臣及<lb/>
　五府六部官庭鞫之贊化持議侃侃又與體仁奏辨<lb/>
　數四有旨降二級調外用補河南布政使都事後起<lb/>
　禮部主事遷河南督學副使陜西關南道參政卒於<lb/>
　官<lb/>
翟夢標字懐玉聞喜人繡裳長子天啓間貢厚重美髭<lb/>
　髯讀書過目不忘為文雄麗雅量過人雖有犯者誣<lb/>
　者若罔聞知兼精脈理凡有求者無富貴貧賤咸親<lb/>
<pb n="KR2k0049_WYG_135-19b"/>
　為診視施方藥活人無算終遭闖變不屈而死並無<lb/>
　後邑人惜之<lb/>
温素知字忠赤聞喜人天啓恩貢沈毅有氣節幼慕蘇<lb/>
　長公書畫皆臻其妙崇禎初授華隂知縣邑衝疲極<lb/>
　力撫循舉行鄉約革徴收宿弊除里役司支擒治礦<lb/>
　賊渠魁撫䘏戍孤嚴禁左右不令出縣門遇事傳以<lb/>
　木皂㑹中官入關中所過州縣皆蒲伏郊外素知曰<lb/>
　吾不能屈膝閹人探其將至以踏荒避村落間竟不<lb/>
<pb n="KR2k0049_WYG_135-20a"/>
　面文翔鳯有句曰中官昨舎潼津驛但勸折腰顴奴<lb/>
　赤前騎未至課桑行羅敷水側捫遥碧蓋紀實也調<lb/>
　郃陽值歳荒停徴斂止訟獄縣北山接澄城界盜賊<lb/>
　盤據密授方畧殱其魁餘解散時三春不雨流賊臨<lb/>
　境率民登陴七晝夜不遑寢食以勞瘁卒於官紳士<lb/>
　為治喪已復製主士民迎祀城隍廟<lb/>
翟夢杰號興余聞喜人繡裳季子天啓間以將材歴都<lb/>
　司秉性孝友母病朝夕籲天求以身代及殁悲號柴<lb/>
<pb n="KR2k0049_WYG_135-20b"/>
　瘠事父與繼母備極孝養卒日悲痛感及行路赴闕<lb/>
　請䘏至於羸疾事三兄如父財產不分爾我白首怡<lb/>
　怡篤愛不衰任薊鎮訓練士卒同甘苦勤撫䘏軍士<lb/>
　感恱以終養歸兵士泣涕攀留不忍舎己丑之變焚<lb/>
　燒公署火延其房兵中撲火相戒不犯其濟荒焚券<lb/>
　邑人稱世徳焉子熠後中癸夘舉人任大同左雲川<lb/>
　衞教授補太原府儒學見大同名宦<lb/>
趙煇字黄如河津人崇禎七年進士授戸部主事兩督<lb/>
<pb n="KR2k0049_WYG_135-21a"/>
　倉儲力袪姦蠧歴兵部郎中遷霸州兵備副使十五<lb/>
　年十一月整冠帶殉難子琬同死贈光禄卿<lb/>
康四維絳縣人有勇畧燕頷虎頸崇禎甲戌成武進士<lb/>
　授陽河守備擢山西都司僉書再擢廣西掌印都司<lb/>
　賊抵城下四維督兵登陴悉力捍禦久之糧盡城陷<lb/>
　賊入四維奮臂巷戰與其妻子俱殲焉<lb/>
暢一鵬河津人天性孝友崇禎九年舉于鄉為尉氏知<lb/>
　縣甫數月政聲四起城破罵賊死<lb/>
<pb n="KR2k0049_WYG_135-21b"/>
吳繼武稷山人崇禎十四年以武進士任陜西榆林都<lb/>
　司忠勇有謀畧練兵足餉思鵲起為國家當一面軍<lb/>
　士咸奮躍恐後後二年闖賊入關中榆林邊塞重地<lb/>
　多將家子尤為所虎視繼武與道臣都任鄉官尤世<lb/>
　禄誓竭力守掣賊使不得東渡賊并力攻踰七日城<lb/>
　陷繼武巷戰以死任與世禄亦俱戰殁<lb/>
撖君錫字賓王絳縣人為諸生有聲從遊者甚衆崇禎<lb/>
　中為荆州府訓導十五年十二月李自成向荆州監<lb/>
<pb n="KR2k0049_WYG_135-22a"/>
　司以下皆奔君錫正衣冠端坐明倫堂賊至欲屈之<lb/>
　詬罵而死<lb/>
朱東屏宗室子崇禎間闖賊陷城投繯死几上遺書曰<lb/>
　天下皇皇愧無一長君恩未報親恩難忘惟有一死<lb/>
　以正綱常子養沖養志亦繼死<lb/>
文襄汝衡子夫妻以孝聞崇禎間京城失守痛哭成疾<lb/>
　闖賊陷城自刎于家廟賊聞相戒不入其室四日始<lb/>
　殮顔色如生又張金鉉歳貢文新命張治光俱恩貢<lb/>
<pb n="KR2k0049_WYG_135-22b"/>
　亦死難<lb/>
任維清絳州人崇禎間以貢授寧平訓導端嚴莊重時<lb/>
　時舉忠孝節義事規切諸文學流冦至城破挺身先<lb/>
　諸文學死之祀寧平名宦<lb/>
國朝<lb/>
朱裴本名棐以榜訛裴因字小晉號緋公聞喜縣人少<lb/>
　為督學袁繼咸所賞中順治乙酉鄉試第一丙戌成<lb/>
　進士初授易州知州例改徽州詿誤去官久之事白<lb/>
<pb n="KR2k0049_WYG_135-23a"/>
　　補禹州捕大盜張陽寘於法雪諸生余愛枉擢刑部<lb/>
　　員外郎諳律例讞覆不假吏胥尚書張秉貞奇其才<lb/>
　　㑹擇部曹有聲望者試<lb/>
太和殿奏對稱<lb/>
旨授陜西道監察御史疏陳八款在臺十一年出按山東<lb/>
　　請發臨清倉米三十萬石以賑饑民又巡陜西茶馬<lb/>
　　入巡五城直登聞鼔院累掌浙江京畿道遂掌河南<lb/>
　　道管理京察大計軍政胥以風力著補禮科給事中<lb/>
<pb n="KR2k0049_WYG_135-23b"/>
　　疏請復詹事禁殉葬<lb/>
命主考湖廣得吳甫生為第一内陞太僕寺少卿再遷太<lb/>
　　常寺卿㑹<lb/>
詔舉博學宏詞舉洪洞范鄗鼎猗氏王含真又疏陳勦逆<lb/>
　　事宜胥獲<lb/>
温旨擢工部右侍郎監造<lb/>
奉先殿充<lb/>
殿試讀卷官轉戸部右侍郎時調度兵食日昃多不暇食<lb/>
<pb n="KR2k0049_WYG_135-24a"/>
　兼管寳源局酌𣙜關解銅法㑹以地震稽察年力引<lb/>
　疾得原品致仕家居凡二十年卒<lb/>
任𢎞祚字昌祉號龍巖河津人順治辛夘舉人事母董<lb/>
　孝任應州學正十年遷漢川知縣武昌裁兵煽變夜<lb/>
　駕小舟赴彝陵乞師身任餽餉并請署兵為前鋒賊<lb/>
　望風披靡縛偽官致轅門斬之不妄殺一人將軍史<lb/>
　蔡繼統兵至胥飽騰去總鎮嚴奇其才邀參帷幄浹<lb/>
　旬江漢盡平以疾請致仕漢川士民立石頌之兄子<lb/>
<pb n="KR2k0049_WYG_135-24b"/>
　儀有聲黌序<lb/>
李齊白聞喜武生順治八年征土冦單騎直入斬一級<lb/>
　中箭死<lb/>
孫錫齡字遵仰號和庵絳州人性穎悟為文能禀理法<lb/>
　辛夘薦賢書壬辰成進士銓注宣府推官宣俗慓悍輕<lb/>
　犯法有手刃其嫂誣他人者㢘得之抵以法又有緣<lb/>
　逃人株累者冀以賄免斥之曰枉安用賄不枉又安<lb/>
　用賄按之果枉徑釋之以卓異遷監察御史首請纂<lb/>
<pb n="KR2k0049_WYG_135-25a"/>
　　修孝經衍義而丁艱文武官胥宜解任守制又請革<lb/>
　　行戸以除商害禁私派以蘇民困巡陜西茶馬請申<lb/>
　　印烙之制巡長蘆鹽請蠲積欠以引配鹽使豪强不<lb/>
　　得牟利尋掌河南道侍<lb/>
經筵内陞鴻臚寺少卿轉光禄寺再遷通政司左參議以<lb/>
　　胃病乞休歸卒錫齡嘗迎族兄女於江南俾無至顛<lb/>
　　沛韓雨公殁而業落妻至不能掩土亟賻以葬之<lb/>
　楊永寧字地一號起齋聞喜人父聨萬厯甲午舉人知<lb/>
<pb n="KR2k0049_WYG_135-25b"/>
　　寧州永寧六歳喪父昆弟中年最少奉母翟訓讀書<lb/>
　　不懈前己夘舉人<lb/>
　國朝壬辰成進士選漢書庶吉士授𢎞文院檢討與修<lb/>
　　祀典諸書擢國子監司業復積分法以課士戊戌為<lb/>
　　㑹試同考官舊制祭酒司業無典試分校者蓋異數<lb/>
　　也遷翰林院侍講學士充辛丑武㑹試總裁轉侍讀<lb/>
　　學士遷光禄寺卿奉<lb/>
命祭告少昊帝堯陵暨闕里遷太常寺卿歴宗人府府丞<lb/>
<pb n="KR2k0049_WYG_135-26a"/>
　　擢都察院左副都御史有處分關吏治之大弭盜貴<lb/>
　　清盜源諸疏當時韙之擢兵部右侍郎轉左時宛平<lb/>
　　王文靖熙為大司馬調發旁午嘗以永寧密為規畫<lb/>
　　悉中肯綮而公議時若不欲以材智先人亟稱之調<lb/>
　　吏部左侍郎甄流品録年勞一日自部歸談笑如常<lb/>
　　方潑墨作書遽擲筆不語移時卒<lb/>
　崔爾仰字子髙聞喜人幼力學與兄爾瞻齊名戊戌成<lb/>
　　進士授晉州知州勸學墾荒治行著聞入為吏部員<lb/>
<pb n="KR2k0049_WYG_135-26b"/>
　　外郎時懸賞格招閩越降人至者相屬爾仰嚴核符<lb/>
　　牒印劄得無濫遷戸部郎中開復諸生逋糧者五百<lb/>
　　四十餘人艱歸復補戸部典四川鄉試出為浙江提<lb/>
　　學道僉事以勞遘疾强起竣事卒<lb/>
　王鍾靈聞喜人順治戊戌進士選翰林院庶吉士授國<lb/>
　　史院檢討主湖廣癸夘鄉試請終養服除補原官累<lb/>
　　遷左右春坊中乆再遷翰林院侍讀與修平逆方畧<lb/>
予告歸鍾靈性篤孝十一歳居母喪哀毁如成人繼母丁<lb/>
<pb n="KR2k0049_WYG_135-27a"/>
　　嚴厲鍾靈事之甚謹丁亦愛之盜嘗夜入室逼父母<lb/>
　　寢鍾靈亟起持長矛往格仆其一人群盜攢刺中十<lb/>
　　餘槍幾斃得請家居捫舌循牆不敢少軼越而郡邑<lb/>
　　利病輒力言丁亥採買草豆議令平陽輸大同鍾靈<lb/>
　　控免其役里人感之<lb/>
　甯世<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>字光野聞喜人歳貢二翰子幼穎異十歳補博<lb/>
　　士弟子員攻苦不輟成順治戊戌進士授汾州府教<lb/>
　　授有河汾課士集遷鎮原縣知縣貸逋賦清驛站三<lb/>
<pb n="KR2k0049_WYG_135-27b"/>
　　年行取刑部主事遷員外郎㫁決明敏<lb/>
賜袍緞者凡三尋卒於官中外惜之<lb/>
　王懋官絳州人順治己亥進士授歸徳府推官以疾歸<lb/>
　　懋官有胆識己丑庚寅間土冦竊發州同徐延議城<lb/>
　　守事城獲全及涖理刑案牘山積剖決如流胥吏無<lb/>
　　敢舞文者尤嗜商略文事二載以疾歸士民懐之<lb/>
　陳所優絳縣人以武進士任陜西寧羌衞守備順治六<lb/>
　　年羌逆黨擾平陽南盤踞絳境所優自寧羌歸敷陳<lb/>
<pb n="KR2k0049_WYG_135-28a"/>
國威數其罪力詬之死於邑之栁庄村<lb/>
郭自修絳縣人性梗直少讀書即以忠義自負比膺歳<lb/>
　薦授安逺知縣束裝偕二僕就道子弟有請行者不<lb/>
　許涖任理民事不少懈未二年綱舉目張尋以石城<lb/>
　失守調石城甫至而山賊張自聖率衆來攻自修督<lb/>
　民守禦久之城破賊已入自修猶立城頭指揮既而<lb/>
　左右悉鳥獸散遂為賊執自聖誘以好語逼之降端<lb/>
　坐大罵不少屈自聖怒手刃於城下賊退邑人哀其<lb/>
<pb n="KR2k0049_WYG_135-28b"/>
　忠斂而葬焉後六十年孫維屏迎櫬歸石城人郊祭<lb/>
　者猶數十里不絶<lb/>
張其郁垣曲人前貢生順治初授餘干知縣時土冦就<lb/>
　招撫奸民多告訐其郁懲之胥置不問援兵多桀驁<lb/>
　繩以法子女□營内者立還之前令屢被賊害其郁<lb/>
　出入賊巢至再賊感其誠胥投戈為良民歳饑曲賑<lb/>
　之全活者衆一載罷歸親故時賴以舉火<lb/>
李翀霄字息六絳州人拔貢官國史院撰文中書㑹<lb/>
<pb n="KR2k0049_WYG_135-29a"/>
　敬謹親王以大將軍征湖南參贊軍前委署衡永郴<lb/>
　道副使遷上荆南道副使將軍率甲士來鎮抗言令<lb/>
　駐城外五日内築營房八千有奇民兵胥賴之遷江<lb/>
　寧兵備道海冦軼鳩兹春穀翀霄時署右藩先檄守<lb/>
　江浦令城中各杜門乃偕郎總制梁提督謀?師長<lb/>
　干伏白下龍江之間復出正兵夜斫賊營而自率吏<lb/>
　卒撾金鼔賊驚起伏發踐殺殆盡遷四川按察使兵<lb/>
　後株連繋獄者三百人力為平反殲渠魁三人餘胥<lb/>
<pb n="KR2k0049_WYG_135-29b"/>
　釋請革陜西茶馬累以蘇蜀民遷江西布政使鈐藩<lb/>
　印簿二偕州縣各執其一執簿兊騐吏胥皆拱手後<lb/>
　以微愆去事白候補而翀霄遂徜徉林泉以終子世<lb/>
　仁仕至廣西左江道<lb/>
吉州<lb/>
殷<lb/>
鄂侯殷三公也殷醢鬼侯鄂侯爭之彊辨之疾故脯鄂<lb/>
　侯<lb/>
<pb n="KR2k0049_WYG_135-30a"/>
周<lb/>
韓康路史厥之元孫康采趙藺為藺氏<lb/>
屈侯鮒仕魏為武侯之師翟璜所舉進也<lb/>
唐<lb/>
崔元亮吉州人擢進士第元和初為駕部員外郎清慎<lb/>
　自持太和中改諫議大夫每遷官輒讓形於色文宗<lb/>
　時以直諫名朝廷推為宿望移疾歸東都召為虢州<lb/>
　刺史<lb/>
<pb n="KR2k0049_WYG_135-30b"/>
金<lb/>
馮延登字子俊吉州吉鄉人世業醫以幼穎悟令事舉<lb/>
　業登承安二年詞賦進士第調臨真縣簿徳順州軍<lb/>
　事判官泰和元年轉寧邊令大安元年七月雹害稼<lb/>
　發粟賑貸全活甚衆貞祐二年補尚書省令史尋授<lb/>
　河中府判官兼行尚書省左右司員外郎興定五年<lb/>
　入為國史編修改太常博士元光二年知登聞鼓院<lb/>
　兼翰林修撰奉使夏國就充接送伴使正大七年遷<lb/>
<pb n="KR2k0049_WYG_135-31a"/>
　國子祭酒假翰林學士承旨充國信使以八年春至<lb/>
　虢縣營元主問汝識鳯翔帥否對曰識之又問何人<lb/>
　曰敏於事者也又曰汝能招降即貰汝死對曰臣奉<lb/>
　使請和招降豈使職乎招降亦死還朝亦死不若今<lb/>
　日即死為愈也明日復問汝曽思之否對如前問至<lb/>
　再三執義不囘又明日乃云汝罪當死但古無殺使<lb/>
　者理汝愛汝鬚髯猶汝命也叱左右以刀截去之延<lb/>
　登岸然不動乃監之豐州三年後放還哀宗撫慰久<lb/>
<pb n="KR2k0049_WYG_135-31b"/>
　之復官祭酒歴禮吏二部侍郎權刑部尚書明年元<lb/>
　兵圍汴倉卒逃難為騎所得欲擁而北行延登辭情<lb/>
　慷慨躍入城旁井中年五十八<lb/>
楊貞吉州人父椿嘗為獻州刺史貞擢明昌進士第仕<lb/>
　至河東南路招撫使隰吉便宜經畧使築牛心寨以<lb/>
　禦元圍急命其子克義克敬壻伍禮厚俱死之又命<lb/>
　妻孟氏自經女即禮厚妻墜崖死貞乃南望再拜焚<lb/>
　廬赴河死後屍横水上門人張安石收葬焉<lb/>
<pb n="KR2k0049_WYG_135-32a"/>
明<lb/>
馮受吉州人永樂間舉賢良方正授河南把縣丞遷吉<lb/>
　水幕鎮巡江右陳侍郎以才政聞于朝擢永興知縣<lb/>
　再任秦安醴泉華隂胥有政聲景泰初卒士民哀思<lb/>
　立祠華山之麓<lb/>
陳維藩吉州人正徳戊辰進士少卓越穎敏十餘歳通<lb/>
　毛詩弱冠登第授刑部主事折獄明乆晉郎中督糧<lb/>
　薊鎮時武廟東巡錢寧竊威權索賄少不遂中以危<lb/>
<pb n="KR2k0049_WYG_135-32b"/>
　法維藩獨屹立侃侃不少貶寧假他事逮繫謫貴州<lb/>
　婺川知縣有水南集行於世<lb/>
丁汝謙字子益吉州人正徳甲戌進士初官太常寺博<lb/>
　士擢禮科給事中世廟入繼議尊興獻禮據經史力<lb/>
　諍為大禮貴人所忌謫曲周縣縣丞遷永平府推官<lb/>
　終四川安綿道所至皆有亷能聲<lb/>
王與齡字受甫鄉寧縣人父爵知薊州與齡與兄培齡<lb/>
　從安陽崔後渠學咸見器重培齡領嘉靖乙酉鄉薦<lb/>
<pb n="KR2k0049_WYG_135-33a"/>
　與齡領戊子鄉薦己丑昆弟咸登進士授穌州府推<lb/>
　官治訟端平擢戸部廣東司主事調吏部騐封司主<lb/>
　事遷稽勲員外晉文選郎中用人務進亷靜老成痛<lb/>
　絶請謁時有常州訓導缺諸富人爭求之乃用平涼<lb/>
　貢士號張貧子者常州知府應子才以亷不阿上更<lb/>
　代與齡延見訪問吏治民瘼衆莫敢望子才由是顯<lb/>
　與員外浙人鄭曉主事榆次周鈇廣人李義杜將共<lb/>
　遏貪殘以張治典正論幾振嚴嵩囑選監生錢可教<lb/>
<pb n="KR2k0049_WYG_135-33b"/>
　知縣翟鑾囑調刑部主事張惟一於吏部胥不從嵩<lb/>
　屢嗾言官劾奏又遺書御史沅越越於衆前裂其封<lb/>
　發其圖陷之奸嵩大恨乃因許讃疏白囑託事翟鑾<lb/>
　嚴嵩辨令削籍為民且率鄭周李咸外謫及歸角巾<lb/>
　躬稼怡情自得者二十餘年仇者媒孽萬端竟無可<lb/>
　乗<lb/>
王煜字青寰鄉寧人萬厯乙酉舉人天性孝友志行端<lb/>
　方登科二十餘載閉戸窮經與物無競及卒士民惜<lb/>
<pb n="KR2k0049_WYG_135-34a"/>
　之<lb/>
鄭崇儉字大章寧鄉人萬厯四十四年進士授河南推<lb/>
　官有政聲歴濟南兵備副使亷正不擾逺近頌之崇<lb/>
　禎三年遷陜西右參政屢遷右僉都御史巡撫寧夏<lb/>
　數敗套部賚銀幣世廕錦衣副千戸十二年正月擢<lb/>
　兵部右侍郎總督陜西三邊軍務五月總理熊文燦<lb/>
　請敇崇儉提兵合擊張獻忠羅汝才崇儉以將帥胥<lb/>
　入衞急請曹變蛟還鎮不許徴柴時華及延寧二鎮<lb/>
<pb n="KR2k0049_WYG_135-34b"/>
　兵又不至發西安士馬單弱副將李國奇至洛陽卒<lb/>
　大譟坐貶一秩獻忠謀入陜崇儉督國奇及賀人龍<lb/>
　扼之興安賊乃轉入興山大平處楚蜀交先是尚書傅<lb/>
　宗龍議令崇儉兼督蜀軍而督師楊嗣昌亦檄秦軍<lb/>
　入蜀崇儉乃以十三年二月率人龍國奇兵直抵瑪<lb/>
　瑙山與左良玉㑹初七日兩軍夾擊賊大敗崇儉軍<lb/>
　獲首功千三百降賊將三十五人獲馬驘甲仗無算<lb/>
　論功所賜半嗣昌但増一秩復先所降一秩而已獻<lb/>
<pb n="KR2k0049_WYG_135-35a"/>
　忠竄柯家坪蜀將張令追之被圍崇儉急遣兵擊走賊<lb/>
　復督人龍國奇及髙傑等追敗之寒溪寺鹽井先後<lb/>
　斬首千五百級其黨順天王一條龍一隻龍皆降崇<lb/>
　儉軍五日三捷威名甚振以年衰乞骸骨不許令還<lb/>
　關中留人龍國奇討賊及人龍軍大譟歸嗣昌因言<lb/>
　崇儉撤兵太早致賊猖獗命削籍候代明年春襄陽<lb/>
　陷上益恨崇儉不犄角平賊逮下獄責以縱兵擅還<lb/>
　失誤軍律以五月遇害後福王時㦯建言崇儉未失<lb/>
<pb n="KR2k0049_WYG_135-35b"/>
　一城喪一旅因他人巧卸遂服上刑羣臣微知其寃<lb/>
　無敢為訟言者臣甚痛之崇儉寃始白<lb/>
隰州<lb/>
上古<lb/>
伍胥黄帝臣見元女兵法路史伍仵也今慈之仵城<lb/>
周<lb/>
胡衍蒲人秦伐蒲蒲守恐請衍為蒲說樗里子曰攻蒲<lb/>
　為魏則善為秦則不可為賴矣請釋勿攻以徳魏君<lb/>
<pb n="KR2k0049_WYG_135-36a"/>
　樗里子善之遂解去<lb/>
漢<lb/>
王敏字叔公并州隰城人永平中為大司農十六年六<lb/>
　月丙寅大司農西河王敏為司徒<lb/>
唐<lb/>
曹氏三侯失其名隰州人隋季羣雄蠭起侯之父勇力<lb/>
　絶人嘗為萬戸軍命三子各率所部兵經畧隰之郡<lb/>
　邑為民保障後父子歸唐相繼撫綏殁後鄉人思之<lb/>
<pb n="KR2k0049_WYG_135-36b"/>
　請於朝入廟崇祀<lb/>
五代<lb/>
劉訓永和人仕唐至彰武軍節度丹陽等州觀察制置<lb/>
　使後封開國侯贈大尉<lb/>
宋<lb/>
周惠字徳輔為江淮都轉運使先為真定等處參謀遺<lb/>
　徳餘烈見於故翰林學士徐復齋及王湫澗碑記子<lb/>
　諧<lb/>
<pb n="KR2k0049_WYG_135-37a"/>
元<lb/>
賀仁傑永和人賁子少入宿衞世祖召之出白金曰此<lb/>
　汝父六盤所獻者聞汝母來可持歸養母辭不許乃<lb/>
　歸白母盡散之宗族㑹上都留守闕上顧仁傑曰無<lb/>
　以易卿盧世榮僧格秉政不肯為之下桑哥欲隂中<lb/>
　之累數十奏上不聽大徳九年請老歸卒仁傑妻劉<lb/>
　氏早殁上欲為娶貴族固辭乃娶民間女已而喪明<lb/>
　夫妻相敬如賓<lb/>
<pb n="KR2k0049_WYG_135-37b"/>
賀勝字正卿小字伯顔永和人仁傑子能日馳千里年<lb/>
　十六入宿衞凝重寡言大臣有密奏獨留勝許聽之<lb/>
　出則參乗輿入則侍幃幄非休沐不得至家時四方<lb/>
　以遽聞者上亟欲賜報凡使事輒見遣受命無留行<lb/>
　復命無後期逺至六詔交廣西域之屬無不至計所<lb/>
　歴無慮數十萬里上親征納延勝直武帳常傳密旨<lb/>
　飭諸將還侍側飛矢交帳前獨立不動及還都勝參<lb/>
　乗伶人䝉采毳作獅子舞迎駕輿象驚奔逸不可制<lb/>
<pb n="KR2k0049_WYG_135-38a"/>
　勝投身當象前令後至者㫁靷縱象乗輿乃安上親<lb/>
　撫其創遣尚醫尚食視䕶已拜集賢學士僧格敗上<lb/>
　問誰可相者勝曰天下公論皆屬旺扎勒遂相旺扎勒而<lb/>
　以勝參知政事大徳九年代父仁傑為上都留守兼<lb/>
　開平府尹既至通商賈謹出納權貴子弟暴横者悉<lb/>
　繩以法至大三年進中書左丞相行留守如故歳饑<lb/>
　輒發廩賑民仍自劾待罪上報曰祖宗以上都之民<lb/>
　付卿父子欲安之也卿能如此朕復何憂民徳之為<lb/>
<pb n="KR2k0049_WYG_135-38b"/>
　立祠西門外上復命工寫其像以賜俾傳示子孫尋<lb/>
　以足疾請老不許曰卿臥理足矣賜小車出入禁闥<lb/>
　初開平人張弼家富奴索錢民家毆負錢者至死治<lb/>
　獄者教奴引弼子丞相特們徳爾受其賄六萬緡屬<lb/>
　勝出奴勝不從丞相坐都堂召留守將罪之勝昌言<lb/>
　大奴所干非法不敢從他實無罪御史中丞楊多爾<lb/>
　濟平章蕭拜珠使御史徐元素按弼子賄得實入奏<lb/>
　詔逮問及特們徳爾復相即縶楊多爾濟蕭拜珠戮<lb/>
<pb n="KR2k0049_WYG_135-39a"/>
　於市且誣勝乗賜車迎詔大不敬并殺之泰定初詔<lb/>
　雪其寃追封秦國公諡惠愍子太平<lb/>
王克敬字叔能大寧人幼奇穎大寧在晉西鄙習尚少<lb/>
　文克敬獨孜孜為儒者事初仕江浙左右司都事監<lb/>
　倭互市悉屏兵衞撫以恩信番帖然無敢譁鄱陽總<lb/>
　管王都中出廩粟賑饑行省欲罪之克敬曰饒距此<lb/>
　千里比待命民且死彼為仁而吾屬顧不仁邪遂得<lb/>
　免延祐中拜監察御史監吏部選有履歴當升而過<lb/>
<pb n="KR2k0049_WYG_135-39b"/>
　輕者卒升之治書侍御史張伯髙曰監選以減駁為<lb/>
　能今王御史務崇寛厚可為世道賀矣㑹議中書堂<lb/>
　首言江南包銀民貧不能輸者有司責之役戸當罷<lb/>
　兩浙煎鹽戸役重當免其它役從之泰定初出為紹<lb/>
　興路總管抽分海舶拗番者例籍其貨克敬曰某貨<lb/>
　出某國地有逺近貨有輕重冒重險出萬死舎近而<lb/>
　趨逺棄重而取輕豈人情邪遂罷籍轉兩浙鹽運使<lb/>
　令私鹽毋得連逮婦人著為令俄調海道漕運都萬<lb/>
<pb n="KR2k0049_WYG_135-40a"/>
　戸天厯之變直沽漕舟多復漕而南行省欲坐罪克<lb/>
　敬謂蹈萬死完所漕而還非得已乃請令附次年漕<lb/>
　舟達京擢參議中書省事乞覆奏賜錢數曰大長公<lb/>
　主供饋素優今賜出無名是不當也諸軍征討賞格<lb/>
　未下雲南獨先䝉賞是不均也英后逺還徒御衆多<lb/>
　非大賚恩意不能洽今賜物鮮少是不周也文宗是<lb/>
　其議除南臺治書侍御史以正綱紀為己任不阿宗<lb/>
　戚聲譽益著元統初出為江浙參政松江大姓歳漕<lb/>
<pb n="KR2k0049_WYG_135-40b"/>
　米萬石入京後子孫貧有司仍雜置民賦克敬曰匹<lb/>
　夫妄獻米徼名爵今身死家破豈可使一郡均其害<lb/>
　奏免之尋請老謂人曰穴趾而峻墉必危再實之木<lb/>
　必傷其根無功徳而忝富貴何以異此又曰世俗喜<lb/>
　言勿認真此非名言臨事不認真豈盡忠之道故歴<lb/>
　官政績胥可紀時稱名卿雅喜誦讀有得輒手抄為<lb/>
　書著詩文奏議傳於世卒封梁郡公諡文肅<lb/>
賀太平本名惟一字允中永和人勝子勝寃雪襲虎賁<lb/>
<pb n="KR2k0049_WYG_135-41a"/>
　親軍都指揮使元統初累遷御史中丞御史劾中書<lb/>
　參議佛嘉律時宰庇之惟一辭疾去至正二年詔起<lb/>
　中書參知政事辭進右丞又辭㑹佛家閭黜乃起就<lb/>
　職請均給宗室諸王歳賜選臺閣名臣充守令覈其<lb/>
　治行時粟貴而金銀賤請委官收市所得不貲後兵<lb/>
　興卒獲其用六年拜御史大夫故事臺端非國姓不<lb/>
　授特賜蒙古氏更名太平七年遷中書平章政事國<lb/>
　王多爾濟居政府復薦為左丞相請勒僧道有妻子<lb/>
<pb n="KR2k0049_WYG_135-41b"/>
　者為民給校官俸賜經筵官坐選清望官専典陳言<lb/>
　立行都水監治黄河舉隠士董立張樞李孝光等太<lb/>
　平雅好訪人材南北士必録於册至是多進用之初<lb/>
　托克托出居西寧州力請令歸葬父曰托克托大義滅親<lb/>
　今父殁而不克奔訃為善者懼矣托克托還因讒間成<lb/>
　隙斥中書參政孔思立等胥太平所拔用者也九年<lb/>
　罷太平為翰林學士承旨御史誣劾其過并論其子<lb/>
　額森呼圖克太平曰吾無罪但當聽命於天遂歸杜門<lb/>
<pb n="KR2k0049_WYG_135-42a"/>
　謝客以書史自適家居六年起為淮南行省左丞相<lb/>
　兼知行院事總制諸軍駐濟寧命有司給牛具種麥<lb/>
　自濟寧達海州兵賴以濟尋調遼陽行省糴粟以給<lb/>
　都城處置有法十七年復召拜中書左丞相而右丞<lb/>
　相虚位元時漢人任首輔者獨太平而已畧栁林或<lb/>
　勸遷都太平持不可徴同知樞密院劉哈喇布哈於<lb/>
　章徳引兵擊敗賊又訪求死節士雖布衣亦加贈諡<lb/>
　有官者就官其子孫人尤感動右丞相綽斯戬家人<lb/>
<pb n="KR2k0049_WYG_135-42b"/>
　造偽鈔力解之曰安有堂堂宰相而為此者㑹奇后<lb/>
　希子早臨政遣宦者保布哈諭意太平不答已又召<lb/>
　至宫舉酒申前意復依違以出而后黨御史遷他官<lb/>
　疑額森呼圖克泄其事去太平意益決御史賈珠僧格<lb/>
　實哩乃先劾左丞成遵參政趙中以二人太平黨也<lb/>
　太平知勢不可留數辭位二十年拜太保俾養疾於<lb/>
　家㑹陽翟王阿勒呼木特穆爾亂起為上都留守太平<lb/>
　毅然往額森呼圖克故將托歡引兵縛陽翟王太平生<lb/>
<pb n="KR2k0049_WYG_135-43a"/>
　致闕下終不為己功尋拜太傅賜歸時伯勒齊爾命為<lb/>
　右丞相辭曰若必命臣非得太平同事不可密旨令<lb/>
　毋行太平至沙井少留御史大夫布哈劾之詔拘宣<lb/>
　命及賜物綽斯戬更誣奏之安置吐番尋遣使至東<lb/>
　勝逼令自殺<lb/>
額森呼圖克名均字公秉太平子少好學累遷翰林侍讀<lb/>
　學士太平為相務廣延才彥而均以丞相子又傾已<lb/>
　下士以故名稱藉甚已而被劾罷從父還及父再相<lb/>
<pb n="KR2k0049_WYG_135-43b"/>
　授知樞密院事至正十九年命往討開平盜太平以<lb/>
　其年少數請改命不允至則遣將復懿州省治盜東<lb/>
　奔尋罷為上都留守綽斯戬誣娄達實額森呼圖克及<lb/>
　托歡等不軌執托歡鍛鍊額森呼圖克當貶薩斯嘉之<lb/>
　地留居多斯滿被杖卒<lb/>
劉佐隰州人至元中宣授承直郎充太原路織染局提<lb/>
　舉明年改知本州事器宇寛洪輕財樂施<lb/>
明<lb/>
<pb n="KR2k0049_WYG_135-44a"/>
丁珣大寧人監生正徳間任石泉時值流賊猖獗人心<lb/>
　危懼珣身任其勞築城鑿池措置軍餉嚴為捍禦民<lb/>
　獲保安<lb/>
張璠蒲縣人正徳間任四川招討司經歴以徳化蠻人<lb/>
　聲聞於朝擢知掖縣清苦自甘取予不茍歸時行李蕭<lb/>
　然掖民泣送之抵家壽幾百歳<lb/>
馬中豸大寧人萬厯間授臨清判竭力漕務禁河役革<lb/>
　水飛部院四薦其能晉四川營山知縣營俗侈婚嫁<lb/>
<pb n="KR2k0049_WYG_135-44b"/>
　生女多溺之中豸裁使適中俗為一變有摹假印者<lb/>
　發其奸人皆悚服奉上檄協采三殿木多獲異材山<lb/>
　行幾二年嘗修文昌閣崇文教立養生社救疾疫人<lb/>
　尤稱之陞雲南禄勸知州奢冦之變直指疏改蓬州<lb/>
　中豸力辭歸進階奉直大夫家居博覽群書壽七十<lb/>
　四卒人推為徳望兼隆<lb/>
張斗星字奎垣大寧人天啟丁夘舉人授潛山知縣經<lb/>
　冦殘破斗星悉心撫字方獲安堵諸生四人以仇誣<lb/>
<pb n="KR2k0049_WYG_135-45a"/>
　褫其巾斗星為辯復冦餘難婦若干人俱遣還家㑹<lb/>
　踏災傷值一危蹬人多不敢渡名曰試心橋斗星平<lb/>
　步徑過少無怖容為口占一絶有曰自檢胸中無别<lb/>
　物試心橋上獨徘徊<lb/>
安民字熙寰大寧人生有至性養母凡朝夕膳以意揣<lb/>
　輒先得其心母病便溺悉手自浣濯居鄉醇謹有古<lb/>
　君子稱崇禎初以貢授褒城知縣號亷平吏六年冦<lb/>
　至與城守事城破被執不屈死民規言矩行素恭謹<lb/>
<pb n="KR2k0049_WYG_135-45b"/>
　一旦臨事變從容就義人尤難之<lb/>
史光代字射墟隰州人幼英敏以績學著崇禎間膺選<lb/>
　貢授上蔡縣主簿遷日照縣知縣再遷鄖陽府通判<lb/>
　攝府篆正身率屬三年告歸遇冦變以鄉先生任守<lb/>
　禦責城破死之兄光前萬厯中捐粟千石賑饑與光<lb/>
　代同日盡節<lb/>
國朝<lb/>
賀楩蒲縣人生而端重前丁夘舉人知阜平縣行取刑<lb/>
<pb n="KR2k0049_WYG_135-46a"/>
　　部主事以明允著<lb/>
　國初繇員外郎郎中考選貴州道監察御史巡視西城<lb/>
　　章疏侃侃人稱為鐵面御史出按山東風采凛然貪<lb/>
　　墨吏胥斂迹甫兩月疾卒幾無以為斂同官出俸錢<lb/>
　　賻之乃克返櫬里人今謂之清門<lb/>
　李呈祥字麟埜號五鹿隰州人前庚午舉人銓注壽陽<lb/>
　　教諭遷延津知縣調陳留入為兵部郎蠧役為民害<lb/>
　　者次第擒治調度城守井井有紀遷順廣兵備道<lb/>
<pb n="KR2k0049_WYG_135-46b"/>
　國初薦起雎陳道遷分守大梁道築河堤數百里開陳<lb/>
　　橋舊河直南路至今便之遷分巡武昌道招撫劇盜<lb/>
　　民獲安堵再遷天津道却規例不受内陞通政司通<lb/>
　　政使尋擢督捕侍郎研剔逃人弊無濫無枉遷兵部<lb/>
　　侍郎充<lb/>
殿試讀卷官改戸部侍郎總督倉場嚴禁苞苴運弁旗丁<lb/>
　　胥頌之尋以改葬補工部侍郎督<lb/>
皇陵大工力為撙節功垂竣以病請未至家卒呈祥自冷<lb/>
<pb n="KR2k0049_WYG_135-47a"/>
　　官至大僚胥有亷聲在工部應<lb/>
詔陳言指畿輔利病尤中肯綮其卒也優恤視常例加厚<lb/>
　李允隰州人字寳山官湖廣參將康熙七年賊聚湖南<lb/>
　　七連坪統兵擣之戰三晝夜力盡矢竭遂自刎事聞<lb/>
　　卹葬如例<lb/>
　張自興大寧人起行間歴大同總兵都督僉事自興少<lb/>
　　材武從軍所至陷陣有俯身搴旗之概馭軍寛嚴互<lb/>
　　劑軍士愛而畏之自興事母孝輸族從逋賦三百金<lb/>
<pb n="KR2k0049_WYG_135-47b"/>
　　捐大寧馬八匹後卒於官<lb/>
賜祭葬有加<lb/>
　<lb/>
　<lb/>
　<lb/>
　<lb/>
　<lb/>
　　山西通志卷一百三十五<lb/>
</p>
<p>
</p>
  </div>
</body>
</text>
</TEI>
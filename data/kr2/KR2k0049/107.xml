<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百七</head> <lb/>
    <p>
<pb n="KR2k0049_WYG_107-1a"/>
欽定四庫全書<lb/>
　山西通志卷一百七<lb/>
　　人物<hi>七</hi>
太原府<lb/>
明<lb/>
楊憲字希武陽曲人少從父官江南遂家焉太祖克集<lb/>
　慶憲進謁與語恱之留居幕府嘗使張士誠被留踰<lb/>
　年還除博士諮議擢江南行省都事軍國事文案填<lb/>
<pb n="KR2k0049_WYG_107-1b"/>
　委憲裁决如流上益親信久之出為浙東行省郎中<lb/>
　復往諭方國珍國珍來附饒州降命偕理問穆爕總<lb/>
　理軍務張定邉陷城憲走還尋進按察使遷中書省<lb/>
　㕘議又出為江西行省㕘政召為司農卿浙西田賦<lb/>
　畝加二倍額遂定旋㕘政中書省洪武元年冬改御<lb/>
　史中丞上愛憲方欲相之而憲數短李善長胡惟庸<lb/>
　語善長曰憲為相我輩淮人不得為大官矣由是兩<lb/>
　人深忌憲詔定律令多深文明年出為山西㕘政秋<lb/>
<pb n="KR2k0049_WYG_107-2a"/>
　召為中書右丞三年遷左丞憲美姿容有才辯能逆<lb/>
　知上意又熟典故謂人莫己若多紛更省中事罷舊<lb/>
　吏徧置所私書押用一統山河四字翰林編修陳桱<lb/>
　賀之輒擢待制同列無敢與抗又搆誅叅知政事張<lb/>
　㫤益無所憚嗾御史劉炳等劾罷丞相汪廣洋徙之<lb/>
　海南又教炳劾刑部侍郎左安禮等八人善長劾憲<lb/>
　排陷大臣初皇太子嘗召憲憲不即至至是窮竟其<lb/>
　罪辟之弟希聖吳王時中書省叅議與同官李飲氷<lb/>
<pb n="KR2k0049_WYG_107-2b"/>
　頗弄權善長奏之安置淮安初憲與劉基善上欲相<lb/>
　憲基力言不可上怪之基曰憲有相才無相器夫宰<lb/>
　相者持心如水以義理為權衡而已無與者也憲則<lb/>
　不然<lb/>
郝鵬徐溝人洪武中以貢授户部檢校洊厯湖廣㕘政<lb/>
　入為户部右侍郎晉南京户部尚書性儉朴官卿貳<lb/>
　猶衣大布衣所居㕔事亦前為諸生所處也恭謹自<lb/>
　飭言動不茍中外皆有能聲當世羣以公輔推之<lb/>
<pb n="KR2k0049_WYG_107-3a"/>
范斌榆次人永樂甲午舉人知陜西華州性仁恕撫字<lb/>
　得宜不畏强禦有犯法者必不貸後以憂去民赴闕<lb/>
　保留加㕘議俸復知華州卒於官<lb/>
張旟榆次人永樂時知安邱縣會妖賊唐賽兒等攻安<lb/>
　邱旟與縣丞馬撝率民兵八百以死拒戰賊敗復集<lb/>
　衆攻城會衞青兵至旟出城中兵合擊大敗之卒全<lb/>
　安邱事聞擢山東㕘政<lb/>
李顒岢嵐州人生時止一血胞以為怪棄之顒外祖曰<lb/>
<pb n="KR2k0049_WYG_107-3b"/>
　此連胞生多貴剖之果得男宣德壬子舉人清節自<lb/>
　勵官至貴州㕘議未嘗增益田産後裔書香不絶<lb/>
周瑄字廷玉陽曲人由宣德乙夘鄉舉入國學正統中<lb/>
　除刑部主事善治獄北征當扈從者多托疾瑄請行<lb/>
　遂被創歸擢署郎中校尉受賕縱盗以讐人代瑄辨<lb/>
　雪之抵校尉罪外郡送囚一日至八百人瑄慮其觸<lb/>
　熱三日决遣殆盡景泰元年以尚書王直薦超拜刑<lb/>
　部右侍郎賑順天河間饑英宗復命遍歴所部大舉<lb/>
<pb n="KR2k0049_WYG_107-4a"/>
　荒政先後賑饑民二十六萬五千給牛種各萬餘奏<lb/>
　行利民八事還朝轉左門達逯杲數興大獄瑄委曲<lb/>
　開諭多所救正復飭諸郎毋避禍以故不至寃濫官<lb/>
　刑部久屬吏不敢欺而意主寛恕與同官孔文英並<lb/>
　稱長者瑄恬静淡榮利成化改元為侍郎十六年矣<lb/>
　始遷右都御史督理南京糧儲捕懲作奸者數輩宿<lb/>
　弊為清言鳯陽淮徐饑獲發廪四十萬以賑久之遷<lb/>
　南京刑部尚書令事不須勘者毋出五日獄無滯囚<lb/>
<pb n="KR2k0049_WYG_107-4b"/>
　暑疫悉遣輕繫者曰召汝則至囚歡呼去無失期為<lb/>
　尚書九載屢乞休久乃得請家無田園卜居南京卒<lb/>
　贈太子少保諡莊懿長子經次子紘成化進士為南<lb/>
　京吏科給事中兩以災異言事並嘉納閲軍為中官<lb/>
　蔣琮誣奏貶南京光禄署丞終山東參議<lb/>
王永夀字延齡太原人正統間以舉人任饒州府推官<lb/>
　擢廣西道監察御史嘗從北征凱還受賚巡按山東<lb/>
　貴州蘇松等處累陞工部尚書巡撫湖廣兼督軍務<lb/>
<pb n="KR2k0049_WYG_107-5a"/>
　征銅鼓五闗等苗有功賜從一品俸天順初調南京<lb/>
　卒於官賜葬祭<lb/>
古鏞祁縣人正統丙辰進士選翰林院庶吉士授大理<lb/>
　寺評事出為山東僉事治河張秋遷本省按察使召<lb/>
　補大理寺卿鏞深經術有幹濟材初官東觀以文章<lb/>
　有名後涖臬司晉廷平平反寃獄比張秋之功尤鉅<lb/>
　先是河決時患且及京師鏞至相其形勢而疏鑿之<lb/>
　不數月遂就故道今即其地立祠祀焉<lb/>
<pb n="KR2k0049_WYG_107-5b"/>
王福字崇善清源人幼頴異喜讀書正統戊午舉鄉試<lb/>
　第一入國學祭酒李時勉深器重之乙丑成進士授<lb/>
　監察御史照刷陜西三司文劵遷順天府府丞轉府<lb/>
　尹以幹濟稱値内艱遣官諭祭營葬事甫畢即奪情<lb/>
　復任力辭不獲在京兆十餘年彈治姦猾嘗自為贊<lb/>
　當世謂為實録焉<lb/>
黄禮陽曲人正統間為新城縣丞持正愛民有田為水<lb/>
　所没不堪耕種者奏請除租民受其惠<lb/>
<pb n="KR2k0049_WYG_107-6a"/>
江洪字朝宗其先合肥人祖浩為太原左衞指揮僉事<lb/>
　子孫世襲因家焉洪少以才勇知名善騎射能任人<lb/>
　與士卒同甘苦宣德末選總京營左翼陞署都指揮<lb/>
　僉事仍守山西英宗十四年北虜犯邊上率六師親<lb/>
　征失利洪奮勇䕶乗輿與其弟子四人並死之<lb/>
韓彰陽曲人景泰庚午舉人任池陽推官復補延安左<lb/>
　遷山東布政司理問厯官清白歸僅携所厯俸資歲<lb/>
　祲捐賑族黨時論多之<lb/>
<pb n="KR2k0049_WYG_107-6b"/>
魏恭交城人景泰庚午舉人授陜西渭南知縣調河南<lb/>
　新安有爭訟者屢歲不決恭至一訊即服獲盜乃自<lb/>
　責曰此吾不能以德化民致然耳他盜聞之皆改行<lb/>
　為善都御史王恕薦於朝陞西安府通判改荆州府<lb/>
　入新安名宦<lb/>
王璟陽曲人景泰癸酉舉人授濟南府同知擢本府知<lb/>
　府遷本省布政司參政轉南京光禄寺卿璟事父母<lb/>
　孝所得俸輒推以予昆弟居官所至俱有惠政在南<lb/>
<pb n="KR2k0049_WYG_107-7a"/>
　都清望尤著卒贈工部侍郎<lb/>
申綱陽曲人工詩文景㤗癸酉舉人選監察御史有直<lb/>
　聲出按河間等處奸貪屏迹厯知松江九江府兩郡<lb/>
　家無厚産有故屬劉宇嘗餽以金峻却之後宇為冡<lb/>
　宰寓書臺使者用餽錢米却不受<lb/>
孫榮榆次人博學工詩貧不能具饘粥處之裕如景泰<lb/>
　癸酉舉人授華州訓導尋遷麟遊縣教諭恒以禄不<lb/>
　逮親為歉終身不御酒肉居官時凡四陳時政得失<lb/>
<pb n="KR2k0049_WYG_107-7b"/>
　疏累萬餘言幾蹈禍不悔<lb/>
王鑑太原人景泰甲戌進士授御史嘗于左順門面斥<lb/>
　中官非禮中官怒甚屬都御史蕭維楨因考察去之<lb/>
　維楨不從天順時彗星見鑑與同官十三人將劾石<lb/>
　亨曹吉祥給事中王鉉洩於亨亨先與吉祥泣訴上<lb/>
　言鑑等結黨排陷明日疏入収疏首張鵬楊瑄悉召<lb/>
　諸御史擲彈章俾自讀訖下獄搒掠遣戍㑹風雷雹<lb/>
　災甚乃止貶膚施知縣有善政憲宗初所司以治行<lb/>
<pb n="KR2k0049_WYG_107-8a"/>
　聞擢延安知府陜西守臣亦上鑑膚施政績特賜敕<lb/>
　褒之<lb/>
任義字時中榆次人愽通經史尤精于易天順己夘舉<lb/>
　人任南陽同知剗剔蠧政殆盡上清軍便宜五事著<lb/>
　兵部條例中汝鄧饑先度地為屋發粟以賑民至如<lb/>
　歸以不附權貴歸講學授徒自號五雲人稱五雲先<lb/>
　生<lb/>
郝毅榆次人天順己夘舉人授鞏昌府通判剖斷如流<lb/>
<pb n="KR2k0049_WYG_107-8b"/>
　勸勵學校以剛正忤時歸屏居别墅五十年不渉城<lb/>
　市躬課耕桑自給年逾九十卒<lb/>
周經字伯常陽曲人刑部尚書瑄子天順四年進士改<lb/>
　庶吉士授檢討成化中厯侍讀中允侍東宫講文華<lb/>
　大訓太子起立拱聽閣臣議請坐經與諸講官皆不<lb/>
　可乃已孝宗立進太常少卿兼侍讀𢎞治二年擢禮<lb/>
　部右侍郎中官請修黄村尼寺奉祀孝穆太后吐魯<lb/>
　番貢獅子不由甘肅假道滿剌加浮海至廣東經皆<lb/>
<pb n="KR2k0049_WYG_107-9a"/>
　倡僚長争毁其寺却貢不與通調吏部尋進左侍郎<lb/>
　通政經厯沈禄張后姑壻也尚書王恕在告中官傳<lb/>
　旨擢本司㕘議經言非面承㫖又無御札不敢奉詔<lb/>
　復與恕疏争之朝論韙焉靈夀奸民獻地於中官李<lb/>
　廣户部持不得經倡九卿疏争卒罪獻地者嘗上言<lb/>
　外戚家無功求遷無勞乞賞兼齋醮游宴濫費無紀<lb/>
　致帑藏殫虚宜大為樽節近例預備倉積粟多者守<lb/>
　令不次遷官遂致剥下干進請如洪武間例悉出官<lb/>
<pb n="KR2k0049_WYG_107-9b"/>
　帑平糴考績勿專以積粟為能至清軍之弊洪熙以<lb/>
　前在旗校版籍猶存宣德以後在里胥則並版籍而<lb/>
　淆亂之宜考故册洗奸弊災傷民乞省恤惜薪司薪<lb/>
　炭約支數年宜盡與停免四方顔料雜辦亦然此救<lb/>
　民急務也上多採納之八年災異陳時政具奏草中<lb/>
　言斥戯樂密令中官亷草奏者尚書耿裕曰疏首吏<lb/>
　部裕實具草經曰疏草出經手即有罪罪經世兩賢<lb/>
　之九年代葉淇為户部尚書寛逋緩征裁節冗濫四<lb/>
<pb n="KR2k0049_WYG_107-10a"/>
　方告災必覆奏蠲除每委官監稅課入多者與下考<lb/>
　奉御趙瑄獻雄縣地為東宫莊經劾瑄違制下詔獄<lb/>
　鎮撫司請勘實經復争之曰太祖太宗定制閒田任<lb/>
　民開墾若因奸人言而籍之是土田予奪盡出奸人<lb/>
　口小民無以為生矣卒予民中官何鼎劾外戚張鶴<lb/>
　齡下獄經疏救之忤㫖切責雍王祐橒乞衡州稅課<lb/>
　司及衡陽縣河泊所經言不可許納之織造中官請<lb/>
　増給兩浙鹽錁二萬引經言鹽筴佐邊不宜濫給且<lb/>
<pb n="KR2k0049_WYG_107-10b"/>
　祖宗朝織染諸局供御有常數不從經恐歲以為常<lb/>
　再疏請斷其後乃命歲予五千引倉塲監督内官多<lb/>
　增遣經力争詔止設總督二人京通監督三人内靈<lb/>
　臺請撥錦衣餘丁百人經曰祖宗設内臺不惟欲知<lb/>
　災異亦以防外蔽欺其地至密今一旦増百人將來<lb/>
　必有漏洩妄言者上悟立已之崇王見澤乞河南退<lb/>
　灘地二十餘里經言不宜予興王祐杬乞近湖地千<lb/>
　三百餘頃經三疏争之竟不許時賜壽寧侯張鶴齡<lb/>
<pb n="KR2k0049_WYG_107-11a"/>
　肅寧諸縣地四百餘頃其家人因侵民地三倍鶴齡<lb/>
　又奏莊田加徵銀二分經抗章執奏命覆核經言地<lb/>
　已再勘今復遣使徒滋煩擾昔太祖以劉基故減青<lb/>
　田賦徵米五合欲使基鄉里子孫世世頌基今興濟<lb/>
　篤生皇后作配聖躬正宜恤民減賦俾世世戴德何<lb/>
　乃使小民銜怨無已也勘官言地乃憲廟皇親栢權<lb/>
　及民恒産經復諫曰東宫親王莊田徵稅自有例而<lb/>
　鶴齡獨踰之天下謂陛下惟厚外戚不恤赤子權先<lb/>
<pb n="KR2k0049_WYG_107-11b"/>
　帝妃家亦戚畹也名雖償直實乃奪之天下又謂陛<lb/>
　下惟厚椒房不念先帝世尤韙焉給事中魯昴請盡<lb/>
　括稅役金錢輸太倉經曰不節織造賞賚齋醮土木<lb/>
　之費乃欲括天下財給事言非是内官傳㫖索鐙費<lb/>
　二萬兩持不與經剛介方正好彊諫雖重忤㫖不恤<lb/>
　宦官貴戚皆憚而疾之㑹星變自陳乞休命賜敕馳<lb/>
　驛歸加太子太保廷臣爭乞留中外論薦至八十餘<lb/>
　疏武宗初言官復薦召為南京户部尚書遭繼母憂<lb/>
<pb n="KR2k0049_WYG_107-12a"/>
　三年召為禮部尚書固辭不許遣官即其家起之至<lb/>
　則郊外復以疾辭上遣使慰問賚玉𢃄强起受事數<lb/>
　月即謝病去五年卒年七十一贈太保諡文端子會<lb/>
　進士浙江右叅政<lb/>
張頤字養正其先江都人占籍太原衞天順四年進士<lb/>
　翰林院庶吉士累陞都察院右僉都御史巡撫宣府<lb/>
　時太監汪直北征頤以軍功轉左尋陞工部右侍郎<lb/>
　成化癸夘致仕𢎞治間卒頤有才氣平居持論侃侃<lb/>
<pb n="KR2k0049_WYG_107-12b"/>
　而頗急功名士論惜之<lb/>
王永亨太原人受學薛瑄門後任隆慶知州著有宦績<lb/>
　子瓊邃於理學為世名臣盖淵源有自云<lb/>
王瑞陽曲人成化戊子舉人知丹陽丁父憂改獻縣任<lb/>
　丹陽時有權勢豪横置於法抵死獻縣有外戚奪民<lb/>
　田以計還之豪右歛跡<lb/>
張縉字朝用陽曲人成化己丑進士授鈞州知州補滄<lb/>
　州遷南京工部郎中出為杭州府知府節縮浮費省<lb/>
<pb n="KR2k0049_WYG_107-13a"/>
　民錢十餘萬遷山東㕘政都御史劉大夏治河張秋<lb/>
　委令調度河左右悉被其利築南望東隄令運卒得<lb/>
　於水漲時分道並輓晉秩通政司右通政尋擢右僉<lb/>
　都御史巡撫真保二府轉右副都御史巡撫宣大胥<lb/>
　有保障績改督漕運値歲荒奏留米十萬石賑饑人<lb/>
　入為户部左侍郎晉南京户部尚書以不附逆瑾致<lb/>
　仕旋復與尚書韓文同下詔獄又以前奏請改兑為<lb/>
　擅更祖制除名瑾誅起補都御史督漕如故兼勦淮<lb/>
<pb n="KR2k0049_WYG_107-13b"/>
　南盜奏㨗賜璽書褒勞已而力請致仕得㫖晉南京<lb/>
　户部尚書歲給夫米如故縉起州郡洊厯臺省在滄<lb/>
　州將去任民攀臥泣留繼以入議經其地歡呼迎馬<lb/>
　首者絡繹不絶後因家焉卒年八十三著有玉雪遺<lb/>
　稿及奏議若干卷<lb/>
陳琦字文玉清源人成化辛夘舉人初判華州斷理稱<lb/>
　明時北兵入宼西夏撫臣以琦有文武材略選西鳯<lb/>
　等府民兵千人屬之遂截殺韋州拒戰紅德城擐甲<lb/>
<pb n="KR2k0049_WYG_107-14a"/>
　胄者七日奮不顧身追獲强掠人畜萬計陞知安化<lb/>
　縣再補邯鄲皆有德政云<lb/>
陳璧字瑞卿陽曲人成化壬辰進士知嘉興武邑二縣<lb/>
　以强項著擢監察御史出按山東辨太保劉珝獄轉<lb/>
　山東副使兵備臨清為漕運地奸弊叢生璧至裁省<lb/>
　殆盡遷本省按察使有倚法為奸者立治之遷南京<lb/>
　太僕寺卿清操皭然建棲雲環山二樓携佳客諷詠<lb/>
　竟日有康樂香山遺風三年擢右副都御史整飭薊<lb/>
<pb n="KR2k0049_WYG_107-14b"/>
　州邊務兼撫順永三府未幾以病告歸璧性抗直居<lb/>
　家孝友重行誼為御史時偶觸兄怒長跪謝過為副<lb/>
　使有僉事某舊與隙比卒傾囊槖賻之後膺節鉞遽<lb/>
　賦遂初急流勇退其風節尤足尚云<lb/>
杜蓁陽曲人成化庚子舉人授城固知縣陞南京户部<lb/>
　主事時逆瑾勢傾中外凡晉秩者率厚遺謁謝蓁獨<lb/>
　不行僅數月即奪其官瑾誅起擢員外郎言行政事<lb/>
　多可法以年老乞歸鄉評見重<lb/>
<pb n="KR2k0049_WYG_107-15a"/>
唐希介字景賢陽曲人成化庚子舉人丁未進士選庶<lb/>
　吉士改工科給事中命稽省真定等四鎮儲備盡得<lb/>
　宿弊以聞權倖見嫉謫四川石砫宣撫司經厯稍遷<lb/>
　漢隂令繕修城郭庶務畢興遷知揚之通州靖漁鹽<lb/>
　盜修河堤民用安堵擢陜西按察司僉事督餉榆林<lb/>
　時大學士楊一清總制邊務議増茶市以贍軍賦希<lb/>
　介條答便宜二十三事一清并施行之且貽書以謝<lb/>
　改四川僉事尋擢陜西按察司副使愛養士卒約束<lb/>
<pb n="KR2k0049_WYG_107-15b"/>
　禆校邊戚赫然軍府多贏積中官欲私取希介不可<lb/>
　中官構諸逆瑾瑾矯詔著致政歸年八十五卒<lb/>
王瓊字德華太原人成化二十年進士授工部主事進<lb/>
　郎中出治漕河三年著為志繼者按之不爽毫髪由<lb/>
　是以敏練稱改户部厯河南右布政使正德元年擢<lb/>
　右副都御史治鹽兩淮入為户部右侍郎按衡府賜<lb/>
　地三年轉吏部右侍郎改南京服闋補户部右侍郎<lb/>
　轉左八年進尚書瓊為人有心計為郎時悉録故牘<lb/>
<pb n="KR2k0049_WYG_107-16a"/>
　條例盡得其歛㪚盈縮狀及為尚書益明習國計邊<lb/>
　帥請芻糗則屈指計某倉某塲庤糧草幾何諸郡歲<lb/>
　輸邊卒歲採秋青幾何曰足矣重索妄也人益以瓊<lb/>
　為才十年陸完改吏部中㫖以瓊代時將士率以首<lb/>
　功進秩瓊言此嬴秦弊政行之邊方猶可未有内地<lb/>
　而論首功者惟以蕩平為功不計首級從之瓊在中<lb/>
　樞天下士馬多寡强弱及闗塞夷險偏禆才否一覧<lb/>
　輒記有所條答悉中機宜請於河間設總兵官一人<lb/>
<pb n="KR2k0049_WYG_107-16b"/>
　大名武定各設兵備副使一人責以平賊而檄順天<lb/>
　保定兩巡撫嚴兵要害為外防集遼東延綏士馬於<lb/>
　行在以䕶巡幸車駕制置周詳中外恃以無恐巡按<lb/>
　請討孝豐賊湯麻九瓊曰此小賊數人縛之足矣請<lb/>
　密敕勘糧都御史許廷光出不意果盡擒之四方㨗<lb/>
　奏上數廕賚累加至少師兼太子太師子錦衣世襲<lb/>
　千户又廕錦衣千户者二玉帯蟒服上尊珍饌金帛<lb/>
　之賜不可勝紀他尚書莫敢望焉十四年寧王宸濠<lb/>
<pb n="KR2k0049_WYG_107-17a"/>
　反瓊請敕南和伯方壽祥督操江兵防南都南贑巡<lb/>
　撫王守仁湖廣巡撫秦金各率所部趨南昌應天巡<lb/>
　撫李充嗣鎮京口淮揚巡撫叢蘭扼儀真而上下親<lb/>
　征詔命與楊廷和等居守先是瓊用王守仁撫南贑<lb/>
　假便宜提督軍務至是舉朝惴惴瓊治兵自如大言<lb/>
　曰諸君勿憂吾用王伯安贑州正為今日不過旦夕<lb/>
　賊成擒耳果如其言尋代陸完為吏部尚書瓊才髙<lb/>
　用守仁平宸濠功最大然與錢寧江彬等結請許軍<lb/>
<pb n="KR2k0049_WYG_107-17b"/>
　官從兄弟再從子襲軍職殊濫又廢天下清軍御史<lb/>
　惟浙江河南山東西歲一遣官尺籍寢耗而朱寧中<lb/>
　彭澤危法罷其官下獄人多謂瓊主之上還至通州<lb/>
　瓊先馳至行在竟得代完無何世宗入繼言官交勘<lb/>
　瓊繫都察院獄瓊上書力訐楊廷和疏辨交結言官<lb/>
　史道范永鑾等請寛之戍莊浪改綏德霍韜首薦瓊<lb/>
　嘉靖六年令還籍桂蕚復言瓊前力攻廷和故廷臣<lb/>
　羣起排之今邊陲急人而廷臣才力實出瓊下乃命<lb/>
<pb n="KR2k0049_WYG_107-18a"/>
　復尚書明年遂以兵部尚書兼右都御史代王憲督<lb/>
　陜西三邊軍務土魯番將雅瑪爾沙州畨特黙格土<lb/>
　巴胥求内附詔瓊趨肅州議之賊獻還哈密求通貢<lb/>
　乞歸覉留使臣瓊奏乞撫納兵部尚書王時中議從<lb/>
　之瓊復上番寇肅州狀并言賊方悔禍宜俯納其請<lb/>
　再疏力請詔還番使通貢如故自是西域復定而北<lb/>
　寇犯莊浪瓊部諸將遮擊之斬數十級寇退俄入紅<lb/>
　城子明年寇寧夏又犯靈州瓊督遊擊梁震等邀斬<lb/>
<pb n="KR2k0049_WYG_107-18b"/>
　七十餘人秋集諸道精卒三萬按行塞下自寧夏抵<lb/>
　花馬池旌旗三百餘里不絶寇聞之徙帳逺遁諸軍<lb/>
　分道出縱野燒耀兵而還㑹給事邱九仞劉世揚御<lb/>
　史吳仲等劾瓊令致仕俄寢前詔遣使慰諭之時番<lb/>
　大掠臨洮瓊集兵曉以禍福諸番多順命惟若籠板<lb/>
　爾諸族不服乃討焚其巢斬首二百六十撫降七十<lb/>
　餘族録功加太子太保瓊在邊戎備甚飭寇嘗入山<lb/>
　西得利踰歲復獵境上陽欲東瓊令備其西寇果入<lb/>
<pb n="KR2k0049_WYG_107-19a"/>
　大敗之寇益慴而土魯番率十國奉貢及是諸番蕩<lb/>
　平西陲益靖甘肅軍民恐瓊一旦去寇患復生相率<lb/>
　乞守臣奏留巡撫唐澤巡按胡明善具陳其功優詔<lb/>
　奬之時吏部尚書久不補十年冬决用瓊遣行人齎<lb/>
　敕召之南京御史馬敭等十人力詆瓊盡逮下詔獄<lb/>
　瓊至即以為吏部尚書請罷上慰諭之未幾花馬池<lb/>
　有警兵部尚書王憲請發兵瓊言花馬池備嚴寇必<lb/>
　不能入大軍至且先退徒耗中國憲竟𤼵六千人比<lb/>
<pb n="KR2k0049_WYG_107-19b"/>
　至彰德寇果遁十一年秋卒官贈太師諡恭襄瓊在<lb/>
　本兵時功多而其督三邊也人以比楊一清云<lb/>
郭曦字景暘榆次人成化丙午舉人授新蔡知縣歲祲<lb/>
　貯粟萬餘石賑活甚衆時流賊屠掠郡縣率民兵禦<lb/>
　之城賴以安秩滿民保留仍任一年加陞承直郎開<lb/>
　州同知尋擢河南通判丁艱致仕<lb/>
張璣文水人成化間舉人知洛南縣亷恕公勤愛民如<lb/>
　子秩滿百姓赴京保留加六品俸仍知縣事聲名甲<lb/>
<pb n="KR2k0049_WYG_107-20a"/>
　於闗西後貧不能歸里即邑居焉<lb/>
金鼎字大器榆次人篤實寛裕喜怒不見於色任道力<lb/>
　行常若不及成化間貢任武功訓導義貌偉容博學<lb/>
　善教以義理約束諸生諸生母敢違者日坐齋室心<lb/>
　休休焉弗知其卑官矣<lb/>
張梯岢嵐人成化間貢知陜西中部縣嚴慈互濟任九<lb/>
　載終始如一歲大歉人相食賑救有方盗賊屏息陞<lb/>
　寧州知州民皆號泣不忍去<lb/>
<pb n="KR2k0049_WYG_107-20b"/>
崔侃陽曲人𢎞治庚戌進士歴官保寧知府操守亷明<lb/>
　政績大著府有疑獄悉得其情時流賊肆劫掠侃忤<lb/>
　逆瑾得請歸田即引衆避遁一方賴免後祀於蜀名<lb/>
　宦祠林居三十餘年虀粥自甘杜門不出<lb/>
羅賢字大用清源人𢎞治庚戌進士試福建道御史踰<lb/>
　年當實授聞親訃即日就道服闋補原官巡茶陜西<lb/>
　時茶禁久弛官茶壅滯不行疏其宿弊酌為經久計<lb/>
　又條上便宜十事按遼東治將帥之貪殘者不少貸<lb/>
<pb n="KR2k0049_WYG_107-21a"/>
　一年内封事五十餘上再按河南值鄉試得人稱盛<lb/>
　屬吏貪婪者按實褫職中州人以閻羅稱之<lb/>
陳璘字邦瑞陽曲人𢎞治癸丑進士授太常博士從享<lb/>
　南郊為孝廟所知選監察御史巡居庸闗躬厯險阨<lb/>
　相地勢増戍兵再巡山東疏罷礦役引蔡河入曹利<lb/>
　運道修理闕里孔廟外轉浙江僉事遷陜西苑馬少<lb/>
　卿少師楊一清總制三邊薦授參政督軍儲士馬皆<lb/>
　宿飽遷河南按察使痛治豪猾倚宗室為奸利者鎮<lb/>
<pb n="KR2k0049_WYG_107-21b"/>
　守王太監素横肆震其威亦奉法唯謹遷右布政使<lb/>
　轉左擢都御史巡撫湖廣以邊才改延綏廷推兵部<lb/>
　侍郎念父母年髙請終養不許武廟西巡駐蹕延綏<lb/>
　時江彬用事張甚璘威望素著凡事持大體不詭隨<lb/>
　彬為歛迹未幾父母訃後先至慟哭請終制廷議駕<lb/>
　南巡上郡重鎮非璘不能彈壓奏令奪情候代比世<lb/>
　廟入繼始得歸治喪事璘洊厯中外功績茂著初通<lb/>
　籍政府授意令一來謁當授庶常卒不往識者早已<lb/>
<pb n="KR2k0049_WYG_107-22a"/>
　見其梗槩云<lb/>
閻睿字汝思祁縣人𢎞治乙夘舉人己未進士授永清<lb/>
　令縣蝗睿發粟易蝗民捕之積萬餘石得不災事聞<lb/>
　有銀幣之勞既以公事至覇州州人願借以為守縣<lb/>
　人急往争之訟于中丞洪洪曰閻令風憲品豈郡縣<lb/>
　所能留哉尋召入永清人留靴誌感正德辛未流賊<lb/>
　至郊賊首齊彦明睿舊抵禁也感睿德繫馬數匹於<lb/>
　門泣拜而去巡撫李毅齋寄詩曰强暴思恩曽繫馬<lb/>
<pb n="KR2k0049_WYG_107-22b"/>
　市民懷德願留靴拜陜西道監察御史清甘肅諸鎮<lb/>
　倉糧糧多虧折官不能償睿革兠攬兌給之弊設法<lb/>
　取盈釋淹滯之員六十人舊例官軍馬斃本人自賠<lb/>
　有典妻買馬者睿命屯地每頃出銀一錢以給營馬<lb/>
　之用差滿復命疏陳邊務數條悉䝉採納陞浙江按<lb/>
　察司副使巡視海道豪右歛跡以疾告歸享年七十<lb/>
　二<lb/>
薄彦徽陽曲人𢎞治九年進士為南京御史論道士崔<lb/>
<pb n="KR2k0049_WYG_107-23a"/>
　志端不可玷尚書正德初八黨竊柄偕同官陸崑等<lb/>
　極論馬永成魏彬劉瑾傅興羅祥谷大用輩罪疏上<lb/>
　而劉健謝遷已被逐彦徽為首復上公疏請留健遷<lb/>
　罪永成瑾等悉逮下詔獄搒掠杖三十除名歸未及<lb/>
　起官卒<lb/>
寇儉字約之號裕菴榆次人年二十始就學博極羣書<lb/>
　雖盛暑夜分不寐𢎞治丙辰進士授大理寺評事陟<lb/>
　寺副駁覈多所平反丁内艱跣行奔葬寢食並廢憂<lb/>
<pb n="KR2k0049_WYG_107-23b"/>
　勞成疾卒年四十八<lb/>
張天相陽曲人𢎞治己未進士陜西慶陽知府有循吏<lb/>
　風民甚戴之<lb/>
寇天敘字子惇榆次人由𢎞治辛酉鄉舉入太學與崔<lb/>
　銑吕柟善登正德三年進士除南京大理評事進寺<lb/>
　副累遷應天府丞武宗駐南京從官衞士十餘萬近<lb/>
　倖多求索尹齊宗道憂卒天敘攝尹事日青衣皂帽<lb/>
　坐堂上江彬使至好語之曰民窮官帑乏無可結歡<lb/>
<pb n="KR2k0049_WYG_107-24a"/>
　丞專待譴耳彬使累至皆然彬亦止他權倖有求則<lb/>
　曰俟靣奏即予中官拘妓女數百多餓死以天敘言<lb/>
　得釋禁軍攫民物天敘募人與搏而兵部尚書喬宇<lb/>
　選拳勇者與摶戯禁軍傷慚且畏不敢横駕駐九月<lb/>
　南京不大困者天敘與宇力也嘉靖三年以右僉都<lb/>
　御史巡撫甘肅囘賊犯山丹擒其長托克托穆爾西域<lb/>
　貢獅子犀牛西狗請却之不聽進右副都御史巡撫<lb/>
　陜西寇入固原擊敗之斬首百餘又討平大盗王居<lb/>
<pb n="KR2k0049_WYG_107-24b"/>
　等累賜銀幣歴兵部侍郎卒<lb/>
陳壁字德如太谷人𢎞治壬戌進士除行人司司副屢<lb/>
　奉命出使藩邸却餽遺不受遷刑部員外郎厯郎中<lb/>
　讞獄得情雖權貴不為動出為陜西左參議㑹大軍<lb/>
　勦鴇賊以餽餉功賜彩幣銀牌遷湖廣副使奉勅整<lb/>
　飭彬桂衡永諸路兵備又以勦徭蠻功食從三品俸<lb/>
　復奉勅撫治荆襄鄖漢等流民公正亷約直指以其<lb/>
　績上聞一年丁艱歸遂不復出卒後劉龍誌其墓<lb/>
<pb n="KR2k0049_WYG_107-25a"/>
解一經交城人𢎞治甲子舉人授平原知縣亷介寛仁<lb/>
　遇荒捐俸以賑陞南京户部員外郎中雲南廣西知<lb/>
　府遇征安南賊夜遁後乞歸隆慶間進階亞中大夫<lb/>
　壽九十六<lb/>
王範陽曲人正德庚午舉人授歸德知州㑹流賊數萬<lb/>
　攻刼咸欲棄城走範諭以義設法調度卒保無虞有<lb/>
　大姓梃人至死行金脫罪不受坐以法補陜州始終<lb/>
　如一後罷官總督萬達禮聘籌邊且奏記委用辭疾<lb/>
<pb n="KR2k0049_WYG_107-25b"/>
　歸年八十五卒<lb/>
張文明字應奎陽曲人正德六年進士授行人擢御史<lb/>
　巡按遼東尋按陜西鎮守中官廖堂貪恣捕治其爪<lb/>
　牙二十四人堂大恨十三年車駕幸延綏文明馳疏<lb/>
　諫極陳災異且言江彬逢惡導非亟宜行誅朝臣匡<lb/>
　救無聞亦當罰治不省既而文明朝行在諸權倖扈<lb/>
　從者力裁抑之所需多不應司禮太監張忠輩怒甚<lb/>
　譖言諸生毆旗校文明縱勿治命枷赴京下詔獄明<lb/>
<pb n="KR2k0049_WYG_107-26a"/>
　年春言官交章請宥不報比駕旋忠等屢請加罪七<lb/>
　月命執至豹房將親鞫文明自謂必死及見忽命釋<lb/>
　之謫電白典史世宗立召復故官尋出為松江知府<lb/>
　甫涖任卒巡按御史馬録頌其忠詔贈太常少卿<lb/>
侯綸太原左衞人幼有異質嗜讀書於易學尤邃正德<lb/>
　辛未進士授户部主事厯禮部郎中出為湖廣副使<lb/>
　伸雪寃獄遇歲荒流離載道繪饑民圖上之得㫖賑<lb/>
　救全活無算嘗督大工出入㑹計雖錙銖必慎吏不<lb/>
<pb n="KR2k0049_WYG_107-26b"/>
　得縁為姦省費以巨萬計厯户部侍郎子汝諒進士<lb/>
　累官都御史亦以亷敏有聲<lb/>
常泰徐溝人性聰敏十歲能文性至孝父病嘗糞甘苦<lb/>
　正德庚午舉人辛未進士授行人陞户科給事中上<lb/>
　務實治三事悉嘉納焉<lb/>
王卿字良佐太原人初有戎籍於𢎞農衞遂以河南貫<lb/>
　舉正德甲戌進士令上海武宗南巡有縁為姦利者<lb/>
　卿抗諸邀索悉不應但曰車駕過日供不供自有令<lb/>
<pb n="KR2k0049_WYG_107-27a"/>
　民賴以安歲災設法賑濟時疫流行捐藥餌調治江<lb/>
　藩犯順令獲罪者以鐵贖戎器乃備稀簡權倖抑遏<lb/>
　刁頑理剔寃滯終户部主事<lb/>
張四維陽曲人正德丙子舉人茌平知縣邑當衝疲民<lb/>
　逃亡過半招撫流移均鄰邑館陶地糧著均田圖宿<lb/>
　弊盡袪陞彰德府同知裁抑强宗革除冗費百姓立<lb/>
　碑思之<lb/>
彭希曽陽曲人正德己夘解元授開封通判嘗署篆長<lb/>
<pb n="KR2k0049_WYG_107-27b"/>
　葛及鄢陵在長葛則修學宫執經問難函席恒滿在<lb/>
　鄢陵則平土寇文事武備震耀一時考第一進階奉<lb/>
　政大夫開封同知<lb/>
李春芳字元實陽曲人正德辛巳進士授陜西盩厔知<lb/>
　縣資性明爽值荒歲能勸富以貸貧尤善營度計長<lb/>
　久欽取兵科給事中遷順德知府<lb/>
胡體乾交城人正德辛巳進士授貴州道御史巡按山<lb/>
　東陜西南直累遷浙江副使終河南左布政宦遊二<lb/>
<pb n="KR2k0049_WYG_107-28a"/>
　十載絶賄賂遠權勢不置田宅致政歸與親友詩酒<lb/>
　為樂屢薦不起<lb/>
解一貫字曽唯交城人正德十六年進士除工科給事<lb/>
　中陳講學修德親賢孝親任相遠奸用諫謹令戒欲<lb/>
　恤民十事世宗嘉納之嘉靖元年偕御史出覈牧馬<lb/>
　草塲太監閻洪奏遣中官一人與俱力言不可乃已<lb/>
　還朝劾太監谷大用李璽奪産殃民罪繇是内臣勛<lb/>
　戚莊田卒歸之民時營后父陳萬言第力請裁節復<lb/>
<pb n="KR2k0049_WYG_107-28b"/>
　助楊廷和爭織造皆不納歴刑科左右給事中雲南<lb/>
　巡按郭楠以建言廣東按察使張祐副使孫懋以辱<lb/>
　官校皆逮治御史方啓顔以杖死宦官家人落職元<lb/>
　城知縣張好古以拘戚畹家族鐫級一貫皆論捄忤<lb/>
　㫖停俸尋進吏科都給事中教授王价録事錢子勛<lb/>
　以考察罷假議禮希復用一貫言如此將壞祖宗百<lb/>
　年制事竟寢張璁桂蕚擊費宏一貫言璁蕚平生奸<lb/>
　險特以議禮一事偶合聖心超擢以來慿恃寵靈凌<lb/>
<pb n="KR2k0049_WYG_107-29a"/>
　轢朝士與宏積怨已欲奪其位而居之今二三臣或<lb/>
　專攻宏或兼攻璁蕚不知能去宏不能去璁蕚也君<lb/>
　子難進易退小人則不然宏恤人言顧亷恥猶可望<lb/>
　以君子璁蕚則小人之尤何所忌憚茍其計得行則<lb/>
　奸邪氣勢愈増善類中傷無已天下事將大有可慮<lb/>
　者詔下所司璁蕚等衘不已竟謫開州判官以卒<lb/>
楊永清陽曲人正德間知陜西隴西縣澹泊有守遇事<lb/>
　理解悉中肻綮興學校繕城池嚴保甲息盗賊期年<lb/>
<pb n="KR2k0049_WYG_107-29b"/>
　之間政事畢舉<lb/>
陳經太原左衞人正德間任寧武守備敵大舉入闗經<lb/>
　奮勇戰死敕贈昭勇將軍立祠祀之<lb/>
韓唐太谷人性忠鯁有胆略正德間由太學生授萊蕪<lb/>
　縣主簿流賊楊虎驅衆數千人來攻城聲勢洶湧唐<lb/>
　意氣慷慨率子子思督鄉兵拒戰殺賊數十人力盡<lb/>
　被害事聞贈萊蕪縣知縣録子思國子生後官鴻臚<lb/>
　寺序班<lb/>
<pb n="KR2k0049_WYG_107-30a"/>
王佑祁縣人性端方負經世學正德中以貢授廣昌知<lb/>
　縣苗寇亂自福建大帽山抵縣境恣焚掠佑列木為<lb/>
　栅驅市人激以忠義相與效死寇破栅入猶横刀巷<lb/>
　戰殺數十人被執不屈遂遇害<lb/>
王鼎岢嵐州人正德中以貢授永城縣知縣負氣好義<lb/>
　受事時流賊趙燧等已入豫中知不免飭兵儲餉為<lb/>
　死守計城東白洋河孔道也敕舟子往來者勿渡數<lb/>
　日有持牒者驅徒十許人皆桎梏曰是所獲鄉導賊<lb/>
<pb n="KR2k0049_WYG_107-30b"/>
　來寄永城獄中者甫渡即脫桎梏殺舟子擁二萬人<lb/>
　至城下鼎偕主簿曲啓訓導王景賢分城以守戒曰<lb/>
　失守者斬鼎故善射連仆十餘人賊不敢近日暮曲<lb/>
　啓遁賊破城入鼎聞變急下與賊遇持長㦸力戰久<lb/>
　之被執至死罵不絶口事聞贈光禄寺丞録子為國<lb/>
　子生<lb/>
楊果陽曲人任西寧衞經厯調發軍興呼吸嚮應節使<lb/>
　薦其能擢判晉州遷東平州同有政蹟薦知費縣益<lb/>
<pb n="KR2k0049_WYG_107-31a"/>
　自淬礪下車釋逋負繫者二百餘人免租七千復業<lb/>
　者日衆巡行阡陌問其疾苦二稅惟所有雖尺布斗<lb/>
　粟隻鷄束草皆得送縣輸者如流歲大熟勸富民出<lb/>
　粟每社立倉秋歛春散稍収其息以備歲饑凡開荒<lb/>
　地復流民補給官牛栽桑棗立官莊撫按交章以卓<lb/>
　異聞陞濟南府通判掌文登縣事<lb/>
寇天與字子立榆次人儉子嘉靖丙戌進士授户部主<lb/>
　事陞員外郎中鞏昌知府調東昌性英爽蚤以文學<lb/>
<pb n="KR2k0049_WYG_107-31b"/>
　知名服官所至有殊譽初以部署督遼餉凡出納條<lb/>
　格公需程度皆所規定守東昌政務煩劇乃酌緩急<lb/>
　闗白以行訖無所壅乙未入覲治績為東省最忌者<lb/>
　假封事短之竟以廢卒時論悼焉<lb/>
周鈇字汝威榆次人嘉靖五年進士授行人擢御史巡<lb/>
　按陜西邊將多殺被俘來歸民鈇請嚴禁有報降五<lb/>
　人以上者賞之詔可再按山東特改右春坊清紀郎<lb/>
　兼翰林院侍書諳達入寇鈇以中樞無籌䇿請早為<lb/>
<pb n="KR2k0049_WYG_107-32a"/>
　計責降廬州府知事旋改國子監丞擢吏部文選主<lb/>
　事坐與王與齡發嚴嵩等私屬事貶河問通判已而<lb/>
　吏部擬擢南京吏部主事嵩言鈇調官甫四月不得<lb/>
　驟遷上詰責尚書許讚䥴文選郎鄭曉三級鈇等褫<lb/>
　職為民廷臣論薦鈇以嵩在位不復召穆宗初贈光<lb/>
　禄少卿<lb/>
寇陽字體乾榆次人生長閥閲有茹薤映雪之苦登嘉<lb/>
　靖己丑進士知廣平縣事著循聲陞禮部主客司主<lb/>
<pb n="KR2k0049_WYG_107-32b"/>
　事厯陞浙江僉事陜西叅議所至持亷秉公人靡敢<lb/>
　以私干而商洛産金毫無所取焉尋為江西按察使<lb/>
　不阿分宜以浙江右布政落職居家孝友足跡不至<lb/>
　公門清風懿行至今稱述云<lb/>
唐頤陽曲人希介孫嘉靖乙未進士官至臨洮知府持<lb/>
　已清謹居家儉約厯二千石而家業蕭然不干謁不<lb/>
　語時政得失循循退讓林居四十年年八十五卒<lb/>
李應時太原前衞人幼穎悟篤學强記髫年名藉諸生<lb/>
<pb n="KR2k0049_WYG_107-33a"/>
　間登嘉靖壬子鄉試謁選授兵部司務絶苞苴請托<lb/>
　同僚嚴重之俸滿量移南京户部員外郎甫八月致<lb/>
　仕囊槖垂竭不能治行李賴故人為郡守捐貲相助<lb/>
　得歸里頺垣破屋不蔽風雨薄田不能供饘粥不為<lb/>
　茍得地方當道自公事外無私語或有餽問必公諸<lb/>
　族人尤工詩文博學廣稽即天文地理星相醫卜無<lb/>
　所不究而居已恂恂與人處無衆寡小大必以誠敬<lb/>
　以孫成名貴贈通議大夫户部右侍郎<lb/>
<pb n="KR2k0049_WYG_107-33b"/>
李希洛字宗程陽曲人嘉靖癸丑進士倜儻有大略授<lb/>
　昌黎知縣時闗中地震民多被傷遂移知渭南掩骼<lb/>
　埋胔招恤流亡民建祠祀之拜户科給事中彈總督<lb/>
　胡宗憲貪肆忤相嵩歸里事兄通判希濓愛敬純篤<lb/>
　士民婚喪不能舉者傾貲賙貸歲旱捐廩煮粥濟活<lb/>
　頗衆所著有益言録政學訓言録明儒要言性理守<lb/>
　約集夢心說<lb/>
孫允中太原人嘉靖三十一年為給事中巡視光禄寺<lb/>
<pb n="KR2k0049_WYG_107-34a"/>
　提督中官杜泰乾没歲巨萬少卿馬從謙奏發之泰<lb/>
　誣從謙誹謗允中偕御史狄斯彬劾泰如從謙言詔<lb/>
　下從謙獄以允中黨庇謫邊方雜職從謙竟杖死而<lb/>
　泰獲宥允中後累遷應天府丞卒<lb/>
趙體敬太谷人嘉靖壬戌進士授行人兩使親藩餽遺<lb/>
　悉却陞兵部主事厯員外郎中擢鳯陽知府持操氷<lb/>
　蘖敷政惠和兩課俱為諸郡最遷四川右㕘政<lb/>
李敏字融南榆次人登丁未李春芳榜進士選翰林院<lb/>
<pb n="KR2k0049_WYG_107-34b"/>
　庶吉士授刑科給事中庚戌虜變保定楊中丞以援<lb/>
　遲被逮敏力救之廷杖被謫後復陞禮科給事中不<lb/>
　從醮事行香又被杖累遷至順天府尹自陳歸里徜<lb/>
　徉原渦别墅十餘年終尚書禇鈇撰墓志<lb/>
禇鈇字民威榆次人嘉靖乙丑進士授河間縣知縣縣<lb/>
　畿輔近地稱難治鈇涖任詳而有體循聲冠三輔徵<lb/>
　為監察御史遇日食上疏陳六事出按陜西茶馬藩<lb/>
　府欲得牧地為湯沐邑力争遏其請虜方受欵而時<lb/>
<pb n="KR2k0049_WYG_107-35a"/>
　掠畨自利鈇曰畨為河西屛藩急必折入虜虜内狃<lb/>
　中國外兼畨人為害必甚後皆如其言再按河南周<lb/>
　趙二藩有酗縱為民害者奏治不少貸督南畿學政<lb/>
　稱公明遷大理寺丞轉少卿擢右僉都御史巡撫河<lb/>
　南疏免逋稅九萬有竒召入内臺佐院事遷大理寺<lb/>
　卿再遷工部侍郎値興慈寧工庀材量費悉出手畫<lb/>
　尋以勞遘疾請告歸病痊起原官改刑部侍郎中丞<lb/>
　李材以言事忤㫖再三執奏得釋遷右都御史兼户<lb/>
<pb n="KR2k0049_WYG_107-35b"/>
　部侍郎晉尚書領漕務兼撫江北淮水泛溢陵寢及<lb/>
　漕將被患築周家橋塞黄堌口繕完歸仁故堤陵與<lb/>
　漕兩無害事聞加太子少保後兩宫三殿災陳時政<lb/>
　急務語極凱切不報疏乞骸骨屢上始命馳驛歸卒<lb/>
　年六十有八訃聞贈少保賜祭葬如例<lb/>
邱陞岢嵐振西衞人嘉靖間以衞指揮遷北路口遊擊<lb/>
　陞父麟正德中戰殁有忠名陞慷慨負氣節倭寇犯<lb/>
　江南簡邊陲將征之陞與焉率水陸衆並進屢戰皆<lb/>
<pb n="KR2k0049_WYG_107-36a"/>
　㨗獲賊千餘人以功擢揚州㕘將凱還過叢林遺孽<lb/>
　數十人猝出邀其歸路陞横刀躍馬徑前薄之賊黨<lb/>
　驚潰陞亦中流矢死總督胡宗憲為文以祭海防道<lb/>
　劉景韶哭以詩事聞贈都督命立廟如臯春秋祀之<lb/>
　廕子世襲衞指揮<lb/>
董綸字彛之太谷人判官文博子嘉靖間由太學生授<lb/>
　歸德府檢校賊師尚詔作亂太守亷綸材命署巡捕<lb/>
　事獲賊黨數人將誅之為當事所沮不果已而夜斫<lb/>
<pb n="KR2k0049_WYG_107-36b"/>
　門招外賊入綸奮不顧手執䥷刀率侄董魁並一僮<lb/>
　戰於衙巷妻賈亦執搶以從被執與妻侄四人相對<lb/>
　就死事聞贈歸德府同知録子良臣為國子監生都<lb/>
　御史吕坤御史宋纁胥有文祭之<lb/>
畢文字載道先世和州人以軍功授太原衞指揮俶儻<lb/>
　有竒氣初署寧武所再署八角堡守備繕城訓士尋<lb/>
　以陜西都司罷歸撫軍王知其材辟掌中軍事後復<lb/>
　起陜西都司陞雁門遊擊將軍禦敵東峪口俘馘有<lb/>
<pb n="KR2k0049_WYG_107-37a"/>
　差已復誘擊蕎麥川破之為仇者構陷下獄適標兵<lb/>
　變焚刼公府以巨木撞獄門邏拜文前願奉之舉大<lb/>
　事文怒甚罵曰若等受國恩不能效犬馬報乃欲為<lb/>
　滅族計耶賊進以刃逼之文益罵不休遂遇害後撫<lb/>
　軍萬立祠北門内檄有司春秋祀之<lb/>
閻大綸榆次人嘉靖間貢授安吉訓導講明正學士習<lb/>
　丕變擢容城教諭誨士亦如安吉後以仲子樸貴封<lb/>
　翰林檢討大綸履行端粹父疾焚香䖍禱減已夀以<lb/>
<pb n="KR2k0049_WYG_107-37b"/>
　延父齡兄性剛烈委曲承順時稱孝弟<lb/>
魏朝宗字統元岢嵐人由貢授彰德幕府有亷幹名進<lb/>
　知清澗凡有利於民者悉殫力致之比歸郝光元送<lb/>
　以詩曰琴鶴應隨去空餘墮淚碑<lb/>
李聨芳岢嵐人幼失怙恃賴庶母郭氏育之襲伯父指<lb/>
　揮職常以忠義自許厯官大同得勝堡㕘將初開馬<lb/>
　市威名震敵陞臨洮府總兵殁於陣<lb/>
戴光啓字仲升祁縣人隆慶辛未進士授㑹寧知縣省<lb/>
<pb n="KR2k0049_WYG_107-38a"/>
　費寛徭履畝均賦修闗城擒盗首邑人立祠祀之行<lb/>
　取給事中請臬憲攝馬政請厰庫給闗防議撫臣修<lb/>
　問刑條例疏太監用營馬論劉世延不守法多見採<lb/>
　納奉命閲三邊條陳八事遷河南㕘政設方略以賑<lb/>
　饑民招應募以達潞府轉按察使兵備寧夏䇿要賞<lb/>
　敗市之謀論兵丁汰浮之怨督府倚賴之遷河南布<lb/>
　政致仕葺學宫立書院建文昌閣凡闗地方事皆力<lb/>
　為之年七十五卒<lb/>
<pb n="KR2k0049_WYG_107-38b"/>
王繼夏岢嵐人萬厯癸酉舉人授陜西寧逺知縣邑當<lb/>
　通衢供役擾攘而地多磽瘠水漲陂汙一値荒歲無<lb/>
　復生計民胥疲于賦役繼夏乃捐冗費禁苛取平均<lb/>
　驛置之序勸農力耕覈社倉教積貯墾荒萊招流亡<lb/>
　因山就澤聽自利不為禁庾槖咸以充盈於是舉鄉<lb/>
　約申六訓延見諸生考德問業鼓鐘間作聲詩繼之<lb/>
　諷咏不輟又増築陴堞鑿渠引水後世利之<lb/>
馬朝陽太原人萬厯丁丑進士累官四川兵巡道征楊<lb/>
<pb n="KR2k0049_WYG_107-39a"/>
　應龍有功請告歸閉門課子外事盡却巡方喬允升<lb/>
　嘗求一靣終不允後卒妻程氏守節幾四十年<lb/>
萬自約太原右衞人萬厯庚辰進士授唐縣知縣爬搜<lb/>
　悍□舊俗一變擢刑科給事中改户科前後劾罷兩<lb/>
　尚書兩都御史一翰林學士出為陜西漢中僉事潔<lb/>
　已率屬罷諸不切務居二年遷尚寶司少卿再遷光<lb/>
　禄寺少卿適倭犯朝鮮主兵事者謀以封貢欵之抗<lb/>
　疏力争遷南京太僕寺少卿尋以原官召還修舉馬<lb/>
<pb n="KR2k0049_WYG_107-39b"/>
　政厯太常寺卿晉順天府府尹時大内方索珠寶自<lb/>
　約悉與停罷坐是解組歸卒年五十歲<lb/>
王宗賢字淑顔清源人萬厯戊戌進士授成都府推官<lb/>
　精心讞决獄多平反陞户部主事監督南新倉耗蠧<lb/>
　一清節剰以萬計為大司農趙所器重改吏部主事<lb/>
　轉考功司郎中典試中州得士為盛當京察時門户<lb/>
　角立宗賢獨持平尤隂䕶善類陞㕘知分巡鳯平道<lb/>
　地方賴以綏靖時督院劉重其才偕閲塞上凡綜覈<lb/>
<pb n="KR2k0049_WYG_107-40a"/>
　稽查皆倚辦焉以勞卒于官<lb/>
王元雅太原衞人萬厯甲辰進士厯官都御史巡撫遵<lb/>
　化崇禎間城陷冠𢃄縊死於公署全家以殉三年正<lb/>
　月巡撫方大任言元雅有失城罪而一死節概凛然<lb/>
　足以蓋愆樞輔孫承宗請䘏殉難諸臣亦首元雅而<lb/>
　以大吏故贈䘏不及<lb/>
李成名字寰知太原衞人萬厯三十二年進士授中書<lb/>
　舎人擢禮科給事中疏陳銓政失平語侵尚書趙煥<lb/>
<pb n="KR2k0049_WYG_107-40b"/>
　俄請釋纍臣滿朝薦言朝薦不釋則諸璫日肆國家<lb/>
　患無已荆養喬訐南畿提學熊廷弼力主行勘吏部<lb/>
　侍郎方從哲中旨起官抗疏劾之并及其子恣横狀<lb/>
　尋移疾歸後起山東副使天啓初遷湖廣參政入為<lb/>
　太僕少卿四年春擢右僉都御史巡撫南贑魏忠賢<lb/>
　以成名為趙南星所用因所屬給由犯御諱除其名<lb/>
　為巡撫止八月士民祠祀焉崇禎初召拜户部右侍<lb/>
　郎以左侍郎專理邊餉改兵部召對平臺區畫兵事<lb/>
<pb n="KR2k0049_WYG_107-41a"/>
　甚悉數月而罷卒於家<lb/>
閻世科太原人性醇雅好學萬厯甲辰進士初任湖州<lb/>
　府推官清滯獄數百又疑獄數十起悉決之歲大祲<lb/>
　捐俸為倡賑之舉陞户部主事督遼儲平収放捐公<lb/>
　費共一千五百餘兩助餉查營伍虚耗積銀三萬餘<lb/>
　兩報部奉命備兵寧化値兵變置八月幼子單騎出<lb/>
　闗謹斥堠繕甲兵嚴偵探卒獲安全<lb/>
鄭宗周字伯忱文水人主事之僑子幼英敏讀書西山<lb/>
<pb n="KR2k0049_WYG_107-41b"/>
　甘泉寺萬厯丁未成進士授鉅鹿縣知縣調唐山縣<lb/>
　擢監察御史列首輔方從哲奸狀光廟崩復累疏請<lb/>
　正李可灼崔文昇妄投藥劑之罪與楊漣左光斗並<lb/>
　稱忠鯁出按福建首正宋李忠定公祀典亷墨吏寘<lb/>
　於法時閹黨薰灼惡宗周異已竄名紅丸案内將中<lb/>
　傷之㑹遇外艱不果莊烈正位起掌河南道遷太僕<lb/>
　寺少卿發計樞二部匿情釐遼薊諸鎮宿弊前後疏<lb/>
　四十餘上晉正卿擢兵部右侍郎巡撫天津遼東失<lb/>
<pb n="KR2k0049_WYG_107-42a"/>
　守民相率徙内地加意撫輯尋遇内艱奔歸終制不<lb/>
　復出宗周貌清癯若不勝衣遇義可否挺特不少屈<lb/>
　當父病留心醫藥遂精岐黄家言嘗手删本草一書<lb/>
　行於世<lb/>
王在臺字爾基文水人萬厯癸丑進士授滕縣知縣値<lb/>
　洊饑設法賑貸福藩内侍求昭陽湖地為贍田力與<lb/>
　抗拒得免入為户部主事遷郎中督通倉再督延儲<lb/>
　璫禍作告歸家居四年補原官遷漢中府知府政先<lb/>
<pb n="KR2k0049_WYG_107-42b"/>
　教化有文翁遺風獨嚴治瑞藩監尉之奪民田者遷<lb/>
　布政司參政分守闗南時流寇掠興安募兵固守先<lb/>
　是在漢中勦賊常板子等俱有功至是名益著廷推<lb/>
　鄖陽巡撫以病未任歸卒<lb/>
尹同臯字舜鄰興縣人知縣就湯子萬厯癸丑進士授<lb/>
　密雲縣知縣賑饑蠲逋擢兵科給事中改工刑户三<lb/>
　科給事中前後疏七十餘上而錢糧京察屯田保甲<lb/>
　諸疏議尤中時弊遷太常寺少卿後厯僉都御史巡<lb/>
<pb n="KR2k0049_WYG_107-43a"/>
　撫四川削平奢崇明之亂加兵部右侍郎致仕歸遭<lb/>
　親喪廬墓六年推愛宗族拯危濟急有范文正遺風<lb/>
　著有畏天齋實蹟撫蜀須知諸書行世<lb/>
程謙字六吉岢嵐人萬厯乙夘舉人崇禎間知陜西西<lb/>
　鄉縣勤敏亷肅吏胥畏法署洋縣城固値流賊始起<lb/>
　都邑悉遭蹂躪謙獨設法督民守禦三邑俱安堵無<lb/>
　虞父老咸稱召杜<lb/>
姚一麟陽曲人萬厯乙夘舉人授陜西中部知縣値崇<lb/>
<pb n="KR2k0049_WYG_107-43b"/>
　禎初饑饉頻仍賊踞城内兵圍城外廬舍灰燼民僅<lb/>
　孑遺一麟極意軫恤撫殘黎復縣治漸有甦機嚴明<lb/>
　果斷吏無骫法民獲寧宇厯陞漢中知府<lb/>
張養字惟直榆次人萬厯丙辰㑹魁初授中書舍人主<lb/>
　考山東所取皆知名士拜御史論劾不避權貴如東<lb/>
　江開賞縻費當舉忠魂褒録等疏尤為時所推巡視<lb/>
　淮揚鹽政潔已通商極力振刷清出浮課二十餘萬<lb/>
　貯公帑奸人側目誣以公費為私囊下刑部獄禁錮<lb/>
<pb n="KR2k0049_WYG_107-44a"/>
　八年<lb/>
國朝定鼎得歸里卒年八十二歲著有四書主意禮經<lb/>
　獨解禮記纂言等集<lb/>
吳用極字心銘清源人垂髫時有志陽明之學已隨父<lb/>
　任元城問業趙髙邑南星學益進及父任徽州州多<lb/>
　礦賊出竒計破之文名日起年十九舉萬厯戊午鄉<lb/>
　試時邊警屢至嘗拊髀嘆思為國家効力崇禎申酉<lb/>
　間流寇猖獗用極居南闗中日夕經營為固圉計已<lb/>
<pb n="KR2k0049_WYG_107-44b"/>
　而賊夜至用極仗劒登陴血戰死鬭人感其忠捍禦<lb/>
　益力卒獲保全事聞詔以義烈旌之<lb/>
成材清源人萬厯間貢知陜西宜川饑饉枕籍賊盗内<lb/>
　訌材恩威兼用撫綏饑民折衝外寇宜城賴以保全<lb/>
武維周太谷人天啓甲子舉人知直𨽻大城縣政簡刑<lb/>
　清後以守城中流矢死贈光禄寺少卿給誥命祔主<lb/>
　京都三忠祠中<lb/>
胡從義山西人天啓四年為貴州游擊安邦彦寇普定<lb/>
<pb n="KR2k0049_WYG_107-45a"/>
　往援擊破之既而破長田苗天保阿賈獲首功二千<lb/>
　三百五十晉參將討平匀哈六年攻安邦彦故巢破<lb/>
　焚一百餘寨斬千二百餘級晉副總兵又與諸將平<lb/>
　老蟲添崇禎三年討平苗賊汪狂抱角召為保定總<lb/>
　兵官卒於京邸贈都督僉事黔人愛之為立真將軍<lb/>
　碑<lb/>
戴運昌祁縣人布政光啓子少績學年四十九始領天<lb/>
　啓丁夘鄉薦又十年成崇禎丁丑進士初知河南尉<lb/>
<pb n="KR2k0049_WYG_107-45b"/>
　氏縣清亷慈惠折獄以情邑有亡命聚徒數千人將<lb/>
　為亂潛授方略擒其魁斬之調良鄉縣入為户部員<lb/>
　外司練餉殫力國計旋以陳演牽連下獄後入鹿臺<lb/>
　山中閲二十年卒<lb/>
張鳯竒陽曲人舉於鄉崇禎初為永平知府三年正月<lb/>
　殉城闔門盡死贈光禄卿祭葬廕一子<lb/>
陳三接文水人舉崇禎六年鄉試知河間縣歲饑人相<lb/>
　食三接至雨即降有疑獄數年不決立判之妻武氏<lb/>
<pb n="KR2k0049_WYG_107-46a"/>
　賢三接見封疆多故遣之歸答曰夫死忠妻死節分<lb/>
　也十五年閏十一月殉難於巷武氏亦從之贈僉事<lb/>
朱廷鄣代府宗室也崇禎中為鞏昌府通判署秦州事<lb/>
　有亷直聲十六年冬賊陷城賊帥使跪叱曰我宗姓<lb/>
　頭可斷膝不可屈賊欲活之大呼曰今日惟求一死<lb/>
　坐自若乃見殺<lb/>
朱慎鏤晉府宗室攝靈邱郡王府事賊陷太原冠帯祀<lb/>
　家廟驅家人入廟中焚之已亦投火死<lb/>
<pb n="KR2k0049_WYG_107-46b"/>
任萬民陽曲人崇禎間諸生常著救時八議守城十說<lb/>
　撫按薦授城武知縣任三載城破死之又彭鯤庠生<lb/>
　以父參戎振雲陣亡任百户闖賊陷城㧞刀以待格<lb/>
　殺數人被害又魏選竒邑庠城陷急抵家妻為賊廹<lb/>
　奮㧞賊刀殺妻被害孫祦貢士授蒲州學政城陷投<lb/>
　井死張景維舉人授河南光山縣未之任被執不屈<lb/>
　賊殺之田大治乗城陷衆潰抜刀獨留賊問何人曰<lb/>
　吾諸生也專砍汝頭賊殺之又陳功被執不屈死<lb/>
<pb n="KR2k0049_WYG_107-47a"/>
武象乾太谷諸生固原州同知國清子國清署鎮原縣<lb/>
　事為闖賊所執累置死地志益堅象乾承庭訓又時<lb/>
　時教其三子甲申闖賊至象乾與城守之役捍禦盡<lb/>
　力城破將驅衆巷戰衆潰因歸伏臥室中翼乗間殺<lb/>
　賊頃之一賊入手刃之連斃數人餘皆悸莫敢動亟<lb/>
　呼其黨掲屋以入象乾被擒與三子俱死人稱三世<lb/>
　忠義云<lb/>
國朝<lb/>
<pb n="KR2k0049_WYG_107-47b"/>
羅爌字鏡初清源人萬厯戊午舉人授陜西延川知縣<lb/>
　時延屬土寇披猖所在悉被焚劫孤城受圍爌訓練<lb/>
　民壯誓衆死守城獲保全厯陞户部主事兩淮運判<lb/>
　遷守滄州百姓攀轅建祠<lb/>
國朝順治乙酉遷户部員外郎中西寧僉事甘鎮久不<lb/>
　静爌撫邊民懷西羌始得晏然生平溫和謙讓處已<lb/>
　儉約動持以禮遇里中不能婚葬者輙資助邑人咸<lb/>
　仰之<lb/>
<pb n="KR2k0049_WYG_107-48a"/>
　裴希度字晉卿陽曲人甲戌進士授堂邑知縣時値竒<lb/>
　　荒兼有賊變實心撫字力為綢繆之計民賴以安丙<lb/>
　　子分校所㧞皆知名士行取入京授工部主事釐奸<lb/>
　　剔弊夙蠧一清擢御史巡視南城務持大體不沾沾<lb/>
　　訐人隂私朝廷宵旰欲以鎮静消禍亂而事不可為<lb/>
　　矣母范歸里而太原即為賊陷母殉難於城東北隅<lb/>
　　别墅井中希度痛念母節乃捨别墅為報恩寺<lb/>
　國朝陞通政司㕘議太常寺少卿致仕歸年六十有三<lb/>
<pb n="KR2k0049_WYG_107-48b"/>
　　卒所著有澹明野嘯息齋藏書等集<lb/>
　李家選陽曲人前丙子舉人懷慶府推官<lb/>
　國初授懷慶府知府單騎入太行招土寇范以忠鄭國<lb/>
　　安等胥令復業又請豁逋賦二十餘萬民德之獲<lb/>
賜大紅蟒緞及袍㡌鞍馬擢湖南道卒<lb/>
　桑芸字笈雲榆次人幼家貧借書讀之輒不忘為文閎<lb/>
　　肆袁督學繼咸亟賞之崇禎己夘舉於鄉庚辰成進<lb/>
　　士<lb/>
<pb n="KR2k0049_WYG_107-49a"/>
　　國初補行人司行人掌司事尋擢貴州道御史巡按畿<lb/>
　　　輔謫浙臬幕官超遷大理寺正厯光禄寺卿復外補<lb/>
　　　汝南㕘政墾荒土數千頃除無藝供數千兩積猾白<lb/>
　　　福德肆為不法亷得之將寘諸理槖千金求免大聲<lb/>
　　　叱去立斃杖下懽頌聲載道遷廣西案察使桂林守<lb/>
　　　兵素横贙痛繩以法不少貸比入覲<lb/>
世祖章皇帝召見詢地方利病亟稱之遷河南右布政攝左<lb/>
　　　布政不數月遷廣東左布政行至南昌卒芸涖政果<lb/>
<pb n="KR2k0049_WYG_107-49b"/>
　　　斷而佐以詳密敭厯中外所至咸樹聲績卒後<lb/>
　賜祭二壇造墳安葬䘏典獨厚<lb/>
　　胡全才字體舜一字韜穎號聖水文水人性豪邁有方<lb/>
　　　略前癸未進士觀政條陳禦寇機要召見授兵部職<lb/>
　　　方司主事贊畫李建泰軍至正定率所部百餘人樹<lb/>
　　　疑幟於固闗寇遥望不敢進乃從宣大入順治元年<lb/>
　　　九月大兵至太原歸業清固山營前導収平汾諸府<lb/>
　　　授兵部車駕司郎中三年遷陜西漢羌㕘議道時有<lb/>
<pb n="KR2k0049_WYG_107-50a"/>
　　　賀珍之亂尤鎮避西安全才招民兵擐鎧力戰擒斬<lb/>
　　　偽兵備宋朝美偽知府楊一泰偽知縣王希聨韓茂<lb/>
　　　材等已而川孽張定國駐保寧謀犯漢中乃佯遣牌<lb/>
　　　掃除傳舍聲言迎大軍而遣㕘將嚴自明馳擊保寧<lb/>
　　　平四月賀珍自西安敗囘復圍漢中立城頭堅守月<lb/>
　　　餘㑹　親王内大臣援至城獲全擢都察院右副都<lb/>
　　　御史巡撫寧夏瀕行猶親勦蕎麥山砦賊孫守法髙<lb/>
　　　勛等曰若以賊遺後人是雨葉不剪而將費斧柯也<lb/>
<pb n="KR2k0049_WYG_107-50b"/>
　　　殺賊一萬四千有竒四年寧夏賊馬德猖獗李彩繼<lb/>
　　　起督將士戰預望城再戰河兒坪德死彩亦就擒後<lb/>
　　　以穆逺案罷<lb/>
世祖章皇帝念全才功大罪小十年補江西饒南參議道經<lb/>
　　　略洪承疇稔其才疏請隨征湖南旋巡撫鄖陽時郝<lb/>
　　　劉袁塔髙李諸賊環師攻鄖舊撫疾請歸全才令將<lb/>
　　　士繇賊充斥地以進賊遁乃馳至穀城白虎山南漳<lb/>
　　　蜈蚣寨相地形列營檄諸將督兵進討曾河灣廟灘<lb/>
<pb n="KR2k0049_WYG_107-51a"/>
　　白土闗之戰後先告㨗賊黨始散囘巢是役也涖陣<lb/>
　　馘斬外降將黄鳯昇等百人降丁羅萬兒等五百人<lb/>
　　有竒救難民徐自嘉等萬人有竒擢兵部右侍郎總<lb/>
　　督湖廣旋以疾卒于官<lb/>
予祭二壇順治十四年<lb/>
諭祭文曰鞠躬盡瘁者臣子之芳踪䘏死報勤者國家之<lb/>
　盛典爾胡全才性行端良才猷敏練克襄王事著有勤<lb/>
　勞方冀遐齡忽爾長逝特頒祭葬用表悼懷爾如有知<lb/>
<pb n="KR2k0049_WYG_107-51b"/>
　尚其歆此又<lb/>
諭祭第二道文曰惟爾居官敬慎賦性真誠夙著保障之<lb/>
　勞新膺總督之職方期效力忽爾奄終憫惻殊深再頒<lb/>
　祭典爾靈不昧尚克欽承又<lb/>
御製下葬文曰惟爾名髙節鉞功著撫綏方期宣力於巖<lb/>
　疆忽為息身於邱隴爰頒祭葬用表哀悰永奠佳城靈<lb/>
　其來格康熙元年加祭一壇<lb/>
贈兵部尚書<lb/>
<pb n="KR2k0049_WYG_107-52a"/>
賜諡勤毅<lb/>
諭祭文曰鞠躬盡瘁人臣奉職之猷酬德褒庸朝廷勸忠<lb/>
　之典蓋靖共既昭其大則哀榮必厚厥終爾原任鄖陽<lb/>
　撫治已陞湖廣總督兵部右侍郎兼都察院右副都御<lb/>
　史胡全才性行端良才猷練達身膺節鉞服勞無忝於<lb/>
　在官職任封疆撫綏克肩夫重寄佇膺倚毗之隆失我<lb/>
　屏藩之佐稽諸常典宜沛愍綸特晉崇階用風有位茲<lb/>
　贈爾為兵部尚書於戯位隆三事𢎞敷紫誥之華寵渥<lb/>
<pb n="KR2k0049_WYG_107-52b"/>
　九原永作黄壚之賁幽靈不昧鉅典式承子應麟廕入<lb/>
　　監仕至天津道僉事孫纘壬戌進士侯補主事<lb/>
　常大忠字二河交城人順治壬辰進士銓梓潼知縣補<lb/>
　　潛山縣履畝清丈計畝編里俾里役無盈縮建三立<lb/>
　　書院買學田創庫樓立眺臺擢保定府同知郡有楊<lb/>
　　忠愍祠朔望必往拜重修旌忠祠建忠烈祠祀甲申<lb/>
　　盡節諸臣無何疾作聞完縣大祲亟出囊中二百金<lb/>
　　賑之不三日卒櫬不能歸衆賻之乃獲啓行濳山保<lb/>
<pb n="KR2k0049_WYG_107-53a"/>
　　定人胥懷之<lb/>
　鄭崑璧字崙輝號澹菴文水人祖死於闖賊父亦殘廢<lb/>
　　崑璧刻意讀書中順治甲午鄉試成戊戌進士銓注<lb/>
　　富平知縣縣南漆水沮水金定河北溫泉河胥可灌<lb/>
　　田崑璧相形勢髙下疏支渠濱河地胥為沃壤編審<lb/>
　　均覈里胥無得上下其手緝盜捕逃井井有紀巡撫<lb/>
　　賈漢復亟稱曰鄭尹可謂精神滿腹矣以一等咨部<lb/>
　　行取兵部職方司主事同考丁未㑹試得人尤盛旋<lb/>
<pb n="KR2k0049_WYG_107-53b"/>
　　督𣙜揚州鈔闗閘啓閉以時抽掣畫然吏無得中飽<lb/>
　　轉員外郎户部郎中出為湖廣督學道楚地遼闊時<lb/>
　　歲科<lb/>
詔分試奔走湖南北甲寅春試黄執簿唱名半不至招徠<lb/>
　　彚補乙夘秋科試鄖走虎嵎猿崕間衝兵鋒徑前獲<lb/>
　　竣事而疾遂滋甚歸數年卒<lb/>
　張占鰲山西人康熙三年由㧞貢任荆州府通判勦西<lb/>
　　山李亨占鰲運糧遇賊不屈死之<lb/>
<pb n="KR2k0049_WYG_107-54a"/>
鄭崑璽字殿光文水人辛酉壬戌聨雋進士授三河知<lb/>
　縣補普寧安化所至以亷能著入為吏部驗封司主<lb/>
　事遷稽勲司員外郎文選司郎中苞苴竿牘胥絶選<lb/>
　工科給事中晉户科掌印僑寓古寺一室布被紙帳<lb/>
　澹泊如故書生論者稱之<lb/>
孫世藎字丹臺興縣人工文而勇精騎射順治初以貢<lb/>
　訓導臨縣遷垣曲教諭再遷知崇仁縣縣大盜羅漢<lb/>
　七聚衆萬餘前令將勦之謀泄遇害世藎至念縣人<lb/>
<pb n="KR2k0049_WYG_107-54b"/>
　胥通盜無可共事者獨與其僕密謀之而隂厚千總<lb/>
　孟暨鷙㨗胥吏乃佯為恇怯遣人語漢七曰功令不<lb/>
　勦盜者軍法從事今縣小無兵吾且降幸將軍至某<lb/>
　鎮與吾靣計事及期漢七率衆二千駐鎮外偕其黨<lb/>
　吳暨校三十入鎮世藎設廣筵宴校㕔外迎漢七暨<lb/>
　吳於㕔而徐呼千總來漢七色變則命千總解刀勸<lb/>
　飲飲極歡復移尊於園世藎揮僕曰吾與將軍有密<lb/>
　言爾曹不得聞携漢七手入園猝摔之仆地吳抜刀<lb/>
<pb n="KR2k0049_WYG_107-55a"/>
　千總亦自後摔仆之而僕急入縛二賊乃召鷙㨗胥<lb/>
　吏授以弓弦曰吾出勸三十人酒汝伺後俟吾擲杯<lb/>
　彼仰觀汝即以弦扼其喉如法縛二十五人而逸五<lb/>
　人去曰吾無兵怖之可胥走也二千人果遁明日率<lb/>
　鄉勇𢷬巢則巢胥空矣事平撫按議交章薦世藎以<lb/>
　老力請歸卒年六十有五<lb/>
張旺字月宇興縣人少能挽十五石弓左右馳射束髪<lb/>
　從軍為廣東將軍何某所知授把總遷千總時吳耿<lb/>
<pb n="KR2k0049_WYG_107-55b"/>
　構逆題授守備從援漳州府復永定縣十五年從征<lb/>
　尚逆粤城内砲火烟飛弩石蝟集衆錯愕莫敢先登<lb/>
　旺持短刀大呼先登城埤賊披靡我軍乗之城遂破<lb/>
　題准軍功紀録一次復調入閩勦山海擒渠寇總制<lb/>
　姚某題授福建督標左營遊擊復龍虎山暨長泰縣<lb/>
　諸地隍池加軍功二等十九年大徵甲士海上而軍<lb/>
　門不習水師諸將亦不克舍騎從舟旺獨率支軍復<lb/>
　十九寨暨海澄隍池又平金門厦門諸島加軍功二<lb/>
<pb n="KR2k0049_WYG_107-56a"/>
　　　十二等授左都督給拖沙喇哈畨靖海將軍施某題<lb/>
　　　授提標中軍參將尋授澎湖副將<lb/>
聖祖仁皇帝召見暢春苑<lb/>
　命内閣記名越四年授江西南瑞總兵㑹兩江總制傅某<lb/>
　　　請調南贑總兵從之二年<lb/>
　特命提督江南踰年調福建水師提督在任二年請<lb/>
　陛見<lb/>
　天語慰勞調廣西提督<lb/>
<pb n="KR2k0049_WYG_107-56b"/>
　賜御書持重二字扁額御弓一矢五既涖任復<lb/>
　賜御書武略傳家四字扁以褒寵其祖考尋<lb/>
　賜孔雀翎四十一年勦廣東八排明年又勦湖廣紅苗叢<lb/>
　　　箐峻嶺輒先登精悍如少年時卒<lb/>
　贈太子少保<lb/>
　賜祭葬如例<lb/>
　　翟永昌河東人精騎射拊髀慷慨雅有馳騖之思由將<lb/>
　　　材累官廣東開建守備康熙十五年賊圍肇慶永昌<lb/>
<pb n="KR2k0049_WYG_107-57a"/>
　　督兵徑進至髙要大逕與賊遇率先摧鋒所殺過當<lb/>
　　久之矢盡被殺事聞<lb/>
贈都司僉書<lb/>
賜祭葬廕䘏特厚<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_107-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　山西通志卷一百七<lb/>
</p>
<p>
</p>
  </div>
</body>
</text>
</TEI>
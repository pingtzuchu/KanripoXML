<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百八十四</head> <lb/>
    <p>
<pb n="KR2k0049_WYG_184-1a"/>
欽定四庫全書<lb/>
　山西通志卷一百八十四<lb/>
　　藝文<hi>三</hi>　<hi>表/</hi>　<hi>牋</hi>
晉<lb/>
　　上愍帝表　　　　　　　　　　劉　琨<lb/>
伏省詔書相國南陽王保太尉涼州刺史軌糾合二州<lb/>
同恤王室冠軍將軍允䕶軍將軍綝總齊六軍戮力國<lb/>
難王旅大捷俘馘千計旌旗首於晉路金鼓振於河曲<lb/>
<pb n="KR2k0049_WYG_184-1b"/>
崤函無䖍劉之驚汧隴有安業之慶斯誠宗廟社稷陛<lb/>
下神武所致含氣之類莫不引領況臣之心能無踴躍<lb/>
臣前表當與鮮卑猗盧剋今年三月都㑹平陽會石勒<lb/>
以三月三日徑掩薊城大司馬博陵公浚受其偽和為<lb/>
勒所虜勒勢轉盛欲来襲臣城塢駭懼志在自守又猗<lb/>
盧國内欲生姦謀幸盧警慮尋皆誅滅遂使南北顧慮<lb/>
用愆成舉臣所以泣血宵吟扼腕長歎者也勒據襄國<lb/>
與臣隔山寇騎朝發夕及臣城同惡相求其徒實繁自<lb/>
<pb n="KR2k0049_WYG_184-2a"/>
東北八州勒滅其七先朝所授存者唯臣是以勒朝夕<lb/>
謀慮以圖臣為計闚伺間隙寇抄相尋戎士不得解甲<lb/>
百姓不得在野天網雖張靈澤未及唯臣孑然與寇為<lb/>
伍自守則稽聰之謀進討則勒襲其後進退唯谷首尾<lb/>
狼狽徒懷憤踊力不從願慙怖征營痛心疾首形留所<lb/>
在神馳寇庭秋榖既登胡馬已肥前鋒諸軍並有至者<lb/>
臣當首啟戎行身先士卒臣與二虜勢不並立聰勒不<lb/>
梟臣無歸志庶憑陛下威靈使微意獲展然後隕首謝<lb/>
<pb n="KR2k0049_WYG_184-2b"/>
國没而無恨<lb/>
　　原劉琨表　　　　　　　　　　盧　諶<lb/>
臣聞經國之體在於崇明典刑立政之務在於固慎闗<lb/>
塞况方岳之臣殺生之柄而可不正其枉直以杜其姦<lb/>
邪哉竊見故司空廣武侯琨在惠帝擾攘之際值羣后<lb/>
鼎沸之難戮力皇家義誠彌厲躬統華夷親受矢石石<lb/>
超授首吕朗面縛社稷克寧鑾輿反駕奉迎之勲琨實<lb/>
為隆此琨效忠之一驗也其後幷州刺史東嬴公騰以<lb/>
<pb n="KR2k0049_WYG_184-3a"/>
晉川荒匱移鎮臨漳太原西河盡徙三魏琨受任幷州<lb/>
屬承其弊到官之日遺戸無幾當易危之勢處難濟之<lb/>
土鳩集傷痍撫和戎狄數年之間公私漸振會京都失<lb/>
守羣逆縱逸邊萌頓仆茍懷宴安咸以為幷州之地四<lb/>
塞為固且可閉闗守險畜資養徒抗辭厲聲忠亮奮發<lb/>
以為天子沈辱而不隕身死節情非所安遂乃跋履山<lb/>
川東西征討屠各乘虛晉陽沮潰琨父母罹屠戮之殃<lb/>
門族受殲夷之禍向使琨從州人之心為自守之計則<lb/>
<pb n="KR2k0049_WYG_184-3b"/>
聖朝未必加誅而族黨可以不䘮及猗盧敗亂晉人歸<lb/>
奔琨於平城納其初附將軍箕澹又以為此雖晉人久<lb/>
在荒裔難以法整不可便用琨又讓之義形於色假從<lb/>
澹議偷於茍存則晏然於幷土必不忘身於燕薊也琨<lb/>
自以備位方岳綱維不舉無緣虚荷大任坐居三司是<lb/>
以陛下登祚便引愆告遜前後章表具陳誠款尋令從<lb/>
事中郎臣續澹以章綬節𫝊奉還本朝與匹磾使榮邵<lb/>
期一時俱𤼵又匹磾以琨王室大臣懼奪已威重忌琨<lb/>
<pb n="KR2k0049_WYG_184-4a"/>
之形漸彰於外琨知其如此慮不可久欲遣妻息大小<lb/>
盡詣京城以其門室一委陛下有征舉之會則身充一<lb/>
卒若匹磾縱凶慝則妻息可免具令臣澹宻宣此㫖求<lb/>
詔敕路次令相迎衛會王成從平陽逃来説南陽王保<lb/>
稱號隴右士衆甚盛當移闗中匹磾聞此私懷顧望留<lb/>
停榮邵欲遣前兼鴻臚邊邈奉使詣保懼澹獨南言其<lb/>
此事遂不許引路丹誠赤心卒不上達匹磾兄眷䘮亡<lb/>
嗣子幼弱欲因奔䘮奪取其國又自以欺國陵家懷邪<lb/>
<pb n="KR2k0049_WYG_184-4b"/>
樂禍恐父母宗黨不容其罪是以卷甲櫜弓隂圖作亂<lb/>
欲害其從叔驎從弟末波等以取其國匹殫親信宻告<lb/>
驎波驎波乃遣人距之匹磾僅以身免百姓謂匹磾已<lb/>
没皆憑向琨若琨於時有害匹磾之情則居然可擒不<lb/>
復勞於人力自此之後上下並離匹磾遂欲盡勒胡虜<lb/>
徙居上谷琨深不然之勸移厭次南憑朝廷匹磾不能<lb/>
納反禍害父息四人從兄二息同時幷命琨未遇害知<lb/>
匹磾必有禍心語臣等云受國厚恩不能克報雖才畧<lb/>
<pb n="KR2k0049_WYG_184-5a"/>
不及亦由遇此厄運人誰不死死生命也唯恨下不能<lb/>
效節於一方上不得歸誠於陛下辭㫖慷慨動於左右<lb/>
匹磾既害琨横加誣謗言琨欲闚神器謀圖不軌琨免<lb/>
述囂頑凶之思又無信布懼誅之情﨑嶇亂亡之際夾<lb/>
肩異類之間而有如此之心哉雖臧獲之愚厮養之智<lb/>
猶不為之况在國士之列忠節先著者乎匹磾之害琨<lb/>
稱陛下宻詔琨信有罪陛下加誅自當肆諸市朝與衆<lb/>
棄之不令殊俗之豎戮台輔之臣亦已明矣然則擅詔<lb/>
<pb n="KR2k0049_WYG_184-5b"/>
有罪雖小必誅矯制有功雖大不論正以興替之根咸<lb/>
在於此開塞之由不可不閉故也而匹磾無所顧忌怙<lb/>
亂專殺虛假王命虐害鼎臣辱諸夏之望敗王室之法<lb/>
是可忍也孰不可忍若聖朝猶加隠忍未明大體則不<lb/>
逞之人襲匹磾之跡殺生自由好惡任意陛下將何以<lb/>
誅之哉折衝厭難唯存戰勝之將除暴討亂必須知畧<lb/>
之臣故古語云山有猛獸藜藿為之不採非虛言矣自<lb/>
河以北幽幷以南醜類有所顧憚者唯琨而已琨受害<lb/>
<pb n="KR2k0049_WYG_184-6a"/>
之後羣凶欣欣莫不得意鼓行中州曾無纖芥此又華<lb/>
夷小大所以長歎者也伏惟陛下叡聖之隆中興之緒<lb/>
方將平章典刑以經序萬國而琨受害非所寃痛已甚<lb/>
未聞朝廷有以甄論昔壺闗三老訟衛太子之罪谷永<lb/>
劉向辨陳湯之功下足以明功罪之分上足以悟聖主<lb/>
之懷臣等祖考以来世受殊遇入侍翠幄出簮彤管弗<lb/>
克負荷播越遐荒與琨周旋接事終始是以仰慕三臣<lb/>
在昔之義謹陳本末冒以上聞仰希聖朝曲賜哀察<lb/>
<pb n="KR2k0049_WYG_184-6b"/>
元魏<lb/>
　　上安邊表　　　　　　　　　　高　閭<lb/>
臣聞為國之道其要有五一曰文徳二曰武功三曰法<lb/>
度四曰防固五曰刑賞故逺人不服則修文徳以来之<lb/>
荒徼放命則播武功以威之民未知戰則制法度以齊<lb/>
之暴敵輕侵則設防固以禦之臨事制勝則明賞罰以<lb/>
勸之用能闢國寧方征伐四尅柔然悍愚同於禽獸所<lb/>
長者野戰所短者攻城若以狄之所短奪其所長則雖<lb/>
<pb n="KR2k0049_WYG_184-7a"/>
衆不能成患雖来不能内逼又狄散居野澤隨逐水草<lb/>
戰則與家産並至奔則與畜牧俱逃不齎資糧而飲食<lb/>
足是以古人伐北方攘其侵掠而已歴代為邊患者良<lb/>
以倐忽無常故也六鎮勢分倍衆不鬭互相圍逼難以<lb/>
制之昔周命南仲城彼朔方趙靈秦始長城是築漢之<lb/>
孝武踵其前事此四代之君皆帝王之雄傑所以同此<lb/>
役者非智術之不長兵衆之不足乃防狄之要事其理<lb/>
宜然故也易稱天險不可升地險山川丘陵王公設險<lb/>
<pb n="KR2k0049_WYG_184-7b"/>
以守其國長城之謂歟今宜依故於六鎮之北築長城<lb/>
以禦北虜雖有暫勞之勤乃有永逸之益如其一成惠<lb/>
及百世即於要害往往開門造小城於其側因地却敵<lb/>
多置弓弩狄来有城可守有兵可捍既不攻城野掠無<lb/>
獲草盡則走終必懲艾宜𤼵近州武勇四萬人及京師<lb/>
二萬人合六萬人為武士於苑内立征北大將軍府選<lb/>
忠勇有智幹者以充其選下置官屬分為三軍二萬人<lb/>
専習弓射二萬人専習戈楯二萬人専習騎矟修立戰<lb/>
<pb n="KR2k0049_WYG_184-8a"/>
場十日一習採諸葛亮八陣之法為平地禦冦之方使<lb/>
其解兵革之宜識旌旗之節器械精堅必堪禦冦使將<lb/>
有定兵兵有常主上下相信晝夜如一七月𤼵六部兵<lb/>
六萬人各備戎作之具敕臺北諸屯倉庫隨近作米俱<lb/>
送北鎮至八月征北部率所領與六鎮之兵直至磧南<lb/>
揚威漠北狄若来拒與之決戰若其不来然後散分其<lb/>
地以築長城計六鎮東西不過千里若一夫一月之功<lb/>
當三步之地三百人三里三千人三十里三萬人三百<lb/>
<pb n="KR2k0049_WYG_184-8b"/>
里則千里之地强弱相兼計十萬人一月必就運糧一<lb/>
月不足為多人懷永逸勞而無怨計築長城其利有五<lb/>
罷遊防之苦其利一也北部放牧無抄掠之患其利二<lb/>
也登城觀敵以逸待勞其利三也省境防之虞息無時<lb/>
之備其利四也嵗常遊運永得不匱其利五也又任將<lb/>
之道特須委信遣之以禮恕之以情閫外之事有利輒<lb/>
決赦其小過要其大功足其兵力資其給用君臣相體<lb/>
若身之使臂然後忠勇可立制勝可果是以忠臣盡其<lb/>
<pb n="KR2k0049_WYG_184-9a"/>
心征將竭其力雖三敗而踰榮雖三背而彌寵<lb/>
　　上應詔陳時宜表<lb/>
奉癸未詔書以春夏少雨憂饑饉之方臻愍黎元之傷<lb/>
瘁同禹湯罪己之誠齊堯舜引咎之徳虞災致懼詢及<lb/>
卿士令各上書極陳損益深恩被於蒼生厚惠流於后<lb/>
土伏惟陛下天啟聖姿利見纂極欽若昊天光格宇宙<lb/>
太皇太后以叡哲贊世稽合三才髙明柔克道被無外<lb/>
七政昭宣於上九功咸叙於下君人之量逾髙謙光之<lb/>
<pb n="KR2k0049_WYG_184-9b"/>
㫖彌篤修復祭儀宗廟所以致敬飾正器服禮樂所以<lb/>
宣和增儒官以重文徳簡勇士以昭武功慮獄訟之未<lb/>
息定刑書以理之懼蒸民之姦宄置鄰黨以穆之究庶<lb/>
官之勤劇班俸禄以優之知勞逸之難均分民土以齊<lb/>
之甄忠明孝矜貧恤獨開納讜言抑絶讒佞明訓以體<lb/>
率土移風雖未勝殘去殺成無為之化足以仰答三靈<lb/>
者矣臣聞皇天無私降鑒在下休咎之徴咸由人召故<lb/>
帝道昌則九疇敘君徳衰而彞倫斁休瑞並應享以五<lb/>
<pb n="KR2k0049_WYG_184-10a"/>
福則康於其邦咎徵屢臻罰以六極則害於其國斯乃<lb/>
洪範之實徵神祗之明驗及其厄運所纒世鍾陽九數<lb/>
乖於天理事違於人謀時則有之矣故堯湯逢歴年之<lb/>
災周漢遭水旱之患然立功修行終能弭息今考治則<lb/>
有如此之風計運未有如彼之害而陛下殷勤引過事<lb/>
邁前王從星澍雨之徵指辰可必消災滅禍之符灼然<lb/>
自見雖王畿之内頗為少雨闗外諸方禾稼仍茂茍動<lb/>
之以禮綏之以和一歲不收未為大損但豫備不虞古<lb/>
<pb n="KR2k0049_WYG_184-10b"/>
之善政安不忘危有國常典竊以北鎮新徙家業未就<lb/>
思親戀本人有愁心一朝有事難以禦敵可寛其往来<lb/>
頗使欣慰開雲中馬城之食以賑恤之足以感徳致力<lb/>
邊境矣明察畿甸之民饑甚者出靈邱下館之粟以救<lb/>
其乏可以安慰孤貧樂業保土使幽定安幷四州之租<lb/>
隨運以溢其處開闗弛禁薄賦賤糴以消其費清道路<lb/>
恣其東西隨豐逐食貧富相贍可以免度凶年不為患苦<lb/>
又聞常士困則濫竊生匹婦餒則慈心薄凶儉之年民<lb/>
<pb n="KR2k0049_WYG_184-11a"/>
輕違犯可緩其使役急其禁令宜於未然之前申敕外<lb/>
牧又一夫幽枉王道為虧京師之獄或恐未盡可集見<lb/>
囚於都曹使明折庶獄者重加究察輕者即可決遣重<lb/>
者定狀以聞罷非急之作放無用之獸此乃救凶之常<lb/>
法且以見憂於百姓論語曰不患貧而患不安茍安而<lb/>
樂生雖遭凶年何傷於民庶也愚臣所見如此而已太<lb/>
和十四年秋日<lb/>
　　請弛鹽禁表　　　　　　　　　甄　琛<lb/>
<pb n="KR2k0049_WYG_184-11b"/>
王者道同天壤施齊造化濟時拯物為民父母故年榖<lb/>
不登為民祈祀乾坤所惠天子順之山川秘利天子通<lb/>
之茍益生民損躬無吝如或所聚唯為賑恤是以月令<lb/>
稱山林藪澤有能取蔬食禽獸者皆野虞教導之其迭<lb/>
相侵奪者罪之無赦此明導民而弗禁通有無以相濟<lb/>
也周禮雖有川澤之禁正所以防其殘盡必令取之有<lb/>
時斯所謂障䕶雖在公更所以為民守之耳且一家之<lb/>
長惠及子孫一運之君澤周天下皆所以厚其所養以<lb/>
<pb n="KR2k0049_WYG_184-12a"/>
為國家之富未有尊居父母而醯醢是吝富有萬品而<lb/>
一物是規今者天為黔首生鹽國與黔首障䕶假獲其<lb/>
利是猶富専口齗不及四體也且天下夫婦歲貢粟帛<lb/>
四海之所備奉一人軍國之資取給百姓天子亦何患<lb/>
乎貧而茍禁一池也古之王者世有其民或水火以濟<lb/>
其用或巢宇以誨其居或教農以去其饑或訓衣以除<lb/>
其弊故周詩稱教之誨之飲之食之皆所以撫覆導養<lb/>
為之求利者也臣性昧知理識無逺尚每觀上古愛民<lb/>
<pb n="KR2k0049_WYG_184-12b"/>
之迹時讀中葉驟税之書未嘗不歎彼逺大惜此近狹<lb/>
今偽弊相承仍崇闗鄽之税大魏恢博唯受榖帛之輸<lb/>
是使逺方聞者罔不歌徳昔亶父以棄寶得民碩䑕以<lb/>
受財失衆君王之義宜其高矣魏之簡税惠實逺矣語<lb/>
稱出内之吝有司之福施惠之難人君之禍夫以府藏<lb/>
之物猶以不施而為災况府外之利而可吝之於黔首<lb/>
且善藏者藏於民不善藏者藏於府藏於民者民欣而<lb/>
君富藏於府者國怨而民貧國怨則示化有虧民貧則<lb/>
<pb n="KR2k0049_WYG_184-13a"/>
君無所取願弛兹鹽禁使沛然逺及依周禮制川衡之<lb/>
法使之監導而已<lb/>
唐<lb/>
　　謝撰攀龍臺碑䝉賜物表　　　　李　嶠<lb/>
伏奉恩敕編撰攀龍臺碑文賜臣物四百叚研精不優<lb/>
篆刻無術下帷闕蛟龍之學搦管慙鳳凰之思猥辱隆<lb/>
命俾圖光範戴天如跼仰大象而增迷遊聖為言撫營<lb/>
魂而自失寧足以𤼵揮一徳揚㩁萬分述虞后之孝思<lb/>
<pb n="KR2k0049_WYG_184-13b"/>
談姬文之睿業而天情不匱帝造無涯式推愛敬之心<lb/>
用廣褒崇之惠披文相質本殊黄絹之詞頒賞計勞遂<lb/>
承紫泥之渥荷寵惟懼瞻恩載靦祇奉之日悚汗交馳<lb/>
無任慙戴屛營之至<lb/>
　　為并州長史張仁亶謝賜長男官表　富嘉謨<lb/>
伏奉勅賜臣絹一百疋又奉勅除臣男之輔尚舍直長<lb/>
史麗澤之来匪月而降受賞轉級惟臣及子寵渥所分<lb/>
臣無與二夙夜惶悸萬殞增惕然旌節所統縁邊千里<lb/>
<pb n="KR2k0049_WYG_184-14a"/>
禦寇既廣兵賦自殷受任非據屢移年祀未能司大事<lb/>
而静外慮汔小康而蠲内役而崇班厚貺載在臣門將<lb/>
何以祗拜殊渥光顯休命此微臣所以有死無報也南<lb/>
望闕庭以榮受懼無任悾款之至<lb/>
　　宰相等上尊號表　　　　　　　張光庭<lb/>
臣聞惟天為大聖人合其徳知微其神至人契其道徳<lb/>
應者天錫其命道尊者帝受其名伏惟陛下克享天心<lb/>
誕承丕命仁育萬類道光四表功業見乎變徴符應乎<lb/>
<pb n="KR2k0049_WYG_184-14b"/>
時往者國步多艱克清内難皇天眷祐受命文宗允叶<lb/>
聖謨肇修人紀不易日月再造乾坤此陛下之神武也<lb/>
若乃欽明上古允恭克讓綴學設教定禮創厯章施五<lb/>
采克諧八音緝熙之教成肅雍之徳備此陛下之聖文<lb/>
也若郊祀天地文之經也敬事神祗文之徳也柔逺能<lb/>
邇文之化也登封告成文之表也非大聖則不能合其<lb/>
典謨非至神則不能制其通變故功成者不可不表徳<lb/>
至者不可不崇是以百辟顒望三靈乃眷將謂鴻名尚<lb/>
<pb n="KR2k0049_WYG_184-15a"/>
闕大典未敷臣等昧死上尊號為開元聖文神武皇帝<lb/>
陛下將以首出千古表正萬邦伏願守神器之至公遺<lb/>
鳴謙之小節徽名不可以深拒大典不可以固違則乃<lb/>
謂韶盡美矣又盡善也凡在含生不勝大慶臣等區區<lb/>
敢以固請<lb/>
　　第二表<lb/>
伏以聖徳廣運神功莫大昭升於上敷聞在下是用稽<lb/>
古歴考元符敢備鴻名以光帝冊陛下烝烝大孝翼翼<lb/>
<pb n="KR2k0049_WYG_184-15b"/>
小心沖讓推誠未允羣請臣等愚蔽罔知所圖臣聞聖<lb/>
者與天地合其徳日月齊其明智無不通物無不照其<lb/>
徳合其名稱蓋聖人之總名非王者之私受昔周尊后<lb/>
稷推以配天所以美其聖矣及思齊文王人樂其徳所<lb/>
以稱其聖矣及下武繼文能受其命亦稱其聖矣是以<lb/>
列聖相承受天之祜是則前聖有紀而後聖無名陛下<lb/>
聖無不通神無不妙克受文命大定武功稽之於古則<lb/>
如彼考之於今則如此豈可鴻名大寶未有所崇蓋天<lb/>
<pb n="KR2k0049_WYG_184-16a"/>
授者不可違人欲者從其願伏乞暫回𤣥鑒俯察丹誠<lb/>
使文徳武功鬱為稱首朝聞其道夕死是甘區區以固<lb/>
請無任悚踴之至<lb/>
　　第三表<lb/>
臣等竊因輿頌上奉鴻名丹懇備陳𤣥鑒猶邈是故退<lb/>
省方䇿進輸真誠伏惟陛下少回天恩則海内幸甚臣<lb/>
聞天下者列帝之公器聖號者先王之至名故業崇則<lb/>
器尊道在則名應理徵不假義與無私今天之祚唐光<lb/>
<pb n="KR2k0049_WYG_184-16b"/>
乎累聖天則有命聖可無名今若違而不居請而不允<lb/>
豈所謂畏天命以從人欲之㫖哉伏惟聖以知時神以<lb/>
妙物文經造化武定邦家書云乃聖乃神乃武乃文光<lb/>
昭帝圖莫斯為大不稽古之明義豈在今之能名臣等<lb/>
䖍率舊章奉將元命非敢虛美以咎其詞伏願上察天<lb/>
心下自人聽使百靈遂望萬古式瞻則朝聞其道夕死<lb/>
無恨臣等不勝懇迫之至<lb/>
　　請行禮樂化導三事表　　　　　裴耀卿<lb/>
<pb n="KR2k0049_WYG_184-17a"/>
三者禮樂化導也州牧縣宰所守者宣揚禮樂典書經<lb/>
籍所教者返古還樸上奉君親下安鄉族若皆氣和浹<lb/>
洽自然化理清平由此言之不在刑法聖朝制禮作樂<lb/>
雖行之自久而外州逺郡俗習未知徒聞禮樂之名不<lb/>
知禮樂之實竊見鄉飲酒禮頒於天下比来惟有貢舉<lb/>
之日畧用其儀閭里之間未通其事臣在州日率當州<lb/>
所管縣一一與百姓勸導行禮奏樂歌至白華華黍由<lb/>
庚等章言孝子養親及羣物遂性之意或有泣者則知<lb/>
<pb n="KR2k0049_WYG_184-17b"/>
人心有感不可盡誣但臣州久絶雅聲不識古樂伏計<lb/>
太常具有樂器大樂久備和聲伏望令天下三五十大<lb/>
州簡有性識於太常調習雅聲仍請笙竽琴瑟之類各<lb/>
三兩事令比州轉次造習每年各備禮儀准令式行禮<lb/>
稍加勸奬以示風俗又以州縣之學本以勸人禄在其<lb/>
中聞於學也今計天下州縣所置學生不減五六萬人<lb/>
及諸色並國子每年薦舉擢第過百人已上雖有司明<lb/>
試務在擇才而學校衰微居然可驗州縣補學生之日<lb/>
<pb n="KR2k0049_WYG_184-18a"/>
皆不願為逺郡送鄉貢之時多有不願来集恐成頽弊<lb/>
不可因循伏望詳擇其宜微加勸革<lb/>
　　謝賜中和節御製詩序表　　　　王　維<lb/>
中使至伏奉手詔幷賜臣皇太子所寫御製中和節詩<lb/>
序聖澤曲臨天文下降日月爛其光彩風雲蔚其氣色<lb/>
捧讀驚駭魂守失常臣伏以天地有常萬物必由其化<lb/>
隂陽不測聖人能為之節然後垂文章以鼓天下之動<lb/>
張宴樂以導天下之和三五以還盛美斯在伏惟陛下<lb/>
<pb n="KR2k0049_WYG_184-18b"/>
以道御物以文化成立言盡經緯之本秉筆節陽和之<lb/>
中雖天㫖𤣥深理絶於彌度而睿詞煥洽義歸於徳卲<lb/>
文輝三象諧同六律邁殷湯之晨露掩虞舜之薰風皇<lb/>
太子以聰哲之姿篆隸超妙鸞鳯之勢鍾王莫儔臣備<lb/>
守外藩獲承殊奬荷此非常之賜實惟希代之寶窺觀<lb/>
則河漢無極負戴則山岳為輕沉族捐軀何階上答不<lb/>
勝欣感之誠謹獻應制詩一首章句疎蕪義理鄙淺君<lb/>
唱臣和歡逢宴鎬之時濫吹徒歌輒効鈞天之末塵瀆<lb/>
<pb n="KR2k0049_WYG_184-19a"/>
旒扆伏深戰懼無任祗惕之至<lb/>
　　謝河東節度表　　　　　　　　郭子儀<lb/>
祇拜休命内揣薄才委任専崇周章失據臣聞邊之安<lb/>
危係於所用事之成敗諒在先謀故寸璧必求良工尺<lb/>
金亦資善製况夫謀兼智勇備列戎旃自守封疆頗淹<lb/>
歲序肅將朝算剪滅兇徒此乃天工匪惟臣力陛下不<lb/>
遺犬馬命以驅馳收其分寸之勞加以丘山之賞禮因<lb/>
位重恩與日深常恐顛危不克負荷所以屢有陳讓乞<lb/>
<pb n="KR2k0049_WYG_184-19b"/>
停范陽而手詔曲垂不䝉允許退就私室切愧明時素<lb/>
餐之詩自臣攸作今又更承奬命兼以河東邊境相連<lb/>
三千餘里烽燧列警斥堠須明雖則居安終資有備以<lb/>
臣獨制謂必無失然以能處一事身任一官猶擇其人<lb/>
且愧曠職况臣旁綰三節控帶數藩智有所不周心有<lb/>
所不及兵權倘失奔駟寧追實慮授受乖宜簡書是畏<lb/>
特望矜臣不逮察臣愚誠更選良能付以旄鉞則樵夫<lb/>
絶議官序有倫<lb/>
<pb n="KR2k0049_WYG_184-20a"/>
　　謝副元帥河中節度使表<lb/>
寄深匡輔任切安危寵命遄臨憂惶如灼臣智術凡淺<lb/>
才畧無聞承日月之光遇風雲之㑹自奉先帝徇以驅<lb/>
馳被甲即戎載罹寒暑比憑朝算克振天聲雖毫髪之<lb/>
功曾無足紀竟不能掃蕩妖孽使八方攸同謬踐中樞<lb/>
仍叨上將分茅錫社榮冠一時縷縷之誠切自增愧今<lb/>
又猥蒙驅䇿出鎮河中授臣以連帥之權委臣以専征<lb/>
之務雖才輕方召而任比桓文此陛下除奸之時乃微<lb/>
<pb n="KR2k0049_WYG_184-20b"/>
臣死難之日切見自古忠義之士莫不扶危救禍憂國<lb/>
忘家雖在暮年猶思報主則廉頗强飯馬援據鞍以臣<lb/>
方之有甚前哲軍國事重不敢固辭誓竭股肱之力以<lb/>
副腹心之寄儻皇猷獲展寇難克平殞身戎行實無所<lb/>
恨<lb/>
　　為并州長史張仁亶進九鼎銘表　吳少微<lb/>
臣聞鼎者夏后氏作羣牧貢金逺方圖物備諸山澤以<lb/>
禦魑魅厥後嗣徳昏亂鼎遷於商夏之寶也杞不足徵<lb/>
<pb n="KR2k0049_WYG_184-21a"/>
殷既有之又患失之周徳休明神寶不墜百代可繼伏<lb/>
惟陛下光大而當之若乃崇貴之器金玉之鼎鎔首山<lb/>
𤼵脽上列太廟序明堂克明靈命以奉上帝非愚臣所<lb/>
敢議臣聞禮之興也始諸飲食故先王之制曰舉九鼎<lb/>
蓋筠藥淳熬澂瀦膏餌御九州之美順四時之和臣所<lb/>
以征繕北金敢貢新鼎夫有器必有名臣竊見九州同<lb/>
乃述九號夫永昌天中所以基皇周也長安及岐所以<lb/>
紀靈瑞也武興建都所以光帝閈也禮日觀禪云云所<lb/>
<pb n="KR2k0049_WYG_184-21b"/>
以美升中也少陽載青所以冀儲徳也東原底平所以<lb/>
廣封植也江都淮海所以肆朝宗也江陵作鎮所以制<lb/>
荆蠻也成都奥區所以遏珍貢也夫此九者誠不足揄<lb/>
衍鴻休昭振方統庶覩者美其所稱知有由作微臣朽<lb/>
老不達有慙歌頌塵八命之寵章負中軍之重任匪躬<lb/>
厥獻伏表流汗其九鼎銘謹敢列上謹遣某官某奉鼎<lb/>
以聞<lb/>
　　進王維集表　　　　　　　　　王　縉<lb/>
<pb n="KR2k0049_WYG_184-22a"/>
中使王丞華奉宣聖㫖應是王維文賦並仰録寫進上<lb/>
者恩命忽臨以驚以喜退因編録又竊感傷臣兄文詞<lb/>
立身行之餘力常持堅正秉操孤貞縱居要劇不忘清<lb/>
浄實見時輩許以高流至於晩年彌加進道端坐虚室<lb/>
念兹無生乘興為文未曾廢筆或散朋友之手或留篋<lb/>
笥之中臣近捜求尚應零落詩筆共成十卷今且隨表<lb/>
進上曲承天鑒下訪遺文魂而有知荷龍光於幽穸没<lb/>
而不朽成大名於聖朝臣不勝感戴悲歡之至<lb/>
<pb n="KR2k0049_WYG_184-22b"/>
　　謝授左拾遺表　　　　　　　　吕　温<lb/>
伏奉制命授臣左拾遺又中使至宅奉宣進止賜臣本<lb/>
官告身澤濡窮鱗雷起幽蟄塵忝近侍冠軼常倫震驚<lb/>
失圗兢跼罔據臣嘗學舊史承訓先臣皆以奉上自致<lb/>
為榮附下茍進為恥臣所以既孤之後義不依人賣洛<lb/>
中之薄田歸闕下之舊宅退蔵其跡黙誓於心不邀利<lb/>
於權門不求名於衆口星霜苦節夙夜精誠唯願投軀<lb/>
盛時自結明主愚誠神感人欲天從果䝉陛下自記姓<lb/>
<pb n="KR2k0049_WYG_184-23a"/>
名猥憐孤直振零丁於絶望拔曖昧於<hi>闕</hi>　　獨斷皇<lb/>
明起寘清列俯降中貴内賜官告特違恒例光寵賤臣<lb/>
俾其不出戸庭坐生羽翼萬乘知己一鳴驚人公朝得<lb/>
盡節之方私室無謝恩之處顧惟凡陋叨此殊尤纒激<lb/>
血誠銘鏤膚骨採拔恩重泥塗感深畢性命以為期裂<lb/>
肝膽而何述唯當竭誠陳力効節明忠使丹心有孚白<lb/>
首無玷然後敢望披雲捧日一識天顔則闔門之灰粉<lb/>
知歸百生之志願斯畢臣家雖在城多適田野久廢簮<lb/>
<pb n="KR2k0049_WYG_184-23b"/>
笏皆須營備不獲當時隨例拜謝闕庭<lb/>
　　道州刺史謝上表<lb/>
臣蒙恩授使持節道州諸軍事守道州刺史奉命星馳<lb/>
不敢遑息以今月七日到州上訖祗寵自天戰跼無地<lb/>
臣謬以孱庸早忝朝序再塵憲府三踐文昌竟不能著<lb/>
稱彌綸贊肅綱紀合行殿黜翻䝉奬任共至公之理分<lb/>
子物之憂自古審官莫斯為重臣才乏吏用識昧政經<lb/>
將何以克副聖心撫寧遐俗唯當勤宣皇化䖍奉彞章<lb/>
<pb n="KR2k0049_WYG_184-24a"/>
苦節勵精少酬萬一臣無任受恩感激之至<lb/>
　　衡州刺史謝上表<lb/>
臣伏奉五月十一日恩制授使持節衡州諸軍事守衡<lb/>
州刺史散官勲賜如故謹以七月十五日到本州上訖<lb/>
恭承寵命循顧庸虚感忭失圖戰跼無地臣聞三載陟<lb/>
明虞書盛典六條舉最漢制宏規必在上允帝俞俯諧<lb/>
師錫臣謬領郡務素無吏能䖍守國章布宣皇化匪寧<lb/>
夙夜再換炎凉仰奉陛下憂勤以恤逺人凋瘵雖檢身<lb/>
<pb n="KR2k0049_WYG_184-24b"/>
肅下不敢愧於神明而阜俗移風竟未彰於績用將何<lb/>
以特膺睿奬簡在宸心當愷悌之旁求辱循良之盛選<lb/>
省躬增惕殞首知慙謹當罄竭精誠䇿磨朽鈍庶立日<lb/>
新之効少酬天覆之恩實望聖慈照臣肝膽臣無任感<lb/>
躍屛營之至<lb/>
　　寒食謝新火及春衣表　　　　　武元衡<lb/>
中使至奉宣聖㫖賜臣新火及春衣等熒煌自天纎麗<lb/>
同降束帶斂袵盡飾之道已加捧炬迴光照臨之榮荐<lb/>
<pb n="KR2k0049_WYG_184-25a"/>
及臣以薄才濫居臺憲曠官尸禄驟涉歲年陛下未責<lb/>
前過尚容舊職忝陪班列兢惕每多載冒簮纓慙惶益<lb/>
甚今時惟清明律中姑洗當改燧火既荷維新之恩未<lb/>
去緼袍更沐衣輕之賜猥霑鄙陋曲被幽微臣雖至愚<lb/>
豈不知愧伏以先皇之徳未報陛下之澤又深揣分循<lb/>
涯過叨奬遇將仰申裨補俯効涓埃惟當以火燭心焚<lb/>
灼不忘於盡瘁以衣勵已曳婁常誓於糜軀嫉惡觸邪<lb/>
進賢惟善有死莫貳知無不為伏冀聖慈鑒臣丹慊無<lb/>
<pb n="KR2k0049_WYG_184-25b"/>
任踴躍屛營之至<lb/>
　　謝賜新火及新茶表<lb/>
中使至奉宣聖㫖賜臣新茶二斤者慈澤曲臨恩波下<lb/>
浹光燭閭里榮加微賤驚歡失圖荷戴無力臣庸鎖無<lb/>
堪謬參風憲曠官尸禄已涉歲年竊位妨賢心知不可<lb/>
陛下𢎞上天之私覆迴白日之餘光錫貢頒榮布芳新<lb/>
於令節鑚燧改火燭幽昧於蓬門既荷維新之恩更沐<lb/>
時珍之賜將何以仰申裨補俯効涓埃惟當焚灼丹誠<lb/>
<pb n="KR2k0049_WYG_184-26a"/>
激勵愚魯况先朝之恩未報陛下之澤又深省分循涯<lb/>
伏增隕越無任感戴屏營之至<lb/>
　　為河東副元帥馬司徒請刻御製箴銘碑表<lb/>
　　　　　　　　　　　　　　　權徳輿<lb/>
臣前竊睹御製賜靈鹽節度使杜希全君臣箴一篇輒<lb/>
請刻石於太原興王之都與𤣥宗所製起義堂頌碑並<lb/>
列垂訓後代光示萬邦伏奉批表及賜臣等手詔俯蒙<lb/>
允許仍賜臣一本又賜臣御製宸扆台衡銘二首幷敘<lb/>
<pb n="KR2k0049_WYG_184-26b"/>
精義微言深於羲文之㫖明訓大誡叶於舜禹之謨涵<lb/>
周詩而軼商頌準天地而懸日月五彩彰施而溢目八<lb/>
音均調以動心至於上下咸和君臣交儆僻邪無自而<lb/>
入猜虐不萌於中鬱堙底伏之氣宣强悍讒諛之説泯<lb/>
援申甫以作誡紹唐虞而追蹤誠文教之極而至治之<lb/>
本也臣餘生陋質材朽功微陛下奬勵過深寵錫逾厚<lb/>
使得獲睹殊觀接聞至音目以勲賢稱其威武跪捧震<lb/>
駭顧循悚怍實願周旋奉戴内以為子孫藏恢演昭宣<lb/>
<pb n="KR2k0049_WYG_184-27a"/>
外以垂金石刻今者琢磨已就刋刻方施至於次序篇<lb/>
章論載年月未敢即定謹令圖畫進上仍請於碑首正<lb/>
面刻作御製箴銘四字其下刻年號月日字建箴銘二<lb/>
首幷序其碑首隂面伏請準起義堂頌碑例刻年號月<lb/>
日字建其下刻臣所上表疏伏䝉批表勅語及所賜臣<lb/>
手詔庶使後之觀者尋其幷連究其本末以知盛徳之<lb/>
事懿鑠丕顯游揚無極臣之所願也不勝忻懼悃懇之<lb/>
至<lb/>
<pb n="KR2k0049_WYG_184-27b"/>
　　青帥乞朝覲表　　　　　　　　栁　冕<lb/>
臣備位方面守鎮海隅顧無理平之績猥受增秩之榮<lb/>
而不自愧者顔之厚也竊感江漢朝宗之義鹿鳴君臣<lb/>
之燕頌聲之作王道之始也國家自兵興之後不遑議<lb/>
禮方岳未朝讌樂久缺臣限以一切之制例無朝集之<lb/>
期目不覩朝廷之禮耳不聞宗廟之樂足不踐軒墀之<lb/>
地十有三年於兹矣犬馬齒衰益深戀主葵藿將暮空<lb/>
仰太陽古人云日雖不為葵藿迴光然向之者誠也臣<lb/>
<pb n="KR2k0049_WYG_184-28a"/>
職在戎馬身辭日月願因朝謁一見漢儀亦臣之誠也<lb/>
𫝊曰朝以正班爵之義㑹以訓上下之則朝㑹者禮之<lb/>
本也臣安敢忘故羣后四朝以明黜陟唐虞制也五歲<lb/>
一見以考制度殷周制也三載上計以㑹考課兩漢制<lb/>
也其或不朝則以禮讓之故孟子曰諸侯之朝天子曰<lb/>
述職一不朝則黜其爵再不朝則削其地三不朝以六<lb/>
師移之然則諸侯朝㑹尊王室也可以廢食不可以廢<lb/>
朝洎秦滅古制罷侯置郡漢立王侯並建守相聖唐稽<lb/>
<pb n="KR2k0049_WYG_184-28b"/>
古兼而用之故天下朝集三考一見皆以十月上計至<lb/>
於京師十一月禮見㑹於尚書省其朝覲也應考績之<lb/>
事至元日也陳筐篚之貢集於朝堂唱其考第進賢以<lb/>
興善簡不肖以黜惡穆穆濟濟靡然成風太宗之遺政<lb/>
也自安史亂常始有専地者矣四方多故始有不朝者<lb/>
矣戎臣恃險未有悔過者矣臣忝閫外之寄竊憤不朝<lb/>
之臣故每忘寢與食思一入覲庶因微臣率先天下則<lb/>
君臣之義親而不疎朝覲之禮廢而復興臣之幸也常<lb/>
<pb n="KR2k0049_WYG_184-29a"/>
恐負薪之疾溘先朝露覲禮不展殁於下泉臣之憂也<lb/>
又臣四年已来頻乞骸骨聖恩哀憫許為擇替無徳而<lb/>
祿殃釁荐臻臣雖上恃天慈不殞瘴癘而下悲骨肉繼<lb/>
以死䘮及聞諸將帥亡没亦衆臣自悼何徳以堪久長<lb/>
昔公子牟身在江海之上心馳魏闕之下則鄉國者人<lb/>
情不忘也闕庭者臣子之戀也朝覲者國家之大禮也<lb/>
是三者人之大願伏乞陛下憫臣丹懇許臣入朝再謁<lb/>
聖顔萬舞稱賀斯願畢矣無任懇款屏營之至<lb/>
<pb n="KR2k0049_WYG_184-29b"/>
　　辭平章軍國重事表　　　　　　裴　度<lb/>
伏以公台崇禮典冊盛儀庸臣當之實謂忝越况累承<lb/>
寵命亦為便蕃前後三度已行此禮令臣猶參樞近竊<lb/>
懼無以弼諧重此勞煩有靦面目伏乞天恩且課臣効<lb/>
官責臣實事冊命之儀特賜停罷則素餐高位空負恥<lb/>
於中心弁冕輕車免譏誚於衆口<lb/>
　　薦李源表　　　　　　　　　　李徳裕<lb/>
處士李源即故禮部尚書東都留守贈司徒忠烈公李<lb/>
<pb n="KR2k0049_WYG_184-30a"/>
憕之少子天與忠孝嗣兹貞烈以父死國難哀纒終身<lb/>
自司農寺主簿絶心禄仕垂五十年暨於衰暮多依惠<lb/>
林佛寺本憕之墅也寺之正殿即憕之寢室源過殿必<lb/>
趨未嘗登踐隨僧一食已五十年其端心執孝無有不<lb/>
至抱此貞節棄於王朝臣竊為陛下惜之<lb/>
　　代裴相公辭官表　　　　　　　劉禹錫<lb/>
臣去冬得疾近日加劇西夕之景豈能久留及其未亂<lb/>
披露誠懇臣犬馬之齒六十有七壽雖不長亦不為短<lb/>
<pb n="KR2k0049_WYG_184-30b"/>
位忝公台近十五年皆由際㑹非以才進常懼官謗以<lb/>
招國刑令被病得死保其始終為幸甚厚豈復咨嗟所<lb/>
恨者遇聖明之君不得佐成太平之化自量氣力忽恐<lb/>
奄時則心有微素無階上達伏惟聖慈照鑒臨而察之<lb/>
伏以三公非曠職之地宰相非臥理之官臣伏枕之初<lb/>
已有陳乞請罷真食兼辭貴階伏䝉優詔纔遂一事頻<lb/>
降中使慰勉再三専令御醫旦夕診視茍安名器不覺<lb/>
經時主恩則深公議不可伏思陛下臨御之始宰臣四<lb/>
<pb n="KR2k0049_WYG_184-31a"/>
人逮今零落忽已一半臣且危惙餘年幾何惟易直外<lb/>
鎮獨得無恙竊持此理權位難居伏乞賜臣停官許在<lb/>
家養疾就閒辭禄或冀有瘳害盈福謙固是神理儻天<lb/>
眷綢厚念以伏事多年臣之所陳未蒙便遂則國朝勲<lb/>
舊以疾辭位者皆得致仕使其家居足以頤養既有成<lb/>
例著於舊章伏望天恩特賜哀允<lb/>
　　栁州刺史謝上表　　　　　　　栁宗元<lb/>
臣伏奉三月十三日制除臣使持節栁州諸軍事守栁<lb/>
<pb n="KR2k0049_WYG_184-31b"/>
州刺史以六月二十七日到州上訖臣早以文律參於<lb/>
士林徳宗皇帝選於衆流擢列御史陛下嗣登寶位微<lb/>
臣官在禮司百寮稱賀皆臣草奏臣以不慎交友旋及<lb/>
禍訩聖恩𢎞貸謫在善地累更大赦獲奉詔追違離十<lb/>
年一見宫闕親受朝命牧人逺方漸輕不宥之辜特奉<lb/>
分憂之寄銘心鏤骨無報上天謹當宣布詔條竭盡駑<lb/>
蹇皇風不異於遐邇聖澤無間於華夷庶答鴻恩以塞<lb/>
餘罪無任感恩隕越喜懼之至謹遣軍事十將劉伯通<lb/>
<pb n="KR2k0049_WYG_184-32a"/>
奉表以聞<lb/>
　　代栁公綽謝上任表<lb/>
肅恭休命晨夜趨程祇荷寵私不遑寢食臣聞古之制<lb/>
爵禄者爵以居有徳禄以養有功臣本書生宦不期達<lb/>
值陛下文明撫運大闡元猷捜采衆才幸忝甄録歴踐<lb/>
中外星霜屢移曾無涓塵上答鴻造忘其薄陋委之雄<lb/>
藩顧無綏馭之能謬忝澄清之寄將何以敷宣皇澤普<lb/>
諭天慈唯當察慝以為防視俗而為教蠲除細故務安<lb/>
<pb n="KR2k0049_WYG_184-32b"/>
黎獻庶幾清浄無擾以慰逺人臣不勝忝冒荷恩之至<lb/>
　　忠州刺史謝上表　　　　　　　白居易<lb/>
臣以去年十二月十二日伏奉勅㫖授臣忠州刺史以<lb/>
今月二十八日到本州當日上訖殊恩收奬非次昇遷<lb/>
感戴驚惶殞越無地臣性本疎愚識惟褊狹早䝉採録<lb/>
擢在翰林僅歴五年每知塵忝竟無一字上答聖明及<lb/>
移秩宫寮卑宂疎賤不能周慎自取悔尤猶蒙聖慈曲<lb/>
賜容貸尚加禄食出佐潯陽一志憂惶四年循省晝夜<lb/>
<pb n="KR2k0049_WYG_184-33a"/>
寢食未嘗敢安負霜枯葵雖思向日委風黄葉敢望霑<lb/>
春豈意天慈忽加詔命特從佐郡寵授専城喜極魂驚<lb/>
感深泣下方今淮蔡底定兩河乂寧臣得為昇平之人<lb/>
遭遇已極况居符竹之寄榮幸實多誓當負刺慎正履<lb/>
冰勵節下安凋瘵上副憂勤未死之間期展微効跼身<lb/>
地逺仰首天高螻蟻之誠伏希憐察無任感激懇款彷<lb/>
徨之至謹遣某官某乙奉表陳謝以聞元和十四年三<lb/>
月二十八日<lb/>
<pb n="KR2k0049_WYG_184-33b"/>
　　杭州刺史謝上表<lb/>
臣去年七月十四日䝉恩除授杭州刺史屬汴路未通<lb/>
取襄漢路赴任水陸七千餘里晝夜奔馳以今月一日<lb/>
到本州當日上訖上分憂寄内省庸虛仰天戴恩跼地<lb/>
失次臣謬因文學忝厠班行自先朝黜官以来六年放<lb/>
棄逢陛下嗣位之後數月徵還生歸帝京寵在郎署不<lb/>
踰年擢知制誥未周歲正授舍人出泥登霄從骨生肉<lb/>
惟有一死擬將報恩旋屬邊隔不寧朝廷多事當陛下<lb/>
<pb n="KR2k0049_WYG_184-34a"/>
旰食宵衣之日是微臣輸肝瀉膽之時雖進獻愚衷或<lb/>
期有補而退思事理多不合宜臣猶自知况在天鑒忝<lb/>
非土木如履冰泉合當鼎鑊之誅尚忝藩宣之寄才小<lb/>
官重恩深責輕欲答生成未知死所惟當夙興夕惕焦<lb/>
思苦心恭守詔條勤恤人隠下蘇凋瘵上副憂勤萬分<lb/>
之恩冀酬一二仰天舉首望闕馳心葵藿之志徒傾螻<lb/>
蟻之誠難達無任感恩懇切之至長慶二年<lb/>
　　蘇州刺史謝上表<lb/>
<pb n="KR2k0049_WYG_184-34b"/>
臣伏奉三月四日恩制授使持節蘇州諸軍事守蘇州<lb/>
刺史臣以某月二十九日𤼵東都今月五日到州當日<lb/>
上訖時當明盛寵在藩條祇命荷恩以感以懼伏惟陛<lb/>
下嗣膺厯數重造寰區將致昇平在先政化詢求牧首<lb/>
勤恤黎元實陛下慎選惟良之秋責成共理之日也臣<lb/>
以微陋早忝班行首自中書舍人出為杭州刺史幸免<lb/>
敗缺實無政能已䝉寵榮入改宫相今奉恩寄又分郡<lb/>
符奬飭具載於詔中慶幸實生於望外况當今國用多<lb/>
<pb n="KR2k0049_WYG_184-35a"/>
出江南江南諸州蘇最為大兵數不少税額至多土雖<lb/>
沃而尚勞人徒庶而未富宜擇循良之吏委以撫綏豈<lb/>
臣瑣劣之才合當任使然既成命敢不誓心必擬夕惕<lb/>
夙興焦心苦節惟詔條是守惟人瘼是求諭陛下憂勤<lb/>
之心布陛下慈和之澤則亭育之下疲人自當感恩而<lb/>
歲時之間微臣或希報効塵黷皇鑒吐露赤誠寵至空<lb/>
驚恩深未答無任慚惶懇激之至謹差軍事散將某乙<lb/>
奉表陳謝以聞<lb/>
<pb n="KR2k0049_WYG_184-35b"/>
　　為太原鄭尚書謝賜旌節等表　　令狐楚<lb/>
今月七日中使尹偕至伏奉勅書手詔慰喻臣及將仕<lb/>
參佐等幷賜臣官告旌節寵命併臨榮光疊至欽承捧<lb/>
受感惕難勝臣昔為諸生所冀微禄揣摩鉛鈍際㑹清<lb/>
平伏惟皇帝陛下至徳配天大明並日朝有多士國無<lb/>
幸人若臣庸虚何足比數階縁所職被服殊私居郎吏<lb/>
之中已為饕竊立戎旃之下安所堪任前奉詔書除臣<lb/>
節度託肺腸而三省覺魂魄之九飛懇款未申恩光荐<lb/>
<pb n="KR2k0049_WYG_184-36a"/>
至使從天下拜迎而萬姓懽呼王在日中照臨而一方<lb/>
安泰編綸言於寶軸揮宸翰於綵牋既賜諸侯之旌又<lb/>
降將軍之節委之刑賞許以便宜臣實何人忽蒙斯寵<lb/>
重如山壓薰若火炎無以為容不知自處謹以今日準<lb/>
勅拜受訖伏以旌唯進善節以詰姦昔常𫝊聞今則祇<lb/>
受度才非將雖天地所知禀令於君豈風塵敢犯誓當<lb/>
保安四境和叶三軍灑帝澤於州閭振皇威於邊境難<lb/>
酬天造庶竭臣心所守有限不獲陳謝無任感戴忭躍<lb/>
<pb n="KR2k0049_WYG_184-36b"/>
之至<lb/>
宋<lb/>
　　代陳州李相公陳情表　　　　　楊　億<lb/>
臣聞匈奴未賓去病以之辭第先零尚熾充國由是請<lb/>
行臣雖至愚常慕前烈輒兹披露甘俟誅夷竊以無用<lb/>
之臣明君不畜彼其之子載籍攸譏况臣爵為通侯任<lb/>
居方鎮權兼節鉞位峻台槐厚禄萬鍾深負素飱之愧<lb/>
元戎十乘莫伸汗馬之勞方今邊候多虞軍書尚警朝<lb/>
<pb n="KR2k0049_WYG_184-37a"/>
廷未得以高枕帷幄頗聞於運籌而臣世受國恩身膺<lb/>
閫寄禽息鳥視徒自取於便安烽舉燧燔曾不思於効<lb/>
用豈人言之可畏實鬼瞰以是憂每念及兹毛髪俱聳<lb/>
伏望陛下曲迴元造洞鑒丹誠許於戎行之間乃至重<lb/>
難之處賜之驅䇿俾効疲駑焚老上之龍庭誓殲餘孽<lb/>
褁伏波之馬革庶畢乃心憤發由衷兢惶俟命<lb/>
　　第三表<lb/>
臣近者再貢封章備傾忠款忽奉優詔未賜允俞俯僂<lb/>
<pb n="KR2k0049_WYG_184-37b"/>
無從隕越於下竊以賈生一匹夫耳乃願繫於單于卜<lb/>
式彼何人斯猶誓死於南越况臣職居連帥位冠列藩<lb/>
大斾髙牙任雄節制貂冠蟬冕地峻公卿台端無汗馬<lb/>
之勞竊禄有懸貆之誚矧惟家世際㑹國朝爰念先臣<lb/>
逮事太祖契風雲之嘉㑹被雨露之殊私乃至延賞後<lb/>
昆冒榮昭代而不能圖勲竹帛濟美箕裘但恃夤縁仰<lb/>
希覆燾負乘致寇必自取於顛擠懷安敗名實有孤於<lb/>
豢養况今斧扆尚煩於旰昃邊陲未掃於欃槍帷幄之<lb/>
<pb n="KR2k0049_WYG_184-38a"/>
臣方圖於廟勝介胄之士咸願於身先如臣忠烈之餘<lb/>
况忝崇髙之位茍貪寵禄輒避征行何以報累朝之恩<lb/>
何以塞輿人之誦伏望陛下恕以再三之瀆鑒兹丹赤<lb/>
之誠俾執干戈以守方面况臣齒髪雖暮亦可强飯於<lb/>
廉頗膽氣未衰豈愧横行之樊噲誓約齎於絶漠願喋<lb/>
血以鏖兵執金皷以長驅隕鋒鏑而無恨憤悱斯極陳<lb/>
述尤煩干冒宸嚴期於得請<lb/>
　　謝降詔不允所請表<lb/>
<pb n="KR2k0049_WYG_184-38b"/>
臣近者不自揣循輒傾愚瞽屢陳奏牘上扣天閽罄犬<lb/>
馬之誠蓋思報主犯雷霆之怒豈敢顧身方懷惟谷之<lb/>
憂忽降封泥之詔靡加罪戾曲示褒揚撫已無從戴恩<lb/>
彌厚伏念臣掄才甚薄冒寵居多領近輔之雄藩據中<lb/>
台之顯位賦禄至厚殆踰千戸之封衛社無功空忝三<lb/>
軍之帥徒晏安於富貴實靦厚於心顔屬邊戍之未寧<lb/>
固戎臣之思奮繫單于之頸孰不有心搴翎侯之旗人<lb/>
皆賈勇爰述乃誠之懇迫兼陳奕世之夤緣以至徵前<lb/>
<pb n="KR2k0049_WYG_184-39a"/>
朝戚屬之家未嘗避一時軍旅之役披堅執銳必誓於<lb/>
身先冒刃摧鋒庶求於死所少塞素餐之謗免貽青史<lb/>
之羞徒罄勤拳終成孟浪瀆尊不已既罹犯上之愆獲<lb/>
罪攸宜合正投荒之典豈謂陛下俯矜僭越特示優容<lb/>
未寘金科曲頒芝檢八行睿㫖備極於丁寧一介微軀<lb/>
豈勝於隕越仰戴乾坤之造曷酧雨露之施<lb/>
　　進瞻彼南山詩表　　　　　　　司馬光<lb/>
臣聞天尊地卑道之常也而乾下坤上謂之泰豈非陽<lb/>
<pb n="KR2k0049_WYG_184-39b"/>
不下隂則無以行其施君不交臣則無以得其心是以<lb/>
詩人歌頌其君之徳多稱飲食飫燕之豐鐘皷筦磬之<lb/>
樂車服旌旂之盛幣帛錫予之多蓋以君臣兄弟朋友<lb/>
之際舍此無以相交也雖然人君不以誠心加之則此<lb/>
四者雖美無益也故鹿鳴曰我有㫖酒以燕樂嘉賓之<lb/>
心彤弓曰我有嘉賓中心貺之此言君臣之恩不由外<lb/>
來也伏見陛下以十二月二十三日二十七日再幸天<lb/>
章閣悉召宰輔侍從之臣徧觀瑞物及先帝御書御集<lb/>
<pb n="KR2k0049_WYG_184-40a"/>
又幸寶文閣親為飛白書幷御墨紙筆以賜羣臣又賦<lb/>
詩命羣臣屬和又幸羣玉殿置酒作樂比暮而罷其酒<lb/>
醪殽䔩羅花金器多出禁中於二十七日仍面諭羣臣<lb/>
以前日之燕辦於造次未盡朕心故欲重與卿等為樂<lb/>
今天下方無事毋惜盡醉以稱朕意是日凡為燕之具<lb/>
又加厚於前其所以勞徠存撫羣臣莫非出於陛下之<lb/>
志者是以羣臣膏沐寵光被服徳音熏蒸條鬯浹於肌<lb/>
膚淪於骨髓固不待飲食而先醉飽矣退而詠歌聖徳<lb/>
<pb n="KR2k0049_WYG_184-40b"/>
流布四方聞者無不咨嗟歎息以為陛下之於羣臣可<lb/>
為無負而羣臣實負陛下多矣茍有可以死於其職補<lb/>
益萬分莫敢愛也竊以羣臣前後受陛下爵位廩禄饗<lb/>
燕賜予固已多矣未有如今日之歡欣感激深厚切至<lb/>
上下如一者其故何哉此非外物豐衍所能致也正由<lb/>
陛下加之誠心而已矣陛下方將推廣此心以被天下<lb/>
至於朝廷之政進賢退不肖賞善罰惡無不盡誠以求<lb/>
之臣見四海之内如殿堂之上無不沉酣於茂恩饜飫<lb/>
<pb n="KR2k0049_WYG_184-41a"/>
於盛徳矣不勝鼓舞抃蹈之至謹成瞻彼南山詩七章<lb/>
隨表上進文采鄙野不自揣度羞汚盛時伏惟陛下察<lb/>
其狂簡而裁其罪罰焉<lb/>
　　進古文孝經指解表<lb/>
臣聞聖人之徳莫加於孝猶江河之有源草木之有本<lb/>
源逺則流大本固則葉繁是以由古及今臣畜四海未<lb/>
有孝不先隆而能宣昭功化者也伏惟陛下純孝之性<lb/>
𤼵於自然動静云為必咨訓典起居出入不忘先烈以<lb/>
<pb n="KR2k0049_WYG_184-41b"/>
為滁州者太祖皇帝所以禽馘姦桀肇開王迹幷州者<lb/>
太宗皇帝所以芟夷僭亂混一九圍澶州者真宗皇帝<lb/>
所以攘却貪殘億寧華夏皆大勲懿業威靈所存遂命<lb/>
有司分建原廟圖續聖容躬題扁榜嚴奉之禮備盡恭<lb/>
勤羽衛供帳率從豐衍兹有以見陛下尊顯祖宗之意<lb/>
無不至矣經曰愛敬盡於事親而徳教加於百姓刑於<lb/>
四海夫以陛下天授之資愛敬之志而又念夫百官者<lb/>
祖宗之百官不可以私非其人府庫者祖宗之府庫不<lb/>
<pb n="KR2k0049_WYG_184-42a"/>
可以賞非其功法令者祖宗之法令不可以罰非其罪<lb/>
慎之重之益自儆戒如是則為無不成求無不給榮名<lb/>
之彰炳如日月基緒之固巍如泰山黎民乂安四夷懷<lb/>
服草木禽魚靡不茂豫此誠孝徳之極致也臣愚幸得<lb/>
補文館之缺以經史為職竊覩秘閣所藏古文孝經先<lb/>
秦舊書𫝊註遺逸孤學堙微不絶如綫是敢不自揆量<lb/>
妄以所聞為之指解雖才識褊淺無能𤼵明庶幾因聖<lb/>
人之言得少闗省覽則糞土之臣榮願足矣其古文孝<lb/>
<pb n="KR2k0049_WYG_184-42b"/>
經指解一卷謹隨表奉進以聞<lb/>
　　進通志表<lb/>
臣聞治亂之原古今同體載在方冊不可不思臣少好<lb/>
史學病其煩冗常欲刪取其要為編年一書力薄道悠<lb/>
久而未就今兹伏遇陛下丕承基緒留意萟文開延儒<lb/>
臣講求古訓臣有先所述通志八卷起周威烈王二十<lb/>
三年盡秦二世三年史記之外參以佗書於七國興亡<lb/>
之迹大畧可見文理迂疎無足觀采不敢自匿謹繕寫<lb/>
<pb n="KR2k0049_WYG_184-43a"/>
隨表上進<lb/>
　　謝賜資治通鑑序表<lb/>
伏䝉聖恩令臣讀所修資治通鑑仍面賜御製御書序<lb/>
一篇者臣性識駑鈍學問空淺偶自幼齡粗涉羣史常<lb/>
欲芟去蕪雜𤼵揮精雋窮探治亂之迹上助聖明之鑑<lb/>
功大力薄任重道悠徒懷寸心行將白首伏遇先皇帝<lb/>
若稽古道博采微言俾摭舊聞遂伸微志尚方紙墨分<lb/>
於奏御之餘内閣圖書從其假借之便未遑汗簡已泣<lb/>
<pb n="KR2k0049_WYG_184-43b"/>
遺弓陛下祇服駿命丕承前烈臣以屬稿有緒不可不<lb/>
成受詔所為不敢不上銓次無法牴牾實多仰汚覽觀<lb/>
伏須罪戾豈謂陛下赦其狂簡賞其専勤思所以旌異<lb/>
於佗書焜燿於羣下特𤼵殊恩不用常例屬當勸講之<lb/>
始俾參經史之末迨此清閒命之進讀而又序其本原<lb/>
冠於篇帙𤼵言為典肆筆成書炳蔚互變如虎豹之明<lb/>
灝噩無涯逾商周之盛况復褒貶是非古人有所未至<lb/>
造端立意愚臣不能自言陛下一賜指陳渙然冰釋至<lb/>
<pb n="KR2k0049_WYG_184-44a"/>
於博而得其要簡而周於事典刑之總㑹冊牘之淵林<lb/>
臣實何人克堪此語若乃嘉文宣以作則援貞觀而為<lb/>
師兹實生民之福豈伊微臣之幸竊以周之南董漢之<lb/>
遷固皆推高一時播美千載未有親屈帝文特紆宸翰<lb/>
曲蒙奬飾大振輝光如臣樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>小才固非先賢之比便<lb/>
蕃茂澤獨専後世之榮退自揣循殆無容措遂使螢燐<lb/>
末照依日月以永存草木常名附天地而不朽臣不任<lb/>
懇款之至<lb/>
<pb n="KR2k0049_WYG_184-44b"/>
　　謝提舉崇福宫表<lb/>
伏奉勅命宜令再任提舉西京崇福宫者囊奏上陳始<lb/>
虞報罷黈聰垂聽亟沐頒恩祇荷寛優伏增兢悸伏念<lb/>
臣才非適用學不知方被遇三朝忝塵二禁汚天光之<lb/>
顧問侍經席之從容亦嘗委總憲司訖無報稱擢陪樞<lb/>
府不敢叨居剖竹雍都蔑聞於治效分臺洛邑幸養於<lb/>
沉疴仍再領於祠庭遂十更於歲籥頃自受命先帝俾<lb/>
刋舊聞逮陛下之鑽圖𤼵徳音而繼至而臣擕槀在外<lb/>
<pb n="KR2k0049_WYG_184-45a"/>
奏編未經蓋簡冊之浩繁致歲時之淹久雖官守無事<lb/>
慙四體之不勤而史學紬書實寸隂之是惜懼先溝壑<lb/>
以負恩私久去班行顧其他而無補坐糜禄廩嘗自訟<lb/>
而靡遑尚或無厭復求自便輒披私懇輕冒宸嚴豈謂<lb/>
陛下大徳包荒至明燭逺罔責再三之瀆曲垂開可之<lb/>
私蓋特出於異恩故不拘於常法乾坤至大雖萬物皆<lb/>
遂其生雨露新霑或一夫獨被其澤惟顓愚之無狀容<lb/>
僥倖以兹多臣敢不深戒宴安祇勤夙夜畢精撰述圖<lb/>
<pb n="KR2k0049_WYG_184-45b"/>
報生成<lb/>
　　進資治通鑑表<lb/>
先奉勅編集歴代君臣事迹又奉聖㫖賜名資治通鑑<lb/>
今已了畢者伏念臣性識愚魯學術荒疎凡百事為皆<lb/>
出人下獨於前史粗嘗盡心自幼至老嗜之不厭每患<lb/>
遷固以来文字繁多自布衣之士讀之不徧况於人主<lb/>
日有萬幾何暇周覽臣嘗不自揆欲刪削宂長舉撮機<lb/>
要専取闗國家興衰繫生民休戚善可為法惡可為戒<lb/>
<pb n="KR2k0049_WYG_184-46a"/>
者為編年一書使先後有倫精粗不雜私家力薄無由<lb/>
可成伏遇英宗皇帝資睿智之性敷文明之治思歴覽<lb/>
古事用恢張大猷爰詔下臣俾之編集臣夙昔所願一<lb/>
朝獲伸踴躍奉承惟懼不稱先帝仍命自選辟官屬於<lb/>
崇文院置局許借龍圖天章閣三館秘閣書籍賜以御<lb/>
府筆墨繒帛及御前錢以供果餌以内臣為承受眷遇<lb/>
之榮近臣莫及不幸書未進御先帝違棄羣臣陛下紹<lb/>
膺大統欽承先志寵以冠序賜之嘉名每開經筵嘗令<lb/>
<pb n="KR2k0049_WYG_184-46b"/>
進讀臣雖頑愚荷兩朝知待如此其厚隕身䘮元未足<lb/>
報塞茍智力所及豈敢有違㑹差知永興軍以衰疾不<lb/>
任治劇乞就宂官陛下俯從所欲曲賜容養差判西京<lb/>
留司御史臺及提舉嵩山崇福宫前後六任乃聽以書<lb/>
局自隨給之禄秩不責職業臣既無他事得以研精極<lb/>
慮窮竭所有日力不足繼之以夜徧閱書史旁采小説<lb/>
簡牘盈積浩如煙海抉擿幽隐校計毫釐上起戰國下<lb/>
終五代凡一千三百六十二年修成二百九十四卷又<lb/>
<pb n="KR2k0049_WYG_184-47a"/>
畧舉事目年經國緯以備檢尋為目録三十卷又參考<lb/>
羣書評其同異俾歸一塗為考異三十卷合三百五十<lb/>
四卷自治平開局迨今始成歲月淹久其間牴牾不敢<lb/>
自保罪負之重固無所逃重念臣違離闕庭十有五年<lb/>
雖身處於外區區之心朝夕寤寐何嘗不在陛下左右<lb/>
顧以駑蹇無施而可是以専事鈆槧用酬大恩庶竭涓<lb/>
塵少裨海岳臣今筋骸癯瘁目視昏近齒牙無幾神識<lb/>
衰耗目前所為旋踵遺忘臣之精力盡於此書伏望陛<lb/>
<pb n="KR2k0049_WYG_184-47b"/>
下寛其妄作之誅察其願忠之意以清閒之燕時賜省<lb/>
覽監前世之興衰考當今之得失嘉善矜惡取是捨非足<lb/>
以懋稽古之盛徳躋無前之至治俾四海羣生咸䝉其<lb/>
福則臣雖委骨九泉志願永畢矣謹奉表陳進以聞<lb/>
　　上太皇太后謝賜生日禮物表<lb/>
伏䝉聖慈以臣生日特降詔書賜臣米麵羊酒者至仁<lb/>
垂眷多物分頒拜賜惟優汗顔有靦伏念臣器能淺陋<lb/>
術學迂疎仰膺簡注之隆進備弼諧之職適及始生之<lb/>
<pb n="KR2k0049_WYG_184-48a"/>
旦復叨厚下之恩及養無因感劬勞於兹日致禮有秩<lb/>
蒙慶澤以自天此蓋伏遇坤厚兼容母慈廣被重近司<lb/>
之責任推異數以勸官特加餼廩之儀以示寵光之渥<lb/>
所生無忝敢忘夙夜之勤來事可為益圖忠義之報<lb/>
　　謝賜資治通鑑表　　　　　　　張舜民<lb/>
臨政願治乃聖主之用心受詔修書皆儒臣之能事成<lb/>
而進御寵以匪頒何彼下臣遽霑優賜恭惟陛下生知<lb/>
典學性好觀書豈止求之多聞實欲輔之自得然萬幾<lb/>
<pb n="KR2k0049_WYG_184-48b"/>
叢委載籍紛繁自學者不得徧窺况人主何暇周覽思<lb/>
有所述頗難其人疇若人哉莫如光者給尚方之筆札<lb/>
萃三館之圖書許自辟官用資檢討量加常俸不責課<lb/>
程上下馳騁於數千載之間出入將隨於十九年之内<lb/>
其間明君良臣箴規議論切磨之精語名將循吏方畧<lb/>
條教魁梧之偉功休咎庶徵之原天人相與之際抉摘<lb/>
姦宄褒崇善良網羅羣言囊括舊史如海之藏珍怪魚<lb/>
龍之無數如山之包草木鳥獸之難名披分畎澮之末<lb/>
<pb n="KR2k0049_WYG_184-49a"/>
流蔽映彫蟲之小技旅遊東國常屢嘆於斯文留滯終<lb/>
南遂克終於先業雖古者興亡事迹固已燦然而光之<lb/>
筋力精神於此盡矣尚苦言官之督責熟諳俚俗之謗<lb/>
嗤卒成一代之書仰副兩朝之志掲為通鑑時則弗迷<lb/>
資彼治原捨兹安出神宗皇帝欽講筵而進讀揮宸翰<lb/>
以賜名製序而冠其篇端鏤板而布之天下仰君臣之<lb/>
際㑹已極丹青何父子之淪亡忽悲風露豈謂門牆之<lb/>
舊物退收鉛槧之微功開卷涕流拜嘉汗浹此乃伏遇<lb/>
<pb n="KR2k0049_WYG_184-49b"/>
陛下聰明迪祖宵旰思皇留神於乙夜之勤訪問於西<lb/>
清之奥伏遇太皇太后敉寧大業持載烝民安所寶之<lb/>
檢慈格無疆之壽考逺追三鑑坐振四維顧一介之靡<lb/>
遺與羣賢而樂共儲無儋石曾非菽水之憂家有賜書<lb/>
留作子孫之寶<lb/>
　　代文潞公謝太皇太后表　　　　張　耒<lb/>
稽留君命敢求免於刑誅惠養老臣不使勞其筋力仰<lb/>
睿思之從欲撫衰志以知榮伏惟太皇太后厚徳無疆<lb/>
<pb n="KR2k0049_WYG_184-50a"/>
至仁在上神孫臨祭知保依之聖功多士充庭見肅雍<lb/>
之盛徳恩及草木喜同天人臣幸以餘齡獲逢盛旦雖<lb/>
籩豆駿奔之事徒有心哉而禮樂大備之時為後死者<lb/>
豈不偶爾尚足矜榮<lb/>
唐<lb/>
　　諫皇太子牋　　　　　　　　　薛元超<lb/>
臣聞位隆載鼎居之者匪易業峻承祧守之者為重何<lb/>
則天下之本屬在元良歴選前修藹尋往𫝊伏惟殿下<lb/>
<pb n="KR2k0049_WYG_184-50b"/>
畫堂凝社幼彰岐嶷雕宫誔睿夙擅温文大孝因心不<lb/>
由於外奬深仁植學性禀於自然故能聿膺景福式光<lb/>
正緒皇基永固宸構克昌加以識贍機物天姿獨秀生<lb/>
知之量振古莫儔比者監守務殷親覽政事所闗視聽<lb/>
决斷如流凡有朝野僉論歸美况臣委質階陛齒跡宫<lb/>
闈恭聞喜躍實百恒品區區所望惟願盛徳日新勵兹<lb/>
三善無忘四術率土蒼生幸甚見去年之内數召學士<lb/>
等入討論經籍亹亹不倦此之令問播於邇遐在外聞<lb/>
<pb n="KR2k0049_WYG_184-51a"/>
者誰不欣然今夏已来接對遂簡講藝之道有謝曩時<lb/>
臣之事君在於無隠敢縁兹義輒獻愚忠但臣知識庸<lb/>
淺未足以𤼵明雅訓求之史𫝊請揚㩁而言焉昔漢苑<lb/>
招賢高軒洞敞曹園愛客飛蓋連隂此乃副君之待士<lb/>
也亦有推心鄭衆每佇於<graphic n="KR1460" url="https://raw.githubusercontent.com/kanripo/KR-Gaiji/master/images/KR1460.png" mimeType="image/png"/>詢降禮桓榮用承於誨命<lb/>
此則副君之尊師也魏太祖征并州留太子在鄴頗出<lb/>
畋獵崔季珪進而諫曰盤於遊田書之所誡魯侯觀魚<lb/>
春秋譏之周孔之格言二經之明義也深惟儲副以身<lb/>
<pb n="KR2k0049_WYG_184-51b"/>
為寶今忽馳騖陵險誠有識者所以惻心惟太子燔翳<lb/>
捐畢以塞衆望太子報曰昨奉嘉命廣開正路翳已壊<lb/>
矣畢亦去焉師傅之言實獲我心晉明帝之在東宫中<lb/>
庶子温嶠中舍人劉放諫馬射曰臣聞千金之子猶不<lb/>
垂堂以萬乘之貳若有駭駟之艱豈可不熟念殿下縱<lb/>
一日之娛忘萬代之基凡人猶知其不可况在聖明太<lb/>
子答云省所陳明卿等動静數示此則副君之納諫不<lb/>
以為嫌者也非獨一時之美事固亦千載之芳猷且思<lb/>
<pb n="KR2k0049_WYG_184-52a"/>
患豫防著於易象樂不可極陳之禮經列聖典謨可為<lb/>
龜鏡殿下昔在藩邸時以打毬為戲當此之日已經墜<lb/>
馬近取諸身足為深鑑又陛下仁孝之徳聞於四海自<lb/>
車駕𤼵後天慈許入苑内臣竊惟殿下之意既承恩㫖<lb/>
始復出遊適以上副聖懷非徇盤遊之樂固以苑囿之<lb/>
地草樹極深絶磴危嶠往往而有控纎離之馬影踰流<lb/>
電擁太阿之劍氣駭奔星截輕禽逐狡兔倘有衝勒之<lb/>
變雖悔何追如户奴等色非是一種或反逆之裔或破<lb/>
<pb n="KR2k0049_WYG_184-52b"/>
亡之餘夷狄遺醜兼在其數宻計兇謀理難懸測忽有<lb/>
潛身翳薈侍衛不虞白龍魚服事出慮表臣每一思至<lb/>
此魂爽飛越夫為人子者不登高不臨深恐近於危辱<lb/>
也故樂正子春下堂傷足數月不出猶有憂色弟子問<lb/>
之子春曰君子跬步不敢忘孝之道是以有憂色也子<lb/>
春匹夫尚知愛其身體儲后之尊何可以不慎焉倘馬<lb/>
逢驚佚微致毁傷豈不上貽二聖之憂下乖兆人之望<lb/>
伏謂打毬馳射深是危機天后所賜誡書殷勤至切網<lb/>
<pb n="KR2k0049_WYG_184-53a"/>
羅今古罕得名言竊循㫖要在於循懷虛已書云山林<lb/>
隠逸草澤高人揔萃春坊冀朝夕設對採其匡贊廣納<lb/>
忠規機務之餘遊心墳籍瑩襟靈於藝圃散耳目於書<lb/>
林披帙横經克勤無怠此之至戒亦何不思殿下敦崇<lb/>
儒術闡揚文藝爰置學士奬拔人物應斯舉者若登龍<lb/>
津莫不延頸企踵恩承顧盼皆願隳肝膽露款誠布衣<lb/>
之交一言相託尚有懷知己之遇銜國士之恩殿下數<lb/>
存按引與其切磋道義竭忠進善必日有異聞則玉裕<lb/>
<pb n="KR2k0049_WYG_184-53b"/>
彌光金聲自逺頃日時景炎爝不敢望以引召今高秋<lb/>
戒序景物漸涼伏乞聽政餘閒留情墳典所讀班史請<lb/>
畢殘功前者别勅賜物本録殿下書進時請臨池染翰<lb/>
使筆力轉遒仍請逐月一兩度摠喚學士因為設食文<lb/>
學張君相素明莊老命之談説能暢𤣥風殿下假以温<lb/>
顔人各申其藝業鈎深理窟者思憤懷蛟摭實詞條者<lb/>
文成吐鳳此亦一時之竒觀可以澡慮怡神預在宫僚<lb/>
人知自効便辟取容者疎之正直不撓者親之棄不急<lb/>
<pb n="KR2k0049_WYG_184-54a"/>
之務而省遊娛絶無益之慾而敦節儉以儒墨為城池<lb/>
翺翔其際以禮義為干櫓棲息其間一則遵天后誡書<lb/>
不敢失墜二則挹古人遺範有所𤼵揮豈不美歟豈不<lb/>
盛歟殿下居養徳之辰天下屬望聰明睿智何所不察<lb/>
右稍加引納實廣徳音臣曲荷財成濫䝉委任雲雨之<lb/>
施預霑於品物丘山之恩久越於涯涘懼速官謗罔寘<lb/>
心靈不揆謏聞輕陳短見庶同纎壒敢類涓埃所冀增<lb/>
山之高裨海之闊臣某頓首謹言<lb/>
<pb n="KR2k0049_WYG_184-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百八十四<lb/>
</p>
<p>
</p>
  </div>
</body>
</text>
</TEI>
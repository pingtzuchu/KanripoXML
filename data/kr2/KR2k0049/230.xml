<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志巻二百三十</head> <lb/>
    <p>
<pb n="KR2k0049_WYG_230-1a"/>
欽定四庫全書<lb/>
　山西通志巻二百三十<lb/>
　　雜志<hi>三</hi>
梁開平二年使其將李思安攻潞州營於壺闗伐木為<lb/>
　栅破一大木木中朱書文六字曰天十四載石遲思<lb/>
　安表上之其羣臣皆賀以為十四年必有逺夷貢稱<lb/>
　寳者其司天少監徐鴻獨謂其所親曰遲右無之字<lb/>
　為犀號者上天符命豈缺文乎吾以為丙申之嵗當<lb/>
<pb n="KR2k0049_WYG_230-1b"/>
　有石氏王此地者移四字中兩豎畫置天字左右即<lb/>
　丙字也移四字外圏以十貫之即申字也後至丙申<lb/>
　嵗晉髙祖以石姓起并州如鴻之言<hi>稽神錄</hi>
王晏徐州滕人初為軍校與平陸人王興善其妻亦相<lb/>
　為娣姒漢時晏為建雄節度使乃薄興興不能安晏<lb/>
　妻病興語人曰吾能治之晏遽訪興興曰吾非能醫<lb/>
　但以公在陜時止一妻今妓妾甚衆得非待糟糠之<lb/>
　薄致夫人怏怏成疾耶若能斥去女侍夫人之疾可<lb/>
<pb n="KR2k0049_WYG_230-2a"/>
　立愈晏以為謗己乃誣以他事悉案誅其夫婦<hi>五代史</hi>
李嗣昭妻楊氏善畜財平生居積行販至貲百萬梁圍<lb/>
　夾城彌年軍用乏絶楊氏之積葢有助焉及子繼韜<lb/>
　叛附梁同光初乃齎銀數十萬兩至洛京厚賂宦官<lb/>
　伶人皆為言繼韜初無惡意楊夫人亦以賂謁劉皇<lb/>
　后又言嗣昭功臣宜䝉恩貸由是荘宗釋繼韜晚而<lb/>
　存一子繼忠家於晉陽楊氏所積餘貲猶鉅萬晉髙<lb/>
　祖起兵太原契丹求賂貸於繼忠以取足髙祖甚徳<lb/>
<pb n="KR2k0049_WYG_230-2b"/>
　之以為忻棣單三州刺史楊氏平生積産嗣昭父子<lb/>
　三人賴之<hi>同上</hi>
莊宗既即位猶襲故態身預俳優尚方進御巾裹名品<lb/>
　曰新令伶人所預尚有合其遺製者曰聖逍遙<hi>清異錄</hi>
莊宗攻梁軍於夾城得符道昭妻侯氏寵專諸宫宫中<lb/>
　謂之夾寨夫人莊宗出兵四方常以侯氏從軍<hi>五代史</hi>
唐同光四年遣夏魯竒族朱友謙家屬於河中魯竒至<lb/>
　其家友謙妻張氏率其宗族朱百餘口見魯竒曰朱<lb/>
<pb n="KR2k0049_WYG_230-3a"/>
　氏宗族當死願無濫及平人乃别其婢僕百人以其<lb/>
　族百口就刑張氏入室取其鐵劵示魯竒曰此上所<lb/>
　賜也不知為何言語魯竒亦為之慙友謙死其將史<lb/>
　武等七人皆坐友謙族誅天下寃之<hi>五代史</hi>
清泰中雍邱髙頔舉進士同軰紿之曰何不從裴僕射<lb/>
　求知乎時裴皥以左僕射致仕後進無至其門者頔<lb/>
　性淳樸信其言以文贄于皥明年侍郎馬裔孫知貢<lb/>
　舉乃皥門下士也皥以頔語之遂擢乙科<hi>同上</hi>
<pb n="KR2k0049_WYG_230-3b"/>
清泰燕服凡兩品幞巾李家寛者漆地加土線稜盤四<lb/>
　脚差細<hi>清異錄</hi>
後唐明宗初詔捕宦者宦者亾竄山谷多削髪為浮屠<lb/>
　其亾至太原者七十餘人悉捕而殺之都亭驛流血<lb/>
　盈庭<hi>五代史</hi>
同光中承㫖盧質節制河中馮道贈詩曰視草北來唐<lb/>
　學士擁旄西去漢將軍<hi>續翰林志</hi>
後唐同平章事馮道告明宗曰榖貴餓農榖賤傷農因<lb/>
<pb n="KR2k0049_WYG_230-4a"/>
　誦文士聶夷中田家詩其言近而易曉明宗顧左右<lb/>
　錄其詩常自誦<hi>五代史</hi>
晉王嘗窮追汴師糧運不繼蒸栗以食軍中遂呼栗為<lb/>
　河東飯<hi>清異錄</hi>
桑維翰夀辰韋潛徳獻太湖石一塊上有鐫字金餙曰<lb/>
　寵仙<hi>同上</hi>
裴皥官至禮部尚書放三榜四人拜相桑維翰竇正固<lb/>
　張礪馬裔孫清泰二年馬裔孫知貢舉纔放榜謝恩<lb/>
<pb n="KR2k0049_WYG_230-4b"/>
　引諸生詣座主宅謁拜裴公以詩示云宦途最重是<lb/>
　文衡天與愚夫著盛名三主禮闈年八十門生門下<lb/>
　見門生未開宴裔孫登庸<hi>郡閣雅言</hi>
桑維翰為相常惡獲鹿賈緯待之甚薄漢隐帝時詔緯<lb/>
　與王申竇儼等同脩晉髙祖出帝漢髙祖實錄緯為<lb/>
　維翰傳言維翰死有銀八千鋌翰林學士徐台符以<lb/>
　為不可數以非緯緯不得已更為數千鋌<hi>賈緯傳</hi>
僧可隆善詩髙從誨閲其巻有觀棋句云萬般思後行<lb/>
<pb n="KR2k0049_WYG_230-5a"/>
　一失廢前功從誨謂可隆曰吾師此詩必因事而得<lb/>
　隆答曰某本姓慕容與桑維翰同學少負志氣多恐<lb/>
　維翰維翰登第以至入相某猶在場屋頻年敗䘐皆<lb/>
　維翰所挫也因削髮為僧其句實感前事而露意焉<lb/>
　從誨識鑒多此𩔖也<hi>天定錄</hi>
漢髙祖鎮河東以軍校良鄉王進從每有急遣進馳至<lb/>
　京師往返不過五六日<hi>五代史</hi>
劉漢祖始仕晉為幷州衙挍裹幞頭脚左右長尺餘横<lb/>
<pb n="KR2k0049_WYG_230-5b"/>
　直之不復上翹迄今不改其制<hi>幕府燕閒錄</hi>
武從諫家在太原從討張文禮館於正定張氏見張氏<lb/>
　女尚㓜憐之遂以其女歸為子婦周太祖事漢髙祖<lb/>
　於太原楊夫人卒而武氏子亦卒乃納為繼室乾祐<lb/>
　三年劉銖戮之追册為貴妃<hi>五代史</hi>
初周祖兵征淮南過宋州宋州使人勞之於葛驛先有<lb/>
　一男子一女子不知所從來轉客於市傭力以食父<lb/>
　老憐其愿也醵酒食衣服使相配為夫婦及周祖至<lb/>
<pb n="KR2k0049_WYG_230-6a"/>
　市人聚觀之女子於衆中呼曰此吾父也市人驅之<lb/>
　去周祖聞之使前問之信其女也相持而泣將攜之<lb/>
　以行女曰我已嫁人矣復呼其夫視之曰此亦貴人<lb/>
　也乃俱挈之軍中奏補供奉官即張永徳也及周祖<lb/>
　入汴漢末帝以兵圍其第今皇建院是也盡誅其家<lb/>
　惟永徳與其妻在河陽為監押末帝亦命河陽誅之<lb/>
　河陽守呼永徳以勅示之永徳曰丈人為徳不成死<lb/>
　未晚也河陽守以為然雖執之於獄所以餽之甚厚<lb/>
<pb n="KR2k0049_WYG_230-6b"/>
　親問之曰君視丈人事得成否永徳曰殆必然未幾<lb/>
　而㨗報至周祖親戚盡誅惟永徳夫婦遂極富貴<hi>龍川</hi>
　<hi>别志</hi>
張永徳母馬氏永徳四嵗被出後適安邑劉祚及永徳<lb/>
　鎮南陽父祚己卒迎母歸州廨起二堂與繼母劉並<lb/>
　居劉卒馬預中參時年八十一太宗勞之賜冠帔封<lb/>
　莒國太夫人同母弟劉再思署子城使於市西里起<lb/>
　大第聚劉族<hi>夲傳</hi>
<pb n="KR2k0049_WYG_230-7a"/>
張永徳寓㫿陽有書生隣居臥疾永徳療之獲愈生一<lb/>
　就永徳求汞五兩既得即置鼎中煮之成中金自是<lb/>
　日與永徳遊一日告適淮水語永徳曰後當相遇<lb/>
　于彼永徳曰吴境不通子何可去生曰吾自有術永<lb/>
　徳送行數舍懇求藥法生曰君當大貴吾不吝此慮<lb/>
　損君福言訖而去及永徳屯下蔡牙帳前後隊部曲<lb/>
　八百人皆金銀刀槊繡旗幟永徳善騎射左右分掛<lb/>
　十的握十矢疾馳互發發必中淮民環觀有一僧睥<lb/>
<pb n="KR2k0049_WYG_230-7b"/>
　睨永徳遽召之乃睢陽書生也夜宿帳中復求汞法<lb/>
　僧曰始語君貴今不謬矣終能謹節當保五十年富<lb/>
　貴安用此為然能降志禮賢當别有授公藥法者永<lb/>
　徳由此益罄家資延致方士故太祖以方外待之初<lb/>
　睢陽書生嘗言及太祖以故永徳潜意拱嚮太祖將<lb/>
　聘孝明后永徳出緡錢金帛數千以助之故盡太祖<lb/>
　朝而恩渥不替<hi>同上</hi>
王仁裕知貢舉取王溥為狀元溥時年二十六後六年<lb/>
<pb n="KR2k0049_WYG_230-8a"/>
　溥拜相時仁裕猶致仕無恙賀以詩曰一戰文場拔<lb/>
　趙旗便調金鼎佐無為白麻驟降恩何極黄髮初聞<lb/>
　喜可知跋勅案前人到少築沙堤上馬歸遲立班始<lb/>
　得遙相見親洽争如未貴時<hi>石林詩話</hi>
王溥五代狀元相周太祖世宗至宋以宫師罷相其父<lb/>
　祚為周觀察使致仕祚居富貴久奉養奢侈所不足<lb/>
　者未知年夀耳一日居洛陽里第聞有卜者令人呼<lb/>
　之乃瞽者也宻問老兵云何人呼我答曰王相公父<lb/>
<pb n="KR2k0049_WYG_230-8b"/>
　也貴極富溢所不知者夀也今以告汝俟出當厚以<lb/>
　卦錢相酧也既見祚令布卦成爻推命大驚曰此命<lb/>
　惟有夀也祚喜問曰能至七十否瞽者笑曰更向上<lb/>
　答以至八九十否又大笑曰更向上答曰能至百嵗<lb/>
　乎又歎息曰此命至少亦須一百三四十嵗也祚大<lb/>
　喜曰其間莫有疾病否曰並無之其人又細數之曰<lb/>
　俱無祗是近一百二十嵗之年春夏間㣲苦臟腑尋<lb/>
　便安愈矣祚大喜回顧子孫在後侍立者曰孩兒軰<lb/>
<pb n="KR2k0049_WYG_230-9a"/>
　切記之是年莫敎我喫冷湯水<hi>拊掌錄</hi>
王文康公溥初周祖鎮蒲津召置幕府從征李守貞王<lb/>
　景崇得朝臣交結書周祖欲暴其事溥力請焚之後<lb/>
　世宗嘗問漢相李崧蠟丸書結北虜有記其辭者否<lb/>
　溥曰使崧有此肯以示人耶逢吉軰為之爾世宗遂<lb/>
　優贈其官<hi>厚徳錄</hi>
王丞相溥還政閒居四方書牘答報皆手筆然不過百<lb/>
　字目前事與親黨相聞勌於紙扎封叠造赤漆小版<lb/>
<pb n="KR2k0049_WYG_230-9b"/>
　書其上僕吏以帊䝉傳去雖一時間可發數十公自<lb/>
　為木牋後復加頰拒安抽靣以啟閉字濕則能䕶之<lb/>
　故又有漆方士漆雕開之名<hi>清異錄</hi>
孟昶時每臈日内官各獻羅體圏金花樹子梁守珍獻<lb/>
　忘憂花縷金於花上曰獨立仙<hi>同上</hi>
太原田景咸後周時鎮邢州朝使王班至景咸勸班酒<lb/>
　曰王班請滿飲典客曰是使者姓名也景咸悟曰我<lb/>
　意王班是官爾何不早諭我聞者笑之<hi>拊掌錄</hi>
<pb n="KR2k0049_WYG_230-10a"/>
宋初征潞州軍士於澤中取草夜歸䥥刃透成金色或<lb/>
　以草燃火釡底亦成金<hi>舊通志</hi>
宋龍岩有石洞人傳宋太祖避亂於此後為龍岩寺有<lb/>
　碑記<hi>永和縣志</hi>
宋建隆初平潞開寳二年至太原皆以師行供頓從儉<lb/>
　約<hi>宋史</hi>
五代之際天下剖裂太祖啟運雖則下西川平嶺表收<lb/>
　江南而吴越荆閩納籍歸覲然猶有河東未殄其後<lb/>
<pb n="KR2k0049_WYG_230-10b"/>
　太宗再駕乃始克之海内自此一統故因御試進士<lb/>
　乃以六合為家為賦題時進士王世則遽進賦曰搆<lb/>
　盡乾坤作我之龍樓鳯閣開窮日月為君之玊戸金<lb/>
　闗帝覽之大悦遂擢為第一人<hi>青箱雜記</hi>
五代以來文體單弱髙錫與梁周翰柳開范杲習尚淳<lb/>
　古齊名友善當時有髙梁桞范之稱<hi>同上</hi>
宋太祖北征因河東諜者語劉承鈞曰君家與周世讐<lb/>
　宜其不屈今我與爾無間何為重困此一方之民承<lb/>
<pb n="KR2k0049_WYG_230-11a"/>
　鈞復命曰河東土地兵甲不足以當中國之什一然<lb/>
　承鈞家世非叛者區區守此葢懼漢氏之不血食也<lb/>
　自漢魏以來詞命簡潔未有其比<hi>剪勝野聞</hi>
太祖將親征潞賊李筠詔留後吕餘慶趙普於京師普<lb/>
　因私謁太宗扵朱邸且曰普託迹諸侯十五年今偶<lb/>
　雲龍變家為國賊勢方盛萬乘䝉塵是臣子効命之<lb/>
　日幸望啟奏此誠願軍前自効太宗即以聞上太祖<lb/>
　笑曰趙普豈勝甲胄乎因謂太宗曰是行也勝則不<lb/>
<pb n="KR2k0049_WYG_230-11b"/>
　言萬一不利則使趙普分兵守河陽别作一家計度<lb/>
　及凱旋第賞宰臣撥官太祖曰普有從朕伐叛之勲<lb/>
　宜當加等於是授侍郎樞宻使<hi>國老談苑</hi>
周昭義節度李筠好調謔初名榮避世宗諱改筠筠曰<lb/>
　李筠李筠玊帛云乎哉聞者皆笑<hi>同上</hi>
河東偽相趙文度歸向朝廷便授華州節度使時同州<lb/>
　節度使宋相公移鎮邠州道由華下趙張筵命宋宋<lb/>
　以趙自河東來氣燄凌之帶隨使樂官一百人入趙<lb/>
<pb n="KR2k0049_WYG_230-12a"/>
　府署庭所使排立於東廂將舉盞趙之樂官立於西<lb/>
　廡時東廂先品數聲趙謂曰於此調吹採蓮送盞皆<lb/>
　吹不得却令西廡吹之送盞畢東廂之樂由是失次<lb/>
　宋亦覺其挫鋭洎中筵起移於便廳再坐宋自吹笙<lb/>
　送趙一盞趙遂索笛復送一盞聲調清越衆所驚歎<lb/>
　其笛之竅宋之隨使樂工手指按之不滿洎席闋宋<lb/>
　回驛趙又於山亭張夜宴召之不至宋於是宵遯晉<lb/>
　公曰庶事不可輕易宋焉知河東僭偽小國之有人<lb/>
<pb n="KR2k0049_WYG_230-12b"/>
　耶<hi>談錄</hi>
太祖將比征過韓通飲通子欲弑之通力止乃已明日<lb/>
　陳橋欣戴入御曹門以待將相之至時伏弩右掖門<lb/>
　外通出死矢下石守信實守右掖開闗以迎王師至<lb/>
　中書立都堂下召范質王溥魏仁浦與語移刻將校<lb/>
　持刃廹質帝叱之質與帝約賔禮柴氏保其天年乃<lb/>
　召陶榖草制詣前殿帝北靣立宣制制畢坐朝百官<lb/>
　<hi>王鞏雜錄</hi>
<pb n="KR2k0049_WYG_230-13a"/>
李謙溥有招收將劉進者勇力絶人數以少擊衆并人<lb/>
　患之乃以蠟丸封書讒進陽遺其兄晉帥趙贊得之<lb/>
　以聞太祖即詔謙溥械送闕下謙溥曰此反間也願<lb/>
　以闔門保之太祖得奏遽釋進厚賜金帛遣之<hi>厚徳錄</hi>
李謙溥子允正雍熙四年為閤門通事舍人女弟適許<lb/>
　王以居第質於宋偓太宗詰之曰爾父守邊二十餘<lb/>
　年止有此第耳何以質之允正具以奏即遣内使輦<lb/>
　錢贖還縉紳咸賦詩頌美<hi>宋史</hi>
<pb n="KR2k0049_WYG_230-13b"/>
晉五䑓山佛敎文殊氏𢎞法處也迄隋唐末梵宇麗甚<lb/>
　某嵗為巨賊所據寺僧悉散去嗣一行脚過此覩之<lb/>
　愴然奮曰斯吾祖師道場也而忍沒為賊虜巢耶乃<lb/>
　矢志為恢復謀荷杖徒歩走薄海内擬結僧緣以千<lb/>
　計許志者輒裂巾為盟而去期以某嵗月日共至某<lb/>
　所舉事至日是千人者果畢至無一後期者爰出方<lb/>
　畧戮力驅殺賊衆遂復其地糞除梵宇居衆僧已延<lb/>
　訪僧臘中有徳者登壇設法其中而已首率諸僧執<lb/>
<pb n="KR2k0049_WYG_230-14a"/>
　弟子禮受法云<hi>權子</hi>
僧繼顒住五䑓山手執香如意紫檀鏤成芬馨滿室繼<lb/>
　元時在潛邸以金易致每接僧則項㡌具三衣假比<lb/>
　邱秉此揮談名為握君踐祚<hi>清異錄</hi>
僧便聰於五䑓將還京師寺有老僧寄以書其上題云<lb/>
　東京城北尋勃賀分付僧竊啟封視之云度衆僧畢<lb/>
　早來茍更强住却恐造業復封之及至京㝷訪不見<lb/>
　其人一日五丈河側見一小兒逐一大猪名勃賀僧<lb/>
<pb n="KR2k0049_WYG_230-14b"/>
　問之云屠者趙氏之子能引羣猪令不亂遂愛婆荷<lb/>
　故以名僧試呼其名以書投之猪遂食其書人立而<lb/>
　化僧徑之五䑓訪老僧亦化去矣<hi>洞微志</hi>
南部縣裴廸晉公之後宋初為新鄭令因家南部收得<lb/>
　晉公像及累任告身自撰真贊墓銘並存焉<hi>摭言</hi>
宋中書令郭從義善擊毬嘗侍偏殿太祖命擊之從義<lb/>
　易衣跨驢馳驟殿庭周旋擊拂曲盡其妙既罷賜坐<lb/>
　謂之曰卿技固精矣然非將相所為從義大慙<hi>夲傳</hi>
<pb n="KR2k0049_WYG_230-15a"/>
馬邑党太尉名進自稱曰暉人問之則曰吾欲從吾便<lb/>
　耳<hi>同上</hi>
古之秘畫珍圖名隨意立觀徳則有帝舜娥皇女英圖<lb/>
　隋展子䖍有禹治水圖忠鯁則唐閻立夲有陳元達<lb/>
　鏁諫圖靡麗則唐周昉有楊妃架雪衣女亂雙陸局<lb/>
　圖<hi>郭思書論</hi>
太宗皇帝文徳化成靖無他好留意翰墨潤色太平嘗<lb/>
　借王氏所收書以集閣帖十巻内郗愔兩行二十四<lb/>
<pb n="KR2k0049_WYG_230-15b"/>
　日帖乃此巻中者而於謝公帖親跋三字以還王氏<lb/>
　其帖在李瑋家<hi>譜系雜説</hi>
絳本舊帖歐陽公集古跋尾謂近時有尚書郎潘師旦<lb/>
　以官帖私自摹刻於家為别本以行於世又云潘師<lb/>
　旦者竊取官法帖中數十帖自刻石以遺人而傳寫<lb/>
　字多轉失然亦有可佳者觀此則絳帖是矣此帖世<lb/>
　稱為潘駙馬帖或又稱絳帖豈潘氏世居絳郡耶帖<lb/>
　凡二十巻其次序巻帙雖與淳化官帖不同而實則<lb/>
<pb n="KR2k0049_WYG_230-16a"/>
　祖之特有少增益耳已别注絳帖字鑑兹得以畧<hi>同上</hi>
單炳文博雅君子也其論絳帖至為精宻頃刻石襄州<lb/>
　有云淳化官本法帖今不復多見其次絳帖最佳而<lb/>
　舊本亦已艱得嘗以數本較之字畫多不侔瑋家藏<lb/>
　舊本第九巻大令書一巻第四行内靣字右邊轉筆<lb/>
　正在石破缺處隐然可見今本乃無右邉轉筆全不<lb/>
　成字其面字下一字與第五行第七字亦不同又第<lb/>
　七行第一字舊本乃行書止字今本乃草書心字筆<lb/>
<pb n="KR2k0049_WYG_230-16b"/>
　法且俗以此推之今之所見多非舊本臨江帖大率<lb/>
　與舊本同其間此一帖尤不差但字體頗肥不逮絳<lb/>
　帖之遒勁也<hi>同上</hi>
余既獲見炳文絳帖辨證然後知近世所藏二十巻帖<lb/>
　多非舊物每恨未識真本而襄州所刻第九巻大令<lb/>
　帖亦毁於王旻之變慮其遂至冺絶因以舊所藏本<lb/>
　摹刻於家頗傳諸好事者淳祐甲辰自霅川官滿得<lb/>
　闕遄歸假道三衢始獲觀真帖於倉洲毛監丞所不<lb/>
<pb n="KR2k0049_WYG_230-17a"/>
　獨第九巻與單説正合而二十巻首尾俱全亦可謂<lb/>
　珍玩矣且云得之金華潘氏殆師旦之苖裔耶其帖<lb/>
　之異同大畧條列於後帖總二十巻元無字號及段<lb/>
　眼數目第二巻鍾繇宣示帖第一行内報字右邊直<lb/>
　畫勾起向左畔第二行多字内下靣夕字上畫微仰<lb/>
　曲第五行名字右脚微有一㸃第十行當字上三㸃<lb/>
　全旁有微損却在空處已欲日帖脚下有斷石紋此<lb/>
　巻内第一段與第三段石並缺右脚第九巻大令帖<lb/>
<pb n="KR2k0049_WYG_230-17b"/>
　正與單炳文襄州所刻石本纎微弗差故家所藏未<lb/>
　有其比右潘氏絳帖二十巻紙墨字畫模印皆與今<lb/>
　人所藏本不同而第九巻顯然可見自非單公炳文<lb/>
　表而出之亦將冺於無聞矣北方所刻諸本往往南<lb/>
　渡後北人轉相傳摹無足深怪但武岡舊刻未知始<lb/>
　於何年亦止用新本摹刻為可恨耳東庫本世傳潘<lb/>
　氏所居法帖石分而為二其後絳州公庫乃得其一<lb/>
　於是補刻餘帖是名東庫本第九巻之舛誤葢始乎<lb/>
<pb n="KR2k0049_WYG_230-18a"/>
　此今好事之家所藏絳帖率多此本字畫精神遒勁<lb/>
　亦自可愛而衛夫人一帖及宋儋帖頗多燥筆有如<lb/>
　蘭亭叙羣字落筆之精此稍異於諸本其所以不及<lb/>
　舊帖者以第九巻大令書石不破缺而炳文所論三<lb/>
　字已誤且逐巻逐段各分字號以日月光天徳山河<lb/>
　壯帝居太平何以報願上東封書為别此又異於舊<lb/>
　帖也亮字不全本帖與東庫本絶相似或只是一石<lb/>
　但庾亮帖内亮字皆無右邉轉筆葢避逆亮諱也新<lb/>
<pb n="KR2k0049_WYG_230-18b"/>
　絳本一帖二十巻首尾規模段眼字號並同東庫本<lb/>
　獨衛夫人宋儋二帖無燥筆又字畫較東庫本微局<lb/>
　促墨法雖與東庫本同然實是兩石吾家與毛希元<lb/>
　皆有之<hi>同上</hi>
太宗朝捜訪占人墨跡令王著銓次用棗木板摹刻十<lb/>
　張於秘閣故時有銀錠紋前有界行目錄者是也當<lb/>
　時用李廷珪墨拓打手楷之不汙手惟親王宰執使<lb/>
　相拜除乃賜一本人間罕得當時每本價已百貫文<lb/>
<pb n="KR2k0049_WYG_230-19a"/>
　至慶厯間禁中火災其板不存今所見閣帖多乏精<lb/>
　神焉有絳帖以閣本重摹而秘閣反不如絳帖精神<lb/>
　乎則此可以觀也絳州法帖二十巻乃潘舜臣用淳<lb/>
　化帖重模而叅入别帖然比今所見閣帖精神過之<lb/>
　舜臣字力單微而自能鐫石雖井䦨堦砌背徧刻無<lb/>
　餘所以段數最多或長尺餘者舜臣死二子析而為<lb/>
　二長者負官錢沒入十巻於絳州絳守重模下十巻<lb/>
　足之㓜者復重摹上十巻亦足成一部於是絳州有<lb/>
<pb n="KR2k0049_WYG_230-19b"/>
　公私二本靖康兵火石並不存金人百年之間重摹<lb/>
　至再慶元間予官長沙嘗見舊宰執家有南渡初親<lb/>
　自北方㩦得舜臣元所刻未分析時二十巻其家珍<lb/>
　藏非得千緡官陌不肯與人乃北紙北墨精神煥發<lb/>
　視金人所摹者天淵矣<hi>洞天清錄</hi>
世有絳帖潭帖臨江帖此三書絳本已少惟潭帖為勝<lb/>
　者以錢希白所臨本也希白於字畫得佳處故於二<lb/>
　王帖尤䆳若臨江則失真逺矣又淳化帖大觀帖當<lb/>
<pb n="KR2k0049_WYG_230-20a"/>
　時以晉唐善本及江南所收帖擇善者刻之悉出上<lb/>
　聖規摹故風骨異象皆存在識者鑒裁而學者悟其<lb/>
　趣爾<hi>翰墨志</hi>
晉王渾真草帖真蹟在駙馬都尉李瑋處桞公權書桞<lb/>
　尊師墓誌真蹟在錢塘唐垌處桞公權紫綠靸蘭亭<lb/>
　詩二帖待制王廣淵撫石跋云龍圖大諌李公帥府<lb/>
　暇日出書請撫石李師中也洛陽人<hi>寳章待訪錄</hi>
東都頃年創造防秋館穿掘多蔡邕鴻都學所書石經<lb/>
<pb n="KR2k0049_WYG_230-20b"/>
　後洛中人家往往有之王羲之借船帖書之尤工者<lb/>
　也故山北盧匡寳惜有年盧公致書借之不得云只<lb/>
　可就看未嘗借人也盧除潞州旌節在途纔數程忽<lb/>
　有人將書帖就盧求售閲之乃借船帖也驚異問之<lb/>
　云盧家郎君要錢遣賣耳盧歎異移時不問其價還<lb/>
　之後不知落於何人京師書儈孫盈者名甚著盈父<lb/>
　曰仲容亦鑒書畫精於品目豪家所寳多經其手真<lb/>
　偽無所逃焉公借船帖是孫盈所蓄人以厚價求之<lb/>
<pb n="KR2k0049_WYG_230-21a"/>
　不果盧公時其急切減而賑之日乆滿百千方得盧<lb/>
　公韓太冲外孫也故書畫之尤者多閲而識焉<hi>譚賔</hi>
　<hi>錄</hi>
徐休復字廣初濮州鄄城人太平興國初進士淳化初<lb/>
　知潞州至州數月痬生於腦休復初知廣州與轉運<lb/>
　使王延範不協奏其反狀遂抵於法至是疾甚若見<lb/>
　王延範休復但號呼稱死罪後數日卒<hi>㝠報錄</hi>
宋淳化二年命畢士安為翰林學士士安以父名乂林<lb/>
<pb n="KR2k0049_WYG_230-21b"/>
　抗章引避朝議謂二名不偏諱不聽<hi>本傳</hi>
邇英閣講諷之所也閣後有隆儒殿在叢竹中制度特<lb/>
　小王原叔久在講筵而身品短小同列戲之曰宜為<lb/>
　隆儒殿學士<hi>春明退朝錄</hi>
王嗣宗為御史中丞真宗一日幸相國寺回自北門嗣<lb/>
　宗上言曰天子行黄道豈可由後門臣任當風憲詎<lb/>
　敢廢職上悦其直給内帑三千緡以自罸北門由是<lb/>
　不常開焉<hi>國老談苑</hi>
<pb n="KR2k0049_WYG_230-22a"/>
李允則守雄州遼不敢南牧朝廷無北顧之憂一日出<lb/>
　官庫錢千緡復斂民間錢起浮圖即時飛謗至汴監<lb/>
　司亦屢有奏削真宗悉封付允則然攻者尚喧沸真<lb/>
　宗遣中人宻諭之允則謂使者曰某非留心釋氏實<lb/>
　為邊地起望樓耳盖是時北鄙方議寢兵罷斥堠允<lb/>
　則不欲顯為其備然後謗毁不入畢其所為<hi>王君玉</hi>
　<hi>談苑</hi>
陳象輿與樞宻副使趙昌言善知制誥胡旦度支副使<lb/>
<pb n="KR2k0049_WYG_230-22b"/>
　董儼皆昌言同年左正言梁顥嘗在昌言天雄軍幕<lb/>
　下四人者日久會昌言第汴京為之語曰陳三更董<lb/>
　半夜<hi>同上</hi>
种放遇知永興軍王嗣宗于傳舍飲醉曰君以手搏得<lb/>
　狀元耳何足道也初嗣宗就試講武殿搏趙昌言㡌<lb/>
　擢首科故放及之嗣宗遂詆放為魑魅請徙嵩陽<hi>摭</hi>
　<hi>言</hi>
故事非宗戚將相無問疾臨䘮之禮大中祥符三年上<lb/>
<pb n="KR2k0049_WYG_230-23a"/>
　特親臨問邢昺賜名藥一奩以宫邸舊僚故也<hi>宋史</hi>
仁宗時詔改王溥諡有議欲為文忠者給事中張揆曰<lb/>
　溥周之宰相國亾不能死安得為忠乃諡為文康<hi>紀</hi>
　<hi>畧</hi>
王祁公家有晉諸賢墨蹟唐相王廣津所寳有永存珍<lb/>
　秘圖刻閻立本畫老子西昇經唐人畫鎖諫圖王冀<lb/>
　公家褚遂良書唐太宗帝京篇太宗見祿東贊歩軰<lb/>
　圖錢文僖家書畫最多有大令黄庭經李邕雜蹟錢<lb/>
<pb n="KR2k0049_WYG_230-23b"/>
　宣靖家王維草堂圖周安惠家獻之洛神賦蘇侍郎<lb/>
　家魏鄭公諫太宗圖楚樞宻有江都王馬王尚書仲<lb/>
　儀有回文織錦圖<hi>春明退朝錄</hi>
金閣老王勝之轉運兩浙於民家得唐沈既濟所撰劉<lb/>
　展亂紀一巻時唐書已成所載展事殊畧<hi>同上</hi>
蒲州古城東北有樂安莊宋薛球以樞宻直學士致仕<lb/>
　歸築室以居因其封郡名曰樂安范純仁作記南北<lb/>
　分為二園其北曰逸老堂公寄傲棲息之所東曰三<lb/>
<pb n="KR2k0049_WYG_230-24a"/>
　經堂公寄懷於簡編也其西曰無無堂公自以無欲<lb/>
　無營又取夫荘生之言而名之也<hi>山堂肆考</hi>
馮大叅京嘗患傷寒已死家中哭之已而復甦云適往<lb/>
　五臺山見昔為僧時室中之物皆在有言我俗緣未<lb/>
　盡故遣歸因作文記之屬其子他日勿載墓誌中<hi>孫</hi>
　<hi>公談圃</hi>
河中范鼎臣潘佐外孫也有才辯髙識能道南朝故事<lb/>
　予之曾外祖母温楊渉之外孫也予兄初遊學温夫<lb/>
<pb n="KR2k0049_WYG_230-24b"/>
　人無恙年八十餘耳聰目明日視鍼指每道唐室故<lb/>
　事歴歴可聽或見予兄服皂衫紗㡌謂曰汝為舉子<lb/>
　安得為此下人之服當為白紵欄繫裏織帶也或當<lb/>
　飲宴燕則以琴自隨此汝外祖出入體也必有蒼頭<lb/>
　負荷今胡不然脱或侵夜廂廵防衛至所居頗如是<lb/>
　乎予兄今不鎻了已是幸事<hi>畫墁錄</hi>
錢惟濟留後知絳州民有條桑者盗强奪之不能得乃<lb/>
　自斫其右臂誣以殺人官司莫能辨惟濟引問因給<lb/>
<pb n="KR2k0049_WYG_230-25a"/>
　以食而盜以左手舉匕筯因語之曰他人行刃則上<lb/>
　重下輕今下重上輕正用左手傷右臂也誣者引服<lb/>
　<hi>晰獄龜鑑</hi>
崔公度伯易自號曲轅先生作太行山賦以太行近時<lb/>
　忌改作感山賦裴煜得之獻魏公未及品藻示永叔<lb/>
　永叔題其後曰司馬子長之流也魏公因薦其文英<lb/>
　廟欲擢以舘職魏公言未見其人之賢否召與語未<lb/>
　為晚也後數日伯易與友人會語坐上忽齎誥身至<lb/>
<pb n="KR2k0049_WYG_230-25b"/>
　乃授伯易頴川防禦推官國子監直講荆公嘗云感<lb/>
　山賦不若明珠賦<hi>孫公談圃</hi>
陶榖本唐彦謙後石晉時避帝諱改曰陶後納唐氏為<lb/>
　壻亦可怪<hi>宋祁筆記</hi>
汾晉村野間語曰欲作千箱主問取黄金母意謂多稼<lb/>
　厚蓄由耕耘所致<hi>清異錄</hi>
晉祠小池畜老鱉大如食盤不知何人題闌柱曰裙襴<lb/>
　大夫烏衣開國何元美後失鱉所在<hi>同上</hi>
<pb n="KR2k0049_WYG_230-26a"/>
嘉祐中河中河濱漁網得一小石刻詩曰雨滴空堦曉<lb/>
　無心換久香井梧花落盡一半在銀牀不知唐時何<lb/>
　人作<hi>許彦周詩話</hi>
宋如臯胡公翼之及平陽孫公明復奉符石公守道實<lb/>
　相與讀書泰山者十年學既成矣出而用世<hi>靈谷書</hi>
　<hi>院記</hi>
王屋天壇道書云黄帝禮天處壇之方隅陳八玉鏡儒<lb/>
　家疑焉元豐中有登天壇得方玉如鏡者濮陽杜毅<lb/>
<pb n="KR2k0049_WYG_230-26b"/>
　主王屋簿曾親見之<hi>澤州志</hi>
或問舟不覆於龍門而覆於夷壑車不摧於太行而摧<lb/>
　於康逵有諸曰有無他難者人所畏易者人所忽是<lb/>
　以古之君子難其難而不易其易<hi>田間書</hi>
桞如京嘗與鄂渚潘閬為莫逆交尚氣自任潘常嗤桞<lb/>
　自衒之病端拱中典金州途出睢陽潘先卜居在彼<lb/>
　迎謁河涘時炎酷桞云可偕往傳舍就凉宵話也自<lb/>
　到傳舍止於㕔事中堂扄鑰甚秘桞怒將笞驛吏驛<lb/>
<pb n="KR2k0049_WYG_230-27a"/>
　吏曰此非敢靳舊傳宿者多不自安向無人居十稔<lb/>
　矣桞强曰吾文章可以驚鬼神膽氣可以警華夏縱<lb/>
　有凶怪吾能屏之於是啟戸掃除静處其中閬思曰<lb/>
　古人尚不敢欺暗室何紿我之甚豈有人不畏神乎<lb/>
　乃謂桞曰今夕且歸製少湯餅凌晨用藉手為别此<lb/>
　室虚寂請公深省可也桞不答閬出宻謂驛吏曰桞<lb/>
　公我之故人常輕言自衒聊作戲怖渠無致訝也閬<lb/>
　薄暮方來以黛染身衣豹犢鼻吐牙披髮執巨錘由<lb/>
<pb n="KR2k0049_WYG_230-27b"/>
　外垣上正據㕔脊俯視堂前是夜月色晴霽洞鑒毛<lb/>
　髪桞尚不寐正斂衣循牆而思閬行叱之桞悚然舉<lb/>
　目初不甚懼再呼自覺惶恐遽云某假道赴任暫憇<lb/>
　使舘非意干忤幸乞恕之閬遂數桞平生幽隐不法<lb/>
　之事揚言曰隂府以汝積累如此俾吾持符追攝便<lb/>
　須行也桞乃茫然設拜曰事誠有之其如官序未達<lb/>
　宦事未了盛年昭代忍便捨焉倘垂恩庇誠有厚報<lb/>
　言訖再拜繼之以泣閬徐曰汝識吾否桞曰塵土下<lb/>
<pb n="KR2k0049_WYG_230-28a"/>
　士不識聖者乃曰吾即是潘閬也桞知其所為誠不<lb/>
　勝慙阻再三邀閬下屋閬曰公性格躁暴不奈人戲<lb/>
　他日必辱我以惡言矣於是潛遁桞亟歸舟解䌫去<lb/>
　聞者為之絶倒桞河東剛毅人人皆畏之一旦為相<lb/>
　知所洩幾於泣血古人云雖能言之不能行之此之<lb/>
　謂也况其下者乎<hi>友㑹談叢</hi>
靈邱陸萬友始業圬鏝既貴達不忘本以銀為圬鏝器<lb/>
　數十事示子孫<hi>厚徳錄</hi>
<pb n="KR2k0049_WYG_230-28b"/>
宋太原安守忠嘗夢一濮字方丈餘及領濮州團練使<lb/>
　幾二十年乃遷瀛州防禦使於是始悟<hi>聞見錄</hi>
彭州少種樹民無所休孝義右補闕辛仲甫出知州事<lb/>
　課民栽柳䕃行路郡人徳之名為補闕桞<hi>摭言</hi>
文太師彦愽㓜侍父令公監征閬州有道士異之曰公<lb/>
　南極之精降為國之申甫遂自號南極真子<hi>同上</hi>
潞公㓜與羣兒擊毬毬蹴入柱穴中公以水灌之毬浮<lb/>
　即出<hi>世説</hi>
<pb n="KR2k0049_WYG_230-29a"/>
文潞公彦博知成都大雪會帳下卒有誶語共拆井亭<lb/>
　燒以禦寒軍將以聞公徐曰今夜誠寒亭敝矣正欲<lb/>
　改造更作一亭可盡拆為薪樂飲如常明日乃究問<lb/>
　先拆亭者杖而流之沂陽子曰令不素孚亦疎矣寒<lb/>
　不恤下亦忍矣特取定一時之變耳是故御大衆者<lb/>
　寒暑當豫處云<hi>機警錄</hi>
王介甫與韓子華合謀欲沮文潞公且奪其權一日發<lb/>
　中㫖置審官西院樞宻初不知也<hi>涑水記聞</hi>
<pb n="KR2k0049_WYG_230-29b"/>
子由作文潞公麻詞云郭氏有永巷之嚴裴公有綠野<lb/>
　之勝乃餞文公歸洛致語耳非王言也<hi>野老記聞</hi>
潞公以太尉鎮洛師遇生日僚史皆獻詩多云五福全<lb/>
　者潞公不悦曰遽使我考終命耶有一客詩云綽約<lb/>
　肌膚如處子葢用莊子姑射仙人事也洛人笑之曰<lb/>
　願爾得婦色若此潞公色黔也<hi>明道雜志</hi>
程伊川先生上文潞公求龍門菴地書唐王龜鑑創書<lb/>
　堂於西谷松齋之名傳之至今<hi>臆乘</hi>
<pb n="KR2k0049_WYG_230-30a"/>
前時與堯夫游西街得新出白千葉花以呈潞公公名<lb/>
　之曰玉玲瓏<hi>司馬光詩註</hi>
宋文潞公園池薄東城水渺瀰甚廣汎舟游者如在江<lb/>
　湖間也淵映瀍水二堂宛在水中湘廬藥圃二堂間<lb/>
　列水右潞公年九十官太師尚時杖履遊之<hi>山堂肆</hi>
　<hi>考</hi>
蘇子瞻出守錢塘來别文潞公公曰願君至杭少作詩<lb/>
　恐為不相喜者誣謗再三言之臨别上馬笑曰若還<lb/>
<pb n="KR2k0049_WYG_230-30b"/>
　有興也便箋<hi>東坡别集</hi>
蘇試尺牘頻得潞公手筆皆詳悉精好<hi>同上</hi>
平章事文公首奏乞立廟河南有詔可之然尚未知築<lb/>
　搆之式靡所循依至和初西鎮長安訪唐朝之存者<lb/>
　得杜岐公遺跡止餘一堂四室及旁兩翼嘉祐元年<lb/>
　始倣而營之三年增置前兩廡及門東廡以藏祭器<lb/>
　西廡以藏家譜齋坊在中門之右省牲展饌視滌在<lb/>
　中門之左庖厨在其東南其外門再重西折而南出<lb/>
<pb n="KR2k0049_WYG_230-31a"/>
　四年秋廟成<hi>司馬光文潞公先廟碑</hi>
司馬池乃文正公之父仁廟時作待制亦善作小詩云<lb/>
　冷於陂水淡於秋逺陌初窮見渡頭頼得丹青無畫<lb/>
　處畫成應是一生愁<hi>侯鯖錄</hi>
故諫議大夫司馬君池以某年作尉郫邑赿明年某月<lb/>
　生公於官廨字之曰岷以山稱也是嵗諫議君手植<lb/>
　松楠各一本於庭迨今凡若而年月諫議之死骨已<lb/>
　朽矣公相繼殂落靈亦歸矣而二木之中其一松者<lb/>
<pb n="KR2k0049_WYG_230-31b"/>
　亦枮摧矣惟是兹楠蒼蒼猶在邦人依之尚可想見<lb/>
　公初生時也<hi>温公祠記</hi>
司馬温公光㓜與羣兒戲一兒墮大水甕中已沒羣兒<lb/>
　驚走不能救公取石破甕兒出得活沂陽子曰惟誠<lb/>
　故神葢已見於㓜時宜其當國而任台鼎重寄也諺<lb/>
　曰三嵗至老信夫天地間氣攸鍾豈凡例耶<hi>王文祿</hi>
　<hi>機警</hi>
天聖九年閬州路運使司馬池遊台星巖題崖上云司<lb/>
<pb n="KR2k0049_WYG_230-32a"/>
　馬光捧硯<hi>勝遊錄</hi>
司馬君實侍先君知鳯翔府竹園中得一物如蝙蝠巨<lb/>
　如大䲭莫有識者有自山西來者云此鼯䑕也一名<lb/>
　飛生飛而生子每欲飛則緣樹至顛能下不能髙<hi>江</hi>
　<hi>休復隣幾雜誌</hi>
温公之任崇福春夏多在洛秋冬在夏縣每日與本縣<lb/>
　從學者十餘人講書用一大竹筒筒上貯竹簽上書<lb/>
　學生姓名講後一日即拈簽令講講不通則公微數<lb/>
<pb n="KR2k0049_WYG_230-32b"/>
　責之公每五日作一餪講一柸一飯一麫一肉一菜<lb/>
　而已温公先隴在鳴條山墳所有餘慶寺公一日省<lb/>
　墳止寺中有父老五六軰上謁云欲獻薄禮乃用瓦<lb/>
　盆盛粟米飯瓦罐盛菜羮真飯土簋啜土鉶也公享<lb/>
　之如太牢既畢復前啟曰某等聞端明在縣日為諸<lb/>
　生講書村人不及往聽今幸略説公即取紙筆書庶<lb/>
　人章講之既已復前白曰自天子章以下各有毛詩<lb/>
　兩句此獨無有何也公黙然少許謝曰某平生慮不<lb/>
<pb n="KR2k0049_WYG_230-33a"/>
　及此當思其所以奉答村父笑而去每見人曰我講<lb/>
　讀曾難倒司馬端明公聞之不介意<hi>嬾真子錄</hi>
温公在永興一日行國忌香幕次中客將有事欲白公<lb/>
　悮觸燭臺倒在公身上公不動亦不問<hi>道山清話</hi>
龎丞相籍以使相判太原時司馬温公適倅并州一日<lb/>
　被檄廵邊温公因便宜命諸將築堡於窮鄙而不以<lb/>
　聞遂為西師所敗我師破其堡殺一副將朝廷深訝<lb/>
　龎公擅興詰責不已龎公既素重温公之賢終弗自<lb/>
<pb n="KR2k0049_WYG_230-33b"/>
　言久之遂落使相以觀文殿學士罷歸龎公亦黙不<lb/>
　語温公遂獲免嗚呼龎公其真可接上古人千載之<lb/>
　風矣<hi>鐵圍山叢談</hi>
周益公云蘇子容聞人語故事必令人檢出處司馬温<lb/>
　公聞新事即便抄錄且記所言之人故當時諺曰古<lb/>
　事莫語子容今事勿告君實<hi>近峯聞畧</hi>
司馬温公和邵不疑校理蒲州十詩注樞宻學士蔣公<lb/>
　知府事得片石大如席上有數十竅莫知所施公問<lb/>
<pb n="KR2k0049_WYG_230-34a"/>
　石工對曰此葢湧泉石也乃於飲亭下鑿池為埳置<lb/>
　石其上夏日從旁微水灌之躍髙數尺以清暑氣<hi>宋</hi>
　<hi>詩注</hi>
司馬温公與蘇子瞻論茶墨俱香云茶與墨二者正相<lb/>
　反茶欲白墨欲黒茶欲重墨欲輕茶欲新墨欲陳蘇<lb/>
　曰上茶妙墨俱香是其徳同也皆堅是其操同也譬<lb/>
　如賢人君子黔晳美惡之不同其徳操一也公歎以<lb/>
　為然<hi>東坡别集</hi>
<pb n="KR2k0049_WYG_230-34b"/>
司馬温公人傳所製樂府詞有西江月流傳最久今又<lb/>
　得一解名錦堂春紅日遲遲虚廊轉影槐隂迤邐西<lb/>
　斜彩筆工夫難狀晚景烟霞蝶上不知春去漫遶幽<lb/>
　砌尋花奈猛風過後縱有殘紅飛向誰家始知青蘋<lb/>
　無價歎飄零官路荏苒年華今日笙歌叢裏特地咨<lb/>
　嗟席上青衫濕透算感舊何止琵琶怎不敎人易老<lb/>
　多少離愁散在天涯<hi>東臯雜錄</hi>
司馬温公當世大儒博學無所不通雖已貴顯而刻苦<lb/>
<pb n="KR2k0049_WYG_230-35a"/>
　記覽甚於韋布嘗為某言學者讀書少能自第一巻<lb/>
　讀至巻末往往或從中或從末隨意讀起又多不能<lb/>
　終篇光性最專猶嘗患如此從來未見何渉學士案<lb/>
　上惟致一書讀之自首至尾正錯校字以至讀終未<lb/>
　終巻誓不他讀此學者所難也何渉蜀人<hi>明道雜志</hi>
司馬温公元豐末來京師都人疊足聚觀即以相公目<lb/>
　之馬至於不能行謁時相於私第市人豋樹騎屋窺<lb/>
　瞰人或止之曰吾非望而君所願識司馬相公之風<lb/>
<pb n="KR2k0049_WYG_230-35b"/>
　采耳呵叱不退屋瓦為之碎樹枝為之折一時得人<lb/>
　之心如此<hi>同上</hi>
温公以揚子論性為近不取孟荀又謂性如地善如五<lb/>
　榖惡如莨莠地豈容只生榖而不生莠耶學者當除<lb/>
　莠飬榖耳<hi>晁逈客話</hi>
司馬温公云清茶淡話難逢友濁酒狂歌易得朋雖造<lb/>
　次間語亦在於直諒之益而退便僻之損也<hi>䂬溪詩</hi>
　<hi>話</hi>
<pb n="KR2k0049_WYG_230-36a"/>
伊川謂明道曰吾兄弟近日説話太多明道曰使見吕<lb/>
　晦叔則不得不少見司馬君實則不得不多<hi>晁逈客</hi>
　<hi>話</hi>
人傳温公家舊有一玻璃盞為官奴所碎洛尹怒令紏<lb/>
　錄聽温公區處公判云玉爵拂揮典禮雖聞於往記<lb/>
　彩雲易散過差宜恕於斯人<hi>彦周詩話</hi>
劉器之為司馬公所重元祐間薦為館職謂器之曰足<lb/>
　下知所以相薦否器之曰某獲從公游舊矣公曰非<lb/>
<pb n="KR2k0049_WYG_230-36b"/>
　也某閒居足下時節問訊不絶某位政府足下獨無<lb/>
　一書此某之所以相薦也<hi>景仰撮書</hi>
晁無咎言司馬温公有言吾無過人者但平生所為未<lb/>
　嘗有不可對人言者耳予亦記前輩有詩曰怕人知<lb/>
　事莫萌心皆至言可終身守之<hi>柬坡志林</hi>
温公不好佛謂其㣲言不出儒書象山知荆門上元當<lb/>
　設醮乃講洪範錫福章以代之<hi>吹劍錄</hi>
温公曰世俗信浮屠以初死七日至七七日百日小祥<lb/>
<pb n="KR2k0049_WYG_230-37a"/>
　大祥必作道場功徳則滅罪生天否則入地獄受剉<lb/>
　燒舂磨之苦夫死則形朽腐而神飄散雖剉舂磨燒<lb/>
　又安得施唐李舟曰天堂無則已有則賢人生地獄<lb/>
　無則已有則小人入今以父母死而禱佛是以其親<lb/>
　為小人為罪人也<hi>同上</hi>
司馬温公奉勅編通鑑置局書冩凡有誤字例旁注半<lb/>
　非作亡體至今相仍作十字冦萊公當國凢有文字<lb/>
　准此字去十作准至今不改先宋諸人言之然韻中<lb/>
<pb n="KR2k0049_WYG_230-37b"/>
　亦有此准字莊子有平中准<hi>農田餘話</hi>
偶譚司馬温公資治通鑑且無論公之人品政事只此<lb/>
　閒工夫何處得來所謂君子樂得其道故老而不為<lb/>
　疲也亦只為精神不在嗜好上分去耳<hi>陳繼儒長者</hi>
　<hi>言</hi>
唐蕭至忠素有雅望後附太平公主以進嘗自主第門<lb/>
　出遇宋璟璟曰非所望於蕭傅葢取潘安仁西征賦<lb/>
　中句殊有情實司馬温公作通鑑遽以臆改曰非所<lb/>
<pb n="KR2k0049_WYG_230-38a"/>
　望於蕭君也雅俗逈别矣豈以温公而不讀文選人<lb/>
　故是識趣為難耳<hi>讀史訂疑</hi>
司馬温公編通鑑時手槀績嘗見數幅如人名字各分<lb/>
　代𩔖寫書久未成或言温公利餐錢故遲遲爾温公<lb/>
　聞之遂急結束了故五代多繁冗小人害事往往如<lb/>
　此<hi>霏雪錄</hi>
説苑云扈子曰春秋國之鑑也宋神宗以司馬光所編<lb/>
　歴代君臣事跡賜名資治通鑑以此<hi>天祿識餘</hi>
<pb n="KR2k0049_WYG_230-38b"/>
司馬温公曰婦者家之所由盛衰也茍慕一時之冨貴<lb/>
　而娶之彼挾其冨貴鮮有不輕其夫而傲其舅姑飬<lb/>
　成驕妬之性異日之患庸有極乎<hi>冬夜箋記</hi>
司馬公居洛嘗同范景仁過韓城抵豋封憩峻極下院<lb/>
　登髙頂入崇福宫㑹善寺由轘轅道至龍門遊廣愛<lb/>
　奉先諸寺上華嚴閣千佛岩尋髙公堂渡潛溪入廣<lb/>
　化寺觀唐郭汾陽鐵像渉伊水至香山黄龕憩石樓<lb/>
　臨八節灘過白公影堂凡所經遊多有詩公不喜肩<lb/>
<pb n="KR2k0049_WYG_230-39a"/>
　輿山中亦乘馬遇路險䇿杖以行故嵩山題字曰登<lb/>
　山有道徐行則不困措足於平稳之地則不跌其㫖<lb/>
　逺矣<hi>聞見錄</hi>
司馬君實新第初遷入一日歩行見牆外暗埋竹簽數<lb/>
　十問之則曰此非人行之地將以防盜也公曰吾篋<lb/>
　中所有幾何且盜亦人也豈可以此為防命亟去之<lb/>
　<hi>道山清話</hi>
司馬温公獨樂園七詠乃讀書堂釣魚菴採藥圃見山<lb/>
<pb n="KR2k0049_WYG_230-39b"/>
　臺㺯水軒種竹齋澆花亭也<hi>同上</hi>
司馬温公有真率會葢本於東晉初時拜官相飭供饌<lb/>
　羊曼在丹陽日客來早者得佳設日晏則漸不復精<lb/>
　隨客早晚而不問貴賤時羊固拜臨海守竟日皆美<lb/>
　雖晚至者猶獲精饌時言固之豐腆不如曼之真率<lb/>
　<hi>能改齋漫錄</hi>
宋端明殿學士兼翰林侍讀學士大夫司馬光作真率<lb/>
　㑹伯康與君從七十八嵗安之七十七嵗正叔七十<lb/>
<pb n="KR2k0049_WYG_230-40a"/>
　四嵗不疑七十三嵗叔達七十嵗光六十五嵗合五<lb/>
　百一十嵗亦曰耆英會<hi>玉海</hi>
東萊先生云東坡作温公神道碑末用北齊神武皇帝<lb/>
　號葢指髙歡也歡追諡神武皇帝欲以比神宗故不<lb/>
　書其名而引其謚此亦文章之關鍵<hi>後耳目志</hi>
周益公長身瘦靣狀若野鶴在翰苑多年夀皇一日燕<lb/>
　居歎曰好一箇宰相但恐福薄耳葢疑其相也一老<lb/>
　璫在傍徐奏曰官家所歎豈非周必大乎上曰爾何<lb/>
<pb n="KR2k0049_WYG_230-40b"/>
　知曰臣見所畫司馬光像亦如必大清臞上為之一<lb/>
　笑<hi>豫章書</hi>
吕衡州温祖延父謂俱盛名重任其家風先世碑志不<lb/>
　假於人皆子孫自撰云欲傳善於信詞儆文學之荒<lb/>
　墜也<hi>釣磯立談</hi>
明道先生宰晉城時有富民張氏子其父死未幾晨起<lb/>
　有老父立於門外問之曰我汝父也今來就汝居具<lb/>
　陳其由張氏子驚疑莫測相與詣縣請辨之老父曰<lb/>
<pb n="KR2k0049_WYG_230-41a"/>
　業醫逺出治疾而妻生子貧不能飬以與張氏某年<lb/>
　某月某日某人抱去某人某人見之先生謂曰嵗久<lb/>
　矣爾何記之詳也老父曰某歸而知之則書於藥法<lb/>
　䇿後因懐中取䇿進之其所記曰某年月日某人抱<lb/>
　兒與張三翁家先生問張氏子曰爾年幾何曰三十<lb/>
　六矣爾父而在年幾何曰七十六矣謂老父曰是子<lb/>
　之生其父年纔四十人已謂之三翁乎老父驚怖服<lb/>
　罪<hi>家世舊事</hi>
<pb n="KR2k0049_WYG_230-41b"/>
余嘗愛唐人詩云雞聲茅店月人跡板橋霜則天寒嵗<lb/>
　暮風凄木落覊旅之愁如身履之至其曰野塘春水<lb/>
　慢花塢夕陽遲則風酣日煦萬物駘蕩天人之意相<lb/>
　與融怡讀之便覺欣然感發謂此四句可以坐變寒<lb/>
　暑詩之為巧猶畫工小筆爾以此知文章與造化争<lb/>
　巧可也<hi>歐公試筆</hi>
薛簡肅公知開封府時明叅政鎬為府曹官簡肅待之<lb/>
　甚厚直以公輔期之其後公守秦益常辟以自隨優<lb/>
<pb n="KR2k0049_WYG_230-42a"/>
　禮特異有問於公何以知其必貴者公曰其為人端<lb/>
　肅其言簡而理盡凡人簡重則尊嚴此貴臣相也其<lb/>
　後果至叅知政事以卒時皆服公知人<hi>歸田錄</hi>
薛簡肅公奎知益州里父訟其子不孝者詰之乃曰貧<lb/>
　無以為飬奎因出俸錢與之<hi>厚徳錄</hi>
薛奎守蜀一見華陽范鎮愛之舘於府舍俾與子弟講<lb/>
　學鎮益自謙退每歩行趨府門踰年人不知其為帥<lb/>
　客也及還朝載以俱有問奎入蜀何所得曰得一偉<lb/>
<pb n="KR2k0049_WYG_230-42b"/>
　人當以文學名世鎮殿試第七十九人<hi>同上</hi>
薛紹彭有懐素一軸絹書肅宗行書綾紙千文購於錢<lb/>
　景湛處又王仲至處諸書麻紙一幅楊凝式小字黄<lb/>
　麻紙一幅余皆見之歐陽詢孝經一巻薛臨寄錢公<lb/>
　未見真跡<hi>米芾書史</hi>
管軍苖履長子忘其名癸未嵗都下法雲寺解后去長<lb/>
　安一大姓村居家其石匣中所藏玉軸晉魏古帖數<lb/>
　十軸目嘗見之余每入夢想洛陽有書畫友每約不<lb/>
<pb n="KR2k0049_WYG_230-43a"/>
　借出各各相過賞閲是宋子房言其人屢與王銑尋<lb/>
　購得書余嘗目為太尉書駔平生欲調洛蘇一官以<lb/>
　講書畫不可得今老矣目加昏鑒不能精也<hi>同上</hi>
李遵朂生數歳相者曰是當以姻戚貴後尚萬夀公主<lb/>
　仕至鎮國軍節度使<hi>摭言</hi>
李遵朂本名朂崇矩之孫繼昌之子真宗朝尚長公王<lb/>
　御筆增為遵朂升為崇矩之子繼昌之弟自此為例<lb/>
　實亂人倫治平四年二月神宗皇帝手詔述英宗治<lb/>
<pb n="KR2k0049_WYG_230-43b"/>
　命應公主出降其夫不升同父行葢英宗久欲釐正<lb/>
　以病未果出命故神宗以遺命行可謂善述人之事<lb/>
　矣<hi>燕翼貽謀錄</hi>
駙馬都尉李遵朂居第園池冠汴京嗜竒石募人載送<lb/>
　有自千里至者搆堂引水環以佳木延一時名士大<lb/>
　夫與宴樂遵朂為駙馬都尉折節待士宗楊億為文<lb/>
　於第中築室塑像晨夕伸函丈之禮刻石為記未幾<lb/>
　億卒<hi>國老談苑</hi>
<pb n="KR2k0049_WYG_230-44a"/>
駙馬都尉李端愿居戚里最號㳟慎既失明猶戒勵子<lb/>
　弟故終身無過時京師競傳州西二郎廟出聖水治<lb/>
　病輙愈李素不事鬼神一日其子舍有病稚家人竊<lb/>
　往請水李聞大怒即杖其子且云使爾子果死二郎<lb/>
　豈肯受枉法贓故活之耶若不能活又何求<hi>朱彧可</hi>
　<hi>談</hi>
李端愿宫保文和長子治園池延賔客不替父風每休<lb/>
　沐必置酒髙會延侍從舘閣率以為例至人分寢閣<lb/>
<pb n="KR2k0049_WYG_230-44b"/>
　什物供帳皆不移具元直中會佳客坐中忽學士將<lb/>
　鎻院孫巨源適當制頗快不欲去李飭侍妾取羅巾<lb/>
　求長短句巨源援筆欲書從者告以將掩門矣草作<lb/>
　數語云城頭尚有三鼕鼓何須抵死摧人去上馬苦<lb/>
　匆匆琵琶曲未終囬頭腸斷處却更㢘纎雨漫道玉<lb/>
　為堂玉堂今夜長李邦直在坐頗以卒章非佳語巨<lb/>
　源是夕得妾於玉堂後六日卒<hi>南遊記舊</hi>
昔年嘗見李駙馬瑋以五百千購王夷甫帖<hi>東坡别集</hi>
<pb n="KR2k0049_WYG_230-45a"/>
東坡藏墨詩永寜第中𢷬龍麝次公注永寜第者即李<lb/>
　駙馬第也今士大夫家有墨其上有永寧賜第四字<lb/>
　即李駙馬家墨也<hi>宋詩注</hi>
太原王仁裕家逺祖母約二百餘嵗形質眇少長約三<lb/>
　四尺許兩眼白睛皆碧飲㗖至少夜多不睡每月餘<lb/>
　忽不見數日復至亦不知其往來之迹床頭有桞箱<lb/>
　可尺餘封鎻甚宻人未嘗見其中物嘗戒諸孫輩曰<lb/>
　如我出慎勿開此箱開即我不歸也諸孫中有一無<lb/>
<pb n="KR2k0049_WYG_230-45b"/>
　頼者一日恃酒而歸祖母不在徑詣床頭取封鎻桞<lb/>
　箱開之其中有一小鐵篦子餘無他物自此祖母竟<lb/>
　不回矣<hi>王陶談淵</hi>
王冀公家書畫用太原欽若圖書品少精者余嘗於蔣<lb/>
　氏得此鍍金大印劉巨濟借未還<hi>畫史</hi>
文房四譜有造瓦硯法人罕知其妙向時有著作佐郎<lb/>
　劉羲叟者嘗如其法造之絶佳硯作未多士大夫家<lb/>
　未甚有羲叟物故余嘗得其二一以贈劉原父一余<lb/>
<pb n="KR2k0049_WYG_230-46a"/>
　置中書閣下尤以為寳也<hi>攷古錄</hi>
公素不習𨽻書初但㣲作八分皇祐中受詔書獻穆公<lb/>
　主碑李氏求以古𨽻寫於是始作𨽻書既出人競愛<lb/>
　宋丞相曰近世人家桓楹之刻所未及也君謨亦云<lb/>
　君之𨽻字乃得漢世舊法僕之所作但唐謂𨽻耳<hi>王</hi>
　<hi>洙王氏談錄</hi>
公言用筆須圓勁結體須作力正然後以竒古為工皇<lb/>
　祐中受詔與君謨分寫邇英閣二圖公書無逸篇君<lb/>
<pb n="KR2k0049_WYG_230-46b"/>
　謨真字書孝經既成上作飛白二軸答之後又受詔<lb/>
　分寫集禧觀諸殿榜公書奉福虚福殿二榜君謨書<lb/>
　神藻殿二榜<hi>同上</hi>
公言好永禪師書嘗得石本千字文手自褾褙暇則玩<lb/>
　閲至老不倦嘗云今人筆美未能為書須結體巧常<lb/>
　使左方髙氣勢自得遒媚乃為佳也與蔡君謨在西<lb/>
　閣朝夕評書君謨每有所寫求公指其失後語公曰<lb/>
　與原叔論書數年自覺倍精昔時人或與公論禪理<lb/>
<pb n="KR2k0049_WYG_230-47a"/>
　公曰仲尼絶四毋意毋必毋固毋我葢不出是也<hi>同</hi>
　<hi>上</hi>
公誨諸子屬文曰為文以造語為工當意深而語簡取<lb/>
　則於六經莊騷司馬遷揚雄之流皆以此也又論脩<lb/>
　身行道至於性命之理既而曰此皆第一等語汝輩<lb/>
　一詞賦亦未能善固未知也然不當不為汝輩道<hi>同</hi>
　<hi>上</hi>
公嘗言隋王劭作讀書記凢所説書隨意所取疏之後<lb/>
<pb n="KR2k0049_WYG_230-47b"/>
　輯而成篇又唐人有臺閣集纂當世名人詩今此二<lb/>
　者人家罕有存者<hi>同上</hi>
王待制質權知荆南府有媪訴其婦薄於飬婦曰舅姑<lb/>
　家既窮而歸且奉事無不謹質曰姑雖不良獨不顧<lb/>
　若夫耶取家人衣衣媪又給以廩粟使歸飬之皆感<lb/>
　泣而去<hi>厚徳錄</hi>
真宗朝王嗣宗守邠土邠舊有狐王廟相傳能與人為<lb/>
　禍福州人畏事之嵗時祭祀祈禱不敢少怠至不敢<lb/>
<pb n="KR2k0049_WYG_230-48a"/>
　道故嗣宗至郡集諸邑獵戸得百餘人以甲兵圍其<lb/>
　廟薰灌其穴殺百餘狐或云有大狐從白光中逸去<lb/>
　其妖遂息後人有復為立廟則已無靈矣嗣宗後帥<lb/>
　長安處士种放者人主所禮每帥守至輒靣敎之嗣<lb/>
　宗不復以言拒之放責數嗣宗聲色甚厲嗣宗怒以<lb/>
　手批其頰先是真宗有勅書令种放有章奏即附驛<lb/>
　使詣闕即乘驛訴於上前上特命於嵩山之陽置書<lb/>
　院以處之而不加罪嗣宗去郡有人送詩曰終南處<lb/>
<pb n="KR2k0049_WYG_230-48b"/>
　士威風減渭北妖狐窟穴空嗣宗大喜歸告其子孫<lb/>
　曰吾死更勿為碑誌但刻此詩於石置墓傍甚為榮<lb/>
　也<hi>吕希哲傳講雜記</hi>
王晉卿家舊寳徐處士碧檻蜀葵圖但二幅晉卿每歎<lb/>
　闕其半也徽廟一旦訪得之乃從晉卿借半圖晉卿<lb/>
　惟命但謂端邸愛而欲得其秘爾徽廟命匠者褾軸<lb/>
　成全圖招晉卿以觀因巻以贈一時盛傳人已悚異<lb/>
　厥後禁中謂之就日圖者是已太上天縱雅尚已著<lb/>
<pb n="KR2k0049_WYG_230-49a"/>
　龍潛之時也及即大位酷意訪求天下法書圖畫自<lb/>
　崇寧始命宋喬年掌御前畫喬後罷去而繼以米芾<lb/>
　輩至末年尚方所藏率舉千計實熙朝盛事也吾以<lb/>
　宣和嵗癸邜嘗得見其目若唐人用硬黄臨二王帖<lb/>
　至三千八百餘幅顔魯公墨迹至八百餘幅歐虞禇<lb/>
　薛及唐名臣李太白白樂天等書字不可勝會獨兩<lb/>
　晉人則有數矣至二王破羌洛神諸帖真竒絶葢亦<lb/>
　為多焉又御府所秘古來丹青其最髙逺者以曹不<lb/>
<pb n="KR2k0049_WYG_230-49b"/>
　興元女授黄帝兵符圖為第一曹髦卞莊子刺虎圖<lb/>
　第二謝雉烈女完節圖第三其餘始數顧陸僧繇而<lb/>
　下不興者吴孫權時人曹髦乃髙貴鄉公也謝雉<lb/>
　晉人烈女謂綠珠實當時所筆又如顧長康則古賢<lb/>
　圖戴逵破琴圖黄龍負舟圖皆神絶不可一二紀次<lb/>
　則鄭法士展子䖍有北齊後主幸晉陽宫圖文書法<lb/>
　從圖之屬大率竒特甚至唐人圖牒已不足數然唐<lb/>
　則度人經者乃禇河南書字而閻博陵繪其相𩔖多<lb/>
<pb n="KR2k0049_WYG_230-50a"/>
　有此於今無復兹睹矣每令人短氣葢時既好尚世<lb/>
　因為之貨賂亦為時病則良過矣<hi>鐵圍山叢談</hi>
蘇軾石易畫詩三峩吾鄉里萬馬君部曲臥雲行歸休<lb/>
　破賊見神速詩注晉卿將種常有此志次公注三峩<lb/>
　吾鄉里言真山萬馬君部曲言真馬我有真山則將<lb/>
　臥雲王有真馬則用破賊如此則假山不必愛畫馬<lb/>
　不必取也<hi>宋人詩話</hi>
王晉卿得罪外謫後房善歌者名囀春鶯乃東坡所見<lb/>
<pb n="KR2k0049_WYG_230-50b"/>
　也去遂為宻縣馬氏所得後晉卿還朝尋訪微知之<lb/>
　作詩云佳人已屬沙吒利義士今無古押衙僕在宻<lb/>
　縣與馬縉輔游甚久知之最詳縉輔在其兄處猶見<lb/>
　之國色也西清詩話中載此事云過頴昌見之傳誤<lb/>
　也<hi>彦周詩話</hi>
王晉卿作寳繪堂蘇文忠公記<hi>雜説</hi>
蘇軾書黄泥坂詩後明日得王晉卿書云吾日夕購子<lb/>
　書不厭近又以三縑賺兩紙子有近書當稍以遺我<lb/>
<pb n="KR2k0049_WYG_230-51a"/>
　毋多費我絹也乃用澄心堂紙李承晏墨書此遺之<lb/>
　<hi>考古錄</hi>
王定國自嶺外歸出歌者勸酒坡作定風波序云王定<lb/>
　國歌兒曰柔奴姓宇文氏眉目娟麗善應對家世住<lb/>
　京師定國南遷歸予問柔廣南風土應不好柔對曰<lb/>
　此心安處便是吾鄉因為綴詞云常羡人間琢玉郎<lb/>
　天敎分付㸃酥娘自作清歌傳皓齒風起雪飛炎海<lb/>
　變清凉萬里歸來年愈少微笑時時猶帶嶺梅香試<lb/>
<pb n="KR2k0049_WYG_230-51b"/>
　問嶺南應不好却道此心安處是吾鄉<hi>坡仙集</hi>
東坡於世家中得王定國於宗室中得趙徳麟奬許不<lb/>
　容口定國坐坡累謫賔州瘴烟窟裏五年面如紅玉<lb/>
　尤為坡所敬服<hi>同上</hi>
或問昔人謂東坡不喜史記信然乎愚曰東坡何嘗不<lb/>
　喜史記也觀其記李氏山房曰予猶見老儒先生自<lb/>
　言少時欲求史記不可得幸而得之親手自抄日夜<lb/>
　誦讀惟恐不及及觀其海上與友人書曰到此抄得<lb/>
<pb n="KR2k0049_WYG_230-52a"/>
　漢書一部若再抄得唐書便是貧兒暴富也夫漢書<lb/>
　唐書猶抄錄慶幸如此况於史記耶荆公嘗稱坡公<lb/>
　表忠觀碑似史記<hi>東坡别集</hi>
蘇軾答程全父柬流轉海外如逃深谷既無與晤語者<lb/>
　又書籍舉無有惟陶淵明一集桞子厚詩文數册常<lb/>
　置左右目為二友<hi>同上</hi>
宋詩白體如李文正徐常侍昆仲王元之王漢謀<hi>方回</hi>
　<hi>律髓</hi>
<pb n="KR2k0049_WYG_230-52b"/>
蘇東坡守定州得石於恒山黒質白章狀如雪浪鑿石<lb/>
　盆為芙蓉形以盛之刻銘於上今在定州文廟前<hi>恒</hi>
　<hi>岳志</hi>
狄武襄西河書佐也逋罪入京竄名赤籍以三班差使<lb/>
　殿侍出為清澗城指揮使种世衡知城范文正帥鄜<lb/>
　延科閲軍書至夜分從者皆休唯狄不懈呼之即至<lb/>
　每供事兩手如玉种以此異之授以兵法然又延之<lb/>
　於范公遂成名<hi>畫墁錄</hi>
<pb n="KR2k0049_WYG_230-53a"/>
嵐縣西南山萬村韓氏女一日汲水於河有人乘馬過<lb/>
　之求水飲其馬女與之三汲三飲因而問曰曾偕伉<lb/>
　儷不女曰未遂置女於馬後而疾馳去女兄韓使者<lb/>
　聞而急追之至白龍山下其人與女皆端坐而化使<lb/>
　者亦立化於側鄉人異之遂立祠於地遇旱禱之甘<lb/>
　霖四霈<hi>舊通志</hi>
文肅公夫人魏氏在太原府一日睡起語左右曰適來<lb/>
　夢中分明見兩婦人皆青衣各有娠哀嗚泣訴云某<lb/>
<pb n="KR2k0049_WYG_230-53b"/>
　等無罪乞貰其命未幾庖者白云買到大青魚兩頭<lb/>
　請烹餁之夫人驚曰庶幾是乎遽取視之腹大有子<lb/>
　乃令放之<hi>能改齋漫錄</hi>
熙寧初壺闗尉范鉞建静軒列以圖繪繚以簡編自記<lb/>
　<hi>潞志</hi>
賔適亭紹聖丁丑令張畢記<hi>同上</hi>
待濟亭政和元年令邵伯温記<hi>舊志</hi>
馮當世好佛知太原以書寄王平甫曰并門歌舞妙麗<lb/>
<pb n="KR2k0049_WYG_230-54a"/>
　但閉目不觀惟自以談禪為事平甫答曰若如所諭<lb/>
　即明公未達禪理閉目不觀已是一重公案<hi>姑蘇筆</hi>
　<hi>記</hi>
石普好殺人以殺為娱未嘗知暫悔也醉中縳一奴使<lb/>
　其指使投之汴河指使哀而縱之既醒而悔指使畏<lb/>
　其暴不敢以實告久之普病見奴為祟自以必死指<lb/>
　使呼奴示之祟不復出普亦愈<hi>蘇軾志林</hi>
夀皇賜宰執宴御前雜劇籹秀才三人首問第一秀才<lb/>
<pb n="KR2k0049_WYG_230-54b"/>
　仙鄉何處曰上黨人問次曰澤州人問三曰湖州人<lb/>
　又問上黨秀才汝鄉出甚生藥曰某鄉出人參次問<lb/>
　澤州者曰出甘草又問湖州者曰出黄蘗如何湖州<lb/>
　出黄蘗最是黄蘗苦人當時皇伯秀王在湖州湖州<lb/>
　故有此語夀皇即日召入賜第奉朝請<hi>貴耳錄</hi>
盩厔趙瞻知夏縣作八監堂書古賢令長治迹以自監<lb/>
　<hi>舊志</hi>
宋張繹記金臺太守時候下車之六月作堂於所治之<lb/>
<pb n="KR2k0049_WYG_230-55a"/>
　東偏命之曰思<hi>絳州志</hi>
宋紹興時少傅寧逺節度使殿前都指揮使楊存中請<lb/>
　建家廟賜以祭器<hi>宋史</hi>
紹興初楊存中在建康有雙勝交環謂之二勝環取兩<lb/>
　宫北還之意因得美玉琢成帽環進髙廟日尚御冕<lb/>
　偶有一伶人者在傍髙宗指環示之此環楊太尉進<lb/>
　來名二勝環伶人接奏云可惜二勝環且放在腦後<lb/>
　髙宗亦為之改色此所謂執藝事以諫也<hi>飬疴漫筆</hi>
<pb n="KR2k0049_WYG_230-55b"/>
辛棄疾帥長沙士人訴考試官濫取第十七名春秋巻<lb/>
　棄疾索亞牓春秋巻兩易之啟名則趙鼎也怒曰佐<lb/>
　國元勲忠簡一人胡為又一趙鼎擲之地次閲禮記<lb/>
　巻曰此必豪傑士啟之乃趙方也<hi>貴耳錄</hi>
楊和王沂中營居鳯山十年而就極山川之勝後獻於<lb/>
　朝更築室焉又葺園亭於湖山之間髙宗為書水月<lb/>
　二字所居建閣以藏御書孝宗題曰風雲慶會之閣<lb/>
　<hi>西湖佳話</hi>
<pb n="KR2k0049_WYG_230-56a"/>
紹興辛巳冬北人南侵朝廷遣大軍屯淮東以遏其衝<lb/>
　其勢漸逼主將每遣小校將數隊四出遊奕候望有<lb/>
　何兼資者領五十人至六合縣西望見一隊軍馬自<lb/>
　西北來旗幟不𩔖北人又不𩔖官軍兼資躊躇未知<lb/>
　所措其人馬行速已出兼資之後號令下寨兼資遂<lb/>
　斂所部隐身蘆获林中須臾有一人傳令曰获林中<lb/>
　有一人否一人應曰彼中乃生人與吾不相關渉兼<lb/>
　資聞其有生人不相關渉之言而知其為鬼兵也乃<lb/>
<pb n="KR2k0049_WYG_230-56b"/>
　免胄出見守寨門官再拜曰某大宋劉太尉下踏白<lb/>
　軍也不知神兵自何道來其所往討為何事門者命<lb/>
　報中軍須臾中軍傳令召兼資入凡五門始至中軍<lb/>
　一人廣坐冠服如天神一人西向形貌英毅鬚髯皆<lb/>
　指大一人面貌亦俊爽餘二三人分坐於左右皆金<lb/>
　裝甲胄兼資再拜致謝未畢西向者曰吾奉天符來<lb/>
　助汝太尉管取必勝兼資再拜致謝因問曰今日幸<lb/>
　遇神將將兵救助敢請廣位神號廣位者瞪視不言<lb/>
<pb n="KR2k0049_WYG_230-57a"/>
　西向者乃曰此天蓬神司主事也不與凡間通言汝<lb/>
　不必問兼資又再拜就西向者問曰大王何神也答<lb/>
　曰某唐張廵也指對坐者曰此唐許逺也因徧指下<lb/>
　坐者謂兼資曰此雷萬春也此南霽雲也兼資少亦<lb/>
　讀書頗記張廵許逺事因再拜頂禮曰某曾讀唐書<lb/>
　見二大王忠義之節每整冠斂容羡其英特豈期今<lb/>
　日得瞻拜風采信然史所載其有實乎廵曰史有何<lb/>
　疑兼資曰史言大王守城凡食三萬餘人不知果然<lb/>
<pb n="KR2k0049_WYG_230-57b"/>
　否廵曰有之而實不然也其所食者皆已死之人非<lb/>
　殺生人也兼資又曰史言張大王殺愛妾許大王殺<lb/>
　愛奴以享士不知果然否廵曰非殺也妾見孤城危<lb/>
　逼勢不能保欲學虞姬綠珠之效死於吾前故自刎<lb/>
　許大王奴亦以憂悸暴死遂烹以享士葢用術以堅<lb/>
　士卒之心耳兼資故見雷萬春面上止有一疤因再<lb/>
　拜問曰史言將軍靣着大箭有六而一疤何也萬春<lb/>
　曰當時實着六箭而五着兠鍪人人相傳謂吾靣著<lb/>
<pb n="KR2k0049_WYG_230-58a"/>
　六箭不動吾亦當之庶揚聲以威之也須臾命酒餚<lb/>
　饌亦人間之物惟天神不食久傳漏者報云天漸曉<lb/>
　矣廵謂兼資曰汝歸語汝主將吾奉天符助兵然此<lb/>
　去悖逆吾當斬其首以報上帝語訖命人引兼資出<lb/>
　至获林呼其所部出至張許下寨之所已不復有人<lb/>
　矣不半月有造角林之㨗未幾其主有龜山之禍果<lb/>
　如其言兼資後累功至正使見今在京西多與士大<lb/>
　夫言之<hi>摭青雜説</hi>
<pb n="KR2k0049_WYG_230-58b"/>
張商英字天覺號無盡嘗見梵冊整齊歎吾儒之不若<lb/>
　夜執筆妻向氏問何作曰欲作無佛論向曰既曰無<lb/>
　又何論公駭其言而止後閲藏經翻然有悟乃作䕶<lb/>
　法論<hi>唾玉集</hi>
宋淳熙十年春有聶事愿者獲古篆其文曰皇帝車駕<lb/>
　奉祀汾隂之寳吴琚以獻於朝詔藏天章閣下工部<lb/>
　考覈乃銅也按汾隂記封金匱石匱用受命寳及天<lb/>
　下同文寳此寳不見於紀載朝論議之卒不加賞云<lb/>
<pb n="KR2k0049_WYG_230-59a"/>
　<hi>辨疑</hi>
河東賈弼為琅琊叅軍夜夢一人疸疱大鼻瞷目請曰<lb/>
　愛君之貌換君之頭可乎夢中不獲已遂被換去覺<lb/>
　而人見者悉驚走還家家人悉藏自此後能半面笑<lb/>
　啼兩手足及口中各提一筆書之詞翰俱美<hi>幽明錄</hi>
遼世宗以自愛黄騮九龍十二稻玉帶報北漢主劉旻<lb/>
　聘後旻敗於髙平獨乘黄騮自雕窠嶺間道馳去旻<lb/>
　歸為黄騮治廐飾以金銀食以三品料號自在將軍<lb/>
<pb n="KR2k0049_WYG_230-59b"/>
　<hi>遼史</hi>
遼北院樞宻使耶律伊遜薦北府宰相張孝傑忠於社<lb/>
　稷興宗謂孝傑可比狄仁傑賜名仁傑乃許放海東<lb/>
　青鶻<hi>同上</hi>
遼重熙十六年十二月辛亥謁太祖廟觀太祖收晉圖<lb/>
　<hi>同上</hi>
金太原王氏世業醫有隂徳聞里中嘗有金蠶金馬之<lb/>
　瑞至璹珙珦胥擢第號三桂王氏金馬在部掾清卿<lb/>
<pb n="KR2k0049_WYG_230-60a"/>
　房迄今寳之<hi>中州集</hi>
一經樓在應州龍首書院東遼郎中邢簡妻陳夫人敎<lb/>
　子讀書處<hi>舊志</hi>
金皇統中髙平舉子六七輩赴都試憩於韓店一道士<lb/>
　徧視諸生得李晏執其手曰公富貴夀考他年當建<lb/>
　節於此值水敗道頼公治之語畢不見其年登第歴<lb/>
　官至中丞歸老起為昭義節度使水果敗道父老請<lb/>
　脩治晏歡然從之即今石牐也<hi>舊通志</hi>
<pb n="KR2k0049_WYG_230-60b"/>
金静江軍節度使持嘉暉從宗弼入杭還載資治通鑑<lb/>
　版以歸<hi>經籍志</hi>
金初製國字立學官於西京納哈塔椿年與諸部兒童俱<lb/>
　入學最號警悟久之選諸學生送京師俾上京敎授<lb/>
　伊嚕敎之椿年仕至叅知政事有相才<hi>本傳</hi>
大定四年正月戊子上謂侍臣曰秦王宗翰有功於國<lb/>
　何乃無嗣皆未知所對上曰朕嘗聞宗翰在西京坑<lb/>
　殺匃者千人得非其報耶<hi>金史</hi>
<pb n="KR2k0049_WYG_230-61a"/>
大定十七年十月辛巳上謂宰臣曰今在位不聞薦賢<lb/>
　何也昔狄仁傑起自下僚力扶唐祚使既危而安延<lb/>
　數百年之永仁傑雖賢非婁師徳何以自薦乎<hi>同上</hi>
大定二十六年世宗謂原王璟曰宫中有輿地圖觀之<lb/>
　可以具知天下逺近阨塞<hi>同上</hi>
湧雲樓平定州城樓也金大安二年州尹趙秉文記<hi>州</hi>
　<hi>志</hi>
讀書堂大叅段公嘗築室讀書河中平章政事西圃公<lb/>
<pb n="KR2k0049_WYG_230-61b"/>
　書讀書堂三大字從事歐陽應丙記子秉謙年十三<lb/>
　讀書其中<hi>稷山志</hi>
金大定二十六年翰林修撰伊喇履表進宋司馬光古<lb/>
　文孝經指解曰臣竊觀近世皆以兵刑財賦為急而<lb/>
　光獨以此進其君有天下者取其辭施諸宇内則元<lb/>
　元受賜<hi>本傳</hi>
李獻能貞祐三年狀元及第嘗謂人云吾㓜夢官至五<lb/>
　品夀不至五十後竟如其言<hi>續前定錄</hi>
<pb n="KR2k0049_WYG_230-62a"/>
金天興三年張奕輩請為崔立建功徳碑直學王若虚<lb/>
　辭撰文乃召太學生劉祁瑪格輩赴省元好問張信<lb/>
　之諭以立碑事曰衆議屬二君且已白鄭王矣二君<lb/>
　其無讓祁等固辭而别數日促廹不已祁即為草定<lb/>
　以付好問好問意未愜乃自為之既成以示若虚乃<lb/>
　共删定數字然止直叙其事而已後兵入城不果立<lb/>
　也<hi>金史</hi>
李琦山西人為都尉在陳州與鈕祐禄努色勒同行省事陳<lb/>
<pb n="KR2k0049_WYG_230-62b"/>
　州變入汴附崔立妹壻折希顔娶𤓰爾佳元之妻年二<lb/>
　十餘有姿色立欲强之嘗差琦出汴琦以妻自隨者<lb/>
　再四立遂欲殺琦琦又數為折希顔所折辱乃首建<lb/>
　殺立之謀六月甲午寳坻李伯淵刺殺立<hi>同上</hi>
觀州倅武伯英崞縣人嘗得宣和湖石一窽竅穿漏殆<lb/>
　若神劖鬼鑿炷香其下則烟氣四起散布㮽水上濃<lb/>
　淡霏拂有烟江疊嶂之韻<hi>遺山集</hi>
元遺山論詩詩注桞子厚唐之謝靈運陶淵明晉之白<lb/>
<pb n="KR2k0049_WYG_230-63a"/>
　樂天<hi>同上</hi>
元好問天慶觀記張永淳天蓬四聖毛髮生動威重可<lb/>
　怖號為河東名筆<hi>同上</hi>
嚴實領東平行臺招諸生肄進士業迎元好問校試其<lb/>
　文預選者四人閻復為首徐琰李謙孟祺次之<hi>同上</hi>
元遺山姨母隴西君諱曰作寳鏡煌煌照九州埋藏曾<lb/>
　及見諸劉酆城今日無雷煥紫氣誰當辨斗牛詩註<lb/>
　陽曲劉氏家大寳鏡能照天地四方以前知休咎其<lb/>
<pb n="KR2k0049_WYG_230-63b"/>
　家埋地中人不得見也明昌泰和中北方兵動渠父<lb/>
　子欲卜之一日先以旃幕障中庭乃扄閉門户甚嚴<lb/>
　及掘鏡出光耀爛然一室盡明如初日之照鏡中見<lb/>
　北來兵騎穰穰無數餘三方都無所覩因大駭曰不<lb/>
　可不可即埋之姨母時伏牀下得竊窺焉兵火後此<lb/>
　家惟一兒子在姨母能指鏡處存否則不知也故予<lb/>
　詩及之<hi>同上</hi>
元遺山論詩三十首内一首云有情芍藥含春淚無力<lb/>
<pb n="KR2k0049_WYG_230-64a"/>
　薔薇臥晚枝拈出退之山石句始知渠是女郎詩初<lb/>
　不曉所謂後見詩文自警一編亦遺山所著謂有情<lb/>
　芍藥含春淚無力薔薇臥晚枝此秦少游春雨詩也<lb/>
　非不工巧然以退之山石句觀之渠乃女郎詩也破<lb/>
　却工夫何至女郎詩按昌黎詩云山石犖确行徑微<lb/>
　黄昏到寺蝙蝠飛升堂坐堦新雨足芭蕉葉大梔子<lb/>
　肥遺山故為此論然詩亦相題而作乂不可拘以一<lb/>
　律如老杜云香霧雲鬟濕清輝玉臂寒俱飛蛺蝶元<lb/>
<pb n="KR2k0049_WYG_230-64b"/>
　相逐並蔕芙蓉本自雙亦可謂女郎詩耶<hi>歸田詩話</hi>
先生父格隴城令乂云叔父陵川令先生集有望陵川<lb/>
　詩自註云此縣先隴城府君舊治則叔父即格也格<lb/>
　以先生為嗣蓋令陵川時尚未子之耳三女順集中<lb/>
　有示女珍詩云珠圍翠繞三花樹李白桃紅一捻春<lb/>
　看取元家第三女他年真作魏夫人當作珍為是四<lb/>
　女名柔<hi>郝經元遺山墓碑</hi>
金二元氏一好問女弟文而艷為女冠元平章張某謀<lb/>
<pb n="KR2k0049_WYG_230-65a"/>
　娶往訪之詢其所作元出補天花板詩張悚然而退<lb/>
　詩云補天手段暫施張不許纖塵入畫堂寄語新來<lb/>
　雙燕子移巢别處覓雕梁一好問次女名嚴適盧氏<lb/>
　進士楊思敬夫卒遂為女冠好問有貞燕詩二首杏<lb/>
　梁雙宿復雙飛海國争敎隻影歸想得秋風逼凉冷<lb/>
　謝家兒女亦依依汚潔難將一𩔖推舊家紅線可無<lb/>
　疑豚魚目是詩家語輕擬庭闈恐未宜為嚴作也詔<lb/>
　為宫敎號浯溪真隐有浯溪集行世<hi>忻州志</hi>
<pb n="KR2k0049_WYG_230-65b"/>
陵川秦簡夫悼亡一詩髙出流輩殆荆公所謂看似尋<lb/>
　常最竒崛成如容易却艱辛者耶<hi>中州集</hi>
梁公賛諫興陵田獵表傳於世其賀章宗表云曾天子<lb/>
　祖天子世嫡相承舜何人予何人自强不息自河南<lb/>
　府倅移華州防禦使謝表云昔同雒户已陪嵩岳之<lb/>
　呼今領華防願效封人之祝世亦稱之<lb/>
岢嵐擬栩先生王中立一日來汴館於趙閒閒公家中<lb/>
　秋夜飲酒賦詩且就公索墨水一槃公如言與之明<lb/>
<pb n="KR2k0049_WYG_230-66a"/>
　旦不告而去壁間留龜鶴二字廣長一丈而墨水具<lb/>
　在朝士來觀者車馬填咽汴都競傳王先生仙去矣<lb/>
　久之先生從外至問二字以何物書之不答題詩其<lb/>
　旁云天地之間一古儒醒來不記醉中書旁人錯比<lb/>
　神仙字只恐神仙字不如<hi>同上</hi>
一書生在童子寺僧舍讀書常夜有一手從牕入生備<lb/>
　繩索繫其手引繩而去明日循其所至繩繫葡萄葉<lb/>
　呼僧剗削其根血出如注此妖遂滅<hi>太原縣志</hi>
<pb n="KR2k0049_WYG_230-66b"/>
桞仲塗開赴舉時宿驛中夜聞婦人私哭其聲婉而哀<lb/>
　曉起詢之乃同驛臨淮令之女令在任恣貪墨委一<lb/>
　僕主獻納及代還為僕所持逼其女為室令度勢難<lb/>
　免因許之女故哭桞素負節義往見令詰其實令不<lb/>
　能諱悉告桞桞忿怒曰願假此僕一見為子除害僕<lb/>
　至桞室則令往市酒果鹽梅等物俟夜䦨呼僕入叱<lb/>
　問曰脇主人女為婦是汝耶即奮匕首殺而烹之翊<lb/>
　日召令及同舍飲共食僕肉飲散亟行令往追謝問<lb/>
<pb n="KR2k0049_WYG_230-67a"/>
　僕安在桞曰適共食者即其肉也<hi>虞裕談撰</hi>
中統元年夏四月宋人於儀真即忠勇軍營總制真州<lb/>
　軍馬所置館鏡薌亭則館外東偏水亭也明年夏始<lb/>
　一往其後或數日或數月一往焉初朝廷於沁南賜<lb/>
　第一區田十頃州吏進牒及圖則其田河陽封畛包<lb/>
　絡全得揚子一店在黄河老㟁下明年遂入宋每登<lb/>
　是亭與古揚子縣城相對江壖河濵殆無以異恍然<lb/>
　而悟曰天下事殆不偶然河濵之田有以兆此行矣<lb/>
<pb n="KR2k0049_WYG_230-67b"/>
　<hi>鏡薌亭記</hi>
予家所藏書宋元祐以前物也法書則唐人筆迹及五<lb/>
　代冩本為多畫有李范許郭諸人髙品就中薛稷六<lb/>
　鶴最為超絶先大夫銅山府君官汲縣時官賣宣和<lb/>
　内府物也銅碌兩小山以酒沃之青翠可摘府君部<lb/>
　役時物也風字大硯先東巖君敎授鄉里時物也銅<lb/>
　雀硯背有大錢一天祿一堅重緻宻與石無異先隴<lb/>
　城府君官冀州時物也貞祐丙子之兵藏書壁間得<lb/>
<pb n="KR2k0049_WYG_230-68a"/>
　存兵退予將奉先夫人南渡河舉而付之太原親舊<lb/>
　家自餘雜書及先人手冩春秋三史莊子文選等尚<lb/>
　千餘册並畫百軸載三鹿車自隨三硯則瘞之鄭村<lb/>
　别墅是嵗寓居三鄉十月北兵破潼闗避於女几之<lb/>
　三潭比下山則焚蕩之餘蓋無幾矣今此數物多予<lb/>
　南州所得或向時之遺也<hi>元好問故物譜</hi>
元世祖在藩邸時張徳輝與元裕北覲請世祖為儒家<lb/>
　大宗師世祖悦而受之因啟累朝有㫖蠲儒户兵賦<lb/>
<pb n="KR2k0049_WYG_230-68b"/>
　乞令有司遵行從之<hi>元史</hi>
張翥仲舉肢體昻藏行則偏竦一肩韓介玉以詩嘲之<lb/>
　云垂桞隂隂翠拂簷倚䦨紅袖玉纖纖先生掉臂長<lb/>
　街上十里朱樓盡下簾坐中皆失笑或曰仲舉病鶴<lb/>
　形也時有相士在座曰不然此雨淋鶴耳雨霽則冲<lb/>
　霄矣後入大都致位通顯<hi>續前定錄</hi>
張仲舉善諧謔出談吐語輒令一坐盡傾嘗為集慶路<lb/>
　學訓導御史下學㸃視廪膳隣齋出對云豸冠㸃饌<lb/>
<pb n="KR2k0049_WYG_230-69a"/>
　仲舉戲續云驢肉作羮御史蓋河南人也聞之大怒<lb/>
　欲逮捕之仲舉乘夜逃奔揚州<hi>捧腹集</hi>
博囉特穆爾之入京師也命翰林學士張翥草詔削奪<lb/>
　庫庫特穆爾官爵且發兵討之翥毅然不可左右咸<lb/>
　勸之翥曰吾臂可斷筆不能操也天子知其意不可<lb/>
　奪乃命他學士為之博囉特穆爾知之亦不以為怨<hi>元</hi>
　<hi>史</hi>
成廷珪字原常廣陵人工詩燕息之所曰居竹河東張<lb/>
<pb n="KR2k0049_WYG_230-69b"/>
　翥仲舉為忘年交載酒過從殆無虚日仲舉以詩名<lb/>
　於廣陵原常恒和之仲舉題居竹軒集曰予在廣陵<lb/>
　時與原常惟詩是談<hi>元詩序</hi>
張翥長於詩其近體長短句尤工文不如詩而每以文<lb/>
　自負常語人曰吾於文已化矣蓋吾未嘗搆思特任<lb/>
　意屬筆而已他日翰林學士實喇卜示以所為文請<lb/>
　易置數字苦思者移時終不就實喇卜曰先生於文<lb/>
　豈猶未化耶何思之苦也翥因相視大笑<hi>同上</hi>
<pb n="KR2k0049_WYG_230-70a"/>
耶律楚材奏立燕京等十路徴收課税使辛邜秋帝至<lb/>
　雲中十路咸進廪籍及金帛陳於庭中帝笑謂楚材<lb/>
　曰汝不去朕左右而能使國用充足南國之臣復有<lb/>
　如卿者乎對曰在彼者皆賢於臣臣不材故留燕為<lb/>
　陛下用帝嘉其謙賜之酒即日拜中書令<hi>元史</hi>
吕思誠嘗病古註疏太繁魏了翁刪之太簡將約其中<lb/>
　以成書不果有文集若干巻兩漢通紀若干巻<hi>文藝</hi>
　<hi>傳</hi>
<pb n="KR2k0049_WYG_230-70b"/>
元薛公世南為山西僉憲時言一皮匠忽晝見二急脚<lb/>
　召渠云是㝠府符命其人令家人作饌供二㝠使家<lb/>
　人無所見也且語家人曰我平日寡愆雖死必復生<lb/>
　慎勿塟我是日果死三日後復蘇云至一官府設王<lb/>
　者儀衛一人冕服坐殿廷問曰汝知過否皮匠曰某<lb/>
　有生以來未嘗造惡王者命以物如青泥之狀塗其<lb/>
　頂久之心骨醒然累世之事皆能記憶王者曰白起<lb/>
　坑長平四十萬卒汝不預乎其人乃王紇九世身對<lb/>
<pb n="KR2k0049_WYG_230-71a"/>
　曰起坑卒時某阻之不聽非某罪也上帝以某有隂<lb/>
　徳賜某八世為將今九世矣俄而起械而至羸瘠一<lb/>
　鬼囚也與之對得其情起復押入㝠獄夜义仍送還<lb/>
　自後棄所業乘馬出入士夫家能談其前世事余聞<lb/>
　諸王少師文王聞諸薛公云<hi>霏雪錄</hi>
薛元卿自號上清外史所著有上清集樵者問薈萃羣<lb/>
　賢詩文為瓊林集元卿善為文而尤長於詩揭曼碩<lb/>
　留瓊林臺月餘齋三日乃為作序稱其老勁深稳如<lb/>
<pb n="KR2k0049_WYG_230-71b"/>
　霜松雪檜百折莫能撓清㧞孤峻如豪鷹俊鶻干呼<lb/>
　不肯下蕭條閒逺如空山流泉深林孤芳自形自色<lb/>
　不與物競人以為知言<hi>文苑</hi>
元薩公天錫嘗有一詩送濬天淵入朝地濕厭聞天竺<lb/>
　雨月明來聽景陽鐘聞者無不膾炙惟山東有一叟<lb/>
　鄙之公以素愜意特歩訪問其故叟曰此聫措詞固<lb/>
　善但聞字與聽字一合耳公曰當以何字易之叟徐<lb/>
　曰看天竺雨公詰其看字叟曰唐人有林下老僧來<lb/>
<pb n="KR2k0049_WYG_230-72a"/>
　看雨公俯首拜為一字師<hi>閒中今古錄</hi>
臺椽薩天錫求識予靣而之燕南八月十四夜風雨宿<lb/>
　菌閣絶句七首明日追送之<hi>句曲外史集</hi>
薩天錫所作詩曰雁門集尚書于文傳序之曰其豪放<lb/>
　若天風海濤魚龍出沒險勁如泰華雲開蒼翠孤聳<lb/>
　其剛健清麗則如淮隂出師百戰不折而洛神凌波<lb/>
　春花霽月之娟媚也<hi>文苑</hi>
揭文安公奚斯延祐初授翰林院國史編修官平章李<lb/>
<pb n="KR2k0049_WYG_230-72b"/>
　文忠公孟讀其所撰功臣傳歎曰是方可名史筆若<lb/>
　他人則謄史牘爾<hi>史斷</hi>
平水王隣曰中書湛然有天然之才如寳鑑無塵寒氷<lb/>
　絶翳<hi>元人詩話</hi>
徐世隆宋子貞墓誌貎清竒耳聳過睂寸許相者以為<lb/>
　夀且貴後拜平章政事年八十一<hi>雜識</hi>
張女諱阿慶汝南忠武王第八女今翰林待制郝陵川<lb/>
　所聘也日誦數百言尤工屬對十嵗而逝元遺山續<lb/>
<pb n="KR2k0049_WYG_230-73a"/>
　夷堅志記其事附屬對睡思昏昏如醉思閒心寂寂<lb/>
　似禪心洗硯墨雲浮水面折花紅雨落牆頭滿地棃<lb/>
　花三月暮隔牆楊桞兩家春秋水芙蓉妝鏡曉暖烟<lb/>
　楊桞畫屏春關山明月子規魂花桞東風蝴蝶夢江<lb/>
　頭鷗鷺不關名利也風波野外荆榛有底功勲承雨<lb/>
　露驟雨翻空滌世間之塵垢飛虹飲海收天下之風<lb/>
　雲<hi>燕石集</hi>
闗仝層巒秋靄圖雖祖洪谷子而間以王摩詰筆法融<lb/>
<pb n="KR2k0049_WYG_230-73b"/>
　液秀潤正其中嵗精進之作也人謂有出藍之美詎<lb/>
　不信夫梅花道人題詩曰羣峰矗矗暮雲連蘿磴逶<lb/>
　迤鳥道懸落葉深深門半掩疎花歴歴客猶眠巖端<lb/>
　飛瀑為青雨江上歸舟泝碧烟應識箇中竒絶處昔<lb/>
　年洪谷屬君傳<hi>吴鎮雜識</hi>
近時北詞以西廂記為首俗傳作於闗漢卿或以為漢<lb/>
　卿不竟其詞王實甫足之予閲㸃鬼簿乃王實甫作<lb/>
　非漢卿也實甫元大都人所編傳竒有芙蓉亭雙藥<lb/>
<pb n="KR2k0049_WYG_230-74a"/>
　怨等與西廂記凡十種然西廂盛行於時<hi>南濠詩話</hi>
張徳輝元裕之李冶游封龍山時人號為龍山三老<hi>元</hi>
　<hi>詩序</hi>
秋谷李平章所善客鄱陽葉天文隐居不仕其行巻曰<lb/>
　秋江釣月圖<hi>陳秦序</hi>
中貴克實克布哈奏採金銀役夫及種田西域與栽蒲萄<lb/>
　户帝令於西京宣徳徙萬餘户充之楚材曰先帝遺<lb/>
　詔山後民質樸無異國人緩急可用不宜輕動今將<lb/>
<pb n="KR2k0049_WYG_230-74b"/>
　征河南請無殘民以給此役帝可其奏<hi>元史</hi>
送振先宗丈弟歸祖庭詩跋元遺山金士領袖生平極<lb/>
　重歐公嘗有詩云九原如可作吾願從歐陽北人至<lb/>
　今佩服其言<hi>圭齋集</hi>
萬松野老行秀湛然居士集序湛然居士嘗慨然曰惟<lb/>
　屏山閒閒可照吾心耳<hi>中州集</hi>
陳旅字衆仲莆田人為閩海儒學官御史中丞馬祖常<lb/>
　一見竒之曰子館閣器也胡留滯於此因勉遊京師<lb/>
<pb n="KR2k0049_WYG_230-75a"/>
　與虞集延譽於諸公間旅安雅堂集張翥為序<hi>元詩</hi>
　<hi>序</hi>
元潞州守周幹臣有徳政一夕宿屯留短檠膏盡然以<lb/>
　錦炬逹旦不滅至潞止天慶觀燈復如前道者三吹<lb/>
　光焰愈盛及巳時又與修撰傅岩輔飲出樽酒酌七<lb/>
　十觥不竭遲明以水注之容不及半二事人皆異之<lb/>
　王嵩作酒聖燈神記今石刻存三忠祠壁間<hi>舊通志</hi>
魏文昌壺闗人本農夫輟耕憩神祠見梁端有書取視<lb/>
<pb n="KR2k0049_WYG_230-75b"/>
　則風雲變色持歸作地室習之術成能隐形變化嘗<lb/>
　有事被逮挾一瓦擲之縣㕔及笞瓦碎而體自若尋<lb/>
　縮入瓶中呼之則應而不出尹怒碎其瓶再呼則片<lb/>
　片皆應遣人四捕已揮霍過縣南八里川矣時耕者<lb/>
　滿地文昌剪紙為兎衆競逐得兔其他幻術甚多人<lb/>
　以左慈方之或曰文昌後亦尸解去<hi>潞安府志</hi>
元至元中徙平陽經籍所於京師<hi>元史</hi>
至元十三年太府監令史盧贄言於監官各路所貢布<lb/>
<pb n="KR2k0049_WYG_230-76a"/>
　長三丈惟平陽加一丈諸集賽台以故争取平陽布<lb/>
　茍截其長者與他郡等則無所争而以其所争者為<lb/>
　髹漆殿器皿之具甚便監官從之<hi>同上</hi>
裕宗在東宫待制李謙太常宋道尤加咨訪至元十八<lb/>
　年命宋道擇可備顧問者道以郭佑何瑋徐琰馬紹<lb/>
　楊居寛何榮祖楊仁風等為言太子曰是數人者盡<lb/>
　為我致之宜自近者始遂召瑋於易州琰於東平復<lb/>
　辟楊仁風於潞州馬紹於東平<hi>同上</hi>
<pb n="KR2k0049_WYG_230-76b"/>
英宗初特們徳爾為右丞相怒趙世延昔嘗論已遣人<lb/>
　逮捕之世延未至特們徳爾使諷世延啗以美官令<lb/>
　告引同時異已者世延不肯從至是坐以違詔不敬<lb/>
　令法司窮治請寘極刑英宗曰彼罪在赦前所宜釋<lb/>
　免後數日復奏世延當處死罪上不允有司承望風<lb/>
　㫖鍛鍊欲使自裁世延終無所屈頼英宗素聞其忠<lb/>
　良得免於死<hi>同上</hi>
馬紹字子卿濟州金鄉人從上黨張播學為尚書左丞<lb/>
<pb n="KR2k0049_WYG_230-77a"/>
　海都民來歸者七十餘萬散居雲朔間僧格議徙内<lb/>
　地就食紹持不可僧格怒曰馬左丞欲令餒死此輩<lb/>
　耶紹徐曰南土地燠北人居之慮生疾疫若恐餒死<lb/>
　曷若計口給羊馬之資俾還本土則未歸者孰不欣<lb/>
　慕言有異同丞相何以怒為宜取聖裁乃如紹言以<lb/>
　聞上曰馬秀才之言是也<hi>同上</hi>
文水龍堂石為楷記卜地文谷之口開基西山之阿<hi>舊</hi>
　<hi>志</hi>
<pb n="KR2k0049_WYG_230-77b"/>
還山亭張飬浩記平章秦國公於上䣊先塋趾數百舉<lb/>
　武某山之陽搆亭曰還山志其退也<hi>同上</hi>
今之官斛規制起於宋相賈似道前元至元間中丞崔<lb/>
　彧上言其式口狹底廣出入之間盈虧不甚相逺遂<lb/>
　行於世至今不改<hi>農夫餘話</hi>
觀稼軒元至正癸未太守菊軒張侯建郡人李庭遹記<lb/>
　<hi>舊志</hi>
至正之亂張仲舉僑居雲錦山中餘干甘克敬復與甘<lb/>
<pb n="KR2k0049_WYG_230-78a"/>
　彦初張可立往從之游仲舉少許可於三子獨加重<lb/>
　焉明洪武初三子皆以前元遺才為士林推重<hi>元詩</hi>
　<hi>注</hi>
夏縣趙尚書羾元末兵亂母抱匿林間虎至母置之地<lb/>
　虎熟視去稍長遊郡學夜臥學舍中羣孤採麻葉扇<lb/>
　羾讙呼趙尚書苦熱羾驚然亦以此自負仕至兵部<lb/>
　尚書<hi>舊志</hi>
明洪武六年太祖謂省臣曰朕飲不多太原嵗進葡萄<lb/>
<pb n="KR2k0049_WYG_230-78b"/>
　酒自今令其勿進國家以飬民為務豈宜口腹累人<lb/>
　哉嘗聞宋太祖家法子孫不得於逺方取珍味甚得<lb/>
　貽謀之道也相傳本縣陶村前代設專官督進葡萄<lb/>
　酒本省他縣葡萄葢寡未有可造酒者所進即陶村<lb/>
　産也<hi>安邑縣志</hi>
杜斆拙菴洪武癸丑上黨張安伯子夀氏記<hi>潞志</hi>
明洪武九年三月汾州平遙縣主簿成樂考績州上其<lb/>
　考曰能恢辦商税上曰地之所産有數官之所取有<lb/>
<pb n="KR2k0049_WYG_230-79a"/>
　制若曰恢辦是額外刻削主簿之職在佐理縣政撫<lb/>
　安百姓豈以恢辦為能州之考非是爾吏部其移文<lb/>
　訊之<hi>明史記事</hi>
洪武時解州下馬村有于保兒者娶本村汪氏女甫三<lb/>
　日而戍南海汪氏家居以紡績為業孝事舅姑竭盡<lb/>
　其力每飯輒留米一匙積至月朔市香紙謁武安王<lb/>
　廟以乞夫回久之嵗在丁邜三月二十三日時保兒<lb/>
　在彼為總戎牧昏暮時王謂保兒曰汝思家否泣而<lb/>
<pb n="KR2k0049_WYG_230-79b"/>
　告曰僕離鄉萬里而瀚海隔絶何以能到王曰吾亦<lb/>
　解人寓官於此今而西還即欲往當偕行遂帶於馬<lb/>
　後瞬息間墜於下馬村之東壠遍體沾濕筋骸疼痛<lb/>
　及旦乃匍匐而叩諸耕者始知至家見父母與妻相<lb/>
　持而哭備道回家之由乃知王神力之祐汪氏至誠<lb/>
　之感伍中隨報逃即保兒還家之明日也事聞遂蠲<lb/>
　厥役至今雖童兒皓叟皆能道之而汪于二家尚有<lb/>
　人焉<hi>舊通志</hi>
<pb n="KR2k0049_WYG_230-80a"/>
夀陽髙防罷復儀令夢一吏以白帕褁印自門入授防<lb/>
　防寤而思曰白主刑吾當為主刑官乎俄而髙祖起<lb/>
　為刑部員外郎吏齎印至一如夢中所睹<hi>野乗</hi>
禪與畫俱有南北宗分亦同時氣運復相敵也南則王<lb/>
　摩詰裁搆淳秀出韻幽澹為文人開山若荆闗宏璪<lb/>
　董巨二米子久叔明松雪梅叟迂翁以至明興沈文<lb/>
　慧燈無盡北則李思訓風骨竒峭揮掃躁硬為行家<lb/>
　建幢若趙幹伯駒伯驌馬逺夏珪以至戴文進吴小<lb/>
<pb n="KR2k0049_WYG_230-80b"/>
　仙張平山輩日就孤禪衣鉢塵土<hi>畫麈</hi>
葛誠為燕府長史靖難師未起時王嘗病瘧暑中四圍<lb/>
　皆着火爐猶自言寒三司官入視疾皆懼危篤獨誠<lb/>
　知之以不得於上之故因令人告變會王遣人至京<lb/>
　奏事上執之成獄即發符逮王官屬且約謝貴先舉<lb/>
　誠許為内應入王府無大小誠皆籍以告後謀不宻<lb/>
　見戮其家<hi>革除遺事</hi>
慶成王生一百子俱長成自長子襲封外餘九十九人<lb/>
<pb n="KR2k0049_WYG_230-81a"/>
　並封鎮國將軍每會紫玉盈坐至不能相識而人皆<lb/>
　隆準極異事也<hi>皇朝盛事錄</hi>
代王之母邳人也先是太祖嘗戰敗而奔投王母家王<lb/>
　母曰汝朱某耶人言汝當為天子也因留之宿及旦<lb/>
　辭去王母曰吾後有娠何如帝乃貽敝梳為質王母<lb/>
　亦以匣中裝贈行自是果娠及太祖即位子且長矣<lb/>
　王母㩦其子及質物上謁帝令工部草創水宇居之<lb/>
　不令入宫及代府既成遂分封焉故王卒得終養其<lb/>
<pb n="KR2k0049_WYG_230-81b"/>
　母踰於常制<hi>剪勝野聞</hi>
親王享國長乆者代簡王六十九瀋莊王五十九大臣<lb/>
　眉夀韓忠定文八十六陶恭介琰八十五張恭肅潤<lb/>
　八十三<hi>皇朝盛事</hi>
壺闗栢林西山有古北極祠幽僻人不敢夜入郭翀未<lb/>
　第時與友人賈敏李素約取神笏二友先令人潜神<lb/>
　座後恐喝翀其人忽聽神云郭狀元借笏翀至取笏<lb/>
　見神立授之後翀開科臚唱第一及登殿太祖從燭<lb/>
<pb n="KR2k0049_WYG_230-82a"/>
　影下見其眇曰真榜眼因易第二人人猶稱郭狀元<lb/>
　學使徳清陳霆詩三晉古雄國歴世多異人偉兹壺<lb/>
　山賢開國推文臣微時掇神笏塑偶起欠伸登龍首<lb/>
　臚唱氣壓三千羣誰云貌不揚便腹皆經綸何時拜<lb/>
　遺像千載瞻風塵<hi>舊通志</hi>
書自蔡中郎邕字伯喈於嵩山石室中得八角垂芒之<lb/>
　秘遂為書家授受之祖後傳崔瑗子玉韋誕仲將及<lb/>
　其女琰文姬姬傳鍾繇元常魏相國元常初與闗枇<lb/>
<pb n="KR2k0049_WYG_230-82b"/>
　杷學書抱犢山師曹喜劉得昇後得韋誕塚所藏書<lb/>
　遂過於師無以為比繇傳庾征西翼衛夫人李氏及<lb/>
　其猶子會衛夫人傳晉右將軍王羲之逸少逸少世<lb/>
　有書學先於其父枕中窺見秘奥征西相師友晚入<lb/>
　中州師新衆碑𨽻兼崔蔡草並杜張真集韋鍾章齊<lb/>
　皇索潤色古今典午之興登峰造極書家之盛若張<lb/>
　丞相華稽侍中康山吏部濤阮歩兵籍向侍中秀輩<lb/>
　翰墨竒秀皆非其匹故庾征西始疑而終服謝太傅<lb/>
<pb n="KR2k0049_WYG_230-83a"/>
　得片紙而寳藏冠絶古今不可尚已右軍傳子若孫<lb/>
　及郗超謝朏等而大令獻之獨擅厥美大令傳甥羊<lb/>
　欣羊欣傳王僧䖍僧䖍傳蕭子雲阮研孔琳之子雲<lb/>
　傳隋永欣師智永智永傳唐虞世興世南伯始伯始<lb/>
　傳歐陽率更詢本褚河南遂良登善傳薛少保稷嗣<lb/>
　通是為貞觀四家而孫䖍禮過庭獨以草法為世所<lb/>
　賞少保傳李北海邕與賀監知章同鳴開元之間率<lb/>
　更傳陸長史柬之柬之傳猶子彦逺彦逺傳張長史<lb/>
<pb n="KR2k0049_WYG_230-83b"/>
　旭旭傳顔平原真卿李翰林白徐會稽浩真卿傳桞<lb/>
　公權京兆零陵僧懐素藏真鄔彤韋玩崔邈張從申<lb/>
　以至楊凝式凝式傳於南唐韓熙載徐鉉兄弟宋興<lb/>
　李西臺建中周繕部越皆知名家蘇舜欽薛紹彭繼<lb/>
　之以逮南渡小米傳其家法盛行於世王廷筠以南<lb/>
　宫之甥擅名於金傳子澹游至張天錫元初鮮于樞<lb/>
　伯機得之獨吴興趙文敏公孟頫始事張即之得南<lb/>
　宫之傳而天資英邁積學功深盡掩前人超入魏晉<lb/>
<pb n="KR2k0049_WYG_230-84a"/>
　當時翕然師之康里平章子山得其竒偉浦城楊翰<lb/>
　林仲𢎞得其雅健清江范文白公得其灑落仲穆造<lb/>
　其純和及門之徒惟桐江俞和子中以書鳴洪武初<lb/>
　後進猶及見之子山在南臺時臨川危太樸饒介之<lb/>
　得其傳授而太樸以敎宋璲仲珩杜環叔循詹希元<lb/>
　孟舉孟舉少親受業子山之門介之以敎宋克仲温<lb/>
　而在至正初揭文安公亦以楷法得名傳其子汯其<lb/>
　孫樞在洪武中仕為中書舍人與仲珩叔循聲名相<lb/>
<pb n="KR2k0049_WYG_230-84b"/>
　埒云<hi>春雨雜述</hi>
宣徳年間李琮廵按廣東過梅嶺得白神公洞仗劍入<lb/>
　見二羽士對局壁上梅花曄曄神公折梅一枝贈琮<lb/>
　出視之乃石也至夜神公來道宿緣從遊數十載問<lb/>
　夀問秩問嗣應之如響一切疑豫咸取决焉神公好<lb/>
　飲酒食雞圍碁但不見其形久之别去圖形示公鬚<lb/>
　眉皓然有仙人風骨石梅花春冬色變不常傳為家<lb/>
　寳<hi>舊通志</hi>
<pb n="KR2k0049_WYG_230-85a"/>
正統初王振問大學士楊文貞公曰今九卿無山西人<lb/>
　豈皆不賢者乎文貞曰僉事薛瑄其人也已而文清<lb/>
　至京振使僕致餼於文清固却之僕曰公何騃與諸<lb/>
　方面以千金求通於吾公不得階君反却其餽耶禍<lb/>
　將立至吾危君吾危君僕歸跪對振曰大權在我不<lb/>
　厚鄉人以美官而乃餽酒肉彼却之固當已遷文清<lb/>
　大理少卿又餽又却之亦不往謁未幾文清得罪<hi>明</hi>
　<hi>臣十節</hi>
<pb n="KR2k0049_WYG_230-85b"/>
指揮使華嵩與蔚州中官王振姪争娼當杖贖特命髠<lb/>
　其首漆之枷敎坊門克大同衛軍<hi>通紀</hi>
薛文清公瑄生時肌如水晶洞見五内其母欲不舉祖<lb/>
　聞其啼聲止之曰此兒體清而聲宏必異人也乃舉<lb/>
　之<hi>家博</hi>
薛文清公與吴康齋嘗言夢見朱子孔子二公皆質實<lb/>
　人雖無妄語然不書亦可也<hi>玉堂漫筆</hi>
薛文清公觀崖石每層有紋横界而層層相沓謂為天<lb/>
<pb n="KR2k0049_WYG_230-86a"/>
　地之初隂陽磨盪而成若水之漾沙一層復一層也<lb/>
　殊不知實是水所漾耳葢天地之初混沌一物惟有<lb/>
　水火二者開闢之際火日升水日降而天地分矣此<lb/>
　山阜皆從水中洗出觀江河間沙洲可見余嘗謂水<lb/>
　天下之至髙者也山天下之至卑者也故海底有石<lb/>
　而山巔有水然水亦實至髙霜露雨雪是也<hi>同上</hi>
本朝仕途中能以理學為務者纔見薛大理一人葢其<lb/>
　天資美處某嘗欲從游以官鞅弗果斯人疏於處世<lb/>
<pb n="KR2k0049_WYG_230-86b"/>
　直道見黜已就閒矣未知造詣何如也<hi>古穣雜錄</hi>
祁縣北白村里絶險可避兵正統十四年虜圍寨其夜<lb/>
　寨中武安王廟刀鳴民家金鐵皆有聲衆懼不祥次<lb/>
　日㓂解去夜見寨上火光及聞人馬聲疑有備也<hi>太</hi>
　<hi>原府志</hi>
于忠肅廵撫河南山西前後幾二十年每入京議事獨<lb/>
　不持土物賄當路汴人常誦其詩曰手帕蔴姑與線<lb/>
　香本資民用反為殃清風兩袖朝天去免得閭閻話<lb/>
<pb n="KR2k0049_WYG_230-87a"/>
　短長<hi>孤樹裒談</hi>
威寧出塞俘馘甚多一時羣臣忌功百方誣訕皆非實<lb/>
　事汪直自敬憚威寧威寧不峻拒之亦未為過後人<lb/>
　乃以威寧比陳鉞何其忍也<hi>鄭曉今言</hi>
駙馬無封侯者欒城富陽永春西寧皆以軍功封惟永<lb/>
　康公主駙馬崔元以迎立封京山侯孝陵少公主駙<lb/>
　馬趙輝天順中求封侯不得<hi>同上</hi>
耿九疇軒軏皆亷介之士操履素定天下信之天順初<lb/>
<pb n="KR2k0049_WYG_230-87b"/>
　首用耿為都御史軒為刑部尚書耿欲糾石亨之罪<lb/>
　為所排黜為江西布政尋轉四川上知其為人清正<lb/>
　但為亨輩所嫉一日泛論人才念及九疇非其罪焉<lb/>
　因曰此人操行誠不易得因禮部缺人召至京師上<lb/>
　憐其衰命為南京刑部尚書且曰遂其優閒可也<hi>後</hi>
　<hi>渠雜識</hi>
天順元年五月追復王振官立祠祀之振家在京城内<lb/>
　外凡數處重堂䆳閣擬於宸居器服綺麗上方不逮<lb/>
<pb n="KR2k0049_WYG_230-88a"/>
　玉盤徑尺者十面珊瑚樹髙六七尺金銀十餘庫<hi>通</hi>
　<hi>紀</hi>
東嶽廟殿前鐵盆俗曰醮盆金皇統元年所鑄盆下之<lb/>
　座則明天順時所鑄盆刻鎮國上將軍南隰州刺史<lb/>
　趙寛座刻知州趙寛廟中一物兩朝兩官姓名相同<lb/>
　亦竒甚矣<hi>隰州志</hi>
耿文恪初舉進士任給事中時厥父清惠公為右都御<lb/>
　史上言父子同在要地非宜遂改翰林檢討後謫泗<lb/>
<pb n="KR2k0049_WYG_230-88b"/>
　州判官益厲志讀書不以寵辱介意成化改元召還<lb/>
　翰林<hi>琬琰錄</hi>
耿文恪官禮部尚書時常語人曰吾暮自部歸必經過<lb/>
　三原王公之門見其老蒼頭每持秤買油念吾自入<lb/>
　仕未嘗買油已心竊媿也後公代王為吏書崔後渠<lb/>
　洹詞亦及此朝士嘗言王公子自三原來京省公只<lb/>
　如貧士自僱一騾毫不干有司一女適宋監生止乘<lb/>
　兩人所舁肩輿此在公亦其常也近見楊太宰家眷<lb/>
<pb n="KR2k0049_WYG_230-89a"/>
　往回亦如是<hi>先進遺風</hi>
芮城王莊毅公紀嘗夢身為臯陶後任刑部尚書見象<lb/>
　雲韓公所撰誌銘<hi>聞見錄</hi>
王尚書國光精識鑒一日在髙平劉令一相座劉出其<lb/>
　子鴻訓及同學生二孫一張并館師王五人文質之<lb/>
　冢宰覽竟驚曰皆公輔才安得萃處一室王文雖工<lb/>
　惜福差不及諸子後孫公居相官司農鼎相官中丞<lb/>
　張公慎言官太宰鴻訓官東閣大學士館師王家礎<lb/>
<pb n="KR2k0049_WYG_230-89b"/>
　壬辰登進士選涇陽知縣未任而卒皆如其言<hi>澤州</hi>
　<hi>志</hi>
松滋伍琇知汾州生子文定於州署時成化庚寅九月<lb/>
　十五日也文定平宸濠仕至兵部尚書兼都察院右<lb/>
　都御史<hi>家傳</hi>
成化庚子京師有寡婦善女紅少而艾履襪不盈四寸<lb/>
　諸富貴家相薦引以敎室女刺繡見男子輒羞避有<lb/>
　問亦不答夜必與從敎者共寢亦必手自鑰户嚴於<lb/>
<pb n="KR2k0049_WYG_230-90a"/>
　自防由是人益重之庠生某慕寡婦必欲與私乃以<lb/>
　厥妻紿為妹賂隣嫗往延寡婦婦至生潛戒其妻將<lb/>
　寢則啟户如厠妻如戒生遽入滅燭婦大呼生扼其<lb/>
　喉强犯之則男子也厥明繫送於官訊鞫之姓桑名<lb/>
　翀年纔二十四自㓜即縛足小而為是圖富貴家女<lb/>
　與之私者若干人法司上其獄憲廟以為人妖置諸<lb/>
　極典云<hi>篷軒别記</hi>
成化十一年七月妖人李子龍伏誅子龍本山西僧人<lb/>
<pb n="KR2k0049_WYG_230-90b"/>
　侯得權年三十餘人物俊秀無鬚𩔖小宦監嘗遊陜<lb/>
　西遇道士妄傳讖語遂蓄髪改名所至誑惑迤邐入<lb/>
　都潛住内侍韋舍外宅舍尊敬之妻以義子之女時<lb/>
　混雜宦侍入内或登内殿中憇息御牀諸侍臣多拜<lb/>
　禮為佛刺事旗校聞以八月往正定府舉事太監黄<lb/>
　賜奏請捜捕果獲其黄絹袍笏冠等器舍及子龍皆<lb/>
　伏誅<hi>孤樹裒談</hi>
上黨人盧言嘗汲適見一犬墜草澤中幾死救出飼養<lb/>
<pb n="KR2k0049_WYG_230-91a"/>
　遂無恙出入嘗隨之後適亳醉臥旅邸隣店火發犬<lb/>
　上牀嘷呼不醒啣其衣拽之言始覺遂得免<hi>潞志拾</hi>
　<hi>遺</hi>
析城山居人深潭取水徃徃汲出泥毬大如斗堅如石<lb/>
　用刀破之中藏一鳥黄鸝也何以能蟄毬中何以水<lb/>
　不能渡入<hi>蘇譚雜説</hi>
王屋山下一人解柿樹木心紋理作一佛像眉目手足<lb/>
　纖悉分明雖圖繪不能及<hi>同上</hi>
<pb n="KR2k0049_WYG_230-91b"/>
𢎞治間澤州髙平縣廳事後掘得碑有草書絶句額傍<lb/>
　並無題識載酒欲尋江上月出門無路水交流黄昏<lb/>
　悶倚東風立看去東風獨地愁<hi>列朝詩選</hi>
祁縣玉清觀有牡丹甚茂𢎞治間王府析移其枝遂稿<lb/>
　後有村民由省會歸者途遇女子求載車中及觀下<lb/>
　車入叩之則烏有也既而花復盛開人謂花神云<hi>舊</hi>
　<hi>通志</hi>
明𢎞治辛酉和順縣一糧户往布政司取通闗夜宿廟<lb/>
<pb n="KR2k0049_WYG_230-92a"/>
　傍公寓忽夢隨縣尹至一宫闕金書會議府三字見<lb/>
　全省府州縣正官皆集堂上坐一尊官大同平陽太<lb/>
　原三知府上坐澤潞汾沁遼五知州前席其餘知州<lb/>
　知縣以次列坐俄有符使齎文一通置案衆曰天降<lb/>
　山西秋榜至矣開榜傍一官唱名曰第一名李翰臣<lb/>
　大同府學生知府知縣皆起應曰其人孝友多為人<lb/>
　方便至第六名陳桂和順縣學生知縣應曰其人事<lb/>
　繼母能孝至三十四名縣官應曰其人舉放私債廹<lb/>
<pb n="KR2k0049_WYG_230-92b"/>
　死二人命中坐者舉筆名下一义至四十一名縣官<lb/>
　應曰其人不孝且逐其弟為人傭中坐又舉筆一义<lb/>
　至五十九名縣官應曰其人曾姦良家婦中坐者又<lb/>
　舉筆一义至六十一名縣官應曰其人揑冩詞訟害<lb/>
　者凡幾家死者凡幾家中坐又舉筆一大义唱名畢<lb/>
　中坐者曰衆位可各舉所知凡二十五人中坐者擇<lb/>
　九人呼冩本者快冩訖上奏糧户醒而黙記之次曰<lb/>
　布政司領通闗至盤陀驛遇陳桂報曰公今年中第<lb/>
<pb n="KR2k0049_WYG_230-93a"/>
　六名矣因述其事及揭榜果然餘皆如所夢噫天榜<lb/>
　定矣而忽有那移不定可不畏哉<hi>舊通志</hi>
𢎞治中有回回入貢道山西某地經行山下見居民男<lb/>
　女競汲山下一池回回駐行謂伴者吾欲買此泉可<lb/>
　往與居人商評伴者漫往語民言烏有此買水何庸<lb/>
　且何以㩦去回回言汝毋計我事苐請言價民笑漫<lb/>
　言須十金回回曰諾立與之衆曰戲耳須二十金回<lb/>
　回曰諾即益之民曰戲耳烏有賣理回回怒將相擊<lb/>
<pb n="KR2k0049_WYG_230-93b"/>
　民懼乃聞於縣縣令亦令紿之曰是須三千金回回<lb/>
　曰諾即益之令又反復言四千以至五千回回亦益<lb/>
　之令亦懼以白於府守令語之此直戲耳回回大怒<lb/>
　言此豈戲事汝官府皆許我我以此已逗遛數日今<lb/>
　悉以貢物充價汝尚拒我我當與决戰即挺兵相向<lb/>
　守不得已許之回回即取椎鑿泉破山入深穴得泉<lb/>
　源乃天生一石池水從中出即舁出將去守令問事<lb/>
　既成無番變試問此何物耶回回言若等知天下寳<lb/>
<pb n="KR2k0049_WYG_230-94a"/>
　有幾衆曰不知回回曰金貝珠玉萬寳皆虚天下惟<lb/>
　二寳耳水火是也假令無二寳人能活耶二寳自有<lb/>
　之火寳猶易惟水寳不可得此是也凡用汲者竭而<lb/>
　復盈雖三軍萬衆城邑國都只用以給終無竭時語<lb/>
　畢欣欣持之以往<hi>祝允明語怪</hi>
正徳七年十二月山西李五世習幻術嘗入延安府坐<lb/>
　臥一深室鼓惑愚俗至是刼縣殺人官兵敗之五先<lb/>
　遁走<hi>通紀</hi>
<pb n="KR2k0049_WYG_230-94b"/>
正徳十一年應州奏㨗上降勅總督軍務威武大將軍<lb/>
　總兵官朱夀勦㓂有功宜特加公爵制下舉朝大駭<lb/>
　<hi>孤樹裒談</hi>
正徳十三年武宗繇西安歴偏頭抵太原大徴女樂有<lb/>
　劉良女者晉府樂工楊騰妻也以謳進遂大寵載歸<lb/>
　江彬與近倖皆母事之稱曰劉娘娘十四年八月南<lb/>
　征宸濠劉姬疾不從約以玉簮召上渡蘆溝橋馳馬<lb/>
　失簮大索數日不得至臨清遣使召姬姬以無信約<lb/>
<pb n="KR2k0049_WYG_230-95a"/>
　不肯行上倉皇自乘單舸疾歸載姬俱南十二月至<lb/>
　揚州東循草場大獵以劉姬諫稍止<hi>記事本末</hi>
正徳中吏部尚書張綵聞平陽知府張恕妾美索之不<lb/>
　肯令御史張禴按致其罪擬戍恕獻妾始得論減<hi>聞</hi>
　<hi>見錄</hi>
嘉靖三年八月晉府西河王竒溯母嘗病渴王仰祝天<lb/>
　甘泉湧出病愈建醮祈禱有雙鶴飛鳴繞壇後母卒<lb/>
　王哀毁骨立宫墀古栢生竒花二異香襲人人以為<lb/>
<pb n="KR2k0049_WYG_230-95b"/>
　孝感下所司勘實勅命奬諭<hi>明史藳</hi>
明嘉靖辛邜太宰喬白巖自京口北還登太行約少宰<lb/>
　孟遲齋大司徒李石樓會於沁水止徳勝寺之翠閒<lb/>
　堂易名三老劉龍記<hi>舊志</hi>
韓斗南本縣人初行隂陽術偶於石匣中得異書一巻<lb/>
　皆丹字習之遂能驅役鬼神隐形變化縣令召而試<lb/>
　之與一罈即縮入其中碎之無形呼之片片皆應人<lb/>
　於他所見之後遂莫知所終其後裔尚居作平村<hi>沁</hi>
<pb n="KR2k0049_WYG_230-96a"/>
　<hi>源縣志</hi>
洪洞韓忠定公生時父夢紫衣人抱送文彦博至其家<lb/>
　故名之曰文<hi>墓志</hi>
韓忠定年五十時䘮其閫夫人子輩數以再娶并納妾<lb/>
　為勸言及輒怒云我年已至此復何為哉卒獨處惟<lb/>
　一室雖使婢亦不容入遇冬寒命小孫温足敎其念<lb/>
　書作對句雖處極貴自奉甚薄其清心寡慾如此<hi>後</hi>
　<hi>渠雜識</hi>
<pb n="KR2k0049_WYG_230-96b"/>
于慎行王文端公傳韓淑人嘉靖丙申閏十二月二日<lb/>
　生公夢雲間仙仗擁送玉童下止其室知其貴徴也<lb/>
　<hi>家傳</hi>
邑中有鳥曰老鸛每賔興之嵗來棲於庠之殿舍其數<lb/>
　幾何士之登科者亦如之鄉人每占為預報嘉靖丁<lb/>
　酉有五鸛集於庠須臾一鸛飛於西南是科中式者<lb/>
　本庠四名而澤州閻承光實原籍髙平也鳥之徴異<lb/>
　如此<hi>髙平縣志</hi>
<pb n="KR2k0049_WYG_230-97a"/>
衛文清周祚發解前一日太夫人許恍惚見一紫衣神<lb/>
　降於庭曰汝家合應是黄册書手忽不見太夫人疑<lb/>
　之宻語家人厥明㨗音至裒然舉首後位至端揆方<lb/>
　悟神語云<hi>曲沃縣志</hi>
衛公一鳯守青州時一獄官女為魅所憑廨中火數起<lb/>
　獄官懼請於魅魅曰衛尚書坐堂上殊礙出入非出<lb/>
　爾女於外不可女出而火熄又澤州某氏髙樓有鬼<lb/>
　人不敢登侯公璡未遇時請以身試之至夜分果有<lb/>
<pb n="KR2k0049_WYG_230-97b"/>
　物將登竊語曰侯尚書在盍急避之二公後皆如其<lb/>
　官<hi>澤州志</hi>
尚書白公所知家居時室内忽地甎墳起數日漸髙視<lb/>
　其下産一芝大如斗金色炫爛莫不驚異未幾公召<lb/>
　起奉常<hi>澤州志</hi>
嘉靖辛酉長子有城役乏甎兵道某令發古冡取甎發<lb/>
　一冡及隧皆琉璃金碧龍鳯之文有巨蛇守之赤色<lb/>
　目閃閃如電吐氣繚繞如烟觸之立仆懼不敢近乃<lb/>
<pb n="KR2k0049_WYG_230-98a"/>
　止<hi>舊通志</hi>
李偉繇翼城徙漷縣兒時嬉里中有羽士遇之驚語人<lb/>
　曰此兒骨相當位極人臣嘉靖中偉夢空中五色彩<lb/>
　輦旗幢鼓吹導之下寢所已而生李太后<hi>野客叢談</hi>
開柵鎮聖母廟乃軒轅宫人西陵氏土人以養蠶故祀<lb/>
　之莫知其始内古槐一株徑四圍世傳千有餘嵗正<lb/>
　徳間枯至嘉靖再生初中空如磬内盛石子再生後<lb/>
　内外堅實若嫩樹然<hi>太原府志</hi>
<pb n="KR2k0049_WYG_230-98b"/>
朱俊格靈邱王朱聰滆子善屬文聚書數萬巻尤好古<lb/>
　篆籕墨蹟手摹六十餘種勒石名崇理帖世宗時獻<lb/>
　王儲明堂二頌興獻帝后挽歌賜金帛著天津集若<lb/>
　干巻<hi>列朝詩序</hi>
郡庠儀門西有元碑前鑿一孔稍下後鑿一孔稍上中<lb/>
　虚容升許父老云嘉靖中一方士徘徊其下一夕乘<lb/>
　人睡熟鑿碑其中有物潜挈以去嘗聞玉韞山輝惟<lb/>
　卞和為能辨此殆其儔與<hi>潞安府志</hi>
<pb n="KR2k0049_WYG_230-99a"/>
嘉靖中襄垣民卜塟地於水碾村遇古塜請决於鸞仙<lb/>
　須臾箕動云吾常山張賔事趙殺劉曜輔石𢎞皆我<lb/>
　之謀也吾歿於戰塟此後絶矣可為我作野史因留<lb/>
　題云自從離世上何地隐吾身細草山中路淡烟溪<lb/>
　畔村春風吹恨骨夜月照孤魂欲説前朝事吞聲淚<lb/>
　滿襟天王起鉅鹿推我作謀臣苦志披金甲清談笑<lb/>
　竹林身因劉曜死志為石𢎞申寒食誰無主荒邱我<lb/>
　有身一生徒老矣安得上麒麟卜者聞之遂封其塜<lb/>
<pb n="KR2k0049_WYG_230-99b"/>
　<hi>潞安府志</hi>
劉文靖敎人嘗以收放心為主嘗語諸子姪曰吾老榮<lb/>
　已極夀躋耆耋此心猶日兢兢不敢放爾曹生膏粱<lb/>
　中易流侈肆少弗知檢將損若身敗若家可不慎歟<lb/>
　<hi>溶溪雜記</hi>
祥符王繼廵按山西監臨科試捜閲汰巻中得陶琰王<lb/>
　槐二巻連舉解元衆服其明<hi>同上</hi>
楊貞肅繼宗未第時作石屋白巖山寺前讀書其中冬<lb/>
<pb n="KR2k0049_WYG_230-100a"/>
　夜獨處虎蹲於户公伊吾達旦恬不為懼今舊跡猶<lb/>
　存<hi>澤州志</hi>
楊公繼宗知嘉興府有二勢人子由醫官謀署縣篆大<lb/>
　竊帑金莫敢誰何公至收治追金御史行郡欲出之<lb/>
　廼詰公曰盜有失主何人也公曰朝廷即失王又詰<lb/>
　曰原告何人也公曰知府即原告御史慚而退<hi>後渠</hi>
　<hi>雜識</hi>
都御史楊公繼宗居憂時閹宦汪直以權幸延攬名士<lb/>
<pb n="KR2k0049_WYG_230-100b"/>
　聞楊公治郡名往弔公衰絰於墳所直趨至墳所拜<lb/>
　起手捋公鬚曰比聞楊繼宗名今貌乃爾公曰繼宗<lb/>
　貌陋但虧體辱親未之敢也直不復敢言直時威震<lb/>
　海内不屈者惟公一人耳<hi>同上</hi>
嘉興當孔道内臣往來百方需索李公與菱藕厯日内<lb/>
　臣曰我無用此太守幸與我金錢或好布絹公曰諾<lb/>
　即出牒取庫金錢去與太監市布絹即索金錢内又<lb/>
　出牒取庫金錢入饋曰布絹金錢去也幸與印劵附<lb/>
<pb n="KR2k0049_WYG_230-101a"/>
　案他日磨勘内臣咋舌不敢受公有大節持風裁藩<lb/>
　臬御史皆敬憚公公誅鋤姦豪盡束手斂跡但得改<lb/>
　過即止不深究超陞僉都御史廵撫順天外戚宦官<lb/>
　莊田多占民間地土公悉奪而還之由是權貴斂跡<lb/>
　<hi>同上</hi>
萬厯辛丑嵗饑迎澤門外橋下有東人來就食者一老<lb/>
　一壯一婦人收飬遺棄嬰兒全活甚衆<hi>陽曲縣志</hi>
萬厯間西梁村賈人販於海外歸里日臨岸見一道人<lb/>
<pb n="KR2k0049_WYG_230-101b"/>
　眉宇軒豁骨格俊異謂曰吾與若鄉里也若可寄吾<lb/>
　家信及詢居址乃曰苐過㟁啟視吾圅即知吾居矣<lb/>
　客登舟驚浪拍天舟不沒者版寸許閲日始渡海啟<lb/>
　圅止硃書子房送舟四字同舟人因於㟁立子房公<lb/>
　廟<hi>襄陵縣志</hi>
山西地寒予六月初廵五臺嶺頭澗底層冰積雪皚皚<lb/>
　尚衣薄綿再加一綿適可當憲副陳汝止伯安兵備<lb/>
　代州為予言北上鴈門更寒雲中更寒然煖木實産<lb/>
<pb n="KR2k0049_WYG_230-102a"/>
　其間此隂中陽也<hi>燕閒錄</hi>
戴石屏詩麥麨朝充食松明夜當燈此是山西本色語<lb/>
　深山老松心有油者如蠟山西人多以代燭謂之松<lb/>
　明頗不畏風<hi>同上</hi>
曲沃縣尉孫緬家奴年六嵗忽視緬母笑云娘子總角<lb/>
　時曾飬一野狸今憶否母亦省之奴云爾時野狸即<lb/>
　奴身也鷹逐走入古塜後為獵人擊殪見閻羅王王<lb/>
　以無罪當得人身遂生海州為乞人子苦饑寒二十<lb/>
<pb n="KR2k0049_WYG_230-102b"/>
　而死又見王王曰與汝作貴人家奴遂得至此今已<lb/>
　三生矣<hi>廣異記</hi>
郭鏞山西人美儀表嘗習舉子通詩經自腐於進取從<lb/>
　太監張敏今殿下衣服飲膳皆鏞幼所服事云<hi>陸釴</hi>
　<hi>漫記</hi>
劉以平字近塘猗氏人諸生時夢入宫殿中有王者命<lb/>
　坐對奕又至一所石門上懸聫句云鸚鵡能迴千載<lb/>
　夢麒麟空臥萬年秋不解所謂既登進士為潞府王<lb/>
<pb n="KR2k0049_WYG_230-103a"/>
　官王敬禮如賔師遷陜西行太僕寺卿過武曌墓墓<lb/>
　上石刻一聫即夢中所見也以平初聘邑闗處士長<lb/>
　女未娶而女病廢及婚乃以次女行合卺之夕以平<lb/>
　疑其無病容詰之媒以實告以平悵然曰吾聘者病<lb/>
　女也棄之不義且恐速其死然次女已歸吾家無復<lb/>
　還理即室吾弟以寛可也更迎病女女果泣涕求死<lb/>
　親迎後病遂愈兄弟同日畢婚後登萬厯庚辰進士<lb/>
　<hi>隴蜀餘聞</hi>
<pb n="KR2k0049_WYG_230-103b"/>
猗氏人原良相者性愿謹明末為倉老人受郭某交代<lb/>
　皆平斛及役滿而代之者荆某也其人狡黠故尖其<lb/>
　斛折數多良相夜寢倉中拜禱於神夜分忽有紅光<lb/>
　見東南隅繼聞空中擲米聲覺米大充溢漸逼臥處<lb/>
　質明則倉廪悉滿縣令聞之往驗溢米六十餘石人<lb/>
　以為忠厚之報云<hi>同上</hi>
鴈北歸必銜蘆越闗則輸之淮南子以為鴈愛氣力銜<lb/>
　蘆以避矰繳俗傳以為過海投蘆為桴以息氣力或<lb/>
<pb n="KR2k0049_WYG_230-104a"/>
　云輸蘆以供税供税之説誕矣過海為桴之説何秋<lb/>
　來獨無而春始蘆耶蘆避矰繳之説不知來時何以<lb/>
　為避且使上林射鴈蘆何能避耶予考鴈從風而飛<lb/>
　春夏南風故北飛秋冬朔風故南飛秋冬過南食肥<lb/>
　體重故借蘆以助風力耳塞北風髙則無事此故投<lb/>
　於鴈門闗姑識之以俟明者焉<hi>推篷寤語</hi>
山西有人善搏虎蓄一弓極勁出必自隨一日官命捕<lb/>
　虎山中使其侣將弓以從道語間虎出於薄亟呼弓<lb/>
<pb n="KR2k0049_WYG_230-104b"/>
　來其侣倉皇悮以他弓與之而將弓者逋矣柔不堪<lb/>
　用應手折其人以手把虎足虎人立而吼虎頷骨極<lb/>
　堅抵擊不已頼有鐵幘可禦不然碎首矣日且黒道<lb/>
　無一人其人恐更有他虎當不可禦遽伸臂與虎一<lb/>
　咥而虎死焉葢虎性甚耿有不如意即憤極須齧人<lb/>
　乃死其人識虎性故假手殺之吾吴中人官山西親<lb/>
　見之召至啟其臂傷痕尚新也<hi>王穉登虎苑</hi>
朱衣鳥出澤州形如瓦雀毛羽𩔖丹砂善鳴張希周㩦<lb/>
<pb n="KR2k0049_WYG_230-105a"/>
　歸陳繼儒以為即古之赤鷃也<hi>澤州志</hi>
父老相傳遇隂雨之餘或烟霧之中昧爽之際古城城<lb/>
　郭樓堞宫室烟樹宛一都會日出乃滅<hi>太原縣志</hi>
陳白沙游太學祭酒邢讓試陽和時此日不再得詩一<lb/>
　篇讓得之驚曰龜山不如也颺言於朝以為真儒復<lb/>
　出繇是白沙名震京師<hi>後渠雜識</hi>
余在山東日待郡守禮頗簡留飯一次彼必側坐雖遷<lb/>
　官謁辭送之階下而已遣官人投一刺亦不答葢其<lb/>
<pb n="KR2k0049_WYG_230-105b"/>
　時皆然其後復起累遷山西按察使一日清軍提學<lb/>
　二道偶約余同宴二郡守升官者置酒於書院余甚<lb/>
　難之苐令列名與分而辭不往乃聞具糖席張嬉樂<lb/>
　具賔主縱飲夜分而罷頗以為怪後問之余弟乃知<lb/>
　近日處處皆然不以為異也<hi>觚不觚錄</hi>
余初任山東時布按二司後堂無留郡守坐者留之坐<lb/>
　則必於私衙雖設飯無害而起官至山西臬則自守<lb/>
　以至倅理無不留坐後堂者矣當時撫按不留郡守<lb/>
<pb n="KR2k0049_WYG_230-106a"/>
　令坐司理縣令行取亦只立待茶而已今兩直𨽻至<lb/>
　留飯矣聞之各省尚不盡然<hi>同上</hi>
大同失總兵官所佩征西前將軍印職方請給新印鄭<lb/>
　端簡時為主事白郎中總兵印文桞葉篆請改印文<lb/>
　或稱别將軍或增減其字恐原印在叛軍處有事時<lb/>
　行文奏報真偽不可辯誤事非小往年胡忠安公在<lb/>
　禮部失行禮部之印改鑄行禮部印此在内衙門尚<lb/>
　然况邊鎮兵權又反側不靖時乎郎中不以為然<hi>鄭</hi>
<pb n="KR2k0049_WYG_230-106b"/>
　<hi>曉今言</hi>
崇禎戊寅王房漢令髙平一村翁有女為鬼所據具狀<lb/>
　控縣王即差𨽻往攝曰必有以報否則責汝𨽻不得<lb/>
　已持符市香楮於其村社廟焚而禱之良乆空中有<lb/>
　聲曰若為我來乎若行吾且隨若𨽻喜過望在路叩<lb/>
　問輒隨應但不見其形狀因遂與俱詣縣<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>票王曰<lb/>
　被犯安在𨽻曰偕至矣遂漫呼空中又輒應於是王<lb/>
　為寘對責以無禮鬼曰某納聘三十金非敢亂也翁<lb/>
<pb n="KR2k0049_WYG_230-107a"/>
　曰無之鬼争曰見藏其家某所地下遣𨽻還取掘土<lb/>
　尺許果得金如數王知其狡餙怒責之諭令改過鬼<lb/>
　喏喏而去自是遂不復至<hi>曠園雜志</hi>
龍岩上有洪鐘髙八尺圍一丈五尺六寸人傳前明時<lb/>
　墜於地村人集數十不得動衆歸村食有一牧羊者<lb/>
　立懸之遂坐化洞中村人知其異塑像焚獻其鐘至<lb/>
　今懸焉<hi>永和縣志</hi>
有敎官楊某者嘗夜遊東城見燈火光神彩異常徐在<lb/>
<pb n="KR2k0049_WYG_230-107b"/>
　就之有小户額其上曰陽光洞入洞中蕭然無人有<lb/>
　几案香爐案上有黄庭清浄經二種燈一樹油將盡<lb/>
　而案旁有甕滿注以油納一杓楊乃以杓添置燈内<lb/>
　甕油將盡而盞不盈也已周視洞壁下皆甕中實以<lb/>
　金試取之皆不動躊躇久乃出舉武迴視洞已闇然<lb/>
　㒺有矣<hi>静樂縣志</hi>
相傳風峪山巖鑱字云立一箭臥一箭金鍋耳子露一<lb/>
　半溝之南道之北一輛金車露枝幅不知何謂年久<lb/>
<pb n="KR2k0049_WYG_230-108a"/>
　漫漶字不可辨<hi>太原縣志</hi>
王體吾長治人與諸友醵飲五龍山治具而忘其箸乃<lb/>
　各以簮代食畢隨意取坐旁草拭其膩體吾所冠為<lb/>
　銅簮明日視之已半成銀矣急往山上原坐處徧取<lb/>
　草試之竟不可得可見太行之山常有化汞之草但<lb/>
　人不能識無緣以遇之耳<hi>舊通志</hi>
洓水每嵗冬夜間時聞氷裂聲城戍者遙見有物如羊<lb/>
　自西來冰劈積兩旁至南橋回近年見於白晝冰自<lb/>
<pb n="KR2k0049_WYG_230-108b"/>
　開裂水湧尺許逆流過南橋至吕莊河相傳有梅叅<lb/>
　將戰敗執㦸熱甚就水濯之化形而逝此其㦸精或<lb/>
　曰蛟也然未可測<hi>舊通志</hi>
晉水澗行𩔖閩越而悍濁怒號特甚雖歩可越處輒起<lb/>
　濤頭作漰湃源至髙故也夏秋間為害不細以無堰<lb/>
　堨之具爾予行三晉諸山間嘗欲命緣水之地聚諸<lb/>
　亂石倣閩越間作灘自源而下審地髙低以為疎宻<lb/>
　則晉水皆利也有司既不暇及此而晉人簡惰亦復<lb/>
<pb n="KR2k0049_WYG_230-109a"/>
　不知所事甚為可恨閩諺云水無一㸃不為利誠然<lb/>
　亦由其先有豪傑之士作興後來因而脩舉之遂成<lb/>
　永世之業故予謂閩水之為利者盈科後進晉水之<lb/>
　不為利者建瓴而下爾<hi>燕聞錄</hi>
李寰建節晉州表兄武恭性誕妄又稱好道及蓄古物<lb/>
　遇寰生日無餉乃遺箱挈一故皂襖子與寰曰此是<lb/>
　李令公收復京師時所服願尚書一似西平寰以書<lb/>
　謝後聞恭生日挈一破腻脂幞頭餉恭曰知兄深慕<lb/>
<pb n="KR2k0049_WYG_230-109b"/>
　髙真求得一洪崖先生初得仙時幞頭願兄得道一<lb/>
　如洪崖賔寮無不大笑又記有嘲好古者以市古物<lb/>
　不計直破家無以食遂為丐猶持所有顔子陋巷瓢<lb/>
　號於人曰孰有太公九府錢乞一文與武恭事正相<lb/>
　𩔖<hi>江盈科談言</hi>
李僉憲希楧歸田時年七旬餘天性樂易為徳於鄉稱<lb/>
　徳門第一丁酉嵗元孫皖生時公幾頤矣戚友争持<lb/>
　羊酒登堂賀公鬚睂皓白衣冠甚偉扶杖出迎子國<lb/>
<pb n="KR2k0049_WYG_230-110a"/>
　學生燉孫茂才仙品以次起曾孫商水令興髙甫冠<lb/>
　餘罄折隨其後觀者歎羡以為太邱朗陵遺風庻幾<lb/>
　復見於今故夀公者有三仕百工範一堂五世人為<lb/>
　一時僅事云<hi>解州志</hi>
邑耆民郝進十七子可謂家瑞<hi>静樂縣志</hi>
陽曲四美園中舞鶴軒有墨鶴坐其中宛然鶴舞葢吕<lb/>
　紀筆<hi>名畫錄</hi>
大同婦人好飾尚脂多美而艷夫婦同行人不知是夫<lb/>
<pb n="KR2k0049_WYG_230-110b"/>
　有是婦也宣府敎場東西幾十里南北二十里蔚州<lb/>
　城磨甎所砌朔州近山易採木市房簷廊今頗傾頽<lb/>
　語云大同婆娘蔚州城牆宣府敎場朔州營房亦不<lb/>
　誣也<hi>逌旃璅言</hi>
劉雲瓊臨縣舉人趙裮之妻有水雲居詩自署曰離石<lb/>
　檻花居士<hi>列朝詩序</hi>
西陵董氏少玉麻城周𢎞禴之繼室也𢎞禴字元孚抗<lb/>
　疏兩遭貶謫間闗萬里少玉皆共之貶雁門阨於靈<lb/>
<pb n="KR2k0049_WYG_230-111a"/>
　邱廣昌間三日不火食僮僕皆悲泣少玉哦詩自如<lb/>
　年二十有九羸卒嘗笑謂元孚曰妾幸而為君婦得<lb/>
　稍知詩亦不幸而為君婦即有一二佳句而人必以<lb/>
　為出君手王元美序其詩稿<hi>同上</hi>
鞏昌衛闗永傑崇禎四年會試入都與儕輩遊忠義祠<lb/>
　有道士前曰昨夢神告我後人當有登第者後且繼<lb/>
　我忠義可詰之永傑愕然頗自喜已果登第後為睢<lb/>
　陳兵備僉事十五年二月陳州破永傑格殺數賊身<lb/>
<pb n="KR2k0049_WYG_230-111b"/>
　中數刃大罵而死贈光祿卿<hi>靈應錄</hi>
吴生畫筆其在於今殆片楮為重矣平陽西偏普庵堂<lb/>
　水陸社乃有吴生所畫水陸百二十軸社之得名以<lb/>
　此姜子綺季為予言聞之寺僧述畫所繇出葢竒甚<lb/>
　明世宗朝西河郡王城北有隙地傳為廢寺遺址其<lb/>
　地中間方數尺許雨下不濡雪甚不積又中夜常見<lb/>
　竒光王心異之乃掘地以窮其怪掘深五丈得巨石<lb/>
　函一以鐵緄二道束之發之又得錫函其最中函以<lb/>
<pb n="KR2k0049_WYG_230-112a"/>
　木木函啟而畫軸見乃希代之竒寳也王甚珍焉其<lb/>
　後王薨嗣王不知寳異以乞揮使吕吕又死其家落<lb/>
　寺僧以常直得之因創地以藏焉則崇禎間事云因<lb/>
　姜子言急求觀得見三十軸信竒筆已遂作歌志之<lb/>
　<hi>王士祿吴道子水陸畫軸歌序</hi>
崇禎庚長秋陽城析城山中諸樹忽枝頭遍掛人形長<lb/>
　三寸綠色衣冠襟袖宛然兩腋下穿黒絨綫如傀儡<lb/>
　繩繫狀山人取以贈人懸之室内至春時緣殻開裂<lb/>
<pb n="KR2k0049_WYG_230-112b"/>
　中出一蝴蝶飛去竟不知為何物石巖之下亦纍纍<lb/>
　然<hi>舊通志</hi>
平陽許冲亮與甘肅生冲明友善崇禎間相約汗漫遊<lb/>
　至髙平遇牛公子某留憇南闗道院牛倐遘家變以<lb/>
　千金付許曰事急矣東西南北不可必脱有遇需此<lb/>
　金以濟而生不知也居十年所不相聞至　國朝牛<lb/>
　更名青入監用敎習考知縣許方知某尚在告生曰<lb/>
　吾守此地負遊約者徒以公子金耳今公子在都門<lb/>
<pb n="KR2k0049_WYG_230-113a"/>
　需此必急於是賫金偕往見公子抱許痛哭既而曰<lb/>
　某不肖家私灰燼意中久無此金願奉為買山資許<lb/>
　大恚云亮若利此安待今日幸勿汙我牛改容謝許<lb/>
　遂去陟嵩岳不知所終或曰許邂逅宋中一巨公棲<lb/>
　遲歿生亦不食死<hi>澤州志</hi>
近年有營塟穿壙而遇古穴者窺其甃砌堅緻采繪人<lb/>
　物之狀完好如初尸體衣佩仰臥在牀有若寢息衾<lb/>
　褥枕席都未損動或以幽室久閉未可輕入及入之<lb/>
<pb n="KR2k0049_WYG_230-113b"/>
　觸風輒化前之所見一切如掃亦不知何時有此葬<lb/>
　法説者疑為金元間事然史傳中亦未之見也<hi>太平</hi>
　<hi>縣志</hi>
莊麟山西永寧州臨縣鄉民也年二十未昏暑浴於河<lb/>
　見大鯉困網中約重百餘斤軒鬐若訴麟憐而脱之<lb/>
　鯉遊行作回顧狀躍波而逝後麟隴上假寐夢秀才<lb/>
　騎從甚都皆翩然俊逸揖麟而言曰予徳子甚已請<lb/>
　於家君將以妹室子幸勿辭麟瞿然曰僕田澤人耳<lb/>
<pb n="KR2k0049_WYG_230-114a"/>
　素不與君相聞何徳之有矧喬野不稱敢辱君之妹<lb/>
　乎秀才曰子不憶河上之鯉耶予乃禹門龍王第三<lb/>
　子也化魚出遊為漁所困㣲子將鱠予於市矣舍妹<lb/>
　明艷真堪作逑子何拒之深也麟聞之心惴曰水府<lb/>
　路殊賢妹何愛於僕䝉君之厚是速僕之死也敢辭<lb/>
　秀才心恚因出水晶一顆贈麟曰倘魃為虐子以禱<lb/>
　甘雨可立豐也及寤而晶在遇旱輒效號曰雨師莊<lb/>
　老凡州縣贈遺皆却焉逺近甚徳之　國朝順治初<lb/>
<pb n="KR2k0049_WYG_230-114b"/>
　年七十餘臨歿前三日復夢秀才曰君數將盡晶應<lb/>
　見還麟探懐予之秀才曰子仁且介當廟食兹土土<lb/>
　人立祠河干顔曰放鯉肖麟像其中禱猶驗焉<hi>簮雲</hi>
　<hi>樓雜説</hi>
聶翁山西人婦虞氏生一子翁又商於川主李氏李之<lb/>
　婦新寡翁即贅於其家俗謂之坐門招夫承其香火<lb/>
　改姓李亦生一子因張獻忠入川李氏子母散失翁<lb/>
　流入滇黔為偽弁被官兵俘獲時纍囚數十撫軍付<lb/>
<pb n="KR2k0049_WYG_230-115a"/>
　州刺史聶熊臣鞫之詢及翁里居姓名刺史異之退<lb/>
　問母母令復訊而已聽於後不數語呼其子曰真而<lb/>
　父也起之囚中拜哭大慟洗浴更衣慶忭無已屬員<lb/>
　咸將羔雁為賀刺史觴之翁亦在席客問翁何由入<lb/>
　滇黔翁言其從川入滇始末又與李吏目里居母子<lb/>
　姓名合李駭甚歸述於母母令設醴邀翁翁至母窺<lb/>
　見出曰尚識妾否為吏目者君之子也刺史聞之至<lb/>
　與吏目序兄弟焉<hi>見聞錄</hi>
<pb n="KR2k0049_WYG_230-115b"/>
山右有羊子夀者羊叔子之裔也子夀之祖年三十未<lb/>
　有家室牧羊山中里人以其誠實有願為之婚者彼<lb/>
　力曰徳容兼備而復厚奩資者娶之聞者莫不竊笑<lb/>
　時隆冬南風大作瓦石俱飛墮一婦於庭姿容絶艷<lb/>
　衣飾縞素自言秦氏女父母俱亡家在正定之平山<lb/>
　縣頃見我亡母云與此處羊郎行十三者有<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>緣挾<lb/>
　我至此倐失我母人咸異之正定至汾幾二千餘里<lb/>
　瞬息飄至洵屬天緣衆為醵資諧伉儷焉客有戲十<lb/>
<pb n="KR2k0049_WYG_230-116a"/>
　三者曰佳人之徳容備矣百兩之將關山脩阻風姨<lb/>
　不能致奈何女聞之曰我家固巨商有金窖於都門<lb/>
　室中我父母相繼淪亡不及發尚有老僕居焉今我<lb/>
　與俱往窖金十萬有竒皆可得也奩資不亦厚乎擇<lb/>
　日往僕已死惟嫗存焉告以故遂盡取地下物即賈<lb/>
　於京今子若孫以百指稱富室云<hi>同上</hi>
田地有横土有立土西北横土可以穴居山西多窰房<lb/>
　即所謂陶復陶穴也立土不可穴居又不宜種禾江<lb/>
<pb n="KR2k0049_WYG_230-116b"/>
　南又有斜土不畜水亦不可種<hi>吕種玉言鯖</hi>
舊聞晉中一宦族戒子孫不得放債歴世以良善聞放<lb/>
　債取利固非士大夫所為况取償必致招怨良可為<lb/>
　戒<hi>王崇簡冬夜箋記</hi>
樵人於王屋山得茯苓如屋送濟源某公服之十年不<lb/>
　盡<hi>筠廊偶筆</hi>
先文康過蒲州謁闗侯廟見一聫云怒同文武道即聖<lb/>
　賢先公以對句不工思有以易之偶午睡夢侯告之<lb/>
<pb n="KR2k0049_WYG_230-117a"/>
　曰何不云志在春秋公醒而書送侯廟<hi>同上</hi>
嘉禾曹秋岳溶嘗至昭君墓墓無草木逺而望之㝠濛<lb/>
　作黛色古云青塜良然墓前石案刻某閼氏之墓為<lb/>
　䝉古書先生考繹最詳榻數紙歸<hi>同上</hi>
大同左衛元帝廟鐵爐可容一石香灰中生榆樹大如<lb/>
　碗四時青翠然根下火常不絶<hi>同上</hi>
山海經太行山一名五行山列子作大形則行本音也<lb/>
　<hi>天祿識餘</hi>
<pb n="KR2k0049_WYG_230-117b"/>
陳説岩相國廷敬説其鄉有兄弟皆為名卿而其孫愚<lb/>
　騃不知書家以中落至持銀椀乞食於市而不悟銀<lb/>
　可易米人家子弟不讀書者可以為戒因書示子孫<lb/>
　輩云<hi>分甘餘話</hi>
名勝志太原府城内有巨鐵常露其頂掘之則深入不<lb/>
　出曰鐵母今有鑌鐵祠西樵游并州題詩云塊爾留<lb/>
　其質蕭然覆古苔氣應干象緯地已絶塵埃知有藏<lb/>
　鋒用無勞大冶開風胡今已逺珍重寳刀材<hi>同上</hi>
<pb n="KR2k0049_WYG_230-118a"/>
陜州北濵黄河與山西平陸縣隔河烟火相望按開天<lb/>
　傳信記天寳中開月河得古鐵鏟上有平陸二字上<lb/>
　異之藏於内庫遂改河北縣為平陸縣<hi>隴蜀餘聞</hi>
絳縣澂泥硯一絹袋置汾水中踰年而後取則泥沙之<lb/>
　細者已入袋矣陶以為硯水不涸<hi>天祿識餘</hi>
沁水韓王村玉女祠内有樹一株老幹婆娑每當春秋<lb/>
　開花二次春則紅秋則黄花有異香歴年既乆人莫<lb/>
　知其何名<hi>澤州志</hi>
<pb n="KR2k0049_WYG_230-118b"/>
城南荆開府墓前列華表翁仲繚以周垣内植栢可數<lb/>
　百株十里外望之鬱然成林明崇禎甲申李自成渡<lb/>
　河㓂京師栢忽盡枯死踰年復生　國朝吴三桂逆<lb/>
　命滇南栢又枮今蒼翠如故吁亦異矣<hi>臨晋縣志</hi>
康熙三年四月東鄉人誘豫客至家謬為盟夜半約同<lb/>
　入市貿布行草徑推入眢井復下甎石聽之聲聲皆<lb/>
　中日初升行人聞井中有呼救聲且曰我早行失足<lb/>
　者縋上訊其故當集衆縛兇詣公吐實問布客則云<lb/>
<pb n="KR2k0049_WYG_230-119a"/>
　初下見亡祖抱井旁坎中其甎石中牛皮上耳官怒<lb/>
　立斃兇杖下<hi>澤州志</hi>
康熙年間沁生竇子吉家奉闗侯極䖍一日出門遇數<lb/>
　男婦引登舟過沁走三十餘里至林村嶺時已暮見<lb/>
　門庭軒敞燈燭輝煌盛供饌以待吉甫就席忽見侯<lb/>
　神叱云孽祟已乆敢復誘害人耶遂提刀殺男婦等<lb/>
　錚錚有聲吉昏仆夜半始甦則在荒棘中迷所向待<lb/>
　天明方覓路而歸<hi>同上</hi>
<pb n="KR2k0049_WYG_230-119b"/>
沁城北碧峰寺東厓有槲樹一株人鼔掌其下輒應音<lb/>
　如雞鳴於是遊者趾相錯咸呼為驚雞樹<hi>同上</hi>
康熙丙寅二月二日西闗龍王廟市集有書賈就地布<lb/>
　席攤書可數十種忽旋風自廟門入盡捲書入半空<lb/>
　仰視片片飛揚如百萬蝴蝶成陣以次而上視飛鳶<lb/>
　猶在其下頃之飄入雲際不見其旁攤書者尚有數<lb/>
　人端然不動斯一異也<hi>臨晉縣志</hi>
魏學誠寄雁平李梅崖監司先子同朝仰令儀容臺共<lb/>
<pb n="KR2k0049_WYG_230-120a"/>
　事更相知十年敡歴君才老一别蹉跎我鬢絲已見<lb/>
　行邊長攬轡還知退食但吟詩自慚薄劣依邱壑分<lb/>
　得餘暉奉老慈<hi>寒松堂集</hi>
朱彛尊白玉盌記予自大同轉客太原留曲周王公官<lb/>
　𪠘公藏白玉盌一崇五寸深四寸六分徑七寸舉以<lb/>
　映膏燭皎若冰雪有黄㸃如粟凡十餘綴焉獲之晉<lb/>
　恭王府者也<hi>曝書亭集</hi>
朱彞尊䟦晉祠鐵人胸前字曰太原縣唐叔虞祠西南<lb/>
<pb n="KR2k0049_WYG_230-120b"/>
　隅聖母廟階下鐵人四長九尺分兩行侍立胸前有<lb/>
　字紀鎔鑄嵗月是政和年造文既牽率字亦粗醜無<lb/>
　足取者倦圃鉏菜翁以金石之文石多金少欵多識<lb/>
　少遂摹搨而裝潢之此無異燕人之市馬骨也<hi>同上</hi>
朱彜尊王維伏生圖䟦曰王維所畫伏生上有宋思陵<lb/>
　題字又曰按中興館閣續錄維所畫濟南伏生圖曾<lb/>
　歸秘閣儲藏故宋元以來題跋獨少<hi>同上</hi>
山西潞城縣民病不服藥亦無醫縣南十餘里有盧醫<lb/>
<pb n="KR2k0049_WYG_230-121a"/>
　山上有盧醫廟廟皆石壁石柱石瓦逺近病者持香<lb/>
　燭㨋錢詣廟通籍貫述病緣用黄紙空包壓香爐下<lb/>
　禱畢紙包角動開視得紅丸者入口病即愈白丸者<lb/>
　淹纒數日可愈病不起者無藥再四凟焉即與黒丸<lb/>
　服之亦死無益也廟門夜有二黒虎守之傍晚即相<lb/>
　戒不敢上山矣山頂有風洞口不甚大而深不可測<lb/>
　土人旱則往祈風夏秋旱則祈西北風冬春旱則祈<lb/>
　東南風亦用香燭福物向洞拜禱取其方之土而供<lb/>
<pb n="KR2k0049_WYG_230-121b"/>
　之風至雨亦隨至令君金諱輝初任潞城詳言之<hi>述</hi>
　<hi>異記</hi>
永寧州通大道處有土岡岡側一小茅庵庵中一道人<lb/>
　以賣馬鞭竹快為業傍置一爐取炭焠鞭快即成人<lb/>
　物山水花草較倭銀更細所獲錢即脩路及橋人每<lb/>
　過其處必下馬少憇未嘗知其異也後道路橋梁俱<lb/>
　已脩整道人忽不見相傳為散仙云觀其以炭焠花<lb/>
　且終日未嘗飲食所居地數十里無人烟行客過之<lb/>
<pb n="KR2k0049_WYG_230-122a"/>
　雖寒暑不見變易是真仙客矣康熈甲戌乙亥間事<lb/>
　<hi>同上</hi>
沁邑南鄉村名後麻園者里人劉光岳七十餘口五世<lb/>
　同居忍讓一如張公藝桁設長衣出者輒衣之無定<lb/>
　主中有一人頗蓄私囊衆知不言後因事破家議析<lb/>
　居私蓄者泣曰吾不𩔖曩有藏貲願出公之居不必<lb/>
　析也遂聚處如初<hi>澤州志</hi>
處士孔辰象家人八百指五世同居其與尚光裕友人<lb/>
<pb n="KR2k0049_WYG_230-122b"/>
　不知為二姓子孫四輩爾汝忘形有詡金石交者鄉<lb/>
　人云爾其孔尚耶見稱如此<hi>同上</hi>
　<lb/>
　<lb/>
　<lb/>
　<lb/>
　<lb/>
　山西通志巻二百三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志巻二百九</head> <lb/>
    <p>
<pb n="KR2k0049_WYG_209-1a"/>
欽定四庫全書<lb/>
　山西通志巻二百九<lb/>
　　藝文<hi>二十八</hi>　<hi>書一</hi>
漢<lb/>
　　報任少卿書　　　　　　　　　司馬遷<lb/>
少卿足下曩者辱賜書教以慎於接物推賢進士為務<lb/>
意氣勤勤懇懇若望僕不相師而用流俗人之言僕非<lb/>
敢如是也僕雖罷駑亦嘗側聞長者之遺風矣顧自以<lb/>
<pb n="KR2k0049_WYG_209-1b"/>
為身殘處穢動而見尤欲益反損是以獨抑鬱而無誰<lb/>
語諺曰誰為為之孰令聴之蓋鍾子期死伯牙終身不<lb/>
復鼓琴何則士為知己用女為說已容若僕大質已虧<lb/>
缺矣雖材懐隋和行若由夷終不可以為榮適足以見<lb/>
笑而自㸃耳書辭宜答㑹東從上来又廹賤事相見日<lb/>
淺卒卒無須臾之間得竭志意今少卿抱不測之罪涉<lb/>
旬月廹季冬僕又薄從上雍恐卒然不可為諱是僕終<lb/>
已不得舒憤懣以曉左右則長逝者魂魄私恨無窮請<lb/>
<pb n="KR2k0049_WYG_209-2a"/>
略陳固陋闕然久不報幸勿為過僕聞之修身者智之<lb/>
符也愛施者仁之端也取予者義之表也恥辱者勇之<lb/>
決也立名者行之極也士有此五者然後可以託於世<lb/>
而列於君子之林矣故禍莫憯於欲利悲莫痛於傷心<lb/>
行莫醜於辱先而詬莫大於宫刑刑餘之人無所比數<lb/>
非一世也所從来逺矣昔衞靈公與雍渠同載孔子適<lb/>
陳商鞅因景監見趙良寒心同子驂乗袁絲變色自古<lb/>
而恥之夫中材之人事關於宦豎莫不傷氣而况於忼<lb/>
<pb n="KR2k0049_WYG_209-2b"/>
慨之士乎如今朝廷雖乏人奈何令刀鋸之餘薦天下<lb/>
之豪雋哉僕賴先人緒業得待罪輦轂下二十餘年矣<lb/>
所以自惟上之不能納忠效信有竒䇿材力之譽自結<lb/>
明主次之又不能拾遺補闕招賢進能顯巖穴之士外<lb/>
之不能備行伍攻城野戰有斬將搴旗之功下之不能<lb/>
積日累勞取尊官厚祿以為宗族交遊光寵四者無一<lb/>
遂茍合取容無所短長之效可見於此矣鄉者僕亦嘗<lb/>
厠下大夫之列陪奉外廷末議不以此時引綱維盡思<lb/>
<pb n="KR2k0049_WYG_209-3a"/>
慮今已虧形為掃除之隸在闒茸之中廼欲仰首信眉<lb/>
論列是非不亦輕朝廷羞當世之士邪嗟乎嗟乎如僕<lb/>
尚何言哉尚何言哉且事本末未易明也僕少負不羈<lb/>
之才長無鄉曲之譽主上幸以先人之故使得奏薄技<lb/>
出入周衞之中僕以為戴盆何以望天故絶賓客之知<lb/>
忘室家之業日夜思竭其不肖之材力務一心營職以<lb/>
求親媚於主上而事乃有大謬不然者夫僕與李陵俱<lb/>
居門下素非能相善也趣舍異路未嘗銜杯酒接殷勤<lb/>
<pb n="KR2k0049_WYG_209-3b"/>
之餘歡然僕觀其為人自竒士事親孝與士信臨財廉<lb/>
取予義分别有讓恭儉下人常思奮不顧身以狥國家<lb/>
之急其素所蓄積也僕以為有國士之風夫人臣出萬<lb/>
死不顧一生之計赴公家之難斯已竒矣今舉事一不<lb/>
當而全軀保妻子之臣隨而媒孽其短僕誠私心痛之<lb/>
且李陵提步卒不滿五千深踐戎馬之地足歴王庭垂<lb/>
餌虎口横挑彊胡仰億萬之師與單于連戰十餘日所<lb/>
殺過當虜救死扶傷不給旃裘之君長咸震怖廼悉徴<lb/>
<pb n="KR2k0049_WYG_209-4a"/>
左右賢王舉引弓之民一國共攻而圍之轉鬭千里矢<lb/>
盡道窮救兵不至士卒死傷如積然李陵一呼勞軍士<lb/>
無不起躬自流涕沬血飲泣更張空弮冒白刃北首争<lb/>
死敵者陵未没時使有来報漢公卿王侯皆奉觴上夀<lb/>
後數日陵敗書聞主上為之食不甘味聴朝不怡大臣<lb/>
憂懼不知所出僕竊不自料其卑賤見主上慘悽怛悼<lb/>
誠欲效其欵欵之愚以為李陵素與士大夫絶甘分少<lb/>
能得人之死力雖古名將不過也身雖陷敗彼觀其意<lb/>
<pb n="KR2k0049_WYG_209-4b"/>
且欲得其當而報漢事已無可奈何其所摧敗功亦足<lb/>
以暴於天下矣僕懐欲陳之而未有路適㑹召問即以<lb/>
此指推言陵功欲以廣主上之意塞睚眦之辭未能盡<lb/>
明明主不深曉以為僕沮貳師而為李陵游說遂下於<lb/>
理拳拳之忠終不能自列因為誣上卒從吏議家貧財<lb/>
賂不足以自贖交游莫救左右親近不為一言身非木<lb/>
石獨與法吏為伍深幽囹圄之中誰可告愬者此正少<lb/>
卿所親見僕行事豈不然邪李陵既生降隤其家聲而<lb/>
<pb n="KR2k0049_WYG_209-5a"/>
僕又佴以蠶室重為天下觀笑悲夫悲夫事未易一二<lb/>
為俗人言也僕之先人非有剖符丹書之功文史星厯<lb/>
近乎卜祝之間固主上所戲弄倡優所畜流俗之所輕<lb/>
也假令僕伏法受誅若九牛亡一毛與螻螘何異而世<lb/>
又不與能死節者比特以為智窮罪極不能自免卒就<lb/>
死耳何也素所樹立使然也人固有一死死有重於泰<lb/>
山或輕於鴻毛用之所趨異也太上不辱先其次不辱<lb/>
身其次不辱理色其次不辱辭令其次詘體受辱其次<lb/>
<pb n="KR2k0049_WYG_209-5b"/>
易服受辱其次關木索被箠楚受辱其次鬄毛髮嬰金<lb/>
鐵受辱其次毁肌膚斷肢體受辱最下腐刑極矣傳曰<lb/>
刑不上大夫此言士節不可不厲也猛虎處深山百獸<lb/>
震恐及其在穽檻之中揺尾而求食積威約之漸也故<lb/>
士有畫地為牢勢不入削木為吏議不對定計於鮮也<lb/>
今交手足受木索暴肌膚受榜箠幽於圜牆之中當此<lb/>
之時見獄吏則頭搶地視徒隷則心惕息何者積威約<lb/>
之勢也及已至此言不辱者所謂彊顔耳曷足貴乎且<lb/>
<pb n="KR2k0049_WYG_209-6a"/>
西伯伯也拘羑里李斯相也具五刑淮陰王也受械於<lb/>
陳彭越張敖南鄉稱孤繋獄抵罪絳侯誅諸吕權傾五<lb/>
伯囚於請室魏其大將也衣赭衣關三木季布為朱家<lb/>
鉗奴灌夫受辱居室此人皆身至王侯將相聲聞鄰國<lb/>
及罪至罔加不能引決自裁在塵埃之中古今一體安<lb/>
在其不辱也由此言之勇怯勢也强弱形也審矣曷足<lb/>
怪乎且人不能蚤自裁繩墨之外已稍陵夷至於鞭箠<lb/>
之間乃欲引節斯不亦逺乎古人所以重施刑於大夫<lb/>
<pb n="KR2k0049_WYG_209-6b"/>
者殆為此也夫人情莫不貪生惡死念父母顧妻子至<lb/>
激於義理者不然廼有所不得已也今僕不幸早失父<lb/>
母無兄弟之親獨身孤立少卿視僕於妻子何如哉且<lb/>
勇者不必死節怯夫慕義何處不勉焉僕雖怯耎欲茍<lb/>
活亦頗識去就之分矣何至自沈溺縲紲之辱哉且夫<lb/>
臧獲婢妾猶能引決况若僕之不得已乎所以隠忍茍<lb/>
活幽糞土之中而不辭者恨私心有所不盡鄙没世而<lb/>
文采不表於世也古者富貴而名磨滅不可勝記唯俶<lb/>
<pb n="KR2k0049_WYG_209-7a"/>
儻非常之人稱焉蓋西伯拘而演周易仲尼戹而作春<lb/>
秋屈原放逐乃賦離騷左丘失明厥有國語孫子臏脚<lb/>
兵法修列不韋遷蜀世傳吕覽韓非囚秦說難孤憤詩<lb/>
三百篇大抵聖賢發憤之所為作也此人皆意有所鬱<lb/>
結不得通其道故述往事思来者乃如左丘無目孫子<lb/>
斷足終不可用退論書策以舒其憤思垂空文以自見<lb/>
僕竊不遜近自託於無能之辭網羅天下放失舊聞略<lb/>
考其行事綜其終始稽其成敗興壊之理凡百三十篇<lb/>
<pb n="KR2k0049_WYG_209-7b"/>
亦欲以究天人之際通古今之變成一家之言草創未<lb/>
就適㑹此禍惜其不成是以就極刑而無愠色僕誠已<lb/>
著此書藏之名山傳之其人通邑大都則僕償前辱之<lb/>
責雖萬被戮豈有悔哉然此可為智者道難為俗人言<lb/>
也且負下未易居下流多謗議僕以口語遇遭此禍重<lb/>
為鄉黨所戮笑以汙辱先人亦何面目復上父母之丘<lb/>
墓乎雖累百世垢彌甚耳是以腸一日而九迴居則忽<lb/>
忽若有所亡出則不知其所往每念斯恥汗未嘗不發<lb/>
<pb n="KR2k0049_WYG_209-8a"/>
背霑衣也身為閨閣之臣寧得自引深藏於巖穴耶故<lb/>
且從俗浮沈與時俯仰以通其狂惑今少卿乃教以推<lb/>
賢進士無廼與僕私心刺謬乎今雖欲自彫琢曼辭以<lb/>
自解無益於俗不信祗足取辱耳要之死日然後是非<lb/>
乃定書不能盡意故略陳固陋<lb/>
　　戒段會宗書　　　　　　　　　谷　永<lb/>
足下以柔逺之令徳復興都䕶之重職甚休甚休若子<lb/>
之才可優游都城而取卿相何必勒功昆山之灰總領<lb/>
<pb n="KR2k0049_WYG_209-8b"/>
百蠻懐柔殊俗子之所長愚無以喻雖然朋友以言贈<lb/>
行敢不略意方今漢徳隆盛逺人賓服傅鄭甘陳之功<lb/>
没齒不可復見願吾子因循舊貫毋求竒功終更亟還<lb/>
亦足以復鴈門之踦萬里之外以身為本願詳思愚言<lb/>
　　奏諫膠東王太后數出游獵書　　張　敞<lb/>
臣聞秦王好淫聲葉陽后為不聴鄭衞之樂楚嚴好田<lb/>
獵樊姬為不食鳥獸之肉口非惡㫖甘耳非憎絲竹也<lb/>
所以抑心意絶嗜慾者將以率二君而全宗祀也禮君<lb/>
<pb n="KR2k0049_WYG_209-9a"/>
母出門則乗輜軿下堂則從傅母進退則鳴玉佩内飾<lb/>
則結綢繆此言尊貴所以自斂制不從恣之義也今太<lb/>
后資質淑美慈愛寛仁諸侯莫不聞而少以田獵縱欲<lb/>
為名於以上聞亦未宜也唯觀覽於往古全行乎来今<lb/>
令后姬得有所法則下臣有所稱誦臣敞幸甚<lb/>
　　說廉丹書　　　　　　　　　　馮　衍<lb/>
衍聞順而成者道之所大也逆而功者權之所貴也是<lb/>
故期於有成不問所由論於大體不守小節昔逢丑父<lb/>
<pb n="KR2k0049_WYG_209-9b"/>
伏軾而使其君取飲稱於諸侯鄭祭仲立突而出忽終<lb/>
得復位美於春秋蓋以死易生以存易亡君子之道也<lb/>
詭於衆意寧國存身賢智之慮也故易曰窮則變變則<lb/>
通通則久是以自天祐之吉无不利若夫知其不可而<lb/>
必行之破軍殘衆無補於主身死之日負義於時智者<lb/>
不為勇者不行且衍聞之得時無怠張良以五世相韓<lb/>
椎秦始皇博浪之中勇冠乎賁育名高乎泰山將軍之<lb/>
先為漢信臣新室之興英俊不附今海内潰亂人懐漢<lb/>
<pb n="KR2k0049_WYG_209-10a"/>
徳甚於詩人思召公也愛其甘棠而况子孫乎人所歌<lb/>
舞天必從之方今為將軍計莫若屯據大郡鎮撫吏士<lb/>
砥礪其節百里之内牛酒日賜納雄桀之士詢忠智之<lb/>
謀要將来之心待從横之變興社稷之利除萬人之害<lb/>
則福祿流於無窮功烈著於不滅何與軍覆於中原身<lb/>
膏於草野功敗名喪恥及先祖哉聖人轉禍而為福智<lb/>
士因敗而為功願明公深計而無與俗同<lb/>
　　復說廉丹書<lb/>
<pb n="KR2k0049_WYG_209-10b"/>
蓋聞明者見於無形智者慮於未萌况其昭晳者乎凡<lb/>
患生於所忽禍發於細微敗不可悔時不可失公孫鞅<lb/>
曰有高人之行負非於世有獨見之慮見贅於人故信<lb/>
庸庸之論破金石之策襲當世之操失高明之徳夫決<lb/>
者智之君也疑者事之役也時不重至公勿再計<lb/>
　　說鮑永書<lb/>
衍聞明君不惡切慤之言以測幽㝠之論忠臣不顧争<lb/>
引之患以達萬機之變是故君臣兩興功名兼立銘勒<lb/>
<pb n="KR2k0049_WYG_209-11a"/>
金石令問不忘今衍幸逢寛明之日將值危言之時豈<lb/>
敢拱黙避罪而不竭其誠哉伏念天下離王莽之害久<lb/>
矣始自東郡之師繼以西海之役巴蜀沒於南夷緣邊<lb/>
破於北狄逺征萬里暴兵累年禍拏未解兵連不息皇<lb/>
帝以聖徳靈威龍興鳳舉率宛葉之衆將散亂之兵喢<lb/>
血昆陽長驅武關破百萬之陣摧九虎之軍雷震四海<lb/>
席巻天下攘除禍亂誅滅無道一期之間海内大定繼<lb/>
髙祖之休烈修文武之絶業社稷復存炎精更輝徳冠<lb/>
<pb n="KR2k0049_WYG_209-11b"/>
往初功無與二天下自以去亡新就聖漢當䝉其福而<lb/>
頼其願樹恩布徳易以周洽其猶順驚風而飛鴻毛也<lb/>
然而諸將虜掠逆倫絶理殺人父子妻人婦女燔其室<lb/>
屋略其財産飢者毛食寒者裸跣寃結夫望無所歸命<lb/>
今大將軍以明淑之徳秉大使之權統三軍之政存撫<lb/>
并州之人惠愛之誠加乎百姓高世之聲聞乎羣士故<lb/>
其延頸企踵而望者非特一人也且大將軍之事豈特<lb/>
珪璧其行束修其心而已哉將定國家之大業成天地<lb/>
<pb n="KR2k0049_WYG_209-12a"/>
之元功也昔周宣中興之主齊桓霸彊之君耳猶有申<lb/>
伯召虎夷吾吉甫攘其蝥賊安其疆宇况乎萬里之漢<lb/>
明帝復興而大將軍為之梁棟此誠不可以忽也且衍<lb/>
聞之兵久則力屈人愁則變生今邯鄲之賊未滅正定<lb/>
之際復擾而大將所部不過百里守城戰軍不息兵革<lb/>
雲翔百姓震駭奈何自怠不為深憂夫并州之地東帶<lb/>
名關北逼强胡年穀獨熟人庶多資斯四戰之地攻守<lb/>
之場也如其不虞何以待之故曰徳不素積人不為用<lb/>
<pb n="KR2k0049_WYG_209-12b"/>
備不豫具難以應卒今生人之命縣於將軍所仗必須<lb/>
良才宜改易非任更選賢能夫十室之邑必有忠信審<lb/>
得其人以承大將軍之明雖則山澤之人無不感徳思<lb/>
樂為用矣然後簡精銳之卒發屯守之士三軍既整甲<lb/>
兵已具相其土地之饒觀其水泉之利制屯田之術習<lb/>
戰射之教則威風逺暢人安其業矣若鎮太原撫上黨<lb/>
收百姓之歡心樹名賢之良佐天下無變則足以顯聲<lb/>
譽一朝有事則可以建大功惟大將軍開日月之明發<lb/>
<pb n="KR2k0049_WYG_209-13a"/>
深淵之慮監六經之論觀孫吳之策省羣議之是非詳<lb/>
衆士之白黒以超周南之迹垂甘棠之風令夫功烈施<lb/>
於千載富貴傳於無窮伊望之策何以加兹<lb/>
　　說鄧禹書<lb/>
衍聞昔者先王學大道以觀於政夫為君而不明於道<lb/>
上無所承天下無以化民為臣而不明於道進無以事<lb/>
君退無以修身聖朝天然之資將軍純茂之徳誠少遊<lb/>
神乎經書之林馳情乎元妙之中明照於日月而智溢<lb/>
<pb n="KR2k0049_WYG_209-13b"/>
乎四海聖朝享堯舜之榮將軍荷稷契之烈自然理也<lb/>
　　與陰就書<lb/>
衍聞神龍驤首幽雲景蒸明聖修徳志士思名是以意<lb/>
同情合聲比則應也伏見君侯忠孝之性慈仁殷勤論<lb/>
議周宻思慮深逺顧以微賤數䝉聖恩被侯大惠衍年<lb/>
老被病恐一旦無祿命先犬馬懐抱不報齎恨入㝠思<lb/>
剖肝膽有以塞責方今天下安定四海咸服䝉恩更生<lb/>
之臣無所效其死力側聞東平山陽王壯當之國擇除<lb/>
<pb n="KR2k0049_WYG_209-14a"/>
官屬衍不自量願侯白以衍備門衞鄙語曰水不激不<lb/>
能破舟矢不激不能飲羽不念舊惡名賢所高負責之<lb/>
臣欲言不敢惟侯哀憐深留聖心則闔棺之日魂復何<lb/>
恨<lb/>
　　再與陰就書<lb/>
衍材素愚駑行義汙穢外無鄉里之譽内無汗馬之勞<lb/>
猥䝉明府天覆之徳華寵重疊間者掾史疑衍之罪衆<lb/>
煦飄山當為灰土頼䝉明察揆其素行復保首領倍知<lb/>
<pb n="KR2k0049_WYG_209-14b"/>
厚徳篤於慈父浸淫肌膚滲漉骨髓徳重山嶽澤深河<lb/>
海前送妻子還淄縣遭雨逢暑以七月還陽武聞詔捕<lb/>
諸王賓客惶怖詣闕冀先事自歸十一日到十二日報<lb/>
歸田里即日束手詣洛陽詔獄十五日夜詔書勿問得<lb/>
出遭雨又疾大困冀高世之徳施以田子老馬之惠贈<lb/>
以秦穆駿馬之恩使長有依歸以効忠心<lb/>
　　與婦弟任武達書<lb/>
天地之性人有喜怒夫婦之道義有離合先聖之禮士<lb/>
<pb n="KR2k0049_WYG_209-15a"/>
有妻妾雖宗之渺微尚欲踰制年衰歳暮恨入黄泉遭<lb/>
遇嫉妬家道崩壊五子之母足尚在門五年已来日甚<lb/>
歳劇以白為黑以非為是造作端末妄生首尾無罪無<lb/>
辜讒口嗷嗷亂匪降自天生自婦人青蠅之心不重破<lb/>
國嫉妬之情不憚喪身牝雞之晨維家之索古之大患<lb/>
今始於衍醉飽過差輒為桀紂房中調戲布散海外張<lb/>
目抵掌以有為無痛徹蒼天毒流五臟愁令人不頼生<lb/>
忿令人不顧禍入門著牀繼嗣不育紡績織紝了無女<lb/>
<pb n="KR2k0049_WYG_209-15b"/>
工家貧無僮賤為匹夫故舊見之莫不悽愴曽無憫惜<lb/>
之恩惟一婢武達所見頭無釵珥面無脂澤形骸不蔽<lb/>
手足抱土不原其窮不揆其情跳梁大呌呼若入㝠販<lb/>
糖之妾不忍其態計婦當去久矣念爾曹小家無宅使<lb/>
哀憐姜豹常為奴婢惻惻焦心事事腐腸訩訩籍籍不<lb/>
可聴聞暴虐此婢不使櫛髮半年之間膿血横流婢病<lb/>
之後姜竟舂炊豹又觸冒泥塗心為愴然縑穀放散冬<lb/>
衣不補端坐化亂一縷不貫既無婦道又無母儀忿見<lb/>
<pb n="KR2k0049_WYG_209-16a"/>
侵犯恨見狼籍依倚鄭令如居天上持質相刼詞語百<lb/>
車劍㦸在門何暇有讓百弩環舍何可强復舉宗達人<lb/>
解說詞如循環口如布穀縣幡竟天撃鼓動地心不為<lb/>
惡身不為揺耳宜詳居錯且自為計無以上書告訴相<lb/>
恐狗吠不驚自信其情不去此婦則家不寧不去此婦<lb/>
則家不清不去此婦則福不生不去此婦則身不榮不<lb/>
去此婦則事不成吾數竒命薄端相逢遭身恨以華盛<lb/>
時不早自定至於垂白家貧身賤之日養癰長疽自生<lb/>
<pb n="KR2k0049_WYG_209-16b"/>
禍殃衍以室家紛然之故捐棄衣冠側身山野絶交游<lb/>
之路杜仕宦之門闔門不出心專耕耘以求衣食何敢<lb/>
有功名之路哉<lb/>
　　與宣孟春<lb/>
居室之義人之大倫思厚歡和之節樂定金石之固又<lb/>
自傷前遭不良此有去兩婦之名事誠不得不然豈中<lb/>
心所好哉<lb/>
　　遺田邑書<lb/>
<pb n="KR2k0049_WYG_209-17a"/>
蓋聞晉文出奔而子犯宣其忠趙武逢難而程嬰明其<lb/>
賢二子之義當矣今三王背叛赤眉危國天下螘動社<lb/>
稷顛隕是忠臣立功之日志士馳馬之秋也伯玉擢選<lb/>
剖符專宰大郡夫上黨之地有四塞之固東帶三關西<lb/>
為國蔽奈何舉之以資彊敵開天下之匈假仇讐之刃<lb/>
豈不哀哉衍聞之委質為臣無有二心挈瓶之智守不<lb/>
假器是以晏嬰臨盟擬以曲㦸不易其辭謝息守郕脅<lb/>
以晉魯不喪其邑由是言之内無鉤頸之禍外無挑菜<lb/>
<pb n="KR2k0049_WYG_209-17b"/>
之利而被畔人之聲䝉降城之恥竊為左右羞之且邾<lb/>
庶其竊邑畔君以要大利曰賤而必書莒牟夷以土地<lb/>
求食而名不滅是以大丈夫動則思禮行則思義未有<lb/>
背此而身名能全者也為伯玉深計莫若與鮑尚書同<lb/>
情戮力顯忠貞之節立超世之功如以尊親係累之故<lb/>
能捐位投命歸之尚書大義既全敵人紓怨上不損剖<lb/>
符之責下足救老幼之命申眉髙談無愧天下若乃貪<lb/>
上黨之權惜全邦之實衍恐伯玉必懐周趙之憂上黨<lb/>
<pb n="KR2k0049_WYG_209-18a"/>
復有前年之禍昔晏平仲納延陵之誨終免欒高之難<lb/>
孫林父違穆子之戒故陷終身之惡以為伯玉聞此至<lb/>
言必若刺心自非攖城而堅守則策馬而不顧也聖人<lb/>
轉禍而為福智士因敗以成勝願自彊於時無與俗同<lb/>
　　報馮衍書　　　　　　　　　　田　邑<lb/>
僕雖駑怯亦欲為人者也豈茍貪生而畏死哉曲㦸在<lb/>
頸不易其心誠僕志也間者老母諸弟見執於軍而邑<lb/>
安然不顧者豈非重其節乎若使人居天地壽如金石<lb/>
<pb n="KR2k0049_WYG_209-18b"/>
要長生而避死地可也今百齡之期未有能至老壯之<lb/>
間相去幾何誠使故朝尚在忠義可立雖老親受戮妻<lb/>
兒横分邑之願也間者上黨黠賊大衆圍城義兵兩輩<lb/>
入據井陘邑親潰敵圍拒撃宗正自試智勇非不能當<lb/>
誠知故朝為兵所害新帝司徒已定三輔隴西北地從<lb/>
風響應其事昭昭日月經天河海帶地不足以比死生<lb/>
有命富貴在天天下存亡誠云命也邑雖沒身能如命<lb/>
何夫人道之本有恩有義義有所宜恩有所施君臣大<lb/>
<pb n="KR2k0049_WYG_209-19a"/>
義母子至恩今故主已亡義其誰為老母拘執恩所當<lb/>
留而厲以貪權誘以策馬抑其利心必其不顧何其愚<lb/>
乎邑年三十歴位卿士性少嗜欲情厭事為况今位尊<lb/>
身危財多命殆鄙人知之何疑君子君長敬通掲節垂<lb/>
組自相署立蓋仲由使門人為臣孔子譏其欺天君長<lb/>
據位兩州加以一郡而河東畔國兵不入彘上黨見圍<lb/>
不窺大谷宗正臨境莫之能援兵威屈辱國權日損三<lb/>
王背叛赤眉害主未見兼行倍道之赴昔墨翟累繭救<lb/>
<pb n="KR2k0049_WYG_209-19b"/>
宋申包胥重胝存楚衞女馳歸唁兄之志主亡一歳莫<lb/>
知定所虚冀妄言茍肆鄙塞未能事生安能事死未知<lb/>
為臣焉知為主豈厭為臣子思為君父乎欲揺泰山而<lb/>
蕩北海事敗身危要思邑言<lb/>
　　答關公書　　　　　　　　　　諸葛亮<lb/>
孟起兼資文武雄烈過人一世之傑黥彭之徒當與翼<lb/>
徳並驅争先猶未及髥之絶倫逸羣也<lb/>
　　封還曹操所賜告辭書　　　　　關　侯<lb/>
<pb n="KR2k0049_WYG_209-20a"/>
切以日在天之上心在人之内日在天之上普照萬方<lb/>
心在人之内以表丹誠丹誠者信義也某昔受降之日<lb/>
有言曰主亡則輔主存則歸新受曹公之寵顧久䝉劉<lb/>
主之恩光丞相新恩劉公舊義恩有所報義無所斷今<lb/>
主之托某以知望形立相覓迹求功刺顔良於白馬誅<lb/>
文丑於南坡丞相厚恩滿有所報每留所賜之物盡在<lb/>
府庫封緘伏望臺慈俯垂鑒照<lb/>
　　復曹操書<lb/>
<pb n="KR2k0049_WYG_209-20b"/>
明公布大義於天下而速取自樹非某之所敢知若猶<lb/>
是漢也某敢不臣漢哉敢拜嘉命之辱<lb/>
　　又復曹操書<lb/>
劉豫州有言尉佗秦之小吏猶獨立不詭某啞啞飛鳴<lb/>
翔而後集寧甘志終小人下耶使明公威徳布於天下<lb/>
斡旋漢鼎窮海内外將拜下風慕高義獨某兄弟哉<lb/>
　　歸昭烈謝曹操書<lb/>
愚聞主憂則臣辱主辱則臣死曩所以不死欲得故主<lb/>
<pb n="KR2k0049_WYG_209-21a"/>
之音問耳今故主已在河北此心飛越神已先馳惟明<lb/>
公幸少矜之千里追尋當不計利害謀生死也子女玉<lb/>
帛之貺勒之寸丹他日幸以旗鼓相當退避三舍意者<lb/>
亦如晉重耳之事秦穆公者乎某謝<lb/>
　　與張遼書<lb/>
魯仲連東海之匹夫耳為齊下士然且恥不帝秦職為<lb/>
通侯列漢元宰獨可使負漢耶子且休矣<lb/>
魏<lb/>
<pb n="KR2k0049_WYG_209-21b"/>
　　河東上書　　　　　　　　　　董　尋<lb/>
臣聞古之直士盡言於國不避死亡故周昌比高祖於<lb/>
桀紂劉輔譬趙后於人婢天生忠直雖白刃沸湯往而<lb/>
不顧者誠為時主愛惜天下也建安以来野戰死亡或<lb/>
門殫户盡雖有存者遺孤老弱若今宫室狹小當廣大<lb/>
之猶宜隨時不妨農務况乃作無益之物黄龍鳯凰九<lb/>
龍承露盤土山淵池此皆聖明之所不興也其功參倍<lb/>
於殿舍三公九卿侍中尚書天下至徳皆知非道而不<lb/>
<pb n="KR2k0049_WYG_209-22a"/>
敢言者以陛下春秋方剛心畏雷霆今陛下既尊羣臣<lb/>
顯以冠冕被以文繡載以華輿所以異於小人而使穿<lb/>
方舉土面目垢黑沾體塗足衣冠了烏毁國之光以崇<lb/>
無益甚非謂也孔子曰君使臣以禮臣事君以忠無忠<lb/>
無禮國何以立故有君不君臣不臣上下不通心懐鬱<lb/>
結使陰陽不和災害屢降凶惡之徒因間而起誰當為<lb/>
陛下盡言是者乎又誰當干萬乗以死為戲乎臣知言<lb/>
出必死而臣自比於牛之一毛生既無益死亦何損秉<lb/>
<pb n="KR2k0049_WYG_209-22b"/>
筆流涕心與世辭臣有八子臣死之後累陛下矣<lb/>
　　戒子姪書　　　　　　　　　　王　㫤<lb/>
夫人為子之道莫大於寶身全行以顯父母此三者人<lb/>
知其善而或危身破家陷於滅亡之禍者何也由所祖<lb/>
習非其道也夫孝敬仁義百行之首行之而立身之本<lb/>
也孝敬則宗族安之仁義則鄉黨重之此行成於内名<lb/>
著於外者矣人若不篤於至行而背本逐末以陷浮華<lb/>
焉以成朋黨焉浮華則有虚偽之累朋黨則有彼此之<lb/>
<pb n="KR2k0049_WYG_209-23a"/>
患此二者之戒昭然著明而循覆車滋衆逐末彌甚皆<lb/>
由惑當時之譽昧目前之利故也夫富貴聲名人情所<lb/>
樂而君子或得而不處何也惡不由其道耳患人知進<lb/>
而不知退知欲而不知足故有困辱之累悔吝之咎語<lb/>
曰如不知足則失所欲故知足之足常足矣覽往事之<lb/>
成敗察將来之吉凶未有干名要利欲而不厭而能保<lb/>
世持家永全福祿者也欲使汝曹立身行已遵儒者之<lb/>
教履道家之言故以元黙沖虚為名欲使汝曹顧名思<lb/>
<pb n="KR2k0049_WYG_209-23b"/>
義不敢違越也古者鞶帶有銘几杖有誡俯仰察焉用<lb/>
無過行况在已名可不戒之哉夫物速成則疾亡晚就<lb/>
則善終朝華之草夕而零落松柏之茂隆寒不衰是以<lb/>
大雅君子惡速成戒闕黨也若范匄對秦客知武子撃<lb/>
之折其委笄惡其掩人也夫人有善者鮮不自伐有能<lb/>
者寡不自矜伐則掩人矜則陵人掩人者人亦掩之陵<lb/>
人者人亦陵之故三郤為戮於晉王叔負罪於周不惟<lb/>
矜善自伐好争之咎乎故君子不自稱非以讓人惡其<lb/>
<pb n="KR2k0049_WYG_209-24a"/>
蓋人也夫能屈以為伸讓以為得弱以為强鮮不遂矣<lb/>
夫毁譽愛惡之原而禍福之機也是以聖人慎之孔子<lb/>
曰吾之於人誰毁誰譽如有所譽必有所試又曰子貢<lb/>
方人賜也賢乎哉我則不暇以聖人之徳猶尚如此况<lb/>
庸庸之徒而輕毁譽哉昔伏波將軍馬援戒其兄子言<lb/>
聞人之惡當如聞父母之名耳可得而聞口不可得而<lb/>
言也斯戒至矣人或毁已當退而求之於身若已有可<lb/>
毁之行則彼言當矣若已無可毁之行則彼言妄矣當<lb/>
<pb n="KR2k0049_WYG_209-24b"/>
則無怨於彼妄則無害於身又何反報焉且聞人毁已<lb/>
而忿者惡醜聲之加人也人報者滋甚不如黙而自修<lb/>
已也諺曰救寒莫如重裘止謗莫如自修斯言信矣若<lb/>
與是非之士凶險之人近猶不可况與對校乎其害深<lb/>
矣夫虚偽之人言不根道行不顧言其為浮淺較可識<lb/>
别而世人惑焉猶不檢之以言行也近濟陰魏諷山陽<lb/>
曹偉皆以傾邪敗没熒惑當世挾持姦慝驅動後生雖<lb/>
刑於鈇鉞大為炯戒然所汙染固以衆矣可不慎與若<lb/>
<pb n="KR2k0049_WYG_209-25a"/>
夫山林之士夷叔之倫甘長饑於首陽安赴火於緜山<lb/>
雖可以激貪勵俗然聖人不可為吾亦不願也今汝先<lb/>
人世有冠冕惟仁義為名守慎為稱孝悌於閨門務學<lb/>
於師友吾與時人從事雖出處不同然各有所取潁川<lb/>
郭伯益好尚通達敏而有知其為人𢎞曠不足輕貴有<lb/>
餘得其人重之如山不得其人忽之如草吾以所知親<lb/>
之昵之不願兒子為之北海徐偉長不治名髙不求茍<lb/>
得澹然自守惟道是務其有所是非則託古人以見其<lb/>
<pb n="KR2k0049_WYG_209-25b"/>
意當時無所褒貶吾敬之重之願兒子師之東平劉公<lb/>
幹博學有高才誠節有大意然性行不均少所拘忌得<lb/>
失足以相補吾愛之重之不願兒子慕之樂安任昭先<lb/>
淳粹履道内敏外恕推遜恭讓處不避洿怯而義勇在<lb/>
朝忘身吾友之善之願兒子遵之若引而伸之觸𩔖而<lb/>
長之汝其庶幾舉一隅耳及其用財先九族其施舍務<lb/>
周急其出入存故老其論議貴無貶其仕進尚忠節其<lb/>
取人務道實其處世戒驕淫其貧賤慎無戚其進退念<lb/>
<pb n="KR2k0049_WYG_209-26a"/>
合宜其行事如九思如此而已吾復何憂哉<lb/>
　　與嵇蕃書　　　　　　　　　　趙　至<lb/>
昔李叟入秦及關而歎梁生適越登嶽長謡夫以嘉遯<lb/>
之舉猶懐戀恨况夫不得已者哉惟别之後離羣獨逝<lb/>
背榮讌辭倫好經迥路造沙漠雞鳴戒旦則飄爾晨征<lb/>
日薄西山則馬首靡託尋歴曲阻則沉思紆結登高逺<lb/>
眺則山川攸隔或乃迴風狂厲白日寢光徙倚交錯陵<lb/>
隰相望徘徊九臯之内慷慨重阜之顛進無所由退無<lb/>
<pb n="KR2k0049_WYG_209-26b"/>
所據涉澤求蹊披榛覓路嘯詠溝渠良不可度斯亦行<lb/>
路之艱難然非吾心之所懼也至若蘭芷傾頓桂林移<lb/>
殖根萌未樹而牙淺弦急每恐風波潛駭危機宻發此<lb/>
所以怵惕於長衢也又北土之性難以託根投人夜光<lb/>
鮮不按劍今將殖橘柚於元朔榮華藕於脩陵表龍章<lb/>
於裸壤奏韶武於聾俗固難以取貴矣夫物不我貴則<lb/>
莫之與莫之與則傷之者至矣飄颻逺遊之士託身無<lb/>
人之鄉總轡遐路則有前言之難懸鞍陋宇則有後慮<lb/>
<pb n="KR2k0049_WYG_209-27a"/>
之戒朝霞啓暉則身疲而遄征太陽戢曜則情劬而夕<lb/>
惕肆目平隰則寥廓而無覩極聴脩原則掩寂而無聞<lb/>
吁其悲矣心傷瘁矣然後知步驟之士不足為貴也顧<lb/>
景中原憤氣雲踊哀物悼世激情風厲龍嘯大野獸睇<lb/>
六合猛志紛紜雄心四據思躡雲梯横奮八極披艱掃<lb/>
穢蕩海夷嶽蹴崑崙使西倒蹋太山令東覆平滌九區<lb/>
恢維宇宙斯吾之鄙願也時不我與垂翼逺逝鋒距靡<lb/>
加六翮摧屈自非知命孰能不憤悒者哉吾子殖根芳<lb/>
<pb n="KR2k0049_WYG_209-27b"/>
苑濯秀清流晞葉華崖飛藻雲肆俯據潛龍之渚仰蔭<lb/>
游鳳之林榮曜眩其前艷色餌其後良疇交其左聲名<lb/>
馳其右翺翔倫黨之間弄姿帷房之裏從容顧盼綽有<lb/>
餘裕俯仰吟嘯自以為得志矣豈能與吾曹同大丈夫<lb/>
之憂樂哉去矣嵇生逺離隔矣㷀㷀飄寄臨沙漠矣悠<lb/>
悠三千路難涉矣攜手之期邈無日矣思心彌結誰云<lb/>
釋矣無金玉爾音而有遐心身雖胡越意存斷金各敬<lb/>
爾儀敦履璞沈繁華流蕩君子弗欽臨紙意結知復何<lb/>
<pb n="KR2k0049_WYG_209-28a"/>
云<lb/>
晉<lb/>
　　遺石世龍書　　　　　　　　　劉　琨<lb/>
將軍發跡河朔席捲兖豫飲馬江淮折衝漢沔雖自古<lb/>
名將未足為喻所以攻城而不有其人畧地而不有其<lb/>
土翕爾雲合忽復星散將軍豈知其然哉存亡決在得<lb/>
主成敗要在所附得主則為義兵附逆則為賊衆義兵<lb/>
雖敗而功業必成賊衆雖尅而終歸殄滅昔赤眉黄巾<lb/>
<pb n="KR2k0049_WYG_209-28b"/>
横逸宇宙所以一旦敗亡者正以兵出無名聚而為亂<lb/>
將軍以天挺之質威振宇内擇有徳而推崇隨時望而<lb/>
歸之勲義堂堂長享遐貴背聰則禍除向主則福至採<lb/>
納往誨翻然改圖天下不足定螘冦不足掃且天下大<lb/>
亂當須雄才遥聞將軍攻城野戰合於機神雖不視兵<lb/>
書闇與孫吳同契所謂生而知之者上學而知之者次<lb/>
但得精騎五千以將軍之才何向不摧至心實事皆張<lb/>
儒所具<lb/>
<pb n="KR2k0049_WYG_209-29a"/>
　　報劉琨書　　　　　　　　　　石世龍<lb/>
事功殊途非腐儒所聞君當逞節本朝吾自夷難為效<lb/>
謹遣使報謝<lb/>
　　辭稱尊號書<lb/>
孤猥以寡徳忝荷崇寵夙夜戰惶如臨深薄豈可假尊<lb/>
竊號取譏四方昔周文以三分之重猶服事殷朝小白<lb/>
居一匡之盛而尊崇周室况國家道隆殷周孤徳卑二<lb/>
伯哉其亟止斯議勿復紛紛自今敢言刑兹無赦<lb/>
<pb n="KR2k0049_WYG_209-29b"/>
　　議奉介子推書<lb/>
寒食既并州之舊風朕生其俗不能異也前者外議以<lb/>
子推諸侯之臣王者不應為忌故從其議儻或由之而<lb/>
致斯災乎子推雖朕鄉之神非法食者亦不得亂也尚<lb/>
書其促檢舊典定議以聞<lb/>
　　求言書　　　　　　　　　　　石季龍<lb/>
蓋古明王之理天下也政以均平為首化以仁惠為本<lb/>
故能允協人和緝熈神物朕以渺薄君臨萬邦夕惕朝<lb/>
<pb n="KR2k0049_WYG_209-30a"/>
乾思遵古烈是以每下書蠲除徭賦休息黎元庶俯懐<lb/>
百姓仰禀三光而中年以来變𤯝彌顯天文錯亂時氣<lb/>
不應斯由人怨於下譴感皇天雖朕之不明亦羣后不<lb/>
能翼贊之所致也昔楚相修政洪災旋彌鄭卿厲道氛<lb/>
祲自消皆股肱之良用康羣變而羣公卿士各懐寶迷<lb/>
邦拱黙成敗豈所望於臺輔百司哉其各上封事極言<lb/>
無隠<lb/>
周<lb/>
<pb n="KR2k0049_WYG_209-30b"/>
　　上周太祖書　　　　　　　　　栁　虬<lb/>
古者人君立史官非但記事而已蓋所以為鑒誡也動<lb/>
則左史書之言則右史書之彰善癉惡以樹風聲南史<lb/>
抗節表崔杼之罪董狐書法明趙盾之愆是知執筆於<lb/>
朝其来久矣而漢魏以還宻為記注徒聞後世無益當<lb/>
時非所謂將順其美匡救其惡者也且著述之人宻書<lb/>
其事縱能直筆人莫之知何止物生横議亦自異端互<lb/>
起故班固致受金之名陳夀有求米之論著漢魏者非<lb/>
<pb n="KR2k0049_WYG_209-31a"/>
一氏造晉史者至數家後代紛紜莫知準的伏惟陛下<lb/>
則天稽古勞心庶政開誹謗之路納忠讜之言諸史官<lb/>
記事者請皆當朝顯言其狀然後付之史館庶令是非<lb/>
明著得失無隠聞善者日修有過者知懼敢以愚管輕<lb/>
冒上聞乞以瞽言著之衆議<lb/>
隋<lb/>
　　上牛𢎞書　　　　　　　　　　王孝緒<lb/>
竊以毒螫噆膚則申旦不寐飢寒切體亦卒歳無聊何<lb/>
<pb n="KR2k0049_WYG_209-31b"/>
則痛苦難安貧窮易感况懐抱之内水火鑠脂膏腠理<lb/>
之間風霜侵骨髓安可齰舌緘脣吞聲飲氣惡呻吟之<lb/>
響忍酸辛之酷哉惟明公尚書動哀矜之色開寛裕之<lb/>
懐咳唾足以濟活枯鱗吹嘘可以騰飛窮羽芬以椒蘭<lb/>
之氣暖以布帛之詞許小人之請開大君子之聴雖復<lb/>
山川不逺神明在兹信而有徴言無不履猶恐拯溺遲<lb/>
於援手救縊緩於扶足待越人之舟楫求魯匠之雲梯<lb/>
則必懸於喬樹之枝没於深泉之底矣夫以一介貧人<lb/>
<pb n="KR2k0049_WYG_209-32a"/>
七年直省課稅不免慶賞不沾賣貢禹之田供釋氏之<lb/>
費有弱子之累乏强兄之親加以老母在堂光陰遲暮<lb/>
寒暑違侍關山迢遥齧臂為期前途逾邈倚閭之望朝<lb/>
夕已勤謝相如之病無官可以免發梅福之狂非仙所<lb/>
能避愁疾甚乎厲鬼人生異夫金石營魂且散恐筮予<lb/>
無徴齎恨入㝠則虚緣恩顧此乃王稽所以致言應侯<lb/>
為之不樂也潛鬢髮之内居眉睫之間子野未曾聞離<lb/>
朱所不見沈淪東觀留滯南史終無薦引永同埋殯三<lb/>
<pb n="KR2k0049_WYG_209-32b"/>
世不移雖由寂寞十年不調實乏知己夫不世出者信<lb/>
聖明之君也不萬一者誠賢良之臣也以夫不世出而<lb/>
逢不萬一此小人所以為明尚書幸也坐人物之源運<lb/>
銓衡之柄反披狐白不好緇衣此小人為明尚書不取<lb/>
也昔荆玉未剖刖卞和之足百里未用碎禽息之首居<lb/>
得言之地有用能之資增日月之明無手足之戚憚而<lb/>
不為孰知其解夫官或不稱其能士或末伸其屈一夫<lb/>
竊議語流天下勞不見圖安能無望儻病未及死狂還<lb/>
<pb n="KR2k0049_WYG_209-33a"/>
克念眄窮愁之間矚離憂之詞托志於前修通心於来<lb/>
哲使千載之下哀其不遇追咎執事有玷清塵則不肖<lb/>
之軀死生為累小人之罪方且未成願少加矜愍留心<lb/>
無忽<lb/>
唐<lb/>
　　答王績書　　　　　　　　　　陳叔達<lb/>
賢弟千牛及家人典琴至頻辱芳翰索下官所撰隋紀<lb/>
雖承厚眷懣然自失誠恐持郄克之質入邯鄲之墟奏<lb/>
<pb n="KR2k0049_WYG_209-33b"/>
曹鄶之音歴莖英之肆所以遲迴簡牘伏念旬時輒揆<lb/>
短懐仰違前命今奉来札誨責逾深既以驕鄙相呵又<lb/>
以緘縢致誚欲加之罪其無辭乎正當要使必致耳了<lb/>
不知賢兄芮城有隋書之作足下既圖繼就須有考尋<lb/>
謹依高旨繕錄馳送然僕雖不佞頗聞君子之論矣嘗<lb/>
以謂為國以禮君舉必書故左史記言右史記事言者<lb/>
申立徳立功之意也事者叙立徳立功之迹也所以明<lb/>
勸沮所以别是非自非可以關社稷之安危涉天人之<lb/>
<pb n="KR2k0049_WYG_209-34a"/>
興廢古之君子何嘗取諸褒貶之作有由然也自微言<lb/>
泯絶大義乖墜三代之教亂於甲兵六經之術滅於煨<lb/>
燼君人者尚空名以夸六合史官者貴虚飾以佞一時<lb/>
下及馬遷爰逮班固咸有述作庶幾聖賢其於斟酌典<lb/>
謨表章微絶曾不能觸其藩籬者也魏晉之際夫何足<lb/>
云中原板蕩史道息矣然國於天地有與立焉茍能宅<lb/>
郊禋建社稷樹師長撫黎元雖復五裂山河三分躔次<lb/>
規模典式豈徒然哉是賢兄文中子知其若此也恐後<lb/>
<pb n="KR2k0049_WYG_209-34b"/>
之筆削陷於繁碎宏綱正典暗而不宣乃興元經以定<lb/>
正統蓋獲麟之事夫何足以知之叔達亡國之餘幸頼<lb/>
前烈有隋之末濫尸貴郡因霑善誘頗識大方至若梁<lb/>
魏周齊之間耳目耆舊所接風流人物名實可知衣冠<lb/>
道義謳謡尚在頃者皇建其極君子道亨憑藉時来妄<lb/>
叨近侍廟堂多暇典墳自娱覽後魏周齊之紀傳考下<lb/>
官之所聞見曽不喜怒隨意曲直任情叙致浮雜褒貶<lb/>
阿黨述時望者以爵祿為榮談陳國紀者以狙譎為能<lb/>
<pb n="KR2k0049_WYG_209-35a"/>
事至於宻㑹王道潛濟生人既昧於知音咸寢而不記<lb/>
貪救寫其祖父冠冕繼嗣婚姻以為譜牒之證耳豈不<lb/>
痛哉風俗之壊一至於此雖人倫王化備列元經而恢<lb/>
談碩議或不可捨是以薛記室及賢兄芮城常悲魏周<lb/>
之史各著春秋近更研覽真良史焉古人云過高唐者<lb/>
學王豹之謳遊睢渙者學藻繪之功竊惟隋氏之王三<lb/>
十六年成敗否泰目所親覩誠懼後之作者復習向時<lb/>
之弊故聊因掌壼之暇著隋紀二十巻騁辭流離則愧<lb/>
<pb n="KR2k0049_WYG_209-35b"/>
於心矣書事簡要則嘗有志焉孔子曰我欲載之空言<lb/>
不如附之於行事儻近是乎謹恃疇眷以塵清覽當積<lb/>
兼金以購㸃竄耳又恐足下紀傳之作須備異聞今更<lb/>
附王胄大業起居注往<lb/>
　　與陳叔達重借隋紀書　　　　　王　績<lb/>
久承所撰隋紀繕寫咸畢前舍弟及家人往並有書借<lb/>
咸不見付豈連城之珍俟楚文而乃進崩山之操待鍾<lb/>
期而後發應以左貂右蟬榮冠東省掌壼負璽望重南<lb/>
<pb n="KR2k0049_WYG_209-36a"/>
宫朝夕丹墀揖讓増價往来青瑣步頓生光豐屋華榱<lb/>
顧蓬蒿而徙眷鳴鐘列鼎想藜藿而移交不與驕期遂<lb/>
忘曩時之好耳僕遭逢明聖棲遲邱壑幸恱堯舜之風<lb/>
得全箕潁之操雖心期所托吾道遥存而出處離異儀<lb/>
形難接所以願憑鱗羽宛若承顔望觀述作欣然得意<lb/>
足下裁成國典褒貶人倫欲使明鏡一時覆車千祀故<lb/>
當貽諸好事豈擬惟傳子孫方復固其緘縢嚴其扃鐍<lb/>
天下之望豈如是乎僕亡兄芮城嘗典著局大業之末<lb/>
<pb n="KR2k0049_WYG_209-36b"/>
欲撰隋書俄逢喪亂未及終畢僕竊不自揆思卒餘功<lb/>
收撮漂零尚存數帙兆自開皇之始迄於大業之初咸<lb/>
亡兄㸃竄之遺迹也大業之後言事闕然僕雖欲繼成<lb/>
無可憑採以此尤思見足下之所作也還使請致無再<lb/>
三<lb/>
　　諫罷豐州書　　　　　　　　　唐休璟<lb/>
豐州控河遏賊實為襟帶自秦漢以来列為郡縣田疇<lb/>
良美尤宜耕牧隋季喪亂不能堅守乃遷徙百姓就寧<lb/>
<pb n="KR2k0049_WYG_209-37a"/>
慶二州致使外冦交侵乃以靈夏為邊界貞觀之末始<lb/>
募人以實之西北一隅方得寧謐今若廢棄則河傍之<lb/>
地復為賊有靈夏等州人不安業非國家之利也<lb/>
　　與吳兢書　　　　　　　　　　宋之問<lb/>
拙自謀衞降黜炎荒杳尋魑魅之途逺在雕題之國悲<lb/>
風揺木飢鼬宵鳴毒瘴横天悲鳶晝落心憑神理實冀<lb/>
生還關號鬼門常憂死别事未瞑目豈在微身先君業<lb/>
粹中和才兼文武志道游藝名動京師出谷入朝事多<lb/>
<pb n="KR2k0049_WYG_209-37b"/>
𢎞益雖崇班去已而陰徳被人清議所尊何減驃騎恐<lb/>
耆舊咸謝竹帛儻遺使盛烈湮沈下情感痛自昔逸羣<lb/>
之器曠俗之才譽雖冠於人倫祿不齊於卿士南史之<lb/>
筆漏美不書東岱之魂與名俱滅故史遷述許由云不<lb/>
遇青雲之士焉足道哉惟君侯禮樂山高文華海闊古<lb/>
一千歳聞聖賢之書今五百年知作者之運山甫拾遺<lb/>
於中路時謂得賢蔡邕揮翰於詞林誰其不許往送家<lb/>
狀䝉啓至公之恩希果實言深抱自私之感下官久辭<lb/>
<pb n="KR2k0049_WYG_209-38a"/>
榮擢夙慎禍胎内無負於明祗外冀申於知己豈謂一<lb/>
人相毁衆口争喧遂以虚聲乃加真罪頼皇明昭宥腰<lb/>
領賜全空荷再生無階上答恃予以松竹之操期子以<lb/>
金石之堅幸無雷同懸納謗議見危不易是所望焉逺<lb/>
識古人之懐敢申窮鳥之情如季布之諾乃重於黄金<lb/>
延陵之許竟懸於寶劍生負食花之惠死效結草之誠<lb/>
刺血為書萬不抒一往年恩貸許惠為看起居注實錄<lb/>
江融别錄使不錯漏國史及高明所撰唐史春秋等六<lb/>
<pb n="KR2k0049_WYG_209-38b"/>
處並乞逸遺事跡不翳聲塵代業有光實在吾子逺佇<lb/>
来札以當招魂秋冬凝寒惟動履休勝青簡時至願想<lb/>
窮愁白雲遥来希訪生死珍重珍重<lb/>
　　上絳州上官司馬書　　　　　　王　勃<lb/>
月日龍門百姓某謹再拜奉書於司馬上官公足下蓋<lb/>
聞靈化出於窈㝠帝圖寄於寥廓聖人生而萬物覩太<lb/>
階平而四國㑹故曰有非常之后者必有非常之臣有<lb/>
非常之臣者必有非常之績至今雷奔雨嘯風旋電轉<lb/>
<pb n="KR2k0049_WYG_209-39a"/>
拾青紫於俯仰取公卿於朝夕雲臺廹漢南宫列元宰<lb/>
之圖霜㦸羅門北闕據名臣之第嘗見之矣至若時非<lb/>
我與雄略頓於窮途道不吾行高材屈於卑勢孔宣父<lb/>
之英達位未列於陪臣管公明之傑秀名僅終於郡屬<lb/>
有時無主賈生獻流涕之書有志無時孟軻養浩然之<lb/>
氣豈非妙造無端盛衰止乎其域神明有待動静牽乎<lb/>
所遇向使太公失於周伯則旗亭之屠父韓信屈於蕭<lb/>
何則轅門之餓隸又焉得鷹揚豹變吐納風雲者哉故<lb/>
<pb n="KR2k0049_WYG_209-39b"/>
曰知與不知用與不用觀夫得失之際亦窮達之有數<lb/>
乎其有邀時譽忘廉恥狥茍得設向背於朝廷立縱横<lb/>
於勢利舉三寸之舌屈辱豪門奉咫尺之書逡巡下席<lb/>
皆自謂材足以動俗智足以濟時鐘鼎輝其顧盼冠蓋<lb/>
生其籍甚豈知夫四海君子攘袂而恥之乎五尺微童<lb/>
所以固窮而不為也此蓋莊周有言所以得意而忘象<lb/>
得象而忘言語曰談何容易易稱書不盡言知談之不<lb/>
易而欲言之盡以是思之良可知矣下官者康衢之賤<lb/>
<pb n="KR2k0049_WYG_209-40a"/>
耳嘗聞闕里之言頗挂平輿之目豈不知塵形俗狀游<lb/>
水鏡而多慚抱鼓援鼙過雷門而自失而欲刻鵠飾鳬<lb/>
唐突扃餘者邪徒以登山泛海庶測高深執炬傳螢希<lb/>
増日月三奔九合下官聞管仲之風千載一時君侯受<lb/>
鮑卿之託是以敢陳其徑庭不然則秋風明月西江留<lb/>
獨往之因桂嶠松巖南山有不羣之地矧區區者而重<lb/>
高明之閫閾君侯極天分構振瓊樹而韜霞帶地疏源<lb/>
握珠胎而冠月鱗軒羽殿瑶臺降卿相之榮鵲印蟬簪<lb/>
<pb n="KR2k0049_WYG_209-40b"/>
金社發公侯之始青臯獨唳望鴻漸而翻雲丹穴高鳴<lb/>
對鵷池而矯霧嚴助以賢良待詔未厭承明汲黯以方<lb/>
正拾遺終榮臥理藩維克振既叅来暮之歌邦國不空<lb/>
自有康沂之相加以雄材廣度散琬琰於胸懐逸氣遒<lb/>
文運風霜於掌握廹青霄而構舍烟霞之涯涘莫尋振<lb/>
滄渤以流謙江漢之波瀾未測耀靈桂於趙席垂棘知<lb/>
歸辨羣籟於莊軒懸匏自託賓階夕敝清河銷驥贄之<lb/>
虞虚榻晨披元禮得龍驅之地方當翊贊宸極羽儀臺<lb/>
<pb n="KR2k0049_WYG_209-41a"/>
屏豈徒偃仰州縣勞事藩庭而已哉借如僕者言不滿<lb/>
於鄉黨聲不出於堂閾東海取樂於簞瓢南山畢志於<lb/>
文史飡花佩葉入蘭室而談元挹露攀霞坐松扃而嘯<lb/>
逸揚子雲之澹泊心竊慕之嵇叔夜之逍遥真其好也<lb/>
未嘗露才揚已飾小智以驚愚假勢憑時託中人而樹<lb/>
迹遍遊天下寒心於將相之門獨守太元側身於名利<lb/>
之境嘗謂奉琴巵於北牖詠詩禮於南陔坐商洛而折<lb/>
雲英臨江湖而採烟液生願畢矣而屬鸞扃停逸頻虚<lb/>
<pb n="KR2k0049_WYG_209-41b"/>
不次之階鶴板徴賢累發非常之詔天下有道吾豈匏<lb/>
瓜承達人一顧之榮辱公車再辟之禮平津侯之博物<lb/>
終屈奉常賈大夫之才名猶逢絳灌况庸者而可免於<lb/>
此乎君侯要津先據圖海盛於當時下官覆蕢方勤為<lb/>
山始於今日雖陵深谷變終非入室之賓而晝詠宵吟<lb/>
敢預升堂之列夫以幽明不測尺標見天下之心巨細<lb/>
相傾寸管合羲舒之度豈非道存斯貴理在必亨霸略<lb/>
近發於輿歌皇圖不隔於芻議故有榮枯絶等奉推轂<lb/>
<pb n="KR2k0049_WYG_209-42a"/>
而欣然年勢不侔受分庭而罔愧風規可接惟君侯體<lb/>
之今古未殊則下官願矣常恨霜松列澗萬尋無罩月<lb/>
之期露草滋山寸莖有梢雲之望斯則聲實困於兼濟<lb/>
才位難於俱立况乎地勢不足以誇俗容貌不足以動<lb/>
人遑遑藪澤安足以奉髙明之咳唾也所冀蠅階賤質<lb/>
附雲足而追飈蚋序輕姿託霜毛而絶海委名勵已蛟<lb/>
鐔申獨斷之能偶迹當仁驪珠鮮闇投之懼天衢可望<lb/>
指鵬程而三休巨壑難遊伏龍門而一息死罪死罪<lb/>
<pb n="KR2k0049_WYG_209-42b"/>
　　上睿宗論時政書　　　　　　　栁　澤<lb/>
頃者韋氏險詖姦臣同惡賞罰紊弛綱紀紛淪政以賄<lb/>
成官因寵進言正者獲戾行殊者見疑海内寒心實將<lb/>
莫救頼神祇祐徳宗廟降靈天討有罪人心不休陛下<lb/>
睿謀神聖勇智聰明安宗廟於已危拯黎庶於將溺令<lb/>
龎眉鮐背歡欣踴躍望聖朝之撫輯聴聖朝之徳音今<lb/>
陛下蠲煩省徭法明徳舉萬邦愷樂室家胥慶臣又聞<lb/>
危者安其位也亡者保其存也亂者有其理也伏惟陛<lb/>
<pb n="KR2k0049_WYG_209-43a"/>
下安不忘危理不忘亂存不忘亡則克享天心國家長<lb/>
保矣詩曰罔不有初鮮克有終伏惟陛下慎厥終惟其<lb/>
初非禮勿視非禮勿聴非禮勿言非禮勿動書曰爾惟<lb/>
徳罔小萬邦惟慶爾惟不徳罔大墜厥宗甚可畏也甚<lb/>
可懼也伏惟陛下慎之哉夫驕奢起於親貴綱紀亂於<lb/>
寵倖願陛下禁之於親貴則天下風隨矣制之於寵倖<lb/>
則天下法明矣詩云刑于寡妻至于兄弟以御于家邦<lb/>
若親貴為之而不禁寵倖撓之而見從是政之不行令<lb/>
<pb n="KR2k0049_WYG_209-43b"/>
之不一則姦詐斯起暴亂生焉雖嚴刑峻政朝戮暮戮<lb/>
而法不行矣縱陛下親之愛之莫若安之福之寵祿之<lb/>
過罪之漸也非安之也驕奢之淫危之本也非福之也<lb/>
前事不忘後之師也伏惟陛下精求俊哲朝夕納諫縱<lb/>
有逆於耳謬於心者無速之以罰姑籌之以道省於厥<lb/>
躬雖木樸妄誤願恕之以直用開諫諍之路也或有順<lb/>
於耳便於身者無急之以賞當求諸非道稽之典訓其<lb/>
不叶於徳必寘之以法用杜側媚之行也有進淫巧於<lb/>
<pb n="KR2k0049_WYG_209-44a"/>
陛下者遽黜之則淫巧息矣有進忠讜於陛下者遽賞<lb/>
之則忠讜進矣臣又聞生於富者驕生於貴者傲石碏<lb/>
曰臣聞愛子教之以義方弗納於邪驕奢淫逸所自邪<lb/>
也書曰罔淫于逸罔遊於樂穆王有命曰實頼前後左<lb/>
右有位之士繩愆糾謬格其非心今儲宫肇建王府初<lb/>
啓至於僚友必惟妙擇今驕奢之後流遁未變慢遊之<lb/>
樂餘風或存夫小人弄臣易合於意竒技淫巧多適於<lb/>
心臣恐狎於非徳滋為奢怠書曰慎簡乃僚無以巧言<lb/>
<pb n="KR2k0049_WYG_209-44b"/>
令色便辟側媚其惟吉士僕臣正厥后克正僕臣諛厥<lb/>
后自聖伏願採温良博聞之士恭儉忠鯁之人任用以<lb/>
為東宫及諸王府官仍請東宫量署拾遺補闕之職令<lb/>
朝夕講論出入侍從受以訓誥交修不逮臣又聞馳騁<lb/>
畋獵令人心發狂名教之中自有樂地承前貴戚鮮克<lb/>
由禮或打毬撃鼓比周技藝或飛鷹奔犬盤遊藪澤此<lb/>
甚為不道非進徳修業之本也書曰内作色荒外作禽<lb/>
荒又曰無若丹朱傲惟慢遊是好朋淫於家用殄厥代<lb/>
<pb n="KR2k0049_WYG_209-45a"/>
伏惟陛下誕降謀訓敦勸學業示之以好惡陳之以成<lb/>
敗以義制事以禮制心圖之於未萌慮之於未有則福<lb/>
遐祿厚與國並休矣臣又聞富不與驕期而驕自至驕<lb/>
不與罪期而罪自至罪不與死期而死自至信明語可<lb/>
誡之矣頃者韋庶人安樂公主武延秀等可謂貴矣可<lb/>
謂寵矣權侔人主威震天下然怙侈滅徳神怒人棄豈<lb/>
不謂愛之太極富之太多不節之以禮不防之以法終<lb/>
轉吉為凶變福為禍諺曰千人所指無病自死不其然<lb/>
<pb n="KR2k0049_WYG_209-45b"/>
歟書曰殷鑒不逺在彼夏王今陛下何勸之豈非皇祖<lb/>
謀訓之則也今陛下何懲之豈非中宗寵任之甚也禮<lb/>
曰愛而知其惡憎而知其善可不慎哉夫寵愛之心人<lb/>
則不免去其太甚閑之禮節適則可矣今諸王公主駙<lb/>
馬亦陛下之所親愛也驕狂之道在於厥初鑒戒之義<lb/>
其則不逺使觀過務善居寵思危庶夙夜惟寅聿修厥<lb/>
徳經曰在上不驕高而不危所以長守貴也制節謹度<lb/>
滿而不溢所以長守富也富貴不離其身然後能保其<lb/>
<pb n="KR2k0049_WYG_209-46a"/>
社稷書曰制官刑警于有位敢有恒舞于宫酣歌于室<lb/>
時謂巫風敢有狥于貨色恒于遊畋時謂淫風敢有侮<lb/>
聖言逆忠直逺耆徳比頑童時謂亂風惟兹三風十愆<lb/>
卿士有一于身家必喪邦君有一于身國必亡甚可畏<lb/>
也甚可懼也伏惟陛下必察而明之必信而勸之有奢<lb/>
僭驕怠者削其祿封有樸素修業者錫以車服以懲其<lb/>
非心使奉其命無使久而忽之無使逺而墜之臣聞非<lb/>
知之難行之惟難又曰常厥徳保厥位厥徳匪常九有<lb/>
<pb n="KR2k0049_WYG_209-46b"/>
以亡伏惟陛下慎之哉前車之覆實惟明證先王之訓<lb/>
誡以終吉若陛下奉伊尹之訓崇傅說之命不作無益<lb/>
不啓私門刑不差賞不濫則惟徳是輔惟仁之懐天祿<lb/>
永終景福是集儻陛下忽精一之徳開恩倖之門爵賞<lb/>
有差刑罰無當則忠臣正士亦不復談矣<lb/>
　　答韋中立論師道書　　　　　　栁宗元<lb/>
二十一日宗元白辱書云欲相師僕道不篤業甚淺近<lb/>
環顧其中未見可師者雖嘗好言論為文章甚不自是<lb/>
<pb n="KR2k0049_WYG_209-47a"/>
也不意吾子自京師来蠻夷間乃幸見取僕自卜固無<lb/>
取假令有取亦不敢為人師為衆人師且不敢况敢為<lb/>
吾子師乎孟子稱人之患在好為人師由魏晉氏以下<lb/>
人益不事師今之世不聞有師有輒譁笑之以為狂人<lb/>
獨韓愈奮不顧流俗犯笑侮收召後學作師說因抗顔<lb/>
而為師世果羣怪聚罵指目牽引而憎與為言詞愈以<lb/>
是得狂名居長安炊不暇熟又挈孥而東如是者數矣<lb/>
屈子賦曰邑犬羣吠吠所怪也僕往聞庸蜀之南恒雨<lb/>
<pb n="KR2k0049_WYG_209-47b"/>
少日日出則犬吠予以為過言前六七年僕来南二年<lb/>
冬幸大雪踰嶺被南越中數州數州之犬皆蒼黄吠噬<lb/>
狂走者累日至無雪乃已然後始信前所聞者今韓愈<lb/>
既自以為蜀之日而吾子必欲使吾為越之雪不以病<lb/>
乎非獨見病亦以病吾子然雪與日豈有過哉顧吠者<lb/>
犬耳度今天下不吠者幾人而誰敢衒怪於羣目以召<lb/>
閙取怒乎僕自謫過以来益少志慮居南中九年增脚<lb/>
氣病漸不喜閙豈可使呶呶者早暮咈吾耳騷吾心則<lb/>
<pb n="KR2k0049_WYG_209-48a"/>
固僵仆煩憒愈不可過矣平居望外遭齒舌不少獨欠<lb/>
為人師耳抑又聞之古者重冠禮將以責成人之道是<lb/>
聖人所尤用心者也數百年来人不復行近有孫昌𦙍<lb/>
者獨發憤行之既成禮明日造朝至外廷薦笏言於卿<lb/>
士曰某子冠畢應之者咸憮然京兆尹鄭叔則怫然曳<lb/>
笏却立曰何預我耶廷中皆大笑天下不以非鄭尹而<lb/>
快孫子何哉獨為所不為也今之命師者大𩔖此吾子<lb/>
行厚而辭深凡所作皆恢恢然有古人形貌雖僕敢為<lb/>
<pb n="KR2k0049_WYG_209-48b"/>
師亦何所增加也假而以僕年先吾子聞道著書之日<lb/>
不後誠欲往来言所聞則僕固願悉陳中所得者吾子<lb/>
茍自擇之取某事去某事則可矣若定是非以教吾子<lb/>
僕材不足而又畏前所陳者其為不敢也決矣吾子前<lb/>
所欲見吾文既悉以陳之非以耀明於子聊欲以觀子<lb/>
氣色誠好惡何如也今書来言者皆大過吾子誠非佞<lb/>
譽誣諛之徒直見愛甚故然耳始吾幼且少為文章以<lb/>
辭為工及長乃知文者以明道是固不茍為炳炳烺烺<lb/>
<pb n="KR2k0049_WYG_209-49a"/>
務采色夸聲音而以為能也凡吾所陳皆自謂近道而<lb/>
不知道之果近乎逺乎吾子好道而可吾文或者其於<lb/>
道不逺矣故吾每為文章未嘗敢以輕心掉之懼其剽<lb/>
而不留也未嘗敢以怠心易之懼其弛而不嚴也未嘗<lb/>
敢以昏氣出之懼其昧沒而雜也未嘗敢以矜氣作之<lb/>
懼其偃蹇而驕也抑之欲其奥揚之欲其明疎之欲其<lb/>
通廉之欲其節激而發之欲其清固而存之欲其重此<lb/>
吾所以羽翼夫道也本之書以求其質本之詩以求其<lb/>
<pb n="KR2k0049_WYG_209-49b"/>
恒本之禮以求其宜本之春秋以求其斷本之易以求<lb/>
其動此吾所以取道之原也參之穀梁氏以厲其氣參<lb/>
之孟荀以暢其支參之莊老以肆其端參之國語以博<lb/>
其趣參之離騷以致其幽參之太史以著其潔此吾所<lb/>
以旁推交通而以為之文也凡若此者果是耶非耶有<lb/>
取乎抑其無取乎吾子幸觀焉擇焉有餘以告焉茍亟<lb/>
来以廣是道子不有得焉則我得矣又何以師云爾哉<lb/>
取其實而去其名無招越蜀吠怪而為外廷所笑則幸<lb/>
<pb n="KR2k0049_WYG_209-50a"/>
矣<lb/>
　　與太學諸生喜伏闕留陽城司業書<lb/>
二十六日集賢殿正字栁宗元敬致尺牘太學諸生足<lb/>
下始朝廷用諫議大夫陽公為司業諸生陶煦醇懿熙<lb/>
然大洽於兹四祀而已詔書出為道州僕時通籍光範<lb/>
門就職書府聞之悒然不喜非特為諸生戚戚也乃僕<lb/>
亦失其師表而莫有所矜式焉既而署吏有傳致詔草<lb/>
者僕得觀之蓋主上知陽公甚熟嘉美顯寵勤至備厚<lb/>
<pb n="KR2k0049_WYG_209-50b"/>
乃知欲煩陽公宣風裔土覃布美化於黎獻也遂寛然<lb/>
少喜如獲慰薦於天子休命然而退自感悼幸生明聖<lb/>
不諱之代不能布露所蓄論列大體聞於下執事冀少<lb/>
見採取而還陽公之南也翼日退自書府就車於司馬<lb/>
門外聞之於抱關掌管者道諸生愛慕陽公之徳教不<lb/>
忍其去頓首西闕下懇悃至願乞留如故者百數十人<lb/>
輒用撫手喜甚震忭不寧不意古道復形於今僕嘗讀<lb/>
李元禮嵇叔夜傳觀其言太學徒仰闕赴訴者僕謂訖<lb/>
<pb n="KR2k0049_WYG_209-51a"/>
千百年不可覩聞乃今日聞而覩之誠諸生見賜甚盛<lb/>
於戲始僕少時嘗有意遊太學受師說以植志持身焉<lb/>
當時說者咸曰太學生聚為朋曹侮老慢賢有墮窳敗<lb/>
業而利口食者有崇飾惡言而肆鬭訟者有陵傲長上<lb/>
而誶罵有司者其退然自克特殊於衆人者無幾耳僕<lb/>
聞之恟駭怛悸良痛其遊聖人之門而衆為是<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>
                    <graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>也<lb/>
遂退託鄉閭家塾考厲志業過太學之門而不敢跼顧<lb/>
尚何能仰視其學徒者哉今乃奮志厲義出乎千百年<lb/>
<pb n="KR2k0049_WYG_209-51b"/>
之表何聞見之乖刺歟豈說者過也將亦時異人異無<lb/>
嚮時之桀害者耶其無乃陽公之漸漬導訓明效所致<lb/>
乎夫如是服聖人遺教居天子太學可無愧矣於戲陽<lb/>
公有博厚恢宏之徳能容善偽来者不拒曩聞有狂惑<lb/>
小生依託門下或乃飛文陳愚醜行無頼而論者以為<lb/>
言謂陽公過於納汙無人師之道是大不然仲尼吾黨<lb/>
狂狷南郭獻譏曾參徒七十二人致禍負芻孟軻館齊<lb/>
從者竊屨彼一聖兩賢相繼為大儒然猶不免如之何<lb/>
<pb n="KR2k0049_WYG_209-52a"/>
其拒人也俞扁之門不拒病夫繩墨之側不拒枉材師<lb/>
儒之席不拒曲士理固然也且陽公之在於朝四方聞<lb/>
風仰而尊之貪冒茍進邪薄之夫庶得以沮其志不遂<lb/>
其惡雖微師尹之位而人實具瞻焉與其宣風一方覃<lb/>
化一州其功之逺近又可量哉諸生之言非獨為己也<lb/>
於國體實甚宜願諸生勿得私之想復再上故少佐筆<lb/>
端耳勗此良志俾為史者有以紀述也努力多賀<lb/>
　　與裴塤書<lb/>
<pb n="KR2k0049_WYG_209-52b"/>
應叔十四兄足下比得書示勤勤不以僕罪過為大故<lb/>
有動止相憫者僕望已矣世所共棄唯應叔輩一二公<lb/>
獨未耳僕之罪在年少好事進而不能止儔輩恨怒以<lb/>
先得官又不幸早嘗與游者居權衡之地十薦賢幸乃<lb/>
一售不得者譸張排根僕可出而辨之哉性又倨野不<lb/>
能摧折以故名益惡勢益險有喙有耳者相郵傳作醜<lb/>
語不知其卒云何中心之愆尤若此而已既受禁錮而<lb/>
不能即死者以為久當自明今亦久矣而嗔罵者尚不<lb/>
<pb n="KR2k0049_WYG_209-53a"/>
肯已堅然相白者無數人聖上日興太平之理不貢不<lb/>
王者悉以誅討而制度大立長使僕輩為匪人耶其終<lb/>
無以見明而不得撃壤鼓腹樂堯舜之道耶且天下熙<lb/>
熙而獨呻吟者四五人何其優裕者博而局束者寡其<lb/>
為不一徴也何哉太和蒸物燕谷不被其煦一鄒子尚<lb/>
能恥之今若應叔輩知我豈下鄒子哉然而不恥者何<lb/>
也河北之師當已平奚虜聞吉語矣然若僕者承大慶<lb/>
之後必有殊澤流言飛文之罪或者其可以已乎幸致<lb/>
<pb n="KR2k0049_WYG_209-53b"/>
數百里之北使天下之人不謂僕為明時異物死不恨<lb/>
矣金州考績已久獨蔑然不遷者何耶十二兄宜當更<lb/>
轉右職十四兄嘗得數書無恙兄顧惟僕之窮途得無<lb/>
意乎北當大寒人愈平和惟楚南極海元㝠所不統炎<lb/>
昏多疾氣力益劣昧昧然人事百不記一捨憂慄則怠<lb/>
而睡耳偶書如此不宣<lb/>
　　與吕道州温論非國語書<lb/>
四月三日宗元白化光足下近世之言理道者衆矣率<lb/>
<pb n="KR2k0049_WYG_209-54a"/>
由大中而出者咸無焉其言本儒術則迂迴茫洋而不<lb/>
知其適其或切於事則苛峭刻覈不能從容卒泥乎大<lb/>
道甚者好怪而妄言推天引神以為靈符恍惚若化而<lb/>
終不可逐故道不明於天下而學者之至少也吾自得<lb/>
友君子而後知中庸之門户階室漸染砥礪幾乎道真<lb/>
然而常欲立言垂文則恐而不敢今動作悖謬以為僇<lb/>
於世身編夷人名列囚籍以道之窮也而施乎事者無<lb/>
日故乃挽引强為小書以志乎中之所得焉嘗讀國語<lb/>
<pb n="KR2k0049_WYG_209-54b"/>
病其文勝而言厖好詭以反倫其道舛逆而學者以其<lb/>
文也咸嗜恱焉伏膺呻吟者至比六經則溺其文必信<lb/>
其實是聖人之道翳也余勇不自制以當後世之訕怒<lb/>
輒乃黜其不臧救世之謬凡為六十七篇命之曰非國<lb/>
語既就累日怏怏然不喜以道之難明而習俗之不可<lb/>
變也如其知我者果誰歟凡今之及道者果可知也已<lb/>
後之来者則吾未之見其可忽耶故思欲盡其瑕纇以<lb/>
别白中正度成書者非化光而誰輒令往一通惟少留<lb/>
<pb n="KR2k0049_WYG_209-55a"/>
視役慮以卒相之也往時致用作孟子評有韋詞者告<lb/>
余曰吾以致用書示路子路子曰善則善矣然昔之為<lb/>
書者豈若是摭前人耶韋子賢斯言也余曰致用之志<lb/>
以明道也非以摭孟子蓋求諸中而表乎世焉爾今余<lb/>
為是書非左氏尤甚若二子者固世之好言者也而猶<lb/>
出乎是况不及是者滋衆則余之堅乎世者愈狹矣卒<lb/>
如之何茍不悖於聖道而有以啓明者之慮則用是罪<lb/>
余者雖累百世滋不憾而恧焉於化光何如哉激乎中<lb/>
<pb n="KR2k0049_WYG_209-55b"/>
必厲乎外想不思而得也宗元白<lb/>
　　答楊中丞論文書　　　　　　　栁　冕<lb/>
来書論文盡養才之道增作者之氣推而行之可以復<lb/>
聖人之教見天地之心甚善嗟乎天地養才而萬物生<lb/>
焉聖人養才而文章生焉風俗養才而志氣生焉故才<lb/>
多而養之可以鼓天下之氣天下之氣生則君子之風<lb/>
盛古者陳詩以觀人風君子之風仁義是也小人之風<lb/>
邪佞是也風生於文文生於質天地之性也止於經聖<lb/>
<pb n="KR2k0049_WYG_209-56a"/>
人之道也感於心哀樂之音也故觀乎志而知國風逮<lb/>
徳下衰風雅不作形似艷麗之文興而雅頌比興之義<lb/>
廢艷麗而工君子恥之此文之病也嗟乎天下之才少<lb/>
久矣文章之氣衰甚矣風俗之不養才病矣才少而氣<lb/>
衰使然也故當世君子學其道習其弊不知其病也所<lb/>
以其才日盡其氣益衰其教不興故其人日野如病者<lb/>
之氣從壯得衰從衰得老從老得死沈綿而去終身不<lb/>
悟非良醫孰能知之夫君子學文所以行道足下兄弟<lb/>
<pb n="KR2k0049_WYG_209-56b"/>
今之才子官雖不薄道則未行亦有才者之病君子患<lb/>
不知之既知之則病不能無病故無病則氣生氣生則<lb/>
才勇才勇則文壯文壯然後可以鼓天下之動此養才<lb/>
之道也在足下他日行之如老夫之文不近於道老夫<lb/>
之氣已至於衰老夫之心不復能勇三者無矣又安得<lb/>
見古人之文論君子之道近先王之教斯不能必矣<lb/>
　　初受拾遺獻書　　　　　　　　白居易<lb/>
五月八日翰林學士將仕郎守左拾遺臣白居易頓首<lb/>
<pb n="KR2k0049_WYG_209-57a"/>
頓首謹昧死獻書於旒扆之下臣伏奉前月二十八日<lb/>
恩制除授臣左拾遺依前充翰林學士者臣已與崔羣<lb/>
同狀陳謝但言忝冒未吐衷誠今者再黷宸嚴伏惟重<lb/>
賜詳覽臣謹按六典左右拾遺掌供奉諷諫凡發令舉<lb/>
事有不便於時不合於道者小則上封大則廷諍其選<lb/>
甚重其秩甚卑所以然者抑有由也大凡人之情位髙<lb/>
則惜其位身貴則愛其身惜位則偷合而不言愛身則<lb/>
茍容而不諫此必然之理也故拾遺之置所以卑其秩<lb/>
<pb n="KR2k0049_WYG_209-57b"/>
者使位未足惜身未足愛也所以重其選者使上不忍<lb/>
負恩下不忍負心也夫位未足惜恩不忍負然後能有<lb/>
闕必規有違必諫朝廷得失無不察天下利病無不言<lb/>
此國朝置拾遺之本意也由是而言豈小臣愚劣昧懦<lb/>
所宜居之哉况臣本鄉里䜿儒府縣走吏委心泥滓絶<lb/>
望烟霄豈意聖慈擢居近職每宴飫無不先及每慶賜<lb/>
無不先霑中廄之馬代其勞内厨之膳給其食朝慚夕<lb/>
惕已逾半年塵曠漸深憂愧彌劇未申微效又擢清班<lb/>
<pb n="KR2k0049_WYG_209-58a"/>
臣所以授官以来僅經十日食不知味寢不遑安唯思<lb/>
粉身以答殊寵但未獲粉身之所耳今陛下肇建皇極<lb/>
初受鴻名夙夜憂勤以求致理每施一政舉一事無不<lb/>
合於道便於時故天下之心顒顒然日有望於太平也<lb/>
然而今而後萬一事有不便於時者陛下豈不欲聞之<lb/>
乎萬一政有不合於道者陛下豈不欲革之乎儻陛下<lb/>
言動之際詔令之間小有遺闕稍關損益臣必宻陳所<lb/>
見潛獻所聞但在聖心裁斷而已臣又職在中禁不同<lb/>
<pb n="KR2k0049_WYG_209-58b"/>
外司欲竭愚衷合先陳露伏希天鑒深察赤誠無任感<lb/>
恩欲報懇欵屏營之至<lb/>
　　答户部崔侍郎書<lb/>
侍郎院長閣下户部牒中奉八月十七日書且承康寧<lb/>
喜與抃㑹并别觀手翰訪叙綢繆何眷好勤勤若此之<lb/>
不替也幸甚幸甚首垂問以鄙况不足云蓋黙黙兀兀<lb/>
委順任化而已次垂問以體氣除舊目疾外雖不甚健<lb/>
亦幸無急病矣次垂問以月俸月俸雖不多然量入以<lb/>
<pb n="KR2k0049_WYG_209-59a"/>
為用亦不至凍餒矣又垂問以舍弟渠從事東川近得<lb/>
書且知無恙矣終垂問以心地此最要者輒梗槩言之<lb/>
頃與閣下在禁中日每視草之暇匡牀接枕言不及他<lb/>
嘗以南宗心要互相誘導别来閒獨隨分増修比於曩<lb/>
時亦似有得得中無得無可寄言来書云麤示可乎斯<lb/>
不可也又知兵部李尚書同在南宫錢蕭二舍人移官<lb/>
閒秩退朝之暇數獲晤言每話舊遊輒䝉見念此蓋君<lb/>
子久要之心不為榮顇合散増減耳如不佞者又何幸<lb/>
<pb n="KR2k0049_WYG_209-59b"/>
焉然自到潯陽忽已周歳外物盡遣中心甚虚雖賦命<lb/>
之間則有厚薄而忘懐之後亦無窮通用此道推頹然<lb/>
自足又或杜門隱几塊然自居木形灰心動逾旬月當<lb/>
此之際又不知居在何地身是何人雖鵬鳥集於前枯<lb/>
栁生於肘不能動其心也而况進退榮辱之累耶又思<lb/>
頃者接確論時走嘗有言薦於執事云心與迹多相戾<lb/>
道與名不兩立茍有志於道者若不幸於外是幸於内<lb/>
猥䝉歎賞猶憶之乎今之身心或近是矣退思此語撫<lb/>
<pb n="KR2k0049_WYG_209-60a"/>
省初心求仁得仁又何不足之有也前月中長兄從宿<lb/>
州来又孤幼弟姪六七人皆自逺至日有糲食歳有麤<lb/>
衣飢寒獲同骨肉相保此亦黙黙委順之外益自安也<lb/>
况廬山在前九江在左出門是滄浪水舉頭見香罏峯<lb/>
東西二林時時一往至如瀑水怪石桂風杉月平生所<lb/>
愛者盡在其中此又兀兀任化之外益自適也今日之<lb/>
心誠不待此而後安適况兼之者乎此鄙人所以安又<lb/>
安適又適而不知命之窮老之至也院長公望日重啓<lb/>
<pb n="KR2k0049_WYG_209-60b"/>
沃非遥仰惟勉樹勲名勿以鄙劣為念<lb/>
　　與李生論詩書　　　　　　　　司空圖<lb/>
文之難而詩之難尤難古今之喻多矣而愚以為辨於<lb/>
味而後可以言詩也江嶺之南凡足資於適口者若醯<lb/>
非不酸也止於酸而已若鹺非不鹹也止於鹹而已華<lb/>
之人所以充飢而遽輟者知其鹹酸之外醇美者有所<lb/>
乏耳彼江嶺之人習之而不辨也宜哉詩貫六義則諷<lb/>
喻抑揚渟蓄淵雅皆在其間矣然直致所得以格自竒<lb/>
<pb n="KR2k0049_WYG_209-61a"/>
前輩諸集亦不專工於此矧其下者耶王右丞韋蘇州<lb/>
澄澹精緻格在其中豈妨於道學哉賈閬仙誠有警句<lb/>
然視其全篇意思殊餒大抵附於蹇澀方可致才亦為<lb/>
體之不備也矧其下者哉噫近而不浮逺而不盡然後<lb/>
可以言韻外之致耳愚幼嘗自負既久而愈覺缺然然<lb/>
得於早春則有草嫩侵沙長冰輕著雨消又人家寒食<lb/>
月花影午時天又雨微吟足思花落夢無憀得於山中<lb/>
則有坡暖冬生筍松凉夏健人又川明虹照雨樹宻鳥<lb/>
<pb n="KR2k0049_WYG_209-61b"/>
衝人得於江南則有戌鼓和潮暗船燈照島幽又曲塘<lb/>
春盡雨方響夜深船又夜短猿悲減風和鵲喜靈得於<lb/>
塞下則有馬色經寒慘鵰聲帶晚飢得於喪亂則有驊<lb/>
騮思故第鸚鵡失佳人又鯨鯢人海涸魑魅棘林高得<lb/>
於道宫則有棊聲花院閉幡影石壇幽得於夏景則有<lb/>
地凉清鶴夢林静肅僧儀得於佛寺則有松日明金像<lb/>
苔龕響木魚又解吟僧亦俗愛舞鶴終卑得於郊園則<lb/>
有逺陂春早滲猶有水禽飛得於樂府則有晚妝留拜<lb/>
<pb n="KR2k0049_WYG_209-62a"/>
月春睡更生香得於寂寥則有孤螢出荒池落葉穿破<lb/>
屋得於愜適則有客来當意愜花發遇歌成雖庶幾不<lb/>
濱於淺涸亦未廢作者之譏訶也七言云逃難人多分隙<lb/>
地放生鹿大出寒林又得劍更勝添健僕亡書渾似憶<lb/>
良朋又孤嶼池痕春漲滿小欄花韻午晴初又五更惆<lb/>
悵迴孤枕猶自殘燈照落花又殷勤元旦日欹午又明<lb/>
年皆不拘於一槩也蓋絶句之作本於詣極此外千變<lb/>
萬狀不知所以神而自神也豈容易哉足下之詩時輩<lb/>
<pb n="KR2k0049_WYG_209-62b"/>
固有難色儻復以全美為工即知味外之㫖矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志巻二百九<lb/>
</p>
<p>
</p>
  </div>
</body>
</text>
</TEI>
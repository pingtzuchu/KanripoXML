<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志巻二百二十四</head> <lb/>
    <p>
<pb n="KR2k0049_WYG_224-1a"/>
欽定四庫全書<lb/>
　山西通志巻二百二十四<lb/>
　　藝文<hi>四十三</hi>　<hi>詩四</hi>
　七律<hi>下</hi>
金<lb/>
　　逰龍山　　　　　　　　　　　章　宗<lb/>
嵯峨雲影㡬千重髙出塵寰迥不同金色界中兠率境<lb/>
碧蓮花裏梵王宫鶴驚秋露三更月虎嘯踈林萬壑風<lb/>
<pb n="KR2k0049_WYG_224-1b"/>
試拂花箋為覓句詩成自適任非功<lb/>
　　悲長平　　　　　　　　　　　蕭　貢<lb/>
秦兵伏甲武安西趙將非材戰士擕千里陣雲沈曉日<lb/>
萬家屋瓦震秋鼙哀纒朽骨天應泣怨入空山鳥不棲<lb/>
百戰區區竟何得阿房煙草亦淒迷<lb/>
　　登緜山上方<lb/>
環合青峰挿劔長小平如掌寄禪房危䦨半出雲霄上<lb/>
秘景盡收天地蔵野濶羣山驚破碎雲低滄海認微茫<lb/>
<pb n="KR2k0049_WYG_224-2a"/>
九華藉甚因人顯逈秀可憐天一方<lb/>
　　代州書事　　　　　　　　　　趙秉文<lb/>
金波曾醉鴈門州端有人間六月秋萬古山河雄朔部<lb/>
四時風月入南樓漢家戰伐雲千里唐季英雄土一丘<lb/>
繫馬朱欄重回首烟波誰在釣魚舟<lb/>
　　淮隂侯廟<lb/>
地險山危氣勢雄將軍從此建竒功興劉業就人何在<lb/>
破楚名存事已空故壘帶烟餘殺氣荒祠向晚動悲風<lb/>
<pb n="KR2k0049_WYG_224-2b"/>
功名盖世今如此讀罷殘碑思不窮<lb/>
　　登六賢堂　　　　　　　　　　楊雲翼<lb/>
榆闗城構倚長天寂寂虗堂像六賢善行既皆傳故里<lb/>
功名何異冩凌烟子孫繼業誰知在桑梓牽情我自憐<lb/>
無限雲山遮逺日登臨時遣興悠然<lb/>
　　㳺河西孫氏園　　　　　　　　毛　麾<lb/>
亭榭依山水亂鳴已如罨畫障中行照溪芳樹紅雲合<lb/>
迎客幽禽翠羽輕毫氣未饒金谷友醉魂如到錦官城<lb/>
<pb n="KR2k0049_WYG_224-3a"/>
猶慚歸騎怱怱去不得持杯待月眀<lb/>
　　題崞縣郝子玉此君軒　　　　　毛端卿<lb/>
桂林名姓一枝新萬竹青青徳有鄰渭上風烟分别𣲖<lb/>
山陽詩酒屬閒人心期已到冰霜窟眼界不知花栁塵<lb/>
萱背從今㸔輝映嫩香新粉四時春<lb/>
　　薄逰同郝漕子玉賦　　　　　　元徳眀<lb/>
全晉山河百戰場登臨歴歴見興亾夷居狵雜尤堪歎<lb/>
霸氣沈雄亦未量石瓮烟霞詩秀潤駘祠風月酒淋浪<lb/>
<pb n="KR2k0049_WYG_224-3b"/>
書生不是功名具慚媿山翁問葛强<lb/>
　　太原古城恵眀寺墖秋望<lb/>
西山萬古壯陪京一日汾流入廢城浩浩市聲争曉集<lb/>
畇畇原隰但秋畊晉公老去詩仍在越石亾來恨未平<lb/>
千尺浮圖莫烟底瓦盆濁酒為誰傾<lb/>
　　寒食逰福田寺<lb/>
春山寂寂掩禪扉複嶺盤盤入翠微布襪青鞋供勝踐<lb/>
粥魚齋鼓薦𤣥機日烘幽径緑烟煖風定曉枝紅雨稀<lb/>
<pb n="KR2k0049_WYG_224-4a"/>
曽是西堂讀書客不應啼鳥也催歸<lb/>
　　玉屏山　　　　　　　　　　　李純甫<lb/>
包裹青衫已十年聰眀更覺不如前簿書叢裏先抽手<lb/>
風月場中少息肩瓶底剰儲元亮酒杖頭髙掛老坡錢<lb/>
㑹須㸔我屏山下了盡生平不問天<lb/>
　　真味堂<lb/>
問渠真味若為言不著鹽梅也自全黿鼎大夫徒染指<lb/>
麴車公子漫流涎胸中已有五千巻徽外更聽三兩絃<lb/>
<pb n="KR2k0049_WYG_224-4b"/>
此老清饞何所嗜宦名嚼蠟已多年<lb/>
　　天㳺齋<lb/>
丈人未始出吾宗草靡波流盡太沖七竅鑿開無混沌<lb/>
六根消落盡圓通法身兎角聲聞外塵事牛毛夢幻中<lb/>
誰㑹天㳺更端的瘦梅疎竹一忩風<lb/>
　　瓢庵<lb/>
書生祇合飽黄虀大嚼屠門計似癡壁上七絃元自雅<lb/>
囊中五字更須竒横陳已覺如嚼蠟皆醉何妨獨啜醨<lb/>
<pb n="KR2k0049_WYG_224-5a"/>
此味欲談舌本强如人飲水只渠知<lb/>
　　送妹夫之太原　　　　　　　　邊元鼎<lb/>
山含秋氣冷参差送客西城落日低怨别弟兄歸怏怏<lb/>
戀鄉車馬去遲遲浮萍聚散元無定流水東西却有期<lb/>
惆悵黄榆故山路碧天回首鴈南飛<lb/>
　　留仲澤　　　　　　　　　　　酈　權<lb/>
朝衫酒濕紫宸霞蹔輟旌旗擁使華馳馬彎弓真將種<lb/>
載書囊筆自名家江湖萬里春回鴈燕趙千林月滿花<lb/>
<pb n="KR2k0049_WYG_224-5b"/>
眀日升沈便霄壤更留玉樹倚蒹葭<lb/>
　　題晉卿王暉寳繪堂　　　　　　完顔璹<lb/>
頋陸張吳寳繪堂風花雪月保寜坊錦囊玉軸三千幅<lb/>
翠袖金釵十二行數筆丹青叅季范一時遷謫為蘇黄<lb/>
太原珍玩名天下舊跡猶慿古印章<lb/>
　　㳺太寜寺　　　　　　　　　　王　璹<lb/>
西山踏破萬層青與客擕壺上太寜泉石有情容避俗<lb/>
軒裳無術可逃形雲縈屋角僧禪静露下松梢鶴梦醒<lb/>
<pb n="KR2k0049_WYG_224-6a"/>
眀日却尋塵境去曉猨啼月若為聽<lb/>
　　年節嵐州席上贈同知王子直中𣪚<lb/>
　　　　　　　　　　　　　　　　朱自牧<lb/>
别時風雪暗龍津一夢經年復見君去國光隂雖易得<lb/>
夾河形勢且平分心如征馬常嘶代身伴秋鴻却渡汾<lb/>
此日一尊難惜醉新年風景舊知聞<lb/>
　　過渾源留别田仲祥同知節使<lb/>
金臺前夢杳無蹤一阻雲山莫計重雙鯉附書常不達<lb/>
<pb n="KR2k0049_WYG_224-6b"/>
兩萍浮海偶相逢燕南落日車分轍代北春風酒滿鍾<lb/>
眀日去留牽世務燈前談笑且從容<lb/>
　　哀隆徳守臣張確確浮休張舜民之弟嘗為烏延<lb/>
　　　帥幕獨不廷謁童貫作詩弔之　滕茂實<lb/>
睢陽萬古一張廵忠義傳家有世臣顔子服膺當入室<lb/>
潘郎望拜肯同塵圍城已䧟天猶晦仗劍臨危氣益振<lb/>
餘子鄰邦盡曹李偷生端作九泉人<lb/>
　　碧鮮堂　　　　　　　　　　　趙大端<lb/>
<pb n="KR2k0049_WYG_224-7a"/>
寒隂鎖碎暗僧軒玉立森森翠滿前墜露修梢雲影濕<lb/>
破綳春筍綺文鮮雅宜冷映梅溪月尤稱香浮茗竈煙<lb/>
清夜沉沉正成寐恍疑飛夢繞淇川<lb/>
　　逰方山　　　　　　　　　　　王　雷<lb/>
車輪馬足徧人間豈意窮荒逢此山便欲棲遲成地隐<lb/>
始知空濶破天慳松聲萬壑秋風急石徑千盤暮雨斑<lb/>
為報草堂真碧眼莫教辜負箇中閒<lb/>
　　懸泉　　　　　　　　　　　　袁從乂<lb/>
<pb n="KR2k0049_WYG_224-7b"/>
翠巖髙列勢摩天巖上轟雷㵼玉泉絶壁飛來渾是雨<lb/>
長風捲去忽成煙圍茅小隐初經眼跨鶴先儒已著鞭<lb/>
吟罷徜徉眠月窟夢囬猶聽鼓<graphic n="KR1973" url="https://raw.githubusercontent.com/kanripo/KR-Gaiji/master/images/KR1973.png" mimeType="image/png"/>
                    <graphic n="KR1973" url="https://raw.githubusercontent.com/kanripo/KR-Gaiji/master/images/KR1973.png" mimeType="image/png"/>
　　元氏桂軒為敏之賦　　　　　　王萬鍾<lb/>
簾捲堂前桂子涼一軒燈火夜初長月中春好元無價<lb/>
天上風來别有香棠棣一家同映秀詞林百世繼餘芳<lb/>
閒花野草空無數掩盡人間獨擅場<lb/>
　　題滕奉使祠　　　　　　　　　姚孝錫<lb/>
<pb n="KR2k0049_WYG_224-8a"/>
本期蘇鄭共揚鑣不意芝蘭失後凋遺老祇今猶涕泪<lb/>
後生無復識風標西陘鴈度霜前塞滹水樵争日莫橋<lb/>
追想生平英偉魄凌雲一笑豈能招<lb/>
　　太原　　　　　　　　　　　　元好問<lb/>
夢裏鄉闗春復秋眼眀今得見并州古來全晉非無筞<lb/>
亂後清汾空自流南渡衣冠㡬人在西山薇蕨此生休<lb/>
十年筆㺯文昌府争信中朝有楚囚<lb/>
　　龍興寺閣<lb/>
<pb n="KR2k0049_WYG_224-8b"/>
全趙堂堂入望寛九層飛觀儘髙寒空聞赤幟疑軍壘<lb/>
真見金人泣露盤桑海㡬經塵刼壊江山獨恨酒腸乾<lb/>
詩家總道登臨好試就遺臺老樹㸔<lb/>
　　李長源<lb/>
冀都事死東州禍李翰林亾陜府兵方為騷人箋楚些<lb/>
更禁書客墮秦坑石苞本不容孫楚黄祖安能貸禰衡<lb/>
同甲四人三横霣此人雖在亦堪驚<lb/>
　　王仲澤<lb/>
<pb n="KR2k0049_WYG_224-9a"/>
太學聲華弱冠馳青雲岐路九霄飛上前論事龍顔喜<lb/>
幕下籌邊犬吠稀壯志相如頭碎柱赤心嵇紹血沾衣<lb/>
從來聖牘襃忠義誰為幽魂一發揮<lb/>
　　晉溪<lb/>
石磴雲松著色屏岸花汀草展江亭青瑶疊甃通懸甕<lb/>
白玉雙龍掣迅霆地脉何嘗間今昔尾閭真解泄滄溟<lb/>
乾坤一雨風塵了好就川源問乞靈<lb/>
　　寄劉繼元<lb/>
<pb n="KR2k0049_WYG_224-9b"/>
清霜茅屋耿無眠坐憶分擕一慨然楚客登臨動歸興<lb/>
謝公哀樂感中年凄凉古驛人烟外迤邐荒山雪意邊<lb/>
千樹春風水楊栁待君同繫晉溪船<lb/>
　　石嶺闗書所見<lb/>
軋軋輈車轉石槽故闗猶復戍弓刀連營突騎紅塵暗<lb/>
微服行人細路髙已化蟲沙休自嘆厭逢虎豹欲安逃<lb/>
青雲玉立三千丈元只東山意氣豪<lb/>
　　過鴈門闗<lb/>
<pb n="KR2k0049_WYG_224-10a"/>
四海扵今正一家生民何處不桑麻重闗獨據千尋嶺<lb/>
深夏猶飛六出花雲暗白楊連馬邑天低青塚𣺌龍沙<lb/>
慿髙弔古情無極空對西風數去鴉<lb/>
　　過應州<lb/>
平野風埃接戍樓邊城三月似窮秋人家土屋纔容膝<lb/>
驛路㫋車不斷頭隨俗未甘嘗馬湩敵寒直欲御羊裘<lb/>
十年紫禁烟花繞此日雲山是應州<lb/>
　　羊腸坂<lb/>
<pb n="KR2k0049_WYG_224-10b"/>
浩蕩雲山直北㸔凌兢羸馬不勝鞍老來行路先愁逺<lb/>
貧裏辭家更覺難衣上風沙歎顦顇夢中燈火憶團圞<lb/>
慿誰為報東州信今在羊腸百八盤<lb/>
　　赤石谷<lb/>
林罅隂崕霧杳冥石根寒溜玉玎玲雲來朔漠疑秋早<lb/>
山近清凉覺地靈静愛鳥聲存野調閙嫌人跡帶塵腥<lb/>
南臺說有金銀氣可是并汾處士星<lb/>
　　雪中過石嶺闗<lb/>
<pb n="KR2k0049_WYG_224-11a"/>
老天黯惨入平蕪朔吹崩奔萬竅呼雪意旋粧行路景<lb/>
詩家新有入闗圖地爐圍坐慚田父絮㡌衝寒怨僕夫<lb/>
故國烟花重廻首蜀橙山麝記金壺<lb/>
　　秋夜<lb/>
九死餘生氣息存蕭條門巷似荒邨春雷謾説驚坯户<lb/>
皎日何曽入覆盆濟水有情添别涙吳雲無梦寄歸魂<lb/>
百年世事兼身事尊酒何人與細論<lb/>
　　外家南寺<lb/>
<pb n="KR2k0049_WYG_224-11b"/>
<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>
                    <graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>楸梧動晚烟一庭風露覺秋偏眼中髙岸移深谷<lb/>
愁裏殘陽更亂蟬去國衣冠有今日外家梨栗記當年<lb/>
白頭來往人間徧依舊僧忩借榻眼<lb/>
　　感興<hi>夜宿讀書山作</hi>
倚梯從昔望烟霄七葉何人竟珥貂道路常教車歴鹿<lb/>
功名惟有鬢飄蕭勤如韓子初無補晚似馮公豈見招<lb/>
五十三年等閒裏一牕風葉雨瀟瀟<lb/>
　　横山寺<lb/>
<pb n="KR2k0049_WYG_224-12a"/>
浮屠百尺聳亭亭落日鴉啼野蔓青故國盡消龍虎氣<lb/>
横山猶帶鳯凰形金根輦路迎禪駕玉樹歌臺語梵林<lb/>
惟有滹沱河上月年年隨鴈過寒汀<lb/>
　　聖阜危樓<lb/>
聖母留殘此混融一堆寒碧現神功巨鰲突出海波沸<lb/>
靈鷲飛來天竺空文石異時傳勝概危亭何日架晴虹<lb/>
搏扶九萬非吾事且放雲山入座中<lb/>
　　神山古刹<lb/>
<pb n="KR2k0049_WYG_224-12b"/>
平地孤峰屹一拳伊誰建寺在危巔金身入夢基初立<lb/>
白馬駝經刹始安碑斷猶存蝌蚪字樑空不辯漢唐年<lb/>
山前借問緇衣老屈指桑田㡬變遷<lb/>
　　棠棣堂<hi>周元帥獻臣宅</hi>
千古吳中富貴家秋風吹送洛陽花貞妃鏡裏春先老<lb/>
玉女車邊日易斜紀瑞定誰増舊譜換根原自有靈砂<lb/>
來遲不及西堂晏猶想分香入棣華<lb/>
　　餘慶堂<hi>亦元帥宅</hi>
<pb n="KR2k0049_WYG_224-13a"/>
五年霜㦸照康荘萬里春風擁畫梁已覺并汾増勝氣<lb/>
更從王郝借餘光靈椿丹桂知難老玉爵金符豈易量<lb/>
剰着牋毫授辭客南堂兼是棣華堂<lb/>
　　野谷道中懐昭禪師<lb/>
行行汾沁欲分疆漸喜人聲挾兩鄉野谷青山空自繞<lb/>
金城白墖已相望湯翻豆餅銀絲滑油㸃茶心雪蕊香<lb/>
說向阿師應被笑人生生處果難忘<lb/>
　　寄欽止李兄<lb/>
<pb n="KR2k0049_WYG_224-13b"/>
征車南北轉秋蓬闗塞相望兩秃翁衮衮便隨當世路<lb/>
悠悠難復倚天公銅駝荆棘千年後金馬衣冠一夢中<lb/>
樽酒雲州古城下㡬時擕手笑春風<lb/>
　　夀聖院古柏詩　　　　　　　　普　信<lb/>
老柏千株不記年滿堂中夜冷生煙不容眀月秋幽地<lb/>
欲作驚蛇春上天雪後未忘夫子道風前猶記祖師禪<lb/>
曉聞寒韻披衣起錯認廬山落澗泉<lb/>
元<lb/>
<pb n="KR2k0049_WYG_224-14a"/>
　　過天山周敬之席上和人韻　　耶律楚材<lb/>
憇馬居延酒半醺寂寥寒館變春温未能鵬翼騰溟海<lb/>
不得鴻音過鴈門千里雲煙青塚暗一天風雪黑山昏<lb/>
天涯幸遇知音士子細論文共一樽<lb/>
　　過東勝用先君文獻公韻<lb/>
依然千里舊山河事改時移隨變磨巢許家風烏可少<lb/>
蕭曹勳業未為多可傷陵變須耕海不待棊終已爛柯<lb/>
翻手榮枯成底事不如歸去入無何<lb/>
<pb n="KR2k0049_WYG_224-14b"/>
　　過青塚用先君文獻公韻<lb/>
漢室空成一土丘至今仍未雪前羞不禁出塞渉沙磧<lb/>
最恨臨軒辭冕旒幽怨半和青塚月閒雲常鎖黒河秋<lb/>
滔滔天塹東流水不盡眀妃萬古愁<lb/>
　　寄天山周敬之<lb/>
當年傾盖識君初爛飲天山駐使車秋去安仁空有賦<lb/>
鴈來公瑾又無書林巒紅葉如人老籬落黄花亦我疎<lb/>
為向天涯道岑寂强吟新句附雙魚<lb/>
<pb n="KR2k0049_WYG_224-15a"/>
　　過太原南陽鎮題紫微觀壁<lb/>
廷臣侍從蔑前驅道侣忻奔迓使車縣吏喜聞新號令<lb/>
村民争認舊中書纍纍山果盈磁鉢薄薄濁醪半瓦壺<lb/>
隐逸競詢新事跡㡬時遷洛卜新都<lb/>
　　望隂山　　　　　　　　　　　丘䖏機<lb/>
髙如雲氣白如沙逺望那知是眼花漸見山頭堆玉屑<lb/>
遥觀日脚射銀霞横空一字長千里照地連城及萬家<lb/>
從古至今常不壊吟詩寫向直南誇<lb/>
<pb n="KR2k0049_WYG_224-15b"/>
　　題天壇二首<lb/>
峩峩峻嶺接雲衢古柏参差數萬株瑞草不容凡眼見<lb/>
靈禽祇傍道人呼鑿開洞府羣仙降煉就丹砂百恠除<lb/>
福地名山何處有長春即是小蓬壺<lb/>
四面諸山若附庸突然中起最髙峰每㸔晴日移壇影<lb/>
常說寒潭卧黒龍沆瀣要和千嵗藥茯苓先斸萬年松<lb/>
擬尋活計参真趣又隔烟蘿第㡬重<lb/>
　　題北台觀壁　　　　　　　　　李俊民<lb/>
<pb n="KR2k0049_WYG_224-16a"/>
㡬年空負北山移今日方知見是遲猶憶王鳬初去後<lb/>
忽驚丁鶴暫來時雖無壁上題名記頗愧棠隂聽訟詩<lb/>
指似荒城舊㳺處西風揺落菊花期<lb/>
　　憶郝伯常　　　　　　　　　　劉　因<lb/>
一檄期分兩國憂長纓不到越王頭玉虹醉吸金陵月<lb/>
𤣥鶴孤逰赤壁秋漠北蘇卿重回首天南王粲㡬登樓<lb/>
飛書寄與平南將早放樓船下益州<lb/>
　　重逰石壁山　　　　　　　　郝音濟圖<lb/>
<pb n="KR2k0049_WYG_224-16b"/>
山不幽深境不靈平生賞鑑盡山情却波三刹境都勝<lb/>
石壁一巖山最名獨恠入林通窈窕數峰涌地出崢嶸<lb/>
招提更在雲深䖏未到遥聞梵唄聲<lb/>
　　過太行山　　　　　　　　　　周伯琦<lb/>
太行蒼翠挿秋旻疊嶺重闗自昔聞戰國東西分晉趙<lb/>
中原南北帶河汾帝王都邑青青草豪傑勛名點點墳<lb/>
鳥道盤空頻立馬便從髙處望飛雲<lb/>
　　過天井闗　　　　　　　　　　劉秉忠<lb/>
<pb n="KR2k0049_WYG_224-17a"/>
雲冷風髙天井闗太行嶺上㸔河灣九州占絶中原地<lb/>
一塹攔迴左界山王覇分争圖未捲英雄鏖戰血猶殷<lb/>
華陽春色年年緑汗馬南來不放閒<lb/>
　　雲内道中<lb/>
逺水平蕪間野花塞雲漠漠際寒沙閒禽向晚無投樹<lb/>
倦客逢秋更念家萬里經年走風雨一身無計卧烟霞<lb/>
來朝又上居延道懐古思君改鬂華<lb/>
　　豐州<lb/>
<pb n="KR2k0049_WYG_224-17b"/>
邊山瀰瀰水西流夾路離離禾黍稠出塞入塞動千里<lb/>
去年今年經兩秋晴空髙顯寺中塔曉日平眀城上樓<lb/>
車馬闐駢塵不到吟鞭斜裊過豐州<lb/>
　　過狄仁傑墓　　　　　　　　　楊　果<lb/>
牝雞聲裏紫宸寒神器都歸竊㺯間一語喚回鸚鵡夢<lb/>
九霄奪得鳯雛還荒墳寂莫臨官道清節孤髙重泰山<lb/>
為問摸稜蘇相國當時相見果何顔<lb/>
　　後唐眀宗廟　　　　　　　　　徐世隆<lb/>
<pb n="KR2k0049_WYG_224-18a"/>
徽陵當日拯殘唐五季之間號小康因獸害田秋罷獵<lb/>
為民求主夜焚香八年功徳丹青在千古眀靈祭祀長<lb/>
欲識此邦遺愛事廟槐人敬似甘棠<lb/>
　　自太白望霍岳　　　　　　　　王　惲<lb/>
山行四月似凉秋秋半揺鞭下嶺頭心苦自憐嘗越膽<lb/>
長歌不用撫吳鈎風烟動色開中鎮禾稼連雲際四州<lb/>
碌碌一官成底事春風歸梦仲宣樓<lb/>
　　虞鄉道中<lb/>
<pb n="KR2k0049_WYG_224-18b"/>
中條如畫色蒼蒼雨過晴嵐帶夕光望入王官饒水竹<lb/>
路經虞坂乍耕桑未容巖桂相招隐自笑微官有底忙<lb/>
多謝曉風驅暑退笠簷吹作馬頭凉<lb/>
　　夏縣道中<lb/>
溼雲壓樹際崗平溽暑還因小雨増官吏困人如縛虎<lb/>
秋風吹野夢翻鷹趨時未必儒冠誤並隐端為野鶴憎<lb/>
遥憶筠溪亭下水萬竿蒼雪照吟燈<lb/>
　　逰冠山　　　　　　　　　　　王　構<lb/>
<pb n="KR2k0049_WYG_224-19a"/>
縹緲樓臺出翠微東山豪傑曉相擕雲深石室老僧住<lb/>
花落松庭幽鳥啼滿目風烟嘉水上千年勝概井陘西<lb/>
金螺紫酒陽春曲拚取歸來醉似泥<lb/>
　　寒食祀墳迴登臨晉西原廢寺　　陳　賡<lb/>
前朝廢寺枕山阿尚有摩雲窣堵波故國已非唐日月<lb/>
老僧猶指晉山河年來筋力登臨倦亂後心情感慨多<lb/>
石蘚荒碑碎文字他年更得㡬摩挲<lb/>
當年雲構倚天開一夕烟塵化刼灰佛閣丹青餘瓦礫<lb/>
<pb n="KR2k0049_WYG_224-19b"/>
禪房花木亦蒿萊春風萬里騷人怨落日千秋杜宇哀<lb/>
斷礎荒烟無限意一章詩律為誰裁<lb/>
　　題郝伯常鴈足詩　　　　　　　袁　桷<lb/>
深覉孤館鬂毛斑猛虎揺闐障海寰玉樹已歌歸逝月<lb/>
羽書難射隔平山不須羝乳終回漢肯學雞鳴詐度闗<lb/>
一寸蠟丸慿鴈寄眀年春盡竟生還<lb/>
　　聖母祠前禱雨　　　　　　　富珠哩翀<lb/>
天泓雪霤䕃寒松聖母祠前可鑑容水利萬家豐稲畝<lb/>
<pb n="KR2k0049_WYG_224-20a"/>
山靈千古壯桐封司炎政虐連雲稼使憲情深望雨農<lb/>
一灑甘霖遍寰宇泉闗嘑起抱珠龍<lb/>
　　興和道中　　　　　　　　　　張養浩<lb/>
底事勞勞形與神道途鞍馬動經旬烟横絶澗疑無地<lb/>
風響深林似有人早發舉鞭揮霧露夜行翹首認星辰<lb/>
何時却逐桑榆晚愛殺坡仙此語真<lb/>
　　鴈門送楊仲𢎞姪士耕歸龍泉　　丁　復<lb/>
伯也未入玉堂日我亦忝薦金閨名三千里外嗟淪落<lb/>
<pb n="KR2k0049_WYG_224-20b"/>
二十年餘異死生猶子初從鴈門見故鄉能作龍泉行<lb/>
腸斷東門别小阮索詩相送若為情<lb/>
　　題劉京叔歸潛室　　　　　　　薛元曦<lb/>
獨搆茅堂養道真滿前俗事罷紛紜磻溪夜釣波心月<lb/>
汾曲春耕隴上雲長笑熊羆勞應夢直教猨鶴怨移文<lb/>
近來傳得安心法萬壑松風枕上聞<lb/>
　　午芹道中　　　　　　　　　　段成巳<lb/>
𣺌𣺌江風吹葛衣愛閒長與世相違青絲歩障栁千樹<lb/>
<pb n="KR2k0049_WYG_224-21a"/>
碧玉屏風山四圍入眼江花如慰意近人沙鳥信忘機<lb/>
虚名到此成何事一笑平生始覺非<lb/>
　　書臨晉㕔壁　　　　　　　　　王思誠<lb/>
條山河水壯封疆城外眉原百里長蒲坂東來通猗頓<lb/>
桑泉南下接虞鄉唐家舊徳推裴寂漢世元勛憶霍光<lb/>
故國松楸今尚在穹碑髙塚映斜陽<lb/>
　　砥柱<lb/>
鬼斧神工砥柱開黄流滚滚自天來三門浪捲千堆雪<lb/>
<pb n="KR2k0049_WYG_224-21b"/>
五户灘硃萬壑雷漕轉多虞舟楫敗疏排㡬使匠夫哀<lb/>
唐虞平治功歸禹廟下豐碑滿緑苔<lb/>
　　題天橋子<lb/>
按轡臨深䘮客懐神功鑿破石崔嵬橋頭駭浪翻銀屋<lb/>
峽口洪波㵼玉杯飲澗虹盤千尺影砅崖龍起半空雷<lb/>
阿誰窮得河源處不盡濁流滚滚來<lb/>
　　夀陽道中遇雪<lb/>
十月燕州冷不堪朔風如劍入衣衫羊頭雪映鴉兒峪<lb/>
<pb n="KR2k0049_WYG_224-22a"/>
馬首雲連燕子巖絶澗冰消泥滑滑斷崖土落路巉巉<lb/>
昌黎奉使曾經此驛舎題詩壁上龕<lb/>
　　謁司馬温公祠<lb/>
丞相祠鄰孔廟垣髙墳老樹涑河干諸儒傳授淵源逺<lb/>
二聖遭逢禮數寛到處蒼生思乆相每聞强虜問平安<lb/>
想當歸𦵏鄉閭日巷哭塗哀涕涙䦨<lb/>
　　鴈自代過晉嶺客中感興　　　　張　翥<lb/>
鴈行初自鴈門來逺度平沙陣勢開光禄塞空霜氣冽<lb/>
<pb n="KR2k0049_WYG_224-22b"/>
受降城廢水聲哀烏孫公主歌難和猿臂將軍射未回<lb/>
今日客中腸易斷不須更上最髙臺<lb/>
　　題洪谷子楚山秋晚圖　　　　　鄧文原<lb/>
舊知洪谷古先儔五尺横圖見十洲千嶂排空青玉立<lb/>
一江流水白雲浮琱檐共話當年雨丹葉誰憐滿徑秋<lb/>
最是無聲詩思好恍然身在赤城㳺<lb/>
　　王晉卿畫　　　　　　　　　　吳　鎮<lb/>
晉卿繪事誠無匹尺素能参造化功碧樹依微春水濶<lb/>
<pb n="KR2k0049_WYG_224-23a"/>
蒼山縹緲暮雲籠幽深自覺塵氛逺閒淡從教色相空<lb/>
更喜涪翁遺墨好草堂何必獨稱工<lb/>
　　霍山　　　　　　　　　　　　張守大<lb/>
名山佳景遂幽尋雨過烟浮欝翠岑地接紺園珠斗近<lb/>
泉通玉竇白雲深野花好鳥資禪性露竹風杉供醉吟<lb/>
擬向東鄰結蓮社不妨頻此抱瑶琴<lb/>
　　日新觀<lb/>
九箕山下地仙家與客尋真歩落霞洞裏清香燒栢子<lb/>
<pb n="KR2k0049_WYG_224-23b"/>
罏中新茗煑松花古壇寂寂春常在浮世悠悠日已斜<lb/>
聞說道人騎鶴去料從勾漏問丹砂<lb/>
　　師曠廟二首<lb/>
草緑東原霽景浮杖藜閒歩思悠悠楊侯城外烟村古<lb/>
師曠祠前野水流遺俗不堪悲往事新詩聊復記曾逰<lb/>
當年冠盖俱塵土祇見殘陽下故丘<lb/>
衰草寒烟子野祠升堂拂蘚讀殘碑知音迥出師涓右<lb/>
典樂常懐晉悼時已辨哀吟傳濮水還因規諷及祁奚<lb/>
<pb n="KR2k0049_WYG_224-24a"/>
滛哇此日知誰正悵望遺墟有所思<lb/>
　　靈淵廟禱雨　　　　　　　　　劉　源<lb/>
龍宇尊臨大萬山松崗石蹬入躋攀千尋頑嶂雲華秀<lb/>
一坎靈湫月窟閒變化無方出神筞禱祈有應破天慳<lb/>
濟時何止西風雨動㸔為霖徧世間<lb/>
　　題靈淵<lb/>
清溪庄上有靈泉迸出珍珠顆顆圓易結易成容易散<lb/>
難收難拾線難穿魚逰水底身全現鳥立枝頭體倒懸<lb/>
<pb n="KR2k0049_WYG_224-24b"/>
堪羨世間無此䖏故留詩句在庄前<lb/>
　　題西古寺<lb/>
法界莊嚴紫霧中此中端的却空空栽培一簇菩提樹<lb/>
粧㸃幾重兠率宫鉢底潛龍時夭矯錫頭伏虎日從容<lb/>
光眀照破虚空處杲杲東生日色紅<lb/>
　　題聖母祠<lb/>
聖母臺髙豁壯眸神功基址至今留恭天老樹森森茂<lb/>
徧地飛泉處處流栁影濃遮清玉冷花香輕散碧牕浮<lb/>
<pb n="KR2k0049_WYG_224-25a"/>
居人登賞諸般美羡取林泉野趣幽<lb/>
　　綘州懐古　　　　　　　　　　郭元履<lb/>
東雍城端歩緑苔更堪千里暮雲開西山鳯舞天邊去<lb/>
北水龍飛掌上來池沼盛隋餘瓦礫綺羅全晉變蒿萊<lb/>
興亾欲問無人語滿目秋風野鳥哀<lb/>
　　鼓堆山　　　　　　　　　　　靳　柱<lb/>
髙似崑崙十二臺半天擁出錦雲堆碧山不盡酒深淺<lb/>
芳草又生春去來登眺每知塵事逺從容常把道書開<lb/>
<pb n="KR2k0049_WYG_224-25b"/>
清泉且莫將纓濯寫向詩人白玉罍<lb/>
　　廣勝寺　　　　　　　　　　　麻秉彛<lb/>
盤雲梯石上崇崗殿角崢嶸古道塲寺紀汾陽親奏額<lb/>
塔傳阿育乆騰光簷前山聳千螺秀檻外溪分二帶長<lb/>
種種塵縁都洗盡祇因身在白雲鄉<lb/>
　　送完顔總管赴平陽　　　　　　程鉅夫<lb/>
汾水西南古晉州雙旌五馬漢諸侯庭無坐吏官班重<lb/>
地有遺民帝化留荆樹春風誇列土甘棠清䕃羨髙秋<lb/>
<pb n="KR2k0049_WYG_224-26a"/>
征騑莫嘆長安逺回首朝陽是薊丘<lb/>
　　羅漢寺　　　　　　　　　　　刁震亨<lb/>
雲幢霧幄翠隂濃静廕西藍百畝宫冷透忩軒松竹影<lb/>
香生池沼芰荷風鳴禽隔葉數聲巧流水穿莎一徑通<lb/>
安得世間清浄福拂衣來作住庵翁<lb/>
　　通眀閣　　　　　　　　　　　韓徳麟<lb/>
古閣岧嶤北斗齊朗吟飛上躡天梯汾流水合黄流濁<lb/>
霍岳山摩華岳低夜静白雲簷下宿曉來眀月手中携<lb/>
<pb n="KR2k0049_WYG_224-26b"/>
登樓倚遍欄杆曲表裏山河望欲迷<lb/>
　　題本州公署壁　　　　　　　　張　琪<lb/>
宦途汩沒厯清苦身閲浮華過五旬七月山城多霧雨<lb/>
十年書劍老風塵日邊丹詔求賢急枕上滄江入梦頻<lb/>
撫巻題詩思無限臨軒消散自怡神<lb/>
　　和前韻　　　　　　　　　　　木　薛<lb/>
驅馳終日走逡巡渉水登山已過旬覽鏡可能嗟短髪<lb/>
拂衣誰為浣征塵夜詳憲案留燈乆路覆民詞駐馬頻<lb/>
<pb n="KR2k0049_WYG_224-27a"/>
聖主九重思治化小臣無補漫勞神<lb/>
　　觀風至隰　　　　　　　　　　王進誠<lb/>
登山臨水趂春暉逺播皇風敢憚疲夾道肅迎新憲節<lb/>
傾城欣覩舊官儀詳披疑案窮奸穴深喜遺民葺廢基<lb/>
雷雨願施宏大造甲兵洗浄復雍熙<lb/>
　　題眀月泉二首　　　　　　　　陳　嶷<lb/>
人驚眀月出崖前晝夜光輝映碧泉水母波間遺鏡去<lb/>
潛龍潭底抱珠眠杵聲來雜溪聲響桂影要欺荷影圓<lb/>
<pb n="KR2k0049_WYG_224-27b"/>
寄語隰川賢太守忍教勝景廢當年<lb/>
懸崖儼若軒轅鏡千古人間照石泉清澈水光秋皎皎<lb/>
静涵山影夜娟娟孀娥飛珮今何許老子登樓思惘然<lb/>
過客臨溪空嘆賞祇將詩律記流年<lb/>
　　九日逰黒龍潭三首　　　　　　王　演<lb/>
登臨何處思飄飄並海龍宫戴巨鰲鹽澤引風吹醉幘<lb/>
條山分翠助詩豪天容淡泊清眉目秋氣蕭森逼鬂毛<lb/>
徧地軍麾㡬時息缺壺歌罷首頻搔<lb/>
<pb n="KR2k0049_WYG_224-28a"/>
兩池鹺海鬬清漪四面雲山列翠微幸遇一年酬晚節<lb/>
况逢九日出晴暉杯啣秋露黄花老㡌落西風白髪稀<lb/>
家隔兵塵歸不得眼穿丘隴涙空揮<lb/>
忙裏偷閒遇四難不妨草草具杯盤望窮北闕三千里<lb/>
倚徧西風十二䦨水落山容増古澹雨餘天氣凛清寒<lb/>
眀年此㑹知何處醉撚黄花且盡歡<lb/>
　　初出雲中　　　　　　　　　　李溥光<lb/>
吟鞭驢背稳如舟乍出囂塵眼界幽宿雨洗開千里嶂<lb/>
<pb n="KR2k0049_WYG_224-28b"/>
晴雲捲出一天秋白鷗黄犢渾相識緑水青山揖舊逰<lb/>
莫訝旅懐還更好道人心上本無憂<lb/>
　　登長嶺<lb/>
鳥道盤雲上碧霄停驂俯視欲魂消苔花鎖石堆雲錦<lb/>
樹葉經霜剪絳綃雲物迷人逰汗漫山靈筞我上扶揺<lb/>
馬頭殘日西風起萬壑秋聲送海潮<lb/>
　　晉溪二首　　　　　　　　　　小倉月<lb/>
靈神金闕斗牛寒百谷雷霆吼石泉兩股春波楊栁月<lb/>
<pb n="KR2k0049_WYG_224-29a"/>
一簾花影鷓鴣天神仙境界唐虞日錦繡江山汾晉川<lb/>
醉袖碧雲來著脚一聲樵笛古巖前<lb/>
削桐宫殿古溪泉寰海聲髙利濟全曉日僧鐘雲外寺<lb/>
晚山漁笛浪頭船三秋白鴈蘆花雪二月金鶯楊栁煙<lb/>
野老石橋驢背上人家村落錦屏前<lb/>
　　羅漢寺　　　　　　　　　　　失　名<lb/>
莫把蒼霞<graphic n="KR2049" url="https://raw.githubusercontent.com/kanripo/KR-Gaiji/master/images/KR2049.png" mimeType="image/png"/>拔開衣襟省得拂塵埃桃花隔水欲相就<lb/>
白鳥披烟能自來竹樹添新嗟事改河山依舊抱城迴<lb/>
<pb n="KR2k0049_WYG_224-29b"/>
武靈未識家鄉趣却向邯鄲築好臺<lb/>
　　羅漢寺　　　　　　　　　　　失　名<lb/>
聞思三昧屬僧家枕簟清泠漾翠霞不向風波争世路<lb/>
自然雲水得生涯堦前緑竹東西徑門外紅塵富貴車<lb/>
午夢驚回鷗鷺𣪚一聲漁笛隔蘆花<lb/>
眀<lb/>
　　和梅之尹題紫團山二仙廟　　　杜　斆<lb/>
樹壤川南翠屏下烟霞晻曖古叢祠女流雙妹當年事<lb/>
<pb n="KR2k0049_WYG_224-30a"/>
仙籍聨名或者疑紫府雲軒金鸑鷟瑶池宫闕碧琉璃<lb/>
有無茫昧忘言外祇在仙神聚散時<lb/>
　　平陽譙樓四首　　　　　　　　張　昌<lb/>
千尺飛樓駕厚坤慿髙南望爽心魂忩前月露和杯吸<lb/>
簷畔星辰舉手捫雲影萬重迷上下角聲三㺯警朝昏<lb/>
何時稳跨青鸞背直上天衢謁帝閽<lb/>
朱甍畫棟砌烟霄千里提封入望遥冀北山川増壮觀<lb/>
河東城郭擅雄標八牕灝氣來蕭爽兩袖天風起泬㵳<lb/>
<pb n="KR2k0049_WYG_224-30b"/>
曾是玉皇香案吏欲將身世謝塵囂<lb/>
太行晴翠滿層樓雄鎮東南數十州天下山川當脊背<lb/>
中原形勝屬襟喉何人雪路能髙舉老我星軺記昔逰<lb/>
便欲乘風凌汗漫逺尋王烈問丹丘<lb/>
崇樓西畔最怡顔此日官僚喜共攀一帶山河屏障裏<lb/>
萬家烟樹畫圖間乾坤到處堪清玩嵗月何時得再閒<lb/>
醉拍䦨干吟未歇夕陽孤鳥逺飛還<lb/>
　　鹽池曉望　　　　　　　　　　王　翰<lb/>
<pb n="KR2k0049_WYG_224-31a"/>
涿鹿城頭曙色分素池如練逈無塵翠屏倒浸山光浄<lb/>
銀漢横鋪月色新五月南風凝雪甸四時飛鳥避雲津<lb/>
應須静待調羮手擬共江梅入八珍<lb/>
　　司空侍郎故居<lb/>
西風筞馬問王官松徑縈紆上百盤泉響夜潭穿石竇<lb/>
峰髙天柱矗雲端一鳴共許才華舊三詔方知節操寒<lb/>
花落鳥啼人不見休休亭上倚欄干<lb/>
　　司馬斷碑<lb/>
<pb n="KR2k0049_WYG_224-31b"/>
事業堂堂三代前可憐碑石㡬多傳眉山手墨已無半<lb/>
哲廟宸書僅得全荒塚雨餘生直棘杏園春晚少啼鵑<lb/>
江南君到逢司馬為問渠孫若箇賢<lb/>
　　秦樓<lb/>
蕭蕭棟宇自眀昌城郭人民半杳茫簾捲太行秋氣壯<lb/>
牕揺汾水素波光目窮白鳥天邊樹詩落青山雲外荘<lb/>
于此登臨送君去欄干留我倚斜陽<lb/>
　　重逰栢塔有感<lb/>
<pb n="KR2k0049_WYG_224-32a"/>
曽伴衰翁宿上方海榴樹下掛詩囊白雲隔洞迷雞犬<lb/>
翠竹摧梢失鳯凰靈籟聲回驚殿鐸雨花香滿散禪牀<lb/>
逺公化去誰同話月落空庭塔影長<lb/>
　　過陽城祠<lb/>
荆棘叢深隐壊垣半庭殘甓草芊芊餘生本擬成孤憤<lb/>
直諫雖伸已五年嶺徼風烟驚鵩鳥條山花木怨啼鵑<lb/>
當初只合終嘉遯謾費昌黎論一篇<lb/>
　　望中條山懐道卿先生<lb/>
<pb n="KR2k0049_WYG_224-32b"/>
雨洗烟嵐千萬岑卜居真得古人心黄金揮盡詩書富<lb/>
白髪從生道義深出處須因時顯晦聲名不逐世浮沉<lb/>
㡬時聽雨蓬忩底樽酒論文細細斟<lb/>
　　清眀登瑤臺<lb/>
百尺仙臺與客逰和風吹面正輕柔誰家修竹偏臨水<lb/>
何處垂楊不映樓緩歩偶逢佳處歇放懐莫厭醉時謳<lb/>
君㸔巫谷橋中水不斷年光日夜流<lb/>
　　瑤臺夜月<hi>分題送閻知縣作</hi>
<pb n="KR2k0049_WYG_224-33a"/>
月滿珠宫露滿階鞭鸞羽客上瑶臺香浮眀水仙壇静<lb/>
雲𣪚秋風桂殿開靈鶴有聲通碧嶂蟠桃留影印蒼苔<lb/>
想君他日蓬萊上應對清輝寄逺懐<lb/>
　　巫咸河橋<lb/>
陵谷誰知㡬變遷市橋猶號古商賢紅塵閒㸔送車馬<lb/>
緑水静聞流管絃萬古山川能尚質一時桃李自争妍<lb/>
王家平乂君當勉莫作臨岐一愴然<lb/>
　　太谷葡萄酒<lb/>
<pb n="KR2k0049_WYG_224-33b"/>
揉碎含霜黒水晶春波灧灧煖霞生甘漿細挹紅泉溜<lb/>
淺沬輕浮絳雪眀金剪玉鈎新製法紫駝銀甕舊豪名<lb/>
客愁萬斛可消遣一斗凉州換未平<lb/>
　　條山積雪<lb/>
三日髙眠閉小齋西山一望失樓臺傍岩松竹瓊林列<lb/>
當戸峰巒畫帳開青斾曉誇新酒出玉簔寒駕小舟來<lb/>
披衣開拓岩忩㸔原上鳴弓獵騎排<lb/>
　　砥柱鳴瀾<lb/>
<pb n="KR2k0049_WYG_224-34a"/>
一柱亭亭似削成岩深雲冷古苔青洄波浮沬雙輪轉<lb/>
鉅浪漂山萬鼓鳴鬼鑿尚留神禹跡龍圖髙拱帝虞靈<lb/>
如今聖代當承瑞直待何年始見清<lb/>
　　傅巖曉霽<lb/>
雲過西山宿雨收霏霏空翠撥雙眸清流抱磵鳴砂磧<lb/>
白露依林下蓼洲野廟丹青從古冩空山版築至今留<lb/>
年年民庶思霖雨猶向髙岩祠下求<lb/>
　　箕山夕照<lb/>
<pb n="KR2k0049_WYG_224-34b"/>
行盡箕山第幾重亂峰髙下夕陽紅泥塗軒冕䕫龍上<lb/>
土木形骸鹿豕中洗耳溪頭餘曉籟棄瓢岩畔有寒松<lb/>
自從避讓歸何處一入烟霞更不逢<lb/>
　　閒田春色<lb/>
歛衽重尋瓜瓞詩二君被化聖眀時人心似日雲烟蔽<lb/>
聖徳如天草木知風暖平原花發早雨昏髙樹鳥歸遲<lb/>
如今猶有風流在阡陌縱横不忍犁<lb/>
　　虞城暮雨<lb/>
<pb n="KR2k0049_WYG_224-35a"/>
凍雨森森萬竹齊獨驅羸馬踏青泥顛軨磵險垣墉䕶<lb/>
畢軫城荒蔓草迷井伯不忠宜作虜百奚先去更知㡬<lb/>
徘徊欲問□門處滿目西風禾黍低<lb/>
　　吳廟秋風<lb/>
勾吳樹業向荆南至徳曾聞固讓三永立武王原有道<lb/>
受封虞仲更何慙碑殘野火文全滅樹響山風戰欲酣<lb/>
禽鳥亦知亾國恨向人啼斷入烟嵐<lb/>
　　茅津晚渡<lb/>
<pb n="KR2k0049_WYG_224-35b"/>
夾岸春濤萬丈深喚船人立石岩隂棹聲欵乃連山應<lb/>
旗影悠揚隔水濵暮雨乍收山積翠夕陽倒射浪浮金<lb/>
南來北去人空老浩浩東流無古今<lb/>
　　沙澗桃林<lb/>
十里芳桃映曉霞一川紅雨㸃溪沙沙河浪暖漁舟出<lb/>
茅屋風輕酒斾斜陌上管絃多醉客林間雞犬有仙家<lb/>
此中疑是秦人種筞杖尋源逐落花<lb/>
　　虞城懐古<lb/>
<pb n="KR2k0049_WYG_224-36a"/>
虞坂山深樹石蒼偶來弔古獨徬徨草生夜雨閒田緑<lb/>
蓬斷秋風假道荒霸業千年慙詭譎忠臣一諫係存亾<lb/>
行人莫問空城宿拍枕河聲東去長<lb/>
　　宫之竒廟<lb/>
空山遺廟逺難尋斜入荒村一徑隂碧瓦落風蒼鼠去<lb/>
畫梁窺月訓狐吟巔軨兵入亾唇齒函谷臣歸去腹心<lb/>
若此貪昏何可諫知㡬誰似五羊深<lb/>
　　平陸城樓晚望<lb/>
<pb n="KR2k0049_WYG_224-36b"/>
連日南風掃宿霾髙樓獨上遣覊懐山圍晉國千峰合<lb/>
河壯秦闗萬里來鴈帶斷雲歸極浦鴉鳴殘日下髙崖<lb/>
茅津磵口人争渡一片輕帆向晚開<lb/>
　　春日山西寄王允原知司<hi>并序</hi>　　楊　基<lb/>
　并州春半無花可賞追憶舊逰情動扵中因賦長句<lb/>
　五首公退之暇詠而味之庶㡬春色之在目也允原<lb/>
　知司善詠詩者就録以贈<lb/>
十里烟光濕翠苕二分春色到花朝無人快擊花奴鼓<lb/>
<pb n="KR2k0049_WYG_224-37a"/>
有伴同吹㺯玉簫徧地錦團歌處席滿身珠壓舊時腰<lb/>
莫嗔老子疏狂甚曾醉楊州廿四橋<lb/>
藥苗初茁水生葒老麝收香鹿養茸二月春光纔霽雪<lb/>
一番花信又顛風参差鸚鵡全身白淺淡棠梨半面紅<lb/>
正是江南寒食近滿簾飛絮雨濛濛<lb/>
畫船揺槳蕩晴波歩障圍風踏軟莎簫鼓隊衝黄鳥散<lb/>
綺羅人比白鷗多不知酒與愁成敵長恨花為病作魔<lb/>
回首六橋青艸徧水光山色近如何<lb/>
<pb n="KR2k0049_WYG_224-37b"/>
花時無處不黄鸝偏到垂楊着意啼人立晚風携便面<lb/>
馬臨春水惜障泥踏歌趂拍催腔急旋舞回身應節齊<lb/>
遥想故山行樂地紫苔侵徧十年題<lb/>
一莖白髮已堪嗟况是東風兩鬂華醉裏誤將裙作紙<lb/>
老來羞以㡌簮花疎狂不識眉雙結敏㨗曾經手八义<lb/>
閒喜日長公館静自分新火試新茶<lb/>
　　太原春日郊行<lb/>
屐齒車輪更馬蹄緑莎隨處踏成蹊無人為惜閒花落<lb/>
<pb n="KR2k0049_WYG_224-38a"/>
有暇來聽好鳥啼歩屧愛沿流水曲襟懐髙與衆山齊<lb/>
詩成誰復吹簫和却向藤蘿石上題<lb/>
　　送路季璉問聘河東時東駕出師太原<lb/>
三晉封疆拱帝圻兩河山色照戎衣青虹貫日隨星出<lb/>
赤鳥如雲夾電飛使者梅花春後折王孫芳草夢中歸<lb/>
入朝若問東南事積雪如山萬馬肥<lb/>
　　過龍泉寺感舊　　　　　　　　陳　璧<lb/>
石隙通流滴暗厓聲如神女墮瑶釵溶溶浸月揺金殿<lb/>
<pb n="KR2k0049_WYG_224-38b"/>
曲曲流觴繞玉階逰妓濯塵淋舞袖主僧供㸑濕禪鞋<lb/>
閒中記得當年事旋汲烹茶掃葉柴<lb/>
　　題壁　　　　　　　　　　　　顧　登<lb/>
緑髮相從今白頭百年世事㡬沉浮秋風埜寺愁中醉<lb/>
春水湖船夢裏㳺知我故人惟子在似君髙誼有誰儔<lb/>
開軒坐挹蛾眉秀奈此汾河不盡流<lb/>
　　渡茅津　　　　　　　　　　　薛　瑄<lb/>
舟人催棹渡茅津南土重岡感慨頻昨日猶為故里客<lb/>
<pb n="KR2k0049_WYG_224-39a"/>
今朝又作異鄉人風霜凄冷闗河曉草木凋殘嵗月新<lb/>
却愧傅岩操築老不應如我乆征塵<lb/>
　　謁傅岩祠<lb/>
澗道重岡擁復迴秋風老樹古祠開帝庭大命抒宸令<lb/>
箕尾清光接上台欲奠市沽思麯糵將羞時品憶鹽梅<lb/>
故知岩穴多竒士何自旁求到草萊<lb/>
　　武侯廟<lb/>
南陽躬稼到天民感激元因枉顧頻初識樓桑親帝胄<lb/>
<pb n="KR2k0049_WYG_224-39b"/>
還如白水舊真人已從荆益開王業㡬欲咸秦掃冦塵<lb/>
厯數雖窮遺廟在大名常與嵗時新<lb/>
乾坤不復有斯人間氣竒才絶等倫管樂規模雖並駕<lb/>
伊周事業可相親紅旗㡬出襃斜道緑野還耕渭水濵<lb/>
時去千年猶廟食英風凛凛漢忠臣<lb/>
　　題郭有道墓<lb/>
㡬經滄海變桑田髙塚長留古道邊瑞鳯有時鳴曉日<lb/>
冥鴻終古沒秋煙闗河迢逓膺舟隔江漢空茫雅信傳<lb/>
<pb n="KR2k0049_WYG_224-40a"/>
千載有碑應不愧路人猶自識髙賢<lb/>
　　秋日家山雜咏<lb/>
蕭蕭林壑動秋風獨立崇岡四望同九折河流皆禹迹<lb/>
千年疆宇總堯封龍門獻筞文中子麟跡成書太史公<lb/>
搔首髙人今逺矣斷雲滿目送征鴻<lb/>
　　曲沃道中二首<lb/>
孟秋雨霽過新田緑樹人家斷復連汾澮波光晴泛日<lb/>
絳喬山色曉参天申生大孝留天地里克遺名存簡編<lb/>
<pb n="KR2k0049_WYG_224-40b"/>
何事齊姜墳上土忍將芳草度流年<lb/>
四圍山抱一川平新晉猶傳舊日名汾隰漲消秋色淡<lb/>
虒祁宫老夕陽眀歌傳烏鳥空遺恨詩賦椒聊漫有情<lb/>
往事無端何足問且聽父老說秋成<lb/>
　　咏煤炭　　　　　　　　　　　于　謙<lb/>
鑿開混沌得烏金蔵蓄陽和意最深爝火燃回春浩浩<lb/>
洪爐照破夜沉沉鼎彛元頼生成力鐵石猶存死後心<lb/>
但願蒼生俱飽煖不辭辛苦出山林<lb/>
<pb n="KR2k0049_WYG_224-41a"/>
　　過孝義縣有感<lb/>
茫茫煙樹遶孤城千古猶傳孝義名郭巨墓荒春草合<lb/>
比干臺古野烟生落花飛絮迷征斾剰水殘山惱客情<lb/>
鞍馬匆匆無限意不堪回首暮雲平<lb/>
　　登星軺驛樓<lb/>
驛樓髙架與雲齊曉日登臨思不迷捲幕全無三伏暑<lb/>
凭闌轉覺衆山低閒花故向吟邊落野鳥偏于静處啼<lb/>
十六年來成一梦後人誰為繼新題<lb/>
<pb n="KR2k0049_WYG_224-41b"/>
　　西塢嶺<lb/>
蕭然山舘似僧房三尺寒檠一炷香風捲松濤清入梦<lb/>
忩涵月色冷侵牀倦來祗覺良宵短眀發從教去路長<lb/>
但願兩藩民物阜不知何䖏是他鄉<lb/>
　　余吾驛壁<lb/>
行過褫亭望潞州四圍山色逺凝眸風塵滚滚迷官道<lb/>
煙霧茫茫罩客裘龍躍天池雲氣合雞鳴野店曙光浮<lb/>
停車蹔宿余吾驛一夜無眠不到頭<lb/>
<pb n="KR2k0049_WYG_224-42a"/>
　　過盤陀鎮<lb/>
羣峰行盡是盤陀小径紆迴亂石多風約閒雲難作雨<lb/>
渠分流水不成河開門野店羣雞唱花發春山百鳥歌<lb/>
一段好懐無處著令人對景費吟哦<lb/>
　　過韓侯祠<lb/>
躡足危機肇子房將軍不解避鋒芒成功自合歸真主<lb/>
守土何須乞假王漢主規模應豁達蒯生籌筞豈忠良<lb/>
荒墳埋骨腰山路駐馬令人一嘆傷<lb/>
<pb n="KR2k0049_WYG_224-42b"/>
　　憶晉祠風景且以致望雨之意<lb/>
懸甕山前景趣幽邑人云是小瀛洲羣峰環聳青螺髻<lb/>
合澗中分碧玉流出洞神龍和霧起凌波仙女㺯珠逰<lb/>
願將一掬靈祠水𣪚作甘霖徧九州<lb/>
　　雲中即事<lb/>
目擊烟沙草帶霜天寒嵗暮景蒼茫炕頭熾炭燒黄䑕<lb/>
馬上彎弓射白狼百二連營秦壁壘五原分鎖漢封疆<lb/>
邊陲無事風塵浄坐聽笳聲送夕陽<lb/>
<pb n="KR2k0049_WYG_224-43a"/>
　　大同克敵進封其鎮守總戎都督郭清寜為定襄<lb/>
　　　伯喜而賦此以賀之　　　　　劉　溥<lb/>
㨗書飛奏入眀光邦伯榮封位定襄邊閫到今方得將<lb/>
野庭從此不稱王正愁白髪逢多難忽對青春喜欲狂<lb/>
却愧無縁走相賀典衣聊自醉壺觴<lb/>
　　野史遺亭　　　　　　　　　　祝　顥<lb/>
東風小隊出郊坰訪古因過野史亭衰草又隨春日緑<lb/>
好山偏向夕陽青百年國事存笥藁一代才華著典型<lb/>
<pb n="KR2k0049_WYG_224-43b"/>
妙絶中州新樂府興來髙唱有誰聽<lb/>
　　雲中中秋有感　　　　　　　　年　富<lb/>
南極烽烟又逺征衣冠今夕㑹邊城千家落日傷秋色<lb/>
萬里歸心對月眀舞鏡彩鸞雲𣺌𣺌隔簾霜兎杵丁丁<lb/>
九霄風露凉如許欲挽天河洗甲兵<lb/>
　　題元魏馮太后永固陵<lb/>
雲中北顧是方山永固名陵閉玉顔艷骨已消黄壤下<lb/>
荒墳猶在翠微間春深岩畔花争放秋盡祠前草自斑<lb/>
<pb n="KR2k0049_WYG_224-44a"/>
欲弔孤魂何䖏問古碑零落水潺湲<lb/>
　　退菴别業　　　　　　　　　　邢　讓<lb/>
卜築西垣最可人青山為屋水為鄰身將隐矣文何用<lb/>
人不知之味更真自古交㳺少同志到頭聲利不闗身<lb/>
清泉便可如澠酒澆盡胸中累劫塵<lb/>
　　鎮樓秋爽　　　　　　　　　　王　越<lb/>
瑟瑟西風吹雨晴可憐佳節在邊城百年人有幾時健<lb/>
一嵗月惟今夜眀撫劍不堪傷往事舉杯空自惜離情<lb/>
<pb n="KR2k0049_WYG_224-44b"/>
君恩未報頭先白贏得轅門說老成<lb/>
　　登鎮城西北樓<lb/>
彩雲飛過幾層簷樓上人呼酒再添半壁夕陽紅影瘦<lb/>
一鈎山色翠眉纎我非能畫王摩詰誰是先憂范仲淹<lb/>
遥想滕王舊時閣瀟瀟暮雨掩珠簾<lb/>
　　朔州道中大風<lb/>
大塊茫茫噫氣多不知消息欲如何江東曾與周郎便<lb/>
沛上從勞漢祖歌平地有山皆走石半空無海亦翻波<lb/>
<pb n="KR2k0049_WYG_224-45a"/>
合當送我雲霄上試把青天一洗磨<lb/>
　　籌邊亭為韓都憲賦　　　　　　丘　濬<lb/>
叢栢中間數仭亭海雲山月總闗情三千部下諸羌客<lb/>
十萬胸中老范兵談笑已㸔勛業就指麾能使鬼神驚<lb/>
先憂後樂生平事早向凌雲書姓名<lb/>
　　謁衛公祠二首　　　　　　　　葉　盛<lb/>
曾於南廣拜靈祠青潞扵今復見之血食固宜垂永世<lb/>
勛名何止冠當時閒花野草春風在枯木寒鴉夕照遲<lb/>
<pb n="KR2k0049_WYG_224-45b"/>
亦有殘碑為西嶽摩娑不覺髩成絲<lb/>
朝天經過衛公祠把酒匆匆一奠之冠冕方思為相日<lb/>
風神猶似出兵時犬戎劍掃功成早遼海師旋計用遲<lb/>
吟罷况當春日晚滿庭天棘蔓青絲<lb/>
　　中臺擁翠峰　　　　　　　　　史　鑑<lb/>
上方樓閣聳竒觀金磬泠泠度翠巒深樹浮嵐晴帶雨<lb/>
隂崖積雪夏生寒鰲行奰屭星辰近雲氣氤氲宇宙寛<lb/>
何處紫簫吹落月不勝清思繞名端<lb/>
<pb n="KR2k0049_WYG_224-46a"/>
　　五臺詠<lb/>
懸崖削壁勢凌虚中有金仙遁跡居天近星河常掩映<lb/>
雲深草木自扶踈六時花雨含香落五夜神光帶月舒<lb/>
絶頂登臨飛鳥外一聲長嘯海天餘<lb/>
　　題天龍洞　　　　　　　　　　周　經<lb/>
山靈扶我㸔瑰竒直上崇巔拂古碑雲影低遮黄石洞<lb/>
泉聲清繞白龍祠隋朝寺紀開皇嵗齊主宫存避暑基<lb/>
吟倚曲欄生慨嘆悠悠塵世幾興衰<lb/>
<pb n="KR2k0049_WYG_224-46b"/>
　　喬太常宅夜别　　　　　　　　李東陽<lb/>
竹梧池舘夜偏寒促席行杯漏未闌燕地雪霜連海嶠<lb/>
漢家鐘鼓動長安吟猿見月移孤樹宿鴈驚人起别灘<lb/>
二十逢君同躍馬十年回首笑彈冠<lb/>
　　謁中鎮和韻　　　　　　　　　才　寛<lb/>
峥嶸絶頂不堪攀天下瞻依有數山上帝髙居申玉宇<lb/>
浮生何處覓𤣥闗地懸風雨雲霄外路入星河咫尺間<lb/>
吟賞自隨卿相後翻愁車馬入塵寰<lb/>
<pb n="KR2k0049_WYG_224-47a"/>
　　登大同城樓　　　　　　　　　喬　宇<lb/>
東南山勢遶皇都西北樓髙眺望孤荒磧平沙連塞逺<lb/>
片雲寒鴈入空無長城萬里卑秦築文徳千年仰舜敷<lb/>
今日北門誰鎖鑰受降城外盡輿圖<lb/>
　　龍祠<lb/>
兩堦丹繪敞簷楹親向龍宫勝䖏行入座花香侵酒氣<lb/>
隔溪人語亂泉聲極知濠上觀魚樂不減山隂㑹客情<lb/>
我欲乘風訪姑射枯腸何日飯青精<lb/>
<pb n="KR2k0049_WYG_224-47b"/>
　　過鴈門闗<lb/>
清泉細路入雲濤鴈嶺重闗勝百牢千里川原開陣壘<lb/>
三邊方鎮擁旌旄天垂絶漠龍沙逺煙鎖重城雉堞髙<lb/>
却憶雲中舊時守塞田耕盡敵弦櫜<lb/>
　　秋風亭下泛舟<lb/>
荒庭寥落野烟空漢武雄才想像中簫鼓應聲開畫鷁<lb/>
帆檣飛影動晴虹山分秦晉羣峰斷水入河汾兩派通<lb/>
少壯㡬時還老大不須回首歎秋風<lb/>
<pb n="KR2k0049_WYG_224-48a"/>
　　西溪靈井<lb/>
千仭靈淵鬼鑿開真從一竅洩胚胎蛟龍石底能潛現<lb/>
霖雨寰中任往來地界逺分梁子國山形髙枕趙王臺<lb/>
西溪勝蹟堪留詠徙倚蒼松坐碧苔<lb/>
　　蔵山廟<lb/>
兩崖雲起澗西東廟貎長存烈士風仇國遺墟秋艸碧<lb/>
晉山殘黛晚霞紅存孤事重功何偉食報恩深祀不窮<lb/>
况有英靈彰嵗禱髙名千古播寰中<lb/>
<pb n="KR2k0049_WYG_224-48b"/>
　　固闗<lb/>
道旁松火映溪紅夜度層闗月正中老興豈縁横槊在<lb/>
少年誰與棄繻同河山表裏連三晉燕趙襟喉控七雄<lb/>
聖代乾坤皆一統詩書何地不帡幪<lb/>
　　過固闗教場<lb/>
壇下貔貅擁鐵衣陣前魚鳥列戎機京營習戰時三閱<lb/>
畿衛分番嵗一歸共道聖謨非黷武元知兵事本防微<lb/>
遥聞玉輦猶廵幸邊塞應無羽檄飛<lb/>
<pb n="KR2k0049_WYG_224-49a"/>
　　瀑布泉二首<lb/>
翠巖懸溜俯溪干背疊冰花雲未殘石乳香颭雲液潤<lb/>
珠簾光映水晶寒濯清應取塵無染飲淡元知性所安<lb/>
焉得結茅常近此杖藜携酒日相㸔<lb/>
岡頭形勝接綿山為愛懸泉數往還石乳下通滄海底<lb/>
浪花髙疊翠峰間千尋岣嶁留仙蹟一掬清泠解病顔<lb/>
四十年來覊俗駕水邊贏得老來閒<lb/>
　　老君堂<lb/>
<pb n="KR2k0049_WYG_224-49b"/>
洞門髙挹綿川勝杖履重來嵗屢更雲淨九霄㸔月色<lb/>
風廻千嶂聽松聲山人解送淵眀酒羽客能吹子晉笙<lb/>
三十六天知逺近仙蹤吾欲訪寰瀛<lb/>
　　張果老洞二首<lb/>
洞門髙掩十三天千丈雲梯上下連祇為名山長覽勝<lb/>
却如平地可登仙石幢經古重題字丹竈灰存不記年<lb/>
綿水承天皆洞府崆峒須問廣成篇<lb/>
翠微仙洞接嵯峨石牖平開映薜蘿沙水有痕懸疊浪<lb/>
<pb n="KR2k0049_WYG_224-50a"/>
海田無變結盤渦從知天巧非雕刻定藉神功與䕶呵<lb/>
願得壺中留日月采真長和白雲歌<lb/>
　　水簾洞<lb/>
石圍沙堰緑渠開萬斛泉源出地來引岸田園資灌溉<lb/>
傍山林壑映瀠洄蘭亭蹔擬流觴去汾水還思鼓棹廻<lb/>
共說仙蹤多古洞猶聞夜夜響風雷<lb/>
　　觀綿水<lb/>
西嶺寒流繞澗斜離離石子帶晴沙窮源不覺縁溪逺<lb/>
<pb n="KR2k0049_WYG_224-50b"/>
覽勝何妨問路差松塢盡時還列柵桃源深處可移家<lb/>
臨風翻出清商調漫把湘絃聽伯牙<lb/>
　　飲甕山東澗泉<lb/>
泠泠一勺浄塵心絶愛幽泉出澗潯敢謂微涓裨海渤<lb/>
秖宜清賞助雲林光分螮蝀涵空逺湍激珊瑚挿地深<lb/>
欲聽瀟湘水雲曲朱絃何䖏訪知音<lb/>
　　蒙山煙雨<lb/>
俯瞰荒原一掌中亂山迢遞走西東路盤絶頂羊腸險<lb/>
<pb n="KR2k0049_WYG_224-51a"/>
勢壓層城虎踞雄冉冉輕烟浮逺碧霏霏零雨下空濛<lb/>
髙虚合是神靈地父老年年祀禮同<lb/>
　　沾水拖藍<lb/>
一派漣漪出逺嵐山光雲影共拖藍春深欲染雲衣浄<lb/>
夜乆微將月鏡涵清别涇流同渭水碧分江派比湘潭<lb/>
舊時縣治今何在雉堞茫茫野草毿<lb/>
　　古寺園林<lb/>
松嶺南連鐵佛東園林深擁梵王宫寒霜不入空門界<lb/>
<pb n="KR2k0049_WYG_224-51b"/>
靈氣常浮法相中花曉客來鐘啟户月眀僧語雀驚叢<lb/>
金山玉帶誰相贈却笑機鋒我未通<lb/>
　　洪水池塘<lb/>
白雲芳草寺門前舊斸寒塘定㡬年靈液有春長浸地<lb/>
碧泓無影逺涵天居存刼火迷空界路失仙源化福田<lb/>
多病不禁塵土甚更扵何䖏問温泉<lb/>
　　石馬寒雲<lb/>
沾嶺南來是此峰峰頭雲氣護寒冬天低逺岫林俱暝<lb/>
<pb n="KR2k0049_WYG_224-52a"/>
日墮隂崖雪半封千古按圖空作馬萬年為瑞合從龍<lb/>
因占趙地如牛象一統河山豈易逢<lb/>
　　昔陽花木<lb/>
三千花界路茫茫異種人傳自昔陽春入錦幃分五色<lb/>
香飜羅袖引成行嬌容笑日如傾國妙舞隨風各擅塲<lb/>
誰向洛陽誇獨盛舊時臺榭已荒凉<lb/>
　　松峰積雪<lb/>
路繞危峰不易登萬松盤亘石峻嶒深巖慣積三冬雪<lb/>
<pb n="KR2k0049_WYG_224-52b"/>
隂壑猶餘六月冰寒結頽雲飛不起凍穿垂溜濕還凝<lb/>
朝來困暑心如渴欲藉泠瀼散鬰蒸<lb/>
　　皐落竒峰<lb/>
巃嵸峰勢出雲中皐落城荒舊堞空上黨地分西晉險<lb/>
太行山據北方雄曽知勝蹟鍾靈氣可是竒形入化工<lb/>
回首故園剛數里放歌懐古意何窮<lb/>
　　鳯凰山<lb/>
霜樹驚飈亂葉飛北山幽逕路霏微力辭鈞鼎章頻上<lb/>
<pb n="KR2k0049_WYG_224-53a"/>
心切雲林詔許歸四座黄花酬令節千巖翠靄映斜暉<lb/>
登臨處處堪行樂西華陳摶早拂衣<lb/>
　　神掌窊<lb/>
沙壑西來樹草幽采真端為碧山逰巖㘭恠石亭亭立<lb/>
澗口鳴泉决决流晴日况非三不出晚年偏得四宜休<lb/>
煙霞夢覺尋詩䖏醉搦霜毫縱逺眸<lb/>
　　蒙山<lb/>
雨過花香落澗泥逺尋樵徑記還迷吟躋絶巘開蒼霧<lb/>
<pb n="KR2k0049_WYG_224-53b"/>
笑倚危槎拂翠霓下界俯㸔千壑逈半空遥指萬山低<lb/>
紛紛塵世何為者忙逐昏鴉共曉雞<lb/>
　　逰䝉山次郭伯瞻韻<lb/>
澗谷盤迴帶<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>峋直從飛磴跨蒼旻雲驅野色千騣馬<lb/>
峰疊晴光萬角麟雄飲詎知樽有盡㨗才誰說句無神<lb/>
鏡湖一曲皆君賜髙尚何如賀季真<lb/>
　　沾山<lb/>
繞溪蘭芷伴鷗鳬沾嶺重來夢寐俱上黨舊傳分野志<lb/>
<pb n="KR2k0049_WYG_224-54a"/>
清漳新閲濬川圖濯纓調古三秋和乗楯功髙萬世須<lb/>
山畔羣山多恠石何人重向海東驅<lb/>
　　仙人谼<lb/>
絶澗山橋第一谼兩崖峰勢突髙空雲根塞洞稀人跡<lb/>
石竅通天詫鬼工一注幽泉鳴淅瀝九華靈樹鬱菁䓤<lb/>
山鄉勝蹟多如許可是登臨一老翁<lb/>
　　沾嶺觀清漳<lb/>
鰲峰千疊到平林突出招提擁翠岑花雨夜空天水色<lb/>
<pb n="KR2k0049_WYG_224-54b"/>
松風時送海潮音山中芳艸春長換世上紅塵老不侵<lb/>
却笑禪棲非我事謝公餘興在登臨<lb/>
　　陡泉山<lb/>
石磴參差路頗艱女郎祠在翠微間攀林絶巘清秋逈<lb/>
萬壑空山白晝閒仙駕鹿騑常濯濯靈泓泉響自潺潺<lb/>
一鄉勝蹟堪留咏髙視乾坤豁醉顔<lb/>
　　峩尖山<lb/>
東嶠尋真興未厭振衣還上北峰尖曽知物外閒行好<lb/>
<pb n="KR2k0049_WYG_224-55a"/>
敢謂寰中樂事兼紅葉繞林秋欲變蒼霞滿地嵗將淹<lb/>
飛揚心擬崑崙望得句時時一撚髯<lb/>
　　石尖山<lb/>
遺世髙情老不厭東西踏徧兩峩尖名山百里覽應盡<lb/>
勝具㡬人能許兼西隴詩材尋李白南州賦手夢江淹<lb/>
華巾鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>無拘束坐愛臨風拂醉髯<lb/>
　　秦山<lb/>
嫩黄柔緑點園英始信東風不世情行處好山容我隐<lb/>
<pb n="KR2k0049_WYG_224-55b"/>
釀來新酒為君傾穿溪决决㸔冰泮出谷嚶嚶聽鳥鳴<lb/>
獨念郊原方憫旱何時霖雨慰蒼生<lb/>
　　松子嶺别王虎谷<lb/>
路繞千岩一葢行采風兼慰故人情詩名乆駕唐錢起<lb/>
賦體争傳漢馬卿道在乾坤煩指授事闗今古費商評<lb/>
片時隂晦愁休劇佇㸔雲開萬里晴<lb/>
　　重嶺<lb/>
路入青㝠有洞天土花雲壘不知年閒心蹔向此中定<lb/>
<pb n="KR2k0049_WYG_224-56a"/>
勝事空扵方外傳淺水苔痕驚過鹿幽林樹影聽鳴蟬<lb/>
題詩却憶王摩詰圖盡何須詫輞川<lb/>
　　鶴度嶺<lb/>
丹梯平歩立青霄列席崔嵬酒易消萬象俯㸔堆衆皺<lb/>
九霄髙擁散羣囂雲根狀𩔖浮圖逈石乳香隨沆瀣遥<lb/>
更指西南佳勝處太行空翠接中條<lb/>
　　錦繡峰<lb/>
籃輿到處且夷猶意在㸔山豈好逰被盡烟霞輕綺服<lb/>
<pb n="KR2k0049_WYG_224-56b"/>
飽餘丘壑厭珍羞人言勝具誰能及我訝豪吟老未休<lb/>
踏盡太行三百里化工隨地有丹丘<lb/>
　　嶂石岩<lb/>
踏盡林巒千萬重日斜溪寺響疏鐘舊逰翻笑入山淺<lb/>
佳興非縁對酒濃天接太行多爽氣雲開皐落見竒峰<lb/>
巉岩巨壁髙千丈欲究鴻濛鬼斧蹤<lb/>
　　清漳水<lb/>
海經泉品載清漳親取靈淵一勺嘗𤣥圃未傳飡玉法<lb/>
<pb n="KR2k0049_WYG_224-57a"/>
滄浪先聽濯纓章源分渭水秦天逺派入湘流楚地長<lb/>
欲借鳴琴翻雅調空山猿鶴應宫商<lb/>
　　武安王祠<lb/>
藻梲簷楹敞殿庭古來神將㡬圖形吞吳㑹見江濤小<lb/>
興漢安知國祚零三晉河山傳氣概八荒霖雨布威靈<lb/>
樂平况是鄉邦地頌美須鑱石上銘<lb/>
　　三郎祠<lb/>
岱嶽分祠出縣東山川環繞據髙空神名誰紀三郎異<lb/>
<pb n="KR2k0049_WYG_224-57b"/>
鄉俗争傳百姓同賸有風雲驅嵗疫固宜香火祝年豐<lb/>
勒詩聊爾酬靈貺曾梦竒方授病中<lb/>
　　狐突祠<lb/>
晉家争立釁誰開霸業中衰未可迴諸子為君從患難<lb/>
當時謀國總賢才丹青遺像忠魂在香火空山祀典來<lb/>
自古英雄常死節不須重起後人哀<lb/>
　　水神祠<lb/>
開盡林霏逺眺眀翠微深處有泉聲斜穿澗艸孤村出<lb/>
<pb n="KR2k0049_WYG_224-58a"/>
俯映溪田十里平勝地合教神作主舊祠猶記水為名<lb/>
吾家正與西峰接祗少滄浪一段清<lb/>
　　臺泉寺<lb/>
北尋蘭若路逶迤左右峰巒夾兩頥燕汚袈裟僧定後<lb/>
龍收烟霧客歸時旌幢舊塔三生供香火空山百代遺<lb/>
笑我晚年方一到旋披蒼蘚為留詩<lb/>
　　南□頭寺<lb/>
亘嶺羊腸曲曲行千岩空翠濕衣輕花宫獨占兹山勝<lb/>
<pb n="KR2k0049_WYG_224-58b"/>
苔碣猶傳異代名地逈星辰當户轉林疏雲霧隔牕生<lb/>
炎曦正午悠然坐識得空門任夏情<lb/>
　　重興寺二首<lb/>
石殿髙寒敞不扃盡簷疏響度風鈴烟横薄暮千峰紫<lb/>
雨落荒郊百草青花氣入簾詩句得松聲驚枕夢魂醒<lb/>
禪房寂寂更深後猶有山僧夜誦經<lb/>
緑樹蒼蒼帶暝烟坐來山雨思泠然諸廊繞砌疑無地<lb/>
一刹臨崖别有天石迴静聞殘溜下塢深時見懶雲眠<lb/>
<pb n="KR2k0049_WYG_224-59a"/>
真成杜老龍門宿却笑塵心未悟禪<lb/>
　　園林寺<lb/>
逶迤石徑逐溪行說著登臨便有情出壑疏松含曉翠<lb/>
隔花啼鳥試春聲山深車馬應稀跡寺古園林剰得名<lb/>
村老道旁休跪送向來吾已謝冠纓<lb/>
　　石門寺<lb/>
山為屏障石為門中有招提數畝園霞嶺南通仙客觀<lb/>
桃居東接里人村田荒租税貧能辦殿古焚修業尚存<lb/>
<pb n="KR2k0049_WYG_224-59b"/>
童丱經過今白首相逢老衲與重論<lb/>
　　趙壁寺<lb/>
百尺臺空磴繞雲殿門香氣挹清薫幽僧病綰青藜杖<lb/>
豪客閒書白練裙花逺磬聲經午歇山深林響入秋聞<lb/>
吟韀莫訝遲歸去寳地靈蹤與世分<lb/>
　　玉泉寺<lb/>
蘭若泉開錫杖飛山僧多具木綿衣琮琤石罅鳴春漏<lb/>
藻繪珠林炫晝輝空界塵消花品浄陽坡地暖葯苗肥<lb/>
<pb n="KR2k0049_WYG_224-60a"/>
幽居却愛迯禪意盡日閒吟未肯歸<lb/>
　　石馬寺<lb/>
雲深山徑失西東近逺川原霧靄中天接空門塵不到<lb/>
雲生古洞氣還通竒逰頗解坡仙樂遐想猶存謝傳風<lb/>
欲向禪堂求悟水誰將浴具焙薫籠<lb/>
　　沾嶺夀聖寺<lb/>
沾麓禪宫似少林左環青翠右丹岑空堦暖霧薫花氣<lb/>
香殿微風引梵音枕上藤蘿堪自樂城中租税免相侵<lb/>
<pb n="KR2k0049_WYG_224-60b"/>
懸車已遂㸔山興一嵗須教一度臨<lb/>
　　題中鎮廟古松<lb/>
青幢紛映海霞紅屈鐵髙枝盡向東疑合蛟龍垂澗雨<lb/>
愛聞笙籟響天風層雲上麗鸞應宿厚土中盤草自豐<lb/>
况是神眀扶正直茯苓千嵗問長終<lb/>
　　霍嶽<lb/>
翠岑丹壁費躋攀冀域當為第一山千古巨鰲扛地軸<lb/>
九霄𤣥豹托天闗河汾俯視灣環外嵩華平臨伯仲間<lb/>
<pb n="KR2k0049_WYG_224-61a"/>
共祝豐年答神貺春來霖雨徧區寰<lb/>
　　逰冠山　　　　　　　　　　　王　瓊<lb/>
冠山突兀峙城西聣傲多時思轉迷儼與榆闗増壯觀<lb/>
故為髙士作幽棲緬懐先哲尋遺址徧拂雕牆覓舊題<lb/>
最愛老僧無箇事溪邊閒洗種花泥<lb/>
　　經太安驛<lb/>
馬頭疏雨共輕烟秋色冥冥草樹連世事百年如蟻鬬<lb/>
化機終日擬丸旋昌黎學術能扶主裴度功名解僃邊<lb/>
<pb n="KR2k0049_WYG_224-61b"/>
自歎斯文當後進敢將踪跡問前賢<lb/>
　　墨磴遇雨飲李進士莊　　　　　王雲鳯<lb/>
笑傲深村掛薜蘿西來雲氣忽滂沱當牕翠竹無妨坐<lb/>
把酒青山欲放歌閉户經年何所事杖藜今日此中過<lb/>
英雄莫負經時手老我功名志已磨<lb/>
　　合山竒泉<hi>懿濟聖母四月四日誕辰故云</hi>
四月清和雨霽時來擕父老拜神祠簷前燕雀多新壘<lb/>
橋畔松楸只故枝環抱東西南璧合周廻三十六峰竒<lb/>
<pb n="KR2k0049_WYG_224-62a"/>
靈泉突兀經今古旋渴旋流誰使為<lb/>
　　書隴州故闗廵檢司壁<hi>先祖贈大司農公諱義成化二年任此</hi>
泉聲樹色擁行車問到闗頭無主家故事尚傳當日叟<lb/>
近年初改舊時衙前山鸚鵡何言語别院梧桐㡬嵗華<lb/>
塚上有松今已拱不堪揮淚夕陽斜<lb/>
　　玉峰山偶題　　　　　　　　　韓　文<lb/>
不到仙家十五年可人風景尚依然半岩花語龍歸洞<lb/>
滿地松雲鶴避烟近水丹崖常得月凌空畫閣欲参天<lb/>
<pb n="KR2k0049_WYG_224-62b"/>
賞懐未了登臨興歸騎斜陽懶著鞭<lb/>
　　鼓堆　　　　　　　　　　　　楊一清<lb/>
躡磴迴岡幽復幽陵晨颯爽𩔖新秋背岩茅屋烟初動<lb/>
過雨沙田秫自稠雙竇飛泉珠氣合千章巍樹翠雲浮<lb/>
清狂謝朓仍豪興竟日追陪髙適逰<lb/>
　　臨汾懐古　　　　　　　　　　王好問<lb/>
河山寂寞古原空劍璽消沉漢業終簫鼓只今惟逝水<lb/>
樓船不見自秋風征鴻影沒浮雲外寒杵聲微逺樹中<lb/>
<pb n="KR2k0049_WYG_224-63a"/>
無那興亡起惆悵夕陽衰草恨何窮<lb/>
　　武侯廟　　　　　　　　　　　王　紱<lb/>
忠義分眀兩出師令人讀罷想當時躬耕本亦巢由志<lb/>
襟抱聊將管樂期魚水一時心已惬風雲八陣石難移<lb/>
長星不使營前墜禮樂重興未可知<lb/>
　　送胡良弼太守還雲中　　　　　劉　龍<lb/>
屈指元州十五春曾扵公署挹清塵一燈深夜花頻落<lb/>
兩屐新晴草未勻此日潁川堪入傳當時工部已驚人<lb/>
<pb n="KR2k0049_WYG_224-63b"/>
莫辭更踏闗山月㑹有徴書下紫宸<lb/>
　　星軺驛和于少保韻<lb/>
太行不與衆山齊萬壑千岩入望迷未暇日邊論逺近<lb/>
只從天下定髙低旌旗影拂閒雲度鼔吹聲兼好鳥啼<lb/>
少保經行今㡬載細磨碑蘚認留題<lb/>
　　狼車村謁孔廟<lb/>
孔轍曽聞返太行周流原未到吾鄉犢誅早已聞河上<lb/>
䑕立空傳在道傍頼有山河雄表裏更憑風俗擅虞唐<lb/>
<pb n="KR2k0049_WYG_224-64a"/>
今逢四海同文日古廟丹青自夕陽<lb/>
　　國士橋懐古<lb/>
六卿分晉嵗華遥古跡猶存國士橋流水落花愁尚在<lb/>
夕陽衰草恨難消伯夷恥食周王粟仲父還登小白朝<lb/>
萬古人心此忠義汗青留取姓名標<lb/>
　　漳江春渡<hi>水在邑城東環抱而流春時清淺可渡河東村落往來城市渡者甚衆</hi>
漳水南來抱邑城春風淡蕩雨初晴樹蔵茅屋諸村近<lb/>
橋接苔磯獨木成舉網有時逢巨口烹茶隨處汲深清<lb/>
<pb n="KR2k0049_WYG_224-64b"/>
詩人不盡尋芳興㡬度滄浪詠濯纓<lb/>
　　韓山獨秀<hi>韓山在邑城北有峰秀出諸山之表欝然隂森暑中望之輙有寒色</hi>
髙山城北聳竒觀五月逰人怯曉寒古木隂森迷嵗月<lb/>
浮雲重叠擁峰巒半空仙梵蔵幽寺百丈泉紳㵼碧湍<lb/>
焉得思如摩詰手細將形勝寫毫端<lb/>
　　仙堂舊隐<hi>仙堂山在邑城東北舊傳有修真之士隐居于此後以仙去今古寺猶存</hi>
髙士當年不可求白雲無恙水長流桃源路杳應難問<lb/>
蓬島春深是勝逰已分烟霞成痼疾肯將霖雨慰深憂<lb/>
<pb n="KR2k0049_WYG_224-65a"/>
蒼松翠栢遮天日獨傲人間萬户侯<lb/>
　　凉樓勝觀<hi>元將戍兵于此嘗起樓避暑後人因為廟祀之每二月勝㑹逺近咸集</hi>
聞道前朝避暑樓林塘五月已驚秋千村樹色髙低出<lb/>
四面嵐光逺近浮世代暗催人老去繁華都逐水東流<lb/>
空餘廟古丹青在簫鼓春風擁道周<lb/>
　　獅山晚照<hi>邑西有九流山有峰聳出如獅子狀夕陽返照宛有生態真偉觀也</hi>
百戰威雄未有獅山形相似更為竒來從異域行應倦<lb/>
卧向中原去却遲萬古風雲常守護千林虎豹盡驚疑<lb/>
<pb n="KR2k0049_WYG_224-65b"/>
夕陽返照渾如畫此景真成造物私<lb/>
　　寳峰晴雪<hi>紫岩山有古寺曰寳峰與晉虒祁宫址相近雪霽紫氣輝映景尤眀麗</hi>
招提西望鬰崔嵬雪後俄逢霽景開杖月老僧歸玉宇<lb/>
隨風清梵下瑤臺氤氲瑞氣催詩句灩㶑晴光入酒杯<lb/>
咫尺虒祁遺址在㡬番登眺重徘徊<lb/>
　　甘泉潄玉<hi>城西有甘泉村甘泉湧出琤琤然若玉佩之聲最為甘美可愛</hi>
滚滚源頭潄玉泉烟村西畔石橋邊應隨碧澗浮鷗鷺<lb/>
不與紅塵競管絃長夜園林添秀潤暮春童冠鬬清便<lb/>
<pb n="KR2k0049_WYG_224-66a"/>
為霖㑹待風雲起真與蒼生解倒懸<lb/>
　　王晉溪太宰卜築扵晉祠水邊甚為佳勝乃自綏<lb/>
　　　徳謫所以書來乞詩自謂兒軰近為我營一佚<lb/>
　　　老之所池舘之間賸植花竹稲畦滿沚烟汀雪<lb/>
　　　瀨彌漫極目頗得秀潤閒雅之趣乃叠韻以四<lb/>
　　　律復之<lb/>
晉水溪頭冢宰家獨將風物占年華舟航利渉空横渡<lb/>
霖雨功成不受誇千頃雪翻彭澤稲一川霞散洛陽花<lb/>
<pb n="KR2k0049_WYG_224-66b"/>
何當起作天河水再為蒼生洗怨嗟<lb/>
㡬時投刺晉公家遥望龍門髪已華表裏河山空入夢<lb/>
神仙池舘漫多誇門前鷗鷺尋常客鏡裏菱荷次第花<lb/>
是說白頭猶紫塞中原懸望四夷嗟<lb/>
故鄉門第是通家京國交逰有嵗華宴罷更留常至醉<lb/>
詩成頻讀誤蒙誇秦闗夜月三年笛渭水春風㡬度花<lb/>
何日與公更秉燭側身西望轉長嗟<lb/>
晉溪原是大方家潤色皇猷國有華十筞河汾從古重<lb/>
<pb n="KR2k0049_WYG_224-67a"/>
一篇滕閣至今誇地靈慣産庭前玉天巧能開筆上花<lb/>
為報故園歌舞地便㸔旌斾莫興嗟<lb/>
　　逰寳峰寺<lb/>
擕酒尋芳入翠微醉中乗興却忘歸山川有約専相待<lb/>
嵗月無情欲似飛村市逺張楊栁幕柴門斜掛薜蘿衣<lb/>
江湖廊廟平生事憂樂闗心總不違<lb/>
寺下清溪碧玉流寺前髙閣紫烟浮鶯聲似逐韶光老<lb/>
花事閒生客子愁上黨地靈雄宇宙虒祁宫古屬春秋<lb/>
<pb n="KR2k0049_WYG_224-67b"/>
遥㸔蘭若斜陽外不惜捫蘿到上頭<lb/>
㡬年逰徧江南寺北望江山憶寳峰千仭紫岩金豔豔<lb/>
一溪漳水玉溶溶登臨陡覺風雲集唱和多勞故黨從<lb/>
投老忘機隨去住得扵雲境寄塵蹤<lb/>
紫石為岩寳作基凌霄千仭重華夷地當衝要山偏好<lb/>
寺占清幽水自竒訪勝欲追滕閣記留題疑是輞川詩<lb/>
不應地主歸來晚惱得春風拂鬂絲<lb/>
一春長苦雨霏微雨霽尋春春欲歸葉底㡬聲山鳥㺯<lb/>
<pb n="KR2k0049_WYG_224-68a"/>
風前無數野花飛觴傳流水頻移榻杖倚髙岡獨振衣<lb/>
林下無人真謾語閒情乆與世相違<lb/>
塵纓蹔解濯漳流寳刹樓臺上下浮玉勒同逰真可樂<lb/>
金樽長滿復何愁沙汀睡鴨將臨夏麥隴蔵鴉定有秋<lb/>
四十年來重到此旁人應笑雪盈頭<lb/>
寳峰寺在紫岩頂知是蓬萊第一峰殿古栢叢風瑟瑟<lb/>
庭空花影月溶溶韶華付與閒身管樂事應教造物從<lb/>
欲向江南問消息㡬人逰賞繼吾蹤<lb/>
<pb n="KR2k0049_WYG_224-68b"/>
　　寄王内泉曲莊　　　　　　　　文徴眀<lb/>
五原南下勢迴環汾晉風烟萃此間見說名園依緑水<lb/>
還聞别墅占青山春風把酒隨花發落日凭欄任鳥還<lb/>
隂茂濯清幽興足儘輸髙士百年閒<lb/>
　　南峪雨後取道上五臺　　　　　陸　深<lb/>
六月蕭然似晚秋登髙重整木綿裘即㸔滿澗泉初出<lb/>
知是前岩雨乍收碧嶂旋隨孤鳥沒白雲長傍古松留<lb/>
幽芳一路無人采何處三山更十洲<lb/>
<pb n="KR2k0049_WYG_224-69a"/>
　　入臺<lb/>
山水情多不自由白頭終作五臺逰萬重雲樹髙低出<lb/>
千里滹沱背面流絶頂祇疑天北極朝陽初見海東頭<lb/>
共傳此是清凉地為洗煩心盡日留<lb/>
　　逰五臺<lb/>
五雲常覆五臺端天近清都特地寒澗道千年冰未化<lb/>
林梢一夜雨初乾黄河紫塞依依見碧殿朱樓面面㸔<lb/>
萬壑千岩青未了更從髙處望長安<lb/>
<pb n="KR2k0049_WYG_224-69b"/>
　　宿顯通寺<lb/>
一榻空齋卧白雲青燈微雨夜初分無縁十日慚凡骨<lb/>
有夢三台繞聖君别院雞催山月吐迴廊魚咽澗風聞<lb/>
青山亦是人間世自覺悠然隔世氛<lb/>
　　竹林寺擬宿<lb/>
未有長歌行路難青山最愛雨中㸔圖書蹔許淹塵榻<lb/>
蔬蕨先教具午飡碧樹洗空千澗出白雲封滿萬松寒<lb/>
天留再宿清凉地眀日溪南十八盤<lb/>
<pb n="KR2k0049_WYG_224-70a"/>
　　清凉口<lb/>
炙手薫心事已多曉凉來撫石盤陀不争可受千人坐<lb/>
無事應須百遍過初日射林光歴亂懶雲將雨濕嵳峨<lb/>
夜深或有騎牛到堪和南山扣角歌<lb/>
　　髙嶺書院<lb/>
石梯隨歩與雲升又是青山第幾層望到只疑天更近<lb/>
興來惟有斗堪憑嶺頭日日開昏曉洞口詩書感廢興<lb/>
一自文翁歸蜀後手扶風教有誰能<lb/>
<pb n="KR2k0049_WYG_224-70b"/>
　　出使雲中作　　　　　　　　　李夢陽<lb/>
黄河水繞漢邊牆河上秋風鴈㡬行客子過壕追野馬<lb/>
將軍韜箭射天狼黄塵古渡迷飛輓白月横空冷戰場<lb/>
聞道朔方多勇畧只今誰是郭汾陽<lb/>
　　聞官軍破青羊山賊志喜二首<lb/>
狂賊憑陵起潞城直勞宵旰遣天兵健兒淇上元難敵<lb/>
猛士偏頭舊擅名三路夾攻師已㨗兩藩休息恨初平<lb/>
南行老我還髙枕桑梓春風草木生<lb/>
<pb n="KR2k0049_WYG_224-71a"/>
㨗音馳報九重城一日河山頓解兵地險始知攻有筞<lb/>
王師誰道出無名廟堂憂可寛西顧閭里歡應頌太平<lb/>
聞報正逢開盛宴衰顔帶酒欲春生<lb/>
　　夏都諫勘鄴潞之戰恵見憶之作寄答<lb/>
廿年不入紫宸朝白髪猶能伴野樵敢向驊騮争道路<lb/>
固知鵬鶚自雲霄狂歌見月時呼酒懶性臨風欲棄瓢<lb/>
寄與昔逰青瑣客嶺雲溪雪記同招<lb/>
焚草常懐杜拾遺從容退食梧垣遲人當名世汝其軰<lb/>
<pb n="KR2k0049_WYG_224-71b"/>
國有中興今固時衰年丘園合潦倒大業竹帛能留垂<lb/>
迢迢故人寸心在日日苦吟雙鬂知<lb/>
侍臣斧鉞雲中下山寨冰霜戰後行穽腦乍攀黎賊路<lb/>
石門重覽鄂王營中興崖石元留頌成算朝廷敢論兵<lb/>
試向絶巔㸔大海年來波為聖人平<lb/>
岧嶤上黨接壺闗杖鉞冬行歴萬山巖凍雪埋擒虎窟<lb/>
壑腥雲嫋斫龍灣嶃巉路透漁樵入薈蔚林清烏雀還<lb/>
為問登髙能賦者霜毫㡬掃白雲間<lb/>
<pb n="KR2k0049_WYG_224-72a"/>
　　吉州道中　　　　　　　　　　楊文卿<lb/>
傍崖桑棗未成林障日峰巒每送隂石解鈎衣縁有角<lb/>
雲能礙日豈無心笙簫韻落清溪淺蹊逕香迷宿草深<lb/>
到處驚魂常戒險偶然適意便成吟<lb/>
　　陽城南望　　　　　　　　　　馬汝驥<lb/>
析城王屋萬峰巒直接仙人白石壇古洞風雲揺錦障<lb/>
名岩日月抱金丹帶分河濟懸相映襟合嵩邙欝自盤<lb/>
不得探竒揮短賦徒懐卜勝挂髙冠<lb/>
<pb n="KR2k0049_WYG_224-72b"/>
　　登河東書院書樓和韻二首　　　吕　柟<lb/>
謫宦條隂借地幽西風暮雨日登樓慢披黄巻懐𤣥晏<lb/>
忽對青山欲白頭石樹猶新霜後葉山禽乆報院中秋<lb/>
當年建置心何壯地是虞鄉與夏州<lb/>
離城十里地清幽南對中條起玉樓墳典以來俱頓足<lb/>
海山何處可尋頭日斜仄徑縁新雪花暗東籬感舊秋<lb/>
此計讀書鬚半白無材猶愧佐名州<lb/>
　　謁諫議大夫陽公祠　　　　　　陳鳯梧<lb/>
<pb n="KR2k0049_WYG_224-73a"/>
遺像堂堂拜亢宗千年諫議尚休風山川舊隐絃歌地<lb/>
松栢新圍爼豆宫忠孝諸生眀有訓催科百姓獨無功<lb/>
道州亦有遺祠在南北瞻依兩度同<lb/>
　　謁傅岩祠二首<lb/>
中條山麓大河陽商相巍巍有寢堂一代良臣真帝賚<lb/>
三年思道本謙光已紓霖雨蒼生望尚憶鹽梅鼎鼐香<lb/>
治學兩篇垂訓典直將遺緒接虞唐<lb/>
晚風秋雨濕征衫下馬祠前謁傅嵒版築一時留隐迹<lb/>
<pb n="KR2k0049_WYG_224-73b"/>
尾箕千古仰臺銜眀良相感應非偶賢聖初興自不凡<lb/>
何日重來瞻貎像欲將嵗月紀巉岩<lb/>
　　沙市監鎮司馬公<hi>夢求</hi>　　　　　劉麟瑞<lb/>
荆水滔滔百尺渾邇來淺縮漫潺湲木城聨岸風輪吼<lb/>
沙磧屯雲火炬燔效死小臣懐緑綬偷生大閫媿朱轓<lb/>
下官名姓君知否涑水先生七世孫<lb/>
　　元遺山　　　　　　　　　　　党承志<lb/>
元子文章足壯觀不教簪筆在金鑾憂來劉向歸休早<lb/>
<pb n="KR2k0049_WYG_224-74a"/>
老去馮唐際㑹難野史亭荒無瓦礫中州集在重琅玕<lb/>
先生有句猶能道盛世何曽有稗官<lb/>
　　河中形勝　　　　　　　　　　楊　博<lb/>
秦晉相望雞犬聞黄河一派就中分西連仙掌眀初日<lb/>
北接龍門起暮雲五老峰前猿自語二賢祠畔鹿為羣<lb/>
琴堂故跡依然在千古髙風仰舜薫<lb/>
　　稷山　　　　　　　　　　　　喻　時<lb/>
飛沙凌亂撲征帷朔氣遥連白虎旗水急漁船留凍浦<lb/>
<pb n="KR2k0049_WYG_224-74b"/>
山空獵網掛寒籬觀風只到羲和塚訪古還過后稷祠<lb/>
聞說單于侵内郡將星不見使人悲<lb/>
　　青石槽<lb/>
秋風虞坂小蓬萊汗漫清魂飛九垓孤勢却成三晉險<lb/>
削痕争道五丁開路從缺嶼連如斷人在廻崖去若來<lb/>
魏豹城南渾漫興巫咸臺頂白雲堆<lb/>
　　坐見闕樓對中條山漫述<lb/>
小樓斜日已髙舂坐對條山寳氣重白霧逺迷金粟洞<lb/>
<pb n="KR2k0049_WYG_224-75a"/>
層雲平起玉霄峰唐虞城闕連青靄秦晉池臺沒紫茸<lb/>
安得仙人九節杖飛凌絶頂拾芙蓉<lb/>
　　雪晴瞰瑞亭<lb/>
掃雪探春入洞天蓬萊佳處碧雲懸珠林光射七星石<lb/>
玉澗聲飛五色泉鳥近逰人過别嶼猿依樵子嘯平阡<lb/>
塵勞偷得須㬰暇溟海空思鶴上仙<lb/>
　　謁北嶽廟　　　　　　　　　　王世貞<lb/>
祠壇縹緲遏雲孤肸蠁英靈颯有無象應星辰天北極<lb/>
<pb n="KR2k0049_WYG_224-75b"/>
氣蟠龍虎帝神都羞從禪代論金檢喜向侯邦乞寳符<lb/>
混闢將何酬聖主祁連不遣祭休屠<lb/>
　　送周郎中守大同<lb/>
誰言春色漢闗窮漢使乗春有畫熊為問馮唐淹省署<lb/>
何如魏尚守雲中嚴城月静千烽出嘯閣風迴萬馬空<lb/>
保障自來眀主意不須長劍掃崆峒<lb/>
　　送張比部募兵山西<lb/>
九月連烽愁太隂徴兵六傳漢臣臨軍中蕩子隨都尉<lb/>
<pb n="KR2k0049_WYG_224-76a"/>
塞上孤兒備羽林豹帳雲鈐揮白羽虎符星檄散黄金<lb/>
自來三晉多豪傑投筆知君萬里心<lb/>
　　晉陽貢院試士作呈侍御饒公三首<lb/>
萬古人文禹甸開千山楩把建章材騰空雨挾龍門上<lb/>
躡景風從馬邑來彩筆祇應推晉問黄金端不讓燕臺<lb/>
共稱公子賢多客卓犖誰當五士才<lb/>
㦸門秋敞集名流决筞爭先第一籌地有飛黄空冀北<lb/>
天將東壁應并州千門綺月機初就百篚丸霜繭暗抽<lb/>
<pb n="KR2k0049_WYG_224-76b"/>
十五鄉書俱造士可無車馬錫諸侯<lb/>
棘堂清峻逼雲霞萬户蜂歸靜不譁書永角聲催具草<lb/>
夜䦨燈灺詫生花河東豈必無三鳯綿上寜容有一蛇<lb/>
聞道建賢今識玉連城須向國工誇<lb/>
　　九日登鎮樓小宴<lb/>
晉陽風色更重陽閣頫千巖萬木蒼白鴈不傳南國信<lb/>
黄花偏作後時香衰顛倚㡌難從落獨客傳茰轉自傷<lb/>
莫使牛山笑人在一尊聊學少年狂<lb/>
<pb n="KR2k0049_WYG_224-77a"/>
　　望五臺山初雪<lb/>
夜盡千峰紫更𤣥雪山俄覺曙來先青獅坐改文殊地<lb/>
玉蝀橋横大梵天㑹見九邊消戰色已從三晉兆豐年<lb/>
停鞭詫有陽春在無奈王猷興黯然<lb/>
　　娘子闗有泉穿大壑下勢雄甚味冽而甘冱冬不<lb/>
　　　冰居人頼之<lb/>
飛泉中㵼九闗開朔氣偏催萬壑雷噴玉髙從西極下<lb/>
擘崖雄自巨靈來地輸神瀵為湯沐石拂鈞天奏帝臺<lb/>
<pb n="KR2k0049_WYG_224-77b"/>
若語㑹心翻自笑羽書初過黒龍堆<lb/>
　　入太行遇風雨回望中原即景有述<lb/>
百盤天益孟門雄趙魏山川指掌中一柱雨繚穿落日<lb/>
千岩雲脚斷迴風黄龍倒挾河流上白馬俄驚練影空<lb/>
自是壯㳺尊馭在不將愁向阮車窮<lb/>
　　將入黄榆度水門峽最逶迤險絶處也<lb/>
峰排瀑掛峽垂傾日薄烟霏徑自生破險旌旗俄滅沒<lb/>
出幽天地頓崢嶸源桃欲問秦人隐細栁先屯漢將營<lb/>
<pb n="KR2k0049_WYG_224-78a"/>
慷慨不堪頻指㸃帝京南去是長城<lb/>
　　榆嶺峭壁際天中有懸泉如柱玉下滙巨澗<lb/>
飛泉坼漢瀉崔嵬倦馬驚逢首重回絶壁倒㸔銀綆墜<lb/>
髙空横散玉繩來闗竒汗雪長凌夏峽急崩雲自起雷<lb/>
一酌吾寜迯潁客即㸔汝豈住山才<lb/>
　　登黄榆最髙處一首<lb/>
太行無際碧天愁榆塞褰帷萬古收紫氣東盤滄海出<lb/>
黄河西抱漢闗流櫜鞬忽動雙鴻暝刁斗頻敲萬馬秋<lb/>
<pb n="KR2k0049_WYG_224-78b"/>
漢代到今仍列戍教人無頼說并州<lb/>
托御當年惜未同叱車今旦指秋空千峰競吐嵳峩日<lb/>
萬木長交慘淡風滴博髙疑唐舊戍虒祁逺是晉新宫<lb/>
亦知雷雨非全妬不遣人間句並雄<lb/>
　　登馬嶺闗口<lb/>
廻崖宛轉異晴昏片白浮空列戍尊一線地排為北戒<lb/>
雙輪天捧作中原蘋端噫氣千崖拆木杪蒸雲萬古屯<lb/>
我欲著書從此逝毋煩令尹候闗門<lb/>
<pb n="KR2k0049_WYG_224-79a"/>
　　登伏牛闗　　　　　　　　　　謝　榛<lb/>
伏牛形勝欝嶙峋二月風光客興新半嶺夕陽惟照雪<lb/>
千松寒色不知春天連山勢全雄晉地轉河流逺界秦<lb/>
寄語闗中㡬逰宦虞卿祇是著書人<lb/>
　　王屋道中<lb/>
勝克河中號令齊神兵入自太行西昏昏烟鎖天壇暗<lb/>
漠漠雲埋王屋低風軟却教冰泛水寒輕還使雪成泥<lb/>
行吟想像覃懐景多少梅花坼玉溪<lb/>
<pb n="KR2k0049_WYG_224-79b"/>
　　望雲中塞<lb/>
㡬年欲向塞門逰北度桑乾重旅愁畫角悲凉孤舘夜<lb/>
黄榆揺落九邊秋壯心未擲班生筆浪迹堪憐季子裘<lb/>
回首江湖任鷗鳥漫嗟華髪滯燕州<lb/>
　　汾隂祠懐古　　　　　　　　　張四維<lb/>
睢原廟宇枕汾涯想像前朝駐翠華不見龍斿屯檜栢<lb/>
尚餘龜碣卧塵沙野人采藻祠春燕漁子鳴榔起暮鴉<lb/>
今古山河千里目髙樓吟望對眀霞<lb/>
<pb n="KR2k0049_WYG_224-80a"/>
　　㳺靈泉寺　　　　　　　　　　王國光<lb/>
西來為訪密公廬錫杖遥飛定此居虎卧萬松幽徑入<lb/>
鶴盤雙樹法堂虚袈裟既下眀宗詔石篆還留表聖書<lb/>
徙倚禪牀人不去雨花臺畔夕陽餘<lb/>
　　予告歸入倒馬闗作　　　　　　蘇　祐<lb/>
南風吹雨傍闗來闗上千峰畫角哀老去尚憐金甲在<lb/>
生還重見玉門開鵾絃謾引思歸調虎節空慚上將才<lb/>
聖主恩深何以報車前部曲重徘徊<lb/>
<pb n="KR2k0049_WYG_224-80b"/>
　　萬卦山<lb/>
憶從開闢分竒偶誰謂歸連演帝農渭水自浮龍馬瑞<lb/>
汾涯原列卦爻峰四山叢薄搖蓍草三古遺編勒鼎鐘<lb/>
見說髙齋日相對欲隨杖履未從容<lb/>
　　李牧祠下眺望作<lb/>
泉源冰竇入春分鳥語花香遲客聞戍鼓寒沉龍塞月<lb/>
夕烽晴照雪山雲年來近野多戎壘時過迴陽幾鴈羣<lb/>
險絶頗憐今昔地莫教空説李將軍<lb/>
<pb n="KR2k0049_WYG_224-81a"/>
　　真宗行宫銘碑金人<lb/>
宋帝行宫汾水邊翠華想像杳風煙天書雲篆今何在<lb/>
玉檢金泥竟不傳伐石自鐫西祀日渡河翻恨北征年<lb/>
金人十二多零落雙立猶㸔輦道前<lb/>
　　太原懐古<lb/>
獨上山城思寂寥英雄千古恨難銷鳴蛙尚産居民竈<lb/>
驚馬空留義士橋齊洞僧歸雲冉冉漢宫人去雨瀟瀟<lb/>
堪憐此地多離亂莫向眀時負酒瓢<lb/>
<pb n="KR2k0049_WYG_224-81b"/>
　　戊寅中秋同諸友泛五姓湖宿延祚寺<lb/>
　　　　　　　　　　　　　　　　王崇古<lb/>
芳湖尚憶昔年㳺水色山光接素秋歸去幸逢金石友<lb/>
重來同泛木蘭舟白蓮一望能超悟緑酒頻斟頓解憂<lb/>
禪榻髙懸消永夜清風眀月共悠悠<lb/>
　　藐姑射山<lb/>
大谷名傳姑射山瓊宫仙宇隔塵寰澄潭<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>沆蛟龍窟<lb/>
秀嶺逶迤虎豹闗樹色晴連山色好鳥聲幽並水聲閒<lb/>
<pb n="KR2k0049_WYG_224-82a"/>
坐來蒼翠清人骨思向山靈一破顔<lb/>
　　十一月朔孝義道中　　　　　　髙叔嗣<lb/>
山城風物嵗將䦨行縣初因問俗安授厯漫驚違一載<lb/>
趨朝尚記逐千官煙鐘動闕天微曙火樹薫庭夜不寒<lb/>
乆忝恩私今始悟簿書催急驛程難<lb/>
　　禠亭聞邊事用李川甫韻李大梁人<lb/>
北來風火震邊州春興無聊客鬂愁得䘮此身真是馬<lb/>
姓名與世任為牛晴天亂雪吹空壑落日黄雲滿道周<lb/>
<pb n="KR2k0049_WYG_224-82b"/>
但有鄉心隨䖏似題詩人滿驛前樓<lb/>
　　雨後柏井同方體易<lb/>
疎舘餘晴片日暉隂移髙樹晚凉微自窺水檻人將老<lb/>
轉念山扉客未歸天畔綵虹臨户映風迴白雨過村稀<lb/>
荒庭一醉拚君共呼取濁醪興莫違<lb/>
　　星軺驛<lb/>
萬山詰曲此孤亭逺客西行蹔所經生事不堪頭早白<lb/>
世情無頼眼常青深林落日憑軒望亂葉吟風隔坐聽<lb/>
<pb n="KR2k0049_WYG_224-83a"/>
寄謝蔚羅當日者髙飛今已入冥冥<lb/>
　　權店晚行<lb/>
孤城吹角罷黄昏歸馬蕭蕭向驛門衰栁更添霜後色<lb/>
殘流初耗雨餘痕求田未果青山願出守仍銜紫禁恩<lb/>
轉入亂峰行不進投身空館寂無言<lb/>
　　南闗晚行<lb/>
笳聲入晚不堪聞驛路山腰向此分洞壑空濛秋雨雪<lb/>
岩崖突兀石生雲愁心胡馬方頻入寓目冥鴻定㡬羣<lb/>
<pb n="KR2k0049_WYG_224-83b"/>
歸興轉從今日盡將因沙塞著微勛<lb/>
　　過寒湖嶺有感　　　　　　　　王道行<lb/>
征途公後㡬番來石路重重點翠苔野鳥翩<graphic n="KR1473" url="https://raw.githubusercontent.com/kanripo/KR-Gaiji/master/images/KR1473.png" mimeType="image/png"/>依樹轉<lb/>
山花馥郁向人開清溪最好消塵思佳木寧甘作櫟材<lb/>
因憶十年忩半約蕭蕭孤劍且深杯<lb/>
　　金閣寺<lb/>
架壑朱甍乍有無林開福地忽平舖蓮花十丈承神足<lb/>
貝葉千函鎖佛圖香積厨中松火冷湼槃㑹上石牀孤<lb/>
<pb n="KR2k0049_WYG_224-84a"/>
大身自有非身智具眼人間㡬丈夫<lb/>
　　塔院寺<hi>宣文皇太后重修</hi>
千花成塔自何時七寳新瞻結構竒曽是神僧飛錫去<lb/>
俄𫝊文母下檀施空中鐸引鈞天樂庭際龍蟠護法碑<lb/>
恠底曇花常一現太平天子本無為<lb/>
　　南臺經宰殺溝遇雪<lb/>
伐木丁丁日影疎猿吟虎嘯傍僧居雲穿兩峽行相失<lb/>
雪散諸天畫不如南極老人迎杖屨西方大士借蘧廬<lb/>
<pb n="KR2k0049_WYG_224-84b"/>
疑情莫問抛刀事直往誰當廣額屠<lb/>
　　七岩廟<hi>云是磨笄夫人</hi>
七岩祠廟枕山隈話說磨笄事可哀為覔寳符墟代社<lb/>
却傳弓䪅禮髙禖幽泉尚咽生前淚化褚猶飛亂後灰<lb/>
天為孤貞延血食故教人乞子孫來<lb/>
　　和朱開府再逰桂子園四首<hi>并序</hi>
　朱公秉器昔與張助甫過桂子園賦詩命酒萹什傳<lb/>
　扵人間為一時盛事今逾十年來撫全晉而助甫聞<lb/>
<pb n="KR2k0049_WYG_224-85a"/>
　問逺在千里秋日枉訪遂成四詩倚韻奉答如左雖<lb/>
　蟋蟀之音為細已甚亦大風之一籟也<lb/>
元戎十乗入并州彭澤東籬是舊逰問栁已成枯樹賦<lb/>
懐人如泛剡溪舟丹楓妙簡推三絶青玉髙歌倚四愁<lb/>
此日搴篷尋往事綵雲若為故人留<lb/>
節鉞重來撫晉封皇皇列辟奉車攻不矜開府鈞衡重<lb/>
特訪逃虞石尸農老我西山窺隐豹㸔君北斗翊飛龍<lb/>
祇縁同調心相許雞黍衡門也易供<lb/>
<pb n="KR2k0049_WYG_224-85b"/>
釣隐當年破緑苔相擕俱是郢中才乗槎使者雙星隔<lb/>
把鉞師臣四履來十載行蔵凋白髪㡬人樽爼浄黄埃<lb/>
風流此日還吾黨絶代文章一酒杯<lb/>
銀黄清影鳯池遥星渚經年别恨銷廓落剛腸河朔飲<lb/>
浸滛大宅廣陵潮青山入夜如逃酒芳樹臨風肎棄瓢<lb/>
非愛習家池上酌採風深計到漁樵<lb/>
　　登通眀閣<lb/>
我愛天仙駕玉龍琳宫千尺俯堯封中空烟裊飛丹鼎<lb/>
<pb n="KR2k0049_WYG_224-86a"/>
北阪晴連偃盖松千里并汾卑下界九秋風露躡髙蹤<lb/>
凭欄無限幽棲興暝色侵人失逺峰<lb/>
　　巫相祠　　　　　　　　　　　靳學顔<lb/>
巫谷峰頭幽草凄巫公祠宇遶清溪千年人物留遺像<lb/>
兩世勛名有斷碑峻嶺倒懸紅樹逺小橋斜挿碧雲低<lb/>
荒祠蕭索無人跡烟霧茫茫日正西<lb/>
　　逰五龍廟　　　　　　　　　　栗應麟<lb/>
絶巘龍祠紫翠中褰帷拂曉入巄嵷三山海氣蒸初日<lb/>
<pb n="KR2k0049_WYG_224-86b"/>
萬壑松濤走半空朝夕風雲隨世變古今登眺㡬人同<lb/>
若知度水尋花意始信桃源有路通<lb/>
　　龍山别業即事　　　　　　　　栗應宏<lb/>
葺屋空林伴翠微柴門無事栁依依隔年藥物頻宜日<lb/>
近午茶烟欲上衣山郭嵗時流水舊野堂風雨到人稀<lb/>
興來獨歩多尋賞為問茅君理息機<lb/>
　　喜雨<hi>丙申夏且旱作亭日㑹大雨衆賔喜甚余躍然賦此</hi>　　白世卿<lb/>
偶合坡公喜雨記為尋吳令納凉軒髙山萬㸃青為幕<lb/>
<pb n="KR2k0049_WYG_224-87a"/>
流水一溪近在門爽快人心六月雨消磨世事百年尊<lb/>
西堂客散黄昏後知有田家醉瓦盆<lb/>
　　紫荆闗　　　　　　　　　　　尹　耕<lb/>
漢家鎖鑰惟元塞隘地旌旗見紫荆斥堠直通沙磧外<lb/>
戍樓髙並朔雲平峰巒百轉真無路草木千盤盡作兵<lb/>
誰識廟堂柔逺意㦸門煙雨試春耕<lb/>
　　春日登栢塔山見老栢一株巍然中踞四山萬栢<lb/>
　　　皆環拱而立山僧白此柏母也遂識以詩<lb/>
<pb n="KR2k0049_WYG_224-87b"/>
　　　　　　　　　　　　　　　　鍾　恕<lb/>
冉冉春風上客衣登臨初識萬年枝雲枯老幹天根迥<lb/>
日下香稍晝影遲徧種兒孫分翡翠飽嘗霜雪鬬離竒<lb/>
摩空獨與星辰伴清䕃千畨産紫芝<lb/>
　　登朔州城樓　　　　　　　　　霍　鵬<lb/>
眀到西南是朔州居延川澤繞城樓山連虎峪偏生霧<lb/>
地接龍庭怕及秋但説東靈蕭刺史那知北塞晉陽侯<lb/>
眼㸔廢壘蕭條甚㡬箇耕童日牧牛<lb/>
<pb n="KR2k0049_WYG_224-88a"/>
　　目擊礦監害民有感<lb/>
㡬道烟籠白石山雕窩木井廣昌間縣城正壓蜚狐砦<lb/>
驛路斜通倒馬闗詔出金門中使急疏開銀洞㡬家間<lb/>
為愁罷礦書徒上一夜西風兩鬂斑<lb/>
　　自路村抵夏縣途中遇雨　　　　顧雲崖<lb/>
獨坐肩輿信所之逼人清景易成詩四山嵐氣雲生處<lb/>
滿樹風聲雨到時地渴每逢田老問路遥只恐僕夫饑<lb/>
先憂後樂男兒事千古希文敢自期<lb/>
<pb n="KR2k0049_WYG_224-88b"/>
　　送同年張子畏使代二首　　　　梁有譽<lb/>
使星遥指晉陽城曉度郊原鐵騎迎狐塞天低横殺氣<lb/>
鴈山秋早動邊聲書生倚劍心徒切諸將揮戈意未平<lb/>
若過北堂春宴罷還將籌筞獻承眀<lb/>
征馬長嘶起朔風獨憐平子思無窮煙塵正值蕭條候<lb/>
世事空歸感慨中雲暗故闗聽斷角日沉殘壘見孤鴻<lb/>
懸知弔古經行處好問當年李牧功<lb/>
　　春夜宿蓮花洞　　　　　　　　吕　陽<lb/>
<pb n="KR2k0049_WYG_224-89a"/>
尋真深入晉山隈試向隂岩問野梅鹿女已從塵外去<lb/>
蓮花猶傍洞前開律吹一夜春廻谷雲歛中天月滿臺<lb/>
可是仙蹤知不逺珊珊環珮歩虚來<lb/>
　　宿蓮花洞　　　　　　　　　　裴邦竒<lb/>
姑峰千丈挿雲隈綽約蓮垂玉洞開一夜靈風天外起<lb/>
三山仙珮月中來星臨幽窟龍珠動露洒長松鶴夢廻<lb/>
欲借石牀聊偃卧滿空寒翠濕青苔<lb/>
　　雙林寺　　　　　　　　　　　孫繼魯<lb/>
<pb n="KR2k0049_WYG_224-89b"/>
南下臺泉三十里忽逢佳寺說雙林山前耕地有千畆<lb/>
門外好松常數尋凉拂溪風消暑氣香飡澗水滌煩襟<lb/>
覺餘一枕藜牀夢自掃蒼霞爛漫吟<lb/>
　　小憇清正庵<hi>并序</hi>　　　　　　　馬　巒<lb/>
　丁酉季夏余過朱吕村避暑清正庵左有碑先正歸<lb/>
　學士所撰元平章政事奈曼公生祠記也乃里人王<lb/>
　義所建祠已湮廢曩余修邑志又遺而弗紀為之悵<lb/>
　然庵主具茶硯徴詩漫題扵壁并致感慨云<lb/>
<pb n="KR2k0049_WYG_224-90a"/>
廼蠻祠廢蒼山舊清正庵閒白日斜雨蘚剥餘猶有篆<lb/>
海榴謝後更無花飽行細讀元賢刻暑渴忻嘗羽士茶<lb/>
好古㡬人同我僻不辭歸騎逐昏鴉<lb/>
　　栢井寨習射　　　　　　　　　郭　紘<lb/>
西原入望黯風雲故壘蕭蕭斜日曛弓矢正勞同角藝<lb/>
酒杯真不到論文魯鄉舊俗曾觀射周典何年可散軍<lb/>
聞道雲州圍未解邊方戎馬盡成羣<lb/>
　　樓煩　　　　　　　　　　　　蔡可賢<lb/>
<pb n="KR2k0049_WYG_224-90b"/>
山後山前十六州天涯盡處是偏頭雲開大漠風沙走<lb/>
木折長河日夜流萬户金繒愁見月干羣鐵騎畏逢秋<lb/>
却思大漢無中筞一曲哀笳倚戍樓<lb/>
　　登黄榆馬陵諸山四首　　　　　李攀龍<lb/>
太行山色倚巑岏絶頂清秋萬里㸔地折黄河趨碣石<lb/>
天廻紫塞抱長安悲風大壑飛流曲白日千崕落木寒<lb/>
向夕振衣來朔雨闗門蕭瑟罷凴欄<lb/>
西嶺秋髙大陸前馬陵寒影踏遥天羣峰不斷浮雲駐<lb/>
<pb n="KR2k0049_WYG_224-91a"/>
絶嶂長留落日懸地險闗門銜急峽山竒削壁挂飛泉<lb/>
何人更遇青泥坂有客空歌白石篇<lb/>
西來山色照邢襄北走并州擁大荒巨麓秋隂沙𣺌𣺌<lb/>
石門寒氣雨蒼蒼天邊睥睨懸勾注樹杪飛流挂濁漳<lb/>
揺落故人堪極目朔風千里白雲長<lb/>
千峰郡閣望嵯峨此日褰帷接塞過落木悲風鴻鴈逺<lb/>
白雲秋色太行多山連大陸蟠三晉水劃中原散九河<lb/>
回首薊門多殺氣羽林諸將任横戈<lb/>
<pb n="KR2k0049_WYG_224-91b"/>
　　行宫寺和白岩先生韻　　　　　趙思誠<lb/>
禪林獨歩日初斜踏徧羣峰萬壑花髙谷響零霄漢水<lb/>
深岩隐見牧樵家驚猿掉臂啼蒼壁休鳥梳翎點白沙<lb/>
為憶舊時喬太宰百年佳句倩雲遮<lb/>
　　弔大興尹黄連死節　　　　　　賈仁充<lb/>
兵㺯黄池勢震驚先生獨立衛民生倉皇應變非無筞<lb/>
慷慨全忠豈為名廟號有嚴瞻許逺汗青拭淚寫真卿<lb/>
應知一點英雄氣化作山河壯帝京<lb/>
<pb n="KR2k0049_WYG_224-92a"/>
　　秋思　　　　　　　　　　　　儲良材<lb/>
秀容城在萬山中爰訪耆賢識舊踪白石有仙曾跨鶴<lb/>
清江乗馬是真龍神鏞世乆遺聲逺銅鼓峰髙晚照紅<lb/>
翹首岢嵐烟樹裏不勝寥落聽西風<lb/>
　　過汾河<lb/>
中霍三年㡬度逰素汾不盡向東流郷心逐水湯湯下<lb/>
客思如嵐隐隐收林木無風棲匹鳥柴門有樹繫孤舟<lb/>
眀朝峴漢當行樂落日銅鞮未肯休<lb/>
<pb n="KR2k0049_WYG_224-92b"/>
　　過汾隂祠　　　　　　　　　　張佳尹<lb/>
亭上秋風萬壑哀武皇天翰有遺臺泰圻神鼎黄雲盖<lb/>
輦道㳺龍碧殿摧松檜古壇虚嵗月漢唐殘碣䕶莓苔<lb/>
祠官回首方傾日揺落河東獻賦才<lb/>
　　土堂怪栢集古　　　　　　　　夏　宏<lb/>
洞門髙閣靄餘暉<hi>王維</hi>古柏参天四十圍<hi>薛潢</hi>皓鶴驚<lb/>
風翻雪墮<hi>范大成</hi>蒼龍挾雨帶雲飛<hi>薛逢</hi>年多物化根<lb/>
株别<hi>李嘉祐</hi>谷變陵遷世事非<hi>王初</hi>聖主只今資大用<lb/>
<pb n="KR2k0049_WYG_224-93a"/>
<hi>韋蟾</hi>廟堂柱石肯相違<hi>周永定</hi>
　　任公祠　　　　　　　　　　　王穉登<lb/>
蕭蕭遺像鎖荒祠尚憶孤身百戰時諸葛事繁那得乆<lb/>
留侯貎弱到今疑絳帷香氣衣冠暗石棟斜陽薜荔垂<lb/>
曽是當年騎馬地烟中往往見旌旗<lb/>
　　六師洞　　　　　　　　　　　張　拳<lb/>
参破𤣥機控玉龍西逰天竺碧蘿重松巢鶴去烟霞滿<lb/>
沙径人稀蔓草封花謝石男縁雨瘦臼殘雲母任泉舂<lb/>
<pb n="KR2k0049_WYG_224-93b"/>
大師逰後無消息寂寞青青數㸃峰<lb/>
　　蓮花池　　　　　　　　　　　魏　煦<lb/>
畫船簫鼓晝鳴榔宛在中流水一方波面迴開神女鏡<lb/>
花容嬌妬美人粧貂蟬入座詩偏麗歌舞留人夜未央<lb/>
世載昇平多樂事鑑湖那復乞君王<lb/>
　　香山瑞雲寺與客共坐樹下幽禽鳴其上聽而悦<lb/>
　　　之竟不知其何鳥也為詩一章　王家屛<lb/>
徙倚松隂暫避蒸綿蠻幽鳥隔林聲風停髙樹喧逾静<lb/>
<pb n="KR2k0049_WYG_224-94a"/>
響落空山凄復清客座乍聞如有意僧家慣見不知名<lb/>
緑忩鸚鵡應慚汝學得能言悞此生<lb/>
　　登晉陽南城樓　　　　　　　　李維楨<lb/>
髙城飛閣頫孱顔陡絶丹梯手自攀四塞西開秦道路<lb/>
百盤中吐晉河山雲邊兩觀扶鴟尾天末諸峰出鴈闗<lb/>
能賦望鄉俱莫問清尊好趂羽書閒<lb/>
　　咏清凉山二首　　　　　　　　郭子直<lb/>
清凉山對射堂開㡬欲臨流問渡杯祗是陽城勤撫字<lb/>
<pb n="KR2k0049_WYG_224-94b"/>
非縁孟尉不追陪盟虚鸞鶴慙逋客望入烟雲護梵臺<lb/>
雪勒春寒花事晚只今猶及㸔花來<lb/>
倚山臺殿景偏幽風日宜人自可留顧我獨慚黄綬尉<lb/>
與君同醉碧霞樓萬家春樹和烟緑一曲陽河抱郡流<lb/>
立馬城東重分手仲宣何以答荆州<lb/>
　　金山緑洞　　　　　　　　　　楊維獄<lb/>
修蛾隐約亦璘珣俯瞰并原𣺌一塵浮碧將無凌朔氣<lb/>
憑虚疑是化金人故侯骯髒千秋在古洞神竒異代論<lb/>
<pb n="KR2k0049_WYG_224-95a"/>
莫以金銀誇氣象桃花乆暗武陵津<lb/>
　　介休道中　　　　　　　　　　程可中<lb/>
征旅聊因當勝㳺庶饒那復數中州雪融隙地培桑棗<lb/>
日出通衢噎馬牛望望緜山侵面出時時汾水避人流<lb/>
太行春色黄河外猶自嚴寒滿敝裘<lb/>
　　王官谷樂隐　　　　　　　　　許　莊<lb/>
杖藜徐歩㸔青山笑向東風解醉顔幽徑有花春正好<lb/>
柴門無客晝常闗辟開荒地二三畝結上茅廬一兩間<lb/>
<pb n="KR2k0049_WYG_224-95b"/>
睡到日髙猶未起卧聽流水任潺湲<lb/>
　　元遺山　　　　　　　　　　　何允泓<lb/>
滄海横流著此身中原天日照纍臣眀昌大定三生夢<lb/>
欽叔希顔一代人野史亭中遺汗簡讀書山下起埃塵<lb/>
幽蘭灰燼今何在千載空餘老角巾<lb/>
　　登恒山　　　　　　　　　　　王濬初<lb/>
崔巍直與太清齊翻覺星河影漸低呼吸應知通帝座<lb/>
登臨總不藉仙梯任從天險穿雲度豈是冬廵為雪迷<lb/>
<pb n="KR2k0049_WYG_224-96a"/>
最喜山靈却封禪渾無玉檢共金泥<lb/>
嶔岑𤣥岳萬山宗縹𣺌天門箭筈通誰遣五丁開聖蹟<lb/>
只教太乙顯神功靈岩嘘氣龍泉水空谷傳聲虎口風<lb/>
泰華嵩衡堪並峙何須括地較雌雄<lb/>
　　白雲巢成四首　　　　　　　　邢大道<lb/>
東林三畆白雲居竹石蕭然洞壑虚夾徑徧栽棲鶴樹<lb/>
流泉雙引灌花渠秋風黄菊籬邊酒夜雨青藜案上書<lb/>
垂老此生堪自托侯門不必曳長裾<lb/>
<pb n="KR2k0049_WYG_224-96b"/>
石門一徑匝青苔小閣虚牕傍水開南畆雨深春負耒<lb/>
東山月霽夜啣杯貧如顔巷多丹井清似嚴灘少釣臺<lb/>
學種三芝無可覔讓他黄綺是仙才<lb/>
布袍芒履白綸巾偃蹇衡門此病身清世烟霞誰作主<lb/>
小堂風月自宜人花開嵗嵗春無恙詩就篇篇筆有神<lb/>
華髪交知半零落相㸔魚鳥轉情親<lb/>
小山當户樹嶐嵸倚樹㸔山萬慮空客去藥爐添石火<lb/>
鶴來琴榻起松風名逃巢許千秋上夢覺羲皇一枕中<lb/>
<pb n="KR2k0049_WYG_224-97a"/>
獨有草𤣥書未就十年閉閣媿揚雄<lb/>
　　代州誰樓　　　　　　　　　　周宏禴<lb/>
天涯作客獨登樓長笛誰歌出塞愁勾注逺從雲外落<lb/>
滹沱近向檻前流白狼漢璧人千古紫鴈秦城土一坏<lb/>
正是逐臣堪洒淚凉風五月易成秋<lb/>
　　過石嶺闗　　　　　　　　　　魏允貞<lb/>
朅來早擬拂衣還閱嵗仍過石嶺闗白髪逢秋㸔更短<lb/>
朱衣向客媿投閒金銀海内方生色戎馬中朝未破顔<lb/>
<pb n="KR2k0049_WYG_224-97b"/>
迂謬自知無寸補虚將封事動朝班<lb/>
　　李晉王　　　　　　　　　　　田中穎<lb/>
鴈門僕射萬人雄年少提戈奏戰功徇國猶延三主祀<lb/>
精忠不帝一方中鳯飛金穴空餘井龍起沙陀舊有功<lb/>
縱使後唐非李氏已酬宿憤對蒼穹<lb/>
　　靈空山題先師寺　　　　　　　俞汝為<lb/>
萬仭懸崖卓錫逰蕭然一鉢寄淹留橋邊忍草穿雲濕<lb/>
洞口曇花出澗幽心印自來歸帝子禪那寜復羨王侯<lb/>
<pb n="KR2k0049_WYG_224-98a"/>
停驂顧影憐蹤跡笑指靈空學𠻳流<lb/>
　　雲葢寺　　　　　　　　　　　周一梧<lb/>
白馬來從天竺西寰中勝地盡招提浪仙曾借禪闗隐<lb/>
雲葢因留蘭若題落日荒山迷草徑連天絶巘擁虹梯<lb/>
雄文古刹消殘刼忍聽愁猿午夜啼<lb/>
　　過紫荆闗贈管参戎　　　　　　張　銓<lb/>
燕薊西來第一闗孤城萬仭白雲間風吹鼓角樓臺動<lb/>
日閃旌旗虎豹閒拒馬河遥通一徑蜚狐峽迥繞千山<lb/>
<pb n="KR2k0049_WYG_224-98b"/>
將軍自有封侯骨破虜何時奏凱還<lb/>
　　元日謁孔廟示諸生　　　　　　文翔鳯<lb/>
天道左旋地四㳺更乗生氣泛虚舟黄河帶束庖皇錦<lb/>
太華冠垂孔父旒東過鴻濛三萬里西迂䜿亥八千郵<lb/>
彎弧好射蓬萊庫督領仙臣課祖洲<lb/>
　　桑乾道中　　　　　　　　　　陳　鴻<lb/>
征程十里見桑乾二月誰憐尚苦寒沃地北來邊塞近<lb/>
流澌東下早春殘風移竹箭穿貂帽雲作楊花㸃馬鞍<lb/>
<pb n="KR2k0049_WYG_224-99a"/>
旅况壚頭消不盡琵琶纎指莫教彈<lb/>
　　玉璧故城　　　　　　　　　　王時濟<lb/>
玉璧空城隐暮笳鄖君曾此建髙牙鐵騎戰後餘秋草<lb/>
金鏃拾來半土花落日斷雲歸古堞西風獨木噪寒鴉<lb/>
當年勅勒歌猶在眼底興亡更㡬家<lb/>
　　謁韓侯廟　　　　　　　　　　曹于汴<lb/>
辟榖仙人蹤跡杳就烹國士血痕斑翔同孤鴈真竒絶<lb/>
淚洒千秋豈等閒誰向浮生能繫日未隨腐草便開顔<lb/>
<pb n="KR2k0049_WYG_224-99b"/>
徘徊相羨爾能死不死淮隂市井間<lb/>
　　珍珠泉　　　　　　　　　　　程啟南<lb/>
幻世功名畢世忙猶然漚裏㺯珠光摘來不解盤中走<lb/>
撒去還隨波上揚陳有宫人知就賞燕從使客得招凉<lb/>
問珠㡬許今何在山色幽幽澗水長<lb/>
　　杪秋登龍門望河樓　　　　　　趙用光<lb/>
風雷盤薄撼崔嵬湧出東南百尺臺岸束驚濤當檻落<lb/>
翬飛髙閣倚天開浮雲蕭索中原盡秋色蒼茫萬里來<lb/>
<pb n="KR2k0049_WYG_224-100a"/>
欲向清尊問千古夕陽西下斷鴻哀<lb/>
　　龍岩夜月　　　　　　　　　　張　璞<lb/>
龍岩寺裡鎖樓臺寺外懸崖草閣開正對東南山一豁<lb/>
纔臨薄暮月先來琉璃寳色揺金界薝蔔香花印玉苔<lb/>
莫借支公牀子卧松風露溢月光杯<lb/>
　　恢復府谷<hi>并序</hi>　　　　　　　　宋統殷<lb/>
　保徳府谷一河相望雖分疆域而安危共之屬以逆<lb/>
　氓負固乆稽天誅余竣役平汾直抵保徳數月不下<lb/>
<pb n="KR2k0049_WYG_224-100b"/>
　之賊八日而復漫書之以記嵗月時庚午仲秋二十<lb/>
　六日也<lb/>
長河怒浪拍天開何事旌旄拂地來野色迷漫横水陸<lb/>
王師震迅失風雷無端羯鼓中宵盡有脚陽春絶域回<lb/>
秦晉封疆縁底事可能無意出羣才<lb/>
萬里闗河指顧間凭欄一望戍樓殘風迴鴈影秦山曉<lb/>
霜冷旄頭晉月寒何事標銅銘廣莫要須完璧報長安<lb/>
憂天百轉孤臣慮未許他人袖手㸔<lb/>
<pb n="KR2k0049_WYG_224-101a"/>
　　謁張睢陽廟　　　　　　　　　王　鏳<lb/>
並摧逆虜滌函區郭李全師公一隅六矢將軍寜計面<lb/>
千金愛妾自捐軀荒宫雀䑕兵威在遺貎鬚髯史傳符<lb/>
自笑經生老無意只思架上試抽書<lb/>
　　宿鋤溝鎮和石橋韻　　　　　　王素屏<lb/>
白髪年來種種生㡬回對鏡使人驚故鄉北望三千里<lb/>
官路西行數十程廿載離家縁薄宦半生悮我是虚名<lb/>
夜深孤館渾無寐獨伴寒燈待月横<lb/>
<pb n="KR2k0049_WYG_224-101b"/>
　　詠署中白牡丹　　　　　　　　袁繼咸<lb/>
誰向風塵澹世情孤標肎與鬬輕盈翠妝不入姚家夢<lb/>
玉板知非楊氏名風雨無聲憐素質乾坤有意老幽盟<lb/>
倚欄莫謂花迎笑皓月寒潭共此清<lb/>
　　送僧逰五臺　　　　　　　　　洪　恩<lb/>
徧参南北了無從瓢笠經行萬壑松螺髻雪中旋五頂<lb/>
鷲頭雲外宿諸峰平鋪世界光懸鏡倒射闗門日下舂<lb/>
草樹總能前後偈漫尋童子不知蹤<lb/>
<pb n="KR2k0049_WYG_224-102a"/>
國朝<lb/>
　　龍巖㑹　　　　　　　　　　　朱之俊<lb/>
俗縁未脱也難攀甚幸芒鞋度此間漫問僧閒何所事<lb/>
為言雲嬾亦須刪摘來野蕨剛支客步到神梯始盡山<lb/>
搔首層岩真是快不禁長嘯發林彎<lb/>
　　送兵部董侍郎漢儒總督宣大二首<lb/>
　　　　　　　　　　　　　　　　失　名<lb/>
幽并兩道建牙中列帳蕭然靜朔風干隊市場來種馬<lb/>
<pb n="KR2k0049_WYG_224-102b"/>
百年御幄護槐龍軍前揮扇油幢碧閣裏傳籖畫燭紅<lb/>
挿漢一山屏障外更煩前箸筞遼東<lb/>
素囊㳺牧近雲中挾賞連兵勢漸雄併鎮規圖傳往牒<lb/>
擺邊殘卒卧雕弓中朝但出金繒計虜婦頻仍玉册封<lb/>
屈指中興功第一雅詩吾欲嗣車攻<lb/>
　　送楊猶龍學士按察山西　　　　失　名<lb/>
碧山學士起嚴裝新把牙旌下太行玉麈開尊從將吏<lb/>
銀毫判牒喜文章三闗日落凝笳吹千騎風流出射堂<lb/>
<pb n="KR2k0049_WYG_224-103a"/>
憶賜錦袍天上暖西逰早拂鴈門霜<lb/>
一天凉影散鳴珂落木平沙鴈度河北地詩名三輔少<lb/>
西風客思五原多紫貂被酒雲中火鐵笛迎秋塞上歌<lb/>
回首禁城從獵處千山殘雪滿滹沱<lb/>
　　送當湖馬覲揚備兵岢嵐<lb/>
絶塞驅車出定羌洗兵空磧散牛羊黄河盡處無征戰<lb/>
紫燕飛時敢望鄉獨客登臨傷廢壘前人心力困危疆<lb/>
君恩不遣邊臣苦髙卧荒城對夕陽<lb/>
<pb n="KR2k0049_WYG_224-103b"/>
　　送王孝源備兵山西<lb/>
秋盡黄河氣欲收千山雪色照并州鵰盤落木蒼崕壯<lb/>
馬蹴層冰斷澗流父老壺闗迎節使將軍廣武恥封侯<lb/>
雍容賔佐資談笑吹笛城南月夜樓<lb/>
　　石壁　　　　　　　　　　　　馬世俊<lb/>
水作瑶琴石作絃琳宫仄在曲嵓邊四隅髙厂遮長日<lb/>
一凹晴雲納小天雕像兒童原是佛聞音鳩鴿忽成仙<lb/>
適當春夏詩書候問字西河就隐泉<lb/>
<pb n="KR2k0049_WYG_224-104a"/>
　　月波湖<lb/>
交城城内小西湖装就風流作畫圖寺界比於三竺静<lb/>
波光涵得兩峰孤紅樓忩裏調鸚鵡白紵簫中響鷓鴣<lb/>
父老兒童隨岸賞歡傳此景自來無<lb/>
　　過保徳<lb/>
大梁分野次旄頭嵗暮縁邊矍鑠㳺杖履縱横三戰國<lb/>
悲歌震動五諸侯元龜倒吸龍門峽赤豹横眠鹿徑溝<lb/>
長笑因人成事者劉琨徒自老并州<lb/>
<pb n="KR2k0049_WYG_224-104b"/>
澹林楓樹已蕭條穴處山農帶雪樵城坐寳蓮鍾地脉<lb/>
河從神木駕天橋冰魚味勝鱘鰉膾石燕紋如翡翠綃<lb/>
深謝居停勤念客綿封霜菓餽僧寮<lb/>
　　釣臺懐舊　　　　　　　　　　白君琳<lb/>
開山峭壁半崩隳下有當年九曲池西閣歌殘天籟響<lb/>
南樓舞罷夜蟾輝青娥嚬戲知今日黄鶴飛鳴憶昔時<lb/>
最是閒愁無處詰傷心偏説峴山碑<lb/>
　　送李谷愚之任廣靈　　　　　　施閏章<lb/>
<pb n="KR2k0049_WYG_224-105a"/>
素交眼底獨推君古道文章迥不羣家傍清江心共許<lb/>
人當燕市手重分馬蹄曉踏白登雪雉堞晴㸔紫塞雲<lb/>
聞近襄陵多美酒不妨賔主共論文<lb/>
　　甲申贈彪西范君　　　　　　　熊賜履<lb/>
時廵清蹕古河東存問兼榮心隐翁窈窈山林深雨露<lb/>
翩翩雲鶴近蒼穹雲箋新洒光同日<lb/>
聖藻高懸氣若虹從此烟霞留盛事瞻依抃舞百寮中<lb/>
　　題文中子讀書處　　　　　　　吳　琠<lb/>
<pb n="KR2k0049_WYG_224-105b"/>
廢洞依稀石麓隂山靈招我一來尋泥横殘篆碑猶在<lb/>
門掩蒼崕鳥亂吟獻筞縁知非釣主退耕何事已違心<lb/>
浮沉千載誰能識房魏區區尚古今<lb/>
　　禹鴻臚畫樊川歸樵圖　　　　　陳廷敬<lb/>
巷栁園花又一廵二毛加白尚青春平生但可供描盡<lb/>
面目于今是假真蔡澤輕肥原有相揚雄容貎不踰人<lb/>
束薪已辦腰鐮具寫入樊川小様新<lb/>
　　珏山<lb/>
<pb n="KR2k0049_WYG_224-106a"/>
　鐵鎖鈎梯細磴分半空時有鳯簫聞雙峰來送三清月<lb/>
　萬壑全收太岳雲挿漢桂榆垂欲下摩霄龍鶴動成羣<lb/>
　人間何限卑棲意待剪香茅嶺上耘<lb/>
　　　送少師衛公還曲沃二首<lb/>
　一卧雲霄殿閣空遂初容易别鵷鴻<lb/>
兩朝清論氷心後四海蒼生病疏中絳灌調和惟相國廟<lb/>
　堂鎮静賴元功玉堂制草西清直幾處孤蹤歎轉蓬<lb/>
　黄扉十載握絲綸　勅斷來章請急頻詔禄還同三省<lb/>
<pb n="KR2k0049_WYG_224-106b"/>
　厚賜金特為二疏貧舎人圖史歸裝舊驛路雲山入夢新<lb/>
先帝老臣今澤渥祝公眠食慰斯民<lb/>
　　　登塔　　　　　　　　　　　　曹　溶<lb/>
　域内浮圖盡得名崢嶸獨此運斤成蜃樓不敵飛輪巧<lb/>
　鷲嶺偏移畫棟輕晝寂爐香歸藻井春晴花雨下金莖<lb/>
　徘徊悟得無生理身在烟霄象外行<lb/>
　　　上元後五日木塔寺重逰<lb/>
　臨邊淨域喜重登春氣熏人健短藤妙諦本難求色相<lb/>
<pb n="KR2k0049_WYG_224-107a"/>
禪宫何以託崚嶒倒啣鐵鳯風中鐸徧放金鰲午夜燈<lb/>
曽在恒峰舒醉眼秋毫百里見觚稜<lb/>
　　寄懐左翼宸先生　　　　　　　魏象樞<lb/>
古貎古心接太初先生乆與世情疏霜寒北岳人無夢<lb/>
雪滿金城飯有蔬絶代行蔵三徑菊百年貧病一牀書<lb/>
吾鄉咫尺髙山在欲見無由托鯉魚<lb/>
　　甲申闖冦陷兩鎮宣鎮朱撫軍雲鎮衛撫軍朱兵<lb/>
　　　憲死之<lb/>
<pb n="KR2k0049_WYG_224-107b"/>
髙懸節鉞鎖重闉就義從容報國身闗塞千金收死士<lb/>
京華一臂失儒臣正當首䑕行蛇日不愧攀龍附鳯人<lb/>
三老忠魂稱鼎足好將生氣護楓宸<lb/>
　　甲申闖冦陷宣雲李生若蔡姚生時中死之<lb/>
二城三烈乆相傳更有書生義並聞泮上衣冠懸日月<lb/>
樓頭婦子矗黄雲巖疆謾託専征將大事空餘報國文<lb/>
十夕鼎湖龍已去不堪揮涙向山君<lb/>
　　哭于北溟總制<lb/>
<pb n="KR2k0049_WYG_224-108a"/>
簡命深叨宵旰知臣心精白總無私清風亮節高千古<lb/>
吏治民生濟一時寢食難忘垂注重死生未報<lb/>
賜金慈巖疆頼有斯人在何事驚傳箕尾騎<lb/>
生與同庚性不殊居然三晉兩迂儒憐君盤錯身應瘁<lb/>
顧我膏肓病未蘇南望江河誰復挽北瞻雲日總難呼<lb/>
當年薦草曾聞否歴盡平生一語無<lb/>
　　甲申闖賊陷寜武闗周總兵戰死<lb/>
大呼髙帝出城闉三百年來此一身帳下投醪多戰士<lb/>
<pb n="KR2k0049_WYG_224-108b"/>
軍前㧞幟是孤臣裹尸不媿真男子擐甲曾聞有婦人<lb/>
若使將軍猶未死彗芒那敢近中宸<lb/>
　　過小闗嶺同雲門衝風而行次南疃見贈韻<lb/>
四月披裘度小闗緋桃處䖏亂烟鬟無言說夢心難稳<lb/>
有客同歸意自閒一部山河隨我過十年風雨共君刪<lb/>
平生竊望山能學不信山中更有山<lb/>
　　送儲廣期明府<lb/>
重來獻賦謁京畿仙令雙鳬願已違大雅文章真落落<lb/>
<pb n="KR2k0049_WYG_224-109a"/>
古人模範自依依人從玉署摛文藻君合銅章讓布衣<lb/>
聖主憐才多異格種花滿縣載花歸<lb/>
　　挽畢方伯亮四同年<lb/>
負耒躬耕百畝寛此身生死在雲巒誰從海内知班馬<lb/>
我向山中識范韓萬巻遺書皆手澤千秋佳話一清官<lb/>
重來京國傷遲暮不是中朝薦士難<lb/>
　　麟頌<lb/>
陽回斗北一麟孳牛尾麕身更不疑紫塞籠烟徴瑞氣<lb/>
<pb n="KR2k0049_WYG_224-109b"/>
龍沙度雪接昌期風和雨潤逢年後子孝臣忠報國時<lb/>
自是太和仁徳感輶軒好載史中詩<lb/>
驚聞神物産山田隂雨牛鳴豈偶然斗室霞光村牧恠<lb/>
空梁月照野人憐香含七竅端端異甲裂千紋片片堅<lb/>
倘得靈胎圖上苑素屏應注使君賢<lb/>
　　麟頌　　　　　　　　　　　　　李旭升<lb/>
太平時節事多幽掩巻河圖彷彿求口吐丹書身是甲軀<lb/>
非白鹿背皆疇農房止見飛虹降上苑還宜畫影逰有道吾<lb/>
<pb n="KR2k0049_WYG_224-110a"/>
君文徳盛萬方從此荷天休<lb/>
　　梗陽官舎　　　　　　　　　　儲方慶<lb/>
傳舎周圍都是水人家零落竟如山祇縁地僻堪容懶<lb/>
誰道官貧却愛閒燕雀競喧堂寂寂芝蘭空覔草班班<lb/>
何時得遂歸來志三徑荒蕪獨往還<lb/>
　　九月清泉寺登髙<lb/>
黄葉黄花簇馬蹄平泉一路歴髙低毎逢令節容官假<lb/>
行到空門認客題郭外寒雲天漠漠望中秋氣草萋萋<lb/>
<pb n="KR2k0049_WYG_224-110b"/>
茱茰解厄應長佩滿目蕭條日又西<lb/>
　　中隐環青<lb/>
一年㡬度到山中四面青山一梵官夾寺飛泉歸絶壑<lb/>
入雲髙嶺駕長虹登臨有路開樵徑晤對無心屬畫工<lb/>
多少烟嵐堪領畧吾將大隐與誰同<lb/>
　　平泉流碧<lb/>
不老池邊且濯纓可能洗耳便埋名千章灌木稀人跡<lb/>
百道流泉和鳥鳴此地自宜耽寂寞使君何意厭逢迎<lb/>
<pb n="KR2k0049_WYG_224-111a"/>
琴髙一去無消息有約來騎海上鯨<lb/>
　　夢餐優曇花作　　　　　　　　于成龍<lb/>
　余讀書山寺時夢餐優鉢羅花即吟一句云仙人賜我<lb/>
　鉢羅花醒語純天和尚檢蔵乃知鉢羅花即優曇花<lb/>
　也因賦以志<lb/>
優曇曽記夢中餐山寺日髙栢水寒雲繞佛龕常五色<lb/>
香飄精舎比芝蘭生平不識金銀氣偶爾輕抛麋鹿灘<lb/>
四十年來魔障盡好教拂袖紫霞端<lb/>
<pb n="KR2k0049_WYG_224-111b"/>
　　米山定林寺　　　　　　　　　畢振姬<lb/>
黏天峰側野橋灣米子開州直寺間白鹿去來小朗洞<lb/>
青羊今古大粮闗詩禪四壁香留座宦學三年御見山<lb/>
回首懸崖清入夢石淙花雨水潺潺<lb/>
　　秋日集普門寺有感　　　　　　秦世英<lb/>
惱殺寒蛩碎客心短笻曲徑訪雲林十千酤酒消坏塊<lb/>
一夕雄談破古今世事到頭誰定局天涯何處不知音<lb/>
諸君漫唱闗中曲座上青衫涙已涔<lb/>
<pb n="KR2k0049_WYG_224-112a"/>
　　太原觀獵　　　　　　　　　　王　綬<lb/>
雲屯千騎晉陽東圍合川原鼓角雄金距黄眸翻落日<lb/>
青曹白望逐長風窟深狡兎遺三矢人立封狐跨五驄<lb/>
向夕歸途鐃曲發書生羸馬障飛蓬<lb/>
　　劉思齋㳺麓臺山以記見示并録壁間張中宿先<lb/>
　　　生詩歩原韻即呈太乙思齋<lb/>
麓臺青峭白雲頭杖筞髙閒羡此㳺石起叠峰何䖏是<lb/>
嬰常名澗客初留欣㸔萬壑千岩記幾上城南縣北樓<lb/>
<pb n="KR2k0049_WYG_224-112b"/>
失却龎公存守黒壁間題句細凝眸<lb/>
　　過百榖山偶題　　　　　　　　失　名<lb/>
草逕通幽曲遶村路從石上躡雲根太行來脈中天近<lb/>
炎帝神功萬世尊深谷風生松有韻巉巖雨過蘚添痕<lb/>
更㸔千丈山頭栢長共青青古廟存<lb/>
　　登天臺山樓作<lb/>
旅况蕭條落照間浮雲南望是鄉闗諸峰竒樹金銀合<lb/>
二水平沙鷗鷺灣瓦廟樓中騷客卧石門煙裏野僧還<lb/>
<pb n="KR2k0049_WYG_224-113a"/>
何時得遂巖嵁約白首青山處處閒<lb/>
　　澤州使院古松　　　　　　　　王士禄<lb/>
三株並是青牛質尤愛敧松亞復盤入夜龍形殊益恠<lb/>
隔牕濤響不疑乾人如僧憇心堪寂舞作胡旋勢未安<lb/>
韋偃畢宏那貎得祇須拭目百迴㸔<lb/>
　　王北野邀逰石壁山<lb/>
亂山層裏象王家乗興幽尋路未賖叠磵窅疑連洞壑<lb/>
危峰蒼不借烟霞靈禽聽法聞成果静女題碑擬散花<lb/>
<pb n="KR2k0049_WYG_224-113b"/>
斜日横襟最髙頂并汾秋色浩無涯<lb/>
　　交山平冦　　　　　　　　　　趙吉士<lb/>
古岸摩碑畫土疆書生擁盾事戎行葫蘆川指新屯寨<lb/>
乳子河憐舊戰場軍吏論功無刃血村翁破涕進壺漿<lb/>
由來不殺稱神武此後何人更陸梁<lb/>
　　小站營荷花　　　　　　　　　殷　嶧<lb/>
秋期妄意藕如船村種荷花代種田緑酒不分沙水際<lb/>
風香爭度午薫前輕粘白雪雙飛鷺逺接眀霞一色天<lb/>
<pb n="KR2k0049_WYG_224-114a"/>
無限故鄉蘋蓼夢今宵身帶五湖烟<lb/>
　　祁縣有懐温飛卿<lb/>
金莖一册傍紗籠照字燈花異様紅名滿苦遭當路忌<lb/>
卑官長以浪㳺終憐才㡬見如饑渴觸諱真宜致阨窮<lb/>
不讀南華非害事肯隨文士校雕蟲<lb/>
　　唐叔虞祠<lb/>
溪毛眀水薦芳馨上溯周秦世㡬經多事空勞桐葉辨<lb/>
百番爭搨晉祠銘愔愔白晝苔龕冷窅窅虚堂石氣青<lb/>
<pb n="KR2k0049_WYG_224-114b"/>
蹩躠黄冠司洒埽春秋間一啟門扄<lb/>
　　過李衛公祠題壁　　　　　　　吳　挺<lb/>
曾向虬髯傳裏尋只今遺跡感知音書生亦有封侯骨<lb/>
幕府應無得士心肯負蛾眉雙眼俊輸他頭血一囊深<lb/>
稗官寫盡英雄意憑弔荒村涙滿襟<lb/>
今古茫茫共落暉側身天地與誰依知人只合由巾幗<lb/>
烈士何妨蹔布衣風月窮途甚矣憊河山故態是耶非<lb/>
香魂俠骨應憐我髀肉虚増猶不歸<lb/>
<pb n="KR2k0049_WYG_224-115a"/>
　　再過小水鎮題壁<lb/>
火雲堆裏太原逰又逐西風向水頭下馬重尋山寺碣<lb/>
開囊獨上酒家樓塵沙徧洒英雄涙草木先知天地秋<lb/>
可惜兩番擕劍過更無人與説恩讐<lb/>
　　仙堂寺　　　　　　　　　　　趙三麟<lb/>
踏徧秋山憇上方紫瓊未許索枯腸靈巖如葯能毉俗<lb/>
開士何縁恕醉狂洞夾雲腥龍欲雨風回花氣麝含香<lb/>
懐中五岳傷遲暮婚嫁徒勞着眼忙<lb/>
<pb n="KR2k0049_WYG_224-115b"/>
　　靈峰皓月　　　　　　　　　　髙　引<lb/>
溶溶月色上寒松寂寂溪山掛鏡容玉宇塵空清夜冷<lb/>
冰輪碾破碧雲封賦中赤壁髙還小畫裏藍田淡又濃<lb/>
恍有飛仙乗白鶴風飄孤影度天峰<lb/>
　　登王官谷秋望　　　　　　　　介孝璹<lb/>
祠外髙樓日影斜秋鴻飛盡見天涯王官亦是論兵地<lb/>
父老誰傳賣酒家萬嶂烟霜全晉樹千年風雨晚唐花<lb/>
黄河只在諸峰下烽火難尋海上槎<lb/>
<pb n="KR2k0049_WYG_224-116a"/>
　　自虞鄉行至東亭谷　　　　　　陳奕禧<lb/>
微霜已散日初圓林外清流渉澗泉白郭炊烟寒幕地<lb/>
紅山柿葉逺燒天村中索醉傾椰椀馬上哦詩敲竹鞭<lb/>
潦倒閒情儘如許未妨行色抵髙眠<lb/>
　　卦山題壁<lb/>
盧川城北招提境棟宇千年自李唐九㑹寳幢眀夙果<lb/>
萬株巖柏擁秋香客從逰賞清吟得我欲翻經俗慮長<lb/>
花雨亂飄歸路濕名山迴首記翺翔<lb/>
<pb n="KR2k0049_WYG_224-116b"/>
　　南歸自交城行至太行道中即目書寄從弟崐霞<lb/>
　　　　　　　　　　　　　　　　洪嘉植<lb/>
孤雲十日太行連行過交城澤潞邊蔵雨溪聲舂水碓<lb/>
焚菑山脊種梯田楊花吹麥經冬雪蠶女條桑嚲曉烟<lb/>
風土民生衣食在封書為報長官賢<lb/>
　　清虚仙跡　　　　　　　　　　陸豹雯<lb/>
　太平興國觀邑勝區也舊有㑹道俗集後院清虚閣<lb/>
　下一耆登閣突有道人年四十許唐巾布袍趺而坐<lb/>
<pb n="KR2k0049_WYG_224-117a"/>
　近中西檐柱清風洒然盖平生未睹也急趨下呼衆<lb/>
　登視至則寂然無矣坐處柱間遺五字似云一心二<lb/>
　人仁粉土書衆以刀刮之復現耆謂觀貎似類世所<lb/>
　畫純陽子嗚呼吕蒲人靈異多著今又降陶邪好事<lb/>
　者為吕像扵上乃復以青飾其字惜哉耆端謹質朴<lb/>
　似非妄言者然字跡故在絶亦不類人為時辛未八<lb/>
　月二十五日未時也予後數年至陶黄冠李本植引<lb/>
　予登閣觀書言之鑿鑿而耆亦尚在綴以詩為増新<lb/>
<pb n="KR2k0049_WYG_224-117b"/>
　景之一<lb/>
参天古柏欝千章閣敞仙來菊正黄無漏有情驚小别<lb/>
乗風骖月故還鄉竒文詰屈烟霞老古貎蕭疎海岳凉<lb/>
欲駐朱顔從羽化蓬山長日近扶桑<lb/>
　　長子使院兩卧石得讀東郡謝四溟山人與北地<lb/>
　　　周際巖學使山樓唱和詩兩公皆眀季人四溟<lb/>
　　　為余同州喜而有作歩謝原韻　汪　灝<lb/>
星軺六月駐斜曛使館聨吟思不羣同里懐人成隔代<lb/>
<pb n="KR2k0049_WYG_224-118a"/>
他鄉拜石似逢君髙樓帝子慿誰弔大手文章許共分<lb/>
坐對忘眠頻命酒月來相賞不遮雲<lb/>
　　寳峰石鏡　　　　　　　　　　梁　廸<lb/>
　寳峰寺碑其光可鑑故有碑影之題余為更曰石鏡<lb/>
古寺荒餘有剰碑真成石鏡少磷緇光眀豈必吳江鑄<lb/>
瑩徹疑從蜀國移粉黛爭來矜艷麗丈夫猶得見鬚眉<lb/>
若令忠佞呈膽肝詎異秦臺朗照時<lb/>
　　秋凉<hi>蟲名形如蟬差大聲亦如蟬差促</hi>　　　　　賈鳴璽<lb/>
<pb n="KR2k0049_WYG_224-118b"/>
秋凉斷續接蟬吟早送西風到客心善瘧乾坤多冷暖<lb/>
跳丸日月㡬升沉貪魚即解彈雷劍别鶴還聽響玉琴<lb/>
那似長空聲歴歴斜陽半院韻疎林<lb/>
　　送張劭之平遥　　　　　　　　朱彛尊<lb/>
彼汾沮洳吾舊逰送爾匹馬逾徐溝人行芳草碧扵水<lb/>
日出杏花紅滿樓榼中酒味苦桑落簾外鳥聲黄栗留<lb/>
客居適意逺亦得揺筆賦詩何所求<lb/>
　　送馬遵祖宰平陸<lb/>
<pb n="KR2k0049_WYG_224-119a"/>
著書獨有五亭好作吏無如三晉閒醉裏襄陵官甕酒<lb/>
到來底柱郭門山耕餘讓畔田千頃吟對浮查水一灣<lb/>
白鴈年年度汾曲相思烟月㡬彎環<lb/>
　　滹沱河<lb/>
滹沱河上流澌急騎馬春冰滑可憐百尺浮橋空斷板<lb/>
孤城哀角動荒烟愁顔送老飢寒日絶塞因人雨雪邊<lb/>
轉憶江鄉多樂事花濃齊放五湖船<lb/>
　　送曹侍郎備兵大同二首<lb/>
<pb n="KR2k0049_WYG_224-119b"/>
司農論議朝端重副相聲名輦下聞豈意尚煩西顧筞<lb/>
翻教蹔領朔方軍河邊逺道人千里天外鄉書鴈㡬羣<lb/>
到日闗城春色早李陵臺畔栁紛紛<lb/>
闗榆蕭瑟二庭空堠火平安九塞通往日連師驚朔漠<lb/>
只今市馬互西東黄河天上三城戍畫角霜前萬里風<lb/>
知有馮唐論將帥不令魏尚乆雲中<lb/>
　　雲中至日<lb/>
去嵗山川縉雲嶺今年雨雪白登臺可憐日至長為客<lb/>
<pb n="KR2k0049_WYG_224-120a"/>
何意天涯數舉杯城晚角聲通雁塞闗寒馬色上龍堆<lb/>
故園望斷江村裏愁說梅花細細開<lb/>
　　王官瀑布　　　　　　　　　　王恭先<lb/>
王官峰頂水潺潺直下奔流杳靄間千尺恍疑飛白練<lb/>
一條真是界青山溜穿潭底蛟龍舞波漾磯頭鷗鷺閒<lb/>
不用臨流解纓弁早將眀鏡悔塵顔<lb/>
　　涑水横橋<lb/>
三月桃花涑水平緑楊堤外一橋横玉欄書鎖黿鼉睡<lb/>
<pb n="KR2k0049_WYG_224-120b"/>
金鏡夜開蟾兎眀不見車書通萬里也㸔來往老浮生<lb/>
如今莫問題詩手石柱年來半已傾<lb/>
　　京旋復入固闗　　　　　　　　上官鉉<lb/>
纔出青山入帝城青山又送野人行千年有路青山在<lb/>
一事無成白髪生谷口浮雲惟自適枝頭好鳥向誰鳴<lb/>
嵩陽多少閒田地剰得農夫㡬箇耕<lb/>
　　馮家磧儧運野望　　　　　　　甘國基<lb/>
飛濤作雪洒晴天旅客含愁望𣺌然谷口落霞披鳥背<lb/>
<pb n="KR2k0049_WYG_224-121a"/>
村墟髙樹出山巔上灘逺䌫人如薺激岸狂瀾葉似船<lb/>
寄命篙師今日信一回惆悵一堪憐<lb/>
　　安國寺牡丹　　　　　　　　　張象蒲<lb/>
姚魏當年富貴春無端浄土試粧新祇縁髙士尋閒客<lb/>
便向山僧借美人豈謂風來方綽約却憑雨過更精神<lb/>
江州恰似如澠酒儘可花間醉錦茵<lb/>
　　孔壁穿輪　　　　　　　　　　梅　鋗<lb/>
峭壁穿輪啟太虚由來塵坱自驅除不因人巧輸班斧<lb/>
<pb n="KR2k0049_WYG_224-121b"/>
豈為途窮泣阮車斜映岩花春對鏡平分林月夜窺書<lb/>
風山此日占鴻漸三復歸蔵悟古初<hi>孔壁又名風山</hi>
　　送觀公㳺五臺　　　　　　　　何　燦<lb/>
清凉飛錫陟嵯峨六月寒生積雪多絶頂千盤通碧落<lb/>
中原一綫走黄河野猿聽法呈珍果山鬼聞經帶女蘿<lb/>
好問浮屠安舎利白毫光放燭岩阿<lb/>
　　白燕<hi>康熙十八年臺城南門産雙白燕出巢往來城樓數日飛去不知所向時有羅清婦沈氏</hi>
　　　<hi>死節之美邑令陳公為沈氏設醮夢沈夫婦衣白衣謝堦下人以為白燕即羅清夫婦所化云</hi>
<pb n="KR2k0049_WYG_224-122a"/>
　　　　　　　　　　　　　　　　閻　襄<lb/>
迎社紅衿爾共憐一塵不染自翩翩羞教墜影凌霜鬂<lb/>
欲擬題詩借粉箋栁絮春風驚曉夢梨花眀月註前縁<lb/>
雲晴碧落雙飛去不住人間書檻邊<lb/>
　　猗氏往蒲州道中有感　　　　　王士禎<lb/>
令狐城畔雨霏霏遥指中條積翠稀西接新秦三輔迥<lb/>
東鄰故絳兩山圍空聞魏國山河美乆識唐家節度非<lb/>
愁絶無心更懐古清秋風景亦沾衣<lb/>
<pb n="KR2k0049_WYG_224-122b"/>
　　河中感懐寄諸兄<lb/>
何䖏依依動客愁蒲津雲物迥髙秋河聲近挾中條雨<lb/>
闗勢遥分太華旒人代茫茫雙去鳥夕陽𣺌𣺌獨歸舟<lb/>
京華故國俱千里心折西風鸛雀樓<lb/>
　　汾河懐古　　　　　　　　　　劉允升<lb/>
頹波蕩蕩草芊芊廵幸曽聞元鼎年哀樂情多非少壯<lb/>
帝王願極又神仙中流簫鼓樓船震夾岸旌旗日月懸<lb/>
留得秋風辭一首斷碑苔蝕卧蒼烟<lb/>
<pb n="KR2k0049_WYG_224-123a"/>
　　五姓漁舟　　　　　　　　　　李世徳<lb/>
直是真能耐碧波來如輕燕去如梭夢中子夜吳儂逺<lb/>
煙外前溪越女多泛宅浮家侵荻蓼斜風細雨老綸蓑<lb/>
爭須膾具臨淵日誰向中流認志和<lb/>
　　逰禪巖　　　　　　　　　　　張修已<lb/>
逃禪應是愛林深趺坐何嫌抱膝唫山聳危岩渾妙相<lb/>
鳥啼空谷即圓音偶離火宅陶幽興㡬向清池照素心<lb/>
世事浮雲安足憶好從恵逺遯廬岑<lb/>
<pb n="KR2k0049_WYG_224-123b"/>
　　秋日逰冠山狀元石夫子洞　　　苗　蕃<lb/>
石冠冠山玉露秋蒼林如醉勝瀛洲鍾王逸筆難拘格<lb/>
董賈雄文未逐流鴈陣㡬行斜奕譜龍團七碗沁詩喉<lb/>
誰龕尼父西天上選佛塲中隐狀頭<lb/>
　　瀑布蘭若<lb/>
静寄深山九月餘晨鐘清梵一僧居未遑象簡披雲簡<lb/>
且謝金魚聽木魚流水聲中烟閣曉層雲影外石牕虚<lb/>
波羅誦罷當齋熟多少空忙愧不如<lb/>
<pb n="KR2k0049_WYG_224-124a"/>
　　白岩寺佛前牡丹<hi>并序</hi>　　　　　謝　邁<lb/>
　眀瀋藩愛此花移植府中砌以文石圍以朱欄數載<lb/>
　僧夢一官紫袍黄盖行至寺中牡丹舊所忽不見僧<lb/>
　晨起呼衆述所夢視其地新芽出土寸許而藩府所<lb/>
　奪者已槁矣至今花開時邑人載酒賞極盛<lb/>
名種何年到上方問僧摩碣總相忘生來富貴虚藩蘂<lb/>
夢入清凉傍佛香九月霜摧容未老三春花發酒偏狂<lb/>
逰人莫作尋常㸔多謝山靈仔細蔵<lb/>
<pb n="KR2k0049_WYG_224-124b"/>
　　鵞峪白衣庵槐前夜合枯而復華詩<lb/>
　　　　　　　　　　　　　　　　白孕彩<lb/>
佛堂雙槐有輝光楚楚衣裳十二章休說心花迷覺夢<lb/>
須知貝葉判隂陽魚窺霞帔浮深沼鳥逐煙鬟度短牆<lb/>
况在十芊池畔植非因活水有醫方<lb/>
　　三義祠<lb/>
坐談到底誤神州仰止英雄第一流魏晉河山非復漢<lb/>
闗張祠廟尚從劉當年共割三分鼎今日同升百尺樓<lb/>
<pb n="KR2k0049_WYG_224-125a"/>
志在中原雖未了後人碑版已千秋<lb/>
　　麟頌<hi>并序</hi>　　　　　　　　　　魏學誠<lb/>
　盖聞天人之理呼吸相通休咎之徴桴鼓必應虞廷<lb/>
　勅典遂來舞獸之祥周室恵和爰有鳴岐之慶<lb/>
聖朝不矜瑞異益懋皇猷而神物上應昌時聿光史册<lb/>
　嵗當乙丑乃上元甲子之眀年地介燕雲為西漢延<lb/>
　陵之古郡九宫山近佳氣氤氲壺流水長清波瀠繞<lb/>
聖天子軫憐邊土蠲租與賜賑頻加賢有司卧理琴堂<lb/>
<pb n="KR2k0049_WYG_224-125b"/>
　撫字較催科倍切扵是人逰化日物樂資生烟鎖千<lb/>
　村陽月春回寒谷裏霞鋪五色石麟種降老農家龍<lb/>
　馬擬丰姿背上疇文千裂機星垂氣象頂間天字平<lb/>
　分甲鱗鱗而趾振振定爾身全五徳色蒼蒼而角隐<lb/>
　隐果然瑞首四靈當秀育牛胎已有就日瞻雲之異<lb/>
　若體同龍見重觀在郊逰苑之竒此真千古之休徴<lb/>
　寜止一時之盛事聞者見者莫不額手而祝太平歌<lb/>
　之咏之願藉短篇以誌美蹟倘荷輶軒下採附玉書<lb/>
<pb n="KR2k0049_WYG_224-126a"/>
　金簡以爭輝即隨野史流傳亦白雪陽春之髙調云<lb/>
　爾<lb/>
萬國車書正永清九霄雨露散邊城頓教寒谷生春<lb/>
色遂有深仁暢物情赤紱果從何日繫青編應待此時<lb/>
成堯階逰歴今郊見獨向人間占美名<lb/>
　　道經廣昌訪杜讓水眀府不值留寄署中<lb/>
地接花時百里餘春雲閒引故人車每臨白水知官况<lb/>
親㨂烏絲丐法書杜母聲名良不愧少陵詩巻近何如<lb/>
<pb n="KR2k0049_WYG_224-126b"/>
遥憐一片飛狐月獨照蕭蕭旅夢虚<lb/>
　　崇善寺　　　　　　　　　　　裴希度<lb/>
迦和輕動草離離解帶留連共阿誰豈有金龍能變日<lb/>
應無鐵鳯得鳴時沙門佛化成先覺火宅燒人自不知<lb/>
梵放寂寥松樹下停車閒㸔舊朝碑<lb/>
　　韓王寺　　　　　　　　　　　畢　澍<lb/>
龍吟石鼎大年長坐卧碑隂病亦香麋鹿野心詩畢曜<lb/>
麒麟髙步寺韓王苔衣洗鉢山頭雨草甲横戈日脚陽<lb/>
<pb n="KR2k0049_WYG_224-127a"/>
水盡南天四百院問師何處負繩牀<lb/>
　　三磴雲峰　　　　　　　　　　萬　樹<lb/>
西南尤美是林巒謝屐初過得大觀漸入雲霞人不見<lb/>
已無冰雪晝長寒方從狼尾三盤上更列龍腰九曲㸔<lb/>
此地由來有真宅青泥應可當晨餐<lb/>
　　塞上一種似鴈非鴈偕鴈往來本草云慈老或言<lb/>
　　　見扵升菴集然字書不遽考箸爪修喙翎毛風<lb/>
　　　來颯颯殊為可觀鄰人雷氏買以伺夜㧞邊翮<lb/>
<pb n="KR2k0049_WYG_224-127b"/>
　　　而羈之每露下風迴之候啼呌淒哀楚我心曲<lb/>
　　　輙語以道林故事俗人笑而不答嗚呼良可悲<lb/>
　　　也張曲江曰今我逰溟溟弋者何所慕斯言愈<lb/>
　　　足佩矣漫賦一弔<lb/>
　　　　　　　　　　　　　　　　徐化溥<lb/>
夢破家山繞舊蘿哀鳴切切呌雲阿蘇卿去國還鄉晚<lb/>
支遁開籠失路多九月霜繁身帶雪五更鐘斷涙成沱<lb/>
可憐不解冥鴻意却恨人間密網羅<lb/>
<pb n="KR2k0049_WYG_224-128a"/>
世人矰繳慘如剟爾項何年可得白忍見寒姿隕九皋<lb/>
為悲覊旅啼孤月霜中有足漫傳書湖上無梅詎報客<lb/>
我欲相憐借羽翰那能一㸃葫蘆血<lb/>
　　柏枝山<hi>石内紋如柏枝</hi>　　　　　　　　馮國琛<lb/>
爭道仙人種柏竒恍疑鬼斧乍雕時参天黛色翻新影<lb/>
入地桐柯長異枝不見土開根帶古忽驚石破幹多姿<lb/>
峰頭自昔餘名植掩映盤迴上下垂<lb/>
　　龍山書懐　　　　　　　　　　徳　睿<lb/>
<pb n="KR2k0049_WYG_224-128b"/>
深秋林木間青黄嘹嚦南飛鴈影凉二十年餘離漢水<lb/>
三千里外滯中陽樓頭玉笛他山月溪上蘆花野店霜<lb/>
差喜此身猶未老一肩瓢笠返江鄉<lb/>
　　五里莊壁上重書義棠橋詩　　　失　名<lb/>
誰憐薄命滯天涯四望雲山不見家過鴈欲隨人共逺<lb/>
悲風環掠袖重遮三更翠帳酥為酒八月邊城雪作花<lb/>
極目涙垂江水濶願將心恨訴琵琶<lb/>
　山西通志巻二百二十四<lb/>
</p>
<p>
</p>
  </div>
</body>
</text>
</TEI>
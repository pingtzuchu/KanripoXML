<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百二十二</head> <lb/>
    <p>
<pb n="KR2k0049_WYG_122-1a"/>
欽定四庫全書<lb/>
　山西通志卷一百二十二<lb/>
　　人物<hi>二十二</hi>
澤州府<lb/>
明<lb/>
王仲達澤州人洪武二年以孝㢘舉知中江事秩滿乞<lb/>
　還養親永樂初復取入仕堅志乞養如初上賜勅奬<lb/>
　諭給鈔錠以歸<lb/>
<pb n="KR2k0049_WYG_122-1b"/>
茹太素澤州人洪武三年鄉舉上書稱㫖授監察御史<lb/>
　六年擢四川按察使以平允稱七年召為刑部侍郎<lb/>
　上言御史未有定考宜令守院御史一體察核檢覈<lb/>
　天下錢糧請増置磨勘司官吏各分為科省衞會議<lb/>
　軍民事請用按察司一員糾正皆從之尋降刑部主<lb/>
　事陳時務累萬言上令中書郎王敏誦而聽之中言<lb/>
　才能之士數年來幸存者百無一二今所任率迂儒<lb/>
　俗吏上召太素面詰杖之次夕復令人誦得其可行<lb/>
<pb n="KR2k0049_WYG_122-2a"/>
　者四事因令中書定奏對式俾無繁文摘太素疏中<lb/>
　可行者下所司上自序其首頒示中外十年遷浙江<lb/>
　右參政尋賜侍親十六年召為刑部試郎中一月遷<lb/>
　都察院僉都御史俄降翰林院檢討十八年擢戸部<lb/>
　尚書太素抗直不屈屢瀕於罪上時宥之嘗宴便殿<lb/>
　賜酒曰金盃同汝飲白刃不相饒太素叩首續韻曰<lb/>
　丹誠圖報國不避聖心焦上為惻然未幾謫御史復<lb/>
　坐詹徽事與同官繫足治事後坐法<lb/>
<pb n="KR2k0049_WYG_122-2b"/>
張昺澤州人洪武中舉人材累官工部右侍郎建文初<lb/>
　議諸藩更置守臣乃以昺為北平布政使而以謝貴<lb/>
　為都指揮使並受密命伺察燕事至則王稱疾乆不<lb/>
　出謀甚秘昺知必為變乃部署在城七衞及屯田軍<lb/>
　士列九門防守建文元年七月六日逮燕府官校王<lb/>
　偽縛官校置庭中將付使者紿昺貴入至端禮門為<lb/>
　伏兵所執昺及貴不屈死後金川門啓族昺家焚殺<lb/>
　其近戚程亨等永樂初嘗夢被髮為厲出其屍焚之<lb/>
<pb n="KR2k0049_WYG_122-3a"/>
　面如生正徳中知州馬如驥立祠祀之<lb/>
楊砥字大用澤州人洪武末由進士授行人司右司副<lb/>
　歴官湖廣布政司參議建文中言帝堯之徳始於親<lb/>
　九族今宜惇睦諸藩無自剪枝葉斥不省父喪廬墓<lb/>
　成祖初起鴻臚寺卿乞終制服闋擢禮部左侍郎坐<lb/>
　巡視河渠降工部主事改禮部歴北京行太僕寺卿<lb/>
　兼苑馬寺吴橋至天津等衞大水決堤請開徳州東<lb/>
　南黄河故道及土河以殺水勢上命工部侍郎藺芳<lb/>
<pb n="KR2k0049_WYG_122-3b"/>
　經理之又請令民五丁養種馬一匹每十匹立羣頭<lb/>
　一人五十馬立羣長一人養馬家嵗蠲租糧之半而<lb/>
　薊州以東至山海諸衞水草豐美其屯軍人養種馬<lb/>
　一匹租亦免其半命軍租盡蠲之餘悉從其議於是<lb/>
　馬大蕃息砥剛介有守尤篤孝母喪哀毁卒<lb/>
賈五會髙平人授錦衣衞指揮聞靖難兵南下集鄉兵<lb/>
　拒敵死之家屬悉遭俘戮<lb/>
侯璡字廷玉澤州人慷慨有大志登宣徳二年進士授<lb/>
<pb n="KR2k0049_WYG_122-4a"/>
　行人烏撒烏䝉争地詔遣璡諭解之正其疆理而還<lb/>
　副侍郎章敞使交阯闗門卑先驅請傴而入璡叱曰<lb/>
　此狗竇耳土人由之固當奈何辱天使交人為毁闗<lb/>
　乃入及歸餽遺無所受御史劉濱酗酒璡劾黜之遷<lb/>
　兵部主事正統初從尚書柴車出鐵闗禦阿台有功<lb/>
　進郎中從王驥征麓川至金齒遣援大侯州賊衆三<lb/>
　萬至都督指揮馬讓盧鉞擊走之遂由髙黎貢山兼<lb/>
　程夜行會大軍壓其巢麓川平以功拜禮部右侍郎<lb/>
<pb n="KR2k0049_WYG_122-4b"/>
　出鎮雲南驥再討麓川璡以功遷左召還尋調兵部<lb/>
　十一年復鎮雲南驥南征思機發璡破之鬼哭山璽<lb/>
　書褒賚景帝初命總督貴州軍務討苗韋同烈時副<lb/>
　總兵田禮已解新添平越圍璡遂遣兵攻敗都盧水<lb/>
　西諸賊水西道始通又調雲南兵由烏撒會師開畢<lb/>
　節諸路檄普安土兵援安南衞而自率師攻破紫塘<lb/>
　彌勒等十餘寨會賊復圍平越回師擊退之遂分哨<lb/>
　七盤坡羊腸河楊老堡解清平圍東至重安江與驥<lb/>
<pb n="KR2k0049_WYG_122-5a"/>
　兵會興隆抵鎮遠進兵部尚書擒改賞偽王王阿同<lb/>
　并其黨三十四人别賊阿趙掠清平復討擒之水西<lb/>
　苗阿忽等六族乞歸化詔隨方處置以勞瘁卒時景<lb/>
　泰元年八月也賜祭葬廕其子錦衣衞世襲千戸<lb/>
原傑字子英陽城人正統十年進士授南御史尋改北<lb/>
　巡按江南捕誅劇盜復按順天諸府大水牧馬多斃<lb/>
　傑請免責償而開中鹽引以賑飢為部所格景帝卒<lb/>
　從傑議超擢江西按察使劾寧王奠培革其䕶衞治<lb/>
<pb n="KR2k0049_WYG_122-5b"/>
　行聞賜誥旌異遷山東左布政使成化二年就拜右<lb/>
　副都御史巡撫其地嵗凶賑救民無流移召為戸部<lb/>
　左侍郎軍民墾黄河淤地奸徒多獻王府傑請獻者<lb/>
　謫戍并罪受獻者從之江西盜起以傑嘗再涖其地<lb/>
　得民詔往治捕戮六百餘人餘悉解散改左副都御<lb/>
　史還佐院事荆襄流民數十萬朝廷以為憂十二年<lb/>
　命傑出撫徧歴山谿宣朝廷徳意諸流民願附籍於<lb/>
　是大會湖廣河南陜西撫按官籍之得户十一萬三<lb/>
<pb n="KR2k0049_WYG_122-6a"/>
　千有竒口四十三萬八千有竒其無産及頑梗者驅<lb/>
　還鄉而附籍者用輕則定賦民大悦因相地勢以襄<lb/>
　陽所轄鄖縣居竹房上津商洛諸縣中道路四達去<lb/>
　襄陽五百餘里山林阻深猝有盜賊府難遥制乃拓<lb/>
　其城置鄖陽府以縣附之且置湖廣行都司増兵設<lb/>
　戍而析竹山置竹谿析鄖置鄖西析漢中之洵陽置<lb/>
　白河與竹山上津房咸隸新府又於西安増山陽南<lb/>
　陽増南召桐栢汝州増伊陽各隸其舊府制既定薦<lb/>
<pb n="KR2k0049_WYG_122-6b"/>
　知鄧州吳遠為鄖陽知府諸縣皆擇隣境良吏為之<lb/>
　流人得所四境乂安將還以地界湖廣河南陜西事<lb/>
　無統紀因薦御史吳道宏自代詔即擢道宏大理少<lb/>
　卿撫治鄖陽襄陽荆州南陽西安漢中六府鄖陽有<lb/>
　撫治大臣自此始傑以功進右都御史請還朝會南<lb/>
　兵部缺尚書以傑任之疏辭不許遂卒於南陽年六<lb/>
　十一鄖襄民為立祠贈太子太保諡襄敏録子宗敏<lb/>
　國子生<lb/>
<pb n="KR2k0049_WYG_122-7a"/>
楊繼宗字承芳陽城人天順初進士授刑部主事囚遇<lb/>
　疫時其食飲令三日一櫛浴全活甚衆河間民張文<lb/>
　郭禮送盜逸文桎梏代盜繼宗辨出之成化初用王<lb/>
　翺薦擢嘉興知府以一僕自隨署齋蕭然人莫敢犯<lb/>
　而時問疾苦袪除之併夏税徴於秋糧里役侵漁弊<lb/>
　遂絶大興社學子弟八嵗不就學者罰父兄遇學官<lb/>
　以賓禮文教大興御史孔儒清軍里老多撻死繼宗<lb/>
　榜曰御史杖人至死者詣府報名因入見曰為治有<lb/>
<pb n="KR2k0049_WYG_122-7b"/>
　體公但剔奸弊勸懲官吏若比戸稽核則有司非憲<lb/>
　體也儒瀕行突入署發篋視之敝衣數襲而已儒慙<lb/>
　而去中官過遺以菱芡厯書中官索錢即發牒取庫<lb/>
　金曰金具在與我印券中官咋舌不敢受入覲汪直<lb/>
　欲見之不可憲宗問直朝覲官孰㢘直對曰天下不<lb/>
　愛錢惟楊繼宗一人耳九載秩滿超遷浙江按察使<lb/>
　數忤中官張慶慶兄司禮敏毁繼宗上曰得非不私一<lb/>
　錢之楊繼宗乎敏遺書慶曰善遇之上已知其人矣聞<lb/>
<pb n="KR2k0049_WYG_122-8a"/>
　母喪立出止驛亭盡籍廨中器物付有司惟攜一僕<lb/>
　書數卷而還服除以右僉都御史巡撫順天奪還莊<lb/>
　田侵民業者按行闗塞武備大飭星變陳言歴指中<lb/>
　官及文武諸臣貪殘狀且請召還中官出鎮者治中<lb/>
　陳翼訐其過權貴因中之左遷雲南副使孝宗立遷<lb/>
　湖廣按察使命汲水百斛滌㕔畢而後視事曰吾以<lb/>
　除穢也無何復以僉都御史巡撫雲南三司多舊僚<lb/>
　相見歡然既而出位揖之曰明日有公事諸君幸相<lb/>
<pb n="KR2k0049_WYG_122-8b"/>
　諒遂劾罷不職者八人未幾卒繼宗剛峭而謙厚為<lb/>
　知府謁上官朝覲謁吏部必衣繡服曰此朝廷法服<lb/>
　也按察浙江時倉官千餘人坐缺糧繫獄繼宗欲寛<lb/>
　之而無由會月俸溢原數較他司亦然因悟倉吏缺<lb/>
　糧之由將具實以聞衆懼請捐俸代償繫者獲釋嘗<lb/>
　監鄉試得二卷具朝服再拜曰二子當大魁天下吾<lb/>
　為朝廷得人賀及拆卷王華李旻也人服其鑑天啓<lb/>
　初諡貞肅<lb/>
<pb n="KR2k0049_WYG_122-9a"/>
段正字以中號介菴澤州人成化乙酉經魁聨捷進士<lb/>
　令元城日勤聽斷獄無留滯邑有水患多方疏塞民<lb/>
　賴以安拜監察御史巡按河南貪墨望風遁再按江<lb/>
　西嵗薦饑閩盜復起賑理隄備布約束四十餘條得<lb/>
　無事特命再巡一年遷浙江按察司副使會大水規<lb/>
　畫救治民免漂溺如在元城時尋以累謫栁州同知<lb/>
　值艱改汝寧汝寧科率重民病無告力争於守得損<lb/>
　十之三四擢荆州知府舉河南右㕘政旋陞江西左<lb/>
<pb n="KR2k0049_WYG_122-9b"/>
　㕘政興利除害都憲王公恕稱為一道福星卒年五<lb/>
　十八貧不能治葬所著有介菴集栢臺公案諸程日<lb/>
　記宦遊記<lb/>
張綸陽城人成化辛夘舉人知陜西甘泉縣流冦為亂<lb/>
　綸令子率民兵晝夜守禦且請援兵冦遂遁民藉以<lb/>
　安事載陜西通志<lb/>
王道陵川人成化甲午舉人知陜西朝邑縣正徳戊寅<lb/>
　大陽民田千頃淪於河道請於當事以糧折布又縣<lb/>
<pb n="KR2k0049_WYG_122-10a"/>
　當山陜要衝不置驛民不勝勞請得郃陽澄城協濟<lb/>
　民獲休息遷判河南所著有六泉集<lb/>
宋鑑字克明陽城人成化戊戌進士少有大志力學達<lb/>
　旦不寐人以鐵眼呼之知舞陽縣㢘剛嚴正加意學<lb/>
　校尋擢御史執法不避權勢出知廬州除大奸去宿<lb/>
　弊法不徇人斷不留獄每行州縣孜孜問民疾苦而<lb/>
　剗剔之在任七年治績為天下最丁艱歸不出<lb/>
田鐸字振之陽城人成化十四年進士授戸部主事遷<lb/>
<pb n="KR2k0049_WYG_122-10b"/>
　員外郎郎中𢎞治二年命賑四川坐誤謫蓬州知州<lb/>
　州東南有江洲八十二頃為豪右所據鐸悉以還民<lb/>
　建大小二十四橋又鑿三溪山以便行旅御史行部<lb/>
　至蓬訝民寂無訟已乃知州無寃民也太息去薦擢<lb/>
　廣東僉事遷四川㕘議不赴以老告歸正徳時劉瑾<lb/>
　矯詔言鐸理廣東鹽法簿牒未明逮赴廣未就道而<lb/>
　瑾誅或勸毋行鐸不聽行次九江卒年八十二見明<lb/>
　紀循吏𫝊<lb/>
<pb n="KR2k0049_WYG_122-11a"/>
畢璽髙平人成化庚子舉人授任邱知縣剛果有為修<lb/>
　城池建橋梁值邊警民恃以不恐轉徳州知州揚州<lb/>
　府同知所在有治績陞戸部郎中總理遼東糧儲轉<lb/>
　兩淮鹽運使清操惠政歴乆不忘家居著有石屏文<lb/>
　集家乘餘録<lb/>
李瀚字叔淵其先翼城人徙沁水成化庚子解元辛丑<lb/>
　進士授樂亭令擢監察御史巡陜西革茶馬弊密遣<lb/>
　使擒終南山妖僧歴陞右副都御史董漕政時榮王<lb/>
<pb n="KR2k0049_WYG_122-11b"/>
　由運河之國貴璫冀得賄輒阻遏糧運適瀚會議北<lb/>
　上白之王始不為擾陞吏部右侍郎尋轉左起廢疏<lb/>
　壅士類允愜進南戸部尚書論析公庾府帑戸口田<lb/>
　賦盈縮之數歴歴如指諸掌疏請裁冗食節浮費廣<lb/>
　儲蓄時廩藏空虛瀚乗秋熟發帑金代兵餉積米數<lb/>
　十萬斛尋告休歸子承恩正徳庚午舉人直隸良鄉<lb/>
　知縣曽孫一鵬通判保定府<lb/>
常軏沁水人成化辛丑進士授大理寺評事陟右寺副<lb/>
<pb n="KR2k0049_WYG_122-12a"/>
　讞獄多所平反陞河南僉事行部至密縣有平民被<lb/>
　拷自誣伏為盜者至西平及裕州有鄉曲豪民為公<lb/>
　私巨蠧者他官莫敢問軏為雪其寃正其罪民翕然<lb/>
　頌之尋卒於官行無貲四年始克歸葬<lb/>
郭淳髙平人成化癸夘舉人西安同知清慎不茍取與<lb/>
　死邊事<lb/>
張黻字廷儀陽城人成化甲辰進士知靈夀縣清慎簡<lb/>
　黙不茍言笑拜御史巡按陜西有重犯乆當刑前吏<lb/>
<pb n="KR2k0049_WYG_122-12b"/>
　畏避不敢決黻至立決之陞陜西副使卒於官笥中<lb/>
　惟俸金六十兩憲長令各屬致賻始得歸葬<lb/>
白鑑字孔彰陽城人成化丙午舉人倜儻有大志授文<lb/>
　登知縣政尚寛簡㢘節自勵以憂歸起補杞縣杞稱<lb/>
　繁劇訟牒盈庭剖析明當治行稱第一調漢隂值逆<lb/>
　瑾流毒棄官歸瑾誅起洛南一如歴三縣時居三載<lb/>
　告歸百姓遮留若失慈母年九十有三卒<lb/>
常賜沁水人𢎞治己酉解元癸丑進士任直隸行唐知<lb/>
<pb n="KR2k0049_WYG_122-13a"/>
　縣累陞陜西按察司副使賜早失怙叔軏撫育教誨<lb/>
　之卒能顯達子倫正徳五年亞元六年進士任大理<lb/>
　寺評事<lb/>
孟春澤州人𢎞治丙辰進士天性剛方才猷超邁初授<lb/>
　南刑曹清慎有聲守嚴州以㢘官第一擢冏寺巡撫<lb/>
　宣府威惠并著軍民賴之以直道為江彬所排落職<lb/>
　嘉靖初薦起巡撫順天聲績赫奕時大旱奏辯御史<lb/>
　許銘寃并乞斬貪弁暨宸濠逆黨以答天譴及佐銓<lb/>
<pb n="KR2k0049_WYG_122-13b"/>
　清譽著聞世廟特賜行不自欺四字以旌之未幾大<lb/>
　獄起復以直言忤時宰遂與顔頤夀馬録同時削籍<lb/>
　疾革囑殮以青袍角帶贈工部尚書子陽另有𫝊<lb/>
王玹字邦器陽城人𢎞治己未進士初授刑部主事繼<lb/>
　補戸部屢奉監督倉差能剔弊大司農韓忠定以㢘<lb/>
　静稱之遷刑部員外郎陞山東司郎中時逆瑾耑尚<lb/>
　嚴刻玹持平恕為瑾所惡思中之無可乘未幾遷陜<lb/>
　西僉事川陜總督洪聞其賢取軍前贊畫瑾誅調河<lb/>
<pb n="KR2k0049_WYG_122-14a"/>
　南分巡汝寧道劇賊劉六等踞上蔡逼汝城玹誓死<lb/>
　守已而賊攻城遭挫刼奔潰衆將慶功玹以賊首尚<lb/>
　在不可乃密奏賊可平狀朝命撲剿有賊黨汝人趙<lb/>
　秀母繫獄玹出之秀感激思効適賊首趙璠與劉六<lb/>
　等㑹兵秀急走報玹玹率部下官兵盡擒之解送軍<lb/>
　門紀功官吳玉榮索賄不應人皆優叙玹止賞綵帛<lb/>
　銀牌而已歴兵備薊州及山東㕘政俱有績命勘開<lb/>
　原執貢使之誣莊鎮俱獲罪人多忌之遂解綬歸卒<lb/>
<pb n="KR2k0049_WYG_122-14b"/>
　於家<lb/>
張軏陽城人𢎞治辛酉舉人温良貞諒勤慎㢘能任隆<lb/>
　慶知州時武宗北狩三駐蹕於境嬖倖江彬播弄威<lb/>
　福暨東厰太監張鋭守備孫璽周瑁輩求索無厭輒<lb/>
　不為動有皇義子馬元吉者厥姪以事屬按軏以正<lb/>
　法繩之尋誣以事奉㫖東厰處分竟辯白巡按章綸<lb/>
　擊節嘆曰處危險而存心不失其正當紛擾而遇事<lb/>
　不避其難直哉守也陞萊州府同知居萊三載才守<lb/>
<pb n="KR2k0049_WYG_122-15a"/>
　益著卒於官<lb/>
武思明陵川人𢎞治壬戌進士為金壇知縣性質樸衣<lb/>
　食供用澹若寒士愛民好士汲汲如不暇莅政未及<lb/>
　期奸宄吏胥遁迹人以神明目之居鄉卓有志操推<lb/>
　誠立教一時科目多出其門<lb/>
郜相字立之澤州人正徳丁夘舉人嘉靖間朝邑知縣<lb/>
　㢘謹自持政平訟理役均盜息特建忠臣髙翔劉烈<lb/>
　女祠號知大體<lb/>
<pb n="KR2k0049_WYG_122-15b"/>
段豸字世髙澤州人隸籍錦衣衞舉進士正徳時官兵<lb/>
　科都給事中以劉瑾累謫棗强知縣六年流賊至連<lb/>
　戰却之及城陷中四矢一鎗瞑目大呼殺賊而死賊<lb/>
　遂屠其城豸贈官賜祭予廕立祠如典制<lb/>
申良字延賢髙平人登鄉薦授招遠知縣山東盜起豫<lb/>
　為戰守具追擊盜至黄縣俘斬數百人已復破走之<lb/>
　歴知諸城良鄉權貴往來要索悉拒之進安吉知州<lb/>
　錦衣葉瓊倚錢寧勢奪民田良讞還之民瓊嗾奸人<lb/>
<pb n="KR2k0049_WYG_122-16a"/>
　誣奏事得白稍遷常州同知招遠民懷其政圖像祠<lb/>
　之入為戸部員外郎以諫大禮杖死贈太僕少卿<lb/>
孟陽字子乾澤州人吏部侍郎春之子也正徳九年進<lb/>
　士為行人乆不遷或諷之見當路不可武宗將南巡<lb/>
　語諸僚曰此舉繫社稷安危一命之士皆與有憂豈<lb/>
　必言官乃當効死遂與同官李紹賢詹軾劉槩李惠<lb/>
　上疏切諫廷杖四十卒春聞子死諫哭之以詩語甚<lb/>
　悲壯人争𫝊之<lb/>
<pb n="KR2k0049_WYG_122-16b"/>
何麟沁水人藩椽也武宗微行由大同抵太原門閉不<lb/>
　得入大怒還遣中官逮諸守臣麟曰皇上但逮不啓<lb/>
　門者未有主名此易為耳若厚賄中官不令羅織愿<lb/>
　與俱往即上怒不測麟一身曽何足恤哉遂抵京上<lb/>
　疏曰陛下巡幸晉陽惟時司城門者實臣麟一人他<lb/>
　臣無與也臣不能啓門恭迎鑾輿臣罪萬死但陛下<lb/>
　輕宗廟社稷而遠事巡遊且易服微行無清道警蹕<lb/>
　之詔白龍魚服臣下何由辨焉昔漢光武夜獵至上<lb/>
<pb n="KR2k0049_WYG_122-17a"/>
　東門守臣郅惲拒而弗納光武以為守法而賞之今<lb/>
　小臣欲守郅惲之節而陛下乃有不敬之誅臣恐後<lb/>
　世以為臣之不幸不若郅惲而陛下寛仁之量亦遠<lb/>
　遜光武也疏入上怒稍釋廷杖六十釋去不問麟還<lb/>
　撫按以下皆郊迎致敬<lb/>
張好古陽城人嘉靖癸未進士元城知縣時皇親怙勢<lb/>
　擅作威福好古以法繩之詔繫獄謫靈臺典史復鹽<lb/>
　城知縣陞刑部主事先是陽邑均徭溢額大為民累<lb/>
<pb n="KR2k0049_WYG_122-17b"/>
　好古奏豁民甚徳之轉四川僉事<lb/>
郭昊陽城人嘉靖乙酉舉人淄川知縣寛易簡静引溉<lb/>
　田決疑獄伸沈枉先是藩臬諸司所用煤炭皆淄所<lb/>
　供昊請分派鄰郡以甦淄民上官多不悦左遷懷慶<lb/>
　府教授卒於官<lb/>
丁謹澤州人嘉靖丙戌進士觀戸部政勞軍固原人服<lb/>
　其清介授宜興知縣請免額外之徴濬淤没之田民<lb/>
　多利賴建祀祠之<lb/>
<pb n="KR2k0049_WYG_122-18a"/>
鍾鑑澤州人嘉靖己丑進士知巢縣調獻縣補洛陽歴<lb/>
　河南知府陜西副使陞㕘政時闗隴大饑全活以億<lb/>
　萬計方艾引疾乞休讀書教子士論髙之所著有禮<lb/>
　經主意<lb/>
孟霦澤州人嘉靖己丑進士任陜西督糧道明敏㢘介<lb/>
　剛柔交濟督儲有方每師出糧餉充裕臺體嚴肅放<lb/>
　衙後優悠詩翰蕭然事外<lb/>
郭鋆字允重髙平人祖定成化乙未進士父坤𢎞治已<lb/>
<pb n="KR2k0049_WYG_122-18b"/>
　酉舉人鋆正徳己夘以春秋魁山西嘉靖壬辰以春<lb/>
　秋魁天下授行人歴工禮刑户四科給事建言持大<lb/>
　體劾官邪先其急且要不毛舉細過變亂成法以博<lb/>
　名髙所言如重邦本疏論都御史工部尚書不職疏<lb/>
　世宗皆是而行之丁内艱賜諭祭歴官工部右侍郎<lb/>
　總理蘆溝橋元雷殿寳源局諸大工轉左修京師外<lb/>
　城工竣食尚書俸致仕八年卒<lb/>
裴宇字子大澤州人嘉靖辛丑進士官翰林至禮部尚<lb/>
<pb n="KR2k0049_WYG_122-19a"/>
　書先是陪京振武營軍譁殘殺重臣驕縱不可治宇<lb/>
　攝本兵呼首謀諭禍福立折其邪心分衆使隸神策<lb/>
　三大營旬日而定轉工部尚書清洲田乾沒之弊多<lb/>
　所著述張毅敏養䝉師事之<lb/>
李豸陽城人嘉靖辛丑進士任郃陽知縣民狡悍多負<lb/>
　公租豸嚴懾而寛恤之俗丕變有横豪害人擒治如<lb/>
　法邑有豸除虎害之謡累陞湖廣按察肅憲度恤刑<lb/>
　獄平叛逆師尚詔以功歴河南山東布政平賦節用<lb/>
<pb n="KR2k0049_WYG_122-19b"/>
　賑飢溉田善績懋著泰山香緡乆為諸司折俸宿弊<lb/>
　也豸令貯府庫以待公用檢通省郡邑積贏萬金以<lb/>
　實内帑薦章數十上兩考左轄績以覃恩階正二品<lb/>
　加從一品俸疏歸夀七十一卒子可乆亦登進士歴<lb/>
　官四川僉事<lb/>
趙輄髙平人嘉靖甲辰進士官工科時内𥪡煬竈世宗<lb/>
　私置禁器輄抗疏謫封邱丞尋復罷職後十九年穆<lb/>
　宗朝補禮科上戎服郊祀輄遮道以止疏請薛文清<lb/>
<pb n="KR2k0049_WYG_122-20a"/>
　入祀廟庭悉䝉嘉納<lb/>
王國光字汝觀號疎菴陽城人嘉靖二十三年進士授<lb/>
　吳江知縣鄰邑疑獄來質訊輒得情調儀封擢兵部<lb/>
　主事改吏部歴文選郎中屢遷順天府尹戸部右侍<lb/>
　郎總督倉塲謝病去隆慶四年起刑部左侍郎拜南<lb/>
　京刑部尚書未上改戸部尚書再督倉塲神宗初還<lb/>
　理部事時簿牒繁冗州縣有繕書輸解交納諸費疏<lb/>
　請裁併去繁文十三四胥稱簡便戸部十三司𢎞治<lb/>
<pb n="KR2k0049_WYG_122-20b"/>
　後以公署隘惟郎中一人治事吏胥弊益滋國光盡<lb/>
　令入署職務得修舉邊餉告匱請勑邊臣核實且畫<lb/>
　經乆策以聞耗蠧遂捐萬厯元年奏言國初天下州<lb/>
　縣存留夏税秋糧可一千二百萬石其時議主寛大<lb/>
　嵗用外計贏銀百萬有餘使有司嵗徴無缺則州縣<lb/>
　積貯自豐水旱盜賊不能為災患今一遘兵荒輒留<lb/>
　京儲發内帑由有司視存留甚緩茍事催科則謂擾<lb/>
　民弊遂至此請行天下撫按官督所司具報出入存<lb/>
<pb n="KR2k0049_WYG_122-21a"/>
　留逋負之數臣部得通融會計以其餘濟邊有司催<lb/>
　徴不力者悉以新令從事制可京軍支糧通判候伺<lb/>
　甚艱請遣部郎一人司之名坐糧㕔騐發無過三日<lb/>
　諸軍便之天下錢穀散隷諸司請歸併責成畿輔府<lb/>
　州縣歸福建司南畿歸四川司鹽課歸山東司闗税<lb/>
　歸貴州司淮徐臨徳諸倉歸雲南司御馬象房及二<lb/>
　十四馬房芻料歸廣西司遂為定制三年京察乞罷<lb/>
　特留之明年復固請詔乘𫝊歸瀕行以所輯條例名<lb/>
<pb n="KR2k0049_WYG_122-21b"/>
　萬厯㑹計録上之上令戸部訂正及書成詔褒諭焉<lb/>
　五年冬起吏部尚書陳采實政别繁簡責令守恤卑<lb/>
　官罷加納數事皆允行八年外察請毋限日期詔許<lb/>
　之且命詿誤者聽從公辨雪尋加太子太保國光有<lb/>
　才智初掌邦計多所建白及是張居正枋政居正卒<lb/>
　閒住已念其勞命復官致仕<lb/>
馮時亨陵川人嘉靖丙午舉人由濟南府判擢陜西金<lb/>
　州知州時巨寇何勉嘯聚時亨給軍餉多所贊畫清<lb/>
<pb n="KR2k0049_WYG_122-22a"/>
　㢘自勵徳政民思<lb/>
馮顗髙平人慷慨有大志嘉靖丙午舉人武邑知縣累<lb/>
　陞南京戸部郎中遼陽僉事所歴止攜一僕眷屬不<lb/>
　與焉清操卓行世所罕覩<lb/>
張昇陽城人嘉靖庚戌進士知清苑縣多惠政擢戸部<lb/>
　主事調兵部員外郎中出為衞輝知府衞故多大俠<lb/>
　昇按以法境内肅然郡資百泉灌田部使藉口漕運<lb/>
　厲其禁昇抗言非便禁遂弛民不苦旱擢陜西副使<lb/>
<pb n="KR2k0049_WYG_122-22b"/>
　改大名轉河南布政尋告歸性喜施與丙戌大疫延<lb/>
　醫施藥發粟賑飢與鄉人處温温然若不知有官者<lb/>
　卒年八十七孫慎言為吏部尚書<lb/>
衞心陽城人嘉靖庚戌進士授宜陽知縣鋭意有為開<lb/>
　渠灌田丈地均賦刻流澤平賦二集調臨淄<lb/>
李春芳字元實沁水人嘉靖癸丑進士盩厔知縣資性<lb/>
　明爽值荒嵗能勸富以貸貧尤善營度計長乆擢兵<lb/>
　科給事中<lb/>
<pb n="KR2k0049_WYG_122-23a"/>
郭東髙平人嘉靖丙辰進士刑部主事時以親老不能<lb/>
　抵任疏請終養里居十八年後歴官太常卿淡泊自<lb/>
　奉恂恂下人建石堂㑹招延文士以恭勤節儉為訓<lb/>
　鄉里推重焉<lb/>
李可乆豸子嘉靖壬戌進士唐縣知縣歴河間同知山<lb/>
　東按察司僉事俱有政績忤當道謫知華州擢南武<lb/>
　選郎中晉四川僉事自劾去居鄉仁厚邑父子登制<lb/>
　科者自可乆始<lb/>
<pb n="KR2k0049_WYG_122-23b"/>
常存仁髙平人嘉靖乙丑進士授邢臺知縣有囚婦誣<lb/>
　坐殺夫論死仁得其情遂釋之教諭趙某者卒於官<lb/>
　貧不能還葬存仁捐俸助之後為彰徳知府府寄貯<lb/>
　公罪銀萬餘悉不取及兵備榆林彰徳以前銀餽却<lb/>
　之如故居官二十載囊無餘貲里無餘産皆知為清<lb/>
　白吏云<lb/>
王淑陵字之義陽城人嘉靖乙丑進士授嵩縣知縣嵩<lb/>
　故有鑛穴多巨盜淑陵至多方緝捕又㢘其渠魁假<lb/>
<pb n="KR2k0049_WYG_122-24a"/>
　以把總名目勒令擒𠞰一時肅清興學勸農善政種<lb/>
　種人肖像祀焉擢評事轉工部主事歴官湖廣㕘政<lb/>
　所至有聲<lb/>
劉東星字子明沁水人隆慶二年進士改庶吉士授兵<lb/>
　科給事中非時考察謫蒲城縣丞徙盧氏知縣累遷<lb/>
　湖廣左布政使萬厯二十年擢右僉都御史巡撫保<lb/>
　定時征倭師集天津而天津河間皆被災請漕米十<lb/>
　萬石平糴民乃濟召為左副都御史進吏部右侍郎<lb/>
<pb n="KR2k0049_WYG_122-24b"/>
　以父老請侍養歸而父卒二十六年河決單之黄堌<lb/>
　起工部左侍郎兼右僉都御史總理河漕初尚書潘<lb/>
　季馴議開黄河上流循商虞而下歴丁家道口出徐<lb/>
　州小浮橋即元賈魯所浚故道也以費鉅未果東星<lb/>
　即其地開濬起曲里舖至三仙臺抵小浮橋又濬漕<lb/>
　渠自徐邳至宿五閲月工竣費僅十萬進工部尚書<lb/>
　兼右副都御史明年渠邵伯界首二湖又明年奏開<lb/>
　泇河泇界滕嶧間南通淮海引漕甚便前總督翁大<lb/>
<pb n="KR2k0049_WYG_122-25a"/>
　立尚書朱衡都御史傅希摰屢言之迄無成畫河臣<lb/>
　舒應龍嘗鑿韓莊工亦中輟東星力任其役初議費<lb/>
　百二十萬及工起費止七萬而渠已成十之三會疾<lb/>
　求去屢㫖慰留卒後李化龍循其遺跡與李三才共<lb/>
　成之漕永便焉東星性儉約歴官三十年敝衣蔬食<lb/>
　如一日天啓初諡莊靖<lb/>
趙九思澤州人隆慶辛未進士為咸寧知縣省刑薄賦<lb/>
　視民如子聲望大著行取南部尋調北計部陞陜西<lb/>
<pb n="KR2k0049_WYG_122-25b"/>
　鄜延兵備道值年荒流移絡繹下車調停諭檄所部<lb/>
　併力墾荒捐俸助牛種全活者衆裁班軍五百省州<lb/>
　縣供應甚多後解歸布袍蔬水怡然自得日手一編<lb/>
　不異寒士著讀書樂文<lb/>
張養蒙字泰亨澤州人萬厯五年進士選庶吉士歴吏<lb/>
　科左給事中少負才名明習天下事居言職慷慨好<lb/>
　建白時南北多水旱條上治奸民恤流民愛富民三<lb/>
　事上嘉納之錦衣都指揮羅秀夤緣得僉書言秀本<lb/>
<pb n="KR2k0049_WYG_122-26a"/>
　太監滕祥奴賄入禁衞往嵗營僉書兵部尚書王遴<lb/>
　持正為所中傷去未幾秀即躐用物議沸騰疏發其<lb/>
　狀乃黜秀御史髙維崧等言事被謫養䝉偕同官論<lb/>
　救復特疏訟之奪俸故事部曹不得改科道至是多<lb/>
　營求以養蒙言而罷尋選工科都給事中採木四川<lb/>
　及額商人輸木後者詔追銀以養䝉言獲免都御史<lb/>
　潘季馴奏報河工疏言河臣報成未乆急求謝事而<lb/>
　繼者復告患矣其故皆由不乆任也夫官不乆任其<lb/>
<pb n="KR2k0049_WYG_122-26b"/>
　弊有三後先異時也人已異見也功罪難執也請倣<lb/>
　邊臣例増秩乆任上深然之詔潞安進綢二千四百<lb/>
　疋復命増五千率同官力争不從出為河南右㕘政<lb/>
　尋召太僕少卿四遷左副都御史二十四年極諫時<lb/>
　政闕失三輕二重之弊一部院體漸輕冬官一曹亞<lb/>
　卿専署已為異事乃冢宰何官數月虚位法司議劉<lb/>
　世延罪竟爾留中主事劉冠南疏入即發何小臣聽<lb/>
　而大臣不聽單疏下而公疏不下哉以至戸曹三疏<lb/>
<pb n="KR2k0049_WYG_122-27a"/>
　諫開礦臣院九疏催行取皆置不報議大事則十疏<lb/>
　而九不行遇廷推則十人而九不用國事將何賴乎<lb/>
　一科道之職漸輕五科都給事中乆虚不補御史曹<lb/>
　學程一繫不釋考選臺諫屢請屢格乃至服闋補任<lb/>
　亦皆廢閣是不欲言路之充也國是將何定乎一撫<lb/>
　按之任漸輕如開礦一事撫按有言咸䝉切責於是<lb/>
　鄭一麟以千戸而妄劾孫鑛王虎以中官而妄劾李<lb/>
　盛春夫閽人武弁得以制巡撫之命紀綱不倒置乎<lb/>
<pb n="KR2k0049_WYG_122-27b"/>
　一進獻之途漸重今下僚捐俸儒士獻貲名為助工<lb/>
　實懷覬幸甚者百戸王守仁以謀復世爵妄搆楚府<lb/>
　主簿張以述以求復舊秩妄獻白鹿而部臣糾之不<lb/>
　聽言官糾之不聽不至如嘉靖末年之濁亂不止也<lb/>
　一内差之勢漸重中使紛然四出乞請之章無日不<lb/>
　上批答之㫖無言不温左右藉武弁以營差武弁藉<lb/>
　左右以網利採礦不已必及採珠皇店不止漸及皇<lb/>
　莊繼而營市舶繼而復鎮守内可以謀坐營外可以<lb/>
<pb n="KR2k0049_WYG_122-28a"/>
　謀監軍正徳敝風其鑒不遠惟早見而速圖之社稷<lb/>
　蒼生之福也不報又明年六月兩宫三殿繼災復上<lb/>
　疏曰近日之災前古未有請躬謁郊廟以謝嚴譴立<lb/>
　御便殿以通物情早建國本以繫人心停銀礦皇店<lb/>
　之役杜四海亂階減宦官宫妾之刑弭蕭墻隠禍然<lb/>
　此皆應天實事猶非應天實心也臣仰瞻穆清成心<lb/>
　有四一曰好逸一曰好疑一曰好勝一曰好貨願戒<lb/>
　此四者亟圖更張庶天意可回國祚可保不省尋遷<lb/>
<pb n="KR2k0049_WYG_122-28b"/>
　戸部右侍郎督朝鮮餉事寧予一子官三十年署部<lb/>
　事㑹有疾固辭罷歸卒於家天啓初賜諡毅敏<lb/>
楊植陽城人萬厯丁丑進士任益都知縣嚴明果斷夙<lb/>
　弊頓絶在任六年纎毫不染擢大理司評事轉兵部<lb/>
　主事守山海闗通商賈兵戎闗政一新轉刑部員外<lb/>
　郎歴薊州僉事河南㕘議遼東副使所至稱能終養<lb/>
　歸起補陜西闗西道益勵操守加意振刷疾革家人<lb/>
　雜贖鍰檄諸文移中怒而擲去居官三十年僅茅屋<lb/>
<pb n="KR2k0049_WYG_122-29a"/>
　數椽薄田三十畝<lb/>
衞一鳳字伯瑞陽城人萬厯庚辰進士授刑部主事精<lb/>
　法律手為爰書吏不能為奸歴郎中皭然不淄有國<lb/>
　士稱陞紹興知府丁内艱起青州府政簡而肅忤御<lb/>
　史將計傾之東撫孫鑛語所屬曰衞某飲青州一勺<lb/>
　水安能浼也薦陞鞏昌副使火直入犯以捷賜金丁<lb/>
　外艱起青州兵備時河決黄家口諸地改濟寧河道<lb/>
　一鳳結茒河濱晝夜督修三年報最有治河如治兵<lb/>
<pb n="KR2k0049_WYG_122-29b"/>
　之稱年飢米價騰貴一鳳預支諸役廩姑髙其價商<lb/>
　集價減人咸賴之遷㕘政復移青州陞應天府丞妖<lb/>
　民劉天緒倡亂密以方略捕滅轉鄖陽巡撫會秦寇<lb/>
　嘯聚草檄遣裨將諭以禍福遂解散節省兵餉七千<lb/>
　有竒晉南兵部侍郎遷南刑部尚書改兵部屢疏乞<lb/>
　休不允晉階資徳大夫正治上卿天啓元年三疏得<lb/>
　歸未幾魏忠賢禍起人服其先見云居家十三年夀<lb/>
　八十四卒贈太子少保遣官祭葬子廷憲成進士歴<lb/>
<pb n="KR2k0049_WYG_122-30a"/>
　知淮安有父風<lb/>
白所知字廷謨陽城人萬厯間以解元登癸未進士授<lb/>
　禮部主事歴郎中秉公持潔直聲達於宫禁每啓事<lb/>
　朝上夕下數裁抑貴倖以憂去罷官杜門謝客優游<lb/>
　林下二十年光宗即位召起太常少卿歴轉工部左<lb/>
　侍郎修慶陵工竣賜幣晉尚書累疏求去賜乘𫝊歸<lb/>
　復以三殿成敘功加太子太保既歸究心理學及養<lb/>
　生家言食不兼味衣無紈綺見後生諄諄教以孝弟<lb/>
<pb n="KR2k0049_WYG_122-30b"/>
　謙謹享年八十六所著惺心録見三晉語録<lb/>
韓范字思兼沁水人萬厯丙戌進士授工部主事理南<lb/>
　旺閘立八禁調十二事漕商兩利陞營繕司員外值<lb/>
　定陵培土暨長公主建府等工並興一清權璫破冒<lb/>
　節帑十餘萬冢宰孫丕揚擬調吏部或沮之大司農<lb/>
　張養蒙不平范曰士何官不可做但恐人負官耳可<lb/>
　擇官乎陞兵部武選司郎中適選軍政嚴毅㢘靖黜<lb/>
　中璫所私千戸鮑供權貴銜之借霍文炳事降陜西<lb/>
<pb n="KR2k0049_WYG_122-31a"/>
　金縣典史甲辰丁外艱貧不能襄喪事當道力助之<lb/>
　始勉成禮家居二十七年泰昌初起南武選司郎中<lb/>
　天啓元年陞南通政司右㕘議明年陞順天府丞進<lb/>
　通政司右通政值魏忠賢矯㫖杖郎中萬燝范上執<lb/>
　政書引王文端封還詔書事以諷之海内翕然仰焉<lb/>
　後時政日非自以不合時宜作五官四體問答寓意<lb/>
　致仕年六十九卒所著有經世集要司馬紀略司空<lb/>
　紀略家訓格言本支世系圖考藏於家<lb/>
<pb n="KR2k0049_WYG_122-31b"/>
張志芳字廷芝陽城人萬厯辛夘舉人性篤孝父喪三<lb/>
　年不居於内初任陽信知縣值嵗大祲設法賑濟全<lb/>
　活以數萬計陞宿州陽信父老號泣攀留不忍舍建<lb/>
　生祠竪碑張潑扁其第曰天下清㢘第一以内艱歸<lb/>
　起補滄州改知景州景當白蓮之變愚民蠢動單騎<lb/>
　曉諭吿以禍福率歸田畝境賴以安又甦驛𫝊申保<lb/>
　甲除羨耗三年獨居一日迎漕使偶墮水拯出易衣<lb/>
　皆粗布無寸帛使者嘆曰真清正人也特疏表異擢<lb/>
<pb n="KR2k0049_WYG_122-32a"/>
　戸部員外景民立祠奉命署太倉甫兩月積餘米一<lb/>
　千七百石奏聞賜宴旌之陞郎中督天津餉親視權<lb/>
　量三軍戴徳晉僉事仍莅津門焦勞拮据釐諸弊孔<lb/>
　飛輓時至璽書褒之加陞一級進㕘議積勞成疾卒<lb/>
　於官軍民聞訃各以白布括髮號泣為建祠竪碑<lb/>
孫居相字伯輔沁水人萬厯二十年進士除恩縣知縣<lb/>
　徴授南京御史負氣敢言嘗疏陳時政謂政事日廢<lb/>
　治道日乖天變人怨究且瓦解土崩縱珠玉金寳亘<lb/>
<pb n="KR2k0049_WYG_122-32b"/>
　地彌天何救危亂不省誠意伯劉世延罪廢居南京<lb/>
　益不法疏發其奸并及南京勲臣子弟暴横狀遂下<lb/>
　世延吏安遠東寧忻城諸侯伯子弟悉按問强暴為<lb/>
　戢税使楊雲激變雲南太和山中官黄勲嗾道士毆<lb/>
　知府皆極論其罪時中外多缺官居相兼攝七差署<lb/>
　諸道印事皆辦治劾大學士沈一貫奸貪植黨一貫<lb/>
　遂去居相亦奪禄一年服闋起官巡漕運御史王時<lb/>
　熙魏雲中外轉都御史孫瑋不與聞居相再疏劾吏<lb/>
<pb n="KR2k0049_WYG_122-33a"/>
　部尚書趙煥煥引退鄭繼之代煥出宋槃潘之祥亦<lb/>
　據法力争吏部侍郎方從哲由中㫖起官中書張光<lb/>
　房等五人以鯁議擯不與科道選並抗章論列時言<lb/>
　路多附吏部居相力與抗氣不少沮於是過庭訓唐<lb/>
　世濟李徴儀劉光復趙興邦周永春姚宗文吳亮嗣<lb/>
　汪有功王萬祚輩羣起為難居相連疏搘拄迄不能<lb/>
　害四十五年卒以年例出江西㕘政不就天啓元年<lb/>
　起光禄少卿改太僕擢右僉都御史巡撫陜西四年<lb/>
<pb n="KR2k0049_WYG_122-33b"/>
　春召拜兵部右侍郎冬引疾歸給事中陳序劾居相<lb/>
　出趙南星門結楊漣虞廷陛又劾居相力薦李三才<lb/>
　遙結史記事遂削奪崇禎元年起戸部右侍郎督鼓<lb/>
　鑄改吏部左侍郎以戸部尚書總督倉塲請轉漕無<lb/>
　多雇民舟給事中楊時化劾髙平知縣喬淳貪虐坐<lb/>
　贓二萬淳有奥援而居相報時化書憤激謫戍卒弟<lb/>
　鼎相歴吏部郎中副都御史巡撫湖廣亦有名東林<lb/>
　中<lb/>
<pb n="KR2k0049_WYG_122-34a"/>
張五典字和衷沁水縣人萬厯壬辰進士授行人遷戸<lb/>
　部主事監天津倉歴員外郎遷郎中值京察執政假<lb/>
　中㫖留其私人五典上書亟論其失出為濟南㕘議<lb/>
　遷河南副使時大盜張西崗妖人潘大賢聚衆為亂<lb/>
　五典授諸將方略先後俱撲滅已而桐栢礦賊起五<lb/>
　典偵得其狀隨出三牌一禁入山鬻賊食者一令亟<lb/>
　為食飲以待賊一令民各歸鄉井賊無所得食出見<lb/>
　壺漿陳路隅大驚詰其故曰此張道爺指也因出牌<lb/>
<pb n="KR2k0049_WYG_122-34b"/>
　示之皆感泣去遷山東㕘政守海右嵗荒盜且起遼<lb/>
　米因海禁不得時至㑹攝登萊道篆開海禁遼船至<lb/>
　者相屬遷山東右布政入為太僕寺少卿遷南京大<lb/>
　理寺卿乞終養加兵部尚書卒贈太子太保五典性<lb/>
　嚴重居朝廷中立無所附張新建在位欲令出門下<lb/>
　卒不往雖平進九列卒亦不獲大用云<lb/>
白所行字廷鵠陽城人萬厯丁酉舉人任肅寧知縣地<lb/>
　多盜捕緝一清矢志㢘潔錙銖弗染調四川大寧氷<lb/>
<pb n="KR2k0049_WYG_122-35a"/>
　蘖如肅寧以勞瘁卒於官囊槖蕭然不能歸葬兄所<lb/>
　學知宛唐遣子迎櫬始得返里<lb/>
楊瀚字海涵陽城人萬厯丁酉舉人初授寧遠知縣除<lb/>
　土豪殱渠冦道路肅然百姓安堵起補良鄉邑素稱<lb/>
　衝繁瀚揮霍有餘戢强鋤暴政聲倍著晉南大理寺<lb/>
　評事持法明允刑名以清及歸婣睦寛忍梓里感誦<lb/>
　不衰<lb/>
李春茂字震陽陽城人萬厯甲辰進士初授行人轉兵<lb/>
<pb n="KR2k0049_WYG_122-35b"/>
　曹清冒濫立規條宿弊盡革及藩臬秦楚募兵設餉<lb/>
　鼓鑄轉輸力濟時艱陞順天府尹肅清輦轂彈壓豪<lb/>
　强尋加右都御史里居時秦冦蹂躪捐貲率衆築砦<lb/>
　里人賴以奠安卒年七十五<lb/>
張銓字宇衡沁水人萬厯三十二年進士授保定推官<lb/>
　擢御史巡視陜西茶馬憂歸起按江西時經略出師<lb/>
　銓馳奏言以短擊長以勞赴逸以客當主非計之得<lb/>
　今不必徴兵四方但當就近調募屯集要害若加賦<lb/>
<pb n="KR2k0049_WYG_122-36a"/>
　選丁騷擾天下恐識者之憂不在一方因請發帑金<lb/>
　補大僚宥直言開儲講先為自治之本又言今宿將<lb/>
　並起宜一事權唐九節度相州之潰可為明鑑又言<lb/>
　張承䕃不宜恤又論經略非大帥才而力薦熊廷弼<lb/>
　四十八年夏復上疏言自軍興以來所司創議加賦<lb/>
　畝増銀三釐乃未幾至七釐又未幾至九釐辟之身<lb/>
　一方肩背也天下腹心也今合天下以救一方一方<lb/>
　未必安而天下已危宜聨人心以固根本豈可朘削<lb/>
<pb n="KR2k0049_WYG_122-36b"/>
　無已驅之使亂且内廷積金如山以有用之物置無<lb/>
　用之地與瓦礫糞土何異乃發帑之請呌閽不應加<lb/>
　派之議朝奏夕可臣殊不得其解銓疏皆闗軍國安<lb/>
　危而上與當軸卒不省熹宗初出按遼經略下納降<lb/>
　令銓力爭不聽曰禍始此矣天啓元年三月請令巡<lb/>
　撫薛國用帥河西兵總督文球帥山海兵以廣聲援<lb/>
　疏甫上軍大潰銓與袁應泰分守應泰令銓退保河<lb/>
　西不從守三日銓衣冠向闕拜又遥拜其父母自經<lb/>
<pb n="KR2k0049_WYG_122-37a"/>
　事聞贈大理卿再贈兵部尚書諡忠烈官其子道濬<lb/>
　錦衣指揮僉事詔以所贈官加父五典妻霍氏守竇<lb/>
　莊堡名夫人城道濬既官錦衣以忠臣子見重屢加<lb/>
　都指揮僉事僉書衞所受王永光指屢疏攻錢龍錫<lb/>
　成基命文震孟毛羽健等卒戍海寧<lb/>
楊新期字周卜陽城人貞肅七世孫萬厯丁未進士初<lb/>
　任項陽知縣調雍邱補蠡吾調渭南凡四縣清名籍<lb/>
　甚百弊釐剔擢御史抗論三案不避觸諱按湖廣興<lb/>
<pb n="KR2k0049_WYG_122-37b"/>
　除皆闗百年利害復命謝絶竿牘甚峻熹宗朝忤魏<lb/>
　忠賢削籍崇禎初召還臺持憲紀十三年衣大布飯<lb/>
　脱粟不愧祖風<lb/>
王用士字旂召陽城人萬厯己酉舉人事繼母以孝聞<lb/>
　任考城仁聲籍甚豪猾伏匿補静海建義倉清郵𫝊<lb/>
　繕城垣濬河渠邑舊無志創修之三載績最會漕運<lb/>
　覆損菽石台司責償於静正辭拒之曰秋水時至静<lb/>
　民何辜君其問諸水濱臺司遂疏罷其官即日怡然<lb/>
<pb n="KR2k0049_WYG_122-38a"/>
　就道父老卧轍垂涕不忍捨既抵里杜門謝客督課<lb/>
　諸子卒年六十有九<lb/>
張慎言字金銘陽城人祖昇河南㕘政慎言工詩文舉<lb/>
　萬厯三十八年進士除夀張知縣有能聲調繁曹縣<lb/>
　出庫銀糴粟備賑民賴以濟泰昌時擢御史劾罷順<lb/>
　天府丞劉蔚太常少卿官應震光禄少卿劉光復會<lb/>
　議三案言不究張差黨與所以全父子之情然必摘<lb/>
　發奸謀所以明君臣之義至崔文昇投涼劑李可灼<lb/>
<pb n="KR2k0049_WYG_122-38b"/>
　進紅丸法當駢首恩反賜金誰秉國成一至此極若<lb/>
　夫鼎鬯為重簪履為輕即神廟之鄭妃且先徙以為<lb/>
　望選侍不即移宫計將安待無何賈繼春以請安選<lb/>
　侍被譴疏救之奪俸二年天啓初督畿輔屯田言天<lb/>
　津静海興濟間沃野萬頃可墾為田近同知盧觀象<lb/>
　墾田三千餘畆其溝洫廬舍之制種植疏濬之方犂<lb/>
　然具備可倣而行因列上官種佃種民種軍種屯種<lb/>
　五法又言遼人入闗宜招集津門以無家之衆墾不<lb/>
<pb n="KR2k0049_WYG_122-39a"/>
　耕之田於計為便從之嘗疏薦趙南星劾馮銓五年<lb/>
　三月假歸曹欽程誣劾之徵贓戍肅州崇禎元年起<lb/>
　故官請京察先治媚璫者其他始付考功報可旋擢<lb/>
　太僕少卿歴太常卿刑部右侍郎讞耿如杞獄不稱<lb/>
　㫖下吏歸乆之召為工部右侍郎廷議開採鼓鑄屯<lb/>
　田鹽法諸事悉根本計大學士楊嗣昌議改府州縣<lb/>
　佐為練備練總慎言以更制事大歴陳八議其後卒<lb/>
　不能行由左侍郎遷南京戸部尚書七疏引疾不允<lb/>
<pb n="KR2k0049_WYG_122-39b"/>
　尋改南京吏部尚書掌右都御史事後寓蕪宣間疽<lb/>
　發戒勿藥卒年六十九慎言少孤鞠於祖母為御史<lb/>
　訃聞乞歸執喪三年<lb/>
張光前字爾荷澤州人萬厯三十八年進士授蒲圻知<lb/>
　縣補安肅擢吏部驗封主事歴文選員外郎稽勲郎<lb/>
　中乞假去天啓四年吏部尚書趙南星起為文選郎<lb/>
　中甫視事魏忠賢假廷推謝應祥事矯㫖切責南星<lb/>
　時與推應祥者員外郎夏嘉遇非光前也光前抗疏<lb/>
<pb n="KR2k0049_WYG_122-40a"/>
　争之曰南星人品事業昭灼人耳目忽奉嚴㫖責以<lb/>
　不公忠臣竊惑之選郎諸曹領袖尚書臂指南星所<lb/>
　甄别進退臣實佐之功罪與共乞先賜罷斥亦被㫖<lb/>
　切責尋以推喬允升等代南星削侍郎陳于廷及楊<lb/>
　漣左光斗籍光前又抗疏曰會推尚書于廷主議臣<lb/>
　執筆謹席藁待罪遂貶三秩調外光前操行清嚴峻<lb/>
　却請謁知縣石三畏贓私狼籍將受臺諫出為王官<lb/>
　明年光前兄右布政使光縉治兵遵化奄黨門克新<lb/>
<pb n="KR2k0049_WYG_122-40b"/>
　劾之亦削籍兄弟並以忤奄去見稱於世崇禎元年<lb/>
　起光禄少卿不赴三年起太常已進大理少卿累疏<lb/>
　乞休卒<lb/>
韓肫仁字伯倫沁水人萬厯癸丑進士授大理寺評事<lb/>
　殫心訊牒每於死中求生而平反之由寺副歴寺正<lb/>
　凡三年陞青州知府除供億興學校清滯獄擿黠吏<lb/>
　抑豪右開水田懲左道興利除弊事事修舉適白蓮<lb/>
　教聚徒數千有欲借以邀功者肫仁不可止捕首惡<lb/>
<pb n="KR2k0049_WYG_122-41a"/>
　抵法餘解散嘗攝道篆鉤餘數百金悉貯庫筦庫者<lb/>
　以例請肫仁曰若知取羨例耶不知不取羡吾例也<lb/>
　嚴叱之旌節孝禮士夫吏畏民懷適仲弟訃至一痛<lb/>
　幾絶日夜悲思曰人四體而失其二何能身遂上書<lb/>
　告終養解綬歸青老幼牽衣填道不忍舍抵家旬月<lb/>
　乃下褒章准以副使職銜終養尋奉㫖旌其門曰節<lb/>
　孝所著有養中養才類編<lb/>
田立家字正國陽城人端凝魁㟁年十八始折節讀書<lb/>
<pb n="KR2k0049_WYG_122-41b"/>
　萬厯丙辰進士任鳳翔推官補開封歴陞兵部主事<lb/>
　典陜西試掌武選留心黜陟戎政一清陞河南㕘議<lb/>
　陜西副使晉按察使加從二品服俸㑹詿誤去未幾<lb/>
　起視遼海改河南右叅議積粟賑荒年八十有九卒<lb/>
張鵬雲字漢冲陽城人萬厯丙辰進士由商邱令為刑<lb/>
　科給事中挺擊議起疏劾劉廷元出㕘議四川尋為<lb/>
　權璫矯㫖削籍崇禎初起禮科歴兵科都給事中遷<lb/>
　太常少卿晉右僉都御史巡撫順天安輯百姓彈壓<lb/>
<pb n="KR2k0049_WYG_122-42a"/>
　勲戚引疾歸當事誣以規避罷官性介不立名譽在<lb/>
　言路持論侃侃退輒焚其草里居凡七年絶口朝政<lb/>
　卒<lb/>
王允成字述文澤州人萬厯中舉於鄉除獲鹿知縣以<lb/>
　治行異等徵授南京御史首論遼左失事諸臣請正<lb/>
　刑辟熹宗初降兩諭罪李選侍大學士方從哲封還<lb/>
　之允成陳保治十事中言張差闖宮説者謂風癲青<lb/>
　宮豈發風之地龎保劉成豈並風之人今鄭氏四十<lb/>
<pb n="KR2k0049_WYG_122-42b"/>
　年之恩威猶在卵翼心腹實繁有徒當思所以防之<lb/>
　比者聖諭多從中出孰若事無大小盡歸内閣且借<lb/>
　聽貂璫未必無熒惑願為記言記事法今日某璫作<lb/>
　何事明日某璫發何言上所欲行而某璫請止上所<lb/>
　欲罷而某璫請行臨朝一一對臣下言之孰是孰非<lb/>
　可以力辨至元輔方從哲屢劾不去陛下於選侍移<lb/>
　宮後發一勅諭不過如常人表明心跡耳從哲輒封<lb/>
　還夫封后之命都督之命貶謫周朝瑞之命何皆不<lb/>
<pb n="KR2k0049_WYG_122-43a"/>
　封還司馬昭之心路人知之矣姚宗文鼓同列攻熊<lb/>
　廷弼允成再疏論列天啓元年請䘏先朝直臣列楊<lb/>
　天民等三十六人以上從之俄陳任輔弼擇經略慎<lb/>
　中樞専大帥更戎政嚴賞罰數事末言陛下孤立禁<lb/>
　中先朝怙權恃寵諸奄與今日左右近習互相忌嫉<lb/>
　恐乘機肆毒彼此相戕夫防䕶禁庭責在内閣及司<lb/>
　禮務令潛消黙化俾聖躬與皇弟並得髙枕無憂斯<lb/>
　根本至計已劾刑部尚書黄克纘倡言保䕶選侍貽<lb/>
<pb n="KR2k0049_WYG_122-43b"/>
　悮賈繼春又曲庇盜寳内侍至辨御史焦源溥綱常<lb/>
　疏剌謬特甚又極論内降及留中之害停俸已疏斥<lb/>
　府丞邵輔忠又請戒姑息破因循時中貴劉朝魏進<lb/>
　忠與乳媪客氏相倚為奸抗疏歴數其罪略言劉朝<lb/>
　客氏魏進忠用事闗睢之好合曽幾何時而三宫有<lb/>
　寂寞之恨范氏之得寵何時選入而突然有慧妃之<lb/>
　封内廷顧命之璫犬食其餘不蒙帷蓋之澤外廷顧<lb/>
　命之老中㫖趣出立見田里之收且劉朝輩初亦不<lb/>
<pb n="KR2k0049_WYG_122-44a"/>
　預外事自沈㴶邵輔忠導之遂恣肆無忌浸假而王<lb/>
　心一倪思輝朱欽相斥矣浸假而司空用陪推矣浸<lb/>
　假而中㫖用考官矣是易置大臣在二䜿也王紀滿<lb/>
　朝薦並削職為編氓是驅除大臣在二䜿也惡周朝<lb/>
　瑞之正直忽有不許推用之㫖是轉遷百官在二䜿<lb/>
　也小宗繼大宗諸子不得封郡王乃部科争秦藩事<lb/>
　相繼而去是進退諸藩在二䜿也招權納賄作福作<lb/>
　威二䜿弄權於外客氏主謀於中王振劉瑾之禍將<lb/>
<pb n="KR2k0049_WYG_122-44b"/>
　復見今日三年六月允成又劾魏進忠言外廷受遺<lb/>
　之臣因孫杰一疏而去内廷受遺之臣因霍維華一<lb/>
　疏而去忠肝義膽之王紀萬死一生之滿朝薦接踵<lb/>
　削籍而當代師表如鄒元標馮從吾孫慎行輩顧命<lb/>
　重臣如周嘉謨楊漣輩臺省直臣如毛士龍熊得陽<lb/>
　江秉謙侯震暘周朝瑞惠世揚夏之令輩詞林直臣<lb/>
　如文震孟鄭鄤或立遭貶斥或自遜遐荒皆誰為之<lb/>
　進忠者忠賢初名也四年吏部尚書趙南星調允成<lb/>
<pb n="KR2k0049_WYG_122-45a"/>
　於北御史張訥劾南星調允成非法遂除名後給事<lb/>
　中陳維新復劾之詔提問坐以贓私莊烈帝初以允<lb/>
　成嘗請保䕶識其名召復故官未幾卒<lb/>
蔡勲字堯宇澤州人萬厯中嵗貢授安邑縣訓導崇正<lb/>
　學敦節義知縣劉𢎞化雅重之稱其徳學兼優真古<lb/>
　文大家三載陞鳳陽府教授文教大行士風丕變逾<lb/>
　年遷山西行都司天城鎮遠兩衞武學教授遂掛冠<lb/>
　歸里益殫力於學奬誘人羣循循有方性尤孝友養<lb/>
<pb n="KR2k0049_WYG_122-45b"/>
　事寡姊終身不怠受人託必克底績卒七十有八<lb/>
張登雲號月亭鵬雲兄任江山縣主簿陞遂平縣丞署<lb/>
　確山篆㢘介不染邑有解糧賠累之苦力為革除民<lb/>
　甚徳之陞京山衞經歴致政歸先是赴銓掣山隂簿<lb/>
　吏詭以江山同鄉白孕謙令其急辨登雲曰總一簿<lb/>
　若辨吏當何罪置之人服其量後以孫爾素貴贈刑<lb/>
　部右侍郎弟慶雲字肇興天啓丁夘舉人<lb/>
王徵俊字夢卜陽城人天啓五年進士授韓城知縣崇<lb/>
<pb n="KR2k0049_WYG_122-46a"/>
　禎初流賊至禦却之坐大計謫歸徳照磨巡按李日<lb/>
　宣疏薦給事中吕黄鍾請用天下必不可少之人亦<lb/>
　及徴俊乃量移滕縣知縣累官右㕘政分守寧前憂<lb/>
　歸十七年二月賊陷陽城被執不屈繫之獄士民争<lb/>
　訟其徳賊乃釋之抵家北面再拜投繯卒<lb/>
張慶雲字肇興陽城人天啓丁夘舉人殉難贈承直郎<lb/>
　宛平縣知縣<lb/>
王國丞陽城人天啓間貢事繼母以孝聞父産悉讓異<lb/>
<pb n="KR2k0049_WYG_122-46b"/>
　母弟家徒四壁英邁不羈精研經史初授河津訓導<lb/>
　建五經堂課士陞萊州教授掛冠歸里<lb/>
白所藴陽城人天啓間貢温淳謹飭孝友性成授崞縣<lb/>
　訓導未幾致仕居里䘏貧周急三䣊間咸倚毗之㑹<lb/>
　軍興旁午多所蠲佐壬申冦氛方息有被掠難婦不<lb/>
　能歸者為給貲斧送還大司農張慎言嘗曰衞司馬<lb/>
　之服官白司訓之居鄉砥行礪節真後進模楷享年<lb/>
　七十有二<lb/>
<pb n="KR2k0049_WYG_122-47a"/>
張光奎澤州人仕至山東右㕘政崇禎五年流賊再犯<lb/>
　澤州光奎方里居與兄守備光璽千總劉自安等率<lb/>
　衆固守八日援兵不至城陷並死之贈光禄卿光璽<lb/>
　等贈恤有差<lb/>
王采澤州人舉進士崇禎中知蠡縣九年七月以殉難<lb/>
　聞<lb/>
衞廷憲字扶區大司馬一鳳子崇禎丁丑進士授户部<lb/>
　主事𣙜崇文值嵗祲商賈不時乃嚴稽痛革潔已從<lb/>
<pb n="KR2k0049_WYG_122-47b"/>
　事遠近歡舞朝以其清特免税額二萬實為曠典晉<lb/>
　郎中出守淮安加意振刷罔畏彊禦部臺旗鼓不避<lb/>
　道繩之以法部臺頗不懌既㢘其清介狀喜曰吾知<lb/>
　非能為滌衷必不能為强項益欽重之以勞瘁卒於<lb/>
　官<lb/>
楊暄髙平人崇禎十三年進士授渭南知縣嵗大凶畢<lb/>
　力拯救緝奸人斃於杖民稍獲安十六年十月李自<lb/>
　成抵渭南暄已擢兵部主事未行圖城守而邑人開<lb/>
<pb n="KR2k0049_WYG_122-48a"/>
　門迎賊暄被縛索印不予詬罵死<lb/>
丁泰運字孟尚澤州人崇禎十三年進士除武陟知縣<lb/>
　調河内著㢘直聲十七年二月朔賊將劉方亮自蒲<lb/>
　坂渡河逼懷慶監司以下皆竄泰運獨守南城力不<lb/>
　支被執賊擁見方亮使跪不屈燒鐵鎖炙之亦不從<lb/>
　乃遇害<lb/>
張履旋慎言子舉崇禎十五年鄉試賊陷陽城歎曰吾<lb/>
　父決不為亂臣吾豈為賊子遂投崖死贈御史<lb/>
<pb n="KR2k0049_WYG_122-48b"/>
路如瀛陵川人崇禎中為臨清州同知十五年閏十一<lb/>
　月殉城<lb/>
田世福陽城人崇禎時為宜城訓導十五年冬城陷死<lb/>
　之<lb/>
國朝<lb/>
張京號緑雪澤州人前辛酉舉人知髙陽縣浚何承矩<lb/>
　淀乘城守圉城獲全<lb/>
國初知當塗縣食脱粟飯什物胥瓦缶折獄無寃民畏<lb/>
<pb n="KR2k0049_WYG_122-49a"/>
　　服之輯讞語為琴餘録行取工科給事中劾巡方三<lb/>
　　御史不職御史銜之嗾論當塗缷代不清赴質無左<lb/>
　　驗坐誣者罪尋罷巡方蓋權輿於京也<lb/>
詔還其官卒<lb/>
　李藻字鑑明號慶餘陽城人前辛酉舉人知保定縣調<lb/>
　　大成已而知涿州所至皆有政聲擢兵部職方司員<lb/>
　　外郎以知兵稱遷遵化監軍道屬弁陳錮金□中詭<lb/>
　　以蜜進立糾之不少假調湖廣沔陽道棄官將歸浮<lb/>
<pb n="KR2k0049_WYG_122-49b"/>
　　沈楚地㑹大將軍帥兵南下聞其才委署湖廣按察<lb/>
　　使兼武漢兵巡道尋授辰常僉事道歴順慶㕘議襄<lb/>
　　陽副使以卓異内陞太常寺少卿在順慶時方鎖闈<lb/>
　　試士賊忽擁衆至諸生洶洶將散走同官錯愕藻時<lb/>
　　為提調能以整暇竣試事在襄陽議復均州襄陽城<lb/>
　　門乆燬潛度尺寸密為門夜繇水道載入翼日鎖鑰<lb/>
　　屹然賊黨駭遁居太常未幾遷通政使司右通政再<lb/>
　　遷宗人府府丞<lb/>
<pb n="KR2k0049_WYG_122-50a"/>
覃恩加一級遂擢刑部右侍郎加尚書服俸以嬰寒疾乞<lb/>
　　休䝉慰留卒於官<lb/>
賜祭二壇給全葬仍<lb/>
　遣官䕶送以歸<lb/>
　石鳳臺號翥雲陽城人天啓乙丑進士陜西通志云初<lb/>
　　授韓城知縣調停驛站民力獲紓歴任闗輔兵憲<lb/>
皇清平定秦省首署巡撫保全省城寛嚴相濟百姓一時<lb/>
　　賴之<lb/>
<pb n="KR2k0049_WYG_122-50b"/>
　張瑃字伯珩陽城人幼聰敏十五嵗為弟子員十九登<lb/>
　　壬午鄉試聨捷癸未進士授原武知縣邑初隸版圖<lb/>
　　數值兵燹招撫流亡墾荒緩征嚴保甲興學校戢盜<lb/>
　　安民加意綏輯申閉河口免騷驛之煩裁汰冗役無<lb/>
　　追呼之擾其年同考得十二人後成進士者八屢經<lb/>
　　薦剡以卓異徵為御史百姓遮道擁留立碑建祠入<lb/>
　　祀名宦己丑按四川時版圖所入止保順二府鼓勵<lb/>
　　將士漸次開闢諭吏以潔已愛民飭將以束兵守律<lb/>
<pb n="KR2k0049_WYG_122-51a"/>
　　請撥牛種五萬散給兵民本年奏報接應軍需外貯<lb/>
　　粟六千八百有竒辛夘再巡淮鹽革積弊嚴絶請謁<lb/>
　　夾帶私販皆親行盤查抽掣引鹽計十三萬又完正<lb/>
　　課帶徵逋額溢二十三萬臺省交薦晉大理寺丞轉<lb/>
　　順天府丞歴大理寺卿工部右侍郎<lb/>
特㫖以兵部右侍郎兼都察院右副都御史巡撫陜西<lb/>
褒封三代如其官秦當破傷災沴之餘又值軍興煩費之<lb/>
　　日綜理緩急悉合機宜表率文武正直㢘明秦人戴<lb/>
<pb n="KR2k0049_WYG_122-51b"/>
　　之如天地父母辛丑調福建督糧道去之日百姓軹<lb/>
　　轍郊原頂香揮淚祖餞壺漿幾百里祀名宦抵閩通<lb/>
　　商賈禁侵漁塞漏巵革羨耗蓄儲饒裕拮据二載以<lb/>
　　積勞卒於官年四十有二康熙六年提學道博采輿<lb/>
　　論追崇名宦嵗享祭祀<lb/>
　王曰俞字熙仲陽城人前癸未進士<lb/>
　國初官孟縣知縣遇事咄嗟立辦涖任方踰月政令大<lb/>
　　行㑹闖孽數萬集城下攻擊七晝夜曰俞仗劍登埤<lb/>
<pb n="KR2k0049_WYG_122-52a"/>
　　　督士民守禦賊將引去已而大雨如注城壞因乘隙<lb/>
　　　以入曰俞復率家人巷戰力竭為賊所執迫之降罵<lb/>
　　　不絶口遂遇害事聞<lb/>
　賜祭一壇入河陽名宦祠<lb/>
　諭祭曰同讐者義士之壯懷殉城者貞臣之亮節爾知縣<lb/>
　　王曰俞任當守土偶值賊氛乃能抗志靡他以死明義<lb/>
　　朕甚嘉之憫之爰賜祭一壇旌爾風烈九原不冺尚克<lb/>
　　欽承<lb/>
<pb n="KR2k0049_WYG_122-52b"/>
　　毛一豸字香林鳳臺人順治丙戌進士性㢘潔能耐艱<lb/>
　　　苦官戸曹監淮安倉有羨額隨穵運通州收軍草數<lb/>
　　　百萬束輒藉草以居<lb/>
世祖章皇帝東巡<lb/>
　賜裘帽以榮之尋以京察上考遷郎中督餉固原解餉至<lb/>
　　　輒給軍士不少利秒忽有<lb/>
　㫖毛某清官第一加三級並<lb/>
　賜額以旌遷興安㕘議道佐平李來亨功最會州有火患<lb/>
<pb n="KR2k0049_WYG_122-53a"/>
　　　泣下成疾卒卒之日至無以為歛<lb/>
　　李棠馥字子棻號漢清髙平人順治丙戌進士授刑部<lb/>
　　　河南司主事歴四川司員外郎遷郎中精研律意而<lb/>
　　　本以寛恕尚書党公亟稱之己丑<lb/>
　詔郎署著聲望者考授直省督學道得湖南㕘議先是為<lb/>
　　　員外時同考戊子順天鄉試所拔多名宿及抵楚能<lb/>
　　　以經術佐風藻楚士翕然庚寅艱歸服除補湖廣荆<lb/>
　　　西道時西山遺孽未靖<lb/>
<pb n="KR2k0049_WYG_122-53b"/>
　禁旅經過議雜處民間力持不可往復争論卒令營於郊<lb/>
　　　外閭里安堵遷陜西驛鹽道副使驛故難支　大兵<lb/>
　　　進取三川隣邑協鏹又不以時至疏請如協額數從<lb/>
　　　本邑解項兑支而以他邑協者解司庫諸驛獲蘇丙<lb/>
　　　申遷督糧道左㕘政尋遷四川按察司在蜀一年超<lb/>
　　　遷兵部右侍郎<lb/>
世祖章皇帝召見殿上慰問之奏對詳覈庚子甄别卿貳得<lb/>
　㫖褒諭才品與職任相宜踰年以疾請吿歸丁未奉例如<lb/>
<pb n="KR2k0049_WYG_122-54a"/>
　　京補戸部右侍郎總督倉塲復改兵部右侍郎未幾<lb/>
　　具疏自陳以年老致仕既歸徜徉棻谷中展閲經史<lb/>
　　甲寅輸家糧一千石上佐軍餉比卒手書屬子猶以<lb/>
　　未報<lb/>
　國恩為恨云<lb/>
　田六善字兼三陽城人少孤苦讀書不少輟乙酉丙戌<lb/>
　　聨雋進士知太康縣以治行入為戸部廣東司王事<lb/>
　　㩁臨清闗監鳳倉兼㩁臨淮闗罷濫征革竒羨歴員<lb/>
<pb n="KR2k0049_WYG_122-54b"/>
　　外郎廣東司郎中選授江南道監察御史疏請弛馬<lb/>
　　禁獲<lb/>
允又請勸清吏以養百姓勸督撫以養清吏尋掌江南道<lb/>
　　巡視長蘆鹺政假歸甲辰補貴州道歴掌陜西廣東<lb/>
　　道疏稱吏部條例日繁曰吏部用人行政有偶出意<lb/>
　　見實係過誤者奉<lb/>
㫖皆循為例是意見可以再行過誤可以再舉也例既無<lb/>
　　所不有弊故無不可為意欲如此即有此例意欲如<lb/>
<pb n="KR2k0049_WYG_122-55a"/>
　　彼即有彼例請除請<lb/>
㫖欽定條陳準行外餘不得槩引為例<lb/>
上甚是之又有再選裁兵暨留任之弊督撫止㕘衰老微<lb/>
　　官諸疏付詳議為多巡視京通二倉勾稽精覈還掌<lb/>
　　山東道内陞歸日讀歴代史㑹<lb/>
詔内陞者仍補科道遂以正四品服俸管刑科給事中事<lb/>
　　疏陳滿洲皆勞苦功髙之人請除反叛外一准於律<lb/>
　　無得株連又陳急停報盜之令總計緝盜之功而<lb/>
<pb n="KR2k0049_WYG_122-55b"/>
聖學宜先讀史疏曰祈<lb/>
諭日講諸臣通鑑與經書並進仍令不許忌諱其言尤偉<lb/>
　　尋掌戸科印補光禄寺少卿遷通政司右㕘議甲寅<lb/>
　　擢都察院左僉都御史時滇閩倡亂時條上剿討大<lb/>
　　計而置重兵建昌衢州扼固原糧道嚴山西河汛諸<lb/>
　　疏尤中機宜胥得<lb/>
㫖密下又請嚴禁首告叛犯楊起隆之誣累遷順天府府<lb/>
　　尹㑹發帑銀買米京城米騰踊抗章請罷民徳之又<lb/>
<pb n="KR2k0049_WYG_122-56a"/>
　　擢左副都御史尋擢工部左侍郎應<lb/>
詔陳言曰推布政仍宜於按察中挨次求之推按察仍宜<lb/>
　　於㕘政中挨次求之而知縣捐納先用即用是明以<lb/>
　　困窮之民為償債之地也又請復差巡按曰道府州<lb/>
　　縣規禮非遣巡方終不能革祈出其不意以示不測<lb/>
　　戊午調戸部右侍郎督理錢法奉使閲視河工還<lb/>
慰勞有加旋轉左侍郎以老請致仕歸後十年卒六善嘗<lb/>
　　贊魏敏果臺綱舉于清端撫保定著鷦棲幔坡集拾<lb/>
<pb n="KR2k0049_WYG_122-56b"/>
　　瑤録子㴶舉人刑部主事<lb/>
　張爾素字賁園陽城人丙戌進士選庶吉士補祕書院<lb/>
　　編修己丑同考所得皆名流壬辰擢左春坊左諭徳<lb/>
　　癸巳以内績出為江南㕘政㢘潔自矢纎塵不染士<lb/>
　　民立碑頌之遷陜西按察使決乆滯之獄寃抑昭雪<lb/>
　　遠邇稱服乙未陞湖廣右布政使時大兵征黔滇協<lb/>
　　理糧餉籌畫周詳公餘立書院羅三楚名士談經課<lb/>
　　藝士風丕變丙申以外賢復入為通政司使宣通言<lb/>
<pb n="KR2k0049_WYG_122-57a"/>
　　路尋陞刑部右侍郎父病請歸養丁外艱哀毁過禮<lb/>
　　蒙<lb/>
恩賜祭服闋起原職丁巳丁内艱丙申擢本部左侍郎㑹<lb/>
　　求直言引禮經大法小㢘之義疏論十三省巡撫為<lb/>
　　天下𫝊誦辛亥引年乞歸以原官致仕年六十三無<lb/>
　　病卒<lb/>
勅賜祭葬<lb/>
　段上彩字五雲陽城人丙戌進士授沐陽知縣性仁慈<lb/>
<pb n="KR2k0049_WYG_122-57b"/>
　　有循吏風以治行髙等獲薦㑹齊冦竊發猝夜至潰<lb/>
　　城以入執上彩座上上彩低首緩步已而倐奮起擊<lb/>
　　賊帥幾中賊大怒遂剖其腹以死妻劉氏子公樞暨<lb/>
　　二僕胥不屈被殺事聞<lb/>
贈奉政大夫江南按察司僉事<lb/>
賜祭葬廕一子入監<lb/>
　王用傑陽城人嵗貢生順治三年知澄城縣時冦未靖<lb/>
　　請兵親剿執賊魁康姬衞戮之餘就撫四境帖然乃<lb/>
<pb n="KR2k0049_WYG_122-58a"/>
　修<lb/>
文廟復衙署澄邑始復舊焉<lb/>
竇明遇字亨吾一字更生沁水縣竇莊人竇莊明張忠<lb/>
　烈銓故里也幼倜儻有大志<lb/>
國初仗劍謁　豫親王於轅門安徽劉中丞竒之召隸<lb/>
　麾下踰二年李中丞代益稔其能委捕沔池趙正賊<lb/>
　望風解散既而李調撫廣東題授撫標中軍遊擊兼<lb/>
　管左營事時粤初定紅旗賊梁標相等鈔掠郡縣而<lb/>
<pb n="KR2k0049_WYG_122-58b"/>
　東山白水西山搗黽岡諸地胥負固部精兵五百擒<lb/>
　東山偽總兵周瓊飛張權璽斬西山偽總兵張易能<lb/>
　林志昂閲二年而羣盜以次平尋協守肇慶甫入城<lb/>
　賊兵四合笑曰豈以我遠來疲敝耶開壁迎戰大破<lb/>
　之已又調剿羅定力戰連破二十餘寨賊將羅成基<lb/>
　駭潰無何賊復犯羅定戰屢捷而賊驅數萬人屯城<lb/>
　下則曰吾兵寡晝易為所乘不如夜擊彼不我測也<lb/>
　乃夜率士鼓而出奮臂大呼衆皆殊死鬬賊散復聚<lb/>
<pb n="KR2k0049_WYG_122-59a"/>
　　者數四已而師逼深溝不能軍北向再拜曰臣力竭<lb/>
　　矣復顧家丁曰幸語吾弟速歸事老母遂自刎死事<lb/>
　　聞<lb/>
贈副將<lb/>
予祭葬子應夀以難廕補直隸杜勝路守備遷廣東龍門<lb/>
　　都司當明遇殉難時生甫六齡<lb/>
　何印沁水人順治六年姜逆黨沈等盡破堡寨獨端氏<lb/>
　　堡屹峙賊環攻印中三箭血流盈襟猶飛石擊賊不<lb/>
<pb n="KR2k0049_WYG_122-59b"/>
　　少輟賊退印力竭而死人謂端氏不被賊禍者胥印<lb/>
　　力也<lb/>
　王紀字子魯沁水人順治辛夘鄉試聨捷壬辰進士選<lb/>
　　翰林院庶吉士授禮科給事中遷戸工右左議論侃<lb/>
　　侃不避權勢出為分守陜西隴右道㕘議以卓異<lb/>
賜蟒衣一襲遷江南蘇松兵備副使一年遷分守山東濟<lb/>
　　南道㕘政在江南設伏平湖冦唐四之亂完納覆嘉<lb/>
　　定逋負之罪山東辨紳士扳扯之寃人皆尸祝之乞<lb/>
<pb n="KR2k0049_WYG_122-60a"/>
　終養歸尋以薦軍前任用卒年五十有二<lb/>
田逢吉字凝只髙平人順治乙未進士選翰林院庶吉<lb/>
　士授編修累官内國史院學士終浙江巡撫逢吉年<lb/>
　五嵗父馭遠為流賊所執以刃脅之號泣父旁若請<lb/>
　代狀賊感動得無害在翰林戊戌分校庚戌王試所<lb/>
　拔取士如孝感安溪遂寧太倉崑山即墨武進猗氏<lb/>
　平湖諸公後胥為當世名臣任學士日或議出穀貸<lb/>
　民秋成後少收其息逢吉曰此與青苗法何異事獲<lb/>
<pb n="KR2k0049_WYG_122-60b"/>
　寢嘗奉使賑淮陽奏請寛逃人禁使流移者獲隨地<lb/>
　收養全活無算及巡撫浙江適耿逆亂李制府之芳<lb/>
　督師金衢逢吉留㑹城治軍務早夜不少休乆之以<lb/>
　勞成疾請告去然自以受<lb/>
國厚恩未獲親致殄滅為恨云<lb/>
楊榮䕃字半嵋陽城人進士有詩才順治十七年知桂<lb/>
　林府多惠政艱去康熙七年復知平樂府人不敢干<lb/>
　以私奸猾多羅織猺獞肆吞噬或至鋌而走險榮䕃<lb/>
<pb n="KR2k0049_WYG_122-61a"/>
　　　㢘得其情蔓詞槩不准獄幾空庚戌春疫出貲治之<lb/>
　　　活者數萬人三𣙜闗税正額外銖黍不妄取修學宫<lb/>
　　　治府署繕城垣粤西人號循吏焉<lb/>
　　陳廷敬字子端一字説巖澤州人九世祖居陽城郭峪<lb/>
　　　村少警慧九嵗賦牡丹截句曰要使物皆春人胥異<lb/>
　　　焉舉丁酉鄉試戊戌成進士選翰林院庶吉士初名<lb/>
　　　敬榜有同姓名者<lb/>
世祖章皇帝特命加廷字以别之辛丑<lb/>
<pb n="KR2k0049_WYG_122-61b"/>
聖祖仁皇帝嗣位授内秘書院檢討康熙壬寅假歸越四載<lb/>
　　　赴<lb/>
　闕己酉擢國子監司業庚戌遷𢎞文院侍讀辛亥復設翰<lb/>
　　　林院改侍講轉侍讀尋擢侍講學士壬子充<lb/>
　日講起居注官癸丑轉侍讀學士乙夘擢詹事府詹事兼<lb/>
　　　翰林院侍讀學士<lb/>
　命祭北鎮著北鎮集丙辰遷内閣學士兼禮部侍郎充<lb/>
　經筵講官丁巳改翰林院掌院學士教習庶吉士廷敬雅<lb/>
<pb n="KR2k0049_WYG_122-62a"/>
　　嗜讀書擩嚌經史<lb/>
講幄初開首膺<lb/>
特簡日進講<lb/>
𢎞徳殿中敷演詳愷析義在文句之外嘗薦戸部郎中王<lb/>
　　士禎詩學戊午正月<lb/>
　遣侍衞𫝊召<lb/>
命偕士禎胥以詩進<lb/>
上覽廷敬石榴子詩曰風霜歴後含苞實只有丹心老不<lb/>
<pb n="KR2k0049_WYG_122-62b"/>
　　迷誦之至再玉音琅然廷敬又力薦士禎翼日擢士<lb/>
　　禎為翰林院侍讀閏三月<lb/>
命偕士禎日直南書房廷敬自<lb/>
𢎞徳殿講訖即入南書房内直廬以為常旋<lb/>
詔舉博學鴻詞復疏薦戸部主事汪琬琬亦尋入翰林十<lb/>
　　一月母喪<lb/>
　遣内閣翰林二學士齎茶酒慰問母張以廷敬任詹事<lb/>
　　時<lb/>
<pb n="KR2k0049_WYG_122-63a"/>
　封淑人舊亡賜祭葬例又准以學士<lb/>
　賜䘏胥異數也辛酉十月補翰林院掌院學士講官如故<lb/>
　命撰朝㑹燕饗樂章凡十有四篇癸亥擢禮部右侍郎兼<lb/>
　　　翰林院學士尋轉左<lb/>
太宗<lb/>
世祖聖訓總裁缺復以<lb/>
　命廷敬學士遷它官仍典書局自廷敬始甲子遷吏部左<lb/>
　　　侍郎管右侍郎事仍兼翰林院學士舊制吏部兩侍<lb/>
<pb n="KR2k0049_WYG_122-63b"/>
　　　郎一兼學士時左侍郎張士甄業兼銜<lb/>
　特命兩侍郎並兼之戸部右侍郎舊理錢法又<lb/>
　特命廷敬督理爬㧧積弊錢法一清九月擢都察院掌院<lb/>
　　　事左都御史仍理錢法時議旗兵屯外城緝盜賊御<lb/>
　　　史李時謙言其非便廷敬申時謙指事遂寢嘗以奢<lb/>
　　　儉為貪㢘根柢請定官員士庶冠服衣裘飾用之制<lb/>
　　　婚喪之禮又請嚴考試親民官嚴督撫責成議水旱<lb/>
　　　報免法而特疏劾雲南巡撫虧餉至九十餘萬兩外<lb/>
<pb n="KR2k0049_WYG_122-64a"/>
　　臺肅然丙寅九月遷工部尚書丁夘二月轉戸部九<lb/>
　　月又轉吏部㑹楚撫事起有欲以姻連鈎致事端者<lb/>
　　亡左驗而廷敬請引退<lb/>
命以吏部銜解任仍管理修書總裁四日一至内直庚午<lb/>
　　二月<lb/>
特㫖補左都御史兼内直書局疏言科道當切實指陳無<lb/>
　　毛舉細故剔摘成例而進言貴簡明無冗詞多而論<lb/>
　　事少知靈夀縣陸龍其知清苑縣邵嗣堯胥有政聲<lb/>
<pb n="KR2k0049_WYG_122-64b"/>
　　薦其㢘後胥擢御史七月復遷工部尚書辛未六月<lb/>
　　調刑部秦撫請叛黨子弟妻三人從遣部議發烏喇<lb/>
　　獨議律無縁坐或言軍流徒杖無得稽延以竢熱審<lb/>
　　時帖業行追毁之督捕咨辟逃人某獨議某非發烏<lb/>
　　喇後再逃者争良乆乃定鞭責給主壬申父喪慰問<lb/>
予祭葬有加禮甲戌十月即家起補戸部尚書是時服闋<lb/>
　　甫七日也十二月至<lb/>
闕時<lb/>
<pb n="KR2k0049_WYG_122-65a"/>
召入内直戊寅冬長直<lb/>
内廷己夘十月轉吏部戒選人無得謁見又戒司屬曰當<lb/>
　　駁必先呈稿無得臨選駁一人繇是駁者差尠舉人<lb/>
　　補中書缺請欲就知縣教職者聽揀選例當部試疏<lb/>
　　言中式有榜名奚用試請序憲綱直省而前後又以<lb/>
　　牓名為序考官例當檢舉冒籍言考官罪在不公明<lb/>
　　冒籍非其罪也請罷之胥<lb/>
允行壬午三月桐城張文端公英致仕<lb/>
<pb n="KR2k0049_WYG_122-65b"/>
命總理南書房事自是部務畢輒入直以為常廷敬常獲<lb/>
賜御書㸃翰堂額時又<lb/>
賜清立堂額博文約禮四大字癸未四月<lb/>
命為文淵閣大學士兼吏部尚書故事大臣入内閣不復<lb/>
　　侍<lb/>
經筵兼之者桐城澤州二相也廷敬性尤慎宻凡造膝面<lb/>
　　對暨中官轉達語未嘗少泄乙酉<lb/>
　南巡閲河丁亥復<lb/>
<pb n="KR2k0049_WYG_122-66a"/>
　南巡閲溜淮套胥扈從庚寅十一月力請謝事奉<lb/>
㫖卿才品優長文學素裕乆侍講幄積有勤勞自簡任機<lb/>
　務以來恪慎益著倚毗方殷覽奏以衰老乞罷情詞懇<lb/>
　切著以原官致仕<lb/>
賜御書午亭山村扁額又<lb/>
賜御書宋韓魏公琦詩春歸喬木濃隂茂秋到黄花晚節<lb/>
　　香聨時編緝<lb/>
御製文集竢蕆繕寫乃行辛夘五月㑹丹徒張文正公玉<lb/>
<pb n="KR2k0049_WYG_122-66b"/>
　　書薨於熱河邸舍<lb/>
特命暫理閣務廷敬不請俸章奏必書<lb/>
予告於銜是冬復直<lb/>
内廷壬辰三月疾<lb/>
　遣内侍内大臣内直諸臣往來閲問四月十九日薨於<lb/>
　　寢<lb/>
賜紫杉閟器一具賻銀千兩<lb/>
特遣皇子臨奠滿漢九卿胥集又<lb/>
<pb n="KR2k0049_WYG_122-67a"/>
賜御製輓詩<lb/>
予祭奠加祭一筵<lb/>
賜諡文正令行人䕶喪回里廷敬始終職文翰繇詞臣至<lb/>
　　列卿為御史大夫二大司空大司徒冢宰胥二大司<lb/>
　　寇一以薦陟宰輔階至光禄大夫晉三級自壬子至<lb/>
　　癸亥胥為<lb/>
日講官自丁巳後胥為<lb/>
經筵講官<lb/>
<pb n="KR2k0049_WYG_122-67b"/>
三朝國史　玉牒　幸魯盛典　皇輿表　大清㑹典<lb/>
　　律例一統志　平定三逆　平定朔漠　治河方略<lb/>
　　　政治典訓<lb/>
聖訓明史胥為總裁官鑑古集覽古文淵鑑佩文韻府方<lb/>
　　輿路程字典諸書胥<lb/>
命裁定焉亟典文衡同考辛丑會試副總裁壬戌㑹試總<lb/>
　　裁辛未癸未㑹試前後得士如馬世俊金徳嘉張瑗<lb/>
　　王式丹輩胥極一時選又總裁癸丑武㑹試充文武<lb/>
<pb n="KR2k0049_WYG_122-68a"/>
殿試讀卷官七至<lb/>
賜字賜書賜服器宴饌不勝書廷敬著尊聞堂集八十卷<lb/>
　　晚年手定為五十卷曰午亭文編又午亭歸去集二<lb/>
　　卷午亭者陳氏陽城别業縁水經注沁水流逕午壁<lb/>
　　而名所謂午亭山村也又嘗承<lb/>
賜箑<lb/>
御製詩擬諸姚房李杜序曰朕覽皇清文頴大學士陳廷<lb/>
　敬各體詩清雅醇厚非積字累句之學所能窺者故作<lb/>
<pb n="KR2k0049_WYG_122-68b"/>
　詩以表風度其被<lb/>
褒嘉若此子謙吉邳睢靈壁河務同知豫朋甲戌進士庶<lb/>
　　吉士壯履丁丑進士<lb/>
日講起居注官侍讀學士<lb/>
内廷供奉復為編修<lb/>
　曹廷偉字文雄陵川人以恩貢授定南縣知縣噢咻疾<lb/>
　　苦𢎞奬風流士民胥愛之會金逆衆雲集殫力捍禦<lb/>
　　卒不屈以死長子翰明次子諸生際盛猶子翊明僕<lb/>
<pb n="KR2k0049_WYG_122-69a"/>
　　曹伏新等胥不屈遇害凡十一人廷偉深曉大義臨<lb/>
　　難父子主僕駢戮聞者為流涕賊平<lb/>
贈江西按察司僉事<lb/>
予祭葬廕一子入監<lb/>
　張茂生字子發陽城人巡撫瑃子由廕生官戸部浙江<lb/>
　　貴州主事遷廣東司員外郎廣西司郎中以終養歸<lb/>
　　茂生嗜讀書在戸部勤慎為曹司最母老請歸立社<lb/>
　　倉置義田設䝉經二學延知名士主師席雅崇正學<lb/>
<pb n="KR2k0049_WYG_122-69b"/>
　　建宋五賢祠刋朱子薛子要録及魏敏果庸言行於<lb/>
　　世里居二十七年卒邑人罷市往哭著息齋集丁丑<lb/>
　　集尚徳尚儉諸箴<lb/>
　張泰交字公孚號洎谷陽城人前吏部侍郎慎言從孫<lb/>
　　辛酉壬戌聨雋進士知太和縣縣附大理郭供億滋<lb/>
　　繁營卒驕悍至以㕔事為校射塲泰交視事有挾弓<lb/>
　　矢來者禁之不遜則治以法而規地搆室俾無得與<lb/>
　　民錯居道府供億詳歸大理諸隸邑民始蘇居五年<lb/>
<pb n="KR2k0049_WYG_122-70a"/>
　　擢廣西道監察御史請通選法請賑山東飢民獲賑<lb/>
　　全活者二十八萬有竒巡視北城見旗民塗毆職官<lb/>
　　問之則舊嘗稱貸業償數倍者也鞭其背索劵毁之<lb/>
　　宿猾李三號賽黄彪殺人而誣張乙掌山東道具論<lb/>
　　如法時奉考選科道各舉所知之命班行謂科道亦<lb/>
　　宜舉泰交曰若科道出科道門豈復能糾劾吾輩耶<lb/>
　　左都御史張文端公是之語聞遂<lb/>
命巡視長蘆鹽政疏引裕商㢘聲彌著己夘秋内陞故事<lb/>
<pb n="KR2k0049_WYG_122-70b"/>
　　臺臣奉差不列名蓋異數也補太僕寺少卿<lb/>
特命提督江南學政人稱公埓猗氏遂寧二學使云歴大<lb/>
　　理寺卿副都御史一嵗三遷至刑部右侍郎仍令訖<lb/>
　　學政任癸未春<lb/>
命巡撫浙江涖任四日恭遇南幸<lb/>
賜推誠遇人扁泰交<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>吏務飭練卒伍大閲羅木營毁玉<lb/>
　　環東洛南麂諸山棚以絶賊艘樵汲又修江塘易土<lb/>
　　以石立廟鎮之及<lb/>
<pb n="KR2k0049_WYG_122-71a"/>
駕再巡浙慰諭有加尋以疾請<lb/>
特遣中書噶來視卒<lb/>
賜䘏踰常等<lb/>
　田從典字克五號嶢山陽城人嘗讀書縣東山之虎谷<lb/>
　　又號虎谷少研精易周禮游學濟源聞父雨時有微<lb/>
　　疾鷄未鳴歸走太行山徑間虎前後嘯翳林不輟黎<lb/>
　　明行旅徐來驚曰此何地乃敢夜行耶兒時拾學宫<lb/>
　　鋸餘材父因藉為枕後父卒銘其上而弆於篋展視<lb/>
<pb n="KR2k0049_WYG_122-71b"/>
　　輒流涕中甲子鄉試第二戊辰成進士喪闋乙亥知<lb/>
　　廣東英徳縣英徳地瘠而衝民喜訐首懲以刀筆搆<lb/>
　　訟者訟寖減釐田畆嚴詭寄舊輸賦有附封幾埓正<lb/>
　　額名均平又有到鄉規例豪猾收民賦代輸名硬當<lb/>
　　里長胥痛革之建近聖書齋捐俸買田五十畆又收<lb/>
　　廢書院田百五十畆贍秀民之肄業者立約八條而<lb/>
　　祠宋寓賢唐介鄭俠洪皓以表之準英徳民始知向<lb/>
　　學己夘行取甲申授雲南道監察御史改協理浙江<lb/>
<pb n="KR2k0049_WYG_122-72a"/>
　　　道疏陳調繁曰州縣求調之弊有三一曰希圖美缺<lb/>
　　　一曰規避衝地一曰豫為卓異薦舉地督撫濫調之<lb/>
　　　弊亦有三一曰曲徇請託一曰公行賄賂一曰引用<lb/>
　　　腹心請舊例宜調補外其餘槩不准濫調且嚴定督<lb/>
　　　撫違例處分則妄念既息吏治自清晉掌山西山東<lb/>
　　　陜西道疏陳知縣行取更新例宜立定期而并宜推<lb/>
　　　廣於同知知州且知縣行取既不繇督撫保舉京官<lb/>
　　　考選亦不當令堂官保送胥<lb/>
<pb n="KR2k0049_WYG_122-72b"/>
　允行惟同知知州如舊例從典在臺六期兩巡視西城革<lb/>
　　　鋪墊供應暨報單錢嚴私鑄抑强暴吏束手至不名<lb/>
　　　一錢掌登聞院監乙酉内塲又累奉<lb/>
　命查察通倉夜宿神祠竢廟祝受宿直乃入清望大著庚<lb/>
　　　寅<lb/>
聖祖仁皇帝命内陞以四品京堂用是時資俸才掌山西道<lb/>
　　　也借補通政司右㕘議尋轉左晉右通政司轉左壬<lb/>
　　　辰擢光禄寺卿尋擢都察院協理院事左副都御史<lb/>
<pb n="KR2k0049_WYG_122-73a"/>
　　兼管光禄寺事又擢兵部右侍郎仍帶寺事凡任光<lb/>
　　禄八年鈎稽精詳盤踞招買者斂手累嵗虧欠請限<lb/>
　　年帶銷蒙<lb/>
恩豁免至鉅萬而供億以時節浮費亦且累萬為前後光<lb/>
　　禄寺最任兵部慎兩司選法嚴核劄付銜缺吏不得<lb/>
　　上下其手私謁餽遺胥絶凡案件胥録小冊昕夕查<lb/>
　　覈以備遺忘意所不可不為面從嘗著砭愚説以見<lb/>
　　志時議武臣罷任回籍獨謂年近者自當勒歸若占<lb/>
<pb n="KR2k0049_WYG_122-73b"/>
　　籍已乆結婚姻葬墳墓而原籍又無恒産者宜令入<lb/>
　　籍獲<lb/>
允行己亥十二月陞都察院掌院事左都御史臺規胥振<lb/>
　　而於屬御史雅存大體以培言官氣節庚子十月陞<lb/>
　　戸部尚書承趙恭毅公申喬後官吏警肅兼濟之以<lb/>
　　寛而奏銷規例必覈銖分無敢匿辰解兑已發批迴<lb/>
　　無敢少淹招買闗領支銷必覈嘗曰帑庫萃海宇民<lb/>
　　力計臣惟蘄撙節冗費少効涓埃爾辛丑㑹試<lb/>
<pb n="KR2k0049_WYG_122-74a"/>
　命為總裁識者服其藻鑑壬寅十一月<lb/>
　聖天子嗣位優禮老臣<lb/>
　命偕諸王大臣於東華門内乘馬雍正元年總理事例<lb/>
　上嘉其清正議優敘<lb/>
　命偕大學士恭㸃<lb/>
聖祖仁皇帝神主故事行禮胥用閣臣蓋特典也<lb/>
　命為武㑹試總裁<lb/>
　賜箑<lb/>
<pb n="KR2k0049_WYG_122-74b"/>
　御製詩曰百工允勅重朝端職握樞機未易殫出納望同<lb/>
　　天北斗清芬品擬省中蘭分曹政治調元氣補衮心懸<lb/>
　　効寸丹日昃共期勞庶績履聲長聽下金鑾尋<lb/>
　賜御書清謹公方四大字九月轉吏部尚書銓綜胥敘甲<lb/>
　　　辰<lb/>
　命為順天鄉試主考六月<lb/>
　命入閣協理大學士事三年四月正授<lb/>
　　文華殿大學士兼吏部尚書尋為首輔清望雅孚百僚<lb/>
<pb n="KR2k0049_WYG_122-75a"/>
　　儀楷嘗以年老健忘恐誤機務啓奏内出記事石摺<lb/>
賜之四年五月微疾繕摺具奏<lb/>
天語慰諭有加六年三月疾復作奏曰靖共匪懈乃人臣<lb/>
　　服官之大義物皆戀主恩未報而思歸固臣之所不<lb/>
　　忍言也而度徳量力尤人臣敬事之小心蚉豈負山<lb/>
　　年逾衰而曠位又臣之所不敢出也况機務重大非<lb/>
　　他職可比倘有貽悮闗係匪輕不得已仰懇<lb/>
聖慈准臣回籍調理則草野餘生皆荷<lb/>
<pb n="KR2k0049_WYG_122-75b"/>
恩賜矣奉<lb/>
㫖卿才品優長老成練達端方公直恪慎恭謹服官供職<lb/>
　宣力多年簡任綸扉正加倚眷覽奏以老病乞休情詞<lb/>
　懇切著加太子太師銜以原官致仕於居第頒賞筵宴<lb/>
　令部院堂官齊集賜帑金五千兩為還家路費及髙年<lb/>
　頤養之資馳驛回籍起行前著來陛辭朕面加恩諭起<lb/>
　行之日著在京官員等祖餞其行歸途所過地方其有<lb/>
　司在二十里以内者俱著迎送旋里之後懸掛朕所賜<lb/>
<pb n="KR2k0049_WYG_122-76a"/>
　御書扁額時令巡撫兩司親至其家將來頤養康健一<lb/>
　二年後再入京陛見以慰朕眷念老臣之至意該部知<lb/>
　道扁曰元衡介福聨曰徳重純誠嘉猷資輔弼禮崇惠<lb/>
　養眉夀備恩榮從典入辭<lb/>
褒賜有加前後<lb/>
賜書賜衣賜器賜宴不勝紀海宇胥頌明良盛事焉四月<lb/>
　　十六日起行公卿祖餞供張駢集翼日疾寖劇二十<lb/>
　　日薨於良鄉驛之寢年七十有八<lb/>
<pb n="KR2k0049_WYG_122-76b"/>
上深為軫惻<lb/>
　遣散秩大臣一員三旗侍衞六員往奠茶酒又<lb/>
　遣内閣漢學士一員滿洲侍讀學士一員辦理喪事仍<lb/>
　　令地方官委員送至原籍禮部議給全葬祭<lb/>
賜諡文端又以子懋幼令巡撫時存撫焉從典階至光禄<lb/>
　　大夫晉五級族子御史嘉榖嘗問公荷<lb/>
聖主倚注而同列胥敬信奚道致之曰樸誠而已又問屬<lb/>
　　吏曰任之而盡其才有小過則寛其咎此勵下之道<lb/>
<pb n="KR2k0049_WYG_122-77a"/>
　　也雍正四年重陽節侍<lb/>
御宴賦栢梁體從典獨得誠字韻曰<lb/>
皇衷感召惟至誠人胥以為誠感從典工制義著嶢山集<lb/>
　　四卷既沒晉人崇祀三立祠<lb/>
　竇斯在沁水人有幹略以貢生授保安知縣兼攝定邊<lb/>
　　靖邊所至皆有惠政康熙申酉間西醜跳梁斯在年<lb/>
　　踰耆獨請行間自効當事憫其老不許斯在曰軍興<lb/>
　　不獲列戎事斯在不男子矣乃以輓運任之斯在走<lb/>
<pb n="KR2k0049_WYG_122-77b"/>
　　沙漠不憚勞商𣙜胥中肯綮嬰病猶口談指畫邊事<lb/>
　　不少輟比卒不能斂士民賻之乃克成禮今保安定<lb/>
　　邊靖邊胥祀名宦<lb/>
　王廷揚字賡菴號松坪鳳臺人嵗貢生以例官戸部四<lb/>
　　川司員外郎遷浙江司郎中請侍養歸復趨軍前運<lb/>
　　豆三千五百石草三十萬邑洊飢糴穀數千石給賑<lb/>
　　有差又蠲補布政司庫賑平定四州縣平遥九州縣<lb/>
　　銀八萬兩大吏狀上其事而計部亦言廷揚在長蘆<lb/>
<pb n="KR2k0049_WYG_122-78a"/>
　　捐銀十萬兩佽佐軍需得<lb/>
㫖以太僕寺少卿通政司右㕘議遇缺即用廕子鋂視一<lb/>
　　品猶子鈞以副使道即用越二年廷揚補太僕寺少<lb/>
　　卿轉大理寺少卿尋擢都察院左僉都御史<lb/>
特命經理營田水利駐霸州綜理縝密度支出入唯謹還<lb/>
　　京侍耕耤進退無失禮遷宗人府府丞調通政使司<lb/>
　　通政使遷戸部右侍郎改工部右侍郎晉左侍郎經<lb/>
　　理營田水利如故陪祀<lb/>
<pb n="KR2k0049_WYG_122-78b"/>
景陵以疾卒<lb/>
命馳驛返其喪䘏典有加<lb/>
　<lb/>
　<lb/>
　<lb/>
　<lb/>
　<lb/>
　　山西通志卷一百二十二<lb/>
</p>
<p>
</p>
  </div>
</body>
</text>
</TEI>
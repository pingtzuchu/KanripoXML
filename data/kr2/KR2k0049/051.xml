<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷五十一</head> <lb/>
    <p>
<pb n="KR2k0049_WYG_051-1a"/>
欽定四庫全書<lb/>
　山西通志卷五十一<lb/>
　　武事<hi>二</hi>
平陽府<lb/>
　臨汾縣<lb/>
漢建武元年正月前將軍鄧禹自箕關將入河東河東<lb/>
　都尉守關不開禹攻十日破之又擊斬更始大將軍<lb/>
　樊參於是王匡成丹劉均合軍十餘萬共擊禹禹軍<lb/>
<pb n="KR2k0049_WYG_051-1b"/>
　不利樊崇戰死㑹日暮戰罷明日癸亥匡等以六甲<lb/>
　窮日不出禹因得更理兵勒衆明旦匡悉軍出攻禹<lb/>
　禹令軍中無得輒動既至營下傳發諸將鼓而進之<lb/>
　大破匡軍匡等皆棄軍走禹率輕騎急追獲劉均及<lb/>
　河東太守楊寳持節中郎將弭彊皆斬之收得節六<lb/>
　印綬五百兵器不可勝數遂定河東承制拜李文為<lb/>
　河東太守更置縣令長以鎮撫之　中平五年黄巾<lb/>
　餘賊郭大等起於西河白波谷寇河東　六年十月<lb/>
<pb n="KR2k0049_WYG_051-2a"/>
　南單于於扶羅與白波賊合兵寇河東　建安七年<lb/>
　單于作亂平陽鍾繇率諸軍圍之未拔而袁尚所置<lb/>
　河東太守郭援到河東衆甚盛諸將議欲釋之去繇<lb/>
　曰袁氏方彊援之來關中隂與之通所以未悉叛者<lb/>
　顧吾威名故耳若棄而去示之以弱所在之民誰非<lb/>
　寇讐縱吾欲歸其得至乎此為未戰先自敗也且援<lb/>
　剛愎好勝必易吾軍若渡汾為營及其未濟擊之可<lb/>
　大克也張既説馬騰㑹擊援騰遣子超將精兵逆之<lb/>
<pb n="KR2k0049_WYG_051-2b"/>
　援至果輕渡汾衆止之不從濟水未半擊大破之斬<lb/>
　援降單于其後河東衛固作亂繇又率諸將擊破之<lb/>
　　晉永嘉二年七月劉淵寇平陽太守宋抽奔京師<lb/>
　河東太守路逑戰死之　劉曜討靳準次於赤壁<lb/>
　石勒攻靳準於平陽小城平陽大尹周置等率雜户<lb/>
　六千降於勒巴帥及諸羌降者十餘萬落徙之司州<lb/>
　諸縣準使卜泰送乗輿服御請和勒與劉曜競有招<lb/>
　懐之計乃送泰於曜使知城内無歸曜之意以挫其<lb/>
<pb n="KR2k0049_WYG_051-3a"/>
　軍勢曜潛與泰結盟使還平陽宣慰諸屠各勒疑泰<lb/>
　與曜有謀欲斬泰以速降之諸將皆曰今斬卜泰準<lb/>
　必不復降就令泰宣漢要盟於城中使相率誅準準<lb/>
　必懼而速降矣勒久乃從之泰入平陽與準將喬泰<lb/>
　馬忠等起兵攻準殺之推靳明為盟主遣泰及卜元<lb/>
　奉傳國六璽送於劉曜勒大怒遣令史羊升使平陽<lb/>
　責明殺準之状明怒斬升勒怒甚進軍攻明明出戰<lb/>
　勒擊敗之枕尸二里明築城門堅守不復出戰勒獻<lb/>
<pb n="KR2k0049_WYG_051-3b"/>
　捷於劉曜石季龍率幽州兵㑹勒攻平陽劉曜遣劉<lb/>
　暢救明勒命舎師於蒲上靳明率平陽之衆奔於劉<lb/>
　曜曜西徃粟邑勒焚平陽宫室　慕容暐弟中山王<lb/>
　沖為秦平陽太守起兵河東有衆二萬為秦將竇衝<lb/>
　所破棄其步衆率鮮卑騎八千奔華隂兄濟北王泓<lb/>
　軍　姚襄率衆萬餘攻平陽太守苻産苻栁救之為<lb/>
　襄所敗引還蒲阪襄殺苻産寇掠河東<hi>苻生傳</hi>張平以<lb/>
　并州叛堅率衆討之獲其養子蚝平懼乃降左賢王<lb/>
<pb n="KR2k0049_WYG_051-4a"/>
　衛辰遣使降於堅遂請田内地堅許之雲中䕶軍賈<lb/>
　雍遣其司馬徐斌率騎襲之縱兵掠奪堅怒免雍官<lb/>
　所獲資産悉以歸之遣使修和示之信義於是入居<lb/>
　塞内貢獻相㝷苻栁據蒲阪叛於堅堅遣王猛鄧羌<lb/>
　攻之苻栁出挑戰猛閉壘不應栁以猛為憚己留其<lb/>
　世子良守蒲阪率衆二萬將攻長安長安去蒲阪百<lb/>
　餘里鄧羌率勁騎七千夜襲敗之栁引軍還猛又盡<lb/>
　衆邀擊悉俘其卒栁與數百騎入於蒲阪猛又尋破<lb/>
<pb n="KR2k0049_WYG_051-4b"/>
　蒲阪斬栁及其妻子傳首長安猛屯蒲阪太和五年<lb/>
　堅又遣王猛率楊安等伐暐親送於霸東曰便可從<lb/>
　壺關上黨出潞川此捷濟之機所謂捷雷不及掩耳<lb/>
　於是進師楊安攻晉陽猛攻壺關執暐上黨太守慕<lb/>
　容越所經郡縣皆降於猛猛留茍萇戍壺關㑹楊安<lb/>
　攻晉陽為地道遣張蚝率壮士數百人入其城中大<lb/>
　呼斬關猛安遂入晉陽執暐并州刺史慕容荘暐遣<lb/>
　慕容評救二城評不敢進屯於潞川猛留將軍毛當<lb/>
<pb n="KR2k0049_WYG_051-5a"/>
　戍晉陽進師與評相持遣游擊郭慶以鋭卒五千夜<lb/>
　從間道出評營後傍山起火燒其輜重火見鄴中暐<lb/>
　懼遣使讓評催之速戰猛知評賣水鬻薪有可乗之<lb/>
　隙評又求戰乃誓衆競進評衆大敗俘斬五萬有餘<lb/>
　乗勝追擊又降斬十萬於是進師圍鄴平陽太守慕<lb/>
　容沖起兵河東有衆二萬進攻蒲阪堅命竇衝擊敗<lb/>
　之沖奔於慕容泓<hi>苻堅𫝊</hi>晉義熙十二年後秦并州定<lb/>
　陽二城數萬部落叛入於平陽攻立義姚成都於匈<lb/>
<pb n="KR2k0049_WYG_051-5b"/>
　奴堡推曹𢎞為大單于所在殘掠征東姚懿自蒲阪<lb/>
　討𢎞戰於平陽大破之執𢎞送於長安徙其豪右萬<lb/>
　五千落於雍州　後魏武泰中爾朱榮赴洛酈惲與<lb/>
　唐州刺史崔元珍不從其命榮行臺中郎樊子鵠攻<lb/>
　陷平陽　永興二年正月平陽民黄苖依汾自固受<lb/>
　姚興官號魏并州刺史元六頭討平之　齊神武欲<lb/>
　大城晉州城外府司馬房毓曰若使賊到此䖏雖城<lb/>
　何益乃止及沙苑之敗徙秦南汾東雍三州人於并<lb/>
<pb n="KR2k0049_WYG_051-6a"/>
　州又欲棄晉州遣家屬向英雄城關右行臺薛修義<lb/>
　諫曰若晉州敗定州亦不可保神武怒曰爾輩皆負<lb/>
　我前不聽我城晉州城使我無所趣修義曰若失守<lb/>
　則請誅斛律金曰遣仰漢小兒守收家口為質勿與<lb/>
　兵馬神武從之以修義行晉州事及西魏儀同長孫<lb/>
　子彦圍逼城下修義開門伏甲待之子彦不測虛實<lb/>
　遁去就拜晉州刺史　晉州東有周天柱新安牛頭<lb/>
　三戍屢為寇竊齊天保七年晉州刺史斛律光率步<lb/>
<pb n="KR2k0049_WYG_051-6b"/>
　騎五千襲破之又大敗周儀同王敬儁等　周保定<lb/>
　三年北齊河清二年也東伐隋公楊忠引突厥自北<lb/>
　道太保達奚武以三萬騎自東道期㑹晉陽武至平<lb/>
　陽後期不進而忠已還武尚未知齊將斛律明月遺<lb/>
　武書曰鴻鵠已翔於寥廓羅者猶視於沮澤也武覽<lb/>
　書乃班師　河清三年正月周遣達奚武成興等寇<lb/>
　平陽尚書左僕射斛律光率步騎三萬禦之成興等<lb/>
　聞而退走光逐北遂入其境獲二千餘口而還　建<lb/>
<pb n="KR2k0049_WYG_051-7a"/>
　徳五年北齊武平七年也正月辛未行幸河東洓川<lb/>
　集關中河東諸軍校獵冬十月周主謂羣臣曰朕去<lb/>
　嵗屬有疹疾遂不得克平逋寇前入賊境備見敵情<lb/>
　若復同徃年出軍河外直為撫背未扼其喉晉州本<lb/>
　髙歡所起之地鎮攝要重今徃攻之彼必來援吾嚴<lb/>
　軍以待擊之必克然後乗破竹之勢鼓行而東足以<lb/>
　窮其窟穴混同文軌己酉周主總戎東伐以越王盛<lb/>
　為右一軍總管把國公亮為右二軍總管隋國公楊<lb/>
<pb n="KR2k0049_WYG_051-7b"/>
　堅為右三軍總管譙王儉為左一軍總管大將軍竇<lb/>
　泰為左二軍總管廣化公邱崇為左三軍總管齊王<lb/>
　憲陳王純為前軍癸亥至晉州遣齊王憲率精騎二<lb/>
　萬守雀鼠谷陳王純步騎二萬守千里徑鄭國公達<lb/>
　奚震步騎一萬守統軍川大將軍韓明步騎五千守<lb/>
　齊子嶺焉氏公尹昇步騎五千守鍾鼓鎮凉城公辛<lb/>
　韶步騎五千守蒲津關柱國趙王招步騎一萬自華<lb/>
　谷攻齊汾州諸城柱國宇文盛步騎一萬守汾水關<lb/>
<pb n="KR2k0049_WYG_051-8a"/>
　遣内史王誼監六軍攻晉州城周主屯於汾曲齊王<lb/>
　憲攻洪洞永安二城並拔之周主每日自汾曲赴城<lb/>
　下親督戰城中惶窘庚午齊行臺左丞侯子欽出降<lb/>
　壬申齊晉州刺史崔景嵩守城北面夜宻遣使送欵<lb/>
　上開府王軌率衆應之未明登城鼓譟齊衆潰遂克<lb/>
　晉州擒其城主特進開府海昌王尉相貴俘甲士八<lb/>
　千人送關中甲戌以上開府梁士彦為晉州刺史留<lb/>
　精兵一萬以鎮之又遣諸軍徇齊諸城鎮並相次降<lb/>
<pb n="KR2k0049_WYG_051-8b"/>
　欵<hi>武帝紀</hi>齊王憲率精騎二萬為前鋒守雀鼠谷周主<lb/>
　親圍晉州憲進兵克洪洞二城更圖進取齊人焚橋<lb/>
　守險軍不得進屯於永安<hi>憲𫝊</hi>十一月己夘齊主自并<lb/>
　州率衆來援周主以其兵新集且避之乃詔諸軍班<lb/>
　師遣齊王憲為後拒是日齊主至晉州憲不與戰引<lb/>
　軍渡汾齊主遂圍晉州晝夜攻之齊王憲屯諸軍於<lb/>
　洓水為晉州聲援癸巳帝自東伐丙申放齊諸城鎮<lb/>
　降人還丁酉周主發京師壬寅渡河與諸軍合<hi>武帝紀</hi>
<pb n="KR2k0049_WYG_051-9a"/>
　齊主聞晉州見圍乃將兵十萬自來援之時柱國陳<lb/>
　王純屯軍千里徑大將軍永昌公椿屯鷄棲原大將<lb/>
　軍宇文盛守汾水關並受憲節度憲宻謂椿曰兵者<lb/>
　詭道去留不定見機而作不得遵常汝今為營不須<lb/>
　張幕可伐柏為菴示有形勢令兵去之後賊猶致疑<lb/>
　也時齊主分軍萬人向千里徑又令其衆出汾水關<lb/>
　自率大兵與椿對陣宇文盛馳騎告急憲自以千騎<lb/>
　救之齊人望谷中塵起相率遽退盛與柱國侯莫陳<lb/>
<pb n="KR2k0049_WYG_051-9b"/>
　芮涉汾逐之多有斬獲俄而椿吿齊衆稍逼憲又勒<lb/>
　軍赴之㑹椿被敇追還率兵夜返齊人果謂柏菴為<lb/>
　帳幕也不疑軍退翼日始悟時周主已去晉州留憲<lb/>
　為後拒齊主自率衆來追至於髙梁橋憲以精騎二<lb/>
　千阻水為陣齊領軍段暢直進至橋憲隔水招暢與<lb/>
　語時陳王純梁公侯莫陳芮内史王誼等並在憲側<lb/>
　暢固問不已憲乃曰我天子太弟齊王也指陳王以<lb/>
　下並以名位吿之暢鞭馬而去憲即命旋軍而齊人<lb/>
<pb n="KR2k0049_WYG_051-10a"/>
　遽追之戈甲甚鋭憲與開府宇文忻各統精卒百騎<lb/>
　為殿以拒之斬其驍將賀蘭豹子山褥環等百餘人<lb/>
　齊衆乃退憲渡汾而及髙祖於玉壁又令憲率兵六<lb/>
　萬還援晉州憲進軍營洓水<hi>憲𫝊</hi>梁士彦從武帝拔晉<lb/>
　州除晉州刺史及帝還齊後主親攻圍之樓堞皆盡<lb/>
　短兵相接士彦慷慨自若謂將士曰死在今日吾為<lb/>
　爾先於是勇猛齊奮號聲動天無不一當百齊兵少<lb/>
　卻乃令妻及軍人子女晝夜修城三日而就武帝大<lb/>
<pb n="KR2k0049_WYG_051-10b"/>
　軍亦至齊師圍解士彦見帝捋帝鬚泣帝亦為之流<lb/>
　涕時帝欲班師士彦叩馬諫帝從之執其手曰朕有<lb/>
　晉州為平齊之基宜善守之<hi>梁士彦𫝊</hi>十二月戊申次於<lb/>
　晉州初齊攻晉州恐周師卒至城南穿塹自喬山屬<lb/>
　於汾水庚戌周主帥諸軍八萬人置陣東西二十餘<lb/>
　里上乗常御馬從數人巡陣處分所至輒呼主帥姓<lb/>
　名以慰勉之將士各思自勵將戰有司請換馬上曰<lb/>
　朕獨乗良馬何所之齊主亦於塹北列陣申後齊人<lb/>
<pb n="KR2k0049_WYG_051-11a"/>
　填塹南引周主大喜勒諸軍擊之齊人便退齊主與<lb/>
　其麾下數十騎走還并州齊衆大潰軍資甲仗數百<lb/>
　里間委棄山積辛亥周主幸晉州仍率諸軍追齊主<lb/>
　越王盛率所領永昌郡公椿率衆屯雞棲原拔齊髙<lb/>
　顯等數城　周武帝東轅次於髙顯憲率所部先向<lb/>
　晉州明日諸軍總集稍逼城下齊人亦大出兵陣於<lb/>
　營南武帝召憲馳徃觀之憲返命曰是易與耳請破<lb/>
　之而後食帝悦曰如汝所言吾無憂矣既而諸軍俱<lb/>
<pb n="KR2k0049_WYG_051-11b"/>
　進應時大潰其夜齊主遁走憲輕騎追之既及永安<lb/>
　武帝續至齊人收其餘衆復據髙壁及洛女砦武帝<lb/>
　命憲攻洛女破之明日與大軍㑹於介休<hi>憲𫝊</hi>周師逼<lb/>
　平陽齊後主於天池校獵晉州頻遣馳奏從旦至午<lb/>
　驛馬三至髙阿那肱云大家正作樂何急奏聞至暮<lb/>
　使更至云平陽城已陷賊方至乃奏知明早旦即欲<lb/>
　引軍淑妃又請更合一圍及軍赴晉州令肱率前軍<lb/>
　先進仍總節度諸軍後主謂肱曰戰是耶不戰是耶<lb/>
<pb n="KR2k0049_WYG_051-12a"/>
　肱曰勿戰卻守髙梁橋安吐根曰一把子賊馬上刺<lb/>
　取一擲汾河中上意未決諸内參曰彼亦天子我亦<lb/>
　天子彼尚能逺來我何為守塹示弱上曰此言是也<lb/>
　於是漸進穆提婆觀戰東偏頗有退者提婆怖曰大<lb/>
　家去大家去帝以淑妃奔髙梁開府奚長樂諫曰半<lb/>
　進半退戰之常體今兵衆全整未有傷敗陛下舎此<lb/>
　安之御馬一動人情驚動且速還安慰之武衛張常<lb/>
　山自後至亦曰軍㝷收回甚整頓圍城兵亦不動至<lb/>
<pb n="KR2k0049_WYG_051-12b"/>
　尊宜迴不信臣言乞將内參徃視上將從之提婆引<lb/>
　上肘曰此言難信上遂北馳<hi>髙阿那肱傳</hi>齊安徳王延宗<lb/>
　率右軍先戰城下擒周開府宗挺及大戰延宗以麾<lb/>
　下再入周軍莫不披靡諸軍敗延宗獨全　隋大業<lb/>
　十三年八月丙戌唐師克臨汾　唐武徳二年宋金<lb/>
　剛攻陷晉州執右驍衛將軍劉𢎞基　興元元年三<lb/>
　月李懐光黨要廷珍以晉州降　中和中李存孝攻<lb/>
　晉州刺史張行恭委城遁　大順元年四月沙陀軍<lb/>
<pb n="KR2k0049_WYG_051-13a"/>
　抵晉州西門張濬出戰敗績既而遁去李存孝取晉<lb/>
　州　天復元年李克用率兵趨平陽攻吉上堡破汴<lb/>
　軍於晉州　梁開平元年十一月晉李存璋攻晉州<lb/>
　以分上黨兵勢　三年八月晉周徳威攻晉州刺史<lb/>
　邊繼威固守晉兵穿地道陷城二十餘步城中力拒<lb/>
　之一夕城復成　後晉天福十二年二月晉州將藥<lb/>
　可儔殺其守將駱從朗及括錢使諫議大夫趙熙歸<lb/>
　漢司天奏太嵗在午不利南行宜由晉絳抵陜上從<lb/>
<pb n="KR2k0049_WYG_051-13b"/>
　之五月丙申發太原甲辰至晉州　後周廣順元年<lb/>
　劉崇侵晉州建雄軍節度王晏閉關不出設伏城上<lb/>
　并人以為怯競攀堞而登晏麾伏兵擊之顛死者甚<lb/>
　衆遂焚橋遁遣子漢倫追北數十里斬首百餘級<lb/>
　十月北漢主自將兵二萬攻晉州軍於城北三面置<lb/>
　寨晝夜力攻王萬敢史彦超何徽共拒之十二月行<lb/>
　營都部署王峻自絳趨晉州時大雪契丹兵野無所<lb/>
　掠思歸北漢兵燒營遁　遼應厯二年十二月遼中<lb/>
<pb n="KR2k0049_WYG_051-14a"/>
　臺省右相髙模翰及漢兵圍晉州　宋靖康元年金<lb/>
　天㑹四年也七月晉州民皆南渡河金人再入永興<lb/>
　帥范致虚率軍繇淆澠入援郭忠孝曰金人深入而<lb/>
　河東無守備願分兵走太行扼其歸路彼必來戰城<lb/>
　下之圍可緩致虚乃檄河中守席益馮翊守唐重與<lb/>
　忠孝同出河東為牽制之舉大軍盡出函谷忠孝獨<lb/>
　以蒲解軍三千至猗氏遇金兵破之踰絳州破太平<lb/>
　砦斬數百級攻平陽入其郛㑹淆澠師失利乃引還<lb/>
<pb n="KR2k0049_WYG_051-14b"/>
　　金人圍太原分兵絶餉道自隰石以北命令不通<lb/>
　者累月閤門宣賛舎人徐徽言以三十人渡河一戰<lb/>
　破之遷知晉寧軍兼嵐石路沿邉安撫使金人再入<lb/>
　范致虚檄守河西時割河西三州𨽻西夏徽言率兵<lb/>
　復取三州夏人所置守長皆出降又并取嵐石等州<lb/>
　教戈船卒乗羊皮渾脱亂流以掩敵金人益備遣守<lb/>
　領為九州都統與晉寧對壘徽言出竒兵襲逐之又<lb/>
　隂結汾晉土豪數十萬約復故地則奏官為守長聽<lb/>
<pb n="KR2k0049_WYG_051-15a"/>
　世襲條其事以聞俟報可即身率精甲𢷬太原徑取<lb/>
　雁門留兵戍守且曰定全晉則形勝為我有中原當<lb/>
　指期克復矣奏上詔徽言聽王庶節制議遂格金人<lb/>
　忌徽言欲速拔晉寧以除患建炎二年冬自蒲津涉<lb/>
　河圍之先是徽言移府州約折可求夾攻金人可求<lb/>
　降金金將羅索挾至城下以招徽言徽言以大義噍<lb/>
　數之出兵縱擊遂斬羅索貝勒之子當是時環河皆<lb/>
　已陷獨晉寧屹然孤墉橫當強敵堅壁持久撫摩疲<lb/>
<pb n="KR2k0049_WYG_051-15b"/>
　傷遣没人泅河召民之逃亡山谷者幾萬衆浮筏西<lb/>
　渡與金人鏖河上大小數十戰所俘殺過當晉寧號<lb/>
　天下險徽言廣外城東壓河上塹深不測譙堞雄固<lb/>
　備械甚整命諸將畫隅分守敵至則自致死力以勁<lb/>
　兵徃來為游援金進攻數敗不得志圍之益急晉寧<lb/>
　俗不井飲寄汲於河金人載茭石湮壅支流城中水<lb/>
　乏絶儲偫寖罄鎧仗空敝人人惴憂知殞亡無日徽<lb/>
　言能得衆心奮枵餓傷痍之餘裒折槊斷刅以死固<lb/>
<pb n="KR2k0049_WYG_051-16a"/>
　守既自度不支取砲機箆格凡守具悉火之曰無以<lb/>
　遺敵一夕裨校李位石斌繫帛書飛笴上隂約唘外<lb/>
　郭納金兵徽言與太原路兵馬都監孫昂決戰門中<lb/>
　所格殺甚衆退嬰牙城以守置妻子室中積薪自焚<lb/>
　仗劍坐堂上兵至挾以去慢罵不已婁宿兵射殺之<lb/>
　子岡及孫昂胥不屈　平陽府將劉嗣初以城附於<lb/>
　金　十月丙辰金兵陷平陽府又陷威勝隆徳澤州<lb/>
　　金貞祐三年八月庚子上慮平陽城大兵食不足<lb/>
<pb n="KR2k0049_WYG_051-16b"/>
　議棄之宰臣持不可四年十月元攻潼關徇汝州己<lb/>
　巳河東行省胥鼎遣潞州元帥左監軍必嚕阿嚕岱<lb/>
　以軍一萬盂州經畧使圗克坦巴爾嘉以軍五千由便道<lb/>
　濟河趨關陜自將平陽精兵援汴命樞府督軍應之<lb/>
　十一月壬午鼎入援汴用其言以知平陽府王質權<lb/>
　元帥左監軍同知完顔僧嘉努權右監軍代鎮河東<lb/>
　乙酉元兵至沔池右副元帥富察阿爾布色軍潰而<lb/>
　逃甲午華州元帥府復潼關十二月癸亥元兵攻平<lb/>
<pb n="KR2k0049_WYG_051-17a"/>
　陽　四年正月元步騎六萬攻平陽急攻十餘日宣<lb/>
　撫使胥鼎累卻之　貞祐四年元穆呼哩圍平陽金<lb/>
　㕘政李華等兵少援絶城陷華自殺節度使恩徹亨<lb/>
　守汾州右監軍富拉塔守潞州城破皆力戰而死<lb/>
　興定元年三月李華知平陽府兼河東南路兵馬都<lb/>
　總管辛夘詔罷平陽河中元帥　二年十月都提控<lb/>
　從坦乞併懐孟衛州之兵以實潞州調澤州沁水端<lb/>
　氏髙平諸兵並山為營為平陽聲援是月元穆呼哩<lb/>
<pb n="KR2k0049_WYG_051-17b"/>
　攻平陽行省㕘政李華自殺城破提控郭用及從坦<lb/>
　胥不屈　三年金復取平陽同知平陽府事胡天祚<lb/>
　請置帥府乃以天祚充便宜招撫使權元帥左監軍<lb/>
　四年封平陽公以平陽晉安府隰吉𨽻焉又請置平<lb/>
　水縣於汾河之西從之天祚守平陽凡四年　五年<lb/>
　五月完顔薩布救河東復晉安平陽二城　元光元<lb/>
　年十二月乙酉遷同知平陽府事史詠龍虎衛上將<lb/>
　軍賜號守節忠臣權行平陽公府事　戊寅穆呼哩<lb/>
<pb n="KR2k0049_WYG_051-18a"/>
　徇平陽金守將棄城遁以前鋒跖拔按扎爾統䝉古<lb/>
　軍鎮之以李守忠權河東南路帥府事　元行平陽<lb/>
　元帥府事李伯温鎮青龍堡及平陽陷弟守忠被執<lb/>
　金人盡鋭來攻守卒夜多遁李成導敵入伯温登堞<lb/>
　樓死之　辛夘軒成據吉州都元帥李守正徃擊之<lb/>
　中矢傷足及歸創甚㑹金完顔哈達攻平陽守正裹<lb/>
　創戰没　正大四年二月豐阿拉約赫徳復平陽執元<lb/>
　知府李七斤獲馬八千　三月元復下平陽　四月<lb/>
<pb n="KR2k0049_WYG_051-18b"/>
　赫舍哩真襲擊元招討使權國王按扎爾於洪洞李<lb/>
　守忠出援之㑹於髙梁元師潰入城𤓰爾佳常徳潛獻<lb/>
　東門以納金兵城遂陷　元致和元年九月額森特<lb/>
　穆爾軍至晉寧本路官皆遁　至順元年托卜嘉博勒和<lb/>
　等攻晉寧州　至正十八年三月癸夘賊王士誠繇<lb/>
　絳州垣曲襲晉寧路城陷總管杜賽音布哈死之甲<lb/>
　辰察罕遣賽音齊等復晉寧路　察罕起兵關保勇<lb/>
　冠諸將摩該善論兵至正二十七年詔削奪庫庫爵<lb/>
<pb n="KR2k0049_WYG_051-19a"/>
　邑關保庫庫皆叛之二十八年二月庫庫自澤州退<lb/>
　守晉寧平陽關保守澤潞二州與庫庫軍合詔知樞<lb/>
　宻院事托和齊平章政事魏賽音布哈進兵攻晉寧<lb/>
　七月庫庫關保進攻勢甚振數請戰庫庫不應或出<lb/>
　師即退閏七月己亥朔諜知庫庫分軍掠祁縣即夜<lb/>
　出師薄其營掩擊之二將皆被擒遣斷事官以聞詔<lb/>
　依軍法是月甲子庫庫自晉寧退守冀寧　明洪武<lb/>
　元年十二月傅友徳薛顯平平陽　嘉靖七年僉事<lb/>
<pb n="KR2k0049_WYG_051-19b"/>
　王世隆討平朱知□及指揮張世朝　崇禎二年冬<lb/>
　西山盜起翻山鷂東掠喬村鎮轉至沁源　四年五<lb/>
　月河曲賊王嘉印衆萬餘掠靈石轉迫郡城㕘將李<lb/>
　淮戰失利巡撫宋統殷督兵臨城賊走翼城　十六<lb/>
　年二月賀人龍伏誅兵譁於潞安抵東北喬村鎮撫<lb/>
　之駐金店鎮時肆掠　四月巡撫蔡懋徳涖蒲州置<lb/>
　防河兵立干城社於河東書院聘舉人桑拱陽為社<lb/>
　正　十一月甲午髙傑渡河而東至絳州十二月聞<lb/>
<pb n="KR2k0049_WYG_051-20a"/>
　李自成將東渡分道東走戊辰至蒲州自成前鋒渡<lb/>
　河入山西巡撫蔡懋徳先屯平陽至是以嵗暮還太<lb/>
　原吏民皆降賊殺西河王等三百人髙傑聞平陽陷<lb/>
　擁兵東下澤州山西郡縣聞賊至望風迎欵十二月<lb/>
　賊將白鳴鶴李友自榮河竊渡二十五日偽牌至巡<lb/>
　道李士焜碎之斬其使夜四更營兵奪北門遁　十<lb/>
　二年四月流寇擾土門田村趙民懐迎擊於金坑窩<lb/>
　大敗之斬百二十級賊西走　十七年正月二十三<lb/>
<pb n="KR2k0049_WYG_051-20b"/>
　日李自成自蒲州至平陽<lb/>
國朝順治六年賊平徳攻平陽不克　武弁王老虎據<lb/>
　延安渡河拔汾州五月攻平陽七晝夜及　大兵至<lb/>
　始解散<lb/>
　襄陵縣<lb/>
晉太元十一年十月苻丕據平陽慕容永恐不自固遣<lb/>
　使求假道還東丕弗許遣王永及苻纂攻之以俱石<lb/>
　子為前鋒都督與慕容永戰於襄陵王永大敗永及<lb/>
<pb n="KR2k0049_WYG_051-21a"/>
　石子皆死之丕奔東垣　晉人復取絳州攻臨汾氏<lb/>
　叔琮選壯士二人深目而胡鬚者牧馬襄陵道旁晉<lb/>
　人以為晉兵雜行道中伺其怠擒晉二人而歸晉人<lb/>
　大驚以為有伏兵乃退屯於蒲縣<lb/>
　洪洞縣<lb/>
周建徳五年十月齊王憲拔洪洞戍　文獻通考洪洞<lb/>
　今平陽郡縣北故城控據惡險隆化末周師既克晉<lb/>
　州其城主張元静以城降周　唐昭義節度使薛嵩<lb/>
<pb n="KR2k0049_WYG_051-21b"/>
　將朱忠亮屯普潤開田峙糧　大順元年張濬入隂<lb/>
　地關薛鐡山李承嗣營洪洞迎戰　濬入隂地關而<lb/>
　鐡山承嗣營洪洞是别走汾水關道也　後梁太祖<lb/>
　時晉數攻晉州刺史徐懐玉堅守敗晉兵於洪洞<lb/>
　宋太平興國初太原驍將楊業率衆寇洪洞縣晉州<lb/>
　都鈐轄田欽祚擊敗之斬首千餘級獲馬數百　元<lb/>
　杜豐守河北破洪洞西山賊墮崖死以萬計　壬午<lb/>
　嵗金將武仙往來抄畧平陽太原間道路梗塞授杜<lb/>
<pb n="KR2k0049_WYG_051-22a"/>
　豐為河東南北路兵馬都元帥遂破玉女割寨俘獲<lb/>
　千餘人丁亥夏四月金赫舍哩直襲擊平陽行營招<lb/>
　討使權國王安扎爾於洪洞知平陽府事李守忠出<lb/>
　援之㑹於髙梁師潰入城平陽副帥𤓰爾佳常徳潛獻<lb/>
　東門以納金兵城遂陷　明嘉靖十五年秋平陽衛<lb/>
　指揮張世朝為變遁於洪洞都御史韓邦竒兵至復<lb/>
　遁遂平之<lb/>
　浮山縣<lb/>
<pb n="KR2k0049_WYG_051-22b"/>
魏平陽太守貳塵入浸河東姚興遣姚平等率步騎四<lb/>
　萬伐魏平等軍次河東興遣唐方姚良國率關中勁<lb/>
　卒為平後繼姚緒統河東見兵為前軍平攻魏乾城<lb/>
　陷之遂據柴壁<hi>姚興傳</hi>泰常五年十一月詔驍騎將軍<lb/>
　延普城乾城　唐天祐五年九月晉遣周徳威攻晉<lb/>
　州敗梁軍於神山<lb/>
　趙城縣<lb/>
唐張濬韓建攻隂地關晉以李存信薛阿檀等當濬别<lb/>
<pb n="KR2k0049_WYG_051-23a"/>
　遣存孝軍於趙城唐軍戰敗於隂地關濬退保晉州<lb/>
　韓建走絳州存孝攻晉州濬兵出戰輒復敗因堅壁<lb/>
　不敢出存孝去攻絳州濬建皆走<lb/>
　太平縣<lb/>
後秦𢎞始四年後魏天興五年也五月姚興遣弟安北<lb/>
　將軍義陽公平尚書右僕射狄伯支等率步騎四萬<lb/>
　伐魏軍次河東興率戎卒四萬七千自長安赴平平<lb/>
　攻魏乾壁六十餘日壁中衆少失井陷之六月魏太<lb/>
<pb n="KR2k0049_WYG_051-23b"/>
　祖遣毘陵王順豫州刺史長孫肥等六萬騎為先鋒<lb/>
　七月太祖帥將士親征八月次於永安平募遣驍將<lb/>
　帥精騎二百覘魏虚實長孫肥逆擊盡擒之平遂退<lb/>
　走太祖急追平乙巳及於柴壁平嬰城固守魏軍圍<lb/>
　之興乃悉舉其衆救平將據天渡運糧餽平太祖問<lb/>
　尚書右兵中郎中山李先曰興屯天渡平據柴壁相<lb/>
　為表裏今計將安出先曰臣聞兵以正合戰以奇勝<lb/>
　如聞姚興欲屯兵天渡利其糧道及其未到之前遣<lb/>
<pb n="KR2k0049_WYG_051-24a"/>
　奇兵先邀天渡柴壁左右嚴設伏兵備其表裏然後<lb/>
　觀時而動興欲進不得退又乏糧夫髙者為敵所棲<lb/>
　深者為敵所囚兵家所忌今秦皆犯之可不戰而取<lb/>
　也太祖從之乃増築重圍内以防平出外以拒興入<lb/>
　廣武將軍安同曰汾東有蒙坑東西三百餘里蹊徑<lb/>
　不通興來必從汾西直臨柴壁如此則宼聲勢相接<lb/>
　重圍雖固不能制也不如為浮梁渡汾西築圍以拒<lb/>
　之寇至無所施其智力矣太祖以為然遂截汾曲為<lb/>
<pb n="KR2k0049_WYG_051-24b"/>
　南北浮橋乗西岸築圍甲子興自蒲坂進兵太祖率<lb/>
　步騎三萬餘人渡䝉坑南四十里逆擊興興晨行北<lb/>
　引未及安營魏軍猝至興衆怖擾太祖遣毘陵王順<lb/>
　以精騎衝擊獲甲騎數百斬千餘級興退南走四十<lb/>
　餘里魏引兵還平亦不敢出但使人燒圍數百步而<lb/>
　已魏知興氣已挫乃分兵四據險要南絶䝉坑之口<lb/>
　東杜新坂之隘守天渡屯賈山令平水陸絶路將坐<lb/>
　甲而擒之又緣汾帶岡樹栅數十重以衛芻牧者使<lb/>
<pb n="KR2k0049_WYG_051-25a"/>
　平不得近柴壁九月興從汾西北下營慿壑為壘欲<lb/>
　以自固又遣數千騎乗西岸闚視魏軍乃束柏材從<lb/>
　汾水上流縱之欲以毁浮梁魏軍皆鈎取以為薪蒸<lb/>
　太祖度興必攻西圍乃命修塹増廣之至夜興攻西<lb/>
　圍梯短不及棄之塹中而還又令其衆臨汾為壘叩<lb/>
　逼水門與平相望魏因絶其水中外隔絶士卒喪氣<lb/>
　冬十月平糧盡矢竭勢甚窘急夜悉衆突西南圍求<lb/>
　出興列兵汾水西舉烽鼓譟為平接應太祖簡諸軍<lb/>
<pb n="KR2k0049_WYG_051-25b"/>
　精鋭屯於汾西固守南橋絶塞水口興夜聞聲望平<lb/>
　力戰突免平聞外鼓望興攻圍引接故但叫呼虛相<lb/>
　應和莫敢逼圍平不得出計窮力盡乃將二妾帥麾<lb/>
　下三十騎赴汾水死興安逺將軍蒙世揚威將軍雷<lb/>
　重等將士四千餘人多從平赴水太祖使善游者泅<lb/>
　水鈎捕無一人得免平衆三萬餘人皆斂手就縛又<lb/>
　擒尚書僕射狄伯支越騎校尉唐小方積弩將軍姚<lb/>
　梁國立節將軍雷星建義將軍康官北中郎將庫猥<lb/>
<pb n="KR2k0049_WYG_051-26a"/>
　興從子伯禽已下四品將軍已上四十餘人興逺來<lb/>
　赴救自觀其窮力不能救舉軍慟哭聲振山谷數日<lb/>
　不止頻遣使求和於魏太祖不許乗勝進攻蒲坂晉<lb/>
　公緒固守不戰㑹柔然謀伐魏戊申引兵而還　後<lb/>
　魏肅宗時正平郡蜀反假長孫稚鎮西將軍討蜀都<lb/>
　督頻戰有功　元至正十八年三月妖兵破城民僅<lb/>
　存二百餘家　明崇禎三年三月陜賊自豁都峪至<lb/>
　岳陽縣<lb/>
<pb n="KR2k0049_WYG_051-26b"/>
唐討劉稹河中節度使陳夷行營冀城以步騎一千守<lb/>
　冀城步兵五百益冀氏　㑹昌三年詔討劉稹河陽<lb/>
　王茂元以兵屯萬善河東劉沔守昂車關壁榆社魏<lb/>
　博何𢎞敬栅肥鄉侵平恩成徳王元逵次臨洺畧任<lb/>
　堯山面城河中陳夷行營冀城侵冀氏茂元别遣將<lb/>
　營天井關為賊將薛茂卿所破執四將火十七栅張<lb/>
　巨進攻萬善不能下茂元欲走㑹日暮賊自潰去詔<lb/>
　忠武王宰以本軍入懐澤行營陳許士剽武賊衆素<lb/>
<pb n="KR2k0049_WYG_051-27a"/>
　憚畏而茂卿負戰勝冀厚賞或言其兵犯王畧深節<lb/>
　益不可至稹然之故茂卿失望乃與宰通即偽挑戰<lb/>
　亟北委天井關去左右七營皆潰茂卿奔澤州使諜<lb/>
　言於宰曰澤可取吾應於内宰疑不進失期茂卿扼<lb/>
　腕悵恨稹聞其貳召殺之宰進破劉公直拔陵川劉<lb/>
　沔又取石㑹關李石代沔領河東稹因石兄洺州刺<lb/>
　史恬移書乞降石以聞令石荅書許稹面縛石馳徃<lb/>
　受之稹不出俄而太原將楊弁逐李石與稹連和稹<lb/>
<pb n="KR2k0049_WYG_051-27b"/>
　諸將建議我求承襲彼叛卒若與之是與反者械其<lb/>
　使送京師使康良佺屯鼓腰嶺敗太原兵生擒卒七<lb/>
　百猶不赦始從諫將死命稹無笞辱羣奴故李士貴<lb/>
　等與王協尤用事士戰有功不賞下無鬭志府中財<lb/>
　貨尚山積而協請税商人使劉溪等分出檢實而溪<lb/>
　并齊民閲其貲十取二百姓始怨從諫妻弟裴問守<lb/>
　邢州殺溪與刺史崔嘏斬大將自歸成徳軍王釗守<lb/>
　洺州送欵魏博軍滋州將髙玉堯山將魏元談等以<lb/>
<pb n="KR2k0049_WYG_051-28a"/>
　次降成徳稹聞三州降大懼大將郭誼與王協始議<lb/>
　圖稹使董可武誘稹至北第置酒飲酣即斬首悉取<lb/>
　從諫子在襁褓者二十餘並從子積匡周等殺之誅<lb/>
　張谷張治陳揚庭李仲京王渥王羽韓茂章茂實賈<lb/>
　庠郭台甄弋十一族夷之函稹首送王宰劉公直亦<lb/>
　降於宰石雄以兵守境軍大掠先是有狂人呼於潞<lb/>
　市曰石雄七千人至矣從諫捕殺之李徳裕請詔雄<lb/>
　率兵如數以入雄至潞縳誼及王協劉公直安全慶<lb/>
<pb n="KR2k0049_WYG_051-28b"/>
　李道徳李佐堯劉武徳董可武等並殊死白惟信者<lb/>
　潞梟將數與雄戰懼不敢降自武鄉殺都將康良佺<lb/>
　欲降盧鈞雄遣人召降惟信殺之卒降鈞　討劉稹<lb/>
　始末不志於長治而志於岳陽者盖以昭義之平實<lb/>
　繇石雄踰烏嶺破五寨始而華峪乃雄行師道也當<lb/>
　與翼城志互考<lb/>
　曲沃縣<lb/>
春秋襄公二十有三年夏晉欒盈復入於晉入於曲沃<lb/>
<pb n="KR2k0049_WYG_051-29a"/>
　冬十月晉人殺欒盈　左傳二十一年欒盈好施士<lb/>
　多歸之為下卿范匄使城著而遂逐之<hi>著晉邑在外易逐</hi>秋<lb/>
　盈出奔楚　晉將嫁女於吴齊侯使析歸父媵之以<lb/>
　藩載欒盈及其士<hi>藩車之有障蔽者使若媵妾在其中</hi>納諸曲沃<hi>欒盈邑也</hi>
　欒盈夜見胥午而吿之<hi>胥午守曲沃大夫</hi>對曰不可天之所<lb/>
　廢誰能興之吾非愛死也知不集也<hi>集成也</hi>盈曰雖然<lb/>
　因子而死吾無悔矣我實不天子無咎焉許諾伏之<lb/>
　而觴曲沃人<hi>胥午匿盈而飲其衆</hi>樂作午言曰今也得欒孺子<lb/>
<pb n="KR2k0049_WYG_051-29b"/>
　何如<hi>孺子欒盈</hi>對曰得主而為之死猶不死也皆歎有泣<lb/>
　者爵行又言皆曰得主何貳之有盈出徧拜之<hi>謝衆之思</hi>
　<hi>已</hi>四月欒盈帥曲沃之甲因魏獻子以晝入絳<hi>獻子魏舒</hi>
　<hi>絳晉國都</hi>初欒盈佐魏荘子於下軍<hi>荘子魏絳獻子之父</hi>獻子私焉<lb/>
　故因之<hi>私相親愛</hi>趙氏以原屏之難怨欒氏<hi>成八年趙括趙嬰齊之難</hi>
　<hi>欒郤為徴</hi>韓趙方睦中行氏以伐秦之役怨欒氏<hi>十四年欒黶違</hi>
　<hi>荀偃命</hi>而固與范氏和親知悼子少而聽於中行氏<hi>悼子</hi>
　<hi>知罃子荀盈也</hi>程鄭嬖於公唯魏氏七輿大夫與之<hi>七輿官名</hi>樂<lb/>
<pb n="KR2k0049_WYG_051-30a"/>
　王鮒侍坐於范宣子或吿曰欒氏至矣宣子懼桓子<lb/>
　曰奉君以走固宫必無害也<hi>桓子樂王鮒固宫室之有臺觀備守者</hi>且<lb/>
　欒氏多怨子為政欒氏自外子在位其利多矣既有<lb/>
　利權又執民柄將何懼焉欒氏所得其唯魏氏乎而<lb/>
　可強取也夫克亂在權子無懈矣公有姻喪王鮒使<lb/>
　宣子墨縗冒絰<hi>晉自殽戰還遂常墨縗</hi>二婦人輦以如公<hi>恐欒氏有</hi>
　<hi>内應距之故為婦人服而入</hi>奉公以如固宫范鞅逆魏舒<hi>用王鮒計欲強</hi>
　<hi>取之</hi>則成列既乗將逆欒氏矣趨進曰欒氏帥賊以入<lb/>
<pb n="KR2k0049_WYG_051-30b"/>
　鞅之父與二三子在君所矣使鞅逆吾子鞅請驂乗<lb/>
　持帶<hi>驂乗必持帶備隨隊</hi>遂超乗<hi>跳上獻/子車</hi>右撫劍左援帶<hi>刼之</hi>命<lb/>
　驅之出僕請鞅曰之公宣子逆諸階執其手賂之以<lb/>
　曲沃初斐豹𨽻也著於丹書<hi>丹書其罪</hi>欒氏之力臣曰督<lb/>
　戎國人懼之斐豹謂宣子曰茍焚丹書我殺督戎宣<lb/>
　子喜曰而<hi>同爾</hi>殺之所不請於君焚丹書者有如日乃<lb/>
　出豹而閉之<hi>閉著門外</hi>督戎從之踰隱而待之<hi>隱短牆也</hi>督戎<lb/>
　踰入豹自後擊而殺之范氏之徒在臺後<hi>公臺之後</hi>欒氏<lb/>
<pb n="KR2k0049_WYG_051-31a"/>
　乗公門<hi>乗登也</hi>宣子謂鞅曰矢及君屋死之鞅用劍以<lb/>
　帥卒<hi>劍短兵欲致死</hi>欒氏退攝車從之<hi>鞅攝宣/子戎車</hi>遇欒樂<hi>樂盈族</hi>
　曰樂免之死將訟女於天樂射之不中又注<hi>注屬矢於弦也</hi>
　則乗槐本而覆<hi>欒樂車轢槐而覆</hi>或以㦸鉤之斷肘而死欒<lb/>
　魴傷欒盈奔曲沃晉人圍之<hi>魴欒氏族</hi>晉人克欒盈於曲<lb/>
　沃盡殺欒氏之族黨欒魴出奔宋　春秋定公十有<lb/>
　三年冬晉荀寅士吉射入於朝歌以叛　左傳趙鞅<lb/>
　殺邯鄲午午荀寅之甥也荀寅范吉射之姻也而相<lb/>
<pb n="KR2k0049_WYG_051-31b"/>
　與睦將作亂董安于<hi>安于趙氏臣</hi>告趙孟曰先備諸趙孟<lb/>
　曰晉國有命始禍者死為後可也安于曰與其害於<lb/>
　民寧我獨死請以我説趙孟不可秋七月范氏中行<lb/>
　氏伐趙氏之宫趙鞅奔晉陽荀躒言於晉侯曰君命<lb/>
　大臣始禍者死載書在河<hi>為盟書沈之河</hi>今三臣始禍而獨<lb/>
　逐鞅刑已不鈞矣請皆逐之冬十一月荀躒韓不信<lb/>
　魏曼多奉公以伐范氏中行氏弗克二子將伐公齊<lb/>
　髙彊曰<hi>髙彊齊子尾之子昭十年適晉</hi>三折肱知為良醫唯伐君為<lb/>
<pb n="KR2k0049_WYG_051-32a"/>
　不可民弗與也我以伐君在此矣三家未睦<hi>三家知韓魏</hi>
　可盡克也克之君將誰與若先伐君是使睦也弗聽<lb/>
　遂伐公國人助公二子敗從而伐之丁未荀寅士吉<lb/>
　射奔朝歌　唐乾元元年回紇至曲沃葉䕶使將軍<lb/>
　鼻施吐撥裴羅傍南山東出搜賊伏谷中殱之營山<lb/>
　隂郭子儀等與賊戰陜州西新店傾軍逐北亂而郤<lb/>
　回紇望見即踰西嶺曳旗趨賊出其後賊反顧遂大<lb/>
　潰追奔數十里人馬相騰蹂死者不可記收仗械如<lb/>
<pb n="KR2k0049_WYG_051-32b"/>
　邱嚴荘挾安慶緒棄東京北度河　金正大三年八<lb/>
　月伊喇豐阿拉復曲沃及晉安<lb/>
國朝順治六年九月餘寇嘯聚臨汾南圍翼城破曲沃<lb/>
　陷太平　大兵力攻之賊勢蹙乃降<lb/>
　翼城縣<lb/>
左𫝊惠公二十四年晉封桓叔于曲沃四十五年曲沃<lb/>
　莊伯伐翼桓三年春曲沃武公伐翼次於陘庭韓萬<lb/>
　御戎梁𢎞為右<hi>武公曲沃荘伯子也韓萬荘伯弟也</hi>逐翼侯于汾隰<hi>汾隰</hi>
<pb n="KR2k0049_WYG_051-33a"/>
　<hi>汾水邉</hi>驂絓而止夜獲之及欒共叔八年春滅翼<hi>曲沃滅之</hi>
　冬王命虢仲立晉哀侯之弟緡于晉　莊十六年冬<lb/>
　王使虢公命曲沃伯以一軍為晉侯<hi>武公遂並晉國</hi>史記魏<lb/>
　世家武侯九年狄敗我於澮　韓世家懿侯九年魏<lb/>
　敗我於澮　西魏建州刺史楊檦轉正平郡守擊破<lb/>
　東魏南絳郡虜其郡守屈僧珍　齊天保九年晉州<lb/>
　刺史斛律光率衆取周絳州白馬澮交翼城等四戍<lb/>
　　唐武徳二年冬宋金剛陷澮州據之　上元二年<lb/>
<pb n="KR2k0049_WYG_051-33b"/>
　李光弼進收洛陽軍敗懐州刺史荔非元禮徙軍翼<lb/>
　城為麾下所殺　金元光元年五月戊申朔元兵屯<lb/>
　隰吉翼等州　元楊宜行大元帥府鎮翼平青龍鼇<lb/>
　背葛伯彈平諸砦<hi>元段天章撰墓表</hi>明正徳辛未流寇趨翼<lb/>
　城前哨至䝉城　嘉靖十二年八月白蓮教周朝董<lb/>
　奭等數百人夜燒縣署黎明就擒<lb/>
國朝順治六年七月曲沃賊郭中極圍城知縣何斯美<lb/>
　兄斯盛與邑人栁吉祥等臨河戰没<lb/>
<pb n="KR2k0049_WYG_051-34a"/>
　汾西縣<lb/>
金興定元年九月辛夘元兵徇隰州及汾西縣　元光<lb/>
　二年四月癸酉朔復霍州汾西縣　明崇禎六年十<lb/>
　一月賊二郎神顯道神等焚掠平陽汾西州縣總兵<lb/>
　曹文詔督兵征𠞰㕘將虎大威率主兵駐郡城㕘將<lb/>
　賀人龍率客兵駐東關既而賀兵隨總督陳竒瑜西<lb/>
　南征秦豫虎大威力戰破賊遂解汾西之圍二郎神<lb/>
　等為官兵所殺<lb/>
<pb n="KR2k0049_WYG_051-34b"/>
　靈石縣<lb/>
漢建武初訛言更始隨赤眉在北行大將軍事鮑永狼<lb/>
　孟長馮衍信之屯兵介休移書上黨云更始在以惑<lb/>
　百姓後審知更始已殁乃罷兵　周顯徳初劉崇南<lb/>
　宼命王彦超領兵取晉州路東向邀擊從戰髙平彦<lb/>
　超自隂地關與符彦卿㑹圍汾州諸將請急攻彦超<lb/>
　曰城已危矣旦暮將降翼日州將董希顔果降遂引<lb/>
　兵趨石州彦超親鼔士乗城躬冒矢石數日下之擒<lb/>
<pb n="KR2k0049_WYG_051-35a"/>
　其守將安彦進　明正徳辛未流寇破城<lb/>
國朝順治六年侯和尚據抱腹巖攻掠　大兵討平之<lb/>
　霍州<lb/>
後秦姚平寇平陽後魏太祖遣鎮逺將軍長孫肥與毘<lb/>
　陵王順等六萬騎為前鋒車駕次永安平募遣勇將<lb/>
　率精騎二百闞軍肥逆擊擒之匹馬不返平退保砦<lb/>
　壁　唐公起兵柴紹領彀騎先抵霍邑城下覘形勢<lb/>
　還曰宋老生一夫敵我兵到必出戰可虜也師至老<lb/>
<pb n="KR2k0049_WYG_051-35b"/>
　生果出紹力戰有功　北漢乾祐四年十二月攻晉<lb/>
　州不克宵遁周遣行營都指揮使仇𢎞超將兵追於<lb/>
　霍邑縱兵奮擊北漢兵大敗墜谷死者無算　周廣<lb/>
　順中劉崇擾晉州命樞宻使王峻率兵拒之以藥元<lb/>
　福為西北面排陣使軍過䝉坑崇夜燒營遁峻令元<lb/>
　福與仇起陳思讓追至霍邑又遣止之元福謂思讓<lb/>
　等曰劉崇志在疲敝中國宜追奔深入以挫其勢諸<lb/>
　將畏懦遂止周祖知其事明年因調兵戍晉州謂左<lb/>
<pb n="KR2k0049_WYG_051-36a"/>
　右曰若從元福之言則無邉患矣　金貞祐四年二<lb/>
　月甲申朔元兵圍太原己亥元兵攻下霍山諸隘<lb/>
　興定四年正月丁酉元兵下好義堡霍州刺史伊喇<lb/>
　阿里哈等死之詔贈官有差　元光二年五月乙夘<lb/>
　權平陽公史詠復霍州及洪洞縣　元壬午秋七月<lb/>
　進兵克三清巖入霍邑山堡遷其人於趙城縣　至<lb/>
　正二十一年二月己丑察罕特穆爾駐兵霍州攻博<lb/>
　囉特穆爾　明崇禎六年正月臨洮總兵曹文詔抵<lb/>
<pb n="KR2k0049_WYG_051-36b"/>
　霍州敗賊汾河<lb/>
潞安府<lb/>
　長治縣<lb/>
趙王武臣使張壓畧上黨　漢靈帝時大將軍何進令<lb/>
　并州從事張揚於本州募兵得千餘人因留上黨擊<lb/>
　山賊進敗揚遂以所將兵攻上黨仍畧諸縣衆至數<lb/>
　千　陳豨攻上黨任敖堅守封廣阿侯　晉武帝時<lb/>
　匈奴郝散攻上黨殺長史　後魏永興五年四月上<lb/>
<pb n="KR2k0049_WYG_051-37a"/>
　黨民勞聰士臻羣聚為盜殺太守令長相率外奔<lb/>
　神瑞二年河西數萬户附於魏嵗饑屯聚上黨推白<lb/>
　亞栗斯為盟主自號單于以司馬順宰為謀主魏遣<lb/>
　公孫表等討之　神䴥二年二月上黨李禹殺太守<lb/>
　自稱無上王置署將帥河内守將擊破禹亡走山中<lb/>
　執殺之　建義二年正月燕州民王慶祖聚衆於上<lb/>
　黨自稱為王柱國大將軍爾朱榮討擒之　周靜帝<lb/>
　時尉遲迥令其署行臺韓長業攻潞州陷之執刺史<lb/>
<pb n="KR2k0049_WYG_051-37b"/>
　趙威署州民郭子勝為刺史并州總管李穆遣將取<lb/>
　潞州執子勝　唐蔡希徳寇上黨節度使程千里追<lb/>
　之橋壊墜塹被執　節度使王思禮敗史思明於直<lb/>
　千嶺　唐廣明中潞州節度使髙潯攻諸葛爽於河<lb/>
　陽遣隊將孟方立將兵出天井關為先鋒潯為其將<lb/>
　劉廣所逐亂軍殺廣方立引兵自天井入據潞州以<lb/>
　兵部侍郎鄭昌圖權守潞人心多附方立昌圖不能<lb/>
　制朝議以大臣鎮撫授王徽同平章事領昭義節度<lb/>
<pb n="KR2k0049_WYG_051-38a"/>
　使是時李克用亦爭澤潞徽度未能以兵抗之奉表<lb/>
　固辭詔可　大順元年五月河東叛將馮霸殺潞州<lb/>
　守將李克恭降汴汴遣葛從周入潞州河東遣康君<lb/>
　立攻之從周走河陽　馮霸叛李元審敗入潞州潞<lb/>
　州牙將安居受亦叛殺克恭及元審使人召霸霸不<lb/>
　受命居受懼而出奔行至長子為野人所殺傳首於<lb/>
　霸霸乃入潞州自稱留後以附梁　光化元年十二<lb/>
　月河東李罕之以潞州降汴二年四月遣氏叔琮攻<lb/>
<pb n="KR2k0049_WYG_051-38b"/>
　太原不克七月河東取澤潞　天復元年梁遣氏叔<lb/>
　琮攻晉出天井關晉澤潞節度使孟遷迎降為梁兵<lb/>
　鄉導以攻太原不克叔琮軍還過潞以遷歸於梁<lb/>
　晉王澤潞留後薛志勤卒李罕之時為澤州刺史引<lb/>
　兵據之執晉守將馬溉伊鐸等送於梁梁遣丁㑹守<lb/>
　潞州晉遣李嗣昭攻之嗣昭先取澤州收罕之家送<lb/>
　晉陽越嵗罕之疾賀徳倫代守潞嗣昭以鐡騎環其<lb/>
　城捕芻牧者附城三十里黍禾刈盡徳倫窘宵遁梁<lb/>
<pb n="KR2k0049_WYG_051-39a"/>
　元從馬軍指揮使宋友倫以兵入潞州取罕之以歸<lb/>
　　天復中梁右羽林統軍徐懐玉屯澤州晉人攻之<lb/>
　為隊以入懐玉擊之隊中晉人乃卻　梁開平元年<lb/>
　五月潞州行營都指揮使李思安及晉人戰敗績<lb/>
　二年五月己丑潞州行營都虞侯康懐英及晉人戰<lb/>
　於夾城敗績　漢天福十二年四月乙丑侍衛親軍<lb/>
　步軍都指揮使史𢎞肇取潞州戊辰取澤州　遼主<lb/>
　徳光師北去留耿崇美攻王守恩於潞州漢主暠遣<lb/>
<pb n="KR2k0049_WYG_051-39b"/>
　侍衛步軍都指揮使史𢎞肇前行擊之崇美敗走守<lb/>
　恩以城歸漢而河陽武行徳澤州翟令竒等皆迎𢎞<lb/>
　肇自歸　遼主徳光以耿崇美為昭義節度使屯澤<lb/>
　州將攻潞漢遣史𢎞肇進克澤州遼師從山下河北<lb/>
　遁去　周世宗即位并人入侵其將張暉率先鋒自<lb/>
　團柏谷入營梁侯驛攻刼堡栅所至焚畧盪盡昭義<lb/>
　節度使李筠遣䕶軍穆令均率步騎二千拒之令均<lb/>
　營於太平驛驛東南距潞八十里失於偵邏暉凌晨<lb/>
<pb n="KR2k0049_WYG_051-40a"/>
　奄至潞兵被甲介馬暉見之佯退潞兵追之并伏遂<lb/>
　發令均且鬭且卻步卒降并者數百人騎不復者百<lb/>
　人餘衆還保潞　宋建隆三年二月甲寅北漢寇潞<lb/>
　晉守將擊走之　雍熙中詔樞宻都承㫖楊守一䕶<lb/>
　遷雲朔歸附兵屯於潞州　金人入侵姚古軍懐澤<lb/>
　間遣王徳諜之斬一酋而還古曰能復徃乎徳從十<lb/>
　六騎徑入隆徳府治執其守姚太師左右驚擾手殺<lb/>
　數十百人衆愕眙莫能前古械姚獻於朝欽宗問状<lb/>
<pb n="KR2k0049_WYG_051-40b"/>
　姚曰臣就縛時止見一夜义耳時遂呼徳為王夜义<lb/>
　　金下潞州復叛宋兵號十七萬古納托克索巴爾斯<lb/>
　嘉皆被圍托克索麾軍士下馬力戰遂潰圍而出<lb/>
　金興定元年十二月甲辰朔元兵攻潞州都統馬甫<lb/>
　死之　二年六月己酉苖道潤所部兵請𨽻潞州元<lb/>
　帥府詔河北行省審處之九月乙亥元下太原府丙<lb/>
　戌以戸部尚書納哈塔瑪勒圗為元帥右監軍行元帥<lb/>
　府事於潞州十一月甲申元兵收潞州元帥右監軍<lb/>
<pb n="KR2k0049_WYG_051-41a"/>
　瑪喇勒都㕘議官修起居注王良臣死之　元光二年<lb/>
　十一月戊午以上黨公完顔開之請諭開及郭文振<lb/>
　史詠王遇張道盧芝等各與所鄰帥府相視可耕土<lb/>
　田及瀕河北岸之地分界而種之以給軍餉　十二<lb/>
　月癸酉以空名宣命金銀符給完顔開賞功　正大<lb/>
　元年九月樞宻判官伊喇豐阿拉復澤潞獲馬千匹<lb/>
　六年八月伊喇豐阿拉再復澤潞　七年恒山公武仙<lb/>
　自衛州圍上黨元兵至仙遯歸　元己夘趙州王玉<lb/>
<pb n="KR2k0049_WYG_051-41b"/>
　從穆呼哩攻澤潞諸州獨潞州堅壁不下玉力戰流<lb/>
　矢中左目竟拔其城遂破平陽下太原汾代諸州<lb/>
　庚辰潞州元帥裴守謙澤州太守王珍皆以城降史<lb/>
　天倪　太宗庚寅九月武仙圍潞州命塔斯救之仙<lb/>
　聞之退軍十餘里塔斯率十餘騎覘賊形勢恐有伏<lb/>
　不敢犯塔斯曰日暮矣待明旦擊之是夜五鼓金將<lb/>
　伊喇布爾罕來襲我師與戰不利退守沁南賊還攻潞<lb/>
　州城陷主將任存死之冬十月上親征遣萬户揚珠<lb/>
<pb n="KR2k0049_WYG_051-42a"/>
　濟達與塔斯復取潞州仙夜遁邀擊之斬首七千餘<lb/>
　級以任存侄代領其衆　至正十七年曹州賊入太<lb/>
　行焚掠至晉寧大同時察罕特穆爾在關中聞上黨<lb/>
　李惟馨有濟亂才遣使聘之察罕將有事於興元惟<lb/>
　馨説以東取冀晉固守上黨為上策遂遣關保浩爾<lb/>
　齊要擊賊歸路時賊已深入至杏城二將將部兵上<lb/>
　黨縣尹郭從善將義兵為之犄角大破賊　閏九月<lb/>
　乙丑潞州陷　察罕遣二將復晉寧大同賊去調二<lb/>
<pb n="KR2k0049_WYG_051-42b"/>
　將歸守潞州為休兵進取計惟馨又圖地利險易分<lb/>
　屯澤州塞碗子城屯上黨塞吾兒峪屯并州塞井陘<lb/>
　口以杜太行諸隘賊遂不得入　明洪武元年十月<lb/>
　右副將軍馮勝取潞州關保遁去　二年正月諭山<lb/>
　西諸將曰平章楊璟兵出澤趨潞中道與賊相拒雖<lb/>
　少算以累軍此亦兵家常事又何慮焉太原之捷得<lb/>
　此以分彼勢亦可謂奇矣今定偏將軍和居馮宗異<lb/>
　之下偏將軍璟居和之下　洪武初興武衛指揮僉<lb/>
<pb n="KR2k0049_WYG_051-43a"/>
　事袁義從北征走賀宗哲詹同於澤潞功最　明定<lb/>
　元都湯和楊璟等自澤州徇山西庫庫遣平章哈扎<lb/>
　爾禦之戰於韓店明師大敗　崇禎五年流賊紫金<lb/>
　梁老<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>
                    <graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>在修武官兵追𠞰遂踰太行至栁樹口至<lb/>
　陵川馬附城十月初四日突至雄山鄉西火桑梓䕃<lb/>
　城諸村蔓延壺關平順　六年七月宣大總督張宗<lb/>
　衡援潞安總兵曹文詔駐兵郡城七年春賊始盡渡<lb/>
　河南去　甲申嵗賊將劉忠守潞以居民稠宻矢石<lb/>
<pb n="KR2k0049_WYG_051-43b"/>
　難施焚關鄉及角沿村李家莊五馬村後二月忠遁<lb/>
　去復來攻城兵形盡露無所藏匿故城獲全<lb/>
國朝順治元年八月賊劉忠百道仰攻縛雲梯穿地道<lb/>
　攝冀南道馮兆聖嚴守　六年五月賊沈烈等陷屯<lb/>
　留六月叛卒張國威戕知府楊致祥降之十月羣賊<lb/>
　平<lb/>
　長子縣<lb/>
慕容永敗苻丕盡收其臣佐遂進據長子僣帝號改元<lb/>
<pb n="KR2k0049_WYG_051-44a"/>
　中興　永聞中山李先名迎為謀主先勸永據長子<lb/>
　城永遂稱制　晉太元十九年六月慕容垂進圍長<lb/>
　子永欲奔後秦侍中蘭英曰昔石虎伐龍都太祖堅<lb/>
　守不去卒成大燕之基今垂七十老翁厭苦兵革終<lb/>
　不能頓兵連嵗以攻我也但當城守以備之耳永從<lb/>
　之秋八月永困急遣子常山公𢎞等求救於晉雍州<lb/>
　刺史郗恢並獻玉璽一紐晉出兵救之永恐晉兵不<lb/>
　至又遣太子亮為質於晉平視追亮及於髙都獲之<lb/>
<pb n="KR2k0049_WYG_051-44b"/>
　永又吿急於魏太祖遣陳留公䖍將軍庾岳帥騎五<lb/>
　萬東渡河屯秀容以救之時晉魏兵皆未至大逸豆<lb/>
　歸部將賈韜等潛為内應開門納垂兵垂進兵入城<lb/>
　永奔北門為前驅所獲垂數而戮之並斬其所署公<lb/>
　卿以下大逸豆歸等四十餘人永所統新舊八郡户<lb/>
　七萬六千八百及乗輿服御圖書伎樂珍寳悉獲之<lb/>
　垂以宜都王鳳為雍州刺史鎮長子　翟遼死子釗<lb/>
　代立攻逼鄴城慕容農擊定之盡擒其衆釗單騎奔<lb/>
<pb n="KR2k0049_WYG_051-45a"/>
　長子於是議征長子垂遣其丹陽王慕容瓉龍驤張<lb/>
　崇攻慕容永弟友於晉陽永遣其將刁雲慕容鍾率<lb/>
　衆五萬屯潞川垂遣慕容楷出自滏口慕容農入自<lb/>
　壺關垂頓於鄴之西南月餘不進永謂垂詭道伐之<lb/>
　乃攝諸軍還杜太行軹關垂進師入自天井關至於<lb/>
　壺壁永率精兵五萬來拒阻河曲以自固馳使請戰<lb/>
　垂列陣於壺壁之南農楷分為二翼慕容國伏千兵<lb/>
　於深澗與永大戰垂引軍偽退永追奔數百里國發<lb/>
<pb n="KR2k0049_WYG_051-45b"/>
　伏兵馳斷其後楷農夾擊之永師大敗斬首八千餘<lb/>
　級永奔還長子瓉攻克晉陽垂進圍長子永將賈韜<lb/>
　潛為内應垂進軍入城永奔北門為前驅所獲於是<lb/>
　數而戮之使農畧地河内進攻廩邱陽城皆克之<hi>慕容</hi>
　<hi>垂傳</hi>苻堅既敗長安紛擾慕容永之東也禮樂器用多<lb/>
　歸長子及慕容垂平永並入中山　明崇禎五年流<lb/>
　寇王嘉印繇河曲而南至長子東裏村　甲申春劉<lb/>
　芳亮繇韓城煤船渡河據潞安府城分設偽知縣劉<lb/>
<pb n="KR2k0049_WYG_051-46a"/>
　歴延於長子及　大兵自澤州北上民爭先出迎<lb/>
國朝順治六年五月北地賊喬炳屯留賊張斗光二百<lb/>
　騎至城下土賊衛銀常夀馬興等為内應掣鎖開門<lb/>
　知縣李允昇死之十月　大兵至十一月四日破城<lb/>
　屯留縣<lb/>
秦始皇八年成安君擊趙反死屯留軍吏皆斬遷其民<lb/>
　於臨洮　秦始皇八年成安君擊趙壁於屯留<lb/>
順治六年五月賊沈烈等自沁州趨屯留把總郭天祜<lb/>
<pb n="KR2k0049_WYG_051-46b"/>
　探賊反約為内應以城降<lb/>
　襄垣縣<lb/>
漢建武二十年寇至上黨　晉劉琨以都尉張猗領上<lb/>
　黨太守據襄垣　劉曜寇上黨劉琨遣將救之戰於<lb/>
　襄垣敗績　爾朱兆追髙歡至襄垣㑹漳水暴漲歡<lb/>
　隔水拜兆輕騎渡水與坐　宋建隆三年二月北漢<lb/>
　寇潞晉守將擊走之　金習央與銀术可圍守太原<lb/>
　明年攻襄垣下潞城遂降西京<lb/>
<pb n="KR2k0049_WYG_051-47a"/>
　潞城縣<lb/>
春秋宣公十五年六月癸夘晉荀林父敗赤狄于曲梁<lb/>
　辛亥滅潞　晉師滅赤狄潞氏以潞子嬰兒歸　獲<lb/>
　長狄焚如　晉敗范中行之師於潞獲籍秦髙彊<lb/>
　晉劉琨司馬温嶠西討石勒將逯明要之敗嶠於潞<lb/>
　城　慕容丕去鄴率男女六萬餘口進如潞川　唐<lb/>
　㑹昌四年石雄兵入昭義劉稹將白惟信率餘卒三<lb/>
　千保潞城未下雄召之使徃十餘輩皆死節度使盧<lb/>
<pb n="KR2k0049_WYG_051-47b"/>
　鈞次髙平惟信獻欵且曰不即降者畏石尚書爾鈞<lb/>
　與約而遣雄引去乃召惟信至送關下　明嘉靖中<lb/>
　督團營尚書李承勲言以四道兵討潞城賊不統於<lb/>
　一人故無功<lb/>
　黎城縣<lb/>
宣公十有五年秋七月壬午晉侯治兵於稷以畧狄土<lb/>
　立黎侯而還　漢末關東水流民走入壺關口　燕<lb/>
　建興八年遼西王農出壺關　元季察罕特穆爾塞<lb/>
<pb n="KR2k0049_WYG_051-48a"/>
　吾兒峪　明崇禎六年正月丁未左良玉敗賊於涉<lb/>
　縣斬其渠賊望其旗幟皆靡於是謀渡河南<hi>涉縣西即吾兒</hi>
　<hi>峪東也</hi>程之玿潞志拾遺左良玉𠞰晉寇時駐劄黎城<lb/>
　孝亷李金章招寧南飲方入坐武涉報寇至寧南即<lb/>
　上馬去且曰夜半當旋可卒飲也夜半果旋斬獲各<lb/>
　以千計　四月總兵曹文詔破賊黎城圍涉縣賊聞<lb/>
　之解去　是年賊去山西遁據輝林武涉山中約二<lb/>
　萬餘巡撫許鼎臣令曹文詔自黎城入虎大威猛如<lb/>
<pb n="KR2k0049_WYG_051-48b"/>
　虎諸將自臯落山入賊屢敗　甲申二月李自成破<lb/>
　太原東至黎城<lb/>
國朝順治六年六月土賊趙聨芳等戕知縣李雲起<lb/>
　壺關縣<lb/>
漢袁紹以甥髙榦領并州牧曹操拔鄴榦降遂以為刺<lb/>
　史榦聞操擊烏丸乃執上黨太守舉兵守壺關操遣<lb/>
　樂進李典擊之榦還守壺關城十一年正月操擊榦<lb/>
　圍壺關三月拔之榦走荆州上洛都尉王琰捕斬之<lb/>
<pb n="KR2k0049_WYG_051-49a"/>
　　曹操拔鄴進圍壺關不下令曰拔城皆坑之連月<lb/>
　不能下曹仁諫曰圍城必開之所以開其生路也今<lb/>
　公許之必死將卒自以為守且城固而糧多頓兵堅<lb/>
　城之下攻必死之寇非計也操從之遂降其城劉元<lb/>
　海使劉聰攻壺關命石勒率所統七千為前鋒都督<lb/>
　劉琨遣䕶軍黄秀等救壺關勒敗秀於白田秀死之<lb/>
　勒遂陷壺關　東晉永嘉二年王彌與劉聰共攻上<lb/>
　黨圍壺關以石勒為前鋒都督晉并州刺史劉琨遣<lb/>
<pb n="KR2k0049_WYG_051-49b"/>
　䕶軍黄肅韓述來救聰敗述於西澗敗肅於封田皆<lb/>
　殺之㑹晉王曠兵復敗於長平上黨太守龎惇以壺<lb/>
　關降　東晉太和五年七月秦尚書令王猛進攻壺<lb/>
　關克之執上黨太守南安王越　慕容垂奔於苻堅<lb/>
　暐黄門梁琛皇甫真並諫暐防患並請増并州壺關<lb/>
　諸城兵以防未兆暐不聽堅使王猛楊安率衆伐暐<lb/>
　猛攻壺關安攻晉陽暐使慕容評等率中外精卒四<lb/>
　十餘萬距之猛安進師潞川評與猛戰於潞川評師<lb/>
<pb n="KR2k0049_WYG_051-50a"/>
　大敗死者五萬餘人　後魏天興五年十一月太祖<lb/>
　征姚興次晉陽遣左將軍莫提率衆三千討上黨羣<lb/>
　盜秦頗丁零翟都於壺關上黨太守捕頗斬之都走<lb/>
　林慮提搜山窮討盡平之　宋將劉彦之遣其部將<lb/>
　姚縱夫濟河攻冶坂魏世祖慮更北入遣平南將軍<lb/>
　公孫軌屯壺關㑹上黨丁零叛軌討平之　唐武德<lb/>
　二年劉武周取長子壺關　宋建康初張所命岳飛<lb/>
　從王彦渡河至新鄉金兵盛彦不敢進飛獨引所部<lb/>
<pb n="KR2k0049_WYG_051-50b"/>
　鏖戰奪其纛而舞諸軍爭奮遂拔新鄉翼日戰侯兆<lb/>
　以身被十餘創士皆死戰又敗之夜屯石門山下或<lb/>
　傳金兵復至一軍皆驚飛堅卧不動金兵卒不來食<lb/>
　盡走彦壁乞糧彦不許飛引兵益北戰於太行山擒<lb/>
　金將托卜雅穆居數日復遇敵飛單騎持丈八鐡鎗<lb/>
　刺殺黒風大王敵衆敗走飛自知與彦有隙復歸東<lb/>
　京留守宗澤　金上黨公張開及元兵大戰於壺關<lb/>
　勝之　元至正十七年十一月壬寅賊侵壺關察罕<lb/>
<pb n="KR2k0049_WYG_051-51a"/>
　特穆爾大破之　明正德壬申流賊入境　崇禎年<lb/>
　流賊紫金梁老<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>
                    <graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>入境綿亘數十里盤據六七日<lb/>
　同知焦浴率陽和兵至逐之後仍徃來東南鄉　十<lb/>
　六年闖賊偽官張絃至<lb/>
國朝順治六年姜瓖偽官胡宓至後　大兵恢復駐壺<lb/>
　關<lb/>
　平順縣<lb/>
縣本青羊里舊𨽻潞城明嘉靖三年里人霸吏陳卿起<lb/>
<pb n="KR2k0049_WYG_051-51b"/>
　為盜潞城令不能制嘯聚滋衆恃險出没事聞調河<lb/>
　南山西官兵𠞰之八年城平兵科都給事中夏言勘<lb/>
　奏始建縣治　崇禎五年流賊焚掠　六年四月乗<lb/>
　夜襲城知縣徐名揚死之<lb/>
汾州府<lb/>
　汾陽縣<lb/>
北史魏桓帝十年刺史司馬騰乞師大破之西河上黨<lb/>
　騰與盟汾東　後魏延和三年七月壬午行幸美稷<lb/>
<pb n="KR2k0049_WYG_051-52a"/>
　遂至隰城命諸軍討白龍於西河九月戊子克之斬<lb/>
　白龍及其將帥屠其城　太延三年七月使撫軍大<lb/>
　將軍永昌王犍司空上黨王長孫道生討白龍餘黨<lb/>
　於西河滅之　爾朱榮誅爾朱兆自汾州率騎據晉<lb/>
　陽遂南達太行　隋大業十一年五月癸夘司馬長<lb/>
　安破西河郡　十三年太原留守李淵擊髙陽歴山<lb/>
　飛賊甄翟兒於西河破之　唐公子建成元吉世民<lb/>
　至西河城下郡丞髙徳儒閉城拒守攻拔之斬徳儒<lb/>
<pb n="KR2k0049_WYG_051-52b"/>
　餘不戮一人引兵還晉陽徃返凡九日　武徳二年<lb/>
　劉武周畧浩州劉𢎞基攻下西河　秦王由隰州趨<lb/>
　下西河　李仲文守浩州兵力孤絶齊王使都水監<lb/>
　趙文恪率騎千餘助守㑹太原陷遂棄城遁<hi>趙文恪𫝊</hi>三<lb/>
　年劉武周攻太原少卿李仲文於浩州不勝遣將黄<lb/>
　子英䕶饟道驃騎大將軍張徳政襲斬之虜其衆<hi>劉武</hi>
　<hi>周𫝊</hi>廣徳三年僕固瑒圍榆次下將焦暉白玉攻殺之<lb/>
　懐恩走靈州都虞侯張維岳乗𫝊至汾州撫定其衆<lb/>
<pb n="KR2k0049_WYG_051-53a"/>
　殺暉玉而竊汾州功牙官虞諒實其事郭子儀奏維<lb/>
　岳殺瑒固如汾州懐恩衆數萬咸鼓舞涕泣　天復<lb/>
　元年四月汾州守將李塘降汴五月晉復取汾州誅<lb/>
　李塘二年復陷周徳威復取之　二年春宣武將氏<lb/>
　叔琮朱友寧取汾慈隰三州圍太原不下引兵還汾<lb/>
　慈隰復入於晉　梁王檀襲太原汾州刺史李存璋<lb/>
　以汾州兵入太原拒守　宋建隆元年北漢天㑹四<lb/>
　年也冬晉州兵馬鈐轄荆罕儒領千餘騎抵汾州城<lb/>
<pb n="KR2k0049_WYG_051-53b"/>
　下焚其草市案兵以退夕次京土原劉鈞遣大將郝<lb/>
　貴超領萬餘衆掩襲黎明及之罕儒遣都監閻彦進<lb/>
　分兵以禦彦進小卻即麾兵犯鋒并人攅戈舂之遂<lb/>
　遇害　宋王彦超符彦卿圍汾州北漢將董希顔以<lb/>
　州降　海州刺史孫方進圍汾州　太平興國四年<lb/>
　北漢廣運十二年也北漢節度蔚進盧遂以汾州降<lb/>
　　仁宗時南郊賞賜軍士而汾州廣勇軍所得帛不<lb/>
　逮他軍一軍大譟捽守佐堂下刼之約與善帛乃免<lb/>
<pb n="KR2k0049_WYG_051-54a"/>
　城中戒備遣兵圍廣勇營河東轉運使孫沖適至命<lb/>
　解圍弛備置酒張樂推首惡十六人斬之遂定初守<lb/>
　佐以亂軍所約者上聞詔給善帛使者至潞沖促之<lb/>
　還曰以亂而得所欲是愈誘之亂也卒留不與　宣<lb/>
　和七年十二月金兵圍太原太原距汾州二百里遣<lb/>
　將尼楚赫貝勒來攻縱兵四掠知汾州張克戩畢力捍<lb/>
　禦燕人先内附在城下者數十隂結黨欲為内應悉<lb/>
　收斬之數選勁卒撓敵營出不意焚其栅敵懼引去<lb/>
<pb n="KR2k0049_WYG_051-54b"/>
　靖康元年六月金兵復逼城經畧使張孝純之子灝<lb/>
　都統制張思正轉運使李宗來援及太原不守思正<lb/>
　紿云出戰遂率灝宗奔慈隰人無固志克戩益勵兵<lb/>
　儆守身率將士擐甲登陴雖屢卻敵而援師訖不至<lb/>
　金兵破平遙平遙為汾大邑久與金抗既先陷又脅<lb/>
　降介休孝義諸縣據州南二十村作攻城器具十月<lb/>
　朔益萬騎來攻愈急明日從西北隅入殺都監賈亶<lb/>
　克戩猶帥衆巷戰金人募生致之克戩歸索朝服自<lb/>
<pb n="KR2k0049_WYG_051-55a"/>
　引決一家死者八人　宋張灝率兵出汾州金拔離<lb/>
　速擊走之婁室克汾州　金耶律塗山從宗翰為先<lb/>
　鋒至汾州遇宋將折家軍請濟師併力破之　金興<lb/>
　定二年九月戊子元兵徇汾州節度使完顔恩徹亨<lb/>
　死之十二月乙夘以禮部侍郎穆延和囉羅為汾陽<lb/>
　軍節度使　元庚辰上黨張開以萬衆寇汾州征行<lb/>
　左帥左監軍率精騎五千敗之　庚寅上黨晉陽合<lb/>
　兵攻汾州將陷河東南路兵馬都元帥李守正赴援<lb/>
<pb n="KR2k0049_WYG_051-55b"/>
　衆寡不敵别遣老弱百人曳薪揚塵多張旗幟敵懼<lb/>
　遂解去　至正二十年十一月博囉特穆爾以兵侵<lb/>
　汾州察罕特穆爾以兵拒之　明崇禎六年七月總<lb/>
　兵張應昌進𠞰乙未汾陽知縣費甲鏸以逼迫苦供<lb/>
　億投井死<lb/>
　平遙縣<lb/>
後魏皇始元年九月己未詔輔國將軍奚牧畧地晉川<lb/>
　獲燕丹陽王買得及離石䕶軍髙秀和於平遙城<lb/>
<pb n="KR2k0049_WYG_051-56a"/>
　宋建隆元年北漢天㑹四年也九月昭義節度使李<lb/>
　繼勲率師入平遙虜獲甚衆　焚北漢平遙縣　金<lb/>
　皇統間城遭大兵援旅五千編户數百餘家畧盡<lb/>
　元至正九年十一月冀寧平遙等縣曹七七反命刑<lb/>
　部郎中八十一馬指揮沙不丁討平之　明嘉靖二<lb/>
　十一年俺荅衆南掠　隆慶元年俺荅自石州移兵<lb/>
　平遙　崇禎甲申縣民盡避山寨止留空城<lb/>
國朝順治六年姜逆破城<lb/>
<pb n="KR2k0049_WYG_051-56b"/>
　介休縣<lb/>
漢髙祖三年假左丞相曹參從韓信擊趙相國夏説軍<lb/>
　於鄔東大破之信下井陘而令參還圍趙戚將軍於<lb/>
　鄔城中戚將軍出走追斬之　後魏太和二十年閏<lb/>
　十一月右將軍元隆大破汾州　隋漢王諒署介州<lb/>
　刺史梁修羅屯介休聞楊素自霍山至棄城遁　唐<lb/>
　武徳二年秋裴寂拒劉武周宋金剛於介休軍潰<lb/>
　明嘉靖二十一年諳達至城下破石屯王里二堡<lb/>
<pb n="KR2k0049_WYG_051-57a"/>
　隆慶元年九月十五日諳達自向陽峽入縣境　崇<lb/>
　禎四年五月流賊繇田同至義棠鎮知縣何騰蛟嚴<lb/>
　守城池賊駐三日而去　五年流賊繇沁源至興地<lb/>
　村　六年㕘將虎大威從巡撫許鼎臣擊賊介休殱<lb/>
　其魁九條龍<lb/>
國朝順治六年流賊繇河曲陷汾陽城内士民嚴守<lb/>
　孝義縣<lb/>
周齊王憲拔洪洞永安齊人焚橋守險軍不得進遂屯<lb/>
<pb n="KR2k0049_WYG_051-57b"/>
　於永安節度千里徑雞棲原汾水關諸軍　楊廷璋<lb/>
　鎮晉州率兵入太原拔仁義髙壁等砦獲刺史軍校<lb/>
　數十人俘其民數千户獲兵器羊馬數萬計并人棄<lb/>
　沁州二百里退保新城廷璋遂置保安興同白壁等<lb/>
　十餘砦<hi>劉崇時沁州當在沁源</hi>宋開寳元年北漢廣運元年也<lb/>
　正月北漢偏城岩招收指揮使任恩等百五十人降<lb/>
　晉州　金定興二年九月辛夘元兵下孝義縣<lb/>
　臨縣<lb/>
<pb n="KR2k0049_WYG_051-58a"/>
趙劉曜光初九年三月石勒將石他自雁門出上郡襲<lb/>
　安國將軍北羌王盆句除俘三千餘落獲牛馬羊百<lb/>
　餘萬而去曜投袂起遣中山王岳追之岳及石他戰<lb/>
　於河濱敗之斬他及其甲士一千五百級赴河死者<lb/>
　五千餘人悉收所虜振旅歸　金興定二年六月甲<lb/>
　辰石州賊馮天羽衆數千據臨泉縣為亂帥府命將<lb/>
　討捕之為賊所敗旁郡縣將謀應之州刺史赫舍哩<lb/>
　公順赴以兵天羽等數十人迎降公順殺之餘賊走<lb/>
<pb n="KR2k0049_WYG_051-58b"/>
　保積翠山遣將王九思攻之不下詔國史院編修官<lb/>
　馬季良持誥勅金幣徃招之比至九思先破栅殺賊<lb/>
　二千人餘復走險已而其黨安國用等詣季良降者<lb/>
　五千餘人就署國用同知孟州防禦使事以次遷擢<lb/>
　有差分其衆於絳霍間　元光元年元兵破葭州搆<lb/>
　浮橋河上　明洪武二年十二月遣傅友徳薛顯將<lb/>
　步騎邀擊賀宗哲軍於石州敗之　崇禎五年汾州<lb/>
　㕘將劉光祚與游擊王尚義敗賊張有義於臨縣賊<lb/>
<pb n="KR2k0049_WYG_051-59a"/>
　還兵犯之軍盡覆光祚僅以身免旋偕諸將復臨縣<lb/>
　詔除其罪六年光祚數敗賊於臨縣石州撲天飛等<lb/>
　詐降設伏斬之　王之臣陷臨縣其地倚黄雲山榆<lb/>
　林河水出焉入於黄河城三面峭壁西阻水巡撫許<lb/>
　鼎臣總督張宗衡督兵攻賊與土寇田福田科等相<lb/>
　倚久不拔㑹鼎臣還㑹城六年春賊約福刼官軍撫<lb/>
　標中軍陳國威因偽稱之臣徃逆斬福頭懸城下急<lb/>
　擊賊始降十一月流賊陷城　神一魁餘黨王之臣<lb/>
<pb n="KR2k0049_WYG_051-59b"/>
　<hi>號豹五</hi>作亂陷城據之轉入磨盤山方六百里<hi>即赤洪山</hi>巡<lb/>
　撫許鼎臣冀南道潘光祖總兵張應昌汾州衛指揮<lb/>
　劉光祚合兵進𠞰豹五及閻正虎上天龍邢滿川等<lb/>
　離境逺竄<lb/>
國朝順治五年汾州㕘將寗獻功遣百總杜忠潞安吉<lb/>
　州二郭把總防守臨縣六年榆林賊平徳圍臨防兵<lb/>
　背城力戰老營堡副將羅映壇由北路南下獻功踰<lb/>
　漢髙山西來大破平徳張再元於關王廟賊遁走<hi>後獻</hi>
<pb n="KR2k0049_WYG_051-60a"/>
　<hi>功復汾城</hi>
　石樓縣<lb/>
後魏太武帝討白龍意甚輕之將數十騎登山臨險白<lb/>
　龍伏壯士十餘處出不意襲擊太武墮馬幾獲之内<lb/>
　行長叔孫建以身扞蔽大呼奮擊殺數人身被十餘<lb/>
　創太武乃免甚壯之　太宗時劉潔魏勤及功勞將<lb/>
　軍元屈擊吐京叛胡時離石胡出以眷引屈丐騎斷<lb/>
　山嶺要潔潔失馬登山力戰矢刅俱盡為所執送詣<lb/>
<pb n="KR2k0049_WYG_051-60b"/>
　屈丐　太平真君八年吐京阻險為盜詔征東將軍<lb/>
　武昌王提征南將軍淮南王他討之不下曹僕渾等<lb/>
　渡河西保山以自固二月髙涼王那合軍攻斬之其<lb/>
　衆赴險死者以萬數　和平二年二月衛將軍樂安<lb/>
　王良督東雍吐京六壁諸軍西趣河西征西將軍皮<lb/>
　豹子等督河西諸軍南趣石樓以討河西叛寇　源<lb/>
　賀從擊白龍又討吐京皆先登陷陣又擊五城吐京<lb/>
　有功　河西羌胡部落反魏顯祖親征命汲郡公李<lb/>
<pb n="KR2k0049_WYG_051-61a"/>
　洪之與東郡王陸定總統諸軍輿駕至并州詔洪之<lb/>
　為河西都將築壘於石樓南白鷄原以對之諸將悉<lb/>
　欲進攻洪之乃開以大信聽其復業衆遂降　武定<lb/>
　三年齊獻武王出軍分為二道以大司馬斛律金為<lb/>
　南道軍司繇黄櫨嶺出獻武王自出北道度赤洪嶺<lb/>
　㑹金於烏突戍合擊破之　明嘉靖九年盜四起<lb/>
　崇禎五年闖賊陷城　六年賊犯石樓汾州㕘將劉<lb/>
　光祚分三道擊大敗之斬隔溝飛撲天虎等六人獲<lb/>
<pb n="KR2k0049_WYG_051-61b"/>
　首功三百七十<lb/>
　永寧州<lb/>
秦惠公初稱王得上郡西河　魏武侯十五年敗趙北<lb/>
　藺　正義在石州趙之西北屬趙故云趙北藺也<lb/>
　漢髙帝七年冬左右賢王將萬餘騎與王黄等屯廣<lb/>
　武以南至晉陽與漢兵戰漢大破之追至於離石<lb/>
　天漢二年五月遣因扞將軍公孫敖出西河　征和<lb/>
　三年三月遣御史大夫啇邱成二萬人出西河至浚<lb/>
<pb n="KR2k0049_WYG_051-62a"/>
　稽山戰多斬首引兵還　漢昭帝末西河屬國將衆<lb/>
　數千人畔軍司空令馮奉世持節將兵追擊之　本<lb/>
　始二年遣御史大夫田廣明為祁連將軍四萬餘騎<lb/>
　出西河出塞千六百里至雞秩山引兵還坐逗遛不<lb/>
　進下吏　王莽遣相威將軍李棽鎮逺將軍李翁出<lb/>
　西河　建武二十四年南單于徙西河美稷使中郎<lb/>
　將段彬副校尉王郁留西河將騎二千弛刑五百人<lb/>
　衛䕶冬屯夏罷嵗以為常　漢顯宗時長史馬嚴將<lb/>
<pb n="KR2k0049_WYG_051-62b"/>
　五軍五校士禁兵三千屯西河美稷　永建中烏桓<lb/>
　諸部攻破京兆虎牙營掠并涼幽冀四州乃徙西河<lb/>
　治離石　永和五年徙西河郡居離石　四月南部<lb/>
　左部句龍大人吾斯車紐等叛圍美稷五月度遼將<lb/>
　軍馬續討破之使匈奴中郎將陳龜迫殺南部　晉<lb/>
　永興二年東瀛公司馬騰遣司馬瑜周良石鮮等攻<lb/>
　劉元海次于離石汾城元海遣虎牙將軍劉欽等六<lb/>
　軍距瑜等四戰瑜皆敗欽振旅而歸是嵗離石饑遷<lb/>
<pb n="KR2k0049_WYG_051-63a"/>
　於黎亭　石勒遣車騎將軍石季龍率騎二萬討鮮<lb/>
　卑鬱粥於離石俘獲及牛馬十餘萬鬱粥奔烏丸悉<lb/>
　降其衆城　後魏天興元年三月離石帥呼延鐡西<lb/>
　河帥張崇等聚衆數千人叛詔安逺將軍庾岳討平<lb/>
　之　永熙三年夏周太祖傳檄討齊謂諸將曰髙歡<lb/>
　雖智不足而詐有餘今聲言欲西其意在入洛吾欲<lb/>
　令寇洛率馬步萬餘自涇州東引王羅率甲士一萬<lb/>
　先據華州歡若西來王羅足得抗拒如其入洛寇洛<lb/>
<pb n="KR2k0049_WYG_051-63b"/>
　即襲汾晉吾便速駕直赴京邑使其進有内顧之憂<lb/>
　退有被躡之勢一舉大定此為上䇿衆咸稱善<hi>按涇州襲</hi>
　<hi>汾晉即青龍官菜園道也</hi>隋大業十年離石劉龍兒舉兵自稱王<lb/>
　將軍潘長文連年擊不能下後虎賁郎將梁德破殺<lb/>
　龍兒衆乃散　十一月乙夘離石劉苖王舉兵反僣<lb/>
　稱尊號以其弟六兒為永安王衆至數萬將軍潘長<lb/>
　文討之不能克　大業末離石郡太守楊子崇言欲<lb/>
　朝集遂與心腹數百人自孟門關將還京輜重半濟<lb/>
<pb n="KR2k0049_WYG_051-64a"/>
　遇河西諸縣殺長吏歸朔方梁師都道路隔絶復退<lb/>
　歸離石　大業末突厥屢寇邉塞賊劉六兒復刼掠<lb/>
　離石郡境太守楊子崇上表請兵鎮遏上令子崇巡<lb/>
　行長城子崇出百餘里四面路絶不得進而歸時饑<lb/>
　盜羣聚前後捕斬數千人嵗餘朔方梁師都馬邑劉<lb/>
　武周等各稱兵郡中復嘯聚及自孟門關歸左右聞<lb/>
　太原兵起不復入城各散去後數日唐兵夜至城下<lb/>
　城中豪傑出應之城陷子崇為讎家所殺　温大雅<lb/>
<pb n="KR2k0049_WYG_051-64b"/>
　起居注壬寅遣通議大夫張綸等率師經畧稽離石<lb/>
　龍泉文城等諸郡　九月乙夘張綸自離石下龍泉<lb/>
　文成等郡獲文城太守莘公鄭元璹送焉帝見元璹<lb/>
　釋而遣之　北漢天㑹八年二月敗宋兵於石州<lb/>
　唐貞元二年吐蕃尚結賛破鹽夏二州守之自屯鳴<lb/>
　沙及春畜産死糧乏詔河東節度使馬燧為綏銀麟<lb/>
　勝招討使燧次石州結賛懼乞盟上不許乃遣將論<lb/>
　頰熱甘辭請於燧且重幣申勸明年燧還太原與論<lb/>
<pb n="KR2k0049_WYG_051-65a"/>
　頰熱俱朝盛言宜許以盟遂有平涼之役吐蕃歸燧<lb/>
　之兄子弇曰河曲之屯春草未生吾馬饑公若渡河<lb/>
　我無種矣賴公許和今釋弇以報蓋以間燧也　周<lb/>
　顯德初河中節度王彦超下汾州遂引兵趨石州彦<lb/>
　超親鼓士乗城躬冒矢石數日下之擒其守將安彦<lb/>
　進　宋建隆四年李謙溥行石州事以興同砦為治<lb/>
　所　咸平中西人勒厥麻誘衆叛知石州張禹珪率<lb/>
　衆討之俘六千餘人獲名馬孳畜甚衆　紹興九年<lb/>
<pb n="KR2k0049_WYG_051-65b"/>
　太行義士王忠植取石州等十一郡授武功大夫華<lb/>
　州觀察統制河東軍馬遂知代州尋落階官為建寧<lb/>
　軍承宣使龍神衛四廂都指揮使河東經畧安撫使<lb/>
　　金宗翰定太原羅索取汾石二州及其屬縣温泉<lb/>
　方山離石　金貝勒烏古攻石州屢敗亡其三將軍<lb/>
　士没者數百人托克索謂烏古曰敵皆步兵吾不可<lb/>
　以騎戰烏古曰聞賊挾妖術畫馬以繫其足疾甚奔<lb/>
　馬步戰豈可及之托克索笑曰豈有是耶乃令諸軍<lb/>
<pb n="KR2k0049_WYG_051-66a"/>
　去馬戰盡殪之　金天眷三年宋岳飛韓世忠分據<lb/>
　河南州郡要害復出兵涉河東駐嵐石保德之境以<lb/>
　相牽制宗弼平河南還軍攻嵐石保德皆克之　天<lb/>
　眷間盜據石州實黙阿里討之鈕祜禄和斯與所部先<lb/>
　登遂克其城石州平　明洪武元年行省右丞薛顯<lb/>
　邀擊賀宗哲軍於石州拔桃花白崖諸山寨　嘉靖<lb/>
　癸巳大饑盜起據劉王<graphic n="KR2585" url="https://raw.githubusercontent.com/kanripo/KR-Gaiji/master/images/KR2585.png" mimeType="image/png"/>流刼汾嵐石隰甲午二月<lb/>
　廿三日犯黄盧嶺逼吴城石州同知陶璽率衆迎敵<lb/>
<pb n="KR2k0049_WYG_051-66b"/>
　賊奔<graphic n="KR2585" url="https://raw.githubusercontent.com/kanripo/KR-Gaiji/master/images/KR2585.png" mimeType="image/png"/>上琰追至黒暗嶺合戰賊詐北夾伏兩山下<lb/>
　持鎗突出琰衆大潰與閻大剛王天祐等六人力戰<lb/>
　死冀南道朱孟震集各路兵征𠞰乃解散　嘉靖二<lb/>
　十一年寇至城下　隆慶元年九月趙全説諳達曰<lb/>
　晉中兵弱亭鄣希石隰間多肥羊良鐡可致也乃分<lb/>
　六萬騎四道并入入井坪入朔州入老營入偏關老<lb/>
　營副將田世威嬰城自守遊擊方振出戰中大創敗<lb/>
　復入壁宼遂南下總督王之誥率遊兵六千抵雁門<lb/>
<pb n="KR2k0049_WYG_051-67a"/>
　雲中延綏騎二萬亦至皆相望不敢前八日至嵐縣<lb/>
　嵐負山道阻狹諸將莫敢據險縱兵寇遂長驅而入<lb/>
　十一日寇至石州營城北使騎至城下曰爾必我賄<lb/>
　我無爾破城上士皆無人色惴惴莫敢應十三日圍<lb/>
　城飛矢雨集睥睨州守王亮召富民諭令以貲㗖宼<lb/>
　有反唇者亮忿下城衆遂散不能止寇擁入亮被害<lb/>
　男女死者數萬帥申維岳駐大武店去城四十里使<lb/>
　人候宼尾之而已寇分犯文水交城靈石平遙遣間<lb/>
<pb n="KR2k0049_WYG_051-67b"/>
　入汾内應㕘政宋岳擒之焚其偽書寇攻汾八晝夜<lb/>
　不克引去十九日東趨雁門而雲中帥孫吳營篙泊<lb/>
　村不敢擊輜重但張幟疑寇走故道且行且掠至十<lb/>
　月八日出邊内地計損人畜數十萬維岳棄市巡撫<lb/>
　王繼洛謫戍王之誥奪一官　是嵗岢嵐兵備王學<lb/>
　謨緩報知州王亮采不諳兵情緩備初九日晚卒持<lb/>
　檄報亮采匿檄入袖曰此常例耳初十日寇已入境<lb/>
　路塞無報十一日辰時至峪口十二日黎明至城紿<lb/>
<pb n="KR2k0049_WYG_051-68a"/>
　曰我明日徃汾州不搶石州官以為信十三日夘時<lb/>
　喊聲振天馬蹄震地四面宻圍近城壕皆精兵鐡盔<lb/>
　覆首鐡甲連足雖矢石加身不動城下散卒執竿㘬<lb/>
　垜尖钁掘城州衆多被箭傷亮采閉門不出俺荅傳<lb/>
　令買賣要金一萬兩緞三千匹衆議不決俺荅怒周<lb/>
　圍箭復如雨城衆四散遂相攀而上城内外人民死<lb/>
　者萬數亮采傷於署學官傷者三人同知張大才出<lb/>
　使獲免　崇禎四年正月庚寅王嘉印渡河掠菜園<lb/>
<pb n="KR2k0049_WYG_051-68b"/>
　溝副總兵曹文詔擊卻之　傅友徳薛顯敗賀宗哲<lb/>
　軍於石州山西平　陜賊王嘉印焚吳城堡及驛甲<lb/>
　申七月都司崔有福降流賊聞賊敗掠寧臨八月闖<lb/>
　兵圍州城二十五日東北城崩夕有福遁城陷視隆<lb/>
　慶元年尤酷十月　大兵至始遁<lb/>
　寧鄉縣<lb/>
明景泰元年山西巡撫朱鑑奏石州寧鄉等處宜令汾<lb/>
　州營守備協守從之<lb/>
<pb n="KR2k0049_WYG_051-69a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_051-69b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百十七</head> <lb/>
    <p>
<pb n="KR2k0049_WYG_117-1a"/>
欽定四庫全書<lb/>
　山西通志卷一百十七<lb/>
　　人物<hi>十七</hi>
大同府<lb/>
後五代<lb/>
李國昌初名赤心朱邪執宜子也懿宗咸通十年神䇿<lb/>
　大將軍康成訓討龎勛於徐州以為太原行營招討<lb/>
　沙陀三部落軍使從破勛拜單于大都䕶振武軍節<lb/>
<pb n="KR2k0049_WYG_117-1b"/>
　度使賜姓名曰李國昌屬宗正籍國昌恃功横恣懿<lb/>
　宗患之十三年徙雲州刺史大同軍防禦使國昌稱<lb/>
　疾拒命子雲州守捉使克用乃殺大同軍防禦使段<lb/>
　文楚據雲州唐以盧簡方為振武節度使㑹幽并兵<lb/>
　討之行至鳳州軍潰由是沙陀侵掠代北矣明年僖<lb/>
　宗以李鈞為宣慰沙陀六州三部落使拜克用大同<lb/>
　軍防禦使居久之國昌出擊党項吐渾赫連鐸襲破<lb/>
　振武克用自雲州往迎而雲州人亦閉闗拒之國昌<lb/>
<pb n="KR2k0049_WYG_117-2a"/>
　父子轉掠蔚朔間得兵三千國昌入保蔚州克用還<lb/>
　據新城僖宗乃拜李鈞為代北招討使以討之乾符<lb/>
　五年沙陀破遮虜軍又破岢嵐軍而唐兵數敗沙陀<lb/>
　由此北據蔚朔南侵忻代嵐石至於太谷焉廣明元<lb/>
　年招討使李琢㑹幽州李可舉雲州赫連鐸擊沙陀<lb/>
　克用與可舉相拒雄武軍其叔父友金以蔚朔州降<lb/>
　於琢克用遽還可舉追至藥兒嶺大敗之琢軍夾擊<lb/>
　又敗之於蔚州沙陀大潰克用父子亡入塞北中和<lb/>
<pb n="KR2k0049_WYG_117-2b"/>
　三年克用平長安拜河東節度使以國昌為雁門以<lb/>
　北行營節度使十月卒<lb/>
李克讓少善騎射為振武軍校從討王仙芝以功拜金<lb/>
　吾衛將軍留京師李氏以部族歸唐嘗遣二子宿衛<lb/>
　賜第親仁坊其後克用起兵唐遣王處存以兵圍親<lb/>
　仁坊捕之克讓與僕何相温石的厯等十餘騎彎弧<lb/>
　躍馬突圍而出處存以千餘人追至渭橋克讓等射<lb/>
　殺百餘人追兵乃止克讓奔於雁門明年克用復歸<lb/>
<pb n="KR2k0049_WYG_117-3a"/>
　唐克讓還宿衛京師黄巢犯長安克讓守潼闗為賊<lb/>
　所敗奔於南山匿佛寺被殺<lb/>
李克修字崇逺從討龎勛以功拜朔州刺史克用鎮雁<lb/>
　門以為奉誠軍使從入闗為先鋒遷左營軍使克用<lb/>
　取潞州表昭義軍節度使數出山東擊方立又與李<lb/>
　罕之攻寇懷孟之間其後克用自將擊方立還軍過<lb/>
　潞克修性儉嗇供饋甚薄克用大怒詬而笞之克修<lb/>
　慙憤發疾卒二子嗣弼嗣肱嗣弼為涿州刺史天佑<lb/>
<pb n="KR2k0049_WYG_117-3b"/>
　十一年契丹攻破涿州嗣弼沒焉嗣肱少有膽畧從<lb/>
　周德威數立戰功為馬步軍都虞候李存審敗梁軍<lb/>
　於胡壁嗣肱獲梁將一人梁太祖圍蓚縣從存審救<lb/>
　蓚梁軍解去嗣肱功為多超拜蔚州刺史雁門以北<lb/>
　都知兵馬使累遷澤代二州刺史新州王郁叛嗣肱<lb/>
　取媯儒武三州拜新州刺史山北都團練使同光元<lb/>
　年春卒於官<lb/>
李克恭初為決勝軍使克修卒代為昭義軍節度使克<lb/>
<pb n="KR2k0049_WYG_117-4a"/>
　修簡儉潞人素安其政且哀其見笞以死而克恭横<lb/>
　暴多不法又不習軍事潞人皆怨牙將安居受殺之<lb/>
李克寜為人仁孝事克用小心不懈克用所歴未嘗不<lb/>
　從行克用鎮太原以為内外都制置蕃漢都知兵馬<lb/>
　使檢校太保振武軍節度使軍中之事無大小皆決<lb/>
　於克寜克用病召莊宗侍側屬張承業與克寜曰以<lb/>
　亞子累公等莊宗將立告於克寜曰兒年孤稚敢以<lb/>
　軍府煩季父以待兒之有立克寜曰吾兄之命以兒<lb/>
<pb n="KR2k0049_WYG_117-4b"/>
　屬我誰敢易之因下而北面再拜稱賀莊宗乃即晉<lb/>
　王位克用養子存顥存實誘說之克寜曰吾家三世<lb/>
　父慈子孝先王土宇茍有所歸吾復何求也克寜妻<lb/>
　孟氏素剛悍存顥等各遣其妻入説孟氏克寜仁而<lb/>
　無斷惑於羣言殺都虞候李存質而與張承業李存<lb/>
　璋有隙又求兼領大同軍節度使於是幸臣史敬鎔<lb/>
　見太后告克寜與存顥謀執王及太后以降梁承業<lb/>
　等請誅克寜乃伏兵於府置酒大㑹克寜既至執而<lb/>
<pb n="KR2k0049_WYG_117-5a"/>
　殺之<lb/>
李存美存霸存禮存渥存乂存確存紀胥後唐太祖子<lb/>
　莊宗弟同光三年十二月辛亥詔封存美邕王存霸<lb/>
　永王存禮薛王存渥申王存乂睦王存確通王存紀<lb/>
　雅王存乂歴建雄保大二軍節度使娶郭崇韜女及<lb/>
　崇韜被族宦官因欲盡誅崇韜親黨以絶後患乃誣<lb/>
　言存乂過妖人楊千郎家酒酣攘臂號泣為婦翁稱<lb/>
　寃遂被害存霸歴昭義天平河中三軍節度使存渥<lb/>
<pb n="KR2k0049_WYG_117-5b"/>
　歴義成天平二軍節度使皆居京師食其俸禄而已<lb/>
　趙在禮作亂乃遣存霸於河中莊宗再幸汜水徙存<lb/>
　霸北京留守存渥河中節度使存渥旋奔太原行至風<lb/>
　谷為部下所殺存霸亦自河中奔太原比至麾下皆<lb/>
　散去惟使下康從弁不去存霸乃剪髮衣僧衣謁苻<lb/>
　彦超曰願為山僧兾公庇䕶彦超欲留之為軍衆所<lb/>
　殺存紀存確奔南山匿民家安重誨霍彦威遣人即<lb/>
　民家殺之存美素病風居太原與存禮皆不知其所<lb/>
<pb n="KR2k0049_WYG_117-6a"/>
　終<lb/>
李存孝代州飛狐人本姓安名敬思太祖掠地代北得<lb/>
　之給事帳中賜姓名以為子常從為騎將文德元年<lb/>
　遣存孝與薛阿檀安休休等以兵七千助李罕之還<lb/>
　擊河陽戰於温縣梁軍先扼太行安休休被執是時<lb/>
　晉已得澤潞嵗出山東與孟方立爭邢洺磁存孝未<lb/>
　嘗不在兵間方立死晉取三州存孝功為多明年潞<lb/>
　州軍亂殺李克恭梁遣李讜攻李罕之於澤州存孝<lb/>
<pb n="KR2k0049_WYG_117-6b"/>
　以騎兵五千救之梁軍呼罕之曰公常恃太原以為<lb/>
　命今上黨已歸唐唐兵大集圍太原沙陀將無穴以<lb/>
　自處公復誰恃而不降乎存孝以精騎五百繞梁柵<lb/>
　而呼曰我沙陀之未穴者待爾肉以食軍可令肥者<lb/>
　出鬭梁驍將鄧季筠引軍出戰存孝舞矟擒之李讜<lb/>
　敗走追擊至馬牢闗還攻潞州節度使孫揆以梁卒<lb/>
　三千為衛襃衣大蓋擁節先驅存孝以三百騎伏長<lb/>
　子西崖谷間伺揆軍過横擊斷之擒揆以歸初梁遣<lb/>
<pb n="KR2k0049_WYG_117-7a"/>
　葛從周朱崇節守潞以待揆聞之皆弃去晉遂復取<lb/>
　潞州是時張濬韓建伐晉擊隂地闗晉以李存信薛<lb/>
　阿檀等當濬别遣存孝軍於趙城唐軍戰敗濬退保<lb/>
　晉州韓建走絳州存孝攻晉州濬兵出戰輒復敗因<lb/>
　閉壁不敢出存孝去攻絳州濬建皆走存孝猿臂善<lb/>
　射身被重鎧槖弓坐矟手舞鐵檛出入陣中以兩騎<lb/>
　自從戰酣易騎上下如飛初存孝取潞州功為多而<lb/>
　太祖别以康君立為潞州留後存孝為汾州刺史存<lb/>
<pb n="KR2k0049_WYG_117-7b"/>
　孝負其功不食者數日及走張濬遷邠州刺史大順<lb/>
　二年徙邢州留後是時晉軍連嵗攻趙常山存孝常<lb/>
　為先鋒下趙臨城元氏幽州李匡威救之晉軍輒引<lb/>
　去存孝素與存信有隙存信譖之曰存孝有二心常<lb/>
　避趙不擊存孝不自安乃附梁通趙自歸於唐唐命<lb/>
　趙王王鎔援之明年趙與晉和反以兵三萬助晉擊<lb/>
　存孝存孝嬰城自守太祖自將兵傅其城掘塹以圍<lb/>
　之存孝縱兵成塹城中遂食盡登城呼曰兒蒙王㤙<lb/>
<pb n="KR2k0049_WYG_117-8a"/>
　位至將相豈欲捨父子而附仇讐乃存信構陷之耳<lb/>
　願生見王一言而死太祖哀之遣劉夫人入城慰諭<lb/>
　之劉夫人引與俱來存孝泥首請罪曰兒於晉有功<lb/>
　而無過所以至此由存信為之耳太祖縳載車後車<lb/>
　裂之然雅惜其材悵然恨諸將之不能容也為之不<lb/>
　視事者十餘日康君立素善存信每左右存信以傾<lb/>
　之存孝已死太祖與諸將博語及存孝流涕不已君<lb/>
　立以為不然太祖怒酖殺君立<lb/>
<pb n="KR2k0049_WYG_117-8b"/>
康君利謀勇過人初從李克用破黄巢攻河陽取潞州<lb/>
　所向無敵從莊宗破梁戰柏鄉屢建大功遷突騎指<lb/>
　揮使<lb/>
李繼岌繼潼繼嵩繼蟾繼嶢胥莊宗子繼岌母曰劉皇<lb/>
　后同光初為北都留守判六軍諸衛事遷檢校太尉<lb/>
　同中書門下平章事又為興聖宫使三年封魏王是<lb/>
　嵗伐蜀為西南面行營都統郭崇韜為都招討使工<lb/>
　部尚書任圜翰林學士李愚皆參軍事九月戊申將<lb/>
<pb n="KR2k0049_WYG_117-9a"/>
　兵六萬自鳳翔入大散闗十月己酉王衍上牋請降<lb/>
　丙辰入成都自出師至降衍凡七十五日然繼岌雖<lb/>
　為都統而軍政號令一出崇韜宦官李從襲向延嗣<lb/>
　馬彦珪等搆之四年正月繼岌從者李環撾碎崇韜<lb/>
　首遂班師四月辛夘至興平聞明宗兵入洛京行至<lb/>
　渭河西都留守張籛斷浮橋不得渡乃循河而東至<lb/>
　渭南左右皆潰繼岌遂殞焉葬於華州之西南同光<lb/>
　三年詔以皇子繼嵩繼潼繼蟾繼嶢皆為光禄大夫<lb/>
<pb n="KR2k0049_WYG_117-9b"/>
　檢校司徒蓋其皆幼故不封不知其所終<lb/>
康延孝代北人為太原軍卒亡命於梁為左右先鋒指<lb/>
　揮使復以百騎奔於唐莊宗解御衣金帯以賜之拜<lb/>
　博州刺史捧日軍使兼南面招討指揮使莊宗屏人<lb/>
　問延孝梁事延孝具言末帝懦弱趙巖壻也張漢傑<lb/>
　婦家皆用事段凝姦邪以入金多為大將自其父時<lb/>
　故將皆出其下王彦章驍將也遣漢傑監其軍而制<lb/>
　之小人進任而忠臣勇士皆見踈斥此其必亡之勢<lb/>
<pb n="KR2k0049_WYG_117-10a"/>
　也莊宗又問梁計如何曰竊聞梁且大舉莊宗曰何<lb/>
　以禦之延孝曰梁兵雖衆分則無餘請待其既分以<lb/>
　鐵騎五千自鄆趨汴出其不意擣其空虛不旬日天<lb/>
　下定矣莊宗甚壯其言後梁雖不出兵而梁兵悉屬<lb/>
　段凝於河上京師無備莊宗卒用延孝策自鄆入汴<lb/>
　凡八日而滅梁以功拜鄭州防禦使賜姓名曰李紹<lb/>
　琛二年遷保義軍節度使三年征蜀為先鋒排陣斬<lb/>
　斫使破鳳州取固鎮降興州與王衍戰三泉衍敗走<lb/>
<pb n="KR2k0049_WYG_117-10b"/>
　斷吉栢江浮橋延孝造舟以渡進取綿州衍復斷綿<lb/>
　江浮橋延孝謂招撫使李嚴曰吾逺軍千里入人之<lb/>
　國利在速戰乗衍破膽之時但得百騎過鹿頭闗彼<lb/>
　將迎降不暇若修繕橋梁必留數日使衍得閉闗為<lb/>
　備則勝負未可知也因與嚴乗馬浮江軍士隨之濟<lb/>
　者千餘人遂入鹿頭闗下漢州衍弟宗弼果以蜀降<lb/>
　蜀平延孝功為多明年郭崇韜死魏王繼岌班師命<lb/>
　延孝以萬二千人為殿行至武連聞朱友謙無罪見<lb/>
<pb n="KR2k0049_WYG_117-11a"/>
　殺詔殺其子令德於遂州繼岌不遣延孝而遣董璋<lb/>
　延孝與璋有隙已自疑及璋過延孝軍又不謁延孝<lb/>
　大怒遂擁其衆自劍州返入蜀自稱西川節度三州<lb/>
　制置等使馳檄蜀人數日衆至五萬繼岌遣任圜以<lb/>
　七千騎追之及於漢州㑹孟知祥夹攻之延孝戰敗<lb/>
　被擒知祥酌大巵從檻車中問之延孝曰郭崇韜佐<lb/>
　命之臣功在第一兵不血刃而取兩川一旦無罪闔<lb/>
　門受戮顧如延孝何保首領以此不敢歸朝耳至鳳<lb/>
<pb n="KR2k0049_WYG_117-11b"/>
　翔遣宦者殺之<lb/>
康思立山隂人少為騎將從莊宗破梁戰栢鄉以功遷<lb/>
　指揮使後歴應嵐二州刺史宿州團練使昭武軍節<lb/>
　度使徙鎮保義胥有善政<lb/>
安重霸雲州人初與明宗俱事晉王後奔於蜀為親將<lb/>
　宦者王承休為節度使重霸為副使唐兵伐蜀重霸<lb/>
　勸承休赴難承休上道重霸立承休馬前辭曰秦隴<lb/>
　不可失願留為公守唐軍破蜀重霸以秦成階三州<lb/>
<pb n="KR2k0049_WYG_117-12a"/>
　降明宗以為閬州團練使罷為左衛大將軍久之為<lb/>
　匡國軍節度使廢帝時為京兆尹西京留守徙鎮大<lb/>
　同以病罷歸卒於潞州<lb/>
安金全代北人驍果工騎射號能擒生踏伏事晉為騎<lb/>
　將數有功官至刺史以疾居於太原莊宗與梁相距<lb/>
　河上梁將王檀襲太原晉兵皆從莊宗太原無備監<lb/>
　軍張承業率諸司工匠登城扞禦而外攻甚急金全<lb/>
　彊起謂承業曰太原晉根本一旦不守則大事去矣<lb/>
<pb n="KR2k0049_WYG_117-12b"/>
　老夫今誠憊然尚能為公破賊承業授以甲兵金全<lb/>
　被甲跨馬召率子弟及故將吏得百餘人夜出北門<lb/>
　擊檀於羊馬城中檀軍驚潰而晉救兵稍至然莊宗<lb/>
　不以金全為能不録其功金全與明宗有舊天成中<lb/>
　拜振武軍節度使同中書門下平章事在鎮二年召<lb/>
　還卒<lb/>
安重誨應州人父福遷以驍勇知名晉兵救朱宣福遷<lb/>
　戰死重誨少事明宗明敏謹恪為安國軍中門使及<lb/>
<pb n="KR2k0049_WYG_117-13a"/>
　兵變於魏所與謀議大計皆重誨與霍彦威決之明<lb/>
　宗即位為左領軍衛大將軍樞宻使兼領山南東道<lb/>
　節度使固辭不拜改兵部尚書使如故在位六年累<lb/>
　加侍中兼中書令重誨以佐命功臣處機宻之任事<lb/>
　無大小皆所參決其勢傾動天下嘗出過御史臺門<lb/>
　殿直馬延誤衝其前導重誨怒即臺門斬延而後奏<lb/>
　宰相任圜以職事與重誨爭辭疾退朱守殷反重誨<lb/>
　遣人殺圜而後白誣圜與守殷通謀因取三司積欠<lb/>
<pb n="KR2k0049_WYG_117-13b"/>
　二百餘萬請放之以悦人其威福自出若此重誨以<lb/>
　天下為已任四方奏事皆先白後聞河南縣獻嘉禾<lb/>
　一莖五穗視之曰偽也笞其人而遣之夏州李仁福<lb/>
　進白鷹重誨却之而後白明宗隂取以入他日按鷹<lb/>
　戒左右無使重誨知也宿州進白兔遂却而不白馬<lb/>
　牧軍使田令方馬瘠多斃當死重誨諫曰使天下聞<lb/>
　以馬故殺一軍使是謂貴畜而賤人令方因得減死<lb/>
　醴泉令劉知章不時給囘鶻侯三馬械至將殺之重<lb/>
<pb n="KR2k0049_WYG_117-14a"/>
　誨從容為言乃得不死其盡忠補益又若此重誨欲<lb/>
　内計社稷外制諸侯而獨見之慮禍釁旋生嘗怒錢<lb/>
　鏐寓書禮慢遣嬖吏韓玫副供奉官烏昭遇使吳越<lb/>
　玫還譖昭遇見鏐舞蹈稱臣昭遇坐死下制削奪鏐<lb/>
　官爵錢氏遂絶於唐潞王從珂為河中節度使重誨<lb/>
　謂從珂非李氏子後必為國家患欲隂圖之從珂閲<lb/>
　馬黄龍莊其牙内指揮使楊彦温閉城報從珂曰彦<lb/>
　温非叛也得樞宻院宣請公趣歸朝廷耳從珂上變<lb/>
<pb n="KR2k0049_WYG_117-14b"/>
　明宗欲誘致彦温重誨固請用兵乃遣侍衛指揮使<lb/>
　樂彦稠西京留守索自通率兵討之彦稠等攻破河<lb/>
　中希重誨㫖斬彦温以滅口從珂罷鎮重誨數諷宰<lb/>
　相言從珂失守宜得罪他日又自論列明宗曰公欲<lb/>
　如何處置我即從公重誨曰此父子之際非臣所宜<lb/>
　言惟陛下裁之明宗曰吾為小校時衣食不能自足<lb/>
　此兒為我擔石灰拾馬糞以相養活今貴為天子獨<lb/>
　不能庇之耶使其杜門私第亦何與公事重誨由是<lb/>
<pb n="KR2k0049_WYG_117-15a"/>
　不復敢言孟知祥鎮西川董璋鎮東川皆有異志重<lb/>
　誨每事裁抑以精兵分戍二川既而遣李嚴為西川<lb/>
　監軍知祥大怒即日斬嚴又分閬州為保寜軍以李<lb/>
　仁矩為節度使璋舉兵攻殺仁矩二人遂皆反唐戍<lb/>
　蜀精兵皆陷初明宗幸汴州重誨議伐吳明宗難之<lb/>
　其後戸部尚書李鏻得吳諜者言徐知誥欲稱藩願<lb/>
　得安公一言以為信重誨以玉𢃄與諜者使遺知誥<lb/>
　初不以其事聞後知誥之問不至始奏貶鏻已而捧<lb/>
<pb n="KR2k0049_WYG_117-15b"/>
　聖都軍使李行徳十將張儉告邊彦温言重誨私募<lb/>
　士卒繕治兵器欲自伐吳明宗疑之大臣左右皆為<lb/>
　之辨因廷詰彦温具伏其詐於是君臣相顧泣下彦<lb/>
　温行徳儉皆坐族誅重誨因求解職明宗慰之重誨<lb/>
　論請不已乃趣中書議代重誨者馮道曰諸君茍惜<lb/>
　安公使得罷去是紓其禍也趙鳳謂大臣不可輕動<lb/>
　居職復如故及董璋等反遣石敬瑭討之而糧運甚<lb/>
　艱明宗欲自行重誨曰此臣之責也乃請行日馳數<lb/>
<pb n="KR2k0049_WYG_117-16a"/>
　百里逺近驚駭督趣糧運日夜不絶斃踣道路者不<lb/>
　可勝數鳳翔節度使朱𢎞昭上言重誨怨望宣徽使<lb/>
　孟漢瓊自行營還亦言西人震駭狀重誨行至三泉<lb/>
　被召還拜河中節度使希㫖者爭求其過宦官安希<lb/>
　倫坐與重誨交私嘗隂伺宫中動息事發棄市重誨<lb/>
　因告老以太子太師致仕而以李從璋為河中節度<lb/>
　使遣藥彦稠率兵如河中虞變重誨二子崇緒崇贊<lb/>
　宿衛京師聞制下奔其父重誨驚曰二渠安得來已<lb/>
<pb n="KR2k0049_WYG_117-16b"/>
　而曰吾以一死報國餘復何言乃械送二子於京師<lb/>
　行至陜州下獄明宗又遣翟光業至河中視重誨去<lb/>
　就光業至從璋率兵圍重誨第入拜於庭重誨降而<lb/>
　答拜從璋以檛擊其首重誨妻子抱之而呼又擊其<lb/>
　首夫妻皆死從璋檢責其家貲不及數千緡明宗下<lb/>
　詔以其絶錢鏐致孟知祥董璋反及議伐吳以為罪<lb/>
　并殺其二子其餘子孫皆免重誨得罪知其必死歎<lb/>
　曰我固當死但恨不與國家除去潞王此其恨也<lb/>
<pb n="KR2k0049_WYG_117-17a"/>
折從阮字可久初名從逺避漢髙祖名改為阮雲中人<lb/>
　父嗣倫為麟州刺史從阮温恭長者居父喪以孝聞<lb/>
　為唐太原牙將後為府州刺史晉出帝時以兵攻契<lb/>
　丹取其城堡十餘遷團練使兼領朔州刺史安北都<lb/>
　䕶振武軍節度使契丹西南面行營馬步軍都虞候<lb/>
　漢髙祖立於府州建永安軍以從阮為節度使明年<lb/>
　以其族朝京師徙鎮武勝即拜從阮子德扆為府州<lb/>
　團練使周太祖立歴徙宣義保義靜難三鎮顯德二<lb/>
<pb n="KR2k0049_WYG_117-17b"/>
　年罷還卒贈中書令<lb/>
李從璟明宗子初名從審為人驍勇善戰而謙退謹勅<lb/>
　從莊宗戰數有功為金槍指揮使明宗軍變於魏莊<lb/>
　宗謂從璟曰爾父於國有大功忠孝之心朕自明信<lb/>
　今為亂軍所逼爾宜自往宣朕意毋使自疑從璟馳<lb/>
　至衛州為元行欽所執將殺之從璟呼曰我父為亂<lb/>
　軍所逼公等不亮其心我亦不能至魏願歸衛天子<lb/>
　行欽釋之莊宗憐其言賜名繼璟以為己子從莊宗<lb/>
<pb n="KR2k0049_WYG_117-18a"/>
　如汴將士多亡獨從璟不去左右或勸其逃禍不聴<lb/>
　莊宗聞明宗已渡黎陽復欲遣從璟通問行欽以為<lb/>
　不可遂殺之明宗即位贈太保<lb/>
李從榮明宗子天成元年以檢校司徒兼御史大夫拜<lb/>
　天雄軍節度使同中書門下平章事三年徙鎮河東<lb/>
　長興元年拜河南尹兼判六軍諸衛事從璟死從榮<lb/>
　次最長又握兵柄是嵗秋封秦王故事諸王受封不<lb/>
　朝廟而有司欲重其禮乃建議曰古者因禘嘗而發<lb/>
<pb n="KR2k0049_WYG_117-18b"/>
　爵禄所以示不敢専今受大封而不告廟非敬順之<lb/>
　道也於是從榮朝服乗路車具鹵簿至朝堂受冊出<lb/>
　載冊以車朝於太廟京師之人皆以為榮三年加兼<lb/>
　中書令有司又言故事親王班宰相下今秦王位髙<lb/>
　而班下不稱於是與宰相分班而居右四年加尚書<lb/>
　令食邑萬戸又加天下兵馬大元帥有司言元帥或<lb/>
　統諸道或専一面自前世無天下大元帥之名其禮<lb/>
　無所考按諸自節度使以下凡領兵職者皆具<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>鞬<lb/>
<pb n="KR2k0049_WYG_117-19a"/>
　以軍禮庭叅其兼同中書門下平章事者初見亦如<lb/>
　之其後許如客禮凡元帥府文符行天下皆用帖又<lb/>
　升班在宰相上從榮大宴元帥府諸將皆有頒給控<lb/>
　鶴捧聖嚴衛指揮使人馬一匹絹十疋其諸軍指揮<lb/>
　使人絹十疋都頭已下七疋至三疋又請嚴衛捧聖<lb/>
　千人為牙兵十一月以罪被害於河南府<lb/>
李從璋字子良明宗姪也少善騎射莊宗時將兵戍常<lb/>
　山聞明宗兵變於魏亦起兵據邢州明宗即位為捧<lb/>
<pb n="KR2k0049_WYG_117-19b"/>
　聖左廂都指揮使改皇城使領饒州刺史拜彰國軍<lb/>
　節度使徙鎮義成明宗幸汴州從璋欲率民貢獻坐<lb/>
　罷為右驍衛上將軍居久之出鎮保義徙河中長興<lb/>
　四年夏封洋王晉初徙鎮威勝降封隴西郡公從璋<lb/>
　鎮保義始折節自修在南陽頗有遺愛天福二年卒<lb/>
　年五十一子重俊為虢州刺史坐贓後為商州刺史<lb/>
　以罪死<lb/>
劉崇劉信皆髙祖弟承訓承祐承勲髙祖子承訓早卒<lb/>
<pb n="KR2k0049_WYG_117-20a"/>
　追封魏王承勲為開封尹周廣順元年以疾卒追封<lb/>
　陳王劉贇河東節度使崇子周太祖入京師白漢太<lb/>
　后擇立漢嗣而宗室河東節度使崇等在者四人乃<lb/>
　為太后誥曰河東節度使崇許州節度使信皆髙祖<lb/>
　之弟徐州節度使贇開封尹承勲皆髙祖之子文武<lb/>
　百辟其擇嗣君以承大統時承勲久病乃共奏曰徐<lb/>
　州節度使贇髙祖愛之以為子宜立為嗣遣太師馮<lb/>
　道率羣臣迎之道見贇𫝊太后意贇行至宋州周太<lb/>
<pb n="KR2k0049_WYG_117-20b"/>
　祖自澶州還京師遣侍衛馬軍指揮使郭崇以兵七<lb/>
　百騎衛贇贇登樓召崇崇不敢進馮道出與崇語崇<lb/>
　乃登樓見贇已而奪贇部下兵贇謂道曰寡人此來<lb/>
　所恃者以公三十年舊相是以不疑道黙然贇客將<lb/>
　賈正等數目道欲圖之贇曰勿草草事豈出於公耶<lb/>
　道已出郭崇幽贇於外舘殺賈正及判官董裔牙内<lb/>
　都虞候劉福孔目官夏昭度等周太祖監國太后下<lb/>
　誥曰比者樞宻使郭威志安宗社議立長君以徐州<lb/>
<pb n="KR2k0049_WYG_117-21a"/>
　節度使贇髙祖近親立為漢嗣乃自藩鎮召赴京師<lb/>
　雖誥命已行而軍情不附天道在北人心靡東適當<lb/>
　改卜之初俾膺分土之命贇可降授開府儀同三司<lb/>
　檢校太師上柱國封湘隂公贇以幽死初都押衙鞏<lb/>
　庭美教練使楊温守徐州聞之閉城拒命廣順元年<lb/>
　三月王彦超克徐州庭美等皆見殺<lb/>
史彦超雲州人勇悍驍捷為漢龍捷都指揮使以兵從<lb/>
　周太祖入汴遷虎捷都指揮使戍晉州劉旻來攻州<lb/>
<pb n="KR2k0049_WYG_117-21b"/>
　無主帥知州王萬敢不能拒彦超以戌兵堅守月餘<lb/>
　太祖遣王峻救之旻兵解去以功遷龍捷右廂都指<lb/>
　揮使領鄭州防禦使周漢戰高平彦超為前鋒先登<lb/>
　陷陣以功拜感德軍節度使周兵圍漢太原契丹救<lb/>
　漢出忻代世宗遣符彦卿拒之以彦超為先鋒戰忻<lb/>
　口彦超勇憤俱發左右馳擊解而復合者數四遂殁<lb/>
　於陣是時世宗敗漢髙平乗勝而進久無成功欲解<lb/>
　去而未決聞彦超戰死遽班師倉卒之際亡失甚衆<lb/>
<pb n="KR2k0049_WYG_117-22a"/>
　世宗憂忿不食者數日贈彦超太師優䘏其家焉<lb/>
陸萬友蔚州靈邱人少業墕鏝隸太原為禆校漢祖擢<lb/>
　䕶聖指揮使出為天雄軍馬軍都指揮使周初擢散<lb/>
　員都指揮使領奬州刺史世宗時典龍捷控鶴虎捷<lb/>
　軍頭領䖍州團練遷閬州防禦使宋初歴沂蘄二州<lb/>
　改汝州討南唐命守采石磯浮梁事平遷和州防禦<lb/>
　使太宗以為晉絳等州都巡檢使從征太原克汾石<lb/>
　二州就除石州都巡檢使兼知石州移巡警鳳翔秦<lb/>
<pb n="KR2k0049_WYG_117-22b"/>
　隴代歸改知瀛州尋改右監門衛大將軍充河隂兵<lb/>
　馬都監卒年七十三萬友以武勇自任太宗念其勲<lb/>
　舊恩遇不替聘其次女為許王夫人<lb/>
郭崇應州金城人重厚寡言有方畧後唐清泰中為應<lb/>
　州騎軍都校晉祖割雲應地奮身南歸厯鄆河中潞<lb/>
　三鎮騎軍都校開運中戍太原會漢祖起以崇為前<lb/>
　鋒入汴改䕶聖左第六軍都校領郢州刺史改領富<lb/>
　州從周祖平河中以功遷果州防禦使領䕶聖右廂<lb/>
<pb n="KR2k0049_WYG_117-23a"/>
　都指揮使周祖鎮鄴以崇領行營騎軍兼天雄軍都<lb/>
　巡檢使乾祐三年冬從周祖走慕容彦超於劉子陂<lb/>
　補侍衛馬軍都指揮使樞宻使王峻遣率七百騎東<lb/>
　拒湘隂公贇遇於睢陽崇陣牙門外贇懼登樓呼之<lb/>
　崇曰今遣崇等來衛非有他也及登樓具言軍情有<lb/>
　屬贇執崇手泣俄而贇所領衛兵都校張令超以衆<lb/>
　歸崇崇即送贇就舘舍廣順初領定武軍節度又為<lb/>
　京城都巡檢使修城都部署兼知步軍公事未幾命<lb/>
<pb n="KR2k0049_WYG_117-23b"/>
　為陳州節度加同平章事出鎮澶州促還鎮所世宗<lb/>
　初并人侵潞命與符彦卿出固鎮以禦之世宗親征<lb/>
　又副彦卿為行營都部署加兼侍中冬移正定尹成<lb/>
　德軍節度四年契丹騎萬餘掠邊崇率攻下束鹿縣<lb/>
　斬數百級俘獲甚衆五年來朝賜襲衣金帯器弊鞍<lb/>
　勒馬恭帝加檢校太師宋初加兼中書令崇追感周<lb/>
　室恩遇時復泣下監軍陳思誨宻奏之太祖曰我素<lb/>
　知崇篤於恩義蓋有所激發耳遣人覘之還言崇方<lb/>
<pb n="KR2k0049_WYG_117-24a"/>
　對賔屬坐池潭小亭飲博城中宴然太祖笑曰果如<lb/>
　朕言未幾來朝改命為平盧節度乾德三年卒五十<lb/>
　八贈太師子守璘洛苑副使妻即明德后姊也子允<lb/>
　恭以父任授殿直至崇儀副使知常州卒次女為仁<lb/>
　宗后天聖三年詔贈尚書令兼中書令守璘太尉寧<lb/>
　國軍節度允恭太傅安德軍節度六年又詔追封英<lb/>
　國公加贈守璘永清軍節度兼中書令允恭忠武軍<lb/>
　節度兼侍中允恭子中庸左侍禁閤門祗候副使中<lb/>
<pb n="KR2k0049_WYG_117-24b"/>
　和娶潁川郡王德彞女為西染院副使<lb/>
宋<lb/>
薛超平城人膂力絶世乾德初應募為虎捷卒從崔彦<lb/>
　進伐蜀以功補虞候太宗時累遷至天武指揮使從<lb/>
　征太原遷神衛軍都校後領澄州團練使<lb/>
李重誨應州金城人祖髙後唐莊宅使奬州刺史父彦<lb/>
　榮仕遼署環州刺史重誨嘗為應州馬步軍都指揮<lb/>
　使太平興國五年從節度使蕭咄李迎潘美戰於代<lb/>
<pb n="KR2k0049_WYG_117-25a"/>
　州北嶺大敗美擒重誨以獻補鄧州馬步軍都指揮<lb/>
　使會趙普出鎮奏監州軍雍熙三年為武州刺史忻<lb/>
　州都巡檢縁邊十八砦招安制置使賜服帯鞍馬遼<lb/>
　兵入以所部邀戰敗之獲羊馬鎧甲甚衆賜詔嘉美<lb/>
　改廣桂融宜栁州招安捉賊使聴便宜從事至道初<lb/>
　累遷涇原儀渭鎮戎軍鈐轄咸平三年徙邠寜環慶<lb/>
　路坐轉餉靈武至積石為所掠流光州五年起内殿<lb/>
　崇班鄜延駐泊都監俄遷崇儀使景德中上以涇原<lb/>
<pb n="KR2k0049_WYG_117-25b"/>
　地要兵衆徙為鈐轄復遷益州改皇城使大中祥符<lb/>
　六年卒年六十八重誨純慤寡過上悼之命其子乗<lb/>
　𫝊往䕶柩歸聽止驛舍録次子禹謨將作監主簿弟<lb/>
　重睿歴澄州團練使子禹偁閤門祗候<lb/>
折德扆雲中大族父從阮自晉漢來據府州控扼西北<lb/>
　仕周至靜難軍節度使其鎮府州時署德扆馬步軍<lb/>
　都校廣順間周世宗建府州為永安軍以德扆為節<lb/>
　度使時從阮鎮邠寧父子並領節鎮時人榮之顯德<lb/>
<pb n="KR2k0049_WYG_117-26a"/>
　中德扆率師攻下河市鎮斬并軍五百餘級入朝以<lb/>
　其弟德愿權總州事迎謁于通許橋請遷内地世宗<lb/>
　以其素得蕃情不許厚加賜賚而遣之德扆未至德<lb/>
　愿又破并軍五百餘於沙谷砦斬其將郝章張釗宋<lb/>
　初德扆又破河東河谷砦斬五百級建隆二年來朝<lb/>
　待遇有加遣歸鎮乾德元年敗太原軍於城下擒其<lb/>
　將楊璘二年卒年四十八贈侍中子御勲御卿<lb/>
折御勲字世隆父德扆鎮府州表為右職德扆卒領汾<lb/>
<pb n="KR2k0049_WYG_117-26b"/>
　州團練使權知府州事開寳二年太祖征太原詣行<lb/>
　在謁見以為永安軍留後四年來朝五年復來朝改<lb/>
　泰寜軍節度使留開封太平興國二年卒年四十贈<lb/>
　侍中<lb/>
折御卿德扆子幼補節院使兄御勲知州事署兵馬都<lb/>
　校御勲徙鎮召為閑廏副使知府州太宗征河東命<lb/>
　與尹憲領屯兵攻嵐州破岢嵐軍擒其軍使折令圖<lb/>
　以獻遂下嵐州又殺其憲州刺史霍翊擒其將馬延<lb/>
<pb n="KR2k0049_WYG_117-27a"/>
　忠等七人遷崇義使淳化三年四遷為府州觀察使<lb/>
　五年拜永安軍節度使遼師萬餘入寇大敗之於子<lb/>
　河汊斬五千級獲馬千匹遼將號突厥太尉司徒舍<lb/>
　利死者二十餘人擒其吐渾一人太宗遣使問之對<lb/>
　曰敵縁山峡小徑入謀剽畧臣諜知之遣人邀其歸<lb/>
　路因縱兵擊走之人馬墜崖谷死者相枕其大將韓<lb/>
　德威僅以身免皆聖靈所及非臣之功也上嘉之嵗<lb/>
　餘德威諜知御卿病率衆來侵以報子河汊之役御<lb/>
<pb n="KR2k0049_WYG_117-27b"/>
　卿力疾出戰德威不敢進㑹疾甚其母宻遣人召歸<lb/>
　御卿曰世受國恩邊寇未滅御卿罪也今臨敵棄士<lb/>
　卒自便不可死於軍中乃其分也為白太夫人無念<lb/>
　我忠孝豈兩全言訖泣下翊日卒年三十八上聞悼<lb/>
　惜久之贈侍中以其子惟正為洛苑使知州事惟正<lb/>
　歸朝以其弟惟昌繼之<lb/>
折惟昌御卿子繼知府州事咸平二年河西黄女族及<lb/>
　啜訛引趙保吉衆入寇麟州萬户谷進至松花砦惟<lb/>
<pb n="KR2k0049_WYG_117-28a"/>
　昌與從叔同巡檢使海超弟供奉官惟信赴戰臂中<lb/>
　流矢墜馬攝弓起得禆將馬突圍出海超惟信沒焉<lb/>
　九月保吉黨萬私保移埋復來寇與宋思恭劉文質<lb/>
　合戰於埋并峰敗走之又破言泥族拔黄砦焚其器<lb/>
　甲車帳俘斬甚衆以功領富州刺史改文思使景德<lb/>
　元年與王萬海破賊砦䕶芻糧抵麟州秋入朔州界<lb/>
　破狼水砦時遼方圍岢嵐軍遁去明年拜興州刺史<lb/>
　大中祥符二年赴闕命近臣與射於苑中宴賜甚厚<lb/>
<pb n="KR2k0049_WYG_117-28b"/>
　上言先臣御卿蒙賜旗三十竿以壯軍容請别給賜<lb/>
　許之七年河東運糧赴麟州出兵為援力疾領步騎<lb/>
　屯寜逺砦冐風沙而行時疾已亟猶與賔佐晏飲談<lb/>
　笑自若明日卒年三十七以其弟惟忠繼之<lb/>
折惟忠字藎臣初以兄惟信戰沒補西頭供奉官擢閤<lb/>
　門祗候及惟昌卒為六宅使知府州兼麟府都巡檢<lb/>
　使領普州刺史再遷左藏庫使真拜嘉州刺史改資<lb/>
　州進蘭州團練使母喪起雲麾將軍卒惟忠知兵事<lb/>
<pb n="KR2k0049_WYG_117-29a"/>
　天聖中遼夏會兵境上聲言嫁娶惟忠覘實往備之<lb/>
　戒士卒無輕動一夕風霾有騎走營中言寇至惟忠<lb/>
　堅卧不動徐命擒之得數誕馬蓋寇所縱也既卒録<lb/>
　其弟姪子孫七人以其子繼宣嗣州事久之特贈惟<lb/>
　忠耀州觀察使寶元中繼宣坐掊刻降左監門衛將<lb/>
　軍楚州都監以其弟右侍禁繼閔繼之官至西京作<lb/>
　坊使<lb/>
周廣字大均應州神武川人父宻晉酈延晉三鎮節度<lb/>
<pb n="KR2k0049_WYG_117-29b"/>
　使周廣順初至太子太師致仕廣幼從父為牙校漢<lb/>
　初授供奉官尋擢左千牛衛將軍周祖討慕容彦超<lb/>
　為行營都監録功遷右武衛俄改右神武充鎮淮軍<lb/>
　兵馬都監從征淮南命安集江北數州民甚德之因<lb/>
　領常州刺史兼内外馬步軍都軍頭淮南平改領眉<lb/>
　州宋初授隰州刺史乾德三年遷潘州團練使令訓<lb/>
　練雄武諸營開寳二年從征太原為攻城樓櫓戰擢<lb/>
　都部署師還加内外馬步軍副都軍頭六年改右屯<lb/>
<pb n="KR2k0049_WYG_117-30a"/>
　衛大將軍領郡如故太平興國二年卒<lb/>
李漢超雲州雲中人初事鄴帥范延光鄆帥髙行周皆<lb/>
　不見信用㑹周世宗鎮澶淵委質焉即位補殿前指<lb/>
　揮使三遷殿前都虞候宋初遷散員都指揮使領綿<lb/>
　州刺史控鶴左廂都校領恩州團練使從平李重進<lb/>
　遷齊州防禦使兼闗南兵馬都監有民訟强娶其女<lb/>
　為妾及貸物不償者上問汝女可適何人對曰農夫<lb/>
　又問前漢超未至闗南時何如曰嵗苦契丹侵暴上<lb/>
<pb n="KR2k0049_WYG_117-30b"/>
　曰今復爾耶曰否上曰漢超朕貴臣汝女為其妾不<lb/>
　猶愈於農婦乎使漢超不守闗南汝尚能保其家之<lb/>
　所有乎遣之去已乃宻諭漢超曰亟還其女并所貸<lb/>
　不足於用何不告朕耶漢超感泣誓以死報在郡十<lb/>
　七年政平訟理吏民愛之詣闕求立碑頌德詔徐鉉<lb/>
　撰文以賜漢超素兄事馬仁瑀仁瑀監軍霸州擅發<lb/>
　麾下卒入遼境由是交惡上遣中使和解賜以金帛<lb/>
　太平興國初遷應州觀察使判齊州終闗南都巡檢<lb/>
<pb n="KR2k0049_WYG_117-31a"/>
　使贈大尉忠武軍節度使漢超善撫士卒與同甘苦<lb/>
　及沒士多流涕<lb/>
李守恩漢超子少驍果善戰有父風初補齊州牙職開<lb/>
　寳二年征太原從漢超軍中遼遣兵援河東至定州<lb/>
　西嘉山將入土門守恩領牙兵數千騎戰敗之斬首<lb/>
　三千級獲戰馬器械甚衆擒首領二十七人隨漢超<lb/>
　見行在賜戎服金帶器幣緡錢太祖曰此稚子能若<lb/>
　是他日將帥才也漢超卒擢驍猛軍校累官隴州刺<lb/>
<pb n="KR2k0049_WYG_117-31b"/>
　史知靈州與轉運使陳緯部芻糧過瀚海為賊所邀<lb/>
　守恩及子廣文助教象之隴州衙内指揮使望之弟<lb/>
　寄班守忠皆没真宗震悼特贈洪州觀察使次子祐<lb/>
　之順之用之潤之慶之成之藏之<lb/>
畢士安字仁叟代州雲中人曾祖宗昱雲中縣令祖珠<lb/>
　雲州别駕父乂林終觀城令因僑觀城士安少好學<lb/>
　事繼母祝氏孝求師至鄭友楊璞韓丕劉錫因僑鄭<lb/>
　乾德四年第進士邠帥楊廷璋辟掌書奏開寳四年<lb/>
<pb n="KR2k0049_WYG_117-32a"/>
　歴濟州團練推官掌筦𣙜嵗課増羡改兖州觀察推<lb/>
　官太平興國初為大理寺丞領三門發軍事選知台<lb/>
　州言錢氏上圖籍有司皆張侈賦數願一用舊籍從<lb/>
　之明年遷左贊善大夫徙饒州改殿中丞召為監察<lb/>
　御史復出知乾州乞降任就養改監汝州稻田務雍<lb/>
　熙二年遷左拾遺兼冀王府記室㕘軍太宗召諭賜<lb/>
　襲衣銀帶鞍勒馬士安本名士元以犯王諱改焉遷<lb/>
　考功員外郎端拱中詔王府寮屬獻文上閲視累日<lb/>
<pb n="KR2k0049_WYG_117-32b"/>
　問近臣曰其行孰優或以士安對上曰正協朕意俄<lb/>
　以本官知制誥王願留府邸不許淳化二年召入翰<lb/>
　林為學士大臣以張洎薦上曰洎視畢士安詞藝踐<lb/>
　歴固不減但履行逺在下爾三年知貢舉加王客郎<lb/>
　中以疾改右諫議大夫知潁州夀王尹開封府召為<lb/>
　判官及正承華兼右庶子遷給事中登位命權知開<lb/>
　封府拜工部侍郎樞宻直學士時近臣强取民間女<lb/>
　士安因對奏還之宫府常從授外任必令士女戒朂<lb/>
<pb n="KR2k0049_WYG_117-33a"/>
　咸平初拜禮部侍郎復為翰林學士詔選官校勘三<lb/>
　國志晉唐書或言兩晉事多鄙惡士安曰惡以戒世<lb/>
　善以勸後善惡之事春秋備載上然之遂命刋刻以<lb/>
　目疾改兵部侍郎出知潞州特加月給入為翰林侍<lb/>
　讀學士景德初兼秘書監首䟽五事陳選將餉兵理<lb/>
　財之策上嘉納李沆卒進吏部侍郎參知政事入謝<lb/>
　上曰未也行且相卿士安頓首上曰朕倚卿輔相豈<lb/>
　特今日然時方多事求與卿同進者其誰可對曰臣<lb/>
<pb n="KR2k0049_WYG_117-33b"/>
　駑朽實不足勝任寇凖兼資忠義善斷大事此宰相<lb/>
　才也上曰聞其好剛使氣對曰凖方正慷慨有大節<lb/>
　忘身徇國秉道疾邪朝臣罕出其右苐不為流俗所<lb/>
　喜今天下雖䝉涵養然西北跳梁為邊境患若凖者<lb/>
　正所宜用也上曰然當藉卿宿德鎮之未閲月以本<lb/>
　官與凖同拜平章事士安兼監修國史居凖上凖為<lb/>
　相守正嫉惡小人日思傾之布衣申宗古告凖交通<lb/>
　安王元傑凖惶恐士安力辨其誣下宗古吏具得姦<lb/>
<pb n="KR2k0049_WYG_117-34a"/>
　罔斬之凖乃安景德元年九月遼統軍達蘭至天雄<lb/>
　兵號二十萬上問䇿安出士安與凖條畫禦備又合<lb/>
　議請幸澶淵士安言澶淵之行當在仲冬凖謂當亟<lb/>
　往不可緩卒用士安議初咸平六年雲州觀察使王<lb/>
　繼忠䧟遼至是奏請議和大臣莫敢任獨士安以為<lb/>
　可信力言當羈縻不絶漸許其成上疑其不可保士<lb/>
　安曰彼戰不得志欲引去而耻無名且彼寜不畏乗<lb/>
　虚覆其巢穴繼忠奏殆不妄臣請任之上喜手詔許<lb/>
<pb n="KR2k0049_WYG_117-34b"/>
　其請和時已詔巡幸而大臣猶進金陵成都圖士安<lb/>
　亟同凖請對力陳其不可惟堅定前計上嚴兵將行<lb/>
　太白晝見流星出上台北貫斗魁或言大臣應之士<lb/>
　安適卧疾移書凖曰屢請舁疾從行手詔不許今大<lb/>
　計已定唯君勉之士安得以身當星變而就國事心<lb/>
　所願也已而少間追至澶淵遼師營澶北伏弩射斃<lb/>
　達蘭遼衆遁㑹曹利用使還具得要領又偕遼使姚<lb/>
　東之來和議遂定嵗遺銀絹三十萬朝論以為過士<lb/>
<pb n="KR2k0049_WYG_117-35a"/>
　安曰不如此遼所顧不重和事恐不能久及罷兵從<lb/>
　還乃按邊要選良守將雄州以李允則定州馬知節<lb/>
　鎮州孫全照保州楊廷昭它所擇用各得其任令塞<lb/>
　上得境外牛馬悉還之通互市除鐵禁招流亡廣儲<lb/>
　蓄未幾夏州趙德明亦款附量時制法次第施行復<lb/>
　置賢良方正直言極諫等科二年章七八上以病求<lb/>
　免優詔敦諭不得已復起視事十月晨朝至崇政殿<lb/>
　廬疾暴作上步出臨視已不能言詔内侍竇神寳以<lb/>
<pb n="KR2k0049_WYG_117-35b"/>
　肩輿送歸第卒年六十八駕臨之廢朝五日贈太傅<lb/>
　中書令諡文簡以皇城使衛紹欽治葬給鹵簿録其<lb/>
　子世長太子中舍慶長大理寺丞孫從古將作監主<lb/>
　簿士安端方沉雅有清識所至以嚴正稱年耆目眊<lb/>
　讀書不輟有文集三十卷嘗謂人曰僕仕宦無赫赫<lb/>
　譽但力自規檢庶幾寡過爾凡交逰無黨援惟王祐<lb/>
　吕端見引重王旦冦凖楊億相友善王禹偁陳彭年<lb/>
　皆門人也禹偁幼時以事至濟州官舍士安識其非<lb/>
<pb n="KR2k0049_WYG_117-36a"/>
　常童留之教以學舉業日顯後遂登科先進用士安<lb/>
　知制誥其命乃禹偁詞也士安沒上謂寇凖等曰畢<lb/>
　士安善人也事朕南府東宫以至輔相飭躬慎行有<lb/>
　古人之風遽此淪沒深可悼惜及王旦為相面奏陛<lb/>
　下前稱畢士安清慎如古人士安仕至輔相而四方<lb/>
　無田園居第沒未終喪家用已屈真不負陛下所知<lb/>
　宜有以周之上感歎賜白金五千兩子世長衛尉卿<lb/>
　慶長大府卿孫從善光禄少卿從古駕部郎中從厚<lb/>
<pb n="KR2k0049_WYG_117-36b"/>
　從誨檢校水部員外郎從簡博羅令從道殿中丞從<lb/>
　範山南西道節度推官從益太常寺太祝從周朝散<lb/>
　郎知洋州曾孫仲達仲偃至郡守仲衍仲㳺仲愈<lb/>
折繼閔字廣孝慶厯中元昊攻麟州不克進圍州城城<lb/>
　險且堅東南有水門厓壁峭絶阻河賊縁厓腹微徑<lb/>
　魚貫而前城中矢石亂下賊轉攻城北士卒復力戰<lb/>
　賊多死傷引去圍豐州遂陷之繼閔以城守勞特遷<lb/>
　宫苑使普州刺史尋䕶送麟州戍卒冬服賊伏兵邀<lb/>
<pb n="KR2k0049_WYG_117-37a"/>
　掠之脱身繇間道歸奪宫苑使後復官領果州團練<lb/>
　使自元昊拒命招輯歸業凡三千餘戸皇祐二年卒<lb/>
　以其弟繼祖繼之<lb/>
折繼祖字應之由右侍禁遷西染院使累轉皇城使成<lb/>
　州團練使臨政二十餘年奏乞書籍仁宗賜以九經<lb/>
　韓絳發河東兵城囉兀繼祖為先鋒深入敵帳降部<lb/>
　落戸八百加解州防禦使卒繼祖子當襲州事請以<lb/>
　授兄之子克柔詔從之而進其三子官録二孫為借<lb/>
<pb n="KR2k0049_WYG_117-37b"/>
　職<lb/>
折繼世繼祖弟少從軍為延州東路巡檢嵬名山内附<lb/>
　繼世先知之遣其子克懃報种諤諤用是取綏州繼<lb/>
　世以騎步萬軍於懷寧砦入晉祠谷往銀川分名山<lb/>
　之衆萬五千戸居於大理河夏來攻再戰皆捷諤逮<lb/>
　繫以兵付之遂同名山守綏州録功領忠州刺史説<lb/>
　韓絳城囉兀以撫横山因畫取河南䇿絳然之以左<lb/>
　騏驥使果州團練使卒詔繼世蕃官捍邊有績特給<lb/>
<pb n="KR2k0049_WYG_117-38a"/>
　賻禮<lb/>
折克行字遵道繼閔子初事軍府無所知名种諤拒夏<lb/>
　人於環慶詔河東援之克行請往諤使以兵三千䕶<lb/>
　餉道戰葭蘆川先登斬級四百降户千馬畜萬計諸<lb/>
　老將矍然曰真折太尉子也擢知府州張世矩將河<lb/>
　外軍民以討夏詔選兵隸之克行抗章願率部落先<lb/>
　驅未報即委管鑰而西咩保吳良以萬騎來躡克行<lb/>
　為後拒度賊半度隘縱擊大破之殺咩保吳良師還<lb/>
<pb n="KR2k0049_WYG_117-38b"/>
　自劾釋不問王中正出塞克行先拔宥州每出必勝<lb/>
　夏人畏之益左廂兵専以當折氏太原孫覽議城葭<lb/>
　蘆克行即頓兵吐渾河約勒部伍為深入窮討狀敵<lb/>
　疑不敢動既訖役又入津慶龍横川斬級三千詔河<lb/>
　東進築八砦通道鄜延延帥遣秦希甫來議克行請<lb/>
　兩路併力以逺者為先希甫曰由近及逺法也克行<lb/>
　曰不然事有竒正今乘士氣之鋭所利在速故先逺<lb/>
　役以出其不意若徐圖之士心且怠矣二議上卒用<lb/>
<pb n="KR2k0049_WYG_117-39a"/>
　克行䇿城成諜言寇至軍中皆戒嚴克行止之曰彼<lb/>
　自擾耳已而果然克行在邊三十年善拊士卒戰功<lb/>
　最多羗人呼為折家父官至秦州觀察使卒贈武安<lb/>
　軍節度使子可大為營州團練使知府州<lb/>
折可適克行從子少工馳射鄜延郭逵見之歎曰真將<lb/>
　種也薦試廷中補殿侍隸延州出塞遇敵馬索與鬭<lb/>
　斬其首取馬而還益知名米脂之役與夏人戰三角<lb/>
　嶺得級多又敗之於蒲桃谷東兵久不得食千人籍<lb/>
<pb n="KR2k0049_WYG_117-39b"/>
　籍可適單馬出詰之曰爾輩不念父母妻子而甘心<lb/>
　為異域鬼耶皆回面聲喏流涕謝再生各遣歸夏人<lb/>
　十萬入寇可適先得其守烽卒姓名詐為首領行視<lb/>
　呼出盡斬之烽不𫝊因卷甲疾趨大破之于尾丁磑<lb/>
　囘次檉楊溝正午駐營分騎據西山曰彼若躡吾後<lb/>
　腹背受敵必敗果舉軍來可適所部纔八千轉戰至<lb/>
　髙嶺乃從間道趣洪德設伏邀其歸路敵至伏發衝<lb/>
　之其國母踰山而遁焚棄輜重衆赴崖澗死者如積<lb/>
<pb n="KR2k0049_WYG_117-40a"/>
　論前後功至皇城使成州團練使知岷蘭州鎮戎軍<lb/>
　渭帥章楶築好水川命可適將軍為總管王文振副<lb/>
　熙州兵千人失道盡死文振歸罪可適宰相章惇欲<lb/>
　按軍法哲宗不許削十三官楶請留以責效乃權第<lb/>
　十二將詔宻圖夏嵬名阿埋昧勒都逋二酋㑹境上<lb/>
　諜知之遣兵夜往襲并俘其族屬三千人遂取天都<lb/>
　山上為御文德殿受賀以其地為西安州遷可適東<lb/>
　上閤門使洺州防禦使涇原鈐轄知州事真拜和州<lb/>
<pb n="KR2k0049_WYG_117-40b"/>
　防禦使進明州觀察使為副都總管帥鍾𫝊行邊為<lb/>
　敵所隔以輕騎拔之得歸𫝊議取靈武環慶亦請出<lb/>
　師命可適將萬騎往即薄靈州川俘獲甚夥而慶兵<lb/>
　不至引還入覲上訪以傅䇿對曰得之易守之難當<lb/>
　先侵弱其地待吾藩籬既固然後可圖上曰卿言是<lb/>
　也進武安軍節度觀察留後步軍都虞候大城蕭闗<lb/>
　與傅議齟齬㑹踏口覆師數百貶鄭州觀察使俄知<lb/>
　衛州拜淮康軍節度使轉運使請平夏通峡鎮戎西<lb/>
<pb n="KR2k0049_WYG_117-41a"/>
　安四砦置芻粟五百萬可適以費大難之又欲借車<lb/>
　牛及致十萬斛於熙河皆不從搆之召為佑神觀使<lb/>
　明年復為渭州命其子彦質直秘閣參軍事數月卒<lb/>
　年六十一<lb/>
畢仲衍字夷仲士安曾孫䕃陽翟主簿縣人張昇鎮許<lb/>
　請興鄉校既具材又聴民輸助邑子馬宏謾語諸豪<lb/>
　縣令將取諸民誠捐百金予我我能止役豪予百金<lb/>
　宏即宣言吏過昇欶縣且止令欲辨仲衍曰無益不<lb/>
<pb n="KR2k0049_WYG_117-41b"/>
　如取宏治之會攝縣事即逮捕騐治五日得其姦言<lb/>
　於昇流宏鄧州一縣相賀給事中張問曰諺云鋤一<lb/>
　惡長十善君之謂也第進士調沈丘令歐陽修吕公<lb/>
　著薦之入司農為主簿升丞吳充引為中書檢正使<lb/>
　遼宴射連破的衆驚異宻取其衣為度制服以賜時<lb/>
　預遼元會盡能記其朝儀節奏圖畫歸獻後錢勰出<lb/>
　使猶問畢少卿何官今安在王珪以仲衍為充所用<lb/>
　留滯不遷經四年乃以祕閣校理同知太常禮院為<lb/>
<pb n="KR2k0049_WYG_117-42a"/>
　官制局檢討官損益刪補曲盡其當禁内問事必須<lb/>
　仲衍然後報他人不知也撰中書備對三十卷士大<lb/>
　夫爭𫝊其書館髙麗使上元夕宴東闕下作詩誦聖<lb/>
　德上次韻賜焉時以為寵擢起居郎王珪爭之上連<lb/>
　稱曰是當得未幾卒年四十三遣中使賻錢五十萬<lb/>
畢仲游字公叔士安曾孫與仲衍同登第調壽丘柘城<lb/>
　主簿羅山令環慶轉運司幹辦公事從髙遵裕西征<lb/>
　運期迫遽餽輓夫三十萬一旦悉集轉運使范純粹<lb/>
<pb n="KR2k0049_WYG_117-42b"/>
　李察度受其賦而給之食必曠日乃可僚屬不知所<lb/>
　為仲游集諸縣吏令先効金帛緡錢之最戒勿啟扄<lb/>
　鐍共簿其名數以為質預飭具斛量數千洞徹倉庾<lb/>
　牆壁使贏糧者至其所人自㪺槩輸其半而以半自<lb/>
　給不終朝霍然而散翊日大軍遂行純粹察歎且謝<lb/>
　曰非君幾敗吾事元祐初為軍器衛尉丞召試學士<lb/>
　院同黄庭堅張耒晁補之輩䇿問蘇軾異其文擢第<lb/>
　一加集賢校理開封府推官出提㸃河東路刑獄韓<lb/>
<pb n="KR2k0049_WYG_117-43a"/>
　縝以故相在太原奴告卒剽其衣縝將寘卒於理仲<lb/>
　游曰奴衣服尠薄而敢掠之於帥牙非人情也取以<lb/>
　付獄治卒得免太原銅器名天下買二茶匕去縝曰<lb/>
　如公叔可謂真清矣召拜職方司勲二員外郎改祕<lb/>
　閣校理知耀州嵗大旱先民未饑掲喻境内曰郡振<lb/>
　施與平糴若干萬碩實虚張其數富室知有備亦相<lb/>
　勸發廩民就食者十七萬九千口無一人去其鄉徽<lb/>
　宗時歴知鄭鄆二州京南淮南轉運副使入為吏部<lb/>
<pb n="KR2k0049_WYG_117-43b"/>
　郎中言孔子廟自顔囘以降皆爵命於朝冠冕居正<lb/>
　而子鯉孫伋乃野服幅巾以祭為不稱詔皆追侯之<lb/>
　仲游早受知於司馬光吕公著不及用范純仁尤知<lb/>
　之當國時又適母喪故未嘗得尺寸進然亦墮黨籍<lb/>
　坎壈散秩而終年七十五仲游為文切於事理不為<lb/>
　浮誇誕戲語蘇軾在館閣頗以言語文章規切時政<lb/>
　貽書戒之司馬光為政反王安石所為仲游又予之<lb/>
　書光軾得書聳然竟如其慮仲愈歴國子監丞諸王<lb/>
<pb n="KR2k0049_WYG_117-44a"/>
　府侍講知鳳翔府坐兄仲游黨籍例黜上曰畢仲衍<lb/>
　被遇裕陵可除罪籍以為都官郎中擢祕書少監卒<lb/>
遼<lb/>
沙彦珣多勇略有大志唐明宗目為人傑俾掌禁軍隨<lb/>
　授彰國軍節度使後石晉割山後十六州賂契丹遇<lb/>
　安巴堅歸過雲中彦珣出迎遂被留禮遇同於宿將<lb/>
　以功陞始平安節度檢校太尉<lb/>
陳昭衮小字王九雲州人工譯鞮勇而善射統和中補<lb/>
<pb n="KR2k0049_WYG_117-44b"/>
　祗候郎君為奚蘇拉詳衮累遷敦睦宫太保兼掌圍<lb/>
　場事開㤗五年秋大獵帝射虎以馬馳太速矢不及<lb/>
　發虎怒奮勢將犯蹕左右辟易昭衮捨馬捉虎兩耳<lb/>
　騎之虎駭且逸上命衛士追射大呼止之虎雖軼山<lb/>
　終不墮地伺便拔佩刀殺之輦至上前慰勞良久即<lb/>
　日設燕悉賜以席上金銀器特加節鉞遷圍場都太<lb/>
　師賜國姓命張儉李德懋賜詩以美之後拜歸義軍<lb/>
　節度使同知上京留守歴西南面招討都監卒<lb/>
<pb n="KR2k0049_WYG_117-45a"/>
金<lb/>
牛德昌蔚州人父鐸遼將作大監德昌少孤其母教之<lb/>
　學有勸以就廕者母曰大監遺命不使作承奉也中<lb/>
　皇統二年進士調礬山簿遷萬泉令屬蒲陜荐饑羣<lb/>
　盗充斥德昌到官榜曰民苦饑寒剽掠鄉聚以偷旦<lb/>
　夕之命甚可憐也能自新者一不問賊皆解散府尹<lb/>
　王伯龍嘉之累官刑部吏部侍郎中都路轉運使廣<lb/>
　寧太原尹卒贈中奉大夫<lb/>
<pb n="KR2k0049_WYG_117-45b"/>
蘇保衡字宗尹雲中天成人父京遼進士為西京留守<lb/>
　宗翰兵至京出降久之病篤托以保衡京死宗翰薦<lb/>
　之於朝賜進士出身補太子洗馬調解州軍事判官<lb/>
　辟薩里哈陕西幕府㕘議軍事累官同知興宗尹天<lb/>
　德間繕治中都張浩舉分督工役改大興少尹督諸<lb/>
　陵工遷工部尚書㑹伐宋與徐文等督造戰艦於通<lb/>
　州兵興以為淛東道水軍都統制率舟師泛海徑趨<lb/>
　臨安宋兵來襲敗於海中副統制鄭家死之大定二<lb/>
<pb n="KR2k0049_WYG_117-46a"/>
　年召赴中都時山東盗賊嘯聚百姓困弊詔保衡安<lb/>
　撫山東發倉粟給布帛無妻室者具名以聞還改刑<lb/>
　部尚書遣往河南山東陜西宣問屯田軍人有立功<lb/>
　者具名以聞先登敗敵者正軍及阿喇實補官一階<lb/>
　明安穆昆上功狀尚書省布薩忠義伐宋命行戸部<lb/>
　於闗中兼糾察許以便宜黜守令不法者十餘人邠<lb/>
　守傅慎微忤用事者被讒搆下獄力救之得免入為<lb/>
　太常卿遷禮部尚書拜㕘知政事三年宋人請和詔<lb/>
<pb n="KR2k0049_WYG_117-46b"/>
　往南京與忠義斟酌事宜行之入奏進尚書右丞詔<lb/>
　監䕶諸殿役六年冬有疾求致仕不許七年二月庚<lb/>
　寅卒年五十五輟朝賻贈命有司致祭<lb/>
康元弼字輔之大同雲中人幼敏學善屬文登正隆二<lb/>
　年進士第調汝陽縣簿改崇義軍節度判官由垣曲<lb/>
　縣令補尚書省令史累遷同知河北西路轉運使事<lb/>
　召為大理丞大定二十七年河決曹濮間瀕水者多<lb/>
　墊溺遣往相視其地如盎而城在盎中請命於朝徙<lb/>
<pb n="KR2k0049_WYG_117-47a"/>
　築北原曹人賴焉出為𢎞州刺史閲嵗授大理少卿<lb/>
　先是衛城亦為河壞增築蘇門以寓州治水既退民<lb/>
　不樂遷欲復歸衛又遣元弼按視還言治故城便遂<lb/>
　復其舊轉祕書少監兼著作郎改通州刺史兼領漕<lb/>
　事章宗立尊孝懿為皇太后以元弼舊臣詔充副衛<lb/>
　尉再轉大理卿以喪去起復為刑部侍郎兼鄆王傅<lb/>
　遷南京路轉運使承安三年致仕卒<lb/>
髙汝礪字巖夫應州金城人登大定十九年進士第蒞<lb/>
<pb n="KR2k0049_WYG_117-47b"/>
　官有能聲累除同知絳陽軍節度事明昌五年選陞<lb/>
　石州刺史承安元年入為左司郎中遇紫宸殿奏事<lb/>
　侍臣皆迴避上涼扇忽墮案下以非職不敢取進上<lb/>
　以為知體尋擢左諫議大夫建言郡縣調發軍須追<lb/>
　胥走卒利其事急規取貨賂深為民害自今有犯者<lb/>
　乞權依推排受財法治之庶使小人有所畏懼上從<lb/>
　其言定軍前差發受財制時遇奏事臺臣亦令迴避<lb/>
　汝礪請有司奏事諫官得以預聞修注職皆當一體<lb/>
<pb n="KR2k0049_WYG_117-48a"/>
　從之又言年前十月嘗舉行推排之法尋以踰時而<lb/>
　止誠知聖上愛民之深也切聞周制以嵗時定民之<lb/>
　衆寡辨物之多少入其數於小司徒以施政教以行<lb/>
　徵令三年則天下大比按為定法伏自大定四年通<lb/>
　檢前後迄今三十餘年貧戸益多如止循例推排恐<lb/>
　新强之家預為請囑虚作貧乏故以産業低價典質<lb/>
　及將財物徙置他所權止營運今欲盡革奸弊莫若<lb/>
　據實通檢預令有司照勘大定四年條理嚴立罪賞<lb/>
<pb n="KR2k0049_WYG_117-48b"/>
　截日立限闗防禁約其間有可以輕重者斟酌行之<lb/>
　去煩碎而就簡易戒騷擾而事鎮靜則富者不得茍<lb/>
　避困者庶幾少息矣是嵗十月命與户部尚書賈執<lb/>
　剛先推排在都兩警巡院諸路所差官視以為法尋<lb/>
　同知大興府事歴陜西東路轉運使泰和元年改西<lb/>
　京路轉運使泰和二年轉北京臨潢府路按察使四<lb/>
　年又遷河北西路轉運使十一月進中都路都轉運<lb/>
　使六年六月拜户部尚書時鈔法不能流轉隨事上<lb/>
<pb n="KR2k0049_WYG_117-49a"/>
　言多所更定民甚便之上嘉其議勅尚書省比應詔<lb/>
　言事不啻千數俱不達各司利害汗漫陳說莫能詳<lb/>
　盡惟髙汝礪論本部數事並切事情皆已行之其諭<lb/>
　内外百司各究利害舉明貞祐二年宣宗南遷次邯<lb/>
　鄲拜參知政事次湯隂聞汴京穀價騰踴宰臣請命<lb/>
　留守司禁約汝礪曰物價低昻朝夕或異然糴多糶<lb/>
　少則貴諸路之人輻湊河南糴者既多安得不貴若<lb/>
　禁止之有粟之家皆將閉而不出商旅轉販亦不復<lb/>
<pb n="KR2k0049_WYG_117-49b"/>
　入城則糴者益急而貴益甚矣今穀少而難得鈔多<lb/>
　而易致自當先其所難後其所易多方開誘務使出<lb/>
　粟更鈔例穀價自平矣上從之三年五月北兵將渡<lb/>
　河朝議盡起河北諸路軍户共圖保守而徙其家屬<lb/>
　於河南汝礪言此事果行但便於豪强貧户安能徙<lb/>
　夫人情安土重遷彼一旦棄去田園扶攜老幼驅馳<lb/>
　道路流離失所者多矣况所過百姓必將驚疑謂國<lb/>
　家分别彼此而軍人已去其家令䕶衛他人其勢又<lb/>
<pb n="KR2k0049_WYG_117-50a"/>
　必不肯盡心此其利害所係至重乞先令元帥府宣<lb/>
　撫司總管府熟論可否然後施行不報軍戸既遷將<lb/>
　括地分授之佃官田者亦言願以給軍汝礪奏遷徙<lb/>
　軍戸一時之事民佃官田久逺之計河南民地官田<lb/>
　計數相半佃者率皆貧民一旦奪之何以自活夫小<lb/>
　民易動難安一時避賦遂有此言及其與人即前日<lb/>
　之主今還為客怨悔隨生矣如山東撥地時腴田沃<lb/>
　壤盡入勢家瘠惡者乃付貧户無益於軍而民有損<lb/>
<pb n="KR2k0049_WYG_117-50b"/>
　至於互相憎疾今猶未已足為鑒戒惟當倍益官租<lb/>
　以給軍糧之半復以係官荒田牧馬草地量數付之<lb/>
　令其自耕則百姓免失業而官司不為民厲矣上從<lb/>
　之尋遷尚書右丞又奏在官荒田及牧地民多私耕<lb/>
　今正藝麥時乞盡九月而後撥量收所得以補軍儲<lb/>
　則公私俱便十月又言今河北軍戸徙河南者幾百<lb/>
　萬口人日給米一升嵗率三百六十萬石半給其直<lb/>
　猶支粟三百萬石河南租地計二十四萬頃嵗徵粟<lb/>
<pb n="KR2k0049_WYG_117-51a"/>
　纔一百五十六萬有竒乞倍徵以給仍以閒田及牧<lb/>
　地畀之乃遣右司諫馮開等分給人三十畆而軍人<lb/>
　皆言地瘠惡不可耕可耕者又僻逺汝礪遂請罷之<lb/>
　給軍糧之半而半折以實直焉四年正月轉左丞乞<lb/>
　致仕不許時議發兵河北䕶民芟麥民間𫝊官將盡<lb/>
　收之髙琪奏樞宻院遣兵居衝要鎮遏土寇仍許收<lb/>
　逃戸之田汝礪曰甚非計也河朔之民惟恃麥今已<lb/>
　有流言而復以兵往是益使之疑懼也不若聴其自<lb/>
<pb n="KR2k0049_WYG_117-51b"/>
　便令宣撫司禁戢無頼足矣逃戸田歸有司可也後<lb/>
　卒罷又請召還行樞宻副使胥鼎於朝省不從髙琪<lb/>
　欲嵗閲民田汝礪言其三不可議遂寝興定元年十<lb/>
　月邊臣請與宋議和以息民䟽言其非計時宣宗志<lb/>
　在南伐也十一月上言臣聞國以民為基民以財為<lb/>
　本是以王者必先愛養基本國家調發河南為重所<lb/>
　徵稅租率常三倍於舊今省部計嵗收通寳不敷所<lb/>
　支乃於民間科斂桑皮故紙錢七千萬貫以補之近<lb/>
<pb n="KR2k0049_WYG_117-52a"/>
　以通寳稍滯又加兩倍河南人戸農民居三之二今<lb/>
　税租猶多未足而此令復出彼不糶所當輸租則必<lb/>
　減其食以應之夫事有難易勢有緩急今急用而難<lb/>
　得者芻糧也出於民力其來有限可緩圖而易為者<lb/>
　鈔法也行於國家其變無窮向者大鈔滯更為小鈔<lb/>
　小鈔弊改為寳券寶券不行易為通寳從權制變皆<lb/>
　由於上尚何以煩民為哉彼悉力以奉軍儲已患不<lb/>
　足而又添徵通寶茍不能給則有逃亡民逃亡則農<lb/>
<pb n="KR2k0049_WYG_117-52b"/>
　事廢兵食何自而得有司不究逺圗而貪近效不固<lb/>
　本原而較末節誠恐軍儲鈔法兩有所妨臣非於鈔<lb/>
　法不為意也非與省部故相違也但以鈔法稍滯物<lb/>
　價稍增之害輕民生不安軍儲不給之害重耳惟陛<lb/>
　下外度事務俯察臣言特命有司減免則羣心和悦<lb/>
　而未足之租有所望矣時賈全苗道潤等相攻不和<lb/>
　廷議將分畀州縣别署名號以處之又上書言其非<lb/>
　計議遂寢三年河南頗豐稔民多積粟汝礪奏國家<lb/>
<pb n="KR2k0049_WYG_117-53a"/>
　之務莫重於食今所在屯兵益衆而修築新城其費<lb/>
　亦廣若不及此豐年多方營辦防秋之際或乏軍興<lb/>
　乞於河南州府權宜立式凡内外四品以下雜正班<lb/>
　散官及承䕃人免當儤使監官功酬僧道官師德號<lb/>
　度牒寺觀院頟等並聴賣之司縣官有能勸誘輸粟<lb/>
　至三千石者將來注授升本牓首五千石以上遷官<lb/>
　一階萬石以上升職一等並注見闕庶幾人知勸慕<lb/>
　多所收獲從之提舉𣙜貨司王三錫建議𣙜油髙琪<lb/>
<pb n="KR2k0049_WYG_117-53b"/>
　以用度方急勸上行之汝礪上言其五害詔集百官<lb/>
　議禮部尚書楊雲翼等多以為不可遂罷之十月賜<lb/>
　金鼎一重幣三四年三月拜平章政事俄進尚書右<lb/>
　丞相監修國史封夀國公屢乞致仕不允先是上令<lb/>
　侍朝坐殿下五年九月又諭奏事畢用寶之際可先<lb/>
　退坐謝不敢十月遷榮禄大夫元光元年七月上語<lb/>
　宰臣章宗時用度甚多得不闕乏者蓋先朝有以遺<lb/>
　之因進言曰儉乃帝王大德陛下言及此天下福也<lb/>
<pb n="KR2k0049_WYG_117-54a"/>
　上嘗言有功者人喜謗議朕必深求其實雖近侍不<lb/>
　敢輕信對曰公生明偏生暗陛下未嘗徇一已愛憎<lb/>
　有所毁譽惟聖明故能如是耳上嘗論毁譽又對曰<lb/>
　昔齊威王封即墨大夫烹阿大夫及左右之嘗毁譽<lb/>
　者而羣臣恐懼莫敢飾非陛下言及此治平可期也<lb/>
　二年詔免朝拜侍立仍敕有司殿下設榻上嘗論人<lb/>
　才對曰心不正而濟之以才所謂虎而翼者雖古聖<lb/>
　人亦未易知又曰人才少全亦隨其所長取之耳上<lb/>
<pb n="KR2k0049_WYG_117-54b"/>
　胥以為然哀宗初諫官論其欺君固位天下所共嫉<lb/>
　宜黜之以勵百官又有投匿名書云髙某不退當殺<lb/>
　之告老優詔不許正大元年三月卒年七十一配享<lb/>
　宣宗廟庭汝礪慎宻亷潔能結主知又雅附髙琪在<lb/>
　位十餘年規守格法循黙避事未嘗有譴訶士論以<lb/>
　貪戀不去譏之<lb/>
田琢定安人明昌進士調寧邊茬平主簿累官至山東<lb/>
　東路轉運使權知益都府事行六部尚書宣差便益<lb/>
<pb n="KR2k0049_WYG_117-55a"/>
　招撫使卒於兵<lb/>
魏璠字邦彦渾源人貞祐二年進士天興元年哀宗走<lb/>
　歸德時璠為翰林修撰遣問道召參知政事河南行<lb/>
　省武仙行至裕州㑹仙敗於栁河乃矯詔招集潰軍<lb/>
　以待仙仙疑璠圖已二年正月仙閲兵選鋒尚十萬<lb/>
　璠曰主上旦夕西首望公公不宜久留於此仙怒幾<lb/>
　殺璠璠還歸德仙奏請誅璠哀宗不聴以璠為歸德<lb/>
　元帥府經歴官<lb/>
<pb n="KR2k0049_WYG_117-55b"/>
張升字進之大同人戸工部令史出身為漁陽簿遷綘<lb/>
　州録事天興二年十一月河解元帥趙偉自金雞堡<lb/>
　渡河入陜州刼殺行省阿爾布哈諾爾實喇升謂知識者<lb/>
　曰我本小人受國家官禄今日國家遭不幸我不能<lb/>
　從反賊言訖赴水死岸上數百人皆嗟惜之<lb/>
康公弼應州人舉進士累官乾州節度使初為寧逺令<lb/>
　嵗歉請蠲賦民為立祠嘗陷盗中盗使䕶送出境曰<lb/>
　此良吏也<lb/>
<pb n="KR2k0049_WYG_117-56a"/>
元<lb/>
趙瑨蔚州人幼不羈習武事事太祖以功授冀州行軍<lb/>
　都元帥瑨讓其兄珪改授軍民總管累遷河南道提<lb/>
　刑按察使卒追封定國公諡㐮穆子秉温受學劉秉<lb/>
　忠累官昭文館大學士<lb/>
庫庫楚唐古氏世祖時擢大同路廣勝庫逹嚕噶齊廣<lb/>
　勝貯兵器時總管唐古哈雅以庫作公署置甲仗於<lb/>
　虚廪多被虫鼠害庫庫楚言於上復之使者薛綽布<lb/>
<pb n="KR2k0049_WYG_117-56b"/>
　哈尼雅斯拉迪音檄取鷹房軍衣甲弓矢庫庫楚責其入<lb/>
　文書領去時憲副黙爾們令毋入文書且命有司封<lb/>
　鑰其庫將㸃視之庫庫楚不從事聞命笞黙爾們罷<lb/>
　之大德元年陞大同路武州達嚕噶齊兼管本州諸<lb/>
　軍鄂囉勸農事<lb/>
趙璧字寶仁雲中懷仁人世祖為太弟時召見呼秀才<lb/>
　而不名賜三僮給薪水命後宫親製衣衣之命馳驛<lb/>
　聘名士王鶚等又令蒙古生十人從授書且敇璧習<lb/>
<pb n="KR2k0049_WYG_117-57a"/>
　國語譯大學衍義時從馬上聴之辭㫖明貫輒大喜<lb/>
　憲宗嘗問曰天下何如而治對曰請先誅近侍之不<lb/>
　善者憲宗不悦璧退太弟曰秀才渾身是膽也斷事<lb/>
　官伊囉斡齊持印上請時璧侍傍呵之曰用汝與否<lb/>
　尚須聖裁乃敢以印為請奪其印置帝前帝黙然久<lb/>
　之曰朕亦不能為此其人竟不復用壬子出為河南<lb/>
　經畧使劉萬戸貪淫其黨董主簿强取民女三十餘<lb/>
　人璧按其罪立斬之盡還民女劉大驚㑹雨雪上賀<lb/>
<pb n="KR2k0049_WYG_117-57b"/>
　璧曰如董主簿者尚不乏人俟盡誅之瑞應將大至<lb/>
　矣劉悸死世祖即位拜中書平章政事從噶必齊討<lb/>
　李壇璧得粟及羊豕饋軍軍聲大振帝欲為文檄宋<lb/>
　藁數易皆不稱㫖召璧為之文成帝喜曰惟秀才曲<lb/>
　盡我意改樞宻副使命詣都元帥阿珠軍同行漢軍<lb/>
　都元帥事宋將夏貴自武昌援襄陽時漢水暴漲璧<lb/>
　據險設伏以待貴中夜潛上璧䇿馬出鹿門山行二<lb/>
　十餘里伏發奪其五舟及旦阿珠領騎兵璧率水軍<lb/>
<pb n="KR2k0049_WYG_117-58a"/>
　合戰於虎尾洲貴大敗走尋召還改中書左丞髙麗<lb/>
　王王植為林衍所逐命同國王頭輦哥行東京等路<lb/>
　中書省事聚兵平壤璧議曰髙麗遷居江華島外雖<lb/>
　卑詞臣貢内恃其險故權臣無所畏忌擅逐其主今<lb/>
　衍已死王實無罪若遣兵䕶歸使復國于古京可以<lb/>
　安兵息民䇿之上也帝從之師還復拜平章政事卒<lb/>
　諡忠亮<lb/>
張從儉大同人延祐中為榆次令有異政邑中耆老立<lb/>
<pb n="KR2k0049_WYG_117-58b"/>
　碑記之<lb/>
李伯述應州人至正間為河南省左丞卒於兵追封魏<lb/>
　國公諡忠愍<lb/>
張文顯懷仁人至正間累官吏部尚書清正有守<lb/>
曹子明懷仁人至正間任上都縣令公正敢為惟義是<lb/>
　守<lb/>
孫公亮父威以製甲累官都總管公亮少有大志練習<lb/>
　國典承父廕佩銀符上章請設御史臺以正紀綱遂<lb/>
<pb n="KR2k0049_WYG_117-59a"/>
　拜監察御史職滿憲長奏公亮供職無私可再任俾<lb/>
　矜式後進累遷至行工部尚書<lb/>
髙定渾源人好學敦信尚氣節仕為雲中招討使都元<lb/>
　帥永安軍節度使定謂諸子曰吾䝉國㤙致位侯伯<lb/>
　布衣之極曷敢久貪爵寵乎遂致仕去<lb/>
安明本山隂人初為千夫長戍繁峙韓元帥皓見明本<lb/>
　特異授以忠州都統賜銀符使招誘殘民歸田里後<lb/>
　遷平陽元帥百姓惜其去攀號留之復召還忠州以<lb/>
<pb n="KR2k0049_WYG_117-59b"/>
　慰百姓<lb/>
忽蘭大同人世襲大同路達嚕噶齊經七世贈推忠翊<lb/>
　運開府儀同三司上柱國金紫光禄大夫太師寧王<lb/>
杜唐卿大同人曾為浙江省㕘政德學髙古<lb/>
韓浩大同人任便宜都元帥兼應州彰國軍節度使撫<lb/>
　愛軍民具有方畧<lb/>
張守中廣靈人任元帥屢戡勁敵<lb/>
　山西通志卷一百十七<lb/>
</p>
<p>
</p>
  </div>
</body>
</text>
</TEI>
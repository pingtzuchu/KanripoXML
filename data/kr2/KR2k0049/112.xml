<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百十二</head> <lb/>
    <p>
<pb n="KR2k0049_WYG_112-1a"/>
欽定四庫全書<lb/>
　山西通志卷一百十二<lb/>
　　人物<hi>十二</hi>
潞安府<lb/>
周<lb/>
黎侯子姓其先即文王所戡後寓衞其臣作式微旄丘<lb/>
　二詩<lb/>
仲章潞賢人豐舒為政棄而不用伯宗數其罪伐之<lb/>
<pb n="KR2k0049_WYG_112-1b"/>
豫讓畢陽之孫始事范中行氏不説去而就智伯寵之<lb/>
　及三晉滅智氏襄子怨智伯漆其頭以為飲器讓欲<lb/>
　為報讐乃變姓名為刑人入宫塗厠欲刺襄子左右<lb/>
　欲殺之襄子曰智伯死無後而此人欲為報讐真義<lb/>
　士也吾謹避之耳讓又漆身為厲吞炭為啞其妻不<lb/>
　識也其友識之為之泣曰子之道甚難而無功以子<lb/>
　之才而善事趙孟必近幸子乃行所欲行此甚易而<lb/>
　功必成讓曰委質事人而求弑之是二心也吾所謂<lb/>
<pb n="KR2k0049_WYG_112-2a"/>
　難亦將以媿天下後世人臣懐二心者居頃之伏於<lb/>
　橋下襄子至橋而馬驚乃面數讓曰子嘗事范中行<lb/>
　氏智伯滅之而子不為報讐反委質事智伯智伯已<lb/>
　死子獨何為報讐之深也讓曰臣事范中行氏以衆<lb/>
　人遇臣臣故衆人報之智伯以國士遇臣臣故國士<lb/>
　報之襄子使兵環之令自為計讓曰臣聞明主不掩<lb/>
　人之義忠臣不愛死以成名君前已寛舍臣天下莫<lb/>
　不稱君之賢今願請君之衣而撃之雖死不恨襄子<lb/>
<pb n="KR2k0049_WYG_112-2b"/>
　義之乃使使者持衣與讓讓拔劍三躍呼天擊之曰<lb/>
　而可以報智伯矣遂伏劍而死<lb/>
馮忌趙人平原君欲北伐上黨出兵攻燕馮忌曰不可<lb/>
　夫以秦將武安君白起乗七勝之威而與馬服之子<lb/>
　戰於長平之下大敗趙師因以其餘兵圍邯鄲之城<lb/>
　趙守而不可拔者攻難而守易也今趙非有七克之<lb/>
　威燕非有長平之禍七敗之禍未復而欲以罷趙攻<lb/>
　强燕是使弱趙為强秦之所以攻而使强燕為弱趙<lb/>
<pb n="KR2k0049_WYG_112-3a"/>
　之所以守而强秦以休兵承趙之敝此乃强吳之所<lb/>
　以亡而弱越之所以霸哉故臣未見燕之可攻也平<lb/>
　原君稱善<lb/>
秦<lb/>
馮無擇　馮去疾　馮刼上黨潞人馮亭之後也皆為<lb/>
　秦將相刼至御史大夫無擇封武信侯而去疾拜右<lb/>
　丞相<lb/>
漢<lb/>
<pb n="KR2k0049_WYG_112-3b"/>
李左車牧孫父汨秦詹事生左車趙封廣武君即今代<lb/>
　西之故廣武城也漢三年韓信張耳以兵數萬欲東<lb/>
　下井陘擊趙趙王成安君陳餘聚兵井陘口號稱二<lb/>
　十萬左車説成安君曰聞漢將韓信涉西河虜魏王<lb/>
　擒夏説新喋血閼與今乃輔以張耳議欲下趙此乘<lb/>
　勝而去國逺鬭其鋒不可當臣聞千里餽糧士有饑<lb/>
　色樵蘇後爨師不宿飽今井陘之道車不得方軌騎<lb/>
　不得成列行數百里其勢糧食必在後願足下假臣<lb/>
<pb n="KR2k0049_WYG_112-4a"/>
　奇兵三萬人從間路絶其輜重足下深溝髙壘勿與<lb/>
　戰彼前不得鬬退不得還吾奇兵絶其後野無所掠<lb/>
　虜不至十日兩將之頭可致戲下願君留意臣之計<lb/>
　否則必為二子所擒矣成安君不聴信使間人窺知<lb/>
　其不用廣武君策還報大喜乃敢引兵下遂擊破趙<lb/>
　軍斬成安君泜水上擒趙王歇信令軍毋斬廣武君<lb/>
　有生得之者購千金頃之有縛而至戲下者信解其<lb/>
　縛東嚮坐西嚮對而師事之諸將效首虜畢問廣武<lb/>
<pb n="KR2k0049_WYG_112-4b"/>
　君曰僕欲北攻燕東伐齊若何有功廣武君辭曰臣<lb/>
　聞亡國之大夫不可以圖存敗軍之將不可以語勇<lb/>
　若臣者何足以權大事乎信曰僕聞之百里奚居虞<lb/>
　而虞亡之秦而秦霸非愚於虞而智於秦也用與不<lb/>
　用聴與不聴耳向使成安君聴子計僕亦擒矣僕委<lb/>
　心歸計願子勿辭廣武君曰臣聞智者千慮必有一<lb/>
　失愚者千慮必有一得故曰狂夫之言聖人擇焉顧<lb/>
　恐臣計未足用願効愚忠夫成安君有百戰百勝之<lb/>
<pb n="KR2k0049_WYG_112-5a"/>
　計一日而失之軍敗鄗下身死泜水上今足下虜魏<lb/>
　王擒夏説不旬朝破趙二十萬衆誅成安君名聞海<lb/>
　内威震諸侯衆庶莫不傾耳以待命者然而衆勞卒<lb/>
　罷其實難用也今足下舉倦敝之兵頓之燕堅城之<lb/>
　下情見力屈欲戰不拔曠日持久糧食殫竭若燕不<lb/>
　破齊必距境自强二國相持則劉項之權未有所分<lb/>
　也臣愚竊以為亦過矣信曰然則何由廣武君對曰<lb/>
　當今之計不如按甲休兵百里之内牛酒日至以饗<lb/>
<pb n="KR2k0049_WYG_112-5b"/>
　士大夫北首燕路然後發一乘之使奉咫尺之書以<lb/>
　使燕燕必不敢不聴從燕而東臨齊雖有智者亦不<lb/>
　知為齊計矣如是則天下事可圖也兵固有先聲而<lb/>
　後實者此之謂也信曰善敬奉敎於是用廣武君策<lb/>
　發使燕燕從風而靡左車子遐後為趙郡李氏之祖<lb/>
令狐茂壺闗人為三老征和元年巫蠱起二年七月衞<lb/>
　太子兵敗亡不得上怒甚羣下憂懼不知所出壺闗<lb/>
　三老上書白太子寃待罪建章闕下書奏武帝感悟<lb/>
<pb n="KR2k0049_WYG_112-6a"/>
　車千秋復訟之上遂族滅江充家作思子之宫為歸<lb/>
　來望思之臺於湖<lb/>
馮奉世字子明上黨潞人徙杜陵武帝末以良家子選<lb/>
　為郎昭帝時以功次補武安長失官年三十餘矣乃<lb/>
　學春秋涉大義讀兵法明習前將軍韓增奏以為軍<lb/>
　司空令本始中從軍北征軍罷復為郎先是漢數出<lb/>
　使西域多辱命選可使外國者前將軍増舉奉世以<lb/>
　衛候使持節送大宛諸國客至伊修城聞莎車與旁<lb/>
<pb n="KR2k0049_WYG_112-6b"/>
　國共攻殺漢所置莎車王萬年并殺漢使者奚充國<lb/>
　鄯善以西絶不通奉世與副嚴昌計以為不亟擊之<lb/>
　則莎車日强其勢難制必危西域遂以節諭告諸國<lb/>
　王因發其兵南北道合萬五千人進擊莎車攻拔其<lb/>
　城莎車王自殺傳首詣長安諸國悉平威振西域宣<lb/>
　帝召見韓増曰賀將軍所舉得其人奉世遂西至大<lb/>
　宛大宛敬之異於他使得共名馬象龍而還上甚悦<lb/>
　下議封奉世丞相將軍皆言宜加爵土少府蕭望之<lb/>
<pb n="KR2k0049_WYG_112-7a"/>
　獨以奉世奉使有指而擅矯制違命發諸國兵雖有<lb/>
　功效恐開後奉使者争要功萬里之外為國家生事<lb/>
　漸不可長奉世不宜受封上善望之議以奉世為光<lb/>
　祿大夫水衡都尉元帝即位為執金吾上郡屬國歸<lb/>
　義降胡萬餘人畔去而先是昭帝末西河屬國胡伊<lb/>
　酉若王亦將衆數千人畔奉世輒持節將兵追擊之<lb/>
　為右將軍典屬國加諸吏號數嵗為光祿勲永光二<lb/>
　年秋隴西羌彡姐旁種反詔召丞相御史大夫將軍<lb/>
<pb n="KR2k0049_WYG_112-7b"/>
　議莫有對者奉世曰羌虜近在境内背畔不以時誅<lb/>
　無以威制逺蠻臣願帥師討之上問用兵之數對曰<lb/>
　今羌虜無慮三萬人法當倍用六萬人然羌戎弓矛<lb/>
　之兵耳器不犀利可用四萬人一月足以決丞相御<lb/>
　史兩將軍皆以為民方收斂時未可多發萬人屯守<lb/>
　之且足奉世曰不可天下被饑饉士馬羸耗守戰之<lb/>
　備久廢不簡夷狄皆有輕邊吏之心而羌首難今以<lb/>
　萬人分屯數處冦見兵少必不畏懼戰則挫兵病師<lb/>
<pb n="KR2k0049_WYG_112-8a"/>
　守則百姓不救如此怯弱之形見羌人乘利諸種並<lb/>
　和相扇而起臣恐中國之役不得止於四萬非財幣<lb/>
　所能解也故少發師而曠日與一舉而疾決利害相<lb/>
　萬也固争之不能得有詔益二千人於是遣奉世將<lb/>
　萬二千人騎以將屯為名典屬國任立䕶軍都尉韓<lb/>
　昌為偏裨到隴西分屯三處典屬國為右軍屯白石<lb/>
　䕶軍都尉為前軍屯臨洮奉世為中軍屯首陽西極<lb/>
　上前軍到降同阪先遣校尉在前與羌争地利又别<lb/>
<pb n="KR2k0049_WYG_112-8b"/>
　遣校尉救民於廣陽谷羌虜甚多皆為所破殺兩校<lb/>
　尉奉世具上地形部衆多少之計願益三萬六千人<lb/>
　乃足以決事書奏天子大為發兵六萬餘人拜太常<lb/>
　弋陽侯任千秋為奮武將軍以助焉奉世上言願得<lb/>
　其衆不須復煩大將因陳轉輸之費上以璽書諭之<lb/>
　十月兵畢至隴西十一月並進羌虜大破斬首數千<lb/>
　級餘皆走出塞詔罷吏士頗留屯田備要害處明年<lb/>
　二月奉世還京師更為左將軍光祿勲如故其後錄<lb/>
<pb n="KR2k0049_WYG_112-9a"/>
　功拜爵下詔曰羌虜桀黠賊害吏民攻隴西府寺燔<lb/>
　燒置亭絶道橋甚逆天道左將軍光祿勲奉世前將<lb/>
　兵征討斬捕首虜八千餘級虜馬牛羊以萬數賜奉<lb/>
　世爵闗内侯食邑五百户黄金六十斤裨將校尉三<lb/>
　十餘人皆拜後嵗餘病卒奉世居爪牙官前後十年<lb/>
　為折衝宿將功名次趙充國卒後二年西域都䕶甘<lb/>
　延壽以誅郅支封為列侯時丞相匡衡亦據蕭望之<lb/>
　前議以為不當封而議者咸美其功上從衆而侯之<lb/>
<pb n="KR2k0049_WYG_112-9b"/>
　於是杜欽上疏追訟奉世前功上以先帝時事不復<lb/>
　錄奉世有子男九人女四人長女媛為元帝昭儀産<lb/>
　中山孝王<lb/>
馮譚奉世長子太常舉孝亷為郎功次補天水司馬奉<lb/>
　世擊西羌譚為校尉隨父從軍有功未拜卒<lb/>
馮野王字君卿左將軍奉世子受業博士通詩少以父<lb/>
　任為太子中庶子年十八上書願試守長安令宣帝<lb/>
　奇其志後以功次補當陽長遷為櫟陽令徙夏陽令<lb/>
<pb n="KR2k0049_WYG_112-10a"/>
　元帝時遷隴西太守以治行髙入為左馮翊嵗餘而<lb/>
　池陽令並素行貪汙輕野王外戚年少治行不改野<lb/>
　王部督郵掾祋祤趙都案驗得其主守盜十金罪收<lb/>
　捕並不首吏都格殺並並家上書陳寃事下廷尉都<lb/>
　詣吏自殺以明野王京師稱其威信遷大鴻臚數年<lb/>
　御史大夫缺在位多舉野王上使尚書選第中二千<lb/>
　石而野王行能第一上曰吾用野王為三公後世必<lb/>
　謂我私後宫親屬以野王為比乃下詔曰剛强堅固<lb/>
<pb n="KR2k0049_WYG_112-10b"/>
　確然無欲大鴻臚野王是也而卒以少傅張譚為御<lb/>
　史大夫野王歎曰人皆以女寵貴我兄弟獨以賤野<lb/>
　王雖不為三公甚見器重有名當世成帝立以秩出<lb/>
　為上郡太守加賜黄金百斤朔方刺史蕭育奏封事<lb/>
　薦言野王行能髙妙内足以圍身外足以慮化竊惜<lb/>
　野王懐國之寳而不得陪朝廷與朝者並野王前以<lb/>
　王舅出以賢復入明國家樂進賢也上自為太子時<lb/>
　聞知野王㑹其病免復以故二千石使行河隄因拜<lb/>
<pb n="KR2k0049_WYG_112-11a"/>
　為琅琊太守是時京兆尹王章譏王鳳專權不可任<lb/>
　用薦野王代鳳上初納其言而後誅章野王懼不自<lb/>
　安遂病滿三月賜告與妻子歸杜陵就醫藥鳳諷御<lb/>
　史中丞劾奏之杜欽時在大將軍幕府素髙野王父<lb/>
　子行能奏記於鳳為野王言鳳不聴竟免野王郡國<lb/>
　二千石病賜告不得歸家自此始初野王嗣父爵為<lb/>
　闗内侯免歸數年卒子座嗣至孫坐中山太后事絶<lb/>
馮立字聖卿左將軍奉世子通春秋以父任為郎稍遷<lb/>
<pb n="KR2k0049_WYG_112-11b"/>
　諸曹竟寧中以王舅出為五原屬國都尉數年遷五<lb/>
　原太守徙西河上郡立居職公亷治行畧與野王相<lb/>
　似而多智有恩貸好為條敎吏民嘉美野王立相代<lb/>
　為太守歌之曰大馮君小馮君兄弟繼踵相因循聰<lb/>
　明賢智惠吏民政如魯衛徳化均周公康叔猶二君<lb/>
　後遷為東海太守下溼病痺徙太原太守更歴五郡<lb/>
　所居有跡年老卒官<lb/>
馮參字叔平左將軍奉世子學通尚書少為黄門郎給<lb/>
<pb n="KR2k0049_WYG_112-12a"/>
　事中宿衞十餘年為人矜嚴好修容儀以嚴見憚竟<lb/>
　寧中出補渭陵食官令徙寢中郎陽朔中擢為上河<lb/>
　農都尉病免復為渭陵寢中郎永始中超遷代郡太<lb/>
　守以邊郡道逺徙安定太守數嵗病免復為諫大夫<lb/>
　使領䕶左馮翊都水綏和中以中山王舅封宜鄉侯<lb/>
　參之國上書願至中山見王太后時王病上奏願貶<lb/>
　參爵以闗内侯食邑留長安上憐之詔還參京師以<lb/>
　列侯奉朝請五侯皆敬憚之丞相翟方進亦甚重焉<lb/>
<pb n="KR2k0049_WYG_112-12b"/>
　數勸參少詘節卑體以下五侯參性好禮儀終不改<lb/>
　其恒操哀帝即位傅太后追怨參姊中山太后陷以<lb/>
　祝詛之罪參以同産謁者承制召詣廷尉参自殺且<lb/>
　死仰天歎曰参父子兄弟皆備大位身至封侯今被<lb/>
　惡名而死姊弟不敢自惜傷無以見先人於地下死<lb/>
　者十七人衆莫不憐之宗族徙歸故郡漢書賛宜鄉<lb/>
　侯參鞠躬履方擇地而行可謂淑人君子然卒死於<lb/>
　非罪不能自免哀哉<lb/>
<pb n="KR2k0049_WYG_112-13a"/>
鮑宣字子都渤海髙城人後徙上黨受歐陽尚書學於<lb/>
　平當好學明經為縣鄉嗇夫守束州丞後為都尉太<lb/>
　守功曹舉孝亷為郎病去官復為州從事大司馬衞<lb/>
　將軍王商薦為議郎後以病去哀帝初大司空何武<lb/>
　除西曹掾甚敬重焉薦為諫大夫遷豫州牧嵗餘丞<lb/>
　相司直郭欽奏宣舉錯煩苛代二千石署吏聴訟所<lb/>
　察過詔條行部乘傳去法駕駕一馬舍宿鄉亭為衆<lb/>
　所非坐免歸數月復徵為諫大夫宣每居位常上書<lb/>
<pb n="KR2k0049_WYG_112-13b"/>
　諫争其言少文多實是時𫝊太后欲稱尊號封爵親<lb/>
　屬丞相孔光大司空師丹何武大司馬𫝊喜執正議<lb/>
　皆免官丁傅子弟並進董賢貴幸宣上書極諫上以<lb/>
　宣名儒優容之是時地震民訛言明年正月朔日蝕<lb/>
　上乃徵孔光免孫寵息夫躬罷侍中諸曹黄門郎數<lb/>
　十人宣復上書言尤切直上大感異納宣言徵何武<lb/>
　彭宣旬月皆復為三公拜宣為司隸時哀帝改司隸<lb/>
　校尉但為司隸官比司直丞相孔光行園陵官屬以<lb/>
<pb n="KR2k0049_WYG_112-14a"/>
　令行馳道中宣出逢之使吏鉤止丞相掾史没入其<lb/>
　車馬摧辱宰相事下御史中丞侍御史至司隸官欲<lb/>
　捕從事閉門不肯納宣坐距閉使者下廷尉獄博士<lb/>
　弟子濟南王咸舉幡太學下曰欲救鮑司隸者㑹此<lb/>
　下諸生㑹者千餘人朝日遮丞相孔光自言丞相車<lb/>
　不得行又守闕上書上遂抵宣罪減死一等髠鉗宣<lb/>
　既被刑乃徙之上黨以為其地宜田牧又少豪俊易<lb/>
　長雄遂家於長子平帝即位王莽秉政乃諷州郡以<lb/>
<pb n="KR2k0049_WYG_112-14b"/>
　辠法案誅諸豪傑及漢忠直臣不附己者宣及信武<lb/>
　等皆死時名捕隴西辛興興與宣女壻許紺俱過宣<lb/>
　一飯去宣不知情坐繋獄自殺<lb/>
鮑永字君長上黨屯留人宣子永少有志操習歐陽尚<lb/>
　書事後母至孝妻嘗於母前叱狗永即去之初為郡<lb/>
　功曹莽以宣不附已欲滅其子孫都尉路平規害永<lb/>
　太守茍諫擁䕶召以為吏嘗置府中永因數為諫陳<lb/>
　興復漢室翦滅簒逆之策諫毎戒之永感其言及諫<lb/>
<pb n="KR2k0049_WYG_112-15a"/>
　卒自送喪歸扶風路平遂收永弟升太守趙興到曰<lb/>
　鮑宣死節豈可害其子也敕縣出升復署永功曹時<lb/>
　有矯稱侍中止傳舍者興欲謁之永拔佩刀截馬當<lb/>
　胷乃止後數日果下捕矯稱者永由是知名舉秀才<lb/>
　不應更始二年徵再遷尚書僕射行大將軍事持節<lb/>
　將兵安集河東并州朔部得自置偏裨輒行軍法永<lb/>
　撃青犢大破之封中陽侯永雖為將率而車服敝素<lb/>
　為道路所識時赤眉害更始光武遣諫議大夫儲大<lb/>
<pb n="KR2k0049_WYG_112-15b"/>
　伯持節徵永永疑不從乃收繫大伯遣使馳至長安<lb/>
　既知更始亡乃發喪出大伯等封上將軍列侯印綬<lb/>
　悉罷兵幅巾詣河内帝問衆所在永離席叩頭曰臣<lb/>
　事更始不能令全誠慙以其衆幸富貴故悉罷之時<lb/>
　攻懐未拔帝曰闗東畏服卿可且將故人自往城下<lb/>
　譬之即拜永諫議大夫至懐乃説河内太守開城降<lb/>
　帝大喜賜洛陽上商里宅固辭不受時董憲裨將屯<lb/>
　兵於魯拜永為魯郡太守永擊討大破之降者數千<lb/>
<pb n="KR2k0049_WYG_112-16a"/>
　人唯别帥彭豐虞休皮常等各千餘人稱將軍不肯<lb/>
　下頃之孔子闕里無故荆棘自除從講堂至於里門<lb/>
　永異之謂府丞及魯令曰方今危急而闕里自開斯<lb/>
　豈夫子欲令太守行禮助誅無道耶乃㑹人衆修鄉<lb/>
　射之禮請豐等共㑹觀視欲因此擒之豐等持牛酒<lb/>
　勞饗而潜挾兵器永覺之手格殺豐等擒破黨與帝<lb/>
　嘉其畧封闗内侯遷揚州牧誅强横而鎮撫其餘百<lb/>
　姓安之母憂去悉以財産與孤弟子建武十一年徵<lb/>
<pb n="KR2k0049_WYG_112-16b"/>
　為司隸校尉帝叔父趙王良尊戚貴重永嘗劾良曰<lb/>
　今月二十七日車駕臨故中郎將來歙喪還車駕過<lb/>
　須㬰趙王良從後到與右中郎將張邯相逢城門中<lb/>
　道迫狹叱邯旋車又召候岑尊詰責使前走數十步<lb/>
　按良諸侯藩臣䝉恩入侍知尊帝城門候吏六百石<lb/>
　而肆意加怒令叩頭都道奔走馬頭前無藩臣之禮<lb/>
　大不敬也由是朝廷肅然莫不戒慎又辟扶風鮑恢<lb/>
　為都官從事恢亦抗直不避强禦帝常曰貴戚且宜<lb/>
<pb n="KR2k0049_WYG_112-17a"/>
　斂手以避二鮑其見憚如此永行縣到霸陵路經更<lb/>
　始墓引車入陌從事諫止之永曰親北面事人寧有<lb/>
　過墓不拜雖以獲罪司隸所不避也遂下拜哭盡哀<lb/>
　而去西至扶風椎牛上茍諫冢帝以問公卿大中大<lb/>
　夫張湛對曰仁者行之宗忠者義之主也仁不遺舊<lb/>
　忠不忘君行之髙者也帝意乃釋後大司徒韓歆坐<lb/>
　事永固請之不得以此忤帝意出為東海相坐度田<lb/>
　事被徵諸郡守多下獄永至城臯詔書下曰君晨夜<lb/>
<pb n="KR2k0049_WYG_112-17b"/>
　冒犯霜露精神亦已勞矣以君帷幄近臣其以永為<lb/>
　兖州牧也永便道之官視事三年卒後漢書論曰鮑<lb/>
　永守義於故主斯可以事新主矣恥以其衆受寵斯<lb/>
　可以受大寵矣<lb/>
鮑昱字文泉永子少從父學客授於東平建武初太行<lb/>
　山中有劇賊太守戴涉聞昱永子有智畧乃就謁署<lb/>
　守髙都長昱應之遂討擊羣賊誅其渠帥道路開通<lb/>
　由是知名後為泚陽長涖政仁恕民趙堅殺人繋獄<lb/>
<pb n="KR2k0049_WYG_112-18a"/>
　其父母詣昱自言年七十餘惟有一子適新娶今恐<lb/>
　長無種類涕泣求哀昱令將妻入獄解械止宿遂姙<lb/>
　身有子境内感之荆州刺史表政化清淨再遷中平<lb/>
　元年拜司隸校尉詔昱詣尚書使封胡降檄遣小黄<lb/>
　門問昱有所怪否對曰臣聞故事通官文書不著姓<lb/>
　又當司徒露布怪使司隸下書而著姓也帝報曰吾<lb/>
　固欲令天下知忠臣之子復為司隸也昱在職奉法<lb/>
　守正有父風永平中坐救火遲免後拜汝南太守郡<lb/>
<pb n="KR2k0049_WYG_112-18b"/>
　多陂池嵗嵗決壊費常三十餘萬昱作方梁石洫水<lb/>
　常饒足溉田倍多人以殷富十七年為司徒賜錢帛<lb/>
　什器帷帳除子得為郎建初元年大旱肅宗召問對<lb/>
　曰臣聞聖人理國三年有成今陛下始踐天位刑政<lb/>
　未著如有失得何能致異但臣前在汝南典理楚事<lb/>
　繫者千餘人恐未能盡當其罪先帝詔言大獄一起<lb/>
　寃者過半諸徙者骨肉離分孤魂不祀一人吁嗟王<lb/>
　政為虧宜一切還諸徙家屬蠲除禁錮興滅繼絶死<lb/>
<pb n="KR2k0049_WYG_112-19a"/>
　生獲所如此和氣可致帝納其言時司徒例訟久者<lb/>
　至數十年比例輕重非其事類錯雜難知昱奏定辭<lb/>
　訟七卷決事都目八卷四年為太尉六年卒年七十<lb/>
　餘<lb/>
鮑徳昱子修志節有名稱累官南陽太守時嵗多荒災<lb/>
　唯南陽豐穰吏人愛悦號為神父郡學久廢徳修起<lb/>
　黌舍備俎豆黼冕行禮奏樂又尊饗國老宴㑹諸儒<lb/>
　百姓觀者無不勸服在職九年徵拜大司農卒於官<lb/>
<pb n="KR2k0049_WYG_112-19b"/>
馮豹字仲文衍子年十二母為父所出後母惡之嘗因<lb/>
　豹夜寐欲行毒害豹走得免敬事愈謹而母疾之益<lb/>
　深時人稱其孝長好儒學以詩春秋敎麗山下鄉里<lb/>
　為之語曰道徳彬彬馮仲文舉孝亷拜尚書郎忠勤<lb/>
　不懈每奏事未報嘗俯伏省閤每從昏至明肅宗聞<lb/>
　而嘉之使黄門持被覆豹敕令勿驚由是數加賞賜<lb/>
　是時方平西域以豹有才謀拜為河曲副校尉和帝<lb/>
　初數言邊事奏置戊巳校尉城郭諸國復率舊職遷<lb/>
<pb n="KR2k0049_WYG_112-20a"/>
　武威太守視事二年河西稱之復徵入為尚書永元<lb/>
　十四年卒於官<lb/>
魏<lb/>
浩周字孔異上黨人建安中為蕭令至徐州刺史後領<lb/>
　䕶于禁軍軍沒為闗公所得孫權襲南郡并得周甚<lb/>
　禮之魏文初權遣周偕東里袞還有詔皆見之周以<lb/>
　為權必臣服而東里袞謂其不可必服上悦周言是<lb/>
　嵗冬使周與冊吳王使者偕往周既致詔命與權私<lb/>
<pb n="KR2k0049_WYG_112-20b"/>
　宴曰陛下未信王遣子入侍也周以闔門百口保之<lb/>
　權因字謂周曰浩孔異卿乃以舉家百口保我我當<lb/>
　何言耶遂流涕沾襟及與周别又指天為誓上謂周<lb/>
　為得其真而權竟無遣子意周遂見疎<lb/>
苻秦<lb/>
張蚝本姓弓上黨泫人膂力過人能却曳牛走城無髙<lb/>
　下皆可超越張平愛之養以為子嘗因平妾割勢以<lb/>
　自誓遂為閹人銅臺之戰<hi>一作銅壁</hi>蚝單馬大呼出入秦<lb/>
<pb n="KR2k0049_WYG_112-21a"/>
　陣者四五堅募人生致之鷹揚將軍吕光刺蚝中之<lb/>
　前鋒鄧羌擒以獻平懼請降堅拜平左將軍以蚝為<lb/>
　虎賁中郎將甚見寵愛常侍左右尋加廣武將軍楊<lb/>
　安攻拔符庾於陜城王猛伐燕蚝以虎牙將軍受猛<lb/>
　節制楊安攻晉陽不克猛使蚝為地道帥壯士數百<lb/>
　潛入城中大呼斬闗克之時猛衆止六萬而燕師三<lb/>
　十萬蚝與徐成等跨馬運矛馳赴燕陣出入數四旁<lb/>
　若無人殺傷甚衆戰至日中燕兵大敗乘勝逐北猛<lb/>
<pb n="KR2k0049_WYG_112-21b"/>
　遂滅燕以功進前將軍袁瑾守壽春為桓温所圍遣<lb/>
　使請救堅遣蚝與王鑒率步騎二萬救之鑒據洛澗<lb/>
　蚝屯八公山桓温遣將夜襲鑒蚝乃退屯慎城建元<lb/>
　十二年以前禁將軍同鄧羌等帥步騎二十萬與行<lb/>
　唐公洛㑹兵攻代昭成逆戰不勝退遁隂山後度漠<lb/>
　南蚝與李柔勒兵赴之部衆逃潰遂平代地振旅而<lb/>
　還十四年為并州刺史十五年入為後將軍十八年<lb/>
　晉楊亮攻涪城堅遣蚝帥兵救之蚝出斜谷亮引兵<lb/>
<pb n="KR2k0049_WYG_112-22a"/>
　退建元末大舉伐晉蚝以驃騎將軍為前鋒敗謝丕<lb/>
　於淝南謝元謝琰勒兵數萬陳以待之蚝退列陣逼<lb/>
　淝水晉師不得渡陽平公融因謝元之請渡軍却陣<lb/>
　勢不能止遂大敗堅至洛遣蚝率羽林五千戍并州<lb/>
　長樂公丕率男女六萬進如潞川蚝同并州刺史王<lb/>
　騰迎入晉陽始知五將凶問發喪舉哀丕稱號進蚝<lb/>
　為侍中司空封上黨郡公王永宣檄州郡推蚝為中<lb/>
　軍都督其見重如此蚝方面勲亞鄧羌時人咸曰鄧<lb/>
<pb n="KR2k0049_WYG_112-22b"/>
　羌張蚝胥萬人敵也<lb/>
南齊<lb/>
令狐芬壺闗人任大司成遷廬江太守<lb/>
元魏<lb/>
堯暄字辟邪上黨長子人本名鍾葵後賜名暄祖僧賴<lb/>
　平中山時來歸國暄聰了美容貌為千人軍將太武<lb/>
　以其恭謹擢中散後兼北部尚書時始立三長暄為<lb/>
　東道十三州使更比户籍賜獨車一乘廐馬四匹前<lb/>
<pb n="KR2k0049_WYG_112-23a"/>
　後從征及出使檢案三十許度皆有克己奉公之稱<lb/>
　賞賜衣服綵絹奴婢等物賜爵平陽伯授太僕卿轉<lb/>
　大司農卒於平城孝文為之舉哀贈相州刺史長子<lb/>
　洪襲洪子傑字永壽元象中開府儀同三司樂城縣<lb/>
　公洪弟遵位臨洮太守卒謚思遵弟榮位員外散騎<lb/>
　侍郎<lb/>
馮龍上黨人仕魏為魏州刺史有善政蝗不入境人以<lb/>
　為亷明所感<lb/>
<pb n="KR2k0049_WYG_112-23b"/>
堯雄字休武長子人暄之子少驍果輕財重氣位燕州<lb/>
　刺史平城縣伯率所部據定州歸齊神武從兄傑為<lb/>
　滄州刺史亦遣使降齊神武使傑行瀛州事使雄代<lb/>
　傑為瀛州刺史進爵公義然後取接下以恩吏人懐<lb/>
　之為大都督隨髙昂破賀拔勝於穰城除豫州刺史<lb/>
　趙繼宗殺潁川太守邵招據樂口北應元洪威雄討<lb/>
　之繼宗敗走城内因雄之出據州引西魏復討平之<lb/>
　梁將李洪芝王當伯襲破平鄉城雄並擒之又破梁<lb/>
<pb n="KR2k0049_WYG_112-24a"/>
　司州刺史陳慶之圍南荆州陷其城元慶和侵擾南<lb/>
　境大破之於南頓尋破梁楚城豫州人上書更乞雄<lb/>
　為刺史復行豫州事行臺任祥攻潁川長史賀若紇<lb/>
　為西魏將怡峰所敗雄收散卒保大梁周將韋孝寛<lb/>
　攻豫州雄都督程多寳執刺史馮邕并雄家屬及部<lb/>
　下妻子數千口送至樂口雄外兵參軍王恒伽都督<lb/>
　赫連儁等從大梁邀之斬多寳收雄家口還雄别破<lb/>
　樂口進討懸瓠復行豫州事岳寳據項城韓顯據南<lb/>
<pb n="KR2k0049_WYG_112-24b"/>
　頓雄一日拔其二城擒顯及長史岳寳遁走加驃騎<lb/>
　大將軍儀同三司復平魯陽除豫州刺史雄性質寛<lb/>
　厚為政舉大綱在邊十年屢有功績愛人物多所施<lb/>
　與人以此稱之興和四年卒贈司徒謚武恭子師嗣<lb/>
隋<lb/>
馮世基上黨人明悟有幹畧開皇中官兵部尚書<lb/>
郝讓襄垣人博學宏才有古君子風初授饒安令遷守<lb/>
　兖州<lb/>
<pb n="KR2k0049_WYG_112-25a"/>
唐<lb/>
王甡貴子曹州武城縣令儀鳳二年遷武連縣令栢林<lb/>
　人唐王府君墓誌畧曰君諱甡字衆仁潞州壺闗人<lb/>
　也髙辛氏之苗裔王鍾之後人文肇備王孫繼軒冕<lb/>
　之暉禮樂權輿公子嗣襟裾之美鑒諸史冊畧而言<lb/>
　焉祖游齊定逺將軍荆州刺史七州諸軍事父貴隋<lb/>
　朝散大夫揚州别駕並以逸茂翹英金閨擢秀雄啚<lb/>
　壯觀為善揚芳固得輝耿當時緝熙往帝惟君聳凌<lb/>
<pb n="KR2k0049_WYG_112-25b"/>
　雲之壯節霜氣横空禀河嶽之英靈風情冠日才礱<lb/>
　玉匣吐納金籝豹畧潜機龍韜挺睟以上元三年三<lb/>
　月二十日詔授曹州武城令儀鳳二年六月五日又<lb/>
　遷始州武連縣令可謂屈牛刀而下割抑琴調以虛<lb/>
　張蝗越謠彰雉馴風著春秋八十有二卒於私第塟<lb/>
　於西栢林村<lb/>
苗晉卿字元輔潞州壺闗人世以儒素稱擢進士第調<lb/>
　修武尉累進吏部郎中中書舍人知吏部選事選人<lb/>
<pb n="KR2k0049_WYG_112-26a"/>
　多訴索晉卿終日無愠顔久之進侍郎方時承平選<lb/>
　常萬人李林甫以銓事委晉卿及宋遥天寳二年坐<lb/>
　張奭貶安康太守明年徙魏郡充河北採訪使居三<lb/>
　年政化大行嘗入計謁歸壺闗望縣門輒步吏諫止<lb/>
　晉卿以公門當下況父母邦乎郡太守迎犒使所屬<lb/>
　令行酒酒至必立飲白釂侍老有獻降西階拜而飲<lb/>
　時美其恭改河東郡兼河東採訪使徙扶風郡封髙<lb/>
　平縣男遷工部尚書東都留守召為憲部兼左丞天<lb/>
<pb n="KR2k0049_WYG_112-26b"/>
　寳末楊國忠忌其有望奏東道賊衝非大臣不可鎮<lb/>
　遏授陜郡太守陜虢防禦使以老辭聴致仕車駕入<lb/>
　蜀間道走金州肅宗召赴行在拜左相封韓國公食<lb/>
　五百户改侍中既而罷為太子太傅尋復拜侍中詔<lb/>
　攝冢宰固讓曰稽祖宗故事無冢宰之文不聴後數<lb/>
　日復詔攝冢宰固辭乃免乞閒日入政事堂代宗優<lb/>
　之聴入閣不趨為御小延英召對宰相對小延英自<lb/>
　晉卿始吐畨入以病臥家賊輿致脇之噤不肯語賊<lb/>
<pb n="KR2k0049_WYG_112-27a"/>
　不敢害上還拜太保罷政事永泰初卒年八十一贈<lb/>
　太師京兆少尹䕶喪謚曰懿獻改謚文貞晉卿寛厚<lb/>
　所至以惠化稱魏人為營生祠立石頌美再秉政出<lb/>
　入七年小心謹畏不甚斥是非得失而練達事體百<lb/>
　官簿最一省無遺議者比漢胡廣肅宗欲以李輔國<lb/>
　為常侍奏曰常侍近密非賢不可豈宜任此輩罷之<lb/>
　陳希烈等論死晉卿曰若得張通儒安守忠孫孝哲<lb/>
　等何以加罪不從俄而史思明再亂嘗自為父碑文<lb/>
<pb n="KR2k0049_WYG_112-27b"/>
　有鵲巢碑上賊入上黨焚蕩畧盡而苗氏松檟獨無<lb/>
　傷大厯七年配享肅宗廟廷十子發丕堅粲垂向吕<lb/>
　稷望咸粲徳宗時官至郎中陸贄欲進粲官上不許<lb/>
　曰晉卿往攝政有不臣言粲等宜與外官贄奏晉卿<lb/>
　起文儒致位台輔謙柔敦厚為三朝所推安肯為族<lb/>
　滅計雖甚狂險猶不為之況老臣乎上然之而粲官<lb/>
　終不顯<lb/>
後五代<lb/>
<pb n="KR2k0049_WYG_112-28a"/>
李肇上黨人仕後唐歴軍校至檢校司徒從討王都於<lb/>
　定州不利力戰死之子孫入宋為勲臣貴戚<lb/>
李建崇上黨人少從軍善騎射歴後唐晉漢皆有戰功<lb/>
　累官右衛大將軍周太祖即位授右監門大將軍<lb/>
常思字克恭潞州人初為唐長劒指揮使歴唐晉為六<lb/>
　軍都虞候漢髙祖鎮河東以思為牢城指揮使髙祖<lb/>
　立領武勝軍節度使徙鎮昭義在潞州五年以聚斂<lb/>
　為事初思微時周太祖方少孤無依衣食於思家以<lb/>
<pb n="KR2k0049_WYG_112-28b"/>
　思為叔後思與周太祖遭漢以取富貴周太祖已即<lb/>
　位每呼思為常叔拜其妻如家人禮廣順三年徙鎮<lb/>
　歸徳居三年來朝又徙平盧踰年疾歸洛陽卒贈中<lb/>
　書令<lb/>
張彦威仕周歴金吾衛上將軍初為劉知逺行軍司馬<lb/>
　軍中推知逺為主知逺謙讓彦威三上箋勸進郭威<lb/>
　與楊邠賛之遂即位<lb/>
王得中上黨人北漢世祖劉旻時官樞密直學士賀遼<lb/>
<pb n="KR2k0049_WYG_112-29a"/>
　穆宗即位還乾祐七年旻與周師戰王延嗣使司天<lb/>
　監李義白曰時可戰矣得中叩馬諌曰南風甚急非<lb/>
　北軍利豈助我者耶旻怒曰老措大無妄沮吾軍已<lb/>
　而兵果失利乃遣得中送遼將楊袞還因乞師遼命<lb/>
　歸報許發兵會代州將桑珪殺防禦使鄭處謙得中<lb/>
　道經其地珪械得中送於周周世宗賜以帶馬問遼<lb/>
　兵何時當至得中曰臣受命送楊袞他無所知或代<lb/>
　為危之得中太息曰吾食劉氏祿有老母在圍中若<lb/>
<pb n="KR2k0049_WYG_112-29b"/>
　以實告周人必發兵據險而拒之則家國兩亡吾獨<lb/>
　生何益不若殺身以全家國所得多矣居數日遼敗<lb/>
　符彦卿於忻口周世宗責得中欺妄殺之<lb/>
宋<lb/>
韓保正字永吉潞州長子人父昭運從孟知祥入蜀署<lb/>
　珍州刺史保正初事知祥為押衙及僣位以為豐徳<lb/>
　庫使累遷樞密副使宣徽北院使為北路行營都監<lb/>
　以圖岐陽而晉昌趙贊棄城東奔鳳翔侯益亦中變<lb/>
<pb n="KR2k0049_WYG_112-30a"/>
　遂還成都俄為雄武節度領兵出新闗至隴州漢兵<lb/>
　固守保正無功而還復屯雄武改䕫州寧江軍節度<lb/>
　加宣徽南院使選其子崇遂尚主宋初為峡路都指<lb/>
　揮制置使屯䕫州以經畫邊事遷檢校太尉兼侍中<lb/>
　山南節度興元武定緣邊諸砦屯駐都指揮使及王<lb/>
　全斌至棄興元保西縣被圍遣人依山背城結陣以<lb/>
　自固為史延徳所破以麾下遁延徳追擒之太祖召<lb/>
　升殿勞問賜袍笏金帶茵褥鞍勒馬仍賜甲第未及<lb/>
<pb n="KR2k0049_WYG_112-30b"/>
　命官卒贈右千牛衛上將軍<lb/>
李崇矩字守則潞州上黨人孤貧礪行鄉里推服漢祖<lb/>
　次上黨史𢎞肇時為先鋒聞崇矩名署親吏及周祖<lb/>
　訪𢎞肇親舊得崇矩謂之曰汝史氏家故吏為我求<lb/>
　其近屬吾將恤之崇矩上𢎞肇母弟福而又素主其<lb/>
　家盡籍財産以付福周祖嘉之以隸世宗帳下顯徳<lb/>
　初補供奉官從征髙平以功轉供備庫副使改作坊<lb/>
　使恭帝命告哀於南唐還判四方館事宋初征李筠<lb/>
<pb n="KR2k0049_WYG_112-31a"/>
　率龍捷驍武左右射禁軍數千人屯河陽攻大會砦<lb/>
　拔之斬五百級改澤潞南面行營前軍都監破筠衆<lb/>
　於碾子谷入城命先收圖籍視府庫因上言願䕶父<lb/>
　櫬歸許之賜予甚厚拜右監門衛大將軍充三司使<lb/>
　從征李重進還為宣徽北院使仍判三司乾徳二年<lb/>
　代趙普拜樞密使五年加檢校太傅時劒南平禁軍<lb/>
　校吕翰構亂言者請誅妻子崇矩言案籍餘萬人乃<lb/>
　令盡釋之翰衆亦稍自歸翰尋敗滅開寳初從征太<lb/>
<pb n="KR2k0049_WYG_112-31b"/>
　原班師命為後殿次常山病遣太醫診視命乘涼車<lb/>
　還固辭崇矩以女妻趙普子承宗上不悦門下客鄭<lb/>
　伸門下僅十年上書告其隂事崇矩不能自明出為<lb/>
　鎮國軍節度六年入為左衛大將軍太平興國二年<lb/>
　夏詔乘傳自陜至滄棣按行河堤秋出為邕貴潯賔<lb/>
　横欽六州都巡檢使尋移瓊崖儋萬麾下咸憚行盡<lb/>
　出器皿金帛數百萬分給之抵黎城洞穴以財遺其<lb/>
　酋長衆皆懐附代還拜右千牛衛上將軍雍熙三年<lb/>
<pb n="KR2k0049_WYG_112-32a"/>
　判右金吾街仗兼六軍司事端拱元年卒年六十五<lb/>
　贈太尉謚元靖崇矩性純厚寡言尤重然諾見史𢎞<lb/>
　肇子孫必厚禮之在嶺海四五年恬不以炎荒嬰慮<lb/>
　往來皆一日渡海未嘗留滯飯僧至七十萬造像建<lb/>
　寺尤多又喜黄白術云<lb/>
李繼昌字世長父崇矩與太祖善太祖誕辰必遣繼昌<lb/>
　奉幣常卑弱弓輕矢敎以射法建隆三年䕃補西頭<lb/>
　供奉官太祖欲選尚公主崇矩謙讓繼昌亦不願上<lb/>
<pb n="KR2k0049_WYG_112-32b"/>
　頗不悦開寳五年選魏咸信尚主繼昌同日遷如京<lb/>
　副使崇矩出華州補鎮國軍牙職入為右班殿直東<lb/>
　頭供奉官監大名府商税嵗課増羨服闋授西京作<lb/>
　坊副使淳化中為登莱沂密七州都巡檢使至道二<lb/>
　年拜西京作坊使峡路二十五州軍捉賊招安都巡<lb/>
　檢使旋改兵馬鈐轄賊酋喻雷燒以金帶遺繼昌偽<lb/>
　納之賊懈不設備因掩殺進西京左藏庫使咸平三<lb/>
　年討王均砦於城西門賊忽開城偽遁雷有終等各<lb/>
<pb n="KR2k0049_WYG_112-33a"/>
　以所部徑入繼昌覺亟止之不聴因獨還砦賊閉闗<lb/>
　發伏有終等僅以身免繼昌安堵如故諸校聞城中<lb/>
　戰聲請引去繼昌曰當俟主帥命是夕有終馳報徙<lb/>
　繼昌屯鴈橋門三月破彌牟砦斬首千級大獲器仗<lb/>
　進逼魚橋門均脱走入城嚴戒部下無擾民獲婦女<lb/>
　童幼置空寺中俟事平遣還其家而急領兵追賊以<lb/>
　功領奬州刺史俄知青州入掌軍頭引見司景徳二<lb/>
　年幸澶州遣先赴河上給諸軍鎧甲遼人請和令與<lb/>
<pb n="KR2k0049_WYG_112-33b"/>
　其使姚東之偕往俄與韓把同至行在及遼聘使至<lb/>
　又命接伴尋擢西上閤門使三年又使遼命知汝州<lb/>
　兼兵馬鈐轄出知延州兼鄜延路鈐轄大中祥符元<lb/>
　年進東上閤門使求歸入對勞問再三遣尚醫診視<lb/>
　復任延安改右驍衛大將軍領郡如故祀汾隂留為<lb/>
　京師新城巡檢鈐轄改左神武軍大將軍權判右金<lb/>
　吾衛仗子遵朂尚萬壽長公主天禧初主誕日邀繼<lb/>
　昌過其家迎拜為壽上密以金帶器幣珍果美饌賜<lb/>
<pb n="KR2k0049_WYG_112-34a"/>
　之拜連州刺史出知涇州表求兩朝御書及謁拜諸<lb/>
　陵皆許之二年冬卒年七十二遣中使䕶櫬錄其子<lb/>
　文晟殿中丞文旦侍禁繼昌性謹厚為治尚寛所至<lb/>
　民懐之任峡路時縣胥䕶芻糧後期上官正令斬之<lb/>
　繼昌徐為解貸鄭伸早死母貧餓詣繼昌乞丐與白<lb/>
　金百兩時人稱之<lb/>
李處耘潞州上黨人肇子幼隨兄處疇至汴遇張彦澤<lb/>
　斬闗入獨當里門射殺十數人曉復鬬又殺數人里<lb/>
<pb n="KR2k0049_WYG_112-34b"/>
　中賴之漢初折從阮帥府州召委軍務從阮歴鎮鄧<lb/>
　滑陜邠皆從之折氏甥詣闕誣處耘罪黜宜祿鎭將<lb/>
　從阮表雪其寃顯徳中遺表又稱處耘可用詔署河<lb/>
　陽右職帥李繼勲晏射處耘連四發中的繼勲大奇<lb/>
　之俾掌河津處耘曰津往來懼有姦不可不察居數<lb/>
　月果得契丹遺西川江南蠟書即遣處耘部送遂𨽻<lb/>
　太祖帳下補都押衙會駐軍陳橋處耘見軍中謀遽<lb/>
　白太宗與王彦昇謀召馬仁瑀李漢超等定議始入<lb/>
<pb n="KR2k0049_WYG_112-35a"/>
　白處耘臨機決事謀無不中授客省使兼樞密承㫖<lb/>
　右衛將軍從平澤潞遷羽林大將軍宣徽北院使討<lb/>
　李重進為行營兵馬都監知揚州勤於撫綏奏減城<lb/>
　中屋税民皆悦服建隆三年詔歸老幼遮道涕泣累<lb/>
　日不得去拜宣徽南院使兼樞密副使賜甲第一區<lb/>
　詔慕容延釗討朗州以處耘為都監入辭上親授方<lb/>
　畧令會兵漢上適内酒坊副使盧懐忠使荆南還具<lb/>
　言可取狀遂命圖之處耘至襄州先遣閤門使丁徳<lb/>
<pb n="KR2k0049_WYG_112-35b"/>
　裕假道荆南請具薪水給軍荆人請供芻餼百里外<lb/>
　又遣徳裕諭之乃聴命遂令軍中曰入江陵城有不<lb/>
　由路及擅入民舍者斬師次荆門髙繼沖遣其叔保<lb/>
　寅及軍校梁延嗣奉牛酒犒師處耘待之有加諭令<lb/>
　翌日先還延嗣大喜報繼沖荆門距江陵百餘里是<lb/>
　夕召保寅等宴飲延釗帳處耘密遣輕騎數千倍道<lb/>
　前進繼沖遽聞大軍至即惶怖出迎遇於江陵北十<lb/>
　五里處耘揖繼沖令待延釗遂率親兵先入登北門<lb/>
<pb n="KR2k0049_WYG_112-36a"/>
　比繼沖還則兵已分據城中荆人束手聴命即發江<lb/>
　陵卒萬餘人并師晨夜趨朗州又先遣别將分麾下<lb/>
　及江陵兵趨岳州大破賊於三江口獲船七百餘艘<lb/>
　斬首四千級又遇賊帥張從富於澧江擊敗之逐北<lb/>
　至敖山砦賊棄砦走俘獲甚衆處耘擇肥者數十人<lb/>
　令左右分㗖之黥其少健者令先入朗州會暮宿砦<lb/>
　中遲明延釗大軍繼至黥者先入城言俘悉被㗖朗<lb/>
　人大懼縱火焚城而潰時朗州大將汪端匿周保權<lb/>
<pb n="KR2k0049_WYG_112-36b"/>
　於江南砦僧寺遣田守奇帥師渡江獲之遂入潭州<lb/>
　盡得荆湖地初師至襄州衢肆鬻餅者倍取軍人直<lb/>
　處耘命斬於市以徇延釗小校司義兇恣處耘召義<lb/>
　呵責至白湖延釗圉人入民舍鞭其背延釗怒斬之<lb/>
　由是大不協更相論奏朝議以延釗宿將貰其過謫<lb/>
　處耘為淄州刺史卒年四十七廢朝贈宣徳軍節度<lb/>
　檢校太傅賜葬洛陽偏橋村處耘有度量善談當世<lb/>
　務常以功名為已任荆湖之役臨事專制不顧羣議<lb/>
<pb n="KR2k0049_WYG_112-37a"/>
　遂至於貶太祖追念之為太宗納其次女為妃即明<lb/>
　徳后也子繼隆繼和繼恂洛苑使順州刺史贈左神<lb/>
　武大將軍繼恂子昭遜供備庫使處疇作坊使子繼<lb/>
　凝<lb/>
張延通潞州潞城人父彦威周右金吾衛上將軍延通<lb/>
　頴悟有才幹䕃補供奉官宋初歴通事舍人遷東上<lb/>
　閣門副使開寳中為西川兵馬都監命同内客省使<lb/>
　丁徳裕引進副使王班内臣張嶼領兵屯蜀郡徳裕<lb/>
<pb n="KR2k0049_WYG_112-37b"/>
　頗專恣延通面質其短徳裕衘之又疑延通與嶼為<lb/>
　黨會親征太原有使自行在至備言上當盛暑躬冒<lb/>
　矢石勞頓萬狀延通曰主上勤勞若此而吾輩日享<lb/>
　安樂葢言不自安也徳裕不答會歸闕徳裕誣奏延<lb/>
　通嘗對衆言涉指斥及引問延通抗對不遜遂遇害<lb/>
李繼隆字霸圖處耘子䕃補供奉官處耘貶除籍以入<lb/>
　貢復舊官乾徳中選為果閬監母將輔以處耘左右<lb/>
　繼隆曰是行兒自有立豈須此輩代還夜涉棧道與<lb/>
<pb n="KR2k0049_WYG_112-38a"/>
　馬偕墜絶澗絓於大樹而免命領雄武卒三百戍邵<lb/>
　州蠻賊數千截其道率衆力戰賊遁去太祖聞其勇<lb/>
　敢器重之又襲袁州破桃田砦追賊二十里入潭富<lb/>
　砦焚其梯衝芻積復督荆湖漕運吳人多出舟師斷<lb/>
　餉道屢與鬭糧悉善達日馳四五里往来覘候一日<lb/>
　遇虎射殺之嘗獲吳將斬其首以獻上益嘉之且追<lb/>
　念處耘謂曰昇州平可持捷書来當厚賞汝時内侍<lb/>
　十數輩不願入奏繼隆獨請赴闕因言在途遇大風<lb/>
<pb n="KR2k0049_WYG_112-38b"/>
　晦暝城破之兆也翌日捷奏至太祖召之曰如汝所<lb/>
　料矣吳將盧絳聚衆攻掠命招来之錄功遷莊宅副<lb/>
　使從幸西洛改御營前後巡檢使太平興國二年改<lb/>
　六宅使䕶浚京西河又治決河以已舟易梁迥弊舟<lb/>
　舟覆棲枯桑杪以免從征太原為四面提舉都監領<lb/>
　梯衝地道攻城西面機石過其旁從卒仆死督戰無<lb/>
　怠攻幽州領先鋒破遼數千衆及圍范陽又為先鋒<lb/>
　大敗遼衆於湖翟河南後為鎮州都監遼侵邊諸將<lb/>
<pb n="KR2k0049_WYG_112-39a"/>
　以陣圖上所命不可違繼隆曰事有應變安可預定<lb/>
　設獲違詔罪請獨當即從宜而行敗之於徐河四年<lb/>
　遷宫苑使領媯州刺史䕶三交屯兵與潘美出征破<lb/>
　靈邱縣盡畧其人以歸改定州駐泊都監嘗出土鐙<lb/>
　砦與遼戰獲牛羊車帳甚衆詔書褒美命擊李繼遷<lb/>
　四月出銀州北破實哩諸族追奔數十里斬三千餘<lb/>
　級俘蕃漢老幼千餘梟代州刺史哲勒裕勒及其弟瑪<lb/>
　奇首獲牛馬鎧仗尤多又出開光谷西杏子坪破保<lb/>
<pb n="KR2k0049_WYG_112-39b"/>
　寺保香族斬其副首領瑪爾們濟特五十七人降銀三族<lb/>
　首領錫伯軍等三千餘衆復破穆蘇朗實鄂特諸族及<lb/>
　濁輪川東兔頭川西生擒七十八人斬五十九級俘<lb/>
　獲數千計引師至監城烏弋葉伊特四族降津嘉克羅尼<lb/>
　十四族不下襲擊之夷其帳千餘俘斬七十餘級俄<lb/>
　改領環州團練使又䕶髙陽闗屯兵從曹彬攻幽州<lb/>
　破遼衆數千於固安南下固安新城進克涿州矢中<lb/>
　左股血流至踵獲遼貴臣一人彬欲上其功繼隆止<lb/>
<pb n="KR2k0049_WYG_112-40a"/>
　之俄而𫝊潜米信軍潰獨繼隆振旅還即令知定州<lb/>
　尋詔分屯諸軍令書吏盡錄其詔旬餘敗卒集城下<lb/>
　不知所向按詔給劵俾各持詣所部上益嘉其有謀<lb/>
　三年遷侍衛馬軍都虞候領武州防禦使遼大入邊<lb/>
　出為滄州都部署劉廷讓戰君子館繼隆引麾下兵<lb/>
　退保樂壽追赴闕逾年加領觀察使端拱初授侍衛<lb/>
　馬軍都指揮使領保順節度九月出為定州都部署<lb/>
　初朝議令堅壁清野一日敵驟攻滿城至唐河䕶軍<lb/>
<pb n="KR2k0049_WYG_112-40b"/>
　袁繼忠慷慨請出師中黄門林延壽等止之繼隆曰<lb/>
　閫外之事將帥得專乃與繼忠出兵戰數合擊走之<lb/>
　二年冬送芻粟入威虜軍遼于越率騎八萬来邀繼<lb/>
　隆領步騎裁一萬先命千人設伏城北十里而與尹<lb/>
　繼倫列陣以待敵衆方食繼倫出不意擊走之繼隆<lb/>
　追奔過徐河俘獲甚衆詔廢威虜軍繼隆言梁門為<lb/>
　北面保障不可廢遂城守如故訖為要地淳化初上<lb/>
　遣使至定州密諭親征繼隆上奏止之是嵗遼師不<lb/>
<pb n="KR2k0049_WYG_112-41a"/>
　入邊議遂寢四年夏召還面奬改節靜難軍復遣還<lb/>
　屯尋為河西行營都部署李繼遷遁擒趙保忠以獻<lb/>
　裨將侯延廣監軍秦翰議誅保忠追繼遷繼隆曰保<lb/>
　忠几上肉爾當請於上今繼遷遁去千里窮磧艱於<lb/>
　轉餉宜養威持重未易輕舉延廣等服其言會密詔<lb/>
　廢夏州隳其城繼隆命弟繼和等入奏以為朔方古<lb/>
　鎮賊所窺覦存之可依以破賊并請於銀夏兩州南<lb/>
　界山中増置堡戍以扼其衝且為内屬蕃部障蔽而<lb/>
<pb n="KR2k0049_WYG_112-41b"/>
　斷賊糧運皆不報至道二年白守宗等敗於洛浦河<lb/>
　亟命繼隆為靈環十州都部署是秋五路討繼遷命<lb/>
　繼隆出環州取東闗鎮由赤檉苦井路赴之繼隆以<lb/>
　所出道回逺乏水請由槖駞路徑趨賊巢上遣周瑩<lb/>
　齎手詔督其進軍赤檉繼隆以便宜發兵與丁罕行<lb/>
　十餘日果不見賊而還三年春繼遷遣其軍主史癿<lb/>
　遇卒屯槖駞口西北雙推以遏絶蕃部執倉族蕃官<lb/>
　癿遇来告繼隆遣劉承蘊田敏會癿遇討之斬數千<lb/>
<pb n="KR2k0049_WYG_112-42a"/>
　級獲牛馬槖駞萬計先是軍糧赴靈州必由旱海路<lb/>
　自冬至春芻粟始集繼隆請由古原州蔚茹河路便<lb/>
　衆議不一繼隆固執上許之遂率師以進壁古原州<lb/>
　令如京使胡守澄築城是為鎮戎軍真宗初改節鎮<lb/>
　安軍檢校太傅踰月召還加同中書門下平章事解<lb/>
　兵柄歸鎮咸平二年内艱起復會秋潦蔡水壊岸督<lb/>
　士卒補塞自辰訖午衝波稍息四年加檢校太師望<lb/>
　都失利繼隆累表求面陳邊事因乞自效俄召還詢<lb/>
<pb n="KR2k0049_WYG_112-42b"/>
　訪改節山南東道判許州景徳初明徳寢疾詔赴闕<lb/>
　冬幸澶淵表求扈從命為駕前東西排陣使先赴澶<lb/>
　州陳師北城外毁車為營敵數萬騎急攻與石保吉<lb/>
　率衆禦之追奔數里及上至幸北門觀兵召問慰勞<lb/>
　見其所部整肅歎賞久之翌日幸營中召從臣飲宴<lb/>
　二年春加開府儀同三司食邑實封會疾作駕親臨<lb/>
　問卒年五十六駕又臨之制服發哀贈中書令謚忠<lb/>
　武錄其子昭慶洛苑使從子昭逺昭遜内殿崇班又<lb/>
<pb n="KR2k0049_WYG_112-43a"/>
　錄門下二十餘人乾興初詔與李沆王旦同配享真<lb/>
　宗廟庭繼隆感慨自樹深沈有城府好讀春秋左氏<lb/>
　傳喜名譽賔禮儒士太宗特親信之委以機要真宗<lb/>
　以元舅之親不欲煩以軍旅優游近藩恩禮甚篤然<lb/>
　多智用能謙謹保身明徳欲面見之但詣萬安宫門<lb/>
　拜牋終不入又嘗命諸王詣第繼隆不設湯茗第假<lb/>
　王府從行茶爐烹飲焉<lb/>
王陟潞州上黨人淳化三年進士補嵐州團練推官督<lb/>
<pb n="KR2k0049_WYG_112-43b"/>
　運有勞遷晉州觀察推官至道初度支李擇言薦為<lb/>
　著作佐郎通判大名府真宗尹京留為開封司錄參<lb/>
　軍以謹幹被待遇即位召賜緋魚袋改著作郎進推<lb/>
　官乘傳陜西督餉靈武咸平初遷太常博士為河東<lb/>
　轉運使賜金紫時趙保吉納款屢遣陟與内侍張崇<lb/>
　貴裁度邊事正其經界又副崇貴使夏州賜誥命代<lb/>
　歸同考試貢士及封印卷首改工部員外郎知棣州<lb/>
　召入判三司鹽鐵勾院卒上以京府之舊甚憫之錄<lb/>
<pb n="KR2k0049_WYG_112-44a"/>
　其子若拙奉禮郎後官太常博士若谷太廟齋郎及<lb/>
　陟妻卒又命給其子俸<lb/>
李繼和字周叔處耘子䕃補供奉官三遷洛苑使淳化<lb/>
　後兄繼隆多在邊任繼和常從行友愛尤至每令入<lb/>
　奏機事繼隆罷兵柄手錄唐李勣遺戒授繼和曰吾<lb/>
　門不墜者在爾矣初繼隆請城鎮戎軍不果行繼和<lb/>
　面奏曰平涼舊地山川險阻旁扼夷落為中華襟帶<lb/>
　城之為便太宗許焉後復不守咸平中繼和又言乃<lb/>
<pb n="KR2k0049_WYG_112-44b"/>
　命版築以繼和知軍兼涇原渭儀都巡檢使城畢加<lb/>
　領平州刺史建議募貧民及弓箭手墾田積粟又屢<lb/>
　請益兵朝議未許上曰茍緩急部署不為濟師則或<lb/>
　至失援矣命兼涇原儀渭鈐轄時命張齊賢梁顥訪<lb/>
　邊事上言鎮戎軍為涇原儀渭北面扞蔽又為環慶<lb/>
　儀渭原秦熟户所依正當囘鶻西涼六谷吐蕃密本<lb/>
　賤遇馬臧梁家諸族之路誠常用步騎五千守之涇<lb/>
　原渭州會於此軍并力戰守則賊必不敢過此軍此<lb/>
<pb n="KR2k0049_WYG_112-45a"/>
　軍茍廢則過此新城止皆廢壘有數路来冦而長驅<lb/>
　儀渭潘原以及涇原故不置此城以扼要路即今自<lb/>
　靈環慶廊延石隰麟府等州以外河曲之地皆屬於<lb/>
　賊矣臣欲自蕭闗至鎮戎城砦西就胡盧河川運送<lb/>
　芻糧但恐靈州食盡或至不守清逺固亦難保青岡<lb/>
　白馬曷足禦扞則環州便為極邊矣昔李漢超守闗<lb/>
　南太祖詔漢超私物所在悉免闗征故漢超居則營<lb/>
　生戰則誓死而一方為之安靖茍能用其法守靈武<lb/>
<pb n="KR2k0049_WYG_112-45b"/>
　許令專制無失事機縱有營私冒利民政不舉亦乞<lb/>
　不問用將之術異於他官貪勇智愚無不皆錄又何<lb/>
　慮靈州不可守哉至蕃界青鹽禁之為便五年領兵<lb/>
　殺衛埋族於天麻川自是隴山外諸族皆内附願置<lb/>
　要害戍守繼和因請移涇原部署於鎮戎以壯軍勢<lb/>
　又請開道環延為應援上以其精心戎事甚嘉之戎<lb/>
　人一夕塞長壕越古長城抵城下繼和與都監史重<lb/>
　貴禦之賊據險再突城隍列陣接戰重貴中重創敗<lb/>
<pb n="KR2k0049_WYG_112-46a"/>
　走之大獲甲騎詔嘉奬之别出良藥縑帛牢酒以賜<lb/>
　繼和習武藝好談方畧所至幹治然御下少恩部兵<lb/>
　終日擐甲常如寇至嘗上言保捷軍新到屯所多亡<lb/>
　命者請優賜緡錢茍有亡逸即按軍法上特令以所<lb/>
　奏著詔書中而不許其請以覆䕶之尋代還六年出<lb/>
　為并代鈐轄將行請對欲領兵按度邊壘上曰河東<lb/>
　巖險兵甲甚衆賊若入寇但邀其歸路自可致勝不<lb/>
　必率兵而往也景徳初徙北平砦駕駐澶淵與魏能<lb/>
<pb n="KR2k0049_WYG_112-46b"/>
　張凝領兵赴趙州躡敵後遼請和又命赴張凝為縁<lb/>
　邊巡檢安撫使事平復還并代時詔書有當行極斷<lb/>
　語官吏不詳深意即處大辟繼和言其事乃詔悉須<lb/>
　裁奏先是繼隆卒繼和恥以遺奏得官久之遷西上<lb/>
　閤門使未幾擢殿前都虞候領端州防禦使大中祥<lb/>
　符元年卒年四十六贈鎮國軍節度遣諸王赴弔二<lb/>
　子早卒令三班主家事弟繼恂洛苑使順州刺史贈<lb/>
　左神武大將軍子昭遜供備庫使<lb/>
<pb n="KR2k0049_WYG_112-47a"/>
李遵朂字公武崇矩孫繼昌子好為文詞舉進士大中<lb/>
　祥符間召對便殿尚萬壽長公主初名朂上益遵字<lb/>
　升其行授左龍武軍駙馬都尉賜第永寧里堂甓多<lb/>
　為鸞鳳狀令鑱去主服有龍飾悉屏藏之上歎喜領<lb/>
　澄州刺史坐事謫均州團練使徙蔡州起為太子左<lb/>
　衞率府副率復左龍武軍將軍改領宏州真拜康州<lb/>
　團練使給觀察使祿時繼昌官刺史遵朂請班其下<lb/>
　許之後繼昌守涇州疾遵朂馳省不俟命上遣使令<lb/>
<pb n="KR2k0049_WYG_112-47b"/>
　乘驛赴之既還自劾慰諭之遷澤州防禦使宣州觀<lb/>
　察使求補郡自試出知澶州賜宴長春殿河水溢將<lb/>
　壊浮梁督工徒七日而堤成遷昭徳軍節度觀察留<lb/>
　後拜寧國軍節度使徙鎮國軍知許州水軍多不練<lb/>
　習命部校按劾拔去十七八後以疾請援唐韋嗣立<lb/>
　故事求山林號不許初天聖間章獻后屏左右問人<lb/>
　有何言遵朂曰臣無他聞但人言上既冠宜以時還<lb/>
　政嘗上三説五事以論時政晉國夫人林氏以后乳<lb/>
<pb n="KR2k0049_WYG_112-48a"/>
　母多預國事密請置之别院出入伺察之其補助多<lb/>
　此類師楊億為文億卒為制服及知許州奠億墓慟<lb/>
　哭而返又與劉筠善筠卒存恤其家通釋氏學將死<lb/>
　與浮圖楚圓為偈頌卒贈中書令諡曰和文有閒晏<lb/>
　集二十卷外館芳題七卷<lb/>
李昭亮字晦之繼隆子四嵗補東頭供奉官許出入禁<lb/>
　中繼隆北征遣昭亮持詔軍中問方畧及營陣還奏<lb/>
　稱㫖累遷西上閣門使出為潞州兵馬鈐轄徙領麟<lb/>
<pb n="KR2k0049_WYG_112-48b"/>
　府路軍馬事尋為管勾軍頭引見司兼三司衙司冒<lb/>
　請官廩數百人按發之領髙州刺史知代州以四方<lb/>
　館使復領麟府路遷引進使領賀州團練使歴知瀛<lb/>
　定二州成州團練寧州防禦使延州觀察使感徳軍<lb/>
　節度觀察留後擢殿前都虞候秦鳳路馬步軍副都<lb/>
　總管經畧招討副使徙永興路馬步軍副都指揮使<lb/>
　并代州路副都總管安撫招討副使尋守代州再徙<lb/>
　真定路都總管保州兵叛遣王果招之兵乘埤呼曰<lb/>
<pb n="KR2k0049_WYG_112-49a"/>
　得李步軍来我降矣昭亮從輕騎數十人叩城門呼<lb/>
　曰爾輩苐来降我保其無虞也卒稍稍縋城下明日<lb/>
　開門降改淮康軍節度觀察留後復知定州敕使存<lb/>
　勞賜黄金三百兩給節度俸以褒其功明年拜武寧<lb/>
　軍節度使為殿前副都指揮使昭亮習軍中事政尚<lb/>
　嚴多所建請萬勝龍猛軍蒲博徹屋椽相擊捕斬之<lb/>
　杖其主者諸軍股慄祠南郊騎卒亡弓會赦昭亮曰<lb/>
　宿衞不謹不可貸卒配𨽻下軍以宣徽北院使判河<lb/>
<pb n="KR2k0049_WYG_112-49b"/>
　陽徙延州以南院使判澶州徙并州成徳軍拜同中<lb/>
　書門下平章事判大名府仁宗書塗金紋羅曰李昭<lb/>
　亮親賢勲舊命其子惟賢持以賜徙定州改節天平<lb/>
　彰信泰寧為景靈宫使改節昭徳卒贈中書令諡良<lb/>
　僖昭亮和易練習近事於吏治通敏善任僚佐以故<lb/>
　素更藩鎮無他過云<lb/>
李惟賢字寳臣昭亮子䕃三班奉職為閣門衹候通事<lb/>
　舍人累遷西上閣門使尋領髙州刺史知莫州倉粟<lb/>
<pb n="KR2k0049_WYG_112-50a"/>
　陳腐戍兵大譟弗肯受惟賢馳往諭曰邊兵衆則積<lb/>
　粟多能無陳腐乎欲盡取新則陳者何所歸斬首惡<lb/>
　一人流十人軍中帖然召還提舉諸司庫務領榮州<lb/>
　團練使知冀州會遷補禁軍犯贓汚者皆絀為下軍<lb/>
　惟賢曰武士何可責以亷節且抵罪在昔今不可以<lb/>
　新令繩之乃更其制徙恩州遷四方館使卒惟賢善<lb/>
　宣辭令習朝儀仁宗愛之<lb/>
李端懿字元伯遵朂子性和厚喜問學通隂陽醫術星<lb/>
<pb n="KR2k0049_WYG_112-50b"/>
　經地理之學七嵗授如京副使侍真宗嘗解方玉帶<lb/>
　賜之稍長出入如家人七遷濟州防禦使為羣牧副<lb/>
　使知冀州為政循法度民愛其不擾妖人李敎已死<lb/>
　人有言在王則軍中降單州團練使知均州改滑州<lb/>
　兵馬鈐轄賊平實無李敎乃以為汝州防禦使提舉<lb/>
　在京諸司庫務遷蔡州觀察使同勾當三班院徙華<lb/>
　州母喪起鎮國軍節度觀察留後願終制許之仍給<lb/>
　全俸提舉集禧觀出知鄆州兼京東西路安撫使京<lb/>
<pb n="KR2k0049_WYG_112-51a"/>
　東大水發倉廩賑之置弓手局敎戰鬭遂如精兵治<lb/>
　汾陽堤百餘里以却水患民便之尋除寧逺軍節度<lb/>
　使知澶州御史中丞韓絳奏端懿無功以留後赴澶<lb/>
　州卒徹樂䘏其家黄金三百兩贈感徳軍節度使諡<lb/>
　良定再贈兼侍中端懿能自刻厲傾身下善故士大<lb/>
　夫與遊甚得名譽<lb/>
李端愿字公謹遵朂子以穆獻公主恩七嵗授如京副<lb/>
　使四遷恩州團練使仁宗以旱慮囚放宫女疏言縱<lb/>
<pb n="KR2k0049_WYG_112-51b"/>
　釋有罪小人之幸放宫女為宦者專制反失所歸何<lb/>
　以弭災變累進邢州觀察使鎮東軍留後知襄郢二<lb/>
　州轉運使獻羨財數十萬端愿言常賦三折其民不<lb/>
　堪奪轉運使賞申折變之禁移廬州富弼謂曰肥上<lb/>
　之政何以減於襄陽端愿曰初官喜事飾厨傳以干<lb/>
　名則譽者至更事既久知抑豪彊制猾吏故毁隨之<lb/>
　弼深然其言英宗初同提舉在京諸司庫務上拱黙<lb/>
　端愿求對曰當躬攬權綱以係人心不宜退託失天<lb/>
<pb n="KR2k0049_WYG_112-52a"/>
　下望拜武康軍節度使知相州除醴泉觀使神宗遣<lb/>
　使就其家錄章奏詔褒之河東城婁手寫趙普諫<lb/>
　太宗北伐疏以聞請老以太子少保致仕凡大禮成<lb/>
　賜金帶器幣品數視執政哲宗進太子太保欽聖后<lb/>
　以甥舅嘗幸其第致禮獻穆祠堂命近侍掖端愿勿<lb/>
　拜元祐六年卒輟朝臨奠賻典加等贈開府儀同三<lb/>
　司<lb/>
李端慤字守道遵朂子官左藏庫使執獻穆喪辭起復<lb/>
<pb n="KR2k0049_WYG_112-52b"/>
　詔特給俸累遷東上閣門使幹辦三班院嘗侍宴羣<lb/>
　玉殿獨賜珠花飛白字寵顧特異知邢冀衞三州至<lb/>
　蔡州觀察使元祐中以安徳軍留後卒贈昭徳軍節<lb/>
　度使諡曰恭敏兄端懿嘉祐時嘗密請建儲及卒端<lb/>
　慤䕶喪歸元豐間袖舊槀上之神宗歎曰近世之賢<lb/>
　戚也由是端慤名益著<lb/>
李評字持正端愿子由東頭供奉官八遷皇城使授西<lb/>
　上閣門使為樞密都承㫖出使陜西河東還言鄜延<lb/>
<pb n="KR2k0049_WYG_112-53a"/>
　之人皆謂城婁非便乞速毁撒征南安調兵及河<lb/>
　東又言大軍南征而取卒於西北使蠻聞之得以窺<lb/>
　我以榮州刺史出知潁州還幹當三班院副韓縝報<lb/>
　遼聘且分畫河東地界賜袍帶金帛進成州團練使<lb/>
　知蔡州卒年五十二贈冀州觀察使賜白金千兩<lb/>
李新襄垣人熙寧間尚書名勒本縣壽聖寺碑隂功業<lb/>
　無考<lb/>
苗授字授之潞州人父京慶厯中死守麟州抗元昊授<lb/>
<pb n="KR2k0049_WYG_112-53b"/>
　少從胡翼之學補國子生䕃供備庫副使王韶取鎮<lb/>
　洮為先鋒破香子城拔河府羌圍香子田瓊救之敗<lb/>
　死乃簡騎五百屬授奮擊敗之休士二日羌復要架<lb/>
　麻平注矢如雨授令曰第進無恐氊牌數百且至行<lb/>
　前者傳呼羌驚亂力戰數十斬四千級又破之於牛<lb/>
　精谷取珂諾城盡得河湟地知徳順軍三遷西上閣<lb/>
　門使果莊寇河州授往一戰克薩宗論功第一遂知<lb/>
　州事加四方館使榮州刺史從燕達取銀川降木征<lb/>
<pb n="KR2k0049_WYG_112-54a"/>
　加引進使果州團練使涇原都鈐轄召使遼上勞曰<lb/>
　曩香子之役非汝以寡擊衆幾敗吾事以為秦鳳副<lb/>
　總管徙熙河復知河州副李憲討生羌於露骨山斬<lb/>
　萬級獲其大酋冷雞朴羌族十萬七千帳内附威震<lb/>
　洮西拜昌州團練使龍神衞四廂都指揮使徙知雄<lb/>
　州熙州元豐西討授出古渭取定西蕩禹臧花麻諸<lb/>
　族降户五萬城蘭州遇賊數萬於女遮谷登山逆戰<lb/>
　賊退伏壘中夜遁授踰天都山焚南牟屯没煙凡師<lb/>
<pb n="KR2k0049_WYG_112-54b"/>
　行百日轉鬭千里始入塞授持議不茍合初在徳順<lb/>
　或議城籛南授曰地阻大河糧道不濟非萬全計也<lb/>
　役即止征靈武詔援髙遵裕條上進退利害甚切歴<lb/>
　步軍副都指揮使威武軍節度觀察留後元祐三年<lb/>
　遷武泰軍節度使殿前副都指揮使改節保康知潞<lb/>
　州提舉上清大平宫復使殿前卒年六十七贈開府<lb/>
　儀同三司諡曰莊敏<lb/>
苗履授子為閣門衹候歴熙延渭秦四路鈐轄知鎮戎<lb/>
<pb n="KR2k0049_WYG_112-55a"/>
　軍四方館使吉州防禦使竄房州起為西上閣門副<lb/>
　使熙河都監又謫右清道率府率監陜州酒税元符<lb/>
　初還秩以熙河蘭會都鈐轄知蘭州詔同王贍取青<lb/>
　唐與姚雄合兵討峗羌籛羅結贍將李忠戰敗羌復<lb/>
　列陣以待履叱軍士納弓於鞬拔刀而入羌怙巢穴<lb/>
　殊死鬭梟將陳迪王亨輩皆反走履獨駐馬不動有<lb/>
　酋突而前復繞出履背欲斷軍為二力戰數十合羌<lb/>
　退乘勝圍蘭宗堡弗能拔日暮收兵羌宵潰明日縱<lb/>
<pb n="KR2k0049_WYG_112-55b"/>
　兵四掠焚其族帳而還詔與种樸討蕩阿章辭以兵<lb/>
　少樸遂陷錄前功擢龍神衛四廂都指揮使成州團<lb/>
　練使知慶州徙渭州進捧日天武都指揮使子傳<lb/>
苗時中字子居壺闗人徙宿州以䕃主寧陵簿古河久<lb/>
　陻請開導溉田為利甚博人稱苗公河調潞州司法<lb/>
　參軍郡守欲入囚死力争守悟而聴之熙寧中以司<lb/>
　農丞使梓州路密薦能吏十人後皆進用人卒莫之<lb/>
　知交人犯邊擢廣西轉運副使宋師次富良江時中<lb/>
<pb n="KR2k0049_WYG_112-56a"/>
　曰賊必從間道来乘我不備至勢窮然後降耳密備<lb/>
　之既而果從上流来戰敗始納款徙梓州轉運副使<lb/>
　韓存寳討蠻乞弟逗遛不行時中曰師老矣將士暴<lb/>
　露非計存寳不聴卒敗林廣代存寳乞弟既降復逸<lb/>
　去追之刁斗不暇鳴時中曰上以十萬衆相付豈以<lb/>
　一死為勇耶今入異境變且不測廣悟亟止追者整<lb/>
　軍進會班師軍行時中以糧道逺創摺軍法食不乏<lb/>
　遷兩階為發運副使河東轉運使加直龍圖閣知桂<lb/>
<pb n="KR2k0049_WYG_112-56b"/>
　州進寳文閣待制至户部侍郎卒<lb/>
李涓字浩然遵朂曽孫䕃殿直召試中書易階通直郎<lb/>
　知鄂州崇陽縣靖康元年羽檄召兵鄂當發二千九<lb/>
　百人皆未集涓獨以所募六百請行或謂盍徐之涓<lb/>
　曰事急矣當為東南倡而募士多市人不能軍涓出<lb/>
　家錢買牛酒激犒之令曰吾固知無益然世受國恩<lb/>
　唯直死耳死國留名男兒不朽事也衆皆泣即日引<lb/>
　而東北合蒲圻嘉魚二縣兵至蔡天大雪蔡人譟而<lb/>
<pb n="KR2k0049_WYG_112-57a"/>
　奔曰敵至矣即結陣以待俄游騎果集涓馳馬先犯<lb/>
　其鋒下皆步卒蒙盾徑進乘勝追北十餘里敵大至<lb/>
　飛矢蝟集二縣兵亟舍去涓創甚猶血戰大呼叱左<lb/>
　右負已遂死焉年五十三士卒死者六七上官誣其<lb/>
　遁去明年蔡人以屍歸錄其忠贈朝奉郎官三子<lb/>
王彦字子才上黨人性豪縱喜讀韜畧父奇之使詣弓<lb/>
　馬子弟所徽宗閲試補下班祇應為清河尉從涇原<lb/>
　經畧种師道兩入夏國有戰功金攻汴彦棄家赴闕<lb/>
<pb n="KR2k0049_WYG_112-57b"/>
　求自試河北招撫使張所異其才擢都統制使率禆<lb/>
　將張翼白安民岳飛等十一將部七千人渡河敗金<lb/>
　人復新鄉縣傳檄諸郡金率數萬衆薄彦壘圍數匝<lb/>
　彦以衆寡不敵潰圍出諸將散歸彦獨保其城西山<lb/>
　結兩河豪傑圖再舉金購彦急彦慮變其部曲相率<lb/>
　刺面作赤心報國僇力勤王八字以示無他意彦益<lb/>
　感勵撫愛士卒與同甘苦未幾兩河響應忠義民兵<lb/>
　首領傅選孟徳劉澤焦文通等皆附之衆十餘萬綿<lb/>
<pb n="KR2k0049_WYG_112-58a"/>
　亘數百里皆受彦約束金命首領破彦壘首領跪泣<lb/>
　曰王都統砦堅如鐵石未易圖也金間遣勁騎撓彦<lb/>
　糧道彦勒兵待之斬獲甚衆益治兵刻日大舉告期<lb/>
　於東京留守宗澤澤召彦會議乃將兵萬餘渡河金<lb/>
　以重兵襲其後而不敢擊既至汴澤大喜令宿兵近<lb/>
　甸彥即以所部兵馬付留守司量帶親兵趨行在見<lb/>
　黄潛善汪伯彥力陳兩河忠義延頸望王師願因人<lb/>
　心大舉北伐言辭憤激大忤時相意遂降㫖免對以<lb/>
<pb n="KR2k0049_WYG_112-58b"/>
　為武翼郎閣門宣賛舍人差充御營平寇統領時范<lb/>
　瓊為平寇前將軍彥稱疾不就乞致仕許之川陜宣<lb/>
　撫張浚奏為前軍統制浚與婁宿相持於富平欲大<lb/>
　舉至漢中會諸將議彥獨以為不可曰陜西兵將上<lb/>
　下之情皆未通若少不利則五路俱失不若且屯利<lb/>
　閬興洋以固根本敵入境則檄五路兵来援萬一不<lb/>
　捷未大失也浚幕府皆非之彥即請為利路鈐轄俄<lb/>
　改金均房州安撫使知金州盜桑仲陷淮安襄陽乘<lb/>
<pb n="KR2k0049_WYG_112-59a"/>
　勢陷均房直擣金州白土闗衆號三十萬仲彥舊部<lb/>
　曲申牘請曰願假道入蜀就食彥遣統領官門立為<lb/>
　先鋒撃之賊鋭甚立戰死或請避之彥叱曰樞相張<lb/>
　公方有事闗陜若仲越金至梁洋則腹背受敵大事<lb/>
　去矣敢言避者斬即勒兵趨長沙平阻水據山設伏<lb/>
　以待賊見官軍少蟻附搏戰彥執幟一麾士殊死戰<lb/>
　賊敗走彥休士進撃追奔至白磧復房州紹興元年<lb/>
　九月京西將李忠攻金州都闗彥戰不利闗陷退屯<lb/>
<pb n="KR2k0049_WYG_112-59b"/>
　秦郊令將士盡伏山谷間焚秦郊積聚偽若遁者秦<lb/>
　郊距郡城二十里路坦夷彥募敢死士易麾幟設奇<lb/>
　以待閲再宿賊至秦郊官軍逆戰大敗之追襲至秦<lb/>
　嶺遂復乾祐縣忠走劉豫初桑仲既敗還襄陽乃鳩<lb/>
　集散亡陷鄧州南攻徳安西據均陽分衆三道一攻<lb/>
　注口闗一出馬郎嶺一擣洵陽前軍去金州不三十<lb/>
　里彥曰仲以我寡彼衆故分三道以離吾勢法當先<lb/>
　破其堅則脆者自走遣副將焦文通禦江口自以親<lb/>
<pb n="KR2k0049_WYG_112-60a"/>
　兵營馬郎相持一月大戰六日賊大敗仲為其下所<lb/>
　殺又有王闢董貴祈守中阻兵窺蜀小者不減數萬<lb/>
　悉討平之冬偽齊秦鳳經畧郭振以數千騎掠白石<lb/>
　鎮彥與闗師古併兵禦大敗之獲振復秦州張浚承<lb/>
　制以彥節制商虢陜華州軍馬三年正月金宗弼入<lb/>
　浚召彥與吳玠劉子羽會興元薩里哈自上津疾馳<lb/>
　不一日至洵陽統制官郭進死之彥退保石泉縣金<lb/>
　入金均彥趨西鄉二月金攻饒風闗彥與吳玠禦之<lb/>
<pb n="KR2k0049_WYG_112-60b"/>
　不能却闗破彥收餘兵奔達州五月遣兵至漢隂縣<lb/>
　大敗劉豫將周貴復金州浚承制進彥保康軍承宣<lb/>
　使兼宣撫司叅議不受五年四月差知荆南府充歸<lb/>
　峽荆門公安軍安撫使彥措置屯田自蜀買牛千七<lb/>
　百頭授官兵耕營田八百五十頃分給將士有差六<lb/>
　年二月知襄陽府京西南路安撫使以岳飛嫌辭浚<lb/>
　奏彥為行營前䕶副軍都統制督府叅謀軍事六月<lb/>
　以八字軍萬人赴行在至鎮江聞母喪乞解官不許<lb/>
<pb n="KR2k0049_WYG_112-61a"/>
　趣入對遂以為浙西淮東沿海制置副使以所部屯<lb/>
　通州之料角七年正月因捕亡者與解潛軍鬭貶秩<lb/>
　二等彥乞終餘服二月復洪州觀察使知邵州入辭<lb/>
　上撫勞甚厚曰以卿能牧民故付卿便郡行即召矣<lb/>
　九年卒於官年五十彥稱名將建炎初屢破大敵威<lb/>
　聲振河朔時以和議召還又奪兵柄使治郡士議惜<lb/>
　之彦事親孝居官亷子弟有戰功不與推賞將卒以<lb/>
　家財均給其弟姪焉<lb/>
<pb n="KR2k0049_WYG_112-61b"/>
宇文光黎城人博極羣書尤精於春秋左傳曰不讀此<lb/>
　無以斷大事豈獨取其富而艷哉當宋中葉邪正迭<lb/>
　進而光審時嘉遯絶意功名靖康中金兵南下猶讀<lb/>
　書山谷中見執不屈而死女亦死<lb/>
　<lb/>
　<lb/>
　<lb/>
　山西通志卷一百十二<lb/>
</p>
<p>
</p>
  </div>
</body>
</text>
</TEI>
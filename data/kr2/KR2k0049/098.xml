<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷九十八</head> <lb/>
    <p>
<pb n="KR2k0049_WYG_098-1a"/>
欽定四庫全書<lb/>
　山西通志卷九十八<lb/>
　　名宦<hi>十六</hi>
平定州<lb/>
周<lb/>
韓固韓起孫魏獻子為政以為馬首大夫謂固餘子之<lb/>
　不失職能守業者也<lb/>
孟丙晉人魏獻子為政以賢舉為盂大夫<lb/>
<pb n="KR2k0049_WYG_098-1b"/>
晉<lb/>
曹志字允恭譙國譙人陳思王植之子也少好學以才<lb/>
　行稱襲爵改濟北晉初降鄄城縣公詔曰前濟北王<lb/>
　曹志履徳清純才髙行潔好古博物為魏宗英朕甚<lb/>
　嘉之其以志為樂平太守志在郡上書以為宜尊儒<lb/>
　重道請為博士置吏卒後為散騎常侍卒諡定<lb/>
焦球為樂平太守劉琨遣攻常山斬其太守邢泰<lb/>
隋<lb/>
<pb n="KR2k0049_WYG_098-2a"/>
張季珣京兆人開皇中累遷并州司馬仁夀末漢王諒<lb/>
　舉兵季珣守井陘以功歴都水監<lb/>
唐<lb/>
殷開山名嶠以字行鄠縣人初為隋太谷長又為石艾<lb/>
　長髙祖起兵召補大將軍掾從攻西河招慰闗輔降<lb/>
　羣盜封鄖國公圖形凌烟閣諡節貞<lb/>
宋<lb/>
翟守素濟州任城人歴漢周領承天軍使開寳中從征<lb/>
<pb n="KR2k0049_WYG_098-2b"/>
　太原孫方進圍汾州監其軍九年詔與郭進率兵深<lb/>
　入并人境蹈藉禾稼多所虜獲太宗初領憲州刺史<lb/>
　雍熈四年知潞州命為代北方田都部署并州兵馬<lb/>
　鈴轄淳化中屯石州卒守素綿立内職五十餘年所<lb/>
　至有治績<lb/>
張煦字輔陽開封人太宗時以内殿崇班為鎮定邢趙<lb/>
　山西土門路都巡檢使遼騎兵剽境上煦以所部斬<lb/>
　首數十走之葛霸周瑩李繼宣稱其幹舉有詔嘉奬<lb/>
<pb n="KR2k0049_WYG_098-3a"/>
　復為岢嵐軍使天禧三年以西上閣門使為并代鈴<lb/>
　轄請近郡卒<lb/>
程琳字天球諡文簡大中祥符間知并州夀陽縣性方<lb/>
　重寡言笑凡所處畫簡嚴明敏邑大治後累階至開<lb/>
　府儀同三司勲上柱國爵廣平郡公食邑七千四百<lb/>
　户卒贈中書令<lb/>
吕陶字元鈞成都人第進士知夀陽縣帥唐介辟僉書<lb/>
　判官暇日促膝晤語告以立朝事君大節曰君廊廟<lb/>
<pb n="KR2k0049_WYG_098-3b"/>
　人也薦應熙寧制科論新法不便入等元祐時仕至<lb/>
　給事中紹聖時以集賢院學士知潞州後致仕卒<lb/>
張元淳字不渝元祐初任夀陽縣下令必信遇民以誠<lb/>
　不數月人服其化庭無留訟邑故孔子廟近市湫隘<lb/>
　嵗乆圮陋元淳卜地改建為屋四十楹規制大備復<lb/>
　延邑有學行者處師位而首遣其子入學與諸生齒<lb/>
　由是邑之人始奮然思向學焉<lb/>
孟天常字子履河南人元祐末任夀陽令以能治劇稱<lb/>
<pb n="KR2k0049_WYG_098-4a"/>
　興滯舉廢多所建置潞州司户㕘軍張山為之記<lb/>
李京字伯升趙州人第進士歴平定軍判官後為監察<lb/>
　御史屢上直言為鄉里吳鼎臣所陷貶卒<lb/>
金<lb/>
趙秉文字周臣磁州滏陽人幼頴悟登大定二十五年<lb/>
　進士第為同知岢嵐軍州事泰和二年十月為寧邊<lb/>
　州刺史三年改平定州前政苛於用刑每聞赦將至<lb/>
　先掊賊死乃拜赦而盜愈繁秉文為政一從寛簡旬<lb/>
<pb n="KR2k0049_WYG_098-4b"/>
　月盜悉屏跡嵗飢出祿粟倡豪民以賑全活者甚衆<lb/>
　仕至翰林學士卒<lb/>
智楫大定間知盂縣寛而有制百事具舉越二載夏大<lb/>
　旱禱於藏山引咎自責俄大雨嵗乃登<lb/>
耿昉束鹿人為平定軍宣武指揮使性資沈雅才略博<lb/>
　宏恤軍愛民重學造士後占籍焉<lb/>
元<lb/>
顧思孝延祐間平定州學正作文簡古以儒雅稱於時<lb/>
<pb n="KR2k0049_WYG_098-5a"/>
阿爾斯蘭哈雅平定校尉達嚕噶齊時大旱祈雨有應<lb/>
　民立感應碑<lb/>
拜珠東平王安圖之孫至元狀元為盂州守恭敬仁愛<lb/>
　士民賴之皇慶七年平章政事進左丞相振立紀綱<lb/>
　修舉廢墜裁不急之務杜僥倖之門加惠兵民輕徭<lb/>
　薄税天下晏然祀名宦<lb/>
巴拜至正元年同知平定州事時春三月不雨至夏六<lb/>
　月禾稼就槁保保兔冠跣足禱于崔府君廟明日雨<lb/>
<pb n="KR2k0049_WYG_098-5b"/>
　大降秋七月復不雨禱如初雨復降遂命修其廟翰<lb/>
　林學士揭傒斯為之記<lb/>
崔可儀任夀陽主簿築濬城池分工共理以勤慎著<lb/>
袁士㢘知夀陽縣創築城垣有功民社<lb/>
拜珠至正間同知㿻州事時雜役繁重又修管芹泉驛<lb/>
　舍出奏於朝罷其役人民賴之祀名宦<lb/>
劉福平定元帥府監軍衆服其恩信子熙載有學行父<lb/>
　子相繼者一十餘年<lb/>
<pb n="KR2k0049_WYG_098-6a"/>
明<lb/>
鄭居敬洪武初任盂縣知縣值兵燹後逃亡不可數計<lb/>
　居敬悉力招徠漸次復業而壇壝公宇以時修舉規<lb/>
　模具備<lb/>
趙梓陜西涇陽人洪武初任盂縣縣丞招集流移修舉<lb/>
　廢墜盂漸以治祀名宦<lb/>
程宗道舒城人洪武間任平定州知州時當草創宗道<lb/>
　悉力吏治披荆棘撫凋瘵使閭閻有起色州署學宫<lb/>
<pb n="KR2k0049_WYG_098-6b"/>
　及壇社郵𫝊無不具舉<lb/>
吳原庸江南濠州人洪武間任夀陽縣知縣時經兵荒<lb/>
　民多失業原庸招集流散教之力作建縣治毁淫祠<lb/>
　修學宫廟壇驛舖釐然具舉<lb/>
邵子俊洪武間任盂縣知縣性剛直遇事慷慨具得體<lb/>
　要尤能悉人情偽以片言決之祀名宦<lb/>
王靄洪武間任盂縣知縣清寧寡欲凡所建設悉準民<lb/>
　情政事之暇躬至閭閻教以孝弟祀名宦<lb/>
<pb n="KR2k0049_WYG_098-7a"/>
朱貴永樂間任盂縣縣丞性㢘敏剛腸疾惡有犯者必<lb/>
　痛治之豪猾屏迹良善獲安<lb/>
謝琰陜西咸寧人永樂間以舉人任盂縣教諭每夜巡<lb/>
　諸生讀書處察其勤惰而賞罰之隆冬盛暑不為間<lb/>
李本浄靈寳人永樂間任盂縣知縣仁慈不苛嘗期以<lb/>
　徳化民境内嘉禾有一本三四穗者人咸謂善政所<lb/>
　感<lb/>
舒本謙餘姚人宣徳間知平定州安静不擾惠愛及民<lb/>
<pb n="KR2k0049_WYG_098-7b"/>
　民多懷之<lb/>
許通泗州人正統間知平定州性剛果善斷吏畏民懷<lb/>
夏廷器餘姚人正統間任平定州學正築石樓書院督<lb/>
　諸生肄業其中平定自金元以來雅號文學地得廷<lb/>
　器指授益知向往人材鵲起比去諸生立祠祀之<lb/>
梁昱江南崑山人景泰間以舉人任平定州知州性仁<lb/>
　厚文學政事卓然為一時冠比卒士民罷市哭之<lb/>
張誠陜西人成化間以舉人任夀陽縣知縣冰蘖自持<lb/>
<pb n="KR2k0049_WYG_098-8a"/>
　寛嚴竝濟待文學士尤加禮一時儒風丕振祀名宦<lb/>
趙鸞直隸東安人成化間以舉人任樂平縣知縣性和<lb/>
　易所注厝惟求宜民刑清政簡邑大治詳見徳政碑<lb/>
王子玉直隸寳坻人成化間以監生任樂平縣知縣值<lb/>
　嵗洊飢民多流亡子玉緩賦税輕徭役悉力招徠復<lb/>
　業者漸至二年康阜為諸邑最乃増修學舍督諸生<lb/>
　日夜讀書文風丕變士民為勒政蹟于石<lb/>
吳鼒咸寧人成化間任平定州知州練習吏事為政不<lb/>
<pb n="KR2k0049_WYG_098-8b"/>
　拘一轍彰善癉惡調劑得平<lb/>
朱恭鉅鹿人成化間以舉人知夀陽縣涖政和平民受<lb/>
　其惠有古循吏風<lb/>
張仲文直隸易州人成化間以舉人任樂平縣知縣和<lb/>
　厚近民興學造士尤能以教化先吏治<lb/>
李熙曲陽人𢎞治間以舉人任盂縣知縣明敏有剸斷<lb/>
　材民以訟至者以數語立決之皆讋伏訟漸息<lb/>
吕琦平隂人𢎞治間以監生任盂縣知縣清白自厲政<lb/>
<pb n="KR2k0049_WYG_098-9a"/>
　尚嚴凡所厝注一本獨斷然能合民情宜土俗<lb/>
吕循矩寳坻人𢎞治間以舉人任盂縣教諭端重有師<lb/>
　範科條嚴謹涖任九年多所成就<lb/>
景芳山東定陶人正徳間任平定州知州莊重有威望<lb/>
　不受私謁善發奸摘伏後擢慶陽府同知<lb/>
劉華江西人正徳間任平定州州判有至性事親孝雅<lb/>
　善草書得懷素筆意居官清慎祀名宦<lb/>
張鳳霄陜西韓城人正徳間以舉人任盂縣知縣性温<lb/>
<pb n="KR2k0049_WYG_098-9b"/>
　厚工文章以經術飭吏事撫民禮士俱有成效尋以<lb/>
　病卒遠近皆流涕<lb/>
吳冕臨川人嘉靖間平定州同操守嚴潔敷政慈祥陞<lb/>
　都司斷事<lb/>
髙光烈山東膠州人嘉靖中任平定州知州性㢘潔政<lb/>
　尚寛平見用嚴刑者輒深惡之然賦辦事集吏民畏<lb/>
　服雖武健者謝弗如尋調絳州去之日士民攀卧悲<lb/>
　號<lb/>
<pb n="KR2k0049_WYG_098-10a"/>
蔡俸祥符人嘉靖間知平定州沈静文雅甫下車鈎鉅<lb/>
　書算宿弊一清郡民稱快<lb/>
羅錦直隸滿城人嘉靖間以舉人任夀陽縣知縣甘淡<lb/>
　泊持守甚嚴苞苴竿牘屏弗與通為政不毛舉細務<lb/>
　嘗舉不急公費悉罷之居二載政行化洽公庭絶敲<lb/>
　扑聲以致仕去<lb/>
申傑直隸靈夀人嘉靖間以舉人任夀陽縣知縣樸直<lb/>
　自持嘗以小弱不安悉豪强者為之厲有犯者輒痛<lb/>
<pb n="KR2k0049_WYG_098-10b"/>
　治之雖勢家請託弗聽尋卒于官祀名宦<lb/>
董希孟隆徳人嘉靖間以監生任盂縣知縣清㢘有守<lb/>
　一介不取歴七載如一日待人尤委曲詳盡人亦不<lb/>
　敢干以私<lb/>
徐廷直隸蕭縣人嘉靖間由吏員任夀陽縣丞亷敏有<lb/>
　治才時值邊警増城垣建樓櫓邑賴以保障焉<lb/>
吳達陜西安定人嘉靖間由監生任夀陽主簿改建明<lb/>
　倫堂立射圃亭更新大成殿及兩廡創名宦鄉賢祠<lb/>
<pb n="KR2k0049_WYG_098-11a"/>
　學校之制至是始備<lb/>
蹇達四川巴縣人隆慶六年以進士知平定州學問博<lb/>
　雅為時宗匠居官以㢘自厲遇事斧劈理解動中機<lb/>
　宜訟庭清暇官吏悉袖手而綱舉目張迄無廢事後<lb/>
　累官薊遼總督兵部尚書<lb/>
江櫓蘭州人隆慶間以舉人知夀陽仁愛㢘明鄰邑有<lb/>
　寃者悉往訴稱為江青天陞正定府通判有去思碑<lb/>
喬應萃陜西清水人萬厯十一年知樂平縣㢘能清浄<lb/>
<pb n="KR2k0049_WYG_098-11b"/>
　有古循良風陞重慶府通判<lb/>
宋燾泰安州人萬厯二十九年進士自庶吉士授御史<lb/>
　任氣好搏擊江西㕘政姜士昌疏論沈一貫鐫三級<lb/>
　燾論救復詆一貫刺李廷機上怒謫平定州判官旋<lb/>
　請假卒天啟初贈光禄寺少卿<lb/>
藍尚質膚施人萬厯間以監生知夀陽政尚勤儉務以<lb/>
　躬行化民邑素不諳紡織尚質始教之迄今民賴其<lb/>
　利<lb/>
<pb n="KR2k0049_WYG_098-12a"/>
錢一鶚山東掖縣人萬厯二十年以舉人任樂平令搏<lb/>
　擊豪强噢咻孤弱持躬清苦陞錦衣衞經歴累官知<lb/>
　府<lb/>
張國璽直隸任邱人萬厯間以進士任盂縣知縣平賦<lb/>
　均徭釐奸剔弊尤善折獄大吏竒其材有疑案悉以<lb/>
　委之一時有東察院之謡<lb/>
于明善山東臨清人萬厯間以監生任盂縣主簿性通<lb/>
　敏勤於官職嘗丈地均糧一秉公正數世食其利<lb/>
<pb n="KR2k0049_WYG_098-12b"/>
趙原贊皇人以舉人任盂縣教諭持身清苦勤於教誨<lb/>
　秩滿諸生上疏留之歴三十年致仕歸<lb/>
國朝<lb/>
孔興範曲阜人至聖裔康熈十九年以恩貢知盂縣盂<lb/>
　城西北隅濱河舊築堤以䕶嵗乆盡圮水漲輒役民<lb/>
　編簍寔石禦之又廟學上漏下穿丹堊漫漶興範首<lb/>
　謁廟惕然弗寧及觀河之重為民病也慨然曰神依<lb/>
　於民吾知所先後矣於是庀材鳩工俸錢胥蠲佐經<lb/>
<pb n="KR2k0049_WYG_098-13a"/>
　費不足募諸有力者不兩月築堤一百二十餘丈髙<lb/>
　十五尺厚稱之踰年廟功亦以次告成偕諸生釋菜<lb/>
　焉興範性儉嘗衣布衣出見客涖官六年寛嚴並濟<lb/>
　盂人稱之<lb/>
忻州<lb/>
北魏<lb/>
元匡字建扶廣平王洛侯嗣子性耿介有氣節孝文器<lb/>
　之謂曰叔父必能儀刑社稷匡輔朕躬今可改名為<lb/>
<pb n="KR2k0049_WYG_098-13b"/>
　匡以成克終之美宣武時除肆州刺史㢘慎自修甚<lb/>
　有聲績遷恒州刺史後為御史中尉封東平郡王卒<lb/>
　諡文貞<lb/>
崔振字廷根博陵安平人挺之弟也少有學行居家孝<lb/>
　友正始初除龍驤將軍肆州刺史在任有政績還朝<lb/>
　除河東太守永平中卒於郡諡定振歴官四十餘載<lb/>
　考課恒為稱職議者善之<lb/>
楊津雲中平城人肆州太守性孝友涖官勤慎巨細必<lb/>
<pb n="KR2k0049_WYG_098-14a"/>
　親屢立戰功不妄殺降人咸稱其仁<lb/>
閆慶印為東秦州敷城太守嵗儉常以家粟千石賑恤<lb/>
　人賴以濟部人陽寶龍一千餘人申頌美政有司以<lb/>
　聞靈太后卒無褒賞<lb/>
隋<lb/>
周法尚汝南成安人陳總督江州刺史炅次子果勁有<lb/>
　風槩好讀兵書為定襄太守煬帝幸榆林内史令元<lb/>
　夀請御營外分二十四軍法尚曰結為方陣四面外<lb/>
<pb n="KR2k0049_WYG_098-14b"/>
　拒六官及百官家口並在其間車騎為壁壘此與據<lb/>
　城何異若戰而捷抽騎追奔或戰不利屯營自守帝<lb/>
　善之<lb/>
唐<lb/>
李丕與劉從諫善署昭義大將及劉稹阻命軍中疾其<lb/>
　才丕懼乞為游奕深入遂自歸武宗召見擢忻州刺<lb/>
　史太原楊弁亂遣人誘丕丕斬之以兵扼走集李徳<lb/>
　裕曰度支戸部物積代州今丕塞其路賊破矣乃趣<lb/>
<pb n="KR2k0049_WYG_098-15a"/>
　丕討弁兵未至而弁已擒遷汾晉二州刺史大中初<lb/>
　拜振武節度使檢校刑部尚書卒<lb/>
後唐<lb/>
相里金字奉金并州人為人勇悍而折節下士同光中<lb/>
　拜忻州刺史是時諸州皆用武人多以部曲主場務<lb/>
　漁蠧公私以利自入金獨禁部曲不與事厚其給養<lb/>
　使掌家事而已清泰三年以金為太原四面步軍都<lb/>
　指揮使晉髙祖立為建雄軍節度使卒贈太師<lb/>
<pb n="KR2k0049_WYG_098-15b"/>
宋<lb/>
賀惟忠定襄人性剛果知書曉兵法初仕周知易州宋<lb/>
　興授本州刺史兼易定祁等州都巡檢捍禦有功撫<lb/>
　士卒得其死力戰無不克名震北邊十餘年契丹不<lb/>
　敢南牧<lb/>
裴莊字端已□州閬中人蜀第明經太宗時權忻州錄<lb/>
　事參軍先是并州偫積軍儲條制甚峻掌出納者常<lb/>
　十餘人莊代之獨任其事擢授絳州防禦推官提㸃<lb/>
<pb n="KR2k0049_WYG_098-16a"/>
　并嵐二州緡帛芻糧改遼州判官仍涖舊局雍熈三<lb/>
　年命將巡邊掌隨軍糧料内客省使楊守一稱薦之<lb/>
　授大理寺丞時遷河朔降户於汝洛遣莊安輯之俄<lb/>
　通判忻州未上道改澶州景徳中知潞州祀汾隂為<lb/>
　北嶽加號冊禮副使撰北行記三卷以獻卒年八十<lb/>
　一<lb/>
張佶渭南人端拱至道年忻州通判史稱勤幹威惠<lb/>
胡則字子正婺州永康人太宗時第進士調憲州錄事<lb/>
<pb n="KR2k0049_WYG_098-16b"/>
　㕘軍時靈夏用兵轉運使索湘命部送芻糧為一月<lb/>
　計則曰為百日備尚恐不支奈何為一月邪湘懼無<lb/>
　以給遣則入奏太宗因問邊策對稱㫖顧左右曰州<lb/>
　縣豈乏人命記姓名中書後李繼隆師乆不解湘語<lb/>
　則曰微子幾敗我事一日繼隆移文轉運使曰兵且<lb/>
　深入糧有繼乎則告湘曰彼師老將歸欲以糧乏為<lb/>
　辭耳姑以有餘報之後果為則所料仁宗初權三司<lb/>
　使通京東西陜西鹽法民便之後遷兵部侍郎致仕<lb/>
<pb n="KR2k0049_WYG_098-17a"/>
　卒<lb/>
張㫖字仲微懷州河内人仁宗時通判忻州復通判府<lb/>
　州元昊攻不能下後提㸃河東路刑獄范仲淹歐陽<lb/>
　修胥言其鷙武有謀略除閣門使固辭後以光禄卿<lb/>
　知潞州移知晉州請判西臺卒<lb/>
郭諮平棘人進士聰敏過人建治河方田諸議造車弩<lb/>
　兵械有巧思歐陽修文彦博等薦之知忻州史稱巧<lb/>
　智才略自見於功利之間有足稱者<lb/>
<pb n="KR2k0049_WYG_098-17b"/>
張永趙郡人知忻州州産鹽轉運使欲以盜賊罪罪兵<lb/>
　吏永上言惡鹽累防兵非計詔弛其禁民甚徳之餘<lb/>
　政多類此<lb/>
劉景文知忻州剛正公嚴恩洽民庶<lb/>
金<lb/>
傅慎徽沙溪人宋末進士金天徳年忻州刺史淳質篤<lb/>
　古有惠政重修學校<lb/>
石琚中山人天眷二年狀元以㢘幹由刑臺改令秀容<lb/>
<pb n="KR2k0049_WYG_098-18a"/>
　縣額設勾直十五人市井無賴竄名者甚衆琚至逐<lb/>
　去民大悦有訟者召至諄諄誨諭使自愧服期月大<lb/>
　治<lb/>
段徳祥陽曲人以徴辟召見上竒之授定襄簿兼縣尉<lb/>
　慈祥樂易明敏有為<lb/>
居理貞唐元人承父廕監管州有政聲<lb/>
劉煥字徳文中山人天徳元年進士以監察御史攝户<lb/>
　部員外郎代州錢監雜青銅鑄錢錢色惡類鐵錢民<lb/>
<pb n="KR2k0049_WYG_098-18b"/>
　間盜鑄抵罪者衆朝廷患之下尚書省議煥奏曰錢<lb/>
　寶純用黄銅精治之中濡以錫若青銅可鑄歴代何<lb/>
　縁不用自代州取二分與四六分青黄雜糅務省銅<lb/>
　而功易就由是民間盜鑄陷罪者衆非朝廷意也必<lb/>
　欲為天下利宜純用黄銅得數少而利遠其新錢已<lb/>
　流行者宜驗數輸納準換從之遷管州刺史以㢘升<lb/>
　鄭州防禦使遷遼東路轉運使卒<lb/>
周美巴蜀人知管州徳政顯著有去思碑記<lb/>
<pb n="KR2k0049_WYG_098-19a"/>
元<lb/>
樊天勝定襄人以武功授九原府元帥知定襄郡時從<lb/>
　常山軍取忻州大帥怒其民欲盡戮之天勝哀訴得<lb/>
　免<lb/>
劉璧忻州人歴郡首遷本州兵馬都總管知府事涖政<lb/>
　仁賢吏民懷畏<lb/>
王克義崞縣人國子生至正間授平準職轉定襄尹期<lb/>
　月治化大行民比之龍圖<lb/>
<pb n="KR2k0049_WYG_098-19b"/>
劉徳新洺水人至正間自柘城尹調定襄未期年政理<lb/>
　事修部使者薦於朝民為立碑頌徳<lb/>
明<lb/>
譚章齊安人洪武初静樂縣丞建置縣署多善政任滿<lb/>
　還京民為立碑<lb/>
楊大徳洪武初知静樂縣有徳政修碾河堤壇舍廟祠<lb/>
　公署多所營造<lb/>
葉砥浙江山隂人洪武初以進士任定襄縣知縣當大<lb/>
<pb n="KR2k0049_WYG_098-20a"/>
　兵後境内蕭然砥悉心招撫殘黎乃有起色雅善屬<lb/>
　文一時碑版多出其手擢考功郎中與修永樂大典<lb/>
鍾友諒浙江錢塘人洪武間以舉人任忻州知州有長<lb/>
　材當開國初安輯殘黎創制立法修舉城郭公署祠<lb/>
　廟壇壝咸備擢金華知府<lb/>
李郁仁宗時為定襄主簿言縣有故渠溉田六百餘頃<lb/>
　宜亟浚治後任盂縣令郁稟性寛𢎞循循雅飭不事<lb/>
　鞭扑百廢具興<lb/>
<pb n="KR2k0049_WYG_098-20b"/>
史魁平鄉人正統間任静樂縣知縣有謀略能任艱鉅<lb/>
　涖任時邊警日至魁繕城垣裕倉儲設守禦皆有法<lb/>
　度復集丁壯教以騎射於是人有固志上下相安尋<lb/>
　擢蔚州知州<lb/>
王節定陶人成化間任静樂縣知縣存心行政悉本慈<lb/>
　仁尋調陽曲禮賢下士均賦平徭祀名宦<lb/>
劉清山東夀張人成化間以舉人任忻州知州居心平<lb/>
　恕涖政寛和修廟學驅游民立倉庾屏盜賊善政釐<lb/>
<pb n="KR2k0049_WYG_098-21a"/>
　然嘗遇嵗荒勸富人蠲賑得粟萬石鏹千兩按户分<lb/>
　給菜色立起秩滿去民立碑識之<lb/>
騫璿永夀人成化間任静樂縣知縣尋擢保徳州知州<lb/>
　兩任邊地平刑恤民俱著循績而修葺廟學敦崇教<lb/>
　化士人尤𫝊誦<lb/>
王軒山東臨清人𢎞治間以進士任忻州知州移建學<lb/>
　宫開雲牧兩河鹵地立四倉備凶荒剿平土冦平刑<lb/>
　獄均徭賦擢員外郎歴官鳳翔知府<lb/>
<pb n="KR2k0049_WYG_098-21b"/>
唐素字希文東平舉人正徳間知忻州性簡易政尚因<lb/>
　民招撫有術徴科不擾陞正定府同知老稚扳轅不<lb/>
　絶三日始得出境<lb/>
田登陜西長安人正徳間以進士任定襄縣知縣亷介<lb/>
　有威望寛猛得宜政事之暇親詣學宫引諸生講論<lb/>
　經史終日不倦後擢主事累官㕘政<lb/>
周夢綵直隸阜城人嘉靖間以舉人任忻州知州敵騎<lb/>
　入犯念城郭傾圮將不支又懼以修築為閭井擾乃<lb/>
<pb n="KR2k0049_WYG_098-22a"/>
　即市廛征其力頽城復完於各鄉屯田清丈後為立<lb/>
　石碣勒田畝四至及户口租數俾無得侵越民咸便<lb/>
　之祀名宦<lb/>
時通錦衣衞進士嘉靖間由慶陽知府謫忻州規模𢎞<lb/>
　大不事曲謹執法甚嚴不憚豪横徵收賦徭止示以<lb/>
　限期令民自輸無敢玩者革驛逓裁濫應尤為民便<lb/>
范箕字斗南京衞籍進士嘉靖間知忻州有揮霍才訟<lb/>
　者纍纍剖決立盡而律己甚嚴馭下尤肅百姓比之<lb/>
<pb n="KR2k0049_WYG_098-22b"/>
　龎統劉穆之云陞員外郎歴官㕘議<lb/>
張榮河南祥符人嘉靖間以舉人任定襄縣知縣自奉<lb/>
　儉約而勤于恤民修學校通水利置義倉病者施藥<lb/>
　殁者給棺人咸宜之<lb/>
李東萊山東人嘉靖間静樂主簿盡力城垣而㢘介敏<lb/>
　捷陞經歴邑人頌美不忘<lb/>
張學道盩厔進士隆慶間知静樂縣忠<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>勤篤期于以<lb/>
　徳化民左右不得干一語嘉意學政士風一變調安<lb/>
<pb n="KR2k0049_WYG_098-23a"/>
　陽陞主事<lb/>
劉綬陜西洛川人隆慶間以貢生任静樂縣縣丞明敏<lb/>
　善聽斷擢知縣是適攢併都户調停有法民不擾流<lb/>
　亡悉歸又以城垣卑薄增修令髙厚足禦侮遷蓬州<lb/>
　知州<lb/>
陶光寵固安人萬厯初由兖州判擢知忻州寛和勤慎<lb/>
　加意恤民留心造士清丈地畝有均平之頌遷晉府<lb/>
　長史士民赴㑹城終其任省問不絶<lb/>
<pb n="KR2k0049_WYG_098-23b"/>
田應揚雞澤舉人萬厯間由廣昌知縣擢忻州賦性冲<lb/>
　恬心切愷悌服食依然寒素喜下問田婦擔兒不憚<lb/>
　諮詢陞萊州府同知<lb/>
張堯行宜川人萬厯間以貢生任忻州知州端毅有執<lb/>
　持不為利害惑嘗以城垣為州根本以甎甃之嚴督<lb/>
　精覈日夕不少倦及告成幾嘔血<lb/>
楊維嶽餘姚人萬歴二十九年以進士知漳州府謫忻<lb/>
　州政尚㢘平徴解不染指聽訟立𤼵訊單舞文者斂<lb/>
<pb n="KR2k0049_WYG_098-24a"/>
　迹嵗荒煮粥惠民撫流移八百餘家開水渠三十五<lb/>
　道墾荒地五十餘頃清驛𫝊捐俸修學繕堡民甚徳<lb/>
　之<lb/>
王濯征西安䕶衞舉人萬厯間知定襄縣剛直嚴明發<lb/>
　奸摘伏吏胥斂迹節里甲廣儲蓄置社倉力寢添設<lb/>
　驛逓之議民獲安静陞保定府通判<lb/>
白璧陜西清澗人萬厯十一年以舉人任定襄縣潔己<lb/>
　愛民練才應務省里甲撫流移憫旱災便民壯簡詞<lb/>
<pb n="KR2k0049_WYG_098-24b"/>
　訟免勾稽集士課文助喪完娶與夫修坊鑿井恢廓<lb/>
　明倫堂諸善政未可殫述十五年陞絳州知州士民<lb/>
　立石頌徳<lb/>
王立愛崇義人萬厯間以貢任定襄縣知縣㢘敏愛民<lb/>
　嘗給以紡車令習女工又令種樹道旁為材木用暇<lb/>
　時飭廟學崇節孝興起教化一變澆漓之俗後擢鎮江<lb/>
　府通判士民肖像祀之<lb/>
王毓陽陜西綏徳人萬厯間以進士任静樂縣知縣政<lb/>
<pb n="KR2k0049_WYG_098-25a"/>
　務亷平嘗以驛𫝊滋擾請移縣内親為㕘驗給付民<lb/>
　尤便之改臨晉擢工科給事中<lb/>
劉沂號蓮洲完縣人萬厯間以貢任静樂縣知縣性伉<lb/>
　直善折獄嘗改立莊頭令户自為輸納豪猾者不得<lb/>
　中飽又改建文廟士窮乏不能自振者時周給之尋<lb/>
　擢平凉府通判<lb/>
國朝<lb/>
祝文光遼東人順治四年以監生任定襄縣知縣有亷<lb/>
<pb n="KR2k0049_WYG_098-25b"/>
　聲姜逆之亂死於難<lb/>
黄圖昌直隸長垣人康熙三十四年以進士知静樂縣<lb/>
　涖任嵗適洊飢亟議賑貸俾胥獲保聚加意學校月<lb/>
　集諸生兩課之退食之暇稽往牒㕘輿論纂静樂縣<lb/>
　志庸昭一方文獻邑人謳思罔斁焉<lb/>
代州<lb/>
周<lb/>
李牧趙北邊良將也常居代雁門備匈奴以便宜置吏<lb/>
<pb n="KR2k0049_WYG_098-26a"/>
　市租皆收入幕府為士卒費日擊數牛饗士習騎射<lb/>
　謹烽火多閒諜厚遇戰士為約曰匈奴即入盜急入<lb/>
　收保有敢捕虜者斬匈奴每入烽火謹輒入收保不<lb/>
　敢戰如是者數嵗亦不亡失匈奴以李牧為怯雖趙<lb/>
　邊兵亦以為吾將怯趙王讓李牧牧如故趙王怒召<lb/>
　之使他人代將嵗餘匈奴每來出戰數不利失亡多<lb/>
　邊不得田畜復請李牧牧杜門不出固稱疾趙王乃<lb/>
　復彊起使將兵牧曰王必用臣臣如前乃敢奉令王<lb/>
<pb n="KR2k0049_WYG_098-26b"/>
　許之牧至如故約匈奴數嵗無所得終以為怯邊士<lb/>
　日得賞賜而不用皆願一戰乃具選車得千三百乗<lb/>
　選騎得萬千匹百金之士五萬人彀者十萬人悉勒<lb/>
　習戰大縱畜牧人民滿野匈奴小入佯北不勝以數<lb/>
　千人委之單于聞之大率衆來入牧多為竒陳張左<lb/>
　右翼擊之大破殺匈奴十餘萬騎滅襜襤破東胡降<lb/>
　林胡單于奔走其後十餘嵗匈奴不敢近趙邊城趙<lb/>
　悼襄王元年使牧攻燕拔武遂方城後七年秦破趙<lb/>
<pb n="KR2k0049_WYG_098-27a"/>
　殺將扈輒於武遂城斬首十萬趙乃以牧為大將軍<lb/>
　擊秦軍於宜安大破秦軍走秦將桓齮封為武安君<lb/>
　居三年秦攻番吾牧擊破秦軍南距韓魏趙王遷七<lb/>
　年秦使王翦攻趙趙使牧及司馬尚禦之秦多與趙<lb/>
　王寵臣郭開金為反間言李牧司馬尚欲反趙王乃<lb/>
　使趙葱及齊將顔聚代牧牧不受命趙使人微捕得<lb/>
　牧斬之廢司馬尚後三月王翦急擊趙大破殺趙葱<lb/>
　虜趙王遷及顔聚遂滅趙<lb/>
<pb n="KR2k0049_WYG_098-27b"/>
漢<lb/>
程不識孝景時以數直諫為大中大夫為人㢘謹於文<lb/>
　法元光元年衞尉李廣為驍騎將軍屯雲中不識為<lb/>
　車騎將軍屯雁門廣行無步曲行陣就善水草屯舍<lb/>
　人人自便不擊刁斗自衞幕府省文書然亦遠斥堠<lb/>
　未嘗遇害不識正步曲行伍營陣擊刁斗吏治軍簿<lb/>
　至明軍不得自便不識曰李將軍極簡易然虜卒犯<lb/>
　之無以禁而其士亦安佚樂為之死我軍雖煩擾而<lb/>
<pb n="KR2k0049_WYG_098-28a"/>
　虜亦不得犯我是時漢邊郡李廣程不識皆為名將<lb/>
　入為長樂衞尉至今稱軍法嚴整者曰程不識李光<lb/>
　弼之治兵<lb/>
趙充國字翁孫隴西上邽人後徙金城令居始為騎士<lb/>
　以六郡良家子善騎射補羽林為人沈勇有大略少<lb/>
　好將帥之節而學兵法通知四夷事武帝時擢後將<lb/>
　軍及尊立宣帝封營平侯本始中為蒲類將軍復為<lb/>
　後將軍少府匈奴大發十餘萬騎南旁塞至符奚盧<lb/>
<pb n="KR2k0049_WYG_098-28b"/>
　山欲入為冦亡者題除渠堂降漢言之遣充國將四<lb/>
　萬騎屯縁邊九郡單于聞之引去及破先零歸復為<lb/>
　後將軍衞尉甘露二年卒諡曰壯侯後與霍光等列<lb/>
　畫未央宫<lb/>
段會宗字子松天水上邽人竟寧中為西域都䕶西域<lb/>
　敬其威信更盡還為沛郡太守以單于當朝徙為雁<lb/>
　門太守數年坐法免西域諸國上書願得會宗陽朔<lb/>
　中復為都䕶後元延中賜爵闗内侯<lb/>
<pb n="KR2k0049_WYG_098-29a"/>
杜茂字諸公南陽冠軍人初歸光武於河北常從征伐<lb/>
　建武三年以功拜驃騎大將軍七年詔引兵北屯田<lb/>
　晉陽廣武以備邊九年與雁門太守郭凉擊盧芳將<lb/>
　尹由於繁峙芳將賈覽率騎萬餘救之茂戰軍敗引<lb/>
　入樓煩城時盧芳據高栁數冦邊十二年遣謁者段<lb/>
　忠將衆郡弛刑配茂鎮守北邊因發邊卒築亭候修<lb/>
　烽火又發委輸金帛繒絮供給軍士并賜邊民冠盖<lb/>
　相望茂亦建屯田驢車轉運尹由將賈丹等遂詣雁<lb/>
<pb n="KR2k0049_WYG_098-29b"/>
　門太守郭凉降芳亡入塞北定封參蘧鄉侯卒<lb/>
郭凉字公文右北平人壯猛而通經書多智略從擊彭<lb/>
　寵有功封廣武侯建武九年為雁門太守與將軍杜<lb/>
　茂擊盧芳將尹由於繁峙十二年尹由將賈丹霍匡<lb/>
　解勝本雁門人共殺由詣凉凉上狀皆封為列侯詔<lb/>
　送委輸金帛賜茂凉軍吏及平城降民自是盧芳城<lb/>
　邑稍稍來降凉誅其豪右郇氏之屬鎮撫羸弱旬月<lb/>
　間雁門且平芳遂亡入塞北帝擢凉子為中郎宿衞<lb/>
<pb n="KR2k0049_WYG_098-30a"/>
　左右<lb/>
王澤㫤父代州太守有治聲<lb/>
魏<lb/>
牽招字子經安平觀津人袁紹辟為督軍從事建安九<lb/>
　年紹子尚遣至上黨督致軍糧未還而鄴破時尚外<lb/>
　兄髙幹為并州刺史招以并州左有恒山之險右有<lb/>
　大河之固帶甲五萬北阻彊胡勸幹迎尚并力觀變<lb/>
　幹既不能從而隂欲害招招聞之間行去道隔不得<lb/>
<pb n="KR2k0049_WYG_098-30b"/>
　追遂東詣魏武仍辟冀州從事魏黄初中為雁門太<lb/>
　守郡在邊陲雖有候望之備而冦鈔不斷招既教民<lb/>
　戰陣又表復烏丸五百餘家租調使備鞍馬遠遣偵<lb/>
　候冦每犯塞勒兵逆擊來輒摧破吏民膽氣日鋭荒<lb/>
　野無虞又搆間離散使更相猜疑鮮卑大人步度根<lb/>
　泄歸泥等與軻比能為隙將部落三萬餘家詣郡附<lb/>
　塞勅令還擊比能殺比能弟苴羅侯及叛烏丸歸義<lb/>
　侯王同王寄等大結怨讐招遂自出率歸泥等討比<lb/>
<pb n="KR2k0049_WYG_098-31a"/>
　能於雲中故郡大破之招通河西鮮卑附頭等十餘<lb/>
　萬家繕治陘北故上館城置屯戍以鎮内外夷人大<lb/>
　小莫不歸心諸叛亡雖親戚不敢藏匿咸悉收送於<lb/>
　是野居晏閉冦賊静息乃簡選有才識者詣太學受<lb/>
　業還相授教數年中庠序大興又鑿原開渠注水城<lb/>
　内民賴之太和初賜爵闗内侯二年䕶烏桓校尉田<lb/>
　豫出塞為軻比能圍於故馬邑城招整勒兵馬欲赴<lb/>
　救并州以常憲禁之招謂節將見圍不可拘於吏議<lb/>
<pb n="KR2k0049_WYG_098-31b"/>
　自表輒行又竝馳布羽檄冦恐怖軍到故平城便皆<lb/>
　潰走招在郡十二年卒官威風遠振其治邊之稱埒<lb/>
　于田豫百姓追思之<lb/>
傅容漁陽人繼牽招為雁門太守有名績<lb/>
晉<lb/>
索靖字幼安敦煌人舉賢良方正對策髙第擢尚書郎<lb/>
　靖草書與尚書令衞瓘齊名號一臺二妙在臺積年<lb/>
　除雁門太守太安末拜使持節監洛城諸軍事與賊<lb/>
<pb n="KR2k0049_WYG_098-32a"/>
　戰大破之靖亦被傷而卒贈司空封安樂亭侯諡曰<lb/>
　莊<lb/>
北魏<lb/>
梁越新興人博通經𫝊魏道武以其謹厚遷上大夫令<lb/>
　授諸皇子經書明元初以師傅恩封祝阿侯出為雁<lb/>
　門太守獲白雀以獻拜光禄大夫<lb/>
北齊<lb/>
斛斯萬善河南人驍勇果毅以軍功拜武賁郎將突厥<lb/>
<pb n="KR2k0049_WYG_098-32b"/>
　圍雁門萬善奮擊之所向皆破每賊至獨出當其鋒<lb/>
　或下馬坐地引强弓射賊所中皆殪由是莫敢逼城<lb/>
　十餘日竟退萬善之力也其後頻討羣盜累遷至將<lb/>
　軍卒<lb/>
隋<lb/>
王頒字景彦太原祁縣人性至孝有文武幹局開皇中<lb/>
　以平陳功拜代州刺史甚有惠政<lb/>
馮孝慈仁夀中代州司馬驍勇善戰漢王諒舉兵遣將<lb/>
<pb n="KR2k0049_WYG_098-33a"/>
　來攻孝慈與總管李景等拒守後與楊義臣援兵擊<lb/>
　賊大破之城賴以全<lb/>
侯莫陳义仁夀中儀同三司漢王諒之亂與李景等共<lb/>
　守代州多謀畫工拒守之術<lb/>
吕玉仁夀中代州司法㕘軍驍勇善戰漢王諒反與總<lb/>
　管李景等共相守禦城獲全<lb/>
陳孝意河東人大業末為雁門郡丞時長吏多贓汚孝<lb/>
　意清節彌厲發奸摘伏動若有神吏民稱之劉武周<lb/>
<pb n="KR2k0049_WYG_098-33b"/>
　反孝意與武賁郎將王智辨率兵討之戰於下館城<lb/>
　反為所敗武周遂轉攻傍郡前郡丞楊長仁雁門令<lb/>
　王確等竝桀黠為無賴所歸謀應武周孝意隂知之<lb/>
　族滅其家郡中戰慄莫敢異志武周引兵來攻孝意<lb/>
　拒之每戰克捷堅守百餘日糧盡為校尉張倫所殺<lb/>
唐<lb/>
劉世讓雍州醴泉人武徳二年從永安王孝基討夏縣<lb/>
　吕崇茂軍敗為賊所囚唐儉令世讓逃還白獨孤懷<lb/>
<pb n="KR2k0049_WYG_098-34a"/>
　恩潛謀封𢎞農郡公喪闋檢校并州總管竇建徳援<lb/>
　王世充率萬騎出黄沙嶺襲洺州㑹突厥入又詔以<lb/>
　兵屯雁門保武州突厥與髙開道等合衆攻使客説<lb/>
　之不下鹵退下制褒美之召拜廣州總管高祖問以<lb/>
　備邊策世讓請於崞城置智勇之將多儲金帛數出<lb/>
　竒兵略馬邑城髙祖使馳驛往經略之突厥懼乃縱<lb/>
　反間言世讓與可汗通謀髙祖不察遂遇害<lb/>
張公謹字𢎞慎魏州繁水人武徳末以功累授左武侯<lb/>
<pb n="KR2k0049_WYG_098-34b"/>
　將軍封定遠部公貞觀元年拜代州都督上表請置<lb/>
　屯田以省轉運又言前後時政十餘事竝見納用遣<lb/>
　李靖經略突厥公謹為副言突厥可取狀太宗納之<lb/>
　破定襄敗頡利進封鄒國公轉襄州都督卒諡曰襄<lb/>
　十三年改封郯國公<lb/>
張儉雍州新豐人貞觀初以軍功累遷朔州刺史時頡<lb/>
　利自恃强盛每有所求輒遣書稱勑縁邊逓相承稟<lb/>
　儉獨拒不受太宗聞而嘉之儉又廣營屯田嵗致穀<lb/>
<pb n="KR2k0049_WYG_098-35a"/>
　十萬斛邊糧益饒及遭霜旱勸百姓相贍遂免饑殍<lb/>
　州境獨安李靖平突厥有思結部貧窮離散儉招慰<lb/>
　安集之其在磧北者親屬分住私相往還儉竝不拘<lb/>
　責但存紀綱羈縻而已及儉檢校勝州以母憂解朔<lb/>
　州後將疑思結遽以奏聞議發兵進討仍起儉為使<lb/>
　儉單車推誠入其部落召諸首領布腹心咸匍匐歸<lb/>
　命便移就代州即令檢校代州都督勸令營田嵗數<lb/>
　豐稔慮其私蓄富實易生驕侈表請和糴擬充貯備<lb/>
<pb n="KR2k0049_WYG_098-35b"/>
　蕃人喜悦邊軍大收其利擊髙麗封皖城郡公改東<lb/>
　夷都䕶卒諡曰密<lb/>
韋懷質貞觀中繁峙令太宗伐髙麗命韋挺運餉至盧<lb/>
　思臺不進上令懷質往挺所支度軍糧檢覆渠水<lb/>
薛仁貴絳州龍門人以軍功歴右威衞大將軍封平陽<lb/>
　郡公開耀元年拜右領軍衞將軍檢校代州都督擊<lb/>
　突厥元珍於雲州突厥問曰唐將為誰曰薛仁貴突<lb/>
　厥曰吾聞薛將軍流象州死矣安得復生仁貴脱兠<lb/>
<pb n="KR2k0049_WYG_098-36a"/>
　鍪見之突厥相視失色下馬羅拜稍稍遁去仁貴因<lb/>
　進擊大破之斬首萬級獲生口三萬牛馬稱是其年<lb/>
　卒贈左驍衞大將軍官給舉䕶喪還鄉里<lb/>
杜希望京兆萬年人開元中為代州都督召還京師對<lb/>
　邊事𤣥宗竒之拜鄯州都督以邊功著終西河太守<lb/>
賈循京兆華原人有大略為邊將累功歴光禄卿安禄<lb/>
　山兼河東節度表循兼雁門太守為副禄山趨東都<lb/>
　使循守幽州與顔杲卿連謀遇害贈太尉諡曰忠<lb/>
<pb n="KR2k0049_WYG_098-36b"/>
後唐<lb/>
王建立遼州榆社人為代州虞侯將莊宗嘗遣女奴之<lb/>
　代州祭墓女奴侵擾代人建立捕而笞之莊宗怒欲<lb/>
　殺之明宗時為刺史庇䕶之以免後封韓王<lb/>
後周<lb/>
栁開後周仕監察御史出知代州完城壕治戰具甚有<lb/>
　方略仍以金百兩錢數萬資貧生之不能葬其父母<lb/>
　者<lb/>
<pb n="KR2k0049_WYG_098-37a"/>
宋<lb/>
孔守正開封浚儀人宋開寳中從何繼筠大敗遼師於<lb/>
　石嶺闗太宗征晉陽分主城西洞屋率步卒大呼先<lb/>
　登繼與内侍蔡守恩等率騎兵力戰并軍遂潰淳化<lb/>
　初領代州部署連移并代夏綏麟府三鎮改代夏二<lb/>
　州部署真宗初復徙代州咸平初守正上言四任雁<lb/>
　門邊亭乆安願東北以自效人胥壯之<lb/>
楊業太原人北漢建雄軍節度使歸宋為代州刺史兼<lb/>
<pb n="KR2k0049_WYG_098-37b"/>
　三交駐泊兵馬都部署屢敗遼師遷雲州觀察使仍<lb/>
　判代州雍熙三年為雲應路副都部署連拔雲應寰<lb/>
　朔四州命䕶四州民入内地力戰陳家谷口被執不<lb/>
　食卒子延昭時以供奉官為先鋒戰朔州城下流矢<lb/>
　貫臂鬭益急仕至髙陽闗副都部署卒<lb/>
張齊賢曹州宛句人太祖幸西都嘗條陳十事首曰下<lb/>
　并汾太平興國二年第進士四年代還會親征晉陽<lb/>
　上謁忻州新下命知州事明年召還雍熙三年代州<lb/>
<pb n="KR2k0049_WYG_098-38a"/>
　楊業戰沒齊賢請行授給事中知代州與部署潘美<lb/>
　同領縁邊兵馬時遼兵自湖谷入齊賢誓衆慷慨一<lb/>
　以當百遼兵遂却先是約潘美以并師來會戰間使<lb/>
　為遼人所得既而美使至云密詔不許出戰齊賢夜<lb/>
　發兵二百人持一幟負一束芻距州城西南三十里<lb/>
　列幟燃芻遼兵以為并師至駭北走齊賢先伏步兵<lb/>
　二千於土磴砦掩擊大敗之捷奏且歸功漢贇端拱<lb/>
　元年冬拜工部侍郎遼人又自大石路南侵齊賢簡<lb/>
<pb n="KR2k0049_WYG_098-38b"/>
　廂兵千人為二部分屯繁峙崞縣果為繁峙兵所敗<lb/>
　二年置屯田領河東制置方田都部署入拜樞宻副<lb/>
　使淳化二年拜㕘知政事同平章事真宗初再拜同<lb/>
　平章事以司空致仕卒諡文定<lb/>
陳恕河北營田使改刺代州築城壘修戰具太祖知恕<lb/>
　有心計詔為鹽鐵使<lb/>
譚延美大名朝城人雍熙三年與田重進出飛狐北曰<lb/>
　彼恃衆易我宜出其不意先攻之即麾騎軍直進遂<lb/>
<pb n="KR2k0049_WYG_098-39a"/>
　獲大鵬翼端拱二年授邕州觀察使判亳州兼知代<lb/>
　州是時任邊郡者皆領内地一州處其家屬從知潞<lb/>
　州咸平中卒贈建武軍節度<lb/>
劉文質字士彬保州保塞人太宗時以西京左藏庫副<lb/>
　使為岢嵐軍使賜金帶名馬祥符中為石隰縁邊同<lb/>
　都巡檢使天禧中知代州先是畨部獲逃卒給絹二<lb/>
　匹茶五斤卒皆論死時捕得百三十九人文質取二<lb/>
　十九人以赦後論如法餘悉配隸他州再知代州卒<lb/>
<pb n="KR2k0049_WYG_098-39b"/>
韓守英字徳華開封祥符人為入内髙品從征河東數<lb/>
　奉詔至石嶺闗督戰取隆州歴并代路兵馬鈐轄遼<lb/>
　圍岢嵐軍與鈐轄張志言知府州折惟昌帥所部渡<lb/>
　河抵朔州以牽賊勢遂破狼水砦俘數百人獲馬牛<lb/>
　羊鎧甲以數萬計賊為解去賜錦袍金帶又為并代<lb/>
　路都鈐轄建言本路宿兵多百姓困於飛輓今幸邊<lb/>
　郡無事請留騎軍千餘人悉徙内地真宗曰邊臣能<lb/>
　體朝廷恤民之意宜詔諸路視此行之後為景福殿<lb/>
<pb n="KR2k0049_WYG_098-40a"/>
　使延福宫使卒<lb/>
馮行已拯子皇祐中知代州管幹縁邊安撫事時河西<lb/>
　畨部盜耕屈野河西田言不宜以細故啟大釁但加<lb/>
　戒戢足矣五臺山寺調廂兵義勇繕葺為除和糴穀<lb/>
　三萬言不可損嵗入之儲以事不急之務終金州觀<lb/>
　察使<lb/>
劉永年字君錫太原人美孫仁宗時知代州遼人取西<lb/>
　山木積千餘里輦載相屬於路前守不敢過永年遣<lb/>
<pb n="KR2k0049_WYG_098-40b"/>
　人焚之一夕盡事聞上稱善遼移檄捕縱火盜永年<lb/>
　曰盜固有罪然發在我境何預汝事乃不敢復言上<lb/>
　嘗問禦戎策對合㫖書忠孝字以賜英宗時復知代<lb/>
　州歴太原副都總管卒諡莊恪<lb/>
武英字漢傑太原人仁宗時以右班殿直為忻代州同<lb/>
　巡檢㑹州將出獵留飲英曰今空郡而來萬一敵乘<lb/>
　間入城奈何既而敵百餘騎果入冦英領衆左右馳<lb/>
　射悉擒獲之以功遷左班殿直後戰歿于好水川贈<lb/>
<pb n="KR2k0049_WYG_098-41a"/>
　邢州觀察使<lb/>
郭恩開封人仁宗時以崇儀使為并代州鈐轄管勾麟<lb/>
　府軍馬事戰敗於屈野河不屈死贈同州觀察使<lb/>
王仲寳字器之密州髙密人仁宗時為澤潞晉絳慈隰<lb/>
　威勝軍巡檢使至官裁八日獲太行山宿賊八十人<lb/>
　賜金帛緡錢遷内殿承制後為并代州鈐轄加西上<lb/>
　閤門使建言縁邊博糴屬羌苦之請寛法使得復業<lb/>
　以捍邊境乆之遷東上閤門使元昊冦延州仲寳將<lb/>
<pb n="KR2k0049_WYG_098-41b"/>
　兵至賀蘭谷以分兵勢敗蕃將羅逋於長雞嶺後又<lb/>
　以磁州防禦使知代州致仕卒<lb/>
吕大忠字進伯京兆藍田人第進士為晉城令熙寧中<lb/>
　令與劉忱使遼議代北地會父喪起知代州遼使蕭<lb/>
　素梁穎至代設次據主席大忠與之争乃移次長城<lb/>
　北換西上閤門使知石州大忠數與素穎㑹屢以理<lb/>
　折之素穎稍屈已而復使蕭禧來求代北地神宗召<lb/>
　執政與大忠劉忱議將從其請大忠曰彼遣一使即<lb/>
<pb n="KR2k0049_WYG_098-42a"/>
　與地五百里若使魏王英弼來求闗南則何如神宗<lb/>
　曰卿是何言也對曰陛下既以臣言為不然恐不可<lb/>
　啟其漸忱曰大忠之言社稷大計願陛下熟思之議<lb/>
　卒不決罷大忠終喪其後竟以分水嶺為界大忠仕<lb/>
　至寳文閣直學士卒<lb/>
劉舜卿字希元開封人神宗時知代州加客省副使遼<lb/>
　遣諜盜西闗鎖舜卿宻易舊鐍而大之數日遼以鎖<lb/>
　來歸舜卿曰吾未嘗亡鎖也引視納之不能受慚去<lb/>
<pb n="KR2k0049_WYG_098-42b"/>
　誅諜者仕至步軍副都指揮使卒諡毅敏舜卿知書<lb/>
　曉吏事謹文法善料敵著名北州<lb/>
周永清字肅之靈州人以䕃入仕熙寧中知代州遼求<lb/>
　地命韓縝分畫永清貳焉入對言疆境不可輕與人<lb/>
　臣職守土不願行固遣之復上章陳利害竟以母病<lb/>
　辭終東上閤門使<lb/>
郭遵開封人以左班殿直為并代路巡檢累遷延州西<lb/>
　路都巡檢使從劉平力戰歿特贈果州團練使遵用<lb/>
<pb n="KR2k0049_WYG_098-43a"/>
　鐵杵槍槊共重九十斤<lb/>
姚孝錫豐縣人徽宗時調代州兵曹金兵入雁門州將<lb/>
　議以城降官屬惶懼孝錫投牀大鼾略不為意大府<lb/>
　遂注孝錫為五臺簿因家五臺善治生嵗饑出粟萬<lb/>
　石賑之全活甚衆<lb/>
史抗濟源人宣和末為代州沿邊安撫副使金圍代急<lb/>
　抗夜呼其二子稽古稽哲謂曰吾昔語用事者鴈門<lb/>
　控制一道宜擇帥増戍以謀未形之患若使横流則<lb/>
<pb n="KR2k0049_WYG_098-43b"/>
　無所措矣言雖切皆不吾省今重圍既固外援不至<lb/>
　吾用六壬術占之明日城必陷吾將死事汝輩亦勿<lb/>
　以妻子為念也能聽吾言當令家屬自裁然後同赴<lb/>
　義二子泣曰唯命明日城果破父子三人突圍力戰<lb/>
　死於城隅<lb/>
折可與雲中人徽宗時同張忠輔守崞縣金人攻城可<lb/>
　與出戰不利被執不屈死之<lb/>
張忠輔宣和末為將同崔中折可與守崞縣金人來攻<lb/>
<pb n="KR2k0049_WYG_098-44a"/>
　嬰城固守率士卒以死拒敵中度不可支有二心忠<lb/>
　輔宣言曰必欲降請先殺我中設伏紿約議事斬忠<lb/>
　輔首擲陴外既開城門可與不屈見殺可與兄可求<lb/>
　建炎中言於朝官可與子五人而忠輔不與士論惜<lb/>
　之<lb/>
李翼宣和末為代州西路巡檢使金取代遣使諭降翼<lb/>
　射殺招降者誓死士堅守圍急力不能支城破被執<lb/>
　怒罵不屈死之<lb/>
<pb n="KR2k0049_WYG_098-44b"/>
李聳宣和末為崞縣令金人破城與縣丞王唐臣縣尉<lb/>
　劉子英同死之<lb/>
王忠植紹興十年知代州舉兵復石代等十一州遂以<lb/>
　為建寧軍承宣使又為河東路經略安撫使胡世將<lb/>
　命救慶陽叛將趙惟清執之令降金不屈死贈奉國<lb/>
　軍節度使諡義節<lb/>
金<lb/>
完顔衷中都司屬司人世祖之曾孫也為代州宣鋭軍<lb/>
<pb n="KR2k0049_WYG_098-45a"/>
　都指揮使嵗旱州委禱雨於五臺靈潭步致其水雨<lb/>
　隨下人為刻石紀之後除順義軍節度使陛辭賜金<lb/>
　幣特寵異之移鎮西泰和六年致仕卒衷孝悌貞謹<lb/>
　深悉金源婚禮婚嫁每令衷相之治復有能稱<lb/>
張大爵五臺人天眷中以進士任崞縣丞㢘謹剛直果<lb/>
　於從政世宗甚愛之累遷户部侍郎<lb/>
趙晦為代州士曹善篆隸詩筆髙雅有集𫝊與宇文虚<lb/>
　中有舊時守崞縣聞虚中以使事羈平城遂駕短轅<lb/>
<pb n="KR2k0049_WYG_098-45b"/>
　下澤與虚中相聚凡旬日而歸虚中為賦詩以識一<lb/>
　時之事<lb/>
李華河南河津人由進士知代州為政愷悌凡事務存<lb/>
　大體不尚苛刻累擢㕘知政事<lb/>
毛瑞卿彭城進士為崞縣簿摧折豪右奸民斂跡排比<lb/>
　户計貧富適當貞祐三年陞尚書令史<lb/>
鄂屯綽華善為代州經略使貞祐四年八月元兵攻代<lb/>
　州華善禦戰敗績身被數創就執不屈死<lb/>
<pb n="KR2k0049_WYG_098-46a"/>
周鼎定襄人未十嵗涉獵六經應童子舉越八年以進<lb/>
　士授五臺主簿轉陽曲令興定間城陷與妻子俱死<lb/>
元<lb/>
楊士衡清凉軍團練節度使天資孝友敏而勤學<lb/>
明<lb/>
陸亨洪武四年鎮守鴈門繕甲練兵戎伍整肅州城闗<lb/>
　堡皆所營建至今賴之<lb/>
侯彦實建昌人洪武間知代州政教兼舉後陞應天治<lb/>
<pb n="KR2k0049_WYG_098-46b"/>
　中<lb/>
成璡直隸興化人洪武間任代州學正博學髙才能以<lb/>
　教化諸生為務不以時當肇造茍且尋薦知蔚州累<lb/>
　官北平右㕘政贈吏部侍郎祀名宦<lb/>
李昇陜西盩厔人洪武間授五臺典史有吏才雅意愛<lb/>
　民值邑霜殺禾即以狀聞求賑大吏委官勘稱不實<lb/>
　置昇於獄昇畧無怨望曰為民得罪雖死何憾耆庶<lb/>
　争訴其誣得復職<lb/>
<pb n="KR2k0049_WYG_098-47a"/>
劉英順天寳坻人洪武間任繁峙縣知縣經理賦役號<lb/>
　均平嘗以抗疏言事解官去父老數百人備列治狀<lb/>
　詣闕保留得復任考滿改雲陽縣祀名宦<lb/>
曹鼐寧晉人宣徳二年以舉人授代州學正有文名課<lb/>
　諸生頃刻十餘草立就尋以年冲乞煩劇自効改太<lb/>
　和典史後舉進士第一人授翰林院修撰累官内閣<lb/>
　大學士死土木之難贈太傅諡文忠<lb/>
周安江南鳳陽人宣徳間以振武衞指揮僉事從征交<lb/>
<pb n="KR2k0049_WYG_098-47b"/>
　趾奮勇入重地殺賊數十人賊益衆格鬬以死弟讓<lb/>
　等一十二人竝與難事聞遣進士王奎諭祭於家<lb/>
張智正統中知五臺縣在任九年政多善績<lb/>
閻莊蘭州人崞縣丞撫民公恕持己清勤尤注意於學<lb/>
　校上下悦服崞民懷之<lb/>
朱鋭齊河人景泰間知五臺縣抑暴扶良修舉廢墜境<lb/>
　内清肅後陞知代州及告歸道出五臺民留三載敬<lb/>
　愛不殊疇昔<lb/>
<pb n="KR2k0049_WYG_098-48a"/>
周宣龍溪進士成化間太僕少卿考牧惟勤九年考滿<lb/>
　陞正卿寺之設卿自此始宣有學行政暇與生徒講<lb/>
　解多所成就今代士多書經皆所𫝊授<lb/>
徐綬直隸昌平人成化間以舉人任崞縣知縣時值嵗<lb/>
　饑親詣富室給印簿貸粟以賑比稔悉為徴還又修<lb/>
　來宣普濟二橋濟病涉者創養濟院養孤寡殘疾祀<lb/>
　名宦<lb/>
郝槃武剛人𢎞治間任代州州判仁慈而敏督理税事<lb/>
<pb n="KR2k0049_WYG_098-48b"/>
　寛嚴得中有劉玉者家甚貧逋税甚多因鬻妻償之<lb/>
　槃得其實捐俸贖還祀名宦<lb/>
陳志直隸元城人𢎞治間以舉人任崞縣知縣㢘公自<lb/>
　持勤於其職暇時為諸生講論經史後封太和伯祀<lb/>
　名宦<lb/>
馬通字致遠同州人以太學生任博野束鹿皆有能聲<lb/>
　𢎞治間補繁峙知縣邑故傅邊頑梗逋賦士不知學<lb/>
　通勤於勸課選社師訓民間子弟督胥習受書俗為<lb/>
<pb n="KR2k0049_WYG_098-49a"/>
　一變賦亦畢輸㑹大水沒禾他邑承風㫖減報通獨<lb/>
　詣司臺力争得報全災邑人感悦他邑民以不生繁<lb/>
　峙為恨卒於官以孫自强貴贈宫保大學士<lb/>
秦偉三原人正徳戊寅任雁門兵備副使剛直不畏權<lb/>
　右小吏貪墨及强宗怙勢者望之斂跡<lb/>
許銘宛平人進士正徳間任太僕卿為政暇輒與代士<lb/>
　講論經史立課法以勸勵之一時士嗜文學科目多<lb/>
　出其門<lb/>
<pb n="KR2k0049_WYG_098-49b"/>
張綏直隸滄州人正徳間以舉人任代州知州㢘敏熟<lb/>
　法律居官以幹濟稱衙署學舍頺廢者悉為修葺又<lb/>
　以滹沱巨津病涉者衆為創橋以濟之祀名宦<lb/>
陳伯安錦衣衞人嘉靖己丑任代州兵備副使伯安先<lb/>
　為御史抗太監劉瑾謫外任漸起刑部郎中諫南巡<lb/>
　罰跪門者五晝夜居代時更持風裁儲糧修邊隠然<lb/>
　有方面之重<lb/>
郭宗臯福山人嘉靖戊戌任代州兵備副使自奉儉約<lb/>
<pb n="KR2k0049_WYG_098-50a"/>
　而法令嚴整兇豪潛伏撫民以恩有隠咸得自達聞<lb/>
　訃奔喪即日徒步歸哀慘備至送者萬餘人中坐構<lb/>
　戍隆慶初起廢歴南京兵部尚書<lb/>
王鎬字宗周灤州人嘉靖間進士授評事選御史按江<lb/>
　西河南嘗諭其屬曰當興而不興者為善人遺害也<lb/>
　當革而不革者為惡人殖利也巡視之所輒奏去甚<lb/>
　者宰執銜之出為山西副使兵備代州時有邊警而<lb/>
　代當其衝鎬禦備免患銜者媒孽其間左遷湖廣轉<lb/>
<pb n="KR2k0049_WYG_098-50b"/>
　山東復轉山西副使湖廣布政都御史巡撫寧夏忤<lb/>
　嵩歸里<lb/>
張紹芳鄠縣人嘉靖間以舉人任五臺縣知縣有明敏<lb/>
　才雅善撫字屢務營建民不為病祀名宦<lb/>
胡松滁州人嘉靖壬寅任山西督學使陳邊事十二條<lb/>
　擢㕘政備兵三闗松疏辭不允修營壘市戰馬募丁<lb/>
　壯甫有序賊適大至提督不能備委罪松削籍家居<lb/>
　十五年起㕘政進都御史平江西賊終吏部尚書諡<lb/>
<pb n="KR2k0049_WYG_098-51a"/>
　莊肅<lb/>
李士元河南洛陽人嘉靖間以舉人任代州知州代地<lb/>
　使客過者旁午小民多苦供億士元特設支房命謹<lb/>
　愿吏掌之又上官遣吏來督賦輒索錢物不應則捶<lb/>
　館人士元命如數以給未出境已具文詳報後雖强<lb/>
　畀之不敢受矣尋被論去祀名宦<lb/>
楊啓允狄道舉人知五臺縣世宗建三殿採木於邑募<lb/>
　民伐山木得二十萬時亢旱水竭艱輓運啓允禱於<lb/>
<pb n="KR2k0049_WYG_098-51b"/>
　天曰朝廷營建在邇徴木孔急民力疲矣願錫之雨<lb/>
　是夕果大霈如注木盡浮出尋知朔州内捍郡邑外<lb/>
　輸軍餉遂解右衛之困遷户部郎中<lb/>
葉露新雲南人隆慶間以舉人任代州知州冰蘖自矢<lb/>
　執法甚嚴有犯者必痛懲之時人比之包拯祀名宦<lb/>
周仕字汝信三原人萬厯間進士為鍾祥知縣力抗强<lb/>
　璫績著循良歴陞兵部郎中晉秩㕘政治兵雁門擢<lb/>
　山西按察使河南布政使所至有聲飲冰茹蘖一介<lb/>
<pb n="KR2k0049_WYG_098-52a"/>
　必嚴歸之日環堵肅然<lb/>
南逢吉號姜泉渭南人以易舉進士髙第授儀制司主<lb/>
　事骨氣丰稜峻潔而果斷由雲南督學副使陞兵備<lb/>
　雁門諭三闗將士循習令甲講明陣法以備冦數巡<lb/>
　闗外軍聲大振上備邊便宜五事語觸忌諱罷歸著<lb/>
　有姜泉集越中紀𫝊若干卷藏於家註解㑹稽三賦<lb/>
　刻在㑹稽郡中<lb/>
陳讜蠡縣人萬厯間以舉人知五臺縣政事練達催科<lb/>
<pb n="KR2k0049_WYG_098-52b"/>
　有方振修學校奬拔士類陞太原府通判<lb/>
劉楫濟剡城人萬厯間以貢知崞縣㢘明仁恕旌善除<lb/>
　暴豪猾斂跡地方安静<lb/>
南居益字思受渭南人少厲操行舉萬厯二十九年進<lb/>
　士累官山西提學副使雁門㕘政繕治亭障省費萬<lb/>
　計歴按察使左右布政使竝在山西天啟二年入為<lb/>
　太僕卿崇禎時為工部尚書削籍歸十六年賊陷渭<lb/>
　南加炮烙不屈死<lb/>
<pb n="KR2k0049_WYG_098-53a"/>
黄思道浙江仁和人萬厯間以舉人任代州知州素㢘<lb/>
　能涖任時適大閲部院使者一時俱集費叢不支思<lb/>
　道調度有方不待嚴督胥早辦尋卒於官幾無以殮<lb/>
　民立祠祀之<lb/>
周𢎞禴湖廣麻城人以户部主事謫代州州判忠讜敢<lb/>
　言風采震朝宁及涖代佐州守興除利害加意學校<lb/>
　集一時俊士課之讀授以文法嘗隨直指巡部多所<lb/>
　平反纂修州志祀名宦<lb/>
<pb n="KR2k0049_WYG_098-53b"/>
光祖信陽人萬厯間知五臺縣耿介清㢘勤於其職嘗<lb/>
　増修廟學勒貪㢘二箴於石以自警<lb/>
江若練文登人天啟間以貢任長治丞擢知崞縣㢘明<lb/>
　公勤力請罷葦租又請空地租輸學給寒生婚喪不<lb/>
　足者實心愛民備載善政實録<lb/>
閻夢䕫鹿邑人崇禎末為代州參將城破抗節死<lb/>
國朝<lb/>
劉正字方若一字振之直隸任邱人順治初以選貢生<lb/>
<pb n="KR2k0049_WYG_098-54a"/>
　授代州知州士有問業者親課督不懈州人某為仇<lb/>
　家所訐禍不測力白其枉得釋懷數百金以謝峻拒<lb/>
　之姜逆變賊數萬攻城者百日正内戢外禦比　敬<lb/>
　謹親王至圍始解或指聚落為賊黨抗聲折之密令<lb/>
　具牛酒犒師胥獲免晉太原府同知領代州如故尋<lb/>
　改商州知州以去<lb/>
許可用遼東盖州人順治四年以弟子員任鴈平道慷<lb/>
　慨饒謀略姜瓖變代人劉遷應之衆數萬屯城下攻<lb/>
<pb n="KR2k0049_WYG_098-54b"/>
　甚力可用督兵民捍禦而宻遣人赴軍前請合𠞰遷<lb/>
　遂授首圍獲解在任三年擢陜西闗西道代人立祠<lb/>
　聶營村<lb/>
崔尚質遼東人順治四年任繁峙縣知縣治行最一時<lb/>
　姜逆之亂賊劉遷聚黨來攻尚質登城設守禦具既<lb/>
　而城潰令家人自焚乃殉城<lb/>
贈按察司僉事祀忠烈祠<lb/>
周遠祚臨汾縣人順治間以舉人任繁峙縣教諭姜逆<lb/>
<pb n="KR2k0049_WYG_098-55a"/>
　之亂勒受偽職死之<lb/>
李延夀鑲藍旗人順治五年以鎮朔將軍總兵宣府姜<lb/>
　逆之亂五臺被圍急延夀聞之拜表徑提兵往援偵<lb/>
　竇村為賊巢佯言往代州進𠞰而潛師出峨口夜抵<lb/>
　竇村金戈鐵馬鏗鳴逵衢賊慴伏莫敢動擒斬無遺<lb/>
　其脅從來投者日數百人慰諭復業令入山谷招其<lb/>
　徒黨賊乃解圍聚堯山砦以守砦髙數百丈四面陡<lb/>
　絶賊掠財物輸其間猝難破遂設長圍圍之越數月<lb/>
<pb n="KR2k0049_WYG_098-55b"/>
　賊少懈募死士數十夜半綴絙直造砦門鳴鼓賊駭<lb/>
　潰胥墜崖死尋榜示民凡賊虜掠聽還之或誣張某<lb/>
　胡某通賊擒至即釋之而治告者以法在五臺二年<lb/>
　班師焚香送者數百里不絶已復建祠祀之<lb/>
范印心河南河内人順治五年以進士任崞縣知縣性<lb/>
　㢘潔克勤其職首請驛馬之牧於民者還諸官姜逆<lb/>
　亂殫力防禦邑獲安比官兵往返糗糒芻秣畢具而<lb/>
　不以擾民又請蠲逋賦贖俘掠婦女民徳之累任河<lb/>
<pb n="KR2k0049_WYG_098-56a"/>
　東分守道得監司體諸生王大作被構下獄燭其誣<lb/>
　力出之民尤懷其徳祀府縣名宦<lb/>
張道祥江南徐州人康熙十三年以官生任鴈平道多<lb/>
　惠政庚申代饑祥捐俸煮糜三所購米河東常山平<lb/>
　價糶之全活滋衆又捐千七百金修代書院設義學<lb/>
　涖任十一年擢湖南按察使代人思之<lb/>
梁繼祖奉天人康熙年由舉人任五臺縣知縣為政以<lb/>
　嚴勝椎埋胠篋胥斂迹修孔廟設四鄉義學立養濟<lb/>
<pb n="KR2k0049_WYG_098-56b"/>
　院胥得政體洊歴平陽府知府號清慎今祀五臺名<lb/>
　宦<lb/>
　<lb/>
　<lb/>
　<lb/>
　<lb/>
　<lb/>
　山西通志卷九十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志巻二百二十</head> <lb/>
    <p>
<pb n="KR2k0049_WYG_220-1a"/>
欽定四庫全書<lb/>
　山西通志巻二百二十<lb/>
　　藝文<hi>三十九</hi>　<hi>賦二/</hi>　<hi>辭</hi>
宋<lb/>
　　感山賦<hi>并序</hi>　　　　　　　　　崔伯易<lb/>
客有爲予言太行之富其山一名皇母一名女媧或於<lb/>
此煉石補天今其上有女媧祠因感其説爲之賦其辭<lb/>
曰曲轅先生從先大夫之南征省黒許於紫霄訪武王<lb/>
<pb n="KR2k0049_WYG_220-1b"/>
於朱陵授羅浮之隠書擷三茅之神英息肩淮泗之濱<lb/>
閉闥弦歌與世無營一日梁國公子銅鞮處士闖然踵<lb/>
門悦然相親曰先生倦遊者矣祈有異聞先生不對賓<lb/>
請愈勤於是爲論山中之物山中之民敘山中之遺懽<lb/>
詠山中之淳文二客相視而笑曰先生唐相之家族蕃<lb/>
西京京於吾鄉駕財累程連聯髙山見於羣經兹其不<lb/>
言疑未之行試爲先生陳之何如公子贊之處士曰夫<lb/>
坤厚之勢猶一人之體崑崙爲之首自首而下岟㟐屹<lb/>
<pb n="KR2k0049_WYG_220-2a"/>
□無復平地陵轢百國有隂山焉横二千餘里北爲戎<lb/>
狄南爲古聖之所治測中言之殆吾國之乾位昕天銅<lb/>
渾周髀保章參地之形兹爲最詳上正樞星下開冀方<lb/>
逢胃而畢自桞以張亂則冀安弱則冀强起爲名岳妥<lb/>
爲平岡巋乎甚尊其名太行挾大河於楚東瞰北嶽其<lb/>
在旁其髙也邐迤而上殆莫知其高也登躡千里昻目<lb/>
而前望駭實與夫天當其深也繚繞盤辟殆莫知其深<lb/>
也馳朔東而左轉垂三月而見脊盛連延乎碣石傳曰<lb/>
<pb n="KR2k0049_WYG_220-2b"/>
東海之水不盡而此山也吾莫知其所極此其知言哉<lb/>
如彼大邦圻鉤壤連如彼大川洲維浦聯殊鄉異觀習<lb/>
乎所傳坳然若鞍者曰鞍山突然若竈者曰竈山色黒<lb/>
者黒山形方者方山如此之𩔖名何可殫墨翟察而知<lb/>
驥之貴尸佼過而辨牛之難穆王升由雀道而出世宗<lb/>
行自大河而還孝明嘗登幸上黨郡章帝以游至天井<lb/>
闗孟德比上紀推輪之恐謝公西顧引憂生之端阮籍<lb/>
失路而詠懷劉峻懷交而發嘆歸晉陽子惠之便道對<lb/>
<pb n="KR2k0049_WYG_220-3a"/>
二坂祖濬之祥觀開元錫問於逢車武德置縣而當煩<lb/>
霍褰吾襟共附吾肘纒午壁之勢探長城之口天門掲<lb/>
其部分烏嶺支其<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>蹂姑射王屋隆慮雷首靡迤嶔岑<lb/>
參錯飣餖或拱其左或捧其右或導其前或贊其後讓<lb/>
以竒巘貢以重岫曾夸娥之輸力攡大帝之寶授上晻<lb/>
曖兮鵬擊下砰磕兮鯨鬬又若王畿之外五等諸侯奉<lb/>
命守土率屬千萬悉面内而騰輳此山之形也汾潞丹<lb/>
洹滹池□易涑沁淇潼清源濟溴奄呴將迎縱横潄激<lb/>
<pb n="KR2k0049_WYG_220-3b"/>
安陽巨馬出其夸白䋈北涿度其腋觸遙阜以孤引瀲<lb/>
榮光而歴羃凝染漸漬裒青貯碧此山之容也奠荒有<lb/>
神開社有伯以風主威以雲主澤飜手熯陽覆手霹靂<lb/>
近靡百城遠霈萬域暴暑亟寒暗天一白煙不得爲瘴<lb/>
氣不得爲疫豈其幽深也深其欲而難期其并合也合<lb/>
其力則無敵此山之氣候也軒后以來至於成王自時<lb/>
建都遷徙不常遠近表裏其隂其陽春秋之前封國旣<lb/>
多春秋之後唯晉爲彊大抵以兵爲阻以險爲防守不<lb/>
<pb n="KR2k0049_WYG_220-4a"/>
敢弛戰不敢忘越至卑耳而齊相以霸一入孟門而平<lb/>
公幾亡燕趙中山衛韓與魏或主山東或主河内或主<lb/>
山西或主河外或城其隈或據其會或保作咽頸或恃<lb/>
爲腹心屯留有常阻山陽有常界跬步之例萬人死之<lb/>
復驅萬人而地不少退如羆斯林如虬斯壑左顧右睨<lb/>
爪牙鋒鍔乘間薄人肝腦塗地以搴旗虜將而爲樂不<lb/>
然假息竊視扞以城郭從姬歌兒名琲重璞不敢不獻<lb/>
雖欲藏之亦終歸乎攫搏駭乎哉固嘗一朝之中一舍<lb/>
<pb n="KR2k0049_WYG_220-4b"/>
之間烹四十餘萬之衆築頭顱之山舉長平爲鼎鑊舊<lb/>
壁荒城豆分棊錯今千餘年幽隂寂寞此山之勢勝也<lb/>
當時雄豪迭指交質行野者非樂其野逐獸者非卽其<lb/>
獸裴徊陵陸踰跇陂阜裁約六國䀝睨九道孰爲龍首<lb/>
孰爲天竈向背孰徙草木孰遘器械孰便憑倚孰厚東<lb/>
西孰廣南北孰袤爲虵孰尾爲鸛孰噣孰方孰圓孰牝<lb/>
孰牡衝輪孰敏沮鴈孰懋孰利襲掩孰利藏覆孰此出<lb/>
擊孰此入冦孰可徒搏孰可騎驟孰可㗖誘孰可斥<graphic n="KR1380" url="https://raw.githubusercontent.com/kanripo/KR-Gaiji/master/images/KR1380.png" mimeType="image/png"/>
<pb n="KR2k0049_WYG_220-5a"/>
孰可接戰孰可挑鬬孰冣恐夜孰不欲晝勝此孰逐敗<lb/>
此孰救佯道孰止乘亂孰走孰要於邇孰閉其後記省<lb/>
在目陳説在口憑軾結靷忿豢去就所過之邑鸇視狼<lb/>
吼詰無不講嚮無不偶入軍則建旗鼓入朝則佩印綬<lb/>
以國試膽以民試手爲縱横家隨以此售闗警遲速稱<lb/>
畫貧富矯尾厲角恐愒飜構鬼神不能窺其密賢俊不<lb/>
能糾其繆中人主之利欲移將相之恩舊其後或主或<lb/>
臣建功立業尤顯聞於後世則有決羊腸之險壍此山<lb/>
<pb n="KR2k0049_WYG_220-5b"/>
之道攻滎陽伐韓以威天下應侯爲秦昭王之謀也據<lb/>
敖倉之粟杜此山之阨距飛狐之口守白馬之津使天<lb/>
下知所歸者酈食其爲漢髙祖之謀也踰此山入射犬<lb/>
破青犢之衆殺謝躬於鄴以收復天下爲心者漢光武<lb/>
之謀也濟河降射犬之衆還軍敖倉屬魏种以河北事<lb/>
然后西向以爭天下者魏武帝之謀也進據武牢扼其<lb/>
襟要俾竇建德不能踰山入上黨收河東之地而卒以<lb/>
併天下者唐太宗之謀也徐思以觀亦吾之近藩北壓<lb/>
<pb n="KR2k0049_WYG_220-6a"/>
燕薊西臨順檀籠裏控外聯區接寰州開其隅邑疏其<lb/>
間衡而爲壘缺而爲闗有朝歌内黄黎陽之支離有五<lb/>
原髙平廣民之依攀前規成臯逆嬰邯鄲收褰帷趣駕<lb/>
之威宰簪笏假轡之官大城望之如雲小城夾而金宇<lb/>
各負城勢熊驤虺蟠宿貔貅之倘佯峙芻粟之巑岏此<lb/>
又其山古今因人以明效者也偏隅之䘲蒸鬱成象或<lb/>
爲樓闕或𩔖亭障下利墾闢其土白壤榖備五種穎栗<lb/>
豐穰以陶則不窳以牧則易長騂騂駩駽騧驪驖駔繁<lb/>
<pb n="KR2k0049_WYG_220-6b"/>
鬛赤喙黄脊白顙竒毛異骨駧駾駚驡或出凹揜或會<lb/>
廣敞或隨齕而乍散或就飲以羣往秦青覩之而目眩<lb/>
造父逢之而伎癢若乃邊風夜號寒氣朝蕩木葉盡脱<lb/>
川原蕭爽挺逸彩之疎瞬厲雄心之倜儻分騰而郊野<lb/>
暗聚鳴而阬谷響最下者嬴糧載士日中而馳百里鳳<lb/>
臆蘭筯探前抉後何止乎蹄間三丈馬之所施險之所<lb/>
依有德者然後能之其或守之不以道用之失其宜則<lb/>
是二者在所爲盜賊之資司馬侯告晉侯以先王之不<lb/>
<pb n="KR2k0049_WYG_220-7a"/>
務者非棄之也而吳起言商紂之國志有激於當時何<lb/>
則宣帝處先零金城而終貽漢患武帝倚元海并州而<lb/>
俄傾晉基自後聰曜石勒姚萇季龍元魏髙齊諸苻慕<lb/>
容呼侶嘯𩔖提羌占戎或屯於定襄或保於居庸或建<lb/>
都鄴下或渡軍河中或改元離石之北或僭號沙河之<lb/>
東胡塵一踰三闗遂空長安之城洛陽之宮搖轡長驅<lb/>
傳國都而扼蹤暴衣冠於塗炭客宗廟於妖兇更帝迭<lb/>
王抑爲盛衰其四方簡冊不可得而書者凡幾戰而幾<lb/>
<pb n="KR2k0049_WYG_220-7b"/>
攻由是觀之爲彼君者始之失一朝遂使天下之人親<lb/>
戚離散一百二十六載挂性命於兵鋒此又當世賢<lb/>
人君子登髙慮遠所宜追述爲萬世深誡者也當彼之<lb/>
時國中窄而山中寛天下危而山中安外憸人茍容以<lb/>
盜官兮内浩歌乎考槃外吁嗟愁涕之辛酸兮内遊鹿<lb/>
豕其方歡外窮奢極侈以相殘兮内交讓乎瓢簟外仍<lb/>
椹縮劒以銜寃兮内樂天其盤桓仁智所依仙聖其迹<lb/>
其動如龍非迅雷烈風不起其出如鳳非醴泉甘露不<lb/>
<pb n="KR2k0049_WYG_220-8a"/>
食服皇媧之妙道藏補天之神石或餌术而採芝或吞<lb/>
陽而𠻳液或自耦於樵釣或偶懷於老易引公和之餘<lb/>
韻振文舉之歸策壄王二老猶自輕之士壺闗令狐殆<lb/>
多言之客至精元以友造化緒餘尚足以治萬國此其<lb/>
山之隠逸也即以仰之首名歸山岭營紆餘巉巖孱顔<lb/>
曳泉紳之飄颻柬雲衣之迴還樻衆精於寶姥糝靈氣<lb/>
於天丹矗雰霞之朝覆豁光怪之宵環其金則鈑盪鏐<lb/>
銑鐐鑗鏋鑀其玉則瓊玖□琄璒琦璵璠石黄綠而青<lb/>
<pb n="KR2k0049_WYG_220-8b"/>
碧珠玫瑰而木難餘糧石脂之磽䂚赭堊理長之爛斒<lb/>
隂映宛倚穹注蟠聯絲絺氈<graphic n="KR1455" url="https://raw.githubusercontent.com/kanripo/KR-Gaiji/master/images/KR1455.png" mimeType="image/png"/>鈶鹽銅礬備先賦之不<lb/>
名距三方而祖繁復有紫沙黄霧神鋼是取逗落液於<lb/>
庳澗萃堅英於弱土播蚩尤之遺勇囘歐冶之靈顧下<lb/>
分擅乎百源上夾輸於六務此其山之琛賂也其鳥五<lb/>
色豪鷹窟生崚嶒貌如秋胡月明星精呴撥利㦸足巻<lb/>
枯荆鵰趨鶚隨往還青㝠水棲則鵗鷣鸒鸛水止則□<lb/>
翠鳬鶄殊種詭𩔖莫可殫名其狀如麋有距囘角馬尾<lb/>
<pb n="KR2k0049_WYG_220-9a"/>
聲若鍾磬以出爲瑞赤虎文豹黄熊封豕□鹿貒䝢行<lb/>
搏坐噬草則紫團之葠勤毋漏盧麋銜牡䝉蓯蓉首烏<lb/>
牛膝豹足龍沙虎須赤節紫蒨如雷茈胡雲英玉支解<lb/>
蠡菴䕡鹿腸鶴虱彭根屈据澤態夭糅芳臭粉敷或同<lb/>
葩異實或冬榮暑枯或珍傳太一或用講史區木則有<lb/>
榛有栗其桐其椅篁篠懐風桃李成蹊楩柟楓檜思仲<lb/>
蕪荑梓漆樞栲青檀紫葳樅檍槐棗棠榴楟梨陽櫨檿<lb/>
桑枌榆棪槻交柢並節韜唐䕃隄身緣中材實資療肌<lb/>
<pb n="KR2k0049_WYG_220-9b"/>
松栢千歲蹇金石姿彌根萬仞之峰落影千丈之溪孤<lb/>
幹直出百尋而後有枝遠而望焉或如翔鸞或如蟠螭<lb/>
其大蔽牛其圓中規參差櫹槮下隔百步猶樛戞而相<lb/>
羈公子矍然曰陸産之盛僕知焉不若是之詳也且聞<lb/>
之漢甘泉肇於武帝唐含元建於髙宗或決事於上或<lb/>
受計其中始用材之有餘終興利於無窮陛下臨御以<lb/>
來四十餘年未聞圖苑囿之觀土木之工戸牖朱綠之<lb/>
飾詔五歲而一易服玩帷帳之具雖屢補而尚供四方<lb/>
<pb n="KR2k0049_WYG_220-10a"/>
黎元自視忲然咸願獻力京師進娸皇躬聽鐘鼓管籥<lb/>
之音瞻車馬羽旄之容儻有司因億兆之心率懐衛磁<lb/>
相澤汾潞之人披蒼莽伐崆巄賤新甫之栢簡徂徠之<lb/>
松激春滛之悍豪扶丹濟其來東經營庶民作爲新宫<lb/>
以壯閬乎中區以周嚴乎九重髙闈祕廬侍從兮蜿蟬<lb/>
翠幃黄屋往來其冲融追三雍養老之法申其孝慈復<lb/>
延英訪問之迹考其邪正更取士之弊法著久官之新<lb/>
令明刺舉勸沮之典絶茍簡異同之政廣廡長廊翼其<lb/>
<pb n="KR2k0049_WYG_220-10b"/>
兩旁左選天下經術辯通之士以爲議郎居講朝廷疑<lb/>
難之義補百司之闕出委觀民決獄之事以信其所詳<lb/>
右選天下材勇温恭之人以爲衛士居講司馬軍機之<lb/>
要掌諸門之禁出委偏禆别屯之任以觀其所莅興利<lb/>
如此顧不爲偉歟山日以開貨日以通衆庶習知勿爲<lb/>
牢龍欲發者發欲攻者攻登者搰者剝者斵者烹者掇<lb/>
者縶者戈者四時憧憧皆民所同庶寶之淪幽萬模之<lb/>
紛紜雕艧彩製羽毛甲鱗弓矢鎧楯之材輿馬骨革之<lb/>
<pb n="KR2k0049_WYG_220-11a"/>
倫被服纎華鼓鑄精珍三十取一歸於縣官寧有聞子<lb/>
富而父貧興利如此顧不爲偉歟公子再言處士再思<lb/>
之曰公子之惠亦云善矣且民可與樂成不可與慮始<lb/>
况乃三晉人號沉鷙孕鶉火之流烈感斗極之勁氣瞻<lb/>
顧端巧手足便利蔑淫蠱狂厲之感無喘夜皸瘃之累<lb/>
專思慮而喜任俠貴然諾而多懻忮重淪姦侈之化孤<lb/>
守而莫變由滲唐虞之澤彌久而未墜平居之際以氣<lb/>
義相視馳馬射獸以爲樂投石拔距以爲戲悲歌慷慨<lb/>
<pb n="KR2k0049_WYG_220-11b"/>
以攄其鬱矜誇功名以見其志自古受命之主不先得<lb/>
其土則先得其士不得其地不足以控諸夏不得其兵<lb/>
不足以威萬㝢粤天寶失御之後事雖近而不復言而<lb/>
五代不綱之時其迹甚明而可以數朱梁失守則晉人<lb/>
南下而急攻河陽師厚不死則魏博六州據山口之路<lb/>
莊宗之禍由鄴郡而起清泰之敗緣上黨之助蕃戎陷<lb/>
相而石滅鄴兵過河而劉去或羣盜乘隙而並出或前<lb/>
軍自此而先渡河東之舉昧李驤疾度控孟津之策世<lb/>
<pb n="KR2k0049_WYG_220-12a"/>
宗之征賴車駕倍程有南平之遇可畏也如人懷心腹<lb/>
之疾難去也如木受根柢之蠧故吾太祖皇帝之興也<lb/>
踐祚五月親平澤潞念賊失仲卿之計不西下而直趨<lb/>
懐孟而我用向拱之言速濟河而擊其未聚離穴成擒<lb/>
吳祚之前料登無難色李氏之深諭如洪波薄江借海<lb/>
以爲力大霆擊空與電而俱赴交廣閩蜀之區淮海江<lb/>
漢之壖彊侯暴王襲頓蹁躚納士稱臣冠佩隣聯雖天<lb/>
命之所在亦主威之使然其勢如此猶藏太原謝將休<lb/>
<pb n="KR2k0049_WYG_220-12b"/>
戎十有九年太宗之弔伐也指師爲林轉糧如川㫁石<lb/>
嶺之應剗隆成之堅躬擐甲胄劘鋒易弦晝夜圍督六<lb/>
師爭先壓之以天下之重然後始能破焉迨我真宗撫<lb/>
養其人留蹕授闗南之師促使益安陽之屯許北人之<lb/>
通和勅猛將之疏軍以至陛下仁風德澤扶導長養踰<lb/>
八十春賦不聞竭其財力未嘗疲其身憙辯者不知約<lb/>
從連衡之謀尚勇者不知收城奪邑之勤室家熙熙老<lb/>
於耕耘如養虎者不與之全物賞先至者不導於一津<lb/>
<pb n="KR2k0049_WYG_220-13a"/>
兹奈何合之深山觸鷙猛而爲勍敵之怒心鐖鑿棘矜<lb/>
若南國之茶海濱之鹽千百良民化爲頑兵或䝉欲而<lb/>
拒捕或負恃而貪凌始逭罪而羣亡終盛氣而横行鎮<lb/>
之常員則威有所不足列之大誅則民轉相震驚陸機<lb/>
謂興利不足以補害君焉孰懲公子曰不然古初生民<lb/>
禽獸雜居無機械以荐食無衣裳以被軀累聖哀之修<lb/>
其所無鑽燧取火鑠金於鑪鋭以鋒刃俾持以趍逐其<lb/>
蟲虵創其室廬刳木成舟結繩爲罛剡木爲矢弦木爲<lb/>
<pb n="KR2k0049_WYG_220-13b"/>
弧以飲以食以畋以漁服牛軺馬紡績䥳鋤後王因之<lb/>
訖今以娛安有至治之世導民以利復爭亂之是虞太<lb/>
公封齊熊繹封楚魚鹽之義山林之阻公一發之民往<lb/>
如騖不數十年齊楚以富彼諸侯之國民且守法豈天<lb/>
下之廣人或敢侮調發存邑里之籍出入視保伍之名<lb/>
倚之守令之良䕶以使者之能蓋建隆初興通餽之役<lb/>
奚今日之政姑息而艱行是有司不復舉因民之利四<lb/>
方無時有可勞之氓弗䘏所治之法何如而已亟此禁<lb/>
<pb n="KR2k0049_WYG_220-14a"/>
山摧海之圖疑所思之未明處士曰君不聞天子之建<lb/>
宮乎猒江陵之瑰幹空鄧林之巨樹山鬼見榮而儵爍<lb/>
坤后斥□而容與青帝執規白帝司矩攝離朱之魄䚕<lb/>
其徽纒拾倕爾之神明其斤斧裁魯鎮以爲址判湘巒<lb/>
以爲礎趨步而龜鳥正叱咤而虹蜺舉星覆重橑雲縮<lb/>
萬堵塗以齊赭甓以虢土華薦金石之美梁修牙角之<lb/>
賦揚瑤琨與織具荆砮丹而箘簵䝉羽之纎縞澗瀍之<lb/>
枲紵優尊而百禮六樂華國則東房西序邦賄豐息寧<lb/>
<pb n="KR2k0049_WYG_220-14b"/>
主是耶公子曰嘻上方東被於流求西薄乎羊同南暢<lb/>
於訶陵北憺乎空峒積摰鴻臚填貨大農天人之交何<lb/>
求而不克徒念覃懐之域三河之衝漘㫁乎滄溟背棲<lb/>
乎犬戎齊楚甌越魯鄭巴卭轅有所不適檝有所不通<lb/>
重兵之常處列城之所宗將帥之治守詔使之過從壤<lb/>
地所生衣食所庸不疲其貲卽疲其力不出於官則出<lb/>
於農帑焉而乏府焉而空或驕陽淫雨之災或戍發備<lb/>
河之逢流離其民易資梟雄或隂會於朋仇或椎埋以<lb/>
<pb n="KR2k0049_WYG_220-15a"/>
成風故先諸權俾怡其衷禹散歴山之金而贖賣子之<lb/>
虐湯鑄莊山之幣而救無<graphic n="KR1399" url="https://raw.githubusercontent.com/kanripo/KR-Gaiji/master/images/KR1399.png" mimeType="image/png"/>之凶非先君不足以説士<lb/>
非首衆不足以就功如彼泉源我發其䝉如彼委藏我<lb/>
啓其封設坐視天財而不知發猶有此民而不以爲兵<lb/>
徒示二虜之涵容處士曰君知其一未覩其二琉璃之<lb/>
河華林之莊昔居臣民今委榛芒然黠虜奚民視此而<lb/>
莫敢乘焉吾非有以守之殆由天設於王公帝限乎豺<lb/>
狼若之何侵而夷之以紓其行餌之可欲以發其狂義<lb/>
<pb n="KR2k0049_WYG_220-15b"/>
未聞於灌𤓰兵或興於爭桑投蒭生心文子之至喻牛<lb/>
甘必鬬管堅之所量國家近邊雖上腴之地久禁而不<lb/>
耕所棄甚輕爲利甚明發丁以通驛隋政之已失治氣<lb/>
而未盡魏室之旋傾彼烏足陳於治朝哉山東之兵三<lb/>
十五將之師君所聞也請置其説公子曰大農之家不<lb/>
患穿墉而廢囷倉善賈之行不念胠篋而捐金珠備得<lb/>
其術則害何能擾利果大入則小或可疎今防秋之兵<lb/>
不寄之土豪而嵗起屯戍繕治之物不蓄於逐州而授<lb/>
<pb n="KR2k0049_WYG_220-16a"/>
於京都不募人訪銅而私或自鑄重給民曠土而爭糴<lb/>
於胡遺計若此庸爲利歟由衆人焉南牧之慮將智者<lb/>
兮北伐之涂推石傅土決其成功束馬懸車胙乎能事<lb/>
突收燕樂捐范陽涿郡三道之師直壓懷柔拒虎北石<lb/>
門四兵之勢引輕軍發羌夏之東穴出竒道斬匈奴之<lb/>
右臂二客紛辨旣久色相不平抗袂俱起質於先生先<lb/>
生囅然而笑適然而興曰坐吾告汝夫有財而弗取無<lb/>
道者之言也取而不以先王之制無法者之言也二者<lb/>
<pb n="KR2k0049_WYG_220-16b"/>
吾聖人之深惡不順乎冬夏不相乎隂陽禽獸之殄暴<lb/>
貨幣之誅戕不時而源枮不禁而山傷逆於天元降爲<lb/>
災祥則雖傳道之人豈容無責哉古者大德大功之人<lb/>
天子尊之公侯之爵殊其奉養之方功厚者享亦厚德<lb/>
長者報亦長推之四海之内入爲公卿出爲牧伯盛不<lb/>
過數十土地所育人民所藏其貨易供其財易當然報<lb/>
非天子之獨私焉蓋天下皆樂其有以報也故其民賢<lb/>
者勉焉以修其業愚者雖甚欲焉而無敢望其志易平<lb/>
<pb n="KR2k0049_WYG_220-17a"/>
其勞易償今髙貲大姓之家列肆侔於府庫邸第羅於<lb/>
康莊金紺采綴鎪劘焜煌被以黼綉裹以雕牆狗馬棄<lb/>
齊民之食飲輿妾賤士夫之衣裳賓昏祠葬隳敗紀綱<lb/>
通吏買法隂淫陸梁其憑荒負險之民擅彌山絡野之<lb/>
疆畜奴如兵占田論鄉主逋豢冦者攸衆寶龜藏甲者<lb/>
爲常州縣徒史私爲之視察鄉亭部夫公隨之奮攘是<lb/>
天下山林之出除公上之賦守令吏寺略有常制每郡<lb/>
每邑宛轉靡潰輸幾侯而幾王彊桀相師極欲爲威怒<lb/>
<pb n="KR2k0049_WYG_220-17b"/>
網而川貧笑斧而林飛孰察諸刋剝水火之遺製孰恤<lb/>
乎堅穉曲直之所宜積之徒多而器用殊寡舉之或遠<lb/>
而民資自疲富者售之益輕貧者勞而愈微誓窮原藪<lb/>
之饒而况膏腴之歸乃方乃州或蝗或饑民以爲災而<lb/>
彼反爲宜從是其氓匿税併田之不暇益令羣猾藏租<lb/>
隠地之無疑南方諸山非復昔時材不愛而木不蕃而<lb/>
獸不滋迨有千里不毛裹餱莫支是天地隂陽晝夜長<lb/>
養猶不能以充其欲則吾民何負獨爲狸而畜雞蓋馭<lb/>
<pb n="KR2k0049_WYG_220-18a"/>
民無予奪之政厚生無發斂之期萬物失由儀之道四<lb/>
海廢崇邱之詩或者縣官列膠幹皮羽之須營棟宇舟<lb/>
車之材上司之以敲笞下撓之以追催索之於邇則此<lb/>
旣莫有求之於逺則險孰能來方此之時跱蓄之家驩<lb/>
相比朋固所以制百姓之命期年而簒其業更嵗而竭<lb/>
其財如是不已饑寒怨愁不委於溝壑則聚爲盜賊非<lb/>
此二者吾不知其安所爲哉始於傷財則終於害民察<lb/>
其蠧國必因乎亂俗故國家以皇祐之版書較景德之<lb/>
<pb n="KR2k0049_WYG_220-18b"/>
圖錄雖增田三十四萬餘頃返減賦七十一萬餘斛由<lb/>
是言之土地財利名制約束不用先王之法其爲弊也<lb/>
民失其平若之何而可復髙者愈貪而肆虵豕下者抵<lb/>
禁而趍口腹刑罰日增烖害日續蓋兼并不去不足以<lb/>
語政制度不立不足與言治禁錫存省米之説賤肉有<lb/>
愛牛之意此言雖小可以推類事爲之法物爲之制數<lb/>
罟之得非不多也先王禁之以其傷生原蠶之利非不<lb/>
博也先王禁之以其害氣果實未熟木不中伐用器不<lb/>
<pb n="KR2k0049_WYG_220-19a"/>
中度禽獸不中殺鬻於市者執而有罰不以其時不順<lb/>
其教捕一禽折一草謂之不仁斷一樹伐一木謂之不<lb/>
孝公卿大夫羣士黎庶居室有品器械有度車馬有等<lb/>
衣服有據飲食有常味人徒有常數戮民不敢服纔君<lb/>
子不履絲屨爲農者不得爲工爲士者不得爲賈天王<lb/>
之尊也合圍猶惡其盡物諸侯之貴也殺牛尚戒於無<lb/>
故小旣無越大豈容負草木鳥獸而舜以命益水火土<lb/>
榖而堯以任禹名山大川縱封國而不朌至其漆林獨<lb/>
<pb n="KR2k0049_WYG_220-19b"/>
二十而征五著於後王修之愈明典之於天官圖之於<lb/>
地卿任之九職之事辨其五物之征主山而有虞主林<lb/>
而有衡中士下士贊其政令府史胥徒頒其所行豺祭<lb/>
而弓矢陳隼擊而罻羅興司險達其道路山師辨其物<lb/>
名鷙獸在前宂氏火物而誘之出阱擭旣設㝠氏伐鼓而<lb/>
使之驚然後萬民隨之詔焉以程斬材者有期月竊木<lb/>
者有常刑至於金玉錫石卝人之專取犀象麋鹿角人<lb/>
之所登率避其孳育以待其豐成必以其時素王稱其<lb/>
<pb n="KR2k0049_WYG_220-20a"/>
大順不可勝用孟子陳其養生貴賤有差六器五輅之<lb/>
資民得而無所用興造不妄五金六材之屬民用而無<lb/>
所傷禁發之有期重輕之有常天生時而寒暑平地生<lb/>
財而品類昌碩以盆鼔蕃以谷量暴暴如山岳渾渾如<lb/>
江河山出銀甕丹甑棷聚麒麟鳳凰追前世之盛被於<lb/>
此時以吾君之聖方諸先王陶唐之二宮姚虞之總章<lb/>
商人之重屋周人之明堂雖龎眉耆耉愛惜朝夕期有<lb/>
以必覩也子之言曾何比今於漢唐陛下慈仁如天廣<lb/>
<pb n="KR2k0049_WYG_220-20b"/>
厚如地任臣則勿疑聞諫而必喜賞罰不濫切愛乎民<lb/>
命祭祀罄䖍動交乎天祉遠民之弊雖守臣不知而知<lb/>
之甚詳克己之誠在匹夫難行而行之甚易至若五帝<lb/>
憲老之禮三王觀風之制六典建官之法三適進賢之<lb/>
例患有司不得其術不患朝廷之不行患臣下不舉其<lb/>
職不患信任之不至今也輔相大臣左右良士重君子<lb/>
爲臣去就之節思古人得君功烈之致施以善俗爲本<lb/>
學以力行爲貴居朝廷不以先後持其嫌守藩鎮不以<lb/>
<pb n="KR2k0049_WYG_220-21a"/>
内外疑其勢同德一心齊力協議臯陶謨而矢契稷之<lb/>
業伯夷讓而中䕫龍之志以共察天下之善不使有蓋<lb/>
虚驕士之黨以共收天下之傑不使有妬功蔽賢之吏<lb/>
以衆人之耳爲耳聽衆耳之所不聽以衆人之目爲目<lb/>
視衆目之所不視授百司因革於吏而總其成績委二<lb/>
邊軍賦於將而責其必治法制素具東南旣饒天府宏<lb/>
壯訓練有時吳越皆霸王之兵朝令乎西西納十四州<lb/>
之地夕使乎北北歸十三州之城渾然臨之以至健隤<lb/>
<pb n="KR2k0049_WYG_220-21b"/>
然載之以不傾伊洛之水畫乎其前戎夷畏之踰黄河<lb/>
之湍邱垤之山簣乎其旁戎夷阻之甚太行之横與其<lb/>
邀近功於一山增衆糅之弊牽危疑於往代汩因循之<lb/>
名使王者之興百有餘年神聖在位而仁愛之澤獨未<lb/>
及於禽獸草木曷可同世而語哉二客離席跼跽媿謝<lb/>
不敏請爲弟子旣而少進曰問阜財得阜民之法問治<lb/>
山得治國之風且昔者將大有爲之君必有所不召之<lb/>
臣欲有謀焉則就之不得已而後起有學焉而後臣者<lb/>
<pb n="KR2k0049_WYG_220-22a"/>
有不可得而臣者今山之隠逸亦如是而後至乎曰莫<lb/>
可得而知也神農之於悉諸黄帝之於崆峒顓頊之於<lb/>
緣圖髙辛之於柏招帝堯之於務成帝舜之於尹壽禹<lb/>
之於國先生湯之於伊尹文王之於鬻熊武王之於尚<lb/>
父周公之於虢叔齊桓之於管仲然尊德樂道說者如<lb/>
此也吾觀之彼數子者之心將如是而已乎莫可得而<lb/>
知也二客恍若自失再拜而罷<lb/>
明<lb/>
<pb n="KR2k0049_WYG_220-22b"/>
　　葡萄酒賦<hi>并序</hi>　　　　　　　　王　翰<lb/>
洪武辛酉謁禹廟有以葡萄酒見餉者其甘寒清冽雖<lb/>
金柈之露玉杵之霜不能過也飲訖頽然而醉覺而西<lb/>
山雨霽新涼晚生颺茶烟於鬢影潄松風於牙齒於是<lb/>
命童子執筆書是賦以酬之賦曰有西域先生蔓碩生<lb/>
者謁安邑主人主人曰何先生質性樸木言腴而體豐<lb/>
不動而能與人同不言而能爲人容慕先生之風者能<lb/>
遺千乘之貴味先生之道者可忘萬鍾之隆且支派之<lb/>
<pb n="KR2k0049_WYG_220-23a"/>
繁衍流澤之不窮者其有自乎西域客起而揖曰昔卯<lb/>
金氏之五葉好逞兵而四征廣利之師律未戢博望之<lb/>
使節已行吾皇考時方埋名遁形<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>光匿馨何聘帛之<lb/>
三往竟上貢乎西京雖一拔而遽起冀中葉之是榮尚<lb/>
未忘乎故土嘗含酸而寄情於是覲武皇於未央之殿<lb/>
因上表而致名也武皇見皇考中碩而外茂氣芳而德<lb/>
醇曰此真席上之珍也或待詔於上林或備問於几筵<lb/>
或與金母之桃同薦或與玉屑之露同蠲東方之謔因<lb/>
<pb n="KR2k0049_WYG_220-23b"/>
吾而逞其技相如之渴賴吾以獲其痊向使武皇能盡<lb/>
用吾皇考之道必不祀竈而求仙也爾後太原之蔓延<lb/>
安邑之蟬聯吾能一説可使百疋之帛可得三品之職<lb/>
遽遷叔達之行以吾而表其孝宋公之賦因我而著其<lb/>
賢子小子誠中原之一枝共大宛之一天者也主人曰<lb/>
出處地望吾旣聞之矣請聞先生之爲道也客曰吾始<lb/>
也好甘言以媚人畜隂冷以發疾愧學道之不醇方發<lb/>
憤以改習遵麯生之遺法亦禁水而絶粒訝刀圭之入<lb/>
<pb n="KR2k0049_WYG_220-24a"/>
口疑骨脫而生翼其心也湛然若止水其氣也盎然若<lb/>
春色挹之而不汚濁引之而不反慝先生向言質性樸<lb/>
木言腴而體豐者實由乎此矣吾能使稜峭者渾淪强<lb/>
暴者藏神戕賊而機變者皆抱璞而含貞欲使區宇之<lb/>
人皆從吾於無何有之鄉而爲葛天氏之民也主人曰<lb/>
善乎先生之爲道也於是命僕執席具几百拜定交於<lb/>
先生先生於是啞然而笑欣然而談泛然而挹春江之<lb/>
波湛然若臨秋月之潭噀九天之珠玉蜚萬壑之烟嵐<lb/>
<pb n="KR2k0049_WYG_220-24b"/>
主人不覺氣和而意適體熏而心酣頹然而就枕不知<lb/>
明月之在西南覺而使童子之執筆記先生之良醰<lb/>
　　閒田賦<lb/>
條山之陽黄河之傍灌莽極目獸駭鳥翔畎澮縱横以<lb/>
遠際溝塗陂陁以衍長經界宛其未改廬井已不可得<lb/>
而詳問髙平之耆老乃知古虞君之故邦及芮伯爭而<lb/>
未決質成於文王者也嗚呼姬周之造跡自后稷之建<lb/>
邦公劉之啓土古公著撫民之庸王季號勤王之祖至<lb/>
<pb n="KR2k0049_WYG_220-25a"/>
翼翼之文王得奔走禦侮之賢輔三天下而有二猶臣<lb/>
服商受而遵王之所也傷漢儒之鄙陋議圖䜟以厚誣<lb/>
以虞芮質成而被化爲周始稱王而受符以區區之陋<lb/>
邦覩至德於須㬰來四十國之臣妾如父召而子俞文<lb/>
王之受命固定於虞芮之質成若尊號改元斯盛德之<lb/>
所必無也嗚呼天有昭昭之明無諄諄之教視其命之<lb/>
去就在人心惡好茍處時而得中何必丹書朱雀而爲<lb/>
符告也眺荒原之茫茫撫往事而增悼追淳風之不反<lb/>
<pb n="KR2k0049_WYG_220-25b"/>
傷衰世之未造誦錦詩而永嘆爲執筆以三呌<lb/>
　　河清賦　　　　　　　　　　　楊士竒<lb/>
歲在㫋䝉月維攝提其日癸卯晨光初晞祥飈融暢慶<lb/>
雲爛垂天子御丹扆闢彤闈班龍節建鸞旗肅九重之<lb/>
容衛紛百辟其來趨促武乎金門屏息乎彤墀乃有陪<lb/>
臣晉國之使頫伏殿陛陳詞獻匭上言河清河津之涘<lb/>
發書訊占聖王之瑞臣睹之敢告天子天子曰嘻天道<lb/>
應人必以類至作德者降祥弗德者垂戒予未究乎慎<lb/>
<pb n="KR2k0049_WYG_220-26a"/>
修何以與於是也使者旣出時則徹侯上公羣卿列秩<lb/>
仰聆玉音愉愉忔忔固已識其靈祥未備究乎事實退<lb/>
就使者而悉焉使者曰昉河流之將清蓋先時而異狀<lb/>
其始也沉碧凝黛流丹曳虹忽異復殊黈色彌望炯素<lb/>
華之浩潔汎玹晶而漭泱妙神化而屢殊協五行之遞<lb/>
旺方漻漻瀏瀏滉滉瀁瀁湛如清渭之奔浩乎䝉泉之<lb/>
放涵荆玉而演迤拖齊縠而浮蕩影萬象於昭晰而淨<lb/>
纎塵之泱灢也於是傳告雜遝聽聞駭惑奔走道路聚<lb/>
<pb n="KR2k0049_WYG_220-26b"/>
翫崖側睛目炫奪心懷暢悦鑑妍者賞明濯汙者避䙝<lb/>
此其大畧也其詳未易以遽説焉於是聞者仰而思顧<lb/>
而言曰河之發源出乎崑崙淤澱湠漫混混渾渾濁涇<lb/>
方之以尚冽潢潦擬之而同昏然而其清爲聖君之瑞<lb/>
見於千年拾遺之記兆天下之平出乎京房傳易之論<lb/>
洪惟我皇繼序太祖道合羲軒功隆舜禹政教施乎萬<lb/>
邦德澤流於九土斯河清之協應豈偶然之故也蓋水<lb/>
爲用滋潤長育六府所叙功同土榖造化於是而發祥<lb/>
<pb n="KR2k0049_WYG_220-27a"/>
非在惠養斯民而致其豐足者乎革去濁汙瑩然湛明<lb/>
非在蕩除貪穢而用夫廉清者乎斯盛治之所本豈尋<lb/>
常之爲異雖聖德之弗居諒天意其有在固將表治化<lb/>
之熙明而徵太平於盛世也躬逢盛事振古所希拜首<lb/>
陳賦繼以歌詩詩曰水先五行兮天一攸生維河之祥<lb/>
兮革汙爲澂千載一見兮協我聖明澤流潔清兮隆化<lb/>
斯徵於千萬年兮邦家之慶<lb/>
　　黃河賦　　　　　　　　　　　薛　瑄<lb/>
<pb n="KR2k0049_WYG_220-27b"/>
吾觀黃河之渾渾兮乃元氣之萃蒸濬洪源於西極兮<lb/>
注天派於滄瀛貫后土之龐博兮映玹溝之晶明過積<lb/>
石而左轉兮龍門呀而峻傾薄太華而東騖兮撼砥柱<lb/>
之崢嶸入大陸而北徙兮迷不辨夫九河之故形經東<lb/>
海而紀衆流兮擅浮沉之濯靈覽頹波而懷明德兮又<lb/>
何莫非姒氏所經營登崑崙而俯視兮固髣髴其初迹<lb/>
馭髙風而騁望兮遂周遊其曲直何末流之混濁兮始<lb/>
清澂而湜湜羌澹灧而徐趨兮勢沄沄而自得觸險石<lb/>
<pb n="KR2k0049_WYG_220-28a"/>
以鬬暴兮詫雷轟而轂擊天宇擴而沆漭兮渺上下之<lb/>
蒼黃霧雨霪霪而滃集兮混邃古之洪荒微風蕩拂而<lb/>
渙散兮天機組織其文章頽猋浩而洶湧兮百怪垂涎<lb/>
而簸揚腥雲濁泿以盪汩兮恍忽顛倒夫舟航靈曜升<lb/>
而赫照兮乘正色於中央望舒在御而下臨兮列宿涵<lb/>
泳其光芒若乃震秉符以行令兮百谷淫淫其凍釋山<lb/>
澤沮洳以上氣兮增滉瀁之洋溢魚龍乘濤以變化兮<lb/>
杳莫測其所極祝融載節以南届兮雷雨奮達以霶霈<lb/>
<pb n="KR2k0049_WYG_220-28b"/>
横支流而股合兮百川奔而來會木輪囷而漂拔兮蔽<lb/>
雲日而淘汰狂瀾洶而囓岸兮塊土焉塞夫衝潰霜戒<lb/>
嚴而木脱兮少昊執矩以司秋洲渚緬邈而石出兮始<lb/>
殺湍而安流霞雪紛其四集兮顓頊乘坎以奮神大塊<lb/>
噫氣而摩軋兮流澌下而龍鱗層冰横絶而山秀兮河<lb/>
伯驅石以梁津羌險夷而明晦兮變朝暮與四時飈風<lb/>
起而衝木兮莽怪駭其難推覩圓方之一氣兮恒來往<lb/>
而密移昔尼父之嘆逝兮跨百世而罕知顧川流之有<lb/>
<pb n="KR2k0049_WYG_220-29a"/>
本兮與終古以爲期啓龍圖而翫六一兮悟主宰之所<lb/>
爲喟余心之未純兮感道妙之如斯聊誦言以自明兮<lb/>
庶晝夜之靡虧<lb/>
　　石樓賦　　　　　　　　　　　何景明<lb/>
石樓先生旣捧檄於外臺將命駕於中州乃假道以省<lb/>
乎髙堂馳太行之阻修展其曠懷慰兹逺遊覽山川之<lb/>
如故訪風景於石樓念舊遊之所在舉壺觴以優游遂<lb/>
與客沿清溪跨絶澗控天梯鈎石棧羅羣山於膝下挺<lb/>
<pb n="KR2k0049_WYG_220-29b"/>
層臺於天半撫千載而孤瞪縱萬戸於一眄此其大觀<lb/>
也而重峰結翠簷牙之迴薄也疊嶂週遭牆垣之連絡<lb/>
也列岫吞吐戸牖通也樹色渺藹施簾櫳也若其璇題<lb/>
約月畫棟承雲乘長風迸斜曛烟霏霧㝠鬱乎氤氲横<lb/>
披風雨側逼星辰又晦明之相因也時而窮八極之表<lb/>
九垓之垠髙寒冽乎肌骨寥廓蕩乎神魂已而嘆曰是<lb/>
則天下之竒也彼麗譙齊雲井幹落星極匠氏之工巧<lb/>
破人力以經營貯絲竹以待夜豔羅綺而嬌春及其盡<lb/>
<pb n="KR2k0049_WYG_220-30a"/>
也莫不華落聲沉牆頽基湮向之靡麗雄傑悉風散而<lb/>
波淪此不可稱於大人也曷若兹樓根於凝成肇於鴻<lb/>
濛天造地設禹鑿神功丹雘不御斧斤何庸俯兮無極<lb/>
仰兮無窮日月之所出納乾坤之所帡幪擬闔闢而不<lb/>
閡等古今而同榮客曰先生亦知夫遇乎遇則重不遇<lb/>
則輕故水以龍而靈山以仙而名峩嵋顯於三蘇龍門<lb/>
顯於二程盤谷托昌黎以不朽匡廬得六一而益尊吾<lb/>
今始知石樓之遇觀其<graphic n="KR2869" url="https://raw.githubusercontent.com/kanripo/KR-Gaiji/master/images/KR2869.png" mimeType="image/png"/>□隠顯卽德之深遠也振拔<lb/>
<pb n="KR2k0049_WYG_220-30b"/>
䦎閬卽才之髙曠也旁合而獨起中立而崔嵬乃其威<lb/>
也萬仞壁立乃其直也四境俱通聰也突兀崢嶸睥睨<lb/>
遙空乃其器之宏也白露飄飄芙蓉碧霄乃其出塵之<lb/>
清標也龍虎交蟠鳳凰雙攀羣峭互出紆綠流丹乃其<lb/>
文彩之翩翩也至其所積之久所培之厚則又仁者之<lb/>
壽也况君子之所愛或假情以自寓或托物以自省趨<lb/>
合而形忘機會而神領豈徒恃譎崛以誇竒翫清絶以<lb/>
炫景耶於是攀翠磴及瑤巔玉巢棲鶴銅柱擎仙洞雪<lb/>
<pb n="KR2k0049_WYG_220-31a"/>
積素山月連娟排石囱而擠磵戸咸興極而言旋但聞<lb/>
嵓嶼風生萬籟始聲天髙水清山空谷鳴醉下白玉京<lb/>
佇立清霞城謁帝閣於閶闔接盧敖於太清<lb/>
　　晉國賦　　　　　　　　　　　　張鳳翼<lb/>
粤若稽古晉國廣袤麗於黃墟阻三河於碣石實禹貢<lb/>
之中都輪逶迤其磅礴經曼衍以平鋪逵䆲䆡而九達<lb/>
亶天造之雄圖爾其昴畢躔墟參辰應隩滙以楊紆靡<lb/>
以大陸爇以燭龍犄以鉅鹿圠坱沆漭水陸歕吞蒼虬<lb/>
<pb n="KR2k0049_WYG_220-31b"/>
左抱白莵右蹲𤣥武聳矗鶉火迴飜誠風氣之所宅而<lb/>
扶輿之所庉於是東跨齊疆南連楚㽣西距三秦北窮<lb/>
五國以天門日觀爲儲胥以雲夢漢陽爲<graphic n="KR3282" url="https://raw.githubusercontent.com/kanripo/KR-Gaiji/master/images/KR3282.png" mimeType="image/png"/>□以紫淵<lb/>
華嶽爲藩屏以黒水青山爲障□控八紘封域以居尊<lb/>
羌何儗乎彈丸之一幅其山則王屋夏屋龍門雁門三<lb/>
嵕三磴九箕九原纍頭倣斗壺口懸亹砥柱崚嶒而倒湱<lb/>
太行嶻嶪以蔽暾又有銅鍉雷首姑射中條㟒<graphic n="KR3594" url="https://raw.githubusercontent.com/kanripo/KR-Gaiji/master/images/KR3594.png" mimeType="image/png"/>嵾嶤<lb/>
峍屼嶣□嵸嵸<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>
                    <graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>㟯㟯<graphic n="KR2665" url="https://raw.githubusercontent.com/kanripo/KR-Gaiji/master/images/KR2665.png" mimeType="image/png"/>
                    <graphic n="KR2665" url="https://raw.githubusercontent.com/kanripo/KR-Gaiji/master/images/KR2665.png" mimeType="image/png"/>擁崧恒而作鎮固方岳<lb/>
<pb n="KR2k0049_WYG_220-32a"/>
之所標其水則沁澮沱汾洮涂泌洓<graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>灅潏澇渦漳涅<lb/>
瀆嘔夷㵗□以敡濤嬀汭浺瀜而觱澓疏瀲灧於龍渠<lb/>
澹<graphic n="KR2216" url="https://raw.githubusercontent.com/kanripo/KR-Gaiji/master/images/KR2216.png" mimeType="image/png"/>
                    <graphic n="KR2160" url="https://raw.githubusercontent.com/kanripo/KR-Gaiji/master/images/KR2160.png" mimeType="image/png"/>於象谷又有桑乾濩澤嬰澗平田玉泉金泊石<lb/>
洞昕川汪洋漰湃漣漪潺湲湯湯淼淼淈淈濺濺灌黄<lb/>
河以東注翕覃懷底績之[田*耎]其險則飛狐插漢巨馬泂<lb/>
崟羊腸九折龍首千尋瓴建井陘之隘筈通句注之隂<lb/>
其勝則董澤盤□呂梁噴薄峪止鳳凰樓髙鸛鵲五髻<lb/>
現境於清涼四鎮宣威於毳幕其靈則祥開金鳳瑞應<lb/>
<pb n="KR2k0049_WYG_220-32b"/>
烏龍三峰王氣五日隂夢雩崇候兮□雨駐妬女兮停<lb/>
風其異則管涔神劍渥洼天馬朔雷層峨火山<graphic n="KR1766" url="https://raw.githubusercontent.com/kanripo/KR-Gaiji/master/images/KR1766.png" mimeType="image/png"/>閜䍶<lb/>
蜿蜒以衝冰蟨踉蹌而負野其蹟則榖城菀菀鹿苑芊<lb/>
芊傅岩迤邐孔轍迍邅閴矣西河之室蔚矣綿上之田<lb/>
投筆之臺未圮煉丹之鼎猶煙此實上遊之寰㝢旣溥<lb/>
之幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>也由是顥氣瀰漫載亭載茁瑰麗以繁瓌竒以<lb/>
别擅萬物之晶華表千秋之殊絶則有并刀韓甲屈馬<lb/>
垂琛雲沙代赭澤錫遼葠廣陽之鐵大鹵之金紛紛籍<lb/>
<pb n="KR2k0049_WYG_220-33a"/>
籍品品林林若夫冀北之煤連綿大麓㫁豃呀岩摩肩<lb/>
擊轂五方絡繹以□凃萬竈炘燻而轉□河東之鹽瀵<lb/>
泱神奫皚皚皛皛羃羃鱗鱗佐圜泉於九府通賈販於<lb/>
四隣又若上黨之㕓大河之涘軋札相聞噞喁是比絢<lb/>
藻火與山龍噦鰷鱨及鰋鯉總興殖於□區詎噡噡之<lb/>
能齒肆其陂塘瀦灌漑通原隰墾稼穡同名園緁獵盛<lb/>
圃芬藂蔬則地蕈天花霜芹雪藕鱉蕨鳬葵晚菘早韭<lb/>
芋薤荽葑爰象爰有行白玉於髙山送青絲於纎手榖<lb/>
<pb n="KR2k0049_WYG_220-33b"/>
則秬秠穈芑麳麰稻秔禾蔴荏菽一穗九莖植穉重穋<lb/>
如坻如京可以實倉箱而榖士女供俎豆以庀粢盛花<lb/>
則菡蓞荼䕷姚黄魏紫芍藥薔薇金嬰玉蘂蓓蕾芳菲<lb/>
含香散蘂蔽雲塢兮森森簇雕欄兮纍纍木則槐檀樺<lb/>
栗檜栢椿松桑榆柘檿把柳桐楓參天溜雨薆薱菁蔥<lb/>
滋偃蹇連蜷之勢壯翬飛鳥革之雄果有紫李黄柑緗<lb/>
桃白橑常山之梨安邑之棗馬乳稱猗氏之甘貍首羨<lb/>
太原之好俱足以敷賁精英而發果蓏之瑤它如白豵<lb/>
<pb n="KR2k0049_WYG_220-34a"/>
冰鼠赤豹黄貔麚茸貉腋龍骨雕□玉芝雲母紫石黄<lb/>
蓍亦莫不猗那是産以蕃動植之竒至於雉堞雲横雄<lb/>
闗斗絶玉壘金湯囦㘤嵽嵲軍州虵勢以居宇縣犬牙<lb/>
而列鼎峙受降之城延亘防邊之埓魚符所統什伍蟬<lb/>
聯戈鋋壓地鼓角豗天砏磤碣磍駢駢<graphic n="KR1516" url="https://raw.githubusercontent.com/kanripo/KR-Gaiji/master/images/KR1516.png" mimeType="image/png"/>
                    <graphic n="KR1516" url="https://raw.githubusercontent.com/kanripo/KR-Gaiji/master/images/KR1516.png" mimeType="image/png"/>象譯寄鞮<lb/>
之屬靡不震而警焉聿有朱邸黄扉繽紛匼匝橋駕飛<lb/>
虹臺邀明月表以晉陽之官祀以汾隂之闕窮池館曁<lb/>
巖房清泠於不竭且也珠明魏乘壁重秦城毫散伐山<lb/>
<pb n="KR2k0049_WYG_220-34b"/>
之穎圭呈拔樹之霙玉馬璘㻞而顯异仙藤馥馤以旌<lb/>
誠此其著者餘物難名進而求之光岳攸鍾文明鬱起<lb/>
人傑地靈儷鏕績趾聲施贔屭之顔徽潤篔簹之泚爾<lb/>
乃摹馳獨往秀擷羣芳行純金錫操凜冰霜旣鶴鳴而<lb/>
鴻漸亦虎變而龍翔越倜儻其魁㠥豈咫尺與尋常故<lb/>
語髙曠則薇留孤竹之風松掛一瓢之月逃三聘於黽<lb/>
池隠十經於於越傲世兮枕流辭榮兮蒔藥猶聞張果<lb/>
還山王喬跨屩俱蟬蜕乎風塵而逍遙於雲壑文章則<lb/>
<pb n="KR2k0049_WYG_220-35a"/>
䀭綜史記玹掞洞林詩詫明河之錦賦稱擲地之金中<lb/>
説敷陳乎名教槖駞濬發於靈襟蛛網燕泥指堂梁而<lb/>
振響落霞秋水度髙閣以流音誰不照丹文而光綠牒<lb/>
穿月脅以貫天心其爲望也忠著程嬰義推張老智決<lb/>
輔車仁昭結草勒叩缶於相如崇折巾於有道六龍騰<lb/>
祁藪之輝三鳳煥河東之葆殆煜乎垂景耀於春秋而<lb/>
祕然播餘馨於品藻也至於孤憤激大節援誓九死重<lb/>
一言灑龍逢之血遊雉經之魂伏鉏麑之觸甘豫讓之<lb/>
<pb n="KR2k0049_WYG_220-35b"/>
吞温序啣鬚而抗劫呼延文體以酬恩凡此剛方之氣<lb/>
亦已翻溟海而撼崑崙更有應運風雲爭光鼎呂文揚<lb/>
黼黻之華武奮劻勷之舉若三郤佐軍若五蛇從旅若<lb/>
莢效和鄰若筆稱良史若狼瞫之突陣摧秦若羊舌之<lb/>
周知敖楚咸彬彬乎麟鳳之儔而洸洸乎干城之侶猶<lb/>
未也六卿旣大三晉遂分嘘以嬴燼蒸以漢雲唐風之<lb/>
所被宋德之所薰其間師師穆穆濟濟芸芸如信陵率<lb/>
五國之師平原髙十日之飲侯嬴收卧内之符毛遂脱<lb/>
<pb n="KR2k0049_WYG_220-36a"/>
囊中之穎趙奢解閼於之圍陳筮告華陽之警衍儀前<lb/>
席夫六王頗牧披鋒於四境斯亦畸矣𦙍是雋采星馳<lb/>
雄風電掣西京衛霍之軍功東晉裴王之相業狄梁與<lb/>
薛史同標司馬洎王楊並轍秉燭達旦揭日月於無疆<lb/>
騎尾歸天壯山河於不蔑繄何代乎無人亦何人之非<lb/>
傑又其盛也晉文復國趙武爭盟韓昭修術魏惠徵兵<lb/>
汾澗狐鬼之磊落沙陀亞子之崢嶸當其時屬車秣馬<lb/>
斬藋披荆叱咤則觀霆改色指揮則參井無精莫不業<lb/>
<pb n="KR2k0049_WYG_220-36b"/>
業赫赫砰砰轟轟夫非一世之雄哉然猶偏伯耳蓋嘗<lb/>
覽輿地按冀方歴蒲坂朔平陽吊伊耆之休爍追姚氏<lb/>
之烈光則見堯天永位舜日常熙四方以宅七政以釐<lb/>
九州以奠百榖以宜五品以序三居以夷八風以鬯六<lb/>
府以治封十有二山之鎮𢎞萬有千嵗之基迄於今士<lb/>
尚謙恭民多醇古恍不識不知之甿一讓畔讓居之度<lb/>
去華從儉則素題越席之遺也憂深思遠其暑雨祁寒<lb/>
之故乎於皇哉唐虞作對夏殷繼昌神臯腴藪鬱乎蒼<lb/>
<pb n="KR2k0049_WYG_220-37a"/>
蒼雖巨鎮雄都未敢望也而何有於僻壤要荒<lb/>
　　砥柱賦　　　　　　　　　　　唐　肅<lb/>
黄河之流西來數千里兮貫長城而南馳激龍門之險<lb/>
阨兮霆奔電馳氣洶湧而莫支歴華隂而徑趨兮乃折<lb/>
流而東下勢若萬騎銜枚而疾走兮將悉鋒盡鋭鏖戰<lb/>
於平野何砥柱之崒嵂兮獨凝立乎中流儼一夫之當<lb/>
闗兮强兵悍卒睥睨不敢運其戈矛惟崇伯子之敷土<lb/>
兮導洚洞而平之鑿此山以疏洩兮剖三門之嶔<graphic n="KR2404" url="https://raw.githubusercontent.com/kanripo/KR-Gaiji/master/images/KR2404.png" mimeType="image/png"/>然<lb/>
<pb n="KR2k0049_WYG_220-37b"/>
後洪波巨浪齟齬而不騁兮分流析𣲖間度以逶迤過<lb/>
孟津而通洛汭兮遂東極於大邳茍非是以少梗兮曷<lb/>
以殺天吳水伯之淫威予嘗駕方州而求古蹟兮誓將<lb/>
豁心胸於浩蕩過黄老之神祠兮遡蝦石之泱瀁盼連<lb/>
天之修楹干雲霄而直上濁波汩汩包其下兮顯神功<lb/>
於俯仰使昔懷襄之莫救兮滙四海爲一區上巢下窟<lb/>
之赤子兮殆皆戢戢以爲魚覽斯險而慨嘆兮雖天造<lb/>
而地設微元聖之大智兮孰能成夫萬世之烈彼蜀江<lb/>
<pb n="KR2k0049_WYG_220-38a"/>
之灔澦兮羌地勢之所同誦金聲於儋叟兮信物理安<lb/>
危之所從噫嗚呼世道降兮風移而俗媮波汗漫兮忌<lb/>
剛而茹柔魚蝦鼓舞兮蛟龍鬱愁豈無吾人之砥柱兮<lb/>
障百川之横流<lb/>
　　送河東公賦<hi>并序</hi>　　　　　　　李夢陽<lb/>
正德兀年冬十月河東公以譴放還屬吏郎中李某作<lb/>
賦送焉賦曰飄蕭瑟以觱烈兮屬孟月之慄嚴霜淒清<lb/>
以紛下兮風薄戸而竅吟余戒𤣥武使先導兮飭㝠子<lb/>
<pb n="KR2k0049_WYG_220-38b"/>
俾抗旌虬蜿蜿以服輿兮茀長雲而遂征三台仄以疎<lb/>
濶兮北斗揭而望余䬃肅冷以漻戾兮涉江漢之清渚<lb/>
悼喉舌厥之厲兮攬少微而效光咎南箕之靡懲兮猶<lb/>
翕吐而簸張朝余發於星之墟兮暮弭節乎冀之野谿<lb/>
谷捌以復陸兮草木落而茫莽獸驚人之跧竄兮禽枯<lb/>
桑而鳴號雪霰海而零灑兮氣冷冷之寥寥車輪困而<lb/>
不前兮心已逝而中留驂頓纓而䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>兮僕夫涕而長<lb/>
吁惟先生之貞嫮兮幼崇方而嗜修則英賢之遺□兮<lb/>
<pb n="KR2k0049_WYG_220-39a"/>
志臯伊而願厹蹠泰階以承列兮奉鉤陳而布耀酌元<lb/>
氣而執之兮冀容光之必照倚閶闔以徘徊兮憤漢臣<lb/>
嘗請乎刀壯埋輪之義力兮潛掩涕而憾遭惟封豕之<lb/>
崟崟兮彼舍問夫螻蟻豺狼縱之當逵兮奈衆臻而終<lb/>
靡幾不密固害成兮予良痛乎陳竇之患斬蛇弗㫁將<lb/>
自及兮誰捋虎鬚而竟安曾閽仡仡之巖巖兮浮雲蔽<lb/>
而四舉元螭九首蟺蜒垂涎兮守門嘻嘻而目余進旣<lb/>
無以自明兮漭弗知其退之所營紛搆誹以錫訕兮謂<lb/>
<pb n="KR2k0049_WYG_220-39b"/>
余亟之而亂程吾豈不知詭遇者易獲兮誠嬖奚之攸<lb/>
恥同者就而異者憤兮孰孤持而弗三褫策鴈行以前<lb/>
路兮皆隂朔之塞疆馬騰攄以龍奮兮望山西之夕陽<lb/>
毅昌燕而卒逃兮叔向飛語而拘纆荷白日之曲照兮<lb/>
迺兹焉反余初服太行岑之迤邐兮嵒壤盧而起伏踐<lb/>
桑乾之嶉凌兮冒涿霧之綽約爰十步而九顧兮九門<lb/>
嶃而造天霓連蜷以上驤兮爛躔緯之錯連軫紫庭之<lb/>
多麗兮冠珮者至三千人步微風之珊珊娥眉入室女<lb/>
<pb n="KR2k0049_WYG_220-40a"/>
斯妬兮厥亦世之故也寵移者訾必加兮矧吾皓首之<lb/>
怒也企降覽之中反兮又鮮㚤爲余之容思伊昔之來<lb/>
曁兮内崩刳而自訟沿易濱以彳亍兮泝金臺兮邅遰<lb/>
嘅於期之皎節兮鄙荆氏之沉志謂圖窮而事至兮冀<lb/>
戡贙而必擒謀之人成之天兮竟隕首而劘心哀壯士<lb/>
之不還兮囁殘壘而逍遙野曠曠之千里兮寒風唳而<lb/>
蕭蕭天剡剡以梟窂兮日翳翳而荒涼薄林壑之慘闇<lb/>
兮拂隆氷之積霜聆頏鴟以怵慄兮慴崛<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>之荒䀛川<lb/>
<pb n="KR2k0049_WYG_220-40b"/>
蕩摶之赤赤兮鼬貍窟而嘈聒精氾濫之佚佚兮駟逴<lb/>
逖而懈怠召豐隆翊余蓋兮喝飛廉而疾馳揚滹沱之<lb/>
文舲兮驟井陘而單騎偉左車之雄視兮嗤陳餘之褊<lb/>
意張生旣收厥綬兮趙由之其邦以喪陳子獵於南皮<lb/>
兮漢龍興而虎翔惟休咎係之數兮大風起而潰圍茍<lb/>
增老不之疑兮豈張韓之獲爲彼荏苒固膠合兮孰鯁<lb/>
直而罔殆展氏介而三黜兮蘧瑗奔而再危踰壽徐以<lb/>
横目兮忺并州之舊鄉亘墟曲之菼薍兮采茹藘於汾<lb/>
<pb n="KR2k0049_WYG_220-41a"/>
旁霍岳岳以迊幟兮桂樹偃蹇而俟余狎斑豹於嵒際<lb/>
兮釣淪淵之秀魚準嵗功以消息兮御隂陽以巻舒追<lb/>
赤松以授要兮從巫咸而卜居辭曰明明日月奠天維<lb/>
兮太隂四塞孰將夷兮陟彼寥谷望河漢兮上無舟梁<lb/>
眇湠漫兮嗟我寡翼安能厲兮顧瞻北斗中心愒兮恔<lb/>
兮憀兮聊以卒嵗兮<lb/>
　　河中書院賦<hi>并序</hi>
鄉人呂氏以諌官謫蒲蒲故有廟娥眉側祠太山也呂<lb/>
<pb n="KR2k0049_WYG_220-41b"/>
至移文廢焉曰山川之神祭不踰境非鬼而祭孔門諂<lb/>
之某職叨佐邦靡敢弗經也以問其守守曰敢不惟程<lb/>
問之校校官若士曰程敢不承察諸民民翕翕欣若有<lb/>
興也於是廢其廟稱書院焉而祠有虞氏於内曰蒲舜<lb/>
都也配以夷齊從以王薛左之名宦右之鄉賢量宇聚<lb/>
徒區田祀養考鐘伐鼓視履迪業李子聞之曰善哉呂<lb/>
氏知教本矣夫驅邪以端祓怪以常伐慝以昭破淫以<lb/>
義是故君子之於邦也不患不從而患弗躬躬義布昭敷<lb/>
<pb n="KR2k0049_WYG_220-42a"/>
常表端以是而教鮮不率矣何也四者其本也然又㫁<lb/>
之以獨協之以同行之以勇迺奚往不濟矣夫淫祠罔<lb/>
福故鍾巫禍隠神降亡虢往鑒具燭然河投娶婦祠毁<lb/>
妬女世每罕聞何也怯者怵於利害疑者沮於異同庸<lb/>
者安於習俗才者憚於改格故曰非勇何行非同何助<lb/>
非㫁何成三者旣獲四本迺立然後經定程堅教斯興<lb/>
矣是故君子不爭而醜莫不同不煩而衆莫不從標立<lb/>
而影隨近聲而遠應凡以是爾李子曰余爲呂作賦將<lb/>
<pb n="KR2k0049_WYG_220-42b"/>
以比音摛調泛絃流管俾大者歌小者哦觀者采焉陳<lb/>
之太師爰知蒲政賦曰帝炎氏之蟬聯兮厥岳四而布<lb/>
分龍九川以藴根兮中敷葉而竟芬翊華蓋以陟降兮<lb/>
遘白日之旣夕忿攙搶以抗言兮帝乃怒而遐斥攬余<lb/>
轡以周游兮登蛾眉而縱觀睇巍廟而增欷兮愾下淫<lb/>
而上殘曰巖巖魯所瞻兮嗒胡爲乎蒲之壤非其鬼而<lb/>
祭之諂兮曾謂泰山不如林放惟時俗之詭譎兮恒造<lb/>
怪而亂真日隠求以僥福兮狃惑羣而誤民宇<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>
                    <graphic n="KR1625" url="https://raw.githubusercontent.com/kanripo/KR-Gaiji/master/images/KR1625.png" mimeType="image/png"/>以<lb/>
<pb n="KR2k0049_WYG_220-43a"/>
嶽立兮若廊翼而雲構旣竊號以據要兮復創形以之<lb/>
鐫鏤内泥苴而樗惡兮外猙獰而儼嚴冒衣冠而土食<lb/>
兮燁朱楹而繡簾龍蚴蟉以梁騰兮獸夾隅兮躨跜鈴<lb/>
荅臘以簷鳴兮幢繽紛而旖旎執命柄以消息兮握隂<lb/>
陽而運樞怒之雷霆悦春陽兮役鬼神與豹貙生吾生<lb/>
而死吾死兮謂苦樂死而遽殊苦桎梏以僝僽兮樂羽<lb/>
葆而軿輿衆駭心以搖目兮伊誰辨渠之假真民溷溷<lb/>
以朋從兮憧情迷而喪身蹇彳亍以攬涕兮哀斯人之<lb/>
<pb n="KR2k0049_WYG_220-43b"/>
無知軫聖者之故都兮蓬蒿鞠而徑岐山四雲以波湧<lb/>
兮日晼晚而就沉河洶洶以趨下兮松栢暮而風吟班<lb/>
余馬以北首兮望九天而魂征招飛虬駟而上訴兮閶<lb/>
闔閴而晝扄余囘駕以東指兮薄日觀而聊憇願釋誣<lb/>
以祛穢兮岱謝余以弗哲沛蒼野以遼邁兮即重華而<lb/>
跽陳靈總總以騰陟兮爛北逝而後先臨舊京以邅延<lb/>
兮倐若去而中留䬃拂巘以明滅兮右涉瀨而夷猶埽<lb/>
除兮蕩滌清宮兮供張風泠泠兮入牖神陸離兮果降<lb/>
<pb n="KR2k0049_WYG_220-44a"/>
羅桂漿兮椒食琴瑟作兮鏘佩玉怳髣髴兮莫親工祝<lb/>
告我兮顯則曰俗不可戸説道不可塗求端物者端已<lb/>
治人者自修二氣推盪禍福倚伏時罔常泰日中乃昃<lb/>
王革以義霸救以力巡守廢歇明堂載黜爾乃七十二<lb/>
君封禪侈矜玉符金檢顛崖是登夫習沿於襲勢積於<lb/>
成昭縮以獨愚淪以朋踰分之祀匪今則承立經斥妄<lb/>
言諄志勤爰惟政本氓哉爾欣<lb/>
　　遊香泉賦　　　　　　　　　　吳　深<lb/>
<pb n="KR2k0049_WYG_220-44b"/>
滹濱子宦遊而歸乃偕舊友復遊於香泉於是續蘭佩<lb/>
解塵纓循往躅尋前盟逶迤水涉窈窕山行望蒼茫之<lb/>
埜色聴潺湲之溪聲旣造深隠覩幽妍瞻金刹禮青蓮<lb/>
憇昔眠之蕙帳啜舊飲之蘭泉神怡體暢塵襟以蠲迺<lb/>
躡芒屩陟層巔盼睞林壑睨望山川黙識舊遊之處俱<lb/>
歴乎目前俛而思焉恍兮如昨屈指計之乃倐矣二十<lb/>
一年於是相顧愕眙喟然太息蓋觀山川之猶昔驚歲<lb/>
月之如流信浮生之若夢也旣而乃相謂曰異哉吾儕<lb/>
<pb n="KR2k0049_WYG_220-45a"/>
今昔之情也風景不殊交與如故昔胡遊而樂今胡樂<lb/>
而嘆也豈不以昔少壯而今老大乎日月逝而功業未<lb/>
就乎時代謝而會有極乎夫大鈞斡運萬物遂也人性<lb/>
物靈一厥類也消息盈虚皆一氣也立德立言良足貴<lb/>
也安時處順稱賢智也神逸氣柔德乃休也時清年豐<lb/>
足優游也居易俟命吾何憂也我思古人獲我求也辭<lb/>
旣乃渙然各釋充若有得嘯詠嬉遊無異乎疇昔<lb/>
　　砥柱山賦　　　　　　　　　　杭　濟<lb/>
<pb n="KR2k0049_WYG_220-45b"/>
繄黄㳅之鳩噴兮原萬里而自天道陜東其焉如兮卒<lb/>
埶抈而洄沿方横衝之無端兮㫚焉逜此孤植豈夏后<lb/>
㠯肯彄兮□鄉景而猍□<hi>叶蒲北反</hi>不敢縱其湠漫兮□孰<lb/>
爲之涯滸龍門呀於山㯟兮走灕灕而就下河中立而<lb/>
閲波兮天畀之㠯其□羌舂撞之爲鎮兮异尋常之洲<lb/>
淤<hi>叶呼古反</hi>嗟世道之瀾狂兮槩古今而有之惟君子之姱<lb/>
節兮潛<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>挽於當峕四兆讐之所樷兮誠蹇蹇之不能<lb/>
舍<hi>叶尸預反</hi>□放謫而不諱兮亦人中之砥柱五馬儵其行<lb/>
<pb n="KR2k0049_WYG_220-46a"/>
色兮蹂釀煖之東風<hi>叶浮金仄</hi>應韶訴余以别兮噭余以楚<lb/>
唫悵甲鼂之莫留兮遵南陽之屬郡披輿志而興褢兮<lb/>
尚兹山之可問自處之介犆兮靡儃恃其嶔岑計兩間<lb/>
之博大兮卭風裁而心歆拳建業之石城兮凷朱陵於<lb/>
衡渚□何爲乎漢川兮堆何獻虖灔澦<hi>叶當古反</hi>芔㠯□於<lb/>
竒勝兮多不滿於角功雖□籍之贊紀兮辨寰瀛而幾<lb/>
同置橘以爲像兮靈均之有意也余兹托而敶詞兮實<lb/>
先生襄之態也<hi>態叶朁</hi>
<pb n="KR2k0049_WYG_220-46b"/>
　　玉華洞三石笋賦　　　　　　　魏光緒<lb/>
訪仙蹤於乳穴剷玉蘂於瑤林作三山之砥柱象五岳<lb/>
之嶔岑劎倚天而耿耿笋出林以森森寶氣籠葱並倚<lb/>
珊瑚之樹雲鬟<graphic n="KR2052" url="https://raw.githubusercontent.com/kanripo/KR-Gaiji/master/images/KR2052.png" mimeType="image/png"/>鬌齊篸玳瑁之簪爾其拔地抽莖排<lb/>
天聳幹華表撑空觚稜插漢燦兮若芙蓉之始華唴兮<lb/>
若珪璋之未判其髙低之駢羅也若伯仲雍穆以追隨<lb/>
其後先之輝映也若主賓拱揖而燕衎其清風之披拂<lb/>
也依稀鬱林之載歸其素影之璘玢也髣髴南山之猶<lb/>
<pb n="KR2k0049_WYG_220-47a"/>
爛樂我城隅畫棟金鋪花林覆頂文甃承趺竹涓涓而<lb/>
始翠花裊裊以四敷魚在藻而有躍鳥巡檐以相呼茶<lb/>
烟颺而紫霧庭草翠而綠蕪簷過雨而掛瀑池積漲以<lb/>
成湖睠亭臯之麗景洵有美而可娛又何如弔影荆榛<lb/>
之側而溷跡鼪鼯之塗者乎若夫無爲下南宮之拜寒<lb/>
山共庾信之語平泉以醒酒得名松風以迎涼見詡金<lb/>
陵則見夢於吳公靈壁則旬封於宋主或龍蟠而鵲起<lb/>
或燕翔而雁翥或興雨以興雲或堪鞭而堪煮或鏡掛<lb/>
<pb n="KR2k0049_WYG_220-47b"/>
月林之國或華艶芙蓉之渚或鑄刃而切琬琰或刻鯨<lb/>
而吼風雨並皆士紳儒雅之林而變化神靈之府子又<lb/>
何能不借攻錯於他山而望磨礱於玉女<lb/>
　　大界峽賦　　　　　　　　　　魏令望<lb/>
維兹秋日挹彼秋山滄洲靡易白日趨閒爾迺嶠然而<lb/>
來隤然而囘羌堆挂之竒條揜危磴之周旋既紆曲而<lb/>
恠巍復碧黛而砰昡悵起復之鱗鱗掣紛披之片片時<lb/>
截坦以横梁或鑿空而幻見骨抝折而奚攀勢頽放而<lb/>
<pb n="KR2k0049_WYG_220-48a"/>
莫戀乃其區分晉趙地接弼鄘凌髙直上汎廣其中恍<lb/>
青山之倒景疑朝雨之初濛忽巖邑之吞吐同莫霞以<lb/>
隨風闢牖綿邈乎遠埶柴扉蕩潏乎巃嵸是以水和林<lb/>
聲亦銜山秀侶溪而寛學海而瘦乍悲厲而森凌倐蘦<lb/>
亂之可𠻳遇嶔峽而犇汪隨漭沆而滴溜維時風囘飈<lb/>
兮拂征裳蟲啾啾兮音爲僵露沾人兮俱古草辭興兮<lb/>
先傷木落穿兮天小雲睡芳兮峰揚意其中必有長眉<lb/>
衣結皺膚光徹獨枕邊鳬遺蜕傍蛭規白雪兮爲書友<lb/>
<pb n="KR2k0049_WYG_220-48b"/>
丹璧兮爲節余亦煩憺悲瞀憯悽勞折志廓落而增欷<lb/>
攬友生以互結重曰山中人兮焉久留飲元津兮吐素<lb/>
流將歴覽於五嶽兮其誰與爲儔<lb/>
　　河東瑞鹽賦<hi>并序</hi>　　　　　　　俞汝爲<lb/>
鹽之以瑞名也自唐大厯中始韓滉馳奏上賜號寶應<lb/>
靈慶池宋祥符七年蚩尤爲祟召闗將軍會嶽瀆隂兵<lb/>
殄之崇祀至今加侈焉士女摩擊若狂者數日有司莫<lb/>
以禁是月鹽花生風日鎔神液密起若凝脂積素詭狀<lb/>
<pb n="KR2k0049_WYG_220-49a"/>
的爍柳柳州謂神造非人力晉寶之大者信哉余産煮<lb/>
海之鄉創見而異之迺濡毫作賦其辭曰粤稽浸之警<lb/>
潙兮天網浡潏而靡之瀰浩淼而無垠兮浴日月於崦<lb/>
嵫蕩懷襄而底績兮龍門闢而東馳旣委滙於渤澥兮<lb/>
紆餘瀝以爲池覽昆明與太液兮歴汾晉之濛氾靈芝<lb/>
泛上林之承露兮濯九龍於淥水之湄鼓蘭橈於元沁<lb/>
兮翔囘鴈於金隄洵鯨分而霞絢兮非鼎鼐之所資彼<lb/>
榾柮之崔以嵬兮鄙善積而塍田導黑水於靺鞨兮氣<lb/>
<pb n="KR2k0049_WYG_220-49b"/>
蒸薄於枳棘之巔引身毒之梁罝兮炫五色於西海之<lb/>
埏或飲沃以自封兮亦何畀於中原羨管子之煮海兮<lb/>
郇瑕氏之近藪引太寧之飛瀑兮閲昌歜之形號齊有<lb/>
渠而燕有遼兮計口授而登俎鬻牢盆而煮兮嗟薪槱<lb/>
之作苦天授非人力兮曰河東之鹽其爲池也方百里<lb/>
而爲滙兮圍虹堤於七郎凌石門之巉巉兮鬰雲首之<lb/>
蒼蒼隐巫咸於騰突兮埋山蟲於異方濡玉鉤之交澍<lb/>
兮引檀道之益漿倚中條之危徑兮接鳴條之故岡曰<lb/>
<pb n="KR2k0049_WYG_220-50a"/>
有神以司之兮胥士女其若狂届鶉首而䖍賽兮集鳥<lb/>
隼其飛揚旣樅金而伐鼓兮亦鳴筝躧履以翺翔羅綺<lb/>
繡以爲飾兮儼珠翠其成行紛魚龍以角抵兮飄蘭蕙<lb/>
之竒芳極海陸之珍錯兮夾阡陌而中藏神之假而琛<lb/>
瑞兮昭靈應於惟王其産花也不樵不冶匪煉匪炊布<lb/>
以祝融之令佐以風姨之威噴以龍岩之雪煽以䆳谷<lb/>
之吹始凝漉而熛結兮沾飛絮其若枝旣圭折而玉碎<lb/>
兮積炎暑之凌澌駭晶瑩若壺照兮散明月於瑤池司<lb/>
<pb n="KR2k0049_WYG_220-50b"/>
鹺告以成瑞兮裒丁夫於河滸咸荷鍤以環奮兮倐分<lb/>
疆而競取誇積露其如墉兮求千廂於甘滷走騏驥於<lb/>
虞坂兮隠苐五倫於市賈盧𢎞正因而課最兮徐景山<lb/>
資之救魯守塔垜於三汊兮實度支之覆奏嘉梅之旣<lb/>
調兮薦和羮於秬卣崇靈慶之殊錫兮垂血食以永久<lb/>
灌秦隴而實燕代兮竦翬飛而祈終祐方其厄於洪濤<lb/>
也歌帝力於神堯竄天吳以夷蕩兮波不沸而稱饒及<lb/>
再厄於蚩尤也會嶽瀆以鳴鑣雷轟轟以吼怒兮妖氛<lb/>
<pb n="KR2k0049_WYG_220-51a"/>
殄而神保吁嗟乎代有饗而祀有嚴兮洵斯池之所遭<lb/>
　　拱辰樓賦<hi>并序</hi>　　　　　　　　陳　棐<lb/>
晉陽城之中有譙樓嶕嶢𢎞闊髙入雲表古譙樵通採<lb/>
木結搆爲之故曰譙焉樓重物也髙明覿遠樓樓然故<lb/>
曰樓顧樓之北面舊榜拱辰者以宦斯土者每有思君<lb/>
戀闕之懷乎丙辰歲清和旣望月哉生魄大司馬中丞<lb/>
麓泉王翁以節鉞督撫之暇率藩臬閫司開讌兹樓余<lb/>
寫同席忠赤之懷僭庸呫嗶作斯賦焉迺賦曰睠兹土<lb/>
<pb n="KR2k0049_WYG_220-51b"/>
之形勝兮擅名區曰晉陽舜分州爲并冀兮周建國而<lb/>
爲唐起雄樓之贔屭兮奠闤闠之中央右遠矚乎大河<lb/>
兮左平挹乎太行上摩清蒼於寥廓兮下壓坤厚之無<lb/>
疆浮榱走拱兮層檻修枅鈎心抱角兮繡棟雕椽列綺<lb/>
疏而四面兮簇葩井而層懸旣像九天之雲垂下兮尤<lb/>
類海邉碣石之嵬然齊晨霞以疊極兮攀倒景而凌煙<lb/>
比迎風而立觀兮臺秀出於中天屹對乎節堂之下兮<lb/>
而逈闢於督撫之前時維首夏氣屬清和四民安堵千<lb/>
<pb n="KR2k0049_WYG_220-52a"/>
里謳歌紫山塵靜青海無波麓翁司馬栢堂主人迺張<lb/>
禮筵率賓屬萃冠裳命絲竹少焉揖讓洽悦盃觥交至<lb/>
倚睥睨而遊觀登軒楹而遐視覩夫山翠四圍泉流雙<lb/>
洎岡阜蜿蜒園塍鱗次平髙衍以如席蔚桑麻而列幟<lb/>
東望則方山嶙峋頂若冠綖逶蛇起伏北向阪泉是乃<lb/>
軒轅戰勝之跡入晉文之夢而開霸業之先千秋祠廟<lb/>
古栢寒煙南望則龍山之下晉水源斯松栢布䕃虧蔽<lb/>
光曦陂渠互注霧走雲隨傍有叔虞唐君之祠剪桐封<lb/>
<pb n="KR2k0049_WYG_220-52b"/>
命𤓰瓞靡隳西望則呂梁之山大禹所闢危巖絶岫千<lb/>
仞崱屴洪流盪激聲振天墟殺孟門之波而稍息猶如<lb/>
千駕之雷車非賴九載之底績傷哉萬姓之爲魚北望<lb/>
則石嶺之外九原之岡阡塜纍纍晉臣之良有句注之<lb/>
險阻隂館之途長界閡鴈門迤邐龍荒而翹首雲中之<lb/>
㝠杳猶如昔日羣鵠之翺翔近望則汾流右遶而拖帶<lb/>
晉山西倚以張屏烈石巉巖寒泉鳴咽宛如竇大夫之<lb/>
遺靈而萬竈青烟千墉粉雉尚存尹君保障之形百姓<lb/>
<pb n="KR2k0049_WYG_220-53a"/>
時雍四表光被尤深仰乎堯世之咸寧栢臺主人逡巡<lb/>
降席周旋出戸步至北楹顧謂賓屬曰諸君之覽眺真<lb/>
有遙吟俯暢思古慨今與登臨送目者異矣試隨吾手<lb/>
所指極目於層漢之表翹首於五雲之際大有可仰覩<lb/>
者乎彼三殿雲連上摩蒼灝雙闕日麗傍侍金莖應紫<lb/>
垣之正位連瑤光與玉繩乃聖人端拱時内苑兮西清<lb/>
願泰階之黄閏兮及勾陳太微之皆平攙搶頓落兮熒<lb/>
惑消明庶臣子輸忠之念兮偕當時樓扁之嘉名薇省<lb/>
<pb n="KR2k0049_WYG_220-53b"/>
賓屬訢然一人趨而進曰人道貴兼乎忠孝懿倫同重<lb/>
乎君親聞有梁公卓哉偉人登太行之髙嶺望白雲而<lb/>
思頻余家近乎河陽兮先廬在乎洧濱離庭闈之四載<lb/>
兮尤馳想於斯晨所以登兹樓也南可望乎家山北遙<lb/>
瞻乎帝國效子牟而志願陳力感仁傑而亦悽惻旣切<lb/>
戀乎楓扆之前亦懐念乎萱闈之側是以余情恒注於<lb/>
望雲囘首尤先乎拱極<lb/>
國朝<lb/>
<pb n="KR2k0049_WYG_220-54a"/>
　　午壁亭賦<hi>并序</hi>　　　　　　　　陳廷敬<lb/>
山海經沁水南過陽阿縣東酈道元水經注沁水又東<lb/>
南陽阿水左入焉水北出陽阿川東南流逕午壁東沿<lb/>
波潄石漰澗八丈環濤轂轉西南流入於沁水余村居<lb/>
近沁水而愛午壁亭之名故取其義以名其居曰午亭<lb/>
山村今兹遠遊眷言吾土乃作午壁亭賦云緬闗河以<lb/>
騁望蹇淹流夫遠行異向平之遐尚同宗炳之幽情渺<lb/>
山川以延竚披酈生之水經惟先人之舊業肇錫我以<lb/>
<pb n="KR2k0049_WYG_220-54b"/>
嘉名攬古文之竒字馳逸想於漢亭沁流兮清淺午壁<lb/>
兮洄瀠鄰猿鶴兮北山邈文物兮西京有飛仙之税駕<lb/>
無醉尉之呵行谷口兮寡勞勞之騶唱嶺上兮多渺渺<lb/>
之吹笙亂牧兒之歸笛間樵叟之吟聲秋風兮嫋嫋春<lb/>
草兮青青散晨霞於極浦淪晚景於迴汀撫四時之迅<lb/>
晷怊惝怳而屏營考古原之遺封兮悲趙衰之舊邑歴<lb/>
晉侯之故壘兮莽炎劉其相及慨兹亭之在所兮猶髣<lb/>
髴其未失羨靈光之巋然兮哂秦闗之角立古今何嵺<lb/>
<pb n="KR2k0049_WYG_220-55a"/>
廓兮咫尺其如相接倚伏其何常兮盛衰其若□嗟予<lb/>
心之要眇兮儵若離而若合縱吾思於千里兮羌不知<lb/>
其所出入山間兮茅屋原上兮遠邨臨流釣石倚杖柴<lb/>
門露松際之明月出岫中之閒雲聊逍遙而容與盡烟<lb/>
景於朝昏雖芳歲之已逺尚桑榆之可論<lb/>
　　紅鶴樓賦<hi>并序</hi>　　　　　　　　翟貞儀<lb/>
星輝參野實沈遷大夏之墟鼎出河中晉寧分平陽之<lb/>
路峨嵋新帶月天皇頂下列三台涑滸舊掀氷玉璧城<lb/>
<pb n="KR2k0049_WYG_220-55b"/>
邊環九曲迤虹橋而鎻翠林影婆娑碧水聳雁塔之横<lb/>
空奎光繚繞彤雲近水起樓臺擎乾坤於半璧臨圻飛<lb/>
棟桷表日月以雙懸天上鈴音搖醒沙間魚鳥空中劍<lb/>
氣騰來梁角螭驪紅鶴而得佳名朱雀白鷗並泳赤龍<lb/>
以傳盛事青霜紫電交馳聞所未聞喜之又喜咸登髙<lb/>
以舒嘯遂摛翰而成辭爰賦曰維晉舊都肇自珪桐應<lb/>
參觜之分躔有唐魏之餘風屏四山而郛郭環曲水而<lb/>
螮蝀鼎成堞兮翬雉鎻隄橋兮長虹栢壁巖巖兮舞鳳<lb/>
<pb n="KR2k0049_WYG_220-56a"/>
虒祁翼翼兮流鴻惟灣渚之交牙列爻象以稱雄矗浮<lb/>
圖之九級砥玉柱於宛中於是莊石基逆洄流崇圻堧<lb/>
竪危樓黄鵠磯頭髙出晴川之樹白雲欄外重開芳草<lb/>
之洲隆甍櫋而堊丹紫聳觚稜而盤虬虯旣凌虚而拔<lb/>
地亦見遠而臨流奎璧映而星焜斗牛射而光浮南浦<lb/>
三重之□西臺九柱之邱櫺檻天藜之觀烟霞瓊玉之<lb/>
斿爲奠之以石鼇復鎮之以鐵牛有鳥來止詫曰紅鶴<lb/>
素衣赤裏梁鳴沙蹻如丹鳳之翺翔如朱鷺之綽約如<lb/>
<pb n="KR2k0049_WYG_220-56b"/>
赤雀之印梁州如雙鸞之巢阿閣爰題斯名光兹丹雘<lb/>
祠以三仙維呂與郭唐有邱子玉經拜爵純陽之劍景<lb/>
純之鵲當年化鶴而飛此際跨鶴而樂如坐金山之濤<lb/>
如游洞庭之漠時爲搏海之鵾時爲横秋之鶚斯樓方<lb/>
與七鳳紅樓並傳豈徒岳陽之與黄鶴嗚乎美哉登斯<lb/>
樓也鳳原在望峨嵋入懷稷亭如座湯寨而厓林樹翳<lb/>
横城闉通階天光雲影魚躍禽喈吸洞林之玉露挹董澤<lb/>
之荷香聴晉城之烏語來栢瀑之琳瑯岫出狐泉之雲<lb/>
<pb n="KR2k0049_WYG_220-57a"/>
風披石洞之颺三□浮鹽坂之澤紫金來翠秀之岡對<lb/>
香山而仰止如登綠野之髙堂有時天日晴暉朝暾升<lb/>
靄晚照流霞春光馡矣有時雨雪霏濛雲峯突兀林影<lb/>
迷離烟景谼矣有時臨風納涼鸝唱雙柑蟬鳴遠杪卧<lb/>
羲皇矣有時翫月吟清半天霓羽幾部鼓吹下蓬瀛矣<lb/>
於戲快哉復爲之歌曰惟鸞鷟之集□兮條鳴而香䎖<lb/>
惟魚龍之變躍兮鼓鬛而翻氷景鄉矞於日下兮雲五<lb/>
采而斐榮騰劒光於梁間兮應豐津之雙星聲九臯而<lb/>
<pb n="KR2k0049_WYG_220-57b"/>
天聞兮桂華表於闗城維鴟鎮而鳷翬兮一方之礎萬<lb/>
䙫之珍<lb/>
　　阜城寨賦　　　　　　　　　　曹續祖<lb/>
姑射之西壺口之北瀰望蒼茫萬山雲黑洪荒堯畿邊<lb/>
徼晉國古采桑之一方戍夷吾之舊域眇孤城之彈丸<lb/>
披蓁莽而始得邑僅三里之名民無二千之實散處邱<lb/>
壑經營稼穡窟土斯居扉編柴棘烟火數家出作入息<lb/>
若乃避豺虎之恣威防無稽之暴客艱池隍之捍禦每<lb/>
<pb n="KR2k0049_WYG_220-58a"/>
緣崖而踞石升天半之危峰聊圖安於袵席號爲疃堡<lb/>
亦名寨柵屏翰四郊星羅控搤惟兹獨秀竒巒成城自<lb/>
昔展浮圖之右臂駐風山之巨擘結龍樓於絶巔綴金<lb/>
鞍於背脊宛靈龜之舒頭如飛蛾之抗額斬峭壁以設<lb/>
險悵空青與頑碧因而鑿洞穿雲卜居寄跡風尚古公<lb/>
守拒栁跖一夫當闗䜿鋤爲㦸狐䑕屢驚弗罹毒螫内<lb/>
有青青子衿諷咏朝夕農牧比鄰優游斑白天上人間<lb/>
塵凡逈隔時而月小風髙嵐紫霧赤泉韻潺潺鳥聲嘖<lb/>
<pb n="KR2k0049_WYG_220-58b"/>
嘖淡爽清虚怡人魂魄又見屏繞遠山水流大澤波噀<lb/>
珠璣嶂擁圭璧綠野桑麻前村松栢種種竒觀乾坤另<lb/>
闢獨有蒼顔老樵年逾半百布襪青鞋袒衣岸幘托隠<lb/>
離羣鍾愛幽僻室製孫登跡埋膠鬲或放鶴而開籠或<lb/>
呼猿而對奕或倚樹以調琴或陟岡而杖策任眼界之<lb/>
縱横頗神情其恬適乃爲選勝輿圖繙閲史冊念秦豫<lb/>
之山河憶險阻之梁益一丸之泥徒封劒閣之塞孰阨<lb/>
有奧區神臯以賈禍必土奔瓦解之爲厄孰若獸蹄鳥<lb/>
<pb n="KR2k0049_WYG_220-59a"/>
跡之方隅乃稱鐵甕金甌之無隙况類桃源與匡廬不<lb/>
啻神仙之攸宅因題名曰阜城永鞏固兮無斁<lb/>
漢<lb/>
　　秋風辭　　　　　　　　　　　　漢武帝<lb/>
秋風起兮白雲飛草木黄落兮雁南歸蘭有秀兮菊有芳<lb/>
懷佳人兮不能忘泛樓舡兮濟汾河横中流兮揚素波<lb/>
簫鼓鳴兮發棹歌歡樂極兮哀情多少壯幾時兮奈老何<lb/>
元<lb/>
<pb n="KR2k0049_WYG_220-59b"/>
　　安樂會辭　　　　　　　　　　　伶思賢<lb/>
伊平遙之爲邑乃并汾之勝地有山兮清且竒有水兮<lb/>
秀且麗有樓閣兮可以登覽有田疇兮可以種藝有桑<lb/>
麻兮可以織絍有雞豚兮可以享祭風俗返樸而還淳<lb/>
人物居仁而由義雖去古以益遠猶有陶唐之遺意皤<lb/>
皤諸老於焉生聚德邵年髙功成名立悟知止之不殆<lb/>
思貪進之可愧乃結交於鄉隣義金蘭而斯契踵商山<lb/>
四皓之後塵繼竹林七賢之先志追往哲以同遊永相<lb/>
<pb n="KR2k0049_WYG_220-60a"/>
忘於人世無榮無辱無憂無慮無是無非無拘無繫了<lb/>
兒女之婚姻畢公家之租税或圍棋以消日或賦詩以<lb/>
成趣或拍手以髙歌或策杖以流憇春則花圃尋芳夏<lb/>
則槐庭熟睡秋則採黄菊而泛酒盃冬則對紅爐而避<lb/>
寒氣隨時遊快活之鄉任分樂安閒之味斯會也不爲<lb/>
名不爲利聊相與以娛情且優游以卒歲<lb/>
明<lb/>
　　霍山辭<hi>并序</hi>　　　　　　　　　何景明<lb/>
<pb n="KR2k0049_WYG_220-60b"/>
司農公致爲臣而去或曰司農公致爲臣必不豫懷忠<lb/>
獲疑修正被斥此屈子所以憂離感憤而賈生所以悼<lb/>
毁也或曰否不然枉直善惡厥道不同君子要之善且<lb/>
直而已不論夫合不合也故忠臣不責信于君正士不<lb/>
責親于人司農公致爲臣胡爲弗豫間日汝南何景明<lb/>
往造公視其體腴然其度于于然不異平居也徐察其<lb/>
色黝然顧若有伏憂者于是景明述或人之言告之公<lb/>
曰夫臣者以誠奉職以道愛君不克其職則恥不得其<lb/>
<pb n="KR2k0049_WYG_220-61a"/>
道則止今予思克厥職而道不得以罪遣足矣然疇昔<lb/>
之夕予靡靡寐起游思纚纚有揆皇度或省而反予者<lb/>
胡爲豫胡爲弗豫或人知予哉景明循階將退公曰行<lb/>
止進退命也豫不豫人也人如命何予晉産也晉之鄙<lb/>
有山焉曰霍山霍山者晉鄙之鎮也其下沃渠衍拓可<lb/>
田而食豐樹□榯可䕃而息而剷窪躋阿可以搆而處<lb/>
也吾逝矣安知人間有豫不豫也景明乃爲霍山之辭<lb/>
歌以壽公辭曰巖巖霍山之窿穹兮奠彼晉埜左屬太<lb/>
<pb n="KR2k0049_WYG_220-61b"/>
行蒲版委蛇兮襄陵<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>嵬而在下雲之興兮霈霈望佳<lb/>
人兮容與嫋嫋兮秋風芳卉兮已摧虎豹兮咆哮猿嘯<lb/>
兮乂哀山中兮寂寥佳人兮胡不來桂樹生兮何檀檀<lb/>
霜霰下兮夕以寒叢薄兮䝉密瀺穴兮潺湲鳥萃兮翼<lb/>
翼獸伏兮般般鴟隼不可以共厲兮佳人歸來兮延年<lb/>
　　氷壑語錄題辭<lb/>
氷壑党子絳之醇儒也生於北窰莊莊枕西崖土厚風<lb/>
勁人多剛鷙負氣党子獨温粹和平恂恂雅飭蓋得春<lb/>
<pb n="KR2k0049_WYG_220-62a"/>
氣之多者與理學諸書靡不究心尤服膺紫陽得其實<lb/>
學㫖歸於儒釋分途處辨若精金糠粃至於象山新建<lb/>
之學非所樂道也故於學蔀通辨聞見錄存是編等書<lb/>
手錄而傳誦之可謂確有真見矣與同里太音黄子雅<lb/>
稱友善然其所學各異未嘗降心相從而黄子卒不能<lb/>
以其説奪之於視菴陶子㫖趣雖同實未嘗矯情求合<lb/>
也非知明守固强有力者而能然與頃以所著日知錄<lb/>
見示深醇簡切生平所學大端不出於是闡發聖傳開<lb/>
<pb n="KR2k0049_WYG_220-62b"/>
示來兹正人心放淫辭與有藉焉吾鄉讀書錄而後所<lb/>
不多見學者雖與之並讀可矣所居之西有前官府之<lb/>
凌隂在焉不因人熱一寒自秘故自號爲氷壑云<lb/>
　　襃忠錄題辭　　　　　　　　　葉向髙<lb/>
讀家乘不後於讀國史讀忠義書不後於讀春秋此褒<lb/>
忠譜之所以必傳也譜蓋今死節髙公事合天子之音<lb/>
諸名人之銘傳記而成之夫世有寵於銘傳記而不得<lb/>
聞天子之音者其人即可不朽而非以天子故不朽也<lb/>
<pb n="KR2k0049_WYG_220-63a"/>
世有寵於天子之音而不得竊名人之銘傳記者其人<lb/>
未可不朽而竊寵於天子者非真不朽事也公品格氣<lb/>
節與日爲昭不必在譜中也公肝腸淚血與火爲碧未<lb/>
必不在譜中也然此家乘也子孫之瑞也而有天子之<lb/>
音存是一國史矣不在史氏記載之外也此忠義之書<lb/>
也國之瑞也而譜公必譜公薊門之所以拂衣譜公必<lb/>
譜公今日之所以不死廣寧而死松山譜公必譜公今<lb/>
日之死於松山而又燼於松山譜公必譜公之僕死公<lb/>
<pb n="KR2k0049_WYG_220-63b"/>
若公之死國譜公必譜先公而死河東者有某某不能<lb/>
如公死者有某某不能如公死而心忌公死者有某某<lb/>
如春秋法是譜也褒公也而貶寓焉無貶非褒之至也<lb/>
褒公褒公死也而生者愧焉生者愧後世必有如公死<lb/>
不忌公死者公可以死也譜則公之子輯之曰忠節則<lb/>
天子之所錫也今其譜獨曰忠天子之一字爲華袞也<lb/>
褒之義余竊取之若銘若傳記諸文章皆褒也信史也<lb/>
非若他人之銘傳記之僅爲家乘也<lb/>
<pb n="KR2k0049_WYG_220-64a"/>
國朝<lb/>
　　題壁詞<hi>并序</hi>　　　　　　　　　曹席珍<lb/>
<hi>珍</hi>臨庠廩生也於順治五年戊子科中式第二名公車<lb/>
計偕屢刖春闈於十二年乙未揀選縣職於康熙二年<lb/>
四月二十五日除授湖廣鄖陽府竹谿縣知縣谿古上<lb/>
庸國其地背倚商洛右帶梁洋左達均房南連䕫巫歸<lb/>
巴周圍千五百里深山大澤密林黑菁蓋叢奸伏莽之<lb/>
奧區也自前勝國甲戍迄甲辰爲賊盤據者三十年壬<lb/>
<pb n="KR2k0049_WYG_220-64b"/>
寅嵗三省會剿茅麓始經收復抵任初驚鴻寥寥費萬<lb/>
千招撫萬千經營始成縣治歴俸連閏十二年加二級<lb/>
紀錄十次始量轉彛陵知州彛陵古西陵名郡轂綰三<lb/>
峽瀉激長江爲全楚西門癸丑嵗十一月内奉督部憲<lb/>
檄發文憑一道勒限於十二月二十八日上任其時三<lb/>
藩並撤黔滇雖未發難異志已成凡領發文憑俱由藩<lb/>
司今督部電檄星催蓋知其西南信緊且彛陵濱江故<lb/>
也然猶照州縣大小分派米豆草束鍋□椿繩牽纜等<lb/>
<pb n="KR2k0049_WYG_220-65a"/>
項俱赴常德應付北上以鄖陽知府劉作霖統領之復<lb/>
上自西陵下至九江將大小船隻俱擄赴洞庭西岸約<lb/>
五千餘隻其船戸並州縣運送夫役雲屯蟻聚致米珠<lb/>
薪桂卽逆藩未動而已有不能終日之勢至十二月二<lb/>
十三日督部甘凶信至魚驚獸駭遂鬨然星散其時湖<lb/>
南諸郡雖同時告陷而江表尚無恙然天變所起事與<lb/>
機凑鄖襄所屬西起庸竹東盡襄樊沿漢江上下一千<lb/>
二百餘里一時鎮協偏禆與大小士弁俱係閩海遷謫<lb/>
<pb n="KR2k0049_WYG_220-65b"/>
以狐鳴狼嘷之性而濟以離鄉背井之思乘風鳥訛哄<lb/>
然蹶起於是襄鎮則楊來嘉鄖協則洪福竹山路則謝<lb/>
泗竹溪路則馮元本縣馮逆則首謀背叛於三月二十<lb/>
五日己丑具酌邀飲酒數巡乃脱巾大言曰今天下時<lb/>
事可知矣子輩冠帶祖宗寧識此乎予應之曰朝廷一<lb/>
代制度四海同風孰敢違背卽西南蠢動不過一隅小<lb/>
醜國家兵力全盛命將出師指日殄滅吾輩當奉義死<lb/>
守與此土存亡可也竟以語言相激不樂而罷先是縣<lb/>
<pb n="KR2k0049_WYG_220-66a"/>
城於甲戌年被闖賊張獻忠平毁三十年來雜木隂森<lb/>
竈榻之上盡成合抱喬木豺虎縱横樵蘇不入文武各<lb/>
駐居山寨甲辰夏督部張諱長庚差官勒令入城文武<lb/>
各具時日甘結於是兵民畫城中分修葺茅屋但縣衙<lb/>
四面舊係甎石包砌亂後瓦礫堆集無地下手且百姓<lb/>
貧寡又無丁匠余時帶有家丁數十親身督課將廢甎<lb/>
廢石創建一臺髙五丈餘横厚各四丈許廣備炮火矢<lb/>
石以防不虞是時逆狀已露欲將予擁挾入川乃設計<lb/>
<pb n="KR2k0049_WYG_220-66b"/>
紿予曰吾輩戮力同心爲地方死守當於闗帝廟插血<lb/>
飲盟今已備香楮宜速赴盟所予知其誑詐遂據臺不<lb/>
下賊果於四月初七日辛丑將家眷並營兵妻子發屯<lb/>
南山漫隂寨下此係入川咽喉遂率衆來攻予同家丁<lb/>
竭力死守晝夜不懈越初十日甲辰搬運大木堆集臺<lb/>
下發火攻燒賴臺基髙厚火勢不達僅獲保全未至焦<lb/>
爛時秦兵三千駐札白土闗距城四十里賊顧瞻首尾<lb/>
不敢久攻復有中軍守備劉斌所領士卒三百盡係北<lb/>
<pb n="KR2k0049_WYG_220-67a"/>
人不願隨賊入川於中途擁劫返囘賊勢窮蹙遂狼狽<lb/>
入川去訖維時文武具由申報荆州督部乃武官係馬<lb/>
上飛逓不數日而到荆至卽具題予報由塘路到府書<lb/>
役延緩躭閣轉報到院比及至荆而請命已下將劉斌<lb/>
超陞三級以㕘將管竹谿營事予奉督部憲批云文武<lb/>
申報時日皆同所到遲速互異不便再行入告仰候咨<lb/>
部註冊繳後止得一奬保印全城忠義可嘉八字而已<lb/>
噫馮逆反叛視予爲掌上肉予在同城已陷虎口予據<lb/>
<pb n="KR2k0049_WYG_220-67b"/>
臺血戰火勢燎原幾死毒手乃守備始作協謀造變繼<lb/>
因士卒不從半途劫囘免死已爲厚幸若云從賊非本<lb/>
心而造變之初妻子一路同行若非士卒不願已早爲<lb/>
川冦王逆之標員矣况文官受攻而武官不受攻文官<lb/>
無兵而武官有兵是予之功艱於伊數倍多於伊數倍<lb/>
伊反冒功超陞而予止得一奬何賞罰之不平也然督<lb/>
部亦已備悉予功止緣文書稽遲未獲一路具題非有<lb/>
心文武二視也馮逆甫去川逆隨來僞賊王屏藩差僞<lb/>
<pb n="KR2k0049_WYG_220-68a"/>
道官冷姓者送重䕫道僞劄予卽申報本府轉繳督部<lb/>
奉批該縣前能抗賊拒敵兹復守節不染深爲可嘉尚<lb/>
當益勵忠壯以圖後効仍候彚功題報繳川逆甫去房<lb/>
逆隨來僞將軍奉義侯楊來嘉送到䕫州府知府僞劄<lb/>
予亦卽時申報本府轉繳督部訖至八月十九日楊逆<lb/>
委僞都統洪福領五鎮十三協之賊傾巢來攻其意欲<lb/>
取道竹谿漸窺興元及闗南秦隴一帶以爲至卽牲袒<lb/>
無異操石以擊卵也然本縣原無城池予率衆據中峯<lb/>
<pb n="KR2k0049_WYG_220-68b"/>
觀守備劉斌則分據桐谿寨賊一股營於洞谿一股營<lb/>
於中峯自八月十九日攻圍起至九月二十八日百計<lb/>
不下師老糧匱賊亦悔退乃撤桐谿之賊併力來攻中<lb/>
峯至次日酉時雲梯百道蜂擁蟻附寨上木石亂下其<lb/>
死傷者填滿壕塹不可勝計僞副將火攻營戴德領鎗<lb/>
手三千每排五百前排聲絶後排繼之煙炎連天聲震<lb/>
山谷鉛子流火襍下如雨其頃刻之際立死炮火之下<lb/>
者弟姪曹傑曹啓東等家丁張永祚楊成等寨民陳泰<lb/>
<pb n="KR2k0049_WYG_220-69a"/>
孔木匠等衙役門子徐祿何天祚左右前後積屍三四<lb/>
十餘僞城守備副將馬更竒身被重鎧將攀登飛上腦<lb/>
中大石滾斃寨下賊勢大阻乃僞鐵騎鎮楊開運督賊<lb/>
令各持大長竹竿縳草於端舉火來燒寨樓火起炎發<lb/>
立身無地賊遂百道蟻登除婦女墜摧死傷外闔門盡<lb/>
遭屠戮予復上中峯絶頂至靈官廟下地勢斬削最爲<lb/>
險峻奈親疎畧盡左右無人珍已兩日不食筋骨酸酥<lb/>
遂力竭被執時滿門盡登鬼錄茍活何爲極口大罵以<lb/>
<pb n="KR2k0049_WYG_220-69b"/>
求速死賊以爲竒貨可居反縳舁營不語不食者數日<lb/>
未得就死延至十月初九日解送長德灃州比及至房<lb/>
則下獄禁錮備受非刑如抱竹筒騎鐵牛之類幽繫兩<lb/>
月餘聴候僞令發落後僞令下許釋放還官予義不受<lb/>
辱甫脱鈕械卽潛夜逃走至白土闗已入秦地不意逆<lb/>
賊余位都者夙係比隣文武交際厚友也伊自粤東守<lb/>
備陞白土路遊擊路過竹谿時十一月尚未成冬衣珍<lb/>
贈皮裘壹襲仍借盤費四十兩欵燕加渥伊任後往來<lb/>
<pb n="KR2k0049_WYG_220-70a"/>
最密予嘗心計以爲逃難余公可托也乃與賊潛通線<lb/>
索欲將闗口駐防夸藍大連札七營馬萬餘匹計就内<lb/>
應前後合殺平分珍錯投陷穽賊逆反面成仇令把總<lb/>
王左掛則傳號陳脱則領兵解交逆賊洪福於是再罹<lb/>
網羅備極拷吊體無完膚將半口鐵鈕用斧打合仍解<lb/>
送房陵遂致左手筋㫁右手腕骨打出行至竹山縣南<lb/>
江上庸驛血肉腫綻寸步難移於驛前廟壁題有絶命<lb/>
詞古風一篇滿江紅詞一闋起語有昆明池水横六詔<lb/>
<pb n="KR2k0049_WYG_220-70b"/>
中有長鯨尾不掉之句時不勝痛苦得死爲安蓋不忌<lb/>
出言之詆毁也比及至房自分必死適值楊洪兩賊搆<lb/>
怨鎻繫賊轅門左側越五日出示初七日處決竹谿知<lb/>
縣曹至初六日舉城火變片木不存時有李道士素住<lb/>
竹谿三官廟予贍其衣食頗爲優厚共傳有道術楊逆<lb/>
聘爲軍師百計救予或傳火變係李道所爲亦未之信<lb/>
也至初七日楊逆大坐賊儈綁縳將赴西市忽傳釋放<lb/>
蓋一則賊因天變生懼一則因洪賊記室游超將壁詞<lb/>
<pb n="KR2k0049_WYG_220-71a"/>
抄報以爲長鯨等句指斥吳逆罪在大不敬不意内有<lb/>
孝廉辛鍾英係戊子舉人楊逆聘來以訓賊子楊開運<lb/>
者劫擁入房啣賊入於骨髓見予壁詞反生憐憫跪懇<lb/>
求釋予事後始知之而當時則在夢中也釋後僞知縣<lb/>
陳耀將予安插城西南三十里撒海堰令鄉保鄰右朔<lb/>
望具並未逃走甘結時斗米一兩五錢斗豆一兩予身<lb/>
無半文採食豆瓣蛾兒腸水芹黄精蕨粉等菜雖可糊<lb/>
口延生而面目盡皆浮腫後賣藥賣卜蠅營茍活十七<lb/>
<pb n="KR2k0049_WYG_220-71b"/>
年戊午大兵四面進剿賊拔營夜遁予首謁軍門均房<lb/>
鎮則四十六治院中標則吉孫略等對壘日久夙知苦<lb/>
節資予路費脚力差官䕶送鄖陽府令謁制院楊提督<lb/>
佟復將予血苦通詳督制撫三院奉督部蔡憲檄令府<lb/>
道詳驗傷痕確具實情以憑彚疏題奏篇中不及細錄<lb/>
其原文及各憲批檄尚在也本道於五月初六日呈詳<lb/>
三部院通荆督統師赴洞庭岳州停止上下文移俟囘<lb/>
荆再理予僑居樊城斧資盡竭其艱窘情狀勢可行乞<lb/>
<pb n="KR2k0049_WYG_220-72a"/>
因堅懇本道歸家後督部蔡於六月内囘荆三院合疏<lb/>
具題予年踰七袠喘息不續功名非所問也原文並壁<lb/>
詞錄附於左　昆明池水横六詔中有長鯨尾不掉西<lb/>
南風鶴過湖湘妖氛一夜滿邊徼我家山右尹楚水十<lb/>
載楓林始量徙全荆門戸屬西陵未及交帶軍聲起庸<lb/>
竹綿亘到襄樊長漢一千二百里偏禆鎮帥與三軍盡<lb/>
是八閩謫戍子潮聲夜半捲鄖闗鳥語狐鳴滿漢南髙<lb/>
官大爵争來㗖不信常山人姓顔水冷金寒性所成誓<lb/>
<pb n="KR2k0049_WYG_220-72b"/>
將隻手荅盛明内外援絶四十日嗟兮帳外皆楚聲闔<lb/>
門義士同日死血頸糢糊當路横牀頭刀頭總氣盡刻<lb/>
木束蒲莫問姓任爾碎首與流腸羞向竈養丐餘命朔<lb/>
風冽冽雪花急闗木嬰鐵解房國讀書萬巻取義難悠<lb/>
悠生死何足説系命飛報武陵路幽繫房獄無朝暮夢<lb/>
魂夜到雎陽臺傷心誰復辭霧露臘盡冬囘春到頭令<lb/>
下還官許釋囚共説反面偷生好讀史曾笑滿武秋月<lb/>
黑冒險度秦闗襁鹿初奔説萬難堪恨余逆通線索反<lb/>
<pb n="KR2k0049_WYG_220-73a"/>
面成仇縛送還重罹羅網再搒掠血肉風飛俱見骨半<lb/>
口鐵鈕斧合親左手筋㫁右骨折風吹枷鎻兩做囚猙<lb/>
獰鬼卒互輪流上庸城外南江水欲葬魚腹不可求寒<lb/>
熒明滅照破肉啾啾如聞鬼夜哭雙眸開闔不能言潛<lb/>
將甲子算太乙兩葉重華日正中四海何地不呼嵩但<lb/>
能厲得驚霄志不怕蚩尤萬丈峯<lb/>
　<lb/>
　<lb/>
<pb n="KR2k0049_WYG_220-73b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志巻二百二十<lb/>
</p>
<p>
</p>
  </div>
</body>
</text>
</TEI>
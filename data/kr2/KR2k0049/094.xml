<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷九十四</head> <lb/>
    <p>
<pb n="KR2k0049_WYG_094-1a"/>
欽定四庫全書<lb/>
　山西通志卷九十四<lb/>
　　名宦<hi>十二</hi>
大同府<lb/>
明<lb/>
馬隆陜西中部人正德間任大同府推官性沉毅執法<lb/>
　如山然廉平不苛無滯獄後戍卒變將鼓噪入王府<lb/>
　隆挺身往亂卒聞隆至皆寂然退就伍無敢譁者<lb/>
<pb n="KR2k0049_WYG_094-1b"/>
孫璽字朝信平湖人正德戊辰進士性寛厚持重内剛<lb/>
　外和不通權要歴陞山西參議仍落僉事嘗奉命丈<lb/>
　皇莊草場地土清其地之為奄戚所漁奪者悉歸之<lb/>
　民大同經兩亂後卒伍驕悍少不當意輒負怙跳躑<lb/>
　以為常璽巡大同盡心撫馭人賴安堵頃之吉囊入<lb/>
　寇斬首多以贊畫功賜金後罷歸以詩自娯有雲山<lb/>
　履歴稿<lb/>
杜旻錦衣衛人初為御史有直聲正德間知大同府遭<lb/>
<pb n="KR2k0049_WYG_094-2a"/>
　時多故法令廢弛旻確有擔當保境庇民不為權貴<lb/>
　所撓士民賴之<lb/>
楊文奎隆德人正德間知靈邱縣性剛方築關廂建學<lb/>
　舍境内一新祀神祭器之屬無不周具平賊有功陞<lb/>
　應州知州邑人勒石頌德<lb/>
杭雄字世威世德衛總旗擢延綏遊撃將軍偕副將安<lb/>
　國破敵岢嵐武宗幸宣府大同雄扈從即拜大同總<lb/>
　兵官上嘗見雄氊帷敝甚曰老杭窮乃爾寇至上將<lb/>
<pb n="KR2k0049_WYG_094-2b"/>
　親撃雄叩馬諫曰主人畜犬盜至不吠奚用犬為願<lb/>
　聽臣等効力上笑而止嘉靖初汰傳奉官獨雄以方<lb/>
　守邊命署都督僉事鎮守如故後佩平虜大將軍印<lb/>
　閒住卒雄敢戰時西北名將馬永下稱雄<lb/>
王鎧蔚州人世襲中右所正千户正德中從遊撃將軍<lb/>
　許寧征延綏至娑羅堡倉卒與賊遇鎧奮勇先登率<lb/>
　所部大呼乘之殺傷過當力竭援兵不繼遂死事聞<lb/>
　贈懷逺將軍子以原官晉一級<lb/>
<pb n="KR2k0049_WYG_094-3a"/>
馬永字天錫遷安人驍果有謀習兵法正德中充總兵<lb/>
　官鎮薊嘉靖初大同兵變命桂勇為總兵官往鎮而<lb/>
　議將撫之永言逆賊干紀朝廷赦其脅從恩至渥顧<lb/>
　猶抗命今不勦春和北寇南牧判卒勾連禍滋大宜<lb/>
　亟調鄰鎮兵剋期攻城曉譬利害懸破格之賞令賊<lb/>
　自相斬為功元凶不難殄也乃命永督諸軍與侍郎<lb/>
　胡瓚往會亂平乃還鎮後請宥議禮諸臣奪官及大<lb/>
　同軍再亂廷臣交薦召至已就撫復還起鎮遼東卒<lb/>
<pb n="KR2k0049_WYG_094-3b"/>
許繼章邱人正德間知渾源州涖官清勤自奉甚約雖<lb/>
　古廉吏不能過及卒囊無百錢土人嘆惜<lb/>
李昆字承裕介子𢎞治初進士為兵部員外郎忤尚書<lb/>
　劉宇貶知解州嘉靖初累官兵部左侍郎大同軍亂<lb/>
　殺巡撫張文錦昆承制曲赦之還請收卹文錦不從<lb/>
　歸卒<lb/>
蔡天祐字成之睢州人𢎞治末進士累遷山西按察使<lb/>
　嘉靖三年八月大同兵亂巡撫張文錦遇害詔曲赦<lb/>
<pb n="KR2k0049_WYG_094-4a"/>
　亂卒擢天祐左僉都御史代之天祐從數騎馳入城<lb/>
　諭軍士獻首惡衆心稍定會尚書金獻民總兵官杭<lb/>
　雄出師甘肅道大同亂卒疑見討復鼓噪天祐懼急<lb/>
　請再赦兵部議除元惡特遣大臣總督宣大軍務乃<lb/>
　命户部侍郎胡瓚偕都督魯網統京軍三千人以往<lb/>
　瓚等未發而進士李枝齎餉銀至亂卒曰此承宻詔<lb/>
　盡殺大同人為軍犒也夜中火起圍枝館出牒示之<lb/>
　乃解尋復殺知縣王文昌圍代王府脅王奏乞赦王<lb/>
<pb n="KR2k0049_WYG_094-4b"/>
　急攜二郡王走宣府巡按御史王官言亂卒方囂大<lb/>
　帥兵壓境是趣之叛也請急止禁軍容臣宻圖乃命<lb/>
　瓚駐兵宣府頃之天祐奏總兵官桂勇已捕五十四<lb/>
　人請止京軍勿遣上責以阻撓令必獲首惡郭鑑等<lb/>
　既而瓚次陽和勇天祐令千户苗登擒斬鑑等十一<lb/>
　人函首送瓚請班師甫二日鑑父郭疤子復糾徐氊<lb/>
　兒等夜殺勇家人又燬苗登家瓚言非盡殱不可上<lb/>
　乃切讓天祐召勇還京以故總兵朱振代之勅瓚仍<lb/>
<pb n="KR2k0049_WYG_094-5a"/>
　駐宣府無何天祐捕戮徐氊兒等瓚遂班師明年正<lb/>
　月總兵官馬永等言疤子潛逃塞外將遣勘會瓚還<lb/>
　言逃卒無足患乃罷勘疤子復潛入城夜焚振第明<lb/>
　旦天祐閉城大索獲其黨三十四人悉斬以殉盡宥<lb/>
　脅從人心大定事聞賚銀幣晉副都御史巡撫如故<lb/>
　尋就晉兵部左侍郎召還部歸卒天祐有才智兵變<lb/>
　時左右皆賊耳目天祐廣招星卜藝士往來軍中因<lb/>
　具得其情卒賴以成功在鎮七年有威德父老立安<lb/>
<pb n="KR2k0049_WYG_094-5b"/>
　輯祠<lb/>
何棟字伯直號太華長安人正德辛巳進士博綜羣籍<lb/>
　篤嗜數學商㩁古今如指掌歴陞都察院左僉都御<lb/>
　史巡撫大同是時彗星見於井之未度為大同分野<lb/>
　棟考索象緯圖經疏言彗色蒼赤期年後當有圍城<lb/>
　蹶將之災至鎮申嚴紀律拊循營伍寇入髙山站選<lb/>
　將勵兵俘四十九級邊境肅然未幾左遷四川參議<lb/>
　後晉右都御史兵部左侍郎乞休<lb/>
<pb n="KR2k0049_WYG_094-6a"/>
車純字秉文上虞人博綜經史㝠心元悟以易學為時<lb/>
　宗正德丁丑進士累擢山西布政使司參議分守大<lb/>
　同大同故扼邊而險時戍卒稱亂寇薄近郊純轉餉<lb/>
　調兵多方經畧文武大吏倚如長城因著備邊論若<lb/>
　干篇歲祲民饑純發邊儲賑之而處補其闕蘇活無<lb/>
　算撫按以最績上晉雲南按察司副使備兵曲靖後<lb/>
　晉副都御史巡撫湖廣所攜惟圖書數篋而已著有<lb/>
　百山集解組稿乞歸二十年而卒<lb/>
<pb n="KR2k0049_WYG_094-6b"/>
毛伯温字汝厲吉水人正德三年進士嘉靖中累官大<lb/>
　理寺丞李福達獄起坐失入禠職起右僉都御史巡<lb/>
　撫山西未赴十八年二月上幸承天詔總督宣大山<lb/>
　西軍務大同鎮邊鎮川𢎞賜鎮河鎮魯五堡相距二<lb/>
　百餘里極邊自巡撫張文錦以築堡致亂後無敢議<lb/>
　修者伯温曰變所繇生以任用匪人非建議謬也卒<lb/>
　營之募軍三千防守給以閒田永除其賦邊防賴焉<lb/>
　録功加太子少保閏七月南征安南後為兵部尚書<lb/>
<pb n="KR2k0049_WYG_094-7a"/>
　削籍卒天啟初追諡襄懋<lb/>
韓邦靖字汝度朝邑人與兄邦奇同登正德三年進士<lb/>
　嘉靖初為山西左參議分守大同歲饑人相食奏請<lb/>
　發帑不許復抗疏千餘言不報乞歸不待命輒行軍<lb/>
　民遮道乞留抵家卒未幾邦竒亦以參議涖大同父<lb/>
　老因邦靖故前迎皆泣下邦竒亦泣秦晉人盛傳之<lb/>
劉源清字汝登東平人正德甲戌進士偉幹負氣臨義<lb/>
　敢為以僉都御史巡撫宣大調度士馬歲省四十萬<lb/>
<pb n="KR2k0049_WYG_094-7b"/>
　金北寇大舉入總帥被圍源清冒險遣發斬首虜數<lb/>
　十餘級遂遁去滴水崖卒郭春等與民訟辭屈以數<lb/>
　百人據城叛源清遣兵傅城呼曰擒春等數人而止<lb/>
　守陴者執春等斬之進副都御史再以兵部左侍郎<lb/>
　總制宣大尋罷歸卒隆慶初贈兵部尚書賜祭葬<lb/>
許宗魯字東侯陜西咸寧人正德中進士嘉靖初以御<lb/>
　史按宣大大同將卒驕悍宗魯罪其尤甚者如法將<lb/>
　卒帖然先是大監劉祥乾沒邊餉以萬計而罪止罷<lb/>
<pb n="KR2k0049_WYG_094-8a"/>
　鎮宗魯請下獄祥大懼即如數抵還御史曹嘉抗疏<lb/>
　論諸大臣有給事希指劾之嘉得罪宗魯力白其誣<lb/>
　嘉乃獲免嘗疏糾武定侯郭勛太監蕭敬時勛與敬<lb/>
　方幸疏出一時以為危言宣大故有大邊正德時以<lb/>
　道逺棄不守宗魯行部至其地畫狀以聞議復為當<lb/>
　事者所沮乃止補築近邊嗣後宣大失地利難守人<lb/>
　始服其先見後以遼東巡撫致仕構草堂聚圖書其<lb/>
　中所著有少華遼海歸田諸集<lb/>
<pb n="KR2k0049_WYG_094-8b"/>
楊武字宗文岐山人以丙辰進士知淄川決疑獄甚多<lb/>
　己巳擢大理寺左寺丞受勅勘視犬同邊務若屯田<lb/>
　不均軍役耗損諸弊政釐正裁革彈劾不少避邊人<lb/>
　誦焉庚午超拜左僉都御史巡撫宣府地方未幾罷<lb/>
　歸<lb/>
毛鵬字汝南棗强人嘉靖間進士授江陰知縣拜御史<lb/>
　巡按宣大酌時宜條邊務百六十餘疏陳宗室饒陽<lb/>
　王克□稔惡承奉劉寶助惡憑凌并奏訊於辟宗藩<lb/>
<pb n="KR2k0049_WYG_094-9a"/>
　肅然累陞寧夏巡撫濬水利設亭障築墻塹一萬八<lb/>
　千五百餘丈敵内侵俘獲甚多不自有其功盡歸將<lb/>
　卒人咸效死且恤商販而人樂輸禁侵牟而軍安業<lb/>
　擢右副都御史巡撫山西提督鴈門等關為治一如<lb/>
　陜西方依為長城以盡瘁邊事遘疾乞歸竟不起年<lb/>
　僅四十有四鵬體貌魁梧丰神爽朗賦性剛介持身<lb/>
　端嚴博典籍工詩文孝友婣睦之行素孚於里閭至<lb/>
　其經濟醖藉尤為時所推重未竟其用而歿中外惜<lb/>
<pb n="KR2k0049_WYG_094-9b"/>
　之<lb/>
詹榮字仁甫山海衛人嘉靖五年進士以户部郎中督<lb/>
　餉大同值兵變殺總兵官李瑾總督劉源清率師圍<lb/>
　城久不下榮素有智畧善應變叛卒掠城中無犯榮<lb/>
　者外圍益急榮宻約都指揮紀振遊撃戴濂鎮撫王<lb/>
　寧同盟察叛卒馬昇楊麟無逆志乃陽令寧持官民<lb/>
　狀詣源清所為叛卒乞原而陰以榮謀告請宥昇麟<lb/>
　死畀三千金俾募死士自効會源清已罷巡撫樊繼<lb/>
<pb n="KR2k0049_WYG_094-10a"/>
　祖許之昇麟遂結心腹擒戮首惡黄鎮等九人榮乃<lb/>
　開城門延繼祖入復捕斬二十六人録功擢光禄寺<lb/>
　少卿後遷右僉都御史巡撫甘肅二十三年以大同<lb/>
　巡撫趙錦與總兵官周尚文不相能詔榮與錦易任<lb/>
　諳達數萬騎入掠榮與尚文破之黑山陽晉右副都<lb/>
　御史寇復大舉犯中路參將張鳳等陣沒榮與尚文<lb/>
　及總督翁萬達嚴兵備陽和而遣騎遙撃多所殺傷<lb/>
　寇乃引去代府奉國將軍充灼行剽榮奪其禄充灼<lb/>
<pb n="KR2k0049_WYG_094-10b"/>
　等結小王子入寇謀據大同榮告尚文捕得皆伏辜<lb/>
　又築東路邊墻設墩堡請召軍佃作寇再入犯與尚<lb/>
　文破之彌陀山斬一部長榮先以靖亂功晉兵部左<lb/>
　侍郎又以繕邊破敵累被奬賚召還理部事閒住卒<lb/>
　當榮撫大同與總督萬達總兵尚文皆有才略寇數<lb/>
　入不能得志萬厯中贈工部尚書<lb/>
許論字廷議靈寶人進少子也嘉靖五年進士好談兵<lb/>
　幼從父歴邊境盡知阨塞險易因著九道圖論上之<lb/>
<pb n="KR2k0049_WYG_094-11a"/>
　上喜頒邊臣議行自是以知兵聞二十九年為右副<lb/>
　都御史巡撫山西録防秋功晉兵部右侍郎三十三<lb/>
　年又以左侍郎出督宣大山西軍務奸人吕鶴初與<lb/>
　丘富以左道惑衆富為俺答謀主鶴因潛伏應州城<lb/>
　遣其黨闌出塞外引寇為偵卒所獲論遂遣兵捕鶴<lb/>
　并誅其黨以功晉右都御史再以功晉兵部尚書蔭<lb/>
　子錦衣世千户時邊墻盡撤而守臺請改築於墻外<lb/>
　每三百步建一臺詔立從之寇萬騎入山西督軍遮<lb/>
<pb n="KR2k0049_WYG_094-11b"/>
　破之朔州川先後俘斬五百三十有奇加太子太保<lb/>
　復廕子三十五年兵部尚書揚博以父喪去召論代<lb/>
　之三十七年諳達圍大同右衛城數重城中拆屋而<lb/>
　㸑上宻問大學士嚴嵩嵩意欲棄之而難於發言請<lb/>
　降諭問本兵論言右衛孤懸絶塞能復其軍馬歲辦<lb/>
　五十萬金此彈丸可保也蓋設為難詞以動上上顧<lb/>
　亟措餉發兵易置文武將吏而右衛圍亦尋解論遂<lb/>
　削籍後復起卒諡恭襄<lb/>
<pb n="KR2k0049_WYG_094-12a"/>
黄綰字宗賢黄巖人孔昭孫也承祖廕以議禮任詹事<lb/>
　又拜禮部左侍郎大同軍變殺總兵官李瑾據城拒<lb/>
　守總制侍郎劉源清提督郤永議屠之百道攻城中<lb/>
　恟懼外勾寇為助塞上大震巡撫潘倣請止兵源清<lb/>
　力詆倣大學士張璁及廷議並右源清綰獨言非策<lb/>
　及源清罷侍郎張瓚往代未至而郎中詹榮等已定<lb/>
　亂亂卒未盡獲軍民瘡痍甚代王請遣大臣綏輯之<lb/>
　乃特以命綰且令察軍情勘功罪得便宜行事綰馳<lb/>
<pb n="KR2k0049_WYG_094-12b"/>
　至大同宗室軍民牒訴官軍暴掠者以百數無告叛<lb/>
　軍者綰一無所問以安其心有為叛軍使寇歸者綰<lb/>
　執戮之反側者復相煽綰大集軍民曉以禍福罹害<lb/>
　者陳牒佯不問而宻以牒授給賑官按里核實一日<lb/>
　捕首惡數十人卒尚欽殺一家三人懼不免夜鳴金<lb/>
　倡亂無應者遂就擒綰復圖形購首惡數人軍民不<lb/>
　復虞詿誤乃令有司樹木柵設保甲四隅創社學教<lb/>
　軍民子弟城中大安還朝列上文武將吏功罪極詆<lb/>
<pb n="KR2k0049_WYG_094-13a"/>
　源清永二人卒被逮綰以勞增俸一等後起禮部尚<lb/>
　書兼翰林學士歸卒<lb/>
李良字遂伯長清人嘉靖己丑進士孝友勤學由推官<lb/>
　歴陞山西參議副使晉右僉都御史巡撫宣府贊理<lb/>
　軍務知形勢明戰守外禦强寇内制横軍邊圉晏然<lb/>
　上奏疏數十皆切要又見屯戍單寡建併守之議年<lb/>
　五十一卒於家<lb/>
江東朝城進士累官兵部右侍郎嘉靖間總督宣大軍<lb/>
<pb n="KR2k0049_WYG_094-13b"/>
　務抵任邊兵大入犯雞鳴勢猖甚東選銳士出其不<lb/>
　意撃退遂由故道出塞以原官召還部視事三十七<lb/>
　年春大同右衛圍急數月餉道不通復以東總督軍<lb/>
　務上諭曰右衛久困朕聞城守將變爾勵精急圖之<lb/>
　東設策得通餉城中士氣百倍選集主客兵數萬圍<lb/>
　乃撤東即日入衛城所運糧凡四千餘石軍民感泣<lb/>
　呼聲震地進兵部尚書協理戎政尋復總督宣大軍<lb/>
　務邊患少蘇上遣中使饋食璽書褒奬四十四年卒<lb/>
<pb n="KR2k0049_WYG_094-14a"/>
　於懷來贈少保諡恭襄<lb/>
趙炳然字子晦劍州人嘉靖十四年進士為御史與給<lb/>
　事中李文進覈宣大山西兵餉劾前後督撫樊繼祖<lb/>
　史道監司楊銳指揮馮世彪等一百七十七人侵冒<lb/>
　罪坐謫有差條上備邊十二事後以兵部尚書兼右<lb/>
　都御史總督宣大山西軍務新平平逺保平三堡宻<lb/>
　邇宣府舊屬大同天成相去六十里孤懸塞外隔崇<lb/>
　山寇騎時出沒炳然慮其不守奏添設參將别為一<lb/>
<pb n="KR2k0049_WYG_094-14b"/>
　營詔如所請尋以馬芳等劫敵功被賚已召還部代<lb/>
　楊博為尚書加太子少保隆慶初乞休卒贈太子太<lb/>
　保諡恭襄<lb/>
侯鉞字義甫東阿人金丞相摯之後嘉靖辛丑進士魁<lb/>
　岸有大度論事侃侃由工部郎中出為山西屯田僉<lb/>
　事有詔築龍門邊五百里衆以寇所出入相顧莫敢<lb/>
　往鉞獨以身任之一日寇大至左右請入城避答曰<lb/>
　吾舍數萬丁夫獨先安往乃驅民入城身為之殿擢<lb/>
<pb n="KR2k0049_WYG_094-15a"/>
　山西副使整飭陽和兵備大將軍仇鸞行邊司道皆<lb/>
　伏謁鉞獨長揖不伏鸞初不恱及與語縱横指畫旁<lb/>
　若無人鸞奇其才謂軍門曰此中嶽嶽侯君一人兵<lb/>
　備三月拜右僉都御史巡撫大同致仕歸常與田夫<lb/>
　漁父揮鋤分畝相娛樂過者不知其為故中丞也<lb/>
王忬字民應太倉人少以文學名三吳嘉靖二十年進<lb/>
　士以御史監河東鹽法歲餘復巡視諸省甲寅上手<lb/>
　勅吏部命忬撫大同比至鎮上書具言歲祲乏軍興<lb/>
<pb n="KR2k0049_WYG_094-15b"/>
　狀請大司農金錢十餘萬賑之活者萬計會寇入與<lb/>
　總督許合兵徼破之捕首虜百餘馬牛羊稱是捷聞<lb/>
　進兵部右侍郎兼右僉都御史終右都御史兼兵部<lb/>
　左侍郎嵩黨巧詆以罪卒後子世貞白寃復其職<lb/>
楊鏓錦衣衛人嘉靖間知大同府方正自持輕徭薄賦<lb/>
　餽遺一無所受有懸魚之風<lb/>
王誥西平人嘉靖間知大同府寛大精明囑托不行貨<lb/>
　財不染未幾以憂去隨陞湖廣參政民甚思之<lb/>
<pb n="KR2k0049_WYG_094-16a"/>
桂琳石埭人知廣靈縣蠲煩滌苛一意蘇息每秋多方<lb/>
　儲積及春以貸貧不能耕者去之日百姓泣涕攀留<lb/>
　不忍舍<lb/>
許光宗乾州人嘉靖間以舉人知山陰縣築堤捍水修<lb/>
　增城垣督課諸生撫恤百姓類多善政<lb/>
廉汝為城固人嘉靖間以進士知應州守正不阿奉法<lb/>
　惟勤革數十年夙弊州賦立清<lb/>
郭從道徽州人嘉靖間以舉人知應州荒蕪多所開墾<lb/>
<pb n="KR2k0049_WYG_094-16b"/>
　逃移聞風來歸祀名宦<lb/>
屠安民興安人嘉靖間以舉人任大同同知以寛和甦<lb/>
　罷困循良著聲陞恩州知府<lb/>
殷尚質天津衛人襲指揮僉事歴太原大同參將嘉靖<lb/>
　三十二年督軍解巡撫侯鉞圍擢副總兵後戰歿廣<lb/>
　寧<lb/>
岳懋陜西人嘉靖三十三年為大同總兵官五月懋巡<lb/>
　邊中敵誘指揮薛蓁諫不聽追撃至青圪塔陷伏中<lb/>
<pb n="KR2k0049_WYG_094-17a"/>
　戰死蓁已奪圍出太息曰主將死我何用生復陷陣<lb/>
　死之贈懋左都督諡壯愍立祠廕子蓁亦贈廕祔享<lb/>
　懋祠<lb/>
馬呈書廣平人嘉靖間以舉人任大同縣知縣饒才華<lb/>
　善剖決民以訟至者立判之稱神君秩滿擢本府同<lb/>
　知會議欵貢呈書多所擘畫督府倚重入為郎中尋<lb/>
　復出知大同府鎮撫有方尤加意學校三雲戎馬間<lb/>
　絃誦時聞擢運司致政歸<lb/>
<pb n="KR2k0049_WYG_094-17b"/>
曹應爵嘉靖間任鎮西衛副千户敵騎入寇應爵率部<lb/>
　兵二百人堵戰青草茆口有潛伏者見之惶懼將越<lb/>
　墻去應爵遽前持其足左右競射之誤中頰死<lb/>
南逢吉字元真陜西渭南人嘉靖間以進士累官大同<lb/>
　兵備副使時邊務廢弛將士無能知陣法者逢吉授<lb/>
　以奇正方員諸紀律早夜練習為制敵具按舊志盡<lb/>
　復演場之為豪右侵據者數巡三關外簡部伍嚴亭<lb/>
　障旗幟壁壘煥然一新敵人逺徙又條上便宜五事<lb/>
<pb n="KR2k0049_WYG_094-18a"/>
　多觸忌諱執政者格弗上中以飛語罷官歸逢吉與<lb/>
　兄大吉俱受業王陽明為髙弟當時以二難目之<lb/>
胡宗憲江南績溪人嘉靖間以進士官御史巡按大同<lb/>
　饒機權裕謀畧於兵事尤諳練其按大同關塞險易<lb/>
　將卒勤惰具能深悉其故條畫封守為國家當一面<lb/>
　會倭奴内犯晉副都御史巡撫浙福江西等處屢奏<lb/>
　膚功為陸鳳儀所誣卒於獄隆慶初詔復其官賜祭<lb/>
　葬<lb/>
<pb n="KR2k0049_WYG_094-18b"/>
焦澤大同後衛人剛毅有謀先以遊撃從總兵周尚文<lb/>
　戰彌陀戰鳳凰斬獲甚衆嘉靖間總兵大同邊疆寧<lb/>
　謐後鎮昌平掌團營握兵最久家無餘貲勛勞茂著<lb/>
　無有繼者<lb/>
張達涼州人目不知書慷慨負奇節膂力絶人嘉靖中<lb/>
　充延綏遊撃將軍吉囊俺荅大入山西達赴援數遇<lb/>
　寇殺傷相當被圍嵐縣力戰得出累擢署都督僉事<lb/>
　充山西總兵官駐寧武寇大入太原躪州縣三十八<lb/>
<pb n="KR2k0049_WYG_094-19a"/>
　逮繋獄兵部尚書毛伯温言達善撫士卒被逮之日<lb/>
　部曲攀號如失慈母請令立功須後效不從二十三<lb/>
　年給事中戴夢桂請釋達命赴軍前立功却敵鐵裹<lb/>
　門後以總兵官鎮大同俺答入巡按御史胡宗憲趣<lb/>
　戰達素勇敢好離營繞鬬挺身陷陣寇圍數匝副總<lb/>
　兵林椿援之胥戰歿贈左都督諡忠剛立祠賜祭葬<lb/>
　二子世傑世授血戰潰圍廕世指揮僉事<lb/>
周尚文字彥章西安後衞人多謀畧精騎射襲指揮同<lb/>
<pb n="KR2k0049_WYG_094-19b"/>
　知嘉靖中起山西副總兵寇繇偏頭關趨岢嵐轉戰<lb/>
　三百里破之與其子君佐俱傷賚銀幣二十一年秋<lb/>
　又以總兵官鎮大同請增餉及馬兵部議格之而尚<lb/>
　文與巡撫趙錦不協乞休弗允御史王三聘請移他<lb/>
　鎮廷議大同敵衝尚文假此避耳乃移錦甘肅吉囊<lb/>
　數萬騎犯前衞有黑山涼城之捷晉右都督已寇繇<lb/>
　宣府入出大同塞而北尚文邀之稍有俘獲後寇復<lb/>
　大舉犯鵓鴿峪將南下尚文備陽和遣騎四出邀寇<lb/>
<pb n="KR2k0049_WYG_094-20a"/>
　寇遁賜勅奬勞之總督翁萬達議築邊墻自宣府西<lb/>
　陽和至大同關山口延袤二百餘里以屬尚文乃益<lb/>
　築陽和以西至山西丫角山凡四百餘里敵臺千餘<lb/>
　斥屯田四萬餘頃益軍三千有奇上嘉其功晉左都<lb/>
　督加太子太保叛人充灼召小王子寇邊尚文偵得<lb/>
　其使者加太保廕子錦衣世千户時諸邊歲受寇患<lb/>
　大同尤甚自尚文涖鎮與總督萬達巡撫詹榮規畫<lb/>
　戰守邊民息肩者數年尚文益招叛人孤敵勢歸者<lb/>
<pb n="KR2k0049_WYG_094-20b"/>
　相屬二十七年八月寇圍指揮顧相等於彌陀山出<lb/>
　援之解其圍又勝於野口而還旋以大同兵援宣府<lb/>
　勝於曹家莊録功兼太子太傅賜賚有加其年卒尚<lb/>
　文得士死力善用間故所向有功自二十年後諳達<lb/>
　頻擾邊宿將王效馬永梁震皆前卒惟尚文存威名<lb/>
　最盛及卒嚴嵩父子格䘏典不予穆宗初贈太傅諡<lb/>
　武襄<lb/>
梁震新野人廉勇善訓士嘉靖中充陜西總兵官晉右<lb/>
<pb n="KR2k0049_WYG_094-21a"/>
　都督十五年移鎮大同大同卒數亂繼李瑾者魯綱<lb/>
　威不振兵益驕廷議以為憂移震往震素蓄健兒五<lb/>
　百人至則令軍中曰我無爾陵爾無我叛健兒輩又<lb/>
　時時恐喝鎮兵鎮兵素憚震繇是帖服寇入犯震破<lb/>
　之牛心山斬級百餘寇憤駐近邊伺隙時車駕祀山<lb/>
　陵震伏將士於諸路寇果入大破之宣寧灣又破之<lb/>
　紅崖兒斬獲甚衆晉左都督毛伯温督師與震修鎮<lb/>
　邊諸堡不數月功成卒贈太子太保賜其家銀幣加<lb/>
<pb n="KR2k0049_WYG_094-21b"/>
　贈太保諡武壯震前後百十戰未嘗少挫時率健兒<lb/>
　出塞刼敵營及卒健兒無所歸守臣以聞編之伍邊<lb/>
　將猶得其力代震者祝雄遼東人自山西副總兵移<lb/>
　鎮大同雖被劾解職而以善撫士聞後鎮薊卒薊人<lb/>
　祠之<lb/>
惠之翰清澗人嘉靖間以舉人任大同通判時鴈門糧<lb/>
　餉奸人侵漁翰廉而寘之法飲氷茹蘖遇事能身任<lb/>
　不辭勞怨嘗語人曰茍利於民此官可棄何恤乎人<lb/>
<pb n="KR2k0049_WYG_094-22a"/>
　言<lb/>
鄭洛字萬秀安肅人嘉靖三十五年進士隆慶時為山<lb/>
　西參政佐總督王崇古欵俺答有功萬歴二年擢右<lb/>
　僉都御史巡撫山西移大同加右副都御史入為兵<lb/>
　部右侍郎七年以左侍郎總督宣大山西軍務昆都<lb/>
　力子滿五大令銀定入犯洛奏停貢市遣使責俺答<lb/>
　罰贖駝馬牛羊乃復許欵辛愛襲封三娘子率衆西<lb/>
　走辛愛自追之洛遣人婉諭三娘子乃聽命歸辛愛<lb/>
<pb n="KR2k0049_WYG_094-22b"/>
　貢市惟謹以功加兵部尚書兼右副都御史十四年<lb/>
　撦力克當襲三娘子以年長自練兵萬人築城别居<lb/>
　洛復婉諭撦力克遂妻三娘子嗣封并奏封忠順夫<lb/>
　人定市馬數宣府不得踰三萬大同萬四千山西六<lb/>
　千而申飭將吏嚴備以防盜竊且無輕遏其部落馳<lb/>
　獵者上嘉納之自太子少保累加至太子太保召為<lb/>
　戎政尚書十八年洮河用兵詔兼右都御史經畧陜<lb/>
　西延寧甘肅及宣大山西邊務時撦力克遺洛書以<lb/>
<pb n="KR2k0049_WYG_094-23a"/>
　赴青海仰華寺為名洛使從塞外行又諭忠順夫人<lb/>
　曰彼中撫賞不能多且王家在東恐有内顧憂也尋<lb/>
　詔洛經畧七鎮撦力克與忠順夫人諭罪請歸洛進<lb/>
　兵青海尚書石星以宣大事急請速召洛究欵戰之<lb/>
　計洛既至與總督蕭大亨巡撫王世揚邢玠等上疏<lb/>
　曰撦力克諉罪火落赤真相桀驁之跡已斂且其部<lb/>
　落數千里部長十餘輩在巢保疆者宣鎮則青把都<lb/>
　兄弟未嘗東窺而兀慎擺腰五路之在新平馴服猶<lb/>
<pb n="KR2k0049_WYG_094-23b"/>
　故在西行牧不他失未嘗窺莾刺揑工而大成比妓<lb/>
　則又歸巢獨先今以一人之罪槩絶諸部消往日之<lb/>
　恩開將來之隙臣未見其可今史二外背屢擾邊疆<lb/>
　若令順義王縛獻以著信然後酌議市賞在我固未<lb/>
　為失策也議遂定尋加少保召理戎政順義王果縛<lb/>
　史二來獻復欵如故洛謝病歸卒贈太保諡襄敏<lb/>
馬芳字德馨蔚州人十歲為寇所掠潛自亡歸周尚文<lb/>
　鎮大同竒之署為隊長數禦寇有功嘉靖二十九年<lb/>
<pb n="KR2k0049_WYG_094-24a"/>
　授陽和衞總旗戰威逺斬級九十禦寇新平堡復有<lb/>
　功無何戰泥河大破之累遷指揮僉事三十六年守<lb/>
　宣府寇大入山西芳一日夜馳五百里及之七戰皆<lb/>
　捷隆慶元年山西總兵申維岳等敗於石州伏誅而<lb/>
　副將田世威參將劉寶繋獄芳乞寢廕子為二將贖<lb/>
　御史王沂劾之時大同被寇視宣府尤甚總督陳其<lb/>
　學令總兵官趙岢扼紫荆關寇乃縱掠懷仁山陰間<lb/>
　岢坐貶三秩遂調芳與易鎮俺答犯老營堡總兵郭<lb/>
<pb n="KR2k0049_WYG_094-24b"/>
　琥堅壁待寇遂趨應朔芳亦嚴為備乃西攻平虜城<lb/>
　參將張剛厚遺之令移犯威逺幾破會其學率胡鎮<lb/>
　等救而芳軍亦至相拒十餘日乃走芳謂諸將曰大<lb/>
　同非宣府比與我間一墻耳寇不時至非大創之不<lb/>
　可乃將兵出右衞戰威寧海子破之萬厯中卒芳戰<lb/>
　朔州登鷹巢鴿子堂大沙灘暨宣鎮未嘗不大捷威<lb/>
　名震邊陲為一時將帥之冠<lb/>
趙岢榆林人以左副總兵協守大同嘉靖三十二年再<lb/>
<pb n="KR2k0049_WYG_094-25a"/>
　遏辛愛衆後復署大同副總兵事隆慶時鎮大同常<lb/>
　督將士搗巢獲首功又大敗寇兵𢎞賜堡被賚廕子<lb/>
　千户萬厯初僉書中府卒<lb/>
翁萬達字仁夫掲陽人嘉靖五年進士二十三年為兵<lb/>
　部右侍郎兼右僉都御史代翟鵬總督宣大山西保<lb/>
　定軍務謹偵候明賞罰每當防秋發卒乘障陰遣卒<lb/>
　傾硃於油察離次者硃其處卒歸輒縛毋敢復離次<lb/>
　嚴殺降禁違輒抵死得降人撫之如所親以是益知<lb/>
<pb n="KR2k0049_WYG_094-25b"/>
　敵情寇數萬騎犯大同中路入鐵裹門故總兵張達<lb/>
　力戰却之又犯鵓鴿峪參將張鳳諸生王邦直等戰<lb/>
　死萬達與總兵官周尚文備陽和而遣騎四出邀撃<lb/>
　屢有斬獲寇登山見官兵大集乃引去事聞賜勅奬<lb/>
　賚屢疏請修築邊墻議自大同東路至宣府西陽和<lb/>
　須帑銀二十九萬上已許之兵部以大同舊有二邊<lb/>
　可扼敵騎不當復於三邊内築墻上不聽乃自大同<lb/>
　東路天城陽和開山口諸地為墻百二十八里堡七<lb/>
<pb n="KR2k0049_WYG_094-26a"/>
　墩臺百五十四而宣府亦為墻六十里功五十餘日<lb/>
　成晉右都御史發代府宗室充灼等潛諜晉左都御<lb/>
　史已會宣大山西鎮巡官議上邊防修守事宜大畧<lb/>
　謂先年山西防秋止守外邊比棄極衝守次邊非守<lb/>
　要意併守之議實為善經因條上定規畫度工費二<lb/>
　者為修邊之事慎防秋併兵力重責成量徴調實邊<lb/>
　堡明出塞計供億節財用八者為守邊之事上悉報<lb/>
　許乃請帑銀六十萬兩修大同東路宣府西路邊墻<lb/>
<pb n="KR2k0049_WYG_094-26b"/>
　凡八百里工成予一子官萬達精心計善鈎校墻堞<lb/>
　近逺濠塹深廣曲盡其宜寇乃不敢輕犯墻内戍者<lb/>
　得以暇耕牧邊費亦日省初客兵防秋歲帑金一百<lb/>
　五十餘萬添發且數十萬其後減省幾半又議掣山<lb/>
　西兵併力守大同巡撫孫繼魯阻之上為逮繼魯萬<lb/>
　達更事久上深倚之所請無不從獨俺答貢事石天<lb/>
　爵欵鎮逺堡業為巡撫龍大有所磔信使絶五年會<lb/>
　玉林衛百户楊威被掠復遣使偕威欵大同左衞塞<lb/>
<pb n="KR2k0049_WYG_094-27a"/>
　邊帥家丁董寳等狃天爵前事殺之萬達言北敵𢎞<lb/>
　治前歲入貢疆場稍寧自虞臺嶺之戰覆我師侵犯<lb/>
　四十餘年石天爵之事臣嘗痛邊臣失計今復通欵<lb/>
　即不許當善詞諭遣誘而殺之此何理也請亟誅寶<lb/>
　等榜塞上明告以朝廷德意解其蓄怨搆兵之諜不<lb/>
　聽既而復奉印信番文詣邊萬達又言臣等封疆臣<lb/>
　貢亦備不貢亦備兵部尚書陳經請責萬達十日内<lb/>
　回奏而使適未至尋李天爵復至詞益恭萬達又言<lb/>
<pb n="KR2k0049_WYG_094-27b"/>
　今宣大興版築正當覊縻使無擾請限以地以人以<lb/>
　時上責其瀆奏卒不許時曽銑議復套夏言主之故<lb/>
　力絀貢議萬達復議套功難成不省二十七年三月<lb/>
　又言諸部求貢不遂慚且憤聲言大舉上切責之通<lb/>
　貢議乃絶八月俺答犯大同不克退攻五堡官軍戰<lb/>
　彌陀山却之趨山西復敗還尋以宣撫曹家莊功晉<lb/>
　兵部尚書兼右副都御史召理部事艱歸卒隆慶中<lb/>
　諡襄毅萬達臨陣嘗身先士卒尤善御將士得其死<lb/>
<pb n="KR2k0049_WYG_094-28a"/>
　力嘉靖時邊臣行事適機宜建言中肯窽者萬達稱<lb/>
　首<lb/>
王邦直磁州人偉幹多力嘗持千斤器移數處不為疲<lb/>
　號千斤以臺諫薦兵部檄送督府翁萬達待以殊禮<lb/>
　分坐談邊務乙巳秋北部入犯鵓鴿峪邦直佐守將<lb/>
　張鳳射却之轉戰而前敵大合鳳與邦直結方陣以<lb/>
　拒之鳳戰死或勸邦直潰圍出邦直撫膺曰吾誓以<lb/>
　腔血報軍門鳳死吾豈忍獨生遂揮刃向前撃殺數<lb/>
<pb n="KR2k0049_WYG_094-28b"/>
　人知不得脫乃自剄翁為疏請録卹立祠祀之<lb/>
俞大猷字志輔晉江人從趙本學學易推衍兵家奇正<lb/>
　虚實之權從李良欽學劍棄諸生嗣世職百户舉嘉<lb/>
　靖十四年武㑹試二十一年俺答大入山西詔天下<lb/>
　舉武勇士大猷詣巡按御史自薦上其名兵部毛伯<lb/>
　温為尚書送之宣大總督翟鵬所召見論兵事大猷<lb/>
　屢折鵬鵬謝曰吾不當以武人待子下堂禮之驚一<lb/>
　軍然亦不能用後為浙江總兵𠞰岑港倭幾平而御<lb/>
<pb n="KR2k0049_WYG_094-29a"/>
　史劾之令立功塞上大同巡撫李文進習其才與籌<lb/>
　軍事乃造獨輪車拒敵馬嘗以車百輛步騎三千大<lb/>
　挫賊安銀堡文進上其制於朝遂制兵車營京營有<lb/>
　兵車自此始文進將襲板升諜之大猷果大獲詔還<lb/>
　世廕寇掠廣武復拒却之萬厯初卒於後府僉書贈<lb/>
　左都督諡武襄<lb/>
方逢時字行之嘉魚人嘉靖二十年進士隆慶四年正<lb/>
　月為右僉都御史巡撫大同俺答入威逺堡别部攻<lb/>
<pb n="KR2k0049_WYG_094-29b"/>
　靖魯伏兵却之冬俺答孫把漢那吉來降告總督王<lb/>
　崇古曰機不可失也遣中軍康綸率騎五百往受之<lb/>
　與崇古定計挾把漢以索叛人趙全等遣百户鮑崇<lb/>
　德出雲石堡語俺答部下五奴柱曰欲還把漢則速<lb/>
　納欵若以兵來是速之死矣五奴柱白俺答邀入營<lb/>
　說以執趙全易把漢俺答心動遣火力赤致書逢時<lb/>
　而是時全方從㬰用兵俺答令子辛愛將二萬騎入<lb/>
　𢎞賜堡兄子永邵卜趨威逺堡自率衆犯平虜城逢<lb/>
<pb n="KR2k0049_WYG_094-30a"/>
　時曰此必趙全謀也全嘗投書逢時言悔禍思漢欲<lb/>
　復歸逢時以示俺答俺答大驚有執全意及戰又不<lb/>
　利乃引退辛愛猶未知奄至大同逢時使人持把漢<lb/>
　箭示之曰吾已與而父約以報汝辛愛執箭泣曰此<lb/>
　吾弟鐵背台吉故物也我來求把漢把漢既受官又<lb/>
　有成約當更計之乃遣部下啞都善入見逢時曉以<lb/>
　大義犒而遣之辛愛喜因使求幣逢時笑曰台吉豪<lb/>
　傑也若納欵方重加爵賞何愛此區區捐盛名辛愛<lb/>
<pb n="KR2k0049_WYG_094-30b"/>
　大慙復遣啞都善來謝曰䝉太師教幸甚故將田世<lb/>
　威亦讓其使使還報俺答召辛愛還東行宣府總兵<lb/>
　趙岢遏之復繇大同北去巡按御史姚繼可劾逢時<lb/>
　輒通寇使屏人語導之東行嫁禍鄰鎮大學士髙拱<lb/>
　曰撫臣臨機設策何可洩也但當觀後効不宜先事<lb/>
　輒易上然之俺答乃遣使定約夜召全等計事即帳<lb/>
　中縛送大同逢時受之崇古亦送把漢歸逢時以功<lb/>
　晉兵部右侍郎兼右僉都御史甫拜命以憂歸後崇<lb/>
<pb n="KR2k0049_WYG_094-31a"/>
　古入理京營神宗問誰可代者大學士張居正以逢<lb/>
　時對萬厯初起故官總督宣大山西軍務始逢時與<lb/>
　崇古共決大計而貢市之議崇古獨成之逢時復代<lb/>
　崇古乃申明約信二人首尾共濟邊境遂安累晉兵<lb/>
　部尚書兼右都御史總督如故加太子少保五年召<lb/>
　理戎政復列上五事又上欵貢圖等為兵部尚書累<lb/>
　加少保致仕卒逢時功名與崇古相亞時稱方王<lb/>
王崇古字學甫蒲州人嘉靖二十年進士喜談兵具知<lb/>
<pb n="KR2k0049_WYG_094-31b"/>
　諸邊阨塞隆慶四年正月總督宣大山西軍務禁邊<lb/>
　卒闌出而縱其素通寇者深入為間又檄勞番漢陷<lb/>
　寇軍民率衆降及自拔者悉存撫之歸者接踵西番<lb/>
　瓦刺黄毛諸種一歲中降者踰二千人冬十月俺答<lb/>
　孫把漢那吉來降留之大同慰藉甚至詔授指揮使<lb/>
　賜緋衣一襲許俺答互市遂縛叛人趙全等以獻加<lb/>
　太子少保兵部尚書遂定封俺答順義王昆都力辛<lb/>
　愛吉能等授官有差崇古乃廣召商販聽令貿易布<lb/>
<pb n="KR2k0049_WYG_094-32a"/>
　帛菽粟皮革逺自江淮湖廣輻輳塞下因收其稅以<lb/>
　充犒賞其大小部長則官給金繒歲市馬各有數崇<lb/>
　古仍歲詣𢎞賜堡宣諭威德諸部羅拜無敢譁自是<lb/>
　邊境休息東起遵永西抵嘉峪七鎮數千里軍民樂<lb/>
　業不用兵革詔晉太子太保萬厯初召理戎政加少<lb/>
　保晉兵部尚書致仕卒贈大保諡襄毅崇古獨任貢<lb/>
　市貽五十年太平之福海宇内外胥頌社稷臣為宣<lb/>
　大總制冠<lb/>
<pb n="KR2k0049_WYG_094-32b"/>
鄭汝璧縉雲人隆慶戊辰進士潛心理學讀書得其精<lb/>
　要由部曹歴陞兵部右侍郎兼僉都御史都督宣大<lb/>
　山西軍務涖任疾作然講戰守檄行諸道修城堡練<lb/>
　士卒治器械不自知其憊也乞罷歸至山東荆門驛<lb/>
　卒著有律解諡類鈔帝后紀畧功臣封爵考由庚堂<lb/>
　文集<lb/>
許希孟固始人隆慶間分巡大同僉事强幹有威望凛<lb/>
　凛以風紀自持當時頌其績者有政如氷霜奸宄消<lb/>
<pb n="KR2k0049_WYG_094-33a"/>
　亡之句<lb/>
韓應元歴城人隆慶初以進士知懷仁縣釐正祀典均<lb/>
　平夫役至今猶遵其法陞評事<lb/>
劉復禮山海衞人隆慶間以舉人知渾源州介直廉明<lb/>
　御下嚴肅刑清政簡賑恤貧寒有禱雨立應苦井變<lb/>
　甘之異郡人立石頌德涖八年陞工部員外老幼攀<lb/>
　卧不忍舍<lb/>
傅延耆歴城人隆慶間以貢知應州性極端方政惟節<lb/>
<pb n="KR2k0049_WYG_094-33b"/>
　愛辦山糧不辭利害值寇訌大有擔當祀名宦<lb/>
程遜長垣人隆慶間以進士知廣昌縣廉介慈祥輕徭<lb/>
　薄賦鋤豪强削浮費加意學校講課不倦調南陽歴<lb/>
　官侍郎<lb/>
劉祐字淑修號拙齋東萊掖人嘉靖癸丑進士由司理<lb/>
　累擢都察院右僉都御史巡撫大同大同為九邊要<lb/>
　害地去寇最近俺答吉囊方相繼深入陷石州屠昌<lb/>
　黎塞下岌岌咸為祐難之祐諏咨利害得其要領謂<lb/>
<pb n="KR2k0049_WYG_094-34a"/>
　雲中西聯東勝東接右衞聲勢連絡自二邊失守以<lb/>
　險予敵五堡之役復以兵亂不終遂孤懸不支宜乘<lb/>
　時聚落番休控險成犄角之勢漸復五堡援右衛屯<lb/>
　田訓士且戰且守庶有寧宇於是相地形増亭障稽<lb/>
　覈耗漏率勵勇敢戒諸將各守分地毋輕出塞邊政<lb/>
　大舉寇不得利引去間一入寇督兵禦之俘斬數百<lb/>
　奪馬牛羊千數捷聞賜白金文綺陞俸一級冦自是<lb/>
　稍挫其部落多來降祐疏請便宜處置千人以上則<lb/>
<pb n="KR2k0049_WYG_094-34b"/>
　爵其魁游徼卒敢遮掠者罪制曰可當是時㣲祐雲<lb/>
　中幾殆然祐治軍嚴諸紈袴子弟不得竄籍冒功遂<lb/>
　騰蜚語祐亦以念母甚移疾乞歸時年四十三<lb/>
陳鳳榆林人襲世廕嘉靖二十八年代周尚文為大同<lb/>
　總兵官冦直抵寧武追至鷂兒嶺戰二日冦遁坐失<lb/>
　事奪職薦起固原游撃三十二年七月援浮圖峪大<lb/>
　戰移日冦疾馳遁晉署都督僉事賜賚有加三十六<lb/>
　年三月戰歿常樂堡<lb/>
<pb n="KR2k0049_WYG_094-35a"/>
吳兊字君澤紹興山陰人嘉靖三十八年進士釋褐十<lb/>
　三年隆慶五年遂擢右僉都御史巡撫宣府前此未<lb/>
　有也嘗偵俺答離營獵從五騎直趨其營守者愕控<lb/>
　弦從騎呵之曰太師來犒軍耳皆拜跪迎導且獻酪<lb/>
　兊遍閱廬帳抵暮還而尤善結三娘子加兵部右侍<lb/>
　郎萬厯五年夏代方逢時總督宣大山西軍務俺答<lb/>
　西掠瓦刺聲言迎佛寄帑於兊留旗箭為信尚書王<lb/>
　崇古奏上方畧使兊諭俺答繞賀蘭山後行勿道甘<lb/>
<pb n="KR2k0049_WYG_094-35b"/>
　肅又陰其謀於瓦刺俺答兵遂挫留青海而青把都<lb/>
　部下時入寇大學士張居正令兊趣俺答東還約束<lb/>
　之青把都亦罰治其下欵貢乃益堅七年秋以左侍<lb/>
　郎召還部晉太子少保兵部尚書卒<lb/>
艾杞米脂人隆慶間大同分巡道僉事躬自儉約以率<lb/>
　僚屬餽遺一無所受人亦卒不敢遺時值邊警把内<lb/>
　紀軍餉外佐戎行境賴以安以勞瘁卒於官<lb/>
郭琥字宗器永昌衞人繇總旗積首功隆慶時為大同<lb/>
<pb n="KR2k0049_WYG_094-36a"/>
　副總兵又任山西尋代馬芳鎮大同以貢市功累晉<lb/>
　右都督萬厯十一年以老乞休晉都督致仕卒琥與<lb/>
　趙岢皆宿將知名琥潔廉好籌畫識軍進止<lb/>
吳百朋字惟錫義烏人嘉靖二十六年進士歴兵部右<lb/>
　侍郎萬厯初命閱視宣大山西三鎮百朋以糧餉險<lb/>
　隘兵馬器械屯田鹽法番馬逆黨八事核邊臣督撫<lb/>
　王崇古吳兊總兵郭琥以下陞賞黜革有差又進邊<lb/>
　圖凡關塞險隘番族部落士馬强弱亭障逺近歴<lb/>
<pb n="KR2k0049_WYG_094-36b"/>
　歴如指掌後拜刑部尚書卒<lb/>
王基號對滄青州衛進士萬厯初大同知府重節義戢<lb/>
　横暴熟諳邊務陞分守河東道興利剔弊保釐多方<lb/>
　十一年復任河東道人皆鼓舞歡呼迎者塞路下車<lb/>
　問民疾苦如家人父子惠政周洽十六年巡撫大同<lb/>
　謹斥堠明賞罰練將士裁冗費通商賈嚴懲强禦<lb/>
　奏錮豪宗四民寧帖邊方晏安累官户部尚書<lb/>
馬應圖平湖人萬厯五年進士為南京禮部郎中十三<lb/>
<pb n="KR2k0049_WYG_094-37a"/>
　年上疏譏切執政又力詆給事中齊世臣御史龔懋<lb/>
　賢蔡系周孫愈賢吳定而盛稱吳中行趙用賢沈思<lb/>
　孝李植諸人忤㫖謫大同典史後為禮部員外郎卒<lb/>
曾乾亨字於健吉水人同亨之弟也萬厯五年進士歴<lb/>
　光禄少卿十八年冬敇兼監察御史閱視大同邊務<lb/>
　劾罷總兵官以下十餘人大同土兵歲餉萬二千石<lb/>
　自徴之民不勝擾乾亨議留兵二百餘盡汰之屢<lb/>
　奏邊備事宜輒中機要晉太理少卿歸卒<lb/>
<pb n="KR2k0049_WYG_094-37b"/>
傅好禮字伯恭固安人萬厯初進士為御史進太常少<lb/>
　卿二十六年奸民張禮等偽為官吏據近京要地稅<lb/>
　民間雜物好禮極論其害謫廣昌典史請急歸卒天<lb/>
　啟中贈太常卿<lb/>
涂宗濬字鏡源江西南昌人萬厯中以進士官御史累<lb/>
　按廣西河南順天諸處後巡按山西洊歴山西宣大<lb/>
　總督晉尚書加太子太保總督如故尋以順義王就<lb/>
　封廕世襲錦衣千户未幾乞休歸久之復起山西宣<lb/>
<pb n="KR2k0049_WYG_094-38a"/>
　大總督以老疾辭不得輿櫬以赴甫數日遽卒宗濬<lb/>
　前在鎮時持大體能得將士心聞復任咸踴躍比捐<lb/>
　舘多嘆息泣下者贈少傅諡忠襄<lb/>
崔景榮字自强長垣人萬厯十一年進士授平陽府推<lb/>
　官萬厯末為兵部右侍郎宣府大同總督累晉吏部<lb/>
　尚書以忤魏忠賢削奪崇禎初復職卒贈少保<lb/>
梅國楨字克生麻城人少雄傑自喜善騎射萬厯十一<lb/>
　年進士嘗以御史平寧夏哱氏累遷右僉都御史巡<lb/>
<pb n="KR2k0049_WYG_094-38b"/>
　撫大同久之遷兵部右侍郎總督宣大山西軍務在<lb/>
　鎮三年節省市賞銀十五萬兩有竒卒贈右都御史<lb/>
馬林芳子繇廕累官大同參將萬厯二十年順義王扯<lb/>
　力克縶獻史車二部長林以制敵功晉副總兵四十<lb/>
　七年殉開原<lb/>
湯兆京字伯閎宜興人萬厯二十年進士為御史巡按<lb/>
　宣府大同請罷稅使中官張亦礦使中官王虎王忠<lb/>
　不納入掌河南道卒天啟中贈太僕寺少卿<lb/>
<pb n="KR2k0049_WYG_094-39a"/>
賈應元遵化進士累官右僉都御史萬厯間巡撫大同<lb/>
　舉羨餘贖鍰以勞軍市馬各路堡砦凡土築者奏請<lb/>
　磚包之與總兵郭琥重修興雲橋備極壯麗官終兵<lb/>
　部左侍郎<lb/>
劉克勤莊浪人萬厯間以貢知廣昌縣興利除害弊竇<lb/>
　一清官養驛馬輕減繇役祀名宦<lb/>
連格禹州人萬厯間知大同縣悃愊無華綽有古風遇<lb/>
　事剖決如流悉得其情士民德之陞御史<lb/>
<pb n="KR2k0049_WYG_094-39b"/>
汪煥休寧人萬厯間以進士知廣昌縣端正嚴凝一塵<lb/>
　不染與民休息境内乂安陞主事<lb/>
陳汝暘髙安人萬厯間以貢知廣昌縣軫念民瘼作興<lb/>
　學校刑清政簡多所營繕士民建祠立碑頌德<lb/>
趙之韓汜水人萬厯間以舉人知渾源州立政存心皆<lb/>
　為地方起見郡人沐其德化立祠尸祝<lb/>
沈學無錫人萬厯間以舉人知渾源州學正下帷攻苦<lb/>
　擁比課讀每聚諸生講論輒過丙夜會文手定甲乙<lb/>
<pb n="KR2k0049_WYG_094-40a"/>
　講席𢎞開教思無窮<lb/>
范錫定興人萬厯間以舉人任大同東路同知慈祥廉<lb/>
　幹動為邊民造福規百年之計創建廣積倉宏敞精<lb/>
　宻甲於雲鎮甎包南關皆其營度歲歉多方贍救民<lb/>
　賴以活至於加意學校而計室家給資斧即家人父<lb/>
　子不啻焉迄今父老思念其子孫累登甲第人謂廉<lb/>
　吏之報<lb/>
田應揚直𨽻鷄澤人萬厯間以舉人任廣昌縣知縣嘗<lb/>
<pb n="KR2k0049_WYG_094-40b"/>
　清丈地畝命僕役攜糗糧以從民有奉飲食者未嘗<lb/>
　一下箸後擢忻州知州<lb/>
袁化中字民諧武定人萬厯三十五年進士泰昌元年<lb/>
　為御史劾首輔方從哲天啟元年出按宣大有聲以<lb/>
　憂歸四年起掌河南道力劾魏忠賢崔呈秀回道考<lb/>
　覈又據實列上乃以推山西巡撫謝應祥事調之外<lb/>
　已竄入汪文言詞下詔獄斃之崇禎初贈太僕卿<lb/>
胡良機字省之南昌人萬厯四十四年進士天啟初為<lb/>
<pb n="KR2k0049_WYG_094-41a"/>
　御史言魏忠賢欲門生宰相斥去崇禎初起故官按<lb/>
　宣大年滿當代褒以敏練令復巡一年尋為宣府監<lb/>
　視中官王坤劾罷終南京吏部主事<lb/>
王象雲山東新城人天啟五年進士知大同縣擢御史<lb/>
　言吏部尚書王永光用一仙克謹而山西壞不納已<lb/>
　劾大學士温體仁官終山西參議<lb/>
張宗衡臨清人萬厯四十一年進士天啟七年五月為<lb/>
　右僉都御史代張翼明巡撫大同引宿將滿桂為助<lb/>
<pb n="KR2k0049_WYG_094-41b"/>
　大修邊防時虎墩兔議順義故時額賞起王象乾督<lb/>
　宣大令任欵事象乾定撫議宗衡初與同議後力言<lb/>
　宜戰不宜欵檄總兵王牧民副使宋統殷閉不許通<lb/>
　市乃上疏曰自插部駐歸化城去大同僅三百里閱<lb/>
　時三月未敢近大同一步我固無如插何插亦無如<lb/>
　我何則以饑寒窮困插與我不異爾插賴撫賞為命<lb/>
　兩載不領資用已竭加以巢穴未定半懷攜貳東西<lb/>
　馳驅勞頓已甚其駐牧處草根皆盡馬瘦如柴暴骨<lb/>
<pb n="KR2k0049_WYG_094-42a"/>
　成莽屢索我迎風諸禮望欵不啻望歲而我墮其計<lb/>
　中厚遺以金繒牛羊米粟諸物是插本窮而我固富<lb/>
　之插本弱而我固强之我有利不得自利又轉以為<lb/>
　插利豈不痛哉使彼有纎毫懷德之意猶之可也乃<lb/>
　往來講議其咆哮之狀悖慢之辭至不忍聞彼窮餒<lb/>
　猶如此草青馬肥憑陵狂逞可勝道哉臣謂惟此時<lb/>
　可以圖插幸聖明速決上報曰宗衡既知欵不足恃<lb/>
　當實圖戰守無取空言象乾疏請專任撫臣上乃責<lb/>
<pb n="KR2k0049_WYG_094-42b"/>
　宗衡先後異議兵科給事中陶崇道復力駁之宗衡<lb/>
　再疏曰插賞新者八萬一千加以馬價大同兩年二<lb/>
　十四萬山西兩年十萬宣府十八萬遼東兩年四十<lb/>
　萬共百萬矣當此三空四盡之秋忽舉百萬以欵敵<lb/>
　臣實不解謂不欵能患我耶臣抵大同九月矣未嘗<lb/>
　談一欵字彼亦未敢近邊謂借欵方可修備耶臣方<lb/>
　造火炮演車陣整器械葺邊垣何嘗一日不修備彼<lb/>
　亦何能禁我之不修以插之疲甚饑甚困窮甚忽睹<lb/>
<pb n="KR2k0049_WYG_094-43a"/>
　此百萬金錢一去而不返也臣安得不痛憤乎撫敵<lb/>
　何如撫士資冦何如滅冦臣揣時度勢計當如此而<lb/>
　時局不容請賜罷斥象乾亦再疏陳利害兵部尚書<lb/>
　王洽言宣府二十三萬大同十二萬山西五萬合之<lb/>
　四十餘萬乃俘馬價所謂互市也又奏宗衡議戰欲<lb/>
　得京營馬萬五千火器三萬計一馬費二十金當三<lb/>
　十萬一火器費三十金當九十萬此百二十萬安能<lb/>
　驟應宗衡但知插部饑疲不知自吞并諸部人馬衆<lb/>
<pb n="KR2k0049_WYG_094-43b"/>
　盛即戰亦豈能必勝後竟如象乾議宗衡抗疏力辨<lb/>
　詆象乾專任王牧民之非且求罷斥不允四年春魏<lb/>
　雲中罷擢宗衡兵部右侍郎代之五年五月得勝堡<lb/>
　幾失與巡撫張廷拱並鐫級視事監視中官劉允中<lb/>
　極陳殘破狀參議王則古疏白其誣乃不問時綏冦<lb/>
　入山西部議宗衡移駐平陽統虎大威李卑賀人龍<lb/>
　左良玉諸將兵以平陽澤潞四十一州縣屬之巡撫<lb/>
　許鼎臣駐汾州統張應昌茍伏威頗希牧艾萬年諸<lb/>
<pb n="KR2k0049_WYG_094-44a"/>
　將兵以汾太沁遼三十七州縣屬之宗衡聞命即提<lb/>
　陽和兵從澤州尾賊至陵川勝之再敗賊潞安之西<lb/>
　火斬級二千連戰陽城之陽泉沁水之毛連溝鹿臺<lb/>
　寺石塔杏谷並破之俘斬皆千人已卑人龍萬年以<lb/>
　關中兵至鼎臣檄從已宗衡怒檄三將還賊遂轉入<lb/>
　磨盤山乘間從武鄉陷遼州宗衡强起舊帥尤世禄<lb/>
　使率人龍卑赴援六年正月復其城會秦將曹文詔<lb/>
　至與猛如虎屢破賊賊漸衰時張應昌任山西總兵<lb/>
<pb n="KR2k0049_WYG_094-44b"/>
　五檄之不至怒而言於朝俄以賊窺河北乞勅山西<lb/>
　撫鎮率卑萬年馳𠞰毋以臣為孤注語多侵鼎臣鼎<lb/>
　臣亦劾宗衡所舉監軍主事李蓁㑹賊果入河北<lb/>
　宗衡乃還陽和時虎墩兔逺竄部下無所歸多叩關<lb/>
　乞降宗衡受之安輯者萬二千餘人大同自是無插<lb/>
　部患七年五月崞縣靈邱諸城堡多破命戴罪視事<lb/>
　旋命盡督諸鎮援軍而援將吳襄尤世威等皆不至<lb/>
　九月論罪謫戍十五年臨清破死於兵予卹典<lb/>
<pb n="KR2k0049_WYG_094-45a"/>
劉以守雲南籍浙江分水人天啟間以舉人任山陰縣<lb/>
　知縣山陰為邊陲地保障尤亟以守有應變畧又明<lb/>
　於形勢涖任後改河道築圍墻濬池濠製懸樓屹然<lb/>
　巨鎮焉<lb/>
滿桂䝉古人家宣府勇敢便騎射為督師大學士孫承<lb/>
　宗所知累遷掛印總兵官賜尚方劍加太子太師崇<lb/>
　禎元年七月大同總兵渠家楨失事以桂代之大同<lb/>
　久恃欵弛備插部西侵順義王遂入境大掠家楨及<lb/>
<pb n="KR2k0049_WYG_094-45b"/>
　巡撫張翼明論死插部遂挾賞不去桂至徧歴八路<lb/>
　七十二城堡大修守備軍民恃以無恐二年正月帥<lb/>
　五千騎入衞十二月拜武經畧戰殁贈少師建祠<lb/>
焦源溥字涵一三原人萬厯四十一年進士崇禎二年<lb/>
　為分巡河東道副使預平大盜王嘉印遷寧武參政<lb/>
　再有平寇功就遷山西按察使七年擢右僉都御史<lb/>
　巡撫大同時兵缺餉乏歲洊饑民無糠籺亟請蠲賑<lb/>
　且増兵餉當事不能應踰年遂自劾求去監視中官<lb/>
<pb n="KR2k0049_WYG_094-46a"/>
　魏國徴摭論其不職坐罷歸十六年為流賊㧞舌支<lb/>
　解死<lb/>
曹變蛟文詔從子也幼從文詔以功歴遊撃崇禎四年<lb/>
　從復河曲文詔移山西從戰輒勝及文詔改鎮大同<lb/>
　山西巡撫許鼎臣言晉賊紫金梁雖死老回回過天<lb/>
　星大天王蝎子塊闖塌天諸渠未滅變蛟驍勇絶人<lb/>
　麾下健兒千百才乃文詔亞乞留之晉中從之七年<lb/>
　文詔困大同又自湖廣命北援七月力戰廣武守備<lb/>
<pb n="KR2k0049_WYG_094-46b"/>
　王國棟陣亡事定言官劾其冒功上不問冬文詔謫<lb/>
　戍變蛟亦以疾歸後為東協總兵官十五年二月殉<lb/>
　城於松山贈太子少保<lb/>
馬剛中字九如商城人崇禎七年進士授大同知縣行<lb/>
　取入都上臨軒策試授檢討十四年二月賊陷商城<lb/>
　大罵磔死<lb/>
蔣秉采字衷白全州人崇禎中知靈邱縣七年八月募<lb/>
　兵守城合門殉之守備于世奇把總陳彥武馬如豸<lb/>
<pb n="KR2k0049_WYG_094-47a"/>
　典史張標教諭路登甫胥鬬死贈卹如制<lb/>
丘民仰字長白渭南人萬厯中舉於鄉崇禎中為御史<lb/>
　山西巡撫宋統殷專主撫下令殺一流賊者償二命<lb/>
　賊愈張民仰疏論其罪後為大同副使十五年以右<lb/>
　僉都御史巡撫殉節<lb/>
盧象昇字建斗宜興人少讀張巡岳飛傳輒歎息曰吾<lb/>
　得為斯人足矣舉天啟二年進士崇禎八年八月總<lb/>
　理江北河南山東湖廣四川軍務尋晉兵部侍郎加<lb/>
<pb n="KR2k0049_WYG_094-47b"/>
　督山西陜西軍務賜尚方劍便宜行事殱流寇幾盡<lb/>
　九年九月宣大總兵梁廷棟卒遷兵部左侍郎總督<lb/>
　宣大山西軍務宣大素苦缺餉乃大興屯利行二年<lb/>
　積榖至二十萬上諭九邊奉以為式十一年三月以<lb/>
　生辰方舉觴侑客諜報西部乞炭台吉數萬騎入邊<lb/>
　求市即夜督兵出羊房口尅期決戰乞炭解去越二<lb/>
　月外艱廷議奪情留任四疏懇請上哀之特起陳新<lb/>
　甲制中令象昇候代新甲家四川未上乃墨縗從事<lb/>
<pb n="KR2k0049_WYG_094-48a"/>
　尋晉兵部尚書九月督山西總兵楊國柱王樸虎大<lb/>
　威諸軍入援十二月朔殉節贈太子少師兵部尚書<lb/>
洪印衡商城人萬厯中進士歴官陽和兵備副使崇禎<lb/>
　十四年二月流賊陷商城力戰死<lb/>
衛景瑗字仲玉韓城人天啟五年進士崇禎十五年二<lb/>
　月為右僉都御史巡撫大同歲饑且疫疏乞賑濟給<lb/>
　牛種民獲甦乃戢豪宗蒐軍實練火器聲績甚著十<lb/>
　七年正月李自成將犯山西宣大總督王繼謨檄大<lb/>
<pb n="KR2k0049_WYG_094-48b"/>
　同總兵姜瓖扼之河上瓖潛遣部將李時華納欵而<lb/>
　還景瑗不知也及山西陷邀瓖歃血誓死守瓖布訛<lb/>
　言衛巡撫秦人將應賊代王果疑之不與相見永慶<lb/>
　王至射殺其僕會景瑗有足疾不時出兵事皆瓖主<lb/>
　之瓖兄瑄以昌平總兵失律繋獄後赦出就瓖力勸<lb/>
　降賊瓖虞卒不從人犒銀數兩不足則予布帛佯言<lb/>
　勵將士固守王及士民咸信之諸郡王分守城門瓖<lb/>
　每門遣卒二百助守至三月朔賊抵城下瓖即射殺<lb/>
<pb n="KR2k0049_WYG_094-49a"/>
　永慶王開西門迎賊使人詐要景瑗議事景瑗乘馬<lb/>
　出知有變自墜馬下俄為賊所執見自成自成欲官<lb/>
　之景瑗不屈據地坐大呼莊烈帝而哭賊義之曰忠<lb/>
　臣也不殺景瑗猝起以頭觸階石血淋漓賊引出顧<lb/>
　見瓖罵曰反賊與我盟而即叛神其赦汝耶賊使景<lb/>
　瑗母勸景瑗降景瑗曰母今年八十餘當自為計兒<lb/>
　國大臣不可不死母出景瑗謂人曰吾不罵賊者以<lb/>
　全母也六日自經於僧寺賊歎為忠臣移妻子空舍<lb/>
<pb n="KR2k0049_WYG_094-49b"/>
　戒無犯<lb/>
焦源清字湛一三原人源溥之從兄也萬厯中進士歴<lb/>
　山西右布政使擢巡撫宣府後為賊執不食死<lb/>
王宗文龍游人崇禎間以貢任大同縣丞清勤樂易禮<lb/>
　士愛民運粟米以濟餉買硝磺以急公一時號為真<lb/>
　父母<lb/>
劉世治遼東人崇禎間以貢知廣昌縣撫恤羣黎勞心<lb/>
　驛遞加意學校凡所營繕并不擾民<lb/>
<pb n="KR2k0049_WYG_094-50a"/>
程良球黄岡人崇禎間以舉人知渾源州申革草商除<lb/>
　民大害以憂去士民戴之<lb/>
崔廓任邱人崇禎間以舉人知懷仁縣條編官租成熟<lb/>
　起課民免包賠至今永賴<lb/>
張朝綱廣通人由貢生授渾源州同知解職歸後冦孫<lb/>
　可望等兵至死之<lb/>
楊士英西平人為懷仁知縣後賊陷西平死之子婦王<lb/>
　亦死<lb/>
<pb n="KR2k0049_WYG_094-50b"/>
徐有聲字聞復金壇人登鄉薦以户部郎中督餉大同<lb/>
　十七年李自成陷城不屈死<lb/>
李倬崇禎末為山陰知縣流賊至死之<lb/>
朱家仕河州人崇禎末為陽髙分巡副使流賊至盡驅<lb/>
　妻妾子女入井而已從之一家死者十六人<lb/>
國朝<lb/>
周官順治元年任渾源州吏目直指嘗薦之姜逆之亂<lb/>
　死其官<lb/>
<pb n="KR2k0049_WYG_094-51a"/>
李吐馨陜西同官人順治二年官靈邱縣典史姜逆之<lb/>
　變集城下者數千人令素恇怯莫知所措吐馨招集<lb/>
　鄉勇激以大義慷慨登陴士民胥感泣地當賊衝獨<lb/>
　屹然堅守論者韙之<lb/>
王度山東人順治三年以進士任大同縣知縣有能聲<lb/>
　姜逆之亂道府符篆多失獨縣印存　親王統師來<lb/>
　討平西將軍印時猶未頒布檄徴餉調兵繄縣印是<lb/>
　賴度善招撫懷仁諸地以次定督運勸輸捜馬擒冦<lb/>
<pb n="KR2k0049_WYG_094-51b"/>
　胥有功叛黨造度手書投營前王知共樸忠出書示<lb/>
　之度勃怒檄詆賊家人九口胥為賊殺事平議叙官<lb/>
　至太常寺卿<lb/>
梁化鳳字澧源陜西長安人順治三年以武進士官陽<lb/>
　和髙山衞守備精騎射饒謀略善撫軍士能得其死<lb/>
　力姜逆之變以忠義激勵之令厲兵以待　大兵進<lb/>
　𠞰遂率所部從臨陣振臂大呼矢石如雨不少避大<lb/>
　小七十餘戰所向有功七年四月收復郡三州一縣<lb/>
<pb n="KR2k0049_WYG_094-52a"/>
　五衛二城八堡十寨八臺三洞十五胥克宣力焉晉<lb/>
　都督僉事後平海冦功尤偉擢提督授三等阿思哈<lb/>
　尼哈番卒贈少保兼太子太保諡敏壯<lb/>
項一科順治四年任大同縣縣丞有能聲姜逆之亂以<lb/>
　死勤事<lb/>
張肇斌順治五年任大同府西路同知姜逆之亂以死<lb/>
　事著<lb/>
榮爾竒山東德州人癸未進士由汾州冀南道左遷渾<lb/>
<pb n="KR2k0049_WYG_094-52b"/>
　源州知州剛毅明達政簡刑清愛民禮士姜逆之亂<lb/>
　以身殉城至順治十六年知州張崇德始申請從祀<lb/>
　本州名宦祠是以忠烈祠未載<lb/>
佟養昇遼東人順治間奉<lb/>
㫖養馬大同姜逆之亂巷戰不屈以死<lb/>
佟國仕遼東人順治間任井坪路參將姜逆之亂夜遣<lb/>
　其黨周世德來襲國仕躍馬持兵驅衆巷戰既而城<lb/>
　外舉火喊聲遙應遂為亂兵所殺蓋世德舊為國仕<lb/>
<pb n="KR2k0049_WYG_094-53a"/>
　屬員前後左右胥賊黨也<lb/>
贈副將祀忠烈祠<lb/>
管一舉順治間任得勝路參將死姜逆之亂<lb/>
贈副將祀忠烈祠<lb/>
李向堯遼東鐵嶺人順治間任助馬路參將姜逆之亂<lb/>
　闔户殉節<lb/>
贈左都督僉事祀忠烈祠<lb/>
佟養量遼東人順治六年任宣大總督駐陽和時姜逆<lb/>
<pb n="KR2k0049_WYG_094-53b"/>
　初平骸骨徧野為斂而葬之又建報忠祠祀一時死<lb/>
　事者嘗録重囚有張發者業斃於獄矣其族多論死<lb/>
　檢原案覆視特為豁免内丁楊洲玉寓齊生所獲藏<lb/>
　鏹八百兩呼其子弟至悉畀之修學習禮教射其中<lb/>
　會部議衛所屯田照内地民田例起科抗疏言邊地<lb/>
　種遲霜早沙磧相望加以凶盜頻仍荒殘愈甚若復<lb/>
　援例起科勢必聞風俱潰夫有人斯有財益下即益<lb/>
　上此司計者所當知也疏上獲允雲中人至今感之<lb/>
<pb n="KR2k0049_WYG_094-54a"/>
郎永清遼東廣寧人順治六年以監生知渾源州時姜<lb/>
　逆初平永清首立義塚瘞殘骸乃招流亡督開墾詳<lb/>
　豁逋賦一萬餘兩販易者給母錢俾通貨器殘民始<lb/>
　有起色後以治行遷官去民為立祠祀之<lb/>
宋起鳳滄州人順治十一年以副榜貢知靈邱縣靈邱<lb/>
　經闖冦加以姜逆之亂民㪚田蕪賦役缺正額者以<lb/>
　萬計起鳳力請蠲除獲免糧銀三千二百六十餘兩<lb/>
　徭銀一千七百三十餘兩其他積逋並報罷流民漸<lb/>
<pb n="KR2k0049_WYG_094-54b"/>
　復業起鳳復時詣田間課之寖有起色解組攀轅卧<lb/>
　轍者踵相續<lb/>
譚從簡山海衛人康熙元年以舉人知靈邱縣靈邱逋<lb/>
　賦纍纍前令宋業請豁免隨遷官以去從簡涖任雅<lb/>
　諳民間利病百廢具舉瘡痍寖復當時謡曰前無宋<lb/>
　憑誰種後無譚更不堪靈邱以循吏稱者二人為最<lb/>
曹溶字秋岳浙江嘉興人前進士康熙六年任陽和兵<lb/>
　備道溶學問閎博處兵瑣戎索間賑荒馭吏胥有績<lb/>
<pb n="KR2k0049_WYG_094-55a"/>
　雅稱嘆徐明經化溥馮觀察雲驤才亟旌之時學政<lb/>
　叢弊溶箝制俾不敢逞魏敏果象樞雅參議焉尋以<lb/>
　裁缺去仕至侍郎<lb/>
董遂昇直𨽻河間人康熙九年以拔貢生知沁水縣甲<lb/>
　寅遷大同府西路同知性敏給尤善聽斷不假鈎致<lb/>
　具能得情偽在沁水催科有法賦集而民不病及同<lb/>
　知大同重獄業定擬察其誣卒開釋之而寘奸徒於<lb/>
　法所轄右衞為歸化咽喉兎毛河石雲諸堡尤號險<lb/>
<pb n="KR2k0049_WYG_094-55b"/>
　要兵民雜處和輯為難遂昇撫馭協體兵徃來秦晉<lb/>
　間事尅期胥集督撫監司皆倚重之後擢漢中府知<lb/>
　府以去<lb/>
石佳彛奉天人康熙二十年以監生知懷仁縣出金賑<lb/>
　荒給牛種又以邑近邊文學遜内地立義學崇異諸<lb/>
　生見者多興起在任五年擢黄平知府去民樹碑識<lb/>
　之<lb/>
王度漢陽人康熈十一年以副榜知靈邱縣度少讀書<lb/>
<pb n="KR2k0049_WYG_094-56a"/>
　時常嘆子產治鄭武侯治蜀得為治大體及涖官心<lb/>
　存仁恕而能濟以嚴明吏民無敢軼繩外久而胥愛<lb/>
　頌之以疾卒於署葛幃布被敝衣數襲而已百姓罷<lb/>
　市往哭<lb/>
董學詩遼陽人康熙二十六年任懷仁縣知縣年甚少<lb/>
　而精敏待士撫民胥得治體革火耗清行户立義倉<lb/>
　節廟學後二年歲飢勸輸以賑之民無流逋在任三<lb/>
　年治行為當時最<lb/>
<pb n="KR2k0049_WYG_094-56b"/>
翟熠字青黎聞喜人舉人康熙七年大同左雲川衞教<lb/>
　授博學識大體考正禮器樂器詳請樂舞生演禮習<lb/>
　樂申明條約嚴束士子立文武二社課文校藝邊陲<lb/>
　之地彬彬有文物之風會試在京聞母訃即日歸里<lb/>
　通庠士子製軸遣人在籍致祭後補太原府學待士<lb/>
　一如雲川考正禮樂捐俸置龕十間照正祀考製名<lb/>
　宦神牌一百三十位製鄉賢神牌一百九位修文中<lb/>
　子祀奉檄纂修山西通志以疾歸卒於家所著有丁<lb/>
<pb n="KR2k0049_WYG_094-57a"/>
　祀考崇祀録夀憲樓等集行於世<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_094-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷九十四<lb/>
</p>
<p>
</p>
  </div>
</body>
</text>
</TEI>
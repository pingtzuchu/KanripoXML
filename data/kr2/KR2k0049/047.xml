<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷四十七</head> <lb/>
    <p>
<pb n="KR2k0049_WYG_047-1a"/>
欽定四庫全書<lb/>
　山西通志卷四十七<lb/>
　　物産<lb/>
　志地理者旁及物産紀乘又有異物錄山西土瘠水<lb/>
　陸之産視他地為薄錄之以備土風也至瓌特之物<lb/>
　暨産雖絶而昔常産者亦間附記焉志物産<lb/>
山西省<lb/>
稷　周禮職方氏曰冀州其榖宜黍稷稷似黍而小<lb/>
<pb n="KR2k0049_WYG_047-1b"/>
　月令章句稷秋種夏熟歴四時備陰陽榖之貴者<lb/>
　一名穄吕氏春秋飯之美者有陽山之穄　髙誘曰<lb/>
　關西謂之<graphic n="KR1265" url="https://raw.githubusercontent.com/kanripo/KR-Gaiji/master/images/KR1265.png" mimeType="image/png"/>冀北謂之黍即詩維穈維芑轉音也說<lb/>
　文<graphic n="KR1265" url="https://raw.githubusercontent.com/kanripo/KR-Gaiji/master/images/KR1265.png" mimeType="image/png"/>穄也廣雅□穄也然則稷也穄也<graphic n="KR1265" url="https://raw.githubusercontent.com/kanripo/KR-Gaiji/master/images/KR1265.png" mimeType="image/png"/>也□也名<lb/>
　殊而實一也苗似蘆有毛髙三四尺結穗殊疎散粒<lb/>
　有殻視粟而巨光滑過之先諸榖熟刈欲早過熟即<lb/>
　隨風落米色特黄故土人稱黄米　一名粢祭祀之<lb/>
　號稷曰明粢　爾雅翼稷者五榖之長故陶唐之世<lb/>
<pb n="KR2k0049_WYG_047-2a"/>
　名農官為后稷其祀五榖之神與社相配亦以稷為<lb/>
　名以為五榖不可徧祭祭其長以該之<lb/>
黍　苗穂胥似稷而大實圓重土髙燥者宜黍黍以大<lb/>
　暑種故謂之黍刈後乘濕打則粰易脫　李時珍曰<lb/>
　黍稷一類而二種黏者為黍不黏者為稷猶稻之有<lb/>
　稉穤也今通稱黍子不復知為稷矣有黄白赤黒四<lb/>
　種胥可釀酒黒者為秬黍詩維秬維秠<lb/>
榖　即五榖中之粱也脫殻則為粟米亦曰小米今直<lb/>
<pb n="KR2k0049_WYG_047-2b"/>
　名曰榖孟詵謂人不識粟李時珍謂人不識粱穗大<lb/>
　毛長而粒粗者為粱穗小毛短而粒細者為粟其實<lb/>
　一物也　春秋題辭西乃金之位米乃陽之精故西<lb/>
　合米為粟　許慎曰粟之為言續也續於榖也古者<lb/>
　以粟為黍稷粱秫之總稱而今之粟古但稱為粱後<lb/>
　乃專以粱之細者名粟今北人呼為榖子有早榖晚<lb/>
　榖二種汾州北諸屬胥三四月種早榖有一窩蜂關<lb/>
　東黄夏榖諸種晚榖有四根齊六根齊九根齊秤杵<lb/>
<pb n="KR2k0049_WYG_047-3a"/>
　黄老來白臨秋變三變連草榖澑雨榖諸種汾州南<lb/>
　諸屬胥五六月種早榖有馬拖韁白老漢竹葉青金<lb/>
　棒杵銀棒杵黄𤓰黄六稜象尾榖黄榖諸種晚榖有<lb/>
　潞州黄一把箭纒子條料角白紅老漢狼尾稍猪咬<lb/>
　齊鐵耙齒菠菜根天青榖貛毛榖青榖粱榖諸種早<lb/>
　榖中黄榖白老漢象尾榖三種耐旱馬拖韁白老漢<lb/>
　二種耐風象尾榖又耐雨晚榖中潞州黄青榖猪咬<lb/>
　齊三種耐旱纒子條紅老漢狼尾稍菠莱根貛尾榖<lb/>
<pb n="KR2k0049_WYG_047-3b"/>
　五種耐風紅老漢狼尾稍貛毛榖三種又耐雨旱<lb/>
　榖以六十日為率宜旱田晚榖以一百二十日為<lb/>
　率宜水田惟潞州黄一種早種則晚熟晚種則早<lb/>
　熟水旱田胥宜　又榖之黏者曰秫有黄秫黒秫<lb/>
　龍爪秫諸種胥可釀酒昔陶淵明官田種秫即是<lb/>
　物也<lb/>
稻　詩豳風十月穫稻爾雅翼一名稌稻宜於水田種<lb/>
　藝之法詳<lb/>
<pb n="KR2k0049_WYG_047-4a"/>
聖祖仁皇帝御製耕織圖中有稉穤秈三種稉不黏可為<lb/>
　　飯穤黏可為糕用以釀酒尤佳太原桑落汾州羊羔<lb/>
　　胥以穤為母者也秈比於稉小而尤不黏其種甚早<lb/>
　　土人號秈為早稻稉為晚稻與江淛田家詳晰稉穤<lb/>
　　秈者差異　春秋說題辭稻之為言藉也稻冬含水<lb/>
　　盛其德也故稻太隂精含水漸茹乃能化也江旁多<lb/>
　　稻乃其宜也<lb/>
　髙粱　一名稻秫種來自蜀一名蜀秫土人又稱茭子<lb/>
<pb n="KR2k0049_WYG_047-4b"/>
　　在太原屬者苗低穗𦂳在汾州屬者苗髙穗鬆在平<lb/>
　　陽絳州諸屬者有早秫晚秫二種早秫有大老漢小<lb/>
　　老漢諸種晩秫有紅黒黄白蓬頭諸種蓬頭穗下垂<lb/>
　　紅黒白三種穗上生黄穗四面分披粒無殻者米硬<lb/>
　　可為粥有殻者米軟可為酒醋潞安諸屬復編稭為<lb/>
　　箔以造屋陶淵明曰秫黍已秀翠色染人如剖胸襟<lb/>
　　一洗荆棘<lb/>
　麥　五榖之最貴者有大麥小麥二種大麥作粥飯殊<lb/>
<pb n="KR2k0049_WYG_047-5a"/>
　滑蘖可為餳有露仁不露仁諸種小麥皮薄多白麫<lb/>
　食之宜人有火麥黒芒火麥紅麥白麥和尚麥諸種<lb/>
　汾州北諸屬春分前種處暑後收名春麥汾州南諸<lb/>
　屬白露前種芒種後收名宿麥漢武帝紀勸各郡種<lb/>
　宿麥種收隔歲故號宿麥汾州南諸屬亦有春種大<lb/>
　麥名春大麥又麥之别種曰燕麥俗稱莜麥夏秋種<lb/>
　性寒宜邊地太原大同朔平寜武及吉隰澤汾近屬<lb/>
　胥有之曰蕎麥秋種有紅黒斑三種諺曰中秋有月<lb/>
<pb n="KR2k0049_WYG_047-5b"/>
　則蕎麥多實諸屬胥有之<lb/>
豆　即菽也種有八一豌豆有白綠二種白者味甘作<lb/>
　羮佳一黒豆又名雄豆入藥良有夏黒豆麥樓子一<lb/>
　窩蜂三種夏黒豆麥樓子就地蔓生花白顆小一窩<lb/>
　蜂髙幹叢生花紅顆大一菉豆有摘角刈梗二種摘<lb/>
　者角無毛顆小刈者角有毛顆大一大豆有醬色雞<lb/>
　眼睛黄豆白豆大黑豆大菉豆六種白豆早熟黄豆<lb/>
　可榨油造醬兼可作腐一小豆有赤白二種赤者可<lb/>
<pb n="KR2k0049_WYG_047-6a"/>
　辟瘟一豇豆有菜豇豆柴豇豆二種菜豇豆蔓長者<lb/>
　懸架結角蔓短者鋪地結角胥可為蔬有青黄黒白<lb/>
　赤斑六色青者顆黒眉目象人面一名人頭豆柴豇<lb/>
　豆顆可佐粥一茶豆有猪芽豆火茶豆篦片豆刀豆<lb/>
　四種一扁豆花如小蛾翅尾俱全一名蛾眉豆豌豆<lb/>
　春冬種冬種者角多扁豆春種餘胥夏秋間種諺曰<lb/>
　榖三千麥六十豌八扁二豇十一蓋豐稔之騐也<lb/>
麻　有四種一種大麻色蒼而圓可榨油　李時珍曰<lb/>
<pb n="KR2k0049_WYG_047-6b"/>
　大麻即火麻亦曰黄麻處處種之剝麻收子有雌有<lb/>
　雄雄者為枲雌者為苴其皮可作布作屨亦可為繩<lb/>
　索其稭白而有稜輕虚可為燭心遼沁等地饒焉一<lb/>
　種色黒惟榨油甚宜名胡麻生則性寒炒則性熱岢<lb/>
　嵐等地饒焉　沈存中筆談胡麻即今油麻古者中<lb/>
　國止有大麻漢使張騫始自大宛得油麻故名胡麻<lb/>
　　本草名狗蝨多脂油言其形似狗蝨也又曰八榖<lb/>
　之中惟此最良　一種色白亦宜榨油平陽殊多猗<lb/>
<pb n="KR2k0049_WYG_047-7a"/>
　氏特盛李時珍曰白油麻秋開白花亦有紫帶艷者節<lb/>
　節結角長可寸許有四稜六稜者房小而子少七稜八<lb/>
　稜者房大而子多或名胡麻俗作芝麻非一種名巨勝<lb/>
　别錄胡麻又名巨勝生上黨川澤本草巨勝有七稜色<lb/>
　赤味酸澁者乃真其八稜者兩頭尖者及烏油麻並呼<lb/>
　胡麻誤矣土人云下子時夫婦同種即茂盛故本事詩<lb/>
　云胡麻好種無人種正是歸時又不歸<lb/>
玉薥秫　其苗葉胥似髙粱穗如秕麥葉旁别出一苞<lb/>
<pb n="KR2k0049_WYG_047-7b"/>
　垂吐白鬚久則苞坼子出顆顆攢簇俗名玉林<lb/>
鐵　山西府州産鐵之地十之八九其不産地十之一二<lb/>
　而鼔鑄胥資焉　按本草所在坑冶有之川蜀湘東滋<lb/>
　多而太原澤州陽城髙平廣靈為尤勝　後漢志安邑<lb/>
　有鐵平陽侯國有鐵皮氏有鐵大陵有鐵　漢元封元<lb/>
　年桑𢎞羊建議𣙜鹽鐵　鐵官凡四十郡太原大陵河<lb/>
　東安邑絳人安民平陽　漢法民私鑄鐵者釱左趾博<lb/>
　士至郡國矯詔令民鑄農器者罪至死　唐鐵冶<hi>合金銀錫</hi>
<pb n="KR2k0049_WYG_047-8a"/>
　<hi>冶</hi>凡一百八十六鐵山五　徳宗時戸部侍郎判度支<lb/>
　韓泂言天下銅鐵冶乃山澤利當歸王者請悉𨽻鹽鐵<lb/>
　使從之　元和時採鐵二百七萬斤　裴休為鹽鐵使<lb/>
　増鐵山七十一歲率鐵五十三萬二千斤　後唐長興<lb/>
　二年勅令今後不許農器燒器動使諸物並許百姓逐<lb/>
　便鑄造諸道監冶除依常年定數鑄辦供軍熟鐵並器<lb/>
　物外祗管出生鐵比已前價各隨逐處見定髙低每斤<lb/>
　例減十文貨買雜使熟鐵亦任百姓巡檢節級勾當賣<lb/>
<pb n="KR2k0049_WYG_047-8b"/>
　鐵場官並舖戸一切並廢鄉村百姓於夏秋苗畝上納農<lb/>
　器錢一文五分足隨夏秋二稅交納　晉天福六年詔諸<lb/>
　道鐵冶三司先條疏百姓農器破者須於官場中買鑄<lb/>
　時却於官場中買鐵今後許百姓自行鑄造買賣所在<lb/>
　場院不得禁止攪撓　宋産鐵四監一曰大通十二冶又<lb/>
　二十四務<hi>榆次縣北寺古村宋置冶址猶存</hi>　至道末歲課五百七十四<lb/>
　萬八千餘斤　真宗初河東轉運使宋摶言大通鹽鐵<lb/>
　冶盈積可備諸州軍數十年鼓鑄願權罷採以紆氏<lb/>
<pb n="KR2k0049_WYG_047-9a"/>
　景德元年弛邊民鐵禁河東轉運使陳堯佐奏減澤州大<lb/>
　廣冶鐵課　天禧末歲課六百二十九萬三千三十餘斤<lb/>
　　皇祐中七百二十四萬一千一斤　治平中増百餘萬<lb/>
　　熙寜中河東轉運使劉庠計一路之産鐵利為饒請<lb/>
　復舊冶鼓鑄　元豐元年五百五十萬一千九十七斤<lb/>
　　政和間臣僚言諸路産鐵請仿茶鹽法𣙜鬻從之<lb/>
　靖康元年蠲損坑冶　故關鐵冶元設提舉司在襄陵<lb/>
　京安鎮　元太宗丙申年立爐於西京州縣撥冶戸七<lb/>
<pb n="KR2k0049_WYG_047-9b"/>
　百六十煽焉丁酉年立爐於交城縣撥冶戸一千煽焉<lb/>
　　元貞二年置河南山西等處鐵冶提舉司提舉一員<lb/>
　正四品同提舉一員正五品副提舉一員從六品掌各<lb/>
　冶採金煉鐵𣙜貨以資國用　大德十一年聽民煽煉<lb/>
　官為抽分　至大元年復立河東都提舉司掌之所𨽻<lb/>
　冶八曰大通曰興國曰利國曰惠民曰益國曰潤富曰<lb/>
　豐寜之冶蓋有二焉<hi>交城西北西冶村有都提舉司鐵冶廢址即大通監</hi>齊神武<lb/>
　館客綦母懷文造鐵刀其法燒生鐵精以重柔鋌數宿則<lb/>
<pb n="KR2k0049_WYG_047-10a"/>
　成鋼以柔鐵為刀脊浴以五牲之溺淬以五牲之脂斬甲過<lb/>
　三十札後襄國冶家所鑄宿柔鋌是其遺法作刀猶甚快<lb/>
　利但不能頓截三十札也夢溪筆談世間所謂鋼鐵者用<lb/>
　柔鐵屈盤之乃以生鐵陷其間泥封煉之煅令相入謂之煉<lb/>
　鋼亦謂之灌鋼此乃偽鋼耳暫煅生鐵以為堅二三煉則生<lb/>
　鐵自熟仍是柔鐵予出使至磁石鍛坊觀鍊鐵方識真<lb/>
　鋼凡鐵之有鋼者如麫有筋濯盡柔麫則麵筋乃見煉<lb/>
　鋼亦然但取精鐵鍛之百餘火每鍛稱之一鍛一輕至累<lb/>
<pb n="KR2k0049_WYG_047-10b"/>
　鍛而斤兩不減則純鋼也雖百煉不耗矣此乃鐵之精純<lb/>
　者其色明瑩磨之黯然青而且黑與常鐵迴異亦有煉<lb/>
　之至盡而全無鋼者皆係地之所生也磁州鍛坊乃山西<lb/>
　鐵也晉鐵之多鋼可見　遼州髙巍開鐵冶疏以臣鄰境<lb/>
　所有言之今在河南之北北平之南山西之東山東之西<lb/>
　舊有八冶曰臨水曰彭城曰固鎮曰雀爐曰祁陽曰山嘴<lb/>
　兒曰砂窩曰渡口元時設立總司提督煽取日萬貫今諸<lb/>
　有丁力之家或三戸或五户起爐一座每月課收鈔貫止<lb/>
<pb n="KR2k0049_WYG_047-11a"/>
　徴鐵數　元錫里哈雅大通冶辨延祐己未直北歲饑知<lb/>
　其民怠於稼穡命有司給官鐵鼓鑄犂鏵二萬副以勸斯<lb/>
　民耕作之用　明駙馬都尉焦某取鑌鐵坑鐵製刀甚利<lb/>
　　王崇古鐵鍋互市疏臣聞廣鍋輕而不受鈔煉而忠順<lb/>
　王懇求得如薊遼例以廣鍋充市既而科臣言責諸道以<lb/>
　廣鍋炒煉如可成鐵即禁勿與據各道稱生廣鐵十斤煉<lb/>
　鐵五斤尚未堪打造繼因宣大廣鍋價貴而販少諸匠謂<lb/>
　潞鍋生麄炒煉倍折乃以潞鍋一口責匠炒煉每生鍋十<lb/>
<pb n="KR2k0049_WYG_047-11b"/>
　斤僅得鐵三斤若舊鍋用久破裂僅得二斤價賤三倍<lb/>
　臣今計廣鍋潞鍋價賤而煉少者許諸部以破舊赴官<lb/>
　市易新鍋　漢制郡有鐵官不出鐵者置小鐵官大鐵<lb/>
　官鑄生鐵小鐵官打熟鐵鐵有生熟一從大鐵官易之<lb/>
　是故元以前有鐵冶司明罷鐵官始廢署　畢振姬讀<lb/>
　鹽鐵議生鐵伐鑛熾炭為之鐵成而加薪乃熟熟可剪<lb/>
　刀耒耜鋤钁䥥鎌釘鐍打作之屬利熟生可礟砲鐘鼎<lb/>
　鍋鏵鑄作之屬利生生熟間為錠為鋼鋼又南北之鐵<lb/>
<pb n="KR2k0049_WYG_047-12a"/>
　混鎔也可鋸可錯可鑿且鑄且打之屬利生熟<lb/>
<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>　有白<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>黄<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>綠<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>黑<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>絳<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>栁絮<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>自流<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>本草云<lb/>
　白<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>出晉州慈州綠<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>出隰州一統志云太原交城平定<lb/>
　臨汾大同俱出李時珍曰<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>者燔也燔石而成者也　唐<lb/>
　常貢太原郡歲貢<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>石三十斤於晉州置平陽院以收其<lb/>
　利開成三年度支奏罷之以<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>山歸州縣五州創務置官<lb/>
　吏　宋制白<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>出晉慈州汾州靈石縣<hi>靈石場至道初廢景德元年復</hi>
　<hi>置大中祥符八年又廢其<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>徙就晉州慈州場曰芥泉</hi>綠<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>出隰州<hi>隰州塲太祖時以地接河</hi>
<pb n="KR2k0049_WYG_047-12b"/>
　<hi>東境罷之太平興國三年邳州牙吏卜美請募工造鑊煮<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>輸官課詔從其請</hi>各置官典領有<lb/>
　鑊戸煮造入官市晉汾慈州<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>以一百四十斤為一馱<lb/>
　給錢六十<hi>給見錢三之二餘凖以茶絲</hi>隰州<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>減三十斤給錢八百<lb/>
　汾州每馱三十四貫五百又増五百隰州每馱四貫六<lb/>
　百白<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>汾州斤百九十二錢綠<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>斤七十錢晉州折博<lb/>
　務額錢一十六萬貫許商人入中筭請生<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>上京煎<lb/>
　煉賣與通商路分客人　建隆三年禁私販幽州<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>其<lb/>
　後定令私販河東幽州<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>一兩以上私煮<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>盜官販者<lb/>
<pb n="KR2k0049_WYG_047-13a"/>
　胥重律後又命晉州制置<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>務許商人輸金帛絲綿茶<lb/>
　及緡錢官以<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>償凡歲増課八十萬貫　淳化初有司<lb/>
　言國家以見錢償<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>直商客以陳茶入博有利豪商<lb/>
　無資國用請今後惟以金銀見錢入博從之淳化元<lb/>
　年有司言慈州官<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>滯積蓋小民多就山谷僻奥處<lb/>
　私煮以侵其利而綠<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>價賤不可與晉州<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>均法詔如<lb/>
　私茶例　至道中白<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>歲課九十七萬六千斤綠<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>四<lb/>
　十萬五千餘斤賣錢十七萬餘貫　慶厯元年河東<lb/>
<pb n="KR2k0049_WYG_047-13b"/>
　都轉運使於晉州置煉<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>務官置鍋鑊自煉熟<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>招客<lb/>
　而六户年額如故　河東轉運使薛顔請晉慈<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>一切<lb/>
　入緡錢久之<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>積益多復聽入金帛芻粟　嘉祐六年<lb/>
　復入緡錢<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>以百四斤為一馱入錢京師𣙜貨務為錢<lb/>
　十萬七千入錢麟州又減三千　熈寜七年知彭州吕<lb/>
　陶言晉州有<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>山民間煉者乃是私<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>今川蜀茶園<lb/>
　乃百姓已開物與晉<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>事體不同　神宗時隰州商尹<lb/>
　奇貿温泉<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>有羡數云官潤之守欲械訊河東大理正<lb/>
<pb n="KR2k0049_WYG_047-14a"/>
　杜純曰竒情止爾若傅致其罪恐民無敢復貨<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>則數<lb/>
　百萬之儲皆為土石請没其羨而釋其人　元冀寜産<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>
石炭　山西府州惟石炭不甚缺間有缺處亦以樵山較易於<lb/>
　鑿窟非因遼絶不可致而後易之以薪也俗稱煤炭有夯<lb/>
　炭微煙有肥炭有烟出平定者佳有煨炭無烟出廣昌廣<lb/>
　靈者佳精膩而細碎埋爐中可日夜不滅明陸深浮山遺<lb/>
　竈記山多産石炭勝他産出陽曲者置宜寒地遇暖則化<lb/>
　埋爐中亦可經久不滅　宋崇寜末官賣石炭増賣二十<lb/>
<pb n="KR2k0049_WYG_047-14b"/>
　餘場天下市易務皆官自賣　大同路煤炭課一百二十<lb/>
　九錠一兩九錢煤木所二千四百九十六錠二十四兩五錢<lb/>
　金天徳二年野人採炭獲異香　明萬厯三十年十一月内官<lb/>
　奏山西煤窑每年變價五千兩有旨開取　張鳳翼晉國<lb/>
　賦冀北之煤連綿大麓斷豃谺岩摩肩擊轂五方絡繹<lb/>
　以奔塗萬竈炘燻而轉燠日知錄今人謂石炭為石墨按<lb/>
　水經注冰井臺井深十五丈藏冰及石墨焉石墨可書又燃<lb/>
　之難盡亦謂之石炭是石炭石墨一物也有精麤爾　史<lb/>
<pb n="KR2k0049_WYG_047-15a"/>
　記外戚世家竇少君為其主入山作炭　後漢書黨錮傳<lb/>
　夏馥入林慮山中親突烟炭皆此物也北人凡入聲字皆轉<lb/>
　為平故呼墨為煤而俗竟作煤字非也玉篇煤炱炭也韻<lb/>
　㑹煤炱灰集屋者吕氏春秋孔子窮於陳蔡之間七日不<lb/>
　嘗粒晝寢顔回索米得而㸑之幾熟孔子望見顔回攫其<lb/>
　甑中而食之選間食熟謁孔子而進食孔子起曰今者夢見<lb/>
　先君食潔而後饋顔回對曰不可嚮者煤室入甑中棄食<lb/>
　不祥回攫而飯之高誘曰煤室烟塵之煤也素問黒如炱<lb/>
<pb n="KR2k0049_WYG_047-15b"/>
　者死註謂炱煤也唐張祐詩古墻丹雘盡深棟墨煤生<lb/>
　李商隠詩敵國軍營漂木柹<hi>方吠反按說文當作柿削木札樸也後漢書方術楊方𫝊</hi>
　<hi>風吹札柿</hi>前朝神廟鎖烟煤温庭筠詩烟煤朝奠處風雨夜歸<lb/>
　時是煤乃梁上烟煤之名非石炭也　崔銑彰德誌作烸志<lb/>
　曰安陽縣龍山出石炭入穴取之無窮取深數百丈必先見<lb/>
　水水盡然後炭可取也炭有數品堅者謂之石軟者謂之烸<lb/>
　氣愈臭者燃之愈難盡云<hi>水可煎<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>終不若晉絳</hi>按玉篇韻㑹並無烸字<lb/>
　　朱弁坑寢詩西山石為薪黝色驚射目方熾絶可邇<lb/>
<pb n="KR2k0049_WYG_047-16a"/>
　將盡還自續飛飛湧元雲𦦨燄積紅玉稍疑雷出地又<lb/>
　似風薄竹　于謙詩但願蒼生俱飽煖不辭辛苦出<lb/>
　山林<lb/>
石灰　山谷有碎青石胥可用土人砌窑下為爐以炭<lb/>
　與青石相間實之泥土上封如煉甎瓦狀縱火焚之<lb/>
　炭灼而石自灰矣<lb/>
瓷器　有黒白二種府州胥出凡盤盂器用胥極樸素<lb/>
　有唐魏之遺風　元史冀寜磁課五十八錠　明晉<lb/>
<pb n="KR2k0049_WYG_047-16b"/>
　府置窑燒造充府用其白者類土定俗稱晉瓷<lb/>
砂鍋　吕坤停止砂鍋疏查得陶器燒造地方止有儀<lb/>
　徴𤓰州河南正定江西五處其器止有瓶罈瓷甕等<lb/>
　件並無所謂山西砂器者卷查嘉靖三十九年坐派<lb/>
　潞安府砂器五千個四十年坐派一萬五千個萬厯<lb/>
　十六年坐派一萬五千個<lb/>
白菜　芹菜　山藥　芥菜　萡菜　莧<lb/>
韭　　蒜　　芹　　萵苣　莙薘　蘿蔔<lb/>
<pb n="KR2k0049_WYG_047-17a"/>
薺　　　王𤓰　　冬𤓰　　南𤓰　　北𤓰　　甜𤓰<lb/>
菜𤓰　　絲𤓰　　匏𤓰　　石橊　　杏　　　沙果<lb/>
李　　　雞　　　石雞　　鵞　　　雁　　　鶩<lb/>
青□　　鶯　　　鵲　　　烏　　　鴿　　　燕<lb/>
鳶　　　鳩　　　黄鸝　　鵪鶉　　布榖　　啄木<lb/>
鴉　　　爵　　　鴞　　　蝙蝠　　牛　　　羊<lb/>
騾　　　驢　　　豕　　　狗　　　麅　　　鹿<lb/>
麞　　　麂　　　狐　　　獾　　　狼　　　貓<lb/>
<pb n="KR2k0049_WYG_047-17b"/>
鼠　　　鹿茸　　連翹　　升麻　　黄芩　　枸把<lb/>
薄荷　　荆芥　　益母草　逺志　　白頭翁　菖蒲<lb/>
車前子　地骨皮　牡丹　　芍藥　　玉簪　　鳳仙<lb/>
山丹　　薔薇　　丁香　　碧桃　　茨梅　　杏花<lb/>
李花　　棃花　　水紅花　石橊花　雞冠花　葵<lb/>
萱草　　柳　　　垂柳　　桑　　　楊　　　椵<lb/>
蔡　　　椿　　　蜂　　　蟬　　　蟋蟀　　螽斯<lb/>
蝶　　　螢　　　螳螂　　蛇　　　蜈蚣　　蟾蜍<lb/>
<pb n="KR2k0049_WYG_047-18a"/>
　蜥蜴　螻蟈　　守宫　蠍　　　百足蟲　蝸牛<lb/>
　金銀　舊傳太原太平澤潞等山出金銀礦明萬厯中<lb/>
　　遣中使開採大率礦砂一斤得銀三五錢不等亦有<lb/>
　　全無所得者計其工費不啻倍蓰礦亦隨竭<lb/>
　國朝康熙四十六年陽曲縣民髙𢎞化等勾黨叩閽<lb/>
　　指稱太原等處有金礦銀礦銅礦每歲願輸戸部銀<lb/>
　　二十萬兩自備人工開採下部行查巡撫噶禮將康<lb/>
　　熙十四年以後歴年卷案均屬挖取無砂久奉封塞<lb/>
<pb n="KR2k0049_WYG_047-18b"/>
　　題覆髙𢎞化等復行凟奉<lb/>
聖祖仁皇帝命戸部郎中赫都押解髙𢎞化等十人至晉<lb/>
　　同巡撫地方官踏勘是年九月戸部赫巡撫噶布政<lb/>
　　使永泰赴繁峙應州等處開挖無驗十一月赴聞喜<lb/>
　　衞坡即𢎞化等所稱魚坡彎者開挖三晝夜得銅砂<lb/>
　　二十斤又赴夏縣温峪山開挖三晝夜得銀砂二十<lb/>
　　餘斤面同部員封固還省覓匠煎煉所採銀砂並無<lb/>
　　銀色銅砂雖有銅星不成分數遂將髙𢎞化德哥等<lb/>
<pb n="KR2k0049_WYG_047-19a"/>
　　交部員押解回京覆奏奉<lb/>
㫖髙𢎞化議罪發落礦洞永行封塞<lb/>
　太原府<lb/>
　稻米　出太原晉祠者佳宋梅堯臣晉祠詩稻苗𥝧稏<lb/>
　　曾不枯歐陽修詩稻花漠漠灌平田　米潔白纖長<lb/>
　　味殊精美明蘇祐詩飯熟香秔入王瓊詩蒲茁炊香<lb/>
　　晨饌美皆謂此也<lb/>
　鹽　太原諸屬水性土脈多鹹逺望之似水近即之似<lb/>
<pb n="KR2k0049_WYG_047-19b"/>
　　積雪人率刮取實水池中於池前埋小甕以濾鹽汁<lb/>
　　汁成入鍋煎三晝夜鍋得鹽可斗許色微黄所謂天<lb/>
　　生曰鹵人生曰鹽者是矣徐溝水土差甘鹽率繇井<lb/>
　　水取味鹽井又尠有鑿井得鹽泉者置地畝餘為土<lb/>
　　場汲水洒土得日牺水味入土乃濾鹽汁雨濕則味<lb/>
　　退必再洒再晒乃注水濾汁如前而汁之淡者仍置<lb/>
　　之煎一晝夜每鍋得鹽可七升土人名小鹽又名末<lb/>
　　鹽明李敏疏曰太原地瘠不毛者强半人皆瀝土取<lb/>
<pb n="KR2k0049_WYG_047-20a"/>
　鹽以供賦稅雖得微末利然艱苦亦已甚矣<lb/>
硝　取鹽之渣滓再加煎煉遂成硝工部歲採買無定<lb/>
　額太原硝皆出人力貧民借以自活唐常貢歲貢硝<lb/>
　石五十斤<lb/>
硫黄　出陽曲西名村居人入山取礦置砂礶中以火<lb/>
　煉之融注磁盆一餅約重十斤工部歲採買亦無定<lb/>
　額古志塞表之地有硝而無磺東倭之國有磺而無<lb/>
　硝兩廣川貴之地亦間有其一而不得兼故皆不得<lb/>
<pb n="KR2k0049_WYG_047-20b"/>
　火器之妙惟汾晉兼而有之故用之以為長技邱瓊<lb/>
　山火藥議宋太祖時有火箭真宗時始有火毬之名<lb/>
　然或假木箭以發未知是今之火藥否今之火藥用<lb/>
　硝熖硫黄栁炭為之硝之名見於本草漢張仲景方<lb/>
　論中已用為劑則是漢時已有矣硫黄自海舶上來<lb/>
　唐以前無此也<lb/>
羊皮　諸屬胥產<lb/>
絨毛　交城差多收市者織為氆氌羢布以代羊裘<lb/>
<pb n="KR2k0049_WYG_047-21a"/>
并剪　唐杜甫詩安得并州快剪刀剪取吳淞半江水<lb/>
　今按察司署西有大小剪子巷<lb/>
并刀　唐盧綸難綰刀子歌并州難綰竟何人每成此<lb/>
　物如有神<lb/>
絹　出陽曲元史冀寜路織染提舉司置提舉一員同<lb/>
　提舉一員副提舉一員照畧案牘一員<lb/>
墨　金史太原府有造墨場今廢<lb/>
銅鏡　唐常貢太原府歲貢銅鏡二面今無<lb/>
<pb n="KR2k0049_WYG_047-21b"/>
鐵鏡　喬琳太原進鐵鏡賦晉人用鐵兮從革無方其<lb/>
　或五金同鑄百鍊為鋼雕鐫而雲龍動色磨瑩而冰<lb/>
　雪生光爛成形於寶鏡期將達於明王<lb/>
桑落酒　王元美曰太原酒頗清醇而不甚釅難醉易<lb/>
　醒余嘗取其初熟者以汾州羊羔劑半嘗之瀉水晶<lb/>
　杯不復辨色清美為天下冠　宋雨公曰徐文長集中<lb/>
　酒三品一曰桑落即太原酒也宗藩東玉家尤勝<lb/>
　依韻成詠寒暑無瓊味雪中獨酒香又曰價出王孫<lb/>
<pb n="KR2k0049_WYG_047-22a"/>
　重人迷客子鄉　桑落又名索郎見陸放翁詩　宋<lb/>
　謝枋得碧湖雜記杜詩云坐開桑落酒來把菊花枝<lb/>
　按賈思勰齊民要術造酒門桑落酒神麴酒其名不<lb/>
　一有造桑落酒麴法老杜或本諸此<lb/>
汾清　齊武成帝在晉陽手敇河南王孝瑜曰吾飲汾<lb/>
　清三盃勸汝於鄴酌兩盃<lb/>
玉液　宋張能臣酒名記河東太原府玉液<lb/>
西𤓰　蕭翰使西域得種歸今出榆次中郝東郝西<lb/>
<pb n="KR2k0049_WYG_047-22b"/>
　郝三村一種黒皮黄瓤絳子一種綠皮紅瓤黒子子<lb/>
　有文名刺麻瓜一種綠皮紅瓤紅子名蜜𤓰味殊甘<lb/>
　美今以入貢陽曲劉璋榆𤓰賦序其種得之刺麻其<lb/>
　地得之榆次其圓如日其大如斗色如胭脂味如瓊<lb/>
　漿其子之文如古鼎之篆文焉榆次王系詩肉含紅<lb/>
　瑪瑙膚映碧琉璃<lb/>
蒲桃　産清源文水太谷者佳有馬乳水晶雞心紫<lb/>
　蒲桃諸種魏文帝曰中國珍果甚多蒲桃當其夏<lb/>
<pb n="KR2k0049_WYG_047-23a"/>
　末涉秋尚有餘暑醉酒宿醒掩露而食甘而不飴脆<lb/>
　而不酸冷而不寒味厚汁多除煩解倦釀以為酒甘<lb/>
　於麴糵善醉而易醒　儀同三司趙郡李元忠曽貢<lb/>
　齊文襄蒲桃一盤文襄報以百練縑遺書曰儀同位<lb/>
　亞台鉉識懷貞素出藩入侍備經要重而猶家無擔<lb/>
　石室若懸磬皆輕財重義奉時愛已故也久相嘉尚<lb/>
　嗟咏無極恒思標賞有意無由忽辱蒲桃良用佩戴<lb/>
　聊用絹百匹以酬清德　唐白居易獻北都留守裴<lb/>
<pb n="KR2k0049_WYG_047-23b"/>
　令公燕姬酌蒲桃詩注蒲桃酒出太原　北漢再遣<lb/>
　使進蒲桃酒於遼　明髙啟太谷蒲桃酒詩赤霞流<lb/>
　髓濃無聲初疑豹血淋銀甖　王翰詩甘漿細挹銀<lb/>
　泉出淺沫輕浮絳雪明<lb/>
桃　陽曲石漕者佳石漕西山深奥處汾水所經也山<lb/>
　可樵水可釣地多仙人蹟故桃為獨盛<lb/>
鯉魚　出汾河明謝肅詩却把釣竿來沮洳掣得鯉魚<lb/>
　長尺許又曰砟魚為羮甘且鮮神物儘可收饞涎<lb/>
<pb n="KR2k0049_WYG_047-24a"/>
鮆魚　出太原山海經曰懸甕之山晉水出焉其中多<lb/>
　鮆魚明張采詩檐前冰沼細生鱗　懸甕山亦名汲<lb/>
　甕山<lb/>
湖魚　出清源知縣儲方慶東湖記縣故無湖曩白石<lb/>
　水漲不獲以時疏導悉歸城東窪下處外障於墻垣<lb/>
　而内益以泉水故聚而成湖居民樂有魚鼈之利而<lb/>
　幾忘其為城郭廬舎之害矣邑人王象極有湖魚詩<lb/>
半痴　小鳥土人名半翅徐文長集作半痴因其性也<lb/>
<pb n="KR2k0049_WYG_047-24b"/>
青眉　出岢嵐<lb/>
馬　趙吉士曰交州米家溝惠家莊鍾家溝一十八村<lb/>
　與靜樂石峽接多産良馬即屈地也又朱彛尊誌交<lb/>
　城地近屈産良馬絶有力　潘耒四望樓詩利鐵錮<lb/>
　重巖健馬嘶風哀　李翰名馬記唐開元十二年太<lb/>
　原獻異馬駒其耳如筒左右十二肋肉尾無毛<lb/>
龍骨　山巖土穴中處處有之造化權輿曰龍易骨<lb/>
　蛇易皮麋鹿易角蠏易螯　本草曰雄者骨粗而<lb/>
<pb n="KR2k0049_WYG_047-25a"/>
　文狹雌者骨細而文廣五色具者上黄色白色者中<lb/>
　黒色者下　唐常貢太原府歲貢龍骨三十斤<lb/>
麝香　唐常貢樓煩郡歲貢麝香十顆即今岢嵐州也<lb/>
蟾酥　太原府賢輔鄉有蟾酥池元時採辦於此今涸<lb/>
膠香　金太原府貢白膠香　本草味辛苦無毒即<lb/>
　楓香脂也<lb/>
蒲菊粉屑　唐常貢<lb/>
柏子仁　唐常貢<lb/>
<pb n="KR2k0049_WYG_047-25b"/>
五靈脂　金太原府貢五靈脂<lb/>
松脂　金太原府貢松脂<lb/>
葶藶　出祁縣月令仲夏之月靡草死即葶藶也<lb/>
射干　出陽曲即仙人掌<lb/>
大黄　金太原府貢大黄<lb/>
白芥　生太原河東亦有之　王徴農書葉如芥而白<lb/>
　氣味辛烈菜中之介然者有之有剛介之象<lb/>
天門冬　晉李當之藥錄甘始者太原人服天門冬在<lb/>
<pb n="KR2k0049_WYG_047-26a"/>
　人間三百餘年天門冬莖間有茨而葉滑曰郗體一<lb/>
　名顛莿根以浣素縑似天門冬而實非也<lb/>
甘草　唐常貢太原府歲貢甘草三十一斤<lb/>
地脂　唐馮贄雲山雜記髙展為并州判官一日見砌<lb/>
　間沬出以手撮之試塗一老吏面皺皮頓改如少年<lb/>
　色展以問承天道士答曰此名地脂食之不死展乃<lb/>
　發甎已無所覩<lb/>
磁石　即吸鐵石出交城<lb/>
<pb n="KR2k0049_WYG_047-26b"/>
爐甘石　出太原澤州陽城髙平靈丘諸處亦有之<lb/>
　本草注金銀之苗也九天三清俱尊之曰爐先生<lb/>
　李時珍曰爐火所蒸其味甘故名<lb/>
白竹　榆次昌源河之濱人多種竹雲梢修纖不綠<lb/>
　而白如雪<lb/>
長生蘋　出太原縣朱彛尊詩琤琮難老泉分流注<lb/>
　蒲稗中有長生蘋葱菁儼圖畫又曰蘋號長生水<lb/>
　難老<lb/>
<pb n="KR2k0049_WYG_047-27a"/>
松柏　周禮冀州之利曰松柏晉榆次孫綽齋前種一<lb/>
　株松恒自守䕶鄰人曰樹子非不楚楚可憐但恐永<lb/>
　無棟梁日耳綽答曰楓栁雖復合抱亦何所施耶<lb/>
　荀子曰桃李粲於一時時至而後殺至於松柏經隆<lb/>
　冬而不彫䝉霜雪而不變可謂得其正矣此為晉先<lb/>
　賢贊也<lb/>
山木　交城多山而樹藝甚艱民蓄木以代耕舊設厰<lb/>
　武元關前後厰廢知縣趙吉士請於水泉灘仍立厰<lb/>
<pb n="KR2k0049_WYG_047-27b"/>
　焉<lb/>
槐　晉陽都城北有槐一株一日三榮三悴<lb/>
銅　出嵐縣銅爛溝土人取石洞中煎之成銅因名銅<lb/>
　家堝今無<lb/>
琉璃　出陽曲交城山中有礦石色微紅不甚堅硬土<lb/>
　人取搗成末如煉硫磺法煉成以為簪釧環紐之屬<lb/>
　五色胥備間有用以製燈者今府南關有琉璃店<lb/>
　魏世祖時大月氏國人商販京師自云能鑄石為五<lb/>
<pb n="KR2k0049_WYG_047-28a"/>
　色琉璃於是採礦山中於京師鑄之既而光澤美於<lb/>
　西方來者乃詔為行殿容百餘人光色映徹觀者莫<lb/>
　不驚歎以為神明所作自此中國琉璃遂賤人不復<lb/>
　珍之<lb/>
白玉石　金太原府貢白玉石今無<lb/>
瑪瑙石　金太原府貢瑪瑙石<lb/>
銀　金史太原府有煉銀洞今無<lb/>
平陽府<lb/>
<pb n="KR2k0049_WYG_047-28b"/>
綿紙　以麻為之有尺様雙抄諸名臨汾襄陵出<lb/>
絹　府志出襄陵　元史襄陵翼城各有織染局局設<lb/>
　提領一員副提領一員胥屬晉寜路晉寜路織染提<lb/>
　舉司提舉一員照畧案牘一員<lb/>
帕　臨汾襄陵出<lb/>
銅　曲沃紫金山舊產銅金為銅母故以為名　唐地<lb/>
　理志翼城有洞源翔臯二坊翼城蜀山縣志書漢文<lb/>
　帝賜鄧通鑄錢地非也　元至元五年立平陽等路<lb/>
<pb n="KR2k0049_WYG_047-29a"/>
　提舉銅冶司<lb/>
國朝督理錢法田六善疏臣聞直𨽻邢臺内丘沙河及<lb/>
　河南之涉縣一帶山西之絳縣曲沃垣曲夏縣以及太<lb/>
　行山西南隅一帶皆有銅臣不知凡幾但山内之物<lb/>
　時有時無宜任民採取有銅則稅之無銅則聽之又<lb/>
　聞紅銅六分入白鉛四分則有光色白鉛出於山西<lb/>
　亦時有時無之物所出州縣照銅收稅亦足資鼔鑄<lb/>
　之用<lb/>
<pb n="KR2k0049_WYG_047-29b"/>
蠟　唐常貢平陽郡歲貢蠟燭三千條<lb/>
鹻　府縣多産元史晉寜産硝鹻歲課二十六錠七兩<lb/>
　四錢<lb/>
酒　河東劉白墮善釀六月以甕酒曝於日中經旬味<lb/>
　不動而愈香美朝士千里相饋號曰鶴觴一名騎驢<lb/>
　酒今惟楊寡婦家獨勝劉龍故人寄襄陵酒詩注襄<lb/>
　陵酒美人皆知之苐以山路險阻難以達於京師故縉<lb/>
　紳非宦游晉中者鮮得嘗其風味　正德初西涯當國<lb/>
<pb n="KR2k0049_WYG_047-30a"/>
　邃老柄銓二公嘗評此酒為天下第一　王世貞酒<lb/>
　品前後二十絶題襄陵酒色黄白香釅而所致者多<lb/>
　過甘不堪釂獨趙兵巡齎兩醅味極殊絶屢白不厭<lb/>
　以無甘味故也<lb/>
乾和　桃博　宋竇革酒譜酒之名最古於今不廢唐<lb/>
　人言酒之美者有河東乾和蒲東桃博<lb/>
瓠　潘岳閒居賦河汾之寶有曲沃之懸瓠焉崔豹注<lb/>
　懸瓠可為笙出曲沃者善<lb/>
<pb n="KR2k0049_WYG_047-30b"/>
冬韭　出襄陵居人以石為小堤導水其中架以木雜<lb/>
　以葭葦覆肥壤於其上入冬韭乘暖氣生莖甚壯味<lb/>
　視夏秋尤美<lb/>
藕　臨汾襄陵洪洞趙城胥産<lb/>
莫　魏風彼汾沮洳言采其莫𫝊莫菜也疏莫莖大如<lb/>
　箸赤節節一葉似栁葉厚而長有毛刺今人繅以取<lb/>
　繭緒其味酢而滑始生可以為羮又可生食五方人<lb/>
　通謂之酸迷冀州人謂之乾絳河汾之間謂之莫<lb/>
<pb n="KR2k0049_WYG_047-31a"/>
桑　魏風彼汾一方言采其桑<lb/>
藚　魏風彼汾一曲言采其藚𫝊水舄也疏一名牛脣<lb/>
　如續斷寸寸有節拔之可復生其葉如車前草大其<lb/>
　味亦相似徐州廣陵人食之<lb/>
棗　太平志邑宜棗徃時樹盈野公私賴之邑人有半<lb/>
　年糧之謠　曲沃志出晉城者視他處特重投水則<lb/>
　沈名晉棗　方域考曰城西多沃壤棗大如𤓰　翼<lb/>
　城志果惟棗最多有馬牙棗長一寸有紫棗圓如鈴<lb/>
<pb n="KR2k0049_WYG_047-31b"/>
　又名核桃文有川乾棗有酥棗墜地則碎<lb/>
柿　趙城洪洞獨多入秋販市者相屬於道　曲沃紫<lb/>
　金山志山麓宜柿秋深霜清萬葉流丹林中墟落錯<lb/>
　互巖岫間望如赤城矣　翼城志有牛心柿有杵柿<lb/>
　有蓋柿而蓋柿最大<lb/>
菸　曲沃志沃舊無此種邑人張士英自閩中攜歸明<lb/>
　季民窮賴此少有起色名曰烟酒可以已寒療疾晉<lb/>
　人種煙草昉於曲沃今則并代汾潞胥盈望矣<lb/>
<pb n="KR2k0049_WYG_047-32a"/>
魚　出臨汾者迥異凡品劉聰觀魚於汾水以燭繼晝<lb/>
鷂　唐髙宗獵於苑中將軍史興宗言晉州出好鷂劉<lb/>
　齊賢見為司馬請使捕之上曰劉齊賢豈覓鷂人耶<lb/>
蠟嘴　出趙城其喙如蠟故名<lb/>
丹砂　翼城舊志丹山樵者雨後徃徃獲丹砂故以名<lb/>
　山今無<lb/>
石膏　出靈石石膏山舊志山與尖陽山對峙峰巒壁<lb/>
　立谿壑幽深多産石膏且佳<lb/>
<pb n="KR2k0049_WYG_047-32b"/>
芫花　出浮山黄花嶺<lb/>
牡丹　綿山介廟紅花中間出白花一朶人以為神賈<lb/>
　鳴璽綿田紀游詩堦前離披看牡丹變化靈異絳雲<lb/>
　䕶<lb/>
龍女髮　出翼城石姑山山有草生石縫中葉似莎長<lb/>
　四五尺遇旱梳之則雨土人名龍女髮舊志昔有龍<lb/>
　女至此故名<lb/>
直棘　趙城西北許村有藺相如墓棘刺無曲鉤知縣<lb/>
<pb n="KR2k0049_WYG_047-33a"/>
　賀定國曰銳似懸針剛如直梃<lb/>
玉　出臨汾平山　山海經曰平山平水出於其上潛<lb/>
　於其下是多美玉　又出霍州霍山　爾雅曰西方<lb/>
　霍山多珠玉今無<lb/>
潞安府<lb/>
秬黍　出長子縣羊頭山其色至烏其形圓重累百滿<lb/>
　尺可以累律非其地則不驗　漢律厯志以上黨羊<lb/>
　頭山黍度之為尺以定黄鐘　明嘉靖間採之定樂<lb/>
<pb n="KR2k0049_WYG_047-33b"/>
　律<lb/>
國朝初亦遣使取焉<lb/>
紬　明萬厯中詔潞安進紬二千四百疋未幾復命増<lb/>
　五千工科都給事中澤州張養蒙率同官力爭曰從<lb/>
　來𫝊奉者織造具題者内臣擬旨者閣臣抄發者科<lb/>
　臣今徑下部非祖制不從　吕坤停止潞紬疏山西<lb/>
　歲𣲖止有綾絹各五百疋閏月共加八十六疋並無<lb/>
　所謂山西潞紬者卷查萬厯三年坐派山西黄紬二<lb/>
<pb n="KR2k0049_WYG_047-34a"/>
　千八百四十疋十八年坐派黄紬五千疋<lb/>
酒　元宋伯仁酒小史潞州有珍珠紅　王世貞酒品<lb/>
　潞州鮮紅酒蓋燒酒也入口味稍美易進而作劇吻<lb/>
　咽間如刺或曰即葡萄酒遺法也<lb/>
赤銅　山海經白馬之山其陽多石其陰多鐵多赤銅<lb/>
　今間造赤銅器<lb/>
葱　劉禹錫𫝊信方崔給事云頃在上黨與李抱真相<lb/>
　公作判官李相公以毬杖按毬子其軍將以杖相格<lb/>
<pb n="KR2k0049_WYG_047-34b"/>
　因傷相指爪角劈裂裹金創藥飲酒顔色愈青痛不<lb/>
　止有軍吏教以取葱新折者煻火煨熱剝皮有涕便<lb/>
　罨損處仍多煨續續易之三易面色即赤斯須不病<lb/>
筆管菜　潞志拾遺筆管菜即黄精苗所謂薇也芽形<lb/>
　似筆黎人以筆頭呼之<lb/>
松心墨　拾遺四譜上黨松心為墨曰隃糜極佳　段<lb/>
　成式送温飛卿書隃糜松節絶已多時予髫時猶<lb/>
　覩陵川宗侯所製龍墨色味俱長<lb/>
<pb n="KR2k0049_WYG_047-35a"/>
精衞　出長子發鳩山　山海經發鳩山多柘木有鳥<lb/>
　焉狀如烏文首白喙赤足名曰精衞其鳴自詨是炎<lb/>
　帝之少女名曰女娃遊於東海溺而不返故為精衞<lb/>
　常啣西山木石以填東海<lb/>
鶡　漢書音義上黨猗氏縣出鶡徐廣曰鶡似黒雉出<lb/>
　於上黨　後漢志鶡者勇雉也其鬬對一死乃止故<lb/>
　趙武靈王以表武士秦施之冠加雙鶡尾竪左右為<lb/>
　鶡冠名武冠　師古註鶡與鳻同集韻音分蓋一物<lb/>
<pb n="KR2k0049_WYG_047-35b"/>
　而二名也<lb/>
澤馬　李翰名馬記宋志魏黄初中上黨澤馬<lb/>
虎　攝虎碑刁黄山有虎咥人唐長子令崔元靖遣首<lb/>
　吏孟完齎牒徃攝之虎啣牒而至元靖數其罪當刑<lb/>
　虎觸階死<lb/>
豹　出長治長子　山海經有元豹詩有赤豹尾赤而<lb/>
　文墨也爾雅有白豹即貘也毛白而文黒郭璞注貘<lb/>
　能食銅鐵<lb/>
<pb n="KR2k0049_WYG_047-36a"/>
人參　隋書五行志開皇中上黨有人宅後每夜有人<lb/>
　呼聲求之不得去宅一里許但見人參一本枝葉峻<lb/>
　茂因掘之其根五尺具人體狀呼聲遂絶　唐常貢<lb/>
　上黨郡貢人參二百小兩　金潞州貢人參　明紀<lb/>
　髙帝曰朕聞人參得之甚艱豈不勞民今後不必進<lb/>
　如用當遣人自取因謂省臣曰朕飲酒不多太原進<lb/>
　葡萄酒自今亦令其勿進國家以養民為務豈以口<lb/>
　腹累人哉嘗聞宋太祖家法子孫不得於逺方取珍<lb/>
<pb n="KR2k0049_WYG_047-36b"/>
　物甚得貽謀之道也　上黨人參産石間沃壤一名<lb/>
　人銜一名神草大者徑尺小者六寸　本草圖經人<lb/>
　參大治喘相𫝊試上黨人參者使二人同走一與人<lb/>
　參含之氣自如不含者則喘　本草注髙麗人作人<lb/>
　參讚云三椏五葉背陽向陰欲來求我椵樹相尋<lb/>
　人參産壺關紫團山者為紫團參唐韓翊送客之上<lb/>
　黨詩曰官栁青青匹馬嘶迴風暮雨入銅鞮佳期别<lb/>
　在春山裏應是人參五葉齊又周繇以參遺段成式<lb/>
<pb n="KR2k0049_WYG_047-37a"/>
　詩曰人形上品𫝊方志我得真英自紫團慚非叔子<lb/>
　空持藥更請伯言審細看蘇東坡紫團參詩谽谺土<lb/>
　門口突兀太行頂豈惟團紫雲實自俯倒景剛風被<lb/>
　草木真氣入苕穎舊為人銜芝生此羊腸嶺按紫團<lb/>
　山舊有參園後墾為田其他山谷雖産參然服之尠<lb/>
　効<lb/>
楟蔾　廣志上黨楟蔾小而甘<lb/>
瓦松　本草稱葉何草生上黨屋上如蓬初生髙尺餘<lb/>
<pb n="KR2k0049_WYG_047-37b"/>
　逺望如松栽酸平無毒生眉髮治金創已沙淋通女<lb/>
　子經絡<lb/>
五靈脂　出黎城平順等山有鳥如雞四足肉翅其矢<lb/>
　名五靈脂夏月毛采五色自鳴鳳凰不如我冬寒毛<lb/>
　隕號曰得過且過山中得其撒矢處用索縳腰下岩<lb/>
　以利刃鑿取或多至三五百斤　丹鉛錄謂寒號蟲<lb/>
　即鶡鴠非<lb/>
長理石　名醫别錄長理石如馬齒方而潤澤玉色生<lb/>
<pb n="KR2k0049_WYG_047-38a"/>
　長子山谷性苦寒無毒<lb/>
石脂　宋蘇頌曰白石脂赤石脂惟潞州有之味甘平<lb/>
　療疾甚多<lb/>
石膏　出壺關趙屋嶺者佳<lb/>
地錦草　一名草血竭一名雀兒卧草潞人稱小蟲卧<lb/>
　草<lb/>
蓮　潞屬諸邑胥有之<lb/>
白菊　黄白二種佳抱朴子曰苗可以菜花可以藥囊<lb/>
<pb n="KR2k0049_WYG_047-38b"/>
　可以枕釀可以飲　唐草方圖白菊上黨及建安順<lb/>
　政郡並名羊歡草　又菊有五美賦圓花髙懸凖天<lb/>
　極也純黄不雜后土色也早植晚發君子德也冒霜<lb/>
　吐穎象勁直也杯中體輕神仙食也<lb/>
榛　出長治潞城壺關<lb/>
楛　陸機疏楛似荆而赤莖似蓍上黨人織為牛筥箱<lb/>
　器又揉以為釵故上黨調問婦人欲買赭石否謂竈<lb/>
　下自有黄土問欲買釵否謂山中自有楛<lb/>
<pb n="KR2k0049_WYG_047-39a"/>
松　後漢書上黨記邑帶山林茂松生焉　李太白詩<lb/>
　上黨碧松烟　唐志五龍山有松樵採者罔敢睨名<lb/>
　龍山松<lb/>
栢　明一統志山與太行王屋相接多栢稱為栢谷<lb/>
樺　出長治黎城其根有花可作酒器<lb/>
榆　先生葉後生莢三月落如小錢其木甚堅　陸機<lb/>
　云榆類十餘種葉皆相似皮及理異　漢建安十八<lb/>
　年魏公使梁習於上黨取大材供鄴宫室<lb/>
<pb n="KR2k0049_WYG_047-39b"/>
汾州府<lb/>
布　唐常貢昌化郡歲貢布五端今永寜州也<lb/>
蠟　唐常貢文城郡歲貢蠟二百斤今汾州<lb/>
酒　有羊羔玉露豆酒火酒之名羊羔玉露尤美宋張<lb/>
　能臣酒名記有汾州甘露堂　王世貞酒品曰羊羔<lb/>
　酒出山西汾州孝義等縣白色瑩徹如冰清美饒風<lb/>
　味逺出襄陵之上少挾羶氣耳<lb/>
蘑菇出孝義汾州介休一名羊肚永寜鄉出<lb/>
<pb n="KR2k0049_WYG_047-40a"/>
芑　陸機疏芑菜似苦菜莖青色白摘其葉白汁出肥<lb/>
　可生食亦可蒸為茹青州謂之芑西河雁門芑尤美<lb/>
鯉魚　出汾陽介休永寜州脊中鱗一道自首至尾無<lb/>
　大小皆三十六鱗每鱗上有小黒點能飛亦魚中神<lb/>
　品也<lb/>
鯽魚　出汾陽介休形似鯉體促脊隆又名<graphic n="KR2087" url="https://raw.githubusercontent.com/kanripo/KR-Gaiji/master/images/KR2087.png" mimeType="image/png"/>魚<lb/>
鷺鷥　出孝義頭有黒毛如絲一名屬玉<lb/>
落浦　出平遙<lb/>
<pb n="KR2k0049_WYG_047-40b"/>
獐　出汾陽孝義似鹿而小無角<lb/>
蘋果　味美而體鬆熟至八九者者佳<lb/>
櫻桃　一名含桃相𫝊鶯鳥所含先百果而熟　禮記<lb/>
　仲夏天子羞以含桃先薦寢廟　漢明帝宴羣臣<lb/>
　大官進櫻桃以赤瑛盤賜羣臣月下視之與盤同色<lb/>
　今長安含桃始敵晉産耳<lb/>
甘草　出河西山谷一名蜜草一名國老　陶𢎞景曰<lb/>
　此草為衆藥之主國老即大帥之稱能安和草石而<lb/>
<pb n="KR2k0049_WYG_047-41a"/>
　解諸毒　甄權曰甘草治七十二種乳石毒解一千<lb/>
　二百種草木毒調和衆藥故有國老之稱<lb/>
柴胡　一名地薫出汾陽孝義永寜味殊芬本草柴<lb/>
　胡香直上雲間聞者皆氣爽又曰解散用北柴胡最<lb/>
　良<lb/>
三七　唐汾州貢三七今無李時珍曰人言其葉左<lb/>
　三右七蓋本名山漆謂其能合金瘡如漆黏物也<lb/>
<graphic n="KR2880" url="https://raw.githubusercontent.com/kanripo/KR-Gaiji/master/images/KR2880.png" mimeType="image/png"/>薟　出汾陽介休俗稱窮參　宋張詠嘗表進<lb/>
<pb n="KR2k0049_WYG_047-41b"/>
　備述其少壯穉老之味<lb/>
石膏　出汾陽介休孝義唐常貢西河郡貢石膏五十<lb/>
　斤<lb/>
白牡丹　開元末裴士淹使幽冀至汾州衆香寺得白<lb/>
　牡丹植長安私第為都下奇賞<lb/>
木蘭　叢生谷㟁葉可染皁晉人名黒葉子春初採芽<lb/>
　作茹名木蘭芽<lb/>
龍鬚草　唐常貢西河郡貢龍鬚席十領古今注龍<lb/>
<pb n="KR2k0049_WYG_047-42a"/>
　鬚草一名縉雲草　晉東宫舊事太子有獨坐龍鬚<lb/>
　席今無<lb/>
烟草　州縣間出而味遜曲沃<lb/>
檜　出汾陽寜鄉永寜　爾雅檜栢葉松身　字說栢<lb/>
　葉栢身葉與身皆曲<lb/>
桐　出汾陽介休孝義一名白桐體最輕虚不生蟲蛀<lb/>
　斵琴最良一名青桐即梧桐也其子可炒作果立秋<lb/>
　日必墜一葉詩云梧桐一葉落天下盡知秋<lb/>
<pb n="KR2k0049_WYG_047-42b"/>
黄堊湼石　山海經孟門之山其下多黄堊湼石<lb/>
大同府<lb/>
靛　元史大同置織染局大使一員副使一員照畧案<lb/>
　牘一員　天成亦有織染局<lb/>
油　元大同歲辦油麫輪上都生料庫供奉内府<lb/>
葡萄酒　富珠哩翀姚天福神道碑仕懷仁為縣史元<lb/>
　世祖以太弟駐白登公從縣以進葡萄酒見而奇之<lb/>
　畱侍宿衞<lb/>
<pb n="KR2k0049_WYG_047-43a"/>
青鑌鐵　金雲内州貢青鑌鐵今廢<lb/>
鴻鵠　出大同縣<lb/>
鷹　唐段成式肉攫部代都赤紫背黒鬚白睛白毛三<lb/>
　斤半以上四斤以下便兔生代州赤岩裏向靈丘中<lb/>
　山白磵飛　漠北白身長大五斤有餘細斑短脛生<lb/>
　沙漠之北一名西道白向代川中山飛　白皂驪大<lb/>
　者五斤漁陽白道河陽漠北所在皆有生枯栢樹<lb/>
　上便鳥向靈丘中山范陽章武飛　青斑大者四<lb/>
<pb n="KR2k0049_WYG_047-43b"/>
　斤生代北及代川白楊樹上細斑者快向靈邱山范<lb/>
　陽飛<lb/>
羊　元大同食羊軍課三百九十三錠羊市二百二十<lb/>
　九錠二十九兩七錢<lb/>
黄鼠　出大同縣　劉績霏雪錄黄鼠穴處各有匹<lb/>
　配人掘其穴見其中作小土窖若牀榻之狀則牝牡所<lb/>
　居處也秋時蓄黍菽及草木之實以禦冬天氣晴<lb/>
　和時出坐穴口見人則拱前腋如揖狀即竄入穴惟畏<lb/>
<pb n="KR2k0049_WYG_047-44a"/>
　地猴地猴形小縱入其穴則喙曳而出之味極肥美元<lb/>
　時曽為玉食之獻置官守其處人不得擅取也<lb/>
白駝　金大同貢白駝<lb/>
栗　出應州廣昌二縣<lb/>
地蕈　金大同貢地蕈<lb/>
松膏　金大同府貢松脂松明　蘇東坡偃松屏贊予<lb/>
　為中山守始食北嶽松膏為天下冠其木理堅密瘠<lb/>
　而不瘁信植物之英烈也<lb/>
<pb n="KR2k0049_WYG_047-44b"/>
安息香　金大同貢安息香<lb/>
獨活　出應州　本草一莖獨上不為風搖故名　西<lb/>
　京張天錫小名獨活<lb/>
山查　元大同路山查課三十三錠四十五兩七錢今<lb/>
　無<lb/>
黄連　金大同貢黄連　本草李時珍曰其根連珠而<lb/>
　色黄故名　王微黄連贊黄連味苦左右相因斷涼<lb/>
　滌暑闡命輕身縉雲昔御飛蹕上旻不行而至無聞<lb/>
<pb n="KR2k0049_WYG_047-45a"/>
　其人<lb/>
神䕶草神農本草恒山有草名神䕶置之門上每夜<lb/>
　叱人　物類志䕶門草取置户下或有過其門者草必<lb/>
　叱之一名百靈草　王筠寓直詩霜被守宫槐風驚<lb/>
　䕶門草<lb/>
神草十九種　道書福地記恒山有方泉神草十九種<lb/>
　服之可以度世<lb/>
蓬蔂　列仙𫝊道士昌容自稱殷女食蓬蔂根徃來山<lb/>
<pb n="KR2k0049_WYG_047-45b"/>
　下三千餘年顔色如二十許人<lb/>
苜蓿　出大同天鎮應州　史大宛𫝊馬嗜首蓿　漢<lb/>
　張騫使大宛求蔔萄苜蓿歸因産焉　陶隠居曰<lb/>
　長安中有苜蓿園今止用之以供畜芻<lb/>
雙離　即榆樹也楊述程登恒山記繇紫芝峪山迴路<lb/>
　轉古榆數千百章葳㽔蓊茂最大者名雙離樹株<lb/>
　可蔽牛而蒼枝連理若虬龍軒舉之狀人以為果<lb/>
　老繫驢樹云<lb/>
<pb n="KR2k0049_WYG_047-46a"/>
不灰木　廣昌出者佳<lb/>
碾玉砂　舊出府境　金志大同路貢碾玉砂　宣寜<lb/>
　產元志大同路採砂所　至元十六年置管領大同<lb/>
　路撥到民一百六戸歲採磨玉夏水砂二百石起運<lb/>
　大都以給玉工磨礲之用大使一員今廢<lb/>
天冰　出廣昌廣寜等山塊粒如石腠理薄似紙層<lb/>
　層剝之表裏精瑩如玻瓈水晶狀然脆而不堅土<lb/>
　人但以映窗令内外明照云<lb/>
<pb n="KR2k0049_WYG_047-46b"/>
花班石　出廣靈廣昌靈丘<lb/>
凝水石　即寒水石生山谷中本草註石體與水同色<lb/>
　凝而不動故名<lb/>
石綠　金時充貢今官山西乃石綠山也<lb/>
朔平府<lb/>
花毯　元朔州毛子局大使一員豐州毛子局秩正七<lb/>
　品大使副使各一員典史司吏各一人管領豐州揑<lb/>
　只局頭目一員掌造織花毯　至元十七年置豐州<lb/>
<pb n="KR2k0049_WYG_047-47a"/>
　雜造局秩正六品達魯花赤大使副使各一員<lb/>
馬皮　唐常貢安北都䕶府歲貢生野馬胯皮二十一<lb/>
　斤<lb/>
白鵰翎　唐常貢馬邑郡貢白鵰翎五具　顔師古曰<lb/>
　鵰大鷙鳥也一名鷲黒色翮可作箭羽　杜少陵鵰<lb/>
　賦降精於金立骨如鐵目通於腦筋入於節有觸邪<lb/>
　之義焉　朔平地近塞故多産<lb/>
鹽　縣志非官鹽也地砂鹵不成田者起土煎之名曰<lb/>
<pb n="KR2k0049_WYG_047-47b"/>
　小鹽計鍋納課<lb/>
三稜　金朔州貢三稜<lb/>
荆　金朔州貢荆<lb/>
枸把　金朔州貢枸把<lb/>
劈蘭　一名玉蔓菁根如碗大<lb/>
蕨菜　出朔州<lb/>
黄精　出平魯　李時珍曰黄精為服食要藥仙家芝<lb/>
　草之類以其得天地之精粹故謂之黄精<lb/>
<pb n="KR2k0049_WYG_047-48a"/>
鰍魚　桑乾上流有之巨如指長二寸許土人砌碎石<lb/>
　於河壁由闊而狹置栁罩於壁口月明魚順流下輒<lb/>
　取之<lb/>
畫眉　出朔州狀如雀頭白眉黒其翅尾亦黒白相間<lb/>
地榆　五縣胥産本草其葉似榆而長初生布地故名<lb/>
　花紫黒色如豉故又名玉䜴<lb/>
黄芩　本草北芩多内實而得黄即今所謂條芩也<lb/>
　唐渤海郡王髙固少為渾瑊所養名曰黄芩瑊家河<lb/>
<pb n="KR2k0049_WYG_047-48b"/>
　曲<lb/>
知母五縣胥産　李時珍曰宿根之旁初生子根狀如<lb/>
　蚳蝱之類故謂之蚳母俗訛為知母<lb/>
桑　出朔州馬邑<lb/>
寜武府<lb/>
穬麥　皮肉相連似稻土人謂之草麥造麯為之亦有<lb/>
　碾其皮以食者山西皆産寜武尤饒<lb/>
千穗榖　髙四五尺葉闊而尖苗帶赤色其莖可作杖<lb/>
<pb n="KR2k0049_WYG_047-49a"/>
　葉旁皆穗故名子碎小光滑黏而可食<lb/>
雲𤓰　出偏關大如西𤓰皮有花如雲去瓤煮食之<lb/>
蘆芽　出蘆芽山嫩可食類笋根入香料<lb/>
慈老　徐化溥詩引塞上一種似雁非雁偕雁徃來本<lb/>
　草云慈老箸爪修喙翎毛風來颯颯可觀<lb/>
秦艽　出偏關一名秦糺其根土黄色而相交糾故名<lb/>
莨菪子　始生海濱川谷及雍州今寜武多有之莖髙<lb/>
　二三尺葉似地黄王不畱行紅藍等花紫色莖有<lb/>
<pb n="KR2k0049_WYG_047-49b"/>
　白毛結實如小石橊最有毒服之令人狂浪故名莨<lb/>
　菪　李時珍曰嘉靖四十三年陜西妖僧以毒中昌<lb/>
　黎張柱令其狂惑殺全家十六人即莨菪子也<lb/>
曼陀羅花　本草花生北土故寜武多有之一名山茄<lb/>
　子綠莖碧葉髙四五尺花如牽牛朝開夜合實如蓽<lb/>
　麻有刺　李時珍曰相𫝊此花笑採釀酒飲令人笑<lb/>
　舞採釀酒飲令人舞又八月採花七月採火麻子花<lb/>
　陰乾等分為末酒服頃則昏昏如醉割創炙火不覺<lb/>
<pb n="KR2k0049_WYG_047-50a"/>
　其苦<lb/>
金土　石所化也色類金繪工取以絢采<lb/>
五色石　斑爛可玩出蘆芽山　魏時亮節財疏時有<lb/>
　言山西出五色石者明成祖曰兵革災荒小民困苦<lb/>
　今何可以此困苦之官府求一物即百姓受一害矣<lb/>
澤州府<lb/>
帕　府境産絲織成素帛以橡殻皂之謂之烏綾帕用<lb/>
　以抺額<lb/>
<pb n="KR2k0049_WYG_047-50b"/>
紬　有雙線單線兩種鳳臺髙平胥産<lb/>
鉛　出鳳臺說文青金也有銀坑處産之澤無銀坑而<lb/>
　特有鉛<lb/>
錫礦　出沁水縣西鄉民多盜取常封禁之明萬厯間<lb/>
　遣使開採即舊地鑿之數月迄無所得乃罷<lb/>
青田田　王世隆禽語詩序楚辰山中有鳥四五月則<lb/>
　鳴其聲大而亮土人譯之曰乾柴乾樀晉地則名曰<lb/>
　青田田而譯其音以為蠶者防火其實本一鳥而楚<lb/>
<pb n="KR2k0049_WYG_047-51a"/>
　人重竹木晉人尚蠶故因其地與其時之所急而託<lb/>
　名以警人也<lb/>
獶　尸子中黄伯曰我左執太行之獶右執彫虎<lb/>
枳椇　蘇譚曰一名水蜜又名拐蜜陽城南山谷有之<lb/>
　形屈曲如珊瑚味甘如蜜禮婦人之䞇椇榛脯修即<lb/>
　此<lb/>
人參　唐常貢髙平郡歲貢人參三十斤味性與潞同<lb/>
　詳見潞産<lb/>
<pb n="KR2k0049_WYG_047-51b"/>
龍鬚草　唐常貢陽武歲貢龍鬚席六領<lb/>
茅香　本草遼澤州充貢三月生苗似大麥五月開<lb/>
　白花亦有黄花者<lb/>
桑寄生　出沁水陵州　本草圖經山谷桑上處處有<lb/>
　之云是烏鳥食物子落枝節間感氣而生葉似橘而厚<lb/>
　軟莖似槐枝而肥脆三四月生花黄白色六七月結<lb/>
　實黄色如小豆大<lb/>
藳本　本草李時珍曰古人香料用之呼為藳本香山<lb/>
<pb n="KR2k0049_WYG_047-52a"/>
　海經名藳茇<lb/>
禹餘糧　澤州髙平出<lb/>
白石英　髙平出唐常貢髙平郡貢白石英五十兩<lb/>
　魏青龍中鑿太行之石英采榖城之文石起景陽山<lb/>
　於芳林之園<lb/>
不灰木　出澤潞山中色青白可作刀靶火爐以紙包<lb/>
　裹蘸延安石腦油中油浸一年則照可一年<lb/>
文石　出沁水板橋村今罕見<lb/>
<pb n="KR2k0049_WYG_047-52b"/>
烏石　王佐博物要論烏石出澤潞山中純黒如漆細<lb/>
　潤如玉性堅刀刮不動可作帶佩亦最難得<lb/>
陶硯　襄陽米芾硯史澤州有吕道人陶硯以别色泥<lb/>
　於其首純作吕字其理堅重與凡石等以瀝青火油<lb/>
　之堅響滲入三分許磨墨不泛其理與方城石等<lb/>
蒲州府<lb/>
棉花　出猗氏萬泉臨晉　南史髙昌國有草實如<lb/>
　繭繭中絲如細纑名曰白疊子國人取之織以為<lb/>
<pb n="KR2k0049_WYG_047-53a"/>
　布甚軟白即棉花也　通鑑梁武帝衣布衣木棉皂<lb/>
　帳　宋史照釋文木棉江南多有之春三月下種至<lb/>
　秋開黄花結實及熟時其皮四裂綻出如棉土人以<lb/>
　鐵鋋碾去其核取如棉者以竹為小弓長尺四五寸<lb/>
　許牽弦以彈棉令其匀細捲為筒就車紡之自然抽<lb/>
　緒如繅絲狀不勞紐緝織以為布<lb/>
布　郝經言河東土産菜多於桑而地宜麻專紡績織<lb/>
　布故有大布卷布板布等自衣被外折捐價值貿易<lb/>
<pb n="KR2k0049_WYG_047-53b"/>
　白銀以供官賦<lb/>
絹　唐常貢河東郡貢綾絹扇四面今土人止織黄絹<lb/>
　無他技巧<lb/>
蠶　出猗氏臨晉産亦不繁<lb/>
鯽魚　諸魚屬火鯽獨屬土故有補胃之功以其性喜<lb/>
　偎泥不食雜物也蒲州於三晉為水鄉産滋衆<lb/>
鮎魚　無鱗大首偃額兩目上陳大口大腹有齒有胃<lb/>
　大者至三四十斤其涎黏滑不可耐故食鮎者先割<lb/>
<pb n="KR2k0049_WYG_047-54a"/>
　翅倒懸之則涎自流訖不黏滑也<lb/>
酒　宋朱弁曲洧舊聞内中酒蓋用蒲中酒法也太祖<lb/>
　微時喜飲之即位後令蒲中進其方至今不改　張<lb/>
　能臣酒名記河中府有天禄又舜泉　王世貞酒品<lb/>
　曰蒲州酒清洌芳旨與羊羔並而不羶逺出桑落襄<lb/>
　陵之上<lb/>
香油　出猗氏者佳名重直省<lb/>
餳　隴西李濟翁資暇錄蘇乳煎之輕餳咸云十年<lb/>
<pb n="KR2k0049_WYG_047-54b"/>
　來始有出河中此武臣李環家之法也余幼於洛之<lb/>
　綏福里見之時新開一肆不數月滿洛陽開成初余<lb/>
　從叔聽之鎮河中自洛招致餳者居於蒲蒲因是有<lb/>
　餳<lb/>
蔓青　出臨晉者佳一名蕪菁一名諸葛菜根長而白<lb/>
　形如胡蘿蔔　劉禹錫佳話錄諸葛亮所止令軍士<lb/>
　種此取其初出甲可生啖一也葉舒可煮食二也久<lb/>
　居則滋長三也棄不吝惜四也回則易尋而採五也<lb/>
<pb n="KR2k0049_WYG_047-55a"/>
　冬有根可食六也<lb/>
薇　久食可延年　三秦記夷齊食薇三年顔色不<lb/>
　變　陸璣疏薇山菜也莖葉皆似小豆蔓生其味<lb/>
　亦如小豆藿可作羮亦可生食　屠本畯野菜箋可<lb/>
　茹可茹彼美有薇<lb/>
苓　唐風采苓采苓首陽之巔𫝊大苦也<lb/>
苦　唐風采苦采苦首陽之下𫝊苦菜也疏荼也　陸<lb/>
　機云苦菜生山田及澤中得霜恬脆而美所謂堇荼如<lb/>
<pb n="KR2k0049_WYG_047-55b"/>
　飴<lb/>
葑　唐風采葑采葑首陽之東𫝊菜名也　陸璣疏葑<lb/>
　蔓菁幽州人謂之芥<lb/>
棗　唐常貢河東郡貢棗八千顆今出積善村者最佳<lb/>
　　宋蘇軾與蒲廷淵柬河中永樂出棗道家所貴事<lb/>
　見真誥　唐有道士侯道華嘗得無核者三食之後竟<lb/>
　竊鄧太主藥上昇　元栁貫打棗譜大棗出河東猗氏<lb/>
柿　有牛心柿大如牛心有鏡面柿圓平如鏡有朱柿<lb/>
<pb n="KR2k0049_WYG_047-56a"/>
　色深紅圓小而皮薄味尤甘美今以入貢<lb/>
棃　有青紅黄三色唐常貢河東郡貢鳳棲棃三千五<lb/>
　百顆今無<lb/>
白芷　本草注白芷生河東谷下澤如掌<lb/>
石膽　本草石膽出蒲州大者如拳小者如桃栗擊之<lb/>
　縱横解皆成疊文色青見風久則綠擊破其中亦青<lb/>
如意草　一名箭頭草象葉形也夏間紫花似指甲草<lb/>
　而小有香土人嘗採蒸麥飯結實三稜似𤓰形如豆<lb/>
<pb n="KR2k0049_WYG_047-56b"/>
　大熟則殻分三角中各含子十餘粒如粟大色蒼黄<lb/>
　根似逺志味苦辛近醫多採葉陰乾以末塗惡瘡效<lb/>
蠟梅　有二種一狗蠅梅一罄口梅以與梅時開香又<lb/>
　相類色似蜜蠟故名蒲州三晉最南疆便作羅浮逺<lb/>
　想<lb/>
楮　一名榖音媾一作構　陶隠居曰楮即構樹也有<lb/>
　雌雄二種雄者皮斑而葉無椏义三月開花長穂如<lb/>
　栁花不結實雌者皮白而葉有椏义亦開碎花結實<lb/>
<pb n="KR2k0049_WYG_047-57a"/>
　如楊梅汁能合朱砂為團名曰五金膠漆抽金貼金<lb/>
　者皆用其汁<lb/>
遼州<lb/>
麻　三縣胥産實用壓油皮漚結繩農家恒參榖之一<lb/>
　焉<lb/>
羊皮　他地羊多牧於州故皮特多<lb/>
紅鶴　似鶴而差小<lb/>
麝香　其香有三自剔出者名遺香為第一　楊億談<lb/>
<pb n="KR2k0049_WYG_047-57b"/>
　苑麝性絶愛其臍為人逐急投巖舉爪剔裂其香<lb/>
　就縶而死猶拱四足保其臍也　李商隱詩投巖<lb/>
　麝自香<lb/>
人參　唐常貢樂平郡歲貢人參三十兩樂平郡今<lb/>
　遼州性味與潞澤同詳見潞産<lb/>
苦參　李時珍曰苦以味名參以功名又名地槐以葉<lb/>
　形似槐也<lb/>
白微　出遼州本草注根白色而微細故名<lb/>
<pb n="KR2k0049_WYG_047-58a"/>
貫衆　出遼州一名鳳尾草　李時珍曰草莖如鳳尾<lb/>
　一本而衆枝貫之故草名鳳尾根名貫衆　廣雅謂<lb/>
　之貫節<lb/>
金絲草　出和順　李時珍曰苗狀未詳或曰即落蘇<lb/>
　也<lb/>
藜蘆　出遼州和順蘆之有黒皮者故名<lb/>
無名異　出遼州和順<lb/>
欵冬花　不懼霜雪至冬而花故名<lb/>
<pb n="KR2k0049_WYG_047-58b"/>
鄧青樹　出和順東山取其枝入水五色畢現土人云<lb/>
　葉繁密則年豐葉疎稀則年歉<lb/>
沁州<lb/>
稔子　州境出<lb/>
羊絨　三縣胥出<lb/>
子規　出沁州沁源一名杜宇一名杜鵑博物志杜鵑<lb/>
　生子寄之他巢百鳥為之飼鳴曰不如歸去晉地亦<lb/>
　有萬里行人聞之輒慨<lb/>
<pb n="KR2k0049_WYG_047-59a"/>
喫酒兒　出沁水白東谷詩引喫酒兒山禽也鄉里多<lb/>
　有之<lb/>
白睂　出武鄉<lb/>
人參　性味同潞澤産　晉書載記石勒時所居武鄉<lb/>
　北原下草木皆有鐵騎之象家園中生人參花葉甚<lb/>
　茂悉成人狀<lb/>
黄茋　一名黄耆　李時珍曰耆長也色黄為補藥之<lb/>
　長故名　又黄耆本出綿上者為良故云綿黄耆今<lb/>
<pb n="KR2k0049_WYG_047-59b"/>
　圖經所繪憲州者地與綿上相鄰　好古曰綿上即<lb/>
　山西沁州<lb/>
連翹　出沁源莖短而赤花細瓣色深黄土人採以為<lb/>
　茶<lb/>
貝母　出沁源　名醫别錄貝母出晉地十月採根<lb/>
　暴乾<lb/>
石菖蒲　州境出<lb/>
旱蓮草　州境出一名旱藕　陳藏器曰旱藕生太行<lb/>
<pb n="KR2k0049_WYG_047-60a"/>
　山中狀如藕　一名黄昏張世南宦遊紀聞後山贈<lb/>
　二蘇詩曰一服黄昏酒即謂此也<lb/>
橡　實可食殼用染皂物潞澤製皂帕用此<lb/>
白松　較他産尤髙大　明張五典大雲寺三松說膚<lb/>
　理瑩膩如雪蓋山中萬松類然更有三松玉骨凌霄<lb/>
　瓊枝插漢視岱嶽五松密山白松尤異<lb/>
平定州<lb/>
布　素不諳紡織明萬厯間夀陽知縣藍令始教之<lb/>
<pb n="KR2k0049_WYG_047-60b"/>
　織今産差盛<lb/>
黒棗　州暨樂平産較紅棗小而圓即羊棗也<lb/>
防風　州暨夀陽樂平産　李時珍曰防者禦也其功<lb/>
　療風最要故名<lb/>
沙參　出夀陽色白生沙地故名一名鈴兒草象花形<lb/>
　也詩曰風吹不響鈴兒草<lb/>
秋海棠　黄心綠葉朱絲多出娘子關開時紅膩　羅<lb/>
　山舊𫝊女子懐人不至灑淚而生一名斷腸花<lb/>
<pb n="KR2k0049_WYG_047-61a"/>
嬰石　山海經燕山多嬰石今夀陽縣也<lb/>
忻州<lb/>
鹻　出定襄土多斥鹵居人刮而煉之既成錠鬻販四<lb/>
　方業者頗衆元史歲有鹻課<lb/>
鹽　出定襄亦鹵土所煉者顆粒堅凝味亦純正較太原<lb/>
　屬産頗佳<lb/>
羢毛　靜樂殊多業氊者咸收之<lb/>
鷂　出定襄其形似鷹又謂之鷂鷹<lb/>
<pb n="KR2k0049_WYG_047-61b"/>
鴛鴦　飛鳴棲止兩兩相依出靜樂石峽水中<lb/>
犿尾　唐常貢定襄郡貢犿尾十枚<lb/>
馬　舊志屈産之乘出石峽今靜樂也<lb/>
地笋　一名玉環俗名地畱兒<lb/>
龍芽　出靜樂<lb/>
棗果　魏武衞將軍奚康生迎接郁洲賜細御銀纒槊<lb/>
　一張并棗柰果面勅曰果者果如朕心棗者早遂朕<lb/>
　意<lb/>
<pb n="KR2k0049_WYG_047-62a"/>
　櫏　州屬胥出性堅緻較諸木頗適用<lb/>
　蟾酥　定襄縣舊有池今廢<lb/>
　雲母石　太原府舊志特載<lb/>
　玉芝　藥品太原府舊志特載<lb/>
　代州<lb/>
　天花　出五臺清涼山菌類形如松花　宋陳仁玉菌<lb/>
　　譜五臺天花甲群彚　明永樂五年六月内使李進<lb/>
　　徃山西採天花<lb/>
<pb n="KR2k0049_WYG_047-62b"/>
　國朝<lb/>
聖祖仁皇帝詩靈山雨過萬松青朶朶湘雲摘翠屛玉笈<lb/>
　　重緘勅飛騎先調六膳進<lb/>
慈寧<lb/>
　地花<lb/>
　芸臺<lb/>
　金莖<lb/>
　銀盤<lb/>
<pb n="KR2k0049_WYG_047-63a"/>
香蕈　胥出五臺清涼山<lb/>
蘑菇　于謙巡撫時當入覲有以手帕蘑菇線香為䞇<lb/>
　例進者謙口占詩手帕蘑菇與線香本為民利反成<lb/>
　殃清風兩䄂朝天去省得閭閻話短長遂革其弊<lb/>
桃　代桃最美又名胡桃色白<lb/>
酒　味醇而厚釅而清趙閒閒詩金波曽醉雁門洲宋<lb/>
　張能臣酒名記代州金波又瓊酥<lb/>
白鵰翎　唐常貢雁門郡貢白鵰翎五具今無<lb/>
<pb n="KR2k0049_WYG_047-63b"/>
鷹　唐段成式肉攫部荆窠臼者短身而大五斤有餘便鳥<lb/>
　而快一名沙裏白生代北沙漠荆窠上向雁門馬邑飛<lb/>
雁　漢皇甫規鄉人有以賄得雁門守者罷歸見規規<lb/>
　無他語惟問曰雁門食雁美乎<lb/>
解鋸鳥　出五臺小而色黄飛最夥人不知為何鳥聞<lb/>
　其聲如解鋸然故名<lb/>
馬　古稱代多良馬<lb/>
䍶　山海經秦戲山有䍶其鳴自䚯通典䍶見則嵗豊<lb/>
<pb n="KR2k0049_WYG_047-64a"/>
　䍶瑞物也時一見之識者亦希<lb/>
蹷　爾雅注夏屋山有獸形如兔相負共行土人名蹷<lb/>
　　吕氏春秋蹷兔後而鼠前　按夏屋山去州東北<lb/>
　三十里一名夏壺<lb/>
山羊　出五臺<lb/>
蟾酥　代州五臺崞縣舊有池今廢<lb/>
肉蓯蓉　一名黒司命别錄肉蓯蓉生河西山谷及代<lb/>
　郡雁門李時珍曰此物補而不峻故號從容　陶<lb/>
<pb n="KR2k0049_WYG_047-64b"/>
　𢎞景曰代郡雁門屬并州多馬處便有之言是野馬<lb/>
　精落地所生生時似肉作羊肉羮補虚乏極佳<lb/>
茯苓　出清涼山者極大而味平<lb/>
藜蘆　出五臺黒色曰黎其蘆有黒皮裹之忌見甘草<lb/>
金蓮花　一名金芙蓉一名旱地蓮出清涼山　金世<lb/>
　宗嘗幸金蓮川周伯琦紀行詩跋金蓮川草多異花<lb/>
　有名金蓮花者似荷而黄即此種也<lb/>
鉢囊　土人名荷包相𫝊五百羅漢遺之化為此花<lb/>
<pb n="KR2k0049_WYG_047-65a"/>
長松草　出五臺　蘇詩注五臺山有草藥名長松亦<lb/>
　名仙茅　李時珍曰長松生古松下根色如薺苨長<lb/>
　五六寸味甘微苦類人參清香可愛　張天覺集僧<lb/>
　普明居五臺山患大風睂鬚俱隨哀苦不堪忽遇異<lb/>
　人教服長松示其形狀明採服之旬餘毛髮俱生顔<lb/>
　色如故今土人以長松雜甘草山藥為湯煎甚佳<lb/>
　蘇轍長公詩注近世有患大風疾者自分必死入五<lb/>
　臺山遇一異僧以長松令服而兩眉再生云蓋觀世<lb/>
<pb n="KR2k0049_WYG_047-65b"/>
　音所化也<lb/>
莎草　出代州圖經名水莎爾雅名莎結　李時珍曰<lb/>
　莎葉如老韭而硬光澤有劍脊稜五六月抽莖開青<lb/>
　花穂如黍子大者如羊棗昔人𫝊有病疝者客於<lb/>
　代睪丸如碗腫脹作痛服藥不效夜冷薫草於牀下<lb/>
　冷甚苦疝起就火薫之痛可耐睡於牀醒則睪丸縮<lb/>
　八九矣問主人煬火之草則莎草也後疝發復薫之<lb/>
　竟大愈想疝乃肝經病寒勞惱怒則發而以通肝行<lb/>
<pb n="KR2k0049_WYG_047-66a"/>
　　氣之火薫之自然血行寒散煞有至理也<lb/>
　異草　五臺有三種一名瞢□一名雞足一名菩薩線<lb/>
　娑羅樹　出清涼山<lb/>
聖祖仁皇帝娑羅樹歌娑羅珍木不易得此樹惟應月中<lb/>
　　植想見初從西域移山中有人多未識海桐結蘂松<lb/>
　　栝形千花散盡七葉青山禽迴翔不敢集虚堂落子<lb/>
　　風泠泠楚州遺碑今已偃峩眉雪外雙林逺未若兹<lb/>
　　山近可遊靈根終古蟠層巘繁陰亭午轉團圞迴睇<lb/>
<pb n="KR2k0049_WYG_047-66b"/>
　　精藍路幾盤憑教紫府仙山樹寫入披香殿裏看<lb/>
　煖木　陸深燕閒錄山西地寒陳汝止伯安兵備代州為<lb/>
　　余言北上雁門更寒雲中更寒然煖木實産其間此陰<lb/>
　　中陽也<lb/>
　白楊　令狐楚白楊廟記昔元魏髙祖孝文厥初經營<lb/>
　　繇此途出繫馬其下歇鞍於枝威靈所憑别白而在<lb/>
　　既偃頓以附土又騰跳而架空如華掌蹠為鳥勢形<lb/>
　　洎今朝中書令燕公說摹詠其事戸部侍郎吉公中<lb/>
<pb n="KR2k0049_WYG_047-67a"/>
　孚申而明之故迹彌顯髙名益大為屏為圖播於海<lb/>
　隅代人神之是以祠也<lb/>
樺木　出五臺可作器皿<lb/>
赭石　别錄出代州者名代赭俗呼土朱鐵<lb/>
熟青　熟綠　唐常貢雁門貢熟青二十兩熟綠二十<lb/>
　兩<lb/>
礝石　郭璞𫝊礝石出雁門山白者如水中有赤色今<lb/>
　亦罕見<lb/>
<pb n="KR2k0049_WYG_047-67b"/>
銅　一統志出代州鳳遊峪今閉塞<lb/>
保德州<lb/>
石花魚　北方魚中肥美第一幾駕南洲而上之<lb/>
撞破頭雀　羽毛鮮潔頭有㸃紅故名<lb/>
黒燕鴉　似燕而大似鴉而小黒色長尾有岐五更輒<lb/>
　鳴曰架格架格至曙乃止古有催明之鳥名喚起者<lb/>
　疑即此也農人候其聲則入田興作南人呼為鳳凰<lb/>
　皂𨽻汒人呼為夏雞<lb/>
<pb n="KR2k0049_WYG_047-68a"/>
登相子　沙地多生一名沙米作羮頗美<lb/>
㫖鷊草　州境出草如綬亦名文章草<lb/>
自然銅　州天橋崖出<lb/>
石燕子　州扒樓溝出<lb/>
木鬲石　州境出細澤可磨硯<lb/>
解州<lb/>
荏　出夏縣蘇屬一曰豆名詩大雅荏菽斾斾<lb/>
鹽　詳見鹽法類<lb/>
<pb n="KR2k0049_WYG_047-68b"/>
朴硝　生鹽鹵地朴者本體未化之意出州水池中<lb/>
相里棗　相里𨽻安邑古河東地也　别錄棗生河東<lb/>
　平澤　陶𢎞景曰世傳河東棗特異與青州江東臨沂<lb/>
　金城不同　漢文帝詔羣臣曰棗味美者莫若安邑御<lb/>
　棗　漢書安邑千株棗與千戸侯等　爾雅注御棗<lb/>
　甘美輕脆後衆棗熟即今所謂撲落酥也　晉郭義<lb/>
　恭廣志河東安邑棗長二寸　梁簡文帝詩已聞安<lb/>
　邑美永茂玉門垂　明初督民種棗以三百二十三<lb/>
<pb n="KR2k0049_WYG_047-69a"/>
　株上供嵗徴鈔六十四錠有奇赴平陽府交納其不<lb/>
　種者戍之令初下民踴躍棗林櫛比獲利滋多後民<lb/>
　窮胥伐為薪間有存者亦非其舊今道旁遺坊題曰<lb/>
　御棗千株猶存　杜氏新書平虜將軍劉勲為魏武<lb/>
　所親貴震朝廷嘗從河東太守杜畿求大棗畿拒以<lb/>
　他故勲敗魏武得其書歎曰杜畿可謂不媚於竈者<lb/>
　也<lb/>
海橊　出安邑者佳一名天漿　楊廷秀詩霧縠作房<lb/>
<pb n="KR2k0049_WYG_047-69b"/>
　珠作骨水晶為粒玉為漿<lb/>
鴛鴦　出安邑　古今注鴛鴦水鳥似鳧毛有文采本<lb/>
　草交頸而卧其交不再雌雄未嘗相離　李義山詩<lb/>
　池塘漸暖蒲堪結兩兩鴛鴦䕶水紋義山久居晉故<lb/>
　引之<lb/>
雉　出夏縣　禹貢羽畎夏翟注羽畎谷名雉尾至夏<lb/>
　則光澤故曰夏翟　禮記雉曰疏趾月令仲冬雉始<lb/>
　雊謂陽動則雉鳴而勾其頸也　禽經雉介鳥也以<lb/>
<pb n="KR2k0049_WYG_047-70a"/>
　其善搏鬬也　爾雅鷩雉即山雞而小美毛采自愛<lb/>
　其色終日映水目眩則溺水中<lb/>
豺　州境出似狗而尾長頰白髙前廣後體極細痩故<lb/>
　謂之豺俗傳能捕虎<lb/>
紅花　諸縣胥産<lb/>
白附子　獨莖發葉甚細穗極周匝形類天雄出芮城<lb/>
　北山地黄村<lb/>
蒲黄　鹽澤有之春初發白茸漸成柄鮮潔甘脆為蒲<lb/>
<pb n="KR2k0049_WYG_047-70b"/>
　筍作菜佳夏初發葉成叢夏半抽梗中起花抱莖梢<lb/>
　名曰蒲釐似蠟燭俗名蒲蠟屑綴花中似畫家金粉<lb/>
栢子仁　唐常貢陜郡貢栢子仁三十斤<lb/>
𤓰蔞根　唐常貢陜郡貢𤓰蔞根三十斤<lb/>
太陰鉉精石　産鹽地古云大鹵之場則生陰精石是<lb/>
　也一名鬼精一名龜背石<lb/>
青礞石　色青黒剖之中有白點者佳出靜林寺東山<lb/>
花蕊石　本黄石中有淡白點如花故名出靜林寺東<lb/>
<pb n="KR2k0049_WYG_047-71a"/>
　山澗<lb/>
碩鼠　即螻蛄有五能而不能成一技能飛不能過屋<lb/>
　能緣不能窮木能遊不能度谷能穴不能掩身能走<lb/>
　不能免人　魏風曰碩鼠碩鼠無食我黍芮城古魏<lb/>
　國也　陸璣疏謂即爾雅鼫鼠許慎云鼫鼠五伎鼠<lb/>
　也河東有大鼠亦有五伎或謂之雀鼠<lb/>
絳州<lb/>
梁榖　唐常貢絳郡貢梁榖二十石<lb/>
<pb n="KR2k0049_WYG_047-71b"/>
白縠　唐常貢絳郡貢白縠五百匹今惟織綿紬與絹<lb/>
　朴素無奇<lb/>
毛羢　州作毛毯細者為袍衫甚佳舊作氊帽婦女童<lb/>
　稚皆有分功<lb/>
葡萄酒　王翰賦序洪武辛酉謁禹廟有以葡萄酒見<lb/>
　餉者其甘寒清冽雖金柈之露玉杵之霜不能過也<lb/>
百舌　聞喜縣出一名反舌　禮記仲夏之月反舌無<lb/>
　聲註五月陽氣極於上微陰動於下反舌無陰故無<lb/>
<pb n="KR2k0049_WYG_047-72a"/>
　聲也　杜詩反舌來何處重重祗報春知音兼衆話<lb/>
　整翮豈多身<lb/>
翡翠　州境間有羽毛不及廣南<lb/>
椒　有大樹出河津縣<lb/>
萊菔子　即蘿蔔也州山林中産者重至十五斤甘脆<lb/>
　無辛味生啖如雪棃<lb/>
白芷　别錄生河東川谷下澤二月採根暴乾葉用合<lb/>
　香<lb/>
<pb n="KR2k0049_WYG_047-72b"/>
三稜草　太平廣記唐河東裴同父患腹痛數年不可忍<lb/>
　囑其子曰吾亡後吾病必出後果出一物大如鹿條脯<lb/>
　懸之久乾有客竊之其堅如骨削之文采煥發遂以<lb/>
　為刀欛子佩之在路放馬抽刀割三稜草坐其上欛<lb/>
　子盡消成水客怪之回以問同同泣具言之後病狀<lb/>
　同者服三稜汁多驗<lb/>
茉莉　州境産一名柰花　晉書都人簪柰花<lb/>
桃花　州境産千葉碧桃數種汾水夾岸數十里紅似<lb/>
<pb n="KR2k0049_WYG_047-73a"/>
　綺錦<lb/>
竹　州縣多産有三種一甜竹一苦竹一箭竹<lb/>
棃　唐常貢絳郡貢棃三千顆今種色尚夥一種大如<lb/>
　碗味甚甘微酢多瀋<lb/>
楸子　州馬首山出色深紅置數顆於案頭清香盈室<lb/>
墨　唐常貢絳郡貢墨一千四百七十挺今廢<lb/>
銅　唐天下鑄銅爐九十九惟絳三十當時鑄錢率倚<lb/>
　於絳今廢<lb/>
<pb n="KR2k0049_WYG_047-73b"/>
文石　歐陽修硯譜絳州角石其色如白牛角其文有<lb/>
　花浪與牛角無異然頑滑不發墨世人但以研丹耳<lb/>
金精石　銀精石　出垣曲絳縣<lb/>
鮪　陸璣疏河南鞏縣東北崖上山腹有穴舊說此穴<lb/>
　與江湖通鮪從此穴而來北入河西上龍門入漆沮<lb/>
　故張衡賦云王鮪岫居山穴為岫也<lb/>
吉州<lb/>
蠟　羣山之中花卉香馥蜜蜂窟宅多在石巖穴縫暨<lb/>
<pb n="KR2k0049_WYG_047-74a"/>
　古木中故年久蠟藏焉<lb/>
漆　州出<lb/>
慈烏　古有慈烏戍唐慈州名取此<lb/>
鷦鷯　小鳥州出<lb/>
甘草　春生青苗髙一二尺葉如槐七月開紫花根長<lb/>
　三四尺粗細不齊始生河西川谷積沙山及上郡今<lb/>
　州縣山中多産此居民利之<lb/>
蒼术　苗髙二三尺其葉抱莖生似棠棣根蒼黒色故<lb/>
<pb n="KR2k0049_WYG_047-74b"/>
　名术者山之精也吉在萬山中爰多産焉然塊大肉<lb/>
　黄終遜茅山之堅小肉白矣<lb/>
剪紅羅　一名剪春羅羣芳譜六出周迴如剪茸茸<lb/>
　可愛　唐詩昔聞剪作花花却春羅似欲覓剪刀<lb/>
　痕盡付東風裏<lb/>
文官果　鄉寜出<lb/>
核桃　樹髙丈許春初生葉兩兩相對結實至秋如青<lb/>
　桃　漢張騫使西域得種歸植之秦中漸移東土故<lb/>
<pb n="KR2k0049_WYG_047-75a"/>
　吉州頗饒<lb/>
堊土　鄉寜縣出<lb/>
石脂　宋祥符中鄉寜山生石脂如麫可為餅餌民用<lb/>
　度荒<lb/>
隰州<lb/>
苦蕎麥　春社前後種苗似蕎麥而莖青花白實似蕎<lb/>
　麥而稜角不峻味最苦淘去苦汁可作糕餌<lb/>
瓊漿　宋張能臣酒名記有隰州瓊漿<lb/>
<pb n="KR2k0049_WYG_047-75b"/>
布　唐常貢大寜郡貢布五端　金隰州貢綠卷子布<lb/>
椒　金隰州貢龍門椒<lb/>
棯　果名　爾雅還味棯棗土人取其子以榨油味惡<lb/>
　不堪食故隰州民自道其疾苦有苦蕎麥臭棯油之<lb/>
　謠<lb/>
蒼术　金時充貢<lb/>
五加皮　一枝五葉始生漢中今隰州谷中有之但生<lb/>
　南方者類草而小生北方者類木而大<lb/>
<pb n="KR2k0049_WYG_047-76a"/>
葳𬎼　出大寜　李時珍曰處處山中有之其根横生<lb/>
　似黄精差小黄白色性柔多鬚種之易繁嫩葉及根<lb/>
　並可煮淘食茹<lb/>
龍骨　出州境者佳别錄出晉地川谷中一統志出隰<lb/>
　州<lb/>
鸛　州縣胥産好水將雨則鳴　禽經仰鳴則晴俯鳴<lb/>
　則陰<lb/>
熊　穴處山谷時為民害入山行者必合羣執炬驚之<lb/>
<pb n="KR2k0049_WYG_047-76b"/>
　夜甚有踰垣傷人者<lb/>
檀　州出木性强韌可用為車<lb/>
　<lb/>
　<lb/>
　<lb/>
　<lb/>
　<lb/>
　山西通志卷四十七<lb/>
</p>
<p>
</p>
  </div>
</body>
</text>
</TEI>
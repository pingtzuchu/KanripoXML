<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百三十八</head> <lb/>
    <p>
<pb n="KR2k0049_WYG_138-1a"/>
欽定四庫全書<lb/>
　山西通志卷一百三十八<lb/>
　　人物<hi>三十八</hi>　<hi>文苑三</hi>
澤州府<lb/>
漢<lb/>
穎容字子嚴長平人博學尤善春秋著春秋條例五萬<lb/>
　餘言舉孝亷公車徴之不起<lb/>
南北朝<lb/>
<pb n="KR2k0049_WYG_138-1b"/>
張文舉高平人通春秋三𫝊幼負才名時士翕然宗之<lb/>
　性恬逸不樂仕進<lb/>
趙令岳澤州人散騎常侍元方之子博極羣書文學為<lb/>
　一時最雅志嵓泉徳望茂著常戒子孫曰五常不可<lb/>
　失也時修唐史有以學術薦者避不就<lb/>
宋<lb/>
宋太初字永初澤州晉城人太平興國三年進士解褐<lb/>
　大理評事通判戎州以善政聞詔褒美選將作監丞<lb/>
<pb n="KR2k0049_WYG_138-2a"/>
　贊善大夫通判晉州轉太常丞雍熙三年通判成都<lb/>
　府賜緋魚求直言著守成箴以獻淳化初遷監察御<lb/>
　史選為雄州通判入判度支勾院歴京西河東轉運<lb/>
　副使遷正使改殿中侍御史至道初遷兵部員外郎<lb/>
　充鹽鐵副使賜金紫凡有規畫必咨陳恕未嘗自用<lb/>
　為功恕甚徳之改刑部郎中充陜西轉運使㑹白守<lb/>
　榮馬紹忠分䕶芻糧抵靈州副使盧之翰併往為戎<lb/>
　人所剽坐責懐州團練副使明年起祠部郎中知梓<lb/>
<pb n="KR2k0049_WYG_138-2b"/>
　州俄復秩真宗召還復命經度陜西餽運咸平初拜<lb/>
　右諫議大夫知江陵府蠻寇擾動以便宜制遏詔奬<lb/>
　之三年再知梓州俄代雷有終知益州命為川陕四<lb/>
　路都轉運使要切之務俾同規畫與鈐轄楊懐忠不<lb/>
　協亟召還命權御史中丞先是按劾有罪必豫請㫖<lb/>
　太初以為失風憲體獄成然後聞上時論韙之俄出<lb/>
　知杭州以疾改廬州連徙汝光二州景徳四年卒年<lb/>
　六十二錄其弟繼讓試校書郎太初性周慎所至有<lb/>
<pb n="KR2k0049_WYG_138-3a"/>
　幹職譽嘗著簡譚三十八篇序略曰廣平生纂文史<lb/>
　老釋之學嘗謂禮之中庸伯陽之自然釋氏之無為<lb/>
　其歸一也喜以古聖道契當世之事而患未博也忽<lb/>
　外物觸於耳目内機發於性情因筆而簡之以備闕<lb/>
　忘耳子𫝊慶太子中舍<lb/>
劉羲叟字仲更澤州晉城人歐陽修使河東薦其學術<lb/>
　試大理評事權趙州軍事判官精算術兼通大衍諸<lb/>
　厯及修唐史令専修律厯天文五行志尋為編修官<lb/>
<pb n="KR2k0049_WYG_138-3b"/>
　改秘書省著作佐郎母喪詔令家居編修書成擢崇<lb/>
　文院檢討未入謝卒羲叟强記多識尤長于星厯術<lb/>
　數皇祐五年日食心時胡瑗鑄鍾弇而直聲鬱不發<lb/>
　又陜西鑄大錢羲叟曰此所謂害金再興與周景王<lb/>
　同占果驗又月入太微曰應後宫已而温成薨至和<lb/>
　元年日食正陽客星出於昴曰應在遼事皆驗羲叟<lb/>
　未病嘗曰吾及秋必死云著十三代史志劉氏輯厯<lb/>
　春秋災異諸書<lb/>
<pb n="KR2k0049_WYG_138-4a"/>
李大節高平人工春秋毛詩尤精天文地理之學志尚<lb/>
　髙潔恥為一切巧偽之事里人稱為長者子旦孫異<lb/>
　曽孫森元孫晏世躋顯仕<lb/>
李異高平人受韻於大愚公有切韻門庭行於世二子<lb/>
　長林舉進士次森年十八澤州發解第一補萊州文<lb/>
　學靖康之亂盜賊掠境森謂其渠長曰公第取財何<lb/>
　害但勿殺人皆羅拜而退<lb/>
金<lb/>
<pb n="KR2k0049_WYG_138-4b"/>
晁㑹字公錫髙平人宋文元公迥之後宣和末中武舉<lb/>
　為太子洗馬天眷二年經義進士澤人靖康後生徒<lb/>
　解散㑹誘進之貧不能就舉者必厚為津遣在官輙<lb/>
　分俸給之李承㫖致美昆弟皆出其門士論歸焉歴<lb/>
　虞鄉猗氏臨晉三縣令以興平軍節度副使致仕年<lb/>
　七十八卒詩號泫水集孫國章字公憲李承㫖外孫<lb/>
　教授鄉里諸生經指授者肅然如在官府進退拱揖<lb/>
　皆可觀葢其家法云<lb/>
<pb n="KR2k0049_WYG_138-5a"/>
李晏字致美澤州髙平人性警敏倜儻尚氣登皇統六<lb/>
　年經義進士調岳陽丞轉遼陽府推官中牟令海陵<lb/>
　方營汴京領運材木於河以經三門之險衝決失敗<lb/>
　者衆乃馳白行臺散投其木於水計數於下流接取<lb/>
　人皆便之内艱服除補尚書省令史辭為衛州防禦<lb/>
　判官世宗素識其才名召為應奉翰林文字特令詣<lb/>
　閣謝慰勞甚悉顧謂左右李晏精神如舊時方議郊<lb/>
　禮命攝太常博士高麗讀冊官五遷秘書少監兼禮<lb/>
<pb n="KR2k0049_WYG_138-5b"/>
　部郎中除西京副留守世宗謂侍臣曰翰林舊人少<lb/>
　新進士類不學鮮能作詔赦冊命之文可選外任有<lb/>
　文章士為之左右舉晏上曰李晏朕所自識召為翰<lb/>
　林直學士兼太常少卿以母老乞歸養授鄭州防禦<lb/>
　使母卒起復為直學士上嘗御後閣召晏讀新進士<lb/>
　對䇿因問縣令闕員取之何道對曰國朝設科取士<lb/>
　始分南北兩選北選百人南選百五十人合二百五<lb/>
　十人詞賦經義入仕之人既多所以縣令未嘗闕員<lb/>
<pb n="KR2k0049_WYG_138-6a"/>
　其後南北通選止設詞賦一科每舉限取六七十人<lb/>
　入仕既少縣令闕員葢由此也上以為然詔後取人<lb/>
　毋限以數尋擢吏部侍郎兼前職諭以卿性果敢有<lb/>
　激揚之意故以授卿宜加審慎毋涉荒唐俄為中都<lb/>
　路推排使遷翰林侍講學士兼御史中丞諭以豳王<lb/>
　年少未練臺事朕以委卿當一一用意有朝士以病<lb/>
　謁告世宗因宰相親故疑之對曰臣忝執法平生所<lb/>
　恃者誠與直爾官吏奸私則當言之百官病告此小<lb/>
<pb n="KR2k0049_WYG_138-6b"/>
　事監察當視既出上目送曰晏年老氣猶未衰會奏<lb/>
　増監察員採察内外官吏上曰糾正非違臺官職也<lb/>
　爾等或有聞知亦當彈劾茍不能正其身如正人何<lb/>
　初錦州龍宮寺遼主撥賜戸民輸税嵗乆皆以為奴<lb/>
　有欲訴者害之島中晏乃具奏曰遼以良民為二税<lb/>
　戸此不道之甚也乞盡釋為良於是釋為良者六百<lb/>
　餘人故宰臣謀衍家民質劵積不能償因没為奴事<lb/>
　下臺亦奏免之尋為賀宋正旦國信副使世宗不豫<lb/>
<pb n="KR2k0049_WYG_138-7a"/>
　命宿禁中一時詔冊皆晏為之章宗立書上十事其<lb/>
　一風俗奢僭宜定制度二禁游手三宜停鑄錢四免<lb/>
　上尸管庫五太平宜興禮樂六量輕租税七減鹽價<lb/>
　八免監官陪納虧欠九有司尚茍且乞申明經乆逺<lb/>
　圖十禁網差密宜尚寛大又奏乞委待制黨懐英修<lb/>
　撰張行簡更直進讀陳言文字以廣視聴皆採納之<lb/>
　年老乞致仕改禮部尚書兼學士承㫖授沁南軍節<lb/>
　度使乆之致仕上念晏先朝舊人復起昭義軍節度<lb/>
<pb n="KR2k0049_WYG_138-7b"/>
　使明昌六年歸老承安二年卒年七十五諡文簡<lb/>
盧洵高平人有詩學李晏見所作上梁文器之勉使就<lb/>
　舉年六十一登科歴河南教授宜陽令有政績詩文<lb/>
　推重於時<lb/>
劉昻霄字景元别字秀房陵川人父俞字彬叔明昌進<lb/>
　士昻霄讀廣記半月能背誦元好問戲取市人日歴<lb/>
　鱗雜米鹽者令讀之一過目無脱遺大率昻霄之學<lb/>
　無所不闚六經百氏外世譜官制與兵家所以成敗<lb/>
<pb n="KR2k0049_WYG_138-8a"/>
　者為最詳為人細瘦似不能勝衣好横䇿兀坐掉頭<lb/>
　吟諷幅巾奮袖談辭如雲四座聳聴噤不得語故評<lb/>
　者謂王湯臣論人物李之純元談號稱獨步昻霄則<lb/>
　兼衆人之所獨愈叩而愈無窮不知去古談士為逺<lb/>
　近餘子不論也嘗用門資叙調慶陽軍器庫使不就<lb/>
　諸公方薦試宏辭已病卒臨終夢賦山泉云帶雲縈<lb/>
　逺澗和月到疎林又云萬里馮唐老中年賈傅歸未<lb/>
　幾下世年三十七<lb/>
<pb n="KR2k0049_WYG_138-8b"/>
秦畧字簡夫陵川人父事軻有詩名工作大字簡夫少<lb/>
　舉進士不中即以詩為業詩尚雕刻而不欲見斧鑿<lb/>
　痕有自得之趣年六十七卒臨終留詩云軀殻羈棲<lb/>
　宅兒孫邂逅恩雲山最佳處隨意著詩魂自號西溪<lb/>
　老人有集行世<lb/>
陳載高平人力學安平日誦數千言明昌間舉經義第<lb/>
　一人在翰苑十餘年著述甚富<lb/>
申萬全高平人少有聲太學中貞祐間調福昌簿不赴<lb/>
<pb n="KR2k0049_WYG_138-9a"/>
　隠居盧氏山中以詩書為業攻詩知名人謂得之靜<lb/>
　養者為多正大中召為史館編修<lb/>
晁國章髙平人甘貧嗜學不樂仕進教授生徒從遊者<lb/>
　百餘人自律嚴整進退語黙俱有矩矱諸生肅然敬<lb/>
　畏邑之英儁多所造就<lb/>
宋景初高平人任平原教授以經術迪士歴宰晉城鄉<lb/>
　寧平潭三邑後家居七年朝論高之擢國史編修至<lb/>
　諭徳卒於官<lb/>
<pb n="KR2k0049_WYG_138-9b"/>
郝天挺字晉卿澤州陵川人多疾厭科舉學嘗語從學<lb/>
　元好問曰今人賦學以速售為功六經百家分磔緝<lb/>
　綴或篇章句讀不之知幸而得之不免為庸人又曰<lb/>
　讀書不為藝文選官不為利養惟通人能之又曰今<lb/>
　之仕多以貪敗皆苦饑寒不能自持耳丈夫不耐饑<lb/>
　寒一事不可為子以吾言求之科舉在其中矣或曰<lb/>
　以此學進士無乃戾乎曰正欲渠不為舉子耳貞祐<lb/>
　中居河南往來淇衛間為人有崖岸耿耿自信寧落<lb/>
<pb n="KR2k0049_WYG_138-10a"/>
　魄困窮終不一至豪富之門年五十終於舞陽<lb/>
郝天祐陵川人兄弟三人俱治經篤學天祐更知名<lb/>
元<lb/>
李純髙平人父仲紳金奉正大夫純幼習父業常帶經<lb/>
　而鋤中統庚申詣京執政者嘉其雄辯授中書遷臨<lb/>
　漳簿<lb/>
李俊民字用章别號鶴鳴老人唐韓王元嘉之後家於<lb/>
　澤州少通程氏之學承安中以經義舉進士第一應<lb/>
<pb n="KR2k0049_WYG_138-10b"/>
　奉翰林文字棄官教授南遷後隠於嵩山嘗遇隠士<lb/>
　授以邵伯温皇極數元世祖在藩邸劉秉忠盛稱之<lb/>
　以安車召見延訪無虚日遽乞還山卒賜諡莊靜先<lb/>
　生世祖嘗曰朕求賢三十年惟得竇漢卿及李俊民<lb/>
　二人澤守段正卿刻其遺集十卷<lb/>
元凱高平人有文學為時稱譽隠居不仕以徳義表率<lb/>
　鄉閭著述窮極天人發前賢所未發士多傳誦之<lb/>
衛元凱字舜舉陽城人性清介有學行積書盈室肆力<lb/>
<pb n="KR2k0049_WYG_138-11a"/>
　博覽登元統間進士嗜學砥行以終<lb/>
明<lb/>
丁伯通寧山衛人成化丁酉經魁官慶陽府推官清苦<lb/>
　好學至老不倦所著有綱目續編州志十卷<lb/>
李灝沁水人少穎敏博通書史尤工吟咏不樂舉子業<lb/>
　居族黨雍睦謙讓不以門第驕人邑長至率先造請<lb/>
　究問治術凡所敷陳皆切利病所著有郊西吟稿時<lb/>
　人號為西郊處士<lb/>
<pb n="KR2k0049_WYG_138-11b"/>
常倫字明卿沁水人正徳六年進士除大理寺評事謫<lb/>
　壽州判官遷知寧羌州未上卒年三十有四倫多力<lb/>
　善騎射時馳馬出郊與侯家子弟俠少年較射問知<lb/>
　為常評事奉大白為壽輒引滿揮鞭馳去又時過倡<lb/>
　家宿至日髙舂徐起赴朝參長吏訶之傲然曰故賤<lb/>
　時過從胡姬飲不欲居薄耳中考功法調判度詈御<lb/>
　史罷歸益縱聲伎自放酒間度新聲悲壯豔麗善書<lb/>
　畫好彭老房中術謂神仙可立致從外舅滕洗馬飲<lb/>
<pb n="KR2k0049_WYG_138-12a"/>
　大醉溺漳水卒平陽守王溱為収葬之並刋常評事<lb/>
　集四卷行於世<lb/>
李經陽城人正徳甲戌進士為御史累官陜西副使才<lb/>
　敏工詩碑碣文多出其手與沁水常倫同時稱山右<lb/>
　兩才子<lb/>
裴騫澤州人正徳辛未進士官通政司參議終山東副<lb/>
　使學博才敏所著有滁陽薊門等集<lb/>
郭鎜字允新鋆從弟州判城仲子與仲弟鑒同登嘉靖<lb/>
<pb n="KR2k0049_WYG_138-12b"/>
　乙未進士鑒歴副使鎜初選庶吉士授檢討陞修撰<lb/>
　奉命修大明㑹典遷司經局洗馬陞國子監祭酒再<lb/>
　陞南京工部右侍郎鎜性孝友待人恕而自檢嚴口<lb/>
　不言人長短若事闗官常而分當為者則俛首自任<lb/>
　同考㑹試主考應天稱得人生平手不釋卷詩文自<lb/>
　成一家類其人有翰林詩稿國學文集家居文集藏<lb/>
　於家<lb/>
栗魁周字汝元陽城人嘉靖己未進士授户部主事時<lb/>
<pb n="KR2k0049_WYG_138-13a"/>
　畿輔大䘲奉㫖賑濟條陳方略全活者衆督運江西<lb/>
　清浮糧莗宿弊人咸徳之陞員外郎補陜西分巡道<lb/>
　詢疾苦興利除害平巨寇楊師古轉參議治隴右以<lb/>
　抗直忤直指謝職歸扄户教子足跡不入公府邑故<lb/>
　無志網羅舊聞裒集成書事詳辭典稱良史所著有<lb/>
　秦中詩文集<lb/>
劉虞䕫字和宇高平人七嵗能文十六魁選十九登隆<lb/>
　慶辛未進士居翰院於書無不窺為文有倚馬之㨗<lb/>
<pb n="KR2k0049_WYG_138-13b"/>
　與黄葵陽沈蛟門齊名在經筵多啟沃嘗説詩夜如<lb/>
　何章反覆發明人主憂勤之念上改容嘉其稱職兩<lb/>
　典春闈蕭良有鄒徳溥梅國正皆其所取士以宫<lb/>
　詹學士歸養詔起之疏辭居父喪哀毁不勝卒於苫<lb/>
　次年四十有五所著有漆室葵忱宫詹文集<lb/>
韓仰斗字仲濟沁水人性孝友取與言笑不茍布衣蔬<lb/>
　食落落寡合與楊沁湄張藐山為文字交居父通政<lb/>
　范喪徒步京師叩閽請䘏典服闋中副車益肆力於<lb/>
<pb n="KR2k0049_WYG_138-14a"/>
　學博極羣書五十喪偶終身不娶雖在暗室寛衣博<lb/>
　帶如對大賔闖變移居入山日執一卷隨讀隨錄至<lb/>
　耄不倦<lb/>
尚寧一沁水人少慕嚴君平自號希平親亡建永思堂<lb/>
　朝夕奠弗倦避冦亂負木主行歸置祭田百畆義田<lb/>
　五十畆訪辛全於絳州同韓青州居榼山多所考究<lb/>
　崇禎時辟博學真儒不赴隠歴山以終著修齊格言<lb/>
　百卷女則五卷<lb/>
<pb n="KR2k0049_WYG_138-14b"/>
國朝<lb/>
陳昌言字禹前澤州人前甲戌進士知樂亭縣以治行<lb/>
　異等入為浙江道御史出按山東<lb/>
國初以原官督學江南稱知人乙酉丙戌兩元皆首拔<lb/>
　士尋以母范老請終養構止園偕弟貢生昌期讀書<lb/>
　其中著述先草山中集斗築居諸書子元肄經史成<lb/>
　順治己亥進士選翰林院庶吉士以承重歸卒<lb/>
畢振姬字亮四號王孫又號頡雲高平人讀書五行並<lb/>
<pb n="KR2k0049_WYG_138-15a"/>
　　　下師事山東王漢河南李政修中前壬午鄉試第一<lb/>
　　國朝順治丙戌成進士授平陽府學教授入為國子監<lb/>
　　　助教遷刑部主事歴員外郎郎中公餘坐卧黄埃黒<lb/>
　　　竈瓦鐙布被而讀書時稱為有官僧癸巳<lb/>
世祖章皇帝亷内外大小吏<lb/>
特簡分守濟南參議道時嵗旱盜王顯張甚流民盤踞峒<lb/>
　　　崕振姬日夜馳三百里安挿七千口有竒供軍需數<lb/>
　　　十萬泰山香税羨餘嵗給公使費至是充餉七千遷<lb/>
<pb n="KR2k0049_WYG_138-15b"/>
　　　廣東兵巡驛𫝊水利使三藩四院使如織立約束無<lb/>
　　　𣲖無折減船減費六七千有竒又遷金衢道左參政<lb/>
　　　尋擢廣西按察使殫力梳爬平反寥挾兑等大獄七<lb/>
　　　十餘獲玉璽將軍印纍纍海峒宿患胥平經略洪承<lb/>
　　　疇奇其才題陞湖廣布政使辭不應振姬涖官往返<lb/>
　　　胥一僕一馬食無兼味身無更代衣三娶無衣帛之<lb/>
　　　妾所至率曉夜力學以為常里居置祭田義田役田<lb/>
　　　戴笠畊薅暇輒指授後學有師法戊午劉司冦健魏<lb/>
<pb n="KR2k0049_WYG_138-16a"/>
　　司憲象樞舉博學鴻儒以老病辭歸卒年六十有九<lb/>
　　著尚書註西河遺教四州文獻三州别誌藏於家為<lb/>
　　文主春秋内外𫝊而奥古堅鬱得之管子為多<lb/>
　張道湜字子礎沁水人前尚書五典孫順治己丑進士<lb/>
　　授翰林院編修改商洛僉事遷天津副使以終養歸<lb/>
　　道湜喜讀書工文尤擅臨池之譽在史館前輩率折<lb/>
　　輩行與交及涖商洛造士多有立嘗攝潼闗道事䕶<lb/>
　　征滇師旅胥按部伍無敢亂行歸而嘯咏九蕋南陽<lb/>
<pb n="KR2k0049_WYG_138-16b"/>
　　間未嘗以私見長吏著史鑑節錄諸書藏於家<lb/>
　白孕謙字子益陽城人癸未進士翰林院庶吉士以臺<lb/>
　　臣薦授内翰林祕書院檢討纂修明史廕一子入監<lb/>
　　讀書乃不予其子予孤姪方熙丙戌分校禮闈並典<lb/>
　　畿闈鄉試所得皆知名士己丑遷侍講學士纂修副<lb/>
　　總裁辛夘奉<lb/>
勅江南湖廣祭告南嶽諸陵旋里丁内艱乙未起補祕書<lb/>
　　院侍讀學士轉國史院學士丙申轉吏部右侍郎丁<lb/>
<pb n="KR2k0049_WYG_138-17a"/>
　酉陞刑部尚書己亥以王秉衡案降調隨補太常少<lb/>
　卿庚子陞通政使辛丑三月疏乞歸抵里閉户讀書<lb/>
　以歸庸名其齋卒年六十有九所著有東谷詩文歸<lb/>
　庸齋詩文集桑榆集輦下新聞林下晩聞學言家譜<lb/>
　祭約等書<lb/>
張炳文字子潛陽城縣人家貧以鬻腐為業日夕蟻輪<lb/>
　馬磨不知勞然嗜讀書從人借書一再覽輙不忘尤<lb/>
　工吟詩人戡識者獨白公東谷稱道不輟陳説巖亦<lb/>
<pb n="KR2k0049_WYG_138-17b"/>
　嘆其風趣孤迥非餘子可及嘗為叙詩曰澹㫖圓潔<lb/>
　如玉禾之露而濡潤豐美又如崑山之脯元圃之葅<lb/>
　炳文亦嘗言東谷老人愛其門前芝草鹿麋田句因<lb/>
　自號麋田云<lb/>
蒲州府<lb/>
周<lb/>
叔仲㑹<hi>闕里志作噲</hi>字子期鄭康成曰晉人家語少孔子五<lb/>
　十四嵗與孔璇年相比二孺子迭事孔子執筆記事<lb/>
<pb n="KR2k0049_WYG_138-18a"/>
　孟武伯見孔子而問曰此二孺子之幼也於學豈能<lb/>
　識於壯哉孔子曰然少成若天性習慣成自然也唐<lb/>
　開元封瑕丘伯從祀宋進博平侯<lb/>
漢<lb/>
樂詳字文載河東人少好學聞章陵謝核善左氏傳乃<lb/>
　從南陽步涉詣詳從核問難諸要今左氏問七十二<lb/>
　事詳所撰也杜畿為太守署詳文學祭酒初平中徴<lb/>
　拜博士同列十餘人學多偏又不熟悉惟詳五業並<lb/>
<pb n="KR2k0049_WYG_138-18b"/>
　授其或難質不解詳無愠色以杖畫地牽譬引類至<lb/>
　忘寢食也<lb/>
姚平河東人受京房易為郎博士京氏易學遂顯<lb/>
楊仲續河東人舉方正拜祁令甚有徳惠人為立祠樂<lb/>
　益部風俗因留家新都代修儒學以夏侯尚書相𫝊<lb/>
晉<lb/>
王接字祖游河東猗氏人漢京兆尹尊十世孫父蔚世<lb/>
　修儒史之學嘗善曹羲至公論而著至機論辭義甚<lb/>
<pb n="KR2k0049_WYG_138-19a"/>
　美官至夏陽侯相接幼喪父哀毁過禮鄉親皆歎曰<lb/>
　王氏有子哉渤海劉原為河東太守以旌才為務同<lb/>
　郡馮収七十餘薦接於原原即禮命接不受原乃呼<lb/>
　見曰君欲慕肥遯耶對曰接薄祐少孤無兄弟母老<lb/>
　疾篤故無心為吏及母終柴毁骨立居墓次積年備<lb/>
　覽衆書多出異義性簡率不修俗操鄉里大族多不<lb/>
　悦唯裴頠雅知焉平陽太守栁澹散騎侍郎裴遐尚<lb/>
　書僕射鄧攸皆與友善後為郡主簿迎太守温宇宇<lb/>
<pb n="KR2k0049_WYG_138-19b"/>
　竒之轉功曹史州辟部平陽從事時泰山羊亮為平<lb/>
　陽太守薦於司𨽻校尉王堪出補都官從事永寧初<lb/>
　舉秀才友人滎陽潘滔遺接書曰摯虞卞𤣥仁並謂<lb/>
　足下應和鼎味可無以應秀才行接報書曰接非榮<lb/>
　斯行欲極陳所見冀有覺悟耳是嵗三王義舉惠帝<lb/>
　復祚以國有大慶天下秀才皆不試接以為恨除中<lb/>
　郎補征虜將軍司馬蕩隂之役侍中嵇紹遇害接議<lb/>
　曰紹守職以禦不道可謂臣矣又可稱痛矣今山東<lb/>
<pb n="KR2k0049_WYG_138-20a"/>
　方欲大舉宜明高節以號令天下從之轉臨汾公相<lb/>
　國王堪為尚書令請補尚書殿中郎未至卒年三十<lb/>
　九接學雖博通特精禮𫝊嘗謂左氏辭義贍富自是<lb/>
　一家書不主為經發公羊附經立𫝊經所不書𫝊不<lb/>
　妄起於文為儉通經為長任城何休訓釋甚詳而黜<lb/>
　周王魯大體乖硋且志通公羊而往往還為公羊疾<lb/>
　病乃更注公羊春秋多有新義時著作郎束晳東萊<lb/>
　太守陳留王庭堅論難汲冢書㪚騎侍郎潘滔謂接<lb/>
<pb n="KR2k0049_WYG_138-20b"/>
　曰卿才學理議足解二子之紛可試論之接遂詳其<lb/>
　得失摯虞謝衡咸以為允當又撰列女後𫝊七十二<lb/>
　人雜論議詩賦碑頌駁難十餘萬言長子愆期流寓<lb/>
　江南緣父本意更注公羊又集列女後𫝊云<lb/>
元魏<lb/>
樊深字文深河東猗氏人事繼母甚謹弱冠好學負書<lb/>
　從師於河西講習五經晝夜不倦魏永安中以隨軍<lb/>
　功累遷中散大夫嘗讀書見吾丘子遂歸侍養孝武<lb/>
<pb n="KR2k0049_WYG_138-21a"/>
　西遷深父保周叔父歡周並舉義被害深避難墜崖<lb/>
　傷足絶食再宿後遇得一簞餅念繼母老夜中匍匐<lb/>
　尋母獲見以饋母還復遁去易姓名遊學汾晉間習<lb/>
　天文及算厯之術後囚送河東屬韓軌長史張曜重<lb/>
　其儒學延至家便得逃隠周文平河東贈保周南郢<lb/>
　州刺史歡周儀同三司深歸塟負土成墳尋于謹引<lb/>
　為府參軍事令教子孫周文置東館以深為博士深<lb/>
　經學通贍每解書多引漢魏諸家義而説之故後生<lb/>
<pb n="KR2k0049_WYG_138-21b"/>
　不能曉悟背而譏曰樊生講書多門戸不可解然儒<lb/>
　者推其博物性好學老而不怠還往常據鞍讀書至<lb/>
　馬驚折支體終不改後除國子博士賜姓萬紐于氏<lb/>
　天平二年遷縣伯中大夫加開府儀同三司建徳元<lb/>
　年表乞骸歸詔許之朝廷有疑議常召問焉以疾卒<lb/>
　深既専經又讀諸史倉雅篆籀隂陽卜筮之書而訥<lb/>
　於辭辯故當時鮮識之撰孝經喪服問疑各一卷七<lb/>
　經異同三卷子義綱<lb/>
<pb n="KR2k0049_WYG_138-22a"/>
裴仲規河東汾隂人少好經史有志節咸陽王禧為司<lb/>
　州牧辟主簿仍表行建興郡事車駕自代還洛見咸<lb/>
　陽王曰昨得汝主簿為南道主人除司空主簿父病<lb/>
　棄官奔赴以違制免乆之中山王英征義陽引為統<lb/>
　軍奏復本資於陣戰沒贈河東太守諡曰貞<lb/>
裴叔義仲規弟有學行累遷太山太守為政清靜吏人<lb/>
　安之遷司徒從事中郎卒贈東秦州刺史諡曰宣子<lb/>
　景融字孔明篤學好屬文舉秀才射䇿高第除太學<lb/>
<pb n="KR2k0049_WYG_138-22b"/>
　博士稍遷諫議大夫領著作元象中儀同高岳以為<lb/>
　錄事參軍弟景龍景顔被劾坐免卒景融卑退亷謹<lb/>
　緝綴無倦作文章别有集録景顔孝靜初為司空長<lb/>
　史中尉崔暹劾之卒於獄<lb/>
裴宣明河東汾隂人位華州刺史有惠政諡簡二子景<lb/>
　鸞景鴻並有逸才河東呼景鸞為驥子景鴻為龍文<lb/>
　景鸞位華州刺史<lb/>
北齊<lb/>
<pb n="KR2k0049_WYG_138-23a"/>
樊遜字孝謙河東猗氏縣人衡之子也少好學其仲兄<lb/>
　以造氊為業常優饒之遜自責曰為人弟獨愛安逸<lb/>
　可乎欲同勤事業母馮氏曰汝欲謹小行邪遜感母<lb/>
　言遂専心典籍恒書壁作見賢思齊四字以自勸遜<lb/>
　貌陋有才氣寓鄴為臨漳小吏縣令裴鑒莅官清苦<lb/>
　致白雀遜上清徳頌十首鑒大加賞重擢主簿仍薦<lb/>
　之於右僕射崔暹為暹賔客人有譏其靜黙者遜常<lb/>
　服東方朔之言陸沈世俗避世金馬遂借陸沈公子<lb/>
<pb n="KR2k0049_WYG_138-23b"/>
　為主人擬客難制客誨以自廣後崔暹大㑹客大司<lb/>
　馬襄城王旭在坐欲命府僚暹指遜曰此人學富才<lb/>
　高兼之佳行可為王參軍也旭目之曰豈能就耶遜<lb/>
　曰家無廕第不敢當此後徙居陳留梁州刺史劉殺<lb/>
　鬼以遜兼錄事參軍仍舉秀才兼别駕王聰抗辭薦<lb/>
　之以下州例還齊天保元年秦州復召舉秀才三年<lb/>
　春對䇿至四年不報梁州重舉秀才五年正月制誥<lb/>
　問焉尚書擢第以遜為當時第一十二月大行臺清<lb/>
<pb n="KR2k0049_WYG_138-24a"/>
　河王岳率衆南伐以遜從軍明年納梁貞陽侯蕭明<lb/>
　為梁主岳假遜大行臺郎中使於江南與蕭修侯瑱<lb/>
　和解遜往還五日得修等報書岳因與修盟於江上<lb/>
　都官尚書崔昻薦遜詔付尚書考為清平勤幹送吏<lb/>
　部七年詔令校定羣書供皇太子遜等十一人召共<lb/>
　刋定時祕府書籍紕繆者多遜乃議曰按漢中壘校<lb/>
　尉劉向受詔校書每一書竟表上輙言臣向書長水<lb/>
　校尉臣參書太常博士書中外書合若干本以相比<lb/>
<pb n="KR2k0049_WYG_138-24b"/>
　校然後殺青今所讎校供擬極重出自蘭臺御諸甲<lb/>
　館向之故事見存府閣即欲刋定必藉衆本太常卿<lb/>
　邢子才太子少傅魏収吏部尚書辛術司農少卿穆<lb/>
　子容前黄門郎司馬子瑞故國子祭酒李業興並是<lb/>
　多書之家請牒借本參校祕書監尉瑾移尚書都坐<lb/>
　凡所得别本三千餘卷五經諸史殆無遺闕時魏収<lb/>
　作庫狄干碑序令遜為銘陸卬不知以為収合作也<lb/>
　陸操伏渾卒楊愔使遜代已作書以告晉陽朝士令<lb/>
<pb n="KR2k0049_WYG_138-25a"/>
　魏潤色之収不能改一字八年更定選員不過三百<lb/>
　楊愔曰後生清俊莫過盧思道文章成就莫過樊孝<lb/>
　謙几案斷割莫過崔成之遂以遜為員外將軍辭曰<lb/>
　門族寒陋訪第必不成乞補員外司馬監督愔曰才<lb/>
　髙不依常例特奏用之河清初為主書參典詔䇿天<lb/>
　統元年加員外郎卒<lb/>
北周<lb/>
樂遜字遵賢河東猗氏人從徐遵明受孝經喪服論語<lb/>
<pb n="KR2k0049_WYG_138-25b"/>
　詩書禮易左氏春秋大義大統七年除子都督九年<lb/>
　太尉李弼請教授諸子既而相府戸曹栁敏行臺郎<lb/>
　中盧光河東郡丞辛粲相繼舉遜稱有牧人之才弼<lb/>
　請留不遣魏廢帝二年周文令教授諸子在館六年<lb/>
　與諸儒分授經業講孝經論語毛詩及服氏春秋左<lb/>
　氏𫝊周初除秋官府上士轉小師氏下大夫自譙王<lb/>
　儉以下並行弟子之禮遜以經術教授訓導有方衛<lb/>
　公直鎮蒲州為主簿武成元年六月霖雨陳時宜十<lb/>
<pb n="KR2k0049_WYG_138-26a"/>
　四條其五條曰崇教化省造作明選舉重戰伐禁奢<lb/>
　侈皆切於時務保定二年遷遂伯中大夫五年詔魯<lb/>
　公斌畢公賢等俱受業天和元年岐州刺史陳公純<lb/>
　舉賢良五年上表致仕優詔不許賜以粟帛及錢授<lb/>
　湖州刺史封安邑縣子人多蠻左未習儒風遜勸勵<lb/>
　生徒加以課試數年化洽州境蠻俗子多異居每加<lb/>
　勸導還朝拜皇太子諫議復在露門教授皇子大象<lb/>
　初進崇業郡公又為露門博士二年進開府儀同大<lb/>
<pb n="KR2k0049_WYG_138-26b"/>
　將軍出為汾隂郡守固辭改授東揚州刺史仍賜安<lb/>
　車衣服奴婢又於本郡賜田十頃儒者以為榮隋開<lb/>
　皇元年卒於家年八十二贈本官加蒲陜二州刺史<lb/>
　遜寡交遊立身以忠信為本不自矜尚著孝經論語<lb/>
　毛詩左氏春秋序論十餘篇又著春秋序義通賈服<lb/>
　説發杜氏違辭理並可觀<lb/>
薛寘河東汾隂人祖遵顔魏河東郡守安邑侯父义清<lb/>
　河廣平二郡守寘幼覽篇籍好屬文起家奉朝請從<lb/>
<pb n="KR2k0049_WYG_138-27a"/>
　孝武西遷封郃陽縣子廢帝元年領著作佐郎修國<lb/>
　史尋拜中書侍郎修起居注遷中書令于謹征江陵<lb/>
　為司錄軍中謀略並參之江陵平進爵伯朝廷欲行<lb/>
　周禮與小宗伯盧辯詳定之六官建授内史下大夫<lb/>
　周初進爵侯轉御正中大夫與前中書監盧柔方駕<lb/>
　世號盧薛乆之進驃騎大將軍開府儀同三司出為<lb/>
　浙州刺史卒於位贈虞州刺史諡曰理著文筆三十<lb/>
　餘卷西京記三卷引據該洽世稱其博聞寘性至孝<lb/>
<pb n="KR2k0049_WYG_138-27b"/>
　雖齒衰務繁温凊朝夕無違子明嗣大象末儀同大<lb/>
　將軍清水郡守<lb/>
薛慎湖孫善之弟也字伯䕶好學能屬文善草書與同<lb/>
　郡裴叔逸裴諏之栁蚪范陽盧柔隴西李璨友善起<lb/>
　家丞相府墨曹參軍周文與行臺省置學取丞郎及<lb/>
　府佐徳行明敏者充生又於諸生中簡徳行淳懿者<lb/>
　侍讀書慎與同郡裴舉薛同等十二人並應其選又<lb/>
　以慎為學師知諸生課業又命慎等十二人兼學佛<lb/>
<pb n="KR2k0049_WYG_138-28a"/>
　義在學數年為宜都公侍讀累遷禮部郎中六官建<lb/>
　拜膳部下大夫與兄工部大夫善並居清顯時人榮<lb/>
　之周初除御正下大夫封淮南縣子歴師氏御伯中<lb/>
　大夫保定初出為湖州刺史集羣蠻豪帥具宣朝㫖<lb/>
　仍令首領每月一參殷勤勸誡及賜酒食諸蠻相謂<lb/>
　曰今日始知刺史真父母也襁負而至者千餘戸蠻<lb/>
　俗婚娶即别居慎親自誘導示以孝慈並遣守令喻<lb/>
　所部有數户蠻别居數年遂還侍養詔蠲其賦役風<lb/>
<pb n="KR2k0049_WYG_138-28b"/>
　化大行尋為蕃部中大夫以疾去職卒有文集<lb/>
隋<lb/>
薛胄字紹𤣥汾隂人端子少聰明每覽異書便曉其義<lb/>
　常以意辯訓注諸儒稱善性慷慨志立功名周明帝<lb/>
　時襲爵文城郡公累遷上儀同尋拜司金大夫後加<lb/>
　開府隋初三遷為兖州刺史繫囚數百旬日盡剖囹<lb/>
　圄空虚有陳州人向道力偽作高平郡守將之官胄<lb/>
　遇諸塗察其有異留詰之司馬王君馥固諫部人徐<lb/>
<pb n="KR2k0049_WYG_138-29a"/>
　俱羅先任海陵郡守道力亦嘗代之君馥以俱羅所<lb/>
　陳又固請胄竟遣収道力懼而引偽其發姦摘伏皆<lb/>
　此類也時人謂為神明兖州城東沂泗二水合而南<lb/>
　流汎濫大澤中胄積石堰之決令西注陂澤盡為良<lb/>
　田又通轉運百姓賴之號為薛公豐兖渠嘗撰封禪<lb/>
　圖及儀上之上謙讓不許轉郢州刺史有惠政徴拜<lb/>
　衛尉卿轉大理卿持法寛平名稱職遷刑部尚書雪<lb/>
　左僕射高熲罪正議其獄忤㫖械繋出檢校相州事<lb/>
<pb n="KR2k0049_WYG_138-29b"/>
　甚有能名漢王諒遣將綦良逼磁州良又引兵攻胄<lb/>
　胄婉辭却之良釋去坐鎖詣大理相州吏人素懐其<lb/>
　恩詣闕理胄者百餘人配防嶺南卒子筠獻並知名<lb/>
張文詡河東人父琚開皇中為洹水令以清正聞有書<lb/>
　數千卷子姪皆以明經自達文詡博覽文籍通習羣<lb/>
　經特精三禮每好鄭康成注解諸儒異説亦皆詳究<lb/>
　游太學博士房暉逺等莫不推伏門生多請質疑滯<lb/>
　博引證據辨説無窮書侍御史皇甫誕恒執弟子禮<lb/>
<pb n="KR2k0049_WYG_138-30a"/>
　以所乘馬邀屈文詡每牽馬步進意在不因人自致<lb/>
　也右僕射蘇威與語大悦勸令從官固辭仁壽末䇿<lb/>
　杖歸灌園為業州郡頻舉皆不應事母以孝聞嘗有<lb/>
　人夜刈其麥見而避之盜棄麥謝文詡慰諭誓不言<lb/>
　固令持去經數年盜者乃向鄉人説之鄰家築牆心<lb/>
　有不直因毁舊堵以應之醫腰疾不効而體被傷因<lb/>
　為隠曰吾昨風眩落坑所致其掩人短皆此類州縣<lb/>
　將加賑恤輙辭不受嘗從容嘆曰老冉冉而將至恐<lb/>
<pb n="KR2k0049_WYG_138-30b"/>
　修名之不立以如意擊几自樂皆有處所時人方之<lb/>
　閔子騫原憲焉終於家鄉人為立碑頌號曰張先生<lb/>
薛知仁汾隂人文中子謂知仁善處俗以兄芮城之子<lb/>
　妻之<lb/>
薛方士汾隂人受詩於文中子裴嘉有婚㑹方士預焉<lb/>
　酒中樂作方士非之而出文中子聞之曰薛方士知<lb/>
　禮矣然猶在君子之後乎<lb/>
唐<lb/>
<pb n="KR2k0049_WYG_138-31a"/>
薛徳音道衡從子有雋才起家游騎尉佐魏澹修魏史<lb/>
　遷著作佐郎東都時軍書羽檄皆出其手後辟文筆<lb/>
　多行於時<lb/>
薛元敬蒲州汾隂人隋選部郎邁子與収及族兄徳音<lb/>
　齊名世稱河東三鳯収為長雛徳音為鸑鷟元敬年<lb/>
　最少為鵷雛武徳中為祕書郎天䇿府參軍直記室<lb/>
　文學館學士時収處心腹寄元敬謹畏未嘗與房杜<lb/>
　申款曲杜如晦歎曰小記室不可得而親不可得而<lb/>
<pb n="KR2k0049_WYG_138-31b"/>
　疏後除太子舍人掌文翰號稱職卒於官<lb/>
敬播蒲州河東人貞觀初擢進士第時顔師古孔穎達<lb/>
　撰次隋史詔播詣祕書内省參纂再遷著作佐郎兼<lb/>
　修國史從伐高麗上名山為駐蹕播謂人曰山所以<lb/>
　名天意也其後果然遷太子司議郎又與令狐徳棻<lb/>
　等撰晉書大抵凡例皆播所發也更議法律播曰兄<lb/>
　弟雖孔懐之重然比於父子則輕故生有異室死有<lb/>
　别宗今高官重爵本䕃惟逮子孫而不及昆季烏得<lb/>
<pb n="KR2k0049_WYG_138-32a"/>
　榮隔其䕃而罪均其罰詔從其議永徽後歴諫議大<lb/>
　夫給事中始播與許敬宗撰高祖實錄興創業盡貞<lb/>
　觀十四年至是又撰太宗實錄訖二十三年坐事出<lb/>
　為越州長史徙安州卒房𤣥齡嘗稱播陳壽之流乎<lb/>
　𤣥齡患顔師古注漢書文繁令掇其要為四十篇<lb/>
韓文汪蒲州人明春秋左氏楊炯汾隂公薛振行狀公<lb/>
　襲封之年受左𫝊於同郡韓文汪至天王狩河陽乃<lb/>
　廢書而歎曰國朝豈無良相何得以臣召君文汪異<lb/>
<pb n="KR2k0049_WYG_138-32b"/>
　焉<lb/>
栁沖楚賢子好學多所研總天授初為司府寺主簿詔<lb/>
　遣安撫淮南使有指封河東縣男景龍中遷左散騎<lb/>
　常侍修國史初太宗命諸儒撰氏族志甄差羣姓其<lb/>
　後門胄興替不常沖請改修詔沖與魏元忠張錫蕭<lb/>
　至忠岑羲崔湜徐堅劉憲呉兢共取徳功時望國籍<lb/>
　之家等而次之夷蕃酋長襲冠帶者析著别品㑹元<lb/>
　忠等繼物故至先天時復詔沖及堅兢與魏知古陸<lb/>
<pb n="KR2k0049_WYG_138-33a"/>
　象先劉子元等討綴書乃成號姓糸錄歴太子賔客<lb/>
　宋王師昭文館學士以老致仕開元初詔沖與薛南<lb/>
　金復加刋竄乃定<lb/>
山惲河東人善治禮景龍中累遷國子司業詔近臣及<lb/>
　學士徧為伎各有所陳皆鄙黷而憚奏無所習惟知<lb/>
　誦詩乃誦鹿鳴蟋蟀二篇未畢中書令李嶠以其近<lb/>
　規諷止之上嘉其直下詔褒咨賜服一稱後為祝欽<lb/>
　明牽率不能終其守乆之復拜國子司業卒<lb/>
<pb n="KR2k0049_WYG_138-33b"/>
薛稷字嗣通道衡曽孫擢進士第累遷禮部郎中中書<lb/>
　舍人與從祖兄曜更踐兩省俱以辭章自名景龍末<lb/>
　為諫議大夫昭文館學士睿宗初在藩喜之以其子<lb/>
　伯陽尚仙源公主及踐阼遷太常少卿封晉國公實<lb/>
　封三百户鍾紹京為中書令稷諷使讓因入言曰紹<lb/>
　京本胥吏無素才望今特以勲進師長百僚恐非具<lb/>
　瞻之美上然之遂改紹京戸部尚書翌日遷稷黄門<lb/>
　侍郎參知機務與崔日用數爭事罷為左散騎常侍<lb/>
<pb n="KR2k0049_WYG_138-34a"/>
　歴太子少保禮部尚書上以翊贊功每召入宫中與<lb/>
　決事恩絶羣臣竇懐正誅稷亦賜死年六十五伯陽<lb/>
　為駙馬都尉安邑郡公别食實封四百戸坐貶晉州<lb/>
　員外别駕又流嶺表自殺伯陽子談尚恒山公主拜<lb/>
　駙馬都尉光禄員外卿<lb/>
栁芳字仲敷蒲州河東人開元末擢進士第由永寧尉<lb/>
　直史館肅宗詔芳與韋述綴輯呉兢所次國史㑹述<lb/>
　卒芳緒成之興高祖訖乾元凡百三十篇上元中徙<lb/>
<pb n="KR2k0049_WYG_138-34b"/>
　黔中後歴左金吾衛騎曹參軍史館修撰芳篤志論<lb/>
　著不少選忘厭承冦亂史籍淪缺芳始謫時高力士<lb/>
　亦貶巫州因從力士質開元天寳及禁中事具識本<lb/>
　末時國史已送官不可追刋乃推衍義類倣編年法<lb/>
　為唐厯四十篇多異聞而不立褒貶義例改右司郎<lb/>
　中集賢殿學士卒<lb/>
耿湋字洪源河東人寳應元年進士官右拾遺工詩與<lb/>
　錢起盧綸司空曙諸人齊名號大厯十才子集三卷<lb/>
<pb n="KR2k0049_WYG_138-35a"/>
盧綸字允言河中蒲人避安史客鄱陽大厯初數舉進<lb/>
　士不第元載取綸文以進補閿鄉尉累遷監察御史<lb/>
　輒稱疾去坐善王縉乆不調渾瑊鎮河中辟元帥判<lb/>
　官累遷檢校户部郎中舅韋渠牟表其才召見禁中<lb/>
　上有所作輒使賡和異日問渠牟盧綸李益何在答<lb/>
　曰綸從渾瑊在河中驛召之㑹卒綸與吉中孚韓翃<lb/>
　錢起司空曙苗發崔峒耿湋夏侯審李端皆能詩齊<lb/>
　名號大厯十才子憲宗詔中書舍人張仲素訪集遺<lb/>
<pb n="KR2k0049_WYG_138-35b"/>
　文文宗尤愛其詩問宰相綸文章幾何亦有子否李<lb/>
　徳裕對綸四子簡能簡辭𢎞正簡求皆擢進士第在<lb/>
　臺閣上遣中人悉索家笥得詩五百篇以聞<lb/>
王顔臨晉人晉河東太守司空卓之裔唐慈州文城縣<lb/>
　令景祚之孫彬州郴縣丞簡真之仲子登大歴二年<lb/>
　進士補太子校書轉河東猗氏尉同州郃陽縣令再<lb/>
　轉洛陽令移典杭州入大理少卿拜御史中丞出虢<lb/>
　州刺史顔好古博極羣書洞心氏族見六朝以來太<lb/>
<pb n="KR2k0049_WYG_138-36a"/>
　原瑯瑘二望並稱周靈王太子晉後心竊非之謂太<lb/>
　子十八登僊全真上賔何得有嗣又見當時左相張<lb/>
　説以越認范陽封燕國公左相縉以越認瑯瑘封齊<lb/>
　國公益鄙其人乃溯厥生民援据往牒斷以王氏為<lb/>
　平王之孫赤之後更無異辭用告來世又嘗於正經<lb/>
　揭道字為志於子史揭道字為翼成五十卷行於世<lb/>
　建軒轅黄帝鑄鼎原廟碑銘聞於朝晩年希心自然<lb/>
　冥懐隂隲奉道典隂功重陽功輕隂罪重陽罪輕之<lb/>
<pb n="KR2k0049_WYG_138-36b"/>
　言於中條山創建道靜院自虢州棄官栖息其中李<lb/>
　商隠嘗題其院内遺真云紫府丹成化鶴羣青松手<lb/>
　植變龍文壺中别有仙家日嶺上猶多隠士雲獨坐<lb/>
　遺芳成故事褰帷舊貌似元君自憐築室靈山下徒<lb/>
　望朝嵐與夕曛葢實錄也<lb/>
趙匡字伯循河東人師事趙州人啖助大厯中以春秋<lb/>
　學著名歴洋州刺史<lb/>
栁冕字敬叔芳子博學富文辭且世史官父子並居集<lb/>
<pb n="KR2k0049_WYG_138-37a"/>
　賢院歴右補闕史館修撰坐善劉晏貶巴州司户參<lb/>
　軍還為太常博士昭徳后喪與張薦議承華宜卒哭<lb/>
　除服左補闕穆質請朞而除冕議見用徳宗親郊重<lb/>
　慎祠事冕以吏部郎中攝太常博士與薦等修飭儀<lb/>
　矩上疑郊廟每升輒去劔履及象劍尺寸祝語輕重<lb/>
　冕據禮以對本末詳明上嘉異乆之以論議勁切執<lb/>
　政不喜出為婺州刺史十三年兼御史中丞福建觀<lb/>
　察使上表乞代且推明朝覲之意表累上許還㑹冕<lb/>
<pb n="KR2k0049_WYG_138-37b"/>
　奏閩中本南朝畜牧地可息羊馬置牧區於東越名<lb/>
　萬安監又置五區於泉州悉索部内馬驢牛羊合萬<lb/>
　餘游畜之不經時死耗略盡代還卒贈工部尚書<lb/>
暢當河東人父璀左散騎常侍代宗時與裴冕賈至王<lb/>
　延昌待制集賢院終户部尚書當擢進士第貞元初<lb/>
　為太常博士昭徳之喪詔太常議承華與諸王服制<lb/>
　當與博士張薦栁冕李吉甫請如晉杜預議又貞觀<lb/>
　十一年正月以晉王為并州都督既命官當已除矣<lb/>
<pb n="KR2k0049_WYG_138-38a"/>
　今宜如魏晉制詔宰臣與有司更議當又言宜酌變<lb/>
　為制及董晉代鄭叔則為太常卿上諭曰暢當等請<lb/>
　循魏晉故事至論也當以果州刺史卒<lb/>
吕温字和叔一字化光渭子從陸贄治春秋梁肅為文<lb/>
　章貞元末擢進士第與韋執誼厚因善王叔文再遷<lb/>
　左拾遺以侍御史副張薦使吐蕃薦卒吐蕃留温不<lb/>
　遣乆在絶域不得還元和元年還而栁宗元等皆坐<lb/>
　叔文貶温獨免進户部員外郎温藻翰精富一時流<lb/>
<pb n="KR2k0049_WYG_138-38b"/>
　輩推尚御史中丞竇羣薦知雜事宰相李吉甫持之<lb/>
　乆不報温等奏吉甫隂事貶均州刺史再貶道州乆<lb/>
　之徙衡州治有善狀卒年四十弟恭字恭叔尚氣節<lb/>
　喜縱横孫呉術為山南西道府掌書記進殿中侍御<lb/>
　史終嶺南府判官儉亦為御史讓太子右庶子皆美<lb/>
　材<lb/>
張涉蒲州人家世儒者涉依國學為諸生講説稍遷國<lb/>
　子博士能為文嘗請有司日試萬言時呼張萬言徳<lb/>
<pb n="KR2k0049_WYG_138-39a"/>
　宗在春宫授經於涉及即位之夕召入宫訪以庶政<lb/>
　大小事皆咨之翌日詔居翰林恩禮甚厚自博士遷<lb/>
　散騎常侍薦懐州刺史喬琳琳遂為相數月以不職<lb/>
　罷涉亦見疎俄放歸田里卒<lb/>
董居中虞鄉人恭惠公晉孫溪子好學善為詩張籍稱<lb/>
　之<lb/>
楊巨源字景山河中人貞元五年進士為張𢎞靖從事<lb/>
　由祕書郎擢太常博士禮部員外郎出為鳯翔少尹<lb/>
<pb n="KR2k0049_WYG_138-39b"/>
　復召除國子司業年七十致仕歸時宰白以為河中<lb/>
　少尹食其禄終身集五卷<lb/>
栁登字成伯芳子掩貫羣書年六十餘始仕元和初為<lb/>
　大理少卿與許孟容等刋正敕格以病改右散騎常<lb/>
　侍致仕卒年九十餘贈工部尚書<lb/>
樊宗師字紹述澤子始為國子主簿元和三年擢軍謀<lb/>
　宏逺科授著作佐郎歴金部郎中綿州刺史徙絳州<lb/>
　治有迹進諫議大夫未拜卒始宗師饒財悉散施姻<lb/>
<pb n="KR2k0049_WYG_138-40a"/>
　舊賔客妻子告不給笑不答力學多通解著春秋𫝊<lb/>
　魁紀公樊子凡百篇别集尚多韓愈稱宗師論議平<lb/>
　正有經據嘗薦其材云<lb/>
郭周藩河東人元和六年進士能詩<lb/>
薛放戎弟端厚寡言第進士累擢兵部郎中穆宗為太<lb/>
　子拜侍讀及即位參贊機命上謂曰先生宜相以輔<lb/>
　不逮放叩頭曰臣庸淺不足塵大任自有賢能處之<lb/>
　上美其誠進工部侍郎集賢學士寵待尤至改刑部<lb/>
<pb n="KR2k0049_WYG_138-40b"/>
　侍郎上嘗問經史放曰六經者聖人之言孔子所發<lb/>
　明天人之極也史記道成敗得失亦足以鑒然謬於<lb/>
　是非非六經比又問六經要指對曰論語六經之菁<lb/>
　華也孝經人倫之本也漢時論語首立於學官光武<lb/>
　令虎賁士皆習孝經元宗為注訓葢人知孝慈則氣<lb/>
　感和樂也終江西觀察使諡曰簡<lb/>
盧簡辭字子策綸子與兄簡能弟𢎞正簡求皆有文並<lb/>
　第進士歴佐帥府入遷侍御史習知法令及臺閣舊<lb/>
<pb n="KR2k0049_WYG_138-41a"/>
　事寳厯中黎幹子煟請復葉縣故田有司莫能知簡<lb/>
　辭曰按幹坐黨魚朝恩誅貲田皆没大厯後赦令無<lb/>
　原洗之言煟安得冒論不為給福建鹽鐵院官盧昻<lb/>
　坐贓簡辭窮按得金牀瑟瑟枕大如斗上曰禁中無<lb/>
　此昻為吏可知矣李程鎮太原表節度判官入授考<lb/>
　功員外郎累擢湖南浙西觀察使以檢校工部尚書<lb/>
　為忠武節度使徙山南東道貶衢州刺史卒<lb/>
栁璟字徳輝登子寳厯初第進士宏詞三遷監察御史<lb/>
<pb n="KR2k0049_WYG_138-41b"/>
　時郊廟告祭以雜品攝上公璟據開元元和詔書太<lb/>
　尉以宰相攝事司空司徒以僕射尚書師傅攝餘司<lb/>
　不及差限請如舊制從之累遷吏部員外郎開成初<lb/>
　為翰林學士初芳永泰中按宗正諜斷自武徳以昭<lb/>
　穆系承撰永泰新譜二十篇璟因召對帝嘆新譜詳<lb/>
　悉詔攟摭永泰後事綴成之復為十篇戸部供筆札<lb/>
　廩料遷中書舍人武宗立轉禮部侍郎璟寛信好接<lb/>
　士稱人之長游其門者他日皆顯於世㑹昌二年再<lb/>
<pb n="KR2k0049_WYG_138-42a"/>
　主貢部坐貶信州司馬終郴州刺史<lb/>
薛逢字陶臣蒲州河東人㑹昌初擢進士第崔鉉鎮河<lb/>
　中表在幕府鉉相引為萬年尉直𢎞文館歴侍御史<lb/>
　尚書郎持論鯁切以謀略髙自標顯劉瑑當國有薦<lb/>
　逢知制誥者瑑猥言逢未試州執不可乃出為巴州<lb/>
　刺史有詩㣲辭譏訕楊収収銜之復斥蓬綿二州刺<lb/>
　史収罷以太常少卿召還歴給事中又以詩訾王鐸<lb/>
　遷祕書監卒集十卷<lb/>
<pb n="KR2k0049_WYG_138-42b"/>
聶夷中字坦之河東人咸通十二年進士官華隂尉詩<lb/>
　一卷五代馮道嘗誦其詩為求治者告焉<lb/>
盧知猷字子謩簡能子中進士第登宏詞補祕書省正<lb/>
　字蕭鄴再辟荆南掌書記入遷右補闕出為饒州刺<lb/>
　史以政最聞累進中書舍人避朱玫難不出僖宗還<lb/>
　召拜工部侍郎史館修撰歴太常卿户部尚書至太<lb/>
　子太師劉季述之難感憤卒贈太尉知猷器量渾厚<lb/>
　世推為長者善書有楷法文辭贍麗子文度亦貴顯<lb/>
<pb n="KR2k0049_WYG_138-43a"/>
王駕字大用河中人大順元年進士仕至禮部員外郎<lb/>
　自號守素先生集六卷<lb/>
獨孤申叔字子重以博學宏詞為校書郎<lb/>
後唐<lb/>
盧汝弼河東人簡求子盧氏世名家汝弼多知唐故事<lb/>
　工書畫文辭亞於李襲吉天祐三年代為河東節度<lb/>
　副使莊宗嗣晉王承制封拜官爵皆出汝弼十八年<lb/>
　卒莊宗即位贈兵部尚書<lb/>
<pb n="KR2k0049_WYG_138-43b"/>
薛昭緯河東人保遜子乾寧中為禮部侍郎貢舉得人<lb/>
　文章秀麗為崔印所惡出為磎州刺史卒<lb/>
薛勝河東人嘗作坂河賦詞致瀏亮為時所稱子存誠<lb/>
宋<lb/>
高錫字天福河中虞鄉人幼穎悟能屬文漢乾祐中舉<lb/>
　進士王晏辟徐州掌書記又辟河南府推官周顯徳<lb/>
　初徒步詣招諫匭上書請擇賢任官分治衆職不報<lb/>
　復疏諫翰林學士及兩省官分撰徘優詞後為蔡州<lb/>
<pb n="KR2k0049_WYG_138-44a"/>
　防禦推官宋初棄官詣匭上疏請禁兵器不報建隆<lb/>
　五年又以書干宰相范質質奏用為著作佐郎明年<lb/>
　春遷監察御史尋拜左拾遺知制誥加屯田員外郎<lb/>
　乾徳初賜緋坐事貶萊州司馬改均州别駕移陳州<lb/>
　太平興國八年卒<lb/>
薛映字景陽唐相元超八世孫後僑蜀父允中孟氏給<lb/>
　事中歸朝改都官郎中映進士及第授大理評事歴<lb/>
　通判綿宋昇三州遷太常丞王化基薦為監察御史<lb/>
<pb n="KR2k0049_WYG_138-44b"/>
　知開封縣太宗召對為江南轉運使改左正言直昭<lb/>
　文館為江淮兩浙茶鹽制置副使改京東轉運使徙<lb/>
　河東兼河西隨軍轉運求便養親知相州再領漕京<lb/>
　東遷禮部郎中擢知制誥權判吏部流内銓兼制置<lb/>
　羣牧司權判度支以右諫議大夫知杭州臨決明敏<lb/>
　庭無留事轉運使姚鉉移屬州毋得輒斷徒以上罪<lb/>
　映請詔天下凡徒流罪對辨無所異聴遣決從之又<lb/>
　發鉉納部内女口及鬻釦器抑市綾羅數事推勘官<lb/>
<pb n="KR2k0049_WYG_138-45a"/>
　儲拱劾得實鉉坐貶映坐常召人取告鉉狀當贖金<lb/>
　特貰之在杭五年入知通進銀臺司兼門下封駁事<lb/>
　封泰山為東京留守判官遷給事中勾當三班院出<lb/>
　知河南祀汾隂還駐蹕西京知映有治狀御書嘉奬<lb/>
　遷工部侍郎集賢院學士判尚書都省進樞密直學<lb/>
　士知昇州民計牛出賦牛死租不得蠲映條奏與諸<lb/>
　州悉蠲之尋糾察在京刑獄再判都省歴尚書左丞<lb/>
　知揚并二州徙永興軍拜工部尚書兼御史中丞仁<lb/>
<pb n="KR2k0049_WYG_138-45b"/>
　宗改禮部尚書再為集賢院學士判院事知曹州分<lb/>
　司南京卒贈右僕射諡文恭映好學有文博覽强記<lb/>
　善筆札章奏尺牘下筆立成政尚嚴明吏不能欺每<lb/>
　五鼓冠帶黎明據案決事雖寒暑無一日異子耀卿<lb/>
　祕閤校理孫紳直龍圖閣<lb/>
薛紹彭向子多藏古法書翰墨精絶時號蘇黄米薛而<lb/>
　斥蔡京不錄云<lb/>
金<lb/>
<pb n="KR2k0049_WYG_138-46a"/>
麻秉彜字仲常唐金吾衛中郎將嗣宗之裔登皇統九<lb/>
　年進士調河中府市丞西京都市令革舊弊折豪强<lb/>
　留守徒單公延置幕下大定初除大興府推官盜賊<lb/>
　旁午繋者纍如秉彜悉平決之世宗嘉歎推官品第<lb/>
　七乃陟為第六自秉彜始時繕修宮室火禁嚴甚有<lb/>
　百夫長禍一役投火䥥鐵石以火考送府獄其䥥石<lb/>
　裹以竒帛秉彜曰貧人安得此乃遣人物色之百夫<lb/>
　長之子所衣帛正同一問得其情十一年調平陽府<lb/>
<pb n="KR2k0049_WYG_138-46b"/>
　岳陽縣令時洪洞趙城爭水部檄委秉彜司水者十<lb/>
　餘人贓賄狼籍秉彜盡寘於法自是無訟二縣民刋<lb/>
　石以紀十四年召拜右三部司正令史董潤隔垣投<lb/>
　瓦礫中親軍傷額大興府罪以故秉彜以為非耳目<lb/>
　所及卒以過失論山東有殺人者法司當以鬭秉彜<lb/>
　曰閲其牘其人將死時猶有和同之語非鬭也卒以<lb/>
　戲殺論十六年冬借尚書兵部郎中館伴夏國使十<lb/>
　七年改兵部主事明年正月春蒐攝行宫大部主事<lb/>
<pb n="KR2k0049_WYG_138-47a"/>
　歸遘疾卒年四十九階朝請大夫勲騎都尉爵上谷<lb/>
　縣男賜服金紫秉彜為政主仁濟以强明性敏悟八<lb/>
　嵗知屬文王彦潛學士評其詩似杜牧之有貽溪集<lb/>
　二十卷行世子邦憲武略將軍河中府軍資庫副使<lb/>
　邦寧武義將軍鳯翔縣令孫益泰謙鼎<lb/>
麻革字信之别號貽溪子秉彜孫有先人業在王官谷<lb/>
　革樂道不仕教授生徒以詩文自娯房祺曰貽溪與<lb/>
　遺山詩學無慊古文出其右當時以為公言編河汾<lb/>
<pb n="KR2k0049_WYG_138-47b"/>
　諸老詩以革集冠其首<lb/>
王庭筠字子端河東人父遵古章宗時以澄州刺史入<lb/>
　侍講讀上憫其年老擢為翰林直學士庭筠生未期<lb/>
　視書識十七字七嵗學詩十一賦全題涿郡王修期<lb/>
　以國士登大定十六年進士第章宗諭學士曰庭筠<lb/>
　所試文句太長又謂平章張汝霖曰庭筠文藝頗佳<lb/>
　然語句不健其人才高亦不難改及調恩州軍事判<lb/>
　官臨政有聲郡民鄒四不軌事覺四竄匿逮捕千餘<lb/>
<pb n="KR2k0049_WYG_138-48a"/>
　人遣大理司直王仲軻治其獄庭筠以計獲四分别<lb/>
　詿誤坐預謀者十二人調館陶簿明昌元年四月召<lb/>
　試館職中選御史有言遂罷乃買田隆慮讀書黄華<lb/>
　山寺因以自號上嘗語學士乏材參政守貞奏進士<lb/>
　中若趙渢王庭筠甚有時譽三年召為應奉翰林文<lb/>
　字命與祕書郎張汝方品第法書名畫分入品者為<lb/>
　五百五十卷五年上復顧宰執曰人才亦豈易得近<lb/>
　黨懐英作長白山冊文殊不工聞文士多妬庭筠不<lb/>
<pb n="KR2k0049_WYG_138-48b"/>
　論其文顧以行止為訾大抵讀書人多口頰朕欲以<lb/>
　詔誥委庭筠遂遷翰林修撰坐趙秉文上書事降鄭<lb/>
　州防禦判官承安四年復起應奉太和元年再任修<lb/>
　撰扈從秋山應制賦詩三十餘首上甚嘉之明年卒<lb/>
　年四十七詔賻錢八十萬求詩文藏之祕閣又以御<lb/>
　製詩賜其家引云王遵古朕之故人乃子庭筠又以<lb/>
　才選直禁林者十年今兹云亡玉堂東觀無復斯人<lb/>
　矣庭筠儀觀秀偉善談笑外若簡貴人初不敢與接<lb/>
<pb n="KR2k0049_WYG_138-49a"/>
　既見殷勤慰藉如恐不及少有可取極口稱道雖有<lb/>
　負者不恨從游如韓温甫路元亨張進卿李公度薦<lb/>
　引如秉文馮璧李純甫皆一時名士世以知人許之<lb/>
　為文能道所欲言暮年詩律深嚴尤工七言長篇及<lb/>
　險韻有藂辨十卷文集四十卷書法學米元章善山<lb/>
　水墨竹與趙渢秉文名聞外國夏人多問秉文庭筠<lb/>
　安否起居狀子曼慶亦能詩并書自號澹游仕至行<lb/>
　省右司郎中<lb/>
<pb n="KR2k0049_WYG_138-49b"/>
張琚字子玉河中人父鉉字鼎臣大定中進士仕至同<lb/>
　知定國節度使事琚刻意於詩長五言詩人喜稱道<lb/>
　之有張五字之目集號韋齋<lb/>
李獻能字欽叔河中人先世有為金吾上將軍者時號<lb/>
　李金吾家迨獻能以文學名從兄獻卿獻誠從弟獻<lb/>
　甫相繼擢第故李氏有四桂堂獻能苦學博覽作詩<lb/>
　有志風雅刻意樂章於文尤長四六貞祐三年特賜<lb/>
　詞賦進士廷試第一人宏詞優等授應奉翰林文字<lb/>
<pb n="KR2k0049_WYG_138-50a"/>
　應機敏捷號得體趙秉文李純甫嘗曰李獻能天生<lb/>
　今世翰苑才每薦之不令出館居凡十年出為鄜州<lb/>
　觀察判官用薦復為應奉俄遷修撰正大末以鎮南<lb/>
　軍節度副使充河中帥府經歴官元兵破河中奔陜<lb/>
　州權行省左右司郎中復立山寨安撫軍民河解元<lb/>
　帥趙偉詣見獻能靳之曰從宜破敵不易偉憾之私<lb/>
　語其軍李員外與我有隙坐視我軍飢餓不為存恤<lb/>
　天興二年十一月偉率軍八百渡河入陜州城刼殺<lb/>
<pb n="KR2k0049_WYG_138-50b"/>
　行省阿布噶努色爾獻能被害尤酷年四十三獻能<lb/>
　𣺌小墨色頗有髯善談論每敷説今古聲鏗亮可聴<lb/>
　家故饒財盡於貞祐之亂在京師無以自資其母素<lb/>
　豪奢厚於自奉小不如意必加訶譴人視之殆不堪<lb/>
　獻能處之自若時以純孝稱之<lb/>
陳賡字子颺别號默軒臨晉人仲謙長子擢明經累官<lb/>
　河東山西道行中書省參議有才名與太原元好問<lb/>
　游從詩文數相贈遺大同路儒學教授房祺纂錄其<lb/>
<pb n="KR2k0049_WYG_138-51a"/>
　詩自麻革張宇房皥段克已成已曹之謙及賡庾兄<lb/>
　弟八人號曰河汾諸老詩集弟庾與兄齊名除平陽<lb/>
　路提舉有詩載集内廙亦有文名膺官東平路勸農<lb/>
　使追封潁川侯諡莊敬<lb/>
元<lb/>
敬鉉河東人與太原元好問同登金進士第元初為中<lb/>
　都提學著春秋備忘四十卷仁宗朝命刻其書令行<lb/>
　於世<lb/>
<pb n="KR2k0049_WYG_138-51b"/>
裴居敬蒲州人累官雲南行省參政居敬積學勵行家<lb/>
　蓄書至二萬餘卷<lb/>
郭思貞河中人以儒業進拜監察御史累遷南臺治書<lb/>
　西臺中丞奎章閣大學士諡文獻<lb/>
明<lb/>
王佐字彦舉其先河東人元末侍父官南雄經亂不能<lb/>
　歸遂占籍南海與順徳孫蕡結詩社搆辭敏捷佐不<lb/>
　如蕡句意沈著蕡不如佐何真使掌書記參謀議與<lb/>
<pb n="KR2k0049_WYG_138-52a"/>
　蕡及趙介李徳黄哲並受禮遇稱五先生遣説肇慶<lb/>
　李質修好不絶還言士多歸質真乃遣使招致士以<lb/>
　一藝名者皆館穀之真歸明佐亦還里洪武六年被<lb/>
　薦徴為給事中太祖賜宋濓黄馬復為歌命侍臣屬<lb/>
　和佐立成性不樂樞要將告歸或尼之遲徊二年卒<lb/>
　乞骸歸<lb/>
衛子剛蒲州人性敏篤學耿介自持洪武初有司累薦<lb/>
　其才辭疾不赴年八十三猶執經史為人講究子寧<lb/>
<pb n="KR2k0049_WYG_138-52b"/>
　通詩經善吟咏隠居養親所著詩稿藏於家<lb/>
王瑛字玉潤猗氏人性聰穎七嵗能文永樂乙未年十<lb/>
　九聨捷成進士授庶吉士賜歸完婚三山林誌為文<lb/>
　以送之卒年二十有四子範𢎞治間貢嘉靖中何中<lb/>
　丞東序議舉孫達王瑛王璽合祀鄉賢<lb/>
謝琚蒲州人永樂癸夘舉人授西安府學訓導歴南北<lb/>
　國子學正陞河南道監察御史疏言修徳弭災十事<lb/>
　多見施行著有修治繩墨襁褓法言月川年譜太極<lb/>
<pb n="KR2k0049_WYG_138-53a"/>
　圖説酒誥刑誥等書<lb/>
孫晟榮河人博學能文宣徳丙午鄉舉後遂隠居讀書<lb/>
　優游林泉超然有物外之思鄉人化之<lb/>
楊諶蒲州人從薛瑄學以真知力行為本洛陽閆禹錫<lb/>
　見而竒之曰師門有人矣<lb/>
荆詡猗氏人幼穎悟善讀書弱冠與兄志鸞同受業薛<lb/>
　文清瑄文清嘆異之正統丁夘舉於鄉卒業北雍官<lb/>
　臨清州同知以慈惠著祀名宦孫貢生晏仕茂山衛<lb/>
<pb n="KR2k0049_WYG_138-53b"/>
　經歴亦為費宏林廷㭿所器重<lb/>
楊瑩蒲州人天順庚辰進士授行人冊封蜀王饋千金<lb/>
　弗受後為四川參議致仕王復贈以金亦弗受居家<lb/>
　恬淡苦節終始不渝州守知其貧餽之粟拒弗納文<lb/>
　學徳業為人稱仰纂州志直而核詳而有體<lb/>
謝麟字應文號山泉子蒲州人成化間以人材薦授鄴<lb/>
　城丞棄官歸隠於州東青渠構桂莊書屋以耕讀自<lb/>
　娯終身不入城市著有西遊集蟻穴集呂涇野賡和<lb/>
<pb n="KR2k0049_WYG_138-54a"/>
　集千餘首皆闗世教有詩人遺風<lb/>
張邦教蒲州人正徳丁丑進士累陞陜西按察使居官<lb/>
　清儉執法不撓著有四書尚書井觀錄<lb/>
王珂蒲州人正徳間舉人卒業成均時詔纂修武宗實<lb/>
　錄遂膺首薦嘉靖丙戌登進士授中書舍人命侍經<lb/>
　筵多所啟沃嘗著自省篇楊少保博稱之曰議論切<lb/>
　實與濓洛闗閩相為表裏編修張四維為之註釋<lb/>
令狐鏓字仲平猗氏人幼工文從御史孫月巖受尚書<lb/>
<pb n="KR2k0049_WYG_138-54b"/>
　旁通易理往來河汾河東書院與蒲坂王宗雅楊俊<lb/>
　民稷山梁承齋為文章四友嘉靖乙夘舉於鄉為確<lb/>
　山教諭陞朝邑知縣多異績歴陞合州知州性至孝<lb/>
　母楊病疽鏓調理無少怠躬視湯藥更年母愈人謂<lb/>
　孝感云著性理纂要五經巾箱大學衍義日抄藏於<lb/>
　家刋家禮集要保生心鑑行於世子一槐與鏓同科<lb/>
　任浙江副使居官清慎喜愠不形處鄉不立崖異人<lb/>
　方之黄叔度焉從孫泩壬午舉人漳浦知縣<lb/>
<pb n="KR2k0049_WYG_138-55a"/>
孫承恩蒲州人嘉靖丁未進士官監察御史有詩名見<lb/>
　列朝詩集<lb/>
何東序字肖山猗氏人知州尚徳子生而傑特年踰冠<lb/>
　舉嘉靖癸丑進士官户曹𣙜闗臨清以濓潔著遷郎<lb/>
　中督餉遼陽疏糾總兵楊照忤㫖回籍起補刑曹出<lb/>
　守徽州親統將士勦礦賊創婺祁黟績四城徽人歌<lb/>
　保障焉尋為工科趙格所劾有詔赴京聴勘御史宋<lb/>
　纁上疏白其事移守衢州復創江開二城為呉越根<lb/>
<pb n="KR2k0049_WYG_138-55b"/>
　本遷易州兵備副使值駕大閲以詩上因擢榆林巡<lb/>
　撫率師出紅山寨以大捷聞特陞副都御史丁内艱<lb/>
　遂徒步歸廬墓三年先是備兵易州時華亭與新鄭<lb/>
　有隙華亭在告東序特疏留之因與新鄭忤至是憂<lb/>
　歸遂不復出東序年二十三通籍四十八歸里懸車<lb/>
　後幾四十年著易知兵書論守禦方略詩文俱成一<lb/>
　家言有九愚山房集書法工鍾王體卒後直指聞於<lb/>
　朝賜祭塟有加<lb/>
<pb n="KR2k0049_WYG_138-56a"/>
郭希湯猗氏人少孤力學著有四書目錄性理三書一<lb/>
　覽律呂問等書任汝亮何東鳯胥出其門<lb/>
楊世芳號穆園蒲州人尚書諡襄毅博曽孫也萬厯己<lb/>
　未進士選翰林院庶吉士洊歴詹事府少詹事兼學<lb/>
　士世芳少聰穎讀書十行俱下操筆為文千萬言立<lb/>
　就其他琴書諸藝並臻其妙持身復嚴重循禮法魏<lb/>
　璫用事不肯附權奸茍且功名徑請告去璫恚甚矯<lb/>
　㫖奪其官懐宗嗣位璫伏誅詔以原官起用乙丑辛<lb/>
<pb n="KR2k0049_WYG_138-56b"/>
　未兩與校闈所拔華其芳張溥諸人皆宿名士未幾<lb/>
　復請告歸卒<lb/>
張煇字淥汀蒲州人萬厯辛夘舉人授華隂教諭遷國<lb/>
　子監助教外轉鄖陽府同知為主者所忌罷歸煇博<lb/>
　學能文顧獨刻意躬行不喜詞章之學侍大父母及<lb/>
　父母夜漏數十下始就寢居父憂寢苫柩次三年如<lb/>
　初喪時教華隂迎母官署中孝養學使為加禮父在<lb/>
　日命與弟析箸涕泣不忍從及弟陷長安馳往捄之<lb/>
<pb n="KR2k0049_WYG_138-57a"/>
　得無患教人以主敬窮理為要同知鄖陽署府篆兼<lb/>
　竹山縣事革弊政一十二款比歸讀書談道不輟所<lb/>
　著去浮集四禮約四書臆見讀書日記聞見隨錄學<lb/>
　者宗之<lb/>
張應徴號亭一猗氏人萬厯甲午解元乙未進士授三<lb/>
　原知縣齊民以禮教士以文風俗丕變陞兵部職方<lb/>
　主事歴郎中清介矜嚴無敢干以私者遷大名兵備<lb/>
　副使尋遷遼監軍道未任卒應徴篤學嗜古積書至<lb/>
<pb n="KR2k0049_WYG_138-57b"/>
　萬卷悉加丹墨至閲人文字決其心術窮通壽天無<lb/>
　不竒中<lb/>
孟時芳字斯盛蒲州人同知琳孫也萬厯戊戌進士初<lb/>
　選翰林庶吉士掌院劉文莊曽文恪胥器重之分校<lb/>
　丁未禮闈擢國子監司業以御史辱國子生東宮不<lb/>
　親講席皇太孫未出閣抗疏力爭時稱得體遷諭徳<lb/>
　掌南院篆購遺書數萬卷資諸生講習入為詹事府<lb/>
　詹事侍講筵儀容嚴重議論剴切光宗嘆息稱善遷<lb/>
<pb n="KR2k0049_WYG_138-58a"/>
　南吏部右侍郎轉禮部充實錄總裁官晉尚書值魏<lb/>
　璫用事決計請告致仕去懐宗初特詔起以病辭弗<lb/>
　至著有碧山堂草叢蓧園集諸書<lb/>
衛庭芝字徳馨猗氏人潛心道學必從人事實地體驗<lb/>
　萬厯庚子貢授阜城訓導生平重祭祀創修族譜雖<lb/>
　病恒手訂訛漏不輟子邦勲字汝弼克繼父訓庚申<lb/>
　貢授光州訓導服除補三原訓導歴代府教授前後<lb/>
　俱以易學名<lb/>
<pb n="KR2k0049_WYG_138-58b"/>
陳國柱號頤銘猗氏人甘貧力學萬厯癸夘舉人高平<lb/>
　教諭設講堂立㑹期課多士一時人文蔚起陞延長<lb/>
　知縣居官如在鄉時退食即展卷年方强仕致政歸<lb/>
　三十餘年勤講學寡交游所著有四書易經道學𫝊<lb/>
　錄行於世子孫科第聨翼為一時之盛<lb/>
荆芸猗氏人詡孫萬厯間貢性好學尤篤嗜性理宗陸<lb/>
　象山涵養之説常終日危坐仕陜州訓導著春秋要<lb/>
　㫖<lb/>
<pb n="KR2k0049_WYG_138-59a"/>
令狐錕字大任猗氏人少穎悟絶人游庠序旋即謝去<lb/>
　陶然林皋之樂嘗有句云黄花盃裏儘閒閒門外青<lb/>
　青一片山半枕竹床頻自醒枝頭唯是鳥間闗<lb/>
郭廷佐字良輔號潛庵蒲州人少好學博通經籍尤躭<lb/>
　吟咏縉紳結社賦詩咸奉為尊宿郡守馮少墟聞其<lb/>
　賢延以賔禮三請而後至馮贈詩曰鶴髪蕭蕭倒角<lb/>
　巾林宗雅望絶時倫我來空負溪山約不向僊舟訪<lb/>
　隠淪<lb/>
<pb n="KR2k0049_WYG_138-59b"/>
王鳯猗氏人席貴嗜學不欲與庸俗伍著詩經便韻萬<lb/>
　竹園集時號竹忩道人<lb/>
張璞號荆山猗氏人天啟間拔貢為諸生時受知於督<lb/>
　學文太青嘗著草廬詩宗伯王鐸擊節賞之贈句有<lb/>
　云應藏知已淚莫向衆人彈初任遼陽通判管監紀<lb/>
　事經略洪承疇求草露布璞應曰通判能之即為文<lb/>
　數千言經略嘆曰通判乃有大才時巡撫方一藻及<lb/>
　邉將鎮咸重之陞陜州知州未幾致仕環堵敝廬粗<lb/>
<pb n="KR2k0049_WYG_138-60a"/>
　衣糲食未嘗過陶白之門著書千卷<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_138-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百三十八<lb/>
</p>
<p>
</p>
  </div>
</body>
</text>
</TEI>
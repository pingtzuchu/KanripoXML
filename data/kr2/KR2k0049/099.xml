<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷九十九</head> <lb/>
    <p>
<pb n="KR2k0049_WYG_099-1a"/>
欽定四庫全書<lb/>
　山西通志卷九十九<lb/>
　　名宦<hi>十七</hi>
保徳州<lb/>
宋<lb/>
鄭文寳字仲賢太平興國八年進士咸平中任河東轉<lb/>
　運使嘗上言管内廣鋭兵萬餘難得資糧請徙置近<lb/>
　南諸州又欲使强壯戸市馬備征役宰相李沆等言<lb/>
<pb n="KR2k0049_WYG_099-1b"/>
　不便復令文寳條對文寳執前議且言土人乆留恐<lb/>
　或生事議卒罷先是麟府屯重兵皆河東輸饋雖地<lb/>
　里甚邇而限河津之阻土人利於河東民罕至則芻<lb/>
　粟増價上常訪使邊者言河裁濶數十步乃詔文寳<lb/>
　於府州定羌軍經度置浮橋人以為便㑹繼遷圍麟<lb/>
　州令乗𫝊晨夜赴之圍解遷刑部員外郎賜金紫景<lb/>
　徳元年冬遼人犯邊又徙河東文寳安集所部募鄉<lb/>
　兵張邊備又領畨漢兵赴河北手詔褒諭後以兵部<lb/>
<pb n="KR2k0049_WYG_099-2a"/>
　員外郎卒<lb/>
張亢字公夀臨濮人第進士仁宗時夏人自後河川襲<lb/>
　府州縱遊騎抄麟府間時豐州已破麟府勢孤朝廷<lb/>
　議棄河外守保徳軍未果以亢為并代都鈐轄管勾<lb/>
　麟府軍馬事州東焦山有石炭穴亢築東勝堡下城<lb/>
　旁有蔬畦築金城堡州北沙阬有水泉築安定堡置<lb/>
　兵以守遂襲擊琉璃堡大破之夏人棄堡去乃築宣<lb/>
　威砦捍冦又敗賊於栢子砦斬六百餘級乃修建寧<lb/>
<pb n="KR2k0049_WYG_099-2b"/>
　砦夏人數出争遂戰於兔毛川敵大潰斬二千級不<lb/>
　踰月築清塞百勝中候建寧鎮川五堡麟府路始通<lb/>
　亢復奏請増並邊諸栅以相維持則可以廣田牧壯<lb/>
　河外之勢議未下徙并代副都總管御史梁堅劾亢<lb/>
　出庫銀給牙吏往成都市易奪引進使為本路鈐轄<lb/>
　及夏人與遼戰河外復引進使副都總管知代州兼<lb/>
　河東沿邊安撫事范仲淹宣撫河東復奏亢前所増<lb/>
　廣堡砦宜使就其事詔既下明鎬以為不可屢牒止<lb/>
<pb n="KR2k0049_WYG_099-3a"/>
　之亢曰受詔置堡砦豈可得經畧牒而止耶坐違節<lb/>
　度死所甘心堡砦必為也每得牒置案上督役愈急<lb/>
　及成乃發封自劾朝廷置不問蕃漢歸者數千戸嵗<lb/>
　減戍兵萬人河外遂為并汾屏蔽徙知瀛州後陜西<lb/>
　轉運使言亢所易庫銀非自入者屢遷徐州總管卒<lb/>
　亢好施輕財凡燕犒饋遺類皆過厚至遣人貿易助<lb/>
　其費猶不足以此人樂為之用馭軍嚴明所至有風<lb/>
　蹟民圖像祠之<lb/>
<pb n="KR2k0049_WYG_099-3b"/>
髙繼宣瓊次子善騎射知讀書康定中授恩州團練使<lb/>
　知并州初元昊叛聲言侵闗隴繼宣請備麟府未幾<lb/>
　羌兵果入冦河外陷豐州乃命涖并賊俄冦麟府繼<lb/>
　宣率兵營陵井抵天門關是夕大雨及河師半濟黒<lb/>
　凌暴合舟不得進乃具牲酒為文以禱已而凌解師<lb/>
　濟進屯府谷敗賊于三松嶺築寧遠砦相視地脉鑿<lb/>
　石出泉又城五砦遷眉州防禦使卒<lb/>
髙渙廣陵人熙寧間授朝散大夫知保徳軍創建文廟<lb/>
<pb n="KR2k0049_WYG_099-4a"/>
　於南坡<lb/>
孔文仲字經父臨江新喻人舉進士南省第一制舉對<lb/>
　策九千言言新法不便罷通判保徳軍時征西夏衆<lb/>
　數十萬皆道境上乆不解邊人厭苦文仲陳三不便<lb/>
　曰大兵未出而丁夫預集河東雇夫勞民而損費諸<lb/>
　路出兵首尾不相應虞夏商周之盛未嘗無外侮然<lb/>
　懷柔制禦之要不在彼而在此也元祐初召入仕至<lb/>
　中書舍人卒蘇軾歎曰世方嘉軟熟而惡峥嶸求勁<lb/>
<pb n="KR2k0049_WYG_099-4b"/>
　直如吾經父者今無有矣<lb/>
徐徽言字彦猷衢子西安人負氣豪舉喜談功名事大<lb/>
　觀二年賜武舉絶倫及第歴保徳軍監押以邊功加<lb/>
　闔門祗候平陽府軍馬鈐轄權知保徳軍政總領河<lb/>
　西軍馬宣和四年定天徳雲内兩城宣撫使童貫嫉<lb/>
　其功復棄去改知火山軍兼統制河西軍馬徙赴石<lb/>
　州靖康初遷武翼郎閤門宣贊舍人金圍太原分兵<lb/>
　絶饟道自隰石以北命令不通者累月徽言以三千<lb/>
<pb n="KR2k0049_WYG_099-5a"/>
　人渡河一戰破之遷武經郎知晉寧軍兼嵐石路沿<lb/>
　邊安撫使聶昌出河東為金人所刼以便宜割河西<lb/>
　三州𨽻西夏徽言率兵復取三州并取嵐石等州教<lb/>
　戈船卒乘羊皮渾脱亂流以掩敵金人益備克胡砦<lb/>
　吳堡津遣守領為九州都統與晉寧對壘徽言出竒<lb/>
　兵襲逐之時河東郡縣淪沒遺民日候大軍至徽言<lb/>
　隂結汾晉土豪數十萬約復故地則奏官為守長聽<lb/>
　世襲條其事以聞候報可即身率精甲𢷬太原徑取<lb/>
<pb n="KR2k0049_WYG_099-5b"/>
　雁門留兵戍守且曰定全晉則形勝為我有中原當<lb/>
　指期克復投機一時㑹不可失奏上詔徽言聽王庶<lb/>
　節制議遂格建炎二年冬金自蒲津涉河圍之時環<lb/>
　河東皆陷獨晉寜屹然孤墉横當强冦徽言遣没人<lb/>
　泅河召逃民幾萬衆浮筏渡與金人鏖河上大小數<lb/>
　十戰後裨校啟外郭納金兵徽言與太原路兵馬都<lb/>
　監孫昂決戰門中格殺甚衆退嬰牙城金兵挾以去<lb/>
　不屈死之初徽言與劉光世束髮雅故光世被命援<lb/>
<pb n="KR2k0049_WYG_099-6a"/>
　太原次吳堡津輒頓不進徽言移書趣行不聽又諭<lb/>
　以太原旦暮望救總管承詔赴急不宜稽遲取方命<lb/>
　罪光世猶前郤徽言即露章劾其逗撓封副與之光<lb/>
　世惶遽引道至是死節事聞贈晉州觀察使諡忠壯<lb/>
何灌字仲源開封祥符人武選登第為河東從事經畧<lb/>
　使韓縝雖數試其才而常沮抑之不假借乆乃語之<lb/>
　曰君竒士也他日當據吾坐為府州火山軍巡檢盜<lb/>
　蘇延福狡悍為二邊患灌親梟其首嘗申畫賈胡疃<lb/>
<pb n="KR2k0049_WYG_099-6b"/>
　泉界遼人舉兵灌發輒中或著巖石皆沒鏃敵歛去<lb/>
　為河東將與夏人遇鐵騎來追灌射皆徹甲至洞胸<lb/>
　出背疊貫後騎羌懼而引却知寧化軍豐州徙熙河<lb/>
　又提㸃河東刑獄及梁方平守黎陽拜灌武泰軍節<lb/>
　度使河東河北制置副使靖康元年正月方平奔灌<lb/>
　師遂潰戰沒于汴城西<lb/>
遼<lb/>
耶律赫紳初為西南巡邊官以㢘潔稱重熙十一年党<lb/>
<pb n="KR2k0049_WYG_099-7a"/>
　項部人多叛入西夏赫紳受詔巡西邊沿河要地多<lb/>
　建城堡以鎮之後致仕卒<lb/>
金<lb/>
髙懷貞廣陵人大定元年授朝散大夫知保徳軍上騎<lb/>
　都尉開國子食邑五百戸賜紫金魚袋改建文廟於<lb/>
　城内西北隅<lb/>
李晏隴西人由進士於大定間授少中大夫知保徳軍<lb/>
　事輕車都尉修城便汲政平訟理盜賊屏息人以古<lb/>
<pb n="KR2k0049_WYG_099-7b"/>
　治渤海目之<lb/>
張令臣博平人泰和元年授奉議大夫知保徳軍提督<lb/>
　常平倉事上騎都尉開國子食邑五百戸賜紫金魚<lb/>
　袋重修文廟殿宇兩廡垣墉補缺像正位次起講堂<lb/>
　齋舍庖厨等類有碑記<lb/>
元<lb/>
吳公失名汴梁人至正間以廣平等處兵農宣慰使司<lb/>
　都元帥樞宻院討賊至武州興縣兵亂來侵保徳公<lb/>
<pb n="KR2k0049_WYG_099-8a"/>
　征退明年府谷縣軍侵河曲保徳公至河曲委院判<lb/>
　袁公守保徳河西兵退州以安凡袁公為民請命悉<lb/>
　慨允又明年請於朝除袁公知是州民心悦服<lb/>
袁公失名光州人至正十三年府谷官軍作亂公承上<lb/>
　官命撫禦之定羌之民獲有寧宇明年授知州凡有<lb/>
　糧儲科役造作必躬詣樞府請省減才畧明敏耆士<lb/>
　為建坊監碑記之<lb/>
許仲傑字漢臣長清人至正十三年由毗陵推官以㢘<lb/>
<pb n="KR2k0049_WYG_099-8b"/>
　能擢知保徳州捐俸修州治兼置供奉上官器具及<lb/>
　甃砌儒學垣基有碑記<lb/>
明<lb/>
藺普整府谷人洪武間知保徳州創立之始治績居多<lb/>
宋鎮永樂間知保徳州存心公正涖政勤能撫字有方<lb/>
　士民頌徳<lb/>
任泰陜西咸寧人宣徳間任保徳州知州㢘直無私遇<lb/>
　事立決雖當艱大無少滯人推公敏祀名宦<lb/>
<pb n="KR2k0049_WYG_099-9a"/>
陸鏞江南崑山人天順間以進士任保徳州知州性温<lb/>
　厚尚徳化誠能格物嘗遇旱禱雨立應擢工部郎祀<lb/>
　名宦<lb/>
李邦彦直隸薊州人𢎞治間以監生任河曲縣知縣有<lb/>
　吏材修舉廢墜百度一新而噢咻疾苦尤至調嵐縣<lb/>
　擢均州知州以禦流冦功遷河東鹽運司副使祀名<lb/>
　宦<lb/>
周山紹興人𢎞治間以舉人任保徳州知州立心正大<lb/>
<pb n="KR2k0049_WYG_099-9b"/>
　處事公勤士依民懷治行為當時最考滿當遷州人<lb/>
　霍升等走京師請加銜仍知州事祀名宦<lb/>
李澤歴城人正徳間以舉人任保徳州知州澤先官沔<lb/>
　縣晉忻州及涖保徳興除利病不遺餘力民皆愛戴<lb/>
　武宗幸山西糧餉不給澤奉部院檄召買唐家會未<lb/>
　旬日得米三百石草十萬束公用充足中外頼之後<lb/>
　以疾求去送者載道祀名宦<lb/>
王鍵永平人正徳間知河曲縣㢘介有幹畧善於事親<lb/>
<pb n="KR2k0049_WYG_099-10a"/>
　母以事督責怡然受之民皆感服以績最調陽曲歴<lb/>
　西安同知<lb/>
王汝安邠州人正徳間由襄陽判擢保徳州知州勤於<lb/>
　政不遑寧處修城垣學舍建八蜡廟復修惠民井石<lb/>
　橋以濟民之病渴病涉者遇旱禱雨輒應陞本府同<lb/>
　知<lb/>
王紘山東陵縣人正徳間以舉人任河曲縣知縣清正<lb/>
　能自立以不納賄逆瑾罷官瑾誅御史解冕抗疏白<lb/>
<pb n="KR2k0049_WYG_099-10b"/>
　之起知山隂縣祀名宦<lb/>
藍雲錦衣衞人嘉靖間知保徳州開水渠砌石城胥有<lb/>
　碑記陞本府同知<lb/>
齊恩陜西隆徳人嘉靖中以鳴贊任河曲縣知縣外明<lb/>
　内寛㢘辨中濟以仁恕敵入犯恩揚兵河東多設旗<lb/>
　幟金鼓之聲不絶敵大驚急卷甲去乃整船筏拯民<lb/>
　之避兵者皆得濟事聞遣官賚之祀名宦<lb/>
郝九齡髙陵人嘉靖間河曲典史勤介自勵當修築邊<lb/>
<pb n="KR2k0049_WYG_099-11a"/>
　牆時散帑十萬錙銖不少茍歴任八年以防秋有功<lb/>
　朝廷賜金褒異之<lb/>
王世臣太原人嘉靖間任灰溝營守備套冦自陜西潰<lb/>
　邊入犯世臣率其弟遇之於氷橋峽衆謂衆寡不敵<lb/>
　宜稍退以避其鋒世臣不聽奮勇直前兄弟同死于<lb/>
　敵千總李虎亦力戰殁後七年冦自唐家㑹入把總<lb/>
　徐堯臣率衆奮擊面中六矢身被七創猶鏖戰不退<lb/>
　遂殁于陣<lb/>
<pb n="KR2k0049_WYG_099-11b"/>
胡柟字棟隆陜西洵陽人萬厯中以選貢任夏縣知縣<lb/>
　遷保徳州知州殫心民事百廢具舉在保徳州修城<lb/>
　垣立社倉闢養濟院惠民局修文廟製祭器繪祭儀<lb/>
　圖補經籍數十部立社學延師訓童蒙輯州志坊表<lb/>
　舖舍監獄悉修舉後陞鄖陽同知將去老幼焚香送<lb/>
　者百里不絶建生祠四十餘處<lb/>
髙應科邢臺人萬厯間以舉人知河曲縣操履清潔衣<lb/>
　食如貧生屢經薦剡在任三載以憂歸百姓遮道泣<lb/>
<pb n="KR2k0049_WYG_099-12a"/>
　送如失慈母<lb/>
韓朝貢膚施人萬厯間以舉人任保徳州知州貌甚樸<lb/>
　有揮霍材嘗請銷絶軍蠲河糧力與上官抗卒如其<lb/>
　議又以州為邊陲邑城垣尤重倡衆甃其四面朝貢<lb/>
　先官嵐縣嵐縣人謳思之至是州人亦建祠祀焉<lb/>
王甲號劍塘利津人萬厯間以舉人任保徳州知州甲<lb/>
　先任大同通判有㢘能聲及涖州益厲清操剖決是<lb/>
　非片言悉得黠者至不敢吐一辭後擢䕫州府同知<lb/>
<pb n="KR2k0049_WYG_099-12b"/>
　祀名宦<lb/>
黨傑陜西城固人萬厯四年以進士知河曲縣溫厚縝<lb/>
　栗馭豪猾甚嚴而噢咻小弱則倍極仁恕持身㢘潔<lb/>
　正供外絲毫無所取三年如一日尋以艱歸後補文<lb/>
　安縣行取監察御史<lb/>
周鴻圖山東即墨人崇禎間由明經以軍功歴升㕘政<lb/>
　强毅有大畧流賊乆據城不下鴻圖統川貴兵進𠞰<lb/>
　同事首䑕不前鴻圖曰兵貴拙速未聞巧遲乃直抵<lb/>
<pb n="KR2k0049_WYG_099-13a"/>
　城下據賊水道與戰大敗之八日城遂下即任岢嵐<lb/>
　道以縣城被賊瘡痍屢發賑粟有收難婦者悉令還<lb/>
　之一卒抗令即斬以徇邊境得安<lb/>
崔從教北直遷安人由鄉進士除太原令崇禎間巡撫<lb/>
　宋統殷援剿流賊檄從教司餉隨署縣事時城甫下<lb/>
　路將李春芳縱兵大掠公力禁得止又念賊病渴潰<lb/>
　城恐賊亦以渴制我遂建議築水城兵荒後飢疫大<lb/>
　行請賑蠲租全活甚衆河民徳之<lb/>
<pb n="KR2k0049_WYG_099-13b"/>
秦樂天三原人崇禎間以進士知河曲縣時當兵燹際<lb/>
　士庶一日數驚樂天百計撫綏申築水城尤加意學<lb/>
　校陞户部主事<lb/>
解州<lb/>
周<lb/>
徒師沼魏大夫説苑魏太子語經侯徒師沼治魏而市<lb/>
　無預賈<lb/>
田文魏相也吳起不悦謂文曰請與子論功可乎文曰<lb/>
<pb n="KR2k0049_WYG_099-14a"/>
　可起曰將三軍使士卒樂死敵國不敢謀子孰與起<lb/>
　文曰不如子起曰治百官親萬民實府庫子孰與起<lb/>
　文曰不如子起曰守西河而秦兵不敢東嚮韓趙賓<lb/>
　從子孰與起文曰不如子起曰此三者皆出吾下而<lb/>
　位加吾上何也文曰主少國疑大臣未附百姓不信<lb/>
　方是之時屬之於子乎屬之於我乎起黙然良乆曰<lb/>
　屬之子矣文曰此乃吾所以居子之上也起乃自知<lb/>
　弗如文文既卒公叔為相尚魏公主而害起公叔之<lb/>
<pb n="KR2k0049_WYG_099-14b"/>
　僕説公叔讒起起奔楚<lb/>
孔子慎魯人孔子七世孫也年五十七嘗為魏相<lb/>
漢<lb/>
杜詩字公君河内汲人少有才能世祖召見賜以棨㦸<lb/>
　復使之河東誅降賊楊異等詩到大陽聞賊規欲北<lb/>
　渡乃與長史急焚其船部勒郡兵將突騎趂擊斬異<lb/>
　等賊遂翦滅累遷南陽太守時人方於召信臣故南<lb/>
　陽為之語曰前有召父後有杜母被徴卒司隸校尉<lb/>
<pb n="KR2k0049_WYG_099-15a"/>
　鮑永上書言詩貧困無田宅喪無所歸詔使治喪郡<lb/>
　邸賻絹千疋<lb/>
毛義字少節廬江人家貧以孝行稱為安陽尉南陽人<lb/>
　張奉慕其名往候之坐定而府檄適至以義守令義<lb/>
　捧檄而入喜動顔色奉心賤之因辭去及義母卒去<lb/>
　官行服數辟公府為安邑令進退必以禮後舉賢良<lb/>
　公車徴遂不至奉歎曰賢者固不可測往日之喜乃<lb/>
　為親屈也元和元年詔告廬江太守曰前安邑令毛<lb/>
<pb n="KR2k0049_WYG_099-15b"/>
　義躬履遜讓比徴辭病淳潔之風東州稱仁書不云<lb/>
　乎彰厥有常吉哉其賜義穀千斛常以八月長吏存<lb/>
　問賜羊酒顯兹異行<lb/>
李孚字子憲本姓馮鉅鹿人建安中守解長名為嚴能<lb/>
　精斷稍遷司隸校尉終平陽太守<lb/>
北魏<lb/>
薛引字寧宗拔子少有父風太和六年襲爵鎮西大將<lb/>
　軍河東公例降侯除立忠將軍河北太守郡帶山河<lb/>
<pb n="KR2k0049_WYG_099-16a"/>
　路多盜賊有韓馬兩姓各二千餘家恃强憑險最為<lb/>
　狡害刼掠道路侵暴鄉閭引至郡之日即收其奸魁<lb/>
　二十餘人一時戮之於是羣盜懾氣郡中清肅二十<lb/>
　三年卒於郡諡敬<lb/>
栁崇字僧生河東解人方雅有器量兼有學行舉秀才<lb/>
　射策髙第為尚書右外兵郎中時河東河北二郡争<lb/>
　境其間有鹽池之饒虞坂之便守宰及民皆恐外割<lb/>
　公私朋競紛囂臺府髙祖遣崇檢斷官民息訟遷本<lb/>
<pb n="KR2k0049_WYG_099-16b"/>
　郡邑中正又領邑中正出為河北太守崇初届郡郡<lb/>
　民張明失馬疑十餘人崇見之不問賊事人人别借<lb/>
　以溫顔更問其親老存不農桑多少而微察其辭色<lb/>
　即獲正賊吕穆等二人餘皆放遣郡中畏服境内帖<lb/>
　然卒於官諡穆<lb/>
裴夙字買興河東聞喜人沈雅有器識為河北太守以<lb/>
　忠恕接下百姓感之卒於郡<lb/>
裴俠字嵩和河東解人祖思齊舉秀才俠幼而聰慧州<lb/>
<pb n="KR2k0049_WYG_099-17a"/>
　舉秀才從孝武入闗王思政鎮玉壁以俠為長史未<lb/>
　幾為齊神武所攻神武以書招思政思政令俠草報<lb/>
　辭甚壯烈太祖嘉之曰雖魯連無以加也除河北郡<lb/>
　守俠躬履儉素愛民如子所食惟菽麥鹽菜而已吏<lb/>
　民莫不懷之此郡舊制有漁獵夫三十人以供郡守<lb/>
　俠曰以口腹役人吾所不為也乃悉罷之又有丁三<lb/>
　十人供郡守役使俠亦不以入私並收庸直為官市<lb/>
　馬嵗月既積馬遂成羣去職之日一無所取民歌之<lb/>
<pb n="KR2k0049_WYG_099-17b"/>
　曰肥鮮不食丁庸不取裴公貞惠為世規矩俠嘗與<lb/>
　諸牧守俱謁太祖太祖命俠使别立謂諸牧守曰裴<lb/>
　俠清慎奉公為天下之最今衆中有如俠者可與之<lb/>
　俱立衆皆黙然無敢應者太祖乃厚賜朝野歎服號<lb/>
　為獨立君九年入為大行臺郎中周武成元年卒於<lb/>
　工部中大夫贈蒲州刺史諡貞河北郡前功曹張回<lb/>
　及吏民等感俠遺愛乃作頌紀其清徳焉<lb/>
張軌字元軌濟北臨邑人少好學志識開朗杖策入關<lb/>
<pb n="KR2k0049_WYG_099-18a"/>
　封夀張縣子大統六年為河北郡守在郡三年聲績<lb/>
　甚著臨人治術有循吏之美宰人者多推尚之章武<lb/>
　公導出鎮泰州為長史加撫軍將軍大都督卒惟有<lb/>
　素書數百卷諡質<lb/>
隋<lb/>
王度按説郛古鏡記文中子兄大業九年以御史出兼<lb/>
　芮城令用古鏡滅妖蛇其年冬以御史帶芮城令持<lb/>
　節河北道開倉賑給陜東<lb/>
<pb n="KR2k0049_WYG_099-18b"/>
唐<lb/>
褚遂良貞觀中以黄門侍郎為廵察使夏縣衞孝女為<lb/>
　父報讐詣吏請罪遂良以聞太宗特令免罪給𫝊徙<lb/>
　雍州令有司以禮嫁之<lb/>
李傑相州淦陽人舉明經神龍初為河東道巡察黜陟<lb/>
　使奏課為諸使最先天中晉陜州刺史水陸𤼵運使<lb/>
　置使自傑始累拜御史大夫卒贈戸部尚書<lb/>
姜師度魏人舉明經開元初遷陜州刺史開運道以便<lb/>
<pb n="KR2k0049_WYG_099-19a"/>
　太原倉兩京水陸轉運所省萬計六年以蒲州為河<lb/>
　中府拜為河中令先是安邑兩池漸涸師度發卒開<lb/>
　拓疏決水道置為鹽屯大收其利師度勤於為政又<lb/>
　有巧思所至興溝洫之利公私賴之終將作大匠<lb/>
劉晏字士安曹州南華人舉神童授秘書省正字累授<lb/>
　夏縣令有能名歴拜門下侍郎同平章事<lb/>
盧從愿字子龔相州臨漳人舉明經授夏縣尉累官吏<lb/>
　部侍郎有名歴刑部尚書開元十六年坐事貶絳州<lb/>
<pb n="KR2k0049_WYG_099-19b"/>
　刺史後拜吏部尚書卒諡文<lb/>
崔日用滑州靈昌人舉進士初為芮城尉累遷黄門侍<lb/>
　郎㕘知機務封齊國公終并州大都督府長史諡昭<lb/>
吕元膺東平人姿儀瓌秀有器識策賢良髙第調安邑<lb/>
　尉累官河中節度使入拜吏部侍郎正色立朝有台<lb/>
　宰望以疾改太子賓客卒贈吏部尚書<lb/>
宋<lb/>
侯贇并州太原人父義漢遼州刺史贇以䕃補殿前承<lb/>
<pb n="KR2k0049_WYG_099-20a"/>
　㫖周顯徳中遷供奉官江南平命領三門集津發運<lb/>
　事宋初為諸衞將軍朝廷嵗仰闗中穀麥以給國用<lb/>
　命贇掌其事歴三十年國用無闕累遷至右武衞將<lb/>
　軍開寶中歴知建安軍楊徐二州皆有善政太宗移<lb/>
　知福州改右衞將軍吳越納欵詔馳往兩浙諸州閲<lb/>
　視軍儲芻茭累遷左右二衞大將軍知靈州按視蕃<lb/>
　落晏犒以時得邊士心部内大治在朔方十餘年上<lb/>
　求可代者而難其人淳化二年卒於官年七十四贈<lb/>
<pb n="KR2k0049_WYG_099-20b"/>
　本衞上將軍<lb/>
雷有終字道成同州郃縣人徳驤子太宗時徳驤任陜<lb/>
　西轉運奏為解州通判特許徳驤不巡察是州有終<lb/>
　入奏鹽池利害令還又權知軍事省通判淳化三年<lb/>
　知并州真宗加工部侍郎二年代還旋平蜀冦景徳<lb/>
　中為并代副都部署賜黄金四百兩内艱起復幸澶<lb/>
　淵詔率所部由土門抵鎮州與大兵會時王超桑贊<lb/>
　逗撓唯有終赴援威聲甚振河北列城賴其雄張俄<lb/>
<pb n="KR2k0049_WYG_099-21a"/>
　而遼修好命還屯所就判并州召拜宣徽北院使卒<lb/>
　有終沈敏善斷能撫士卒豐晏犒官嘗屢為償宿負<lb/>
　千萬云<lb/>
李建中字得中家洛陽太平興國進士嘗知解州恬于<lb/>
　榮利前後三求掌西京留臺卒建中書札為宋第一<lb/>
　軼出蘇黄米蔡上自署巖夫民伯云<lb/>
王禹偁字元之淳化四年自商洛移刺解州多善政見<lb/>
　州堂壁間石刻上鐫鹽池詩<lb/>
<pb n="KR2k0049_WYG_099-21b"/>
歐陽修廬陵人慶厯初以右正言為河東制置使募民<lb/>
　開墾廢田憫河東賦重奏罷十餘事<lb/>
史新至和間以司封官解州有能名重新潺湲亭以樂<lb/>
　其母先是新父亦官解州為一時盛事<lb/>
尹源字子漸河南人與弟洙皆以文學知名舉進士知<lb/>
　芮城縣有政聲後知懷州卒<lb/>
張戩長安人横渠弟由進士累調知靈寳縣熙寧初為<lb/>
　御史裏行累章論王安石亂法出知公安縣改夏縣<lb/>
<pb n="KR2k0049_WYG_099-22a"/>
　縣素多訟戩反復教諭不數月而訟衰靈寳之民遮<lb/>
　使者車請曰今夏令張君乃吾昔日之賢令也願乞<lb/>
　張君還舊治使者為言於朝去之日遮道送無不泣<lb/>
　下者後徙監司竹監卒于官嘉靖十七年増祀<lb/>
陳師錫字伯備建州建陽人舉進士廷試神宗閲其文<lb/>
　屢讀屢歎曰此必陳師錫也啟封果然擢第三元祐<lb/>
　中以秘閣校理知解州徽宗初為殿中侍御史首論<lb/>
　蔡京蔡卞斥出卒<lb/>
<pb n="KR2k0049_WYG_099-22b"/>
邵伯溫字子文洛陽人雍子父友司馬光等屈名位輩<lb/>
　行與為再世交光入相嘗欲薦伯温未果而薨後為<lb/>
　潞州長子縣尉光子康詣闕邢恕召康詣河陽伯温<lb/>
　謂康曰公休除喪未見君不宜枉道先見朋友康曰<lb/>
　已諾之伯温曰恕傾巧或以事要公休若從之必為<lb/>
　異日之悔康竟往恕果勸康作書稱蔡確以為他日<lb/>
　全身保家計康恕同年登科第又出光門下康遂作<lb/>
　書如恕言恕葢以康為光子言確有定策功世必見<lb/>
<pb n="KR2k0049_WYG_099-23a"/>
　信既而梁燾以諫議召恕亦要燾至河陽論確功且<lb/>
　以康書為證燾不悦會吴處厚奏確罪燾與劉安世<lb/>
　請誅確且論恕罪亦命康分析康始悔之康卒子植<lb/>
　幼宣仁后憫之吕大防謂康素以伯溫可託請以伯<lb/>
　溫為西京教授以教植伯溫既至官則誨植曰温公<lb/>
　之孫大諫之子賢愚在天下可畏也植聞之力學不<lb/>
　懈卒有立後復知芮城縣仕至都轉運副使卒趙鼎<lb/>
　少從伯溫游及相乞行追録贈秘閣修撰<lb/>
<pb n="KR2k0049_WYG_099-23b"/>
張杲之符離人元祐間權知解州軍州兼管内勸農事<lb/>
　雍和鎮静民咸樂之<lb/>
張成元祐間知解縣為政平恕吏民多懷思之<lb/>
張䙼延平人元祐間通判解州軍事兼管内勸農事政<lb/>
　尚寛簡吏民多信懷焉<lb/>
李衡知解州㢘静不為矯激民安物阜人咸思之<lb/>
麻吉平陸縣尹尊禮生儒創建學校<lb/>
李士衡成紀人知解州居官㢘潔不求名譽<lb/>
<pb n="KR2k0049_WYG_099-24a"/>
邵興州人建炎中為宋將守解州與金兵力戰著名<lb/>
金<lb/>
王庭直夀春人皇統中為夏縣令文學政事蔚有可觀<lb/>
耶律徳元遼人大定間知解州軍事時嵗旱緑林之黨<lb/>
　嘯聚山谷徳元曰先除民害後祈雨澤神必不違宻<lb/>
　與數騎直造賊穴追捕之賊黨平遂祈雨於五龍祠<lb/>
　雨隨降民歌頌之<lb/>
張敏富平人登大定四年進士初授山西解州判官調<lb/>
<pb n="KR2k0049_WYG_099-24b"/>
　聞喜令有惠政民為立碑<lb/>
田特秀京兆人承安間知解州治民以寛繩吏以嚴政<lb/>
　暇集郡諸生講解亹亹不倦<lb/>
元<lb/>
鄭公至元間以尚書省宣使守解州清白整肅勸農興<lb/>
　學吏民從化嘗禱雨有應<lb/>
葛榮至元間平陸縣尹重修縣治儒學政績著聞<lb/>
張式覃懷人大徳間夏縣尹修孔子廟溫公祠<lb/>
<pb n="KR2k0049_WYG_099-25a"/>
蘄用古先為曲沃長大徳間知解州嚴而不苛境内清<lb/>
　肅嘗修山泉之利引流入城愛人利物有碑記頌功<lb/>
額哲布哈䝉古人居燕山延祐二年監安邑事性英明<lb/>
　涖政公平洞達經史有綱紀門無私謁不尚華靡所<lb/>
　居若寒士讞獄無不得情鄰壤之甿亦願就質有遺<lb/>
　愛碑祀名宦祠<lb/>
薛信解州人延祐間任解縣尹士庶服化奸邪畏威嘗<lb/>
　捐貲修五龍廟為鄉里祈禱所歴陞晉寧路治中夀<lb/>
<pb n="KR2k0049_WYG_099-25b"/>
　八十餘<lb/>
程伯啟任平陸令重建縣治禮士愛民有良吏風<lb/>
戴侯至正元年以陜西省平章保舉監安邑事禁豪强<lb/>
　除宿弊值嵗凶貸官儲以濟飢民多賴之<lb/>
布延布哈至正間平陸縣尹天資明敏學問宏裕涖治<lb/>
　一以愛民為心每遇東作介騎減從自攜乾餱勞民<lb/>
　畎畝故室多盖藏家絃户誦去後民思慕之為立遺<lb/>
　愛碑<lb/>
<pb n="KR2k0049_WYG_099-26a"/>
許義夫碭山人為夏邑縣尹親詣鄉社教民稼穡見勤<lb/>
　謹者出己俸賞之怠惰者罰之三年間境内豐足<lb/>
辛邦彦汾西人由寧晉榆社主簿調夏縣令㢘惠明察<lb/>
　建司馬溫公祠立臯門李綽等堰及常平倉有徳政<lb/>
　碑<lb/>
蒲機興元人進士知芮城縣嚴明剛正吏畏民懷罷修<lb/>
　池之夫革石榴之貢開墾荒蕪全活逃亡<lb/>
王仲文祥符人知夏縣為政寛簡濟恤孤貧嘗出郊勸<lb/>
<pb n="KR2k0049_WYG_099-26b"/>
　農自齎米煮粥民私増棗數枚食畢乃遺棗於民年<lb/>
　老致仕遂家於夏縣子翰孫汝正俱以文學名<lb/>
明<lb/>
閻育會稽人洪武間以禮部員外郎改任夏縣以循良<lb/>
　著績<lb/>
傅衡臨淄人洪武間平陸典史涖事明敏贊治公勤以<lb/>
　績最陞監察御史<lb/>
張謙明初由解州判陞平陸尹忠信篤敬慕司馬君實<lb/>
<pb n="KR2k0049_WYG_099-27a"/>
　為人秩滿占籍夏縣四方之士多歸之卒葬司馬墓<lb/>
　側<lb/>
白威河南新野人建文間以舉人任安邑教諭積學通<lb/>
　今古凡利害有闗于民者皆抗疏言之得允行永樂<lb/>
　七年擢知本縣尋入為御史祀名宦<lb/>
劉珪興平人永樂初知夏縣㢘能懋著明於大體不矜<lb/>
　苛細吏畏民懷仕至山東左㕘議<lb/>
蘇洪南陽人永樂間知安邑縣以平勤仁恕著稱<lb/>
<pb n="KR2k0049_WYG_099-27b"/>
雷零商縣人永樂間夏縣訓導勤於講授士多樂從<lb/>
盧立魁直隸髙安人永樂三年以儒士任平陸縣教諭<lb/>
　有師範勤訓督得蘇湖遺法祀名宦<lb/>
蘇浩河南南陽人永樂十九年以進士任安邑縣知縣<lb/>
　㢘謹事無大小必審處之寛厚不苛祀名宦<lb/>
林元叔任解州秉心正直履行光明剖決如流施教不<lb/>
　怠<lb/>
冦恕字道用中部人性簡静深易學任平陸鄉寧聞喜<lb/>
<pb n="KR2k0049_WYG_099-28a"/>
　三縣教立條約敦本實陞綿竹知縣<lb/>
愈士真江南婺源人永樂間以進士任芮城縣知縣清<lb/>
　白有特操先官郎中風采大著及涖芮城能以古循<lb/>
　良治撫綏小弱均賦役修學校興舉悉中民情而規<lb/>
　為措置百度具飭祀名宦<lb/>
吳惠江西浮梁人正統七年以進士任解州知州質凝<lb/>
　重亦復㢘幹有為御衆接下具有法度嘗貸錢于民<lb/>
　遇逋賦即收其息足之又時行民間聽紡織聲勸懲<lb/>
<pb n="KR2k0049_WYG_099-28b"/>
　其勤惰遇貧不能婚者悉給以貲俾成禮修葺廟學<lb/>
　取諸囊中無所擾嘗欲開鹽場利百姓為當道所沮<lb/>
　悒怏累日比入覲喜甚謂可面奏其事會卒京邸不<lb/>
　果解人聞之皆流涕祀名宦<lb/>
雷縉陜西同州人正統七年以舉人任夏縣知縣墾荒<lb/>
　田濬水利凡有興作俱闗百年大計嘗值編審差役<lb/>
　視貧富無規免者暇時召父老子弟以孝弟勤儉戒<lb/>
　勸之祀名宦<lb/>
<pb n="KR2k0049_WYG_099-29a"/>
李英陜西寳雞人成化間以監生任芮城縣知縣㢘介<lb/>
　公正有幹濟材勸農息訟又以其餘力修衙舍閭里<lb/>
　不擾祀名宦<lb/>
李濟陜西三原人成化間以監生任芮城縣主簿歴本<lb/>
　縣縣丞遷知縣在芮十九年悉民間疾苦因民為治<lb/>
　藹然如家人父子祀名宦<lb/>
姜洪廣徳人𢎞治二年以進士官御史謫夏縣知縣忠<lb/>
　鯁有重望為政以嚴明勝導士以禮以節儉率民先<lb/>
<pb n="KR2k0049_WYG_099-29b"/>
　是令雷縉慈祥愷惻人歌慈母至是謂洪為嚴父並<lb/>
　立祠祀之後累官本省巡撫<lb/>
李鑾山東東阿人𢎞治十二年以舉人任安邑縣知縣<lb/>
　㢘明公正洞悉民隠一時夙弊剗除畧盡尋以疾卒<lb/>
　祀名宦<lb/>
霍恩字天錫易州人𢎞治十五年進士知安邑縣正徳<lb/>
　時改上蔡六年流賊至死最烈贈官賜祭予䕃立祠<lb/>
　如典制<lb/>
<pb n="KR2k0049_WYG_099-30a"/>
李溥定州人𢎞治間任解州以禮自持嚴而能容人皆<lb/>
　畏敬之奸頑屏跡陞南部員外郎<lb/>
吕柟字仲木髙陵人正徳三年進士第一授修撰嘉靖<lb/>
　時大禮議興與張桂忤以十三事自陳中以大禮未<lb/>
　定諂言日進引為己罪下詔獄謫解州判官攝行州<lb/>
　事恤煢獨減丁役勸農桑興水利築堤䕶鹽池行吕<lb/>
　氏鄉約及文公家禮求子夏後建司馬温公祠四方<lb/>
　學者日至御史為闢解梁書院以居之居三年御史<lb/>
<pb n="KR2k0049_WYG_099-30b"/>
　盧煥等累薦陞南京宗人府經歴累晉南京禮部右<lb/>
　侍郎致仕卒解梁士聞之皆設位行心喪柟受業渭<lb/>
　南薛敬之接河津薛瑄之𫝊學者稱涇野先生<lb/>
李鋭直隸河間人正徳十四年以舉人任平陸縣知縣<lb/>
　端重不妄言動涖政能勤自晨至夜分不倦未浹期<lb/>
　政教修明擢平定知州祀名宦<lb/>
鮮冕巴縣人正徳間知安邑縣涖任行政以愛民為心<lb/>
　清操冰節有古循良風<lb/>
<pb n="KR2k0049_WYG_099-31a"/>
楊宜直隸衡水人嘉靖二年以進士知夏縣涖任五旬<lb/>
　櫛弊鋤奸威惠大孚以母憂去服闋改知山東維縣<lb/>
　歴官南京工部侍郎<lb/>
鍾恕南陽人嘉靖八年以舉人知夏縣建敬一亭啟聖<lb/>
　祠示我周行堂葺儀門修復獨樂園救荒有術重纂<lb/>
　縣志陞南京工部主事<lb/>
徐祚江南宣城人嘉靖十六年以進士知夏縣節用愛<lb/>
　民民歡然若更生陞監察御史<lb/>
<pb n="KR2k0049_WYG_099-31b"/>
黄棟河南湯隂人嘉靖十七年以舉人任夏縣知縣性<lb/>
　公謹能以㢘自飭在官四年終始一節尋擢平凉府<lb/>
　知府以㢘名為天下第一<lb/>
劉汀直隸南宫人嘉靖二十年以進士知安邑縣政尚<lb/>
　嚴明當路有為年家報讐逮其父子斃於獄更欲及<lb/>
　其幼孫汀宻防不遣獲免繪象嵗時祀焉承委管鹽<lb/>
　公直得衆心監臨將閲池鹽丁萬餘人争門幾至敗<lb/>
　輿麾之不從急呼汀至跨羸馬揚鞭一指萬丁奔避<lb/>
<pb n="KR2k0049_WYG_099-32a"/>
　以此見忌死於非辜<lb/>
李全内江縣人嘉靖二十一年以進士調夏縣政平訟<lb/>
　理歴官山西㕘議<lb/>
沈瑶浙江徳清人嘉靖三十二年以進士任夏縣知縣<lb/>
　邃于學有文名朔望詣學宫為諸生剖析義理講解<lb/>
　不倦涖政嚴而能明有嫠婦新歿臺使者以孝烈旌<lb/>
　之力請改正尋議建藩府瑶曰鹽課為國家大務若<lb/>
　以剪桐勢必至侵牟恐為大害事因得寢比入覲行<lb/>
<pb n="KR2k0049_WYG_099-32b"/>
　李一肩祀名宦<lb/>
岳粹冠縣人嘉靖二十七年以進士知夏縣節己愛民<lb/>
　陞戸部主事<lb/>
王言大衞輝府人嘉靖四十年以舉人知夏縣建惠民<lb/>
　樓修學舍改立温公書院訟簡民安陞保定府通判<lb/>
季遐齡夏津舉人嘉靖四十二年知夏縣才識諳練吏<lb/>
　民畏服節省財力與民休息陞太原府同知累陞山<lb/>
　西㕘議<lb/>
<pb n="KR2k0049_WYG_099-33a"/>
岳相夀光縣人嘉靖四十二年以進士知武進調夏縣<lb/>
　撫弱鋤强尋丁母憂扶襯步歸士民以孝稱之歴官<lb/>
　光禄寺少卿<lb/>
李溥定州人嘉靖四十五年以進士知夏縣政平訟簡<lb/>
　用省民安陞戸部主事歴官陜西副使<lb/>
張世威渭南縣人嘉靖間以吏員授夏縣縣丞循循雅<lb/>
　量有儒者風精律學事多平反陞岢嵐衞經歴邑人<lb/>
　立石思之<lb/>
<pb n="KR2k0049_WYG_099-33b"/>
邢宗道涇陽縣人嘉靖間以吏員授夏縣縣丞持身㢘<lb/>
　催科不擾邑人立石頌之<lb/>
趙金直隸束鹿縣人嘉靖間以知印授夏縣主簿平易<lb/>
　近民優于政事陞經歴<lb/>
𫝊永淳號熙宇北直靈夀人以進士知芮城縣渾厚髙<lb/>
　雅有守有為均糧豁丁行取御史歴陞都察院左都<lb/>
　御史吏部尚書夀至八十有二子維鱗進士官至工<lb/>
　部尚書<lb/>
<pb n="KR2k0049_WYG_099-34a"/>
江浡静寧人淳厚耿介讀書以研理為先嘉靖間任芮<lb/>
　城政績著聞<lb/>
劉希孟安邱進士隆慶間任安邑清介自持一塵不染<lb/>
　徴賦有羨即抵正額遐邇皆知其正直有不侵下不<lb/>
　奉上之謡陞吏部主事<lb/>
陳世寳鉅鹿縣人隆慶五年以舉人知夏縣知大體愷<lb/>
　悌愛人築明倫堂建尊經閣先是儒學門西向仍改<lb/>
　從初科第鵲起縣西三十里牛家凹為萑苻藪世寳<lb/>
<pb n="KR2k0049_WYG_099-34b"/>
　剏築城堡招集流移盜賊屏息百姓名為陳家莊後<lb/>
　陞監察御史<lb/>
李廷陳淶水舉人隆慶間任萬泉剛毅有為誠心愛下<lb/>
　興學校正風俗均税糧革驛馬惠民之政多端有去<lb/>
　思碑<lb/>
楊溢臨潼縣人萬厯三年以舉人知夏縣㢘勤信果政<lb/>
　事井井有條以狷介不容于時尋去職<lb/>
孫養黙鄒平縣人萬厯九年以舉人知夏縣問學淵深<lb/>
<pb n="KR2k0049_WYG_099-35a"/>
　工詩文為政慈祥愷悌陞衞輝府同知<lb/>
栁佐臨清進士萬厯間任夏縣才識髙明政體諳練邑<lb/>
　號多訟剖決如流三月後訟簡刑清民賴以安調曲<lb/>
　沃<lb/>
袁應春鳳翔人萬厯間以靈石知縣調夏縣時太監張<lb/>
　忠奉命開鑛威福大作令長皆長跪白事應春獨抗<lb/>
　禮曰公雖貴内侍也令雖卑臣子也無庭㕘理忠大<lb/>
　怒劾之降永寧衞經歴天啟改元以薦起刑部主事<lb/>
<pb n="KR2k0049_WYG_099-35b"/>
　至員外<lb/>
韓薰為夏縣知縣稅使張忠奏調薰簡僻吏部尚書李<lb/>
　戴以内官不當擅舉刺疏争之戸科給事中程紹力<lb/>
　争鐫秩斥薰為民<lb/>
魏學徴萬厯間由舉人知平陸縣體恤民瘼舉弱抑强<lb/>
　引渠水以資灌溉建文臺以振士風人懷其惠去後<lb/>
　為立徳政碑<lb/>
李藴秀直隸永年人天啟二年以舉人任平陸縣知縣<lb/>
<pb n="KR2k0049_WYG_099-36a"/>
　性剛果鋤豪强不少假而培養士類則情義倍至祀<lb/>
　名宦<lb/>
姜士佐山東膠州人天啟五年以舉人任芮城縣知縣<lb/>
　性仁慈撫民造士具有才幹修城堡救凶荒勸開墾<lb/>
　曲盡其術祀名宦<lb/>
王楫泰安進士天啟間自拓城調安邑一清如水政尚<lb/>
　仁慈邑人戴之陞户部主事<lb/>
王濤字濬仲崑山人萬厯末舉於鄉以教諭擢解州知<lb/>
<pb n="KR2k0049_WYG_099-36b"/>
　州補隨州崇禎十年正月賊至死尤烈贈太常少卿<lb/>
　與蔡懋徳並祀雙忠祠<lb/>
閻堯年直隸隆平人崇禎間以選貢任解州知州性㢘<lb/>
　潔雅習庶務遇事洞見本末務持公正後官苑馬寺<lb/>
　卿祀名宦<lb/>
袁葵直隸東明人崇禎間以進士任夏縣知縣有幹濟<lb/>
　才勤于政事未踰年化行恩浹調洪洞祀名宦<lb/>
湯維新山東濟寧人崇禎間以進士任平陸縣知縣性<lb/>
<pb n="KR2k0049_WYG_099-37a"/>
　方正以㢘潔自矢勤于撫綏有循吏遺風後入覲行<lb/>
　槖蕭然祀名宦<lb/>
房之屏宛平人舉于鄉崇禎末為安邑知縣流賊陷城<lb/>
　北向拜天子入署拜母命妻子各自盡投井未死賊<lb/>
　曳出斬之<lb/>
國朝<lb/>
劉之屏萬全衞人順治四年以進士任夏縣知縣撫字<lb/>
　心勞人稱劉父姜逆之亂之屏登陴督守手刃二賊<lb/>
<pb n="KR2k0049_WYG_099-37b"/>
　力竭死於城上<lb/>
贈按察司僉事䕃子入監祀忠烈祠<lb/>
遲日巽廣寧人順治七年以貢生知夏縣時姜逆初平<lb/>
　流移未復而餘孽猶潛伏伺釁日巽哀前令劉之屏<lb/>
　以無備殉乃繕治城堡集鄉勇勤訓練賊間竊發輒<lb/>
　躬督以往殄滅無遺種乃止而脅從者又勤撫恤之<lb/>
　俾胥復業又力請蠲積逋夏人始蘇日巽當新造不<lb/>
　茍役役簿書錢穀間為徳於夏甚厚故夏人至今思<lb/>
<pb n="KR2k0049_WYG_099-38a"/>
　之<lb/>
鄒藴賢遼東人順治十年知解州時當朝廷定鼎初凋<lb/>
　瘵未復藴賢不喜為苛刻輕徭緩徴噢咻撫摩吏民<lb/>
　安之而堅確有守利弊當興除雖有力者撼之不為<lb/>
　動未幾瘡痍漸起閭里改觀後遷蘇州知府以去州<lb/>
　人建祠祀之<lb/>
鄭四端陳留人順治十三年以進士知夏縣性嚴重訾<lb/>
　笑不茍而諮訪民疾苦殊詳懇邑有諧媚者微詞諷<lb/>
<pb n="KR2k0049_WYG_099-38b"/>
　刺俾自遠夏故多賢令劉遲最著至嚴明正直則推<lb/>
　四端為第一解組士民閉門留之累日乃能出境<lb/>
江闓貴州貴陽人康熙三十年以舉人知解州勤學殖<lb/>
　有知人鑑賞識胥登甲乙榜為政安静不擾士民若<lb/>
　不知有官先是未申間民多宿逋檄一嵗並徴闓詳<lb/>
　請分年帶徴民懷之<lb/>
絳州<lb/>
漢<lb/>
<pb n="KR2k0049_WYG_099-39a"/>
吳漢字子顔南陽宛人為安樂令説太守彭寵歸光武<lb/>
　帝世祖即位以功拜大司馬封舞陽侯建武三年率<lb/>
　建威大將軍耿弇虎牙大將軍葢延擊青犢於軹西<lb/>
　大破降之十五年率揚武將軍馬成捕虜將軍馬武<lb/>
　擊塞北徙雁門代郡上谷吏人六萬餘口置居庸常<lb/>
　山闗以東二十年卒諡曰忠侯<lb/>
趙岐京兆長陵人少舉明經有才藝永興二年辟為皮<lb/>
　氏長河東太守劉祐去郡而中常侍左悺兄勝代之<lb/>
<pb n="KR2k0049_WYG_099-39b"/>
　岐恥事即日棄官西歸有孟子註行於世<lb/>
陳寔字仲弓潁川許人出於單微有志好學坐立誦讀<lb/>
　司空黄瓊辟選理劇補聞喜長旬月以期喪去官復<lb/>
　再遷除太邱長修徳清静百姓以安寔在鄉閭平心<lb/>
　率物争訟者歎曰寧為刑罰所加不為陳君所短後<lb/>
　三公每缺議者歸之中平四年年八十四卒海内赴<lb/>
　者三萬餘人制衰麻者以百數共刋石立碑諡為文<lb/>
　範先生<lb/>
<pb n="KR2k0049_WYG_099-40a"/>
魏<lb/>
賈逵字梁道襄陵人初為郡吏守絳邑長有賢聲郭援<lb/>
　之攻河東所經城邑皆下逵堅守援召單于急攻之<lb/>
　城將潰絳父老與援要不相害逵絳人既潰援聞逵<lb/>
　名欲使為將以兵劫之逵不為動左右引逵使叩頭<lb/>
　逵叱之曰安有國家長吏為賊叩頭援怒將斬之絳<lb/>
　吏民皆乘城呼曰殺我賢君寧俱死耳左右義逵多<lb/>
　為請遂得免初逵過皮氏曰争地先據者勝圍急知<lb/>
<pb n="KR2k0049_WYG_099-40b"/>
　不免乃使人間行送印綬歸郡且曰急據皮氏援既<lb/>
　并絳衆將進兵逵乃以他計疑援謀人祝奥援由是<lb/>
　留七日郡從逵言故得無敗仕至豫州刺史<lb/>
晉<lb/>
摯虞字仲洽京兆長安人少事皇甫謐才學通博著述<lb/>
　不倦武帝詔諸賢良方正直言會東堂親策之虞對<lb/>
　切直擢太子舍人除聞喜令時天子留心政道又吳<lb/>
　冦新平天下乂安虞上太康頌以美晉徳以母憂解<lb/>
<pb n="KR2k0049_WYG_099-41a"/>
　職惠帝末歴光禄勲太常卿卒<lb/>
北魏<lb/>
陸凱字智君馥子好學除正平太守在郡七年號為良<lb/>
　吏卒諡惠<lb/>
楊檦正平髙梁人為邵州刺史少慷慨值爾朱榮亂以<lb/>
　義烈聞拜伏波將軍後從孝武入闗以功進爵為侯<lb/>
　威名大振凡鄰境據險自恃如司馬恭侯景之徒皆<lb/>
　不戰而自遁其見憚於敵如此朝廷録其功令子襲<lb/>
<pb n="KR2k0049_WYG_099-41b"/>
　封<lb/>
唐永初大統初為東雍州刺史性清㢘家無積蓄世咸<lb/>
　稱之<lb/>
王思政太原祁人有籌策魏孝武封祁縣侯拜中軍大<lb/>
　將軍大都督總宿衞兵及西遷晉太原郡公大統中<lb/>
　鎮𢎞農思政以玉壁地在險要請築城即自營度移<lb/>
　鎮之遷并州刺史仍鎮玉壁八年東魏來冦思政守<lb/>
　禦有備敵人晝夜攻圍卒不能克乃收軍還以全城<lb/>
<pb n="KR2k0049_WYG_099-42a"/>
　功授驃騎大將軍復鎮𢎞農太祖命舉代己者思政<lb/>
　乃進所部都督韋孝寛其後東魏來攻孝寛卒能全<lb/>
　城時論稱其知人十三年思政入守潁川陷於東魏<lb/>
韋叔裕字孝寛京兆杜陵人少以字行沈敏和正涉獵<lb/>
　經史大統六年為晉州刺史尋移鎮玉壁兼攝南汾<lb/>
　州事先是山胡恃險屢為刧盜孝寛示以威信州境<lb/>
　肅然進授大都督十二年齊神武領山東之衆志圖<lb/>
　西入以玉壁衝要先命攻之連營數十里至於城下<lb/>
<pb n="KR2k0049_WYG_099-42b"/>
　盡攻擊之術孝寛咸拒破之神武無如之何乃遣倉<lb/>
　曹㕘軍祖孝徴謂曰未聞救兵何不降孝寛報云我<lb/>
　城池嚴固兵食有餘攻者自勞守者常逸孝寛關西<lb/>
　男子必不為降將軍也俄而孝徴復謂城中人曰韋<lb/>
　城主受彼榮禄或復可爾自外軍士何為相隨入湯<lb/>
　火中耶乃射募格於城中云能斬城主降者拜太尉<lb/>
　封開國郡公邑萬戸賞帛萬疋孝寛手題書背反射<lb/>
　城外云若有斬髙歡者一依此賞孝寛弟子遷先在<lb/>
<pb n="KR2k0049_WYG_099-43a"/>
　山東又鎖至城下臨以白刃云若不早降便行大戮<lb/>
　孝寛慷慨激揚畧無顧意士卒莫不感勵神武苦戰<lb/>
　六旬傷及病死者十四五智力俱困因而發疾其夜<lb/>
　遁去後因此忿恚遂殂魏文帝嘉孝寛功令殿中尚<lb/>
　書長孫紹遠左丞王悦至玉壁勞問授驃騎大將軍<lb/>
　開府儀同三司晉爵建忠郡公廢帝二年入為雍州<lb/>
　刺史恭帝二年周文北巡命還鎮玉壁周孝閔帝初<lb/>
　入為小司徒保定初以孝寛立勲玉壁遂於玉壁置<lb/>
<pb n="KR2k0049_WYG_099-43b"/>
　勲州仍授勲州刺史齊人遣使至玉壁求通互市晉<lb/>
　公護以其相持日乆絶無使命一日忽來求交易疑<lb/>
　别有故又以皇姑皇世母先沒在彼因其請和之際<lb/>
　或可致之遂令司門下大夫尹公正至玉壁共孝寛<lb/>
　詳議孝寛乃於郊盛設供帳令公正接對使人兼論<lb/>
　皇家親屬在東之意使者辭色甚悦時又有汾州胡<lb/>
　抄得闗東人孝寛復放東還並致書一牘具陳朝廷<lb/>
　欲敦鄰好遂以禮送皇姑及䕶母等孝寛善於撫御<lb/>
<pb n="KR2k0049_WYG_099-44a"/>
　能得人心所遣間諜入齊者皆為盡力亦有齊人得<lb/>
　孝寛金貨遥通書疏故齊動静周朝皆先知時有主<lb/>
　帥許盆孝寛託以心膂令守一戍盆乃以城東入孝<lb/>
　寛怒遣諜取之俄而斬首而還其能致物情如此汾<lb/>
　州之北離石以南悉賊抄掠居人阻斷河路孝寛深<lb/>
　患之而地入於齊無方誅剪欲當其要處置一大城<lb/>
　乃於河西徴役徒十萬甲士百人遣開府姚岳監築<lb/>
　之岳色懼以兵少為難孝寛曰計成此城十日即畢<lb/>
<pb n="KR2k0049_WYG_099-44b"/>
　既去晉州四百餘里一日創手二日偽境始知設令<lb/>
　晉州徴兵二日方集謀議之間自稽三日計其軍行<lb/>
　二日不到我之城隍足得辦矣乃令築之齊人果至<lb/>
　南首疑有大軍仍停留不進其夜又令汾水以南傍<lb/>
　介山稷山諸村所在縱火齊人謂是軍營遂收兵自<lb/>
　固版築克就卒如其言四年晉柱國時晉公䕶將東<lb/>
　伐孝寛遣長史辛道憲啟陳不可䕶不納既而大軍<lb/>
　果不利後孔城遂陷宜陽被圍孝寛乃謂其將帥曰<lb/>
<pb n="KR2k0049_WYG_099-45a"/>
　宜陽一城之地未能損益然兩國争之勞師數載彼<lb/>
　多君子寧乏謀猷若棄崤東來圖汾北我之疆界必<lb/>
　見侵擾今宜於華谷及長秋速築城以杜賊志脱其<lb/>
　先我圖之實難於是畫地形具陳其狀晉公䕶令長<lb/>
　史叱羅協謂使人曰韋公子孫雖多數不滿百汾北<lb/>
　築城遣誰固守事遂不行天和五年晉爵鄭國公増<lb/>
　邑通前一萬户是嵗齊人果解宜陽之圍經畧汾北<lb/>
　遂築城守之建徳後武帝志在平齊孝寛上疏陳三<lb/>
<pb n="KR2k0049_WYG_099-45b"/>
　策書奏武帝遣使重幣聘齊後遂大舉再駕而定山<lb/>
　東卒如孝寛之策五年帝東伐過幸玉壁觀禦敵衆<lb/>
　之所深歎美之移時乃去孝寛請為先驅帝以玉壁<lb/>
　要衝非孝寛無以鎮之乃不許及趙王招率兵出稽<lb/>
　胡與大軍犄角乃勅孝寛為行軍總管圍守華谷以<lb/>
　應接之孝寛克其四城武帝平晉州復令孝寛還舊<lb/>
　鎮及帝凱還復幸玉壁詔孝寛隨駕還京晉上柱國<lb/>
　大象二年平相州還十一月卒諡襄<lb/>
<pb n="KR2k0049_WYG_099-46a"/>
裴文舉字道裕河東聞喜人父邃為州里推挹大統三<lb/>
　年東魏來侵邃乃糾合鄉人分據險要以自固時東<lb/>
　魏以正平為東雍州遣其將司馬恭鎮之每遣間人<lb/>
　扇動百姓邃宻遣都督韓僧明入城喻其將士即有<lb/>
　五百餘人許為内應期日未至恭知之乃棄城夜走<lb/>
　因是東雍遂内屬及李弼畧地東境邃為之鄉導多<lb/>
　所降下太祖嘉之特賞衣服封澄城縣子除正平郡<lb/>
　守卒於官文舉少忠謹涉獵經史周初襲爵保定三<lb/>
<pb n="KR2k0049_WYG_099-46b"/>
　年遷絳州刺史邃之任正平也以亷約自守每行<lb/>
　春省俗單車而已及文舉臨州一遵其法百姓美而<lb/>
　化之總管韋孝寛特相欽重每與談論不覺膝前於<lb/>
　席天和初晉驃騎大將軍開府儀同三司尋為孝寛<lb/>
　柱國府司馬六年晉公初文舉叔父季和為曲沃令<lb/>
　卒於聞喜川而叔母韋氏卒於正平縣屬東西分隔<lb/>
　韋氏墳隴在齊境及文舉在本州每加賞募齊人感<lb/>
　其孝義潛相要結以韋氏柩西歸竟得合葬宣政元<lb/>
<pb n="KR2k0049_WYG_099-47a"/>
　年卒<lb/>
郭賢字道因揚州人博涉經史有謀畧世宗初為勲州<lb/>
　刺史鎮玉壁以㢘平稱卒諡曰節<lb/>
裴果字戎昭河東聞喜人少慷慨有志畧周太祖曽使<lb/>
　并州與果相遇果知非常人宻託附焉永安末從軍<lb/>
　討羣賊乗黄驄馬衣青袍每先登陷陣時人號為黄<lb/>
　驄年少永熙中授河北郡守沙苑之役率宗黨歸西<lb/>
　魏解玉壁圍摧鋒陷擊所向披靡除正平郡守正平<lb/>
<pb n="KR2k0049_WYG_099-47b"/>
　果本郡也以威猛為政百姓畏之盜賊亦為之屏息<lb/>
　果歴牧數州號為稱職卒諡質<lb/>
王徳代武川人雖不知書而斷決處分無以過孝武西<lb/>
　遷行東雍州事在州未幾百姓懷之封河間郡公卒<lb/>
　諡獻<lb/>
東魏<lb/>
劉豐普樂人為南汾州刺史河隂之役豐功居先丞相<lb/>
　髙歡執其手嘉歎之<lb/>
<pb n="KR2k0049_WYG_099-48a"/>
北周<lb/>
梁禦字善通其先安定人後因官北邊遂家於武川禦<lb/>
　少好學長更好弓馬爾朱天光西討引為左右共平<lb/>
　闗右封白水縣伯邑三百户後與諸將翊戴太祖大<lb/>
　統時晉爵廣平郡公出為東雍州刺史為政舉大綱<lb/>
　而已民庶稱焉四年卒於州臨終惟以國步未康為<lb/>
　恨言不及家諡武昭<lb/>
劉亮中山人少倜儻有縱横計畧從賀拔岳西征常先<lb/>
<pb n="KR2k0049_WYG_099-48b"/>
　鋒陷陣與諸將謀迎太祖以勇敢見知為時名將謀<lb/>
　策又多合機宜太祖曰卿文武兼資即孤之孔明也<lb/>
　賜名亮封長廣郡公大統十年出為東雍州刺史為<lb/>
　政清静百姓安之在職三嵗卒於州諡襄配享太祖<lb/>
　廟庭<lb/>
達奚武字成興代人為賀拔岳别將同翊戴太祖廢帝<lb/>
　元年以大將軍出鎮玉壁量地形勝立樂昌胡營新<lb/>
　城三防齊將髙茍子以千騎攻新城武邀擊之悉虜<lb/>
<pb n="KR2k0049_WYG_099-49a"/>
　其衆周受禪拜柱國武成初轉大宗伯封鄭國公齊<lb/>
　將斛律敦侵汾絳武以萬騎禦之敦退武築栢壁城<lb/>
　留開府權嚴薛羽生守之保定三年遷太保以三萬<lb/>
　騎自東道與北道隋公楊忠期會晉陽武至平陽後<lb/>
　期不進而忠已還齊將斛律明月遺武書乃班師天<lb/>
　和三年轉太傅五年卒諡桓子震襲爵建徳五年從<lb/>
　東伐率步騎一萬守統軍川攻克義寧烏蘇二鎮并<lb/>
　州平晉上柱國隋初卒<lb/>
<pb n="KR2k0049_WYG_099-49b"/>
泉企孝武時為東雍州刺史髙歡専政孝武有西顧之<lb/>
　心欲委企以山南之事乃除洛州刺史常州都督未<lb/>
　幾孝武西遷歡率衆至潼闗企遣其子元禮督鄉里<lb/>
　五千出大谷以禦之髙歡不敢進梁魏興與洛州接<lb/>
　壤表請内屬詔企為行臺尚書以鎮之大行臺賀拔<lb/>
　岳以企昔涖東雍為吏民所懷乃表復為刺史詔許<lb/>
　之<lb/>
王長述京兆霸城人魏太尉罷孫襲扶風郡公改封龍<lb/>
<pb n="KR2k0049_WYG_099-50a"/>
　門周時為晉州刺史轉玉壁總管長史歴職並有能<lb/>
　名以功進柱國隋開皇初卒諡莊<lb/>
隋<lb/>
梁軌開皇間為臨汾令開鼓堆泉十二渠以溉民田利<lb/>
　甚溥民歌頌之為立祠渠旁<lb/>
韋世康京兆杜陵人仕周從平齊授司州總管長史時<lb/>
　東夏初定世康綏撫之士民胥悦尉遲迥之亂髙祖<lb/>
　謂世康曰汾絳舊是周齊分界因此亂階恐生揺動<lb/>
<pb n="KR2k0049_WYG_099-50b"/>
　今以委公善為吾守因授絳州刺史以雅望鎮之闔<lb/>
　境清肅世康性恬素好古不以得喪干懷在州嘗慨<lb/>
　然有止足之志與子弟書道意諸弟報以事恐難遂<lb/>
　乃止在任數年有惠政奏課連最擢禮部尚書進爵<lb/>
　上庸郡公終荆州都督贈大將軍諡文<lb/>
于璽字伯符周上柱國翼子從武帝平齊封黎陽縣公<lb/>
　隋開皇中為汴州刺史有能名為邵州刺史加上大<lb/>
　將軍進郡公在州數年甚有恩惠後檢校江陵總管<lb/>
<pb n="KR2k0049_WYG_099-51a"/>
　州人張願等數千人詣闕上表請留璽上嘉歎良乆<lb/>
　令還邵州父老相賀卒于熊州刺史諡曰静<lb/>
陳叔達字子聰陳宣帝子隋大業中為絳郡通守受學<lb/>
　於文中子叔達下捕賊之令曰無急也請自新者原<lb/>
　之以觀其後文中子聞之曰陳守可與言政矣文中<lb/>
　子嘗在絳出於野遇叔達曰夫子何之乎文中子曰<lb/>
　將之夏叔達令勸吏息役董常聞之曰吾知夫子行<lb/>
　國矣未嘗虚行也叔達嘗謂薛收曰吾行令於郡縣<lb/>
<pb n="KR2k0049_WYG_099-51b"/>
　而盜不止夫子居於鄉里而争者息何也收曰此以<lb/>
　言化彼以心化叔達曰吾過矣退而静居三月盜賊<lb/>
　出境文中子聞之曰收善言叔達善聽後仕唐為黄<lb/>
　門侍郎判納言諡忠王凝嘗以文中子𫝊屬之<lb/>
張軌字世謩以内軍將軍為臨汾令臨汾民病滷生物<lb/>
　瘠疲因鑿山引水溉田利甚溥<lb/>
唐<lb/>
李道宗髙祖從子武徳元年封畧陽郡公劉武周逼河<lb/>
<pb n="KR2k0049_WYG_099-52a"/>
　東道宗年十七從太宗率衆拒之登玉壁城望賊請<lb/>
　深壁髙壘以挫其鋒若糧運致竭自當離散後賊果<lb/>
　食盡夜遁追及介州一戰破之出為靈州總管始突<lb/>
　厥郁射設入居五原道宗逐出之震耀威武斥地千<lb/>
　里貞觀三年為大同道行軍大總管與李靖襲破頡<lb/>
　利道宗親執之累封江夏王坐事削封邑十三年出<lb/>
　為晉州刺史十四年拜禮部尚書永徽初加特進坐<lb/>
　房遺愛流象州道卒<lb/>
<pb n="KR2k0049_WYG_099-52b"/>
楊大寳鳳翔人武徳初為龍門令劉武周陷晉絳攻之<lb/>
　不降城破被害襃贈全節侯<lb/>
羅士信齊歴城人大業中年十四從通守張須陁擊賊<lb/>
　以驍勇顯武徳初歸國以功擢授絳州總管封郯國<lb/>
　公從征劉黑闥城陷遇害時年二十八諡曰勇<lb/>
李元軌髙祖第十四子封霍王貞觀十年授絳州刺史<lb/>
　閉閣讀書吏事責成於長史司馬謹慎自守與物無<lb/>
　忤為人不妄垂拱中至陳倉卒<lb/>
<pb n="KR2k0049_WYG_099-53a"/>
李元禮髙祖第十子封徐王貞觀十七年為絳州刺史<lb/>
　以善政聞太宗降璽書勞勉賜以錦綵永徽四年加<lb/>
　司徒兼潞州刺史咸亨三年卒<lb/>
長孫恕貞觀二十三年為龍門縣令於縣東南鑿十石<lb/>
　壚渠溉田良沃畝收十石縣西二十一里馬鞍塢亦<lb/>
　恕所鑿<lb/>
李元懿髙祖第十三子封滕王貞觀十年改封鄭王歴<lb/>
　潞州刺史總章中累授絳州刺史數斷大獄甚有平<lb/>
<pb n="KR2k0049_WYG_099-53b"/>
　允之譽髙宗嘉之降璽書襃美賜物三百段咸亨四<lb/>
　年卒諡惠<lb/>
鮮于紹為絳州刺史髙宗儀鳳中為同州刺史仍賜絹<lb/>
　二百疋賞清㢘也<lb/>
李元嘉髙祖子封韓王垂拱中刺絳州與越王子冲圖<lb/>
　舉兵冲敗元嘉至京師謀泄后逼令自殺<lb/>
李湛義府幼子沈厚有度襲河間郡公則天末與敬暉<lb/>
　等誅張昌宗張易之神龍中為絳州刺史累拜左領<lb/>
<pb n="KR2k0049_WYG_099-54a"/>
　軍大將軍開元十年卒贈幽州都督<lb/>
張知謇蒲州河東人擢明經第則天朝晉州稷州刺史<lb/>
　又歴房和舒延徳定洺宣貝洛同華十三州所在以<lb/>
　循良稱累拜大理卿封范陽郡公卒<lb/>
李朝隱字光國京兆三原人以明法舉拜臨汾尉擢至<lb/>
　大理丞神龍中争五王不宜輕用法貶嶺南宰相言<lb/>
　其清正上更以為聞喜令遷絳州刺史復為大理卿<lb/>
　訊武疆令裴景仙丐贓言其先寂有國功宜宥景仙<lb/>
<pb n="KR2k0049_WYG_099-54b"/>
　得不死後拜御史大夫充嶺南採訪處置使卒諡曰<lb/>
　貞<lb/>
韓思復字紹出京兆長安人長山縣男倫孫舉秀才髙<lb/>
　第襲祖封為刺史治行名天下開元中歴絳州拜黄<lb/>
　門侍郎元宗北巡為行在巡問賑給大使遷御史大<lb/>
　夫進伯卒諡曰文上親題其碑曰有唐忠孝韓長山<lb/>
　之墓<lb/>
嚴浚華隂人為絳州刺史威惠並行吏民畏服<lb/>
<pb n="KR2k0049_WYG_099-55a"/>
嚴挺之天寳間為絳州刺史明皇欲進用李林甫忌嫉<lb/>
　之因招挺之弟損之佯與叙故舊云當以子為員外<lb/>
　郎又云朝廷待賢兄極深須作一計入京既見當有<lb/>
　大用令損之取絳郡一狀云有少風氣乞入京師就<lb/>
　醫林甫持狀奏云挺之年髙近患風氣且授一閒官<lb/>
　天子歎咤乆之林甫奏授員外詹事便令東京養疾<lb/>
李栖筠字貞一趙人第進士李光弼守河陽髙其才引<lb/>
　為行軍司馬兼糧料使至徳中改絳州刺史累遷御<lb/>
<pb n="KR2k0049_WYG_099-55b"/>
　史大夫封贊皇縣子卒諡文獻栖筠為天下士歸重<lb/>
　不敢有所斥稱贊皇公云<lb/>
韋陟字殷卿安石子襲郇國公肅宗初歴拜御史大夫<lb/>
　坐事出為絳州刺史判尚書省事卒諡忠孝陟早有<lb/>
　名為李林甫楊國忠擯廢而海内望其為相云<lb/>
蘇震雍州武功人瓌孫詵子彊學有成人風伯父頲曰<lb/>
　吾家有子至徳中累拜文部侍郎從廣平王平長安<lb/>
　後為絳州刺史以勞封岐國公終太常卿贈禮部尚<lb/>
<pb n="KR2k0049_WYG_099-56a"/>
　書<lb/>
盧元輔字子望宰相盧杞子以清行聞擢進士歴絳州<lb/>
　刺史課最召授吏部郎中進兵部侍郎卒元輔端静<lb/>
　介正人不以杞之惡為累云<lb/>
李憲晟子初調太原府參軍事歴遷絳州刺史絳有幻<lb/>
　人怵民以亂憲執誅之濱汾相地治新倉免負戴勞<lb/>
　後以平淮蔡封凉國公以平淄青晉同平章事絳人<lb/>
　利賴為昭義節度使卒諡武<lb/>
<pb n="KR2k0049_WYG_099-56b"/>
韋武京兆萬年人貞元中自禮部員外郎出為絳州刺<lb/>
　史鑿汾水灌田萬三千餘頃璽書勞勉元和初入為<lb/>
　京兆尹卒贈吏部尚書<lb/>
樊宗師字紹述河中人澤子擢軍謀宏遠科為絳州刺<lb/>
　史有治迹進諫議大夫卒宗師家富好施妻子告不<lb/>
　給則其為吏之㢘可知矣<lb/>
李漢少事韓愈通古學屬辭雄蔚為人剛畧類愈愈愛<lb/>
　重以子妻之擢進士第以御史中丞吏部侍郎坐牛<lb/>
<pb n="KR2k0049_WYG_099-57a"/>
　李黨改絳州司馬詔有司二十年不得用不數年徙<lb/>
　絳州刺史<lb/>
杜黄裳字遵素京兆萬年人擢進士元和中為晉絳節<lb/>
　度使達權變有大畧後平蜀擒劉闢以功拜平章封<lb/>
　邠國公<lb/>
陸扆字祥文陜人光啟二年進士為絳州刺史唐彦謙<lb/>
　判官嗜學有才思鄭從讜寓絳州與之談宴無間先<lb/>
　後稱之於朝位至清顯歴同平章事再當國罷遇害<lb/>
<pb n="KR2k0049_WYG_099-57b"/>
　於白馬驛<lb/>
狄惟謙梁公之後為絳州刺史有名稱<lb/>
王欒為龍門令有能名李勉薦之時稱知人祀名宦<lb/>
王晬初為鄭南令為權倖所誣免以推擇為龍門令有<lb/>
　能名<lb/>
王瑶為絳州刺史李克用陷州瑶力拒死之<lb/>
後唐<lb/>
張廷藴開封襄邑人事晉遷軍校李繼韜叛於潞州為<lb/>
<pb n="KR2k0049_WYG_099-58a"/>
　馬步軍都指揮使將兵為前鋒至潞日已暮即率兵<lb/>
　百餘踰濠登城城守者不能禦遂破潞州明旦明宗<lb/>
　與元行欽後至明宗心頗慊之後歴絳州防禦使卒<lb/>
　廷藴素㢘歴七州家無餘貲<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_099-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷九十九<lb/>
</p>
<p>
</p>
  </div>
</body>
</text>
</TEI>
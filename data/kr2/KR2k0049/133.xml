<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百三十三</head> <lb/>
    <p>
<pb n="KR2k0049_WYG_133-1a"/>
欽定四庫全書<lb/>
　山西通志卷一百三十三<lb/>
　　人物<hi>三十三</hi>
絳州<lb/>
唐<lb/>
敬君𢎞絳州絳人北齊尚書右僕射顯儁曾孫也累功<lb/>
　歴驃騎將軍封黔昌侯以屯營兵守元武門承乾車騎<lb/>
　將軍馮立巢王親將謝叔方率兵攻元武門殊死鬭<lb/>
<pb n="KR2k0049_WYG_133-1b"/>
　君𢎞挺身出或曰事未可判當按兵待變成列而鬭<lb/>
　可也不從與中郎將吕世衡呼而進皆戰殁王首示<lb/>
　叔方叔方下馬慟亦出奔明日自歸太宗曰義士也<lb/>
　置之俄而立又至帝讓曰汝離我兄弟罪一也殺我<lb/>
　將士罪二也何所逃死答曰出身事主當戰之日不<lb/>
　知其他因伏地悲不自勝帝亦勞遣之<lb/>
薛仁貴絳州龍門人少業田往見將軍張士貴應募至<lb/>
　安市會郎將劉君卬為高嚴所圍仁貴馳救之斬賊<lb/>
<pb n="KR2k0049_WYG_133-2a"/>
　將係首馬鞍賊皆懾伏由是知名師攻安市城莫離支<lb/>
　遣高延壽等率兵二十萬拒戰倚山結屯太宗命諸<lb/>
　將分擊仁貴恃驍悍欲立竒功乃著白衣自標顯持<lb/>
　㦸腰鞬兩弓呼而馳所向披靡軍乘之賊遂奔潰上<lb/>
　望見遣使馳問白衣者誰曰薛仁貴上召見嗟異賜<lb/>
　金帛口馬甚衆授遊擊將軍雲泉府果毅令北門長<lb/>
　師還上曰朕舊將皆老欲擢驍勇付閫外事莫如卿<lb/>
　朕不喜得遼喜得虓將遷右領軍中郎將高宗幸萬<lb/>
<pb n="KR2k0049_WYG_133-2b"/>
　年宫山水暴至夜突元武門宿衛皆散仁貴曰當緩急安<lb/>
　可懼死登門大呼上遽出乘高俄而水入寢上曰賴<lb/>
　卿以免始知有忠臣也賜御馬蘇定方討賀魯仁貴<lb/>
　上疏曰泥熟不事賀魯為其所破虜係妻子王師有<lb/>
　於賀魯部落轉得其家口者宜悉取以還厚加賚遣<lb/>
　使百姓知賀魯為暴而陛下至徳也上納之遂還其<lb/>
　家屬泥熟請隨軍効死顯慶三年詔副程名振經略<lb/>
　高麗破之於貴端城斬三千級明年與梁建方契苾<lb/>
<pb n="KR2k0049_WYG_133-3a"/>
　何力遇高麗將温沙多門戰横山獨馳入射皆應弦<lb/>
　仆又戰石城有善射者多殺官軍仁貴怒單騎突擊<lb/>
　賊弓矢俱廢遂生擒之俄與辛文陵破契丹於黑山<lb/>
　執其王阿卜固拜左武衛將軍封河東縣男詔副鄭<lb/>
　仁泰為鐵勒道行軍總管將行宴内殿上曰古稱穿<lb/>
　七札卿試以五甲射之仁貴一發洞貫更取堅甲賜<lb/>
　之時九姓衆十餘萬令驍騎數十來挑戰仁貴發三<lb/>
　矢輒殺三人虜氣懾皆降悉坑之轉討磧北餘衆擒<lb/>
<pb n="KR2k0049_WYG_133-3b"/>
　偽葉護兄弟三人以歸軍中歌曰將軍三箭定天山<lb/>
　壯士長歌入漢關九姓遂衰乾封初高麗泉男生内<lb/>
　附遣龎同善高偘往慰納弟男建拒弗納乃詔仁貴<lb/>
　率師援同善至新城夜為虜襲仁貴擊之斬數百級<lb/>
　同善進次金山虜不敢前高麗乘勝進仁貴擊虜斷<lb/>
　為二斬馘五千拔南蘇木㡳蒼巖三城遂會男生軍<lb/>
　手詔勞勉仁貴負鋭提卒二千進攻扶餘城諸將以<lb/>
　兵寡勸止仁貴曰在善用不在衆身遇賊破殺萬餘<lb/>
<pb n="KR2k0049_WYG_133-4a"/>
　人拔其城因旁海略地與李勣軍合扶餘降它四十<lb/>
　城相率送款威震遼海詔率兵二萬與劉仁軌鎭平<lb/>
　壤拜本衛大將軍封平陽郡公檢校安東都護移治<lb/>
　新城撫孤存老檢制賊盜隨材任職褒崇節義髙麗<lb/>
　士衆皆欣然忘亡咸亨元年命為邏娑道行軍大總<lb/>
　管率將軍阿史那道眞郭待封擊吐蕃以援吐谷渾<lb/>
　待封恥居其下頗違節制初軍次大非川將趨烏海<lb/>
　仁貴曰烏海地險而瘴吾入死地可謂危道然速則<lb/>
<pb n="KR2k0049_WYG_133-4b"/>
　有功遲則敗今大非嶺寛平可置二柵悉内輜重畱<lb/>
　萬人守之吾倍道掩賊不整滅之矣乃約齎至河口<lb/>
　遇賊破之多所殺掠獲牛羊萬計進至烏海城以待<lb/>
　後援待封初不從領輜重踵進吐蕃率衆二十萬邀<lb/>
　擊糧仗盡沒待封保險仁貴退軍大非川吐蕃益兵<lb/>
　四十萬來戰遂敗與論欽陵約和乃得還吐谷渾沒<lb/>
　坐除名尋起雞林道總管復坐事貶象州赦還上思<lb/>
　其功乃召見曰今遼西不寧𤓰州路絶卿安得高枕<lb/>
<pb n="KR2k0049_WYG_133-5a"/>
　不為朕指麾邪於是拜𤓰州長史右領軍衛將軍檢<lb/>
　校代州都督擊突厥元珍於雲州突厥問曰唐將為<lb/>
　誰曰薛仁貴突厥曰吾聞薛將軍流象州死矣安得<lb/>
　復生仁貴脫兜鍪見之突厥相視失色下馬羅拜稍<lb/>
　稍遁去仁貴因進擊大破之斬首萬級獲生口三萬<lb/>
　牛馬稱是永淳二年卒年七十贈左驍衛大將軍幽<lb/>
　州都督官給轝䕶喪還<lb/>
裴琰之絳州聞喜人永徽中為同州司户參軍年甚少<lb/>
<pb n="KR2k0049_WYG_133-5b"/>
　刺史李崇義内輕之鐫諭曰同吏事繁子盍求便官<lb/>
　毋留此琰之唯唯吏白積案數百崇義讓使趣斷琰<lb/>
　之曰何至逼人乃命吏連紙進筆為省決一日畢既<lb/>
　與奪當理而筆詞勁妙崇義驚曰子何自晦成吾過<lb/>
　邪由是名動一州號霹靂手後為永年令有惠政吏<lb/>
　刻石頌美以倉部郎中病廢卒<lb/>
裴行儉字守約絳州聞喜人仁基子幼䕃補𢎞文生貞<lb/>
　觀中舉明經調左屯衛倉曹參軍大將軍蘇定方謂<lb/>
<pb n="KR2k0049_WYG_133-6a"/>
　曰吾用兵世無可教者今子也賢乃盡畀以術遷長<lb/>
　安令武昭儀將立與長孫元忌禇遂良祕議語泄左<lb/>
　除西州都督府長史麟徳二年累擢安西都䕶西域<lb/>
　諸國多歸附召為司文少卿遷吏部侍郎與李敬𤣥<lb/>
　馬載同典選有能名時號裴馬行儉始設長名榜銓<lb/>
　注等法又定州縣升降資擬高下為故事上元三年<lb/>
　出為洮州道左二軍總管改秦州右軍儀鳯二年十<lb/>
　姓阿史那都支及李遮匐誘蕃落以動安西詔討之<lb/>
<pb n="KR2k0049_WYG_133-6b"/>
　行儉曰吐蕃方熾敬𤣥失律審禮喪元安可更生事<lb/>
　今波斯王死其子泥湼師質京師如遣使立之即路<lb/>
　出二蕃權以制事可也詔冊送波斯王且為安撫大<lb/>
　食使徑莫賀延磧風礫書冥導者迷將士饑乏行儉<lb/>
　止營致祭令曰水泉非逺衆少安俄而雲徹風恬行<lb/>
　數百步水草豐美後來者莫識其處衆皆驚以方漢<lb/>
　貳師將軍至西州諸蕃郊迎行儉召豪傑千餘人自<lb/>
　隨揚言大熱未可進宜駐軍須秋都支覘知之不設<lb/>
<pb n="KR2k0049_WYG_133-7a"/>
　備行儉徐召四鎭酋長偽約畋曰吾念此樂未始忘<lb/>
　孰能從吾獵於是子弟願從者萬人乃隂勒部伍數<lb/>
　日倍道進去都支帳十餘里先遣問安否外若閒暇<lb/>
　非討襲者又使人趣召都支都支本與遮匐計及秋<lb/>
　拒使者已而聞軍至倉卒不知所出率子弟五百餘<lb/>
　人詣營謁遂擒之是日傳契箭召諸部酋長悉來請<lb/>
　命並執送碎葉城簡精騎約齎襲遮匐道獲遮匐使<lb/>
　釋令前往諭其主并言擒都支狀遮匐乃降將吏為<lb/>
<pb n="KR2k0049_WYG_133-7b"/>
　刻石碎葉城以紀功俘至上親勞宴曰行儉提孤軍<lb/>
　深入萬里兵不血刃而叛黨擒夷可謂文武兼備矣<lb/>
　其兼授二職即拜禮部尚書兼檢校右衛大將軍調<lb/>
　露元年突厥阿史徳溫傅叛單于管二十四州應之<lb/>
　衆數十萬都䕶蕭嗣業敗死詔行儉為定襄道行軍<lb/>
　大總管討之率太僕少卿李思文營州都督周道務<lb/>
　部兵十八萬合西軍程務梃東軍李文<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>等總三十<lb/>
　餘萬旗幟亘千里咸節制之先是嗣業饋糧數被冦<lb/>
<pb n="KR2k0049_WYG_133-8a"/>
　鈔軍餒死行儉因詐為糧車三百乘伏壯士伍輩齎<lb/>
　陌刀勁弩以羸兵挽進又伏精兵踵其後冦果掠車<lb/>
　羸兵走賊驅就水草解鞍牧馬取糧車中而壯士突<lb/>
　出伏兵至殺獲幾盡自是糧車無敢近者大軍次單<lb/>
　于北暮立營塹壕既周更命徙營髙岡吏白士安堵<lb/>
　不可擾不聽促徙之比夜風雨暴至前占營所水深<lb/>
　丈餘衆莫不駭歎問何以知之行儉曰自今第如我<lb/>
　節制毋問我所以知也賊拒黑山數戰皆敗行儉縱<lb/>
<pb n="KR2k0049_WYG_133-8b"/>
　兵前後殺虜不勝計偽可汗泥熟匐為其下所殺持<lb/>
　首來降又擒大首領奉職而還餘黨走狼山阿史那<lb/>
　伏念偽稱可汗復與温傅合明年行儉還總諸軍頓<lb/>
　代州之陘口縱反間説伏念令與溫傅貳伏念密送<lb/>
　款且請縳温傅自効行儉秘不布密以聞後數日煙<lb/>
　塵漲天而南斥候惶駭行儉曰此伏念執温傅來降<lb/>
　也且受降如受敵乃敕嚴備遣單使往勞既而果降<lb/>
　突厥餘黨悉平上悦遣戸部尚書崔知悌勞軍初行<lb/>
<pb n="KR2k0049_WYG_133-9a"/>
　儉許伏念以不死侍中裴炎害其功卒議斬伏念及<lb/>
　温傅於都市行儉功不録封聞喜縣公行儉歎曰渾<lb/>
　濬之事古今恥之但恐殺降則後無復來矣遂稱疾<lb/>
　不出永淳元年復為金山道大總管未行卒年六十<lb/>
　四贈幽州都督諡曰獻詔遣官䕶視家事子孫能自立乃<lb/>
　停中宗初再贈揚州大都督行儉工草𨽻為營陣部<lb/>
　伍料勝負别器能等四十六訣通隂陽厯術每戰豫<lb/>
　道勝日善知人在吏部見蘇味道王劇曰二君後皆<lb/>
<pb n="KR2k0049_WYG_133-9b"/>
　掌銓衡李敬𤣥盛稱王勃楊炯盧照鄰駱賔王之才<lb/>
　行儉曰士之致逺先器識後文藝如勃等雖有才而<lb/>
　浮躁衒露豈享爵禄者哉炯頗沈黙可至令長餘皆<lb/>
　不得其死所引偏裨若程務挺張䖍朂崔智𧦬王方<lb/>
　翼党金毗劉敬同郭待封李多祚黒齒常之類為世<lb/>
　名將傔奏至刺史將軍者數十人嘗賜馬及珍鞍令<lb/>
　史私馳馬馬蹶鞍壞懼而逃召還之不加罪初平都<lb/>
　支遮匐獲瓌寳不貲有瑪瑙盤廣二尺文彩粲然軍<lb/>
<pb n="KR2k0049_WYG_133-10a"/>
　吏趨跌盤碎惶怖叩頭流血行儉笑曰爾非故也何<lb/>
　至是色不少吝上賜都支資産皿金三千餘物橐駝<lb/>
　馬牛稱是分給親故洎麾下數日輒盡<lb/>
裴炎字子隆絳州聞喜人寛厚寡言笑有竒節補𢎞文<lb/>
　生休澣讀書不廢嘗以業未就辭薦服勤十年尤通<lb/>
　左氏春秋舉明經及第補濮州司倉參軍歴御史起<lb/>
　居舍人寖遷黄門侍郎調露元年同中書門下三品<lb/>
　進拜侍中上幸東都留皇太子京師以炎調䕶太子<lb/>
<pb n="KR2k0049_WYG_133-10b"/>
　監國詔炎與劉齊賢郭正一於東宫平章政事及中<lb/>
　宗立改中書令以令執政事筆徙政事堂於中書省<lb/>
　中宗欲以后父韋元貞為侍中及授乳媪子五品官<lb/>
　炎固執不從由是豫王嗣立以定䇿功封永清縣男<lb/>
　武承嗣請立七廟追王其先炎諫曰為天下母宜存<lb/>
　至公不容追王祖考示自私且獨不見吕氏事乎承<lb/>
　嗣乂欲害韓王元嘉魯王靈䕫炎固爭未幾賜爵河<lb/>
　東縣侯炎謀乘武后出游龍門還政於上會久雨不<lb/>
<pb n="KR2k0049_WYG_133-11a"/>
　出徐敬業兵興議討之炎曰今若復子明辟賊不討<lb/>
　而解御史崔詧搆之捕送獄鳳閣侍郎胡元範曰炎<lb/>
　社稷臣有功於國悉心事上天下所知臣明其無異<lb/>
　圖納言劉齊賢左衛率蔣儼繼辨之竟被害於都亭<lb/>
　驛炎被劾卒不折節籍其家無儋石之贏睿宗初贈<lb/>
　太尉益州大都督諡曰忠<lb/>
裴伷先聞喜人炎從子䕃太僕丞後坐流嶺南因上變<lb/>
　求面陳得失后召見盛氣待之曰炎法當誅尚何道<lb/>
<pb n="KR2k0049_WYG_133-11b"/>
　對曰陛下唐家婦今雖臨朝當責任大臣須東宫年<lb/>
　就德成復子明辟奈何遽王諸武炎為唐忠臣而戮<lb/>
　逮子孫海内憤怨臣愚謂宜還東宫罷諸武權不然<lb/>
　豪傑乘時而動不可不懼命杖之長流瀼州又流北<lb/>
　廷五年貲至數十萬自北廷屬京師多其客詗事十<lb/>
　常知七八時詔慰安流人實命殺之伷先前知逃奔<lb/>
　遂械繫獄都護以狀聞㑹更遣使安撫十道繇是伷<lb/>
　先得不死中宗復位求炎後授太子詹事亟遷秦桂<lb/>
<pb n="KR2k0049_WYG_133-12a"/>
　廣三州都督坐累免後擢范陽節度使大原京兆尹<lb/>
　奏罷畿縣員外及試官進工部尚書年八十六以東<lb/>
　京留守累封翼城縣公卒官<lb/>
裴居道絳州聞喜人隋兵部侍郎鏡民孫以女為太子<lb/>
　妃則天時歴位納言内史太子少保封翼國公載初<lb/>
　元年為酷吏所陷下獄死<lb/>
王劇通孫勃兄也長壽中為鳳閣舍人壽春等五王出<lb/>
　閣有司具儀忘載冊文羣臣已在乃悟其闕宰相失<lb/>
<pb n="KR2k0049_WYG_133-12b"/>
　色劇召五吏執筆分占其辭粲然皆畢人人嗟服尋<lb/>
　加𢎞文館學士兼知天官侍郎始裴行儉典選見劇<lb/>
　與蘇味道曰二子者皆銓衡才至是語驗劇用劉思<lb/>
　禮為箕州刺史思禮潛謀劇與兄涇州刺史勔及助<lb/>
　皆遇害神龍初詔復官<lb/>
裴守眞絳州稷山人後魏冀州刺史叔業六世孫眘子<lb/>
　少孤母喪哀毁舉進士六科連中累調乾封尉永淳<lb/>
　初旱悉廩禄奉姊及諸甥與妻息惡食不贍也授太<lb/>
<pb n="KR2k0049_WYG_133-13a"/>
　常博士善容典時謂才稱其官高宗將封嵩山詔諸<lb/>
　儒議射牲事守眞奏前祀一日射牲則早於事及日<lb/>
　則晚不逮事古今異宜恐不可行時破軍慶善二樂<lb/>
　舞入上常立以視須樂闋乃坐守眞言二舞誠袓宗<lb/>
　盛徳然古無天子立觀者化育詒庇孰非厥功不應<lb/>
　鼓舞别申嚴奉詔可議乾陵禮討按故事稱情為文<lb/>
　咸適所宜時人服其得禮天授中為司府丞覈獄多<lb/>
　裁恕全免數十姓拂武后旨出為汴州司馬累遷成<lb/>
<pb n="KR2k0049_WYG_133-13b"/>
　州刺史政不務威嚴吏民兩懷之徙寧州送者千數<lb/>
　出境尚不止長安中卒贈戸部尚書<lb/>
薛訥字愼言仁貴子起家城門郎遷藍田令富人倪氏<lb/>
　訟息錢來俊臣受賕發義倉粟數千斛償之訥曰義<lb/>
　倉本備水旱安可私一家報上不與後武后以訥世<lb/>
　將詔攝左威衛將軍安東道經略使對同明殿具言<lb/>
　突厥藉言廬陵王若東宫無動賊不討而解后納其<lb/>
　言俄遷幽州都督安東都護改并州長史檢校左衛<lb/>
<pb n="KR2k0049_WYG_133-14a"/>
　大將軍訥久處邊有戰功開元初講武新豐為左軍<lb/>
　節度時唯左軍與解琬軍不動上令輕騎召之至軍<lb/>
　門不得入禮成尤見慰勞明年契丹奚突厥連和訥<lb/>
　建議請討詔帥衆二萬出檀州時方暑訥曰夏草薦<lb/>
　茂羔犢方息不費饋饟因盜資振國威靈不可失也<lb/>
　詔聽訥言而授紫微黄門三品以重之師至灤河盡<lb/>
　亡其軍坐奪官爵俄而吐蕃坌達延乞力徐等衆十<lb/>
　萬冦臨洮詔訥白衣攝羽林將軍為隴右防禦使與<lb/>
<pb n="KR2k0049_WYG_133-14b"/>
　王晙擊之追及賊戰武階驛犄角破其衆尾北至洮<lb/>
　水又戰長城堡殺虜數萬擒其酋六指鄉彌洪悉收<lb/>
　所掠及仗械不貲時上欲自將北伐及訥大克乃止<lb/>
　命紫微舍人倪若水即軍陟功狀拜左羽林大將軍<lb/>
　復封平陽郡公以次子暢為朝散大夫又授涼州鎭<lb/>
　軍大總管赤水建康河源邊州皆𨽻節度俄為朔方<lb/>
　行軍大總管久之致仕卒年七十二贈太常卿諡曰<lb/>
　昭定訥性沈勇寡言其用兵臨大敵益壯弟楚玉開<lb/>
<pb n="KR2k0049_WYG_133-15a"/>
　元中范陽節度使長子徵亦拜羽林將軍<lb/>
薛季昶絳州龍門人武后時上書自布衣擢監察御史<lb/>
　左遷平遥尉復拜御史屢按獄如㫖擢給事中夏官<lb/>
　郎中侯味虛討契丹不利妄言賊有蛇虎導軍拜季<lb/>
　昶河北道按察使馳至軍斬味虛威震北方稾城尉<lb/>
　吳澤射殺驛使髠民女髪為髢州不能劾季昶杖殺<lb/>
　之然後布恩信甄表善良自給事中數月為御史中<lb/>
　丞入為雍州長史遷文昌左丞為洛州長史預誅張<lb/>
<pb n="KR2k0049_WYG_133-15b"/>
　易之等勸桓彦範曰二凶雖誅産禄猶在請除諸武<lb/>
　彦範不能斷季昶嘆曰吾無死所矣以功進戸部侍<lb/>
　郎五王失柄出為荆州長史貶儋州司馬具棺沐浴<lb/>
　仰藥死葬昭州睿宗初贈左御史大夫賜一子官季<lb/>
　昶剛烈敦愛故舊尤敬禮有名士<lb/>
裴子餘守眞子事繼母孝中明經補鄠尉同舍李朝隠<lb/>
　程行諶以文法稱而子餘以儒顯長史陳崇業曰蘭<lb/>
　菊異芬胡有廢者景龍中為左臺監察御史司農卿<lb/>
<pb n="KR2k0049_WYG_133-16a"/>
　趙履溫奏籍番戸為奴婢子餘曰官戸以恩原為番<lb/>
　戸且今又子孫可抑為賤乎履溫倚宗楚客子餘執<lb/>
　對不撓遂詘其議開元初累遷冀州刺史為政惠裕<lb/>
　人稱有恩入為岐王府長史卒諡曰孝時程行諶諡<lb/>
　貞中書令張説歎曰二諡可無愧矣子餘居官清家<lb/>
　闈友愛兄弟六人皆有志行云<lb/>
裴耀卿字煥之守貞子數歲能屬文擢童子舉稍遷祕<lb/>
　書省正字相王府典籖更直備顧問府中號學直王<lb/>
<pb n="KR2k0049_WYG_133-16b"/>
　即位授國子主簿累遷長安令舊有配戸和市法耀<lb/>
　卿責豪門坐賈預給以直絶僦欺之弊及去人思之<lb/>
　為濟州刺史濟地廣而戸寡會東巡置三梁十驛科<lb/>
　斂均省為東州知頓最上次宋州宴從官歡甚謂張<lb/>
　說曰濟州刺史裴耀卿上書數百言至曰人或重擾<lb/>
　即不足以告成朕置書座右以自戒此其愛人也俄<lb/>
　徙宣州前此大水河防壞躬護作役未訖詔徙官懼<lb/>
　功不成不即宣而撫巡飭厲愈急隄成發詔去濟人<lb/>
<pb n="KR2k0049_WYG_133-17a"/>
　為立碑頌德歴冀州入拜戸部侍郎開元二十年副<lb/>
　信安王褘討契丹又持帛二十萬賜立功奚官耀卿<lb/>
　曰幣涉冦境不可以不備令先與期而分道賜之一<lb/>
　日畢突厥室韋果邀險來襲耀卿已還遷京兆尹明<lb/>
　年秋雨害稼上將幸東都召問所以救人者耀卿曰<lb/>
　陛下既東巡百司畢從則太倉三輔可遣重臣分道<lb/>
　賑給自東都益廣漕運以實關輔關輔既實則乘輿<lb/>
　西還事蔑不濟且國家大本在京師但秦地狹水旱<lb/>
<pb n="KR2k0049_WYG_133-17b"/>
　易匱往貞觀永徽時禄廩者少歳漕粟二十萬略足<lb/>
　今用度寖廣運數倍且不支故數東幸以就厫粟為<lb/>
　國大計臣願廣陜運道使京師常有三年食雖水旱<lb/>
　不足憂今天下輸丁約四百萬使丁出百錢為陜洛<lb/>
　漕費又益半為營窖用分納司農河南陜州又令租<lb/>
　米悉輸東都從都至陜河益湍沮若廣漕路變陸為<lb/>
　水所支尚贏萬計且河南租船候水始進吳工不便<lb/>
　河漕處處停留易生隱盜請置倉河口以納東租然<lb/>
<pb n="KR2k0049_WYG_133-18a"/>
　後官自願載分入河洛度三門東西各築厫倉自東<lb/>
　至者東倉受之三門迫險則傍河鑿山以開車道運<lb/>
　十數里西倉受之度宜徐運扺太原倉趨河入渭更<lb/>
　無留阻可減費鉅萬上然其計拜黄門侍郎同中書<lb/>
　門下平章事充轉運使乃置河隂集津三門倉引天<lb/>
　下租由盟津泝河而西三年積七百萬石省運費三<lb/>
　十萬緡或請以緡錢納於上答曰是謂以國財求寵<lb/>
　其可乎勅吏為和市費遷侍中二十四年以尚書左<lb/>
<pb n="KR2k0049_WYG_133-18b"/>
　丞相罷封趙城侯夷州刺史楊濬以贓杖六十流古<lb/>
　州上言刺史縣令異諸吏為人父母風化所瞻今使<lb/>
　裸躬受笞事太逼辱恐非崇守長勸風俗意又雜犯<lb/>
　扺死無杖刑必三覆後決今非時不覆或天其命非<lb/>
　所以寛宥之也凡大暑決囚多死秋冬乃有全者請<lb/>
　今貸死決杖會盛夏生長時並停則有再生之實時<lb/>
　特進蓋嘉運破突騎施還詔為河西隴右節度使嘉<lb/>
　運以新立功日酣遨未赴屯耀卿言嘉運精勁勇烈<lb/>
<pb n="KR2k0049_WYG_133-19a"/>
　誠有餘然臣見其夸言驕色竊憂之恐不足以立事<lb/>
　茍不易帥宜嚴詔申約以督其行乃促嘉運詣部卒<lb/>
　無功還天寳初進尚書左僕射俄改右僕射而李林<lb/>
　甫代之上曰耀卿常服以贊者主事導唱林甫黙然<lb/>
　慚居一歳卒年六十三贈太子太傅諡曰文獻子綜<lb/>
　吏部郎中<lb/>
裴行立守眞孫重然諾舉動有法母亡泣血幾毁以軍<lb/>
　勞累授沁州刺史遷衛尉少卿口陳願治民除河東<lb/>
<pb n="KR2k0049_WYG_133-19b"/>
　令寛猛時當由蘄州刺史遷安南經略使環王國叛<lb/>
　人李樂山來乞兵不受命部將杜英䇿討斬之歸其<lb/>
　孥蠻人悦服英䇿及范廷芝皆谿洞豪也行立隂把<lb/>
　其罪貸之許自効故能得英䇿死力廷芝嘗休沐久<lb/>
　不還行立約曰異時復然爾且死後踰期笞殺之於<lb/>
　是威聲風行徙桂管觀察使黄家洞賊叛討平之俄<lb/>
　為安南都䕶召還道卒年四十七贈右散騎常侍<lb/>
裴光廷字連城行儉子早孤母庫狄氏有婦徳武后召<lb/>
<pb n="KR2k0049_WYG_133-20a"/>
　入宫為御正光廷由是累遷太常丞坐武三思壻貶<lb/>
　郢州司馬開元中擢兵部郎中鴻臚少卿以職業稱<lb/>
　元宗有事岱宗中書令張説恐塞外乘間竊發召光<lb/>
　廷謀守邊對白封禪所以告成功今將告成而懼戎<lb/>
　狄非昭徳也甚於名實乖矣夫諸蕃突厥為大近願<lb/>
　修和好若遣一使召其大臣使赴行在必欣然應命<lb/>
　諸蕃君長將相率而來我偃旗息鼓不復事矣說曰<lb/>
　善吾所不及因奏用其䇿突厥果遣使來朝東封還<lb/>
<pb n="KR2k0049_WYG_133-20b"/>
　遷兵部侍郎久之拜中書侍郎同中書門下平章事<lb/>
　兼御史大夫遷黄門侍郎拜侍中兼吏部尚書𢎞文<lb/>
　館學士撰瑶山往則維城前軌二篇獻之手制褒美<lb/>
　詔皇太子諸王謝規諷意光廷又引文學士直𢎞文<lb/>
　館撰續春秋經傳自戰國訖隋表請上修經光廷等<lb/>
　作傳未就時有建言唐為金徳者百官普議光廷以<lb/>
　符命表著不可改亟奏罷之二十年封正平縣男初<lb/>
　知星者言大臣不利使禳之光廷曰使禍可禳而去<lb/>
<pb n="KR2k0049_WYG_133-21a"/>
　則福可祝而來也論者以為知命卒年五十八贈太<lb/>
　師初吏部不限資考奬拔惟其才往往得俊乂任之<lb/>
　士亦自奮後士人專務趨競銓品枉撓光廷懲之因<lb/>
　行儉長名榜為循資格無賢不肖一據資考配擬又<lb/>
　促選限盡正月及卒蕭嵩奏罷之博士孫琬以其用<lb/>
　循資格非奬勸之誼諡曰克平特賜諡曰忠憲詔中<lb/>
　書令張九齡文其碑<lb/>
裴寛聞喜人性通敏工騎射通書記景雲中為潤州參<lb/>
<pb n="KR2k0049_WYG_133-21b"/>
　軍事刺史韋詵有女擇所宜歸㑹人以鹿餉寛寛瘞<lb/>
　之詵嗟異引為按察判官妻以女尋舉拔萃為河南<lb/>
　丞遷長安尉宇文融括天下田奏為江東覆田判官<lb/>
　改太常博士禮部建言忌日應用樂寛自以情立議<lb/>
　曰廟尊忌卑則作樂廟卑忌尊則備而不奏中書令<lb/>
　張說請如寛議遷刑部員外郎萬騎將軍馬崇殺人<lb/>
　王毛仲將鬻其獄固執不肯從河西節度使蕭嵩表<lb/>
　為判官歴兵部侍郎宰相裴耀卿領江淮運奏為戸<lb/>
<pb n="KR2k0049_WYG_133-22a"/>
　部侍郎自副遷吏部出為蒲州刺史州久旱入境輒<lb/>
　雨徙河南尹不屈附權貴河南大治由金吾大將軍<lb/>
　授太原尹上賦詩褒餞天寳初由陳留太守拜范陽<lb/>
　節度使北平軍使烏承恩數冒賄寛以法繩治檀州<lb/>
　刺史何僧獻生口數十悉歸之夷夏感附三載用安<lb/>
　為户部尚書兼御史大夫裴敦復平海賊還廣張功<lb/>
　簿寛密白其妄會河北部將盛譽寛政上嗟賞睠倚<lb/>
　加厚李林甫恐其遂相又惡寛善李適之乃漏寛語<lb/>
<pb n="KR2k0049_WYG_133-22b"/>
　以激敦復敦復以金五百兩賂貴妃姊搆寛請屬事<lb/>
　貶睢陽太守復坐韋堅親貶安陸别駕丐為浮屠不<lb/>
　許稍遷東海太守徙馮翊入為禮部尚書卒年七十<lb/>
　五贈太子太傅寛兄弟八人皆擢明經任臺省州刺<lb/>
　史雅性友愛於東都治第八院相對甥姪亦有名稱<lb/>
　常擊鼔會飯其為政務清簡所蒞人愛之世皆冀其<lb/>
　得宰相天寳間稱舊徳以寛為首<lb/>
裴漼琰之子侍父疾十餘年不肯仕琰之殁始擢明經<lb/>
<pb n="KR2k0049_WYG_133-23a"/>
　調陳留主簿遷監察御史崔湜鄭愔坐奸贓詔漼按<lb/>
　訊執正其罪天下稱之累進中書舍人睿宗造金仙<lb/>
　玉眞二觀旱甚役不止漼上疏諫不報遷兵部侍郎<lb/>
　以銓總勞特受一子官開元五年為吏部侍郎甄抜<lb/>
　士為多拜御史大夫漼善張說說數薦之而雅長於<lb/>
　敷奏上亦自重焉擢吏部尚書改太子賔客卒贈禮<lb/>
　部尚書諡曰懿<lb/>
高秀岩稷山人開元中從擊吐蕃以功授萬福府别將<lb/>
<pb n="KR2k0049_WYG_133-23b"/>
　賜緋魚袋仍留衛京都累遷戸部尚書兼河東節度<lb/>
　使安史之亂肅宗在靈武秀岩星奔行在獻謀刻日<lb/>
　期復兩都帝善之隨郭子儀李嗣業舉兵預有勞積<lb/>
　疾亟遺訓諸子曰潔已者事君之本精誠者神明之<lb/>
　祐毋近憸人毋逺耆徳子八人皆顯<lb/>
裴稹光廷子以䕃累遷起居郎開元末壽王瑁將立為<lb/>
　儲貳陳申生戾園禍以諫上改容謝之授給事中稹<lb/>
　辭上善其讓止不拜俄授祠部員外郎卒子倩字容<lb/>
<pb n="KR2k0049_WYG_133-24a"/>
　卿歴信州刺史勸民墾田二萬畝以治行賜金紫服<lb/>
　為度支郎中卒諡曰節<lb/>
裴遵慶字少良絳州聞喜人幼彊學該綜圖傳外晦内<lb/>
　明不干當世年既長始䕃為興寧陵丞調大理丞邊<lb/>
　將蕭克濟督役苛暴役者有醜言有司以不軌論遵<lb/>
　慶全救數十族頻擢吏部員外郎判南曹天寳時選<lb/>
　者數萬計遵慶性彊敏視簿牒詳而不苛世稱吏事<lb/>
　第一肅宗時為吏部侍郎蕭華屢薦之拜黄門侍郎<lb/>
<pb n="KR2k0049_WYG_133-24b"/>
　同中書門下平章事代宗初以遵慶忠厚大臣奉詔<lb/>
　宣慰僕固懷恩懷恩將入朝既而范志誠沮之遵慶<lb/>
　脫身赴行在遷太子少傅罷為集賢院待制改吏部<lb/>
　尚書以尚書右僕射復知選事朝廷優其老聽就第<lb/>
　注官時以為榮大厯十年卒年九十餘遵慶性惇正<lb/>
　老而彌謹每薦賢有來謝者以為恥諫而見從即内<lb/>
　益畏雖親近但記其削藁疏數而莫知所言嘗著王<lb/>
　政記識者知其有公輔器云子寅御史大夫向另有<lb/>
<pb n="KR2k0049_WYG_133-25a"/>
　傳寅子樞進士有經世才累進右僕射為朱全忠殺<lb/>
　於白馬驛<lb/>
裴諝字士明寛子擢明經調河南參軍事累遷京兆倉<lb/>
　曹參軍虢王巨表署襄鄧營田判官母喪居東都史<lb/>
　思明故為寛將及入洛迹獲之呼為郎君僞授御史<lb/>
　中丞賊殘宗室諝隂緩之全活數百人又嘗疏賊虛<lb/>
　實於朝事泄厪免賊平除太子中允遷考功郎中數<lb/>
　奏事代宗幸陜徒步挾考功南曹印赴行在上曰疾<lb/>
<pb n="KR2k0049_WYG_133-25b"/>
　風知勁草果可信將用為御史中丞為元載沮却拜<lb/>
　河東租庸鹽鐵使入計上問𣙜沽利歳出内幾何諝<lb/>
　久不對上復問曰臣有所思上曰何邪諝曰臣自河<lb/>
　東來涉三百里而農人愁歎穀菽未種誠謂陛下軫<lb/>
　念元元先訪疾苦而乃責臣以利故未敢即對上曰<lb/>
　微公言朕不聞此拜左司郎中數訪政事載忌之出<lb/>
　為䖍州刺史歴饒廬亳三州除右金吾將軍徳宗將<lb/>
　蕆陵事禁屠殺尚父郭子儀家奴宰羊諝列奏上謂<lb/>
<pb n="KR2k0049_WYG_133-26a"/>
　不畏彊禦善之或曰尚父有社稷功豈不為庇乎諝<lb/>
　笑曰非君所知尚父方貴盛上新即位必謂黨附者<lb/>
　衆今發其細過以明不恃權耳吾上以盡事君之道<lb/>
　下以安大臣不亦可乎時朝堂别置三司辨爭者輒<lb/>
　擊登聞鼓諝上疏曰諫鼔謗木之設所以達幽枉延<lb/>
　直言今詭猾之人輕動天聽爭纖微若然者安用吏<lb/>
　治乎上然之乃悉歸有司諝惡法吏舞文或挾宿怨<lb/>
　為重輕獻獄官箴以諷坐事貶閬州司馬俄召為太<lb/>
<pb n="KR2k0049_WYG_133-26b"/>
　子右庶子進兵部侍郎至河南尹東都副留守凡五<lb/>
　世為河南諝視事未嘗敢當正處以寛厚和易為治<lb/>
　不鞫人以贓卒年七十五贈禮部尚書<lb/>
裴胄字印叔寛弟子擢明經佐李抱玉鳳翔幕府謝歸<lb/>
　更從宣歙觀察使陳少游抱玉劾貶桐廬尉時李栖<lb/>
　筠觀察浙西幕府皆一時高選判官許鳴謙名知人<lb/>
　見崔造及胄器之白栖筠取為支使栖筠為御史大<lb/>
　夫引胄殿中侍御史為元載所惡會栖筠卒胄護喪<lb/>
<pb n="KR2k0049_WYG_133-27a"/>
　歸洛人危之胄屹然不沮惴少游復表淮南觀察判<lb/>
　官載誅始拜刑部員外郎遷宣州刺史楊炎為載復<lb/>
　讎會胄部人積胄雜俸為贓炎遣員㝢蔓劾貶汀州<lb/>
　司馬稍遷京兆少尹以父名不拜換國子司業遷江<lb/>
　西觀察使初李兼嘗罷南昌卒千餘人收資稟為月<lb/>
　進胄白罷之樊澤徙襄州徳宗雅記胄才遂拜荆南<lb/>
　節度使待中使有節獻餉直不數金宴勞止三爵卒<lb/>
　年七十五贈尚書右僕射諡曰成<lb/>
<pb n="KR2k0049_WYG_133-27b"/>
薛嵩訥子氣豪邁不肯事産利以膂力騎射自將豫禄<lb/>
　山亂晚為史朝義守相州僕固懷恩至嵩迎拜懷恩<lb/>
　奏為檢校刑部尚書相衛洺邢節度使謹奉職頗有<lb/>
　治名大厯初封高平郡王實封二百戸號其軍為昭<lb/>
　義遷檢校尚書右僕射更封平陽七年卒贈太保詔<lb/>
　弟㟧知留後事累加檢校太子少師十年牙將裴志<lb/>
　清逐之㟧奔洺州乃分其地以嵩族子擇為相州刺<lb/>
　史雄衛州刺史堅洺州刺史承嗣誘雄亂不從遣客<lb/>
<pb n="KR2k0049_WYG_133-28a"/>
　刺殺之初嵩好蹴踘隱士劉綱勸曰為樂甚衆何必<lb/>
　乘危邀晷刻歡嵩悅圖其形坐右<lb/>
薛平字坦途嵩子年十二為磁州刺史父喪軍吏以故<lb/>
　事脅知留務偽許之已而讓㟧夕以喪歸累授右衞<lb/>
　將軍宿衞三十年宰相杜黄裳擢為汝州刺史治有<lb/>
　風績討蔡繇左龍武大將軍授鄭滑節度使數戰有<lb/>
　功始河溢瓠子東泛滑距城纔二里所平按求故道<lb/>
　出黎陽西南因命裴宏泰往請魏博節度使田𢎞正<lb/>
<pb n="KR2k0049_WYG_133-28b"/>
　𢎞正許之乃籍民田所當者易以他地疏道二十里<lb/>
　以釃水旱還濡田七百頃於河南自是滑人無患入<lb/>
　為左金吾衞大將軍尋復帥鄭滑李師道平徙平盧<lb/>
　軍節度使王庭湊圍牛元翼詔援棣州平遣將李叔<lb/>
　佐率兵二千往衆潰歸薄州堞城中兵寡平悉公帑<lb/>
　家貲募銳卒二千迎戰以竒兵掩賊輜重賊狼顧遂<lb/>
　敗降平引謀亂者二千人斬堂皇下脅從皆縱還威<lb/>
　震一方遷檢校尚書右僕射封魏國公在鎭六年兵<lb/>
<pb n="KR2k0049_WYG_133-29a"/>
　鎧完礪徭賦均一寳厯初入朝民障路願留數日得<lb/>
　出拜檢校司空河中絳隰節度使復𨽻晉慈二州益<lb/>
　兵三千進檢校司徒更封韓召拜太子太保以司徒<lb/>
　致仕卒年八十贈太傅<lb/>
薛從字順之平子以䕃授左清道率府兵曹參軍累遷<lb/>
　汾州刺史隄文谷濾河二水引溉公私田汾人利之<lb/>
　徙濮州儲粟二萬斛以備凶災賑䘏使趙榤表其才<lb/>
　擢將作監終左領軍衛上將軍贈工部尚書<lb/>
<pb n="KR2k0049_WYG_133-29b"/>
裴向字素仁遵慶子以䕃得調建中初署同州判官李<lb/>
　懷光使趙貴先築壘於同州刺史李紓奔奉天向領<lb/>
　州務貴先脇吏督役不及期將斬以殉民皆駭散向<lb/>
　獨詣壘開諭之貴先乃降同州不陷向力也累為櫟<lb/>
　陽渭南令奏課皆第一擢戸部員外郎選為太原少<lb/>
　尹行軍司馬歴陜虢觀察使以吏部尚書致仕向能<lb/>
　以學行持門戸内外親屬百餘口禄俸必均世稱其<lb/>
　孝睦卒年八十贈太子少保子寅官累御史大夫<lb/>
<pb n="KR2k0049_WYG_133-30a"/>
裴佶字𢎞正綜子幼能文第進士補校書郎判等高授<lb/>
　藍田尉詔城奉天嚴郢為京兆政刻急本曹尉韋重<lb/>
　規妻乳佶請代役要如程時稱其義上幸梁佶奔見<lb/>
　行在授補闕建議討李懷光上深器之盧杞起饒州<lb/>
　刺史與諫官執不可歴遷諫議大夫獠逐黔中觀蔡<lb/>
　使韋士文詔佶代之部夷安服歴同州刺史中書舍<lb/>
　人遷尚書右丞時李巽以兵部尚書領鹽鐵將遷使<lb/>
　局就本曹經構已半佶至以為不可㢲乃撤之時重<lb/>
<pb n="KR2k0049_WYG_133-30b"/>
　其有守改吏部侍郎為國子祭酒工部尚書卒贈吏<lb/>
　部尚書諡曰貞佶清勁明鋭所友皆第一流尤善鄭<lb/>
　餘慶既殁餘慶為行服士林美之<lb/>
裴肅聞喜人僑濟源貞元時為浙東觀察使劇賊栗鍠<lb/>
　誘山越為亂陷州縣肅引州兵破擒之自記平賊一<lb/>
　篇上之徳宗嘉美三子<lb/>
裴度字中立河東聞喜人貞元初擢進士第以宏辭補<lb/>
　校書郎舉賢良方正異等調河隂尉遷監察御史論<lb/>
<pb n="KR2k0049_WYG_133-31a"/>
　權嬖鯁切出為河南功曹參軍武元衡表掌西川書<lb/>
　記召為起居舍人元和六年以司封員外郎知制誥<lb/>
　田𢎞正效魏博六州遣度宣諭𢎞正郊迎趨跽受命<lb/>
　且請徧至屬州布揚徳澤魏人由是歡服還拜中書<lb/>
　舍人久之進御史中丞五坊小使閱鷹狗下邽令裴<lb/>
　寰不為禮因構寰送詔獄度見延英言寰無辜上恚<lb/>
　曰寰誠無罪杖小使小使無罪且杖寰度曰責若此<lb/>
　固宜第寰為令惜陛下百姓安可罪上色霽乃釋寰<lb/>
<pb n="KR2k0049_WYG_133-31b"/>
　王師討蔡以度視行營諸軍還奏攻取䇿與上意合<lb/>
　且問諸將才否度對李光顔義而勇當有成功不三<lb/>
　日光顔破時曲兵上歎度知言進兼刑部侍郎王承<lb/>
　宗李師道謀刺用事大臣已害宰相武元衡又擊度<lb/>
　刃三進斷鞾刜背裂中單又傷首度帽氊厚得不死<lb/>
　哄導駭伏獨騶王義持賊大呼賊斷義手度墜溝賊<lb/>
　意已死因亡去議者欲罷度安二鎭反側上怒曰度<lb/>
　得全天也若罷之是賊計適行吾倚度足破三賊矣<lb/>
<pb n="KR2k0049_WYG_133-32a"/>
　分衛兵䕶第存候踵路疾愈詔毋須宣政衙即對延<lb/>
　英拜中書侍郎同中書門下平章事由是討賊益急<lb/>
　始徳宗時偵中朝士相過金吾輒飛啓宰相至闔門<lb/>
　謝賔客度以時多故宜延天下髦英咨籌䇿乃建請<lb/>
　還第與士大夫相見詔可會莊憲喪為禮儀使上議<lb/>
　置冢宰度曰冢宰歴世官廢故國朝置否不常不宜<lb/>
　徇空名稽樞務乃詔百司權聽中書門下處分王鍔<lb/>
　家奴告鍔子稷易父奏沒冒遺獻度曰自鍔死數有<lb/>
<pb n="KR2k0049_WYG_133-32b"/>
　獻今因告訐而檢省其私恐將帥聞之有以家為計<lb/>
　者乃命殺二奴時討蔡數不利郡廷爭請罷兵度奏<lb/>
　病在腹心不時去且為大患不然兩河亦將視此為<lb/>
　逆順會唐鄧節度使高霞寓戰卻十二年宰相李逢<lb/>
　吉王涯建言餉億煩匱宜休師唯度請身督戰上獨<lb/>
　目度畱曰果為朕行乎度俯伏流涕曰臣誓不與賊<lb/>
　偕存即拜門下侍郎平章事彰義軍節度淮西宣慰<lb/>
　招討處置使度以韓𢎞領都統乃上還招討以避𢎞<lb/>
<pb n="KR2k0049_WYG_133-33a"/>
　然實行都統事又制詔有異辭欲激賊怒𢎞度請易<lb/>
　其辭室疑間表馬總為宣慰副使韓愈行軍司馬李<lb/>
　正封馮宿李宗閔備兩使幕府入對延英曰主憂臣<lb/>
　辱義在必死賊未授首臣無還期上壯之為流涕及<lb/>
　行御通化門臨遣賜通天御帶發神䇿騎三百為衛<lb/>
　而出李逢吉於外度屯郾城勞諸軍宣朝廷厚意士<lb/>
　爭奮時諸道兵悉中官統監自處進退度奏罷之使<lb/>
　將得顓制號令一戰氣倍未幾李愬夜入懸瓠城縛<lb/>
<pb n="KR2k0049_WYG_133-33b"/>
　吳元濟以報度遣馬總先入蔡明日統洄曲降卒萬<lb/>
　人持節徐進撫定其人初元濟禁偶語夜不然燭饋<lb/>
　遺酒食以軍法論度下令唯盜賊鬭死抵法餘一蠲<lb/>
　除民始樂更生度以蔡牙卒侍帳下或止之度笑曰<lb/>
　吾為彰義節度元惡已擒人皆吾人也衆感泣既而<lb/>
　申光平以馬總為留後度入朝會命監軍梁守謙悉<lb/>
　誅賊將度遇諸郾城復與入蔡騰奏申解全宥者甚<lb/>
　衆䇿勲進金紫光禄大夫𢎞文館大學士上柱國晉<lb/>
<pb n="KR2k0049_WYG_133-34a"/>
　國公戸三千復知政事三上書極論程异皇甫鎛不<lb/>
　可相不納自上印又不聽纖人始得乘罅初蔡平王<lb/>
　承宗懼度遣辯士柏耆脅説乃獻徳棣二州納質子<lb/>
　又諭程權入覲始判滄景德棣為一鎭朝廷命帥而<lb/>
　承宗勢乃離李師道怙彊度密勸誅之乃詔宣武義<lb/>
　成武寧横海四節度會田𢎞正請自黎陽濟以合兵<lb/>
　宰相皆謂宜度曰魏博軍度黎陽即叩賊境封畛比<lb/>
　聨易生顧望是自戰其地𢎞正光顔素少斷士心盤<lb/>
<pb n="KR2k0049_WYG_133-34b"/>
　桓果不可用不如養威河北須霜降水落絶陽劉深<lb/>
　抵鄆以營陽穀則人人殊死賊勢窮矣上曰善詔𢎞<lb/>
　正如度言師道果擒五坊使楊朝汶收大賈張陟家<lb/>
　直券根引數十百人列箠梃捕盧坦家客責償盧大<lb/>
　夫逋券久乃悟盧羣券坦子上訴朝汶讕語錢入禁<lb/>
　中何可得度極言中人横恣上曰姑議東軍此細事<lb/>
　我自處辦度曰兵事不理止山東中人横暴將亂都<lb/>
　下上徐乃悟讓朝汶曰以爾使我羞見宰相命殺之<lb/>
<pb n="KR2k0049_WYG_133-35a"/>
　而原繫者由是京師澄肅上嘗語人臣當勵善砥公<lb/>
　度曰君子小人以類而聚未有無徒者君子之徒同<lb/>
　徳小人之徒同惡外甚類中實逺在陛下觀所行則<lb/>
　辨上曰朕豈易辨之度退喜曰上以為難辨則易以<lb/>
　為易辨則難君子小人已判矣已而卒為异鎛所構<lb/>
　以檢校尚書左僕射兼門下侍郎平章事為河東節<lb/>
　度使穆宗初進檢校司空加鎭州行營招討使討朱<lb/>
　克融王廷凑既受命入賊境數斬將以聞俄兼押北<lb/>
<pb n="KR2k0049_WYG_133-35b"/>
　山諸蕃使時元稹顯結宦官魏𢎞簡憚度復當國因<lb/>
　經置軍事數居中持梗度上書痛暴稹過惡上不得<lb/>
　已罷𢎞簡稹近職俄擢稹宰相以度守司空平章事<lb/>
　東都留守諫官叩延英言不可罷度兵摇衆心復交<lb/>
　章極論會中人使幽鎭還言軍中謂度在朝而兩河<lb/>
　諸侯忠者懷彊者畏今居東人人失望上悟詔度由<lb/>
　太原朝京師及陛見始陳二賊狀并入覲意感慨流<lb/>
　涕伏未起謁者欲宣㫖上遽曰朕當延英待卿始議<lb/>
<pb n="KR2k0049_WYG_133-36a"/>
　者謂度無援奥及進見辭切氣怡卓然當天子意在<lb/>
　位聞者皆竦毅將貴臣至齎咨出涕舊儀閤中羣臣<lb/>
　未退宰相不奏事稱賀則謁者答上以度勲徳故待<lb/>
　以殊禮度之行移克融廷湊書開說諄沓傳以大誼<lb/>
　二人不敢桀皆願罷兵上欲必出牛元翼更使度騰<lb/>
　書布旨拜守司徒領淮南節度使會昭義監軍劉承<lb/>
　偕慢劉悟舉軍執之上問度何施而可度頓首謝藩<lb/>
　臣不與政辭不對上彊之度曰臣素知承偕怙寵悟<lb/>
<pb n="KR2k0049_WYG_133-36b"/>
　不能堪嘗以書訴臣是時中人趙𢎞亮在行營知狀<lb/>
　欲持悟書以奏陛下亦知之邪上曰我不及知顧悟<lb/>
　誠惡之何不自聞度曰雖悟得聞恐陛下必不聽且<lb/>
　臣視天顔不咫尺比尚未能決千里單言可悟聖聽<lb/>
　哉上亟曰前語姑置直謂今日奈何度曰必欲收忠<lb/>
　義心使帥臣死節獨斬承偕則四方羣盜隠然破膽<lb/>
　矣上曰顧太后養為子且我何愛更言其次度曰投<lb/>
　諸荒裔可乎上曰可悟果出承偕昭義遂安是時徐<lb/>
<pb n="KR2k0049_WYG_133-37a"/>
　州王智興逐崔羣諸軍盤互河北進退未一議者交<lb/>
　口請相度乃以本官兼中書侍郎平章事權佞側目<lb/>
　謂李逢吉險賊善謀共諷上自襄陽召還拜兵部尚<lb/>
　書度居位再閲月果為逢吉所間罷為左僕射數請<lb/>
　到内殿求立太子翼日乃見上遂立景王為嗣逢吉<lb/>
　既代相内結宦官醜沮日聞乃出度山南西道節度<lb/>
　使奪平章事長慶四年王廷湊屠元翼家敬宗歎宰<lb/>
　輔非其人使兇賊熾肆學士韋處厚上疏曰臣聞汲<lb/>
<pb n="KR2k0049_WYG_133-37b"/>
　黯在朝淮南寢謀干木處魏諸侯息兵王霸之理以<lb/>
　一士止百萬之師一賢制千里之難裴度元勲巨徳<lb/>
　文武兼備若位巖廟委參決必使戎虜畏威幽鎭自<lb/>
　臣管仲曰人離而聽之則愚合而聽之則聖治亂之<lb/>
　本非有他術陛下當饋而歎恨無蕭曹今一裴度擯<lb/>
　棄於外所以馮唐知漢文帝有頗牧不能用也上感<lb/>
　悟謂處厚曰度累為宰相而官無平章事謂何處厚<lb/>
　具道其由上於是復度兼平章事中人至度所必丁<lb/>
<pb n="KR2k0049_WYG_133-38a"/>
　寧慰安且示召期寳厯二年度請入朝逢吉黨大懼<lb/>
　權輿作偽謡云緋衣小兒坦其腹天上有口被驅逐<lb/>
　以度平吳元濟也都城東西岡六符乾數而度第平<lb/>
　樂里直第五岡權輿乃言度名應圖讖第據岡原不<lb/>
　召而來其意可見欲以傾度上獨能明其誣詔復使<lb/>
　輔政先是上將辛東都大臣切諫不納度從容奏國<lb/>
　家建别都本備巡幸自艱難以來宫闕署屯百司之<lb/>
　區荒圮弗治假歳月完新然後可行倉卒無備有司<lb/>
<pb n="KR2k0049_WYG_133-38b"/>
　且得罪上悦曰羣臣諫朕不及此如卿言誠有未便<lb/>
　安用往邪因止行汴宋觀察使令狐楚言亳州聖水<lb/>
　出飲者疾輒愈度判曰妖由人興水不自作命在所<lb/>
　禁塞朱克融執賜衣使者楊文端詭言慢已并訴所<lb/>
　賜濫惡又匄假度支帛三十萬匹且請遣工五千助<lb/>
　治東都上欲遣重臣臨慰度曰克融無恚而悖是將<lb/>
　亡譬猛虎自哮躍山林憑窟穴則然勢不得離其處<lb/>
　人亦不為懼陛下無庸遣重使第以詔書言中人倨<lb/>
<pb n="KR2k0049_WYG_133-39a"/>
　驕須還我自責譴春服不謹方詰有司所上工宜即<lb/>
　遣已詔在所供擬此則賊謀窮矣陛下若未能然則<lb/>
　答宫室營繕既有序毋遣工為重勞朝廷縁召發乃<lb/>
　有賜與朕無所愛獨與范陽體不可爾上曰善用度<lb/>
　次䇿克融聽命歸文端未幾軍亂殺克融時日晏坐<lb/>
　朝度諫曰比陛下月率六七臨朝天下人知勤政河<lb/>
　朔賊臣皆聳畏近開延英益稀恐萬機奏禀有所壅<lb/>
　閼夫頤養之道當順適時候道家法春夏蚤起取雞<lb/>
<pb n="KR2k0049_WYG_133-39b"/>
　鳴時秋冬晏起取日出時今方居盛夏謂宜詰旦數<lb/>
　坐廣加延問漏及己午則炎赫可畏矣上嘉納為數<lb/>
　視朝未幾判度支劉克明之變定䇿誅賊黨迎立江<lb/>
　王是為文宗加門下侍郎李全略子同捷求襲滄景<lb/>
　軍奏討平之即陳調兵食非宰相事請罷度支歸有<lb/>
　司奏可進階開府儀同三司賜實封戸三百太和四<lb/>
　年數引疾上擇上醫䕶治中人日勞問相躡詔進司<lb/>
　徒平章軍國重事須疾已三日若五日一至中書度<lb/>
<pb n="KR2k0049_WYG_133-40a"/>
　讓免冊禮度自見功高位極稍詭跡避禍時牛僧孺<lb/>
　李宗閔同輔政媢度勛業久居上乃共訾其跡短之<lb/>
　因度辭位即白上進兼侍中出為山南東道節度使<lb/>
　白罷元和所置臨漢監收千馬納之校以善田四百<lb/>
　頃還襄人頃之固請老不許八年徙東都留守俄加<lb/>
　中書令李訓之禍上書申理全活數十姓武德縣主<lb/>
　藏史盜錢亡命捕不得責令主償負繫三年度言之<lb/>
　得釋時閹豎擅威度不復有經濟意乃治集賢里第<lb/>
<pb n="KR2k0049_WYG_133-40b"/>
　午橋緑野堂把酒不問人間事而上知度年雖老神<lb/>
　明不衰每大臣自洛來必問度安否開成二年復以<lb/>
　本官節度河東度牢辭老疾上命吏部郎中盧𢎞宣<lb/>
　諭意曰為朕卧䕶北門可也趣上道度乃之鎭易定<lb/>
　節度使張璠卒軍中將立其子元益度遣使曉譬禍<lb/>
　福元益懼束身歸朝三年匄還東都眞拜中書令卧<lb/>
　家未克謝先給俸料上已宴曲江度不赴上賜詩曰<lb/>
　注想待元老識君恨不早我家柱石衰憂來學丘禱<lb/>
<pb n="KR2k0049_WYG_133-41a"/>
　别曰方春愼疾為難勉醫藥自持朕集中欲見公詩<lb/>
　故示此異日可進使者及門而度卒年七十六上聞<lb/>
　震悼以詩置靈几册贈太傅諡文忠賵禮優縟命京<lb/>
　兆尹鄭復䕶喪度臨終自為銘誌上怪無遺奏敕家<lb/>
　人索之得半藁以儲貳為請無私言會昌元年加贈<lb/>
　太師大中初詔配享憲宗廟廷度退然纔中人而神<lb/>
　觀邁爽操守堅正善占對既有功名震四夷使外國<lb/>
　者其君長必問度年今幾狀貎孰似天子用否其威<lb/>
<pb n="KR2k0049_WYG_133-41b"/>
　譽徳業比郭汾陽而用不用常為天下輕重二十年<lb/>
　事四朝以全徳始終及殁天下莫不思其風烈葬管<lb/>
　城逮宋廟食<lb/>
裴潾河東聞喜人篤學善𨽻書以䕃仕元和初累遷左<lb/>
　補闕及伐蔡復以中人領館驛使潾諫曰凡驛有官<lb/>
　專尸之畿内以京兆尹道有觀察使刺史相監臨臺<lb/>
　又御史為之使以察過闕猶有不職則宜明科條督<lb/>
　責之誰不惕懼若復以宫闈臣領之則内人而及外<lb/>
<pb n="KR2k0049_WYG_133-42a"/>
　事職分亂矣夫事不善誡於初體有非不必大方開太<lb/>
　平澄本正末宜塞侵官之原出位之漸上雖不用而<lb/>
　嘉其忠擢起居舍人栁泌韋山甫治丹劑潾極言金<lb/>
　石性酷烈燒治積年包炎産毒未易可制貶江陵令<lb/>
　穆宗立召為刑部郎中前率府倉曹參軍曲元衡杖<lb/>
　民柏公成母死有司斷贖金公成受賕不訴以赦免<lb/>
　潾議曰杖棰者官得施所部非所部雖有罪必請有<lb/>
　司明不可擅也元衡非在官公成母非所部不可以<lb/>
<pb n="KR2k0049_WYG_133-42b"/>
　䕃免公成取賄仇家利母之死逆天性當伏誅詔元<lb/>
　衡流公成論死久之由給事中為汝州刺史以太子<lb/>
　左庶子分司東都遷左散騎常侍集賢殿學士改刑<lb/>
　部侍郎為華州刺史召拜兵部侍郎出為河南尹復<lb/>
　還舊官卒贈尸部尚書諡曰敬潾悉心事上疾黨附<lb/>
　嘗續文選自號太和通選上之栁泌等誅世益謂潾<lb/>
　知言<lb/>
裴垍字𢎞中絳州聞喜人擢進士第以賢良方正對䇿<lb/>
<pb n="KR2k0049_WYG_133-43a"/>
　第一補美原尉藩府交辟不就四遷考功員外郎吏<lb/>
　部侍郎鄭珣瑜委校辭判研覈精密元和初召入翰<lb/>
　林為學士再遷中書舍人李吉甫始執政以情謂垍<lb/>
　曰吾懵不及知比日人物君精鑒為我言之垍即筆<lb/>
　略疏三十人吉甫藉以薦於朝天下翕然稱得人坐<lb/>
　覆視皇甫湜牛僧孺等對䇿罷學士為戸部侍郎上<lb/>
　器垍方直以為任公卿眷信彌厚吉甫罷拜中書侍<lb/>
　郎同平章事加集賢大學士監修國史垍始承㫖翰<lb/>
<pb n="KR2k0049_WYG_133-43b"/>
　林小心愼黙既當國請繩不軌課吏治分明淑慝吐<lb/>
　突承璀承間欲有關說上憚垍誡使勿言在殿中常<lb/>
　呼垍官而不名嶺南節度使楊於陵為監軍許遂振所<lb/>
　誣詔授冗官垍曰以一中人罪藩臣法安在更授美<lb/>
　官嚴綬守太原政一出監軍李輔光垍劾其懦以李<lb/>
　鄘代之王承宗擅襲節度吐突承璀又欲撓垍權探<lb/>
　上意自請往時澤潞盧從史詭獻征討計垍固爭以<lb/>
　為從史内連承宗外請興師以圖身利且武俊有功<lb/>
<pb n="KR2k0049_WYG_133-44a"/>
　於國陛下前以地授李師道而今欲奪承宗地賞罰<lb/>
　不一沮勸廢矣上卒用承璀謀討承宗從史果反覆<lb/>
　兵久暴無功既而從史部將王翊元奏事垍從容以<lb/>
　語動之遂得其大將烏重𦙍等要領乃為上陳從史<lb/>
　悍傲往來神䇿軍不甚戒可因其機致之後無興師<lb/>
　之勞上初矍然徐乃許之垍請祕其計俄而重印縛<lb/>
　從史獻於朝垍奏承璀首謀無功人心不厭請流斥<lb/>
　以謝犬下乃罷所領兵先是天下賦法有三曰上供<lb/>
<pb n="KR2k0049_WYG_133-44b"/>
　曰送使曰留州建中初釐定常賦而物重錢輕其後<lb/>
　輕重相反民輸率一倍其初而所在以留州送使之<lb/>
　入又降省估使就實估以自潤故賦益苛垍奏禁之<lb/>
　一以省估準物觀察使得用所治州租調至不足乃<lb/>
　取支郡以贍故送使之財悉為上供自是起淮江而<lb/>
　南民少息矣垍氣局峻整持法度雖宿貴不敢干以<lb/>
　私諫官言得失執政多忌惟垍奬勵使盡言拾遺獨<lb/>
　孤郁李正辭嚴休復遷官過謝垍獨讓休復曰君異<lb/>
<pb n="KR2k0049_WYG_133-45a"/>
　夫二人孜孜獻納者休復大慙垍為學士時引李絳<lb/>
　崔羣同列及相又擢韋貫之裴度知制誥李夷簡御<lb/>
　史中丞皆繼為輔相號名臣自他選任罔不精明故<lb/>
　元和之治百度修舉稱朝無幸人焉五年暴風痺上<lb/>
　遣問藥膳進退三月益痼乃罷為兵部尚書垍之進<lb/>
　李吉甫薦頗力及居中多變更吉甫時約束吉甫復<lb/>
　用銜之會上徳宗實録吉甫以垍引疾不宜冒奏乃<lb/>
　徙太子賔客卒不加贈給事劉伯芻表其忠乃贈太<lb/>
<pb n="KR2k0049_WYG_133-45b"/>
　子太傅垍始相建言集賢院官登朝自五品上為學<lb/>
　士下為直學士餘皆校理史館以登朝為修撰否者<lb/>
　直史館以準六典遂著於令京兆少尹裴武使王承<lb/>
　宗還得徳棣二州已而地不入或言武還先見垍李<lb/>
　絳言裴垍身備宰相明練時事勢不容先見武乃釋<lb/>
　議者益信處位之難云<lb/>
裴坦字知進聞喜人隋營州都督世節裔父乂福建觀<lb/>
　察使坦及進士第沈傅師表置宣州觀察府召拜左<lb/>
<pb n="KR2k0049_WYG_133-46a"/>
　拾遺史館修撰歴楚州刺史令狐綯薦為職方郎中<lb/>
　知制誥而裴休持不能奪再進禮部侍郎拜江西觀<lb/>
　察使華州刺史召為中書侍郎同中書門下平章事<lb/>
　不數月卒坦性簡儉子娶楊收女齎具多飾金玉坦<lb/>
　命撤去曰亂我家法世清其槩<lb/>
裴休字公美肅仲子操守嚴正童時兄弟肄業家塾晝<lb/>
　講經夜著書終年不出戸有饋鹿者諸生共薦之休<lb/>
　不食曰疏食猶不足今一啖肉後何以繼擢進士第<lb/>
<pb n="KR2k0049_WYG_133-46b"/>
　舉賢良方正異等歴諸府辟署入為監察御史更内<lb/>
　外任至大中時以兵部侍郎領諸道鹽鐵轉運使六<lb/>
　年進同中書門下平章事言宰相論政上前知印者<lb/>
　次為時政記所論非一詳已辭略它議事有所缺史<lb/>
　氏莫得詳請宰相人自為記合付史官詔可進中書<lb/>
　侍郎太和後歳漕江淮米四十萬斛至渭河倉者纔<lb/>
　十三劉晏法盡廢休命在所令長兼董漕褒能者謫<lb/>
　怠者由江扺渭舊歳率顧緡二十八萬休悉歸諸吏<lb/>
<pb n="KR2k0049_WYG_133-47a"/>
　敕巡院不得輒侵牟著新法十條又立稅茶十二法<lb/>
　人以為便居三年粟至渭倉者百二十萬斛無留壅<lb/>
　建言收居茶以邸閣直毋擅賦商人又收山澤寶冶<lb/>
　悉歸鹽鐵秉政五歳罷為宣武軍節度使封河東縣<lb/>
　子久之由太子少保分司東都復起歴昭義河東鳯翔<lb/>
　荆南四節度卒年七十四贈太尉休不為皦察行所<lb/>
　治吏下畏信能文章書楷遒媚有體法為人醞藉進<lb/>
　止雍閒宣宗嘗曰休眞儒者尤通浮屠法<lb/>
<pb n="KR2k0049_WYG_133-47b"/>
裴贄字敬臣聞喜人坦從子也及進士第擢累右補闕<lb/>
　御史中丞刑部尚書昭宗引拜中書侍郎兼本官同<lb/>
　中書門下平章事尋兼尸部尚書幸鳳翔為大明宫<lb/>
　留守罷俄進尚書左僕射以司空致仕朱全忠貶為<lb/>
　青州司戸參軍殺之<lb/>
裴均字君齊倩子以明經為諸暨尉數從使府辟硜硜<lb/>
　以才顯張建封鎭濠壽表團練判官建封扞李希烈<lb/>
　以參贊勞加上柱國襲正平縣男累遷膳部郎中擢<lb/>
<pb n="KR2k0049_WYG_133-48a"/>
　荆南節度行軍司馬就拜節度使劉闢叛先騷黔巫<lb/>
　均發精甲三千逆擊之賊望風却加檢校吏部尚書<lb/>
　諫官李約疏斥之元和三年入為尚書右僕射判度<lb/>
　支俄檢校左僕射同中書門下平章事為山南東道<lb/>
　節度使累封郇國公任將相凡十餘年卒年六十二<lb/>
　贈司空<lb/>
譚忠絳人祖琮天寳末令内黄殉城忠豪健喜兵范陽<lb/>
　節度劉濟與二千人障白狼口後將漁陽軍留范陽<lb/>
<pb n="KR2k0049_WYG_133-48b"/>
　元和五年伐趙魏博節度田季安欲先捍之忠時使<lb/>
　魏入語季安曰是引天下之兵也不如悉甲壓境隂<lb/>
　遺趙人書使遺魏一城魏得持之奏捷則霸基安矣<lb/>
　季安曰善遂用其謀忠歸燕謀欲激燕伐趙會濟合<lb/>
　諸將議忠疾對曰天子必不使我伐趙趙亦不備燕<lb/>
　濟怒擊之使人視趙果不備燕後一日詔果來使無<lb/>
　伐趙濟召問何以知之忠曰此潞盧從史計以燕販<lb/>
　忠也濟乃下令軍中曰五日畢出後者醢以徇遂屠<lb/>
<pb n="KR2k0049_WYG_133-49a"/>
　趙饒陽束鹿十四年趙人獻城冬誅濟忠因説濟弟<lb/>
　總曰凡天地數窮合必離離必合河北與天下相離<lb/>
　六十年矣此亦數之窮也必與天下復合總泣且拜<lb/>
　曰吾心定矣明年春總去范陽卒於趙忠䕶喪西數<lb/>
　日亦卒忠官至御史大夫弟憲安次令<lb/>
王質字華卿龍門人通五世孫少孤客壽春力耕以養<lb/>
　母講學不倦諸生從授業者甚衆年逾四十無進取<lb/>
　意姻友苦勸乃舉進士甲科由秘書省正字累佐帥<lb/>
<pb n="KR2k0049_WYG_133-49b"/>
　府五遷侍御史由山南西道節度副使再轉諫議大<lb/>
　夫宋申錫得罪與諫官伏閣文宗開延英召見泣涕<lb/>
　陳諫申錫得不死為宦豎所惡出虢州刺史李徳裕<lb/>
　素器之擢給事中河南尹徙宣歙觀察使卒年六十<lb/>
　八贈左散騎常侍諡曰定質清白畏慎為政必先究<lb/>
　風俗所至有惠愛雖善徳裕而中立不為黨奏署幕<lb/>
　府若河東裴彛直天水趙晳隴西李行方梁國劉蕡<lb/>
　皆一時選云<lb/>
<pb n="KR2k0049_WYG_133-50a"/>
裴識字通理度子性敏悟凡經目未始忘䕃補京兆參<lb/>
　軍擢累大理少卿討劉稹為供軍使稹平改司農卿<lb/>
　進湖南觀察使入拜大理卿襲晉國公半封為涇原<lb/>
　節度使尚恐熱上三州七關宣宗擇名臣屯守以識<lb/>
　帥涇原親臨遣識治堡障整戎器開屯田立將士戍<lb/>
　限滿者代親七十近戍由是人感悅加檢校刑部尚<lb/>
　書徙鳳翔忠武天平邠寧靈武等軍進檢校尚書右<lb/>
　僕射靈武地斥鹵無井識誓神而鑿之果得泉歴六<lb/>
<pb n="KR2k0049_WYG_133-50b"/>
　鎭皆有可述卒贈司空諡曰昭<lb/>
裴諗度子有文藉䕃累官考功員外郎宣宗訪元和宰<lb/>
　相子思度勲望待諗有加為翰林學士累遷工部侍<lb/>
　郎加承㫖後為太子少師封河東郡公黄巢迫偽官<lb/>
　不從遇害<lb/>
裴樞字紀聖寅子咸通中第進士杜審權鎭河中奏署<lb/>
　幕府再遷藍田尉宰相王鐸知之遂直𢎞文館入蜀<lb/>
　擢殿中侍御史中和初鐸為都統表署鄭滑掌書記<lb/>
<pb n="KR2k0049_WYG_133-51a"/>
　龍紀初進給事中改京兆尹雅善孔緯改右庶子出<lb/>
　為歙州刺史遷右散騎常侍為汴州宣諭使朱全忠<lb/>
　聽命昭宗悦遷兵部侍郎俄以戸部侍郎同中書門<lb/>
　下平章事罷為工部尚書已拜檢校尚書右僕射同<lb/>
　平章事出為清海節度使全忠言樞有經世才復拜<lb/>
　門下侍郎平章事監修國史累進右僕射諸道鹽鐡<lb/>
　轉運使哀帝初全忠以牙將張廷範為太常卿樞以<lb/>
　為廷範勲臣自宜任方鎭何用為卿持不下全忠怒<lb/>
<pb n="KR2k0049_WYG_133-51b"/>
　謂賔佐曰吾常器樞不浮薄今乃爾栁璨聞即罷樞<lb/>
　政事拜左僕射俄貶登州刺史又貶瀧州司尸參軍<lb/>
　至滑州全忠遣人殺之白馬驛投尸於河年六十五<lb/>
　初全忠佐吏李振曰此等自謂清流宜投諸河永為<lb/>
　濁流全忠笑而許之<lb/>
五代<lb/>
裴迪字昇之河東聞喜人為人明敏善治財賦精於簿<lb/>
　書唐司空裴璩判度支辟出使巡官都統王鐸鎭滑<lb/>
<pb n="KR2k0049_WYG_133-52a"/>
　州奏汴宋鄆等州供軍院使鐸為租庸使辟租庸招<lb/>
　納使梁太祖鎭宣武辟節度判官太祖用兵四方常<lb/>
　留迪以調兵賦太祖西攻岐王師範謀襲汴遣健卒<lb/>
　苗公立持書至汴隂詗虚實迪召公立問東事公立<lb/>
　色動乃屏人密詰之具得其事迪不暇啓遣朱友寧<lb/>
　以兵巡兖鄆以故師範雖竊發而事卒不成太祖自<lb/>
　岐還將吏皆賜迎鑾叶贊功臣目迪曰叶贊之功惟<lb/>
　裴公有之他人不足當也迪入唐累遷太常卿太祖<lb/>
<pb n="KR2k0049_WYG_133-52b"/>
　即位拜右僕射居一歳以司空致仕卒<lb/>
裴羽字用化父贄相唐僖宗官至司空羽為河南壽安<lb/>
　尉事梁為御史臺主簿改監察御史唐明宗時為吏<lb/>
　部郎中與右散騎常侍陸崇使於閩海風飄至錢塘<lb/>
　被留經歳崇疾卒後鏐遣羽還羽求載崇尸與俱歸<lb/>
　鏐初不許羽以語感動鏐鏐惻然許之因附羽表自<lb/>
　歸由是吳越復通於中國羽䕶崇喪至京師及其橐<lb/>
　裝還其家士人皆多羽之義周太祖時為左散騎常<lb/>
<pb n="KR2k0049_WYG_133-53a"/>
　侍卒贈戸部尚書<lb/>
裴皡字司東河東聞喜人裴氏世為名族皡容止端秀<lb/>
　性剛急直而無隱少好學唐光化中舉進士為校書<lb/>
　郎拾遺補闕事梁為翰林學士中書舍人事後唐為<lb/>
　禮部侍郎皡喜論議每陳朝廷闕失多斥權臣改太<lb/>
　子賔客以老拜兵部尚書致仕晉髙祖時起為工部<lb/>
　尚書復以老告拜右僕射致仕卒年八十五贈太子<lb/>
　太保皡以文學在朝廷久宰相馬尹孫桑維翰皆皡<lb/>
<pb n="KR2k0049_WYG_133-53b"/>
　禮部所放進士也後尹孫知舉引新進士詣皡皡喜<lb/>
　作詩曰門生門下見門生世傳以為榮維翰作相嘗<lb/>
　過皡皡不迎不送人問之皡曰我見桑公於中書庶<lb/>
　竂也桑公見我於私第門生也何迎送之有人亦以<lb/>
　為當<lb/>
　<lb/>
　<lb/>
　山西通志卷一百三十三<lb/>
</p>
<p>
</p>
  </div>
</body>
</text>
</TEI>
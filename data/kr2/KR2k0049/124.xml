<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百二十四</head> <lb/>
    <p>
<pb n="KR2k0049_WYG_124-1a"/>
欽定四庫全書<lb/>
　山西通志卷一百二十四<lb/>
　　人物<hi>二十四</hi>
蒲州府<lb/>
唐<lb/>
張𤣥素蒲州虞鄉人仕隋景城縣户曹竇建德執將殺<lb/>
　之邑人千餘號泣請代曰此清吏殺之是無天也建<lb/>
　德命釋縛署治書侍御史不拜聞江都信始為黄門<lb/>
<pb n="KR2k0049_WYG_124-1b"/>
　侍郎賊平授景州錄事參軍太宗問以政對曰萬乘<lb/>
　之尊身決庶務日斷十事五不中中者信善有如不<lb/>
　中者何若上賢右能使百司善職則高居深拱疇敢<lb/>
　犯之隋末盜起皆保城邑以須有道聽命是欲背上<lb/>
　怙亂者果鮮以陛下聖神跡所以危鑒所以亡日慎<lb/>
　一日雖堯舜何以加上曰善拜侍御史遷給事中貞<lb/>
　觀四年詔發卒治洛陽宫乾陽殿且東幸𤣥素上書<lb/>
　曰臣惟秦始皇帝藉周之餘夷六國統壹尊將貽之<lb/>
<pb n="KR2k0049_WYG_124-2a"/>
　萬世而不克及子者殫嗜奔欲也天下不可以力勝<lb/>
　唯當務儉約薄賦斂以身先之乃能大安今東都未<lb/>
　有幸期前事土木戚王出藩又當營構科調繁仍失<lb/>
　疲人望一不可也陛下向平東都曾觀廣殿皆撤毁<lb/>
　之天下翕然一口頌歌豈有初惡侈靡而後好雕麗<lb/>
　哉二不可也陛下每言巡幸者不急之務徒為虛費<lb/>
　今國儲無兼年又興别都之役以産怨讟三不可也<lb/>
　百姓承亂離之後財賦殫空雖蒙更生意未完定奈<lb/>
<pb n="KR2k0049_WYG_124-2b"/>
　何營未幸之都重耗其力四不可也漢祖將都洛陽<lb/>
　婁敬一言即日西駕非不知地土中道里所均但形<lb/>
　勝不及闗内弗敢康也伏惟陛下化凋敝之俗為日<lb/>
　尚淺詎可東巡以揺人心五不可也臣嘗見隋家造<lb/>
　殿伐木於豫章二千人挽一材以鐵為轂行不數里<lb/>
　轂輒壞别數百人齎轂自隨終日行不三十里一材<lb/>
　之費已數十萬工揆其餘可知已昔阿房成秦人散<lb/>
　章華就楚衆離乾陽畢功隋人解體今民力未及隋<lb/>
<pb n="KR2k0049_WYG_124-3a"/>
　日而役殘創之人襲亡國弊臣恐其過甚於煬帝又<lb/>
　曰臣聞東都始平太上皇詔宫室過度者焚之陛下<lb/>
　謂瓦木可用請賜貧人事雖不從天下稱為盛德今<lb/>
　復度而宫之是隋役又興不五六年間一捨一取天<lb/>
　下謂何上顧房𤣥齡曰使後必往雖露坐庸何苦即<lb/>
　詔罷役賜綵二百匹魏徵名鯁挺聞𤣥素言歎曰張<lb/>
　公論事有囘天之力可謂仁人之言哉歴太子少詹<lb/>
　事遷右庶子時承乾事游畋不悦學𤣥素上書曰<lb/>
<pb n="KR2k0049_WYG_124-3b"/>
　孔頴達奉詔講勸宜數逮問不納又上書言孔頴達<lb/>
　趙𢎞智皆宿德鉅髦兼識政機宜數召見騎射畋游<lb/>
　䙝戲酣歌不可以御上知數裁正承乾頻擢至銀青<lb/>
　光祿大夫行左庶子承乾久不見賔友𤣥素曰今所<lb/>
　見止婦人不知如樊姬等可益聖德者幾何若無之<lb/>
　即便詖艷嬖何足顧哉上高署賢才為寮佐今乃不<lb/>
　得進見將何以朝納誨夕補遺哉承乾諱其切夜遣<lb/>
　户奴以騎檛狙擊危脱死嘗聞擊鼔叩閤正言承乾<lb/>
<pb n="KR2k0049_WYG_124-4a"/>
　出鼓對𤣥素破之𤣥素不能已復上書極諫承乾怒<lb/>
　遣刺客伺之會廢坐除名頃之召授潮州刺史徙鄧<lb/>
　州高宗時致仕麟德初卒始𤣥素與孫伏伽在隋皆<lb/>
　為令史太宗嘗問𤣥素宦立所來深自羞汗禇遂良<lb/>
　諫上曰朕亦悔之<lb/>
呂子臧蒲州河東人剛直健於吏隋大業末為南陽郡<lb/>
　丞捕擊盜賊有功高祖遣馬元規慰輯山南獨子臧<lb/>
　堅守元規遣士諷曉子臧殺之及江都問至更使其<lb/>
<pb n="KR2k0049_WYG_124-4b"/>
　壻薛君倩齎詔諭之子臧發喪訖送款就拜鄧州刺<lb/>
　史封南陽郡公武德初與元規捍朱粲元規兵不進<lb/>
　子臧曰乘賊新敗上下惶沮一戰可擒若遷延其衆<lb/>
　稍集吾食盡致死於我不可當也不納子臧請以所<lb/>
　部兵獨進又不許俄而粲復張元規嬰城子臧扼腕<lb/>
　曰謀不見用坐公死矣或勸其降子臧曰我天子方<lb/>
　伯且降賊乎乃率麾下數百人赴敵死<lb/>
薛大鼎字重臣蒲州汾陰人父粹隋介州長史坐漢王<lb/>
<pb n="KR2k0049_WYG_124-5a"/>
　諒遇害大鼎流辰州用戰功得還高祖兵興謁見龍<lb/>
　門因説絶龍門軍永豐倉就食為拊背扼喉計高祖<lb/>
　竒之時諸將䇿先攻河東故議置授大將軍府察非<lb/>
　掾出為山南道副大使開屯田趙郡王孝恭討輔公<lb/>
　祜以為饒州道軍師引兵渡彭蠡湖以功遷浩州刺<lb/>
　史累徙滄州無棣渠久廞塞大鼎浚治屬之海商賈<lb/>
　流行里民歌曰新溝通川檝利屬滄海魚鹽至昔徒<lb/>
　行今騁駟美哉薛公德滂被又疏長蘆漳衡三渠泄<lb/>
<pb n="KR2k0049_WYG_124-5b"/>
　汗潦水不為害時鄭德本在瀛洲賈敦頤為冀州皆<lb/>
　有治名故河北稱鐺脚刺史永徽中遷銀青光祿大<lb/>
　夫行荆州大都督長史卒諡曰恭子克構有器識永<lb/>
　隆初歴户部郎中族人黄門侍郎顓弟紹尚太平公<lb/>
　主克構曰室有傲婦善士所惡夫惟淑德以配君子<lb/>
　無患可矣顗不敢沮而紹卒誅陳思忠居喪奪服客<lb/>
　往弔辭以辰日不見克構曰事親者避嫌可也既孤<lb/>
　矣則無不哭世服其言天授中遷麟臺監坐弟流没<lb/>
<pb n="KR2k0049_WYG_124-6a"/>
　嶺南<lb/>
柳楚賢蒲州虞鄉人莊孫大業中為河北縣長堯君素<lb/>
　據郡楚賢説曰唐公名在圖籙動以誠信豪英景赴<lb/>
　天所贊也君子見幾而作俟終日邪君素不從楚賢<lb/>
　潛行自歸授侍御史貞觀中持節冊拜突厥辭其遺<lb/>
　不受歴交桂二州都督杭州刺史皆有名<lb/>
羅道琮蒲州虞鄉人慷慨尚節義貞觀末上書徙嶺表<lb/>
　有同斥者死荆襄間臨終泣曰人生有死獨委骨異<lb/>
<pb n="KR2k0049_WYG_124-6b"/>
　壤邪道琮曰吾若還終不使君獨留此瘞路左去歳<lb/>
　餘赦歸會霖潦積水失其殯處道琮慟諸野波中忽<lb/>
　若湓沸者道琮曰若屍在可再沸祝已水復湧乃得<lb/>
　屍負之還鄉尋擢明經仕至太學博士為時名儒<lb/>
薛元超收子九歲襲爵長好學善屬文尚巢王女和静<lb/>
　縣主累授太子舍人高宗初遷給事中數陳當世得<lb/>
　失納之轉中書舍人𢎞文館學士喪解起授黄門侍<lb/>
　郎檢校太子左庶子薦任希古高智周郭正一王義<lb/>
<pb n="KR2k0049_WYG_124-7a"/>
　方孟利正鄭祖元鄧元挺崔融等皆以才自名累拜<lb/>
　東臺侍郎請令李義府乘馬貶簡州刺史又坐上官<lb/>
　儀戍嶲州上元初還拜正諫大夫三年遷中書侍郎<lb/>
　同中書門下三品上校獵温泉奏諸蕃野心而使挾<lb/>
　兵在圍中非所宜納之嘗宴召元超曰任卿中書寧<lb/>
　藉多人俄拜中書令兼左庶子幸東都留輔太子監<lb/>
　國手勅曰朕留卿若失一臂顧太子未習庶務關中<lb/>
　事卿悉專之嘗諫太子曰内苑之地繚叢薄冐翳薈<lb/>
<pb n="KR2k0049_WYG_124-7b"/>
　絶磴險塗殿下截輕禽逐狡兔銜橜之變詎無可虞<lb/>
　又户奴竊發將何以禦天皇所賜書戒丁寧惟罷馳<lb/>
　射之勞留情墳典豈不美歟上遣使厚賜慰其意時<lb/>
　政出武后陽喑乞骸骨加金紫光祿大夫卒年六十<lb/>
　二贈光祿大夫秦州都督陪葬乾陵子曜聖厯中官<lb/>
　正諫大夫<lb/>
趙叡冲虞鄉人隋平東將軍顯虢之元孫博州刺史世<lb/>
　立之曾孫唐監察御史君煦之孫虢王府法曹㕘軍<lb/>
<pb n="KR2k0049_WYG_124-8a"/>
　徵之子志行朗異以孝友聞天后時應明堂大禮科<lb/>
　上異其對授陜縣尉轉平遥尉有治聲晉大理評事<lb/>
　迫於祿養請署同州河西丞奸吏聞風逃竄郡縣胥<lb/>
　資翊贊子良器良弼暨孫密邕薰復縱衮皆有宦蹟<lb/>
　贈虢州刺史太常卿<lb/>
張嘉貞字嘉貞本范陽舊姓高祖子吒仕隋河東郡丞<lb/>
　遂為猗氏人以五經舉補平鄉尉免長安中御史張<lb/>
　循憲使河東問吏曰若頗知有佳客乎吏以嘉貞對<lb/>
<pb n="KR2k0049_WYG_124-8b"/>
　循憲召見咨以事嘉貞條析理分莫不洗然循憲大<lb/>
　驚試命草奏皆意所未及他日武后以為能循憲對<lb/>
　皆嘉貞所為因請以官讓后召見内殿以簾自障嘉<lb/>
　貞儀止秀偉奏對偘偘后異之因請曰臣草茅之人<lb/>
　未覩朝廷儀今天威咫尺若隔雲霧恐君臣道未盡<lb/>
　也后曰善詔上簾引拜監察御史擢循憲司勲郎中<lb/>
　醻其得人累遷兵部員外郎時功狀盈几嘉貞為詳<lb/>
　處不閲旬廷無稽牒進中書舍人歴梁秦二州都督<lb/>
<pb n="KR2k0049_WYG_124-9a"/>
　并州長史政以嚴辦吏下畏之入奏事元宗善其政<lb/>
　數慰勞嘉貞言弟嘉祐為鄯部别駕願内徙命徙嘉<lb/>
　祐忻州刺史突厥九姓新内屬雜處太原北請置天<lb/>
　兵軍綏䕶其衆即以為天兵使明年入朝或告其反<lb/>
　按無狀令坐告者嘉貞辭曰國之重兵利器皆在邊<lb/>
　今告者一不當即罪之臣恐塞言路後無由聞天下<lb/>
　事遂得減死上以為忠且許以相嘉貞因曰昔馬周<lb/>
　起徒步謁人主血氣方壯太宗用之能盡其才甫五<lb/>
<pb n="KR2k0049_WYG_124-9b"/>
　十而殁向使用少晩則無及已陛下不以臣不肖必<lb/>
　用之要及其時後衰無能為也上曰第往行召卿及<lb/>
　宋璟等罷以為中書侍郎同中書門下平章事遷中<lb/>
　書令居位三年善傳奏敏於裁遣與張説同相議論<lb/>
　無所讓未幾嘉祐拜金吾將軍兄弟要近人頗憚媢<lb/>
　上幸太原嘉祐坐事説訹嘉貞素服待罪不謁遂出<lb/>
　為豳州刺史踰年為户部尚書益州長史判都事明<lb/>
　年坐善王守一貶台州刺史俄拜工部尚書為定州<lb/>
<pb n="KR2k0049_WYG_124-10a"/>
　刺史知北平軍事封河東侯及行上賦詩詔百官祖<lb/>
　道上東門久之以疾丐還詔醫馳驛䕶視卒年六十<lb/>
　四贈益州大都督諡曰恭肅嘉貞性簡疏與人不疑<lb/>
　内曠如也嗜進者汲引之能以恩終始嘗薦中書舍<lb/>
　人苖延嗣吕太一考功員外郎員嘉静殿中侍御史<lb/>
　崔訓皆位清要日與議政事故當時語曰令君四俊<lb/>
　苖呂崔員始為舍人崔湜輕之後與議事正出其上<lb/>
　湜驚曰此終其坐後十年而為中書令嘉貞雖貴不<lb/>
<pb n="KR2k0049_WYG_124-10b"/>
　立田園或勸之答曰吾嘗相國矣未死豈有饑寒憂<lb/>
　若以譴去雖富田産猶不能有也引萬年主簿韓朝<lb/>
　宗為御史卒後十餘歲朝宗以京兆尹見上曰陛下<lb/>
　待宰相進退以禮子孫咸在廷張嘉貞晩一息寶符<lb/>
　獨未官上惘然召拜左司禦率府兵曹㕘軍賜名延<lb/>
　賞<lb/>
張嘉祐猗氏人嘉貞弟也有幹略嘉貞為相任右金吾<lb/>
　衛將軍昆弟每上朝軒蓋騶導盈閭巷時號所居坊<lb/>
<pb n="KR2k0049_WYG_124-11a"/>
　曰鳴珂里後貶浦陽府折衝開元末為相州刺史立<lb/>
　尉遲迥祠三歲入為左金吾將軍<lb/>
暢璀河東人鄉舉進士廓落有口辨好談王伯大略天<lb/>
　寶末安祿山奏為河北海運判官遷大理評事副元<lb/>
　帥郭子儀辟為從事至德初以薦被召見肅宗悦之<lb/>
　拜諫議大夫累轉吏部侍郎廣德二年冬為左散騎<lb/>
　常侍河中尹兼御史大夫永泰元年復為左常侍集<lb/>
　賢院待制遷户部尚書卒贈太子太師<lb/>
<pb n="KR2k0049_WYG_124-11b"/>
麻察河東人由明經第五遷殿中侍御史魏元忠下獄<lb/>
　子昇妻父鄭遠遣人絶婚嫁其女察劾遠敗風教請<lb/>
　錮終身當時謂察為公後遷大理丞坐事為興州别<lb/>
　駕齊澣往餞道密諫任王毛仲語察遽言狀澣坐貶<lb/>
　察亦再貶皇化尉<lb/>
薛愿河東汾隂人父縚禮部郎中兄崇一尚惠宣女宜<lb/>
　君縣主女弟為廢東宫瑛妃南陽節度使魯炅奏為<lb/>
　潁川太守本郡防禦使時陳留滎陽汝南等郡陷賊<lb/>
<pb n="KR2k0049_WYG_124-12a"/>
　方圍南陽潁川當往來道愿與防禦副使龎堅同力<lb/>
　固守城中儲蓄無素兵力單寡自至德元年正月至<lb/>
　十一月賊晝夜攻之不息距城百里廬舍林墓伐毁<lb/>
　殆盡而外救不至賊將阿史那承慶悉以鋭卒併攻<lb/>
　為木驢木鵞雲梯衝棚四面雲合鼓譟如雷矢石如<lb/>
　雨力攻十餘日守備皆竭賊夜半乘梯入愿與堅俱<lb/>
　被執送東都將支解之或説祿山二人義士屠之不<lb/>
　祥乃繫洛水濵屬苦寒一夕凍死<lb/>
<pb n="KR2k0049_WYG_124-12b"/>
封常清蒲州猗氏人多所該究年過三十未有名夫䝉<lb/>
　靈詧節度四鎮以高仙芝為都知兵馬使奏傔從三<lb/>
　十餘人常清慨然投牒而素瘠又脚跛仙芝陋其貎<lb/>
　不納明日復至仙芝謝去之常清怒曰我慕公義願<lb/>
　事鞭靮故無媒自前公何見拒深乎以貎取士恐失<lb/>
　之子羽因日候門下仙芝不得已竄名傔中會達奚<lb/>
　諸部自黑山西趣碎葉靈詧使仙芝以二千騎追躡<lb/>
　擒馘略盡常清於幕下潛作捷布具記井泉次舍克<lb/>
<pb n="KR2k0049_WYG_124-13a"/>
　賊形勢謀略條最明審仙芝取讀之皆意所欲出乃<lb/>
　大駭即用之軍還靈詧迎勞判官劉眺獨孤峻爭問<lb/>
　向捷布誰作者公幕下安得此人答曰吾傔封常清<lb/>
　也眺等驚進揖常清坐與語異之遂知名以功授疊<lb/>
　州戍主仍為判官從戰小勃律有勞擢慶王府錄事<lb/>
　叅軍事為節度判官仙芝征討常清從務才而果胸<lb/>
　無疑事郎將鄭德詮仙芝乳母子也威動軍中常清<lb/>
　嘗自外還諸將前謁德詮走馬突常清騶士去常清<lb/>
<pb n="KR2k0049_WYG_124-13b"/>
　命左右引德詮至廷中門輒閉因離席曰吾起細微<lb/>
　中丞公過聽以主留事郎將安得無禮因叱曰須暫<lb/>
　假郎將死以肅吾軍因杖死仙芝妻及乳母哭門外<lb/>
　救請不得仙芝驚憚其公不敢讓常清亦不謝會大<lb/>
　將有罪又殺二人軍中莫不股慄仙芝節度河西復<lb/>
　請為判官久之擢安西副大都䕶安西四鎮節度副<lb/>
　大使知節度事尋改北庭都䕶持節伊西節度使常<lb/>
　清性勤儉耐勞苦出軍乘騾私廏裁二馬賞罰分明<lb/>
<pb n="KR2k0049_WYG_124-14a"/>
　天寶末入朝上問何䇿以討祿山常清見上憂大言<lb/>
　曰天下太平久人不知戰然事有逆順勢有竒變臣<lb/>
　請馳至東京悉府庫募驍勇挑馬箠度河計日取賊<lb/>
　首以獻上壯之明日以為范陽節度副大使乘驛赴<lb/>
　東京常清募兵得六萬人然皆市井庸保乃部分旗<lb/>
　幟斷河陽橋以守作書遺平原太守顔真卿勸堅守<lb/>
　且傳購祿山檄數十函與之真卿得以分曉諸郡祿<lb/>
　山度河常清不能禦伐大木塞道以殿至穀水西奔<lb/>
<pb n="KR2k0049_WYG_124-14b"/>
　陜語高仙芝曰不如急守潼關仙芝從之詔削官白<lb/>
　衣隸仙芝軍仙芝使衣黑衣監左右部監軍邊令誠<lb/>
　構常清以賊揺衆遂詔斬於軍中常清曰吾所以不<lb/>
　死者恐汙國家節度戮賊手今死乃甘心始常清敗<lb/>
　徑入關欲面陳討賊事詔赴潼關因為表以謝且言<lb/>
　自東京陷三遣使表論成敗不得對又言臣死後望<lb/>
　陛下無輕此賊至是臨刑以表授令誠而死人多哀<lb/>
　之唐書贊常清驅市人數萬以嬰賊鋒一戰不勝即<lb/>
<pb n="KR2k0049_WYG_124-15a"/>
　奪爵土欲入關見上論成敗事使者三輩上書皆不<lb/>
　報回斬於軍卒使叛將得藉口執哥舒翰以降賊焉<lb/>
張介然猗氏人本名六郎性慎愿長計畫始為河隴支<lb/>
　郡太守王忠嗣皇甫惟明哥舒翰領節度竝署營田<lb/>
　支度等使入奏稱㫖賜列㦸故里本鄉得列㦸自介<lb/>
　然始翰薦為少府監歴衛尉卿授河南節度採訪使<lb/>
　守陳留不三日祿山衆度河車騎蹂騰烟塵漫數十<lb/>
　里日為奪色士聞鉦鼓聲皆褫氣不能授甲凡旬六<lb/>
<pb n="KR2k0049_WYG_124-15b"/>
　日城陷殺陳留降者萬人窖介然於軍門<lb/>
裴冕字章甫河中河東人以蔭再調渭南尉京畿採訪<lb/>
　使王鉷表署判官歴殿中侍御史冕明鋭果於事衆<lb/>
　號稱職鉷雅任之及鉷得罪抗言其誣鉷死獨為斂<lb/>
　葬由是寖知名河西節度使哥舒翰辟行軍司馬𤣥<lb/>
　宗入蜀拜御史中丞兼左庶子為皇太子副冕方召<lb/>
　還而道遇太子平凉遂從至靈武與杜鴻漸崔漪同<lb/>
　辭進曰今南狩蜀宗社神器要須有歸宜正位號如<lb/>
<pb n="KR2k0049_WYG_124-16a"/>
　逡巡失億兆人則大事去矣太子辭對曰曩養德承<lb/>
　華二十年今多難啓聖以安社稷而所從將士皆關<lb/>
　輔人日夜思歸大衆一騷不可復集不如因而撫之<lb/>
　以就大功太子固讓凡五請卒見聽進冕中書侍郎<lb/>
　同中書門下平章事肅宗至鳳翔罷政事拜尚書右<lb/>
　僕射封冀國公實封五百户出為劔南西川節度使<lb/>
　復為右僕射待制集賢院俄充山陵使表劉烜為判<lb/>
　官烜抵法坐降施州刺史徙灃州大厯中郭子儀言<lb/>
<pb n="KR2k0049_WYG_124-16b"/>
　於代宗曰冕馳驅靈武有社稷勲程元振忌其賢遂<lb/>
　加誣構海内寃之宜還冕於朝復俾輔相必能致治<lb/>
　成化元載亦嘗德之遂拜左僕射同中書門下平章<lb/>
　事俄兼河南江淮副元帥東都留守不踰月卒贈太<lb/>
　尉冕以忠勤自將然不知宰相大體卒後二十餘年<lb/>
　蘇正元奏肅宗為元帥時師纔一旅冕於草創中甄<lb/>
　大義以勸進収募驍勇幾十餘萬既逾月房琯來又<lb/>
　一年而苖晉卿至今晉卿從祀冕乃不與詔冕配享<lb/>
<pb n="KR2k0049_WYG_124-17a"/>
　肅宗廟<lb/>
吕諲河中河東人少力於學志行整飭孤貧不自業里<lb/>
　人程氏以女妻諲厚分貲贍濟故稱譽日廣開元末<lb/>
　第進士調寧陵尉採訪使韋陟署支使哥舒翰節度<lb/>
　河西表度支判官歴太子通事舍人秉性静慎勤總<lb/>
　吏職諸僚或出游諲獨頽然據案鉤視簿最翰益親<lb/>
　之累兼殿中侍御史西趨靈武拜御史中丞陳事無<lb/>
　不順納遷武部侍郎與李峴同領三司使諲援律傳<lb/>
<pb n="KR2k0049_WYG_124-17b"/>
　經過峴當時憚其持法乾元二年擢同中書門下平<lb/>
　章事知門下省會喪解三月復召知門下省事兼判<lb/>
　度支還執政累封須昌縣伯遷黄門侍郎上元初加<lb/>
　同中書門下三品罷為太子賔客數月拜荆州長史<lb/>
　灃朗峽忠等五州節度使請荆州置南都詔可於是<lb/>
　更號江陵府以諲為尹置永平軍萬人遏吳蜀之衝<lb/>
　以湖南之岳潭郴道邵連黔中之涪凡七州隸其道<lb/>
　初衡州蠻陳希昂為長史張惟一司馬督家兵千人<lb/>
<pb n="KR2k0049_WYG_124-18a"/>
　脇殺親將牟遂金後過江陵入謁諲伏甲擊殺之誅<lb/>
　黨偶數十人積尸府門内外震服妖人申泰芝事李<lb/>
　輔國擢諫議大夫總邵道二州軍事潭州刺史龎承<lb/>
　鼎劾贓鉅萬詔諲按罪諲使判官嚴郢具獄暴泰芝<lb/>
　之惡承鼎竟寃死郢流後泰芝終以贓徙死諲為治<lb/>
　不急細務決大事剛果不撓始在河西悉知諸將能<lb/>
　否及為尹奏取材者數十人總牙兵故威惠兩行李<lb/>
　揆妄奏置軍湖南非便又陰遣人刺過失諲訟其事<lb/>
<pb n="KR2k0049_WYG_124-18b"/>
　上逐揆出之諲羸疾卒年五十一贈吏部尚書諲在<lb/>
　朝不稱任職相及為荆州號令嚴明賦斂均一治尚<lb/>
　威信軍士用命闔境無盜賊民歌詠之自至德以來<lb/>
　處方面數十人諲最有名荆人生構祠及殁吏裒錢<lb/>
　十萬徙祠府西始薦杜鴻漸元載才後皆為宰相永<lb/>
　泰中嚴郢以故吏請諡博士獨孤及諡曰肅郢請益<lb/>
　曰忠肅及執奏諡遂不改<lb/>
薛播河中寶鼎人曾祖文思中書舍人播兄弟七人皆<lb/>
<pb n="KR2k0049_WYG_124-19a"/>
　擢進士第累授殿中侍御史遷武功萬年令温敏而<lb/>
　裕與人交有常李栖筠常衮崔祐甫竝器之祐甫輔<lb/>
　政拜中書舍人出為汝州刺史坐小累貶泉州再遷<lb/>
　河南尹以禮部侍郎卒贈尚書子公達擢進士第佐<lb/>
　鳳翔軍帥嘗集射設的高數十尺令曰中者酬錦與<lb/>
　金一軍莫能中公達執弓矢揖曰請為公歡射三發<lb/>
　連中衆大呼笑帥不喜自免去復佐河陽軍以國子<lb/>
　助教卒<lb/>
<pb n="KR2k0049_WYG_124-19b"/>
薛苹河中寶鼎人七世祖道實隋禮部尚書父順奉天<lb/>
　尉楊國忠將引之輒謝絶苹以吏最拜長安令歴虢<lb/>
　州刺史憲宗時奏最擢湖南觀察使徙浙東以治行<lb/>
　遷浙西加御史大夫累封河東郡公所居守法度務<lb/>
　在安人治身觳薄衣綠袍更十年至緋衣乃易居三<lb/>
　鎮不聽聲樂所得祿即分散親屬故人而無餘藏除<lb/>
　左散騎常侍年七十致仕居四年卒贈工部尚書諡<lb/>
　曰宣苹長於詩兄芳有器幹萊與莘其母代宗從母<lb/>
<pb n="KR2k0049_WYG_124-20a"/>
　也以外戚奉朝請皆贊善大夫苹子膺太和初右補<lb/>
　闕内供奉弟齊佐興元李絳幕府絳遇害齊死於難<lb/>
　聞不及請馳赴之哀甚聞者埀泣後歴工部員外郎<lb/>
敬括字叔弓河中河東人進士及第遷殿中侍御史楊<lb/>
　國忠惡之外除果州刺史累進兵部侍郎性深厚志<lb/>
　尚簡淡在職不求名周智光誅議者健括才選為同<lb/>
　州刺史拜御史大夫隱黙持重弗以私害公大厯中<lb/>
　卒<lb/>
<pb n="KR2k0049_WYG_124-20b"/>
董晉字混成河中虞鄉人擢明經肅宗幸彭原上書行<lb/>
　在拜秘書省校書郎待制翰林出為淮南崔圓府判<lb/>
　官累遷祠部郎中大厯中李涵送崇徽公主於囘紇<lb/>
　署晉判官囘紇見使者倨因問歲市馬而唐歸我賄<lb/>
　不足何也涵數目晉晉曰我非無馬而與爾為市為<lb/>
　爾賜者不已多乎爾之馬歲五至而邊有司數疲償<lb/>
　貲天子不忘爾勞勅吏無得問爾反用是望我邪諸<lb/>
　戎以我之爾與也莫敢确爾父子寧畜馬蕃非我則<lb/>
<pb n="KR2k0049_WYG_124-21a"/>
　誰使衆皆南面拜還遷秘書少監德宗立授太府卿<lb/>
　不旬日為左散騎常侍兼御史中丞知臺事出為華<lb/>
　州刺史朱泚遣兵攻之晉走行在改國子祭酒宣慰<lb/>
　恒州還至河中説李懐光曰朱泚茍得志於公何有<lb/>
　且公位太尉泚雖寵公亦無以加彼不能事君能以<lb/>
　臣事公乎公能事彼而有不能事君乎公若襲取賊<lb/>
　清宫以迎天子雖有大惡猶將掩焉如公則誰敢議<lb/>
　懷光喜且泣晉亦泣又語其將卒皆拜故懷光雖偃<lb/>
<pb n="KR2k0049_WYG_124-21b"/>
　蹇亦不助泚遷左金吾衛大將軍改尚書左丞右丞<lb/>
　元琇為韓滉排笮得罪晉見宰相誦琇非罪士大夫<lb/>
　壯其節貞元五年以門下侍郎同中書門下平章事<lb/>
　竇參裁可大事晉無所駮異九年罷為禮部尚書以<lb/>
　兵部尚書為東都留守復詔檢校尚書左僕射同中<lb/>
　書門下平章事為宣武節度副大使知節度事李萬<lb/>
　榮死鄧惟恭總其軍晉受命不召兵惟幕府騶傔從<lb/>
　之即日上道至鄭逆者不至人勸止晉不聽直造汴<lb/>
<pb n="KR2k0049_WYG_124-22a"/>
　及郊惟恭始出迎謁既入即委以軍政無所改更盡<lb/>
　罷幕下勇士衆服晉有體惟恭潛謀晉覺之殺其黨<lb/>
　械惟恭送京師詔拜汝州刺史長源為司馬以佐晉<lb/>
　晉廉愿儉簡事多循仍故軍粗安長源數欲變更諸<lb/>
　事晉初許之已而悉罷不用以財賦委孟叔度晉在<lb/>
　軍五年卒年七十六贈太傅諡曰恭惠晉為相時五<lb/>
　月朔會朝竇參攝中書令當傳詔疾作晉從容進曰<lb/>
　攝中書令臣參病不能事臣請代參事南面宣致詔<lb/>
<pb n="KR2k0049_WYG_124-22b"/>
　詞進退甚詳金吾將軍沈房期喪常服入閤上問晉<lb/>
　對曰故事朝官期以下喪服絁縵不復衣淺色南班<lb/>
　亦如之又問晉冠冕之制對曰古者服冠冕以佩玉<lb/>
　節堂上接武堂下布武君前趨進而已今或奔走以<lb/>
　致顚仆在式朝臣皆綾袍五品而上金玉帶所以盡<lb/>
　飭以奉上故漢尚書郎含香老萊采服君父一也若<lb/>
　然服絁縵亦非禮也上然其言子溪字惟深亦擢明<lb/>
　經三遷萬年令擢度支郎中為東道行營糧料使流<lb/>
<pb n="KR2k0049_WYG_124-23a"/>
　封州辟於長沙子居中善詩張籍稱之<lb/>
張延賞嘉貞子雖蚤孤而博渉經史通吏治苖晉卿尤<lb/>
　器許以女妻之擢監察御史辟署關内節度使王思<lb/>
　禮府思禮守北都表為副入遷刑部郎中元載薦為<lb/>
　給事中御史中丞大厯初除河南尹諸道營田副使<lb/>
　政簡約輕徭賦疏河渠築宫廟數年流庸歸附都闕<lb/>
　完雄有詔褒美時罷河南山南等副元帥兵屯東都<lb/>
　詔延賞知留守以兵屬居五年治行第一召還拜御<lb/>
<pb n="KR2k0049_WYG_124-23b"/>
　史大夫出為淮南節度使歲旱民它遷吏禁之延賞<lb/>
　曰茍存吾人何限為乃具舟遣之勅吏為修室廬已<lb/>
　逋債而歸者更增於舊𤓰步舟艫津湊而遥繫江南<lb/>
　請度屬揚州自是行無稽壅母服除累拜荆南劒南<lb/>
　西川節度使建中中西山兵馬使張朏襲成都賞奔<lb/>
　鹿頭戌諜知朏不設備遣將捕斬朏復成都時公私<lb/>
　蕭然延賞事為之制薄入謹出府庫遂實德宗在奉<lb/>
　天貢獻踵道及次梁倚劒蜀為根本即拜中書侍郎<lb/>
<pb n="KR2k0049_WYG_124-24a"/>
　同中書門下平章事上還詔入秉政李晟表陳宿憾<lb/>
　罷為尚書左僕射上命韓滉移書道意滉從容邀晟<lb/>
　平憾且使薦延賞於帝復拜平章事既而宴禁中上<lb/>
　出瑞錦一端分繫之晟因為子婚延賞不許晟曰我<lb/>
　武夫雖有舊惡盃酒間可解儒者難犯外睦而内含<lb/>
　怒今不許婚釁未忘也卒罷晟兵建言宜併省州縣<lb/>
　員悉收廪科糧課輸京師賞戰士許之是年除吏千<lb/>
　五百員當省者千餘卒年六十一贈太保諡曰成肅<lb/>
<pb n="KR2k0049_WYG_124-24b"/>
　延賞更四鎮所至民頌其愛上稱其奏議有宰相體<lb/>
　專屬以吏事而以軍食委李泌刑法委柳渾時以為<lb/>
　任職<lb/>
張𢎞靖字元理延賞子雅厚信直以䕃為河南參軍杜<lb/>
　亞辟佐其府亞疑牙將令狐運刼餉絹𢎞靖直其枉<lb/>
　亞斥出府裴延齡為德陽公主治第欲徙𢎞靖先廟<lb/>
　上疏自言德宗異之擢監察御史累遷户部侍郎陜<lb/>
　州觀察使徙河中節度使元和中拜刑部尚書同中<lb/>
<pb n="KR2k0049_WYG_124-25a"/>
　書門下平章事吳元濟擅總留務請先遣使者弔贈<lb/>
　待不恭乃加兵詔可進中書侍郎封高平縣侯武元<lb/>
　衡遇害御史臺劾王承宗邸卒張晏𢎞靖疑𫝊致上<lb/>
　竟誅晏并討承宗𢎞靖曰戎事竝興鮮有濟不如悉<lb/>
　力淮西已平乃治河朔議再迕乃歸政以檢校吏部<lb/>
　尚書同平章事為河東節度使大閲兵請身討賊既<lb/>
　王師無功上憶曩言下詔褒美𢎞靖亦遣使間道喻<lb/>
　承宗承宗款附召拜吏部尚書徙節宣武承韓𢎞後<lb/>
<pb n="KR2k0049_WYG_124-25b"/>
　代以寛簡民便安之長慶初劉總内屬請𢎞靖為代<lb/>
　進檢校司空仍同中書門下平章事充盧龍節度使<lb/>
　肩輿而行人駭異旬一決事委成於參佐韋雍張宗<lb/>
　厚嘗詬士曰天下無事爾輩挽兩石弓不如識一丁<lb/>
　字軍遂亂囚𢎞靖薊門館掠其家貲婢妾執雍等殺<lb/>
　之詔貶太子賔客分司東都再貶吉州刺史明年出<lb/>
　幽州改撫州刺史稍遷太子少師卒年六十五贈太<lb/>
　子太保𢎞靖少有令聞杜鴻漸杜佑皆器許歴臺閣<lb/>
<pb n="KR2k0049_WYG_124-26a"/>
　顯級人以為有輔相才及居位簡黙自處幽薊初效<lb/>
　順不能因俗制變故復失范陽焉子文規次宗裴度<lb/>
　秉政引文規為右補闕後貶温令度奏置襄陽幕府<lb/>
　累轉吏部員外郎出為安州刺史終桂管觀察使子<lb/>
　彦遠博學有文辭乾符中至大理卿次宗開成初為<lb/>
　起居舍人記開成時事最詳以稱職兼集賢院直學<lb/>
　士改國子博士史館修撰李德裕引為考工員外郎<lb/>
　知制誥出灃明二州刺史卒孫茂樞字休府及進士<lb/>
<pb n="KR2k0049_WYG_124-26b"/>
　第天祐中累遷祠部郎中知制誥坐柳璨貶博昌尉<lb/>
樊澤字安時河中人少客河朔相衛節度使薛嵩表堯<lb/>
　山令舉賢良方正上第楊炎善之擢左補闕澤有武<lb/>
　力喜兵法議者謂有將帥器召對延英德宗嘆其論<lb/>
　兵與我意合累遷山南東道司馬就拜節度使每獵<lb/>
　諸將憚其才武擒李希烈驍將張嘉瑜杜文朝梁悛<lb/>
　之等取唐隋二州貞元三年為荆南節度使會山南<lb/>
　東道嗣曹王臯卒軍剽居人以澤威惠著襄漢徙山<lb/>
<pb n="KR2k0049_WYG_124-27a"/>
　南東道加檢校尚書右僕射十四年卒年五十七贈<lb/>
　司空諡曰成撤宴廢朝<lb/>
薛珏字温如河中寶鼎人以䕃為懿德太子廟令累遷<lb/>
　乾陵臺令以清白聞課第一改昭應令人請立石紀<lb/>
　德珏固讓遷楚州刺史州有營田宰相遥領使而刺<lb/>
　史得專達俸及它給百餘萬田官數百歲遷别户三<lb/>
　千備刺史厮役珏悉條去之租入贏異時觀察使誣<lb/>
　以罪左授峽州刺史建中初升黜使李承狀珏之簡<lb/>
<pb n="KR2k0049_WYG_124-27b"/>
　趙贊言其廉盧翰稱其肅書參聞拜中散大夫賜金<lb/>
　紫劉𤣥佐表兼汴宋行軍司馬李希烈棄汴州即拜<lb/>
　刺史遷河南尹入為司農卿詔備刺史縣令選宰相<lb/>
　欲校以文詞珏曰求良吏宜以上愛人之本為心也<lb/>
　宰相多其計所用皆稱職為京兆尹司農供三宫畜<lb/>
　茹三十車不足請市京兆珏使萬年令韋彤禁鬻賣<lb/>
　坐奪俸珏剛嚴曉法治勤身以勸下坐善竇叅改太<lb/>
　子賔客出為嶺南觀察使卒年七十四贈工部尚書<lb/>
<pb n="KR2k0049_WYG_124-28a"/>
　子存慶字嗣德貌偉岸及進士第歴御史尚書郎五<lb/>
　遷給事中封駮詔書時稱其直劉總以幽州歸穆宗<lb/>
　謂宰相曰必用薛存慶可以宣朕意對延英一刻遣<lb/>
　之至鎮州卒贈吏部侍郎<lb/>
衛次公字從周河中河東人舉進士高第調渭南尉嚴<lb/>
　震辟佐興元府累遷殿中侍御史貞元中擢左補闕<lb/>
　翰林學士貞元末召至金鑾殿議所立次公曰冢嫡<lb/>
　内外係心必不得已宜立廣陵王議乃定王叔文等<lb/>
<pb n="KR2k0049_WYG_124-28b"/>
　用事多所持正知禮部貢舉斥華取實不為權力侵<lb/>
　撓由中書舍人充史館修撰改兵部侍郎坐鄭絪罷<lb/>
　下除太子賓客久乃為陜虢州觀察使蠲横租錢歲<lb/>
　三百萬復入為兵部侍郎李勣徐有功孫皆以負不<lb/>
　得調召見曰子之祖勲在王府寧限常格乎即優補<lb/>
　而遣進尚書左丞時討蔡數建請罷兵上將相之制<lb/>
　藁具而蔡捷書至乃以檢校工部尚書為淮南節度<lb/>
　使久之召還卒年六十六贈太子少傅諡曰敬次公<lb/>
<pb n="KR2k0049_WYG_124-29a"/>
　本善琴京兆尹李齊運嘗使子請受琴法次公拒絶<lb/>
　因終身不復鼓其節尚終始完潔子洙舉進士尚臨<lb/>
　眞公主檢校秘書少監駙馬都尉文宗曰洙起名家<lb/>
　以文進宜諫官寵之乃為左拾遺歴義成節度使咸<lb/>
　通中卒<lb/>
范希朝字致君河中虞鄉人初為邠寧軍别將以奉天<lb/>
　戰守功累兼御史中丞治軍整毅節度使韓游瓌畏<lb/>
　其才希朝奔鳳翔上召寘左神䇿軍貞元四年使代<lb/>
<pb n="KR2k0049_WYG_124-29b"/>
　游瓌希朝曰始偪而來終代其任非所以防覬覦安<lb/>
　反側也固讓左金吾衛將軍張獻甫軍中必得希朝<lb/>
　乃止詔拜寧州刺史邠寧節度副使俾佐獻甫俄遷<lb/>
　振武節度使部有党項室韋日入慝作謂之刮城門<lb/>
　希朝度要害置屯堡斥邏嚴密鄙民以安至竊賊亦<lb/>
　殺無赦虜人憚伏邊州長帥至必效槖駝駿馬希朝<lb/>
　一不納積十四年虜保塞不敢横初單于府地不樹<lb/>
　希朝命蒔柳數歲成林貞元末請朝時諸鎮不以事<lb/>
<pb n="KR2k0049_WYG_124-30a"/>
　自述職者希朝而已上悦拜右金吾衛大將軍王叔<lb/>
　文用為右神䇿統軍充左右神䇿京西諸城鎮行營<lb/>
　節度使屯奉天憲宗立檢校尚書左僕射復為右金<lb/>
　吾衛大將軍俄檢校司空出為朔方靈鹽節度使遷<lb/>
　河東討王承宗敗之木刀溝還朝改左龍武統軍以<lb/>
　太子太保致仕卒贈太子太師諡曰忠武改宣武希<lb/>
　朝號當世善將或比之趙充國在朔方招沙陀千落<lb/>
　衆萬餘其後用沙陀戰者所至有功<lb/>
<pb n="KR2k0049_WYG_124-30b"/>
薛存誠字資明河中寶鼎人中進士第累擢監察御史<lb/>
　元和初中人為館驛使存誠以為害體甚奏罷之轉<lb/>
　殿中侍御史累遷給事中瓊林庫廣籍工徒存誠曰<lb/>
　此姦人羼名以避征役不可許神䇿軍誣奏咸陽尉<lb/>
　袁儋儋被罰二勅皆執不下上悦遣使勞之拜御史<lb/>
　中丞浮屠鑒虛自貞元中關通賂遺倚宦豎為奸會<lb/>
　坐事捕下獄存誠窮劾之得贓數十萬當以大辟詔<lb/>
　釋之存誠不聽明日詔使詣臺諭曰朕須此囚面詰<lb/>
<pb n="KR2k0049_WYG_124-31a"/>
　非赦也存誠奏曰獄已具必欲詔赦之請先殺臣乃<lb/>
　可不然臣不敢奉詔鑒虚卒抵死江西監軍高重昌<lb/>
　妄劾信州刺史李位不軌追付仗内存誠一日三表<lb/>
　請付御史臺及按果無實尋復為給事中御史中丞<lb/>
　闕上謂宰相曰持憲無易存誠復命之會卒上悼惜<lb/>
　贈刑部侍郎存誠性和易於人無所不容及當官毅<lb/>
　然不可奪<lb/>
薛戎字元夫河中寶鼎人客毗陵陽羡山年四十餘不<lb/>
<pb n="KR2k0049_WYG_124-31b"/>
　仕江西觀察使李衡辟幕府三返乃肯應故宰相齊<lb/>
　映代衡奏留之府罷復歸陽羡福建觀察使柳冕辟<lb/>
　佐其府冕欲除泉州别駕馬總以附宦倖使戎攝刺<lb/>
　史按置其辠戎曰以是待我耶我始不願仕正謂此<lb/>
　爾不肯從還白其狀冕怒據案引戎入戎終不為屈<lb/>
　遂自放江湖間藩府交奏稍遷河南令吐突承璀討<lb/>
　鎮州惟戎境内不治道不迓留府卒犯令者縛置獄<lb/>
　留守遣將略出之不與累遷浙東觀察使弛酒橘禁<lb/>
<pb n="KR2k0049_WYG_124-32a"/>
　卒官年七十五贈左散騎常侍戎為吏不尚約束絶<lb/>
　名譽其有善歸之所部故居官時無灼灼可驚者已<lb/>
　罷則懷之悉奉廪賙濟内外親既病以所有分遺之<lb/>
　衆皆哭而去<lb/>
胡証字啓中河中河東人舉進士第渾瑊美其才奏寘<lb/>
　幕下由殿中侍御史為韶州刺史以母老辭為太子<lb/>
　舍人更為襄陽于頔掌書記入為户部郎中詔兼御<lb/>
　史中丞為魏博田𢎞正副使入遷諫議大夫元和九<lb/>
<pb n="KR2k0049_WYG_124-32b"/>
　年以儒而勇選拜振武軍節度使道河中時趙宗儒<lb/>
　為帥以州民入謁里人榮之居四年召任金吾大將<lb/>
　軍又充京西京北巡邊使太和公主降囘鶻以檢校<lb/>
　工部尚書為和親使請儉受省費以絶私覿禮鬻官<lb/>
　之濫次漠南囘鶻欲屈脇之且言使者必易服又欲<lb/>
　主便道疾驅証固不從以唐官儀自將訖不辱命還<lb/>
　拜工部侍郎改京兆尹左散騎常侍寶厯初以户部<lb/>
　尚書判度支固辭拜嶺南節度使卒年七十一贈尚<lb/>
<pb n="KR2k0049_WYG_124-33a"/>
　書右僕射証膂力絶人晉公裴度未顯時羸服私飲<lb/>
　為武士所窘証聞突入坐客上引觥三釂取鐵燈檠<lb/>
　摘枝葉擽合其跗横膝上曰我欲為酒令飲不釂者<lb/>
　以此擊之衆唯唯証一飲輒數升次授客客不能盡<lb/>
　証欲擊之諸惡少叩頭請去証悉驅出故時人稱其<lb/>
　俠<lb/>
馬存亮字季明河中人元和時累擢左神䇿軍副使左<lb/>
　監門衛將軍知内侍省事進左神䇿中尉軍所籍凡<lb/>
<pb n="KR2k0049_WYG_124-33b"/>
　十餘萬存亮料柬尤精伍無罷士部無冗員敬宗初<lb/>
　張韶蘇元明之變將幸右神䇿或曰不如入左軍近<lb/>
　且速從之初右軍中尉梁守謙有寵至是存亮出迎<lb/>
　捧足負而入以五百騎往迎二太后遣左神䇿大將<lb/>
　軍康藝全等率騎兵討賊日暮射韶及元明皆死賜<lb/>
　實封户二百時存亮功最高乃推委權勢求監淮南<lb/>
　軍代還為内飛龍使太和中以右領軍衛上將軍致<lb/>
　仕封岐國公卒贈揚州大都督存亮逮事德宗更六<lb/>
<pb n="KR2k0049_WYG_124-34a"/>
　朝資端畏善訓士始去禁衛衆皆泣唐世中人以忠<lb/>
　謹稱者唯存亮西門季元嚴遵美三人而已<lb/>
薛廷老字商叟存誠子及進士第讜正有父風寳厯中<lb/>
　為右拾遺嘗與舒元褒李漢入閤論奏曰此除拜不<lb/>
　由宰司擬進恐綱紀寖壞奸邪放肆上厲語曰更論<lb/>
　何事元褒曰宫中興作太甚上變色曰興作何所元<lb/>
　褒不能對廷老曰臣等以諫為職有聞即應論奏然<lb/>
　見外輦材瓦絶多知有所營上曰已諭時造清思院<lb/>
<pb n="KR2k0049_WYG_124-34b"/>
　殿中用銅鑑三千薄金十萬餅故懇言之尋加史館<lb/>
　修撰嶺南節度使鄭權以公庫寳貨輸鄭注家廷老<lb/>
　表按權罪中人切齒又論李逢吉黨張權輿程昔範<lb/>
　不宜居諫爭官逢吉怒會告滿百日出為臨晉令文<lb/>
　宗立召為殿中侍御史李讓夷數薦之拜翰林學士<lb/>
　以疎放罷開成三年遷給事中偘偘不干虚譽推為<lb/>
　正人卒贈刑部侍郎子保遜第進士累擢給事中保<lb/>
　遜子昭緯乾寧中禮部侍郎貶磎州刺史<lb/>
<pb n="KR2k0049_WYG_124-35a"/>
盧簡能綸子第進士性長厚歴駕部員外郎太和九年<lb/>
　鄭注拜鳳翔隴右節度使請寮屬李訓舒元輿慮其<lb/>
　豪俊為助擇長厚士以簡能與蕭傑同為注判官注<lb/>
　敗遇害人皆寃之<lb/>
盧𢎞正字子彊綸子佐劉悟府累擢監察御史沈傳師<lb/>
　表江西團練副使入拜侍御史按華州刺史宇文鼎<lb/>
　户部員外盧允中贓文宗將殺鼎𢎞正執據辠由允<lb/>
　中鼎乃連坐不應死上釋之累遷給事中會昌中討<lb/>
<pb n="KR2k0049_WYG_124-35b"/>
　劉稹宰相李德裕畏魏博成德請地乃以𢎞正為邢<lb/>
　洺磁團練觀察留後制未下稹平即詔為三州及河<lb/>
　北兩鎮宣慰使還拜工部侍郎以户部領度支使判<lb/>
　官司空輿檢鉤釐正課入歲倍踰年出為武寧節度<lb/>
　使銀刀軍不法戮其尤無狀者終𢎞正治不敢譁優<lb/>
　詔褒勞丐還東都不許徙宣武卒於鎮贈尚書右僕<lb/>
　射子䖍灌有美才終秘書監<lb/>
盧簡求字子臧綸子始從江西王仲舒幕府兩為裴度<lb/>
<pb n="KR2k0049_WYG_124-36a"/>
　元稹辟又佐牛僧孺鎭襄陽入遷户部員外郎㑹昌<lb/>
　中討劉稹以忠武節度使李彦佐為招討使選簡求<lb/>
　副之俾知後務歴蘇壽二州刺史大中九年黨項擾<lb/>
　邊拜涇原渭武節度使徙義武鳳翔河東三鎭簡求<lb/>
　為政長權變文不害居邊善綏御人皆安之太原統<lb/>
　退渾契苾沙陀三部它帥或與詛盟質子弟寇掠不<lb/>
　為止簡求歸所質開示至誠憚其恩信不敢亂久之<lb/>
　辭疾以太子少師致仕還東都治園沼林艿卒年七<lb/>
<pb n="KR2k0049_WYG_124-36b"/>
　十六贈尚書左僕射子嗣業汝弼皆進士第嗣業子<lb/>
　文紀<lb/>
敬晦字日彰進士及第辟山南東道節度府與馬曙聨<lb/>
　舍曙廷責大吏吏員兼軍職不引咎走訴諸府牙將<lb/>
　十輩申吏枉晦讓諸將曰吏冐軍名公等不能詰反<lb/>
　引與為伍奈何衆愧謝闔府咨美累擢諫議大夫武<lb/>
　宗時趙歸眞挾詐御史平吳湘獄得辠晦上疏極道<lb/>
　非是不少囘縱大中中歴御史中丞刑部侍郎諸道<lb/>
<pb n="KR2k0049_WYG_124-37a"/>
　鹽鐵轉運使浙西觀察使歲連饉處身儉勤貲力遂<lb/>
　充徙兖海節度使以太子賔客分司卒贈兵部尚書<lb/>
　諡曰肅晦兄昕曍弟昈煦胥第進士昕為河陽節度<lb/>
　使曍右散騎常侍世寵其家<lb/>
司空輿河中虞鄉人有風幹當大中時盧𢎞正管鹽鐵<lb/>
　表為安邑兩池𣙜鹽使先是法疏闊吏輕觸禁輿為<lb/>
　立約數十條莫不以為宜以勞再遷户部郎中<lb/>
司空圖字表聖河中虞鄉人輿子咸通末擢進士禮部<lb/>
<pb n="KR2k0049_WYG_124-37b"/>
　侍郎王凝特所奬待凝貶商州圖感知已往從之凝<lb/>
　起拜宣歙觀察使辟置幕府召為殿中侍御史不忍<lb/>
　去凝府臺劾左遷光祿寺主簿分司東都盧攜嘉圖<lb/>
　節常與遊攜還朝過陜虢屬觀察使盧渥曰司空御<lb/>
　史高士也渥即表為僚佐會攜復執政召拜禮部員<lb/>
　外郎尋遷郎中黄巢之難將奔不得前圖弟奴段章<lb/>
　陷賊執圖手曰我所主張將軍喜下士可往見之無<lb/>
　虛死溝中圖不肯往遂奔咸陽間關至河中僖宗次<lb/>
<pb n="KR2k0049_WYG_124-38a"/>
　鳳翔拜知制誥遷中書舍人後狩寶雞不獲從又遷<lb/>
　河中龍紀初復拜舊官以疾解景福中拜諫議大夫<lb/>
　不赴後再以户部侍郎召謝闕下數日即引去昭宗<lb/>
　在華召拜兵部侍郎以足疾固自乞會遷洛陽詔入<lb/>
　朝圖陽墮笏趣意野耄柳璨知無意於世乃聽還圖<lb/>
　本居中條山王官谷有先人田遂隱不出作亭觀素<lb/>
　室悉圖唐興節士文人名亭曰休休作文以見志曰<lb/>
　休美也既休而美具故量才一宜休揣分二宜休耄<lb/>
<pb n="KR2k0049_WYG_124-38b"/>
　而瞶三宜休又少也惰長也率老也迂三者非濟世<lb/>
　用則又宜休因自目為耐辱居士預為塜棺歲時祠<lb/>
　禱圖與閭耆老相樂王重榮父子雅重之數饋遺弗<lb/>
　受嘗為作碑贈絹數千圖置虞鄉市人得取之一日<lb/>
　盡時寇盜所過殘暴獨不入王官谷士人依以避難<lb/>
　梁初召為禮部尚書不起聞洛陽信不食卒年七十<lb/>
　二圖無子以甥為嗣嘗為御史所劾昭宗不責也<lb/>
薛廷珪逢子進士及第大順初以司勲員外郎知制誥<lb/>
<pb n="KR2k0049_WYG_124-39a"/>
　遷中書舍人從次華州引拜左散騎常侍稱疾免客<lb/>
　成都光化中復為舍人累尚書左丞以官告使至汴<lb/>
　客將諷其拜廷珪佯不曉曰吾何德敢受令公拜乎<lb/>
　及見卒不肯加禮<lb/>
楊仲昌字蔓元琰子以通經為修文生調河陽尉對䇿<lb/>
　擢第一授蒲州法曹㕘軍判入異等遷監察御史坐<lb/>
　累為孝義令鸞降庭樹太守蕭忠表其政徙下邽終<lb/>
　吏部郎中仲昌資長於吏常分父邑租賑宗黨御身<lb/>
<pb n="KR2k0049_WYG_124-39b"/>
　以約善與人交士樂從游焉<lb/>
五代<lb/>
王瓚河中人重榮諸子事梁為諸衛大將軍泰寧鎮國<lb/>
　軍節度使末帝時為開封尹貞明五年代賀瓌為北<lb/>
　面行營招討使自黎陽渡河攻澶州不克退屯楊村<lb/>
　扼河上流與晉人相持經年大小百餘戰卒無功代<lb/>
　還復開封尹唐兵過宛朐瓚驅率市人登城拒守及<lb/>
　攻封丘門瓚開門迎降莊宗勞而起之曰朕與卿家<lb/>
<pb n="KR2k0049_WYG_124-40a"/>
　世婚姻然人臣各為其主耳復何罪因以為開封尹<lb/>
　遷宣武軍節度使已而以憂卒贈太子太師<lb/>
盧文紀字子持祖簡求唐太原節度使父嗣業右補闕<lb/>
　文紀舉進士事梁為刑部侍郎集賢殿學士唐明宗<lb/>
　時為御史中丞初上事諸道進奏官賀文紀據牀端<lb/>
　笏臺吏通名贊拜請悉復中外官校考法將相天子<lb/>
　自書之詔雖施行而官卒不考遷工部尚書貶石州<lb/>
　司馬久之為祕書監太常卿奉使於蜀過鳳翔時廢<lb/>
<pb n="KR2k0049_WYG_124-40b"/>
　帝為鳳翔節度使文紀為人形貎魁偉語音琅然廢<lb/>
　帝竒之後入立欲擇宰相左右皆言文紀及姚顗有<lb/>
　人望廢帝因悉書清望官姓名内琉璃瓶中夜焚香<lb/>
　祝天以筯挾之首得文紀欣然相之拜中書侍郎同<lb/>
　中書門下平章請罷五日起居復唐故事開延英冀<lb/>
　得從容奏議天下事因詔宰相有事不以時詣閤門<lb/>
　請對及北征至河陽勸帝扼橋自守不聽晉初罷為<lb/>
　吏部尚書累遷太子太保致仕周初拜司空於家卒<lb/>
<pb n="KR2k0049_WYG_124-41a"/>
　年七十六贈司徒<lb/>
楊彦詢字成章河中寶鼎人少事青州王師範師範聚<lb/>
　書萬卷使彦訽掌之以聰悟見親信師範降梁乃之<lb/>
　魏事楊師厚為客將魏博入晉因留事晉為引進副<lb/>
　使奉使吳蜀常稱㫖歴德州刺史羽林將軍晉高祖<lb/>
　鎭太原以彦詢為太原節度副使後欲拒命彦詢不<lb/>
　敢正言因曰太原之力能與唐敵否公其審計之高<lb/>
　祖左右以彦詢異議欲殺之高祖遽止之曰惟副使<lb/>
<pb n="KR2k0049_WYG_124-41b"/>
　一人我自保之乃免為宣徽使數往來遼帳中遼太<lb/>
　宗愛其為人明年拜感德軍節度使復入為宣徽使<lb/>
　又拜安國軍節度使天福七年徙鎮鎮國遭歲大饑<lb/>
　為政有惠愛罷為右金吾衛上將軍卒年七十四贈<lb/>
　太子太師<lb/>
張藏英猗氏人唐相嘉貞後僑范陽後唐末舉族為賊<lb/>
　孫居道所害藏英年十七僅免後逢居道於幽州市<lb/>
　引佩刀刺之不死為吏所執節帥趙德鈞壯之釋不<lb/>
<pb n="KR2k0049_WYG_124-42a"/>
　問以補牙職後因居道避地關南求為關南都巡檢<lb/>
　使至則微服擕鐵撾匿居道舍側伺其出擊之仆於<lb/>
　地齧其耳噉之遂擒歸設父母位陳酒餚縛居道於<lb/>
　前號泣鞭之臠其肉經三日刳其心以祭即詣官首<lb/>
　服官為上請而釋之燕薊間稱報讎張孝子遼用為<lb/>
　盧臺軍使兼𣙜鹽制置使領坊州刺史周廣順三年<lb/>
　率内外親屬并部兵千餘人及煮鹽户長幼七千餘<lb/>
　口牛馬萬計舟數百艘航海歸周至滄州刺史李暉<lb/>
<pb n="KR2k0049_WYG_124-42b"/>
　以聞令館於封禪寺俄賜襲衣銀帶錢千萬絹百匹<lb/>
　銀器鞍勒馬世宗授德州刺史召歸詢備邊䇿藏英<lb/>
　請以深州李晏口置砦及誘境上亡命隸軍悉從之<lb/>
　以為緣邊招収都指揮使賜名馬金帶藏英遂築城<lb/>
　李晏口累月募勁兵數千人王彦超巡邊為遼所圍<lb/>
　藏英率新募兵馳往擊之轉戰十餘里遼人解去改<lb/>
　濮州刺史仍領邊任遼將高牟翰擾邊藏英追擊於<lb/>
　胡盧河北自旦至晡殺傷甚衆牟翰遁後領兵巡樂<lb/>
<pb n="KR2k0049_WYG_124-43a"/>
　壽遼驍將姚内斌偵知藏英兵少以精騎二千陣縣<lb/>
　北藏英率麾下擊之自辰及申士皆殊死戰内斌遂<lb/>
　解去降璽書褒美征瓦橋關為先鋒都指揮使敗遼<lb/>
　騎數百於關北下固安縣又改關南排陣使宋初遷<lb/>
　瀛州團練使并䕶關南軍建隆三年卒年六十九<lb/>
宋<lb/>
袁彦河中河東人少以趫勇隸奉國營漢乾祐中周祖<lb/>
　討李守貞置麾下及鎮鄴為部直小將周廣順中世<lb/>
<pb n="KR2k0049_WYG_124-43b"/>
　宗在澶淵遷親事都校改開封府歩直指揮使顯德<lb/>
　初授内外歩軍都軍頭泉州刺史尋改岳州防禦使<lb/>
　從征壽州為城北造竹龍都部署載甲士數百攻其<lb/>
　城又修渦口橋成世宗幸焉因立鎮淮軍命彦為武<lb/>
　信軍節度權侍衛歩軍都指揮使又為淮南道行軍<lb/>
　馬歩軍副都指揮使賜衣服金帶鞍勒馬鎧甲器仗<lb/>
　太祖下滌陽擒皇甫暉姚鳳彦皆有勞詔褒之又令<lb/>
　屯下蔡以逼壽春從攻濠泗擒南唐將許文緽邊鎬<lb/>
<pb n="KR2k0049_WYG_124-44a"/>
　等師還授歩軍都指揮使領彰信軍節度六年春命<lb/>
　發近畿丁壯浚五丈河恭帝時命移保義軍宋初加<lb/>
　檢校太尉來朝改鎮曹州乾德六年移静難軍開保<lb/>
　二年移鄜州五年罷鎮歸卒年六十六景德四年特<lb/>
　錄其孫昭慶為借職大中祥符八年特遷殿直<lb/>
高冕字子莊河中虞鄉人錫兄子周顯德中詣闕上書<lb/>
　稱㫖擢諫議大夫宰相范質以為超擢太過特授將<lb/>
　仕郎守右補闕賜賫加等宋初由膳部都官員外郎<lb/>
<pb n="KR2k0049_WYG_124-44b"/>
　累至膳部郎中出知益州雍熙二年卒年五十贈右<lb/>
　諫議大夫錄其子埀休<lb/>
裴瑾萬泉人仕至永清軍節度掌書記乾德初轉右補<lb/>
　闕隸職如故開寶初加上柱國<lb/>
裴濟字仲溥絳州聞喜人唐相耀卿八世孫徙河中少<lb/>
　事晉邸糾同輩過失被譖出補太康鎮將譖者尋坐<lb/>
　法太宗知濟可任補殿直為天威軍兵馬監押又令<lb/>
　監軍易州遼攻城不能下遷西頭供奉官太平興國<lb/>
<pb n="KR2k0049_WYG_124-45a"/>
　末江表盜起命為巡檢遷崇儀副使召還遷使監戍<lb/>
　兵於威虜軍次鎮州賊騎夜扣城門大呼曰官軍至<lb/>
　矣州將促開關濟遽止之曰此必妄也及旦果有敵<lb/>
　兵遯去上嘉之遷西上閤門使定州都監就加行營<lb/>
　鈐轄尋知定州契丹三萬騎來攻逆擊於徐河斬數<lb/>
　千級獲牛馬鎧仗甚衆淳化初判四方館尋為鎮州<lb/>
　行營鈐轄又與李繼隆擊賊於唐河濟短兵陷陣賊<lb/>
　大敗走優詔褒美初繼隆以濟性剛不悦之及是恨<lb/>
<pb n="KR2k0049_WYG_124-45b"/>
　相知之晩改四方館使知定州徙天雄軍鈐轄遷客<lb/>
　省使復知定州至道二年改内客省使知鎮州立春<lb/>
　出土牛卒挾牛去濟亟命擒之果有竊發者數十人<lb/>
　已刼鄽間矣悉蒐捕腰斬之軍民肅然濟在鎮定十<lb/>
　五年威績甚著召還知天雄軍咸平初領順州團練<lb/>
　使知靈州兼都部署謀緝八鎮興屯田民甚賴之三<lb/>
　年清遠軍陷夏人斷饟道絶援軍濟刺指血染奏求<lb/>
　救甚急兵不至城陷死之特贈鎮江軍節度三子竝<lb/>
<pb n="KR2k0049_WYG_124-46a"/>
　優進秩濟有聲望及没夏人皆惜景德中濟妻永泰<lb/>
　郡君景氏卒特詔追封平陽郡夫人諸子給奉終喪<lb/>
　子德裕虞部郎中德基如京使德豐殿中丞濟兄麗<lb/>
　澤弟麗正竝進士及第麗澤右補闕麗正金部員外<lb/>
　郎麗正子德輿殿中丞<lb/>
裴德裕濟子以錄廕自四門助教拜太子右贊善大夫<lb/>
　累官少府監勲上柱國爵開國侯以老分司西京為<lb/>
　吏廉清不擾始知蓬絳解虢澤沂六州皆有能政<lb/>
<pb n="KR2k0049_WYG_124-46b"/>
劉綜字居正河中虞鄉人少依外兄通遠軍使董遵誨<lb/>
　遵誨嘗遣貢馬太祖嘉其敏辨將授三班綜自陳素<lb/>
　習詞業願應科舉及還上解真珠盤龍衣令賜遵誨<lb/>
　綜辭曰遵誨人臣安敢當此上曰吾委遵誨方面不<lb/>
　以此為疑也雍熙二年第進士為卭州軍事推官就<lb/>
　改永康軍判官遷大理評事判眉州轉太僕寺丞代<lb/>
　還對便殿言益州長吏望慎擇其人上嘉之改太子<lb/>
　中允未幾果有李順之擾復召見面賜緋魚尋為三<lb/>
<pb n="KR2k0049_WYG_124-47a"/>
　門發運司水陸轉運使通判大名府服闋知建安軍<lb/>
　請降天長軍為縣隸揚州以六合縣隸建安軍自是<lb/>
　民力均濟時淮南轉運使王嗣宗兼發運使請復置<lb/>
　都大發運司專幹其職至道二年遷太常丞職事修<lb/>
　舉多稱薦之咸平初判三司都理文憑由司出為河<lb/>
　北轉運副使嘗言州縣幕職官以昏耄放罷者其間<lb/>
　實有廉謹之士全藉祿廪以濟朝夕望自今竝除致<lb/>
　仕官又言法官斷獄皆引律令及其奏御復云慮未<lb/>
<pb n="KR2k0049_WYG_124-47b"/>
　得中别取進止殊非一成不變之道望降㫖約束時<lb/>
　河北幕職州縣官多不習風俗請竝以河朔人充之<lb/>
　徙陜西轉運副使轉太常博士梁鼎議禁解鹽官自<lb/>
　貨鬻命綜與杜承睿制置青白鹽事綜條上利害力<lb/>
　言非便卒罷其事時獻言者多請棄靈州綜上言曰<lb/>
　國家財力雄富士卒精鋭而未能剪除凶孽者誠以<lb/>
　賞罰未行而所任非其材故也今或輕從羣議欲棄<lb/>
　靈州是中賊之奸計矣且靈州民淳土沃為西陲巨<lb/>
<pb n="KR2k0049_WYG_124-48a"/>
　屏所宜固守以為扞蔽然後於浦洛河建軍城屯兵<lb/>
　積糧為之應援此暫勞永佚之勢也况鎮戎軍與靈<lb/>
　州相接今若棄之則原渭等州益須設備較其勞費<lb/>
　十倍而多則利害之理昭然可驗矣俄充轉運使四<lb/>
　年議於鎮戎軍置屯田務錄唐安國鎮制置城壕鎮<lb/>
　戎古記石本以進詔從其請俄詣闕奏事稱㫖賜金<lb/>
　紫緡錢五十萬復遣涖職又嘗言西川荆湖江浙福<lb/>
　建廣南知州或地居津要或户口繁庶望親加選任<lb/>
<pb n="KR2k0049_WYG_124-48b"/>
　其執政舊臣及給舍以上知州處亦宜擇通判又京<lb/>
　朝官當任遠官者率以父母未葬為辭宜禁從之五<lb/>
　年拜工部員外郎兼侍御史知雜事六年遷起居舍<lb/>
　人再為河北轉運使繼領漕任號為詳練上眷曯甚<lb/>
　厚警急輒資其奏處遼請和乃遣近臣諭以擢用意<lb/>
　景德三年召拜户部員外郎樞密直學士勾當三班<lb/>
　院言御史員數至少望詔兩制以上各舉才堪御史<lb/>
　者充三院共署十員苦出使按獄官吏能否生民利<lb/>
<pb n="KR2k0049_WYG_124-49a"/>
　病刑獄枉濫悉得察舉四年西幸道出河陽權知孟<lb/>
　州事復知并州以政績聞州民乞留優詔嘉奬歸朝<lb/>
　知審官院改吏禮二部郎中充職兼知通進銀臺封<lb/>
　駮司大中祥符四年館伴契丹使因作大雪歌以獻<lb/>
　即命同知貢舉俄權知開封府以貴要交結富民奏<lb/>
　授試秩頗紊公政請加抑止從之七年求典河中上<lb/>
　以大寧宫廟長吏奉祠而綜艱於拜起命知廬州明<lb/>
　年授右諫議大夫八年卒年六十一綜强敏有吏材<lb/>
<pb n="KR2k0049_WYG_124-49b"/>
　所至抑挫豪右振舉文法時稱幹治子建中正中竝<lb/>
　贊善大夫弟綽淳化三年進士官刑部郎中<lb/>
薛顔字彦囘河中萬泉人舉三禮中第為嘉州司户叅<lb/>
　軍代還對稱㫖改將作監丞監華州酒税以秘書省<lb/>
　著作佐郎使虁峽疏決刑獄還改太子左贊善大夫<lb/>
　知雲安軍徙渝閬二州擢三司鹽鐵判官河北計置<lb/>
　糧草初丁謂招撫溪蠻有威惠詔謂自舉代謂薦顔<lb/>
　為峽路轉運使累遷尚書虞部員外郎始孟氏據蜀<lb/>
<pb n="KR2k0049_WYG_124-50a"/>
　徙䕫州於東山據峽以拒師而民居不便也顔為復<lb/>
　其故城命勾當廣南東西路轉運司事平宜州賊陳<lb/>
　進遷金部員外郎改河東轉運使祀汾陰徙陜西河<lb/>
　中浮橋歲敗顔即北岸釃上流為支渠以殺水怒因<lb/>
　取渠水溉其旁田民利之奏請罷坊礬則晉礬當大<lb/>
　售後如其䇿徙河北歴知河陽杭徐州累遷光祿少<lb/>
　卿以少府監知江寧府邏者晝刼人執平人以告顔<lb/>
　視其色動曰若眞盜也械之果引伏轉右諫議大夫<lb/>
<pb n="KR2k0049_WYG_124-50b"/>
　知河南府仁宗初遷給事中徙知應天又徙耀州豪<lb/>
　姓李甲結客數十人號没命社顔索其黨會赦特杖<lb/>
　甲流海上餘悉籍於軍以光祿卿分司西京卒<lb/>
張鑑字德明猗氏人藏英孫也父裔蔭補供奉官鑑本<lb/>
　將家幼能嗜學入衛州霖落山肄業凡十餘年太平<lb/>
　興國三年第進士為大理評事監泰州柴墟𣙜務升<lb/>
　右贊善大夫知婺州就遷著作郎還拜監察御史决<lb/>
　獄江左多雪寃滯歴殿中侍御史曹彬等北代鑑上<lb/>
<pb n="KR2k0049_WYG_124-51a"/>
　疏極言不可與趙延進同掌左藏延進恃恩踰規廷<lb/>
　奏之詔罷延進以鑑判三司度支慿由催欠司時三<lb/>
　部各置慿由催欠請併為一從之王明李惟清薦其<lb/>
　能用為江南轉運使豪富為民患鑑以名聞令部送<lb/>
　魁首赴闕以三班職名羈縻之又建議置臨江軍時<lb/>
　以為便召還特被慰奬命知梓州遷刑部員外郎判<lb/>
　大理寺遷屯田郎中判三司都催欠司改都勾院擢<lb/>
　拜樞密直學士知通進銀臺封駮司又掌三班上言<lb/>
<pb n="KR2k0049_WYG_124-51b"/>
　供奉官以下不考校殿最恐無沮勸即詔鑑兼磨勘<lb/>
　職時改三司為左右計分天下為十道鑑奏其非便<lb/>
　尋果復舊淳化中遣鑑與西京作坊使馮守規偕往<lb/>
　屯西蜀召對後苑門面授方略鑑曰益部新復軍旅<lb/>
　不和若聞使命驟至易其戎伍慮或猜懼請假臣安<lb/>
　撫之名上稱善付空名宣頭及廷臣數人鑑與知益<lb/>
　州張詠即遣部戍卒出境王繼恩麾下使臣亦多遣<lb/>
　東還督繼恩輩分路討捕殘寇而鑑招輯反側事平<lb/>
<pb n="KR2k0049_WYG_124-52a"/>
　歸拜左諫議大夫户部使會五路進討西夏令鑑乘<lb/>
　傳往環州與李繼隆議䕶送芻糧入靈州及還疏言<lb/>
　宜特埀詔㫖無使重勞因兹首春俾務東作况靈州<lb/>
　一方僻居絶塞雖西陲之舊地實中夏之蠧區不若<lb/>
　以賜繼遷使懷恩奉籍稍息飛輓尋詔鑑專督軍糧<lb/>
　饋運頗集真宗初遷給事中使如故咸平初改工部<lb/>
　侍郎出知廣州居二年民條其政績上請刻石三年<lb/>
　移知朗州溪洞羣蠻數寇擾鑑召酋豪諭以威信皆<lb/>
<pb n="KR2k0049_WYG_124-52b"/>
　俯伏聽命徙知相州有芝草生於監牧鑑表其祥以<lb/>
　為河朔弭兵之兆優詔答之景德初卒年五十八子<lb/>
　士廉殿中丞士宋太子洗馬士程屯田員外郎<lb/>
薛田字希稷河中河東人少師种放與魏野善第進士<lb/>
　起家丹州推官李允正辟延州從事向敏中薦其材<lb/>
　改著作佐郎知中江縣父喪會祀汾陰經度制置使<lb/>
　陳堯叟奏起通判陜州還拜監察御史母憂會祀太<lb/>
　清宫丁謂奏起通判亳州遷殿中侍御史權三司度<lb/>
<pb n="KR2k0049_WYG_124-53a"/>
　支判官改侍御史益州路轉運使民間以鐵錢重私<lb/>
　為劵以便交易謂之交子富家專其事數至爭訟田<lb/>
　請置交子務以權出入後寇瑊用其議蜀人便之就<lb/>
　除陜西轉運使進直昭文館知河南府復入為度支<lb/>
　副使使遼還擢龍圖閣待制知天雄軍尋擢知開封<lb/>
　府以樞密直學士知益州還為左司郎中知審刑院<lb/>
　羌人内寇遷右諫議大夫知延州以疾徙同州又徙<lb/>
　永興軍不行卒田性和厚以幹敏數為大臣所稱云<lb/>
<pb n="KR2k0049_WYG_124-53b"/>
李興蒲州人咸平間契丹内侵眞宗狩魏興以東班殿<lb/>
　侍隨節度使康保裔提兵赴敵軍陷興死之詔其子<lb/>
　桓為西班殿直累官皇城使賀州團練使<lb/>
任福字祐之河東人僑開封咸平中補衛士由殿前諸<lb/>
　班累擢遥郡刺史元昊拒命除莫州刺史嵐石隰州<lb/>
　綠邊都巡檢使奏曰河東地界大河斥堠疎闊願嚴<lb/>
　守備以戒不虞上善之移知隴州擢秦鳳路馬步軍<lb/>
　副總管詔增陜西城壘器械四十日畢備領忻州團<lb/>
<pb n="KR2k0049_WYG_124-54a"/>
　練使為鄜延副總管管勾延州東路蕃部事尋知慶<lb/>
　州兼環慶副總管聽便宜從事夏人寇保安鎮戎軍<lb/>
　福與子懷亮姪壻成暠聲言巡邊召諸將牽制敵勢<lb/>
　行至柔遠砦夜部分諸將攻白豹城漏未盡抵城下<lb/>
　四面合擊平明破之縱兵大掠焚巢穴獲牛馬槖駝<lb/>
　七千有餘平骨咩等四十一族以功拜龍神衛四廂<lb/>
　都指揮使賀州防禦使改侍衛馬軍都虞候康定二<lb/>
　年發涇原鄜延兩路兵西討詔福詣涇原㑹安撫韓<lb/>
<pb n="KR2k0049_WYG_124-54b"/>
　𤦺計事聞元昊謀寇渭州琦募敢勇萬八千人使福<lb/>
　將之以耿傅㕘軍事桑懌為先鋒朱觀武英王珪各<lb/>
　以所部從福節制琦戒福等併兵自懷遠城趨得勝<lb/>
　砦至羊牧隆城出敵後諸砦相距纔四十里道近糧<lb/>
　便度勢未可戰則據險設伏待其歸邀擊之福引輕<lb/>
　騎數千趨懷逺城捺龍川遇鎮戎西路巡檢常鼎劉<lb/>
　肅與敵戰於張家堡南斬首數百夏人棄馬羊槖駝<lb/>
　佯北懌引騎趨之福踵其後諜傳敵兵少福等頗易<lb/>
<pb n="KR2k0049_WYG_124-55a"/>
　之薄暮與懌合兵屯好水川觀英屯籠落川隔山五<lb/>
　里約翊日會兵川口路既遠芻餉不繼士馬乏食已<lb/>
　三日追奔至籠竿城北遇夏軍循川行出六盤山下<lb/>
　距羊牧隆城五里結陣諸將方知墮敵計勢不可留<lb/>
　遂前格鬬懌馳犯其鋒福陣未成列賊縱鐵騎突之<lb/>
　自辰至午陣動衆傅山欲據勝地俄伏發自山背下<lb/>
　擊士卒多墜崖塹相覆壓福力戰身被十餘矢小校<lb/>
　劉進勸福自免福曰吾為大將兵敗以死報國爾揮<lb/>
<pb n="KR2k0049_WYG_124-55b"/>
　四刃鐵簡挺身決鬬鎗中左頰絶其喉而死懌肅英<lb/>
　珪傳鼎柴贇王慶李簡李禹亨劉鈞及軍校數十士<lb/>
　六千餘悉没惟朱觀以兵千餘保民垣得全方元昊<lb/>
　傾國入冦福臨敵受命所統皆非素撫士又分出趨<lb/>
　利故敗特贈武勝軍節度使兼侍中賜第一區月給<lb/>
　其家錢三萬粟麥四十斛追封母隴西郡太夫人妻<lb/>
　琅琊夫人子懐亮亦死之錄少子及從子凡六人<lb/>
薛向字帥正顔孫任太廟齊郎為永壽主簿權京兆户<lb/>
<pb n="KR2k0049_WYG_124-56a"/>
　曹遷邠州司法㕘軍侍御史陳洎行邊向陳三弊言<lb/>
　今板築暴興吏持斧四出伐木無問井閭丘隴民不<lb/>
　敢訴必不得已宜且葺邊城函關秦東塞今西鄉設<lb/>
　守是為棄關内乎三司貸龍門富人錢抑非義也洎<lb/>
　上其説悉從之邠守治子城立表於市以撤屋力爭<lb/>
　罷之監在京𣙜貨務連歲羡緡錢當遷秩移與其兄<lb/>
　三司判官董沔議改河北便糴行鈔法向曰如此則<lb/>
　都内之錢不繼茶鹽香象將益不售矣既而邊糴滯<lb/>
<pb n="KR2k0049_WYG_124-56b"/>
　不行沔坐黜以向知鄜州大水郡卒戍延安求歸視<lb/>
　弗得皆亡奔而室廬盡没聚謀為盜向遣吏曉之曰<lb/>
　冒法以赴急人之常情而不聽若輩歸此武將不知<lb/>
　變之過也亟往收溺尸貰汝擅還罪衆乃安又論河<lb/>
　北糴法之弊以為度支歲費緡錢五百萬所得半直<lb/>
　其贏皆入賈販家今當有以權之遇穀貴則官糴於<lb/>
　澶魏載以給邊新陳未交則散糴價以救民乏軍食<lb/>
　有餘則出倉收之此䇿一行穀將不可勝食矣朝廷<lb/>
<pb n="KR2k0049_WYG_124-57a"/>
　是向計始置便糴司於大名以向為提㸃刑獄兼其<lb/>
　事武彊盜殺人而逸尉捕平民向覆其寃脱六囚於<lb/>
　死入為開封度支判官權陜西轉運副使制置解鹽<lb/>
　奏損畦夫數兼提舉買馬監牧沙苑養馬歲得駒三<lb/>
　百而費錢四十萬占田千頃向請斥閒田予民置場<lb/>
　於原渭以羨鹽之直市馬於是馬一歲至萬匹昭陵<lb/>
　復土計費五十萬貫石三司將移陜西緣邊入鹽中<lb/>
　於永安縣向陳五不可以為失信商旅遂舉所闕之<lb/>
<pb n="KR2k0049_WYG_124-57b"/>
　數以獻坐事罷知汝州甫數月復為陜西轉運副使<lb/>
　進使厚陵役費助如永昭將漕八年入鹽馬芻粟數<lb/>
　累萬民不益賦其課為最种諤往迎嵬名山詔向與<lb/>
　議廷議劾諤擅興向言諤亡身以徇國有如不稱臣<lb/>
　請坐之諤貶亦罷知絳州再貶信州移潞州張靖使<lb/>
　陜西還陳向制置鹽馬之失詔向與辯靖辭窮即罪<lb/>
　之神宗知向才以為江浙荆淮發運使網舟利盜貨<lb/>
　嘗假風水沈溺以滅迹向募客舟分載以相督察官<lb/>
<pb n="KR2k0049_WYG_124-58a"/>
　舟多冒占悉奪畀屬州諸運皆詣本曹受遣以地有<lb/>
　美惡利有重輕為立等式用所漕物為誅賞遷天章<lb/>
　閣待制上以向習知環慶地形召詣中書舊制發運<lb/>
　使上計毋得出入至是弛其禁熙寧四年權三司使<lb/>
　遷右諫議大夫河洮用兵向未嘗乏供給及解嚴疏<lb/>
　乞裁濫員汰冗卒省浮費節横賦手勅褒納進龍圖<lb/>
　閣直學士遼人求代北地加樞密直學士給事中知<lb/>
　定州高陽關募兵敵陰遣人應選向諜知之主者覺<lb/>
<pb n="KR2k0049_WYG_124-58b"/>
　縱使亡去遣邏捕取械送瀛州戮於市北使數出不<lb/>
　遜語雲應㸃兵涿易治道向曰彼欲彊議速成故多<lb/>
　張虛勢以撼我使者懼不如其請故肆嫚言以徼倖<lb/>
　取成兵來不除道無能為也後皆如向言遷工部侍<lb/>
　郎控辭用兩府制賜詔弗允元豐元年同知樞密院<lb/>
　向幹局絶人尤善商財計算無遺䇿用心至到御史<lb/>
　數有言不聽以是益得展奮其材業論兵上前通暢<lb/>
　明决遂得大用及在政地多言宜養威持重會詔民<lb/>
<pb n="KR2k0049_WYG_124-59a"/>
　畜馬向既奉令旋知民不便議欲改為舒亶論之斥<lb/>
　知潁州又改隨州卒年六十六元祐中錄其言諡曰<lb/>
　恭敏<lb/>
穆衍字昌叔河中人第進士調華池令民牛為仇家斷<lb/>
　舌訟於縣衍命殺之明日仇以私殺告衍曰斷牛舌<lb/>
　者乃汝耶訊之具服後知淳化從韓絳宣撫陜西遇<lb/>
　慶卒潰衍念母在耀亟謁歸信宿走七驛比至慶卒<lb/>
　知衍名不敢近時捕賊兵擅發常平倉衍曰饑之不<lb/>
<pb n="KR2k0049_WYG_124-59b"/>
　恤則吾兵將為慶卒矣衍考課為一路最元豐中㕘<lb/>
　种諤軍事諤第賞以死事為下衍曰此非所以勸忠<lb/>
　也力爭之諤還入塞詔徃靈武援渭慶兩軍衍曰吾<lb/>
　兵未及解甲安能犯不測諤乃止同幕畏罪陽謝之<lb/>
　衍識其意曰全萬衆之命以一身塞責衍無憾焉元<lb/>
　祐初議棄熙蘭衍言蘭棄則熙危熙棄則關中震唐<lb/>
　自失河湟警及長安至今二百餘年非神考英武孰<lb/>
　能克復若一旦委之恐後患益前悔將無及矣議遂<lb/>
<pb n="KR2k0049_WYG_124-60a"/>
　止改陜西轉運判官金部户部員外郎詔視熙河還<lb/>
　言質孤勝如據兩川美田實彼我必爭之地自西關<lb/>
　失利遂廢不守請界二壘之間城李諾坪以控要害<lb/>
　及他城堡皆起亭障以通涇原明年遂城李諾名曰<lb/>
　定遠三遷左司郎中紹聖初以直秘閣為陜西轉運<lb/>
　使加直龍圖閣知慶州徙延安又徙秦州未行卒年<lb/>
　六十三敕河中官庀其葬後追錄蘭州議官其一子<lb/>
薛嗣昌向子以吏材奮崇寧中歴熙河轉運判官梓州<lb/>
<pb n="KR2k0049_WYG_124-60b"/>
　陜西轉運副使直龍圖閣集賢殿修撰入為左司郎<lb/>
　中擢徽猷閣待制陜西都轉運使知渭州改慶州坐<lb/>
　事貶安化軍節度副使安置郢州起知相州復待制<lb/>
　知太原府論築涇原三倉勞加顯謨閣直學士又以<lb/>
　撫納西羌功進延康宣和殿學士拜禮部刑部尚書<lb/>
　罷提舉崇福宫久之遷延康殿學士知延安府賜第<lb/>
　汴京當遷官丐回授其子㫤京秩降待制卒先是燕<lb/>
　雲之役譚稹銜命訪諸帥而嗣昌乃潤飾諜詞云<lb/>
<pb n="KR2k0049_WYG_124-61a"/>
邵雲河中龍門人建炎初從陜州石壕尉李彦仙守陜<lb/>
　金人破城雲被執金將婁宿欲命以千户長雲肆詈<lb/>
　不屈釘之木架上置解州東門外惡少撫其背湼文<lb/>
　曰可鞘吾佩刀雲怒偃架仆之後五日磔解至抉眼<lb/>
　摘肝詈不絶喉斷乃已初行刑將剸刀雲叱之失刃<lb/>
　而斃其忠勇如此<lb/>
薛季宣字士龍寶鼎人僑永嘉父徽言起居舍人季宣<lb/>
　六歲而孤伯敷文閣待制弼收鞠之從弼宦游及見<lb/>
<pb n="KR2k0049_WYG_124-61b"/>
　渡江諸老聞中興經理大略喜從老校語得岳韓諸<lb/>
　將兵間事甚悉年十七荆南帥辟書寫機宜文字獲<lb/>
　事程頤弟子袁溉盡受其學於古封建井田鄉遂司<lb/>
　馬法之制靡不研究講畫權武昌令白帥劉錡以武<lb/>
　昌形勢直淮蔡而兵寡勢弱宜早為備錡不聽及金<lb/>
　兵入稍稍資季宣計畫未幾詔成閔入援季宣又説<lb/>
　宣諭汪澈曰閔既得蔡有破竹之勢宜守便宜勿遣<lb/>
　而令其乘勝下頴昌道陳汝趨汴都金内顧且驚潰<lb/>
<pb n="KR2k0049_WYG_124-62a"/>
　可不戰而屈其兵矣澈不聽時江淮仕者皆預遣其<lb/>
　孥季宣獨留家與民期曰吾家即汝家即有急吾與<lb/>
　汝偕死民亦自奮縣多盜行保伍法五家為保二保<lb/>
　為甲六甲為隊因地形便合為總不以鄉為限總首<lb/>
　副總首領之官族士族富族皆附保蠲其身俾輸財<lb/>
　供總之小用諸總有圃以習射禁蒱博雜戲而許以<lb/>
　武事角勝負五日更至庭閲之賞其无者不幸死予<lb/>
　棺復其家三年鄉置樓盜發伐鼓舉烽瞬息徧百里<lb/>
<pb n="KR2k0049_WYG_124-62b"/>
　縣治白鹿磯安樂口皆置戍復請得戰艦十甲三百<lb/>
　羅落之守計定訖兵退人心不揺樞密使王炎薦於<lb/>
　朝召為大理寺主簿未至為書謝炎言宜以仁義紀<lb/>
　綱為本用兵請俟十年後宰相虞允文白遣行淮西<lb/>
　收流民以實邊季宣為表廢田相原隰復合肥三十<lb/>
　六圩立二十二莊於黄州以户授屋以丁授田頒牛<lb/>
　及田器穀種各有差廪其家至秋乃止凡為户六百<lb/>
　八十有五分處合肥黄州間並邊歸正者振業之季<lb/>
<pb n="KR2k0049_WYG_124-63a"/>
　宣嘗曰吾非為今日利也合肥之瀕邊有警因以斷<lb/>
　柵江保巢湖黄州地直蔡衝諸莊輯則西道有屏蔽<lb/>
　矣光州守宋端友招集五户而詭增之以幸賞季宣<lb/>
　按得其實奏劾之下端友大理季宣還奏曰左右之<lb/>
　人進言者其情不可不察也託正以行邪偽直以售<lb/>
　佞薦進人物曾非誦言游揚中傷乃自不意一旦號<lb/>
　令雖自中出而其權已歸私門矣故齊威之霸不在<lb/>
　阿即墨之誅賞而在毁譽者之刑臣觀近政非烹阿<lb/>
<pb n="KR2k0049_WYG_124-63b"/>
　即墨之誅賞奈何毁譽之人自若乎上曰朕方圖之<lb/>
　季宣又奏曰日城淮郡以臣所見合肥板幹方立中<lb/>
　使督視卒卒成之臣行過郡一夕風雨墮城五堵溧<lb/>
　陽南壁闕而居巢庳陋如故乃聞有靡錢鉅萬成城<lb/>
　四十餘大者陛下安取此然外事無足道咎根未除<lb/>
　臣所深憂左右近侍陰擠正士而陽稱道之陛下儻<lb/>
　因貌言而聽之臣恐石顯王鳳鄭注之智中也又言<lb/>
　近或以好名棄士大夫夫好名特為臣子學問之累<lb/>
<pb n="KR2k0049_WYG_124-64a"/>
　人主為社稷計唯恐士不好名誠人人好名畏義何<lb/>
　鄉不立上稱善恨得季宣晩遂進兩官除大理正凡<lb/>
　奏請論薦皆報可虞允文不悦居七日出知湖州會<lb/>
　户部以厯付場務季宣奏曰自經總制立額州縣鑿<lb/>
　空以取贏雖有奉法吏思寛弛而不得騁若復額外<lb/>
　征其强半郡調度顧安所出殆復巧取之民民何以<lb/>
　勝户部譙責愈急季宣争愈强臺諫交疏助之乃收<lb/>
　前令改知常州未上卒年四十季宣於詩書春秋中<lb/>
<pb n="KR2k0049_WYG_124-64b"/>
　庸大學論語皆有訓義<lb/>
金<lb/>
陳揮其先自洛徙臨晉家貧嗜學擢賢良方正官滋州<lb/>
　司士曹有清操子顥正大中擢賢良方正拜儒林郎<lb/>
　卒於官孫克基天德三年進士第一官國子監丞克<lb/>
　基子仲謙幼頴悟授書即能通大義舉賢良方正任<lb/>
　耀州三白渠規措使謝病歸與名人高士從容觴咏<lb/>
　之樂十餘年卒年六十一封潁川郡伯仲謙子𢋫河<lb/>
<pb n="KR2k0049_WYG_124-65a"/>
　東山西道行中書省㕘議庾平陽路提舉學校廙近<lb/>
　侍局奉御膺東平路觀農使膺子元凱元至元間明<lb/>
　經官河東山西肅政廉訪使追封潁川郡侯諡宣靖<lb/>
　元凱子敬立由明經累官開城路總管府治中陳氏<lb/>
　七世舉明經者四人擢賢良方正者三人舉進士者<lb/>
　一人科第蟬聨可謂盛矣<lb/>
胡光謙河中府人明昌三年四月壬寅朔尚書省奏提<lb/>
　刑司察舉河中府胡光謙年雖八十三尚可任用勅<lb/>
<pb n="KR2k0049_WYG_124-65b"/>
　召赴闕七月丁亥光謙至闕命學士院以雜文試之<lb/>
　稱㫖上曰朕欲親問之八月辛亥特賜光謙明昌二<lb/>
　年進士第三甲及第授將仕郎太常寺奉禮郎官制<lb/>
　舊設是職未嘗除人以光謙德行才能故特授之<lb/>
侯小叔河東縣人為河津水手貞祐初籍充鎮威軍以<lb/>
　勞補官元光元年遷府判官權河東南路安撫副使<lb/>
　元兵圍河中盡䕶農民入城以家財賞戰士圍始解<lb/>
　遷治中安撫如故樞密院奏小叔才能可用權位輕<lb/>
<pb n="KR2k0049_WYG_124-66a"/>
　不足威衆乞假符節詔權元帥左都監便宜從事提<lb/>
　控吳德説小叔出降叱出斬之表兄張先復從容言<lb/>
　出降保妻子怒謂先曰我舟人子致身至此何云出<lb/>
　降縛於柱殺之飯僧祭葬以盡戚黨之禮頃之樞密<lb/>
　院遣都監額掄來議兵事因出城會議石天應乘機<lb/>
　取河中府作浮橋通陜西小叔駐樂李山寨衆兵畢<lb/>
　會夜半砍城以登焚樓櫓火照城中天應大驚盡棄<lb/>
　輜重牌印馬牛雜畜死於雙市門小叔燒絶浮橋撫<lb/>
<pb n="KR2k0049_WYG_124-66b"/>
　定其衆遷昭毅大將軍遥授孟州防禦使同知河中<lb/>
　府事二年正月元軍十萬圍城總帥阿格遣提控孫<lb/>
　昌率兵五千樞密副使完顔薩布遣李仁智率兵三<lb/>
　千來援約夜中鳴鉦内外相應及期小叔出兵戰昌<lb/>
　智仁不敢動復斂衆入城圍益急衆議出保山寨小<lb/>
　叔曰去何之密遣經歴張思祖奔告於汴明日城破<lb/>
　小叔死不得其屍或疑尚在中條諸寨無所統領後<lb/>
　四十餘日乃詔河中推官嘉勒斡權領右都監總其<lb/>
<pb n="KR2k0049_WYG_124-67a"/>
　軍宣宗思小叔功下詔褒贈切責阿格不救河中之<lb/>
　罪<lb/>
强伸本河中射糧軍子弟貌寖陋而膂力過人興定初<lb/>
　從華州副都統安寧復潼關有勞監郃陽醋後客洛<lb/>
　下選充官軍戍陜鐵嶺軍潰被執從都尉烏凌阿呼<lb/>
　圖克竄歸中京留守薩哈連死元帥左監軍任守真復<lb/>
　立府事以便宜署伸警巡使守真又死鄭州天興元<lb/>
　年八月中京人推伸為府簽事領軍二千五百人傷<lb/>
<pb n="KR2k0049_WYG_124-67b"/>
　殘老幼半之甫三日復被圍東西北三面多樹大砲<lb/>
　伸括衣帛為幟立之城上募壯士得五千人赤身而<lb/>
　戰往來救應大呌以憨子軍為號其聲勢與萬衆無<lb/>
　異刮錢為鏃得元兵一箭截而為四以筒鞭發之創<lb/>
　遏敵砲能發大石於百步外所擊無不中伸奔走四<lb/>
　應所至必捷得二駝及所乘馬皆殺之以犒軍士得<lb/>
　一臠如賜百金九月元兵退百里外閏月復攻一月<lb/>
　兵倍前不能㧞事聞哀宗降詔褒諭以伸為中京留<lb/>
<pb n="KR2k0049_WYG_124-68a"/>
　守元帥左都監世襲穆昆行元帥府事二年二月建<lb/>
　一堂於洛川驛之東名曰報恩刻詔文於石誓以死<lb/>
　効三月中使至以伸便宜從事時行省色埒卒呼圖克<lb/>
　代伸行總帥府事月餘糧盡軍民稍稍散去五月元<lb/>
　兵復來陣於洛南伸陣水北有韓帥者匹馬立水濵<lb/>
　招伸降伸責曰君獨非我家臣子耶既不能勤王乃<lb/>
　欲誘我降耶我本一軍卒今貴為留守誓以死報國<lb/>
　遂躍而射之帥奔陣率歩卒數百奪橋伸軍一旗手<lb/>
<pb n="KR2k0049_WYG_124-68b"/>
　獨出拒之殺數人即手解都統銀符佩之士氣復振<lb/>
　初築戰壘於城外四隅至五門内外皆有屏謂之迷<lb/>
　魂牆元兵以五百騎迫之伸率部下二百鼓譟而出<lb/>
　元兵退六月呼圖克走鷹揚都尉獻西門以降伸知城<lb/>
　不能守率死士數十人突東門出轉戰至偃師力盡<lb/>
　就執載以一馬擁迫而行宛轉不肯進强掖之及中<lb/>
　京七里河將見大帥塔察語益激兵卒曰此人乖角<lb/>
　如此其能降乎不若殺之因好語誘曰汝能北面一<lb/>
<pb n="KR2k0049_WYG_124-69a"/>
　屈膝吾貸汝命伸不從左右力持使北伸抝頭南向<lb/>
　遂殺之<lb/>
盧芝字廷瑞河東人任子補官以西安軍節度使行部<lb/>
　尚書石玠字子堅河中人崇慶二年進士以汝州防<lb/>
　禦使行部侍郎天興二年九月河南行省武仙由浙<lb/>
　川至黑谷泊進退失據謀北走二人相與謀曰吾等<lb/>
　知仙不䘏國家久矣諫之不從去之未可事至今日<lb/>
　正欠蔡州一死耳假若不得到蔡州死於道中猶勝<lb/>
<pb n="KR2k0049_WYG_124-69b"/>
　死於仙也既去仙始覺追玠殺之芝走至南陽為土<lb/>
　賊所害<lb/>
段元亨河中人提孤軍守城或誘其降不從城陷絙西<lb/>
　南堞下死於河兄大亨為領軍都元帥亦死於難祀<lb/>
　鄉賢<lb/>
南仲蒲州人有孝行以孝廉稱元兵至先士卒死之<lb/>
元<lb/>
謝天吉字鍾祥元初知蒲郡嘗因朝覲賜坐賜金甲彤<lb/>
<pb n="KR2k0049_WYG_124-70a"/>
　弓良馬貂裘金末人皆逃難河南天吉以王事持節<lb/>
　至流民相謂謝帥素寛仁能容來附者數千人初遭<lb/>
　上官徵斂無度輒罄家貲以應踰年徵益迫天吉以<lb/>
　民困家竭計窮乃投河佯死事得寢時經大變河中<lb/>
　又關河戎馬之區府僚故吏相對欷歔曰若謝帥在<lb/>
　事不至此或曰謝帥實在向之死偽也諸同僚就謁<lb/>
　於所隱既見悲喜交集懇求莅事再三後可百姓歡<lb/>
　喜載道天吉善談笑好飲酒以含醉養於萬固精含<lb/>
<pb n="KR2k0049_WYG_124-70b"/>
　歸卒於家年五十九今子孫居嶷山前東莊村稱巨<lb/>
　族焉<lb/>
陳元凱字時舉膺子擢明經性英毅有操行事父母以<lb/>
　孝聞至元間太保劉秉忠薦舉扈從上都歴建康路<lb/>
　總管浙東海右道肅政廉訪使以疾終贈河東郡侯<lb/>
　諡靖宣<lb/>
劉哈喇巴圖爾河東人本姓劉氏世業醫至元八年以<lb/>
　近臣言得召見世祖謂其目有火光異之留侍左右<lb/>
<pb n="KR2k0049_WYG_124-71a"/>
　初賜名哈喇鄂托齊十七年擢太醫院管勾宗王必<lb/>
　喇特穆爾往征實里濟上問曰當行者多避事汝善<lb/>
　醫復習騎射能從行乎曰事君不辭難臣不行將何<lb/>
　為即請授甲上曰汝安用甲曰臣願備一戰士上曰<lb/>
　醫汝事也甲不可得惟賜以環刀弓矢將行聞母疾<lb/>
　歸省不敢以遠役告母微知之謂曰汝第行我疾安<lb/>
　矣即辭去馳至王所及將戰請甲王留之使領輜重<lb/>
　慨然曰大丈夫當効命行陣乃寺營帳如婦人耶見<lb/>
<pb n="KR2k0049_WYG_124-71b"/>
　有甲者飲以酒高價取之明日披以徃曰一人興善<lb/>
　萬人可激我為萬人激耳中道三遇敵射之皆不中<lb/>
　王喜甚既擒實里濟命獻俘上徹御膳羊胾以賜既<lb/>
　拜受先懐其美者上問故對曰請以遺母命自今凡<lb/>
　賜之食必先賜其母以功授和林等處宣慰副使二<lb/>
　十五年海都犯邊尚書省奏以徹伯爾往掌和林屯糧<lb/>
　上曰出納非徹伯爾所知哈喇鄂托齊可勝任遂使徹<lb/>
　伯爾與俱㑹海都兵至與徹伯爾南行至巴爾布拉克地距<lb/>
<pb n="KR2k0049_WYG_124-72a"/>
　敵軍五六十里徹伯爾大懼劉哈喇見其有二心遂潛<lb/>
　遁入見上喜曰人言汝陷賊乃能來耶二十七年遷<lb/>
　河東山西道宣慰使奏曰河東臣鄉乞賜錦衣為榮<lb/>
　上以金織文衣賜之居二年召還諭曰阿巴拉呼素<lb/>
　産魚吾今立城名肇州汝往為宣慰使仍别賜汝名<lb/>
　曰小龍兒或曰哈喇巴圖爾汝可自擇對曰龍非臣<lb/>
　下所敢承上曰然則哈喇巴圗爾可也復賜以繡衣<lb/>
　玉帶既至定市里安民居一日得魚九皆千斤遣使<lb/>
<pb n="KR2k0049_WYG_124-72b"/>
　來獻俄召還成宗初皇太后命曰東方汝嘗鎮之今<lb/>
　以屬汝乃以為咸平宣慰使元正元年召為御史中<lb/>
　丞道卒<lb/>
敬儼字威卿河東人後徙易水曾祖于淵樂陵令祖鑑<lb/>
　同知嵩州事皆以進士起家父元長太常博士儼幼<lb/>
　嗜學御史中丞郭良弼薦為殿中知班著憲章若干<lb/>
　卷選充中書省掾朱清張瑄為海運萬户儼適典其<lb/>
　文牘致厚賂拒之後二人誅儼獨無所與大德七年<lb/>
<pb n="KR2k0049_WYG_124-73a"/>
　拜監察御史江浙省與浙西憲交訐命與省臣阿爾<lb/>
　斯蘭哈雅偕往治兩議上朝廷卒是儼議至大初擢南<lb/>
　臺治書侍御史議立尚書省不便忤宰臣意左遷兩<lb/>
　淮鹽運轉運使陰欲陷之儼黜貪理敝課復增羨河<lb/>
　南省將以羨數為歲額儼謂病民為已非大臣體遂<lb/>
　止仁宗初為户部尚書言遽罷錢不用恐細民失利<lb/>
　不從以疾辭皇慶二年除南臺侍御史不赴明年召<lb/>
　為侍御史臺臣有劾去而復職者御史復劾命丞相<lb/>
<pb n="KR2k0049_WYG_124-73b"/>
　樞密共決儼曰如是則臺事去矣遂即帝前奏黜之<lb/>
　延祐五年拜中書參知政事諸院寺監奏除僚屬富<lb/>
　民多賂進儼奏請悉追奪著為令明年謝病歸泰定<lb/>
　四年徵為集賢大學士商議中書省事帝親為差吉<lb/>
　日使視事命朝會無下拜旋進平章政事復以老辭<lb/>
　不從天厯改元廷議欲盡戮上都朝臣儼抗言若輩<lb/>
　皆循歲例扈行殺之非罪衆賴以免居月餘告歸猶<lb/>
　玩書不輟臨終戒子弟當守恒業無急仕進正冠幘<lb/>
<pb n="KR2k0049_WYG_124-74a"/>
　端坐而逝加封魯國公諡文忠叔祖鉉金進士元初<lb/>
　為中都提學著春秋備忘四十卷仁宗命刻其書行<lb/>
　世<lb/>
王恩河中人知識明達勇力過人金末避亂鄜州元兵<lb/>
　南下率衆投元四太子麾下遂命總歸附之衆凡遇<lb/>
　攻戰屢有竒功授都元帥年九十三而終祀鄉賢<lb/>
張克寛蒲州人以儒進拜南臺御史歴晉寧路總管所<lb/>
　至有異政家中條山下號蒼陵翁同族張鏞至正間<lb/>
<pb n="KR2k0049_WYG_124-74b"/>
　為首陽書院山長以文學著聲<lb/>
張瞻甫河東人至正辛巳仕潞州守興衰補弊政多可<lb/>
　稱<lb/>
何約字仲博河中人初授吏部主事歴監察御史户兵<lb/>
　二部尚書行省參知政事江西湖北河東憲使召拜<lb/>
　内臺侍御史為上知遇致仕卒子孫貴顯為蒲大族<lb/>
　歐陽泫為其父作神道碑<lb/>
裴居敬字太簡河中人累官雲南行省參知政事積學<lb/>
<pb n="KR2k0049_WYG_124-75a"/>
　勵行家蓄書二萬餘卷卒贈陜西行省參知政事封<lb/>
　河東郡公諡憲懿蕭㪺為作神道碑祀鄉賢<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_124-75b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百二十四<lb/>
</p>
<p>
</p>
  </div>
</body>
</text>
</TEI>
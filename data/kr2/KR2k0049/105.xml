<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百五</head> <lb/>
    <p>
<pb n="KR2k0049_WYG_105-1a"/>
欽定四庫全書<lb/>
　山西通志卷一百五<lb/>
　　人物<hi>五</hi>
太原府<lb/>
五代<lb/>
張源徳晉人從李罕之入梁自金吾衛將軍為蔡州刺<lb/>
　史梁貞明三年分魏相等六州為兩鎮遣劉鄩將兵<lb/>
　萬人屯於衛以虞變魏軍廹節度使賀徳倫以魏博<lb/>
<pb n="KR2k0049_WYG_105-1b"/>
　降晉時源徳為鄩守貝州晉王入衛先襲破徳州乃以<lb/>
　兵五千攻貝源徳堅守不下晉軍塹而圍之已而劉<lb/>
　鄩大敗於故元城南走黎陽晉軍攻破洺州而衛邢<lb/>
　磁相滄或降或棄城走當此時晉已先下全燕而鎮<lb/>
　定皆附於晉自河以北山以東四面千里六鎮數十<lb/>
　州之地皆歸晉獨貝一州圍之踰年不可下源徳守<lb/>
　既堅而貝人聞晉已盡有河北城中食且盡乃勸源<lb/>
　徳出降源徳不從遂見殺<lb/>
<pb n="KR2k0049_WYG_105-2a"/>
張丕陽曲人尚氣節後唐武皇鎮太原用度多選富家<lb/>
　子主帑庫或調度不給即坐誅沒入貲産丕為之滿<lb/>
　嵗府財有餘宗人政當補其任率族屬泣拜請丕濟<lb/>
　其急丕又為代掌一年鄉里服其義孫潁晉安州防<lb/>
　禦使<lb/>
李嗣昭本姓韓氏汾州大谷縣民家子太祖出獵至其<lb/>
　家見林中鬱鬱有氣召其父問焉父言家適生兒太<lb/>
　祖因遺以金帛而命弟克柔養為子初名進通後更<lb/>
<pb n="KR2k0049_WYG_105-2b"/>
　名嗣昭嗣昭短小而膽勇過人初嗜酒太祖嘗㣲戒<lb/>
　之遂終身不飲太祖愛其謹厚常從用兵為内衙指<lb/>
　揮使王珙與兄珂爭立遣嗣昭助珂敗珙於猗氏獲<lb/>
　其將三人梁軍救珙又敗之於胡壁堡執其將一人<lb/>
　光化元年梁遣丁㑹應李罕之嗣昭與戰含山執其<lb/>
　將一人斬首三千級遂取澤州二年晉遣李君慶攻<lb/>
　梁潞州君慶敗嗣昭攻克之三年取梁洺州天復元<lb/>
　年梁圍太原嗣昭日以精騎出擊梁兵㑹大雨梁軍<lb/>
<pb n="KR2k0049_WYG_105-3a"/>
　解去復取汾州斬叛將李瑭遂出隂地取慈州降其<lb/>
　刺史唐禮又取隰州降其刺史張瓌是嵗梁軍圍鳳<lb/>
　翔嗣昭乗間攻梁晉絳戰平陽執梁將一人進攻蒲<lb/>
　縣梁朱友寧氏叔琮以兵十萬迎擊之嗣昭走梁軍<lb/>
　圍太原太祖謀走雲州李存信等勸奔契丹嗣昭力<lb/>
　爭以為不可乃止嗣昭晝夜出竒兵擊梁軍梁軍解<lb/>
　去嗣昭復取汾慈隰是時鎮定皆絶晉而附梁晉外<lb/>
　失大國之援内亡諸州浹嵗間孤城被圍者再於此<lb/>
<pb n="KR2k0049_WYG_105-3b"/>
　時嗣昭力戰之功為多天祐三年與周徳威攻梁潞<lb/>
　州降丁㑹為昭義軍節度使梁遣李思安將兵十萬<lb/>
　攻潞築夹城以圍之梁太祖甞遣人招降嗣昭斬其<lb/>
　使者閉城拒守踰年莊宗始攻破夹城嗣昭完輯兵<lb/>
　民撫養甚有恩意梁晉戰胡栁周徳威戰死莊宗欲<lb/>
　還臨濮嗣昭曰梁軍已勝旦暮思歸吾若收軍使彼<lb/>
　休息整而復出何以當之宜以精騎撓之因其勞乏<lb/>
　可以勝也莊宗然之是時梁軍已登無石山嗣昭轉<lb/>
<pb n="KR2k0049_WYG_105-4a"/>
　擊山北而莊宗以銀槍軍趨而呼曰今日之戰得山<lb/>
　者勝晉軍爭登山梁軍遽下陣於山西晉軍從上急<lb/>
　擊大敗之權知幽州居數月代去幽州人皆號哭閉<lb/>
　闗遮留之夜遁乃得去十九年從莊宗擊契丹於望<lb/>
　都契丹圍數十重嗣昭以三百騎决圍取莊宗以出<lb/>
　是時閻寳敗於鎮人代為招討鎮兵出掠九門以竒<lb/>
　兵擊之鎮軍且盡餘三人匿破垣中嗣昭馳馬射之<lb/>
　反為賊射中腦顧箙中矢盡拔矢於腦射殺一人還<lb/>
<pb n="KR2k0049_WYG_105-4b"/>
　營而卒嗣昭諸子繼儔長而懦弟繼韜自立為昭義<lb/>
　軍留後遣其弟繼逺入梁梁拜繼韜同中書門下平<lb/>
　章事居數月梁滅㑹赦至因隨其母楊氏朝於京師<lb/>
　以賂獲釋後令繼逺起變於軍中事泄斬竝斬繼逺<lb/>
　以繼儔知潞州事其弟繼達殺繼儔節度副使李繼<lb/>
　珂募市人千餘攻繼逹繼逹走城外自剄死嗣昭七<lb/>
　子繼能繼襲皆見殺惟一子繼忠僅<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>晉髙祖立以<lb/>
　為忻棣單三州刺史開運中卒先是楊氏積貲贏百<lb/>
<pb n="KR2k0049_WYG_105-5a"/>
　萬嗣昭父子三人賴之<lb/>
王權字秀山太原人唐左僕射起之曽孫父蕘官至右<lb/>
　司郎中權舉進士為右補闕唐亡事梁為職方員外<lb/>
　郎知制誥翰林學士累遷御史中丞唐莊宗滅梁貶<lb/>
　隨州司馬起為右庶子累遷户部尚書晉髙祖時為<lb/>
　兵部尚書當奉使於遼辭不行坐是停任踰年以太<lb/>
　子少傅致仕卒年七十八贈左僕射<lb/>
張憲字允中晉陽人沉靜寡慾少好學能鼓琴飲酒莊<lb/>
<pb n="KR2k0049_WYG_105-5b"/>
　宗素知其文辭以為天䧺軍節度使掌書記及即位<lb/>
　拜工部侍郎租庸使遷刑部侍郎判吏部銓東都副<lb/>
　留守憲精於吏事甚有能政莊宗幸東都命治即位<lb/>
　壇為鞠場憲言即位壇王者所以興也漢鄗南魏繁<lb/>
　陽壇至今皆在不可毁莊宗卒毁之又問憲庫錢㡬<lb/>
　何憲上庫簿有錢三萬緡莊宗謂以故紙紿我益怒<lb/>
　之郭崇韜伐蜀薦憲可任為相而宦官伶人不欲憲<lb/>
　在朝廷樞宻承㫖叚徊曰憲材誠可用不如任以一<lb/>
<pb n="KR2k0049_WYG_105-6a"/>
　方乃以為太原尹北京留守趙在禮作亂憲家在魏<lb/>
　州在禮善待其家遣人以書招憲憲斬使不發書而<lb/>
　上之明宗入京師永王存覇奔太原左右請拘之憲<lb/>
　曰吾本書生無尺寸之功而人主遇我甚厚豈宜懷<lb/>
　二心以幸變苐可與之俱死爾從事張昭逺教憲奉<lb/>
　表勸進憲涕泣拒之已而北京廵檢符彦超麾下兵<lb/>
　大譟殺存覇憲出奔忻州亦見殺<lb/>
　　五代史𫝊論予於舊史考憲事實而永王存霸符<lb/>
<pb n="KR2k0049_WYG_105-6b"/>
　　彦超與憲𫝊所書始末皆不同要其大節亦可以<lb/>
　　見也憲之志誠可謂忠矣當其不顧其家絶在禮<lb/>
　　而斬其使涕泣以拒昭逺之說其志甚明至其欲<lb/>
　　與存霸俱死及存霸被殺反棄太原而出奔然猶<lb/>
　　不知其心果欲何為也而舊史書憲坐棄城而賜<lb/>
　　死予以為不然予之於憲固欲成其美志而要以<lb/>
　　憲失其官守而其死不明故不得列於死節也<lb/>
安永信交城人知勇過衆文武兼資為唐節度使諡忠<lb/>
<pb n="KR2k0049_WYG_105-7a"/>
　簡贈太師<lb/>
相里金字奉金幷州人也勇悍而折節下士為五院軍<lb/>
　隊長戰栢鄉胡栁皆有功遷黄甲指揮使同光中拜<lb/>
　忻州刺史時諸州皆以部曲主場務漁蠧公私金獨<lb/>
　禁部曲不與事遷隴州防禦使廢帝起兵鳳翔首遣<lb/>
　判官薛文遇徃来計事廢帝初拜保義軍節度使晉<lb/>
　髙祖起兵為太原四面歩軍指揮使晉初徙鎮建䧺<lb/>
　罷為上將軍天福五年卒贈太師<lb/>
<pb n="KR2k0049_WYG_105-7b"/>
李筠太原人善騎射初𨽻後唐秦王從榮麾下從從榮<lb/>
　至天津橋射殺十數人已而遁去清㤗初應募為内<lb/>
　殿直遷控鶴指揮使晉開運末趙延夀召寘帳下及<lb/>
　延夀被執遼將耶律解里統二千騎留鎮州筠與諸<lb/>
　將謀伺間擊之控鶴左廂都校白再榮持兩端匿室<lb/>
　中筠拔佩刀破幕引臂逼再榮行殺傷相當解里棄<lb/>
　城去漢髙祖立授博州刺史周太祖鎮大名表為先<lb/>
　鋒指揮使又為北面縁邉廵檢洎起兵入汴從敗慕<lb/>
<pb n="KR2k0049_WYG_105-8a"/>
　容彦超於留子陂有功周太祖立遷昭義軍節度使<lb/>
　檢校太傅同平章事累以竒兵擊敗遼援北漢兵加<lb/>
　兼侍中周恭帝立進太尉宋太祖立遣使加兼中書<lb/>
　令諭以入朝筠即欲拒命不得已下拜及延使者升<lb/>
　階置酒張樂遽索周太祖畫像懸壁涕泣迸諸賔佐<lb/>
　告宋使曰令公被酒失其常性幸勿為訝未㡬遣牙<lb/>
　將劉繼冲等稱臣於北漢主劉承鈞宋太祖遣其子<lb/>
　皇城使守節諭㫖筠謀益急遂起兵從事閭邱仲卿<lb/>
<pb n="KR2k0049_WYG_105-8b"/>
　曰大梁兵甲精銳難與爭鋒我孤軍舉事其勢甚危<lb/>
　倚援河東終未得力不如西下太行直抵懷孟塞虎<lb/>
　牢據洛邑東向爭天下計之上也筠曰吾周朝宿將<lb/>
　禁衛皆舊人必倒戈歸我况有儋珪槍撥汗馬何憂<lb/>
　天下㢤儋珪筠愛將有勇力善用槍撥汗筠駿馬日<lb/>
　馳七百里故筠誇焉頃之使人殺澤州刺史張福據<lb/>
　其城承鈞率兵来援筠上謁於太平驛見兵衛寡弱<lb/>
　内甚悔承鈞封筠西平王筠自陳受郭氏大恩不敢<lb/>
<pb n="KR2k0049_WYG_105-9a"/>
　愛死而周與漢為世讐承鈞心疑之命宣徽使盧贊<lb/>
　監其軍筠益怏怏留子守節守上黨自引衆南向宋<lb/>
　遣石守信等討之敇曰勿縱筠下太行急進師扼其<lb/>
　隘破之必矣太祖遂親征與守信㑹破筠衆於澤州<lb/>
　南殺盧贊筠走還保澤州太祖親督戰拔其城筠赴<lb/>
　火死隨進兵潞州守節降除單州團練使筠事母孝<lb/>
　每怒將殺人母屏風後呼曰可為吾曹増福遽舎之<lb/>
　筠有愛妾劉氏欲俱死筠以其有娠麾令去<lb/>
<pb n="KR2k0049_WYG_105-9b"/>
聶文進幷州人善書算給事漢髙祖帳中髙祖鎮太原<lb/>
　以為押司官髙祖即位歴拜領軍屯衛將軍樞宻院<lb/>
　承㫖遷右領軍大將軍及謀殺楊邠等文進夜作詔<lb/>
　書制置中外邠等已死文進㸃閲兵籍指揮殺戮以<lb/>
　為己任周兵至京師太后使謂文進善衛帝對曰臣<lb/>
　在此百郭威何害旋見殺<lb/>
鄭仁誨字日新太原晉陽人初事唐將陳紹光紹光嘗<lb/>
　因醉怒仁誨拔劍欲殺之左右皆奔走仁誨植立不<lb/>
<pb n="KR2k0049_WYG_105-10a"/>
　動無懼色紹光擲劍於地曰汝有器量必富貴非吾<lb/>
　所及也仁誨後還鄉里事母以孝聞周太祖居河東<lb/>
　帳下時時徃過仁誨與語甚懽每事有疑即從質問<lb/>
　仁誨所對不阿周太祖益竒之漢興薦為内客省使<lb/>
　攻李守貞於河中軍中機畫多所參决太祖入立為<lb/>
　大内都㸃檢恩州團練使樞宻副使累遷宣徽北院<lb/>
　使出為鎮寧軍節度使顯徳元年拜樞宻使世宗攻<lb/>
　河東仁誨留守東都明年冬疾卒仁誨自其㣲時常<lb/>
<pb n="KR2k0049_WYG_105-10b"/>
　為太祖謀畫及居大位太祖世宗皆親重之性謙謹<lb/>
　好禮不自矜伐為士大夫所稱贈中書令追封韓國<lb/>
　公諡忠正<lb/>
李重進太原人周太祖甥生於太原累官歸徳軍節度<lb/>
　使宋太祖受禪加重進中書令治城繕兵以拒城陷<lb/>
　舉族自焚死<lb/>
韓通幷州太原人以勇力聞補騎軍隊長漢祖寘帳下<lb/>
　累遷軍校轉衙隊副指揮使從討杜重威得銀青階<lb/>
<pb n="KR2k0049_WYG_105-11a"/>
　檢校國子祭酒漢初加檢校左僕射隠帝遷奉國指<lb/>
　揮使乾佑初周祖伐河中知通謹厚命自隨先登身<lb/>
　被六創遷都虞候為天䧺軍馬歩軍都校周祖委以<lb/>
　心腹及入汴甚有力焉授奉國左第六軍都校領雷<lb/>
　州刺史廣順初轉虎犍右廂遷左廂充孟州廵檢繼<lb/>
　領永睦二州防禦使親征兖州為在京右廂都廵檢<lb/>
　時河溢灌河隂城命率廣銳卒千二百浚汴口又部<lb/>
　築河隂城剏營壁㝷拜保義軍節度觀察留後正授<lb/>
<pb n="KR2k0049_WYG_105-11b"/>
　節度命副河中王彦超出晉州道擊劉崇為太原北<lb/>
　面行營部署穴地道攻其城俄班師移鎮曹州檢校<lb/>
　太保世宗以深冀間有胡蘆河東西横亘數百里堤<lb/>
　場非峻不能扼遼師奔突顯徳二年命浚治之功未<lb/>
　就遼師至通迎擊退之遂城李晏口為静安軍四旬<lb/>
　而訖又城束鹿鼔城葺祁州收瘞遺骸為萬人冢又<lb/>
　城博野安平領百餘騎督役㑹遼騎數百奄至通率<lb/>
　麾下與戰日暮大風雨遼人解去又城百八橋鎮武<lb/>
<pb n="KR2k0049_WYG_105-12a"/>
　强縣胥旬日訖攻秦鳳為西面行營馬歩軍都虞候<lb/>
　入大散闗圍鳳州分兵城固鎮以斷蜀餉道遂拔鳳<lb/>
　州授侍衛馬歩軍都虞候征淮南命為京城都廵檢<lb/>
　時築新城又廣舊城街道通領其役㑹幸淮上留為<lb/>
　在京内外都廵檢權㸃檢侍衛司才半嵗而城工訖<lb/>
　三年改節忠武檢校太𫝊又改侍衛馬歩軍都虞候<lb/>
　幸夀春復為京城内外都廵檢改節歸徳六年春詔<lb/>
　按行河堤因發徐宿宋單等州民浚汴渠數百里北<lb/>
<pb n="KR2k0049_WYG_105-12b"/>
　征命先赴滄州賜襲衣金帯鞍馬器帛即領兵入遼<lb/>
　乾寧軍南俄為陸路都部署又命廵北邉自浮陽至<lb/>
　淤口浦壞坊三十六遂通瀛莫初克益津闗以為霸<lb/>
　州役濵棣民數千城之命董其役師還以檢校太尉<lb/>
　同平章事充侍衛親軍馬歩軍副都指揮使恭帝移<lb/>
　領鄆州陳橋之役通在殿閣聞有變惶遽而歸軍校<lb/>
　王彦昇遇於路策馬逐之通馳入其第未及闔門為<lb/>
　彦昇所害妻子皆死太祖詔贈中書令以禮收葬遣<lb/>
<pb n="KR2k0049_WYG_105-13a"/>
　髙品梁令珍護喪事通性剛而寡謀號韓瞠眼其子<lb/>
　有智畧號槖駝兒常勸通早為之所通不聽後太祖<lb/>
　見通及其子畫像於開竇寺壁遽命去之<lb/>
趙廷隠幷州太原人隨孟知祥入蜀拳勇有智畧知祥<lb/>
　麾下無及者東川董璋襲成都廷隠大破之璋奔歸<lb/>
　為部下所殺知祥遂有其地及僭號令總親軍為衛<lb/>
　聖諸軍馬歩軍指揮使累遷至太師中書令宋王卒<lb/>
　諡忠武<lb/>
<pb n="KR2k0049_WYG_105-13b"/>
趙崇韜廷隠子驍果有父風為都知領殿直四番後累<lb/>
　遷至客省使周世宗克秦鳳將入蜀境為崇韜拒退<lb/>
　歴左右衛聖歩軍都指揮使選其子文亮尚主加領<lb/>
　洋州武定軍節度山南武定緣邉諸砦都指揮副使<lb/>
　漢源之戰獨策馬先登及軍敗猶手擊殺十數人為<lb/>
　宋師所擒<lb/>
髙彦儔幷州太原人父暉宣威軍使彦儔從知祥入蜀<lb/>
　累歴軍校為昭武軍監押㫤嗣位遷卭州刺史改馬<lb/>
<pb n="KR2k0049_WYG_105-14a"/>
　歩軍使漢兵入大散闗克安都砦彦儔以所部先進<lb/>
　漢人燒砦毁閣遁盡銳追之復其砦而還尋領趙州<lb/>
　刺史為奉鑾肅衛都指揮副使改右驍銳馬軍都指<lb/>
　揮使加光聖馬軍都指揮使真拜源州武定軍節度<lb/>
　周顯徳初向訓攻鳳州彦儔出兵未至聞唐倉敗潰<lb/>
　歸判官趙玭以城歸周彦儔遁歸成都㫤不之罪為<lb/>
　右奉鑾肅衛都指揮使改功徳使廣政二十二年授<lb/>
　䕫州寧江軍都廵檢制置招討使加宣徽北院事利<lb/>
<pb n="KR2k0049_WYG_105-14b"/>
　州昭武軍節度宋師至謂副使趙崇濟監軍武守謙<lb/>
　曰北軍渉逺而来利在速戰不如堅壁以待之守謙<lb/>
　不從獨領麾下出戰猪頭舖敗走彦儔以所部將出<lb/>
　拒戰宋師已乗城而入判官羅濟勸單騎歸成都彦<lb/>
　儔曰我昔已失天水今復不能守䕫州縱不忍殺我<lb/>
　亦何面目見蜀人㢤濟又勸降彦儔曰老㓜百口在<lb/>
　成都若一身偷生舉族何負吾今日止有死耳即解<lb/>
　符印授濟具衣冠望西北再拜登樓縱火自焚後數<lb/>
<pb n="KR2k0049_WYG_105-15a"/>
　日劉廷讓得其骨煨燼中以禮收葬初㫤母語㫤惟<lb/>
　彦儔可任及是果能死難<lb/>
王淡唐相溥之子入閩依王審知仕宦<lb/>
宋<lb/>
藥元福幷州晉陽人㓜有膽氣善騎射初事邢帥王檀<lb/>
　為㕔頭軍使事後唐為拱衛威和親從馬鬬軍都校<lb/>
　天平軍内外馬軍都指揮使晉天福中為深州刺史<lb/>
　開運初駕駐澶淵契丹陣城北元福以左千牛衛將<lb/>
<pb n="KR2k0049_WYG_105-15b"/>
　軍領兵居陣東偏澶民馬破龍告契丹曰先攻其東<lb/>
　即浮梁可奪契丹盡銳来戰元福領二百騎躍出而<lb/>
　鬬奮鐵撾擊契丹斃者數人左右馳突無不披靡契<lb/>
　丹兵潰上登城望見召撫之曰汝奮不顧命雖古忠<lb/>
　烈無以過擇名馬賜之明日將戰面授鄭州刺史為<lb/>
　權臣所沮止刺原州俄改秦州明年與李守貞符彦<lb/>
　卿皇甫遇張彦澤等禦契丹於陽城為右廂副排陣<lb/>
　使士馬饑渇契丹順風揚塵諸將欲俟風反戰元福<lb/>
<pb n="KR2k0049_WYG_105-16a"/>
　曰軍中饑渇已甚若俟風反出戰吾屬為虜矣彼謂<lb/>
　我不能逆風以戰宜出其不意以擊之此兵家之竒<lb/>
　也乃率麾下騎開拒馬出戰諸將繼至契丹大敗追<lb/>
　北二十餘里殺獲甚衆擢為威州刺史㑹靈武三族<lb/>
　酋長拓跋彦超石存也厮褒攻靈州節度王令溫詔<lb/>
　馮暉鎮朔方率闗右兵進討以元福將行營騎兵元<lb/>
　福與暉出威州土橋西遇彦超兵七千餘邀暉行李<lb/>
　元福轉戰五十里殺千級擒三千餘人又遣部校援<lb/>
<pb n="KR2k0049_WYG_105-16b"/>
　出令溫朔方距威州七百里無水草號旱海師湏齎<lb/>
　糧以行至耀徳食盡比明行四十里彦超等衆數萬<lb/>
　布為三陣扼要路據水泉以待暉遣人賂之求和解<lb/>
　往復數四至日中列陣如故元福曰彼知我軍饑渇<lb/>
　邀我於險既許和解而日中未决此豈可信㢤欲困<lb/>
　我耳遷延至暮則吾黨成擒矣暉驚曰柰何元福曰<lb/>
　彼雖衆而精兵絶少依西山為陣者是也餘不足患<lb/>
　元福請以麾下騎先擊西山兵公但嚴陣不動俟敵<lb/>
<pb n="KR2k0049_WYG_105-17a"/>
　少却當舉黄旗為號旗舉則合勢進擊敗之必矣暉<lb/>
　然其䇿遂率衆進擊敵衆果潰元福即舉黄旗以招<lb/>
　暉暉軍繼進彦超大敗横尸蔽野是夕入清邉軍明<lb/>
　日至靈州元福還郡詔賜衣帯繒帛銀器漢乾祐中<lb/>
　從趙暉討王景崇於鳳翔蜀兵數萬来援都監李彦<lb/>
　從軍却元福領數百騎自後驅之下令還顧者斬衆<lb/>
　皆殊死戰大敗蜀兵追至大散闗殺二千餘人餘皆<lb/>
　棄甲遁去鳳翔平以功遷淄州刺史周廣順初為徐<lb/>
<pb n="KR2k0049_WYG_105-17b"/>
　州行營兵馬都監平楊溫改陳州防禦使未㡬王峻<lb/>
　拒劉崇於晉州以元福為西北面都排陣使軍過蒙<lb/>
　坑與仇超陳思讓追至霍邑峻止之元福曰宜追奔<lb/>
　深入以挫其勢諸將畏懦遂止周祖後調兵戍晉州<lb/>
　曰去年若從藥元福言則無邉患矣俄為兖州行營<lb/>
　馬歩軍都虞候討慕容彦超詔自晉州率所部入朝<lb/>
　即遣東行賜六銖袍帯鞍馬器仗曰比用曹州防禦<lb/>
　使鄭璋我度彦超凶狡多計謀恐璋不能集事選爾<lb/>
<pb n="KR2k0049_WYG_105-18a"/>
　代之已敕曹英向訓不令以軍禮見汝及至軍中英<lb/>
　訓皆尊禮之推為宿將遂築連城圍兖彦超晝夜出<lb/>
　兵屢擊敗之閉壁不敢出十餘日元福營柵皆就又<lb/>
　穴地及築土山百道攻其城㑹周祖親征元福以所<lb/>
　部先入羊馬城諸軍鼓譟角進拔之以功授建䧺軍<lb/>
　節度世宗圍太原城以元福為同州節度充太原四<lb/>
　面濠砦都部署時攻具悉備城中危急以糧運不繼<lb/>
　班師元福上言曰進軍甚易退軍甚難世宗曰一以<lb/>
<pb n="KR2k0049_WYG_105-18b"/>
　委卿遂部分卒伍為方陣而南元福以麾下為後殿<lb/>
　崇果出兵来追擊走之師還加檢校太尉移鎮陕州<lb/>
　又歴定廬曺三鎮宋初加檢校太師九月卒年七十<lb/>
　七贈侍中元福雖老筋骨不衰人或言其氣貌益壯<lb/>
　當復領兵必大喜時稱驍將<lb/>
薛懷讓其先戎人徙居太原少勇敢隸晉王帳下累歴<lb/>
　軍職明宗時改神武右廂都校領奬州刺史東川董<lb/>
　璋遣率軍從晉祖討賊賊平遷綘州刺史清泰初移<lb/>
<pb n="KR2k0049_WYG_105-19a"/>
　申州晉天福中為鄴都招收使及戰中流矢詔賜湯<lb/>
　藥存問又歷沂遼宻懷四州詔至闕賜襲衣玉帯為<lb/>
　青州行營先鋒都指揮使以功改宿州團練使幸澶<lb/>
　州遣與李守貞皇甫遇梁漢璋率兵萬人縁河而下<lb/>
　以守汶陽又命為洺州團練使㑹符彦卿北征為馬<lb/>
　軍左廂排陣使又從北面都招討杜重威為先鋒都<lb/>
　指揮使及中渡橋降非其志也麻答守鎮州遣歩健<lb/>
　督洺州供運懷讓聞漢祖舉義即殺歩健奉表歸漢<lb/>
<pb n="KR2k0049_WYG_105-19b"/>
　漢祖遣郭從義分兵萬餘與懷讓取邢州契丹帥劉<lb/>
　鐸堅壁拒不克而還麻答遣副將楊安以八百騎攻<lb/>
　懷讓又命剛鐵將三百騎繼之懷讓戰不勝退保州<lb/>
　契丹大掠及鎮軍逐麻答楊安遁鐸又納欵懷讓乗<lb/>
　其不虞遣人紿鐸請置頓鐸開門迎之懷讓殺鐸奪<lb/>
　其城即授安國軍節度乾祐初移鎮同州及殺楊邠<lb/>
　等急召至闕遂降周祖周初賜襲衣金帯鞍勒馬遣<lb/>
　還任加同平章事劉崇入表求西征詔褒之受夏陽<lb/>
<pb n="KR2k0049_WYG_105-20a"/>
　富人張廷徽賂寃趙隠等五人為盜殺之俄獲賊有<lb/>
　司請逮懷讓以宿將釋不問俄為左屯衞上將軍世<lb/>
　宗加左武衞顯徳五年拜太子太師致仕恭帝封杞<lb/>
　國公宋建隆元年卒年六十九贈侍中懷讓好畜駞<lb/>
　馬有大烏小烏尤竒駿漢隠帝使求之不獻及罷節<lb/>
　鎮猶有馬百匹槖駞三十頭朝夕閲視為娯云<lb/>
侯章幷州榆次人事後唐莊宗為隊長明宗朝遷小校<lb/>
　晉開運末為忠衞指揮使屯陕州為内外馬歩軍都<lb/>
<pb n="KR2k0049_WYG_105-20b"/>
　指揮使兼三城廵檢使與趙暉王晏謀斬遼將劉愿<lb/>
　送欵於漢祖擢鎮國軍節度乾祐初加同平章事尋<lb/>
　移鎮邠州因見户為逃擅其租賦乃矯奏貧民數千<lb/>
　戸負稅租願以己俸代詔褒之求副使趙彦鐸良馬<lb/>
　不得誣殺之俄加檢校太師周初加兼侍中廣順二<lb/>
　年入朝請開宴周祖謂左右曰諸侯来朝自當錫宴<lb/>
　以申愷樂豈俟其貢奉為之耶命復賜之仍令有司<lb/>
　自今藩鎮有進奉者勿受俄賜宴廣政殿上夀復不<lb/>
<pb n="KR2k0049_WYG_105-21a"/>
　納三年授鄧州節度封申國公世宗初加兼中書令<lb/>
　征夀陽命為攻城水砦都部署俄徙西北水砦再為<lb/>
　武勝軍節度宋建隆元年八月授太子太師封楚國<lb/>
　公既罷節鎮時有輕章者章厲聲曰當遼主謀歸有<lb/>
　上書請避嵩山者我麤人以戰鬭取富貴若此諛佞<lb/>
　未甞為之坐中有慚者乾徳五年卒<lb/>
邉光範字子儀幷州陽曲人性謙退和雅有吏才父仁<lb/>
　嗣忠武軍節度副使光範後唐天成二年起家榆次<lb/>
<pb n="KR2k0049_WYG_105-21b"/>
　令召為殿中丞賜緋長興四年改太常丞晉天福初<lb/>
　服闋授校檢户部員外郎北京留守判官兼侍御史<lb/>
　二年拜太府少卿上書曰臣聞唐太宗有言朕居深<lb/>
　宫之中視聽不能及逺所委者都督刺史則知此官<lb/>
　實繫治亂必湏得人今則刺史或因縁世禄或貢奉<lb/>
　家財或㣲立軍功或但循官序實恐撫民無術御吏<lb/>
　無方以此牧民而民受其賜鮮矣望選能吏以蘇民<lb/>
　瘼用致升平奏留中俄為冊秦王李從曮副使張從<lb/>
<pb n="KR2k0049_WYG_105-22a"/>
　恩奏授河南判官遷秘書監兼御史中丞入拜大理<lb/>
　少卿改衞尉充開封府判官又改光禄廣晉府判官<lb/>
　賜金紫出帝初拜右諫議大夫權知開封府事遷給<lb/>
　事中使亳州括借軍糧稱平允出使遼修好至趙州<lb/>
　召還開運元年權知鄭州拜左散騎常侍二年入為<lb/>
　樞宻直學士上以藩邸舊僚待遇尤厚因遊宴見位<lb/>
　翰林學士下即日拜尚書禮部侍郎知制誥充翰林<lb/>
　學士仍直樞宻院漢初改檢校刑部尚書衞尉卿上<lb/>
<pb n="KR2k0049_WYG_105-22b"/>
　言伏見朝廷除刺史不限年月或未及期年又聞除<lb/>
　代徃来跋渉豈暇撫懐望慎選良牧立定年限以責<lb/>
　輯綏之効不報乾祐二年使虞城襄城按民田為吴<lb/>
　越加恩使廣順初出知陳州遷秘書監俄召拜御史<lb/>
　中丞賜襲衣銀器繒綵鞍勒馬復為禮部侍郎將及<lb/>
　秋試言於執政曰他曹公事光範不敢辭若處文衡<lb/>
　校閱名賢品藻優劣非下走所能及期辭疾不出時<lb/>
　論多其自知世宗初改刑部侍郎權知開封府俄遷<lb/>
<pb n="KR2k0049_WYG_105-23a"/>
　户部顯徳三年檢大名民田五年普均租稅光範詣<lb/>
　宋州韓通言其均平世宗嘉之宋初征澤潞命為前<lb/>
　轉運計度鄭洛汝孟懷芻糧拜太常卿以吏部尚書<lb/>
　張昭耆老令簽判選事建隆四年權知襄州路當衝<lb/>
　㑹餉饋無闕召還復知襄州供億討蜀軍人不知勞<lb/>
　坐舉李檝左遷太子賔客仍知襄州五年兼橋道使<lb/>
　計工以州卒代民官給器用役不淹久人以無擾詔<lb/>
　褒美開寳四年復判吏部銓曹㝷判御史臺事數月<lb/>
<pb n="KR2k0049_WYG_105-23b"/>
　真拜中丞六年以疾解銓任卒年七十三光範性孝<lb/>
　甞吮母疽景徳中錄孫易從同學究出身<lb/>
郭從義其先沙陀人父紹古事後唐武皇忠謹特見信<lb/>
　任賜姓李氏紹古卒從義纔丱角莊宗畜於宫中明<lb/>
　宗與紹古欵狎即位以從義補内職累遷内園使晉<lb/>
　天福初復姓郭氏坐事出為宿州團練副使内艱歸<lb/>
　遂家太原漢祖表為馬歩軍都虞候累破契丹於代<lb/>
　北及建大號從義首贊其謀擢鄭州防禦使充東南<lb/>
<pb n="KR2k0049_WYG_105-24a"/>
　道行營都虞候領首軍自太行路渡河為河北都廵<lb/>
　檢使討杜重威為行營軍都虞候重威降為鎮寧軍<lb/>
　節度討趙思綰為行營都部署賜戎装器仗金帯師<lb/>
　至永興圍其城即以為永興軍節度思綰糧盡繫書<lb/>
　矢上射城中說令降仍表於朝許以華州節制思綰<lb/>
　開門納欵翌日從義具軍容入城憇侯館中思綰入<lb/>
　謁即令武士執之幷其黨三百餘人悉斬於市以功<lb/>
　加同平章事周廣順初加兼侍中移鎮許州顯徳初<lb/>
<pb n="KR2k0049_WYG_105-24b"/>
　加檢校太師征劉崇請扈從世宗甚恱改天平軍節<lb/>
　度即令從符彦卿破遼師於忻口以功加兼中書令<lb/>
　四年移鎮徐州恭帝加開府階宋初加守中書令征<lb/>
　揚州願扈從不允乾徳二年為河中尹護國軍節度<lb/>
　六年疾歸開寳二年改左金吾衛上將軍逾年拜太<lb/>
　子太師致仕四年卒年六十三贈中書令從義性重<lb/>
　厚有謀畧多技藝尤善飛白書子守忠閑廐副使守<lb/>
　信字寳臣知書與士大夫游至東上閤門使知邢州<lb/>
<pb n="KR2k0049_WYG_105-25a"/>
　卒子世隆比部員外郎世隆子昭祐承祐昭祐閤門<lb/>
　祗候<lb/>
武行徳榆次人身長九尺材貌竒偉家貧負薪遇晉祖<lb/>
　獵郊外見其所負倍常令力士更負皆不能舉髙祖<lb/>
　竒之因留帳下天福初授奉國都校改控鶴指揮使<lb/>
　寧國軍都虞候契丹擾汴被獲行徳偽請自效契丹<lb/>
　信之令率軍校載什物鎧甲送歸其國拏舟數十泝<lb/>
　汴至河隂相與潛謀曰我輩皆受國厚恩與其離鄉<lb/>
<pb n="KR2k0049_WYG_105-25b"/>
　井投邉塞曷若共守河陽俟敵兵退以圖富貴皆應<lb/>
　曰諾即共殺契丹監使分授器甲由汜水倍道抵河<lb/>
　陽契丹節度崔廷勲出兵来拒行徳麾衆逆擊自旦<lb/>
　及午殊死戰廷勲大敗棄城走遂據河陽盡以府庫<lb/>
　分給將士因推行徳知州事厲士卒繕甲兵據上㳺<lb/>
　士氣益奮人望歸之聞漢祖起自稱河陽都部署遣<lb/>
　弟行友由間道奉表勸進授河陽三城節度使乾祐<lb/>
　中加同平章事移成徳軍廣順初加兼侍中改忠武<lb/>
<pb n="KR2k0049_WYG_105-26a"/>
　軍遷河南尹西京留守時鹽禁甚嚴有闗吏與僧希<lb/>
　賞令僧從民嫗鬻蔬宻寘鹽筥中嫗持入城吏擒以<lb/>
　送府行徳覺其誣釋嫗斬僧及闗吏部下凛然顯徳<lb/>
　初封譙國公世宗加兼中書令令完洛陽城改封邢<lb/>
　國節度武寧疏𨗳甬橋東南汙洋逹於泗上㝷為濠<lb/>
　州行營都部署破淮軍二千俄屯定逺為吴所敗方<lb/>
　降五年復節度保大宋初加中書令封韓國改節忠<lb/>
　武軍進魏國移鎮安州加開府儀同三司入為太子<lb/>
<pb n="KR2k0049_WYG_105-26b"/>
　太傅太平興國三年致仕卒年七十二贈太師<lb/>
李萬超幷州太原人幼孤貧負販以養母隸晉祖軍籍<lb/>
　戰累捷稍遷校從討楊光逺奮勇先登飛石中其腦<lb/>
　氣不屬者久之開運中從拒遼師於陽城流矢貫手<lb/>
　拔矢復戰神色自若以功遷肅銳指揮使開運末以<lb/>
　本部屯潞州主帥張從恩將棄城歸遼太宗㑹前驍<lb/>
　衛將軍王守恩服䘮私第從恩委以後事及遼使至<lb/>
　専領郡務守恩遂無所預萬超奮曰我輩垂餌虎口<lb/>
<pb n="KR2k0049_WYG_105-27a"/>
　茍延旦夕之命今欲殺使保其城非止逃生亦足建<lb/>
　勲業汝曹能乎衆皆喜曰敢不唯命遂率所部大譟<lb/>
　入府署殺其使推守恩為帥列狀以聞漢祖從其請<lb/>
　仍命史宏肇統兵先渡河至潞見萬超曰得復此州<lb/>
　公之力也吾欲殺守恩以公為帥可乎萬超對曰若<lb/>
　賊害於人自取其利非宿心也宏肇大竒之表為先<lb/>
　鋒馬歩軍都指揮使路經澤州刺史翟竒堅壁拒命<lb/>
　萬超馳至城下曰幷州劉公仗大義定中土所向風<lb/>
<pb n="KR2k0049_WYG_105-27b"/>
　靡後服者族盍早圖之竒乃開門迎納宏肇即留萬<lb/>
　超權州事遂為刺史及征李守貞為行營壕砦使河<lb/>
　中平拜懷州刺史周初從征慕容彦超又為都壕砦<lb/>
　使以功授洺州團練使預收秦鳳改莱州從平淮南<lb/>
　連移蘄登二州所至有善政屬有詔重均田租前牟<lb/>
　平令馬陶隠苗不通命繫之將斬而後聞陶懼遁由<lb/>
　是境内肅然宋初入為右武衞大將軍遷左驍衞開<lb/>
　寳八年卒年七十二<lb/>
<pb n="KR2k0049_WYG_105-28a"/>
張從恩幷州太原人父存信振武軍節度後唐明宗甞<lb/>
　隸存信麾下及即位止授散秩從恩不得志乃退歸<lb/>
　太原晉祖鎮河東為少帝娶從恩女晉初以外戚擢<lb/>
　右金吾衞將軍㝷刺貝州遷北京副留守移澶州防<lb/>
　禦使歴樞宻副使宣徽南院使權西京留守俄判三<lb/>
　司為襄陽行營兵馬都監少帝初襄陽平遷檢校太<lb/>
　尉開封尹充東京留守改鄴都留守錫賚加等仍賜<lb/>
　銀裝肩輿二俾迎其家明年加同中書門下平章事<lb/>
<pb n="KR2k0049_WYG_105-28b"/>
　命為貝州行營都部署從恩至契丹將趙延昭遁去<lb/>
　詔與杜重威合兵三萬北伐開運初改天平軍節度<lb/>
　時十五將北征以從恩充北面行營都監二年移鎮<lb/>
　晉州又改潞州及契丹入汴從事髙防曰公晉室之<lb/>
　親宜盡臣節從恩不聼棄城去廵檢使王守恩悉取<lb/>
　其家財以城歸漢漢祖至汴賜襲衣金帯鞍勒馬器<lb/>
　幣以安慰之尋拜右衞上將軍奉朝請周初遷左金<lb/>
　吾衛征兖州從行世宗加檢校太師封褒國公宋初<lb/>
<pb n="KR2k0049_WYG_105-29a"/>
　改許國公以病免乾徳四年卒年六十九<lb/>
王祚幷州祁人初為小吏有心計晉時掌鹽鐵案漢祖<lb/>
　鎮幷州委經度芻粟即位擢三司副使周為隨商頴<lb/>
　三州刺史以俸錢募人開大秦山砦梯路行旅頌徳<lb/>
　遷鄭州團練使宋初領宿州防禦使子溥執政始諷<lb/>
　罷之<lb/>
石曦幷州太原人晉祖弟韓王暉之子天福中為右神<lb/>
　武將軍歷漢至周為右武衞左神武二將軍恭帝初<lb/>
<pb n="KR2k0049_WYG_105-29b"/>
　為左衞將軍㑹髙麗王昭加恩命副戴交充使宋建<lb/>
　隆三年再使髙麗遷左驍衞大將軍護秦州屯兵西<lb/>
　人犯邉擊破之斬渠帥十三人太祖征晉領兵二千<lb/>
　人自澤潞除道至太原壅汾水灌其城又益兵千人<lb/>
　部攻遼州俄知䧺州又為潭州鈐轄開寳八年敗南<lb/>
　唐軍二千餘於袁州平梅山板倉渚洞蠻寇俘馘數<lb/>
　千人太平興國中歴右神武右羽林大將軍連知孟<lb/>
　襄二州遷領誠州刺史雍熙四年改知霸州兼部署<lb/>
<pb n="KR2k0049_WYG_105-30a"/>
　陳廷山謀以平戍軍入北邉曦察知定計擒之以功<lb/>
　加領本州團練使同知鎮州淳化二年移原州遷右<lb/>
　龍武軍大將軍請告詔特給全俸四年卒年七十四<lb/>
　贈賻加等<lb/>
田景咸王暉皆太原人景咸仕漢奉國右廂都校從周<lb/>
　祖入汴為龍捷左廂都校改安國軍留後俄真拜節<lb/>
　度世宗時改節武勝宋初為左驍衞上將軍開寳三<lb/>
　年卒景咸罷鎮常忽忽不樂妻識其意引徧閱嚢儲<lb/>
<pb n="KR2k0049_WYG_105-30b"/>
　景咸方自釋暉多誅求世宗以先朝功臣知而弗問<lb/>
　至右神武統軍建隆四年終右領軍衞上將軍<lb/>
李洪信幷州晉陽人漢昭聖太后弟六人洪信居長少<lb/>
　善騎射後唐明宗在藩時隸帳下及即位朱宏實總<lb/>
　領捧聖軍擢為𤓰牙漸遷小校廣順中少帝殺宏實<lb/>
　而東捧聖軍數百騎從行洪信預焉及次衞州與晉<lb/>
　髙祖遇謀害之時漢祖方護晉祖洪信以兵應之獲<lb/>
　免清泰中又為邕王重美牙校晉初為興順左廂都<lb/>
<pb n="KR2k0049_WYG_105-31a"/>
　指揮使漢祖鎮太原奏隸麾下漢初領陳州刺史左<lb/>
　護聖左廂都指揮使俄加岳州防禦使從降鄴以警<lb/>
　扈勞授侍衞馬軍都指揮使領武信軍節度乾祐中<lb/>
　求解軍職出為鎮寧軍節度嵗餘遷保義軍節度初<lb/>
　楊邠令三司擇軍將分補諸鎮都押牙孔目官洪信<lb/>
　聞内難即召悉殺之周廣順初加同平章事洪信常<lb/>
　以妄殺自歉周祖猶因漢太后移鎮京兆兵不滿千<lb/>
　王峻西征又取去數百人及劉崇北遁遣禁兵千餘<lb/>
<pb n="KR2k0049_WYG_105-31b"/>
　屯京兆洪信益懼即請入朝懇辭藩鎮拜左武衞上<lb/>
　將軍世宗初遷左驍衞顯徳五年改右龍武軍統軍<lb/>
　從北征為合流口部署宋乾徳五年改左驍衞上將<lb/>
　軍開寳五年致仕八年卒年七十四洪信以外戚致<lb/>
　位將相歛財累鉅萬時節鎮皆廣置帳下親兵惟洪<lb/>
　信最寡少弟洪義<lb/>
李洪義洪信弟漢祖鎮太原補親校漢初授護聖左廂<lb/>
　都校領岳州防禦使遷侍衞馬軍都指揮使領武信<lb/>
<pb n="KR2k0049_WYG_105-32a"/>
　軍節度隠帝改鎮寧軍㑹誅楊邠史宏肇時侍衞歩<lb/>
　軍都指揮使王殷屯澶州即遣供奉官孟業賫宻詔<lb/>
　令洪義殺之又令護聖都指揮使郭崇害周祖於鄴<lb/>
　洪義素怯懦慮殷覺遷延不敢發遽引業見殷殷乃<lb/>
　錮業送宻詔於周祖洎周祖起兵詔扼河橋周祖兵<lb/>
　至洪義降周廣順初權知宋州節度尋真拜歸徳軍<lb/>
　加同平章事權知許州嵗餘改鎮安州顯徳初加檢<lb/>
　校太師世宗兼侍中尋徙青州六年夏遷京兆尹永<lb/>
<pb n="KR2k0049_WYG_105-32b"/>
　興軍節度恭帝加開府階宋初加兼中書令移鄜州<lb/>
　乾徳五年代歸卒年五十九贈太師<lb/>
李廷珪幷州太原人七嵗隸孟知祥帳下後從入蜀知<lb/>
　祥僭號補軍職累遷奉鑾肅衛都虞候拔階州令領<lb/>
　兵二萬出子午谷援鳳翔始出谷聞趙贊為王景崇<lb/>
　所逼遂退軍權知興元累遷閬州保寧節度護聖控<lb/>
　鶴都指揮使周師攻秦州以廷珪為北路行營都統<lb/>
　秦成階三州竟不能守復為左右衞聖諸軍馬歩軍<lb/>
<pb n="KR2k0049_WYG_105-33a"/>
　都指揮使俄加兼侍中蜀成都廵檢使改遂州武信<lb/>
　軍節度領本鎮及保寧軍都廵檢使王全斌下劍闗<lb/>
　㫤遣廷珪與其子元喆將兵来拒至綿漢狼狽而還<lb/>
　所經州縣盡焚其儲蓄歸闕賜錢三百萬以償川中<lb/>
　田宅直為右千牛衞上將軍乾徳五年卒<lb/>
張永徳字抱一幷州陽曲人丕曽孫事繼母劉以孝聞<lb/>
　周祖初為侍衞吏與其父頴善乃以女妻永徳永徳<lb/>
　迎其母妻詣宋州周祖為樞宻使表供奉官押班乾<lb/>
<pb n="KR2k0049_WYG_105-33b"/>
　祐中命賜潞帥常遇生辰禮幣遇周祖之外兄弟也<lb/>
　時周祖鎮鄴被讒永徳聞有宻詔授遇探知其意謂<lb/>
　遇曰願且以永徳屬吏事成足以為徳不成死未晚<lb/>
　遇令壯士嚴衞然餽之甚厚未㡬周祖使至遇賀且<lb/>
　謝曰老夫㡬誤大事遂送永徳歸周祖周初封妻為<lb/>
　晉國公主授永徳左衞將軍内殿直小底四班都知<lb/>
　加駙馬都尉領和州刺史逾年擢殿前都虞候領恩<lb/>
　州團練使俄遷殿前都指揮使泗州防禦使時年二<lb/>
<pb n="KR2k0049_WYG_105-34a"/>
　十四顯徳元年世宗戰髙平大將樊愛能何徽退衂<lb/>
　時宋太祖與永徳各領牙兵二千永徳部下善左射<lb/>
　厲兵分進大捷降劉崇軍七千餘及駐上黨世宗晝<lb/>
　卧帳中召永徳曰前日之戰主將殊不用命吾將案<lb/>
　之以法永徳曰今止固守封疆則已必欲開拓疆宇<lb/>
　威加四海宜痛懲其失世宗擲枕於地大呼稱善翌<lb/>
　日誅二將以狥軍威大振進攻太原永徳與符彦卿<lb/>
　史彦超北控忻口契丹援兵至彦超戰沒繼敗其衆<lb/>
<pb n="KR2k0049_WYG_105-34b"/>
　二千餘衆遁去以永徳領武信軍節度師還徙義成<lb/>
　軍時永徳父頴為隸人曹澂所害因奔南唐㑹議南<lb/>
　征永徳請自効至夀春劉仁瞻堅壁不下永徳出疲<lb/>
　兵誘之傍伏精騎每戰陽不利北退三十里伏兵突<lb/>
　起夾攻大敗之仁瞻僅以身免三年世宗親征至夀<lb/>
　州仁瞻檻送澂等三人詔賜永徳俾其甘心太祖與<lb/>
　永徳領前軍至紫金山吳人列十八砦壘西有髙隴<lb/>
　下瞰其營永徳選勁弓强弩伏隴旁太祖麾兵直攻<lb/>
<pb n="KR2k0049_WYG_105-35a"/>
　第一砦戰陽不勝淮人果空砦出鬭永徳亟登隴發<lb/>
　伏馳入據之敵衆散走翌日又攻第一砦鼔譟而進<lb/>
　始攻北門淮人開南門遁時韓令坤在揚州遣永徳<lb/>
　率師援之又敗泗州軍千餘於曲溪堰俄屯下蔡時<lb/>
　吴將林仁肇帥衆千餘水陸齊進又以船數艘載薪<lb/>
　乗風縱火將焚周浮梁俄而風反永徳進兵敗之又<lb/>
　夜使習水者沒其船下縻以鐵鏁引輕舠急擊吳人<lb/>
　既不得進溺者甚衆奪數十艘永徳解金帯賞習水<lb/>
<pb n="KR2k0049_WYG_105-35b"/>
　者乃距浮梁十餘步以鐵索千餘尺横截長淮又維<lb/>
　巨木自是備禦益堅俄又敗千餘衆於淮北岸獲船<lb/>
　數十艘吴人多溺死詔褒羙之冬擢殿前都㸃檢四<lb/>
　年從克夀州還授檢校太尉領鎮寧軍節度五年夏<lb/>
　命率歩騎二萬拒契丹還駐澶淵解兵柄加檢校太<lb/>
　尉同中書門下平章事恭帝時移鎮忠武宋初加兼<lb/>
　侍中永徳入朝授武勝軍節度召對後苑每呼駙馬<lb/>
　不名時并汾未下太祖宻訪其策永徳曰太原兵少<lb/>
<pb n="KR2k0049_WYG_105-36a"/>
　而悍加以契丹為援未易取也臣以每嵗多設游兵<lb/>
　擾其農事仍發間使以諜契丹絶其援然後可下也<lb/>
　上然之俄歸鎮㑹討金陵永徳造戰船數十艘運糧<lb/>
　萬斛自順陽沿漢水而下富民髙進豪横寘於法進<lb/>
　潛詣闕誣永徳命樞宻都承㫖曹翰領騎兵察之得<lb/>
　其實翰以進授永徳永徳遽就市笞而釋之時稱其<lb/>
　長者太平興國二年来朝拜左衛上將軍五年降大<lb/>
　將軍數月復舊秩六年進封鄧國公雍熙中連知滄<lb/>
<pb n="KR2k0049_WYG_105-36b"/>
　䧺定三州端拱元年節度安化召還為河北兩路排<lb/>
　陣使屯定州甞與遼戰斬獲甚衆二年内艱起復淳<lb/>
　化初知鎮州二年改㤗寧軍兼侍中出判并州兼并<lb/>
　代都部署永徳明天文術甞與僚佐㑹食有報遼兵<lb/>
　寇州境者永徳用太白萬勝訣占之語坐客曰彼雖<lb/>
　以年月便利乗金而来反值嵗星對逆兵家大忌必<lb/>
　敗未㡬折御卿捷報至衆始歡伏轉運使王嗣宗言<lb/>
　其販茶闌出罷為左衞上將軍真宗初進衞國公尋<lb/>
<pb n="KR2k0049_WYG_105-37a"/>
　判左金吾街仗事咸平初授太子太師分司西京仍<lb/>
　以其孫大理寺丞文蔚釐務洛下以便就養二年冬<lb/>
　將北廵以永徳宿將召入對賜坐訪以邉要留為東<lb/>
　京内外都廵檢使三年授檢校太師彰徳軍節度知<lb/>
　天䧺軍俄以耄還鎮秋卒年七十三遣内園使馮守<lb/>
　規護柩還贈中書令諸孫遷秩者五人文蔚至虞部<lb/>
　員外郎文炳殿中丞<lb/>
羅彥瓌太原人父全徳晉沁州刺史彥瓌䕃補内殿直<lb/>
<pb n="KR2k0049_WYG_105-37b"/>
　開運初幸澶州欲賫詔宣慰大名城中特選勇敢士<lb/>
　十人彥瓌應募銜枚夜發衝突而入往返如期補興<lb/>
　順指揮使後契丹命送廏馬千匹赴幽薊至元氏聞<lb/>
　漢祖起以馬歸太原漢祖嘉之入汴擢護聖指揮使<lb/>
　周初由散員都虞候累遷馬歩軍都軍頭從向訓收<lb/>
　秦鳳有功遷散指揮都虞候陳橋之變太祖自仁和<lb/>
　門入俄頃宰相范質等至尚未及對彥瓌挺劍而前<lb/>
　厲聲曰我輩今日必得天子太祖叱之不退質等由<lb/>
<pb n="KR2k0049_WYG_105-38a"/>
　是降階聽命擢控鶴左廂都指揮使改内外馬軍都<lb/>
　軍頭領眉州防禦使從平澤潞破李筠衆於碾子谷<lb/>
　還為侍衞歩軍都指揮領武信軍節度使建隆二年<lb/>
　出鎮彰徳軍乾徳二年復改安國軍與李繼勲大破<lb/>
　契丹兵四年春又與田欽祚破太原軍于靜陽擒其<lb/>
　將鹿英眀年移鎮華州開寳二年卒年四十七<lb/>
吴延祚字慶之并州太原人事周祖為親校廣順初授<lb/>
　莊宅副使遷内軍器庫使知懐州入為皇城使苻彦<lb/>
<pb n="KR2k0049_WYG_105-38b"/>
　卿鎮大名以延祚權知鄆州世宗初遷右羽林將軍<lb/>
　充内客省使尋拜宣徽北院使征劉崇為北面都廵<lb/>
　檢使權判澶州加右監門衞大將軍俄遷宣徽南院<lb/>
　使判河南府知西京留守事汴河决督丁壯數萬塞<lb/>
　之増築堤防自汴城至臨淮數旬訖工世宗北征權<lb/>
　東京留守夏河决鄭州原武𤼵近縣丁壯三萬餘塞<lb/>
　之為左驍衞上將軍檢校太傅樞宻使恭帝加檢校<lb/>
　太尉宋初加同中書門下三品征李筠延祚曰潞城<lb/>
<pb n="KR2k0049_WYG_105-39a"/>
　嵒險且阻太行賊據之未易破也筠素勇而輕若速<lb/>
　擊之必離上黨来邀我戰猶獸亡其藪魚脫於淵因<lb/>
　可擒矣太祖遂行以延祚留守東京兼判開封府筠<lb/>
　果領兵来戰澤州南敗走討李重進又為東京留守<lb/>
　建隆三年夏為䧺武軍節度秦州夕陽鎮西北多材<lb/>
　植髙防知州議就置采造務西夏酋尚波于率衆爭<lb/>
　奪令延祚代防賫詔赦尚波于等夏人感恱是年秋<lb/>
　以伏羌地来獻乾徳二年改鎮京兆開寳四年来朝<lb/>
<pb n="KR2k0049_WYG_105-39b"/>
　俄疾駕臨問命爇艾炙其腹尋卒年五十四贈侍中<lb/>
　官給葬事延祚謹厚寡言性至孝母䘮絶水漿累日<lb/>
　好學聚書萬餘卷治家嚴尤奉釋氏子元輔元載元<lb/>
　範元扆元吉元慶元範元慶皆禮賔副使元吉閤門<lb/>
　祗候元吉子昭允太子中舎元慶子守仁内殿崇班<lb/>
吴元輔字正臣延祚子好學善筆札周廣順中補供奉<lb/>
　官世宗遷洛苑使宋初授左驍衞將軍澶州廵檢累<lb/>
　官定州鈐轄卒年四十八子昭徳昭遜昭普並閤門<lb/>
<pb n="KR2k0049_WYG_105-40a"/>
　祗候<lb/>
王溥字齊物并州祁人祚子漢乾祐中舉進士甲科為<lb/>
　秘書郎周祖討三叛辟從事河中平得朝貴及藩鎮<lb/>
　交結書將按之溥諌魑魅之形伺夜而出日月既照<lb/>
　氛沴自消願一切焚之以安反側周祖從之師還遷<lb/>
　太常丞從鎮鄴廣順初授左諌議大夫樞宻直學士<lb/>
　二年遷中書舎人翰林學士三年加戸部侍郎改端<lb/>
　眀殿學士拜中書侍郎平章事宣制畢周祖曰吾無<lb/>
<pb n="KR2k0049_WYG_105-40b"/>
　憂矣世宗將親征濁潞獨贊成之凱還加兼禮部尚<lb/>
　書監修國史世宗甞從容問曰漢相李崧以蠟書與<lb/>
　遼信有之耶溥曰崧為大臣設有此謀肯輕示外人<lb/>
　盖蘇逄吉誣之耳乃詔贈其官將討秦鳳求帥于溥<lb/>
　溥薦向拱事平世宗因宴酌酒賜溥曰為吾擇帥成<lb/>
　邉功者卿也從平夀春加階爵顯徳四年丁艱起復<lb/>
　四表乞終喪乃入謝六年夏命參知樞宻院事恭帝<lb/>
　加右僕射冬表請修世宗實録遂奏扈䝉張淡王格<lb/>
<pb n="KR2k0049_WYG_105-41a"/>
　董淳同加修纂從之宋初進位司空罷參知樞宻院<lb/>
　乾徳二年罷為太子太保舊制一品班臺省後上因<lb/>
　見溥謂左右曰溥舊相當寵異之即令分東西班遂<lb/>
　為定制五年服闋加太子太傅開寳二年遷太子太<lb/>
　師中謝太祖曰溥十年作相三遷一品福履之盛近<lb/>
　世未見其比太平興國初封祁國公七年八月卒年<lb/>
　六十一輟朝二日贈侍中謚文獻溥性寛厚美風度<lb/>
　好汲引後進所荐至顯位者甚衆好學手不釋卷甞<lb/>
<pb n="KR2k0049_WYG_105-41b"/>
　集唐㑹要百卷五代㑹要三十卷有集二十卷子貽<lb/>
　孫貽正貽慶貽序貽正至國子博士貽慶比部郎中<lb/>
　貽序景徳二年進士後改名貽矩至司封員外郎貽<lb/>
　孫累遷右司郎中尤知名貽正子克眀<lb/>
伊審徴字申圖幷州人父延瓌隨孟知祥入蜀知祥以<lb/>
　女妻之僭封崇華公王延瓌歴陵嘉眉三州刺史審<lb/>
　徴至孝母病割股肉啖之以父任歴蜀州刺史雲安<lb/>
　𣙜鹽使廣政十四年召為通奏使知樞宻院事久之<lb/>
<pb n="KR2k0049_WYG_105-42a"/>
　領蜀州刺史命檢校城砦俄領武泰軍節度選其子<lb/>
　崇度尚公主又改節寜江同平章事與王昭逺並掌<lb/>
　機務昶事無大小咸咨之常自以康濟經畧為己任<lb/>
　宋師入境首奉降表授靜難軍節度乾徳六年移鎮<lb/>
　延安開寳末入朝改右屯衞上將軍太平興國二年<lb/>
　判右金吾衞仗雍熙五年卒年七十五<lb/>
慕容延釗太原人父章襄州馬歩軍都校領開州刺史<lb/>
　延釗少以勇幹聞𨽻周祖帳下補西頭供奉官歴尚<lb/>
<pb n="KR2k0049_WYG_105-42b"/>
　食副使鐵騎都虞候世宗授殿前散指揮使都校領<lb/>
　溪州刺史髙平之戰督左先鋒有功陞虎捷左廂都<lb/>
　指揮領本州團練使遷殿前都虞候領睦州防禦使<lb/>
　征淮南改龍捷左廂都校㳂江馬軍都部署歸為殿<lb/>
　前都虞候出為鎮淮軍都部署顯徳五年世宗駐迎<lb/>
　鑾江口聞吴水艦數百泊東沛洲進為左神武統軍<lb/>
　命引驍騎由陸路進宋延偓督舟師㳂江繼之遂大<lb/>
　破敵淮南平遷殿前副都指揮使領淮南節度使恭<lb/>
<pb n="KR2k0049_WYG_105-43a"/>
　帝改鎮寧軍充殿前副都㸃檢與宋祖同官友善宋<lb/>
　祖常兄事之復為行營馬歩軍都虞候以先鋒重兵<lb/>
　屯於真定宋初遣使諭㫖許以便宜從事加殿前都<lb/>
　㸃檢同中書門下三品數遣問勞猶以兄呼之延釗<lb/>
　按治邊境以鎮靜聞征李筠與王全斌由東路㑹兵<lb/>
　進俄為行營都部署知潞州行府事平加兼侍中還<lb/>
　澶州建隆二年来朝賜宅一區徙山南東道節度西<lb/>
　南面兵馬都部署冬大寒賜貂裘百子氊帳四年春<lb/>
<pb n="KR2k0049_WYG_105-43b"/>
　為湖南道行營前軍都部署時被病御封藥以賜令<lb/>
　肩輿即戎賊將汪端與衆數千擾朗州擒之磔於市<lb/>
　荆湘平加檢校太尉冬卒年五十一贈中書令追封<lb/>
　河南郡王録其子徳業至衞州刺史徳鈞至尚食副<lb/>
　使弟延忠内殿直歴供奉西頭官都知磁州刺史延<lb/>
　卿至虎捷都指揮使<lb/>
李進卿并州晉陽人以驍勇隸䕶聖軍晉天福中杜重<lb/>
　威敗安重榮於宗城力戰有功擢興順軍校周祖命<lb/>
<pb n="KR2k0049_WYG_105-44a"/>
　戍靈夀久之遷龍捷指揮使顯徳初從戰髙平改鐵<lb/>
　騎歴散員左射都校鐵騎内殿直都虞候宋初領貴<lb/>
　州刺史三遷鐵騎左廂都指揮使領乾州團練使遷<lb/>
　控鶴領漢州虎捷領澄州伐蜀為歸州路行營歩軍<lb/>
　都指揮使拔巫山砦下䕫萬二州拜侍衞親軍歩軍<lb/>
　都虞候領保順軍節度使親征河東留為在京都廵<lb/>
　檢還改親軍馬軍都虞候遷歩軍都指揮使改節靜<lb/>
　江卒年五十九贈侍中子延信内殿崇班<lb/>
<pb n="KR2k0049_WYG_105-44b"/>
楊美幷州文水人本名光美避諱省狀貌䧺偉武力絶<lb/>
　人以豪侠自任周祖征三叛杖策詣軍門與語壯之<lb/>
　㽞帳下廣順初累遷禁軍大校世宗征淮南以功擢<lb/>
　鐵騎都指揮使領白州刺史與宋祖故舊即位授内<lb/>
　殿直都知建隆三年為北海軍使政尚簡易民咸徳<lb/>
　之乾徳二年召還北海民詣闕乞留詔諭之不去笞<lb/>
　為首者始罷遷馬歩都頭討蜀為歸州路戰擢左右<lb/>
　廂都指揮使蜀平遷内外馬歩軍副都軍頭領恩州<lb/>
<pb n="KR2k0049_WYG_105-45a"/>
　團練使改領端州防禦使加都軍頭領宣州觀察使<lb/>
　俄授虎捷左右廂都指揮使領河西軍節度使征太<lb/>
　原為行營馬軍都虞侯太平興國二年出為保靜軍<lb/>
　節度使以疾解官詔遣内使與道士馬志視之卒年<lb/>
　四十八贈侍中命中使護葬美任氣好施凡得賜予<lb/>
　及俸禄盡賙親故死之日家無餘財人多嘆息之<lb/>
王守忠晉陽人父審琦周封陳王守忠累官衞州刺史<lb/>
　入宋知興元太宗時歴知數州累遷威徳軍觀察留<lb/>
<pb n="KR2k0049_WYG_105-45b"/>
　後為治簡靜喜與士大夫游時論多之<lb/>
常延信并州平晉人祖思周昭義歸徳平盧三鎮節度<lb/>
　延信補牙職領和州刺史思卒入為六宅使建隆初<lb/>
　改領平州坐事貶右監門衞副率領護滑州黄河隄<lb/>
　開寳中為汴河南廵檢出為潼闗監軍闗路巖險奏<lb/>
　易道路及填禁阬役工四十餘萬又監通許鎮兵改<lb/>
　梓遂十二州都廵檢使賜袍帯錢百萬太平興國初<lb/>
　再任賜錢四十萬捕殺亡命百餘人又為唐鄧都廵<lb/>
<pb n="KR2k0049_WYG_105-46a"/>
　檢代還改右清道右司禦雍熙三年督鎮州北芻糧<lb/>
　冬為全邵六州都廵檢使令疾置之任就充羊狀六<lb/>
　砦都鈐轄遷右衞副率馳入溪洞索誠州蠻歸欵要<lb/>
　領又直趣古鎮過西延大水諸洞蠻人慴伏淳化中<lb/>
　歴襄鄧宋曹等州都廵檢使改左監門衞將軍屢部<lb/>
　徒修護河防改左領軍左屯衞充西京水南都廵檢<lb/>
　使擒彭婆鎮甲馬營盜咸平中歴太康鞏縣二監軍<lb/>
　景徳二年卒年六十四<lb/>
<pb n="KR2k0049_WYG_105-46b"/>
王全斌幷州太原人㓜頴敏其父事唐莊宗為岢嵐軍<lb/>
　使私畜勇士百人莊宗召之懼不敢行全斌時年十<lb/>
　二請以己為質果獲全因𨽻帳下莊宗入洛累遷内<lb/>
　職同光之難近臣宿將皆遁全斌獨與符彦卿等居<lb/>
　中拒戰眀宗初補禁軍列校晉初從侯益破張從賔<lb/>
　遷護聖指揮使周廣順初為龍捷右廂都指揮使討<lb/>
　慕容彦超為行營馬步都校從向拱平秦鳯領恩州<lb/>
　團練使遷領泗州防禦從世宗平淮南復瓦橋闗改<lb/>
<pb n="KR2k0049_WYG_105-47a"/>
　相州㽞後宋初與慕容延釗由東路㑹大軍進討李<lb/>
　筠以功拜安國軍節度使詔完葺西山堡砦不踰時<lb/>
　而就建隆四年與郭進等克樂平乾徳二年伐蜀拜<lb/>
　忠武軍節度西川行營前軍都部署率禁軍步騎二<lb/>
　萬諸州兵萬人由鳳州路進討召示川陕地圖授以<lb/>
　方畧奏曰臣等仗天威遵廟謨刻日可定上曰卿能<lb/>
　如此吾復何憂十二月率兵拔乾渠渡萬仞燕子二<lb/>
　砦遂下興州蜀刺史藍思綰退保西縣敗蜀軍七千<lb/>
<pb n="KR2k0049_WYG_105-47b"/>
　獲糧四千餘萬斛進拔石圌魚闗白水二十餘砦先<lb/>
　鋒史延徳進軍三泉敗蜀軍數萬擒招討韓保正副<lb/>
　使李進獲糧三十餘萬斛既而崔彥進康延澤等逐<lb/>
　蜀軍過三泉遂至嘉陵俘獲甚衆蜀人斷閣道軍不<lb/>
　能前議取羅川路延澤彦進謂其路險軍難並進不<lb/>
　如分兵治閣道與大軍㑹於深渡全斌然之命二將<lb/>
　督治數日而成進擊金山砦破小漫天砦全斌繇羅<lb/>
　川趣深渡與彦進㑹蜀人依江列陣以待彦進遣張<lb/>
<pb n="KR2k0049_WYG_105-48a"/>
　萬友等奪其橋㑹暮蜀人退保大漫天砦詰朝彦進<lb/>
　延澤萬友分三道進擊蜀人悉其精銳来逆戰又大<lb/>
　破之乗勝拔其砦蜀將王審超監軍趙崇渥遁去復<lb/>
　與三泉監軍劉延祚樞宻王昭逺澤州節度使趙彦<lb/>
　韜引兵来戰三戰三敗追至利州北昭逺遁渡桔栢<lb/>
　江焚其梁退守劒門遂克利州得糧八十萬斛自利<lb/>
　州趨劒門次益光時京城大雪上設氊帷于講武殿<lb/>
　衣紫貂裘㡌視事謂左右曰我被服若此體尚覺寒<lb/>
<pb n="KR2k0049_WYG_105-48b"/>
　念西征將士衝犯霜雪何以堪處即解裘㡌遣中黄<lb/>
　門馳賜全斌仍諭諸將曰不能徧及也全斌拜賜感<lb/>
　泣㑹諸將議曰劒門天險宜各陳進取之䇿侍衞軍<lb/>
　頭向韜曰降卒牟進言益光江東越大山數重有狹<lb/>
　徑名来蘇蜀人於江西置砦對岸有渡自此出劒闗<lb/>
　南二十里至清强店與大路合於此進兵即劒門不<lb/>
　足恃也全斌即欲卷甲赴之延澤曰来蘇細徑不湏<lb/>
　主帥親徃且蜀人屢敗并兵退守劒門命一偏師趣<lb/>
<pb n="KR2k0049_WYG_105-49a"/>
　来蘇若達清强北擊劒闗與大軍夹攻破之必矣全<lb/>
　斌納其策命史延徳分兵趨来蘇造浮梁于江上蜀<lb/>
　人見梁成棄砦而遁昭逺聞延徳兵趨来蘇至清强<lb/>
　即引兵退陣於漢源坡獨留偏將使守劒門全斌等<lb/>
　擊破之昭逺彦韜皆走遣輕騎獲送闕下遂克劒州<lb/>
　殺蜀軍萬餘四年正月師次魏城孟昶遣使奉表降<lb/>
　全斌等入成都旬餘劉廷讓等始自峡路至昶餽遺<lb/>
　及犒師並同全斌詔書頒賞諸軍亦無差降由是兩<lb/>
<pb n="KR2k0049_WYG_105-49b"/>
　軍相嫉帥亦不協全斌雖小事不能即决㑹詔發蜀<lb/>
　兵赴闗遂有全師䧺之擾分兵招輯賊衆始息召還<lb/>
　令中書問狀責授崇義軍觀察留後開寳末幸洛陽<lb/>
　郊祀召入侍祠面諭曰朕以江左未平慮征南諸將<lb/>
　不遵紀律故抑卿數年為朕立法今已克金陵還卿<lb/>
　節鉞授武寧軍節度使仍以銀器萬兩帛萬匹錢千<lb/>
　萬賜之至鎮數月卒年六十九贈中書令天禧二年<lb/>
　録其孫永昌為三班奉職全斌輕財重士不求聲譽<lb/>
<pb n="KR2k0049_WYG_105-50a"/>
　寛厚容衆軍旅樂為用黜居山郡十餘年怡然自得<lb/>
　識者稱之<lb/>
王審鈞全斌子由崇儀使領富州刺史為廣州兵馬鈐<lb/>
　轄轉永興軍駐泊都監以擊賊死弟審銳供奉官閤<lb/>
　門祗候<lb/>
郭守文幷州太原人父暉漢護聖軍使從周祖征河中<lb/>
　戰死守文年十四居喪哀毁周祖召𨽻帳下廣順初<lb/>
　補左班殿直遷東第二班副都知宋初遷西頭供奉<lb/>
<pb n="KR2k0049_WYG_105-50b"/>
　官選知簡州時劒外多冦胥招来之從征嶺南㑹擒<lb/>
　劉鋹遷翰林副使從平金陵護送李煜歸闕好語慰<lb/>
　之煜心遂安改西京作坊使領翰林司事俄從党進<lb/>
　破幷寇於團栢谷太平興國初乗𫝊撫諭蕃部西夏<lb/>
　恱伏三年遷西上閤門使夏汴水决寧陵董宋亳丁<lb/>
　壯四千五百塞之冬又護塞靈河縣决河征太原分<lb/>
　護行營馬步軍㑹劉繼文據代州討平之俄護定州<lb/>
　屯兵大破遼于滿城以功遷東上閤門使領澶州刺<lb/>
<pb n="KR2k0049_WYG_105-51a"/>
　史召拜内客省使八年滑州房村河决命塞之率禁<lb/>
　兵數萬援䧺州遼人遁去雍熙二年屯三交領武州<lb/>
　團鍊使破夏州鹽城鎮岌羅膩等十四族斬首數千<lb/>
　級俘獲生畜萬計又破咩嵬族殱焉銀麟三州歸附<lb/>
　者凡百二十五族萬六千餘户西鄙遂寧五年春為<lb/>
　幽州道行營前軍歩軍水陸都監為遼流矢所中氣<lb/>
　色不撓督戰益急軍中服其量坐退軍左遷右屯衞<lb/>
　大將軍明年復職拜宣徽北院使又為北面排陣使<lb/>
<pb n="KR2k0049_WYG_105-51b"/>
　屯鎮州端拱初改南院使鎮州路都部署又為北面<lb/>
　行營都部署兼鎮定髙陽闗兩路排陣使冬大破遼<lb/>
　騎于唐河端拱三年卒年五十五贈侍中謚忠武追<lb/>
　封譙王遣中使護喪歸葬守文沉厚有謀畧朝退習<lb/>
　書百行出言溫雅未甞忤人意故岐溝既敗命以内<lb/>
　職總兵鎮常山經畧之中使言守文死軍士皆流涕<lb/>
　上問何得此對曰守文得俸禄賜賚悉犒勞士卒死<lb/>
　之日家無餘財上嗟嘆之賜其家錢五百萬為真宗<lb/>
<pb n="KR2k0049_WYG_105-52a"/>
　納其女為夫人即章穆后也子崇徳太子中舎崇信<lb/>
　西京左藏庫使同知皇城司贈福州觀察使諸司使<lb/>
　無廢朝贈官例崇信崇儼咸特示優禮崇徳子承夀<lb/>
　虞部員外郎天禧五年録承夀子若水為太常寺奉<lb/>
　禮郎崇仁為解州團練使<lb/>
袁繼忠振武人徙幷州父進周階州防禦使繼忠䕃補<lb/>
　右班殿直宋平澤潞討幷汾悉預攻戰征蜀𨽻劉廷<lb/>
　讓有功知雲安軍歴嘉蜀二州監軍伐廣南為先鋒<lb/>
<pb n="KR2k0049_WYG_105-52b"/>
　壕砦遷供奉官護隰州白壁闗屯兵累入河東境破<lb/>
　三砦近戍主將懼無功以所獲分與之改天平軍廵<lb/>
　檢太宗初遷閤門祗候擊破梅山洞賊又廵遏邉部<lb/>
　於唐龍鎮從征太原預破鷹揚軍先登䧟陣遼師入<lb/>
　代境擊走之遷通事舎人護髙陽闗屯兵破遼師長<lb/>
　城口殺獲數萬璽書褒美趙保忠獻地綏州刺史李<lb/>
　克憲偃蹇遣繼忠諭㫖竟率克憲入朝遷西上閤門<lb/>
　副使定河西諸州大破西人於葭蘆州遷引進副使<lb/>
<pb n="KR2k0049_WYG_105-53a"/>
　䕶定州屯兵遷西上閤門使雍熙三年為定州路行<lb/>
　營馬歩軍都監從田重進取飛狐下靈邱平蔚州擒<lb/>
　其帥大鵬翼師還殿後行列甚整重進欲殺降卒繼<lb/>
　忠救免之遷判四方館事領播州刺史易州靜塞騎<lb/>
　兵尤驍果李繼隆取隸麾下既而契丹䧟靜塞城盡<lb/>
　俘騎兵妻子繼隆疑軍怨已欲分隸諸將繼忠曰不<lb/>
　可但奏升其軍額優以廩給使之盡節可也衆皆感<lb/>
　恱繼忠因自請隸麾下㑹遼師駐唐河北諸將欲堅<lb/>
<pb n="KR2k0049_WYG_105-53b"/>
　壁待之繼忠曰今彊敵在近城中屯重兵不能剪滅<lb/>
　顧令長驅深入豈折衝禦侮之道乎我將身先士卒<lb/>
　死於寇矣辭氣慷慨衆壯之靜塞軍摧鋒先入遼師<lb/>
　犬潰璽書奬論厚賜予之遷引進使護鎮定髙陽闗<lb/>
　兩路屯兵卒年五十五繼忠長厚忠謹士大夫多與<lb/>
　遊前後賜賚鉅萬悉以犒士既死家無餘蓄子用成<lb/>
　雍熙初第進士至太常博士<lb/>
安守忠字信臣并州晉陽人父審琦周平盧節度使封<lb/>
<pb n="KR2k0049_WYG_105-54a"/>
　陳王晉天福中領山東道署牙内指揮使領繡州刺<lb/>
　史顯徳四年改鞍轡庫使初下淮南命馳往宣諭抗<lb/>
　以正禮無所辱命改衞州刺史宋祖居潛雅相厚善<lb/>
　即位授左衞將軍自處益謙及從征太原多與謀畧<lb/>
　人罕知之建隆四年湖南平命為永州刺史乾徳中<lb/>
　護河隂屯兵蜀平特命知興元府尋改漢州刺史朝<lb/>
　使旁午出私錢給用太祖每戒使者言守忠在蜀能<lb/>
　律己以正汝行見之當效其為人開寳初改濮州副<lb/>
<pb n="KR2k0049_WYG_105-54b"/>
　曺翰塞澶州决河五年知遼州部民隂召并人斬以<lb/>
　狥九年入賊境燔砦四十餘議將深入㑹班師太平<lb/>
　興國初移知靈州雍熙二年改易州徙夏州每西戎<lb/>
　犯邊戰無不捷録功就拜濮州團練使端拱中知滄<lb/>
　州又知瀛州兼髙陽闗駐泊部署遷瀛州防禦使淳<lb/>
　化二年徙䧺州方宴軍校擐甲及閽守忠言笑自若<lb/>
　徐顧坐客曰此輩酒狂爾擒之可也人服其量尋加<lb/>
　耀州觀察使條陳邊事稱㫖賜錢五百萬五年移滄<lb/>
<pb n="KR2k0049_WYG_105-55a"/>
　至道初復移䧺三年復移滄拜威徳軍節度觀察留<lb/>
　後徙宋州兼制置營田使威徳兼著吏民不忍其去<lb/>
　咸平三年入覲遣還卒年六十九贈太尉録其子繼<lb/>
　昌供備庫副使壻王世及光禄寺丞守忠謹慤淡薄<lb/>
　為治簡靜樂施予豐宴犒且喜從士大夫遊時論多<lb/>
　之以父愛妓為隸人所戕終身不蓄嬖妾而尤嗜佛<lb/>
　云<lb/>
　<lb/>
<pb n="KR2k0049_WYG_105-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百五<lb/>
</p>
<p>
</p>
  </div>
</body>
</text>
</TEI>
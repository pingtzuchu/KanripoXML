<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷二</head> <lb/>
    <p>
<pb n="KR2k0049_WYG_002-1a"/>
欽定四庫全書<lb/>
　山西通志卷二<lb/>
　　星野<hi>一</hi>
　昔庖犧觀象察法黄帝創受河圖始定星傳髙陽命<lb/>
　南正重司天北正黎司地帝嚳式序三辰而唐虞羲<lb/>
　和紹軌遂定古今厯象之宗有夏昆吾紹徳遂定古<lb/>
　今正朔之宗至於殷有巫咸晉有卜偃趙有尹臯魏<lb/>
　有石申以暨李業興馬重績劉羲叟之屬三晉人士<lb/>
<pb n="KR2k0049_WYG_002-1b"/>
　工言天文者衆矣<lb/>
國家億萬年洪基厯法能杜嵗差里差之隙尤密於前<lb/>
　代昔龍門司馬談父子著天官書星野亦天官之支<lb/>
　流也志星野<lb/>
　　總論<lb/>
周禮正義天度云東方七宿七十五度南方七宿百一<lb/>
十二度西方七宿八十度北方七宿九十八度四分度<lb/>
之一四方三百六十五度四分度之一度二千九百三<lb/>
<pb n="KR2k0049_WYG_002-2a"/>
十二里二十八宿間相距積百七萬九百二十三里徑<lb/>
三十五萬六千九百七十里<lb/>
晉志馬績云天文在圖籍昭昭可知者經星嘗宿中外<lb/>
官凡一百一十八名積數七百八十三皆有州國官宫<lb/>
物類之象張衡云文曜麗乎天其動者有七日月五星<lb/>
是也日者陽精之宗月者隂精之宗五星五行之精衆<lb/>
星列布體生於地精成於天列居錯峙各有攸屬在野<lb/>
象物在朝象官在人象神其以神差有五列焉是為三<lb/>
<pb n="KR2k0049_WYG_002-2b"/>
十五名一居中央謂之北斗四布於方各七為二十八<lb/>
舍日月運行歴示吉凶五緯躔次用告禍福中外之官<lb/>
嘗明者百有二十四可名者三百二十為星二千五百<lb/>
㣲星之數葢萬有一千五百二十庶物蠢蠢咸得繋命<lb/>
不然何得總而理諸後武帝時太史令陳卓總甘石巫<lb/>
咸三家所著星圖大凡二百八十三官一千四百六十<lb/>
四星以為定紀<hi>隋志總有二百五十四官一千二百八十三星并二十八宿及輔官附坐一百</hi>
<hi>八十二星總二百八十三官一千五百六十五星</hi>
<pb n="KR2k0049_WYG_002-3a"/>
洛書甄耀度周天三百六十五度四分度之一夫一度<lb/>
為千九百三十二里則天地相去六十七萬八千五百<lb/>
里<hi>日一日行一度月一日行十三度十九分度之一也</hi>
皇甫謐帝王世紀周天三百六十五度四分度之一一<lb/>
度二千九百三十二里分為十二次一次三十度三十<lb/>
二分度之十四各以附其七宿間距周天積百七萬九<lb/>
百一十三里經三百十五萬六千九百七十一里<lb/>
周禮大司徒以土宜之灋辨十有二土之名物以相民<lb/>
<pb n="KR2k0049_WYG_002-3b"/>
宅而知其利害　註十二土分野十二邦上繫十二次<lb/>
各有所宜也相占視也　疏案保章氏以星土辨九州<lb/>
之地註云星土星所生土也又云大界則曰九州州中<lb/>
諸國之封域於星亦有分焉其書亡矣堪輿雖有郡國<lb/>
所入度非古數也今其存可言者十二分之次也星紀<lb/>
吳越也元枵齊也娵訾衛也降婁魯也大梁趙也實沈<lb/>
晉也鶉首秦也鶉火周也鶉尾楚也夀星鄭也大火宋<lb/>
也析木燕也天有十二次日月之所躔地有十二土王<lb/>
<pb n="KR2k0049_WYG_002-4a"/>
公之所國凡繫星之法皆因王者所命屬焉昭元年左<lb/>
傳云后帝遷閼伯於商邱主辰商人是因故辰為商星<lb/>
遷實沈於大夏主參唐人是因又云成王滅唐而封太<lb/>
叔焉故參為晉星案元命苞云國君王者封土應列星<lb/>
之位註云若角亢為鄭房心為宋比其餘小國不中星<lb/>
者以為附庸若然附庸不繫星其餘皆繫星也<lb/>
史記天官書角亢氐兖州房心豫州尾箕幽州斗江湖<lb/>
牽牛婺女揚州虚危青州營室至東壁并州奎婁胃徐<lb/>
<pb n="KR2k0049_WYG_002-4b"/>
州昴畢冀州觜觽參益州東井輿鬼雍州栁七星張三<lb/>
河翼軫荆州<lb/>
漢地理志秦地於天官東井輿鬼之分埜也其界自𢎞<lb/>
農故闗以西　魏地觜觽參之分埜也其界自髙陵以<lb/>
東盡河東河内　周地栁七星張之分埜也自栁三度<lb/>
至張十二度謂之鶉火之次周之分也　趙地昴畢之<lb/>
分埜趙分晉得趙國西有太原定襄雲中五原上黨上<lb/>
黨本韓之别都也逺韓近趙後卒降趙皆趙分也　燕<lb/>
<pb n="KR2k0049_WYG_002-5a"/>
地尾箕分埜也西有上谷代郡雁門<hi>雁門於天文别屬燕</hi>
皇甫謐帝王世紀自胃七度至畢十一度曰大梁之次<lb/>
於辰在酉謂之作噩於律為姑洗斗建在辰今趙分野<lb/>
自畢十二度至東井十五度曰實沈之次於辰在申謂<lb/>
之涒灘於律為仲吕斗建在已今晉魏分野<lb/>
隋地理志周禮職方氏正西曰雍州上當天文自東井<lb/>
十度至栁八度為鶉首於辰在未得秦之分野　豫州<lb/>
自栁九度至張十六度為鶉火於辰在午周之分野屬<lb/>
<pb n="KR2k0049_WYG_002-5b"/>
三河　冀州於古堯之都也舜分州為十二冀州析置<lb/>
幽并其於天文自胃七度至畢十一度為大梁屬冀州<lb/>
自危十六度至奎四度為娵訾屬并州自栁九度至張<lb/>
十六度為鶉火屬三河則河内河東也准之星次本皆<lb/>
冀州之域帝居所在故其界尤大至夏廢幽并入焉<hi>是豫</hi>
<hi>州亦隸冀州分野也</hi>
明一統志太原府禹貢冀州之域天文參井分野　平<lb/>
陽府禹貢冀州之域天文觜參分野　大同府禹貢冀<lb/>
<pb n="KR2k0049_WYG_002-6a"/>
州之域虞周屬并州天文昴畢分野　潞安府禹貢冀<lb/>
州之域天文參井分野　汾州府禹貢冀州之域天文<lb/>
參分野　遼州禹貢冀州之域天文參井分野　澤州<lb/>
禹貢冀州之域天文觜參分野<hi>沁州古上黨郡地</hi>
圖書編山西諸郡太原參井分野平陽觜參分野潞安<lb/>
參井分野汾州參分野大同昴畢分野澤州觜參分野<lb/>
遼州參井分野沁州參井分野是山西諸郡三觜參四<lb/>
參井惟大同為昴畢也<lb/>
<pb n="KR2k0049_WYG_002-6b"/>
宋中興天文志天之有度也猶地之有里也二十八宿<lb/>
所分之度猶九州列縣所占之里也曰二十八宿之度<lb/>
或濶狹何也曰日之所躔偶與此宿相當此濶狹於是<lb/>
分也故説渾天者曰日之所躔或多或寡適當其星者<lb/>
凡二十八故度之多寡於是生焉井斗之舍非無星也<lb/>
然不與日躔相當故其度不得不濶觜鬼之傍非無星<lb/>
也然日躔一二日而其星適與相當故其度不得不狹<lb/>
也夫其得度濶狹非舉一宿全體盡占此度也<lb/>
<pb n="KR2k0049_WYG_002-7a"/>
沈氏筆談予編校昭文書時預詳定渾天儀官長問予<lb/>
二十八宿多者三十三度少者止一度如此不均何也<lb/>
予對曰天事本無度推厯者無以寓其數乃以日所行<lb/>
分天為三百六十五度有奇<hi>日平行三百六十五日有餘而一朞天故以一日為</hi>
<hi>一度也</hi>既分之必有物記之然後可窺而數於是以度度<lb/>
之星記之循黄道日之所行一期當者止二十八宿星<lb/>
而已<hi>度如傘橑當度謂正當傘橑上者故車葢二十八弓以象二十八宿</hi>今所謂距度星<lb/>
者是也非不欲均也黄道所由當度之星止有此而已<lb/>
<pb n="KR2k0049_WYG_002-7b"/>
劉知幾曰兩曜日星麗於天象非如九州萬國廢置無<lb/>
常故海田可變而景緯無易<lb/>
羅泌星野説費直書十二篇以易卦配地域蔡邕月令<lb/>
章句以節氣當國分及皇甫謐作帝王紀復以月律配<lb/>
入辰次　或以古受封之日嵗星所在為説晉文即位<lb/>
嵗受實沈董因所云實沈之虚晉人是居　春秋戰國<lb/>
地每遷變三晉未分晉果何分秦拔西河魏當何屬周<lb/>
既東西何都而直鶉火陳滅於楚何自而入韓分前封<lb/>
<pb n="KR2k0049_WYG_002-8a"/>
後據豈得如康成之所謂同時而當星次哉要以九州<lb/>
之分為正<lb/>
兩鎮三闗志分野説嘗考分野之説有屬之五星者有<lb/>
主之七星者有配之支幹者有合之節氣者屬之五星<lb/>
者曰辰為燕趙葢辰水星司北方治元㝠之區故其屬<lb/>
如此主之七星者曰斗樞主冀州之域又曰斗第八星<lb/>
主幽州常以五寅日候之庚寅為上谷代郡葢帝張四<lb/>
維運之以斗月徙一辰復返其所故其主如此配之以<lb/>
<pb n="KR2k0049_WYG_002-8b"/>
支幹者曰壬燕趙癸北塞又曰亥燕代葢運數從天年<lb/>
數從地日數從天星數從地從天用幹從地用支支幹<lb/>
相配乃成二貞其支幹復如此合之節氣者葢周天三<lb/>
百六十五度四分之一分為十二次日月之所躔也每<lb/>
次三十三度三十三分之十四日至其初為節至其中<lb/>
為中氣其節氣復如此夫天有四舍地有四方四舍成<lb/>
四象四方成四維象者青龍朱雀白虎元武也維者抱<lb/>
徳背陽常羊號通也舍有分次方有正隅皆一定而不<lb/>
<pb n="KR2k0049_WYG_002-9a"/>
可移者故分野以次定之亦本之天象方域之自然者<lb/>
耳辰主燕趙固一説也然辰者太一之精與嵗星熒惑<lb/>
鎮星太白共為五緯所以紀綱羣星扶理百精匡輔化<lb/>
機者也經星静緯星動惟動故其出入宿次比附日月<lb/>
進退離合伏逆遲留可以算數推難以法象求也執之<lb/>
以主燕趙隘矣配之支幹合之節氣又一説也殊不知<lb/>
嵗遷六日終而復始子母生尅更迭其宫斗杓為小嵗<lb/>
咸池為太嵗迎背左右辱强衰昌此又術家之小數其<lb/>
<pb n="KR2k0049_WYG_002-9b"/>
四正四鈎之算雖明而五官六府之職未備執而論之<lb/>
又不失之泥也乎孟子曰天之髙也星辰之逺也茍求<lb/>
其故千嵗之日至可坐而致也於戲論天象者亦惟求<lb/>
其故而已<lb/>
　　二十八舍<lb/>
雍州梁州水旺冬曰辰星主北嶽内分紫㣲太㣲天市<lb/>
三垣分焉外分四維東則角亢氐房心尾箕北則斗牛<lb/>
女虚危室壁西則奎婁胃昴畢觜參南則井鬼栁星張<lb/>
<pb n="KR2k0049_WYG_002-10a"/>
翼軫列為二十八宿而十二辰分焉三垣二十八宿與<lb/>
天並運一定不移為經星日月金木水火土七曜運行<lb/>
於列宿無定在為緯星垣宿布其經日月五星運其緯<lb/>
經緯錯落凡星布列其中天之文見矣三垣曰天市明<lb/>
堂位天子巡狩之居嵗臨之太微朝廷位聴政之居日<lb/>
臨之紫微宫寢位燕息之居朝夕在焉七曜必遵黄道<lb/>
歴天街嵗一受事於太微而出猶大臣受命天子之朝<lb/>
以行其職二十八宿分列四方各守其野率諸經星以<lb/>
<pb n="KR2k0049_WYG_002-10b"/>
共紫㣲之帝猶郡國百司各治其職安其民人以承天<lb/>
子<lb/>
<pb n="KR2k0049_WYG_002-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_002-11b"/>
　　丹元子步天歌<lb/>
七星一聚實不少阿西月東各一星月下五黄天隂名<lb/>
隂下六鳥芻藁營營南十六天苑形河裏六星名卷舌<lb/>
舌中黑㸃天讒星礪石舌旁斜四丁<lb/>
　　占候<lb/>
昴十一度下為日月中道天之耳目也主西方主獄事<lb/>
又為旄頭甘氏云主口舌奏對若明大則君無佞臣天<lb/>
下安和張衡云昴明則獄訟平天阿一星在胃東月一<lb/>
<pb n="KR2k0049_WYG_002-12a"/>
星在昴東皆黑星又曰天阿主察山林妖變天隂五星<lb/>
在畢柄西主從天子弋獵之臣天苑十六星在昴畢南<lb/>
如環狀天子之苑囿養禽獸之所也主馬牛羊明則馬<lb/>
牛羊盈芻藁六星在苑西以供牛馬之食也一曰天積<lb/>
天子之藏府也星盛則嵗豐穰卷舌六星在昴北天讒<lb/>
之外主口語以知讒佞張衡云主樞機曲而静則賢人<lb/>
用天讒一星在卷舌中主醫巫占與從官同礪石四星<lb/>
在五車北主磨礪鋒刃<lb/>
<pb n="KR2k0049_WYG_002-12b"/>
　　躔度<lb/>
宋兩朝天文志昴七星距西南星去極七十度　天阿<lb/>
一星去極六十六度入胃宿十度　月一星去極七十<lb/>
一度半入昴宿五度　天隂五星距西星去極七十五<lb/>
度半入胃宿七度　天苑十六星距東北星去極一百<lb/>
七度半入昴宿七度半　芻藁六星距西行中星去極<lb/>
一百八度入婁宿十一度　卷舌六星去極五十三度<lb/>
入昴宿初度　天讒一星去極六十一度半入昴宿半<lb/>
<pb n="KR2k0049_WYG_002-13a"/>
度　礪石四星距南第二星去極六十五度入昴宿六<lb/>
度<lb/>
　唐志昴十一度<lb/>
　宋志昴宿漢永元銅儀昴宿十二度唐開元游儀十<lb/>
　一度舊去極七十四度景祐測驗昴宿十一度距西<lb/>
　南星去極七十一度<lb/>
　晉志天阿卷舌天讒俱屬天市垣天苑在二十八宿<lb/>
　之外芻藁天阿月礪石晉志不載隋史有之武密又<lb/>
<pb n="KR2k0049_WYG_002-13b"/>
　以芻藁屬胃卷舌屬胃又屬昴乾象新書以芻藁屬<lb/>
　婁卷舌西三星屬胃東三星屬昴天苑西八星屬胃<lb/>
　南八星屬昴步天歌以上諸星皆屬昴宿互有不合<lb/>
　金志赤道宿度昴十一度少黄道宿度昴十一度<lb/>
　漢洛下閎測昴十一度　唐一行測昴十一度　宋<lb/>
　皇祐測昴十一度　元豐測昴十一度　崇寧測昴<lb/>
　十一度少　元郭守敬測昴十一度三十分<lb/>
　漢天文志昴畢冀州<lb/>
<pb n="KR2k0049_WYG_002-14a"/>
　漢志占於街北昴主之<lb/>
　晉志昴畢趙冀州<lb/>
　春秋元命苞昴畢間為天街散為冀州分為趙國<lb/>
　長平之戰太白食昴<lb/>
<pb n="KR2k0049_WYG_002-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_002-15b"/>
　　丹元子步天歌<lb/>
恰似𤓰叉八星出附耳畢股一星光天街兩星畢背旁<lb/>
天節畢下八烏幢畢上横列六諸王王下四皁天髙星<lb/>
節下團圓九州城畢口斜對五車口車有三柱任縱横<lb/>
車中五個天潢精潢畔咸池三黒星天闗一星車脚邊<lb/>
參旗九個參車間旗下直建九斿連斿下十三烏天園<lb/>
九斿天園參脚邊<lb/>
　　占候<lb/>
<pb n="KR2k0049_WYG_002-16a"/>
畢十七度主邊兵主弋獵其大星曰天髙一曰邊將星<lb/>
明大則逺夷來貢天下安甘氏云畢主街巷隂雨天之<lb/>
雨師也明而定則天下安張衡云畢為天馬昴畢間二<lb/>
星曰天街三光之道也主伺候闗梁又云主國界附耳<lb/>
一星在畢下天髙東南隅主聴得失伺愆邪察不祥天<lb/>
節八星在畢南主使臣之所持也宣威徳於四方明則<lb/>
吉諸王六星在五車南天漢之中主宗社藩屛王室也<lb/>
明則諸侯奉上天下安天髙四星在參旗西北近畢比<lb/>
<pb n="KR2k0049_WYG_002-16b"/>
臺榭之髙主逺望氣象五車五星三柱九星共十四星<lb/>
在畢東北五車主天子五兵張衡云天子兵車舍也西<lb/>
北曰天庫主太白秦也次東北星曰天獄主辰星燕趙<lb/>
也次東南星曰天倉主嵗星衛魯也中央星曰司空主<lb/>
鎮星楚也次西南星曰卿主熒惑魏也五星有變各以<lb/>
其所主而占之三柱一曰三泉一曰休一曰旗五星均<lb/>
明柱皆具即人倉廪實五車三柱有變各以其國占之<lb/>
天潢五星在五車中主河梁濟度之處也咸池三星在<lb/>
<pb n="KR2k0049_WYG_002-17a"/>
五車中天潢南魚囿也天闗一星在五車南畢西北亦<lb/>
曰天門日月五星所行之道也主邊塞事主闗閉參旗<lb/>
九星在參西五車之間天旗也明而希則邊寇不動隋<lb/>
志參旗一曰天旗一曰天弓主司弓弩之張候變禦難<lb/>
玉井西南九星曰九斿天子之旗也主邊軍進退天苑<lb/>
之南十三星曰天園植果菜之所也曲而鈎則果菜熟<lb/>
　　躔度<lb/>
宋兩朝天文志畢八星距右股第一星去極七十五度<lb/>
<pb n="KR2k0049_WYG_002-17b"/>
　天街二星距南星去極七十一度入昴宿十度　附<lb/>
耳一星去極七十七度入畢宿三度　天節八星距北<lb/>
星去極八十度半入畢宿三度　諸王六星距西星去<lb/>
極七十度入畢宿三度　天髙四星距東星去極七十<lb/>
四度半入畢宿六度　五車五星三柱九星距大星去<lb/>
極四十七度半入畢宿八度半　天潢五星距西北星<lb/>
去極五十八度入畢宿十一度　咸池三星距南星去<lb/>
極五十一度入畢宿十一度半　天闗一星去極七十<lb/>
<pb n="KR2k0049_WYG_002-18a"/>
一度半入觜宿初度　參旗九星距南第一星大星去<lb/>
極八十七度入畢宿六度　九斿九星距南星去極一<lb/>
百一十三度入畢宿十二度　天園十三星距東北星<lb/>
去極一百二十四度入畢宿五度<lb/>
　唐志畢十六度<lb/>
　唐志舊經畢七十八度開元測畢七十六度　又舊<lb/>
　經畢赤道十六度黄道亦十六度觜觽赤道二度黄<lb/>
　道三度二宿俱當黄道斜虚畢尚與赤道度同觜觽<lb/>
<pb n="KR2k0049_WYG_002-18b"/>
　總二度黄道損加一度葢其誤也今測畢十七度半<lb/>
　觜觽半度<lb/>
　宋志畢宿漢永元銅儀畢十六度舊去極七十八度<lb/>
　景祐測驗畢宿十七度距畢口北星去極七十七度<lb/>
　步天歌以天節九州殊口附耳天街天髙五車三柱<lb/>
　天潢咸池天闗天園諸星皆屬畢宿武密書以天節<lb/>
　屬昴參旗天闗五車三柱皆屬觜與步天歌不同乾<lb/>
　象新書以天節參旗皆屬畢天園西八星屬昴東五<lb/>
<pb n="KR2k0049_WYG_002-19a"/>
　星亦屬畢五車北西南二大星屬畢東二星及三柱<lb/>
　屬參説皆不同<lb/>
　金志赤道宿度畢十七度少黄道宿度畢十六度半<lb/>
　漢洛下閎測畢十六度　唐一行測畢十七度　宋<lb/>
　皇祐測畢十八度　元豐測畢十七度　崇寧測畢<lb/>
　十七度少　元郭守敬測畢十七度四十分<lb/>
　月令正義酉為大梁初胃七度終於畢十一度<lb/>
　漢天文志占於街南畢主之<lb/>
<pb n="KR2k0049_WYG_002-19b"/>
　晉天文志自畢十二度至東井十五度為實沈於辰<lb/>
　在申魏之分野屬益州<hi>費直起畢九度蔡邕起畢六度</hi>
　律厯志立夏日日在畢十二度<lb/>
李志昴畢大梁之次於辰在酉於周為冀趙之分也而<lb/>
胃宿附入焉史記曰昴畢冀州晉天文志曰自胃七度<lb/>
至畢十一度為大梁趙分野唐天文志曰胃昴畢大梁<lb/>
也初胃四度餘二千五百四十九秒入大梁中昴十度<lb/>
終畢六度天原發㣲曰胃七至畢十一辰酉曰作噩律<lb/>
<pb n="KR2k0049_WYG_002-20a"/>
姑洗斗辰趙分費直周易分野曰起婁十度蔡邕月令<lb/>
章句曰起胃一度金史曰胃四度二十四分三十三秒<lb/>
外入趙分大梁之次雖度數起終稍有不同而大梁之<lb/>
為趙其占為昴畢則無不同也據山河以考之自魏郡<lb/>
濁漳之北得漢趙國廣平鉅鹿常山東及清河信都北<lb/>
據中山正定全趙之分又北逾衆山盡代郡鴈門雲中<lb/>
定襄之地與北方之國皆其野也北紀之東陽表裏山<lb/>
河以藩屛中國為畢分循北河之表西盡塞垣皆髦頭<lb/>
<pb n="KR2k0049_WYG_002-20b"/>
故地為昴分若胃雖魯分而婁胃之墟東北負山胃得<lb/>
馬牧之氣與冀之北土同占葢冀之北土馬牧之所蕃<lb/>
庶故天苑之象存焉<lb/>
兩鎮三闗志按昴七星曰髦頭畢曰罕車為邊兵爾雅<lb/>
曰濁謂之畢孫炎曰掩兎之畢或呼為濁因以名星蘇<lb/>
竟曰畢為天網昴畢同宫曰大梁之次於辰在酉於州<lb/>
為冀葢趙之分也大同為趙之北郡在天街之南是為<lb/>
陽國鴈門寧武偏頭皆趙境故皆占畢史記曰昴畢冀<lb/>
<pb n="KR2k0049_WYG_002-21a"/>
州張守節正義曰昴畢為大梁之次漢志曰趙地昴畢<lb/>
分西有定襄雲中五原晉志曰自胃七度至畢十一度<lb/>
為大梁金史曰胃四度二十四分三十三秒外入趙分<lb/>
大梁之次畢七度九十六分秒外入晉分實沈之次劉<lb/>
昭月令章句注曰胃一度至畢六度為清明榖雨大梁<lb/>
趙分七宿分野説曰胃七至畢十一其次大梁辰酉曰<lb/>
作噩格今趙分又費直周易説曰起尾九度蔡邕月令<lb/>
章句曰起尾八度雖度數起終小有不同而大梁之為<lb/>
<pb n="KR2k0049_WYG_002-21b"/>
趙大同三闗之占畢則無不同也以一行山河兩戒考<lb/>
之則曰雲漢連坤維右而漸升又曰實沈下流得大梁<lb/>
然則趙為大梁其得雲漢之升氣無疑也故曰北紀山<lb/>
河之曲為晉代南紀山河之曲為巴蜀皆負險用武之<lb/>
國也又昴畢之間為天街太乙統宗曰自魏郡漳河東<lb/>
達清河信都北據中山正定又北逾衆山盡漢代郡鴈<lb/>
門雲中定襄之地北紀之東陽表裏山河為畢宿之分<lb/>
循河之表西盡塞垣為昴之分又一行之説曰雲漢至<lb/>
<pb n="KR2k0049_WYG_002-22a"/>
營室東壁間升氣悉究今五原雲中皆廢而大同三闗<lb/>
東接宣府南臨正定實為衛水之北然則大同三闗其<lb/>
得雲漢升氣之既究乎而大梁為趙大同三闗占畢亦<lb/>
不易之論也<lb/>
兩鎮三闗志星主分野為論不同以星主言則十二諸<lb/>
侯之星燕者燕也趙者趙也今天街者隘塞也尾箕但<lb/>
主後宫昴畢但主聴主弋獵主邊兵而已何以為燕趙<lb/>
以分野言則本之山河兩戒之終始質以雲漢隂氣之<lb/>
<pb n="KR2k0049_WYG_002-22b"/>
升降由是𤓰分宿度定其次舍而析木為燕大梁為趙<lb/>
也故嘗謂分野之以列宿為度猶天樞之以小星為極<lb/>
寄其所指而已是故星主占星分野占天葢並行而不<lb/>
悖也曰三闗為昴畢分無疑乎曰鴈門恒山之西翼寧<lb/>
偏鴈門之兩垂其為昴畢是也但其宣汾晉而障天澤<lb/>
宅臺駘而仰參星存天闕之象當戌亥之門其尚得實<lb/>
沈之末氣而入大梁之初度者乎又畢七度九十六分<lb/>
六秒外入實沈之次為晉分則此可知矣<lb/>
<pb n="KR2k0049_WYG_002-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_002-23b"/>
　　丹元子步天歌<lb/>
三星相近作參橤觜上坐旗直指天尊卑之位九相連<lb/>
司怪曲立坐旗邊四鵶大近井鉞前<lb/>
　　占候<lb/>
觜二度在參之右角如鼎足形主天之闗明大則天下<lb/>
安五榖熟隋志云觜觽為三軍之候行軍之藏府主葆<lb/>
旅收斂萬物明則軍儲盈將得勢動而明葆旅起張衡<lb/>
云葆旅野生之可食者坐旗九星在司怪西北主别君<lb/>
<pb n="KR2k0049_WYG_002-24a"/>
臣尊卑之位明則國有禮司怪四星在井鉞前候天地<lb/>
日月星辰禽獸蟲蛇草木之變與天髙占同<lb/>
　　躔度<lb/>
宋兩朝天文志觜三星距西南星去極八十二度半<lb/>
坐旗九星距南星去極六十一度半入參宿八度　司<lb/>
怪四星距西星去極七十一度入參宿六度半<lb/>
　唐志觜二度<lb/>
　唐志舊經觜觽八十四度開元測觜觽八十二度<lb/>
<pb n="KR2k0049_WYG_002-24b"/>
　宋志觜觽漢永元銅儀唐開元游儀皆以觜觽為三<lb/>
　度舊志極八十四度景祐測驗觜宿三星一度距西<lb/>
　南星去極八十四度在赤道内七度<lb/>
　步天歌坐旗司怪俱屬觜宿武宻書及乾象新書皆<lb/>
　屬於參<lb/>
　金志赤道宿度觜半度黄道宿度觜半度<lb/>
　漢洛下閎測觜二度　唐一行測觜一度　宋皇祐<lb/>
　測觜二度　元豐測觜二度　崇寧測觜半度　元<lb/>
<pb n="KR2k0049_WYG_002-25a"/>
　郭守敬測觜五分<lb/>
　唐志上黨次居下流與趙魏接為觜觽之分<lb/>
　李淳風法象志觜觽參伐皆直天闗表而在河隂故<lb/>
　實沈下流得大梁距河稍逺涉隂亦深<lb/>
　漢志嵗星六月出石氏在觜觽參<lb/>
　晉志觜參魏益州<lb/>
　洛書甄耀度西方白虎而觜參為虎首故有觜之義<lb/>
李志觜參實沈之次於辰在申於州為益<hi>晉魏冀并之域不曰冀并</hi>
<pb n="KR2k0049_WYG_002-25b"/>
<hi>而曰益州何也春秋元命苞云參伐流為益州益之為言阨也言其所在之地險阨也一曰疆壤益大故以名</hi>
<hi>焉非今之西蜀益州也</hi>晉魏之分也而井宿附入焉晉語曰實沈<lb/>
之虚晉人是居晉天文志曰自畢十二度至井十五度<lb/>
為實沈魏分野唐天文志曰觜觽參伐實沈也初畢七<lb/>
度餘八百四十一秒四之一中參九度終東井八度天<lb/>
原發㣲曰畢十二至東井十五辰申曰涒灘律中吕斗<lb/>
已晉魏分費直周易説曰起畢九度蔡邕月令章句曰<lb/>
起畢六度金史曰畢七度九十六分秒外入晉分實沈<lb/>
<pb n="KR2k0049_WYG_002-26a"/>
之次雖度數起終稍有不同而實沈之為晉魏其占為<lb/>
參井則無不同矣據山河以考之自漢之河東及上黨<lb/>
太原盡西河之地古晉魏虞唐耿揚霍冀黎郇與西河<lb/>
戎狄之國皆其野也河東永樂芮城河北縣及河曲豐<lb/>
勝夏州皆東井之分參伐為戎索為武政當河東盡大<lb/>
夏之墟上黨次居下流與趙魏接為觜觽之分然晉志<lb/>
又稱東井輿鬼秦雍州分下列雲中入東井一度定襄<lb/>
入東井八度鴈門入東井十六度代郡入東井二十八<lb/>
<pb n="KR2k0049_WYG_002-26b"/>
度太原入東井二十九度上黨入輿鬼二度而秦地不<lb/>
與焉夫井鬼秦分不應全主乎冀域而參實晉星乃遺<lb/>
而不道且雲中諸郡為趙近邊漢史占日暈曰參為趙<lb/>
畢為邊兵今縱不以屬昴畢又不及參而専曰井鬼可<lb/>
乎及觀唐書謂西河之濵所以設險限秦晉故其地上<lb/>
應天闗其南曲之隂在晉地衆山之陽南曲之陽在秦<lb/>
地衆山之隂隂陽之氣并故與東井通况晉秦俱為西<lb/>
方相屬附入似亦未為晉誣者彼求其説而不得乃<lb/>
<pb n="KR2k0049_WYG_002-27a"/>
謂魏徙大梁則西河合於東井秦拔宜陽而上黨入于<lb/>
輿鬼是又穿鑿附㑹之論也然晉自文公後十六世韓<lb/>
趙魏自立號為三晉今分野昴畢為趙分觜參為晉魏<lb/>
分乃獨遺韓何也考之分野十二次葢星家錯舉諸國<lb/>
界域而分配之耳及相侵伐犬牙深入如上黨本韓之<lb/>
别都逺韓近趙後卒降趙則為趙地而其分野又屬參<lb/>
井為魏分焉夫謂參井為魏分者非専以魏地言之也<lb/>
言魏則韓舉之矣又自軫十二度至氐四度夀星之次<lb/>
<pb n="KR2k0049_WYG_002-27b"/>
晉書以為鄭分野天原發微以為韓分野考鄭自武公<lb/>
後二十三世為韓所滅而韓都於新鄭豈所謂鄭之分<lb/>
野即韓之墟乎史記曰韓地角亢氐之分野韓分晉得<lb/>
南陽郡及頴川之父城定陵襄城頴陽頴隂長社陽翟<lb/>
郟東接汝南西接𢎞農得新安宜陽鄭今河南之新鄭<lb/>
及成臯滎陽頴川之嵩髙陽城則韓地在河南即鄭分<lb/>
亦有可証不誣者以此而觀三晉之地最廣不可以山<lb/>
西限也亦明矣<lb/>
<pb n="KR2k0049_WYG_002-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_002-28b"/>
　　丹元子步天歌<lb/>
總有七星觜相侵兩肩雙足三為心伐有三星足裏深<lb/>
玉井四星右足隂屏星兩扇井南襟軍井四星屏上吟<lb/>
左足下四天厠臨厠下一物天屎沉<lb/>
　　占候<lb/>
參十度上為五星日月中道甘氏曰參為忠良孝謹之<lb/>
子明大則臣忠子孝安吉一曰參伐一曰大辰一曰天<lb/>
市一曰鈇鉞又為天獄又主權衡所以平理也又主邊<lb/>
<pb n="KR2k0049_WYG_002-29a"/>
城為九譯故不欲其動也參白虎之體其中三星横列<lb/>
三將也東北曰左肩主左將西北曰右肩主右將東南<lb/>
曰左足主後將軍西南曰右足主偏將軍故黄帝占參<lb/>
應七將中央三小星曰伐天之都尉也又曰七將皆明<lb/>
天下兵精也玉井四星在參西右下水象也屏二星在<lb/>
玉井南屏為屏風玉井東西四星曰軍井行軍之井也<lb/>
軍井未達將不言渴名取此也又曰主軍營之事天厠<lb/>
四星在屏東溷也天屎一星在厠南色黄則吉<lb/>
<pb n="KR2k0049_WYG_002-29b"/>
　　躔度<lb/>
宋兩朝天文志參十星距中星西第一星去極九十二<lb/>
度半<lb/>
玉井四星距西北星去極九十八度少入畢宿十一度<lb/>
半<lb/>
天屏二星距南星去極一百一十五度入畢宿十三度<lb/>
半<lb/>
軍井四星距西南星去極一百五度半入畢宿十四度<lb/>
<pb n="KR2k0049_WYG_002-30a"/>
天厠四星距西北星去極一百一十八度半入參宿二<lb/>
度<lb/>
屎一星去極一百一十五度入參宿三度半<lb/>
　唐志參九度<lb/>
　唐志舊經參九十四度開元測參九十三度<lb/>
　宋志參宿漢永元銅儀參八度舊去極九十四度景<lb/>
　祐測驗參宿十星十度右足入畢十三度<lb/>
　步天歌玉井軍井厠各四星屏二星天屎一星俱屬<lb/>
<pb n="KR2k0049_WYG_002-30b"/>
　參宿晉志玉井在參左足武密書屬觜乾象新書屬<lb/>
　畢軍井晉志在玉井南武密亦屬觜乾象新書亦屬<lb/>
　畢唐開元游儀在玉井東南屛厠天屎晉志皆不載<lb/>
　隋志屏在玉井南開元游儀在觜隋志厠在屏東屎<lb/>
　在厠南乾象新書皆屬參與步天歌互有不同<lb/>
　金志赤道宿度參十度半黄道宿度參九度太<lb/>
　漢洛下閎測參九度　唐一行測參十度　宋皇祐<lb/>
　測參九度　元豐測參九度　崇寧測參十度半<lb/>
<pb n="KR2k0049_WYG_002-31a"/>
　元郭守敬測參十一度一十分<lb/>
　左傳昭元年子産曰后帝遷實沈於大夏主參<hi>杜註后帝</hi>
　<hi>堯也大夏今晉陽縣</hi>又曰當武王邑姜方震大叔夢帝謂已余<lb/>
　命而子曰虞將與之唐屬諸參而蕃育其子孫及生<lb/>
　有文在其手曰虞遂以命之及成王滅唐而封大叔<lb/>
　焉故參為晉星由是觀之則實沈參神也<hi>杜註叔虞封唐是為</hi>
　<hi>晉侯</hi>
　國語董因對晉公曰嵗在大梁將集天行元年始受<lb/>
<pb n="KR2k0049_WYG_002-31b"/>
　實沈之星也實沈之虚晉人是居所以興也以辰出<lb/>
　而以參入皆晉祥也<lb/>
　漢天文志晉之疆候辰星占參伐<lb/>
　漢志嵗星四月出太初在參伐<lb/>
　漢志嵗星六月出甘氏在參伐<lb/>
　馬融上日食封事參居兑位屬西方其為分野并州<lb/>
　是也<lb/>
　漢五行志劉歆言傳曰時有毛虫之孽參虎星故為<lb/>
<pb n="KR2k0049_WYG_002-32a"/>
　毛虫<lb/>
<pb n="KR2k0049_WYG_002-33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_002-33b"/>
　　丹元子步天歌<lb/>
八星横列河中静一星名鉞井邊安兩河各三南北正<lb/>
天罇三星井上頭樽上横列五諸侯侯上北河西積水<lb/>
欲覔積薪東畔是鉞下四星名水府水位東邊四星序<lb/>
四瀆横列南河裏南河下頭是軍市軍市團圓十二星<lb/>
中有一個野雞精孫子丈人市下列各立兩星從東説<lb/>
闕邱兩星南河東邱下一狼光蓬茸左邊九個弧矢弓<lb/>
一矢擬射頑狼胸有個老人南極中春秋出來夀無窮<lb/>
<pb n="KR2k0049_WYG_002-34a"/>
　　占候<lb/>
井三十四度甘氏云井八星在河中主泉水日月五星<lb/>
貫之為中道石氏謂之東井亦曰天井主諸侯帝戚三<lb/>
公之位故明大則封侯建國張衡云天之南門也黄道<lb/>
所經為天子之亭候主水衡事法令所取平也王者用<lb/>
法平則井明而端列鉞一星附井之前不欲其明月宿<lb/>
井有風雨之應又曰井為天子府中有六星不欲太明<lb/>
南北兩河各三星分夾東井一曰天髙天之闕門主闗<lb/>
<pb n="KR2k0049_WYG_002-34b"/>
梁河南曰南戍一曰南宫一曰陽門一曰越門一曰權<lb/>
星主火河北曰北戍一曰北宫一曰隂門一曰胡門一<lb/>
曰衡星主水兩戍之間三光之常道也天罇三星在五<lb/>
諸侯南主盛饘粥以給酒食之正也張衡云以給貧餒<lb/>
明則豐或言暗吉五諸侯五星在東井東北近北河主<lb/>
刺舉戒不虞又曰治隂陽察得失一曰師二曰友三曰<lb/>
三公四曰博士五曰太史又曰五曰大夫此五者常定<lb/>
疑議星明大潤澤則天下大治張衡又曰五諸侯治隂<lb/>
<pb n="KR2k0049_WYG_002-35a"/>
陽察得失明而潤大小齊等則國之福積水一星在河<lb/>
北所以洪酒用也積薪一星在積水東以備庖㕑之用<lb/>
明則人主康水府四星在東井西南水官也占與水位<lb/>
同水位四星在東井主水衡又主瀉溢流也四瀆四星<lb/>
在井南軒轅東以江河淮濟之積精也軍市十三星如<lb/>
錢狀在參東南天軍貨易之市野雞一星在軍市中主<lb/>
變怪也軍市西南二星曰丈人丈人東二星曰子子東<lb/>
二星曰孫丈人主夀考之臣子與孫皆侍丈人之側相<lb/>
<pb n="KR2k0049_WYG_002-35b"/>
扶而居守常無咎闕兵三星在南河東主象魏天子之<lb/>
雙闕諸侯之兩觀也狼一星在井東南為野將色有常<lb/>
不欲變動色黄白而明吉弧矢九星在狼東南天弓也<lb/>
以備盜賊嘗向狼老人一星在弧南一曰南極常以秋<lb/>
分之旦見於丙春分之夕沒於丁常以秋分候之南郊<lb/>
明大則人主有夀天下安寧<lb/>
　　躔度<lb/>
宋兩朝天文志井八星距西扇北第一星去極六十九<lb/>
<pb n="KR2k0049_WYG_002-36a"/>
度　鉞一星去極六十九度少入參宿八度半　北河<lb/>
三星距東大星去極六十一度半入井宿二十度　南<lb/>
河三星距東大星去極八十三度半入井宿二十一度<lb/>
　天罇三星距西星去極六十八度入井宿十六度<lb/>
五諸侯五星距西星去極五十六度半入井宿六度半<lb/>
　積水一星去極五十四度半入井宿十八度　積薪<lb/>
一星去極六十五度半入井宿二十七度　水府四星<lb/>
距西星去極七十六度半入參宿七度半　水位四星<lb/>
<pb n="KR2k0049_WYG_002-36b"/>
距西星去極七十三度半入井宿十八度　四瀆四星<lb/>
距西南星去極八十六度入井宿二度　軍市十三星<lb/>
距西北星去極一百七度半入井宿初度　野雞一星<lb/>
去極一百九度半入井宿四度半　丈人二星距西星<lb/>
去極一百二十八度入參宿四度　子二星距西星去<lb/>
極一百二十八度入參宿九度　孫二星距西星去極<lb/>
一百二十五度入井宿六度　闕邱二星距大星去極<lb/>
九十一度少入井宿十五度　狼一星去極一百七度<lb/>
<pb n="KR2k0049_WYG_002-37a"/>
半入井宿十度　弧矢九星去極一百一十四度入井<lb/>
宿十五度　老人一星去極一百四十三度入井宿三<lb/>
度<lb/>
　唐志井三十三度<lb/>
　唐志舊經東井七十度開元測東井六十八度<lb/>
　宋志南方東井漢永元銅儀井宿三十度唐開元游<lb/>
　儀三十三度去極七十度景祐測驗亦三十三度距<lb/>
　西北星去極六十九度<lb/>
<pb n="KR2k0049_WYG_002-37b"/>
　步天歌自五諸侯至水府常星一十八坐俱屬東井<lb/>
　武密書以丈人二星子孫各一星屬牛宿乾象新書<lb/>
　以丈人與子屬參孫屬井又以水府四星亦屬參武<lb/>
　密以水府屬井餘皆與歩天歌合<lb/>
　金志赤道宿度井三十三度少黄道宿度井三十度<lb/>
　半　漢洛下閎測井三十三度　唐一行測井三十<lb/>
　三度　宋皇祐測井三十三度　元豐測井三十三<lb/>
　度　崇寧測井三十三度少　元郭守敬測井三十<lb/>
<pb n="KR2k0049_WYG_002-38a"/>
　三度三十分<lb/>
　晉天文志東井輿鬼秦雍州　雲中入東井一度<lb/>
　定襄入東井八度　雁門入東井十六度　代郡入<lb/>
　東井二十八度　太原入東井二十九度<lb/>
　漢志嵗星五月出太初在東井輿鬼<lb/>
　漢志嵗星七月出石氏在東井輿鬼<lb/>
　晉天文志自東井十六度至栁八度為鶉首於辰在<lb/>
　未秦之分野屬雍州<hi>費直起井十三度蔡邕起井十度</hi>
<pb n="KR2k0049_WYG_002-38b"/>
　隋地理志自東井十度至栁八度秦分野<lb/>
　唐志河東永樂芮城河北縣及河曲豐勝夏州皆東<lb/>
　井之分<lb/>
　李淳風法象志東井據百川上流故鶉首為秦蜀墟<lb/>
　得兩戒山河之首雲漢達坤維右而漸升始居列宿<lb/>
　上　魏徙大梁則西河合於東井<lb/>
　月令正義申為實沈初畢十二度終於井十五度<lb/>
　月令仲春之月日在奎昏弧中旦建星中正義弧與<lb/>
<pb n="KR2k0049_WYG_002-39a"/>
　建星非二十八宿而昏明舉之者由弧星近井建星<lb/>
　近斗井有三十三度斗有二十六度其度既寛若舉<lb/>
　井斗不知何日的至井斗之中故舉弧星建星也<lb/>
　宋元嘉厯五月五日日在井三度<lb/>
　利瑪竇云天河自井接尾箕<lb/>
兩鎮三闗志上谷入尾一度恒山入昴五度雲中入東<lb/>
井二度定襄入東井八度鴈門入東井十六度代郡入<lb/>
東井二十八度按躔次之説史漢不道至晉書乃載之<lb/>
<pb n="KR2k0049_WYG_002-39b"/>
志而雜引范蠡鬼谷諸人以為其言如此間嘗反覆推<lb/>
之多不符合昔人曰躔次本李淳風定豈洪氏所謂蔽<lb/>
於天而不知地者乎即以兹土論之惟上谷入尾一度<lb/>
其言是也他若常山入昴五度已稍有乖至於雲中定<lb/>
襄鴈門代郡之為東井則尤不可解矣夫東井秦分不<lb/>
應主乎冀域而參實晉星乃却遺而不道且雲中諸郡<lb/>
為趙近晉今縱不以之屬昴畢而更不以之入參不亦<lb/>
繆哉漢史占月暈曰參為趙畢為邊兵今不及參而曰<lb/>
<pb n="KR2k0049_WYG_002-40a"/>
東井可乎故曰分野之説一行為正山河兩戒隂陽升<lb/>
降其理精矣<lb/>
<pb n="KR2k0049_WYG_002-41a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_002-41b"/>
　　丹元子步天歌<lb/>
六星似軫在星傍張下只是有天廟十四之星册四旁<lb/>
長垣少微雖向上星數倚在太微傍天尊一星直上黄<lb/>
　　占候<lb/>
張十七度甘氏云主天廟明堂御史之位上為天之中<lb/>
道若明大國則盛强隋志云主珍寳宗廟所用及衣服<lb/>
又主天㕑飲食賞賚之事星明則王者行五禮得天之<lb/>
中動則賞賚或云主貢物張南十四星曰天廟祖廟也<lb/>
<pb n="KR2k0049_WYG_002-42a"/>
其占與虚梁同長垣四星在少微南主界域少微四星<lb/>
在太微西南北列士大夫之位也一名處士或曰博士<lb/>
官一曰主衞掖門南第一星為處士第二星為議士第<lb/>
三星為隠士第四星為大夫明大而黄則賢士舉<lb/>
　　躔度<lb/>
宋兩朝天文志張六星距西第二星去極一百二度半<lb/>
　天廟十四星距西北星去極一百十三度半入栁宿<lb/>
十三度　長垣四星距南星去極七十六度入張宿十<lb/>
<pb n="KR2k0049_WYG_002-42b"/>
四度　少微四星距東南大星去極六十五度半入張<lb/>
宿十五度半<lb/>
　唐志張十八度<lb/>
　唐志舊經張九十七度開元測張百度又舊經張中<lb/>
　央四星為朱鳥嗉外二星為翼比距以翼而不距以<lb/>
　膺故張增二度半七星減二度半今復以膺為距則<lb/>
　七星張各得本度<lb/>
　宋志張宿漢永元銅儀張宿十七度唐開元游儀十<lb/>
<pb n="KR2k0049_WYG_002-43a"/>
　八度舊去極九十七度元祐測驗張十八度距西第<lb/>
　二星去極一百三度<lb/>
　天廟十四星晉志雖列二十八宿外而亦曰在張宿<lb/>
　南與隋志步天歌合<lb/>
　金志赤道宿度張十七度少黄道宿度張十七度太<lb/>
　漢洛下閎測張十八度　唐一行測張十八度　宋<lb/>
　皇祐測張十八度　元豐測張十七度　崇寧測張<lb/>
　十七度少　元郭守敬測張十七度二十五分<lb/>
<pb n="KR2k0049_WYG_002-43b"/>
　晉天文志河東入張一度<lb/>
　月令正義午為鶉火初栁九度終於張十六度<lb/>
　漢志嵗星六月出太初在注張七星<lb/>
　漢志嵗星八月出甘氏在注張<lb/>
　　二十八舍明時占晉疆分野隸昴畢觜參井五星<lb/>
　　平陸芮城志又謂入張一度故列六星於前而漢<lb/>
　　晉史志則謂并州隸室壁上黨入輿鬼至危奎婁<lb/>
　　栁四星亦時涉晉分野葢東井觜觽間為日行中<lb/>
<pb n="KR2k0049_WYG_002-44a"/>
　　道兩河兩戒之中又胥以中條太行風陵砥柱為<lb/>
　　衡故晉疆經星分野視十四布政司獨多今附列<lb/>
　　於左至北極宫天市垣女宿諸星多主三晉胥有<lb/>
　　星經可考金水諸星亦附列焉<lb/>
　　危宿丹元子步天歌<lb/>
　三星不直舊先知危上五黒號人星人下三四杵臼<lb/>
　形人上七烏號車府府上天鈎九黄晶鈎上五鵶字<lb/>
　造父危下四星號墳墓墓下四星斜虚梁十箇天錢<lb/>
<pb n="KR2k0049_WYG_002-44b"/>
　梁下黄墓傍兩星能葢屋身著黒衣危下宿<lb/>
　　躔度<lb/>
　宋兩朝天文志危三星距南星去極九十六度　人<lb/>
　五星距西南星去極七十度入虚宿六度半　杵三<lb/>
　星距南星去極六十一度半入危宿三度　臼四星<lb/>
　距西南星去極六十九度半入危宿二度半　車府<lb/>
　七星距西第一星去極五十六度半入虚宿四度半<lb/>
　　造父五星距北星去極三十八度入危宿十一度<lb/>
<pb n="KR2k0049_WYG_002-45a"/>
　　墳墓四星距中星去極九十六度入危宿五度半<lb/>
　　虚梁四星距東西去極一百度半入危宿八度<lb/>
　天錢十星距東北星去極一百一十八度入危宿三<lb/>
　度　葢屋二星距西星去極九十七度入虚宿九度<lb/>
　　唐志危十七度<lb/>
　　唐志舊經危九十七度開元測危九十七度又舊<lb/>
　　經危北星舊圖入危今測在虚六度<lb/>
　　宋志危宿漢永元銅儀以危為十六度唐開元游<lb/>
<pb n="KR2k0049_WYG_002-45b"/>
　　儀十七度舊去極九十七度距南星去極九十八<lb/>
　　度在赤道外七度<lb/>
　　步天歌虚梁下諸星相屬危宿晉志不載人星車<lb/>
　　府隋志有之杵臼星晉隋志皆無造父鈎星晉志<lb/>
　　屬紫㣲垣葢屋虚梁天錢在二十八宿外乾象新<lb/>
　　書以車府西四星屬虚東三星屬危武密書以造<lb/>
　　父屬危又屬室餘皆與步天歌合按乾象新書又<lb/>
　　有天綱一星在危宿南<lb/>
<pb n="KR2k0049_WYG_002-46a"/>
　　金志赤道宿度危十五度黄道宿度危十六度<lb/>
　　漢洛下閎測危十七度　唐一行測危十七度<lb/>
　　宋皇祐測危十六度　元豐測危十七度　崇寧<lb/>
　　測危十五度半　元郭守敬測危十五度四十分<lb/>
　　晉天文志自危十六度至奎四度為娵訾於辰在<lb/>
　　亥衛之分野屬并州<hi>費直起危十四度蔡邕起危十度</hi>
　　隋地理志自危十六度至奎四度屬并州<lb/>
　　漢志嵗星十二月出太初在婺女虚危<lb/>
<pb n="KR2k0049_WYG_002-46b"/>
　　室宿丹元子步天歌<lb/>
　兩星上有離宫出遶室三雙有六星下頭六箇雷電<lb/>
　形壘壁陣次十二星十二兩頭大似并陣下分布羽<lb/>
　林軍四十五卒三為羣軍西四星多難論子細歴歴<lb/>
　看區分三粒黄金名鈇鉞一顆真珠北落門門東八<lb/>
　魁九箇子門西一宿天綱是電傍兩黒土公吏騰虵<lb/>
　室上二十二<lb/>
　　躔度<lb/>
<pb n="KR2k0049_WYG_002-47a"/>
　宋兩朝天文志室二星距南星去極八十度半　雷<lb/>
　電六星距西南星去極八十七度入危宿十二度<lb/>
　壁陣壘十二星距西第一星去極一百十五度入女<lb/>
　宿十一度　羽林四十五星距大星去極一百一十<lb/>
　七度入危宿十五度半　鈇鉞三星距北星去極一<lb/>
　百三十度入室宿四度　北落師門一星去極一百<lb/>
　二十六度入危宿十一度半　八魁九星距南星去<lb/>
　極一百三十九度入壁宿四度半　天綱一星去極<lb/>
<pb n="KR2k0049_WYG_002-47b"/>
　一百二十九度入危宿五度　土公二星距西星去<lb/>
　極八十五度入壁宿初度　騰蛇二十二星距中大<lb/>
　星去極四十四度少入危宿九度半<lb/>
　　唐志營室十六度<lb/>
　　唐志舊經營室八十五度開元測營室八十三度<lb/>
　　宋志營室漢永元銅儀營室十八度唐開元游儀<lb/>
　　十六度舊去極八十五度景祐測驗室十六度距<lb/>
　　南星去極八十五度在赤道外六度<lb/>
<pb n="KR2k0049_WYG_002-48a"/>
　　步天歌雷電下八魁諸星皆屬營室雷電土公吏<lb/>
　　斧鉞晉志皆不載隋志有之壘壁陣北落師門天<lb/>
　　綱羽林軍晉志在二十八宿外騰蛇屬天市垣武<lb/>
　　密書屬營室又屬壁宿乾象新書以西十六星屬<lb/>
　　尾屬危東六星屬室羽林軍西六星屬危東三十<lb/>
　　九星屬室以天綱屬危斧鉞屬奎通占録又以斧<lb/>
　　鉞屬壁屬奎説皆不同<lb/>
　　金志赤道宿度室十七度黄道宿度室十八度少<lb/>
<pb n="KR2k0049_WYG_002-48b"/>
　　漢洛下閎測室十六度　唐一行測室十六度<lb/>
　　宋皇祐測室十七度　元豐測室十六度　崇寧<lb/>
　　測室十六度　元郭守敬測室十七度一十分<lb/>
　　漢天文志營室東壁并州<lb/>
　　晉天文志營室東壁衛并州<lb/>
　　春秋元命苞營室流為并州分為衛國<lb/>
　　漢志嵗星正月晨出東方太初厯在營室東壁<lb/>
　　漢志嵗星三月出石氏甘氏曰在營室東壁<lb/>
<pb n="KR2k0049_WYG_002-49a"/>
　　壁宿丹元子步天歌<lb/>
　兩星下頭是霹靂霹靂五星横箸行雲雨次之曰四<lb/>
　方壁上天廐十圓黄鈇鑕五星羽林傍<lb/>
　　躔度<lb/>
　宋兩朝天文志壁二星距南星去極八十度半　霹<lb/>
　靂五星距西星去極九十三度入危宿十五度　雲<lb/>
　雨四星距西北星去極九十五度入室宿五度　天<lb/>
　廐十星距西星去極四十九度半入壁宿初度<lb/>
<pb n="KR2k0049_WYG_002-49b"/>
　　唐志壁九度<lb/>
　　唐志舊經壁八十六度開元測東壁八十四度<lb/>
　　宋志壁宿漢永元銅儀東壁二星九度舊去極八<lb/>
　　十六度景祐測驗壁二星九度距南星去極八十<lb/>
　　五度<lb/>
　　步天歌壁宿下有鐵鑕五星晉隋志皆不載隋志<lb/>
　　八魁西北三星曰鐵鑕又曰鐵鉞其占與步天歌<lb/>
　　室宿内斧鉞畧同恐重出霹靂五星雲雨四星晉<lb/>
<pb n="KR2k0049_WYG_002-50a"/>
　　志無隋志有武宻書以雲雨屬室宿天廐十星晉<lb/>
　　志屬天市垣説皆不同<lb/>
　　金志赤道宿度壁八度黄道宿度壁九度半<lb/>
　　漢洛下閎測壁九度　唐一行測壁九度　宋皇<lb/>
　　祐測壁九度　元豐測壁九度　崇寧測壁八度<lb/>
　　太　元郭守敬測壁八度六十分<lb/>
　　奎宿丹元子步天歌<lb/>
　腰細頭尖似破鞋一十六星遶鞋生外屏七烏奎下<lb/>
<pb n="KR2k0049_WYG_002-50b"/>
　横屛下七星天溷明司空左畔土之精奎上一宿軍<lb/>
　南門河中六箇閣道形附路一星道傍明五箇吐花<lb/>
　王良星良星近上一䇿名<lb/>
　　躔度<lb/>
　宋兩朝天文志奎十六星距西南大星去極七十二<lb/>
　度　外屏距西星去極八十九度入壁宿八度半<lb/>
　天溷七星距西南星去極九十七度入奎宿三度<lb/>
　土司空一星去極一百一十五度少入壁宿九度<lb/>
<pb n="KR2k0049_WYG_002-51a"/>
　軍南門一星去極六十六度入奎宿十五度　附路<lb/>
　一星去極三十五度半入奎宿五度　王良五星距<lb/>
　西星去極三十七度入壁宿初度<lb/>
　　唐志奎十六度<lb/>
　　唐志舊經奎七十六度開元測奎七十三度又舊<lb/>
　　經奎誤距以西大星故壁損二度奎増二度今復<lb/>
　　距西南大星即奎壁各得本度<lb/>
　　宋志奎宿漢永元銅儀以奎為七十度唐開元游<lb/>
<pb n="KR2k0049_WYG_002-51b"/>
　　儀十六度舊去極七十六度景祐測驗同<lb/>
　　步天歌天溷下諸星俱屬奎宿晉志王良附路閣<lb/>
　　道軍南門䇿星俱在天市垣别無外屏天溷土司<lb/>
　　空等星隋志有之而武密以王良外屏天溷皆屬<lb/>
　　壁或以外屏又屬奎乾象新書以王良西一星屬<lb/>
　　壁東四星屬奎外屏西一星屬壁東六星屬奎與<lb/>
　　步天歌各有不合<lb/>
　　金志赤道宿度奎十六度半黄道宿度奎二十七<lb/>
<pb n="KR2k0049_WYG_002-52a"/>
　　度太<lb/>
　　漢洛下閎測奎十六度　唐一行測奎十六度<lb/>
　　宋皇祐測奎十六度　元豐測奎十六度　崇寧<lb/>
　　測奎十六度半　元郭守敬測奎十六度六十分<lb/>
　　月令正義亥為娵訾初危十六終於奎四度<lb/>
　　漢天文志嵗星二月出太初在奎婁<lb/>
　　漢志嵗星四月出石氏甘氏在奎婁<lb/>
　　婁宿丹元子步天歌<lb/>
<pb n="KR2k0049_WYG_002-52b"/>
　三星不匀近一頭左更右更烏夾婁天倉六箇婁下<lb/>
　頭天庾三星倉東脚婁上十二將軍侯<lb/>
　　躔度<lb/>
　宋兩朝天文志婁三星距中星去極七十五度半<lb/>
　左更五星距西南星去極七十六度半入婁宿四度<lb/>
　半　右更五星距東北星去極七十五度入奎宿十<lb/>
　四度　天倉六星距西北星去極一百四度半入奎<lb/>
　宿十一度　天庾三星距中大星去極一百二十五<lb/>
<pb n="KR2k0049_WYG_002-53a"/>
　度半入婁宿五度　天大將軍十二星距火星去極<lb/>
　六十度半入婁宿四度<lb/>
　　唐志婁十二度<lb/>
　　唐志舊經婁八十度開元測婁七十七度<lb/>
　　宋志婁宿漢永元銅儀以婁為十二度唐開元游<lb/>
　　儀十二度舊去極八十度景祐側驗婁宿十二度<lb/>
　　距中央大星去極八十度在赤道内十一度<lb/>
　　晉志天倉天庾在二十八宿之外天大將軍屬天<lb/>
<pb n="KR2k0049_WYG_002-53b"/>
　　市垣左更右更惟隋志有之乾象新書以天倉屬<lb/>
　　奎武密屬奎又屬婁步天歌皆屬婁宿<lb/>
　　金志赤道宿度婁十二度黄道宿度婁十二度太<lb/>
　　漢洛下閎測婁十二度　唐一行測婁十二度<lb/>
　　宋皇祐測婁十二度　元豐測婁十二度　崇寧<lb/>
　　測婁十二度　元郭守敬測婁十一度八十分<lb/>
　　趙分野費直起婁十度蔡邕起婁一度<lb/>
　　胃宿丹元子步天歌<lb/>
<pb n="KR2k0049_WYG_002-54a"/>
　三星鼎足河之次天廩胃下斜四星天囷十三如乙<lb/>
　形河中八星名大陵陵北九個天船名陵中積尸一<lb/>
　個星積水船中一黒星<lb/>
　　躔度<lb/>
　宋兩朝天文志胃三星距西南星去極六十七度半<lb/>
　　天廪四星距南星去極八十五度半入胃宿十二<lb/>
　度　天囷十三星距大星去極九十一度半入胃宿<lb/>
　六度半　大陵八星距大星去極五十四度入胃宿<lb/>
<pb n="KR2k0049_WYG_002-54b"/>
　七度　天船九星距大星去極五十四度半入胃宿<lb/>
　十度　積尸一星去極五十五度入胃宿四度　積<lb/>
　水一星去極五十三度入昴宿初度<lb/>
　　唐志胃十四度<lb/>
　　唐志舊經胃昴七十四度開元測胃昴七十二度<lb/>
　　宋志胃宿漢永元銅儀胃宿十五度景祐測驗十<lb/>
　　四度<lb/>
　　晉志大陵積尸天船積水俱屬天市垣天囷天廪<lb/>
<pb n="KR2k0049_WYG_002-55a"/>
　　在二十八宿之外武宻以天囷大陵屬婁又屬胃<lb/>
　　天船屬胃又屬昴乾象新書天囷五星屬婁餘星<lb/>
　　屬胃大陵西三星屬婁東五星屬胃與步天歌互<lb/>
　　有不同<lb/>
　　金志赤道宿度胃十五度黄道宿度胃十五度半<lb/>
　　漢洛下閎測胃十四度　唐一行測胃十四度<lb/>
　　宋皇祐測胃十五度　元豐測胃十四度　崇寧<lb/>
　　測胃十四度　元郭守敬測胃十五度六十分<lb/>
<pb n="KR2k0049_WYG_002-55b"/>
　　晉天文志自胃七度至畢十一度為大梁於辰在<lb/>
　　酉趙之分野屬冀州<hi>費直起婁十度蔡邕起婁一度</hi>
　　隋地理志自胃七度至畢十一度屬冀州<lb/>
　　唐志胃得馬牧之氣<lb/>
　　月令正義戍為降婁初奎五度終於胃六度<lb/>
　　漢志嵗星三月出太初在胃昴<lb/>
　　漢志嵗星五月出石氏甘氏在胃昴畢<lb/>
　　鬼宿丹元子步天歌<lb/>
<pb n="KR2k0049_WYG_002-56a"/>
　四星册方似朱櫃中央白者積天氣鬼上四星是爟<lb/>
　位天狗七星鬼下是外㕑六間栁星次天社六個弧<lb/>
　東倚社東一星是天紀<lb/>
　　躔度<lb/>
　宋兩朝天文志鬼四星距西南星去極六十九度半<lb/>
　　爟四星距西北星去極六十度半入井宿二十九<lb/>
　度　天狗七星距西星去極一百二度入井宿二十<lb/>
　二度　外㕑六星距大星去極九十二度半入鬼宿<lb/>
<pb n="KR2k0049_WYG_002-56b"/>
　二度　天社六星距西南星去極一百三十四度入<lb/>
　井宿十二度　天紀一星去極一百一度半入栁宿<lb/>
　五度<lb/>
　　唐志鬼四度<lb/>
　　唐志舊經輿鬼六十八度開元測輿鬼六十八度<lb/>
　　宋志輿鬼漢永元銅儀輿鬼四度舊去極六十八<lb/>
　　度景祐測驗輿鬼三度距西南星去極六十九度<lb/>
　　晉志爟四星屬天市垣天狗七星在七星北武密<lb/>
<pb n="KR2k0049_WYG_002-57a"/>
　　以天狗屬牛宿又屬輿鬼乾象新書屬井外㕑六<lb/>
　　星晉志在栁宿南武宻書亦屬栁乾象新書與步<lb/>
　　天歌皆屬輿鬼天紀一星武密書及乾象新書皆<lb/>
　　屬栁惟步天歌屬鬼宿天社六星武密書屬井乂<lb/>
　　屬鬼乾象新書以西一星屬井中一星屬鬼末一<lb/>
　　星屬栁今從步天歌以諸星俱屬輿鬼<lb/>
　　金志赤道宿度鬼二度半黄道宿度鬼二十度半<lb/>
　　漢洛下閎測鬼四度　唐一行測鬼三度　宋皇<lb/>
<pb n="KR2k0049_WYG_002-57b"/>
　　祐測鬼二度　元豐測鬼四度　崇寧測鬼二度<lb/>
　　半　元郭守敬測鬼二度二十分<lb/>
　　晉天文志上黨入輿鬼二度<lb/>
　　李淳風法象志秦抜宜陽而上黨入於女鬼<lb/>
　　栁宿丹元子步天歌<lb/>
　八星曲頭垂似栁近上三星號為酒享宴大酺五星<lb/>
　守<lb/>
　　躔度<lb/>
<pb n="KR2k0049_WYG_002-58a"/>
　宋兩朝天文志栁八星距西第三星去極八十二度<lb/>
　半　酒旗三星距西北星去極七十七度入栁宿十<lb/>
　四度<lb/>
　　唐志栁十五度<lb/>
　　唐志舊經栁七十七度開元測栁八十度半又舊<lb/>
　　經栁誤距以第四星今復用第四星<lb/>
　　宋志栁宿漢永元銅儀以栁為十四度唐開元游<lb/>
　　儀十五度舊去極七十七度景祐測驗栁八星一<lb/>
<pb n="KR2k0049_WYG_002-58b"/>
　　十三度距西頭第二星去極八十三度<lb/>
　　晉志酒旗在天市垣步天歌屬栁宿通古鏡亦屬<lb/>
　　栁又屬七星乾象新書亦屬七星與步天歌不同<lb/>
　　金志赤道宿度栁十三度太黄道宿度栁十三度<lb/>
　　少<lb/>
　　漢洛下閎測栁十五度　唐一行測栁十五度<lb/>
　　宋皇祐測栁十四度　元豐測栁十五度　崇寧<lb/>
　　測栁十三度太　元郭守敬測栁十三度三十分<lb/>
<pb n="KR2k0049_WYG_002-59a"/>
　　隋地理志自栁九度至張十六度屬三河<lb/>
　　月令正義未為鶉首初井十六度終於栁八度<lb/>
　　漢志嵗星八月出石氏在栁七星張<lb/>
李志按星野之説其傳也逺自星經散佚黄帝巫咸之<lb/>
書世尠得聞後之作堪輿者雖有郡國所入非古數也<lb/>
康成引十二次之分本漢地大畧見於左氏國語左氏<lb/>
謂大梁集行晉文昌其霸實沈為祟晉平受其殃則驗<lb/>
災祥於星土其法葢古有之然而揚之地南而星紀則<lb/>
<pb n="KR2k0049_WYG_002-59b"/>
在丑冀之地北而大梁則在酉况歴代郡縣廢置不同<lb/>
而厯數與嵗差又不能盡合也及觀賈公彦氏謂唐叔<lb/>
始受封之年值嵗星所在其國屬焉故以嵗為福地説<lb/>
亦可疑昔子産稱髙辛氏有子曰閼伯封於商邱主祀<lb/>
大火商人是因季曰實沈封於大夏主祀參唐人是因<lb/>
是古人始封嘗命以主祀也若謂受封之辰則春秋列<lb/>
國之裔孫以占妖祥可耳至後世占分野而妖祥亦應<lb/>
豈皆古者受封之辰乎夫星土分星難拘州國周禮司<lb/>
<pb n="KR2k0049_WYG_002-60a"/>
徒言十有二土未嘗指言其所應保章氏言以星土辨<lb/>
九州之地未嘗析言其所辨竊謂星土以精氣相屬而<lb/>
不繫乎方隅占測以山河為限而不主乎州國此一行<lb/>
兩戒之説為通論也<lb/>
朱之俊分野辯分野之説縁星而紀未嘗屑屑然為之<lb/>
辨也以分野宫度論之明厯畢六度過申西洋厯畢八<lb/>
度過申明厯井八度過未西洋厯井初度過未是申宫<lb/>
竝無井度矣且參七星伐三星共十星參原十度觜止<lb/>
<pb n="KR2k0049_WYG_002-60b"/>
半度今西洋厯増觜為十度而參度反删其九則在天<lb/>
止有參星一度耳參星雖削晉益猶附則今晉益屬參<lb/>
無疑也益實是蜀蜀與晉相隔甚逺而分野則同亦如<lb/>
齊魯接壤而魯屬西方奎婁之分齊屬北方虚危之分<lb/>
中隔亥宫三十餘度宋衛接壤而衛屬北方室壁之分<lb/>
宋屬東方房心之分中隔燕吳齊三宫九十餘度地近<lb/>
而天逺之地逺而天近之其理甚㣲攷明山西通志有<lb/>
益阨之言謂益不係蜀作阨字解是十二宫中竟缺四<lb/>
<pb n="KR2k0049_WYG_002-61a"/>
川一省也烏乎可<lb/>
<pb n="KR2k0049_WYG_002-62a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_002-62b"/>
　　丹元子步天歌<lb/>
北斗之星七星明第一主帝為樞星第二第三璇璣是<lb/>
第四名權第五衡開陽搖光六七名紫宫之次是諸星<lb/>
　　占候<lb/>
北斗七星在太㣲北七政之樞機隂陽之本元也故運<lb/>
乎天中而臨制四方以建四時而均五行也魁四星為<lb/>
璇璣杓三星為玉衡又曰斗為人君之象號令之主又<lb/>
為帝車取乎運動之義也又魁第一星曰天樞二曰璇<lb/>
<pb n="KR2k0049_WYG_002-63a"/>
三曰璣四曰權五曰玉衡六曰開陽七曰搖光一至四<lb/>
為魁五至七為杓樞為天璇為地璣為人權為時玊衡<lb/>
為音開陽為律搖光為星石氏云第一曰正星主陽徳<lb/>
二曰法星三曰令星四曰伐星五曰殺星六曰危星七<lb/>
曰部星亦曰應星又云一主天二主地三主火四主水<lb/>
五主土六主木七主金又曰一主秦二主楚三主梁四<lb/>
主吳五主趙六主燕七主齊<lb/>
　　躔度<lb/>
<pb n="KR2k0049_WYG_002-63b"/>
北斗七星天樞去極二十三度半入張宿十度　搖光<lb/>
去極三十五度入角宿九度<lb/>
　春秋緯文耀鈎云太行以東至碣石王屋砥柱冀州<lb/>
　屬樞星葢帝張四維運之以斗月徙一辰復返其所<lb/>
　故其主如此<hi>星有七州有九但兖青徐揚并屬二州故七星主九州也</hi>
<pb n="KR2k0049_WYG_002-64a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_002-64b"/>
　　丹元子步天歌<lb/>
下元一宫名天市兩扇垣牆二十二當門六角黒市樓<lb/>
門左兩黄是車肆兩個宗正四宗人宗星一雙亦依次<lb/>
帛度兩星屠肆前侯星還在帝座邊帝座一星常光明<lb/>
四個㣲芒宦者星以次兩星名列肆斗斛帝前依其次<lb/>
斗是五星斛是四<lb/>
　　占候<lb/>
天市垣二十二星在房心東北主權衡主聚衆一曰天<lb/>
<pb n="KR2k0049_WYG_002-65a"/>
旗庭市中星衆潤澤則嵗實市樓六星在市中臨箕星<lb/>
之上主司闤闠明則吉隋志市樓者市府也主市價律<lb/>
度其陽為金錢其隂為珠玉變見各以所主占之車肆<lb/>
二星在天市垣南門之内主車駕隋志主衆賈之區宗<lb/>
正二星在帝坐東主宗大夫也明則宗室有秩宗人四<lb/>
星在宗正東主録親疎享祀如綺而明正族人有序宗<lb/>
星二星在宗人東北侯星之東宗室之象帛度二星在<lb/>
宗室星東北主度量明則尺量平商人不欺屠肆二星<lb/>
<pb n="KR2k0049_WYG_002-65b"/>
在帛度東北主烹宰侯一星在帝坐東北主伺隂陽也<lb/>
細㣲則國安居常則吉帝座一星在天市中侯星西天<lb/>
庭也光而潤則天子吉威令行一曰神農所居宦者四<lb/>
星在帝坐西南帝傍之閽人也星㣲則吉其占與勢星<lb/>
同列肆二星在斛西北主寳玉之貨斗五星在宦者西<lb/>
南主平量覆則嵗熟明暗與帛度同斛四星在市樓北<lb/>
亦曰天斛主量者也占與斗同<lb/>
　　躔度<lb/>
<pb n="KR2k0049_WYG_002-66a"/>
宋兩朝天文志天市垣二十二星東西列各十一星其<lb/>
東垣南第一星曰宋第二星曰南海第三星曰燕第四<lb/>
星曰東海第五星曰徐第六星曰吳越第七星曰齊第<lb/>
八星曰中山第九星曰九河第十星曰趙第十一星曰<lb/>
魏其西垣第一星曰韓第二星曰楚第三星曰梁第四<lb/>
星曰巴第五星曰蜀第六星曰秦第七星曰周第八星<lb/>
曰鄭第九星曰晉第十星曰河間第十一星曰河中東<lb/>
垣南第一星宋去極一百五度半入危宿七度西垣第<lb/>
<pb n="KR2k0049_WYG_002-66b"/>
一星韓去極九十八度半入心宿五度<lb/>
李志天市垣二十二星五星主晉宋天文志云天垣星<lb/>
在房心東北下照二十二處其東垣十一星第八星曰<lb/>
中山第十星曰趙第十一星曰魏其西垣十一星第一<lb/>
星曰韓第九星曰晉葢象天王在上諸侯朝王王出臯<lb/>
門大㑹東方諸侯在應門右西方諸侯在應門左也<lb/>
蘓伯衡論分野天有三垣紫㣲太㣲天市是也紫㣲太<lb/>
㣲皆將相輔佐之位而下市下垣則列國星宿之所在<lb/>
<pb n="KR2k0049_WYG_002-67a"/>
其星東西二十有二宋南海燕東海徐吳越齊中山趙<lb/>
九河魏韓楚梁巴蜀秦鄭河中河間晉周曰分野者指<lb/>
列星所屬之分而言鄭氏謂星所主土是也其國在此<lb/>
而星則在彼彼此若不相配而其為象未嘗不相屬非<lb/>
地之在北者其分野在天亦居北也地之在南者其分<lb/>
野在天亦居南也<lb/>
<pb n="KR2k0049_WYG_002-68a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_002-68b"/>
　　丹元子步天歌<lb/>
四星如箕主嫁娶十二諸國在下陳先從越國向東論<lb/>
東西兩周次二秦雍州南下雙鴈門代國向西一晉伸<lb/>
韓魏各一晉北輪楚之一國魏西屯楚城南畔獨燕軍<lb/>
燕西一郡是齊隣齊北兩邑平原君欲知鄭在越下存<lb/>
十六黄星細區分五箇離珠女上星敗𤓰珠上瓠𤓰生<lb/>
兩箇各五瓠𤓰明天津九箇彈弓形兩星八牛河中横<lb/>
四箇奚仲天津上七箇仲側扶箱星<lb/>
<pb n="KR2k0049_WYG_002-69a"/>
　　占候<lb/>
女十一度下九尺為日月中道天之少府也謂之須女<lb/>
主婦女之位星明天下豐女功昌十二國有十六星齊<lb/>
一星在九坎之東齊北二星曰趙趙北一星曰鄭鄭北<lb/>
一星曰越越東二星曰周周東南北列二星曰秦秦南<lb/>
二星曰代代西一星曰晉晉北一星曰韓韓北一星曰<lb/>
魏魏西一星曰楚楚南一星曰燕其星有變各以其國<lb/>
占之<lb/>
<pb n="KR2k0049_WYG_002-69b"/>
　　躔度<lb/>
宋兩朝天文志女四星距西南星去極一百四度半<lb/>
十二諸侯十六星其趙距西星去極一百二十三度入<lb/>
牛宿四度<lb/>
　唐志舊經須女百度開元測須女百一度<lb/>
　石申星經曰魏二星在韓星北多隋志一星又曰晉<lb/>
　一星在代星北與隋志代西異<lb/>
　宋志女宿漢永元銅儀以須女為十一度景祐測驗<lb/>
<pb n="KR2k0049_WYG_002-70a"/>
　十二度距西南星去極百五度在赤道外十四度<lb/>
　步天歌十二國下諸星俱屬須女而十二國星晉志<lb/>
　不載隋志有之<lb/>
　漢洛下閎測女十二度　唐一行測女十二度　宋<lb/>
　皇祐測女十一度　元豐測女十二度　崇寧測女<lb/>
　十一度少　元郭守敬測女十一度三十五分<lb/>
夾漈鄭氏曰謹按天之所覆者廣而華夏所占者牛女<lb/>
下十二國耳牛女在東南故釋氏謂華夏為南贍部州<lb/>
<pb n="KR2k0049_WYG_002-70b"/>
其二十八宿所管者多十二國之分野隨其隸耳<lb/>
通考揚州雖可言東南而牛女在天則北方宿也與南<lb/>
贍部州之説異矣且北斗七星其次舍自張而至於角<lb/>
星書以為一主秦二主楚三主梁四主吳五主趙六主<lb/>
燕七主齊五車五星其次舍在畢星書以為西北一星<lb/>
主秦東北一星主趙燕東南一星主魯衛中央一星主<lb/>
楚西南一星主魏然則北斗五車所主者亦此十二國<lb/>
而此二星初未嘗屬乎牛女也謂牛女専主華夏可乎<lb/>
<pb n="KR2k0049_WYG_002-71a"/>
兩鎮三闗志國星牛女之下十二諸侯之星也説者以<lb/>
為天之所覆者廣華夏止宜占此其星有變各以其國<lb/>
當之大同三闗屬趙蔚及諸邑屬代或問既占分野何<lb/>
以復占國星曰衆星者萬物之精質具於地而氣行於<lb/>
天分野者周天之次舍懸象於上而示法於下考一國<lb/>
之休咎則國星是稽察諸變之凌犯則分野必變葢並<lb/>
行也<lb/>
<pb n="KR2k0049_WYG_002-72a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_002-72b"/>
太白主大臣其號上公也大司馬位謹候此晉灼曰常<lb/>
以正月甲寅與熒惑晨出東方二百四十日而入入四<lb/>
十日又出西方二百四十日而入入三十五日而後出<lb/>
東方出以寅戌入以丑未一嵗而周天<lb/>
辰星晉灼曰常以二月春分見奎婁五月夏至見東井<lb/>
八月秋分見角亢十一月冬至見牽牛出以辰戌入以<lb/>
丑未二旬而入晨候之東方夕候之西方一嵗而周天<lb/>
太白屬金西方之星也辰星屬水北方之星也而三晉<lb/>
<pb n="KR2k0049_WYG_002-73a"/>
與焉讀漢志注曰辰星主常山主冀幽并太白主奎婁<lb/>
胃昴畢觜參唐書曰實沈以負西海其神主於華山太<lb/>
白位焉大梁以負北海其神主於恒山星辰位焉燕齊<lb/>
候辰星占虚危晉亦候辰星占參罰雖其説㣲有不同<lb/>
而西方金位北方水位則固不易之論也<lb/>
　　諸星<lb/>
中台下星主冀　招搖一星主北邊<hi>近北斗在杓端</hi>天鋒一星<lb/>
主北邊<hi>一名元戈在招搖北天伐也</hi>梗河三星主北邊為劍㦸之星<lb/>
<pb n="KR2k0049_WYG_002-73b"/>
<hi>在帝席北招搖在其中鋒按史記言杓端有兩星一内為矛招搖一外為昏天  孟康曰梗河三星天矛天鋒</hi>
<hi>招搖一星耳而宋史既有招搖復有梗河通志畧曰元戈在招搖北一曰天戈其占與梗河相類元戈即天鋒</hi>
<hi>則復有天鋒也故並存之</hi>傳舍九星主使人<hi>在華葢上近河賔客之館也</hi>長垣四<lb/>
星主界城<hi>在少㣲南</hi>天闗一星主邊事<hi>在五車南一曰天門為限隔内外障絶往</hi>
<hi>來</hi>南門二星主守兵<hi>在庫門南天之外門明則逺方入貢</hi>折威七星主斬<lb/>
殺<hi>在亢南</hi>陽門二星主邊塞險阻<hi>在庫樓東北</hi>狗二星主吠守<lb/>
<hi>在南斗魁前</hi>河鼓三星主三將軍及闗梁險阻<hi>一名三武在牽牛北明大</hi>
<hi>光潤將軍吉</hi>天壘十二星主北邊<hi>闤如人錢</hi>北落師門一星主非<lb/>
<pb n="KR2k0049_WYG_002-74a"/>
常以候兵<hi>在羽林西南明大則兵安</hi>爟四星主烽火備警急<hi>一曰烽在鬼西</hi>
<hi>北占以不明安静為吉</hi>天根星<hi>嵗星所生也生尾宿中見以甲寅日有兩青方在旁</hi>若彗星<lb/>
<hi>太白所生也生畢宿中</hi>竹彗星<hi>太白所生也生昴宿中見/以庚寅有兩白方在旁</hi>天攙<hi>嵗星</hi>
<hi>之精也長數丈兩頭鋭</hi>燭星<hi>見奎婁間</hi>
李志史遷曰徳隆則晷星星隆則晷徳昔武王祭畢而<lb/>
干戈載戢宣王北伐而昴宿斯著魯僖公二十四年嵗<lb/>
星入實沈之次晉文公即位惟邁徳以亮工序事而修<lb/>
政則七曜順軌百祥併集葢自然之符也<lb/>
<pb n="KR2k0049_WYG_002-74b"/>
　　古志<lb/>
春秋元命苞昴畢間為天街散為冀州分為趙國立為<lb/>
常山東井鬼星散為雍州分為秦國得東井動深之萌<lb/>
其氣險也觜參流為益州益之言隘也謂物類並决其<lb/>
氣急切决列也營室流為并州分為衛國并之為言誠<lb/>
也精舍交并其氣勇抗誠信也<lb/>
晉之疆候辰星占參罰及秦并吞三晉燕代自河山㠯<lb/>
南者為陽陽則日嵗星熒惑鎮星占於街南畢主之其<lb/>
<pb n="KR2k0049_WYG_002-75a"/>
西北為隂隂則月太白辰星占於街北昴主之<lb/>
太嵗在寅曰攝提格嵗星正月晨出東方太初歴在營<lb/>
室東壁　在卯曰單閼二月出太初在奎婁　在辰曰<lb/>
執徐三月出石氏甘氏曰在營室東壁太初在胃昴<lb/>
在巳曰大荒落四月出石氏甘氏曰在奎婁太初在參<lb/>
罰　在午曰敦牂五月出石氏甘氏曰在胃昴畢太初<lb/>
在東井輿鬼　在未曰協洽六月出石氏曰在觜觽參<lb/>
甘氏在參罰太初在注張七星　在申曰涒灘七月出<lb/>
<pb n="KR2k0049_WYG_002-75b"/>
石氏曰在東井輿鬼　在酉曰作詻八月出石氏曰在<lb/>
栁七星張甘氏在注張太初在角亢　在戌曰掩茂九<lb/>
月出甘氏在七星　在亥曰大淵獻十月出　在子曰<lb/>
困敦十一月出　在丑曰赤奮若十二月出　四星亦<lb/>
畧如此<lb/>
晉天文志十二次班固取三統厯十二次配十二野其<lb/>
言最詳又有費直説周易蔡邕月令章句所言頗有先<lb/>
後魏太史令陳卓更言郡國所入宿度今附而次之<lb/>
<pb n="KR2k0049_WYG_002-76a"/>
州郡躔次陳卓范蠡鬼谷先生張良諸葛亮譙周京房<lb/>
張衡並云營室東壁衛并州而雲中定襄鴈門代郡太<lb/>
原入東井上黨入輿鬼焉梁時星經辰星主恒山冀<lb/>
州幽州并州　熒惑主輿鬼栁七星張鎮星主東井太<lb/>
白主胃昴畢觜參　玉衡者謂斗九星也玉衡第八星<lb/>
主幽州常以五寅日候之庚寅為上谷代郡玊衡第九<lb/>
星主并州常以五申日候之甲申為五原鴈門丙申為<lb/>
朔方雲中戊申為西河庚申為太原定襄壬申為上黨<lb/>
<pb n="KR2k0049_WYG_002-76b"/>
凡八郡<lb/>
唐天文志數從星紀起　星紀　元枵中危初大寒終<lb/>
危十五度　娵訾初危十六度立春中營室十四度驚<lb/>
蟄終奎四度　降婁初奎五度雨水中婁四度春分終<lb/>
胃六度　大梁初胃七度榖雨中昴八度清明終畢十<lb/>
一度　實沈初畢十二度立夏中井初小滿終井十五<lb/>
度　鶉首初井十六度芒種中井三十一度夏至終栁<lb/>
八度　鶉尾初張十八度立秋終於軫十一度<lb/>
<pb n="KR2k0049_WYG_002-77a"/>
唐志舊經星度開元十一年治新厯率府兵曹參軍梁<lb/>
令瓉造黄道游儀復測定焉　以七宿之中分四象中<lb/>
位自上元之首以度數紀之而著其分野其州雖改隸<lb/>
不同但據山河以分爾<lb/>
唐志胃得馬牧之氣與冀之北土同占胃昴畢大梁也<lb/>
初胃四度餘二千五百四十九秒八太中昴六度終畢<lb/>
九度自魏郡濁漳之北得漢趙國廣平鉅鹿常山東及<lb/>
清河信都北據中山正定全趙之分又北逾衆山盡代<lb/>
<pb n="KR2k0049_WYG_002-77b"/>
郡鴈門雲中定襄之地與北方羣狄之國北紀之東陽<lb/>
表裏山河以藩屏中國為畢分循北河之表西盡塞垣<lb/>
皆髦頭故地為昴分冀之北土馬牧之所蕃庶故天苑<lb/>
之象存焉觜觽參伐實沈也初畢十度餘八百四十一<lb/>
秒四之一中參七度終東井十一度自漢之河東及上<lb/>
黨太原盡西河之地古晉魏虞唐耿揚霍冀黎郇與西<lb/>
河戎狄之國西河之濵所以設險限秦晉故其地上應<lb/>
天闗其南曲之隂在晉地衆山之陽南曲之陽在秦地<lb/>
<pb n="KR2k0049_WYG_002-78a"/>
衆山之隂隂陽之氣幷故與東井通河東永樂芮城河<lb/>
北縣及河曲豐勝夏州皆東井之分參伐為戎索為武<lb/>
政當河東盡大夏之墟上黨次居下流與趙魏接為觜<lb/>
觽之分<lb/>
唐志貞觀中李淳風撰法象志因漢書十二次度數始<lb/>
以唐之州縣配而一行以為天下山河之象存乎兩戒<lb/>
北戒自三危積石負終南地絡之隂東及太華逾河並<lb/>
雷首底柱王屋太行北抵常山之右乃東循塞垣至朝<lb/>
<pb n="KR2k0049_WYG_002-78b"/>
鮮是謂北紀南戒自岷山嶓冡負地絡之陽東及太華<lb/>
連商山熊耳外方桐柏自上洛南逾江漢抵武當荆山<lb/>
至於衡陽乃東循嶺徼達東甌閩中是謂南紀河源自<lb/>
北紀之首循雍州北徼達華隂而與地絡相㑹並行而<lb/>
東至太行之曲分而東流與涇渭濟瀆相為表裏謂之<lb/>
北河江源自南紀之首循梁州南徼達華陽而與地絡<lb/>
相㑹並行而東及荆山之陽分而東流與漢水淮瀆相<lb/>
為表裏謂之南河故於天象則𢎞農分陜為兩河之㑹<lb/>
<pb n="KR2k0049_WYG_002-79a"/>
五服諸侯在焉自陜而西為秦凉北紀山河之曲為晉<lb/>
代南紀山河之曲為巴蜀皆負險用武之國也自陜而<lb/>
東三川中岳為成周西距外方大伾北至於濟南至於<lb/>
淮東達鉅野為宋鄭陳蔡河内及濟水之陽為鄘衛淮<lb/>
水之隂為申隨皆四戰用文之國也北紀之東至北河<lb/>
之北為邢趙南紀之東至南河之南為荆楚自北河下<lb/>
流南距岱山為三齊夾右碣石為北燕自南河下流北<lb/>
距岱山為鄒魯南涉江淮為吳越皆負海之國貨殖之<lb/>
<pb n="KR2k0049_WYG_002-79b"/>
所阜也自河源循塞垣北東及海為戎狄自江源循嶺<lb/>
徼南東及海為蠻越觀兩河之象與雲漢之所始終而<lb/>
分野可知矣於易五月一隂生而雲漢潛萌於天稷之<lb/>
下進及井鉞間得坤維之氣隂始達於地上而雲漢上<lb/>
升始交於列宿七緯之氣通矣東井據百川上流故鶉<lb/>
首為秦蜀墟得兩戒山河之首雲漢達坤維右而漸升<lb/>
始居列宿上觜觽參伐皆直天闗表而在河隂故實沈<lb/>
下流得大梁距河稍逺涉隂亦深故其分野自漳濵卻<lb/>
<pb n="KR2k0049_WYG_002-80a"/>
負恒山居北紀衆山之東南外接髦頭地皆河外隂國<lb/>
也十月隂氣進踰乾維始上達於天雲漢至營室東壁<lb/>
間升氣悉究於内規相接故自南正達於西正得雲漢<lb/>
升氣為山河上流自北正達於東正得雲漢降氣為山<lb/>
河下流娵訾在雲漢升降中居水行正位故其分野當<lb/>
中州河濟間且王良閣道由紫垣絶漢抵營室上帝離<lb/>
宫也内接成周河内皆豕韋分十一月一陽生而雲漢<lb/>
漸降退及艮維始下接於地至斗建間復與列舍氣通<lb/>
<pb n="KR2k0049_WYG_002-80b"/>
於易天地始交泰象也踰析木津隂氣益降進及大辰<lb/>
升陽之氣究而雲漢沉潛於東正之中故易雷出地曰<lb/>
豫龍出泉為解皆房心象也星紀得雲漢下流百川歸<lb/>
焉析木為雲漢末派山河極焉故其分野自南河下流<lb/>
窮南紀之曲東南負海為星紀自北河末派窮北紀之<lb/>
曲東北負海為析木負海者以其雲漢之隂也唯娵訾<lb/>
内接紫宫在王畿河濟間降婁元枵與山河首尾相逺<lb/>
鄰顓頊之墟故為中州負海之國也其地當南河之北<lb/>
<pb n="KR2k0049_WYG_002-81a"/>
北河之南界以岱宗至於東海自鶉首踰河戒東曰鶉<lb/>
火得重離正位軒轅之柢在焉其分野自河華之交東<lb/>
接祝融之墟北負河南及漢葢寒燠之所均也自析木<lb/>
紀天漢而南曰大火得明堂升氣天市之都在焉其分<lb/>
野自鉅野岱宗西至陳留北負河濟南及淮皆和氣之<lb/>
所布也陽氣自明堂漸升達於龍角曰夀星龍角謂之<lb/>
天闗於易氣以陽決隂夬象也升陽進踰天闗得純乾<lb/>
之位故鶉尾直建巳之月内列太微為天庭其分野自<lb/>
<pb n="KR2k0049_WYG_002-81b"/>
南河以負海亦純陽地也夀星在天闗内故其分野在<lb/>
商亳西南淮水之隂北連大室之東自陽城際之亦巽<lb/>
維地也夫雲漢自坤抵艮為地紀北斗自乾抵巽為天<lb/>
綱其分野與帝車相直皆五帝墟也究咸池之政而在<lb/>
乾維内者降婁也故為少昊之墟叶北宫之政而在乾<lb/>
維外者娵訾也故為顓頊之墟成攝提之政而在巽維<lb/>
内者夀星也故為太昊之墟布太微之政而在巽維外<lb/>
者鶉尾也故為列山氏之墟得四海中承太階之政者<lb/>
<pb n="KR2k0049_WYG_002-82a"/>
軒轅也故為有熊氏之墟木金得天地之微氣其神治<lb/>
於季月水火得天地之章氣其神治於孟月故章道存<lb/>
乎至微道存乎終皆隂陽變化之際也若微者沉潛而<lb/>
不及章者髙明而過亢皆非穹昊之居也斗杓謂之外<lb/>
廷陽精之所布也斗魁謂之㑹府陽精之所復也杓以<lb/>
治外故鶉尾為南方負海之國魁以治内故娵訾為中<lb/>
州四戰之國其餘列舍在雲漢之隂者八為負海之國<lb/>
在雲漢之陽者四為四戰之國降婁元枵以負東海其<lb/>
<pb n="KR2k0049_WYG_002-82b"/>
神主於岱宗嵗星位焉星紀鶉尾以負南海其神主於<lb/>
衡山熒惑位焉鶉首實沈以負西海其神主於華山太<lb/>
白位焉大梁析木以負北海其神主於恒山辰星位焉<lb/>
鶉火大火夀星豕韋為中州其神主於嵩嶽鎮星位焉<lb/>
近代諸儒言星土者或以州或以國虞夏秦漢郡國廢<lb/>
置不同周之興也王畿千里及其衰也僅得河南七縣<lb/>
今天下一統而直以鶉火為周分則疆場舛矣七國之<lb/>
初天下地形雌韓而雄魏魏地西距髙陵盡河東河内<lb/>
<pb n="KR2k0049_WYG_002-83a"/>
北固漳鄴東分梁宋至於汝南韓據全鄭之地南盡潁<lb/>
川南陽西達虢略距函谷固宜陽北連上黨皆錦亘數<lb/>
州相錯如繡考雲漢山河之象多者或至十餘宿其後<lb/>
魏徙大梁則西河合於東井秦拔宜陽而上黨入於輿<lb/>
鬼方戰國未滅時星家之言屢有明效今則同在畿甸<lb/>
之中矣而或者猶據漢書地理志推之是守甘石遺術而<lb/>
不知變通之數矣<lb/>
　　按河分兩戒之説元明以來精於測驗者往往譏<lb/>
<pb n="KR2k0049_WYG_002-83b"/>
　　其疎謬通雅云星土分野隋唐之志為詳然自西<lb/>
　　法圖成則兩戒之説淺矣<hi>利瑪竇為兩圖一載中國嘗見之星一載中國</hi>
　　<hi>所未見者天河自井接尾箕盡垓埏萬方而分度界之真可决從古之疑</hi>又云河漢以<lb/>
　　十月收二月見天下皆然而嶺表臘月晴煖之夜<lb/>
　　仍見河漢總不收隠此從古無人道破者愚謂一<lb/>
　　行此術不惟俯察地理若指諸掌實與觀斗柄而<lb/>
　　知四時審中星以驗昬旦同符天象之自然要未<lb/>
　　可廢而不録也<lb/>
<pb n="KR2k0049_WYG_002-84a"/>
容齋洪氏隨筆曰晉天文志謂自危至奎為娵訾於辰<lb/>
在亥衛之分野也屬并州且衛本受封於河内商虚後<lb/>
徙楚邱河内乃冀州所部漢屬司隸其他邑皆在東郡<lb/>
屬兖州於并州了不相干而并州之下所列郡名乃安<lb/>
定天水隴西酒泉張掖諸郡自係凉州耳又謂自畢至<lb/>
東井為實沈於辰在申魏之分野也屬益州且魏分晉<lb/>
地得河内河東數十縣於益州亦不相干而雍州為秦<lb/>
其下乃列雲中定襄鴈門代太原上黨諸郡葢又自屬<lb/>
<pb n="KR2k0049_WYG_002-84b"/>
并州及幽州耳晉志出於李淳風之手豈非蔽於天而<lb/>
不知地乎<lb/>
元天文志列宿著於天為舍二十有八為度三百六十<lb/>
五有奇非日躔無以校其度非列舍無以紀其度周天<lb/>
之度合二者以得之天體渾圓當二極南北之中絡以<lb/>
赤道日月五星之行常出入於此天左旋日月五星遡<lb/>
而右轉昔人厯象日月星辰謂此也然列舍相距度數<lb/>
歴代所測不同古用闚管元郭守敬渾儀測用二綫焉<lb/>
<pb n="KR2k0049_WYG_002-85a"/>
日之麗天懸象最著古人欲測躔度所在必以昏旦夜<lb/>
半中星衡考其所距從考其所當然昏旦夜半時刻未<lb/>
易得真時刻一差則所距所當不容無舛晉姜岌首以<lb/>
月食衝檢知日度所在紀元厯復以太白誌其相距逺<lb/>
近於昏後明前驗定星度因得日躔<lb/>
陳繼儒羣碎録遷閼伯於商邱主辰遷實沈於大夏主<lb/>
參故辰為商星昬見參為晉星曉見二星晝夜不相見<lb/>
程之玿潞志拾遺參井貴州及貴州宣慰司皆參井分<lb/>
<pb n="KR2k0049_WYG_002-85b"/>
野與潞安同雲南亦井鬼分野亦有潞江産人參且一<lb/>
二州郡言語飲食畧與潞同豈天氣同而人事亦因以<lb/>
同乎及覽徐整長厯云北斗七星每星間去九千里其<lb/>
二隂星相去八千里觀北斗而參井可知潞滇黔同照<lb/>
無疑矣<lb/>
　　郡縣志<lb/>
陽曲志古稱太原參井分野此統一郡而言陽曲太原<lb/>
之一邑耳舊志亦云參井分野何哉夫郡之西北既入<lb/>
<pb n="KR2k0049_WYG_002-86a"/>
井復入昴畢郡之東北亦入井其東北逼近澤潞西南<lb/>
直接汾州實居參宿分野原無可疑即帝王世紀及晉<lb/>
唐天文志一云至東井十五度一云終東井八度此統<lb/>
論實沈之次耳其云中參九度則陽曲之野也今據漢<lb/>
志唐有晉水參為晉星之説惟以參宿為主<lb/>
太原榆次太谷祁縣徐溝清源文水志胥同參井<lb/>
交城志趙吉士參井分屬辯一統志武備志雲中鴈門<lb/>
俱曰入東井汾州則曰參太原北與雲中鴈門界西南<lb/>
<pb n="KR2k0049_WYG_002-86b"/>
與汾州界當二宿之交則所轄之地豈能曲折如一必<lb/>
有參差出入於二宿之間者故曰參井葢言五州十二<lb/>
縣半屬參半屬井耳非謂太原所屬諸邑俱半參半井<lb/>
也據陳卓云太原入東井二十九度夫二十九度井之<lb/>
垂末度也曰入者侵而入之之辭也非全屬也今晉祠<lb/>
已屬參汾州又屬參豈交城獨半屬參半屬井耶據陳<lb/>
卓云代郡入東井是太原府以北諸州縣自屬井以南<lb/>
諸州縣自屬參則交城特屬參星無疑也<lb/>
<pb n="KR2k0049_WYG_002-87a"/>
岢嵐志岢嵐止趙分之一不能當昴畢全度應在昴畢<lb/>
十度之末畢度初<lb/>
嵐縣志分野同岢嵐<lb/>
興縣志分野之説諸家不同以太原屬晉則興為觜參<lb/>
分野以太原屬趙則興為昴畢分野以樓煩屬燕則興<lb/>
為尾箕分野而李淳風作晉志謂太原入東井則又為<lb/>
井鬼分野紛紜舛錯靡所折衷然繇唐一行之言觀之<lb/>
東井輿鬼山河上流當主秦蜀大梁之次距河逺而涉<lb/>
<pb n="KR2k0049_WYG_002-87b"/>
隂深故昴畢主趙應在河北無闗山右析木當雲漢末<lb/>
派尤與燕代無涉今鴈門定襄代郡樓煩皆屬太原為<lb/>
北紀山河之曲則當主觜參信有徴矣故斷以興為觜<lb/>
參分野<lb/>
平陽志觜參分野<lb/>
襄陵洪洞浮山趙城太平岳陽曲沃翼城汾西霍州志<lb/>
胥同觜參<lb/>
靈石在平陽汾州間<lb/>
<pb n="KR2k0049_WYG_002-88a"/>
潞安府通考上黨入輿鬼二度握天樞上黨入輿鬼三<lb/>
度而圖書編明一統志潞安參井分野<lb/>
長治志上黨入輿鬼潞為昴畢分野<lb/>
長子星野附府<lb/>
屯留志觜參分野<lb/>
襄垣志昴畢分野<lb/>
潞城志鬼宿分野<lb/>
黎城志濁漳之北為畢之分野<lb/>
<pb n="KR2k0049_WYG_002-88b"/>
壺闗平順星野附府<lb/>
汾陽志汾古西河地冀州之域春秋以晉屬參非専以<lb/>
參言汾也及秦以西河隸太原郡太原昴畢分星也亦<lb/>
得繫之畢分唐以西河屬河東郡河東即平陽觜參分<lb/>
星也亦得繫之參分史記謂秦地與天官東井輿鬼分<lb/>
野其界有西河則西河又得繫之井分矣山西通志謂<lb/>
參觜實沈之次於辰為申晉魏之分也而井宿附焉晉<lb/>
天文志曰自畢十二度至井十五度為實沈分野今考<lb/>
<pb n="KR2k0049_WYG_002-89a"/>
汾地北距太原界七十里得不分星畢乎南距平陽界<lb/>
一百二十里得不分星參乎西距陜西吳堡界二百九<lb/>
十里吳堡秦接西河分也得不分星井乎按宋史天文<lb/>
志參星十度右足入畢十三度又參九斿星在玉井東<lb/>
北玉井四星在參西左足下東井南軍市十三星在參<lb/>
東西觀其鈎連曲屈之狀夾維環拱之勢是汾雖主參<lb/>
而得於畢者十僅一之餘得於井者十則二之餘又不<lb/>
得以疆界逺邇為概也左氏子産曰堯遷實沈於大夏<lb/>
<pb n="KR2k0049_WYG_002-89b"/>
主參臺駘能業其官顓頊嘉之封於汾州是臺駘汾神<lb/>
也實沈參神也此舊志所引然止屬參野殊未深考矣<lb/>
葢汾在天文雖屬參度而下入井分二之餘兼畢分一<lb/>
之餘焉論斯允當歟　地輿綜要平陽固屬觜參太原<lb/>
亦屬觜參其註汾州則専主參而不並及觜汾之天<lb/>
文以參為主即有所雜亦惟觜多而畢井則不必牽合<lb/>
也<lb/>
平遙介休孝義臨縣石樓寧鄉志胥同參<lb/>
<pb n="KR2k0049_WYG_002-90a"/>
永寧志太原上黨乃昴畢分野而永寧實攝其後故居<lb/>
昴畢之次<lb/>
大同志昴畢為趙之分野大同居趙北鄙當為昴畢分<lb/>
野<lb/>
懷仁山隂應州渾源州志胥同昴畢<lb/>
靈邱志靈邱入井二度隸屬大同之東距恒山不逺則<lb/>
靈邱當占昴畢無疑<lb/>
廣靈廣昌陽髙天鎮志胥同昴畢<lb/>
<pb n="KR2k0049_WYG_002-90b"/>
朔平府志平介太原大同間分野當從昴畢井三星而<lb/>
胃得馬牧之氣且趙之分野當兼胃星<lb/>
朔州馬邑同昴畢左雲平魯附府<lb/>
寧武府當同朔平偏闗神池五寨附府<lb/>
澤州志按參晉星也韓趙魏衛之界晉土也然亦大畧<lb/>
耳班固配十二次自胃七度中昴至畢十一度為大梁<lb/>
辰在酉趙之分野屬冀州自危十六度中室畢至奎四<lb/>
度為娵訾辰在亥衛之分野屬并州陳卓京房張衡並<lb/>
<pb n="KR2k0049_WYG_002-91a"/>
云昴畢趙冀州營室東北衛并州故太原候室壁上黨<lb/>
應候昴畢唐一行以山河兩戒二十八宿度數配地絡<lb/>
之南北隂陽昴畢間為天街隂隂國陽陽國元命苞曰<lb/>
昴畢散為冀州立為趙國上黨趙之分地秦趙遇於長<lb/>
平太白食昴未嘗食參古不以昴建上黨上黨屬晉也<lb/>
晉初不封上黨觜參不臨上黨非昴其孰主之髙平為<lb/>
上黨地長平之遺跡昭然故髙平當屬昴而畢在天街<lb/>
南陽國不占觜觽距參一度為虎首畫野在王屋以東<lb/>
<pb n="KR2k0049_WYG_002-91b"/>
王屋陽城之屏虎有首有身不可以參先觜觽故陽城<lb/>
當屬觜觽此可以斟酌澤郡之星次分合矣<lb/>
髙平陽城陵川沁水志胥同觜參<lb/>
蒲州府志晉分觜參屬實沈之次月令孟春之月昬參<lb/>
中仲秋之月旦觜觽中晉天文志又曰河東入張一度<lb/>
屬鶉火之次堯典仲春星鳥月令季春之月昬七星中<lb/>
孟冬之月旦七星中　鶉首之次秦分鶉火之次周分<lb/>
三河<lb/>
<pb n="KR2k0049_WYG_002-92a"/>
臨晉虞鄉猗氏萬泉滎河志胥同觜觽參<lb/>
遼州志觜參井之分<lb/>
和順榆社志胥同觜參<lb/>
沁州志汪宗魯星野辨沁志舊引晉書於辰在亥乃參<lb/>
之辰在申以沁視參不隔酉戌二宫乎詳考統志山西<lb/>
五郡二州並載分星甚晰沁獨不載分野葢以向隸上<lb/>
黨略之也今即視上黨分野自應屬參井乃武鄉志引<lb/>
文獻通考上黨入輿鬼三度握天樞上黨入輿鬼二度<lb/>
<pb n="KR2k0049_WYG_002-92b"/>
而晉書亦云入鬼二度然則一沁也以為昴畢又以為<lb/>
參井又以為室壁又以為輿鬼將何適從乎竊意娵訾<lb/>
在亥之説既不可從即昴畢間亦恐於沁無涉何也昴<lb/>
畢所屬之冀東南北郡邑甚廣且極於邊方其西惟太<lb/>
原定襄雲中五原及上黨耳今沁雖近上黨其地稍折<lb/>
而南而昴畢微帶冀之西隅故疑其無涉應確從參井<lb/>
之分<lb/>
沁源武鄉志胥同畢觜<lb/>
<pb n="KR2k0049_WYG_002-93a"/>
平定志平定當太原東正定西為參井昴畢之交<lb/>
夀陽盂縣樂平志胥同參井<lb/>
忻州志畢觜參井之次<lb/>
定襄志昴畢之次<lb/>
静樂志井次入陜其麗參者較多參井為近<lb/>
代州志冀州實沈之次申宫晉分參井分野參十度半<lb/>
井三十四度井度不盡於晉半入陜太原屬參井之交<lb/>
則代屬參分參六星西脚入玉井則西入玉井者正代<lb/>
<pb n="KR2k0049_WYG_002-93b"/>
州星野之分度五臺志明劉基分野太原入畢初度而<lb/>
五臺得六度則屬畢無疑<lb/>
繁峙崞縣志胥同參井<lb/>
保徳志保徳在昴十度之末畢初度<lb/>
河曲星野附州<lb/>
解州志觜參分野<lb/>
安邑夏縣志胥同實沈之次<lb/>
平陸志平陸魏地分野近觜觽參晉書河東入張一度<lb/>
<pb n="KR2k0049_WYG_002-94a"/>
芮城志參分野躔<lb/>
絳州志觜參實沈之次<lb/>
聞喜河津胥同參井<lb/>
稷山志史記昴畢屬冀州而稷山屬魏地又在觜參之<lb/>
分<lb/>
絳縣垣曲志胥同觜參<lb/>
吉州志觜參分野<lb/>
鄉寧志觜參分野<lb/>
<pb n="KR2k0049_WYG_002-94b"/>
隰州志觜參分野<lb/>
蒲縣志參分野<lb/>
大寧志觜參分野<lb/>
永和志附州<lb/>
　　古典<lb/>
堯時著推術設蔀首演紀於虚之初建困敦而首大吕<lb/>
　易乾鑿度云堯以甲子天元為推術注云以甲子為<lb/>
蔀首起十月朔竹書紀年云堯元年丙子故隋袁先生<lb/>
<pb n="KR2k0049_WYG_002-95a"/>
云堯以甲子受命四十九年得上元第一紀甲子天正<lb/>
十一月庚戌冬至至仁夀甲子凡八經上元然考堯以<lb/>
戊寅即位而非丙子四十七年始得天正甲子是年冬<lb/>
至日在虚一度為演紀之端在位百年禪舜五十年起<lb/>
戊午自天正甲子至開元甲子三千一年日退三十八<lb/>
度四千一百二十八分日至在斗十度下至宋慶厯四<lb/>
年甲申積凡三千三百二十二年日退四十二度五十<lb/>
八分是嵗冬至在斗五度以嵗差考之每七十八年而<lb/>
<pb n="KR2k0049_WYG_002-95b"/>
差一度則堯甲子嵗日至在虚一度於是中星皆正皇<lb/>
甫謐邵堯夫皆以堯為甲辰即位舜以壬午堯在位七<lb/>
十載皆誤<lb/>
帝堯稽<graphic n="KR1396" url="https://raw.githubusercontent.com/kanripo/KR-Gaiji/master/images/KR1396.png" mimeType="image/png"/>以正月訪桐以定閏録龜字而施之是曰龜厯<lb/>
伏滔述帝功徳銘壺書龜厯之文葢堯厯曰龜厯述異<lb/>
記陶唐世越裳獻千嵗神龜背有文記開闢以來録為<lb/>
龜厯唐事始言因軒轅靈龜有圖作龜書也<lb/>
堯典嵎夷禺鐵在遼西南交故交州西隴西漢之西縣<lb/>
<pb n="KR2k0049_WYG_002-96a"/>
其地髙望栁谷幽州朔朔州易易州王肅謂羲仲羲叔<lb/>
和仲和叔居京師而統之有時述職疏謂在京都而遙<lb/>
領<lb/>
帝堯七十有三載丙辰舜乃齊七政　金履祥前編按<lb/>
堯典在璿璣玉衡以齊七政葢以玉為機以象天之轉<lb/>
運以璿珠飾之以象星辰之位次以玉為横筩推其分<lb/>
度時節以窺天而與璣合羲和之法至是益密後世渾<lb/>
天儀象葢其法也<lb/>
<pb n="KR2k0049_WYG_002-96b"/>
朱子曰渾天之術南北極持其兩端其天與星宿斜而<lb/>
回轉此必古有其法遭秦而滅漢武時洛下閎鮮于妄<lb/>
人始經營量度之宣帝時耿夀昌始鑄銅為象宋錢樂<lb/>
又鑄銅作渾天儀衡長八尺孔徑一寸璣徑八尺圓周<lb/>
二丈五尺强轉而望之知日月星辰之所在即璿璣玉<lb/>
衡遺法也　儀禮厯象篇曰渾天儀唐貞觀中李淳風<lb/>
為之開元時浮屠一行梁令瓉又為之宋張思訓創為<lb/>
蘇頌更造其法尤密置渾儀於上以仰觀置渾象於下<lb/>
<pb n="KR2k0049_WYG_002-97a"/>
以俯視樞機輪軸隠於中以水激輪則儀象皆動不假<lb/>
人力<lb/>
虞書曰在璇璣玉衡以齊七政考靈曜云分寸之晷代<lb/>
天氣生以制方員方員以成叅以規矩昏明主時乃命<lb/>
中星觀玉儀之游鄭康成謂以玉為渾儀春秋文曜鈎<lb/>
云唐堯即位羲和立渾儀此則儀象之設其來逺矣<lb/>
實沈為隂陽官<lb/>
堯厯象立其數舜璣衡立其器璿生於淵月魄終焉隂<lb/>
<pb n="KR2k0049_WYG_002-97b"/>
精之純也玉生於山虹氣藏焉陽精之純也璣運於上<lb/>
以璿為之衡望乎下以玉為之取順乎隂陽之運也<lb/>
説苑璿璣謂北辰勾陳樞星以其魁杓所指二十八宿<lb/>
為吉凶禍福列舍盈縮之占<lb/>
七政日月五緯也堯正經星舜齊緯星所以相濟器出<lb/>
於人故占之以齊七政於上數出於天故推之以正人<lb/>
時於下或以為斗七星者非<lb/>
大戴禮虞夏之厯建正於孟春　孔子曰吾得夏時焉<lb/>
<pb n="KR2k0049_WYG_002-98a"/>
今傳夏小正書<lb/>
禹命伯封叔及昭明作衍厯嵗紀甲寅鈴天地施敬授<lb/>
人時人時是重故建首寅而後冬夏正春斤不升山夏<lb/>
罟不趣淵以宛生長而専民力乃布令曰九月除道十<lb/>
月成梁故其時儆曰收而場功㣥乃畚梮營室之中土<lb/>
功其始火之初見其於司里速畦堘之就而執成男女<lb/>
之功故生不失宜而物不失性人不失事夫得時而萬<lb/>
化財成焉昔孔子觀夏道得其四時之書者是矣<lb/>
<pb n="KR2k0049_WYG_002-98b"/>
釐公五年正月辛亥朔旦冬至殷厯以為壬子距成公<lb/>
七十六嵗是嵗距上元十四萬二千五百七十七嵗得<lb/>
孟統五十三章首故傳曰五年春王正月辛亥朔日南<lb/>
至八月甲午晉侯圍上陽童謠云丙子之辰龍尾伏辰<lb/>
初服振振取虢之旗鶉之賁賁天䇿焞焞火中成軍虢<lb/>
公其奔卜偃曰其九月十月之交乎丙子旦日在尾月<lb/>
在䇿鶉火中必是時也冬十二月丙子滅虢言厯者以<lb/>
夏時故周十二月夏十月也是嵗嵗在大火故傳曰晉<lb/>
<pb n="KR2k0049_WYG_002-99a"/>
侯使寺人披伐蒲重耳奔狄董因曰君之行嵗在大火<lb/>
後十二年釐之十六嵗嵗在夀星故傳曰重耳處狄十<lb/>
二年而行過衛五鹿乞食於埜人埜人舉凷而與之子<lb/>
犯曰天賜也後十二年必獲此土嵗復於夀星必獲諸<lb/>
侯春秋成公即位十八年子襄公午立襄公二十七年<lb/>
距辛亥百九嵗九月乙亥朔是建申之月也二十八年<lb/>
距辛亥百一十嵗嵗在星紀三十年嵗在娵訾三十一<lb/>
年嵗在降婁是嵗距辛亥百一十三年二月有癸未上<lb/>
<pb n="KR2k0049_WYG_002-99b"/>
距文公十一年㑹於承匡之嵗夏正月甲子朔凡四百<lb/>
四十有五甲子奇二十日為日二萬六千六百有六旬<lb/>
故傳曰絳縣老人曰臣生之嵗正月甲子朔四百四十<lb/>
有五甲子矣其季於今三之一也師曠曰卻成子㑹于<lb/>
承匡之嵗也七十三年矣史趙曰亥有二首六身下二<lb/>
如身則其日數也士文伯曰然則二萬六千六百有六<lb/>
旬也<lb/>
漢龍門司馬談著萬嵗厯<lb/>
<pb n="KR2k0049_WYG_002-100a"/>
後魏上黨李業興著壬子元厯甲子元厯七曜厯數七<lb/>
曜義疏戊子厯殷甲寅厯甲厯衍數黄帝辛夘衍數九<lb/>
宫行基厯貞觀初直太史局太原李淳風上言今靈臺<lb/>
候儀是魏代遺範觀其制度疎漏實多臣按虞書稱舜<lb/>
在璿璣玉衡以齊七政則是古以渾天儀考七曜之盈<lb/>
縮也周官大司徒職以土圭正日景以定地中此亦據<lb/>
渾天儀日行黄道之明証也暨於周末此器乃亡漢孝<lb/>
武時洛下閎復造渾天儀事多疎闕故賈逹張衡各有<lb/>
<pb n="KR2k0049_WYG_002-100b"/>
營鑄陸續遞加修補或綴附經星機應漏水或孤張規<lb/>
郭不依日行推驗七曜並循赤道今驗冬至極南夏至<lb/>
極北而赤道定當於中全無南北之異以測七曜豈得<lb/>
其真黄道渾儀之闕至今千餘載矣太宗異其説令造<lb/>
之至貞觀七年成其制以銅為之表裏三重下據準基<lb/>
狀如十字末樹鼇足以張四表焉第一儀名曰六合儀<lb/>
有天經雙規金渾緯規金常規相結於四極之内備二<lb/>
十八宿十日十二辰經緯三百六十五度第二名三辰<lb/>
<pb n="KR2k0049_WYG_002-101a"/>
儀圓徑八尺有璿璣規月遊規列宿距度七曜所行並<lb/>
備於此轉於六合之内第三名四游儀元樞為軸以連<lb/>
結玉衡游筩而貫約規矩又元樞北樹北辰南距地軸<lb/>
傍轉於内玉衡在元樞之間而南北游仰以觀天之辰<lb/>
宿下以識器之晷度時稱其妙又論前代渾儀得失之<lb/>
差著書七卷名法象志奏之太宗稱善置其儀於凝暉<lb/>
閣<lb/>
晉髙祖時司天監太原馬重績始更造新厯不復推古<lb/>
<pb n="KR2k0049_WYG_002-101b"/>
上元甲子冬至七曜之㑹而起唐天寳十四載乙未為<lb/>
上元用正月雨水為氣首初唐建中時術者曹士蒍始<lb/>
變古法以顯慶五年為上元雨水為嵗首號符天厯然<lb/>
世謂之小厯祗行於民間而重績乃用以為法遂施於<lb/>
朝廷賜號調元厯然行之五年輙差不可用而復用唐<lb/>
崇元厯<lb/>
王朴欽天厯法世罕傳歐陽修嘗問於著作佐郎晉城<lb/>
劉羲叟羲叟求得欽天厯經四篇然後朴之厯大備羲<lb/>
<pb n="KR2k0049_WYG_002-102a"/>
叟好學知書史尤通於星厯嘗曰前世造厯者其法不<lb/>
同而多差至唐一行始以天地之中數作大衍厯最為<lb/>
精密後世善治厯者皆用其法惟寫分擬數而已至王<lb/>
朴一能自為一家朴之厯法總日躔差為盈縮二厯分<lb/>
月離為遲疾二百四十八限以考衰殺之漸以審朓朒<lb/>
而朔望正矣校赤道九限更其率數以步黄道使日躔<lb/>
有常度分黄道八節辨其内外以暌九道使月行如循<lb/>
環而二曜協矣觀天勢之升降察軌道之斜正以制食<lb/>
<pb n="KR2k0049_WYG_002-102b"/>
差而交㑹密矣測岳臺之中晷以辨二至之日夜而軌<lb/>
漏實矣推星行之逆順伏留使舒亟有漸而五緯齊矣<lb/>
然不能宏深簡易而徑急是取至其所長雖聖人出不<lb/>
能易也李淳風著晉書天文志劉羲叟著新唐書天文<lb/>
五行志胥史蘓董因之流也<lb/>
　<lb/>
　<lb/>
　山西通志卷二<lb/>
</p>
<p>
</p>
  </div>
</body>
</text>
</TEI>
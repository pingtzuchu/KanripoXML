<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷八十九</head> <lb/>
    <p>
<pb n="KR2k0049_WYG_089-1a"/>
欽定四庫全書<lb/>
　山西通志卷八十九<lb/>
　　名宦<hi>七</hi>
平陽府<lb/>
周<lb/>
趙朝趙勝曽孫魏獻子為政以為平陽大夫謂朝餘子<lb/>
　之不失職能守業者也<lb/>
僚安晉人魏獻子為政以賢舉為楊氏大夫<lb/>
<pb n="KR2k0049_WYG_089-1b"/>
郤犨缺從子景公時大夫食邑於襄陵與郤至郤錡並<lb/>
　稱號三郤俱有才辨為使有禮謀事有智臨戎有文<lb/>
漢<lb/>
葛龔字元甫梁國寧陵人以善文記知名性慷慨壯烈<lb/>
　勇力過人永初中舉孝廉拜蕩隂令州舉茂才為臨<lb/>
　汾令居二縣皆有稱績著文賦碑誄書記凡二十篇<lb/>
皇甫嵩字義真安定朝那人度遼將軍規之兄子也父<lb/>
　節鴈門太守嵩少有文武志介好詩書習弓馬初舉<lb/>
<pb n="KR2k0049_WYG_089-2a"/>
　孝廉茂才為臨汾令父䘮去官後平黄巾封槐里侯<lb/>
　拜太尉卒贈驃騎將軍印綬<lb/>
魏<lb/>
鍾繇字元常潁川長社人建安中以司𨽻校尉持節督<lb/>
　關中諸軍㑹單于擾平陽率諸軍圍之未拔而袁尚<lb/>
　河東太守郭援到衆甚盛諸將議欲釋之去繇曰袁<lb/>
　氏方强援之來關中隂與之通所以未悉叛者顧吾<lb/>
　威名故耳若棄而去示之以弱所在之民誰非冦讐<lb/>
<pb n="KR2k0049_WYG_089-2b"/>
　縱吾欲歸其得至乎此為未戰先自敗也且援剛愎<lb/>
　好勝必易吾軍若渡汾為營及其未濟擊之可大克<lb/>
　也時張既説馬騰騰遣子超將精兵逆之援至果輕<lb/>
　渡汾衆止之不從濟水未半擊大破之斬援降單于<lb/>
　後詔徴河東太守王邑邑心不願徴郡掾衛固及中<lb/>
　郎將范先等詣繇求乞邑而後太守杜畿已入界繇<lb/>
　不聽先等促邑交符邑乃歸許固尋與張晟張琰及<lb/>
　高幹等並為寇又率諸將討破之繇封定陵侯仕至<lb/>
<pb n="KR2k0049_WYG_089-3a"/>
　太𫝊卒諡曰成<lb/>
張既字徳容馮翊高陵人舉茂才司𨽻校尉鍾繇遣説<lb/>
　馬騰等騰遣子超㑹擊袁氏并州刺史高幹河東太<lb/>
　守郭援大破之斬援幹降而復舉兵河東衛固等應<lb/>
　之以既為議郎參繇軍事徴馬騰等㑹擊斬固幹奔<lb/>
　荆州魏時封西鄉侯卒諡曰肅<lb/>
杜畿字伯侯京兆杜陵人舉孝廉建安中高幹舉兵并<lb/>
　州河東太守王邑被徴河東人衛固范先外以請邑<lb/>
<pb n="KR2k0049_WYG_089-3b"/>
　為名而内實通幹魏武謂荀彧曰河東被山帶河四<lb/>
　鄰多變當今要地也君為我舉蕭何寇恂以鎮之彧<lb/>
　曰杜畿勇足以當大難智能應變乃其人也於是追<lb/>
　拜畿為河東太守固等使兵絶陜津彧謂畿曰宜須<lb/>
　大兵畿曰河東有三萬戸非皆欲為亂也今兵廹之<lb/>
　急欲為善者無主必懼而聽於固固等勢専必以死<lb/>
　戰討之不勝四隣應之天下之變未息也討之而勝<lb/>
　是殘一郡之民也且固等未顯絶王命外以請故君<lb/>
<pb n="KR2k0049_WYG_089-4a"/>
　為名必不害新君吾單車直往出其不意固為人多<lb/>
　計而無斷必偽受吾吾得居郡一月以計縻之足矣<lb/>
　遂詭道從郖津度范先於門下斬殺主簿已下三十<lb/>
　餘人畿舉動自若固曰殺之無損徒有惡名遂奉之<lb/>
　畿謂衛固范先曰衛范河東之望也吾仰成而已然<lb/>
　君臣有定義成敗同之大事當共平議以固為都督<lb/>
　行丞事領功曹將校吏兵三千餘人皆范先督之固<lb/>
　等喜雖陽事畿不以為意固欲大發兵畿患之説固<lb/>
<pb n="KR2k0049_WYG_089-4b"/>
　曰今大發兵衆必擾不如徐以貲募兵固遂為貲調<lb/>
　發數十日乃定又入喻固等曰人情顧家諸將掾吏<lb/>
　可分遣休息固等惡逆衆心又從之於是善人隂為<lb/>
　援惡人分散固等宻調兵未至畿知諸縣附己因出<lb/>
　赴張辟拒守固等與幹晟共攻畿不下遂敗固等伏<lb/>
　誅黨與皆赦之使復其居業時郡縣皆殘破河東最<lb/>
　先定少耗減畿治之崇寛惠與民無為嘗詞訟有相<lb/>
　告者畿親見為陳大義遣令歸諦思之若意有所不<lb/>
<pb n="KR2k0049_WYG_089-5a"/>
　盡更來詣府鄉邑父老自相責怒曰有君如此奈何<lb/>
　不從其教自是少有詞訟班下屬縣舉孝子貞婦順<lb/>
　孫復其徭役隨時慰勉之漸課民畜特牛草馬下逮<lb/>
　雞豚犬豕皆有章程百姓勸農家家豐實畿乃曰民<lb/>
　富矣不可不教也於是冬月修戎講武又開學宫親<lb/>
　自執經教授郡中化之韓遂馬超舉兵河東雖接境<lb/>
　民無異心魏武西征至蒲阪與敵夾渭為軍軍食一<lb/>
　仰河東及敵破餘粟二十餘萬斛下令曰河東太守<lb/>
<pb n="KR2k0049_WYG_089-5b"/>
　杜畿孔子所謂禹吾無間然矣增秩中二千石魏武<lb/>
　征漢中遣五千人運運者自率勉曰人生有一死不<lb/>
　可負我府君終無一人逃亡其得人心如此魏國建<lb/>
　入為尚書事平更令曰昔蕭何定關中寇恂平河内<lb/>
　卿有其功間將授卿以納言之職顧念河東吾股肱<lb/>
　之郡充實之所足以制天下故且煩卿卧鎮之畿在<lb/>
　河東十六年常為天下最魏初封豐樂亭侯為尚書<lb/>
　僕射試船陶河没贈太僕諡曰威畿初在郡被書録<lb/>
<pb n="KR2k0049_WYG_089-6a"/>
　寡婦畿但取寡者故所送少及趙儼代畿而所送多<lb/>
　民益思之子恕正始中官河東太守所在務存大體<lb/>
　其樹惠愛益得百姓歡心雖不及畿而立朝建議蓋<lb/>
　有可觀焉後河東樂詳年九十餘上書頌畿之遺績<lb/>
　朝廷感焉詔復封孫預為豐樂亭侯<lb/>
吉茂字叔暢馮翊池陽人建安中舉茂才除臨汾令居<lb/>
　官清淨吏民不忍欺轉為武德侯庶子景初中卒茂<lb/>
　修行從少至長室如懸磬饋遺一不肯受<lb/>
<pb n="KR2k0049_WYG_089-6b"/>
吕䖍字子洛伍城人魏太祖在兖州聞䖍有膽策以為<lb/>
　從事將家兵守湖陸襄陵尉杜松部民炅母等作亂<lb/>
　與昌稀通太祖以䖍代松䖍到招誘炅母渠帥及同<lb/>
　惡數十人賜酒食簡壯士伏其側察炅母等醉盡格<lb/>
　殺之撫其餘衆羣賊乃平太祖以䖍領太山太守徐<lb/>
　州刺史封萬年侯<lb/>
晉<lb/>
徐邈字景山燕國薊人黄初中歴平陽太守所在著稱<lb/>
<pb n="KR2k0049_WYG_089-7a"/>
　封都亭侯官至司空嘉平初卒諡曰穆朝廷追思清<lb/>
　節之士詔曰夫顯賢表徳聖王所重舉善而教仲尼<lb/>
　所美故司空徐邈征東將軍胡質衛尉田豫皆服職<lb/>
　前朝厯事四世出統戎馬入贊庶政忠清在公憂國<lb/>
　忘私不營產業身没之後家無餘財朕甚嘉之其賜<lb/>
　邈等家穀二千斛錢三十萬布告天下<lb/>
李重字茂曽江夏鍾武人太熙中為行討魯䕶軍平陽<lb/>
　太守崇徳化修學校表篤行拔賢能清簡無欲正身<lb/>
<pb n="KR2k0049_WYG_089-7b"/>
　率下在職三年彈黜四縣弟嶷亡表去官永康初趙<lb/>
　王倫用為相國左司馬以憂卒家貧宅宇狹小無殯<lb/>
　殮之地詔典客署營䘮追贈散騎常侍諡曰成<lb/>
李矩字世迴平陽人封東明亭侯為平陽郡督䕶後鄉<lb/>
　人推為塢主愍帝時領河東平陽太守饑饉相仍又<lb/>
　多疫癘矩垂心撫恤百姓頼焉㑹長安羣盗東下所<lb/>
　在多虜掠矩遣部將擊破之盡得賊所略婦女千餘<lb/>
　人諸將以為非矩所部欲盡留之矩曰俱是國家臣<lb/>
<pb n="KR2k0049_WYG_089-8a"/>
　妾焉有彼此乃一時遣之後至魯陽墜馬卒<lb/>
北魏<lb/>
崔元珍博陵安平人正光末山胡作逆除平陽太守假<lb/>
　右將軍為别將以討之頻破賊郡内以安武泰初改<lb/>
　郡為唐州仍除刺史加右將軍以破賊勲賜爵涼城<lb/>
　侯爾朱榮之趣洛也遣其都督樊子鵠取唐州元珍<lb/>
　與行臺郎酈憚拒守不從為子鵠所陷被害世咸痛<lb/>
　之<lb/>
<pb n="KR2k0049_WYG_089-8b"/>
高市貴善無人少有武用孝昌初恒州内部敕勒劉崘<lb/>
　等聚衆反市貴為都督率衆討崘一戰破之預翼戴<lb/>
　莊帝勲為秀容大都督第一領民酋長賜爵上洛縣<lb/>
　伯爾朱榮擊葛榮於㵚口為先鋒都督榮平除使持<lb/>
　節汾州刺史尋為晉州刺史紇豆陵步藩侵并州高<lb/>
　祖破之市貴亦從行有功封常山郡公高祖起義市<lb/>
　貴預其謀天平初復除晉州刺史高祖尋以洪洞要<lb/>
　險遣市貴鎮之沙苑失利晉州行事封祖業棄城而<lb/>
<pb n="KR2k0049_WYG_089-9a"/>
　還州民柴覽聚衆作逆命市貴討覽覽奔柴壁市貴<lb/>
　破斬之是時東雍南汾二州境多盜因市貴平覽皆<lb/>
　散歸復業後秀容人五千戸叛應山胡復為行臺統<lb/>
　諸軍討平之元象中除晉州刺史西道軍司卒子阿<lb/>
　那肱<lb/>
北齊<lb/>
莫多婁貸文太安狄那人驍果有膽氣從高祖舉義封<lb/>
　石城縣子從平爾朱兆於赤谼嶺獲兆屍天平中除<lb/>
<pb n="KR2k0049_WYG_089-9b"/>
　晉州刺史汾州胡賊為寇竊高祖親討之以貸文為<lb/>
　先鋒每有戰功還賚奴婢三十人牛馬各五十匹布<lb/>
　一千仍為汾陜東雍晉泰五州大都督後與太<lb/>
　保尉景攻東雍南汾二州克之元象初與周軍戰没<lb/>
　於源澗子敬顯彊直勤幹恒從斛律光征討數有戰<lb/>
　功位至領軍將軍武平中車駕幸晉陽每令督留臺<lb/>
　兵馬糺察盗賊京師肅然七年從後主平陽敗歸并<lb/>
　州與唐邕等推立安徳王稱尊號安徳敗羣官皆投<lb/>
<pb n="KR2k0049_WYG_089-10a"/>
　周軍惟敬顯走還鄴周平鄴執斬於閶闔門外責其<lb/>
　不留平陽也<lb/>
封子繪字仲藻渤海蓚人隆之子也太昌中從定并汾<lb/>
　肆數州平爾朱兆及山胡等孝靜初從征夏州二年<lb/>
　除衛將軍平陽太守晉州北界霍山舊號千里徑山<lb/>
　坂高峻每大軍往來士馬勞若子繪啟高祖請於舊<lb/>
　徑東谷别開一路高祖從之仍令子繪領汾晉二州<lb/>
　夫修治旬日而就高祖親總六軍路徑新道嘉其省<lb/>
<pb n="KR2k0049_WYG_089-10b"/>
　便賜穀二百斛後大軍討復東雍平柴壁及喬山紫<lb/>
　谷絳蜀等子繪恒以太守前驅慰勞徴兵運糧軍士<lb/>
　無乏四年西討為大都督領冀州兵從高祖自㵚口<lb/>
　西趣并州㑹大軍於玉壁及師還晉陽引入内室面<lb/>
　受宻㫖銜命山東安撫州郡河清三年卒諡簡<lb/>
斛律光字明月朔州勅勒部人金子也少工騎射以武<lb/>
　藝知名當時傳號落雕都督天保三年除晉州刺史<lb/>
　東有周天柱新安牛頭三戍招引亡叛屢為寇竊七<lb/>
<pb n="KR2k0049_WYG_089-11a"/>
　年光率步騎五千襲破之又大破周儀同王敬儁等<lb/>
　獲口五百餘人雜畜千餘頭而還九年又率衆取周<lb/>
　絳州白馬澮交翼城等四戍除朔州刺史十年二月<lb/>
　率騎一萬討周開府曹迴斬之栢谷城主儀同薛禹<lb/>
　生棄城奔遁遂取文侯鎮立戍置栅而還乾明元年<lb/>
　除并州刺史河清二年四月率步騎二萬築勲掌城<lb/>
　於軹關西仍築長城二百里置十三戍三年正月周<lb/>
　遣將達奚成興等來寇平陽詔光率步騎三萬禦之<lb/>
<pb n="KR2k0049_WYG_089-11b"/>
　成興等聞而退走光逐北入其境獲二千餘口而還<lb/>
　遷司徒冬又以邙山大捷遷太尉天統元年轉大將<lb/>
　軍三年襲爵咸陽王并襲第一領民酋長轉遷太保<lb/>
　武平元年詔加右丞相并州刺史冬率步騎五萬於<lb/>
　玉壁築華谷龍門二城與周齊國公宇文憲申國公<lb/>
　拓跋顯敬等相持憲等不敢動光乃進圍定陽仍築<lb/>
　南汾城置州以逼之夷夏萬餘戶並來内附二年率<lb/>
　衆築平隴衛壁統戎等鎮戍十有三所周柱國抱罕<lb/>
<pb n="KR2k0049_WYG_089-12a"/>
　公普屯威柱國韋孝寛等步騎萬餘來逼平隴與光<lb/>
　戰於汾水之北光大破之俘斬千計軍還詔復令率<lb/>
　步騎五萬出平陽道攻姚襄白亭城戍皆克之獲其<lb/>
　城主儀同大都督等九人捕虜數千人拜左丞相光<lb/>
　在朝堂嘗怒祖珽帝賜穆提婆晉陽之田光言於朝<lb/>
　曰此田神武帝以來常種禾飼馬數千匹以擬寇難<lb/>
　今賜提婆無乃闕軍務也繇是祖穆積怨周玉壁城<lb/>
　將韋孝寛作謡言令間諜漏其文於鄴曰百升飛上<lb/>
<pb n="KR2k0049_WYG_089-12b"/>
　天明月照長安又曰高山不推自崩槲樹不扶自竪<lb/>
　祖珽穆提婆暨何洪珍因搆譖之乃引光入拉殺於<lb/>
　涼風堂盡滅其族惟小子鍾年數歳獲免周武帝聞<lb/>
　光死大喜赦其境内後入鄴追贈上柱國公指詔書<lb/>
　曰此人若在朕豈能至鄴<lb/>
北周<lb/>
栁霞字子昇河東解人曽祖卓徙襄陽霞幼而英爽邁<lb/>
　世父慶遠特器異之霞為岳陽王察聞喜縣公持節<lb/>
<pb n="KR2k0049_WYG_089-13a"/>
　侍中後察以襄陽歸周保定中詧入朝授使持節驃<lb/>
　騎大將軍開府儀同三司霍州諸軍事霍州刺史霞<lb/>
　導民務先以徳再三不用命者乃微加貶異示之恥<lb/>
　而已其下感而化之不復為過咸曰我君仁惠如此<lb/>
　其可欺乎天和中卒<lb/>
隋<lb/>
李徹字廣達朔方巖緑人性謹厚有才具初仕周宇文<lb/>
　䕶子中山公訓為蒲州刺史令徹以本官從焉建徳<lb/>
<pb n="KR2k0049_WYG_089-13b"/>
　五年從武帝伐齊拔晉州與齊王憲屯鷄栖原齊主<lb/>
　以大軍至戰於晉州城北憲師敗徹與楊素宇文慶<lb/>
　等力戰軍頼以全復從帝破齊師於汾北乘勝下高<lb/>
　壁拔晉陽封蔡陽縣公隋初轉雲州刺史晉王廣鎮<lb/>
　并州妙選正人有文武幹者為之寮佐詔徹總晉王<lb/>
　府軍事時蜀王秀亦鎮益州上謂侍臣曰安得文同<lb/>
　王子相武如李廣達者乎其見重如此以軍功累封<lb/>
　安郡公進位柱國開皇十年徙封城陽郡公卒<lb/>
<pb n="KR2k0049_WYG_089-14a"/>
周摇字世安洛陽人剛果有武藝性謹厚動遵法度初<lb/>
　仕魏開府儀同三司摇從平齊每戰有功授柱國封<lb/>
　䕫國公拜晉州總管時隋高祖為定州總管文獻皇<lb/>
　后自京師詣定路經摇所至禮甚薄白后曰公廨甚<lb/>
　富於財限法不敢輒費又王臣無得效私高祖以其<lb/>
　奉法每嘉之隋開皇中卒諡曰恭<lb/>
宋老生未詳何處人代王侑遣老生帥兵三萬守霍邑<lb/>
　唐兵至老生與戰馬蹶被擒死之事見人物明成化<lb/>
<pb n="KR2k0049_WYG_089-14b"/>
　八年知州鮑克恭立祠墓前<lb/>
唐<lb/>
李孝恭高祖族姪武徳中平蕭銑輔公祏封河間王厯<lb/>
　晉州刺史貞觀中為禮部尚書卒諡曰元<lb/>
蕭瑀字時文梁明帝子初仕隋内史侍郎嘗從幸鴈門<lb/>
　瑀進謀曰可賀敦與兵馬事况義成公主乎若走一<lb/>
　介使鐫喻宜不戰而解又願赦高麗専討突厥則人<lb/>
　自奮從之突厥果解去武徳初歸唐封宋國公貞觀<lb/>
<pb n="KR2k0049_WYG_089-15a"/>
　中援晉州都督厯太子太保卒諡貞<lb/>
劉齊賢魏州觀城人道祥子襲封自侍御史出為晉州<lb/>
　司馬高宗聞其方正甚禮之時將軍史興宗從苑中<lb/>
　弋獵因言晉州出好鷂劉齊賢見為司馬請使捕之<lb/>
　上曰劉齊賢豈覔鷂人耶卿何以此待之遂止永淳<lb/>
　元年累遷黄門侍郎同平章事代裴炎為侍中力辨<lb/>
　炎事再貶吉州被害<lb/>
李寛永徽二年為晉州刺史於臨汾縣東二十五里夏<lb/>
<pb n="KR2k0049_WYG_089-15b"/>
　柴堰引潏水溉田<lb/>
陶善鼎為臨汾縣令縣東北十里舊有高梁堰武徳中<lb/>
　引高梁水溉田入百金泊貞觀十三年為水所壞永<lb/>
　徽二年刺史李寛自東二十五里夏柴堰引潏水溉<lb/>
　田善鼎復治百金泊亦引潏水溉田乾封二年堰壞<lb/>
　乃西引晉水盡心民事<lb/>
崔翳為曲沃令永徽元年於縣東北三十五里開新絳<lb/>
　渠引古堆水溉田百餘頃<lb/>
<pb n="KR2k0049_WYG_089-16a"/>
張懷器以成均學生明經擢第俄補麟臺校讐累官至<lb/>
　咸陽縣丞嗣聖間以應舉及第授翼城令引翔高之<lb/>
　泉以便灌溉開㑹隂之道以通行旅又闢荒田五百<lb/>
　餘頃邑人愛之盧照鄰為作去思碑<lb/>
尹思貞京兆長安人舉明經長安中累遷秋官尚書以<lb/>
　忤張昌宗再徙晉州刺史前後為十三州刺史皆以<lb/>
　清簡為政奏課連最封天水郡公遷御史大夫卒贈<lb/>
　黄門監諡簡<lb/>
<pb n="KR2k0049_WYG_089-16b"/>
魏知古深州陸澤人第進士神龍中授晉州刺史累遷<lb/>
　同中書門下三品為侍中封梁國公罷政使卒諡曰<lb/>
　忠宋璟聞而嘆曰叔向古遺直子產古遺愛兼之者<lb/>
　其魏公乎<lb/>
蕭至忠沂州人秘書丞少監徳言孫神龍中拜黄門侍<lb/>
　郎同平章事遷侍中中書令景雲初出為晉州刺史<lb/>
　甚有能名黙啜遣大臣來朝見至忠風采逡巡畏俯<lb/>
　謂人曰是宜入相何乃居外乎先天二年復為中書<lb/>
<pb n="KR2k0049_WYG_089-17a"/>
　令<lb/>
康日知靈州人祖植當開元時縛康待賓封天山縣男<lb/>
　日知事李惟岳為趙州刺史惟岳拒命與部下共盟<lb/>
　固州擢深趙觀察使復破王武俊徙奉誠軍節度再<lb/>
　轉晉絳加檢校尚書左僕射封㑹稽郡王卒贈太子<lb/>
　太師<lb/>
崔倫字叙及深州安平人第進士厯吏部員外郎陷禄<lb/>
　山不汙偽官下遷晉州長史李齊物訟其忠授長安<lb/>
<pb n="KR2k0049_WYG_089-17b"/>
　令使吐蕃拘留六年不屈卒贈工部尚書<lb/>
李侃建中末項城令李希烈遣兵攻之侃嚴守不下賊<lb/>
　引去詔遷太平令<lb/>
李愬晟子徳宗初為晉州刺史以治異等加金紫光禄<lb/>
　大夫後以平蔡功累進尚書左僕射同中書門下平<lb/>
　章事<lb/>
韋丹字文明京兆萬年人孝寛六世孫舉五經高第元<lb/>
　和元年拜晉慈隰觀察使封咸陽郡公閲歳自陳所<lb/>
<pb n="KR2k0049_WYG_089-18a"/>
　治三州非要害地不足張職為國家費不如屬之河<lb/>
　東上從之徙江南西道觀察使有惠政載元和實録<lb/>
王逢許州人忠武軍節度沛子以功厯諸衛將軍太和<lb/>
　中從石雄劉沔破囘紇於天徳軍王宰攻劉稹逢領<lb/>
　陳許七千人屯翼城賊平累遷忠武節度使<lb/>
王式太原人起子擢賢良方正科大中中為晉州刺史<lb/>
　飭郵傳器用畢給㑹河曲大歉流民徙他州不納獨<lb/>
　式勞恤之活數千人時特峨胡亦饑將入寇汾澮聞<lb/>
<pb n="KR2k0049_WYG_089-18b"/>
　式嚴備不敢道境報其種落曰晉州刺史當避之以<lb/>
　善最稱後平浙東仇甫功尤偉終左金吾大將軍<lb/>
後唐<lb/>
張仲温長興元年為翼城令才識饒敏縣舊治翔高山<lb/>
　下風氣雖敦而險隘不足仲温建議徙置王逢寨據<lb/>
　險以守今縣治即其地也<lb/>
後周<lb/>
程光遠顯徳間由進士以大理司直兼監察御史守翼<lb/>
<pb n="KR2k0049_WYG_089-19a"/>
　持清介杜賄遺弊絶風清百姓戴之如父母風厲著<lb/>
　聞鎮邊使王徳都虞候張進鎮翼常戒其下曰勿犯<lb/>
　程公其見嚴憚如此<lb/>
宋<lb/>
楊廷璋字温玉正定人周初為昭義兵馬都監世宗時<lb/>
　鎮晉州有惠愛厲拔北漢堡砦置保安興同白壁等<lb/>
　十餘砦遣監軍李謙溥知隰州合勢大敗并人世宗<lb/>
　喜曰吾舅真能禦寇詔褒之加檢校太保恭帝加檢<lb/>
<pb n="KR2k0049_WYG_089-19b"/>
　校太傅宋初加檢校太尉吏民詣闕請立碑頌功徳<lb/>
　命盧多遜撰文賜之李筠潛遣吏齎蠟書求援械送<lb/>
　汴京因上攻取策即下詔委以經略及率所部入隂<lb/>
　地分賊勢賊平歸鎮廷璋善待士幕府多知名人在<lb/>
　晉州命荆罕儒為鈐轄罕儒以廷璋周朝近親每入<lb/>
　府中從者皆持刀劍欲圖廷璋廷璋推誠待之殊不<lb/>
　設備罕儒亦不敢發終亦無患<lb/>
王晏徐州滕人戍陜州斬遼將劉愿歸漢祖以為絳州<lb/>
<pb n="KR2k0049_WYG_089-20a"/>
　防禦使遷建雄軍節度加同平章事周祖加兼侍中<lb/>
　廣順元年劉崇來侵敗之宋初封趙國公從征李筠<lb/>
　致仕卒<lb/>
趙贊字元輔幽州薊人延壽子七歳誦書二十七卷賜<lb/>
　童子及第後遼署河中節度延壽北歸贊得留鎮河<lb/>
　中漢祖加檢校太尉仍鎮河中宋乾徳六年為建雄<lb/>
　軍節度秋為汾州路部署開寳二年又為河東道行<lb/>
　營前軍馬步軍都虞候車駕薄城下分軍四面贊扼<lb/>
<pb n="KR2k0049_WYG_089-20b"/>
　其西偏并人乘勝自突門潛犯贊壘贊率衆擊之久<lb/>
　而方退弩矢貫足太祖勞問數四賜良藥傅之四年<lb/>
　改鄜州太宗封衛國公卒贈侍中贊接士大夫以禮<lb/>
　馭下有方略吏民畏服亦賢帥也<lb/>
王明字如晦大名成安人周廣順初劉崇寇晉州命藥<lb/>
　元福將兵禦之事多諮於明先是州縣吏部送丁壯<lb/>
　餉糧多遁去元福怒盡驅官吏出軍門將就戮明馳<lb/>
　往止之曰今軍儲無闕丁夫數萬人文吏懦不能制<lb/>
<pb n="KR2k0049_WYG_089-21a"/>
　斬之何益不如寛以待之賊敗凱旋公無専殺之名<lb/>
　不亦善乎元福感悟悉免其死既而崇衆宵遁即命<lb/>
　元福鎮晉州奏署明為書記賜緋魚宋開寳中平嶺<lb/>
　南江南功尤著雍熙四年知并州晉秩禮部侍郎卒<lb/>
張去華字信臣開封袤邑人第進士從太祖征太原以<lb/>
　起居舍人監隨駕左藏庫後以將作少監知晉州景<lb/>
　徳中以工部侍郎致仕卒去華嘗獻元元論大㫖以<lb/>
　養民務穡為急真宗命以縑素寫其論為十八軸列<lb/>
<pb n="KR2k0049_WYG_089-21b"/>
　置龍圖閣之四壁云<lb/>
崔遵度字堅白淄川人純介好學太平興國進士為臨<lb/>
　汾主簿有惠政部晉州芻糧三抵綏州涉無定河河<lb/>
　沙與水混流無定跡陷溺相繼遵度憫之著銘以紀<lb/>
　焉端拱初轉運副使夏侯濤上其勤狀召歸擢著作<lb/>
　佐郎後為昇王友卒<lb/>
任中正曹州濟隂人太宗時第進士以監察御史按晉<lb/>
　州盛梁獄論如法遷殿中侍御史既而有與梁善者<lb/>
<pb n="KR2k0049_WYG_089-22a"/>
　宻中之出為荆湖轉運使真宗時以樞宻直學士知<lb/>
　并州遷給事中累拜樞宻副使參知政事降秩卒諡<lb/>
　康懿<lb/>
李垂字舜工聊城人咸平進士修起居注不謁丁謂出<lb/>
　累遷知晉州又知絳州明道中召還祗候李康伯言<lb/>
　宜謁宰相垂曰我若昔謁丁崖州則乾興初已為翰<lb/>
　林學士矣今已老大見大臣不公常欲面折之焉能<lb/>
　趨炎附熱看人眉睫以冀推輓乎道之不行命也復<lb/>
<pb n="KR2k0049_WYG_089-22b"/>
　出知均州卒<lb/>
李若谷祥符間為翼城縣主簿振厲學校貧民有不能<lb/>
　嫁娶者捐俸餘以給士民咸愛之<lb/>
陳希古天禧間由進士以秘書著作郎知翼城縣有文<lb/>
　學多所振刷百度修舉邑之風俗一變<lb/>
劉隨字仲豫開封考城人第進士為右正言坐不察舉<lb/>
　人私授策辭累徙通判晉州還朝遷右司諫累疏言<lb/>
　丁謂王欽若惡又諫章獻后終天章閣待制隨臨事<lb/>
<pb n="KR2k0049_WYG_089-23a"/>
　明鋭敢行人號水晶燈籠<lb/>
尹洙字師魯河南人第進士調正平縣主簿慶厯中以<lb/>
　右司諫知渭州兼領涇原路經略公事再徙知晉州<lb/>
　遷起居舍人直龍圖閣知潞州㑹董士亷訟洙詔遣<lb/>
　御史劉湜就鞫不得他罪而以假公使錢貸才將孫<lb/>
　用湜誣洙自貸坐貶崇信軍節度副使卒洙於西事<lb/>
　尤練習為慶厯名臣所至胥有治績而不克盡其用<lb/>
　云<lb/>
<pb n="KR2k0049_WYG_089-23b"/>
司馬池字和中夏縣人第進士涖政質易不為剸割以<lb/>
　天章閣待制知河中府再徙知晉州卒<lb/>
李及之字公達濮州人迪弟子也由蔭登第仁宗時知<lb/>
　晉州吏事精明所至稱職致仕卒<lb/>
孫甫字之翰許州陽翟人初舉進士得同學究出身再<lb/>
　舉進士及第李紘薦其材遷大理寺丞知絳州翼城<lb/>
　縣杜衍辟之後又以直史館知晉州終於侍讀<lb/>
孫固管城人進士知霍邑縣時相韓琦知其賢諭使來<lb/>
<pb n="KR2k0049_WYG_089-24a"/>
　見固不肯往琦器重之<lb/>
陳子履由進士以校書郎知翼城縣歐陽修為序送之<lb/>
　政有仁聲<lb/>
扈周卿大名人嘉祐中為襄陵邑令終日無少怠未半<lb/>
　歳爭訟衰息政恬俗熙每有施設民追思之<lb/>
孫民先嘉祐初任曲沃縣事勤慎愛民作興學校祀名<lb/>
　宦<lb/>
向淙以通直郎知翼城縣疎豁明敏政簡刑清興滯補<lb/>
<pb n="KR2k0049_WYG_089-24b"/>
　弊紀律森然吏民畏愛之嘗開東圃雖有樂事而闔<lb/>
　境謐如稱良吏<lb/>
劉恕字道源筠州人渙子少穎悟書過目即成誦舉進<lb/>
　士講經義擢第一而廷試不中格更試講經復第一<lb/>
　遂賜第為和川令發强擿伏一時能吏自以為不及<lb/>
　恕為人重意義急然諾郡守得罪被劾屬吏皆連坐<lb/>
　恕獨恤其妻子如已骨肉又面數轉運使深文峻詆<lb/>
　司馬光編修資治通鑑英宗命擇館閣英才共修之<lb/>
<pb n="KR2k0049_WYG_089-25a"/>
　光對曰専精史學臣得而知者惟劉恕耳即召為局<lb/>
　僚遇史事紛錯難治者輒以委之恕卒後七年通鑑<lb/>
　成追録其勞官其子<lb/>
李察以朝奉郎知翼城縣政平訟簡不喜鉤距時訪民<lb/>
　間疾若惻然軫恤建有阜民㕔民皆頌之<lb/>
吕誨字獻可開封人端孫舉進士治平中為侍御史知<lb/>
　雜事以濮議出神宗初徙知晉州加集賢殿修撰知<lb/>
　河中府召入累遷御史中丞首論王安石司馬光嘗<lb/>
<pb n="KR2k0049_WYG_089-25b"/>
　勸止之後深服其先見明年誨疾光往省之至則目<lb/>
　已瞑聞光哭聲蹷然而起張目强視曰天下事尚可<lb/>
　為君實勉之光曰更有以見屬乎曰無有遂卒海内<lb/>
　痛惜之<lb/>
李清臣字邦直魏人舉進士為和川令歳滿薦者踰十<lb/>
　數應得京官適舉將薛向有公事未竟閼銓格判銓<lb/>
　張掞擿使自陳勿用清臣曰人以家保已而已捨之<lb/>
　薄矣願待之掞離席曰君能如是未可量也應材識<lb/>
<pb n="KR2k0049_WYG_089-26a"/>
　兼茂科入等元豐六年拜尚書右丞哲宗初轉左丞<lb/>
　出外元祐九年復拜中書侍郎徽宗初再拜門下侍<lb/>
　郎為曽布所陷出外卒清臣起身窮約以儉自持居<lb/>
　官奉法母敢撓以私云<lb/>
王巖叟字彥霖大名清平人十八舉明經科鄉與省試<lb/>
　廷對皆第一熙寧中監晉州折博煉鹽務元祐中拜<lb/>
　中書舍人滕甫帥太原為走馬承受所撼徙穎昌巖<lb/>
　叟封還詞頭言進退帥臣理宜重慎今以小臣一言<lb/>
<pb n="KR2k0049_WYG_089-26b"/>
　易之使後人畏憚不自保此風寝長非委任安邊之<lb/>
　福乃止六年簽書樞宻院事罷為端明殿學士卒<lb/>
李周字純之馮翊人第進士為洪洞令民有世絶而官<lb/>
　録其產者其族晚得遺劵周取以還之郡吏咎周周<lb/>
　曰利民所以利國也縣南有澗支流湓入歳賦菑楗<lb/>
　調徒遏之周始築新堤民不告病元祐中以集賢院<lb/>
　學士知河中府卒<lb/>
司馬樸字又季夏縣人育於外祖范純仁調晉寧軍參<lb/>
<pb n="KR2k0049_WYG_089-27a"/>
　軍通判不法轉運使王似調樸伺其過樸曰下使陷<lb/>
　長官不惟亂常人且不食吾餘矣不敢奉教似賢而<lb/>
　薦之靖康初入為右部虞司員外郎<lb/>
祁昻晉寧統制與徐徽言同被執不屈而死贈成忠郎<lb/>
　團練使父翊宣和末知朔寧府救太原死於陣世著<lb/>
　忠義云<lb/>
李若水字清卿洺州曲周人上舍登第調平陽府司録<lb/>
　靖康中以著作佐郎為使見金宗翰於雲中纔歸兵<lb/>
<pb n="KR2k0049_WYG_089-27b"/>
　已南下復假徽猷閣學士往至中牟還晉禮部尚書<lb/>
　殉節青城諡忠愍<lb/>
宗澤字汝霖婺州義烏人第進士調晉州趙城令下車<lb/>
　請升縣為軍書聞不盡如所請澤曰承平時固無慮<lb/>
　他日有警當知吾言矣高宗初除龍圖閣學士言刑<lb/>
　部指揮云不得謄播赦文於河之東西陜之蒲解是<lb/>
　褫天下忠義之氣而自絶其民也臣雖駑怯當躬冒<lb/>
　矢石為諸將先李綱薦知開封府河東巨寇王善擁<lb/>
<pb n="KR2k0049_WYG_089-28a"/>
　衆七十萬車萬乘澤單騎至營招降之又連結河東<lb/>
　山水砦忠義民兵卒贈觀文殿學士諡忠簡<lb/>
金<lb/>
張浩字浩然遼陽渤海人天㑹八年賜進士及第天眷<lb/>
　中為平陽尹平陽多盜臨汾男子夜掠人婦浩捕得<lb/>
　搒殺之盗遂衰息近郊有淫祠郡人頗事之廟祝田<lb/>
　主爭香火之利累年不决浩撤其祠投其像水中强<lb/>
　宗黠吏屏迹莫敢犯者郡中大治乃繕葺堯帝祠作<lb/>
<pb n="KR2k0049_WYG_089-28b"/>
　擊壤遺風亭後封蜀王拜左丞相太師卒諡文康配<lb/>
　享世宗廟庭<lb/>
劉徽柔字君美大興安次人天眷二年擢進士第為開<lb/>
　遠軍節度掌書記遷洪洞令明敏善聼斷縣人楊遠<lb/>
　者投牒於縣以為夜雨屋壞壓其姪死號訴哀切徽<lb/>
　柔熟視而笑曰汝利姪財而殺之乃誣雨耶叱付獄<lb/>
　其人立伏曰公神明也不敢延死遂寘於法秩滿縣<lb/>
　人遮戀不得去者彌日為立生祠刻石頌徳大定二<lb/>
<pb n="KR2k0049_WYG_089-29a"/>
　年同知河東南路轉運使事以亷第一改知平定軍<lb/>
　仕至中都路轉運使卒<lb/>
丁暐仁字藏用大興府宛平人皇統二年登進士第為<lb/>
　和川令前令罷耎不事事羣小越法干禁無所憚暐<lb/>
　仁申明法禁皆屏息或走入他縣以避之有董祐者<lb/>
　最强悍畏服暐仁以刀斷指誓終身不復犯法凡租<lb/>
　賦與百姓前為期率比他邑先辦大定中同知西京<lb/>
　留守事首興學校以明養士之法卒官陜西西路轉<lb/>
<pb n="KR2k0049_WYG_089-29b"/>
　運使<lb/>
李晏高平人皇統間厯岳陽令攝隰州蒲縣政立判百<lb/>
　餘事衆皆畏服<lb/>
楊伯雄字希雲正定藁城人皇統二年進士大定時為<lb/>
　平陽尹先是張浩治平陽有惠政及伯雄為尹百姓<lb/>
　稱之曰前有張後有楊徙河中尹卒謚莊獻伯雄族<lb/>
　兄伯淵喜收古書天㑹十年賜進士第知平定軍用<lb/>
　亷遷平州路轉運使致仕卒<lb/>
<pb n="KR2k0049_WYG_089-30a"/>
楊時翼城人大定間為本縣令篤忠愛戒貪殘教民務<lb/>
　本民徳之<lb/>
胥鼎字和之持國子大定二十八年進士入官以能稱<lb/>
　至寧初拜參知政事貞祐二年五月宣宗南遷留為<lb/>
　汾陽軍節度使兼汾州管内觀察使十一月改知平<lb/>
　陽府事兼河東南路兵馬都總管權宣撫使通達吏<lb/>
　事為政鎮靜三年四月建言積軍儲備黄河等十三<lb/>
　事又言郡再被兵人戸散亡樓櫓未完器甲極少廩<lb/>
<pb n="KR2k0049_WYG_089-30b"/>
　庾無兩月食夏田已為兵蹂復不雨秋種未下雖有<lb/>
　復業殘民皆老幼莫能耕種豈足徴求比聞北方劉<lb/>
　伯林聚兵野狐嶺將深入平陽絳解河中遂抵河南<lb/>
　戰禦有期儲積未備不速措置實關社稷生靈大計<lb/>
　乞降空名宣勑一千紫衣師徳號度牒三千以補軍<lb/>
　儲詔如數亟給之七月就拜宣撫使兼前職朝廷欲<lb/>
　起代州戍兵五千言嶺外軍已皆南徙代為邊要正<lb/>
　宜益兵保定今更損其力一朝兵至何以待之平陽<lb/>
<pb n="KR2k0049_WYG_089-31a"/>
　以代為籓籬豈宜撤去詔從之又言近聞朝廷定令<lb/>
　臣清野臣所部乃河東南路太原則北路也元兵若<lb/>
　來必始於北故清野當先北面後南况北路禾稼早<lb/>
　熟兵無所掠勢當自止不然南路雖清而穀草委積<lb/>
　於北是資兵而召之南也臣已移文北路乞更諭之<lb/>
　已而元兵果出境以能設方略退兵進官一階十月<lb/>
　言臣所將義軍皆從來背本趨末勇猛凶悍盗竊亡<lb/>
　命之徒茍無訓練統攝官以制之則朋聚黨植無所<lb/>
<pb n="KR2k0049_WYG_089-31b"/>
　不至乞許臣便宜置總領義軍使副及彈壓仍每五<lb/>
　千人設訓練一員不惟預為防閑使有畏忌且令武<lb/>
　藝精熟人各為用上從之四年正月元兵略霍吉隰<lb/>
　三州已而步騎六萬圍平陽急攻者十餘日鼎遣兵<lb/>
　屢却之且上言臣以便宜立官賞預張文牓招還脅<lb/>
　從人七千有竒續至者又六千餘俱令復業竊謂凡<lb/>
　被俘未歸者更宜多方招誘已歸者所居從便優加<lb/>
　存恤從之二月拜樞宻副使權尚書左丞行省於平<lb/>
<pb n="KR2k0049_WYG_089-32a"/>
　陽時河南粟麥不令興販渡河鼎言河東多山險平<lb/>
　時地利不遺夏秋薦熟猶常藉陜西河南通販物料<lb/>
　况今屢值兵戎農民寖少且無雨雪闕食為甚又解<lb/>
　州屯兵數多糧儲僅及一月伏見陜州大陽渡河中<lb/>
　大慶渡皆邀阻粟麥不令過河臣恐軍民不安或生<lb/>
　内患伏望朝廷聽其輸販以紓解州之急從之又言<lb/>
　河東兵革之餘疲民稍復然丁牛既少莫能耕稼重<lb/>
　以亢旱蝗螟而餽餉所須徴科頗急貧無依者俱已<lb/>
<pb n="KR2k0049_WYG_089-32b"/>
　乏食富戸宿藏亦為盗發蓋絶無而僅有焉其憔悴<lb/>
　亦已甚矣有司宜奉朝廷徳意以謀安集而潞州帥<lb/>
　府遣官於遼沁諸郡搜括餘粟懸重賞誘人告訐州<lb/>
　縣憚帥府鞭箠械繫所在騷然甚可憐憫今北兵既<lb/>
　去惟宜汰冗兵省浮費招集流亡勸督農事彼不是<lb/>
　務而使瘡痍之民重罹兹若是兵未來而先自敝也<lb/>
　願朝廷亟止之如經費果闕以恩例勸民入粟不猶<lb/>
　愈於强括乎又言霍州囘牛鳳棲嶺諸阨戌卒幾四<lb/>
<pb n="KR2k0049_WYG_089-33a"/>
　千今兵既去而農事方興乞量留偵候餘悉遣歸有<lb/>
　驚復徴既休民力且息縣官萬一兵來亦足禦遏是<lb/>
　舉一事而獲二利也詔趣行之又言河東兩路農民<lb/>
　寖少而兵戍益多是以每歳糧儲嘗若不繼竊見潞<lb/>
　州元帥府雖設鬻爵恩例然條目至少進獻無幾宜<lb/>
　増益其條如中都時於是尚書省更定制奏行諸路<lb/>
　焉又言行省行部宜量民力徴歛交鈔河中宣撫司<lb/>
　亦言寳劵所支已多民不貴乞驗民貧富徴之然陜<lb/>
<pb n="KR2k0049_WYG_089-33b"/>
　西若一體徴收則彼中所有日凑於河東其與不歛<lb/>
　何異又河北寳劵以不許行河南繇是愈滯將誤軍<lb/>
　儲而啟釁端時寳劵限路分行用因鼎言罷之又言<lb/>
　朝廷命擇義軍為三等臣即檄所司而潞帥必嚕納阿<lb/>
　嚕岱請從本府所定無輕變易臣竊是其言時阿嚕<lb/>
　岱奏亦至詔遂許之是歳冬元兵越潼關委知平陽<lb/>
　府事權元帥左監軍同知府事完顔僧嘉努權右監<lb/>
　軍以鎮守河東而率河東南路懷孟諸兵入援拜尚<lb/>
<pb n="KR2k0049_WYG_089-34a"/>
　書右丞及元兵還至平陽鼎遣兵拒戰不利乃去興<lb/>
　定元年議西征又奏臣近遣太原汾嵐官軍以備西<lb/>
　征太原路元帥左監軍烏庫哩徳升甚言其失計臣<lb/>
　愚謂德升所言可取付尚書省議之三年正月元兵<lb/>
　復入陜西令節制河東八月上言臣奉詔兼節制近<lb/>
　晉安帥府令百里之内止留桑棗菓木餘皆伐之方<lb/>
　今秋收乃為此舉以奪其事既不能禦敵而又害民<lb/>
　非計也且一朝警急其所伐木豈能盡去使不資敵<lb/>
<pb n="KR2k0049_WYG_089-34b"/>
　乎他木雖伐桑棗舍屋獨非木乎此殆徒勞臣已下<lb/>
　帥府止之而左都監完顔閭山乃言嘗奉㫖清野臣<lb/>
　愚不知其可詔從鼎便宜規畫九月元兵狥勝東州<lb/>
　又令領兵赴河中金南渡後書生鎮方面者惟鼎一<lb/>
　人宣宗嘗諭委卿河東事果能勉力以保無虞哀宗<lb/>
　亦曰卿徃在河東殘破孤危殆不易保卿一至而定<lb/>
　迄卿移鎮敵不復侵此晉人官晉者之駿勲也仕至<lb/>
　平章政事累封英國公正大元年七月卒於衛州<lb/>
<pb n="KR2k0049_WYG_089-35a"/>
趙景温丹陽人泰和間為襄陵令寛於御衆勇於立義<lb/>
　多善政以亷謹著稱<lb/>
劉仲誠宛平人知大同府尋改平陽府性剛古果於從<lb/>
　善治民有方為一時能吏<lb/>
李革河津人性穎悟讀書一再誦輒不忘舉進士累官<lb/>
　戸吏二部尚書貞祐中拜參知政事後出知平陽城<lb/>
　被圍屢出戰裨將出降革自殺贈尚書左丞<lb/>
伊喇阿里哈遼人興定中為霍州刺史元兵至戰敗與<lb/>
<pb n="KR2k0049_WYG_089-35b"/>
　寳昌軍節度副使孔祖湯俱被執不跪向闕立元人<lb/>
　叢矢射殺之祖湯亦不屈死<lb/>
孫九鼎定襄人明經狀元以尚書員外郎知翼城縣事<lb/>
　時多盗鼎多方勦捕之梟其渠魁餘黨解散<lb/>
元<lb/>
王明安燕人太祖時遷守霍州以忠勤擢為平陽總管<lb/>
　元帥奏留鎮守忠恪不移卓有異政<lb/>
王惲字仲謀衛州汲縣人至元九年授承直郎平陽路<lb/>
<pb n="KR2k0049_WYG_089-36a"/>
　總管府判官太平縣民陳氏殺其兄行賂緩獄蔓引<lb/>
　逮繫者三百餘人至五年不决委惲决之一訊即得<lb/>
　其實乃盡出逮繫者時絳乆旱一夕大雨大徳八年<lb/>
　卒追封太原郡公<lb/>
趙世延字子敬居雲中至元二十六年為監察御史按<lb/>
　平陽郡監額森呼圗克贓巨萬甚平允<lb/>
劉源字巨川翼城人以儒吏兼通充宣慰佐史奏對稱<lb/>
　㫖授勅牒為西京路經厯至元二十九年遷授將仕<lb/>
<pb n="KR2k0049_WYG_089-36b"/>
　郎本縣尹亷能簡靜有蒲鞭遺風葺學校不勞民力<lb/>
　翕然修舉<lb/>
劉秉恕字長卿秉忠弟至元間厯官平陽路總管歳荒<lb/>
　民艱食輒開倉以賑之全活者衆卒於官<lb/>
多爾濟西夏人至元間任襄陵有徳政民為立石頌之<lb/>
按扎爾拓跋氏嘗扈從南征命領䝉古軍為前鋒己夘<lb/>
　河中府降兵北還以按扎爾領前鋒總帥仍統所部<lb/>
　兵屯平陽以備金攝國王事金將赫舍哩擁兵畏按<lb/>
<pb n="KR2k0049_WYG_089-37a"/>
　扎爾威名不敢輕犯其境壬午金將侯小叔陷河中<lb/>
　城元帥石天應死焉將趨中條按扎爾進兵擊之斬<lb/>
　首數萬級免者僅十數癸未春至聞喜縣西下馬村<lb/>
　穆呼哩卒令按扎爾居守平陽甲午封功臣賜平陽<lb/>
　戶六百一十有四驅戶三千獵戶四未幾卒<lb/>
李伯温守賢之孫彀之子也行平陽元帥府事鎮青龍<lb/>
　堡及平陽陷弟守忠被執選驍勇拒守久之金人盡<lb/>
　鋭來攻守卒多夜遁李成導敵入伯温登堞樓曰吾<lb/>
<pb n="KR2k0049_WYG_089-37b"/>
　兄弟仗節擁麾受方面之寄今不幸失利當以死報<lb/>
　國吾弟已被執我不可再辱汝等宜自逃生士卒尚<lb/>
　不忍去伯温即拔劍殺家屬投井中以刃植柱刺心<lb/>
　而死金人登樓見伯温抱柱如生無不嗟歎<lb/>
李守正伯温子為平陽守活俘甚衆以功授河東南路<lb/>
　兵馬都元帥庚寅上黨晉陽攻汾州將陷守正赴援<lb/>
　敵懼解去汾州持牛酒迎犒者道不絶且泣謝曰幸<lb/>
　公完是州徳甚大願奉是州以從關中兵屯吉州酋<lb/>
<pb n="KR2k0049_WYG_089-38a"/>
　領楊鐵槍以數千人叛出兵擒之軒成據隰州守正<lb/>
　往擊之中矢傷足及歸創甚㑹金完顔哈達攻平陽<lb/>
　守正裹瘡戰没大帥以其兄守忠代之<lb/>
李守忠守正兄官至河東南路兵馬都元帥兼知平陽<lb/>
　府事壬午冬平陽公胡景山以青龍堡來降丁亥夏<lb/>
　四月援國王按扎爾於洪洞㑹高梁師潰城遂陷金<lb/>
　人執守忠至汴誘以高爵守忠罵之惡金人怒置鐵<lb/>
　籠中火炙死<lb/>
<pb n="KR2k0049_WYG_089-38b"/>
伊遜岱爾東原人大徳間知洪洞縣能以文學潤飾吏<lb/>
　治<lb/>
楊佑之大徳年任翼城縣主簿精敏有幹略勸農興學<lb/>
　後鄉舉賈之美李邦獻等立碑記之<lb/>
杜英延祐間任曲沃重學育士敬神恤民<lb/>
郝信臣至順間任太平捐俸濟民有惠政碑存焉<lb/>
冉大年至順間任靈石勤於政事案無留牘暇則巡行<lb/>
　郊陌勸課農桑民甚徳之鼎建孔子廟於靜昇村今<lb/>
<pb n="KR2k0049_WYG_089-39a"/>
　愬像俱存<lb/>
閻得中至正間任曲沃首建社稷壇鼎新文廟惠愛黔<lb/>
　黎作興人材民歌之曰泮宫之崇以扶儒宗社稷之<lb/>
　封以祈年豐肇之者誰令尹之功<lb/>
瑪蘓庫必以華容縣逹嚕噶齊調翼城豪邁以經濟自<lb/>
　任公退杜門一無所交雖家人亦不敢以私事溷嘗<lb/>
　值客兵雲合恣侵掠即闔城門集丁壯禁戢驕横秋<lb/>
　毫無犯百姓徳之後受代北歸邑人驚相謂曰公何<lb/>
<pb n="KR2k0049_WYG_089-39b"/>
　來遲而去速也爭挽留不已為立碑頌之<lb/>
楊宜翼城人時元孫任本縣尹縣之東山有炭窟穿斸<lb/>
　歳久患崩圯宜親視其地創為開置以便民南川水<lb/>
　利灌田甚廣民爭訟不已宜斷理得其平治三十餘<lb/>
　年政亷明善謀斷無少玷闕<lb/>
實勒必敬昇至正十五年以黎城主簿監翼禮士愛民建<lb/>
　社學免其徭役<lb/>
葉企顔上蔡人至正十九年以統軍元帥行翼城縣尹<lb/>
<pb n="KR2k0049_WYG_089-40a"/>
　事撫慰軍民行伍無庚癸之呼編戸絶追呼之擾遠<lb/>
　近懷服有遺愛焉<lb/>
楊文選河南人至正間鎮守靈石公亷慈惠士民愛之<lb/>
　為立頌徳碑<lb/>
阿勒坦布哈伊山人至正間薦授岳陽縣達嚕噶齊恤刑<lb/>
　薄賦招集流亡惟恐一民失所有政績碑<lb/>
王元禮至正初任翼城尹開誠心布公道奬善良疾姦<lb/>
　慝興學校有古循吏風<lb/>
<pb n="KR2k0049_WYG_089-40b"/>
呼圗克特穆爾字伸威䝉古館陶人至正中任翼城達嚕<lb/>
　噶齊政舉民服嘗值春旱躬詣卧龍祠禱雨輒應民<lb/>
　立感應碑<lb/>
莊欽祖趙城尹禦虜患崇文教政績甚異<lb/>
　<lb/>
　<lb/>
　<lb/>
　山西通志卷八十九<lb/>
</p>
<p>
</p>
  </div>
</body>
</text>
</TEI>
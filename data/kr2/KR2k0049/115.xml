<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百十五</head> <lb/>
    <p>
<pb n="KR2k0049_WYG_115-1a"/>
欽定四庫全書<lb/>
　山西通志卷一百十五<lb/>
　　人物<hi>十五</hi>
大同府<lb/>
周<lb/>
代成君趙簡子孫伯魯子也伯魯故太子早卒趙襄子<lb/>
　殺代王遂以代封伯魯子周為代成君襄子為伯魯<lb/>
　之不立也不肯立子必欲𫝊位於代成君成君先卒<lb/>
<pb n="KR2k0049_WYG_115-1b"/>
　乃取其子浣立為太子襄子卒浣立是為獻侯<lb/>
漢<lb/>
馮唐其先趙人父徙代又徙安陵唐以孝著為郎中中<lb/>
　郎署長文帝輦過問曰吾居代時尚食監髙袪數為<lb/>
　我言趙將李齊之賢戰於鉅鹿下吾每飲食意未嘗<lb/>
　不在鉅鹿也父老知之乎唐對曰齊尚不如亷頗李<lb/>
　牧之為將也上拊髀曰嗟乎吾獨不得亷頗李牧為<lb/>
　將豈憂冦哉唐曰主臣陛下雖有亷頗李牧不能用<lb/>
<pb n="KR2k0049_WYG_115-2a"/>
　也上怒起入禁中良久召唐讓之唐謝曰鄙人不知<lb/>
　忌諱當是時寇新大入朝那殺北地都尉昻上以寇<lb/>
　為意乃卒復問曰公何以言吾不能用頗牧也唐對<lb/>
　曰臣聞上古王者遣將跪而推轂曰閫以内寡人制<lb/>
　之閫以外將軍制之軍功爵賞皆決於外歸而奏之<lb/>
　此非空言也臣大父言李牧之為趙將居邊軍市之<lb/>
　租皆自用饗士賞賜決於外不從中覆委任而責成<lb/>
　功故李牧乃得盡其智能選車千三百乗彀騎萬三<lb/>
<pb n="KR2k0049_WYG_115-2b"/>
　千匹百金之士十萬是以北逐單于破東胡滅澹林<lb/>
　西抑强秦南支韓魏當是時趙幾伯後㑹趙王遷立<lb/>
　其母倡也用郭開讒而誅李牧令顔聚代之是以為<lb/>
　秦所滅今臣竊聞魏尚為雲中守軍租盡以給士卒<lb/>
　出私養錢五日一殺牛以饗賔客軍吏舍人是以寇<lb/>
　逺避不近雲中之塞嘗一入邊尚帥車騎擊之所殺<lb/>
　甚衆夫士卒盡家人子起田中從軍安知尺籍伍符<lb/>
　終日力戰斬首捕虜上功幕府一言不相應文吏以<lb/>
<pb n="KR2k0049_WYG_115-3a"/>
　法繩之其賞不行吏奉法必用愚以為法太明賞太<lb/>
　輕罰太重且雲中守尚坐上功首虜差六級而下之<lb/>
　吏削其爵罰作之由此言之陛下雖得亷頗李牧不<lb/>
　能用也文帝説是日令唐持節赦魏尚復以為雲中<lb/>
　守而拜唐為車騎都尉景帝立為楚相武帝求賢良<lb/>
　舉唐時年九十餘乃以子遂為郎遂字王孫亦竒士<lb/>
李沮雲中人事景帝武帝十七歲以左内史為彊弩將<lb/>
　軍後一歲復為彊弩將軍<lb/>
<pb n="KR2k0049_WYG_115-3b"/>
郭昌雲中人以校尉從大將軍元封四年以大中大夫<lb/>
　為拔胡將軍屯朔方<lb/>
趙綰代人嘗受詩申公為御史大夫與蘭陵王臧請立<lb/>
　明堂以朝諸侯不能就其事乃言其師申公武帝使<lb/>
　使束帛加璧安車駟馬迎申公至以為大中大夫舍<lb/>
　魯邸議明堂事竇太后喜老子言不悦儒術得綰臧<lb/>
　之過以讓上上因廢明堂事下綰臧吏皆自殺<lb/>
程緒代郡人為幽州牧劉虞從事初平四年冬虞自率<lb/>
<pb n="KR2k0049_WYG_115-4a"/>
　諸屯兵衆合十萬人以攻公孫瓚將行緒免胄而前<lb/>
　曰公孫瓚雖有過惡而罪名未正明公不先告曉使<lb/>
　得改行而兵起蕭墻非國之利加勝敗難保不如駐<lb/>
　兵以武臨之瓚必悔禍謝罪所謂不戰而服人者也<lb/>
　虞以緒臨事沮議遂斬之<lb/>
韓珩字子佩代郡人清粹有雅量少喪父母奉養兄姊<lb/>
　宗族稱孝弟焉為幽州别駕袁氏將焦觸驅率諸郡<lb/>
　太守令長背袁向曹盟曰違命者斬衆以次㰱珩曰<lb/>
<pb n="KR2k0049_WYG_115-4b"/>
　吾受袁公父子厚恩今其破亡智不能救勇不能死<lb/>
　於義闕矣若乃北面于曹氏所弗能為也一坐失色<lb/>
　觸曰事之濟否不待一人可卒珩志以勵事君魏武<lb/>
　亦髙其節屢辟不至卒於家<lb/>
元魏<lb/>
衛操字徳元代人少通俠有才畧晉征北將軍衛瓘以<lb/>
　為牙門將當神元時頗自結附後説桓穆二帝招納<lb/>
　晉人桓帝以為輔相任以國事及劉石之亂桓帝匡<lb/>
<pb n="KR2k0049_WYG_115-5a"/>
　助晉氏操稍遷至右將軍封定襄侯穆帝三年卒<lb/>
賀訥代人魏道武皇帝之舅獻明后之兄也祖紇尚平<lb/>
　文女父野干尚昭成女遼西公主昭成諸部紛擾獻<lb/>
　明后與道武及衛秦二王依訥㑹苻堅使劉庫仁分<lb/>
　攝國事道武還居獨孤訥總東部為大人遷居大甯<lb/>
　行其恩信衆多歸之侔於庫仁苻堅假訥鷹揚將軍<lb/>
　劉顯之難道武輕騎歸訥訥驚拜曰官家復國當念<lb/>
　老臣帝笑答曰誠如舅言要不忘也後與諸大人勸<lb/>
<pb n="KR2k0049_WYG_115-5b"/>
　進道武登代王位於牛川從平中原拜安逺將軍以<lb/>
　元舅甚見尊重然無統領以夀終於家<lb/>
賀悦訥從弟道武居賀蘭部下人情未甚附惟悦舉部<lb/>
　隨從又密為帝祈禱天神請成大業出於誠至帝嘉<lb/>
　之甚見寵待後平中原以功賜爵鉅鹿侯進爵北新<lb/>
　公卒子泥襲降肥如侯清河之變泥出舉𤇺於安陽<lb/>
　城北賀蘭部人皆往赴之明元即位乃罷與元渾等<lb/>
　八人拾遺左右與安同行并定二州州郡肅然後從<lb/>
<pb n="KR2k0049_WYG_115-6a"/>
　征赫連昌以功進爵琅琊公軍國大議每叅預焉征<lb/>
　蠕蠕為别道將坐逐賊不進贖為庻人拜光禄勲為<lb/>
　外都大官復爵卒子醜建襲<lb/>
長孫嵩代人父仁昭成時為南部大人嵩寛雅有器度<lb/>
　昭成賜名焉年十四代父統事昭成末劉庫仁攝國<lb/>
　事嵩率部衆歸之劉顯謀難嵩率舊人及庶師七百<lb/>
　餘家棄顯走將至五原于烏渥勸歸道武見道武於<lb/>
　三漢亭為南部大人累著軍功後從征中山除冀州<lb/>
<pb n="KR2k0049_WYG_115-6b"/>
　刺史賜爵鉅鹿公厯侍中司徒相州刺史封南平公<lb/>
　所在著稱明元初與山陽侯奚斤北新侯安同白馬<lb/>
　侯崔宏等八人坐止車門右聽理萬幾世號八公宋<lb/>
　武帝伐姚泓明元假嵩節督山東諸軍事𫝊詣平原<lb/>
　縁河北岸列軍次於畔城軍頗失利詔假宋武道宋<lb/>
　武於舟中望嵩麾蓋遺以酃酒及江南食物嵩皆送<lb/>
　京師詔厚答之又敇簡精兵為戰備嵩與叔孫建等<lb/>
　自成臯南濟晉諸屯戍皆望塵奔潰㑹宋武克長安<lb/>
<pb n="KR2k0049_WYG_115-7a"/>
　乃班師明元末問後事於嵩嵩曰立長則順以德則<lb/>
　人服今皇長子賢而世嫡天所命也請立之乃定䇿<lb/>
　詔太武臨朝監國嵩為左輔太武即位進爵北平王<lb/>
　司州中正議征屈丐嵩固諫不可帝責之尋遷太尉<lb/>
　加柱國大將軍自是轝駕征伐嵩以元老多留鎮京<lb/>
　師坐朝堂平斷刑獄卒年八十諡曰宣王孝文時配<lb/>
　饗廟庭子頺善騎射彎弓三百斤襲爵加侍中征南<lb/>
　大將軍有罪黜為兵復爵卒諡曰安子敦字孝友位<lb/>
<pb n="KR2k0049_WYG_115-7b"/>
　北鎮都將降公孝文時復王爵卒諡曰簡子道字念<lb/>
　僧襲爵例降公位左衛將軍卒諡慎子悦襲建義初<lb/>
　復王爵尋降公位光禄少卿卒<lb/>
庾業延代人賜名岳其父及兄和辰世典畜牧稍轉中<lb/>
　部大人收斂畜産富擬國君劉顯之變道武外幸和<lb/>
　辰奉獻明太后歸道武又得其資用以和辰為内侍<lb/>
　長岳恭慎脩謹善處危難之間道武嘉之為外朝大<lb/>
　人參預軍國從平中原拜安逺將軍詔岳討破離石<lb/>
<pb n="KR2k0049_WYG_115-8a"/>
　胡帥呼延鐵西河胡帥張崇等以功賜爵西昌公遷<lb/>
　鄴行臺岳為將有謀畧士衆服其智勇名冠諸將及<lb/>
　罷鄴行臺以所統六郡置相州即拜岳為刺史秉法<lb/>
　平當百姓稱之鄴舊有園池時果初熟吏送之岳不<lb/>
　受曰果未進御吾何得先食其謹如此遷司空以候<lb/>
　官誣告誅時人咸寃惜焉岳𦵏在代西善無界後太<lb/>
　武征赫連氏經其墓詔為立廟求子孫任為帥者得<lb/>
　其子陵從征有功聽襲爵<lb/>
<pb n="KR2k0049_WYG_115-8b"/>
奚斤代人世為馬牧父簞嘗以取騧騮馬傷國甥劉庫<lb/>
　仁一乳及苻堅使庫仁與衛辰分領國部簞懼奔衛<lb/>
　辰及道武滅衛辰簞晚乃得歸故名位後於舊臣後<lb/>
　以斤貴贈長寜子斤機辨有識度登國初統禁兵後<lb/>
　為侍郎從征慕容寳於參合皇始初拜越騎校尉典<lb/>
　宿衛博陵渤海章武盗起斤與元遵等討平之從破<lb/>
　髙車及庫狄宥連部徙其别部於塞南又進擊侯莫<lb/>
　陳部至太娥谷置戍而還遷都水使者出為晉兵將<lb/>
<pb n="KR2k0049_WYG_115-9a"/>
　軍幽州刺史賜爵山陽侯明元時為鄭兵將軍明元<lb/>
　幸雲中斤留守京師昌黎王慕容伯兒不軌召入天<lb/>
　安殿東廡下誅之詔與長孫嵩等俱坐朝堂録決囚<lb/>
　徒明元大閲東郊行左丞相大蒐於石㑹山從西廵<lb/>
　先驅討越勒部於鹿那山大破之又詔與長孫嵩等<lb/>
　八人坐止車門左聽理萬機拜天部大人進爵公命<lb/>
　出入乗軺軒備威儀導從太武聽朝政為左輔宋帝<lb/>
　立其國内離阻乃遣斤收河南地假節都督前鋒諸<lb/>
<pb n="KR2k0049_WYG_115-9b"/>
　軍事司空晉兵大將軍行揚州刺史率吳兵將軍公<lb/>
　孫表等南征攻滑臺不拔求濟師帝親南廵次中山<lb/>
　斤自滑臺趣洛陽長驅至虎牢遂平兖豫諸郡還圍<lb/>
　虎牢虎牢潰斤置守宰以撫之自魏初大將行兵唯<lb/>
　長孫嵩拒宋武斤征河南獨給漏刻及十二牙旗太<lb/>
　武時進爵宜城王仍為司空太武征赫連昌斤率義<lb/>
　兵將軍封禮等襲蒲坂斤又西據長城秦雍氐羌皆<lb/>
　來歸附累戰破赫連定定走上邽追至雍不及而還<lb/>
<pb n="KR2k0049_WYG_115-10a"/>
　詔班師斤請因其危平之乃進討安定昌退保平涼<lb/>
　斤屯軍安定以糧竭馬死深壘自固監軍侍御史安<lb/>
　頡擊昌擒之昌衆復立昌弟定斤恥功不在已乃舍<lb/>
　輜重追定於平涼定邀斤前後斤衆潰斤及將娥清<lb/>
　劉拔被擒後太武克平涼斤得歸尋拜安東將軍降<lb/>
　爵為公太延初為衛尉改恒農王後為萬騎大將軍<lb/>
　議伐涼州斤等三十餘人以為不可涼州平以戰功<lb/>
　賜僮隸七十戸又賜安車以寵異之斤聰辨强識善<lb/>
<pb n="KR2k0049_WYG_115-10b"/>
　談論逺説先朝故事厯厯不爽聽者歎美之每議大<lb/>
　政多見從用朝廷由是稱焉真君九年卒年八十有<lb/>
　九太武親臨哀慟諡曰昭王長子他觀襲降公𫝊國<lb/>
　至孫緒無子國除太和中斤配饗廟庭至宣武時以<lb/>
　緒弟子監紹其後<lb/>
長孫肥代人昭成時年十三以選内侍少有雅度果毅<lb/>
　少言道武在獨孤及賀蘭部常侍從禦侮左右帝深<lb/>
　信任之登國初為大將屢有軍功從平中山以功賜<lb/>
<pb n="KR2k0049_WYG_115-11a"/>
　爵琅琊公遷衛尉卿改爵盧鄉時中山太守仇儒推<lb/>
　趙凖為主肥討破凖於九門斬仇儒擒凖除兖州刺<lb/>
　史姚平冦平陽徵為前鋒平退保柴壁進攻屠之還<lb/>
　鎮兖州撫慰河南威信著於淮泗善策謀勇冠諸將<lb/>
　前後征討未嘗失敗故毎有大難令肥當之南平中<lb/>
　原西摧羌冦肥功居多賞賜千計後降爵藍田侯卒<lb/>
　諡曰武陪𦵏金陵<lb/>
叔孫建代人少以智勇著稱道武幸賀蘭部常從左右<lb/>
<pb n="KR2k0049_WYG_115-11b"/>
　登國初為外朝大人與安同等十三人迭典庶事參<lb/>
　軍國謀隨秦王觚使後燕厯六載乃還累遷中領軍<lb/>
　賜爵安平公出為并州刺史後免明元念前功以為<lb/>
　正直將軍相州刺史饑胡劉武等聚黨假建前號安<lb/>
　平公督公孫表等討之斬首萬餘級餘衆奔投沚水<lb/>
　水為不流晉將王仲徳逼滑臺兖州刺史尉建遁仲<lb/>
　徳遂入滑臺詔建渡河曜威斬尉建呼仲徳軍人詰<lb/>
　其侵境之狀尋遷廣阿鎮將威名甚著久之除使持<lb/>
<pb n="KR2k0049_WYG_115-12a"/>
　節都督前鋒諸軍事楚兵將軍徐州刺史率衆自平<lb/>
　原濟河徇下青兖諸郡遂東入青州圍宋刺史竺䕫<lb/>
　于東陽城宋遣將檀道濟王仲徳救䕫建乃還以功<lb/>
　賜爵夀光公與汝隂公長孫道生濟河而南仲徳等<lb/>
　東走青州太武以建威名南震為宋所憚除平原鎮<lb/>
　大將封丹陽王加征南大將軍道濟仲徳救滑臺建<lb/>
　與汝隂公道生拒擊之建分軍挾戰縱輕騎邀其前<lb/>
　後焚燒穀草以絶其糧道道濟兵饑叛者相繼由是<lb/>
<pb n="KR2k0049_WYG_115-12b"/>
　安頡等得拔滑臺建沈敏多智東西征伐常為謀主<lb/>
　容貌清整雅尚人倫禮賢愛士在平原十餘年綏懷<lb/>
　内外甚得邊稱魏初名將鮮及之南方憚其威畧輒<lb/>
　不為寇太延三年卒年七十三諡曰襄賜𦵏金陵<lb/>
尉古真代人道武在賀蘭部賀染干遣侯引乙突等圗<lb/>
　之古真密以馳告染干疑泄其謀以兩車軸押古真<lb/>
　頭傷一目不服乃免後從平中原以功賜爵束川侯<lb/>
　明元初為鴻飛將軍鎮太洛卒於定州刺史子億萬<lb/>
<pb n="KR2k0049_WYG_115-13a"/>
　襲<lb/>
羅結代人從道武幸賀蘭部賜爵屈虵侯太武初累遷<lb/>
　侍中外都大官總三十六曹事年一百七歲精爽不<lb/>
　衰太武以其忠慤甚信待之監典後宫出入卧内因<lb/>
　除長秋卿年一百一十詔聽歸老賜大寗東川為私<lb/>
　第别業并為築城號羅侯城朝廷毎有大事驛馬詢<lb/>
　焉年一百二十卒諡曰正子斤從討赫連昌力戰有<lb/>
　功歴四部尚書從平涼州賜爵帶方公除長安鎮都<lb/>
<pb n="KR2k0049_WYG_115-13b"/>
　大將蠕蠕侵境除柔元鎮都大將卒諡曰静陪𦵏金<lb/>
　陵子敢襲位庫部尚書卒子伊利襲<lb/>
婁伏連代人忠厚有器量年十三襲父領部落道武初<lb/>
　從破賀蘭部又平中山及征姚平於柴壁以功賜爵<lb/>
　安邑侯明元時為晉兵將軍并州刺史太武即位封<lb/>
　廣陵公再遷光禄勲進爵王後鎮統萬卒諡恭子真<lb/>
　襲降公真弟大拔封鉅鹿子<lb/>
穆崇代人道武居獨孤部往來奉給時人無及者劉顯<lb/>
<pb n="KR2k0049_WYG_115-14a"/>
　之逆平文皇帝外孫梁眷密遣崇告道武曰顯若知<lb/>
　之雖刀劔刳割勿泄也崇來告難道武馳如賀蘭部<lb/>
　窟咄之難崇外甥于植等謀不軌崇夜告道武道武<lb/>
　誅植等後從平中原位侍中豫州刺史太尉宜都公<lb/>
　天賜三年卒諡丁公長子逐留賜爵零陵侯後罪廢<lb/>
　子乙賜爵富城公卒於侍中諡曰静子真尚長城公<lb/>
　主拜駙馬都尉後離婚位南部尚書侍中卒諡曰宣<lb/>
　孝文追録功臣命崇配饗又令著作郎韓顯宗與真<lb/>
<pb n="KR2k0049_WYG_115-14b"/>
　選定碑文建於白登山<lb/>
賀狄干代人世為將以平當稱稍遷北部大人登國初<lb/>
　與長孫嵩為對明於聽察為人愛敬道武遣狄干致<lb/>
　馬千匹結婚於姚萇㑹萇殁興立因止狄干道武遥<lb/>
　賜爵襄武侯加秦兵將軍後擒興將狄伯支等興以<lb/>
　駿馬千匹贖伯支而遣狄干還道武見其言語衣服<lb/>
　類秦以為慕而習之因被害<lb/>
尉諾代人古真弟以忠謹著從圍中山先登傷一目道<lb/>
<pb n="KR2k0049_WYG_115-15a"/>
　武歎曰諾兄弟並毁目以建功效誠可嘉也賜安樂<lb/>
　子從平姚平拜國部大人太武時改邑遼西公卒子<lb/>
　歡襲<lb/>
許謙字元遜代人少有文才善天文圗䜟學建國時歸<lb/>
　附昭成擢為郎中令兼掌文記與燕鳳俱授獻明帝<lb/>
　經後徙長安從苻堅弟行唐公洛鎮和龍尋以繼母<lb/>
　老辭歸登國初遂歸道武為右司馬與張袞等參贊<lb/>
　初基慕容寳來冦使謙告難於姚興興遣將楊佛嵩<lb/>
<pb n="KR2k0049_WYG_115-15b"/>
　來援佛嵩稽緩道武命謙為書遺之佛嵩乃倍道兼<lb/>
　行賜謙爵闗内侯及幕容垂卒謙勸進并州平為陽<lb/>
　曲䕶軍賜爵平舒侯卒贈幽州刺史髙陽公諡文子<lb/>
　洛陽襲為雁門太守進爵北地公卒諡恭<lb/>
和跋代人世為附臣至跋以才辨知名道武擢為外朝<lb/>
　大人參軍國大謀雅有智算賜爵日南公從平中原<lb/>
　以功進尚書鎮鄴以破慕容徳軍改封定陵與常山<lb/>
　王遵討賀蘭部别帥木易干破之出為平原太守跋<lb/>
<pb n="KR2k0049_WYG_115-16a"/>
　好修虚譽道武戒之不革被刑<lb/>
長孫道生嵩從子忠厚亷謹道武愛其慎重使掌機密<lb/>
　與賀毗等四人内侍左右出入詔命明元時除南統<lb/>
　將軍冀州刺史太武即位進爵汝隂公遷廷尉卿從<lb/>
　征蠕蠕率衆出白黑兩漠間大㨗而還從征赫連昌<lb/>
　為前驅遂平其國昌弟定走保平涼宋遣到彦之王<lb/>
　仲徳冦河南以救定詔道生屯河上禦之遂誘宋將<lb/>
　檀道濟邀其前後追至歴城而還除司空加侍中進<lb/>
<pb n="KR2k0049_WYG_115-16b"/>
　封上黨王卒年八十二贈太尉諡曰靖道生亷約身<lb/>
　為三司而衣不華飾食不兼味一熊皮鄣泥數十年<lb/>
　不易時人比之晏嬰第宅卑陋出鎮後子弟頗脩繕<lb/>
　道生還歎曰昔霍去病以匈奴未滅無用家為今强<lb/>
　寇尚遊魂漠北吾豈可安坐華美也令毁其宅太武<lb/>
　世所在著績毎建大議多合時機為將有權畧善待<lb/>
　士衆帝命歌工歴頌羣臣曰智如崔浩亷如道生與<lb/>
　從父嵩俱為三公當世以為榮子瓬位少卿早喪<lb/>
<pb n="KR2k0049_WYG_115-17a"/>
車路頭代人少以忠厚選給東宫為帳下帥天賜末明<lb/>
　元出於外路頭隨侍竭力及即位封宣城公忠意將<lb/>
　軍性無害每評獄處理常獻寛恕之議以此見重於<lb/>
　朝帝亦敬納之卒明元親臨哀慟贈太保宣城王諡<lb/>
　忠正喪禮依安成王叔孫俊故事陪𦵏金陵子眷襲<lb/>
叔孫俊字醜歸建子少聰明年十五内侍左右性謹密<lb/>
　以便弓馬轉獵郎清河之變與元厯磨渾等歸明元<lb/>
　時明元左右惟車路頭王洛兒等得俊大悦以為爪<lb/>
<pb n="KR2k0049_WYG_115-17b"/>
　牙及即位稍遷衛將軍賜爵安成公朱提王悦懷刃<lb/>
　入俊覺舉動有異於悦懷中得兩刃匕首執殺之明<lb/>
　元以俊前後功重委以軍國大計羣官上事先由俊<lb/>
　銓校後奏聞性平正柔和未嘗有喜怒色不諂上抑<lb/>
　下奉詔宣外告示慇懃上下嘉歎泰常元年卒年二<lb/>
　十八明元親臨哀慟贈司空安成王諡孝元賜溫明<lb/>
　秘器載以輼輬車衛士導從陪𦵏金陵子蒲錫爵後<lb/>
　有大功及寵幸貴臣薨賵賻送終禮皆依俊故事無<lb/>
<pb n="KR2k0049_WYG_115-18a"/>
　得踰之者俊弟憐襲父爵降丹陽公位尚書令涼州<lb/>
　鎮大將與鎮副將奚牧相糾坐誅<lb/>
長孫翰肥子少有父風以善騎射為獵郎明元在外與<lb/>
　元磨渾等潛謀奉迎明元即位拾遺左右以功累遷<lb/>
　平南將軍鎮北境威名甚著太武即位封平陽王蠕<lb/>
　蠕大檀冦雲中太武親征遣翰出長川討之大檀北<lb/>
　遁追擊克獲而還遷司徒從襲赫連昌破之翰清正<lb/>
　嚴明善撫將士卒太武為之流涕親臨其喪喪禮依<lb/>
<pb n="KR2k0049_WYG_115-18b"/>
　安城王叔孫俊故事諡曰威陪𦵏金陵子成襲降公<lb/>
　位南部尚書卒陪𦵏金陵翰弟陵位駕部尚書性寛<lb/>
　厚好學愛士封吳郡公贈王諡恭陪𦵏金陵<lb/>
薛彪子代人祖達頭歸魏道武賜爵聊城侯待以上客<lb/>
　禮賜妻鄭氏卒贈冀州刺史諡悼父野䐗并太二州<lb/>
　刺史封河東公有聲稱卒諡簡彪子姿貌壯偉明斷<lb/>
　有父風為内行長典奏諸曹事當官正直内外憚之<lb/>
　文明太后臨朝出為枋頭鎮將素剛簡近臣嫉之因<lb/>
<pb n="KR2k0049_WYG_115-19a"/>
　小過黜為鎮門士獻文南巡彪子拜訴於路復除枋<lb/>
　頭鎮將累遷開府徐州刺史多惠政百姓便之沛郡<lb/>
　太守邵安下邳太守張攀贓汙案之於法安等誣彪<lb/>
　子南通賊孝文曰此妄矣推案果虚卒諡文<lb/>
周幾代人少以善射為獵郎明元初為左部尚書以軍<lb/>
　功封交趾侯太武以幾有智勇遣鎮河南威信著於<lb/>
　外境進號宋兵將軍以萬人襲陕城卒於軍軍人歎<lb/>
　惜之歸𦵏諡桓子步襲<lb/>
<pb n="KR2k0049_WYG_115-19b"/>
古弼代人少忠謹善騎射初為獵郎門下奏事以敏正<lb/>
　稱明元嘉其直而有用賜名曰筆後改名弼言其有輔<lb/>
　佐才也令典西部與劉潔等分綰機要敷奏百揆太<lb/>
　武即位以功拜立節將軍賜爵靈夀侯歴侍中吏部<lb/>
　尚書典南部奏事後征馮𢎞弼酒醉拔刀止部將髙<lb/>
　茍子擊賊𢎞得東奔黜為廣夏門卒尋復為侍中與<lb/>
　尚書李順使涼州賜爵建興公鎮長安甚有威名及<lb/>
　議征涼州弼言不宜行微嫌之以其有將畧弗之責<lb/>
<pb n="KR2k0049_WYG_115-20a"/>
　假節督隴右諸軍討仇池楊保熾平之未幾楊文徳<lb/>
　復圍仇池弼攻解其圍文徳走漢川時東道將皮豹<lb/>
　子欲還軍弼使謂曰若其班師冦衆復至後舉為難<lb/>
　不出秋冬南冦必來以逸待勞百勝之策也豹子乃<lb/>
　止太武聞之曰弼言長策也制有南秦弼謀多矣景<lb/>
　穆總攝萬機徵為東宫四輔與宜都王穆夀並參政<lb/>
　事遷尚書令弼雖事務殷湊而讀書不輟端謹慎宻<lb/>
　口不言禁中事其功名等於張黎上谷人上書言苑<lb/>
<pb n="KR2k0049_WYG_115-20b"/>
　囿過度宜減大半弼入欲陳奏遇帝與給事中劉樹<lb/>
　碁侍坐良久不獲申聞乃起於帝前捽樹頭掣下牀<lb/>
　以手搏其耳以拳毆其背曰朝廷不理實爾之罪帝<lb/>
　失容放碁曰不聽奏事過在朕樹何罪置之弼具狀<lb/>
　以聞帝竒弼公直皆可其奏弼曰為臣逞志於君前<lb/>
　非無罪也詣公車免冠徒跣自劾請罪帝召之曰卿<lb/>
　具冠履卿有何罪自今以後茍利社稷益國便人者<lb/>
　雖復顛沛造次卿為之無顧也太武獵河西弼留守詔<lb/>
<pb n="KR2k0049_WYG_115-21a"/>
　以肥馬給騎人弼命給弱者太武大怒曰尖頭奴敢<lb/>
　裁量朕朕還臺先斬此奴弼頭尖帝常名之曰筆頭<lb/>
　時人呼為筆公屬官懼誅弼曰田獵不過盤遊其罪<lb/>
　小不備不虞使我冦恣逸其罪大今北狄孔熾南虜<lb/>
　未滅故選肥馬備軍實為不虞之逺慮茍使國家有<lb/>
　利吾寕避死乎明主可以理干此自吾罪帝聞而嘆<lb/>
　曰有臣如此國之寳也賜衣一襲馬二匹鹿十頭後<lb/>
　車駕田山北獲麋鹿數千頭詔尚書發車牛五十乗<lb/>
<pb n="KR2k0049_WYG_115-21b"/>
　運之帝謂從者曰筆公必不與我汝輩不如馬運之<lb/>
　速遂還行百餘里而弼表至曰今秋穀懸黄麻菽布<lb/>
　野猪鹿竊食鳥雁侵費風波所耗朝夕參倍乞賜矜<lb/>
　緩使得收載帝謂左右曰筆公果如朕卜可謂社稷<lb/>
　之臣吳王立為司徒文成即位與張黎並坐議不合<lb/>
　㫖俱免其家告巫蠱俱伏法時人寃之<lb/>
尉眷代人諾長子忠謹有父風明元時為太官令侍臣<lb/>
　奚斤亡入蠕蠕眷追至虜庭擒之大檀前由是以驍<lb/>
<pb n="KR2k0049_WYG_115-22a"/>
　烈聞太武命分典四部加陳兵將軍文成時拜侍中<lb/>
　太尉封漁陽王録尚書事文成北廵以寒雪議還眷<lb/>
　曰今去都不逺而旋敵必疑我有内難方寒雪宜更<lb/>
　進前不得遽返以啓敵心遂渡漠而還帝以眷元老<lb/>
　賜杖履上殿卒諡曰莊子多侯襲<lb/>
穆觀字闥拔崇次子襲崇爵少以文藝知名明元中為<lb/>
　左衛將軍綰門下中書出納詔命及訪舊事未甞有<lb/>
　遺漏尚宜陽公主拜駙馬都尉位太尉太武監國為<lb/>
<pb n="KR2k0049_WYG_115-22b"/>
　右弼出則統攝朝政入則應對左右事無巨細皆闗<lb/>
　決焉終日怡怡無慍色勞謙善誘不以富貴驕人㤗<lb/>
　常八年卒年三十五明元臨喪悲慟賜通身隐起金<lb/>
　飾棺喪禮一依安城王叔孫俊故事贈宜都王諡曰<lb/>
　文成太武每與羣臣談宴未嘗不歎息以為自道武<lb/>
　來佐命勲臣文武兼濟無及之者<lb/>
丘堆代人美容儀以忠謹入侍明元時拾遺左右遷散<lb/>
　騎常侍太武監國為右弼即位賜爵臨淮公位太僕<lb/>
<pb n="KR2k0049_WYG_115-23a"/>
　略地闗右宜城王奚斤表留堆合軍與赫連昌相拒<lb/>
　斤進擊赫連定堆守輜重斤為定禽堆走長安帝大<lb/>
　怒遣西平公安頡斬之<lb/>
于什門代人明元時為謁者使喻馮跋至和龍住外不<lb/>
　入使謂跋曰大魏皇帝有詔須馮主出受然後敢入<lb/>
　跋使人牽逼令入見不拜跋令人案其項什門曰馮<lb/>
　主拜受詔吾自以賔主致敬何須苦見逼也與跋往<lb/>
　復聲氣抗厲不撓跋止什門什門於羣衆中囘身背<lb/>
<pb n="KR2k0049_WYG_115-23b"/>
　跋披褲後襠以辱之既而拘留衣裳敗壞畧盡蟣虱<lb/>
　被體跋遺以衣拒不受歴二十四年後𢎞上表稱臣<lb/>
　乃送什門歸拜尚書侍御史太武下詔褒美比之蘇<lb/>
　武賜羊千口帛千匹進上大夫策告宗廟班示天下<lb/>
豆代田代人明元時以善騎射為内細射從攻虎牢登<lb/>
　樓射賊矢不虚發以功遷内三郎從征赫連昌乗勝<lb/>
　追賊入其宫門門閉踰宫而出太武壯之拜勇武將<lb/>
　軍後從破赫連定得奚斤等以定妻賜之詔斤膝行<lb/>
<pb n="KR2k0049_WYG_115-24a"/>
　授酒於代田曰全爾身命者代田功也從討和龍有<lb/>
　功封長廣公卒於統萬鎮大將贈王諡恭子周求襲<lb/>
來大干代人父初真官至後將軍武原侯與在八議大<lb/>
　干驍果善騎射永興初襲爵位中散朝賀日常著御<lb/>
　鎧盤馬殿庭遷内三郎幢將典宿衛禁旅用法嚴明<lb/>
　上下齊肅嘗從明元獵見獸在髙巖上持矟直前刺<lb/>
　之應手而死帝嘉其勇壯太武初為常侍持仗侍衛<lb/>
　晝夜不離左右累從征伐以戰功賜爵廬陵公鎮雲<lb/>
<pb n="KR2k0049_WYG_115-24b"/>
　中兼統白道軍事廵撫六鎮經略布置甚得事宜後<lb/>
　為吐京都將討平吐京胡卒喪還停於平城南太武<lb/>
　出遊還見而問之左右以對帝悼歎良久詔聽其喪<lb/>
　入殯城内贈司空諡莊子丘頺襲降晉興侯<lb/>
賀迷代人太武敬哀皇后之從父也皇后生景穆初后<lb/>
　少孤父兄近親惟迷賜爵長鄉子卒贈光禄大夫五<lb/>
　原公<lb/>
娥清代人少有將畧略著戰功稍遷給事黄門侍郎明<lb/>
<pb n="KR2k0049_WYG_115-25a"/>
　元南廵為中領軍將軍與宋兵將軍周幾等渡河畧<lb/>
　地至胡陸以功賜爵須昌侯鎮枋頭太武初還進東<lb/>
　平公後從平統萬遂與奚斤討赫連昌至安定昌弟<lb/>
　定西走斤追之清欲尋水往斤不從遂為定擒克平<lb/>
　涼乃得還後與古弼東討馮𢎞以不急戰黜為門卒<lb/>
　卒於家子延賜爵南平公<lb/>
陸俟代人曾祖幹祖引世領部落父突道武初數有戰<lb/>
　功位離石鎮將上黨太守闗内侯俟少聰慧明元初<lb/>
<pb n="KR2k0049_WYG_115-25b"/>
　襲爵位給事中典選部蘭臺事當官無所撓太武征<lb/>
　赫連昌詔督諸軍鎮以備蠕蠕與安頡攻克虎牢賜<lb/>
　爵建鄴公拜冀州刺史考天下第一轉虎牢鎮大將<lb/>
　復轉安定鎮大將追討休屠金崖羌狄子玉等皆獲<lb/>
　之遷懷荒鎮大將未朞諸髙車莫弗訖懼俟嚴急請<lb/>
　前鎮將郎孤徴俟至京言不過周年孤身必敗髙車<lb/>
　必畔帝疑不實以公歸第明年諸莫弗果殺孤召俟<lb/>
　問其故俟曰夫髙車之俗上下無禮臣蒞以威嚴節<lb/>
<pb n="KR2k0049_WYG_115-26a"/>
　之憲綱欲漸加訓導使知分限也孤今獲還鎮欣其<lb/>
　名譽必専欲以寛惠臨之無禮之人易生陵傲然後<lb/>
　收之以威則人懷怨憝敗亂彰矣帝歎曰卿身乃短<lb/>
　慮何長也即日除散騎常侍從帝征蠕蠕破涼州别<lb/>
　督輜重又渡河南畧地仍遷長安鎮大將擊蓋吳於<lb/>
　杏城獲吳二叔諸將欲送京師俟獨曰不如私許吳<lb/>
　叔免其妻子使自追吳遂捨而與之期及期不至諸<lb/>
　將皆咎俟俟曰此未得其便耳必不背也後數日果<lb/>
<pb n="KR2k0049_WYG_115-26b"/>
　斬吳以至皆如其言俟之明畧獨決皆此類也遷内<lb/>
　都大官安定盧水劉超等畔詔加都督秦雍諸軍鎮<lb/>
　長安俟單馬之鎮申以威信示以成敗超猶無降意<lb/>
　俟乃率其帳下見超超使人迎曰三百人以外當以<lb/>
　弓馬相待三百人以内當以酒食相供乃將二百騎<lb/>
　詣超超備甚嚴遂縱酒盡醉而還後偽獵詣超與士<lb/>
　卒約曰今㑹發機當以醉為限俟乃詐醉上馬大呼<lb/>
　斬超首士卒應聲縱擊遂平之帝大悦徵拜外都大<lb/>
<pb n="KR2k0049_WYG_115-27a"/>
　官文成踐祚以子麗有定策勲進爵東平王卒年六<lb/>
　十七諡成有子十二人少子騏驎侍御中散轉侍御<lb/>
　史太和初新平太守子髙貴孝昌中兖州鎮東府法<lb/>
　曹參軍<lb/>
穆翰崇第三子平原鎮將西海王卒子龍兒襲降公卒<lb/>
　子弼有風格善自位置涉獵經史與長孫承業陸希<lb/>
　道等齊名孝文定氏族欲以弼為國子助教弼辭曰<lb/>
　既遇明時耻沉泥滓㑹司州牧咸陽王禧入帝曰朕<lb/>
<pb n="KR2k0049_WYG_115-27b"/>
　與卿作州督舉一主簿即命弼謁之因為帝所知宣<lb/>
　武初為廣平王懷國郎中令數有匡諫之益除中書<lb/>
　舍人卒於華州刺史諡曰懿<lb/>
穆顗崇第四子有才力以侍御郎從太武征赫連昌勇<lb/>
　冠一時賜爵泥陽子拜司衛監後從征白龍討蠕蠕<lb/>
　以功進爵建安公拜殿中尚書出鎮涼州還加散騎<lb/>
　常侍領太倉尚書文成時為征西大將軍督諸軍西<lb/>
　征吐谷渾坐逗遛免官徙邊文成以顗著勲前朝徵<lb/>
<pb n="KR2k0049_WYG_115-28a"/>
　為内都大官卒贈征西大將軍建安王諡曰康子寄<lb/>
　生襲<lb/>
封敕文代人本姓是賁祖豆開府冀青二州刺史闗内<lb/>
　侯父湼侍御長贈定州刺史章武侯諡隠敇文始光<lb/>
　初為中散稍遷西部尚書出為使持節開府領䕶西<lb/>
　夷校尉秦益二州刺史賜爵天水公鎮上邽詔征吐<lb/>
　谷渾拾歸於抱䍐廣川公乙烏頭二軍㑹之軍次武<lb/>
　始拾歸夜遁敕文引軍入抱䍐虜其妻子及人戸分<lb/>
<pb n="KR2k0049_WYG_115-28b"/>
　徙千家於上邽留烏頭守抱䍐金城邊冏天水梁㑹<lb/>
　據上邽東城南城攻逼西城敕文先設備賊乃退冏<lb/>
　㑹復攻城氐羌一萬屯南嶺休官屠各二萬餘人屯<lb/>
　北嶺為冏等形援敕文設竒兵大破之斬冏首冏衆<lb/>
　復推㑹為主安豐公閭根率軍來助㑹謀遁夜半乃<lb/>
　飛梯騰壍而走敕文先掘重壍於東城之外嚴兵拒<lb/>
　鬭從夜至旦敕文謀曰困獸猶鬭而况於人乃以白<lb/>
　虎幡招之應時降者六百餘人㑹等分遁敇文縱騎<lb/>
<pb n="KR2k0049_WYG_115-29a"/>
　騰躡死者大半略陽王元達因梁㑹之亂推天水休<lb/>
　官王官興為秦地王討破之天安元年卒<lb/>
閭毗代人太武時自蠕蠕國來附即恭皇后之兄也后<lb/>
　生文成大安二年以毗為平北將軍賜爵河東公弟<lb/>
　紇為寜北將軍賜爵零陵公並加侍中進爵王毗征<lb/>
　東將軍評尚書事紇征西將軍中都大官子弟王二<lb/>
　人公五人侯六人子三人同時受拜和平二年追諡<lb/>
　后祖父延定襄康公辰定襄懿王毗卒贈太尉追贈<lb/>
<pb n="KR2k0049_WYG_115-29b"/>
　毗妻河東王妃子惠襲紇卒贈司空子豆賜名莊太<lb/>
　和中初立三長以莊為定戸籍大使甚有時譽十六<lb/>
　年例降公後為七兵尚書卒紇弟染外都大官冀州<lb/>
　刺史江夏公卒<lb/>
尉地干眷弟機悟有才藝馳馬立射五的時人莫能及<lb/>
　太武時位庫部尚書加散騎常侍領侍輦郎奉上忠<lb/>
　謹尤善嘲笑甚見親愛參軍國大謀時征平原試衝<lb/>
　車以攻冡地干為索所羂折脅而卒帝親往哭慟贈<lb/>
<pb n="KR2k0049_WYG_115-30a"/>
　中領軍燕郡公諡曰惠子長夀位右曹殿中尚書賜<lb/>
　爵㑹稽公卒於涇州刺史<lb/>
穆壽觀子襲爵尚樂陵公主拜駙馬都尉明敏有父風<lb/>
　太武愛重之擢下大夫敷奏機辨有聲内外遷侍中<lb/>
　中書監領南部尚書進爵宜都王加征東大將軍夀<lb/>
　辭曰臣祖崇先皇之世屢逢艱危幸天贊梁眷誠心<lb/>
　先告故得效功前朝流福於後昔陳平受賞歸功無<lb/>
　知今眷元勲未録臣獨奕世受榮豈惟仰愧古賢抑<lb/>
<pb n="KR2k0049_WYG_115-30b"/>
　亦有虧國典太武嘉之乃求眷孫賜爵郡公征涼州<lb/>
　命輔景穆總録機要内外聽焉次雲中將濟河帝别<lb/>
　御靜室召夀曰蠕蠕吳提來伏兵漠南殄之為易夀<lb/>
　信卜筮言不設備吳提果至夀欲築西郭門請景穆<lb/>
　避保南山惠保太后不聽乃止遣司空長孫道生等<lb/>
　擊之獲無損傷景穆監國與崔浩等輔政卒贈太尉<lb/>
　諡曰文宣子平國襲尚城陽長公主拜駙馬都尉侍<lb/>
　中中書監為太子四輔卒子伏干襲尚濟北公主拜<lb/>
<pb n="KR2k0049_WYG_115-31a"/>
　駙馬都尉卒諡康無子平國弟正國尚長樂公主拜<lb/>
　駙馬都尉子平城早卒與始平公主㝠婚贈駙馬都<lb/>
　尉<lb/>
于洛拔栗磾子有姿容善應對拜侍御中散太武甚加<lb/>
　愛寵因賜名焉轉監御曹令景穆在東宫厚加禮遇<lb/>
　洛拔恒畏避不敢結納襲爵為侍中尚書令百寮憚<lb/>
　之卒官有六子<lb/>
長孫禮道生次子少以父任為散騎侍郎與襄城公盧<lb/>
<pb n="KR2k0049_WYG_115-31b"/>
　魯元等内侍恭敏有才志太武寵信之曰其父親近<lb/>
　吾祖子在我左右不亦宜乎<lb/>
伊馥代人少勇健走及奔馬善射力曳牛却行神䴥初<lb/>
　擢侍郎轉三郎賜爵汾陽子太武將討涼州議者咸<lb/>
　以無水草諫惟司徒崔浩勸行馥曰涼州若無水草<lb/>
　何得為國宜從浩言帝善之及克涼州大㑹於姑臧<lb/>
　帝曰崔公智計有餘吾亦不復竒之正竒馥弓馬士<lb/>
　所見能與崔同耳顧謂浩曰馥智力如此終至公相<lb/>
<pb n="KR2k0049_WYG_115-32a"/>
　浩曰何必讀書然後為學衛青霍去病亦不讀書而<lb/>
　致公輔帝欲以馥為尚書封郡公馥辭曰中秘二省<lb/>
　多諸文士請參其次帝賢之拜秘書監賜爵河南公<lb/>
　拜司空清約自守政舉大綱大安二年領太子太保<lb/>
　三年平尚書事卒子蘭襲位庫部尚書卒子盆生驍<lb/>
　勇有膽氣累有戰功遂為名將以勲賜爵平城子為<lb/>
　西道都督戰殁贈雍州刺史<lb/>
乙瓌代人其先世統部落太武時瓌父匹知遣瓌入貢<lb/>
<pb n="KR2k0049_WYG_115-32b"/>
　帝留之瓌善騎射手格猛獸尚太武女上谷公主除<lb/>
　駙馬都尉賜爵西平公從駕南征都督前鋒諸軍事<lb/>
　勇冠三軍後進王又為西道都督卒年二十九贈太<lb/>
　尉公諡恭子乾歸襲有氣幹習書疏尤好兵法尚景<lb/>
　穆女安樂公主除駙馬都尉侍中獻文初為秦州刺<lb/>
　史有惠政孝父時為中道都將卒諡康子海字懷仁<lb/>
　位散騎侍郎卒諡孝子瑗字雅珍尚孝文女淮陽公<lb/>
　主除駙馬都尉累遷西兖州刺史天平元年舉兵應<lb/>
<pb n="KR2k0049_WYG_115-33a"/>
　樊子鵠戰敗死<lb/>
周觀代人驍勇有膂力太武以軍功賜爵金城公位髙<lb/>
　平鎮將善撫士卒號有威名後拜内都大官出為秦<lb/>
　州刺史撫馭失和部人薛永宗聚衆汾曲以叛觀討<lb/>
　之為流矢所中太武幸蒲坂觀驚而起創重卒爵除<lb/>
陳建代人以善騎射擢三郎遷下大夫内行長太武討<lb/>
　山胡白龍輕之單將騎數十每自登山白龍伏壯士<lb/>
　出不意帝墜馬幾至不測建以身捍賊奮擊殺數人<lb/>
<pb n="KR2k0049_WYG_115-33b"/>
　被十餘創帝壯之賜别戸二十文成初出為幽州刺<lb/>
　史假秦郡公孝文初徵為尚書右僕射加侍中進趙<lb/>
　郡公密表啓南伐帝嘉之遷司徒進魏郡王卒子念<lb/>
　生襲爵除<lb/>
陸真代人父洛侯秦州刺史真少善騎射太武時拜内<lb/>
　三郎真君中從討蠕蠕以功賜爵闗内侯後攻懸瓠<lb/>
　登樓臨射城中弦不虚發從至江還盱眙真功居多<lb/>
　文成初進都昌侯為選部尚書後拜長安鎮將時初<lb/>
<pb n="KR2k0049_WYG_115-34a"/>
　置長虵鎮真率衆築城未訖而氏仇傉檀叛真擊平<lb/>
　之卒城長虵而還東平王道符反于長安以真為長<lb/>
　安鎮將進河南公長安平兵人素服其威信帖然安<lb/>
　靜在鎮數年甚著威稱卒諡烈子延字契胡提有氣<lb/>
　幹襲爵例降汝陽侯位懷朔鎮大將太僕卿受使綏<lb/>
　慰秀容為牧子所害<lb/>
劉尼代人曾祖敦有功為方面大人父婁為冠軍將軍<lb/>
　尼勇果善射太武善之拜羽林中郎賜爵昌國子宗<lb/>
<pb n="KR2k0049_WYG_115-34b"/>
　愛殺南安王余秘之惟尼知狀勸愛立文成愛不聴<lb/>
　尼懼其有變宻以狀告殿中尚書源賀仍共南部尚<lb/>
　書陸麗謀於是賀與尚書長孫渇侯嚴兵守衛尼與<lb/>
　麗至苑中麗抱文成於馬上入京城尼馳還東廟大<lb/>
　呼曰宗愛殺南安王皇孫已登大位有詔宿衛士皆<lb/>
　可還宫衆咸唱萬嵗賀及渇侯登執宗愛賈周等勒<lb/>
　兵而入奉文成入登永安殿以尼為内行長封東安<lb/>
　公尋遷尚書右僕射為定州刺史在州清慎又為司<lb/>
<pb n="KR2k0049_WYG_115-35a"/>
　徒獻文特加尊重賜别户四十皇興四年車駕北征<lb/>
　兵陣不整帝以其功重特恕之免官而已延興四年<lb/>
　卒子社生襲<lb/>
陸馛俟長子多智有父風文成謂朝臣曰吾常歎其父<lb/>
　智過其軀是復踰於父矣少為内都下大夫每能逆<lb/>
　曉人意同事者無不愛之興安初賜爵聊城侯出為<lb/>
　相州刺史假長廣公為政清平抑强扶弱州中有徳<lb/>
　㝛老以友禮待之者十人號曰十善又簡取諸縣彊<lb/>
<pb n="KR2k0049_WYG_115-35b"/>
　門百餘人以為假子令歸家為耳目於是發奸摘伏<lb/>
　百姓以為神明無敢刧盗者在州七年家至貧約徴<lb/>
　為散騎常侍乞留者千餘人不許帝謂羣臣曰馛之<lb/>
　善政雖古人何以加之賜絹五百匹奴婢十口相州<lb/>
　吏人大斂布帛以遺之馛皆不受人亦不取為起佛<lb/>
　寺名長廣公寺後襲爵改封建安王宋司州刺史常<lb/>
　珍竒以懸瓠内附銜㫖撫慰陷軍為奴婢者皆免之<lb/>
　人情乃定車駕討蠕蠕為選部尚書録留臺事及獻<lb/>
<pb n="KR2k0049_WYG_115-36a"/>
　文將禪位于京兆王子推馛抗言曰皇太子聖德承<lb/>
　基四海瞻望不可横議干國之紀臣請刎頸殿庭有<lb/>
　死無二久之帝曰馛直臣也其能保吾子乎遂以馛<lb/>
　為太保與大尉源賀持節奉璽紱傳位于孝文延興<lb/>
　四年卒贈本官諡曰貞王馛有六子琇凱知名<lb/>
陸麗俟次子少以忠謹入侍太武親之賜爵章安子稍<lb/>
　遷南部尚書宗愛殺南安王余百僚莫知所立麗首<lb/>
　建大議與殿中尚書長孫渇侯尚書源賀羽林中郎劉<lb/>
<pb n="KR2k0049_WYG_115-36b"/>
　尼奉迎文成于苑中而立之社稷獲安麗之謀也由<lb/>
　是受心膂之任在朝者無出其右興安初封平原王<lb/>
　麗頻譲不聴乃啟以譲父文成曰朕為天下主豈不<lb/>
　能得二王封卿父子耶以其父俟為東平王麗尋遷<lb/>
　侍中撫軍大將軍司徒公復其子孫賜妻妃號麗固<lb/>
　辭不受帝益重之領太子太傅麗好學愛士常以講<lb/>
　習為業父憂毁瘠過禮和平六年療疾於代郡温泉<lb/>
　聞文成喪欲赴左右止之曰王德望素重姦臣若疾<lb/>
<pb n="KR2k0049_WYG_115-37a"/>
　人譽慮有不測麗曰安有聞君父之喪方慮患難便<lb/>
　馳赴初乙弗渾悖傲麗數諍之由是見忌害之諡曰<lb/>
　簡王陪𦵏金陵孝文時配饗廟庭麗二妻杜氏生定<lb/>
　國張氏生叡定國在襁抱文成幸其第詔養宫内㳺<lb/>
　止常與獻文同年六嵗為中庶子獻文踐祚拜散騎<lb/>
　常侍封東郡王定國以承父爵辭不受又以父爵譲<lb/>
　弟叡乃聴之俄遷侍中儀曹尚書轉殿中尚書前後<lb/>
　大駕征巡擢行臺録都曹事超遷司空延興五年坐<lb/>
<pb n="KR2k0049_WYG_115-37b"/>
　事免為兵太和初復除侍中鎮南將軍秦益二州刺<lb/>
　史復王爵八年卒於州贈本官諡莊<lb/>
陸凱字智君馛子謹重好學位太子庶子給事黄門侍<lb/>
　郎在樞要十餘年以忠厚見稱除正平太守在郡七<lb/>
　年號為良吏孝文議革變舊風國戚多怏怏令凱私<lb/>
　喻之乃稍解及兄琇䧟罪凱哭無時節目幾失明訴<lb/>
　寃不已至正始初宣武復琇官爵凱大喜置酒集諸<lb/>
　親曰吾所以數年之中抱病忍死者顧門戸計耳今<lb/>
<pb n="KR2k0049_WYG_115-38a"/>
　願已遂以其年卒贈龍驤將軍青州刺史諡惠<lb/>
穆多侯觀次子封長寜子位司衛監乙渾專權召司徒<lb/>
　陸麗麗時在温湯療疾多侯謂曰渾有無君心大王<lb/>
　衆所望也去必危宜徐歸而圗之麗不從遂為渾害<lb/>
　多侯亦見殺<lb/>
吕洛㧞代人曾祖渇侯昭成時歸魏父匹知太武時為<lb/>
　西部長封滎陽公洛㧞以壯勇知名文成末為平原<lb/>
　鎮都將隨尉元攻宋將張永大敗之賜爵武城侯卒<lb/>
<pb n="KR2k0049_WYG_115-38b"/>
　子文祖補龍牧曹奏事中散以舊語譯註皇誥辭義<lb/>
　通辨為外都曹奏事中散後坐法<lb/>
和其奴代人少有操行善射御初為三郎文成初封平<lb/>
　昌公累遷尚書左僕射與河東王閭毗太宰常英等<lb/>
　並平尚書事在官慎法不受私請遷司空加侍中及<lb/>
　乙渾執林金閭以擅殺尚書楊保年之罪歸之其奴<lb/>
　以金閭罪惡未分出之為定州刺史皇興元年詔討<lb/>
　長安鎮將東平王道符未至而道符敗軍還卒内外<lb/>
<pb n="KR2k0049_WYG_115-39a"/>
　歎惜之贈王諡曰宣子受襲<lb/>
尉元字茍仁代人世為豪宗父目斤有勇畧位中山太<lb/>
　守元善射為羽林中郎以匪懈見知稍遷駕部給事<lb/>
　中賜爵富城男和平中遷北部尚書進太昌侯天安<lb/>
　元年薛安都以徐州内附詔元為持節都督東道諸<lb/>
　軍事尋與城陽公孔伯恭赴之宋兖州刺史畢衆敬<lb/>
　亦遣東平太守章仇檦歸款元並納之遂長驅而進<lb/>
　宋遣張永沈攸之屯下礚安都出城見元元依朝㫖<lb/>
<pb n="KR2k0049_WYG_115-39b"/>
　授其徐州刺史遣中書侍郎髙閭李璨與安都還入<lb/>
　城别令孔伯恭撫安内外然後入彭城元以永仍據<lb/>
　險要命安都與璨同守身率精鋭揚兵於外分擊吕<lb/>
　梁絶其糧道永捐城夜遁乃遣髙閭與張讜對為東<lb/>
　徐州刺史李璨與畢衆敬對為東兖州刺史而元拜<lb/>
　開府都督徐州刺史淮陽公太和初徵為内部大官<lb/>
　出為使持節鎮西大將軍開府統萬鎮都將甚得夷<lb/>
　人之心三年進淮陽王聴乗步挽杖于朝齊髙帝既<lb/>
<pb n="KR2k0049_WYG_115-40a"/>
　立多遣間諜扇動新人以元威名夙振使總率諸軍<lb/>
　捍之東南清晏逺近怙然入為侍中都曹尚書遷尚<lb/>
　書令進司徒十年例降山陽郡公頻表乞身詔許之<lb/>
　元詣闕謝引見命升殿勞宴賜元冠素服又詔曰前<lb/>
　司徒山陽郡公尉元前大鴻臚卿新泰伯㳺明根並<lb/>
　元亨利貞明允誠素位顯台宿歸老私第可謂知始<lb/>
　知卒希世之賢也公以八十之年宜處三老之重卿<lb/>
　以七十之齡可充五更之選於是養三老五更於明<lb/>
<pb n="KR2k0049_WYG_115-40b"/>
　堂國老庶老於階下孝文再拜三老親袒割牲執爵<lb/>
　而饋於五更行肅拜之禮賜國老庶老衣服有差既<lb/>
　而元陳孝順之道帝曰今承三老明言謹銘于懷禮<lb/>
　畢賜步挽一乗詔曰夫尊老尚更列聖同致欽年敬<lb/>
　德往哲齊軌朕雖道謝元風識昧叡則然仰禀先誨<lb/>
　企遵猷㫖故推老以德立更以元父焉斯彰兄焉斯<lb/>
　顯矣前司徒公元前鴻臚卿明根並以沖德懸車懿<lb/>
　量歸老故尊老以三事更以五雖老更非官耄耋罔<lb/>
<pb n="KR2k0049_WYG_115-41a"/>
　禄然尊事既髙宜加殊養三老可給上公禄五更可<lb/>
　食元卿俸供食之味亦同其例十七年疾帝親省之<lb/>
　卒諡景桓公𦵏以殊禮給羽葆鼔吹假黄鉞班劒四<lb/>
　十人子翊襲改博陵郡公卒于恒州刺史諡順<lb/>
尉撥代人父郍濮陽太守撥為太學生募從兖州刺史<lb/>
　羅忸擊賊於陳汝有功賜爵介休男討和龍擊吐谷<lb/>
　渾皆有功進爵子累遷杏城鎮將大得人和文成以<lb/>
　撥清平有惠績賜衣服獻文初為北征都將南攻懸<lb/>
<pb n="KR2k0049_WYG_115-41b"/>
　瓠進安城侯為北豫州刺史卒諡敬<lb/>
尉多侯代人眷子少有武幹獻文時假節領䕶羌戎校<lb/>
　尉敦煌鎮將至求輕騎五千西入于闐兼平諸國弗<lb/>
　許孝文初又求北取伊吾斷蠕蠕通西域路帝善其<lb/>
　許以東作方興難之為妻所害多侯弟子慶賔善騎<lb/>
　射稍遷大中大夫明帝時送蠕蠕阿那瓌還國上表<lb/>
　固爭不從後拜肆州刺史時尒朱榮兵威漸盛經肆<lb/>
　州慶賔惡之據城不納榮襲之拘還秀容後還都起<lb/>
<pb n="KR2k0049_WYG_115-42a"/>
　為光禄大夫督鎮汝隂卒贈司空子瑾<lb/>
山强代人美容貌身長八尺五寸工騎射彎弓五石為<lb/>
　奏事中散從獻文獵方山有兩狐起于御前詔强射<lb/>
　之百步内二狐俱獲位内行長子幼之金明太守<lb/>
婁提代人獻文時為内三郎獻文上賔提謂人曰尚安<lb/>
　用活為遂引佩刀自刺幾死文明太后詔賜帛二百<lb/>
　匹<lb/>
長孫觀瓬子少以壯勇知名襲祖道生爵上黨王時異<lb/>
<pb n="KR2k0049_WYG_115-42b"/>
　姓王襲多降公帝以道生佐命先朝故特不降為征<lb/>
　西大將軍假司空督河西七鎮諸軍討吐谷渾拾寅<lb/>
　遁藏焚其城邑而還孝文初拜殿中尚書侍中吐谷<lb/>
　渾又侵擾復假觀司空討降之後為征南大將軍卒<lb/>
　諡曰定𦵏禮依其祖靖王故事陪𦵏雲中金陵<lb/>
陸琇字伯琳馛第五子母赫連氏身長七尺九寸甚有<lb/>
　婦德琇年九嵗馛欲以爵𫝊之琇曰茍非鬭力何患<lb/>
　童幼馛竒之遂立為世子馛卒襲爵琇沉毅少言雅<lb/>
<pb n="KR2k0049_WYG_115-43a"/>
　好讀書為侍御長累遷祠部尚書司州大中正坐事<lb/>
　免景明初試守河内郡咸陽之難以不先送其子曇<lb/>
　和逮擊卒琇弟凱上書訴寃詔復爵子景祚襲<lb/>
于烈洛㧞長子善射少言有不可犯之色少拜羽林中<lb/>
　郎累遷侍中殿中尚書與元丕陸叡李沖等各賜金<lb/>
　䇿許以不死進爵洛陽侯轉衛尉卿遷洛敕鎮代留<lb/>
　臺庶政一相參委車駕幸代執烈手曰宗廟至重翼衛<lb/>
　不輕卿當祗奉靈駕時遷洛邑烈與髙陽王雍奉神<lb/>
<pb n="KR2k0049_WYG_115-43b"/>
　主于洛陽遷光禄卿十九年大選百僚烈子登引例<lb/>
　求進烈表引已素無教訓請乞黜落帝曰此乃有識<lb/>
　之言不謂烈能辨此乃引見登進為太子翊軍校尉<lb/>
　又加烈散騎常侍封聊城縣子穆泰陸叡潛謀代鄉<lb/>
　舊族同惡者多唯烈一宗無所染帝益噐重之歎曰<lb/>
　元儼決斷威恩深自不惡然盡忠猛決不如烈也又<lb/>
　曰烈之節槩不謝金日磾除領軍將軍從征荆沔加<lb/>
　鼓吹一部二十三年帝討齊將陳顯達執烈手以京<lb/>
<pb n="KR2k0049_WYG_115-44a"/>
　邑為託及宣武㑹駕魯陽烈處分行留神守無變宣<lb/>
　武即位咸陽王禧遣家僮𫝊言求舊羽林武賁執仗<lb/>
　出入烈不許禧遣謂烈曰我是天子兒天子叔元輔<lb/>
　之命與詔何異烈厲色答曰向亦不道王非天子兒<lb/>
　叔若是詔應遣官人所由若遣私奴索官家羽林烈<lb/>
　頭可得羽林不可得也禧惡烈剛直出為恒州刺史<lb/>
　烈以疾辭景明二年正月初祭三公致齋於廟帝夜<lb/>
　召烈將直閤六十餘人宣㫖召咸陽王禧彭城王勰<lb/>
<pb n="KR2k0049_WYG_115-44b"/>
　北海王詳衛送至帝前諸公各稽首歸政以烈為領<lb/>
　軍進爵侯自是長直禁中機宻大事皆所參焉咸陽<lb/>
　王禧潛謀宣武出獵烈時留守處分有備奏曰禧等<lb/>
　不足為慮願緩蹕徐還以安物望禧逃追執之順后<lb/>
　立以世父之重彌見優禮及卒舉哀朝堂給東園第<lb/>
　一秘器贈太尉封鉅鹿郡公子祚襲<lb/>
于果洛㧞次子嚴毅直亮有父兄風歴朔華并恒四州<lb/>
　刺史賜爵武城子<lb/>
<pb n="KR2k0049_WYG_115-45a"/>
穆亮字幼輔壽孫平國第三子早有風度獻文時起家<lb/>
　侍御中散尚中山長公主拜駙馬都尉封趙郡王加<lb/>
　侍中徙封長樂王孝文時除征南大將軍領䕶西戎<lb/>
　校尉仇池鎮將宕昌王梁彌博為吐谷渾所逼來奔<lb/>
　亮以彌博兇悖請納其從兄彌承孝文從焉於是擊<lb/>
　走吐谷渾立彌承而還氐豪楊卜從軍二十一戰鎮<lb/>
　將抑而不聞亮表卜為廣業太守豪右咸恱境内大<lb/>
　安徴為侍中尚書左僕射尚書陸叡舉為司州大中<lb/>
<pb n="KR2k0049_WYG_115-45b"/>
　正後拜司空叅議律令例降爵為公尋領太子太傅<lb/>
　時將建太極殿亮稽首請稽之卜筮又以去嵗役作<lb/>
　為功甚多太廟明堂一年便就若仍嵗頻興恐人力<lb/>
　彫弊且材幹新伐願待逾年帝不從及遷都加武衛<lb/>
　大將軍以本官董攝中軍事帝南伐以亮録尚書事<lb/>
　留鎮洛陽後帝自小平津汎舟幸石濟亮諫曰漢帝<lb/>
　欲乗舟渡渭薛廣德將以首血汙車輪帝乃感而就<lb/>
　橋渭之小水猶尚若斯况洪河有不測之慮帝曰司<lb/>
<pb n="KR2k0049_WYG_115-46a"/>
　空之言是也及罷預穆㤗事上表自劾優詔還令攝<lb/>
　事亮固請久乃許之後徙封頓邱郡公以紹崇爵宣<lb/>
　武即位拜尚書令司空公卒宣武親臨小歛贈太尉<lb/>
　諡曰匡<lb/>
朱長生于提並代人孝文時長生為員外散騎常侍與<lb/>
　提俱使髙車髙車王阿伏至羅責長生等拜長生拒<lb/>
　之至羅乃不以禮待長生以金銀寳器奉之至羅既<lb/>
　受獻長生曰為臣内附宜盡臣禮何得口云再拜而<lb/>
<pb n="KR2k0049_WYG_115-46b"/>
　實不拜呼出帳令衆中拜至羅慙其臣下大怒曰帳<lb/>
　中何不教我拜而辱我於大衆奪長生等獻物内之<lb/>
　叢石以兵脇之曰為我臣則活不降則殺汝長生與<lb/>
　于提瞋目厲聲曰我為鬼不為汝臣至羅大怒絶其<lb/>
　飲食從者三十人皆求至羅乃給以肉酪長生與提<lb/>
　又不從乃各分徙之三嵗放還孝文以節同蘇武拜<lb/>
　長生河内太守提隴西太守並賜爵五等男從者皆<lb/>
　為令長<lb/>
<pb n="KR2k0049_WYG_115-47a"/>
茍頺代人本姓若干父洛㧞内行長頺厚重清直武力<lb/>
　過人擢為中散小心謹敬賜爵建德男累遷司衛監<lb/>
　洛州刺史抑强扶弱山蠻畏威不敢為冦太和中厯<lb/>
　侍中都曹尚書進河南公頺好直言李惠李訢之誅<lb/>
　並致諫遷司空進河東王以舊老聴乗步挽杖於朝<lb/>
　大駕行幸三川頺留守京師沙門法秀潛謀頺率禁<lb/>
　旅收掩畢獲内外晏然卒諡僖王子愷襲例降公<lb/>
陸昕之字慶始麗孫定國子風望端雅襲爵例降公尚<lb/>
<pb n="KR2k0049_WYG_115-47b"/>
　獻文女常山公主拜駙馬都尉厯通直郎景明中以<lb/>
　從叔琇事免尋以主壻除通直散騎常侍歴兖青二<lb/>
　州刺史並有政績轉安北將軍相州刺史卒贈鎮東<lb/>
　將軍冀州刺史諡惠初定國二室河東栁氏生安保<lb/>
　范陽盧氏生昕之後兩子爭襲僕射李沖助盺之由<lb/>
　是承爵尚主而安保遂沈廢焉昕之容貌柔謹孝文<lb/>
　親之宣武時年未四十頻撫三藩當世以為榮公主<lb/>
　無男以昕之從兄希道第四子子彰為後<lb/>
<pb n="KR2k0049_WYG_115-48a"/>
陸希道字洪度叡長子有風貌厯覽經史拜中散遷通<lb/>
　直郎坐父事徙遼西後得還以軍功賜爵淮陽男拜<lb/>
　諫議大夫累遷前將軍郢州刺史善于馭邊甚有威<lb/>
　畧轉平西將軍涇州刺史卒官贈撫軍將軍定州刺<lb/>
　史有六子士懋字元偉天平中以曾祖麗功特復襲<lb/>
　鉅鹿郡公位營州刺史士宗字仲彥尚書左外兵郎<lb/>
　中士述字幼文符璽郎中建義初並于河隂遇害士<lb/>
　沈出後昕之士亷字季脩建州平北府長史永安末<lb/>
<pb n="KR2k0049_WYG_115-48b"/>
　尒朱世隆陷城見害士佩字季偉武定中安東將軍<lb/>
　司州從事希道弟希悦尚書外兵郎中<lb/>
于勁字鍾葵洛㧞第三子頗有武略位沃野鎮將賜爵<lb/>
　富昌子宣武納其女為后封太原郡公妻劉氏為章<lb/>
　武郡君後為征北將軍定州刺史卒贈司空諡恭莊<lb/>
　自栗磾至勁累世貴盛一皇后四贈公三領軍三尚<lb/>
　書令三開國公勁雖后父但以順后早世竟不居公<lb/>
　輔<lb/>
<pb n="KR2k0049_WYG_115-49a"/>
于天恩洛拔第四子位内行長遼西太守贈東平將軍<lb/>
　燕州刺史子仁生大中大夫子安定平原郡太守髙<lb/>
　平郡都將安定子提隴西郡守茂平縣伯周贈太保<lb/>
　建平郡公<lb/>
長孫幼字承業以字行觀子六嵗襲爵降公孝文時以<lb/>
　其幼承家業賜名字焉承業聰敏有才藝虚心愛士<lb/>
　為前將軍從南討宣武時為揚州刺史假鎮南大將<lb/>
　軍都督淮南諸軍事梁將裴邃虞鴻襲據壽春承業<lb/>
<pb n="KR2k0049_WYG_115-49b"/>
　諸子驍果邃頗難之號曰鐵小兒討河間王琛總衆<lb/>
　援之琛欲決戰承業以久雨須持重琛弗從遂敗承<lb/>
　業後殿還為大都督北討鮮于修禮尋解行臺遣河<lb/>
　間王琛為大都督前到滹沱承業未欲戰琛不從行<lb/>
　達五鹿為修禮邀擊遂敗與琛並除名尋復假鎮西<lb/>
　將軍討蜀都督頻戰正平郡有功除平東將軍復爵<lb/>
　後除尚書右僕射為行臺討蕭寶寅時背疽未愈靈<lb/>
　太后勞之答曰死而後已敢不自力時子彦亦患脚<lb/>
<pb n="KR2k0049_WYG_115-50a"/>
　痺扶杖入辭尚書僕射元順曰吾等備位大臣各居<lb/>
　寵位危難之日病者先行毋乃不可乎薛鳳賢據正<lb/>
　平薛脩義屯河東分據鹽池攻圍蒲坂以應寶寅承<lb/>
　業乃據河東時詔廢鹽池稅上表爭之及雝州平除<lb/>
　雝州刺史孝莊初封上黨王尋改馮翊後降郡公遷<lb/>
　司徒公加侍中兼尚書令大行臺仍鎮長安節閔立<lb/>
　遷太尉公録尚書事韓陵敗斛斯椿使承業入洛啓<lb/>
　節閔誅世隆兄弟孝武初轉太傅以定䇿功更封開<lb/>
<pb n="KR2k0049_WYG_115-50b"/>
　國子請迴授其姨兄元洪超子惲武帝入闗隨赴長<lb/>
　安位太師録尚書事封上黨王大統元年卒贈假黄<lb/>
　鉞大丞相都督三十州軍事雝州刺史諡文宣子五<lb/>
　皆雄武<lb/>
尉聿字成興代人性耿介明帝時為武衛將軍時領軍<lb/>
　元义執權百寮莫不加敬聿獨長揖不拜尋出為凉<lb/>
　州刺史凉州緋色天下之最又送白綾二千匹令染<lb/>
　聿拒不受又諷御史劾之驛徴至京覆無狀還任卒<lb/>
<pb n="KR2k0049_WYG_115-51a"/>
婁寶字道成伏連曾孫性惇樸好讀書明帝時仕至朔<lb/>
　州刺史考為天下最後隨大都督源子邕討葛榮師<lb/>
　敗被囚於榮軍變姓名匿戎伍以免害久之賊中有<lb/>
　朔州人識寶者將詣榮榮笑曰得免亂兵此行善之<lb/>
　騐也寶遇逃者宻啓賊形勢規為内應上感其壯志<lb/>
　授寳子景賢員外散騎常侍郎榮滅始得還永安中<lb/>
　除假員外散騎常侍使蠕蠕時書為敵國儀寳責之<lb/>
　蠕蠕遂更稱藩孝武敕鎮恒農後從入闗封廣寧縣<lb/>
<pb n="KR2k0049_WYG_115-51b"/>
　伯大統元年領著作郎監脩國史别封平城縣子後<lb/>
　授國子祭酒侍中進儀同三司兼太子太傅攝東宫<lb/>
　詹事寳清簡少言頗諳舊事位厯師傅守靖謙恭以<lb/>
　此為人所敬後行涇州事卒於州<lb/>
穆紹字永業亮子尚琅邪長公主拜駙馬都尉秘書監<lb/>
　侍中衛將軍太常卿中書令七兵殿中二尚書母憂<lb/>
　以孝聞又厯衛大將軍中書監侍中領本邑中正紹<lb/>
　資性方重罕接賓客領軍元义往紹宅紹迎送下階<lb/>
<pb n="KR2k0049_WYG_115-52a"/>
　而已及靈太后欲黜义紹纘成之以功加特進侍中<lb/>
　元順與紹同直常因醉入寢所紹擁被而起正色曰<lb/>
　老身二十年侍中與卿先君亟連職事縱卿後進何<lb/>
　宜相排突也遂謝事還家詔諭乃起除侍中託疾未<lb/>
　起故免河隂之害莊帝立尒朱榮徴之捧手不拜榮<lb/>
　亦矯意禮之曰穆紹不虚作大家兒尋授尚書令司<lb/>
　空進爵為王給班劔四十人仍加侍中尋復本爵普<lb/>
　㤗元年除驃騎大將軍開府青州刺史加都督未行<lb/>
<pb n="KR2k0049_WYG_115-52b"/>
　而卒贈大將軍尚書令太保諡曰文獻子長嵩字子<lb/>
　岳襲爵位光禄少卿<lb/>
朱瑞字元龍代郡桑乾人祖就沛縣令父恵行太原太<lb/>
　守並贈刺史瑞長厚質直敬愛人士尒朱榮引為大<lb/>
　行臺郎中黄門侍郎仍中書舎人榮居之門下為腹<lb/>
　心之寄封陽邑縣公除侍中兼吏部尚書改封北海<lb/>
　郡公莊帝還洛又改封樂陵郡公仍侍中瑞雖為尒<lb/>
　朱榮所委而善處朝廷間帝亦賞遇之嘗謂侍臣曰<lb/>
<pb n="KR2k0049_WYG_115-53a"/>
　為人臣當須忠實至如朱元龍者朕待之亦不異餘<lb/>
　人又為青州中正轉滄州大中正尒朱榮死與世隆<lb/>
　俱北走以莊帝待之素厚於路乃還帝大悦以瑞兼<lb/>
　尚書左僕射為西道大行臺慰勞尒朱天光尒朱兆<lb/>
　入洛復還京師都督斛斯椿先與瑞有隙數譖之於<lb/>
　世隆遂被害太昌初贈開府儀同三司青州刺史諡<lb/>
　恭穆<lb/>
樊子鵠代郡平城人父興平城鎮長史歸義侯普泰中<lb/>
<pb n="KR2k0049_WYG_115-53b"/>
　贈荆州刺史子鵠逢北鎮擾亂南至并州尒朱榮引<lb/>
　為都督府倉曹參軍使詣京師靈太后問榮兵勢子<lb/>
　鵠應對稱㫖太后嘉之除直齊封南和縣子令還赴<lb/>
　榮建義初拜晉州刺史封永安縣伯永安二年以招<lb/>
　納叛蜀進中都縣公又兼尚書行臺政有威信尋徵<lb/>
　授都官尚書西荆州大中正兼右僕射為行䑓進西<lb/>
　陽郡公尚書如故假驃騎將軍率所部為都督時尒<lb/>
　朱榮在晉陽京師之事子鵠頗預委寄故在臺閣征<lb/>
<pb n="KR2k0049_WYG_115-54a"/>
　官不解後出為殷州刺史嵗旱勒有粟家分濟貧者<lb/>
　并遣人牛易力多種二麥州内獲安尒朱榮死子鵠<lb/>
　不從世隆等招以母在晉陽求移鎮河南莊帝嘉之<lb/>
　除都督豫州刺史行達汲郡聞尒朱兆入洛乃渡河<lb/>
　兆徵赴洛奪其部衆將還晉陽元曄以為侍中御史<lb/>
　中尉中軍大都督太昌初兼尚書左僕射東南道大<lb/>
　行臺總大都督杜德等追討尒朱仲逺仲逺奔梁收<lb/>
　其兵馬時梁遣元樹據譙城詔子鵠與德討之樹大<lb/>
<pb n="KR2k0049_WYG_115-54b"/>
　敗入城遂圍之樹請歸南許之及樹衆半出子鵠擊<lb/>
　破之擒樹及梁譙州刺史朱文開遷吏部尚書轉尚<lb/>
　書右僕射尋加驃騎大將軍開府典選後除兖州刺<lb/>
　史子鵠先遣腹心採察得失及至境太山太守彭穆<lb/>
　參候失儀責讓之并數其罪狀州内震悚孝武帝入<lb/>
　闗子鵠據城為應南青州刺史大野拔率衆就之天<lb/>
　平初齊神武遣婁昭等攻城久不拔昭以水灌城大<lb/>
　野拔因殺子鵠以降<lb/>
<pb n="KR2k0049_WYG_115-55a"/>
陸子彰字明逺本名士沉年十六出後昕之事公主盡<lb/>
　禮正光初襲東郡公累遷給事黄門侍郎子彰娶咸<lb/>
　陽王禧女嘗養於彭城王第莊帝親之同諸姊建義<lb/>
　初封濮陽郡王尋復先爵天平中拜衛將軍穎州刺<lb/>
　史母憂去職元象中除齊州刺史又加驃騎將軍行<lb/>
　懷州事轉北豫州刺史仍除徐州一年厯三州當世<lb/>
　榮之還朝除衛大將軍右光禄大夫行瀛州事尋拜<lb/>
　侍中復行滄州事進號驃騎大将軍行冀州事除侍<lb/>
<pb n="KR2k0049_WYG_115-55b"/>
　讀兼七兵尚書行青州事子彰自莅瀛州後有政聲<lb/>
　加以虛己納物人士愛之除中書監卒贈開府儀同<lb/>
　三司諡文宣子彰好道術不忍用桑螵蛸子合藥訓<lb/>
　六子有法度<lb/>
綦儁字檦顯代人居洛陽孝莊時仕累遷滄州刺史吏<lb/>
　人畏悦除太僕卿尒朱世隆等誅議所立儁避席曰<lb/>
　廣陵王雖為尒朱扶戴當今之聖主也及孝武帝入<lb/>
　闗神武深思儁言常以為恨尋除御史中尉僕射賈<lb/>
<pb n="KR2k0049_WYG_115-56a"/>
　顯度途遇排儁騶列倒儁入奏之加散騎常侍驃騎<lb/>
　大將軍左光禄大夫儀同三司儁善斛斯椿賀拔勝<lb/>
　勝出鎮荆州過儁别儁故見敗氊弊被勝遺之錢物<lb/>
　後兼吏部尚書復為滄州刺史徵還兼中尉章武縣<lb/>
　伯除殷州刺史卒贈司空公諡文貞子洪實字巨正<lb/>
　位尚書左右郎魏郡邑中正卒官<lb/>
庾葉廣靈人任司空相州刺史秉法公平臨戎智勇才<lb/>
　冠諸將名震一方<lb/>
<pb n="KR2k0049_WYG_115-56b"/>
長孫子彦本名儁承業子有膂力累從父征討封槐里<lb/>
　縣子孝武帝立加中軍大都督行臺僕射鎮恒農從<lb/>
　帝入闗封髙平郡公位儀同三司以從征竇泰戰沙<lb/>
　苑加開府侍中及東復舊京又兼尚書令行司州牧<lb/>
　留鎮洛陽後以不利班師大統七年拜太子太傅子<lb/>
　彦少嘗墜馬折臂肘上骨起寸餘乃命開肉鋸骨流<lb/>
　血數升言戲自若時以為踰于闗公末年石發卒文<lb/>
　帝聞之慟哭曰失我良將贈雍州刺史弟子裕位衛<lb/>
<pb n="KR2k0049_WYG_115-57a"/>
　尉少卿<lb/>
乙弗朗字通照其先東部人世為部落大人與魏徙代<lb/>
　後因家盛樂焉朗少有俠氣以善騎射稱孝莊末北<lb/>
　邊擾亂避居并肆間尒朱榮見而重之以功封蓮勺<lb/>
　子𨽻賀㧞岳為左廂都督孝武禦齊神武授朗閤内<lb/>
　大都督帝西入詔為軍司先驅靖路至長安封長安<lb/>
　縣公卒於岐州刺史初朗患積冷周文使人問疾朝<lb/>
　夕相繼臨終惟云恨不見河洛清平重反京縣以此<lb/>
<pb n="KR2k0049_WYG_115-57b"/>
　為恨<lb/>
奚康生本姓達奚世居代徙陽翟祖直柔元鎮將内外<lb/>
　三都大官賜爵長進侯卒贈幽州刺史諡簡康生少<lb/>
　驍武彎弓十石矢異常箭太和初蠕蠕頻冦康生為<lb/>
　前驅軍主壯氣有聞由是為宗子隊主從征鍾離駕<lb/>
　旋濟淮五將未度齊將據渚斷津路募破中渚賊者<lb/>
　以為直閣將軍康生應募縳栰積柴因風放火燒其<lb/>
　船艦依烟直過飛刀亂斫投河溺死者甚衆乃假康<lb/>
<pb n="KR2k0049_WYG_115-58a"/>
　生直閤將軍後以勲除太子三校西臺直後吐京胡<lb/>
　自號辛支王康生從章武王彬討之分為五軍四軍<lb/>
　俱敗康生軍獨全率精騎一千追胡至車突谷詐墜<lb/>
　馬胡争欲取之康生騰騎奮矛殺傷數十人射殺辛<lb/>
　支復為統軍從王肅攻義陽齊將張伏䕶自昇城樓<lb/>
　言辭不遜康生望樓射窗扉開即入應箭而斃齊將<lb/>
　裴叔業圍渦陽馳往一戰大破之及壽春降康生馳<lb/>
　赴之破走其將桓和陳伯之以功除征虜將軍封安<lb/>
<pb n="KR2k0049_WYG_115-58b"/>
　武縣男出為南青州刺史後梁郁州徐濟寇邊破擒<lb/>
　之梁遣都督臨川王蕭宏勒甲十萬規寇徐州詔授<lb/>
　武衛將軍一戰破之出為華州刺史頗有聲績轉涇<lb/>
　州刺史以劾削官爵尋復之梁郁州内附詔康生迎<lb/>
　接未發大舉征蜀假安西將軍即趣綿竹至隴右班<lb/>
　師後除相州刺史徵拜光禄勲領右衛將軍與元乂<lb/>
　同謀廢靈太后遷河南尹仍右衛領左右子難娶左<lb/>
　衛將軍侯剛女即元乂妹夫也乂深相委託以難為<lb/>
<pb n="KR2k0049_WYG_115-59a"/>
　千牛備身而康生言氣髙下乂稍憚之正光二年二<lb/>
　月明帝朝靈太后於西林園文武侍坐酒酣迭舞次<lb/>
　至康生乃為力士舞及折旋每顧視太后舉手蹈足<lb/>
　瞋目頷首為殺縳勢太后解其意而不敢言日暮太<lb/>
　后欲擕帝㝛宣光殿侯剛沮之康生曰至尊陛下兒<lb/>
　隨陛下將東西更復訪問誰羣臣莫敢應靈太后自<lb/>
　起援帝臂下堂而去康生大呼唱萬嵗明帝引前入<lb/>
　閤左右競相排閤不得閉康生奪其子難千牛刀斫<lb/>
<pb n="KR2k0049_WYG_115-59b"/>
　直後元思輔乃得定明帝既上殿康生將出處分遂<lb/>
　為乂所執鏁於門下乂與剛並在内矯詔決康生罪<lb/>
　難恕死從流哭拜辭父康生慷慨了不悲泣曰我不<lb/>
　反死汝何為哭也死時年五十四子難徙安州後乂<lb/>
　令殺之靈太后反政贈都督冀瀛滄三州諸軍事驃<lb/>
　騎大將軍司空冀州刺史諡武貞追封夀張縣侯子<lb/>
　剛襲<lb/>
　山西通志卷一百十五<lb/>
</p>
<p>
</p>
  </div>
</body>
</text>
</TEI>
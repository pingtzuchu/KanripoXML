<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百三十九</head> <lb/>
    <p>
<pb n="KR2k0049_WYG_139-1a"/>
欽定四庫全書<lb/>
　山西通志卷一百三十九<lb/>
　　人物<hi>三十九</hi>　<hi>文苑四</hi>
蒲州府<lb/>
國朝<lb/>
王巖正字惟肖號歴陽猗氏縣人巖正世家子早有文<lb/>
　名文翔鳯孔貞運胥賞之前庚午舉於鄉闖賊逼授<lb/>
　偽職佯疾以智免順治己丑土冦陷城將屠令家遣<lb/>
<pb n="KR2k0049_WYG_139-1b"/>
　諜者説以利害已而令操兵至單騎前迎説以民無<lb/>
　反狀令與猗民胥賴之雅嗜宋大儒書立觀生書院<lb/>
　父光禄嘗著五經窮抄出入與偕亂後刋以訓承學<lb/>
　士著四書翼抄周易翼抄四書人物彚考周易圖説<lb/>
　性理増刪數十卷<lb/>
王含光字表樸號似鶴猗氏人春楨子幼孤受教於祖<lb/>
　珍吾前辛未進士初授行人詣闕陳母節䝉恩建坊<lb/>
　自珍吾至含光進士三世行人亦三世云順治中以<lb/>
<pb n="KR2k0049_WYG_139-2a"/>
　按部者薦授儀制司員外歴考功文選司郎中轉河<lb/>
　南按察使居官清慎終始如一工詩七言近體擅名<lb/>
　一時又工畫<lb/>
王含真字樸齋號寅若猗氏縣人幼穎悟工文章髫年<lb/>
　餼於庠中乙夘鄉試丙辰成進士戊午舉博學宏詞<lb/>
　戊辰赴銓疾作卒含真學有根柢與人言率本諸經<lb/>
　好義樂施知舊多賴以舉火嘗建尊經閣聚邑文士<lb/>
　月試之如舉場例胥於我乎館穀猗氏學滋興當舉<lb/>
<pb n="KR2k0049_WYG_139-2b"/>
　博學宏詞時以父巖徴齒高不欲去父促之不得已<lb/>
　就試試畢即日馳歸父卒雞骨苫居見者胥嘆其孝<lb/>
　殁之日邑人無識不識胥為流涕<lb/>
郭九㑹字繹兹猗氏縣人性警敏雅好讀書年十三入<lb/>
　城輙袖書以從返輙緣途雒誦以為常中康熙己酉<lb/>
　鄉試第一墨義出都人士爭𫝊誦之乆困公車學益<lb/>
　淹博詩古文辭日益工著存草二十卷授臨安知縣<lb/>
　以嚴勤為治嘗謂嚴則人知有刑後將無刑勤則我<lb/>
<pb n="KR2k0049_WYG_139-3a"/>
　知有事後將無事臨安俗健鬬號打降又多構墳山<lb/>
　訟至是俗一變後解組歸手不釋卷指授後學不少<lb/>
　倦易簀時以一盂自酌吟少陵自知白髪非春事至<lb/>
　且盡芳樽四字氣遂不屬葢翛然去來之際如此弟<lb/>
　九同己夘庚辰聨雋進士官新野知縣亦號沈靜<lb/>
王恭先字孝伯號一峯臨晉縣人父廣文萬基高才不<lb/>
　第前丁夘試猗氏令曹暹夢萬基舉首則恭先始生<lb/>
　之年也順治辛夘恭先果舉山西第一己亥成進士<lb/>
<pb n="KR2k0049_WYG_139-3b"/>
　授河間府推官缺裁補崇明知縣崇學校滌煩苛減<lb/>
　苖糧三百石有竒以鐫級歸恭先嘗偕邑人李世惪<lb/>
　安邑周訓成讀書南山柏梯寺又涉江淮游呉㑹入<lb/>
　闗眺終南北走朔方南盡漢沔在崇明以校士入金<lb/>
　陵購經史子集梱載以歸盡發篋衍藏弆日夜編摩<lb/>
　詩文以韓蘇陸虞為宗嘗讀遺山滄海横流却是誰<lb/>
　句慨然太息慕髙達夫五十學詩輯詩文曰慕適軒<lb/>
　集晩年曰老學庵集修臨晉縣志簡而贍覆具史家<lb/>
<pb n="KR2k0049_WYG_139-4a"/>
　體裁<lb/>
呉雯字天章蒲州人性至孝事母暨祖祖母胥安其養<lb/>
　嗜讀書鍵户永樂鎮讀父學正允升藏弆不懈益勤<lb/>
　乆之於經史秦漢暨唐宋元明諸作者源流同異悉<lb/>
　能確指其故不屑為帖括家言戊午舉博學宏詞臨<lb/>
　朐馮相國新城王司冦讀其所作詩文大加賞嘆晩<lb/>
　年築室谷口家日貧詩日工著蓮洋集若干卷行於<lb/>
　世<lb/>
<pb n="KR2k0049_WYG_139-4b"/>
謝陳常字文洽臨晉人甲子中鄉試乙丑成進士選翰<lb/>
　林院庶吉士授編修充丙子廣東鄉試主考請告歸<lb/>
　里以病卒於家陳常善文章工書法鄉舉時座主為<lb/>
　趙太史執信趙以古學名海内鮮所推許得陳常文<lb/>
　亟加嘆賞舉進士與仇兆鰲孫勷俞長城諸公稱同<lb/>
　年生横騖獨立當世推為文雄典試粤中得陳鶚薦<lb/>
　為第一其他名士若呉山帶等搜羅無遺居父母喪<lb/>
　矯陋俗循古禮尤為大雅樂道不置云<lb/>
<pb n="KR2k0049_WYG_139-5a"/>
楊于階字繩我榮河縣人潛心理學日玩太極西銘諸<lb/>
　書窗草盆魚俯仰有自得之趣閲四十年不履城市<lb/>
　八十五嵗無病卒弟子張孝亷殿珠三十餘人為樹<lb/>
　碑於墓上<lb/>
郭嶷然字石潛號栢崖榮河人餼於庠博綜經籍著中<lb/>
　庸衍義河洛經世地理中庸諸書栢崖稿亦成一家<lb/>
　言<lb/>
遼州<lb/>
<pb n="KR2k0049_WYG_139-5b"/>
金<lb/>
趙岐遼州人明昌五年為襄垣令威惠並施吏民懐畏<lb/>
　工詩為時所重<lb/>
沁州<lb/>
元<lb/>
王忠武鄉人少穎悟力學事母以孝聞平生崇正闢邪<lb/>
　鄉黨推為端士云<lb/>
任斗南武鄉人貢生少負文名邑中碑銘多出其手子<lb/>
<pb n="KR2k0049_WYG_139-6a"/>
　原明初舉人歴官吏部右侍郎<lb/>
明<lb/>
朱遜沁源人宣徳間舉鄉試第一官乾州學正志趣高<lb/>
　潔棄官歸優游林下閉戸歌風者二十餘年號南石<lb/>
　居士<lb/>
國朝<lb/>
程康莊字崑崙武鄉人工文陳大士羅文止楊子常胥<lb/>
　稱之前乙亥選貢<lb/>
<pb n="KR2k0049_WYG_139-6b"/>
國朝任鎮江府通判攝大營理事官治訟不少偏民甚<lb/>
　賴之公餘與諸生賦詩論文無虚日遷安慶府同知<lb/>
　左遷耀州知州<lb/>
趙三麒字乾符武鄉縣人順治戊子拔貢授桂陽州同<lb/>
　知補泰州擢同州知州補横州致仕歸三麒幼穎異<lb/>
　讀書過目不忘長肄父廷汴兄天麒訓博綜典籍能<lb/>
　窺古作者立言指趣文名藉甚起幕佐洊涖民社所<lb/>
　至以循卓著有彈琴栽花遺風案牘暇輙潛心書史<lb/>
<pb n="KR2k0049_WYG_139-7a"/>
　嘗讀兩漢循吏𫝊掩卷太息者乆之既歸寖衰耄猶<lb/>
　手一卷不釋謁文者屨滿戸外嘗偕張文舉魏惠菴<lb/>
　諸公㑹飲三樂堂年胥八十餘嵗時人羨之號為漳<lb/>
　濵八老著似園集楚游草牧同紀略醫脈繫辭諸書<lb/>
　藏於家<lb/>
平定府<lb/>
宋<lb/>
侯可字無可道濟子少以氣節自喜既壯篤志為學博<lb/>
<pb n="KR2k0049_WYG_139-7b"/>
　極羣書聲聞四馳尤熟於西北形勢開渭源地八百<lb/>
　頃猝與敵遇分其騎為三髙幟徐行敵不敢動以討<lb/>
　儂智高功拜武爵不就改文資歴大理寺評事遷殿<lb/>
　中丞皆有異績生平以勸學新民為己任晩究心於<lb/>
　天人性命之學喜規人過寓居華隂自陜以西學者<lb/>
　莫不宗之<lb/>
侯仲良字師聖盂縣人可子仲良與二程為中表弟兄<lb/>
　邃心性理初從伊川學未悟乃策杖訪濓溪濓溪留<lb/>
<pb n="KR2k0049_WYG_139-8a"/>
　之對榻夜談越三日自謂有得如見天之廣大往質<lb/>
　伊川伊川訝其不凡曰非從濓溪來邪後遊荆門胡<lb/>
　文定公重之留與為隣嘗遺書楊大諫曰侯仲良者<lb/>
　去春自荆門遺卒甲馬之中脱身相就於漳水之濵<lb/>
　今已兩年其安於羇苦守節不移固所未有至於論<lb/>
　講經術則通貫不窮商略時事則纎㣲皆察方值艱<lb/>
　難使此輩身老貧賤亦良可慨尋卒所著有論語説<lb/>
　及雅言行世<lb/>
<pb n="KR2k0049_WYG_139-8b"/>
張紹先博綜羣書登元祐二年進士擢將作少監轉翰<lb/>
　林承㫖以文學著名<lb/>
金<lb/>
楊恕雲翼子平定人元好問上耶律中書同賈廷揚薦<lb/>
　為翰林院待制<lb/>
郜知章家世業儒有詩名與司業王嗣能齊名<lb/>
楊著平定人為本州教授金亡聶侯招延之以教鄉里<lb/>
　子弟守節不仕自號嘉山逸人<lb/>
<pb n="KR2k0049_WYG_139-9a"/>
元<lb/>
顧彦逢平定人博覽羣經長於諷詠兄彦恭為詹事校<lb/>
　書郎彦逢與齊名世號二顧<lb/>
明<lb/>
王逢字原夫樂平縣人博極羣書不喜為口耳學從洪<lb/>
　公野谷窮究元本與呉存何英余進諸人以理學相<lb/>
　砥礪永樂間廷臣交薦不起宣徳嗣位熟逢名授福<lb/>
　陽訓導亦不赴已復以明經强起之召見便殿論禮<lb/>
<pb n="KR2k0049_WYG_139-9b"/>
　樂娓娓數千言次日復召見問兜鍪字不對徑辭出<lb/>
　歸卧蓬户甕牖間終其身學者稱松塢先生<lb/>
閻璽壽陽人幼讀書能默㑹其意為文不事雕琢而矩<lb/>
　度秩然成化乙酉舉於鄉益肆力於學甲辰登進士<lb/>
　與王虎谷喬白巖王晉溪諸人齊名授户部主事兼<lb/>
　理鈔闗商税羨餘毫不取陞河南潁州兵備副使守<lb/>
　正不阿為劉瑾所陷瑾誅交薦不起卒於家士論惜<lb/>
　之<lb/>
<pb n="KR2k0049_WYG_139-10a"/>
袁萬里壽陽人嘉靖壬午舉人少穎異讀書日記數千<lb/>
　言鄉舉後入國學所交盡天下知名士歸益閉户於<lb/>
　五經諸史悉加探討嘗悼古禮樂及康節數學不𫝊<lb/>
　欲取朱子儀禮蔡元定律呂新書邵子皇極經世纂<lb/>
　為一書以示後學未成遽卒年甫三十一所著律呂<lb/>
　増註黄鐘積算圖藏於家<lb/>
郭紘平定人嘉靖壬午以易魁山西戊戌以尚書登進<lb/>
　士累官戸部員外郎紘生有異質四嵗時有偶示以<lb/>
<pb n="KR2k0049_WYG_139-10b"/>
　字者即識之不忘讀書窮極理要工書法尤長於詩<lb/>
　及官計曹與薦紳先生上下其議論衆皆斂手推服<lb/>
　當世文章鉅公如許公松皋喬公白巖咸忘分下交<lb/>
　與為唱和而喬所謂文似左氏詞類屈平者今所流<lb/>
　𫝊晉公子廟碑三儀廟記猶可少見其概云<lb/>
李應箕平定人初受業於高陵呂柟壁書志顔學伊四<lb/>
　字柟曰李生少年美質篤志於道何患不到聖賢地<lb/>
　位授狄道知縣與典史楊繼盛並以名節相高父雙<lb/>
<pb n="KR2k0049_WYG_139-11a"/>
　崖卒於任所貧僅舉櫬謝絶賻賄人稱為孝亷<lb/>
國朝<lb/>
白𦙍彩字居實平定州人幼讀書過目成誦嘗從書肆<lb/>
　中翻閲制義歸而錄之不少訛號高才生性醇謹斂<lb/>
　束繩墨然觸意氣輒前不少挫晩年鍵户測魚村中<lb/>
　時教授生徒資束脯以自給而嗜詩特甚上下三唐<lb/>
　沈潛反覆論詩能獨闢畦徑賦古近體尤有事外逺<lb/>
　致晉人所謂時時舌上吐青蓮者也詩載晉四人集<lb/>
<pb n="KR2k0049_WYG_139-11b"/>
　中<lb/>
武承謨字劭孟盂縣人己夘庚辰聨雋進士知大庾縣<lb/>
　事艱歸復知新安無錫縣卒於官承謨性嚴毅不突<lb/>
　梯脂韋以徇人鍵户讀書世事泊如也釋褐後雒誦<lb/>
　不輟問業者恒屨滿戸外間遇誣構陶如也三起為<lb/>
　縣令所至能洞民疾苦在大庾嘗䕶理府篆斧劈理<lb/>
　解案無留牘無錫煩劇稱難治刻厲不少懈而涖政<lb/>
　浹朞民胥宜之其卒也識者惜未盡其才<lb/>
<pb n="KR2k0049_WYG_139-12a"/>
甄昭字子布平定州人舉庚午解元丁丑進士官翰林<lb/>
　院庶吉士出為玉山縣知縣卒於官昭生有雋才好<lb/>
　讀書所交盡天下知名士為諸生時與儕輩游目上<lb/>
　視向空切切語無一足當意者在館中矯尾厲角見<lb/>
　人低頭緩步輒目笑不自禁及出宰百里噢咻疾苦<lb/>
　能以古訓牖民君子以為難<lb/>
忻州<lb/>
魏<lb/>
<pb n="KR2k0049_WYG_139-12b"/>
梁越字元覽新興人博通經𫝊性純和魏初為禮經博<lb/>
　士道武以其謹厚遷上大夫令授諸皇子經書明元<lb/>
　初以師傅恩賜爵祝阿侯出為雁門太守獲白雀以<lb/>
　獻拜光禄大夫卒<lb/>
金<lb/>
元徳明號東巖秀容人唐禮部侍郎結之後幼讀書鄙<lb/>
　事不挂口誠實樂易洞見肺腑布衣蔬食家人不敢<lb/>
　以生理累之僮奴竊拾東家棗立督令還人負債往<lb/>
<pb n="KR2k0049_WYG_139-13a"/>
　往折券累舉不第放浪山水間終於家工詩清美圓<lb/>
　熟集三卷<lb/>
孫九鼎字國鎮忻州定襄人天㑹六年經義第一在太<lb/>
　學時遊金明作詩云片片桃花逐水流東風吹上木<lb/>
　蘭舟隔溪紅粉休相認年少孫郎不姓劉弟九疇億<lb/>
　胥有名三人同榜吴彦高贈九鼎詩云孫郎有重名<lb/>
　談笑取公卿清廟瑟三歎齊房芝九莖其為名流稱<lb/>
　道如此忻州文𣲖九鼎指授功為多年八十餘卒<lb/>
<pb n="KR2k0049_WYG_139-13b"/>
趙元字宣之定襄人經童出身調鞏西簿未幾失明自<lb/>
　少博通書𫝊作詩有規矩泰和後有詩名河東李屏<lb/>
　山為賦愚軒有落筆突兀無黄初之句愚軒元自號<lb/>
　也用是名益重南渡後往來洛西山中趙閒閒雷御<lb/>
　史王子文許至忠崔懐祖皆愛之所至必虚左以待<lb/>
　為人有材幹處事詳雅既病廢無所營為萬慮一歸<lb/>
　於詩故詩益工若其五言平淡處機趣渾若天成他<lb/>
　人未易造也元遺山稱張參政澄嘗從趙宜之學故<lb/>
<pb n="KR2k0049_WYG_139-14a"/>
　詩文皆有律度其見推許如此子顒有隠節<lb/>
王萬鍾字元卿秀容人父甫字用之通經史淳質有儒<lb/>
　行貧居不蔽風雨而絃誦聲不絶亦以知醫見稱兄<lb/>
　萬石字器玉住太學有賦聲萬鍾少有逸才讀書有<lb/>
　後先不欲速成詩文閒適似其為人客至清談終日<lb/>
　人不敢以俗事凂之與同郡田徳秀齊名號王田評<lb/>
　者謂規製宏博王不及田而瀟洒無塵土氣田亦非<lb/>
　王比也古詩尤蕭散有自得趣兵燹中皆亡失初貞<lb/>
<pb n="KR2k0049_WYG_139-14b"/>
　祐二年甫殁與萬石居平晉金城里明年兵復至萬<lb/>
　石被害萬鍾欲収塟之時游騎充斥親舊勸勿往萬<lb/>
　鍾流涕而去尋被禍年二十七人甚哀之<lb/>
明<lb/>
郭瑄定襄人參政麟子永樂辛夘舉人麟官開封時與<lb/>
　薛文清父貞同官瑄因與文清為文字交潛心性命<lb/>
　後官左春坊左贊善<lb/>
傅新徳字明甫定襄人生有夙慧舉萬厯戊子解元明<lb/>
<pb n="KR2k0049_WYG_139-15a"/>
　年成進士選翰林院庶吉士授檢討教習内書堂充<lb/>
　乙未㑹試同考官冊封山西寧河王遷南京國子監<lb/>
　司業掌監事著誡朂淺言示諸生凡監中支剩羨銀<lb/>
　悉報上助大工遷右春坊右中允以外艱歸服除念<lb/>
　母春秋高請終養部議不可母復促之北上因補原<lb/>
　官是嵗典江南鄉試尋遷右春坊右諭徳兼翰林院<lb/>
　侍講掌坊事再遷右春坊右庶子兼翰林院侍讀最<lb/>
　後遷太常寺卿管國子監祭酒事模範端嚴科條詳<lb/>
<pb n="KR2k0049_WYG_139-15b"/>
　密沐其教者皆奮起為時聞人既嬰病五疏乞休未<lb/>
　允卒於官嘗手錄性理諸書潛心玩索言動取與無<lb/>
　或茍贈禮部右侍郎諡文恪<lb/>
李䊔字浄芳靜樂人潛心理學凡有益身心之句書壁<lb/>
　觀省年乆成帙靜邑無志有之自䊔始萬厯間以恩<lb/>
　選為四川成都府通判蒞事五載士民有止吃越嶲<lb/>
　水之謡<lb/>
袁霆字文震靜樂人少聰穎十一嵗遊泮能治五經尤<lb/>
<pb n="KR2k0049_WYG_139-16a"/>
　深於易來學者因材受經門下六十餘士五經備焉<lb/>
　時號全經夫子後以貢任唐縣知縣<lb/>
代州<lb/>
晉<lb/>
范隆字元嵩雁門人父方魏雁門太守隆在孕十五月<lb/>
　生而父亡年四嵗又喪母哀號之聲感動行路好學<lb/>
　修謹博通經籍無所不覽著春秋三𫝊撰三禮吉凶<lb/>
　宗紀甚有條義惠帝時隠迹不應州郡命晝勤耕稼<lb/>
<pb n="KR2k0049_WYG_139-16b"/>
　夜誦書典頗習祕厯隂陽之學知并州將有氛祲不<lb/>
　復出仕與上黨朱紀友善後與紀依劉元海元海以<lb/>
　隆為大鴻臚紀為太常並封公隆卒聰贈太師<lb/>
郝隆字佐治崞縣人少博學無書不讀七月七日見富<lb/>
　室曝衣乃出日中仰卧人門其故曰我晒腹中書耳<lb/>
　累世同居詔復其家仕南蠻府參軍<lb/>
後五代<lb/>
劉復號雲溪代州人為國子祭酒上卿都尉以文章知<lb/>
<pb n="KR2k0049_WYG_139-17a"/>
　名當世卒諡文靖<lb/>
金<lb/>
楊慥字叔玉代州五臺人承安五年進士歴州縣入為<lb/>
　尚書省令史拜監察御史侍御史京西大司農丞京<lb/>
　南司農卿户部侍郎擢尚書自入戸曹即有相望資<lb/>
　雅重事無巨細處之皆有法至於知朝廷大體則又<lb/>
　非他人所能及也汴城受兵權參知政事明年卒於<lb/>
　河平中州集叔玉文工於詩而人不以能文稱特未<lb/>
<pb n="KR2k0049_WYG_139-17b"/>
　見其文耳<lb/>
趙珻字光道為代州士曹善篆𨽻詩筆髙雅有集𫝊與<lb/>
　宇文虚中有舊時守崞聞虛中以使事羈平城遂駕<lb/>
　短轅下澤與虚中相聚凡旬日而歸虚中為賦詩以<lb/>
　識一時之事見中州集<lb/>
王特起字正之代州崞縣人好學善論議多技藝長辭<lb/>
　賦摘經史英華以為句讀如天造神出在張大節門<lb/>
　下與李屏山為忘年友泰和三年進士甲科調真定<lb/>
<pb n="KR2k0049_WYG_139-18a"/>
　府錄事參軍有惠政民立碑頌其遺愛改令沁源又<lb/>
　遷司竹監使朝議以館職召試㑹卒趙閒閒嘗屢哦<lb/>
　特起華山詩以為妙絶云<lb/>
武伯英崞縣人少舉進士以詩名嘗賦剪燭刀有啼殘<lb/>
　瘦玉蘭心吐蹴落春紅燕尾香之句仕觀州倅喜貯<lb/>
　書有萬卷樓<lb/>
元<lb/>
薩都拉字天錫别號直齋本達實宻氏祖父留鎮雲代<lb/>
<pb n="KR2k0049_WYG_139-18b"/>
　遂為雁門人薩都拉猶言濟善也弱冠登泰定丁夘<lb/>
　進士第應奉翰林文字出為燕南經歴擢南臺御史<lb/>
　以彈劾權貴左遷鎮江錄事歴閩海亷訪司知事進<lb/>
　河北亷訪經歴卒千文𫝊薩天錫集序天錫陟官閩<lb/>
　憲幕往還呉中出所作雁門集見示其豪放若天風<lb/>
　海濤魚龍出没險勁如泰華雲開蒼翠孤聳其剛健<lb/>
　清麗則如淮隂出師百戰不折而洛神凌波春花霽<lb/>
　月之娟媚也<lb/>
<pb n="KR2k0049_WYG_139-19a"/>
王構字嗣能平定人無咎子少遊李冶楊恕之門舉孝<lb/>
　亷授寧夏路教授歴翰林編修吏部主事改寧晉縣<lb/>
　尹權尉司事有盜聞構名以贓歸主曰不可累賢宰<lb/>
　遂化為善遷監察御史辭改國子監丞國子監司業<lb/>
　與祭酒許衡同定學規又出同知衢州路總管府事<lb/>
　時江南初附構一意接引翕然向化卒於官初居父<lb/>
　母喪廬墓六年兩致白兔繞墳之異著秦溪集行於<lb/>
　世<lb/>
<pb n="KR2k0049_WYG_139-19b"/>
王敏夫五臺人好學篤行工詩賦為時推重累徴不起<lb/>
　教授鄉閭逺近名儒悉宗之趙宜之尤加嘆賞<lb/>
司良輔代人至元中郷舉除儒學正不就家居教授以<lb/>
　朱程之書布北方尊信者尚寡良輔諄諄開示切要<lb/>
　於是從遊日衆人稱為鄉先生云<lb/>
趙維賢博學能文由國子生授孔顔孟三氏學教授平<lb/>
　遙尹仕至大常禮儀院奉禮郎著有春秋集𫝊秋江<lb/>
　文集諸書<lb/>
<pb n="KR2k0049_WYG_139-20a"/>
許蜕工詩有河東集武皇廟酒渴等篇尤為世所𫝊頌<lb/>
　與張韶李忠蘇吉李鵬翼等俱以詩名<lb/>
明<lb/>
尹耕字子莘代州人居蔚之九宮山年二十舉嘉靖壬<lb/>
　辰進士豪宕不羈性嗜酒喜談兵嘗為州守免生長<lb/>
　邊陲知邉事作塞語十一篇申明邊防敵勢要害作<lb/>
　歌詩沈雄歴落有河朔俠烈風分宜見而才之自知<lb/>
　州起廢數月遷兵部員外郎中出知河間府募壯士<lb/>
<pb n="KR2k0049_WYG_139-20b"/>
　製戎器旌旗壁壘一新吏部稱其知兵擢河南按察<lb/>
　司兵備僉事仍予四品服俸令管領民兵給事中張<lb/>
　萬紀劾之繋治戍遼左耕强學著兩鎮三闗志為明<lb/>
　一代𫝊書詩文號朔野集<lb/>
劉寅字拱辰崞縣人洪武辛亥進士幼敏嗜讀書承父<lb/>
　處士菊齋教益該博尤精兵家言初官兵部主事洊<lb/>
　歴兵部侍郎嘗著武經直解邑人秦世龍有贊<lb/>
國朝<lb/>
<pb n="KR2k0049_WYG_139-21a"/>
馮雲驤字訥生代州人方伯如京子也登順治乙未進<lb/>
　士就大同教授遷國子監博士再遷户部主事員外<lb/>
　郎轉郎中出為四川提學僉事雲驤藉華貫不習為<lb/>
　紈袴態奮跡詩書以早年決科第而勤修職業不蘄<lb/>
　躐進所至以亷明著尚書魏環溪嘗言訥生見識高<lb/>
　議論正稱為畏友先是任學博時與雲中徐化溥遊<lb/>
　梓其集行於世環溪尤亟稱之<lb/>
馮雲驌代州人康熙丙辰進士選翰林院庶吉士授編<lb/>
<pb n="KR2k0049_WYG_139-21b"/>
　修充日講官起居注官歴禮科給事中雲驌嘗請假<lb/>
　歸養父方伯如京母楊十餘年與兄參議雲驤同居<lb/>
　二十年雅好施賑待以舉火者百二十餘人典江南<lb/>
　試號公明胡任輿陸肯堂黄夢麟梅庚汪薇皆其所<lb/>
　得士也既歸時時指授後進如劉進士愫張孝亷嶼<lb/>
　劉明經宅揆胥以文名<lb/>
張燻字孔昭五臺縣人順治辛夘舉於鄉嘗讀書南山<lb/>
　下地近龍池學者稱龍池先生燻生而穎慧五嵗誦<lb/>
<pb n="KR2k0049_WYG_139-22a"/>
　古詩六百篇既長淹貫羣籍窮其奥窔註四書正義<lb/>
　六卷註易二卷嘗謂讀書不力行是無本之學也居<lb/>
　父母喪毁甚有白鳥來棲之祥姜逆熟其名脇之佯<lb/>
　疾則縛以去中道逸歸賊大怒縱火追掠殺其妻與<lb/>
　猶子七人兄失明田宅多所推讓胡某為盜誣力白<lb/>
　之胡奉百金以謝却弗受女晬方士見之曰此女當<lb/>
　貴惜不壽令其父手書他女子姓名吾能為若禱燻<lb/>
　書死生有命示之方士愧而退燻居茅屋數椽裁蔽<lb/>
<pb n="KR2k0049_WYG_139-22b"/>
　風雨而偕從學者講道課藝蕭然自得洎病危坐不<lb/>
　少倚謂弟曰吾雅愛閒靜卒後慎無以音樂溷我爾<lb/>
　曹勉之端坐而逝著五芝堂集十卷藏於家<lb/>
保徳州<lb/>
元<lb/>
郭伯順保徳州人性淳朴博學通五經尤精於易蔚為<lb/>
　儒宗恬於利禄州府屢辟不就<lb/>
明<lb/>
<pb n="KR2k0049_WYG_139-23a"/>
苗朝陽字應葵河曲人萬厯丁丑進士授新蔡縣知縣<lb/>
　調把縣嘗辨民劉洪寃裁冗賦一千餘兩正寄莊糧<lb/>
　五百餘石擢兵科右給事中改左遷禮科都給事中<lb/>
　巡視京營甲士二十萬人歡聲雷動尋侍經筵抗疏<lb/>
　請立太子又請名儒王守仁陳獻章從祀孔廟在兩<lb/>
　垣八年遷太僕寺少卿改順天府府丞以父母年髙<lb/>
　請終養家居三十餘年前後七薦皆不起著有元白<lb/>
　草家訓存笥諸書<lb/>
<pb n="KR2k0049_WYG_139-23b"/>
王邵字炳藜保徳人崇禎辛未進士與機部楊延麟同<lb/>
　出倪文忠元璐之門並遷庶吉士與黄石齋文鐵庵<lb/>
　輩友善以名節砥礪授檢討起居注經筵展書時冦<lb/>
　賊搶攘党援奮爭邵獨立不懼前後拜疏數千言長<lb/>
　歎慟哭知無不言言無不盡召對平臺口疏用人在<lb/>
　得用人之人為上眷注載在實錄兩使代邸皆經梓<lb/>
　里禦冦救荒鄉井徳之兩司文衡所拔皆知名士陳<lb/>
　文節純徳楊中丞文薦並以身殉國胥門下生也黨<lb/>
<pb n="KR2k0049_WYG_139-24a"/>
　釁起以疾乞歸旋以司業召不赴以憂勞國事致疾<lb/>
　卒所著有二彌存稿十卷<lb/>
解州<lb/>
晉<lb/>
衛恒字巨山少辟司空齊王府轉太子舍人尚書郎祕<lb/>
　書丞太子庶子黄門郎恒善草𨽻書為四體書勢論<lb/>
　書尤精嚴及聞變以何劭嫂之父也從牆孔中詣劭<lb/>
　問劭知而不告還經厨下収人正食因遇害後贈長<lb/>
<pb n="KR2k0049_WYG_139-24b"/>
　水校尉諡蘭陵真世子恒嘗考正汲冢書未訖遭難<lb/>
　二子璪玠<lb/>
衛玠字叔寳恒子年五嵗風神秀異祖瓘曰此兒有異<lb/>
　於衆顧吾年老不見其長成耳總角時乘羊車入市<lb/>
　見者皆以為玉人觀之傾都舅驃騎將軍王濟儁爽<lb/>
　有風姿每見玠輒嘆曰珠玉在側覺我形穢又曰與<lb/>
　玠同遊炯若明珠之在側朗然照人及長好言𤣥理<lb/>
　後多病體羸母恒禁其語遇有勝日親友時請一言<lb/>
<pb n="KR2k0049_WYG_139-25a"/>
　無不咨嗟以為入㣲琅琊王澄少所推服每聞玠言<lb/>
　輒歎息絶倒故時人語曰衛玠談道平子絶倒澄及<lb/>
　王𤣥王濟並有盛名皆出玠下世云王家三子不如<lb/>
　衛家一兒玠妻父樂廣議者以為婦公氷清女壻玉<lb/>
　潤辟命屢至皆不就乆之為太傅西閣祭酒拜太子<lb/>
　洗馬璪為散騎侍郎玠欲移家南行母曰我不能舍<lb/>
　仲寳去也玠啟諭深至為門户大計母泣從之臨别<lb/>
　玠謂兄曰在三之義人之所重今可謂致身之日兄<lb/>
<pb n="KR2k0049_WYG_139-25b"/>
　其勉之乃扶輿母轉至江夏玠妻先亡征南將軍山<lb/>
　簡見之甚相欽重以女妻焉遂進豫章時大將軍王<lb/>
　敦鎮其地長史謝鯤先雅重玠相見欣然言論彌日<lb/>
　敦謂鯤曰昔王輔嗣吐金聲於中朝此子復玉振於<lb/>
　江表㣲言之緒絶而復續不意永嘉之末復聞正始<lb/>
　之音何平叔若在當復絶倒玠嘗以人有不及可以<lb/>
　情恕非意相干可以理遣故終身不見喜愠之容以<lb/>
　王敦好居物上求向建鄴京師人士聞其姿容觀者<lb/>
<pb n="KR2k0049_WYG_139-26a"/>
　如堵玠勞疾遂甚永嘉六年卒年二十七時人謂玠<lb/>
　被看殺𦵏南昌謝鯤哭之慟人問之答曰棟梁折矣<lb/>
　不覺哀耳咸和中改塋江寧丞相王導訓曰衛洗馬<lb/>
　明當改𦵏此君風流名士海内所瞻可修薄祭以敦<lb/>
　舊好後劉惔謝尚共論中朝人士或問杜乂可方衛<lb/>
　洗馬不尚曰安得相比其間可容數人惔又云杜乂<lb/>
　膚清叔寳神清其為有識所重若此時中興名士唯<lb/>
　王承及玠為當時第一胥山西人也世説新語桓伊<lb/>
<pb n="KR2k0049_WYG_139-26b"/>
　曰衛虎奕奕神令<lb/>
南齊<lb/>
栁惔字文通世隆子好學工製文尤曉音律少與兄悦<lb/>
　齊名王儉謂人曰栁氏二龍可謂一日千里儉嘗造<lb/>
　世隆宅世隆謂為詣已徘徊乆之及至門惟求悦及<lb/>
　惔遣語曰賢子俱有盛才一日見顧今故報禮若仍<lb/>
　相造似非本意恐年少窺人嘗預齊武烽火樓宴上<lb/>
　善其詩曰惔非徒風韻清爽亦屬文遒麗後為巴東<lb/>
<pb n="KR2k0049_WYG_139-27a"/>
　王子響友隨鎮荆州稱疾還獲免于累遷新安太守<lb/>
　免建武末為梁南秦二州刺史居漢中以應梁武梁<lb/>
　初為太子詹事加散騎常侍先是武帝鎮襄陽惔祖<lb/>
　道帝解茅土玉環贈之天監二年元㑹上曰玉環是<lb/>
　新亭所贈邪對曰既而瑞感神𠂻臣謹服之無斁上<lb/>
　因勸之酒惔未卒爵上曰吾常比卿劉越石近辭巵<lb/>
　酒邪罷㑹封曲江縣侯上為詩貽惔曰爾實冠羣后<lb/>
　惟予實念功上嘗謂曰朕放徐元瑜諸子何如惔曰<lb/>
<pb n="KR2k0049_WYG_139-27b"/>
　罰不及嗣賞延於後今復見之聖朝時以為知言尋<lb/>
　遷尚書左僕射年六十卒於湘州刺史諡曰穆惔度<lb/>
　寛博家人未嘗見其喜愠著仁政𫝊及詩賦子昭中<lb/>
　書郎襲曲江侯<lb/>
梁<lb/>
栁惲字文暢世隆子少有志行好學善尺牘與陳郡謝<lb/>
　[卄/瀹]隣居深見友愛[卄/瀹]曰宅南栁郎可為表儀齊竟陵<lb/>
　王子良引為法曹行參軍唯與王暕陸果善每嘆曰<lb/>
<pb n="KR2k0049_WYG_139-28a"/>
　暕雖名家猶恐累我也為太子洗馬父憂著述先頌<lb/>
　文甚哀麗後試守鄱陽聴吏屬得盡三年喪署之文<lb/>
　教百姓稱焉遂除驃騎從事中郎梁武帝至建鄴以<lb/>
　為征東府司馬上牋請先収圖籍及遵漢高寛大之<lb/>
　義從之徙相國右司馬天監元年除長兼侍中與沈<lb/>
　約共定新律惲性貞素以貴公子早有令名少工篇<lb/>
　什為詩云亭皋木葉下隴首秋雲飛琅邪王融見而<lb/>
　嗟賞因書齋壁及白團扇武帝宴必詔賦詩嘗和登<lb/>
<pb n="KR2k0049_WYG_139-28b"/>
　景陽樓篇云太液滄波起長楊高樹秋翠華承漢逺<lb/>
　雕輦逐風游深見賞美當時咸共稱𫝊歴平越中郎<lb/>
　將廣州刺史祕書監右衛將軍再為呉興太守為政<lb/>
　清静人吏懐之感疾求解任父老拜表陳請事未施<lb/>
　行卒初惲父世隆善彈琴惲奏父曲輒感思復變體<lb/>
　備寫古曲常著清調具有條流好醫術盡其精妙上<lb/>
　謂周捨曰吾聞君子不可求備至如栁惲可謂具美<lb/>
　分其才藝可了十人惲著十杖龜經少子偃字彦游<lb/>
<pb n="KR2k0049_WYG_139-29a"/>
　年十二梁武帝問讀何書對曰尚書又問有何美句<lb/>
　對曰徳惟善政政在養民衆咸異之尚武帝女長城<lb/>
　公主拜駙馬都尉都亭侯位鄱陽内史卒子盼尚陳<lb/>
　文帝女富陽公主拜駙馬都尉後主初以帝舅加散<lb/>
　騎常侍劾免卒贈侍中中䕶軍后從祖弟莊清警有<lb/>
　鑒識深被恩禮位度支尚書入隋為岐州司馬<lb/>
元魏<lb/>
李紹伯安邑人敦煌宋稚嘗師事之受諸經𫝊<lb/>
<pb n="KR2k0049_WYG_139-29b"/>
陳奇字修奇河北人少孤貧而奉母至孝齠齔聰識愛<lb/>
　玩經典常非馬融鄭元解經失㫖志在著述五經始<lb/>
　注孝經論語為搢紳所稱召赴京祕書省游雅與竒<lb/>
　論典誥至易訟卦天與水違行雅曰自蔥領以西水<lb/>
　皆西流奇曰推此而言自蔥領西豈東向望天哉雅<lb/>
　性䕶短因以為嫌先是敕奇銓補秘書雅遂不復叙<lb/>
　用焉高允每嘉其逺致稱奇通識非凡學所及雅謂<lb/>
　允曰君寧黨小人也乃取奇注論語孝經燒於庭内<lb/>
<pb n="KR2k0049_WYG_139-30a"/>
　奇無降志亦評雅之失奇於易尤長外生常矯之仕<lb/>
　歴郡守奇所注論語矯之𫝊掌其義多異鄭元往往<lb/>
　與司徒崔浩同<lb/>
北周<lb/>
栁𢎞機弟字匡道解人少聰穎工草𨽻博涉羣書辭采<lb/>
　雅贍與𢎞農楊素為莫逆交解巾中外府記室建徳<lb/>
　初除内史上士歴小宫尹御正上士陳遣王偃人來<lb/>
　聘令𢎞勞之偃人至藍田滋水暴長所齎國信胥溺<lb/>
<pb n="KR2k0049_WYG_139-30b"/>
　假從吏物進之𢎞曰昔淳于獻空籠前史稱美足下<lb/>
　假物而進詎是陳君命乎偃人慚不能對武帝嘉之<lb/>
　盡以所進物賜𢎞仍令報聘占對敏捷見稱於時後<lb/>
　卒於御正下大夫贈晉州刺史楊素誄曰山陽王弼<lb/>
　風流長逝潁川荀粲零落無時修竹夾池永絶梁園<lb/>
　之賦長楊映沼無復洛川之文其為士友痛惜如此<lb/>
　有文集行世<lb/>
隋<lb/>
<pb n="KR2k0049_WYG_139-31a"/>
栁辯字顧言河東人暉之子也僑居襄陽辯少聰敏解<lb/>
　屬文好讀書所覽將萬卷仕梁著作佐郎後為蕭詧<lb/>
　侍中領國子祭酒吏部尚書梁國廢拜開府為内史<lb/>
　侍郎轉晉王諮議參軍王招引才學士辯為之冠以<lb/>
　師友處之文叶必令潤色王作歸藩賦命為序詞甚<lb/>
　典麗初王屬文斆庾信體及見辯後文體遂變仁壽<lb/>
　初引為東宮學士加通直散騎常侍檢校洗馬甚見<lb/>
　親重有所顧問應答如響以其好内典令撰法華元<lb/>
<pb n="KR2k0049_WYG_139-31b"/>
　宗二十卷上之賞賜優洽大業中拜祕書監封漢南<lb/>
　縣公上退朝後便命入閣言宴諷讀終日而罷或與<lb/>
　同榻共席恩比朋友猶恨不能夜召乃命刻木偶人<lb/>
　像辯月下對飲輒令宮人置於座與相酬酢以為歡<lb/>
　笑從幸揚州卒傷惜乆之贈大將軍諡康辯撰晉王<lb/>
　北伐記十五卷有集十卷行於世<lb/>
栁靖字思休霞子少方雅博覽墳籍仕梁正員郎入周<lb/>
　授大都督歴河南廣徳二郡守所居皆有政術吏人<lb/>
<pb n="KR2k0049_WYG_139-32a"/>
　畏而愛之然性愛閒素於名利澹如也及秩滿還鄉<lb/>
　便有終焉之志隋文帝特詔徴之以疾固辭閉門自<lb/>
　守足不歴園庭殆將十載子弟奉之若嚴君焉其有<lb/>
　過者靖必下帷自責長幼相率拜謝然後見之朂以<lb/>
　禮法鄉里亦慕而化之或有不善者皆曰惟恐栁廣<lb/>
　徳知也時論方之王烈前後總管到官皆親問疾遂<lb/>
　以為故事秦王俊臨州賚以几杖并致衣物靖唯受<lb/>
　几杖餘竝固辭其為當時所重如此開皇中卒<lb/>
<pb n="KR2k0049_WYG_139-32b"/>
唐<lb/>
栁宗元字子厚河東人父鎮天寳末奉母隠王屋山常<lb/>
　間行求養後徙呉上書言事擢左衛率府兵曹參軍<lb/>
　佐郭子儀朔方府三遷殿中侍御史觸竇參貶䕫州<lb/>
　司馬還終侍御史宗元少精敏絶倫為文章卓偉精<lb/>
　緻一時輩行推仰第進士博學宏辭科授校書郎調<lb/>
　藍田尉貞元十九年為監察御史裏行王叔文韋執<lb/>
　誼竒其才及得政引内禁近與計事擢禮部員外郎<lb/>
<pb n="KR2k0049_WYG_139-33a"/>
　俄貶邵州刺史又貶永州司馬自放山澤間堙厄感<lb/>
　鬱一寓諸文倣離騷數十篇讀者咸悲惻嘗貽書蕭<lb/>
　俛許孟容衆畏其才髙懲刈復進無用力者元和十<lb/>
　年徙栁州刺史時劉禹錫得播州宗元曰播非人所<lb/>
　居而禹錫親在堂吾不忍其窮無辭以白其大人即<lb/>
　具奏欲以栁州授禹錫而自往播禹錫終改連州栁<lb/>
　人以男女質錢過期不贖子本均則没為奴婢宗元<lb/>
　設方計悉贖歸之尤貧者令書庸視直足相當還其<lb/>
<pb n="KR2k0049_WYG_139-33b"/>
　質已没者出已錢助贖南方為進士者走數千里從<lb/>
　游經指授為文辭皆有法世號栁栁州十四年卒年<lb/>
　四十七宗元少時謂功業可就既坐廢逐不振而文<lb/>
　思日益深如封建論永栁游山水記雖史記無以過<lb/>
　故韓愈評其文曰雄深雅健似司馬子長崔蔡不足<lb/>
　多也既没栁人懐之託言降于州之堂人有慢者輒<lb/>
　死立廟羅池愈復撰碑云<lb/>
栁識字方明解縣人渾兄知名士也工文章與蕭穎士<lb/>
<pb n="KR2k0049_WYG_139-34a"/>
　元徳秀劉迅相上下而識練理創端往往詣極當時<lb/>
　作者伏其簡拔渾亦善屬文然沈思不逮識云<lb/>
栁中庸名淡以字行河東解人御史并弟與弟中行皆<lb/>
　有文名蕭穎士以女妻之仕為洪府户曹<lb/>
宋<lb/>
栁開字仲塗解州人僑大名父承翰乾徳初監察御史<lb/>
　開幼穎異有膽勇周時侍父任南樂盜夜入室開纔<lb/>
　十三亟取劒逐之盜踰垣出開揮刃斷二足指既就<lb/>
<pb n="KR2k0049_WYG_139-34b"/>
　學喜討論經義五代文格淺弱慕韓愈栁宗元為文<lb/>
　因名肖愈字紹元既而改名字以為能開聖道之塗<lb/>
　也著書自號東郊野夫又號補亡先生作二𫝊以見<lb/>
　意尚氣自任不顧小節所交皆一時豪雋范杲好古<lb/>
　學尤重開文世稱栁范以文贄王祐大蒙賞激楊昭<lb/>
　儉盧多遜並加延奬開寳六年舉進士補宋州司冦<lb/>
　參軍以治獄稱職遷錄事太平興國中擢右贊善大<lb/>
　夫征太原督楚泗八州運糧選知常州遷殿中丞徙<lb/>
<pb n="KR2k0049_WYG_139-35a"/>
　潤州監察御史知貝州加殿中侍御史雍熙二年坐<lb/>
　與監軍忿爭貶上蔡令㑹北征開部送軍糧將至涿<lb/>
　州遼帥領萬騎與米信相持俄紿言求降開謂信曰<lb/>
　兵法云無約請和謀也彼將有謀急攻之必勝信遲<lb/>
　疑不決踰二日賊復挑戰後偵之果以矢盡俟取於<lb/>
　幽州也師還詣闕上書願從邊軍效死太宗憐之復<lb/>
　授殿中侍御史雍熙中使河北因抗疏曰臣受非常<lb/>
　恩未有以報年纔四十膽力方壯願陛下賜臣步騎<lb/>
<pb n="KR2k0049_WYG_139-35b"/>
　數千任以河北用兵之地必能出生入死為陛下復<lb/>
　幽薊雖身没戰場臣之願也乃以開為崇儀使知寧<lb/>
　邊軍徙全州全西延洞粟氏聚族五百餘常鈔刼開<lb/>
　為作衣帶巾㡌選才吏勇辯者三輩使入諭之曰爾<lb/>
　能歸我有賞不然滅爾類矣粟氏留二吏為質率其<lb/>
　酋四人與一吏偕來開厚犒賜吏民爭以鼓吹飲之<lb/>
　居數日遣還如期攜老幼悉至開即賦其居業作時<lb/>
　鑑一篇刻石戒之遣酋入朝授本州上佐賜開錢三<lb/>
<pb n="KR2k0049_WYG_139-36a"/>
　十萬淳化初移知桂州坐全州杖㸃卒劾繫削二官<lb/>
　黜為復州團練副使移滁州復舊官知環州三年移<lb/>
　邠州時調民輦運趣環慶民皆蕩析産業轉運使復<lb/>
　督後運民數千人號訴開貽書轉運使曰開近離環<lb/>
　州知芻糧之數不増大兵可支四年今蠶農方作再<lb/>
　運半發老幼疲弊畜乘困竭奈何又苦之不罷開即<lb/>
　馳詣闕下白於上前矣卒罷之又知曹邢二州真宗<lb/>
　初加如京使知代州極言邊防利害政治得失開至<lb/>
<pb n="KR2k0049_WYG_139-36b"/>
　州葺城壘戰具諸將多沮議不協開曰吾觀昴宿有<lb/>
　光雲多從北來犯境上冦將至矣吾聞師克在和今<lb/>
　諸將且危我即求換郡徙忻州刺史及遼師犯邊上<lb/>
　書請車駕觀兵河朔四年徙滄州道卒年五十四錄<lb/>
　其子涉三班奉職開善射嗜弈有集十五卷作家戒<lb/>
　千餘言刻石以訓諸子性倜儻重義在大名嘗過酒<lb/>
　肆飲有士人至自京以貧不克塟親即罄所有得白<lb/>
　金百餘兩益錢數萬遣之開兄肩吾御史肩吾三子<lb/>
<pb n="KR2k0049_WYG_139-37a"/>
　湜灝沆並進士第灝祕書丞<lb/>
金<lb/>
南濤大定初貢士長於文學一時碑志多出其手<lb/>
劉制文學與南濤齊名大定間碑志多所撰工書<lb/>
田世英河中人博學能文長於詩舉進士調絳州教授<lb/>
　遷虞鄉簿轉縣尹退居教授鄉里從游者衆時稱田<lb/>
　先生<lb/>
闗漢卿解州人工樂府著北曲六十本文致曰闗漢卿<lb/>
<pb n="KR2k0049_WYG_139-37b"/>
　如瓊筵醉客<lb/>
明<lb/>
郭極字仲樞夏縣人永樂十四年以五經儒士召授五<lb/>
　經博士固辭不受幼與王翰相友善師浚儀歸暘有<lb/>
　稿燬於火子確字磐石玉立魁梧以賢良薦亦稱疾<lb/>
　不赴<lb/>
李㫤安邑人受學于薛瑄蘭州周蕙嘗從㫤學學益邃<lb/>
　蕙繇舉人官清水教諭學使者嘆其賢薦㫤代已命<lb/>
<pb n="KR2k0049_WYG_139-38a"/>
　未下而卒<lb/>
呂子固字孟堅解人𢎞治己酉舉人授富平教諭精性<lb/>
　命理喜著作據師席以禮法自持誘掖奬勸備盡其<lb/>
　術解組後益以講解為事四方學者多從之所著有<lb/>
　三車一覽集子鳴韶官元氏教諭甘貧樂道以孝友<lb/>
　著嘗佐馬谿田修陜西志<lb/>
王光祖解州人正徳間貢士遊涇野之門精思力行潛<lb/>
　心理學不治舉子業涇野轉官南都光祖負笈從之<lb/>
<pb n="KR2k0049_WYG_139-38b"/>
　涇野嘆其篤信好學比既歸築室祀先聖賢讀書其<lb/>
　中題曰明誠精舍所著有龍居子稿見刻三晉語錄<lb/>
　中<lb/>
崔吉字天祐平陸人簡重莊慤雖貧不茍取惟以講學<lb/>
　授徒為事嘉靖癸未貢入太學一時同遊士翕然重<lb/>
　之司業呉高其行欲薦諸朝謝曰是非吉初志也比<lb/>
　居憂六載哀毁柴瘠未嘗一入閾内乙未授華州同<lb/>
　知巡道王屢以疑獄檄聴悉得其情屬華隂縣夜餽<lb/>
<pb n="KR2k0049_WYG_139-39a"/>
　援伯起故事却之出理大慶税盡清積弊有羨則歸<lb/>
　之公中曰吾求無愧此心而已既遘疾讀書益勤置<lb/>
　易性理於枕旁逮易簀未輟也卒無以為殮中丞牛<lb/>
　給賻歸其喪知縣劉祀於社巡按黄檄有司樹坊學<lb/>
　道鄭題曰翼道坊<lb/>
馬巒字子端夏縣人騤仲子好學飭躬勵行遊邑庠知<lb/>
　縣鍾恕欲黜栁子厚鄉賢祠祀巒諫止遘家難吟誦<lb/>
　詩書手不釋卷辨雪入太學貴戚擬言復九廟巒上<lb/>
<pb n="KR2k0049_WYG_139-39b"/>
　書止之江正郎冕將言平陽諸處邊儲改本色巒移<lb/>
　書備論道險運艱以寢其疏夏相言召還内閣欲仍<lb/>
　復九廟以御史徐祚先知夏縣托巒轉達巒遜言謝<lb/>
　免序班呉希同取媚時貴將傾懐慶翟良臣家巒力<lb/>
　為排解所著有温公年譜行於世希迂尚論翊道編<lb/>
　素書迂書億解瑶京堯都寓稿硯田田耕餘耕異聞<lb/>
　紀實制交論反離騷迎暉書屋稿等書百餘卷藏於<lb/>
　家<lb/>
<pb n="KR2k0049_WYG_139-40a"/>
劉崇文號朴菴安邑人弱冠登隆慶庚午舉人越三十<lb/>
　載始成萬厯戊戌進士乆居孝亷食貧自耨其内子<lb/>
　手供炊㸑以饁之雅嗜讀書讀輒成誦有解悟輒以<lb/>
　籍牘轉遺知友垂老不御䊵縠歴官銓曹自奉如寒<lb/>
　素與姚孝亷檟互砥常少曹于汴尤尊之於其没也<lb/>
　手為文以弔<lb/>
裴章美字中含一謙仲子萬厯戊午舉人方五嵗時母<lb/>
　亡哀毁如成人七嵗初學講解即洞曉父知其可教<lb/>
<pb n="KR2k0049_WYG_139-40b"/>
　授原教錄一冊因知小學為大學之本䝉養為作聖<lb/>
　之基凡有闗於人倫理學者札記之釋以已意名曰<lb/>
　閲古隨筆晝夜持玩體而行之戊午捷鄉試邑人有<lb/>
　持金求闗説者謝曰人各有志囑托非吾事也事父<lb/>
　與繼母膳寢愈謹待兄益恭與絳州辛全互以理學<lb/>
　相參訂甲戌謁選授永清知縣清衙役革行户禁詞<lb/>
　訟勸農桑重學校旌善良申保甲固城守舉行鄉約<lb/>
　朔望講讀六言勸諭時有兄弟以田土相爭者持狀<lb/>
<pb n="KR2k0049_WYG_139-41a"/>
　來聞講各焚而去教化大行以疾乞歸士民泣涕攀<lb/>
　留出境不絶抵里以明理淑人為務學者翕然宗之<lb/>
　晉撫呉甡朱之馮前後造廬極契重焉閉户著書有<lb/>
　過庭訓燈下靜談三約鞭鈍篇艾言諸書<lb/>
姚檟安邑人萬厯甲午舉人幼慕河汾學博覽羣書朝<lb/>
　夕不輟坐當兩足處雙趺𨼆然如刻畫狀言動必以<lb/>
　規矩非其道義一介不茍取與以母春秋髙謝絶仕<lb/>
　階生平推産讓兄約已及物罷公車後日與同志數<lb/>
<pb n="KR2k0049_WYG_139-41b"/>
　人講求性命茅<graphic n="KR1492" url="https://raw.githubusercontent.com/kanripo/KR-Gaiji/master/images/KR1492.png" mimeType="image/png"/>土几蕭然自適呉撫軍仁度嘗列<lb/>
　實上聞有詔徴取卒力辭不赴<lb/>
裴鶴章夏縣人美弟天啟丁夘科舉人幼而端嶷羣兒<lb/>
　戯以聖賢道學目之答曰目我為聖賢聖賢何敢當<lb/>
　笑我為道學道學有何妨識者知非常人讀書窮理<lb/>
　務力行學者師之後至𢎞運書院談天人一貫之理<lb/>
　為曹真予所印可著述甚富皆宗名理崇禎十年祀<lb/>
　鄉賢<lb/>
<pb n="KR2k0049_WYG_139-42a"/>
郝本彰號顯吾安邑人少游邑庠博覽羣書教授生徒<lb/>
　事繼母孝待異母弟嚴而和家貧樂道一介不茍講<lb/>
　學𢎞運書院曹真予于汴友敬之乙酉秋不别妻子<lb/>
　逸去莫知所之<lb/>
杜可乆解州人隆慶庚午舉人品節高邁工詩文嘗送<lb/>
　人北上云見説容城為便道憑君寄淚到椒山風節<lb/>
　可見矣曹於汴亦有詩懐之<lb/>
裴嶰字竹溪夏縣人明經慎子嘗從曹真予辛復元游<lb/>
<pb n="KR2k0049_WYG_139-42b"/>
　習聞忠孝大義少事父母孝居喪哀毁廬墓三年性<lb/>
　恬澹結廬僻地足跡不一入城市布衣芒鞋蕭然自<lb/>
　放間著書以自見然非其人不出示也<lb/>
呂崇烈安邑人前癸未進士<lb/>
國朝累官禮部左侍郎崇烈性沈静有知人鑑亟典鄉<lb/>
　㑹試甄拔胥覈慤喜讀書老而不輟邑𢎞運書院鄉<lb/>
　先生曹真予講學地也曹殁崇烈主其事摳衣升堂<lb/>
　頌禮甚嚴指示如梧葉秋雨清快宜人又如剝蕉抽<lb/>
<pb n="KR2k0049_WYG_139-43a"/>
　繭條分縷析晉人士多從遊著講學語錄行於世卒<lb/>
賜祭塟<lb/>
崔掄奇字正誼夏縣人以進士官兵部郎中順治間𣙜<lb/>
　闗九江雅好文章日課士拔其尤時郡火災捐金計<lb/>
　户賑米一石錢稱是濓溪書院圯立新之復堙水亭<lb/>
　構樓以祀古賢為之記<lb/>
馬光裕字玉筍安邑人順治丁亥進士累官吏部考功<lb/>
　司郎中以母老請終養歸里光裕幼莊雅步履不少<lb/>
<pb n="KR2k0049_WYG_139-43b"/>
　茍成進士人樂與遊而渾厚中有風采無敢以䙝狎<lb/>
　見者在吏部鍵外户謝絶請託考覈號平允既歸里<lb/>
　潛心性學偕一時耆宿如孫鍾元魏環溪輩往復辨<lb/>
　論蘄體之冠衣蔬醴寢興坐立之際著止齋集行於<lb/>
　世<lb/>
介孝璿字衡玉解州人給事松年子康熙丙子舉人知<lb/>
　浙江海鹽縣甫九月遽卒於官孝璿承家學嗜讀書<lb/>
　以閎博聞既舉於鄉益日夜探討不輟嘗網羅州境<lb/>
<pb n="KR2k0049_WYG_139-44a"/>
　暨𨽻縣典實排纘成書而於田賦鹽政利弊尤覈論<lb/>
　者謂其博而能約得史家遺法比筮仕亦能以經術<lb/>
　飾吏治晉人胥重之<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_139-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百三十九<lb/>
</p>
<p>
</p>
  </div>
</body>
</text>
</TEI>
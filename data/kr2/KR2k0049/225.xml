<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志巻二百二十五</head> <lb/>
    <p>
<pb n="KR2k0049_WYG_225-1a"/>
欽定四庫全書<lb/>
　山西通志巻二百二十五<lb/>
　　藝文<hi>四十四</hi>　<hi>詩五</hi>
　五言排律<lb/>
梁<lb/>
　　經夏禹廟　　　　　　　　　　庾肩吾<lb/>
金簡泥初發龍門鑿始通配天不失舊爲魚微此功林<lb/>
堂上偃蹇山殿下穹隆侵雲似天闕照水𩔖河宮神來<lb/>
<pb n="KR2k0049_WYG_225-1b"/>
導赤豹仙女擁飛鴻松龕撤暮俎棗逕落寒叢仙舟還<lb/>
入鏡玉軸更乘空去國嗟行邁離居泣轉篷月起吳山<lb/>
北星臨天漢中申胥猶有志荀息本懷忠待見欃槍滅<lb/>
歸來松栢桐<lb/>
隋<lb/>
　　從駕幸晉陽　　　　　　　　　薛道衡<lb/>
省方遵徃册遊豫叶前經金吾朝戒道校尉晚巡營重<lb/>
巒下飛騎絶浦渡連旌澗水寒逾咽松風遠更清方觀<lb/>
<pb n="KR2k0049_WYG_225-2a"/>
翠華反簪筆上云亭<lb/>
　　從駕巡遊　　　　　　　　　　李徳林<lb/>
大夏堯遺俗汾河漢豫遊今隨龍駕徃還屬鴈飛秋天<lb/>
行肅輦路日馭翼華輈朝乘六氣辨夕動七星旒谷靜<lb/>
禽多思風高松易秋遠林才有色遙水漫無流京華佳<lb/>
麗所目極與雲浮但覩凌霄觀詎見望仙樓鏁門皆秀<lb/>
發鴛池盡學優待君草封禪東山觀射牛<lb/>
唐<lb/>
<pb n="KR2k0049_WYG_225-2b"/>
　　謁并州大興國寺　　　　　　　太　宗<lb/>
回鑾遊福地極目玩芳晨梵鐘交二響法日轉䨇輪寶<lb/>
刹遙承露天花近足春未佩蘭猶小無絲柳尚新圓光<lb/>
低月殿碎影亂風筠對此留餘想超然離俗塵<lb/>
　　早登太行山中言志　　　　　　𤣥　宗<lb/>
清蹕度河陽凝笳上太行火龍明鳥道鐡騎繞羊腸白<lb/>
霧埋隂壑丹霞助曉光澗泉含宿凍山木帶餘霜野老<lb/>
茅爲屋樵人薛作裳宣風問耆艾敦俗勸耕桑凉徳慙<lb/>
<pb n="KR2k0049_WYG_225-3a"/>
先哲徽猷慕昔皇不因今展義何以冒垂堂<lb/>
　　巡省途次上黨舊宮賦<hi>并序</hi>
　朕昔在初九佐貳此州未遇扶揺之力空俟海沂之<lb/>
　詠洎大横入兆出處斯易一揮寶劔遽履瑤圖承厯<lb/>
　數而順謳謡著天衣而御區夏嗟乎向時沈黙駕四<lb/>
　馬而朝京師今日逍遥乘六龍而問風俗爰因巡省<lb/>
　途次舊居山川宛然人事無間忽其鼎革周遊館宇<lb/>
　觸目依然雖迹異漢皇而地如豐邑擊筑慷慨酌桂<lb/>
<pb n="KR2k0049_WYG_225-3b"/>
　留連空想大風題兹短什<lb/>
三千初擊浪九萬欲摶空天地猶驚否隂陽始遇䝉存<lb/>
貞期歴試佐貳佇昭融多謝時康理良慙實頼功長懐<lb/>
問鼎氣夙負㧞山雄不學劉琨舞先歌漢祖風英髦既<lb/>
包括豪傑自牢籠人事一朝異謳歌四海同如何昔朱<lb/>
邸今此作離宮鴈沼澄瀾翠猿巖落照紅小山秋桂馥<lb/>
長坂舊蘭叢即是淹留處乘歡樂未窮<lb/>
　　賜崔日知徃潞州<lb/>
<pb n="KR2k0049_WYG_225-4a"/>
潞國開新府壺關寵舊林妙旌循吏徳持悅庶氓心禮<lb/>
樂中朝貴神明列郡欽揚風非贈扇易俗是張琴藩鎭<lb/>
謳謠滿行宮雨露深會書丞相策先賜潁川金<lb/>
　　登蒲州逍遙樓<lb/>
長榆息烽火高柳靜風塵卜征巡九洛展豫出三秦昔<lb/>
是潛龍地今爲上理辰時平乘道泰聊賞遇年春黄河<lb/>
分地絡飛觀接天津一覽遺芳翰千載肅如神<lb/>
　　早渡蒲津關<lb/>
<pb n="KR2k0049_WYG_225-4b"/>
鐘鼓嚴更曙山河野望通鳴鑾下蒲坂飛斾入秦中地<lb/>
險關逾壯天平鎭尚雄春來津樹合月落戍樓空馬色<lb/>
分朝景雞聲逐曉風所希常道泰非復候繻同<lb/>
　　餞王晙巡邊<lb/>
振武威荒服揚文肅遠墟金壇申將禮玉節授軍符免<lb/>
胄三方外銜刀萬里餘昔時吳會靜今日虜庭虛分閫<lb/>
仍推轂援桴且訓車風揚旌斾逺雨洗甲兵初坐見台<lb/>
階謐行聞祅祲除檄來雖插羽箭去亦飛書舟檝功須<lb/>
<pb n="KR2k0049_WYG_225-5a"/>
著鹽梅望匪疎不應陳七徳欲使化先敷<lb/>
　　南出雀䑕谷答張說<lb/>
雷出應乾象風行順國人川途猶在晉車馬漸歸秦背<lb/>
陜關山險横汾鼔吹頻草依陽谷變花待北巖春聞有<lb/>
鵷鸞客清詞雅調新求音思欲報心迹竟難陳<lb/>
　　黄頰山　　　　　　　　　　　王　績<lb/>
别有責溪道斜亘碧巖隈崩榛横古蔓荒石擁寒苔野<lb/>
心長寂寞山徑本幽迴歩歩攀藤上朝朝負藥來幾看<lb/>
<pb n="KR2k0049_WYG_225-5b"/>
松葉秀頻値菊花開無人堪作伴歲晚獨悠哉<lb/>
　　奉和聖製同二相南出雀䑕谷　　張九齡<lb/>
設險諸侯地承平聖主巡東君朝二月南斾擁三辰寒<lb/>
出重關盡年隨行漏新瑞雲叢捧日芳樹曲迎春舞詠<lb/>
先馳道恩華及從臣汾川花鳥意併奉屬車塵<lb/>
　　餞王尚書出邊<lb/>
漢相推人傑殷宗伐鬼方還聞出將重坐見即戎良上<lb/>
策應爲豫中權且用光令申兵氣倍威憺虜魂亡樹比<lb/>
<pb n="KR2k0049_WYG_225-6a"/>
公孫大城如道濟長夏雲登隴首秋露泫遼陽武徳舒<lb/>
宸睠文思餞樂章感恩身既許激節膽猶嘗祖帳傾朝<lb/>
列軍麾駐道傍詩人何所詠尚父欲鷹揚<lb/>
　　奉和聖製早度蒲津關<lb/>
魏武中流處軒皇問道迴長堤春樹發高掌曙雲開龍<lb/>
負王舟渡人占仙氣來河津會日月天仗役風雷東顧<lb/>
重關盡西馳萬國陪還聞股肱郡元首詠康哉<lb/>
　　奉和聖製早登太行山率爾言志<lb/>
<pb n="KR2k0049_WYG_225-6b"/>
孟月攝提貞乘時我后征晨嚴九折度暮戒六軍行日<lb/>
御馳中道風師巻太清戈鋋林表出組練雪間明動植<lb/>
希皇豫高深奉睿情陪遊七聖列望幸百神迎氣色煙<lb/>
猶喜恩光草尚榮之罘稱萬歲今此復同聲<lb/>
　　餞薛大夫䕶邊　　　　　　　　李　嶠<lb/>
荒隅時未通副相下臨戎授律星芒動分兵月暈空犀<lb/>
皮擁青槖象齒飾雕弓決勝三河勇長驅六郡雄登山<lb/>
窺代北屈指計遼東竚見燕然上抽毫頌武功<lb/>
<pb n="KR2k0049_WYG_225-7a"/>
　　王屋山第之側雜構小亭暇日與羣公同遊<lb/>
桂亭依絶巘蘭榭俯回溪綺棟魚鱗出雕甍鳯羽棲引<lb/>
泉聊漲沼鑿磴且通蹊席上山花落簾前野樹低弋林<lb/>
開曙景釣渚發晴霓狎水驚梁雁臨風聽楚雞復看題<lb/>
柳葉彌喜䕃桐圭<lb/>
　　和李大夫嗣眞奉使存恤河東　　杜審言<lb/>
六位乾坤動三微厯數遷謳歌移火徳圖讖在金天子<lb/>
月開階統房星受命年禎符龍馬出寶籙鳯凰傳地即<lb/>
<pb n="KR2k0049_WYG_225-7b"/>
交風雨都仍卜澗瀍明堂惟御極清廟乃尊先不宰神<lb/>
功運無私大象懸八荒平物土四海接人煙已屬羣生<lb/>
泰猶言至道偏璽書傍問俗旌節近推賢秩比司空位<lb/>
官臨御史員雄詞執刀筆直諫罷樓船國有大臣器朝<lb/>
加小會筵將行備禮樂送别仰神仙城闕周京轉關河<lb/>
陜服連稍觀汾水曲俄指絳臺前姑射聊長望平陽遂<lb/>
宛然舜耕餘草木禹鑿舊山川昔出諸侯靜無何霸業<lb/>
全中軍掃戰敵外府絶兵權隱隱帝鄉近瞻瞻肅命䖍<lb/>
<pb n="KR2k0049_WYG_225-8a"/>
西河偃風俗東壁掛星躔井邑枌榆社陵園松栢田榮<lb/>
光朝掩代佳氣曉侵燕雨霈鴻私滌風行睿㫖宣惸嫠<lb/>
訪疾苦屠釣採貞堅人樂逢刑措時康洽賞延賜踰秦<lb/>
氏級恩倍漢家錢擁傳咸翹首稱觴競比肩拜迎彌道<lb/>
路舞詠溢郊鄽殺氣西衝白窮隂北暝𤣥飛霜遥渡海<lb/>
殘月逈臨邊緬邈朝廷問周流朔塞旋興來探馬策俊<lb/>
發抱龍泉學總八千巻文傾三百篇澄清得使者作頌<lb/>
有人焉莫以崇班閡而云勝託捐偉才何磊落陋質幾<lb/>
<pb n="KR2k0049_WYG_225-8b"/>
翩翾江海寜爲讓巴渝轉自牽一聞歌聖道助曲荷陶<lb/>
甄<lb/>
　　奉和聖製答張說扈從南出雀䑕谷<lb/>
　　　　　　　　　　　　　　　　宋　璟<lb/>
秦地雄西夏并州近北胡禹行山啓路舜在邑爲都忽<lb/>
視寒暄隔深思險易殊四時宗伯叙六義宰臣鋪徴作<lb/>
宮常應星環日每紆盛哉逢道合良以致亨衢<lb/>
　　蒲津迎駕<lb/>
<pb n="KR2k0049_WYG_225-9a"/>
回鑾下蒲坂飛斾指秦京雒上黄雲送關中紫氣迎霞<lb/>
朝看馬色月曉聽雞鳴防拒連山險長橋壓水平省方<lb/>
知化洽察俗覺時清天下長無事空餘襟帶名<lb/>
　　奉和聖製登蒲州逍遥樓應制　　蘇　頲<lb/>
在昔堯舜禹遺塵成典謨聖皇東巡狩况乃經此都樓<lb/>
觀紛迤邐河山幾縈紆緬懷祖宗業相繼文武圖尚徳<lb/>
既無險觀風諒有孚豈如汾水上簫鼓事遊娛<lb/>
　　奉和聖製早登太行山中言志應制<lb/>
<pb n="KR2k0049_WYG_225-9b"/>
北山東入海馳道上連天順動三光注登臨萬象懸俯<lb/>
觀河内邑平指洛陽川按蹕夷關險張旗亘井泉曉巖<lb/>
中警柝春事下蒐田徳重周王問歌輕漢后傳宸游鋪<lb/>
令典睿思起芳年願以封書奏迴鑾禪肅然<lb/>
　　奉和聖製途次舊居應制<lb/>
潞國臨淄邸天王别駕輿出潛離隱際小徃大來初東<lb/>
陸行春典南陽即舊居約川星䍐駐扶道日旗舒雲覆<lb/>
連行在風迴助掃除水行城邑望臯落土田疏昔試邦<lb/>
<pb n="KR2k0049_WYG_225-10a"/>
興后今過俗徯予示威寜校獵崇讓不陳魚府吏趨宸<lb/>
扆郷耆捧帝車帳傾三飲處閑整六飛餘盛業銘汾鼎<lb/>
昌期應洛書願陪歌賦末留比蜀相如<lb/>
　　奉和聖製答張說出雀䑕谷<lb/>
雨施巡方罷雲從訓俗迴密途汾水衛清蹕晉郊陪寒<lb/>
著山邊盡春當日下來御祠𤣥鳥應仙仗綠楊開作頌<lb/>
音傳雅觀文色動台更知西向樂宸藻協鹽梅<lb/>
　　奉和聖製送王晙巡邊應制　　　張　說<lb/>
<pb n="KR2k0049_WYG_225-10b"/>
六月歌周雅三邊遣夏卿欲施攻戰法先作簡稽行禮<lb/>
樂知謀帥春秋識用兵一勞堪定國萬里即長城策有<lb/>
和戎利威傳破虜名軍前雨灑道樓上月臨營别藻瑶<lb/>
華降同衣錦襮榮關山由義近戎馬爲恩輕絲竹路傍<lb/>
散風雲馬上生朝廷謂吉甫邦國望君平<lb/>
　　奉和聖製度蒲關應制<lb/>
蒲坂横臨晉華芝曉望秦關城雄地險橋路扼天津樓<lb/>
映行宮日隄含苑樹春黄雲隨寶鼎紫氣逐眞人東詠<lb/>
<pb n="KR2k0049_WYG_225-11a"/>
唐虞跡西觀周漢塵山河非國寶明主愛忠臣<lb/>
　　奉和聖製太行山中言志應制<lb/>
六龍鳴玉鑾九折歩雲端河絡南浮近山經北上難羽<lb/>
儀映松雪戈甲帶春寒百谷晨笳動千巖曉仗攢皇心<lb/>
感韶節敷藻念人安既立省方館復建禮神壇扈蹕參<lb/>
天老承榮忝夏官長勤百年意思見一勝殘<lb/>
　　奉和聖製爰因巡省途次舊居應制<lb/>
葱鬱興王郡殷憂啟聖圖周成會西土漢武幸南都歲<lb/>
<pb n="KR2k0049_WYG_225-11b"/>
卜鑾輿邁農祠鴈政敷武威稜外域文教靡中區警蹕<lb/>
干戈捧朝宗萬玉趨舊藩人事革新化國容殊壁有眞<lb/>
龍畫庭餘鳴鳳梧叢觴祝堯夀合鼎獻湯厨陽樂寒初<lb/>
變春恩蟄更蘇三耆頒命服五稔復田輸君賦大風起<lb/>
人歌湛露濡從臣觀玉牒方願紀靈符<lb/>
　　奉和聖製賜崔日知徃潞州應制<lb/>
聖情留曩鎭佳氣翊興王增㦸雄都府高車轉太常川<lb/>
横八練濶山帶五龍長連帥初恩命天人舊紀綱饑塗<lb/>
<pb n="KR2k0049_WYG_225-12a"/>
飛御藻闔境自生光明主徴循吏何年下鳯皇<lb/>
　　扈從南山雀䑕谷<lb/>
豫動三靈贊時巡四海威陜關凌曙出平路半春歸霍<lb/>
鎭迎雲䍐汾河送羽旂山南柳半密谷北草全稀遲日<lb/>
宜華蓋和風入袷衣上林千里近應見百花飛<lb/>
　　奉和早登太行山中言志應制　　張嘉貞<lb/>
明發扈山巓飛龍高在天山南平對鞏山北遠通燕瞻<lb/>
彼岡巒峻憑兹士馬妍九圻行若砥萬谷輾如川羅網<lb/>
<pb n="KR2k0049_WYG_225-12b"/>
開三靣閭閻問百年澤將春雪比文共曉星連徯后逢<lb/>
今聖登臺謝曩賢唯餘事君節不讓古人先<lb/>
　　奉和聖製答張說扈從南出雀䑕谷之作<lb/>
　　　　　　　　　　　　　　　　袁　暉<lb/>
魏國山河險周王警蹕迴九旗雲際出萬騎谷中來石<lb/>
路行將盡烟郊望忽開賞矜垂柳報春畏落花催興逸<lb/>
横汾什恩褒作頌才小臣瞻日月延首詠康哉<lb/>
　　奉和聖製答張說南出雀䑕谷　　席　豫<lb/>
<pb n="KR2k0049_WYG_225-13a"/>
鳴鑾初幸代旋蓋欲横汾山盡千旗出郊平五校分前<lb/>
林已暄景後壑尚寒氛風送簫韶曲花鋪黼黻文鹽梅<lb/>
推上宰禮樂統中軍獻賦紆天札飄飄飛白雲<lb/>
　　奉和聖製答張說扈從南出雀䑕谷<lb/>
　　　　　　　　　　　　　　　　王光庭<lb/>
省俗恩將徧巡方路稍迴寒隨汾谷盡春逐晉郊來雲<lb/>
騎轉行漏煙旄引從臺惠風初應律和氣正調梅雅頌<lb/>
通宸咏天文接曙台霸陵桃李色應待日華開<lb/>
<pb n="KR2k0049_WYG_225-13b"/>
　　奉和聖製早度蒲津關　　　　　徐安貞<lb/>
仙掌臨秦甸虹橋闢晉關兩都分地險一曲度河灣路<lb/>
得津門要時稱古戍閒城花春正發岸柳曙堪攀後乘<lb/>
猶臨水前旌欲換山長安迴望日宸御六龍還<lb/>
　　奉和聖製答二相出雀䑕谷<lb/>
兩臣初入夢二月扈巡邊澗北寒猶在山南春半傳頌<lb/>
聲先奉御辰象復回天雲日明千里旌旗照一川柳隂<lb/>
低輦路草色變新田還望汾陽近宸遊自窅然<lb/>
<pb n="KR2k0049_WYG_225-14a"/>
　　奉和聖製答張說南出雀䑕谷　　崔　翹<lb/>
硤路繞河汾晴光拂曙氛笳吟中嶺樹仗入半峰雲頓<lb/>
覺山原盡平看邑里分早行芳草逈晚憩好風熏嘉頌<lb/>
推英宰春遊扈聖君共欣承睿渥日月照天文<lb/>
　　奉和聖製答張說扈從南出雀䑕谷<lb/>
　　　　　　　　　　　　　　　　梁昇卿<lb/>
何意重關道千年過聖皇幽林承睿澤閒客見清光日<lb/>
御仙途遠山靈夀域長寒雲入晉薄春樹隔汾香國佐<lb/>
<pb n="KR2k0049_WYG_225-14b"/>
同時雨天文屬歲陽從來漢家盛未若此巡方<lb/>
　　游青龍寺和兄維　　　　　　　王　縉<lb/>
林中空寂舍階下終南山高卧一牀上迴看六合間浮<lb/>
雲幾處滅飛鳥何時還問義天人接無心世界閒誰知<lb/>
大隱者兄弟自追攀<lb/>
　　河中望鳥灘作貽呂四郎中　　　儲光羲<lb/>
河流有深曲舟子莫能知弭棹臨沙嶼微吟西日馳平<lb/>
明春色霽兩岸好風吹去去川途盡悠悠親友離漢宮<lb/>
<pb n="KR2k0049_WYG_225-15a"/>
成羽翼伊水弄參差爲惜淮南子如何攀桂枝<lb/>
　　送薛播擢第歸河東　　　　　　岑　參<lb/>
歸去新戰勝盛名人共聞鄉連渭川樹家近條山雲夫<lb/>
子能好學聖朝全用文弟兄負世譽詞賦超人羣雨氣<lb/>
醒别酒城隂低暮曛遙知出關後更有一終軍<lb/>
　　送王使君赴太原行營　　　　　錢　起<lb/>
太白明無象皇威未戢戈諸侯持節鉞千里控山河漢<lb/>
驛䨇旌度胡沙七騎過驚蓬連雁起牧馬入雲多不賣<lb/>
<pb n="KR2k0049_WYG_225-15b"/>
盧龍塞能消瀚海波須傳出師頌莫奏式微歌<lb/>
　　送鮑中丞赴太原軍營<lb/>
年壯才仍美時來道易行寵兼三獨任威肅貳師營將<lb/>
略過南仲天心寄北京雲旗臨塞色龍笛出關聲漢月<lb/>
隨霜去邊塵計日清漸知王事好文武用書生<lb/>
　　河南鄭少尹城南亭送鄭判官還河東<lb/>
　　　　　　　　　　　　　　　　皇甫冉<lb/>
使臣懷饑席亞尹有前溪客是仙舟裏塗從御苑西泉<lb/>
<pb n="KR2k0049_WYG_225-16a"/>
聲喧暗竹草色引長堤故絳青山在新田綠樹齊天秋<lb/>
聞别鶴關曉候鳴雞應嘆沉㝠者年年津路迷<lb/>
　　奉和聖製早登太行山中言志　　苗晉卿<lb/>
金吾戒道清羽騎動天聲砥路方南絶重巖始北征關<lb/>
樓前望逺河邑下觀平喜氣迴輿合祥風八斾輕祝堯<lb/>
三老至㑹禹百神迎月令農先急春蒐禮復行仍親后<lb/>
土祭更禮晉陽兵不似勞車轍空留八駿名<lb/>
　　晚秋東遊寄猗氏第五明府解縣韓明府<lb/>
<pb n="KR2k0049_WYG_225-16b"/>
　　　　　　　　　　　　　　　　耿　湋<lb/>
歩出青門去疎鐘隔上林四郊多難日千里獨歸心暮<lb/>
鳥聲偏苦秋雲色易隂亂墳松栢少野徑草茅深灞涘<lb/>
袁安履汾南宓賤琴何由聽白雪秪益淚霑襟<lb/>
　　奉陪侍中遊石笋溪十二韻　　　盧　綸<lb/>
朝日照靈山山溪浩紛錯圖書無舊記鯀禹應新鑿䨇<lb/>
壁瀉天河一峰吐蓮蕚潭心亂雪巻嵓腹繁珠落彩蛤<lb/>
攢錦囊芳蘿嫋花索猨羣曝陽嶺龍穴腥隂壑静得漁<lb/>
<pb n="KR2k0049_WYG_225-17a"/>
者言閒聞洞仙博敧松倚朱幰廣石屯油幕國㤗事留<lb/>
侯山春縱康樂間關殊狀鳥爛漫無名藥欲驗少君方<lb/>
還吟大隱作旌幢不可駐古塞新沙漠<lb/>
　　送鮑中丞赴太原<lb/>
分路引鳴騶喧喧似隴頭暫移西掖望全解北門憂專<lb/>
幕臨都䕶分曹置督郵積氷營不下盛雪獵方休白草<lb/>
連胡帳黄雲擁戍樓今朝送旌斾一減魯儒羞<lb/>
　　北至太原　　　　　　　　　　李　益<lb/>
<pb n="KR2k0049_WYG_225-17b"/>
炎祚昔昬替皇基此鬱盤元命久已集撫運良乃艱南<lb/>
阨羊腸險北走雁門寒始於一戎定垂此億世安唐風<lb/>
本憂思王業實艱難中厯雖横潰天紀未可干聖明所<lb/>
興國靈嶽固不殫咄咄薄遊客斯言殊不刋<lb/>
　　春日晉祠同聲㑹集得疎字韻<lb/>
風壤瞻唐本山祠閱晉餘水亭開帟幕巖榭引簪裾地<lb/>
綠苔猶少林黄柳尚疎菱苕生皎鏡金碧照澄虛翰苑<lb/>
聲何舊賔筵醉止初中州有遼雁好爲繫邊書<lb/>
<pb n="KR2k0049_WYG_225-18a"/>
　　送副使還并州　　　　　　　　李　端<lb/>
并州近胡地此去事風沙鐡馬垂金絡貂裘犯雪花曾<lb/>
持兩邵印多比五侯家繼世新恩厚從軍舊國賖戍煙<lb/>
千里直邊雁一行斜想到青油幕長謀出左車<lb/>
　　送王使君赴太原拜節度副使　　司空曙<lb/>
新從劉太尉結束向并州絡腦青絲騎盤囊錦帶鈎出<lb/>
關逢將校下嶺擁戈矛匣閉黄雲冷山傳畫角秋劍鋒<lb/>
将破虜函道罷登樓豈作書生老當封萬户侯<lb/>
<pb n="KR2k0049_WYG_225-18b"/>
　　酬馮絳州早秋絳臺感懷見寄　　權徳輿<lb/>
良牧閒無事層臺思眇然六條縈印綬三晉辨山川洗<lb/>
嫧謳謡合開襟眺聽偏秋光連大鹵霽景下新田葉落<lb/>
徑庭樹人歸曲沃烟武符頒美化亥字訪疑年經術推<lb/>
多識卿曹亦累遷齋祠常竝冕官品每差肩按部青絲<lb/>
騎裁詩白露天知音媿相訪商洛正閒眠<lb/>
　　和武相早朝中書候傳㸃書懐奉呈<lb/>
　　　　　　　　　　　　　　　　羊士諤<lb/>
<pb n="KR2k0049_WYG_225-19a"/>
殿省秘清曉䕫龍升紫微星辰拱帝座劒履翊天機耿<lb/>
耿金波缺沉沉玉漏稀綵箋蹲鷙獸畫扇列名翬志業<lb/>
丹青重恩華雨霧霏三台昭建極一徳慶垂衣昌運瞻<lb/>
文教雄圖本武威殊勲如帶逺佳氣似烟非抗節衷無<lb/>
隱同心尚弼違良哉致君日維嶽有光輝<lb/>
　　中書即事　　　　　　　　　　裴　度<lb/>
有意效承平無功答聖明灰心緣忍事霜鬢爲論兵道<lb/>
直身還在恩深命轉輕鹽梅非擬議葵藿自平生白日<lb/>
<pb n="KR2k0049_WYG_225-19b"/>
長懸照蒼蠅謾發聲高陽舊田里終使謝歸耕<lb/>
　　和嚴長官秋日登太原龍興寺閣野望<lb/>
　　　　　　　　　　　　　　　　歐陽詹<lb/>
百丈化城樓君登最上頭九霄回棧路八到視并州煙<lb/>
火遺堯庶山河啓聖猷短垣齊介嶺片白指汾流清鐸<lb/>
中天籟哀鳴下界秋境閒知道勝心遠見名浮豈念乘<lb/>
肥馬方應駕大牛自憐蓬逐吹不得與良遊<lb/>
　　省試觀慶雲圖詩　　　　　　　柳宗元<lb/>
<pb n="KR2k0049_WYG_225-20a"/>
設色既成象卿雲示國都九天開秘祉百辟贊嘉謨抱<lb/>
日依龍衮非煙近御爐高標連汗漫逈望接虚無裂素<lb/>
榮光發舒華瑞色敷恒将配堯徳垂慶代河圖<lb/>
　　奉送裴司徒令公自東都留守再命太原<lb/>
　　　　　　　　　　　　　　　　劉禹錫<lb/>
星使出關東兵符賜上公山河歸舊國管鑰換離宮行<lb/>
色旌旗動軍聲鼔角雄愛棠餘故吏騎竹見新童漢壘<lb/>
三秋靜胡沙萬里空其如天下望旦夕詠清風<lb/>
<pb n="KR2k0049_WYG_225-20b"/>
　　吐蕃别館和周十一郎中楊七錄事望白水山作<lb/>
　　　　　　　　　　　　　　　　呂　溫<lb/>
純精結竒狀皎皎天一涯玉嶂擁清氣蓮峰開白花半<lb/>
巖晦雲雪高頂澄煙霞朝昏對賔館隱映如仙家夙聞<lb/>
蘊孤尚終欲窮幽遐暫因行役暇偶得志所嘉明時無<lb/>
外戸勝境即中華况今舅甥國誰道隔流沙<lb/>
　　潞州張大宅病酒遇江使寄上十四兄<lb/>
　　　　　　　　　　　　　　　　李　賀<lb/>
<pb n="KR2k0049_WYG_225-21a"/>
秋至昭關後當知趙國寒繫書隨短羽寫恨破長箋病<lb/>
客眠清曉疎桐墜綠鮮城鴉啼粉堞軍吹壓蘆煙岸幘<lb/>
褰沙幌枯塘卧折蓮木窻銀跡畫石磴水痕錢旅酒侵<lb/>
愁肺離歌繞懦弦詩封兩條淚露坼一枝蘭莎老沙雞<lb/>
泣松乾瓦獸殘覺騎燕地馬夢載楚溪船椒桂傾長席<lb/>
鱸魴斫玳筵豈能忘舊路江島滯佳年<lb/>
　　上黨奏慶雲見　　　　　　　　李　紳<lb/>
飛龍久馭宇眞氣尚興雲五色傳嘉瑞千齡表聖君從<lb/>
<pb n="KR2k0049_WYG_225-21b"/>
風忽蕭索依漢更氛氳影徹天初霽光鮮日未曛表祥<lb/>
近自遠垂化聚還分寜作無依者空傳陶令文<lb/>
　　送狄尚書鎭太原　　　　　　　姚　合<lb/>
授鉞儒生貴傾朝赴餞筵麾幢官在省禮樂将臨邊代<lb/>
馬龍相雜汾河海暗連遠戎移帳幕高鳥避旌旃天下<lb/>
屯兵處皇威破虜年防秋嫌壘近入塞必身先中外恩<lb/>
重叠科名歲接連散材無所用老向瑣闈眠<lb/>
　　送狄兼謩下第歸故山<lb/>
<pb n="KR2k0049_WYG_225-22a"/>
慈恩塔上名昨日敗垂成賃舍應無直居山豈釣聲半<lb/>
年猶小隱數日得閒行映竹窺猿劇㝷雲探鶴情愛花<lb/>
高酒户煮藥汙茶鐺莫便多時住煙霄路在城<lb/>
　　永樂縣所居一草一木無非自栽今春悉已芳茂<lb/>
　　　因書即事一章　　　　　　　李商隱<lb/>
手種悲陳事心期玩物華柳飛彭澤雪桃散武陵霞枳<lb/>
嫩棲鸞葉桐香待鳯花綬藤縈弱蔓袍草展新芽學植<lb/>
功雖倍成蹊跡尚賖芳年誰共玩終老邵平𤓰<lb/>
<pb n="KR2k0049_WYG_225-22b"/>
　　寄太原盧司空三十韻<lb/>
隋艦臨淮甸唐旗出井陘斷鰲搘四柱卓馬濟三靈祖<lb/>
業隆盤古孫謀復大庭從來師俊傑可以煥丹青舊族<lb/>
開東岳雄圖奮北溟邪同獬廌觸樂伴鳯凰聽酣戰仍<lb/>
揮日降妖亦鬬霆将軍功不伐叔舅徳惟馨雞塞誰生<lb/>
事狼烟不暫停擬塡滄海鳥敢競太陽螢内草纔傳詔<lb/>
前茅已勒銘那勞出師表盡入大荒經徳水縈長帶隂<lb/>
山繞畫屏祗憂非綮肯未覺有膻腥保佐資冲漠扶持<lb/>
<pb n="KR2k0049_WYG_225-23a"/>
在杳㝠乃心防暗室華髮稱明廷按甲神初靜揮戈思<lb/>
欲醒羲之當妙選孝若近歸寜月色來侵幌詩成有轉<lb/>
櫺羅含黄菊宅柳惲白蘋汀神物龜酬孔僊才鶴姓丁<lb/>
西山童子藥南極老人星自頃徒窺管於今媿挈瓶何<lb/>
由叨末席還得叩元扄莊叟虛悲鴈終軍漫識鼮幕中<lb/>
雖策畫劍外且伶俜俁俁行忘止鰥鰥卧不瞑身應瘠<lb/>
於魯淚欲溢爲滎禹貢思金鼎堯圖憶土鉶公乎來入<lb/>
相王欲駕云亭<lb/>
<pb n="KR2k0049_WYG_225-23b"/>
　　攄情留别并州從事　　　　　　馬　戴<lb/>
淺學長自鄙謬承賢逹知才希漢主召玉任楚人疑年<lb/>
長慙漂泊恩深惜别離秋光獨鳥過暝色一蟬悲鶴髮<lb/>
生何速龍門上苦遲雕蟲羞朗鑒干祿貴明時故國誠<lb/>
難返青雲致未期空將感激淚一日灑臨岐<lb/>
　　河出榮光　　　　　　　　　　張良器<lb/>
引派崑山峻朝宗海路長千齡逢聖主五色瑞榮光隱<lb/>
映浮中國晶明助太陽坤維連浩漫天漢接微茫丹闕<lb/>
<pb n="KR2k0049_WYG_225-24a"/>
青氛裏函關紫氣旁位尊常守伯道㤗每呈祥習坎靈<lb/>
逾久居卑徳有常龍門如可渉忠信是舟梁<lb/>
　　國學試風化下　　　　　　　　薛　能<lb/>
霽闕露穹崇含生仰聖聰英明高比日聲教下如風靜<lb/>
發宸居内低來品物中南薰歌自溥北極響皆通蘋末<lb/>
看無狀人間覺有功因今委泥者覩此忘途窮<lb/>
　　龍門八韻<lb/>
河浸華夷濶山横宇宙雄高波萬丈瀉夏禹幾年功川<lb/>
<pb n="KR2k0049_WYG_225-24b"/>
迸晴明雨林生旦暮風人看飜進退鳥性斷西東氣逐<lb/>
雲歸海聲驅石落空近身毛乍豎當靣語難通沸沫歸<lb/>
何處盤渦傍此中從來化鬐者攀去路應同<lb/>
　　隰州新驛　　　　　　　　　　韓　偓<lb/>
盛徳已圖形胡爲忽構兵燎原雖自及誅亂不無名擲<lb/>
䑕須防誤連雞草憚驚本期将係虜末策但嬰城肘腋<lb/>
人情變朝廷物論生果聞荒谷縊旋覩藁街烹帝怒今<lb/>
方息時危喜暫清始終俱以此天意甚分明<lb/>
<pb n="KR2k0049_WYG_225-25a"/>
　　送張相公出征　　　　　　　　楊　夔<lb/>
得意在當年登壇秉國權漢推周勃重晉讓趙宣賢儒<lb/>
徳尼山降兵鈐太白傳援毫飛鳯藻發匣吼龍泉歴火<lb/>
金難耗零霜桂益堅從來稱玉潔此更讓珠妍鴛鷺臻<lb/>
門下貔貅擁帳前去知清朔漠行不費陶甄獻畫符中<lb/>
㫖推誠契上𤣥願將班固筆書頌勒燕然<lb/>
　　𤣥元皇帝應見賀聖祚無疆　　　趙　鐸<lb/>
聖主今司契神功格上𤣥豈唯求傅野更有叶鈞天審<lb/>
<pb n="KR2k0049_WYG_225-25b"/>
夢西山下焚香北闕前道光尊聖日福應集靈年咫尺<lb/>
眞容近巍峨大象懸觴從百寮獻形爲萬方傳聲教唯<lb/>
皇矣英威固邈然慚無美周頌徒上祝堯篇<lb/>
　　河中獻㨗　　　　　　　　　　張　隨<lb/>
叛将忘恩久王師不戰通凱歌千里内喜氣二儀中㓂<lb/>
盡條山下兵迴漢苑東將軍初執訊明主欲論功落日<lb/>
煙塵靜寒郊壁壘空蒼生幸無事自此樂堯風<lb/>
　　九日小園獨謠贈門下武相公　　李吉甫<lb/>
<pb n="KR2k0049_WYG_225-26a"/>
小園休沐暇暫與故山期樹杪懸丹棗苔隂落紫梨舞<lb/>
叢新菊徧繞格古藤垂受露紅蘭晚迎霜白薤肥上公<lb/>
留鳯沼冠劍侍清祠應念端居者長慙補袞詩<lb/>
　　恒嶽晨望有懷　　　　　　　　李　夐<lb/>
二儀均四序五嶽分九州靈造良難測神功匪易酬恒<lb/>
山北臨岱秀崿東跨幽澒洞鎭河朔嵯峨冠嵩邱禋祠<lb/>
彰舊典壇廟列平疇古樹侵雲密飛泉界道流從官叨<lb/>
佐理銜命奉珍饈薦玉申誠效鏘金諒有由郊原照初<lb/>
<pb n="KR2k0049_WYG_225-26b"/>
日林薄委徂秋塞近風聲厲川長霧氣收他鄉饒感激<lb/>
歸望切祈求景福如光願私門當復侯<lb/>
　　送男左貶詩　　　　　　　　　林　氏<lb/>
他日初投杼勤王在飲氷有辭期不罰積毁竟相仍謫<lb/>
宦今何在銜寃猶未勝天涯分越徼驛騎速毘陵腸斷<lb/>
腹非苦書傳寫豈能淚添江水遠心劇海雲蒸明月珠<lb/>
難識甘泉賦可稱但将忠報主何懼㸃青蠅<lb/>
宋<lb/>
<pb n="KR2k0049_WYG_225-27a"/>
　　五老峰　　　　　　　　　　　王禹偁<lb/>
矗矗拂星榆崢嶸與衆殊精靈奔昴宿神異載河圖捧<lb/>
日光先及參天禮不趨綠蘿供組綬清籟獻笙竽淺雨<lb/>
遙霑華堆嵐下照蒲僧牕分未足郡閣占應俱漠漠雲<lb/>
交袂霏霏雪映鬚巨靈羞用壯玉女願爲奴<hi>玉女巖在中條</hi>磊<lb/>
落工難盡參差徳不孤兒孫溪石小几杖澗松枯洞鄙<lb/>
三茅隱山嫌四皓逋分形皆自立倒影要誰扶将數慙<lb/>
同漢臣名合贊虞嵩峰眞樹黨天柱大無徒安得隨人<lb/>
<pb n="KR2k0049_WYG_225-27b"/>
意移将近帝都吾君處南靣萬歲一齊呼<hi>先公翰林尚書淳化中謫</hi>
<hi>官解梁作是詩後八十餘年汾出守蒲津刻石於王官谷元豐二年二月十一日曾孫尚書祠部郎中充集賢</hi>
<hi>校理權知河中軍府事汾謹記</hi>
　　中條山<lb/>
崛起巨河邊奔騰欲上天遠臨滄海盡高與太行連大<lb/>
塊横為脊他山立似拳土膏經舜耒石險任秦鞭洞黑<lb/>
狂吹雨峰青冷罩烟店荒壇道絶寺古栢梯懸崦漏微<lb/>
茫雪巖垂淅瀝泉迸根通底柱斜徑入閒田北笑恒藏<lb/>
<pb n="KR2k0049_WYG_225-28a"/>
寶西輕華聳蓮三門遙託跡五老逈差肩落葉樵夫拾<lb/>
靈苖本草傳柱空擎鴈塔倒影葢魚船繪畫終無手封<lb/>
崇必有年鹽池浮翠藹董澤媚漪漣隂壑乖龍蟄枯杉<lb/>
凍虺穿圖經標數郡神異産羣賢呼夀嵩何諂升中岱<lb/>
豈專斯文如已矣此地可終焉暫看猶銷病頻登合得<lb/>
仙許昌休自負吾什亦銘鐫<lb/>
　　鹽池<lb/>
極望似江沱漫漫起素波兩池泉下竭千古利還多場<lb/>
<pb n="KR2k0049_WYG_225-28b"/>
吏輸年額畦夫奉月科收時車并載種處地先磨碎顆<lb/>
珠凌亂乾聲玉切磋岸平開雪苑渠滲斥銀河衆鵠齊<lb/>
翔舞羣羊自寢訛本源皆瀉鹵異號亦鹽鹺沫訝浮鷗<lb/>
鷺津疑漫蚌螺煮勞輕渤海煎苦笑牂牁雨打重歸水<lb/>
菴盛更覆蓑炎風吹作片烈日曬成渦海味知難及蕃<lb/>
青的不過恵人飡罔闕均口賦無頗涿鹿城雖近蚩尤<lb/>
血若何有時紅爛漫是處白嵯峨潤下終資國靈長任<lb/>
蠡哦江梅須待我金鼎始調和<lb/>
<pb n="KR2k0049_WYG_225-29a"/>
　　開垣曲山路成　　　　　　　　李建中<lb/>
爲郡同卧理民情識我情三秋得公事一月遶山行底<lb/>
柱全抛險黄河日接平周遭到垣曲尊大近神京借助<lb/>
林鹽潤增饒國計成虞州訪遺跡吳坂念長鳴董澤蒲<lb/>
侵綠巫咸水傍清人懷絳縣老地嘆夏臺傾下馬聽泉<lb/>
發登原待月生盤桓讀碑版扶持立刀兵晚靄聞鐘斷<lb/>
微陽喜雨晴峭空崖背落斗截嶺西横仙恐臨王屋高<lb/>
疑見析城去車知軌轍連畝有農耕彩錯翻朝斾錚鏦<lb/>
<pb n="KR2k0049_WYG_225-29b"/>
繫夜鉦鑿開青石壁塡貯白雲坑舊幕憐才俊嘉言許<lb/>
道亨何當議險阻始信說分明不倦共亷使常存濟物<lb/>
誠計時聊就筆千古愧題名<lb/>
　　題迎薰閣　　　　　　　　　　張杲之<lb/>
虛閣勢崢嶸高陵涿鹿城前瞻青嶻嶭下闞碧澄泓弊<lb/>
宇隨時去雕甍不日成佳蓮供夏景喬木送秋聲乳鷺<lb/>
欣雙入北鴻想萬程風生舜絃古月射庾樓清隱隱分<lb/>
行客憧憧憫細氓憑高愁自矢懷逺恨難平賞縱棋兼<lb/>
<pb n="KR2k0049_WYG_225-30a"/>
酒吟羞石對瑛炎蒸登覽者方愛此嘉名<lb/>
　　題迎薰閣　　　　　　　　　　張　硯<lb/>
解慍風來處朱甍起舊城條山供偃蹇鹽澤借澄泓龍<lb/>
廟疑飛出蓮宮若化成亂雲堆素彩逺溜集幽聲逸驥<lb/>
騰前路鳴鳶激去程散眸襟抱爽翹首骨毛清歡席多<lb/>
嘉客豐郊少困氓鼓琴歌渙澤擊石樂承平鉅肇重華<lb/>
榜高吟刻萃瑛雖無丹雘構三絶足垂名<lb/>
　　黄河　　　　　　　　　　　　梅堯臣<lb/>
<pb n="KR2k0049_WYG_225-30b"/>
少本江南客今爲河曲遊歲時憂漾溢日夕見奔流齧<lb/>
岸侵民壤飄槎閣鴈洲峻門波作箭古郡銕爲牛目極<lb/>
高飛鳥身輕不繫舟寒氷狐自聽源水使嘗求密樹隨<lb/>
灣轉長罾刮浪收如何貴沉玉川興是諸侯<lb/>
　　黄河八韻寄呈聖俞　　　　　　歐陽脩<lb/>
河水激箭險誰言航葦遊堅氷馳馬渡伏浪巻沙流樹<lb/>
落新摧岸湍驚忽改洲鑿龍時退鯉漲潦不分牛萬里<lb/>
通槎漢千帆下鷁舟怨歌今罷築故道失難求灘急風<lb/>
<pb n="KR2k0049_WYG_225-31a"/>
逾響川寒霧不收詎能窮禹跡空欲問張侯<lb/>
　　登平陸北山回瞰陜城奉寄李八丈學士使君二<lb/>
　　　十二韻　　　　　　　　　　司馬光<lb/>
漢家二千石體望向來尊况復嚴徐客從前益稷孫公<lb/>
侯貴不絶禮樂器長存符竹臨分陜聲光應列藩親闈<lb/>
先契重子舍近交敦栢壟依仁域棠隂接故園懷歸聊<lb/>
露請予告辱推恩荷祋煩疆候停車下郡門帷廧紛大<lb/>
館騶騎屈朱轓不以黎苗待還将臭味論森羅牢禮重<lb/>
<pb n="KR2k0049_WYG_225-31b"/>
滅裂俗儀煩霜霽威嚴息春生笑語溫草微侵碧甃塵<lb/>
不染華軒日影揺雲棟風痕過玉樽落塵歌逈出激楚<lb/>
褏雙翻雅戲象交局珍看熊薦蹯河梁俄首路汾曲訪<lb/>
吹塤舉手辭雙㦸騰裝改北轅烏飛城樹曉鴈泊野蕪<lb/>
暄耿耿清標濶涔涔宿酒昏百蟠縈阪道數里豁川原<lb/>
䟦馬風煙外依稀鼔吹喧<lb/>
　　員村坂<lb/>
穹谷鬱盤紆河瀕陜北隅泉流涓不絶岡勢儼相扶初<lb/>
<pb n="KR2k0049_WYG_225-32a"/>
旭紛高下空煙似有無石灘醒耳快嶠樹窣雲孤天霽<lb/>
嵐光活人稀草色蘇牧兒歌自若樵子遠相呼壞道傍<lb/>
連傅空城右指虞窮巖今寂寞蔓草只荒蕪野店寒餐<lb/>
澀山程瘦馬瘏物華供興趣亦足慰﨑嶇<lb/>
　　太行<lb/>
象帝胚渾散愚公轍迹開横行四極外蟠據九河隈岪<lb/>
鬱天關近崢嶸地軸回陽崖明草樹隂壑轉風雷波㳫<lb/>
羣峰涌雲奔峭壁來猿嵓垂磊落龍窟鬬喧豗噴雨驚<lb/>
<pb n="KR2k0049_WYG_225-32b"/>
湍灑跳星巨石頽平塗憂屐折跬歩戒輪摧覆頂千春<lb/>
雪緣潭萬古苔谷盤容國士髓裂餌仙才晉市飛樵札<lb/>
燕郊落燒煤碁圖分冀野蟻壤認叢臺在昔王塗塞嘗<lb/>
聞霸略恢嚴關隂伏甲間道夜銜枚挾詐揮金斗貪功<lb/>
襲墨縗戰場空爝火京觀悉蒿萊險易曾何變興亡只<lb/>
可哀隆平方恃徳襟帶自崔嵬<lb/>
　　玉兔寺　　　　　　　　　　　賈昌期<lb/>
何事回眞館標名作淨坊金園存廢址玉兔效殊祥躍<lb/>
<pb n="KR2k0049_WYG_225-33a"/>
漢勞罝網環山瑩雪霜來疑崑岫出去訝月輪藏隠顯<lb/>
經千載薰修䕃一方寶壇隳道祖華牓耀空王奥域居<lb/>
全晉靈祠接慶唐烟霞生四靣樓殿起中央映日隂松<lb/>
合飄空磬韻長伊余聞勝槩寜惜寄篇章<lb/>
　　馬跑神泉　　　　　　　　　　盧　象<lb/>
将軍稱賀魯遺廟俯靈淵漦噴蛟龍穴波跳赤鯉泉路<lb/>
迴芹澗水村近石林煙野馬含暄氣農夫出故躔土膏<lb/>
興耒耜尸祝傍山顚閱世無銘石兹遊匪幕天頃來規<lb/>
<pb n="KR2k0049_WYG_225-33b"/>
下宇必葺慕先賢悅使成能事掄材出俸錢伉香推幹<lb/>
蠱班匠擇精專黝堊何其麗欒櫨本自然松青離石道<lb/>
雲白介山田適歎飛翬速仍憂黄雀穿梨花寒食後桂<lb/>
籍酒樽前飢麝尋香栢流鶯助晚絃吳歈催玉斚趙舞<lb/>
落金鈿上已無過酒春衣試欲湔故園思鞏洛禊飲客<lb/>
汾川寄語西河老鄉心朝暮懸<lb/>
金<lb/>
　　臨泉道中　　　　　　　　　　蕭　貢<lb/>
<pb n="KR2k0049_WYG_225-34a"/>
半世事行役兹游初未經峽門迷白晝嶺脊上青㝠澗<lb/>
曲莓苔滑松盤霧雨溟登危人跼蹐渉險馬竛竮落日<lb/>
留行客提鞭得驛亭短墻明積雪破屋漏疎星羌笛誰<lb/>
三弄羇懷强一聽葭蘆知不遠河外數峰青<lb/>
　　謁北嶽　　　　　　　　　　　趙秉文<lb/>
四大神儀一羣山太茂尊奠方荒冀宅視禮配天孫西<lb/>
送虞淵莫東瞻碣石暾寶符臨代郡鐡甕扼并門控趙<lb/>
襟形壯包燕氣象渾九河探禹跡萬里呌虞魂在昔登<lb/>
<pb n="KR2k0049_WYG_225-34b"/>
封始前驅羽衛繁千官駢部曲萬騎隘山樊卜地恒陽<lb/>
曲移祠㤗始元荒碑刓歲月飛石<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>乾坤帝秩加黄屋<lb/>
宮居象紫垣雲楣朽芝瑞雨砌裂槐根天業恢宏大山<lb/>
靈翊衛屯巫閭歸帝製長白發金源九廟龍盤接三邦<lb/>
地勢吞雲烟浮近甸日月遶中原欵謁天香重封題御<lb/>
署存銀鏐諸産富電雨萬靈奔神聽羞回徳天聰納正<lb/>
言負時身九死去國淚雙痕日近趨天闕生還託聖恩<lb/>
許身徒稷契無術補羲軒帝籙長桑洞仙巖張果村卜<lb/>
<pb n="KR2k0049_WYG_225-35a"/>
居如可近重整北山轅<lb/>
　　謁狄武襄祠　　　　　　　　　王　鑄<lb/>
傑士西河秀英雄挺偉姿奮身甘衛國彌節願匡時妙<lb/>
略風雲㑹威名草木知功高懾南服計重破西陲定亂<lb/>
勞三箭平戎在一麾勢傾銅柱遠聲振玉關竒頗牧才<lb/>
何濟孫吳譽竝馳朝廷分重寄将相頼兼資豹略多全<lb/>
勝鷹揚屢㨗師雍容敦禮樂談笑屈<hi>缺二字</hi>褒錫酬車服<lb/>
勲勞著鼎彝雲臺儼冠劍麟閣繪形儀錦里家仍在蘭<lb/>
<pb n="KR2k0049_WYG_225-35b"/>
陵塚不隳風號墳上木苔漬廟前碑過客煩詩句居人<lb/>
奉酒巵汾陽遺美蹟千古話芳規<lb/>
元<lb/>
　　送仲常遊北嶽　　　　　　　　劉　因<lb/>
大茂元都閟它山拱萬靈風霆凛神化河海盡襟形昴<lb/>
畢空留影幽并未了青追風王制變僭祀世塵腥禮樂<lb/>
心雖切烟霞骨有銘長懷七十户爲我謝仙扄<lb/>
　　過郇城　　　　　　　　　　　王思誠<lb/>
<pb n="KR2k0049_WYG_225-36a"/>
世傳今猗頓本屬古令狐四境村墟僻千年壁壘孤郇<lb/>
瑕宣撫地秦晉戰爭區對澤空城在桑泉故邑蕪牛羊<lb/>
多茁壯田畝亦豐腴膴膴重華甸茫茫大禹都峨嵋遥<lb/>
入陜刳首近連蒲南補鹽池埭東穿洓水渠馬王存舊<lb/>
廟張相表通衢賢聖流風墜貧窮習俗麄羣黎如欲富<lb/>
何不問陶朱<lb/>
　　至正元年冬十二月行縣至芮城賦律詩一章以<lb/>
　　　紀其實<lb/>
<pb n="KR2k0049_WYG_225-36b"/>
憶昔分封芮維時夾輔周北壃因薄嶺南郭瞰黄流美<lb/>
矣山河固瀟然土地幽神仙饒洞府賢聖富園邱陵域<lb/>
松楸古宮垣瓦礫稠經生傳卜夏野老說文侯民俗應<lb/>
難革皇風亦易求魏詩悲葛屨周雅咏桑柔讓畔閒原<lb/>
在潛龍故宅休萬丁祠未圮二女廟還修擾擾千年際<lb/>
區區百里陬廢興雲變狗富貴水浮漚昨日方爲縣今<lb/>
朝又作州戰爭無定在瘡痏未能瘳幸遇隆平運咸登<lb/>
富夀疇承宣須有道安養欲無愁我亦觀風使除奸若<lb/>
<pb n="KR2k0049_WYG_225-37a"/>
㓂讐<lb/>
　　咏臨晉　　　　　　　　　　　郭嗣興<lb/>
臨晉河東邑成周魏解梁綏化更他號桑泉復舊隍懸<lb/>
州居舜坂併縣得虞鄉地理時沿革山川勢𣺌茫黄流<lb/>
雄滾滾涑水遠湯湯嵋阜踰聞喜中條接太行二嶷爭<lb/>
培塿五姓注滄浪碧瀵源頭活蒼崖瀑布涼靈峰齊偃<lb/>
蹇天柱特昻藏形勝開千載輿圖壯一方城池殊屏蔽<lb/>
廨宇式軒昻製錦掀高榭鳴琴敞後堂街衢紛竝出廬<lb/>
<pb n="KR2k0049_WYG_225-37b"/>
舍鬱相望官稅司交易兵巡職警防恵民恒啓局育士<lb/>
總登庠養濟初分院存留小置倉神祗嚴廟宇郵驛逹<lb/>
康莊宮觀超雲閣浮圖屹寶坊名村多取姓列肆悉通<lb/>
商戸數編年定田疇出賦常徃來逢軌轍汎覽絶舟航<lb/>
土燥惟憂旱人淳頗尚剛編氓專稼穡庶士薄文章習<lb/>
藝非工巧趨農雜女郎用財兀儉嗇酗酒輙豪强幼穉<lb/>
婚先聘期頤夀且康使令稀婢僕歌舞盛優娼築室何<lb/>
須柱爲門但穴墻編蘆施坐席壘炕作匡牀鞋底還成<lb/>
<pb n="KR2k0049_WYG_225-38a"/>
紙毛聯足裹糧冠巾且蒲笠貯物置荆筐䨇衛勞耕耒<lb/>
三犍慣服箱階除紛狗彘町疃踐牛羊播種宜麻麥蒔<lb/>
秧乏稻粱販蔬盈市井劚藥入林榔棗棘叢籬畔樗槐<lb/>
䕃路傍邊山多植柿近郭罕栽桑苜蓿青供茹葡萄紫<lb/>
壓漿鼠肥偏喜食魚美鮮求嘗羅鴈來秋渚呼鵪向曉<lb/>
岡簷棲馴鵓鴿丸轉智蜣蜋博物知生産觀風重品量<lb/>
澆淳由積習衰盛繫興亡賜地功誇畢封君将數楊王<lb/>
官餘迹在扁鵲古塋荒元素崇資顯司空隱徳昌石存<lb/>
<pb n="KR2k0049_WYG_225-38b"/>
猶指柳碑樹慕追王張使科名著陳侯政譽揚申生能<lb/>
盡孝麻氏尚流芳表闕旌崔婦名村憶霍光佛僧形已<lb/>
化仙術道尤彰給飲池亭廢屯軍堡府張斜途轉漢代<lb/>
故井識殷湯列冡皆英宦遺祠各禱禳記銘昭事實詩<lb/>
律呈琳瑯<lb/>
　　讀國信大使郝公帛書　　　　　王　逢<lb/>
西北黄華早東南白髮侵雪霜蘇武節江海魏牟心獨<lb/>
夜占秦分清秋動越吟蒹葭黄葉暮苜蓿紫雲深野曠<lb/>
<pb n="KR2k0049_WYG_225-39a"/>
風鳴籟河横月映參擇巢幽鳥遠催織候蟲臨衣攬重<lb/>
裁褐貂餘舊賜金不知年號改那計使音沈國久虚皮<lb/>
幣家應詠藁砧豚魚曾信及鴻鴈豈難任素帛辭新館<lb/>
敦弓入上林虞人天與便竒事感來今<hi>公羇旅日有以鴈四十餉公内</hi>
<hi>一鴈體質稍異命畜之于後鴈見公輙張翮引吭而鳴公感悟擇日率從者二十七人具香北拜二人舁鴈跪</hi>
<hi>其前手書尺帛親繫鴈足且致祝曰纍臣某敢煩鴈卿通信朝廷鴈其保重欲再拜鴈奮身入雲而去未幾虞</hi>
<hi>人獲之于苑中以所繫帛書托近侍以聞上惻然曰四十騎留江南曽無一人鴈比乎遂進師南伐越二年宋</hi>
<hi>亡書今藏諸秘監河南主客劉澹齋云</hi>
<pb n="KR2k0049_WYG_225-39b"/>
明<lb/>
　　虞芮廟　　　　　　　　　　　王　翰<lb/>
策馬升高坂來尋虞芮田隴平迷畎澮磵遠隔風烟徃<lb/>
爲囂爭質歸成讓徳堅土封隨遠陌石表倒平阡草軟<lb/>
初經雨林長欲接天張機獲走鹿設穽得豪豜遺廟金<lb/>
元際豐碑趙宋前冕旈瞻肅穆歌吹享幽𤣥徳化貪夫<lb/>
潔風移鄙士賢清名垂史傳芳躅列詩編永與山河固<lb/>
精禋億萬年<lb/>
<pb n="KR2k0049_WYG_225-40a"/>
　　王屋山天壇　　　　　　　　　林　鴻<lb/>
名嶽推王屋孤標跨杳㝠深窺砥柱黑高竝太行青分<lb/>
野連三晉風雲萃百靈鶴歸松已偃龍去水猶腥竈隱<lb/>
燒丹火龕餘煉髓經羽人金磬動應此禮寒星<lb/>
　　形勝　　　　　　　　　　　　何喬新<lb/>
金湯天設險形勝壯遐荒地控黄河扼山連紫塞長列<lb/>
營貔虎卧分陣鸛鵝翔羽檄通西極烽烟接朔方降兒<lb/>
隨畜牧戍卒事耕桑土屋冬偏暖松棚夏獨涼樺林藏<lb/>
<pb n="KR2k0049_WYG_225-40b"/>
異獸麥隴走羣狼雲暗金笳急風高鐡騎强承恩思管<lb/>
鑰敷徳輯戎羗聖化雖無外神州自有疆洗兵青海上<lb/>
秣馬黑山陽漫道樓蘭醜丹心答聖皇<lb/>
　　上李石樓方伯　　　　　　　　何景明<lb/>
三晉多人傑吾師出固然素汾經太岳紫氣入幽燕世<lb/>
業居端里名邦倚舜田由來天運復誰謂地靈偏郭相<lb/>
慚先逹王通俟後賢明經超第一射策對三千感㑹逢<lb/>
昌紀登庸起少年劔鋒寒照雪辭藻麗生煙博物張華<lb/>
<pb n="KR2k0049_WYG_225-41a"/>
讓多才子建憐八义迎客賦隻字使人傳豈獨文章貴<lb/>
還應器識全雄談飛玉露浩氣豁金天亮節唐元振英<lb/>
風魯仲連青雲仍自致黄鶴任孤騫簪筆星辰上持書<lb/>
日月前觸邪稱獬豸特立憚鷹鸇東觀臨晨入西臺薄<lb/>
暮旋朝回焚疏草吏散閱陳編百采班行整羣公禮數<lb/>
䖍一年巡洛表兩命下秦川斧鉞威關隴舟船逹澗瀍<lb/>
石林風淅瀝霜仗月嬋娟邊徼胡宵遁茅茨犬夜眠激<lb/>
揚𢎞憲度旌别布威權制作人文渙經行草木鮮闡幽<lb/>
<pb n="KR2k0049_WYG_225-41b"/>
輝徃哲訪古徧移阡汲黯還辭漢張騫又使邊臺端堪<lb/>
秉節湖上且移旃城接三江樹波通七澤蓮蠻夷恩已<lb/>
洽州郡役多蠲糾察元無隱棼囂肻自便駐車仁雨渥<lb/>
登座法星懸遠臬馳譽久當途薦疏聯碧梧看鳯跱喬<lb/>
木待鸎遷分陜推公奭封侯得傅𤣥開藩臨宋苑張幕<lb/>
傍河壖位重心愈下名高守益堅薇花當省署棠萼滿<lb/>
郊鄽聲價隆方鎭光芒動斗躔明堂求畫棟清廟想朱<lb/>
絃宼凖眞時望王公勸早宣麒麟功不朽金石頌宜鐫<lb/>
<pb n="KR2k0049_WYG_225-42a"/>
愚本蓬蒿質那堪侍几筵垂髫䝉引㧞撫志荷陶甄附<lb/>
驥懷深願登龍感夙緣未除原憲病空負樂生愆舊業<lb/>
心常在修途歩轉邅鸞鳴猶待律魚得敢忘筌草野瞻<lb/>
飛葢雲逵望著鞭臨風歌此曲慷慨不成篇<lb/>
　　雲中十二韻　　　　　　　　　楊　愼<lb/>
天子雲中狩将軍久未還律吹𤣥兔塞旗繞白狼山風<lb/>
火燒荒急星辰過隊閒燕支留馬首酥酪醉龍顔清樂<lb/>
千門動黄金萬鎰頒雪深懷纊絮月滿憶刀鐶牙鳥嚴<lb/>
<pb n="KR2k0049_WYG_225-42b"/>
宵仗宮鴉捲曉班奏回青瑣闥㨗報紫金關膂力休明<lb/>
鎧歡聲洽禁闤功牌銀爍爚賀障錦斒斕日轉虞巡外<lb/>
春流鎬宴間戢戈行有頌神武徧人寰<lb/>
　　北嶽二十韻　　　　　　　　　馬汝驥<lb/>
代郡高誰闢恒山鬱自盤頂浮天地濶傍掩日星殘形<lb/>
勢并門扼威靈冀宅安省方𤣥帝始分野紫垣端錦繡<lb/>
虛無出銀鏐縹緲看寶符傳七聖玉檢奉千官俎豆行<lb/>
冬殿琴棊駐曉鑾觀碑垂歲月窟石鎭林巒百里烟霞<lb/>
<pb n="KR2k0049_WYG_225-43a"/>
秀三時雨雹寒穴風生虎吼嵓瀑注龍蟠横塞襟長白<lb/>
參天帶紇干魏遼曾甸服燕趙自泥丸氣壯星辰拱烽<lb/>
消岫嶺攢東銜滄海嶼北控黑河湍鍾乳猶懸穂金芝<lb/>
即捧槃薛蘿翻翠壁松栢䕶瑤壇雲歩名仙㑹脂圖大<lb/>
隱歡障開峰繞碧社入竈還丹拄杖思黄鵠飛車問赤<lb/>
鸞眞源何窈窕不獲挂纓冠<lb/>
　　過沁州一舍大風雨即事　　　　王世貞<lb/>
峭鍔撐天漏妖雲蔽日翔千山俱鼎沸萬樹各鴟張迸<lb/>
<pb n="KR2k0049_WYG_225-43b"/>
雨排銀鏃飛湍挂玉梁左擔愁絶澗西顧失連岡濕束<lb/>
人偏小愁催路轉長行行畏魚腹歩歩怯羊腸自哂隨<lb/>
車謬翻疑叱馭狂安危此身在大地有康莊<lb/>
　　故關<lb/>
四塞河山險中通一線行雄關蔽全趙叠嶂拱神京尺<lb/>
地分寒暑中天各晦明秋英開繡壁夕照吐金城屋似<lb/>
浮空置田疑傍漢耕雲根穿作竇石髓借爲粳樹襍旌<lb/>
旗擁峰陪劍㦸迎符從襄子計陣擬率然名廣武堪稱<lb/>
<pb n="KR2k0049_WYG_225-44a"/>
客成安未曉兵古來興廢事大半誤儒生<lb/>
　　寄王侍御塞上　　　　　　　　謝　榛<lb/>
君王重簡命爾志在澄清節鉞分西顧風寒䕶北征羽<lb/>
旗風外合驄馬雪中行直渡桑乾水還臨驃騎營九關<lb/>
多猛士百戰有長城夜半仍傳檄天寒未解兵黑山横<lb/>
寶劍青海動金鉦獨仗防邊策兼收抗疏名虚心當國<lb/>
事高議見儒生壯歲思銘鼎空言陋請纓乗秋奮士氣<lb/>
計日答皇情應遣龍庭使馳書到玉京<lb/>
<pb n="KR2k0049_WYG_225-44b"/>
　　再次權店　　　　　　　　　　高叔嗣<lb/>
攝官强四月被役乃三來把炬尋山路傳餐就水隈憂<lb/>
荒早頭白忍事竟心灰客姓途人記官程驛吏催梁園<lb/>
即此路何戀不南回<lb/>
　　秋日登通明閣　　　　　　　　裴邦竒<lb/>
乘興登峻閣振袂出丹霄牛女呼應至烟霞靜可邀紗<lb/>
窻飛宿霧翠幔捲涼飈坐聽潮聲近回看鴈影遥青山<lb/>
明月上綠酒故人招醉眼空銀漢狂歌倚洞簫勝遊追<lb/>
<pb n="KR2k0049_WYG_225-45a"/>
庾亮仙侶得王喬便欲騎黄鵠飄然謝市朝<lb/>
　　方山　　　　　　　　　　　　張佳印<lb/>
選勝徴前牒方山蹟著竒湖揺千壁動雲歛萬峰移高<lb/>
嶺平如掌洪流注似巵百梯誰獨徃五老自相隨倚杖<lb/>
天何近尋源路轉疑孤懷勞極目爽氣自支頤石鼔鳴<lb/>
深洞鴦漿灌紫芝郵驂行倦矣林鶴怨凄其瑶草非難<lb/>
拾桃谿㑹有時芙蓉秋露好合與地靈期<lb/>
國朝<lb/>
<pb n="KR2k0049_WYG_225-45b"/>
　　臺駘廟　　　　　　　　　　　朱彝尊<lb/>
鳯鳥書官後鴻荒障澤年神功開白壤帝系出金天分<lb/>
野捫參次山川奠禹先按圖移岸谷紀遠昧星躔亂水<lb/>
汾洮别諸姬沈姒聯唐風誰始祀魯史至今傳簫鼓横<lb/>
流散風沙急溜穿勢曽吞北漢潤亦被西邊璧馬黄河<lb/>
竝雲旗玉井旋軒裳存想像憑弔一茫然<lb/>
　　之寜鄉所治紀事述懷三十韻　　呂履恒<lb/>
攬轡雞鳴候之官鳥道邊漢家離石地禹貢冀州田下<lb/>
<pb n="KR2k0049_WYG_225-46a"/>
下難分壤高高欲上天峽花村舍隱嶺樹縣城懸驛路<lb/>
緣沙磧關門鎖磵泉三家忻市集一木畏橋顚晉趙多<lb/>
征戰河山屢破全妖星躔彗孛野日耀戈鋋谷㳫黄巾<lb/>
聚峰高赤幟搴耕牛充犒餉牧馬躪園廛况乃因饑饉<lb/>
如何歴嵗年鬻妻艱易米質産怯増錢黒嶺春添戍黄河<lb/>
夜捉船雨昏明鬼燐晴眺絶人煙往昔民耗矣登臨意悵<lb/>
然壘培餘土在陶穴幾家延山荳稀仍發墳松斷復連燕<lb/>
巢依木作贙乳入村眠氓業因思復官階敢望遷微名遭<lb/>
<pb n="KR2k0049_WYG_225-46b"/>
盛代深意附高賢未種河陽樹遑揮單父絃行觀新麥<lb/>
隴卧弛舊蒲鞭退食檐雲落移牀牖月圓竹聲清響勁<lb/>
槐葉冷淘鮮蜡祭時迎虎遺風有獻豜祀崇民藉鑒俗<lb/>
樸吏忘權祝<lb/>
聖聞歌壤經時感濟川風雲銷赤手日月去華顛冉冉<lb/>
侵衰甚悁悁逼恨牽祈年希道泰天地荷陶甄<lb/>
　　入廣昌境觸目寓懷柬杜明府　　金居敬<lb/>
吏道由來廹征程詎敢須戴星乘老馬落日出飛狐地<lb/>
<pb n="KR2k0049_WYG_225-47a"/>
設重關險河并衆水紆撫時驚野燒問俗憶山樞異味<lb/>
屠龍耳良方㧞虎鬚故人十載别聯事一朝俱寄語眞<lb/>
成幻相逢所不圖賢兄優製錦小弟濫吹竽契托存忠<lb/>
告隣交免徳孤來宵定擕手爲樂且吳歈<lb/>
　　弔楊渭南死事　　　　　　　　畢振姬<lb/>
蓮嶽青天絶西風戰血收荒城鬼火斷落日禹河流直<lb/>
道榮今古藏書信魯周文章功罪核君父死生憂薤露<lb/>
眠孤鶴烽煙噪野鶹汧山焚舊誄樗里杖新楸石凍蛟<lb/>
<pb n="KR2k0049_WYG_225-47b"/>
龍雨蕉寒士女秋旅魂宵練蟄歸路晚潮留宿草魚鱗<lb/>
變溫綸馬鬛酬隂房招未得關月慘蘆洲<lb/>
　　秋日再過王官谷十四韻　　　　吳　雯<lb/>
表聖幽棲處白雲解鬱蒸典型終古峻頑懦百年興空<lb/>
谷何人到孤亭我再登磵花纏細石巖樹曳高藤危磴<lb/>
千峰翠飛泉萬仞氷清暉聞白鴈爽氣擊蒼鷹詭激應<lb/>
傷直徘徊轉見𢎞哲先迷柳燦節已信王凝龍紀辭榮<lb/>
早鸞臺飲社曽有懷方墮笏無礙任分繒花院誰留客<lb/>
<pb n="KR2k0049_WYG_225-48a"/>
苔龕尚見僧避喧勾漏竝絶粒首陽仍勝日詩堪述秋<lb/>
霜史亟稱只今書劍外何處得良朋<lb/>
　　蓮塘游集次郜凌玉韻　　　　　王含光<lb/>
南塘何處在水氣結朝霞野戍莓侵路長堤栁印沙聮<lb/>
鑣依玉樹散屧遶蒼葭山翠空濛出人煙籬落遮葡萄<lb/>
隨濁酒苜蓿趂名騧風物悠悠美余懷渺渺遐衣冠寛<lb/>
處士禮數恕田家未埽陳蕃榻虛邀衛玠車褰裳欣藻<lb/>
薦把釣憶魚嘉鳴軋軿笙響丁東土鼓撾葯房權作琖<lb/>
<pb n="KR2k0049_WYG_225-48b"/>
薏的旅添茶苔厚平於罽橋浮揺若艖輕紈修白露小<lb/>
部選青蛙共有習池興獨慙金谷誇曼姬雙雪藕俠客<lb/>
亂篸花韋杜溪林僻鄒枚詞賦奢騷歌裁薜荔宮怨寫<lb/>
琵琶老癖狂來失顚毛醉後加簪纓吾道拙湖海抗心<lb/>
賖遠岫歸雲斷疎汀落景斜䇿藤追野馬折葦縱仙槎<lb/>
肥遯應無悶窮途莫慢嗟浮生籠裏鳥世事電中蛇鮫<lb/>
室吹漁火雉樓引塞笳回車載明月菱唱擁吳娃<lb/>
　七言排律<lb/>
<pb n="KR2k0049_WYG_225-49a"/>
唐<lb/>
　　送裴相公上太原　　　　　　　王　建<lb/>
還擕堂印向并州將相兼權是武侯時難獨當天下事<lb/>
功成却進手中籌再三陳乞罏煙裏前後封章玉案頭<lb/>
朱架早朝立劍㦸綠槐殘雨看張油遙知雁塞從今好<lb/>
直得漁陽已北愁邊舖警巡旗盡換山城候館壁重修<lb/>
千羣白刃兵迎節十對紅粧妓打毬聖主分明交暫去<lb/>
不須高起見京樓<lb/>
<pb n="KR2k0049_WYG_225-49b"/>
宋<lb/>
　　路學士知河中府　　　　　　　楊　億<lb/>
一麾新自海濵還又佩魚符入故關千里山河臨劇郡<lb/>
九天鴛鷺别通班樓經徃聖迴清蹕路接邊夷獻白環<lb/>
版籍素多田賦錯干戈初息羽書閒從軍上客雕龍藻<lb/>
佐酒妖姬墮馬鬟更遣府公吟思發中條新霽碧孱顔<lb/>
　　霍岳　　　　　　　　　　　　陳　綱<lb/>
峻極巍巍勢望雄層巒叠嶂翠重重爲神有感興唐祚<lb/>
<pb n="KR2k0049_WYG_225-50a"/>
作鎭無疆福晉封材産千州資構厦泉分數邑潤耕農<lb/>
幽巖舊榻高人隱絶頂遺墳古帝蹤欲雨片雲生峭壁<lb/>
未明先日照危峰斷崖當午晴雷震深壑經秋積靄濃<lb/>
樵子每逢遊澗鹿僧禪時見戲潭龍明光祀典傳千載<lb/>
御札牲牢致享恭<lb/>
金<lb/>
　　中鎭　　　　　　　　　　　　王　綱<lb/>
鳯翥鸞翔氣象雄蘿山石闕幾重重名齊嵩華興周典<lb/>
<pb n="KR2k0049_WYG_225-50b"/>
勢壓河汾壯晉封錫號夙聞班五等爲霖頻見慰三農<lb/>
巖扉雲滿禪僧榻野逕苔荒羽客蹤夜靜笙竽鳴老樹<lb/>
月明幢節響孤峰烟涵遠岫晨光暝雨洗層巒黛色濃<lb/>
小院花香遊瑞鹿澄潭波冷卧潛龍皇圖億載神幽贊<lb/>
牲璧方來禮益恭<lb/>
元<lb/>
　　金雞堡　　　　　　　　　　　王思誠<lb/>
金雞堡峻壓崇墉襟帶關山幾萬重虞芮古城連境界<lb/>
<pb n="KR2k0049_WYG_225-51a"/>
茅戎舊邑入疆封山頭百折顚軨坂水靣三門砥柱峰<lb/>
驥負鹽車逢伯樂賢傭版築遇殷宗但聞虞虢亡唇事<lb/>
不見巢由洗耳踪挂鼔石尖寒日淡煉丹爐口曉烟濃<lb/>
年華苒苒如飛矢人世悠悠似轉篷天地無窮生物意<lb/>
山川不改舊時容清沿澗谷涓涓溜翠拂祠堂鬱鬱松<lb/>
且喜巡行公務簡賦詩聊復慰疎慵<lb/>
明<lb/>
　　長春塢城　　　　　　　　　　邢大道<lb/>
<pb n="KR2k0049_WYG_225-51b"/>
門巷溪縈靜不波蕭然城市入烟蘿嵐光西接婁山岫<lb/>
灘響東來澗水河小架數椽虚閣竝旋栽千樹好花多<lb/>
筠窻夜晃星河映杏苑春晴風日和綠軟雨絲滋徑蘚<lb/>
紅香泉溜蘸池荷驕秋叢菊金連塢欺臘庭松雪滿柯<lb/>
酒熟朋交留問字歲穰官吏免催科生逢巢父清平世<lb/>
居是堯夫安樂窩家鶴未嫌添口累野禽不斷引雛過<lb/>
有時書懶琴消遣何必詩工句琢磨龍卧好爲梁甫咏<lb/>
鳯衰不作楚狂歌扶犂但保身無恙覽鏡休嫌鬂已皤<lb/>
<pb n="KR2k0049_WYG_225-52a"/>
萬事浮生蕉鹿夢百年光景任蹉跎<lb/>
國朝<lb/>
　　收秋排律一首　　　　　　　　白孕彩<lb/>
赤谷人家有石田誰知荒作也逢年山中橡栗方無稅<lb/>
世外芋蔬不値錢薄殖止爭雞鶩食多藏敢望稻梁鮮<lb/>
藝人穡事無苛間鄰婦邨童適暫捐碧水一溝色似酒<lb/>
殷林千樹彩如箋黄花剩摘重陽後紅葉先題霜降前<lb/>
砅渡偶迷尋菊嶼沙汀終識捕魚泉無心高望逢山徑<lb/>
<pb n="KR2k0049_WYG_225-52b"/>
何意深臨坐水邊紫閣雲横入小院赤城霞擁落長川<lb/>
東臯藥圃黄精熟南畝𤓰畦青玉圓懶種桑麻何地利<lb/>
全收邱壑殆天憐年年菊月龍山下應有居人喚地僊<lb/>
　五言絶句<lb/>
宋<lb/>
　　王昭君　　　　　　　　　　　鮑　照<lb/>
既事轉篷遠心隨鴈路絶霜鞞旦夕驚邊笳中夜咽<lb/>
梁<lb/>
<pb n="KR2k0049_WYG_225-53a"/>
　　西地棃　　　　　　　　　　　沈　約<lb/>
列茂河陽苑蓄紫濫觴隈翻黄秋沃若落素春徘徊<lb/>
　　昭君歎二首　　　　　　　　　沈　氏<hi>范靜妻</hi>
早信丹青巧重貨洛陽師千金買蟬鬢百萬寫蛾眉<lb/>
今朝猶漢地明旦入胡關情寄南雲反思逐北風還<lb/>
唐<lb/>
　　於太原召侍臣賜宴守歲　　　　唐太宗<lb/>
四時運灰琯一夕變冬春送寒餘雪盡迎歲早梅新<lb/>
<pb n="KR2k0049_WYG_225-53b"/>
　　登王屋山　　　　　　　　　　盧照隣<lb/>
絶頂横臨日孤峯半倚天徘徊拜眞老萬里見風煙<lb/>
　　班媫妤三首　　　　　　　　　王　維<lb/>
玉牕螢影度金殿人聲絶秋夜守羅帷孤燈耿不滅<lb/>
宮殿生秋草君王恩幸疎那堪聞鳯吹門外度金輿<lb/>
怪來妝閣閉朝下不相迎總向春園裏花間笑語聲<lb/>
　　首陽山詩　　　　　　　　　　李　頎<lb/>
古人已不見落木竟誰過寂寞首陽山白雲空復多<lb/>
<pb n="KR2k0049_WYG_225-54a"/>
　　題澤州石佛閣　　　　　　　　李　華<lb/>
覽勝詩千首登高酒一壺此情誰管領分付石浮圖<lb/>
　　題平陽郡汾橋邊柳樹　　　　　岑　參<lb/>
此地曾居住今來宛似歸可憐汾上柳相見也依依<lb/>
　　與暢當夜泛秋潭　　　　　　　盧　綸<lb/>
螢火颺蓮叢水涼多夜風離人將落葉俱在一船中<lb/>
　　望夫石　　　　　　　　　　　劉方平<lb/>
佳人成古石蘚駁覆花黄猶有春山杏枝枝似薄妝<lb/>
<pb n="KR2k0049_WYG_225-54b"/>
　　登鸛雀樓　　　　　　　　　　暢　當<lb/>
逈臨飛鳥上高出世塵間天勢圍平野河流入斷山<lb/>
　　早發汾南　　　　　　　　　　王　建<lb/>
橋上車馬發橋南煙樹開青山斜不斷迢遞故鄉來<lb/>
　　太原題㕔壁　　　　　　　　　裴　度<lb/>
危事經非一浮榮得是空白頭官舍裏今日又春風<lb/>
　　王昭君　　　　　　　　　　　張仲素<lb/>
仙娥今下嫁驕子自同和劍㦸歸田盡牛羊繞塞多<lb/>
<pb n="KR2k0049_WYG_225-55a"/>
　　首陽竹　　　　　　　　　　　張　祜<lb/>
首陽山下路孤竹節長存爲問無心草如何庇本根<lb/>
　　河上二首　　　　　　　　　　司空圖<lb/>
慘慘日將暮驅羸獨到莊沙痕傍墟落風色入牛羊<lb/>
新霽田園處夕陽禾黍明沙村平見水深巷有鷗聲<lb/>
　　休休亭<lb/>
且喜安能保那堪病更憂可憐藜杖者眞個種𤓰侯<lb/>
　　河中城南姚家浴後題贈主人　　呂　溫<lb/>
<pb n="KR2k0049_WYG_225-55b"/>
新浴振輕衣滿堂寒月色主人有美酒况是曾相識<lb/>
　　鸛雀樓　　　　　　　　　　　王之渙<lb/>
白日依山盡黄河入海流欲窮千里目更上一層樓<lb/>
　　倉頡臺　　　　　　　　　　　李咸用<lb/>
先賢憂民詐觀跡成綱紀自有書契來爭及結繩理<lb/>
　　題司空圖壁　　　　　　　　　盧　攜<lb/>
姓氏司空貴官班御史卑老夫如且在不用歎屯竒<lb/>
　　河中石刻　　　　　　　　　　無名氏<lb/>
<pb n="KR2k0049_WYG_225-56a"/>
雨滴空堦曉無心換夕香井梧花落盡一半在銀牀<lb/>
宋<lb/>
　　和詣巖祈雨　　　　　　　　　皇甫韶<lb/>
路盡山尤勝溪深水愈豪寺樓今不見依舊五峰高<lb/>
　　題桑子舖石壁　　　　　　　　孫　冲<lb/>
峨峨溪畔石迢迢石邊路寄言名利徒清閒誠足慕<lb/>
　　游王官谷　　　　　　　　　　毋　流<lb/>
不汚唐家亂瀟然表聖居泉聲與山色相得共清虚<lb/>
<pb n="KR2k0049_WYG_225-56b"/>
　　平陸縣　　　　　　　　　　　魏　野<lb/>
寒食花藏縣重陽菊遶灣一聲離岸櫓數㸃别洲山<lb/>
金<lb/>
　　謁表聖祠　　　　　　　　　　王肩元<lb/>
居士乘鶴去人間幾百秋惟餘舊山色空碧照溪流<lb/>
　　雪花　　　　　　　　　　　　虞仲文<lb/>
瓊英與玉蘂片片落前池問著花來處東君也不知<lb/>
　　雨後　　　　　　　　　　　　高汝礪<lb/>
<pb n="KR2k0049_WYG_225-57a"/>
時雨雨三日田家家萬金有年天子慶憂國老臣心<lb/>
　　讀書山居六首　　　　　　　　元好問<lb/>
瘦竹藤斜挂藂花草亂生林高風有態苔滑水無聲<lb/>
石潤雲先動橋平水漸過野隂添晚重山意向秋多<lb/>
樹合秋聲滿村荒暮景閒虹收仍白雨雲動忽青山<lb/>
川逈楓林散山深竹港幽疎煙沉去鳥落日送歸牛<lb/>
漲落沙痕出堤摧岸口斜斷橋堆聚沫高樹閣浮槎<lb/>
鷺影兼秋靜蟬聲帶晚涼陂長留積水川濶盡斜陽<lb/>
<pb n="KR2k0049_WYG_225-57b"/>
元<lb/>
　　王官飛湍　　　　　　　　　　陳　賡<lb/>
懸流落雲嵓遙空挂飛練何時㪺清泠一頮黄塵靣<lb/>
　　虞坂<lb/>
伯樂沉九原泥塗困騏驥千古長坂空無人知此意<lb/>
　　李陵臺二首　　　　　　　　　馬祖常<lb/>
故國關河遠高臺日月荒頗聞蘇屬國海上牧羝羊<lb/>
蹛林聞野祭漢室議門誅辛苦樓蘭將凄涼太史書<lb/>
<pb n="KR2k0049_WYG_225-58a"/>
　　通明閣　　　　　　　　　　　韓徳麟<lb/>
乘興登高閣憑欄眼界寛望中無限景宜向畫圖看<lb/>
明<lb/>
　　虎谷　　　　　　　　　　　　王雲鳯<lb/>
山高虎勢猛谷深山更高晝靜虎臥穩清風滿林臯<lb/>
　　厚徳山<hi>王氏祖塋之上</hi>
避盗入山來山深午初曙山下聞語聲半山有人住<lb/>
　　石門峽<hi>祖塋在上</hi>
<pb n="KR2k0049_WYG_225-58b"/>
山根連地厚山㟽插天虚忠孝堪傳世休談風水書<lb/>
　　印臺<hi>祖塋前山名</hi>
千山掩映間凛凛見孤峻此道久寂寥誰哉傳正印<lb/>
　　四樹一株<lb/>
四子各種樹樹根合爲一下有一樹根上有枝千億<lb/>
　　筆峰山<lb/>
誰縛碧嶙峋時時染綠雲萬里天平濶寫成星斗文<lb/>
　　南虎谷<lb/>
<pb n="KR2k0049_WYG_225-59a"/>
山村春晝長柴門䕃綠樹家家人不在都問田中去<lb/>
　　南虎谷水<lb/>
杖藜信歩行不覺過前浦悠然坐忘歸一霎豆花雨<lb/>
　　門樓纏<hi>音戰極高且險</hi>
童子道我行身輕逐飛鳥天風耳畔多人寰眼中小<lb/>
　　石獅<lb/>
幾認莓苔字字畫多不全白頭識字人云是至正年<lb/>
　　閭門<lb/>
<pb n="KR2k0049_WYG_225-59b"/>
日暮西雲匝草長山路微門前看兒女挑菜滿籃歸<lb/>
　　黄榆嶺<lb/>
深林虎豹多山高風雨怪聞有山東賊縣吏來修寨<lb/>
　　登雲嶺<lb/>
有水便有山有山便有水我渉復我登作易理如此<lb/>
　　懸空寺<lb/>
上有千仞崖下有千仞崖山僧聞客至山下採山茶<lb/>
　　白雲洞　　　　　　　　　　　李　鑌<lb/>
<pb n="KR2k0049_WYG_225-60a"/>
白雲下西巖倒挂洞門樹洞裏有仙人白雲飛不去<lb/>
　　釣臺石<lb/>
青天流片月下照釣臺寒我是任公侶曾投滄海竿<lb/>
　　飲牛灘<lb/>
石徑浄蒼苔灘聲暮轉哀無人洗耳去可自飲牛來<lb/>
　　濯纓磯<lb/>
磯倚碧溪灣溪清抱淺霜原無塵可濯但愛咏滄浪<lb/>
　　石橋<lb/>
<pb n="KR2k0049_WYG_225-60b"/>
山梁跨玉虹時有仙人過西日照寒流映見蒼龍臥<lb/>
　　塞下曲二首　　　　　　　　　謝　榛<lb/>
飄蓬燕趙間行李風霜下蘆管送邊聲空林一駐馬<lb/>
塞上黄鬚兒飲馬黑山澗彎弧向朔雲莫射南飛鴈<lb/>
　　宿伏牛山大風二絶<lb/>
臥驚驟雨來頓使空山響開門夜色寒月出松蘿上<lb/>
夜深風太狂亂石走無定天地蕭颯中山牕有人聽<lb/>
　　遊天壇山<lb/>
<pb n="KR2k0049_WYG_225-61a"/>
偶逢雙玉童相引躡雲去犬吠洞門開三花最深處<lb/>
　　淨土庵　　　　　　　　　　　王道行<lb/>
入山皆是石獨此一抔水頼有庵中人貫灑靈苖雨<lb/>
　　題龍洞<lb/>
蟠窟疑無地鞭霆可撼天老龍慵作雨獨抱一珠眠<lb/>
　　靈石山行　　　　　　　　　　高叔嗣<lb/>
長路天俱遠高山日易昏强餘疲馬意垂首戀君恩<lb/>
　　交城縣壁<lb/>
<pb n="KR2k0049_WYG_225-61b"/>
汲黯匡君意顔延出守情憑高無處語寒日下孤城<lb/>
　　澇河渠十景　　　　　　　　　邢雲路<lb/>
　　　水雲樓閣<lb/>
水國雲煙合高樓出水雲登樓誰得似宛作雲中君<lb/>
　　　金堰回瀾<lb/>
雉堞勢連雲海山凌倒景赤岸駕陽濤洄湍蕩天井<lb/>
　　　月沼風蓮<lb/>
池塘開半月風裊紅蓮新莫歌湖上曲惱殺浣紗人<lb/>
<pb n="KR2k0049_WYG_225-62a"/>
　　　平臺嘯月<lb/>
高臺俯洪川洸瀁清輝發忽作鸞鳯音嘯向中天月<lb/>
　　　洞口桃花<lb/>
仙源何處覔洞口桃花眞迎風還笑日妒殺如花人<lb/>
　　　四山晚翠<lb/>
坐愛池臺晚閒雲意共慵青山看逺近靣靣落芙蓉<lb/>
　　　堤柳䕃塘<lb/>
青青河畔柳倒影林塘浄相看如有情翠眼舒明鏡<lb/>
<pb n="KR2k0049_WYG_225-62b"/>
　　　蓮舟競渡<lb/>
可愛木蘭舟可憐采蓮女采之將贈誰凝睇不能語<lb/>
　　　水國龍宮<lb/>
金碧燿天潯龍宮澍澤深春秋簫鼓鬧報事小民心<lb/>
　　　秋野黄雲<lb/>
秋色澹郊原水村明夕照多稼忽如雲兒童自嬉笑<lb/>
　　小園　　　　　　　　　　　　張　銓<lb/>
三徑無人到春風滿綠苔柴門長日閉只待好風開<lb/>
<pb n="KR2k0049_WYG_225-63a"/>
　　筆山<lb/>
月映毫有光雨洗鋒尤紫千載草白雲紛紛落如紙<lb/>
　　開門峪　　　　　　　　　　　傅新徳<lb/>
雲樹鎖千山聲流響佩環側身禁下界落日鳥飛還<lb/>
　　文石居　　　　　　　　　　　段宗吳<lb/>
女媧補天餘磊落幽澗裏怪幻有文章授與𢎞成子<lb/>
　　空行梁<lb/>
尋常雙不借愛此橋上行人在氛埃外水學流雲聲<lb/>
<pb n="KR2k0049_WYG_225-63b"/>
　　春水舍　　　　　　　　　　　文養䝉<lb/>
伊人渺何許狎與鷗相識舍在春水南舍在春水北<lb/>
　　柳巢　　　　　　　　　　　　余　儼<lb/>
不愛風前浪不愛水邊舞愛結一巢居悠然遊上古<lb/>
　　宛閣<lb/>
結茅依懸崖虛無宛相託逍遥頫曠深是閣還非閣<lb/>
　　儗蘭亭　　　　　　　　　　　馬御輦<lb/>
蘭亭應不異今古感情多風物今修禊山川古永和<lb/>
<pb n="KR2k0049_WYG_225-64a"/>
　　岳陽道中野宿二首　　　　　　邢大道<lb/>
十里河邊路三家樹裏村僕夫前問宿下馬日黄昏<lb/>
椒葉無茶味藜羮供晚飡空山孤枕夜風雨打牕寒<lb/>
　　飛玉檻　　　　　　　　　　　韓　霖<lb/>
憶遊三疊泉孤笻陟絶巘晏坐玉花飛誰謂匡廬逺<lb/>
　　宛閣<lb/>
結宇縹緲間人語在天半彷彿登層樓溪山來枕畔<lb/>
　　綠影軒<lb/>
<pb n="KR2k0049_WYG_225-64b"/>
綠影揺金波天風吹竹笑憑誰喚文同爲此君寫照<lb/>
　　聽秋齋<lb/>
不須聞淅瀝偶爾愛嘉名素琴彈靜夜亦解作秋聲<lb/>
　　廣莫亭<lb/>
逍遥遊廣莫風來四壁虚月月月初上先到野人居<lb/>
　　寓菴<lb/>
一菴躬掃除寓於我何與後來者誰歟知余昨宿處<lb/>
　　二君子堂<lb/>
<pb n="KR2k0049_WYG_225-65a"/>
小弟共漁樵耻獨爲君子雨紅風翠間庶幾繹斯㫖<lb/>
　　借秋亭　　　　　　　　　　　王大武<lb/>
炎歊溽如酒探幽如啖蔗陂塘生晚涼誰知秋可借<lb/>
　　連林歩<lb/>
幽林有畫意繪藻鬱芊眠晚來濃着墨一抹隔溪烟<lb/>
　　寄夫在岢嵐　　　　　　　　　董少玉<lb/>
流落客邊州刀環在馬頭莫憐楊柳色管取只封侯<lb/>
國朝<lb/>
<pb n="KR2k0049_WYG_225-65b"/>
　　午園　　　　　　　　　　　　陳廷敬<lb/>
結廬午壁側著書午園間上有沁水流下有砥柱山<lb/>
　　濓泉<lb/>
泉水清且漣古村濓泉下不見昔時人浩歌寄來者<lb/>
　　流花峪<lb/>
曉風吹殘紅夜雨洗微綠不愁風雨多流花滿溪谷<lb/>
　　飛魚閣<lb/>
石魚出山時山雲宿舊處高閣風雨多魚飛自來去<lb/>
<pb n="KR2k0049_WYG_225-66a"/>
　　梯橋<lb/>
桃花橋上枝殘紅帶茅屋夫君行不歸綠隂桃子熟<lb/>
　　浴鶴池<lb/>
荷花生川池葉小荷未起海鶴欲下時夕陽照春水<lb/>
　　梅子岡<lb/>
遠林聞微香青春入叢薄散歩梅子岡幽花自開落<lb/>
　　太邱峰<lb/>
斷雲出横嶺明月生高峰無人與晨夕時依巖際松<lb/>
<pb n="KR2k0049_WYG_225-66b"/>
　　嶺泉亭<lb/>
方池鑿山翠石罅清泉滴客心映空寒明月鑒寂歴<lb/>
　　䨇谿<lb/>
雙谿來交横谿源森難即惟見石上流清泉不改色<lb/>
　　老姥掌<lb/>
夜靜山月高照我山樓上微聞松蘿風遙逓石泉響<lb/>
　　詠歸亭<lb/>
野水流溪遠春泉入檻深殘生不寂寞童冠有知音<lb/>
<pb n="KR2k0049_WYG_225-67a"/>
　　七柿灘<lb/>
秋水落汀渚古木餘磊砢山家黄葉村晚紅拾霜顆<lb/>
　　端畦<lb/>
漠漠谿田水萋萋野墅花何人解來徃相識是山家<lb/>
　　西田<lb/>
行逐前谿雲疎雨挂晴蝀日斜桑柘隂犂鋤手自弄<lb/>
　　兔塜<lb/>
兹山數峰落一峯出一泉尋泉杖輕策遙見墟中煙<lb/>
<pb n="KR2k0049_WYG_225-67b"/>
　　西垞<lb/>
朝爲西垞遊暮爲東垞宿谿行人不知野橋夾修竹<lb/>
　　西山院<lb/>
落日清磬響數峰相對閒復此値秋色坐見煙禽還<lb/>
　　小西山院<lb/>
後山惟白雲幽人對極目前山行雨歸還就山雲宿<lb/>
　　樊口<lb/>
樊山南下處十里到樊口春風夫如何惟見花與柳<lb/>
<pb n="KR2k0049_WYG_225-68a"/>
　　鐡盆嶂三首<lb/>
空青削山峯金沙裹山麓山頭明月行山腰白雲宿<lb/>
探竒乃大驚歎絶但狂叫山僧渾慣見對予發微笑<lb/>
風洞聞風歸雲窩見雲去乃知風與雲生自無人處<lb/>
　　重遊懸空寺　　　　　　　　　魏象樞<lb/>
溪聲接梵音石竇封瑤草我尋舊日僧山門猶未掃<lb/>
　　雲中道上　　　　　　　　　　邵嗣堯<lb/>
曲折山城道龍鍾病裏身征夫問前路一日不逢人<lb/>
<pb n="KR2k0049_WYG_225-68b"/>
　　太原途中聯句四首<lb/>
涓涓難老泉分流晉祠側<hi>王顯祚</hi>中有長生蘋冬夏同一<lb/>
色<hi>朱彞尊</hi>
三過朝陽洞一宿羽人居<hi>朱彞尊</hi>萬籟夜俱寂想見天地<lb/>
初<hi>王顯祚</hi>
高歡避暑宮聞在龍山下<hi>王顯祚</hi>馬蹄不敢踏慮有香姜<lb/>
瓦<hi>朱彞尊</hi>
一百二十六石柱刻作經<hi>朱彝尊</hi>㑹須抉風峪移置水邊<lb/>
<pb n="KR2k0049_WYG_225-69a"/>
亭<hi>王顯祚</hi>
　　太白山　　　　　　　　　　　馮如京<lb/>
太白立羣峰天都窺嵽嵲長松四時秋隂崖萬古雪<lb/>
　　恰受航　　　　　　　　　　　趙世福<lb/>
乘二八夜月棹兩三人船撥盡荇藻影來遊水底天<lb/>
　　中田廬　　　　　　　　　　　馬　恕<lb/>
朝行東南陌暮行西北阡老農家不遠只在此中田<lb/>
　　海窊夕照　　　　　　　　　　王　杜<lb/>
<pb n="KR2k0049_WYG_225-69b"/>
牛羊初下來返照映石壁渺觀滄海中波濤自衝激<lb/>
　　南高石莊<lb/>
高石儼成莊穴居拱朝日㸃㸃若蜂屯時聞歌蟋蟀<lb/>
　　西花版石<lb/>
離竒一片石五色粉如畫莫是女媧留補天常不壞<lb/>
　　神婆古蹟二首　　　　　　　　霍之琯<lb/>
百泉轟地軸萬壑響松風驚起神婆睡擕兒奔石谼<lb/>
倒瀉銀河浪怒將頑石鎔至今小憇處手足尚留蹤<lb/>
<pb n="KR2k0049_WYG_225-70a"/>
　　司馬泊崔丞相宅石獅<lb/>
躍潛池裏馬興廢門前獅龍馬歸何處石獅蹄未移<lb/>
司馬聲名重崑山雙璧輝遺址豐草没故里尚依稀<lb/>
　　似園　　　　　　　　　　　　王含光<lb/>
結茆復編柴深深在城市方知山巨源似隱得其似<lb/>
　　成州即事二首　　　　　　　　何士震<lb/>
男歲不製衣女歲不絍織堵墅六月三傾囊售百億<lb/>
傳聞太白麓遺礦封猶昔大地不黄金礦亦究何益<lb/>
<pb n="KR2k0049_WYG_225-70b"/>
　　靈邱雜咏　　　　　　　　　　岳宏譽<lb/>
天花與地花臺山雨後滴雲中近五臺餘馨滿山澤<lb/>
　　臨池　　　　　　　　　　　　牛兆㨗<lb/>
潭空天現底風動繡魚鱗心到碧波裏不知影是身<lb/>
　　偶感<lb/>
獨坐靜山寺白雲來作宿悠然風送雲何事無盈縮<lb/>
　　寓垣曲城南僧舍望黄河時雨氣涳濛<lb/>
　　　　　　　　　　　　　　　　李生光<lb/>
<pb n="KR2k0049_WYG_225-71a"/>
邸情幽寺裏烟雨没山城爲問黄河水滔滔何日清<lb/>
　　伏魔岩　　　　　　　　　　　梁　檀<lb/>
欲求眞浄地先自伏魔情人心常清淨片片慈雲生<lb/>
　　白水村　　　　　　　　　　　無名氏<lb/>
山村名白水絳水忘其初地下桑生笑今人不讀書<lb/>
　　䝉城鎭<hi>即䝉坑</hi>
朝見驛騎去暮見驛騎還誰云䝉坑道馬骨高於山<lb/>
　　史將軍碑<lb/>
<pb n="KR2k0049_WYG_225-71b"/>
一片誰家石土花隱篆文前村逢父老說是史將軍<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志巻二百二十五<lb/>
</p>
<p>
</p>
  </div>
</body>
</text>
</TEI>
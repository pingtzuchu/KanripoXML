<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百二十一</head> <lb/>
    <p>
<pb n="KR2k0049_WYG_121-1a"/>
欽定四庫全書<lb/>
　山西通志卷一百二十一<lb/>
　　人物<hi>二十一</hi>
寧武府<lb/>
隋<lb/>
梁睿字恃徳禦子少沈敏有行檢周文時以功臣子養<lb/>
　宫中命與諸子遊處七嵗襲廣平郡公累加儀同三<lb/>
　司本州大中正開府改封五龍郡公渭州刺史閔帝<lb/>
<pb n="KR2k0049_WYG_121-1b"/>
　受禪徴為御伯出為中州刺史鎮新安齊人來冦睿<lb/>
　輒挫之拜大將軍以預佐命功進爵蔣國公入為司<lb/>
　㑹後從齊王憲拒齊將斛律明月於洛陽每戰有功<lb/>
　遷小冢宰歴敷州刺史凉安二州總管俱有惠政進<lb/>
　位柱國隋文總百揆代王謙為益州總管行至漢川<lb/>
　西謙反睿不得進命睿為行軍元帥討之進至龍門<lb/>
　謙將趙儼秦㑹擁衆十萬據險為營睿令將士銜枚<lb/>
　出間道四面奮擊力戰破之鼓行而進轉戰連捷逼<lb/>
<pb n="KR2k0049_WYG_121-2a"/>
　成都謙親帥精兵五萬背城結陣睿擊敗之城降謙<lb/>
　將三十騎遁走執斬於市劔南悉平進位上柱國總<lb/>
　管如故威振西州夷獠歸附奏請略定南寧文帝以<lb/>
　天下始定人心不安初未之許後竟遣史萬嵗討平<lb/>
　之因睿之策也及受禪顧待彌隆見突厥方强恐為<lb/>
　邊患陳鎮守策十餘事帝嘉歎之睿以周代舊臣乆<lb/>
　居重鎮屢請入朝徴還恩眷逾厚尋謝病闔門自守<lb/>
　不交當時賜以板輿每有朝覲必令三衛輿上殿十<lb/>
<pb n="KR2k0049_WYG_121-2b"/>
　五年從至洛陽而卒諡襄子洋嗣歴嵩除二州刺史<lb/>
　武賁郎將大業六年詔改睿封為戴公以洋襲<lb/>
侯莫陳崇字尚樂代武川人祖元以良家子鎮代武川<lb/>
　因家焉父興殿中將軍羽林監贈柱國太保清河郡<lb/>
　公崇少驍勇善騎射謹慤少言年十五隨賀拔岳與<lb/>
　爾朱榮征葛榮後從岳入闗破赤水蜀又從岳力戰<lb/>
　破万俟醜奴崇與輕騎逐北至涇州長坑及之賊未<lb/>
　成列崇單騎入賊中於馬上生擒醜奴遂大破之封<lb/>
<pb n="KR2k0049_WYG_121-3a"/>
　臨涇縣侯及岳為侯莫陳悦所害崇謀迎周文帝時<lb/>
　原州刺史史歸為悦守周文遣崇襲歸直到城下即<lb/>
　據城門城内鼓譟伏兵悉起遂擒歸斬之以崇行原<lb/>
　州事仍從平悦别封廣武縣伯累遷儀同三司改封<lb/>
　彭城郡公從擒竇泰復𢎞農破沙苑戰河橋又别討<lb/>
　平稽胡累戰皆有功進柱國大將軍拜大司空周初<lb/>
　進封梁國公加太保歴大宗伯大司徒保定三年從<lb/>
　武帝幸原州時帝夜還崇私議宇文䕶䕶遣使將兵<lb/>
<pb n="KR2k0049_WYG_121-3b"/>
　就崇宅逼令自殺諡躁䕶誅改諡莊閔子芮嗣位柱<lb/>
　國從東伐守太行道并州平授上柱國仍從平鄴拜<lb/>
　大司馬隋大業初流嶺南<lb/>
侯莫陳順代武川人少豪俠有氣度初為爾朱榮統軍<lb/>
　普泰元年封本縣子從孝武入闗順與周文帝同里<lb/>
　閈弟崇又先在闗中進彭城郡公梁仚定逼河州為<lb/>
　大都督討破之尋行河州事大統四年魏文帝東討<lb/>
　順留鎮長安時趙青雀反王盟周惠達奉魏太子出<lb/>
<pb n="KR2k0049_WYG_121-4a"/>
　次渭北順於渭橋與賊戰頻破之魏文帝還執順手<lb/>
　曰渭橋之戰卿有殊功解所服金縷玉梁帶賜之南<lb/>
　岐州氐羌符安夀遂率部落一千欵附改封河間郡<lb/>
　公六年加驃騎大將軍開府儀同三司行西夏州事<lb/>
　改平原郡公周初拜少師進柱國卒崇弟瓊荆州總<lb/>
　管上柱國封修武郡公瓊弟愷以軍功賜爵下蔡縣<lb/>
　男崇靈武縣侯周初轉授為開府儀同三司進公天<lb/>
　和中為司㑹中大夫建徳二年為聘齊使<lb/>
<pb n="KR2k0049_WYG_121-4b"/>
侯莫陳頴字遵道代人崇子也少有器量風神警發為<lb/>
　時輩所推魏大統末以父功賜爵廣平侯累遷開府<lb/>
　儀同三司從滕王<graphic n="KR1225" url="https://raw.githubusercontent.com/kanripo/KR-Gaiji/master/images/KR1225.png" mimeType="image/png"/>擊龍泉文城胡懸軍五百餘里<lb/>
　破其三柵時詔胡厭匿良人者誅沒其妻子有人言<lb/>
　為胡村所隠匿柱國豆盧勣將誅之頴曰未若召其<lb/>
　渠帥以隠匿者付之令自歸首勣從之諸胡争降附<lb/>
　遷司武加振威中大夫隋初加上開府進昇平郡公<lb/>
　伐陳以行軍總管從秦王俊出魯山道渡江安集歸<lb/>
<pb n="KR2k0049_WYG_121-5a"/>
　附再遷瀛州刺史甚有惠政後免百姓送者莫不流<lb/>
　涕因立碑頌頴清徳後拜邢州刺史仁夀中吏部尚<lb/>
　書牛𢎞持節巡撫山東以頴為第一上優詔褒揚時<lb/>
　妙簡清吏涖嶺南徴頴入朝進大將軍拜桂州總管<lb/>
　十七州諸軍事大崇恩信人夷悦服煬帝初以兄芮<lb/>
　事徴還後拜恒山太守時嶺南閩越多不附帝以頴<lb/>
　為南方所信服拜南海太守卒官諡曰定子䖍㑹知<lb/>
　名<lb/>
<pb n="KR2k0049_WYG_121-5b"/>
王徳字天恩代武川人少善騎射以孝弟稱初從平元<lb/>
　顥賜爵同官縣子又從平万俟醜奴别封深澤縣男<lb/>
　與冦洛等翊戴周文除平凉郡守徳雖不知書至於<lb/>
　斷決處分良無以過涇州所部五郡徳常為最孝武<lb/>
　西遷進下博縣伯行東雍州事在州未幾百姓懷之<lb/>
　賜姓烏丸氏大統元年進爵公加車騎大將軍遷儀<lb/>
　同三司北雍州刺史後累有戰功加開府侍中進河<lb/>
　間郡公拜河州刺史羣羌率服後卒於涇州刺史諡<lb/>
<pb n="KR2k0049_WYG_121-6a"/>
　曰獻徳性厚重㢘慎言行無擇母幾年百嵗後徳終<lb/>
　子慶嗣性謹厚位開府儀同三司初徳喪父貧無以<lb/>
　葬賣子公奴并一女以營葬事旋遭兵亂及在平涼<lb/>
　始得之遂名曰慶<lb/>
韓果字阿六拔代武川人少驍雄善騎射賀拔岳引為<lb/>
　帳内後從平侯莫陳悦大統初累進爵石城公果性<lb/>
　强記兼有權略善伺敵虛實揣知情狀有潛匿溪谷<lb/>
　欲為間偵者果登髙望之所疑處往必有獲由是為<lb/>
<pb n="KR2k0049_WYG_121-6b"/>
　虞候都督常領候騎晝夜巡察略不眠寢從平竇泰<lb/>
　賞真珠金帶一條又從復𢎞農破沙苑戰河橋並有<lb/>
　功歴朔安二州刺史從戰芒山除河東郡守又從破<lb/>
　稽胡於北山進兵窮討散其種落稽胡憚果勁捷號<lb/>
　為著翅人周文聞之笑曰著翅之名寧減飛將累遷<lb/>
　開府儀同三司進褒中郡公保定三年拜少師進柱<lb/>
　國天和初授華州刺史為政寛簡吏人稱之卒子明<lb/>
　嗣為黎州刺史與尉遲迥同謀被害<lb/>
<pb n="KR2k0049_WYG_121-7a"/>
庫狄昌字持徳神武人少便弓馬有膂力每以將帥自<lb/>
　許從爾朱天光定闗中又從賀拔岳征討岳被害翊<lb/>
　戴周文從平侯莫陳悦賜爵隂盤縣子後從迎孝武<lb/>
　復潼闗改封長子縣子大統初累遷開府儀同三司<lb/>
　進方城郡公授稍伯中大夫周初拜大將軍卒<lb/>
王勇代武川人本名胡仁少雄健有膽決數從侯莫陳<lb/>
　悦賀拔岳征討功居多拜别將周文為丞相封包信<lb/>
　縣子從擒竇泰復𢎞農戰沙苑氣盖衆軍所當必破<lb/>
<pb n="KR2k0049_WYG_121-7b"/>
　周文歎其勇敢賞賜特隆進爵公周軍不利唯胡仁<lb/>
　及王文達耿令貴三人力戰軍還皆拜上州刺史令<lb/>
　探籌取之胡仁遂得雍州賜名勇進侍中驃騎大將<lb/>
　軍開府儀同三司恭帝元年從征蠕蠕破之進新陽<lb/>
　郡公賜姓庫汗氏又别封永固縣伯特請迴授兄子<lb/>
　興時人義之尋進大將軍卒子昌嗣官至大將軍<lb/>
李虎隴西成紀人涼武昭王暠之元孫祖熙為金門鎮<lb/>
　將戍於武川因留家焉虎西魏時賜姓大野氏官至<lb/>
<pb n="KR2k0049_WYG_121-8a"/>
　太尉與李弼等八人佐周伐魏有功皆為桂國號八<lb/>
　柱國家孝閔受禪虎已卒追録其功封唐國公諡襄<lb/>
　子昞襲隋柱國大將軍卒諡仁昞生淵於長安即唐<lb/>
　髙祖也<lb/>
獨孤信雲中人本名如願祖俟尼和平中以良家子鎮<lb/>
　武川因家焉父庫者領人酋長少雄豪有節義北州<lb/>
　咸敬服之信美容儀善騎射正光末與賀拔度等同<lb/>
　斬衞可瓌由是知名後為葛榮所獲信少年自修飾<lb/>
<pb n="KR2k0049_WYG_121-8b"/>
　服章軍中號獨孤郎及爾朱氏破葛榮以信為别將<lb/>
　從征韓婁匹馬挑戰擒賊漁陽王表賜周後破元顥<lb/>
　黨賜爵受徳縣侯遷武衞將軍賀拔勝表為大都督<lb/>
　新野郡守與浙陽守韋孝寛政術俱美號為連璧勝<lb/>
　令入闗撫賀拔岳餘衆魏孝武雅相委任孝武西遷<lb/>
　信單騎及於瀍澗孝武歎曰武衞遂能辭父母捐妻<lb/>
　子從我世亂識忠臣豈虛言哉進浮陽郡公為衞大<lb/>
　將軍都督三荆州諸軍事兼尚書右僕射東南道行<lb/>
<pb n="KR2k0049_WYG_121-9a"/>
　臺大都督荆州刺史東魏刺史辛纂出戰信縱兵擊<lb/>
　大敗之都督楊忠等前驅斬纂三荆遂定東魏又遣<lb/>
　髙敖曹侯景奄至信率麾下奔梁後許還北時信父<lb/>
　母在山東梁武帝問所往答以事君無二梁武義之<lb/>
　大統三年至長安轉驃騎大將軍加侍中開府尋拜<lb/>
　領軍將軍從復𢎞農破沙苑改河内郡公聞父卒發<lb/>
　喪行服尋起為大都督入洛陽頴豫襄廣陳留並欵<lb/>
　附四年東魏將侯景圍洛陽信據金墉城隨方拒守<lb/>
<pb n="KR2k0049_WYG_121-9b"/>
　旬有餘日及周文帝至瀍東景退走信為右軍戰不<lb/>
　利六年侯景冦荆州令信出武闗景退為大使慰撫<lb/>
　三荆尋除隴右十一州大都督秦州刺史事無壅滯<lb/>
　示以禮教勸以耕桑數年中公私富實流人願附者<lb/>
　數萬家周文以其信著遐邇賜名信七年岷州梁屳<lb/>
　定舉兵反詔討之仚定為部下所殺而子弟仍拒守<lb/>
　信勒兵向萬年頓三交谷口詭道趨稠松嶺賊不虞<lb/>
　信兵之至望風奔潰乗勝逐北徑至城下賊並出降<lb/>
<pb n="KR2k0049_WYG_121-10a"/>
　加太子太保芒山戰不利信帥散卒自後擊之齊追<lb/>
　騎驚擾諸軍因此得全涼州刺史宇文仲和不受代<lb/>
　率開府怡峰討之夜令諸將以衝梯攻其東北信親<lb/>
　率壯士襲其西南達明克之擒仲和拜大司馬十三<lb/>
　年移鎮河陽十四年進柱國大將軍録前後功子善<lb/>
　封魏寧縣公穆必要縣侯藏義寧縣侯邑各一千户<lb/>
　順武成縣侯陁建忠縣伯邑各五百户又聞母卒追<lb/>
　贈庫者司空公母費連氏常山郡君十六年遷尚書<lb/>
<pb n="KR2k0049_WYG_121-10b"/>
　令拜大司馬周初遷大宗伯進衞國公邑萬户趙貴<lb/>
　死晉公䕶逼令自盡年五十五信美風度雅有竒謀<lb/>
　大略周文以隴右形勝故委信鎮之既為百姓所懷<lb/>
　聲震鄰國侯景奔梁東魏魏收檄梁文矯稱信據隴<lb/>
　右不從宇文氏乃云無闗西之憂欲以譎梁人也信<lb/>
　在秦州獵日暮馳馬入城帽微側詰旦吏人戴帽者<lb/>
　咸慕信而側帽焉其為隣境及士庶所重如此信長<lb/>
　女周明帝敬后第四女唐元貞皇后第七女隋髙祖<lb/>
<pb n="KR2k0049_WYG_121-11a"/>
　文獻后三代皆為外戚自古以來未之有也隋初贈<lb/>
　太師上柱國十州諸軍事冀州刺史封趙國公邑萬<lb/>
　户諡曰景庫者使持節太尉上柱國六州諸軍事定<lb/>
　州刺史封趙國公邑萬戸諡恭母費連氏太尉趙恭<lb/>
　公夫人<lb/>
王盟字仵明徳皇后之兄其先樂浪人六世祖波前燕<lb/>
　太宰祖珎魏黄門侍郎贈并州刺史樂浪公父羆伏<lb/>
　波將軍以良家子鎮武川因家焉正光中破六韓拔<lb/>
<pb n="KR2k0049_WYG_121-11b"/>
　陵攻陷諸鎮為所擁後流寓中山以積射將軍從蕭<lb/>
　寳夤西征隨賀拔岳禽万俟醜奴平秦隴常先登力<lb/>
　戰周文平侯莫陳悦除原州刺史孝武至長安封魏<lb/>
　昌縣公大統三年徴拜司空轉司徒迎文帝悼后於<lb/>
　蠕蠕加侍中遷太尉東征以留後大都督行雍州事<lb/>
　節度闗中諸軍趙青雀之亂輔太子出頓渭北事平<lb/>
　進長樂郡公賜姓拓跋氏遷太保九年進位太傅加<lb/>
　開府儀同三司盟姿度𢎞雅仁而汎愛雖居師傅而<lb/>
<pb n="KR2k0049_WYG_121-12a"/>
　謙恭自處未嘗以勢位驕人及疾上數幸其第親問<lb/>
　所欲十一年薨贈本官諡曰孝定<lb/>
王勒字醜興盟子忠果有材幹年十七從周文入闗平<lb/>
　秦隴定闗中周文嘗謂曰為將坐見成敗者上也披<lb/>
　堅執鋭者次也勒曰意欲兼之周文大笑拜散騎常<lb/>
　侍賜爵梁甫縣公大統初為千牛備身直長領左右<lb/>
　出入卧内小心謹厚魏文帝嘗曰王勒可謂不二心<lb/>
　臣也沙苑之後勒以都督領禁兵居左翼被傷重卒<lb/>
<pb n="KR2k0049_WYG_121-12b"/>
　於行間周文深悼贈使持節太尉尚書令十州諸軍<lb/>
　事雍州刺史追封咸陽郡公諡曰忠武子弼襲爵尚<lb/>
　魏安樂公主位大都督通直散騎常侍勒弟懋字小<lb/>
　興盟之西征也懋幼留山東永安中始入闗遂從征<lb/>
　伐大統初賜爵安平縣子進爵為公遷右衞將軍盟<lb/>
　卒懋上表辭位乞終喪制魏文不許累遷開府儀同<lb/>
　三司侍中左衞將軍領軍將軍温和敬慎宿衞十餘<lb/>
　年未嘗有過廢帝二年除南岐州刺史賜爵安寧郡<lb/>
<pb n="KR2k0049_WYG_121-13a"/>
　公拜小司冦卒官子悦嗣位大將軍同州刺史改封<lb/>
　濟南郡公<lb/>
王顯盟兄子幼敏悟沈静少言為周文帳内都督累遷<lb/>
　驃騎大將軍開府儀同三司光禄卿鳳州刺史賜爵<lb/>
　洛邑縣公進位大將軍卒子誼字宜君少有大志便<lb/>
　弓馬博覽羣言閔帝時為左中侍上士晉公䕶執政<lb/>
　帝拱黙無所闗預有朝於帝者微不恭誼勃然進擊<lb/>
　之朝臣無敢不肅遷御正大夫父艱毁瘁過禮廬於<lb/>
<pb n="KR2k0049_WYG_121-13b"/>
　墓側負土成墳武帝即位遷内史大夫封楊國公齊<lb/>
　平自相州刺史徴為大内史汾州稽胡亂帝弟越王<lb/>
　盛譙王儉為總管竝受誼節度擊平之封一子開國<lb/>
　公受遺詔輔政宣帝即位憚誼剛正出為襄州總管<lb/>
　隋文為丞相時鄖洛多難誼分兵討之旬月皆平遣<lb/>
　使勞問冠盖不絶以第五女妻其子奉孝拜大司徒<lb/>
　誼自以與帝有舊亦歸心焉隋受禪顧遇彌厚奉使<lb/>
　突厥稱㫖進郢國公子奉孝卒踰年誼表請公主除<lb/>
<pb n="KR2k0049_WYG_121-14a"/>
　服為御史大夫楊素所劾詔不問然恩禮稍薄有告<lb/>
　誼謀反者帝令案其事無實賜酒釋之尋以罪賜死<lb/>
賀蘭祥字盛樂其先與魏俱起有乞伏者為賀蘭莫何<lb/>
　弗因以為氏後有以良家子鎮武川者遂家焉父初<lb/>
　真少知名為鄉閭所重尚文帝姊建安長公主保定<lb/>
　二年追贈太傅柱國常山郡公祥年十一而孤居䘮<lb/>
　合禮長於舅氏為周文所愛雖在戎旅博延儒生教<lb/>
　以書𫝊周文初入闗祥與晉公䕶俱在晉陽後遣使<lb/>
<pb n="KR2k0049_WYG_121-14b"/>
　迎致之解褐奉朝請少有膽氣志在立功尋擢補都<lb/>
　督從平侯莫陳悦又迎魏孝武以前後功封撫夷縣<lb/>
　伯從擊潼闗獲東魏將薛長儒攻回洛拔之拜左右<lb/>
　直長進爵為公大統九年從戰芒山進位驃騎大將<lb/>
　軍開府儀同三司加侍中十四年除都督荆州刺史<lb/>
　進爵博陵郡公先是祥嘗行荆州事雖未朞月頗有<lb/>
　惠政至是重往百姓安之漢南流人襁負至者日有<lb/>
　千數遠近蠻夷莫不欵附祥隨機撫納咸得歡心時<lb/>
<pb n="KR2k0049_WYG_121-15a"/>
　盛夏亢陽境内有發塚暴骨者謂守令曰此豈仁者<lb/>
　為政邪命所在收葬之即日澍雨性清素時與梁通<lb/>
　好公私贈遺一無所受梁雍州刺史岳陽王蕭詧欽<lb/>
　其風素以竹屏風絺綌之屬及經史贈之祥難違其<lb/>
　意取付所司周文後聞之竝以賜祥十六年拜大將<lb/>
　軍周文以涇渭溉灌之處渠堰廢毁乃令祥修造富<lb/>
　平堰開渠引水東注於洛人獲其利魏廢帝二年行<lb/>
　華州事後改華州為同州仍以祥為刺史尋拜尚書<lb/>
<pb n="KR2k0049_WYG_121-15b"/>
　左僕射六官建授小司馬孝閔踐阼進位柱國大司<lb/>
　馬晉公䕶執政祥與䕶中表少相親愛軍國之事皆<lb/>
　與參謀誅趙貴廢閔帝祥有力焉武成初吐谷渾侵<lb/>
　涼州郡詔祥與宇文貴討之拔洮陽洪和二城振旅<lb/>
　而還進封涼國公薨贈太師同岐等十二州諸軍事<lb/>
　同州刺史諡曰景有七子敬讓璨師寛知名敬少歴<lb/>
　顯職封化隆縣侯後襲爵涼國公位柱國華州刺史<lb/>
　讓大將軍鄭州刺史河東郡公璨開府儀同三司宣<lb/>
<pb n="KR2k0049_WYG_121-16a"/>
　陽郡公建徳五年從於并州戰歿贈上儀同大將軍<lb/>
　追封清都公師尚明帝女位上儀同大將軍幽州刺<lb/>
　史博陵郡公寛開府儀同大將軍武始公入隋歴汴<lb/>
　鄭二州刺史竝著政績祥弟隆大將軍襄樂縣公隋<lb/>
　文與祥有舊開皇初追贈上柱國<lb/>
若干惠字惠保代武川人父樹利周從魏廣陽王深征<lb/>
　葛榮戰歿贈冀州刺史惠以别將從賀拔岳以功封<lb/>
　北平縣男與冦洛趙貴翊戴周文仍從平侯莫陳悦<lb/>
<pb n="KR2k0049_WYG_121-16b"/>
　拜直閣將軍從擒竇泰復𢎞農破沙苑每先登陷陣<lb/>
　加侍中開府儀同三司封長樂郡公大統四年從魏<lb/>
　文帝東巡洛陽與齊神武戰於河橋力戰破之七年<lb/>
　遷領軍髙仲宻來附周文軍至洛陽齊神武屯於芒<lb/>
　山惠為右軍與中軍破之齊兵乃萃右軍軍將趙貴<lb/>
　等戰不利會日暮齊兵攻惠惠擊皆披靡至夜中騎<lb/>
　復來追惠惠徐下馬顧命厨人營食食訖謂左右曰<lb/>
　長安死此中死異乎乃建旗鳴角收軍而還齊追騎<lb/>
<pb n="KR2k0049_WYG_121-17a"/>
　憚惠疑有伏兵不敢逼至𢎞農見周文㱆欷不自勝<lb/>
　周文壯之遷司空惠性剛質有勇力撫御將士莫不<lb/>
　懷恩侯景内附鎮魯陽卒於軍恵於諸將年最少事<lb/>
　母孝周文嘗造射堂新成與諸将燕射惠竊嘆曰親<lb/>
　老矣何時辦此周文即日徙堂於惠宅其見重如此<lb/>
　及卒為流涕喪至又臨撫焉加贈秦州刺史諡曰武烈<lb/>
　子鳯字達摩有識度襲長樂郡公尚周文女位開府<lb/>
　儀同三司大馭中大夫後録惠功封徐國公拜柱國<lb/>
<pb n="KR2k0049_WYG_121-17b"/>
宇文述字伯通代郡武川人本姓破野頭父盛周上柱<lb/>
　國述少驍鋭便弓馬周武帝時以父功拜開封大冡<lb/>
　宰宇文䕶愛之領親信召為左宫伯累遷英果中大<lb/>
　夫賜爵博陵郡公尋改濮陽隋髙祖為相以行軍總<lb/>
　管率歩騎三千從韋孝寛至河陽尉迴遣將李雋攻<lb/>
　懐州述别擊破之又擊尉淳於永槁先鋒陷陣俘馘<lb/>
　甚衆平尉迴每戰有功超拜上柱國進褒國公賜縑<lb/>
　三千匹開皇初拜右衛大將軍伐陳以行軍總管率<lb/>
<pb n="KR2k0049_WYG_121-18a"/>
　衆三萬自六合濟時韓擒虎賀若弼兩軍趣丹陽述<lb/>
　進據石頭以為聲援蕭巘蕭巖據東吳述領行軍總<lb/>
　管元契張黙言等伐之水陸兼進落叢公燕榮以舟<lb/>
　師自海至亦受節度瓛立栅晉陵城東又絶塘道而<lb/>
　自義興入太湖圖掩述後述進破其栅廻兵擊敗瓛<lb/>
　斬瓛司馬曹勒义前軍復陷吴州瓛保包山燕榮擊<lb/>
　破之述進至奉公埭蕭巖陳君範以㑹稽降吴㑹悉<lb/>
　平賜一子開府物三千段拜安州總管晉王廣奏為<lb/>
<pb n="KR2k0049_WYG_121-18b"/>
　夀州刺史總管及為皇太子以述為左衛率舊令率<lb/>
　官第四品特進率品為第三其見重如此煬帝初拜<lb/>
　左衛大將軍改許國公大業三年加開府儀同三司<lb/>
　冬正朝㑹給鼔吹一部従幸榆林吐谷渾遣使請降<lb/>
　令述以兵屯西平之臨羌城撫納降附吐谷渾西遯<lb/>
　述領鷹揚郎將梁元禮張峻崔師等追至曼頭城攻拔<lb/>
　之斬三千餘級乘勝至赤水城復拔之其餘黨走屯邱<lb/>
　尼川進擊大破之獲王公尚書將軍二百人前後虜<lb/>
<pb n="KR2k0049_WYG_121-19a"/>
　男女四千口渾主南走雪山故地皆空上大悦明年<lb/>
　從西幸登燕支每為斥候渾賊復冦張掖進擊走之<lb/>
　還至江都宫敇與蘇威常典選舉㕘預朝政述時貴<lb/>
　重委任與蘇威等而親愛過之言無不從勢傾朝廷<lb/>
　左衞將軍張瑾偶不中意輒張目叱之百寮莫敢違<lb/>
　忤金寶累積後庭曳羅綺者數百家僮千餘人皆被<lb/>
　服金玉寵遇當時莫與為比及征髙麗為扶餘道軍<lb/>
　將與九軍至鴨緑水乙支文徳來詣營述緩縱文徳<lb/>
<pb n="KR2k0049_WYG_121-19b"/>
　逃歸遂度水追之一日中七戰皆捷東濟薩水去平<lb/>
　壤城三十里因山為營文徳復遣使偽降述因其詐<lb/>
　而還衆半濟賊擊後軍軍大潰不可禁止九軍敗績<lb/>
　初軍三十萬五千人及還唯二千七百人除名為民<lb/>
　明年從東征復官爵班師令馳驛赴河陽發諸郡兵<lb/>
　以討楊元感元感西遯將圖闗中述躡至閿鄉皇天<lb/>
　原與來䕶兒列陣當其前遣屈突通以竒兵擊其後大<lb/>
　破之遂斬元感賜物數千段復從東征至懷遠而<lb/>
<pb n="KR2k0049_WYG_121-20a"/>
　還卒於江都廢朝贈司徒尚書令十郡太守班劔四<lb/>
　十人輼輬車前後部鼓吹諡曰恭祭以太牢<lb/>
後五代<lb/>
周密應州神武川人事晉歴鄜延晉三鎮節度事周初<lb/>
　以太子太師致仕子廣仕周累功為睂州刺史入宋<lb/>
　從征太原累遷右屯衞大將軍<lb/>
宋<lb/>
髙永年河東蕃官也為麟州都巡檢王贍取青唐永年<lb/>
<pb n="KR2k0049_WYG_121-20b"/>
　總蕃兵為先鋒贍入邈川而宗噶爾叛永年以千騎直<lb/>
　抵其城開省章峽路擊走叛羌結陣還青唐羌攻甚<lb/>
　急擊走之㑹苗履姚雄以援師至戰溪蘭宗堡履少<lb/>
　却永年領勁騎斷羌為二乃退復與李克保敦谷又<lb/>
　戰乾溝單馬援矛刺羌酋巴爾濟蘇萬衆之中斬其首<lb/>
　餘衆宵遁已而隆賛自乾溝逼鄯州永年佐贍拒守<lb/>
　及雄棄湟鄯皆以永年殿崇寧初知岷州王厚使帥<lb/>
　兵二萬出京闗克安州堡遂至湟即知州事自皇城<lb/>
<pb n="KR2k0049_WYG_121-21a"/>
　副使進四方館使利州刺史為熈秦兩路兵馬都統<lb/>
　制將前軍駐宗噶爾北溪實喇蘇萃精勇據髙阜欲衝<lb/>
　官軍永年揮選鋒突陣師乘之羌大敗遂平鄯州遷<lb/>
　賀州團練使知其州溪賖羅撒合夏國四監軍衆逼<lb/>
　宣威城出禦之行三十里逢熟羌不為備羌遂執永<lb/>
　年以叛為多囉巴所殺探其心肝食之曰此人奪我<lb/>
　國使吾宗族漂流無處所不可不殺也是役也王厚<lb/>
　實主其事而謀策皆出永年厚忌而劾之故贈恤不<lb/>
<pb n="KR2k0049_WYG_121-21b"/>
　及永年知文義范純仁嘗令贄所著書詣闕作元符<lb/>
　隴右録以棄湟鄯為非成功云<lb/>
金<lb/>
虞仲文字質夫武州寧遠人自少聰慧日記千言七嵗<lb/>
　知作詩十嵗能屬文既長刻苦學問登遼進士累仕<lb/>
　州縣以亷能稱復舉賢良方正對策優等擢起居郎<lb/>
　史館修撰三遷至太常少卿求歸養親乆之召復前<lb/>
　職宰相薦文行第一權知制誥除中書舍人討平白<lb/>
<pb n="KR2k0049_WYG_121-22a"/>
　霫拜樞密直學士權翰林學士為翰林侍講學士秦<lb/>
　晉國王時任平章事都統降金授樞密使兼侍中封<lb/>
　秦國公卒年五十五諡文正天會中贈中書令正隆<lb/>
　改特進濮國公<lb/>
白華字文舉隩州人貞祐三年進士為應奉翰林文字<lb/>
　正大元年累遷樞密院經歴官二年九月宋將彭義<lb/>
　斌由山東取邢洺磁華上奏曰北兵有事河西故我<lb/>
　得少寛今彭義斌招降河朔郡縣駸駸及於正定宜<lb/>
<pb n="KR2k0049_WYG_121-22b"/>
　及此大舉以除後患院官遣華相視彰徳實擠之也<lb/>
　事竟不行三年五月夏全自楚州來奔十月集議和<lb/>
　宋上問全所以來華奏全狼狽而北止求自免無他<lb/>
　慮也華由是為上所知和議亦寢五年増築歸徳城<lb/>
　擬工數百萬華往相役減工三之一六年權樞密院<lb/>
　判官上欲遣軍招李全華對曰李全特一猾冦耳老<lb/>
　狐穴塚待夜而出何足介懷臣所慮者今北方有事<lb/>
　未暇南圖一旦事定必來攻矣與我争天下者此也<lb/>
<pb n="KR2k0049_WYG_121-23a"/>
　全何預焉今宜姑養士馬以備北方使全果有謀亦<lb/>
　當發於北朝息兵之日當此則我易與矣事遂寢命<lb/>
　至衛州經畫帥府及恒山公府上嘗諭曰喀齊喀豊阿拉<lb/>
　皆武夫一語不相入便為齟齬今以汝調停之衞州<lb/>
　之委亦前日調停之意也國制樞密院倚任者名奏<lb/>
　事官其目曰承受聖㫖曰奏事曰省院議事外又有<lb/>
　難者曰備顧問故以華處之五月遣往邠州布哈軍<lb/>
　期六日往復華自量日可馳三百里如期而還上曰<lb/>
<pb n="KR2k0049_WYG_121-23b"/>
　汝語征進必有難色今特鋭於平時何也對曰向議<lb/>
　南征今日異於平時事至此不得不一舉與其戰於<lb/>
　近裏之平川不若戰於近邊之險隘上然之七年正<lb/>
　月奏簽揀河南府州防城軍以今見在九十七萬無<lb/>
　致他日資敵五月正授樞密判官八年屢遣往閿鄉<lb/>
　二省軍五月又往桃源二省軍至宋八里莊城門而<lb/>
　還是夜二更八里莊次將送欵九月防秋華議徑往<lb/>
　河中一日可渡如此中得利襄漢軍馬亦當退矣布<lb/>
<pb n="KR2k0049_WYG_121-24a"/>
　哈意不同乃止天興元年四月併樞密院歸尚書省<lb/>
　書生輩妒華得君嘗以語撼之遂罷十二月遣近侍<lb/>
　問華請如春秋紀季入齊事起為右司郎中奏今當<lb/>
　直赴汝州與之一決汝州戰又不如半塗戰半塗戰<lb/>
　又不如出城戰所以然者我軍食力猶在馬則豆力<lb/>
　猶在也尋從至衞州二年三月遣往鄧會伊喇瑗以<lb/>
　鄧入宋後北歸<lb/>
明<lb/>
<pb n="KR2k0049_WYG_121-24b"/>
萬世徳字伯修偏闗人隆慶辛未進士幼竒頴王司冦<lb/>
　弇州為觀察時歎異之性豪舉初授南陽知縣遇事<lb/>
　迎刃解有疑難以片言折之豪猾吏皆驚歎後補元<lb/>
　城寳坻寳坻為畿輔近地戚里田宅多盤踞世徳一<lb/>
　無所假借勢家雖怨亦無以難也生有膂力能騎射<lb/>
　又長於邊陲習地方要害防禦機宜入為兵部郎以<lb/>
　知兵聞遷陜西按察司僉事備兵西寧遇虜入冦躬<lb/>
　擐甲胄督將士禦之五戰皆捷聞副將李魁乘醉率<lb/>
<pb n="KR2k0049_WYG_121-25a"/>
　所部遏冦歸路為所圍急赴援冦皆驚遁以事降補<lb/>
　趙州知州遷山東按察司僉事備兵遼左詔仍監陜<lb/>
　西幕府軍事世徳聞命單車就道決計出師一戰莽<lb/>
　刺川再戰水泉口皆大捷又以冦巢穴仰華寺中因<lb/>
　提兵出青海馳七晝夜擒其細作焚仰華寺而還遷<lb/>
　按察司副使備兵懷隆虜時時闌入邊掠我人畜世<lb/>
　徳偵駐牧所在遣將搗其巢尋遷按察使布政司右<lb/>
　布政備兵如故倭奴犯朝鮮朝議於天津設開府扼<lb/>
<pb n="KR2k0049_WYG_121-25b"/>
　登萊旅順諸要地世徳遂以邊才進職巡撫都察院<lb/>
　右僉都御史専理海防軍務已復經理朝鮮初至戰<lb/>
　於杏山破之遂集將士謀大舉命董一元等各統精<lb/>
　兵直逼釜山斬獲倭兵將二千四百四十餘人焚倭<lb/>
　舟七百餘隻獲倭糧二萬五千九百餘包招回朝鮮<lb/>
　難民五千六百餘口捷聞特命總督薊遼尋遷右都<lb/>
　御史兼兵部右侍郎總督如故一日聞虜將入冦時<lb/>
　世徳已病矣授計諸將令各奉指揮戰汛地擒斬甚<lb/>
<pb n="KR2k0049_WYG_121-26a"/>
　　衆世徳才智膽略伯仲威寧晉溪間在薊遼以息兵<lb/>
　　寧人為務寛大簡静以疾卒於官<lb/>
　國朝<lb/>
　楊泰字春和偏闗人順治元年選貢授江西靖安知縣<lb/>
　　金逆之變以殉難著泰博聞强識文學有名於時而<lb/>
　　雅重義氣起宰百里變生弁鎮獨以守土臣分當死<lb/>
　　慷慨自誓以身殉城聞者壯之<lb/>
　張化樞字徳敦偏闗人學正鳳鳴子胚胎前光掉鞅文<lb/>
<pb n="KR2k0049_WYG_121-26b"/>
　　壇為一時雋秀順治三年以明經訓導左衞姜逆煽<lb/>
　　亂守土吏率聞風遁化樞北向再拜而死可謂從容<lb/>
　　就義不負所學矣<lb/>
　楊光祖寧武人性樸直臨難不避康熙十四年以南昌<lb/>
　　遊擊駐防南豐冦率數萬人來犯統所部徑前搏戰<lb/>
　　甚力冦披靡已知無繼者糾其衆復集光祖因殁於<lb/>
　　陣後其子提督鯤總兵鵬疏稱父節得<lb/>
贈如子官<lb/>
<pb n="KR2k0049_WYG_121-27a"/>
澤州府<lb/>
漢<lb/>
陳龜字叔珍上黨泫氏人家世邊將雄於北州龜少有<lb/>
　志氣永建中舉孝㢘五遷五原太守永和五年拜使<lb/>
　匈奴中郎將時左部亂龜以單于不能制下促令自<lb/>
　殺坐徴下獄免後再遷京兆尹時三輔强豪多侵枉<lb/>
　小民龜厲威嚴平理怨屈郡内大悦會羌胡冦邊桓<lb/>
　帝以龜世知邊俗拜為度遼將軍龜臨行上疏言前<lb/>
<pb n="KR2k0049_WYG_121-27b"/>
　凉州刺史祝良多所糾罰太守令長貶黜將半實應<lb/>
　顯異以勸功能又宜更選匈奴烏桓䕶羌中郎將校<lb/>
　尉除并凉二州今年租更寛赦罪隸埽除更始帝覺<lb/>
　悟乃更選幽并刺史自營郡太守都尉以下多所革<lb/>
　易下詔為陳將軍除并凉一年租賦以賜吏民龜既<lb/>
　到職州郡重足震慄鮮卑不敢近塞省息經用嵗以<lb/>
　億計大將軍梁冀與龜素有隙譖其沮毁國威挑取<lb/>
　功譽不為胡虜所畏坐徴還遂乞骸骨歸田里復徴<lb/>
<pb n="KR2k0049_WYG_121-28a"/>
　為尚書上疏言冀罪狀請誅之帝不省自知必為冀<lb/>
　所害不食七日而死西域胡夷并凉民庶咸為舉哀<lb/>
　弔祭其墓<lb/>
晉<lb/>
虞溥為鄱陽内史多惠政有白鳥來集入祀廟庭<lb/>
北魏<lb/>
徐招髙平人少好法律仕元魏以功進爵為侯莊帝以<lb/>
　招為行臺左丞爾朱兆執招械送洛陽仲遠數招罪<lb/>
<pb n="KR2k0049_WYG_121-28b"/>
　欲斬之招曰不虧君命得罪為幸仲遠由是重之乃<lb/>
　釋<lb/>
北齊<lb/>
上官顯願陽城人輔國將軍時東西割據顯願殄冦安<lb/>
　民厥功不一帝勅儀同元雲祺營戍周壁俾世其業<lb/>
北周<lb/>
郭誕陵川人為并州刺史以禮訓俗孤獨荷澤豪强畏<lb/>
　威士大夫仰其髙風異政<lb/>
<pb n="KR2k0049_WYG_121-29a"/>
唐<lb/>
張伾澤潞將也守臨洺田悦攻之乘城固守累月糧且<lb/>
　盡救不至伾悉召將立軍門命女出徧拜曰諸君戰<lb/>
　良苦吾無貲為賞願以是女賣直為衆士一日費士<lb/>
　皆哭曰請死戰會馬燧擊悦城下敗之伾乘勝出戰<lb/>
　無不一當百以功遷泗州刺史居州十年擢右金吾<lb/>
　衞大將軍未拜卒贈尚書右僕射<lb/>
趙景澤州人累官工部尚書天祐末致政歸田述世系<lb/>
<pb n="KR2k0049_WYG_121-29b"/>
　以明宗廣建置以處族歴五代紛争卒免其禍人服<lb/>
　其先見云<lb/>
宋<lb/>
段思恭澤州晉城人曽祖約定州司戸祖昶神山令父<lb/>
　希堯晉祖辟太原從事與桑維翰同幕府後至棣州<lb/>
　刺史兼權鹽<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>制置使思恭䕃署鎮國軍官天福中<lb/>
　解官侍養入貢改國子四門博士賜緋開運初出為<lb/>
　華商等州觀察支使劉繼勲辟同州掌書記繼勲入<lb/>
<pb n="KR2k0049_WYG_121-30a"/>
　朝會遼入汴軍士請為帥思恭諭以禍福拒弗從乃<lb/>
　止漢祖授左補闕隠帝時蝗言望令諸州速決重刑<lb/>
　無致淹濫必召和氣從之歴度支駕部周顯徳中定<lb/>
　濱州田賦世宗嘉之賜金紫服闋拜左司員外郎建<lb/>
　隆二年除開封令遷金部郎中乾徳初平蜀通判眉<lb/>
　州時餘黨攻逼州城刺史趙廷進將奔嘉州思恭止<lb/>
　之率屯兵與賊戰彭山募先登厚賞諸軍賈勇大敗<lb/>
　賊矯詔以上供錢帛給之後度支請按其罪太祖憐<lb/>
<pb n="KR2k0049_WYG_121-30b"/>
　其果幹不許令知州事母憂起為考功郎中知泗州<lb/>
　會馮繼業自靈州舉宗來朝上以思恭代知州事仍<lb/>
　語之曰馮繼業言靈州非衞霍名將鎮撫之不可汝<lb/>
　其往哉思恭曰臣奉詔而往必能治之上壯之賜窄<lb/>
　衣金帶錢二百萬仍令别齎金幣以遺諸部思恭綏<lb/>
　撫夷落訪求民病悉條奏免之俄而回鶻使入貢遣<lb/>
　吏市<graphic n="KR1504" url="https://raw.githubusercontent.com/kanripo/KR-Gaiji/master/images/KR1504.png" mimeType="image/png"/>砂吏與競思恭械其使數日貰之自是數年<lb/>
　回鶻不復朝貢乆之遷右諌議大夫知揚州兼沿江<lb/>
<pb n="KR2k0049_WYG_121-31a"/>
　巡檢坐與通判訐貶太常少卿改知宿州太宗初遷<lb/>
　將作監知秦州坐事貶少府少監知邢州太平興國<lb/>
　六年遷少府監雍熙元年復舊官再為右諫議大夫<lb/>
　二年知夀州端拱初遷給事中尋知陜州淳化三年<lb/>
　卒年七十三思恭踐更吏事所至著勤績子惟一太<lb/>
　常博士三司度支判官從子惟幾第進士兵部員外<lb/>
　郎<lb/>
張廷翰澤州陵川人初為親校從漢祖入汴補内殿直<lb/>
<pb n="KR2k0049_WYG_121-31b"/>
　遷東西班軍使周初改䕶聖指揮使從平淮甸再遷<lb/>
　鐵騎右第二軍殿前散都頭都虞候宋初權鐵騎左<lb/>
　第二軍都校領開州刺史從平揚州以功遷控鶴左<lb/>
　廂都指揮使領果州團練使尋轉龍捷左廂領春州<lb/>
　伐蜀為歸州路行營馬軍都指揮使隨劉廷讓師次<lb/>
　䕫州頓兵白帝廟西蜀將武守謙拒戰逆擊敗之於<lb/>
　猪頭舖拔其城授侍衞馬步軍都虞候領彰國軍節<lb/>
　度使開寳二年疾駕親臨問卒年五十三贈侍中<lb/>
<pb n="KR2k0049_WYG_121-32a"/>
何漢榮陽城人深於韜略端拱中為殿前承㫖充澤州<lb/>
　太行路巡檢所到接下若無官然每恨不識文字常<lb/>
　於馬上使人讀孝經咸平中契丹屢侵河北漢榮為<lb/>
　先鋒屢擒渠魁敗之王超守定有尾大不掉之勢楊<lb/>
　延釗扼於髙陽闗漢榮實與其謀乾興元年充山東<lb/>
　山西都巡檢天聖中遷如京使安撫都監迨去任終<lb/>
　於覃懷𫝊舍享年七十二嵗火屍歸骨明道二年葬<lb/>
　本縣城西北詳見進賢山長王虞碑記<lb/>
<pb n="KR2k0049_WYG_121-32b"/>
張維則髙平人幼修飾不茍同流俗試大理寺直驍騎<lb/>
　尉以直諒聞中外受知於上景祐四年提典五房公<lb/>
　事歴主客司郎中知晉州軍事入謝賜紫衣金魚袋<lb/>
王獻可澤州人官至英州刺史知瀘州黄庭堅謫涪獻<lb/>
　可遇之甚厚子霽崇寧中為詳議官上書告蔡京罪<lb/>
　黥隸海島欽宗復其官從种師中戰死<lb/>
王雲字子飛澤州人獻可子舉進士從使髙麗撰鷄林<lb/>
　志以進擢秘書省校書郎出知簡州遷陜西轉運副<lb/>
<pb n="KR2k0049_WYG_121-33a"/>
　使宣和中從童貫宣撫幕入為兵部員外郎起居中<lb/>
　書舍人靖康元年以給事中使斡里雅布軍還罷為徽<lb/>
　猷閣待制知唐州召拜刑部尚書再出使還復以資<lb/>
　政殿學士為康王副次磁州民譟而殺之王乃南還<lb/>
　相州建炎初贈觀文殿學士<lb/>
王忠植太行義士紹興九年取石州等十一郡授武功<lb/>
　大夫華州觀察統制河東忠義軍馬遂知代州尋為<lb/>
　建寧軍承宣使龍神衞四廂都指揮使河東經略安<lb/>
<pb n="KR2k0049_WYG_121-33b"/>
　撫使明年金圍慶陽川陜宣撫副使胡世將檄忠植<lb/>
　以所部赴陜西行次延安叛將趙惟清執忠植使拜<lb/>
　詔忠植曰本朝詔則拜金國詔則不拜惟清械詣薩<lb/>
　里罕不能屈使甲士引詣慶陽城下諭使降忠植大<lb/>
　呼曰我河東步佛山忠義人也為金人所執使來招<lb/>
　降願將士勿負朝廷堅守城壁忠植即死城下薩里<lb/>
　罕怒詰之忠植披襟大呼曰當速殺我遂遇害贈奉<lb/>
　國軍節度使開府儀同三司官其將十人<lb/>
<pb n="KR2k0049_WYG_121-34a"/>
王友直髙平人幼從父佐遊志復中原聞金主亮渝盟<lb/>
　乃結豪傑謂之曰權所以濟事權歸守正何害於理<lb/>
　即矯制自稱河北等路安撫制置使以其徒王任為<lb/>
　副使徧諭州縣勤王未幾得衆數萬制為十三軍置<lb/>
　統制等官以統之進攻大名一鼓而克撫定衆庶諭<lb/>
　以紹興年號遣人入朝奏事未幾自夀春來歸詔以<lb/>
　為忠義都統制<lb/>
段保髙平人當宋行講武之制以騎射異等拜爵屢捍<lb/>
<pb n="KR2k0049_WYG_121-34b"/>
　邊閫嚴號令繕甲兵築城壘修屯田遇征討則備前<lb/>
　驅授景陵衞指揮副使子孫世襲<lb/>
都貺陵川人舉進士官至鴻臚卿每朝帝虛已咨問貺<lb/>
　據經而對多見嘉納拜梓州轉運提押西川四十五<lb/>
　州多著美績兄嚮及姪嘉猷皆舉進士<lb/>
都嘉猷陵川人以明經舉進士任信徳知縣有惠政民<lb/>
　愛之如父母轉南京路兵馬都總管多偉績進天水<lb/>
　開國子食邑五百戸賜紫金魚袋<lb/>
<pb n="KR2k0049_WYG_121-35a"/>
金<lb/>
張奕字彦微澤州髙平人以廕補官仕齊為歸徳府通<lb/>
　判齊國廢偵知有兵二萬在郡將謀為亂約夜半舉<lb/>
　燎相應預選市丁校兵結陣要巷開小南門以示生<lb/>
　路亂不得作比明亡匿略盡擒首惡誅之會都統完<lb/>
　顔魯捕兵至欲根株餘黨奕保以闔門遂止承制除<lb/>
　同知歸徳尹事天眷元年以河南與宋改同知沂州<lb/>
　防禦使事三年復取河南授汴京副留守歴陳秦二<lb/>
<pb n="KR2k0049_WYG_121-35b"/>
　州防禦使同知太原尹晉寧軍報夏人侵界詔往征<lb/>
　之至境按籍各歸所侵土而還奏言折氏世守麟府<lb/>
　以抗夏人本朝有其地遂以與夏夏人平折氏丘壠<lb/>
　戮其屍折氏怨入骨髓而不得報今復使守晉寧故<lb/>
　激怒夏人使為䑕侵而條上其罪欲開邊釁以雪私<lb/>
　仇耳今獨可徙折氏他郡則夏人自安朝廷從之移<lb/>
　折氏守青州正隆間同知西京留守事遷河東北路<lb/>
　轉運使大定三年徴為戸部尚書甫視事得疾卒<lb/>
<pb n="KR2k0049_WYG_121-36a"/>
張埜沁水人天眷間經義進士歴榆次陽城繁峙解縣<lb/>
　令操履練達留心撫字卓有政聲終朝請大夫車騎<lb/>
　都尉<lb/>
李曼髙平人森長子幼以能賦稱大定三年登第任隰<lb/>
　州軍事判官政尚平易號稱循良<lb/>
李仲略字簡之晏子聰敏力學登大定十九年詞賦進<lb/>
　士第調五臺主簿母服闋轉韓州軍事判官遷晉城<lb/>
　令補尚書省令史除翰林修撰兼太常博士改授左<lb/>
<pb n="KR2k0049_WYG_121-36b"/>
　司都事為夏讀冊官還權領左司嘗奏事退上顧謂<lb/>
　侍臣曰仲略精神明健如俊鶻脱帽又曰李仲略健<lb/>
　吏也尋轉員外郎特授澤州刺史以便侍父疾先是<lb/>
　晏領沁南軍節度使澤於懷為支郡父子相繼鄉人<lb/>
　榮之父䘮免起為戸部郎中奏曰凡救其末不若正<lb/>
　其本所謂本者厚風俗去冗食養財用而已厚風俗<lb/>
　在乎立制度禁奢僭去冗食在乎寵力農抑游惰養<lb/>
　財用在乎廣儲蓄時歛散商賈不通難得之貨工匠<lb/>
<pb n="KR2k0049_WYG_121-37a"/>
　不作無用之器則下知重本下知重本則末息矣又<lb/>
　條陳制度之宜上嘉納之俄授翰林直學士兼前職<lb/>
　命充經義讀卷官上問曰有司謂經義不若詞賦罷<lb/>
　之何如奏曰經乃聖人之書明經所以適用非詞賦<lb/>
　比乞自今以經義進士為考試官庶得碩學之士上<lb/>
　可其奏改吏部郎中遷侍郎兼翼王傅俄兼宛王𫝊<lb/>
　時知大興府事赫舍哩執中坐贓命鞫之罪當削解<lb/>
　權要競言太重奏曰教化之行自近者始京師四方<lb/>
<pb n="KR2k0049_WYG_121-37b"/>
　之則郡縣守令無慮數百此而不懲何以勵後况執<lb/>
　中兇殘狠愎慢上虐下豈可宥之上曰卿言是也授<lb/>
　山東東西路按察使尋以病訪醫泰和五年卒上聞<lb/>
　之歎曰此人於國家宣力多矣何遽至是耶贈朝列<lb/>
　大夫諡襄獻仲略有父風剛介特立不阿權貴臨事<lb/>
　無留滯所任以幹濟稱云<lb/>
郭俁字伯有澤州人登大定二十二年進士調長子主<lb/>
　簿萊州觀察判官萊陽縣令補尚書省令史知管差<lb/>
<pb n="KR2k0049_WYG_121-38a"/>
　除進大理司直母憂起復太常博士左司都事御史<lb/>
　臺舉俁才幹可用詔升一等遷平陽府治中乆之召<lb/>
　為同知登聞鼓院兼秘書丞遷禮部郎中滕州刺史<lb/>
　同知正定府事上言每季合注巡尉官吏刑兩部斟<lb/>
　酌盜賊多寡處選注詔議行之改中都西京按察副<lb/>
　使遷國子祭酒泰和六年伐宋充宣差山東安撫副<lb/>
　使七年改山東宣撫副使大安中遷遼東按察轉運<lb/>
　使改中都路都轉運使泰定軍節度使陜西東路按<lb/>
<pb n="KR2k0049_WYG_121-38b"/>
　察轉運使貞祐三年罷按察司仍充本路轉運使行<lb/>
　六部尚書改河北西路轉運使致仕元光二年卒<lb/>
王晦字子明澤州髙平人少負氣自憙常慕張詠之為<lb/>
　人中明昌二年進士調長葛主簿有能聲察㢘除遼<lb/>
　東路轉運司都勾判官提刑司舉其能轉北京轉運<lb/>
　戸籍判官遷安陽令累除簽陜西西路按察司事改<lb/>
　平涼治中召為少府少監遷户部郎中貞祐初或舉<lb/>
　晦有將帥才俾募人自將得死士萬餘統之衞送通<lb/>
<pb n="KR2k0049_WYG_121-39a"/>
　州粟入中都有功遷霍王傅以部兵守順州攻牛欄<lb/>
　山以解通州之圍遷翰林侍讀學士加勸農使九月<lb/>
　順州受兵遣人突圍召滄景别部兵主者不肯發故<lb/>
　部曲王臻請變計晦曰朝廷何負汝耶臻曰臻雖負<lb/>
　國不忍負公因泣下晦叱曰吾年六十致位三品死<lb/>
　則吾分詎從女耶將射之臻掩泣而去將士縋城出<lb/>
　降晦被執不肯降遂就死愛將牛斗并見殺贈榮禄<lb/>
　大夫樞密副使命有司立碑嵗時致祭録其子汝霖<lb/>
<pb n="KR2k0049_WYG_121-39b"/>
　為筆硯承奉<lb/>
趙楠字庭幹髙平人擢進士第天興元年為刑部郎中<lb/>
　十一月右丞相延安郡忠正王布色端孫穆爾雅摩定<lb/>
　國軍節度使納丹珠之子也與兄實勒們及䕶衞顔<lb/>
　盞宗阿同飲穆爾雅摩詐以事出投北兵尚書省令楠<lb/>
　推其家屬及同飲人時上下迎合必欲以知情處之<lb/>
　忙押門妻皆被訊掠其母完顔氏曰忙押門通其父<lb/>
　妾父殺此妾忙押門不自安遂叛求脱命而已委曲<lb/>
<pb n="KR2k0049_WYG_121-40a"/>
　推問無知情狀省中微聞之召小吏郭從革諭以風<lb/>
　㫖從革言之楠方食擲匕筯於案大言曰寧使趙楠<lb/>
　除名亦不能屈斷無辜人遂以不知情奏且以妾事<lb/>
　上聞上曰丞相功臣納丹珠父子俱受國恩吾已保<lb/>
　其不知情也立命赦出之人胥謂楠有于張風<lb/>
張師穎髙平人官震川均徭便民調解州沁陽令擢御<lb/>
　史以明敏見稱授西京巡警使糾治畿輔人畏其嚴<lb/>
　歴武寧軍節度使卒于官<lb/>
<pb n="KR2k0049_WYG_121-40b"/>
路元髙平人為省曹尚書郎五典郡事不畏强禦人以<lb/>
　路包拯呼之累遷河間按察轉運使<lb/>
張國綱髙平人外柔内剛事不避難為濮州刺史死於<lb/>
　王事<lb/>
張翬髙平人忠信碩大以能吏稱仕至臨潢路同知轉<lb/>
　運使<lb/>
元<lb/>
郝經字伯常澤州陵川人天挺之孫也金末避地魯山<lb/>
<pb n="KR2k0049_WYG_121-41a"/>
　居民匿窖中亂兵縱火經母許亦死經時九嵗以蜜<lb/>
　和寒葅汁抉母齒飲之即蘇後徙順天晝則負薪米<lb/>
　養母夜則讀書嘗自誦曰不學無用學不讀非聖書<lb/>
　守帥張柔賈輔延之為上客憲宗二年世祖以太弟<lb/>
　開府金蓮川徴經入諮以治國安民之道與語大悦<lb/>
　遂留王府時憲宗入蜀命太弟統東師經從至濮上<lb/>
　言古之一天下者以徳不以力宋今未有敗亡之釁<lb/>
　我乃空國而出諸侯窺伺於内小民凋敝於外經見<lb/>
<pb n="KR2k0049_WYG_121-41b"/>
　其危未見其利不如修徳布惠結盟飭備以待西師<lb/>
　則上應天心下繫人望順時而動宋不足圖也㑹設<lb/>
　江淮荆湖南北路宣撫使命經為副先至江上宣布<lb/>
　恩信招納降附聞蜀師乆無功進東師議及會兵渡<lb/>
　江圍鄂州聞合州計復進班師議㑹宋相賈似道密<lb/>
　遣使乞和迺班師明年世祖即位以經為翰林侍讀<lb/>
　學士充國信使使宋告即位且尋盟經入辭進立政<lb/>
　議時經有重名平章王文統忌之隂屬李璮潛師侵<lb/>
<pb n="KR2k0049_WYG_121-42a"/>
　宋欲假手害經經至濟南璮遺書止經經以璮書聞<lb/>
　於朝行至宿州遣使請入國期不報時似道方冒鄂<lb/>
　功恐經至泄其情遂以李璮為辭拘之真州經上表<lb/>
　於宋曰願附魯連之義排難解紛豈如唐儉之徒欵<lb/>
　兵誤國又數上書宋帝似道匿不以聞驛吏棘垣鑰<lb/>
　戸經不為動從者四十騎居七年死過半經獨與六<lb/>
　人處真州揚子院宋令伴使朱寳臣偽報元席捲北<lb/>
　回經厲聲曰此事斷無有設有之當遣我輩還國又<lb/>
<pb n="KR2k0049_WYG_121-42b"/>
　九年丞相巴延伐宋遣中都哈雅及經弟庸入宋問<lb/>
　執行人之罪宋懼遣總管段佑送經歸道病勅尚醫<lb/>
　近侍迎勞賞賚有差明年夏始詣闕入見秋卒諡文<lb/>
　忠經被留十六年鐍錮急迫益肆力於文章所撰有<lb/>
　易象春秋外𫝊續後漢書陵川文集共數百卷經還<lb/>
　之嵗汴民射鴈金明池得繫帛詩云霜落風髙恣所<lb/>
　如歸期回首是春初上林天子援弓繳窮海纍臣有<lb/>
　帛書後題中統十五年九月一日放鴈獲者勿殺國<lb/>
<pb n="KR2k0049_WYG_121-43a"/>
　信大使郝經書輟耕録曰是時南北隔絶不知中統<lb/>
　之改至元也帝聞之惻然曰四十騎留江南曽無一<lb/>
　人鴈比者其後帛書存秘監<lb/>
鄭鼎澤州陽城人幼讀書曉大義不妄言笑既長驍勇<lb/>
　善騎射為澤潞遼沁千戸甲午從征蜀屢立戰功宋<lb/>
　將燒棧道圍興元鼎修復之破宋兵解興元圍乙巳<lb/>
　遷陽城縣軍民長官庚戌從憲宗征大理自六盤山<lb/>
　下南蕃諸城抵雪山舍騎徒步嘗背負憲宗以行敵<lb/>
<pb n="KR2k0049_WYG_121-43b"/>
　據險鼎奮身力戰至金沙河上臨水傍危石立馬鼎<lb/>
　諫曰此非所宜親扶下馬攻大理城禽其王師還居<lb/>
　後道經吐蕃全軍而歸賜名伊克巴圖爾從世祖南攻<lb/>
　大勝闗破之繼破臺山寨擒守將乗勝獨進陷淖伏<lb/>
　出鼎奮擊殺三人餘衆遁去南渡圍鄂州别攻興國<lb/>
　俱力戰中統元年以功遷平陽太原兩路萬戸二年<lb/>
　戍鴈門闗隘遷河東南北兩路宣撫使三年改平陽<lb/>
　太原宣慰使至元三年遷平陽路總管嵗大旱下車<lb/>
<pb n="KR2k0049_WYG_121-44a"/>
　而雨導汾渠開鵰黄嶺道建横澗橋修學校厲風俗<lb/>
　民徳之十二年鎮黄州十四年改湖北道宣慰使移<lb/>
　鎮鄂州夏五月討蘄黄二州冦戰於樊口舟覆溺年<lb/>
　六十三贈中書丞諡忠毅加贈宣忠保節功臣平章<lb/>
　政事柱國追封潞國公諡忠肅<lb/>
鄭制宜鼎子性聰敏莊重有器局通習國語至元十四<lb/>
　年襲父職戍鄂州攝府事十九年造樓船何家洲洲<lb/>
　地狹衆欲徙旁居民制宜改授寛地民徳之城中多<lb/>
<pb n="KR2k0049_WYG_121-44b"/>
　姦或請捕制宜曰吾但嚴守備而已奈何濫及無辜<lb/>
　有數男子自城外至命縛入獄行省疑其非盜將釋<lb/>
　之不從次日復有乘白馬者來叱下訊之首伏罪一郡<lb/>
　帖然從征納延以功授懷遠大將軍樞密院判官遷<lb/>
　湖廣行省參知政事賜白金五千兩尋徴拜内臺侍<lb/>
　御史安西有牧地圉人奪民田十萬餘頃奉詔往訊<lb/>
　按國籍正之除湖廣行樞密副使昭賀二州及廬陵<lb/>
　境常被冦害制宜率偏師徇二州獲首賊及其黨殺<lb/>
<pb n="KR2k0049_WYG_121-45a"/>
　之盜賊屏息元貞元年授大都留守領少府監兼武<lb/>
　衞親軍都指揮使知屯田事成宗眷遇殊厚每侍宴<lb/>
　輒不敢飲屢賜内醖輒持以奉母特封母蘇氏為潞<lb/>
　國太夫人卒年四十七贈推忠贊治功臣銀青榮禄<lb/>
　大夫平章政事追封澤國公諡忠宣子阿爾斯蘭嗣<lb/>
段直澤州人元初兵亂直倡義固守一方世祖命為本<lb/>
　州長官境内以寧復改建廟學陶育士類人多推重<lb/>
　之<lb/>
<pb n="KR2k0049_WYG_121-45b"/>
張寳髙平人中統間為永興路百戸適江冦為亂寳督<lb/>
　兵檄至即束擔以行時方元旦不少濡滯擒渠魁以<lb/>
　歸遷都指揮僉事居家孝親修建寧文館教里中子<lb/>
　弟<lb/>
王傑澤州人雲州知州思忠子以廕補初授潞城縣主<lb/>
　簿延祐間為聞喜縣尹均賦興學以㢘幹稱轉冀寧<lb/>
　路治中進階奉議大夫<lb/>
賈魯字友恒髙平人兩以明經領鄉貢泰定初授東平<lb/>
<pb n="KR2k0049_WYG_121-46a"/>
　路教授除太醫院都事召為宋史局官遷中書省檢<lb/>
　校上言八河倉淪没官糧百三十萬斛其弊由富民<lb/>
　兼并貧民流亡宜先正經界俄拜監察御史首言封<lb/>
　事宜専達聖聰不宜臺臣先可否時論韙之已由山<lb/>
　北㢘訪副使入為工部郎中至正四年河決特立行<lb/>
　都水監於鄆城以魯為太監魯循河道察地形往復<lb/>
　數千里備得要害為圖上二策其一議修築北堤以<lb/>
　制横潰則用工省其一議疏塞並舉挽河使東行復<lb/>
<pb n="KR2k0049_WYG_121-46b"/>
　故道其工數倍會遷中書右司郎中議未竟尋調都<lb/>
　漕運使條奏漕政八事一京畿和糴二優恤漕司舊<lb/>
　領漕戸三接運委官四通州總治豫定委官五船戸<lb/>
　困於壩夫海運壞於壩户六疏濬運河七臨清運糧<lb/>
　萬戸府當隸漕司八宣忠船户宜付本司節制不果<lb/>
　行既而托克托復相集廷臣議河防或言築堤或言疏<lb/>
　南河遣工部尚書成遵行視終莫決魯昌言必塞北<lb/>
　河使復故道役不大興害不能已復以前二策進丞<lb/>
<pb n="KR2k0049_WYG_121-47a"/>
　相取其後策與魯定議召入奏大稱㫖十一年春命<lb/>
　為工部尚書總治河防使領河南北諸路軍民發汴<lb/>
　梁大名十三路民丁十五萬廬州等戍十八翼軍二<lb/>
　萬供役一切從事大小軍民官咸聽節度便宜興繕<lb/>
　仍命以兵鎮之自黄陵岡南達白茅放於黄固哈只<lb/>
　等口又自黄陵西至陽青村合於故道凡二百入十<lb/>
　里有竒自四月鳩工七月鑿河成乃塞決河九月舟<lb/>
　楫通十一月諸埽堤成浚河復故道南滙於淮又東<lb/>
<pb n="KR2k0049_WYG_121-47b"/>
　入海召還朝以河平圖獻超授集賢大學士勅翰林<lb/>
　學士承㫖歐陽元製河平碑以紀其績且宣付史館<lb/>
　元既為碑文又從魯訪問方略更質吏牘作至正河<lb/>
　防記略曰魯神色不動機解捷出進官吏工徒十餘<lb/>
　萬人日加奬諭辭㫖懇至衆皆感激赴工又曰魯竭<lb/>
　其心思智計之巧乘其精神膽氣之壯不惜劬瘁不<lb/>
　畏浮言以報君相知人之明故作記俾後之任事者<lb/>
　知所取法云魯尋拜中書省左丞十三年從平徐州<lb/>
<pb n="KR2k0049_WYG_121-48a"/>
　托克托旋師命分攻濠州魯督戰誓師曰吾奉命統八<lb/>
　衞軍頓兵於濠七日矣爾諸將同心協力必以今日<lb/>
　取城池然後食急策馬麾進忽頭眩卒有㫖䕶柩還<lb/>
　髙平賜交鈔五百錠給葬事<lb/>
楊公恕恭儉畏慎居官有能名仕至順天軍節度使副<lb/>
　使<lb/>
宋翼以茂異舉初官永寧簿政肅刑簡至治二年擢翰<lb/>
　林學士改御史豪右斂跡諸所條陳多稱㫖嘉納遷<lb/>
<pb n="KR2k0049_WYG_121-48b"/>
　淮西道㢘訪使<lb/>
鄭濤陽城人官河東宣慰司同知鎮澤州輕賦固圉民<lb/>
　賴以安<lb/>
　<lb/>
　<lb/>
　<lb/>
　<lb/>
　山西通志卷一百二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0049_WYG_182-1a"/>
　欽定四庫全書<lb/>
　　山西通志卷一百八十二<lb/>
　　　藝文<lb/>
　御製<lb/>
聖祖仁皇帝御製文<lb/>
　　　清凉山新志序<lb/>
　　朕惟清凉山古稱文殊大士演教之區也兹山聳峙<lb/>
　　於雁門雲中之表接恒嶽而俯滹沱横臨朔塞藩屏<lb/>
<pb n="KR2k0049_WYG_182-1b"/>
　　京畿其地風勁而高寒層氷結於隂巖積雪留於炎<lb/>
　　夏故名清凉然地雖寒而嘉木芳草䝉茸山谷稱靈<lb/>
　　異焉五峯竦立上矗霄漢日月之所迴環烟霞之所<lb/>
　　虧蔽蒼然深秀其為神臯奥區蓋自昔而已然矣是<lb/>
　　以自漢迄今歴代皆有崇建古刹精藍徧滿巖岫宇<lb/>
　　内稱靈山佛土最著者有三峨嵋普陀而五臺為尤<lb/>
　　盛焉我<lb/>
世祖章皇帝上為<lb/>
<pb n="KR2k0049_WYG_182-2a"/>
慈闈祝釐下為蒼生錫福賜金遣使屢沛恩施朕數經駐<lb/>
　　蹕兹山為<lb/>
兩宫祈康寧福祉因而登五峯陟臺懐各為文勒石以紀<lb/>
　　之琪樹靈葩形於篇詠蓋嘗念佛教以清淨慈惠為<lb/>
　　本以戒定智慧為宗亦有裨於勸善逺慝兹山又密<lb/>
　　邇塞垣逺離塵俗當為清修者之所棲泊故於此每<lb/>
　　惓惓焉山之有志所以紀形勝述建置載藝文俾後<lb/>
　　之人有所稽考往蹟舊聞不致湮沒兹編詳簡適中<lb/>
<pb n="KR2k0049_WYG_182-2b"/>
　　不蕪不支清凉勝境可撫卷而得其梗槩也因敘於<lb/>
　　簡端<lb/>
　　　南臺普濟寺碑文<hi>康熙三十九年</hi>
　　南臺世傳文殊示現之處也臺當山之陽地稍暄暖<lb/>
　　金蕖日菊佛鉢之花生徧崖谷若錦繡之相錯故其<lb/>
　　峯曰錦繡之峯峯有寺曰普濟蓋宋所建云佛氏之<lb/>
　　教息心淨業以獨善其身而文殊所願在饒益衆生<lb/>
　　布施以廣仁義持戒以守信忍辱以為謙精進以施<lb/>
<pb n="KR2k0049_WYG_182-3a"/>
　敬禪定以守靜知慧以通理其慈惠之心有獨𢎞者<lb/>
　自漢以來清凉之山代有精舍至宋之十寺為國祝<lb/>
　釐恒賜詔褒答載籍傳之所從來久矣山之僧棲巖<lb/>
　飲澗以自甘惟守其師之說以獨善其身寺有圮者<lb/>
　力不能興葺也朕登南臺乃命復新普濟寺以居僧<lb/>
　徒之息心淨業者俾祝釐於是登臨者睹象教之精<lb/>
　嚴慈惠之心可以油然而生矣<lb/>
　　東臺望海寺碑文<hi>康熙三十九年</hi>
<pb n="KR2k0049_WYG_182-3b"/>
　周官職方氏掌天下之圖辨九州之國州表一山以<lb/>
　為鎮躋其巔可以望海者則揚之㑹稽兖之岱青之<lb/>
　沂幽之醫無閭凡四山焉惟岱距海較近登日觀望<lb/>
　扶桑其岧嶤峻極尤非他山可比也五臺隸并州州<lb/>
　境無海而臺之東峯以望海名蓋雲中上黨晉地踞<lb/>
　天下之脊山之麓既高而臺之高復三十餘里龍泉<lb/>
　以東岡巒陵阜皆處其下逺瞰滄瀛諸州景光惝恍<lb/>
　儼若紫瀾浩淼與青顥之氣混涵相接記稱旭日方<lb/>
<pb n="KR2k0049_WYG_182-4a"/>
　升望天海若陂澤信有以哉臺有寺榱棟桯桷不蔽<lb/>
　風雨朕省方登此命加修葺復其初製蓮臺法相固<lb/>
　極莊嚴已四方之人得於焉信宿縱睇渤海之朝暾<lb/>
　以視夫岱宗日觀又何多讓邪遂礱片石文以紀之<lb/>
　　中臺演教寺碑文<hi>康熙三十九年</hi>
　五臺之山高出雲代然不與嶽鎮之列山經禹貢以<lb/>
　及道書所稱洞天福地均莫之載蓋自昔為釋子所<lb/>
　棲故與峨嵋普陀號三靈山之三山者或在海上或<lb/>
<pb n="KR2k0049_WYG_182-4b"/>
　當巴蜀險逺之區惟兹山峙神京之右千里而近宜<lb/>
　登陟者較多焉朕嘗覽觀載記謂兹山東有離岳火<lb/>
　珠西有麗農瑤室南有洞光珠樹北有玉澗瓊枝中<lb/>
　峯則有自明之金環光之璧是靈秀所鍾中臺為尤<lb/>
　異矣臺高三十有九里游者至是必思憇息之地此<lb/>
　自唐以來演教寺之所由建也山峻多風寺久傾圯<lb/>
　朕爰命工拓而新之譬之於物澤雉十步一啄百步<lb/>
　一飲鵬之飛九萬里而扶揺六月而息其逺邇高下<lb/>
<pb n="KR2k0049_WYG_182-5a"/>
　　雖殊方其息自適之情則一也朕之命新兹寺亦欲<lb/>
　　登是山者咸有自適之樂焉爾<lb/>
　　　北臺靈應寺碑文<hi>康熙三十九年</hi>
　　清凉山左鄰恒嶽右接天池環基五百餘里五峯竦<lb/>
　　峙而北臺為最高歲癸亥二月朕鑾輅西巡登其層<lb/>
　　巘雲氣生舄履之下開闔萬變時春雪方霽青霄夐<lb/>
　　絶天風颯然所謂身歴清淨之域目睇澄鮮之境心<lb/>
　　游太古之地盈縮造化吐納顥氣泠然善也臺名叶<lb/>
<pb n="KR2k0049_WYG_182-5b"/>
　　斗峯舊有靈應寺丹青虧剝杗廇敧傾朕念衣緇之<lb/>
　　流不外仁義以為教故熙隆之代亦所不廢矧曼殊<lb/>
　　化宇恒著感通逺邇之人蘄嚮久矣爰命崇其陛戺<lb/>
　　飾其題楶土木瓦石丹堊金碧之需財自内出不涉<lb/>
　　經費工以傭給役弗違農是以工敏於事而民若不<lb/>
　　知秋八月告落成焉董事之臣請製文勒石以志之<lb/>
　　用以上昭景福於<lb/>
慈闈下廣惠嘉於兆庶垂示於億萬斯年爾<lb/>
<pb n="KR2k0049_WYG_182-6a"/>
　　西臺法雷寺碑文<hi>康熙三十九年</hi>
　朕聞鷲嶺蜂臺不少水晶之域鵠林鹿苑恒開金粟<lb/>
　之園莫不獻露裛之千花䕃春浮之雙樹迺有龍湫<lb/>
　抱鉢偕猿鶴以高棲燕子成龕捫藤蘿而直上况夫<lb/>
　竺法蘭之初地舊是花宫勾龍爽之畫圖羣推紫府<lb/>
　緗蓮照野智炬長然青豆開房精廬用結西臺絶頂<lb/>
　有法雷寺焉方廣化城文殊密宇琉璃布地霄鄰掛<lb/>
　月之峯栲栳名山磴轉干雲之石仙人五百青髻曽<lb/>
<pb n="KR2k0049_WYG_182-6b"/>
　游沙界三千玉毫盡徹指修蛇之負壑恒嶽匪遙數<lb/>
　歸雁之銜蘆并門在下朕對清凉之勝景招閶闔之<lb/>
　長風北瞻則畢月昴車西顧則參旗井鉞憫此伽藍<lb/>
　久廢飭其瓴甋重新紺馬銖衣長轉相輪於雲表桐<lb/>
　魚茶版仍流清響於山椒庶使龍象行時金閣逺符<lb/>
　大厯狻猊坐處神光復現元和云爾<lb/>
　　菩薩頂大文殊院碑文<hi>康熙三十九年</hi>
　夫坤輿九壤厥有名區方志所標莫之勝紀若其巒<lb/>
<pb n="KR2k0049_WYG_182-7a"/>
　隴緜邈巖岡崇阻縈紆窈窕悠然逺望列峰競秀壁<lb/>
　立霞駮不可殫視則惟清凉山之五臺為最勝五臺<lb/>
　竝高數十里如覆盂如懸棧閣如鶻摩天如鼇脊出<lb/>
　海飛㟧穹岫飄渺超忽而風高氣寒土脈深陿逺近<lb/>
　如一至夫鬱盤迴薄斥為廣衍之地藴真萃異信為<lb/>
　靈跡之所棲託者惟臺懷為最勝臺懷居五臺之中<lb/>
　左襟右帶前頫後仰若在懷抱其地陽陸平林舊多<lb/>
　梵刹有菩薩頂文殊院者相傳文殊示現於此其殿<lb/>
<pb n="KR2k0049_WYG_182-7b"/>
　廡尤莊嚴𢎞邃殆福地之精藍神坰之奥蹟也我朝<lb/>
　建鼎以來嵗有給賜為國祝釐蓋其境域過清不可<lb/>
　以業四民故於禪棲為宜雖寥迥深岨介於無何有<lb/>
　之鄉巾瓶施乞遠莫能致然象教所感伊蒲之供率<lb/>
　集於四方居其地者亦類能謹教律嚴心行致其潔<lb/>
　䖍以一歸於慈氏之訓庶克稱國家優厚之意焉朕<lb/>
　西巡駐蹕兹地因劖詞於石列之院中以垂示無極<lb/>
　云<lb/>
<pb n="KR2k0049_WYG_182-8a"/>
　　射虎川臺麓寺碑文<hi>康熙三十九年</hi>
　五臺峙京邑之西緜亘晉代數州地是為天下靈區<lb/>
　奥境以壯固神京癸亥春二月朕省巡民俗言陟兹<lb/>
　山而觀覽焉去臺懷數十里適有虎隱現叢薄間朕<lb/>
　偶御弧矢一發殪之里人皆歡呼曰是為民害久矣<lb/>
　今鑾輿臨幸而此獸用殛殆天之所以除民災也因<lb/>
　號其地曰射虎川且相率為浮屠之宫以表厥異既<lb/>
　成襟帶山澤面勢爽塏重櫨巨棟鳥革翬飛與臺上<lb/>
<pb n="KR2k0049_WYG_182-8b"/>
　諸名刹相映帶稱勝槩焉邦人重其事請朕製文勒<lb/>
　碑以垂永久夫事雖微而茍有利於民則皆可紀以<lb/>
　示後嘗觀周禮特命官掌設弧矢以攻猛獸蓋虎豹<lb/>
　鷙戾能戕人害物者必殄滅之仁民故也朕乗輿所<lb/>
　歴偶接於耳目之前爰發一矢斃一獸事則適然而<lb/>
　羣心咸悦流傳以為嘉美其有合於先王服猛之義<lb/>
　也夫故俯順其請因勒斯文用誌巡歴之歲時云爾<lb/>
　　五臺殊像寺碑文<hi>康熙三十九年</hi>
<pb n="KR2k0049_WYG_182-9a"/>
　　蓋惟清凉福地拱紫塞以標靈臺頂名山矗蒼穹而<lb/>
　　聳秀文殊飛錫之所夙號神臯吉祥闡教之區舊多<lb/>
　　精刹況龕留古佛為法海之殊觀壤接中臺乃香林<lb/>
　　之勝境創琳宫於自昔葺紺宇以維新兹殊像禪寺<lb/>
　　開基臺畔結宇山阿谷邇鳳林環千巖之紫翠堂臨<lb/>
　　鹿苑俯萬壑之煙霞峯曰梵仙望層巒於天際泉稱<lb/>
　　般若落清磵於雲中殿有金容因名殊像天人肅穆<lb/>
　　羣瞻龍象之尊儀度莊嚴共禮狻猊之座青蓮妙相<lb/>
<pb n="KR2k0049_WYG_182-9b"/>
　　琉璃光映於林端碧樹幽棲鐘磬聲聞於嶺外迺以<lb/>
　　嵗年歴久陳跡都荒風雨所摧僧寮非舊慨此丹楹<lb/>
　　畫壁無非蛛網塵封朕為<lb/>
慈闈祝釐故爾法駕戾止憫兹頽廢爰命締修梵宇再興<lb/>
　　唄筵如故祇園金地依然多寳之場佛頂珠光重現<lb/>
　　牟尼之瑞招提既肅緇衲咸歸室可賴以安禪用勵<lb/>
　　清修之衆事有禆於勸俗聿𢎞覺善之門式勒貞珉<lb/>
　　永垂奕禩<lb/>
<pb n="KR2k0049_WYG_182-10a"/>
　　　五臺碧山寺碑文<hi>康熙三十九年</hi>
　　原夫園成祇樹聿標鷲嶺之竒香滿栴檀定據琳宫<lb/>
　　之勝况山雄雲代宇結清凉文殊演教而開基天龍<lb/>
　　八部迦葉瞻容而頫首螺髻千身繄朔塞之名區實<lb/>
　　梵王之法界經駝白馬覩貝畫之常新地布黄金喜<lb/>
　　薝林之重燦兹碧山寺棟構臺柯翬飛巖畔牓傳普<lb/>
　　濟化城之玉磶猶存谷號萃嚴德水之青蓮時現銀<lb/>
　　龕珠洞映三藏之神光疊嶂層巒萃五方之靈秀浮<lb/>
<pb n="KR2k0049_WYG_182-10b"/>
　　煙罨翠迥接蒼穹含藹流清傍分綠澗何羣峰之凝<lb/>
　　碧繞大室以増幽雁塔崚嶒朱夏帶隂山之雪鶴林<lb/>
　　高下白毫連紫極之雲兹因嵗月遷移川陵委寂禪<lb/>
　　枝忍草侵榛蔓以交蕪寳鐸雕甍歴風霜而黯色朕<lb/>
　　親來佛地藉祝<lb/>
慈禧爰整金繩丕施珠網啓琉璃之淨國寳樹攢香燦瓔<lb/>
　　珞之紅樓曇花四照相輪自備巧傍新幡丹鳳飛來<lb/>
　　還棲舊刹苾芻競集𢎞參不二之宗象力攸崇衆證<lb/>
<pb n="KR2k0049_WYG_182-11a"/>
　　無為之果用鐫貞石永煥名山<lb/>
　　　臺麓寺碑文<hi>康熙四十年</hi>
　　朕惟道源普濟金輪轉靈鷲之峰象設莊嚴蘭若啓<lb/>
　　閻浮之地蓋振鐸聲於祇樹教澤彌長秀螺髻於蓮<lb/>
　　臺拜瞻斯肅况復文殊聖宅遙連紫塞之煙雲大士<lb/>
　　名區近作神京之屏翰五峰屹峙千嶂迴環三春開<lb/>
　　四照之花長夏積經年之雪緬此清凉之靈境實為<lb/>
　　萬里之幽棲若乃路入山隈寺名臺麓飄法幢於雲<lb/>
<pb n="KR2k0049_WYG_182-11b"/>
　　表影拂虹霓響清磬於林端聲浮澗壑維兹勝域迥<lb/>
　　異恒規朕永惟佛教之𢎞深欲躋羣生於仁壽巡行<lb/>
　　駐輦式禮香林仰祈嘉祉於<lb/>
慈幃敬製金容於袐殿出尚方之丹碧選内府之香檀刻<lb/>
　　鏤精工集經營於匠氏威儀豐約裁尺度於朕心妙<lb/>
　　相端凝映雲霞而煥彩粹容圓滿偕日月以齊輝瓔<lb/>
　　珞紛披寳鏡照大千之界蓮花璀璨祥煙籠丈六之<lb/>
　　身敬送臺山奉安淨土繡旛香輦出鳳闕而西行法<lb/>
<pb n="KR2k0049_WYG_182-12a"/>
　鼓鯨鐘望雁門而賁止逺近覩旌幢之盛天人瞻龍<lb/>
　象之儀莫不注目竦觀齋心稽首講堂鈴鐸傳唄唱<lb/>
　於天風畫栱琉璃朗慧燈於長夜繞徑挺菩薩之樹<lb/>
　巡檐現優鉢之香智海汪洋川嶽益増其炳煥慈雲<lb/>
　瀰漫草木咸載其光華貝闕常新琳宫日麗嗣後六<lb/>
　時禪誦望寳筏以知歸四遠緇流禮精藍而式化宗<lb/>
　風丕振品類咸休用勒貞珉昭示無極<lb/>
　　重修清凉山羅睺寺碑文<hi>康熙四十一年</hi>
<pb n="KR2k0049_WYG_182-12b"/>
　朕省方觀民所過名山大川壯觀勝蹟與夫往聖先<lb/>
　賢講學明道之地心切向往多所表章而釋氏之宫<lb/>
　標靈顯異所在多有亦間留題以寄遐懷嘗一再至<lb/>
　五臺山慨然於清凉眞境如游崆峒汾水之間登眺<lb/>
　五峰俱賜匾額維兹羅睺寺其地近文殊現相處其<lb/>
　取義似皈依西方十六祖創建自唐顯迹於宋續修<lb/>
　於勝國賢藩迨我<lb/>
先朝曽闢院以供十方暨朕躬亦嘗寵以翰墨而日月<lb/>
<pb n="KR2k0049_WYG_182-13a"/>
　既久榱題傾圯赤白漫漶今住持僧元旦復規而新<lb/>
　之加麗焉夫浮屠義不三宿則無地非桑下也以無<lb/>
　所住為常住亦何處不清凉也然其過化之所往往<lb/>
　留精舍焉亦弟子職也往聞羅睺擊鐘集大衆以别<lb/>
　聲聞而宋丞相張商英常見神燈兹寺中則今元旦<lb/>
　之舉於將廢也鐘聲燈影或者復聞聞而見見乎因<lb/>
　援筆而賜之記<lb/>
　　五臺山湧泉寺碑文<hi>康熙四十四年</hi>
<pb n="KR2k0049_WYG_182-13b"/>
　地湧璇源山澤著醒心之號天開金界禪宫標盥掌<lb/>
　之名故鍊性高僧每棲真於碧澗而薰修淨侣多遯<lb/>
　迹於丹泉用浣滌乎塵氛乃流傳夫靈蹟五臺山湧<lb/>
　泉寺者祇陀化域震旦清都宿列井參聳蓮花之五<lb/>
　萼山連恒岱環柏峪以千盤師利垂光神燈燭夜摩<lb/>
　騰演教仙梵飄空陟中頂之岧嶤指北巖而迤邐路<lb/>
　入清凉之谷萬𣲖跳珠俗稱澡浴之池一泓噀玉神<lb/>
　膏滭沸金猊駐影而徘徊細縠淵淪香象凌波而蹴<lb/>
<pb n="KR2k0049_WYG_182-14a"/>
　踏諸天撝䕶四衆皈依既撥蘚以披榛遂結亭而甃<lb/>
　石雪竇寫空明之色月林生定慧之香朕以西巡駕<lb/>
　臨初地喜清瀾之不竭念聖境之未湮爰發帑金式<lb/>
　扶象教掲獅堂以纓壑紺碧重興翼雁舍以連霄煙<lb/>
　嵐増煥雖慈恩廣大千江共印圓輝而誠愫感通一<lb/>
　勺亦沾法乳珠旛寳網無雲不現吉祥粥鼓齋鐘是<lb/>
　水皆分功德緜靈長於億載甘露恒滋普福利於羣<lb/>
　生祥河永濟泐諸貞石昭示來兹<lb/>
<pb n="KR2k0049_WYG_182-14b"/>
　　五臺山廣宗寺碑文<hi>康熙四十六年</hi>
　蓋聞教闡浮提資神功於廣運理融淨域表大義於<lb/>
　正宗山號清凉藏名歡喜覽勝則雁門紫塞標竒則<lb/>
　鹿苑珠林式承由舊之規宜示維新之象廣宗寺者<lb/>
　幽棲妙境禪悦精藍泉飛猊座之旁塔湧鷲峰之半<lb/>
　當其開基曩代鑿石成龕架宇虚巖範銅為瓦大孚<lb/>
　金像儼然分照十方小朶天城久矣齊稱五佛屬星<lb/>
　霜之流易致風雨之漂揺朕法駕時巡祇園涖止特<lb/>
<pb n="KR2k0049_WYG_182-15a"/>
　頒金帑再飾寳坊畫棟於以重輝雲楣因兹永煥風<lb/>
　旛高卓偕鐵鳳以翺翔月鏡長圓竝金羊而焜燿種<lb/>
　福田於福地事重祝釐宣梵唄於梵天意兼勸俗庶<lb/>
　幾宏敷廣席徹權實之指歸丕振宗傳識源流之派<lb/>
　别云爾<lb/>
　　五臺山顯通寺碑文<hi>康熙四十六年</hi>
　山分五頂亘右輔之雄區地接三霄顯西方之化域<lb/>
　惟大士棲真之所高掲獅牀為竺蘭演教之塲羣標<lb/>
<pb n="KR2k0049_WYG_182-15b"/>
　雁舍靡不矗瓊梯於碧漢耀琳宇於丹巖兹顯通寺<lb/>
　者創自永平闢大孚之靈蹟拓於元魏増善住之崇<lb/>
　基唐宗始易前稱勝代再頒嘉號玉花園畔紺雨繽<lb/>
　紛甘露津邊璇源滴瀝神燈煥彩散列巘以千星飛<lb/>
　閣翔空絢明霞於萬疊洵臺懷之上刹恒朔之名藍<lb/>
　也朕駕鑾輅以時巡望鷲峰而企嚮身雲忽湧陟初<lb/>
　地之清凉心月常圓燭慧光之鴻朗特捐淨施香界<lb/>
　重開聿改舊觀熏修倍肅石上辟支現影顯示吉祥<lb/>
<pb n="KR2k0049_WYG_182-16a"/>
　　函中舍利升輝盡生歡喜葳蕤紫菌宛同四照交枝<lb/>
　　曲折紅泉即是八功衍派上以緜<lb/>
慈闈之景算壽岳彌崇下以錫兆姓之繁禧祥河普潤爰<lb/>
　　鐫片碣用詔來兹<lb/>
　　　五臺山棲賢寺碑文<hi>康熙四十六年</hi>
　　蓋惟鷲嶺西來西土旋移樂土鳳林東望東臺即是<lb/>
　　春臺漸近神京雲湧一峰獨秀迴翔震旦蓮開五朶<lb/>
　　齊明谷鋪錦繡之花輝連忍草溝注清凉之水法具<lb/>
<pb n="KR2k0049_WYG_182-16b"/>
　　慈航名高選佛之塲眺瀛洲而若鏡跡表棲賢之社<lb/>
　　探石洞以如霞儼然證道之區允矣降真之所昔者<lb/>
　　大士於此現身早証圓通闡從聞思修之教顯標真<lb/>
　　實偕隨聲應感之緣曽為七佛之師化宣累劫今作<lb/>
　　十方之主澤普羣生幸兹常喜之國都瞻禮妙德之<lb/>
　　相好出緡錢於内帑香火頻仍啓傑構於靈山莊嚴<lb/>
　　斯在祇園遐敞地分五百坤輿寳座一乘光徧三千<lb/>
　　世界禪枝影靜願風雨之調均覺海波澄信金湯之<lb/>
<pb n="KR2k0049_WYG_182-17a"/>
　　擁䕶祝<lb/>
慈有慶九天之壽域常新緜祚無疆兆姓之福田永賴礱<lb/>
　　鐫貞石託記載於斯文抒寫至懷俾昭垂於來許<lb/>
　　　中臺菩薩頂碑文<hi>康熙四十六年</hi>
　　碧落千尋浮法雲於五髻紺宫百疊湧慧日於一螺<lb/>
　　摩騰天眼之所憑阿育神光之所攝譬諸木金水火<lb/>
　　行配土而居中岱霍華恒岳得嵩而峻極洵祇林之<lb/>
　　勝槩梵界之偉觀矣兹菩薩頂寺者區包靈跡閣貯<lb/>
<pb n="KR2k0049_WYG_182-17b"/>
　　真容黙贊化機初布貞觀墨詔顯資治理載新景德<lb/>
　　豐碑瑞像現於毫端金繩拓於覺路羣龍北向樓臺<lb/>
　　當地脈之中雙練南飛鐘磬隔煙波之外基緣闢而<lb/>
　　加廣殿以配而彌尊栴檀與婆律同熏薝蔔共優曇<lb/>
　　竝馥結大士跏趺之座峰擁蓮花登普賢般若之臺<lb/>
　　河呈香象百千賢劫俱歸不二法門萬億人天各證<lb/>
　　前三妙諦從此招提永煥欄楯重開臨列障以標竒<lb/>
　　冠諸方而首出用銘貞石作鎮名山<lb/>
<pb n="KR2k0049_WYG_182-18a"/>
　　五臺山白雲寺碑文<hi>康熙四十六年</hi>
　三明闡教𢎞塵海之津梁八正開宗示靈山之門閾<lb/>
　白雲寺者五臺之接待院也面臨逵道已饒林麓之<lb/>
　觀後枕巖椒即是煙霞之宅乍棼絲而出岫紺馬羣<lb/>
　翔俄散綺以盈川玉毫同色縈青繚白朝暮皆宜罨<lb/>
　翠浮嵐隂晴互換松寮爽塏霏香靄於諸天蓮社蕭<lb/>
　閒隔氛埃於下界聖真兹焉顯化開士託以潛棲溯<lb/>
　厥由來亦云舊矣然而法輪未建秘境猶湮階繡苔<lb/>
<pb n="KR2k0049_WYG_182-18b"/>
　錢難覔雀離之舍壁留蝸篆莫瞻螺髻之容惟洪構<lb/>
　之有期信勝因之不昧朕旁搜竺典結念名區特頒<lb/>
　内府之金鏐用飾上方之象設天龍八部齊拱齋筵<lb/>
　鐘板六時共修禪誦刹竿高峙風琴動而月鏡升梵<lb/>
　宇長新意蕊飛而心燈炳冀願船之普濟道在𢎞慈<lb/>
　庶覺路之咸登義存廣善云爾<lb/>
賜大學士<hi>臣</hi>呉琠臨米芾千文跋<lb/>
　朕臨米芾書千文數卷此卷賜大學士呉琠呉琠為<lb/>
<pb n="KR2k0049_WYG_182-19a"/>
　　人寛厚和平持己清潔先任封疆文武軍民受其實<lb/>
　　惠者至今頌之朝中之事面折廷爭必得其正朕甚<lb/>
　　重之故書其後以紀其大臣之體<lb/>
聖祖仁皇帝御製詩<lb/>
　　　自長城嶺至臺懷<lb/>
　　山行竟日夕風景一以殊萬馬魚貫前宛若登天衢<lb/>
　　雲際冠層峰雪外辨修途叢卉未甲坼寒禽互喧呼<lb/>
　　曲磵響環玦空籟鳴笙竽縱乏綺麗觀煙蘿澹相娯<lb/>
<pb n="KR2k0049_WYG_182-19b"/>
　　流覽多所欣未覺道路紆五臺遙八抱鬱鬱誠靈區<lb/>
　　翠微未及上身已臨清都佳氣愜遐賞曠懷抗逺圖<lb/>
　　陶唐此故土餘澤仍漸濡刻玉緬往迹游河景前模<lb/>
　　載咏蟋蟀吟遺風今有無<lb/>
　　　顯通寺<lb/>
　　蘭若翠微重諸天第一峰金輪開漢日紫府覔仙蹤<lb/>
　　雪映交牕迥雲封閣道濃夕陽松影外處處報疎鐘<lb/>
　　　殊像寺法相最異<lb/>
<pb n="KR2k0049_WYG_182-20a"/>
　　五髻瞻殊像千花聚法筵經營思哲匠髣髴見初禪<lb/>
　　緤馬明霞外燃燈畫壁前不須仙梵放清磬已泠然<lb/>
　　　駐蹕靈鷲峰文殊寺<lb/>
　　地敞層臺近林開法像遙香泉分乳鉢佛火簇松寮<lb/>
　　紺馬迎鑾入朱幢引隊飄竺蘭遺蹟在選勝歴山椒<lb/>
　　　菩薩頂<lb/>
　　四十餘年禮世伽本來面目是天家清凉無物何所<lb/>
　　有叶斗峰横問法華<lb/>
<pb n="KR2k0049_WYG_182-20b"/>
　　　天花<lb/>
　　靈山過雨萬松青朶朶緗雲摘翠屏玉笈重緘敕飛<lb/>
　　騎先調六膳進<lb/>
慈寧<lb/>
　　　登望海峰<lb/>
　　誰架鼇為柱神州左一方重關連委粟半夜豁扶桑<lb/>
　　曉散嵐光白晴收水氣黄瀛壖不可極萬里自蒼茫<lb/>
　　　北臺眺望<lb/>
<pb n="KR2k0049_WYG_182-21a"/>
　絶磴摩羣峭高寒逼斗宫鐘鳴千嶂外人語九霄中<lb/>
　朔雪晴猶積春氷暖未融憑虚看陸海此地即方蓬<lb/>
　　娑羅樹歌<lb/>
　娑羅珍木不易得此樹惟應月中植想見初從西域<lb/>
　移山中有人多未識海桐結蕊松栝形千花散盡七<lb/>
　葉青山禽迴翔不敢集虚堂落子風泠泠楚州遺碑<lb/>
　今已偃峨眉雪外雙林逺未若兹山近可游靈根終<lb/>
　古蟠層巘繁隂亭午轉團圞回睇精藍路幾盤憑教<lb/>
<pb n="KR2k0049_WYG_182-21b"/>
　紫府仙山樹寫入披香殿裏㸔<lb/>
　　冬日重登清凉山<lb/>
　紫府名山憶舊蹤招提駐䍐認雲松隂崖尚有春時<lb/>
　雪落日仍聽下界鐘塞逺渾河寒更白林疎恒嶽翠<lb/>
　逾重祝釐交叶人天慶銀牓新題徧五峰<lb/>
　　過固關入山西境<lb/>
　鳥道入雲中風光塞漠同人依險地立城自越山叢<lb/>
　俗樸觀民舍才多壯士雄芹泉連冀北回首指青驄<lb/>
<pb n="KR2k0049_WYG_182-22a"/>
　　幸西省至太原<lb/>
　黎元瞻翠蓋三晉力桑麻納稼知豐稔祈年憶靜嘉<lb/>
　邊無戍卒苦巷有讀書家此幸非游玩隆冬見玉花<lb/>
　　過平定州<lb/>
　勞農豈憚元英節寒景風沙透體來誌有鵲山無覓<lb/>
　處目前惟見凍雲迴<lb/>
賜山西布政使<hi>臣</hi>永泰<lb/>
　　賦得綠樹隂濃夏日長<lb/>
<pb n="KR2k0049_WYG_182-22b"/>
　綠槐影䕃碧紗廚茂樹紛紛葉漸殊綿雨新霖消九<lb/>
　夏薰風初熱未三驅末垂蟬咽濃隂下修景雲開炎<lb/>
　暑無長日山中吟咏畢氣清塞外鄙源珠<lb/>
賜雁平道<hi>臣</hi>李毓柱<lb/>
　　盛夏晩偶成<lb/>
　蟬聲急處秋將近緜雨過時暑漸微樹色𣺌茫憑逺<lb/>
　閣雲峰掩映罩斜暉西成平野年當稔煙息關山事<lb/>
　不違披覽牙籖心自得揮毫乙夜勉羣機<lb/>
<pb n="KR2k0049_WYG_182-23a"/>
　　晚發古北口望霧靈山<lb/>
　流吹凌晨發長旓出塞分逺峰猶見月古木半籠雲<lb/>
　地迥連人迹山迴簇馬羣觀風當景夏澗草自含薰<lb/>
賜澤州知州<hi>臣</hi>陶自悦<lb/>
　　憇小陵河<lb/>
　河水流不息晝夜去涓涓昔為征戰地今是豫遊年<lb/>
　駐馬孤岑外移舟古岸前殘陽下新栁約略見春妍<lb/>
賜遼州知州<hi>臣</hi>吕猶龍<lb/>
<pb n="KR2k0049_WYG_182-23b"/>
　　潞河三首之一<lb/>
　瀲灩春波散碧漪白蘋初葉麥初岐潞河三月桃花<lb/>
　水正是乘舟薦鮪時<lb/>
賜遼州知州<hi>臣</hi>陳九陛<lb/>
　　西湖再作<lb/>
　面面山容淡盈盈水態清流紋瀠傑閣波影蕩高城<lb/>
　燕舞知迎棹花低解避旌乘春𢎞沛澤隨地稔民情<lb/>
賜平定州知州<hi>臣</hi>劉孚嘉<lb/>
<pb n="KR2k0049_WYG_182-24a"/>
　　禁園秋霽<lb/>
　樹冷催蟬咽荷疎表影長深秋殘暑氣微爽待高陽<lb/>
　户外逺塵蹟園中多蕙香溶溶新雨霽吟乏媿成章<lb/>
賜渾源州知州<hi>臣</hi>劉顯功<lb/>
　　咏蟬<lb/>
　飲露當凉夜吟風向晩晴乍移深樹影又聽别枝聲<lb/>
　與物心無競離塵翼最輕秋懷聊寄咏愛爾獨能清<lb/>
賜翼城縣知縣<hi>臣</hi>馬文鏞<lb/>
<pb n="KR2k0049_WYG_182-24b"/>
　　榴花<lb/>
　未結千房實先開五月花紅銷連户下妝似漢時槎<lb/>
賜臨縣知縣<hi>臣</hi>李芃<lb/>
　　雜詩之二<lb/>
　桃花歴落李花開綠栁含煙傍水隈鴻雁平沙看不<lb/>
　盡春光曖曖入篷來<lb/>
賜山隂縣知縣<hi>臣</hi>甯朝鼎<lb/>
　　山中曉色<lb/>
<pb n="KR2k0049_WYG_182-25a"/>
　星漢參差曉色開高峰初日射莓苔閒來駐蹕山邨<lb/>
　靜坐愛明霞入酒杯<lb/>
賜高平縣知縣<hi>臣</hi>梅建<lb/>
　　咏蒙恬所築長城<lb/>
　萬里經營到海涯紛紛調發逐浮誇當時用盡生民<lb/>
　力天下何曽屬爾家<lb/>
賜沁源縣知縣<hi>臣</hi>栁滋芳<lb/>
　　雜詩之一<lb/>
<pb n="KR2k0049_WYG_182-25b"/>
　條風鼓棹動清漪夾㟁青青楊栁垂輕轉牙檣觀易<lb/>
　水波光日影映旌旗<lb/>
賜樂平縣知縣<hi>臣</hi>馬光<lb/>
　　途次逢寒食<lb/>
　何處來春風淡蕩開晴旭不見杏花紅纔逢栁梢綠<lb/>
賜太原總兵官<hi>臣</hi>馬見伯<lb/>
　　咏鶴<lb/>
　夜警三霄露秋凌萬里雲立同薛稷畫舞憶鮑昭文<lb/>
<pb n="KR2k0049_WYG_182-26a"/>
賜太原營參將<hi>臣</hi>鐵金城<lb/>
　　禁旅凱旋聞雁再作<lb/>
　上林秋曉淨煙霏每聽征鴻憶授衣此日諸軍齊奏<lb/>
　凱銜書不用更南飛<lb/>
賜大同總兵官<hi>臣</hi>張文煥<lb/>
　　三道河晩望<lb/>
　磧樹隱霧深河流帶沙淺不須朔風吹先有飛蓬卷<lb/>
賜撫標中軍左營遊擊<hi>臣</hi>張玉珍<lb/>
<pb n="KR2k0049_WYG_182-26b"/>
　　咏大石磯<lb/>
　逺近峰迴合潺湲磵淺深一磯横大石萬騎出層林<lb/>
　䝉密巖花發緜蠻谷鳥吟龍堆塵不到憑眺足娯心<lb/>
賜直𨽻巡撫<hi>臣</hi>于成龍詩<hi>幷序</hi>
　直隸巡撫于成龍秉性醇樸亷介夙聞朕心嘉賴俾<lb/>
　典節鉞保釐畿輔惟能激濁揚清始終如一清潔之<lb/>
　操白首彌勵真國家之可重人所不能也兹來陛見<lb/>
　爰賜以詩用示鼓勵之義且以風有位焉<lb/>
<pb n="KR2k0049_WYG_182-27a"/>
　自昔崇亷治勤思吏道澄郊圻王化始鎖鑰重臣膺<lb/>
　政績聞留犢風期素飲氷朂哉貞晩節褒命日欽承<lb/>
賜大學士<hi>臣</hi>呉琠<lb/>
　　下長江舟中作<lb/>
　一鷺蘆中起雙鷗沙上鳴翠煙含碧嶂瑞靄覆瓊英<lb/>
　洲轉牙檣亂江流大塊横智仁山水德動靜也移情<lb/>
賜大學士<hi>臣</hi>呉琠<hi>臣</hi>陳廷敬各一<lb/>
　　山莊書懷<lb/>
<pb n="KR2k0049_WYG_182-27b"/>
　待旦勤勤望雨晴京南塞北察安氓已知雲斂無霪<lb/>
　潦未卜田間有稻稉八月秋成歡宇内四方風景解<lb/>
　春卿大川舟楫同憂慼更覺凝承信洛英<lb/>
賜吏部尚書<hi>臣</hi>陳廷敬<lb/>
　　西湖二首<lb/>
　湖光開瀲灩臨幸及芳時淺翠堆山色輕香拂水湄<lb/>
　彩桴看自動畫鷁覺平移靜坐觀羣類資生得所宜<lb/>
　晴雨分山色臨流啓壯觀樓臺横水面梵塔插雲端<lb/>
<pb n="KR2k0049_WYG_182-28a"/>
　忽訝松間竹當誇巖下蘭風光被草木無處不成歡<lb/>
　<hi>此首書金扇一柄</hi>
賜大學士<hi>臣</hi>陳廷敬<lb/>
　　午日<lb/>
　令序當重午南臺日正中玉階鳴瀑水瑶軫奏薰風<lb/>
　菖葉浮杯綠榴花照檻紅臨流看競渡轉憶濟川功<lb/>
　　麥秋盈野志喜<lb/>
　去冬盈尺雪占年今夏翛翛麥隴全萬畝皆齊誕降<lb/>
<pb n="KR2k0049_WYG_182-28b"/>
　穀千家秀實已登阡先憂暘雨惟民疾後樂時豐紀<lb/>
　玉箋志喜雕蟲晩學愧薰風南至影花甎<lb/>
　　回舟至常州府是夜甘霖大沛<lb/>
　夏淺雲高惜阪田江南比嵗賴豐年麥秋徧野堪收<lb/>
　穫靈雨愆期倍惕乾夜半篷牕聞淅瀝曉來練浦聽<lb/>
　潺湲此行往返無他事益見民情遠近䖍<lb/>
賜大學士<hi>臣</hi>陳廷敬詩<hi>并序</hi>
　朕覽皇清文穎内大學士陳廷敬作各體詩清雅醇<lb/>
<pb n="KR2k0049_WYG_182-29a"/>
　厚非積字累句之初學所能窺也故作五言近體一<lb/>
　律以表風度<lb/>
　横經召視草記事翼鴻毛禮義傳家訓清新授紫毫<lb/>
　房姚比㸃韻李杜竝詩豪何似昇平相開懷宫錦袍<lb/>
賜輓大學士<hi>臣</hi>陳廷敬<lb/>
　世傳詩賦重名在獨遺榮去嵗傷元輔連年痛大羮<lb/>
　朝恩葵衷勵國典玉衡平儒雅空階歎長嗟光潤生<lb/>
賜編修<hi>臣</hi>陳壯履<lb/>
<pb n="KR2k0049_WYG_182-29b"/>
　　初寒<lb/>
　灑雪凝霜正𣺌漫曉來朔色滿林巒何當吹徧鄒陽<lb/>
　律盡却人間黍谷寒<lb/>
賜四川布政使<hi>臣</hi>于凖<lb/>
　　偶成五言絶句<lb/>
　石岸衆芳靜斜陽栁色邊揮毫意獨逺魚躍在深淵<lb/>
賜山東鹽道<hi>臣</hi>王廷掄<lb/>
　　南廵舟行㑹通河雜咏四首之一<lb/>
<pb n="KR2k0049_WYG_182-30a"/>
　　遲日煙雲靜芳春膏澤多時暘時雨望祝稔竝祥和<lb/>
　　　插花瓶詩<lb/>
　　香泉一勺淨無塵小器翻成席上珍密把英華齊借<lb/>
　　口虚將心腹暗藏春送行不是沙頭玉引恨元非井<lb/>
　　底銀貪揀梢枝停立久閨中偏稱曉妝人<lb/>
　賜甲戌進士候選知縣<hi>臣</hi>呉時謙<lb/>
　　　克魯倫河上流雨後草生<lb/>
　　晩從岸曲駐前旌雨歇行營草怒生一望青青河上<lb/>
<pb n="KR2k0049_WYG_182-30b"/>
　　色平蕪共聽馬嘶聲<lb/>
　賜太原府學教授<hi>臣</hi>何祖武<lb/>
　　為省春耕歴灞灃鑾輿頻止勸農功柴門掩處煙邨<lb/>
　　靜碧水長橋落彩虹<lb/>
聖祖仁皇帝御書<lb/>
　賜汾州府知府<hi>臣</hi>沈寧<lb/>
　　桃紅復含宿雨栁綠更帶朝煙花落家童未掃鳥啼<lb/>
　　山客猶眠<lb/>
<pb n="KR2k0049_WYG_182-31a"/>
賜大同府知府<hi>臣</hi>葉九思<lb/>
　設險諸侯地承平聖主巡東君朝二月南斾擁三辰<lb/>
　寒出重關道年隨行路新瑞雲叢捧日芳樹曲迎春<lb/>
　舞咏光馳道恩華及從臣汾川花鳥意併奉屬車塵<lb/>
賜太原府督捕同知<hi>臣</hi>戴天祐<lb/>
　重營舊館喜初成要共羣賢聽鹿鳴三爵何妨奠蘋<lb/>
　藻一編詎敢議明誠深源定自閒中得妙用元從樂<lb/>
　處生莫問無窮菴外事此心聊與此山盟<hi>錄朱子次卜掌書落</hi>
<pb n="KR2k0049_WYG_182-31b"/>
　<hi>成白鹿佳句</hi>
賜汾州府通判<hi>臣</hi>韓開藩<lb/>
　雞鳴紫陌曙光寒鶯囀皇州春色闌金闕曉鐘開萬<lb/>
　户玉階僊仗擁千官花迎劔佩星初落栁拂旌旗露<lb/>
　未乾獨有鳳凰池上客陽春一曲和皆難<lb/>
賜沁州知州<hi>臣</hi>王天錫<lb/>
　亭子當風納晩凉小橋流水度方塘得詩歸去猶回<lb/>
　首還有餘情照夕陽<hi>錄唐句</hi>
<pb n="KR2k0049_WYG_182-32a"/>
　輕舸迎仙客悠悠湖上來當軒對尊酒四面芙蓉開<lb/>
賜代州知州<hi>臣</hi>滕天憲<lb/>
　西嶽鎮皇京中峰入太清玉鑾重嶺應緹騎薄雲迎<lb/>
　白日懸高掌寒宮類削成軒遊㑹神處漢幸望仙情<lb/>
　舊廟青林古新碑綠字生羣臣願封岱迴駕勒鴻名<lb/>
　<hi>臨米芾書</hi>
賜保德州知州<hi>臣</hi>唐文德<lb/>
　北闕垂旒暇南宮聽禮回天臨祥鳳轉恩向濯龍開<lb/>
<pb n="KR2k0049_WYG_182-32b"/>
　蘭氣薰仙帳榴花引御杯水從金穴吐雲是玉衣來<lb/>
　池影揺歌席林香散舞臺不知行漏晩清蹕尚徘徊<lb/>
賜交城縣知縣<hi>臣</hi>張丙厚<lb/>
　一溪春水徹雲根流水桃花片片新若道長生是虚<lb/>
　語洞中爭得有秦人<lb/>
賜大同縣知縣<hi>臣</hi>周全功<lb/>
　銀燭朝天紫陌長禁城春色曉蒼蒼千條弱栁垂青<lb/>
　瑣百囀流鶯繞建章劔佩聲隨玉墀步衣冠身惹御<lb/>
<pb n="KR2k0049_WYG_182-33a"/>
　鑪香共沐恩波鳳池上朝朝染翰侍君王<lb/>
賜壽陽縣知縣<hi>臣</hi>劉應熙<lb/>
　春山繞蓮蘆白雲降幽户卒嵗聊自娯時人莫留顧<lb/>
　<hi>朱子詩</hi>
賜盂縣知縣<hi>臣</hi>俞欽<lb/>
　欲向江東去定將誰舉杯稽山無賀老却掉酒船回<lb/>
　<hi>錄唐句</hi>
賜五臺縣知縣<hi>臣</hi>方正璂<lb/>
<pb n="KR2k0049_WYG_182-33b"/>
　考槃雖在陸滉瀁水雲深正爾滄洲趣難忘魏闕心<lb/>
賜崞縣知縣<hi>臣</hi>馬暹<lb/>
　罷釣歸來不繫船江邨月落正堪眠總然一夜風吹<lb/>
　去只在蘆花淺水邊<lb/>
賜大學士<hi>臣</hi>呉琠<hi>并序</hi>
　尋章摘句華麗詞藻非帝王之所本朕四十餘年惟<lb/>
　日兢兢未嘗晷刻少釋萬幾自驚有始無終之誚念<lb/>
　兹在兹也政事稍暇頗好書射歴年以來所積臨摹<lb/>
<pb n="KR2k0049_WYG_182-34a"/>
　字幅賜卿等觀㸔<lb/>
　滿庭花木半新栽石自平湖逺岸來筍迸鄰家還長<lb/>
　竹地經山雨幾生苔井當深夜泉微上閣入高秋户<lb/>
　漸開行背曲江誰到此琴書鎖著未朝回<hi>臨米芾書</hi>
賜翰林院掌院學士<hi>臣</hi>陳廷敬<lb/>
　曲江絲栁變煙條寒谷氷隨暖氣消纔見春光生綺<lb/>
　陌旋聞天樂動雲韶<hi>倣董其昌書</hi>
　空山無鳥跡何物知人意委曲結繩文離披學書字<lb/>
<pb n="KR2k0049_WYG_182-34b"/>
賜户部尚書<hi>臣</hi>陳廷敬<lb/>
　仕倦成流落游頻慣轉蓬熱來隨意住凉至逐緣東<lb/>
　入境親踈集他鄉彼此同暖衣兼飽食但覺媿梁鴻<lb/>
　<hi>臨米芾書</hi>又臨晝錦堂記一卷　獅子賦一卷<lb/>
　香閣東山下煙花象外幽懸燈千嶂夕捲幔五湖秋<lb/>
　畫壁餘鴻雁紗牕宿斗牛更疑天路上夢與白雲遊<lb/>
　<hi>倣董其昌書扇一柄</hi>
賜吏部尚書<hi>臣</hi>陳廷敬<lb/>
<pb n="KR2k0049_WYG_182-35a"/>
　天漢支機罷仙嶺博碁餘零陵舊是燕昆池本學魚<lb/>
　雲移蓮勢出苔駁錦紋疏還當穀城下别自解兵書<lb/>
　<hi>臨米芾</hi>
　千里楓林煙雨深無朝無暮有猿吟停橈靜聽曲中<lb/>
　意此是雲山韶濩音<hi>臨子昻</hi>
　晉水千廬合汾橋萬國從開唐天業盛入沛聖恩濃<lb/>
　下輦迴三象題碑駐六龍睿明懸日月千載此時逢<lb/>
　<hi>臨米芾</hi>
<pb n="KR2k0049_WYG_182-35b"/>
　新加大邑綬仍黄近與單車向洛陽顧盼一過丞相<lb/>
　府風流三接令公香南川粳稻花侵縣西嶺雲霞色<lb/>
　滿堂共道進賢蒙上賞看君幾嵗作臺郎<lb/>
　和風吹綠野梅雨灑芳田細流添舊澗宿霧足朝煙<lb/>
　雁溼行無次花沾色更鮮對此欣登嵗披襟弄五絃<lb/>
　<hi>俱臨董其昌</hi>又錄周子愛蓮說金扇一柄　千字文一卷<lb/>
　<hi>臨米芾</hi>
賜大學士<hi>臣</hi>陳廷敬<lb/>
<pb n="KR2k0049_WYG_182-36a"/>
　波羅密多心經一册<lb/>
　墨刻穹覽寺碑文一册<lb/>
　東嶽廟碑文一卷<lb/>
賜編修<hi>臣</hi>陳壯履<lb/>
　酌酒㑹臨泉石抱琴好倚長松南園露葵朝折東谷<lb/>
　黄梁夜舂<lb/>
　山茶相對本誰栽細雨無人我獨來説似與君君不<lb/>
　見爛紅如火雪中開<hi>錄東坡句金扇一柄</hi>
<pb n="KR2k0049_WYG_182-36b"/>
　山横鶴嶺水學龍津瑞雲一片仙童兩人三秋雪薄<lb/>
　九日寒新真花暫落畫樹長春横石臨砌飛煙枕嶺<lb/>
　壁遶藤苗牕銜竹影菊落秋潭桐疎寒井仁者可樂<lb/>
　將因愛靜<hi>倣黄廷堅書至仁山銘</hi>
　渭水自縈秦塞曲黄山舊遶漢宮斜鑾輿迥出千門<lb/>
　栁閣道迴看上苑花雲裏帝城雙鳳闕雨中春樹萬<lb/>
　人家為乗陽氣行時令不是宸游玩物華<hi>金扇一柄</hi>
賜浙江提學<hi>臣</hi>姜橚<lb/>
<pb n="KR2k0049_WYG_182-37a"/>
　　春草池塘綠忽驚花嶼紅亂英深淺色芳氣有無中<lb/>
　　置酒賓朋集披襟賞咏同若非摹寫得應逐彩雲空<lb/>
　賜編修<hi>臣</hi>鄭崑英<lb/>
　　亭臺經壓少塵沙春近登臨意氣佳更喜輕寒勒成<lb/>
　　雪未春先放一城花<hi>臨黄庭堅</hi>
　賜原任雲南布政使<hi>臣</hi>劉橒<lb/>
　　露滴梧葉鳴風秋桂花發中有學仙侶吹簫弄明月<lb/>
　賜在籍守制原任浙江按察使<hi>臣</hi>于凖<lb/>
<pb n="KR2k0049_WYG_182-37b"/>
　　樹色參差隱翠微泉流百丈向空飛傳聞此處投竿<lb/>
　　佐遂使兹辰扈蹕歸<hi>臨董其昌</hi>
　賜郎中<hi>臣</hi>王奐曽<lb/>
　　密友從春放紅薇過夏榮團枝殊自得顧我若含情<lb/>
　　漫有蘭花色寧無對石聲却憐皎皎月依舊滿船行<lb/>
　賜江都縣知縣<hi>臣</hi>晉璿<lb/>
　　自愛新梅好行尋一徑斜不教人掃石恐損落來花<lb/>
聖祖仁皇帝御書匾額<lb/>
<pb n="KR2k0049_WYG_182-38a"/>
　　堯殿<lb/>
　光被四表<lb/>
　　舜殿<lb/>
　濬哲文明<lb/>
　　禹殿<lb/>
　萬世永賴<lb/>
　　文廟<lb/>
　萬世師表<hi>各省府州縣胥行頒發</hi>
<pb n="KR2k0049_WYG_182-38b"/>
　　霍山神廟<lb/>
　秀峙中區<lb/>
　　恒山神廟<lb/>
　化垂悠久<lb/>
　　海神廟<lb/>
　源逺流長<lb/>
　　河神廟<lb/>
　砥柱河津<lb/>
<pb n="KR2k0049_WYG_182-39a"/>
　　關帝廟<hi>解州</hi>
　義炳乾坤<lb/>
　　五臺山菩薩頂<lb/>
　五臺聖境<lb/>
　珠林花雨<lb/>
　靈峰聖境<lb/>
　斗室<lb/>
　　塔院寺<lb/>
<pb n="KR2k0049_WYG_182-39b"/>
　景標清漢<lb/>
　金粟如來像<lb/>
　　顯通寺<lb/>
　甘露津<lb/>
　紺園<lb/>
　　殊像寺<lb/>
　瑞相天然<lb/>
　　妙德菴<lb/>
<pb n="KR2k0049_WYG_182-40a"/>
　香閣慈雲<lb/>
　松風水月<lb/>
　　清凉石<lb/>
　水晶域<lb/>
　心㑹真如<lb/>
　　玉花池<lb/>
　天開淥池<lb/>
　　白雲寺<lb/>
<pb n="KR2k0049_WYG_182-40b"/>
　法雲真際<lb/>
　　碧山寺<lb/>
　入雲天籟<lb/>
　　棲賢社<lb/>
　小匡山<lb/>
　鵠苑<lb/>
　　澡浴池<lb/>
　無垢<lb/>
<pb n="KR2k0049_WYG_182-41a"/>
　　本臺<lb/>
　古南臺<lb/>
　　南臺普濟寺<lb/>
　大方廣室<lb/>
　物外游<lb/>
　　北臺靈應寺<lb/>
　神湫<lb/>
　栖真境<lb/>
<pb n="KR2k0049_WYG_182-41b"/>
　龍參<lb/>
　火珠白月<lb/>
　　東臺望海寺<lb/>
　自在<lb/>
　般若原<lb/>
　　西臺<lb/>
　蓮井<lb/>
　初地<lb/>
<pb n="KR2k0049_WYG_182-42a"/>
　　中臺<lb/>
　翠巖<lb/>
　古雪<lb/>
　　湧泉寺<lb/>
　法雨晴飛<lb/>
　　壽寧寺<lb/>
　白毫光現<lb/>
　　圓照寺<lb/>
<pb n="KR2k0049_WYG_182-42b"/>
　勝幡西振<lb/>
　　金閣寺<lb/>
　具神通力<lb/>
　　鎮海寺<lb/>
　金光輪藏<lb/>
　　慈雲社<lb/>
　真實相<lb/>
　　羅睺寺<lb/>
<pb n="KR2k0049_WYG_182-43a"/>
　八正門<lb/>
　　黒岸洞<lb/>
　定水心蓮<lb/>
　　石嘴普濟寺<lb/>
　梵覺<lb/>
　　萬年氷<lb/>
　淨域<lb/>
　　八功德水<lb/>
<pb n="KR2k0049_WYG_182-43b"/>
　宵潤<lb/>
　　銅瓦臺<lb/>
　雲嵋<lb/>
　　般若寺<lb/>
　雁堂<lb/>
　　千佛洞<lb/>
　禪悅<lb/>
　　娑羅樹<lb/>
<pb n="KR2k0049_WYG_182-44a"/>
　栴林<lb/>
　　紫府廟<lb/>
　列真之宇<lb/>
　　長壽寺<lb/>
　松石禪<lb/>
　　臺麓寺<lb/>
　十刹圓光<lb/>
　五峰化育<lb/>
<pb n="KR2k0049_WYG_182-44b"/>
　　雲岡石佛寺<lb/>
　莊嚴法相<lb/>
　　廵撫大堂<lb/>
　清慎勤<lb/>
　保釐重任<lb/>
　激濁揚清<lb/>
　　巡撫二堂<lb/>
　𢎞粹經遠<lb/>
<pb n="KR2k0049_WYG_182-45a"/>
　　學院大堂<lb/>
　玉堂清要<lb/>
　　布政使司大堂<lb/>
　龍飛<lb/>
　風雲思<lb/>
　　按察使司大堂<lb/>
　澄清郡邑<lb/>
　清慎勤<lb/>
<pb n="KR2k0049_WYG_182-45b"/>
　　冀寧道三堂<lb/>
　彰有德<lb/>
賜提督山西學政<hi>臣</hi>汪灝<lb/>
　敦倫典教<lb/>
賜太原總兵官<hi>臣</hi>韓天伏<lb/>
　尚威嚴<lb/>
賜大同總兵官<hi>臣</hi>俞益謨<lb/>
　焜燿虎符<lb/>
<pb n="KR2k0049_WYG_182-46a"/>
賜大同總兵官<hi>臣</hi>馬見伯<lb/>
　三軍挾纊<lb/>
賜大同總兵官<hi>臣</hi>張文煥<lb/>
　建牙統衆<lb/>
賜雁平道<hi>臣</hi>李毓柱<lb/>
　冰霜志<lb/>
賜平陽府知府<hi>臣</hi>王輔<lb/>
　寛簡便民<lb/>
<pb n="KR2k0049_WYG_182-46b"/>
賜平陽府知府<hi>臣</hi>秦棠<lb/>
　清素<lb/>
賜大學士<hi>臣</hi>呉琠<lb/>
　風度端凝<lb/>
　思誠堂<lb/>
賜大學士<hi>臣</hi>陳廷敬<lb/>
　龍飛鳳舞<lb/>
　清慎勤<lb/>
<pb n="KR2k0049_WYG_182-47a"/>
　格物<lb/>
　點翰堂<lb/>
　清立堂<lb/>
　博文約禮<lb/>
　午亭山邨<lb/>
賜大學士<hi>臣</hi>衛周祚<lb/>
　表率班聨<lb/>
賜兩江總督諡清端<hi>臣</hi>于成龍<lb/>
<pb n="KR2k0049_WYG_182-47b"/>
　高行清粹<lb/>
賜浙江巡撫<hi>臣</hi>張泰交<lb/>
　受祜堂<lb/>
　推誠遇人<lb/>
賜浙江按察使<hi>臣</hi>于凖<lb/>
　亷察之寄<lb/>
　清慎勤<lb/>
賜江寧巡撫<hi>臣</hi>于凖父贈光祿大夫<hi>臣</hi>于廷翼<lb/>
<pb n="KR2k0049_WYG_182-48a"/>
　紹德貽謀<lb/>
賜江寧巡撫<hi>臣</hi>于凖母封一品夫人張氏<lb/>
　壽幃恩永<lb/>
賜江寧巡撫<hi>臣</hi>于凖<lb/>
　敷惠寧人<lb/>
賜編修<hi>臣</hi>陳壯履生母孺人李氏<lb/>
　般若相<lb/>
賜編修<hi>臣</hi>陳壯履<lb/>
<pb n="KR2k0049_WYG_182-48b"/>
　凝暉堂<lb/>
賜浙江提學<hi>臣</hi>姜橚<lb/>
　亷靜<lb/>
賜太僕寺少卿<hi>臣</hi>王廷揚父<hi>臣</hi>王璇<lb/>
　古稀人瑞<lb/>
賜吏部文選司郎中<hi>臣</hi>梁欽構<lb/>
　引年<lb/>
賜江南督糧道<hi>臣</hi>周訓成<lb/>
<pb n="KR2k0049_WYG_182-49a"/>
　　駐顔<lb/>
　賜廣西提督<hi>臣</hi>張旺<lb/>
　　持重<lb/>
　賜榮祿大夫<hi>臣</hi>張文能<lb/>
　　武略傳家<lb/>
　賜松潘鎮總兵<hi>臣</hi>高鼎<lb/>
　　邊山夙將<lb/>
　賜丁未進士<hi>臣</hi>范鄗鼎<lb/>
<pb n="KR2k0049_WYG_182-49b"/>
　　山林雲鶴<lb/>
　賜太原縣九十一嵗生員<hi>臣</hi>馬電<lb/>
　　秀眉<lb/>
　賜八十三歲清凉老人<lb/>
　　見性<lb/>
聖祖仁皇帝御書對聮<lb/>
　　　巡撫大堂<lb/>
　　正己風羣吏精心理庶民<lb/>
<pb n="KR2k0049_WYG_182-50a"/>
　撫安千里路宣布九霄恩<lb/>
賜布政使<hi>臣</hi>永泰<lb/>
　逺處塵埃少閒中日月長<lb/>
　玉露始從今夜白金風初向此宵凉<lb/>
賜解州知州<hi>臣</hi>王國柱<lb/>
　雲間東嶺千重出樹裏南湖一片明<lb/>
賜霍州知州<hi>臣</hi>李紹祖<lb/>
　日色纔臨仙掌動香煙欲傍袞龍浮<lb/>
<pb n="KR2k0049_WYG_182-50b"/>
賜忻州知州<hi>臣</hi>董衍祥<lb/>
　雲移雉尾開宮扇日繞龍鱗識聖顔<lb/>
賜吉州知州<hi>臣</hi>張燦<lb/>
　閒尋綺思千花麗靜想高吟六義清<lb/>
賜陽曲縣知縣<hi>臣</hi>黄應中<lb/>
　雲裏帝城雙鳳闕雨中春樹萬人家<lb/>
賜榆次縣知縣<hi>臣</hi>祖良才<lb/>
　劇暑悲難度清風喜却回<lb/>
<pb n="KR2k0049_WYG_182-51a"/>
賜祁縣知縣<hi>臣</hi>高鼐臣<lb/>
　巖邊樹色含風冷石上泉聲帶雨秋<lb/>
賜清源縣知縣<hi>臣</hi>丁克成<lb/>
　文入妙來無過熟書從疑處更須參<lb/>
賜太平縣知縣<hi>臣</hi>李清鎧<lb/>
　渭北春天樹江東日暮雲<lb/>
賜長治縣知縣<hi>臣</hi>江國興<lb/>
　雲峰四起迎宸幄水樹千重入御筵<lb/>
<pb n="KR2k0049_WYG_182-51b"/>
賜壺關縣知縣<hi>臣</hi>張逸少<lb/>
　古調詩吟山色裏無絃琴在月明中<lb/>
賜平順縣知縣<hi>臣</hi>徐國琇<lb/>
　朝罷香煙攜滿袖詩成珠玉在揮毫<lb/>
賜大同縣知縣<hi>臣</hi>余崧生<lb/>
　萬物静觀皆自得四時佳興與人同<lb/>
賜臨晉縣知縣<hi>臣</hi>徐忻<lb/>
　明月松間照清泉石上流<lb/>
<pb n="KR2k0049_WYG_182-52a"/>
賜武鄉縣知縣<hi>臣</hi>祝兆□<lb/>
　雲飛北闕輕煙散雨歇南山積翠來<lb/>
賜五臺縣知縣<hi>臣</hi>方正璂<lb/>
　金闕曉鐘開萬户玉階仙仗擁千官<lb/>
賜大學士<hi>臣</hi>呉琠<lb/>
　約失之鮮矣誠樂莫大焉<lb/>
　恒心依北斗生意屬西銘<lb/>
　無技喜推天下士有懷愛讀古人書<lb/>
<pb n="KR2k0049_WYG_182-52b"/>
賜大學士<hi>臣</hi>陳廷敬<lb/>
　朝罷香煙攜滿袖詩成珠玉在揮毫<lb/>
　精研書史知今古慎典絲綸見泰平<lb/>
　謹言慎行皆臣職教孝成忠是朕心<lb/>
　春歸喬木濃隂茂秋到黄花晩節香<lb/>
賜兩江總督諡清端<hi>臣</hi>于成龍<lb/>
　歴仕甘棠隨地䕃兩江清節至今傳<lb/>
賜誥贈光祿大夫<hi>臣</hi>于廷翼<lb/>
<pb n="KR2k0049_WYG_182-53a"/>
　一經式訓光先業屢錫承恩裕後昆<lb/>
賜江寧巡撫<hi>臣</hi>于凖<lb/>
　愷澤三呉滋化雨節旄再世繼清風<lb/>
賜編修<hi>臣</hi>陳壯履<lb/>
　雲裏帝城雙鳳闕雨中春樹萬人家<lb/>
　傳家惟力學報國在持忠<lb/>
　書閣山雲起琴齋澗月留<lb/>
賜浙江提學<hi>臣</hi>姜橚<lb/>
<pb n="KR2k0049_WYG_182-53b"/>
　表裏常交正動靜自弗違<lb/>
賜太僕寺少卿<hi>臣</hi>王廷揚<lb/>
　晨搖玉佩趨金殿夕捧天書拜瑣闈<lb/>
賜刑部福建司主事<hi>臣</hi>劉芳<lb/>
　解藤開澗户踏石過溪泉<lb/>
皇上御製詩<lb/>
賜大學士<hi>臣</hi>田從典<lb/>
　百工允敕重朝端職握樞機未易殫出納望同天北<lb/>
<pb n="KR2k0049_WYG_182-54a"/>
　斗清芬品擬省中蘭分曹政洽調元氣補衮心懸効<lb/>
　寸丹日昃共期勞庶績履聲長聽下金鑾<lb/>
皇上御書<lb/>
　　文廟<lb/>
　生民未有<hi>各省府州縣胥行頒發</hi>
賜山西巡撫<hi>臣</hi>諾岷<lb/>
　澤潤蒸黎<lb/>
賜贈太僕寺卿汾州府知府<hi>臣</hi>黄廷柏<lb/>
<pb n="KR2k0049_WYG_182-54b"/>
　成仁取義<lb/>
賜大學士<hi>臣</hi>田從典<lb/>
　清謹公方<lb/>
　元衡介福<lb/>
　德重純誠嘉猷資輔弼禮崇惠養睂壽備恩榮<lb/>
　<lb/>
　<lb/>
　山西通志卷一百八十二<lb/>
</p>
<p>
</p>
  </div>
</body>
</text>
</TEI>
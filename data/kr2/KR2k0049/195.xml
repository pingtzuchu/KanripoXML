<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百九十五</head> <lb/>
    <p>
<pb n="KR2k0049_WYG_195-1a"/>
欽定四庫全書<lb/>
　山西通志卷一百九十五<lb/>
　　藝文<hi>十四</hi>　<hi>碑碣五</hi>
金<lb/>
　　楊文獻公神道碑銘　　　　　　元好問<lb/>
自孔子考四科及中人下上之次故孟軻氏於樂正子<lb/>
亦有二之中四之下之説葢人之品不齊而論人之目<lb/>
亦不一有一鄉之士有一國之士有天下之士有一代<lb/>
<pb n="KR2k0049_WYG_195-1b"/>
之士分限所在不能以强人而人亦不能躐等而取之<lb/>
也維金大定已還文治既洽教育亦至名士之舊與鄉<lb/>
里之彦率由科第之選父兄之淵源師友之講習義理<lb/>
益明利禄益輕一變五代遼季衰陋之習迄貞祐南渡<lb/>
名卿大夫布滿䑓閣若胥萃公和之之通明張左相信<lb/>
甫之樸直張太保敬甫兩趙禮部周臣庭玉馮亳州叔<lb/>
獻王延州從之李都司之純之儒學王尚書充之李都<lb/>
運有之兩楊戸部正夫叔玉李坊州執剛之吏能張大<lb/>
<pb n="KR2k0049_WYG_195-2a"/>
理晉卿之平恕商右司平叔之雅量許司諫道直陳留<lb/>
副正叔之直言極諫康司農伯禄雷御史希顔之剛稜<lb/>
疾惡累葉得人於兹為盛若夫才量之充實道念之醇<lb/>
正政術之簡裁言論之詳盡粹之以天人之學擴之以<lb/>
師表之業則我内相文獻楊公其人矣識者以為中國<lb/>
之太平治之久河岳炳靈實生人傑非宏衍博大之器<lb/>
如公者曷足以當之降才爾殊最穪斯允商畧前後擬<lb/>
倫名勝惟其視千古而無愧是以首一代而絶出然元<lb/>
<pb n="KR2k0049_WYG_195-2b"/>
光正大以來大夫士推公為中朝第一而不以百年計<lb/>
之者知公為未盡與公諱雲翼字之美楊氏其先贊皇<lb/>
之檀山人六代祖忠客樂平遂占籍焉曽祖處士君青<lb/>
嗜讀書而不事科舉嘗誨其子孫言聖人之道無他至<lb/>
誠而已誠者何不自欺之謂也葢誠之一物存諸已則<lb/>
忠加諸人則恕是道也出於人心誰獨無之然則山野<lb/>
小人有能行而世之才智士大夫或有愧焉吾百不及<lb/>
人獨此事不敢不勉耳若等能從吾言真吾子孫也祖<lb/>
<pb n="KR2k0049_WYG_195-3a"/>
郁用公貴封正議大夫祖妣宋氏追封𢎞農郡太夫人<lb/>
考恒累贈中奉大夫妣李氏𢎞農郡太夫人公資穎悟<lb/>
初學語輒畫地作字八嵗善屬對日誦數千言弱冠登<lb/>
明昌五年經義第一甲第一人進士詞賦亦中乙科特<lb/>
授承務郎應奉翰林文字考滿留在任承安四年出為<lb/>
陜西東路兵馬都總管判官决獄寛平大為總管賢宗<lb/>
室長壽所知泰和元年召為太學博士丁内艱服除授<lb/>
太常寺丞兼翰林修撰六年南鄙用兵以本官從左丞<lb/>
<pb n="KR2k0049_WYG_195-3b"/>
揆軍駐汴梁明年授上京東京等路按察司僉事初宰<lb/>
相奏是職章宗先已識公即可其奏曰得之矣召見咨<lb/>
以當世之務稱㫖及陛辭諭之曰卿至官有所建明當<lb/>
專達毋枉執事者又明年改上京臨潢等路按察司僉<lb/>
事兼本路轉運副使大安元年翰林學士承㫖張行簡<lb/>
薦公才學優贍精於術數召授提㸃司天䑓兼翰林修<lb/>
撰禮部郎中崇慶元年以病得請歸鄉里貞佑二年有<lb/>
司例上官簿宣宗閲之記公姓名起授前職兼吏部郎<lb/>
<pb n="KR2k0049_WYG_195-4a"/>
中三年超禮部侍郎兼提㸃司天䑓充賜宋國嵗元國<lb/>
信副使四年西北兵由鄜延内侵潼關失守朝議以兵<lb/>
部尚書富察阿里巴斯為副元帥以禦之公奏阿里巴<lb/>
斯言浮於實必誤大事不聴兵卒大敗如所料六年遷<lb/>
翰林侍讀學士同修國史禮部司天兼職如故有㫖官<lb/>
制入三品者例外除以卿遇事敢言議論忠懇故特留<lb/>
之以便咨訪卿宜悉吾意也時右丞相髙琪當國昵信<lb/>
小人多變舊章𣙜貨提舉司王三錫奏請𣙜油髙琪主<lb/>
<pb n="KR2k0049_WYG_195-4b"/>
之甚力詔集百官議其事戸部尚書完顔天寵軰百餘<lb/>
人同聲贊可公獨引趙秉文時戩等三數人排其議謂<lb/>
果行此事是以天下通行之貨為𣙜貨私家常用之物<lb/>
為禁物自古不行之法為良法竊為聖朝不取也議遂<lb/>
格髙琪怒公為異竟以事譴公公不之恤也興定二年<lb/>
拜禮部尚書兼知集賢院事五年築京師子城役兵民<lb/>
數萬夏秋之交病者相枕籍公提舉醫藥飲食躬自調<lb/>
䕶多所全濟城成進官一階四年改吏部尚書且有後<lb/>
<pb n="KR2k0049_WYG_195-5a"/>
命卿之聞望舊矣今以選曹授卿宜振肅紀綱盡革前<lb/>
弊朕之待卿尚當不止此耳公涖政裁畫有方凡軍興<lb/>
以來入粟補官及以戰功遷授者事定之後有司以為<lb/>
程式或小有不合一切罷去公奏從寛收録旬月政成<lb/>
不動聲色而姦吏為之縮手朝譽歸焉九月上召户部<lb/>
尚書髙夔及翰林學士趙秉文於内殿皆賜之坐問以<lb/>
講和之策或以力戰為言上俯不樂者久之公徐以孟<lb/>
子事大事小之説解之且曰今日奚計哉使生靈息肩<lb/>
<pb n="KR2k0049_WYG_195-5b"/>
則社稷之福也今日奚計哉上色乃和十一月改御史<lb/>
中丞宗室承立權叅知政事行尚書省事事有不法者<lb/>
大臣以為言詔公就鞫之獄成廷奏曰承立所坐皆細<lb/>
事不足以累大臣然聞之向西北兩敵合兵來侵平凉<lb/>
以西數州皆陷承立坐擁强兵瞻望不進鄜延帥臣完<lb/>
顔哈達者以孤城當敵衝且能敗其前鋒哈達之功如<lb/>
此承立之罪如彼願陛下明其功罪而賞罸之則天下<lb/>
知所勸懲矣自餘小失何足追咎承立由是免官而哈<lb/>
<pb n="KR2k0049_WYG_195-6a"/>
達遂總機務五年以疾求解復為禮部尚書兼翰林侍<lb/>
讀學士元光二年復申前請宣宗不能已許焉哀宗即<lb/>
位圗任舊人首授公攝太常卿正大元年復翰林學士<lb/>
詔集百官議所以省費者公以為省費小事一戸部司<lb/>
農官足以辦似不足議樞密院專制軍政蔑視尚書出<lb/>
政之地政無大小當總其綱領付外施行今軍旅之事<lb/>
宰相或不預聞欲使軍民利病兩不相蔽得乎故獨以<lb/>
此應詔二月復為禮部尚書兼侍講明年設益政院於<lb/>
<pb n="KR2k0049_WYG_195-6b"/>
内廷取老成宿徳充院官極天下之選得六人而公為<lb/>
選首名為經筵實内相也每召見公獨賜坐且呼學士<lb/>
而不名也初命講尚書公為言帝王之學不必如經生<lb/>
舉子分章析句但知為國大綱足矣因舉任賢去邪與<lb/>
治同道與亂同事有言逆於汝心有言遜於汝志等數<lb/>
條一以正心誠意言之敷繹詳明上聴忘倦尋進萬年<lb/>
龜鏡録聖孝聖學之類凡二十篇公見朝士廷議之際<lb/>
多不盡所欲言上下依違寖以成俗一日經筵畢因言<lb/>
<pb n="KR2k0049_WYG_195-7a"/>
人臣事君之道有二有所謂事君之禮有所謂事君之<lb/>
義禮不敢齒君之路馬蹴其芻者有罸入君門則趨見<lb/>
君之几杖則起君命召不俟駕而行受命不宿於家是<lb/>
皆事君之禮人臣所當盡者也然國家之利害生民之<lb/>
休戚一在敷陳之間則向所謂禮者特虚器耳君曰可<lb/>
而有否獻以成其可君曰否而有可獻以替其否危言<lb/>
正論期於益國補民而已言有不從雖引裾折檻斷鞅<lb/>
軔輪有不恤焉者當是時也若姑徇事君之虚禮而不<lb/>
<pb n="KR2k0049_WYG_195-7b"/>
知事君之大義阿合取容國家何賴焉上變色曰非卿<lb/>
朕不聞此矣公自興定元光間病風痺至是稍愈上親<lb/>
問療之之術對曰無他但治心耳此心和平則邪氣不<lb/>
干豈獨治身至於治國亦然人君必先正其心然後可<lb/>
以正朝廷正百官逺近萬民莫不一於正矣上矍然知<lb/>
其為醫諫也十一月夏人和議成遣其徽猷閣學士來<lb/>
議互市及振危急者數事數徃不能决并求大臣面論<lb/>
之朝廷以公徃議乃定四年知禮部貢舉以考試勞心<lb/>
<pb n="KR2k0049_WYG_195-8a"/>
遘疾明年八月之七日薨於私第之正寝春秋五十有<lb/>
九累官資善大夫勲上䕶軍爵𢎞農郡侯諡曰文獻娶<lb/>
呂氏封𢎞農郡夫人子男二長曰樸前公卒次曰恕擢<lb/>
正大四年經義進士第女一適巨族初公娶胥氏左丞<lb/>
通敏公之孫平章政事惠簡公之女以事姑嘗有後言<lb/>
即日棄去不以相家子為難二弟仲翼備極友愛家貲<lb/>
悉推予之至百負之而不恨嘗與人言昆弟之間若以<lb/>
昆弟待之則容有不可堪忍之事但當以父母待之耳<lb/>
<pb n="KR2k0049_WYG_195-8b"/>
或以為疑公曉之曰父母吾不得而見之得見兄弟非<lb/>
父母而何此念一生雖百世同居可也一姊適李氏既<lb/>
寡挈孤幼來歸公處之官下在律疏屬及外親留任所<lb/>
滿百日則徙他郡避嫌公言之朝獨得不徙撫導二甥<lb/>
卒為名士其長庭簡者登上第公天資雅重自律為甚<lb/>
嚴而其待人者寛以約交分一定死生禍福不可變為<lb/>
天官為春官為翰長為太常文章與閑閑公齊名世號<lb/>
楊趙髙文大册皆出其手典貢舉三十年門生半天下<lb/>
<pb n="KR2k0049_WYG_195-9a"/>
而於奨借後進初不以儒宗自居所以教誘之者率君<lb/>
子長者之事益其所未盡而勉其所可致苦言至戒或<lb/>
寓於疑曲周密之間異時想聞風采若龍門之峻朗出<lb/>
天外及一被接納則又恨造之之晚也平居無事左右<lb/>
圗史澹然無所營及當官而行或論列上前慨然以天<lb/>
下事自任知無不言言無不盡確乎有不可奪之節古<lb/>
所謂君子有三變者於公見之貞祐以後主兵者不能<lb/>
外禦大敵而取償於宋故頻嵗南伐有沮其兵者不謂<lb/>
<pb n="KR2k0049_WYG_195-9b"/>
之與宋為地則疑與之有謀進士至宰相於他事無不<lb/>
言獨論南伐則一語不敢及公為太學博士泰和初建<lb/>
言便謂宋不可伐國家之慮不在於未得淮南之前而<lb/>
在於既得淮南之後葢淮南平則江之北盡為戰地進<lb/>
而爭利於舟楫之間我之勁弓良馬有不得騁者矣彼<lb/>
若扼江為屯潛師於淮以斷饟道或決水以瀦淮南之<lb/>
地則我軍何以善其後乎及李全倡議南伐宣宗以問<lb/>
朝臣公多諫辭言天下有治有亂今但言治而不言亂<lb/>
<pb n="KR2k0049_WYG_195-10a"/>
國勢有强有弱今但言强而不言弱兵家有勝有負今<lb/>
但言勝而不言負此議論之所以偏也臣請兩言之庶<lb/>
幾見利害之全夫将有事於宋者非貪其土地乎苐恐<lb/>
西北有警而南又綴之則三面受敵耳故欲我師乗時<lb/>
勢先動圗宋人今冬不能來或不敢來此戰勝之利也<lb/>
就如所料其利猶未可必彼江之南其地尚逺且有巴<lb/>
蜀為之輔雖無淮南豈不能集數萬之衆俟西北有警<lb/>
而綴我耶戰而勝且如此有如不勝其害可勝言哉我<lb/>
<pb n="KR2k0049_WYG_195-10b"/>
以騎當步理可萬全臣尚謂恐有不勝者今日之事勢<lb/>
與泰和不同故耳葢泰和以冬征而今以夏此天時不<lb/>
同也冬則水脉涸而平陸多夏則水脉勝而泥淖多此<lb/>
地利不同也泰和舉天下全力至於亂軍亦驅之為前<lb/>
鋒今能之乎此人事之不同也議者徒見泰和取勝之<lb/>
易而不知今日之難且以夏人觀之當日弓箭手之在<lb/>
西邉者一遇勍敵則搏而戰袒而射彼已喪氣奔北之<lb/>
不暇乃今陷吾城而擄其守臣敗吾軍而擒其主将曩<lb/>
<pb n="KR2k0049_WYG_195-11a"/>
則畏我如彼今則侮我如此夏人既非前日奈何待宋<lb/>
人獨如前日哉願陛下思其勝之之利又思敗之之害<lb/>
無悦甘言無貽後悔可也章奏不報是秋公主貢舉且<lb/>
取髙帝以天下為度命題以諷焉時全一軍尋敗於淮<lb/>
上幾有隻輪不返之禍宣宗責諸将言當使我何面目<lb/>
見楊雲翼耶河朔民何經等十有一人為遊騎所迫渡<lb/>
河而南有司論罪當死公上章營救之曰法所以重私<lb/>
渡者防姦偽也今平民為敵所迫奔入於河緩死之計<lb/>
<pb n="KR2k0049_WYG_195-11b"/>
耳豈有他哉使吾民不死於敵而死於法後唯有從敵<lb/>
而已宣宗悟盡釋之哀宗以河南雨雹詔公審理寃獄<lb/>
而不及陜西公言天下通為一體今人一肢受病則四<lb/>
體為之不安豈可專治受病之處而置其餘不問乎朝<lb/>
廷是之詔吏部郎中楊居仁審寃陜西公之重人命慎<lb/>
於兵刑者類如此所著文集若干卷校大金禮儀若干<lb/>
卷續通鑑若干卷周禮辨一篇左氏莊列賦各一篇提<lb/>
㸃司天䑓二十年雖老於其業積日累月不能了之事<lb/>
<pb n="KR2k0049_WYG_195-12a"/>
公一語破的衆無異詞有以太乙新厯上進者尚書省<lb/>
檄公叅訂摘其不合者二十餘條厯家稱焉徳陵以庚<lb/>
寅日啟土司天生陳舜舉言國音屬商金在庚為絶宜<lb/>
用乙酉金王日吉詔公决之公言上行年辛卯乙酉雖<lb/>
為金王終與行年相戾諱名不諱姓姓所同也名所獨<lb/>
也且五姓之説在漢人猶以為不經前世如吕才一行<lb/>
皆神於術數尚辨以為不可用本朝部姓焉可必其於<lb/>
五音何屬乎卒從公議有五星聚井辨一篇天象賦一<lb/>
<pb n="KR2k0049_WYG_195-12b"/>
篇勾股機要象數雜説積年雜説皆藏於秘府孤子楊<lb/>
恕奉公之柩将葬於某原之先塋涕泗百拜謂門下士<lb/>
元好問言先公孝弟忠信始於事親中於事君終於兼<lb/>
善天下者翰林修撰王彪状具在墓當有碑敢質之以<lb/>
為請好問謝不敢當恕以大義見責曰先公平生以國<lb/>
士待吾子乃不得論次遺烈以見於後世乎好問度不<lb/>
可以終辭再拜曰謹受教乃為文刻之且系之以銘其<lb/>
銘曰天稟之厚百可施曽門之傳儼若思菁莪樂育並<lb/>
<pb n="KR2k0049_WYG_195-13a"/>
以資大器備具無磷緇山甫吉甫其庶而魯無君子焉<lb/>
取斯貞祐南駕傾朝支忿兵横出紛僵尸丁男役苦輸<lb/>
膏脂公獨上前陳苦辭同仁一視父母慈越肥秦瘠小<lb/>
智私兩淮民命我所司忍令矛端舞嬰兒崑崙神泉葠<lb/>
术芝危國可活民不疵如公豈無匡復姿天廢商久實<lb/>
為之孺子可教猶帝師惜哉不遭隆準時東隅之日今<lb/>
崦嵫顧瞻喬木為嗟咨峴山墮淚方在兹零落何必西<lb/>
川詩<lb/>
<pb n="KR2k0049_WYG_195-13b"/>
　　西京留守李公徳政碑　　　　　邊元忠<lb/>
吏有不為利回不為義庀世稱曰廉才足以經濟知足<lb/>
以斷决世稱曰能奉法尊職履正奉公世稱曰循明國<lb/>
家之大體通古今之時務世稱曰良其有一於此見於<lb/>
郡邑治已為最又况兼而有之者何施不可是雖欲無<lb/>
稱得乎如副留守李公乃兼而有之者也公諱晏字致<lb/>
美澤州髙平人也世名儒少以家學馳聲蚤中科第及<lb/>
仕所至皆有異政大定二十有二年正月自秘書少監<lb/>
<pb n="KR2k0049_WYG_195-14a"/>
出佐是京下車之際未及視事而聞風者懼平昔梗槩<lb/>
大可見矣既而臨視於僚屬則敬而有禮於吏士則寛<lb/>
而有治民間秋毫無所犯私門請謁一切罷去貪汚之<lb/>
俗亦自斂迹得不謂之廉簿書鞅掌閲目無遺獄訟平<lb/>
理斷决如神抑去豪强潛消賊盜人皆儼然望而畏之<lb/>
似莫能近者得不謂之能欽乃攸司慎乃出令不矜功<lb/>
不伐能亦無過行得不謂之循好古博雅内剛外温自<lb/>
公暇日誨人不倦以至後學新進皆得親之而教化一<lb/>
<pb n="KR2k0049_WYG_195-14b"/>
新士君子莫不中心誠服其在觴詠笑談之間和光同<lb/>
塵殊無驕貴氣灑然在寒素右得不謂之良是年天子<lb/>
遣使巡行天下政迹又冬十有一月詔赴闕授翰林直<lb/>
學士兼太常少卿以去席不暇暖士民聞之莫不驚嘆<lb/>
皆相謂曰何其來遲而去速也及行都人遮道攀轅卧<lb/>
轍者不可勝計一日父老王玘等數十百人詣草堂謂<lb/>
陳留邊元忠曰古人良吏居則民富去則民思如公之<lb/>
徳政豈無贊揚願銘諸石以傳久逺元忠固不敏然於<lb/>
<pb n="KR2k0049_WYG_195-15a"/>
公素為門下士載以玘軰懇迫義不可辭因撫輿情姑<lb/>
道萬一銘曰其徳惟何廉能循良其政惟何寛猛柔剛<lb/>
身兼數器李公其當少而馳譽玉立蘭芳冠而登科傳<lb/>
世文章所歴州郡遺愛一方來佐是京捕擊豪强政平<lb/>
訟理時和民康席不暇暖詔歸玉堂使我黎庶借之不<lb/>
遑觀斯石兮何啻桐鄉觀斯化兮何逺甘棠令聞令望<lb/>
日篤不忘<lb/>
元<lb/>
<pb n="KR2k0049_WYG_195-15b"/>
　　創建潁川忠襄王廟碑　　　　　孫　著<lb/>
至徳十一年妖賊起汝南明年陷江淮又明年陷河洛<lb/>
又明年斷函谷關據陜州城震擾秦晉解為州界秦晉<lb/>
交勢引殽函去陜咫尺阻一河其州人少長老弱咸大<lb/>
震恐怖懼謂朝夕焚溺水火中無葬地矣我聞潁川王<lb/>
将大兵數萬衆轉戰南來拔殽關直薄陜州城攻圍計<lb/>
數日賊分遣奇兵渡河北蹂解南鄙王将騎夜渡靈寳<lb/>
要擊於安邑南原大破之乗勝逐北數十里抵平陸城<lb/>
<pb n="KR2k0049_WYG_195-16a"/>
下陽津賊爭赴水死無噍類遺城中賊大奪氣㑹食盡<lb/>
棄城乃遁去明年襄樊賊入武關奪秦嶺直犯長安王<lb/>
復引兵戰同華再戰秦隴鳳徽大擊破賊走巴蜀遂定<lb/>
秦隴又明年春東賊分道突太行陷冀雲中鴈門代郡<lb/>
烽火數千里大掠復南還出故道抵絳将及解解人復<lb/>
大震恐王復出關渡蒲坂勒兵解之聞喜以伺賊賊走<lb/>
南山設伏兵横擊之賊驚棄輜重散走山谷虜獲萬計<lb/>
晉冀地悉平歴數年環解境皆兵燹賴王力解之民卒<lb/>
<pb n="KR2k0049_WYG_195-16b"/>
脱兵難後二年王靖大定中原又二年收魯復下齊夏<lb/>
六月薨於軍哀音至解之士民及郡守僚屬相屬聚計<lb/>
議曰天下初發難也羣盜所過燔城府殺長吏屠黔黎<lb/>
毒流遍海内㒺不殘滅吾解梁合境為完城四野為全<lb/>
民邑里有屋廬父子夫婦長幼昆弟有倫飲食有節出<lb/>
入有數抱子弄孫不殊平時若是者果誰之賜耶傳曰<lb/>
有功於民國有祀能捍災禦患國有祀王有大功活大<lb/>
衆宜世世血食吾土衆口儔應咸曰安思所危恩思所<lb/>
<pb n="KR2k0049_WYG_195-17a"/>
自是謂知報徳者乃即日擇髙阜肇營王廟於乾隅官<lb/>
府捐俸金士民輸土木衆樂效役不閲月而告成殿宇<lb/>
巍如廟貌儼然兩廡櫺星拱揖左右中條大華掩擁後<lb/>
先壮麗雄偉聳甲首郡訖事其同知卜嗣真走洛陽求<lb/>
文於余用刻石以垂不朽吾喜王勲業在王室聞望在<lb/>
天下徳澤在四方後解人感王大徳追思感慕永世能<lb/>
不忘是可記王名察罕特穆爾字廷瑞沈邱人初監汝<lb/>
寜州中書平章政事知河南山東行樞密院事陜西諸<lb/>
<pb n="KR2k0049_WYG_195-17b"/>
道行御史中丞薨諡忠襄追王潁川其子庫庫特穆爾<lb/>
繼總大兵允克成功今為太尉中書平章政事樞密院<lb/>
事太子詹事家乗國史具載始末兹不録云<lb/>
　　大都路總管姚公神道碑銘　　富珠哩翀<lb/>
公姓姚氏諱天福字君祥拜監察御史彈擊權臣無所<lb/>
顧畏世祖皇帝賜名巴爾斯國言虎也其係出唐賢相<lb/>
文獻公元崇文獻諸孫伯禄卒絳州觀察判官葬絳之<lb/>
稷山縣南陽里繇是世為平陽絳人公考處士君諱君<lb/>
<pb n="KR2k0049_WYG_195-18a"/>
實字仲華甫冠避兵鴈門金進士趙泰以子妻之生公<lb/>
及和衆主簿天禄公姿白晳美風矩童丱不凡聞處士<lb/>
訓忠孝奉受惟謹從事郡府挺潔不羣儕軰畏之仕懐<lb/>
仁為縣史世皇以太弟駐白登公從縣進葡萄酒見奇<lb/>
之留侍宿衛至元初丞縣懐仁太師楊庫克楚薦其能<lb/>
於丞相塔齊爾丞相奉使朔漠修睦宗藩引與之偕五<lb/>
年立御史䑓丞相為大夫奏授架閣管勾秩将仕郎十<lb/>
一年以承事郎拜御史十三年江南平冬十二月宰相<lb/>
<pb n="KR2k0049_WYG_195-18b"/>
銜怒左遷同知衡州路明年春三月以朝列大夫改河<lb/>
東山西道提刑按察副使佩金符夏六月拜治書侍御<lb/>
史秩中順十六年春使憲淮西江北道秩嘉議十八年<lb/>
憲江南湖北二十年夏憲遼東明年春以母老請歸飬<lb/>
不允二十二年春召為刑部尚書秩通議逾年總管揚<lb/>
州不赴二十六年夏復憲淮西秩正議三十年拜中奉<lb/>
大夫甘肅等處行中書省叅知政事以親辭改肅政廉<lb/>
訪司成宗即位使肅政廉訪於陜西元貞元年春三月<lb/>
<pb n="KR2k0049_WYG_195-19a"/>
遷正定總管冬丁太夫人憂自鴈門徙處士君柩合葬<lb/>
絳之稷山中書起公還正定大徳三年春二月拜江西<lb/>
行中書叅知政事辭奉使山東還四年秋七月以通奉<lb/>
大夫叅知政事行大都路都總管兼大興府尹本路諸<lb/>
軍奥魯總管管内勸農事六年春正月二十有八日薨<lb/>
於位年七十有三公至元名臣勲徳焯著其薨也朝廷<lb/>
悼惜吏士䕶喪歸平陽以夏四月某日葬稷山西北嘉<lb/>
禾里泰定三年以子侃請制贈正奉大夫河南江北行<lb/>
<pb n="KR2k0049_WYG_195-19b"/>
中書㕘知政事䕶軍追封平陽郡公諡忠肅天厯己巳<lb/>
侃以公行實徵銘神道之碑不獲終辭因採其本末而<lb/>
次第之公始為御史條奏宰相阿哈瑪特罪二十有四召<lb/>
廷辯公枚數其罪彼輒引服數至於三氣沮情駴上動<lb/>
色若曰此三者罪已不宥目公曰巴爾斯臣下有違太<lb/>
祖之制干朕之紀者汝抨擊勿隠廷臣震悚其事今祕<lb/>
世未有聞時方倚相理財姑釋不問衆亦為公危之太<lb/>
夫人趙君有賢識勗公曰國爾忘家汝苐盡力果不測<lb/>
<pb n="KR2k0049_WYG_195-20a"/>
吾追蹤陵母死日猶生年公泣謝白其長曰萬一得譴<lb/>
乞不以老母坐連也語聞上歎曰是母子有古義烈勅<lb/>
侍臣董文忠宣付史臣書之監大名小堪布得罪御史<lb/>
按之至見毆辱繼用公往間道微服入境察悉其情還<lb/>
取驛抵其所摘抉如神簿責死罪十有七械送輦下俄<lb/>
以宥普經䑓門大詬公在察院捉捕之自檢行囊得賂<lb/>
侍御史安諤斯納救免状即桎堪布而祕其事夜用巡<lb/>
符託詗邏奄至一道士室盡獲其賂明日陛奏上曰彼<lb/>
<pb n="KR2k0049_WYG_195-20b"/>
七死猶赦汝欲何為公對罪十有七條七留十餘誰歸<lb/>
咎上悟戮堪布斥安時御史大夫二安善甚一既斥與<lb/>
所善猶雙陸禁中公曰安庶人耳豈得與大臣狎叱令<lb/>
起座皆失色公即入奏一蛇九尾首動尾隨兩其首行<lb/>
不能寸今憲不綱蛇首二也上曰然一人二冠可乎召<lb/>
兩大夫諭以公言大夫博囉懼以年少自劾罷有讒提<lb/>
刑按察之不便者有㫖罷之是時廣平貞憲王伊囉勒<lb/>
為御史大夫公告之曰往者悖叛蝟起障塞見聞今列<lb/>
<pb n="KR2k0049_WYG_195-21a"/>
憲宇内廣視聴虞非常慮至深逺不但繩督有司而已<lb/>
也縷縷陳之大夫悟矍然曰幾失是夜造禁密詳奏上<lb/>
曰此天下安危計也其勿罷會駕北幸所擊相馳騎士<lb/>
縛公閲其家脱粟數斛外得言事故藳羅織苛毒公亢<lb/>
聲曰乗輿行狩戕害言臣宰相寜欲反邪捃拾無所得<lb/>
斥遷衡州俄憲河東太原民飢開廩賑䘏議者以擅罪<lb/>
公上知不私置勿問朔方兵興役民轉粟人畜顛踣公<lb/>
曰執政非策自蹙其本也投闕論奏改和糴疲瘵為蘇<lb/>
<pb n="KR2k0049_WYG_195-21b"/>
留遷治書出憲淮西先是蘄黄有叛者将吏贓獲良民<lb/>
以萬數公皆理歸民伍衆感泣相率立生祠徙節湖北<lb/>
劾輔臣楚國公罪以聞上閔其有勞為痛治其黨㑹阿<lb/>
哈瑪特敗大遣使治官慝遼東宣慰使阿喇卜丹權黨也<lb/>
侵暴尤横召公使遼至則封府庫究簿書審事察寃正<lb/>
魁惡著公道使還即命長憲遼東公疾馳夜入詰旦涖<lb/>
事民懽吏愕郡縣竦動初遼朔旱蝗公至雨澍蝗滅其<lb/>
境域烏桓白霫故地也民喜畜牧習射獵不事耕學公<lb/>
<pb n="KR2k0049_WYG_195-22a"/>
教以稼穡詩書居數年農勤士奮民之孝者旌之不義<lb/>
而訟積不决者訓睦之稔惡者懲艾之武平縣民劉義<lb/>
訟其嫂與其所私同殺其兄成縣尹丁欽以成尸無傷<lb/>
憂懣不食其妻韓問之欽告其故韓曰恐頂𩕄有丁塗<lb/>
其跡耳視之果然獄定上讞公召欽諦詢之欽因矜其<lb/>
妻之能公曰若妻處子耶曰再醮令有司開其夫棺毒<lb/>
與成類并正其辜欽悸卒䑓章以公詣平灤按總管劉<lb/>
訥古伯公至劉欲遯去公密令憲傔張仲威作漁人匿<lb/>
<pb n="KR2k0049_WYG_195-22b"/>
西城橋伺之劉果與吏徒㑹橋下謀揜其愆仲威得真<lb/>
公一問皆伏吏胥之㸃而虐扼民之吭而快其所欲民<lb/>
莫敢校者率以罪黜平灤都吏張氏子尤狡而忮杖去<lb/>
之逺近震讋道行遵化風旋馬前公黙謂之曰汝寃從<lb/>
我吾為汝理至縣舍風即見令縣以櫜鞬士從憲傔覘<lb/>
之信宿及蓊薈而風息得五尸皆短衣其一衣中得小<lb/>
印公下令居賈行商以端匹赴縣聴和市辨之賊果執<lb/>
遼粟嵗輸灤陽使督運急時民方飢公曰吾忍視邪留<lb/>
<pb n="KR2k0049_WYG_195-23a"/>
粟賑糶使不敢阻民賴以生遼人以公政通神明追思<lb/>
惠化立祠頌徳入長刑曹讞獄與衆不合歸卧於家竟<lb/>
如公言衆得罪公望益隆淮西不治復握使節申飭舊<lb/>
規風采立變初宣饒徽數州有亂者官軍並俘齊民加<lb/>
以劫掠絡繹淮境公責守令嚴津防峻訶譴民復其郷<lb/>
者數千餘家帥臣昻吉爾閫淮殆二十年位中書右丞<lb/>
以宣慰使操制兵民黨結中奥其子亦握兵煽虐奴官<lb/>
屬轢風紀莫敢誰何宿盜數十出没淮海陸梁自宋未<lb/>
<pb n="KR2k0049_WYG_195-23b"/>
有制者宋亡帥葆芘其徒通納賄賂縱其所為公遣健<lb/>
士襲捕得所匿兵仗貲財定案市殉者七人自是帥漁<lb/>
鷙状百出公䟽其跡取驛上聞帥餌驛勿給公潛前走<lb/>
得驛馳去帥遣兵校丁文虎追刺公至六河館不及公<lb/>
至揚州文虎亦至誣公於行䑓俄而六河館人以刺公<lb/>
状聞文虎被執公赴覲制遣近侍阿珠治書侍御史烏<lb/>
遜馳訊帥以罪廢已而赴闕以擅殺淮賊譖公不中憤<lb/>
而斃淮境大寜丞相僧格之黨虐平陽者尤劇其敗也<lb/>
<pb n="KR2k0049_WYG_195-24a"/>
用公尹其府以清宿蠧詢父老得郡邑田里真偽利病<lb/>
緩急先後審行之民輯事理遼西吴氏子贗為女巫行<lb/>
眩衆事之若神公洞其詐攝至府吏欲案究公曰亂常<lb/>
之跡可侈言耶立命撲死衆驚服政化無阻崇館宇引<lb/>
水置磑植柳代樵㑹斂為紓正定都㑹南北驛傳雜沓<lb/>
事弊民痿大臣琳沁奏牧守非公不可遂尹正定導壅<lb/>
治棼生枯壮弱日聴愬訟鑒隠破堅動無泥閡人人竦<lb/>
愜衆走府治瞻判決優肆為空初饋餼不充徵需日困<lb/>
<pb n="KR2k0049_WYG_195-24b"/>
公以楮鏹貸民因母取息蕃畜孳豐廩稍闢大賓館水<lb/>
磑創立如平陽用有餘裕宗親之位傔從之區秩秩井<lb/>
井甲諸路嵗省官緡而下不加擾憲人撫細故劾公中<lb/>
書敷奏事不涉私法可施用冝著令式以示他州制可<lb/>
郡人集衆象龍祝雨公曰無益令徹去迺慮獄囚底平<lb/>
允雨大霈驛置新樂北阻𣲖水使介車騎自南而北者<lb/>
雨溢夜瞑野次無所建議徙置𣲖南衆大便順築寺五<lb/>
䑓督民運木奪農癏衆令方急公不從府懼佐貳交諍<lb/>
<pb n="KR2k0049_WYG_195-25a"/>
之公曰吾民牧也惟民是䘏請待農隙朝省為允欒城<lb/>
盜殺人取財夜舁尸置民隆氏邸縣笞擬隆氏父及二<lb/>
子當死械囚送府哭於庭尸母辨贓無其子印識公疑<lb/>
之㑹使者决大辟公詒他賊承盜殺状隆氏獄緩真盜<lb/>
遂獲黠吏退胥之在民閭者不啻百數劫持官府而肥<lb/>
其家咈其心則禍之管庫税廩之徒往往破産質妻鬻<lb/>
子以償所欲而不敢與辨公劭農諸縣得其姓名杖死<lb/>
數人質鬻者還之餘多遁去或改行為善士其尹京也<lb/>
<pb n="KR2k0049_WYG_195-25b"/>
立誠信繩桀驁挫强禦䘏惸弱事至而斷豪右斂跡三<lb/>
河民藏古銅印怨家訟曰将謀作亂縣搒掠其囚使符<lb/>
所訟至府辨其文曰三河縣印公曰何亂之為以不輸<lb/>
官罪之制令尚廐芻稈以鹽易諸畿民霖溢害稼公請<lb/>
市旁郡尸部據令督責上下洶懼公帥京屬從部白省<lb/>
竟以公謀寜息京甸京人弟假姊財不劵姊嫠益貧弟<lb/>
賈益富姊嫠徵財弟曰有劵即與姊憤愬聴者難之愬<lb/>
於公諭之曰汝但歸俟徐訹劫盜扳弟對詰大懼吐實<lb/>
<pb n="KR2k0049_WYG_195-26a"/>
暨姊中分其貲公果毅直諒立朝敢言操行清介忠孚<lb/>
信格有賜輒辭上至引唐太宗賞魏徵故事曉之對曰<lb/>
臣言分也受賞非分也竟不受持憲總郡皆有威惠舟<lb/>
淮赴鄂民衆衛送不絶盜聞之戒其徒曰姚公正人也<lb/>
勿犯性孝太君年踰大耋公拜叅知政事甘肅難於輦<lb/>
養辭不往世髙其行縉紳推論聖朝人物骨鯁有為終<lb/>
始不貳其操者公當第一固確論也葢嘗稽之鴻惟世<lb/>
祖神鑑睿算長駕逺馭文武效能光輔丕業甸萬國冠<lb/>
<pb n="KR2k0049_WYG_195-26b"/>
百王盛矣然廊廟岳牧邪慝間出兜鯀三苗唐虞猶病<lb/>
於是大植風紀明目達聰以𢎞至治公當至元之際奮<lb/>
下列搏權姦涖方州滌巨蠧自能使辨㨗不能措其喙<lb/>
讐憤無所慿其兇風槩氣節炳燿一世淵衷之所孚公<lb/>
論之所與豈徒然哉其忠義剛大藴積有素故也公敭<lb/>
釐四十餘年功名事業磊磥赫奕侃訪輯遺軼既久始<lb/>
備因嘆世有家者之子與孫或不侃若先烈湮滅可勝<lb/>
惜哉叙而銘之或有待也公始娶趙氏繼楊氏皆平陽<lb/>
<pb n="KR2k0049_WYG_195-27a"/>
郡夫人子男三人壽童蚤卒祖舜祕書著作郎卒侃内<lb/>
藏庫副使楊夫人子也銘曰帝運開天中統至元人傑<lb/>
斯寳匪寳璵璠惟天聰明憲象執法元化宣朗昭融六<lb/>
合堂堂忠肅始峩廌冠讜言正色英風夏寒虎炳其文<lb/>
山立殿陛禱杌饕餮魄禠魂悸宸扆凝邃上動天容庭<lb/>
有直臣庶儆其同有鑒其明有玉其潔桓桓其勇夬夬<lb/>
其决孰撓斯曲孰鍊斯柔善善豈親惡惡豈讐雖千萬<lb/>
人莫阻吾往如脂如韋有泚其顙侯符三剖憲節六持<lb/>
<pb n="KR2k0049_WYG_195-27b"/>
義槩秋凜仁術春熙上亮其忠史載其信何勸不懐何<lb/>
懲不震碣石之北淮海之南社稷尸祝無怠其嚴滹沲<lb/>
溶溶霍岳峩峩其融其結百世不劘台鼎之崇芥視不<lb/>
屑京尹之雄莫仲與伯有烈終始無間險夷誰近而忽<lb/>
益逺而思汾川西流河水東㑹稷山之銘惟以永配<lb/>
　　上都留守賀公墓誌銘　　　　　虞　集<lb/>
世祖皇帝建上都於灤水之陽控引西北東際遼海南<lb/>
面而臨制天下形勢尤重於大都大駕嵗巡幸中外百<lb/>
<pb n="KR2k0049_WYG_195-28a"/>
官咸從而宗王藩戚之期㑹朝集冠葢相望供億之計<lb/>
壹統之留守故為職最要焉自非器鉅而慮周望孚而<lb/>
幹固明習國家典要深為上所信嚮者殆不足以勝其<lb/>
任也自世祖時以屬諸賀氏至於今三世矣方奉元忠<lb/>
貞王為政時一府之中非無國人貴姓與之共位又有<lb/>
材僚佐布在行列求其臨事决議之際必得其一言而<lb/>
後定則他人固不能矣是以終至元之世數十年間有<lb/>
贈秩賜金而終不可遷居他官焉公忠貞之子也諱勝<lb/>
<pb n="KR2k0049_WYG_195-28b"/>
字正卿以小字巴延行幼從魏國許文正公學通經傳<lb/>
大義年十六以大臣子備宿衛世祖甚器重之入則侍<lb/>
帷幄出則參乗輿無晝夜寒暑未嘗暫去左右故事論<lb/>
奏兵政機密非國族大臣無得與聞者時獨不避公或<lb/>
更命留聴近侍或言論語八佾之五章若訕今日者盍<lb/>
去諸上以問公公曰夫子為當時言距今二千餘載豈<lb/>
相及哉且國家受天命為天子有天下固當下比古之<lb/>
逖逺小君而自居乎上然之廿四年納延叛率其兵入<lb/>
<pb n="KR2k0049_WYG_195-29a"/>
冦上親将討之将戰之夕唯近臣濟爾哈朗帶劍立寝<lb/>
門外親王貴人不得輒至而公入直帳中受密㫖出入<lb/>
指授諸将及戰公擐甲前導牙纛既成列還侍上側王<lb/>
師奮擊遂克納延明日上顧謂近侍曰昨者之戰飛矢<lb/>
及於朕前毅然無懾容者唯巴延為然都人見上之親<lb/>
征也頗恟懼上欲慰安之故亟還夜行卧輿中苦足寒<lb/>
公解衣以身温上足乃安寝及旦蹕駐始悟他日上自<lb/>
校獵還宫伶人道迎有被色繒綴雜旄像獅子以為戲<lb/>
<pb n="KR2k0049_WYG_195-29b"/>
者載輿象見之驚逸執輿者莫能制公時侍上在輿中<lb/>
即自投下奮當其觸突後至者始得追及斷靷脱象乗<lb/>
輿乃安而公創已甚上親撫之命尚醫尚食謹䕶視葢<lb/>
三月而後安是時天下初定四方以遽聞者上欲亟賜<lb/>
報公方少壮能日馳千里又上所親信有使事輒見遣<lb/>
受命無留行復命無後期所區畫動合㫖意或朝至而<lb/>
夕復出亦不少憚也故六詔西域交廣之屬無不至焉<lb/>
槩計其所歴無慮數十萬里上春秋已髙海内已定每<lb/>
<pb n="KR2k0049_WYG_195-30a"/>
嚴畏天象以自驚司天有奏得非時以聞因拜公集賢<lb/>
學士服一品服以領之僧格之為相也怒忠貞之尹京<lb/>
常不下已危中之上前旬月之間數十奏不止賴上察<lb/>
公父子深故免廷臣共知其姦無敢為上先言之者公<lb/>
嘗啟其端而言者繼之始服罪上之改尚書省為中書<lb/>
也方卜相顧謂公曰汝以為孰當吾心者公再拜曰命<lb/>
相國之大政非小臣所敢知然求之輿望以為太子詹<lb/>
事諤勒哲錫津子也端重忠實可屬大事上曰然吾并得<lb/>
<pb n="KR2k0049_WYG_195-30b"/>
所以佐之者矣遂相諤勒哲而以公為㕘知中書政事時<lb/>
年二十八耳叅决朝議明允通練一時驚異焉久之又<lb/>
拜僉書樞密院事又拜大都䕶典外國之來屬者成宗<lb/>
皇帝即位之十年忠貞告老尋殁於家而公拜榮禄大<lb/>
夫上都留守兼本路都總管開平府尹虎賁親軍都指<lb/>
揮使服忠貞所佩虎符至泰定年拜光禄大夫左丞相<lb/>
行都留守兼本路都總管府達嚕噶齊延祐二年拜開<lb/>
府儀同三司上柱國三進而彌尊遂兼台司之貴而留<lb/>
<pb n="KR2k0049_WYG_195-31a"/>
鑰之寄如一葢世官矣上都地寒不敏於樹藝無土著<lb/>
之民自穀粟布帛以至纎靡奇異之物皆自逺至宫府<lb/>
需用萬端而吏得以取具無闕者則商賈之資也吏多<lb/>
並緣為姦一旦稱遽𤼵所居以集事而直不時得人用<lb/>
病焉公常閲文書按而予之無或失其業故來藏市者<lb/>
沛然日増稱京師之盛公坐府治事謹辰酉吏舍肅然<lb/>
具牘無敢玩出内無敢欺貴人大家或以上命得給賜<lb/>
若營繕市易多遣私人逼脅府吏凌辱僚吏榜係其民<lb/>
<pb n="KR2k0049_WYG_195-31b"/>
人豪横過取無可誰何公必畫奏抑治之而善柔者亦<lb/>
必使得所當而去吏有持上供物入宫門迫暮不得出<lb/>
所司捕得奏誅之公曰此有故非闌入也力爭之吏得<lb/>
不死奉聖州民髙氏𨽻籍虎賁衛以多貲名身死而子<lb/>
幼貴官有利其家財者使部曲强娶其婦公為辨之上<lb/>
前不聴娶髙氏乃得全其家公以民之饑也嘗便冝𤼵<lb/>
廩不待得請以民之不知教也始大為學舍禮師儒以<lb/>
風化之是以吏民不識貴彊之凌暴承其教戒仰之若<lb/>
<pb n="KR2k0049_WYG_195-32a"/>
神明焉相率為祠於西門之外設公像而祝之關陜之<lb/>
亂公方朝正月於大都上曰上京根本之地其速還鎮<lb/>
即日告行都人見公至如孤弱得慈母時安王将兵北<lb/>
行所過多侵掠公謂之曰君父倚王以保民禁暴今未<lb/>
出國門而行次失律天子或以為問奈何王悟謝之整<lb/>
兵以行民用安堵時方隆寒士馬凍乏縣官芻糗衣著<lb/>
不時具公以私藏足之行者以為感仁宗皇帝乃命工<lb/>
畫公像勅學士為贊識以天子之璽而賜之俾傳示子<lb/>
<pb n="KR2k0049_WYG_195-32b"/>
孫於是公有足疾辭不任劇願賜骸歸國上曰祖宗以<lb/>
上京屬卿父子民安化行朝無顧慮久矣徒卧䕶可也<lb/>
乃賜小車俾乗以出入得至禁廷焉當是時太師特們<lb/>
徳爾為相子弟縱虐於民公壹繩之以法官峙宿儲而<lb/>
丞相家奴擅罔市利責髙直於宫公每裁抑之又惡其<lb/>
帷薄之不脩也而貪嫉日盛絶不與徃來都人張弼子<lb/>
殺人獄具丞相受其金錢無算為折辱留守脅使易辭<lb/>
出之公持不可而中書平章政事蕭拜珠御史中丞楊<lb/>
<pb n="KR2k0049_WYG_195-33a"/>
多爾濟等顯奏之天子震怒罪且不測賴太后仁恕以<lb/>
為言幸得罷去相位而諸公之怨不可解矣英宗皇帝<lb/>
之即位也特們徳爾復為丞相乗間肆毒睚眦之私無<lb/>
不報者蕭楊二公既已被害即誣公乗賜車出迎詔書<lb/>
為非禮而執之激怒主上遂見殺公死之日京師之人<lb/>
巷哭相聞而士大夫憤怒相視以目自是廷中不附己<lb/>
者固已盡中傷之而恩深不報者亦見及而無遺矣久<lb/>
之天子察其故斥不得居位遂死於家敇仆所樹頌功<lb/>
<pb n="KR2k0049_WYG_195-33b"/>
碑而言者始昌言蕭楊及公之寃未及有所昭雪而上<lb/>
崩今上皇帝入繼大統𤼵明詔以撫慰天下顧未暇他<lb/>
及而首以公等之枉為言葢知天人積憤之故本由巨<lb/>
姦殘忍以啓之也於是姦忠逆順之辨大明死者固已<lb/>
少自釋於地下而天下之公議亦少振焉明年乃贈公<lb/>
推忠宣力保徳功臣太傅開府儀同三司上柱國追封<lb/>
秦國公諡惠愍贊書哀惻聞者感動命下日都人走詣<lb/>
其殯不約而至者幾萬人而其子惟一即拜正議大夫<lb/>
<pb n="KR2k0049_WYG_195-34a"/>
同知上都留守司事泰定四年秋集執經講帷從在上<lb/>
都而惟一適遷陜西廉訪副使乃來告曰家世荷國厚<lb/>
恩受京邑之託父子一心所以圗報稱於萬一者天實<lb/>
臨之列聖實鑒之我先人遭罹姦兇遺履危禍此惟一<lb/>
泣血終身而不忍言者也皇上聖明灼見隠伏不遺故<lb/>
舊襃䘏之典極於哀榮又不以惟一不肖俾嗣世職感<lb/>
恩戴誼是以未敢申其情事期滿嵗而請行今易節以<lb/>
西實過鄉里是天所以賜惟一也将以某年月日奉以<lb/>
<pb n="KR2k0049_WYG_195-34b"/>
歸葬焉惟先人終始定於國是非一家之私言也託諸<lb/>
幽宫以期不朽者非太史氏其何徵乎敢以為請此又<lb/>
惟一忍死以待者也集受其言而悲之乃考諸見聞與<lb/>
其客吕弼所為状得祖宗付囑賀氏以上都之事與賀<lb/>
氏父子之為治者乃并朝廷哀忠臣懲徃失之意而具<lb/>
書之按賀氏家隰州之永和今為京兆鄠縣人曽祖種<lb/>
徳封通奉大夫䕶軍雍郡公妣郝氏贈雍國夫人祖賁<lb/>
京兆路總管諸軍卾囉贈輸忠立義功臣銀青榮禄大<lb/>
<pb n="KR2k0049_WYG_195-35a"/>
夫大司徒封雍國公諡貞憲妣鄭氏贈雍國夫人考仁<lb/>
傑光禄大夫上都留守虎賁親軍都指揮使平章政事<lb/>
商議陜西等處行中書省事贈推誠宣力翊運功臣太<lb/>
師開府儀同三司上柱國追封奉元王諡忠貞妣劉氏<lb/>
鄭氏皆封雍國夫人改奉元王夫人娶張氏早卒又娶<lb/>
納古爾岱爾氏亦先公卒皆封雍國夫人改封秦國夫人子<lb/>
男二惟一惟賢為尚衣奉御女二長適平章政事阿布<lb/>
哈雅次適綽爾呼巴公墓在□縣某里從先塋也銘曰<lb/>
<pb n="KR2k0049_WYG_195-35b"/>
巍巍神京世祖所營殿於漠南治朝廣廷有城有闕民<lb/>
之攸止大纛周廬亦有舍次始命董兹國有幹楨舉綱<lb/>
挈維紀目亦程維昔周郊陳實繼旦慎始和中異體同<lb/>
貫我則不然世官尚賢保綏成功動循故先公始侍中<lb/>
年壮氣鋭出入踐敭百試無替乃贊國鈞乃佐本兵乃<lb/>
斂長籌以督畿坰時巡至止百用具給清宫言還留鑰<lb/>
是執嵗率其常年與位遷膂力則非精思弗愆時入禁<lb/>
闥衆起咸拜名王細侯亦仰而慨曰此老成世皇之臣<lb/>
<pb n="KR2k0049_WYG_195-36a"/>
祖事孫承矧其都人公出視政獄市無擾商曰予獲民<lb/>
曰予保公田於野徒御不囂有警無遨具咨公勞公惟<lb/>
小心不懈彌謹義之有激事在無隠竊位為權彼兇滔<lb/>
天我則老臣忍從危顛二三君子犄角以制不竟於斷<lb/>
階此大厲嗚呼昊天不淑謂何假威神明徧為百譌國<lb/>
論素定公則不隕揚言孔昭天子之聖保終没寜豈必<lb/>
謂身身枉義伸抑又何呻我哀公子知忠念孝還葬忍<lb/>
緩思報之道奉節過家天子命之承志正邱天道聴之<lb/>
<pb n="KR2k0049_WYG_195-36b"/>
嗟彼都人不歌以相曰此有祠公庶來享南山峩峩其<lb/>
鹿維林公從先王歸復自今貞珉刻辭作於太史千載<lb/>
之徵亡愧孫子<lb/>
　　河東廉訪使程公神道碑銘　　　王思廉<lb/>
元貞丙申正月十五日河東山西道肅政廉訪使程公<lb/>
以官壽薨於太原二月三日歸柩汴梁大徳改元冬諸<lb/>
姪状公行實來請銘按公諱思廉字介甫姓程氏上世<lb/>
洛陽人元魏遷兩河豪右實雲中三州因著籍東勝公<lb/>
<pb n="KR2k0049_WYG_195-37a"/>
處士諱某之曽孫贈少中大夫安定郡伯諱某之孫宣<lb/>
授㳂邊監榷規運使解州鹽使諱某之子妣田氏公始<lb/>
知讀書從樞判白公學故文筆論議皆有師法中統建<lb/>
元用太保劉文貞公薦事裕皇於春宫服勤守恪特被<lb/>
眷遇令監印宥省至元七年樞副合丹公以平章政事<lb/>
領河南行省選署都事十二年轉同知淇州事力辭飬<lb/>
親繼丁外艱服除授東平路判官入拜監察御史十六<lb/>
年出僉河東山西道提刑按察司事俄遷河西隴右道<lb/>
<pb n="KR2k0049_WYG_195-37b"/>
副使徙河北河南山東東西兩道未幾陜西行省舉公<lb/>
興元路總管明年進陜西漢中道大使二十六年雲南<lb/>
立行御史䑓擢拜中丞今上嗣位改河東山西道肅政<lb/>
廉訪使公識見明敏沈毅果斷筮仕之初年尚少言動<lb/>
有節望之儼然同列雖親密者亦不敢以狎䙝及之由<lb/>
是見知時宰有都司之辟竭力參贊事有當行惟恐或<lb/>
後丞相史忠武公每加奨拔幕府有疑忠武公之狥公<lb/>
者時規取襄樊供億浩穣公視出納綽有餘裕初築新<lb/>
<pb n="KR2k0049_WYG_195-38a"/>
城於江北和糴以足兵食委公領其事倉廩未完米多<lb/>
露積一夕大雨諸相以為憂使人覘公方安卧帳中召<lb/>
而詰之公徐曰敵人在邇常宜鎮靜縱有漂濕折損幾<lb/>
何不過軍士一日糧耳若中夜搔動衆心驚惑事變之<lb/>
來殆有不可勝言者矣聞者韙之簡書之暇究心營繕<lb/>
舟車器仗靡不犀利向之見疑者始以忠武為知人公<lb/>
之世父治書公金南渡後嘗為監察御史正色立朝不<lb/>
畏强禦及公嗣職慨然有濟美之志彈姦臣阿哈瑪特軰<lb/>
<pb n="KR2k0049_WYG_195-38b"/>
不法至陷囹圄居之泰然其黨巧為機穽卒不能傷出<lb/>
僉提刑司事也平反糾摘不克殫紀其尤者大同楊琳<lb/>
沁等犯酒禁有㫖誅之公以其罪不至死論列數四其<lb/>
忠君守法如此其赴河北河南也道彰徳聞兩河凶歉<lb/>
民大艱食而官府徵租甚急欲止之有司謂法當上稟<lb/>
不敢專擅公曰若循常例比得請民已疲於勾呼矣即<lb/>
移文停催然後申明省䑓果獲蠲除僚友有當鞫獄鄴<lb/>
中而不果其行者公乃請代至則詳究本末盡得其情<lb/>
<pb n="KR2k0049_WYG_195-39a"/>
䝉湔洗者以百數二十年河北復饑民多轉徙於南朝<lb/>
廷遣使與汴梁官屬㑹憲司官於河上以扼之公與總<lb/>
管張侯國寳决議放渡既而列上亦賜允俞是秋霖雨<lb/>
大河清沁皆泛溢為衛輝懐孟害公親乗舟臨視賑貸<lb/>
全活甚衆水浸衛城不没者數版適郡僚各以事出公<lb/>
與屯戍萬戸張公集軍民𤼵倉廩修築隄防以捍其衝<lb/>
晝夜督促暴露城隅閲數旬功始就至今大水不復為<lb/>
患衛人徳之興元命下公欲辭時尚書省丞相僧格擅<lb/>
<pb n="KR2k0049_WYG_195-39b"/>
權頥指所及竭蹷奉承親舊力勸之公以太夫人年将<lb/>
九十旁無兼侍輦致弗克不聴章三上得告而後已嗣<lb/>
有陜西漢中之行亦極力丐免杜門家食慈母孝子懽<lb/>
然一堂若将終身焉二十六嵗丁内艱哀毁過禮見者<lb/>
傷之雲南去京師踰萬里朝議以為振舉綱維肅清風<lb/>
憲綏輯逺人非公不可公乃起或以跋涉勞苦且未終<lb/>
制公必不拜公乃曰前此三除昧死陳情葢以老母故<lb/>
也今當宣力絶域以贖前過甫踰小祥即素服就道既<lb/>
<pb n="KR2k0049_WYG_195-40a"/>
涖事即戒敇典兵之官牧民之吏主刑名司廩庫各謹<lb/>
爾職毋致人言自是上下肅然一新舊染雲南舊有孔<lb/>
子廟朔望長吏便衣拜謁而已教官雖設一無從學之<lb/>
士公乃舉春秋釋菜之禮先於所治中慶府集行省䑓<lb/>
以下諸官百餘人公服以行禮事屬城化之有遣子弟<lb/>
受業者公之不鄙裔夷推誠敷教又如此河東地瘠民<lb/>
貧仍遭旱暵公奏除嵗飼親王馬駞十之九所輸租税<lb/>
易逺倉為近倉以便民歴年積弊前政欲去而不得者<lb/>
<pb n="KR2k0049_WYG_195-40b"/>
下車未久蕩洗一空鄰境之人亦知嚮慕竟用是得疾<lb/>
公頻居風憲剛稜疾惡恒以古人自期晚年言事尤切<lb/>
直如早建儲貳以固國本訪求賢俊用贊丕圗車服辨<lb/>
尊卑之差封疆表忠勤之實飬軍力以備邊定律文以<lb/>
革弊皆急務也使節所臨擾民不急之役必先禁止農<lb/>
桑庠序撿災戢盜尤所盡心至忘饑渴寒暑平居不事<lb/>
生産惡衣菲食無難色與人交愈久而情好愈篤不以<lb/>
貴賤為輕重或有疾病死喪問遺賙䘏禮意兼盡雖徃<lb/>
<pb n="KR2k0049_WYG_195-41a"/>
返數百里亦不憚勞後仍為之經理家事撫視子孫不<lb/>
少衰減其於宗族姻戚又所厚者也恬於進取勇於為<lb/>
義卧病太原未得謝猶力疾視事未幾索紙筆作遺書<lb/>
寄弟姪異日飲啖應酬若平時客退易衣就枕而薨葢<lb/>
剛大不屈之氣充飬有素故於死生之際明白如此僚<lb/>
吏士民涕泣相弔如失私親靈輀所經皆盡哀致奠則<lb/>
公之為人槩可見矣享年六十有二夫人鄭氏婦道可<lb/>
稱前公卒今夫人布達氏臨潢之甲族也明悟莊重持<lb/>
<pb n="KR2k0049_WYG_195-41b"/>
家有法一子牛童早夭三女長適尹氏二幼在室以某<lb/>
年月日葬公於某處先塋之次禮也銘曰烈烈程公出<lb/>
遭盛時儒素世家孝友天資敭歴中外才可吏師霜凜<lb/>
烏䑓風生憲司去惡如草遇民如兒捍患禦菑奚翅己<lb/>
私事不避難去必見思用夏變夷説禮敦詩惟是頑獷<lb/>
化而柔慈萬里來歸鬂髮不絲飬吾浩然豈其餒而望<lb/>
公廟堂决疑蓍龜命也奈何竟止於斯有韞於中未究<lb/>
設施不龍不蛇賢人嗟咨有巍者碑銘以昭之公有遺<lb/>
<pb n="KR2k0049_WYG_195-42a"/>
恨余無愧辭<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_195-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百九十五<lb/>
</p>
<p>
</p>
  </div>
</body>
</text>
</TEI>
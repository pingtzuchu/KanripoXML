<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百四十五</head> <lb/>
    <p>
<pb n="KR2k0049_WYG_145-1a"/>
欽定四庫全書<lb/>
　山西通志卷一百四十五<lb/>
　　孝義<hi>五</hi>
解州<lb/>
北魏<lb/>
閻元明少而孝著郷里孝文太和五年除北隨郡太守<lb/>
　元明以遠離親養悲慕母亦慈念喪明元明哀號上<lb/>
　訴請歸養母目復明刺史呂壽恩列狀上聞詔州郡<lb/>
<pb n="KR2k0049_WYG_145-1b"/>
　表為孝門復其租調兵役令終母年後母亡服闋心<lb/>
　喪不輟每當忌日悲慟感及傍隣昆弟雍和百口同<lb/>
　居<lb/>
後周<lb/>
張元芮城人年十六祖失明元晝夜祈禱一夕夢神人<lb/>
　以金箆療祖目越三日祖目癢因䑛之果明後人立<lb/>
　祠謂之張府君廟<lb/>
隋<lb/>
<pb n="KR2k0049_WYG_145-2a"/>
鈕因字孝政性至孝後周武成中父母喪廬於墓側負<lb/>
　土成墳廬前生麻一株高丈許圍之合拱枝葉鬱茂<lb/>
　又夏常有青鳥棲其上因舉聲哭鳥即悲鳴時人以<lb/>
　為孝感武帝表其閭擢授甘棠令開皇初卒其子士<lb/>
　雄少質直孝友喪父亦廬墓側負土成墳庭有一槐<lb/>
　甚鬱及士雄居喪樹遂枯服闋還宅槐復榮高祖聞<lb/>
　之嘆其父子至孝下詔褒美號其居為累德里<lb/>
唐<lb/>
<pb n="KR2k0049_WYG_145-2b"/>
張琇父審素以儁州都督被誣為御史楊汪所誅琇徙<lb/>
　嶺南久之逃還殺汪于都城繫表于斧以訴父寃吏<lb/>
　捕以聞張九齡欲活之明皇謂孝子不顧命殺之可<lb/>
　成其志臨刑色自如曰下見先人夫復何恨<lb/>
張志寛隋末喪父哀毁骨立為州里所稱賊帥王君廓<lb/>
　屢寇掠獨不犯其廬鄰里賴而免者百餘家後為里<lb/>
　長于縣一日稱母疾急求歸令問其狀志寛曰若心<lb/>
　痛則知母有疾矣令大怒曰妖妄之辭也繫於獄馳<lb/>
<pb n="KR2k0049_WYG_145-3a"/>
　驗其母如所言令異之慰諭遣歸後丁母憂廬墓側<lb/>
　負土成墳鳥巢於樹志寛哭臨鳥輒悲鳴髙祖授以<lb/>
　員外郎散騎常侍以旌表其門閭<lb/>
曹文行與孫懷應相里志邵法同皆於事親居喪著有<lb/>
　孝行者任君義衞開皆數世同居者天子俱旌門賜<lb/>
　粟州縣存問復税有授以官者見唐書<lb/>
衞元表南鍛事親居喪著孝行旌表門閭賜粟帛州縣<lb/>
　存問復賦税<lb/>
<pb n="KR2k0049_WYG_145-3b"/>
都兒諫議大夫夏縣陽城奴也化城德方介自約或哀<lb/>
　其餒與之食不納後致糠覈數桮乃受<lb/>
宋<lb/>
董孝章大中祥符時十世同居又有潞州邢濬八世同<lb/>
　居隰州趙友七世同居所在請加旌表俱從之仍蠲<lb/>
　其課調<lb/>
樊景温陜州芮城人兄弟異居積年大中祥符中樗樹<lb/>
　五枝并為一感其異復聚郷人稱其雍睦<lb/>
<pb n="KR2k0049_WYG_145-4a"/>
劉太為醫助教居親喪絶葷者三年司馬光稱為今士<lb/>
　大夫所難能作序賻禮<lb/>
劉永一太弟孝廉謙謹事父母人無間言昆弟友愛奉<lb/>
　養服勞終身不倦居郷里遇有睚眥啓釁者輒勸諭<lb/>
　使歸於好熙寧初巫咸水溢民多溺死永一家臨大<lb/>
　河每日持竿立門外見他人有物溺水者輒為摘取<lb/>
　還之郷人負債不償立焚其券<lb/>
婁應字循之解州人少負智勇尚氣節祖興起家於解<lb/>
<pb n="KR2k0049_WYG_145-4b"/>
　不數年遂致富盛元豐間虜屢犯邊朝廷出師深討<lb/>
　應為解户籍首計家産過一縣之多科率比他處三<lb/>
　倍應以罄産為誓逮邊事少寧産已隳蕩八九未嘗<lb/>
　有纖芥怨尤復自發憤整理家業不數年十倍於前<lb/>
　㑹朝廷鬻爵以贍邊備應輸貲授將作監主簿子三<lb/>
　人綬授益州助教絢應進士舉官修武郎純聰明豁<lb/>
　達有父風孫康慶州助教<lb/>
司馬浩少攻詩凡八上不遇遂絶意進取專治家事為<lb/>
<pb n="KR2k0049_WYG_145-5a"/>
　人魁岸慷慨尚義於宗族恩尤篤司馬氏累世同居<lb/>
　口衆産寡浩力營衣食贍之均一無私孀婦孤兒皆<lb/>
　獲其所數十年無怨言祖墓迫隘族貧尊卑長幼前<lb/>
　後積二十九喪浩於祖墓傍相地為新瑩悉舉而葬<lb/>
　之弟子里早孤浩識其雋異教督甚嚴其後卒取進<lb/>
　士仕至太常少卿所至著名先是郷人導涑水溉田<lb/>
　利甚溥歲久岸益深峭田旱不足輸租浩率郷人請<lb/>
　於令築埭下流復資其用温國公為撰墓表嘉靖十<lb/>
<pb n="KR2k0049_WYG_145-5b"/>
　七年入郷賢祠<lb/>
司馬沂夏縣人曾祖林祖政父炳皆不仕累世同居食<lb/>
　口甚衆貧無以贍沂幼孝謹父兄悉以家事付之儉<lb/>
　勤以成其家父兄甘㫖不缺時有餘力及其郷人沂<lb/>
　以惡衣蔬食終身王安石撰墓表稱其謹身節用以<lb/>
　養父母而道行於妻子嘉靖十七年入郷賢祠<lb/>
周文燦其兄嗜酒仰燦為生兄或酗毆燦隣人不平而<lb/>
　唁之怒曰吾兄未嘗毆我爾何離間吾弟兄也<lb/>
<pb n="KR2k0049_WYG_145-6a"/>
蘇慶文夏縣人事繼母以孝聞母少寡慶文懼其妻不<lb/>
　能敬事每戒之曰汝事吾母少不謹必逐汝妻奉教<lb/>
　母得安其室終身<lb/>
臺亨夏縣人工畫元豐中修景靈宫調天下畫工詣京<lb/>
　師選其優者待詔翰林畀以官祿亨名第一以父老<lb/>
　固辭歸養閭里賢之<lb/>
金<lb/>
張錦河東人大定十年尚書省奏錦自言復父仇法當<lb/>
<pb n="KR2k0049_WYG_145-6b"/>
　死上曰彼復父仇又自言之烈士也以減死論<lb/>
張仁檝東漢河間相衡之後世為荆州從事中郎將闗<lb/>
　内侯征南將軍北郡太守宣威將軍等官明昌三年<lb/>
　有司以仁檝四世同居事聞詔表其門免族差二年<lb/>
　太常博士毛麾為記云<lb/>
元<lb/>
趙天爵字伯廉嘗為吏多平反惇行孝弟治家甚嚴三<lb/>
　子皆頎然玉立母喪廬墓三年父繼喪又如之惟蔬<lb/>
<pb n="KR2k0049_WYG_145-7a"/>
　食菜羮不茹酒肉不與妻妾見有司以聞詔旌其門<lb/>
　復其身<lb/>
王天爵字仁傑家饒於財有善行以粟貸人年饑但取<lb/>
　其本凶則已之郷里咸稱義士值始生辰輒寢苫一<lb/>
　月<lb/>
明<lb/>
劉復禮安邑人洪武間兄復初里選中人才時兄未有<lb/>
　嗣復禮願代往授沂水邑丞令干紀丞坐失舉罪曰<lb/>
<pb n="KR2k0049_WYG_145-7b"/>
　為臣若此何以自白且如後代何遂不食死七世孫<lb/>
　澤商于淮有負貲累千金者貧無以償遂焚券<lb/>
周遜夏縣人洪武間任分水主簿母喪廬墓三年又諸<lb/>
　生秦應槐亦以廬墓稱孝<lb/>
張斌安邑人永樂間募士北征兄當遣斌曰兄老無嗣<lb/>
　請代往後以扈駕功授錦衣衞百户辭歸養親兄果<lb/>
　有子斌子祜孫璡璲胥顯<lb/>
呂讓字志謙解州人永樂間貢生事親以孝稱<lb/>
<pb n="KR2k0049_WYG_145-8a"/>
張普圓安邑人永樂中以孝被旌<lb/>
李福榮解州人正統四年以捐賑旌門<lb/>
陳孟芝芮城人母卒廬墓寄宿樹下郷人憐其貧為置<lb/>
　一室朝夕不繼胥安之又李捷科亦以廬墓稱孝<lb/>
李文質南思忠胥芮城人正統間輸粟賑饑旌義民又<lb/>
　李沛生亦以輸賑稱義<lb/>
張璲夏縣人𢎞治間賑饑<lb/>
呂完安邑人正德間父殁廬墓常有數狼伴之縣令疑<lb/>
<pb n="KR2k0049_WYG_145-8b"/>
　其事黎明詣墳驗視果如人言<lb/>
王旬解州人好學明義性克孝嘉靖乙卯地震被壓甫<lb/>
　出即問祖宗神主嘗建祠堂歲率子弟修祀事<lb/>
張綱甫安邑人嘉靖丙辰輸穀八百石以賑荒<lb/>
扆繡字廷器解州孝廉昭之子敦厚遜讓父命析居貲<lb/>
　産惟弟所取概不問<lb/>
張英字居傑解州歲貢以孝友稱官兵馬司指揮陞淮<lb/>
　安府通判有惠政子璠服父喪泣血十日而卒<lb/>
<pb n="KR2k0049_WYG_145-9a"/>
閻親字本登解州貢入太學日夜思親遂馳歸終身不<lb/>
　仕<lb/>
侯加采字亮余解州人由進士累官四川遵義副使初<lb/>
　任順德時聞母病即解官歸兄病如之居官有慶仁<lb/>
　聲<lb/>
呂鳴韶字宗舜解州人事繼母撫諸弟以孝友著由歲<lb/>
　貢任元氏敎諭出俸濟貧生人競稱之<lb/>
李希稷字又田解州人素行端謹事繼母撫孤姪以孝<lb/>
<pb n="KR2k0049_WYG_145-9b"/>
　友稱由歲貢生任大同府敎授<lb/>
譚應春解州人幼孤力耕事母以孝聞又呂論事母趙<lb/>
　曙居喪人咸稱之<lb/>
侯大本解州人撫孤賑貧拾還遺金郷里稱之<lb/>
李通拾還遺金著義聲<lb/>
李鼎新安邑武舉好義樂施事孀母至孝慮違色養終<lb/>
　身不會試<lb/>
景于岡安邑諸生事孀母以孝稱奉㫖旌表<lb/>
<pb n="KR2k0049_WYG_145-10a"/>
劉鑑安邑烈婦李氏孫輸穀得官母病危沐浴請禱割<lb/>
　左腋肉作羮進之頓愈逾二紀始卒<lb/>
景簫安邑人性孝父病危日夜悲號割股作羮進之疾<lb/>
　尋愈<lb/>
喬安安邑人侍父伯泰疾躬親湯藥衣不解帶者百餘<lb/>
　日父卒哀毁廬墓絶葷酒寢苫塊負土成墳父嗜桃<lb/>
　李于墓旁種百株甫三尺而花實母王卒廬墓如前<lb/>
　塋中穀生雙岐桃李秋榮<lb/>
<pb n="KR2k0049_WYG_145-10b"/>
王鳯安邑人母卒廬墓有白狼伏墓左鳳不懼忽越牆<lb/>
　陷竇中以手扶出之狼再四囘顧自後時來復歴三<lb/>
　年<lb/>
李瑛安邑人廬父墓三年絶甘㫖擇隙種瓜備時祭孟<lb/>
　冬猶生人謂孝感<lb/>
張光射安邑人事親孝晨興必請所食父游止飲常預<lb/>
　授錢酒肆少遠則攜家膳從之昆弟有無與共妯娌<lb/>
　化焉事長睦族並有仁讓聲<lb/>
<pb n="KR2k0049_WYG_145-11a"/>
景嘉㑹安邑人學優行髙事親能孝以弟嘉柱乏嗣病<lb/>
　故日夕悲慟竟卒<lb/>
曹良良曹中丞于汴曰吾族老僕曹寧其子良良垂髫<lb/>
　時以搖箕為生每得毫釐則為父母具美味稍長傭<lb/>
　工其父母不乏酒肉嗟乎此非孝子乎哉未可忽也<lb/>
　為作良良歌歌曰曹寧夫婦病且老有子良良行孝<lb/>
　道苦筋竭力得毫釐奉養雙親常温飽我雖峩冠為<lb/>
　朝臣睹此美行感懷抱世上豈乏峩冠人上天下地<lb/>
<pb n="KR2k0049_WYG_145-11b"/>
　能論討妻羅子綺愁不足不為父母添布襖嗟爾良<lb/>
　良是吾師願爾多壽多財寶<lb/>
劉允寛運學諸生事母四十年母嗜𤓰豆身任桔橰母<lb/>
　病攣夜哀痛竟得愈子廉民亦諸生遊曹于汴門母<lb/>
　喪廬墓著六言訓正須辨無無齋集行世<lb/>
曹希舜勤儉好禮又楊吉士性耿直時號楊公平<lb/>
劉春力農課子解紛周急人並高之<lb/>
楊琯安邑人少孤貧拾金還主孝事孀母官齊河教諭<lb/>
<pb n="KR2k0049_WYG_145-12a"/>
　遷新安令氷蘖自持卒於官囊槖蕭然士民痛之<lb/>
王承家運學諸生孝事孀母撫養孤甥以子貴封國子<lb/>
　監學正祀郷賢<lb/>
李茂春安邑選貢官無極令母圽廬墓三年又王畿奠<lb/>
　歲貢官廣昌教諭吳琨諸生亦胥廬墓<lb/>
張啟䝉運庠諸生事母孝母壽至九十有七殁未逾月<lb/>
　以哀毁卒<lb/>
劉近寛安邑人有孝行官京倉大使以清廉著又路旁<lb/>
<pb n="KR2k0049_WYG_145-12b"/>
　穿井植樹行人賴之<lb/>
郝本彰安邑人事繼母撫異母弟孝友備至家貧好學<lb/>
　每喜勸人為善晚别妻子不知所終<lb/>
宋登雲運庠諸生事母孝母八旬失明日夜號泣得名<lb/>
　醫療之明如舊壽至百歲<lb/>
郭國泰山海闗都司辭官養親撫孤姪如己子庚辰大<lb/>
　祲出粟數百石以賑族黨又劉有占任薊遼副總兵<lb/>
　是年亦捐貲賑饑<lb/>
<pb n="KR2k0049_WYG_145-13a"/>
解通夏縣人應召言吏部選法不公降河泊所大使到<lb/>
　任歸處家雍睦五世同居又李棠四世同居<lb/>
曹欽夏縣人弟婦寡而無子病且死欽謂子曰伊有諸<lb/>
　女家貲任分給愼勿與聞諸子尊欽言無敢爭<lb/>
曹恭夏縣人為童子師拾還遺金數百兩行田間遇盜<lb/>
　禾蔬者亟避之<lb/>
張憲夏縣人與族叔瓚俱以淳謹化里人憲娶瞽妻生<lb/>
　二子終身相敬不衰<lb/>
<pb n="KR2k0049_WYG_145-13b"/>
孫天濟夏縣人母白遘疾弗愈刲股作羮進之遂瘳<lb/>
楊休夏縣諸生性剛直克孝友廬父母墓凡六年卒於<lb/>
　墓側<lb/>
張孝夏縣諸生母喪廬墓李樹重花尤好掩胔骼以忠<lb/>
　厚稱卒後里人立石裴介里以表之<lb/>
衞九錫夏縣人父殁廬墓不御酒肉歲時必哭泣聞者<lb/>
　悲之<lb/>
馮得意夏縣人幼孤事母及祖母皆以孝稱待族隣有<lb/>
<pb n="KR2k0049_WYG_145-14a"/>
　恩義尤精外科活人甚衆有致謝者却之<lb/>
劉漢臣夏縣人性孝母病嘗糞居喪不茹鹽菜服却温<lb/>
　絮人稱其孝<lb/>
馮珊夏縣人嘗拾還遺金幼孤與叔同居析㸑時讓多<lb/>
　取少叔卒愛弟尤篤迎養寡姨助甥完娶人多稱之<lb/>
趙克己夏縣人親疾百日不解帶内外艱六載不御酒<lb/>
　肉官靈臺訓導遷鄜州學正胥有聲<lb/>
裴紳夏縣人善治生好助人婚葬戊子壬辰捐粟賑荒<lb/>
<pb n="KR2k0049_WYG_145-14b"/>
　至千石辛丑冦變輸金二百五十兩豆穀三百石馬<lb/>
　數十匹蒲商某假貲貿易被盜懼不敢歸紳曰全軀<lb/>
　足矣貲何足云兄純為諸生尚義好施子錫鑰並有<lb/>
　父風旌奬<lb/>
馬杉夏縣人事親極孝父痿痺日侍父側夜則臥牀下<lb/>
　父盥櫛時拭汚穢不少倦父殁哀毁踰禮衰老拜墓<lb/>
　號泣不輟撫弟有恩弟亦以孝聞<lb/>
盧應詰夏縣諸生歲凶發粟二百石貸邑人又建義塾<lb/>
<pb n="KR2k0049_WYG_145-15a"/>
　八十楹延師敎族里子弟胥給膏火資族子某貧且<lb/>
　廢學及邑諸生某力不克婚葬胥助之義塚橋梁修<lb/>
　建尤多<lb/>
張文明夏縣諸生父喪晝夜柩側者二年既病猶哀號<lb/>
　不輟事兄謹居郷亦著仁聲庚辰歲荒出粟辛巳大<lb/>
　疫聘醫給藥全活甚衆<lb/>
張瑛夏縣人官榆林永豐倉大使副使有薛春鬻女得<lb/>
　銀十兩償糧亟贖還之後陞巡檢道出茌平女已適<lb/>
<pb n="KR2k0049_WYG_145-15b"/>
　舉人劉寧父女肅謝酬金堅不受壽八十餘端坐而<lb/>
　逝<lb/>
胡以成夏縣人好周急或竊其田禾亟避之鄰有新婦<lb/>
　失金釵翁姑急索倩工製就紿還其家俄獲釵驚問<lb/>
　以成曰失釵事小倘致不測所傷實多姑為此以解<lb/>
　耳其人愧謝<lb/>
齊忠義夏縣人母疾捐修石橋以求愈後屢毁屢修無<lb/>
　怠色又有馬上德建朱吕橋里人劉養勇助之<lb/>
<pb n="KR2k0049_WYG_145-16a"/>
楊有成夏縣舉人令完縣以清廉著居家孝友與弟同<lb/>
　㸑終身誨四姪一子胥成名家産均分<lb/>
楊自升夏縣人事繼母撫幼弟稱孝友由舉人官滄州<lb/>
　牧時隣封多殘破升獨捐貲鼓衆堅守城賴以安宦<lb/>
　歸大饑賑粥多全活<lb/>
王漢夏縣人拾錢不得其主以造橋梁盧存義拾金還<lb/>
　主備粥賑民又胡以修賈守約姜一貫張楫並以還<lb/>
　金稱義<lb/>
<pb n="KR2k0049_WYG_145-16b"/>
郭伉夏縣諸生父母相繼逝葬後猶獨居不入私室者<lb/>
　三年人稱其孝<lb/>
裴應時夏縣人性孝友母疾朝夕侍養躬親湯藥二十<lb/>
　餘年其周貧修學賑荒俱有聲<lb/>
王錫福夏縣人家世清貧適潦水突衝祖塋赴險拾骨<lb/>
　葬祭盡禮人服其孝<lb/>
王璋平陸人父殁京師負柩歸葬事繼母克孝撫幼弟<lb/>
　友愛三世同居時論稱之<lb/>
<pb n="KR2k0049_WYG_145-17a"/>
趙宗岐父太學生仲德早卒事母王以孝聞母卒廬墓<lb/>
　三年又李志和陳守職胥廬墓六年<lb/>
毛汝尹平陸人事嫠母撫弱弟稱孝友母喪廬墓三年<lb/>
王國泰號雲峰平陸貢生幼孤兄應泰撫育之同㸑五<lb/>
　十年事兄嫂謹家無私蓄訓姪有義方<lb/>
崔榮嘗三詣闕下奏免荒糧詔從之<lb/>
李宏平陸廩生設社學捐官租輸賑掩骸捐築外城代<lb/>
　銀納馬為善不倦<lb/>
<pb n="KR2k0049_WYG_145-17b"/>
趙蓁平陸諸生不與人較安貧力學以禮自持<lb/>
崔吉字天祐號條陽平陸人有至性居憂六載哀毁骨<lb/>
　立里人化之官華州同知祀郷賢<lb/>
王濟民字字元平陸舉人令欒城丁内艱哀毁踰禮至<lb/>
　嘔血服除改知河内所在有聲贍族尤篤<lb/>
李錦芮城歲貢親喪廬墓六年卒于墓所子澤歲貢生<lb/>
　孫柄並廬墓柄亦卒墓所<lb/>
任紹統芮城人出穀千石賑饑勅令入監以旌其義<lb/>
<pb n="KR2k0049_WYG_145-18a"/>
靳茂芮城人年七十夏月負父澡浴疾嘗糞甘苦里婦<lb/>
　盜籬薪見而徐呼曰勿傷汝手缺薪何不告我也<lb/>
李孝芮城人父疾禱於神廟刲股進之疾遂愈又趙承<lb/>
　祚亦以刲股稱孝<lb/>
郭維藩芮城諸生性至孝事繼母撫幼弟人無間言鰥<lb/>
　居五十載壽至九旬<lb/>
任家聲芮城諸生知府裕統子母病衣不解帶者年餘<lb/>
　及亡七日弗食毁瘠不起天啟間同妻並旌孝烈<lb/>
<pb n="KR2k0049_WYG_145-18b"/>
申我欽夏縣諸生幼孤事母撫弟稱孝友盜夜逼祖寢<lb/>
　亟擲衣飾以餌祖遂得脱崇禎十三年以母命給族<lb/>
　黨麥全活甚衆賊至與弟我猷効死衛母賊感其孝<lb/>
　而去子昌言孫翀胥登賢書<lb/>
王肇益安邑諸生鳳翔司理家禧子也闖賊索餉代父<lb/>
　受刑凡三日遂死賊憐其父而釋之<lb/>
侯佐字東俾解人崇禎間進士任建平合肥令俱有能<lb/>
　聲擢刑曹轉吏曹以公恕聞在籍遭亂急父難死之<lb/>
<pb n="KR2k0049_WYG_145-19a"/>
　祀郷賢<lb/>
國朝<lb/>
蕭熙載諸生順治乙酉避闖難父被圍投井號泣從之<lb/>
　並死焉妻藺氏撫孤壽八十有四<lb/>
劉曰晏解州諸生事親孝順治己丑姜瓖之變寇且至<lb/>
　依父不去賊嘆其孝而釋之比殁哀慕不忘八載不<lb/>
　入妻室<lb/>
李琮生字彝山其先同州人宦解州遂家運城世理鹽<lb/>
<pb n="KR2k0049_WYG_145-19b"/>
　筴後業儒琮生學陶朱術尋復理鹽筴抗言鹽政多<lb/>
　所建白有謀割地梗鹽法者拉蘆商構訟琮生赴闕<lb/>
　上書竟直其事<lb/>
秦章夏縣人年四十無子兄文諸生亦無子弟錦有二<lb/>
　子然皆孩提也順治十一年餘孽夜肆掠章與妻馮<lb/>
　棄其幼女各負一姪踰牆走賊射之走益急質明歸<lb/>
　視女故無恙文先為賊殺至是錦亦烙死文妻及女<lb/>
　皆掠去章泣訪所在鬻産贖之婚嫁悉資焉章後亦<lb/>
<pb n="KR2k0049_WYG_145-20a"/>
　有子<lb/>
貟碩字鴻聲平陸人幼孤事母最謹由恩貢授黃岩縣<lb/>
　丞攝縣篆値閩逆催科撫字兩得其道邑舊俗人死<lb/>
　多不葬捐貲瘞者不啻萬數<lb/>
貟鼎甲平陸諸生兄亡弟殁撫姪胥至成立嫂薛得以<lb/>
　節終並其力云<lb/>
張志尹芮城例監康熙十四年協濟秦省捐粟三千石<lb/>
　又平治通秦大道三十里又嘗鑿井建橋施茶粥焉<lb/>
<pb n="KR2k0049_WYG_145-20b"/>
令狐種平陸人樂善好施村有洪澗盤旋病渉每歲修<lb/>
　橋以利行人自明隆慶以來百數十載子孫曽𤣥歴<lb/>
　五世仍修不輟<lb/>
張冠玉芮城貢生事親能孝康熙三十一年大疫捐棺<lb/>
　不繼復施葦蓆五百餘掩之<lb/>
杜化豹平陸人兄弟早亡撫諸姪如己子周貧恤寡善<lb/>
　行頗著<lb/>
李甲捷芮城人與妻韓氏俱有孝行父母繼逝幼弟三<lb/>
<pb n="KR2k0049_WYG_145-21a"/>
　人一七歲一四歲一甫週胥異母弟也夫婦養且訓<lb/>
　胥克成立甲捷老無子爭迎養及卒各立木主祀之<lb/>
絳州<lb/>
梁<lb/>
裴子野性至孝幼居祖母喪哀慟如成人父疾禱請備<lb/>
　至涕泣沾濡父遂愈及殁殮葬盡禮其墓哭處草為<lb/>
　之枯有白兔白鳩馴擾其側<lb/>
北魏<lb/>
<pb n="KR2k0049_WYG_145-21b"/>
吳悉達兄弟三人俱幼父母為人所殺四時號慕感動<lb/>
　郷隣及長為報仇避地永安兄弟同居四十餘年讓<lb/>
　逸競勞閨門和睦鄰人孤窘者輒解衣輟糧濟之郷<lb/>
　閭五百餘人詣州請刺史表贈其父渤海太守後圖<lb/>
　改葬失父舊墓所晝夜哭禱于神出行所履地忽陷<lb/>
　得父銘記因遷葬宗祖以下三世九喪哀毁如初有<lb/>
　司奏聞旌其閭北史列孝義明永樂間與裴敬彝並<lb/>
　傳<lb/>
<pb n="KR2k0049_WYG_145-22a"/>
裴安祖河東聞喜人少聰慧年八九歲就師講詩至鹿<lb/>
　鳴篇語諸兄云鹿得食相呼而况人乎自此未曾獨<lb/>
　食弱冠州辟主簿人有兄弟爭財詣州相訟安祖以<lb/>
　禮義責讓明日相率謝罪州内欽服之後郷人勸其<lb/>
　仕進安祖曰高尚之事非敢庶幾但京師遼遠實憚<lb/>
　於棲遲耳閒居養志不出城邑後孝文幸河東存訪<lb/>
　故老安祖朝於蒲坂帝與語甚悦拜安邑令以老病<lb/>
　固辭詔給一時俸以供湯藥焉年八十三卒於家<lb/>
<pb n="KR2k0049_WYG_145-22b"/>
裴修字元奇駿子清辯好學歴位秘書中散主客令累<lb/>
　遷中大夫兼祠部曹事斟酌故實咸有條貫卒諡曰<lb/>
　恭伯追贈東秦州刺史修早孤居喪以孝聞二弟三<lb/>
　妹並在幼弱撫養訓誨甚有義方次弟務早喪修哀<lb/>
　感行路愛育孤姪同於己子及將異居奴婢田宅悉<lb/>
　推與之時人稱焉<lb/>
北齊<lb/>
裴訥之字士言佗第五子純謹有局量弱冠為平原公<lb/>
<pb n="KR2k0049_WYG_145-23a"/>
　開府墨曹掌書記從至并州其母在鄴忽得心痛訥<lb/>
　之是日不勝思慕心亦驚痛乃請急還當時以為孝<lb/>
　感文宣幸晉陽留為齊帥領東宫管記轉太子舍人<lb/>
　奏中書舍人事坐杜弼事免官卒大統中追贈平州<lb/>
　刺史<lb/>
北周<lb/>
梁慎其先安定人官晉遂家焉九歲善文辭天性至孝<lb/>
　授洛川曲周縣主簿親殁泣血設影供養出告入面<lb/>
<pb n="KR2k0049_WYG_145-23b"/>
　不異生時墓側結廬負土益塚時有鳩翔醴泉之瑞<lb/>
　絳州刺史孟説奏狀勅下旌表其門弟九思甫能言<lb/>
　即知孝親敬長後以孝弟徵岢嵐州錄事㕘軍操履<lb/>
　清潔不期月敎化大行尋引退晨昏事父母遺像有<lb/>
　如生日<lb/>
裴漢性不飲酒而雅好賔遊父殁後遂絶遊從不御琴<lb/>
　瑟歲時哀慟而已撫兄弟子情甚篤位車騎大將軍<lb/>
隋<lb/>
<pb n="KR2k0049_WYG_145-24a"/>
裴子通仕隋為大中大夫哭母喪明白鳥巢於塚樾兄<lb/>
　弟八人皆有孝行詔表世為義門裴氏<lb/>
裴叔卿景鴻子博涉有孝行時號裴曾子為隋貝丘令<lb/>
　子神舉神符<lb/>
唐<lb/>
趙師舉絳州人父為人所殺師舉幼母改嫁仇家師舉<lb/>
　長晝為人傭夜讀書久之手殺讐人詣官自陳高宗<lb/>
　嘉其孝赦之<lb/>
<pb n="KR2k0049_WYG_145-24b"/>
王景暠夏縣呂崇茂反宋金剛又冦澮州景暠率郷黨<lb/>
　千餘家據險抗賊卒獲保全太宗嘉之命檢校桐郷<lb/>
　令不受改為驃騎將軍又不受高祖聞而徵之及見<lb/>
　勞之曰卿固守忠誠克全郷曲國有常典所以授卿<lb/>
　每辭不受何也景暠對曰桐臣郷也拒逆臣分也不<lb/>
　敢邀功故辭　祖善其對封桐郷男加位開府<lb/>
裴敬彝絳州聞喜人子通曾孫七歲能文章性謹敏宗<lb/>
　族重之號甘露頂父臨黃令智周為下所訟敬彝年<lb/>
<pb n="KR2k0049_WYG_145-25a"/>
　十四詣巡察使唐臨直枉臨奇之試命作賦賦工父<lb/>
　罪已釋表敬彝於朝補陳王府典籖一日忽泣涕曰<lb/>
　大人病痛吾輒然今心悸而痛事叵測乃請急倍道<lb/>
　歸而父已卒羸毁踰禮乾封初累遷監察御史母病<lb/>
　醫許仁則躄不能乘敬彝自為輿往迎居喪詔贈縑<lb/>
　帛官為作靈轝終服以著作郎兼修國史歴中書舍<lb/>
　人太子左庶子武后時酷吏陷之没於嶺南<lb/>
王義為御史中丞裴度騶盜害宰相武元衡又擊傷度<lb/>
<pb n="KR2k0049_WYG_145-25b"/>
　首哄導駭伏獨義持盜大呼盜斷義手度墜溝得不<lb/>
　死而元衡竟不免於難<lb/>
王助字子工通孫七歲喪母悲號隣里為泣居父憂哀<lb/>
　毁骨立為監察御史裏行初勔勮勃皆著才名故杜<lb/>
　易簡稱為三珠樹其後助劼又以文顯劼早卒福畤<lb/>
　少子勸亦有文名<lb/>
高霖皇稷山人秀岩子以孝友直方聞於時先任開府<lb/>
　儀同三司檢校國子祭酒兼御史大夫充成德軍節<lb/>
<pb n="KR2k0049_WYG_145-26a"/>
　度使兼都虞候經畧副使丁父憂竭産盡心徒跣扱<lb/>
　袵扶柩自幽陵歸葬亷城<lb/>
王質通五世孫少孤客壽春力耕養母講學授徒無仕<lb/>
　進意逾四十始擢科累官諫議大夫以直諫出為虢<lb/>
　州刺史後為河南尹終宣歙觀察使清白畏愼所至<lb/>
　有惠政民胥德之<lb/>
王操邵元同張衡曹存勲李文褒董文海李文秀張仙<lb/>
　兒張公憲張子英皆事親居喪著孝行旌表門閭賜<lb/>
<pb n="KR2k0049_WYG_145-26b"/>
　粟帛州縣存問復賦税有授以官者<lb/>
元<lb/>
姚子智居喪廬墓見元史孝友傳<hi>一作好志</hi>
呂祐字伯通晉安人至正二十六年城破有卒入室脅<lb/>
　其母索貲不得揮刃欲斫之祐急以身蔽母奪其刃<lb/>
　指盡落傷仆地良久而甦開目視母曰母幸無恙死<lb/>
　可無恨遂瞑目而死<lb/>
唐義橋三十喪父母五十猶衰麻常建橋於稷山縣南<lb/>
<pb n="KR2k0049_WYG_145-27a"/>
　汾水上<lb/>
劉信字仲寛頴悟非常少孤事母至孝或勸之仕曰余<lb/>
　夙喪父今以身事君如事母何居郷無小大悉持以<lb/>
　敬人有爭訟難決者詣請平之母殁隱居龍門讀書<lb/>
　終身後旌表其門<lb/>
段承祚謙和好禮動止有則任國學正尋以母老歸養<lb/>
　屢徵不起敎授于郷嘗有隣婦失金環疑取火承祚<lb/>
　家時失之不辯而償妻有難色承祚曰恐逼人命耳<lb/>
<pb n="KR2k0049_WYG_145-27b"/>
　後婦得遺環于漿甕中人服其德量<lb/>
明<lb/>
侯裕福絳州人父懷玉病危號泣絶食祝天求代父病<lb/>
　以愈尋被牛觝腸出氣絶隣人納而縫之遂甦時謂<lb/>
　孝感事母張尤謹母卒同弟裕祿哀毁廬墓門旁枯<lb/>
　井亦生甘泉<lb/>
鄭恩絳州人正統間以捐賑旌門又辛思恭梁瑤耿維<lb/>
　哲亦嘗輸賑焉<lb/>
<pb n="KR2k0049_WYG_145-28a"/>
李邦敎聞喜人守母王殯十有五月哀毁蔬食常如始<lb/>
　喪比𦵏廬墓獨居十三月服闋親黨迎之始歸又有<lb/>
　呂辛陵親喪亦廬墓<lb/>
張林李興賈金並聞喜人正統四年胥以捐賑旌門<lb/>
丁貴垣曲人成化間以捐賑旌門<lb/>
李興垣曲人事嫠母張孝侍疾嘗藥夜不就寢比卒哀<lb/>
　毁骨立負土成墳廬墓側黃白二犬馴擾不離前有<lb/>
　旱橋溝忽湧清泉人名孝子泉成化十七年旌門<lb/>
<pb n="KR2k0049_WYG_145-28b"/>
裴增稷山人孝事繼母慈育孤姪嘉靖間旌門<lb/>
陳璽絳州人父恕任貴州㕘議卒於官扶柩歸𦵏廬墓<lb/>
　終喪事聞旌表後以貢任隆慶州州判<lb/>
張益絳州人父聰客死扶櫬歸每至逆旅依櫬露宿風<lb/>
　雨弗移弟增毆人死益憫弟無子為代其罪竟得免<lb/>
許河城南創建浮橋州人便之萬厯十四年偕許敦實<lb/>
　輸金助賑<lb/>
劉有學字雨河河津人同弟有容並領萬厯庚子郷薦<lb/>
<pb n="KR2k0049_WYG_145-29a"/>
　雅負文名母病不上春官執喪時淚盡血出事詳袁<lb/>
　了凡傳中祀郷賢<lb/>
吳國相河津人萬厯間拾還遺金以義稱<lb/>
劉承雲河津人官光祿署丞萬厯丁巳捐賑至二千金<lb/>
　旌門又李子隆任直任寛柴彦解得永普安然薛原<lb/>
　修吳有文俱以捐賑旌義民<lb/>
趙軏河津人歲荒輸賑二千石生平資助婚𦵏者七十<lb/>
　餘家<lb/>
<pb n="KR2k0049_WYG_145-29b"/>
段時盛梁從高應高陶天長胥刲股愈親疾<lb/>
李國定絳州增生事親孝殁則刻像奉之每飯必祭一<lb/>
　如生存詳見旌孝錄<lb/>
趙紞絳州人賈西寧嘗鬻木綿數萬斤僕潛輕其衡即<lb/>
　折衡而逐之積粟減値以濟饑不能償者胥貸除又<lb/>
　拾還黃金數斤人以為難<lb/>
張國紀絳州人業賈周忠介被逮時緹騎索金即投緡<lb/>
　船中倡諸賈佽助之僦居三林有謀囊槖盜者責以<lb/>
<pb n="KR2k0049_WYG_145-30a"/>
　大義復出私囊周之由是鄉人獲免難<lb/>
孫統絳州人客三原或貸金五十如約償還子母已入<lb/>
　惻然憫其苦為焚其券與之又捐金賑饑市䕠掩骼<lb/>
　秦人德之<lb/>
王𢎞先絳州人七歲能文十二歲補弟子員淹貫經史<lb/>
　母疾衣不解帶者月餘母卒以哀毁亡<lb/>
張貞敎絳州諸生時有宗室逼居學宫欲毁牆垣以通<lb/>
　馳道與弟名敎奮力爭之禍幾不測白諸當事事乃<lb/>
<pb n="KR2k0049_WYG_145-30b"/>
　平後由歲貢授澠池訓導<lb/>
衞登强絳州人好義樂施嘗為族人代納丁糧時無子<lb/>
　相士謂有隂隲紋年五十當舉子已而果然又衞聚<lb/>
　德亦置義田供族逋賦韓傑惠濟族人亦置義宅<lb/>
陳鎭明字潛夫絳州人好詩書隱於商遇困乏者力周<lb/>
　給之嘗著復性語以自娛見三晉語錄中<lb/>
張眞字子純絳州人遊雲間晨瀉盥水地隙中受水甚<lb/>
　虛怪而發之有錢一嬰遽掩之里中亦以孝弟聞<lb/>
<pb n="KR2k0049_WYG_145-31a"/>
任宗陟絳州人少以舅党氷壑為師志洛閩學事繼母<lb/>
　能孝家貧資脩脯以活有得悉以供母氏不敢私氷<lb/>
　壑雅稱之<lb/>
衞宜信字爾紳絳州人歲貢生讀書不事口耳雅蘄力<lb/>
　行事父母至孝家雖貧甘㫖不少缺居喪不飲酒不<lb/>
　茹葷三年不入内室嘗於稷山縣道上建茶亭行旅<lb/>
　賴之<lb/>
李芳聞喜諸生幼孤事母譚惟謹母病禱天求代比卒<lb/>
<pb n="KR2k0049_WYG_145-31b"/>
　哀毁廬墓穀麥並多岐穗<lb/>
解良温聞喜人孝事繼母拾還遺金又有温敞亦拾還<lb/>
　遺金<lb/>
温洸字汝勵聞喜諸生七歲就外傅長跪誦書曰僧家<lb/>
　誦經且然何况我輩幼孤事兄如父析居後一日不<lb/>
　見亟候之遇諸途必趨揖問所向雖耄不衰嘗之南<lb/>
　橋見樵夫投水問之為鬻布被盜不敢歸見母紿曰<lb/>
　我得其人矣引取妻所績布以與之行田間見盜果<lb/>
<pb n="KR2k0049_WYG_145-32a"/>
　者在樹疾退而匿拾金不昧寛洪不校詳見光祿文<lb/>
　翔鳯志<lb/>
解省身號東野聞喜人謙和恭謹每朔望聞木鐸及官<lb/>
　府傳呼聲雖坐臥必起肅立年至九十弗少懈<lb/>
寗二翰聞喜貢生事父孝父喪事繼母有加年踰七十<lb/>
　定省不少疎<lb/>
楊佐聞喜貢生冬月袖扇路遇婦女輒自蔽失偶不再<lb/>
　娶邑人稱為楊古<lb/>
<pb n="KR2k0049_WYG_145-32b"/>
李儶字明晦聞喜人孝友恂謹母景年八十餘儶年已<lb/>
　七十矣晨昏問視如兒時由歲貢官訓導遷學正<lb/>
翟夢標字懷玉聞喜貢生工詩賦施方藥活人無算遭<lb/>
　闖變不屈死<lb/>
翟夢杰字興余聞喜人性孝友事父及繼母備極色養<lb/>
　事三兄讓産讓財由將材官都司遷薊鎮以終養歸<lb/>
葉士旺聞喜人好義樂施同居五世<lb/>
張學孔聞喜諸生母病剪髪斷指願以身代病果愈<lb/>
<pb n="KR2k0049_WYG_145-33a"/>
楊仲李玹並聞喜人輸賑修橋以義稱<lb/>
李儀聞喜人志稱孝弟力田疎財仗義<lb/>
王益聞喜舉人父殁焚券以千金計周濟鄉族毫無吝<lb/>
　色事繼母以孝聞<lb/>
王贇聞喜人篤實端方毁家救荒絶口不言人過<lb/>
杜文敬河津人性至孝家貧養親備極豐潔母卒哀毁<lb/>
　廬墓三年<lb/>
侯鶴齡河津人幼知孝祖疾侍湯藥終歲不懈母多病<lb/>
<pb n="KR2k0049_WYG_145-33b"/>
　因精研醫理多施方藥以乞母壽母卒齋戒三年<lb/>
邵文烺字鳯衢由選貢令冠縣遷處州通判事親克孝<lb/>
　居鄉捐金賑荒修城多義行<lb/>
張居元稷山人性至孝甫七歲即代母操薪水或從外<lb/>
　歸遇父睡熟跣行跪牀下竢覺乃起母姚疾篤嘗糞<lb/>
　籲禱以愈由貢生令贊皇乞歸終養父卒哀毁骨立<lb/>
　歲時奠享如生<lb/>
胡澤事親克孝每食必請所欲父遘亟疾衣不解帯絶<lb/>
<pb n="KR2k0049_WYG_145-34a"/>
　食籲天求代疾尋愈澤少失恃哀毁幾殆父强之始<lb/>
　啜粥弟甫週歲且多疾懷抱食飲者六年繼母馬性<lb/>
　卞急怒則長跪竟日俟色解方起稷山人胥稱孝友<lb/>
梁蕙字若生號存石稷山人紀子廩監遙授西安府通<lb/>
　判博學工詩書法揮灑入神嘗開義倉以賑饑民給<lb/>
　乳媼以活棄嬰著六種吟行世<lb/>
裴全稷山人父以債負覊獄中時方十餘歲傭工供食<lb/>
　代父受比訊者憐之釋其父<lb/>
<pb n="KR2k0049_WYG_145-34b"/>
寗學倫稷山人幼孤痛哭幾至失明事母侍疾嘗糞稱<lb/>
　孝<lb/>
寗桂字攀之母喪徒跣三年不食菜果不扇不爐由舉<lb/>
　人官户部郎以清節著<lb/>
史三長梁廷吉胥以刲股稱孝<lb/>
張三綱賈日鼎胥以還金稱義<lb/>
閻士堯王世勤賈王勝胥有輸賑之義<lb/>
任之奇稷山人家貧盡孝母卒廬墓終身不衣衫服<lb/>
<pb n="KR2k0049_WYG_145-35a"/>
范應奎絳縣諸生幼孤奉母至孝又拾還遺金云<lb/>
陳讓絳縣歲貢生善事繼母年饑賑粥掩骼置祭田著<lb/>
　易經説四書一得隨筆久訛一訂諸書<lb/>
趙進垣曲人七歲喪父事母克盡子職母卒執喪如禮<lb/>
　以孝聞<lb/>
劉紹宗負米百里躬侍湯藥以孝友稱舟行値颶風炷<lb/>
　香禱天得無恙<lb/>
文汝衡垣曲人父三任教職獨侍左右定省惟謹比卒<lb/>
<pb n="KR2k0049_WYG_145-35b"/>
　哀毁骨立絶食數日𦵏値雪泣禱得霽𦵏已大雪如<lb/>
　故<lb/>
常目垣曲人性孝謹侍父廷疾湯藥不懈比卒絶食數<lb/>
　日既𦵏悲泣三年涖官者三食必祭哀慕終身有思<lb/>
　親卷<lb/>
普曰仁垣曲人頴悟有才志存忠孝祖母王喪明侍奉<lb/>
　惟謹父暉擢南臺御史䕶送祖母就養舟抵下邳夜<lb/>
　起問安失足溺死寄𦵏江岸勒石名孝孫塚<lb/>
<pb n="KR2k0049_WYG_145-36a"/>
文希韓垣曲人幼孤事母陳躬侍湯藥以孝聞痛母苦<lb/>
　節力請得旌塾中建祠歲時祀之<lb/>
文昭垣曲人母朱早寡事之惟謹比殁偕弟昶寢三年<lb/>
　後宰鄠有治聲嘉穀數生罄俸與弟中分撫姪如子<lb/>
　人共推之<lb/>
張濟垣曲人家貧克孝每延父客竭力款洽父殁廬墓<lb/>
　蔬食水飲一夕夢父拜大成殿即捐金助修學宫焉<lb/>
李義垣曲人幼孤事母惟謹母亡朝夕出入詣墳拜告<lb/>
<pb n="KR2k0049_WYG_145-36b"/>
　者三年<lb/>
郭萬里垣曲人事母魯祖母趙定省温凊人無間言<lb/>
郭元祥事父母及大父母庶母孝兄弟族黨胥稱仁讓<lb/>
常延藩掾不樂仕進倜儻好施予<lb/>
劉隥隆垣曲人儉而好施歲荒輸賑一千二百石得旌<lb/>
　表後又荒輸一千餘石縣令喬某詣視其囷存不盈<lb/>
　百歎息而去<lb/>
劉明垣曲人嗜讀書牧羊山中手持漢書一帙憩樹下<lb/>
<pb n="KR2k0049_WYG_145-37a"/>
　讀之一夕暮還遺書於野犬銜歸子盈事親克孝蔬<lb/>
　果鮮味不進不敢先嘗<lb/>
程君愛垣曲人家貧力學遊辛全門下事嫠母以孝聞<lb/>
趙名孕都憲載孫幼孤事母許有老萊子遺風母年八<lb/>
　十艱步履特製小輿躬自舁之食必問所欲比卒哀<lb/>
　毁幾絶<lb/>
文登襄之子母卒廬墓三年<lb/>
魯聖裔垣曲諸生父卒京邸徒步負歸途中早夜焚香<lb/>
<pb n="KR2k0049_WYG_145-37b"/>
　奠飯如親存比𦵏哀毁骨立郷人重之<lb/>
鄭元吉垣曲人傭書養母申時觀鬻菜養母時並稱為<lb/>
　孝子<lb/>
文鴻儒垣曲人事父及繼母色養備至母卒哀哭過情<lb/>
　父年九十扶持不離跬步異母弟所生四子撫養成<lb/>
　立如同己出<lb/>
文朝佐垣曲人幼孤事母盡孝有伯俞風<lb/>
文希程垣曲人憲副皓孫貲産遜異母兄弟一日拾梁<lb/>
<pb n="KR2k0049_WYG_145-38a"/>
　姓白金壹觔即付還梁謝不顧為諸生以詩文自娛<lb/>
劉光薦王得民周急扶危代完逋賦族黨德之<lb/>
郭從林馬服主並垣曲人崇禎間捐助軍糈尤以廣掩<lb/>
　胔骸著義<lb/>
王宗仁崇禎間罄貲賑饑不足則借金遠糴以濟之全<lb/>
　活甚衆又有張繼美亦輸穀賑荒<lb/>
柴孟冬諸生崇禎庚午賊陷村堡與子寅忠同日戰死<lb/>
　又有諸生黃時度王有光張體素史官盧如棟任大<lb/>
<pb n="KR2k0049_WYG_145-38b"/>
　觀鄉民柴皇棟張永林原養重馬世武史國顯等皆<lb/>
　被傷不屈死<lb/>
盧繼芳絳縣貢生流賊犯晉督鄉兵往禦死之又有郭<lb/>
　帝都諸生亦以禦賊被執不屈死<lb/>
史宗禹稷山人事母盡孝崇禎間旌門<lb/>
張翼舒河津人崇禎庚午舉人工文章尤勤敎育及門<lb/>
　多名舊士庚辰歲荒賑粟二千石有奇<lb/>
趙承業聞喜人賊至獨守親喪賊欲剖棺以身䕶之被<lb/>
<pb n="KR2k0049_WYG_145-39a"/>
　殺<lb/>
張綿聞喜諸生張羽義子羽卒事母吳極孝崇禎四年<lb/>
　負母避賊洞中賊薰洞執母以身捍之罵不絶口賊<lb/>
　並投烈焰中死<lb/>
吳思聰李思誠並絳州人崇禎間輸金賑饑思聰尤好<lb/>
　掩委骼云<lb/>
康丕承絳州人崇禎辛巳歲大饑賑粥施藥全活甚衆<lb/>
　闖賊渡河勒餉代兄丕景受刑無怨又嘗修建汾水<lb/>
<pb n="KR2k0049_WYG_145-39b"/>
　橋先聖廟城上炮臺城南石堤及師吳某夫婦養生<lb/>
　送終諸事踴躍為之不少吝<lb/>
來童絳州人家貧傭工於外崇禎間餓莩塡壑歸覔父<lb/>
　屍不得號泣三日絶食死<lb/>
魯紹孔垣曲諸生置義田建義宅遠歴東魯扶叔柩歸<lb/>
　抱疾往秦尋從弟獲之崇禎十三年捐貲賑饑<lb/>
孫枝妍絳州諸生闖變索餉挺身代父父得脱賊怒加<lb/>
　梃刃閱日死<lb/>
<pb n="KR2k0049_WYG_145-40a"/>
韓無斁絳州諸生闖變時避亂稷山夜半賊執其父義<lb/>
　不肯逃遂與其弟無期死之<lb/>
陶治恭介琰次子官右府都事疏乞終養承顔順志親<lb/>
　卒哀毁廬墓庭産瑞芝<lb/>
陶世徵恭介琰第三子選貢生好施予闖執世徵索餉<lb/>
　里中被德者為醵千餘金以脫其難生平勤學㑹講<lb/>
　著作甚富<lb/>
國朝<lb/>
<pb n="KR2k0049_WYG_145-40b"/>
王家琮絳州諸生居鄉號公正舊例歲報富民凡上官<lb/>
　供應悉資之琮力請於州守弊遂除<lb/>
董復眞聞喜縣人有至性事父嘉德以孝聞父為族人<lb/>
　承公毆殺號泣訟寃依律抵比闖賊破縣獄囚胥逸<lb/>
　承公出入自如順治八年復眞猝遇承公於田畔徑<lb/>
　往撲之承公不勝仆於地復眞出利斧斷承公手足<lb/>
　承公死詣縣請罪縣令鄺奕垣旁搜前案覆視之獲<lb/>
　免<lb/>
<pb n="KR2k0049_WYG_145-41a"/>
任𢎞埏河津諸生闖賊之亂殺其父三榮母辛氏而掠<lb/>
　𢎞埏去𢎞埏至禹門口奮身投河適附巨氷以免賊<lb/>
　黨駭嘆嘗築袤堤導𤓰峪水自甲至癸凡十道溉田<lb/>
　數千畝為邑永利子允釐亦以行義著<lb/>
段世慶字光緝絳州諸生孝友好義賑粥施藥祀郷賢<lb/>
　又段世雲建汾水橋歲給水手工資子孫克繼之<lb/>
吳偉字巨卿絳州諸生建義學置學田又置田備完族<lb/>
　人逋賦以義稱子作賓貢生<lb/>
<pb n="KR2k0049_WYG_145-41b"/>
郝啟絳州人家庭和敬五世同居<lb/>
楊檟絳州人建義學並置産課租入為館餼王大令震<lb/>
　亨有碑記<lb/>
王鍾靈聞喜人順治戊戌進士選翰林院庶吉士授檢<lb/>
　討主湖廣癸夘鄉試請終養服除補原官累遷左右<lb/>
　春坊中允再遷翰林院侍讀與修平逆方畧後獲告<lb/>
　歸鍾靈性篤孝十一歲居母喪哀毁如成人繼母丁<lb/>
　嚴厲鍾靈事之甚謹丁亦愛之盜嘗夜入室逼父母<lb/>
<pb n="KR2k0049_WYG_145-42a"/>
　寢鍾靈亟起持長矛往格仆其一人羣盜攢刺中十<lb/>
　餘槍幾斃得請家居捫舌循牆不敢少軼越而郡邑<lb/>
　利病輒力言丁亥採買草豆議令平陽輸大同鍾靈<lb/>
　控免其役里人感之<lb/>
張錦鳯字伯章河津人倜儻有曠志事母方以孝聞母<lb/>
　冬月病思魚既而有饋魚者胥謂孝感里有神峪泉<lb/>
　時成深壑迺破千金産築石洞以捍水又築石堤五<lb/>
　百餘尺瀦泉水溉田數十頃嘗行炭窰見明季枯骨<lb/>
<pb n="KR2k0049_WYG_145-42b"/>
　萬計澘然出涕曰此無主吾見之即其主也斂而藏諸<lb/>
　巨塚晉人推為義士焉<lb/>
閻守瑞字小泉絳州人父大江樂善好施守瑞禀質剛<lb/>
　方言笑取與不茍治家嚴肅童稚飲食坐立悉有規<lb/>
　矩婦女不冠不裙不得出入户庭謁廟焚修事禁弗<lb/>
　行少以孝行稱撫愛諸弟甚摰一錢尺布不入私室<lb/>
　外姑敎以私蓄未終辭而出終身不至其門督學嵇<lb/>
　曾筠旌曰友行克貞李子潛有傳<lb/>
<pb n="KR2k0049_WYG_145-43a"/>
儀兆羲字天一絳州人性孝友與弟兆祥析居分已産<lb/>
　以給之教養二姪胥克成立州人李某負債遇於道<lb/>
　涕泣言數日未舉火憐其貧更付金若干又嘗焚逋<lb/>
　券七百金年八十七<lb/>
賜絹米頂帯如例無病卒<lb/>
閻雋字君美絳州人少讀書尋以事廢然有暇輒雒誦<lb/>
　不輟事父母能孝家人謀析居涕泣者凡數日督子<lb/>
　讀書日益嚴嘗建宋五子祠立嚶鳴社垂殁猶區畫<lb/>
<pb n="KR2k0049_WYG_145-43b"/>
　社倉且以屬其子云<lb/>
翟垣聞喜人孝友嗜學建義學於西門外延師授餐以<lb/>
　訓後進辛未歲荒租入千斛罄以賑粥由舉人令太<lb/>
　平禁止溺女習俗稍變<lb/>
楊棻聞喜人以父永寧廕官興化同知遷馬湖守解組<lb/>
　歸辛未歲祲出米賑粥復給戚里麥穀數百石弛窮<lb/>
　民田租五千石又捐千金築城垣居民德之<lb/>
牛化麒聞喜諸生甫十歲母卒事繼母孝昏定晨省終<lb/>
<pb n="KR2k0049_WYG_145-44a"/>
　身如一日母疾親嘗湯藥及卒哀毁骨立人皆以為<lb/>
　難云<lb/>
寗獻誠字心一河津歲貢任夏津訓導父令髙密卒於<lb/>
　官扶櫬歸號泣不輟行人皆為涕零母殁負土成墳<lb/>
　廬墓三年<lb/>
史絢稷山人孝友和翕五世同居<lb/>
吳伯宗稷山人幼喪父母與弟伯祧伯樂依祖以活比<lb/>
　祖殁遇荒伯樂為人掠賣不知其處伯宗歴秦蜀楚<lb/>
<pb n="KR2k0049_WYG_145-44b"/>
　豫間徧求之不得聞在越踪跡年餘復不得又聞在<lb/>
　燕復跋涉入京師遇人輒涕泣訪問聞高翰林者知<lb/>
　弟所在因宛轉以情告高哀之處伯宗家中而馳書<lb/>
　西江召伯樂來會伯宗自以見有期意喜甚頃之伯<lb/>
　祧以書至謂以尋弟故亦被人掠賣關外閻莊頭家<lb/>
　矣伯宗聞之大哭立起如闗外將與之直高百計沮<lb/>
　之不為止至則見閻索其弟閻大怒斥之去匿伯祧<lb/>
　不出遂訴之都閫箠之幾死臥月餘訴如前箠又幾<lb/>
<pb n="KR2k0049_WYG_145-45a"/>
　死伯宗卒不懼閱三年號訴如初至時閻知不可奪<lb/>
　因縱伯祧去伯宗因與偕入京師而伯樂亦自西江<lb/>
　來兄弟獲全既相喜旋相泣也一時搢紳艷稱之<lb/>
杜士則字天一稷山人少有至性事父母以孝聞嘗冬<lb/>
　月温被如古人事雖細微必請而後行無敢專者治<lb/>
　生稍有餘即以奉二人不自私也比奉諱遇有事猶<lb/>
　跪告主前如生時年幾七十鬚髪皤皤言及父母輒<lb/>
　孺子泣不止至今邑人稱孝者歸焉<lb/>
<pb n="KR2k0049_WYG_145-45b"/>
張養心絳縣諸生幼孤奉母馬以孝聞母被賊執棄水<lb/>
　中心亦被縛號呼乞命賊感而釋之<lb/>
柴之棕絳縣諸生好義樂施修平通翼山路及沃邑交<lb/>
　裏橋梁魯峪孔道費金粟以數百計子帝䕃亦有父<lb/>
　風又有任珩亦以周急賑荒著義聲<lb/>
王積業絳縣人豪俠好施拾還遺金又王淵郭恩賜祁<lb/>
　國英亦以還金稱義<lb/>
董攔門垣曲縣農家子不識詩書又家徒壁立而至性<lb/>
<pb n="KR2k0049_WYG_145-46a"/>
　過人總角為人傭工日得數錢輒以奉父母年十四<lb/>
　父病無錢營醫藥徧稽首祠廟以禱父痛楚甚攔門<lb/>
　淚淫淫下走庭中伏地曰請斷指以代父痛語訖舉<lb/>
　斧斷三指血流滿前暈幾絶觀者胥感歎父病尋愈<lb/>
　攔門亦無恙縣令給扁曰斷指全孝<lb/>
王錫絳縣人家甚貧孝友特至父聘士授陜西同心驛<lb/>
　驛丞錫徒步從之未半載聘士殁錫悉典衣裝以殮<lb/>
　復號泣歸里盡産以迎櫬時沍寒同心守備蕭請竢<lb/>
<pb n="KR2k0049_WYG_145-46b"/>
　春且代乞賻䘏錫力辭即日就道晝則以繩繫柩躬<lb/>
　自挽夜則露宿柩側而號抵家墜指裂頸無復人形<lb/>
　見者胥酸鼻母喬氏臥病二載奉事尤力比殁祔父<lb/>
　墓慟幾絶從弟理瑧幼孤不能自活錫字之俾胥有<lb/>
　室邑令盧將表之以勵俗固辭雍正八年旌表<lb/>
陳佐周絳縣人十五歲父所性卒毁甚非杖不能起所<lb/>
　性故選貢五經諸史胥有論著佐周見父手澤輒涕<lb/>
　泣不止事母李氏不命之退不敢退母或加譴責必<lb/>
<pb n="KR2k0049_WYG_145-47a"/>
　跪受湯藥必親嘗即溺器亦必親滌嘗徒步百里訪<lb/>
　醫遇盜將殺之虎忽出叢薄間盜駭遁虎亦逡巡去<lb/>
　母殁寢柩次三年不入室佐周嘗建家廟刋族譜人<lb/>
　胥謂能守家學雍正八年旌表<lb/>
吉州<lb/>
元<lb/>
馮愈父敬夫病篤籲天割股調藥父遂愈事聞至正間<lb/>
　旌表其門<lb/>
<pb n="KR2k0049_WYG_145-47b"/>
明<lb/>
王爵鄉寧人母喪哀奠盡禮侍父榻者三年朝夕不怠<lb/>
　由貢生官至蘇州守<lb/>
徐椿吉州人以廬墓稱孝<lb/>
鄭崇雅鄉寧貢生任徐溝敎諭聞母病棄官歸子四人<lb/>
　皆有名人謂孝感<lb/>
盧爌鄉寧恩貢歲饑施粥半載全活甚衆又楊鳳翀官<lb/>
　千總廢産救荒人並德之<lb/>
<pb n="KR2k0049_WYG_145-48a"/>
冀三聘節婦盧子與妻潘氏事母以孝聞<lb/>
王有祿鄉寧人正統四年捐賑旌門又鄭崇仁亦輸賑<lb/>
王凛鄉寧人家甚貧父病思得肉食與婦定謀剪髪易<lb/>
　之道經龍王廟致禱得夢於十里外杏樹下取泉飲<lb/>
　父疾尋愈<lb/>
國朝<lb/>
韓倬鄉寧進士官兗州守周急好施曾濟里甲金數百<lb/>
　兩邑人德之<lb/>
<pb n="KR2k0049_WYG_145-48b"/>
隰州<lb/>
宋<lb/>
趙友七世同居眞宗時旌表蠲其賦役<lb/>
元<lb/>
賀賁父種德徙居京兆賁有謀畧善攻戰畧闗中兵後<lb/>
　集屍滿野賁為大塚收瘞之得白金七千餘兩乃持<lb/>
　五千兩獻世祖以助軍後以賁總管京兆諸軍鄂囉<lb/>
　卒追封雍國公諡貞獻子仁傑孫惟一相繼為上都<lb/>
<pb n="KR2k0049_WYG_145-49a"/>
　留守<lb/>
孫秀實大寧人性剛毅喜周人急里人王仲和嘗託秀<lb/>
　實貸富人鈔二千錠貧不能償棄其親逃去數年其<lb/>
　親思之疾秀實日饋薪米存問終不樂秀實哀之<lb/>
　悉為代償取券還其親復命奴控馬齎金訪仲和使<lb/>
　歸父子歡聚聞者莫不嗟美又李懷玉等貸秀實鈔<lb/>
　一千五百度無以償盡還其券<lb/>
明<lb/>
<pb n="KR2k0049_WYG_145-49b"/>
蘇四國隰州諸生母病危籲天刲股以進病尋愈<lb/>
曹鼎蒲縣人成化間父官綏德州倉大使卒貧甚置柩<lb/>
　車中妻引于前而自後推之行至黃河糧絶相向哭<lb/>
　倐大風吹樹葉滿前視之乃紅棗也遂得餬口扶柩<lb/>
　歸里<lb/>
郭昇蒲縣人出粟賑荒正統六年旌門又韓藝正德間<lb/>
　輸賑六百石<lb/>
宋承綬隰州人事親稱孝居喪哀毁茹素力循古禮先<lb/>
<pb n="KR2k0049_WYG_145-50a"/>
　後無間桑拱陽兩作復古歌以風之<lb/>
鄧凰隰州人急公好義輸米賑饑倡植桑麻其撫孤姪<lb/>
　至成立尤有聲<lb/>
曹懋通蒲縣人父病躬侍湯藥不解𢃄者數十日焚香<lb/>
　籲天請以身代比卒廬墓三年善事繼母撫異母弟<lb/>
　尤為周至<lb/>
劉餘芳隰州諸生父湛然殁於六安州徒步長號負骨<lb/>
　歸葬<lb/>
<pb n="KR2k0049_WYG_145-50b"/>
楊潤隰州人事繼母孝修學賑饑鄉人稱義士<lb/>
史登義王復榮宋良儒楊春濤俱隰州人以輸賑稱義<lb/>
張機大寧人邑有荒塚石題明孝子貢士張機之墓旁<lb/>
　註廬墓以思親三年不改殺身以全母一死猶生乃<lb/>
　萬厯十七年知縣程某語也<lb/>
曹鴻逵字肖亭大寧人父汝相患癱疾侍飲食起居十<lb/>
　餘年不懈比病危如醫言嘗糞甘苦以卜存亡母安<lb/>
　暮年昏憒旦夕扶哺如父時母卒已九十七歲矣隆<lb/>
<pb n="KR2k0049_WYG_145-51a"/>
　冬號泣鬚眉皆氷廬墓三年櫛沐俱廢時稱東街曹<lb/>
　孝子<lb/>
馬尹昌大寧貢生官香河丞有治聲祀名宦初昌病劇<lb/>
　弟尹康祝天求代卒昌感其義田産悉以畀姪世安<lb/>
劉鳯鳴大寧歲貢曲事繼母卒致底豫族居犯而不校<lb/>
　人尤服其雅量<lb/>
曹定國字世用大寧廪生事父克孝跬步不離學使按<lb/>
　郡嘉其誠篤給餼終養<lb/>
<pb n="KR2k0049_WYG_145-51b"/>
張文炳字斯光大寧人父萬鵬酒後殺人請抵父罪其<lb/>
　人復甦時以為孝感<lb/>
曹自得大寧歲貢性廉介家貧乏米出門求貸路拾遺<lb/>
　金還之<lb/>
馮玉貢生幼孤好周䘏邑有干鼇零丁無歸撫養婚配<lb/>
　至成立厚賜遣之鼇由監生除淄川丞事玉如父終<lb/>
　身不替<lb/>
李善永和貢生流冦至大罵力戰死子世隆世奇蒙難<lb/>
<pb n="KR2k0049_WYG_145-52a"/>
　復甦追賊至臨汾擒之詔旌義士<lb/>
馬如璧永和人親喪前後廬墓六年<lb/>
藥科永和人崇禎五年闖賊圍城手持火具擊殺無算<lb/>
　賊懼而遁隨出已貲設兵三百至今賴之<lb/>
張斗宸字薇垣歲貢生馮三旌諸生胥大寧人崇禎壬<lb/>
　申闖冦陷城俱死之<lb/>
張士粹字懿宇大寧貢生崇禎七年出粟賑饑又以廬<lb/>
　墓稱孝<lb/>
<pb n="KR2k0049_WYG_145-52b"/>
曹良棟蒲縣人素行狷介崇禎七年大饑棟久不舉火<lb/>
　親知聞而餽之棟曰吾既不能自食而反因食累人<lb/>
　於義何居堅却高臥七日而死<lb/>
劉光蒲貢生事親竭力父疾籲天求代疾尋愈執喪哀<lb/>
　毁絶葷酒者六載桑拱陽作仁孝詩以贈之<lb/>
馬行敏永和人官西安照磨崇禎八年土冦充斥單騎<lb/>
　追至石樓手斬二級以還十五年知縣冀殉城死經<lb/>
　紀其喪並送眷屬歸里<lb/>
<pb n="KR2k0049_WYG_145-53a"/>
李養榮隰州貢生官王府教授事親至孝前後廬墓六<lb/>
　年有白兔之異子愈秀字誠所諸生死闖難祀郷賢<lb/>
呂大成字宗韶隰州諸生闖賊陷城投井死又有王家<lb/>
　棟宋希唐曁子永隆同戰死<lb/>
國朝<lb/>
宋斗星隰州人饒智畧順治戊子土賊王登憲糾其黨<lb/>
　攻州之曇索堡斗星督僮僕曁鄉人捍禦已而賊益<lb/>
　衆不能支間道走汾州請兵三百人兼程至賊退據<lb/>
<pb n="KR2k0049_WYG_145-53b"/>
　老兒山為持久計斗星伏兵山側從數人誘賊賊遽<lb/>
　出戰斗星死鬭賊將還伏兵起乘之賊遂大亂擒斬<lb/>
　無算曇索堡獲無恙<lb/>
馮聖眞大寧縣人家甚貧客作以養父每饋食至不敢<lb/>
　先嘗必疾趨執㸑供父食乃還傭所或饋食少腆則<lb/>
　攜歸以食父主者知之復以食饋聖眞堅不肯曰焉<lb/>
　有一人傭而兩人食者比父卒負土為墳哀毁三年<lb/>
　邑令以扁特旌之然聖眞故無廬扁懸闗廟之左廊<lb/>
<pb n="KR2k0049_WYG_145-54a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_145-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百八十五</head> <lb/>
    <p>
<pb n="KR2k0049_WYG_185-1a"/>
欽定四庫全書<lb/>
　山西通志卷一百八十五<lb/>
　　藝文<hi>四</hi>　<hi>劄子奏疏一</hi>
漢<lb/>
　　自陳疏　　　　　　　　　　　馮　衍<lb/>
臣伏念髙祖之略而陳平之謀毁之則疏譽之則親以<lb/>
文帝之明而魏尚之忠繩之以法則為罪施之以徳則<lb/>
為功逮至晩世董仲舒言道徳見妒于公孫𢎞李廣奮<lb/>
<pb n="KR2k0049_WYG_185-1b"/>
節于匃奴見排於衞青此忠臣之常所為流涕也臣衍<lb/>
自惟微賤之臣上無無知之薦下無馮唐之説乏董生<lb/>
之才寡李廣之勢而欲免讒口濟怨嫌豈不難哉臣衍<lb/>
之先祖以忠貞之故成私門之禍而臣衍復遭擾攘之<lb/>
時值兵革之際不敢囘行求時之利事君無傾邪之謀<lb/>
將帥無虜掠之心衛尉隂興敬慎周密内自修勑外逺<lb/>
嫌疑故敢與交通興知臣之貧数欲本業之臣自惟無<lb/>
三益之才不敢䖏三損之地固譲而不受之昔在更始<lb/>
<pb n="KR2k0049_WYG_185-2a"/>
太原執貨財之柄居倉卒之間據位食祿二十餘年而<lb/>
財產歳狹居䖏日貧家無布帛之積出無輿馬之飾於<lb/>
今遭清明之時飭躬立行之秋而怨讎叢興譏議横世<lb/>
葢富貴易為善貧賤難為功也疏逺隴畝之臣無望髙<lb/>
闕之下惶恐自陳以救罪尤<lb/>
　　駁立左氏春秋博士疏　　　　　范　升<lb/>
臣聞主不稽古無以承天臣不述舊無以奉君陛下愍<lb/>
學微缺勞心經蓺情存博聞故異端競進近有司請置<lb/>
<pb n="KR2k0049_WYG_185-2b"/>
京氏易博士羣下執事莫能據正京氏旣立費氏怨望<lb/>
左氏春秋復以比類亦希置立京費已行次復髙氏春<lb/>
秋之家又有鄒夾如令左氏費氏得置博士髙氏鄒夾<lb/>
五經奇異並復求立各有所執乖戾分争從之則失道<lb/>
不從則失人將恐陛下必有厭倦之聴孔子曰博學約<lb/>
之弗叛矣夫夫學而不約必叛道也顏淵曰博我以文<lb/>
約我以禮孔子可謂知教顏淵可謂善學矣老子曰學<lb/>
道日損損猶約也又曰絕學無憂絕末學也今費左二<lb/>
<pb n="KR2k0049_WYG_185-3a"/>
學無有本師而多反異先帝前世有疑於此故京氏雖<lb/>
立輒復見廢疑道不可由疑事不可行詩書之作其來<lb/>
已乆孔子尚周流逰觀至於知命自衛反魯迺正雅頌<lb/>
今陛下草創天下紀綱未定雖設學官無有弟子詩書<lb/>
不講禮樂不修奏立左費非政急務孔子曰攻乎異端<lb/>
斯害也已傳曰聞疑傳疑聞信傳信而堯舜之道存願<lb/>
陛下疑先帝之所疑信先帝之所信以示反本明不専<lb/>
已天下之事所以異者以不一本也易曰天下之動貞<lb/>
<pb n="KR2k0049_WYG_185-3b"/>
夫一也又曰正其本萬事理五經之本自孔子始謹奏<lb/>
左氏之失凡十四事<lb/>
　　譲博士疏<lb/>
臣與博士梁恭山陽太守呂羌俱修梁丘易二臣年竝<lb/>
耆艾經學深明而臣不以時退與恭竝立深知羌學又<lb/>
不能達慙負二老無顏於世誦而不行知而不言不可<lb/>
開口以為人師願推博士以避恭羌<lb/>
晉<lb/>
<pb n="KR2k0049_WYG_185-4a"/>
　　復鄉舉里選疏　　　　　　　　衛　瓘<lb/>
昔聖王崇賢舉善而教用使朝廷徳讓野無邪行誠以<lb/>
閭伍之政足以相檢詢事考言必得其善人知名不可<lb/>
虛求故還修其身是以崇賢而俗益穆黜惡而行彌篤<lb/>
斯則鄉舉里選者先王之令典也自兹以降此法陵遲<lb/>
考詳無地故立九品之制粗具一時選用之本耳其始<lb/>
造也鄉邑清議不拘爵位褒貶所加足為勸勵猶是鄉<lb/>
論餘風中間漸染遂計資定品使天下觀望唯以居位<lb/>
<pb n="KR2k0049_WYG_185-4b"/>
為貴人棄徳而忽道業争多少於錐刀之末傷損風俗<lb/>
其弊不細今九域同規大化方始臣等以為宜皆蕩除<lb/>
末法一擬古制以土斷定自公卿以下皆以所居為正<lb/>
無復懸客逺屬異土者如此則同鄉鄰伍皆為邑里郡<lb/>
縣之宰即以居長盡除中正九品之制使舉善進才各<lb/>
由鄉論然則下敬其上人安其教俗與政俱清化與法<lb/>
竝濟人知善否之教不在交逰即華競自息各求於已<lb/>
矣今除九品則宜凖古制使朝廷共相舉任於出才之<lb/>
<pb n="KR2k0049_WYG_185-5a"/>
路既博且可以厲進賢之公心覈在位之明闇誠令典<lb/>
也<lb/>
　　乞歸老疏　　　　　　　　　　王　述<lb/>
臣曾祖父魏司空㫤白牋於文皇帝曰昔與南陽宗世<lb/>
林共為東宫官屬世林少得好名州里瞻敬及其年老<lb/>
汲汲自勵恐見廢棄時人咸共笑之若天假其夀致仕<lb/>
之年不為此公婆娑之事情㫖慷慨深所鄙薄雖是牋<lb/>
書乃實訓誡臣忝端右而以疾患禮敬廢替猶謂可有<lb/>
<pb n="KR2k0049_WYG_185-5b"/>
差理日復一日而年衰疾痼永無復瞻華幄之期乞奉<lb/>
先誡歸老丘園<lb/>
　　謝拜大將軍疏　　　　　　　劉　琨<lb/>
陛下略臣大愆錄臣小善猥䝉天恩光受殊寵顯以蟬<lb/>
冕之榮崇以上將之位伏省詔書五情飛越臣聞晉文<lb/>
以郤縠為元帥而定霸功髙祖以韓信為大將而成王<lb/>
業咸有敦詩閲禮之徳戎昭果毅之威故能振豐功於<lb/>
荆南拓洪基於河北况臣凡陋擬蹤前哲俯懼折鼎慮<lb/>
<pb n="KR2k0049_WYG_185-6a"/>
在覆餗昔曹沫三北而收功於柯盟馮異垂翅而奮翼<lb/>
於澠池皆能因敗為成以功補過陛下宥過之恩已隆<lb/>
而臣自新之善不立臣雖不逮預聞前訓恭讓之節臣<lb/>
猶庶幾所以冒承寵命者實欲沒身報國輒死自効要<lb/>
以致命冦場盡其臣節至於寵榮之施非言辭所謝又<lb/>
謁者史蘭殿中中郎王春等繼至奉詔臣俯尋聖㫖伏<lb/>
紙飲淚臣聞夷險流行古今代有陛下龍姿日茂叡質<lb/>
彌光升區宇於既頽崇社稷於已替四海之内肇有上<lb/>
<pb n="KR2k0049_WYG_185-6b"/>
下九服之萌復覩典制伏惟陛下蒙塵於外越在秦郊<lb/>
蒸嘗之敬在心桑梓之思未克臣備位歴年才質駑下<lb/>
丘山之釁已彰毫釐之效未著頃以時宜權假位號竟<lb/>
無殪戎之績而有負乘之累當肆刑書以明黜陟是以<lb/>
臣前表上聞敢緣愚欵乞奉先朝之班茍存偏師之職<lb/>
赦其三敗之愆收其一功之用得騁志虜場快意大逆<lb/>
雖身膏野草無恨黄墟陛下偏恩過隆曲䝉擢拔遂授<lb/>
上將位兼常伯征討之務得從事宜拜命驚惶五情戰<lb/>
<pb n="KR2k0049_WYG_185-7a"/>
悸懼於隕越以為朝羞昔申胥不徇伯舉而成公壻之<lb/>
勲伍貟不從城父而濟入郢之庸臣雖頑凶無覬古人<lb/>
其於披堅執鋭致身冦讐所謂天地之施羣生莫謝不<lb/>
勝受恩至深謹拜表陳聞<lb/>
北周<lb/>
　　陳時宜疏略　　　　　　　　　樂　遜<lb/>
其一崇治方竊惟今之在官者多求清身克濟不至惠<lb/>
民愛物何者比來守令年期既促歲責有成葢謂猛濟<lb/>
<pb n="KR2k0049_WYG_185-7b"/>
為賢未甚優養此政既代後者復然夫政之於民過急<lb/>
則刻薄傷緩則弛慢是以周失舒緩秦敗急酷民非赤<lb/>
子當以赤子遇之宜在舒疾得中不使勞擾頃承魏之<lb/>
衰政人習逋違先王朝憲備行民咸識法但可宜風正<lb/>
俗納民軌訓而已自非軍旅之中何用過為迫切至於<lb/>
興邦致治事由徳教漸以成之非在倉卒竊謂姬周盛<lb/>
徳治興文武政穆成康自斯厥後不能無事昔申侯將<lb/>
奔楚子誨之曰無適小國言以政狹法峻將不汝容敬<lb/>
<pb n="KR2k0049_WYG_185-8a"/>
仲入齊稱曰幸若獲宥及於寛政然關東諸州淪陷日<lb/>
乆當慕息肩若不布政優優聞諸境外何以使彼勞民<lb/>
歸就樂土其二省造作頃者魏都洛陽一時殷盛貴勢<lb/>
之家各營第宅車服器玩皆向奢靡世逐浮競人習澆<lb/>
薄終使禍亂交興比來朝貴器服稍華百工造作務盡<lb/>
奇巧臣誠恐物逐好移有損政俗如此等事頗宜禁省<lb/>
記言無作淫巧以蕩上心傳稱宫室崇侈民力彫敝漢<lb/>
景有云黄金珠玉饑不可食寒不可衣彫文刻鏤傷農<lb/>
<pb n="KR2k0049_WYG_185-8b"/>
事者也錦繡纂組害女工者也以二者為饑寒之本源<lb/>
矣然國家非為軍戎器用時事要須而造者皆徒費功<lb/>
力損國害民未如廣勸農桑以衣食為務使國儲豐積<lb/>
大功易舉其三明選舉選曹賞錄勲賢補擬官爵必宜<lb/>
與衆共之有明揚之授使人得盡心如覩白日其材有<lb/>
升降其功有厚薄祿秩所加無容不審即如州郡選置<lb/>
猶集鄉閭况天下選曹不取物望若選置州郡自可内<lb/>
除此外付曹銓者既非機事何足可密人生處世以榮<lb/>
<pb n="KR2k0049_WYG_185-9a"/>
祿為重修身履行以纂身為名然逢時既難失時為易<lb/>
其選置之日宜令衆心明白然後呈奏使功勤見知品<lb/>
物稱悦其四重戰伐魏祚告終天睠在徳而髙洋稱僭<lb/>
先迷未敗擁逼山東事切肘腋譬猶棊刼相持争行先<lb/>
後若一行非當或成彼利誠應捨小營大先保封域不<lb/>
宜貪利在邉輕為興動㨗則勞兵分守敗則所損已多<lb/>
國家雖强洋不受弱詩云徳則不競何憚於病唯徳可<lb/>
以庇民非恃强也夫力均勢敵則進徳者勝君子道長<lb/>
<pb n="KR2k0049_WYG_185-9b"/>
則小人道消故昔之善戰者先為不可勝以待敵之可<lb/>
勝彼行暴戾我則寛仁彼為刻薄我必惠化徳澤旁流<lb/>
人思有道然後觀釁而作可以集事其五禁奢侈按禮<lb/>
人有貴賤物有等差用之有節品類之有度馬后為天<lb/>
下母而身服大練所以率下也季孫相三君矣家無衣<lb/>
帛之妾所以勵俗也比來富室之家為意稍廣無不資<lb/>
裝婢隸作車後儀容服飾華羙炫耀街衢仍使行者輟足<lb/>
路人傾葢論其輸力公家未若介胄之士然其坐受爵<lb/>
<pb n="KR2k0049_WYG_185-10a"/>
賞有踰攻戰之人縱令不惜功費豈不有虧厥徳必有<lb/>
儲蓄之餘孰與務恤軍士魯莊公有云衣服所安不敢<lb/>
愛也必以分人詩言豈曰無衣與子同袍皆所以取人<lb/>
力也又陳事上議之徒亦應不少當有上徹天聴者未<lb/>
聞是非陛下雖念存物議欲盡天下之情而天下之情<lb/>
猶為未盡何者取人受言貴在顯用若納而不顯是而<lb/>
不用則言之者或寡矣<lb/>
隋<lb/>
<pb n="KR2k0049_WYG_185-10b"/>
　　勸學行禮疏　　　　　　　　　栁　昻<lb/>
臣聞帝王受命建學制禮故能移既往之風成維新之<lb/>
俗自魏道將謝分割九區關右山東乆為戰國各逞權<lb/>
詐俱徇干戈賦役繁重刑政嚴急葢救焚拯溺無暇從<lb/>
容非朝野之願以致於此晚世因循遂成希慕俗化澆<lb/>
弊流蕩忘反自非天然上哲挺生於時則儒雅之道經<lb/>
禮之制衣冠民庶莫肎用心世事所以未清軌物由兹<lb/>
而壞伏惟陛下禀靈上帝受命昊天合三陽之期膺千<lb/>
<pb n="KR2k0049_WYG_185-11a"/>
祀之運往者周室頽毁區宇沸騰聖策風行神謀電𤼵<lb/>
端坐廊廟蕩滌萬方俯順幽明君臨四海擇萬古之典<lb/>
無善不為改百王之弊無惡不盡至若因情緣義為其<lb/>
節文故以三百三千事髙前代然下土黎獻尚未盡行<lb/>
臣謬䝉奬策從政藩部人庶軌儀實見多闕儒風以墜<lb/>
禮教猶微是知百姓之心未能頓變仰惟深思逺慮清<lb/>
念下民漸被以儉使至於道臣恐業淹事緩動延年世<lb/>
若行禮勸學道教相催必當靡然向風不逺而就家知<lb/>
<pb n="KR2k0049_WYG_185-11b"/>
禮節人識義方比屋可封輒謂非逺<lb/>
唐<lb/>
　　諫遣内臣疏　　　　　　　　　裴　潾<lb/>
館驛之務每驛皆有専知官畿内有京兆尹外道有觀<lb/>
察使刺史迭相監臨臺中又有御史充館驛使専察過<lb/>
闕伏知近有敗事上聞聖聰但明示科條督責官吏據<lb/>
其所犯重加貶黜敢不惕懼日夜厲精若今宫闈之臣<lb/>
出參館驛之務則内臣外事職分各殊切在塞侵官之<lb/>
<pb n="KR2k0049_WYG_185-12a"/>
源絶出位之漸事有不便必誡以初令或有妨不必在<lb/>
大當掃静妖氛之日開太平至理之風澂本正名實在<lb/>
今日<lb/>
　　諫刺史縣令不宜杖辱疏　　　　裴耀卿<lb/>
伏以聖恩天覆仁育庶類凡死罪之犯不欲尸諸市朝<lb/>
全其性命流竄而已所以政致刑措獄無寃人曠古以<lb/>
來未有斯羙臣愚以為全生免死誠為至化有恥且格<lb/>
為訓將來茍有未安不敢緘黙臣以為刺史縣令與諸<lb/>
<pb n="KR2k0049_WYG_185-12b"/>
吏稍别人之父母風化所瞻一為本部長官即合終身<lb/>
致敬決杖者五刑之末只施於杖扑徒隸之間官䕃稍<lb/>
髙即免鞭撻今決杖贖死誠則已優解體受笞事頗為<lb/>
辱法至於死天下共之刑至於辱或有所恥况本州刺<lb/>
史百姓所崇一朝對其人吏背脊加杖屈挫拘執人或<lb/>
哀憐忘其免死之恩且有傷心之痛恐非敬官長勸風<lb/>
俗之意<lb/>
　　論劉從諫求為留後疏　　　　　李　絳<lb/>
<pb n="KR2k0049_WYG_185-13a"/>
兵機尚速威斷貴定人情未一乃可伐謀劉悟已死數<lb/>
月朝廷尚未處分中外人意共惜事機今昭義兵衆必<lb/>
不盡與從諫同謀縱使其半叶同尚有其半效順從諫<lb/>
未嘗乆典兵馬威惠未加於人又北道素貧非時必無<lb/>
優賞今朝廷但速除近澤潞一將充昭義節度使令兼<lb/>
程赴鎮從諫未及布置新使已至潞州所謂先意奪人<lb/>
之心也新使既至軍心自有所繫從諫無位何名主張<lb/>
設使從諫撓朝命其將士必不從今朝廷乆無處分彼<lb/>
<pb n="KR2k0049_WYG_185-13b"/>
軍不曉朝廷之意欲效順則恐忽授從諫欲同惡則恐<lb/>
别更除人猶豫之間若有姦人為之畫策虛張賞設錢<lb/>
數軍士覬望尤難指揮伏望速賜裁斷仍先下明勑宣<lb/>
示軍衆奬其從來忠節賜新使繒五十萬匹使之賞設<lb/>
續除劉從諫一刺史從諫既粗有所得必且擇利而行<lb/>
萬無違拒設不從命臣亦以為不假攻討何則臣聞從<lb/>
諫已禁山東三州軍士不許自蓄兵刀足明羣心殊未<lb/>
得一帳下之士亦在不疑熟計利害決無即授從諫之<lb/>
<pb n="KR2k0049_WYG_185-14a"/>
理<lb/>
宋<lb/>
　　諫北征劄子　　　　　　　　　張齊賢<lb/>
方今海内一家朝野無事關聖慮者豈不以河東新平<lb/>
屯兵尚衆幽燕未下輦運為勞以生靈為念乎臣每料<lb/>
之此不足慮也自河東初降臣即權知忻州捕得契丹<lb/>
納米専典皆自山後轉搬以援河東以臣料契丹能自<lb/>
備軍食則於太原非不盡力然為我有者葢有不足也<lb/>
<pb n="KR2k0049_WYG_185-14b"/>
河東初平人心未固嵐憲忻代未有軍寨入寇則田牧<lb/>
頓失擾邉則守備可虞而反保境偷生畏威自固及國<lb/>
家守要害增壁壘左控右扼疆事甚嚴恩信已行民心<lb/>
已定乃於雁門陽武來争小利此則戎狄之智力可料<lb/>
而知也取人舉事動在萬全百戰百勝不若不戰而勝<lb/>
若重之謹之則戎虜不足吞燕薊不足取自古疆場之<lb/>
難非盡由戎狄亦多邉吏擾而致之若緣邉諸寨撫御<lb/>
得人但使峻壘深溝畜力養鋭以逸自處寧我制人此<lb/>
<pb n="KR2k0049_WYG_185-15a"/>
李牧所以稱良將於趙用此術也所謂擇卒未如擇將<lb/>
任力不及任人如是則邉鄙寧邉鄙寧則輦運減輦運<lb/>
減則河北之民獲休息矣民獲休息則田業增而蠶織<lb/>
廣務農積穀以實邉用且戎狄之心固亦有擇利避害<lb/>
安肎投諸死地而為冦哉臣又聞家六合者以天下為<lb/>
心豈止乎争尺寸之事角夷狄之勢而已是故聖人先<lb/>
本而後末安内以養外人民本也夷狄末也中夏内也<lb/>
夷狄外也是知五帝三王未有不先根本者也堯舜之<lb/>
<pb n="KR2k0049_WYG_185-15b"/>
道無他焉廣推恩於天下之民爾推恩者何在乎安而<lb/>
利之民既安利則戎狄斂衽而至矣陛下愛民利天下<lb/>
之心眞堯舜也臣所慮羣臣所聞多以纖微之利尅下<lb/>
之術侵苦窮民以為功能者彼為此效相習已乆至於<lb/>
生民疾苦見之如不見聞之如不聞斂怨速尤無大於<lb/>
此伏望謹擇通儒分路採訪兩浙江南荆湖西川河東<lb/>
有偽命日賦斂苛重者改而正之因而利之使賦税課<lb/>
利通濟可經乆而行為聖朝定法除去舊弊天下諸州<lb/>
<pb n="KR2k0049_WYG_185-16a"/>
有不便於民事委長吏聞奏如敢循常不以聞白當嚴<lb/>
加典憲使天下耳目皆知陛下之心戴陛下之惠此以<lb/>
徳懷逺以惠利民則幽燕竊地之醜沙漠偷生之虜擒<lb/>
之與屈膝在術内爾<lb/>
　　進尚書孝經解劄子　　　　　　文彦博<lb/>
臣伏以皇帝陛下間日御邇英閣令講官講尚書又閣<lb/>
之南壁張孝經圖出入觀覽有以見陛下祖述堯舜憲<lb/>
章文武以至徳要道孝治天下臣今輒於尚書諸篇中<lb/>
<pb n="KR2k0049_WYG_185-16b"/>
節錄十篇及孝經諸章中節録六章進上以備禁中清<lb/>
閒之時研究義味或時令講官節錄疏義進入上資聖<lb/>
徳稽古求治之意臣伏讀尚書序云孔子生於周末覩<lb/>
史籍之煩文懼覽之者不一遂乃討論墳典斷自唐虞<lb/>
以下訖於周舉其宏綱撮其機要典謨訓誥之文凡百<lb/>
篇所以恢宏至道示人主以軌範也帝王之制坦然明<lb/>
白以其上古之書謂之尚書然則後代聖帝明王莫不<lb/>
祖述寳為大訓恭以皇帝陛下聰明文思稽考古道日<lb/>
<pb n="KR2k0049_WYG_185-17a"/>
御邇英延訪經義方命講官講解尚書孜孜不倦所以<lb/>
聖徳日新比隆堯舜臣以叨侍經筵輒於尚書三十二<lb/>
篇采其切於資益聖治宜於重複温故者凡十篇錄進<lb/>
篇别有後序所以𤼵明本篇之大㫖所冀便於乙夜之<lb/>
觀堯典堯之聖徳蕩蕩難名而此篇極簡要亦仲尼舉<lb/>
宏綱撮機要之理如篇之所載者克明峻徳以親九族<lb/>
平章百姓協和萬邦分命羲和典掌四時使民務農利<lb/>
用厚生允釐百工庶績咸熈斯皆後世聖帝明王所宜<lb/>
<pb n="KR2k0049_WYG_185-17b"/>
祖述而模範之臨文而三復之故摘其目以敘之舜典<lb/>
虞舜之徳重華協帝故列於二典後世作者雖三王之<lb/>
盛不可及矣篇之所載命禹作司空而下至於四岳十<lb/>
二牧官得其人庶績咸治流放共工驩兠竄三苗殛鯀<lb/>
四凶人而天下咸服故曰舜有大功二十兹所以重華<lb/>
協帝大禹謨禹稷臯陶共事舜帝君臣同寅咸有一徳<lb/>
故矢厥謨咸厥功曰俞曰都乃君倡臣和之美其謨則<lb/>
有后克艱厥后臣克艱厥臣罔逰於逸罔淫於樂任賢<lb/>
<pb n="KR2k0049_WYG_185-18a"/>
勿貳去邪勿疑罔咈百姓以從已之欲斯皆上下交儆<lb/>
以成聖功舜禹之所以為聖帝明王以此臯陶謨臯陶<lb/>
曰允廸厥徳謨明弼諧禹曰俞如何臯陶曰都愼厥身<lb/>
修思永禹拜昌言曰俞臯陶曰在知人在安民知人則<lb/>
哲能官人安民則惠黎民懷之臣以舜禹之時君臣謨<lb/>
議之協恭後王所宜為法益稷謨此篇所載禹戒舜曰<lb/>
愼乃在位帝曰俞然禹言受其戒禹曰安汝止惟幾惟<lb/>
康帝曰吁臣哉鄰哉鄰哉臣哉禹曰帝庸作歌曰元首<lb/>
<pb n="KR2k0049_WYG_185-18b"/>
叢脞哉股肱惰哉萬事隳哉帝拜曰俞臣謂斯言可為<lb/>
深戒伊訓篇云嗚呼先王肇修人紀從諫弗咈先民時<lb/>
若居上克明為下克忠惟上帝不常作善降之百祥作<lb/>
不善降之百殃臣以尹之斯言愛其君忠於國可謂至<lb/>
矣有臣如此時君固當尊禮其人信受其訓洪範天地<lb/>
之大法其類有九而敬用五事曰貎言視聽思兹乃人<lb/>
君尤當愼思之葢人君言動則左右史書之為法不可<lb/>
不愼也故臣以此篇五事為重無逸此篇周公以戒成<lb/>
<pb n="KR2k0049_WYG_185-19a"/>
王曰君子所其無逸先知稼穡之艱難文王不敢盤於<lb/>
逰田以庶邦惟正之供自今嗣王其無淫於觀於逸於<lb/>
逰於田故成王服其訓戒乃為令王至唐開元中作無<lb/>
逸圖置於禁中出入省覽以為龜鑑臣亦嘗錄此篇為<lb/>
圖以進以助聖覽伏望曲留睿意立政周公告於成王<lb/>
曰王左右常伯常任凖人自今立政其勿以僉人其惟<lb/>
吉士葢有天下國家所切者任人得賢則治非賢則亂<lb/>
周官王曰若昔大猷制治於未亂保邦於未危唐虞稽<lb/>
<pb n="KR2k0049_WYG_185-19b"/>
古建官百夏商官倍亦克用乂明王立政不惟其官惟<lb/>
其人又戒庶官欽乃攸司愼乃出令以公滅私民其允<lb/>
懷推賢讓能庶官乃和不和政龎舉能其官惟爾之能<lb/>
稱非其人惟爾不任成王稽古建官為治之本後之帝<lb/>
王所宜詳愼孝經圖臣以官忝師保得侍邇英伏覩閣<lb/>
中有仁祖命學士蔡襄所書孝經圖張於南壁以便觀<lb/>
覽有以見仁祖孝徳在躬推廣以及天下恭惟皇帝陛<lb/>
下天資聖徳行在孝經嘗聞令講官備錄經義進於禁<lb/>
<pb n="KR2k0049_WYG_185-20a"/>
中臣伏望陛下日省而時思之<lb/>
　　請繼上奏封細陳事理疏<lb/>
臣讀唐史見白居易為翰林學士因事進諫諫語甚切<lb/>
直憲宗不悦宰相李絳對曰居易所以不避死亡之誅<lb/>
事無大小而必言者葢酬陛下拔擢耳陛下欲開諫諍<lb/>
之路不宜阻居易之言憲宗曰卿言是也由是言多聽<lb/>
納臣以居易被憲宗拔擢纔為學士能盡忠極諫以報<lb/>
遇恩而况臣菲才寒進孤立無黨獨蒙陛下誤聽特力<lb/>
<pb n="KR2k0049_WYG_185-20b"/>
拔擢位至宰相犬馬之誠堅於報主然自待罪兩府已<lb/>
逾二年略無謀猷上裨神聖雖則日奉天顏常親黼座<lb/>
所奏覆者率多宂細事務常程文書徒煩睿聽無益治<lb/>
體以此為宰相職業正所謂素飱尸祿齪齪小謹而已<lb/>
豈陳平所謂宰相者上佐天子理隂陽順四時外鎮撫<lb/>
四夷使卿大夫各得任其職之義乎房喬杜如晦唐之<lb/>
賢相太宗猶常責之曰公為宰相當須開耳目求訪賢<lb/>
哲有武藝謀略才堪撫衆者任其邉事有經明徳修立<lb/>
<pb n="KR2k0049_WYG_185-21a"/>
性明悟者任其侍臣有明幹清慤處事公平者任以劇<lb/>
務有學通古今職達政術者任以治人此乃宰相之裨<lb/>
益也比聞聴受詞訟日不暇給安能助朕求賢哉斯言<lb/>
之責誠為至當臣每侍丹扆累聞徳音常以求賢致治<lb/>
為切務推誠納諫為至徳臣愚不能上副聖意而陛下<lb/>
至仁未忍以大義責成而臣獨不内愧於心乎臣復自<lb/>
念性本朴忠言多蹇拙幸得進對咫尺天威凡所敷陳<lb/>
或未詳盡臣常觀唐宰相趙憬奏章欲上疏論事其略<lb/>
<pb n="KR2k0049_WYG_185-21b"/>
曰稽顙丹陛仰對宸嚴蹇納易窮遽數難辯理詳則塵<lb/>
瀆頗甚言略則利害不分竊聞貞觀開元之際宰輔論<lb/>
事或多上書所冀獲盡情理時徳宗嘉納之今臣之愚<lb/>
猶憬之志此後有面陳口奏頃刻之間或蹇納有所未<lb/>
盡事理有所未周即欲繼上奏封細陳理道上裨睿聖<lb/>
訪納之勤下盡微臣區區之藴固不敢妄陳偏見亦不<lb/>
乞留中不出惟冀聖慈特賜詳擇<lb/>
　　乞令校定資治通鑑所寫稽古録劄子　司馬光<lb/>
<pb n="KR2k0049_WYG_185-22a"/>
臣聞史者今之所以知古後之所以知先是故人主不<lb/>
可以不觀史善者可以為法不善者可以為戒自生民<lb/>
以來帝王之盛者無如堯舜書稱其徳皆曰稽古然則<lb/>
治天下者安可以不稽古㢤伏見皇帝陛下初開經筵<lb/>
先講論語讀祖宗寳訓論語記孔子之言行寳訓述祖<lb/>
宗之聖謀誠為從學之要然國家未有天下以前帝王<lb/>
之事臣愚以為亦不可不知也顧以年祀悠逺載籍浩<lb/>
博非一日二日所能徧閲而周知所以提其綱目撮其<lb/>
<pb n="KR2k0049_WYG_185-22b"/>
精英然後可以見治亂存亡之大略也臣先於英宗皇<lb/>
帝時嘗采獵經史上自周威烈王二十三年下盡周世<lb/>
宗顯徳六年略舉每年大事編次為圖年為一行六十<lb/>
行為一重五重為一卷凡一千三百六十二年共成五<lb/>
卷謂之歴年圖上之所以省煩文便觀覽臣又於神宗<lb/>
皇帝時受詔修國朝百官公卿表臣依司馬遷法自建<lb/>
隆元年至治平四年各記大事於上方書成上之有詔<lb/>
附於國史臣今更討論經史上自伏羲下至周威烈王<lb/>
<pb n="KR2k0049_WYG_185-23a"/>
二十二年略序大要以補二書之闕合為二十卷名曰<lb/>
稽古錄欲繕寫奏御而私家少得筆吏恐日近不能了<lb/>
畢竊見先有聖㫖令秘書省正字范祖禹等就本省校<lb/>
定臣所編修資治通鑑見有筆吏及紙札等物伏望聖<lb/>
慈特降指揮許臣并上件稽古錄送祖禹等令就本局<lb/>
繕寫校對訖先次上進候將來讀祖宗寳訓了日若别<lb/>
未有書可讀欲乞且取臣此書進讀仍令侍讀官隨文<lb/>
解釋則前王軌轍皆可槩見庶幾足以資稽古之萬一<lb/>
<pb n="KR2k0049_WYG_185-23b"/>
輔聖性之聰明取進止元祐元年月日<lb/>
　　乞免差人往岢嵐軍築城劄子　　歐陽修<lb/>
臣近凖朝㫖令於河北差兵士二千人往岢嵐軍修城<lb/>
本司尋曾奏乞於閒慢路分抽差今奉樞密院劄子奉<lb/>
聖㫖如委實人數不足即仰抽差一千人者雖䝉朝廷<lb/>
許減一千人伏緣本路除祁瀛定雄霸等州見闕修城<lb/>
兵士外近又節次據滄博州狀申為河水汎漲向著𦂳<lb/>
急乞差人夫兵士應副功役本司為轄下例各闕人已<lb/>
<pb n="KR2k0049_WYG_185-24a"/>
牒滄州如河水大段汎漲令應急量差人夫功役博州<lb/>
即見於諸州軍剗刷例各無可抽差方欲奏聞乞朝廷<lb/>
於鄰路抽差應副次今凖朝㫖令依前降指揮於近便<lb/>
州軍應急抽那臣非不知河北河東俱係邉防路分若<lb/>
本路實有兵數不少臣亦豈敢自私一路妄有占留只<lb/>
緣本路實為闕人處多今若朝廷須令差撥即將轄下<lb/>
見役處罷役那往岢嵐縱河北事有闕悞緣臣已有奏<lb/>
請朝廷必未深罪其如於事有闕在官之職不敢不言<lb/>
<pb n="KR2k0049_WYG_185-24b"/>
况今年黄河水勢不類常年即今五月已汎漲如此將<lb/>
來夏末秋初必大段漲溢本司方别具奏乞於京東西<lb/>
路差人次兼本路役兵多惟河上及修城西山採木等<lb/>
處各有人數河上既不可抽那若抽河北修城兵士與<lb/>
河東修城又兩處事體不異而西山採木葢為即今諸<lb/>
處分擘七百已上人禁軍别立指揮各要營房及敵棚<lb/>
樓子防城器用竝是𦂳切不可闕用之物若不於逐處<lb/>
功役内抽人即轄下例各别無閒占之人可差伏乞朝<lb/>
<pb n="KR2k0049_WYG_185-25a"/>
廷更賜體卹且乞令河東路一面應副岢嵐功役謹具<lb/>
再奏聞<lb/>
　　其二<lb/>
臣近準朝㫖令本路差兵士一千人往岢嵐軍修城臣<lb/>
已再具劄子奏乞占留其本路黄河及修城採木𦂳切<lb/>
功役浩大及闕人次第已具前奏劄子臣伏詳朝廷指<lb/>
揮令於近便州軍應副剗刷勘㑹本路與河東近便惟<lb/>
有成徳軍最近其路出土門經天威軍平定軍至并州<lb/>
<pb n="KR2k0049_WYG_185-25b"/>
又出天門關經憲州飛鳶軍入洪谷方至岢嵐約一千<lb/>
五百餘里據明鎬元奏稱向去二十二箇月方了今縱<lb/>
河北差一千人往彼逺渉一千五百里山險到彼卒未<lb/>
了當將來冬月岢嵐苦寒役兵各須歸營歇泊令一千<lb/>
人往來三千里苦寒山路必致大段迯亡作賊况北虜<lb/>
縱有事宜必先河北河北重地莫如定州今定州所修<lb/>
城池將原計工料及見役人數亦須五六年方了今若<lb/>
更抽減人往彼是即河北完緝禦備全然廢弛况除定<lb/>
<pb n="KR2k0049_WYG_185-26a"/>
州外瀛雄祁霸等州修城處亦須向秋兼用强壯一二<lb/>
年内期可了當本司非不能張皇事體煩黷朝廷乞人<lb/>
葢以北虜即今别無事宜一二年間幸可漸次了當今<lb/>
岢嵐修城功限比定州全小路分事宜𦂳慢又與河北<lb/>
不同亦未銷得逺渉三千里於𦂳切處抽人所有徳博<lb/>
黄河今年水勢甚大於去年今春朝廷差别河上兵士<lb/>
全少如去嵗若旦夕逐州更有申報須至煩朝廷乞人<lb/>
外所有諸處修城功役雖見闕人本司亦當斟量事體<lb/>
<pb n="KR2k0049_WYG_185-26b"/>
𦂳慢只於本路漸次修葺惟乞朝廷體卹更不抽撥往<lb/>
别路庶免本路闕悞其抽差一千人劄子臣亦未敢施<lb/>
行取進止<lb/>
　　薦司馬光劄子<lb/>
臣伏見龍圖閣直學士司馬光徳性淳正學術通眀自<lb/>
列侍從乆司諫諍讜言嘉語著在兩朝自仁宗至和服<lb/>
藥之後羣臣便以皇嗣為言五六年間言者雖多而未<lb/>
有定議最後光以諫官極論其事敷陳激切感動主聴<lb/>
<pb n="KR2k0049_WYG_185-27a"/>
仁宗豁然開悟遂決不疑由是先帝選自宗藩入為皇<lb/>
子曾未踰年仁宗奄棄萬國先帝入承大統盖以人心<lb/>
先定故得天下帖然今以聖繼聖遂𫝊陛下由是言之<lb/>
光於國有功為不淺矣可謂社稷之臣也而其識慮深<lb/>
逺性尤愼密光既不自言故人亦無知者臣以忝在政<lb/>
府因得備聞其事臣而不言是謂蔽賢掩善詩云無言<lb/>
不酬無徳不報光今雖在侍從日承眷待而其忠國大<lb/>
節隠而未彰臣既詳知不敢不奏<lb/>
<pb n="KR2k0049_WYG_185-27b"/>
　　論乞不勘狄靑侵公用錢劄子<lb/>
臣風聞邉臣張亢近為使過公用錢見在陜西置院根<lb/>
勘其勘官所取干連人甚衆亦聞狄青曾隨張亢入界<lb/>
見已勾追照對臣伏見國家兵興以來五六年所得邉<lb/>
將惟狄青种世衡二人而已其忠勇材武不可與張亢<lb/>
滕宗諒一例待之臣料青本武人不知法律縱有使過<lb/>
公用錢必不似葛宗古故意偷謾不過失於㸃檢致誤<lb/>
侵使而已方今議和之使正在賊中茍一言不合則忿<lb/>
<pb n="KR2k0049_WYG_185-28a"/>
兵為患必至侵邉謹備過防正藉勇將况如青者無三<lb/>
兩人可惜因些小公用錢於此要人之除自將青等為<lb/>
賊拘囚使賊聞之以為得計伏望特降指揮元勘官只<lb/>
將張亢一宗事節依公根勘不得枝蔓勾追其狄青縱<lb/>
有干連仍乞特與免勘臣與邉臣本無干渉豈有愛憎<lb/>
但慮勘官只希朝廷意㫖不顧邉上事機將國家難得<lb/>
之人與常人一例推鞫一旦乏人誤事則悔不可追伏<lb/>
乞朝廷特賜寛貸邉臣知無功之將犯法必誅要藉之<lb/>
<pb n="KR2k0049_WYG_185-28b"/>
人以能贖過則人人自勵將見成功取進止<lb/>
　　畫一起請劄子<lb/>
臣凖勅差往河東擘畫糧草合有起請事件今具畫一<lb/>
如後一臣伏詳勅㫖本為河東民力困乏差臣擘畫利<lb/>
害竊慮州縣未體朝廷之意因而搔擾臣今欲乞特降<lb/>
聖㫖指揮下河東路候臣到彼不得令官吏及諸色人<lb/>
出城迎送及不得作樂筵席一臣凖勅計置擘畫河東<lb/>
一路經乆利害竊緣河東地方闊逺山川險絶竊慮僻<lb/>
<pb n="KR2k0049_WYG_185-29a"/>
逺之處不能遍至乂緣本路文武官吏不少内有乆諳<lb/>
彼處民情事體者或往不當驛路守官致臣無由見得<lb/>
臣今欲乞許臣採問官吏就近召與相見所貴詢訪兵<lb/>
民利病仍慮有合行事件亦乞於本路選擇幹事官員<lb/>
暫差勾當　一臣所授勅只是與轉運司計置擘畫邉上<lb/>
糧草竊緣一路州縣賦租户口兵馬錢帛及公私財用<lb/>
利害要見本末文字竊慮所在不畫時應副仍乞指揮<lb/>
一路州軍凡有取索文字竝令畫時應副　一臣伏見國<lb/>
<pb n="KR2k0049_WYG_185-29b"/>
家自兵興以來言事之人多陳利害竊慮有前後上文<lb/>
字入内有陳河東一路事宜所言大體利害詳明朝廷<lb/>
未暇施行者乞於中書樞密院檢尋所上文字付臣㸔<lb/>
詳到彼參驗利害可否回日聞奏　一臣凖勅除擘畫糧<lb/>
草外竊慮更有可以因便勾當事件伏乞令中書樞密<lb/>
院畫一條目付臣施行取進止<lb/>
　　辟郭固隨行劄子<lb/>
臣凖勅差往河東路計置經乆利害伏見新授寧州軍<lb/>
<pb n="KR2k0049_WYG_185-30a"/>
事推官郭固熟知沿邉兵民利害曾隨韓琦奉使陜西<lb/>
近差充涇原路參謀見未赴任臣今欲乞暫將帶本人<lb/>
隨行候臣囘日令一面𤼵赴本任如允臣所請乞降朝<lb/>
㫖指揮取進止<lb/>
　　論西北事宜劄子<lb/>
臣昨在河東聞北虜事宜説者多端而少實其役兵動<lb/>
衆修城堀壕凡所興為則有蹤跡昨三月四月之間於<lb/>
北界地名大栁谷銀瓮口與蕃族相殺契丹累敗折却<lb/>
<pb n="KR2k0049_WYG_185-30b"/>
主將數人見今抄㸃中軍秋冬必太交戰此亦説者多<lb/>
同而不虛惟云夾山部落叛歸元昊契丹與西賊相攻<lb/>
又云西賊見在河灣㑹劄寨兵馬尤多或云二虜詐謀<lb/>
欲合而攻我此一事則説者雖多而以人情料之皆不<lb/>
可信自西賊叛我以來更事契丹甚謹葢已與中國交<lb/>
争則屈已事鄰乃其常理二虜自來未聞釁隙而忽納<lb/>
夾山小族反與契丹立為大敵但恐元昊黠羌不為此<lb/>
事以此言之不可信也契丹若寇邉鄙當先自河北不<lb/>
<pb n="KR2k0049_WYG_185-31a"/>
應便出河東若云出吾不意則兵釁未成必未突然入<lb/>
吾險地是北虜必不攻河東矣西賊二年之間累次遣<lb/>
人通好國家過當許物已多今盟約垂成而忽借契丹<lb/>
數百里之路崎嶇勞師入吾險固以此而言是西賊必<lb/>
不攻河東此其不可信者也然北戎抄㸃人馬聲張已<lb/>
乆今漸向秋必已聚集邉臣但見虜兵聚在界上不得<lb/>
不至驚疑惟在朝廷料敵制謀養威持重不為輕發使<lb/>
虜不可窺則得計矣其密為禦備次第臣今具管見畫<lb/>
<pb n="KR2k0049_WYG_185-31b"/>
一如後一據今事宜不問北虜攻夾城與元昊但不過<lb/>
敵人自相攻耳然虜兵在我境上不可不為支凖惟當<lb/>
持重以待未宜輕便若寇至而大集窮邉虛成自擾但<lb/>
訓兵練卒於幷忻嵐憲屯結以俟太原去忻州一日半<lb/>
可至忻州去代州一日半可至嵐州去岢嵐一日中可<lb/>
至憲州亦然今以兵屯忻并而應援代州屯嵐憲而應<lb/>
援岢嵐賊至則使代州岢嵐堅壁清野待其師老徐以<lb/>
忻嵐等兵擊之此用兵之法也如此則虜來不失應敵<lb/>
<pb n="KR2k0049_WYG_185-32a"/>
不來不至虛驚其代州岢嵐但用去年防秋兵數可矣<lb/>
惟治器械擇將帥此非倉卒可辦宜急為之具一河東<lb/>
沿邉州軍器械全然不堪臣昨到彼見逐處弓弩無十<lb/>
數枝可施用者問其何故云為省司惜筋膠支請不得<lb/>
縱支得即角短筋碎不堪使用乆無物料修治是致廢<lb/>
壞臣亦知京中筋膠角絶少然若遍支與諸州軍即恐<lb/>
不及欲乞日只支與沿邉州軍仍乞選差幹事官逐州<lb/>
自遣一員上京支請便令自監修補其諸州木羽箭臣<lb/>
<pb n="KR2k0049_WYG_185-32b"/>
曾逐色用草人被甲去三十歩以硬弩射之或箭幹飛<lb/>
掉不至或箭頭卷折不入甲此乃臨陣悞事之物十無<lb/>
一二堪者惟舊竹箭雖翎損鏃生秀然射之亦能入甲<lb/>
又數目不多亦乞委官揀㸃修換一代州知州康徳輿<lb/>
老懦不濟事臣方欲到京奏乞替却近知已差張亢然<lb/>
徳輿却充并代鈐轄只此職亦非徳輿所堪乞與一近<lb/>
裏小處知州鈐轄别選差人一代州諸寨主監押三十<lb/>
餘員内無三四人能幹而曉事者伏乞早行替換仍乞<lb/>
<pb n="KR2k0049_WYG_185-33a"/>
於近日臣寮凖密院劄子舉到堪充將領人内差充寨<lb/>
主監押一岢嵐軍地接草城川口無險可恃而城小濠<lb/>
淺須合增城浚濠乞降指揮下河東那打白草廂軍及<lb/>
本軍係役兵士早併力修葺臣曾兩狀奏乞米光濬且<lb/>
令知軍葢光濬已知彼中次第當事宜之際若李緯乍<lb/>
到恐處事未盡合宜又緯必非岢嵐乆住之人其米光<lb/>
濬伏乞檢㑹臣前奏施行取進止<lb/>
　　論宣毅萬勝等兵劄子<lb/>
<pb n="KR2k0049_WYG_185-33b"/>
臣昨準勅差往河東續凖樞密院劄子奉聖㫖所到州<lb/>
軍體量諸軍指揮自來學習武藝并教閲戰陣次第精<lb/>
與未精緩急堪與不堪陣敵使喚者臣尋至諸州軍令<lb/>
主兵官吏依常式教閱觀其精粗所用陣法除四官陣<lb/>
舊法外亦有自為新陣者大抵只是齊得進退不亂行<lb/>
伍而已諸處所較不多其陣法則皆未可用惟有踏硬<lb/>
射親最為實藝見今經略司分差主將諸州巡教以三<lb/>
等弓弩拍試漸次亦當精熟然而主將不一器械不精<lb/>
<pb n="KR2k0049_WYG_185-34a"/>
此二事須更别為制置其諸軍禁兵共九萬五千餘人<lb/>
内駐泊兵三萬餘人惟萬勝最多最不精本路就糧禁<lb/>
兵六萬餘人惟宣毅最多最不精臣今欲乞定主將精<lb/>
器械此二事條目甚多容臣續具畫一其宣毅萬勝等<lb/>
兵臣今先具起請如後一臣勘㑹河東駐泊禁兵六十<lb/>
八指揮共三萬二千餘人内萬勝二十指揮一萬一千<lb/>
一百餘人當初招募倉卒不能精擇此中外共知自到<lb/>
河東已及二年其射親踏硬弩比初到則漸慣熟但其<lb/>
<pb n="KR2k0049_WYG_185-34b"/>
人大小强怯不等又不耐辛苦共事藝勉力不及河東<lb/>
取下清邉而料錢請受與最上神衛等見在多差在河<lb/>
外五寨緣請受既大於他軍則重難倫次須至差撥其<lb/>
使喚乃不及下軍緩急常憂敗悞臣今欲乞於河東見<lb/>
在廂軍三萬人數内揀少壯有勇力者增置清邉及於<lb/>
京師差撥三百料錢禁軍充足一萬人數抵替萬勝抽<lb/>
囬兼其人到河東已二年餘人各有辛苦思歸之意一<lb/>
臣勘㑹河東本路就糧禁兵共一百四十九指揮六萬<lb/>
<pb n="KR2k0049_WYG_185-35a"/>
二千七百餘人内宣毅四十四指揮二萬二百餘人宣<lb/>
毅招㨂不精無異萬勝惟河東稍勝諸路葢土人天性<lb/>
勁勇耐辛苦然終是不及自投軍者其農夫生梗難以<lb/>
教訓至今全未堪使喚臣到澤州有一指揮只揀出九<lb/>
十餘人呈教尚亦生疎威勝軍兩指揮内一指揮絶然<lb/>
不成次第問之云差出近方歸本營葢河東多將宣毅<lb/>
差在巡檢下及諸處便不教閱臣今欲乞將見在宣毅<lb/>
委河東都轉運使親至諸州將短小怯弱者先揀退充<lb/>
<pb n="KR2k0049_WYG_185-35b"/>
廂軍其餘堪教者不得差往巡檢下及防河寨栅不教<lb/>
閲處専令逐州軍教一二年必漸可用<lb/>
　　乞罷鐵錢劄子<lb/>
臣凖中書劄子備錄臣寮四狀並為上言河東大小鐵<lb/>
錢事奉聖㫖相度利害聞奏者臣尋至河東取索晉澤<lb/>
二州鑄錢監及諸州軍見使鐵錢數又將都轉運司供<lb/>
到慶厯三年一年都收支錢數約度用度多少及探問<lb/>
軍民用鐵錢便與不便今具利害畫一如後一見在大<lb/>
<pb n="KR2k0049_WYG_185-36a"/>
小鐵錢數大鐵錢自起鑄至目下共鑄到四萬四千八<lb/>
百餘貫小鐵錢自起鑄至目下共鑄到一十一萬七千<lb/>
七百餘貫是大小鐵錢未及六十萬貫銅錢數見在官<lb/>
私行用一大小鐵錢官本及浄利數目晉州大錢計用<lb/>
一萬七千八百餘貫省陌銅錢官本鑄成大錢二萬八<lb/>
千八百餘貫當二十八萬八千餘貫銅錢凡用一萬七<lb/>
千餘貫本得二十七萬餘貫利其利約一十五倍有餘<lb/>
晉州小錢計用四萬六千貫足陌銅錢官本鑄成一十<lb/>
<pb n="KR2k0049_WYG_185-36b"/>
一萬四千五百餘貫凡用四萬六千貫本得六萬八千<lb/>
餘貫浄利其利一倍有餘澤州大錢計用六千四百餘<lb/>
貫省陌銅錢官本鑄成大錢一萬六千餘貫當一十六<lb/>
萬餘貫銅錢凡用六千四百餘貫本得一十五萬三千<lb/>
八百餘貫利其利二十三倍有餘澤州小錢計用九百<lb/>
八十貫省陌銅錢官本鑄成四千餘貫凡用九百餘貫<lb/>
本得三十餘貫利其利兩倍一都轉運司一年支收錢<lb/>
數實收諸雜課利客便賣鹽礬斗秤夏秋税出糴斛斗<lb/>
<pb n="KR2k0049_WYG_185-37a"/>
賣疋帛絲綿銀進納雜收等錢二百一十七萬二千二<lb/>
百三十貫實支係隨衣添支特支料錢旬設公使園忌<lb/>
獄空祭神地里脚錢買羊馬糧草客便招軍人户和糴<lb/>
礬本雜支等錢一百九十九萬八千四百一十四貫右<lb/>
謹具如前臣今相度大小鐵錢其可廢者有五據都轉<lb/>
運司慶厯三年一年支收實數比算實收二百一十七<lb/>
萬二千餘貫實支一百九十九萬八千餘貫是每歲只<lb/>
將河東一路實收錢支遣自足外尚有一十七萬四千<lb/>
<pb n="KR2k0049_WYG_185-37b"/>
餘貫剩數其大小鐵錢可以罷鑄一也小鐵錢將本利<lb/>
計算其利甚薄不過一倍略將鑄造工課約算兩監逐<lb/>
日共鑄不過四百貫文一歲不過鑄得十六萬貫内除<lb/>
約六萬貫為官本外只獲浄利十萬貫若罷大錢而只<lb/>
用小錢是一歲為十萬貫錢而壞銅錢舊法陷民刑戮<lb/>
者不絶其大錢利既博至二十餘倍議者皆謂其利厚<lb/>
於黄白術雖有死刑不能禁止臣昨在河東於提刑司<lb/>
取索得犯私錢人數已五火自臣出界後又續供到新<lb/>
<pb n="KR2k0049_WYG_185-38a"/>
捉獲二火是小錢利薄不足鑄大錢犯法者日漸多皆<lb/>
可以罷鑄二也今開厚利之門而致人死法則誘愚民<lb/>
以趨死若貸其死則犯者愈多急於捕察則良民一例<lb/>
搔擾縱而緩禁則民不勝姦是深法不可緩法又不可<lb/>
捕察又不可縱之又不可以此而言其可罷三也用之<lb/>
既乆幣輕物貴惟姦民盗鑄者獲利而良民與官中常<lb/>
以髙價市貴物是官私乆逺害深其可罷四也臣勘㑹<lb/>
河東十九州軍凡四十九處剏新開沽酒務據轉運司<lb/>
<pb n="KR2k0049_WYG_185-38b"/>
供到每月約收二萬貫有餘計一嵗合得二十四萬貫<lb/>
又麟州元許入中七萬石斛㪷昨來為入中數多無處<lb/>
收貯見移於府州入中日近明鎬又減放馬軍歸京是<lb/>
利人之數漸多用物之兵日減此其可罷五也今見在<lb/>
官私鐵錢共不過六十萬數既未多罷之甚易况河東<lb/>
一路二十二州軍贍廂禁兵共十二三萬略計所闕不<lb/>
多不比陜西事體其大小鐵錢伏乞特罷鑄造行用取<lb/>
進止<lb/>
<pb n="KR2k0049_WYG_185-39a"/>
　　乞免諸州一年支移劄子<lb/>
臣昨至河東體訪一路百姓貧弊勞擾本為河外麟府<lb/>
二州闕少軍糧遂於近裏二十州軍遞相支配今來麟<lb/>
州見在兵馬糧可支三年府州見有一十三萬石不支<lb/>
糧米諸寨各有糧不少兼臣將慶厯三年轉運司抛配<lb/>
秋税支移數目勘算得今年博糴斛㪷可以減放和糴<lb/>
可以不支過河如此則少紓民困大息怨嗟其科配減<lb/>
放次第今具畫一如後一河外麟州見有三年糧府州<lb/>
<pb n="KR2k0049_WYG_185-39b"/>
兵士見於河南保徳軍請給府州見有不支糧一十三<lb/>
萬石一去年并忻嵐憲石州岢嵐火山寧化保徳等軍<lb/>
凡九處和糴斛㪷共十四萬二千餘石支往河外麟府<lb/>
二州送納今來河外糧斛已多上件九州軍和糴只乞<lb/>
於保徳軍送納一去年并忻汾遼潞晉絳澤石隰慈等<lb/>
州威勝平定軍九十三處博糴斛㪷共一十七萬六千<lb/>
餘石往保徳軍送納今來河外既不支移那得并忻等<lb/>
九州軍和糴十四萬石於保徳州納則此十三處博糴<lb/>
<pb n="KR2k0049_WYG_185-40a"/>
可以減放<lb/>
　　舉劉羲叟劄子<lb/>
臣昨奉勑差往河東伏見澤州進士劉羲叟有純樸之<lb/>
行為鄉里所稱博渉經史明於治亂其學通天人禍福<lb/>
之際可與漢之歆向張衡郎顗之徒為比致之朝廷可<lb/>
備顧問伏乞特賜召試或不如所舉臣甘當朝典今取<lb/>
進止<lb/>
　　乞減樂平縣課額劄子<lb/>
<pb n="KR2k0049_WYG_185-40b"/>
臣昨至河東據平定軍知樂平縣孫直方狀為本縣酒<lb/>
税課利錢舊額四千一百餘貫本縣不當驛路舊有兵<lb/>
士四指揮軍營在縣自慶厯三年三月内移起軍營往<lb/>
并州在縣只有居民百餘户人烟既少客旅不來酒税<lb/>
課利無由趂辦本軍亦曾申奏乞行減額省司下轉運<lb/>
司保明尋䝉轉運司令將起移軍營後一年比較重立<lb/>
租額只及二千八百餘貫亦曾差遼州知州孟濟定奪<lb/>
及轉運司保明申省省司指揮勒本縣收趂課利不得<lb/>
<pb n="KR2k0049_WYG_185-41a"/>
減額臣勘㑹平定軍樂平縣最處孤僻若無軍營人户<lb/>
絶少實難趂辦課利見今専副等逐月逐季逐年各有<lb/>
比較決責未嘗虛日及虛令監官殿降考第臣今欲乞<lb/>
特降勅㫖下轉運司令自起卻樂平縣軍營後來一年<lb/>
内所收課利立為租額與免舊額虛數所貴専副不至<lb/>
重疊被刑監官虛負殿罰取進止<lb/>
　　乞減放逃户和糴劄子<lb/>
臣伏見河東百姓科配最重者額定和糴糧草五百萬<lb/>
<pb n="KR2k0049_WYG_185-41b"/>
石往時所糴之物官支價直不虧百姓盡得茶絲見錢<lb/>
自兵興數年糧草之價數倍踴貴而官支價直十分無<lb/>
二三百姓每於邉上納米一斗用錢三百文而官支價<lb/>
錢三十内二十折得朽惡下色茶草價大約類此遂致<lb/>
百姓貧困逃移而州縣例不申舉其本户二税和糴不<lb/>
與開閣税則戸長陪納和糴則村户均攤已逃者既破<lb/>
其家而未逃者科配日重臣至代州崞縣累據百姓陳<lb/>
狀其一村有逃及一半人户者尚納全村和糴舊額均<lb/>
<pb n="KR2k0049_WYG_185-42a"/>
配與見在人臣兼曾差大理寺丞史譚檢得嵐州平夷<lb/>
一縣已逃未檢人戸共四十一户諸州似此者甚衆臣<lb/>
今欲乞下轉運司差清幹官三兩人於并代等十五州<lb/>
軍係有和糴處檢括已逃人户其逐户下二税和糴額<lb/>
定數目並與倚閣候招輯得人户歸業各令依舊均配<lb/>
仍許諸縣人戸見均攤著和糴及户長陪納逃税者列<lb/>
狀自陳所貴重困之民免此重疊科配<lb/>
　　條列文武官材能劄子<lb/>
<pb n="KR2k0049_WYG_185-42b"/>
臣昨奉勑差往河東體量得一路官吏才能善惡其間<lb/>
文武官共二十五人各有所長堪備任使今具姓名條<lb/>
列如後一戰將八人緩急可以使喚如京使孟元知兵<lb/>
書疎財善撫士然未經戰陣内殿承制郝質沉厚有勇<lb/>
善用兵累經戰陣北作坊使田朏有勇累戰有功崇義<lb/>
副使王吉臣已有論薦禮賔副使張㞯河西人有武勇<lb/>
智謀善戰百勝寨主折繼長有勇好戰曽立功權鎭川<lb/>
堡陳懷順府州人有勇好戰麟州兵馬都監田嶼有勇<lb/>
<pb n="KR2k0049_WYG_185-43a"/>
好戰一武臣中材幹者三人岢嵐軍使米光濬已曾薦<lb/>
舉知保徳軍劉承嗣建寧寨主陳昭兼有勇好戰未經<lb/>
行陣岢嵐軍五谷廵檢夏侯合一通判中五人可以升<lb/>
陟差使并州通判秘書丞張日用通曉民事嵐州通判<lb/>
殿中丞董沔清潔勤於吏事寧化軍通判大理寺丞武<lb/>
陶勤幹屯田員外郎麟州通判孫預清勤保徳軍通判<lb/>
贊善大夫吳中㢘幹一知縣令州縣職官中材幹可用<lb/>
者九人著作佐郎知平定軍樂平縣事孫直方代州崞<lb/>
<pb n="KR2k0049_WYG_185-43b"/>
縣令王旭府州簽署判官公事史譚絳州稷山縣令劉<lb/>
處中潞州屯田縣令張曜縣尉王荀龍大理寺丞知并<lb/>
州陽曲縣事張景儉知并州太谷縣張伯玉大理寺丞<lb/>
知榆次縣吳天常岢嵐軍嵐谷縣尉安吉右謹具如前<lb/>
伏乞聖㫖送中書樞密院記錄姓名差使今取進止<lb/>
　　乞罷刈白草劄子<lb/>
臣昨至河東問得去年轉運司擘畫於諸州軍差兵士<lb/>
取刈白草數目雖多然其害不淺臣所過州軍皆稱白<lb/>
<pb n="KR2k0049_WYG_185-44a"/>
草為患葢河東山險地土平闊處少髙山峻坂並無人<lb/>
戸耕種惟荒閒草地去人絶逺兼又不多兵士收刈搬<lb/>
擔地理闊逺工課不辦其兵士往往逃亡州縣遂差鄉<lb/>
兵及村民配數搬擔百姓備見逺搬辛苦裹費又多遂<lb/>
只將稈草送納非次更成一重科配其納下眞白草者<lb/>
支與軍人餵馬不及稈草又皆不樂及草場中不耐停<lb/>
留専副有損爛陪塡之患兼虛占卻雜役兵士諸處修<lb/>
補城壁諸般工役處處闕人不便事多臣今略舉數事<lb/>
<pb n="KR2k0049_WYG_185-44b"/>
如後一據遼州狀分析勘㑹在州及外縣寨専副楊曰<lb/>
政等下山白草共四萬七千五百六十四束内在州每<lb/>
月約支三百一十三束及外縣寨每月約支一百四十<lb/>
餘束約得向去八年零七箇月支遣其上件山白草自<lb/>
去年八月已後至年終本州及外縣鎭差兵士并散從<lb/>
官步奏官承符手力諸色公人等入山收刈到逐旋搬<lb/>
運赴場送納積疊收管其上件山白草若經今夏雨水<lb/>
必是大段損爛不堪經乆存留委是詣實一臣昨六月<lb/>
<pb n="KR2k0049_WYG_185-45a"/>
中旬内至保徳軍聞得本處白草差百姓公人搬擔至<lb/>
今未了疑其白草是去年秋間刈下積露田野必須損<lb/>
爛因採問得村外白草已並無其差配著擔草人户却<lb/>
於請白草兵士處旋買納官每一䭾子三百文省事頗<lb/>
多一據岢嵐軍状自八月二日起首至十月三日住止<lb/>
元差兵士一千三十八人至放散日逃士一百三十六<lb/>
人只有九百餘人入役收刈到草九萬二千九百餘束<lb/>
將軍人請受諸般錢物計七千三百七十二貫文若比<lb/>
<pb n="KR2k0049_WYG_185-45b"/>
算買草價錢毎束及七十九文省一平定軍元差宣毅<lb/>
兵士刈草本軍為兵士辛苦逃亡及自縊者一月申四<lb/>
五十人遂放散兵士差兩縣村民往往只將稈草送納<lb/>
忻州亦為刈下無人搬擔配與百姓人户亦多將稈草<lb/>
送納右具如前其諸州軍各稱白草不便不能一一條<lb/>
列伏乞特降朝㫖速令止絶緣臣昨七月初離汾州見<lb/>
轉運司已抽晉絳兵士稱於沿邉刈草竊恐即今已下<lb/>
手收刈乞早降指揮放散况勘㑹本路一年秋税和糴<lb/>
<pb n="KR2k0049_WYG_185-46a"/>
等草共五百餘萬束慶厯三年一年只支四百餘萬今<lb/>
年馬軍抽減歸京後馬數少於去年其稈草等數必不<lb/>
至闕少令取進止<lb/>
　　乞免浮客及下等人户差科劄子<lb/>
臣昨見河東人民疲敝道路怨嗟葢自兵革一興調斂<lb/>
繁重今兵未能減用未能節但當卹其貧困稍得均平<lb/>
則民力粗寛怨嗟可息往時因為臣寮起請將天下州<lb/>
縣城郭人户分為十等差科當定戸之時繫其官吏能<lb/>
<pb n="KR2k0049_WYG_185-46b"/>
否有只將堪任差配人户定為十等者有將城邑之民<lb/>
不問貧窮孤老盡充十等者有只將主戸為十等者有<lb/>
并客戸亦定十等者州縣大小貧富既各不同而等第<lb/>
差科之間又由官吏臨時均配就中僻小州縣官吏多<lb/>
非其人是小處貧民常苦重斂河東諸州并州最大遼<lb/>
州最小并州客戸不入等第遼州盡入等第臣昨至遼<lb/>
州人户累有詞狀遂牒本州據州狀稱檢估得第七等<lb/>
一戸髙榮家業共直十四貫文省其人賣松明為活第<lb/>
<pb n="KR2k0049_WYG_185-47a"/>
五等一戸韓嗣家業二十七貫文第八等一戸韓秘家<lb/>
業九貫文第四等一戸開餅店為活日掠房錢六文其<lb/>
餘嵐憲等州岢嵐寧化等軍並係僻小凋殘之處其十<lb/>
等人戸内有賣水賣柴及孤老婦人不能自存者並一<lb/>
例科配臣勘㑹慶厯三年一年諸州軍科配惟并遼州<lb/>
火山軍二處第九第十兩等人戸免得配率若并州免<lb/>
得則他處豈可不免葢由官吏臨時均配是致不均臣<lb/>
今欲乞特降朝旨下河東路一槩將貧民下戸減放差<lb/>
<pb n="KR2k0049_WYG_185-47b"/>
配今具畫一如後一并州最大在城浮客不入等第遼<lb/>
州最小縣郭浮客盡充等第臣今欲乞將遼州客戸比<lb/>
類并州特與放免等第其岢嵐保徳軍嵐忻等州亦有<lb/>
浮客充等第者緣彼處浮客當屯兵之地經營物力過<lb/>
於主戸尚堪差配遼州荒僻與近邉州郡不同乞特與<lb/>
放免一臣體問得河北陜西二路州縣科配止於第六<lb/>
第七等今河東除并遼火山三處外並差配下及十等<lb/>
臣今欲相度并晉絳潞汾澤等六州在河東物力比他<lb/>
<pb n="KR2k0049_WYG_185-48a"/>
州富實其第九第十兩等人户乞與免差配其餘州軍<lb/>
第八第九第十三等人户並乞特與放免差配取進止<lb/>
　　舉陸詢武劄子<lb/>
臣昨奉使河東得西頭供奉官并代州駐泊都監米光<lb/>
濬西京作坊使并代州鈐轄王凱四方館使并代州鈐<lb/>
轄張亢内殿承制并代州都監郝質供備庫使并代州<lb/>
都監田朏崇儀副使麟府路都監王吉等六狀各為進<lb/>
士陸詢武有才勇乆在邉上累曾隨諸將戰鬬乞朝廷<lb/>
<pb n="KR2k0049_WYG_185-48b"/>
錄用臣亦曾召詢武詢問其人曾應進士舉熟知邉事<lb/>
通習兵書善弓馬有材勇伏乞朝廷特賜收錄與一借<lb/>
奉職或縣尉名目安排令於邉防或内地多賊縣分展<lb/>
効如後本人犯入已贓及不如舉狀並甘同罪今取進<lb/>
止<lb/>
　　論舉官未行劄子<lb/>
臣近曾有劄子奏舉河東路提㸃刑獄張㫖乞超換一<lb/>
近上使額替王凱勾當麟府路軍馬公事兼奏舉平定<lb/>
<pb n="KR2k0049_WYG_185-49a"/>
軍知樂平縣孫直方堪充代州通判替李舜元各未蒙<lb/>
朝廷擢用臣伏見近日保州兵士作過與國家生一大<lb/>
患只為知州通判非人不能早察軍情制於未亂朝廷<lb/>
以此可為鑒戒王凱在河外不得軍民之情及李舜元<lb/>
不曉邉郡事體臣所舉張㫖孫直方並無僥倖但以臣<lb/>
忝在兩制奉朝命巡行邉郡所見官吏能否合有陳列<lb/>
兼臣並是同罪保舉伏望朝廷特加信納其張㫖孫直<lb/>
方早與升擢移換<lb/>
<pb n="KR2k0049_WYG_185-49b"/>
　　論監牧劄子<lb/>
臣所領羣牧司近凖宣差吳中復王安石王陶等同共<lb/>
相度監牧利害事竊以國馬之制置自祖宗嵗月既深<lb/>
官司失守積習成弊匪止一時前後因循重於改作今<lb/>
者幸䝉朝廷因言事之官有所陳述選差臣寮相度更<lb/>
改臣以謂監牧之設法制具存條目既繁弊病亦衆若<lb/>
祇坐按文籍就加增損恐不足以深革弊源如欲大為<lb/>
更張剏立制度則凡於利害難以遙度必須目見心曉<lb/>
<pb n="KR2k0049_WYG_185-50a"/>
熟於其事然後可以審詳裁制果決不疑葢謀於始也<lb/>
不精則行於後也難乆况此是臣本職豈敢辭勞欲乞<lb/>
權暫差臣仍於吳中復等三人内更差一臣與臣同詣<lb/>
左右廂監牧地頭躬親按視至於土地廣狹水草善惡<lb/>
嵗時孳牧吏卒勤惰以至牝牡種類各隨所宜栅井温<lb/>
涼亦有便否嚮何以致馬之耗減今何以得馬之蕃滋<lb/>
既詳究其根源兼旁采於衆議如此不三數月間可以<lb/>
周遍然後更將前後臣寮起請與衆官參詳審處與其<lb/>
<pb n="KR2k0049_WYG_185-50b"/>
坐而遙度倉卒改更其為得失不可同日而論也臣又<lb/>
竊思今之馬政皆因唐制而今馬多少與唐不同者其<lb/>
利病甚多不可悉舉至於唐世牧地皆與馬性相宜西<lb/>
起隴右金城平涼天水外暨河曲之野内則岐豳涇寧<lb/>
東接銀夏又東至於樓煩皆唐養馬之地也以今考之<lb/>
或陷沒夷狄或已為民田皆不可復得惟聞今河東嵐<lb/>
石之間山荒甚多及汾河之側草地亦廣其間草軟水<lb/>
甘最宜牧養往時河東軍馬常在此處牧放今馬數全<lb/>
<pb n="KR2k0049_WYG_185-51a"/>
少閒地極多此乃唐樓煩監地也可以興置一監臣以<lb/>
謂推迹而求之則天池元池三監之地尚冀可得又臣<lb/>
往年因奉使河東嘗行威勝以東及遼州平定軍見其<lb/>
不耕之地甚多而河東一路山川深峻水草甚佳其地<lb/>
髙寒必宜馬性及京西唐汝之間乆荒之地其數甚廣<lb/>
欲乞更下河東京西轉運司差官就近於轄下訪求草<lb/>
地有可以興置監牧處如稍見次第即乞朝廷差官與<lb/>
羣牧司官員同共往彼踏行擘畫若可以興置新監則<lb/>
<pb n="KR2k0049_WYG_185-51b"/>
河北諸監内有地不宜馬處卻可議行廢罷惟估馬一<lb/>
司利害最為易見若國家廣捐金帛則劵馬利厚來者<lb/>
必多於其多中時得好馬若有司惜費則蕃部利薄馬<lb/>
來漸少兼亦好馬不來然而招誘之方事非一體亦須<lb/>
知其委曲欲乞特差羣牧司或禮賔院官一員並至泰<lb/>
州以東體問蕃部劵馬利害凡此三者雖暫差官比及<lb/>
吳中復等檢閲本司文字講求商議未就之間已各來<lb/>
復可以參酌相度庶不倉卒輕為更改如允臣所請乞<lb/>
<pb n="KR2k0049_WYG_185-52a"/>
賜施行今取進止<lb/>
　　乞不配賣醋糟與人户劄子<lb/>
臣昨至忻州見百姓人户經臣出頭怨嗟告訴為轉運<lb/>
司將十五年積壓損爛酒糟俵配與人户要清醋價錢<lb/>
緣已配納了當臣方欲奏乞今後不得抑配續據石州<lb/>
狀申本務見官醋糟六千餘石本州見取索在州及諸<lb/>
縣坊郭鄉村酒户等第及州縣色役公人姓名欲行俵<lb/>
配定其糟每㪷價錢二十五文足陌緣臣已離河東只<lb/>
<pb n="KR2k0049_WYG_185-52b"/>
曽行移文字且令未得俵配别候指揮臣欲乞特降朝<lb/>
㫖下轉運司今後醋糟只許官務造醋沽買及令百姓<lb/>
取便買糟醖醋不得抑配人户其糟所得之利不多但<lb/>
虛為搔擾以斂怨嗟伏望聖慈特賜矜免其石州醋糟<lb/>
尚慮本州已行俵配即乞特與減落一半價錢令漸次<lb/>
送納<lb/>
　　辨舉王鞏劄子　　　　　　　　蘇　軾<lb/>
元祐三年十一月十五日翰林學士朝奉郎知制誥兼<lb/>
<pb n="KR2k0049_WYG_185-53a"/>
侍讀蘓軾劄子奏臣近舉宗正寺丞王鞏節操方正可<lb/>
備獻納科竊聞臺諫官言鞏姦邪及離間宗室因諂事<lb/>
臣以獲薦舉奉聖㫖除鞏西京通判謹按鞏好學有文<lb/>
强力敢言不畏彊禦此其所長也年壯氣盛鋭於進取<lb/>
好論人物多致怨憎此其所短也頃者竄逐萬里偶獲<lb/>
生還而容貎如故志氣愈厲此亦有過人者故相司馬<lb/>
光深知之待以國士與之往返論議不一臣以為所短<lb/>
不足以廢所長故為國收才以備選用去嵗以來吏民<lb/>
<pb n="KR2k0049_WYG_185-53b"/>
上書葢數千人朝廷委司馬光㸔詳擇其可用者得十<lb/>
五人又於十五人中獨稱奬二人孔宗翰與鞏是也鞏<lb/>
緣此得減二年磨勘仍擢為宗正寺丞則臣之稱薦與<lb/>
光之擢用其事正同若果是姦邪臺諫當此時何不論<lb/>
奏鞏上書論宗室之疏逺者不當稱皇叔皇伯雖未必<lb/>
中例然不過欲尊君抑臣務合古禮而已何名為離間<lb/>
哉况鞏此議執政多以為非獨司馬光深然之故下禮<lb/>
部詳議之兵部侍郎趙彦若亦曾建言若果是離間光<lb/>
<pb n="KR2k0049_WYG_185-54a"/>
亦離間也彦若亦離間也方行下有司時臺諫初無一<lb/>
言及光沒之後乃有姦邪離間之説則是鞏之邪正係<lb/>
光之存亡非公論也鞏與臣世舊幼小相知從臣為學<lb/>
何名諂事三者之論了無一實上賴聖明不以此罪鞏<lb/>
亦不以此責臣止除外官以厭塞言者之意臣復何所<lb/>
辨論但痛司馬光死未數月而所賢之士便為姦邪又<lb/>
傷言者本欲中臣而累及鞏誣罔之漸懼者甚衆是以<lb/>
冒昧一言伏深戰越取進止<lb/>
<pb n="KR2k0049_WYG_185-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百八十五<lb/>
</p>
<p>
</p>
  </div>
</body>
</text>
</TEI>
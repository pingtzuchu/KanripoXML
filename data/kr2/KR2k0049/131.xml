<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百三十一</head> <lb/>
    <p>
<pb n="KR2k0049_WYG_131-1a"/>
欽定四庫全書<lb/>
　山西通志卷一百三十一<lb/>
　　人物<hi>三十一</hi>
解州<lb/>
宋<lb/>
王繼勲陜州平陸人廣順初領汾州刺史充晉磁隰等<lb/>
　州縁邊巡檢歴憲麟石磁四州刺史宋初遷磁州團<lb/>
　練使坐荆罕儒陷降右監門衛率平荆襄權知道州<lb/>
<pb n="KR2k0049_WYG_131-1b"/>
　劉鋹屢入冦繼勲上嶺表可圖狀南伐為賀州道行<lb/>
　營馬步軍都監繼勲有武勇在軍陣常用鐵鞭鐵槊<lb/>
　鐵撾軍中目為王三鐵<lb/>
司馬池字和中陜州夏縣人晉安平獻王孚後也少孤<lb/>
　家貲數十萬悉推諸父而自力讀書時開㟏口道運<lb/>
　鹽池曰昔人何為捨逕而就迂殆必有未便者未幾<lb/>
　山水暴至鹽車盡没舉進士當試殿丘而友匿母亡<lb/>
　書池心動夜不能寐曰吾母素多疾家得無有異乎<lb/>
<pb n="KR2k0049_WYG_131-2a"/>
　行至宫城門徘徊不能入友止以母疾告遂號慟而<lb/>
　歸後中第授永寧主簿出入乘驢以公事謁令令南<lb/>
　向挽令西向論事不少屈歴建徳郫縣尉蜀人妄言<lb/>
　蠻入冦令閭廷夢松假他事上府主簿稱疾不出池<lb/>
　攝縣事㑹上元張燈縱民遊觀凡三夕民心遂安調<lb/>
　鄭州防禦判官知光山縣諸州調竹木期三日池與<lb/>
　民自為期約過期不輸者罪之既而輸竹先諸縣盛<lb/>
　度薦於朝改秘書省著作佐郎監安豐酒税徙知小<lb/>
<pb n="KR2k0049_WYG_131-2b"/>
　溪縣河南府辟司録㕘軍事尋通判留守司樞密使<lb/>
　曹利用奏為羣牧判官辭不就固授之利用嘗委括<lb/>
　大臣所負進馬價池曰公負尚多不先輸何以趣他<lb/>
　人利用亟命送官數日而諸負者皆入利用貶獨颺<lb/>
　言於朝稱其枉轉對言唐制門下省詔書之出有不<lb/>
　便者得以封還今門下雖有封駁之名而詔書一切<lb/>
　自中書以下非所以防過舉也内侍皇甫繼明兼領<lb/>
　估馬司自言估馬有羨利乞遷官制置使欲附㑹池<lb/>
<pb n="KR2k0049_WYG_131-3a"/>
　獨不可除開封府推官敕至閤門為繼明黨所沮罷<lb/>
　知耀州擢利州路轉運使知鳳翔府召知諫院懇辭<lb/>
　仁宗謂宰相曰人皆嗜進而池獨嗜退亦難能也加<lb/>
　直史館復知鳳翔疑獄上讞大理輒復下獨承其罪<lb/>
　詔勿劾岐陽鎮巡檢夜飲富民家部卒執之約不敢<lb/>
　復督士卒而後釋其縛池捕首惡誅之巡檢亦坐廢<lb/>
　累遷尚書兵部員外郎兼侍御史知雜事嘗言劉平<lb/>
　好自用而少智謀必誤大事後平果敗更户部度支<lb/>
<pb n="KR2k0049_WYG_131-3b"/>
　鹽鐵副使上曰是固辭諫官者擢天章閣待制知河<lb/>
　中府徙同州又徙杭州轉運使江鈞張從革劾決事<lb/>
　不當降知徳州而轉運使為姦利或謂池可舉劾以<lb/>
　報池曰吾不為也人稱其長者徙知晉州卒<lb/>
司馬光字君實陜州夏縣人池子生七歲如成人聞講<lb/>
　左氏春秋愛之退為家人講自是手不釋書至不知<lb/>
　饑渇寒暑羣兒戲一兒登甕足跌没水中衆皆棄去<lb/>
　光持石擊甕破之水迸兒得活後京洛間畫為圖仁<lb/>
<pb n="KR2k0049_WYG_131-4a"/>
　宗寳元初中進士甲科年甫冠聞喜宴獨不戴花同<lb/>
　列曰君賜不可違乃簮一枝除奉禮郎時池在杭求<lb/>
　簽蘇州判官事内外艱毁瘠如禮簽書武成軍判官<lb/>
　改大理評事補國子直講樞密副使龎籍薦為館閣<lb/>
　校勘同知禮院中官麥允言死給鹵簿光言允言近<lb/>
　習臣非有元勲大勞而贈以三公官給一品鹵簿其<lb/>
　視繁纓不亦大乎夏竦賜諡文正言此諡之至美者<lb/>
　竦何可當改文莊加集賢校理龎籍辟通判并州麟<lb/>
<pb n="KR2k0049_WYG_131-4b"/>
　州屈野河西多良田請建築二堡募民耕之可漸紓<lb/>
　河東貴糶遠輸之憂籍從其䇿而麟將郭恩没於敵<lb/>
　籍得罪去光三上書自引咎不報籍没拜其妻如母<lb/>
　撫其子如昆弟時人賢之改直秘閣開封府推官交<lb/>
　趾貢異獸謂之麟光請還其獻又奏賦以諷修起居<lb/>
　注判禮部有司奏日當食故事食不滿分或不見皆<lb/>
　表賀光言不當賀從之同知諫院蘇轍荅制䇿切直<lb/>
　考官將黜之光言轍有愛君憂國之心不宜黜詔寘<lb/>
<pb n="KR2k0049_WYG_131-5a"/>
　末級諫官范鎮首發國嗣議光在并州聞而繼之且<lb/>
　貽書勸鎮以死争至是復面言臣昔上三章願果斷<lb/>
　力行上沈思久之曰得非欲選宗室乎此忠言但人<lb/>
　不敢及耳光退未聞命復上疏曰臣向者進説意謂<lb/>
　即行今寂無所聞此必有小人言春秋鼎盛何遽為<lb/>
　不祥之事小人無逺慮特欲倉卒之際援立其所厚<lb/>
　善者耳定䇿國老其禍可勝言哉上大感動曰送中<lb/>
　書光見韓琦等曰諸公不及今定議異日夜半出寸<lb/>
<pb n="KR2k0049_WYG_131-5b"/>
　紙以某人為嗣則天下莫敢違琦等拱手曰敢不盡<lb/>
　力及英宗屢辭命光言辭不貲之富至於旬月其賢<lb/>
　於人逺矣然父召無諾君命召不俟駕願以臣子大<lb/>
　義責之宜必入英宗遂受命兖國公主嫁李瑋詔出<lb/>
　瑋衞州母楊歸其兄璋光又力言上降主沂國待李<lb/>
　氏恩不衰進知制誥固辭改天章閣待制兼侍講知<lb/>
　諫院時胥史喧譁逐中執法輦官悖慢退宰相衛士<lb/>
　凶驁獄不窮治軍卒詈三司使謂非犯階級皆力言<lb/>
<pb n="KR2k0049_WYG_131-6a"/>
　之充媛董氏薨䘏典過隆光言古者婦人無諡近制<lb/>
　惟后有之鹵簿本賞軍功未嘗施於婦人唐平陽公<lb/>
　主有舉兵佐髙祖功乃得給後令妃主𦵏日皆給鼓<lb/>
　吹非令典不足法時定封贈法后與妃俱贈三代光<lb/>
　論妃不當與后同袁盎引却慎夫人席正為此耳天<lb/>
　聖親郊太妃止贈二代而況妃乎慈聖光獻后聽政<lb/>
　光上疏曰今攝政之際大臣忠厚如王曾清純如張<lb/>
　知白剛正如魯宗道賢直如薛奎者當信用之猥鄙<lb/>
<pb n="KR2k0049_WYG_131-6b"/>
　如馬季良䜛諂如羅崇勲者當疎遠之則天下服濮<lb/>
　議將興即奏漢宣為孝昭後終不追尊衛太子史皇<lb/>
　孫光武上繼孝元亦不追尊鉅鹿南頓君此萬世法<lb/>
　也後詔兩制集議濮王典禮學士王珪等莫敢先光<lb/>
　獨奮筆書曰為人後者為之子不得顧私親宜凖封<lb/>
　贈期親尊屬故事稱為皇伯髙官大國極其尊榮珪<lb/>
　命吏以手藁為按與大臣意殊御史六人爭之皆斥<lb/>
　光乞留不可遂請與俱貶又言西事生於髙宜北事<lb/>
<pb n="KR2k0049_WYG_131-7a"/>
　起於趙滋時方賢此二人故邊臣皆以生事為能漸<lb/>
　不可長宜嚴勅邊吏仁宗遺賜直百餘萬光率同列<lb/>
　三上章謂中外窘乏不可専用乾興故事不許乃以<lb/>
　所得珠為諫院公使錢金以遺舅氏義不藏於家后<lb/>
　還政有所取用言當移所屬使立供已乃具數白后<lb/>
　以防矯偽曹佾除使相兩府遷官言遷除無名則宿<lb/>
　衛將帥内侍小臣必有覬望已而遷都知任守忠等<lb/>
　官復争之因論守忠反覆交搆國之大賊乞斬於都<lb/>
<pb n="KR2k0049_WYG_131-7b"/>
　市以謝天下謫守忠為節度副使蘄州安置天下快<lb/>
　之詔刺陜西義勇二十萬光抗言其非持白韓琦琦<lb/>
　曰使夏驟聞益兵二十萬豈不震慴光曰兵貴先聲<lb/>
　為無其實也獨可欺於一日之間耳今吾雖益兵實<lb/>
　不可用不過十日彼將知其詳尚何懼琦曰已降勅<lb/>
　榜與民約永不充軍戍邊矣光曰民未敢以為然雖<lb/>
　光亦不能不疑也琦曰吾在此君無憂光曰公長在<lb/>
　此地可也異日他人當位因公見兵用之運糧戍邊<lb/>
<pb n="KR2k0049_WYG_131-8a"/>
　指掌間事耳琦嘿然而訖不為止不十年皆如光慮<lb/>
　王廣淵除直集賢院論其姦邪不可近進龍圖閣直<lb/>
　學士神宗擢翰林學士光力辭上曰古之君子或學<lb/>
　而不文或文而不學惟董仲舒揚雄兼之卿有文學<lb/>
　何辭為對曰臣不能為四六上曰如兩漢制詔可也<lb/>
　竟不獲辭御史中丞王陶以論宰相不押班罷光代<lb/>
　之光言陶由論宰相罷則中丞不可復為臣願俟既<lb/>
　押班然後就職許之遂上疏論修心之要三曰仁曰<lb/>
<pb n="KR2k0049_WYG_131-8b"/>
　明曰武治國之要三曰官人曰信賞曰必罰其説甚<lb/>
　備且曰臣獲事三朝皆以此六言獻平生力學所得<lb/>
　盡在是矣又言御藥院内臣不復出非祖宗本意因<lb/>
　論髙居簡姦邪乞逺竄章五上卒出之盡罷寄資者<lb/>
　復留二人又力争之張方平參知政事論其不叶物<lb/>
　望不從還翰林兼侍讀學士光嘗患歴代史繁人主<lb/>
　不能遍覽遂為通志八卷以獻英宗悦之命置局秘<lb/>
　閣續其書至是神宗名之曰資治通鑑自製序授之<lb/>
<pb n="KR2k0049_WYG_131-9a"/>
　俾日進讀詔錄潁邸直省官四人為閣門祇候光曰<lb/>
　隨龍非平日法也閣門祇候在文臣為館職豈可使<lb/>
　厮役為之西戎部將嵬名山欲以横山衆降詔邊臣<lb/>
　招納光上疏極論以為名山之衆未必能制諒祚幸<lb/>
　而勝之滅一諒祚生一諒祚何利之有若其不勝必<lb/>
　引衆歸我不知何以待之不聽百官上尊號光當荅<lb/>
　詔言英考親郊不受尊號獻議者謂遼有尊號我獨<lb/>
　無復以非時奉冊昔漢文帝不為大名以夸荒徼願<lb/>
<pb n="KR2k0049_WYG_131-9b"/>
　卒不受此名上大悦手詔奬之執政以國用不足乞<lb/>
　南郊勿賜金帛詔學士議光曰救災節用宜自貴近<lb/>
　始可聽也王安石曰常袞辭堂饌時以為袞自知不<lb/>
　能當辭位不當辭禄且國用不足以未得善理財者<lb/>
　故也光曰善理財者不過頭㑹箕斂爾安石曰不然<lb/>
　善理財者不加賦而國用足光曰天下安有此理天<lb/>
　地所生財貨百物不在民則在官彼設法奪民其害<lb/>
　乃甚於加賦此蓋桑𢎞羊欺孝武之言太史公書之<lb/>
<pb n="KR2k0049_WYG_131-10a"/>
　以見其不明耳争議不已上曰朕意與光同姑以不<lb/>
　允荅之㑹安石草詔引常袞事責兩府兩府不敢復<lb/>
　辭安石得政行新法光疏其利害邇英進讀至曹參<lb/>
　代蕭何事上曰漢守蕭何法不變可乎對曰寧獨漢<lb/>
　也使三代之君常守禹湯文武之法雖至今存可也<lb/>
　漢武分更髙帝約束元帝改孝宣政後竟何如祖宗<lb/>
　之法不可變也吕恵卿言法有一年一變者正月始<lb/>
　和布法象魏是也有五年一變者巡守考制度是也<lb/>
<pb n="KR2k0049_WYG_131-10b"/>
　有三十年一變者刑罰世輕世重是也光言非是光<lb/>
　曰布法象魏布舊法也諸侯變禮易樂者王巡守則<lb/>
　誅之不自變也刑新國用輕典亂國用重典是為世<lb/>
　輕世重非變也且三司使掌天下財不才而黜可也<lb/>
　不可使執政侵其事今為制置三司條例司何也宰<lb/>
　相以道佐人主安用例茍用例則胥吏足矣今為看<lb/>
　詳中書條例司何也恵卿不能對以他語詆光光復<lb/>
　爭曰平民舉錢出息尚能蠶食下户況縣官督責之<lb/>
<pb n="KR2k0049_WYG_131-11a"/>
　威乎恵卿曰青苗法願取則與之不願不强也光曰<lb/>
　愚民知取償之利不知還債之害非獨縣官不强民<lb/>
　亦不强也昔太宗平河東立糴法時米十錢民樂與<lb/>
　官為市其後物貴而和糴不解遂為河東世世患臣<lb/>
　恐異日之青苗亦猶是也上曰坐倉糴米何如光曰<lb/>
　不便恵卿曰糴米百萬斛則省東南之漕以其錢供<lb/>
　京師光曰東南錢荒而粒米狼戾今不糴米而漕錢<lb/>
　棄其有餘取其所無農末皆病矣侍講吳申起曰光<lb/>
<pb n="KR2k0049_WYG_131-11b"/>
　言至論也光又曰今條例司所為獨安石韓絳恵卿<lb/>
　以為是耳豈能獨與此三人共為天下邪上欲用光<lb/>
　訪安石安石曰光在髙位則異論之人倚以為重今<lb/>
　用光是與異論者立赤幟也上竟拜光樞密副使光<lb/>
　辭曰陛下所以用臣蓋察其狂直庶有補於國家若<lb/>
　徒以禄位榮之而不取其言是以天官私非其人也<lb/>
　臣徒以禄位自榮而不能救生民之患是盜竊名器<lb/>
　以私其身也今誠能罷制置條例司退還提舉官不<lb/>
<pb n="KR2k0049_WYG_131-12a"/>
　行青苗助役等法雖不用臣臣受賜多矣且青苗之<lb/>
　害乃在十年之外非止今日也夫民之貧富由勤惰<lb/>
　不同惰者常乏故必資於人今出錢貸民而斂其息<lb/>
　富者不願取使者以多散為功一切抑配恐其逋負<lb/>
　必令貧富相保貧者無可償則散而之四方富者不<lb/>
　能去必責使代償數家之負春算秋計展轉日滋貧<lb/>
　者既盡富者亦貧十年之外百姓無復存者矣又盡<lb/>
　散常平錢穀専行青苗它日若思復之將何所取富<lb/>
<pb n="KR2k0049_WYG_131-12b"/>
　室既盡常平已廢加之以師旅因之以饑饉民之羸<lb/>
　者必委死溝壑壯者必聚而為盜賊此事之必至者<lb/>
　也抗章至七八上使謂曰樞密兵事也不當以他事<lb/>
　為辭對曰臣未受命則猶侍從於事無不可言者安<lb/>
　石起視事光乃得請遂求去以端明殿學士知永興<lb/>
　軍宣撫使下令戍邊光極言公私困敝不可舉事而<lb/>
　京兆一路皆内郡繕治非急宣撫之令皆未敢從若<lb/>
　乏軍興臣當任其責於是永興獨得免徙知許州趣<lb/>
<pb n="KR2k0049_WYG_131-13a"/>
　入覲不赴請判西京御史臺歸洛自是絶口不論事<lb/>
　而求言詔下光讀之感泣乃復陳六事又移書責宰<lb/>
　相吳充蔡天申為察訪嘗朝謁府獨為設一班光顧<lb/>
　臺吏曰引蔡寺丞歸本班天申窘沮即日行元豐五<lb/>
　年語澀豫作遺表置臥内上嘗指御史大天曰非司<lb/>
　馬光不可又將以為承華師傅蔡確沮之資治通鑑<lb/>
　未就上以為賢於荀悦漢紀數促使終篇賜以潁邸<lb/>
　舊書二千四百卷書成加資政殿學士凡居洛陽十<lb/>
<pb n="KR2k0049_WYG_131-13b"/>
　五年天下以為真宰相田夫野老皆號為司馬相公<lb/>
　婦人孺子亦知其為君實也及赴闕宿衛士望見皆<lb/>
　以手加額曰此司馬相公也所至民遮道聚觀馬至<lb/>
　不得行曰公無歸洛留相天子活百姓宣仁后臨政<lb/>
　遣使問所當先光請開言路詔榜朝堂而大臣設六<lb/>
　語隂箝之光曰此非求諫乃拒諫也人臣惟不言言<lb/>
　則入六事矣乃具論其情改詔行之於是上封者以<lb/>
　千數起光知陳州過闕留為門下侍郎蘇軾自登州<lb/>
<pb n="KR2k0049_WYG_131-14a"/>
　召還縁道人相聚號呼曰寄謝司馬相公毋去朝廷<lb/>
　厚自愛以活我是時天下引領拭目以觀新政而議<lb/>
　者但毛舉細事稍塞人言光曰神考之法其善者雖<lb/>
　百世不可變也若安石恵卿所建為天下害者改之<lb/>
　當如捄焚拯溺況今以母改子非子改父衆議甫定<lb/>
　遂罷保甲團教不復置保馬廢市易法所儲物皆鬻<lb/>
　之不取息除民所欠錢京東鐵錢及茶鹽法皆復其<lb/>
　舊或謂光曰熙豐舊臣多憸巧小人他日有以父子<lb/>
<pb n="KR2k0049_WYG_131-14b"/>
　義間上則禍作矣光正色曰天若祚宗社必無此事<lb/>
　於是天下釋然曰此神廟本意也元祐元年復得疾<lb/>
　詔朝㑹再拜勿舞蹈時青苗免役將官之法猶在而<lb/>
　西戎議未決光嘆曰四患未除吾不瞑目矣折簡與<lb/>
　吕公著云光以身付醫以家事付愚子惟國事未有<lb/>
　所託今以屬公乃論免役五害乞直降勅罷之諸將<lb/>
　兵皆隸州縣軍政委守令通決廢提舉常平司以其<lb/>
　事歸轉運提點刑獄邊計以和戎為便謂監司多新<lb/>
<pb n="KR2k0049_WYG_131-15a"/>
　進少年令近臣於郡守中選舉而於通判中舉轉運<lb/>
　判官又立十科薦士法皆從之拜尚書左僕射兼門<lb/>
　下侍郎免朝覲許乘肩輿三日一入省光不敢當曰<lb/>
　不見君不可以視事詔令子康扶入對且曰毋拜遂<lb/>
　罷青苗錢復常平糶糴法兩宫虛已以聽遼夏使至<lb/>
　必問光起居勅其邊吏曰中國相司馬矣毋輕生事<lb/>
　開邊隙光欲以身徇社稷躬親庶務不舍客舉諸葛<lb/>
　亮食少事煩以戒光曰死生命也為之益力病革不<lb/>
<pb n="KR2k0049_WYG_131-15b"/>
　復自覺諄諄如夢中語然皆朝廷天下事也九月卒<lb/>
　年六十八宣仁后聞之慟與上即臨其喪明堂禮成<lb/>
　不賀贈太師温國公襚以一品禮服賻銀絹七千詔<lb/>
　户部侍郎趙瞻内侍省押班馮宗道䕶喪歸𦵏諡曰<lb/>
　文正賜碑曰忠清粹徳汴京人罷市往弔鬻衣以致<lb/>
　奠巷哭以過車及𦵏哭者如哭其私親嶺南封州父<lb/>
　老亦相率具祭都中及四方皆畫像以祀飲食必祝<lb/>
　光孝友忠信恭儉正直居處有法動作有禮在洛時<lb/>
<pb n="KR2k0049_WYG_131-16a"/>
　每往夏縣展墓省其兄旦奉之如嚴父保之如嬰兒<lb/>
　自少至老語未嘗妄自言吾無過人者但平生所為<lb/>
　未嘗有不可對人言者耳誠心自然天下敬信陜洛<lb/>
　間皆化其徳有不善曰君實得無知之乎光於物澹<lb/>
　然無所好於學無所不通惟不喜釋老曰其微言不<lb/>
　能出吾書其誕吾不信也洛中有田三頃喪妻賣田<lb/>
　以𦵏惡衣菲食終其身紹聖初御史周秩首論光誣<lb/>
　謗盡廢其法章惇蔡京請發冢斵棺不許但奪贈諡<lb/>
<pb n="KR2k0049_WYG_131-16b"/>
　仆碑而惇言不已追貶清遠軍節度副使又貶崖州<lb/>
　司户㕘軍徽宗復太子太保蔡京擅政復正議大夫<lb/>
　京撰姦黨碑令郡國皆刻石長安石工安民當鐫字<lb/>
　辭曰民愚人固不知立碑意但司馬相公海内稱其<lb/>
　正直今謂之姦邪民不忍刻也府官欲加罪泣曰被<lb/>
　役不敢辭乞免鐫安民二字恐得罪後世聞者媿之<lb/>
　靖康元年贈諡建炎中配饗哲宗廟庭咸淳三年從<lb/>
　祀孔廟<lb/>
<pb n="KR2k0049_WYG_131-17a"/>
司馬宣字周卿温公再從兄父浩贈衛尉卿宣以廕補<lb/>
　累官駕部員外郎初為華州司户㕘軍時多滯獄宣<lb/>
　為直而釋之及母喪歸釋者炷香於頂泣送之宣履<lb/>
　官廉正處事精詳喜愠不形及卒聞者無不嘆惜<lb/>
司馬旦字伯康池子以父任為秘書省校書郎歴鄭縣<lb/>
　主簿有婦藺訟奪人田家多金錢買吏合為姦旦案<lb/>
　之寃者以直井元慶豪欺鄉里擒治於法時旦年尚<lb/>
　少人驚服吏捕蝗擾民言蝗民之仇宜聽自捕輸之<lb/>
<pb n="KR2k0049_WYG_131-17b"/>
　官後著為令服除監饒州永平鑄錢監知祁縣天大<lb/>
　旱羣盜剽敚召富家開以禍福争出粟饑者獲濟舉<lb/>
　監在京百萬倉太原留之通判乾州未行舉監在京<lb/>
　雜物庫知宜興縣獄必窮根株痛繩之民以詆冒為<lb/>
　恥市貫大溪賈昌朝修長橋壞廢歲久勸民葺復不<lb/>
　勞而成守王安石開運河調夫諸縣旦言役大而亟<lb/>
　請令諸縣歲遞一役安石不聽大霖雨民甚苦之役<lb/>
　竟罷歴知梁山軍安州治郡有大體再監鳳翔太平<lb/>
<pb n="KR2k0049_WYG_131-18a"/>
　宫以大中大夫致仕卒年八十二旦澹薄無欲奉養<lb/>
　茍完與弟光尤友愛光居洛旦居夏縣皆有園沼光<lb/>
　歲一往省旦旦亦間至洛視光凡光論天下事旦有<lb/>
　助焉及光被門下侍郎召固辭不拜旦引大義語之<lb/>
　曰生平誦堯舜之道思致其君今時可而違非進退<lb/>
　之正也光乃幡然就位英宗即位入賀恩諸孫未仕<lb/>
　者皆不遣惟遣從兄子禀喜周人急嘗有免官者分<lb/>
　俸濟之其人願以女為妾旦驚謝亟出妻奩中物使<lb/>
<pb n="KR2k0049_WYG_131-18b"/>
　嫁之旦生於丙午與文彦博程公珣席汝言為同年<lb/>
　㑹賦詩繪像世以為盛事比唐九老子良試將作監<lb/>
　主簿富承議郎陜州通判宏陳留令<lb/>
司馬里字昭逺温公再從兄父沂贈尚書都官郎中以<lb/>
　孝謹稱喜賙人而自以惡衣食終其身里第進士龎<lb/>
　籍為鄜延經畧使奏通判鄜州州將不法里正色力<lb/>
　争不少假廉静質直所至有恵政罷官至京師未嘗<lb/>
　有所謁終太常少卿為人孝友寛厚容物而内守勁<lb/>
<pb n="KR2k0049_WYG_131-19a"/>
　直善為詩<lb/>
司馬富字希道夏縣人旦之仲子善屬文仕為承議郎<lb/>
　通判陜州事<lb/>
司馬宏夏縣人旦之季子性剛正紹聖黨事起上書論<lb/>
　辯得罪謫永州終陳留令卒死於黨禍<lb/>
司馬康字公休文正公子幼端謹不妄言笑事父母至<lb/>
　孝博通羣書以明經上第居母憂勺飲不入口者三<lb/>
　日杖而後起見者哀之温公居洛士之從學者退與<lb/>
<pb n="KR2k0049_WYG_131-19b"/>
　康語未嘗無所得公修通鑑康有助焉公薨執禮如<lb/>
　母喪哀毁過之治喪用禮經得遺恩悉與族人為講<lb/>
　官上疏陳前世治少而亂多及祖宗創業之艱難積<lb/>
　累之勤勞勸君及時向學守天下大器且勸太皇太<lb/>
　后每於禁中訓迪其言切至又言孟子為書最純正<lb/>
　陳王道尤宜觀覽上曰方讀其書尋詔講官節以進<lb/>
　康自居父喪居廬蔬食寢於地遂得腹疾至是不能<lb/>
　朝謁賜優告疾且殆猶力解孟子二卷條具諸所當<lb/>
<pb n="KR2k0049_WYG_131-20a"/>
　言以待曰得一對極言而死無所恨矣使召醫李積<lb/>
　於兖積老矣鄉民聞之皆往告曰百姓受司馬公恩<lb/>
　深今其子病願速往也來者日夜不絶積遂行至則<lb/>
　不可為矣年四十一而卒公卿嗟痛於朝士大夫相<lb/>
　弔於家市井之人無不哀之詔贈右諫議大夫康為<lb/>
　人廉潔口不言財初立温公神道碑上嘗遣使賜白<lb/>
　金二千兩康以費皆官給辭不受遣家吏入京師納<lb/>
　之乃止范祖禹為誌其墓康子植孫伋伋鎮廣州扈<lb/>
<pb n="KR2k0049_WYG_131-20b"/>
　從高宗南渡遂寓杭<lb/>
司馬植夏縣人父康卒植幼宣仁后憫之呂大防謂康<lb/>
　素以邵伯温為可托請以伯温為西京教授以敎植<lb/>
　伯温至誨植曰温公之孫大諫之子賢愚在天下可<lb/>
　畏也植聞之力學不懈卒有立於世<lb/>
司馬京字亢宗温公再從子父諮為人謹厚孝友自幼<lb/>
　無子弟之過贈尚書比部郎中京以廕補累遷駕部<lb/>
　員外郎通判潞州事彊直幹敏所至吏民稱之<lb/>
<pb n="KR2k0049_WYG_131-21a"/>
司馬樸字文季宏子少育於外祖范純仁紹聖黨事起<lb/>
　宏上書論辨得罪純仁責永州疾失明客至必令樸<lb/>
　導以見時方七歲進揖應對如成人以純仁遺恩為<lb/>
　官宏死徒跣負柩還調晉寧軍士曹㕘軍轉運使王<lb/>
　似諷樸伺通判過樸不可曰下吏而陷長官人且不<lb/>
　食吾餘似賢而薦之靖康初入為虞部右司員外郎<lb/>
　金人次汴郊命樸使之問樸家世具以告喜曰賢者<lb/>
　之後也待之加禮諭以亟求講解樸復命任事者疑<lb/>
<pb n="KR2k0049_WYG_131-21b"/>
　不決後欽宗思樸言以為兵部侍郎將北還貽書請<lb/>
　存立趙氏金人挾以北去且悉取其孥開封儀曹趙<lb/>
　鼎為匿其長子倬於蜀得免建炎赦至樸私令齎詣<lb/>
　徽宗金憐其忠釋之聞五國城信與朱弁議制服弁<lb/>
　欲先請樸曰為臣子聞此當致其哀尚何請設請而<lb/>
　不許奈何遂服斬衰朝夕哭金義而不問又以金情<lb/>
　實歸報宋因王倫賜樸金倫還言金命樸為行臺左<lb/>
　丞樸辭而止益重之後卒於正定詔稱其忠節顯著<lb/>
<pb n="KR2k0049_WYG_131-22a"/>
　贈兵部尚書諡曰忠潔<lb/>
司馬桂夏縣人温公之從孫博學能文仕至司户㕘軍<lb/>
司馬伋字季思夏縣人温公曾孫出鎮廣州終開國伯<lb/>
　吏部侍郎所交皆天下名士洪邁輩樂與之遊凡温<lb/>
　公之書必梓行之於資治通鑑得公凡例於殘稿中<lb/>
　撮其要例傳於世予奪之㫖大明高宗南渡扈從寓<lb/>
　杭今為山隂之始祖云<lb/>
呂圓登夏縣人嘗為僧後以良家子應募捍崤澠李彦<lb/>
<pb n="KR2k0049_WYG_131-22b"/>
　仙保三觜圓登歸之功最多為愛將城垂破以兵來<lb/>
　援身重創持彦仙泣曰圍久不知公安否今得見公<lb/>
　且死無恨方卧聞城陷遽起戰死<lb/>
司馬夢求夏縣人僑叙州光之後母程歸及門夫死誓<lb/>
　不他適旌曰節婦夢求其族子也取以為後景定三<lb/>
　年舉進士咸淳末調江陵沙市監沙市恃水為防徳<lb/>
　祐元年湖水忽涸北兵横遏中道都統程文亮制置<lb/>
　使髙達降夢求朝服望闕再拜自經死<lb/>
<pb n="KR2k0049_WYG_131-23a"/>
金<lb/>
劉祖謙字光甫安邑人承安五年進士歴州縣有政迹<lb/>
　拜監察御史以鯁直稱正大初為右司都事除武勝<lb/>
　軍節度副使召為翰林修撰家多藏書金石遺文畧<lb/>
　備父東軒工畫故祖謙以鑒裁自名信筆作簡牘尤<lb/>
　可觀一時名士如雷淵李獻能王渥皆遊其門得人<lb/>
　一詩可𫝊必殷勤稱道惟恐不聞人以此稱之子敏<lb/>
　仲<lb/>
<pb n="KR2k0049_WYG_131-23b"/>
段大亨干木之裔早以義氣自豪修幹多力精騎射喜<lb/>
　兵法飲酒至石不亂貞祐末為領軍元帥佩虎符正<lb/>
　大七年以勞進河南諸路軍兵都元帥錫兩虎符壁<lb/>
　竹林堡附者日衆哀宗末引其衆七百人入棗鄉谷<lb/>
　戰死其弟元亨提孤軍守河中元兵誘降不從力竭<lb/>
　城陷就其城西南堞下䇿馬渡河麾下附馬尾以涉<lb/>
　者衆卒溺死其子宜僧亦戰死元平定後子好謙求<lb/>
　其屍與夫人史氏歸𦵏先塋<lb/>
<pb n="KR2k0049_WYG_131-24a"/>
元<lb/>
察罕西域巴喇勒哈人父布都納徙解州察罕生而魁<lb/>
　偉穎悟博覽强記通諸國字書為行軍府鄂囉千户<lb/>
　前後從鄂囉齊出入湖廣江西兩省多著勲績大徳<lb/>
　四年中書省奏為武昌路治中丞相哈喇哈曰察罕<lb/>
　廉潔固宜居風憲然武昌大郡非斯人不可竟除武<lb/>
　昌後治廣西高仙道之黨計數千察罕止誅首惡數<lb/>
　人餘悉宥之焚其籍事武宗仁宗定大計多所匡益<lb/>
<pb n="KR2k0049_WYG_131-24b"/>
　拜中書參知政事總綱維不屑細務識者謂得大臣<lb/>
　體進榮禄大夫平章政事暮年居徳安白雲山别墅<lb/>
　以白雲自號嘗入見帝稱為白雲先生而不名賜姓<lb/>
　白氏察罕性孝友縱奴為民人稱長者子外嘉努大<lb/>
　中大夫武岡路總管呼圖克圖奉直郎高郵府判官孫<lb/>
　九人仕者二人庫庫布哈哈克繖<lb/>
明<lb/>
李祐安邑人洪武十三年以儒士授四輔官兼太子賔<lb/>
<pb n="KR2k0049_WYG_131-25a"/>
　客侍食殿庭賜衣三襲後以老致仕<lb/>
王翰字時舉前夏令仲文子仲文居官以廉稱既致仕<lb/>
　貧不能歸遂為縣人翰少孤鬻薪自給適浚儀歸暘<lb/>
　寓于夏諸名士從之遊翰時時來竊聽暘門人郭極<lb/>
　怪之既知為令子引以見暘遂得受業門下學成後<lb/>
　結廬中條山有所得取落葉書之或風起輒飄澗谷<lb/>
　中樵蘇者得之按節髙歌聲震金石洪武間以經明<lb/>
　行修辟為本學訓導改平陸遷鄢陵教諭所至皆有<lb/>
<pb n="KR2k0049_WYG_131-25b"/>
　教法永樂初周王聞其才乞為教授王素驕縱多不<lb/>
　法翰數諫不聽因佯狂去久之薦為翰林編修已復<lb/>
　以周邸事調廉州教授倭㓂數千人破城入率諸生<lb/>
　巷戰死之翰性好聚書所得俸錢悉捐以市不足輟<lb/>
　衣食費足之故所藏經史子集至數千卷山居時有<lb/>
　山林樵唱集在鄢陵有敝帚集在周邸有梁園寓稿<lb/>
　子礪字汝用幼嗜學登永樂乙未進士官工部主事<lb/>
　遷遼府長史以諫謫䝉隂知縣既歸教授鄉里以老<lb/>
<pb n="KR2k0049_WYG_131-26a"/>
　著有荆南咏聽椿吟稿諸書<lb/>
杜佑安邑人洪武十四年户部尚書范敏薦之召為四<lb/>
　輔官佑主春官兼設秋冬禮遇與杜斆同後罷去是<lb/>
　官遂廢不復設佑嘗三主本省布政司鄉試稱得人<lb/>
薛賔一名貴夏縣人洪武間貢士累官刑部右侍郎建<lb/>
　文嗣位改北平布政司左㕘政燕邸有異謀賓同左<lb/>
　布政使張昺密以其狀上擬先發制之小吏季友直<lb/>
　洩其事燕邸謀益亟而賓固不知也適入見被執賓<lb/>
<pb n="KR2k0049_WYG_131-26b"/>
　抗辨不服燕邸以金𤓰擊之落其齒遂與昺俱見殺<lb/>
　時有李指揮者匿賓幼子為已嗣後邑人郭成官司<lb/>
　務訐其事因俱罹禍蔓延甚衆<lb/>
趙羾字雲翰夏人徙祥符洪武中舉鄉試入太學使山<lb/>
　東稱㫖賜襲衣楮幣尋授兵部職方司主事圖天下<lb/>
　要害阨塞屯戍所宜以進帝以為才遷武庫員外郎<lb/>
　建文初遷浙江右參政䇿捕海㓂有功成祖時使交<lb/>
　阯却其餽擢刑部右侍郎改工部再改禮部進尚書<lb/>
<pb n="KR2k0049_WYG_131-27a"/>
　賜宴華蓋殿仍撤膳羞遺其母尋命詣北京營仁孝<lb/>
　皇后山陵以朝鮮使臣賜賚下獄尋得釋督建隆慶<lb/>
　保安永寧諸州縣撫綏新集民安其業還改兵部尚<lb/>
　書母艱起復専理塞外兵事帝北征轉餉有方仁宗<lb/>
　初改南京刑部尚書宣徳五年致仕正統元年卒年<lb/>
　七十三羾性精敏歴事五朝位列卿自奉如寒素然<lb/>
藺芳夏縣人洪武中舉孝廉為刑部員外郎遷郎中永<lb/>
　樂中出為吉安知府寛厚亷潔民甚徳之吉水民詣<lb/>
<pb n="KR2k0049_WYG_131-27b"/>
　闕言縣有銀礦遣官覆視父老遮芳訴曰聞宋季嘗<lb/>
　有言此者卒以妄得罪芳詰告者得實具奏同官不<lb/>
　肯署名芳請獨任之奏上帝曰吾固知妄也事得寢<lb/>
　已坐事謫辦事官從宋禮治㑹通河復為工部主事<lb/>
　十年河決陽武遣芳按視芳言中鹽隄當暴流之衝<lb/>
　請加築塞又言自中濼分導河流使由故道北入海<lb/>
　誠萬世利又言新築岸埽止用草索不能堅久宜編<lb/>
　木成大囷貫椿其中實以瓦石復以木横貫椿表牽<lb/>
<pb n="KR2k0049_WYG_131-28a"/>
　築隄上則殺水固隄之長䇿也詔悉從之其後築隄<lb/>
　者遵用其法以宋禮薦遷工部右侍郎行太僕卿楊<lb/>
　砥乞開徳州良店東南黄河故道復命芳往治之所<lb/>
　經郡邑有不便民者輒疏以聞仁孝皇后將葬治道<lb/>
　路供頓訖卒於官<lb/>
史誠祖解州人洪武末詣闕陳鹽法利弊上納之授汶<lb/>
　上知縣為治廉平寛簡永樂七年成祖北巡遣御史<lb/>
　考覈郡縣還言誠祖治第一賜璽書勞之曰守令承<lb/>
<pb n="KR2k0049_WYG_131-28b"/>
　流宣化所以安利元元朕統御天下夙夜求賢共圖<lb/>
　治理往往下詢民間皆言苦吏苛急能副朕心者實<lb/>
　鮮爾敦厚老成恪共乃職持身勵志一於廉公平賦<lb/>
　均徭政清訟簡民心悦戴境内稱安方古良吏亦復<lb/>
　何讓特擢爾濟寧知州仍視汶上縣事其益共乃職<lb/>
　慎終如始以永嘉譽欽哉并賜内醖一尊織金紗衣<lb/>
　一襲鈔千貫誠祖既得旌益勤於治土田增闢户口<lb/>
　繁滋益編户十四里成祖過汶上欲徙其民數百家<lb/>
<pb n="KR2k0049_WYG_131-29a"/>
　於膠州奏免之屢當遷職輒為民奏留閲二十九年<lb/>
　竟卒於任士民哀號留𦵏城南歲時奉祀<lb/>
張隨字子貞芮城人永樂丁酉解元官户部主事廉介<lb/>
　自持甘清苦宣廟微行幸其第見隨躬親汲水其妻<lb/>
　舂簸甚嘉嘆之後以部事坐法上曰此清主事也勿<lb/>
　問後改工部辭疾乞歸三十餘年清修無異寒士<lb/>
郭齡夏縣人永樂丁酉舉人授廣安知縣威恵有聲九<lb/>
　載陞重慶知府洞蠻叛逆官軍屢征不下齡毅然請<lb/>
<pb n="KR2k0049_WYG_131-29b"/>
　往諭以朝廷恩信宣慰率衆帖服朝夕侍側不忍舎<lb/>
　留三載臨行餽金萬鎰却弗受時重慶三年不雨齡<lb/>
　回任至界即雨穀秀雙岐人心感悦後陞㕘政致仕<lb/>
　兩任俱有去思碑立祠祀焉<lb/>
李逵字九達芮城人永樂庚子舉人任順徳府通判㑹<lb/>
　亢旱去冠服跣足徒步禱雨未及歸大雨饒洽秩滿<lb/>
　陞保定府同知能聲益著後乞歸父母尚康夀鄉人<lb/>
　榮之<lb/>
<pb n="KR2k0049_WYG_131-30a"/>
李輅安邑人永樂辛丑進士累官山西右布政使廉介<lb/>
　恭謹里閈信服學士曾鶴齡嘗稱其為政清而温恵<lb/>
　而直廉而不激寛而不縱時人以為實録云<lb/>
裴祥夏縣人永樂間貢任工科給事中初天下驛傳有<lb/>
　馬而無驢祥奏為馬數不足用增則傷財病民添設<lb/>
　以驢價廉而財省亦足給用文皇可其奏遂命祥巡<lb/>
　歴酌處後以言事忤㫖上方在疾中調同安知縣疾<lb/>
　愈思之取復諫職而祥卒矣<lb/>
<pb n="KR2k0049_WYG_131-30b"/>
李素安邑人宣徳庚戌進士性剛直累擢通政司通政<lb/>
　宦官馬順恃寵而驕素當御前力斥其奸英廟異之<lb/>
史宗禮字文博解州人誠祖孫宣徳壬子舉人狄道知<lb/>
　縣公正廉勤考績陞瑞州府通判遷本府知府剛介<lb/>
　不阿致仕歸瑞州士人千餘保於朝夀八十七卒<lb/>
張琦安邑人正統戊午舉人授寧陽教諭遷髙陵知縣<lb/>
　卒于官琦性剛正面貌蒼古時人以鐵臉稱之居官<lb/>
　廉節恒以孝弟教民殁之日囊無餘資丞欲以庫羨<lb/>
<pb n="KR2k0049_WYG_131-31a"/>
　銀贈琦不受取管鑰符籍付丞而卒<lb/>
王正字嗣宗夏縣人翰孫礪子也幼聰頴過人授千言<lb/>
　輒成誦正統壬戌進士兄弟四人析居凡田廬器用<lb/>
　悉推讓之授直𨽻安肅知縣招集流亡民皆復業安<lb/>
　肅大治民設主祀之陞大名知府治行卓冠部院識<lb/>
　其名於屏母喪歸民遮道泣送服除改知平涼府不<lb/>
　畏權勢時韓王驕縱正繩以法事交奏未決適賊火<lb/>
　滿之亂撫按檄正督軍餉尋以父喪歸致仕所著有<lb/>
<pb n="KR2k0049_WYG_131-31b"/>
　公餘雅興牧民手鏡藏於家<lb/>
韓文芮城人景泰庚午舉人知新樂縣七年政簡刑清<lb/>
　修學除蝗賜敕旌奬陞定州知州為民興利除害政<lb/>
　有五瑞四異士民繪圖頌之擢正定府知府<lb/>
滕浩解州人景泰庚午舉人知泗州剛介輕財不附勢<lb/>
　要有指揮通巡倉御史虚出通關浩皆劾之<lb/>
郭瑨字廷圭夏縣人齡姪景泰庚午舉人陜西臨洮府<lb/>
　同知陞江西南康知府涖官守身一以謙抑長厚為<lb/>
<pb n="KR2k0049_WYG_131-32a"/>
　主初郡多虎害瑨反躬自責禱於城隍翌日虎渡江<lb/>
　自死廟下人以為異<lb/>
毛深夏縣人天順己夘舉人授山東聊城知縣歴陞㕘<lb/>
　政聽訟明決吏民莫能遁情所在多善政民為建生<lb/>
　祠立去思碑後祀名宦有膩菴政錄傳於世<lb/>
馬忱夏縣人天順壬午舉人㑹試中乙榜任富平清澗<lb/>
　東平三學訓導轉武定州判官在三學視諸生如子<lb/>
　弟貧者供其飲食整窳拔秀造就多方平生勇於為<lb/>
<pb n="KR2k0049_WYG_131-32b"/>
　義親屬貧不能辦婚葬者輒資給之嘗題泰山試心<lb/>
　石曰天君純粹本無侵衆欲交攻乃獸禽若肯嘗存<lb/>
　天理在何勞石上試人心後以子貴封工科給事中<lb/>
張璡安邑人天順甲申進士官御史按蜀及北畿風采<lb/>
　凛然將抵家望里門而步鄉黨重之以忤權貴出為<lb/>
　郡守子棻舉人官僉事蔓舉人官知府菃解元官同<lb/>
　知俱有政績芮進士<lb/>
王文解州人成化乙酉舉人幼孤事母以孝聞性沈黙<lb/>
<pb n="KR2k0049_WYG_131-33a"/>
　詩文自成一家歴任陜西武功汲縣教諭卓立師模<lb/>
　人材多所成就雖盛暑必衣冠非公事不干謁致仕<lb/>
　杜門不出州守重之常臨訪焉<lb/>
張岫安邑人知縣琦子成化丙戌進士累官右副都御<lb/>
　史岫侍父髙陵有僉事欲辱其父岫挺入與之辨僉<lb/>
　事媿伏及通籍選授御史好善嫉邪以正直著當撫<lb/>
　遼時遼人為御史者將監山西試入謁請其子名蓋<lb/>
　欲登之賢書也即令子稱疾不與試鄰人有鬻産者<lb/>
<pb n="KR2k0049_WYG_131-33b"/>
　其子售焉聞之不樂亟命還鄰人固不肯為倍增其<lb/>
　直嘗寓書家人欲為其母市絹不足俟領俸鄉人寳<lb/>
　之比于魯公之乞米云卒後賜祭葬如例<lb/>
張翰字文鳳平陸人成化戊子舉人授朝邑教諭敦本<lb/>
　崇實訓課有方陞翰林孔目遷侍書與纂修憲宗實<lb/>
　録錫敕命拜檢討侍經筵忤觸權奸左遷重慶同知<lb/>
　有恵政郡人勒石紀之陞臨洮知府計息兵變地方<lb/>
　賴安劉瑾索賄遂歸總制彭以詩别之有孤忠詆逆<lb/>
<pb n="KR2k0049_WYG_131-34a"/>
　宦萬代播芳名之句瑾怒不已罰米五百石瑾誅獲<lb/>
　免卒年七十五歲<lb/>
張芮安邑人成化戊戌進士官翰林武宗在青宫芮為<lb/>
　侍讀累遷掌院學士值劉瑾用事威焰薰灼公卿望<lb/>
　塵拜伏芮不為禮瑾銜之誣以他事左遷鎮江同知<lb/>
　後起為太常卿兩乞休不允卒於官賜恤典子淳甫<lb/>
　正徳中進士官至主事博閲羣書著有澹泉集裔孫<lb/>
　鄭元布衣道學終身不衰鄉人重其品行以為無忝<lb/>
<pb n="KR2k0049_WYG_131-34b"/>
　爾祖云<lb/>
馬騤字世用夏縣人武定判忱子成化丙午舉人𢎞治<lb/>
　丙辰進士初官行人選工科給事中疏論李廣張鶴<lb/>
　齡大為孝廟所賞正徳初遷刑科都給事中充戊辰<lb/>
　廷試掌卷官大臣焦芳欲子黄中為殿魁騤取呂柟<lb/>
　為狀頭有附逆瑾入給諫者騤斥以無恥又自川歸<lb/>
　與張綵父同宿館舍不交一言憾作出為淮安推官<lb/>
　清獄囚理寃抑贖張生之罪旌何女申婦之烈治行<lb/>
<pb n="KR2k0049_WYG_131-35a"/>
　居第一以瑾怒未釋僅轉松江同知擢知饒州府補<lb/>
　鄖陽府鄖陽山路﨑險建議令有罪者修路自贖遂<lb/>
　為坦途又創浮橋葺廢坊修舉廢墜教化大行卒為<lb/>
　忌者所中免官歸騤剛直重信義人有急難輒賑濟<lb/>
　之不少吝如捐金歸楊俊喪代僉事沙立償宿逋者<lb/>
　事非一著有梅軒手簡諸集藏於家<lb/>
劉良臣字堯卿芮城人𢎞治辛酉舉人授揚州通判改<lb/>
　陜西平涼府操守清正學問該博歸田後閉户讀書<lb/>
<pb n="KR2k0049_WYG_131-35b"/>
　足跡不入城市終其身言動不茍其詩賦至今人傳<lb/>
　誦之<lb/>
張璞字中善夏縣人𢎞治十五年進士繇歸安知縣召<lb/>
　拜御史正徳八年出按雲南鎮守中官梁裕貪横璞<lb/>
　裁抑之為所誣逮赴詔獄卒于獄世宗初贈太僕少<lb/>
　卿賜祭葬<lb/>
王濟民字士元平陸人貧而有行正徳丁夘舉人授欒<lb/>
　城知縣聞母訃哀毁至嘔血服除補河内㑹世廟入<lb/>
<pb n="KR2k0049_WYG_131-36a"/>
　嗣大統邑夫役不給濟民不呼而集者千餘人太監<lb/>
　錢所過動索千金戒其家人不敢犯中州往多羨賦<lb/>
　濟民悉請罷之廉明正直鄰封有不平輒就質號神<lb/>
　明比奏績冢宰論廉能第一何栢齋叙其徳政民為<lb/>
　立生祠祀焉入名宦<lb/>
劉潮字文淵平陸人純篤力學早負才名正徳三年貢<lb/>
　授大興縣丞三年績最進階文林郎陞濟南府通判<lb/>
　雪寃獄禱雨澤却常例服豪强綽有恵政百姓立石<lb/>
<pb n="KR2k0049_WYG_131-36b"/>
　頌徳致仕歸絶迹公門不談時事講究經史訓誨後<lb/>
　學士論推重<lb/>
胡諧安邑人正徳庚午舉人初授慶都知縣歴平涼温<lb/>
　州同知終雲南㕘議剛毅有為一塵不染涖官所至<lb/>
　有聲在慶都民皆以胡青天稱之温州柄相不才子<lb/>
　慕友妻艷因醉沈友於水謀納其妻妻訴之當道勢<lb/>
　熖薰赫無敢理者諧曰清平世安得有此事即逮之<lb/>
　獄自是風采大振政績益隆陞㕘議致仕家居曾遇<lb/>
<pb n="KR2k0049_WYG_131-37a"/>
　盜於途從者奔散盜窺之曰胡公也為之御至里門<lb/>
　叩謝而去巡鹽王諍温人也極重之檄祀鄉賢祠<lb/>
劉翀字文翔平陸人濟南通判瀚從弟也幼敏慧力學<lb/>
　有大志以名節自砥礪𢎞治甲子舉人正徳辛未登<lb/>
　進士第初官行人擢四川道監察御史發宸濠逆謀<lb/>
　糾李隆奸狀時稱真御史按甘涼再按畿輔清理山<lb/>
　東戎政武宗北巡抗疏請回鑾嘉靖初大禮議起力<lb/>
　與張桂爭尋復條時所宜行者十二欵䝉嘉納後引<lb/>
<pb n="KR2k0049_WYG_131-37b"/>
　疾歸力田課子沖然自得當時名人如彭澤邊貢呂<lb/>
　柟康海輩皆亟為推重卒時年七十七門人私諡曰<lb/>
　忠毅先生<lb/>
程鵬解州人正徳辛未進士知鄠縣清正自守剛介無<lb/>
　私長安尚書劉璣繪十頌圖美之歴知鄧州刑部郎<lb/>
　中卒於京冢宰王瓊見其囊槖蕭然嘆曰於此知其<lb/>
　守矣為具棺斂之<lb/>
相世芳安邑人正徳甲戌進士歴官刑部郎中沈毅質<lb/>
<pb n="KR2k0049_WYG_131-38a"/>
　直不茍言笑博極羣書詩文雄邁嘉靖甲申廷議大<lb/>
　禮衆論移日未定世芳抗疏直諫畧無避諱傳為首<lb/>
　者棄市衆驚惶無措世芳不動色以身當之旋廷杖<lb/>
　幾斃謫戍延安慨然行伍凡十三年詔還終身無怨<lb/>
　言隆慶初追贈太常寺少卿子邦教舉人<lb/>
祁鶴安邑人正徳甲戌進士歴官清慎不阿嘉靖間青<lb/>
　羊山盜起勢甚猖獗廷議擢鶴兵備特授節鉞鶴相<lb/>
　機搗穴斬數千級御賜金幣褒異及卒上哀惻不已<lb/>
<pb n="KR2k0049_WYG_131-38b"/>
丘東魯解州人正徳丙子舉人授廣平府同知廉明有<lb/>
　幹郡有疑獄十年不決東魯甫下車一言成信讞時<lb/>
　太守忤直指且將按罪小民訛傳兵來驚竄四散太<lb/>
　守遂單騎入奏東魯屹然不動從容曉諭民始安堵<lb/>
　焉歴户部郎以養親告歸所著有見聞録<lb/>
張玫夏縣人正徳丙子舉人體貌魁梧自少讀書便以<lb/>
　節槩自髙授永清知縣愛民下士癉惡不撓有殺一<lb/>
　家三人者先時屢以賄免玫寘之法又優人臧賢與<lb/>
<pb n="KR2k0049_WYG_131-39a"/>
　玫同里獲幸武廟勢凌宰輔玫終不許一見其剛介<lb/>
　如此<lb/>
謝誥安邑人性狷介絶俗正徳丁丑進士為孝廉時齊<lb/>
　彦名謀寇運城誥慷慨建議為守城䇿監臨立鳩夫<lb/>
　增築運城至今賴焉為贑榆知縣值武宗南巡節省<lb/>
　供張民不為厲比歸杜門謝客蕭然如韋布<lb/>
趙克己夏縣人天性孝友親疾百日不解帶兩艱六載<lb/>
　不御酒肉正徳間以貢授靈臺縣訓導諸生有婚喪<lb/>
<pb n="KR2k0049_WYG_131-39b"/>
　不給者分俸助之時邊警甚急令逸去撫按檄署印<lb/>
　旬日措糧萬餘石當道勞之改鄜州學值大饑守巡<lb/>
　擇委賑濟全活甚衆<lb/>
王繼本字立之夏縣人鯁直嗜學人有過輒面規無隠<lb/>
　前知縣姜洪禮重之後姜巡撫山西鄰士夫有被詿<lb/>
　誤都臺者以金三百賂繼本求為之請拒弗許及貢<lb/>
　赴選銓部授髙堂州訓導不受束修以文公家禮化<lb/>
　俗居官七年引疾乞休諸生林棠等保留拂衣歸田<lb/>
<pb n="KR2k0049_WYG_131-40a"/>
　非公不履縣庭事繼母曲盡孝敬所著有虚齋集藏<lb/>
　於家<lb/>
胡志䕫字滸南安邑人性聰慧嘗夜遇古碑以手摸之<lb/>
　得其㸃畫即成誦遲明往驗之不差一字嘉靖甲辰<lb/>
　成進士知富平縣入為監察御史出按福建當鄉試<lb/>
　時冢宰以私人囑峻拒之出為副使督理河道當事<lb/>
　將假修築費充大工力阻其議擢延綏巡撫引榆溪<lb/>
　水入塞溉田與大將趙岢協力禦敵城保寧寧塞二<lb/>
<pb n="KR2k0049_WYG_131-40b"/>
　堡子承光承裕俱以行誼著孫舜封以解元官上蔡<lb/>
　知縣<lb/>
崔汝孝平陸人嘉靖己酉舉人授樂安知縣摘奸發伏<lb/>
　省費開荒歴官户部員外郎歸里纂修邑志所著有<lb/>
　禹貢便蒙行於世<lb/>
劉鳳朝夏縣人嘉靖己酉舉人體貌魁梧辭氣温雅授<lb/>
　新樂縣知縣浚溝塹植榆栁以禦暴客邑巨盜為地<lb/>
　方害前令莫能禁鳳朝擒治之陞户部主事歴員外<lb/>
<pb n="KR2k0049_WYG_131-41a"/>
　郎管大通橋糧餉監兑小灘陞山東按察司僉事轉<lb/>
　遼東行太僕寺少卿左遷陜西按察司僉事所至有<lb/>
　聲<lb/>
閻雲望安邑人嘉靖庚戌進士官給事中時倭患孔棘<lb/>
　監軍趙文華藉嚴嵩勢誣逮統兵司馬雲望抗疏乞<lb/>
　收成命否則隳成功滋賊患忤㫖謫歸隆慶初追贈<lb/>
　光禄寺少卿<lb/>
李瑤解州人嘉靖癸丑進士授蒲城知縣明敏質直清<lb/>
<pb n="KR2k0049_WYG_131-41b"/>
　操凛然㑹地方多盜瑤捕斬渠魁四境寧謐<lb/>
韓士芮城人嘉靖間貢授博興丞剛介自持盡革常例<lb/>
　民甚徳之陞沙河知縣地衝民貧清潔自修比歸老<lb/>
　稚卧轍泣留聲聞數里後復肖像祀之<lb/>
侯居艮字兼山解州人幼負髙才邃於學與兄考廉居<lb/>
　震齊名弟居坤復同登嘉靖丙辰進士時人稱三鳳<lb/>
　初授淄川知縣清而有為治行居第一擢監察御史<lb/>
　抗疏請止織造又論大學士殷士儋士儋致仕去出<lb/>
<pb n="KR2k0049_WYG_131-42a"/>
　按雲南以人文日起請廣解額如内地論黔國公沐<lb/>
　朝弼不法滇人立祠祀焉居坤字至軒累官太僕寺<lb/>
　少卿甫四旬即解組歸居震子加采進士居艮子加<lb/>
　地居坤子加乘俱舉人<lb/>
薛一鶚芮城人嘉靖丙辰進士授户部主事歴官山東<lb/>
　按察司僉事以條陳時事忤當路回籍屢薦不起嘗<lb/>
　曰吾以清白貽子孫足矣與鄉人處和易可挹殁之<lb/>
　日邑無貴賤咸慟惜之<lb/>
<pb n="KR2k0049_WYG_131-42b"/>
杜璉字汝器平陸人嘉靖辛酉順天經魁壬戌㑹副孝<lb/>
　友正直温雅博洽授荆門知州興學重農風俗丕變<lb/>
　時權貴索沃壤擲書地下曰我割民田以媚權門獲<lb/>
　罪於天多矣遂掛冠歸民思慕之建生祠祀焉<lb/>
楊琯安邑人少孤家貧拾遺金徑還其主事孀母菽水<lb/>
　承歡以孝著教諭齊河恥言束修知新安氷蘗自持<lb/>
　卒於官囊槖蕭然士民哀之子一魁乙丑進士官尚<lb/>
　書加太保孫騰萬厯辛夘舉人世濟其美<lb/>
<pb n="KR2k0049_WYG_131-43a"/>
楊一魁字后山安邑人知縣琯子嘉靖乙丑進士初官<lb/>
　行人擢兵科給事中累遷山東右布政使擢副都御<lb/>
　史巡撫河南遷南京戸部右侍郎總督糧儲晉工部<lb/>
　尚書督理河道時黄淮泛溢漸近陵寢一魁周咨相<lb/>
　度謂黄强由於淮弱黄不分則淮不出陵寢不安請<lb/>
　開武墩黄壩新河使安瀾入海功成加太子少保尋<lb/>
　回京總理部務適經始兩宮土木繁興力為樽節鄭<lb/>
　妃方幸請於乾清宫側建耳殿為奉御所神宗召言<lb/>
<pb n="KR2k0049_WYG_131-43b"/>
　狀一魁奏不敢奉詔京師淫雨城内水壅不行詔拆<lb/>
　毁臨街房屋大璫馮保以己居為屬一魁斥之曰司<lb/>
　禮監顧違朝廷詔書耶考滿加太子太保已而河決<lb/>
　䝉墻忌者遂以䝉牆為黄堌力詆之黄堌䝉牆地分<lb/>
　兩省時隔九年一魁不辨兩疏求去俱蒙㫖慰留已<lb/>
　忽𫝊中㫖著革職為民一魁時在朝房即易服䇿蹇<lb/>
　出都門同列多走餞之不顧也一魁操持峻潔器宇<lb/>
　淵宏位居宮保門庭閴寂後熹宗登極䝉恩賜葬諭<lb/>
<pb n="KR2k0049_WYG_131-44a"/>
　祭九壇<lb/>
鄭茒字茂卿解州人嘉靖間貢賦性質純制行端確歴<lb/>
　鄢陵訓導膚施教諭金州學正口授生徒得俸輒濟<lb/>
　貧乏士多徳之致仕歸撫諸姪䘏鄉鄰尤摯子國俊<lb/>
　國彦相繼登第人謂盛徳之報<lb/>
劉守字子立平陸人瀚孫修髯偉貌沈酣六籍入京與<lb/>
　當代名公結吟壇咸推重之由嘉靖間貢授輝縣訓<lb/>
　導署獲嘉篆興學重農禮賢下士辨寃獄節里甲政<lb/>
<pb n="KR2k0049_WYG_131-44b"/>
　績超卓卒於官檢其行李止餘圖書大府張親為棺<lb/>
　殮之聞者惋惜<lb/>
侯臣字世勲解州人嘉靖間監生中部知縣才識超卓<lb/>
　為政務順民心往諸税並徵鞭撲時聞臣按次以催<lb/>
　不刑一人而税集善惡各有籍記擇其尤者榜於門<lb/>
　民風少變以憂去老幼垂泣攀留歴久思不忘補三<lb/>
　水吏民畏服如中部創建石門巡檢司并預備倉厫<lb/>
　二所<lb/>
<pb n="KR2k0049_WYG_131-45a"/>
趙欽湯字新盤解州人隆慶二年進士博學淹貫初任<lb/>
　掖縣令以卓異舉擢户曹出守鳳翔歲荒賑饑兵備<lb/>
　甘州甘俗善畜羊欽湯教以業褐遂貽永利司臬山<lb/>
　東理疑獄多所平反累遷浙轄靖倭亂中貴以織礦<lb/>
　二役滋擾持法不為撓擢南勲卿遷京兆尹㑹加賦<lb/>
　抗疏止之轉南户部侍郎總督糧餉酌補餉飭屯政<lb/>
　定改折請蠲恤慎預支凡所條陳悉合機宜久之告<lb/>
　歸卒諭祭葬贈戸部尚書欽湯性孝友初家貧啖糠<lb/>
<pb n="KR2k0049_WYG_131-45b"/>
　覆以粥不令父覺受經仲兄如父師禮待諸姪如子<lb/>
　終身布衣贍助族里無吝色王父家訓有詬者閉户<lb/>
　不校或投石中其扉碎痕不修存戒子孫欽湯念祖<lb/>
　徳不忘日列黑白志善惡置座右年七十九讀書不<lb/>
　輟精字韻著通鑑纂要關公祠志諸書行世祀鄉賢<lb/>
李瑱字聰甫解州人隆慶戊辰進士孝友性成既仕與<lb/>
　弟珊同居終身一無所私弟卒撫育二姪無異己出<lb/>
　官彰徳知府興利除害郡人為立生祠後官陜西㕘<lb/>
<pb n="KR2k0049_WYG_131-46a"/>
　政時西郵徵兵關南人心洶洶瑱力為鎮定一方倚<lb/>
　為長城及居鄉温恭長厚州人稱徳門焉<lb/>
廖永量夏縣人隆慶間貢南鄭主簿陞清澗丞署褒城<lb/>
　沔縣事所至綽有聲望吏民懷之居家日親書所著<lb/>
　有通鑑類抄綱目摘異性理摘言羣書摘粹教家要<lb/>
　畧諸書<lb/>
司馬祉夏縣人温公十六世孫與叔晰自南歸夏同登<lb/>
　癸酉舉人晰舉解元祉聨㨗甲戌進士授刑部主事<lb/>
<pb n="KR2k0049_WYG_131-46b"/>
　歴官陜西行太僕寺少卿居鄉教授生徒邑内文風<lb/>
　為之一變<lb/>
任養心芮城人萬厯甲戌進士濬縣知縣擢御史按兩<lb/>
　淮鹽政條通商恤竈四事迄今為例按湖廣奉詔籍<lb/>
　江陵家排浮議存國體又按順天奏治豪貴彈去大<lb/>
　帥京師肅然歴陞巡撫江西嚴什伍法而盜息又懲<lb/>
　宗人之不軌者以病疏歸所著有中丞奏議子治統<lb/>
　庚子舉人道統乙夘舉人姪光統庚子舉人丁未進<lb/>
<pb n="KR2k0049_WYG_131-47a"/>
　士<lb/>
劉敏寛安邑人萬厯丁丑進士官至兵部尚書總督三<lb/>
　邊太子太保賜飛魚蟒玉以軍功廕子錦衣衞指揮<lb/>
　世襲卒後進階少保賜祭𦵏祀名宦祠敏寛長才大<lb/>
　畧久歴邊疆所至簡兵蒐乘備糈儲繕城堡自撫至<lb/>
　督共計㨗三十有竒與諸將吏推心置腹更喜譚道<lb/>
　論文榆林人感徳立祠祀之<lb/>
南邦化安邑人萬厯癸未進士澄城知縣歴刑部主事<lb/>
<pb n="KR2k0049_WYG_131-47b"/>
　政治嚴明心存仁恕始立條鞭法大便里甲後人被<lb/>
　徳不衰<lb/>
吳養洵安邑人萬厯戊子舉人任昌平知州秉性耿介<lb/>
　不阿權貴官至西安府同知<lb/>
王國貞安邑人萬厯己丑進士累官陜西㕘政初令夀<lb/>
　光邑濵海多葦租盡捐充邑賦之半守上谷廉明冠<lb/>
　畿輔嚴毅有風節每與時忤及叅秦藩遂有中者而<lb/>
　介終不可易也歸卧林臯猾胥以百金求居間怒叱<lb/>
<pb n="KR2k0049_WYG_131-48a"/>
　之終其身不可干以私<lb/>
王紀字惟理芮城人萬厯十七年進士授池州推官入<lb/>
　為祠祭主事歴儀制郎二十九年將舉冊立典數遷<lb/>
　延不決紀抗疏極論曰勿持不斷之意叢無影之疑<lb/>
　冬禮成擢光禄少卿引疾去四十一年自太常少卿<lb/>
　擢右僉都御史巡撫保定諸府歲洊饑救荒甚備活<lb/>
　貧民百九萬人税監張亦請征已捐諸税紀兩疏力<lb/>
　爭竟取中㫖行之紀劾亦抗違詔書沮格成命不報<lb/>
<pb n="KR2k0049_WYG_131-48b"/>
　涖事四年部内肅然遷户部右侍郎總督漕運兼巡<lb/>
　撫鳳陽諸府歲饑賑救如保定四十八年議航漕三<lb/>
　十萬石繇淮達遼紀力持不可而颶風覆七十萬石<lb/>
　光宗立召拜户部尚書督倉場天啟二年代黄克纉<lb/>
　為刑部尚書因亢直忤中貴削籍朝臣多疏留之後<lb/>
　歸角巾野服曰予不幸以大臣行言官事而又不得<lb/>
　良愧古人四年卒崇禎初復官贈太子太保諡莊毅<lb/>
　紀性嗜書積書盈數屋立朝風節偘偘惟讞遼經撫<lb/>
<pb n="KR2k0049_WYG_131-49a"/>
　獄識者謂吉水誤疆事而紀以司冦主議亦多惜之<lb/>
謝傅顯安邑人萬厯乙夘舉人授曲陽知縣開渠灌田<lb/>
　五百頃陞大名同知適流冦犯界督衆力戰民獲安<lb/>
　堵署長垣辨獲假巡方齊文舉聲名丕著豫督王家<lb/>
　貞以豫省被冦特疏保陞宛守詰兵措餉著有成績<lb/>
　致仕歸閉門著書子孫科第世濟其美<lb/>
裴一諫夏縣人唐晉國裴文忠公之後也徙居夏萬厯<lb/>
　間貢事親極孝操行敦篤與真予曹總憲友善以理<lb/>
<pb n="KR2k0049_WYG_131-49b"/>
　學交相勵授中部訓導士風丕變丁内艱歸諸生泣<lb/>
　涕追送不忍舎後補唐山教諭陞山陽知縣地瘠民<lb/>
　貧逋逃甚衆極意招徠流民復歸革紙户税革里支<lb/>
　費革收頭陋規日以孝弟事實隂隲録二書勸諭百<lb/>
　姓療疫賑荒築垣修堤百姓繪像祀之乞歸行李蕭<lb/>
　然著有語録諸集行世<lb/>
隂啟光字闇然芮城人父象坤由選貢甲午鄉試歴官<lb/>
　濟南同知啟光萬厯戊午亞魁授山東登州府推官<lb/>
<pb n="KR2k0049_WYG_131-50a"/>
　多所平反清文招逺縣地畆人為立祠祀之陞安州<lb/>
　知州子潤由恩貢登甲戌進士歴官左給事中<lb/>
楊炳安邑人萬厯己未進士授滋陽知縣平妖賊有功<lb/>
　行取兵科給事中<lb/>
丁應觀安邑人萬厯間貢同官教諭修持粹白理學研<lb/>
　精所著有學易堂集行世<lb/>
趙躋昌字昇運解州人天啟辛酉舉人初授介休縣教<lb/>
　諭徳教為一時最陞咸陽知縣尤著循良闖冦破城<lb/>
<pb n="KR2k0049_WYG_131-50b"/>
　罵賊不屈死<lb/>
曹于汴字自梁安邑人萬厯十九年舉鄉試第一明年<lb/>
　成進士授淮安推官擢吏科給事中疏劾兩京兵部<lb/>
　尚書田樂邢玠及雲南巡撫陳用賓樂玠遂引去疏<lb/>
　雪吏部郎趙邦清謁告歸僦屋以居不蔽風日起歴<lb/>
　刑科左右給事中朝房災請急補闕官修廢政進吏<lb/>
　科都給事中極論中官陳永夀罪故事章疏入㑹極<lb/>
　門直達御前至是中官必啟視力請禁之三十八年<lb/>
<pb n="KR2k0049_WYG_131-51a"/>
　典外察明年典京察力持東林議衆不能奪移疾歸<lb/>
　光宗初以太常少卿召改大理少卿遷左僉都御史<lb/>
　佐趙南星京察進左副都御史天啟三年秋副推吏<lb/>
　部右侍郎中㫖特用于汴于汴以首推馮從吾名位<lb/>
　先已義不可越四辭不得遂引疾歸明年起南京右<lb/>
　都御史辭不拜石三畏劾為東林領袖遂削奪崇禎<lb/>
　元年召拜左都御史振舉憲規約飭僚吏臺中肅然<lb/>
　與大學士韓爌李標錢龍錫刑部尚書喬允升同定<lb/>
<pb n="KR2k0049_WYG_131-51b"/>
　逆案明年京察忠賢餘黨汰幾盡温體仁發錢千秋<lb/>
　科場事以于汴有連并訐之于汴亦發體仁欺罔狀<lb/>
　不聽吏部尚書王永光力薦故御史高㨗史<graphic n="KR1159" url="https://raw.githubusercontent.com/kanripo/KR-Gaiji/master/images/KR1159.png" mimeType="image/png"/>于汴<lb/>
　惡其人久弗容兩人竟以部疏起官遂日夜謀傾于<lb/>
　汴中書原抱竒劾爌及于汴并及尚書孫居相侍郎<lb/>
　程啟南府丞魏光緒目為西黨以五人籍山西也工<lb/>
　部主事陸澄源復劾于汴朋奸六罪澄源雖謫于汴<lb/>
　卒謝事去及辭朝以敦大進規七年卒年七十七贈<lb/>
<pb n="KR2k0049_WYG_131-52a"/>
　太子太保于汴篤志正學操履粹白立朝正色不阿<lb/>
　崇奬名教著仰節堂集學者稱真予先生<lb/>
姚汝明夏縣人天啟元年舉於鄉性孝友崇禎間歲大<lb/>
　歉傾廪賑濟立義冢瘞暴骸授蠡縣知縣歲饑恵政<lb/>
　甚備聞鄉邑又饑貽書其子令賑救如初遷河間府<lb/>
　同知十五年閏十月偕妾任氏殉之贈僉事<lb/>
任裕統芮城人養心姪天啟辛酉舉人初署閿鄉儒學<lb/>
　教諭有畫䇿保城之功人為刻石頌徳陞國子監學<lb/>
<pb n="KR2k0049_WYG_131-52b"/>
　録歴司務南刑部主事郎中出為南康知府任刑曹<lb/>
　時力釋張名士疑獄南部咸服其識至南康重修書<lb/>
　院作人賑饑一郡為之尸祝<lb/>
王國訓字振之解州人天啟二年進士歴知金鄉夀張<lb/>
　滋陽武清俱有恵政崇禎四年坐大計免久之補調<lb/>
　扶風國訓性剛嚴恥干進故官久不遷八年秋賊來<lb/>
　犯嬰城固守閲兩月外援不至城陷罵賊死贈光禄<lb/>
　少卿賜祭葬廕一子入監<lb/>
<pb n="KR2k0049_WYG_131-53a"/>
李貞佐字無欲安邑人受業曹于汴之門以學行著天<lb/>
　啟七年舉於鄉崇禎十四年除郟縣知縣土冦楊同<lb/>
　錦餘黨聚焦家寨貞佐練鄉兵括賊財充餉時出郊<lb/>
　勞耕者酒食月必課士邑姊妹二人抗賊死拜其冢<lb/>
　祀以少牢民王錫行有行誼造廬禮之士民大悦明<lb/>
　年二月李自成來冦貞佐集衆死守城陷走拜其母<lb/>
　曰兒不忠不孝陷母至此有勸微服遁者不可賊執<lb/>
　之去大罵見殺人厲聲曰驅百姓困守我也妄殺何<lb/>
<pb n="KR2k0049_WYG_131-53b"/>
　為賊割其舌支解而死母喬亦死友人王昱相隨不<lb/>
　去賊義之昱收葬貞佐於南郊每歲寒食鄉人傾邑<lb/>
　祭奠廣其塚至二畆餘贈河南僉事<lb/>
王國楠安邑人天啟丁夘舉人官至監察御史四歲亡<lb/>
　父事孀母侍膳問寢終身如一日兩任殘邑創立甎<lb/>
　城涖臺中出巡江南沿海肅清<lb/>
李恪安邑人僉事圭孫也生有異質博極羣書詩學字<lb/>
　韻尤稱專家崇禎甲戌進士累官山東僉事備兵兖<lb/>
<pb n="KR2k0049_WYG_131-54a"/>
　西受命後見國事日非慷慨自誓卒以身殉<lb/>
靳斗安邑人歲貢官山東陽信教諭崇禎癸未城陷罵<lb/>
　賊不屈死孫麟衍麟振赴井死僕薛國興張引自刎<lb/>
　死合門殉難凡九人斗子儀霈諸生號泣奔喪覔屍<lb/>
　負歸<lb/>
盧學古夏縣人舉於鄉授衡水知縣遷承天府同知攝<lb/>
　荆門州事崇禎十五年十二月李自成冦荆門學古<lb/>
　誓死守賊環攻四日無援城陷學古罵賊不絶口剖<lb/>
<pb n="KR2k0049_WYG_131-54b"/>
　腹而死<lb/>
李唐舉人令任縣城陷死之<lb/>
陳愫芮城人恩貢任景州判遷東城兵馬司逆闖陷京<lb/>
　師死之<lb/>
孫維藩解州人崇禎間貢任長安教諭介直不阿㑹宗<lb/>
　生與餼生沈孔明競貢宗暮夜以黄金百饋維藩欲<lb/>
　為之地維藩拒誓不右宗左沈一時士人咸欽服云<lb/>
國朝<lb/>
<pb n="KR2k0049_WYG_131-55a"/>
　郭連城號笑瀛平陸人弱冠登鄉薦酷嗜古學為孝廉<lb/>
　　二十年㨗南宫房師倪鴻寳極賞之授江南太平司<lb/>
　　李分校棘闈所得皆知名士因剛介忤直指遂坐貶<lb/>
　　不復出順治二年起廢門人居銓諫者議補部員力<lb/>
　　辭養親閒居著述人甚重之<lb/>
　李旹字元仲解州人前戊午舉人雄偉有㟁畧聲如洪<lb/>
　　鐘初知孟縣調良鄉擢山海道<lb/>
　國初起濟寧道闖變後賊猶未盡平旹勵將士擒獲輒<lb/>
<pb n="KR2k0049_WYG_131-55b"/>
　　盡法治之賊忿甚一日伺旹出伏黨數十人於路猝<lb/>
　　出擊之左右胥駭散因被執脇以利刃不為動大罵<lb/>
　　不屈遂遇害事聞<lb/>
贈光禄寺卿廕子樞入監<lb/>
　馬迪吉夏縣人前壬午舉人<lb/>
　國初知鄧州修葺城池撫循戸口流民多復業流賊劉<lb/>
　　二虎犯境衆數萬掩城迪吉誓死守城中殺牛畜為<lb/>
　　食撤屋為薪人無異志賊計窮遁去以功陞治中卒<lb/>
<pb n="KR2k0049_WYG_131-56a"/>
　丁期昌字歴初安邑人前癸未進士<lb/>
　國初授揚州推官調黄州精律例多所平反舉廉官第<lb/>
　　一尋以吳直指蜚語罷歸教子弟讀書三十年不出<lb/>
　　門外衣大布衣食脱粟飯周貧乏無徳色鄉人重之<lb/>
　　著評注唐詩藏於家<lb/>
　侯佐解州人知建平合肥有循賢聲擢刑部主事調吏<lb/>
　　部順治己丑遇賊拷掠罵賊不屈與父嗣晉偕被害<lb/>
　李忱字恂九安邑人順治戊子拔貢吏事明敏授西安<lb/>
<pb n="KR2k0049_WYG_131-56b"/>
　　縣知縣詳請協解温處軍需撥府支銷雨傷稼請蠲<lb/>
　　田租之半民鄭為盜所誣雜鄭衆人中令辨之亟譌<lb/>
　　釋鄭論盜如法舉卓異<lb/>
賜袍領旌之遷鞏昌府同知擢金華知府節宴飲省刑罰<lb/>
　　閩逆之亂嚴守孤城四十五日夜營無一卒城無一<lb/>
　　兵卒獲保全以勞卒<lb/>
　薛佩玉芮城人順治辛丑進士授貴州都勻縣知縣逆<lb/>
　　藩之變死其官佩玉少讀書至古人忠孝大節神輒<lb/>
<pb n="KR2k0049_WYG_131-57a"/>
　躍都勻以衛初改縣殫慮整飭甫期年變作縣駐防<lb/>
　兵數千譁譟焚掠佩玉登城呼首領諭令解甲聽命<lb/>
　賊不應擁佩玉歸署以健卒守之已而授偽印令知<lb/>
　縣事佩玉抗節不屈北向再拜曰臣不能討賊又不<lb/>
　能守土奚敢偷生遂登樓自縊以死<lb/>
張潤民字膏之號敬齋夏縣人康熙丙午丁未聨雋進<lb/>
　士授内閣撰文中書舍人歴戸禮兩部員外郎郎中<lb/>
　出為河南督學道僉事考滿以㕘議候補卒於家潤<lb/>
<pb n="KR2k0049_WYG_131-57b"/>
　民性醇謹而執守殊慤奉父母以孝聞朔望必祭祭<lb/>
　必泣事兄濟民恭甚嘗為著學喫虧先生傳在京邸<lb/>
　恒徒步間騎蹇驢下直則蕭然授徒如諸生時同官<lb/>
　賈鳴璽嘗賦詩曰退食曾聞仍設帳趨朝近見但騎<lb/>
　驢為郎同考㑹試權貴人屬子弟得其卷塗抹如老<lb/>
　樹槎枒魏敏果公聞之詣其廬為拜於堂下及視學<lb/>
　政偘偘克舉其職嘗拆童子號久不至已而提調某<lb/>
　潜使人來請易蓋有所挾也潤民大怒坐堂上寘利<lb/>
<pb n="KR2k0049_WYG_131-58a"/>
　　刃案間以令旗召之曰吾且以頸血濺若衣某大懼<lb/>
　　再三謝罪乃解豫人謂公而克明為學政最<lb/>
　王尹方字鶴汀安邑人斌子壬子癸丑聨雋進士繇翰<lb/>
　　林院庶吉士累官内閣學士兼禮部侍郎雅度清望<lb/>
　　焜耀班行一時有四君子之目嘗夜<lb/>
召至禁中講經書敷繹詳剴為講臣最主庚午江南鄉試<lb/>
　　疏請破例捜落卷得<lb/>
㫖特為展期校閲率至丁夜事訖嘔血數升得人之盛論<lb/>
<pb n="KR2k0049_WYG_131-58b"/>
　　者謂自明崇禎庚午西江姜公燕及典南闈試盡收<lb/>
　　才望士越六十年而復至庚午其甄拔耆雋適符云<lb/>
　　性至孝生母殁以嫡母年高具疏請終養生母故不<lb/>
　　慊於嫡母者也君子以為厚卒<lb/>
賜祭𦵏<lb/>
　介孝璿字衡玉解州人給事松年子康熙丙子舉人知<lb/>
　　浙江海鹽縣甫九月遽卒於官孝璿承家學嗜讀書<lb/>
　　以閎博聞既舉於鄉益日夜探討不輟嘗網羅州境<lb/>
<pb n="KR2k0049_WYG_131-59a"/>
　暨隸縣典實排纉成書而田賦鹽政利弊尤覈論者<lb/>
　謂其博而能約得史家遺法比筮仕亦能以經術飾<lb/>
　吏治晉人胥重之<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_131-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百三十一<lb/>
</p>
<p>
</p>
  </div>
</body>
</text>
</TEI>
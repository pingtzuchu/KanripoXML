<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志巻二百十六</head> <lb/>
    <p>
<pb n="KR2k0049_WYG_216-1a"/>
欽定四庫全書<lb/>
　山西通志巻二百十六<lb/>
　　藝文<hi>三十五</hi>　<hi>辨/</hi>　<hi>贊/</hi>　<hi>頌</hi>
唐<lb/>
　　桐葉封弟辨　　　　　　　　　栁宗元<lb/>
古之傳者有言成王以桐葉與小弱弟戲曰以封汝周<lb/>
公入賀王曰戲也周公曰天子不可戲乃封小弱弟於<lb/>
唐吾意不然王之弟當封耶周公宜以時言於王不待<lb/>
<pb n="KR2k0049_WYG_216-1b"/>
其戲而賀以成之也不當封耶周公乃成其不中之戲<lb/>
以地以人與小弱者為之主其得為聖乎且周公以王<lb/>
之言不可茍焉而已必從而成之耶設有不幸王以桐<lb/>
葉戲婦寺亦將舉而從之乎凡王者之徳在行之何若<lb/>
設未得其當雖十易之不為病要於其當不可使易也<lb/>
而况以其戲乎若戲而必行之是周公教王遂過也吾<lb/>
意周公輔成王宜以道從容優樂要歸之大中而已必<lb/>
不逢其失而為之辭又不當束縛之馳驟之使若牛馬<lb/>
<pb n="KR2k0049_WYG_216-2a"/>
然急則敗矣且家人父子尚不能以自克况號為君臣<lb/>
者耶是直小丈夫缺缺者之事非周公所宜用故不可<lb/>
信或曰封唐叔史佚成之<lb/>
　　象耕鳥耘辨　　　　　　　　　陸龜䝉<lb/>
世傳舜之在下也田於歴山象為之耕鳥為之耘聖徳<lb/>
感召也如是余曰斯異術也何聖徳歟孔子敘書於舜曰<lb/>
濬哲文明聖徳止於是而足矣何感召之云云乎然象<lb/>
耕鳥耘之說吾得於農家請試辨之吾觀耕者形端而<lb/>
<pb n="KR2k0049_WYG_216-2b"/>
徐起撥欲深獸之形魁者無出於象行必端履必深法<lb/>
其端深故曰象耕耘者去莠舉手務疾而畏晚鳥之啄<lb/>
食務疾而畏奪法其疾畏故曰鳥耘試禹之績大成而<lb/>
後薦之於天其為端且深非得於象耕乎去四凶恐害<lb/>
於政其為疾且畏非得於鳥耘乎不然則雷澤之漁河<lb/>
濱之陶一無感召何也豈聖徳有時而不得耶孟子曰<lb/>
堯舜與人同耳而好事者張以就其怪非聖人之意也<lb/>
吾病其書之異端敺之使合於道人其從我乎雖不從<lb/>
<pb n="KR2k0049_WYG_216-3a"/>
吾亦不能變其說<lb/>
元<lb/>
　　晉恭世子申生辨　　　　　　　靳　榮<lb/>
古之賢者不幸而處君臣父子之變茍有定見以決之<lb/>
身後之毁譽所不暇計也昔驪姬譖世子申生以大逆<lb/>
獻公信之遂殺其傅杜原欵殺其傅是將殺世子也故<lb/>
懼而奔新城公子重耳謂之曰子盍言子之志於公乎<lb/>
世子曰不可公安驪姬是傷公之心也曰然則盍行乎<lb/>
<pb n="KR2k0049_WYG_216-3b"/>
世子曰不可君謂我欲弑君也天下豈有無父之國哉<lb/>
吾何行如之又使人辭於狐突曰申生不敢愛其死雖<lb/>
然吾君老矣子少國家多難伯氏茍出而圖吾君申生<lb/>
受賜而死乃縊嗚呼申生不惟愛其君親而又念及驪<lb/>
姬之子以至於國家不賢而能之乎欲亡於他國而又<lb/>
惡被此弑君之名不若死之為愈也若夫身後之毁譽<lb/>
而又何暇計之哉春秋書晉侯殺其世子申生不曰自<lb/>
殺而曰晉侯殺之聖人所以罪其父而傷其子也今之<lb/>
<pb n="KR2k0049_WYG_216-4a"/>
論申生者或有咎之之辭不知據於何書說者曰書晉<lb/>
侯惡其用讒名申生斥其陷父是以名稱爵號為褒貶<lb/>
也春秋據實事而直書善惡自見凡書鄭伯許男宋公<lb/>
者此已定之稱也若專以名稱爵號為褒貶此又非聖<lb/>
人所以作春秋之義也經書晉侯殺其世子此善惡之<lb/>
彰明較著也今不遵經而臆為之說或信世儒穿鑿無<lb/>
稽之言而為之褒貶聖人之志果如是乎衞太子伋不<lb/>
逃父命與申生之事何殊焉然而太史公傷之而不咎<lb/>
<pb n="KR2k0049_WYG_216-4b"/>
之此言之昭昭而不可掩者後世亂臣賊子聞申生之<lb/>
風者必有悚懼之心是以有功於萬世也又安得而咎<lb/>
之獻公之世卿大夫之賢者不為不多矣未聞有一言<lb/>
而釋其寃者嗟夫祁奚叔向不生於此而生於彼宜乎<lb/>
申生不能免於死也<lb/>
　　辨史皇氏　　　　　　　　　　羅　泌<lb/>
吕不韋之書曰史皇作書倉頡氏也管氏韓子國語史<lb/>
記俱無史官之說據世本云史皇倉頡同階又云沮誦<lb/>
<pb n="KR2k0049_WYG_216-5a"/>
蒼頡作書亦未嘗言為史官也及韋誕傅元皇甫謐等<lb/>
遽以為黄帝史官蓋肇繆於宋衷衷之世本注云倉頡<lb/>
沮誦黄帝史官抑不知衷何所據而云末代儒流莫見<lb/>
其書更望望交引以為世本之言世本曷有是哉竊嘗<lb/>
攷之倉頡之號曰史皇又曰倉帝河圖說徴云倉帝起<lb/>
天雨粟青雲扶日語亦見之洛書說河而鴻烈解言史<lb/>
皇生而能書是則倉帝史皇非人臣之目明矣後世徒<lb/>
見其有史皇之名因謂為史官爾史豈今之所謂史乎<lb/>
<pb n="KR2k0049_WYG_216-5b"/>
哉且上古始制文字者倉頡也而無懐氏已刻徽號伏<lb/>
羲氏已立書契俱在炎黄之前豈能至黄帝而始制文<lb/>
字耶此崔瑗蔡邕曹植索靖顧野王之徒所以咸謂古<lb/>
之帝者為得之矣雖然三五厯古史攷謂在炎帝之世<lb/>
其足信歟書疏張楫書云倉頡為帝王生於禪通之紀<lb/>
而丹壺記禪通之紀首列史皇氏則知楫書為有據者<lb/>
衞氏慎到以為包羲之前斯不誣也粤復訂之春秋河<lb/>
圖揆命篇云蒼羲農黄三陽翊天徳聖明說者謂蒼為<lb/>
<pb n="KR2k0049_WYG_216-6a"/>
倉頡羲為包羲與神農黄帝之四君者俱能奉三陽以<lb/>
輔上帝益以諦倉頡之為帝而在包羲之前矣故河圖<lb/>
玉版云倉頡為帝南巡陽虚之山巡狩之事固非臣下<lb/>
之所行也昔者孔子嘗曰封泰山觀易姓而王可得見<lb/>
者七十有餘君三皇禪於繹繹五帝禪於亭亭三王禪<lb/>
於梁甫而莊周書言七十二代之封其有形兆㙬堮勒<lb/>
紀者千八百餘所興亡之代可得而稽矣昔夷吾言於<lb/>
桓公曰古之封禪七十有二家夷吾所記者十有二曰<lb/>
<pb n="KR2k0049_WYG_216-6b"/>
無懐曰伏羲曰神農曰炎帝曰黄帝曰髙陽曰髙辛曰<lb/>
唐曰虞曰禹曰湯曰成王皆受命而後封禪無懐乃在<lb/>
伏羲之前是其可紀者而不識者六十又在無懐氏前<lb/>
此皆孔子之得見者而七十二君之前又有孔子之不<lb/>
得見者則知封禪之文其来久矣上古之君其世夥矣<lb/>
壺記以史皇首禪紀梁未之盡也以彼其說雖不概見<lb/>
於經然士考質詩書以其所見推其所不及見則自無<lb/>
懐而上既可得而論矣倉帝史皇豈得云人臣之號哉<lb/>
<pb n="KR2k0049_WYG_216-7a"/>
　　堯舜禹非諡辨<lb/>
學者必自見不有所見而惟一一隅以求經天下之通<lb/>
患也夷益弃契皆名也而夷弃獨以官稱虞伯后稷司<lb/>
徒皆官也而契洎益何為以名著耶古之人要不為是<lb/>
拘也予述路史既推堯舜禹為之名矣復以放勲重華<lb/>
文命為之名學者疑焉謂放勲重華文命昔之人或以<lb/>
為名而堯及舜禹在昔俱以為諡鮮有以為名者曰否<lb/>
皆名也諡不出於古書傳雖云諡出黄帝然實出於周<lb/>
<pb n="KR2k0049_WYG_216-7b"/>
公何以言之予觀夏商帝王皆非諡法知之也死諡周<lb/>
道也古者生無爵死無諡故始皇之制曰朕聞太古有<lb/>
號無諡中古有號死而以行為諡是以秦秀謂昔周公<lb/>
弔二季之陵遲哀大道之不行於是作諡以紀其終非<lb/>
古有之而穀梁子亦曰武王崩周公制諡法大行受大<lb/>
名小行受小名所以懲惡而勸善也世有諡法輒悉文<lb/>
致堯舜禹湯桀紂之𩔖而羼入之葢始于白虎羣儒斯<lb/>
最荒唐者也夫堯舜禹之為名固自章也堯曰咨汝舜<lb/>
<pb n="KR2k0049_WYG_216-8a"/>
舜曰咨汝禹汝弃汝契是果名也若以為諡則弃契垂<lb/>
益䕫龍一皆為諡而後可有鰥在下曰虞舜是豈鰥而<lb/>
在下已有諡乎彼則又曰此後世之追志斯亦罔矣夫<lb/>
書之於名分法最嚴宻世莫稽也方舜未嗣每書以舜<lb/>
蓋未始一稱帝逮其既立則惟書帝而弗復書以舜此<lb/>
則上古記史之法如是抑豈先諡而後帝乎昔魏周訢<lb/>
謂魏君曰吾所賢者堯舜而堯名是古未嘗以為諡也<lb/>
然則其說謬於漢儒可知矣雖然堯舜禹之為名其受<lb/>
<pb n="KR2k0049_WYG_216-8b"/>
命於尊者而放勲重華之與文命則其號謂之名人之<lb/>
所以名之者也放勲者極功也推而放之無所至極者<lb/>
也重華者繼明也紹堯之後惟有光華而文命則特文<lb/>
徳之命若贊舜之格苗者是也孟子曰放勲乃徂落放<lb/>
勲曰勞之來之屈原曰嗟重華之不可迕就重華而陳<lb/>
辭而書中候亦曰文命徳盛俊乂在官而朱草生夫攷<lb/>
古之迹必求古之無意於言者推之屈孟之書此無意<lb/>
於言而又出於秦漢之前者也然則史記大戴世本不<lb/>
<pb n="KR2k0049_WYG_216-9a"/>
為無所本矣說者又曰放勲重華第言其徳乃若文命<lb/>
而以為之號名則敷于四海者為何事耶以𩔖言之則<lb/>
允廸當為臯陶之號而下文亦不相侔斯又繆矣夫禹<lb/>
臯兩謨其文正異其云大禹謨曰者此敘書者之曰也<lb/>
云若稽古大禹曰文命此史官之曰而祗承于帝曰者<lb/>
乃禹言也蓋所謂敷于四海者敷土也禹既敷土而後<lb/>
敬承于帝而言之也是故禹謨首三曰而用各異臯謨<lb/>
則不然其云臯陶曰允廸厥徳者是直臯陶之言爾故<lb/>
<pb n="KR2k0049_WYG_216-9b"/>
禹復之曰俞斯可哲矣惟協于帝者舜之徳而敷于四<lb/>
海者禹之徳然也猶曰其名如是其徳亦如是若劉寛<lb/>
之寛班固之固申屠剛之能剛謝安之能安皆名象其<lb/>
徳也若以是為不侔則重華之下尤不侔矣正不可若<lb/>
是其拘也或曰孟子為信則謀蓋都君皇甫謐既以為<lb/>
舜之字矣奚為廢之則又非也揚雄韓愈李翺既有辨<lb/>
蓋都鄙之君云爾一徙成市再徙成都都之有君自昔<lb/>
然也抑又論之名以制義以義則堯遜也舜運也禹舉<lb/>
<pb n="KR2k0049_WYG_216-10a"/>
也名有五以徳命為義斯之謂矣嗟乎堯舜禹之名一<lb/>
無所隠而人之所以言之亦惟如此而已後世從文制<lb/>
為號諡緣天以誄之曰文曰武斯已矣至唐天皇事不<lb/>
師古於是始取祖宗號諡而悉變之天寶之後加增重<lb/>
複遂至繁不可紀是則以為過三聖耶夫祖宗之功徳<lb/>
果足以超世歟果足以作聖歟則惟曰放勲曰重華一<lb/>
二言已足矣茍無其實是厚誣之而誘後世之訕毁也<lb/>
故孝子仁孫之欲顯其親則莫若使名副其實曷聞以<lb/>
<pb n="KR2k0049_WYG_216-10b"/>
號諡繁多之為貴哉莊生曰夫海不辭東流大之至也<lb/>
聖人并包天地澤及天下而不知其誰氏是故生無爵<lb/>
没無諡實不聚名不立此之謂大人予以是益知堯舜<lb/>
禹之非謚而後之學士指言堯舜禹者其為不遜昧去<lb/>
就也甚矣<lb/>
明<lb/>
　　河源辨　　　　　　　　　　　王　鏊<lb/>
王子道經汜水故人邀遊大伾之上俯見河流客有問<lb/>
<pb n="KR2k0049_WYG_216-11a"/>
河源者王子曰是非予所履也雖然予以為必出於崑<lb/>
崙曰子何以知之曰予葢以理知之山與水同原天下<lb/>
之山起於崑崙天下之水起於崑崙無疑也曰子不聞<lb/>
乎昔元世祖欲窮河源遣使行四五千里至吐蕃朶甘<lb/>
思西鄙有曰鄂端諾爾者華言星宿海也有水百泓望<lb/>
之如列星此河源也踰崑崙一十餘日矣予曰西域之<lb/>
跡發自張騫騫所歴諸國甚久且逺東漢之世大秦條<lb/>
支安息至於海濱四萬里外重譯貢獻班超遣掾甘英<lb/>
<pb n="KR2k0049_WYG_216-11b"/>
窮臨西海而還皆未覩所謂崑崙也何元使得之易乎<lb/>
禹本紀言河出崑崙去嵩髙五萬里外國圖云從大晉<lb/>
西七萬里得崑崙之墟今元使行不及五千里云已踰<lb/>
之何崑崙之近乎自昔言崑崙者皆在西北元使所圖<lb/>
廼在西南何也然則元使所謂崑崙者果崑崙乎所謂<lb/>
星宿海者果河源乎未可知也爾雅云河出崑崙墟色<lb/>
白並千西百川色黄山海經云崑崙之邱河水出焉東<lb/>
南流注於汜天之水洋水出焉西南流出於醜塗之水<lb/>
<pb n="KR2k0049_WYG_216-12a"/>
黒水出焉兩流注於大杵淮南子云崑崙之墟河水出<lb/>
其東北陬赤水出其東南陬洋水出其西北陬雪山髙<lb/>
五百由旬山頂有阿耨達池池東有恒伽河從象口出<lb/>
共百河流入東海南有新潁河從牛口出共五百河流<lb/>
入南海西有博文河從馬口出共五百河流入西海北<lb/>
有斯陀河從獅子口出共五百河流康泰扶南傳曰恒水<lb/>
之源出崑崙有五大源方流為諸水洛書曰河自崑崙<lb/>
出於重野逕積石為中國之河張騫云于闐之西水皆<lb/>
<pb n="KR2k0049_WYG_216-12b"/>
西流注南海其東水皆東流注鹽澤潛行地下其南則<lb/>
河源出焉古書所紀先後一轍豈皆不可信而元使獨<lb/>
可信乎曰為其得之親見也曰古之至人夫獨非親見<lb/>
鑿空以欺後世乎釋氏生於天竺穆王宴於瑶池夫豈<lb/>
非親見乎而疑之也然則元使其誣乎曰吾嘗考之河<lb/>
有兩源一出于闐一出崑崙之墟且漢使亦嘗窮河源<lb/>
矣謂出于闐其山多玉石采来獻天子案古圖書名其<lb/>
山為崑崙然非古所謂崑崙也元使所見其殆是乎若<lb/>
<pb n="KR2k0049_WYG_216-13a"/>
崑崙之墟彼固未之覩也且天竺諸國有身熱頭痛之<lb/>
坂縣度之阨熱風夏雪毒龍惡鬼猛虎獅子之害元使<lb/>
亦嘗歴此乎禹本紀言河出崑崙其髙二千五百餘里<lb/>
日月所相避隠為光明也其上有醴泉瑶池淮南子載<lb/>
崑崙之上有禾木珠樹玉樹𤣥圃閬風十洲記謂弱水<lb/>
繞之上有金臺玉闕之麗元使亦嘗覩此乎雖其神怪<lb/>
恍惚不可盡信而河源之出於是不可誣也近有佛圖<lb/>
調謂鍾山西六百里外有大崑崙又有小崑崙然則崑崙<lb/>
<pb n="KR2k0049_WYG_216-13b"/>
果非一乎崑崙之逺近不一然則河源惡乎定曰水經<lb/>
云崑崙在西北河水出其東北陬東南流入渤海其一<lb/>
源出于闐之南山北流于葱嶺水合東注蒲昌海郭璞<lb/>
云河出崑崙潛行地下至于闐國復分流岐出合而東<lb/>
注鹽澤復行積石為中國河此定論也予見近世之論<lb/>
河源者每以一夫之目輒廢千古之論故不得不為之<lb/>
辨<lb/>
　　禹甎辨　　　　　　　　　　　王　翰<lb/>
<pb n="KR2k0049_WYG_216-14a"/>
夏治西去十五里有禹故城城中民聚為村村民掘地<lb/>
得甎方尺餘而中畫為一十二方方容一字以篆書之<lb/>
其文曰海内勛臣歳豐登穀路無飢人雖累千百不異<lb/>
人傳謂禹所陶者人人争寶之或至千里易以重貨茍<lb/>
得以為厚惠將以遺人難事可濟元末多事夏當衝要<lb/>
使臣絡繹至縣則求於縣官縣官亦責於民於是上下<lb/>
病焉當時名公巨儒無有辨之者豈非愛異好竒之過<lb/>
也哉予竊為辨之按書斷之字起於蒼頡之鳥跡書也<lb/>
<pb n="KR2k0049_WYG_216-14b"/>
歴至禹亦不能不小變豈容有篆哉篆始於周宣王史<lb/>
籀之所為今以諸石本考之尤為明白今遂以篆為禹<lb/>
時書此不可信者一也詳其文義膚淺又不𩔖謨謀之<lb/>
古雅此不可信者二也難者曰禹臣舜出處必有同於<lb/>
舜者陶甎之事豈非同於陶河濱之事乎曰舜禹聖則<lb/>
同出處貴賤有所不同何則瞽瞍為匹夫而舜為之子<lb/>
且不得其親其窮可知耕稼陶漁之事不得不為也鯀<lb/>
者堯之方伯禹為之子以父為方伯子為陶冶可乎此<lb/>
<pb n="KR2k0049_WYG_216-15a"/>
不可信者三也禹都安邑是城即禹都也既稱都必舜<lb/>
崩而禹即天子位矣安有為天子而為陶冶之事哉此<lb/>
不可信者四也觀其文皆紀徳頌功之語海内勛臣之<lb/>
稱以君施於臣可也禹豈可以自稱為臣而謂有功於<lb/>
海内也哉此不可信者五也又曰稱臣者謂之益也如<lb/>
後世券文誓辭之謂也曰以當時考之舜之相堯禹之<lb/>
相舜未嘗有此豈至禹獨為之乎乃春秋秦漢之所為<lb/>
三代豈有是哉是不可信者六也又按史記禹即位一<lb/>
<pb n="KR2k0049_WYG_216-15b"/>
年而薦益於天後七年而禹巡狩而崩禹在位時益未<lb/>
有所為也詎可以海内勛臣虚美之乎觀於孟子可知<lb/>
此不可信者七也謂用之於葬瓦棺紙衣未必為瓴甓<lb/>
之侈勒銘藏之乃東漢已後之事今甎散在四野不一<lb/>
處得之竊疑故城與司馬公墓近當時葬公之時必陶<lb/>
於近處用之餘者既無所措則必瘞之詳于文義字畫<lb/>
頗近似之不然何不見于宋之前而得于宋之後何不<lb/>
聞諸載記而謬於傳聞其不為禹時也必矣予姑辨之<lb/>
<pb n="KR2k0049_WYG_216-16a"/>
以解後来之惑<lb/>
國朝<lb/>
　　王恭襄立朝辨　　　　　　　　李中馥<lb/>
註品於後原以傳信非以傳疑衡品於前不可過疑不<lb/>
可過信有顯功者隠慝不必搜也有大疵者積勞尚可<lb/>
贖也原邑恭襄王公所歴事者武廟肅廟多事之朝也<lb/>
公宗社是安勲業爛焉參之前代未易多數何通紀所<lb/>
載有善結權奸之書耶檢巻至此不能不致辨焉云投<lb/>
<pb n="KR2k0049_WYG_216-16b"/>
刺劉瑾賄瑾記室每帖至逸之即還瑾伏誅朝臣各有<lb/>
名帖公獨無云公素暱朱寧銜彭澤澤惡寧每聲辱之<lb/>
公語寧不信匿寧屏後以言激澤令詈罵之以實其語<lb/>
云歴未五載公孤三進寵錫之靈奥援之力也嗟哉王<lb/>
公似無說以處此矣余謂伎倆精於逢迎者名利所由<lb/>
廹心術攻乎穽陷者事業何由隆公名利之情最淡事<lb/>
業之著最隆檢巻至此惡能禁余之不致辨也翻覆深<lb/>
求覺媚瑾投刺固矣賄行帖返得乎瑾之記室瑾之心<lb/>
<pb n="KR2k0049_WYG_216-17a"/>
腹爪牙也為瑾自甚於為公初求返帖尚可適然付之<lb/>
至次至再而疑心生矣念帖必求返是誠何心哉明明<lb/>
慮己之禍及計瑾之敗露此情識透不唯弗應必將挟<lb/>
公為竒貨如予所見魏璫左右於最無影者揑為方景<lb/>
陽之符咒絶不涉者羅為顧同寅之擇齣擁要地獲厚<lb/>
實瑾之記室獨不能計及此也此予之所以辨也寧澤<lb/>
之事隂借劍於寧陽市交於澤鄉黨自好者不為而謂<lb/>
賢者為之事即涉真胡所紀者有屏匿朱寧與寧使在<lb/>
<pb n="KR2k0049_WYG_216-17b"/>
坐之舛耶屏匿真在坐誣矣在坐真屏匿誣矣一事既<lb/>
各載之不同兩紀果何從之是確此予之所以辨也朝<lb/>
廷九天九淵之升墜恩威原自不測公不五載而三進<lb/>
公孤或出聖意或出權奸是未可知觀文清薛公之參<lb/>
知政府知者言宜為拜酬薛公曰焉有受爵天朝而拜恩<lb/>
私室者乎不拜因而落職公之寵錫果係權奸自酬拜<lb/>
之不遑如不酬拜必斥逐之不寘此予之所以辨也通<lb/>
紀所書胡為哉予有說焉從来才者忌功者忌敢任者<lb/>
<pb n="KR2k0049_WYG_216-18a"/>
忌有一於此忌所不免公則備焉公評邱文莊衍義補<lb/>
謂能博不能約邱公間世之英尚以此評况邱公右者<lb/>
是才為人忌宸濠不軌中外俱無人色公獨自如必待<lb/>
諸臣遑遑莫措公徐曰贑撫王伯安久任上游正候寧<lb/>
變數日可以授首果如所算衆雖共服衆實共嫌是功<lb/>
為人忌至土魯番之降花馬池之復陜西一邊其功已<lb/>
立三邊奏議言言碩畫諸鎮要害攸分當事功罪立見<lb/>
惟社稷克承擔當不避是敢任為人所忌况與首輔廷<lb/>
<pb n="KR2k0049_WYG_216-18b"/>
和楊公甚左疏劾楊公可斬楊公内恃迎立之功外恃<lb/>
門生故吏之衆親恃子升菴公鼎望文壇於紀聞見而<lb/>
秉筆者何難於託也公飭躬太方居心太刻不喜南人<lb/>
紀聞見而秉筆者又無俟於託也安見通紀之書不出<lb/>
於此者就逆濠一案公之人品心術更自昭然濠初輦<lb/>
金長安結識大臣之有望者輒數千金夀無不腹果公<lb/>
毫無所染其淡於利者如此後濠擒敘功王文成自疏<lb/>
追狐逐兔者臣發縱指使者瓊公若留心世劵可得公<lb/>
<pb n="KR2k0049_WYG_216-19a"/>
獨不攖心其淡於名者又如此若是乎誣公者之即可<lb/>
以楊公解也楊公善誣人者也梁公厚齋何如人哉尚<lb/>
以復䕶衞誣之矧與公有銜乎乃善誣者之慣以誣行<lb/>
也若是乎為公陷澤之即可於彭公求也彭公善陷人<lb/>
者也嗾薛侃以上疏指夏言以起草令侃備極諸刑欲<lb/>
以鍛鍊成獄致夏言不甘與張孚敬排入殿中閽者不<lb/>
納上意稍悟次日復審令孚敬不親鞫所空坐閣中夏<lb/>
公之寃始白激罵之狡何異嗾疏之狡匿屏之工不殊<lb/>
<pb n="KR2k0049_WYG_216-19b"/>
指草之工乃善陷者之慣以陷行也楊彭原一氣之歡<lb/>
王公受兩衝之敵余檢巻至此安得不惓惓致辨也晉<lb/>
學使益軒吕公以此革公鄉賢從祀太原諸公具呈曰<lb/>
在文成尚錫三等之命圭豈恭襄不保一爐之香火呈<lb/>
入復迎從祀余勒是辨果可焉人人為投杼之信也可<lb/>
即否焉人人為弓影之疑也亦可同聲之和不欲續之<lb/>
是則余之為余而已矣續史者參之<lb/>
　　五羖辨　　　　　　　　　　　朱彛尊<lb/>
<pb n="KR2k0049_WYG_216-20a"/>
孟子百里奚自鬻於秦養牲者五羊之皮食牛趙岐注<lb/>
人言百里奚自賣五羖羊皮為人養牛自賣句截五羖<lb/>
羊皮為人養牛蓋言衣此食牛也朱子集注云人言其<lb/>
自賣於秦養牲者之家得五羊之皮而為之食牛殆言<lb/>
因自鬻得五羊之皮解者遂疑鬻身止得五羊皮非已<lb/>
扊扅歌云百里奚初娶我時五羊皮又曰西入秦五羖<lb/>
皮然則奚蓋服五羊之皮入秦者紉五羊為裘毛之最<lb/>
豐而賤者所服也曩客代州言之李孔徳孔徳不以為<lb/>
<pb n="KR2k0049_WYG_216-20b"/>
然偶讀范處義詩補傳釋羔羊之詩云素絲必以五言<lb/>
蓋合五羊之皮為一裘循其合處以素絲為英飾也百<lb/>
里奚衣五羊之皮為秦養牲蓋仿古制古之羔裘其製<lb/>
甚精養牲者被五羊之皮葢賤者之服而召南在位之<lb/>
君子亦服之非節儉而何其說竟與予合按史記百里<lb/>
奚亡秦走宛楚鄙人執之繆公聞百里奚賢欲重贖之<lb/>
恐楚人不與乃使人謂楚曰吾媵臣百里奚在焉請以<lb/>
五羖羊皮贖之楚楚遂許與之蓋百里奚在秦五羖其<lb/>
<pb n="KR2k0049_WYG_216-21a"/>
素所被服繆公慮楚不信故以奚所衣之服與之不然<lb/>
則五羖微物楚人豈貪之乎太原閻百詩好駁正注疏<lb/>
之失作孟子劄記書此質焉<lb/>
北周<lb/>
　　黄帝見廣成子贊　　　　　　　庾　信<lb/>
治身紫府問政青邱龍湖鼎没丹竈珠流疎雲即雨落<lb/>
木先秋至道須極長生可求<lb/>
　　武丁迎傅說贊<lb/>
<pb n="KR2k0049_WYG_216-21b"/>
虞田路斷辭潤泉飛躬勞版築有弊韋衣賢臣入夢天<lb/>
賜無違千巖之下遂得同歸<lb/>
　　成王刻桐葉封虞贊<lb/>
虞叔百里居河之汾帝刻桐葉天書掌文禮以成徳樂<lb/>
以歌薫天子無戲唐其有君<lb/>
　　鉏麑見趙盾贊<lb/>
趙盾將朝端衣整笏鉏麑受命衝冠怒髮惆悵賢臣顧<lb/>
瞻城闕利劍不抽青槐先絶<lb/>
<pb n="KR2k0049_WYG_216-22a"/>
唐<lb/>
　　聖應圖贊　　　　　　　　　　張九齡<lb/>
臣聞啓聖者天也宜有以覺悟受命者聖也必有以明<lb/>
徴故神不言而可知時將至而先兆當陛下龍潛於上<lb/>
黨也或托數於雲物或効靈於卜筮天之意㫖丁寧垂<lb/>
象惟恐後時而又以潞水之泓深山鹿之挺走馳騁是<lb/>
獲厲流不濡非力所能以明或躍乾之上體時而九四<lb/>
神道幽贊聖期宻爾自後而占何著明其若此葢天福<lb/>
<pb n="KR2k0049_WYG_216-22b"/>
海内地降聖迹以瑞非常之后以決如神之䇿至於再<lb/>
三明必信耳<lb/>
　　蒲津橋贊　　　　　　　　　　張　說<lb/>
易曰利涉大川濟乎難也詩曰造舟為梁通乎險也域<lb/>
中有四瀆黄河居其長河上有三橋蒲津是其一隔秦<lb/>
稱塞臨晉名關關西之要衝河東之輻輳必由是也其<lb/>
舊制横絙百丈連艦千艘辮修笮以維之繋圍木以距<lb/>
之亦云固矣然每冬氷未合春沍初解流澌峥嶸塞川<lb/>
<pb n="KR2k0049_WYG_216-23a"/>
而下如礎如臼如堆如阜或摐或掍或磨或切綆斷航<lb/>
破無歳不有雖殘渭南之竹仆隴坻之松敗輒更之罄<lb/>
不供費津吏成罪縣徒告勞以為常矣開元十有二載<lb/>
皇帝聞之曰嘻我其慮哉乃思索其極敷祐於下通其<lb/>
變使人不倦相其宜授彼有司俾鐵代竹取堅易脆圖<lb/>
其始而可久紓其終而就逸無疆惟休亦無疆惟恤於<lb/>
是大匠蕆事百工獻藝賦晉國之一鼓法周官之六齊<lb/>
飛廉煽炭祝融理爐是鍊是烹亦錯亦鍛結而為連鎖<lb/>
<pb n="KR2k0049_WYG_216-23b"/>
鎔而為伏牛偶立於兩岸襟束於中潬鎖以持航牛以<lb/>
縶䌫亦將厭水物奠浮梁又疏其舟間畫其鷁首必使<lb/>
奔澌不突積凌不隘新法既成永代作則原夫天意有<lb/>
四㫖焉濟人仁也利物義也順事禮也圖逺智也仁以<lb/>
平心義以和氣禮以成政智以節財心平則應諧百神<lb/>
矣氣和則感生萬物矣政成則乂文之經矣財節則豐<lb/>
武之徳矣故天將儲其禎地將阜其用人將盈其力聖<lb/>
皇之道乾乾翼翼觀藝而無窮詠功而無極<lb/>
<pb n="KR2k0049_WYG_216-24a"/>
　　裴旻將軍射虎圖贊<hi>并序</hi>　　　　李　翰<lb/>
世稱裴將軍射虎而不及見駕部郎中兼侍御史滎陽<lb/>
鄭公博物好古旌能尚藝於裴氏子得其先人射虎圖<lb/>
傳以示予壯哉古今之未有倫也夫弧矢之用所以服<lb/>
猛除暴而威戎狄故士生則以蓬矢射四方君立則以<lb/>
五侯選諸侯五侯之正皆飾以熊虎猛獸之皮象而射<lb/>
之也昭除暴不若也周官曰張五侯則逺國屬射而中<lb/>
之威不庭也昭昭乎除暴威逺之義葢射之大端若殺<lb/>
<pb n="KR2k0049_WYG_216-24b"/>
不加有罪威不及不庭雖有百中之功而無一發之矢<lb/>
彀弓鳥下拾矢猿號工則工矣是射之末節開元中山<lb/>
戎冦邊元宗命將軍守北平州且充龍苑軍使以捍薊<lb/>
之北門公嘗率偏軍横絶漠䇿匹馬陷重圍揺轆轤而<lb/>
百萬洞開驅槖駞而沙場一埽聲振北狄氣慴東胡稜<lb/>
威大矣而北平連山廣野地實多虎擇肉於人如有飛<lb/>
翼薦食邊鄙甚於戎夷羣老憂而請焉公於是屏車徒<lb/>
去矛鎩曰賈予餘勇挺身以餌之耽耽甝虓烈烈騰逝<lb/>
<pb n="KR2k0049_WYG_216-25a"/>
當其威怒也百獸以伏萬夫莫亢而公馳單騎彀白羽<lb/>
挑之使来翼之而迴從容反視咫尺旋翫心即其度手<lb/>
張其機左射右拂縈之疊四中皆没羽倒必應弦毛紛<lb/>
血灑腋洞心穿或叱之而弭伏或箠之而却走將威有<lb/>
所勝氣有所全精專於中志正於内故能以一人之力<lb/>
戰羣虎之命使鋸牙鈎爪戢而莫措雷聲電視消而不<lb/>
揚猛摧於柔衆怯於獨其為易也若獵狐兔聨鶖鶬雖<lb/>
有矯牙冠羣亦垂頭搨尾應鏑而斃如此者凡三十有<lb/>
<pb n="KR2k0049_WYG_216-25b"/>
一矣其餘竄匿不敢復出大漠之南千里罷扃鳥獸咸<lb/>
若山川以寧胡人服藝畏威不敢南牧願充麾下者五<lb/>
百餘人兹所謂剛猛除暴而戎夷格昔漢飛將軍亦為<lb/>
北平守撃胡有困辱之事射虎有騰傷之患其於將軍<lb/>
神勇非為侔矣鄭公既冩其圖俾予贊之詞曰憬彼山<lb/>
戎噬我封畧有羣者虎載肆騰搏邊氓懍懔若崩厥角<lb/>
將軍出塞屏黜車騎進馬前當挺身以餌威有所服精<lb/>
有所聚氣全以雄力果而取震驚矍矍虎反如䑕威武<lb/>
<pb n="KR2k0049_WYG_216-26a"/>
桓桓人反如虎勁弓雷霹長矢電激中口穿胸貫心洞<lb/>
腋視如空皮劃若破的應發連斃紛紜枕籍據鞍遥叱<lb/>
揮箠逆撃閉目枕冥喪精擗易三軍駭呼萬靈動魄海<lb/>
波為騰塞草亦赤卞莊俟鬭方聞兩獲漢將如飛幾為<lb/>
所扼將軍神勇冠世超昔號猿未工飲羽非敵弧矢之<lb/>
設以威四方羣虎既夷狄人来降收闥罷扃山川以寧<lb/>
至今北荒猶畏其靈<lb/>
　　狄梁公立廬陵王傳贊<hi>并序</hi>　　　吕　温<lb/>
<pb n="KR2k0049_WYG_216-26b"/>
梁公以武氏簒盜國命如綴翊安宗社非我而誰是用<lb/>
䝉大恥履大險聳節振美以持世心閑髙祖天下於方<lb/>
寸之地盜力雖盛莫之敢闚周復為唐繄公是頼後代<lb/>
昧者頗歸功於五臣殊不知五臣之功公所授也客有<lb/>
以李北海所傳示予者述廬陵王廢立之際見公如生<lb/>
貽諸將来可以不惑敢攄憤而讚之詞曰於休梁公社<lb/>
稷之臣濡迹應變與唐屈伸妖虹横天鳴牝專晨獨立<lb/>
大道指南生人闔闢有期命先我時乃建國本代天張<lb/>
<pb n="KR2k0049_WYG_216-27a"/>
機取日虞淵洗光咸池潛授五龍夾之以飛臨終指麾<lb/>
皇業再基運起身後功成不知穆若清風嶷然宏規凡<lb/>
為臣者可不度思<lb/>
　　髙申公士廉贊<lb/>
維岳降神佐唐生申忠貞自矢孝友因天徳為邦基行<lb/>
厚人倫肅肅雍雍真王者臣慶因歸妹光誕天配婚媾<lb/>
之中雲龍潛㑹建功南海廓我無外諫武撥亂弼文開<lb/>
泰遏彼庸蜀薦鍾澆季文翁之化皆埽於地申公攸徂<lb/>
<pb n="KR2k0049_WYG_216-27b"/>
有教無𩔖父子兄弟望風相愧勃興儒雅大復禮義西<lb/>
南頌聲到今不墜名登元勲理冠羣吏全才大器於鑠<lb/>
厥懿<lb/>
　　唐莒公儉贊<lb/>
歳寒隂凝氷雪皚皚有鳥擇木先陽春来猗歟莒公王<lb/>
佐之才間運未開登潛龍臺代萬姓請命與天為媒扶<lb/>
龍而興振起雲雷權輿帝圖經始唐基始覆一簣勃焉<lb/>
巍巍易失者時難知惟幾知幾其神莒公元勲<lb/>
<pb n="KR2k0049_WYG_216-28a"/>
　　自題冩真贊　　　　　　　　　裴　度<lb/>
爾才不長爾貌不揚胡為將胡為相一片靈臺丹青莫<lb/>
狀<lb/>
　　畫鵰贊<hi>并序</hi>　　　　　　　　　白居易<lb/>
夀安令白昊予宗兄也得丹青之妙傳冩之要毛羣羽<lb/>
族尤是所長長慶元年以畫鵰貺予予愛之因題贊云<lb/>
鷙禽之英黒鵰丁丁鉤綴八爪劍插六翎想入心匠冩<lb/>
從筆精不卵不雛一日而成軒然將飛戛然欲鳴毛動<lb/>
<pb n="KR2k0049_WYG_216-28b"/>
骨活神采著形始知造物不必窅𡨕但獲天機則與化<lb/>
争韓幹之馬藉藉知名薛稷之鶴翩翩有聲研工覈能<lb/>
較真鬭靈豈無他人不如我兄<lb/>
　　三賢贊<hi>并序</hi>　　　　　　　　　司空圖<lb/>
隋大業間房公李公魏公同師文中子嘗謂其徒曰元<lb/>
齡也志而宻靖也惠而斷徴也直而遂俾其遭時致力<lb/>
必濟謨庸厥後果然宜其有贊云三賢志同夙尚儒風<lb/>
以植公忠出遇太宗諷議從容謀厥羣雄君勞臣惕荒<lb/>
<pb n="KR2k0049_WYG_216-29a"/>
夷阻闢百千年社稷<lb/>
　　侍中兼吏部尚書裴公畫贊<hi>并序</hi>　穆　員<lb/>
元聖有作大賢將其命良弼有二侍中是其一所從龍<lb/>
虎實感風雲我之裴公道與上合義深體國䇿在忠主<lb/>
亦既致於堯舜不惟比於管樂至於執人柄振天綱丹<lb/>
青帝圖金玊王度雖古之作合謂之有開未始聞也夫<lb/>
事可法道可度威可愛儀可象赫咺中来菁英外發故<lb/>
工繪其事所以見盛徳之形容士頌其功所以知和氣<lb/>
<pb n="KR2k0049_WYG_216-29b"/>
之導達五事曰貌一以作恭七聲成文六乃為頌俾凡<lb/>
今之人色斯而覩奥聴之而知理水有方折辨和氏之<lb/>
價焉山為具瞻表師尹之重焉贊曰赫咺人望時維國<lb/>
紀偉量川渟髙標嶽峙磊落成節精明入理倬哉輔臣<lb/>
式是多士丹青炳發儼如至止<lb/>
五代<lb/>
　　李衞公勲徳贊　　　　　　　　失　名<lb/>
有隋之末羣盜熾爇帝震怒發太白照野將有聖人兵<lb/>
<pb n="KR2k0049_WYG_216-30a"/>
定天下金精下射猛毅感激李公矯矯從此奮跡躍於<lb/>
中原王者則獲壯士不死唐威載赫帝曰汝傑奉天之<lb/>
罰手付金鉞俾往式遏不庭刈殺如飈發發如火烈烈<lb/>
摧枯鑠雪應鼓如截逺如荆巫險若江湖强若匈奴莫<lb/>
不率從莫不震恭車書混同氛祲蕩空衞侯之功功則<lb/>
維何威明惠和䇿勇駕智長驅仁義仁義曠蕩帝王之<lb/>
將萬古曷瞻鐵山巉巉<lb/>
宋<lb/>
<pb n="KR2k0049_WYG_216-30b"/>
　　狄梁公贊　　　　　　　　　　范仲淹<lb/>
天地閉孰與闢焉日月蝕孰與廓焉大厦仆孰將起焉<lb/>
神器墜孰將舉焉巖巖乎克當其任者惟梁公之偉歟<lb/>
公諱仁傑字懐英太原人也又系之曰商有三仁弗救<lb/>
其滅漢有四皓正於未奪嗚呼武暴如火李寒如灰何<lb/>
心不隨何力可回我公哀傷拯天之亡逆長風而孤鶱<lb/>
遡大川而獨航金可革公不可革孰為乎剛地可動公<lb/>
不可動孰為乎方二朝感通羣隂披攘天子既臣而皇<lb/>
<pb n="KR2k0049_WYG_216-31a"/>
天下既周而唐七世發靈千年垂光噫非天下之至誠<lb/>
其孰能當<lb/>
　　司馬温公像贊　　　　　　　　朱　熹<lb/>
為學力行清修苦節有徳有言有功有烈深衣大帶張<lb/>
拱徐趨遺像凛然可肅薄夫<lb/>
　　武安王贊　　　　　　　　　　黄茂才<lb/>
氣蓋世勇而强萬衆中刺顔良身歸漢義益彰位上將<lb/>
威莫當吳人詐失不防質諸心吾何傷嚴廟貌爵封王<lb/>
<pb n="KR2k0049_WYG_216-31b"/>
佐我宋司雨暘禱而應弭災荒名與澤䝉泉長<lb/>
元<lb/>
　　華池廟贊　　　　　　　　　　李天矞<lb/>
神之乗龍兮来自穹蒼巍然當座兮萬夫瞻望聴視臧<lb/>
否兮秘宻難量禜之即應兮淑靈孔彰覩其功徳兮炳<lb/>
日之光仰其廟貌兮白雲之鄉觚稜崔巍兮鳳舞帷幕<lb/>
森隂兮龍藏崑山之石兮玉為礎豫章之材兮虹為梁<lb/>
俯瞰井邑兮下土宫移兜率兮上方司曹居職以匡輔<lb/>
<pb n="KR2k0049_WYG_216-32a"/>
兮兩廡分列以鴛行夜有幽㝠之刑兮揺金鐵之鏗鏘<lb/>
民皆得其露宿兮竄貪饕之豺狼山鬼號泣兮月滿長<lb/>
廊徒隸怪狀兮呵禁不祥神儀莊肅兮畏以秋霜歳祀<lb/>
豐美兮濟濟皇皇咸被其祐兮百沴自禳事之千載兮<lb/>
夀隆而康至元二十七年孟秋下旬三日<lb/>
明<lb/>
　　司馬温公像贊　　　　　　　　方孝孺<lb/>
儒者之澤大行於民伊周以来惟公一人時未可為萬<lb/>
<pb n="KR2k0049_WYG_216-32b"/>
鍾不受時逢多艱為世父母凡民之心惟久乃安欲其<lb/>
即從聖人猶難亦獨何修政化甚速誠於為善四海恱<lb/>
服用術相欺惟恐不深公神在天汝果何心<lb/>
　　寒竹贊　　　　　　　　　　　桑拱陽<lb/>
有斐君子厥徳有四吾欲友之結盟終始中虚而静外<lb/>
直而堅亭亭獨上勁骨叅天吾友爾賢疎圃栽培夜氣<lb/>
滋長既中且和清風透爽吾友爾養未出有節上達彌<lb/>
髙雨雪晦明獨立不撓吾友爾操應蟄而起遇屯而止<lb/>
<pb n="KR2k0049_WYG_216-33a"/>
棲鳳為龍簫韶時至吾友爾時竹溪六逸弊鄰於狂恐<lb/>
玷爾琳瑯竹林七賢病流於放恐負爾堅剛資爾全徳<lb/>
對我芸窓日新月盛杏雨蓮香<lb/>
　　松風贊<lb/>
習静山齋歳寒尚友彼美君子周旋良久大冬深雪霜<lb/>
操黛色森森千丈孤芳皎潔友爾髙節古致臨風鶴舞<lb/>
琴鳴疎濤滴翠綠䕃滿庭友爾風清鬱鬱葱葱干霄持<lb/>
正清廟明堂為梁為棟友爾品重蓬蒿被困大夫侈封<lb/>
<pb n="KR2k0049_WYG_216-33b"/>
何加何損四序常青友爾徳恒啖松茹柏病𩔖於元頼<lb/>
有爾繩愆執松談柄亦墮於禪幸有爾矯偏貞我素志<lb/>
法爾静專尼山在望檜柏同堅<lb/>
　　王虎谷三立祠祀鄉賢贊　　　　閔　煦<lb/>
英敏豪邁廉静剛方學傳古今道期賢聖屢疏弊政觸<lb/>
權要而氣不撓再秉文衡畫禮儀而士以奮多方教誨<lb/>
感服於六館之情悉意拊循造施夫一鎮之福惓惓忠<lb/>
愛之忱赫赫才徳之華<lb/>
<pb n="KR2k0049_WYG_216-34a"/>
　　曹月川先生贊　　　　　　　　薛　瑄<lb/>
質純氣清理明心定篤信好古距邪閑正有徳有言以<lb/>
淑後人美哉君子光耀日新<lb/>
　　王瑞庭先生像贊　　　　　　　倪元璐<lb/>
腹五車書既試為吏則亦匪厨腰五斗令能和其民則<lb/>
亦匪磬亦不黄耉峴山之碑則是其夀亦不顯位西平<lb/>
有子則是其貴淮清王寧郭璞筮之三槐列庭吾告王<lb/>
子爾考爾型夙夜敬止<lb/>
<pb n="KR2k0049_WYG_216-34b"/>
　　郭林宗贊<hi>并引</hi>　　　　　　　　孫繼魯<lb/>
先生大都髙蹈中郎備矣乃身栖白屋心在彤庭殄瘁<lb/>
有嗟中郎無述良以後漢傾頹磐石揺動退抑邱壑進<lb/>
窒經綸委質未通聘珍得已如曾居鼎宰物攬轡分符<lb/>
既正君臣莫逃天地横流砥柱豈讓諸人獨憾丹書約<lb/>
泯白馬盟寒英雄異延攬之秋黨人丁禁錮之㑹芳香<lb/>
蕪穢氛祲彌漫東已失明西何得吉斯是留神載籍啓<lb/>
發友生馳譽當年流芳後世豈先生之淵意哉惟中郎<lb/>
<pb n="KR2k0049_WYG_216-35a"/>
之作碑銘屬時方重忌諱詞雖麗則意遂沈淪俾先生<lb/>
大隱弗明致後進長思靡定假以全身為是則龍逢比<lb/>
干失在夏殷若謂濟世為非則長沮桀溺賢於孔孟先<lb/>
生有道夫豈懵然固知見幾正憂國也爰述贊曰嗟哉<lb/>
先生逢時讒慝鳳伏鳬翔颷回霧塞煉石無補杞國徒<lb/>
憂辟舉托疾肥遯靈修巖穴栖栖經生比比明哲葆光<lb/>
矯强不已敷求漢庭董子其人或出或處易地同神<lb/>
　　前將軍漢夀亭侯贊　　　　　　王世貞<lb/>
<pb n="KR2k0049_WYG_216-35b"/>
嗚呼故主之誼表於奔袁討賊之忠見於許田樊城一<lb/>
師炎燼幾然前無衡操後有伏權天耶人耶公則奚愆<lb/>
精誠所鬱金石失堅川停嶽摧風車電鞭君臣大綱如<lb/>
日行天我懐威神頌公萬年嗚呼簒漢者瞞也成瞞<lb/>
簒者權也瞞名漢臣也實漢賊也權陽瞞敵也隂瞞翼<lb/>
也公批吭於前而不虞奸於腋七軍甫渰六師遂厄使<lb/>
永安之恨不在許昌而在公安建興之師不出樊城而<lb/>
出祁山安樂之牋與歸命之璧而相後先惜哉雖然不<lb/>
<pb n="KR2k0049_WYG_216-36a"/>
以間關而廢兄弟不以離亂而廢君臣其峙如者山嶽<lb/>
澄如者川流而炳如者日月星辰嗚呼此其所以亘萬<lb/>
古而猶神也耶<lb/>
　　霍光贊<lb/>
於赫孝武光承炎漢皇輿四闢兆心中渙赤靈所綏天<lb/>
啟輪臺顧復沖子靡慰予懐爰諏<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御爰及博陸温恭<lb/>
朝夕執事有恪光拜稽首讓於日磾乃抱孺子乃撫蒸<lb/>
黎民毋枕革以即衽席工商流通農蠶舉職褒節尚璽<lb/>
<pb n="KR2k0049_WYG_216-36b"/>
遏封外人孤誠上假立排三親再霈鴻慶再罹大喪九<lb/>
有晏然四垂不崩黜昏立明阿衡是法勲塞宇宙忠昭<lb/>
日月孽由女作禍自勢萌黄腸未乾赤族已成乾戒亢<lb/>
龍坤稱牝馬無成有終臣訓千古<lb/>
　　張侍郎昺贊<lb/>
忠矣張公殉國以身稍昧幾先委托非人宻謀既泄大<lb/>
事以傾公乎奚媿英誼千春鄙哉李吏乃獸乃禽<lb/>
　　閔貢贊<lb/>
<pb n="KR2k0049_WYG_216-37a"/>
閔貢仲叔含菽飲水同郡周黨遺之生菜受而不食晚<lb/>
家安邑病須肉味日買猪肝一片令為給置仲叔問其<lb/>
故歎以口腹累鑿坏而遁乃客於沛<lb/>
　　趙衰贊<hi>并序</hi>
晉文公為三軍擇帥以謀於趙衰衰曰郤縠可說禮樂<lb/>
而敦詩書於是使郤縠將中軍使趙衰佐上軍王子曰<lb/>
成季之世有晉政也宜哉文公所起共患厄昆季交也<lb/>
狐犯雖親才實匪匹擇帥以將誰能踰之衰汲汲焉晉<lb/>
<pb n="KR2k0049_WYG_216-37b"/>
其素踈後之郤縠偃然居六卿首而已退處其伍泯於<lb/>
較勢專於集事又其論敦本而近乎道夫自宣孟而下<lb/>
幾祀矣其間厄於靈族於屠遺燼忽然迄至焰也衰實<lb/>
培之歟郤氏之後與范中行氏惡而卻亡范中行之後<lb/>
與趙氏惡而范中行氏亡迨其終也又併晉而亡之趙<lb/>
雖存其非成季意哉愚竊謂成季佐晉他謀策未離春<lb/>
秋人物其薦郤縠毋論鮑管逺可與岳牧同風吾既嘉<lb/>
成季之賢而悲後之嗣者寡也追為贊曰造父佐周俾<lb/>
<pb n="KR2k0049_WYG_216-38a"/>
熾厥後乃生子餘亡人是友既匡亡人以反晉轅曰子<lb/>
餘勛大夫於原惟楚不共侯命擯之惟原大夫侯詢任<lb/>
之曰有郤縠能實勝予何以中軍禮樂詩書次者上軍<lb/>
次佐乃衰茍利晉社遑恤其他彼趙與郤長為夾輔諸<lb/>
其敗者交軋以惡六卿為三三卿為國雖則有國覆兹<lb/>
先徳赫赫成季休休有容敬贊淑節敢告丞公<lb/>
　　高參軍巍贊<lb/>
高既宏識曾亦强辨賈傳請纓魯生飛箭妖鵬垂凶蹈<lb/>
<pb n="KR2k0049_WYG_216-38b"/>
海終踐訪魏雖厪徇隠曷變<lb/>
　　明太傅質庵韓公贊　　　　　　邢大道<lb/>
司徒任官兩朝執政閹豎亂常九閽請命攖批鱗之禍<lb/>
身以報主而危釋累卵之憂國以剔奸而靖論定蓋棺<lb/>
諡曰忠定<lb/>
　　又贊<lb/>
三朝受知排難決疑吐膽而揚眉一疏謫奸持危扶顛<lb/>
捋鬚而昂肩疇曰甯子之愚公之未死衞國能全其軀<lb/>
<pb n="KR2k0049_WYG_216-39a"/>
疇曰比干之仁即公而死殉國不愛其身以此論公是<lb/>
曰偉人魏公裔人昭代養士三百年一人<lb/>
　　太守箕峯衞公贊<lb/>
謂嚴而明包孝肅之名謂寛而仁歐陽文忠之倫兩者<lb/>
擬公未概公善求當其人曰趙清獻晝之所為夜必告<lb/>
天一琴一鶴行槖蕭然<lb/>
　　少鶴山人自贊<lb/>
爾骨則癯爾形則削晚澗寒鴻秋山羸鶴羞比翼於鳳<lb/>
<pb n="KR2k0049_WYG_216-39b"/>
凰豈同羣於燕雀月峽雲汀烟霄霧壑一迴一翔一飲<lb/>
一啄不知爾者爾未覩上林之春其知爾者爾庶幾脫<lb/>
世網之樂<lb/>
國朝<lb/>
　　重修學廟贊　　　　　　　　　魏象樞<lb/>
聖道之大如日月經天江河行地無微不通無幽不照<lb/>
學者仰止宫牆自少至老日用飲食五常萬善孰敢不<lb/>
敬守我孔子家法哉廣靈貧邑學廟久傾絃誦間歇今<lb/>
<pb n="KR2k0049_WYG_216-40a"/>
邑侯焦公来涖兹邑能知大體首先倡捐而鼎新之以<lb/>
崇祀事課諸生典禮備文教興矣工成屬余一言為之<lb/>
贊贊曰讀聖經感人心學宫茂草任銷沈修蘭若損多<lb/>
金世俗江河已到今彈丸邑窮子衿仰止宫牆歳月深<lb/>
瓦礫亂風雨侵補葺還愁力不任嗟乎嗟乎事其事空<lb/>
谷音<lb/>
　　范太孺人節烈贊<hi>并引</hi>
范太孺人者前侍御今大理寺寺副裴公希度母也不<lb/>
<pb n="KR2k0049_WYG_216-40b"/>
生不可以托孤其生也節不死不可以成仁其死也烈<lb/>
維節與烈終始無缺恒嶽汾流精神不滅曲沃男子獨<lb/>
非熱血受尚方劍而弗能引義以自決誰則巾幗誰則<lb/>
鬚眉請分優劣<lb/>
　　辛復元徴君贊<hi>并引</hi>
先生名全字復元絳州人明徴君以布衣設教河汾著<lb/>
書三十六種尚書李日宣特薦不仕正心誠意希聖希<lb/>
賢言與行顧行在言先羽翼洙泗庶幾真傳秉彛同好<lb/>
<pb n="KR2k0049_WYG_216-41a"/>
師厥遺編<lb/>
　　蔡忠襄公傳贊　　　　　　　　畢振姬<lb/>
外史氏曰白孕彩為余言蔡公讀新建之書存新建之<lb/>
心而無其才與識也新建初破賊象湖横水䖍吉南昌<lb/>
黔駱之逆觸手剗割天地廓然理其學為有用才與識<lb/>
無兩公自提學江西終晉撫所在講道徳理義命識拔<lb/>
掲重熙萬元吉曽亨應數人先後慷慨殉國難豈其才<lb/>
盡而為無用之學欺世哉獨惜公無膽耳晉王發金募<lb/>
<pb n="KR2k0049_WYG_216-41b"/>
死士殺賊提學黎志陞匿其金易以紀功紙票公不敢<lb/>
禁檄周遇吉守太原廹於衆議又止還寧武公不敢專<lb/>
趦趄為解任聴勘視昔龍場驛丞何如哉汪御史疏不重<lb/>
於桂尚書掲假令公守於内周戰於外重賞以倡勇敢<lb/>
太原未必亡也太原不亡賊不能進守一城捍天下京<lb/>
師可頼以存解任官却劉鄩太原有臣法矣膽生於識<lb/>
識生於學新建變學為覺公自覺而自經蓋膽落於汪<lb/>
御史耳覺者良知所不昧公以解任死封疆為其覺也<lb/>
<pb n="KR2k0049_WYG_216-42a"/>
愈於跪伏馬前受官號踆巡逃死而死者之不覺也嗚<lb/>
呼此新建致命遂志之學矣<lb/>
　　督師孫公傳贊<lb/>
先生死事之臣也世之論者畧其大而責其小謂先生<lb/>
失御左帥殺賀帥不從白帥守關而任自救之高傑以<lb/>
其饑軍決勝於無糧之地必敗賀人龍圖敗官軍屢矣<lb/>
彼以戰場要市不殺何施良玉久持獻忠不欲先用其<lb/>
衆於兩敵之間卒惰也詔良玉勤王曾有一騎過河無<lb/>
<pb n="KR2k0049_WYG_216-42b"/>
有哉廣恩號知兵兵交先去不可倚以守關亦審矣賀<lb/>
必走高平左必失期垓下廣恩亦為韓陵之爾朱弗績<lb/>
兵法五百里而轉餉者蹶上將饑軍争利敗固當也先<lb/>
生乗屢勝之威從天而下洛陽此時堅約束守便宜通<lb/>
河北山西糧道賊豈敢越我而西哉賊既西犯潼關林<lb/>
言向讓之来路守關者所知坐令自成繞關後何知勇<lb/>
之不忠也賊雖入關若以四萬兵背城視戲下之囚徒<lb/>
萬倍終以走死死辱然哥舒翰死不識聖人先生死事<lb/>
<pb n="KR2k0049_WYG_216-43a"/>
遂其由来以身許國之志丈夫哉若乃轉輸之事則有<lb/>
司存師行而糧不踵軍棄之也大帥棄師貰死先後督<lb/>
師無全者是以約束不堅便宜卒不可守也悲夫<lb/>
晉<lb/>
　　聘士徐君墓頌<hi>并序</hi>　　　　　　孫　綽<lb/>
晉南昌相太原縣君白漢故聘士徐君之靈惟君風軌<lb/>
英邃音徽逺播飱仰芳流宗揖在昔古人有言聞伯夷<lb/>
之風者懦夫有立志仰先生之道豈無青雲之懐哉余<lb/>
<pb n="KR2k0049_WYG_216-43b"/>
以不才忝宰兹邑遐宗有道思揖逺風乃與友人殷浩<lb/>
等束帶靈墳奉瞻祠宇雖玉質幽潛而目想令儀雅音<lb/>
永寂而心存髙範徘徊墟壠仰眄松林哀有形之短化<lb/>
悼令徳之長泯憮然有感悽然增傷夫風謡生於情託<lb/>
雅頌興乎所欽匪於詠述孰寄斯懐頌曰巖巖先生邁<lb/>
此英風含真獨暢心夷體沖高蹈域表淑問顯融昂昂<lb/>
五賢赫赫八俊雖曰休明或嬰險吝豈若先生保兹玉<lb/>
潤超世作範流光遐振墳塋磊落松竹蕭森薈叢蔚蔚<lb/>
<pb n="KR2k0049_WYG_216-44a"/>
虚宇愔愔遊獸戲阿嚶鳥鳴林嗟乎徐君不聞其音徘<lb/>
徊邱側悽焉流襟何以舒藴援翰托心<lb/>
前宋<lb/>
　　河清頌<hi>并序</hi>　　　　　　　　　鮑　昭<lb/>
臣聞善談天者并徴象於人工言古者必考績於今鴻<lb/>
羲以降遐哉邈乎鏤山嶽雕篆素昭徳垂勲可謂多矣<lb/>
而史編唐堯之功載格于上下樂登文王之操稱於昭<lb/>
于天素狐元玉聿彰符命樸牛文螾爰定祥厯魚鳥動<lb/>
<pb n="KR2k0049_WYG_216-44b"/>
色禾雉興讓皆物不盈眥而美溢金石頌聲為之而寢<lb/>
詩人於是不作庸非惑歟自我皇宋之承天命也仰應<lb/>
龍木之精俯協龜水之靈君圍帝寶燦爛瑰英固以業<lb/>
光曩代事華前徳矣聖上天飛踐極迄兹二十有四載<lb/>
道化周流元澤汪濊地平天成含生阜熙文同軌通表<lb/>
裏釐福曜徳中區黎庶知讓觀英遐外蠻貊懐惠秩禮<lb/>
恤勤散露臺之金賑民舒國傾御邸之粟約違廹脇奢<lb/>
去甚泰讌無留飲畋不般樂物色異人優游鯁直顯靡<lb/>
<pb n="KR2k0049_WYG_216-45a"/>
失心幽無怨魄精照日月事洞天情故不勞仗斧之使<lb/>
號令不肅而自嚴無辱鳳舉之事靈怪不召而自彰萬<lb/>
里神行颷塵不起農商野廬邊城偃柝冀馬南金填委<lb/>
内府馴象棲爵充羅外苑阿紈纂組之饒衣覆宗國魚<lb/>
鹽杞梓之利傍贍荒遐士民殷富繁軼五陵宫宇宏麗<lb/>
崇冠三川閭閈有盈歌吹無絶朱輪疊轍華冕重眉豈<lb/>
徒世無窮人民獲休息朝呼韓罷酤鐵而已哉是以嘉<lb/>
祥累仍福應尤盛青邱之狐丹穴之鳥栖阿閣遊禁園<lb/>
<pb n="KR2k0049_WYG_216-45b"/>
金芝九莖木禾六秀銅池發膏畆宜以謁薦郊廟和協<lb/>
律吕烟霏霧集不可勝紀然而聖上猶夙興昧旦若有<lb/>
望而未至宏規逺圖如有追而莫及神明之貺推而弗<lb/>
居也是以琬碑鏐檢盛典蕪而不治朝神省方大化抑<lb/>
而未許崇文協律之士藴儛頌於外坐朝陪宴之臣懐<lb/>
揄揚於内三靈佇睠九壤注心既有日矣歳宫乾維月<lb/>
邅蒼陸長河巨濟異源同清澄波萬壑潔瀾千里斯誠<lb/>
曠世偉觀昭啓皇明者也語曰影從表瑞從徳此其效<lb/>
<pb n="KR2k0049_WYG_216-46a"/>
也宣尼稱鳳鳥不至河不出圖傳曰俟河之清人夀幾<lb/>
何皆傷不可見者也然則古人所未見者今殫見之矣<lb/>
孟軻曰千載一聖是旦暮也豈不信哉夫四皇六帝樹<lb/>
聲長世大寶也澤浸羣生國富刑清鴻徳也制禮裁樂<lb/>
惇風遷俗文教也誅箠羯黠束桑象闕武功也鳴禽躍<lb/>
魚滌穢河渠至祥也大寶鴻徳文教武功其崇如此幽<lb/>
明同贊民祗與能厥應如彼唯天為大堯實則之皇哉<lb/>
唐哉疇與為匹抑又聞勢之所覃者淺則美之所傳者<lb/>
<pb n="KR2k0049_WYG_216-46b"/>
近道之所感者深則慶之所流者逺是以豐功韙命潤<lb/>
色縢䇿盛徳形容藻被歌頌察之上代則奚斯吉甫之<lb/>
徒鳴玉鑾於前視之中古則相如王褒之屬馳金羈於<lb/>
後絶景揚光清埃繼路故班固稱漢成之世奏御者千<lb/>
有餘篇文章之盛與三代同風由是言之斯廼臣子舊<lb/>
職國家通議不可輟也臣雖不敏敢不勉乎乃作頌曰<lb/>
窺刋崩石捃逸殘竹巢風寂寥羲埃緜邈鉅生大年贍<lb/>
學淵聞鞶繡成錦粉繢顓軒徒玩井科未覩天河亘古<lb/>
<pb n="KR2k0049_WYG_216-47a"/>
通今明流晦多千齡一見書史登歌旋我皇駕揆景方<lb/>
塗望周躐殷蹶唐轢虞如彼七緯累璧重珠高祖治亂<lb/>
首物定靈更開天地再鑄羣生帝御三傑龍步八坰朔<lb/>
南暨教海北騰聲淪深格高浹遐洞㝠毚鼎遷宋元圭<lb/>
告成大明方徽鴻光中微聖命誰堪皇厯攸歸謀從筮<lb/>
協神與民推黄旗西映紫蓋東輝納瑞螭玉升政衡機<lb/>
金輪豹飾珠冕龍衣正位北辰垂拱南面天下何思日<lb/>
用罔倦復禮歸仁觀恒通變一物有違戚言毁膳菲躬<lb/>
<pb n="KR2k0049_WYG_216-47b"/>
簡法厚下安宅謙徳彌光損道滋益孝崇饗祀勤隆耕<lb/>
耤饘酬秋羊封墐春骼嬰耄兼粱鰥孤重帛體由學染<lb/>
俗以教遷禮導刑清樂鬯風宣分衢讓齒折訟推田野<lb/>
族伏彦朝賞登賢儒訓優柔武節焱鷙文憲精𢎞戎容<lb/>
犀利樞鈴明審程彠周備吏礪平端民羞幸覬桴鼓凝<lb/>
埃𤇺驛垂轡銷我張㦸歸為農器閩外水鄉鄣表炎國<lb/>
隴首西南渤尾東北赩赩嶺丹渾渾泉黒移琛雲勉轉<lb/>
隼印棘狼歌薦功鳥譚陳徳治溥化光民阜財盛斑白<lb/>
<pb n="KR2k0049_WYG_216-48a"/>
行謡青綺髙詠雲表幽和物章明慶麗植雕質蠢行藻<lb/>
性仁草晨莩徳宿宵映海無隠颷山有黄落牛羊内首<lb/>
閭户外拓瑞木朋生祥禽輩作薫風蕩閨飴露流閣器<lb/>
範神妙劑調豫樂匪直如斯偉慶芳臻注彼四瀆媚此<lb/>
雙川伏靈遥紀閟貺遐年澄波帶嶽鏡流葱山泉室凝<lb/>
澱水府清涓俛瞰彛都降㫝驪淵朱宫潛耀紫閣隂鮮<lb/>
昔在爽徳王風不昌廼溢廼竭或壅或亡潔源濫壑曾<lb/>
是未央先民永慨大道悠長云何其瑞實鍾我皇聞諸<lb/>
<pb n="KR2k0049_WYG_216-48b"/>
師說天竦聴密介焉如響匪逺惟疾矧是皇心妙夫貞<lb/>
一左右天經户牖人術訏謨布簡師言盈室濊有綿祀<lb/>
清無崇日一人之慶萬物禀和靈根方固脩源重波副<lb/>
睿貳哲帝體皇柯景雲蔚嶽秀星駢羅垂光九野騰響<lb/>
四遐輔車鼎足磐石虎牙世匹周室基永漢家泰階既<lb/>
平洪河既清大人在上區宇文明樵夫議道漁父濯纓<lb/>
臣昭作頌輔徳樹聲<lb/>
唐<lb/>
<pb n="KR2k0049_WYG_216-49a"/>
　　濟州刺史裴公徳政頌<hi>并序</hi>　　　孫　逖<lb/>
昔太公之理齊也尊賢知尚有功泱泱大風千載不泯<lb/>
石慶古之良相也臨淄社焉于公古之良吏曹也東海<lb/>
祠焉裴公今之良太守也濟北頌焉今古一揆謂之齊志<lb/>
苟非其人名不偽立君子是以知裴公之為政有異能矣<lb/>
初公以甲子歳秋八月涖於是邦祗遹明命𢎞敷令典<lb/>
教之誨之養之育之俾夫闔境之内靡清風漸膏雨醉<lb/>
純徳飽話言若卜筮之是孚如草木之允殖用克畏慕<lb/>
<pb n="KR2k0049_WYG_216-49b"/>
外於大繇其明年也皇帝東巡狩至岱宗自洛及兖於<lb/>
皇時邁雷轂萬乗雲旗千里供帳於東道者凡十有六<lb/>
州焉大或數圻次或萬井中産者輕幣膏粱者倍征方<lb/>
事之殷猶懼不給兹郡偏小實難圖也公淵然深識卓<lb/>
然逺謀擇利而行慮善以動西自於陽穀東盡於良清<lb/>
造舟為三橋置騎為馬驛闢野為西頃除道為九逵或<lb/>
總或秸或薪或□或饔或餼或糧或糗爨之踖踖積之<lb/>
栗栗其崇如墉其比如櫛皆先之以方略繼之以生聚<lb/>
<pb n="KR2k0049_WYG_216-50a"/>
因吏祿之竒贏雜官用之餘羨通變合度豐省中程編<lb/>
户之民秋毫勿與繇是邑無征令鄉無斂法賈不利於<lb/>
乗急農不傷於甚賤且狎其野而安其業人所謂勤而<lb/>
不徳施而弗費雖小必濟不亦宜乎抑又聞之居簡則<lb/>
易於徳綏處煩則難於柔克大抵皆是其誰不然公始<lb/>
自知供迨於卒業不鞭一卒不貫一吏繩責勿用鐫譙<lb/>
無施禮以生其恭恱以盡其力役不再令事無後期雖<lb/>
子文治兵之舉叔敖城圻之政𩔖能比徳曷足稱多洎<lb/>
<pb n="KR2k0049_WYG_216-50b"/>
鑾輿反斾旌别淑慝監頓使劉日正勸農使盧怡並奏<lb/>
公理行第一議者以為當矣其三年秋大水河隄壊決<lb/>
諸郡有聞皆俟詔到莫敢興役害既滋甚功無巳時公<lb/>
以為執事諉上者非至公之法也便文自營者非盡忠<lb/>
之計也亦既成奏因而發卒播告厥指率籲於人荷鍤<lb/>
者襁屬負畚者麏至從公于邁祁祁如雲公俯臨決河<lb/>
躬自䕶作雨不張蓋塵不振衣饋不致鮮寢不處館蔬<lb/>
食以同其烹餁野次以均其燥濕版築競勤鼛鼔弗勝<lb/>
<pb n="KR2k0049_WYG_216-51a"/>
克鞏而成匪亟而速以浹辰之役興百倍之利澹災革<lb/>
弊人到於今頼焉古之所謂敏則有功豈虚言耶公之<lb/>
方在河上也有執訊者傳詔命公為宣州刺史公悼其<lb/>
功之不成且懼人之休怠未及宣布周之密之公撫巡<lb/>
如初食厲不輟及隄役既畢國人皆賀公於是解印出<lb/>
次啓籥見書莫不瞿然而駭曰不虞公去之速也嗚呼<lb/>
曷歸乎乃大哭既而幢棨就國千旟首途野有輟耕巷<lb/>
無服馬男女以辨號泣相望或觴於郊或餞於境扶服<lb/>
<pb n="KR2k0049_WYG_216-51b"/>
遮道汍瀾駐車莫肯旋歸殆過信宿夫所居人富所去<lb/>
見思前史以為有徳君子之遺風猗嗟裴公蓋有之矣<lb/>
公名耀卿字煥之河東聞喜人祖某皇朝亳州酇縣令<lb/>
父守真皇朝成寧二州刺史贈晉州刺史又贈兖州都<lb/>
督偕受祉必大垂裕不朽彰徹簡冊布昭政聞其緒業<lb/>
有如此者公之昆友故冀州刺史子餘等六人俱以儒<lb/>
行達天下之人謂之六龍公之自出今屯田員外郎韋<lb/>
述等七人俱以才名進天下之人謂之七子其族姻有<lb/>
<pb n="KR2k0049_WYG_216-52a"/>
如此者公覃訏有聲髫齔克𩔖公侯表於龜筮詩禮成<lb/>
於小學八歳神童擢第則已殊於公路矣下髦之後尤<lb/>
邃於文長安中則天首命有司考試調集之士而第其<lb/>
詞之髙下公以甲科授秘書省正字異其對也睿宗之<lb/>
在藩邸精選寮屬公為典籖兼掌文翰愛其材也其文<lb/>
藝有如此者頃之遷國子主簿試詹事府丞歴河南府<lb/>
事曹㕘軍拜考功員外郎除右司兵部二郎中領長安<lb/>
令臨此郡自宣城守改授冀州翁歸為政不移於故跡<lb/>
<pb n="KR2k0049_WYG_216-52b"/>
延夀理人亟登於高第入拜户部侍郎今為左庶子其<lb/>
閥閱有如此者若乃邁徳由已全誠自衷出入孝悌周<lb/>
旋禮樂幅利以儉葆光以和仁而有剛直而不倨微妙<lb/>
析理入於無間清明開物周於有象享此具美可謂大<lb/>
賢其庇身也𢎞矣其所憑也厚矣詩曰敷政優優百祿<lb/>
是遒又曰君子萬年介爾景福夫如是欲辭福祿其可<lb/>
得乎方當彌綸帝績豈徒潤色吏事而已盧縣父老某<lb/>
乙等懐公之惠不可弭忘思欲銘徳頌美計功稱伐以<lb/>
<pb n="KR2k0049_WYG_216-53a"/>
予國之史臣也學於春秋褒貶之義乃因邑子校書郎<lb/>
衞憑假詞不能徴拙於我事則詳實言多遺失者循吏<lb/>
之傳願守文翁述馬野之詩慙非史克詞曰瞻彼濟矣<lb/>
湜湜其沚有斐君子令聞不已帝省其方和鑾央央務<lb/>
穡布常駿惠我王我隄既溢我民既恤成之不日有始<lb/>
有卒黄髮皤皤飲公之和矢詩不多維以遂歌<lb/>
　　河中府連理木頌<hi>并序</hi>　　　　　韓　愈<lb/>
司空咸寧王尹蒲之七年木連理生於河之東邑野夫<lb/>
<pb n="KR2k0049_WYG_216-53b"/>
来告且曰吾不知古殆氣之交暢也維吾王之徳交暢<lb/>
者有五是其應乎訓戎奮威蕩戮凶回舉政宣和人則<lb/>
寧嘉入踐台階庶尹克司来帥熊羆四方作儀憫仁鰥<lb/>
寡不寧燕息人樂王徳祝年萬億府有羣吏王有從事<lb/>
異體同心歸民於理天子是嘉俾賜勞王王拜稽首天<lb/>
子之光庶徳昭融神斯降祥殊木連理之柯同榮異壟<lb/>
之禾吾傒之産兹土也久矣今欲明於大君紀於䇿書<lb/>
王抑余也冶金代石垂耀無極王抑余也奮肆姁媮不<lb/>
<pb n="KR2k0049_WYG_216-54a"/>
知所如願托頌詞長言之於康衢頌曰木何為兮此祥<lb/>
洵厥美兮在吾王願封植兮永固俾斯人兮不忘<lb/>
宋<lb/>
　　祀汾陰壇頌<hi>并序</hi>　　　　　　　王　旦<lb/>
祥符紀號之三載岱宗展寀之間歳蒲守臣狀輿人之<lb/>
誦以為坤靈所宅實惟鄈上方冊具存粤在境内屬紹<lb/>
休於聖緒請備禮以親祠皇上覽奏謙讓不許侍臣進<lb/>
而僉曰泰嶽建封汾壤闕祀有所未答也外庭聞其事<lb/>
<pb n="KR2k0049_WYG_216-54b"/>
率籲者萬計露章抗其辭悃愊而三上臣誠難奪帝俞<lb/>
乃下羲仲涓日伯夷奏儀歳二月乗時龍備法駕奉秘<lb/>
檢陟廣畤格殊尤之貺通於神明成曠絶之禮合若符<lb/>
契執允恭克讓之道形推功歸美之㫖凝嚴覃思闡郁<lb/>
郁之文純至奉先盡烝烝之性飄然鸞鳳之跡形於金<lb/>
石之刋四三墳六五典掲日月薄雲天昭示方来高邁<lb/>
前古乃詔宰臣旦曰汝相臣禮實總攸司亦宜昌言以<lb/>
志純錫臣周爰事實對揚王休謹再拜稽首而言曰粤<lb/>
<pb n="KR2k0049_WYG_216-55a"/>
以坤靈定位秉陰成徳侔天洪覆博厚藴於化先載物<lb/>
無私翕忽章於神變其止也一其動也剛將發祉於沉<lb/>
潛必炳靈於肸蠁惟隂陽之不測在動植以攸依瞻惟<lb/>
冀方奠厥中域水土深厚風俗勤儉敷紛沃衍盡闢於<lb/>
汙萊豐實敦樸有同於淳古載觀舊志叅校前聞軒后<lb/>
之祀方丘實惟其地虞舜之都蒲坂綽有遺風直大昴<lb/>
之南街距諸綸之半舍原隰相屬濔迤而龍鱗堆阜孤<lb/>
標崛岉而雲矗書載媯汭在其境詩歌韓奕亘其右靈<lb/>
<pb n="KR2k0049_WYG_216-55b"/>
掌標於巨嶽素汾合於洪河逸勢奔趨迅湍激射綿億<lb/>
載而隆起無流壤之微潰堅如注於碣石危若冠於靈<lb/>
山廣袤屈盤峥嶸詭異宛同大造允謂神區以因地之<lb/>
宜為祈祀之所必有主宰以定攸居欽若大猷歴選列<lb/>
辟辨方正位懋建於皇極依神設教隂隲於下民意在<lb/>
奉母儀禱年穀而已漢元鼎中始建嚴祀式新明制從<lb/>
馬談寛舒之議屢崇於毖祀唐開元際克甄墜典踐修<lb/>
厥猷覽張說蕭嵩之言亟興於逸禮物無疵癘歳臻豐<lb/>
<pb n="KR2k0049_WYG_216-56a"/>
懋蓋俯鄰於畿甸或因事於巡遊時奉瘞埋易如尚兹<lb/>
湮廢閟其靈應塈居温洛及宅湲郊通困屢遷限於重<lb/>
阻歴代而下方屬弄兵千里而遥豈遑錯事王澤竭而<lb/>
頌聲寢彞倫斁而舊章缺丕天大律曠世盛節日不暇<lb/>
給安可輕議且禮樂重事豈淪胥以亡及聖明利見故<lb/>
授之以泰太祖啓運立極英武聖文神徳元功大孝皇<lb/>
帝運斗極綏天保三靈改卜撫飛龍之運四征不庭革<lb/>
猛虎之政惟睿作聖臨下有赫謳謡欣載序章皇靈揖<lb/>
<pb n="KR2k0049_WYG_216-56b"/>
讓開階允歸天授集大勲而成王業也太宗至仁應道<lb/>
神功聖徳文武大明廣孝皇帝席羅圖躋大寶麾旄致<lb/>
討下恃險之邦執契居尊洽同文之化帝徳廣運神武<lb/>
不殺體元立制將聖多能遹駿緝熙狥齊敦敏敷至治<lb/>
而致承平也今崇文廣武儀天遵道寶應章感聖明仁<lb/>
孝皇帝陛下自儲兩陟元后承天之序象日之升協帝<lb/>
膺期纘戎御厯五材並用六府允脩總挈宏綱深思逺<lb/>
馭順乎乾而發大號取諸豫而懐永圖務稼勸農保邦<lb/>
<pb n="KR2k0049_WYG_216-57a"/>
固本講兵要計審實取材六郡震師五柞薦驅革輅巡<lb/>
省翰垣邊堠自寧兵鋒不頓輪臺罷戍上因感悟玉關<lb/>
謝質有異綏懐得用武之善經茂庇民之丕徳威靈赫<lb/>
於無外聲教殫於有截四方從乂萬彚由康作法於凉<lb/>
議事以制欽明稽古御辨撫圖講理三雍懸書兩觀囹<lb/>
圄清而刑幾措黌塾興而民崇讓三郊吉土有文王昭<lb/>
事之勤明發上陵極顯宗孺慕之感武有七徳禮備三<lb/>
驅丹浦非樂戰之心形於歌詠天乙有弛罟之惠垂諸<lb/>
<pb n="KR2k0049_WYG_216-57b"/>
載籍今乃罷去羽獵包以虎皮惻隠之仁溥臻於微𩔖<lb/>
好生之徳上洽於昊天元化旁流皇風載韙頑艷斯感<lb/>
人神以和順風之拜未施飛昴之靈下告寶符錫祚昭<lb/>
授羲畀姒之瑞玉牒登封有踰周軼漢之盛介夫純嘏<lb/>
延及羣氓和以天倪納於軌則幾一變之至道妙萬物<lb/>
以為言休大庭窅姑射宅心道秘研幾繫表前宣室之<lb/>
席未遑於顧問挽襄城之駕靡事於巡功無何西土之<lb/>
人周行之士鳬趨麏至不謀而同辭筮短龜長協從而<lb/>
<pb n="KR2k0049_WYG_216-58a"/>
廸吉克符天誘始定時邁下沛然之詔慰後予之情方<lb/>
澤致恭為人而祈福近臣祗命先期而戒事靡干民力<lb/>
咸給縣官事酌時中禮惟聖擇慎徽備物有條而不紊<lb/>
博士議郎置蕝而已定時告上帝親享大宫越獻歳履<lb/>
端之初屬遒人布令之月皇輿夙駕天䍐前驅耀國容<lb/>
增儀衞導寶籙遵皇衢却咸夏之音御蒲塞之饌故靡<lb/>
從於游豫祗静專於祀事逶迤式道星列而天行戾止<lb/>
周廬淵渟而嶽鎮弭芝蓋達蒲津戒官師飭法從九官<lb/>
<pb n="KR2k0049_WYG_216-58b"/>
列序冠冕繹於清途七華騰裝羽旄蔽於朝旭翠虯奕<lb/>
奕齊輅遲遲俯頌祗之庭臨逆釐之館恍惚杳冥之際<lb/>
將事神交蟺蜎蠖濩之中式資齋黙辛酉饗后土地祗<lb/>
於泰圻奉天書於左次嚴二聖以配焉秉鎮圭紆皇組<lb/>
實犧象奠琮幣體薦黄犢藉用白茅壇三成而庶品陳<lb/>
樂八變而柔祇出正辭以達其志祗瘞以終其禮纎羅<lb/>
不動瑞香沓臻協氣横流歡聲沸渭能事畢舉何止禴<lb/>
祭之恭應臚傳之速即時移彩仗欵廟貌展儀省祀徽<lb/>
<pb n="KR2k0049_WYG_216-59a"/>
册既藏登歌申獻睟容如在秩秩而中節莘莘而有踐<lb/>
少留清蹕周覽平臯吐金景以歊浮雲式觀寶氣横素<lb/>
波而鳴簫鼓詎斆歡遊翊日即法宫坐黼帳振振麟趾<lb/>
之族師師鷺序之行鞮譯之長拱於著勾陳之衞嚴於<lb/>
外禮申同瑁肆覲於羣后澤被蓼蕭大賚於四海資生<lb/>
仰化罄圖效祉觀民設教命市納賈俗無非僻器不苦<lb/>
窳化行比屋有可封之民㑹盛塗山無後至之國若薫<lb/>
風之復起訝絳光之再燭舉合飲之文不遺於黄耉霈<lb/>
<pb n="KR2k0049_WYG_216-59b"/>
有差之賜下及於門欄井冽寒泉地湧神瀵載紓乃顧<lb/>
易以嘉稱望祀於海增峻其嚴壇允猶翕河載循於戒<lb/>
典金華作鎮紫氣臨關覽巨靈之蹤慕𤣥元之教和風<lb/>
習習膏澤祁祁既呈瑞於豐年亦清塵於夷路宵分載<lb/>
止星言靡滯良田膳膴有多稔之謡束帛戔戔洽烝髦<lb/>
之詠由分陜之地出二崤之間六轡如琴覩襟帶之險<lb/>
九斿齊軌造圖書之淵順陽春考王制舉周醵陳洛宴<lb/>
山園在望夙夜永懐謦欬如聞馨香以達躬脂澤感霜<lb/>
<pb n="KR2k0049_WYG_216-60a"/>
露歴山川之竒秀美聖賢之遺懿誕敷鴻藻窮三變之<lb/>
原髙掲璇題紀一時之異或熈載而有作或倬彼以成<lb/>
章並鏤貞珉垂為世範六飛回軫萬國歡迎咸發詠於<lb/>
載歸悉䝉休而安愈歸格用特觀盥之儀斯畢飲至舍<lb/>
爵醻勞之典遂行命酌衢樽均歡魚藻取需于之象溥<lb/>
洽示慈成樂只之儀維歌既醉煌煌焉穆穆焉總帝者<lb/>
之上儀盡天下之壯觀者也粤自天啓巨宋運鍾累洽<lb/>
火辰燿玉燭調七政齊六府正躬操絶瑞實表於鑒觀<lb/>
<pb n="KR2k0049_WYG_216-60b"/>
爰議升中己申於昭答至如成富有之業流餘羨之慶<lb/>
資仁育宣政本綿㝢混一庶物流衍不愛其寶可以侔<lb/>
資得一以寧自兹而始徇東征西怨之請有暴衣露葢<lb/>
之行靡憚於勤用申其報異於無謂而樂巡狩數出以<lb/>
露威靈者矣矧乃祗肅精明内盡於志吉蠲滌濯外盡<lb/>
其物罄文命致美之意放仲尼與祭之言不於其身抑<lb/>
損以寧儉若奉於祀誡飭以期豐雖翕闢含章至静而<lb/>
為體若元通報凂應變以無方蕆事之辰薦鬯之夕貫<lb/>
<pb n="KR2k0049_WYG_216-61a"/>
天徳水迥變於澄瀾麗漢卿雲薦騰於縟彩青素之文<lb/>
符合逸材之獸馴擾九莖挺秀合穎效祥充溢於冊書<lb/>
駢委於奏牘豈止獲乗矢集神爵而已哉若夫惟徳繄<lb/>
物至諴感神又安得昌逺而夤奉景靈如期而克舉大<lb/>
事不疾而速不肅而成如是者也若夫秩小大之神訓<lb/>
上下之則騰茂實揚洪輝禮莫重於登雲岱欵魏脽對<lb/>
越兩儀茂膺繁祉恢世教奉天經孝莫大於繼其志述<lb/>
其事肆于時夏休有烈光非大信有孚何以盡明察之<lb/>
<pb n="KR2k0049_WYG_216-61b"/>
義非要道溥被何以極顯揚之典洽百禮以昭其徳陳<lb/>
萬舞以象其功崇一術而衆美隨陳一事而十倫具嗚<lb/>
呼惠可底行祭則受福兆民允殖百祿是道徽烈首於<lb/>
百王鴻禧垂於萬葉而又穆清凝覽乾鞏勞謙煥發天<lb/>
文昭昭而諭旨寅威寶命業業以持盈有嚴有翼而永<lb/>
英聲雖休勿休而彰健徳體道簡易大明終始固丕基<lb/>
於積厚延景鑠於無疆法坤元之永貞若韶樂之盡善<lb/>
者矣臣徒幸丁辰素非達禮聞經凝奥游夏何以措詞<lb/>
<pb n="KR2k0049_WYG_216-62a"/>
臨事講求房魏恧其不逮殊無風采密侍帝暉遹觀厥<lb/>
成拜命之辱談天罔極游聖難名祗奉五壇幸覩黄雲<lb/>
之覆繼揚二雅終媿清風之作其辭曰巖巖岱宗明明<lb/>
乾健□燎上騰雲封斯建髙脽崛岉厚徳攸依平宗致<lb/>
告育穀是祈垂象蓋高含章光大以察以明地天交泰<lb/>
聖祖烈烈大勲斯在神宗穆穆令聞不已以妥以侑夙<lb/>
夜恭止式嚴鄈上肅奉靈文率禮明具祗薦苾芬四隩<lb/>
来同羣靈胥洎惟孝奉先惟聖克祀馨烈有融儀形大<lb/>
<pb n="KR2k0049_WYG_216-62b"/>
備神之聽之肅然格思昭其絶瑞報以鴻禧羣生咸遂<lb/>
百祿攸宜伊至誠兮虚標前祠豈泂酌兮專美聲詩禮<lb/>
無違者道盡於斯既享以誠亦輔其徳允協永貞式揚<lb/>
聖則九壤謐寧百昌滋殖教化恢兮丕昭聖職仁夀躋<lb/>
兮咸知帝力繹思粹精流謙中昃坱圠無垠出坤珍兮<lb/>
億萬斯年保民極兮<lb/>
　　連理頌<hi>并序</hi>　　　　　　　　　劉　适<lb/>
成周之世有異畆同穎之禾西漢之興得衆枝内附之<lb/>
<pb n="KR2k0049_WYG_216-63a"/>
木經史具載號為殊祥皆所以明至徳之應也政和三<lb/>
年冬十月适受命剖符獲守兹土幸承聖化吏奉法民<lb/>
樂耕盜息訟稀風雨時若途謡里諺莫不歌詠太平之<lb/>
美顧才術何所施但躬行不擾而已越明年春莫衆木<lb/>
方華有杏連理見於西圃一本並柯中分上合直幹如<lb/>
矢偃葉如蓋華如紅雲實如翠旒蓋蓊然特異矣仰惟<lb/>
聖后臨御天下鴻徳休明動植涵濡珍符異貺比比以<lb/>
見乃者洛浮蟾枝湖貢神器䂖呈堯瑞主顯禹功龍興<lb/>
<pb n="KR2k0049_WYG_216-63b"/>
瑪瑙大和水晶南雄之精麻城之鶴鄭山之菌䂖城之<lb/>
芝凡郡邑之獻於大廷者歳臻月益至若秘殿瓊苑祥<lb/>
應殊常連理七木相繼發見紅渠並秀碧丹交舒竹生<lb/>
黄蕋槐敷異枝凡此不可勝紀嗚呼盛矣惟兹逺邦與<lb/>
承帝力斯木之出彰我皇仁非休明盛世烏睹此祥瑞<lb/>
哉适承乏以来雖民淳事簡愧不敏無能闡揚靈應姑<lb/>
援筆書之以紀歳月云爾<lb/>
元<lb/>
<pb n="KR2k0049_WYG_216-64a"/>
　　河清頌<hi>并序</hi>　　　　　　　　　朱　右<lb/>
皇元至正二十一年辛丑十有一月戊辰黄河清七日<lb/>
自平陸三門磧下至孟津凡五百餘里朝廷遣秘書少<lb/>
監程徐致祭刻石志祥自古嘉瑞靈應未有若此之盛<lb/>
也臣右謹按易乾鑿度曰天降嘉應河水元清京房傳<lb/>
曰河水清天下平王子年拾遺記黄河一千年一清皆<lb/>
至聖之君以為大瑞春秋二百四十年凡異屢書未聞<lb/>
河清之紀秦漢以降白麟赤鴈芝房寶鼎歌於郊廟神<lb/>
<pb n="KR2k0049_WYG_216-64b"/>
雀五鳳甘露黄龍表為年紀未聞河清之瑞也宋元嘉<lb/>
中河濟清北齊武成以大寧二年改河清唐肅宗中興<lb/>
河清四日至三十里亦未嘗有七日之久五百里之逺<lb/>
也惟我國朝太宗皇帝丙子之歳黄河清距今一百四<lb/>
十六年河水載清乃至七日帝王受命符瑞未有若此<lb/>
之著者也夫天一生水為數之元氣鍾於子居方為北<lb/>
皇朝起運建國號元得天一之數肇起朔方符水徳之<lb/>
瑞聖天子聖神文武皇太子睿智仁孝河之呈神實應<lb/>
<pb n="KR2k0049_WYG_216-65a"/>
於此矧水之為物清乃本性河濁而清又返本還元之<lb/>
徴也臣右跧伏草野竊聞盛事曠古所無不勝忭躍之<lb/>
至謹拜手稽首而獻頌曰維河之靈發源崑崙下合葱<lb/>
嶺度越龍門滔滔萬里沸騰駿奔介江達海嶽配川尊<lb/>
經雍冀兖爰奠中原流衝湍激汩汩其渾既渾何清既<lb/>
激何温温間而清千載罕聞聖神御極握乾闡坤河伯<lb/>
呈祥坤后效珍肇自平陸至於孟津亘五百里七日弗<lb/>
淪其澄如淵其氣如餴日光至潔風瀾澱沄龍鱗結絡<lb/>
<pb n="KR2k0049_WYG_216-65b"/>
虹彩繽紛冽比甘醴瑞同景雲動由地脈原本天根上<lb/>
符水徳載昭帝閽帝嘉瑞應錫之璵璠沈璧藉繅祼酒<lb/>
炙膰率土胥慶詞臣致言泰運中興民阜物蕃車書文<lb/>
軌登虞邁軒於千萬歳永祚皇元<lb/>
明<lb/>
　　河清頌<hi>并序</hi>　　　　　　　　　解　縉<lb/>
太祖聖神文武欽明啟運俊徳成功統天大孝高皇帝<lb/>
實錄自渡江七年辛丑冬十一月三門磧下黄河清實<lb/>
<pb n="KR2k0049_WYG_216-66a"/>
啟聖之徴帝業由是遂成明年平江漢又明年服荆楚<lb/>
又明年定兩浙又明年克姑蘇廓清中原四表寧一廼<lb/>
即帝位紀元洪武之年三門磧黄河復清帝業由是而<lb/>
盛髙麗来朝為海外諸國先殊方接武而至逾三年皇<lb/>
帝陛下重華協徳瑞應同符紀元永樂之二年冬十二<lb/>
月戊辰朔十七日甲申三門磧下黄河清先是榮光燭<lb/>
天隱隱紛紛倐然捲收洞徹見底淪漣五彩間日迭耀<lb/>
乙酉之旦河兩傍近白光湯湯如金鎔如鉛汞如玻璃<lb/>
<pb n="KR2k0049_WYG_216-66b"/>
色悠漾不定素練捲而掣之也居二日有元文如綃輕<lb/>
幕水上如犂雲隱空已廼若漆光可鑑黝然静深非涅<lb/>
而緇洞絶渣滓又二日乃見濃綠又如翡翠如青琉璃<lb/>
如逺山黛繞磧下如蒼虬翠蛟飛舞於流荇文藻之間<lb/>
望之而可掬也二日後如朝霞映日紅雲上波初陽迤<lb/>
邐花卉紛披倐如胭脂浮流薄膩一洗下見沙石如芙<lb/>
蓉丹砂燦然郁列於氍毺錦綺之間可指而數也後二<lb/>
日如泥金霏屑隠約浮沈流薄彩鳳羽毛鱗鬛泳飛潛<lb/>
<pb n="KR2k0049_WYG_216-67a"/>
動金芝暈文琮玉在練錯雜斑映瑩無纎塵又如築琥<lb/>
珀以為隄釀金香而注之也已廼微碧與天一色横渡<lb/>
亂流者扣舷鼓枻洞見眉髮疑若步空虚凌倒影挽銀<lb/>
河而下之也於是夾河觀者耄倪歡呼曠古罕有自河<lb/>
津傳播於晉絳之人相率来觀肩相摩也自韓城播告<lb/>
於秦隴之人觀者扶攜背項相望足相躡也四方之人<lb/>
行旅過之莫不為之驚喜歎息閱玩坐起徘徊而不能<lb/>
去者晉高平王遣使馳奏之繼而吏民報至皆圖其狀<lb/>
<pb n="KR2k0049_WYG_216-67b"/>
秦王上表賀獻圖與晉人克合於是羣臣上表永樂三<lb/>
年春正月戊戌越十八日乙夘廼復其舊實三旬有二<lb/>
日按所上圖咨詢羣言既審同異恭惟皇帝陛下謙抑<lb/>
弗居謂何徳臻兹稱太祖高皇帝神靈然自陛下即位<lb/>
以来四方萬國之外感恩慕徳高麗日本安南占城暹<lb/>
羅瓜哇西洋琉球真蠟拂林覽邦緬甸波勒迤比烏梁<lb/>
海女真錫伯西番哈梅朶耳烏思尼巴天竺否召不約<lb/>
咸至於庭瑞應大来震動天地不可掩抑太平之業將<lb/>
<pb n="KR2k0049_WYG_216-68a"/>
由是而極盛臣縉職司紀載歡欣無已謹拜手稽首而<lb/>
獻頌曰天啓聖明休命赫奕洪河屢清龍門之碣昔在<lb/>
太祖廣運神武銀河昭回洗滌九土洪河孔神佳氣協<lb/>
順應兹昌期歳在辛丑雲雷構屯河清獻瑞既肇龍門<lb/>
天戈所指六合風靡景貺朝宗如河之水功徳格天即<lb/>
位紀元龍門河清應於明年東夷始服三陲接踵如何<lb/>
奔趨有赴無壅我皇繼統永樂紀元龍門河清亦越明<lb/>
年惟此龍門神禹所闢功在生民宇宙無極惟兹瑞應<lb/>
<pb n="KR2k0049_WYG_216-68b"/>
先後同符太祖在天昭昭不誣禹功帝徳世萬世億帝<lb/>
徳禹功與河俱東河源崑崙太古積雪九河既奔濺目<lb/>
沃鐵闢石迴瀧盤束地底龍門天開弦激蝟起衝奔九<lb/>
地滅電走影聲喧怒雷淖汩沸鼎經緯天文横絶地紀<lb/>
貫一百川羅絡萬里五行之生莫先於水四瀆之列莫<lb/>
大於此於此考祥粤古是常昭兹大運塞其榮光虹飛<lb/>
雨翳霧宻霞流倐陽忽隂乍闢乍收其騰氲氲其下繽<lb/>
繽其旁囷囷其隙紜紜海市青紅仙神艷淑翳鳳驂麟<lb/>
<pb n="KR2k0049_WYG_216-69a"/>
朝暾若木轉盼一空伏波凝席沈沙躍金堊壤薦璧驚<lb/>
鷗鷁羣下顧毛羽隔岸見魚空行曵尾星芒耀斗月影<lb/>
夾鏡倒浸迴光動植交映既白既𤣥翕忽丹青黄旗紫<lb/>
蓋春卉秋英五方歳融五緯宣精五運合一五采流形<lb/>
事有絶世久而後應物有絶倫久而後盛地闢天開多<lb/>
歴年所堯舜重華卓冠萬古草木咸若卿雲爛垂干羽<lb/>
苗格簫韶鳳儀於時河清榮光既塞不游不驚貢賦絡<lb/>
繹冀通島夷夾石兖導九河轉輸濟漯浮於磧石龍門<lb/>
<pb n="KR2k0049_WYG_216-69b"/>
㑹於渭汭匪緩而渟曷勝舟載盈變謙流時移變易不<lb/>
有来今曷知古昔於昭大明聖聖相承殊音重譯日造<lb/>
在庭堯舜惟欽我皇日敬寤寐丹書典謨金鏡祥謂不<lb/>
祥聖不自聖惟謙受益惟人無競河流載清尚或如帶<lb/>
聖壽齊天萬世永頼河流載清龍門如礪聖徳同天永<lb/>
頼萬世<lb/>
　<lb/>
　山西通志巻二百十六<lb/>
</p>
<p>
</p>
  </div>
</body>
</text>
</TEI>
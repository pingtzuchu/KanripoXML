<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百九十三</head> <lb/>
    <p>
<pb n="KR2k0049_WYG_193-1a"/>
欽定四庫全書<lb/>
　山西通志卷一百九十三<lb/>
　　藝文<hi>十二</hi>　<hi>碑碣三</hi>
唐<lb/>
　　鎮軍大将軍王榮神道碑　　　　戴少年<lb/>
天列鈎陳之象國維環衛之儀蒼昊立程圗謀斯載心<lb/>
膂之寄賢良是疇茍非副慎選曷以将軍累代而居其<lb/>
位焉将軍姓王氏諱榮字榮與本太原人也肇自軒后<lb/>
<pb n="KR2k0049_WYG_193-1b"/>
延於周室自靈王喪道黜太子晉於河東時人號為王<lb/>
家子孫因以命氏子晉生宗敬為司徒至秦始皇大将<lb/>
軍翦子曰賁曰離皆以武略著名列於戰國策及漢昌<lb/>
邑中尉吉博通墳典形於書籍生二子長曰霸居太原<lb/>
次曰駿居瑯琊公即霸之後矣自翦至魏凡三十四代<lb/>
有昶為征南将軍後遇西晉陵替子孫有過江者為江<lb/>
東盛族其不徃者代有賢豪史傳備彰此無縷載隋季<lb/>
喪亂龍蛇起陸爰有唐之始祖舉義師於北京惟公之<lb/>
<pb n="KR2k0049_WYG_193-2a"/>
先宗嚮雄風於西土繇是奕葉承緒因家上京曽祖元<lb/>
越州長史王父思獻唐元功臣行右龍武軍大将軍父<lb/>
崇俊皇開府儀同三司行左龍武軍大将軍事莒國公<lb/>
兼京功徳使贈太子太保慶有所屬世無乏賢猗歟将<lb/>
軍即太保之元子也髙門有嗣美玉無瑕識鑒精通知<lb/>
謀周達忠孝立志温良飭躬總角精乎兩經弱冠窮於<lb/>
三略文武不墜剛柔得中風姿逸羣果斷在己公門家<lb/>
子也肅宗皇帝美公先父有勤勞於國有訓導於家爰<lb/>
<pb n="KR2k0049_WYG_193-2b"/>
自妙年授公左龍武軍司戈廣徳初轉本軍中候未幾<lb/>
遷同州伏龍府折衝賜紫金魚袋本軍衛宿衛皆特降<lb/>
恩煦寵於勲賢代宗之初蕃戎豕突烽燧西舉鑾輿東<lb/>
巡公父子俱為侍從翼戴徃復公家是年特拜公陜府<lb/>
元從遊擊将軍守左龍武軍馮翊府左郎将上柱國太<lb/>
原縣開國伯食邑七百戸公以恪居韶淑之年志出雲<lb/>
霄之路勤守職業色飬無虧雖居長上以公代有勲績<lb/>
将施延賞之恩特賜故右龍武軍将軍李敬照長女以<lb/>
<pb n="KR2k0049_WYG_193-3a"/>
其令淑有聞自内而降為公夫人也恩逾國戚寵過常<lb/>
倫服玩禮儀無非常賜渥澤霶霈未之前聞公謙冲有<lb/>
恒恭儉無替豈謂禍生不意家釁洊臻公柴骨棘心居<lb/>
苫枕塊左右墳闕薦奠朝晡覩之者涕零聞之者惻怛<lb/>
可謂至孝矣數年後遷右神武軍馮翊府中郎将尋改<lb/>
右清率府率建中末賊比勝奸乗其不虞禍起肘腋宫<lb/>
室蜂蠆車駕郊畿公乃奔馳扶輪躬奉矢石出殁生死<lb/>
羽衛君王是知仁者必有勇也上嘉其誠特封武威郡<lb/>
<pb n="KR2k0049_WYG_193-3b"/>
王食邑三千戸實封五百逮於克復城闕載酬厥勲興<lb/>
元初拜奉天定難功臣雲麾将軍守右監門衛率府率<lb/>
尋充左龍武軍南仗使八年轉左内率府軍職如故公<lb/>
家之事知無不為晝警暮巡考課尤著者有詔補本軍<lb/>
通直将軍職其将遷望亦増重松竹之操森然可觀貞<lb/>
元末特拜左龍武軍事居文明之代翊舜禹之君嗣業<lb/>
既彰軍風載振昔𢎞農楊氏四世三公太原王君三代<lb/>
三品於戲徳宗皇帝奄忽昇遐順宗欽明踐祚皇極公<lb/>
<pb n="KR2k0049_WYG_193-4a"/>
以冊立之重拜御史中丞尋加鎮軍大将軍賜一子正<lb/>
員八品改贈先父太子太保殊常之澤併集公門雖承<lb/>
湛露之恩不易履氷之誡霜仗増肅天門益雄規模昭<lb/>
彰職事修舉前後倫類莫之與京於是書芳躅於武經<lb/>
冩丹書於麟閣俄乃紫微遷位皇室薦哀二帝山陵六<lb/>
軍扈蹕羽儀爭勝公也推先煥采寳厯新昇恩加近侍<lb/>
遷本軍大将軍兼御史大夫佩玉腰金朱門綵㦸昔馬<lb/>
援有伏波之號班超揚定逺之名雖門望同途終華裔<lb/>
<pb n="KR2k0049_WYG_193-4b"/>
别實豈若登壇柱國授鉞中朝晝列彤庭暮嚴清禁渙<lb/>
汗之重孰云比肩至如君盡其臣忠子及於父位萬乃<lb/>
有一公其獲諸公之性也矜孤閔窮寛仁厚徳不伐其<lb/>
善無施其勞忠孝仁義全乎始終財帛洽於姻親粟禄<lb/>
霑於郷黨享福居崇固其宜矣公當拜命之始将軍疑<lb/>
有事於南郊獻鋒鋭者盈於九門執玉帛者來於萬國<lb/>
公為六軍之首将持百代之名敷陳盛儀逈出羣格美<lb/>
望充於朝野嘉聲達於聖聰因賜二子出身用旌厥徳<lb/>
<pb n="KR2k0049_WYG_193-5a"/>
公竭筋力罄於心神靡盬自哀積勤致疾天醫繼路御<lb/>
餌盈庭雖上命以惜賢竟膏肓之罔救公累官十任歴<lb/>
事五朝謀猷克申威惠斯在猶以遺訓貽乎子孫身後<lb/>
之儀靡不詳告有始有卒公其得之公嘗謂知己曰大<lb/>
丈夫誓當開拓疆境掃滌攙搶誅鋤奸兇廊清華夏致<lb/>
君堯舜之上榮名管葛之前豈可保位金門坐安天禄<lb/>
而已何乃壽齡不永事與願違未盡所試奄辭明代嗚<lb/>
呼元和二年十月二十一日薨於道政里之私第享年<lb/>
<pb n="KR2k0049_WYG_193-5b"/>
五十有六萬乗眷勲勤之徳撤食傷嗟三軍思撫育之<lb/>
情攀轅慟泣意夫卞氏之玉絶跡於良時隋侯之珠韜<lb/>
光於幽壤翩翩盛徳足繼前修亹亹餘風揚乎後代亦<lb/>
可謂殁而不忘者也來年十一月二十四日丹旐既舉<lb/>
青烏告期有司上聞錫塟殊等出天㕑以饗奠俾中貴<lb/>
以臨喪鹵簿溢於郊衢笳簫震於阡陌寵光存殁澤被<lb/>
幽明棲神於鳳城東南龍首原先靈之左禮之至也夫<lb/>
人隴西郡夫人李氏婦徳柔明母儀貞順視孤惸以灑<lb/>
<pb n="KR2k0049_WYG_193-6a"/>
泣撫靈襯以銷魂追思飾終罄竭家産嗣子朝散郎前<lb/>
行左内率府録事參軍太原縣開國公諒及王女等或<lb/>
婉淑冲和或正剛勵節各稟家訓修於令閫絶漿豈獨<lb/>
於曽參負米猶思於子路終天罔極叩地何追慮嘉躅<lb/>
之遺闕請修文以記徳予以素承交契見託臨終辭之<lb/>
不俞聊載貞石銘曰顒顒聖君兮諤諤良臣惟徳是輔<lb/>
兮皇天匪親國有環衛兮天有鈎陳心膂之寄兮疇咨<lb/>
哲人将軍之孫兮将軍之子開國承家兮提綱振紀君<lb/>
<pb n="KR2k0049_WYG_193-6b"/>
臣浹洽兮永冀終始形圗彩閣兮名列青史彼蒼者天<lb/>
兮殱我中賢皇王軫悼兮士旅澘然於以展思兮式薦<lb/>
奠筵於以餙終兮鹵簿旌旃龍首之原兮鳳城之前蕭<lb/>
蕭白楊兮窅窅黄泉立石刻名兮紀勲紀徳揚名播美<lb/>
兮千年<lb/>
　　漢故丞相翟公重建碑表　　　　長孫傪<lb/>
昔猗氏城西五里曰漢故丞相髙陵侯翟公諱方進字<lb/>
子威之墓公茂徳洪業煇焯於漢廷公以儒術進歴京<lb/>
<pb n="KR2k0049_WYG_193-7a"/>
兆尹御史大夫公端肅莊厲守位以威嚴稱漢成帝器<lb/>
其能擢拜丞相公智能有餘兼通文法吏事以儒雅飭<lb/>
法律故漢號為通明相公内行修飭事繼母以孝聞有<lb/>
子曰宣曰義宣為通儒歴南郡太守義耿介抗直以王<lb/>
莽悖亂攝政義忠烈憤激誓不顧死以東郡守扶順討<lb/>
逆師敗被誅天下咸慕其忠而寃其敗此所謂盛徳之<lb/>
懿忠孝之門宜其光昭嗣續後代其昌熾乎故公之後<lb/>
綿歴魏晉郡守列卿歴代不絶晉處士陽名重當時國<lb/>
<pb n="KR2k0049_WYG_193-7b"/>
朝已還楚質木棲皆以文詞登第守宰不可勝記則公<lb/>
之盛徳忠烈烜乎其有後矣公之宅地廣斥松檟森列<lb/>
洎貞元初懐光阻兵詔太原尹節度使馬燧討之馬燧<lb/>
宿兵十萬屯於城中當賊之隧井堙木刋故公之松檀<lb/>
蕩然槎摧矣公之碑記折墜草莽矣頽圯損廢綿歴三<lb/>
紀故宗長翟春暨宗人翟皛等一二人相與謀曰文記<lb/>
堙滅何以彰我祖之休烈松檀摧槎何以識宅兆之封<lb/>
域遂與宗人翟皛等三十人協心一力建竪舊碑剗燿<lb/>
<pb n="KR2k0049_WYG_193-8a"/>
榛莽以文字磨磷将剏碑以表之上啓於邑宰李公公<lb/>
以為政之本莫先於教孝為禮之基莫大於敬宗子能<lb/>
以尊祖為孝則吾政幾敷矣其宗長翟瑀及宗人等以<lb/>
傪嘗忝在李公之遊固請為記輒敢紀其舊跡及宗人<lb/>
重建碑之年月日以表云公本汝南上蔡人歸塟本郡<lb/>
值東郡之敗其餘子孫逃難西遷改塟於此故諸孫代<lb/>
為河東猗氏人長慶二年嵗壬寅八月己未朔二十日<lb/>
建<lb/>
<pb n="KR2k0049_WYG_193-8b"/>
　　故丞相尚書左僕射太尉王公神道碑<lb/>
　　　　　　　　　　　　　　　　李宗閔<lb/>
上即位五年正月丞相左僕射太原王公以癸巳𤼵疾<lb/>
其明日遂薨於位天子震悼愍惻遽命内謁者詣其室<lb/>
索其所以飲食寢作之端既詳其無他状遂贈布帛菽<lb/>
粟率用峻等既又不塞痛軫之意加内府之絹千疋以<lb/>
賜之為之罷朝三日命兵部侍郎一人持節駕駟馬簫<lb/>
鼓出自正殿直抵柩前冊公為大尉塟有日官給秘器<lb/>
<pb n="KR2k0049_WYG_193-9a"/>
及就途遣王人亟臨視之命羽葆旂常輅車之飾皆及<lb/>
墓俟其返虞鼓聲四節於里第而還示不與常制等也<lb/>
其子鎮以宗閔晚陪公於相位之末稍窺公之行請銘<lb/>
其烈以垂其後且不宜拒遂鋪其犖犖所能言者於金<lb/>
石云公諱播字明敭太原人周靈王太子晉之後以歴<lb/>
世為王因而受氏髙祖滿汾州長史生大璡嘉州司馬<lb/>
給事中司馬生昇咸陽縣令太子少師少師生恕揚州<lb/>
倉曹參軍尚書左僕射公僕射元子也忠敬而本仁寛<lb/>
<pb n="KR2k0049_WYG_193-9b"/>
明而有制内顯而敏外肅而和貞元十年舉進士第是<lb/>
嵗䇿賢良以直言校書於集賢殿其言平戎經國之術<lb/>
粲然可舉調尉盩厔斷獄首出御史中丞李汶愛之奏<lb/>
為監察御史按雲陽丞源咸季以贓免用疑文不宜調<lb/>
而調因謁於䑓遂捕劾之追奸胥窮律㫖奏流咸季刑<lb/>
曹郎罷所居官給事中以省詔非是奪俸緣而坐罪者<lb/>
甚衆自是風聲不可遏矣為侍御史時京兆李實文皇<lb/>
寵委能禍福卿士凡其榮衰繫所附背舉朝逺避其鋒<lb/>
<pb n="KR2k0049_WYG_193-10a"/>
公在途而實來揖公移文詆之其詞可羞實遂奏公為<lb/>
三原令求其不足於禮以持之公至尹署洎羣吏之館<lb/>
還其邑敬府之禮無不具實既出其算反加畏焉縣之<lb/>
編於户者多中貴人前令率不能自為其政施張牽之<lb/>
公悉召所謂貴人入坐堂中拜曰敬桑梓冝如是也邑<lb/>
人大駭從其所指為長安令朝廷方恩于頔而以帝女<lb/>
嫁其子民有與于氏蒼頭同盜人馬者前令捕民而縱<lb/>
其蒼頭公始至縣即立取其奴與民均其法知御史雜<lb/>
<pb n="KR2k0049_WYG_193-10b"/>
事京師饑穀起價京西諸侯相率閉粟公移之簡書徵<lb/>
秦晉泛舟之説西鎮惴惴收去條令粟流於秦元和四<lb/>
年為御史中丞嵗中知京兆尹六年為刑部侍郎充鹽<lb/>
鐡轉運使上言流人㑹赦而歸獨配囚為隔遂無還者<lb/>
請率以七嵗為竟至今用之尋加禮部尚書益以御史<lb/>
大夫又以戸部尚書節度西蜀長慶初覲穆宗言中外<lb/>
之事遂留為刑部尚書復幹鹽鐡冬拜中書侍郎平章<lb/>
事仍其職匡維激𤼵始以進賢為急上方有意河朔以<lb/>
<pb n="KR2k0049_WYG_193-11a"/>
財賦始出於下十一二年公用相印為淮南節度使以<lb/>
其職随之四年言事者謂鹽運之設冝留京師用制方<lb/>
上加檢校司空去其使未幾上念公成法又以使屬公<lb/>
加司徒今上踐祚急詔徵公至即拜左僕射同中書門<lb/>
下平章事仍其使尋兼太清宫使累進爵至太原郡開<lb/>
國公食邑二千户進階至金紫光禄大夫年七十二而<lb/>
薨公入官三十二政逮事六帝出統楚蜀之師入極台<lb/>
宰之尊前後三總鹽鐡既出又復幾二十年天之所覆<lb/>
<pb n="KR2k0049_WYG_193-11b"/>
地之所載寜有獨私於公耶必有以當其然也一署吏<lb/>
茍不犯無能奪其任者嵗時奏課至於榮太史胥次遷<lb/>
亦如之故人用安其為善莫有欺公者雖逺至海裔若<lb/>
總轡笞捶窮年不死一吏貶一職而羣務自濟凡朝廷<lb/>
平淮取鄆屠汴下滄景干戈不息者十五六年饋餉資<lb/>
費随其緩急而立辦沛然若神給其間溝琵琶導潁河<lb/>
以漕輕舟師人坐受其飽疏三門挽沈石以濟巨艫關<lb/>
中遂亡其饑薦皇甫鎛之强敏而鎛反短公於上公猶<lb/>
<pb n="KR2k0049_WYG_193-12a"/>
不知上謂其長者論景忠信矯制釋逗撓之将期必抵<lb/>
於罪時服其敢深涉徐境導齟齬而為忠槩人曰真宰<lb/>
相器也榷征之外有雜緡率貢内帑號為羨進貞元中<lb/>
嵗不過十二萬緡及公嵗貢百萬緡凡國有大征伐不<lb/>
慮其費之有無洎丞相晉公專征討之事兵食悉出於<lb/>
公公方從容以贊其成及滄景平公有叶力之助自御<lb/>
史中丞京兆尹總賦秉政未嘗書笏為記善於啓奏天<lb/>
子不能自守其喜怒公以專志持務密匡於上行已寡<lb/>
<pb n="KR2k0049_WYG_193-12b"/>
徒不喜伐露由是數帝任遇多被恩澤權利去留如在<lb/>
諸已人多意公能詭合於時及公再持相印與晉國洎<lb/>
一二公同輔於上趨嚮甚直雅符於道茍所舉公是公<lb/>
必扶之即非是公遂嘿嘿不和由是上知公厚重而同<lb/>
列亦聳待之乃見公之所為與嚮之不知者期公葢甚<lb/>
戾也公既屈於名而伸於富貴豈非盛徳君子神明之<lb/>
所祐耶故夫人清河崔氏給事中鋭之女嗣子鎮前秘<lb/>
書丞砥服名教不以丞相子自居其身次曰氷始受京<lb/>
<pb n="KR2k0049_WYG_193-13a"/>
兆府參軍事其器甚逺公之仲弟曰炎季曰起與公三<lb/>
人俱用文學奮於江左西遊長安七中甲乙時議偉之<lb/>
公殁不幾日而起以户部尚書司國之計門闥之士咸<lb/>
來哭賀羣吏之執籍繁夥一如公之時其亦於世難求<lb/>
也其從事故相國程公异今荆州相國段公文昌其他<lb/>
分居中外羅諸䑓閣者不啻三十人銘曰嵗在太和惟<lb/>
帝聖神圗任舊台乃相太原維是太原福禄其奔再持<lb/>
化權樞揆聨聨兩統劇藩楚淮蜀坤始自元和公秉貨<lb/>
<pb n="KR2k0049_WYG_193-13b"/>
泉歴憲穆敬洎兹聖君四帝財征去公孰親惟煑惟鑄<lb/>
惟範惟聚東掃北殄上之所怒帶甲百萬惟食惟巨俾<lb/>
公尸之不勞而具變通以時物無滯遺綱條一施莫越<lb/>
其規御衆以仁中控其機信行恩馳罔有詐欺公之惟<lb/>
揚漕務其将公之留庭職與公并首尾貫聨已二十年<lb/>
相府使符随其興殂公之敏智顯爵自至不紛其外姑<lb/>
真其裏始承其風畏公之邃及與之同泳公之義仁人<lb/>
之跡殁而乃熾揭於兹碑不仆不倚<lb/>
<pb n="KR2k0049_WYG_193-14a"/>
　　御史中丞贈太保李良臣墓碑<lb/>
庚子嵗嗣天子即位謂百執事曰先皇帝平定海内中<lb/>
興我唐惟二三臣工孰為大僉曰邠帥司空光顔其尤<lb/>
者始戰于夏又戰於蜀大戰于蔡終功于齊皆著嘉庸<lb/>
實為上将天子乃召至京師禮之於庭命為宰相賜甲<lb/>
第内宴以遣之曰姑復而所異日有事吾與公圗之居<lb/>
一年燕趙繼亂天子詔公以許昌精兵渡河北討未戰<lb/>
而軍罷留鎮於許昌又數月汴宋軍反逐其帥立其次<lb/>
<pb n="KR2k0049_WYG_193-14b"/>
將㝏以請天子聞之怒又詔公以全軍征之公既拜勅<lb/>
自以麾下萬人晝夜兼行一戰而摧其鋒遂傅於城下<lb/>
賊衆惶駭斬㝏首以獻汴宋平朝廷冊功拜公司徒兼<lb/>
侍中師還大饗勞於是百城之長與三軍之吏皆入賀<lb/>
讃詠功徳公泣且曰此乃天子神靈賢士大夫之力光<lb/>
顔何有也然光顔曽祖父始自北土歸於天朝世總部<lb/>
兵為國保障先公太保功烈尤多而皆從事諸侯止於<lb/>
裨将儲休委祉集光顔弟兄今先人盛徳未彰而光顔<lb/>
<pb n="KR2k0049_WYG_193-15a"/>
專享其報光顔之罪也何敢言功其軍司馬武功蘇遇<lb/>
起而言曰公位冠羣后勲在王府明著先公之美於後<lb/>
世於古為可冝得宏達博雅之士以文之乃久而益傳<lb/>
使使請銘於禮部侍郎宗閔宗閔承命惶恐辭不敢當<lb/>
伏念百吏於宰相皆僚屬也又何敢譲退視公行状而<lb/>
著其語曰太保諱良臣其先黄帝之子曰昌封於弱水<lb/>
之北因其夷狄而王之其後子孫世世為大人號阿跌<lb/>
部遂以為氏至太保王父諱賀之雄武而多大略諸部<lb/>
<pb n="KR2k0049_WYG_193-15b"/>
君長爭歸之嘗思因事立功以顯名中夏當此時唐初<lb/>
受命太宗文皇帝已即大位公率其所統南詣靈武請<lb/>
為内臣太宗召見與語奇其材能拜為銀青光禄大夫<lb/>
雞田州刺吏充定塞軍使賜車服器用以寵之命築城<lb/>
邑以居始有宫廟官屬之制而族部滋益大矣當西戎<lb/>
北虜之間甚有威聲卒皇考諱䢑豐嗣立襲雞田州刺<lb/>
史以功加開府儀同三司太常卿上柱國卒贈工部尚<lb/>
書太保素以寛厚勇敢為部下推服既襲位每謂其将<lb/>
<pb n="KR2k0049_WYG_193-16a"/>
校曰自吾祖歸國䝉唐厚恩願憑諸君期以上報未幾<lb/>
安禄山用幽燕勁卒反濟河陷洛而崤函不守𤣥宗幸<lb/>
巴蜀肅宗幸靈武公聞之慟哭請於衆曰吾平生志業<lb/>
嘗已布於諸君今王室多故是吾死節之日諸君能從<lb/>
我乎衆皆感激許諾乃馳詣行在肅宗嘉之委以腹心<lb/>
王師收兩京平劇賊公之功居多拜開府儀同三司雞<lb/>
田州刺史充朔方先鋒左肋兵馬使事太尉汾陽王汾<lb/>
陽王愛公沈黙多斷軍中之事亦以咨公尋遷御史中<lb/>
<pb n="KR2k0049_WYG_193-16b"/>
丞别職如故以寳應二年七月二十三日薨於河中理<lb/>
所享年三十有六以貞元十一年八月塟於太原府城<lb/>
東南孝敬原太保少為阿史郍可汗所重以其貴女妻<lb/>
之實生三子長曰光玭為朔方都將不幸早夭次曰光<lb/>
進朔方節度使刑部尚書薨贈左僕射少即司徒也元<lb/>
和中憲宗章武皇帝以僕射司徒功在第一賜姓李氏<lb/>
屬籍於宗正追命公為太保夫人史氏為燕國太夫人<lb/>
　　河東節度使太原尹贈太尉李光顔神道碑<lb/>
<pb n="KR2k0049_WYG_193-17a"/>
　　　　　　　　　　　　　　　　李　程<lb/>
經使大厦者實先榱棟利渉巨川者必具舟楫在憲宗<lb/>
時淮夷阻命歴選将帥大興師戎始以忠武軍節度使<lb/>
李公首應注意之選終成弭冦之效䇿勲行賞公實居<lb/>
多故幅員千里盡成内地男女萬户不為匪人任土之<lb/>
貢嵗入王府誰其致之知所自矣公諱光顔字光逺生<lb/>
於将門早奉成訓忠孝兩大文武全才負劍既成躭書<lb/>
不倦爰自裨将則有盛名早與其兄靈武節度使光進<lb/>
<pb n="KR2k0049_WYG_193-17b"/>
其初同在戎府司徒馬公鎮理河東置之戲下嘗所器<lb/>
異黙而志之因間謂公曰爾有氣量終當光大但吾不<lb/>
得見其時耳授以所執劍杖亦吕䖍佩刀之義也其後<lb/>
手挈偏師以合羣帥討楊惠琳於夏䑓破劉闢於西蜀<lb/>
由是雄名赫赫冠耀諸軍矣其在許昌也則慎固封略<lb/>
繕完兵甲居安不敢忘戰臨敵未嘗墮農是以農戰交<lb/>
務偶俱無闕有若曹公師次學校是修祭遵軍中俎豆<lb/>
不廢得非刅有餘地才可兼人者乎鄆人不恭命公討<lb/>
<pb n="KR2k0049_WYG_193-18a"/>
叛遂有義成之拜公以所統者許師所處者東郡疏陳<lb/>
利害遂復其舊焉連下諸城而齊冦殱殄旋師未幾移<lb/>
鎮邠土塞邉隟而遏戎隧也㑹穆宗踐祚寵綏勲賢以<lb/>
本官同中書門下平章事復遷岐下寄重股肱幽鎮挺<lb/>
災輔車為用詢於羣議非公莫能促詔不俟駕而至再<lb/>
總中武之師兼下博行營節度使浚郊逐帥李㝏背叛<lb/>
朝廷震怒俾公問罪朝受命而暮即戎叛者率其精鋭<lb/>
而來未及成列公乗勢擊敗如火燎原衆授首惡遂納<lb/>
<pb n="KR2k0049_WYG_193-18b"/>
其師進檢校司徒兼侍中策元勲而厲列鎮也其後秉<lb/>
圭入覲請代歸朝上以許人佇望勉諭再三俾公旋止<lb/>
衆庶相賀復歴半紀績用大就司徒為真依前同平章<lb/>
事上以太原公之故里晝錦而徃拜河東節度使北都<lb/>
留守太原尹公發跡并部人皆懐之及公之來如渴者<lb/>
得飲寒者挾纊吏不按而奸自息軍不刑而令無犯無<lb/>
小無大各附所安則公之才之量曷可涯也於戲邦國<lb/>
将瘁隂陽遘災享年六十有五寳厯二年九月三日薨<lb/>
<pb n="KR2k0049_WYG_193-19a"/>
於位并人罷市天子撤懸廢朝三日悼宗臣也冊贈太<lb/>
尉塟於太原縣東孝敬原夫人隴西縣太君阿史那氏<lb/>
祔焉禮也嗣子昌元檢校戸部尚書兼御史大夫上柱<lb/>
國次子扶元守左龍武軍大将軍知軍事兼御史中丞<lb/>
次繼元前行太常寺主簿次誠元守朔州司馬兼監察<lb/>
御史次建元國子祭酒兼殿中侍御史次興元前守衢<lb/>
王友兼監察御史次榮元左散騎常侍兼御史大夫次<lb/>
奉元清源縣丞次播元前河東節度使兼監察御史次<lb/>
<pb n="KR2k0049_WYG_193-19b"/>
安元右軍先鋒兵馬使守右驍衛将軍程忝公深知備<lb/>
熟休烈豐碑見託安敢讓辭其辭曰四時運行嵗功聿<lb/>
成羣雄經營王度乃貞於赫太尉五世間生周之方召<lb/>
漢之韓彭智叶蓍蔡心為權衡揚之不濁澄之益清孝<lb/>
乎其親友於其兄六踐台席八擁戎旌隠若敵國屹如<lb/>
長城蒼生瞻戴天子倚愛𤼵跡并部知名當代危自我<lb/>
安否自我泰罕山蒼蒼汾水湯湯兵符相印佩握還鄉<lb/>
内持吏化外靖戎疆俗既富庶人方樂康神理㝠㝠天<lb/>
<pb n="KR2k0049_WYG_193-20a"/>
道茫茫不臻期頤孰謂延長泉扃一掩千載傳芳<lb/>
　　柳州刺史柳子厚墓誌銘　　　　韓　愈<lb/>
子厚諱宗元七世祖慶為拓㧞魏侍中封濟隂公曽伯<lb/>
祖奭為唐宰相與褚遂良韓瑗俱得罪武后死髙宗朝<lb/>
皇考諱鎮以事母棄太常博士求為縣令江南其後以<lb/>
不能媚權貴失御史權貴人死乃復拜侍御史號為剛<lb/>
直所游皆當世名人子厚少精敏無不通達逮其父時<lb/>
雖年少已自成人能取進士第嶄然見頭角衆謂柳氏<lb/>
<pb n="KR2k0049_WYG_193-20b"/>
有子矣其後以博學宏詞授集賢殿正字俊傑廉悍議<lb/>
論證據今古出入經史百子踔厲風𤼵率常屈其座人<lb/>
名聲大振一時皆慕與之交諸公要人皆欲令出我門<lb/>
下交口薦譽之貞元十九年由藍田尉拜監察御史順<lb/>
宗即位拜禮部員外郎遇用事者得罪例出為刺史未<lb/>
至又例貶永州司馬居閒益自刻苦務記覽為詞章泛<lb/>
濫渟蓄為深博無涯涘而自肆於山水間元和中嘗例<lb/>
召至京師又偕出為刺史而子厚得柳州既至嘆曰是<lb/>
<pb n="KR2k0049_WYG_193-21a"/>
豈不足為政耶因其土俗為設教禁州人順賴其俗以<lb/>
男女質錢約不時贖子本相侔則没為奴婢子厚與設<lb/>
方計悉令贖歸其尤貧力不能者令書其傭足相當則<lb/>
使歸其質觀察使下其法於他州比一嵗免而歸者且<lb/>
千人衡湘以南為進士者皆以子厚為師其經承子厚<lb/>
口講指畫為文詞者悉有法度可觀其召至京師而復<lb/>
為刺史也中山劉夢得禹錫亦在譴中當詣播州子厚<lb/>
泣曰播州非人所居而夢得親在堂吾不忍夢得之窮<lb/>
<pb n="KR2k0049_WYG_193-21b"/>
無辭以白其大人且萬無母子俱徃理請於朝将拜疏<lb/>
願以柳易播雖重得死罪不恨遇有以夢得事白上者<lb/>
夢得於是改刺連州嗚呼士窮乃見節義今夫平居里<lb/>
巷相慕悦酒食遊戲相徴逐詡詡强笑語以相取下握<lb/>
手出肺肝相示指天日泣涕誓生死不相背負真若可<lb/>
信一旦臨小利害僅如毛髮比反眼若不相識落陷井<lb/>
不一引手救反擠之又下石焉者皆是也此宜禽獸之<lb/>
有所不忍為而其人自視以為得計聞子厚之風亦可<lb/>
<pb n="KR2k0049_WYG_193-22a"/>
以少愧矣子厚前時少年勇於為人不自貴重顧藉謂<lb/>
功業可立就故坐廢退既退又無相知有氣力得位者<lb/>
推挽故卒死於窮裔才不為世用而道不行於時也使<lb/>
子厚在䑓省時自持其身已能如司馬刺史時亦自不<lb/>
斥斥時有人力能舉之且必復用不窮然子厚斥不久<lb/>
窮不極雖有出於人其文學詞章必不能自力以致必<lb/>
傳於後如今無疑也雖使子厚得所願為将相於一時<lb/>
以彼易此孰得孰失必有能辨之者子厚以元和十四<lb/>
<pb n="KR2k0049_WYG_193-22b"/>
年十一月八日卒年四十七以十五年七月十日歸塟<lb/>
於萬年縣先人墓側子厚有子男二人長曰周六始四<lb/>
嵗季曰周七子厚卒乃生女二人皆幼其得歸塟也費<lb/>
皆出於觀察使河東裴君行立行立有節槩重然諾與<lb/>
子厚結交子厚亦為之盡竟賴其力塟子厚於萬年之<lb/>
墓者舅弟盧遵遵涿人性謹順學問不厭自子厚之斥<lb/>
遵從而家焉逮其死不去既徃塟子厚又將經紀其家<lb/>
庶幾有始終者銘曰是惟子厚之室既固且安以利其<lb/>
<pb n="KR2k0049_WYG_193-23a"/>
嗣人<lb/>
　　尚書左僕射劉公墓誌銘<lb/>
公諱昌裔字光後本彭城人曽大父諱承慶朔州刺史<lb/>
大父巨敖好讀老子莊周書為太原晉陽令再世宦北<lb/>
方樂其土俗遂著籍太原之陽曲曰自我為此邑人可<lb/>
也何必彭城父訟贈右散騎常侍公少好學問始為兒<lb/>
時重遲不戲恒若有所思念計畫及壮自試以開吐蕃<lb/>
説干邊将不售入三蜀從道士遊久之蜀人苦楊琳冦<lb/>
<pb n="KR2k0049_WYG_193-23b"/>
掠公單船徃説琳感欷雖不及降約其徒不得為虐琳<lb/>
降公常随琳不去琳死脱身亡沈浮河朔之間建中中<lb/>
曲環招起之為環檄李納指摘切刻納悔恐動心恒魏<lb/>
皆疑惑氣懈環封奏其本徳宗稱焉環之㑹下濮州戰<lb/>
白塔救寜陵襄邑擊李希烈陳州城下公常在軍間環<lb/>
領陳許軍公因為陳許從事以前後功勞累遷檢校兵<lb/>
部郎中御史中丞營田副使吴少誠乗環喪引兵叩城<lb/>
留後上官説咨公以城守所以能擒誅叛将為抗拒令<lb/>
<pb n="KR2k0049_WYG_193-24a"/>
敵人不得其便圍解拜陳州刺史韓全義敗引軍走陳<lb/>
州求入保公自城上揖謝全義曰公受命詣蔡何為來<lb/>
陳公無恐賊必不敢至我城下明日領步騎十餘抵全<lb/>
義營全義驚喜迎拜歎息殊不敢以不見舍望公改授<lb/>
陳許軍司馬上官説死拜金紫光禄大夫檢校工部尚<lb/>
書代説為節度使命界上吏不得犯蔡州人曰俱天子<lb/>
人奚為相傷少誠吏有來犯者捕得縛送曰妄稱彼人<lb/>
公冝自治之少誠慚其軍亦禁界上暴者兩界耕桑交<lb/>
<pb n="KR2k0049_WYG_193-24b"/>
跡吏不呵問封彭城郡開國公就拜尚書右僕射元和<lb/>
七年得疾視政不時八年五月涌水出他界過其地防<lb/>
穿不補没邑屋流殺居人拜疏請去職即罪詔還京師<lb/>
即其日與使者俱西大熱旦暮馳不息疾大發左右手<lb/>
轡止之公不肯曰吾恐不得生謝天子上益遣使者勞<lb/>
問勅無亟行至則不得朝矣天子以為恭即其家拜檢<lb/>
校左僕射右龍武軍統軍知軍事十一月某甲子薨年<lb/>
六十二上為之一日不視朝贈潞州大都督命弔其家<lb/>
<pb n="KR2k0049_WYG_193-25a"/>
明年某月某甲子塟河南某縣某郷某原公不好音聲<lb/>
不大為居宅於諸帥中獨然夫人邠國夫人武功蘇氏<lb/>
子四人嗣子光禄主簿縱學於樊宗師士大夫多稱之<lb/>
長子元一朴直忠厚便弓馬為淮南軍衙門将次子景<lb/>
陽景長皆舉進士塟得日相與選使者哭拜階上來使<lb/>
乞銘銘曰提将之符尸我一方配古侯公維徳不爽我<lb/>
銘不忘後人之慶<lb/>
　　南陽樊紹述墓誌銘<lb/>
<pb n="KR2k0049_WYG_193-25b"/>
樊紹述既卒且塟愈将銘之從其家求書得書號魁紀<lb/>
公者三十卷曰樊子者又三十卷春秋集傳十五卷表<lb/>
牋狀策書序傳記紀誌説論今文讃銘凡二百九十一<lb/>
篇道路所遇及器物門里雜銘二百二十賦十詩七百<lb/>
　一十九曰多矣哉古未嘗有也然而必出於已不襲前<lb/>
人一言一句又何其難也必出入仁義其富若生蓄萬<lb/>
物必具海含地負放恣横縱無所統紀然而不煩於繩<lb/>
削而自合也嗚呼紹述於斯術其可謂至於斯極者矣<lb/>
<pb n="KR2k0049_WYG_193-26a"/>
生而其家富貴長而不有其藏一錢妻子告不足顧且<lb/>
笑曰我道葢是也皆應曰然無不意滿嘗以金部郎中<lb/>
告哀南方還言某帥不治罷之以此出為綿州刺史一<lb/>
年徵拜左司郎中又出刺絳州綿絳之人至今皆曰於<lb/>
我有徳以為諫議大夫命且下遂病以卒年若干紹述<lb/>
諱宗師父諱澤嘗帥襄陽江陵官至右僕射贈某官祖<lb/>
某官諱泳自祖及紹述三世皆以軍謀堪将帥策上第<lb/>
以進紹述無所不學於辭於聲天得也在衆若無能者<lb/>
<pb n="KR2k0049_WYG_193-26b"/>
嘗與觀樂問曰何如曰後當然已而果然銘曰惟古於<lb/>
詞必已出降而不能乃剽賊後皆指前公相襲從漢迄<lb/>
今用一律寥寥久哉莫覺屬神徂聖伏道絶塞既極乃<lb/>
通發紹述文從字順各識職有欲求之此其躅<lb/>
　　殿中侍御史柳公墓表　　　　　柳宗元<lb/>
唐貞元十二年十二月庚寅塟我殿中侍御史河東柳<lb/>
公於萬年縣之少陵原公諱某字某邑居於虞郷曽王<lb/>
父某官王父某官考某官奕世餘慶叢而未稔濟徳流<lb/>
<pb n="KR2k0049_WYG_193-27a"/>
祉其後冝大秀而不實為善者惑嗚呼哀哉惟公敦柔<lb/>
峻清恪慎端莊進止威儀動有恒度英風超倫孤厲貞<lb/>
方居室孝弟與人信讓當職强毅遊刅立斷自少耽學<lb/>
頗工為文既窮日力又繼以夜鄉里擇推敦迫上道乃<lb/>
與計偕來遊京師觀藝靈䑓貢文有司射䇿合程遂冠<lb/>
首科休有令問羣士羨慕居數年授河南府文學教勵<lb/>
生徒選擇貢士儒黨相賀庶人觀禮秩滿渭北節度延<lb/>
為參佐總齊軍政甚獲能稱加太常寺協律郎既喪主<lb/>
<pb n="KR2k0049_WYG_193-27b"/>
帥罷歸私室方将脱遺紛埃退與道俱冲漠保神優柔<lb/>
肄儒四方聞風交馳鵠書載筆乗軺乃作參謀出入朔<lb/>
方陪佐戎車遷大理評事又加章綬朱裳銀印宗黨有<lb/>
耀權略密勿潛機埋照完彼亭堡時其講教實從我謀<lb/>
鄰國是傚改度支判官轉大理寺司直出納府庫頒給<lb/>
軍食下無横斂黔首休息月校嵗㑹莫不如畫庫豐財<lb/>
羨制成計得又遷殿中侍御史度支營田副使分閫之<lb/>
寄參制其半柔以仁撫剛以義斷戎臣坐嘯公堂無事<lb/>
<pb n="KR2k0049_WYG_193-28a"/>
朝端延首方待以位既而禄不及伐氷政不獲專達以<lb/>
其年正月九日遇疾終於私館享年五十嗚呼痛哉奔<lb/>
驥騁力中途踠足髙鴻輕舉在雲墜翼凡我所知哀痛<lb/>
無極本道節度尚書朔寜王張公震悼涕慕不任於懐<lb/>
臨遣牙将試殿中監李輔忠監備凶禮賵賻甚厚行軍<lb/>
司馬侍御史韋中規等匍匐救助事用無闕丹旐素車<lb/>
歸於上京撰期定宅莫有愆素故友諸生宗人外姻號<lb/>
慟㑹塟哀禮咸申克窆𤣥堂掩坎廣輪顧盻無依徘徊<lb/>
<pb n="KR2k0049_WYG_193-28b"/>
増哀廟勒休聲延垂後賢於是汝南月君相巢等相與<lb/>
琢石書徳用圗不朽文曰抱元淳稟粹和既强毅又柔<lb/>
嘉登儀曹耀文章司學徒儒風揚自渭北來朔方戎政<lb/>
閑黔首康冠惠文垂朱裳才不施天茫茫刋樂石篆遺<lb/>
徳延休烈垂憲則於萬年長無極<lb/>
　　國子司業陽城遺愛碣<lb/>
四年五月皇帝以銀印赤紱即隠所起陽公為諫議大<lb/>
夫後七年廷諍懇至累日不解帝尤嘉異遷為國子司<lb/>
<pb n="KR2k0049_WYG_193-29a"/>
業旌直優賢道光師儒又四年九月己巳出拜道州刺<lb/>
史太學生魯郡李償廬江何蕃等百六十人投業奔走<lb/>
稽首闕下呌閽籲天願乞復舊朝廷重更其事如己巳<lb/>
詔翼日㑹徒北嚮如初行至延喜門公使追奪其章遮<lb/>
道願罷遂不果獻生徒嗷嗷顧盼徘徊昔公之來仁風<lb/>
扇揚暴慠革面柔輭有立聴聞嘉言樂甚鐘鼓瞻仰徳<lb/>
宇髙逾嵩岱及公當職施政示人準程良士勇善偽夫<lb/>
去飭惰者益勤誕者益恭沈酗腆酒斥逐郊遂違親三<lb/>
<pb n="KR2k0049_WYG_193-29b"/>
嵗罷退鄉黨令未及下乞歸就飬者二十餘人禮順克<lb/>
彰孝悌以興則又講貫經籍俾達奥義簡習孝秀俾極<lb/>
儒業冠屨裳衣由公而嚴進退揖讓由公而儀公征甚<lb/>
遐吾黨誰師遂相與咨度署吏布告諸儒願立貞珉侔<lb/>
髙状明乃訪於學古之士紀公名字垂憲於後公名城<lb/>
字亢宗家於北平隠於條山惟公端粹冲和髙嶷懿醇<lb/>
道徳仁明孝愛友悌薰襲里閈布聞天下守節貞固患<lb/>
難不能遷其心怡性坦厚榮位不足動其神為司諫義<lb/>
<pb n="KR2k0049_WYG_193-30a"/>
震於周行為司業愛加於生徒冝乎立石俾後是憲其<lb/>
辭曰惟兹陽公履道葆醇爰初隠聲覆簣基仁徳充而<lb/>
形乃作諫臣抗志勵義直道是陳帝求師儒貳我成均<lb/>
開朝䝉滯宣明徳教太和潛布𤣥機密照羣生聞禮後<lb/>
學知孝進退作則動言是俲匪公之軌人用奚蹈麤厲<lb/>
貪凌待公順之嵌偽譎詐待公信之少年申申咸適其<lb/>
宜榎楚廢弛尊嚴而威公褒其良俾升於堂癯者既肥<lb/>
榮加衮衣公棄不用懲咎内訟既訟於内猶公之誨匪<lb/>
<pb n="KR2k0049_WYG_193-30b"/>
仁孰親匪徳孰尊今公於征孰表儒門生徒上言稽首<lb/>
帝閽謂天葢髙曽莫我聞青衿涕濡填街盈衢逺送於<lb/>
南望慕踟蹰立石書徳用揚懿則嗚呼斯文遺愛罔極<lb/>
　　福州團練薛公神道碑銘　　　　劉禹錫<lb/>
薛在三代為侯國分於鄒魯間傳世三十有一為齊所<lb/>
并其公子犇楚錫土田於沛漢末避仇之成都曹魏平<lb/>
蜀徙家汾隂遂為河東臨晉人自奚仲為夏車服大夫<lb/>
距今數千年乗軒服冕舄奕冠世言氏族者署為關内<lb/>
<pb n="KR2k0049_WYG_193-31a"/>
甲姓天意若曰始有功於車錫爾子孫世世有之公諱<lb/>
謇字某曽祖寳𦙍以名家子且有學行歴尚書郎雍州<lb/>
司馬邠州刺史王父繪有雋才刺三郡金密綿皆以治<lb/>
聞累績至銀青光禄大夫封龍門侯烈考承矩仕至大<lb/>
理丞公幼承前人之覆露補崇文生嵗滿調主簿書於<lb/>
亳之醮苦二邑又尉於東畿之河清貞元中上方與丞<lb/>
相調兵食思得通吏治而習邊事者計相以公為對乃<lb/>
授監察御史裏行充京兆水運使局居鴈門主穀糴具<lb/>
<pb n="KR2k0049_WYG_193-31b"/>
舟檝募勇壮且便弓矢者為榜夫千有餘人隸尺籍伍<lb/>
符制如舟師詔以中貴人䕶之聲震塞上每𤼵粟泝河<lb/>
北行涉戎落以饋縁邊諸軍及乗障者雖河塞迴逺必<lb/>
尅期如合符一嵗中省費萬計累加侍御史内供奉賜<lb/>
緋魚袋有司條白其勞入拜殿中内史未㡬淮海節将<lb/>
以戎倅缺聞事下丞相御史採可者僉曰公政事已試<lb/>
遂授檢校戸部員外郎兼御史淮南軍司馬尋轉駕部<lb/>
郎中錫以金紫遇府遷申命真相趙國公帶中書侍郎<lb/>
<pb n="KR2k0049_WYG_193-32a"/>
代之公主行䑓留務趙公文茵及境視置郵供帳及郊<lb/>
視将迎部伍下車視簾幃器備乃曰信奇才也此不足<lb/>
以展驥朝廷知之擢為泗濵守既報政就加御史中丞<lb/>
俄遷福建都團練觀察使閩有負海之饒其民悍而俗<lb/>
鬼居洞砦家桴筏者與華言不通公兼戎索以治之五<lb/>
州民咸悦元和十年某日薨於位年六十七贈右散騎<lb/>
常侍夫人趙郡李氏無兒早世繼夫人隴西李氏檢校<lb/>
禮部尚書河東節度使説之女子凝為嗣季子茂𢎞以<lb/>
<pb n="KR2k0049_WYG_193-32b"/>
諸侯禮議返塟故里蛾眉原從周也後二十有三年元<lb/>
曰開成凝為平盧從事謹按甲令礱碑石來乞辭以垂<lb/>
於悠久初公治粟於朔陲愚方冠惠文冠察行馬外事<lb/>
聆風相厚謂可妻也以元女歸之明年愚入尚書為郎<lb/>
職隸計司因白計相公召來㑹府行有日矣遇内禪惟<lb/>
新愚以緣坐左貶間關外役竟不克面然而公之為徳<lb/>
善灌注心耳孝悌為根柢誠明枝葉之直方為天質禮<lb/>
譲緣飾之所至藹然由此道也公初下世故人丞相李<lb/>
<pb n="KR2k0049_WYG_193-33a"/>
太師誌其墓略曰𢎞深莊重幹敏絶人此與游者傳信<lb/>
之詞也豈誣也哉故作銘曰河汾奫淪鼎氣敲雲散為<lb/>
昌光凝為賢人常侍之生其宗孔碩從祖昆弟詵詵三<lb/>
百文館入仕幽龍未光尺木為階俄然欲翔司㑹知材<lb/>
續宣朔方邊師萬喉俟我嬴糧泝於黄河路出戎疆募<lb/>
乃勇士皂衣挽航膺索臂弧穹廬在旁虜聞公名憚不<lb/>
敢<graphic n="KR1327" url="https://raw.githubusercontent.com/kanripo/KR-Gaiji/master/images/KR1327.png" mimeType="image/png"/>安北已南列城相望率有儲峙皆成金湯入居殿<lb/>
中分巡輦下淮海軍大往為司馬軍中之治可移諸民<lb/>
<pb n="KR2k0049_WYG_193-33b"/>
乃收於泗乃廉於閩閩悍而囂夷風脆急恩信綏之委<lb/>
然如蟄閩方不淑天集其福公薨於寝元頳以復天王<lb/>
廢朝贈之金貂莓莓晉原鬰鬰中條大墓舊阡松楸蕭<lb/>
蕭笳鼓以歸徳音孔昭<lb/>
　　故宣歙池等州都團練觀察處置使宣州刺史兼<lb/>
　　　御史中丞贈左散騎常侍王公神道碑<lb/>
常侍諱質字華卿始得姓自周靈王太子晉賔天而仙<lb/>
時人曰王子因去姬為王氏自秦漢以還世多顯名由<lb/>
<pb n="KR2k0049_WYG_193-34a"/>
今而上十有一代名傑仕元魏為并州刺史子孫因家<lb/>
遂為太原祁人并州六代孫名通字仲淹在隋朝諸儒<lb/>
唯通能明王道隠居白牛谿游其門者皆天下雋傑著<lb/>
書行於世既殁謚曰文中子文中生福祚為蔡州上蔡<lb/>
主簿上蔡生勉舉進士試賢良皆上第仕至河中府寳<lb/>
鼎令寳鼎即公之曽祖也祖諱怡渝州司戸參軍考諱<lb/>
潛揚州天長縣丞贈尚書吏部郎中公其季子也始文<lb/>
中先生有重名於隋末其弟績亦以有道顯於國初自<lb/>
<pb n="KR2k0049_WYG_193-34b"/>
號東臯子文章髙逸傳在人間議者謂兄以大中立言<lb/>
弟遊方外遂性三百年間君子稱之雖四夷亦聞其名<lb/>
字公性有逺志常自忖度我大名之後不宜無見焉遂<lb/>
力學厚自淬琢於春秋得之某公是於禮得之約僑居<lb/>
淝水上躬督穡事善積於已而淮楚間羣彦多與之遊<lb/>
公慊然自少無進取意與游者激之曰卿文儒家子篤<lb/>
志如是盍求發聞俾家聲不頺今夫以文字芒洋當世<lb/>
者誰如華卿庸自棄耶入謀於閨門咸以外言為是因<lb/>
<pb n="KR2k0049_WYG_193-35a"/>
决策而西上在貢士籍天和内充不以時尚屑意角逐<lb/>
攻取初無此心如楩柟生於深林未始自貴而度材者<lb/>
一盻歆然在懐故以不爭而速售既登第東諸侯交辟<lb/>
之從至者記室於嶺南授正字參謀於淮右進協律郎<lb/>
其後佐許下暨梓橦南梁率為上介官至兼監察御史<lb/>
司憲聞其賢徴入南䑓轉殿内歴侍御史改尚書戸部<lb/>
員外復為知己所薦遷秩授司勲郎中攝御史中丞紫<lb/>
衣金章充山南西道節度副使入為尚書戸部郎中以<lb/>
<pb n="KR2k0049_WYG_193-35b"/>
方雅特立除諫議大夫㑹宋丞相坐狷直為飛語所陷<lb/>
抱不測之罪大僚進言無益公率諫官數軰日晏伏閤<lb/>
上為不時開便殿公於旅進中獨感激雪涕居多由是<lb/>
上怒稍解得從輕比公終以言責為憂求為虢州刺史<lb/>
宰相行去又重違誠請増之以兼御史中丞用示異於<lb/>
人也大抵以智謀而進者有時而衰以朴厚而知者無<lb/>
跡而固公雅為今揚州牧贊皇公所知人不見其迹方<lb/>
在虢略贊皇入相擢為左曹給事中凡有大官缺必寵<lb/>
<pb n="KR2k0049_WYG_193-36a"/>
薦居數月遷河南尹又未幾鎮宛陵是三者中外所注<lb/>
意不旬嵗而周歴之時論不以為黨河南帝之别京其<lb/>
治尚體度風采而别白區處之宣城國之奥壤其治在<lb/>
束吏惠下蘇疲羸讋剽輕而勞徠澄汰之公兩得其道<lb/>
不由一揆率身以儉而素風存任人以誠而羣務舉遇<lb/>
中貴以禮而故態革内潔其志下盡其忠外無以撓其<lb/>
理三者具求政之有粃曷由哉在鎮三載開成元年十<lb/>
二月八日薨於位享年六十三監軍使上言有詔軫悼<lb/>
<pb n="KR2k0049_WYG_193-36b"/>
不視朝贈左散騎常侍明年八月十一日塟於河南府<lb/>
永寜縣洛川郷史原從舊阡也初公娶於滎陽鄭氏生<lb/>
三女而殁今葢祔焉一子曰慶存方齔矣猶子前太原<lb/>
府參軍扶執宗長書來請曰扶也早孤蒙世父常侍之<lb/>
覆露今其嗣幼未任克家姑封琴書司管籥以俟其長<lb/>
竊懼世父之徳音不敭思有以垂於後者以誠告於從<lb/>
叔大司農復命曰俞謹礱貞石以乞辭無忽余昔為郎<lb/>
與常侍同列已熟其行實及讀墓誌即今丞相益州牧<lb/>
<pb n="KR2k0049_WYG_193-37a"/>
趙郡李公之文自稱為忘形友其在宣州李公再入相<lb/>
議以第一官處之牢譲不取羔鴈所禮則河東裴夷直<lb/>
天水趙哲隴西李行方吳郡陸紹梁國劉賁博陵崔珦<lb/>
人咸曰得士若揚州少與也而見器益州寡合也而見<lb/>
親六從事材不一也而樂用是足以觀徳庸可勿紀焉<lb/>
銘曰隋有文中詔敭徵言當時偉人咸出其門粹氣紆<lb/>
餘鍾於後昆常侍恂恂文中來孫𤼵源髙麓中泳後大<lb/>
蘭芽茁然秀出藂薈善不近名其聲日彰行勇於退其<lb/>
<pb n="KR2k0049_WYG_193-37b"/>
道愈光哲者知之㝠於周行以正持憲以文為郎以和<lb/>
佐戎以惠臨邦以直司諫以公駿政守於三川頑民底<lb/>
定乃鎮於宣先馳淑聲邑中婆娑瞻我斾旌問誰詢謀<lb/>
濟濟君子問誰出納潔潔廉氏道本乎心暢於四支治<lb/>
本乎正形於百為黠吏斂手齊民揚眉江清藪空夜柝<lb/>
弗施公卧於齊邦民悽悽公衣陞座邦民行哭牙璋斯<lb/>
來柳翣言旋棠樹未老周人慕焉熊耳之陽泱泱洛川<lb/>
佳城在兹既固且安松楸飋然石馬矯然過者必敬宛<lb/>
<pb n="KR2k0049_WYG_193-38a"/>
陵之阡<lb/>
　　勅修應聖公祠堂碑　　　　　　鄭　瀚<lb/>
伊昔隋氏不綱海水羣飛必有真人乗弊而起我髙祖<lb/>
太宗提劒義動謐寜亂略釐天緯紐地維叱咤而日月<lb/>
貞風雲動壹戎而帝道光将材出神祗奔讋不復後符<lb/>
命謳謌肸蠁所以叶嗜欲元合岐陽之蒐髙捐盟津之<lb/>
㑹墜塗炭者戡定塞壺漿者勞徠煌煌乎天人之表以<lb/>
蘇品彚或哲而謀或幽而明陶埏隂隲用啓眷佑矧草<lb/>
<pb n="KR2k0049_WYG_193-38b"/>
昧之中睿作已張化而為大猷而布後嗣意者廓天統<lb/>
扶土徳神功不能戢其貺靈鑒不得遁其形理可明徵<lb/>
道邁先覺時則霖沴方作饋餫不給曠若彗掃霅然鏡<lb/>
開華髮逶迤告語濟師佳里社鳴濁河清秦星聚素靈<lb/>
出擬諸斯瑞不是過也噫桀有昏徳三苗亂常逮於逐<lb/>
蚩尤掃攙搶幽贊不違咸是物也故能吉蠲之明祀視<lb/>
諸侯之徽數赫赫天寳於以報功瀚曩時官謬紫微郎<lb/>
将命大鹵霍鎮之下壽宫不騫敢鏤菲詞以恢王業其<lb/>
<pb n="KR2k0049_WYG_193-39a"/>
銘曰崇山巖巖晉分所瞻唐風泱泱景祚悠長俯僂白<lb/>
衣契幽洞微揭日無私我建義旗昔告趙符今導六龍<lb/>
干戈之兆脱劒之幾勒諸崢嶸以永光輝開成二年正<lb/>
月十八日勅建<lb/>
　　刑部尚書致仕贈尚書右僕射太原白公墓碑銘<lb/>
　　　　　　　　　　　　　　　　李商隠<lb/>
公以致仕刑部尚書年七十五㑹昌六年八月薨東都<lb/>
贈右僕射十一月遂塟龍門子景受大中三年自頴陽<lb/>
<pb n="KR2k0049_WYG_193-39b"/>
尉典治集賢御書侍太夫人𢎞農郡君楊氏來京師胖<lb/>
胖兢兢奉公之遺畏不克既乃件右功世以命其客取<lb/>
文刻碑文曰公字樂天諱居易前進士避祖諱選書判<lb/>
拔萃注秘省校書元年對憲宗詔策語切不得為諫官<lb/>
補盩厔尉明年試進士取故蕭遂州澣為第一事畢帖<lb/>
集賢校理月中詔由右銀䑓門入翰林院試文五篇明<lb/>
日以所試制加段佑兵部尚書領涇州遂為學士右拾<lb/>
遺滿将擬官請掾京兆以助供飬授戸曹時上愛兵襄<lb/>
<pb n="KR2k0049_WYG_193-40a"/>
陽荆州入疏獻物在約束外公密詆二帥且曰非善良<lb/>
後雖與宰相不厭禍其後禮官竟以多殺不辜諡于頔<lb/>
為厲李師古襲父事逆務作項領以謾儕曹上錢六百<lb/>
萬贖文貞故第以與魏氏公又言文貞第正堂用太宗<lb/>
殿材魏氏嵗臘鋪席祭其先人今雖窮後當有賢即朝<lb/>
廷覆一瓦魏氏有分彼安肯入賊所贖第耶上由是賜<lb/>
錢直劵以居其孫在職三年每讌見多前笏留上輦是<lb/>
否意詔湔剔抉摩望及少年見天下無一事五年㑹憂<lb/>
<pb n="KR2k0049_WYG_193-40b"/>
掩坎廬墓七年以左贊善大夫署吉武相遇盜殊絶賊<lb/>
棄刀天街日比午長安中盡知公以次紙為疏言元衡<lb/>
死状不得報即貶江州移忠州刺史穆宗用為司門員<lb/>
外四月知制詔加秩主客真守中書舍人叙緋受㫖起<lb/>
田孝公代恒陽孝公行贈錢五百萬拒不内燕趙相殺<lb/>
不已公又上疏列言河朔畔㟁復不報又貶杭州既至<lb/>
築堤扞江分殺水孔道用肥見田發故鄴侯泌五井渟<lb/>
儲甘清以變飲食循錢塘上下民迎濤祠神伴侣歌舞<lb/>
<pb n="KR2k0049_WYG_193-41a"/>
徙右庶子出蘇州授秘書監換服色遷刑部侍郎乞官<lb/>
分司得太子賓客除河南尹復為舊官進階開國九年<lb/>
除同州不上改太子少傅申百日假又二嵗得病薨官<lb/>
白氏由楚入秦秦自不直杜郵事封子仲太原以有其<lb/>
後祖某鞏縣令考季庚襄州别駕贈太保一女妻譚氏<lb/>
始公生七月能展書指之無二字横縱不誤既長與弟<lb/>
行簡俱有名故李刑部建庾左丞敬休友最善居家以<lb/>
戸小飲薄酒朔望晦輒不肉食攜鄧同韋楚白服遊人<lb/>
<pb n="KR2k0049_WYG_193-41b"/>
間姓名過海流入雞林日南有文字國為中書舍人三<lb/>
日如建中詔書上鄭公覃自代後為相稱質直文宗時<lb/>
文貞公果有孫起使下數嵗至諫議大夫賢可任為今<lb/>
上御史中丞他日景受嘗跪曰大人居翰林六同列五<lb/>
且為相獨白氏亡有公笑曰汝少以待其曽祖弟今右<lb/>
僕射平章事敏中果相天子復憲宗所欲得開七關城<lb/>
守四州以集巨伐仲冬南至備宰相儀物擎跪齋栗給<lb/>
事寡嫂永寜里中有兄弟家指嚮健慕以信公知人集<lb/>
<pb n="KR2k0049_WYG_193-42a"/>
七十五卷元相為序系曰公之世先用談説聞肅代代<lb/>
優布蹤河南隂徳未校公有弟昆本跋不揺乃果敷舒<lb/>
匪骼匪臑噫其醇腴於鄉洎邦取用不窮天子見之層<lb/>
陛玉堂徵徵其中上汰唐禹帝為輦留續緒襞縷嵗終<lb/>
當遷戸曹是取曄白其華皭不痕緇用從棄遣至道天<lb/>
子疇誰與伍率中道止納筆攝麾綽三郡理既去刑部<lb/>
倐東其居大尹河南翦其暴逋君有三輔臣有田畆臣<lb/>
衰君强謝不堪守翊翊伸伸君子之文不僭不怒惟君<lb/>
<pb n="KR2k0049_WYG_193-42b"/>
子武君子既貞兩有其矩孰永厥家曽祖之弟坤柄巽<lb/>
繩以就大計匪哲則知亦有教詔益裒其收揠莠而導<lb/>
刻詩於碑以報百世公老於東遂塟其地<lb/>
　　白楊神新廟碑　　　　　　　　令狐楚<lb/>
道太原而北列郡數十鴈門為大在周秦時與山戎林<lb/>
胡犬牙其疆國家以文徳柔惠而　去之北跡距塞口<lb/>
猶千里而逺若内地控於通都秩二千石者非休勲懿<lb/>
徳則名王旄士乙亥嵗今尚書隴西李公廉刺并部選<lb/>
<pb n="KR2k0049_WYG_193-43a"/>
第郡政之尤異者得昌化守南康郡王河南元韶首表<lb/>
其名遽聞於天璽書勞勉移理於代惟南康以北事老<lb/>
謀逮事先侍中平王則尚書郎寜王勤於君惠於人而<lb/>
敬恭於神由是神降之福人懷其徳是嵗夏五月赤車<lb/>
彤襜至自石州初一日㑹計於官次察掾吏之勤惰次<lb/>
二日存問於里閭求人民之利病既三日徧祭於山川<lb/>
神祗葢無停隂鑾不輟聲於郡東凡四十里白楊有祀<lb/>
實代之主也滹水旁注鴈門山前峙䃲礴相抵為堆為<lb/>
<pb n="KR2k0049_WYG_193-43b"/>
阜蘙薈柯條如虬如龍廣僅百畆厥髙又倍信可以回<lb/>
薄日月而避逃風雨豈朔漠之氣凝結於此乎坤元之<lb/>
精决泄於此乎不然其何以巍巍蒼蒼将欲戛若木捎<lb/>
扶桑卑大椿於漆園小蟠桃於東方與夫古墓多悲蕪<lb/>
城早落者不同品矣按諸經記且曰昔元魏髙祖孝文<lb/>
由一成而宅九有起雲中而馭天下損益三代憲章百<lb/>
王厥初經營由此途出繫馬其下歇鞍於枝威靈所憑<lb/>
别白而在既偃頓以附土又騰跳而架空如有髙掌蹠<lb/>
<pb n="KR2k0049_WYG_193-44a"/>
為鳥勢形洎今朝中書令燕公説摹詠其事戸部侍郎<lb/>
吉公中孚申而明之故迹彌顯髙名益大為屏為圗播<lb/>
於海嵎代人神之是以祠也而舊規相襲未甚𢎞麗簷<lb/>
牖東嚮椽欒内奰有妖蠱之氣無尊嚴之威式車馬者<lb/>
以避禍非以致敬奠蘋蘩者惟徼福不惟饗徳猶此祀<lb/>
也不亦涹孝文於代乎南康其孫也大懼夫祖徳之墜<lb/>
於地因愀然而言曰於古有召公奭以區區陜服為周<lb/>
二伯行野聴訟憩於甘棠後之人思其人猶愛其樹其<lb/>
<pb n="KR2k0049_WYG_193-44b"/>
在詩曰勿剪勿伐召伯所茇矧我烈祖有開國之武麗<lb/>
天之文撫正萬方照臨四海而又儲祉降徳於後子孫<lb/>
俾不佞起家而王專城為守愧不能顯揚先美使若黄<lb/>
帝幸君之使使理此土敢黷於祭祀是褻於功烈而速<lb/>
其罪戾也一年因農之隙而易其地二年乗嵗之豐而<lb/>
改其製不三四年得請於上而新廟成南面衮服所以<lb/>
稱尊也兩楹阼階所以定位也築墉於外所以禦侮也<lb/>
設屏於前所以修客也耽耽沈沈顯厰靚深不風而清<lb/>
<pb n="KR2k0049_WYG_193-45a"/>
無雲而隂前王戾止之儀於是乎在裔孫聿追之孝於<lb/>
是乎舉不惟禁淫祀廢非禮抑亦開明徳摛耿光欲使<lb/>
異日觀者不俟請書問俗而知樹之所由植廟之所由<lb/>
崇諗於有知僉曰非頌聲不可初南康之典化顧嘗客<lb/>
焉迨今剖符則又備位於隴西公之府相得最舊見繩<lb/>
為文故敢徴成之功與作之義篆刻貞石立於前楹庶<lb/>
擬衛悝彝鼎之銘敢同魯僖閟宫之什銘曰蔚彼白楊<lb/>
叢生鴈門䝉暑翳寒晴天色昏巨柢交柯龍翔虎眠從<lb/>
<pb n="KR2k0049_WYG_193-45b"/>
古强名莫知其原惟昔魏帝於枝息鞍懸垂低昻厥迹<lb/>
猶存大畏其力小懐其恩爰有靈祠號為神明二扉不<lb/>
扃四簋不陳樵蘇所往雉兎為隣於鑠良牧時惟孝孫<lb/>
下車之始致敬而言蔽芾甘棠猶思其人綿綿葛藟下<lb/>
庇於根乃正召居式崇藩垣山立當宁翼張重軒有赫<lb/>
斯皇既嚴且尊允矣君子孰如其仁大椿之年細柳之<lb/>
軍吾與元也人誰間然欲載其功莫先於文編詞琢石<lb/>
終古不遷<lb/>
<pb n="KR2k0049_WYG_193-46a"/>
　　安定郡王工部尚書左僕射靈武軍節度使李光<lb/>
　　　進神道碑<lb/>
安定郡王諱光進字耀卿節度靈武之三年嵗在乙未<lb/>
季夏六月寝疾於理所監軍使者驛馬以聞皇帝遣中<lb/>
貴人齎尺一書與御府醫藥馳禮臨視旬有八日奄棄<lb/>
厥命享年五十七矣制詔丞相御史罷朝㑹加賵賻然<lb/>
後左揆之密印畫綬告於弟焉其年嗣子季元河東衙<lb/>
前兵馬使檢校太子賓客兼監察御史次曰燧元陳許<lb/>
<pb n="KR2k0049_WYG_193-46b"/>
節度押衙檢校太子賓客兼監察御史次曰毅元次曰<lb/>
綬元宣義郎行太原府太原縣尉次曰宗元次曰吉元<lb/>
血泣柴立䕶裳帷南歸太原越十一年二月己酉葬於<lb/>
太原府東孝敬原禮也公之先代有才傑繼為酋帥常<lb/>
統數千廬落號别部大人以三葉之忠原一門之信謹<lb/>
冝錫祚𦙍降生俊賢公形清而視明神全而氣和猿背<lb/>
虬鬚山立玉色贈工部尚書李奉國聓公之伯姊器公<lb/>
於稠人教之騎射付以韜略由是𤼵跡雲中䇿名太原<lb/>
<pb n="KR2k0049_WYG_193-47a"/>
始以勇敢從北平王燧戰於蒲次以愿恭事郎寜王自<lb/>
良鎮於并或典領先偏或訓齊部伍公家之事無細大<lb/>
戎府之務無重輕緣手風生過目氷泮禮部尚書隴西<lb/>
公説待以心膂奏兼殿中侍御史中丞大司空嚴公綬<lb/>
擇麾下之才奏兼御史大夫大司徒范公希朝求軍中<lb/>
之舊遷為檢校左散騎常侍古人云一心可以事百君<lb/>
於公見之由代州刺史石嶺鎮北兵馬使代北軍使超<lb/>
遷工部尚書朝家思所以優寵尊異於公者無所愛焉<lb/>
<pb n="KR2k0049_WYG_193-47b"/>
公弟光顔既平淮夷秉圭來朝疏公官伐徳善涕泣見<lb/>
請以表邱壟又㑹故例御史任夷則條二府政事上於<lb/>
考功故得鋪陳馨香追琢琬琰云及異日而公疾浹旬<lb/>
而公病不月而公薨悲夫信之結於人也深惠之被於<lb/>
物也久聞䘮而哭於野者雷動㑹塟而登於壟者星奔<lb/>
豈止黧面刺心輟舂罷市而已嗚呼黒山雖順赤嶺猶<lb/>
虞而耀卿春秋未髙壽宫永閉懐忠憤者得不太息而<lb/>
掩涕乎蔡邕傳有道之碑自知無愧范文觀武子之墓<lb/>
<pb n="KR2k0049_WYG_193-48a"/>
可以與歸銘曰天有風霆是為威刑國之斧鉞用以征<lb/>
伐明明我后耀武敷文矯矯我王砥節邀勲昔在偏禆<lb/>
其道則冝洎司綱紀其儀不忒一麾出守十乗啓行藩<lb/>
籬單于襦袴朔方心與世同政由己出塞上師壮軍中<lb/>
廩實既宣大忠宜奏膚公西戡畎夷北服山戎慶方來<lb/>
兮任萬崇身已滅兮名已空罕山之南汾水東白楊黒<lb/>
柏多悲風<lb/>
　　義昌軍節度使渾公神道碑　　　路　巖<lb/>
<pb n="KR2k0049_WYG_193-48b"/>
天業光昭寳臣間出雲䑓重沓旂常紛綸吾巨唐乎鎮<lb/>
寜社稷纉揚忠烈勲居第一代代不絶其渾氏乎能遵<lb/>
祖法不失家聲立朝守土所居可紀其康公乎公諱偘<lb/>
字復貴其先姜姓之後漢郡渾邪王之裔始居於崤北<lb/>
後遷於河南今為代人為山西右族七代祖潭仕隋玉<lb/>
鈴衛大将軍生迴貴以兵從我髙祖神堯皇帝佐平暴<lb/>
亂拜豹韜衛大将軍生子慶為右玉鈴将軍靈邱伯生<lb/>
大壽為太子僕贈廣府大都督生釋之為開府儀同三<lb/>
<pb n="KR2k0049_WYG_193-49a"/>
司太常卿寜朔郡王廣徳中拒扞西戎身殁王事贈司<lb/>
空公大父諱瑊朔方副元師河中節度檢校司空中書<lb/>
令咸寜王贈太師有大勲績其秩禄封賞埒汾陽西平<lb/>
皇家中興此三人力也父諱鎬義武軍節度易定觀察<lb/>
使檢校工部尚書贈太子少師取隴西李氏女實生公<lb/>
公為兒時則柔敬敦厚篤志於學九嵗由𢎞文生擢孝<lb/>
廉第釋褐參同州軍事既冠益以通敏密靜稱於人因<lb/>
從先少師於藩方不忍去庭闈諸侯有以幣以馬取者<lb/>
<pb n="KR2k0049_WYG_193-49b"/>
一無所就元和十二年先少師奉詔以中山兵伐叛而<lb/>
卒與㓂遇以數千當數萬力戰而歸坐黜循州公憂蹙<lb/>
内結晨夜在側從容道否泰之理以解發於至誠少師<lb/>
為之灑然少師薨屏勺飲壊容貌幾不全者數矣嚴䕶<lb/>
踰大江長號動神明親友見者莫不悽惻憂其困絶徃<lb/>
徃罷吊既而外除大戚不衰遂退不肯仕居處飲食若<lb/>
執喪者是時朝廷循勲臣後或言曰咸寜功累代不可<lb/>
及其子身當聖朝以譴終未復無以示天下執政立言<lb/>
<pb n="KR2k0049_WYG_193-50a"/>
之天子感其事趣詔盡還少師爵土由是勲閥之家皆<lb/>
喜長慶中又有言公之材行不冝在閭巷者上亦以追<lb/>
顯咸寜功徳未足遂授公右龍武軍倉曹參軍歴太常<lb/>
寺主簿太府寺丞由是以吏事自喜明習文法咸寜王<lb/>
股肱王室卑體下士召置幕府得一時之人少師仕宦<lb/>
早成不廢法度有譽於士大夫間公又修潔謙遜辭禮<lb/>
閑雅由是仁人與之遊長者訪其廬矣稱述日甚聞於<lb/>
庭中擢為左贊善大夫轉太子僕能勤其官改太府少<lb/>
<pb n="KR2k0049_WYG_193-50b"/>
卿始用利器貨泉事聚不頓鋒鋩益為試可一日昭獻<lb/>
皇帝讀國史至咸寜王卒嘆渾氏時無大官者欲用公<lb/>
未有緣即日以銀魚朱袚賜之俄拜金吾衛将軍寵以<lb/>
金紫公愈益小心俯僂不暇武宗時至太僕卿以謹良<lb/>
選宣宗即位改少府監以繕理稱又拜左金吾衛大将<lb/>
軍肅環衛明年遷司農卿練經制每以處逸樂悖勤勞<lb/>
非忠也求出補吏不憚劇郡久之壽陽嵗數饑有盜賊<lb/>
上選能理者丞相舉公可用公至則猛糾緩化曉告慰<lb/>
<pb n="KR2k0049_WYG_193-51a"/>
飬先是有貨茶盜鬭變難制至是皆解散走匿又勺陂<lb/>
之水溉田數百頃為力勢者幸其肥美决去其流以耕<lb/>
公隄防約束水復盛溢沃野之利嵗嵗増多徴為殿中<lb/>
監服用如法頃之為昭王傅多稱惜之再為少府監遷<lb/>
檢校工部尚書金吾大将軍日在彤庭宣宗器其能遂<lb/>
賜髙牙暢轂鎮於回中公嚮有将帥風習知四夷事以<lb/>
故綏邉之績不日而成西戎别種王䝉數為邉害公曰<lb/>
胡夷剽刼亦常事不煩兵鏖可以信取諭以咫尺之書<lb/>
<pb n="KR2k0049_WYG_193-51b"/>
果相率遁去居無何又遣其舍人董英粲歸誠且貪錦<lb/>
繡物公必其善意乃許互市竟不敢負約反覆初有戍<lb/>
卒子為族長所掠奴畜之至是董英粲輒購而歸之曰<lb/>
用報徳關城無警早開晏閉矣邉兵之衣輦自京師吏<lb/>
緣為奸纊帛悉濫公始周察變法犯必收按至乎聚給<lb/>
親徃觀之舊調軍食倉廩庾回逺不克徃取率為空名<lb/>
又度其途以便之自是寒無皸瘃戍益伉健既衣之又<lb/>
食之撫士至矣萃戰馬五百二十匹牛騾稱是修金革<lb/>
<pb n="KR2k0049_WYG_193-52a"/>
器五萬具備丁北卒三千人聚新粟五萬斛邉備完富<lb/>
戎心震悚天子使使者齎詔即軍中加公檢校刑部尚<lb/>
書以報之居嵗餘復召為大金吾升三品階三領緹騎<lb/>
日益親貴今天子即位謀滄海帥視公曰無以易爾咸<lb/>
通二年遂授義昌軍節度使其理如在經始至則表蠲<lb/>
水旱逋甚衆先是井為海染人不可飲遂閼河以汲舟<lb/>
行則决决又輒塞公視而計之派鑿扄蓄舟來不留綆<lb/>
垂不息厥功亟就於今賴之有田十頃游惰者不顧公<lb/>
<pb n="KR2k0049_WYG_193-52b"/>
乃勤闢悉為膏腴既飲之又食之飬人至矣窮民有鬻<lb/>
子者為之贖歸故校有孤女者時其配偶喪不辦塟骨<lb/>
暴於野皆為調棺柩具粟帛郵亭相逺道里患苦作室<lb/>
其間以庇來徃嵗比不稔給軍未贍峙糧十六萬石以<lb/>
為儲蓄大抵能推誠於下辛苦率先民愁未解公費未<lb/>
足孜孜雖人之求去已疾謀致家温不如也以故感神<lb/>
貺來瑞鷙百姓文武吏謳謌借留䕶戎者奏其状天子<lb/>
嘉焉詔曰幸卒教化之許留旬嵗五年秋受代朝廷方<lb/>
<pb n="KR2k0049_WYG_193-53a"/>
圗其功㑹其冬以疾聞明年三月二日薨於大寜里私<lb/>
第享年六十九其年十二月某日塟於京兆府萬年縣<lb/>
洪固鄉胄貴里於戲豹韜以義兵顯寜朔以邉患死咸<lb/>
寜以殊烈著少師以威名用洎公以材能選陳力無曠<lb/>
廢渾氏之風類是自穆宗後天下少事由是公未甞有<lb/>
鬬戰功始則以志行好學恂恂若儒者中則以精力辨<lb/>
疑為循吏終則以和衆靜邉名之良帥不矜輿馬之飾<lb/>
不嗜梁肉之味家産稍贍則以振昆弟賓客士有賢者<lb/>
<pb n="KR2k0049_WYG_193-53b"/>
雖貧賤必與之均敵名以修飭光位以功效進自解褐<lb/>
數十年歴九卿為二千石繼父位臨方面榮當代焉保<lb/>
身守道一無塗汗於戲渾氏隂徳代封之慶則大於于<lb/>
公虞詡戰勲忘家之跡則優於平陽去病子孫支屬之<lb/>
榮則髙於萬石耿氏然若公之材未大施設不繼乎台<lb/>
鼎不邇於期頤斯慊慊於五福也薨之日天子軫悼不<lb/>
朝贈大司馬塟之日給太常儀仗博士定諡曰康斯可<lb/>
以自見於後代矣長子曰術詹事府司直早終次子徵<lb/>
<pb n="KR2k0049_WYG_193-54a"/>
特徽普卓皆幼公病篤召從父弟右威武上将軍佶泣<lb/>
告曰先少師以後事託吾季父爾必繼之佶涕泗遵用<lb/>
禮儀備具他日持故吏行状託余斯文是以叙而銘之<lb/>
曰命氏自姜有後於唐咸寜達人實䕶玉璜功徳愈甚<lb/>
其緒乃昌少師宜之龍節煌煌尚書有繼卓然丱嵗執<lb/>
喪之日厥生幾逝渾氏有子天子下制擢為大官如翼<lb/>
髙戾帝前謹恭俾牧於東盜走年豐後為元戎篲烟息<lb/>
波兩有顯庸厥庸惟富施之無窮宜久饗樂神報何薄<lb/>
<pb n="KR2k0049_WYG_193-54b"/>
厥徳有本頌之靡涸實銘於斯不銷不落<lb/>
　　河南少尹裴濟墓誌銘　　　　　穆　員<lb/>
唐貞元八年冬十月二十有八日前河南少尹裴公諱<lb/>
濟字莊時春秋五十卒於京師靖安里之旅舍明年夏<lb/>
四月朔塟於絳州聞喜縣之故原從先公居禮也髙祖<lb/>
懐節皇朝洛州刺史生太府少卿昭昭生蔡州刺史剛<lb/>
剛生扶風郡雍縣令據公則雍縣府君之長子也生而<lb/>
頴秀長而博辯質如瓊枝文如春林尤長記誦之學酷<lb/>
<pb n="KR2k0049_WYG_193-55a"/>
重許與之契耳目一歴輒在心口意氣相合坐遺形骸<lb/>
天寳末學優藝全方登俊造之貢俄屬國難家疚嶇﨑<lb/>
險難以喪徃事居之孝稱於所至服闋襄陽節度使來<lb/>
琪表襄州參軍事屬有勢勝而理負與人爭官者州府<lb/>
畏之公時攝功曹掾守文與直不為之撓琪嘉其所執<lb/>
升之賓介有疑焉輒以咨之他日琪自相位獲譴已而<lb/>
伏誅凡百門吏逃難解散公與陳郡殷亮始冒危於保<lb/>
衛終毁家於塟喪君子難之故司徒李公勉聆公之節<lb/>
<pb n="KR2k0049_WYG_193-55b"/>
辟以為屬自江西入尹京兆洎節制廣滑汴三府以公<lb/>
明可折獄利可撥繁權可贍給清可澄察而武可臨戎<lb/>
官歴金吾掾萬年尉三御史二尚書郎以至于御史中<lb/>
丞職更推官洎支度觀察二判官以至於行軍司馬公<lb/>
之奉李公也若體從心李公之任公也若素受彩李公<lb/>
制用公為利器李公翺翔公為羽翼厥後李公罷鎮遷<lb/>
河南少尹故孜孜勵精貳前後之政與我同志者必以<lb/>
吴公李膺之名歸之其有所執賴於周人者非一貞元<lb/>
<pb n="KR2k0049_WYG_193-56a"/>
五年受代來朝上京燕息衡門詠歌卒嵗以俟道長末<lb/>
如命何初公之在滑也方屬兩河之驚不敢以非疾之<lb/>
憂貽於髙堂堅請退閒亦既終飬其在汴也有二千石<lb/>
結根貴幸怙寵傲慢收小惠於下隳大計於上公數其<lb/>
不供之咎請以去之言而未行拂衣自免未幾彼果顛<lb/>
覆李公於是厚禮還公且有中軍中憲之授葢進退終<lb/>
始不違於道多此類也母弟澄檢校膳部郎中潤大理<lb/>
司直涇前頴州刺史少失先府君之教入學入仕為郎<lb/>
<pb n="KR2k0049_WYG_193-56b"/>
為邦皆公之訓誘也夫人隴西縣君李氏故太子賔客<lb/>
翼之子有淑媛之美成公之家事公姑之孝聞焉奉叔<lb/>
公之友聞焉其輔佐之力由中及外者出處聞焉今也<lb/>
髽首泣血自雍及絳一號千里行者悲之子曰鋌弱而<lb/>
有立毁過成人謂員平生交親見託為誌其文曰猗歟<lb/>
裴公昭朗直清哭來𤼵跡和李騰聲處則全養出能保<lb/>
貞蒸蒸穆穆為予為孫夭閼遐志摧頽壮齡哀哉哲婦<lb/>
為代之程<lb/>
<pb n="KR2k0049_WYG_193-57a"/>
　　首陽山碑　　　　　　　　　　皮日休<lb/>
天必從道道不由天其曰人乎哉大聖應千百年之運<lb/>
仁發於祥義動於瑞上聖帝也次素王也莫不應乎天<lb/>
地亘乎日月動乎鬼神或有守道以介死秉志以窮生<lb/>
確然金石不足以為貞澹然冰玉不足以為潔非其上<lb/>
古聖人不以動其心况當世富貴之士哉斯其自信乎<lb/>
道則天地不可得而應也嗚呼夷齊之志嘗以神農虞<lb/>
夏形於言由是觀之豈有意於文武者哉然跡其歸周<lb/>
<pb n="KR2k0049_WYG_193-57b"/>
不從諫而死彼當求西伯也而得武王不曰得仁乎既<lb/>
得其仁而不取其諫則夷齊之死冝矣太史公以其餓<lb/>
死責乎天道嗚呼若夷齊之行可謂道不由天者乎如<lb/>
不得仁而餓死天可責也茍夷齊以殷亂可平而臣於<lb/>
周則周召之列矣奚有首陽之阨乎若夷齊者自信其<lb/>
道天不可得而應者也天尚不可應况於人乎况於鬼<lb/>
神乎<lb/>
　　文中子碑<lb/>
<pb n="KR2k0049_WYG_193-58a"/>
天不能言隂隲於民民不可縱是生聖賢聖賢之道徳<lb/>
與命符是為堯舜性與命乖是為孔顔噫仲尼之化也<lb/>
不及於一國而被於天下不治於一時而霈及萬世非<lb/>
刪詩書定禮樂贊周易修春秋者乎故孟子疊踵孔聖<lb/>
而贊其道夐出於世而可繼孟氏者復何人哉文中子<lb/>
王氏諱通字仲淹生於陳隋之世以亂世不仕退於汾<lb/>
晉序述六經敷為中説以行教於門人夫仲尼刪詩書<lb/>
定禮樂贊周易修春秋先生則有禮論二十五篇續詩<lb/>
<pb n="KR2k0049_WYG_193-58b"/>
三百六十篇元經三十一篇易贊七十篇孟子之門人<lb/>
有髙第弟子公孫丑萬章焉先生則有薛收李靖魏徵<lb/>
李勣杜如晦房𤣥齡孟子之門人鬱鬱於亂世先生之<lb/>
門人赫赫於盛時較其道與孔孟實不相戾豈徒然哉<lb/>
設先生生於孔聖之世余恐不在游夏之亞也况七十<lb/>
子歟惜乎徳與命乖不及睹吾唐受命而殁茍唐得而<lb/>
用之貞觀之治不在於房杜褚魏矣後先生二百五十<lb/>
嵗生日休皮子嗜先生道業先生文讀先生後序尚闕<lb/>
<pb n="KR2k0049_WYG_193-59a"/>
於贊述想先生封隧所在而為銘云大道不明天地淪<lb/>
精俟聖暢教乃出先生百氏黜迹六藝騰英道符真宰<lb/>
用失阿衡先生門人為唐之楨差肩哲相接武名卿未<lb/>
踰一紀致我太平先生之功莫之與京<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_193-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百九十三<lb/>
</p>
<p>
</p>
  </div>
</body>
</text>
</TEI>
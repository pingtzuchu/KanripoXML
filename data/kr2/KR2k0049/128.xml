<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百二十八</head> <lb/>
    <p>
<pb n="KR2k0049_WYG_128-1a"/>
欽定四庫全書<lb/>
　山西通志卷一百二十八<lb/>
　　人物<hi>二十八</hi>
代州<lb/>
後五代<lb/>
李嗣本本姓張氏鴈門人世為銅冶鎮將嗣本少事後<lb/>
　唐太祖愛之賜姓名養為子從擊居庸關以功遷義<lb/>
　兒軍使從破王行瑜遷威逺軍使從攻羅𢎞信以先<lb/>
<pb n="KR2k0049_WYG_128-1b"/>
　鋒兵破湯陰從莊宗破潞州夾城累以戰功遷代州<lb/>
　刺史雲州防禦使振武節度使天祐十三年從莊宗<lb/>
　擊劉鄩於故元城下洺磁諸州六月還軍振武契丹<lb/>
　入代北嗣本戰殁<lb/>
李存進振武人本姓孫名重進晉王賜姓名為養子從<lb/>
　破黃巢莊宗時遷行營都尉侯磁沁二州刺史後代<lb/>
　李嗣昭為招討使與張文禮子處求戰殁於陣追贈<lb/>
　太尉<lb/>
<pb n="KR2k0049_WYG_128-2a"/>
史儼代州人以騎射給事武皇為帳中將驍勇絶衆善<lb/>
　設伏望塵揣敵所向皆㨗<lb/>
李承嗣代州人從武皇討賊關輔為前鋒攻華陰擒黃<lb/>
　巢使王汀以獻朱玫亂承嗣率兵援鄜州至渭橋迎<lb/>
　駕玫既殺入京師承嗣又率兵攻岐人追至趙城合<lb/>
　大軍攻平陽三日而拔<lb/>
史建瑭鴈門人父敬思為九府都督常將騎兵為先鋒<lb/>
　晉王東追黃巢還過上源驛獨敬思與薛鐵山賀回<lb/>
<pb n="KR2k0049_WYG_128-2b"/>
　鶻等十餘人侍梁兵夜圍驛敬思登驛樓射殺梁兵<lb/>
　十餘人晉王縋尉氏出門敬思為梁追兵所得見殺<lb/>
　建瑭少為裨校自晉拒潞州已為晉兵先鋒梁兵數<lb/>
　為建瑭所殺相戒常避史先鋒王景仁攻趙建瑭以<lb/>
　先鋒兵出井陘戰于栢鄉周徳威擊其左建瑭擊其<lb/>
　右梁軍皆走遂大敗之以功加檢校左僕射天祐九<lb/>
　年晉攻燕梁太祖自將圍趙棗彊蓚縣以救燕時晉<lb/>
　精兵皆北攻燕獨符存審與建瑭以三千騎屯趙州<lb/>
<pb n="KR2k0049_WYG_128-3a"/>
　梁軍破棗彊存審扼下博橋建瑭分其麾下五百騎<lb/>
　為五隊一之衡水一之南宫一之信都一之阜城而<lb/>
　自將其一約各取梁芻牧者十人㑹下博至暮擒梁<lb/>
　兵數十皆殺之各留其一人縱使逸去告之曰晉王<lb/>
　軍且大至明日率百騎為梁旗幟雜其芻牧者暮叩<lb/>
　梁營殺其守門卒縱火大呼斬擊數十百人而梁芻<lb/>
　牧者各有所亡失又傳言晉軍且至梁太祖夜拔營<lb/>
　去蓚縣人追擊梁軍多獲輜重鎧甲梁太祖方病由<lb/>
<pb n="KR2k0049_WYG_128-3b"/>
　是増劇而晉軍以故得并力以收燕者二人之力也<lb/>
　後從入魏博敗劉鄩於故元城累以功歴貝相二州<lb/>
　刺史十八年討張文禮以先鋒兵下趙州執其刺史<lb/>
　王鋋攻鎮州城門中流矢卒年四十二子匡翰尚晉<lb/>
　髙祖女魯國長公主匡翰沈毅有謀接下以禮歴天<lb/>
　雄軍步軍彰聖馬軍都指揮使事晉為懐和二州刺<lb/>
　史鄭州防禦使義成軍節度使兵民愛之匡翰好讀<lb/>
　書尤喜春秋三傳義成軍從事關徹嘗醉罵匡翰曰<lb/>
<pb n="KR2k0049_WYG_128-4a"/>
　近聞張彦澤臠張式未見史匡翰斬關徹匡翰引滿<lb/>
　自罰慰勉之人皆服其量卒年四十<lb/>
郭崇韜代州鴈門人為河東敎練使為人明敏能應對<lb/>
　以幹材見稱莊宗為晉王孟知祥薦之代為中門使<lb/>
　甚見親信晉兵圍張文禮契丹救之至新樂晉人欲<lb/>
　解圍去崇韜曰契丹之來非救文禮為王都以利誘<lb/>
　之耳且晉新破梁軍宜乘己振之勢不可遽自退怯<lb/>
　莊宗然之果敗契丹莊宗即位拜兵部尚書樞密使<lb/>
<pb n="KR2k0049_WYG_128-4b"/>
　梁王彦章擊破徳勝唐軍東保楊劉莊宗出戰復敗<lb/>
　問崇韜計安出是時唐已得鄆州矣崇韜曰彦章圍<lb/>
　我於此其志在取鄆州也臣願得兵數千據河下流<lb/>
　築壘於必爭之地以應鄆州為名彦章必來爭既分<lb/>
　其兵可以圖也然版築之功難卒就陛下日以精兵<lb/>
　挑戰使彦章兵不得東十日壘成矣莊宗遣崇韜與<lb/>
　毛璋將數千人夜行渡河築壘於博州東晝夜督役<lb/>
　六日壘成彦章果引兵急攻壘不克所失大半還趨<lb/>
<pb n="KR2k0049_WYG_128-5a"/>
　楊劉莊宗迎擊遂敗之康延孝自梁奔唐崇韜延之<lb/>
　卧内盡得虚實是時莊宗軍朝城段凝軍臨河諸將<lb/>
　謂成敗未可知請棄鄆與梁而西取衛州黎陽以河<lb/>
　為界與梁約罷兵毋相攻莊宗召崇韜問計崇韜曰<lb/>
　陛下興兵仗義將士疲戰爭生民苦轉餉者十餘年<lb/>
　矣况今大號已建自河以北人皆引首以望成功而<lb/>
　思休息今得一鄆州不能守而棄之雖欲指河為界<lb/>
　誰為陛下守之且唐未失徳勝時四方商賈征輸畢<lb/>
<pb n="KR2k0049_WYG_128-5b"/>
　集薪芻糧餉其積如山自失南城保楊劉道路轉徙<lb/>
　耗亡大半而魏博五州秋稼不稔竭民而斂不支數<lb/>
　月此豈按兵持乆之時乎臣自康延孝來盡得梁之<lb/>
　虚實此真天亡之時也願陛下分兵守魏固楊劉而<lb/>
　自鄆長驅擣其巢穴不出半月天下定矣莊宗問司<lb/>
　天司天言嵗不利用兵崇韜曰古者命將鑿凶門而<lb/>
　出况成算已決常談何足信也莊宗即日下令軍中<lb/>
　歸其家屬於魏夜渡楊劉從鄆州入襲汴州八日而<lb/>
<pb n="KR2k0049_WYG_128-6a"/>
　滅梁賜崇韜鐵劵拜侍中成徳軍節度使依前樞密<lb/>
　使莊宗與諸將以兵取天下而崇韜未嘗居戰陣徒<lb/>
　以謀議居佐命第一功位兼將相遂以天下為己任<lb/>
　遇事無所回避而宦官伶人用事特不便也初崇韜<lb/>
　與宦官馬紹宏俱為中門使而紹宏位在上及莊宗<lb/>
　即位崇韜以張居翰為樞密使紹宏為宣徽使紹宏<lb/>
　側目崇韜多裁抑伶人常諫曰陛下所與共取天下<lb/>
　者皆英豪忠勇之人今大功始就封賞未及而先以<lb/>
<pb n="KR2k0049_WYG_128-6b"/>
　伶人為刺史恐失天下心伶人亦多怨之崇韜頗懼<lb/>
　故人子弟曰今中宫未立而劉氏有寵宜請立劉氏<lb/>
　為皇后而多建天下利害以便民者白之崇韜乃上<lb/>
　書請立劉氏為皇后崇韜素㢘入洛始受四方賂遺<lb/>
　或以為言崇韜曰今藩鎮諸侯多梁舊將皆主上斬<lb/>
　袪射鈎之人也若一切拒之豈無反側且藏於私室<lb/>
　何異公帑明年南郊乃悉獻其所藏以佐賞給已郊<lb/>
　遂立劉氏為皇后崇韜畧表乞身莊宗不許因建天<lb/>
<pb n="KR2k0049_WYG_128-7a"/>
　下利害二十五事施行之徙忠武節度使自陳權位<lb/>
　已極言甚懇至遂罷其命仍為侍中樞密使同光三<lb/>
　年夏莊宗患宫中暑濕遣宫苑使王允平營髙樓宦<lb/>
　官曰郭崇韜眉頭不伸嘗為租庸惜財用陛下雖欲<lb/>
　有作其可得乎乃使人問崇韜曰昔吾與梁對壘於<lb/>
　河上雖祁寒盛暑被甲跨馬不以為勞今居深宫蔭<lb/>
　廣厦不勝其熱何也崇韜對曰陛下昔以天下為心<lb/>
　今以一身為意艱難逸豫為慮不同其勢自然也願<lb/>
<pb n="KR2k0049_WYG_128-7b"/>
　陛下無忘創業之難常如河上則可使繁暑坐變清<lb/>
　涼莊宗黙然終遣允平起樓崇韜果切諫宦官曰崇<lb/>
　韜之第無異皇居安知陛下之熱由是讒間愈入河<lb/>
　南縣令羅貫頗為崇韜所知貫不受權豪請託宦官<lb/>
　伶人書積几案一不報又奉河南尹張全義不屈縣<lb/>
　民恃全義為不法者皆按誅之全義使人告劉皇后<lb/>
　為白貫事而左右日夜共攻其短㑹皇太后崩葬壽<lb/>
　安坤陵莊宗幸陵作所道路泥塗橋壊宦官言屬河<lb/>
<pb n="KR2k0049_WYG_128-8a"/>
　南即下貫獄明日傳詔殺之崇韜諫曰貫罪無佗橋<lb/>
　道不修法不當死莊宗怒曰太后靈駕將發天子車<lb/>
　輿往來橋道不修卿言無罪是朋黨也崇韜曰貫雖<lb/>
　有罪當具獄行法於有司陛下以萬乘之尊怒一縣<lb/>
　令使天下人言陛下用法不公臣等之過也莊宗曰<lb/>
　貫公所愛任公裁決因起入宫崇韜隨之論不已莊<lb/>
　宗自闔殿門崇韜不得入貫卒見殺明年征蜀議擇<lb/>
　大將崇韜以讒見危思立大功為自安之計乃請魏<lb/>
<pb n="KR2k0049_WYG_128-8b"/>
　王繼岌為元帥莊宗曰公為我擇其副崇韜未及言<lb/>
　莊宗曰吾得之矣無以易卿也乃以繼岌為西南面<lb/>
　行營都統崇韜為招討使軍政皆決崇韜唐軍入蜀<lb/>
　所過迎降遂平蜀嘗謂繼岌曰王有破蜀功師旋必<lb/>
　為太子當盡去宦官至於騸馬亦不可騎繼岌監軍<lb/>
　李從襲等切齒莊宗遣宦官向延嗣勞軍崇韜不郊<lb/>
　迎延嗣大怒因與從襲等共搆之延嗣還上蜀簿莊<lb/>
　宗少之延嗣因言蜀之寳貨皆入崇韜且誣其有異<lb/>
<pb n="KR2k0049_WYG_128-9a"/>
　志莊宗怒遣宦官馬彦珪至蜀視崇韜去就彦珪以<lb/>
　告劉皇后劉皇后教彦珪矯詔魏王殺之崇韜子五<lb/>
　人其二從死於蜀餘皆見殺其破蜀所得皆籍没明<lb/>
　宗即位詔許歸葬以其太原故宅賜其一孫當崇韜<lb/>
　用事時自宰相豆盧革韋悦等皆傾附之崇韜父諱<lb/>
　𢎞革等即因佗事奏改𢎞文館為崇文館以其姓郭<lb/>
　因以為子儀之後崇韜伐蜀過子儀墓號慟而去聞<lb/>
　者頗非之然崇韜盡忠國家有大畧其已破蜀因遣<lb/>
<pb n="KR2k0049_WYG_128-9b"/>
　使者以唐威徳風諭南詔諸蠻欲因以綏來之可謂<lb/>
　有志矣<lb/>
安彦威字國俊代州崞縣人少𨽻唐明宗麾下善射頗<lb/>
　知兵法明宗出鎮常為牙將以謹厚見信及秦王從<lb/>
　榮鎮鄴為䕶聖指揮使從榮判六軍遷捧聖指揮使<lb/>
　領寜國軍節度使晉髙祖立拜北京留守徙鎮歸徳<lb/>
　時河決滑州命塞之彦威出私錢募民治隄遷西京<lb/>
　留守嵗大饑賑撫饑民犯法者皆寛貸之饑民不忍<lb/>
<pb n="KR2k0049_WYG_128-10a"/>
　流去母憂哀毁過制出帝時拜北面行營副都統悉<lb/>
　出家財佐軍用以疾卒彦威與安太妃同宗出帝事<lb/>
　為舅彦威未嘗自言及卒太妃臨哭人始知其同宗<lb/>
　也當時益稱其慎重<lb/>
張敬達字志通代州人小字生鐵少以騎射為㕔直軍<lb/>
　使明宗時為河東馬步軍都指揮使領欽州刺史累<lb/>
　遷彰國大同軍節度使徙鎮武信晉昌清泰二年為<lb/>
　北面副總管以分節度使石敬塘之兵三年夏徙敬<lb/>
<pb n="KR2k0049_WYG_128-10b"/>
　塘鎮天平遂以敬達為大同彰國振武威塞等軍蕃<lb/>
　漢馬步軍都部署敬瑭拒命即以敬達為太原四面<lb/>
　招討使六月兵圍太原九月遼太宗自鴈門入援敬<lb/>
　塘敬達陣於西山遼師以羸騎三千趨唐軍唐軍爭<lb/>
　馳之遼兵走追至汾曲伏發死者萬餘人敬達收軍<lb/>
　栅晉安遼師圍之自晉安寨南長百餘里濶五十里<lb/>
　唐遣趙延壽范延光等來救皆不敢前副招討使楊<lb/>
　光逺勸降敬達不忍背唐光逺促之不已敬達曰諸<lb/>
<pb n="KR2k0049_WYG_128-11a"/>
　公何相迫邪何不殺我而降光逺即斬敬達降遼太<lb/>
　宗哀其忠遣人收葬之<lb/>
郝勝字世剛崞縣人隆之後氣槩勝人仕晉為管軍戸<lb/>
　懸帶銀符<lb/>
扈彦珂代州鴈門人幼事王建立以謹厚稱晉天福中<lb/>
　建立遺表薦彦珂得補河東節度左都押衙漢初擢<lb/>
　宣徽南院使尋授鎮國軍節度華商等州觀察處置<lb/>
　使乾祐初周祖總兵征三叛道出華州時議多以先<lb/>
<pb n="KR2k0049_WYG_128-11b"/>
　討王景崇趙思綰為便周祖意未決彦珂曰三叛連<lb/>
　衡推李守貞為主宜先擊河中河中平則永興鳳翔<lb/>
　失勢矣今舍近圖逺若景崇思綰逆戰於前守貞兵<lb/>
　其後腹背受敵為之奈何周祖從其言及平河中以<lb/>
　功遷䕶國軍節度朝議少其暗弱廣順初就加同平<lb/>
　章事移鎮滑州嵗餘代歸請開宴不納以滑州李守<lb/>
　貞宅賜之世宗賜左衛上將軍顯徳三年授開府儀<lb/>
　同三司太子太師致仕歸西京宋初就賜器幣數月<lb/>
<pb n="KR2k0049_WYG_128-12a"/>
　卒年七十五<lb/>
宋<lb/>
楊宗閔代州崞縣人為永興軍路總管與唐重同守永<lb/>
　興金人陷城迎戰死之後諡忠介賜廟曰顯忠<lb/>
楊震字子發代州崞縣人善騎射為安邊巡檢河東軍<lb/>
　征臧底河敵據山為城下瞰官軍震率壯士拔劍先<lb/>
　登斬數百級衆乘勝平之上功第一從折可存討方<lb/>
　臘自浙東轉擊至三界鎮斬八千級追襲至黃巖賊<lb/>
<pb n="KR2k0049_WYG_128-12b"/>
　帥吕師囊扼斷頭之險下石肆擊累日不得進震請<lb/>
　以輕兵縁山背上憑髙鼓譟發矢石賊驚走已復縱<lb/>
　火自衛震身被重鎧與麾下履火突入生得師囊殺<lb/>
　首領三十人進秩五等還知麟州建寜砦初遼將小<lb/>
　博囉西奔破豐州攻麟府震父宗閔屢摧敗之俘其<lb/>
　父母妻子靖康元年十月太原陷博囉圍建寜扣壁<lb/>
　語震令降時守兵不滿百震約斬一級賞若干官帑<lb/>
　竭繼以家人服珥吏士感奮越旬矢盡城不守與子<lb/>
<pb n="KR2k0049_WYG_128-13a"/>
　居中執中力戰没年四十四閤門俱喪唯長子存中<lb/>
　從征河北獨免明年宗閔亦死事於長安建炎二年<lb/>
　贈武經郎後諡曰忠毅<lb/>
楊存中本名沂中字正甫代州崞縣人魁梧沈鷙少讀<lb/>
　書數百言力能絶人慨然語人曰大丈夫當以武功<lb/>
　取富貴焉用俯首為腐儒哉於是學孫呉法善騎射<lb/>
　宣和末應募擊賊積功至忠翊郎靖康元年與張俊<lb/>
　田師中從信徳府守臣梁揚祖以萬兵援汴後𨽻張<lb/>
<pb n="KR2k0049_WYG_128-13b"/>
　俊部曲俊薦之召見賜袍帶晝夜扈衛寢幄不頃刻<lb/>
　去側上知其忠謹親信之劇賊李昱據任城以數騎<lb/>
　入擊殺數百人上乘髙望見介胄盡赤壯之飲以酒<lb/>
　曰酌此血漢存中請復往曰此賊膽碎即成擒矣遂<lb/>
　大破之復任城遷閣門祗候建炎二年討賊徐明於<lb/>
　嘉興先登主帥將屠城力諫止之郡賴以全遷滎州<lb/>
　刺史髙宗南渡以勝捷軍從張俊守呉門從討苖劉<lb/>
　遷貴州圍練使尋為御前右軍統領金人攻明州又<lb/>
<pb n="KR2k0049_WYG_128-14a"/>
　從俊殊死戰破之以竒功遷文州防禦使御前中軍<lb/>
　統制紹興元年從俊討李成諸將欲分道進存中曰<lb/>
　兵分則力弱又諸將位均勢敵非招討督之必不用<lb/>
　命俊然之存中率兵數十首破賊於豫章玉隆觀追<lb/>
　至筠州賊驍將以衆十萬來援存中謂俊曰彼衆我<lb/>
　寡擊之當用竒願以騎見屬公以步兵居前後從之<lb/>
　存中夜銜枚渡筠河出西山馳下擊賊俊以步兵夾<lb/>
　攻俘八千人諸將議盡殱之存中曰殺降吾不忍遂<lb/>
<pb n="KR2k0049_WYG_128-14b"/>
　乘勝追至九江成遁去遷宣州觀察使二年春進神<lb/>
　武中軍統制宰相吕頥浩袖勅授之俊奏留上曰宿<lb/>
　衛之帥朕所選用不可易也存中固辭且謂位與韓<lb/>
　世忠張俊抗實不自安不許遣中使宣押乃視事兼<lb/>
　提舉宿衛親兵時中軍卒不滿五千請拘神武卒借<lb/>
　出者軍政寖修三年討平嚴州妖賊繆羅除帶御器<lb/>
　械加保信軍承宣使權發遣鄜延路馬步軍副總管<lb/>
　六年為龍神衛四廂都指揮使密州觀察使先是韓<lb/>
<pb n="KR2k0049_WYG_128-15a"/>
　世忠圍淮陽乞張俊將趙密為助趙鼎曰存中武勇<lb/>
　不減於密盍令存中助之都督張浚請於朝故有是<lb/>
　命於是存中以八隊萬人趨督府助世忠十月劉猊<lb/>
　衆十萬次濠壽間浚使存中往泗州與張俊合賊先<lb/>
　犯定逺存中以兵二千襲取於越家坊既而與猊兵<lb/>
　遇藕塘賊據山列陣矢下如雨存中急擊之且使統<lb/>
　制呉錫以勁騎五千突其陣陣亂存中鼓大軍乘之<lb/>
　自以精騎衝其脅大呼曰破賊矣賊錯愕駭視前軍<lb/>
<pb n="KR2k0049_WYG_128-15b"/>
　統制張宗顔自泗來乘背擊之賊大敗猊以首抵謀<lb/>
　主李愕曰適見髯將軍鋭不可當果楊殿前也即以<lb/>
　數騎遁去餘黨萬人僵立存中躍馬叱之皆怖而降<lb/>
　劉麟時在順昌孔彦丹圍光州皆拔砦遁得賊舟數<lb/>
　百艘車數千兩上遣中使勞賜謂宰執曰卿輩始知<lb/>
　朕得人也除保成軍節度使殿前都虞候尋兼領馬<lb/>
　步帥存中奏祖宗置三衙鼎列相制今令臣獨總非<lb/>
　故事也不允七年為淮南西路制置使不果行九年<lb/>
<pb n="KR2k0049_WYG_128-16a"/>
　遷殿前副都指揮使十年為淮北宣撫副使引兵至<lb/>
　宿州以步軍退屯於泗將五百騎夜襲栁子鎮黎明<lb/>
　不見敵而還金人以精兵伏歸路遂橫奔而潰既而<lb/>
　自壽春渡淮歸泗人心始安冬引兵還十一年以殿<lb/>
　司兵三萬戍淮與金戰於柘皐金兵以拐子馬翼進<lb/>
　存中曰敵恃弓矢吾有以屈之使萬人操長斧如牆<lb/>
　而進諸軍鼓譟奮擊金人大敗退屯紫金山死者以<lb/>
　萬計而濠圍猶未解宣撫使張俊邀存中及判官劉<lb/>
<pb n="KR2k0049_WYG_128-16b"/>
　錡㑹於黄連埠距濠六十里聞城陷存中曰戰爾相<lb/>
　公與太尉在後存中當居前錡請退師據險俊命存<lb/>
　中與都統制王徳偕至濠煙起城中金人伏萬騎分<lb/>
　兩翼出存中以䇿麾軍曰那回諸軍以為令其走也<lb/>
　遂奔自宣化渡江歸加檢校少保開府儀同三司兼<lb/>
　領殿前都指揮使葢録柘皐之功也十二年都䕶永<lb/>
　固陵拜少傅十四年請詣太學上曰學校既興武人<lb/>
　亦知崇尚如漢羽林士皆通孝經况其他乎二十年<lb/>
<pb n="KR2k0049_WYG_128-17a"/>
　封恭國公二十八年拜少師恩數視樞密使存中以<lb/>
　凡重地皆有統制官獨荆襄無之請於朝於是荆南<lb/>
　襄陽初置諸統制存中在殿巖凡二十五載權寵日<lb/>
　盛李浩陸游王十朋陳俊卿相繼言之三十一年罷<lb/>
　為太傅醴泉觀使進封同安郡王賜玉帶朝朔朢上<lb/>
　備敵十䇿九月為御營宿衛使命往京口為守江計<lb/>
　與虞允文協力拒敵敵不能濟遂輕舟渡江以伺敵<lb/>
　及金請和存中奏無遽許之上如建康詔扈蹕因語<lb/>
<pb n="KR2k0049_WYG_128-17b"/>
　宰相曰楊存中唯命東西忠無與二朕之郭子儀也<lb/>
　金復請和存中請拘之江口移書審問若能歸我族<lb/>
　屬還舊壤損嵗幣復白溝之界以通兄弟之好如是<lb/>
　則和議可從不然請斬其使亟圖恢復㑹駕還以為<lb/>
　江淮荆襄路宣撫使給舍不書黄仍奉祠隆興元年<lb/>
　復起為御營使二年議割蜀之和尚原以畀金存中<lb/>
　入對曰和尚原隴右藩要敵得之則可以睥睨漢川<lb/>
　我得之則可以下兵秦雍曩議予金人呉璘力爭不<lb/>
<pb n="KR2k0049_WYG_128-18a"/>
　從今璘在逺不及知臣若不言非特負陛下亦有媿<lb/>
　於璘近者王師盡鋭而後得願毋棄未幾詔同都督<lb/>
　江淮事升都督陛辭賜坐賜玉鞍勒時諸軍各守分<lb/>
　地不相統一存中集諸將調䕶之始更相為援上親<lb/>
　札賜之曰諸帥協和互相䇿應卿之力也㑹金深入<lb/>
　朝議欲舍淮保江存中持不可乃已金兵在揚州臨<lb/>
　江固壘以老之金尋請盟乾道元年班師加昭慶軍<lb/>
　節度使復奉祠時興屯田獻楚州私田三萬九千畝<lb/>
<pb n="KR2k0049_WYG_128-18b"/>
　二年卒年六十五以太師致仕追封和王諡武恭髙<lb/>
　宗追念舊臣為之出涕賻錢十萬髙宗眷存中尤深<lb/>
　嘗曰朕於存中撫綏之過於子弟存中天資敢勇大<lb/>
　小二百餘戰身被五十餘創宿衛出入四十年最寡<lb/>
　過孝宗以為舊臣尤禮異之呼郡王而不名嘗以家<lb/>
　廟祭器為請遂許祭五世前所無也祖母劉流落蜀<lb/>
　隴日夜禱祠訪問卒迎以歸御軍寛而有紀將士專<lb/>
　以才勇選不私部曲李顯忠以罪斥奏為統制官後<lb/>
<pb n="KR2k0049_WYG_128-19a"/>
　為名將嘗以尅敵弓雖勁而蹶張難遂以意創馬皇<lb/>
　弩思巧製工發易中逺人服其精云子偰工部侍郎<lb/>
　倓簽書樞密院事昭慶軍節度使<lb/>
金<lb/>
李師雄字伯威雁門人有材力喜談兵慕古之英雄故<lb/>
　名師雄宋宣和中以騎射登科累官大名清平尉金<lb/>
　師至出降攝兵馬都監為齊大總管府先鋒都統制<lb/>
　知淄州齊廢為汴京馬軍都虞候歴知寜海軍曹州<lb/>
<pb n="KR2k0049_WYG_128-19b"/>
　刺史皇統二年為武勝軍節度使正隆末為河州防<lb/>
　禦使以事就逮臨洮宋將呉璘兵至城下州人謀出<lb/>
　降師雄止之宋將權儀鞭馬上浮橋射之墜橋下遂<lb/>
　擒之宋師退後從元帥左監軍圖克坦喀齊喀攻河州有<lb/>
　功未幾疾卒<lb/>
張永通五臺人大節之祖宋鄉學生舉鄉薦友睦兄弟<lb/>
　田宅悉以推之鄰有寄笥毫無所動試進士稿就未<lb/>
　成真忽目眩不能書有欲為之代者不許曰予之忽<lb/>
<pb n="KR2k0049_WYG_128-20a"/>
　不能視乃天之所以示懲也代之則欺君以欺天矣<lb/>
　得第何為翰林蘇珊銘其墓曰功名糠粃富貴浮雲<lb/>
　宗族稱友鄉黨稱仁<lb/>
張大節字信之代州五臺人擢天徳三年進士第調崞<lb/>
　縣丞改東京市令世宗判留務甚愛重之海陵修汴<lb/>
　京命領其役世宗改元或勸東赴富貴可一朝遂答<lb/>
　曰自有定分何遽爾隨例補尚書省令史擢秘書郎<lb/>
　大理司直㑹左警巡使闕世宗謂宰臣曰朕得其人<lb/>
<pb n="KR2k0049_WYG_128-20b"/>
　矣遂授大節以杖殺豪民解職未幾起授同知洺州<lb/>
　防禦使事入為太府丞工部員外郎盧溝水囓安次<lb/>
　承詔䕶視堤城擢修内司使推排東京路戸籍人服<lb/>
　其平進工部郎中與吏部員外郎麻珪涖阜通監鑄<lb/>
　錢積銅皆窳惡議徵民所給直大節獨以為有司受<lb/>
　納之過於民何與事聞得免就改戸部郎中亷得定<lb/>
　襄退吏誣縣民匿銅者十八村坐吏罪名斵石以頌<lb/>
　召授工部侍郎改戸部世宗東巡徙太府監從行支<lb/>
<pb n="KR2k0049_WYG_128-21a"/>
　應皆藉以辦尋為宋生日使還授横海軍節度使過<lb/>
　闕謁謝東宫顯宗撫慰良乆曰萬事惟中可也因榜<lb/>
　其公堂曰惟中郡境有巨盜乆不獲因設方略擒之<lb/>
　河自衛決而東相宜繕堤水不為害章宗即位擢中<lb/>
　都路都轉運使言河東賦重宜減議者不同大節以<lb/>
　他路田賦質之遂命減焉乞休優以鄉郡徙知太原<lb/>
　府近郭有男子被殺聞其妻哭聲不哀召而審之果<lb/>
　獲姦夫人以為神西山有晉叔虞祠舊有施錢輸公<lb/>
<pb n="KR2k0049_WYG_128-21b"/>
　使庫悉還之令給營繕選授河東路提刑使未赴留<lb/>
　知大興府治有能名閲嵗復移廣寜轉震武軍節度<lb/>
　使部有銀冶議以官𣙜為便獨奏山澤之利當與民<lb/>
　共宜明示約束於民授地輸課則游手者有所資當<lb/>
　官者無所損斯為兩便上從之世宗嘗語宰臣大節<lb/>
　賦性忠實果於從政逺在王翛之上惜乎用之太晚<lb/>
　又語近臣曰某某非不幹然不及張大節忠實也致<lb/>
　仕承安五年卒年八十大節亷勤好學能勵勉後進<lb/>
<pb n="KR2k0049_WYG_128-22a"/>
　所學得於任倜待倜子如親而加厚又善弈棋當世<lb/>
　推為第一與張景仁埓<lb/>
張巖叟字孟弼大節子大定十九年進士調葭州司候<lb/>
　判官再除雄州觀察判官補尚書省令史除大理評<lb/>
　事再遷監察御史同知河東北路轉運使事中都路<lb/>
　都轉運副使刑部員外郎忻州刺史父憂闋起復大<lb/>
　理少卿河北東西大名等路按察轉運副使累遷刑<lb/>
　部侍郎兼䕫王傅太常卿兼國子祭酒大安三年集<lb/>
<pb n="KR2k0049_WYG_128-22b"/>
　三品官議塞諸城門以為兵備巖叟曰塞門所以受<lb/>
　兵是任城而不任人莫若遣兵擇將背城疾戰時議<lb/>
　多之除鎮西軍節度使移定國軍貞祐二年改昭義<lb/>
　復移沁南逾年以老致仕退寓洛陽卒<lb/>
胥鼎字和之繁峙人持國子也大定二十八年進士第<lb/>
　入官以能稱累遷大理丞父喪起復為著作郎宰臣<lb/>
　奏鼎甚幹濟章宗曰著作職閒今姑授之尋歴右司<lb/>
　郎中工部侍郎㤗和六年言急遞鋪轉送文檄之制<lb/>
<pb n="KR2k0049_WYG_128-23a"/>
　從之至寜初中都受兵繇户部尚書拜㕘知政事貞<lb/>
　祐初出觀察兖州未赴改知大興府兼中都路兵馬<lb/>
　都總管二年正月民多闕食奏有能贍給貧人者宜<lb/>
　計所贍遷官升職以奬勸之遂定權鬻恩例如進官<lb/>
　升職丁憂人許應舉求仕官監户從良等入粟草各<lb/>
　有數全活甚衆二年四月拜尚書右丞仍兼知府事<lb/>
　五月宣宗南遷留為汾陽軍節度使兼汾州觀察使<lb/>
　十一月改知平陽府兼河東南路兵馬都總管三年<lb/>
<pb n="KR2k0049_WYG_128-23b"/>
　四月建言利害如積軍儲備黄河選官讞獄簡將練<lb/>
　卒鈔法版籍凡十三事上頗採用又請降空名宣勅<lb/>
　千道度牒三千以補軍儲七月就拜宣撫使兼前職<lb/>
　言代州戍兵不可調發又言清野當先太原北路而<lb/>
　後平陽南路既而元兵果出境賜詔奬諭曰卿以文<lb/>
　武之才膺兵民之寄往鎮方面式固邊防坐釋朕憂<lb/>
　孰如卿力益懋忠勤之節以收綏靖之功仰副予心<lb/>
　嗣有後寵尋進官一階又請便宜置總領義軍使副<lb/>
<pb n="KR2k0049_WYG_128-24a"/>
　及彈壓每五千人設訓練一員四年正月元兵略霍<lb/>
　吉隰三州復以步騎六萬圍平陽急攻十餘日屢衂<lb/>
　之招還脅從人七千有竒續至者又六千餘請優加<lb/>
　存恤二月拜樞密副使權尚書左丞行省於平陽時<lb/>
　鼎抗表求退上不許因晉拜焉且遣近侍諭曰卿父<lb/>
　子皆朕所知向卿執政時因有人言遂以河東事相<lb/>
　委果能勉力以保無虞方國家多難非卿孰可倚者<lb/>
　卿退易耳能勿慮社稷之計乎今特授卿是任咫尺<lb/>
<pb n="KR2k0049_WYG_128-24b"/>
　防秋更宜悉意鼎請陜州大陽渡河中大慶渡無邀<lb/>
　阻粟麥過河聴其輸販以紓解州之急從之又請潞<lb/>
　州帥府無搜括遼沁諸州餘粟又請霍州回牛鳳棲<lb/>
　嶺諸阸戍卒量留偵候餘悉遣歸又請潞州元帥府<lb/>
　鬻爵恩例増益其條如中都時而行省行部量民力<lb/>
　徵斂交鈔鼎所言皆利益民兵不為髙談虚畫事胥<lb/>
　允行是嵗冬元兵駐同耀鼎偵知勢將叩關委河中<lb/>
　經略使圖們呼圖克們領軍赴援宰臣請命鼎益兵渡<lb/>
<pb n="KR2k0049_WYG_128-25a"/>
　河以掣其肘鼎聞元兵已越關先遣潞州元帥左監<lb/>
　軍必喇阿嚕岱領軍一萬孟州經略使圖克坦伯嘉領<lb/>
　兵五千由便道濟河以趨關陜乃委知平陽府王質<lb/>
　同知府事完顔僧嘉努權左右監軍以鎮守河東鼎<lb/>
　時拜尚書左丞兼樞密副使自領河東南路懐孟諸<lb/>
　軍合萬五千由河中部道入援而遣河中府判官布<lb/>
　薩薩固珠領軍趨陜西併力禦之且慮北兵㧖河移<lb/>
　檄絳解吉隰孟州經略司㑹兵以為夾攻之勢已而<lb/>
<pb n="KR2k0049_WYG_128-25b"/>
　元兵果由三門集津北渡而去上言河北潰散軍兵<lb/>
　流亡人户及山西河東老幼俱從河南在處僑居各<lb/>
　無本業易至動搖倘北兵誘為鄉道驅之攻城豈不<lb/>
　益資其力乞朝廷遣官撫慰及令所司嚴為防閑庶<lb/>
　幾不至生釁上從其計遣御史陳規等充安撫捕盜<lb/>
　官巡行郡邑元兵還至平陽鼎遣兵拒戰不利乃去<lb/>
　興定元年正月命選兵三萬五千付圖們呼圖克們統<lb/>
　之西征馳奏曰自北兵經過之後民食不給兵力未<lb/>
<pb n="KR2k0049_WYG_128-26a"/>
　完若又出師非獨饋運為勞而民將流亡愈至失所<lb/>
　或宋人乘隙而動復何以制之此繫國家社稷大計<lb/>
　方今事勢止當禦備南邊西征未可議也遂止尋晉<lb/>
　拜平章政事封莘國公三月詔鼎舉兵伐宋且令勿<lb/>
　復有言以沮成算鼎已分兵繇秦鞏鳳翔三路並進<lb/>
　而上書極陳其六不可宰臣以為諸軍既進無復可<lb/>
　議遂寢既而元帥承裔等取宋大散關上問鼎鼎奏<lb/>
　散關至驀關諸隘其地逺甚中間堡壘相望如欲分<lb/>
<pb n="KR2k0049_WYG_128-26b"/>
　屯非萬人不可而又有恒州虢縣所直數關宋兵皆<lb/>
　固守如舊緩急有事當復分散關之兵餘衆數少必<lb/>
　不能支而鳳翔恒隴亦無應援恐兩失之不若焚燬<lb/>
　此關但屯邊隘以張其勢彼或來侵互相應援易為<lb/>
　力也後承裔伊喇布哈克武休將至興元鼎請諭帥<lb/>
　臣無肆焚掠若一郡帖然秋毫不犯則其餘三十軍<lb/>
　將不攻自下矣上是之及論伐宋功遷官一階二年<lb/>
　鼎以宣宗多親細務奏言天下之大萬機之衆錢穀<lb/>
<pb n="KR2k0049_WYG_128-27a"/>
　之冗非九重所能兼必付之有司天子操大綱責成<lb/>
　功而已況今多故豈可躬親細務臣願自今委任大<lb/>
　臣坐收成算上覽奏不悦髙琪曰法上天行健太平<lb/>
　之階也鼎言非是上喜之三年正月請掌兵守邊隘<lb/>
　官減資歴月日如沿邊州府官格又言近制軍前立<lb/>
　功犯罪之人行省行院帥府不得輒行誅賞夫賞由<lb/>
　中出則恩有所歸兹固至當至於部分犯罪主將不<lb/>
　得施行則下無所畏而令莫得行矣詔自今四品以<lb/>
<pb n="KR2k0049_WYG_128-27b"/>
　下官皆得裁決時元兵復入陜西朝臣或中沮之上<lb/>
　諭樞密院曰鼎規畫必無謬誤自今令節制河東鼎<lb/>
　多料敵䇿九月元兵徇東勝州又令領兵赴河中上<lb/>
　嘗謂宰臣曰鼎薦巴古拉自代巴古拉固佳至於駕馭<lb/>
　人才處決機務不及鼎多矣卿等不須指授又遣諭<lb/>
　曰卿專制方面不必一一中覆徒為逗留也四年進<lb/>
　封温國公致仕仍居京師嘗遣近侍就第延問時勅<lb/>
　宰臣邀赴省議利害焉晉陽公郭文振又以總制公<lb/>
<pb n="KR2k0049_WYG_128-28a"/>
　府薦之哀宗正大二年起拜平章政事進封英國公<lb/>
　行尚書省於衛州上諭曰卿向在河東朝廷倚重今<lb/>
　河朔州郡多歸附須卿圖畫卿先朝大臣必濟吾事<lb/>
　大河以北卿皆節制鼎力疾赴鎮河朔州郡來歸者<lb/>
　益衆三年復請老且舉代者詔答曰卿徃在河東殘<lb/>
　破孤危殆不易保卿一至而定迄卿移鎮敵不復侵<lb/>
　何乃過為嫌避且君臣均為一體朕待下亦豈自殊<lb/>
　自外之語殆為過計况餘人才力孰可副卿者卿年<lb/>
<pb n="KR2k0049_WYG_128-28b"/>
　髙乆勞於外朕豈不知但國家百年積累之基河朔<lb/>
　億萬生靈之命卿當勉出壯圖同濟大事鼎惶懼不<lb/>
　敢退是年七月卒鼎通達吏事有度量為政鎮靜所<lb/>
　在無賢不肖皆得其懽心南渡以來書生鎮方面者<lb/>
　惟鼎一人而已<lb/>
聶天驥字元吉五臺人至寜進士調汝陰簿歴睢州司<lb/>
　候封睢令興定初辟尚書省令史時胥吏擅威士多<lb/>
　附之獨天驥不少假借尋授吏部主事權監察御史<lb/>
<pb n="KR2k0049_WYG_128-29a"/>
　夏使互市㑹同館外戚有身貿易者天驥言大官近<lb/>
　利失朝廷體且取輕外方遂忤太后旨出為同知汝<lb/>
　州防禦使事未赴特旨遙領金安軍節度副使兼行<lb/>
　陜西尚書省都事未幾入為右司員外郎轉京兆治<lb/>
　中尋行衛州尚書六部事宿州總帥約赫徳救慶陽<lb/>
　充經歴官圍解從别帥守邠帥欲棄州而東天驥力<lb/>
　勸止之不從帥逮天驥降京兆治中尋有訟其寃者<lb/>
　召為開封簽事旬月復右司員外郎母憂奪哀復職<lb/>
<pb n="KR2k0049_WYG_128-29b"/>
　留汴中崔立變天驥被創甚卧一十餘日其女舜英<lb/>
　謁醫救療天驥歎曰吾幸得死兒女曹乃為謁醫尚<lb/>
　欲我活耶竟鬱鬱以死<lb/>
禹顯鴈門人貞祐初𨽻上黨公張開累有戰功授義勝<lb/>
　軍節度使兼沁州招撫副使元光二年四月元將達<lb/>
　哩岱安扎爾攻河東張開遣顯扼龍舟谷夾攻敗之<lb/>
　擒元帥韓光國獲輜重甲仗甚衆追至祁縣而還所<lb/>
　歴州縣悉復之顯願將兵二百守襄垣八年不遷元<lb/>
<pb n="KR2k0049_WYG_128-30a"/>
　將集河朔步騎數千攻之數四不能拔既而戰於玉<lb/>
　女寨大獲開言於朝權元帥府都監正大六年十一<lb/>
　月軍内變城破被擒帥以鐵繩鈐之密與部曲二十<lb/>
　人遁去將往從開元兵四向追顯顯匿山寺中被執<lb/>
　不屈死時年四十一<lb/>
楊閏代州人少孤鞠姊夫禹顯家後上黨公張開令顯<lb/>
　以綿上招撫使守襄垣閏從之晝止敵驅夜斫營凡<lb/>
　戰禦事不以勞顯塹夷城積石力戰五年敵引去不<lb/>
<pb n="KR2k0049_WYG_128-30b"/>
　敢逼授懐遠大將軍同知沁南軍節度使事尋行銅<lb/>
　鞮令行夜至隘樓止宿其上中敵偵刺未殊猶張空<lb/>
　拳搏數人以僨年二十有九明年顯亦斃開不能獨<lb/>
　守上黨遂走汴<lb/>
劉㑹繁峙人興定間起布衣授堅州判官時當草創㑹<lb/>
　披荆棘捍豺虎政績著聞累遷驃騎上將軍堅州都<lb/>
　元帥兼節度使<lb/>
楊思義崞縣人年十四登第受文水簿調盂縣政績顯<lb/>
<pb n="KR2k0049_WYG_128-31a"/>
　著陞太谷令<lb/>
喬天翼五臺人金末為合河令元兵至城陷不屈死<lb/>
完顔玖珠武州刺史元兵挾其子姪抵城下曰茍不速<lb/>
　降俱殺之住曰以死報國遑恤家屬城破力戰而死<lb/>
元<lb/>
王兆繁峙人少有雄氣好俠遊排難解紛不避強禦元<lb/>
　兵及縣境金人棄城奔潰城中遺民謀走南山乃率<lb/>
　衆詣主帥欵附邑賴以安累遷昭武將軍節游獵勤<lb/>
<pb n="KR2k0049_WYG_128-31b"/>
　政務招集散亡勸課農桑弟斌善騎射兆恃為爪牙<lb/>
　嘗捕金將武仙餘黨於五臺山中<lb/>
韓仲彬繁峙人至元間以明經舉知應州金城縣事為<lb/>
　政公平持身廉謹後同知堅州服官益䖍以績最遷<lb/>
　知代州<lb/>
皇甫徳丰采竒偉穆呼哩器之延諮時務徳議論英發<lb/>
　拜信威將軍本州觀察判官行元帥府事扇仁風鋤<lb/>
　強梗興學校勸農桑民以良牧稱之<lb/>
<pb n="KR2k0049_WYG_128-32a"/>
劉好徳幼聰明徳學昭著仕為髙平尹縣乆凋殘民多<lb/>
　流移好徳撫安復業興學育才士風丕變<lb/>
殷仲温繁峙人父珍有隠徳州縣累辟不就仲温廉慎<lb/>
　膚敏起家奉宸副使有政績五遷朝列大夫僉中書<lb/>
　院事<lb/>
王克義崞縣人幼好學至正初由國子生授平準職轉<lb/>
　定襄縣尹旬月而治民比之龍圖常騎驢往來其家<lb/>
　人至今稱之<lb/>
<pb n="KR2k0049_WYG_128-32b"/>
明<lb/>
齊麟五臺人洪武乙丑中式殿試二甲第一入翰林為<lb/>
　編修累官禮部右侍郎稱理學名臣<lb/>
韓士竒繁峙人永樂庚子舉人歴任陜西分巡關内道<lb/>
　天順間賊首定山等嘯聚圖攻漢中士竒募兵□器<lb/>
　潛伏要地故梳洗橋西岸下候賊兵半渡縱兵擊之<lb/>
　賊大潰生擒定山黨屬五百餘賊遂平以薦陞本司<lb/>
　副使<lb/>
<pb n="KR2k0049_WYG_128-33a"/>
弋謙代州人永樂九年進士除監察御史出按江西言<lb/>
　事忤㫖貶峽山知縣復坐事免仁宗素知謙骨鯁召<lb/>
　為大理少卿直陳時政多見納既復言五事詞太激<lb/>
　上不懌尚書吕震等因劾謙誣罔都御史劉觀令衆<lb/>
　御史合糾謙楊士竒曰謙不諳大體然心感超擢恩<lb/>
　欲圖報耳主聖則臣直惟陛下優容之上乃不罪謙<lb/>
　然每見謙詞色甚厲士竒從容言陛下詔求直言謙<lb/>
　言不當觸怒外廷悚惕以言為戒今四方朝覲之臣<lb/>
<pb n="KR2k0049_WYG_128-33b"/>
　皆集闕下見謙如此將謂陛下不能容直言矣上惕<lb/>
　然曰此固朕不能容亦吕震輩迎合以益朕過今自<lb/>
　當置謙遂免謙朝參令專視司事言事者益少上復<lb/>
　召士竒曰朕怒謙矯激過實耳朝臣果月餘無言爾<lb/>
　語諸臣白朕心士竒乞親降璽書遂引過諭百官無<lb/>
　以謙為戒而復謙朝參已中官採木四川貪横召謙<lb/>
　諭曰爾清鯁為朕往治之擢副都御史賜鈔以行遂<lb/>
　罷採木之役宣徳初為交趾右布政使王通棄交阯<lb/>
<pb n="KR2k0049_WYG_128-34a"/>
　謙亦論罪正統初釋之土木之變謙布衣赴闕下薦通<lb/>
　及甯懋阮遷等十三人皆竒才可用廷臣奏留謙不<lb/>
　報景泰二年復至京疏薦通等于謙奏録通等命弋<lb/>
　謙代臣總軍務不許罷歸卒<lb/>
賈忠崞縣人正統甲子舉人知滄州有異政設法救荒<lb/>
　民無失所九年滿民詣闕請留更任九年累遷苑馬<lb/>
　寺卿<lb/>
田益字損之崞縣人性忠孝鯁直不阿勢力天順己卯<lb/>
<pb n="KR2k0049_WYG_128-34b"/>
　舉人知河南光山縣廉明果斷政稱第一擢監察御<lb/>
　史權倖斂跡巡鳳陽政多平反貪汚望風解綬陞陜<lb/>
　西僉事兵備甘州甚有政譽<lb/>
王鑰代州人天順己卯舉人授開封府訓導期年解組<lb/>
　歸教授郡中明經之士多出其門晚年益工詩好游<lb/>
　覽足跡徧境内所著有鴈門勝跡稿<lb/>
梁璟字廷美崞縣人天順末進士授兵科給事中成化<lb/>
　時屢遷都給事中項忠驅荆襄流民復業劾其縱兵<lb/>
<pb n="KR2k0049_WYG_128-35a"/>
　逼迫延綏用兵令山西預征芻粟以供民相率逃太<lb/>
　原一縣五日而逃者甚多璟疏陳其困獲寛減又請<lb/>
　順天永平二府分設一巡撫以薊州邊務屬之令巡<lb/>
　撫陳濓專撫保定六府兼督紫荆諸關從之遂為定<lb/>
　制已請起致仕尚書王竑李秉而斥都御史王越并<lb/>
　及宫闈隠事被杖武靖伯趙輔謀典營府事極論其<lb/>
　罪乃罷擢陜西左叅政分守洮岷西番入寇斬其魁<lb/>
　内艱闋還原任歴左右布政使先後在陜十五年多<lb/>
<pb n="KR2k0049_WYG_128-35b"/>
　政績孝宗初遷右副都御史巡撫湖廣𢎞治二年饑<lb/>
　請免徵兩京漕糧八十九萬餘石從之提督五當山<lb/>
　中官貢黄精梅笋茶芽諸物武當道士至八百道童<lb/>
　更倍月給油臘香楮灑掃夫役以千計中官陳喜又<lb/>
　令領䕶持勅皆力請停免外艱除再撫四川七年召<lb/>
　拜南京吏部右侍郎乆之就進户部尚書致仕歸卒<lb/>
趙文博代州人舉進士為御史天順時同張鵬楊瑄等<lb/>
　劾石亨曹吉祥下獄擬遣戍尋貶淳化知縣有善政<lb/>
<pb n="KR2k0049_WYG_128-36a"/>
　憲宗初擢衛輝知府特賜封誥累遷右副都御史巡<lb/>
　撫河南卒<lb/>
崔元代州人尚憲宗女永康公主世宗入繼以迎立功<lb/>
　封京山侯給誥劵諭禮部曰永樂初年太宗入繼大<lb/>
　統駙馬都尉王寜以翊戴功進封永春侯非無故事<lb/>
　也已坐張延齡事下詔獄尋釋元好交文士有譽於<lb/>
　時寵幸優渥勛臣戚畹莫敢望焉卒贈左柱國太傅<lb/>
　兼太子太傅諡榮恭<lb/>
<pb n="KR2k0049_WYG_128-36b"/>
趙清代州人成化癸卯舉人授齊河知縣適勘事外出<lb/>
　過邑之洪店有盜王山殺人於民人王臻之側衆誣<lb/>
　執臻臻不勝榜掠誣服清還至洪店一牛奔向清跪<lb/>
　而悲鳴若有所訴清問之則臻牛也清曰臻寃乎遂<lb/>
　辨釋臻然殺人者未得衆猶疑後鞫大盜王山因得<lb/>
　其情齊河人稱神明作青牛記<lb/>
張檄代州人成化癸卯舉人歴官陜西副使環慶兵備<lb/>
　識明而量𢎞於兵食計尤練又強記過人凡接於目<lb/>
<pb n="KR2k0049_WYG_128-37a"/>
　者終其身不忘在慶三年以安靜稱之<lb/>
賀瑻崞縣人成化丙午舉人任三原訓導立心清慎造<lb/>
　士有方陞南京國子監助教弟璠字寳之成化間舉<lb/>
　人任長安知縣亷靜寡慾改知髙陵㠯柟有雀飲硯<lb/>
　池犬驚樂韻之句以事忤逆瑾免官瑾誅起鄠縣多<lb/>
　惠政<lb/>
劉淮字濬之號西溪代州崞縣人髙祖得賢洪武間調<lb/>
　戍宣府前衛遂家焉淮有勇力好學問成化庚子襲<lb/>
<pb n="KR2k0049_WYG_128-37b"/>
　蔭𢎞治壬子出守保安新城歴陞宣府副總兵賜飛<lb/>
　魚一襲龍門所虜酋花當乆肆侵犯奮兵勦之㨗問<lb/>
　進級賜金帛注中府都督僉事佩鎮朔將軍印鎮宣<lb/>
　府統馭得宜地方寜謐充團營東官㕔左叅將武宗<lb/>
　幸邊邊將爭起取寵淮獨謙退武宗稱為劉夫子嘉<lb/>
　靖間鎮守關陜終其任虜無侵暴註左軍都督僉事<lb/>
　奉勅鎮守遼東招來夷落振肅軍威以年老辭歸卒<lb/>
　於家<lb/>
<pb n="KR2k0049_WYG_128-38a"/>
王敨崞縣人成化間貢性剛方授房山知縣不避權倖<lb/>
　陞判西安督糧郡縣既有期不果行太守嚴問其故<lb/>
　敨曰吾心動恐有親故踰日母訃至巡撫熊嘉其孝<lb/>
　感賻以金後補汝寜通判政尚寛簡汝民思焉<lb/>
謝璽代州人寜波推官鐸子𢎞治庚戌進士授容城知<lb/>
　縣多惠政民有去後思歴按察司僉事以破萬山冦<lb/>
　功賜金幣家居亷靜子國表進士國詔國徴舉人表<lb/>
　子之莆詔子蘭<lb/>
<pb n="KR2k0049_WYG_128-38b"/>
王源五臺人𢎞治十二年進士正徳中為川北僉事六<lb/>
　年正月行部㑹賊藍廷瑞鄢本恕等掠通巴至營山<lb/>
　源率典史鄧俊禦之皆為所殺贈副使廕子<lb/>
劉繹字以成代州人𢎞治丙辰進士授户部主事遷郎<lb/>
　中督理遼東糧儲正徳中以不肯賄瑾瑾怒械至京<lb/>
　師以大枷枷之同鄉有王菴者侍左右晝夜不離月<lb/>
　餘得不死冢宰張為言於瑾罷為民後起監察御史<lb/>
　遷衛輝知府值賊劉六等剽掠豫中竭力守禦遷長<lb/>
<pb n="KR2k0049_WYG_128-39a"/>
　蘆鹽運司運使致仕歸初繹荷枷時有黄冠至邸遺<lb/>
　藥一丸謂其家人曰日剥一分食之藥盡則難盡矣<lb/>
　是日繹夢仙人自雲中下納藥口中既覺猶有餘香<lb/>
　而監守者亦言老人來送藥忽不見一時相傳以為<lb/>
　異事云<lb/>
孫璽字廷信代州人舉於鄉連知諸城扶風縣正徳六<lb/>
　年都御史藍章以略陽漢中要地舊無城而其令嚴<lb/>
　順懦不足任檄璽往城之七年正月功未畢而川賊<lb/>
<pb n="KR2k0049_WYG_128-39b"/>
　至順欲去璽拔刀砍坐几曰欲去者視此乃率僚屬<lb/>
　監守數日城陷璽被執大罵不屈賊臠殺之順逃去<lb/>
　誣璽俱逃溺於江以他人屍斂璽子啟視非是訟於<lb/>
　朝勘得死節狀贈光禄少卿賜祭予廕抵順罪<lb/>
孫紹祖字我山代州人檢討紹先弟也正徳辛未進士<lb/>
　選翰林庶吉士授編修嘉靖初纂修武宗實録賜銀<lb/>
　幣衣服特厚晉右春坊右中允充經筵講官紹祖長<lb/>
　身偉儀觀孝友特至在庶常以叔璽官扶風築城略<lb/>
<pb n="KR2k0049_WYG_128-40a"/>
　陽遇賊力戰死略陽官吏匿不以聞與兄力為申理<lb/>
　得祭葬贈䘏如例及涖編修兄卒於里第疏請歸葬<lb/>
　時一子方殤妻劉以哭子垂斃略不少顧星夜馳至<lb/>
　家撫柩慟哭既葬奉母張如都侍養宦邸後母誕日<lb/>
　庭下産瑞草一本生平博極羣書詩文超軼有竒氣<lb/>
　尤工書法卒年四十二<lb/>
陳皋謨代州人正徳辛未進士知三河無錫二縣俱有<lb/>
　惠政拜工科給事中疏劾席尚書再劾武定侯尋告<lb/>
<pb n="KR2k0049_WYG_128-40b"/>
　歸不再出家徒四壁鄉評重之<lb/>
閻仲宇字仲夫代州人正徳癸酉舉人授華陰知縣以<lb/>
　卓異起部郎抗權貴謫州同陞同州知州剔弊舉廢<lb/>
　數月而治巨盜劉漢聚衆劫掠前吏不敢問仲宇逮<lb/>
　治將具獄盜大言曰吾家累千金豈為盜者意以陰<lb/>
　動仲宇即撲殺之民喜形於謠<lb/>
安瑄五臺人正徳間由例貢授夏邑縣丞流賊劉六等<lb/>
　焚掠縣境瑄與守城事城破為賊所獲以身殉事聞<lb/>
<pb n="KR2k0049_WYG_128-41a"/>
　贈開封府同知録子節為國子生河南忠臣録有贊<lb/>
郝璋崞縣人嘉靖壬午舉人授上蔡知縣積粟活民補<lb/>
　靈寳為政寛而不縱嚴而不苛擢知陳州蝗不入境<lb/>
　陟大名府同知尤多惠政民思之<lb/>
阿其麟代州人嘉靖癸未進士授寜晉知縣三年以峭<lb/>
　直罷歸閉户擁圖史絶跡城市巡撫楊巍訪之於廬<lb/>
　再往始一見居蓬蓽無異編氓<lb/>
謝蘭字與徳代州人嘉靖丙戌進士授正定府推官奉<lb/>
<pb n="KR2k0049_WYG_128-41b"/>
　委踏南宫寜晉兩邑皇莊主者欲益賦蘭以地瘠多<lb/>
　水患力與爭退曰吾寜獲罪上官不忍貽害小民也<lb/>
　擢監察御史按遼左再按浙江洊歴右副都御史巡<lb/>
　撫陜西秦隴饑黠者嘯聚山巖間肆剽掠蘭為請帑<lb/>
　金賑餓者復大陳兵威又遣檄諭之斬渠魁數人餘<lb/>
　黨解散事聞晉秩二品賜金幣有差督臣議復東勝<lb/>
　蘭力持不可事得寢尋入為兵部侍郎致仕歸卒年<lb/>
　七十九嵗<lb/>
<pb n="KR2k0049_WYG_128-42a"/>
呉嘉㑹字惟禮别號南里其先楚人國初從太祖北征<lb/>
　屯代遂為代人嘉靖甲午書魁乙未進士授行人陞<lb/>
　刑部主事辨壩上盜有聲郎署間擢山東僉憲賑饑<lb/>
　築堤禦寇詔賜金帛轉本省藩叅單縣妖人楊惠等<lb/>
　倡亂官兵攻之不克單車詣壘諭之衆悉解散縛渠<lb/>
　兇數十人磔諸市東土以寜遷陜西㕘政未行拜都<lb/>
　察院右僉都御史整飭薊鎮邊務在鎮日夜庀戰守<lb/>
　具起居庸盡山海關剏修石垣四萬丈甓敵臺烽堠<lb/>
<pb n="KR2k0049_WYG_128-42b"/>
　二千六百座有竒分其地為十區區設㕘遊兩將軍<lb/>
　分綂健卒合之凡八萬人怒馬堅甲長㦸利鍛于時<lb/>
　薊鎮稱虎豹九關天下隘云鎮薊七年匹馬不得入<lb/>
　塞世宗褒賚甚優屢晉貳本兵因為相嵩所忌罷歸<lb/>
　卒年七十七穆宗遣官諭祭葬如卿臣禮著有奏議<lb/>
　十卷<lb/>
王夢弼代州人嘉靖乙未進士歴刑科都給事時楚世<lb/>
　子獄具詔毋覆奏即行刑夢弼欲奏同列懼夢弼曰<lb/>
<pb n="KR2k0049_WYG_128-43a"/>
　楚獄誠無寃但覆奏制也竟三覆奏尋晉都御史巡<lb/>
　撫寜夏屢有戰功廕子進官後襲牧畜獲首功最多<lb/>
　督帥欲㨗報夢弼曰擣巢功不與臨陣功同有近例<lb/>
　但奏遵例擣巢而已謝歸卒賜祭葬如例<lb/>
姚舜徳五臺人嘉靖間貢任饒陽敎諭陞衛州學正廣<lb/>
　寜前衛教授西事告急烽煙不息詔選邊材可用者<lb/>
　以舜徳智深勇沈權行巡邊四閲月西事漸寜勅賜<lb/>
　五品俸寜夏勒碑誌功<lb/>
<pb n="KR2k0049_WYG_128-43b"/>
亢慶鴻崞縣人嘉靖間貢知陜西同官縣建奎光樓修<lb/>
　濟陽永壽諸寨為縣防守為政日乆民甚徳之<lb/>
董暘繁峙人幼膂力過人就武職累戰奮不顧身解太<lb/>
　原圍平宣府清風之亂以功陞遊擊將軍嘉靖間敵<lb/>
　入馬市口暘血戰死之贈鎮國將軍建褒忠祠春秋<lb/>
　祀之子一奎一元皆歴陞總兵都督并推良將<lb/>
李楠崞縣人萬厯丁丑進士授刑部陜西司主事屢攝<lb/>
　湖廣浙江諸司事歴員外郎中出守直𨽻鳳翔府補<lb/>
<pb n="KR2k0049_WYG_128-44a"/>
　保定府遷陜西副使分巡江西尋改靖邊兵備親歴<lb/>
　川原籌邊務屢疏乞身七年復起陜西副使分巡河<lb/>
　内遷本省按察使歴布政使擢巡撫楠起家刑曹洊<lb/>
　歴開府清介公正及持節西陲積馘斬為京觀城垣<lb/>
　屹如金湯戰苦功髙朝廷特以璽書褒之<lb/>
楊恂字伯純代州人萬厯十一年進士授行人擢刑科<lb/>
　給事中錦衣冗官多至二千人請大加裁汰不用累<lb/>
　遷戸科都給事中征倭師多冒破帑金請嚴勅邊臣<lb/>
<pb n="KR2k0049_WYG_128-44b"/>
　而劾武庫郎劉黄裳侵耗黄裳卒罷尋上節財四議<lb/>
　格不行御史冀體極論首輔趙志皋貶三秩復斥為<lb/>
　民恂論志皋并及張位曰今之議執政者僉曰擬㫖<lb/>
　失當也貪鄙無為也是固可憂而所憂有大於是者<lb/>
　許茂橓罷閒錦衣厚齎金玉為奸被人緝獲使大臣<lb/>
　清節素孚彼安敢冒昧如此乃緝獲者被責而行賄<lb/>
　者不問欲天下澄清其可得耶可憂者一楊應龍負<lb/>
　固不服執政貪其重餌與之交通如近日綦江捕獲<lb/>
<pb n="KR2k0049_WYG_128-45a"/>
　奸人得所投本兵及提督巡捕私書其餘四緘及黄<lb/>
　金五百白金千虎豹皮數十不言所投臣細詢播人<lb/>
　始囁嚅言曰求票擬耳夫票擬輔臣是也而使小醜<lb/>
　得以利動哉可憂者二推陞者吏部職也邇來剏專<lb/>
　擅之説以蠱惑聖聰陛下入其言而疑之於是内託<lb/>
　上意外諉廷推或正或陪惟意所欲茍兩者俱無當<lb/>
　則駁令更推少不如意譴謫加焉倘謂簡在帝心非<lb/>
　政府所預何所用者非梓里姻親則門牆密契也如<lb/>
<pb n="KR2k0049_WYG_128-45b"/>
　是而猶曰吏部專擅乎可憂者三言官天子耳目糾<lb/>
　繩獻納其職也邇來進朋黨之説以激聖怒陛下納<lb/>
　其譖而惡之於是假託天威肆行胸臆非顯斥於建<lb/>
　白之時則陰中於遷除之日倘謂斷自宸𠂻無可挽<lb/>
　救何所斥者非宿昔積怨則近日深讐也如是而猶<lb/>
　謂言官結黨乎可憂者四首輔志皋日薄西山固無<lb/>
　足責位素負物望乃所為若斯且其機械獨深朋邪<lb/>
　日衆將來之禍更有難言者請罷志皋而防位嚴飭<lb/>
<pb n="KR2k0049_WYG_128-46a"/>
　陳干陛沈一貫毋效二人所為疏入忤㫖以原品調<lb/>
　陜西按察經歴引疾歸乆之吏部尚書蔡國珍起廢<lb/>
　及恂未召卒<lb/>
楊夢弼五臺人萬厯庚子舉人任淅川蝗不入境時萑<lb/>
　苻盜起親詣賊壘諭以順逆賊衆拜伏調滎澤擒巨<lb/>
　憝祝布論如法闔境稱快陞陜西鞏昌同知撫按交<lb/>
　疏懇留士民復詣闕請遂改授開封同知本府儀封<lb/>
　王所為不軌與撫按議奏撫按難之夢弼曰孔子墮<lb/>
<pb n="KR2k0049_WYG_128-46b"/>
　三都強公室今強藩不法安忍坐視遂詣闕陳情王<lb/>
　懼遺金十萬即將原金解奏詔削王籍為庶人名震<lb/>
　中州神宗親書御屏曰天下清官第二員賜勅褒美<lb/>
　丁父喪歸親築塋壘三年内形毁骨立以哀毁卒<lb/>
張鳳翼代州人萬厯四十一年進士授戸部主事歴廣<lb/>
　寜兵備副使憂歸天啟初起右㕘政飭遵化兵備三<lb/>
　年五月擢右僉都御史巡撫遼東請專守關門與樞<lb/>
　輔孫承宗異議内艱歸六年秋起巡撫保定明年九<lb/>
<pb n="KR2k0049_WYG_128-47a"/>
　月以三王之藩加兵部右侍郎進右都御史兼兵部<lb/>
　右侍郎總督薊遼崇禎元年謝病去三年起總督薊<lb/>
　遼保定軍務與諸將馬世龍等協謀復四城進太子<lb/>
　少保兵部尚書世廕錦衣指揮僉事鳳翼以西協單<lb/>
　弱疏陳増良將宿重兵備火器預軍儲逺哨探數事<lb/>
　從之已復謝病去乆之召為兵部尚書六年二月與<lb/>
　吏部尚書李長庚召對平臺諭以為國任事潔已率<lb/>
　屬鳳翼頓首退尋以宣大兵寡上言國初額軍宣府<lb/>
<pb n="KR2k0049_WYG_128-47b"/>
　十五萬一千今止六萬七千大同十三萬五千今止<lb/>
　七萬五千乞兩鎮各増募萬人分營訓練且月餉止<lb/>
　五錢安能致赳桓之士乞一人食二餉從之七年以<lb/>
　恢復功加太子太保請命三邊總督兼督河南山西<lb/>
　湖廣軍務賊將南犯請移江北巡撫楊一鵬鎮鳳陽<lb/>
　温體仁不聴八年鳳陽陷戴罪視事請令朱大典鎮<lb/>
　鳳陽推盧象升為總理鳳翼又言𠞰賊之役原議集<lb/>
　兵七萬二千隨賊所向以殄滅為期督臣以三萬分<lb/>
<pb n="KR2k0049_WYG_128-48a"/>
　布豫楚數千里地力薄又乆戍生疾故尤世威徐來<lb/>
　朝俱潰以二萬人布散三秦千里内勢分又孤軍無<lb/>
　援故艾萬年曹文詔俱敗今既益以祖寛李重鎮倪<lb/>
　寵牟文綬兵萬二千又募楚兵七千合九萬有竒兵<lb/>
　力厚矣賊在關内者屬總督關外者屬總理倘賊盡<lb/>
　出關則總督合𠞰於豫盡入關則總理合𠞰於秦臣<lb/>
　更有慮者賊號三四十萬更番迭出勢衆而力合我<lb/>
　零星四應勢寡而力分賊所至因糧於我人皆宿飽<lb/>
<pb n="KR2k0049_WYG_128-48b"/>
　我所至樵蘇後爨動輒呼庚賊馬多行疾一日而十<lb/>
　舍可至我步多行緩三日而重繭難馳衆寡饑飽勞<lb/>
　逸之勢相懸如此賊何日平乞嚴勅兩督臣以一二<lb/>
　萬人為一軍俾前茅後勁中權聨絡相貫然後可制<lb/>
　賊而不為賊制今賊大勢東行北有黄河南有長江<lb/>
　東有漕渠彼無舟楫豈能飛越我兵從西北窮追猶<lb/>
　易為力此防河扼險目前要䇿所當申飭者也上稱<lb/>
　善命速行之鳳翼自請督師討賊不允九年請勅河<lb/>
<pb n="KR2k0049_WYG_128-49a"/>
　南鄖陽陜西三巡撫各督將吏扼防毋使軼出四川<lb/>
　湖廣兩巡撫移師近界聴援𠞰而總理二臣以大軍<lb/>
　入山蹙之且嚴遏米商通販賊可盡殄上以為然七<lb/>
　月賜上方劍盡督諸鎮勤王兵治軍書不休九月朔<lb/>
　卒奪官十一年七月論前𠞰冦功詔叙復自庚辰後<lb/>
　易中樞十四人皆不乆獲罪鳳翼獨居位五載言官<lb/>
　屢劾皆不聴<lb/>
孫傅庭字伯雅振武衛人自父以上四世舉於鄉傅庭<lb/>
<pb n="KR2k0049_WYG_128-49b"/>
　儀表頎碩沈毅多籌略萬厯四十七年聨雋進士授<lb/>
　永城知縣以才調商邱天啟初白蓮賊黨伏歸徳傅<lb/>
　庭弭其變擢吏部騐封主事屢遷稽勲郎中請告歸<lb/>
　崇禎時佐有司禦流寇城西北垣倐塌數十丈散家<lb/>
　貲督修令兵數百陣於郊而築於郭城獲全八年秋<lb/>
　起騐封郎中時時談兵當事羣目為邊才超遷順天<lb/>
　府丞九年四月擢右僉都御史巡撫陜西召見平臺<lb/>
　面陳方略上稱善傅庭慨然任平賊練舊卒三千人<lb/>
<pb n="KR2k0049_WYG_128-50a"/>
　為標兵賊整齊王據商雒檄副將羅尚文擊斬之時<lb/>
　髙迎祥最強拓養坤黨最衆所謂闖王蝎子塊也迎<lb/>
　祥至盩厔傅庭策其飢疲親擊於黒水峪四日三㨗<lb/>
　生致之闕下餘衆殱殆盡増秩一等拓養坤懼及其<lb/>
　黨張耀文來降傅庭復清屯軍得守兵九千餉銀一<lb/>
　十四萬兩有竒米麥二萬石有竒上命諸撫以陜西<lb/>
　為法而兵部尚書楊嗣昌嫉之時議合勦計用兵十<lb/>
　二萬加餉至二百八十萬限百日平賊令傅庭扼商<lb/>
<pb n="KR2k0049_WYG_128-50b"/>
　雒傅庭言兵貴精不貴多恐致潰蹶且民不堪重困<lb/>
　又言賊入商雒而臣不能禦則治臣罪若臣扼商雒<lb/>
　而踰期不能滅賊誤𠞰事者必非臣嗣昌益銜之十<lb/>
　一年春坐失援漢陰石泉削加秩大天王等犯慶陽<lb/>
　寳雞傅庭復簡勝兵六千人繇商雒還軍戰合水破<lb/>
　走之獲其二子㑹過天星混天星等逼澄城復分兵<lb/>
　五道力戰楊家嶺黄龍山大敗賊大天王遂降傅庭<lb/>
　駐中部率標兵東遏而檄曹變蛟等從慶陽西拒且<lb/>
<pb n="KR2k0049_WYG_128-51a"/>
　伏兵三水淳化間賊飢出掠傅庭一日夜馳二百五<lb/>
　十里賊驚西奔至職田莊遇伏走寳雞復折而走隴<lb/>
　州皆遇伏凡三敗賊死無算過天星流天星並降又<lb/>
　討平漢中餘賊降鄠縣一條龍城固搖天動遺黨闖<lb/>
　將以二十騎繇秦嶺南遁入豫關中羣盜悉平上大<lb/>
　喜嘉奬備至河南賊羅汝才馬進忠賀一龍左金王<lb/>
　等十三部西窺潼關傅庭計曰天下大冦盡在此矣<lb/>
　乃引兵東賊退追出關連戰閿鄉靈寳山間賊大敗<lb/>
<pb n="KR2k0049_WYG_128-51b"/>
　貫其營而東復自東而西賊窘甚忽得熊文燦檄謂<lb/>
　毋妬吾撫功傅庭怏怏還嗣昌抑將士功不奏咸解<lb/>
　體十月召入衛俄擢兵部右侍郎兼右僉都御史督<lb/>
　諸鎮援軍賜尚方劍十二年正月總督保定山東河<lb/>
　南軍務二月至建昌時嗣昌已入閣傅庭又與總監<lb/>
　髙起潛牴牾遂以疏請陛見上詰責督軍大學士劉<lb/>
　宇亮亦委咎傅庭詔下勘議斥為民十三年正月命<lb/>
　長繫待決及文燦撫事壊嗣昌敗上漸思傅庭兵部<lb/>
<pb n="KR2k0049_WYG_128-52a"/>
　尚書陳新甲偕庭臣多薦之十五年正月詔起兵部<lb/>
　右侍郎召見傅庭指陳形勢上勞奬甚至賜酒饌銀<lb/>
　幣命督京軍救開封傅庭兼程馳赴㑹汪喬年敗殁<lb/>
　賀人龍潰入關中即命往代且諭密誅人龍傅庭與<lb/>
　巡撫張爾忠等謀召人龍斬之而撫定其部曲益日<lb/>
　夜治軍六月上遣御史蘇京趣出關九月師抵潼關<lb/>
　而開封已陷李自成迎戰於郟縣之塚頭鋒髙傑等<lb/>
　逐北三十里羅汝才援自成後部將左勷蕭慎鼎衆<lb/>
<pb n="KR2k0049_WYG_128-52b"/>
　潰傅庭走鞏縣由孟縣入關執斬慎鼎而勷出馬二<lb/>
　千匹以贖是役也天大雨糧不至士卒採青柿以食<lb/>
　凍且餒故敗豫人謂之柿園之役上令圖功自贖傅<lb/>
　庭益募勇士開屯田繕器積粟令三家出一壯丁置<lb/>
　火車三萬輛載火砲甲仗戰則驅以拒馬止則環以<lb/>
　自衛十六年五月命兼督河南四川軍務進兵部尚<lb/>
　書改稱督師加督山西湖廣貴州及江南北軍務賜<lb/>
　尚方劍傅庭請以總兵牛成虎將前鋒髙傑將中軍<lb/>
<pb n="KR2k0049_WYG_128-53a"/>
　王定官撫民將延寜兵為後勁而以白廣恩統火車<lb/>
　營檄左良玉赴汝寜夾擊時關中紳士咸請趣傅庭<lb/>
　出關上亦急平賊頻責讓傅庭不得已乃令陜西巡<lb/>
　撫馮師孔駐商雒而遣成虎以三千餘騎先趨雒陽<lb/>
　至澠池擊走賊遊兵八月遂綂大軍出至滋澗下馬<lb/>
　搜伏賊走又追至汝州賊盡奔寳豐九月師次汝州<lb/>
　偽都尉李養純降諜報賊老營在唐縣偽將吏屯寳<lb/>
　豐傅庭遣將襲唐縣而自趨攻寳豐自成來援廣恩<lb/>
<pb n="KR2k0049_WYG_128-53b"/>
　傑夾擊再戰自成敗走遂克寳豐他將亦克唐縣師<lb/>
　次郟縣賊萬騎逆戰復大破之軍聲大振㑹天乆雨<lb/>
　道濘糧車不能前攻破郟縣裁得馬騾數百殺食之<lb/>
　後軍譟於汝州陰通賊賊大至傅庭乃分軍三令廣<lb/>
　恩由大道己與傑由小道還軍迎糧而留副將陳永<lb/>
　福為後拒戒毋動前軍既移後軍亂永福雖斬之不<lb/>
　能止亦引退賊追及之二十一日官軍還戰賊置陣<lb/>
　五重官軍力戰已破其三重遇驍騎陣稍動推火車<lb/>
<pb n="KR2k0049_WYG_128-54a"/>
　者駭棄車走馬軍亦走賊騎乘之官軍死者四萬餘<lb/>
　人失亡輜重馬騾無算傅庭與傑以數千人走河北<lb/>
　從山西渡河轉入潼關廣恩亦從之賊隨至傑請徑<lb/>
　入西安憑堅城固守傅庭曰賊一入關則全秦糜沸<lb/>
　秦人尚為我用乎不納十月六日自成攻關廣恩戰<lb/>
　敗傑不救傅庭登陴固守賊分兵從南山遶出其背<lb/>
　夾攻官軍大敗關城遂陷傅庭憤躍馬揮刀大呼衝<lb/>
　入賊陣戰死年五十一後數日西安亦陷時命核實<lb/>
<pb n="KR2k0049_WYG_128-54b"/>
　恤典竟不逮云<lb/>
髙斗垣繁峙人崇禎十二年由恩貢生授西平知縣為<lb/>
　人孤鯁以清慎得民城陷被執不屈死<lb/>
崔賢代州人舉于鄉崇禎中知新河縣九年七月以殉<lb/>
　難聞<lb/>
國朝<lb/>
馮如京字秋水代州人戊辰恩貢授永平府灤州知州<lb/>
　興利除弊勸善懲惡清驛累招流移課農桑興學校<lb/>
<pb n="KR2k0049_WYG_128-55a"/>
　　三年治成陞本府同知<lb/>
　國朝定鼎授永平知府尋陞陜西榆林副使兵備靖邊<lb/>
　　時巨盜黄色俊逼靖邊城如京率標下數百人擊之<lb/>
　　破其巢而殱焉事聞<lb/>
賜賫有加遷西寜叅政適西河<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>賊叛刼甘州院鎮皆被<lb/>
　　害如京鼓勵士卒且戰且守三閲月賊不得逞事平<lb/>
　　陞爵一級遷浙江金衢嚴分守參政平巨寇翁大泮<lb/>
　　功陞江南右布政乙未冬<lb/>
<pb n="KR2k0049_WYG_128-55b"/>
詔求直言疏崇理學謹兵權實京倉慎邊守四事廷論韙<lb/>
　　之擢廣東左布政使督撫以卓異舉己亥覲<lb/>
　京師疏别荒税以足徵輸禁雜派以供惟正嚴委署以<lb/>
　　肅官方移重鎮以清海氛四事切指粤事甚悉<lb/>
　朝廷嘉之下部次第舉行歸粤至江南壽州念母夫人<lb/>
　　年髙不便迎養乞致仕歸里承顔侍奉者十數年及<lb/>
　　殁哀毁骨立服闋未幾而卒年六十八嵗<lb/>
賜祭葬所著有秋水集粤槎日紀北征紀略宫詞春秋大<lb/>
<pb n="KR2k0049_WYG_128-56a"/>
　　成聖賢正諦古今雁字詩選行世又有一統志略歴<lb/>
　　代詩録理學鈔史疑等集藏於家<lb/>
　髙鼎大同籍五臺人少健㨗善走雙目有光夜中能逺<lb/>
　　辨細物精火器落飛鳥不少爽闖寇焚掠糾里中諸<lb/>
　　少年自保寇不敢窺<lb/>
　國初慨然請効行間<lb/>
　朝廷嘉之命為叅將歴副將至總兵從經略穆𠞰呉逆<lb/>
　　㑹王輔臣叛鼎被羈留嘗具賊中虚實密遣人歸報<lb/>
<pb n="KR2k0049_WYG_128-56b"/>
　　及大兵至關山遂以衆來㑹將軍趙委守烽火臺烽<lb/>
　　火臺平以功召至引<lb/>
見授福建興化總兵未至改四川松潘總兵葢將軍趙以<lb/>
　　黄勝漳臘制臺弓槓之間為全蜀要扞非鼎不克勝<lb/>
　　任也乆之年老請致仕<lb/>
聖祖仁皇帝幸雲中駐<lb/>
　蹕里第<lb/>
召見慰勞為<lb/>
<pb n="KR2k0049_WYG_128-57a"/>
　題邊山夙將四字以賜焉<lb/>
　張琳崞縣弟子員寜武賊起攻大陽堡琳率衆禦之殺<lb/>
　　賊三人既而賊大至力戰為賊殺<lb/>
詔旌其門<lb/>
　李旦時崞縣貢生寜武賊起練鄉勇禦之治一棺以示<lb/>
　　必死賊至力戰殁子弟子員舍玉見父被執誓殺賊<lb/>
　　報仇是日亦殁於陣<lb/>
詔旌其門<lb/>
<pb n="KR2k0049_WYG_128-57b"/>
　亢得時滿洲籍崞縣人少頴悟十二嵗成諸生大兵入<lb/>
　　關以書生仗䇿謁軍門陳機宜累官中外所至輒樹<lb/>
　　績順治十五年督漕運兼兵部尚書禁包攬代納之<lb/>
　　弊權緩急度支之宜克舉其職次年殁於王事得時<lb/>
　　居鄉雅以任恤著比殁皆為流涕<lb/>
　閻士樟五臺人以貢生任交河知縣補徳興再補永寜<lb/>
　　士樟有才略姜瓖之亂避居山谷中潛入城協令守<lb/>
　　禦踰年城獲全在交河招集流亡復業者日至在徳<lb/>
<pb n="KR2k0049_WYG_128-58a"/>
　興擒盜魁論如法餘悉歸農嘗設祭田百畝祀始祖<lb/>
　捐萬金賑飢其卒也里中皆為流涕<lb/>
保徳州<lb/>
宋<lb/>
朱光河曲人初仕周領永州防禦使宋受禪以翊戴功<lb/>
　擢龍㨗右廂指揮領軍征南伐竹為筏倚道厲淮擾<lb/>
　亂南冦得利而歸帝曰他日見君面今日見君心吾<lb/>
　事就矣歴任節度使太祖遊相扶杖造朝乞老卒封<lb/>
<pb n="KR2k0049_WYG_128-58b"/>
　沛郡開國公<lb/>
金<lb/>
郭汝翼其先平陽人徙居保徳遂占籍焉族繁盛俱業<lb/>
　儒汝翼與弟汝霖俱以易學鄉舉汝翼授朝請郎集<lb/>
　賢院校理<lb/>
元<lb/>
狄元昌保徳人宋樞密武襄公青後弟元勝元徳元禄<lb/>
　俱以人才選授提領十二郡管郭等諸驛傳元昌善<lb/>
<pb n="KR2k0049_WYG_128-59a"/>
　騎射多藝能鄉里有窘迫求之者指囤貸施臨終取<lb/>
　劵焚之曰吾身後不可令子孫徵負於人累官兵部<lb/>
　侍郎天水郡伯子八孫十二皆貴顯<lb/>
狄琮字子玉保徳人軀幹魁梧尚氣節有并州豪傑風<lb/>
　讀書了大義慨然以功名為志辭親詣京識者薦其<lb/>
　名于裕宗宿衛晉王至元庚寅王封梁開藩雲南擢<lb/>
　奉議大夫王府司馬府中事咸諮之王改封晉鎮邊<lb/>
　西陲剏内史府轉朝列大夫内史府司馬暇則講貫<lb/>
<pb n="KR2k0049_WYG_128-59b"/>
　經訓凡諷諫必盡忠王每嘉納未幾進大中大夫知<lb/>
　無不言大徳辛丑王薨哭之慟至嘔血曰吾尚可以<lb/>
　生乎癸夘召子東山諭之曰為人臣子惟忠與孝爾<lb/>
　其勿違言訖梁棟間有聲如磬視之逝矣子東山為<lb/>
　人倜儻不羈善繼先志剛正明達有為有守初仕中<lb/>
　書舍人河間治監察御史同知大都路都總管以材<lb/>
　選授中書禮部郎中進大中大夫同僉宣徽院事尋<lb/>
　擢前官<lb/>
<pb n="KR2k0049_WYG_128-60a"/>
郭伯順汝翼之後性惇朴通五經尤精於易蔚為儒宗<lb/>
　恬於利禄有司屢辟不就鄉里敬尚士類多從之大<lb/>
　徳八年應奉翰林文字承事郎同知訓誥兼修國史<lb/>
　編修官<lb/>
明<lb/>
李貫字一之河曲人𢎞治己酉舉人授成都知縣補盂<lb/>
　縣有能聲時流賊趙風子等攻掠山左郡縣薦為曹<lb/>
　州知州賊至城下人皆惶懼貫厲聲誓衆曰吾輩食<lb/>
<pb n="KR2k0049_WYG_128-60b"/>
　君禄而貽君父憂為生民恥何顔立天地間能為我<lb/>
　殺賊拒敵者國有重賞否則妻子為擒其何能活衆<lb/>
　奮遂率其子九麟募城中少年百人邀賊截擊斬獲<lb/>
　數十賊遂奔遁事聞優賞有差旋移祁州築紫金等<lb/>
　隘口一十八處清慎果毅巖疆用奠以母老乞終養<lb/>
　歸<lb/>
李文翰字内英河曲人正徳丁卯舉人授儀真知縣政<lb/>
　尚平易嘗梓農書教民樹穡尤崇士類己卯冬武宗<lb/>
<pb n="KR2k0049_WYG_128-61a"/>
　南巡供役浩繁悉力經理不辭勞瘁歴任六年擢知<lb/>
　商州又六載陞河澗府同知律身莊肅與人和易<lb/>
張綬保徳人正徳間貢居鄉恂恂奉親惟謹力學篤行<lb/>
　人無間言始丁内艱不飲酒茹葷比葬廬墓三年入<lb/>
　太學人望從之往本州與河曲嵗辦額設大為民病<lb/>
　綬齋心屬稿祈存留本處備官軍嵗支詔可其奏後<lb/>
　授山東齊東縣丞<lb/>
徐堯臣保徳人嘉靖間以百户統軍於唐家㑹鑿氷敵<lb/>
<pb n="KR2k0049_WYG_128-61b"/>
　衆踏氷入犯堯臣拒堵力戰面中五矢刀傷七處殁<lb/>
　於陣事聞恤録加陞副千户<lb/>
戴辰所千户嘉靖三十七年冦圍豐阜城奉檄往援語<lb/>
　妻趙曰後事畀爾謹奉舅撫孤轉戰重圍身中一十<lb/>
　七創力竭而死冦亦解去事聞贈明威將軍指揮僉<lb/>
　事<lb/>
徐棟浩之子官至老營副總兵隆慶四年陣亡贈都督<lb/>
　指揮僉事<lb/>
<pb n="KR2k0049_WYG_128-62a"/>
韓友范字一咸領萬厯戊午鄉薦令鹿邑守慶陽累以<lb/>
　禦冦功陞神木道副使城陷夜以金簪自刺不死後<lb/>
　罵賊遇害<lb/>
姜名武字我揚保徳州人舉天啟二年武㑹試授大同<lb/>
　威逺守備崇禎初遷大水峪游擊築杏山城遷宣府<lb/>
　西城㕘將擊斬大盜王科移守宣府右衛擢通州副<lb/>
　總兵䕶諸陵以故官典保定總督楊文岳中軍兼忠<lb/>
　勇營團練事十五年從文岳往援開封左良玉軍潰<lb/>
<pb n="KR2k0049_WYG_128-62b"/>
　諸營悉奔獨名武一軍堅壁不動侵晨賊大至督麾<lb/>
　下血戰殺數百人力竭被執大罵為賊磔死贈特進<lb/>
　榮禄大夫右都督廕外衛世襲總旗十七年其子援<lb/>
　王來聘甄竒傑例乃議贈特進光禄大夫左都督世<lb/>
　廕錦衣百户而部議上不果行<lb/>
髙日晄字翼皇崇禎中兵部進士官寜武關遊擊闖賊<lb/>
　陷城同總兵周遇吉死之<lb/>
常道行字昭五工制藝兩擬省元不售以貢授黒水監<lb/>
<pb n="KR2k0049_WYG_128-63a"/>
　正闖冦陷城死之又楊于堦字翼極崇禎朝嵗貢令<lb/>
　河南濟源縣亦死闖難<lb/>
國朝<lb/>
呂朝京保徳州人性厚而烈順治七年牛逆破州城大兵<lb/>
　來勦朝京念復城後玉石莫繇分若説賊使解甲歸降<lb/>
　庶有鳩乎因詣主者請入城招諭主者許之既至懇曲<lb/>
　啟導牛顧謂來伺間叱令斬之朝京不少動神色如常<lb/>
張射斗保徳州人幼讀書知大義及為諸生餼於庠志氣<lb/>
<pb n="KR2k0049_WYG_128-63b"/>
　益激昂順治七年牛賊入州城嚴刑督吏民為守射<lb/>
　斗憤甚日夜思誅之謀定未發浙人章正賓欲媚牛<lb/>
　以情告牛將殺射斗而懼其得人心猝莫敢動佯以<lb/>
　好誘入文廟遽執而殺之後州人卒殺牛正賓亦為<lb/>
　府谷賊所殺<lb/>
姜宗吕字琅璵保徳州人明右都督名武子名武援開<lb/>
　封血戰死於柳樹坡宗吕往求父屍不可得遂詣闕<lb/>
　上書請䘏於楊總督文岳所得父故衣招魂以斂又<lb/>
<pb n="KR2k0049_WYG_128-64a"/>
　　以父所得䘏典不應法復詣闕陳請<lb/>
　國朝順治戊子舉於鄉己丑姜逆之變守備牛化麟應<lb/>
　　賊列劍鈹堦下逼宗吕至將加害宗吕斥以大義賊<lb/>
　　囁嚅不能出聲宗吕徐步去比賊平州人多以從賊<lb/>
　　伏法獨宗吕得免己亥成進士授濰縣知縣未涖任<lb/>
　　卒人胥惜之<lb/>
　姜橚字仲端號崑麓保徳州人祖名武前後軍都督僉<lb/>
　　事崇禎十五年殉節於朱仙鎮之柳樹坡父宗吕順<lb/>
<pb n="KR2k0049_WYG_128-64b"/>
　　治己亥進士橚中戊午鄉試乙丑成進士知麻城縣<lb/>
　　入為行人司行人選户科給事中<lb/>
命副己卯江南主考甫竣事内陞鴻臚寺少卿仍帶户科<lb/>
　　提督兩浙學政擢都察院僉都御史副都御史尋擢<lb/>
　　工部右侍郎轉吏部左侍郎以病卒於官馳驛歸葬<lb/>
　褒䘏為獨厚當其官麻城也甫下車定徵收法設庫書<lb/>
　　六人擇謹實者司稽察賦畢輸而無追呼擾定保甲<lb/>
　　法俾民罷去守堡樓役守家而鄰右助之三年無盜<lb/>
<pb n="KR2k0049_WYG_128-65a"/>
　　警麻城俗奸儈多蝕行商嚴治不少貸曰賈人亦吾<lb/>
　　人柰何令流離縣界耶在户科疏請核捐納清兵餉<lb/>
　　持議侃侃典試得方苞蔣錫震劉學洙潘旂郁士超<lb/>
　　輩數十人胥有聲督淛學文尚清肅力矯醲肥之習<lb/>
　　間不足取額輒訪前代忠臣烈士裔足之涖湖州有<lb/>
　　以温寳忠嫡孫聞者核再四曰慎無使溫體仁家冒<lb/>
　　得之涖處州有老諸生不克書訖卷者問之劉文成<lb/>
　　公後也准給頂杭織造敖雅遇之淡如而敖嘗對<lb/>
<pb n="KR2k0049_WYG_128-65b"/>
上曰一錢不要一情不聴葢公好也<lb/>
　南巡<lb/>
賜御書亷靜匾癸未繇僉憲擢副憲甫六日甲申受工侍<lb/>
　　之<lb/>
命業得疾而右侍郎例稽察錢局檢㸃不少弛病増劇十<lb/>
　　月復攝刑部右侍郎事旋晉秩吏侍其距卒亦甫六<lb/>
　　日也班行胥惜之<lb/>
　　山西通志卷一百二十八<lb/>
</p>
<p>
</p>
  </div>
</body>
</text>
</TEI>
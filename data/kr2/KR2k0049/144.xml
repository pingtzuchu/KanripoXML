<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百四十四</head> <lb/>
    <p>
<pb n="KR2k0049_WYG_144-1a"/>
欽定四庫全書<lb/>
　山西通志卷一百四十四<lb/>
　　孝義<hi>四</hi>
遼州<lb/>
明<lb/>
趙傑楊浩景泰間俱以輸賑旌為義民又裴輔亦輸賑<lb/>
　千石人皆頌德焉<lb/>
徐煥和順人正統間輸賑千石旌表<lb/>
<pb n="KR2k0049_WYG_144-1b"/>
張紀字廷緖事母侯惟謹母卒廬墓狐雀馴擾𢎞治間<lb/>
　旌門又有蘇希堯希舜父没兄弟廬墓著孝<lb/>
陳桂和順舉人蘭陽令先是𢎞治辛酉邑人夢城隍言<lb/>
　第六名陳某事繼母至孝榜發果騐<lb/>
石麟字嘉瑞榆社貢生官翼城教諭事父克孝撫孤姪<lb/>
　養叔母人亟稱之初無嗣將納周女為妾㑹妻有姙<lb/>
　遂令改適連舉子二可珪壺闗教諭可璋進士<lb/>
王鑑字賜之遼州人事親至孝父殁廬墓慈烏集鳴甘<lb/>
<pb n="KR2k0049_WYG_144-2a"/>
　泉湧出母亡廬墓泣血喪明嘉靖五年旌門又有王<lb/>
　深父殁廬墓嘉靖間旌表<lb/>
傅明道江西人籍於遼諸生安貧篤孝祖父客死千里<lb/>
　負骨歸葬母謝卧病嘗藥祈代比卒哀毁廬墓撫按<lb/>
　給銀榖布帛示旌萬厯間命為儒官弟明倫刲股奉<lb/>
　母<lb/>
成大器遼州人家貧克孝方父病篤子喪亟誡家人勿<lb/>
　哭恐遺父憂及父愈問之大器婉答如平時<lb/>
<pb n="KR2k0049_WYG_144-2b"/>
侯于甸諸生性孝友每食思親不置兄弟析産讓肥取<lb/>
　瘠有鬻女償債者亟取券焚之庚辰河南饑多就食<lb/>
　於遼賑活甚衆以子維泰贈承德郎<lb/>
李休徵弟廪生龍徵被賊執去大罵不屈死母楊痛子<lb/>
　詈賊亦遇害<lb/>
蔡翔吏員謁選聞母衞喪號慟奔歸廬於墓手植松栢<lb/>
　烏巢其上人謂孝感又有趙鯨諸生母卒廬墓穪孝<lb/>
喬舞鳯家貧拾還遺金初無嗣後舉三子又有常紹緒<lb/>
<pb n="KR2k0049_WYG_144-3a"/>
　李應科亦嘗還金焉<lb/>
王壁諸生母楊疾亟刲股愈之後母卒廬墓隆冬生豆<lb/>
　一叢人謂孝感<lb/>
田粒民周之正俱以妻死不再娶稱義<lb/>
鹿位事繼母至孝母卒廬墓得危症誓不肯歸病尋愈<lb/>
　哭奠如故又有張道生亦廬繼母墓堅不避冦人稱<lb/>
　孝子<lb/>
孟效先諸生孤貧力學母癰疾口吮其血比卒朝夕謁<lb/>
<pb n="KR2k0049_WYG_144-3b"/>
　墓悲號不輟<lb/>
田舜耕家貧精醫力養嫠母以孝稱縣令表其名於旌<lb/>
　善亭<lb/>
曹法參幼孤事母甚孝人稱曹孝子兩院嵗給粟帛以<lb/>
　示旌<lb/>
樊大才田一盛俱以刲股愈親疾稱孝<lb/>
鞏延昌父良心客死於閩延昌聞訃不食三日遂自縊<lb/>
常懷仁和順人執鞭為業每出必計日費養親或逺購<lb/>
<pb n="KR2k0049_WYG_144-4a"/>
　芳鮮封寄及還見父常泣葢悲其不能躬養也縣令<lb/>
　程有本申請旌表<lb/>
劉春和鬻飯為生晨起必舉第一碗奉父父年八十餘<lb/>
　事之益謹崇禎間縣令程有本為請旌表<lb/>
國朝<lb/>
劉有光遼州人周急好施常於漳河造橋六十三道並<lb/>
　備嵗修資斧以利行人兵燹後難婦纍纍贈費送歸<lb/>
　各籍掩胔給槥多義行順治十二年旌表<lb/>
<pb n="KR2k0049_WYG_144-4b"/>
王道平字亨衢榆社人家貧力學以明經薦淳篤有至<lb/>
　行父逝三年哀毁事孀母尤謹撫弟妹四人胥成立<lb/>
　晩為聞喜訓導學者稱人師以老乞歸卒<lb/>
沁州<lb/>
金<lb/>
閻衍殁於王事以義稱其子忠避兵居髙唐州善屬文<lb/>
　仕元累官翰林學士承㫖<lb/>
楊士元武郷人讀書力耕事父晨昏不廢定省族有貧<lb/>
<pb n="KR2k0049_WYG_144-5a"/>
　者悉為婚喪郷人高之孫德修以十嵗舉明經<lb/>
明<lb/>
宋冕洪武初輸粟千石助軍需天下既定以功授琅琊<lb/>
　知縣<lb/>
張尚忠監生幼喪母祖母王育之色養不違比卒哀毁<lb/>
　廬墓以疾亡<lb/>
張化沁州諸生年六旬事親猶如孺子比殁絶甘㫖音<lb/>
　樂者三年<lb/>
<pb n="KR2k0049_WYG_144-5b"/>
程碧正統間捐賑三千石旌表<lb/>
牛讓景泰間出粟千石賑饑旌表<lb/>
王來麒貢生親死哀毁廬墓不束髪者三年有兔蛇繞<lb/>
　墓一禾雙穗之异舊志載與王來鳯俱旌孝子<lb/>
温繼宗諸生苦貧盡孝套兵入冦堅守父柩與叔淵等<lb/>
　力戰擊傷二賊賊大至中矢死嘉靖間旌表<lb/>
郭紀偕弟縉以力農富好施建義塾置義塚助婚助葬<lb/>
　嘉靖間紅巾賊起過閭不入曰義士家也二十年邑<lb/>
<pb n="KR2k0049_WYG_144-6a"/>
　旱捐賑一千五百石奏得旌表子昺刋日記故事行<lb/>
　世<lb/>
牛貴嘉靖間冦犯城下輸米百石以濟兩拾遺金一還<lb/>
　其人一不得其主建橋五座以義稱<lb/>
王繼沁源諸生樂善好施萬厯間大疫施藥活人又嘗<lb/>
　輸粟助修磚城壽至八十<lb/>
武彪父病嘗糞糞苦喜曰甘則可虞苦即無憂矣父尋<lb/>
　愈後彪卒李崆峒為撰墓碑<lb/>
<pb n="KR2k0049_WYG_144-6b"/>
霍樟沁州諸生家貧力養得親歡心萬厯間撫按旌表<lb/>
崔冠字尚忠太學生母病籲天求代父病刲股和藥病<lb/>
　俱愈赴京謁選父殁奔喪<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>跣數千里踵裂血流官<lb/>
　陜西河州判官督糧西寧有政聲<lb/>
武威母病籲天求代病果瘥官扶溝丞心動即歸而母<lb/>
　果病以孝行旌表<lb/>
史正春性至孝母病劇嘆曰古有王祥卧氷鯉躍若母<lb/>
　病可愈堅氷可卧而釋也即赴沁河解衣卧觀者如<lb/>
<pb n="KR2k0049_WYG_144-7a"/>
　堵逾時氣蒸氷釋身幾溺兄力掖之乃出母果愈<lb/>
趙一鶴父病篤夢人謂曰得鶴肉可愈鶴以其名符潛<lb/>
　割股昏沈間聞語曰與汝紅棍二條烹以進病即愈<lb/>
　奉文旌表<lb/>
趙廷舉性孝友負米邯鄲力養二親母病祈藥武當往<lb/>
　返四千餘里母尋愈久之母卒哀毁廬墓專侍父側<lb/>
　崇禎間流冦至父克寛年八十巷戰被執義不屈廷<lb/>
　舉號泣求代不得父斃糾衆復讐手刃賊首自言我<lb/>
<pb n="KR2k0049_WYG_144-7b"/>
　趙某來報汝賊圍之隨投井死海陵許光震為作孝<lb/>
　子傳遠近多賦詩子夢鯉謁選都門夢父血流盈面<lb/>
　心動即歸中途聞難哀毁幾絶終身不仕<lb/>
胡養心節婦李氏子以孝著天啟甲子負母避水比明<lb/>
　視水痕高與屋齊衆多漂没養心家獨無恙時謂孝<lb/>
　感<lb/>
吳檜字成甫孝友謙恭歲饑出粟賑全活甚多<lb/>
李智武郷人父病篤沐浴黙禱南山神祠引刀左脇摘<lb/>
<pb n="KR2k0049_WYG_144-8a"/>
　肝少許烹以進之立愈<lb/>
魏瑛武郷人性孝父病侍藥不離比卒哀毁廬墓哭奠<lb/>
　三年<lb/>
李之沆武郷人事親孝崇禎壬申流冦至境奔歸扶父<lb/>
　入城避路被執父善醫獨不肯為賊診視賊怒欲殺<lb/>
　之沆請身代不許伏屍號泣賊併殺之<lb/>
魏以繼武郷諸生應省試母喪慟哭奔歸時冦亂所親<lb/>
　力阻其行不得曰母死不歸禽獸也即不幸死賊手<lb/>
<pb n="KR2k0049_WYG_144-8b"/>
　猶得免於禽獸至隂仙果被執大罵不屈死<lb/>
國朝<lb/>
李秦沁州廩生親殁廬墓三年祀郷賢<lb/>
程乘龍武郷人父死冦突至從容殯殮號哭盡禮賊異<lb/>
　而問焉指櫬嗚咽曰父死不殮非人棄父得生猶死<lb/>
　賊以為義呼衆共舉瘞之酹酒致奠以去<lb/>
程偉績少司空啟南次子由增生入太學闖賊勒餉代<lb/>
　父受繫驅入闗中㑹賊相牛金星為舊識縱之於虎<lb/>
<pb n="KR2k0049_WYG_144-9a"/>
　豹兵戈屍骸中獨得生還備嘗艱苦<lb/>
李若桂字月台武郷人父浩然<lb/>
國初官軍過洪水村倉猝中誤認率村人韓所志等禦<lb/>
　之既而提刑司按捕若桂不忍父之罹於法也號泣<lb/>
　㕔事下祈以身代縣達其事若桂遂與所志等胥解<lb/>
　京九人罪棄市獨若桂以純孝蒙<lb/>
恩獲免歸奉父終其身<lb/>
趙御封順治六年姜瓖之變奉親避兵猝為所執不屈<lb/>
<pb n="KR2k0049_WYG_144-9b"/>
　遇害後有兵至憐之將其父母妻子俱放還<lb/>
劉青藜字奉若沁州人嵗貢生姜逆之亂負母避堯山<lb/>
　砦累日不火食而母甘㫖不缺攜弟青選青璧履險<lb/>
　岨兩足悉潰爛賊平督兩弟讀書不懈後胥有名諸<lb/>
　生中少友吳文端以弟畜之文端貴視如少賤時無<lb/>
　少加禮文端嘗嘆息言人之知我不如劉之知我也<lb/>
　壽七十四歲<lb/>
秦珍早歲失怙乘隙即至墓傍長跪號泣至暮歸家衣<lb/>
<pb n="KR2k0049_WYG_144-10a"/>
　衫淚透不使父知人皆憐之流賊敗逃至境執其父<lb/>
　以去叩頭乞命賊為感動父病籲天求代比殁哀毁<lb/>
　骨立獨宿三年妻死不再娶郷里咸髙其義<lb/>
吳時諫字信臣沁州人文端季子少餼諸生中有文名<lb/>
　尋選貢國學性孝友母宋病夜必五六起宋曁文端<lb/>
　卒胥哀毁事兄進士時謙恪終身無私蓄與人交有<lb/>
　終始子丑薦饑捐粟三百石散賑又設徐村義學里<lb/>
　人德之舉孝廉方正力辭不獲而遽卒著詩古文辭<lb/>
<pb n="KR2k0049_WYG_144-10b"/>
　藏於家<lb/>
武籙長武郷人性淳篤父兆麟官沂州同知沂多捕賦<lb/>
　籙長賣地二頃得三百金代輸父大喜父殁家日貧<lb/>
　受廩餼又舌耕以佽佐之進母饌必豐必潔母嘗病<lb/>
　不解帶五十日比殁三年不入室籙長恥干謁終歲<lb/>
　不履公府然嘗力請復屯米洪洞范彪西雅重之又<lb/>
　嘗建石橋文昌閣殁後五十餘年武郷人稱孝義者<lb/>
　曰武齋長<lb/>
<pb n="KR2k0049_WYG_144-11a"/>
魏名雯父崇奎官興縣訓導卒於任扶柩歸郷慟幾絶<lb/>
　身守柩妻孥罕面免䘮又淹二年殯後始歸家<lb/>
趙簡武郷廩生七嵗失恃號泣欲從地下父夢鯉繼娶<lb/>
　陳氏簡事之如所生遇病侍奉湯藥衣不解帶後父<lb/>
　卒哀毁骨立三年未嘗入私室又每歲捐金修南門<lb/>
　外浮橋克承父志邑人德之名曰世濟橋梁雍正十<lb/>
　年奏旌<lb/>
平定州<lb/>
<pb n="KR2k0049_WYG_144-11b"/>
宋<lb/>
李志學天性好學成大儒登淳熙進士授校書郎母艱<lb/>
　廬墓三年日夜號泣不已子長福次壽同登進士人<lb/>
　皆以為孝感<lb/>
金<lb/>
耿升天性好義與妻避兵被執不忍禍及郷衆遂皆死<lb/>
　之州帥聶珪旌其節具禮𦵏焉子守直登進士金亡<lb/>
　隱居三教里終身不出<lb/>
<pb n="KR2k0049_WYG_144-12a"/>
趙瑛父卒哀毁過禮人稱其孝子世林為報政者知舉<lb/>
　授百夫長孫大為為祁邑郷百户亦以孝稱人咸美<lb/>
　之<lb/>
劉義五世同居二百餘口庭無間言家無私蓄大定中<lb/>
　封進義校尉子貞孫曰輔曰允皆登進士<lb/>
元<lb/>
王構無咎子少遊李冶楊恕之門時稱君子後舉孝廉<lb/>
　授寧夏路教授歴翰林編修吏部主事改寧晉縣令<lb/>
<pb n="KR2k0049_WYG_144-12b"/>
　時有胠篋之盗聞構至即以贓還主而去恐辱賢宰<lb/>
　也遷監察御史改國子監丞進司業與祭酒許衡同<lb/>
　定監規頃之同知衢州路總管構性至孝居䘮廬墓<lb/>
　六年兩致白兔繞墳之異有詔表為孝子門<lb/>
楊國祥號杏園壽陽人佃漁為業嘗得遺金失羊必反<lb/>
　其主取與不苟以義稱<lb/>
王文翰盂縣人性孝家貧傭書養親年五十母雙瞽翰<lb/>
　每夜黙禱於天母目復明人以為孝感二子曰仁曰<lb/>
<pb n="KR2k0049_WYG_144-13a"/>
　義俱登進士皆以文學孝弟聞稱世德云<lb/>
高溱盂縣人舉孝廉知太原府事弟清同知保德州事<lb/>
　津樂平縣令浩獲鹿縣令悉有惠政子貴孫廣以恩<lb/>
　補栗陽令居家和睦同㸑二百餘口<lb/>
李朝英至元間進士授汾州判五世同居百口無間言<lb/>
　太平中旌表<lb/>
胡永生金末勤學務本郷人鰥寡貧疾者贍之喪不能<lb/>
　葬者助之以子輔封忻州知州<lb/>
<pb n="KR2k0049_WYG_144-13b"/>
韓嗣家饒裕至元間値饑兩出粟賑活萬餘人<lb/>
張起元盂縣人由進士令平原以孝友稱賊過相戒不<lb/>
　入曰無犯義門<lb/>
胡彪樂平人有孝行父母相繼卒廬墓側三年哀毁骨<lb/>
　立有司奏聞表其門終身不復仕曰吾親逝矣仕將<lb/>
　何為教授郷里人稱為松風先生<lb/>
明<lb/>
蔡苓事父至孝父卒合葬母塋開壙見棺號慟欲絶遂<lb/>
<pb n="KR2k0049_WYG_144-14a"/>
　廬墓側地舊多豺狼至是皆斂跡避去<lb/>
王克已壽陽人母喪廬墓兵亂獨號泣不去賊感其孝<lb/>
　不忍害太祖以文學孝行辟除户部主事特陞吏部<lb/>
　尚書甄拔咸得人尤以清介著乞歸無餘蓄<lb/>
李倫永樂間舉人授府軍前衞經歴嵗餘聞父思已即<lb/>
　棄官終養<lb/>
和承芳舉人令唐山遷趙府審理父卒斬衰竹杖行千<lb/>
　里居䘮哀毁制終不起世稱真孝廉<lb/>
<pb n="KR2k0049_WYG_144-14b"/>
朱鳯幼孤嗣叔父聰後聰無間言及卒叔母董氏重其<lb/>
　貲產逐之鳯旦夕定省不廢以子方封都御史張景<lb/>
　華銘墓<lb/>
郭布岳曇霍九德鄭士廉胥壽陽人正統間以捐賑旌<lb/>
　為義民<lb/>
張有餘樂平人正統間年饑捐粟萬石又張恪張崇義<lb/>
　劉執中李惟秋嵗荒蠲賑有差<lb/>
楊璟正統間輸粟賑荒璽書褒美以子清貴封文林郎<lb/>
<pb n="KR2k0049_WYG_144-15a"/>
高鼎盂縣人成化間嵗荒郷人多逋鼎日計存者給糧<lb/>
　全活甚衆又張宗政弟宗顔朱玉嵗饑發賑郷人賴<lb/>
　之<lb/>
吳宗壽陽人性孝親喪盡禮哀毁廬墓嵗旱宗居週十<lb/>
　餘里雨獨霑足成化間旌表其廬賜冠帶年八十餘<lb/>
　無疾終<lb/>
白傑性淳樸弟侃為陜西副使卒遺一子病廢育之過<lb/>
　已子以子思明膺封典弟儀子思聰𢎞治間俱以好<lb/>
<pb n="KR2k0049_WYG_144-15b"/>
　義賑荒授承德郎七品散官又王斌設粥施藥亦以<lb/>
　義稱<lb/>
閆邦偉壽陽諸生繼母喬氏性最嚴事之惟謹嘉靖間<lb/>
　負母避冦入懸窰冦退母出窰遂傾人謂孝感<lb/>
朱綸隆慶萬厯時修城捐銀嵗荒捐米又生員和藴敬<lb/>
　嵗荒輸粟與同庠李采立義塚俱蒙恩詔授儒官又<lb/>
　張嵩齊海楊朝臣徐煥俱以救荒旌門<lb/>
岳崇壽陽舉人任河間同知事孀母謹母嬰疾湯藥飲<lb/>
<pb n="KR2k0049_WYG_144-16a"/>
　食起居必躬親之不假婢僕<lb/>
趙<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>郭萬諸生馬孔熙俱廬墓<lb/>
趙文耀壽陽人性孝父喪廬墓負土築壘三世祖壠制<lb/>
　終方歸<lb/>
高超家貧力學尤精篆書教授生徒多賢士事母以孝<lb/>
　聞助婚葬剖曲直閭里感化壽八十而終<lb/>
張鱕孝行純篤痛母早寡中嵗失偶不再娶母病目盲<lb/>
　鱕憂之髭為盡白<lb/>
<pb n="KR2k0049_WYG_144-16b"/>
閻芝壽陽人性孝父感熱疾思食氷時盛暑無所得乃<lb/>
　籲天泣求至蔡莊河石麓下有氷湧出持歸進疾遂<lb/>
　愈子季才事母克孝飲食湯藥必親之母卒茹素三<lb/>
　年足跡不及户外<lb/>
郭瑜郭珍吕志貴施鼎張鸛楊威歲荒捐粟髙玠嵗荒<lb/>
　捐銀米並得旌表<lb/>
閻明性孝友嘗出粟賑民郷人尊之又張拳子玉孫顯<lb/>
　三世皆樂施濟衆奉敇旌表白大㕘為作傳<lb/>
<pb n="KR2k0049_WYG_144-17a"/>
楊一魁盂縣人少商遼東有女避兵攜金三百兩以自<lb/>
　媒弗許訪其舅還之納妾崔氏入門流涕立呼其父<lb/>
　迎歸不索直後竟舉子孫亦多貴<lb/>
張鶴字鳴臯盂縣人課子嚴常曰學問之道無他真知<lb/>
　實踐存乎其人幼喪父事母盡孝恩賜冠帶子淑名<lb/>
　雋<lb/>
李源朝英曾孫鄰有失馬者誤認源馬與之不少怒後<lb/>
　鄰得馬復還源馬子公勤獲盜麥者詰之乃戚也囑<lb/>
<pb n="KR2k0049_WYG_144-17b"/>
　父與麥人稱世德<lb/>
魏忞盂縣廩生父喪哀毁幾死廬墓所負土築墳夙夜<lb/>
　號泣遘疾卒<lb/>
鄭時濟年十八母病思肉食家貧不能得刲股以進母<lb/>
　尋愈<lb/>
張啟明樂平人父疾不離左右及卒廬墓三年又有諸<lb/>
　生趙士廉廬父母墓六年<lb/>
梁民望樂平貢生性孝友親疾嘗湯藥衣不解帶及卒<lb/>
<pb n="KR2k0049_WYG_144-18a"/>
　哀毁杜門不出<lb/>
常守家甚貧繼母老病竭力以養始終不怠<lb/>
梁民樂平諸生性孝父喪哀毁母疾親侍左右及卒躃<lb/>
　踊三年不入妻室<lb/>
趙恒樂平舉人性孝父卒哀毁母卒痛絶復甦鑿穴墓<lb/>
　側朝夕哭奠搢紳為作二十四感詩<lb/>
侯定國樂平人家貧事母孝納妾李氏見其子憫而還<lb/>
　之撫姪宸成名<lb/>
<pb n="KR2k0049_WYG_144-18b"/>
柳鎔壽陽監生天性孝友崇禎間闖賊追餉兄錦姪某<lb/>
　俱繫獄中賊以錦舊令平山捐助不足必欲得而甘<lb/>
　心焉鎔不忍其均斃遽令已子淑孔代之賊知其情<lb/>
　亦為感泣竟得俱釋<lb/>
安輔邦諸生闖賊敗歸與陳一中罵賊不屈投井死<lb/>
國朝<lb/>
張石麟諸生父三謨官御史親喪廬墓三年麟亦博學<lb/>
　喜士善古文詞父卒哀毁廬墓人稱世孝<lb/>
<pb n="KR2k0049_WYG_144-19a"/>
耿丹字子眞平定人少嗜讀書垂譽藝苑父母愛之應<lb/>
　童子試州守魏亟嘆賞成諸生偕其弟胥以孝聞而<lb/>
　家甚貧廪餼不能贍則舌耕以為養摳衣升堂頌禮<lb/>
　甚嚴執經進者踵相續也年踰六十母喪猶孺子啼<lb/>
　不止廬墓朝夕奠三年不忍去有辭墓詩曰為報三<lb/>
　年愛暑寒僅再更又曰一朝辭墓側恍似絶裾行一<lb/>
　時士大夫多屬和後以嵗貢官榮河縣訓導<lb/>
張景星字伯顯平定人明季以拔貢生通判保定府未<lb/>
<pb n="KR2k0049_WYG_144-19b"/>
　任時有子青雲年十五於州南道中得遺金四百兩<lb/>
　以告景星曰金至四百非大賈則公帑也不然亦必<lb/>
　有急其必還之跡者行且至矣已而樂平盛驛丞踉<lb/>
　蹌至曰吾領帑太原俾卒先載歸卒以醉失去奈何<lb/>
　控諸州州為繫所過主人及旁舍兒拷之景星知非<lb/>
　詐乃入州衙使人報拾金者在是無窮治為也遽出<lb/>
　付之趙忠毅南星為文紀其事<lb/>
武更新壽陽人家貧事嫠母曲盡色養母年至九十有<lb/>
<pb n="KR2k0049_WYG_144-20a"/>
　六終始不渝人稱孝子<lb/>
祁繼昌壽陽人拔貢生父性躭弈至㤀飲食昌每懷食<lb/>
　隨之父以年老受戒為假神籖勸解飲食如初至父<lb/>
　所啖吐之物拾取自嚥不以為汚居喪三年竭力盡<lb/>
　禮年過七旬孺慕不衰<lb/>
閆順字孝純盂縣人嵗貢生善事父母父病嘗糞以騐<lb/>
　疾痊否父母殁廬墓凡六年治家循家禮建祠堂出<lb/>
　入必告又建五倫閣繪圖於壁知縣事蔡璜記之著<lb/>
<pb n="KR2k0049_WYG_144-20b"/>
　小學衍義務實編藏於家<lb/>
王璐盂縣舉人輕財尚義郷有貧至鬻女者歸自館中<lb/>
　罄修金贖之不少吝壽陽典史某子約婚守備某女<lb/>
　典史罷守備遂欲寒盟璐百計勸成賣馬輸銀以完<lb/>
　其婚是時某女年已三十有五云<lb/>
趙法忭字閱道盂縣人邑弟子員幼喪母事父孝事繼<lb/>
　母亦如之祥琴後遇忌日必詣墓攀栢哀號析箸田<lb/>
　廬什器胥取其瘠敗者生平無隻字入公門郷邦重<lb/>
<pb n="KR2k0049_WYG_144-21a"/>
　之<lb/>
王纘先字接武盂縣人性孝謹郷人稱長者十嵗從父<lb/>
　避賊遇賊於塗父為賊執纘先捫懷曰金在是能釋<lb/>
　吾父金可盡得也父去探懷中裁二銅鎖賊怒甚既<lb/>
　而義之獲免嘗步園畔見有盗果者亟引身避之曰<lb/>
　吾不欲以細故敗人名也邑故家鬻女為人婢典衣<lb/>
　數襲獲八金贖而還之誨子暨孫肄業雋郷㑹試者<lb/>
　六人封文林郎翰林院檢討年九十三卒<lb/>
<pb n="KR2k0049_WYG_144-21b"/>
忻州<lb/>
金<lb/>
楊正德與弟庸德俱郎中滋善之子父殁兄弟哀毁及<lb/>
　葬同廬墓側朝夕哭踊者三年金末兵亂一家免害<lb/>
　人以為孝感<lb/>
樊寶天㑹間捐粟賑饑存活甚衆<lb/>
元<lb/>
樊大臨定襄人任宣德路税課副使父天用語曰吾家<lb/>
<pb n="KR2k0049_WYG_144-22a"/>
　不甚貧毋茍取以累我大臨廉謹自持每歸省陳行<lb/>
　李於前後聞父疾馳歸相見乃卒服闋不復起<lb/>
明<lb/>
孟彦和洪武間宋士廉等謀叛以計擒之賜銀旌功<lb/>
酈君積定襄人洪武時亂後屍積與妻冦氏親歴郊野<lb/>
　設法瘞之嵗時致祭不替<lb/>
張軾宣德間舉賢艮方正歴綏德知州居喪廬墓又邢<lb/>
　政亦廬墓朱聰潛郝連俱有孝行<lb/>
<pb n="KR2k0049_WYG_144-22b"/>
張昇王經宿昶武謙周仲德俱以年荒捐銀粟旌表又<lb/>
　范永澄凶年助賑全活甚衆<lb/>
張紹光定襄人母趙氏嘉靖時為冦執去光年十五弟<lb/>
　紹冕方二嵗光晝夜哀思潛探音息萬厯間互市罄<lb/>
　産贖囘時母年七十一矣父守清年六十八兄弟孝<lb/>
　養父母俱逾八十終<lb/>
邢銓好施與每冬構橋南河濟涉嘉靖末虜俘人口逃<lb/>
　囘過州餒不能行銓以餱糧給之全活甚衆子瓚亦<lb/>
<pb n="KR2k0049_WYG_144-23a"/>
　有父風<lb/>
張秉誠流賊入晉衆議避去誠言賊無定處逃將焉往<lb/>
　糾衆守堡累敗賊兵守壯之薦於代州眭總兵以功<lb/>
　授守備卒又范□率衆禦賊賊刺其腹詈不絶口而<lb/>
　死又趙徵庸武生偵知土賊聚草垜山請得郷兵五<lb/>
　十人搗其穴賊遂散下山馬蹶而死<lb/>
曹貞麟廩生父為流賊所戕負屍還走賊疑其有財迎<lb/>
　刃哭曰寧殺我勿驚父魂羣以為孝子䕶送之其孫<lb/>
<pb n="KR2k0049_WYG_144-23b"/>
　宗姬父早䘮事祖母傅氏曲盡孝敬數十年如一日<lb/>
　人又稱順孫焉<lb/>
吳一變定襄人少䘮母事父至孝守父䘮水漿不入口<lb/>
　三日哭絶者再三既殯穴居墓側二日一食負土築<lb/>
　臺哀苦骨立逺近賢之<lb/>
韓思齊定襄人孝友樂施父喪廬墓母病禱天求代營<lb/>
　先壠養伯父撫幼弟拾還遺金人咸重之<lb/>
邢元貞元亨賣酒為業誓不分居竭力養親以孝聞又<lb/>
<pb n="KR2k0049_WYG_144-24a"/>
　生員梁田居喪邢昻刲股俱以孝稱<lb/>
桑成名介休人流寓定襄父疾嘗糞憂心及殁寢苫灑<lb/>
　血恪遵母訓中丞曹飭買上地五十餘畝給為桑氏<lb/>
　業以旌之並立石縣門外<lb/>
楊珍靜樂人母疾躬侍湯藥十餘年無怠母卒哀毁骨<lb/>
　立<lb/>
鞏江靜樂人任耀州判與弟淮居不析㸑又呂天召性<lb/>
　孝友父病篤欲以所蓄八百金遺幼子先示召召曰<lb/>
<pb n="KR2k0049_WYG_144-24b"/>
　大人愛子某獨不愛弟乎分毫不取父卒廬墓三年<lb/>
　事繼母如所生<lb/>
宋可孝字爾先靜樂人兄嫂死女甫三嵗子德政未週<lb/>
　嵗夫婦育如已出及德政成立以産讓時論高之<lb/>
呂新鎬父好施與常曲成之父老疾日夜不離側五年<lb/>
　又馬雲以刲股稱孝<lb/>
李鳯靜樂人年二十五失偶不再娶持躬方正壽至七<lb/>
　十有五<lb/>
<pb n="KR2k0049_WYG_144-25a"/>
郝登科髫年拾金還人又王敬王承碧俱還遺金<lb/>
郝萬幾字愼夫靜樂人母早逝事父曲承意指病侍湯<lb/>
　藥及卒殯奠俱合禮里中稱孝<lb/>
吳忠靜樂人事繼母至孝母老病不能行時値冦變負<lb/>
　之去衆多被害母子獨免<lb/>
石應樓定襄諸生崇禎間同張鳯來捐米為守城計俱<lb/>
　以義稱<lb/>
趙裕心忻州人崇禎中以孝被旌<lb/>
<pb n="KR2k0049_WYG_144-25b"/>
國朝<lb/>
李友直事繼母克盡孝道每有所往負之而趨値母病<lb/>
　篤嘗糞甜苦致神人賜瓜之異<lb/>
石含鑛定襄人天性篤孝母卒悲慟嘔血幾至滅性父<lb/>
　文煥勸諭再三稍為節哀殯葬如禮日侍父側曲取<lb/>
　歡心父壽至八旬人謂孝感云<lb/>
韓士章定襄人家貧而養父母膳甚腆不使知瓶無儲<lb/>
　粟也母殁典身營葬事自殮曁虞無缺禮父殁日伏<lb/>
<pb n="KR2k0049_WYG_144-26a"/>
　草土中形容枯槁見者皆稱其孝<lb/>
薄良珥定襄人邑弟子員少慷慨有大志善治生術濟<lb/>
　族黨緩急不少吝而事父母尤孝妻王氏亦克相之<lb/>
　母韓氏嬰病且殆醫罔效良珥日夜禱願以身代忽<lb/>
　夢人語曰爾母非人肉不可愈良珥瞿然即割股以<lb/>
　進母病尋愈已而父珍年七十病篤復割股如前亦<lb/>
　尋愈後父母胥年八十終邑令趙學使高給扁旌焉<lb/>
馬雲靜樂人事母孝母嬰病醫卜罔效奮然起曰一死<lb/>
<pb n="KR2k0049_WYG_144-26b"/>
　以治母病尚不辭况未必死乎因鼓刀割股以進母<lb/>
　食之立愈人謂為孝感縣令歐鴻給以扁<lb/>
代州<lb/>
漢<lb/>
范隆生時父適亡又四嵗母亡悲哭哀慘感動行道後<lb/>
　為大鴻臚<lb/>
南齊<lb/>
解叔謙字楚梁鴈門人母有疾叔謙夜於庭中稽顙祈<lb/>
<pb n="KR2k0049_WYG_144-27a"/>
　禱聞空中語云此病得丁公籐為酒便差即訪醫及<lb/>
　本草註皆無識者乃求訪至宜都郡山中見一老公<lb/>
　伐木問其所用答曰此丁公籐療病尤騐叔謙拜伏<lb/>
　流涕具言來意公以四段與之併示以漬酒法叔謙<lb/>
　受之顧視其人不復知所在依法為酒母病即差建<lb/>
　武初以奉朝請徵不至<lb/>
北魏<lb/>
陸卬歴官中書侍郎父喪哀毁骨立高澄時鎭鄴詣門<lb/>
<pb n="KR2k0049_WYG_144-27b"/>
　慰免之母為上庸公主教諸子以義方卬雖創巨痛<lb/>
　深出於天性克遵母訓動依法度朝廷下詔褒美改<lb/>
　所居為孝終里繼遭母喪哀慕憔悴遂成風疾弟搏<lb/>
　卧病臨終語家人曰兄羸病若此搏死不可使聞哭<lb/>
　聲懼致感動及祖載家人方始告之卬一慟而絶弟<lb/>
　彦師亦以行檢稱㕘襄城王旭軍事父艱去職殆不<lb/>
　勝哀共卬廬墓郷人重之率就墓側存問焉<lb/>
金<lb/>
<pb n="KR2k0049_WYG_144-28a"/>
游完大定初年嵗荒完日賑贍三百餘口冬給貧人衣<lb/>
　五百套春秋以家財募人平治道塗二百五十里北<lb/>
　至太和嶺南至石嶺闗<lb/>
劉貞世居五臺縣洪標村其劉陽勝劉行俱元統年進<lb/>
　士適丁世亂遂隱不仕貞領郷薦篤行好學有聲天<lb/>
　興間元師南進金民潰亂逃竄惟貞并父義固守謂<lb/>
　郷人曰為臣死忠為子死孝汝等缺食吾盡給之慎<lb/>
　勿輕動里稱為惠人<lb/>
<pb n="KR2k0049_WYG_144-28b"/>
元<lb/>
王居敬與弟居智居信俱以孝稱父德順殁同廬墓側<lb/>
　三年人稱一門三孝子<lb/>
皇甫世忠性孝母卒廬墓盡哀自祖而下封墓髙丈餘<lb/>
　皆自築手為血裂州上其事未旌而卒士民悼之<lb/>
明<lb/>
高智甫洪武間大饑夜獲偷兒與粟遣之孫文欽並郷<lb/>
　薦<lb/>
<pb n="KR2k0049_WYG_144-29a"/>
梁𢎞正統間蠲賑旌門又李斌石公廉李志厚郝士榮<lb/>
　武士榮天順間以蠲賑授七品散官<lb/>
李斌代州人天順中輸財助官賑濟旌義民<lb/>
孫紹光𢎞治間領郷試第一舉進士選庶常母卒廬墓<lb/>
　三年後以檢討歸卒人爭悼之詩古文雅為時所推<lb/>
張定一云定舉舉人累官貴州參政所至有聲知馬湖<lb/>
　時剖奢楊兩宣慰不決之獄先是土官有餽金銀器<lb/>
　覆以米麵者悉却之事母及大母著孝名妻崔死不<lb/>
<pb n="KR2k0049_WYG_144-29b"/>
　再娶兄弟八人俸入與均友愛倍至<lb/>
王汝敬進士官行人亢直不容棄官歸養親卒廬墓所<lb/>
　雨雪凍死<lb/>
魏登髙父客遊患病載之以歸號泣走千里問侍不懈<lb/>
　父尋愈<lb/>
孫鳳代人察地知泉令疏渠溉田千頃家嘗獲盜慰遣<lb/>
　之終不言其姓名子岐郷薦<lb/>
張令聞弟令名俱諸生祖貞由貢生任曲沃訓導父本<lb/>
<pb n="KR2k0049_WYG_144-30a"/>
　順亦貢生甲申二月賊陷太原遣將徇代令名謂令<lb/>
　聞曰時勢如此招忠義以遏賊衝力不能也反面事<lb/>
　賊吾不忍自古寧有不死之人哉令聞曰恐遲則不<lb/>
　得為明朝鬼矣具衣冠泣拜孔廟中指明倫二字以<lb/>
　止勸者歸即哭拜其母曰兒等不敢偷生以玷先人<lb/>
　惟是不能終養為不孝有長兄令德季弟令譽在幸<lb/>
　勿為兒痛也置藥酒中弟兄飲畢長吟曰勁草疾風<lb/>
　知大節貞松寒嵗識氷心遂卒賊聞之曰義士也相<lb/>
<pb n="KR2k0049_WYG_144-30b"/>
　戒勿犯其家<lb/>
石㑹五臺人性孝居喪盡哀前後廬墓六年子崙庠生<lb/>
　孝亦如之又諸生王一中并解雯俱以廬墓稱孝<lb/>
陳翺王璽王瑀韓勝傑張懋楊宜春捐粟賑荒賜冠帶<lb/>
　胡彦質彦卿邊永瑞捐修學宫共約千金<lb/>
劉子實五臺人拾還遺金妻張避礦寇率子婦孫女投<lb/>
　崖皆得不死其崖石上有女履跡咸謂神效<hi>按府縣志作子</hi>
　<hi>寳</hi>
<pb n="KR2k0049_WYG_144-31a"/>
王鵬翼五臺人四世同居帷薄肅然<lb/>
張三光諸生家極貧與妻宫氏竭力事親後旌表<lb/>
劉寅母病禱神走千里病尋愈父疾斷髮供神願以身<lb/>
　代父疾亦痊<lb/>
王斐事親孝典衣供甘㫖嘗遭水患負親出溺兒女啼<lb/>
　號不顧獲旌表<lb/>
韓鐸叔士奇官副使家居為盜所執奮梃逐之士奇獲<lb/>
　免陽曲周文端為作義夫傳<hi>按府志云太原王文端作傳</hi>
<pb n="KR2k0049_WYG_144-31b"/>
李方實崞縣人事親孝父卒絶葷酒穴居墓左畜二犬<lb/>
　有所需繫牌犬項遣歸家人率如書給之<lb/>
王貫崞縣人事嫠母張至孝母卒哀毁廬墓有白兔烏<lb/>
　鴉之祥又曹子溫賀多壽弓一中王猷俱以廬墓稱<lb/>
　孝<lb/>
郭紹鳯二歲喪母事父登高繼母楊氏無違言父病篤<lb/>
　焚香祝天絶粒三日父果痊人咸稱為郭孝子<lb/>
楊資崞縣人捐金三百兩完官賦得旌表又石盤代償<lb/>
<pb n="KR2k0049_WYG_144-32a"/>
　民逋張存智還金輸賑閻俊鑿山架橋俱有義聲<lb/>
王尚質貧甚事嫠母孟曲盡孝養母病日夕號天如嬰<lb/>
　兒病尋愈事兄亦恭謹人稱王孝子<lb/>
國朝<lb/>
馮亨期代州人幼喪父迨壯議析箸裁取十之三姜逆<lb/>
　之亂州人劉遷謀襲城姦匪將為内應亨期知之密<lb/>
　白當事為書城守方畧賊夜至以有備不敢動既知<lb/>
　謀出亨期集衆數萬設長圍而殺其猶子於城下亨<lb/>
<pb n="KR2k0049_WYG_144-32b"/>
　期捐家貲募死士乞援雲中三遣乃達城獲全嘗自<lb/>
　維揚返聞有負官錢就繫者立解槖贈之無吝色後<lb/>
　巡撫白如梅廉其實批祀郷賢祠<lb/>
保德州<lb/>
宋<lb/>
趙寧十世同居家至數百餘口治平間知州折繼祖奏<lb/>
　請賜米五十石絹五十匹特敇旌其都為義門至今<lb/>
　仍之<lb/>
<pb n="KR2k0049_WYG_144-33a"/>
元<lb/>
狄元昌字世昌宋武襄公青之後其曾祖順望祖思夏<lb/>
　父寛豐財濟人昌善騎射慷慨樂施求者予不少緩<lb/>
　有不能償者輒焚其券曰吾身後不可令子孫徵負<lb/>
　於人術士相昌多隂德後可髙其門果得子八孫十<lb/>
　二中有大顯者以孫東山貴贈中大夫兵部侍郎上<lb/>
　騎都尉追封天水郡伯宅墓俱在西莊<lb/>
明<lb/>
<pb n="KR2k0049_WYG_144-33b"/>
張綬嵗貢母卒廬墓三年在國學奏准保德河曲糧草<lb/>
　永不起運祀郷賢又閻忠傅文俱歲貢養親不仕<lb/>
陳天和與弟天機同居五十載每有勞苦和率先之<lb/>
吳學禮捐立漏澤有司給冠帶<lb/>
高翀年十九刲股愈親疾李孝廉為之傳<lb/>
任邦經諸生嘉靖間虜夜至村外二里許有窨險可避<lb/>
　兵令三子他走自扶老母及妻藏窨中被獲佯曰從<lb/>
　營惟所命獨母年老不能行乞勿驚母與妻並得免<lb/>
<pb n="KR2k0049_WYG_144-34a"/>
　邦經從營次日以死拒賊賊殺之<lb/>
劉天爵河曲諸生少孤事母至孝五十載如一日母卒<lb/>
　哀毁成疾時作夢語曰隨母去也遂殞又有苗鳴陽<lb/>
　亦以孝聞<lb/>
郝有玉河曲人籍陜府谷為諸生父與某甲合貲貿易<lb/>
　甲病篤以百金付其父曰俟兒能立始畀之人莫知<lb/>
　者頃之甲卒父亦病將死呼有玉告其事並指埋金<lb/>
　處後甲子長以金還之河曲尹田思孔旌其門白君<lb/>
<pb n="KR2k0049_WYG_144-34b"/>
　□為作傳惜失名<lb/>
楊應璧河曲諸生流賊王嘉印亂率衆擊之面中一矢<lb/>
　為賊所逼墜城死<lb/>
郭邦奠郭磐崇禎間奮勇同謀欲殺賊首王嘉印事泄<lb/>
　被殺知州王國珪嘉之為繪二像於廟壁<lb/>
康明秋貧丐住東門外半坡賊猝至時城門開秋急登<lb/>
　屋以瓦擊之賊稍退城中乃設備事平給賞不受扁<lb/>
　曰奮勇擊賊<lb/>
<pb n="KR2k0049_WYG_144-35a"/>
苗根千河曲人鬻炭為業流賊據河曲聲言官兵殺良<lb/>
　冒功民懼不敢出根千隂藏制府諭帖徧散城中民<lb/>
　始歸正賊覺欲殺之根千大呼曰軍門有諭出城者<lb/>
　活在城者死汝等速去賊折其首又趙調元從中丞<lb/>
　宋統殷復縣城亦被賊害<lb/>
國朝<lb/>
崔耀順治七年牛賊據城耀及揚振林張國申等十八<lb/>
　人斧斫牛首奪門投誠<lb/>
<pb n="KR2k0049_WYG_144-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百四十四<lb/>
</p>
<p>
</p>
  </div>
</body>
</text>
</TEI>
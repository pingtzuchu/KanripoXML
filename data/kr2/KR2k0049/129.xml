<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百二十九</head> <lb/>
    <p>
<pb n="KR2k0049_WYG_129-1a"/>
欽定四庫全書<lb/>
　山西通志卷一百二十九<lb/>
　　人物<hi>二十九</hi>
解州<lb/>
上古<lb/>
呉權炎帝臣路史炎臣呉權黄帝母呉樞國殷時亦有<lb/>
　呉伯今陜之平陸有呉山<lb/>
風后海隅人<hi>即解之鹽海</hi>為黄帝相帝王世紀黄帝夢大風<lb/>
<pb n="KR2k0049_WYG_129-1b"/>
　吹天下之塵垢皆去又夢人執千鈞之弩驅羊萬羣<lb/>
　帝寤而歎曰風為號令執政者也垢去土后在也天<lb/>
　下豈有姓風名后者哉夫千鈞之弩異力者也驅羊數<lb/>
　萬羣能牧民為善者也天下豈有姓力名牧者哉於<lb/>
　是依二占而求之得風后於海隅登以為相得力牧<lb/>
　於大澤進以為將黄帝因著占夢經十一卷春秋内<lb/>
　事黄帝師於風后風后善於伏羲之道故演陰陽之<lb/>
　事周公職録圖黄帝受命風后受圖割地始布九州<lb/>
<pb n="KR2k0049_WYG_129-2a"/>
　置十二圖通鑑外紀黄帝得六相而天下治神明至<lb/>
　風后明乎天道路史黄帝應代有風后為之相因八<lb/>
　卦説九宫以安營壘次定萬民之竁黄帝滅蚩尤徽<lb/>
　猷多本於后大橈正甲子探五行之情而定之納音<lb/>
　風后釋之以致其用而三命行命豎亥通路正里候<lb/>
　風后方割萬里畫野分疆得小大之國萬區而神靈<lb/>
　之封隠焉陶潛羣輔録風后受金法宋均曰金法言<lb/>
　能決理是非也陶氏職官要録以風后配上臺天老<lb/>
<pb n="KR2k0049_WYG_129-2b"/>
　配中臺五聖配下臺謂之三公環濟要略風后為黄<lb/>
　帝侍中羅苹云風后所釋如甲子乙丑伏墓金丙寅<lb/>
　丁卯乘象火是也世亦有之命鈐叙謂黄帝使風后<lb/>
　為之以序九宫之法藝文志風后兵法十三篇圖三<lb/>
　卷孤虚二十卷力牧兵法十五篇蒲州志唐聖厯初<lb/>
　置風陵關風陵在縣南風陵鄉以風后塚名<lb/>
夏<lb/>
伯封叔　昭明胥夏臣夏后禹命作衍厯嵗紀甲寅鈐<lb/>
<pb n="KR2k0049_WYG_129-3a"/>
　孔子嘗觀夏道得其四時之書而歎美之<lb/>
范承光　郭哀胥禹臣為禹御登覆鬴復岳下龍門遂<lb/>
　周行天下東造絶迹西延積石南逾赤岸北過元谷<lb/>
　而裴回乎昆侖焉<lb/>
任奚仲夏車正也升物以時五材皆良乃創鉤車建綏<lb/>
　斾夏后氏封之於薛<hi>鄭樵通志初黄帝作車少昊加牛奚仲加馬禹命為車正</hi>
任吉光奚仲子也佐治車正事<lb/>
相土契後佐奚仲治車正事始為乘肇用六馬繇是登<lb/>
<pb n="KR2k0049_WYG_129-3b"/>
　降有截而遐荒胥懾厥績懋焉商頌歌之曰相土烈<lb/>
　烈海外有截路史相土克成商業入為王官出長諸<lb/>
　侯<lb/>
泰嶽伯夷子伯夷封呂既卒泰嶽襲焉<hi>見路史羅苹注云泰嶽葢長伯</hi>
　<hi>夷之子世謂即伯夷始繆于伏氏按朝鮮記云伯夷生西嶽則泰嶽為伯夷之子明矣故子晉云共工從</hi>
　<hi>孫四嶽佐之</hi>
在子　業既子　黥季　甯然胥夏臣皋陶之佐也<lb/>
東里槐路史夏后臣有東里槐<lb/>
<pb n="KR2k0049_WYG_129-4a"/>
杜子墨　既子黥　誧湟　里沮胥夏大夫見路史<lb/>
彌仁夏啟𫝊也路史羿事夏王命射於方豕之皮征南<lb/>
　之的曰中之賞子萬金不中則削十邑羿援矢而蕩<lb/>
　射之矢逸再之又不中焉王謂彌仁曰斯羿也發無<lb/>
　不中而今也不中何以對曰若羿者喜懼之為災而<lb/>
　萬金之為患也人能遺其喜懼之私若萬金之患則<lb/>
　天下亡愧於羿矣王曰善吾乃今知亡欲之道矣<lb/>
㝠契之元孫實喜水功帝啟命為司空勤其官而水死<lb/>
<pb n="KR2k0049_WYG_129-4b"/>
　商人是郭<lb/>
翁雞乙夏帝啟臣墨子夏后開命大亷於昆吾作九鼎<lb/>
　鼎成以祭昆吾之虚使翁雞乙灼白君之龜其兆曰<lb/>
　蓬蓬白雲一南一北一東一西九鼎成遷三國焉<lb/>
彭伯壽夏臣竹書紀年帝啟十一年放季子武觀於西<lb/>
　河十五年武觀以西河叛伯壽帥師征之武觀來歸<lb/>
彭壽思夏仲康臣路史仲康肇位肘制於羿皇天哀禹<lb/>
　錫以彭壽思以正夏<lb/>
<pb n="KR2k0049_WYG_129-5a"/>
𦙍侯路史作徹侯夏臣仲康元嵗命掌六師時羲和湎<lb/>
　淫廢時亂日二嵗𦙍征之路史命徹侯大司馬統六<lb/>
　師于時羲和湎淫顛覆厥徳遐棄所司王命嗣侯征<lb/>
　之舊志解州人<lb/>
伯靡夏臣也寒浞弑帝相后緍生少康奔有虞靡奔鬲<lb/>
　帥二斟之燼討浞誅之迎少康歸夏邑即位復禹舊<lb/>
　績夏道中興　魏禧曰魏絳述窮羿夏少康之興敗<lb/>
　云夏故臣靡事羿寒浞滅羿靡奔有鬲氏以興少康<lb/>
<pb n="KR2k0049_WYG_129-5b"/>
　按羿逐帝相二十八年而浞殺羿浞篡四十年少康<lb/>
　復辟靡當相逐時為夏臣非穉幼可知身歴羿浞垂<lb/>
　七十年然則祀夏配天之日靡當年百嵗胡雙峯曰<lb/>
　後世言中興者為始少康少康中興之賢君靡其中<lb/>
　興之賢臣乎<lb/>
斟灌　斟鄩夏同姓諸侯仲康都陽夏相都商丘胥依<lb/>
　之有過澆乃殺斟灌以代斟鄩焉<lb/>
虞思一云姚思虞君商均之後澆使椒求少康奔有虞<lb/>
<pb n="KR2k0049_WYG_129-6a"/>
　為之庖正虞思妻之二姚而邑諸綸<hi>綸今榮河縣</hi>
曲列　龍留　季扞胥帝少康子帝杼弟也以賢著季<lb/>
　扞誘豷杼遂滅之于戈帝杼封仲曲列于繒<hi>繒傳至周為莒</hi>
　<hi>所并</hi>
女艾夏臣帝少康嘗使諜奡焉<lb/>
元哲彭祖孫夏中興封之於韋是為豕韋迭為夏伯<lb/>
昆吾顓帝之後夏季為夏伯路史陸終子□為己姓封<lb/>
　昆吾昆吾為夏伯主<lb/>
<pb n="KR2k0049_WYG_129-6b"/>
無餘夏后帝少康庶子封於㑹稽以奉守禹祀文身斷<lb/>
　髪披草萊而邑焉呉越春秋禹周行天下還歸大越<lb/>
　登茅山以朝四方羣臣封有功爵有徳崩而葬焉至<lb/>
　少康恐禹迹宗廟祭祀之絶乃封其庶子於越號曰<lb/>
　無餘<lb/>
終古夏太史令夏王鑿池為夜宫男女雜處三旬不朝<lb/>
　終古執圖法泣諫不聴遂奔商<lb/>
費昌大費元孫也夏季去夏歸商為湯御以敗夏於鳴<lb/>
<pb n="KR2k0049_WYG_129-7a"/>
　條<lb/>
關龍逢夏臣通志于辛陵轢諸侯左師曹觸龍䜛忠良<lb/>
　關龍逢引黄圖以諫立而不去履癸曰子又妖言矣<lb/>
　於是焚黄圖殺龍逢大紀龍逢進諫曰人君謙恭敬<lb/>
　信節用愛人故天下安而社稷宗廟固盍少悛乎不<lb/>
　聴安邑東北二里有龍逢墓明吕柟有碑記<hi>路史關龍逢夏</hi>
　<hi>之大夫也其當時之死君臣之間必有曲折第後世不得而聞之爾而為説者必從而溢之其可信邪竊</hi>
　<hi>嘗求之逢之入諌也豈為溢惡之言哉上下之交亦有間言者矣其在竹書始以為諫瑤臺新序則以為</hi>
<pb n="KR2k0049_WYG_129-7b"/>
　<hi>諌酒池然其為諫一也及其死也韓子以為傷其四肢而劉向則以為拘之其事為疑然至符子則後以</hi>
　<hi>為就炮烙孰為信邪夫其説曰桀觀炮烙於瑤臺顧龍逢曰樂乎龍逢曰樂桀曰觀刑而樂何無惻隠乎</hi>
　<hi>對曰刑固苦矣然天下苦之而君樂之君心也臣為股肱孰有心悦而股肱不悦者桀曰聴汝之諫得我</hi>
　<hi>功之不得我刑之逢曰觀君之冠危石而履春氷也未有冠危石而不壓履春氷而不陷者桀曰汝知我</hi>
　<hi>亡而不自知其亡請就炮烙使吾觀汝亡以知我之不亡逢乃歌曰休哉造化者勞我以生而休我以炮</hi>
　<hi>烙也遂赴炮烙逮汲冢張華書則更以為諫長夜之官而薦之以必亡之語桀曰吾之有民猶天之有日</hi>
　<hi>也日亡吾乃亡矣以為妖言遂殺之夫危石春氷言之不倫顧豈逢之語而炮烙之事攷之書則紂之刑</hi>
　<hi>不聞其為桀也大抵書傳所記多出模倣</hi>
<pb n="KR2k0049_WYG_129-8a"/>
直柄伯舜後路史夏之世有直柄伯直柄伯戲中衰成<lb/>
　湯寘之於遂直伯之後有直氏世本陳遂後舜袁良<lb/>
　碑直柄中衰湯封遂於陳以後舜<lb/>
殷<lb/>
傅説武丁夢得聖人其名曰説以夢所見視羣臣百吏<lb/>
　皆非也迺使百工營求之野得説於傅險中是時説<lb/>
　為胥靡築於傅險見於武丁武丁曰是也得而與之<lb/>
　語果聖人舉以為相殷國大治故遂以傅險姓之號<lb/>
<pb n="KR2k0049_WYG_129-8b"/>
　曰傅説史述其辭作説命三篇今平陸縣有傅巖暨<lb/>
　説祠墓縣志説舊商賢里人<lb/>
巫咸殷太戊時伊陟贊言于巫咸巫咸治王家有成作<lb/>
　咸乂時殷復興諸侯歸之舊志夏縣人其所居里舊<lb/>
　號巫咸里後更為商相坊今名南商坊<lb/>
巫賢咸之子史記祖乙立殷復興巫賢任職胡氏大紀<lb/>
　王之世遷都於耿為水所圯王懼以巫咸之子賢為<lb/>
　相諸侯賓服天下大和<lb/>
<pb n="KR2k0049_WYG_129-9a"/>
呉伯路史殷末有呉伯呉今之平陸<lb/>
周<lb/>
虞仲太王子仲雍後武王克商求太伯仲雍之後得周<lb/>
　章已為呉君别封其弟虞仲於周之北故夏墟在河<lb/>
　東太陽縣今夏縣有太陽故關即平陸縣東北六十<lb/>
　里虞城後虞仲國於呉其支庶封於此故亦謂之西<lb/>
　呉傳十二世為虞公晉獻公滅之<lb/>
芮伯周同姓武王時巢伯來朝芮伯作旅巢命<lb/>
<pb n="KR2k0049_WYG_129-9b"/>
芮伯成王時為司徒與六卿同受顧命<lb/>
芮伯字良夫厲王時為卿士王說榮夷公良夫諫曰榮<lb/>
　公好專利而不知大難夫利百物之所生也而或專<lb/>
　之其害多矣天地百物皆將取焉胡可專也所怒甚<lb/>
　多而不備大難榮公若用周必敗不聴卒以榮公為<lb/>
　卿士諸侯不享良夫復作桑柔之詩以諷諫<lb/>
芮伯桓王十六年曲沃稱滅翼王命虢仲立晉侯緍明<lb/>
　年秋使仲同芮伯暨梁伯荀侯賈伯伐曲沃<lb/>
<pb n="KR2k0049_WYG_129-10a"/>
虞惠為周陶正以官為氏<lb/>
畢萬畢公髙之後惠王十六年為獻公戎右以滅耿滅<lb/>
　霍滅魏公賜萬魏以為大夫卜偃曰畢萬之後必大<lb/>
　萬盈數也魏大名也以是始賞天啟之矣天子曰兆<lb/>
　民諸侯曰萬民今名之大以從盈數其必有衆初萬<lb/>
　筮仕於晉遇屯之比辛廖占之曰吉屯固比入吉孰<lb/>
　大焉其必蕃昌震為土車從馬足居之兄長之母覆<lb/>
　之衆歸之六體不易合而能固安而能殺公侯之卦<lb/>
<pb n="KR2k0049_WYG_129-10b"/>
　也公侯之子孫必復其始<lb/>
知首林父弟分稱知氏景公時為下軍大夫邲之敗楚<lb/>
　囚其子罃首以其族反之厨武子御每射抽矢菆納<lb/>
　諸厨子之房厨子怒曰非子之求而蒲之愛乎首曰<lb/>
　不以人子吾子其可得乎射連尹襄老獲之並禽公<lb/>
　子穀臣還後佐中軍歸穀臣與襄老尸以求罃楚人<lb/>
　禮而歸之諡曰莊<lb/>
知罃邲之戰為楚所獲及將歸楚王送之以徳怨問罃<lb/>
<pb n="KR2k0049_WYG_129-11a"/>
　何以報已對曰臣不任受怨君亦不任受徳無怨無<lb/>
　徳不知所報王固問之對曰以君之靈纍臣得歸骨<lb/>
　於晉寡君之以為戮死且不朽若從君之惠而免之<lb/>
　以賜君之外臣首首其請於寡君而以戮於宗亦死<lb/>
　且不朽若不獲命而使嗣宗職次及於事而帥偏師<lb/>
　以修封疆雖遇執事其弗敢違其竭力致死無有二<lb/>
　心以盡臣禮所以報也王曰晉未可與爭重為之禮<lb/>
　而歸之簡王七年佐下軍從欒書等敗秦師於麻隧<lb/>
<pb n="KR2k0049_WYG_129-11b"/>
　十四年迎立悼公明年冬罃㑹諸侯之大夫于戚以<lb/>
　謀鄭遂城虎牢鄭人乃成靈王二年相公盟諸侯於<lb/>
　長樗八年代韓厥將中軍帥諸侯之師伐鄭鄭人恐<lb/>
　乃行成中行獻子曰遂圍之以待楚人之救也而與<lb/>
　之戰不然無成罃曰許之盟而還師以敝楚人吾三<lb/>
　分四軍與諸侯之鋭以逆來者於我未病楚不能矣<lb/>
　猶愈於戰暴骨以逞不可以爭大勞未艾君子勞心<lb/>
　小人勞力先王之制也諸侯皆不欲戰乃許鄭成十<lb/>
<pb n="KR2k0049_WYG_129-12a"/>
　一月己亥同盟於戲九年夏四月與士匄荀偃伐偪<lb/>
　陽滅之六月伐秦秋七月復合諸侯之師伐鄭城虎<lb/>
　牢而戍之十年夏㑹諸侯圍鄭鄭人懼乃行成秋七<lb/>
　月同盟於亳罃相悼公凡十二年徳修政施晉以復<lb/>
　霸卒諡武子<lb/>
知盈字夙罃次子平公時為下卿靈王二十六年從趙<lb/>
　武盟諸侯之大夫於䝉門景王元年合諸侯之大夫<lb/>
　城把十二年使如齊逆女還卒於戲陽諡曰悼<lb/>
<pb n="KR2k0049_WYG_129-12b"/>
知躒荀盈子平公末代父佐下軍頃公時與籍談帥師<lb/>
　定王子朝之亂納王於王城敬王四年復與趙鞅帥<lb/>
　師納王逐王子朝邯鄲之亂與韓氏魏氏逐荀寅士<lb/>
　吉射奔朝歌卒諡文子甲嗣甲卒謚曰宣子瑤嗣元<lb/>
　王五年夏六月瑤伐齊高無丕帥師禦之瑤視齊師<lb/>
　馬駭遂驅之曰齊人知余旗謂余畏而反也及壘而<lb/>
　還將戰長武子請卜瑤曰公告於天子而卜之以守<lb/>
　龜於宗祧吉矣吾又何卜焉且齊人取我英丘公命<lb/>
<pb n="KR2k0049_WYG_129-13a"/>
　瑤非敢耀武也治英丘也以辭伐罪足矣何必卜壬<lb/>
　辰戰于犂丘齊師敗績瑤親禽顔庚定王元年夏瑤<lb/>
　帥師伐鄭次于桐丘陳成子救鄭及留舒瑤聞之乃<lb/>
　還使謂成子曰大夫陳之自出陳之不祀鄭之罪也<lb/>
　故寡君使瑤察陳衷焉謂大夫其恤陳乎若利本之<lb/>
　顛瑤何有焉成子怒曰多陵人者皆不在知伯其能<lb/>
　乆乎十八年復帥師圍鄭未至鄭駟𢎞曰知伯愎而<lb/>
　好勝早下之則可行也乃先保南里以待之知伯入<lb/>
<pb n="KR2k0049_WYG_129-13b"/>
　南里門于桔柣之門鄭人俘酅魁壘賂之以知政閉<lb/>
　其口而死將門知伯謂趙孟入之對曰主在此知伯<lb/>
　曰惡而無勇何以為子對曰以能忍恥庶無害趙宗<lb/>
　乎知伯不悛趙襄子由是惎知伯遂喪之知伯貪而<lb/>
　愎故韓魏反而喪之史記出公十九年知伯與趙韓<lb/>
　魏共分范中行地以為邑出公怒告齊魯欲以伐四<lb/>
　卿四卿恐遂反攻出公出公奔齊道死知伯乃立昭<lb/>
　公曽孫驕為晉君是為哀公知伯欲盡并晉當是時<lb/>
<pb n="KR2k0049_WYG_129-14a"/>
　晉國政皆決知伯晉哀公不得有所制知伯遂有范<lb/>
　中行地最彊哀公四年趙襄子韓康子魏桓子共殺<lb/>
　知伯盡并其地<lb/>
畢陽晉人畢萬之後國語伯宗妻謂伯宗曰諸大夫莫<lb/>
　子若也然而民不戴其上乆矣盍亟索士庇州犂焉<lb/>
　得畢陽及欒弗忌之難諸大夫害伯宗將謀而殺之<lb/>
　陽送州犂于荆<lb/>
百里奚虞大夫晉人假道於虞以伐虢宫之竒諫不聴<lb/>
<pb n="KR2k0049_WYG_129-14b"/>
　奚知虞公之不可諫遂去之秦已復亡秦走宛楚鄙<lb/>
　人執之秦繆公聞奚賢使人以五羖羊皮贖之時奚<lb/>
　年已七十餘繆公與語國事大説授之國政號曰五<lb/>
　羖大夫奚相秦六七年東伐鄭三置晉國之君一救<lb/>
　荆國之禍發教封内巴人致貢施徳諸侯八戎來服<lb/>
　由余聞之款關請見奚相秦勞不坐乘暑不張葢行<lb/>
　於國中不從車乘不操干戈功名藏於府庫徳行施<lb/>
　於後世及卒秦國男女流涕童子不歌謠舂者不相<lb/>
<pb n="KR2k0049_WYG_129-15a"/>
　杵<lb/>
宫之竒虞大夫惠王十九年晉人以屈産之乘與垂棘<lb/>
　之璧假道於虞以伐虢竒諫不聴晉人㑹虞師滅虢<lb/>
　下陽二十一年晉復假道於虞以伐虢竒諫曰虢虞<lb/>
　之表也虢亡虞必從之晉不可啟冦不可翫一之為<lb/>
　甚其可再乎諺所謂輔車相依唇亡齒寒者其虞虢<lb/>
　之謂也公曰晉吾宗也豈害我哉對曰太伯虞仲太<lb/>
　王之昭也太伯不從是以不嗣虢仲虢叔王季之穆<lb/>
<pb n="KR2k0049_WYG_129-15b"/>
　也為文王卿士勲在王室藏于盟府將虢是滅何愛<lb/>
　於虞且虞能親於桓莊乎其愛之也桓莊之族何罪<lb/>
　而以為戮不惟偪乎親以寵偪猶尚害之况以國乎<lb/>
　公曰吾享祀豐潔神必據我對曰臣聞之鬼神非人<lb/>
　實親惟徳是依故周書曰皇天無親惟徳是輔又曰<lb/>
　黍稷非馨明徳惟馨又曰民不易物惟徳繄物如是<lb/>
　則非徳民不和神不享矣神所馮依將在徳矣若晉<lb/>
　取虞而明徳以薦馨香神其吐之乎弗聴許晉使竒<lb/>
<pb n="KR2k0049_WYG_129-16a"/>
　以其族行曰虞不臘矣在此行也晉不更舉矣冬十<lb/>
　二月晉滅虢師還館于虞遂襲虞滅之執虞公國語<lb/>
　伐虢之役師出於虞宫之竒諫而不聴出謂其子曰<lb/>
　虞將亡矣唯忠信者能留外冦而不害除闇以應外<lb/>
　謂之忠定身以行事謂之信今施其所惡於人闇不<lb/>
　除矣以賄滅親身不定矣夫國非忠不立非信不固<lb/>
　既不忠信而留外冦冦知其釁而歸圖焉已自拔其<lb/>
　本矣何以能乆吾不去懼及焉以其孥適西山三月<lb/>
<pb n="KR2k0049_WYG_129-16b"/>
　虞乃亡縣志宫之竒平陸舊辛宫里人<lb/>
知伯國晉大夫知氏之族晉伐鄭還三卿宴于藍臺知<lb/>
　襄子戲韓康子而侮段規伯國諫曰主不備難必至<lb/>
　矣知伯曰難將由我我不為難誰敢興之對曰卻趙<lb/>
　欒范中行之難皆主之所知也夏書曰一人三失怨<lb/>
　豈在明不見是圖周書曰怨不在大亦不在小夫君<lb/>
　子能勤小物故無大患今主一宴而恥人之君相又<lb/>
　弗備曰不敢興難無乃不可乎弗聴自是五年乃有<lb/>
<pb n="KR2k0049_WYG_129-17a"/>
　晉陽之難<lb/>
智過智伯之族智伯率韓魏圍趙晉陽趙使張孟談約<lb/>
　二主反攻智伯智過見談及二主説智伯曰二主殆<lb/>
　將有變必背君不如令殺之智伯不可過曰不殺則<lb/>
　遂親之魏之謀臣趙葭韓之謀臣段規是皆能移其<lb/>
　君之計君其與二君約破趙則封二子者各萬家之<lb/>
　縣一如是則二主之心可不變而君得其欲矣智伯<lb/>
　不從過出更其姓為輔氏遂去不見智氏滅唯輔氏<lb/>
<pb n="KR2k0049_WYG_129-17b"/>
　存焉<hi>戰國䇿鮑注智過一作智果按果過相去頗逺似非一人</hi>
知果晉大夫知氏之族也知宣子將以瑤為後知果曰<lb/>
　不如宵也宣子曰宵也狠對曰宵之狠在面瑤之狠<lb/>
　在心心狠敗國面狠不害瑤之賢於人者五而甚不<lb/>
　仁以五賢陵人而以不仁行之其誰能待之若立瑤<lb/>
　知宗必滅弗聴果别族于太史為輔氏及知氏之亡<lb/>
　唯果在<lb/>
士茁知伯家臣襄子為美室士茁夕焉知伯曰室美夫<lb/>
<pb n="KR2k0049_WYG_129-18a"/>
　對曰美則美矣抑臣亦有懼也志有之曰髙山峻原<lb/>
　不生草木松栢之地其土不肥今土木勝臣懼其不<lb/>
　安人也室成三年而知氏亡<lb/>
趙葭魏人魏桓子謀臣智伯得韓邑復請地於魏魏桓<lb/>
　子欲弗與葭諫曰彼請地於韓韓與之請地於魏魏<lb/>
　弗與則是魏内自強而外怒智伯也然則其錯兵於<lb/>
　魏必矣不如與之桓子使人致邑於智伯後從伐趙<lb/>
　與趙韓共謀滅智氏<lb/>
<pb n="KR2k0049_WYG_129-18b"/>
任章魏桓子臣智伯索地於魏桓子弗予任章曰無故<lb/>
　索地鄰國必恐重欲無厭天下必懼君予之地智伯<lb/>
　必驕驕而輕敵鄰國懼而相親以相親之兵待輕敵<lb/>
　之國智氏之命不長矣周書曰將欲敗之必姑輔之<lb/>
　將欲取之必姑與之君不如與之以驕智伯君何不<lb/>
　以天下圖智氏而獨以吾國為智氏資乎桓子曰善<lb/>
　乃與之萬家之邑一智伯大説復索蔡皋狼於趙趙<lb/>
　弗與因圍晉陽而亡<lb/>
<pb n="KR2k0049_WYG_129-19a"/>
田子方魏文侯師文侯與子方飲酒而稱樂文侯曰鐘<lb/>
　聲不比乎左高子方曰臣聞之君明則樂官不明則<lb/>
　樂音今君審於聲臣恐聾於官也文侯曰善敬聞命<lb/>
　文侯子擊逢子方於朝引車避下謁子方不為禮擊<lb/>
　問曰富貴者驕人乎貧賤者驕人乎子方曰亦貧賤<lb/>
　者驕人耳夫諸侯而驕人則失其國大夫而驕人則<lb/>
　失其家貧賤者行不合言不用則去之楚越若脱躧<lb/>
　然奈何其同之哉擊不懌而去<lb/>
<pb n="KR2k0049_WYG_129-19b"/>
狐卷子魏人文侯問曰父賢足恃乎對曰不足子賢足<lb/>
　恃乎對曰不足兄賢足恃乎對曰不足弟賢足恃乎<lb/>
　對曰不足臣賢足恃乎對曰不足文侯勃然作色而<lb/>
　怒曰寡人問此五者於子一一以為不足者何也對<lb/>
　曰父賢不過堯而丹朱放子賢不過舜而瞽瞍頑兄<lb/>
　賢不過舜而象傲弟賢不過周公而管叔誅臣賢不<lb/>
　過湯武而夏殷伐望人者不至恃人者不乆公欲治<lb/>
　從身始人何可恃乎<lb/>
<pb n="KR2k0049_WYG_129-20a"/>
任座文侯臣文侯嘗問於羣臣曰我何如主皆曰仁君<lb/>
　任座曰君得中山不以封君之弟而以封君之子何<lb/>
　謂仁君文侯怒任座趨出既問翟璜對曰仁君也文<lb/>
　侯曰何以知之對曰君仁則臣直嚮者任座之言直<lb/>
　是以知之文侯悦使翟璜召任座親下堂迎以為上<lb/>
　客<lb/>
解狐魏文侯問之曰寡人將立西河之守誰可用者解<lb/>
　狐對曰荆伯柳者賢人殆可文侯將以荆伯柳為西<lb/>
<pb n="KR2k0049_WYG_129-20b"/>
　河守荆伯柳問左右誰言我於吾君左右皆曰解狐<lb/>
　荆伯柳往見解狐而謝之曰子乃寛臣之過也言於<lb/>
　君謹再拜謝解狐曰言子者公也怨子者吾私也公<lb/>
　事以行怨子如故<lb/>
魏成文侯弟食禄千鍾什九在外什一在内是以得卜<lb/>
　子夏田子方段干木三人文侯皆師之文侯問相于<lb/>
　李克克對訖文侯曰先生就舍寡人之相定矣遂相<lb/>
　成説苑魏御廩災文侯素服避正殿五日羣臣皆素<lb/>
<pb n="KR2k0049_WYG_129-21a"/>
　服而弔成獨不弔文侯復殿成趨而入賀曰善矣夫<lb/>
　御廪之災也文侯作色不悦成曰臣聞之天子藏于<lb/>
　四海之内諸侯藏于境内大夫藏于其家士庶人藏<lb/>
　于篋櫝非其所藏者不有天災必有人患今幸無人<lb/>
　患乃有天災不亦善乎文侯喟然歎曰善<lb/>
蹇重魏文侯臣文侯觴大夫于曲陽飲酣喟然歎曰吾<lb/>
　獨無豫讓以為臣蹇重舉酒進曰臣請浮君文侯曰<lb/>
　何以對曰臣聞有道之君不知忠臣夫豫讓之君何<lb/>
<pb n="KR2k0049_WYG_129-21b"/>
　如哉文侯曰善受浮而飲之爵重不讓曰無管仲鮑<lb/>
　叔以為臣故有豫讓之功也<lb/>
樂羊魏文侯將文侯命伐中山其子時在中山中山君<lb/>
　烹之作羮致於樂羊樂羊食之三年拔中山返而論<lb/>
　功文侯示之謗書一篋樂羊再拜稽首曰此非臣之<lb/>
　功主君之力也於是封樂羊以靈壽<lb/>
翟璜魏文侯臣文侯問相于李克曰今所置非成則璜<lb/>
　二子何如李克對訖趨而出璜曰今者聞君召先生<lb/>
<pb n="KR2k0049_WYG_129-22a"/>
　卜相果誰為之克曰魏成子璜忿然作色曰臣何負<lb/>
　於魏成子西河之守臣之所進也君内以鄴為憂臣<lb/>
　進西門豹君謀欲伐中山臣進樂羊中山已拔無使<lb/>
　守之臣進先生君之子無傅臣進屈侯鮒臣何負於<lb/>
　魏成子克曰子言克於子之君者豈將比周以求大<lb/>
　官哉且子安得與魏成子比魏成子東得卜子夏田<lb/>
　子方段干木此三人者君皆師之子所進五人者君<lb/>
　皆臣之子惡得與魏成子比也璜逡巡再拜曰璜鄙<lb/>
<pb n="KR2k0049_WYG_129-22b"/>
　人也失對願卒為弟子<lb/>
李克魏文侯臣樂羊拔中山無可使守者翟璜薦之後<lb/>
　文侯謂克曰先生嘗教寡人家貧則思良妻國亂則<lb/>
　思良相今所置非成則璜二子何如李克對曰臣聞<lb/>
　之卑不謀尊疎不謀戚臣在闕門之外不敢當命文<lb/>
　侯曰先生臨事勿讓李克曰君不察故也居視其所<lb/>
　親富視其所與達視其所舉窮視其所不為貧視其<lb/>
　所不取五者足以定之矣何待克哉文侯乃相魏成<lb/>
<pb n="KR2k0049_WYG_129-23a"/>
母擇魏文侯舍人文侯使獻鵠于齊侯行道失之獻空<lb/>
　籠見齊侯曰臣非無錢以買鵠也惡為君使而輕易<lb/>
　其幣也非不能拔劍刎頭為吾君貴鵠而賤士也非<lb/>
　不敢走陳蔡之間也惡絶兩君之使也故來獻空籠<lb/>
　唯主君斧鑕之誅齊侯大悦曰寡人今者得茲言三<lb/>
　賢于鵠逺矣願獻地百里以為湯沐邑母擇對曰惡<lb/>
　有為其君使而輕易其幣而利諸侯之地乎遂出不<lb/>
　反<hi>説苑</hi>
<pb n="KR2k0049_WYG_129-23b"/>
西門豹魏文侯臣為鄴令來辭文侯曰鄉邑老者先坐<lb/>
　問之士子入問其賢良之士而師事之求其好掩人<lb/>
　之美揚人之醜者而參驗之夫幽莠之幼也似禾黧<lb/>
　牛之黄也似虎白骨疑象碔砆類玉此皆似而非者<lb/>
　也及豹到鄴問民所疾苦長老曰苦為河伯妻婦以<lb/>
　故貧俗語即不娶婦水來漂没溺其人民豹曰至為<lb/>
　河伯娶婦時幸來告語吾亦往送女皆曰諾至其時<lb/>
　豹往㑹河上三老官屬豪長者里父老皆㑹人民往<lb/>
<pb n="KR2k0049_WYG_129-24a"/>
　觀者二三千人豹曰呼河伯婦來視其好醜即將女<lb/>
　出帷中來至前豹曰是女子不好煩大巫嫗為入報<lb/>
　河伯得更求好女後日送之即使吏卒共抱大巫嫗<lb/>
　投之河中又投三弟子豹曰巫嫗弟子是女子也不<lb/>
　能白事煩三老為入白之復投三老河中欲復使廷<lb/>
　掾與豪長者一人入趣之皆叩頭血流地乃罷鄴吏<lb/>
　民大驚恐從是不敢復言為河伯娶婦西門豹即發<lb/>
　民鑿十二渠引河水灌民田民治渠少煩苦豹曰可<lb/>
<pb n="KR2k0049_WYG_129-24b"/>
　與樂成不可與慮始今父老子弟雖患苦我然百嵗<lb/>
　後期令思我言至今皆得水利民人給足漢時長吏<lb/>
　以為十二渠橋絶馳道欲合三渠為一橋鄴民人父<lb/>
　老不肯聴以為西門君所為不可更也長吏終聴置<lb/>
　之傳曰子産治鄭民不能欺子賤治單父民不忍欺<lb/>
　西門豹治鄴民不敢欺<lb/>
覩斯贊魏臣樂羊為魏將而攻中山中山之君烹其子<lb/>
　遺之羮樂羊啜之文侯謂贊曰樂羊以我之故食其<lb/>
<pb n="KR2k0049_WYG_129-25a"/>
　子之肉贊對曰其子之肉尚食之其誰不食樂羊既<lb/>
　拔中山文侯賞其功而疑其心<lb/>
李悝魏人文侯時為相盡地力之教富國強兵以地方<lb/>
　百里提封九萬頃除山澤邑居三分去一為田六百<lb/>
　萬畝治田勤謹則畝益三升不勤則損亦如之地方<lb/>
　百里之増輒為粟百八十萬石著李子三十二篇<lb/>
師經以鼓琹事魏文侯文侯曰使我言而無見違師經<lb/>
　援琹撞文侯中旒潰之左右提師經下堂一等師經<lb/>
<pb n="KR2k0049_WYG_129-25b"/>
　曰昔堯舜之為君也唯恐言而人不違桀紂之為君<lb/>
　也唯恐言而人違之臣撞桀紂非撞吾君也文侯曰<lb/>
　釋之是寡人之過也懸琹于城門以為寡人符不補<lb/>
　旒以為寡人戒<lb/>
趙倉唐魏文侯太子擊舍人也文侯封擊於中山三年<lb/>
　使不往來倉唐進曰為人子三年不聞父問不可謂<lb/>
　孝為人父三年不問子不可謂慈臣願奉使侯何嗜<lb/>
　好太子曰侯嗜晨鳬好北犬于是遣倉唐緤北犬奉<lb/>
<pb n="KR2k0049_WYG_129-26a"/>
　晨鳬往獻上謁曰孽子擊之使者不敢當大夫之朝<lb/>
　請以燕閒奉晨鳬敬獻庖厨緤北犬敬上涓人文侯<lb/>
　悦曰擊愛我知吾所嗜好召倉唐而見之曰撃無恙<lb/>
　乎倉唐曰唯唯如是者三乃曰君出太子而封之國<lb/>
　君名之非禮也文侯怵然變容曰子之君無恙乎倉<lb/>
　唐曰臣來時拜送書于庭文侯顧指左右曰子之君<lb/>
　長孰與是倉唐曰禮擬人必于其倫諸侯無偶無所<lb/>
　擬之曰長大孰與寡人倉唐曰君賜之外府之裘則<lb/>
<pb n="KR2k0049_WYG_129-26b"/>
　能勝之賜之斥帶則不更其造文侯曰子之君何業<lb/>
　倉唐曰業詩文侯曰于詩何好倉唐曰好晨風黍離<lb/>
　文侯自讀晨風曰子之君以我忘之乎倉唐曰不敢<lb/>
　時思耳文侯復讀黍離曰子之君怨乎倉唐曰不敢<lb/>
　時思耳文侯遣倉唐賜太子衣一襲勅以雞鳴時至<lb/>
　太子起拜受賜發篋視衣盡顛倒太子曰趣早駕君<lb/>
　侯召擊也遂西至謁文侯大喜乃出少子摰封中山<lb/>
　而復太子擊説苑欲知其子視其友欲知其君視其<lb/>
<pb n="KR2k0049_WYG_129-27a"/>
　所使趙倉唐一使而文侯為慈父而擊為孝子<lb/>
王鍾魏武侯臣武侯與諸大夫浮于西河曰河山之險<lb/>
　不亦信固哉鍾侍坐曰此晉國之所以強也若善修<lb/>
　之則霸王之業具矣<lb/>
公叔座仕魏為惠王將與韓趙戰澮北禽樂祚魏王説<lb/>
　郊迎以賞田百萬禄之公叔座反走再拜辭曰夫使<lb/>
　士卒不崩直而不倚揀撓而不避者呉起餘教也前<lb/>
　脉地形之險阻決利害之備使三軍之士不迷惑者<lb/>
<pb n="KR2k0049_WYG_129-27b"/>
　巴寜爨襄之力也縣賞罰於前使民昭然信之者王<lb/>
　之明法也見敵之可也鼓之不敢怠倦者臣也王特<lb/>
　為臣之右手不倦賞臣可也臣何力之有乎王曰善<lb/>
　於是索呉起之後賜田二十萬巴寜爨襄田各十萬<lb/>
　且曰公叔豈非長者哉既為寡人勝強敵又不遺賢<lb/>
　者之後不掩能士之迹公叔何可無益乎故又與田<lb/>
　四十萬加之百萬之上使百四十萬及病惠王往問<lb/>
　之曰公叔病即不可諱將奈社稷何座對曰座有御<lb/>
<pb n="KR2k0049_WYG_129-28a"/>
　庶子公孫鞅願王以國事聴之也若弗能聴勿使出<lb/>
　境王弗應出而謂左右曰豈不悲哉以公孫之賢而<lb/>
　謂寡人必以國事聴鞅不亦悖乎公叔座死公孫鞅<lb/>
　聞之已葬西之秦孝公受而用之秦果日以強魏日<lb/>
　以削<lb/>
巴寜　爨襄魏之能士也從公叔座與韓趙戰澮北禽<lb/>
　樂祚公叔言於王曰前脉地形之險阻決利害之備<lb/>
　使三軍之士不迷惑者巴寜爨襄之力也惠王賜之<lb/>
<pb n="KR2k0049_WYG_129-28b"/>
　田各十萬<lb/>
惠施魏人齊魏戰於馬陵齊大勝魏殺魏太子申魏王<lb/>
　召惠施而告之欲悉起兵攻齊惠施對曰不可臣聞<lb/>
　之王者得度而霸者知計今王所以告臣者疏於度<lb/>
　而逺於計王固先屬怨於趙而後與齊戰今戰不勝<lb/>
　國無守戰之備王又欲悉起而攻齊此非臣之所謂<lb/>
　也王欲報齊不如變服折節而朝齊楚王必怒王游<lb/>
　人而合其鬬則楚必伐齊是王以楚毁齊也魏王曰<lb/>
<pb n="KR2k0049_WYG_129-29a"/>
　善乃使人報於齊願臣畜而朝田嬰許諾楚王怒自<lb/>
　將而伐齊趙應之大敗齊侯於徐州<lb/>
龎涓魏人為魏將軍惠王三十三年魏使涓將而令太<lb/>
　子申為上將軍與齊人戰敗於馬陵齊虜太子申涓<lb/>
　自刎<lb/>
魏加趙人晉舊姓天下合從趙使加見楚春申君曰君<lb/>
　有將乎曰有矣僕欲將臨武君加曰臣少之時好射<lb/>
　臣願以射譬之異日者更嬴與魏王處京臺之下仰<lb/>
<pb n="KR2k0049_WYG_129-29b"/>
　見飛鳥更嬴謂魏王曰臣為君引弓虚發而下鳥有<lb/>
　間鴈從東方來更嬴以虚發而下之魏王曰射可至<lb/>
　此乎更嬴曰此孽也其飛徐而鳴悲飛徐者故瘡痛<lb/>
　也鳴悲者乆失羣也故瘡未息而驚心未去也聞弦<lb/>
　者音烈而髙飛故瘡隕也今臨武君嘗為秦孽不可<lb/>
　為拒秦之將也<lb/>
范雎字叔魏人事魏中大夫須賈從使於齊齊襄王聞<lb/>
　雎辨口厚賜之賈大怒歸以告魏相魏齊笞擊雎折<lb/>
<pb n="KR2k0049_WYG_129-30a"/>
　脇摺齒雎佯死得脱更名姓曰張禄因王稽入秦上<lb/>
　書求見説昭王以逺交近攻之䇿拜為客卿謀兵事<lb/>
　未幾拜秦相封應侯昭王卒用其謀伐魏收韓破趙<lb/>
　於長平<lb/>
唐雎魏人魏安釐王十一年齊楚約攻魏魏使求救於<lb/>
　秦不至時雎年九十餘矣請西説秦昭王曰大王已<lb/>
　知魏之急而救不發者臣竊以為用䇿之臣無任矣<lb/>
　夫魏一萬乘之國也然所以西面而事秦稱東藩受<lb/>
<pb n="KR2k0049_WYG_129-30b"/>
　冠帶祠春秋者以秦之彊足以為與也今齊楚之兵<lb/>
　已合於魏郊矣而秦救不發亦將賴其未急也使之<lb/>
　大急彼且割地而約從王尚何救焉必待其急而救<lb/>
　之是失一東藩之魏而彊二敵之齊楚則王何利焉<lb/>
　於是秦昭王遽為發兵救魏魏氏復定<lb/>
秦<lb/>
解邑君都州之西北六十里有解梁故城乃秦非子六<lb/>
　代支孫名陵秦穆公封為解邑君或云周僖王封始<lb/>
<pb n="KR2k0049_WYG_129-31a"/>
　姓裴見裴氏世傳<lb/>
漢<lb/>
周叔魏王豹將漢三年豹反漢漢以韓信為左丞相擊<lb/>
　魏信問酈生魏得毋用周叔為大將乎曰栢直也信<lb/>
　曰豎子耳遂進兵擊魏虜豹定河東<lb/>
王卓字仲遼河東解人陽嘉三年以光禄勲代孔扶為<lb/>
　司空<lb/>
王隠侯失其名芮城人王莽遣蘇獻追光武至永昌社<lb/>
<pb n="KR2k0049_WYG_129-31b"/>
　王適耕田蔽帝于溝中得免及即位詔拜以官而王<lb/>
　已死乃贈隠侯敇葬起塚焉<lb/>
關靖為降虜校尉公孫瓚長史建安三年袁紹復大攻<lb/>
　瓚瓚遣子續請救于黒山諸帥而欲自將突騎直出<lb/>
　傍西山以斷紹後靖諫曰今將軍將士莫不懐瓦解<lb/>
　之心所以猶能相守者顧戀其老小而恃將軍為主<lb/>
　故耳堅守曠日或可使紹自退若舍之而出後無鎮<lb/>
　重易京之危可立待也瓚乃止紹漸相攻逼瓚衆日<lb/>
<pb n="KR2k0049_WYG_129-32a"/>
　蹙乃却築三重營以自固四年瓚敗紹斬之靖見瓚<lb/>
　敗嘆恨曰前若不止將軍自行未必不濟吾聞君子<lb/>
　陷人於危必同其難豈可以獨生乎乃䇿馬赴紹軍<lb/>
　而死<lb/>
蜀漢<lb/>
關侯字雲長本字長生河東解人好左氏春秋諷誦畧<lb/>
　皆上口遊涿郡昭烈帝合徒衆偕張飛為之禦侮昭<lb/>
　烈為平原相以為别部司馬與飛分統部曲三人寢<lb/>
<pb n="KR2k0049_WYG_129-32b"/>
　則同牀恩若兄弟而稠人廣坐侍立終日周旋不避<lb/>
　艱險昭烈襲殺徐州刺史車胄使侯守下邳城行太<lb/>
　守事建安五年昭烈奔袁紹魏武拜為偏將軍禮之<lb/>
　甚厚紹遣將顔良攻東郡太守劉延於白馬魏武使<lb/>
　為先鋒擊之侯望見良麾葢䇿馬刺良於萬衆之中<lb/>
　斬其首還紹諸將莫能當遂解白馬圍表封漢壽亭<lb/>
　侯初魏武壯侯為人而察其心神無乆留之意令張<lb/>
　遼問之侯嘆曰吾極知曹公待我厚然吾受劉將軍<lb/>
<pb n="KR2k0049_WYG_129-33a"/>
　厚恩誓以共死不可背之吾終不留吾要當立效以<lb/>
　報曹公乃去遼以侯言報魏武曰事君不忘其本天<lb/>
　下義士也及侯殺顔良重加賞賜侯盡封其所賜拜<lb/>
　書告辭而奔昭烈於袁軍左右欲追之曹公曰彼各<lb/>
　為其主勿追也從昭烈就劉表表卒荆州陷昭烈自<lb/>
　樊將南渡江别遣侯乘船數百艘㑹江陵魏武追至<lb/>
　當陽長阪昭烈斜趣漢津適與侯船相值共至夏口<lb/>
　魏武敗退昭烈收江南諸郡封拜元勲以為襄陽太<lb/>
<pb n="KR2k0049_WYG_129-33b"/>
　守盪冦將軍駐江北昭烈西定益州拜董督荆州事<lb/>
　侯聞馬超來降書問諸葛亮亮荅曰孟起當與翼徳<lb/>
　竝驅爭先未及髯之絶倫逸羣也羽美鬚髯故亮謂<lb/>
　之髯侯省書大悦以示賓客侯嘗流矢貫左臂後創<lb/>
　雖愈陰雨骨嘗疼痛醫曰矢鏃有毒入骨當破臂刮<lb/>
　骨毒乃除耳羽便伸臂令醫劈之時侯適請諸將飲<lb/>
　食臂血流離盈盤器而侯割炙引酒言笑自若二十<lb/>
　四年昭烈為漢中王拜前將軍假節鉞是嵗侯率衆<lb/>
<pb n="KR2k0049_WYG_129-34a"/>
　攻曹仁於樊于禁助仁秋霖雨漢水溢禁所督七軍<lb/>
　皆没遂降又斬龎徳梁郟陸渾羣豪或遙受印號侯<lb/>
　威震華夏魏武議徙許都以避其鋭司馬懿蔣濟請<lb/>
　遣人勸孫權躡其後從之先是權遣使為子索侯女<lb/>
　侯辱罵其使不許婚侯圍樊權遣助又淹遲罵曰狢<lb/>
　子敢爾如使樊城拔吾不能滅汝耶又南郡太守糜<lb/>
　芳在江陵將軍傅士仁屯公安素皆嫌侯輕已及供<lb/>
　給軍資不悉相贍侯言還當治之權陰誘芳仁芳仁<lb/>
<pb n="KR2k0049_WYG_129-34b"/>
　使人迎權而魏武遣徐晃救曹仁引軍退還權已據<lb/>
　江陵侯及子平胥遇害追諡曰忠義侯<lb/>
關興字安國關公子少有令聞丞相諸葛亮深器異之<lb/>
　弱冠為侍中中監軍數嵗卒子統嗣尚公主至虎賁<lb/>
　中郎將卒無子以興庶子彞續封<lb/>
周蒼平陸人有武勇板觔虬髯儀容甚偉初為張寳將<lb/>
　自恨事非其主比遇關公于卧牛山翻然曰匹夫失<lb/>
　所依今遇將軍如披雲霧而見青天願步隨雖千里<lb/>
<pb n="KR2k0049_WYG_129-35a"/>
　不辭也遂相從當樊城之役漢水暴溢魏將龎徳乘<lb/>
　小舟欲還營蒼深知水性驅大筏而來衝翻小舟生<lb/>
　擒徳上筏其驍健如此後守麥城忠勇益厲比聞關<lb/>
　公遇害遂死之<lb/>
魏<lb/>
衛凱字伯儒河東安邑人少夙成以才學稱辟司空掾<lb/>
　屬除茂陵令尚書郎以治書侍御史使益州至長安<lb/>
　不得進遂留鎮關中時四方大有還民關中諸將多<lb/>
<pb n="KR2k0049_WYG_129-35b"/>
　引為部曲凱書與荀彧曰關中膏腴之地頃遭荒亂<lb/>
　人民流入荆州者十萬餘家聞本土安寜皆企望思<lb/>
　歸而歸者無以自業諸將各競招懐以為部曲郡縣<lb/>
　貧弱不能與爭兵家遂彊一旦變動必有後憂夫鹽<lb/>
　國之大寳也自亂來放散宜如舊置使者監賣以其<lb/>
　直益市犂牛若有歸民以供給之勤耕積粟以豐殖<lb/>
　關中逺民聞之必日夜競還又使司𨽻校尉留治關<lb/>
　中以為之主則諸將日削官民日盛此彊本弱敵之<lb/>
<pb n="KR2k0049_WYG_129-36a"/>
　利也彧以白魏武從之始遣謁者僕射監鹽官司𨽻<lb/>
　校尉治𢎞農關中服從乃召凱還稍遷尚書時臺閣<lb/>
　舊時散亂凱以古義多所正定司𨽻校尉鍾繇求以<lb/>
　三千兵入關外託討張魯内脅取諸將質任曰西方<lb/>
　諸將皆豎夫崛起無雄天下意茍安樂目前而已今<lb/>
　國家厚加爵號得其所志非有大故不憂為變也宜<lb/>
　為後圖若以兵入關中當討張魯魯在深山道徑不<lb/>
　通彼必疑之一相驚動地險衆彊殆難為慮魏武初<lb/>
<pb n="KR2k0049_WYG_129-36b"/>
　善之竟從繇議進兵關右大擾魏武親往僅平之深<lb/>
　悔不從凱議由是益重凱魏國建拜侍中與王粲並<lb/>
　典制度文帝即王位徙尚書尋為漢侍郎撰文誥魏<lb/>
　初復為尚書封陽吉亭侯明帝初進閿鄉侯三百户<lb/>
　凱奏曰九章之律自古所傳斷定刑罪其意微妙百<lb/>
　里長吏皆宜知律刑法者國家之所貴重而私議之<lb/>
　所輕賤獄吏者百姓之所懸命而選用者之所卑下<lb/>
　王政之弊未必不由此也請置律博士轉相教授事<lb/>
<pb n="KR2k0049_WYG_129-37a"/>
　遂施行時百姓凋匱而役務方殷凱上疏曰今議者<lb/>
　言征伐則比呉蜀於貍鼠臣以為不然昔漢文之時<lb/>
　賈誼累息以為至危况今海内分而為三羣士陳力<lb/>
　各為其主其來降者未肯言舍邪就正咸稱迫於困<lb/>
　急是與六國分治無異也當今千里無煙遺民困苦<lb/>
　若不善留意將遂凋弊不可復振武皇帝時後宫食<lb/>
　不過一肉衣不用錦繡茵褥不縁飾器物無丹漆用<lb/>
　能平定天下遺福子孫今宜計校府庫量入為出深<lb/>
<pb n="KR2k0049_WYG_129-37b"/>
　思句踐滋民之術猶恐不及而尚方所造金銀之物<lb/>
　漸更増廣工役不輟侈靡日崇帑藏日竭昔漢武有<lb/>
　求於雲表之露而猶尚見非今無求於露而空設露<lb/>
　盤不益於好而糜費功夫誠皆聖慮所宜裁制也其<lb/>
　獻忠言率如此受詔典著作又爲魏官儀凡撰述數<lb/>
　十篇好古文鳥篆𨽻草無所不善卒諡曰敬子瓘嗣<lb/>
晉<lb/>
衛瓘字伯玉河東安邑人魏尚書凱子年十嵗喪父至<lb/>
<pb n="KR2k0049_WYG_129-38a"/>
　孝過人性真靜有名理學問深博明習文藝襲爵閿<lb/>
　鄉侯弱冠為尚書郎請徙通事郎轉中書郎優游其<lb/>
　間無所親疎甚為傅嘏所重謂之甯武子在位十年<lb/>
　以任職稱累遷散騎常侍陳留王初拜侍中持節慰<lb/>
　勞河北増邑户轉廷尉卿瓘明法理每至聴訟小大<lb/>
　以情伐蜀以本官持節監鄧艾鍾㑹軍事行鎮西軍<lb/>
　司給兵千人蜀平艾承制封拜奏狀詔檻車徵艾夜<lb/>
　至成都檄艾所統諸將稱詔收艾其餘一無所問比<lb/>
<pb n="KR2k0049_WYG_129-38b"/>
　至雞鳴悉來赴瓘平旦乘使者車徑入成都殿前艾<lb/>
　卧未起父子俱被執艾諸將趣瓘營瓘輕出迎之偽<lb/>
　作表章將申明艾事諸將信之俄而㑹至執胡烈等<lb/>
　留瓘謀議瓘如厠見胡烈故給使使宣語三軍㑹使<lb/>
　瓘慰勞諸軍瓘心欲去且堅其意曰卿三軍主宜自<lb/>
　行㑹曰卿監司且先行瓘便下殿㑹悔使呼瓘瓘辭<lb/>
　眩疾動詐仆地至外廨服鹽湯大吐㑹遣所親人及<lb/>
　醫來視信之㑹由是無所憚及暮瓘作檄文告諸軍<lb/>
<pb n="KR2k0049_WYG_129-39a"/>
　旦共攻㑹殺之瓘部分諸將羣情肅然鄧艾將士復<lb/>
　追破檻車出艾瓘遣䕶軍田續至綿竹夜襲殺艾父<lb/>
　子於三造亭朝議封瓘固讓不受除使持節都督關<lb/>
　中諸軍事鎮西將軍尋遷都督徐州諸軍事鎮東將<lb/>
　軍増封菑陽侯以餘爵封弟實開陽亭侯泰始初轉<lb/>
　征東將軍進爵公都督青州諸軍事青州刺史加征<lb/>
　東大將軍青州牧所在皆有政績除征北大將軍都<lb/>
　督幽州諸軍事幽州刺史䕶烏桓校尉至鎮表立平<lb/>
<pb n="KR2k0049_WYG_129-39b"/>
　州後兼督之離間務桓力微遂致嫌隙務桓降力微<lb/>
　以憂死朝廷嘉其功賜一子密事侯而瓘六男無爵<lb/>
　初欲封弟㑹卒逺近稱之咸寜初徵拜尚書令加侍<lb/>
　中性嚴整以法御下視尚書若㕘佐尚書郎若掾屬<lb/>
　太康初遷司空侍中令如故為政清簡甚得朝野聲<lb/>
　譽勅子宣尚繁昌公主抗表固辭不許又領太子少<lb/>
　傅加千兵百騎鼓吹之府瓘以魏立九品是權時之<lb/>
　制非經通之道宜復古鄉舉里選請擬古制以上斷<lb/>
<pb n="KR2k0049_WYG_129-40a"/>
　定自公卿下皆以所居為正盡除中正九品使舉善<lb/>
　進才各由鄉論上善之而卒不能改惠帝為太子朝<lb/>
　臣咸謂鈍質不能親政事瓘每欲陳啟而未敢發後<lb/>
　㑹宴陵雲臺瓘託醉因跪上牀前曰臣欲有所啟上<lb/>
　曰公所言何耶瓘欲言而止者三因以手撫牀曰此<lb/>
　座可惜上意乃悟因謬曰公真大醉耶賈氏由是怨<lb/>
　瓘楊駿素與瓘不平與黄門等毁宣奪公主瓘遜位<lb/>
　詔進位太保以公就第給親兵百人置長史司馬從<lb/>
<pb n="KR2k0049_WYG_129-40b"/>
　事中郎掾屬及大車官騎麾葢鼓吹諸威儀一如舊<lb/>
　典給厨田十頃園五十畝錢百萬絹五百匹并牀帳<lb/>
　簟褥惠帝初復瓘千兵及楊駿誅以瓘録尚書事加<lb/>
　緑綟綬劒履上殿入朝不趨給騎司馬與汝南王亮<lb/>
　共輔朝政亮奏遣諸王還藩瓘贊其事楚王瑋由是<lb/>
　憾焉賈氏聞瓘與瑋有隙作手詔使瑋免瓘等官瑋<lb/>
　夜使清河王遐收瓘瓘故帳下督榮晦隨兵遂與子<lb/>
　恒嶽裔及孫等九人同被害年七十二恒二子璪玠<lb/>
<pb n="KR2k0049_WYG_129-41a"/>
　時就醫得免太保主簿劉繇等冒難收葬之瑋誅繇<lb/>
　等執黄旛撾登聞鼓請族誅晦詔從之追瓘伐蜀勲<lb/>
　封蘭陵郡公增邑三千户諡曰成贈假黄鉞<lb/>
衛璪字仲寳恒子襲瓘爵後東海王越以蘭陵益其國<lb/>
　改封江夏郡公邑八千五百戸懐帝初為散騎侍郎<lb/>
　永嘉五年没於漢元帝以瓘元孫崇嗣<lb/>
衛展字道舒安邑人歴尚書郎南陽太守永嘉中為江<lb/>
　州刺史累遷晉王大理詔有考子證父或鞭父母問<lb/>
<pb n="KR2k0049_WYG_129-41b"/>
　子所在展以為恐傷正教並奏除之元帝初為廷尉<lb/>
　上疏宜復肉刑卒贈光禄大夫<lb/>
宋<lb/>
栁元景字孝仁河東解人髙祖純位平陽太守不拜曽<lb/>
　祖卓僑襄陽官至汝南太守祖恬西河太守父憑馮<lb/>
　翊太守元景少便弓焉數隨父伐蠻以勇稱寡言語<lb/>
　有器質荆州刺史謝晦雍州刺史劉道産皆重之江<lb/>
　夏王義恭鎮荆州復來召道産曰乆䂓相屈今貴王<lb/>
<pb n="KR2k0049_WYG_129-42a"/>
　有召難輒相留乖意以為惘惘服闋累遷義恭城局<lb/>
　參軍文帝見又知之孝武西鎮襄陽義恭薦元景以<lb/>
　為武威將軍隨郡太守廣設方略斬獲羣蠻數百郡<lb/>
　境肅然隨王誕鎮襄陽徙後軍中兵參軍元嘉二十<lb/>
　七年八月北侵加建威將軍總統軍師後軍外兵參<lb/>
　軍龎季明自貲谷入盧氏元景率軍繼進以軍食不<lb/>
　足難曠日相持乃束馬懸車引軍上百丈崖出温谷<lb/>
　以入盧氏度熊耳山十一月至𢎞農營於關方口授<lb/>
<pb n="KR2k0049_WYG_129-42b"/>
　𢎞農大守令衆軍竝造陜下列營以逼之魏兵大合<lb/>
　乃卷甲兼行一宿而至自詰旦戰至日昃魏軍大潰<lb/>
　面縛者二千餘人悉釋遣之時王元謨等敗退上以<lb/>
　元景不宜獨進令班師諸軍竝有功而入誕登城望<lb/>
　之以鞍下馬迎元景魯爽向虎牢復使北出爽退乃<lb/>
　還元景再出北侵威信著於境外孝武入討元凶以<lb/>
　為諮議參軍配萬人為前鋒宗慤薛安都等十三軍<lb/>
　皆𨽻焉至蕪湖倍道兼行至新亭依山建壘栅東西<lb/>
<pb n="KR2k0049_WYG_129-43a"/>
　據險令軍中曰鼓繁氣易衰呌數力易竭但各銜枚<lb/>
　疾戰一聴吾營鼓音及察賊衰竭乃命開壘鼓譟以<lb/>
　奔之賊衆大潰劭更率餘衆自來攻壘復大破之劭<lb/>
　僅以身免上至新亭以元景為侍中領左衛將軍尋<lb/>
　轉寜蠻校尉雍州刺史監雍梁南北秦四州荆之竟<lb/>
　陵隨二郡諸軍事初臧質潛報元景使率所領西還<lb/>
　元景即以質書呈孝武語其使曰臧冠軍當是未知<lb/>
　義舉耳至是質慮為荆州後患稱爪牙不宜逺出更<lb/>
<pb n="KR2k0049_WYG_129-43b"/>
　以元景為領軍將軍加散騎常侍封曲江縣公孝建<lb/>
　元年正月左衛將軍王元謨討魯爽加元景撫軍將<lb/>
　軍假節置佐繼進復領南蠻校尉雍州刺史加都督<lb/>
　出屯采石進至姑孰悉遣精兵助元謨以羸弱居守<lb/>
　所遣軍多張旗幟梁山望之如數萬人皆謂都下兵<lb/>
　悉至由是剋捷臧質魯爽竝平加開府儀同三司改<lb/>
　封晉安郡公固讓開府復為領軍太子詹事加侍中<lb/>
　三年為尚書令詹事侍中中正如故改封巴東郡公<lb/>
<pb n="KR2k0049_WYG_129-44a"/>
　又命左光禄大夫開府儀司三司侍中中正如故仍<lb/>
　讓開府六年進司空侍中中書令中正如故又固讓<lb/>
　乃授侍中驃騎大將軍南兖州刺史留衛都下尋輔<lb/>
　幼主遷尚書令領丹陽尹侍中將軍如故加開府儀<lb/>
　同三司給班劒二十人固辭班劒元景起自戎行及<lb/>
　當朝有𢎞雅之美不營産業南岸有數十畝菜園園<lb/>
　人得賣菜錢三萬送還怒曰我立園種菜供家中啖<lb/>
　耳乃復賣以取錢奪百姓利邪及宿衛兵出稱詔召<lb/>
<pb n="KR2k0049_WYG_129-44b"/>
　之元景整朝服乘車應召弟車騎司馬叔仁及左右<lb/>
　壯士數千人欲拒命苦禁之下車受戮容色恬然長<lb/>
　子慶宗先賜死次子嗣宗紹宗茂宗孝宗文宗仲宗<lb/>
　成宗秀宗竝遇禍元景六弟僧景僧珍叔宗叔政叔<lb/>
　珍叔仁僧珍叔仁及子姪死者數十人元景少子承<lb/>
　宗嗣宗子謩竝在孕獲全明帝初贈太尉給班劒三<lb/>
　十人羽葆鼓吹一部諡曰忠烈公元景從父兄元怙<lb/>
　嘗為軍副簡步騎二千以赴陜後同晉安王子勛事<lb/>
<pb n="KR2k0049_WYG_129-45a"/>
　歸降元景從祖弟光世仕魏河北太守封西陵男以<lb/>
　崔浩事南奔位右衛將軍順陽太守坐子欣慰賜死<lb/>
栁世隆字彦緒河東解人元景弟子也父叔宗子雙驎<lb/>
　位建威參軍事早卒世隆幼自立雖世冑獨修布衣<lb/>
　業長好讀書音吐温潤元景愛賞之言於宋孝武得<lb/>
　召見上曰此兒將來復是三公一人為西陽王撫軍<lb/>
　法曹行㕘軍出為武威將軍上庸太守上謂元景曰<lb/>
　卿昔以武威為隨郡今復授世隆使卿門世不乏公<lb/>
<pb n="KR2k0049_WYG_129-45b"/>
　也元景被禍得免太始初起兵上庸以應明帝為孔<lb/>
　道存所敗逃隠得免後為太子洗馬與張緒王延之<lb/>
　沈琰為君子交累遷晉熙王安西司馬加寜朔將軍<lb/>
　時齊武帝為長史與世隆甚懽武帝將下都髙帝書<lb/>
　曰汝既入朝當須文武兼資人委以後事世隆其人<lb/>
　也武帝乃舉世隆自代轉武陵王前軍長史江夏内<lb/>
　史行郢州事昇明元年冬沈攸之遣孫同劉攘兵王<lb/>
　靈秀等分兵出夏口據魯山攸之住白螺洲以郢城<lb/>
<pb n="KR2k0049_WYG_129-46a"/>
　弱小不足攻將去世隆遣軍於西渚挑戰攸之果怒<lb/>
　晝夜攻戰世隆隨宜拒應衆皆披却武帝遣八軍據<lb/>
　西塞潛通郢城消息内外竝喜郢城既不可攻而平<lb/>
　西將軍黄回軍至西陽泝流進劉攘兵射書請降世<lb/>
　隆開門納之攸之軍大散遣軍副劉僧麟縁道追之<lb/>
　攸之已死徵為侍中仍遷尚書右僕射封貞陽縣侯<lb/>
　出為呉郡太守居母憂寒不衣絮齊初起南豫州刺<lb/>
　史加都督進爵公上手詔褚淵甚優美之淵曰世隆<lb/>
<pb n="KR2k0049_WYG_129-46b"/>
　在危盡忠居憂杖而後起立人之本二理同極加榮<lb/>
　増寵足以敦厲風俗建元二年授右僕射不拜起借<lb/>
　祕閣書給二千卷三年出為南兖州刺史加都督武<lb/>
　帝初加散騎常侍遷䕶軍世隆性情亷介盛事墳典<lb/>
　張緒問曰君當以清名遺子孫邪荅曰一身之外亦<lb/>
　復何須子孫不才將為爭府如其才也不如一經光<lb/>
　禄大夫韋祖征州里宿徳世隆每為之拜人或勸祖<lb/>
　征止之荅曰司馬公為後生楷法吾豈能止之後授<lb/>
<pb n="KR2k0049_WYG_129-47a"/>
　尚書左僕射以本官總督伐蠻衆軍仍為湘州刺史<lb/>
　加都督至鎮以方畧討平之復入為尚書左僕射不<lb/>
　拜轉尚書令世隆少立功名晚專以談義自業不干<lb/>
　世務垂簾鼓琴風韻清逺甚獲世譽以疾遜位拜左<lb/>
　光禄大夫侍中永明九年卒給東園秘器贈司空斑<lb/>
　劒二十人諡曰忠武著龜經祕要二卷行于世長子<lb/>
　悦字文殊少有清致位中書郎早卒諡曰恭<lb/>
　<lb/>
<pb n="KR2k0049_WYG_129-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百二十九<lb/>
</p>
<p>
</p>
  </div>
</body>
</text>
</TEI>
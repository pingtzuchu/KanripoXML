<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷十九</head> <lb/>
    <p>
<pb n="KR2k0049_WYG_019-1a"/>
欽定四庫全書<lb/>
　山西通志卷十九<lb/>
　　山川<hi>三</hi>
潞安府<lb/>
　長治縣<lb/>
太行山　長治居其巔東界在平順縣<lb/>
五龍山南六十里高八百四十丈盤踞十二里一峯高<lb/>
　十二丈五尺上有五龍殿<hi>周泰記山高二千五百尺</hi>唐志上黨有<lb/>
<pb n="KR2k0049_WYG_019-1b"/>
　五龍山　十六國春秋西燕慕容永時有五色雲見<lb/>
　於此遇旱禱雨輒應因置祠以祭五方之神東北一<lb/>
　里有小松窊枕崗而踞阜三面胥絶壑斷崖北為雲<lb/>
　梯環山胥茂松李白詩所謂上黨碧松烟也樵採者<lb/>
　罔敢睨名龍山松　上古十紀二曰五龍紀春秋命<lb/>
　厯序皇伯皇仲皇叔皇季皇少五姓同期俱駕龍號<lb/>
　曰五龍遁甲開山圖五龍見教天皇<hi>此宜與膚施之五龍山五龍池</hi>
　<hi>五龍泉雲陽之五龍谷互攷又東南三十里有五龍山高二百二十丈盤踞十六里南連八俯墳四里</hi>
<pb n="KR2k0049_WYG_019-2a"/>
　張説奉和聖製賜崔日用往潞州應制川橫入練濶<lb/>
　山帶五龍長<lb/>
百穀山在縣東北十三里高三百四十丈盤踞六里石<lb/>
　子河經南山峽上有栢谷寺一名柏谷山下有泉與<lb/>
　石子河俱經南山峽焉　太平寰宇記百穀山與太<lb/>
　行王屋皆連風洞泉谷崖壑幽邃最稱嘉境昔神農<lb/>
　甞百穀於此因名山建廟仲春上甲日致祭　王基<lb/>
　神農廟記絶頂之半廓以石澗俯瞰城郭世傳帝甞<lb/>
<pb n="KR2k0049_WYG_019-2b"/>
　百穀於茲　明一統志山與太行王屋相接多栢稱<lb/>
　為栢谷　半崖石上一鑱轉運使兵部員外郎張去<lb/>
　惑恭侍老親遊此至和二年三月初五日誌一鑱㤗<lb/>
　和甲子四月癸丑時雨小愆將害麵麥穀不能殖投<lb/>
　隙一禱柏穀佛祠是日雨霑足<lb/>
小石山在縣東五里高一百十丈盤踞五里南連鳯凰<lb/>
　山二里<lb/>
鳳凰山二一在縣東五里高九十丈盤踞六里南連秋<lb/>
<pb n="KR2k0049_WYG_019-3a"/>
　谷山四里一名塔兒嶺一在縣南五十里高八十一<lb/>
　丈盤踞三里<lb/>
風王山在縣東六里高五十四丈盤踞三里南連壺口<lb/>
　山五里<lb/>
壺口山在縣東七里高三十三丈五尺盤踞一里南連<lb/>
　小石山三里兩峯夾峙而中虛形似壺口下即古壺<lb/>
　關縣治上有平頂寺<hi>明志漢於此置關未覈</hi>師古注壺口山在<lb/>
　河東上黨　潘炎九日紫氣賦序景龍三年九月九<lb/>
<pb n="KR2k0049_WYG_019-3b"/>
　日上與羣官壺口山升高時有紫氣光彩照日<lb/>
秋谷山在縣東南八里高百二十五丈盤踞三里南連<lb/>
　五龍山三十里潞志拾遺秋谷山郡東五里　元仁<lb/>
　宗大書秋谷二字以賜李孟秋谷者潞東山而李道<lb/>
　復之别號也　姚燧李平章畫像序上云未出閣有<lb/>
　李道復日侍講讀親而敬之嘗召繪工惟肖其形賜<lb/>
　號秋谷命集賢大學士王顒大書之手刻為扁而署<lb/>
　其上又側注曰大德三年四月吉人為山人李道復<lb/>
<pb n="KR2k0049_WYG_019-4a"/>
　製<lb/>
靈泉山在縣東南十里山半石洞有淸泉禱雨多應<lb/>
金粟山在縣東南三十里高六十二丈盤踞二里<lb/>
三嵕山二一在縣東南三十里高二百一丈盤踞五里<lb/>
　一在縣西南五十五里高二百丈盤踞五里<lb/>
佛山在縣東南三十五里壺闗界高三十丈盤踞五里<lb/>
　一名佛耳山　劉麟詩佛有骨亦有齒晉嶺盤空天<lb/>
　下無擇勝呈聰露其耳<lb/>
<pb n="KR2k0049_WYG_019-4b"/>
浮山在縣東南五十五里高二百丈盤踞六里上有寶<lb/>
　峯寺<lb/>
雄山在縣東南六十里高二百二十七丈盤踞四十七<lb/>
　里上有三峯第一峯高三十六丈第二峯高十七丈<lb/>
　八尺第三峯高十四丈疊嶂起伏似遊龍奔馬諸峯<lb/>
　羅列特為雄壯相傳元時有李仙自沁州昇舉卓劍<lb/>
　雄山巔召山下宗族會集拔劍而去山有泉即劍穴<lb/>
　也　東山坡有淘水　明李惟馨杜斆章誠結社稱<lb/>
<pb n="KR2k0049_WYG_019-5a"/>
　䧺山三老<lb/>
東山在東南七十里吕柟東山書院記曰東山在雄山<lb/>
　鄉即俗所謂東嶺也仇氏族居於此乃於雄山之東<lb/>
　嶺建書院焉凡東山之水皆趨聚橫池有格心橋<lb/>
羊頭山在縣東南七十里高百四十三丈盤踞四里南<lb/>
　連三嵕山袤十三里南坡連高平縣界山下有淘金<lb/>
　河<lb/>
雄東書院山在縣東南七十五里高一百十五丈盤踞<lb/>
<pb n="KR2k0049_WYG_019-5b"/>
　五里内連四貞山東連壺闗縣山<lb/>
雞嗚山在縣東南八十里高一百七丈盤踞四里當郡<lb/>
　之界雞鳴兩界皆聞有雞鳴水　地形志壺闗有雞<lb/>
　鳴嶺一名大山<lb/>
南雲山在縣東南八十里高六十丈盤踞四里南連高<lb/>
　平縣界上有九江廟<lb/>
二仙山在縣南四十里高百四十八丈盤踞三里南連<lb/>
　五龍山十三里上有寶雲寺<lb/>
<pb n="KR2k0049_WYG_019-6a"/>
鷂子山在縣南六十里高四百九十九丈盤踞十九里<lb/>
　西北山麓有濟瀆廟神座下湧泉殿前環五色魚池<lb/>
八諫山在縣西南六十里下有八諫水　長平之役趙<lb/>
　軍中有八諫而死者故名<lb/>
石佛山在縣南七十里高四十丈盤踞三里上有石佛<lb/>
　殿<lb/>
南泉山在縣南七十里高百八十丈盤踞十里北山凹<lb/>
　爐平溝湧泉流入八佾河<lb/>
<pb n="KR2k0049_WYG_019-6b"/>
玉泉山在縣南七十里高二百六十丈盤踞八里<lb/>
天臺無影山在縣西南二十里高六十九丈盤踞二里<lb/>
　四周平坦日出入胥無影土人傳媧皇煉石地名望<lb/>
　兒臺<lb/>
五定山在縣西南二十五里高九十丈盤踞七里<lb/>
牛王嶺在縣西南二十五里高百八十丈盤踞四里<lb/>
黎侯嶺在縣西南三十里高百九十丈盤踞六里黎泉<lb/>
　出焉有黎侯亭<hi>郡胥石山獨嶺為土山</hi>
<pb n="KR2k0049_WYG_019-7a"/>
秀巖山在縣西南四十五里高六十八丈盤踞五里<lb/>
紫沙嶺在縣西南五十里高百八十丈盤踞八里南山<lb/>
　坡連長子縣界<lb/>
石泉山在縣西南五十里高七十三丈盤踞五里<lb/>
團山在縣西南五十里高百八十丈盤踞四里西連長<lb/>
　子縣界<lb/>
興龍山在縣西南五十五里高一百十丈盤踞十里<lb/>
秦洪山在縣西南五十五里高四百丈盤踞二十二里<lb/>
<pb n="KR2k0049_WYG_019-7b"/>
聖皇嶺㢲山在縣西南六十里高百五十丈盤踞八里<lb/>
圪堆嶺在縣西南六十里高五十丈盤踞一里<lb/>
羊腸嶺在縣西南六十里高百六十五丈盤踞四里<lb/>
福泉山在縣西南七十五里高二百五十丈盤踞十四<lb/>
　里巔有福水襌院<lb/>
首陽山在縣西南七十五里高五百十丈盤踞三十五<lb/>
　里南山坡隸高平西山坡隸長子有泉水<lb/>
北珏山在縣東北十二里高七百五十五丈盤踞十三<lb/>
<pb n="KR2k0049_WYG_019-8a"/>
　里東北連平順山東連壺闗山北連潞城界南連百<lb/>
　穀山五里<lb/>
大奬山在縣東北十五里高二十五丈盤踞二里北山<lb/>
　麓連壺闗界<lb/>
大凹山在縣東北十五里高五十丈盤踞二里<lb/>
馬駒山唐志上黨有馬駒山<lb/>
淘水在縣東南八十里源出䧺山東坡北流合淘清河<lb/>
　西至長子界入漳水　水經注淘水南出南陶北流<lb/>
<pb n="KR2k0049_WYG_019-8b"/>
　至長子城東西轉逕其城北至沙河口東注於漳水<lb/>
黎水在縣南二十五里源出黎侯嶺北流至城西土人<lb/>
　名黑水河合石子河西入漳水<lb/>
故城水在縣西南十六里源出潞之故城土人名破城<lb/>
　北流二里合石子河<lb/>
龍潭在縣西三十里一名金龍池<lb/>
漳水濁漳自鹿谷發源東流經縣治之南又東入長子<lb/>
　界折而北經屯留潞城界入襄垣至縣治東北隅又<lb/>
<pb n="KR2k0049_WYG_019-9a"/>
　折而東入黎城界掠潞城之北東入平順界出太行<lb/>
　漳義口達河南彰德府界合清漳又合衞北流直達<lb/>
　天津　王致中詩序乘便游發鳩見泉源清而且冽<lb/>
石子河繇壺闗北界經縣境百穀山峽西南流環城西<lb/>
　北下胥亂石又南會黑水河經暴河頭入漳水凡五<lb/>
　龍山東及壺闗東北之水胥滙此洪濤聲聞數里<lb/>
百穀泉在百穀山神農廟前砥石湧泉寺僧引為伏流<lb/>
　注為塘由螭口飛下大壑味甘雖旱不涸一名神農<lb/>
<pb n="KR2k0049_WYG_019-9b"/>
　井上黨記炎帝廟西五十歩石泉二所一清一白味<lb/>
　甘美呼為神農井<lb/>
淘清河自壺闗南界入縣境經高河舖繇西南二十里<lb/>
　楊暴村流至西北暴河頭入漳水凡長治東南山外<lb/>
　及壺闗南界之水胥滙此西流至䧺山北麓入淘水<lb/>
　土人名淘金河<lb/>
雞鳴水源出雞鳴山會䧺山東南隅之水北流入八諫<lb/>
　水達漳<lb/>
<pb n="KR2k0049_WYG_019-10a"/>
八諫水源出八諫山會䧺山西南隅之水北流合淘水<lb/>
　土人名西火河<lb/>
山水河　無本潦則繇五龍山奔趨而來環繞南闗<lb/>
首陽山泉流入師莊鎮經橫嶺入漳水<lb/>
玉露泉　甘泉　元晉陽張瞻甫知潞州重建德風亭<lb/>
　亭前出泉二一曰玉露泉一曰甘泉<lb/>
聖泉在蓮華池東十餘武<lb/>
國朝康熙元年湧出中多細鱗色似金<lb/>
<pb n="KR2k0049_WYG_019-10b"/>
　長子縣<lb/>
發鳩山在縣西五十里高二百八十八歩盤踞三十一<lb/>
　里西至橫水村十五里東至川口村九里　水經濁<lb/>
　漳水出上黨長子縣西發鳩山　水經注出麓谷與<lb/>
　發鳩連麓而在南淮南子謂之發苞山故異名互見<lb/>
　也左則陽泉水注之右則散葢水入焉三源同出一<lb/>
　山但以南北為别耳　正義刁黃鹿谷二山壯鹿也<lb/>
　　王鑑禹貢考有四星池是謂靈湫為漳水之源其<lb/>
<pb n="KR2k0049_WYG_019-11a"/>
　山蒼秀挺聳諸峯四面如列屏然鹿谷其别名也<lb/>
　宋王大定靈湫廟額記縣之西四十里有山曰發鳩<lb/>
　其麓有泉漳水之源也有神主之政和元年夏禱於<lb/>
　祠下未二日雨霑足勅名靈湫廟　邑人安寶刻鳩<lb/>
　山勝蹟三卷　山海經發鳩之山其上多柘木有鳥<lb/>
　焉狀如烏文首白啄赤足名曰精衞其鳴自詨是炎<lb/>
　帝之少女名曰女娃遊於東海溺而不返故為精衞<lb/>
　常衘西山木石以堙東海漳水出焉東流注於河<lb/>
<pb n="KR2k0049_WYG_019-11b"/>
　上黨記屯留有鹿谷山濁漳所出有余吾城在縣西<lb/>
　北三十里發鳩隸長子鹿谷隸屯留是析為二山也<lb/>
　　地形志有亷山濁漳出焉是發鳩一名亷山也<lb/>
梁山在縣東南二十里高一里盤踞二里半東至長治<lb/>
　界一里山下有梁水<lb/>
慈林山在縣東南三十里遞高五里盤踞十里東連紫<lb/>
　雲山十里山有一峯　宋龍圖閣學士太康侯王益<lb/>
　柔有慈林寺碑元豐四年立<lb/>
<pb n="KR2k0049_WYG_019-12a"/>
紫雲山在縣東南四十里遞高三里盤踞十里接慈林<lb/>
　壺口山　唐瑞應録明皇别駕潞州時與郡僚宴壺<lb/>
　口遥見羊頭山西北紫雲朝拱因名曰紫雲山一説<lb/>
　壺闗山東北現紫雲云<lb/>
慶雲山在縣東南五十里遞高一里半南至高平界一<lb/>
　里連紫雲山相傳堯時五色慶雲見此<lb/>
羊頭山在縣東南五十里遞高五里盤踞五里東至長<lb/>
　治界南至高平界胥五里一峯最高上有石形似羊<lb/>
<pb n="KR2k0049_WYG_019-12b"/>
　頭　地形志羊頭山下神農泉北有穀闗即神農得<lb/>
　嘉穀處　山下有穀泉　章懷注羊頭山在上黨郡<lb/>
　穀逺縣　金志有羊頭山發鳩山堯水　漢永初五<lb/>
　年羌寇河内侍御史任尚擊於羊頭山破之誘殺降<lb/>
　者二百餘人為罷孟津屯　上黨記長子闗城都尉<lb/>
　所治令狐徵君隱東山中去郡六十里即壺闗三老<lb/>
　令狐茂上書訟戾太子者也茂即塟其山又云穀逺<lb/>
　有羊頭山沁水所出<lb/>
<pb n="KR2k0049_WYG_019-13a"/>
丹朱嶺在縣南二十五里嶺南十五里為高平界　舊<lb/>
　志稱丹朱陵　山海經蒼梧之山舜塟於陽丹朱塟<lb/>
　於陰括地志丹朱故城在鄧州内鄉縣而内鄉亦有<lb/>
　丹朱墓九域志鄧有丹朱冢相州之永和鎮又有丹<lb/>
　朱陵山西浮山縣為丹朱食邑而平陽府及陽城縣<lb/>
　皆有丹朱墓府志辨疑曰陵為水溜其中甚大有古<lb/>
　器非唐虞制大類秦漢以下物此必堯暄父子之墓<lb/>
　而誤以為丹朱陵也或又曰嶺土皆赤色故名丹朱<lb/>
<pb n="KR2k0049_WYG_019-13b"/>
　嶺　丹朱城相傳丹朱築縣治西南今廢址少存<lb/>
　唐十道圖堯長子丹朱所築古長子縣治在此後燕<lb/>
　慕容埀修築　朱虛有丹山丹水出焉東丹西丹二<lb/>
　水近有長阪逺峻謂之行軍陂古記傳為丹朱蹟<lb/>
　明王世貞適晉紀行過長平為丹嶺復上下險阻可<lb/>
　三十里而稍平<lb/>
江豬嶺在縣南四十里高平界即丹朱之南嶺也<lb/>
潛山在縣西南十五里遞高二里盤踞三里巔有堯廟<lb/>
<pb n="KR2k0049_WYG_019-14a"/>
傘葢山在縣西南五十里高二里盤踞三里南至沁水<lb/>
　界二里一峯團埀形似傘葢有傘葢水<lb/>
白佛頭山在縣西二十五里高二里盤踞一里半西至<lb/>
　發鳩山二十五里有雍水　巔有白石形似佛頭<lb/>
九臺峪在縣西二十五里<lb/>
化師山在縣西三十里舊名古丘所謂丘山落然也唐<lb/>
　時有僧化此故名<lb/>
方山在縣西六十里遞高十里盤踞十五里東至發鳩<lb/>
<pb n="KR2k0049_WYG_019-14b"/>
　山十里南至沁水界十里西至岳陽界二里北至橫<lb/>
　水村三十里乃潞安府之西界也越山為岳陽草峪<lb/>
　嶺有秦水　禹貢錐指方山一名盤秀<lb/>
刁黃山在縣西五十里<lb/>
洹山在長子縣洹水出焉<lb/>
梁水發源梁山下東北流十五里出境合濁漳　水經<lb/>
　注漳水東會於梁水水出南梁山北流至長子縣故<lb/>
　城南竹書紀年曰梁惠成王十二年鄭取屯留尚子<lb/>
<pb n="KR2k0049_WYG_019-15a"/>
　沮尚子即長子之異名也梁水又北入漳水<lb/>
神農井在縣東南五十里羊頭山下後魏風土記曰上<lb/>
　黨羊頭山有神農井<lb/>
蓮花池在縣南七里南李村西<lb/>
五龍泉在縣南十六里曲流十五里入濁漳　風土記<lb/>
　慕容永據長子時以長治五龍山瑞應與泉相望故<lb/>
　名<lb/>
堯水在縣西南十三里發源潛山堯廟東北流五里經<lb/>
<pb n="KR2k0049_WYG_019-15b"/>
　故城南入濁漳　水經注漳水又東堯水自西山東<lb/>
　北流逕堯廟北又東逕長子縣故城南周史辛甲所<lb/>
　封邑也春秋襄公十八年晉人執衞行人石買於長<lb/>
　子即是縣也秦置上黨郡即此　五朝志長子有濁<lb/>
　漳水堯水明一統志作澆水<hi>按水經為堯水因堯廟故云今志亦稱長子有</hi>
　<hi>堯水明志作澆水譌</hi>
濁漳水源出縣西五十里發鳩山流經刁黃村石哲鎮<lb/>
　南李村至縣南五里東北經交李村漳河神村隸縣<lb/>
<pb n="KR2k0049_WYG_019-16a"/>
　境凡五十里入長治西南三十里名濁漳又經屯留<lb/>
　至潞境西十五里交漳村與絳水合流名漳水至襄<lb/>
　垣西南十里甘村合沁州所出漳河又至縣東北三<lb/>
　十五里合武鄉漳河東流經黎城縣東北二十餘里<lb/>
　入河南林縣界與清漳水合　括地志漳水一名濁<lb/>
　漳水源出潞州長子縣西刁黃山　地理志濁漳水<lb/>
　在長子鹿谷山東至鄴入清漳　唐奏議漳水能獨<lb/>
　達於海請以為瀆　章懐注水經曰漳水源出上黨<lb/>
<pb n="KR2k0049_WYG_019-16b"/>
　長子縣西發鳩山東北至昌亭與滹沱河合　清濁<lb/>
　二水下流至武安縣南黍窟谷合流為交漳口東過<lb/>
　列人南經斥丘北繇斥章曲周鉅鹿諸縣入於滏遷<lb/>
　徙無常相傳南不過衞北不過滏今徙而南在肥鄉<lb/>
　縣境　水經注濁漳水出上黨縣西發鳩山東過其<lb/>
　縣南又東逕屯留縣南屈逕其城東絳水注之又東<lb/>
　逕壺闗縣北<hi>長治縣東南有壺闗故城</hi>又東北逕潞縣北又東逕<lb/>
　武安縣南<hi>今彰徳府武安縣西南有武安故城</hi>清漳水自渉縣東南來<lb/>
<pb n="KR2k0049_WYG_019-17a"/>
　注之謂之交漳口<hi>今涉縣西北有涉縣故城</hi>又東出山逕鄴縣西<lb/>
　至斥漳縣南尚書所謂覃懐底績至於衡漳者也胡<lb/>
　渭錐指河由鄴東而北漳從鄴北橫流至肥鄉斥漳<lb/>
　二縣界入河故酈氏以為禹貢之衡漳也今漳至渉<lb/>
　縣與濁漳合流東經安陽臨漳又東北經直隸成安<lb/>
　縣入肥鄉曲周二縣界禹貢之漳洚盡於此矣水經<lb/>
　注所叙自平恩以下曰漳曰絳皆後起之名非禹貢<lb/>
　之漳洚也　錐指河自宿胥口<hi>濬縣南</hi>至列人斥章之<lb/>
<pb n="KR2k0049_WYG_019-17b"/>
　境左會衡漳經所謂北過洚水也自此東北入海及<lb/>
　周定王時河南徙則衡漳東出循河故道而下至東<lb/>
　光縣西與大河合王莽時河益徙而南漳水遂專達<lb/>
　於海故斥章以下水經通謂之漳水東北歴平恩曲<lb/>
　周鉅鹿經縣南宫堂陽扶柳信都昌成西梁桃縣鄡<lb/>
　縣下博樂鄉武强武隧武邑東昌弓高阜城樂成建<lb/>
　成成平浮陽至章武平舒入海今言為彰徳府之安陽<lb/>
　臨漳廣平府之成安肥鄉曲周順德府之平鄉廣宗<lb/>
<pb n="KR2k0049_WYG_019-18a"/>
　鉅鹿正定府之南宫新河冀州保定府之束鹿又正<lb/>
　定府之深州衡水武邑武强河間府之阜城獻縣文<lb/>
　安滄州青縣静海天津夫黃河經流爾雅謂之徒駭<lb/>
　然則漳水即徒駭也　王莽始建國三年河由千乘<lb/>
　入海漳自章武專達於海而絳水洹水淇水蕩水靑<lb/>
　水胥入漳　宋時河分北流東流永濟渠即淸河也<lb/>
　自入北流而漳至乾寧軍今靑縣南合口入北流至<lb/>
　今天津北三汊口入海　明正德十五年又自安陽<lb/>
<pb n="KR2k0049_WYG_019-18b"/>
　决而南東入衞水<hi>衞水即淇水</hi>衞水又東北至臨淸濟會<lb/>
　通河是正德十四年以前漳水未能濟運自繇故道<lb/>
　入海衞水之力亦少分於漳水至十五年後而漳水<lb/>
　趨三汊口故道始絶克以全力濟運也<lb/>
黃黑白三龍泉在縣西二十五里九台峪西<lb/>
靈湫泉在縣西五十里發鳩山下濁漳之源也上建靈<lb/>
　湫廟禱雨多應池有魚曰鰍色青黑祭訖投羮饌羣<lb/>
　出就食邑少魚惟池有之人莫敢取傳為神鮒<lb/>
<pb n="KR2k0049_WYG_019-19a"/>
雍水在縣北一里源出佛頭山東流三十里經坡底村<lb/>
　李莊村董村至長治合濁漳<lb/>
藍水在縣北二十五里發源屯留縣之盤石山東流二<lb/>
　十里經縣北嵐水村合漳水一名嵐水有石橋在北<lb/>
　三十里　抱朴子尾生與婦人期橋下水至不去以<lb/>
　致溺死因名其橋為尾生橋<lb/>
陶水地形志有泉北流至陶鄉名陶水合羊頭山水北<lb/>
　流入濁漳<hi>當即堯水</hi>
<pb n="KR2k0049_WYG_019-19b"/>
傘葢水源出傘葢山下東北流五十里合濁漳<hi>古名散葢水</hi>
秦水源出方山南流十里經沁水縣東端氏鎮合沁水<lb/>
長灣水地形志長灣水東流至梁川北入濁漳<lb/>
洹水源出上黨長子縣洹山東流至内黃縣入白溝水<lb/>
　經注云爾<lb/>
　屯留縣<lb/>
良材山在縣東三十五里高二十五丈袤二里周七里<lb/>
　山面南多材木<lb/>
<pb n="KR2k0049_WYG_019-20a"/>
嶷山在縣西南九里高三十丈袤一里周三里山面東<lb/>
　南　玉海後魏孝文帝幸潞州見山有伏龍之勢疑<lb/>
　而不進遂斷山東麓以厭之因名嶷山後唐明皇自<lb/>
　潞興其應也　地形志屯留有疑山<lb/>
鳳凰山在縣西南二十里高三十五丈袤一里周四里<lb/>
　面南形似鳯上有雲影寺　地形志鳯凰山一名天<lb/>
　冡山<lb/>
盤秀山在縣西南九十里主峯高四十五丈袤二里周<lb/>
<pb n="KR2k0049_WYG_019-20b"/>
　七里山盤踞百餘里西南連長子慶雲山北連沁源<lb/>
　綿山山面南一名盤石山　巖岫盤曲孤峯峻削藍<lb/>
　絳二水出焉　地形志寄氏有盤秀嶺藍水出其南<lb/>
　東流入濁漳　金志屯留有盤秀山絳水<lb/>
紅嶺繇嶺陟盤秀嶺<lb/>
蓮花岡在縣西十里綿亘四十餘里起伏迤邐邑之屏<lb/>
　障<lb/>
八仙臺在蓮花岡西<lb/>
<pb n="KR2k0049_WYG_019-21a"/>
紫荆山在縣西十五里開壁峪　明王世貞適晉紀行<lb/>
　午飯余吾驛復陟高嶺至數重四望皆山雲日映帶<lb/>
　如萬玉雉疊嶂高低作銀海衝濤决排狀已黑雲從<lb/>
　東南至大雨驟降道路幾絶嵲□輕輿中下見數足<lb/>
　蹣跚旁皆絶壑乃知浮滄海帆長江車太行道以危<lb/>
　身借快目不易也<lb/>
霜澤山在縣西五十里高二十八丈袤一里周三里山<lb/>
　面東南地高霜早<hi>祝志在西南九十里</hi>
<pb n="KR2k0049_WYG_019-21b"/>
田石山在縣西八十里高三十三丈袤一里周四里面<lb/>
　北北至田石村脈繇盤秀來陡開巨嶂松殊鬱茂<lb/>
三嵕山在縣西北四十五里遞高三十里盤踞三十餘<lb/>
　里三峰巍峻一名徐陵山一名麟山一名靈山相傳<lb/>
　為羿射九烏之所下有三嵕水　唐志屯留有三嵕<lb/>
　山　宋崇寧間賜廟額封羿神為靈貺王嵗以六月<lb/>
　六日有司致祭　縣舊志許慎曰羿堯時射官非有<lb/>
　窮后羿也　淮南子堯使羿射九烏於三嵕之山殺<lb/>
<pb n="KR2k0049_WYG_019-22a"/>
　九嬰於凶水之上繳大風於靑丘之澤　疏仡紀唐<lb/>
　時有窫窳鑿齒九嬰十日大風封豕長蛇之害民罔<lb/>
　攸止帝於是擇兵稱旅屠長蛇於洞庭射十日繳大<lb/>
　風於靑丘殺窫窳禽封豕於桑林殊鑿齒於疇華之<lb/>
　野戮九嬰於凶水之上而後萬民復生　羲和君之<lb/>
　子曰十日　屠直三嵕山碑石磴嵯峨丹梯嶙峋龍<lb/>
　盤曲折鳯嶺紆迴赤霞偕黃鶴齊飛白雲與青松疊<lb/>
　峙舊有廟名三嵕山之神宋崇寧間封顯應侯　長<lb/>
<pb n="KR2k0049_WYG_019-22b"/>
　治志舊志以為湯伐三嵕非也<lb/>
浮山在縣北三十里高二十七丈袤一里周三里山面<lb/>
　南高聳似浮上建禹王廟<lb/>
石聚山在縣東北二十里高二十二丈袤一里周三里<lb/>
　山西南元至正間建石聚佛寺<lb/>
上黨谷<lb/>
黃沙嶺地形志屯留有屯留城有邁澤黃沙嶺余吾城<lb/>
三想山地形志寄氏二漢為猗氏北魏景明元年復改<lb/>
<pb n="KR2k0049_WYG_019-23a"/>
　有猗氏城三想山上黨谷有方山伏牛山<lb/>
方山見地形志<lb/>
伏牛山潘炎黃龍見賦序景龍二年秋九月五日黃龍<lb/>
　見於上黨伏牛山之南岡留久之又黃龍再見賦序<lb/>
　景龍三年六月十五日黃龍再見於牛山<lb/>
三槐山地形志屯留陽水源出三槐山東流合車臺水<lb/>
　東南入絳水<lb/>
望天嶺地形志樂陽普泰中分長子寄氏置有望天嶺<lb/>
<pb n="KR2k0049_WYG_019-23b"/>
　絳水所出有堯廟<lb/>
鹿瀆山通典有鹿瀆山絳水所出<lb/>
金龍池在縣東南三十五里康莊村東西廣南北狹約<lb/>
　五百畝有竒水光清澈<lb/>
龍搆井在縣東南十里宋村東深二丈禱雨多應<lb/>
嶷水在縣西南九里源出嶷山東南麓流百歩許伏至<lb/>
　縣西南一里復見流一里又潛伏入絳水<lb/>
雞鳴水發源縣西南十五里杜村東北入絳水<lb/>
<pb n="KR2k0049_WYG_019-24a"/>
高麗水在縣西南七十三里源出沁源縣高麗村東流<lb/>
　十里至縣境張店村入絳水　晉地理志高麗水在<lb/>
　屯留縣西七十三里出沁源高麗村<lb/>
蒲谷水在縣西南七十三里源出荒草溝村東流八里<lb/>
　至張店村入絳水　地形志寄氏有水源出蒲谷東<lb/>
　南流入絳水<lb/>
絳水在縣西南八十里源出盤秀山陰八泉村郭家灣<lb/>
　經田石張家百盛棘侯寨何五灣至西連口又經西<lb/>
<pb n="KR2k0049_WYG_019-24b"/>
　河陳家郭莊宋渡呈寺五灣隸縣境一百十里　八<lb/>
　泉競湧流瀑如珠流經縣治北東流三十里入潞城<lb/>
　交漳村合濁漳　史記正義絳水源出潞州屯留縣<lb/>
　西南方山東北　後漢志屯留絳水出　地形志絳<lb/>
　水自寄氏界來入濁漳因名交漳　文獻通考金志<lb/>
　胥云屯留有絳水　綱目集覽絳源出潞州屯留縣<lb/>
　西南方　水經注漳水東逕屯留縣南又屈逕其城<lb/>
　東東北流有絳水注之絳水西出穀逺縣東發鳩之<lb/>
<pb n="KR2k0049_WYG_019-25a"/>
　谷謂之絳水西出穀逺縣為藍水東逕屯留縣故城<lb/>
　南故吁子國也潞氏之屬春秋襄公十八年晉人執<lb/>
　孫蒯於純留是也其水東北流入於漳故桑欽云絳<lb/>
　水屯留西南東入漳　李鍾奎絳水辨六月六日卜<lb/>
　連口棹舟遡流而上繇蓮岡過八仙臺歴東西兩陽<lb/>
　迤西折而南烏塌渠直上紅嶺曲折而下七八泉望<lb/>
　之有翠嶂插空盤秀山也山下泉八出淙淙有聲湛<lb/>
　若氷壺已度石梁迂囘三里赤霞壁盤曲陟嶺怪松<lb/>
<pb n="KR2k0049_WYG_019-25b"/>
　萬壑竒鳥千啼是夕宿小蘿菴明日沿流下十里如<lb/>
　藍過紅嶺三十里如丹又烏渠而東陽七十里兩水<lb/>
　合交半赬半緇土人名紫龍灣又明日放艇而東百<lb/>
　里浪湧沙翻有若奔馬旋至八仙蓮岡水愈急色亦<lb/>
　緅直經商山背折而北地漸濶水漸平不二里至連<lb/>
　口　地理志信都下云故漳河在北東入海禹貢絳<lb/>
　水亦入海葢縣北故漳即禹河之故道而絳水出其<lb/>
　南則漳水之徙流酈道元所稱絳瀆者也班固以為<lb/>
<pb n="KR2k0049_WYG_019-26a"/>
　禹貢之洚水謬矣其後漳又復北道而絳瀆無水故<lb/>
　唐人謂之枯洚<lb/>
八泉水在縣西南八十里東流為絳水　地形志寄氏<lb/>
　有八禮泉<lb/>
藍水在縣西南九十里源出盤秀山陽流經長子縣東<lb/>
　北十九里長治城西南二十里入沁源道書名福地<lb/>
　　通考潞有藍水<lb/>
神女泉在縣西北二十里源出二神頭村層崖上西行<lb/>
<pb n="KR2k0049_WYG_019-26b"/>
　六里至寨河村東口入三嵕水<lb/>
三嵕水在縣西北三十五里發源三嵕山下東流三十<lb/>
　二里至連村入絳水　文獻通考輿地註胥云屯留<lb/>
　有三嵕水又有三梭水通考云在屯留當即三嵕之<lb/>
　譌<lb/>
張厚泉在縣北二里圍三丈深倍之土人稱龍潭禱雨<lb/>
　輒應<lb/>
神惠井在縣東北四里郭莊村孔圍四寸深二丈有竒<lb/>
<pb n="KR2k0049_WYG_019-27a"/>
　泉源莫測疾者飲之多愈<lb/>
馬跑泉在縣東北二十里發源石室村東流十里入絳<lb/>
　水<lb/>
積石水在縣東北二十五里南許莊發源石聚山下東<lb/>
　流五里入潞城界合濁漳<lb/>
龍泉在縣東北二十五里井周一丈禱雨多應<lb/>
陳水水經注漳水又東陳水注之東經屯留縣故城北<lb/>
陽水地形志陽水之源出三槐山東流合車臺水東南<lb/>
<pb n="KR2k0049_WYG_019-27b"/>
　入絳水<lb/>
　襄垣縣<lb/>
黃巖山在縣東三十五里高六十丈盤踞三里西南連<lb/>
　鹿臺山石色黃巖下杳邃山麓有龍王廟<lb/>
百穀山在縣東南二十里長治界土厚石疎百草叢生<lb/>
南峰在縣南十二里峰上寺後有凉樓傳為元察罕納<lb/>
　延太師河南王避暑地<lb/>
五陽山在縣南十五里山有五峰<lb/>
<pb n="KR2k0049_WYG_019-28a"/>
鹿臺山在縣南二十里高百三十丈盤踞八里東連黃<lb/>
　巖山十五里巔有文王廟　水經注漳水歴臺山與<lb/>
　鞮水合　地形志建義有鹿臺山及祠　五朝志襄<lb/>
　垣有鹿臺山　金志襄垣有鹿臺山湼水漳水　劉<lb/>
　龍詩沃壤似枰山下展人家如畫水邊居<lb/>
五攢山在縣西南七十里高七十丈五峰環立盤踞三<lb/>
　里南連屯留三嵕山五里中為南北往來之衝<lb/>
桃林山在縣西十里舊多桃上有香巖寺寺後浮圖九<lb/>
<pb n="KR2k0049_WYG_019-28b"/>
　層元季風折其半<lb/>
獅山在縣西四十里九龍村東又名九龍山高一百十<lb/>
　丈盤踞四里西連紫巖山十五里　劉龍詩注邑西<lb/>
　有九流山有峰聳出似獅子夕陽返照宛有生態真<lb/>
　偉觀也<lb/>
紫巖山在縣西五十五里色紫一名寳峰有麻衣洞深<lb/>
　一里　麻衣僧後周綿上人修真紫巖山洞募建寳<lb/>
　峰寺著相書金鎖賦銀匙歌行於世　劉龍寳峰詩<lb/>
<pb n="KR2k0049_WYG_019-29a"/>
　注紫巖山有古寺曰寳峰與晉虒祁宫址相近雪霽<lb/>
　紫氣輝映景尤明麗<lb/>
小虎丘山在縣西北三十里迴轅店東南隅有泉　魏<lb/>
　孝文帝幸洛於此迴轅秋冬之交楓葉滿山殊為清<lb/>
　麗<lb/>
松石林山在縣西北三十里莊裏村峰秀松茂下有清<lb/>
　泉　上黨記邑帶山林茂松生焉<lb/>
二仙港在縣北十里樂氏二仙女廟前有石池深冽<lb/>
<pb n="KR2k0049_WYG_019-29b"/>
　李豸二仙祠記坎方十里有山裒然崛起名曰白石<lb/>
　梯西有大谷蜿蟺屈曲將數十里其高下之勢岈然<lb/>
　窪然若垤若穴其整峻之狀白石齒齒懸崖峭壁其<lb/>
　石負土而出突怒偃蹇其潭黛蓄膏渟淸冽甘寒傍<lb/>
　有一區石平土厚坦夷爽塏二仙祠建焉<lb/>
韓王山在縣北十五里高九十五丈盤踞四里山殊逈<lb/>
　秀上有韓王廟　劉龍韓山詩注韓山在邑城北有<lb/>
　峰秀出諸山之表鬱然陰森暑中望之輒有寒色<lb/>
<pb n="KR2k0049_WYG_019-30a"/>
五陰山在縣北二十里一名神頭山　明一統志相傳<lb/>
　周公嘗至此陰霧五日又傳魏孝文帝至此天地陰<lb/>
　暗五日慕容赤土剖心祭之天日復明　長子志赤<lb/>
　土慕容永之後隋文帝時為左金吾將軍<hi>按諸説多傳為五陰</hi>
　<hi>山實五音山也</hi>地形志鄉郡襄垣有五音山神祠<lb/>
錯上洪山在縣北三十里山峰叢雜稱名滋錯<lb/>
九仙峰在縣東北三十五里土人傳雲映峰岫若有九<lb/>
　仙立其上云<lb/>
<pb n="KR2k0049_WYG_019-30b"/>
筆頭峰在九仙峰西形似筆頭産筆頭菜<lb/>
趙王山在縣東北四十里高一百十五丈相傳趙襄子<lb/>
　寓此又石勒屯兵有遺蹟上有趙王廟<lb/>
仙堂山在縣東北五十里高一百十七丈盤踞七里東<lb/>
　南連黎城龍洞山四十里西北連武鄉朱家凹十里<lb/>
　勢巍林密有泉　劉龍詩注寺之北山高千仞許西<lb/>
　有巖巖中有洞列觀音羅漢像深入十餘丈東有閣<lb/>
　相傳有石闌已毀惟斧鑿痕存葢昔之藏經處也故<lb/>
<pb n="KR2k0049_WYG_019-31a"/>
　識之　寺殿三佛其左為鐵佛座前井二泉極甘美<lb/>
　寺前南厓有龍洞中有五色雲氣若繪畫然石柱中<lb/>
　立有鱗甲若龍盤繞狀其下有九折石渠渠内有水<lb/>
　西為講經壇有人面石取月梯醉雪石入山十里有<lb/>
　水巖泉瀉有聲　山堂肆考仙堂山在山西潞州襄<lb/>
　垣縣山勢巍峩上有龍洞及仙堂寺　趙三麒游記<lb/>
　東堡馳十里至大石坡歴棗凹又五里抵枰上越南<lb/>
　橫山復西折斜貝嶺十五里上虹嶺東有甘花南有<lb/>
<pb n="KR2k0049_WYG_019-31b"/>
　賢亭兩山重嵐隱豹數盤至巔登望仙岡既陟復降<lb/>
　懸岸千仞五丁半天開徑為捨身崖復行二里棧腐<lb/>
　中斷結衆衣帶綰而下十八轉始得石葉稍平出險<lb/>
　抵寺佛座前各面一泉殿外二泉又名五泉寺寺外<lb/>
　四匝石純靑中為獨秀峰亦曰翠㣲西北接天井山<lb/>
　可望不可及絶壁潮音洞外砌重臺天將暝止僧舍<lb/>
　旦西向琉璃洞洞口長石猶龍鱗甲生動上下四壁<lb/>
　作玻瓈色一石佛水出於臍西羅漢石亦名鐃鈸洞<lb/>
<pb n="KR2k0049_WYG_019-32a"/>
　遂過硃砂洞傳有樵者鍊大還仙去折西有人面石<lb/>
　班荆命酌明日南入石弄澗穿百樾中至下橋基又<lb/>
　五里抵漳河大峽即齊高歡隔岸拜爾朱兆處　琉<lb/>
　璃洞一名琉璃巖潮音洞一名觀音洞上有仙堂寺<lb/>
　山岡有琉璃巖巖中有石似人又有石九圏似車輞<lb/>
　環水輞中旱澇不涸不盈前生石子藥丸去則復生<lb/>
龍洞山在縣東北七十里黎城界洞深百里有竒入遼<lb/>
　州境相傳昭澤王修真於此禱雨輒應<lb/>
<pb n="KR2k0049_WYG_019-32b"/>
仙人洞玉海唐明皇别駕潞州時襄垣北有地忽開十<lb/>
　數里因名仙人洞<lb/>
强記嶺明劉龍有登强記嶺詩<lb/>
漳水源出長子縣發鳩山經縣境南又東入長治縣界<lb/>
　折而北經屯留潞城界共百五十里至縣南二十里<lb/>
　鹿臺山下北流十里至甘村莊又西漳水土人名付<lb/>
　壁河繇褫亭入縣界東流六十里至甘村莊滙漳水<lb/>
　環流城東北五十里至段堡村入黎城縣界楊家莊<lb/>
<pb n="KR2k0049_WYG_019-33a"/>
　　河源一出長子發鳩山一出沁州漳源村胥流入<lb/>
　縣南十里合為一繇東而折復環縣之西北至明嘉<lb/>
　靖時决之東北不復西包郡守劉復初復之萬厯時<lb/>
　復引東去河道終不復舊矣　水經注漳水又東北<lb/>
　流逕襄垣縣故城南王莽之上黨亭　劉龍漳江詩<lb/>
　注水在邑城東環抱而流春時清淺可渡河東村落<lb/>
　往來城市渡者甚衆　潘炎漳河赤鯉賦序景龍三<lb/>
　年春二月上巡屬縣至於襄垣漳水有赤鯉躍<lb/>
<pb n="KR2k0049_WYG_019-33b"/>
雍子水在縣南四十里源出西十里雍子村東流二十里<lb/>
　入漳水<lb/>
石泉水在縣西四十里有石泉又西十里有煖泉滙流<lb/>
　一里入漳水<lb/>
甘羅水在縣西北十五里東流至縣北闗橋一里入漳<lb/>
　水東北楊村有甘羅廟一名甘泉水　王思誠過襄<lb/>
　垣詩甘羅山下水汨汨幾千秋　劉龍詩注城西有<lb/>
　甘泉村甘泉湧出琤琤然若玉佩之聲最甘美可愛<lb/>
<pb n="KR2k0049_WYG_019-34a"/>
湼水一名小漳水在縣西北六十里源出沁州覆甑山<lb/>
　東流入縣境北下良鎮三十里至邯鄲村入臨水至<lb/>
　縣南合濁漳<lb/>
史水在縣西北六十里源出武鄉縣三史村入縣境史<lb/>
　屬村東流屈曲三十五里至水碾村合臨水<lb/>
臨水在縣東北四十里源出榆社縣八賦嶺繇武鄉縣<lb/>
　入縣境西營鎮東流四十里至段堡村入漳水<lb/>
鹿哭泉在縣東南李信村唐有人生子左臂一目怪而<lb/>
<pb n="KR2k0049_WYG_019-34b"/>
　棄之鹿隨乳焉後人収去鹿因失之遂滴淚成泉<lb/>
下谷水源出西十三里李谷村東流十三里入漳水<lb/>
　潞城縣<lb/>
伏牛山在縣東十五里高百八十丈長五里周十二里<lb/>
　　邑志相傳神牛食田禾晝伏夜出後神逐牛入山<lb/>
　遂不復出　地形志刈陵有伏牛山　玉海唐中宗<lb/>
　景龍間明皇上黨别駕黃龍曾兩見於此潘炎作賦<lb/>
　以記其美<lb/>
<pb n="KR2k0049_WYG_019-35a"/>
葛井山在縣東南二十里高五百二十四丈長二十五<lb/>
　里周九十四里相傳葛洪師事鮑元煉藥於此巔有<lb/>
　葛井今在圓寂寺<lb/>
蓋井山在縣東南三十里巔有泉石覆於上<lb/>
盧山在縣南五里高六百八十五丈南連大禹山上有<lb/>
　盧醫廟<lb/>
大禹山在縣南十里高八百九十三丈北連盧山南連<lb/>
　長治柏谷山上建廟邑人申仙遇葛仙翁於大禹山<lb/>
<pb n="KR2k0049_WYG_019-35b"/>
　授太陰鍊形之術後祀城東二里白鶴觀　周穆王<lb/>
　召尹軌杜冲居終南山尹真人草樓之所因號樓觀<lb/>
　隋大業中改曰元壇尋復曰觀　志樓觀必著終南<lb/>
　山志白鶴觀必著大禹山從其朔也他倣此<lb/>
無影岡在縣南十里高三丈長九十丈周二里突起一<lb/>
　丘形肖覆釡日照無影<lb/>
三埀山在縣西南二十里高三百五十二丈袤九里周<lb/>
　二十八里有三阜　金志潞城有三埀山伏牛山潞<lb/>
<pb n="KR2k0049_WYG_019-36a"/>
　水漳水<lb/>
鳯凰山在縣西北五里高三百三十二丈長十二里一<lb/>
　名天冢岡相傳神農時鳯凰巢此　地形志屯留鳯<lb/>
　凰山一名天冢山是天冢古屬屯留也<lb/>
龍山在縣西北二十里高三百五十九丈北連馬鞍南<lb/>
　連鳯凰勢曲巒峻<lb/>
馬鞍山在縣西北五十里高九百八十二丈南連龍山<lb/>
　北連風洞名小馬鞍山黎城縣西南三十里名大馬<lb/>
<pb n="KR2k0049_WYG_019-36b"/>
　鞍山<lb/>
風洞山在縣北四十里高七百二十一丈長五里北連<lb/>
　漳水上有石穴<lb/>
微子嶺在縣東北二十里高二里袤十里盤踞二十五<lb/>
　里上有三廟下有微子村相傳微子封此<lb/>
黃阜山五朝志潞城有黃阜山<lb/>
潞水在縣東四十里源出微子城至西流里合漳水<lb/>
　闞駰十三州志有潞水為冀州浸即漳水也　水經<lb/>
<pb n="KR2k0049_WYG_019-37a"/>
　注闞駰曰有潞水為冀州浸即漳水也<hi>按燕書王猛與慕容評相</hi>
　<hi>遇於潞川也鄣固山泉鬻水與軍入絹匹水二石上黨無他大川可以為浸所有巨浪長川唯漳水耳故</hi>
　<hi>世人亦謂濁漳為潞水矣</hi>水經注云潞水即漳水然潞自有源流<lb/>
　合漳水合後稱潞　玉海唐明皇為别駕時逐鹿於<lb/>
　河鹿迫而入因逐之水不及韀應弦獲鹿後騎入者<lb/>
　溺焉潘炎賦之　上黨記潞濁漳也縣城臨潞晉荀<lb/>
　林父伐曲梁在城西十里今名石梁潞縣故城在潞<lb/>
　城縣西又東北八十里有黎城臨壺口闗至建安十<lb/>
<pb n="KR2k0049_WYG_019-37b"/>
　一年從洶河口鑿入潞河名泉州梁以通於海　楊<lb/>
　升菴曰冀州之浸曰潞有東潞西潞東潞今之張家<lb/>
　灣潞河驛西潞山西之上黨猶雲夢有南夢北夢浯<lb/>
　水有南浯北浯漢水有東漢西漢也　西流渡土人<lb/>
　相傳日夕時輒有神人乘流而渡<lb/>
交漳水在縣西南三十里濁漳水與絳水交流故名濁<lb/>
　漳經屯留史河村至交漳村入縣境繇下舍至安昌<lb/>
　折而東流至安居又折而北至曹家溝入襄垣境自<lb/>
<pb n="KR2k0049_WYG_019-38a"/>
　襄垣東流至縣北馬鞍風洞山下東南經石梁至潞<lb/>
　河流入平順境　水經注漳水東北流有絳水注之<lb/>
　　地形志絳水自寄氏界東入濁漳因名漳　山堂<lb/>
　肆考潞州潞城縣西有交漳村濁漳水與絳水至此<lb/>
　交流故名交漳　石梁東北五十里荀林父伐曲梁<lb/>
　即此橋今廢<lb/>
翟店渠水在縣南十里山水侵田築堤而渠入漳水<lb/>
枯河在西門外二十歩雨輒溢城下<lb/>
<pb n="KR2k0049_WYG_019-38b"/>
養生井在縣北行村<lb/>
　黎城縣<lb/>
東順山在縣東十里以勅祀龍神名<lb/>
蘑菇山在縣東神山東北半里形肖蘑菇<lb/>
啓明山在縣東十里一名晴山<lb/>
大乘山在縣東南八里<lb/>
潞祠山在縣東南十五里上有潞子嬰兒祠<lb/>
風洞山在縣西南十五里漳水之陰遞高一里盤踞二<lb/>
<pb n="KR2k0049_WYG_019-39a"/>
　里南連馬鞍山山隸潞城地而洞口隸城界<lb/>
五仙山在縣西南二十里五峰似人形<lb/>
聯珠山在縣西南二十里遞高二里盤踞三里西連嵐<lb/>
　山山自西北延抵漳陽石巔漫突如珠<lb/>
馬鞍山在縣西南三十里遞高二里盤踞三里南接潞<lb/>
　城縣以形似名<lb/>
嵐山在縣西二十里遞高一里盤踞二里西連廣志山<lb/>
　有龍井泉禱雨輒應　嚴杞五龍廟記黎城境内西<lb/>
<pb n="KR2k0049_WYG_019-39b"/>
　去縣五十里鰲山有蒼龍又五十餘里龍阜山有昭<lb/>
　澤龍西北二十里有嵐山龍北去百二十里有石囤<lb/>
　龍相望五里間有蜡岡龍皆能出雲興雨而最靈異<lb/>
　者昭澤也<lb/>
廣志山在縣西三十五里遞高十里盤踞五里陟嶺望<lb/>
　見百里西北接武鄉西南接襄垣一名王至山<hi>山高而狹</hi>
　<hi>峰巒峻峭</hi>
鰲山在縣西五十里一名蒼龍山<lb/>
<pb n="KR2k0049_WYG_019-40a"/>
巁峪山在縣西七十里有洞深六七里洞中有池深不<lb/>
　可測不溢不竭洞中産鍾乳石<lb/>
玉皇山在縣西北二十里遞高五里盤踞二里東接渉<lb/>
　縣上有三皇廟<lb/>
信山在縣西北三十里遞高二里盤踞三里北連石老<lb/>
　山隅峰峻削山麓有泉常盈不涸一名汛山<lb/>
橫山在縣西北三十里亘嶺懸崖西北屏障<lb/>
石竚山在縣西北六十里高二里盤踞三里石竚立肖<lb/>
<pb n="KR2k0049_WYG_019-40b"/>
　人一名望夫山下寨村土人名石婆兒山牛居莊有<lb/>
　石老兒山　水經注漳水又東北歴望夫山山之南<lb/>
　有石人竚於山上狀有懐於雲表因以名焉<lb/>
九龍山在縣西北六十里九岡似卧龍有九龍山寨<lb/>
積布山在縣西北六十里山形似積布　地形志刈陵<lb/>
　有積布山<lb/>
曬布山在縣西北七十里相傳高辛時三仙女采不灰<lb/>
　木織火浣龍鬚之布以供仙裳崖有巨石類盥盆名<lb/>
<pb n="KR2k0049_WYG_019-41a"/>
　裝臺石<lb/>
隴阜山在縣西北百里山半有昭澤龍洞深數十里入<lb/>
　洞十尋有池四胥深數尺又後有方池深不可測側<lb/>
　立戲水石牛二又後三池胥有水又後為水洞瑩映<lb/>
　晶杳人莫敢入唐昭澤王焦氏棲此　通志龍巖洞<lb/>
　在武鄉縣東百里襄垣志龍洞在縣東北百里黎城<lb/>
　縣界胥指昭澤洞也<lb/>
白巖山在縣北十五里遞高一里盤踞三里北連信山<lb/>
<pb n="KR2k0049_WYG_019-41b"/>
　山半有朱喙巖巖有穴穴口絳色齊神武帝與爾朱<lb/>
　榮率衆北望神武指巖曰此是天蟒口啟絳色主殺<lb/>
　人可塞之居人塗以堊遂名白巖　水經注漳水於<lb/>
　是左右黃須水口水出臺壁西張譚巖下世傳巖赤<lb/>
　則土罹兵害故惡其變化無常恒以石粉汙之令白<lb/>
　是以俗名之為張譚巖其水南流逕臺壁西又南入<lb/>
　於漳<lb/>
箕山在縣北八十里彭莊許由墓在曬布崖下　平陸<lb/>
<pb n="KR2k0049_WYG_019-42a"/>
　遼州正定登封東昌濮州諸地皆有箕山汝州有洗<lb/>
　耳河東昌有巢父墓當陽有箕山洗耳河附志以備<lb/>
　考<lb/>
蜡岡龍山在縣北一百十里<lb/>
石囤山在縣北百二十里一名龍山<lb/>
曹莊北山相傳魏曹義攜妻子遁此立魏武廟云<lb/>
金牙山在縣東北二十里高三里東北連玉皇山黎城<lb/>
　山惟金牙最高夕陽尤晶瑩上有北極廟<lb/>
<pb n="KR2k0049_WYG_019-42b"/>
鳯凰山在縣東北三十里新村相傳神農時鳯棲此<lb/>
吾兒峪在縣東北三十里古志黎侯城東北十里即三<lb/>
　老令狐茂故地其形似壺踰東陽五里即吾兒峪<lb/>
卧牛峰在縣東北三十里長寧村有磐石寨形似卧牛<lb/>
繡屏山在縣東北三十里長寧村遞高三里盤踞五里<lb/>
　東連金牙山列屏錯繡元至正二年正月朔李仙姑<lb/>
　嘗蜕於繡山巔云<lb/>
桃花山在縣東北五十里有桃花寨山半多桃<lb/>
<pb n="KR2k0049_WYG_019-43a"/>
懸水崖在縣東北八十里安居村崖懸百尺高廣象室<lb/>
　石無隙水滲石膚入潭上百千㸃下百千聲疎似秋<lb/>
　雨滴潭不涸居人胥飲此<lb/>
壺谷漢靈帝時諫議大夫劉陶上疏上曰方今三郡之<lb/>
　民皆已奔亡南出武關北徙壺口　章懐志三郡河<lb/>
　東馮翊京兆也壺谷壺關之谷在上黨也<lb/>
松門嶺五朝志黎城有積布山松門嶺<lb/>
銅山唐志黎城有銅山<lb/>
<pb n="KR2k0049_WYG_019-43b"/>
東河在縣東半里<lb/>
南河在南闗外寖北凌城<lb/>
濁漳水渡在縣南二十里繇潞城縣西北界流入縣境<lb/>
　東流橫經百里又東南流入潞城東北境<lb/>
落水澗　漳滙而東水倐落危懸數百尺<lb/>
西河在縣西一里雨始成河<lb/>
龍井在縣西十五里嵐山下禱雨多應<lb/>
焦公馬跑泉在縣西七十里<lb/>
<pb n="KR2k0049_WYG_019-44a"/>
田溪在城北源出嵐山伏虎郊丈許輒伏至溪菇出委<lb/>
　注東河以達於漳一名小河水尤清激<lb/>
玉泉水在縣北五十里原泉村山下有三石竅水湧出<lb/>
　合流入渉縣界滙淸漳　金大定間道士闗安道鑿<lb/>
　山趾為三孔水由孔出别派合流水中孤石秋濤屹<lb/>
　峙<lb/>
潁水在縣北七十里乃小溪也<lb/>
淸漳水在壺口闗北繇吾兒峪入渉縣界　水經東過<lb/>
<pb n="KR2k0049_WYG_019-44b"/>
　渉縣西屈從縣南　水經注按地理志云魏郡之屬<lb/>
　縣也漳水於此有渉之稱名因地變也　淸漳入豫<lb/>
　渉縣境濁漳入豫林縣西北境胥東至林縣合流經<lb/>
　安陽磁州臨漳館陶界入衞河衞河源出蘇門山東<lb/>
　流合淇洹滏諸水東入衞輝府濬縣界<lb/>
靈原聖井在縣東北二十里<lb/>
　壺闗縣<lb/>
紫團山在縣東南百六十里高二十五里盤踞二百二<lb/>
<pb n="KR2k0049_WYG_019-45a"/>
　十里連太行山接林縣界古紫團真人修真地龍眉<lb/>
　子引仙詩以為金丹口訣焉有翠㣲洞洞前有白雲<lb/>
　潭巔常有紫氣團圞如葢山麓瀑布如噴玉如埀虹<lb/>
　溪如環如箭深谷之中有殷雷絶巔之上有烈日昔<lb/>
　産紫團參後絶　元致和中王宷輔道三十六景詩<lb/>
　有迎暘峰倚秀峰碧蘿峰老人峰金屋山鴟尾山天<lb/>
　杠磨崖山仙翁崖東華表西華表濯纓溪南極園駐<lb/>
　雲亭　張鐸紫團八景詩序王輔道詩刻半存得景<lb/>
<pb n="KR2k0049_WYG_019-45b"/>
　二十有二取其尤彰彰者列為八景橋樓淙<hi>去聲</hi>即輔<lb/>
　道之仙翁崖也雲葢寺即駐雲亭也照壁山即屏牆<lb/>
　山也倚秀峰乃照壁前山最高而秀者輔道所著今<lb/>
　名無稱焉參園即南極園昔有傳服參飛仙者本草<lb/>
　亦品紫團參為上今園已墾而田矣濯纓溪輔道所<lb/>
　著名磨崖碑舊名與今同將軍峰東西二華表也詩<lb/>
　招提依絶壁門拱二將軍　周一梧記又有二仙翠<lb/>
　㣲二洞白龍潭白雲崇雲雲葢三寺又謂紫團山峭<lb/>
<pb n="KR2k0049_WYG_019-46a"/>
　拔翠聳俯瞰雲烟中間瀑布流泉霞城洞府求之海<lb/>
　内不可多得諸刹又創自隋唐而雲葢先為墜崖所<lb/>
　壓僅得磨崖一碑至慈林有輔道三十六詠而已亡<lb/>
　其十四舟車已通人跡罕至地主乏九方之識而山<lb/>
　靈負鹽車之泣此語殊悲宜勒山銘　栗應宏遊紫<lb/>
　團山記穿林木而上十里及慈雲寺觀元人三十六<lb/>
　景詩碣遊慈雲石磴硈屈攀巖而下為雲葢寺山勢<lb/>
　四壁巉兀西連王屋東俯林慮諸峰南北相拱帶跨<lb/>
<pb n="KR2k0049_WYG_019-46b"/>
　青蓮白泉之勝為太行樞要復繇東峰入屏山遮地<lb/>
　即為參園歴西筆峰復西轉觀瀑布采藥飲泉而歸<lb/>
　數日復陟西峰石局　雲葢峰在紫團山以雲葢寺<lb/>
　名又山畔有慈雲寺胥唐時名刹　翠㣲洞紫團真<lb/>
　人而壁地也洞口劣容一人傴僂入轉身而下側足<lb/>
　而行高低寛隘倐變山水與人間無異水源如縷如<lb/>
　綫如盞如碗石髓上騰為鍾乳如梹榔葡萄穗垂地<lb/>
　如玉柱巨至合抱坐如瞿曇立如阿修羅虎豹游龍<lb/>
<pb n="KR2k0049_WYG_019-47a"/>
　閃爍變幻旁穴岐徑旋轉即迷深闇或燭不能燃莫<lb/>
　窮其際相傳直透太行外數百里云　鳯臺山在紫<lb/>
　團山西二十里樂氏二仙冲舉於此周一梧志西來<lb/>
　諸山至此忽變莊嚴峭拔翺翔飛舞至於山巔萬壑<lb/>
　疎風羣峰冐日一望海天杳然無際　櫻桃掌在紫<lb/>
　團鄉宋大觀三年李元儒樂氏二真人封號記比於<lb/>
　寺之東南幽谷間曰櫻桃掌得真人父母之墓其碣<lb/>
　乃乾寧甲寅嵗所作是時真人之親喪久矣真人降<lb/>
<pb n="KR2k0049_WYG_019-47b"/>
　神於巫命改此兆符驗之應其事有五雖紀父母諱<lb/>
　氏而不及其他<hi>按冲惠冲淑二仙繇陵川移居紫團鄉益陽里云</hi>
三壅山在縣東南九十里遞高二十五里盤踞二百四<lb/>
　十五里山勢壅障者三下有水名壅水東南入林縣<lb/>
　界　地形志刈陵有三壟山<lb/>
大王山在縣東南二十三里遞高十五里盤踞八十五<lb/>
　里後魏書望氣者言大王山有天子氣太武帝疊石<lb/>
　為三峰欲厭之後唐𤣥宗潛龍於此　高歡請就山<lb/>
<pb n="KR2k0049_WYG_019-48a"/>
　東食與爾朱兆盟襄垣水東乃舍大王山六旬始出<lb/>
　滏口　地形志屯留有大王山上有闗龍逢祠<lb/>
羊腸坂在縣東南一百六里<lb/>
抱犢山在縣南四十里高十三里盤踞七十五里　五<lb/>
　朝志上黨縣有羊頭山抱犢山文獻通考金史胥謂<lb/>
　在壺闗境内<lb/>
東山在東二里遞高三里盤踞十八里　上黨記東山<lb/>
　在城東南晉申生所伐今名無睪<lb/>
<pb n="KR2k0049_WYG_019-48b"/>
馬駒山在縣東十里高五里盤踞三十五里　唐志上<lb/>
　黨有馬駒山相傳後趙時有人獲一石形似馬駒因<lb/>
　名<lb/>
靖林山在縣東七十里<lb/>
龍山在縣東南五里遞高三里盤踞二十里<lb/>
鳯山在縣東南五里遞高三里盤踞三十一里上有鳯<lb/>
　山浮圖<lb/>
龍石山在縣東南七里遞高八里盤踞三十五里山巔<lb/>
<pb n="KR2k0049_WYG_019-49a"/>
　石上有龍形祈雨多應<lb/>
紫巖山在縣東南十三里遞高三里盤踞三十五里巖<lb/>
　石紫土人名石巖頭<lb/>
烏泉山在縣東南三十里遞高八里盤踞六十三里山<lb/>
　半有泉伏流黑土<lb/>
安公山在縣東南七十里陵川界遞高九里盤踞六十<lb/>
　四里相傳比丘安公隱此未朞卒俄而巔出石棺里<lb/>
　人収葬之<lb/>
<pb n="KR2k0049_WYG_019-49b"/>
麥積山在縣東南七十里以形似名<lb/>
五指山在縣東南八十里遞高二十里盤踞百二十八<lb/>
　里連太行山接林縣界<lb/>
赤崖在縣東南九十里<lb/>
龍泉山在縣南二十里遞高三里盤踞十八里山胥青<lb/>
　石中有砂石五丈<lb/>
黃山在縣南二十八里遞高八里盤踞四十二里山色<lb/>
　黃明崇禎六年生白脂民取以食名黃山麵<lb/>
<pb n="KR2k0049_WYG_019-50a"/>
石魚坂在黃山後天新雨上輒有五色魚現<lb/>
樓峰在縣南三十里黃臺絶頂邑南境最高峰乃馮坡<lb/>
　之亥山也昔人嘗以多寶崇壽名之相傳古有高樓<lb/>
　址存<lb/>
佛耳山在縣南四十里長治界柏林鎮遞高十一里盤<lb/>
　踞六十二里　張鐸摩雲寺記粤惟佛嶺秀出壺闗<lb/>
　視地無垠與天為黨蕭蕭陰壑鬱鬱喬林絶頂難攀<lb/>
　纎塵不到若為登百仞之嶠遂將𣺌萬井之區信潞<lb/>
<pb n="KR2k0049_WYG_019-50b"/>
　境之具瞻太行之支秀也<lb/>
鸞山在佛耳山迤東一里<lb/>
趙屋嶺在縣南六十里上有鐵鑛又産赤白石脂<lb/>
赤壤山在縣南六十里遞高八里盤踞三十五里　地<lb/>
　形志壺闗有赤壤川其地寒而早霜　金志壺闗有<lb/>
　抱犢山紫團山赤壤山<lb/>
神山在城西南一里遞高二里盤踞二十二里<lb/>
高望山在縣西南一里高三里盤踞二十五里即南壇<lb/>
<pb n="KR2k0049_WYG_019-51a"/>
　山　唐武德四年置壺闗縣於高望堡<lb/>
栲栳山在縣西南四里遞高五里盤踞二十五里形似<lb/>
　栲栳　郭恬詩虎踞真形勝仙壇亦壯觀<lb/>
大峪嶺在縣西南三十里上有鐵鑛<lb/>
鳯凰山在縣北十五里遞高五里盤踞三十五里　魏<lb/>
　太平真居九年二月西幸上黨詔於壺闗東北大王<lb/>
　山累石為三峰又斬其北鳯凰山南足以斷之<lb/>
壺闗山在縣西北五里長治界遞高三里盤踞二十二<lb/>
<pb n="KR2k0049_WYG_019-51b"/>
　里山形似壺　通典有壺山<lb/>
龍溪山近壺闗山上建龍王廟<lb/>
檀山在縣東北三里遞高三里盤踞二十五里唐徐王<lb/>
　元禮為潞州刺史嘗逐白鹿至此<lb/>
風穴山在縣東北二十里遞高十里盤踞七十里西有<lb/>
　石竅深不可測聽之嘗有風氣　郭恬詩古寺王嶺<lb/>
　下一穴自虛中<lb/>
純山在崇賢村劉龍壺闗三老茂碑漢孝武時壺闗三<lb/>
<pb n="KR2k0049_WYG_019-52a"/>
　老茂上書史失其姓邑之故蹟雖見郡志然實未得<lb/>
　其地三原張君友直宰邑數載求之未釋嘗以公事<lb/>
　過崇賢村訪諸父老則曰村左純山之陽有巨冢或<lb/>
　言耕者得一片石隱隱有字藏之近村古寺取視則<lb/>
　唐人令狐璋墓誌也其序世系則曰昔先祖茂夾輔<lb/>
　周室光翼漢朝封為壺闗三老諡云徵君以茂為逺<lb/>
　祖茂之姓當為令狐矣<lb/>
鐵鼓山地形志壺闗有羊腸坂静林山微子城鐵鼓山<lb/>
<pb n="KR2k0049_WYG_019-52b"/>
　五馬門令狐徵君墓<lb/>
五馬門<lb/>
燕子池在縣治東南隅即甘泉池明景泰初知縣藺興<lb/>
　濬<lb/>
烏泉所謂烏泉夕照也章經詩曲嶂轉幽徑盤迴入長<lb/>
　松<lb/>
赤崖流泉在縣東南九十里巖有石洞深一里内出盧<lb/>
　甘石洞口有泉以土色赤名<lb/>
<pb n="KR2k0049_WYG_019-53a"/>
濯纓溪在紫團山源泓澄澈<lb/>
橋樓淙在紫團山山陘峭絶下視深壑衆流奔滙<lb/>
惠澤池在南門外壺闗地高峻鑿井甚難明洪武九年<lb/>
　縣丞郭柏濬池民始獲水利<lb/>
渠頭溝在縣南三里當要道之衝今改道於龍塘河<lb/>
清流川在縣西南三里一名進流川　唐貞觀十七年<lb/>
　移縣治於淸流川<lb/>
壺水在縣西北二里壺闗山下發源北流經長治縣西<lb/>
<pb n="KR2k0049_WYG_019-53b"/>
　北注濁漳後涸<lb/>
濟衆池在北門外明成化十四年知縣王佑開<lb/>
龍雨池武有備記縣境北方則龍溪山也山形偏西故<lb/>
　左向建龍鬚橋橋東為龍雨池水門即山麓石級疊<lb/>
　浪宛若天造週計五畝餘深計三丈許<lb/>
李郭井在甘泉池側共四井<lb/>
沾水漢志壺闗有沾水東至朝歌入淇<lb/>
　平順縣<lb/>
<pb n="KR2k0049_WYG_019-54a"/>
葱蔚山在縣東三里懸崖峭壁松栢葱蔚<lb/>
靖林山在縣東五十里<lb/>
玉峽山在縣東八十里<lb/>
蒼龍洞在縣東南新興二里深半里<lb/>
彩鳯山在縣治南拔巒似鳯頭附岫似鳯翼<lb/>
麥積山在縣南八十里以形似名<lb/>
龍盤山在縣西二十里達潞安府道相傳龍盤此<lb/>
獅子山在縣西五十里東禪東里西南二里東平順西<lb/>
<pb n="KR2k0049_WYG_019-54b"/>
　長治南壺闗北潞城首尾背足胥似獅子<lb/>
廣武山在縣西五十里東禪東里相傳廣武君葬此<lb/>
淸凉山在縣西安善一里上有淸凉寺<lb/>
馬鞍山在縣西東五谷里以形似名<lb/>
虎頭山在縣西東五谷里<lb/>
大巖洞　小巖洞胥在縣西北東五馬葭蘆里洞有水<lb/>
靑羊山在城北縣建山下山形似羊植柏青翠<lb/>
青子洞在青羊里相傳唐太宗第七子避難洞中一名<lb/>
<pb n="KR2k0049_WYG_019-55a"/>
　七子洞<lb/>
龍耳山在縣北石灰里山形似龍兩峰似耳<lb/>
赤壁在縣北四十里新安里赤壁村南石崖深澗高五<lb/>
　丈有竒漳水至此急流落澗聲吼若雷氣騰若霧浪<lb/>
　噴若珠<lb/>
侯壁山在縣北六十里侯壁里山多壁立<lb/>
龍門山在縣北八十里石城里赤壁村兩山合峙山有<lb/>
　三穴漳河南岸大石聳立土人傳龍卧蹟<lb/>
<pb n="KR2k0049_WYG_019-55b"/>
虹梯在縣東北六十里<lb/>
豆峪在縣東北九十里<lb/>
馬踏隘去豆峪三十里<lb/>
崆峒山在羊羔村金大用龍祥觀記王曲村張可用隱<lb/>
　崆峒山谷之石室先病乏水倐石坼泉溜淸冷味甘<lb/>
　多汲不竭少汲不溢病者飲之獲安人得以濟<lb/>
漳河源繇潞城東流入縣境經王曲新安石灰躭車石<lb/>
　城竇口等里東流入河南林縣界合淸漳　平順漳<lb/>
<pb n="KR2k0049_WYG_019-56a"/>
　名漳河源彌可證潞城潞源之為漳源也　水經注<lb/>
　漳水又東逕磻陽城北蒼石水入焉水出林慮縣之<lb/>
　蒼石溪東北逕魯般門西闕昻藏石壁霞舉左右結<lb/>
　石修坊崇基仍存北逕偏橋東即林慮之嶠嶺抱犢<lb/>
　固也石磴西陛陟踵修上五里餘崿路中斷四五丈<lb/>
　中以木為偏橋劣得通行亦言故有偏橋之名矣自<lb/>
　上猶須攀蘿捫葛方乃自津山頂即庚眩墜處也蒼<lb/>
　石溪水又北合白水溪溪水出壺闗縣東白水川東<lb/>
<pb n="KR2k0049_WYG_019-56b"/>
　逕百畝城北葢同仇池百頃之稱矣又東逕林慮縣<lb/>
　之石門谷又注於蒼溪水蒼溪水又北逕磻陽城東<lb/>
　而北流注於漳水漳水又東逕葛公亭北而東去矣<lb/>
　　虹梯傳魯般所鑿當即魯般門猶靈石之魯班纒<lb/>
　也崿路中斷四五丈即所謂絶頂中斷是曰風門也<lb/>
　石磴西陛林慮在東故名平順為西陛也　水經又<lb/>
　東過武安縣水經注漳水於縣東淸水自渉縣東南<lb/>
　來注之世謂決入之所為交漳口也<lb/>
<pb n="KR2k0049_WYG_019-57a"/>
好水池在縣東南隅味甘<lb/>
濟衆池在南門外邑城之水滙此<lb/>
周公泉在南山下建縣初知潞州周昊鑿三井<lb/>
温泉在縣北四十里新安里樂頭村漳水瀠洄處高崖<lb/>
　深潭名大海小海涯際多泉水差温流入漳河<lb/>
神虎泉在東谷里相傳白虎入南山下存木箭拔箭得<lb/>
　水<lb/>
大禹泉在三池南里相傳大禹經此相地穿井得泉云<lb/>
<pb n="KR2k0049_WYG_019-57b"/>
雙射泉在躭車里相傳唐太宗征竇建德連發二矢拔<lb/>
　箭水出<lb/>
過水井在李莊村西南河渠居民穿渠得泉葢方員百<lb/>
　歩惟此過水去<lb/>
龍王井在東禪北里相傳夢龍王指地穿井得泉二眼<lb/>
　云<lb/>
三岔口池在縣東南河渠<lb/>
通津池在廣裏村河下今涸<lb/>
<pb n="KR2k0049_WYG_019-58a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_019-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷十九<lb/>
</p>
<p>
</p>
  </div>
</body>
</text>
</TEI>
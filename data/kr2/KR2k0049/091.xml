<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷九十一</head> <lb/>
    <p>
<pb n="KR2k0049_WYG_091-1a"/>
欽定四庫全書<lb/>
　山西通志卷九十一<lb/>
　　名宦<hi>九</hi>
潞安府<lb/>
周<lb/>
靳黈趙上黨守也秦伐韓一軍臨榮陽一軍臨太行韓<lb/>
　請効上黨之地以和令韓陽告靳黈曰秦起二軍臨<lb/>
　韓韓不能支今王以上黨入和於秦使陽言之太守<lb/>
<pb n="KR2k0049_WYG_091-1b"/>
　太守其効之黈曰人有言挈瓶之智不失守器王則<lb/>
　有令而臣失守雖王與子其亦猜焉臣請悉𤼵守以<lb/>
　應秦若不能卒則死之韓陽趨報王王曰吾始以諾<lb/>
　應侯矣今不與是欺之也乃使馮亭代黈<lb/>
漢<lb/>
任敖故沛獄吏高祖東擊項籍敖遷為上黨守陳豨反<lb/>
　時敖堅守封為廣阿侯食千八百戶高后時為御史<lb/>
　大夫三歳免<lb/>
<pb n="KR2k0049_WYG_091-2a"/>
蔣滿宣帝時為上黨太守子萬為北地都尉並以卓異<lb/>
　徴萬退却不敢並父帝問贊謁者以父子對帝歎息<lb/>
　曰乃父子剖符耶即下詔曰上黨守滿經行篤著信<lb/>
　行山東其以滿為淮陽王相誨導東藩𢎞農股肱郡<lb/>
　其以萬為𢎞農太守同日拜擢一時榮之<lb/>
茍諌為上黨太守哀帝時王莽欲滅鮑宣子孫都尉路<lb/>
　平承望風㫖規欲害宣子永諫擁䕶永召以為吏常<lb/>
　置府中永因數為諫陳興復漢室剪滅簒逆之策諫<lb/>
<pb n="KR2k0049_WYG_091-2b"/>
　每戒永曰君長幾事不宻禍倚人門永感其言及諫<lb/>
　卒自送喪歸扶風路平遂收永弟升後太守趙興到<lb/>
　歎曰我受漢茅土不能立節而鮑宣死之豈可害其<lb/>
　子也出升復署永功曹<lb/>
田邑字伯玉馮翊蓮勺人有大節涉學藝能善屬文更<lb/>
　始初為上黨太守二年與行大將軍事鮑永狼孟長<lb/>
　馮衍繕甲養士扞衛幷土而尤善馮衍及世祖即位<lb/>
　遣宗正劉延攻天井關邑連戰十餘合延不得進邑<lb/>
<pb n="KR2k0049_WYG_091-3a"/>
　迎母弟妻子會鄧禹使積弩將軍馮愔將兵擊邑愔<lb/>
　與延悉得邑母弟妻子後聞更始敗乃遣使詣洛陽<lb/>
　獻璧馬降帝遣騎都尉弓里游諫大夫何叔武即拜<lb/>
　為上黨太守屢以書招衍降衍不從永婿張舒誘降<lb/>
　涅城舒家在上黨邑悉繫之遺永書曰張舒内行邪<lb/>
　孽不遵孝友疏其父族外附妻黨已收三族將行其<lb/>
　法能逃不自詣者舒也能夷舒宗者予也永不答自<lb/>
　是與邑有隙而永衍後亦罷兵幅巾降邑遷漁陽太<lb/>
<pb n="KR2k0049_WYG_091-3b"/>
　守未至官疾徴還為諫議大夫卒<lb/>
班稚長子令彪之父有善治<lb/>
戴涉建武初為上黨太守太行山中有劇賊涉聞鮑昱<lb/>
　有智略乃就謁請署守高都長昱平羣賊道路開通<lb/>
魏應字君伯任城人習魯詩閉門誦習不交僚黨舉明<lb/>
　經弟子自遠方至著録數千人肅宗甚重之時會京<lb/>
　師諸儒於白虎觀講論五經同異使應専掌問難明<lb/>
　年出為上黨太守徴拜騎都尉卒<lb/>
<pb n="KR2k0049_WYG_091-4a"/>
鄭渾字文公河南開封人興之子也建安中為左馮翊<lb/>
　平山賊轉上黨太守渾為郡明禁令以發奸勤稼穡<lb/>
　以勸農由是民安而盗賊止息性清素在公卒之日<lb/>
　妻子不免饑寒<lb/>
羊衜泰山南城人續之子也世有清徳蔡邕以女妻之<lb/>
　衜仕至上黨太守生祐<lb/>
晉<lb/>
郭翼直言上書武帝擢為屯留令元帝時南昌熊遠疏<lb/>
<pb n="KR2k0049_WYG_091-4b"/>
　論時政嘗稱引之<lb/>
吕温壽張人善書好施有文武才畧拜上黨太守以能<lb/>
　稱卒贈豫州刺史<lb/>
北魏<lb/>
鄭渾河南儀封人魏太祖聞其篤行召為掾後遷下蔡<lb/>
　長天下未定民皆剽掠不念產殖其生子多不舉渾<lb/>
　禁其漁獵重加去子之刑後數有戰功遷上黨太守<lb/>
韓念祖為上黨令徐州刺史尉元表念祖始臨之初舊<lb/>
<pb n="KR2k0049_WYG_091-5a"/>
　民南叛撫慰招集南來民費傒先等前後歸附戶至<lb/>
　二百有餘南濟隂郡睢陵縣人趙怜等辭稱念祖善<lb/>
　於綏撫清廉請乞念祖為睢陵令若得其人必能招<lb/>
　集離叛成立一縣獻文詔曰樹君為民之情如此可<lb/>
　聽如請<lb/>
隋<lb/>
栁昻字千里河東解人周賜爵文城郡公隋初拜潞州<lb/>
　刺史昻見天下無事可以勸學行禮因上表言之上<lb/>
<pb n="KR2k0049_WYG_091-5b"/>
　覽而嘉納詔天下州縣皆置博士習禮焉昻在州甚<lb/>
　有惠政數年卒官<lb/>
辛彥之隴西狄道人周封五原郡公隋初改封任城郡<lb/>
　公累遷潞州刺史有惠政卒官諡曰宣<lb/>
源崇西平樂都人朔方郡公雄子襲封官儀同大業中<lb/>
　上黨贊治入為尚書虞部郎將兵討北海賊力戰死<lb/>
　贈正議大夫<lb/>
唐<lb/>
<pb n="KR2k0049_WYG_091-6a"/>
王行敏并州樂平人義旗初潞州刺史遷屯衛將軍劉<lb/>
　武周寇上黨取長子壺關上遣行敏馳往守禦賊引<lb/>
　去<lb/>
李襲譽字茂實金州安康人唐初封安康郡公為潞州<lb/>
　總管突厥既和親又通使王世充襲譽掩擊悉斬之<lb/>
　因委典運以餽東軍後歴蒲州刺史轉揚州大都府<lb/>
　長史所涖以威肅聞後戍卒<lb/>
李元嘉高祖第十一子初封徐王貞觀六年授潞州刺<lb/>
<pb n="KR2k0049_WYG_091-6b"/>
　史時年十五在州聞太妃有疾涕泣不食十年改封<lb/>
　韓王授潞州都督元嘉少好學閨門修整有類寒素<lb/>
　修身潔已内外如一高宗末轉澤州刺史垂拱中徙<lb/>
　絳州遇害<lb/>
李元懿宗室子封鄭王初刺兖州徙潞州數斷大獄務<lb/>
　寛平城南有元懿太妃墓<lb/>
崔珏一名元靖樂平人貞觀間為長子令廉介公直發<lb/>
　奸摘伏民不敢欺時有虎傷人珏祈諸神遣使追虎<lb/>
<pb n="KR2k0049_WYG_091-7a"/>
　至而殺之民為立石頌徳<lb/>
李嗣正字承胄趙州栢人多藝數尤精音律舉明經歴<lb/>
　縣令以善政聞永昌初歴拜右御史中丞知大夫事<lb/>
　命巡撫河東薦宋温瑾袁嘉祚李日知拔州縣職皆<lb/>
　至顯官時來俊臣獄方熾嗣正上書切諫出為潞州<lb/>
　刺史為俊臣所誣貶藤州卒諡曰昭<lb/>
宋璟邢州南和人耿介有大節好學工文辭第進士調<lb/>
　上黨尉居官鯁介景雲初以吏部尚書同三品開元<lb/>
<pb n="KR2k0049_WYG_091-7b"/>
　四年又以吏部兼侍郎封廣平郡公後罷以尚書右<lb/>
　丞相致仕卒贈太尉諡文貞<lb/>
姚崇陜右人睿宗時以兵部尚書出為潞州刺史専務<lb/>
　徳化政條簡肅潞人為立碑紀之<lb/>
李濬太宗族子開元中潞州刺史轉劍南節度使所歴<lb/>
　以誠信待物稱為良吏卒諡誠<lb/>
薛僅字用沖漢御史大夫廣漢後開元間上將巡潞藩<lb/>
　擇賢能為長吏俾宿儲供僅以拾遺宰屯留略無愠<lb/>
<pb n="KR2k0049_WYG_091-8a"/>
　色躬親庶務諸事克辦朝廷稱之次年歲歉出公私<lb/>
　米賑活以百萬計又防水患邑大治以異能稱民立<lb/>
　碑頌之明正徳六年入祠<lb/>
程千里本磧西人居京兆天寳十四載詔於河東召募<lb/>
　充河東節度副使雲中太守十五載正月遷上黨郡<lb/>
　長史特進攝御史中丞以兵守上黨賊攻城屢為千<lb/>
　里所敗加開府儀同三司禮部尚書兼御史大夫至<lb/>
　徳二載九月賊將蔡希徳圍上黨輕騎挑戰千里恃<lb/>
<pb n="KR2k0049_WYG_091-8b"/>
　勇開懸門率百騎欲直擒希徳幾得而救至乃退會<lb/>
　橋壞馬顛為賊執仰首勅諸騎使還曰為我報諸將<lb/>
　可失帥不可失城軍中皆為泣下増備固守賊不能<lb/>
　下乃還囚千里至東都為嚴莊所害後追褒死難者<lb/>
　惟千里生見執不及云<lb/>
陸長源字泳之呉人乾元中辟昭義節度薛嵩幕府嵩<lb/>
　侈汰常從容規切嵩曰非君安能為此歴宣武軍司<lb/>
　馬兵變遇害贈尚書右僕射<lb/>
<pb n="KR2k0049_WYG_091-9a"/>
魏琚潞州府長史兼御史中丞寳應元年為大元帥府<lb/>
　兵馬使㑹囘紇討賊為登里可汗榜捶死<lb/>
王䖍休字君佐汝州梁人涉學有武材以信義聞潞澤<lb/>
　李抱貞厚幣招之授兵馬使以從破臨洺功擢步軍<lb/>
　都虞候封同昌郡王貞元十年抱貞卒元仲經等謀<lb/>
　樹其子緘䖍休正色語衆曰軍王軍土王土帥亡當<lb/>
　禀天子何云云有妄謀衆服其言得不亂徳宗嘉之<lb/>
　以邕王為昭義節度大使擢䖍休潞州左司馬領留<lb/>
<pb n="KR2k0049_WYG_091-9b"/>
　後號令撫循軍中大治二歲遷昭義節度使檢校工<lb/>
　部尚書始屬城州縣守宰多署他職不親政故治茍<lb/>
　簡䖍休増俸廩遣就部人以妥安卒贈尚書左僕射<lb/>
　諡曰敬䖍休性恪敏節用度既没所部帑廩皆可支<lb/>
　數歳嘗得太常樂家劉玠撰繼天誕聖樂因上誕日<lb/>
　以獻焉<lb/>
盧頊潞澤節度王䖍休掌書記軍司馬元誼據洺州䖍<lb/>
　休破之復遣頊見誼陳利害誼請朝請即以頊為洺<lb/>
<pb n="KR2k0049_WYG_091-10a"/>
　州别駕使守洺<lb/>
韋虚心京兆萬年人湊子舉孝亷歴潞州都督府長史<lb/>
　所在官吏振肅威令甚舉拜東京留守卒諡正<lb/>
劉潼字子固曹州南華人暹孫登進士第拜昭義節度<lb/>
　使徙河東所涖治辦卒贈司空<lb/>
郗士美字和夫高平金鄉人自潞州從事累拜御史大<lb/>
　夫經畧黔中以平賊功封高平郡公元和六年檢校<lb/>
　工部尚書潞州大都督府長史充昭義節度使昭義<lb/>
<pb n="KR2k0049_WYG_091-10b"/>
　自李抱貞以來皆武臣私厨月費米六千石羊千首<lb/>
　酒數十斛潞人困甚士美至悉去之出廩錢市物自<lb/>
　給又盧從史時日具三百人膳以餉牙兵士美曰卒<lb/>
　衛于牙固職也安得廣費為私恩亦罷之詔討王承<lb/>
　宗大將王獻恣横逗撓斬以徇下令曰敢後者斬兵<lb/>
　最先有功憲宗喜曰固知士美能辦吾事十二年以<lb/>
　疾徴為工部尚書卒諡曰景<lb/>
辛秘隴西人舉五經歴河東司馬元和十二年代郗士<lb/>
<pb n="KR2k0049_WYG_091-11a"/>
　美為潞州大都督府長史御史大夫昭義節度澤潞<lb/>
　磁洺邢等州觀察使時以再討王承宗澤潞壓境凋<lb/>
　費尤甚秘在鎮四歳約出入嗇用度府庫積錢十七<lb/>
　萬緡糧七十萬斛器械堅良復為完鎮家無豐財厚<lb/>
　產為時所稱召還卒贈左僕射諡曰昭<lb/>
薛茂卿潞州將剽勇善戰謀歸王宰為劉稹所殺稹誅<lb/>
　詔贈博州刺史<lb/>
沈詢呉人第進士咸通中檢校戶部尚書潞州長史昭<lb/>
<pb n="KR2k0049_WYG_091-11b"/>
　義節度使治尚簡易人皆便安奴結牙將夜攻詢滅<lb/>
　其家贈兵部尚書以左散騎常侍劉潼代為節度馳<lb/>
　至刳奴祭詢<lb/>
孫揆字聖圭潞州涉縣人第進士累拜京兆尹昭宗討<lb/>
　李克用為招討副使更授昭義節度使以本道兵㑹<lb/>
　戰克用伏兵刁黄嶺執揆厚禮將用之曰公輩當從<lb/>
　容廟堂何為自履行陣也揆大罵不詘克用怒使以<lb/>
　鋸解之鋸齒不行揆謂曰死狗奴解人當束之以版<lb/>
<pb n="KR2k0049_WYG_091-12a"/>
　汝輩安知行刑者如其所言詈聲不輟至死昭宗憐<lb/>
　之贈左僕射<lb/>
李殷鋭為潞州刺史李克用寇潞州殷鋭與昭義節度<lb/>
　使康君立俱死之<lb/>
王中立榆社人潞州節度使竭心力於王室著勞績於<lb/>
　戎行内外稱之<lb/>
李克修字崇遠國昌子從討龎勛以功拜朔州刺史兄<lb/>
　克用鎮雁門為奉誠軍使後表昭義軍節度使數出<lb/>
<pb n="KR2k0049_WYG_091-12b"/>
　山東擊孟方立又與李罕之攻懷孟克用自將擊方<lb/>
　立還軍過潞供饋甚薄克用怒詬而笞之克修慙憤<lb/>
　發疾卒克修為人簡儉潞人素安其政其卒也人皆<lb/>
　哀之<lb/>
李嗣昭太谷縣人天祐三年攻降潞州為昭義軍節度<lb/>
　使梁遣李思安將兵十萬攻潞築夾城以圍之朱温<lb/>
　常遣人招降嗣昭嗣昭斬其使者閉城拒守踰年莊<lb/>
　宗始攻破夾城嗣昭完緝兵民撫養甚有恩意<lb/>
<pb n="KR2k0049_WYG_091-13a"/>
後唐<lb/>
盧文進范陽人明宗時以上將軍出鎮潞州擒奸恤隱<lb/>
　甚得時譽<lb/>
任圜京兆三原人明敏善談辨李嗣昭節度昭義辟觀<lb/>
　察支使梁兵築夾城圍潞州踰年而晉王薨晉兵救<lb/>
　潞者皆解去嗣昭危甚問圜去就之計圜勸嗣昭堅<lb/>
　守以待不可有二心已而莊宗攻破夾城聞圜為嗣<lb/>
　昭畫守計甚善之由是益知名其後嗣昭與莊宗有<lb/>
<pb n="KR2k0049_WYG_091-13b"/>
　隙圜數奉使往來辨釋讒搆嗣昭卒免於禍圜之力<lb/>
　也嗣昭戰胡栁擊敗梁兵圜頗有功嗣昭戰没於鎮<lb/>
　州圜代將其軍號令嚴肅遷節度判官召還後拜同<lb/>
　中書門下平章事致仕安重誨矯制殺之<lb/>
後周<lb/>
李筠太原人仕周為昭義軍節度使宋太祖受禪加中<lb/>
　書令使者至潞欲拒之賓佐切諫乃宴使者酒半懸<lb/>
　周太祖像涕泣不已賓佐惶駭告使者曰令公被酒<lb/>
<pb n="KR2k0049_WYG_091-14a"/>
　失其常性幸無訝北漢主聞之以蠟書約筠同舉兵<lb/>
　太祖手詔撫慰且官其子筠終不聽北漢主親將來<lb/>
　㑹筠言受周太祖厚恩不敢愛死周漢仇也以故漢<lb/>
　主不悦留監軍而返筠遂南據澤州戰敗而死<lb/>
宋<lb/>
李崇矩上黨人宋初為澤潞南面行營前軍都監破李<lb/>
　筠衆于碾子谷澤潞平遣人先入城收圖籍視府庫<lb/>
　後拜樞宻使開寳初從征太原班師命為後殿卒諡<lb/>
<pb n="KR2k0049_WYG_091-14b"/>
　元靖<lb/>
李繼勲大名元城人太祖平澤潞繼勲以安國節度朝<lb/>
　行在即以為昭義軍節度使秋燔平遥建隆二年又<lb/>
　拜并軍乾徳二年下遼州又大敗遼師於遼五年加<lb/>
　同平章事開寳初為行營前軍都部署勝於洞渦二<lb/>
　年親征河東又為行營前軍都部署栅太原城南三<lb/>
　年移大名卒贈中書令<lb/>
張暉幽州大城人周廣順初為晉絳步軍左廂排陣使<lb/>
<pb n="KR2k0049_WYG_091-15a"/>
　宋初從征澤潞為行營壕砦使先登陷陣事平遷華<lb/>
　州團練使建隆二年太原未下詔入覲問計對曰澤<lb/>
　潞經李筠之叛瘡痍未復軍旅一興恐人力重困不<lb/>
　若戢兵育民俟富庶而後為謀乃賜襲衣金帶鞍勒<lb/>
　馬遣還乾徳二年卒<lb/>
王祐字景叔大名莘人杜重威辟鄴支使勸無背漢坐<lb/>
　是貶沁州司戶參軍宋乾徳中太祖征太原已濟河<lb/>
　諸州饋集上黨城中車乘塞路上聞之將以稽留罪<lb/>
<pb n="KR2k0049_WYG_091-15b"/>
　轉運使趙普曰六師方至而轉運使以罪獲聞敵必<lb/>
　謂儲峙不充有以窺我兵俾能治劇者往涖其州即<lb/>
　命祐知潞州及至饋餉無乏路亦無壅尋班師召還<lb/>
　太平興國中知河中府<lb/>
張泛太平興國間為黎城令持身廉介敷政以誠淑人<lb/>
　以禮有古循吏風<lb/>
韓國華字光弼相州安陽人太平興國二年進士至道<lb/>
　中知潞州轉運使言其善綏輯供億幹辦詔奬之終<lb/>
<pb n="KR2k0049_WYG_091-16a"/>
　右諫議大夫子琦<lb/>
柴禹錫大名人太宗時以晉邸舊僚至樞宻副使累知<lb/>
　潞州勤於政事善撫綏州民乞留三載詔奬之後復<lb/>
　知樞宻院事卒贈太尉<lb/>
李允則字垂範謙溥子太平興國末以左班殿直使河<lb/>
　東決繫囚原治逋欠天禧二年以客省使知潞州天<lb/>
　聖中卒允則洞知人情訟至立斷盗發輒獲守雄州<lb/>
　人俱號為名將云<lb/>
<pb n="KR2k0049_WYG_091-16b"/>
張資禄咸平人為潞城簿平政刑敦禮教吏憚其威民<lb/>
　興於行<lb/>
呉元扆太原人景徳中知潞州初幷代澤潞皆分轄戍<lb/>
　卒後幷於太原至是以元扆臨鎮遂分領澤潞晉絳<lb/>
　磁隰威勝七州軍事委元扆専總之元扆在藩鎮有<lb/>
　憂民心待賓佐以禮後卒諡忠惠<lb/>
畢士安代州雲中人乾徳進士咸平中為翰林學士以<lb/>
　目疾求解改兵部侍郎出知潞州以廉介聞特加月<lb/>
<pb n="KR2k0049_WYG_091-17a"/>
　給之數入為翰林侍讀學士景徳初與寇凖同拜平<lb/>
　章事卒諡文簡<lb/>
馬知節幽州薊人全義子景徳中累官宣徽北院使加<lb/>
　兼樞宻副使不為王欽若下大中祥符七年出為穎<lb/>
　州防禦使知潞州天禧初移天雄召拜南院使知樞<lb/>
　宻院事以疾出知貝州上黨大名之民爭來迎謁卒<lb/>
　諡正惠<lb/>
王曙字晦叔河津人第進士真宗末以給事中知潞州<lb/>
<pb n="KR2k0049_WYG_091-17b"/>
　州有殺人者獄已具曙獨疑之既而提㸃刑獄杜衍<lb/>
　至事果辨曙作辨獄記以戒官吏尋徙河南府累官<lb/>
　參知政事罷復召為樞宻使卒諡文康<lb/>
范諷字補之齊州人正辭子獻文召試入等復第進士<lb/>
　權御史中丞三司使激昻名聲嘗建議朝廷當差擇<lb/>
　能臣留以代大臣之不稱職者大臣多惡之諷龎籍<lb/>
　彈奏吕夷簡特貶外累知潞州入見上言元昊不可<lb/>
　擊獨以兵守要害久當自服上亦稔知其治狀復給<lb/>
<pb n="KR2k0049_WYG_091-18a"/>
　事中卒於官<lb/>
郭諮字仲謀趙州平棘人聰敏過人第進士精千步方<lb/>
　田法慶厯中知忻州開渭渠導汾水興水利置屯田<lb/>
　轉運使任顓言諮有巧思自為兵械皆可用詔以所<lb/>
　作刻漏圓楯獨轅弩生皮甲來上上嘉之又知汾州<lb/>
　未上尋徙潞州作鹿角車陷馬槍請廣獨轅弩於他<lb/>
　道詔諮置弩千分給幷潞召還提舉百司卒<lb/>
尹洙河南人知潞州以惠愛為政去後人常思之<lb/>
<pb n="KR2k0049_WYG_091-18b"/>
劉絢治平間為長子令不鞭扑而賦自集㑹大旱府遣<lb/>
　吏問災傷絢據實上之及報蠲僅十之二絢封還其<lb/>
　檄請盡蠲富鄭公聞之曰真縣令也<lb/>
歐陽棐字叔弼修子舉進士乙科以職方員外郎知襄<lb/>
　州有美政忤曽布婦兄魏泰泰譖於布徙知潞州旋<lb/>
　罷去後以直祕閣坐元符籍卒<lb/>
吕陶成都人以集賢院學士論章惇等奸狀出知潞州<lb/>
　涖政與俗相安民甚宜之<lb/>
<pb n="KR2k0049_WYG_091-19a"/>
苖時中字子居壺關人家宿州以蔭入官為潞州司法<lb/>
　參軍郡守欲入一囚於死執不可守怒責甚峻時中<lb/>
　曰寧歸田里法不可奪守悟而聽之熙寧中為河東<lb/>
　轉運使終戶部侍郎<lb/>
張問字昌言襄陽人第進士熙寧中為集賢殿修撰河<lb/>
　東轉運使坐事貶知光化軍屢言常平助役之苦語<lb/>
　切直驚人歴知潞州官至給事中卒<lb/>
孫沖富春人以諫議再知潞州以强幹稱<lb/>
<pb n="KR2k0049_WYG_091-19b"/>
邵伯温字子文洛陽人康節子少從二程子遊元豐間<lb/>
　授大名助教調長子尉有徳政去監永興軍民思之<lb/>
朱光庭字公琰河南偃師人父景蔭擢第從孫明復學<lb/>
　春秋又受學於安定二程元祐中仕至給事中知潞<lb/>
　州加集賢院學士鄰境旱饑流民入境者踵接光庭<lb/>
　日為食以食之常至暮自不暇食遂感疾猶自力視<lb/>
　事出禱雨拜不能興再宿而卒<lb/>
梁燾字况之鄆州須城人第進士元祐中坐論御史張<lb/>
<pb n="KR2k0049_WYG_091-20a"/>
　舜民不宜斥出為集賢殿修撰知潞州值歳饑不待<lb/>
　命發常平粟賑之流人聞之來者不絶燾處之有條<lb/>
　人不告病明年以左諫議大夫召甫就道攀轅不得<lb/>
　行踰太行抵河内乃已七年拜尚書右丞轉左丞以<lb/>
　疾罷坐司馬光黨貶卒<lb/>
谷大同濟隂人紹聖中為潞城令府志載名宦<lb/>
劉安世崇寧初知潞州時部使者以蔡京命治郡中事<lb/>
　無巨細皆加詳考卒無毫髪可指雖過往驛券亦無<lb/>
<pb n="KR2k0049_WYG_091-20b"/>
　違法部使者深嘆服之<lb/>
韓昭許昌人宣和中知隆徳府有善政民立生祠祀之<lb/>
孫渤崇寧間任黎城縣才器超逸愛民禮賢六事畢舉<lb/>
張確字子固邠州宜禄人元祐中進士知汾州宣和七<lb/>
　年徙解州又徙隆徳府金圍太原忻代降平陽兵叛<lb/>
　確表言河東天下根本安危所係無河東豈特秦不<lb/>
　可守汴亦不可都矣敵既得叛卒勢必南下潞城百<lb/>
　年不修築將兵又皆戍邊臣生長西州頗諳武事若<lb/>
<pb n="KR2k0049_WYG_091-21a"/>
　得秦兵十萬人猶足以抗敵不然惟有一死報國耳<lb/>
　書累上不報明年二月金兵至知城中無備諭使降<lb/>
　確乘城拒守或獻謀欲自城東潰圍出且探確意確<lb/>
　怒叱曰確守土臣當以死報國頭可斷腰不可屈乃<lb/>
　戰而死欽宗優贈述古殿直學士召見其子崈慰撫<lb/>
　之曰卿父今之巡遠也得死所矣斂容嘆息者久之<lb/>
孫祖徳字延仲潞州北海人第進士以大理寺丞知榆<lb/>
　次縣上書言刑法輕重後以右諫議大夫知河中府<lb/>
<pb n="KR2k0049_WYG_091-21b"/>
　歴知潞州除吏部侍郎致仕卒<lb/>
李防字智周大名内黄人第進士以著作佐郎通判潞<lb/>
　州後以給事中知潞州卒防精力過人好建明利害<lb/>
王靖字詹叔莘人素從子以祖蔭入官累遷提㸃河東<lb/>
　刑獄長子縣賊殺人捕治數十輩不得實皆釋去靖<lb/>
　閲其牘曰此真盗也教吏曲折訊囚果服罪仕至戶<lb/>
　部尚書卒<lb/>
李昭玘字成季濟南人第進士以祕閣校理通判潞州<lb/>
<pb n="KR2k0049_WYG_091-22a"/>
　潞民死多不𦵏昭玘斥官地畫兆竁具棺衾作文風<lb/>
　曉之俗為一變靖康中以起居舍人召而已卒昭玘<lb/>
　自號樂靜先生寓意法書圖畫貯於十囊命曰燕游<lb/>
　十友云<lb/>
金<lb/>
沈璋字之達奉聖州永興人遼時學進士業與李師䕫<lb/>
　同附金為山西路都轉運副使太行賊陷潞州殺其<lb/>
　守姚璠官軍討平之命璋權知州事璋至招復捕逃<lb/>
<pb n="KR2k0049_WYG_091-22b"/>
　賑養困餓收其横屍葬之末幾民頗安輯初賊黨據<lb/>
　城潞軍當縁坐者七百人帥府牒璋盡誅之璋不從<lb/>
　帥府聞之大怒召璋訶責且欲殺璋左右震恐璋顔<lb/>
　色不動從容對曰招亡撫存璋之職也此輩初無叛<lb/>
　心蓋為賊所脅有不得已者故招之復來今欲殺之<lb/>
　是殺降也茍利於衆璋死何憾少頃怒解因召潞軍<lb/>
　曰吾始命戮汝今汝使君活爾矣皆感泣而去朝廷<lb/>
　聞而嘉之拜左諫議大夫知潞州事百姓為之立祠<lb/>
<pb n="KR2k0049_WYG_091-23a"/>
　移知忻州改同知太原尹加尚書禮部侍郎時介休<lb/>
　人張覺聚黨亡命山谷抄掠邑縣招之不肯降曰前<lb/>
　嘗有降者皆殺之今以好言誘我是欲殺我耳獨得<lb/>
　侍郎沈公一言我乃無疑於是命璋往招之覺即日<lb/>
　降轉尚書吏部侍郎西京副留守同知平陽尹改鎮<lb/>
　西軍節度使天徳元年致仕卒<lb/>
韓俊天會間知襄垣縣盗賊蜂起率衆禦之且戰且城<lb/>
　寇漸平又築外城民有所恃<lb/>
<pb n="KR2k0049_WYG_091-23b"/>
蕭仲宣皇統間為昭義節度使政尚平易然能約束小<lb/>
　吏不敢為奸賄賂禁絶百姓為立祠<lb/>
喬扆知襄垣縣嘗著座中銘見藝文志<lb/>
孫徳源大定初遷沙河令大定間改昭義軍節度使潞<lb/>
　州破被執俄有拜於前者皆沙河舊民宻䕶徳源釋<lb/>
　之貞祐二年拜工部尚書攝御史中丞<lb/>
賀允中大定中遷承直郎行襄垣縣令勤政愛民廢墜<lb/>
　修舉<lb/>
<pb n="KR2k0049_WYG_091-24a"/>
烏登遼陽人大定間任長子令舊訟牒累千塘至剖决<lb/>
　如流革包納侵漁之弊招撫流移復業民立徳政碑<lb/>
李晏高平人字致美大定間除黎城令修崇學校舉行<lb/>
　鄉飲使民知義遷保徳州刺史世宗素識其才召用<lb/>
　之應制揮翰詞如湧泉有蓮炬宫錦之寵官至禮部<lb/>
　尚書翰林苑學士承㫖沁南昭義兩鎮節度使致仕<lb/>
　卒諡文簡有文集行世<lb/>
梁鏜范陽人明昌間為昭義軍節度使觀察判官有惠<lb/>
<pb n="KR2k0049_WYG_091-24b"/>
　政民祀之<lb/>
納哈塔富拉塔大明路明安人承安二年進士有識慮貞<lb/>
　祐中為戶部尚書言鞏縣以北黄河南岸及金鈎弔<lb/>
　橋虎牢闗虢州崿嶺凡斜徑僻路俱當置兵防守下<lb/>
　省院議竟不施行未幾改元帥右監軍兼昭義軍節<lb/>
　度使行元帥府事興定二年潞州破力戰而死贈御<lb/>
　史大夫<lb/>
必嚕納阿嚕岱貞祐初累官寧化州刺史三年改昭義軍<lb/>
<pb n="KR2k0049_WYG_091-25a"/>
　節度使充宣撫副使閱月權元帥左都監行元帥府<lb/>
　事節度宣撫如故遣都統鄂屯錫爾格復取威州及獲<lb/>
　鹿縣既而詔擇義軍為三等奏去歳初置帥府部分<lb/>
　既定析之將互易其處不相諳委乞無輕變易詔許<lb/>
　之阿嚕岱繕完州縣之可守者其不可守者遷徙其<lb/>
　民依險為栅以備緩急澤州舊𨽻昭義軍近年改𨽻<lb/>
　孟州又議遷青蓮寺山寨上言距州既遠地形狹隘<lb/>
　恐所保者少所遺者多乃止不遷詔復𨽻昭義軍是<lb/>
<pb n="KR2k0049_WYG_091-25b"/>
　歳潼闗失守趨備商州乃陳河北利害畧曰今忻代<lb/>
　撤戍太原帥府衆纔數千平陽行省兵亦不多河東<lb/>
　河北之勢全恃潞州潞州兵强則國家基本漸可復<lb/>
　立臣已將兵離境乞復置潞州帥府行次澠池詔還<lb/>
　潞州興定元年乃改簽樞宻院事阿嚕岱復立潞州<lb/>
　最有功識遼州刺史郭文振舉以為將既而去潞州<lb/>
　張開代領其衆與郭文振不相得文振漸不能守矣<lb/>
張開賜姓完顔氏景州人至寧末團結鄉兵固守後自<lb/>
<pb n="KR2k0049_WYG_091-26a"/>
　觀州徙軍輝州興定元年遥授澤州刺史三年充潞<lb/>
　州招撫使林州元帥府徙潞人實林州既復遣還開<lb/>
　乞𨽻晉安元帥府或與林州並置元帥府各自為治<lb/>
　十月開以權昭義軍節度使權元帥左都監行元帥<lb/>
　府事與郭文振共復太原四年封上黨公以澤潞沁<lb/>
　州𨽻焉五年詔復以涉縣為崇州從開請也元光元<lb/>
　年復取高平縣及澤州二年大戰壺闗有功既而潞<lb/>
　州危急開奏封建公府以固屏翰今胡天祚出平陽<lb/>
<pb n="KR2k0049_WYG_091-26b"/>
　郭文振南徙河東公府獨臣與史詠而已乞升澤沁<lb/>
　二州為節鎮以重守禦詔以澤為忠昌軍沁為義勝<lb/>
　軍林州㠖尖寨衆亂逐招撫使康塘推杜仙為招撫<lb/>
　使開請以盧芝瑞為副代領其衆又奏比聞郭文振<lb/>
　就食懷孟史詠徙解州高倫遷葛伯寨各自保守民<lb/>
　安所仰哉臣領孤軍内無儲㣥外無應援臣不敢避<lb/>
　失守之罪恐益重朝廷之憂正大間潞州不守開居<lb/>
　南京部曲離散天興初起攻衛州敗績走死初置公<lb/>
<pb n="KR2k0049_WYG_091-27a"/>
　府開與恒山公武仙最强後駐兵馬武山嘗置酒語<lb/>
　諸將曰頃以糧竭為請祈二萬而得二千是吾君相<lb/>
　不以武仙輩待我也時郭文振處開西北當兵之衝<lb/>
　民貧地瘠開又不奉命以糧賑文振軍文振窮竄開<lb/>
　勢愈孤以至於敗<lb/>
張竒嚕淄川人先為屯留尉致仕家居貞祐初元兵取<lb/>
　淄川乞驢募兵備禦城破率衆巷戰被執不屈死之<lb/>
　贈宣武將軍<lb/>
<pb n="KR2k0049_WYG_091-27b"/>
楊敏中溜州人為屯留縣尉致仕歸貞祐初元兵取溜<lb/>
　州力戰不屈死贈昭勇大將軍同知横海軍節度使<lb/>
　事<lb/>
趙岐遼州人知襄垣縣威惠張弛吏民畏服<lb/>
禹顯代州鴈門人貞祐初𨽻上黨公張開累有戰功授<lb/>
　義勝軍節度使兼沁州招撫副使元光二年四月元<lb/>
　大帥塔喇岱按扎爾攻河東張開遣顯扼龍猪谷夾<lb/>
　攻敗之擒元帥韓光國獲輜重甲仗甚衆追至祁縣<lb/>
<pb n="KR2k0049_WYG_091-28a"/>
　而還後守襄垣元大帥集河朔步騎數千攻之顯與<lb/>
　戰於玉女寨大獲擢元帥府都監正大六年軍内變<lb/>
　城破被擒不屈死<lb/>
元<lb/>
任志潞州人戊寅國王穆呼哩略地潞州志迎降授以<lb/>
　虎符俾充元帥收集山寨數與金兵戰有功金嘗擒<lb/>
　其長子如山招之志曰我為大朝帥豈愛一子親射<lb/>
　其子殪之穆呼哩嘗召諸將議事志亦預徴道經武<lb/>
<pb n="KR2k0049_WYG_091-28b"/>
　安縣已及為金志死之國王令其子存襲<lb/>
任存襲父職潞州元帥庚寅金將武仙攻潞州存戰死<lb/>
　辛夘正月有㫖潞州元帥任存妻孥家屬令有司稟<lb/>
　給仍賜第以居之十一月以存父子死事子立尚幼<lb/>
　先官其姪成為潞州長官待立長還授之成卒授立<lb/>
　潞州長官佩金符後歴澤州尹<lb/>
道拉錫于闐人至元初為襄垣達嚕噶齊有政績民為<lb/>
　勒碑紀之<lb/>
<pb n="KR2k0049_WYG_091-29a"/>
郅朗肥鄉人至元間任壺闗縣政平訟簡整飭學校遇<lb/>
　旱蝗禱雨輒應蝗不為災後陞本州同知入名宦<lb/>
周幹臣長清人至元中以河東肅政亷訪司知事守潞<lb/>
　州時親王錫沙奉命牧馬潞沁間牧人有奪民田為<lb/>
　牧地者幹臣詣王啟其事王令悉還其田潞無賴民<lb/>
　好解牛以規利幹臣作詩化之民罔敢犯者<lb/>
傅仲禮元貞間知襄垣縣甚有惠政民思不忘<lb/>
陳善屯留人大徳二年為本縣尹拓修廟學肇啟人文<lb/>
<pb n="KR2k0049_WYG_091-29b"/>
　明正徳六年入祀<lb/>
郭思敬延祐二年知襄垣縣無私交嘗修學校為政能<lb/>
　令人畏服<lb/>
白謙延祐間任黎城令時值大亂後學校荒廢無書籍<lb/>
　可讀乃出素所積並廣求四方經史子集凡四千二<lb/>
　百餘卷作藏書樓貯之其功在學校甚鉅<lb/>
蔚恕泰定間知潞州教民興利民多便之<lb/>
温珪輔天厯中知潞州有勸課農桑之政<lb/>
<pb n="KR2k0049_WYG_091-30a"/>
曹璣潞州人知本州有善政<lb/>
宋思齊屯留人潞州判官才氣英邁儒吏兼通為政寛<lb/>
　仁不尚刑罸<lb/>
楊綱字道紀永年人至順元年知襄垣縣好儒重士創<lb/>
　修廟學興利除害士民信服<lb/>
陳伯福後至元間知潞州教民孝弟勸農課桑人咸徳<lb/>
　之<lb/>
張景巖河東人至正間知潞州興廢補弊政多可稱<lb/>
<pb n="KR2k0049_WYG_091-30b"/>
齊泰至正間長子尹修繕城池表揚耆徳<lb/>
實巴爾至正時任黎城主簿公勤有幹稱賢倅焉<lb/>
劉依仁淇人至正間尹潞城治效居一時最繼尹屯留<lb/>
　尤以幹濟稱時縣有寃獄依仁一訊辨明之民為立<lb/>
　平寃碑<lb/>
張鵬翼字大舉河南大梁人至正間為屯留令時盗賊<lb/>
　徧起能親當矢石為百姓禦患又以計擒借盗為奸<lb/>
　者禦寇掠供芻米指顧而辦生平謙沖淡薄絶無饋<lb/>
<pb n="KR2k0049_WYG_091-31a"/>
　遺上官怒廷爭不屈去民為立碑<lb/>
馬復廣平人至正間為黎城令適蝗旱復引咎自責禱<lb/>
　於神蝗尋去大雨滂沱歳乃有秋黎人立碑紀之<lb/>
周泰東平進士潞州同知以文學飾吏治一時著作多<lb/>
　出其手<lb/>
郭從善至正間為上黨令時盗賊縱横從善能和輯其<lb/>
　民整義旅與闗保和爾齊犄角破賊保全澤潞與有<lb/>
　功焉<lb/>
<pb n="KR2k0049_WYG_091-31b"/>
闗保河南人至正間為總兵伊罕禆將時晉冀盗起調<lb/>
　禦澤潞與招討萬戸和爾齊展築城垣併力守禦盗<lb/>
　據澤及高平整兵𠞰之盗幾盡杏城盗首劉子才復<lb/>
　侵澤潞亦設竒𠞰之功聞進侍郎仍賜龍衣金帛有<lb/>
　差值旱蝗秋復大水徧禱山川囘歉為豐民獲安堵<lb/>
　尋以攻汴功加山東樞判同僉院累贈級左轄<lb/>
和爾齊招討萬戶澤潞左轄佐守禦之責勵協恭之誠<lb/>
　遂建竒功終昭令譽<lb/>
<pb n="KR2k0049_WYG_091-32a"/>
明<lb/>
任昻河陰人元進士博覽羣書早有才譽拜晉寧尹不<lb/>
　受洪武初以儒士為襄垣訓導後為禮部尚書禮制<lb/>
　多所裁定予告歸<lb/>
郭栢福建閩縣人洪武初以進士任壺闗縣丞存心仁<lb/>
　恕嘗鑿惠澤池於南闗迄今賴之<lb/>
蔡景武氾水人洪武初知潞州以公勤著陞嘉興知府<lb/>
　多惠政<lb/>
<pb n="KR2k0049_WYG_091-32b"/>
張璧䝉城人洪武初知潞城縣修舉廢政招撫流移政<lb/>
　行期年吏畏民懷<lb/>
嚴把臨川人洪武初任黎城主簿治煩以簡愛民以誠<lb/>
　陞武功縣知縣<lb/>
張三同字大亨直𨽻阜城人洪武初以進士任潞州同<lb/>
　知以勤恪著創州治修廟學在城二十四坊皆所定<lb/>
　也尤加意學校兵戈之餘絃誦不輟祀名宦<lb/>
張思中樂清人洪武間潞州同知廉幹勤敏陞工部都<lb/>
<pb n="KR2k0049_WYG_091-33a"/>
　水司郎中<lb/>
劉任原昌平人洪武間知潞州政行茂著徳澤及民陞<lb/>
　本省參政<lb/>
崔鳳河南項城人洪武間知黎城縣時當兵燹後井里<lb/>
　盡墟官㕔秩祠僅存壁趾鳳下車招復流移撫恤如<lb/>
　子因以其暇修舉頽廢邑漸以治陞直𨽻大名府同<lb/>
　知<lb/>
袁有常直𨽻正定人洪武間知襄垣縣政寛不弛值大<lb/>
<pb n="KR2k0049_WYG_091-33b"/>
　饑多方撫綏民無失業<lb/>
艾敬三原監生永樂間知長子縣有政聲<lb/>
黄壽靖州人宣徳初知潞州嚴不入苛吏民畏服任滿<lb/>
　當代潞人保留復歴二考致仕<lb/>
燕雲咸寧人宣徳時為潞州知州大著聲績<lb/>
郝景隆山東蓬萊人宣徳間以舉人為長子簿㑹學宫<lb/>
　傾圯捐俸修葺歳旱禱雨雨輒應既去民思之<lb/>
阮河交趾人宣徳間任長子縣典史永樂初交趾入職<lb/>
<pb n="KR2k0049_WYG_091-34a"/>
　方河率先歸附以功授雲屯縣典史及犁氏亂抱印<lb/>
　航海以其家來歸改長子勤於其職卒遂占籍焉子<lb/>
　勤以進士官刑部侍郎贈河通議大夫祀名宦<lb/>
喬育宣徳時為襄垣主簿部民言其賢特命超遷勸之<lb/>
張維祥符人正統初壺闗教諭教有成績陞浙江道監<lb/>
　察御史<lb/>
刁正束鹿人正統初知潞州政尚慈祥尤善作興士類<lb/>
　後陞武昌府知府<lb/>
<pb n="KR2k0049_WYG_091-34b"/>
徐兖山東商河人正統間以太學生知長子縣募丁壯<lb/>
　建城樓設器械以備邊警歳歉加意賑恤民無流移<lb/>
洪鈞新城人正統間以舉人知屯留縣有徳政芝草生<lb/>
　於堂柱<lb/>
張璟臨潼人正統間知潞城縣涖官清慎修學造士尤<lb/>
　得人心陞苑馬丞<lb/>
王鏞江西廬陵人天順間以舉人任潞州學正學博行<lb/>
　高勤於訓迪經指授者各有成就諸生皆以義盡仁<lb/>
<pb n="KR2k0049_WYG_091-35a"/>
　洽稱之後陞國子監學正<lb/>
張曉陜西三原人成化六年以進士任襄垣縣廉謹愛<lb/>
　民政無不舉有清水明鏡之謡徴拜御史官至按察<lb/>
　使入名宦祠<lb/>
王紳字晉卿湖廣安化人成化間以進士知屯留縣有<lb/>
　才畧為政不拘一轍簿書之暇親巡阡陌勸課農桑<lb/>
　又時進諸士子講學課藝尋擢御史累官副使祀名<lb/>
　宦<lb/>
<pb n="KR2k0049_WYG_091-35b"/>
王祐山東金鄉縣人成化十四年由監生知壺闗縣鋤<lb/>
　强扶弱四民樂業後以憂去入名宦<lb/>
易鶚固始人成化間以進士知長子縣剛明果斷政先<lb/>
　躬率多惠政陞御史<lb/>
甯智成化間知襄垣縣創建城樓有仁聞祀名宦<lb/>
劉瓚直𨽻清苑人成化間以進士知襄垣縣值大饑賑<lb/>
　救有方全活甚衆祀名宦<lb/>
李崙陜西臨潼人成化間以進士知屯留縣甘貧好學<lb/>
<pb n="KR2k0049_WYG_091-36a"/>
　不事修飾時大饑役民鑿河河治而民不飢全活頗<lb/>
　衆歴河南參政正徳六年入祀<lb/>
馬暾河南陳州人𢎞治間以進士知潞州性剛守潔才<lb/>
　具明敏大修廟學俎豆筐篚象勺干舞之類纎悉必<lb/>
　備訪得名宦十四人鄉賢十人建祠為州人表帥而<lb/>
　撫恤窮黎諸政以次畢舉在任九年上黨人謂自建<lb/>
　州以來所未有云<lb/>
曹蘭蘭州人𢎞治間壺闗教諭學問該博尤善啟迪後<lb/>
<pb n="KR2k0049_WYG_091-36b"/>
　登進士歴巡撫都御史<lb/>
張友直三原縣人正徳十四年以舉人任壺闗縣舒徐<lb/>
　温雅輯縣志未就陞任去<lb/>
張萱應天上海人正徳間以進士知潞州潞有徳風亭<lb/>
　自唐以來稱勝地萱日夜勤民事終其任未嘗一往<lb/>
　嚴馭吏胥不使入鄉間罷錦綺之售於上官里夫之<lb/>
　役於藩府者不使為民擾武宗狩雲中倖臣江彬諷<lb/>
　郡縣選嫠婦送行在所萱曰嫠節婦也奈何奪人之<lb/>
<pb n="KR2k0049_WYG_091-37a"/>
　節力爭事得寢後擢湖廣僉事潞人攀轅泣送者數<lb/>
　萬人後復建祠祀之崔銑有記<lb/>
呉傑字漢甫河南杞縣人正徳間以舉人知壺闗縣孤<lb/>
　介廉潔不茍同世俗舉於鄉猶躬耕自給母亡貧不<lb/>
　能𦵏流賊至傑守母柩不去及涖官衣大布衣食脱<lb/>
　粟飯甫四月儲倉穀二千餘石有故人稔其治行欲<lb/>
　薦諸朝傑曰使我賢耶薦不必公使我不賢耶公不<lb/>
　必薦後卒於官至不能為殮同官醵錢賻焉其妻弗<lb/>
<pb n="KR2k0049_WYG_091-37b"/>
　受曰吾夫生平不愛一錢豈以死易哉聞者高之<lb/>
張鵬翰陜西慶陽人正徳間以進士知襄垣縣清苦自<lb/>
　甘均荒田溢額於全徴中民不為病復以其餘創置<lb/>
　學田寒士賴其賑恤<lb/>
楊盈山東章邱人正徳間以舉人知潞城縣剛介明敏<lb/>
　有不可奪之操申禁諭而强梗寒心勤勸課而士習<lb/>
　丕變為一時才吏民建祠於邑之東闗御史温如璋<lb/>
　作文紀之<lb/>
<pb n="KR2k0049_WYG_091-38a"/>
胡侍寧夏人舉進士歴官鴻臚少卿張璁桂萼擢學士<lb/>
　侍劾二人越禮背經反覆辨論千餘言命逮治言官<lb/>
　論救謫潞州同知剛介不阿持大體抗言時中瀋府<lb/>
　宗室勛注以事憾之奏侍試諸生題譏刺且謗大禮<lb/>
　逮至京訊斥為民卒<lb/>
王致中洛陽人正徳間潞州學正教人有方講學不倦<lb/>
劉明濮州人廕生正徳間以任邱丞陞任襄垣精明廉<lb/>
　慎吏民畏懷修築城池功在後世祀名宦<lb/>
<pb n="KR2k0049_WYG_091-38b"/>
茍京陜西商州人正徳間以太學生知黎城縣時流寇<lb/>
　猖獗京備設守禦修浚城隍添設樓櫓保障之功民<lb/>
　甚賴之<lb/>
陳大綱慶陽人震子正徳間進士任山西僉事土豪陳<lb/>
　卿據青羊山作亂中外震恐剿撫未决獨大綱與都<lb/>
　御史力主剿滅以威奸宄人頗難之大綱作平賊方<lb/>
　畧六篇地形險易斷山伐木為飛梯望樓出其背三<lb/>
　軍扳援而上賊聞駭曰官軍飛上山也卿遂降陞宻<lb/>
<pb n="KR2k0049_WYG_091-39a"/>
　雲兵備<lb/>
倪政甘肅人嘉靖間以貢同知潞州政家世將門謀而<lb/>
　有勇平青羊之變與有力焉<lb/>
宋圭新城人嘉靖間以進士知潞安府性寛平復能諳<lb/>
　練庶務設府之始凡所經畫必協人情合理俗上下<lb/>
　宜之後陞徐州道以去<lb/>
侯有功號風山浮梁人嘉靖間以進士知潞州治尚嚴<lb/>
　明法行自近而於閭左細民則寛以字之復選擇才<lb/>
<pb n="KR2k0049_WYG_091-39b"/>
　俊督令讀書政暇親加品題所甄許無不掇高第者<lb/>
　好微行屬吏凛凛奉法郡境肅然<lb/>
賈應春正定人嘉靖間以進士知潞安府器宏才練弛<lb/>
　張協宜剖決如流豪右畏若神明<lb/>
葛大紀商州人嘉靖間以進士同知潞安厚重持大體<lb/>
　不假威嚴人自起敬歴官本省參政<lb/>
崔鏞綏徳人嘉靖間以進士任潞安推官和易可親而<lb/>
　中有定見官至本省巡撫<lb/>
<pb n="KR2k0049_WYG_091-40a"/>
楊良臣即墨人嘉靖間以舉人知黎城縣政尚平易勸<lb/>
　農興學有實政陞太原府通判<lb/>
葛縉昌邑人嘉靖間以進士知襄垣縣政教嚴明民安<lb/>
　盗息仕至本省巡撫<lb/>
况増光盩厔人任潞城教諭問學宏深操履慎重陞浮<lb/>
　山縣<lb/>
王憑臨邑人隆慶間以舉人知潞安府有雅量始終未<lb/>
　見其怒然三尺法無敢撓者吏弊一敗雖不窮追鏟<lb/>
<pb n="KR2k0049_WYG_091-40b"/>
　其根亦不得再發朔望謁廟畢與諸生論説理奥多<lb/>
　所發明以憂去士民攀送車不得行官至大參<lb/>
張嘉孚號立菴陜西安定人嘉靖間以進士任長治縣<lb/>
　明敏善斷遇訟者給片紙令自拘到案隨剖其曲直<lb/>
　不數言輒得其情復為善言解之不數用鞭扑少頃<lb/>
　兩造各得意去呼續至者入復如前後陞戶部主事<lb/>
　祀名宦<lb/>
辛應乾安邱人嘉靖間以進士知壺闗縣徳量寛洪頽<lb/>
<pb n="KR2k0049_WYG_091-41a"/>
　廢修舉著牧羊説陞主事<lb/>
李用敬山東益都人嘉靖間以進士知壺闗縣性簡易<lb/>
　不尚刻覈遇訟獄以片辭決之有未服聽其言頗直<lb/>
　悉心推鞫不曲徇已見翻然改從無難色質成之下<lb/>
　皆以為無寃後入為給事中累官至通政使祀名宦<lb/>
尹梁晉州人嘉靖間以進士知長子縣性坦率與百姓<lb/>
　若家人父子自奉甚菲寒一褐暑一布而已陞戸部<lb/>
　主事祀名宦<lb/>
<pb n="KR2k0049_WYG_091-41b"/>
張煥益都人嘉靖間以進士知長治縣言訥行果外剛<lb/>
　内慈洞悉閭閻疾苦真心撫字左右近習讒愬不得<lb/>
　行氷蘖之操始終不渝陞給事中<lb/>
李淳濮州人嘉靖間以進士知潞城縣嚴明慈惠民有<lb/>
　青天慈母之謡陞主事<lb/>
王維垣直𨽻武清人嘉靖間以進士知潞城縣值陳卿<lb/>
　變官軍失利欲屠邑維垣力請於上乃止而招脅從<lb/>
　安反側其功為尤多陞主事<lb/>
<pb n="KR2k0049_WYG_091-42a"/>
劉大武江陵人嘉靖間以進士任潞安推官值旱步禱<lb/>
　五龍山拜畢還雨即隨之衣盡濕左右進肩輿不許<lb/>
　是歳大稔陞主事<lb/>
徐元道陜西秦州人嘉靖間以貢知平順縣寛厚恤民<lb/>
　有智略能任事時初設縣治元道悉心經畫城池廟<lb/>
　社數年規模始定致政去<lb/>
張汝乾雒南人嘉靖間以貢知屯留縣邑有金龍池禱<lb/>
　雨輒騐汝乾至屢禱弗應因命濬池得伏屍曰此寃<lb/>
<pb n="KR2k0049_WYG_091-42b"/>
　鬼也祈夢於神神曰李姓弟殺兄也詰朝訪村民李<lb/>
　逢竒因謀產殺兄逢春已三年矣一鞫而服是夕大<lb/>
　雨<lb/>
董遂河南嵩縣人嘉靖間以進士知襄垣縣邑有乘暗<lb/>
　殺人者宻察得其人置之法人稱神明性至孝聞母<lb/>
　病徑棄官歸監司素重其人促令還任母病愈始就<lb/>
　道政成徴拜給事中歴本省副使<lb/>
段錦山東恩縣人嘉靖間以進士知壺闗縣嚴毅有威<lb/>
<pb n="KR2k0049_WYG_091-43a"/>
　望臨民以莊嘗規人情土俗為科條揭通衢宿猾巨<lb/>
　奸咸懾伏後擢御史累官布政使參議<lb/>
王禮直𨽻完縣人嘉靖間任壺闗縣縣丞有執持能自<lb/>
　愛數折疑獄民程虎山者嘗殺人藏其屍以無左騐<lb/>
　不坐罪禮奉委往檢忽風起馬前禮曰此寃氣也隨<lb/>
　風迹之輒得虎山論如法<lb/>
薛騰蛟號南崗陜西渭南人嘉靖間以進士知長治縣<lb/>
　時縣新設制度未備蚤夜殫思多所裁定飭章程節<lb/>
<pb n="KR2k0049_WYG_091-43b"/>
　里甲抑强扶弱崇禮勵俗務與民休息而馭吏胥則<lb/>
　甚嚴不少貸焉陞主事祀名宦<lb/>
丁惟寧號少濱山東諸城人嘉靖間以進士知長治縣<lb/>
　縣宜桑人多以紬為業往時上官來取差役需索無<lb/>
　已民甚病之維寧獨力為裁抑不少徇徴拜御史官<lb/>
　至湖廣副使<lb/>
靖四方淇縣人隆慶間以舉人同知潞安練達精明諸<lb/>
　事就矩歴官僉事<lb/>
<pb n="KR2k0049_WYG_091-44a"/>
劉四科號健菴陜西涇陽人隆慶間以進士知長治縣<lb/>
　沈毅淵博居官廉簡有守嘗值編審携書吏數人入<lb/>
　參府設警柝於外有巡視少年受錢五十文廉得之<lb/>
　即枷責不貸事訖人稱公明後擢吏部主事累官兵<lb/>
　部尚書<lb/>
徐鳴鶴把縣人隆慶間以進士知屯留縣時尚苛猛鳴<lb/>
　鶴獨任寛平有視民如子之心不競聲華人自以為<lb/>
　莫及陞御史<lb/>
<pb n="KR2k0049_WYG_091-44b"/>
奈邦竒陜西鳳翔人隆慶間以舉人知壺闗縣緩征疎<lb/>
　網與民休息謙恭下士接紳衿以禮時時引見訪民<lb/>
　間疾苦興除之期年後閭里改觀後擢指揮累官府<lb/>
　同知民為樹去思碑<lb/>
麻永吉號慶川慶陽人自庶吉士改御史萬厯間任潞<lb/>
　安知府性長厚其治主於不擾嘗易二紬既而悔曰<lb/>
　價雖售恐開取用例仍還之六年市肆不知供應陞<lb/>
　本省副使<lb/>
<pb n="KR2k0049_WYG_091-45a"/>
劉復初號天虞陜西高陵人萬厯間以進士知潞安府<lb/>
　剛方自守時府學規制未備建尊經閣於北義陽文<lb/>
　昌魁星三樓於東興賢育才多所成就性剛方廉介<lb/>
　守上黨機杼之地未嘗履一絲曳一組尋以貢篚拂<lb/>
　中官意降廣東提舉後歴官太常寺卿<lb/>
張鶴騰字元漢𨽻川衛人萬厯間以進士知潞城縣尋<lb/>
　調榆次縝宻有守兩宰劇地清操惟一擢刑部主事<lb/>
　幾不能具道里費士民立祠祀之<lb/>
<pb n="KR2k0049_WYG_091-45b"/>
靳賢靜寧州人萬厯間以舉人通判潞安有治民才歴<lb/>
　署州縣編審聽訟人人稱平催科得法民間輸納恐<lb/>
　後政聲大著委署無虚日皆稱任使陞岢嵐州不就<lb/>
張主敬栢鄉人萬厯間以進士知長治縣性廉潔一清<lb/>
　如水創建考塲歳省民間數百金修縣志義例尤嚴<lb/>
　陞主事<lb/>
崔爾進西安右衛人萬厯間以進士知長子縣俗刁悍<lb/>
　有自稱劉千斤不畏府君者爾進執之令曉夜巡城<lb/>
<pb n="KR2k0049_WYG_091-46a"/>
　已復慰諭遂成良民編審時富民類衣敝垢冀避徭<lb/>
　役爾進廉所易衣悉置其側乃具服擢御史<lb/>
喬木上海人萬厯間以進士同知潞安嚴能馭衆明足<lb/>
　服人尤重文學士凡所甄拔後皆知名陞河南僉事<lb/>
洪良範沂州人萬厯間以進士知潞安府精明英察雷<lb/>
　厲風行豪蠧一時斂迹佐領差役皆由堂撥嚴禁坊<lb/>
　里不許支官以寛物力陞副使<lb/>
陳儒號鑑韋薪建人萬厯間以進士知潞安府改建長<lb/>
<pb n="KR2k0049_WYG_091-46b"/>
　治學創書院延紳士㑹講多所發明又置學田修西<lb/>
　城水牐以備蓄洩革收頭以蘇里甲人皆稱之陞河<lb/>
　南副使<lb/>
經學參全州人萬厯間以舉人知黎城縣寛嚴並用豪<lb/>
　猾斂手良善鼓腹至公編審絶弊竇尤足為法<lb/>
方應明河南光州人萬厯間以進士知壺闗縣廉明公<lb/>
　正斷獄如神多所興革民立祠祀之所著有治壺論<lb/>
　日中碑諸刻調洪洞縣<lb/>
<pb n="KR2k0049_WYG_091-47a"/>
李杜永年人萬厯間以進士知潞安府寛厚明決張弛<lb/>
　俱宜賑饑懲奸地方安堵陞陜西副使<lb/>
李仙品高陵人萬厯間以進士知長治縣導揚風化不<lb/>
　事鞭扑務為教養之實陞揚州府同知官至偏沅巡<lb/>
　撫<lb/>
耿鳴世新城人萬厯間以進士官御史左遷潞安推官<lb/>
　性耿介見有不可即正色糾列上官咸虛懷受之陞<lb/>
　主事<lb/>
<pb n="KR2k0049_WYG_091-47b"/>
張泰階上海人天啟間以進士知潞安府敷政寛和然<lb/>
　能自守不為不義屈有中官乗傳於上黨氣焰甚熾<lb/>
　監司以下俱郊迎泰階惟遣人投刺而已中官雖甚<lb/>
　怒卒不能加害<lb/>
茍好善陜西醴泉人天啟間以進士知長治縣英毅明<lb/>
　敏政聲最著尋以憂去後官至濟南知府死於難<lb/>
楚瑁徐州人知屯留縣創縣治廟學及驛逓舖舍規制<lb/>
　備具<lb/>
<pb n="KR2k0049_WYG_091-48a"/>
焦浴號警盤陜西寧夏人崇禎間以貢任潞安府同知<lb/>
　剛果有胆力能當大事協道臣王肇生平<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>賊督帥<lb/>
　臣曹文詔𠞰流賊王加印俱身先士卒所向有功題<lb/>
　授本府知府時瀋王側有怙勢作威福者浴廉得之<lb/>
　立置於法又以盗賊蜂起奸宄易生建街巷栅欄修<lb/>
　城頭垜口尋加副使銜仍管府事後調汾州府遷本<lb/>
　省糧儲副使<lb/>
艾徴泰米脂人崇禎間以舉人知屯留縣申蠲荒糧民<lb/>
<pb n="KR2k0049_WYG_091-48b"/>
　賴以蘇陞偏闗同知<lb/>
饒九卿四川資縣人崇禎間由恩貢知平順縣鋤强去<lb/>
　蠧崇儒重道以丁艱囘籍<lb/>
文運衡三水人以舉人知黎城縣嚴毅公正事皆得體<lb/>
　尤能轉移風氣陞昌平知州終衛輝府知府至今稱<lb/>
　廉明者必曰文公<lb/>
徐明揚浮梁人崇禎中以貢知平順縣六年四月流寇<lb/>
　來犯或以城小無備乞避之明揚不可設策守禦城<lb/>
<pb n="KR2k0049_WYG_091-49a"/>
　破不屈死<lb/>
靳聖居字淑孔長垣人崇禎元年進士由照磨擢潞安<lb/>
　推官再被謫後遷慶揚府推官十六年十月殉城<lb/>
國朝<lb/>
高復興直𨽻成安人順治二年以貢知平順縣平順介<lb/>
　萬山尤易潛青羊之孽復興廣招募勤訓練約束嚴<lb/>
　明奸骩慴伏不敢動躬課農桑土闢氓聚山砦孽胥<lb/>
　革面後擢紹興府同知<lb/>
<pb n="KR2k0049_WYG_091-49b"/>
李雲起昌黎人順治三年以進士知黎城縣姜逆之變<lb/>
　　大兵南下賊崩潰而土寇趙聯芳胡尚文煽亂雲<lb/>
　起死焉<lb/>
薛引隆韓城人順治四年以進士任壺闗知縣飛蝗入<lb/>
　境齋肅以禱雨降蝗不為害後補星子卒於官<lb/>
佟學詩遼陽衛人順治五年以貢生知襄垣縣姜逆之<lb/>
　亂聞沈賊陷郡城亟趨救中途為賊執不屈死之<lb/>
楊致祥遼東人順治五年任潞安府知府勇敢有為姜<lb/>
<pb n="KR2k0049_WYG_091-50a"/>
　逆之亂誓衆死守㑹叛丁張國威等陰通賊遂遇害<lb/>
贈太僕寺卿祀忠烈祠<lb/>
靳秉璋寧晉人順治五年以進士知長治縣姜逆之亂<lb/>
　沈賊陷長治誘降不屈死之<lb/>
司九韶直𨽻内黄人順治六年以拔貢生任潞安府推<lb/>
　官克舉其職姜逆之亂與知府楊同日被害<lb/>
贈按察司僉事祀忠烈祠<lb/>
李允升滿洲人順治六年以貢生知長子縣姜逆之亂<lb/>
<pb n="KR2k0049_WYG_091-50b"/>
　其黨沈夜半冒官軍入城允升為所執抗節不屈死<lb/>
　之<lb/>
陳思忠遼陽人順治六年以生員知屯留縣姜逆之亂<lb/>
　為沈賊所殺<lb/>
王奕葉五臺縣人順治間以貢生任襄垣縣訓導姜逆<lb/>
　之亂沈賊陷潞安抗節而死<lb/>
崔珩絳縣人順治間以舉人任壺闗縣教諭姜逆之亂<lb/>
　城破死之<lb/>
<pb n="KR2k0049_WYG_091-51a"/>
薛起鳳韓城人舉人順治十一年任黎城縣知縣有幹<lb/>
　濟才嘗造耕織具教民請豁勘荒糧後改筠連卒於<lb/>
　官<lb/>
孫光耀屯留知縣孫奎之父也姜逆之亂慨然以𠞰滅<lb/>
　為己任尋殁於陣有専祠<lb/>
金光昊字侣樵全椒人康熙五年以舉人知長子縣性<lb/>
　嚴正不妄接人僮僕裁給掃除胥吏作奸痛懲之不<lb/>
　少貸豪猾皆聞風遠遁勸農巡阡陌間進野老爾汝<lb/>
<pb n="KR2k0049_WYG_091-51b"/>
　相狎俾得各言疾苦歳旱修雩祀膝行者數十里涕<lb/>
　涔涔如雨甫一年卒邑人修勸農坊以志遺愛<lb/>
梁鳳翔咸寧人康熙癸丑進士累官潞安知府釐中飽<lb/>
　禁私泒以足疾乞歸潞人懷之<lb/>
唐大陶四川成都人康熙十年以舉人知長子縣雅擅<lb/>
　文學尤長於言兵涖任以經術飾吏事<lb/>
曹有光江南績溪人康熙十二年以進士知壺闗縣卒<lb/>
　於官有光性澹泊食不兼味或以苞苴竿牘進直斥<lb/>
<pb n="KR2k0049_WYG_091-52a"/>
　之政以嚴濟寛雅符國僑武侯遺指椎埋胠篋胥斂<lb/>
　迹卒之日圖書數卷幾無以為斂邑童叟胥為流涕<lb/>
于澤長山東人康熙二十年知長治縣性慈厚有吏才<lb/>
　時買解草豆有賦額一兩費至八九錢者下令民間<lb/>
　令自買自解官吏胥無得與李太守白川無後僕李<lb/>
　國明發塚取甎石立寘於法而治其墓<lb/>
李時謙淮安籍大興人康熙年以進士知潞城縣性抗<lb/>
　直而有吏材嘗給牛種督力作製紡織具令嫺習女<lb/>
<pb n="KR2k0049_WYG_091-52b"/>
　工復為清積年逋賦勤課諸生治行推潞城第一後<lb/>
　以御史巡鹽河東入潞城名宦祠<lb/>
程大夏湖廣人康熙年以進士知黎城縣性平易兒童<lb/>
　婦女胥得陳疾苦清潔不妄取一錢又勤其官治文<lb/>
　書不少輟加意學校以文藝請者抉摘是非不少隱<lb/>
　涖任五年士習民風一變行取邑人送者如雲後聞<lb/>
　其卒復設位祭之<lb/>
　山西通志卷九十一<lb/>
</p>
<p>
</p>
  </div>
</body>
</text>
</TEI>
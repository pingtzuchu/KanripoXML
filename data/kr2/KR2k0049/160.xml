<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百六十</head> <lb/>
    <p>
<pb n="KR2k0049_WYG_160-1a"/>
欽定四庫全書<lb/>
　山西通志卷一百六十<lb/>
　　仙釋<hi>二</hi>
蒲州府<lb/>
上古<lb/>
紫府先生抱樸子真源黄帝以地皇九年正月上寅詣<lb/>
　首陽山宰牧從焉次駕東行詣青丘紫府先生授三<lb/>
　皇籙及天文大字次西入崆峒禮廣成子回駕王屋<lb/>
<pb n="KR2k0049_WYG_160-1b"/>
　啓石函發玉笈得九鼎飛靈神丹訣路史云陟王屋<lb/>
　而受丹經<lb/>
周<lb/>
韓君丈人名終又名衆善幻養不服食年百歲其行如<lb/>
　飛匿迹五老山阿不知所終<lb/>
　　按王子年拾遺記闇河之北有紫桂成林其實如<lb/>
　　棗羣仙餌焉故韓終采藥詩云闇河之北實大如<lb/>
　　棗得而食之後天而老又抱朴子云韓終服菖蒲<lb/>
<pb n="KR2k0049_WYG_160-2a"/>
　　十三年詩載古逸當是周秦時人<lb/>
漢<lb/>
趙昉臨晉人張道陵弟子有仙術後飛昇今永泉里趙<lb/>
　昉村其遺名也旁有昇仙洞存焉<lb/>
北魏<lb/>
羅崇之河東人受道於中條山世祖令崇立壇祈請崇<lb/>
　之云條山有穴與崑崙蓬萊相屬詔令河東郡給所<lb/>
　須崇之入穴行百餘步遂窮後召至有司以崇誣罔不道<lb/>
<pb n="KR2k0049_WYG_160-2b"/>
　奏治之世祖曰崇修道之人豈至欺妄以詐於世或<lb/>
　傳聞不審而至於此古之君子進人以禮退人以禮<lb/>
　今治之是傷朕待賢之意遂赦之<lb/>
唐<lb/>
閻寀貞觀十四年為河東太守後隠中條山羅通微事<lb/>
　之十九年拜吉州刺史後表請入道賜名遺榮𨽻桃<lb/>
　源觀朝端盛賦詩以贈之今王官谷上方有閻使君<lb/>
　宅<lb/>
<pb n="KR2k0049_WYG_160-3a"/>
羅通微臨晉人貞觀時母趙氏娠通微有雙鶴翼行既<lb/>
　生骨相巉崱稍長入山樵薪遇閻使君寀授以幻養<lb/>
　之術遂冠褐於五老峰之遊仙觀學步虚絶粒今太<lb/>
　乙峰南步虚坪其地也後使君出牧吉州召通微及<lb/>
　境有雙鶴樂聲自玉笥山來迎既就館一夕月色皎<lb/>
　然忽騰空吟嘯而去使君表其事詔吉州立真人堂<lb/>
　尋改降生之羅村為蓮臺村<lb/>
張果不知何許人則天時隠於中條山往來汾晉間時<lb/>
<pb n="KR2k0049_WYG_160-3b"/>
　人傳其有長年秘術自云年數百歲矣嘗著陰符經<lb/>
　𤣥解盡其𤣥理則天遣使召之果佯死不赴後人復<lb/>
　見之恒州山中開元二十一年𤣥宗令通事舍人裴<lb/>
　晤往迎之果對使氣絶良久乃蘇晤不敢逼馳還奏<lb/>
　狀又遣中書舍人徐嶠齎璽書以邀迎之乃至東都<lb/>
　肩輿入宫𤣥宗親訪理道并神仙方藥之事及聞變<lb/>
　化不測而疑之有邢和璞者善算人知夭夀善惡𤣥<lb/>
　宗令算果則懵然莫知其甲子又有師夜光者善視<lb/>
<pb n="KR2k0049_WYG_160-4a"/>
　鬼𤣥宗召果密坐使夜光視之不見果所在帝謂高<lb/>
　力士曰吾聞飲堇無苦者竒士也時天寒因取以飲<lb/>
　果果三進頽然曰非佳酒也乃寢頃視齒燋縮顧左<lb/>
　右取鐵如意撃墮之藏帶中更出藥敷其齗良久齒<lb/>
　已生粲然駢絜帝益神之欲以玉真公主降果未言<lb/>
　也果忽謂秘書少監王迥質太常少卿蕭華曰諺謂<lb/>
　娶婦得公主平地升公府可畏也二人怪語不倫俄<lb/>
　有使至詔曰玉真公主欲降先生果笑固不奉詔有<lb/>
<pb n="KR2k0049_WYG_160-4b"/>
　詔圖形集賢院懇辭還山詔可擢銀青光禄大夫號<lb/>
　通𤣥先生賜帛三百疋給扶持二人至恒山蒲吾縣<lb/>
　未㡬卒或言尸解為立棲霞觀<lb/>
薛季昌河東人遇司馬承徵於南嶽授以玉洞經籙高<lb/>
　真屢降其室𤣥宗召入禁掖延問道德乃談及精微<lb/>
　上喜恩寵優異尋還山上贈以詩曰洞房修真客條<lb/>
　陽念舊居將成金闕要願奉玉清書雲路三天近松<lb/>
　墟萬籟虚猶宜傳秘訣來徃候仙輿翌日丹成曰祝<lb/>
<pb n="KR2k0049_WYG_160-5a"/>
　融峰今夕有天真會予被召當往遂淩虚而去<lb/>
常醜女蒲州常志女貎陋有瘡疥屢藥勿瘳及笄無聘<lb/>
　問者一日出外以裳䝉首居人畏其裸而避之浴於<lb/>
　池出則體貎如玉身不著地騰空而去<lb/>
吕巖字洞賓<hi>一名巖客</hi>禮部侍郎渭之孫河中府永樂縣人<lb/>
　<hi>一云蒲坂人</hi>天寳十四載四月十四日巳時生咸通中舉<lb/>
　進士不第遊長安酒肆遇鍾離權得道不知所往<hi>有詩</hi>
　<hi>集四卷</hi>宋史陳搏傳關西逸人吕洞賓有劍術百餘歲<lb/>
<pb n="KR2k0049_WYG_160-5b"/>
　而童顔步履輕疾頃刻數百里世以為神仙數來搏<lb/>
　齋中人咸異之　宋曾慥集仙傳吕洞賓又字希聖<lb/>
　九江人曾授真筌於正陽子<hi>按别録洞賓江州德化令棄官九江人非是</hi>
　耿定向權子在昔吕純陽受學於雲房鍾子鍾子故<lb/>
　為諸幻景歴試之猶未即授一日涕泣請鍾子曰子<lb/>
　功行未累也吕曰何修而功行乃累鍾子曰須金百<lb/>
　萬博濟於世始得吕曰弟子窶人何從辦此鍾子曰<lb/>
　余有丹藥可化銅鐵為金子苐懷此博施慎勿泄也<lb/>
<pb n="KR2k0049_WYG_160-6a"/>
　吕子請曰是金卒當變否鍾子曰須三千歲後還本<lb/>
　質吕子愀然跪曰如此則悞三千歲後人矣功行之<lb/>
　謂何鍾子悦曰善哉即此一念長生久視道在是也<lb/>
　吕子豁然悟鬯然懌已蹷然起曰師道易易若是吾<lb/>
　將廣師㫖普度世迷可乎雲房子曰汝試為之於是<lb/>
　度數千人乃復化身過諸所度者之門則數千人一<lb/>
　旦去盡吕子失意悵然而歸偃息河濱樹下雲房子<lb/>
　化叟曰吾非若輩比時老且衰百念俱灰自矢可身<lb/>
<pb n="KR2k0049_WYG_160-6b"/>
　相許矣願依子終身可乎吕喜晩得叟即許諾負之<lb/>
　渡河以歸至河中始悟其為師驚訝曰嘻師惟度我<lb/>
　我惟度師耶<lb/>
　　附録　鍾離簡咸陽人為郎中與弟俱入華山得<lb/>
　　道白日昇天　鍾離權生而竒異美髯俊目身長<lb/>
　　八尺餘棄世事入縣東四十里正陽洞修鍊登仙<lb/>
　　　附録南宗　劉哲字元英號海蟾子一名操明<lb/>
　　經事燕王劉守光為相雅喜性命欽崇黄老一日<lb/>
<pb n="KR2k0049_WYG_160-7a"/>
　　有道人自稱正陽子來謁海蟾待以賓禮道人為<lb/>
　　演清靜無為之宗金液還丹之要竟索雞卵十枚<lb/>
　　金錢十文一文置几上累十卵於金錢若浮圖狀<lb/>
　　海蟾驚曰危哉道人曰居榮禄履憂患其危殆甚<lb/>
　　盡以其錢劈破擲之辭去海蟾大悟解印從道遁<lb/>
　　迹終南山下丹成尸解有白氣自頂門出化鶴沖<lb/>
　　天　新興古志海蟾廣陵人為遼相後改名海今<lb/>
　　廣靈即古廣陵縣也　張用成號紫陽天台人<hi>一云</hi>
<pb n="KR2k0049_WYG_160-7b"/>
　　<hi>興安州人</hi>遇海蟾得金丹訣治平中訪扶風馬黙處厚<lb/>
　　於河東授以所著悟真篇元豐五年夏趺坐而化<lb/>
　　夀九十有九　石泰號杏林岐山人嘗有德於紫<lb/>
　　陽紫陽授以金丹訣著書見道書全集　薛道光<lb/>
　　一名式一名道原字太源陜府雞足山人<hi>一云閬州人</hi>
　　嘗為僧法號紫賢一號毗陵禪師雲遊長安宋徽<lb/>
　　宗崇寧五年丙戌冬寓郿遇石杏林傳授口訣真<lb/>
　　要乃註解悟真篇作復命篇及丹髓歌行世夀一<lb/>
<pb n="KR2k0049_WYG_160-8a"/>
　　百十四歲尸解　陳楠號泥丸閩人受金丹訣於<lb/>
　　紫賢著書見道書全集　白玉蟾即葛長庚也號<lb/>
　　紫清瓊山人受金丹訣於泥丸著上清武夷二集<lb/>
　　綺錯瀾翻今行於世嘗曰吾從老年得手詔封紫<lb/>
　　清明道真人<hi>純陽遞傳海蟾紫陽杏林紫賢泥丸紫清是之謂南宗志稱正陽累雞卵</hi>
　　<hi>蓋正陽引其端而純陽實傳之也</hi>　附録北宗　王嚞字知明號<lb/>
　　重陽子京兆咸陽人嘗醉於甘河㑹二人授修真<lb/>
　　口訣時年四十有八所遇者唐吕純陽化身也再<lb/>
<pb n="KR2k0049_WYG_160-8b"/>
　　遇於醴泉嚞趨拜之邀嚞飲嚞問其鄉閭年姓答<lb/>
　　曰濮州人年二十一而不告其姓留秘語五篇令<lb/>
　　嚞讀畢焚之且曰速去東海投譚捉馬俄失所在<lb/>
　　後領馬鈺等住寧海州崑崙山將没謂門人曰丹<lb/>
　　陽已得道長真已知道吾無慮矣處機所學一聽<lb/>
　　丹陽處元長真當管領之又顧處機曰此子異日<lb/>
　　地位非常必大開教門者也書物外親眷詩奄然<lb/>
　　而逝馬鈺嗣其教與譚劉丘相繼為宗盟今全真<lb/>
<pb n="KR2k0049_WYG_160-9a"/>
　　學者稱鍾吕劉為三祖又以嚞為祖師元至元六<lb/>
　　年贈重陽全真開元真君其遺文全真前後韜光<lb/>
　　集行於世　馬鈺字宜甫寧海州人金世宗大定<lb/>
　　七年七月王嚞抵寧海邀館於私第初宜甫夢其<lb/>
　　園一鶴從地湧出嚞至同擇地立菴嚞指鶴起之<lb/>
　　處命名曰全真全真之名始此宜甫執弟子禮嚞<lb/>
　　名之曰鈺字元寳號丹陽子　譚玉來見嚞固請<lb/>
　　為弟子嚞名以處端字通正號長真子　王處一<lb/>
<pb n="KR2k0049_WYG_160-9b"/>
　　聞嚞至來謁師禮之後嚞飛蓋致其名號名處一<lb/>
　　號華陽子　郝昇賣卜於市嚞入其肆背而坐焉<lb/>
　　昇曰請公頭回嚞應聲曰君何為不回頭耶遂執<lb/>
　　弟子禮賜名曰璘號恬然子又號太古　丘處機<lb/>
　　棲霞人年十九聞嚞在全真菴投謁於齋次嚞知<lb/>
　　其為逺器贈以詩賜名處機字通密號長春子<lb/>
　　劉處元字通妙師重陽後贈長生輔化明德真人<lb/>
　　　孫氏馬鈺妻名不二號清靜散人五月五日王<lb/>
<pb n="KR2k0049_WYG_160-10a"/>
　　嚞令燒誓狀<hi>純陽傳重陽重陽傳劉丘譚馬郝王孫號一花開七葉是之謂北宗長春</hi>
　　<hi>嗣教最盛號龍門派今直省道觀胥龍門派也</hi>純陽重陽世次太逺按純<lb/>
　　陽呈鍾離雲房生在儒家遇太平懸纓重滯布衣<lb/>
　　輕誰能世上争名利臣事玉皇歸上清得火龍真<lb/>
　　人劍法昔年曾遇火龍君一劍相傳伴此身天地<lb/>
　　山河從結沫星辰日月任停輪須知本性綿多刼<lb/>
　　空向人間歴萬春昨夜鍾離傳一語六天宫殿欲<lb/>
　　成塵送鍾離雲房赴天池㑹詩得道未來相見難<lb/>
<pb n="KR2k0049_WYG_160-10b"/>
　　又聞東去上仙壇杖頭春色一壺酒頂上雲攢五<lb/>
　　嶽冠飲酒龜兒人不識燒山符子鬼難看先生去<lb/>
　　後身須老乞與貧儒換骨丹獻鄭思逺施真人二<lb/>
　　仙詩萬刼干生到此生此生身始覺飛輕抛家别<lb/>
　　國雲山外鍊魄全魂日月精比見至人論九鼎欲<lb/>
　　窮大藥訪三清如今獲遇真仙面紫府仙翁得姓<lb/>
　　名又詩因看崔公入藥鏡令人心地轉分明陽龍<lb/>
　　言向離宫出陰虎還於坎位生二物㑹時為道本<lb/>
<pb n="KR2k0049_WYG_160-11a"/>
　　五方行盡得丹名修真道士如知此定跨赤龍歸<lb/>
　　玉清參黄龍機悟後呈偈棄却瓢囊撼碎琴如今<lb/>
　　不戀水中金自從一見黄龍後始覺從前錯用心<lb/>
　　<hi>鍾離雲房崔公今入藥鏡存鄭思逺施真人當屬唐時人</hi>贈陳處士詩青霄一<lb/>
　　路少人行休話興亡事不成金榜因何無姓氏玉<lb/>
　　都必是有仙名雲歸入海龍千尺霜滿長空鶴一<lb/>
　　聲深謝宋朝明聖主解書丹詔詔先生哭陳先生<lb/>
　　詩天網恢恢萬象疎一身親到華山區寒雲去後<lb/>
<pb n="KR2k0049_WYG_160-11b"/>
　　留殘月春雪來時問太虚六洞真人歸紫府千年<lb/>
　　鸞鶴老蒼梧自從遺却先生後南北東西少丈夫<lb/>
　　<hi>陳處士陳先生胥指陳希夷也宋太祖太宗時人</hi>贈滕宗諒詩華州回道<lb/>
　　人來到岳陽城别我遊何處秋空一劍横謁石守<lb/>
　　道詩高心休擬鳯池遊朱紱銀章寵已優欲待禍<lb/>
　　來名欲減林泉養法預為謀<hi>滕宗諒石介宋仁宗時人</hi>搖頭坯<lb/>
　　歌君不見洛陽富鄭公説與金丹如盲聾執迷不<lb/>
　　悟修真理焉知潛合造化功又不見九江張尚書<lb/>
<pb n="KR2k0049_WYG_160-12a"/>
　　服藥失明神氣枯不知還丹本無質翻餌金石何<lb/>
　　太愚又不見三衢趙樞密㕘禪作鬼終不識修完<lb/>
　　外體在何邊辯捷語言終不實<hi>富弼趙抃宋神宗時人</hi>又神<lb/>
　　宗元豐中吕惠卿守單州天慶觀七月七日有異<lb/>
　　人過書二絶句於紙四海孤遊一野人雨壺霜雪<lb/>
　　足精神坎離二物君收得龍虎丹行運水銀野人<lb/>
　　本是天台客<hi>賓字</hi>石橋南畔有舊宅<hi>石橋者洞也</hi>父子生<lb/>
　　來有兩口<hi>吕也</hi>多好笙歌不好拍<hi>吟也</hi>張天覺為相日<lb/>
<pb n="KR2k0049_WYG_160-12b"/>
　　有藍縷道人及門求施天覺不知禮敬因戲問道<lb/>
　　人有何仙術答以能揑土為香天覺請試為之須<lb/>
　　臾烟罷道人不見但留詩於案上云揑土為香事<lb/>
　　有因世間宜假不宜真皇朝宰相張天覺天下雲<lb/>
　　遊吕洞賓<hi>吕惠卿張商英宋哲宗徽宗時人</hi>又徽宗齋㑹詩高談<lb/>
　　濶論若無人可惜明君不遇真陛下問臣來日事<lb/>
　　請看午未丙丁春金大定三年過故里詩余自金<lb/>
　　鑾謁帝回首陽鄉國暫歸來羣迷不識吾家趣何<lb/>
<pb n="KR2k0049_WYG_160-13a"/>
　　日重尋閬苑媒其他時代名位不著暨雜出諸傳<lb/>
　　記者不具録朱子亦言南渡前相傳人士多遇吕<lb/>
　　洞賓蓋其氣未散南渡後乃稀見之重陽以金大<lb/>
　　定六年至寧海州崑崙山而生四十有八歲始遇<lb/>
　　濮州人計其始生當在宋徽宗時然則純陽重陽<lb/>
　　之授受豈所謂六合之内存而不論者邪志之以<lb/>
　　畧具顚末<lb/>
張復灃州人柳宗元龍城録復飽書帙作條山集三十<lb/>
<pb n="KR2k0049_WYG_160-13b"/>
　卷論世外事此人兼得神鬼趣隱不仕有文集行於<lb/>
　世<lb/>
侯神仙虞鄉人從師道清觀資性篤實人稱憨子師令<lb/>
　汲水見一異童輒與戲失期被師笞侯以實告師授<lb/>
　以鐵針紅線令簪童頂侯如命童歸入葡萄架下掘<lb/>
　地獲人參形如童師烹於釡中下山訪友侯聞異香<lb/>
　竊食之盡棄餘汁於犬師歸大怒將予杖侯與犬竟<lb/>
　飛去<lb/>
<pb n="KR2k0049_WYG_160-14a"/>
陸禹臣字服休河東人避黄巢亂入南嶽得仙術隠宜<lb/>
　州北山後尸解為紫府仙伯嘗寓吳道生家與語塵<lb/>
　外理贈詩曰露下瑤簪濕雲生石室寒星壇鸞鶴舞<lb/>
　丹竈虎龍蟠<lb/>
宋<lb/>
柴通元閿鄉人為道士於承天觀年百餘歲善辟榖長<lb/>
　嘯惟飲酒言唐末事歴歴可聽真宗祀汾陰召至行<lb/>
　在命坐問以無為之要賚茶藥束帛詔還本觀<lb/>
<pb n="KR2k0049_WYG_160-14b"/>
金<lb/>
劉志淵字海南萬泉人事親至孝夙慕仙道自號元沖<lb/>
　子後遇長春真人於棲遊菴避兵綿山雖萬騎蹂踐<lb/>
　獨不罹害夀七十九歸真<lb/>
元<lb/>
李純夫燕山人弱冠登進士不樂仕進棄官為黄冠卜<lb/>
　隠王官谷構了了菴於貽溪之上菴後建白雲洞自<lb/>
　號孤雲子有秦無隅者純夫高弟子也無隅弟子有<lb/>
<pb n="KR2k0049_WYG_160-15a"/>
　古村之關希哲太平之李道微皆以道行著純夫大<lb/>
　德二年卒年五十八儒學教諭賈履信為之贊<lb/>
　　舊志謂純夫唐時人𤣥宗召之不起誤<lb/>
薛元曦字元卿河東人徙貴溪年十二辭家入道龍虎<lb/>
　山師張留孫吳全節延祐間用薦召見侍祠制授大<lb/>
　都崇真萬夀宫提舉陞提㸃上都崇真萬夀宫泰定<lb/>
　元年扈從灤陽還至龍虎臺喟然而歎即日辭歸闢<lb/>
　清寧齋見心亭熙明軒築瓊林臺於龍虎山之西日<lb/>
<pb n="KR2k0049_WYG_160-15b"/>
　與學仙者相伴其間而密修大洞迴風混合之道至<lb/>
　正三年制授𢎞文裕德崇仁真人佑聖觀住持兼領<lb/>
　杭州諸宫觀遣弟子攝其事五年卒年五十七自號<lb/>
　上清外史著上清集樵者問㑹梓羣賢詩文為瓊林<lb/>
　集元卿負才氣尤長於詩掲曼碩留瓊林月餘齋三<lb/>
　日乃為作序稱其老勁深穩如霜松雪檜百折莫能<lb/>
　撓清拔孤峻如豪鷹俊鶻千呼不肯下蕭條閒逺如<lb/>
　空山流泉深林孤芳自形自色不與物競人以為知<lb/>
<pb n="KR2k0049_WYG_160-16a"/>
　言元卿工書人爭蘄得之聞風者或使圖其像以去<lb/>
　見心亭後有土阜人稱薛公墩<lb/>
女冠王教山舊籍關中遇焦處士旋棄家擕子息學道<lb/>
　遍遊名山習服氣鍊形訣最後寓蒲甚久年大耋黰<lb/>
　髮丹顔無疾奄逝有解弢傳行於世<lb/>
董鐵驢萬泉人通遁術行步如飛倐忽數百里後尸解<lb/>
　仙去<lb/>
明<lb/>
<pb n="KR2k0049_WYG_160-16b"/>
張三丰平陽人一云猗氏人有仙骨修髯如㦸膚如冰<lb/>
　雪途遇麻姑教以服四味龍芽後遊武當山登祝融<lb/>
　峰嚼梅花滿口朗誦南華秋水篇觀潮上日出大呌<lb/>
　曰雲海盪吾心胸題揚州瓊花詩云璚枝玉蒂屬仙<lb/>
　家未識人間有此花清致不沾凡雨露高標猶帶古<lb/>
　煙霞歴年既久何曾老舉世無雙莫浪誇㡬欲載回<lb/>
　天上去擬從博望借靈槎蓋自况也明太祖咨以時<lb/>
　務曰惟本忠孝後成祖遣尚書胡濙物色之終莫能<lb/>
<pb n="KR2k0049_WYG_160-17a"/>
　得<lb/>
房居士臨晉人名景圓號睡松子少精書算主案牘被<lb/>
　督喟然歎曰人生如朝露何自苦辱如此遂棄家入<lb/>
　中條山修道閉關十一年糧絶出山止宿虞鄉村扁<lb/>
　鵲廟中夜有真人口授先天真訣遂往汾北麻衣山<lb/>
　黙坐二十一年移居平陽之姑射山洞虎狼皆馴伏<lb/>
　旬月不炊㸑廵撫于謙問休咎笑而不答謂弟子曰<lb/>
　無結果卒如其言人有訪者先知輒避去太守胡睿<lb/>
<pb n="KR2k0049_WYG_160-17b"/>
　叩之曰老農無所知也成化甲辰三月十五日沐浴<lb/>
　端坐書十勸文皆教人忠孝語書畢卧化先是洞中<lb/>
　有石牀二左右對峙唐時得道者卧化塑其屍於左<lb/>
　至是塑居士屍於右<lb/>
楊攀桂丹桂蒲州人好釋老家言兄弟偕隠終南山其<lb/>
　子屢饋扉屨遂入深山不出又數年鄉人有見於京<lb/>
　都者云<lb/>
大陳小陳猗氏太清觀道士叔姪也得顛術常夏月碾<lb/>
<pb n="KR2k0049_WYG_160-18a"/>
　麥戲語人曰日烈甚宜入碾中避之遂入碾後寢神<lb/>
　遊一日題詩壁間止留空室莫知所往<lb/>
高籙猗氏人常於孤山採藥遇劉海蟾授長生訣坐卧<lb/>
　一窰寒暑不出後村人欲甃池忽出曰此萬古利也<lb/>
　當為若置石授人一鞭入山驅石若飛石今存後卒<lb/>
　妻子俱失所在<lb/>
張神仙崇禎間至蒲州主侍郎張廣多幻術士人欲遣<lb/>
　妓亂之須臾隠入壁中自是不知所往<hi>以上仙</hi>
<pb n="KR2k0049_WYG_160-18b"/>
晉<lb/>
佛圖澄事見晉書嘗卓錫於中條白石寺炊粥無具寄<lb/>
　米於屠牛釡中人嫌其染腥汚臟澄乃出腸浴於泉<lb/>
　至今泉上有血絲痕嘗畜一驢一猫食乏則遣驢駝<lb/>
　帖乞糧村舍猫踞驢背或有要奪者猫即投地變虎<lb/>
　人莫敢近今猫驢塜猶存寺前後卒於鄴宫寺<lb/>
隋<lb/>
神尼名智山蒲坂劉氏女少出家有戒行沈靜寡言談<lb/>
<pb n="KR2k0049_WYG_160-19a"/>
　吉凶成敗皆驗文帝誕日忽至其所名帝為那羅延<lb/>
　且曰兒不可處俗間遂割宅為般若寺將帝躬自撫<lb/>
　養一日尼出付帝於其母母視帝頭忽出二角投之<lb/>
　地尼心動急歸抱之曰何驚吾兒使晩得也後周滅<lb/>
　二教尼隠楊氏戒行不改隋初重興佛法每以神尼<lb/>
　為言殁後即葬寺中為起金浮圖又命王劭作傳改<lb/>
　所居般若寺為大興國仍令天下舍利塔内各作神<lb/>
　尼像<lb/>
<pb n="KR2k0049_WYG_160-19b"/>
曇延蒲州棲巖寺僧猗氏侯王卓之後年十六身長九<lb/>
　尺餘垂手過膝目光外射初聞講湼槃經悟㫖詞辨<lb/>
　優贍有薛居士者學總元儒聞而謁之言謔相高戲<lb/>
　題方圓動靜四字命延體之延應聲曰方如方等城<lb/>
　圓如智慧日動則識波浪靜類湼槃室薛驚歎曰由<lb/>
　來所未見希世挺生即斯人也開皇間旱命延禱之<lb/>
　甘雨大注臨終遺啓云法王御世最荷深恩䕶持三<lb/>
　寳始終莫二言訖而逝<lb/>
<pb n="KR2k0049_WYG_160-20a"/>
慧海姓張氏虞鄉人曇延弟子也年十八講湼槃文㫖<lb/>
　洞曉周建德中竄入陳隋初文帝姊成安長公主欽<lb/>
　其德望立伽藍靜法寺居之仁夀前文帝頻頒璽書<lb/>
　分布舍利每感異祥大業二年卒於寺見高僧傳<lb/>
唐<lb/>
志寛河東人博覽諸經以湼槃地論為心要時邑多虎<lb/>
　暴都督張遜命禱之患遂息貞觀中蒲晉旱寛曝烈<lb/>
　日中須臾大雨闔境霑足<lb/>
<pb n="KR2k0049_WYG_160-20b"/>
道愻性張氏虞鄉人曇延度為弟子晩住蒲州仁夀寺<lb/>
　大業末因事返京夜停關首主見愻馬壯勾盜欲竊<lb/>
　之夜往其所乃見十人圍繞擐甲執兵乃合面歸懴<lb/>
　焉唐貞觀中有請講湼槃者堅不受請人不解告之<lb/>
　曰所以固辭者恐不終此席耳後果念經三日卒於<lb/>
　山年七十有五卒經夕異花披池湧出莖長二尺許<lb/>
　色甚鮮榮折納缾中逾年不萎見高僧傳<lb/>
靈潤俗姓梁虞鄉人依靈燦法師住興善寺年十三初<lb/>
<pb n="KR2k0049_WYG_160-21a"/>
　聽湼槃即通文㫖後聞泰岳靈巖寺僧規清肅乃杖<lb/>
　䇿尋焉貞觀中與法侣登山野燒四合衆皆奔惟潤<lb/>
　安行顧語曰心外無火火實自心謂火可逃無由免<lb/>
　火及火至潤熸餘自斂後住𢎞福寺僕射房元齡稱<lb/>
　歎曰居宗揚化惟此一人也見高僧傳<lb/>
神迥臨晉人俗姓田貞觀間流化岷峨為道俗宗師<lb/>
普寂姓馮氏蒲州河東人少時遍尋高僧學經律時神<lb/>
　秀在荆州玉泉寺寂乃往師寺凡六年神秀竒之盡<lb/>
<pb n="KR2k0049_WYG_160-21b"/>
　以其道授焉久視中則天召神秀至東都神秀因薦<lb/>
　普寂乃度為僧及神秀卒天下好釋氏者咸師事之<lb/>
　中宗制令代神秀統法衆開元十三年勅於都城居<lb/>
　止王公士庶競來禮謁嚴重少言逺近尤重之二十<lb/>
　七年終於興唐寺年八十九時都城士庶㑹謁者皆<lb/>
　制弟子服有制賜號大照禪師及葬河南尹裴寛衰<lb/>
　麻列於門徒之次士庶傾城哭送閭里為空<lb/>
慧旻字元素河東人著十誦私記十三卷又僧尼行事<lb/>
<pb n="KR2k0049_WYG_160-22a"/>
　三卷尼衆羯磨二卷菩薩戒義疏四卷見唐藝文志<lb/>
五代<lb/>
僧善住河東普救寺寺初名西永清院漢乾祐元年招<lb/>
　討使郭威督諸軍討李守貞周歲城未下召善問之<lb/>
　對曰將軍若發善心城必克矣威折箭為誓異日城<lb/>
　破不戮一人遂易今名<lb/>
宋<lb/>
重宣姓趙氏虞鄉人河中開元寺僧幼頴異十五禮文<lb/>
<pb n="KR2k0049_WYG_160-22b"/>
　澈師為沙彌二十一依澄暉受具戒振錫遊方劉心<lb/>
　求法凡讀大藏經一萬餘通誦佛頂真言三十萬過<lb/>
　秋官貳卿寇公凖重其行薦之帝庭賜紫方袍以旌<lb/>
　其德咸平四年四月庚戌示寂楊億撰㙮記<lb/>
元<lb/>
月公普救寺僧精於戒律𢎞教大師慧印嘗從之學圓<lb/>
　覺了義<lb/>
明<lb/>
<pb n="KR2k0049_WYG_160-23a"/>
洪濟禪師猗氏靈嚴寺僧有道行演通大小乘法遊金<lb/>
　陵明太祖登極前風雨彌旬上不懌募有能止者洪<lb/>
　濟應詔杖錫一呪即便開朗上大悦為印經一藏給<lb/>
　傳以歸<lb/>
福登號妙峰七歲祝髮依蒲坂萬固寺郎和尚習瑜伽<lb/>
　法初不識經典苦行於中條讚歎寺閉關立禪三年<lb/>
　尋見永明禪師聽講楞嚴即解悟無不通曉渡海謁<lb/>
　普陀回住五臺山龍翻石刺舌血書華嚴一部修建<lb/>
<pb n="KR2k0049_WYG_160-23b"/>
　無遮道塲神宗聞而嘉之賜繡冠繡衲真來佛子之<lb/>
　號移錫蘆芽造萬福鐵塔鑿萬福石洞峩嵋造銅殿<lb/>
　二五臺一華山一俱莊嚴精妙太原建浮圖於郡城<lb/>
　左慈聖后佐以金錢塔成雙峙名曰宣文後歸臺山<lb/>
　坐逝遣中常侍賜祭葬<hi>以上釋</hi>
遼州<lb/>
五代<lb/>
妙惠節度使王建女賜紫號嚴因大師智超建孫賜紫<lb/>
<pb n="KR2k0049_WYG_160-24a"/>
　號妙果大師胥有道行<lb/>
明<lb/>
洪樹遼州人㓜䝉倐頴悟諸品經義無不洞曉人呼聖<lb/>
　僧後住持香林寺禁步二年一日談經而化<lb/>
子端榆社人蚤歲祝髮雲遊晩歸值時艱捐金建上下<lb/>
　城敵樓以成保障人胥義之<lb/>
沁州<lb/>
上古<lb/>
<pb n="KR2k0049_WYG_160-24b"/>
籛鏗帝顓頊之孫陸終氏之中子封於彭城故稱彭祖<lb/>
　初聞上黨黎城九仙女有道行往師之得導引行氣<lb/>
　術隠雲母山時遊沁州南里或云葬里中彭家溝今<lb/>
　墓存<lb/>
周<lb/>
琴高真人列仙傳云趙人以鼔琴為宋康王舍人行涓<lb/>
　彭之術浮遊冀州及涿郡間二百餘年後辭入涿水<lb/>
　中取龍子與諸弟子期曰皆潔齋待於水旁設祠果<lb/>
<pb n="KR2k0049_WYG_160-25a"/>
　乘赤鯉出坐祠中且有萬人觀之留月餘復入水去<lb/>
　今沁源東即寓居地也<lb/>
　　按史記索隠曰戰國䇿吕氏春秋皆云宋王偃謚<lb/>
　　康王<lb/>
唐<lb/>
韓湘子修武人韓愈之從孫十二郎之子也嘗於沁州<lb/>
　南八里修鍊建塔一鄉人立祠祀之<lb/>
風雷將軍姓焦氏武鄉人唐懿宗朝父為掾吏有陰行<lb/>
<pb n="KR2k0049_WYG_160-25b"/>
　咸通九年生將軍七歲不語兩手不展父母欲棄之<lb/>
　忽元日手展能言性頴異及長凡天文地理易象遁<lb/>
　甲咸臻其妙景福元年夜夢日華貫頂有道者送石<lb/>
　匣曰此天真賜汝也覺而開視皆龍文虎篆莫能辨<lb/>
　識焦秘而藏之遇異人指授兼賜龍璽寳劍各一遂<lb/>
　能軼風駕霧鞭笞鬼神出入幽顯無礙㑹上黨妖祲<lb/>
　為災往除之事聞賜號風雷將軍卒年三十四金加<lb/>
　封昭澤龍王<lb/>
<pb n="KR2k0049_WYG_160-26a"/>
金<lb/>
閻真人名密沁源縣吏棄俗學道結菴於紫金山居二<lb/>
　十餘年尸解大定中賜額名其菴曰太清觀後延樓<lb/>
　煩薛道紀居之有道行<lb/>
元<lb/>
唐善慶沁源人薛道紀之徒得師奥㫖以救人為事延<lb/>
　祐二年事聞勅賜金襕紫服和光大師<lb/>
明<lb/>
<pb n="KR2k0049_WYG_160-26b"/>
吕雲仙沁州人成化間修真元妙觀善黄白術觀中像<lb/>
　胥㸃金飾之徒張道元索其術不授㑹雲仙入山道<lb/>
　元力索之卒不授以死道元返荷鍤往瘞至則屍無<lb/>
　存矣<lb/>
王威沁州人習苦行孑處花山巓晨夕焚誦人莫知其<lb/>
　道術嘉靖戊寅忽示衆化期里社始驚異如期雲集<lb/>
　威辭衆入巖結跏趺坐須臾白氣上沖神遂往數日<lb/>
　如生里人就真身塗飾之後知州俞汝為扣其遺蜕<lb/>
<pb n="KR2k0049_WYG_160-27a"/>
　硜硜有金玉聲撰王仙傳<hi>以上仙</hi>
唐<lb/>
先師菩薩名偘相傳懿宗第三子僖宗弟也黄巢入長<lb/>
　安出奔五臺祝髮為僧遊沁源靈空山見林木深茂<lb/>
　人跡罕至有馬跑泉之異卓錫居焉昭宗景福二年<lb/>
　圓寂宋太宗端拱二年賜所居寺額曰聖夀<lb/>
金<lb/>
基公靈感院僧性濶達衣鉢外不留一物嘗造叢塜瘞<lb/>
<pb n="KR2k0049_WYG_160-27b"/>
　尸四萬五千有竒夀七旬餘卒大定癸未詔增廣伽<lb/>
　藍特賜院額曰靈感<lb/>
明<lb/>
海貴栢林寺僧武鄉人性純樸篤志焚修供水陸者五<lb/>
　檢藏經者二襲師衣鉢積貯頗豐悉捐之萬厯十四<lb/>
　年正月命其徒持佛號曰吾將去矣危坐而化<lb/>
國朝<lb/>
普汰號純如沁州靈泉寺僧戒律精嚴兼通文翰順治<lb/>
<pb n="KR2k0049_WYG_160-28a"/>
　　間遊都城<lb/>
御書佛字賜之知州汪宗魯建<lb/>
御書樓於寺圓寂前十日手書素扇十柄遍遺知交展之<lb/>
　　胥歸家頌也比衆至已逝矣<lb/>
　性休號尺木俗姓朱大同人幼補弟子員善詩文工草<lb/>
　　𨽻值闖賊之變棄家雲遊戊子始薙髮於雩之龍坑<lb/>
　　菴從崆峒戒子傳衣鉢遊漢口遇不退禪師棒喝悟<lb/>
　　道卓錫於沁之永慶寺歲癸己正月日早齋畢忽乞<lb/>
<pb n="KR2k0049_WYG_160-28b"/>
　　十王殿前地於院主院主允之遂趺坐而逝夜半復<lb/>
　　甦索筆書塔銘曰卜地卜地三上之三乘時乘時二<lb/>
　　月之二萬彚萌芽造化順理一稼反生吾道乃逆遇<lb/>
　　雷而鳴逢火出世至二月二日出定沐浴扶至塔前<lb/>
　　對衆説偈擲杖而化著有銅鞮語録<hi>以上釋</hi>
　平定州<lb/>
　唐<lb/>
　李賓諱通元又號長者宋熙寧元年七月宗勝撰長者<lb/>
<pb n="KR2k0049_WYG_160-29a"/>
　行蹟云唐李長者皇枝也諱元童<hi>碑記皆作通元</hi>但言滄州<lb/>
　人開元七年至太原盂縣大賢村有高山奴延納安<lb/>
　居長者每日惟食棗十顆栢葉餅子一枚不交外人<lb/>
　掩坐獨處含毫臨紙曾無虚時如是三稔一日捨山<lb/>
　奴至馬家谷古佛堂自構土室寓於其側端坐宴然<lb/>
　於斯十年後復囊挈經書遵道而去次冠蓋村忽逢<lb/>
　一虎馴伏長者告以吾欲著論釋華嚴經可與吾擇<lb/>
　一棲止處言畢虎起徐而撫之遂將所挈經囊掛於<lb/>
<pb n="KR2k0049_WYG_160-29b"/>
　虎背於是虎望神福山原直山二十餘里當一土龕<lb/>
　收囊於内龕之四旁舊無澗泉長者始來之夕風雨<lb/>
　暴作拔去一松化為一潭僭陽之歲祈求必應長者<lb/>
　製論之夕心窮元奥出白光以代燈燭居山之後忽<lb/>
　有二女子容華絶世皆可笄年俱服布衣悉以白巾<lb/>
　幪首姓氏居處一無所言汲水焚香供給淨饌莫知<lb/>
　所止歴有五祀著論將終遂爾絶跡長者身長七尺<lb/>
　二寸廣睂朗目丹唇紫肌長髯美茂修臂圓直髮采<lb/>
<pb n="KR2k0049_WYG_160-30a"/>
　紺色毛端右旋殊妙之相靡不具足首冠樺皮身披<lb/>
　麻衣長裙博袖散腰而行居常跣足放曠人天忽一<lb/>
　日出訪舊止之里適值野人聚族合樂長者曰汝等<lb/>
　好吾欲將歸衆乃必謂却還滄州揮淚懇留長者曰<lb/>
　總在百年㑹當歸去於是衆送還龕所復衆曰去住<lb/>
　常然汝等可各還家翌日長叟結徒禮候但見姿容<lb/>
　端儼已坐化於龕中報齡九十有六時當三月二十<lb/>
　八日也<lb/>
<pb n="KR2k0049_WYG_160-30b"/>
元<lb/>
郭罕然盂縣人寓平定州之娘子關至山中見一洞水<lb/>
　流飛瀑而下罕然入洞得異書遂善遁法或令入瓶<lb/>
　呼之輒内應碎之片片皆應人咸怪之<hi>平定州志作明洪武初人</hi>
劉八郎盂縣人有道士授異書遂通遁術相傳至揚州<lb/>
　歸飯猶未熟云<lb/>
明<lb/>
劉偉朝邑人正德間舉人任文水令擢監察御史陞兖<lb/>
<pb n="KR2k0049_WYG_160-31a"/>
　州知府得仙術尸解相傳隱平定山中為人推命竒<lb/>
　中平定甄給事成德李知府愈為諸生時從之遊初<lb/>
　㑹城陳中丞琳嘗與同臺廵按兖州親弔其喪及家<lb/>
　居識諸市疑其仙也呼來飲酒話舊密報當事至者<lb/>
　接踵論休咎胥驗後不知所往<lb/>
國朝<lb/>
還陽子姓郭氏名靜中修武人㓜時嘗夢驅龍為行雨<lb/>
　狀差長棄家適華陰遇異人授以金丹五雷法由是<lb/>
<pb n="KR2k0049_WYG_160-31b"/>
　號還陽嘗往來晉趙燕齊豫章楚粤間歲旱當事輒<lb/>
　走書數百千里迎禱雨還陽以掌中雷印據案撃則<lb/>
　霹靂應聲大雨如注求者衆第書符付之符甫入境<lb/>
　雨隨集藁城苦河患以法鎮之河徙數里歴城趵突<lb/>
　泉涸以鐵符劵三納之泉復出後過夀陽太安鎮曰<lb/>
　此去西北里許有吾容足處遂定居五峰山之龍泉<lb/>
　菴順治初年近百歲顔色如童子一日呼門人具浴<lb/>
　浴畢端坐而逝<hi>以上仙</hi>
<pb n="KR2k0049_WYG_160-32a"/>
元<lb/>
普惠平定人號洞雲住夀聖寺能詩有戒行與中書左<lb/>
　丞呂思誠為方外友呂嘗作洞雲歌贈之及呂北上<lb/>
　惠貽詩曰君王若問榆關郡地瘦民貧山水多後徙<lb/>
　獅子山石巖下年九十八化今名其地曰禪巖<lb/>
明<lb/>
讓大師號衲空一號罕峰相傳為陜右人筮仕長吏後<lb/>
　棄官雲遊得佛法於五臺山達觀禪師遂棲獅子窟<lb/>
<pb n="KR2k0049_WYG_160-32b"/>
　與憨山海印妙峰輩五十三人為淨友達觀示寂乃<lb/>
　卓錫方山之昭化院戒行精嚴工吟咏晉瀋二藩雅<lb/>
　敬之萬歴中賜為紫衣大師嘗貯粟於掌鳥雀馴集<lb/>
　掌上就食後無疾跏趺而化<lb/>
淨大師號道圓卓錫風溝之關帝廟頻夢關聖一日謂<lb/>
　弟子曰三日後亟備龕具至期沐浴坐化<hi>以上釋</hi>
忻州<lb/>
北魏<lb/>
<pb n="KR2k0049_WYG_160-33a"/>
智仙姑永安間副尉智重顯女幼躭空寂年及笄不嫁<lb/>
　禍福多前知問之不語一日入山坐化建塔藏之今<lb/>
　東南山曇陽寺有仙姑塔<lb/>
元<lb/>
王志常忻州人㓜時牧牛田間遇異人挈之而行遽至<lb/>
　河南天壇之陽臺宫後八年來歸父母驚喜疑其死<lb/>
　而復生遂度為天慶觀道士氣質渾厚信受道之器<lb/>
　年近九十留頌而逝見元好問天慶觀記<lb/>
<pb n="KR2k0049_WYG_160-33b"/>
李之和元真觀道士博學工詩嘗與元遺山李牛臺賡<lb/>
　和人謂其有仙風道氣云<lb/>
五公者天公地公宋公退公窮公莫知所從來愛聖阜<lb/>
　之勝各就一山修鍊迄今以五仙名洞名鄉五公名<lb/>
　寨<hi>以上仙</hi>
唐<lb/>
釋元奘即三藏緱氏人俗姓陳名禕年十一誦維摩法<lb/>
　華慕大法達長安住莊嚴寺西踰劍閣達蜀都受諸<lb/>
<pb n="KR2k0049_WYG_160-34a"/>
　經論一聞不忘遍遊荆揚訪道復還京輦貞觀三年<lb/>
　奉勅往西域取經六百餘部十九年還京住玉華寺<lb/>
　翻譯經藏後奘如臺山覽勝往來定襄弔藏孤故址<lb/>
　建保孤祠徜徉白鹿原而去麟德元年告其僧衆曰<lb/>
　有為之法必歸磨滅泡影形質何得久停行年六十<lb/>
　五必卒玉華曷葬我於白鹿原尋果逝兩月而色貎<lb/>
　不變弟子以奘遺命移葬焉今其墓尚存土人呼和<lb/>
　尚圍<lb/>
<pb n="KR2k0049_WYG_160-34b"/>
打地和尚傳心要於江西馬祖退隠定襄縣往來深山<lb/>
　與虎豹羣居踪跡神異有問佛法者以杖三打地或<lb/>
　匿其杖而問焉則開口而已唐大厯中跏趺入滅葬<lb/>
　酈村塔宋張商英撰記<lb/>
宋<lb/>
舍利和尚慶厯四年至横山興國寺作院主每曰吾欲<lb/>
　焚身特需其候明年正月十八果用三昩火自焚得<lb/>
　舍利數粒鄉人建塔勒碑識之<lb/>
<pb n="KR2k0049_WYG_160-35a"/>
金<lb/>
懶牧和尚忻州人住興國寺戒行精嚴後僧從南方來<lb/>
　彌獲聞深密諦天德中書偈而逝茶毗得舍利建塔<lb/>
　城西原有見其杖錫相隨者云<lb/>
慧英和尚號木菴居龍門山寳應寺有精行趙王欲見<lb/>
　之英先覺命徒曰當負我出山至金門寺回視則山<lb/>
　崩矣其徒負至端坐而寂<lb/>
元<lb/>
<pb n="KR2k0049_WYG_160-35b"/>
法空漢川人俗姓古出家遊忻州依懶牧和尚居萬安<lb/>
　禪院日誦寫華嚴經元大德中微疾誨徒出頌畢奄<lb/>
　然而逝茶毗得舍利十餘粒<lb/>
了空忻州人姓王氏幼神異年二十逺遊後出家華葢<lb/>
　寺能前知嘗遇僧云修行當學最上乘前知特小乘<lb/>
　法耳又數年遂大徹悟一夕作偈曰無物本來真身<lb/>
　心何處尋人法雙亡却虚空現法身遂逝茶毗烟騰<lb/>
　五色衆異之<hi>以上釋</hi>
<pb n="KR2k0049_WYG_160-36a"/>
代州<lb/>
五代<lb/>
劉鉉英號海蟾子燕廣陵人明經擢第仕燕為相雅喜<lb/>
　性命之學一日道士來謁待以賓禮問姓名不對自<lb/>
　稱正陽子海蟾師事之道士授丹訣海蟾棄官易服<lb/>
　從之至秦州陶真於泰華終南之間復南遊楚尚書<lb/>
　郎李觀自言為進士時過潭州垔亭買酒忽一人荷<lb/>
　竹奩持釘鉸具徑至問觀曰聞君將之南嶽頗識養<lb/>
<pb n="KR2k0049_WYG_160-36b"/>
　素先生藍方否觀曰固將往見之其人曰奉煩寄聲<lb/>
　劉處士十月懷胎如何出得言訖去觀至南嶽訪方<lb/>
　具道其語方惄然驚歎曰吾不遇此命也所謂劉海<lb/>
　蟾者也吾養聖胎已成患無術以出之非斯人不足<lb/>
　成吾道今聲聞相通而不得接吾道不成矣觀急回<lb/>
　訪於潭州已失所在後隱代州之鳯凰山遊歴名山<lb/>
　所至多遺跡丹成尸解有白氣自頂門出化鶴去元<lb/>
　至正六年詔贈明悟𢎞道真君<lb/>
<pb n="KR2k0049_WYG_160-37a"/>
宋<lb/>
闞道寧雁門人號休休子幼為釋已而學道養真於鳯<lb/>
　凰山之來儀觀年八十四尸解<lb/>
劉妍代州嫗見宋曾慥集仙傳<lb/>
金<lb/>
姬志元高平人號崇道大師洞明子先住遼沁又嘗留<lb/>
　宿五臺邑人築環堵居之積十五年觀成額曰明陽<lb/>
元<lb/>
<pb n="KR2k0049_WYG_160-37b"/>
梁思問字辨疑崞縣朝元觀羽士也敏慧通文為元門<lb/>
　所宗嘗與元好問遊<lb/>
王朴字淳甫遼東廣寧人貞祐初以行省員外郎督餉<lb/>
　至崞因家焉乃創道館於州西北隅扁其軒曰虚白<lb/>
　辟榖修真一時士夫如元遺山内翰李封龍輩皆造<lb/>
　其廬推重之語見遺山山行紀因紀其一絶云歲花<lb/>
　空自老消息更誰知到此輕塵利功名自可遺<hi>以上仙</hi>
漢<lb/>
<pb n="KR2k0049_WYG_160-38a"/>
摩騰法蘭中印度二尊者永平七年正月孝明夜夢金<lb/>
　人身高丈餘赫奕如日來詣殿庭旦令占之傅毅對<lb/>
　曰臣覽周書異紀云西方有聖人出其没千載教當<lb/>
　及此所夢無乃是乎上遣王遵等十八人西訪至月<lb/>
　氏遇二尊者延請東還以釋迦文佛畫像並經四十<lb/>
　二章進披㲲覩像果與夢符上以預夢告騰蘭對曰<lb/>
　此如來以大法來囑願勉之上問此土豈無居化地<lb/>
　耶對曰此土有五臺乃文殊大士所居攝化無量天<lb/>
<pb n="KR2k0049_WYG_160-38b"/>
　龍鬼神然非戒定澄神莫能覩也至次年春禮清涼<lb/>
　山回奏請鼎建伽藍復言山形宛同印度靈鷲山寺<lb/>
　宜即用為名上以始信化縁加大孚靈鷲寺仍度僧<lb/>
　數十居之五臺化宇自此興矣<lb/>
北魏<lb/>
靈辨懸甕山沙門熙平初頂戴華嚴日夜行道於五頂<lb/>
　之間足破血流曾無少怠一夕松下坐忽爾心光凝<lb/>
　湛見異比丘摩其頂曰子勤苦且久當以信心入三<lb/>
<pb n="KR2k0049_WYG_160-39a"/>
　摩地矣自是一切文字觸目冰釋造華嚴論一百卷<lb/>
　孝明帝請於式乾殿敷揚奥㫖宰輔重臣皆北面而<lb/>
　聽後終於清涼<lb/>
東魏<lb/>
曇鸞大師雁門人年十四即出家内外經籍及四論佛<lb/>
　性彌極窮研讀大乘經詞義深密因為注解成疾周<lb/>
　行醫療行至汾州城東門忽見天門洞開由斯疾愈<lb/>
　欲繼前作顧而言曰命危脆不常江南陶隠居者方<lb/>
<pb n="KR2k0049_WYG_160-39b"/>
　術所歸遂往從之既達梁朝屆隠居所接對欣然授<lb/>
　以仙方十卷還至江有鮑郎子神者一鼔湧浪七日<lb/>
　師以情祈告帖然安靜達魏辭往名山依方修法後<lb/>
　至潞州逢三藏菩提留支師請曰佛法中頗有長生<lb/>
　不死法勝此土仙經者乎支即以觀經授之曰修此<lb/>
　當得解脱生死也師即受行調心鍊氣對病結緣流<lb/>
　靡𢎞廣魏主重之號為神鸞勅令住并州大寺晩移<lb/>
　住石壁元中寺魏興和年卒卒之日天樂西來異香<lb/>
<pb n="KR2k0049_WYG_160-40a"/>
　滿室因出調氣論又撰禮淨土十二偈續龍樹偈安<lb/>
　樂集兩卷廣流於世仍自號為有魏元簡大士云<lb/>
隋<lb/>
解脱和尚代州邢氏子丱歲於臺山昭果寺披剃從抱<lb/>
　腹山志昭禪師㕘學昭甚器之尋返昭果晝誦大乘<lb/>
　夜則禪觀嘗於東臺麓見草衣比丘跏趺石上即前<lb/>
　叩首比丘指金蓮花解脱顧之即失比丘久之復現<lb/>
　半身語曰夫解脱者當求諸已而由人乎於是狂機<lb/>
<pb n="KR2k0049_WYG_160-40b"/>
　頓歇深契大法普度垂五十餘年後莫知所終<lb/>
唐<lb/>
窺基俗姓尉遲鄂國公敬德姪也童年依元奘法師披<lb/>
　剃永徽甲寅年十七特㫖度為大僧叅譯經論過目<lb/>
　成誦從奘師受瑜伽唯識宗㫖著論百本窺基每遇<lb/>
　出載經書食饌盈三車時呼三車法師永隆中遊五<lb/>
　臺棲托一載奉詔旋京明年將順世告其徒曰十方<lb/>
　刹海遊戲之塲兠率故苑吾將歸矣趺坐而逝御製<lb/>
<pb n="KR2k0049_WYG_160-41a"/>
　像讚悼之<lb/>
道宣律師吏部尚書錢申之子母夢日輪貫懷而生少<lb/>
　事習誦長叩元關嘗遊清涼至中臺夜方禪寂有天<lb/>
　童子侍於右曰我名元暢乃天人也聞師屆此故來<lb/>
　相候道宣曰聖人境界果何在耶答曰師不聞一法<lb/>
　無異三人殊見者乎蓋隨其業報所見各異若某見<lb/>
　清涼山則碧璢璃色諸臺麓皆雜寳林至菩薩住處<lb/>
　非我所及知也言訖而隠<lb/>
<pb n="KR2k0049_WYG_160-41b"/>
清涼國師澄觀字大休㑹稽人姓夏侯氏生於開元戊<lb/>
　寅身長九尺四寸垂手過膝口四十齒目光夜發晝<lb/>
　乃下眴天寳七載出家至德二年受具詔入内譯華<lb/>
　嚴大歴三年又詔入内與大辯正三藏譯經為潤文<lb/>
　大德既而辭入五臺駐錫大華嚴寺博覽六藝圖史<lb/>
　九流異學竺經梵字及四圍五明聖教世典等書靡<lb/>
　不該洽自是筆無停思著述華嚴無間貞元十二年<lb/>
　上遣河東節度使禮部尚書備禮迎入京同罽賓般<lb/>
<pb n="KR2k0049_WYG_160-42a"/>
　若三藏翻譯烏茶國所進華嚴既就進之上大悦賜<lb/>
　紫方袍號教授和尚十五年授鎮國大師四月上誕<lb/>
　節勅有司備儀輦迎入内殿闡揚華嚴宗㫖旋賜號<lb/>
　清涼開成三年三月六日圓寂澄觀生歴九朝為七<lb/>
　葉師春秋一百有二後人尊為華嚴六祖文宗輟朝<lb/>
　三日奉全身塔於終南山未㡬有梵僧到闕奏稱葱<lb/>
　嶺見二使曰北印土文殊堂神也東取華嚴菩薩大<lb/>
　牙歸國供養有㫖啓塔果失一牙唯三十九存焉遂<lb/>
<pb n="KR2k0049_WYG_160-42b"/>
　闍維得舍利光明瑩徹舌如紅蓮建塔號清涼國師<lb/>
　妙覺之塔相國裴休奉勅撰塔銘碑記<lb/>
隱峰姓鄧氏邵武人幼不慧父母聽其出家初遊馬大<lb/>
　師門復來往石頭後於馬祖言下契悟冬居衡嶽夏<lb/>
　住清涼唐元和中路出淮西屬吳元濟阻兵隱峰曰<lb/>
　吾當為解紛乃擲錫空中飛身而過兩軍鬭心頓息<lb/>
　遂入五臺於金剛窟前將示寂先問衆曰諸方遷化<lb/>
　坐去卧去吾嘗見之還有立化者否曰有還有倒立<lb/>
<pb n="KR2k0049_WYG_160-43a"/>
　而化者否曰未之見也乃倒立而化衆舁就茶毗屹<lb/>
　然不動隱峰有妺為尼乃拊而咄曰老兄疇昔不循<lb/>
　法律死更惑人以手推之僨然而踣遂就闍維收舍<lb/>
　利塔於北臺之頂<lb/>
從諗禪師曹州郝鄉人姓郝氏幼於扈通院從師披剃<lb/>
　未納戒便抵池陽㕘南泉言下悟理乃往嵩嶽琉璃<lb/>
　壇納戒仍還南泉復往趙州觀音院嘗九遊五臺每<lb/>
　到必經夏而返一日復束裝有僧作偈留之云正眼<lb/>
<pb n="KR2k0049_WYG_160-43b"/>
　觀時非吉祥從諗搊住曰作麽生是正眼僧無對負<lb/>
　囊便行繇此道化逺被幽晉間唐乾寧四年仲冬二<lb/>
　日枕右脇而逝夀一百二十歲謚號真際大師<lb/>
太原孚上座蜀人久住臺山後遊浙閩復回臺山不出<lb/>
　者二十餘年諸方胥目為太原孚上座<lb/>
宋<lb/>
慧悟大師唐李氏子纔學語即稱妙法蓮華其親異之<lb/>
　捨令出家於五臺真容院戒律精嚴儀容竒偉元祐<lb/>
<pb n="KR2k0049_WYG_160-44a"/>
　初詔入内庭應對稱㫖賜紫衣授職僧正崇寧改元<lb/>
　復詔赴京苦辭不獲行至佛道店曰既逢佛道吾可<lb/>
　歸矣乃屹然而化勅還龕本山建塔藏之<lb/>
僧真寳代州人為五臺山僧正學佛能外死生靖康之<lb/>
　擾與其徒習武事於山中欽宗召對便殿眷賚隆縟<lb/>
　真寳還山益聚兵助討州不守敵衆大至晝夜拒之<lb/>
　力不敵寺舍盡焚帥下令生致真寳至則抗辭無撓<lb/>
　帥不忍殺使郡守劉騊誘勸百方終不顧且曰吾法<lb/>
<pb n="KR2k0049_WYG_160-44b"/>
　中有口回之罪吾既許宋以死豈當妄言也怡然受<lb/>
　戮北人聞見者歎異焉<lb/>
成覺代州張氏子㓜依善住院和希大德受業希受僧<lb/>
　統加號慈懿大師住清涼寺覺從諮決法要服勤三<lb/>
　載希知其法器勉令㕘方覺聞明教嵩和尚名即往<lb/>
　依焉朝夕諮決所疑廓然有得辭歸五臺嵩曰吾道<lb/>
　北矣至山學者日衆夀逾八十而化<lb/>
金<lb/>
<pb n="KR2k0049_WYG_160-45a"/>
善慧崞縣霍氏子幼願出家父母强之娶三年無染始<lb/>
　聽詣清涼山依成覺為師天德間賜號宣秘大師鑄<lb/>
　印掌教臨終謂弟子曰吾住山以來已事未純徒為<lb/>
　僧務累徇輕而遺重其德虧矣爾曹勿踵吾陋跡言<lb/>
　訖而逝<lb/>
法沖大師五臺山僧大定三年黄冠蕭守真奏請與沙<lb/>
　門角力上許之召法沖入京止昊天寺明日集殿庭<lb/>
　法力勝守真世宗嘉歎賜儀仗送至五臺勅建萬歲<lb/>
<pb n="KR2k0049_WYG_160-45b"/>
　寺居之<lb/>
蘇陀室利中印度那蘭陀寺僧慕清涼文殊住處與弟<lb/>
　子七人航海而來殞者三還者三惟蘇陀室利六載<lb/>
　始達臺山時年八十五矣經一臺頂誦華嚴十部禪<lb/>
　寂七日不息不食後化於靈鷲峰弟子佛陀闍毗收<lb/>
　舍利八合持歸西土<lb/>
元<lb/>
正順蔚州高氏子依臺山夀寧用公薙髮旋受具足戒<lb/>
<pb n="KR2k0049_WYG_160-46a"/>
　頂誦華嚴經行住不捨太后三詔不赴授五路總管<lb/>
　堅辭不受成宗幸山特加禮遇臨終書偈坐脱收舍<lb/>
　利無算建塔藏之<lb/>
信明字真覺五臺清涼疃高氏子依洪公披剃年十四<lb/>
　入講肆二十四受大戒解盂蘭等鈔日誦大乘不少<lb/>
　懈詔入殿廷賜坐應對稱㫖授僧統從慶夀海雲和<lb/>
　尚咨決心要年六十九坐化<lb/>
文才字仲華隴西楊氏子博學能文纘輯慧燈集釋賢<lb/>
<pb n="KR2k0049_WYG_160-46b"/>
　首疏搆室松下人稱松堂老人成宗特㫖建寺臺山<lb/>
　賜額大萬聖祐國寺命主席嘗坐山三日忘歸弟子<lb/>
　尋之始得大德六年唱寂闍維得舍利百粒進呈勅<lb/>
　建塔追封邽國公<lb/>
慧印字𢎞教關西張氏子少業儒長業釋藏居太行之<lb/>
　阿修一相三昩七年根塵脱落皇慶元年詔至京講<lb/>
　經於安國寺賜紫衣香藥遣旌幢送至萬聖祐國寺<lb/>
　至治二年英宗幸臺山陪駕遊南臺獲嘉應賜幣及<lb/>
<pb n="KR2k0049_WYG_160-47a"/>
　玉文殊像七寳念珠文宗命住承天寺授一品銀印<lb/>
　固辭至元三年示寂<lb/>
唯德正定人姓孟經梵律論各探奥㫖年二十至五臺<lb/>
　遂舍講就禪後卜居古公主寺終焉索紙筆書偈曰<lb/>
　五十一歲百拙一生不肯休歇清涼石虎報三更正<lb/>
　是還源去時節書訖而逝<lb/>
明<lb/>
壁峰禪師名寳金世稱金壁峰乾州永夀石氏子母張<lb/>
<pb n="KR2k0049_WYG_160-47b"/>
　氏好善壁峰生六歳依雲寂溫公剃落受具謁如海<lb/>
　真公於縉雲遂大徹悟真受記别且囑曰昔無用和<lb/>
　尚謂我云座下出三虎一彪爾其彪也爾緣在北當<lb/>
　詣朔方先是定中見一山有招者曰此秘魔巖也後<lb/>
　北遊五臺道逢蓬頭女子衣弊而五彩閃爍赤足徐<lb/>
　行一黑獒隨行問何所之答曰入山曰入山何為答<lb/>
　曰一切不為言訖而没因就地建靈鷲菴元至正間<lb/>
　詔祈雨入京即大雨贈千金逾年復詔入值大雪夜<lb/>
<pb n="KR2k0049_WYG_160-48a"/>
　有紅光出室中賜寂照圓明大禪師號明洪武戊申<lb/>
　詔赴京住天界寺賜紫衣金鉢及御製詩壬子六月<lb/>
　集衆言别弟子請偈曰三藏十二部尚為故紙吾何<lb/>
　言為怡然坐逝茶毗得舍利無算建塔北臺文岫山<lb/>
　又賜詩旌之壁峰製華嚴字母佛事梵音清雅盛行<lb/>
　於世<lb/>
具生吉祥中天竺迦維衞國人明初浮海來禮五頂閲<lb/>
　四載抵臺山駐錫夀安禪林洪武七年上聞其卓行<lb/>
<pb n="KR2k0049_WYG_160-48b"/>
　詔住蔣山開化石城聽法雲集八年春上賜詩曰談<lb/>
　笑般若生紅蓮十四年足疾不能行勅醫療之師附<lb/>
　奏欲歸五臺師别衆曰今將為五臺之行有能從我<lb/>
　者乎有一弟子曰某能從師舉足曰汝無這脚安能<lb/>
　從我至午盥沐跏趺而坐舉念珠示弟子擲珠於地<lb/>
　而化<lb/>
大寳法王噶瑪拉烏斯藏人永樂間聲聞中國太宗遣<lb/>
　使西土迎之應召至京封如來大寳法王西天大善<lb/>
<pb n="KR2k0049_WYG_160-49a"/>
　自在佛性樂林泉奏辭遊五臺上賜旌幢傘葢遣使<lb/>
　衞送命太監楊昇重修大顯通寺居之丁亥四月制<lb/>
　書褒賜明年師疏别入寂火化無物相傳關吏見法<lb/>
　王適西奏上所賜玉玦云又勅楊昇塑像於顯通法<lb/>
　堂<lb/>
釋迦也夫天竺迦維衞國人永樂十二年來遊清涼冬<lb/>
　十一月遣太監侯顯詔至京入大内免拜賜坐頒金<lb/>
　印寳誥封大國師後辭還五臺一定七日乃起至宣<lb/>
<pb n="KR2k0049_WYG_160-49b"/>
　廟尤加崇禮六年辭歸西域<lb/>
覺澄號古溪山後蔚蘿人族姓張氏年十歲為牧童十<lb/>
　四從雲中天暉出家閲藏五載從黙菴坐禪大興隆<lb/>
　寺景泰三年宗伯胡濙命徃南陽香嚴寺自維大事<lb/>
　未明不一年而退登太山叅月溪往西蜀楚山於投<lb/>
　子山機緣相投朝夕入室山謂海雲曰香嚴只是聰<lb/>
　明見解道機未明在山往安慶看頌古聯珠集見趙<lb/>
　州凌行婆機緣往返豁然有省因思本㕘無字話頭<lb/>
<pb n="KR2k0049_WYG_160-50a"/>
　如何不徹奮然一拶虚空迸碎身與僧堂冺然不見<lb/>
　再看無字話頭火中覔雪了然無疑越五日山自安<lb/>
　慶回謂海雲曰香嚴大事今番徹也明日正旦召衆<lb/>
　曰作者今有其人良久曰香嚴是也覺澄避席曰覺<lb/>
　澄不㑹佛法山曰我正要不㑹佛法的遂以法付之<lb/>
　天順五年住金陵高座寺不復出示寂於成化初<lb/>
淨澄禪師西河張氏子誕時適二僧到門曰此兒非常<lb/>
　應名清正後出家行至雙城於路逢僧為落髪即初<lb/>
<pb n="KR2k0049_WYG_160-50b"/>
　命名者也尋逰五臺僧清美為易名徧㕘悟古宿天<lb/>
　順初返清涼代王建普濟寺居之後脱化於寺有山<lb/>
　居詩傳世<lb/>
寳印禪師初與楚峰玉堂同㕘臨行大川和尚授以䜟<lb/>
　曰同去三人載一車後至臺山蛇溝三人同結菴遂<lb/>
　成叢林蛇溝俗名車溝也將入滅説偈辭衆逝<lb/>
德清字澄印全椒人俗姓蔡氏年十二辭親入報恩寺<lb/>
　與雪浪恩並事無極法師内江趙文肅公摩其頂曰<lb/>
<pb n="KR2k0049_WYG_160-51a"/>
　人天師也德清以江南習氣軟煖宜入春冰夏雪苦<lb/>
　寒不可耐之地以痛自磨厲飄然北邁參徧融笑巖<lb/>
　偕妙峰登棲北臺之龍門老屋數椽在萬山氷雪中<lb/>
　日尋緣溪横彴危坐其上忽然忘身衆籟閴寂身心<lb/>
　湛然如大圓鏡大事既徹光明四照慈聖后建祈儲<lb/>
　道塲於五臺與妙峰實主其事光宗應期降誕德清<lb/>
　乃棲東海之牢山慈聖遣使再徵不能致布金造寺<lb/>
　賜額曰海印丙申坐私造寺院戍雷陽成楞伽筆記<lb/>
<pb n="KR2k0049_WYG_160-51b"/>
　居五年住錫曹溪甲寅披剃返初服於是東遊吳越<lb/>
　赴紫栢之葬於雙徑弔蓮池於雲棲結菴廬山五乳<lb/>
　峰下專修淨業居四年復往曹溪示微疾沐浴焚香<lb/>
　集衆告别危坐而逝天啓三年之十月也弟子奉全<lb/>
　身歸五乳塔而藏焉後二十年復奉其龕歸曹溪將<lb/>
　茶毗啓視之膚理柔輭鬚髮郁然乃加髹漆於六祖<lb/>
　真身之側云<lb/>
真可字達觀世居吳江太湖之濱俗姓沈氏五歲不語<lb/>
<pb n="KR2k0049_WYG_160-52a"/>
　有異僧摩頂曰此兒出家當為人天師遂能言年十<lb/>
　七仗劍遊塞上行至蘇州遇雨宿虎丘僧舍聞僧夜<lb/>
　誦八十八佛名心大説侵晨即解腰纒十餘金授僧<lb/>
　設齋剃髮二十從講師受具戒參張拙秀才偈頭面<lb/>
　俱腫一日忽悟腫處頓消自是凌轢諸方嘗曰使我<lb/>
　在臨濟德山座下一掌便醒安用如何若何過匡山<lb/>
　窮相宗奥義遊五臺時書詩偈禪林競傳之至京參<lb/>
　徧融笑巖歸吳復楞嚴廢寺於嘉禾創刻藏緣於徑<lb/>
<pb n="KR2k0049_WYG_160-52b"/>
　山再入燕訪憨山於東海復戒壇於檀柘西遊峩睂<lb/>
　下瞿塘過荆襄登太和憩匡廬復歸宗古寺謂人曰<lb/>
　海印不歸我為法一大負礦税不止我救世一大負<lb/>
　傳燈録不續我慧命一大負捨此一具貧骨釋此三<lb/>
　負不復走王舍城矣先是遊石徑山得琬公所藏貯<lb/>
　佛舍利慈聖后迎入内供三日特賜紫伽黎神宗手<lb/>
　書金剛經汗下漬紙遣近侍質問偈答曰御汗一滴<lb/>
　萬世津梁無窮法藏從此放光上覽之大喜及妖書<lb/>
<pb n="KR2k0049_WYG_160-53a"/>
　　獄起逮入詔獄下所司訊而執政者意在鉤黨欲牽<lb/>
　　連殺之索浴説偈堅坐而逝癸卯之十二月也又十<lb/>
　　二年葬於徑山茶毗之日肉身儼然舍利無算云<lb/>
　國朝<lb/>
　清涼老人阿王老藏俗姓賈順天西山人十歲出家十<lb/>
　　八受具順治癸已攝齋受戒西天上士諦視曰此中<lb/>
　　有五臺主人衆皆惘然洎己亥果以兼通番漢選主<lb/>
　　五臺年七十退居長坐不卧康熙癸亥秋<lb/>
<pb n="KR2k0049_WYG_160-53b"/>
駕幸臺山<lb/>
御筆題賜為清涼老人年八十有七口誦佛號端坐而逝<lb/>
　老藏丹貝蒙古人入衞籍為趙氏順治庚子掛錫五臺<lb/>
　　沖澹疎朗解文義工翰墨<lb/>
聖祖仁皇帝西廵奬賚有加既而入都請改建菩薩大殿<lb/>
　　遂卒龕歸山<hi>以上釋</hi>
　解州<lb/>
　周<lb/>
<pb n="KR2k0049_WYG_160-54a"/>
關令尹喜解人善内學常服精華隠德修行時人莫知<lb/>
　老子西遊喜見紫炁知有真人當過物色而遮之果<lb/>
　得老子老子亦知其竒為著道德經五千言授之後<lb/>
　與老子俱遊流沙化胡采苣勝實莫知其所終尹喜<lb/>
　亦自著書九篇號曰關尹子<lb/>
漢<lb/>
王喬河東人顯宗世為葉令喬有神術每月朔望常自<lb/>
　縣詣臺朝帝怪其來數而不見車騎密令太史伺望<lb/>
<pb n="KR2k0049_WYG_160-54b"/>
　之言其臨至輒有雙鳬從東南飛來於是候鳬至舉<lb/>
　羅張之但得一隻舄詔上方診視則四年中所賜尚<lb/>
　書官屬履也每當朝時葉門下鼔不擊自鳴聞於京<lb/>
　師後天下玉棺於堂前吏人推排終不搖動喬曰天<lb/>
　帝獨召我耶乃沐浴服飾寢其中葢便立覆宿徙葬<lb/>
　於城東土自成墳其夕縣中牛皆流汗喘乏而人無<lb/>
　知者百姓為立廟號葉君祠牧守每班録皆先謁拜<lb/>
　之祈禱輒應違犯亦能為祟帝迎取其鼔置都亭下<lb/>
<pb n="KR2k0049_WYG_160-55a"/>
　略無復聲焉或云此即古仙人王子喬也<lb/>
晉<lb/>
石鐘真人芮城人姓陳氏隱於北山石室中室頂懸石<lb/>
　狀如鐘故曰石鐘真人一日有蟾負芝草來止石上<lb/>
　真人視之曰我聞食芝草即輕舉然有損於蟾吾不<lb/>
　忍為後蟾復置芝草於地因取而食之又有野鹿入<lb/>
　洞同宿及來京鹿負行李隨之夜夢神人告曰此鹿<lb/>
　乃龍也今大旱禱雨爾其收榜黎明收榜入靜室中<lb/>
<pb n="KR2k0049_WYG_160-55b"/>
　焚香黙禱俄而雲布雨足明日官屬來謝則真人已<lb/>
　與鹿冉冉而上昇衆皆以手加額焉<lb/>
羅王峰夏縣人為瑤臺觀開山師世傳其得道為立祠<lb/>
　有碑記<lb/>
唐<lb/>
侯道華芮城人初河中永樂道淨院有道士鄧太元鍊<lb/>
　藥貯院内道華在院供給使常好子史手不釋卷或<lb/>
　問要此何為答曰天下無愚懵仙人咸大笑之一旦<lb/>
<pb n="KR2k0049_WYG_160-56a"/>
　失之無所見惟脱雙履衣掛松上中留一詩云帖裏<lb/>
　大還丹多年色不移前宵盜食却今日碧空飛慙愧<lb/>
　深珍重珍重鄧天師他年鍊得藥留得與内芝吾師<lb/>
　知此術速鍊莫為遲三清轉相待大羅的有期下列<lb/>
　細字曰去年七月一日䝉韓君賜姓李名内芝配住<lb/>
　上清善進院時大中五年五月也方驗道華竊太元<lb/>
　藥仙去節度鄭公先以其事聞詔賜昇仙觀咸通三<lb/>
　年芮令高立謩於道華降生之地築臺刻石撰降生<lb/>
<pb n="KR2k0049_WYG_160-56b"/>
　臺記<lb/>
宋<lb/>
朔髼頭夏縣人世居邑北五十里高德大溝上有木橋<lb/>
　後出遊方外至明正德間有髼頭道人至橋自稱姓<lb/>
　朔指宅墓故址且言碓臼胡不見鄉人掘地三尺許<lb/>
　得之居數月傭耕張鸞家後倐不見<lb/>
金<lb/>
何南卿字東夫本蜀閬城挹秀坊御史之裔博極羣書<lb/>
<pb n="KR2k0049_WYG_160-57a"/>
　精義理學值亂俘於北金大定丁酉設貢舉於平陽<lb/>
　中選得免俘然絶意仕進往來汾晉從黄冠師宋披<lb/>
　雲名為志淵號清真子授以講衍之職披雲卒朝命<lb/>
　提㸃永樂純陽宫賜紫衣號淵靖大師至大辛亥卜<lb/>
　居芮城中條山水谷創樂全觀年九十一無疾卒著<lb/>
　南華經註十三卷水谷代腹七卷<lb/>
李寳安邑人小字三十冬夏披中衣寒暑不侵談笑遊<lb/>
　[門@里]市見者輒獲利人圖其像以為利市神金大定二<lb/>
<pb n="KR2k0049_WYG_160-57b"/>
　十年詔賜方外衣不受朝退失履而去自燕至安邑<lb/>
　二千餘里不二日還遺詩見藝文<lb/>
劉飲水安邑人居西紐延祥觀得神仙服水法口吐金<lb/>
　蟬化去遺詩見藝文<lb/>
元<lb/>
毛道真夏縣人元至正間修養於瑤臺山既卒門人立<lb/>
　祠塑像祀焉後數年自河南募緣覔小車數輛載之<lb/>
　抵夏縣渡河濕隻履託以具炊先行及挽車人至詢<lb/>
<pb n="KR2k0049_WYG_160-58a"/>
　之則死已久矣一觀大驚視祠像隻履尚濕<lb/>
明<lb/>
萬蓬頭嘉靖時居芮城東灘狼窩之佛窰素工談論精<lb/>
　風鑑堪輿術言吉凶多應婦孺皆稱為蓬頭師至今<lb/>
　有王老人并遺蹟一日告人曰吾將逺行可泥封吾<lb/>
　窰門數日啓視如故他日又使加封固越數日復啓<lb/>
　視空諸所有咸以為仙去云<lb/>
絳州<lb/>
<pb n="KR2k0049_WYG_160-58b"/>
漢<lb/>
張鐵脚漢季遊寓聞喜善服氣冬不爐夏不扇一足能<lb/>
　立者數日人稱為鐵脚先生立長春觀居之<lb/>
北魏<lb/>
吳邵聞喜人道引養氣積年百歲神色不衰<lb/>
隋<lb/>
裴諶聞喜人大業中入白鹿山採鍊十數年與王敬伯<lb/>
　為友敬伯曰仙海無涯盍歸乎諶曰吾夢醒者不復<lb/>
<pb n="KR2k0049_WYG_160-59a"/>
　抵迷敬伯遂遊京洛貞觀初拜參軍遷大理評事賜<lb/>
　緋奉使淮南舟次高郵一老人簔笠鼔棹而過敬伯<lb/>
　視之乃諶也維舟握手延坐曰兄所須當以奉給諶<lb/>
　笑曰魚鳥各適何矜炫為吾市藥廣陵青園橋東數<lb/>
　里櫻園北車門即吾宅也敬伯至廣陵出訪之果有<lb/>
　車門漸進愈佳青衣傳命諶衣冠損入棟宇器物悉<lb/>
　非人世所覩日暮促席燃九光燈光華滿座女樂數<lb/>
　十人皆絶色諶又顧黄頭曰王評事吾山中友别近<lb/>
<pb n="KR2k0049_WYG_160-59b"/>
　十年宜逺致麗姝黄頭唯唯旋引一姬自西階上敬<lb/>
　伯視之似其妻趙氏趙氏亦熟目敬伯駭異之一青<lb/>
　衣以玳瑁筆授趙氏乃趙氏素善者敬伯取坐間殷<lb/>
　色李投之趙氏顧敬伯潛擊衣帶間將曙諶召黄頭<lb/>
　曰送趙夫人回乃謂敬伯曰使君宿此得無驚郡伯<lb/>
　乎且就館間時再來敬伯去五日將還復詣之則一<lb/>
　荒涼地也惆悵而行及京奏事畢抵第趙氏怒曰女<lb/>
　子誠陋奈何致以悦人朱李尚在也敬伯始悟諶得<lb/>
<pb n="KR2k0049_WYG_160-60a"/>
　仙矣<lb/>
唐<lb/>
司馬子微洛州溫人傳辟榖道引術無不通睿宗嘗召<lb/>
　入掖廷問道答曰為道日損損之又損以至於無為<lb/>
　夫心目所知見損之尚不能已况攻異端而增智慮<lb/>
　哉上曰治身則爾治國若何對曰國猶身也故游心<lb/>
　於淡合氣於漠與物自然而無私焉而天下治上喟<lb/>
　然曰廣成之言也開元中再召至都詔於王屋山置<lb/>
<pb n="KR2k0049_WYG_160-60b"/>
　壇室以居善篆𨽻命以三體寫老子刋正文句又命<lb/>
　玉真公主及光禄卿韋縚至所居按金籙設祠厚賜<lb/>
　焉卒年八十九贈銀青光禄大夫字正一先生上親<lb/>
　文其碑<lb/>
裴翛然楚州刺史思訓之子開元中為道士嗜詩酒工<lb/>
　丹青嘗夜醉卧街犯禁賦詩曰遮莫鼕鼕動須傾滿<lb/>
　滿杯金吾如借問但道玉山頺<lb/>
裴航聞喜人長慶中下第遊鄂渚偶與樊夫人同載航<lb/>
<pb n="KR2k0049_WYG_160-61a"/>
　見其國色慕之賂侍妾裊烟以詩達意曰向為胡越<lb/>
　猶懷想况遇天仙隔錦屏儻若玉京朝㑹去願隨雙<lb/>
　鶴入青㝠夫人得航詩若不聞使裊烟持詩答航曰<lb/>
　一飲瓊漿百感生𤣥霜𢷬盡見雲英藍橋便是神仙<lb/>
　窟何必﨑嶇上玉京航亦未達詩之㫖趣後經藍橋<lb/>
　驛渇甚向老嫗求漿嫗呼女雲英擎漿與航英色芳<lb/>
　麗航憶夫人詩句異之願納聘焉嫗言已有靈丹須<lb/>
　玉杵臼𢷬之有此當相與航購得之嫗仍令航𢷬藥<lb/>
<pb n="KR2k0049_WYG_160-61b"/>
　百日嫗吞之先入洞告姻戚來迎航及女就禮引見<lb/>
　諸賓一仙嫗謂航應相識否航不省曰不憶鄂渚間<lb/>
　同舟事乎航驚怛陳謝始知夫人即雲英之姊後航<lb/>
　及妻入玉峰洞為上仙<lb/>
王刁河津人隱居龍門山得道<lb/>
王先生隱王屋山常衣紙襖人呼為王紙襖見宋曾慥<lb/>
　集仙傳<lb/>
許碏高陽人累舉不第學道於王屋周遊名山洞府每<lb/>
<pb n="KR2k0049_WYG_160-62a"/>
　遇石崖峭壁輒題云許碏自峩嵋山尋偃月子到此<lb/>
　後上酒樓醉歌仙去<lb/>
金<lb/>
吕道章垣曲人金大定間為縣吏夜夢神告以修養術<lb/>
　寤即避役居洪慶觀道成治疾有奇驗尋重修觀工<lb/>
　訖解衲置黄河水面坐其上順流而去莫知所終<lb/>
丁善淵垣曲人㓜聰敏通經術年十六為洪慶觀道士<lb/>
　賜以紫衣通元號尋授法籙呵禁厲鬼胥有顯應貞<lb/>
<pb n="KR2k0049_WYG_160-62b"/>
　祐末紀邦瑞鎮守葛伯城性殘忍善淵諷諭全活者<lb/>
　甚衆年五十八一日升几而坐召徒作歌歌竟飛昇<lb/>
　其徒奉遺衣葬於觀北<lb/>
元<lb/>
張志朴稷山人鍊形苦性衲衣露膝行丐汾晉間脅不<lb/>
　占席者三十餘年一鉢之外餘無所奉城北創建洞<lb/>
　神宫賜號淳德大師至元十四年羽化<lb/>
皇志祐稷山人年四十餘投龍翔觀梁先生受度閉關<lb/>
<pb n="KR2k0049_WYG_160-63a"/>
　三年建九陽洞於馬橋村雲溪菴於下文村預知化<lb/>
　期年七十有三端坐而逝即葬菴内明初地震崖崩<lb/>
　墓見中塑一真人二仙卿侍立次四弟子相向坐有<lb/>
　志銘<hi>以上仙</hi>
北周<lb/>
檀特師名惠豐飲酒啖肉語黙無常逆論來事後皆如<lb/>
　言周文帝遣書召之檀特發至岐州㑹齊神武攻玉<lb/>
　壁檀特曰豈能至龍門也神武果不至龍門而還<lb/>
<pb n="KR2k0049_WYG_160-63b"/>
唐<lb/>
智旻智富聞喜鐵牛峪僧唐太宗屯兵軍乏糧旻富請<lb/>
　以沙鍋為食餉三軍胥飽太宗神異之後勅建廣教<lb/>
　寺以報云<lb/>
慧涉絳州人俗姓楊㓜從知深出家日誦數千言嘗入<lb/>
　秦寓麥積山石室造百法論抄一十六卷涸井泉應<lb/>
　因絶筆至蜀以法殪術士妖猴還憩中條山竹林精<lb/>
　舍造維摩搜微記畧科般若心經抄無常經真釋四<lb/>
<pb n="KR2k0049_WYG_160-64a"/>
　分律科共二十六卷晩歸絳將化預戒衆三分其軀<lb/>
　一投水中一投郭外一隨煨燼勿塔勿銘以違佛戒<lb/>
　言已昇座而化茶毗獲舍利百餘粒舌不壞色如黄<lb/>
　金<lb/>
僧法雲絳州人著辨量三教論三卷又十王三業論十<lb/>
　卷見唐藝文志<lb/>
梁<lb/>
誌公聞喜南丘村有誌公寺内有石刻記相傳誌公避<lb/>
<pb n="KR2k0049_WYG_160-64b"/>
　亂駐錫於此<lb/>
宋<lb/>
旻師稷山人姓邢氏初治儒術天才博贍舉進士不第<lb/>
　遂落髮受具遍歴名山寓錫淮泗間鴻儒碩彦多與<lb/>
　遊目曰岸濱長老常食蔬茹衣鹿皮又號鹿皮道者<lb/>
　後遊姑射山終焉茶毗舌根不化瑩潤若玉太原王<lb/>
　宥撰記<lb/>
元<lb/>
<pb n="KR2k0049_WYG_160-65a"/>
廣裕稷山人九歲從顯公和尚祝髮後二十年得法於<lb/>
　雲素和尚通經律論藏蔚為四衆宗世祖設資戒大<lb/>
　㑹設法大内黙契上心賜袈裟大德十一年示寂於<lb/>
　金仙寺七日顔色如生樹塔以葬趙孟頫撰碑記<lb/>
丁八行者稷山人初居甘泉佛窰洞與守志同剏大閣<lb/>
　塑大佛一尊高丈六尺名佛閣寺即清涼院也<lb/>
明<lb/>
可良徽州人嘉靖間住錫聞喜神栢村大雲寺有禪行<lb/>
<pb n="KR2k0049_WYG_160-65b"/>
　睂覆過目面壁㝠坐嘗早起遇盜於塗呵之盜終日<lb/>
　立不能去旱禱雨輒應<hi>以上釋</hi>
吉州<lb/>
金<lb/>
王予可吉州人字南雲父本軍校南雲亦𨽻籍年三十<lb/>
　大病後忽發狂能揮筆作詩文及説世外恍惚事南<lb/>
　渡後居上蔡遇文士則稱大成將軍於釋則諦摩龍<lb/>
　什於道則騶天元俊於貴遊則威錦堂主人為人軀<lb/>
<pb n="KR2k0049_WYG_160-66a"/>
　幹雄偉貎亦竒古戴青葛巾項後垂雙帶若牛耳一<lb/>
　金縷環在頂額間兩頰以青湼之指為翠靨衣長不<lb/>
　能掩脛故時人有哨腿王之目落魄嗜酒每入城市<lb/>
　人爭以酒食遺夜宿土室中人問其故其應如響其<lb/>
　所引書皆世所無有人與之紙落筆數百言或詩或<lb/>
　文多六經中語及韻學古文竒字壬辰兵亂為順天<lb/>
　將領軍所得館於州之瑞雲觀南雲言於將領曰我<lb/>
　不能住君家觀也越三日病卒後有見之於淮上者<lb/>
<pb n="KR2k0049_WYG_160-66b"/>
　又云安邑人小字醜人遊河南鄧州郾城鄢陵等處<lb/>
　詩詞走筆如神禮部尚書趙國臣暨中州高士胥師<lb/>
　事之遺詩見藝文<lb/>
隰州<lb/>
宋<lb/>
丘長春隰州人建隆間隱祈真觀修鍊一日空中仙鶴<lb/>
　繚繞駕空而昇留詩曰生死朝昏事一般幻泡出没<lb/>
　水常閒暉光現處躍烏兎元景開時納海山揮斥八<lb/>
<pb n="KR2k0049_WYG_160-67a"/>
　紘如咫尺吹嘘萬有似機關狂詩落筆成塵垢寄在<lb/>
　詩人妄聽間<hi>此與棲霞丘祖乃二人也</hi>
曹仙媼擕幼女引一犬至大寧馬鬭關息大柳下左絜<lb/>
　鐵鞋跟已穿右握鐵杖滑如玉招水工求渡工以水<lb/>
　漲拒媼微笑遂擕女引犬步水面徑達東岸登石龕<lb/>
　中時羣犬隨吠居民趨視之媼與女胥示寂犬亦化<lb/>
　矣一境大駭為塑像祀之有禱輒應元人郝季隆有<lb/>
　碑記<lb/>
<pb n="KR2k0049_WYG_160-67b"/>
金<lb/>
仙姑馬守明永和民家女母夜夢玉童駕鶴自空降於<lb/>
　庭曰暫寄汝腹覺而有娠㓜敏慧及笄不事女工曰<lb/>
　繁華非我志也既而父母喪謁甘泉女冠張妙清為<lb/>
　師居三載適絳州舍李氏越明年上元日無疾枕肱<lb/>
　而逝三日復甦語人曰予暫遊紫府㑹羣真耳自是<lb/>
　不復榖食能前知吉凶疾者不假砭藥呵禁頓愈歲<lb/>
　旱蝗設壇密祝三日雨降蝗滅歲歉化導富室設食<lb/>
<pb n="KR2k0049_WYG_160-68a"/>
　以賑後構菴於山林南社莊棲真養氣至至元戊寅<lb/>
　二月望日沐浴更衣大集徒衆留一絶云七朶金蓮<lb/>
　數暫來人世間闕功今補足紫府却歸還筆落端坐<lb/>
　而逝年六十有四<lb/>
明<lb/>
雲峰觀道士不知姓名萬厯己酉入水簾洞内四日始<lb/>
　出登千百尺石崖如履平地常坐樹杪絶榖不食年<lb/>
　許語人曰吾遊名山遂去莫知所終<lb/>
<pb n="KR2k0049_WYG_160-68b"/>
李金仁隰州人修鍊祈真觀不解衣者三年餽遺却不<lb/>
　受移坐瓦窰坡三年不語亦不履後復移坐洞山上<lb/>
　<hi>以上仙</hi>
元<lb/>
普資姓李氏隰州雲强里人幼師事汾州僧淨誾廣通<lb/>
　法論建崇福寺趙德元記<lb/>
明<lb/>
大柄俗姓張隰州人七歲披剃經懴大藏胥通精醫術<lb/>
<pb n="KR2k0049_WYG_160-69a"/>
　夀八十無病坐化<lb/>
無名僧嘉靖間住大寧縣西道教村土人房芝供養之<lb/>
　後火出鼻中焚其殻芝築龕瘞之<lb/>
國朝<lb/>
道興字聖圓俗姓胡隰州妙樓山石室僧也苦志焚修<lb/>
　州人請住天寧寺南遊金陵六年募兩浙總制郎造<lb/>
　檀佛千六十尊又遊太原汾州歸建層臺高閣為隰<lb/>
　偉觀<hi>以上釋</hi>
<pb n="KR2k0049_WYG_160-69b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百六十<lb/>
</p>
<p>
</p>
  </div>
</body>
</text>
</TEI>
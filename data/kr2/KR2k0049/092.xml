<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷九十二</head> <lb/>
    <p>
<pb n="KR2k0049_WYG_092-1a"/>
欽定四庫全書<lb/>
　山西通志卷九十二<lb/>
　　名宦<hi>十</hi>
汾州府<lb/>
周<lb/>
虞子羔嘗與咎犯有隙文公問咎犯曰誰可使為西河<lb/>
　守者對曰虞子羔可公曰非汝之讐耶對曰君問可<lb/>
　為守者非問臣之讐也羔見咎犯謝之咎犯曰薦子<lb/>
<pb n="KR2k0049_WYG_092-1b"/>
　者公也怨子者私也吾不以私事害公義子其去矣<lb/>
　顧吾射子也<lb/>
漢<lb/>
常惠西河太守元狩四年大將軍青出定襄撃匈奴還<lb/>
　吏卒無封者唯雲中太守遂成及惠受賞惠爵闗内<lb/>
　侯<lb/>
杜延年字幼公南陽人周子明法律封建平侯宣帝即<lb/>
　位益户二千三百為西河太守治甚有名五鳳中徴<lb/>
<pb n="KR2k0049_WYG_092-2a"/>
　入為御史大夫卒諡曰敬侯<lb/>
周舉字宣光汝南汝陽人博學洽聞京師為之語曰五<lb/>
　經從横周宣光舉茂才稍遷并州刺史太原一郡舊<lb/>
　俗以介子推焚骸有龍忌之禁至其亡月咸言神靈<lb/>
　不樂舉火由是士民每冬中輒一月寒食莫敢烟㸑<lb/>
　老小不堪歲多死者舉既到州乃作弔書以置子推<lb/>
　之廟言盛冬去火殘損民命非賢者之意以宣示愚<lb/>
　民使還温食於是衆惑稍解風俗頗革後徴拜尚書<lb/>
<pb n="KR2k0049_WYG_092-2b"/>
　與僕射黄瓊同心輔政名重朝廷卒于光禄大夫詔<lb/>
　令將大夫以下喪發日會弔加賜錢十萬以旌委蛇<lb/>
　素絲之節焉<lb/>
張奐字然明敦煌酒泉人舉賢良對策第一永夀元年<lb/>
　遷安定屬國都尉時南部左薁鞬臺耆且渠伯徳等<lb/>
　七千餘人寇美稷東羌復應之奐屯長城因據龜兹<lb/>
　縣東羌遂受盟撃薁鞬破之伯德降遷使匈奴中郎<lb/>
　將時休屠各及朔方烏桓燒度遼將軍門引屯赤阬<lb/>
<pb n="KR2k0049_WYG_092-3a"/>
　烟火相望衆兵大恐奐安坐帷中與弟子講誦自若<lb/>
　軍士稍安乃潛誘烏桓陰與和通遂使斬屠各渠帥<lb/>
　襲破其衆諸部悉降延熹元年鮮卑寇邊奐率南部<lb/>
　撃之斬首數百級後遷度遼將軍數載間幽并清靜<lb/>
　九年春徴拜大司農鮮卑聞奐去其夏遂招結南部<lb/>
　烏桓數道入塞復拜奐為䕶匈奴中郎將以九卿秩<lb/>
　督幽并涼三州及度遼烏桓二營兼察刺史二千石<lb/>
　能否賞賜甚厚南部烏桓聞奐至因相率還降凡二<lb/>
<pb n="KR2k0049_WYG_092-3b"/>
　十萬口奐但誅其首惡餘皆慰納之唯鮮卑出塞去<lb/>
　建寧元年封侯奐深病為曹節所賣上書固讓後以<lb/>
　黨錮歸田里卒<lb/>
來歙新野人建武初拜大中大夫憂國忘家忠孝彰著<lb/>
　嘗領兵於平遙縣築城禦寇後人名為來城卒諡節<lb/>
　侯<lb/>
馬襄為西河長史永平五年冬北部六七千騎入於五<lb/>
　原塞遂寇雲中至原陽南部擊却之西河長史馬襄<lb/>
<pb n="KR2k0049_WYG_092-4a"/>
　赴救寇乃引去<lb/>
馮立西河守善立條教吏民恱服<lb/>
梁慬字伯威北地弋居人拜西域副校尉定龜兹永初<lb/>
　三年冬南部與烏桓畔詔慬行度遼將軍事寇圍中<lb/>
　郎將耿种於美稷連戰數月攻之轉急种移檄求救<lb/>
　四年正月慬將八千餘人馳往赴之至屬國故城與<lb/>
　南部左將軍烏桓大人戰破斬其渠帥殺三千餘人<lb/>
　虜其妻子獲財物甚衆寇後將七八千騎迎攻圍慬<lb/>
<pb n="KR2k0049_WYG_092-4b"/>
　慬被甲奔撃所向皆破寇遂引還虎澤三月行車騎<lb/>
　將軍事何熙軍到五原曼栢暴疾不能進遣中郎將<lb/>
　龎雄與慬种步騎萬六千人攻虎澤連營稍前寇乞<lb/>
　降慬大陳兵受之㑹熙卒于師即拜慬度遼將軍明<lb/>
　年以擅授南部優孤塗奴羌侯印徴下獄校書郎馬<lb/>
　融訟其功後起拜謁者撃羌卒<lb/>
崔鈞博陵安平人烈子少交結英豪有名稱為西河太<lb/>
　守獻帝初與袁紹俱起兵山東討董卓<lb/>
<pb n="KR2k0049_WYG_092-5a"/>
晉<lb/>
賈渾太安中為介休令劉元海遣將喬晞攻陷之渾抗<lb/>
　節不降曰吾為晉守不能全之豈茍求生以事賊何<lb/>
　面目以視息世間哉晞怒執將殺之晞將尹崧曰將<lb/>
　軍舍之以勸事君晞不聽遂害之<lb/>
王雅新門人太寧初除汾州刺史勵精為政人庶恱附<lb/>
　自逺至者七百餘家後拜少傅孝武將擢王恭殷仲<lb/>
　堪雅曰仲堪謹於細行幹略不長四海無事必能守<lb/>
<pb n="KR2k0049_WYG_092-5b"/>
　職若道不常隆必為亂階矣帝不聽識者稱其知人<lb/>
北魏<lb/>
穆羆崇四世孫襲宜都王尚新平長公主除征東將軍<lb/>
　吐京鎮將羆賞善罰惡深自克勵時西河叛羆欲討<lb/>
　之而離石都將郭洛頭拒違不從羆遂上表自劾以<lb/>
　威不攝下請就刑戮髙祖乃免洛頭官山賊劉什婆<lb/>
　寇掠郡縣羆討滅之自是部内肅然莫不敬憚後改<lb/>
　吐京鎮為汾州仍以羆為刺史前吐京太守劉升在<lb/>
<pb n="KR2k0049_WYG_092-6a"/>
　郡甚有威惠限滿還都民八百餘人詣羆請之前定<lb/>
　陽令吳平仁亦有恩信户增數倍羆以吏民懷之並<lb/>
　為表請髙祖皆從焉羆既頻薦升等所部守令咸自<lb/>
　砥礪威化大行百姓安之州民李軌郭及祖等七百<lb/>
　餘人詣闕頌羆恩德髙祖以羆政和民恱增級延限<lb/>
　後除中書監以穆泰故削封卒於家贈鎮北將軍恒<lb/>
　州刺史<lb/>
王慶祁縣人少敏悟有才略以戰功賜爵始安縣男歴<lb/>
<pb n="KR2k0049_WYG_092-6b"/>
　丹中二州刺史轉汾州為政嚴明人莫敢犯<lb/>
房豹武城人任西河守為政清浄甚著竒績<lb/>
隋<lb/>
侯莫陳穎字遵道崇子賜爵廣平侯累遷開府儀同三<lb/>
　司武帝時從滕王逌撃龍泉文城與柱國豆盧勣分<lb/>
　路而進穎懸軍五百餘里破其三柵先是稽胡亂輒<lb/>
　略邊人為奴婢至是詔諸部有厭匿良人者誅籍没<lb/>
　其妻子有人言為胡村所隠匿者勣將誅之穎曰將<lb/>
<pb n="KR2k0049_WYG_092-7a"/>
　在外君命有所不行諸部固非悉反但相迫脇為亂<lb/>
　今慰撫自可不戰而定如即誅之轉相驚恐為難不<lb/>
　細未若召其渠帥以隠匿者付之令自歸首則衆可<lb/>
　安勣從之諸部爭降附北土以安後入隋累歴州郡<lb/>
　以清德惠政稱開皇未檢校汾州事卒諡定<lb/>
虞慶則京兆櫟陽人周宣政初襲爵沁源縣公除并州<lb/>
　長史時稽胡數叛越王盛内史下大夫髙熲討平之<lb/>
　將班師謀須文武幹略者鎮遏表請慶則於是即拜<lb/>
<pb n="KR2k0049_WYG_092-7b"/>
　石州總管甚有威惠境内清肅慕義來歸者八千餘<lb/>
　户隋開皇元年遷内史監後以勳授上柱國封魯國<lb/>
　公<lb/>
楊子崇髙祖族弟少好學有風儀恒典宿衛從幸汾陽<lb/>
　宫屢請早還不納尋有雁門之役出為離石郡太守<lb/>
　治有能名捕獲羣盜數千人太原兵至城陷為讎家<lb/>
　所殺<lb/>
李德饒趙郡柏鄉人大業末為離石郡司法書佐太守<lb/>
<pb n="KR2k0049_WYG_092-8a"/>
　楊子崇特禮之及子崇遇害棄尸城下德饒赴哭盡<lb/>
　哀收瘞之至介休詣太原師請葬子崇唐公嘉之因<lb/>
　贈子崇官令德饒為使者往離石禮葬焉<lb/>
唐<lb/>
王儉武德初石州刺史二年宋金剛破石州儉被殺<lb/>
薛大鼎蒲州汾陰人父粹隋介州刺史大鼎武德初謁<lb/>
　見龍門以功累拜浩州刺史徙滄州里民歌其美政<lb/>
　卒諡恭<lb/>
<pb n="KR2k0049_WYG_092-8b"/>
温大有字彥將太原祁縣人義旗初舉髙祖引為太原<lb/>
　令從秦王徇西河將行髙祖曰士馬單少須要經畧<lb/>
　以君參軍事事之濟否卜是行也西河下攝大將軍<lb/>
　府記室武德元年累轉中書侍郎卒諡敬<lb/>
蕭顗武德二年為汾州刺史引文水縣文谷水入汾州<lb/>
　漑田頡利入寇總管李神符敗之於汾東顗邀撃之<lb/>
　獻俘五千<lb/>
杜正倫相州洹水人隋時舉秀才唐貞觀中歴中書侍<lb/>
<pb n="KR2k0049_WYG_092-9a"/>
　郎兼太子左庶子坐貶久之授石州刺史顯慶元年<lb/>
　累擢同三品遷中書令李義府構之貶横州刺史卒<lb/>
楊越𢎞農仙掌人太宗初定天下網羅遺逸越曰天下<lb/>
　有道可以出而見矣以角巾褐衣應命陳謨太宗曰<lb/>
　石州邊方未沾王化汝往輯禦以息邊患任石州方<lb/>
　山令見陳伯文集<lb/>
房𤣥齡字喬齊州臨淄人年十八登進士大業末補<lb/>
　隰城尉坐漢王諒徙義旗入關杖策謁太宗於軍門<lb/>
<pb n="KR2k0049_WYG_092-9b"/>
　署記室參軍貞觀中累拜司空知門下省事封梁國<lb/>
　公卒贈并州都督諡文昭<lb/>
李元名髙祖第十八子封舒王貞觀二十三年為石州<lb/>
　刺史性髙潔不問家人產業朝夕矜莊門庭清肅常<lb/>
　誡其子曰藩王所乏者不慮無錢財官職但勉行善<lb/>
　事忠孝持身此吾志也在石州二十年賞翫林泉有<lb/>
　塵外之意武后時遷利州遇害<lb/>
薛季昶絳州龍門人武后時自御史左遷平遙尉復拜<lb/>
<pb n="KR2k0049_WYG_092-10a"/>
　御史預誅張易之進戸部侍郎尋貶儋州司馬仰藥<lb/>
　卒景雲初贈左御史大夫<lb/>
李道堅靈䕫孫嗣魯王景龍中汾州刺史歴授河南採<lb/>
　訪使以清毅稱卒贈禮部尚書<lb/>
楊隆禮煬帝曾孫景雲中汾州刺史性清嚴能檢察人<lb/>
　吏欺隠殆絶開元中封𢎞農郡公授户部尚書卒<lb/>
杜審言襄州襄陽人第進士為隰城尉歴修文館直學<lb/>
　士卒贈著作郎<lb/>
<pb n="KR2k0049_WYG_092-10b"/>
崔隠甫貝州武城人隋散騎侍郎儦之曾孫解褐左玉<lb/>
　鈐衞兵曹參軍遷殿中侍御史内供奉浮圖惠範倚<lb/>
　太平公主脇人之女隠甫劾狀反為所擠貶卭州司<lb/>
　馬𤣥宗立擢汾州長史兼河東道支度營田使累遷<lb/>
　刑部尚書東都留守封清河郡公諡忠所至介潔自<lb/>
　守明吏治以强正稱<lb/>
薛元曖隰城丞卒於官祀名宦妻林氏丹陽太守洋之<lb/>
　妹善屬文訓子彥輔等舉進士<lb/>
<pb n="KR2k0049_WYG_092-11a"/>
楊仲昌字蔓虢州閺鄉人元琰之子開元中對策第一<lb/>
　授蒲州法曹參軍判入異等遷監察御史坐累左遷<lb/>
　孝義令撫字百姓耕桑樹藝莫不躬教一日方視事<lb/>
　鸞降庭樹太守蕭恕表其政徙下邽令終吏部郎中<lb/>
　仲昌資長於吏御身以約<lb/>
陸璪字仲采蘇州吳人舉明經累除洛陽令中書令蕭<lb/>
　嵩器之嵩罷他宰相出之為太原少尹天寶間徙西<lb/>
　河太守封平恩縣男屬邑多虎前守設檻穽璪至徹<lb/>
<pb n="KR2k0049_WYG_092-11b"/>
　之而虎不為暴<lb/>
薛從字順之龍門人平子以蔭累遷汾州刺史隄文谷<lb/>
　濾河二水引漑公私田汾人利之徙濮州終左領軍<lb/>
　衞上將軍贈工部尚書<lb/>
崔圓字有裕貝州武城人舉鈐謀甲科至德二載以成<lb/>
　都儲供功拜中書令封趙國公乾元元年削除累改<lb/>
　汾州刺史以治行稱卒諡昭襄<lb/>
李勉字元卿鄭惠王元懿曾孫至德初拜監察御史累<lb/>
<pb n="KR2k0049_WYG_092-12a"/>
　為河東王思禮朔方河東都統李國貞行軍司馬累<lb/>
　擢太常卿李輔國諷使下已勉不肯乃出為汾州刺<lb/>
　史不威而治卓然有聲歴拜檢校司徒平章事封汧<lb/>
　國公卒諡曰貞簡<lb/>
裴遵慶絳州聞喜人世稱吏事第一上元中同平章事<lb/>
　僕固懷恩阻兵汾上代宗以遵慶忠純特遣往汾州<lb/>
　宣慰見懷恩具陳朝㫖懷恩引過聽命將隨入朝旋<lb/>
　為范志誠所惑以懼死為辭及乘輿幸陜遵慶自汾<lb/>
<pb n="KR2k0049_WYG_092-12b"/>
　州奔行在<lb/>
劉暹南華人晏兄德宗時汾州刺史天資疾惡為觀察<lb/>
　使所畏上徴之將用為御史大夫盧把沮之終潮州<lb/>
　刺史<lb/>
崔𢎞禮博陵人磊磊有大志通兵略及進士第署東都<lb/>
　留守元和中天子討蔡李師道謀襲洛脇阻朝廷以<lb/>
　釋蔡危𢎞禮為箝揣賊情部分設張東都無恐遷留<lb/>
　守判官擢汾州刺史官至刑部尚書贈司空<lb/>
<pb n="KR2k0049_WYG_092-13a"/>
李漢隴西人雍王六世孫少事韓愈通古學屬詞雄蔚<lb/>
　剛烈類愈愈愛重之妻以女擢進士第遷右拾遺以<lb/>
　直諫坐婞訐出佐興元幕府文宗召為屯田員外郎<lb/>
　史館修撰論次憲宗實録書宰相李吉甫事不假借<lb/>
　子德裕惡之會李宗閔當國擢知制誥進御史中丞<lb/>
　吏部侍郎初德裕貶袁州漢助為排擠後德裕復輔<lb/>
　政漢坐宗閔黨出為汾州刺史有美政宗閔再逐改<lb/>
　為司馬崇祀<lb/>
<pb n="KR2k0049_WYG_092-13b"/>
賈耽字敦詩其先長樂人天寶十載舉明經累遷汾州<lb/>
　刺史凡七年有異績建中時遷義成節度使淄青李<lb/>
　納雖削偽號而陰蓄奸謀其兵數千自行營還道出<lb/>
　滑或請館於外耽曰與我隣道奈何疑之弛柝罷禁<lb/>
　門闥洞開命館城中宴廡下士皆心服耽每獵從數<lb/>
　百騎入納境納大喜畏其德不敢發異謀凡更四鎮<lb/>
　踐履如一官至尚書右僕射同平章事<lb/>
武昭陳留人果敢而辯嘗從裴度討淮西入蔡州說吳<lb/>
<pb n="KR2k0049_WYG_092-14a"/>
　元濟度鎮太原奏授石州刺史罷郡歸長安以氣俠<lb/>
　自許李逢吉欲沮度復相被誣死<lb/>
魏謩字申之鉅鹿人文貞公徴五世孫太和進士累拜<lb/>
　諫議大夫以直諫稱武宗初坐楊李黨出為汾州刺<lb/>
　史再貶信州長史大中五年累拜同平章事十年出<lb/>
　卒贈司徒宣宗嘗曰謩名臣孫有祖風然以剛正為<lb/>
　令狐綯所忌讒罷之<lb/>
宋<lb/>
<pb n="KR2k0049_WYG_092-14b"/>
袁繼忠并州人廕補右班殿直平澤潞討并汾悉預攻<lb/>
　戰開寶中以供奉官䕶隰州白壁關屯兵破河東三<lb/>
　砦俘獲萬計迨戍將至懼無功受譴以所獲分與之<lb/>
　遂與郭進略地忻代太宗初巡遏邊部於唐龍鎮征<lb/>
　太原預破鷹揚軍先登陷陣遼人入代境撃走之雍<lb/>
　熙三年以西上閤門使取飛狐下靈邱平蔚州師還<lb/>
　為殿行列甚整遷引進使卒繼忠長厚忠謹家無餘<lb/>
　財人多稱之<lb/>
<pb n="KR2k0049_WYG_092-15a"/>
李謙溥并州盂縣人性慷慨通左氏春秋後周時嘗攝<lb/>
　隰州事濬城隍嚴兵備并敵至謙溥登城徐步敵不<lb/>
　敢動夜縋敢死士百餘薄敵營大破之開寶元年李<lb/>
　繼勳征太原溥為汾州路都監在州十年敵不敢犯<lb/>
　百姓乂安遷齊州團練後邊將失律使為晉隰沿邊<lb/>
　巡檢邊民喜之崇祀<lb/>
孫沖字升伯趙州平棘人真宗時舉明經又舉進士歴<lb/>
　通判晉州絳州至河東轉運使會南郊賞賜軍士而<lb/>
<pb n="KR2k0049_WYG_092-15b"/>
　汾州廣勇軍所得帛不逮他軍一軍大譟捽守佐堂<lb/>
　下刼之約與善帛乃免城中戒備遣兵圍廣勇營沖<lb/>
　適至命解圍弛備置酒張樂推首惡十六人斬之遂<lb/>
　定初守佐以亂軍所約者上聞詔給善帛使者至潞<lb/>
　沖促之還曰以亂而得所欲是愈誘之亂也卒留不<lb/>
　與後以直史館知河中府徙潞州復為河東轉運使<lb/>
　以諫議大夫知潞州遷翰林學士官至給事中卒<lb/>
杜衍知平遙縣謹宻清整決訟明允<lb/>
<pb n="KR2k0049_WYG_092-16a"/>
王益柔字勝之曙子伉直喜論事用蔭入官杜衍丁度<lb/>
　宣撫河東寓書言河外兵饟無法非易帥臣轉運使<lb/>
　不可因條其可任者衍度使還以學術政事薦知介<lb/>
　休縣范仲淹未識而以館閣薦之除集賢校理仕至<lb/>
　知制誥兼直學士院卒<lb/>
趙瞻亳州永城人父剛太子賓客徙鳳翔之盩厔瞻舉<lb/>
　進士第英宗治平初自都官員外郎除侍御史以濮<lb/>
　議持詔曉天下及使還聞吕誨等諫濮議皆罷去乞<lb/>
<pb n="KR2k0049_WYG_092-16b"/>
　與同貶遂通判汾州政以愛民為本神宗朝遷司封<lb/>
　員外郎知商州累官太常少卿户部侍郎樞宻直學<lb/>
　士以中大夫同知院事卒車駕親臨輟視朝二日贈<lb/>
　銀青光禄大夫諡曰懿簡有著述行世崇祀<lb/>
田晝字承君陽翟人以從父況任入官知西河縣有善<lb/>
　政民甚德之<lb/>
張克戩字德祥開封人耆曾孫第進士宣和七年知汾<lb/>
　州十二月金圍太原遣寧珠貝勒來攻克戩畢力扞<lb/>
<pb n="KR2k0049_WYG_092-17a"/>
　禦出不意焚其柵敵引去加直秘閣靖康元年六月<lb/>
　金兵復逼城宣撫使李綱表其守城勞連進直龍圖<lb/>
　閣右文殿修撰太原不守張思正張灝李宗奔慈隰<lb/>
　麻世堅夜斬關出通判韓琥相繼亡克戩召令兵民<lb/>
　曰太原既陷吾固知亡矣然義不忍負國家辱父祖<lb/>
　願與此城終始以明吾節諸君其自為謀皆泣不能<lb/>
　仰視同辭對曰公父母也願盡死聽命乃益厲兵儆<lb/>
　守而援師訖不至平遙破介休孝義諸縣降金兩遣<lb/>
<pb n="KR2k0049_WYG_092-17b"/>
　使持書諭克戩焚不啟且述危苦狀募士間道言之<lb/>
　朝不報十月朔有十人唱為降語斬以徇度不得免<lb/>
　手草遺表及與妻子遺書縋州兵持抵汴明日金兵<lb/>
　入猶帥衆巷戰金人募生致之克戩歸索朝服焚香<lb/>
　南向拜舞自引决一家死者八人金將禮葬於後園<lb/>
　為立廟事聞詔贈延康殿學士賜銀三百兩絹五百<lb/>
　匹表掲門閭紹興中諡忠確<lb/>
陳膏汾州教授佐守臣張克戩捍禦金人有功<lb/>
<pb n="KR2k0049_WYG_092-18a"/>
賈亶汾州路兵馬都監與張克戩同死難<lb/>
陳寅西河守金兵薄城寅竭智固守力不能支遂陷寅<lb/>
　謂妻杜氏令避兵杜氏曰安有生同君禄死不共主<lb/>
　事者即飲藥自殺寅遂伏劍死<lb/>
王忠植紹興中取石州十一郡統領河東忠義軍馬遂<lb/>
　知代州金圍慶陽急忠植將所部往援次延安為叛<lb/>
　將所執俘械之金不屈死<lb/>
金<lb/>
<pb n="KR2k0049_WYG_092-18b"/>
郭企忠字元弼唐汾陽王子儀之後郭氏自子儀至承<lb/>
　勳皆節鎮北方唐季承勲入於遼子孫繼為天德軍<lb/>
　節度使至昌金降副使企忠襲父官金天輔中軍至<lb/>
　雲中遣耶律坦招撫諸部企忠來歸軍帥命同勾當<lb/>
　天德軍節度使事天會三年領西南諸部蕃漢軍兵<lb/>
　為猛安從破宋雁門屯兵明年平五臺賊楊麻胡遷<lb/>
　知汾州事是時汾州初下居民多為軍士掠去城邑<lb/>
　蕭然企忠詣帥府力請願聽其親舊贖還帥府從之<lb/>
<pb n="KR2k0049_WYG_092-19a"/>
　未幾完實如故石州賊閶先生衆數萬至城下僚屬<lb/>
　慮有内變請為備企忠曰吾於汾人有德保無他乃<lb/>
　率吏民城守會援至合撃破之六年遷天德軍節度<lb/>
　使後權沁州刺史卒<lb/>
舒穆嚕元毅咸平府路明安人明昌中以最遷汾陽軍節<lb/>
　度副使時石嵐間賊黨嘯聚肆行剽掠朝廷命元<lb/>
　毅捕之賊畏而遁元毅追襲盡殪之一境以安遷同<lb/>
　知武勝軍節度使事别郡有殺人者屢鞫不伏元毅<lb/>
<pb n="KR2k0049_WYG_092-19b"/>
　訊不數語即具服河東北路田多山坂磽瘠大比時<lb/>
　定為上賦民力久困朝廷命相地更賦元毅以三壤<lb/>
　法平之民賴其利後戰殁於撫州<lb/>
董時中字紹祖洛州人好學强記擢皇統九年進士調<lb/>
　澤州軍事判官改平遙丞有劇賊王乙素凶悍不可<lb/>
　制師中捕得杖殺之一境遂安時大軍後野多枯胔<lb/>
　縣有遺櫬寓於驛舍者悉為葬之遷綿上令後仕至<lb/>
　尚書左丞卒諡文定<lb/>
<pb n="KR2k0049_WYG_092-20a"/>
郭震河間人孟門縣令才能恭勤革除奸弊威以馭吏<lb/>
　仁以及民邑人立生祠<lb/>
完顏宗璧金宗室同知石州軍事清白自持佐政有聲<lb/>
　祀名宦<lb/>
劉文通大定年任寧鄉令振興文教均賦寛民<lb/>
宋德玉泰和年任寧鄉令性聰才捷訟理化行<lb/>
郭琪繁峙人孝友明律令達政事用法平允延祐初陞<lb/>
　知汾州増秩朝列大夫<lb/>
<pb n="KR2k0049_WYG_092-20b"/>
陸大用神峰人延祐中同知汾州廉公有威吏民畏服<lb/>
褚布哈字君實隰州石樓人泰定初補中瑞司譯史歴<lb/>
　僉河西廉訪司事移淮東行郡至淮安禦紅巾多所<lb/>
　斬獲請知樞宻院老章以判官劉甲守韓信城相犄<lb/>
　角復劾總帥逗撓狀朝廷録其功擢廉訪使總兵恚<lb/>
　嫉檄甲别將兵撃賊韓信城陷賊乃握塹相銜揵水<lb/>
　寨以圍淮安布哈知事危退入城總兵屯下邳按兵<lb/>
　不出遣使十輩告急皆不應城中更相食力窮城陷<lb/>
<pb n="KR2k0049_WYG_092-21a"/>
　布哈猶據西門力鬬中傷見執為賊所臠時至正十<lb/>
　六年十月己丑也布哈守淮安五年身經數百戰精<lb/>
　忠大節人比之張巡云追封衛國公諡忠肅<lb/>
完顏恩徹亨興定二年以節度守汾州蒙古穆呼哩破<lb/>
　汾州出虎力戰死<lb/>
元<lb/>
杜豐字唐臣汾州西河人少有大志通兵法仕金為平<lb/>
　遙義軍穆昆率所部來附從國王按扎爾攻平陽克<lb/>
<pb n="KR2k0049_WYG_092-21b"/>
　絳州解州諸堡招集流民三萬餘家金人南遁遂以<lb/>
　豐守河北從下懷孟破温谷木澗等寨及洪洞西山<lb/>
　賊墮崖死以萬計金將武仙等抄掠授河東南北路<lb/>
　兵馬都元帥便宜行事遂破玉女割渠等寨從攻益<lb/>
　都金首將突圍出豐戰扼之益都下遂略地登萊降<lb/>
　島民萬餘以本部取沁州由是銅鞮武鄉襄垣綿山<lb/>
　沁源諸縣皆下復撫定平陽太原真定及遼沁未降<lb/>
　山寨所至悉平擢沁州長官在州十餘年寛徭薄賦<lb/>
<pb n="KR2k0049_WYG_092-22a"/>
　勸課農桑民以富足後請老卒於家沁人立祠祀焉<lb/>
　子思敬世祖至元中累遷侍御史<lb/>
髙汝勵任石州歴户部尚書器宇寛温操行廉潔經國<lb/>
　莅政綽有能聲<lb/>
宋景初任寧鄉令經學淑人德化敷治奸黨震伏善類<lb/>
　獲安<lb/>
王翼甫平陽人大德中知平遙縣守已安民去任民思<lb/>
　不忘<lb/>
<pb n="KR2k0049_WYG_092-22b"/>
齊思古榆次人至順初知平遙縣愛民如子興利除害<lb/>
　境内安堵去任民有餘思<lb/>
髙本冀路人至正間知平遙縣廉以持已仁以愛民鋤<lb/>
　强扶弱民安時靖<lb/>
武弁少通書史十八歲任平遙尹歴官少中大夫<lb/>
蔡演至正間任寧鄉令天性挺秀持身清慎政善化洽<lb/>
　人皆頌之<lb/>
楊乘字文載濱州渤海人至正初為介休縣尹民饑為<lb/>
<pb n="KR2k0049_WYG_092-23a"/>
　盜賊立法招之使自新皆棄兵頓首願為良民<lb/>
程邦彥祁丘人善詞章工草𨽻賦詩撰文稱三絶任汾<lb/>
　州同知奉法循理郡人德之有遺愛碑<lb/>
李朝英盂縣人金進士孝信孫至正間判汾州有政績<lb/>
韓謙河南人至正間知平遙縣公勤廉慎三年如一日<lb/>
　被朝命問理賊黨滌除寃濫活者數百家有德政碑<lb/>
馬麟至正二十六年知臨縣開誠率物制造房舍崇尚<lb/>
　學校政績至今頼之<lb/>
<pb n="KR2k0049_WYG_092-23b"/>
朱守謙河南汝寧人至正中寇入孝義焚刼甚慘守謙<lb/>
　由總兵都鎮撫司經歴署孝義縣事撫傷殘恤困苦<lb/>
　招徠逃潰者復其業又定團練之規設防禦之略立<lb/>
　科差之等開渠堰之利不數月民若更生立石表績<lb/>
周景福南陽人孟門令政簡刑清民安物阜嘉禾紀瑞<lb/>
　者再<lb/>
明<lb/>
顧碩天台人元時進士洪武初任石樓縣能才善治百<lb/>
<pb n="KR2k0049_WYG_092-24a"/>
　廢具興民多受其福奉祀春秋至今感慕<lb/>
殷近仁嘉興人博學能文與其弟原誠原善友愛無間<lb/>
　言家貧親老同心協力以供甘㫖之養洪武初以孝<lb/>
　弟舉授平遙知縣未幾親喪葬祭盡禮服終以所著<lb/>
　蒞政戒銘四十二篇獻之於朝擢廣西參政<lb/>
茆志道洪武八年任汾州知州厲精治具壇墠廟祠學<lb/>
　校官署以次畢舉而勞來有方閭里不擾人咸稱之<lb/>
齊政山陽人洪武十一年任孝義令每黎明起視事無<lb/>
<pb n="KR2k0049_WYG_092-24b"/>
　繁簡皆立判暇則循行阡陌導民樹藝野無曠土俗<lb/>
　臻富庶陞户部郎中<lb/>
許孟和鄞縣人洪武間石州學正時天下初定學校廢<lb/>
　弛孟和修建廟學齋舍朝夕率諸生講質經史在所<lb/>
　造就者入宦皆有實效<lb/>
葉伯巨字居升寧海人以國子生授平遙訓導洪武九<lb/>
　年上書曰臣觀當今之事矯枉太過者三曰分封太<lb/>
　侈也曰用刑太繁也曰求治太速也何以明之今裂<lb/>
<pb n="KR2k0049_WYG_092-25a"/>
　土分封使諸王各有土地蓋懲宋元孤立宗室不競<lb/>
　之弊而秦晉燕齊梁楚吳蜀諸國無不連邑數十城<lb/>
　郭宫室廣狹大小亞於天子之都優之以甲兵衞士<lb/>
　之盛臣恐數世之後尾大不掉然後削其地而奪之<lb/>
　權則必生觖望如漢之七國晉之諸王否則恃險争<lb/>
　衡否則擁衆入朝甚則緣間而起防之無及矣昔賈<lb/>
　誼勸漢文帝盡分諸國之地空置之以待諸王子孫<lb/>
　願及今諸王未之國之先節其都邑之制減其衛兵<lb/>
<pb n="KR2k0049_WYG_092-25b"/>
　限其疆理亦以待封諸王之子孫古之為士者以登<lb/>
　仕版為榮以罷職不叙為辱今之為士者以溷跡無<lb/>
　聞為福以受玷不録為幸以屯田工役為必獲之罪<lb/>
　以鞭笞捶楚為尋常之辱其始也朝廷取天下之士<lb/>
　網羅捃摭務無餘逸有司敦迫上道如捕重囚比到<lb/>
　京師所學或非其所用所用或非其所學泊乎居官<lb/>
　一有差跌茍免誅戮則必在屯田工役之科且鳳陽<lb/>
　皇陵所在龍興之地而率以罪人居之捕賊數年既<lb/>
<pb n="KR2k0049_WYG_092-26a"/>
　無其方而乃歸咎於新附户籍之細民而遷徙之近<lb/>
　者已納稅糧之家雖承㫖分釋還家而其心猶不自<lb/>
　安已起户口雖䝉憐恤而猶見在開封祇候訛言驚<lb/>
　動不知所出太原諸郡則又外界邊境民心如此甚<lb/>
　非安邊之計也今州縣方春下一白帖督里甲課農<lb/>
　桑回申文狀而已守令未嘗親視種藝次第旱澇戒<lb/>
　備之道也四方師生缺員甚多縱使具員守令亦鮮<lb/>
　有以禮讓之實作其成器者朝廷切切於社學屢行<lb/>
<pb n="KR2k0049_WYG_092-26b"/>
　取勘師生姓名所習課業乃今廂鎮城郭或但置立<lb/>
　門牌逺村僻處則又徒存其名守令不過具文案備<lb/>
　照刷而已上官分部案臨亦但尋習故常檄取遵依<lb/>
　未嘗巡行廉訪也又升於太學者或未數月遽選入<lb/>
　官間或委以民社臣恐其人未諳時務未熟朝廷禮<lb/>
　法不能宣導德化須令在學肄業或三年或五年精<lb/>
　通一經兼習一藝然後入選庶無敗事且可以塞覬<lb/>
　覦富貴僥倖爵禄之心也書上上大怒曰小子間吾<lb/>
<pb n="KR2k0049_WYG_092-27a"/>
　骨肉速逮來吾手射之既至丞相承上喜乃敢奏命<lb/>
　繋刑部獄瘐死獄中先是伯巨將上書語其友曰今<lb/>
　天下惟三事可患耳二事易見而患遲一事難見而<lb/>
　患速其意蓋謂分封也迨洪武末年燕王奉命屢<lb/>
　出塞後遂興靖難之師人以伯巨為先見云<lb/>
武信滁州人洪武間知介休縣持身以廉牧民以德縣<lb/>
　署學校壇墠廟祠多所增創後陞陜西僉事人多思<lb/>
　慕之<lb/>
<pb n="KR2k0049_WYG_092-27b"/>
紀正隴州人洪武間知汾州有善政歴陞府尹<lb/>
韓偉崞縣人洪武間知平遙縣清慎仁恕庶務畢興<lb/>
衛健洪武間任孝義縣縣丞讀書習吏事好談古今忠<lb/>
　孝節義靖難師起慷慨臨戎率所部禦之以身殉祀<lb/>
　名宦<lb/>
宋秉彜字孝先江南淮安人洪武間任石樓縣主簿有<lb/>
　長材佐令顧碩修學宫庀材鳩工最力值歲凶賑濟<lb/>
　有法民多全活後擢馬邑縣丞<lb/>
<pb n="KR2k0049_WYG_092-28a"/>
張軏清潤人永樂初以監生知吉州起復汾州政善民<lb/>
　安任滿奏留加四品俸後以疾致仕<lb/>
陳道宣德間知石州刑清政簡有德政碑<lb/>
閻昇陳州人正統初知介休縣蒞政不茍撫字有方因<lb/>
　民逋逃為之申免糧稅後卒於官居民巷哭之<lb/>
李善岐山人正統間以進士知汾州重建州治脩舉廢<lb/>
　缺廉以律己勤以愛民歴陞真定知府<lb/>
王儉平涼人正統間知介休縣愛民如子有犯不忍加<lb/>
<pb n="KR2k0049_WYG_092-28b"/>
　刑<lb/>
張雲平谷人景泰四年以舉人知臨縣廉潔無私政事<lb/>
　修舉庭無獄訟學校振興陞濮州知州至大同府知<lb/>
　府祀名宦<lb/>
王澤沾化人景泰間以監生知介休縣法令嚴明威制<lb/>
　豪强人心帖服兩廡齋舍皆所増修<lb/>
馬榮長汀人景泰間以監生知石樓縣盛德鴻才時皆<lb/>
　頌之<lb/>
<pb n="KR2k0049_WYG_092-29a"/>
沈純東平州人景泰間知孝義縣甫下車即飾學宫庀<lb/>
　祭器整壇壝修城隍邑有王才里當西出之路山束<lb/>
　□艱於行隳髙堙下俾十餘里間曠坦可通兼軌民<lb/>
　以負租逃者招之復業蠲其租既去民思之不忘立<lb/>
　遺惠碑<lb/>
彭鏞湖廣石首人景泰間任介休縣知縣性廉介涖官<lb/>
　以公勤著嘗疏水利蠲逋賦繕城郭凡利於民者無<lb/>
　不舉祀名宦<lb/>
<pb n="KR2k0049_WYG_092-29b"/>
梁杲景泰時知寧鄉縣嚴明有才略承己巳變創建城<lb/>
　池永為保障民甚德之<lb/>
汪清固始縣人景泰間進士授監察御史嚴毅剛正因<lb/>
　忤權貴天順元年左遷知臨縣興學勸農通水利減<lb/>
　徭役鋤强梗旌善良凡有便於民者以次修舉丁外<lb/>
　艱去士民送之至有涕泣者祀名宦<lb/>
葉穆福建人天順初以舉人知汾州一年調吉州巡撫<lb/>
　都御史李侃薦其去汾人思到吉人恱一廉如水六<lb/>
<pb n="KR2k0049_WYG_092-30a"/>
　事孔修陞河間府同知<lb/>
姚昱天順間知寧郷縣性坦易遇事明決公以持已勤<lb/>
　以蒞政卒於官見遺政記<lb/>
田愉安化人天順間以舉人知平遙縣邑素號難治愉<lb/>
　以清介自持蒞事精察鋤奸去暴人以剛大稱之<lb/>
伍琇松溪人天順間以舉人知吉州尋以賢能調汾州<lb/>
　詔旌異之<lb/>
劉鉞撫寧人成化初知介休縣以廉明稱卒於官<lb/>
<pb n="KR2k0049_WYG_092-30b"/>
張瓚當塗人成化間由監察御史知介休縣愛民禮士<lb/>
　不畏强禦政聲丕著<lb/>
李瓊河南孟縣人成化十三年以舉人任孝義縣知縣<lb/>
　清敏有特操中貴過縣頗横肆多需索一無所應逼<lb/>
　之則徑解衣以奉中貴愕然為愧謝嘗被誣繫獄事<lb/>
　白復涖縣事節操愈勵<lb/>
髙俊膚施人成化中以舉人任汾州同知剛方自任州<lb/>
　北有峽路阻澗多伏盜俊伐石塞澗行旅賴以無患<lb/>
<pb n="KR2k0049_WYG_092-31a"/>
才寛字汝栗直𨽻遷安人成化間以進士任石州知州<lb/>
　宏達精敏有經世略調繁潞州後以兵部尚書總制<lb/>
　三邊仗節死義祀名宦<lb/>
海鯉江夏人𢎞治間以進士知汾州政尚廉察發姦摘<lb/>
　伏如神居一載卒民悲思之<lb/>
鄭紀中牟人𢎞治間知石樓縣鋤强拯弱勸士愛民尤<lb/>
　以氷蘗自持每朔望謁城隍誓不改操<lb/>
張恕汧陽人𢎞治間知平遙縣歴九載仁愛如一日陞<lb/>
<pb n="KR2k0049_WYG_092-31b"/>
　知汾州民李華等弗忍舍奏允食知州俸仍治邑事<lb/>
郝槃綏德州人𢎞治中由代州判官陞任介休臨政剛<lb/>
　明事無巨細胥迎刃而解後陞知潞州去之日百姓<lb/>
　攀轅泣留為立去思碑<lb/>
王道山東曹縣人𢎞治間以舉人任石州知州慈祥愷<lb/>
　惻均賦役折獄能令民感化庭累月無人跡涖任九<lb/>
　年去民作歌頌之<lb/>
李棠直𨽻清苑人正德八年以舉人任汾州知州慷慨<lb/>
<pb n="KR2k0049_WYG_092-32a"/>
　有大節為政以惠民為務雅甘澹泊善理煩治劇後<lb/>
　歴松江太原二府同知擢户部郎中歿不能斂里人<lb/>
　葬之立清白吏碑焉<lb/>
何賢河間人正德間知汾州為人倜儻政尚惠和愛與<lb/>
　小民親狎鄉村社會邀飲皆赴亦無廢事居歲餘卒<lb/>
　郡人德之為肖像以祀<lb/>
郁浩永寧衛人正德間以進士知汾州政尚簡嚴力興<lb/>
　學校每朔望為諸生講說經義亹亹不倦時廟學頽<lb/>
<pb n="KR2k0049_WYG_092-32b"/>
　圯大加修葺増築泮池及龍池陞户部員外至按察<lb/>
　僉事<lb/>
王天祐陜西慶陽衛人正德間以舉人任介休縣知縣<lb/>
　家貧少與羣兒牧崆峒李夢陽遇之嘆其神俊授以<lb/>
　學即能領受臨魯公帖即神似嘗徴修孝宗實録及<lb/>
　涖縣事簡要務存大體而吏民咸畏服如神有分巡<lb/>
　過縣怙勢接不以禮天祐怫然解組歸<lb/>
閔以仁渠縣人正德間自華陰簿擢孝義縣性勤敏日<lb/>
<pb n="KR2k0049_WYG_092-33a"/>
　夜不輟課樹藝興學政給諸生楮膏之費時校其優<lb/>
　劣繼修孔廟浚築城隍幹理有餘才未幾卒於官士<lb/>
　民嘆惜之<lb/>
李承嗣長安人正德間以舉人知臨縣性節儉歴官六<lb/>
　載終始如一外和内剛剪除土惡有古良吏風陞通<lb/>
　判<lb/>
李詔開州人正德間孝義教諭立身清慎教條嚴明諸<lb/>
　生有不修其行者輒斥責之士習頓改<lb/>
<pb n="KR2k0049_WYG_092-33b"/>
王仁盩厔人嘉靖初任石樓縣安集流離歲荒賑濟恤<lb/>
　民任事勤慎廉明政蹟彰著<lb/>
郭鑑陜西咸寧人嘉靖二年以舉人授汾州知州深沉<lb/>
　有志操砥礪廉隅明習法令政暇引諸生與上下其<lb/>
　議論聞者興起尋擢户部員外郎累官布政司左參<lb/>
　議<lb/>
孫剛蔚州人嘉靖中以世襲指揮僉事守備永寧懐仁<lb/>
　有警剛督兵赴之時縣故無兵而剛所統又甚寡敵<lb/>
<pb n="KR2k0049_WYG_092-34a"/>
　前後至者且數萬人剛慷慨誓士期與城共存亡城<lb/>
　破遂以身殉事聞諭祭二壇晉其子二級<lb/>
王錦曲周人嘉靖間以舉人知孝義縣因母言乘輿勞<lb/>
　民遂乘馬斥輿不復御與民平易有古人風每延禮<lb/>
　諸生講論亹亹<lb/>
侯嘉晏江南徽州人嘉靖間以舉人任石樓縣知縣御<lb/>
　民以寛不喜事敲撲民胥安之嘗為歌稱其儉約廉<lb/>
　仁能福庇斯民後擢河南府通判<lb/>
<pb n="KR2k0049_WYG_092-34b"/>
齊宗堯直𨽻昌黎人嘉靖四十五年以選貢任汾州知<lb/>
　州忠直有膽略遇事慷慨直前隆慶丁夘北敵入寇<lb/>
　抵城下宗堯登埤設守具指授捍禦方略卒得保全<lb/>
　加銜河東運司同知仍管汾州事尋調忻州<lb/>
陶璽山東威海衛人嘉靖間以太學生任石州州判有<lb/>
　清操恥與俗伍常思以功名見歲饑賊起據劉王暈<lb/>
　為巢穴犯黄蘆嶺逼吳城璽督部下閻大剛王天祐<lb/>
　等徑往遏之賊聞退保暈上璽追至黒暗嶺遇伏兵<lb/>
<pb n="KR2k0049_WYG_092-35a"/>
　大潰璽負髙出戰甚力與大剛天祐俱死子化甫年<lb/>
　十五具疏闕下復念父暴骨異地母與弟俱無依亟<lb/>
　返至夀陽卒於旅邸後朝廷憫共忠贈石州知州廕<lb/>
　子傳入監除詹事府録事<lb/>
李完陜西涇陽人嘉靖間任寧郷縣典史性廉潔不以<lb/>
　末僚自菲薄自始至終厲清苦如一日善折疑獄時<lb/>
　人以青天呼之<lb/>
劉坤夀張人嘉靖間由萬安縣擢知汾州廉静簡明民<lb/>
<pb n="KR2k0049_WYG_092-35b"/>
　忻忻望治<lb/>
脫鎬新河人嘉靖間由舉人知臨縣勤敏慈仁繕城修<lb/>
　堤賑荒編甲減徭役其茂績尤在遷建學宫開多士<lb/>
　文明之盛<lb/>
李光米脂人知石樓縣民歌曰石樓李侯庶績克修民<lb/>
　安政舉四境無憂<lb/>
劉紹恤浙江人以進士知石樓縣寛徭賦以遂羣生勤<lb/>
　督課以成多士<lb/>
<pb n="KR2k0049_WYG_092-36a"/>
張軾嘉靖間知寧鄉縣居官清謹事母以誠孝聞每公<lb/>
　餘輒詣席跪問安否及母卒扶柩歸葬廬墓踰年卒<lb/>
任大伯華陰人嘉靖間以舉人知臨縣慎以持已仁以<lb/>
　愛民勤以立政未幾改調士民深感立去思碑<lb/>
賀國定獲嘉人嘉靖間以舉人知臨縣剛方持已清白<lb/>
　敢言治邑如家愛民如子陞徽州有去思碑<lb/>
李昇嘉靖間以舉人知石州勸農桑重教化旌節義去<lb/>
　之日百姓皆感泣<lb/>
<pb n="KR2k0049_WYG_092-36b"/>
王三益水城人以舉人知石樓縣刑清政簡育才愛民<lb/>
陳情深州人嘉靖末以舉人知孝義縣操守甚堅時有<lb/>
　邊警竭力捍禦卒保無虞修繕磚城百世永賴<lb/>
岳維華曲周人隆慶初以進士知平遙縣剛介不阿廉<lb/>
　明自勵建敵樓築敵臺以備守禦陞同知<lb/>
孟一胍字淑孔東阿人隆慶五年進士為平遙知縣以<lb/>
　廉能擢御史仕至南贑巡撫卒<lb/>
李春芳直𨽻井陘人隆慶間以太原府同知署石州事<lb/>
<pb n="KR2k0049_WYG_092-37a"/>
　時州經新破春芳加意撫綏恤死慰生不遺餘力復<lb/>
　以其暇繕城池飭廟學殘疆復完祀名宦<lb/>
劉一佺萬厯間知汾州府為清官第一向有石鴈照汾<lb/>
　州清官不到頭之謠一佺鑄鐵鳳鎮之擢憲副去<lb/>
陳翔鸞閩縣人萬歴間以舉人教諭介休學博行潔每<lb/>
　以甘貧嗜學訓諸生修育材館羣共中而督課之多<lb/>
　所成就陞徽州府判<lb/>
尹覺民萬厯間以進士知汾陽縣居官廉幹著有能聲<lb/>
<pb n="KR2k0049_WYG_092-37b"/>
　政以利民善俗為大端而舉墜補偏尤令汾者不可<lb/>
　及<lb/>
魏學徴咸陽人萬厯二十六年以舉人知平遙縣清廉<lb/>
　果斷民為建祠立碑<lb/>
楊天璋永昌衞人萬厯四十二年由選貢知平遙縣操<lb/>
　凛冰霜政宗簡要裁狐鼠革收頭居官二載而卒逺<lb/>
　近咸哀傷焉<lb/>
楊廷謨清苑人萬厯四十四年以舉人知平遙縣蒞事<lb/>
<pb n="KR2k0049_WYG_092-38a"/>
　風生撫民如子建文昌閣奎星樓清田畝稅課修文<lb/>
　廟舉祀典不媿循良陞光禄寺署正<lb/>
夏惟勤直𨽻冀州人萬厯二十三年以監生知永寧州<lb/>
　修學築城督課士子砥礪鄉約時回鶻為患率鄉兵<lb/>
　大破之陞青州府同知去任之日老幼涕泣建生祠<lb/>
　於東關<lb/>
楊正達武陵人萬厯間以舉人任鄉寧縣清操絶俗推<lb/>
　誠待人歲旱禱雨輒應民立祠祀之<lb/>
<pb n="KR2k0049_WYG_092-38b"/>
公一楊蒙陰人萬厯間以舉人知寧鄉縣端嚴有體無<lb/>
　苛政汰丁減徭民甚戴之官至郎中<lb/>
郭然咸陽人萬厯間以舉人知寧鄉縣明作果斷人號<lb/>
　神君不苛不擾上信下畏<lb/>
諸葛昇浙江夀昌縣人萬厯四十五年由選貢任臨縣<lb/>
　風格清竒文詞俊逸多有惠政其葺西城興水利具<lb/>
　載碑記去後士民建祠康熙二十五年知縣莫友仁<lb/>
　詳准祀名宦<lb/>
<pb n="KR2k0049_WYG_092-39a"/>
張問仁邢臺人萬厯間以舉人知臨縣平易近民端方<lb/>
　持已諸所建置各有其功憂去人多思慕之<lb/>
李先成長垣人天啓間以舉人知平遥縣重士撫民抑<lb/>
　強維弱有風力聲卒於官人皆惜之<lb/>
仇秉忠歙縣人崇禎間以貢知永寧州學政俱優招撫<lb/>
　流移勤課士子陞杭州同知有去思碑<lb/>
楊學程陜西漢中人崇禎間以舉人任永寧州知州天<lb/>
　資明敏遇事洞見本未吏民畏服後擢成都同知去<lb/>
<pb n="KR2k0049_WYG_092-39b"/>
　民立祠祀焉<lb/>
王凝命昆明人崇禎間以進士知平遙縣造大砲建學<lb/>
　宫禱雨立應處已廉潔歴陞薊州道<lb/>
劉光祚字洪基榆林衛人崇禎三年為汾州參將五年<lb/>
　勝賊張有義于臨縣軍復敗旋復臨縣六年撃斬隔<lb/>
　溝飛樸天虎于石樓又敗撲天飛于臨縣加署都督<lb/>
　僉事為山西副總兵復崞縣城八年賊渠活地草見<lb/>
　其黨劉浩然髙加計破滅偽乞降光祚伏兵斬之活<lb/>
<pb n="KR2k0049_WYG_092-40a"/>
　地草即賀宗漢也晉中羣盜皆盡十四年南陽陷殉<lb/>
　城<lb/>
費甲鏸陜西咸寧舉人先尹平遙有善政崇禎六年調<lb/>
　繁汾陽平人老穉扳轅立去思碑涖汾端方不阿權<lb/>
　貴時流寇蔓延廵撫許鼎臣以曹文詔軍平定備太<lb/>
　原東太監閻思印同總兵張應昌軍汾州備太原西<lb/>
　賊至彰德應昌等出兵進𠞰甲鏸為閻所逼投井死<lb/>
　宗紳士庶皆枕屍哭劉太監聞之抗疏白其寃<lb/>
<pb n="KR2k0049_WYG_092-40b"/>
魏錫祚陜西固原人崇禎六年以貢監任臨縣知縣臨<lb/>
　先為寇陷雖經新復餘孽猶間起錫祚撫養殘黎以<lb/>
　身捍衞凡五年盜靖民安治行最著後致政歸士民<lb/>
　攀轅泣送數十里不絶建祠祀之<lb/>
楊家龍字惕若曲陽人繇歲貢生為寧鄉知縣民遭兵<lb/>
　亡徙過半撫之七年皆復業以薦遷忻州知州受事<lb/>
　甫數旬賊即至召語士民曰此城必不守吾出若輩<lb/>
　可全也挺身出城罵賊而死士民祠祀之<lb/>
<pb n="KR2k0049_WYG_092-41a"/>
侯君昭為汾州知府崇禎末城破不屈死<lb/>
劉必達崇禎末為汾陽知縣城破死之義勇范竒芳亦<lb/>
　自剄<lb/>
國朝<lb/>
王之佐浙江人順治二年任臨縣典史姜逆之亂知縣<lb/>
　張耀祖殉城之佐領民兵急趨上趙寨誓擒渠魁以<lb/>
　圖恢復力不支為賊所獲義不屈膝罵賊而死賊黨<lb/>
　壯之<lb/>
<pb n="KR2k0049_WYG_092-41b"/>
王昌運沙河人順治二年以貢知寧鄉縣性坦率而執<lb/>
　守殊確雖臨以利害不動涖官時萑苻未靖一日數<lb/>
　驚昌運整暇肅謐民安其業旋為賊黨所害識者惜<lb/>
　之<lb/>
黄廷栢遼東人順治五年任汾州府知府不毛舉細務<lb/>
　而事胥綜理姜逆亂以守城為賊害<lb/>
贈太僕寺卿祀忠烈祠雍正二年<lb/>
御賜成仁取義匾額敬懸祠内<lb/>
<pb n="KR2k0049_WYG_092-42a"/>
張耀祖遼東人順治六年任臨縣知縣姜逆之亂賊黨<lb/>
　來攻耀祖曰此吾效命之秋也遂力守以死<lb/>
贈按察司僉事祀忠烈祠<lb/>
王之儀字虞廷遼東廣寧人順治七年以任子知寧鄉<lb/>
　縣時姜逆初平逋亡幾半之儀遍招徠且為規畫生<lb/>
　計民稍復業嘗大雨水暴漲毁城垣十丈有竒之儀<lb/>
　立淋潦督衆完築躬負土石城獲無圯水退築䕶城<lb/>
　堤於外樹栁其上往來者胥頌焉尋遷海寧知州後<lb/>
<pb n="KR2k0049_WYG_092-42b"/>
　以福州知府死耿逆之難<lb/>
周士章上元人順治十三年以舉人知石樓縣石樓故<lb/>
　屈地在萬山中土尤瘠重以闖寇姜逆後先肆虐衙<lb/>
　蠧市魋多朋奸民日凋敝士章性硜潔不以家累自<lb/>
　隨涖任得主名按治之不少假條列利弊雖大吏不<lb/>
　為囁嚅平徭弭盜通商勸墾期年民始蘇簿書之暇<lb/>
　嘯詠溪山在官三年憂歸士民謠誦具石樓志<lb/>
周召南遼陽人順治中知汾州府時寇亂初定村落中<lb/>
<pb n="KR2k0049_WYG_092-43a"/>
　尠炊烟召南下車以招徠綏輯為務而武斷舞文為<lb/>
　民害者搏撃之不遺力嘗下教屬邑徭賦有當開豁<lb/>
　者有當均平者悉以告吾將為民請命令下比屋歡<lb/>
　呼涖任三年遷山西驛傳道汾人立碑道左誌遺愛<lb/>
　焉<lb/>
姚開先字堯門陜西淳化人康熙年由㧞貢生任臨縣<lb/>
　知縣以清惠著聲後補四川鹽井經歴吳逆之變被<lb/>
　執不屈死<lb/>
<pb n="KR2k0049_WYG_092-43b"/>
任玥號希菴山東髙宻縣人順治辛丑進士康熙八年<lb/>
　任石樓縣寛嚴並濟招流移復逋賦禁陋絶耗才敏<lb/>
　識明歴任浙江道御史長蘆鹽院<lb/>
張恪涇陽人康熙十年以舉人知平遙縣性峭直慷慨<lb/>
　誠心愛民尤重士類人不敢干以私日用胥自給無<lb/>
　行户邑有豪惡噬民廉知其狀立斃杖下上憲咸嘉<lb/>
　奬之以母憂去至今人稱清亷張公<lb/>
龔應霖字雨亭廣東四㑹人康熙二十二年以舉人任<lb/>
<pb n="KR2k0049_WYG_092-44a"/>
　寧鄉知縣縣在萬山中多虎患應霖始至虎遁去循<lb/>
　聲卓然久之擢刑科給事以去後以工科掌印卒於<lb/>
　邸<lb/>
張泰孚山東淄川人康熙二十六年知孝義縣有清操<lb/>
　嚴馭胥吏而不任喜怒勤於其職早起理訟獄不遑<lb/>
　食夜漏數十下猶危坐治文書不輟邑人頌之<lb/>
吕履恒河南新安人明大司馬忠節公維祺之孫也康<lb/>
　熙三十八年以進士知寧鄉縣性慈恕撫羸弱尢有<lb/>
<pb n="KR2k0049_WYG_092-44b"/>
　恩庭幾絶笞扑而善治豪猾武斷舞文者胥斂迹催<lb/>
　科自為籍時召鄉里民參驗吏無得中飽雅工詩文<lb/>
　能以經術飾吏治培䕶士類尤篤親第甲乙口授指<lb/>
　畫多獲雋以去後以治行擢御史累官户部左侍郎<lb/>
　<lb/>
　<lb/>
　<lb/>
　山西通志卷九十二<lb/>
</p>
<p>
</p>
  </div>
</body>
</text>
</TEI>
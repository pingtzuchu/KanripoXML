<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百十一</head> <lb/>
    <p>
<pb n="KR2k0049_WYG_111-1a"/>
欽定四庫全書<lb/>
　山西通志卷一百十一<lb/>
　　人物<hi>十一</hi>
平陽府<lb/>
明<lb/>
仇敬曲沃人元季同郝修已隠紫金山潛修砥厲洪武<lb/>
　三年鄉試第一人登進士授綏徳知州政通民和百<lb/>
　務具舉陞鞏昌知府建學校振士風歴有成勣丁外<lb/>
<pb n="KR2k0049_WYG_111-1b"/>
　艱卒於苫次子基以布衣薦舉官髙麗平泉知縣<lb/>
鄭昌襄陵人幼邃於學有文名洪武五年以貢隸太學<lb/>
　遂通仕籍累官吏部左侍郎任専寵渥年老致政歸<lb/>
　始終恩禮不替<lb/>
郝修已曲沃人洪武九年舉明經任户科給事中改朝<lb/>
　城縣知縣操持清介致政歸朝廷嘉其亷謹擢刑部<lb/>
　郎中賜紫金山一區今名郝家山子孫世居焉<lb/>
髙翀翼城人洪武乙丑進士歴官郎中家居清約一日<lb/>
<pb n="KR2k0049_WYG_111-2a"/>
　太祖微行過其門見翀妻紡織翼旦賜絹帛以旌之<lb/>
　後卒賜祭𦵏<lb/>
陳琦霍州人洪武丁夘舉人授歴城敎諭嚴正有師範<lb/>
　遷國子監助敎再遷和州知州布徳施敎男女異路<lb/>
　囹圄空虛遷長史致仕歸享年百有七嵗<lb/>
暴昭浮山人洪武中由國子生授大理寺司務三十年<lb/>
　擢刑部右侍郎明年遷左都御史尋改刑部尚書耿<lb/>
　介有峻節布衣麻屨以清儉知名建文初充北平採<lb/>
<pb n="KR2k0049_WYG_111-2b"/>
　訪使具得燕邸不法狀密以聞請預為備燕兵起設<lb/>
　北平布政司於正定昭以尚書掌司事與鐵鉉輩悉<lb/>
　心經畫諸軍敗召歸金川門陷出亡被執不屈磔死<lb/>
祝信襄陵人性醇謹事親備極孝養每㑹職官經其閭<lb/>
　雖寢必披衣拱立以洪武三十年貢授金華判有清<lb/>
　節遷太僕少卿<lb/>
賈維新趙城人洪武間貢生授兵部主事歴户部郎中<lb/>
　大理寺卿性忠骾有氣節不肯為不義居官以公勤<lb/>
<pb n="KR2k0049_WYG_111-3a"/>
　亷幹著靖難兵至不屈死之<lb/>
周正霍州人洪武間貢任福建道監察御史陞貴州按<lb/>
　察司僉事察吏精嚴彈舉允當風聲所至莫不震懾<lb/>
　在貴州地僻山險人多不馴正隨在訓化俗為丕變<lb/>
　焉<lb/>
劉平翼城人洪武間由薦舉任江西宜黄知縣負擔至<lb/>
　任亷介有政聲職滿歸邑人爭送之平曰昔負擔來<lb/>
　今負擔去宜也何用送為永樂間起辟不就卒子元<lb/>
<pb n="KR2k0049_WYG_111-3b"/>
　貞居喪哀毁踰禮廬墓三年詔旌其門<lb/>
李信浮山人起家縣掾洪武中用薦擢顯歴吏部侍郎<lb/>
　拜尚書六部初屬中書省權輕仰承丞相意指自元<lb/>
　年滕毅始位尚書歴陳修詹同吳琳趙好徳稱賢然<lb/>
　亦無大建竪至十三年中書省革部權乃專銓衡為<lb/>
　尤要顧得久其位者寡余熂以排宋訥誅翟善貶杜<lb/>
　澤未數月罷惟信歴少宰冢宰幾二載令入覲官各<lb/>
　舉所知定内外封贈廕叙之典後遂垂為一代令甲<lb/>
<pb n="KR2k0049_WYG_111-4a"/>
　上甚委任之以勞勩卒於官<lb/>
韓永浮山人建文時為户科給事中狀貌魁梧音吐洪<lb/>
　亮每慷慨論兵事金川門不守召欲官之不屈死<lb/>
王七曲沃人建文時靖難兵至金川門上章論君臣大<lb/>
　義畧曰以臣伐君可謂忠乎亂祖宗傳子之制可謂<lb/>
　孝乎欺其孤而奪其位可謂勇乎纚纚數百言成祖<lb/>
　嘉其直官之不屈唾罵益甚竟斷舌被籍云<lb/>
王錫翼城人永樂戊子舉人授郿縣敎諭敎條詳盡人<lb/>
<pb n="KR2k0049_WYG_111-4b"/>
　文競起擢行在户科給事中正色立朝累官通政司<lb/>
　右通政忠誠亷慎為朝廷尊禮事詳名臣錄<lb/>
仇鎮汾西人永樂丁酉舉人知膠州恭儉和平化民以<lb/>
　徳州負租鎮奏得免陞贛州知府去之日行李蕭然<lb/>
　民立祠祀之<lb/>
戴麟字仲仁翼城人永樂庚子舉人授莘縣知縣有惠<lb/>
　政考績當遷慨然曰入官以見志耳久僕僕何為遂<lb/>
　致仕歸民為立祠<lb/>
<pb n="KR2k0049_WYG_111-5a"/>
李信臨汾人永樂時繇國子生授遵化知縣至宣徳中<lb/>
　閲二十七年始擢無為知州以年老不欲赴遂乞歸<lb/>
　卒<lb/>
史濡霍州人宣徳己酉舉人初任陳留縣敎諭拜江西<lb/>
　道監察御史尋陞直𨽻廬州府知府持身清謹勤政<lb/>
　惠民時中官王振欲其附已啖以美官卒不往見當<lb/>
　時人稱不見振者薛瑄與濡而已<lb/>
耿純曲沃人宣徳壬子應天鄉試授國子監學錄陞大<lb/>
<pb n="KR2k0049_WYG_111-5b"/>
　名通判以通詩經名有詩對押韻行世子文聰舉人<lb/>
　官同知文睿進士官主事累陞參議<lb/>
毛俊太平人宣徳間貢士任兵部主事改工部幹敏有<lb/>
　長材處煩劇措置皆有法度韓王請廣居第俊奉命<lb/>
　至平凉經營相度王與民均得其便又嘗建襄陵樂<lb/>
　平二邸費不及奢勞不至擾當時尤稱重之<lb/>
陳紀臨汾人正統戊午舉人歴官許州知州以徳化民<lb/>
　勸以治生之道察民間夜有讀書及紡績聲給油助<lb/>
<pb n="KR2k0049_WYG_111-6a"/>
　之雖𨽻卒亦各課以生業一時鄉市絶少遊惰民有<lb/>
　輕俠無賴者給與牛絹令其改過由是感化稱循吏<lb/>
　焉<lb/>
史素霍州人正統甲子舉人累官鎮江府知府政尚循<lb/>
　良心存剛介四任大郡一節不移課生徒以育材平<lb/>
　賦役以惠下不阿權貴奏復民田善畜隄防治多美<lb/>
　利<lb/>
柴良襄陵人正統丁夘舉人授廣安知州冦至州治左<lb/>
<pb n="KR2k0049_WYG_111-6b"/>
　右請避之良不可且曰吾清官冦來何為且郡章將<lb/>
　誰屬耶獨懐章坐中堂竟遇害郡人哀慕立祠祀焉<lb/>
邢讓字遜之襄陵人年十八舉於鄉入監李時勉器之<lb/>
　與劉珝齊名登正統間進士改庶吉士授檢討景泰<lb/>
　初上疏曰近李實還也先使偕至以前勅未及迎復<lb/>
　為辭在廷屢請陛下不許夫我之所以講者為上皇<lb/>
　也不迎上皇而與之講將安圖也上皇於陛下有君<lb/>
　之義有兄之恩陛下安得而不迎及令弗圖賊將假<lb/>
<pb n="KR2k0049_WYG_111-7a"/>
　大義以問我因而入冦臣未知孰為曲直也若從羣<lb/>
　臣請仍命實齎勅以往具宣迎復之㫖雖上皇還否<lb/>
　未可必而陛下恩義之篤昭然於天下矣茍迎而不<lb/>
　許則我得責直於彼以興問罪之師不亦善乎上曲<lb/>
　諭解之天順末未終父喪起修英宗實錄進修撰成<lb/>
　化二年詔遷國子祭酒議慈懿太后袝廟讓率僚屬<lb/>
　疏諫兩京國學敎官例不得遷擢讓以為言由科目<lb/>
　者得銓叙讓好功名修辟雍通志立勅諭學規諸碑<lb/>
<pb n="KR2k0049_WYG_111-7b"/>
　督諸生誦小學諸經痛懲謁告時以此見稱而怨謗<lb/>
　亦衆名位相軋者多忌之五年擢禮部右侍郎七年<lb/>
　以在國子監用㑹饌錢事與後祭酒陳鑑等俱得罪<lb/>
　諸生訴闕下請代復詔廷臣雜治卒坐罪贖為民卒<lb/>
晉偉洪洞人正統中以例貢官直𨽻元城縣丞事孀母<lb/>
　順志無違没製憶萱冊以識永慕在官勤慎或納以<lb/>
　賄辭曰子孫賢焉用此居六年乞歸敎子姓讀書糾<lb/>
　族人譜其世系鄉里質不平以正直導之退無後言<lb/>
<pb n="KR2k0049_WYG_111-8a"/>
　往與臺史游嘉其耿介有贈卷二藏於家喜吟咏善<lb/>
　篆書工於圖刻獲者珍之<lb/>
因禮曲沃人景泰庚午舉人授武功訓導遷清澗禹城<lb/>
　松江敎諭純篤不阿居官有師範武功時康海亟稱<lb/>
　之在禹城與御史白行中善白欲囑當道尊禮之禮<lb/>
　曰若何愛我而㸃我乎卒不許在松江名人如錢福<lb/>
　輩皆稱弟子錢溥賛詞有曰持三十年之敎鐸布四<lb/>
　學校之陽春子綱字叔大成化丁酉舉人官滄州知<lb/>
<pb n="KR2k0049_WYG_111-8b"/>
　州亷潔無欲時衣布衣後卒貧不能歸大吏經紀其<lb/>
　喪民爭歛錢帛賻之祀滄州名宦<lb/>
衛英字時獻號箕峰洪洞人開州判政子景泰癸酉舉<lb/>
　人歴鳳翔正定府通判濟南府同知遷開封府知府<lb/>
　請告歸歸四年晉階亞中大夫致仕英少從劉編修<lb/>
　授尚書有文名事親孝殁各廬墓三年年四十喪偶<lb/>
　不再娶在鳳翔定餉運均輸法在正定郡人尚書白<lb/>
　聲勢赫奕英不往在濟南給軍士餉餘羨七千兩悉<lb/>
<pb n="KR2k0049_WYG_111-9a"/>
　歸之官民有田在白雲湖宗室奏奪之英力持不與<lb/>
　在開封地瀕大河苦奔潰築堤障之郡人恃以無恐<lb/>
　又以徭役法未得其平悉心經畫為條其便益英家<lb/>
　居時有宅一區田三十畆涖官數十年未嘗稍有増<lb/>
　益中丞張公疏稱亷如趙抃而少琴鶴明如包拯而<lb/>
　多仁恕當時以為實錄<lb/>
國朝范徵君鄗鼎為樹碑於北郭曰明亷吏衛太守箕<lb/>
　峰故里<lb/>
<pb n="KR2k0049_WYG_111-9b"/>
裴泰靈石人景泰丙子舉人授博野知縣行政一本慈<lb/>
　恕嵗凶諭富民平糶全活者衆修城濬濠民樂趨事<lb/>
　陞定州知州值王師西征倉卒經理悉有條貫嚴緝<lb/>
　盜賊四方寧謐時大同缺餉部檄令定民京倉穵運<lb/>
　即上議紫荆闗直抵大同較京師轉運為便請借州<lb/>
　倉如數轉運而以未領京儲准本年秋糧之數免其<lb/>
　徵納官民兩便當道題其議在博野請祀二程定州<lb/>
　改正韓魏公祠其雅重文敎類如此入定州名宦<lb/>
<pb n="KR2k0049_WYG_111-10a"/>
段讓洪洞人天順己夘舉人任獲嘉華亭二學敎諭分<lb/>
　校江西陜西鄉試官陞陜西髙陵知縣時闗中大饑<lb/>
　盜賊蜂起讓獲輒寘之法邑賴以安<lb/>
劉環趙城人天順己夘舉人任汝陽知縣陞光州知州<lb/>
　亷正律已仁厚愛人<lb/>
李威靈石人天順壬午舉人授陜西㑹寧知縣寛仁明<lb/>
　恕亷正有威政理訟平不畏强禦有宦官擾害地方<lb/>
　上疏剪除頓消虐熖調長安興利除害吏畏民懐竭<lb/>
<pb n="KR2k0049_WYG_111-10b"/>
　誠禱雨輒獲甘霖人甚徳之<lb/>
李杲洪洞人成化乙酉舉人幼聰敏博洽羣書任臨洮<lb/>
　府同知殫心體國政多惠愛頌聲載途既去民建祠<lb/>
　祀之初管蘭州倉塲民歌之曰官攅無鼠偷監收得<lb/>
　李侯收支不留難軍民兩下安草塲失火民懼杲得<lb/>
　罪爭為償納之其得人心如此<lb/>
韓文字貫道洪洞人宋宰相琦後也成化初舉進士除<lb/>
　工科給事中覈韋州軍功劾寧晉伯劉聚都御史王<lb/>
<pb n="KR2k0049_WYG_111-11a"/>
　越馬文升等濫殺妄報尋劾越薦李秉王竑語頗涉<lb/>
　兩宫被撻已晉右給事中出為湖廣右參議太和山<lb/>
　中官乾没公費力遏之以其羨易粟萬石備賑貸九<lb/>
　谿土司與鄰境相攻往諭皆服閲七年轉左𢎞治初<lb/>
　王恕用為山東左參政居二年用倪岳薦擢雲南左<lb/>
　布政使以右副都御史巡撫湖廣移撫河南召為户<lb/>
　部右侍郎母喪除起吏部晉左十六年拜南京兵部<lb/>
　尚書嵗䘲請預發軍餉三月户部難之文曰救荒如<lb/>
<pb n="KR2k0049_WYG_111-11b"/>
　救焚有罪吾自當之乃發廩十六萬石米價為平召<lb/>
　拜户部尚書文凝厚雍粹至臨大事剛斷無所撓武<lb/>
　宗初諸費需銀百八十萬兩有奇請先發承運庫不<lb/>
　許文言帑藏虛賞賚自京邊軍士外請分别給銀鈔<lb/>
　稍益以内庫及内府錢并暫借勛戚賜莊田税而勅<lb/>
　承運庫内官核所積金銀著之籍且盡罷諸不急費<lb/>
　不從文持大體務為國惜財請没真人陳應䙉大國<lb/>
　師那卜堅參等貲實國帑監局倉庫内官冗濫力請<lb/>
<pb n="KR2k0049_WYG_111-12a"/>
　裁汰淳安公主奪任邱民業力爭乃止先是孝宗時<lb/>
　外戚慶雲壽寧侯請買補殘鹽至百八十萬引文條<lb/>
　鹽政夙弊七事論殘鹽尤切孝宗嘉納武宗登極詔<lb/>
　中罷之侯家復奏文再三執奏不從正徳元年又言<lb/>
　鹽法之設專以備邊今山陜嵗饑冦方大入度支匱<lb/>
　絀飛輓甚難奈何壞祖宗法忽邉防之重而景清復<lb/>
　陳乞如故文劾其傑悍請執付法官始寢前命榮王<lb/>
　乞霸州莊田崇王請自徵莊田租皆持却之保定巡<lb/>
<pb n="KR2k0049_WYG_111-12b"/>
　撫王璟請革皇莊覆如其議不許又請召民佃畆徵<lb/>
　銀三分輸内庫而盡撤中官管莊者稍從之中㫖索<lb/>
　寳石西珠請屏絶奇珍報可大婚索銀四十萬兩疏<lb/>
　請得免四之一權倖深疾之時青宫舊奄馬永成等<lb/>
　八人號八虎日導誘狗馬鷹兔歌舞角觝文每退朝<lb/>
　對僚屬言及輒泣下郎中李夢陽請率大臣固爭文<lb/>
　捋鬚昂肩毅然改容曰善縱事勿濟吾年足死矣不<lb/>
　死不足報國令夢陽草疏讀而刪之遂偕諸大臣伏<lb/>
<pb n="KR2k0049_WYG_111-13a"/>
　闕畧言近嵗朝政日非號令失當自入秋來視朝漸<lb/>
　晚仰窺聖容日漸清削皆言太監馬永成谷大用張<lb/>
　永羅祥魏彬邱聚劉瑾髙鳳等造作巧偽淫蕩上心<lb/>
　擊毬走馬放鷹逐犬俳優雜劇錯陳於前至導萬乗<lb/>
　與萬人交易狎暱媟䙝無復禮體日遊不足夜以繼<lb/>
　之勞耗精神虧損志徳遂使天道失序地氣靡寧雷<lb/>
　異星變桃李秋華考厥占候咸非吉徵竊觀前古奄<lb/>
　宦誤國為禍尤烈今永成等罪惡既著若縱不治將<lb/>
<pb n="KR2k0049_WYG_111-13b"/>
　來益無忌憚必患在社稷伏望明正典刑以回天地<lb/>
　之變削禍亂之階明日召諸大臣入司禮監李榮謂<lb/>
　文曰此舉出自公公云何文曰今海内民窮盜起水<lb/>
　旱頻仍天變日増文等備員卿佐靡所匡救上始踐<lb/>
　祚輒輕萬幾遊宴無度狎暱羣小何忍無言是夜召<lb/>
　瑾入司禮永成等分據要地瑾恨文甚日令人伺文<lb/>
　過踰月以偽銀輸内庫為文罪降一級致仕給事中<lb/>
　徐昂疏救責其黨䕶落文職并除昂名尋指文為奸<lb/>
<pb n="KR2k0049_WYG_111-14a"/>
　黨榜朝堂子髙唐知州士聰刑部主事士奇皆削籍<lb/>
　文出都門乗一籃輿行李一車而已瑾恨猶未已坐<lb/>
　以遺失部籍逮下詔獄數月始釋罰米千石輸大同<lb/>
　尋復罰米者再瑾誅復官致仕世宗初遣行人齎璽<lb/>
　書存問賚羊酒令有司月給廩四石嵗給役夫六人<lb/>
　終其身嘉靖五年年八十有六卒贈太傅諡忠定士<lb/>
　聰舉人罷官後不復仕士奇進士終湖廣參政少子<lb/>
　士賢舉人為開封同知孫廷瑋進士行太僕寺卿<lb/>
<pb n="KR2k0049_WYG_111-14b"/>
李進字時勉曲沃人成化己丑進士初授户部主事遷<lb/>
　員外郎中督餉宣府出納稱平出知廣平府建石閘<lb/>
　引河水灌田民食其利改濟南府遷四川參政歴江<lb/>
　西河南布政擢副都御史巡撫宣府晉户部尚書㑹<lb/>
　北部入犯諸將違節制敗於魚臺嶺上章自劾引疾<lb/>
　歸進敡歴中外四十餘年清介自持終始不變中外<lb/>
　皆以人望推之<lb/>
吳珉靈石人成化己丑進士屢官南京都察院右副都<lb/>
<pb n="KR2k0049_WYG_111-15a"/>
　御史性峭直痛父早逝事母鄭氏以孝稱初官吏部<lb/>
　主銓選公慎自矢巡撫甘肅邉陲晏然及涖都憲益<lb/>
　厲風裁表率諸御史當時有清不過韓文直不過吳<lb/>
　珉之語<lb/>
陳孜浮山人父福膂力善劍聞英廟北狩哭於縣庭誓<lb/>
　以死難縣貳資以徤馬至大同北門與虜戰斬馘甚<lb/>
　多巡撫朱方上其功㑹大暑以不解甲七日勞憊而<lb/>
　卒孜成化壬辰進士除知慈谿縣擢監察御史陞湖<lb/>
<pb n="KR2k0049_WYG_111-15b"/>
　廣副使歴官貴州左布政使所至皆有異政致仕歸<lb/>
　總兵沭崑所贈贐郤不受時有明如霽月懸銀漢清<lb/>
　似寒氷湛玉壺之咏後進階資徳大夫居官雖久蕭<lb/>
　然如寒士歸𦵏繼母至鬻衣器以備𦵏具士論重其<lb/>
　清介<lb/>
王錫洪洞人成化甲午舉人任陜西醴泉知縣縣人素<lb/>
　不精農圃錫訓以播種之術民皆效之為立生祠祀<lb/>
　焉<lb/>
<pb n="KR2k0049_WYG_111-16a"/>
因綱字叔大曲沃人禮子精楷書工古文詞成化丁酉<lb/>
　舉人授滄州知州公正亷慈毫不茍取素衣如貧士<lb/>
　民罹法矜而諭之不悛始加刑既卒貧不能還上下<lb/>
　贈賻始得歸櫬附載紡車觀者莫不流涕祀滄州名<lb/>
　宦<lb/>
鄭傑洪洞人成化戊戌進士授大理寺寺丞舊寺不設<lb/>
　刑具置之以懾罪囚自傑始往時侵盜官糧止擬常<lb/>
　律因條奏當以法遣永為例陞鎮江知府復除登州<lb/>
<pb n="KR2k0049_WYG_111-16b"/>
　知府㑹有寃獄禱於神夜夢船中一虎身挿三矢次<lb/>
　日審曰此必周彪也其人叩伏寃者得釋人稱神明<lb/>
　時蝗蔽天齋沐拜禱遂去不為害民謠曰蝗去豈偶<lb/>
　然明府一念真格天<lb/>
王泰字道亨翼城人成化辛丑進士悃愊有内修歴知<lb/>
　儀封衡水二縣陞南京刑部主事遷員外郎時劉瑾<lb/>
　用事例索饋謝泰曰寺人之寵其識不逺以賄獲官<lb/>
　吾不為也遂乞致仕及瑾敗詔起福建副使歴陞湖<lb/>
<pb n="KR2k0049_WYG_111-17a"/>
　廣參政山東按察使居官清慎得失不驚尋謝病歸<lb/>
　蒲陽林俊薦於冢宰楊一清云泰溫粹類貫道孤特<lb/>
　類君實中和兼備庶乎篤行君子也<lb/>
李鉞太平人成化癸夘舉人𢎞治間知蓬萊縣遷登州<lb/>
　府同知禦流賊有功陞鞏昌知府累官河南僉事平<lb/>
　獄革奸權豪斂跡後以疾歸進階四品<lb/>
安惟學字行之臨汾人成化甲辰進士除行人歴工部<lb/>
　郎中出知平凉府遷四川參政仍掌平凉府事擢本<lb/>
<pb n="KR2k0049_WYG_111-17b"/>
　省布政使器度𢎞逺才識敏給後晉副都御史巡撫<lb/>
　寧夏遇安化王寘鐇作亂惟學方與都指揮楊忠計<lb/>
　事寘鐇黨何錦猝至殺於座上<lb/>
馬鸞太平人成化甲辰進士授行人司選江西道御史<lb/>
　差陜西清戌時典兵者驕不順法鸞劾之陞山東按<lb/>
　察司僉事海防兵備豪強歛跡百姓安堵子聰字舜<lb/>
　達舉人知長垣縣有功績民立去思碑及陞知鄧州<lb/>
　世宗南巡迎駕有功歴宗人府經歴纂修正牒後陞<lb/>
<pb n="KR2k0049_WYG_111-18a"/>
　臨洮知府<lb/>
李浩字師孟曲沃人成化甲辰進士授都水主事管呂<lb/>
　梁洪故有役夫數千辦樁草嵗費若干浩悉罷之令<lb/>
　於農隙採辦備用改户部主事丁父憂服闋起兵部<lb/>
　車駕主事陞員外郎奉勅清理畿内諸土田奪豪右<lb/>
　侵占者若干頃還之民陞職方郎中為尚書馬鈞陽<lb/>
　所稱重委攝諸司章奏冊封代府漂陽王充副使陞<lb/>
　通政司右參議持節封晉府靈邱王充正使歴陞左<lb/>
<pb n="KR2k0049_WYG_111-18b"/>
　右通政順天府尹時久旱疏論畿甸民疾苦事當罷<lb/>
　行詔嘉納之居二年轉兵部右侍郎尋轉左參理武<lb/>
　職貼黄嘗攝工部篆疏慎郊圻固封守革冗費修戰<lb/>
　具數事多見采納服闋拜禮部尚書食一品俸疏乞<lb/>
　去位家居二十餘年素好學問文章著有南莊稿歸<lb/>
　田集藏於家卒年八十有五賜祭𦵏如例諡莊簡子<lb/>
　鏞孫承華承志俱進士鏞仕御史歴府丞承華由行<lb/>
　人進御史至棘卿承志終環慶副使以孛劉之亂督<lb/>
<pb n="KR2k0049_WYG_111-19a"/>
　餉有功晉秩世有名徳<lb/>
邢霖字時望襄陵人讓子成化丁未進士官兵部武庫<lb/>
　司郎典百司柴薪銀兩郤羨餘以亷幹稱出為長蘆<lb/>
　運使正徳丁夘因逆瑾用事解印綬歸延師儒以訓<lb/>
　後進禁奢侈以維風俗又深明醫藥活人甚衆壽至<lb/>
　八十六終<lb/>
張天祿洪洞人成化貢任山東嶧縣知縣丁内艱嶧人<lb/>
　乞留不予復除唐山縣鑿堯山引水灌田重修廟學<lb/>
<pb n="KR2k0049_WYG_111-19b"/>
　未老乞歸唐民遮道送焉<lb/>
劉榮洪洞人成化中以例貢官兵馬司指揮陞湖廣岳<lb/>
　州府通判復除慶陽府督糧寧夏沈毅剛方暮夜有<lb/>
　餽者却不受簡兵禦冦湖湘底寧儲餉有餘緡義不<lb/>
　茍取比歸訓子以義方甲科接武多侈談焉<lb/>
李恂霍州人𢎞治己酉舉人先任寳鷄縣敎諭聘雲南<lb/>
　鄉試後補申府敎授陞鳳翔府敎授復同河南鄉試<lb/>
　考官陞髙陵縣知縣學術有本志行不羣為楊邃菴<lb/>
<pb n="KR2k0049_WYG_111-20a"/>
　所推重有操守有為清慎孝友之奬<lb/>
劉榮霍州人𢎞治己酉舉人性孝友初任陜西静寧州<lb/>
　訓導嚴束生儒身先條約一時文敎大興楊䆳菴稱<lb/>
　其善於訓迪若進士姚爵輩多出其門𢎞治壬子聘<lb/>
　典河南鄉試陞汝南府敎授<lb/>
周義翼城人𢎞治壬子舉人授東安知縣遷葭州知州<lb/>
　性孤潔居官清白自守殁後家益落子孫凍餒十年<lb/>
　不克舉𦵏事邑令鄢桂枝卜宅兆為安厝之製文祭<lb/>
<pb n="KR2k0049_WYG_111-20b"/>
　焉桂枝故葭州部民也<lb/>
張潤字汝霖臨汾人𢎞治戊午解元壬戌進士授宜陽<lb/>
　令擢刑科給事中奉詔覈甘肅邊儲稽察精明河外<lb/>
　震慴累遷户科都給事中時盜賊延蔓水旱流移請<lb/>
　嚴紀律酌轉輸時賑恤廣招撫擢順天府丞尋轉左<lb/>
　僉都御史巡撫順天條上邉民疾苦及便宜十餘事<lb/>
　郊圻盜起邉復有警公指授方畧盜平警熄丁外艱<lb/>
　起撫寧夏講校屯田鹽馬諸政奏正豪藩裁抑官鎮<lb/>
<pb n="KR2k0049_WYG_111-21a"/>
　召還以九載績晉左副都御史轉兵部右侍郎又轉<lb/>
　户部左督太倉剗洗奸蠧兵民歡服晉工部尚書時<lb/>
　大工並興公勤省閲請酌緩急為先後力專功遄費<lb/>
　減舊之半屢䝉褒賜以内艱歸起南吏部尚書甄别<lb/>
　去留輿情咸服改户部仍督太倉告歸年八十三卒<lb/>
　贈太子少保諡恭肅<lb/>
郭韶霍州人𢎞治己未進士涉文史善騎射初知東安<lb/>
　縣課最擢御史以王親例改寧國府同知操履方剛<lb/>
<pb n="KR2k0049_WYG_111-21b"/>
　不阿權貴寧人立碑頌之陞南京禮部郎中復自陳<lb/>
　改湖廣兵備僉事鎮平監軍大破<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>蘭巨冦又擒剿<lb/>
　湖南流冦薦陞四川參議陜西西寧兵備地方寧輯<lb/>
　麥秀八岐中丞林廷玉東渠李璋各有歌詩贊頌尋<lb/>
　陞山東左布政使<lb/>
南仝洪洞人𢎞治甲子舉人聰慧勤學博洽經史嘗手<lb/>
　錄性理通鑑纂要便覽初授嘉興推官清直不撓多<lb/>
　所平反陞南京四川道御史論劾不避權貴稱鐵面<lb/>
<pb n="KR2k0049_WYG_111-22a"/>
　御史卒於官<lb/>
張克溫臨汾人𢎞治乙丑進士授户部員外賞軍通州<lb/>
　羨銀數萬悉進上不取更通五經博覽羣籍制行以<lb/>
　古人自期師事之者甚衆稱張夫子云<lb/>
邢彪曲沃人𢎞治初以貢授三原縣丞博學篤行公亷<lb/>
　正直下鄉收糧勘事自褁乾糗無分毫擾民以考察<lb/>
　罷方自餉邉而歸至淳化聞信即不入邑然貧不能<lb/>
　歸乃擇咸寧僻處陋室以居朝夕玩誦經史有得輒<lb/>
<pb n="KR2k0049_WYG_111-22b"/>
　筆之雖食不充口衣無完服而其容如渥丹氣常浩<lb/>
　然載名宦<lb/>
仇祿字君錫敬元孫博學宏才名傾一時𢎞治間貢任<lb/>
　襄陽通判㑹征苗之役督餉有功除登州署寧海文<lb/>
　登兩邑多惠政以疾歸非公不謁值有大事邑大夫<lb/>
　嘗造廬請焉孫時隆舉人時古進士迄今子孫蕃衍<lb/>
　衣冠濟美<lb/>
裴紹芳靈石人𢎞治末知伏羌縣寛嚴得宜民謠曰縣<lb/>
<pb n="KR2k0049_WYG_111-23a"/>
　令裴禀性直愷悌慈祥處處知之<lb/>
周道字汝履翼城人正徳丁夘舉人授延安府推官復<lb/>
　補揚州有犯大辟者託要津囑之道不從舉正其罪<lb/>
　忤要津意遷鞏昌府通判督甘肅草塲裁抑豪貴霸<lb/>
　占者嵗省官銀三萬兩聲稱愈著寮寀多疾之以艱<lb/>
　歸絶口不言仕進<lb/>
許翔鳳洪洞人正徳辛未進士任上蔡知縣時承流賊<lb/>
　蹂踐後翔鳳安集撫恤旬月如初陞監察御史巡按<lb/>
<pb n="KR2k0049_WYG_111-23b"/>
　甘肅又按兩淮及畿内抑强禦繩官邪臺中有老成<lb/>
　之譽遷陜西參議上疏乞休居鄉忠信醇厚雅好山<lb/>
　水每藻詠自樂其志<lb/>
裴繼芳靈石人泰子正徳辛未進士授工部都水司主<lb/>
　事管閘臨清時宦豎勢㷔恣横至臨清凌轢官吏益<lb/>
　甚繼芳即盤驗其私船捜獲貨物入之官漕河肅清<lb/>
　官民免害復除户部管糧通州門無私謁運官夙弊<lb/>
　一時剗革殆盡聲聞朝野以疾乞休歸林下十餘年<lb/>
<pb n="KR2k0049_WYG_111-24a"/>
　怡情於詩酒山水間卒之日囊無餘貲舊廬僅蔽風<lb/>
　雨而已<lb/>
胡鑄字孔成翼城人正徳癸酉舉人授開封府通判清<lb/>
　操自守苞苴不入雖職司糧儲不為督促人知鑄長<lb/>
　者争以時輸不少負欠天旱禱雨即應衆稱為至誠<lb/>
　所感後遷鄜州知州致政歸杜門不出<lb/>
喬遷洪洞人正徳丙子舉人授豐潤縣知縣調宛平歴<lb/>
　户部主事鄭府長史少英邁歴官敏練多善政條陳<lb/>
<pb n="KR2k0049_WYG_111-24b"/>
　切中時務當道器重兩縣民甚徳之署部以清慎名<lb/>
　時被忌左遷王官士論深惜<lb/>
趙進翼城人正徳丙子舉人岐山知縣均差役懲豪民<lb/>
　調祥符丁内艱服闋補博野知縣陞沂州知州在任<lb/>
　五年致仕孝友謙牧輿論推重<lb/>
劉穆臨汾人正徳丁丑進士授翰林院庶吉士志行端<lb/>
　謹詩文工麗奉命河南祭河不受餽遺歴官太常寺<lb/>
　少卿<lb/>
<pb n="KR2k0049_WYG_111-25a"/>
張裕太平人正徳中貢授臨昭知縣丁艱歸補安定知<lb/>
　縣勤政愛民廢墜修舉嵗大饑多方賑救又捐俸煮<lb/>
　粥全活甚衆陞安樂知州過家病卒安定百姓聞之<lb/>
　素服肖像以祀<lb/>
鄭良相洪洞人傑長孫以例貢官四川成都縣主簿惠<lb/>
　愛有祖風守官不滿徳潔已無茍取時稱金玉君子<lb/>
　卒於官邸當道哀其賢賙賻歸櫬<lb/>
吳夢麟字徵仲翼城人嘉靖壬午舉人初授禮部司務<lb/>
<pb n="KR2k0049_WYG_111-25b"/>
　轉户部郎中陞鞏昌知府氷蘖自勵寛和不擾民甚<lb/>
　徳之所得俸祿悉贍宗族及友之貧者無私蓄焉陞<lb/>
　太僕寺卿行李蕭然圖書數卷而已<lb/>
康天爵臨汾人嘉靖癸未進士歴官陜西參議事母至<lb/>
　孝居官清慎嘗監山東銀礦毫無所取及歸有武弁<lb/>
　逺送密餽以金責卻之時稱亷直<lb/>
喬瑞霍州人嘉靖丙戌進士幼聰敏容止端肅屹如山<lb/>
　立作文多奇語仕西安府推官每折疑獄多所平反<lb/>
<pb n="KR2k0049_WYG_111-26a"/>
　嵗饑賑救全活數萬人秦府占民田抗法歸之後行<lb/>
　取第一以王親例改松江府同知檢勘水田通融錢<lb/>
　法陞山東濟南知府興學校均賦役百姓樂業陞大<lb/>
　名兵備兼河道尤練飭武備通利漕渠百姓畏若神<lb/>
　明後遷山東左參政清謹之操始終不渝奉表入京<lb/>
　卒於途陜之名宦霍之鄉賢並祀焉<lb/>
劉煦霍州人榮子嘉靖辛夘舉人與弟熙同榜授蕪湖<lb/>
　知縣改富平政尚醇惠聴訟得情催科不擾人亦不<lb/>
<pb n="KR2k0049_WYG_111-26b"/>
　敢欺洪水里積年逋賦至是始及額焉弟熙性剛質<lb/>
　不事浮華博極羣書入太學祭酒吳見其文嘆曰子<lb/>
　文可鳴天下也列上等辛丑署淝水敎諭癸夘典順<lb/>
　天鄉試丁憂改任邱陞元氏知縣<lb/>
亢思謙字子益號水陽臨汾人嘉靖甲午舉鄉試第一<lb/>
　丁未成進士選翰林庶吉士授編修出使淮藩却餽<lb/>
　遺弗受奉命課中官取漢唐中官可為勸戒者訓誨<lb/>
　之分校禮闈督河南學政擢右參政分守洛陽伊藩<lb/>
<pb n="KR2k0049_WYG_111-27a"/>
　驕恣請八萬金廣府第報可將履畆加税思謙白諸<lb/>
　御史奏罷之擢陜西按察使山東右布政使有盜攫<lb/>
　大璫金大璫逮諸富室襍治之思謙亷得其狀為任<lb/>
　捕盜責釋諸富室不問遷四川左布政使四川多雨<lb/>
　郡邑運米至者不以時收輒浥爛思謙日親詣庾下<lb/>
　遇有至者即收之歡聲載道致政歸所著有玉堂集<lb/>
　中州巖耕集慎修堂集諸書行於世<lb/>
劉廷臣號白石洪洞人通判榮子性沈毅體貌魁梧目<lb/>
<pb n="KR2k0049_WYG_111-27b"/>
　炯炯如電嘉靖丁酉舉鄉試第一明年成進士授裕<lb/>
　州知州時駕南狩裕州嵗比不登或諷其少緩可規<lb/>
　免廷臣擇土著諳事十數人指授規畫甫就緒駕至<lb/>
　見其條理井井慰勞有加後使者奉勅來賑又為條<lb/>
　陳便宜多所全活擢刑部員外遷郎中奉命錄畿輔<lb/>
　囚得矜原者八百餘人出為開封知府以嚴為治强<lb/>
　宗悍族胥斂迹遷辰沅兵備副使路出裕州百姓争<lb/>
　持酒獻之尋改天津大名河間兩地妖民將為亂隂<lb/>
<pb n="KR2k0049_WYG_111-28a"/>
　授將士方畧擒滅無遺後師尚詔亂河南移師討之<lb/>
　盜平因晉其地參政未幾擢僉都御史巡撫宣府遇<lb/>
　邉警督諸軍捍禦之以大捷聞加副都御史嘗以其<lb/>
　暇編上谷須知上谷圖説南山圖考中間山川險阨<lb/>
　士馬糧儲咸在以勞遘疾疏乞致仕歸承母歡攜友<lb/>
　人登山臨水以自娛部使者過之謝弗與通卒時年<lb/>
　五十一子應科舉人官知府應元進士官參政<lb/>
晉朝臣洪洞人嘉靖庚子舉人授和州知州陞户部員<lb/>
<pb n="KR2k0049_WYG_111-28b"/>
　外郎致仕進階奉政大夫孝友端方知和州亷明折<lb/>
　奸惠愛在民趙中丞有守同金玉名擅江淮之稱祀<lb/>
　名宦入司農督儲清源請䘏解户特報羨金張尚書<lb/>
　旌曰亷吏歸里周戚黨之乏陳扛役之艱首倡磚城<lb/>
　及建祖祠修邑志皆非一時之計厥功甚偉<lb/>
王三接洪洞人嘉靖丁未進士授博興知縣行取至部<lb/>
　為忌者中傷遷寧國府同知丁内艱未任補兖州府<lb/>
　陞寧夏僉事遼東參議涖任清慎撫民仁恕博興素<lb/>
<pb n="KR2k0049_WYG_111-29a"/>
　號難治加意振刷豪右屏跡築堤防河水不為患佐<lb/>
　郡嚴明有聲督儲西夏才識優長處事明敏多所利<lb/>
　賴焉<lb/>
劉應時洪洞人榮孫廷臣子嘉靖丁未進士授户部主<lb/>
　事丁内艱補員外歴郎中遷正定知府丁外艱補懐<lb/>
　慶知府陞山東按察司副使四川布政司參政改陜<lb/>
　西副使居二年歸在海岱法紀嚴明冦盜潜踪陜右<lb/>
　備邉築堡練兵功稱保障云<lb/>
<pb n="KR2k0049_WYG_111-29b"/>
陳嘉禮臨汾人嘉靖壬子舉人為人方正因冦亂承父<lb/>
　瑞志督修東闗城歴二載寒暑不避復置兵器儲於<lb/>
　守城公署後授東范縣知縣卒於官<lb/>
晉應槐字似齋洪洞人員外朝臣子嘉靖丙辰進士授<lb/>
　内閣中書擢吏部主事遷文選司郎中掌銓政徐相<lb/>
　國黄少宰為其私人請峻拒之秩滿例舉一人自代<lb/>
　司馬某以其子為言弗應擢太常寺少卿㑹司馬晉<lb/>
　冢宰嗛前事借京察典謫運判遷廣平同知轉河南<lb/>
<pb n="KR2k0049_WYG_111-30a"/>
　僉事礦賊起河北遣勇士二十人佯為賈客入賊壘<lb/>
　縛其渠魁以出遷陜西固原副使靖寧告變將士請<lb/>
　用兵不許用計散遣之艱歸起湖北參政刋屯約四<lb/>
　章按侵奪者寘於法遷本省按察使景王府第燬於<lb/>
　火府僚聚飲所致卒正其罪尚書何某為之請不聴<lb/>
　遷右布政使當大比江陵相介學使者屬其子笑却<lb/>
　之涖任四月晉右僉都御史巡撫寧夏下令市馬不<lb/>
　得踰額靈州守將為兇卒所殺擒治如律後為湖北<lb/>
<pb n="KR2k0049_WYG_111-30b"/>
　理官誣奏巡按覈實疏其枉以原品調南都因謝政<lb/>
　歸卜築城北之北溪日手黄庭一編凡二十五年卒<lb/>
　時年七十五子承寵進士承命承忠孫淑程淑文淑<lb/>
　周俱舉人<lb/>
李尚思字從學别號晉峰曲沃人嘉靖戊午解元隆慶<lb/>
　戊辰進士授刑部主事決獄詳審見同舍郎輕署爰<lb/>
　書輒深歎息陞吏部驗封司郎中不阿附江陵勢繼<lb/>
　補文選司疏用江陵所逐諸賢累陞都察院右副都<lb/>
<pb n="KR2k0049_WYG_111-31a"/>
　御史巡撫四川除採木之役嵗饑請賑川地連巴隴<lb/>
　畨虜交伺尚思厚集土漢兵扼險設伏虜至殺鹿塘<lb/>
　遁去疊茂羌夷白泥楊栁等寨糾松坪大小黑水數<lb/>
　十落合謀入掠尚思移師于灌口分兵追𠞰勒石雪<lb/>
　嶺而還歴陞吏部右侍郎再疏乞歸尚思孝友勤儉<lb/>
　見義勇為卒贈兵部尚書子永培萬厯己夘解元<lb/>
許遜字伯恭曲沃人器宇寛𢎞敦孝敬甘恬淡博學遐<lb/>
　覽尤精於春秋嘉靖辛酉舉人任河間知縣守正不<lb/>
<pb n="KR2k0049_WYG_111-31b"/>
　阿百務畢舉㑹當路者厚需於邑曰吾素不諳捷徑<lb/>
　夤緣媒權非吾寳也歴八月遂歸抵里敎授生徒大<lb/>
　參李日强輩悉出其門鄉評推重<lb/>
李日强曲沃人家貧力學天性孝友弱冠登辛酉解元<lb/>
　乙丑成進士授宜陽知縣裁革冗費暨嵗供良馬墾<lb/>
　山地以免差役召貧民以給牛種政簡刑清甫二載<lb/>
　薦剡者七次徵為南京禮科給事中時穆宗取大倉<lb/>
　銀上疏直諫累陞貴州左參政屢疏乞歸杜門課子<lb/>
<pb n="KR2k0049_WYG_111-32a"/>
　自奉儉約接人和易嵗饑出粟賑濟邑人徳之<lb/>
張永茂浮山人嘉靖初貢徳州判陞安定知縣剛正亷<lb/>
　明尋致政歸蔬食步行每以孝弟忠信諭俗卒之日<lb/>
　老幼垂涕以為鄉失典型歴官八年増築闗城清苦<lb/>
　質直綽有政譽<lb/>
郭鼎襄陵人嘉靖間貢任澄城訓導守正不阿日以經<lb/>
　義徳行訓士卒於官去之日諸生引紼泣送歴久不<lb/>
　忘其徳<lb/>
<pb n="KR2k0049_WYG_111-32b"/>
孔𢎞聴趙城人宣聖六十一代孫嘉靖間以貢授祁州<lb/>
　訓導陞陽穀敎諭致仕先是北兵侵太原修城有功<lb/>
　又修喬家澗溉民田數千畆咸賴其惠居人感之<lb/>
趙廷伋岳陽人嘉靖間以貢初任經歴終於山東徳府<lb/>
　長史所至多惠政上下懐服及歸睦鄉惠族周貧恤<lb/>
　患設醫藥立義塜悉殫力為之<lb/>
王松翼城人嘉靖間貢授宜君訓導敎諸生日以著書<lb/>
　為事博通書易性理通書所著有繫辭主意洪範五<lb/>
<pb n="KR2k0049_WYG_111-33a"/>
　行性理通書箋解等編子熙隆慶貢保定府訓導從<lb/>
　三原馬端肅講學七載無惰容昝御史髙其行以兄<lb/>
　女妻之兄蕩盡資産熙曰嚮之析爨慮有此耳幸可<lb/>
　相贍悉以己業分給之對妻子如賔盛暑未嘗去衣<lb/>
　帶在保定勸課多士寒暑不輟有貧者捐俸以賑及<lb/>
　卒不能具棺殮多士感泣<lb/>
劉守仁字與居洪洞人隆慶戊辰進士初任户部主事<lb/>
　歴湖廣布政司左參政以疾乞休生平孤介勵行恬<lb/>
<pb n="KR2k0049_WYG_111-33b"/>
　靜寡營服官著有賢聲里居逾二十載益自端重輿<lb/>
　論稱焉<lb/>
王體復字陽父太平人隆慶戊辰進士授工部主事督<lb/>
　殿閣大工及通惠河調户部裁光祿京場諸蠧冗中<lb/>
　璫咸噤口不敢一語出為陜西兵偹副使值嵗飢條<lb/>
　上荒政十二議開涇水渠灌田幾二千頃畨人入犯<lb/>
　單騎入其營宣布朝廷威徳悉讋伏引還遷河南按<lb/>
　察使强悍斂跡歴陜西布政使入為順天府府尹勲<lb/>
<pb n="KR2k0049_WYG_111-34a"/>
　戚中有冒占河田及强求塋地者痛折之擢右副都<lb/>
　御史巡撫貴州逆苗楊應龍繫重慶獄上書四川撫<lb/>
　臣詭請征倭自贖體復稔其詐解散凶黨土官安國<lb/>
　亨土婦奢世統懐逆謀疏聞於朝樞府漫視之不為<lb/>
　覆因致仕去未幾兵起始悔不用其謀後薦户部侍<lb/>
　郎未任卒體復事父母孝嘗建遺訓亭藏先世手澤<lb/>
　解組後敝車破葢著有玩易集門人私諡曰文介子<lb/>
　椿以廕累官栁州府知府亦以亷幹著<lb/>
<pb n="KR2k0049_WYG_111-34b"/>
李大嘉字子美曲沃人隆慶戊辰進士清苑知縣裁夫<lb/>
　馬招逃亡不干權貴陞户部主事榷税滸闗晉郎中<lb/>
　督儲陜右出納明允卒於官<lb/>
曹永年太平人隆慶庚午舉人萬厯中知寧州以亷謹<lb/>
　著攷績入都宴天下清官於禮部永年與焉<lb/>
李廷儀字國瞻霍州人隆慶辛未進士授吳堡縣知縣<lb/>
　調洛川縣入為兵科給事中民攀卧不忍别肖像祀<lb/>
　之在科以剛直著先是科臣言事必闗白政府然後<lb/>
<pb n="KR2k0049_WYG_111-35a"/>
　上廷儀獨不往又抗疏請禁中貴陳乞遷吏科左給<lb/>
　事中工科都給事中黃河决廷議紛然廷儀折衷羣<lb/>
　説能得其要領獲底績出為河南叅政值荒旱步禱<lb/>
　得雨嵗倍有秋酌復司馬溫公兑支法藩衛南陽衛<lb/>
　兩軍歡聲雷動遷陜西按察使治兵固原擢右僉都<lb/>
　御史巡撫甘肅甘肅畨漢雜處稱要地既至勤訓練<lb/>
　謹斥堠尋以隣封警為議者波及解組去事白兩臺<lb/>
　交章薦卒弗起杜門謝客不與外事而禔躬接物恭<lb/>
<pb n="KR2k0049_WYG_111-35b"/>
　慎有加共卒也里人皆流涕<lb/>
李蘭襄陵人剛直孝友有古人風以隆慶三年貢司訓<lb/>
　新蔡禔躬範士一軌於道當道重之有取予嚴一介<lb/>
　道義洽諸生之褒尋陞沔縣知縣閲三載亷惠聲洽<lb/>
　漢南而專城保障之功沔人永久賴之<lb/>
因柱字汝石曲沃人隆慶貢臨清州判清丈地畆煮粥<lb/>
　賑荒修河造船多政績三署州篆及博平泰安又監<lb/>
　泰山進香税皆毫無所染陞安塞知縣勞心撫字雖<lb/>
<pb n="KR2k0049_WYG_111-36a"/>
　災患頻仍靡不就理後致仕與弟梓柟和怡敬愛終<lb/>
　身同爨卒年八十有四子共志萬厯戊子舉人南皮<lb/>
　知縣再補醴泉<lb/>
李應選趙城人萬厯丁丑進士任西華知縣調韓城端<lb/>
　方明決補清豐行取户部員外歴郎中知淮安府裁<lb/>
　革常例至今祠祀焉<lb/>
仇時隆字伯遘曲沃人舉萬厯己夘鄉試明年中㑹試<lb/>
　乙榜十上公車不第授胙城知縣縣役苦不均時隆<lb/>
<pb n="KR2k0049_WYG_111-36b"/>
　分鍵二總胥各給紙筆令疏其肥瘠取相符者類之<lb/>
　編審豪家率借搢紳為闗白姑髙其則未幾刺紛來<lb/>
　則畧減以示寛役遂平尤加意學校邑王李二生胥<lb/>
　有文名而李為尤著時隆獨甲王語學博曰李振秀<lb/>
　王氣昌也捷必王前是秋王果前茅李僅列副車童<lb/>
　子中拔王攀龍為首或言其貧笑曰吾非市士也王<lb/>
　尋遇艱厚賻之俾成其學後三年亦以捷聞涖邑期<lb/>
　年以足疾歸行李蕭然邑人碑其治行於道周以志<lb/>
<pb n="KR2k0049_WYG_111-37a"/>
　不忘子文兹天啓元年恩貢四年舉人工書法文名<lb/>
　藉甚未仕卒<lb/>
髙登明字公野翼城人萬厯壬午舉人知城固縣剏修<lb/>
　渠堰造士恤㷀人䝉其惠再任同州持法平允不設<lb/>
　什排不遣一隸而賦完訟清民皆樂業有壊姙婦胎<lb/>
　脅所仇者登明曰澆風不可長也下令禁諭俗為一<lb/>
　易三年陞保定府同知<lb/>
張光宇號懐谷太平人父鵬程舉人知成縣光宇萬厯<lb/>
<pb n="KR2k0049_WYG_111-37b"/>
　乙酉鄉試授漢中府同知職清軍水利凡六載伍充<lb/>
　田沃課上績一督尚衣兩攝郡篆再署州縣所至政<lb/>
　簡刑清民安盜息陞廣南知府㑹武定兵變悉平之<lb/>
　調廣西府東有潴源向以山隔無水利為設法鑿通<lb/>
　嵗溉千頃成膏腴民稱張公壩又設學田勤課士正<lb/>
　風俗嚴保甲招㩦服逺為粤牧最陞山東鹽運使正<lb/>
　體統肅鹽政上下稱便歴世奉為程法致仕歸講經<lb/>
　史開來學卒之日逺近咸流涕扺今猶思慕焉曽孫<lb/>
<pb n="KR2k0049_WYG_111-38a"/>
　𢎞剛字子强康熙壬子拔貢能世其家多聚理學書<lb/>
　籍<lb/>
王三錫翼城人萬厯戊子舉人任成縣知縣嚴以持己<lb/>
　寛以御下農桑之暇即選民間俊秀令就師讀書恒<lb/>
　親詣社學閲試給紙筆以示勸勵七載陞乾州知州<lb/>
　後任滄州有一清如水之稱同知寧夏靖冦紀功事<lb/>
　母至孝行誼端方邑人稱之<lb/>
楊天民字正甫太平人萬厯十七年進士除朝城知縣<lb/>
<pb n="KR2k0049_WYG_111-38b"/>
　調繁諸城有異政擢禮科給事中纂修國史請復建<lb/>
　文年號從之二十七年狄道山下成池山南湧大小<lb/>
　山五上言平地成山惟唐垂拱間有之而唐遂易為<lb/>
　周今虎狼之使吞噬無窮狗䑕之使攘敚難厭不市<lb/>
　而征税無礦而輸銀甚且毁廬發塜籍人貲産非法<lb/>
　行刑自大吏至守令每被譴逐郡邑不肖者反助虐<lb/>
　交歡藉潤私槖故天心仁愛亟示譴告安可不覺悟<lb/>
　翻然與天下更始哉不報劾罷文選郎中梅守峻再<lb/>
<pb n="KR2k0049_WYG_111-39a"/>
　疏論延綏失律奪巡撫王見賔職總兵官趙夢麟戍<lb/>
　邉總督李汶亦被遣進右給事中冊立久稽再疏請<lb/>
　不報鄭國泰疏請先冠婚後冊立天民力斥其非二<lb/>
　十九年五月復上言皇長子年已二十明㫖雖頒未<lb/>
　嘗一踐間有别論又以珠寳未完為詞上意益不可<lb/>
　知下情益不可信夫嫌疑之際不必果有别圖始足<lb/>
　貽患即當機少斷反汗靡常基國家無窮之禍奈何<lb/>
　不早計而預定哉謫貴州永從典史九月上迫廷議<lb/>
<pb n="KR2k0049_WYG_111-39b"/>
　始立東宫而天民卒不召幽憤卒天啓中贈光祿少<lb/>
　卿初天民去諸城民為立祠其後長吏不職父老率<lb/>
　聚哭祠下<lb/>
蘇州俊字虞廷曲沃人萬厯辛夘舉人任許州敎諭誨<lb/>
　士子以實行為本一時名流皆出其門陞南召知縣<lb/>
　調南鄭時常板子張義脱伍冦漢中州俊單騎請兵<lb/>
　隨奏蕩平陞本府同知以守正不阿致仕歸惟圖書<lb/>
　數卷而已父殁廬墓三年<lb/>
<pb n="KR2k0049_WYG_111-40a"/>
張國光字賔吾曲沃人萬厯辛夘舉人授屏山知縣均<lb/>
　賦役清驛逓革役丈田殱積年之冦佐餉運之窮卓<lb/>
　有成績丁艱補夏邑有政聲陞户部主事轉員外郎<lb/>
史學遷翼城人家貧嗜學嘗徒步百里外學春秋於先<lb/>
　達者既成登萬厯壬辰進士知直𨽻威縣以寛勝及<lb/>
　調滑縣以嚴勝因地異政時論稱其不偏擢監察御<lb/>
　史屢按直省所至以亢直著指陳闕失糾劾封疆大<lb/>
　吏多䝉俞允嘗荐常熟知縣楊漣保定推官張銓後<lb/>
<pb n="KR2k0049_WYG_111-40b"/>
　俱忠烈有名歸里後以翼俗冠婚喪祭多不遵古法<lb/>
　編四禮圖一冊刋布之又出數千金修煤徑建嶺下<lb/>
　橋著有四書心言麟經三易草行於世<lb/>
李瑾字仲魯襄陵人萬厯乙未進士授正定知縣性亷<lb/>
　明不徇請謁九年入為禮部主事選工科給事中典<lb/>
　浙江鄉試有知人鑑遷吏科給事中條陳叅駁胥闗<lb/>
　朝廷大體有三垣奏疏集行世歴太常寺卿擢都察<lb/>
　院右僉都御史巡撫順天察吏安民實兵足餉事事<lb/>
<pb n="KR2k0049_WYG_111-41a"/>
　具有長䇿晉兵部左侍郎署尚書事時魏璫用事求<lb/>
　廕其弟姪瑾以國家異數所以待有功堅持不予後<lb/>
　屢疏請告魏璫嗛前事矯㫖削奪璫誅有詔數起用<lb/>
　卒不赴然不以退居忘國事捐粟賑飢力禦冦難以<lb/>
　靈石為平陽要地改𨽻汾州險阻俱失特疏請復卒<lb/>
　贈尚書賜祭𦵏恩廕有加<lb/>
髙邦佐字以道襄陵人萬厯二十三年進士授壽光知<lb/>
　縣敎民墾荒招集流亡三千家歴户部主事員外郎<lb/>
<pb n="KR2k0049_WYG_111-41b"/>
　稍遷永平知府濬灤河築長堤裁抑税使髙淮不敢<lb/>
　大横遷天津兵備副使平巨盜董時耀轉神木叅政<lb/>
　屢破套部沙計憂歸補薊州道坐調兵忤主者意被<lb/>
　劾歸天啟元年起叅政分守廣寧以母年八十餘涕<lb/>
　泣不忍去母責以大義乃行累乞歸方報允而巡撫<lb/>
　遁衆謂邦佐既請告可入闗邦佐叱曰吾一日未去<lb/>
　則一日封疆臣也將安之夜作書訣母策騎趨右屯<lb/>
　官吏並潰邦佐仰天長歎泣語從者曰事去矣吾守<lb/>
<pb n="KR2k0049_WYG_111-42a"/>
　地當死此汝歸報太夫人遂西向拜闕復拜母解印<lb/>
　綬自經官舍僕髙永曰主人死安可無從者亦自經<lb/>
　於側賜祭𦵏贈光禄卿再贈太僕卿諡忠節世廕錦<lb/>
　衣百户邦佐與張銓何廷魁皆山西人詔建祠宣武<lb/>
　門外顔曰三忠<lb/>
亢孟禬字似何臨汾人萬厯丁酉舉人授洋縣知縣性<lb/>
　和易喜造士撫窮黎開渠堰溉田瑞藩之國王府諸<lb/>
　人多横肆據法裁正省民間金錢無算擢河南府知<lb/>
<pb n="KR2k0049_WYG_111-42b"/>
　府招復流民勦撫土冦壬午闖賊至率同官竭力守<lb/>
　禦城破死之事聞贈太僕寺卿<lb/>
張雲翼字伯襄太平人萬厯戊戌進士授行人司行人<lb/>
　轉南户部主事歴員外郎中度支惟明出為鞏昌知<lb/>
　府潔己以率寮屬杜苞苴明折獄革贖鍰政餘集諸<lb/>
　生課文講藝凡五載隴右人文蔚興鞏民肖像以祀<lb/>
　轉長蘆運使時創議包鹽課執不許州邑抗之赴上<lb/>
　臺以去就争用是羣商鼔勵嵗預輸金錢十萬餘陞<lb/>
<pb n="KR2k0049_WYG_111-43a"/>
　雲南參政土人木車兒與八唵西尾叛密授方畧於<lb/>
　劉長祚旋執俘又安獠亂躬擐甲胄昕夕埤間至廢<lb/>
　寢食得保寧謐生平純孝孺慕終身篤友誼賙貧乏<lb/>
　行多義舉窮通一致天性然也<lb/>
翟師雍字如臨襄陵人萬厯辛丑進士授行人擢户部<lb/>
　主事陞大名知府捐俸置田以惠寒士歴睢陳道副<lb/>
　使遷山東參政督理七省漕務刻有飭漕末議陞湖<lb/>
　廣右布政轉左布政調陜西闗内道剿冦多功後居<lb/>
<pb n="KR2k0049_WYG_111-43b"/>
　里遭闖變死弟師偃癸夘舉人初授敎諭歴官刑部<lb/>
　員外郎晉階奉直大夫魏璫削奪崇禎初賜還弟師<lb/>
　有己酉舉人初署通州學政任范縣知縣賦性鯁直<lb/>
　時有彊項再逢謠歸里敦族修譜躭好圖史師雍弟<lb/>
　兄三人相繼登科時稱河東三鳳<lb/>
上官藎字忠赤曲沃人萬厯乙夘舉於鄉崇禎中知順<lb/>
　義縣亷直有聲在官三年薦章十餘上九年七月殉<lb/>
　城贈䘏如制<lb/>
<pb n="KR2k0049_WYG_111-44a"/>
許永禧曲沃人萬厯戊午舉人崇禎十三年官上蔡知<lb/>
　縣多惠政性耿介嚬咲無所假十五年春李自成遣<lb/>
　騎扺城脅降永禧即督吏民城守歎曰賊勢披猖彈<lb/>
　丸邑豈能固吾一死盡職而已衆皆泣明日賊大至<lb/>
　守者驚潰永禧具袍笏北面再拜據案秉燭端坐賊<lb/>
　入遂自剄<lb/>
朱充□霍州人忠介直亮博學能文御史劉光福諫神<lb/>
　宗定儲忤㫖下獄□疏救上怒發髙牆斥其爵後光<lb/>
<pb n="KR2k0049_WYG_111-44b"/>
　宗立召還<lb/>
喬君章臨汾人萬厯間以貢主簿蒲城清慎有執持折<lb/>
　獄明允華州失守蒲人震駭君章慨慷任城守責防<lb/>
　禦甚悉冦知有備斂衆去攝渭南簿設法運漕官民<lb/>
　兩便新簿來去任遮留至二日不得發將渡渭羣起<lb/>
　割其鐙傷御者手甫渡蒲人譟擁以歸渭人亦流連<lb/>
　望之不即去後御者傷重將死家人環向哭其人徐<lb/>
　開目曰但得喬公復還吾即死無恨其得人心如此<lb/>
<pb n="KR2k0049_WYG_111-45a"/>
傅永康字大徵汾西人萬厯貢授汝寧通判署府篆攝<lb/>
　新蔡除遼東管糧出納詳明撫院方一藻疏題卓異<lb/>
　擢河州知州治河三載一無所取或勸善事上官永<lb/>
　康曰溫公之對人清獻之告天是吾師也致仕歸士<lb/>
　庶扳轅泣送<lb/>
張䱋化字襄海太平人天啟壬戌進士寳雞知縣調盩<lb/>
　厔值巨冦犯境躬冒矢石立馘十賊擢兵部主事巡<lb/>
　視九門存恤軍士陞揚州知府正已率屬有政聲遷<lb/>
<pb n="KR2k0049_WYG_111-45b"/>
　闗西副使設法彌盜地方安堵祀名宦<lb/>
宋之儁靈石人天啟壬戌進士崇禎中歴官登萊監軍<lb/>
　副使忤巡按謝三賔互訐落職歸十七年邑破不屈<lb/>
　受刑死妻喬詈賊撞堦死女殮屍畢拔簮刺喉死<lb/>
李丕挺字元芳曲沃人天啟丁夘舉人志氣軒豁性情<lb/>
　質直常自箴曰養胸中正氣學天下好人處戚友間<lb/>
　善則與不善則斥絶無回䕶衆亦不怨三十而卒士<lb/>
　林惜之<lb/>
<pb n="KR2k0049_WYG_111-46a"/>
安邦霍州人天啟間貢性貞亷博通經史授滎陽縣訓<lb/>
　導捐俸創制學田百畆滎庠咸稱安夫子陞廣陵敎<lb/>
　諭<lb/>
郭衛宸字葵一太平人崇禎辛未進士授四川嘉定知<lb/>
　州革除火耗有命案即刻親驗誠格水火威清奸盜<lb/>
　邊境以寧疏錢局創義倉立課社民建生祠十餘所<lb/>
　陞户部員外以親老未任更革後凡事闗地方者力<lb/>
　為之如揭報司農兾求減賦具呈銓部懇求賢令守<lb/>
<pb n="KR2k0049_WYG_111-46b"/>
　城救荒合邑被徳疏薦不起年七十一卒<lb/>
郭允升字大猷曲沃人崇禎癸酉年已六十餘乃以壁<lb/>
　經冠本房一時稱為得人甲戌署濰縣敎諭日聚諸<lb/>
　生講求性命文章之業敎敦實行濰人稱山右夫子<lb/>
　後以疾卒濰士扶柩泣送者數百人<lb/>
桑拱揚字暉升臨汾人崇禎癸酉舉人未仕性謹嚴嘗<lb/>
　作進道圖清心錄朝天賦種石説又繪太極圖於忩<lb/>
　揭敬字於室四方學者争師之生平澹泊寧静不入<lb/>
<pb n="KR2k0049_WYG_111-47a"/>
　城市不履公門惟以講學請則欣然就道嘗為御史<lb/>
　王嗣美學使楊作楫袁繼咸講學於平陽者三為撫<lb/>
　軍吳甡蔡懋徳講學於太原者二而吳方有家禮維<lb/>
　風之纂因以屬之蔡則更進而咨以政事後吳以學<lb/>
　行特薦下詔徵取以母老力辭先是罹父憂有孤燕<lb/>
　來巢之異至是仍以陳情請因著松風賦以見志甲<lb/>
　申聞變絶粒不食死嘗於龍吟書院講忠孝兩經聞<lb/>
　者咸感泣葢忠孝大節未嘗一日忘云<lb/>
<pb n="KR2k0049_WYG_111-47b"/>
崔育楩字任隆襄陵人崇禎甲戌進士東明縣知縣捐<lb/>
　修城池督捕盜賊請免開州協運致仕歸兩尊人壽<lb/>
　躋耋耄一堂具慶逺近慕之<lb/>
李丕猷字元靖曲沃人崇禎丙子舉人讀書窮理以聖<lb/>
　賢為師終日嘿坐不好紛華兄弟三人相繼登科人<lb/>
　謂河東三鳳甲申之亂代兄受累毫無難色丙戌公<lb/>
　車回絶跡城市布衣蔬食讀書課子口不言世事未<lb/>
　幾以疾卒兄丕著撰志有曰事親篤於至情好學由<lb/>
<pb n="KR2k0049_WYG_111-48a"/>
　於天性諸生十五載莊静若宿儒孝亷十三年貞嚴<lb/>
　比處子咸以為實錄云<lb/>
鄧永清平陽人由嵗貢知沙河縣崇禎間山盜入冦攻<lb/>
　沙河城急晝夜相拒力不能支城陷被執賊露刃逼<lb/>
　永清冠帶跪見永清曰吾堂堂天子命吏恨不磔汝<lb/>
　等萬段此膝豈為汝輩屈哉罵不絶口遂被害全家<lb/>
　殉難至今子孫無傳<lb/>
閻生斗字文瀾汾西人崇禎中繇嵗貢歴保安知州七<lb/>
<pb n="KR2k0049_WYG_111-48b"/>
　年七月殉城贈太僕少卿<lb/>
史可觀翼城人太常少卿學遷子官文華殿中書舍人<lb/>
　加鴻臚少卿城陷自縊死<lb/>
國朝<lb/>
賈漢復字膠侯號静菴曲沃人少負奇氣有大志明季<lb/>
　聞秦督孫傳庭軍崤函仗劍排轅門陳方畧孫不省<lb/>
　已從督師李建泰駐保定奉檄調髙傑入援髙不應<lb/>
　㑹　豫王綂兵南下一見奇之招入麾下辭不獲奏<lb/>
<pb n="KR2k0049_WYG_111-49a"/>
　　授都察院理事官遷工部侍郎督修<lb/>
奉先殿力駁玉泉山煅灰議巡撫河南嵗益金錢四十萬<lb/>
　　晉尚書雲貴軍餉解獨先加宫保再撫陜西補石經<lb/>
　　平雲棧浚龍首渠修蒼龍嶺興舉胥關大計而當兵<lb/>
　　燹後後先修兩省通志抑亦徵文考獻之義也漢復<lb/>
　　好交游重然諾排難解紛不遺力解官入都過里門<lb/>
　　創義學設義倉知舊多藉以舉火在京師達官貴人<lb/>
　　争交懽多踞床髙卧而坎坷侘傺士輒擲千金如涕<lb/>
<pb n="KR2k0049_WYG_111-49b"/>
　　唾人胥以好義稱之比卒得<lb/>
㫖歸𦵏<lb/>
賜祭如例<lb/>
　楊義洪洞人明甲子舉人戊辰進士官聊城知縣補汝<lb/>
　　寧入為江西道御史巡按兩浙再巡長蘆鹽政以京<lb/>
　　畿道督學江寧掌河南道陞太僕寺少卿轉大理寺<lb/>
　　少卿大理寺卿擢刑部右侍郎調左侍郎假歸起補<lb/>
　　工部左侍郎改户部左侍郎總督倉場晉工部尚書<lb/>
<pb n="KR2k0049_WYG_111-50a"/>
　致仕卒於家義涖官勤慎初為邑令科條不擾而克<lb/>
　稔情偽人無敢欺為御史有兵防移駐鹽引減額暨<lb/>
　參考官方猷諸疏在大理刑部用法平恕不為刻覈<lb/>
　及督倉場勾稽詳密而克以亷率司吏漕卒懐之家<lb/>
　居十餘年里人推内行焉<lb/>
衛周印字邰孫一字斯盛曲沃人少喪父與弟大學士<lb/>
　文清公奮起孤童念母夫人苦節讀書輒聲淚胥下<lb/>
　刻厲不少懈前庚午舉於鄉甲戌成進士起家金華<lb/>
<pb n="KR2k0049_WYG_111-50b"/>
　府推官理寃雪枉豪强斂跡分校丙子浙闈再應己<lb/>
　夘楚闈聘率收工文士許孽搆亂監紀行間悉平巢<lb/>
　穴行取四川道監察御史前後疏數十上彈去大寮<lb/>
　五人督撫五人巡山海闗徧歴險隘劾大帥懦弁不<lb/>
　少鯁避復具疏直指當軸者誤國狀為所中左遷西<lb/>
　安府知事<lb/>
國初捜遺逸起前官出按<lb/>
畿輔兵荒後萑苻時發周印招㩦貳散徒黨一境晏然<lb/>
<pb n="KR2k0049_WYG_111-51a"/>
　　　又以時方亟用人州縣官不滿旬月輒遷去疏請久<lb/>
　　　任以責成功還掌河南道内陞大理寺寺丞遷少卿<lb/>
　　　内艱歸服闋補原官<lb/>
世祖章皇帝召見慰問甚悉隨<lb/>
　命扈從南苑閲武<lb/>
　特授工部左侍郎轉兵部右侍郎又轉左侍郎時逃人例<lb/>
　　　嚴株連滋累上章力言其弊已復應求言<lb/>
　詔陳軍國計五款朝議韙之㑹堂司以他事得罪牽連鐫<lb/>
<pb n="KR2k0049_WYG_111-51b"/>
　　　級移病歸周印性簡重臨池散帙外無他嗜好與人<lb/>
　　　不設城府然臨事屹如雖利害不為惑歸田後築園<lb/>
　　　室西蒔花種竹日偕親知觴咏卒<lb/>
　　衛周祚字文錫一字聞石曲沃人兵部左侍郎周印之<lb/>
　　　弟也出後叔嘉遇少穎異偕周印互砥奮讀書郝氏<lb/>
　　　家塾者六年舉前丙子鄉試第一丁丑成進士初仕<lb/>
　　　永平府推官剔奸釐弊克舉其職歴主事員外郎郎<lb/>
　　　中三遷胥在户部有亷聲㑹亂棄官歸<lb/>
<pb n="KR2k0049_WYG_111-52a"/>
　　國家戡定秦晉咨人才可大用者廷臣多知周祚順治<lb/>
　　　元年甲申即家起前官改吏部考功司郎中乙酉調<lb/>
　　　文選司郎中丙戌艱歸服闋仍補文選司郎中銓政<lb/>
　　　叢弊明季尤甚<lb/>
　　國家一舉而廓清之内外注官成法肅密而剖析條例<lb/>
　　　以克垂為令甲者實繇周祚始每繇部歸邸舍輒鍵<lb/>
　　　户謝絶請托嗛者假它事造蜚語中之旋白擢太僕<lb/>
　　　寺少卿尋擢刑部左侍郎改吏部左侍郎晉工部尚<lb/>
<pb n="KR2k0049_WYG_111-52b"/>
　　　書以勞加太子太保時<lb/>
　三殿工興<lb/>
　命周祚董修殫慮經畫勾稽纎悉飭材程匠鉅細精麤釐<lb/>
　　　然有紀省内府金錢數十萬工竣<lb/>
世祖章皇帝褒諭有加<lb/>
　賜御筆山水圖暨雕鞍駿馬以旌異之<lb/>
　　畿南嵗祲<lb/>
　命往賑歛散給授措注有方賴以全活者甚衆戊戌加少<lb/>
<pb n="KR2k0049_WYG_111-53a"/>
　　　保兼太子太保閲兩月改吏部尚書不旬日<lb/>
　命為文淵閣大學士兼刑部尚書是時夏五月偕爰立者<lb/>
　　　髙陽李文勤公霨也周祚善調濟務協事宜不蘄為<lb/>
　　　畸輕畸重以滋他弊性尤縝密事涉機務不輕語家<lb/>
　　　人子弟有古削牘風加少傅兼太子太傅復加少師<lb/>
　　　兼太子太師己亥㑹試<lb/>
　命為總裁辛丑<lb/>
聖祖仁皇帝踐阼復為㑹試總裁胥號得人時改内閣為内<lb/>
<pb n="KR2k0049_WYG_111-53b"/>
　　　三院㑹冢宰缺<lb/>
　命以内院大學士署吏部尚書事周祚在選曹最久銓例<lb/>
　　　詳練吏不能欺康熙元年壬寅回内院癸夘請假歸<lb/>
　　　視兄周印窀穸事畢還<lb/>
　闕充纂修<lb/>
世祖實錄總裁官甲辰<lb/>
　命總裁武㑹試己酉以病請歸<lb/>
　㫖慰諭有加馳驛回籍仍准支俸周祚雅尚亷潔疏言幸<lb/>
<pb n="KR2k0049_WYG_111-54a"/>
　　就閒適不敢虛糜祿養懇辭者再三不獲<lb/>
允壬子四月<lb/>
特諭馳驛來京令條奏時事所當行者具疏陳國計民生<lb/>
　　利病事多施行仍<lb/>
命以少師兼太子太師改户部尚書為保和殿大學士斟<lb/>
　　酌閣務積勩疾復作<lb/>
　遣官垂問引醫診視慰留者再三不獲遄起癸丑二月<lb/>
　　乃<lb/>
<pb n="KR2k0049_WYG_111-54b"/>
允馳驛回籍里居支俸如任職時乙夘三月二十有三日<lb/>
　　薨於寢年六十有四訃聞<lb/>
上深軫悼褒䘏有加禮<lb/>
予祭𦵏<lb/>
賜諡文清<lb/>
諭祭文曰鞠躬盡瘁臣子之芳踪䘏死酬庸國家之懋典<lb/>
　爾衛周祚性行端良才能敏裕參賛機務克盡乃心夙<lb/>
　夜黽勉勤勞素著因有疾而賜休冀頥養以永世忽聞<lb/>
<pb n="KR2k0049_WYG_111-55a"/>
　　長逝甚悼朕懐特頒祭𦵏用展哀悰嗚呼寵錫重壚庶<lb/>
　　享匪躬之報名垂信史聿昭不朽之榮爾如有知尚克<lb/>
　　歆饗周祚階至光祿大夫品正一又晉一級與兄周印<lb/>
　　　胥貴顯而篋無文綺籯無遺金瘠田數十畝老屋數<lb/>
　　　椽才蔽風雨惟考禮别立家廟規制殊閎敞贈曾祖<lb/>
　　　祖考暨妣胥如彛典而以身為人後移贈本生父母<lb/>
　　　亦如之推廕周印子台揆獲任治中其薨也海寓胥<lb/>
　　　以清操許之癸未<lb/>
<pb n="KR2k0049_WYG_111-55b"/>
聖祖仁皇帝西巡至太原<lb/>
　御書表率班聨四字<lb/>
　命撫臣裝潢馳騎懸其第比駐<lb/>
　蹕曲沃<lb/>
　命内大臣尚額駙至墓奠酒復錄廬舍田産以奏子台瑺<lb/>
　　　字玉汝廕宗人府經歴累官潼商道副使王阮亭嘗<lb/>
　　　賞其詩文<lb/>
　　王廷諫翼城人順治丙戌進士官行人司行人考選兵<lb/>
<pb n="KR2k0049_WYG_111-56a"/>
　　科給事中歴禮户科出為陜西榆林兵備道遷山東<lb/>
　　按察使司按察使請告歸廷諫少工文任行人同考<lb/>
　　順天鄉試任兵科主考湖廣鄉試稱得人在諫垣持<lb/>
　　論侃侃嘗具疏請罷<lb/>
禁中佛㙮得<lb/>
俞㫖<lb/>
主聖臣直稱極盛事焉兵備榆林捐俸買牛種給民開墾<lb/>
　　又繪圖詳秦撫請墾田胥緩起科攝東路築石堤禦<lb/>
<pb n="KR2k0049_WYG_111-56b"/>
　　河神木人名王公堤按察山東多所平反歸不問户<lb/>
　　外事十餘年卒<lb/>
　上官鉝字三立號松石翼城人兄鉉己亥進士鑑丙戌<lb/>
　　進士鉝最少而成進士在前癸未為最先<lb/>
　國初初任中書舍人考選監察御史出巡按湖南嘗以<lb/>
　　取地不難守地難惟蘄安集之再按江南艱歸丁酉<lb/>
特命掌河南道管理大計軍政日侍<lb/>
經筵有條陳湖南情形一疏<lb/>
<pb n="KR2k0049_WYG_111-57a"/>
世祖章皇帝命學士麻召問機宜内陞順天府府丞遷大理<lb/>
　　　寺少卿多所平反充庚戌<lb/>
　殿試讀卷官遷太常寺卿再遷宗人府府丞尋擢都察院<lb/>
　　　左副都御史疏數十上尋以劾滇廣閩藩跋扈狀左<lb/>
　　　遷太常寺卿人稱鉝有先識請假歸十年卒<lb/>
　　王牧民浮山人<lb/>
　　國初以貢授平湖縣丞甫涖任海冦遽至慷慨登陴為<lb/>
　　　守禦計比城陷被執不屈死之<lb/>
<pb n="KR2k0049_WYG_111-57b"/>
　　王佐翼城人前壬午舉人<lb/>
　　國初知石首縣時境内人自為兵佐辟首惡捜餘黨日<lb/>
　　　行荆棘中勸農商旅復通行取雲南道監察御史巡<lb/>
　　　按湖北陜西卒<lb/>
　　劉漢卿翼城人<lb/>
　　國初以諸生簡知耀州甫涖任劇賊王永强率黨數千<lb/>
　　　人集城下漢卿督吏民力守間出奇兵擾之賊驚遁<lb/>
　　　尋監郃陽軍招降七十餘寨有和陽寨者民避兵地<lb/>
<pb n="KR2k0049_WYG_111-58a"/>
　也都統指為賊藪將殱之泣勸再三乃止賊掠婦女<lb/>
　悉棄去檄解軍前力請歸其夫遷保寧同知秦兵戍<lb/>
　川者譁於廣元馳騎入其壘曉以大義治首惡如法<lb/>
　事旋定擢肇慶知府尋以艱歸漢卿工書法偕薛鳳<lb/>
　鳴張臺等胥工文尤敦儉素嘗曰儉美徳也居官可<lb/>
　以助亷居家可以佐勤當時以為名言<lb/>
薛鳳鳴翼城人順治初以嵗貢授盩厔知縣民有利病<lb/>
　興革不少懈時叛黨金龍等肆抄畧為邑人害鳳鳴<lb/>
<pb n="KR2k0049_WYG_111-58b"/>
　扺其巢開誠撫諭龍等感泣願就約束境内晏然盩<lb/>
　厔人懐之<lb/>
晉淑軾字長眉號積菴洪洞人前壬午舉人<lb/>
國朝丙戌成進士知中牟縣邑多盜設鳴鐘合擊法聞<lb/>
　鐘聲捕役鄉保輒視所向掩捕盜胥獲以治行最行<lb/>
　取兵科給事中尋轉工科疏請安挿流民又請㑹𠞰<lb/>
　稗沙羊山海冦尋例出知大名府時巨冦任鳳亭巢<lb/>
　踞四省界議招撫衆不敢往獨㩦一役徑扺巢宣布<lb/>
<pb n="KR2k0049_WYG_111-59a"/>
　朝廷徳意鳳亭感泣解甲聴命唯謹歸途冦王為指揮<lb/>
　　所擒請如鳳亭例曰被擒求撫不可解轅門辟之而<lb/>
　　疏奏鳳亭授副將五臺冦髙三聞之亦就撫於晉焉<lb/>
　　擢順天府府丞遷鴻臚寺卿<lb/>
特簡通政使司通政使以病請歸里卒年甫四十有九人<lb/>
　　多惜之<lb/>
　隂應節字雲礎洪洞人順治丙戌進士知霑化縣行取<lb/>
　　工科給事中終刑户左右給事中應節少負氣涖霑<lb/>
<pb n="KR2k0049_WYG_111-59b"/>
　　化邑苦冦患督鄉勇𠞰之為給諫尤與同寮善疏陳<lb/>
　　吏治財用刑名三事又請嚴卓異又發龍眠方氏舉<lb/>
　　塲賄鬻弊後例轉官仍留任以危疾卒於邸舍<lb/>
　上官鑑字金之翼城人順治丙戌進士授潞安府敎授<lb/>
　　河南聘同考拔七人五成進士遷國子監助敎再遷<lb/>
　　户部主事督餉陜西散給軍士不私秒忽羨選吏部<lb/>
　　主事司考功銓政一新尋以郎中出為浙江嘉湖僉<lb/>
　　事遷參議河南督理河道故事河工近出夫逺出料<lb/>
<pb n="KR2k0049_WYG_111-60a"/>
　殫慮經畫嵗省金錢數萬復兼理通省驛傳鹽法詳<lb/>
　請驛站銀在州縣支給協濟州縣悉改解藩司抵州<lb/>
　縣支給正項官民便之旋復以薦兼管開歸河三府<lb/>
　分守道事務解組歸無疾卒著一經樓集藏於家<lb/>
劉佐世字佑君曲沃人嘗徒步數千里至閩迎父櫬歸<lb/>
　順治戊子舉於鄉銓髙平教諭王奕駒牛兆捷輩經<lb/>
　指授胥為文人修學宫畢方伯振姬記之庚戌成進<lb/>
　士知霍邱縣民多質子女自活踰期輒没為奴婢為<lb/>
<pb n="KR2k0049_WYG_111-60b"/>
　立禁計傭直定嵗月胥遣還以病乞歸<lb/>
符執桓翼城人順治戊子舉人官新喻知縣當兵燹後<lb/>
　走田間勘無主逋賦詳請豁免流民復業給牛種又<lb/>
　分粟賑之而以其暇治衙署吏舍舖房平道構梁雅<lb/>
　得治體屢入荐剡尋卒識者惜之<lb/>
湯家相字賓我號泰瞻趙城人順治己丑進士知常熟<lb/>
　縣清而不刻民愛之前令為御史所劾繋蘇獄家相<lb/>
　力雪其枉御史力駁之不顧也㑹以逋税當削職士<lb/>
<pb n="KR2k0049_WYG_111-61a"/>
　民争輸金且嗾令上辯家相曰令不麗於法而麗於<lb/>
　例何辨為脱屣去送者盈塗楊子常彛邑宿儒也年<lb/>
　八十久絶迹公府聞其行急詣逺山蕩送焉久之事<lb/>
　白補南漳知縣南漳介萬山中甫涖事而冦至堅壁<lb/>
　授徐秦二守備方畧斬偽將馬臣孫信冦不敢復出<lb/>
　乃招難民墾荒田六百頃有奇條築永泉八觀水利<lb/>
　南漳民始蘇以病歸送者如常熟時<lb/>
王廷議字文二翼城人按察廷諫弟順治己丑進士授<lb/>
<pb n="KR2k0049_WYG_111-61b"/>
　清澗知縣招流亡鋤豪强以卓異薦遷户部清吏司<lb/>
　主事凡旗丁霸田産者槩不畫題復以經濟薦遷浙<lb/>
　江紹興府知府涖任三月以前官詿誤降兩浙鹽運<lb/>
　司運同人皆惜之著敬慎齋遺集藏於家<lb/>
王大作字邃子號慕山曲沃人幼負奇氣視儕輩低頭<lb/>
　緩步目笑不自禁與人交患難死生不相負順治己<lb/>
　亥成進士知洧川縣當闗報部民某來謁某得幸上<lb/>
　官視藩臬若僚友大作出據案坐目直上視召某入<lb/>
<pb n="KR2k0049_WYG_111-62a"/>
　某長跪候起居訖麾之去左右大驚大作不屑也涖<lb/>
　洧川十年復流民七百餘家實市㕓三百餘户墾田<lb/>
　一千七百餘頃省義助銀七千五百餘兩入為行人<lb/>
　司行人以老病請歸卧見山樓中撫石樹梅以終其<lb/>
　身著藥言鐸書藏於家<lb/>
髙鵬起字搏九曲沃人與兄鳳起有杜曲雙枝之目督<lb/>
　學袁袁山嘗賦詩以贈曰天使聰明不在書中順治<lb/>
　丙戌舉人己亥辛丑成進士署馬邑縣敎諭改萬載<lb/>
<pb n="KR2k0049_WYG_111-62b"/>
　縣知縣蠲逋賦數百兩招逃亡數千家而感袁公知<lb/>
　己之雅撫其妻暨孫尤篤致政歸著應世篇𫝊世篇<lb/>
　晴園文集藏於家鳳起字羽伯亦以進士官龍游縣<lb/>
　知縣<lb/>
孟世泰字紹孔滿州籍臨汾人由内𢎞文院編修署武<lb/>
　昌道事遷河南按察使再遷貴州布政使補江西布<lb/>
　政使入為鴻臚寺卿補奉天府府丞遷右通政歴太<lb/>
　僕寺卿遷大理寺卿世泰饒智畧稱一時勞臣在楚<lb/>
<pb n="KR2k0049_WYG_111-63a"/>
　尤著吳逆亂以詞臣効力行問垂十年擘劃動中機<lb/>
　宜比署武昌道時賊敗黠者為緩兵計佯乞降世泰<lb/>
　知其詐迫之至營諭以利害賊遂解甲去通城民聚<lb/>
　黨刼掠議進𠞰世泰力沮之輕騎詣縣具述朝廷威<lb/>
　徳委曲宣諭衆感泣咸稽首聴命遂按治渠魁如法<lb/>
　解餘黨俾胥歸業楚人亟稱之後壽八十二卒<lb/>
仇昌祚字振先號漪園曲沃人語呐呐不出口而性特<lb/>
　鯁確初以恩貢授鄖陽府通判時郝摇旗作亂大軍<lb/>
<pb n="KR2k0049_WYG_111-63b"/>
　㑹𠞰有轉餉勞遷潮州府同知朝正返將抵潮聞總<lb/>
　兵劉進忠叛急返程鄉而中途為邏者所獲繋解賊<lb/>
　巢逼受偽職昌祚引錐自刺血流被體不死餓十二<lb/>
　日氣支綴裁屬猶不死乃札絶賊曰昌祚固同知潮<lb/>
　者知有潮不知有他生死惟所命之賊遣黨來伺終<lb/>
　日不發一語以瘖報賊意少解繇是羈賊巢者三年<lb/>
　間札賊曰若今秪圖富貴耳富貴有道何不擒其魁<lb/>
　俘之闕下歸身司敗朝廷寛大將有通侯之賞富貴<lb/>
<pb n="KR2k0049_WYG_111-64a"/>
　　可翹足而待無何王師𠞰漳潮進忠遂解甲歸降亦<lb/>
　　昌祚之有以誘其衷也潮平　和碩康親王聞於朝<lb/>
　　得<lb/>
㫖仇昌祚克篤忠貞堅守臣節從優議敘授惠潮兵備道<lb/>
　　乃條上便宜七欵爬捜利弊期與小民休息嶺海之<lb/>
　　間頌聲丕作而旋以艱歸久之卒潮人思其忠築樓<lb/>
　　祀之曰鐵漢<lb/>
　衞台揆字枚吉曲沃人嘗築愚谷藕華莊故自號南村<lb/>
<pb n="KR2k0049_WYG_111-64b"/>
　　以父周印任兵部左侍郎承官生尋改叔大學士周<lb/>
　　祚廕除順天府治中遷兵部武選司員外郎遷職方<lb/>
　　司郎中時滇逆初平稽核功賞無濫無枉洋犯浙江<lb/>
　　趙士相江南髙子因二十六人朝鮮以干海禁繫還<lb/>
　　論如例難婦江西周環姐為寧古㙮卒所掠守義不<lb/>
　　辱夜走三河台揆訊二十六人覈其沿海計懋遷釋<lb/>
　　不問處環尼菴内下檄西江促其舅㩦以歸母喪闋<lb/>
　　補武選清吏司郎中出知福建漳州府苦旱齋沐修<lb/>
<pb n="KR2k0049_WYG_111-65a"/>
　　雩祀攀緣峭壁躋南山之巔雨如注復仿平糴法開<lb/>
　　積貯倉減市價之半以蘇民困是嵗荒不為災漳人<lb/>
　　海和尚潘丞相豪猾不逞悉抵法廣人羅成嘯聚殱<lb/>
　　渠魁赦脅從壤境内外胥安堵焉調臺灣知府臺灣<lb/>
　　孤懸海外控制琉球日本荷蘭諸國畨漢雜處稱難<lb/>
　　治台揆先整飭自吏胥馭下極嚴人不敢名一錢調<lb/>
　　和兵民咨總兵李世臣慎無交相袒䕶互有輕重世<lb/>
　　臣然之臺灣知縣陳璸嘗條列應行事宜為裁定十<lb/>
<pb n="KR2k0049_WYG_111-65b"/>
　　二欵命鳳山諸羅諸縣永為遵守又以畨雖殊俗然<lb/>
　　亦可漸習禮義因立賞格使通事翻譯<lb/>
聖諭日為演説俾與華人同風畨童能讀書習字許應童<lb/>
　　子試仍給彩給鼓吹𨗳送本社期年畨俗一變遷兩<lb/>
　　廣鹽運司副使以病請致仕卒於家台揆嘗謁楚制<lb/>
　　府郭世隆世隆曰吾知君不如梅中丞鋗吾嘗語梅<lb/>
　　撫畨以寛治漢以嚴君雅得治體而中丞獨曰其大<lb/>
　　者尤在得十一營歡心以固海疆也<lb/>
<pb n="KR2k0049_WYG_111-66a"/>
　晉大忠字心葵趙城人幼豪宕不羈聞海上用兵因仗<lb/>
　　劍從行間主者異其材委署守備奪戰船一隻擒賊<lb/>
　　將史良謨事聞<lb/>
賜白金五十兩逆藩之變制府李之芳命轉戰龍游金華<lb/>
　　收復郡縣捷功凡一十有六遂以守備管遊擊事調<lb/>
　　赴衢州至繆村為賊所乗横刀上馬馘斬數十人賊<lb/>
　　益衆左右胥遁或勸潰圍走曰何面目復見李公卒<lb/>
　　力戰而死制府以狀上<lb/>
<pb n="KR2k0049_WYG_111-66b"/>
賜祭一壇<lb/>
諭祭文曰鞠躬盡瘁臣子之芳踪䘏死報勤國家之盛典<lb/>
　爾晉大忠賦性忠直國爾忘身禦敵衝鋒奮勇陣殁朕<lb/>
　用悼焉特頒祭𦵏以慰幽魂爾如有知尚克歆饗復<lb/>
命厚䘏其家子賦以難廕補守備屢遷遊擊署六安營叅<lb/>
　　將<lb/>
　劉若鼐字敬菴臨汾人幼耿介雅好讀書工文壬子中<lb/>
　　順天鄉試任新城敎諭遷長壽知縣亷而有惠政治<lb/>
<pb n="KR2k0049_WYG_111-67a"/>
　　行舉蜀中第一入為工部主事未兩月<lb/>
特授四川道監察御史巡視南城豪猾斂迹久之出為貴<lb/>
　　州糧驛道適都匀苗變制撫計安輯而難其人以命<lb/>
　　若鼐若鼐單車就道至則開陳大義且明示禍福苗<lb/>
　　民感泣稽首就撫訖事不戮一人未幾内陞光祿寺<lb/>
　　少卿遷順天府府丞再遷大理寺少卿所至胥有聲<lb/>
　　績年六十四嵗卒於官<lb/>
　<lb/>
<pb n="KR2k0049_WYG_111-67b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　山西通志卷一百十一<lb/>
</p>
<p>
</p>
  </div>
</body>
</text>
</TEI>
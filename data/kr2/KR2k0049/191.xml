<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志卷一百九十一</head> <lb/>
    <p>
<pb n="KR2k0049_WYG_191-1a"/>
欽定四庫全書<lb/>
　山西通志卷一百九十一<lb/>
　　藝文<hi>十</hi>　<hi>碑碣一</hi>
漢<lb/>
　　郭有道先生墓碑　　　　　　　蔡　邕<lb/>
先生諱泰字林宗太原介休人也其先出自有周王季<lb/>
之穆有虢叔者實有懿德文王咨焉建國命氏或謂之<lb/>
郭即其後也先生誕應天衷聰睿明哲孝友温恭仁篤<lb/>
<pb n="KR2k0049_WYG_191-1b"/>
慈惠夫其器量𢎞深咨度廣大浩浩焉汪汪焉奥乎不<lb/>
可測已若乃砥節礪行直道正辭貞固足以幹事隱括<lb/>
足以矯時遂考覽六經探綜圗緯周流華夏隨集帝學<lb/>
收文武之將墜拯微言之未絕於時纓緌之徒紳珮之<lb/>
士望形表而影附聆嘉聲而響和者猶百川之歸巨海<lb/>
鱗介之宗龜龍也爾乃潛德衡門收朋勤誨童䝉賴焉<lb/>
用袪其蔽州郡聞德虛已備禮莫之能致羣公休之遂<lb/>
辟司徒掾又舉有道皆以疾辭將蹈鴻崖之遐跡紹巢<lb/>
<pb n="KR2k0049_WYG_191-2a"/>
許之絕軌翔區外以舒翼超天衢以高峙禀命不融享<lb/>
年四十有二以建寧二年正月乙亥卒凡我四方同好<lb/>
之人永懷哀悼靡所寘忘乃相與推先生之德以謀不<lb/>
朽之事僉以爲先民旣没而德音猶存者賴之於見述<lb/>
也今其如何而闕斯禮於是樹碑表墓昭銘景行俾芳<lb/>
烈奮於百世令聞顯於無窮其辭曰於休先生明德通<lb/>
𤣥純懿淑靈受之自天崇壯幽浚如山如淵禮樂是悅<lb/>
詩書是敦匪惟摭華乃尋厥根宫牆重仞允得其門懿<lb/>
<pb n="KR2k0049_WYG_191-2b"/>
乎其純確乎其操洋洋縉紳言觀其高棲遲泌丘善誘<lb/>
能敎赫赫三事幾行其招委辭召貢保此清妙降年不<lb/>
永民斯悲悼爰勒兹銘摛其光曜嗟爾來世是則是效<lb/>
北周<lb/>
　　周大將軍聞喜公柳遐墓誌　　　庾　信<lb/>
君諱遐字子昇河東解縣人也秦始征晉之地漢開平<lb/>
越之鄉律中夷則星居鶉首况復莊謀於衞旣為社稷<lb/>
之臣喜對於齊無廢諸侯之職祖叔珍宋員外散騎常<lb/>
<pb n="KR2k0049_WYG_191-3a"/>
侍義陽内使有徐邈之應對居於散騎之省有汲黯之<lb/>
正直理於淮陽之郡父季逺臨川王諮議參軍宜都太<lb/>
守蘭臺石室是所洽聞白馬飛狐逾高詞氣西都吳融<lb/>
擅名江表言談相會宛如舊焉君膺令德之靈禀沖和<lb/>
之氣齠齔髻髮夙智早成愛敬自天䖍恭得性含仁抱<lb/>
義履信居貞世父儀同忠惠公特加器異乃謂公曰吾<lb/>
昔逮事伯父太尉公見語云我昨夢汝登一高樓樓盡<lb/>
峻麗吾以坐席乞汝汝或富貴恨吾不及見耳吾向聊<lb/>
<pb n="KR2k0049_WYG_191-3b"/>
復晝寢又夢將昔時坐席還復賜汝汝位官當復見及<lb/>
王祥佩刀世為卿族鮑永驄馬家傳司隸以此連類差<lb/>
無慙德輕車西昌侯作藩襄漢君時年十二以民禮修<lb/>
謁進止端詳神情雅正侯目送之不輟試遣左右踐君<lb/>
衣裾欲視舉動君徐歩稍前曽無顧盼魏侯之見劉<graphic n="KR1561" url="https://raw.githubusercontent.com/kanripo/KR-Gaiji/master/images/KR1561.png" mimeType="image/png"/>
不覺斂容漢主之觀田鳳遂令題柱比之今日曽何足<lb/>
云驃騎廬江王帝子出藩懸衡高選以君華望召為主<lb/>
簿張坦直諫旣稱荀令之香鄒湛知言彌見羊公之德<lb/>
<pb n="KR2k0049_WYG_191-4a"/>
諮議府君於都薨背君奔赴六日即届京師形骸毁瘁<lb/>
不復可識靈柩泝江中川薄晚亂流乘選迴風反帆舟<lb/>
中之人相視失色抱棺號慟誓不求生俄爾之間風波<lb/>
卽靜咸以君精誠所致成都孝子自赴江流桂陽先賢<lb/>
身障野火並存靈柩咸可傷嗟太夫人乳間發瘡醫云<lb/>
惟得人吮膿血或望可差君方寸已亂應聲即吮旬日<lb/>
之間遂得痊復君之事親可謂至矣從兄右衞擁旌嶺<lb/>
表苦相攜致昔馬遊志氣爲馬援所知班嗣才學爲班<lb/>
<pb n="KR2k0049_WYG_191-4b"/>
彪見賞復聞於今日矣乃除永化縣令靜尋攲案或吟<lb/>
長岑之逺乍撫鳴琴不以河陽爲陋日南金柱合浦珠<lb/>
泉莫肯經懷未嘗畱目解巾平西邵陵王法曹參軍仍<lb/>
轉尚書工部侍郎始入禮闈旣登蘭閣尚書僕射陳郡<lb/>
謝舉人望國華引君言論謂同位坐曰江漢英靈見於<lb/>
此矣西中郎岳陽王以綠車之重臨西河之牧敕用君<lb/>
為本州治中尋遷别駕王叔理以品物流名陳仲舉以<lb/>
題軒馳譽君之展驥兼而有之及乎大盜移國王室騷<lb/>
<pb n="KR2k0049_WYG_191-5a"/>
然月動星搖雲平虹直岳陽王承制陜左當璧漢南天<lb/>
綱所頓英賢畢集授君散騎侍郎吏部員外郎散騎常<lb/>
侍兼太子侍講監儲甲觀事重史丹侍講桂宫名髙張<lb/>
禹俄遷車騎大將軍侍中開府儀同三司餘如故方之<lb/>
驂乘霍去病爲侍中譬彼將兵公孫敖爲驃騎足以照<lb/>
曜六府謨明九德豈直允諧上將匡贊中軍而已哉旣<lb/>
而言從梁國服政酆都管仲有詞即受下卿之禮臧孫<lb/>
見德還奉嘉賓之宴有詔授使持節驃騎大將軍開府<lb/>
<pb n="KR2k0049_WYG_191-5b"/>
儀同三司霍州諸軍事霍州刺史犀節去關衮衣馳傳<lb/>
迎郊則文學前驅賓衞則邦君負弩直以五溪遼逺馬<lb/>
伏波之思歸三湘卑濕賈長沙之不願是以宜城刺史<lb/>
直㑹鹿門白沙故地仍畱龍種天厲弗戒奄然終極天<lb/>
和某年歸窆於襄陽白沙之舊塋君器宇詳正風鑒宏<lb/>
敏澡身浴德游藝依仁汝南令望扶風長者不言財利<lb/>
王夷甫之爲德不談人物阮嗣宗之為人從容亂離之<lb/>
機保此令德舒卷風雲之際無妨貴仕張衡渾儀之後<lb/>
<pb n="KR2k0049_WYG_191-6a"/>
即賦歸田杜預沈碑已來遂停鄉里王仲宣有讀書之<lb/>
樓諸葛亮有彈琴之宅實欲因此謝病閒居終焉鳴琴<lb/>
在膝或對故人寶劔自隨時遇稚子百年俄頃鳴呼哀<lb/>
哉遂使君子之陵止埋銅劔賢臣之墓唯銘石函銘曰<lb/>
有莊有惠居魯居衞義是隨時才堪濟世北部尚書東<lb/>
京司隸必復其始侯君相繼華蓋一岳文昌一星青衿<lb/>
辯志童子離經義朂非典書勤映螢徃年靈柩漂泊江<lb/>
沲以君哀慟川石停波揚名北海馳譽西河誰登九折<lb/>
<pb n="KR2k0049_WYG_191-6b"/>
不入朝歌蔚炳胥變攀陪遂逺白鹿隨軒丹翬附冕位<lb/>
參上將榮兼本選蛇盤綬結龜迴印轉來朝平樂歸政<lb/>
咸陽蕃維卽啓軍幕仍張起兹禮數峻此戎章長離宛<lb/>
宛刷羽陵江世急奔流年催驚隼滅没頓轡扶桑搖軫<lb/>
智士石坼賢人星殞西鄂芝枯南陽菊盡愴焉啓首生<lb/>
榮終極相杵輟舂鳴機罷織㷀㷀𦙍子視陰餘息霜露<lb/>
履之哀哉欒棘龍巢北望鳳闕前觀松長風逺地厚泉<lb/>
寒書埋簡落琴覆絃寛贈行之册書而納棺<lb/>
<pb n="KR2k0049_WYG_191-7a"/>
唐<lb/>
　　唐并州都督鄂國公尉遲恭墓碑　許敬宗<lb/>
蓋聞嶽靈昭貺協其神者申甫緯象騰斌含其精者伊<lb/>
傅用調芳玉鉉増耀金符譬八柱之承天猶四溟之載<lb/>
地是以邠郊創厯㝠契非彲之兆沛野開基鬱㑹攀鱗<lb/>
之傑莫不凝徽簡䇿篆勲戈鼎比裂河而濟美期礪嶽<lb/>
以疇庸若乃經啓睿圖彌綸聖業扈兵師於丹水夷餌<lb/>
石之祅渠振文策於烏江掃㧞山之巨祲抑揚七佐鎔<lb/>
<pb n="KR2k0049_WYG_191-7b"/>
鑄五臣致我后於勛華軼前修於樊灌名高絕代其在<lb/>
忠武公乎公諱恭字敬德河南洛人也原夫玉派靈長<lb/>
控昌源於弱水瓊基峻逺峙層構於軒臺叶粹氣以擒<lb/>
賊威横朔野奄崆峒而擅武跡跨中原亦猶江馬南浮<lb/>
圗基巨麗溟鯤北運激勢扶搖是故軒冕傳華半神州<lb/>
而交蔚忠良秀美繹帝里而馳芳與夫由余去危斥剪<lb/>
敦而作霸日磾受顧光珥貂而累華考諸聲實固不同<lb/>
年而語也曾祖本貞後魏中郎將冠軍將軍漁陽郡開<lb/>
<pb n="KR2k0049_WYG_191-8a"/>
國公贈中外六州諸軍事諡曰懋道粹黄中竒侔丹化<lb/>
襲徽章於珪瑞飛茂績於鐘鏞大父益都北齊左兵郎<lb/>
中遷金紫光禄大夫入周濟州諸軍事濟州刺史雕鎪<lb/>
杞梓黼藻人倫用匪齊鈎亟深微管之寄價符趙璧愈<lb/>
擅入秦之美考伽隋授儀同三司衞王記室皇朝追封<lb/>
常寧安公贈汾州刺史幽州都督材緯三端揚鑣武庫<lb/>
位階一命頓轡文房下調悲於季葉飾壤昭於昌運故<lb/>
知壯氣猶生貫千秋其尚想名臣不作瞻九原而增悼<lb/>
<pb n="KR2k0049_WYG_191-8b"/>
再縟部符之贈式冠封墳之典公鄧林抽穎崑嶠疏源<lb/>
非假七齡早鬱凌霜之幹爰滋九潤先孕聯雲之寶瞻<lb/>
言廣術企列㦸於髫初屬相傾義俯迴戈於度内雄姿<lb/>
岐嶷覆簣裁規沈勇潛貞涌泉韞量飾躬由禮檢性依<lb/>
仁匪衞袚於齊挑函翹誠於孟荀言泉河瀉應千里而<lb/>
無違俠氣飈騰輕百金而有裕加以鈐符元秘劔術精<lb/>
微偃月疏營右澤左陵之勢浮雲鴈陣鵝張鶴列之竒<lb/>
莫不夙契靈臺暗窮神奥由是譽光日下聲蓋秦中而<lb/>
<pb n="KR2k0049_WYG_191-9a"/>
翠虬驤霧必先階於尺木紫鷰追風初發蹤於歩武爰<lb/>
膺執㦸之選以効棄觚之節䝉授元帥都督拜朝散大<lb/>
夫轉議正大夫加銀青光禄大夫大業十二年也未展<lb/>
雄飛載羈下列何意乎九苞呈瑞儷彩司晨一角効祥<lb/>
儔蹤警夜俄而運鍾旒冕政弛永衣<hi>疑</hi>大浸襄陵長虹<lb/>
貫日公迺行吟梁父希管晏以思齊屈跡淮陰候蕭張<lb/>
而佐命皇家輔傾極振頺綱提劔風驅援旗電掃劉武<lb/>
周不稽天氣實暗人謀怒窮轍以抗威臨焦原而自逸<lb/>
<pb n="KR2k0049_WYG_191-9b"/>
公見縻昏偽迫以驅馳取譬辛毗甫依袁而免戾同夫<lb/>
馬援聊寄隗以偷全尚鞠醜徒據其危堞太宗俯離鳳<lb/>
邸親御龍韜軍次介休將屠偽邑早欽英略深嘉義勇<lb/>
飛箭以述皇威投金以申同德公鑒窮無象識照先機<lb/>
虚西楚之如狼陋張角之吠犬遽歸眞主期乎定人擢<lb/>
授秦府統軍于時帝道維新王途多故瑞雞之野式靜<lb/>
雲雷獻蜃之川來均霜露蕞爾凶狡久肆回邪載動神<lb/>
兵龔行天罰救楚妙算雖獨運於沖襟授律宏規固思<lb/>
<pb n="KR2k0049_WYG_191-10a"/>
憑於猛將乃以公為行軍總管遵彼前茅追奔若順海<lb/>
乘兹破竹潰敵如決河積甲齊山中嶽由斯咸定封尸<lb/>
築觀王城於是乂安飲至鎬京策勲居最所賜金帛蓋<lb/>
以千箱其後六統偏師五為總管北殲猾夏南廓滔天<lb/>
戮鯨鯢於洙泗溺驂䮽於漳滏所向風靡賞越彝班時<lb/>
外難初康内釁方兆春坊階亂搆禍深於戾園李屏窮<lb/>
凶為蠧尤於傲象公早參帷幕思固宗祧驟起聖懷累<lb/>
明大義九年六月二凶伏辜雖天道禍淫蓋賴君之算<lb/>
<pb n="KR2k0049_WYG_191-10b"/>
也擢左衞大將軍兼太子左衞率貞觀元年授右武侯<lb/>
大將軍屯兵數萬咸令統領職歴二官兼司七校龍飛<lb/>
靜柝總禁旅於瑤山馬珥臨戎肅嚴兵於錡禁於是威<lb/>
馳銀牓寵峻金吾拜上柱國吳國公食邑三千戸實封<lb/>
一千三百戸若遷黼疏峰<hi>疑</hi>奄衡巫而廓鎭雷導風驅<lb/>
瀉江漢以咸池餘礫涵輝明珠韜媚是稱奥壤獨擅雄<lb/>
州佇寄惟良以敷景化連帥之重僉曰爾諧貞觀四年<lb/>
授襄均鄧浙唐五州都督襄州刺史班朝驚俗載屏丹<lb/>
<pb n="KR2k0049_WYG_191-11a"/>
帷虛犴遷遶寧因赭服布中和而驛化浹旁潤以馳威<lb/>
惠澤潛通吐浪由其絕渚仁風普暢嘯谷所以浮江弛<lb/>
風牘於東臯歲儲京庾契成麟於西序家知禮譲道彼<lb/>
湘沅俗均鄒魯里稱冠蓋旣洽甿謠地接股肱佇求人<lb/>
瘼八年授光禄大夫行同州刺史封建功臣改封鄂國<lb/>
公册拜宣州刺史昔炎周裂壤滎陽茂十邑之庸有晉<lb/>
疇榮壯武峻重封之典校其優劣詎可扶輪累遷靈鄜<lb/>
夏三州都督懋兹宏德亟牧大藩控十角於星街信覃<lb/>
<pb n="KR2k0049_WYG_191-11b"/>
元塞總百城於天塹義偃朱方端委之風褫危冠而變<lb/>
俗氊裘之長棄鳴鏑以歸仁紫封流渥朱輪徒傳莫不<lb/>
情深借寇戀切畱黄可謂柔逺以德人稱遺愛者矣旣<lb/>
而俯鑒忘筌景文成之茂躅深惟滿器躐太傅之高蹤<lb/>
漏促銅儀循良夜之不怠體安玉杖諒坦路之難追奏<lb/>
擬青規辭榮綘闕特迴天睠賜其誠請於是册拜開府<lb/>
儀同三司禮秩加等已而從容廊廟怡暢丘園架巘圖<lb/>
蓮疏池瀉箭後堂歌吹通逸響於南隣别業林泉接芳<lb/>
<pb n="KR2k0049_WYG_191-12a"/>
陰於西第加以陶風元穆<hi>闕二字</hi>勲胄兼之里遂高陽門<lb/>
承通德故能聨姻瑤府結慶璿枝榮亞元吉寵班右威<lb/>
清樓聳構遙通婺女之津黄閣凝扉近接天孫之館長<lb/>
筵綺合韋珠與謝玉交輝廣廡雲浮羽籥共樅金遞奏<lb/>
庭烏効祉燮曜槐端隟駿流年俄潛柳次嗟乎巨川旣<lb/>
濟奄遷舟於夜壑高臺遽傾倐摧梁於夢奠粤以顯慶<lb/>
三年十一月二十六日遘疾薨於長安之私第春秋七<lb/>
十有四皇上情切宗臣痛深國老舉哀别次罷朝者累<lb/>
<pb n="KR2k0049_WYG_191-12b"/>
辰昔平仲云亡趨輪軫慟宣尼告逝述誄申哀未足方<lb/>
此撤懸喻斯輟祭追贈司徒詞曰飾終之典實屬於勲<lb/>
賢追逺之恩光歸於令望故開府儀同三司上柱國鄂<lb/>
國公敬德志局標舉基宇沈奥忠義之節歴夷險而不<lb/>
渝仁勇之風雖造次而必踐忠誠申於栢府茂績展於<lb/>
行陣西漢元勲韓彭非重東吳上將吳鄧為輕著恭肅<lb/>
於軒陛馳聲猷於藩岳方隆朝寄之榮便追止足之分<lb/>
闡雄林而兼濟植高操而孤徃道映千古譽光百辟與<lb/>
<pb n="KR2k0049_WYG_191-13a"/>
善俄褰殱良奄洎永言遺烈震動於心宜崇禮命式旌<lb/>
幽壤可贈司徒使持節都督并蔚嵐代等四州諸軍事<lb/>
并州刺史餘官封並如故所司備禮册命給班劔四十<lb/>
人及羽葆鼓吹贈絹一千五百段米粟一千五百石陪<lb/>
葬昭陵葬事所須並宜官給并賜東園秘器儀仗皷吹<lb/>
送至墓所仍送還宅并為立碑仍令鴻臚卿瑯琊郡開<lb/>
國公蕭嗣業監䕶光禄少卿殷令名為副使務從優厚<lb/>
稱朕意焉又下諡詔曰名以實稱事光於前典諡為表<lb/>
<pb n="KR2k0049_WYG_191-13b"/>
禮縟厚於尊言故博聞强立少傅擅文成之美行剛服<lb/>
逺冠軍膺景植之賜故開府儀同三司上柱國鄂國公<lb/>
贈司徒并州都督敬德襟宇宏邵機神秘逺氣茂英果<lb/>
情馳義烈闡雄圖而贊業標峻節以凝功道叶宗臣望<lb/>
隆時宰爰升九命之寵宜享三尊之位福謙從説悼徃<lb/>
増酸奉上危身誠許國之貞操安人和衆亦經邦之懿<lb/>
範詳式兹典錫以大名可諡忠武仍遣使持節備禮告<lb/>
柩以顯慶四年歲次己未四月丁未朔十四日庚申陪<lb/>
<pb n="KR2k0049_WYG_191-14a"/>
葬於昭陵禮也惟公資和清粹禀鋭雷霆勇冠六軍不<lb/>
失獨夫之色志澄四海期於萬里之外登范車而繹慮<lb/>
撫陳室以棲情蒼璧内融負青㝠其非逺白珪外審體<lb/>
黄裳而愈固藝或微而咸綜技雖末而旁該象弭初彎<lb/>
先穿臥石魚文且擊遂引飛泉擅扛鼎而推雄掩䝉輪<lb/>
而効捷觀其事親孝事君忠居身節與士信識通其變<lb/>
逺鑒窮於未形智括其神臨事期乎不測非外物之攸<lb/>
奬咸宜體以自然運屬艱虞披荆而扶帝業功宣草昧<lb/>
<pb n="KR2k0049_WYG_191-14b"/>
借箸以沃神襟載扈升陑爰參誓牧掩孫吳而高視轥<lb/>
韓白以長驅是以捨代偃齊似青邱之吞夢澤推堅衂<lb/>
銳猶黄䥨之穿魯縞祥符捧日亮堯景而増輝道契從<lb/>
風燮虞薰而演化故能丹書誓策青社疏榮位兆銜諸<lb/>
<hi>疑</hi>資五申而統律寄深錫壤按十部以宣風年曁抽簪<lb/>
禮優執酳懸輿勝躅昭茂寵於安車納駟高門峻朝章<lb/>
於行馬斯所謂道烈可紀令終有俶者與有子右領軍<lb/>
將軍寶琳鳳羽摛姿龍媒騁逸丞相之子道懋傳經王<lb/>
<pb n="KR2k0049_WYG_191-15a"/>
公之孫望高倒履掩八屯而効職副九列以騰芳履孝<lb/>
揚名克隆華閥顯親穆譽爰樹豐碑紀德盧山載表茂<lb/>
陵之域題貞畢陌式分京兆之阡庶令過客披文立名<lb/>
可則故懷斯惠望拜知歸其銘曰商周龍躍尹望鷹揚<lb/>
風雲宜感鱗翮曾驤於赫皇祚禔珍㑹昌錫兹元弼勲<lb/>
烈推光茂德初誕英徽早暢狼宿摛精龜文協貺棄繻<lb/>
關下受符圮上秘策金韜騰猷玉帳正心孤卲猛氣横<lb/>
飛長戈三捷雄㦸雙揮蛟分承影雁落忘歸韜奇佇睿<lb/>
<pb n="KR2k0049_WYG_191-15b"/>
屈跡乘機釁起射天妖凝鬭日明一光啓半千秀出道<lb/>
契披捧功宣授律冀北先馳圖南載逸受脤揚威專征<lb/>
耀武馬陵削樹鳶方鑄柱雲卷鳴祠風謳嘯雨靜祲破<lb/>
竹銷氛玉弩戎衣式定河帶同盟望高四履寵峻千兵<lb/>
裂壤汾邑分麾柳營網羅方召躡跡良平出建隼旟入<lb/>
參鳳輦名班䞇玉賁光儀鉉朱戸吟笳青門樹冕金裝<lb/>
甫散璇霜遽踐昔恭丹扆載奉薰琴今陪元襚空悲穀<lb/>
林紛紛禮褥杳杳光沈閽桐永閟宰樹方信瞻言史策<lb/>
<pb n="KR2k0049_WYG_191-16a"/>
逺振徽音<lb/>
　　瀘州都督王湛神道碑　　　　　楊　炯<lb/>
惟漢髙祖應天順人祭蚩尤於沛庭斬大虵於豐澤則<lb/>
豐沛之豪傑乘於雲矣惟漢光武龍飛鳳翔舉新市之<lb/>
八千破王尋之百萬則南陽之佐命動於天矣我高祖<lb/>
神堯皇帝以唐侯而建國從晉陽以起兵協和萬邦光<lb/>
宅天下則太原之衣冠有大勲矣公諱湛字懷元太原<lb/>
晉陽人也十一代祖卓晉給事中母常山公主河東有<lb/>
<pb n="KR2k0049_WYG_191-16b"/>
湯沐邑因家焉葬於長壽原故鄉有太原之號皇業伊<lb/>
始公以中涓從事賜田鄠杜間今為雍州人也昔武王<lb/>
定於下人太子賓於上帝基酆鎬而開國籍神仙以命<lb/>
氏霸則司徒所讓位天子所不臣昶則孝弟於閨門務<lb/>
學於師友豈直横江斬將南登建業之臺土食金溝北<lb/>
徙邙山之宅自兹厥後數百年國移三統周人共推其<lb/>
代祿家徙五陵漢朝不易其冠冕曾祖宗邁後魏中書<lb/>
侍郎彭城王府司馬周春官大夫都督晉陽侯祖亮本<lb/>
<pb n="KR2k0049_WYG_191-17a"/>
州主簿司木上士隋贈信州刺史大名革於東魏天命<lb/>
集於西周宗伯所以辨其儀林衡所以平其守父綽秦<lb/>
孝王府掾仁壽宫監離石郡通守晉陽侯皇朝石州刺<lb/>
史逆賊劉武周攻陷郡城因而遇害贈代州總管諡曰<lb/>
烈侯禮也天造草昧王業艱難周師纔至於太原胡兵<lb/>
遂入於離石負戸而汲不能定西戎之禍析骸而㸑不<lb/>
能解南楚之圍仁者殺身以成名君子有死而無貳公<lb/>
承聖賢之末代屬喪亂之𢎞多天子乘輿方清秣陵之<lb/>
<pb n="KR2k0049_WYG_191-17b"/>
氣諸侯斧鉞莫救驪山之烽國有命而何言邦無道而<lb/>
斯隱大業之季本州察孝廉非其好也高祖乃操斗極<lb/>
拜圖書再駕臨於孟津五星合於東井公解衣而濟策<lb/>
杖而行酈食其之長者逢漢祖而長揖袁曜卿之茂才<lb/>
見曹公而不拜從平霍邑授金紫光禄大夫入長安加<lb/>
左光禄大夫歴丞相相國二府典籖參軍事髙祖受禪<lb/>
擢為通事舎人通直散騎侍郎封金水縣侯食邑七百<lb/>
戸尋遷虞部郎中丁烈侯艱去職尋起為隴西别駕商<lb/>
<pb n="KR2k0049_WYG_191-18a"/>
鄜二州刺史上柱國荆州大都督府司馬冀州刺史定<lb/>
其封邑誓以河山蕭相立功於萬代畱侯决策於千里<lb/>
願持一郡洛陽之任耿純兼攝八州江東之拜陶侃龍<lb/>
朔三年遷使持節都督瀘榮溱珍四州諸軍事瀘州刺<lb/>
史江陽縣地瀘水提封參伐下而為益州岐山上而為<lb/>
井絡尺兵再戢黄昌兩日之歌槃木斯來景伯三年之<lb/>
化功成露冕歲及懸車嘆疏廣之知足慕祁奚之請老<lb/>
乾封二年上書乞骸骨詔公禄賜同京官仍朝朔望天<lb/>
<pb n="KR2k0049_WYG_191-18b"/>
子歴吉日協露辰郊上元祀清廟詔公行太尉事國之<lb/>
大事攝在有司蒼璧黄琮六玉以昭天地路皷陰竹九<lb/>
變而祠祖考名遂身退居常待終山川則羣望並走星<lb/>
象則中台夜拆春秋九十有三以咸亨三年七月十七<lb/>
日薨於京師永崇里諡曰敏侯喪事官給賜物三百段<lb/>
粟三百石葬日車服徃還有司監䕶公幼鍾偏罰毁瘠<lb/>
過人八歲讀書至無母何恃廢書慟哭嘔血數升逮事<lb/>
繼親孝聞州黨恩深母子比王元之事親夢感夫妻等<lb/>
<pb n="KR2k0049_WYG_191-19a"/>
衡卿之至孝年纔一紀有若成人吏部薛公見而稱嘆<lb/>
潁川之司馬德操早知劉廙譙國之夏侯㤗初深明樂<lb/>
毅兵次霍邑力戰有功高祖嘉之賜良馬一匹進圍京<lb/>
城為伏弩所中高祖臨視賜物三百段流血及屨未絕<lb/>
鼓音左輪朱殷豈敢言病武德之始奉使嶺南馮盎等<lb/>
稽首稱臣獻琛奉䞇舎人薛卓遇害北庭詔公責問單<lb/>
于謝罪賜黄金五十斤雜綵二百段南踰漲海北度陰<lb/>
山太中大夫去尉佗之黄屋高車使者作匈奴之鐵劵<lb/>
<pb n="KR2k0049_WYG_191-19b"/>
離石之難也枕干而寢見星而行號泣不絕聲者千里<lb/>
水漿不入口者數日同武陵之任襲入構諸羌異河内<lb/>
之張武空持遺劔吳逺由其得銘王裒以之攀栢冀州<lb/>
境内舊多淫祀褰帷按部申明法禁詔書遷秩百姓攀<lb/>
車立廟生祠樹碑頌德亦猶欒巴典郡山鬼潛移張禹<lb/>
牧州江濤不起公出身六十載遺愛二十州遂罷方岳<lb/>
之官仍居上台之位始於撥亂伊尹之輔成湯終於太<lb/>
平軒轅之得風后然後拂衣高蹈躬覽載籍著遺誡十<lb/>
<pb n="KR2k0049_WYG_191-20a"/>
八章盛行於代法文王周易之變象尼父孝經之篇窮<lb/>
性命之理盡天人之際莊周著論生也若浮史佚立言<lb/>
殁而不朽越文明元年二月十七日陪葬於獻陵禮也<lb/>
長子朝散大夫行扶風令遐觀等生芻一束泣血三年<lb/>
不踰聖人之禮能行大夫之孝京兆載開其新阡昆吾<lb/>
用昭其舊徳百年宫室宛在章臺之東五校軍營依然<lb/>
茂陵之下其銘曰昔在湯武阿衡尚父下及高光蕭何<lb/>
鄧禹皇天眷命赫矣高祖惟岳降神克生元輔攻城野<lb/>
<pb n="KR2k0049_WYG_191-20b"/>
戰關張英武竒策密謀荀攸賈詡始陪營衞仍㕘幕府<lb/>
旌節龍沙軒旗象浦出臨方岳入調風雨其生也榮池<lb/>
臺鐘皷其死也哀陳兵復土孝乎惟孝無父何怙刋石<lb/>
勒銘永傳終古<lb/>
　　鄭太子碑銘　　　　　　　　　盧照鄰<lb/>
若夫蒼精授邑載杓西鄰之際赤烏告祥方崇北面之<lb/>
尊海内奔波三分與二分交競寰中同㑹七百與八百<lb/>
相符故能安地軸之傾輪補乾絃之落紊如砥平道諸<lb/>
<pb n="KR2k0049_WYG_191-21a"/>
侯遵卜洛之郊似石磐基宗子紹維城之固大矣哉周<lb/>
之有天下也年將慶逺葉帯枝繁鄭國桓公宣王母弟<lb/>
水雙河濟洩雲雨以開封臯二城平連古今而錫類犬<lb/>
牙晉楚鼎足齊秦時遇鬭蛇之餘乍進牽羊之弊雖地<lb/>
承負黍國祚彌而無窮天錫香蘭家風邵為逾逺太子<lb/>
壽者康公之子桓公之二十代孫也聰明仁智暉映當<lb/>
時涯涘清深指鼈川而激量珪璋特逹與龍輅而齊光<lb/>
因以運逢陽城敗我鄭次辛亥之歲崩山湯㟁餒鋭氣<lb/>
<pb n="KR2k0049_WYG_191-21b"/>
於韓兵降志辱身飲盟符於晉血邑封千戸官具百寮<lb/>
今之壽城斯其地也享年七十八薨于晉葬於天陵南<lb/>
靈原超忽永深埋玉之悲荒隴萋其誰識生金之字玉<lb/>
京觀道士鄭大量家長鄭君則合宗並太子之後勝業<lb/>
孤揚清暉競逺逍遙林外放曠烟霞凝皓素於黄庭養<lb/>
神氣於元宇以為霓旌揚漢猶尋朽骨之靈鶴駕停空<lb/>
尚謁先人之墓於是芟荒薙蔓徙植延陰豐碑下鹿蘆<lb/>
高墳疏馬鬛得青烏之舊地臨絳邑之新田於時大唐<lb/>
<pb n="KR2k0049_WYG_191-22a"/>
總章元年歲次戊辰五月甲申之一日也爾其表裏山<lb/>
河極目原野九京以送其徃二水以流其惡山巖霜雪<lb/>
邀處子以同嬉奮㞯衣冠侣羣僊而共逺窺晉臣於泉<lb/>
路依希夏日之光思漢帝于雲衢髣髴秋風之詠雖復<lb/>
相望絕代固可氣類同年豈使素烈景風清猷澹味金<lb/>
石之美堙滅而無聞乎故式紹前範傳之永代將日月<lb/>
以居諸邈宇宙而長久詞曰周封懿族鄭國開疆始連<lb/>
高華終帯熒芒東西橘徙人物絳香蕭條河曲隱軫榮<lb/>
<pb n="KR2k0049_WYG_191-22b"/>
陽戎馬生郊兵車亂轍衆雄相競羣公未絕煙塵四起<lb/>
縱横四結園寢成泣偪陽成血家聲已隤出質而來西<lb/>
光未謝東府行開鄉關寂寞城邑徘徊三鄉二鄙風月<lb/>
池臺廣陽已失年共不朽魄散東山魂歸北郟披榛卜<lb/>
葬分晉獻絳露泫即泣雲屯即愁川源遽徙居處不畱<lb/>
源旣號靈城猶名壽摧殘剪樹零落為土碑失黄礱銘<lb/>
摧白楸猗歟積善克昌後𦙍丹竈九飛清溪千仞眷茲<lb/>
幽隴清風丕振勒石揚聲聞之陳信左右原野表裏山<lb/>
<pb n="KR2k0049_WYG_191-23a"/>
河析城王屋汾川帝歌新城樹少故絳人多悠悠萬代<lb/>
見此如何<lb/>
　　三受降城碑銘　　　　　　　　吕　温<lb/>
夏后氏遏洪水驅龍蛇能禦大菑以活黔首周文王城<lb/>
朔方逐獫狁能捍大患以安中區若非高㟁峻防重門<lb/>
擊柝雖有盛德曷觀成功然則持璿璣而弛張萬象昊<lb/>
穹之妙用扼勝勢以擒縱八極王者之宏圖道雖無外<lb/>
權則有備變化消息存乎其人三受降城皇唐之勝勢<lb/>
<pb n="KR2k0049_WYG_191-23b"/>
者也昔秦不量力北築長城右扼臨洮左馳碣石生人<lb/>
盡去不足乘障兩漢之後頽為荒丘退居河滸歴代莫<lb/>
進矯亡秦之弊則可矣盡中國之利則未然唐興因循<lb/>
未暇經啓有拂雲祠者在河之北地形雄坦控扼樞會<lb/>
虜伏其下以窺城中禱神觀兵然後入寇甲不及擐突<lb/>
如其來鯨一躍而吞舟虎數歩而擇肉塞草落而邊甿<lb/>
懼河氷堅而羽檄走爰自受命至於中興國無寧歲景<lb/>
龍二年黙啜强暴瀆鄰搆怨掃境西伐漠南空虛朔方<lb/>
<pb n="KR2k0049_WYG_191-24a"/>
大總管韓國公張仁愿躡機而謀請築三城奪據其地<lb/>
跨大河以北嚮制胡馬之南牧中宗詔許横議不撓於<lb/>
是畱及𤓰之戍斬姦命之卒六旬雷動三城岳立以拂<lb/>
雲祠為中城東西相去各四百里過朝那而北闢斥堠<lb/>
迭望幾二千所損費億計減兵萬人分形以據同力而<lb/>
守東極于海西窮于天納陰山於寸眸拳大漠於一掌<lb/>
驚塵飛而烽火燿孤鴈起而刁斗鳴渉河而南門用晏<lb/>
閒韓公猶以為未也方將建大斾提金鼓馳神笇鞠虎<lb/>
<pb n="KR2k0049_WYG_191-24b"/>
旅看旄頭明滅與太白進退小則責琛賮受厥角定保<lb/>
塞一隅之安大則倒狼居竭瀚海空苦塞萬里之野大<lb/>
略方運元勲不集天其未使我唐無北顧之憂乎厥後<lb/>
賢愚迭任工拙異勢剛者黷武柔者敗律城隳險固寇<lb/>
得凌軼或驅馬飲河而去或控弦劇壘而旋吾知韓公<lb/>
不瞑目於地下矣今天子誕敷文德茂育羣生戢兵和<lb/>
親北狄右袵然而軍志有受降如敵大易有安不忘危<lb/>
崇墉言言其可弛柝亦宜鎭以元老授之廟勝俾述舊<lb/>
<pb n="KR2k0049_WYG_191-25a"/>
職而恢遺功外勤撫綏内謹經略使其來不敢仰視去<lb/>
不敢返顧永讋猛氣無生禍心聳威馴恩禽息荒外安<lb/>
固萬代術何加焉敢勒銘城隅庶復隍而光烈不昧銘<lb/>
曰韓侯受命志在朔易北方之强制以全策亘漢横塞<lb/>
掲茲雄壁如三鬭龍躍出大澤並分襟帯各閉風雷俯<lb/>
賜陰山仰看昭回一夫登陴萬里洞開日晏秋盡纖塵<lb/>
不來時惟韓侯方運神妙觀釁則動乃誅乃弔廓乎窮<lb/>
荒盡日所照天乎未贊不策清廟我聖耀德罷扄北門<lb/>
<pb n="KR2k0049_WYG_191-25b"/>
優而柔之用息元元曷若完守推亡固存于襄于夷永<lb/>
裕後昆<lb/>
　　祀北嶽祠碑　　　　　　　　　張嘉貞<lb/>
有國者殷薦於天地望秩於山川故災沴不生矣有家<lb/>
者嚴敬於鬼神克諧於禮樂故休祐斯應矣由是上下<lb/>
交泰幽明相協五精同朗辰為水其味鹹五鎭俱清恒<lb/>
為冬其音羽大哉茲嶽殊於衆山嵩華乃跼乎近甸衡<lb/>
岱不踰乎方域孰與夫包括綿長經綸中外其頂也上<lb/>
<pb n="KR2k0049_WYG_191-26a"/>
扶乾門黑帝之宫觀其足也下捺坤軸元神之都府豈<lb/>
止劈冀魏截幽燕拒洪河撐大海澒洞合沓半天下之<lb/>
襟𢃄嵯峨巉巖一宇内之標格者也故知惟土有精惟<lb/>
山有靈窅窅㝠㝠其道至平其德至貞氤氳馨馨目之<lb/>
不覩夫形耳之不聞夫聲陰陽不測夫奥所以存像設<lb/>
建祠庭矣稽彼上古洎於中運五載巡狩百神懷柔皇<lb/>
王令典以之叶祚歴數昌期以之交泰自嬴漢逮周隋<lb/>
匪修匪䖍或僭或侈不勤於省者其政缺非美而封者<lb/>
<pb n="KR2k0049_WYG_191-26b"/>
其事訛嗚呼黷祭虛陳昭靈罔答更張禮秩固待雍熈<lb/>
粤若我唐正百王頽敎恭惟我后揚五聖丕烈人神允<lb/>
浹動植和暢乃籍北鎭柴南壇碑西岳泥東岱是用告<lb/>
厥功祗其祠也故穰穰介福獲於彼顒顒衆心徯於此<lb/>
邊隅於是乎靜稼穡於是乎豐豐以阜人靜以安俗俗<lb/>
安而人阜君睿而神聰惟神幽贊已成惟君能事斯畢<lb/>
北巡之禮胥詠其蘇雖黝輅纁旗未由冬覲而圓珪方<lb/>
璧每自天來或事舉必祈福行宜賽則有公卿而奉新<lb/>
<pb n="KR2k0049_WYG_191-27a"/>
命或四時薦熟三獻酌洗則有侯牧而率舊章非夫昭<lb/>
信雄直豈常享於明代哉是以河朔人風潔誠而禱蠶<lb/>
榖者多矣春終秋孟冬首三之月尤劇蘋藻自羞若從<lb/>
官斂樵蘇不禁孰能私伐蓋威靈感通以致耳與其淫<lb/>
慆而求者異乎夫道莫先乎貞政莫先乎淳參造化以<lb/>
成萬物莫先於神資帝王以富四海莫先乎人䕶神莫<lb/>
先乎君理人莫先乎師丙寅歲乃命菲才謬兼軍郡欽<lb/>
若明詔持兵導俗無敢懈怠名山大川著乎典式靡不<lb/>
<pb n="KR2k0049_WYG_191-27b"/>
加敬於昭神寢於岳之陽伊岳致神伊神主岳高柯古<lb/>
幹幽蔚陰翳俯仰瞻對精魂肅恭慄然何為故以嗟歎<lb/>
嗟歎不足於是詠歌歌以發言言以彰德事可追於風<lb/>
雅詞無隱於聞見神而聽之頌斯作曰五宿熒煌風政<lb/>
休咎上經乎乾綱我君順之祚乃久兮五宗磅礴隂化<lb/>
成敗下彰乎坤絡我君欽之福乃介兮天平地成神道<lb/>
助貞人事以寧兮皇極帝力神道助直人事以息兮禎<lb/>
祥日新旣祠旣禋國萬斯春兮風雨若時是耕是穫家<lb/>
<pb n="KR2k0049_WYG_191-28a"/>
勤於礿兮至誠通兮昭㝠協和至道黙兮對揚頌歌大<lb/>
恒如礪明德惟峨唐開元十五年碑在西碑房自書<lb/>
　　贈太尉裴行儉神道碑　　　　　張　説<lb/>
星辰懸象所以殷時布氣然而行不言之道者天也文<lb/>
武用才所以勤官定國然而收無為之理者帝也當高<lb/>
宗之休運任名世之良臣清九流而闢四海代天工而<lb/>
張帝德歴選前哲豈多乎哉公諱行儉字守約河東聞<lb/>
喜人也其先出於嬴姓伯益之後也秦則裴侯始封漢<lb/>
<pb n="KR2k0049_WYG_191-28b"/>
則侍中受職魏晉之代鬱為盛門八裴方於八王聲振<lb/>
海内三子尊為三祖望高士族自冀州刺史徽至公十<lb/>
二代中軍將軍雙虎至公六葉代無遺德不隕厥問者<lb/>
已大王父伯鳳周驃騎大將軍光汾二州刺史琅琊郡<lb/>
開國公大父定高大將軍馮翊郡守襲琅邪郡公諸侯<lb/>
受封山河傳國天子共理循良克家考仁基隋左光禄<lb/>
大夫以陰圗王世充義㧞舊主遭時不利玉折名揚聖<lb/>
唐龍興旌淑勵節贈原州都督命諡曰忠盖春秋之褒<lb/>
<pb n="KR2k0049_WYG_191-29a"/>
也公清明本乎世德正性出乎胎敎氣潤河靈貎雄岳<lb/>
立仁孝之道天生而知將相之器與年俱長以高蔭為<lb/>
𢎞文生絕事篤學累年不舉房僕射異而問焉對曰隋<lb/>
室喪亂家亡典籍館有良書探討未徧故少畱耳梁公<lb/>
驚曰驥子志氣凌雲一日千里其早為通人之目也如<lb/>
是明經補左屯衞倉曹詔舉轉雍州司士選金部戸部<lb/>
二員外歴都官郎中長安令明慶中與長孫太尉褚河<lb/>
南論及中宫廢立國家憂患有公伯寮譖行於季氏出<lb/>
<pb n="KR2k0049_WYG_191-29b"/>
為西州長史又改金山副都䕶又拜安西大都䕶西域<lb/>
從政七八年間窮荒舉落重譯向化我之獨賢邊之多<lb/>
幸乾封歲徴為同文少卿尋除司列少常伯官復舊號<lb/>
為吏部侍郎加銀青光禄大夫自居銓管大設綱綜辨<lb/>
職差才審官序爵法著新格言成故事上元中長星出<lb/>
天秃髮入塞詔公為洮州道左軍總管又為秦州鎮撫<lb/>
右軍總管並受元帥周王節度雖祭公有諫耀武之事<lb/>
不行而方叔帥師來威之道備矣儀鳳二年十姓生可<lb/>
<pb n="KR2k0049_WYG_191-30a"/>
汗匐延都支及李遮匐潛搆犬戎俶擾西域朝廷憑怒<lb/>
將行天討公進議曰敬元敗績於茅戎審禮免胄而入<lb/>
狄豈可絕域更勤王師今波斯王亡侍子在此若命使<lb/>
册立則路由二蕃便宜取之是成擒也高宗善其計詔<lb/>
公以名册送波斯兼安撫大使公往莅遺愛洽於人心<lb/>
是行也百城故老望塵而雅拜四鎭酋渠連營而<graphic n="KR1460" url="https://raw.githubusercontent.com/kanripo/KR-Gaiji/master/images/KR1460.png" mimeType="image/png"/>酒<lb/>
一言召募萬騎雲集公乃解嚴以反諜託獵以訓旅謀<lb/>
之多方間其無備裹糧十日執都支於帳前破竹一呼<lb/>
<pb n="KR2k0049_WYG_191-30b"/>
鉗遮匐於麾下華戎相慶立碑碎葉蓋美克雋不殺而<lb/>
用謀安人以德而去害廓氛祲於地表燀皇靈於天外<lb/>
充國有屯田之頌竇憲有燕山之銘訂茲逺略彼何微<lb/>
也遷禮部尚書加上柱國又特降恩命兼右衞大將軍<lb/>
夷典秩宗神必據我文昌有將天道存焉調露中單于<lb/>
可汗伏念外叛大鴻臚蕭嗣業喪律詔公為定襄道大<lb/>
總管軍至朔州斥堠相接匈奴故態狃刼糧以餒師神<lb/>
將出竒張虛勢以啗敵偽為轉運伏其壯士示羸師以<lb/>
<pb n="KR2k0049_WYG_191-31a"/>
綏行隱精騎以躡迹寇果大下援兵奔散驕虜益驁自<lb/>
為得色驅此車牛憩彼泉井於是箱中兵起千弩齊發<lb/>
要路騎飛一息而至羣胡顚沛殺傷滿野從此饋運路<lb/>
無驚者觀夫大漠無倪穹廬靡所追之逃遯捨之憑陵<lb/>
費日老師兵家所病公潛使緩頰均其利心深圖旣入<lb/>
狼意亦改及委罪衙官陰送降欵公密上其事人莫之<lb/>
知及如所期舉國歸附煙塵大起師徒惶惑公徐使令<lb/>
軍曰此是伏念執温傳來降非他寇也俄而銜璧轅門<lb/>
<pb n="KR2k0049_WYG_191-31b"/>
釋縛納欵帝嘉厥勲命尚書崔知悌乘驛勞軍備禮獻<lb/>
凱册勲之日程務挺張䖍朂者行軍之偏將也訴言予<lb/>
勞逼逐方降大軍又屬秉鈞忌才上下其手公曰雖不<lb/>
逮羣師之讓功猶恥與二王之競力今而殺降後無來<lb/>
者乃封公聞喜縣開國公而伏念温傳皆戮都市是年<lb/>
也伏念弟元珍擁其餘種復叛則天稱制追正㝛枉贈<lb/>
伏念太僕卿程張諸家别故夷族君子以為神理之不<lb/>
可誣也永淳元年詔公為金牙道大總管未行遘疾四<lb/>
<pb n="KR2k0049_WYG_191-32a"/>
月二十八日薨於京師延壽里春秋六十有四長子貞<lb/>
隱早卒嫡孫參元嗣封藐是諸孤哀哀幼童高宗悼焉<lb/>
贈幽州都督賜凶儀還鄉喪葬官供禮部郎中監䕶窀<lb/>
穸之數率禮有加别勅畱守委皇太子擇六品京官一<lb/>
人檢校家事五六年間待兒孫稍成長日停寵極哀榮<lb/>
禮之厚者澤周存没義莫重焉太常議諡博古多能文<lb/>
武表式曰憲其年十月葬我憲公於聞喜之東良原禮<lb/>
也神龍中興朝思舊德贈公揚州大都督開元孝享宰<lb/>
<pb n="KR2k0049_WYG_191-32b"/>
嗣延恩贈公太尉生不登于台階没追位乎靈庠序四<lb/>
時於地下調三光於天上聖人神敎意在茲夫公志堅<lb/>
慮精神勇識澈藝必討本學皆覩奥又善測候雲物推<lb/>
步氣象鬼無遁謀靈不藏用著文集二十卷造草字數<lb/>
千文皆寶傳人間以為代法撰選譜十卷又為軍營行<lb/>
陣部衆料敵等四十六訣大聖天后令秘書監武承嗣<lb/>
就家取進以為秘術豈比馬卿浮華難畱封禪之草劉<lb/>
安虛誕空傳鴻寶之書而已哉加以汲引沈淪推奬氣<lb/>
<pb n="KR2k0049_WYG_191-33a"/>
類虛懷而襟帶不設𢎞亮而城府洞開故虎旅雲從詞<lb/>
林響應若羽毛之宗麟鳳衆川之長江河也在選曹見<lb/>
駱賓王盧照隣王勃楊烱評曰炯雖有才名不過令長<lb/>
其餘華而無實鮮克令終見蘇味道王勮嘆曰十數年<lb/>
外當居衡石後各如其言其在軍麾擇帳下之士則有<lb/>
張知運薛訥閻敬客甘元暕裴思諒王智方吕休璟劉<lb/>
元意引偏禆之將則有程務挺張䖍朂王方翼崔智𧦬<lb/>
党金毗郭待封劉敬同李多祚黑齒常之凡所進㧞盡<lb/>
<pb n="KR2k0049_WYG_191-33b"/>
為名將此則有道之人倫武侯之賞鑒也公之送波斯<lb/>
也入莫賀延磧中遇風沙大起天地暝晦引道皆迷因<lb/>
命息徒至誠䖍禱徇於衆曰井泉不逺須臾風止氣開<lb/>
有香泉豐草宛在營側徃來之人莫知其處此乃耿公<lb/>
之拜井商人之化城也公在禮闈勅賜善馬及寶鞍令<lb/>
史奔馳馬倒鞍破懼而逃罪公使詔之曰知汝誤耳又<lb/>
平都支遮副大獲珍異酋長將吏請遍觀焉有馬腦大<lb/>
盤希代之寶也隨軍王休烈捧盤跌倒應時而碎叩頭<lb/>
<pb n="KR2k0049_WYG_191-34a"/>
流血惶怖請死公笑曰事有不意何至重玉而害人乎<lb/>
此又文饒之含容邴吉之仁恕也公西擒都支北降伏<lb/>
念前後錫馬五百匹僮二百人金銀器物三千器錦罽<lb/>
織皮三百殷公受置庭中旬日散盡此又趙奢之待士<lb/>
田文之市義也若夫知人以為本感通以為行善貸以<lb/>
為常散積以為樂古之有道者從事於斯矣公元夫人<lb/>
河南陸氏兵部侍郎爽之女也陸氏卒繼室以華陽夫<lb/>
人庫狄氏有任姒之德班左氏之才聖后臨朝召入宫<lb/>
<pb n="KR2k0049_WYG_191-34b"/>
闕拜為御正中宗踐祚歸養私門歲時致禮媧后補天<lb/>
進參十亂少康嗣夏退叶三從晉朝公卿列拜虞潭之<lb/>
母周官音注近同韋逞之家皇上臨極旁求陰政再降<lb/>
綸言將留内輔夫人深戒榮滿逺悟眞筌固辭羸憊超<lb/>
謝塵俗每讀信行禪師集録永期尊奉開元五年四月<lb/>
二日歸眞京邑其年八月歸窆穸於終南山鴟鳴堆信<lb/>
行禪師靈塔之後古不合葬魂無不之成遺志也長子<lb/>
參元官至涇鄧二州刺史聿修厥德人亡道存次子延<lb/>
<pb n="KR2k0049_WYG_191-35a"/>
休并州文水令世載文雄家傳草聖次子慶逺協律郎<lb/>
深逹禮樂克和神人咸負長才同淪短運季子光庭侍<lb/>
中兼吏部尚書輔政邕熙致君堯舜孝理發乎陵廟仁<lb/>
澤遍乎松檟是故妻以夫榮母以子貴以尚書先贈方<lb/>
伯申命上公夫人舊封華陽増號晉國詩云文武吉甫<lb/>
萬邦為憲上公有焉又曰彼美孟姜德音不忘小君有<lb/>
焉孝經云立身行道以顯父母侍中有焉合三德而為<lb/>
家横百代而濟美信可以言時稱代鏤石刋金者歟神<lb/>
<pb n="KR2k0049_WYG_191-35b"/>
道前銘薛令所撰具有後命俾余繫述馬遷世家益孟<lb/>
堅之一傳劉寛表墓並伯喈之兩碑報德敎忠俱傳不<lb/>
朽銘曰天生亞聖祚此王國文綜九流武參七德柔逺<lb/>
服叛窮西盡北赫我皇靈去其蝥賊仁則不逺智何不<lb/>
周如山之峻如川之流術與神合藝將道遊書來懸帳<lb/>
賦出登樓司馬軍陣官人綱紀帝加常伯國於聞喜室<lb/>
有令妻家成克子社金傳世桓圭守祀神道上台永介<lb/>
邦祉<lb/>
<pb n="KR2k0049_WYG_191-36a"/>
　　侍中兼吏部尚書裴光庭神道碑　張九齡<lb/>
夫道遵常習故蓋人拘於凡也得精亡麤是天縱於聖<lb/>
也方聖上之㧞太師也豈籍譽於朝廷哉徑取士於無<lb/>
跡懸收功於未朕而終致大用克成休勛使祖虛名者<lb/>
見西子而憎貌工横議者聞魯連而杜口乃知古謂則<lb/>
哲維帝其難今之得人遇聖為易能允明主之鑒不負<lb/>
真賢之實者其在正平忠獻公乎公諱光庭字連城河<lb/>
東聞喜人也伯翳之後與秦同姓始封於裴因邑命氏<lb/>
<pb n="KR2k0049_WYG_191-36b"/>
魏晉之際為人物之傑與瑯琊王氏相敵時人謂之八<lb/>
裴八王自茲厥後奕代更盛大王父定高周大將軍馮<lb/>
翊太守瑯琊公大父仁基隋光禄大夫追贈持節原州<lb/>
都督天之旣厭隋德矣見危致命不亦難乎諡之曰忠<lb/>
春秋之義也皇父行儉禮部尚書兼定襄道行軍大總<lb/>
管聞喜縣公贈太尉時或有奸王命禁暴安人不謂重<lb/>
乎謚之曰憲尊名之典也公即憲公之第七子降神元<lb/>
和含光不耀越在初服已有老成雖逺大是圖而近識<lb/>
<pb n="KR2k0049_WYG_191-37a"/>
莫悟學探帝載何事小名業綜人倫豈矜一善弱歲居<lb/>
太尉憲公喪幼以孝聞尋補𢎞文館學生神龍初明經<lb/>
擢第授家令寺丞轉太常丞加朝散大夫景龍中以親<lb/>
累外轉尋入為陜王友改右衞郎將丁晉國太夫人憂<lb/>
柴毁骨立殆至滅性服免起丹州别駕未之就也復除<lb/>
右衞郎將無何遷率府中郎嗟乎有其道而無其用不<lb/>
可行也得共時而不得其志亦不可行也公負經綸之<lb/>
器韜王霸之略自委泊外臺棲遲下位出外從事十數<lb/>
<pb n="KR2k0049_WYG_191-37b"/>
年間坦然而自若者何哉蓋知才有所必伸命有所必<lb/>
與非茍而已開元中聖上思光禄之休烈嘉太尉之元<lb/>
勲是必象賢其將大受特拜司門郎中轉兵部侍臺之<lb/>
文始應列㝛鴻漸之羽可用為儀遷鴻臚少卿以觀其<lb/>
能也是歲天子有事於岱宗諸侯㑹朝於行在執籩豆<lb/>
者不限於中外獻琛賮者亦勤於駿奔莫不來享無有<lb/>
逺近而執政以公代曉邊事職在行人且曰夷狄豺狼<lb/>
黷盟阻德我今有事戎或生心我張吾師有備無患若<lb/>
<pb n="KR2k0049_WYG_191-38a"/>
何公曰不可夫封禪者所以告成功也觀兵者所以威<lb/>
逆命也云亭苗扈非一時之事也受脤執燔非三代之<lb/>
禮也天方佑我光啓舊服憬彼獯鬻能違天乎無庸𠞰<lb/>
人可以諜告從之秋九月突厥果使其相執失頡利發<lb/>
與其介阿史德暾泥熟來朝公之謀也東封還遷兵部<lb/>
侍郎祈父之職夏卿之亞存而舉者悉以咨之公於是<lb/>
考遺訓補闕典序蒐苗獮狩之禮詳施税簡稽之賦頒<lb/>
九畿之政設九伐之刑以練國容以精軍實邊鄙不聳<lb/>
<pb n="KR2k0049_WYG_191-38b"/>
帝用嘉之旣而拜中書侍郎同中書門下平章事兼御<lb/>
史大夫正出其言霈乎人有歸也天憲惟明肅乎人知<lb/>
禁也尋加銀青光禄大夫換黄門侍郎俄遷侍中兼吏<lb/>
部尚書𢎞文館學士總百揆之樞轄酌九流之淵奥叶<lb/>
文軌之殷受天人之和木火象鼎其惟實餗山川出雲<lb/>
用作霖雨時哉之㑹無得稱焉先是大化之行務以元<lb/>
黙遵夫易簡舊章在而不議吏道雜以多端公於是求<lb/>
革故之實契隨時之義作秩序以平之設循資以定之<lb/>
<pb n="KR2k0049_WYG_191-39a"/>
謹權衡以選之考殿最以參之奸回無所措其邪噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>
不能介其量多士動色羣方改瞻仰之者邈乎如山窺<lb/>
之者間不容髪或曰執事無乃惠歟公曰大命敢不敬<lb/>
歟若然方將致六符於泰階驅百姓於仁壽豈直睥睨<lb/>
先正紛綸近古汨而隨流守而勿失云爾哉二十年冬<lb/>
上幸河東祠后土命公兼左軍師禮畢賜爵正平男加<lb/>
光禄大夫抑人有言曰樹善莫如滋積仁莫如重則臧<lb/>
僖之慶有後於魯欒武之德未絕於人宜公侯之子孫<lb/>
<pb n="KR2k0049_WYG_191-39b"/>
必復其始也公嘗讀易至乾之屯升之漸喟然嘆曰物<lb/>
惡有滿而不溢高而不危者哉旣而居不崇侈動無踰<lb/>
法雖百乘之家萬夫之長沖如也謂日用不知存諸方<lb/>
册何天年未永瘼此台臣二十有一年春三月癸卯遘<lb/>
疾甍於京師平康里之私第春秋五十八朝廷哀傷冕<lb/>
旒震悼制戸部尚書杜暹卽殯弔祭賵物五百段粟五<lb/>
百石喪事優厚官供輟朝三日丁未有詔追贈太師諡<lb/>
曰忠獻使某官某監候喪事以某月日葬我忠獻公於<lb/>
<pb n="KR2k0049_WYG_191-40a"/>
聞喜之舊塋禮也初知星者言上相有變良臣將殁謂<lb/>
請禳之公曰使禍可禳而去則福可祝而來也論者多<lb/>
之以為知命夫天下之達道有五所以行之者三曰忠<lb/>
孝仁安君忠也榮親孝也周物仁也此三者有一於身<lb/>
鮮矣而公實兼之且媚於人者必好其威福賢於事者<lb/>
必羞其謗政公知其然則以直道匪躬之故忠莫厚焉<lb/>
禮為人子春秋以致享義於人臣夙夜以從命公知其<lb/>
然則以時告如在之敬孝莫重焉夫以衡石之任陶鈞<lb/>
<pb n="KR2k0049_WYG_191-40b"/>
之力莫不責於下吏求僃於一人以故舞文雷同疑獄<lb/>
歲構恬而不改浸以成風公知其故則以信察御物之<lb/>
惠仁莫加焉其行已奉公皆此類也嘗所著述率於箴<lb/>
規以為惇叙九族本枝百世王者之盛也而義不可以<lb/>
無訓作瑤山徃記維城前軌以諷之微而彰志而晦聖<lb/>
人之舉也道不可以虛行作續春秋自戰國迄於周隋<lb/>
以統之臣子義也天人之際僃矣非洽聞通理其孰能<lb/>
與於此乎宜其存無幸人殁有遺愛嗣子積京兆府司<lb/>
<pb n="KR2k0049_WYG_191-41a"/>
録事參軍孝實克家動必中禮丕承厚命紆天鑒而増<lb/>
華敢跡前修琢豐碑而不朽銘曰益作舜虞鍼分晉土<lb/>
慶流八族德盛三祖瑯琊象賢懷文佩武光禄忠烈殺<lb/>
身報主尚書出將恢我王略文敎内敷武功外鑠緇衣<lb/>
之弊惟公繼作用晦而明處豐思約鴻臚好謀夏卿稱<lb/>
職代天施化佐皇立極納於憲府好是正直乃宅冢司<lb/>
謀猷允塞盡瘁事國夙夜在公居無闕正殁有餘忠天<lb/>
子命我頌德銘功日月有既令聞無窮<lb/>
<pb n="KR2k0049_WYG_191-41b"/>
　　夏州都督王方翼神道碑　　　　張　説<lb/>
良玉禮神用之西序之器拾之南山之璞冏然不有其<lb/>
珍也君子安命進之扞城之雄退之去國之老隤然不<lb/>
失其正也語夫杖運以行道屬辭以比德亦何代無其<lb/>
人哉公諱方翼字仲翔太原祁人王周之後也王子以<lb/>
敗敵受姓徴召以遁世為名司徙之濟艱難義形漢室<lb/>
太尉之圖舉甲心盡魏朝聞蔣濟所言則知尚書志力<lb/>
兄弟繼美覽周書所載則見潁川忠烈子姓皆封臣節<lb/>
<pb n="KR2k0049_WYG_191-42a"/>
奮揚於百代家聲籍甚於四海大王父司徒定公秉隋<lb/>
氏之崇也王父駙馬開府文公裕先朝之懿也考特進<lb/>
愼公仁表皇室之甥也公門總四岳之靈帝子分五潢<lb/>
之氣是生時傑鬰為人紀公雄姿沈毅凛難犯之色虛<lb/>
懷信厚坦招納之量識略精斷逹應變之權神守密靜<lb/>
堅不奪之節孝友内兆於免懷忠信外灼於旣冠加以<lb/>
思參造化誠合鬼神文其詩書武其韜略推此才也以<lb/>
從政焉永無匱矣夙遭家難哀過柴瘁京師號曰孝童<lb/>
<pb n="KR2k0049_WYG_191-42b"/>
王母同安長公主引貴遊之誡示作苦之端今太夫人<lb/>
徙居郿墅儲無斗粟庇無尺椽公躬率傭保肆勤給養<lb/>
墾山出田燎松鬻墨一年而良疇千畆二年而厦屋百<lb/>
間日舉壽觴厭珍膳矣處約能久不亦仁乎在困能亨<lb/>
不亦智乎永徽初始宰安定誅豪暴以育人察奸宄以<lb/>
申寃異政三舉清風一變除瀚海都督府司馬以母疾<lb/>
辭職為姜恪乘便遂徙朔州尚德府果毅歲餘王本立<lb/>
上書理公國之惇孝不宜擯抑有詔徴還而親不待心<lb/>
<pb n="KR2k0049_WYG_191-43a"/>
與哀絕氣屬禮存詔御醫孟黙朝夕診視免喪踰年僅<lb/>
堪履立樂成公東討新羅薦為將師詔公持節雞林道<lb/>
總管軍停不行授沙州刺史未至改拜肅州以為慢防<lb/>
啓寇非重閑也乃大築雉堞嚴僃櫓械人知有恃戎亦<lb/>
來威儀鳳歲河西盡蝗獨不入州境隣郡湊稔提挈如<lb/>
雲公傾私泉以資乏引激水以立磑舉火百圶日哺千<lb/>
人遂有芝草叢生豐年屢降人之詠德刋石存焉裴吏<lb/>
部名立波斯實取遮匐偉公威厲飛書薦請詔公為波<lb/>
<pb n="KR2k0049_WYG_191-43b"/>
斯軍副使兼安西都䕶上柱國以安西都䕶懷寶為庭<lb/>
州刺史大城碎葉街郭迴互夷夏縱觀莫究端倪三十<lb/>
六蕃承風謁賀洎于海東肅如也無何詔公為庭州刺<lb/>
史以波斯使領金山都䕶前使杜懷寳更統安西鎭守<lb/>
碎葉朝廷始以鎭不寧蕃故授公代寶又以求不失鎭<lb/>
復命寶代公夫然有以見諸蕃之心搖矣於是車蒲啜<lb/>
首唱寇兵羣蕃響應蝟毛而竪公在磧西獻㨗無虛歲<lb/>
蹙車蒲於弓月陷咽麫於熱海剿叛徒三千於麾下走<lb/>
<pb n="KR2k0049_WYG_191-44a"/>
烏鶻十萬於城外皆以少覆衆以誠動天葛水暴長祭<lb/>
撤而三軍渉渡葉河無舟兵叩而七月氷合由是士卒<lb/>
益勇戎狄益懼璽書下問皇靈逺爍遷夏州都督徴詣<lb/>
奉天宫熱海之役流矢貫臂陳血染袖事等殷輪帝顧<lb/>
而知之視瘡歔欷曰為國致身乃吾親也妖賊白鐵余<lb/>
據城平以反奉詔與程務挺討擒之善公有發石壞城<lb/>
之計及風焚栅之感封太原郡公元珍寇邊受命討擊<lb/>
公以無甲乃發思造六片木排袴關鈎解合畫為虎文<lb/>
<pb n="KR2k0049_WYG_191-44b"/>
比至關先與虜合戰若驅猛獸蒙臯比莫之敵也胡馬<lb/>
奔駭獲其二啜桑乾舎利兩部來降初公善書與魏叔<lb/>
琬相輩工射與趙持滿齊名帝每矚之賜比鳴輦賞深<lb/>
懸帳嘗獨行夜入有怪人長丈直來趣逼射而仆焉乃<lb/>
朽木也太宗壯之授右千牛及持滿伏法暴骸公哀而<lb/>
收葬為金吾奏劾高宗義之釋而不罪履道坦坦多如<lb/>
此類適將任帝䕫龍為國方虎天下膏潤羣生雲雨惜<lb/>
哉不辰悄焉遘侮嗣聖之際天后臨朝有凶人誣奏公<lb/>
<pb n="KR2k0049_WYG_191-45a"/>
廢后從兄常懷怏怏司刑御史侮文矯制不名等法遷<lb/>
於崖州路至衡山寢疾捐館春秋六十三垂拱三年閠<lb/>
正月二十九日葬於咸陽原君子曰斯才也斯望也難<lb/>
乎免於斯之代矣周公聖而謗屈平賢而放賈誼才而<lb/>
謫李廣勞而喪彼天命之糾紛此人情之惆悵神龍中<lb/>
興以陷酷吏例復官爵孝為人極忠為令德神之聽之<lb/>
始枉終直信矣有子故光祿少卿璵今秘書監珣皆篤<lb/>
行純孝愼終思逺説少也䝉㑹友升堂今老矣豈能旌<lb/>
<pb n="KR2k0049_WYG_191-45b"/>
墓遷司漢籍感激論都尉之書邕叙彪情追美樹楊公<lb/>
之碣銘曰上德惟公氣秀才傑孝宏世美忠廣前烈日<lb/>
月必照江河思決難地必通暗機先徹卓犖文藝崢嶸<lb/>
武節勤由宰邑借恂臨郡海女避途山虵可問師律三<lb/>
總軍聲六振鋭氣入營長雲出陣嚴肅將威烜赫天外<lb/>
玉弩方擎雲旗卷斾天道茫茫自古多傷功存西域身<lb/>
棄南荒易簀中路懸棺反藏寶刀生衣玉映無光後有<lb/>
才子先賢不亡<lb/>
<pb n="KR2k0049_WYG_191-46a"/>
　　后土神祠碑銘　　　　　　　　𤣥　宗<lb/>
古之王者皆受天命禮樂有權神祗是主郊兆所設雖<lb/>
定於厥居精靈所感則通乎變化大匠歸正旁行不流<lb/>
惟創制者為能之亦安在守文而已脽上祠者本魏地<lb/>
鄈丘之舊而漢家后土之宫汾水合河梁山對麓地形<lb/>
堆阜天然詭異隆崛岉以特起忽盤紆而陡絕景象相<lb/>
傳肸蠁如在有物不可以終否有典不可以遂廢故推<lb/>
而行之神而明之歲在癸亥始有事於茲焉在昔后土<lb/>
<pb n="KR2k0049_WYG_191-46b"/>
時邁省方柴燎告至幽隱胥洎大舜則五載一廵武帝<lb/>
則三歲一祭今時代丕變人神禮煩朕就為損益折以<lb/>
法度一紀再駕亦無闕焉二十年冬勒兵逾萬騎旌旗<lb/>
亘千里校獵上黨至於太原赫威武於朔陲霈展義於<lb/>
南夏肆覲羣后道有以大僃懷柔百神文無而咸秩先<lb/>
是有司㝛設恪敬乃事己未師頓於齋宫庚申親祀於<lb/>
后祗聖考在天侑而作主何禮不舉靡神不徧徃者漢<lb/>
氏之祠也牲以養牛五歲繭栗無所責其誠藉以采席<lb/>
<pb n="KR2k0049_WYG_191-47a"/>
六重藁秸不得尚其質事與古反義不經見朕因其地<lb/>
而不因其儀取其得而不取其失凡牲幣法物之事歌<lb/>
舞接神之類咨故實於方澤不遂過於元鼎此皆公卿<lb/>
大夫鴻生鉅儒獻其方聞匡於不逮朕何有也且王者<lb/>
事天明事地察示其本教以孝奈何郊丘之禮猶獨以<lb/>
祈穀為名者耶於戲享於至誠錫以繁祉黃雲蓋於神<lb/>
鼎絳光燭於靈壇自昔已然乃今復見斯固陰精有所<lb/>
寓寶氣為不誣雖寂寥而不動亦動之而斯應顧朕之<lb/>
<pb n="KR2k0049_WYG_191-47b"/>
不德靈感何從賴累聖儲祉福流所致乃眚灾肆赦與<lb/>
物更始大賚天下有慶兆人山川鬼神鳥獸魚鼈莫不<lb/>
允若莫不咸寧此所以承覆載報生殖資元元盡翼翼<lb/>
豈與夫封禪有牒專在求仙秘祝有辭密於移過而已<lb/>
銘曰至哉坤元萬物資生王者母事德合天明義有大<lb/>
報用協永貞茫茫九土思索其精因天事天因地事地<lb/>
彼汾之曲高脽傑異景象遺光壇場舊位寂寥于祀精<lb/>
靈長閟誣神不祥復古維祺文所無者秩而祭之矧曰<lb/>
<pb n="KR2k0049_WYG_191-48a"/>
后土昔載明祠何必因陰乃為我師意多漢武跡在横<lb/>
汾風流可接簫皷如聞壽宫創制神鼎勒勲古徃今來<lb/>
豈無斯文<lb/>
　　北嶽府君之碑　　　　　　　　婁虛心<lb/>
嘗試論之曰融為瀆結為阜則詞人之體物詳之矣知<lb/>
樂水仁樂山則聖人之微言列之矣或乃參里愚谷因<lb/>
居以制號紫蓋白雉象形而定極分石帆而為破石對<lb/>
射的而云射堂武關之唘地門下都之建天柱莫不萬<lb/>
<pb n="KR2k0049_WYG_191-48b"/>
彚斯毓五精是應必踐魑魅之塗式作隱淪之宅傳諸<lb/>
簡牒備乎聞見竊比岳宗自均魁父北嶽恒山者北方<lb/>
之巨鎭也爾其岡巒紛糺根底磅礴或壁立或砥平傍<lb/>
匿千嶺下括衆壑珍禽竒獸益虞之目駭不能名芳草<lb/>
甘木桑𢎞之心計莫之數瓊膏石髓慶忌林岳時時間<lb/>
出徃徃迭見舒丹氣籠翠微薈蔚朝躋披重壤以雲畜<lb/>
騷屑暮起吸萬籟以風怒漢宗聽宋昌之策以諱遷常<lb/>
趙主從姑布之談以賢臨代林麓之富何有何無但觀<lb/>
<pb n="KR2k0049_WYG_191-49a"/>
夫蕚容峭峙地勢坱圠迤太行而綿碣石負寒谷而面<lb/>
氷川限華夷之表裏壯宇宙之隘害培塿九折胚胎四<lb/>
朔一佇望州載磔瞻魯崇巘以畫匪阽危以増□清廟<lb/>
如在不加敬而自祗夫其重扃固䕶交軒密勿三間四<lb/>
表神莫莫以扶傾東序西廂心鰓鰓而發悸朱鳥拂棟<lb/>
玉女窺牕藻繢丹青侔赤城之霞起圖冩精異疑絳河<lb/>
之仙集恍恍忽忽若陰若陽吁可畏乎其駭也以則天<lb/>
二年有瀛州清苑縣人魏名確爰因行李至岳廟之前<lb/>
<pb n="KR2k0049_WYG_191-49b"/>
乃見二人一者白衣一者紫服侍從甚肅進止不凡自<lb/>
云我是五岳大使發岳馬六十萬衆為國討賊五岳大<lb/>
神九月三日俱來此山大為歡㑹名確遷延未去諸神<lb/>
遂乃作怒牽至廟中用申責罰祝史楊仙童親見其事<lb/>
乃馳告官司州將駭之隨以奏聞勅遣上官及内謁者<lb/>
齎神衣禮物以赴㑹期凡厥寮采共陪享祭惟神妙略<lb/>
遐舉猛鋭長驅不勞載鶡之師已決陣虵之效國家德<lb/>
邁堯封道兼虞覲盛唐八詠竭南服以登灊訓夏從遊<lb/>
<pb n="KR2k0049_WYG_191-50a"/>
窮西荒以銘弇垂首貫胸之族俗有望雲文鉞碧砮之<lb/>
之賮府無虛月瘞峰沈渚不爽於告成五載四朝自遵<lb/>
乎升道書云十有一月北巡守至於北岳豈不以崇望<lb/>
秩之儀備矣得諸侯之度宏矣以為不嚴而理本乎禮<lb/>
樂既富而敎寄以循良晤甘棠之匡坐借長孺之髙臥<lb/>
刺史高豫化以亂繩導規長者採其宣布託諷虛儀一<lb/>
澄睇於露冕幾揚仁於風扇長史嚴懷珪司馬董某漢<lb/>
編博逹西蜀明其犯斗晉政記言南史推其直筆恒陽<lb/>
<pb n="KR2k0049_WYG_191-50b"/>
縣令劉元宗系肇御龍位光馴雉蒲城務簡歎淹中以<lb/>
勿欺丞王晏洛汭浮仙淮流襲慶楚國在壇之寶庾室<lb/>
豐年之玉文章雄伯昔入仲宣之跪人物雌黃今得林<lb/>
宗之拜主簿姚繪之尉閻宏摶扶逸翮未遷振鷺之行<lb/>
縱壑巨鱗且任烹鮮之輔岳令司徒乾超和光偶俗内<lb/>
剛外柔不附膏腴自安下仕鄉望等並海岳精靈燕趙<lb/>
竒傑賓從奕奕選徒於擁篲之賢氣調凛凛結友於負<lb/>
荆之將平原旅食是日處囊太子新交乘風聽筑地極<lb/>
<pb n="KR2k0049_WYG_191-51a"/>
殷阜袨服如雲俗尚儒術青衿成市侶琴樽以卒歲優<lb/>
哉游哉狎泉石之娛老無營無欲手舞足蹈異口同音<lb/>
詢墨客於千里標黄兒於億載故能屈蔡中郎之詞彩<lb/>
以紀豐碑訪王右軍之神蹤以鐫金石其詞曰土之聚<lb/>
兮成山山巃嵸兮石爛斑屹常岳兮作鎭披重壤兮聳<lb/>
千仞將觀日以齊崇兼極天而比峻跨荆陘迤蓬壺挾<lb/>
慕容之舊都帶簡子之藏符列眞宇兮隱淪宅岩花開<lb/>
兮樹巢坼既成天地險又作華夷隔嚴祠沕穆神儀儼<lb/>
<pb n="KR2k0049_WYG_191-51b"/>
雅迫而察之駭人也雕楹翕赩兮赮駮綠霤清冷兮露<lb/>
灑獯虜咆烋承薦北郊岳靈赫怒兮殄落傾巢銘十角<lb/>
於燕嶺獲隻輪於晉崤皇道正明兮泰階平梯山驟水<lb/>
兮奄裨瀛順出豫兮勒功成一巡四覲兮考幽明寄剖<lb/>
竹兮仁風清名題輿兮康歌行郎出宰兮百里榮桓不<lb/>
樂兮下安輕州縣勞職兮人之英恒碣降神兮岳之精<lb/>
詢謀僉同兮表志誠披文相質兮蹟堅貞憖一字兮莫<lb/>
與京傳千祀兮昭令名髣髴風塵兮垂頌聲開元九年<lb/>
<pb n="KR2k0049_WYG_191-52a"/>
碑在曲陽廟西碑房陳懷志書<lb/>
　　屯畱令薛僅善政碑　　　　　　徐季鴒<lb/>
開元二十年有勅將幸太原重巡潞藩上顧謂侍中裴<lb/>
光庭先擇才能俾㝛儲供公以左拾遺膺是選也潞州<lb/>
八邑屬時不稔上下克辦實多宏益朝廷稱之公名僅<lb/>
字沖用漢御史大夫廣漢之後以儒術學業遂登三公<lb/>
直言諫諍退官終寵其後自沛居河代有丕烈公七代<lb/>
祖辨後魏侍中汾陰武侯六代祖謙中書令涪陵元公<lb/>
<pb n="KR2k0049_WYG_191-52b"/>
英武忠肅魏書有傳曽祖範隋本州州都皇朝硤州刺<lb/>
史祖文度曹州刺史父元儉溧陽鄞二縣令光州司馬<lb/>
並政理清白見重於時公受天正性承家具美敦龎重<lb/>
樸負經濟大才優閒江海紫薇令姚公黃門監盧公特<lb/>
奏有學有文身材㧞萃起家授洪洞尉刺史蕭瑗許以<lb/>
公輔之器羽林大將軍楊敬述持節河西以才略奏請<lb/>
充管記秩滿授江陽丞長史王易從李朝隱以公清正<lb/>
直攝江陽江都海陵三縣令中丞宇文融殿中侍御史<lb/>
<pb n="KR2k0049_WYG_191-53a"/>
咸廙業並引為判官狀稱猾吏畏威而破膽羣萌飲惠<lb/>
以息肩奏才學惟高公清特立公操斧則伐拂鐘無聲<lb/>
淮海之間義風一變㑹有制命舉才高未逹沈跡下寮<lb/>
宏詞博識至公從正者上御紫宸殿親試親考入拜獻<lb/>
替之司正議鯁詞多所獻納御史大夫李朝隱屢有推<lb/>
薦竟有昇擢及公之出宰也以擅美對揚推能撫字將<lb/>
化風俗且辭掖垣議者為屈公無愠色躬親庶務朝夕<lb/>
勤勞寒者衣之饑者食之二十一年人尤困餒公輸出<lb/>
<pb n="KR2k0049_WYG_191-53b"/>
私米兼賑官糧徙死得生百餘萬計勅使少保兖公深<lb/>
加器異當朝談奬狼暴出境鹿馴於邑廣開郵閈大創<lb/>
厫倉南塡巨坑北防深水太原尹王公以殊政奏長史<lb/>
李植以異能上七年在任無風雨霜雹水旱蟲蝗之害<lb/>
長史李公又考其孤清耿介氷碧在懷乃居於高平山<lb/>
業公與秘書監賀知章中書侍郎嚴挺之虞部郎中禇<lb/>
光為塵外之交嚴稱云難進易退翺翔宇宙之間廓然<lb/>
不可得而見禇每云暗與道合神超造化賀之篇翰往<lb/>
<pb n="KR2k0049_WYG_191-54a"/>
來精密公每讀古史及聞時説有一仁一義一忠一孝<lb/>
者未嘗不慷慨涕泣絕薰腥救窮急傲然獨得情智耿<lb/>
然君子稱之飄飄雲霄之氣磊磊棟梁之骨方將出地<lb/>
絡以遐邁超天衢而高視十七郷父老崔亮臣郭全璧<lb/>
等五百餘人式刋善政季鴒作頌傳於終古詞曰我公<lb/>
兮肅英徽粹河汾穆崇闈我公兮深厥政嵇邦典活人<lb/>
命我公兮豁虛受洞羣友垂大久<lb/>
　　五臺山清涼寺碑　　　　　　　李　邕<lb/>
<pb n="KR2k0049_WYG_191-54b"/>
上尊王之分䕶大千也甘露以灑之慈雲以覆之香風<lb/>
以熏之惠日以暖之忽恍乎無相之體周洞乎有形之<lb/>
類演正法降毒龍在清涼之山苑經行之地其山也左<lb/>
溟渤右孟津恒岳峙其前陰山屋其後五峰對聳四望<lb/>
崇崇蓄陰陽之變化含造化之竒特每至丹霄出日俯<lb/>
拍雲霞清漢無波下看星月可以侔鷲嶺可以闢蓮宫<lb/>
在炎漢時卜中箭嶺用肇造我清涼寺在北齊時以八<lb/>
州租税食我緇徒焉歴代帝王莫不崇飾洎我唐開元<lb/>
<pb n="KR2k0049_WYG_191-55a"/>
天寶聖文神武應道皇帝丕宏妙敎大闡𤣥宗渥澤浸<lb/>
而恒河流景福烝而鐵山固仍復舊號祗以修建先是<lb/>
長安年中勅國師德感供幡花文殊應見於代具大神<lb/>
變法大光明儼兮似或存倐兮無處所凡稽首咸懷欣<lb/>
澤傍顧此身盡在光影其畢棄咎乃罔不休示立諸相<lb/>
而無所立廣度羣生而無所度非大聖至神覆䕶其孰<lb/>
能如此者歟夫其清涼之為狀也壯矣麗矣髙矣博矣<lb/>
靡可得而詳矣赫奕奕而燭地崒巍巍而翊天寒暑隔<lb/>
<pb n="KR2k0049_WYG_191-55b"/>
閡於簷楣雷風擊薄於軒牖星樓月殿憑林跨谷香窟<lb/>
花堂枕峰臥嶺尊顔有睟像設無聲觀之者發惠而興<lb/>
敬居之者應妙而合道天花覆地積雪交輝梵響乘虛<lb/>
逺山相答珍木靈草仰施而紛榮神鐘異香降祥而聞<lb/>
聽凄風烈烈詎辨冬春奔溜潺潺不知晨暮經所謂吉<lb/>
祥之宅豈虛也哉開元二十有八載帝之元女曰永穆<lb/>
公主銀漢炳靈瓊娥耀質發我上願歸乎大雄爰捨金<lb/>
錢聿崇妙力奉為皇帝恭造淨土諸像欽鑄銅鐘一駢<lb/>
<pb n="KR2k0049_WYG_191-56a"/>
之以七寶合之以三金影搖安樂之界聲震閻浮之國<lb/>
足以滌除煩惱足以開鑿聾盲二沙門清白懷忠置陳<lb/>
於禪林之院樹法幢以供之聲梵樂以安之惟時孟秋<lb/>
月望慶雲出山西北圓光五百餘丈有萬菩薩同見其<lb/>
間前後感應不遽數意者其福我聖君乎天寶七載貴<lb/>
妃兄銀青光禄大夫𢎞農縣開國男上柱國鴻臚卿楊<lb/>
銛奉為聖主冩一切經五千四十八卷般若四敎天台<lb/>
疏論二千卷俾鎭寺焉海墨樹筆竹紙花書密藏妙輪<lb/>
<pb n="KR2k0049_WYG_191-56b"/>
千童萬品置之以寶案盛之以玉箱上祝祐於君親下<lb/>
澤潤於黔庶善夫上座曇財寺主神慶都維那智詵入<lb/>
妙覺海登大空山大德忠翰智空曇開如㟁玉寶先覺<lb/>
蓮花不染高僧清超浄法雲光庭觀谷蔭禪杖巖棲戒<lb/>
葉並鸞鳳比德龍象叶心豈即舊而増修亦維新而起<lb/>
構備致靈應昭彰邑郡以為智德斯遺靡籌稱為句偈<lb/>
不忘式圖刋勒敢承前矩强述斯文銘曰天作五山兮<lb/>
實曰五臺臺上出泉兮有龍為災大聖煦嫗兮戢毒徘<lb/>
<pb n="KR2k0049_WYG_191-57a"/>
徊西南其刹兮赫赫枚枚翠微之上兮崒崫崔嵬金容<lb/>
月滿兮寶座蓮開祈我聖皇兮其至矣哉以感以通兮<lb/>
為祉為福前際後際兮無去無來<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0049_WYG_191-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志卷一百九十一<lb/>
</p>
<p>
</p>
  </div>
</body>
</text>
</TEI>
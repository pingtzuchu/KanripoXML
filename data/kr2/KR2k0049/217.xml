<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山西通志巻二百十七</head> <lb/>
    <p>
<pb n="KR2k0049_WYG_217-1a"/>
欽定四庫全書<lb/>
　山西通志巻二百十七<lb/>
　　藝文<hi>三十六</hi>　<hi>傳/</hi>　<hi>文/</hi>　<hi>䇿</hi>
魏<lb/>
　　鍾會母傳　　　　　　　　　　鍾　會<lb/>
夫人性矜嚴明於教訓㑹雖童稚勤見規誨年四嵗授<lb/>
孝經七嵗誦論語八嵗誦詩十嵗誦尚書十一誦易十<lb/>
二誦春秋左氏傳國語十三誦周禮禮記十四誦成侯<lb/>
<pb n="KR2k0049_WYG_217-1b"/>
易記十五使入太學問四方竒文異訓謂會曰學猥則<lb/>
倦倦則意怠吾懼汝之意怠故以漸訓汝今可以獨學<lb/>
矣雅好書籍渉歴衆書特好易老子每讀易孔子説鳴<lb/>
鶴在隂勞謙君子藉用白茅不出户庭之義每使㑹反<lb/>
覆讀之曰易三百餘爻仲尼特説此者以謙恭愼密樞<lb/>
機之發行已至要榮身所由故也愼斯術以徃足為君<lb/>
子矣正始八年會為尚書郎夫人執會手而誨之曰汝<lb/>
弱冠見叙人情不能不自足則損在其中矣勉思其戒<lb/>
<pb n="KR2k0049_WYG_217-2a"/>
是時大將軍曹爽專朝政日縱酒沉醉㑹兄侍中統晏<lb/>
還言其事夫人曰樂則樂矣然難乆也居上不驕制節<lb/>
謹度然後乃無危溢之患今奢僭若此非長守富貴之<lb/>
道嘉平元年車駕朝高平陵㑹為中書郎從行相國宣<lb/>
文侯始舉兵衆人恐懼而夫人自若中書令劉表侍郎<lb/>
衛瓘夏侯和等家皆怪問夫人一子在危難之中何能<lb/>
無憂荅曰大將軍奢僭無度吾常疑其不安太傅義不<lb/>
危國必為大將軍舉耳吾兒在帝側何憂聞且出兵無<lb/>
<pb n="KR2k0049_WYG_217-2b"/>
他重器其勢必不乆戰果如其言一時稱明會歴機密<lb/>
十餘年頗豫政謀夫人謂曰昔范氏少子為趙簡子設<lb/>
伐邾之計事從民悦可謂功矣然其母以為乘偽作詐<lb/>
末業鄙事必不能乆其識本深逺非近人所言吾常樂<lb/>
其為人汝居心正吾知免矣但當修所志以輔益時化<lb/>
不忝先人耳常言人誰能皆　自然但力行不倦抑亦<lb/>
其次雖接鄙賤必以言信取與之間分畫分明或問此<lb/>
無乃小乎荅曰君子之行皆積小以致高大若以小善<lb/>
<pb n="KR2k0049_WYG_217-3a"/>
為無益而弗為此乃小人之事耳希通慕大者吾所不<lb/>
好會自㓜少衣不過青紺親營家事自知恭儉然見得<lb/>
思義臨財必讓會前後賜錢帛數百萬計悉送供公家<lb/>
之用一無所取年五十有九甘露二年二月暴疾薨比<lb/>
葬天子有手詔命大將軍高都侯厚加賵贈䘮事無巨<lb/>
細一皆供給議者以為公侯有夫人有世婦有妻有妾<lb/>
所謂外命婦也依春秋成風定姒之義宜崇典禮不得<lb/>
總稱妾名於是稱成侯命婦殯葬之事有取於古制禮<lb/>
<pb n="KR2k0049_WYG_217-3b"/>
也<lb/>
唐<lb/>
　　負笭者傳　　　　　　　　　　王　績<lb/>
昔者文中子講道於白牛之溪弟子捧書北面環堂成<lb/>
列講罷程生薛生退省於松下語及周易薛收嘆曰不<lb/>
及伏羲氏乎何詞之多也俄而有負笭者皤皤然委擔<lb/>
而息曰吾子何嘆也薛生曰叟何為者而徴吾嘆負笭<lb/>
者曰夫麗朱者丹附墨者黑葢累漸而得之也今吾子<lb/>
<pb n="KR2k0049_WYG_217-4a"/>
所服者道而猶有嘆是六府五藏不能無受也是以問<lb/>
薛生曰收聞之師易者道之蘊也伏羲氏畫八卦而文<lb/>
王繫之不逮省乆矣以為文王病也吾是以嘆負笭者<lb/>
曰文王焉病伏羲氏病甚者也昔者伏羲氏未畫卦也<lb/>
三才其不立乎四序其不行乎百物其不生乎萬象其<lb/>
不森乎何勞乎而費畫也自伏羲氏洩道之密漏神之<lb/>
機分張太和磔裂元氣使天下智詭之道迸出曰我善<lb/>
言彖而識物情隂陽相磨逺近相取作為剛柔同異之<lb/>
<pb n="KR2k0049_WYG_217-4b"/>
説以駭人志於是智者不知而大樸散矣則伏羲氏始<lb/>
兆亂者也安得羸嘆而嗟文王乎負其笭而行追而問<lb/>
之居與姓名不荅而去文中子聞之曰隠者也<lb/>
　　醉吟先生傳　　　　　　　　　白居易<lb/>
醉吟先生者忘其姓氏鄉里官爵忽忽不知吾為誰也<lb/>
宦遊三十載將老退居洛下所居有池五六畝竹數千<lb/>
竿喬木數十株臺榭舟橋具體而微先生安焉家雖貧<lb/>
不至寒餒年雖老未及昬耄性嗜酒躭琴淫詩凡酒徒<lb/>
<pb n="KR2k0049_WYG_217-5a"/>
琴侣詩客多與之遊遊之外栖心釋氏通學小中大乘<lb/>
法與嵩山僧如滿為空門友平泉客韋楚為山水友彭<lb/>
城劉夢得為詩友安定皇甫朗之為酒友毎一相遇欣<lb/>
然忘歸洛城内外六七十里間凡觀寺邱墅有泉石花<lb/>
竹者靡不遊人家有美酒鳴琴者靡不過有圖書歌舞<lb/>
者靡不觀自居守洛川洎布衣家以宴遊召者亦時時<lb/>
徃每良辰美景或雪朝月夕好事者相過必為之先拂<lb/>
酒罍次開詩篋詩酒既酣乃自援琴操宫聲弄秋思一<lb/>
<pb n="KR2k0049_WYG_217-5b"/>
遍若興發命家僮調法部絲竹合奏霓裳羽衣一曲若<lb/>
歡甚又命小妓歌楊柳枝新詞十數章放情自娛酩酊<lb/>
而後己徃徃乘興屨及鄰杖於鄉騎遊都邑肩轝適野<lb/>
轝中置一琴一枕陶謝詩書數巻轝竿左右懸雙酒壺<lb/>
尋水望山率琴便去抱琴引酌興盡而返如此凡十年<lb/>
其間日賦詩約千餘篇日釀酒約數百斛而十年前後<lb/>
賦釀者不與焉妻孥弟姪慮其過也或譏之不應至再<lb/>
至三乃曰凡人之性鮮得中必有所偏好吾非中者也<lb/>
<pb n="KR2k0049_WYG_217-6a"/>
設不幸吾好利而貨殖焉以至於多藏潤屋賈禍危身<lb/>
奈吾何設不幸吾好博奕一擲數萬傾財破産以至於<lb/>
妻子凍餒奈吾何設不幸吾好藥損衣削食鍊鉛燒汞<lb/>
以至於無所成有所誤奈吾何今吾幸不好彼而自適<lb/>
盃觴諷詠之間放則放矣庸何傷乎不猶愈於好彼三<lb/>
者乎此劉伯倫所以聞婦言而不聽王無功所以遊醉<lb/>
鄉而不還也遂率子弟入酒房環釀甕箕踞仰面長吁<lb/>
太息曰吾生天地間才與行不逮於古人逺矣而富於<lb/>
<pb n="KR2k0049_WYG_217-6b"/>
黔婁壽於顏囬飽於伯夷樂於榮啓期健於衛叔寳幸<lb/>
甚幸甚餘何求哉若捨吾所好何以送老因自吟咏懷<lb/>
詩云抱琴榮硌樂縱酒劉伶逹放眼㸔青山任頭生白<lb/>
髪不知天地内更得幾年活從此到終身盡為閒日月<lb/>
吟罷自哂揭甕醱醅又飲數盃兀然而醉既而醉復醒<lb/>
醒復吟吟復飲飲復醉醉吟相因若循環陶陶然昏昏<lb/>
然不知老之將至古所謂得全於酒者故自號為醉吟<lb/>
先生於時開成三年先生之齒六十有七鬚盡白髪半<lb/>
<pb n="KR2k0049_WYG_217-7a"/>
秃齒雙缺而觴詠之興猶未衰顧謂妻子云今之前吾<lb/>
適矣今之後吾不自知其興如何<lb/>
　　文中子世家<hi>縣志篇末有後劉禹錫為墓碑云八字考劉後杜百餘年杜文豈得贅以</hi>
　　　<hi>劉事似誤今刪之</hi>　　　　　　　　　杜　淹<lb/>
文中子王氏諱通字仲淹其先漢徵君霸潔身不仕十<lb/>
八代祖殷雲中太守家於祁以春秋周易訓鄉里為子<lb/>
孫資十四代祖述克播前烈著春秋義統公府辟不就<lb/>
九代祖寓寓生罕罕生秀皆以文學顯秀生二子長曰<lb/>
<pb n="KR2k0049_WYG_217-7b"/>
元謨次曰元則元謨以將畧陞元則以儒術進元則字<lb/>
彦法即文中子六代祖也仕宋歴太僕國子博士究道<lb/>
徳考經籍江左號王先生先生生江州府君煥煥生虬<lb/>
虬始北事魏太和中為并州刺史曰晉陽穆公生同州<lb/>
刺史彦曰同州府君彦生濟州刺史一曰安康獻公安<lb/>
康獻公生銅川府君諱隆字伯髙文中子之父也傳先<lb/>
生之業教授門人千餘隋開皇初以國子博士待詔雲<lb/>
龍門承詔著興衰要論七篇每奏帝稱善為昌樂令遷<lb/>
<pb n="KR2k0049_WYG_217-8a"/>
猗氏銅川所治著稱職滿退歸遂不仕開皇四年文中<lb/>
子始生銅川府君筮之遇坤之師獻兆於安康獻公獻<lb/>
公曰地二化為天一上徳而居下位雖有君徳非其時<lb/>
乎是子必能通天下之志遂名之曰通開皇九年江東<lb/>
平銅川府君嘆曰王道無叙天下何為而一乎文中子<lb/>
侍側十嵗矣有憂色曰通聞古之為邦有長乆之䇿故<lb/>
夏殷以下數百年四海常一統也後之為邦行茍且之<lb/>
政故魏晉以下數百年九州無定主也夫子葢憂皇綱<lb/>
<pb n="KR2k0049_WYG_217-8b"/>
不振而天下將亂乎銅川府君異之曰其然乎遂告以<lb/>
元經之事文中子再拜受之學於四方不解衣者六嵗<lb/>
仁夀三年文中子冠矣慨然有濟蒼生之心兩遊長安<lb/>
見隋文帝帝坐太極殿召見因奏太平䇿十有二䇿尊<lb/>
王道推霸畧稽今騐古恢恢乎運天下於指掌矣帝下<lb/>
其議於公卿公卿不悦文中子知謀之不用也作東征<lb/>
之歌而歸曰我思國家兮逺遊京畿忽逢帝王兮降禮<lb/>
布衣遂懐古人之心兮將興太平之基時異事變兮志<lb/>
<pb n="KR2k0049_WYG_217-9a"/>
乖願違吁嗟道之不行兮垂翅東歸皇之不斷兮勞身<lb/>
西飛帝聞而再徵之不至大業元年復徵不至辭以疾<lb/>
謂所親曰我周人也家於祁永嘉之亂葢遷焉高祖穆<lb/>
公有大功於生人天子錫之也始家於河汾故有墳壠<lb/>
於兹四代矣兹土也其人憂深思遠乃有陶唐氏之遺<lb/>
風先君之所懐也有敝廬在茅簷土堦撮如也道之不<lb/>
行欲安之乎退志其道而已乃續詩書正禮樂修元經<lb/>
讚易道九年而經大就門人自遠而至咸稱師北面受<lb/>
<pb n="KR2k0049_WYG_217-9b"/>
王佐之道焉葢千餘人隋季文中子之教興於河汾雍<lb/>
雍如也大業十年尚書召署蜀郡司户不就十一年以<lb/>
著作郎國子博士徵竝不至十三年終門弟子數百人<lb/>
㑹議曰仲尼既沒文不在兹乎易曰黄裳元吉文在中<lb/>
也請諡曰文中子絲麻設位哀以送之禮畢悉以文中<lb/>
子之書還於王氏禮論二十五篇列為十巻樂論二十<lb/>
篇列為十巻續書一百五十篇列為二十五巻續詩三<lb/>
百六十篇列為十巻元經五十篇列為十巻讚易七十<lb/>
<pb n="KR2k0049_WYG_217-10a"/>
篇列為十巻遭亂藏於家唐武徳四年天下大定先夫<lb/>
人以書授於其弟凝文中子二子長曰福郊少曰福畤<lb/>
宋<lb/>
　　辯五代史闕文傳　　　　　　　王禹偁<lb/>
王禹偁曰五代史闕文云圖字表聖自言泗州人有俊<lb/>
才咸通中登進士第雅好為文躁於進取頗自矜伐端<lb/>
士鄙之從事使府洎登朝驟歴清顯巢賊之亂車駕播<lb/>
遷圖有先人舊業在中條山極林泉之美圖自禮部員<lb/>
<pb n="KR2k0049_WYG_217-10b"/>
外郎避地焉日以詩酒自娱屬天下板蕩士人多徃依<lb/>
之互相推奬由是聲名藉甚昭宗反正以户部侍郎召<lb/>
至京師圖既負才慢世謂已當為宰相時人惡之稍抑<lb/>
其鋭圖憤憤謝病復歸中條與人書疏不名官位但稱<lb/>
知非子又稱耐辱居士其所居在禎貽谿之上結茅屋<lb/>
命曰休休亭嘗自為亭記云云<hi>已上梁史舊文</hi>按圖河中虞鄉<lb/>
人少有文采未為鄉里所稱㑹王凝自尚書郎出為絳<lb/>
州刺史圖以文謁之大為凝知入知制誥遷中書舍人<lb/>
<pb n="KR2k0049_WYG_217-11a"/>
知貢舉擢圖上第頃之凝出為宣州觀察使辟圖為從<lb/>
事既渡江御史府奏圖監察下詔追之圖感凝知已之<lb/>
恩不忍輕離幕府滿百日不赴闕為臺司所劾遂以本<lb/>
官分司乆之召拜禮部員外郎俄知制誥故集中有文<lb/>
曰戀恩稽命黜繫洛師於今十年方㕘綸閣此豈躁於<lb/>
進取者耶舊史不詳一至於是圖見唐政多僻知天下<lb/>
必亂即棄官歸中條山尋以中書舍人召拜禮部户部<lb/>
侍郎皆不起及昭宗播遷華下圖以密邇乘輿即時奔<lb/>
<pb n="KR2k0049_WYG_217-11b"/>
問復歸還山故其詩曰多病形容五十三誰憐借笏赴<lb/>
朝㕘此豈有意於相位耶河中節度使王重榮請圖撰<lb/>
碑得絹數千疋圖置於虞鄉市中恣鄉人所取一日而<lb/>
盡是時盗賊充斥獨不入王官谷河中士人依圖避難<lb/>
獲免者甚衆昭宗東遷又以兵部侍郎召至洛下為柳<lb/>
璨所沮一謝而退梁祖受禪以禮部尚書召辭以老病<lb/>
卒時年八十餘又按梁室大臣乃至有如敬翔李振杜<lb/>
曉楊渉等皆唐朝舊族本以忠義立身重侯累將三百<lb/>
<pb n="KR2k0049_WYG_217-12a"/>
餘年一旦委質朱梁其甚者贊成弑逆惟圖以清直避<lb/>
世終身不仕梁祖故梁史拾圖小瑕以泯大節者良有<lb/>
以夫柳燦為相臣僚多被放逐圖為監察御史尤加畏<lb/>
慎昭宗郊禮畢上章懇乞致仕曰察臣本意非為官榮<lb/>
可騐衰羸庶全名節上特賜歸山其詔畧曰既養高以<lb/>
傲世𩔖移山以釣名心惟樂於潄流仕非顓於食禄匪<lb/>
夷匪惠特忘反正之朝載省載思當狥遯棲之志宜放<lb/>
歸中條山詔辭乃燦之文也時多以四皓二疏譽之惟<lb/>
<pb n="KR2k0049_WYG_217-12b"/>
僧虚中云道裝汀鶴識春醉野人扶言其操履檢身非<lb/>
傲世者也又云有時看御札特地掛朝衣言其尊戴存<lb/>
誠非邀君也<lb/>
　　二程母上谷郡君家傳　　　　　程　頥<lb/>
先妣夫人姓侯氏太平盂縣人行第一世為河東大姓<lb/>
曽祖元祖暠當五代之亂以武勇聞劉氏偏據日錫土<lb/>
於烏河川以控冦盜亡其爵位父道濟始以儒學中科<lb/>
第為潤州丹徒縣令贈尚書比部員外郎母福昌縣太<lb/>
<pb n="KR2k0049_WYG_217-13a"/>
君刁氏夫人幼而聰悟過人女工之事無所不能好讀<lb/>
書史博知古今丹徒君愛之過於子每以政事問之所<lb/>
言雅合其意常嘆曰恨汝非男子七八嵗時常教以古<lb/>
詩曰女人不夜出夜出秉明燭自是日暮則不復出房<lb/>
閣刁夫人素有風厥之疾多夜作不知人者乆之夫人<lb/>
涕泣扶侍常連夕不寐年十九歸於我事舅姑以孝謹<lb/>
稱與先公相待如賔客徳容之盛内外親戚無不敬愛<lb/>
衆人遊觀之所徃徃舍所觀而觀夫人先公頼其内助<lb/>
<pb n="KR2k0049_WYG_217-13b"/>
禮敬尤至而夫人謙順自牧雖小事未嘗專必稟而後<lb/>
行仁恕寛厚撫愛諸庶不異已出從叔幼孤夫人存視<lb/>
常均已子治家有法不嚴而整不喜笞扑奴婢視小臧<lb/>
獲如兒女諸子或加呵責必戒之曰貴賤雖殊人則一<lb/>
也汝如此大時能為此事否道路遺棄小兒屢收養之<lb/>
有小商出未還而其妻死兒女散逐人去惟幼者始三<lb/>
嵗人所不取夫人懼其必死使抱以歸時聚族甚衆人<lb/>
皆有不欲之色乃别糴以食之其父歸謝曰幸䝉收養<lb/>
<pb n="KR2k0049_WYG_217-14a"/>
得全其生願以為獻夫人曰我本以待汝歸非欲之也<lb/>
好為藥餌以濟病者大寒有負炭而繫者過門家人欲<lb/>
呵之夫人勸止曰慎勿為此勝則貧者困矣先公凡有<lb/>
所怒必為之寛解惟諸兒有過則不掩也常曰子之所<lb/>
以不肖者由母蔽其過而父不知也夫人男子六人所<lb/>
存惟二其愛慈可謂至矣然於教之之道不少假也纔<lb/>
數歲行而或踣家人走前扶抱恐其驚啼夫人未嘗不<lb/>
呵責曰汝若安徐寧至踣乎飲食常置之坐側嘗食絮<lb/>
<pb n="KR2k0049_WYG_217-14b"/>
羔皆叱止之曰㓜求稱欲長當如何雖使令輩不得以<lb/>
惡言罵之故頤兄弟平生於飲食衣服無所擇不能惡<lb/>
言罵人非性然也教之使然也與人争忿雖直不右曰<lb/>
患其不能屈不患其不能伸及稍長常使從善師友遊<lb/>
雖居貧或欲延客則喜而為之具其教女常以曹大家<lb/>
女戒居常教吿家人曰見人善則當如已善必共成之<lb/>
視他物當如已物必加愛之先公罷尉廬陵赴調寓居<lb/>
歴陽會叔父亦解掾毘陵聚口甚衆儲備不足夫人經<lb/>
<pb n="KR2k0049_WYG_217-15a"/>
營轉易得不困乏先公歸問其所為嘆曰良轉運使才<lb/>
也所居之處鄰婦里姥皆願為之用雖勞不怨始寓丹<lb/>
陽僦葛氏舍以居守舍王氏翁姥庸狡前後居者無不<lb/>
苦之夫人待之有道遂反柔良及遷去王姥涕戀不已<lb/>
夫人安於貧約服用儉素觀親族間紛華相尚如無所<lb/>
見少女方數嵗忽失所在乳姥輩悲泣呌號夫人罵止<lb/>
之曰在當求得茍亡失矣汝如是將何為在廬陵時公<lb/>
宇多怪家人吿曰物弄扇夫人曰熱耳又曰物擊鼓夫<lb/>
<pb n="KR2k0049_WYG_217-15b"/>
人曰有椎乎可與之後家人不敢復言怪怪亦不復有<lb/>
遂獲安居夫人有知人之鍳姜應明者中神童第人競<lb/>
觀之夫人曰非遠器也後果以罪廢頤兄弟幼時夫人<lb/>
勉之讀書因書綫帖上曰我惜勤讀書兒又並書二行<lb/>
曰殿前及第程延夀先兄幼時名也次曰處士及先兄<lb/>
登第頤以不才罷應科舉方知夫人知之於童稚中矣<lb/>
寳藏手澤使後世子孫知夫人之精鍳夫人好文而不<lb/>
為辭章見世之婦女以文章筆札傳於人者深以為非<lb/>
<pb n="KR2k0049_WYG_217-16a"/>
平生所為詩不過三二篇皆不存獨記在歴陽時先公<lb/>
覲親河朔夜聞啼雁嘗為詩曰何處驚飛起雝雝過草<lb/>
堂早是愁無寐忽聞意轉傷良人沙塞外覊妾守空房<lb/>
欲寄廽文信誰能付汝將讀史見奸邪逆亂之事常掩<lb/>
巻憤嘆見忠孝節義之事則欽慕不已稱唐太宗得禦<lb/>
戎之道其識慮高遠有英雄之氣夫人之弟可世稱名<lb/>
儒才智甚高嘗自謂不如夫人夫人自少多病好方餌<lb/>
修養之術甚得其效從先公官嶺外偶迎凉露寢遂中<lb/>
<pb n="KR2k0049_WYG_217-16b"/>
瘴癘及北歸道中病革召醫視脉曰可治謂二子曰紿<lb/>
爾也未終前一日命頤曰今日百五為我祀父母明年<lb/>
不復祀矣夫人以景徳元年甲辰十月十三日生於太<lb/>
原皇祐四年壬辰二月二十八日終於江寧享年四十<lb/>
九始封壽安縣君追封上谷郡君<lb/>
　　神燈傳　　　　　　　　　　　張商英<lb/>
元祐丁卯春夢遊五臺金剛窟平生耳目所不接想慮<lb/>
所不到覺而異之時為開封府推官以告同舍郎林中<lb/>
<pb n="KR2k0049_WYG_217-17a"/>
中戯曰天覺其帥并州乎後五月除河東提㸃刑獄公<lb/>
事林中曰前夢已騐人事豫定何可逃也八月至郡十<lb/>
一月即詣金剛窟驗所見者皆與夢合但會天寒恐冰<lb/>
雪封塗一宿遂出明年戊辰夏五臺縣有羣盗未獲以<lb/>
職事督捕盡室齋戒來遊六月二十七日壬寅至清凉<lb/>
山主僧曰此去金閣寺三里徃嵗崔提舉嘗於此見南<lb/>
臺金橋圓光商英黙念崔何人哉予何人哉既抵金閣<lb/>
日將夕僧正省竒來謁即寺門見之坐未定南臺之側<lb/>
<pb n="KR2k0049_WYG_217-17b"/>
有雲氣緜緲如敷白㲲省竒曰此祥雲也不易得集衆<lb/>
僧禮誦願早見神光商英易公服燃香再拜一拜未起<lb/>
見金橋及金色相輪輪現紺青色商英猶疑欲落之日<lb/>
射雲而成既暝有霞光三道直起亘天其疑始釋癸卯<lb/>
至真容院止清輝閣北臺在左東臺在前直對龍山下<lb/>
枕金界溪北浴室之後則文殊化宅也金界之上則羅<lb/>
㬋迹堂也知客僧曰此處亦有聖燈舊有浙僧請之飛<lb/>
見闌干之上商英乃稽首黙禱酉後龍山見黄金寳階<lb/>
<pb n="KR2k0049_WYG_217-18a"/>
戍初北山有大火炬僧曰聖燈也瞻拜之次又見一燈<lb/>
良乆東臺龍山羅㬋殿左右各見一燈浴室之後見大<lb/>
光二如掣電金界南溪上見二燈亥後商英俯視溪上<lb/>
持燈者其形人也因念曰豈寺僧設此大炬以見欺耶<lb/>
是時僧衆已寢即遣使王班秦愿等排户詰問僧荅曰<lb/>
山有虎狼彼處無人亦無人居商英始不疑又覩燈光<lb/>
忽大忽小赤白黄緑時分時合照耀林木即黙省曰此<lb/>
三昧火也俗謂之燈耳乃跪啟曰聖境殊勝超於見聞<lb/>
<pb n="KR2k0049_WYG_217-18b"/>
凡夫識情有所限隔若非人間燈者愿至吾前如是再<lb/>
三溪上之燈忽如紅日浴海騰空而上漸至閣前其光<lb/>
收歛如大青鳥喙銜圓火珠商英遍體森颯若沃冰雪<lb/>
即啓曰疑心已斷言已其光復歸本處散滿溪上愿等<lb/>
自旁見之如金色身屈曲而上妻孥所見又異於是有<lb/>
白領而紫袍者螺髻而跏趺者仗劒及戴角者良乆北<lb/>
山雲起於白雲中現大寳燈雲收復現大白圓相如月<lb/>
輪甲辰至東臺五色祥雲見白圓光從地涌起如車輪<lb/>
<pb n="KR2k0049_WYG_217-19a"/>
千百廽旋商英以偈讚曰雲帖西山日出東一輪圓相<lb/>
見雲中修行莫道無憑據切忌修行落斷空説是偈已<lb/>
大風忽起雲霧奔騰如傾崕裂壑之勢主臺僧曰廵檢<lb/>
下兵持肉燒煮不可禁願來日屏去之七月乙巳謝廵<lb/>
檢兵沉幣於北臺晚休於中臺大風未息四山昏晦衆<lb/>
等失色臺側有古佛殿商英令灑掃攜家屬祈禮獨隨<lb/>
四人北陟數歩中臺之頂已有祥雲五色紛郁俄而西<lb/>
北隅開朗瞬息之頃現碧琉璃世界見萬菩薩隊仗樓<lb/>
<pb n="KR2k0049_WYG_217-19b"/>
臺殿閣旌幢臺座七寳炫耀天王羅漢獅子香象森然<lb/>
羅列又於真容殿上見紫芝寳蓋文殊師利菩薩騎獅<lb/>
子又有七八尊者升降遊戯左右俯仰臺主請曰本臺<lb/>
行者數十年未曽見一光一相願假福力呼而視之既<lb/>
呼行者至則隨役亦有潛隨窺瞰者矣日色漸暝北臺<lb/>
畔有紅炬起瞻禮之次二金燈隔谷而出復有一燈如<lb/>
爛銀色熠灼不定㑹安撫郭宗顔遣急足馳柬來因指<lb/>
燈示之曰汝見否其人叩首欣忭曰見余曰為我謝安<lb/>
<pb n="KR2k0049_WYG_217-20a"/>
撫方瞻禮聖燈大風不可秉燭未及答柬於是再拜敬<lb/>
請願見我前先西後東一一如請末後西下一燈於紺<lb/>
碧輪中放大光明而來東西二燈一時俱至自北臺至<lb/>
中臺如白玉琢大寳椀内貯火珠光芒四射夜漏將盡<lb/>
寒凍徹骨拜辭下山東燈即沒二燈漸暗是夕大風逹<lb/>
丙午昬霾未捲商英竊念曰昨夜中臺所見殊勝如是<lb/>
今徃西臺菩薩豈違我哉行至香山則慶雲已罩臺頂<lb/>
既沉幣已所見如初但無琉璃世界耳遂遊玉華壽寧<lb/>
<pb n="KR2k0049_WYG_217-20b"/>
寺還真容院郭宗顔及代州通判吳君偁五臺知縣張<lb/>
之才都廵檢使劉進保保甲司勾當公事陳聿各以職<lb/>
事來集商英以所見告之雖人人稱歎不已但未及親<lb/>
見耳是夕清輝閣前再見金燈如初遣人白郭吳等五<lb/>
人同觀浴室後松上忽見羣燈如聯珠諸君各擊顙再<lb/>
拜頃之光隱衆散羅㬋殿側見大白光如流星惟浴室<lb/>
後之松林白氣朦朧過夜分乃息丁未郭吳按東寨張<lb/>
之才還縣天色亦大昬霾商英與陳聿及興善監鎮曹<lb/>
<pb n="KR2k0049_WYG_217-21a"/>
諝晚登𣑽仙山諝曰昨夜金燈現竊於公宇後見之聿<lb/>
曰君所見燈光何處諝曰在空中聿曰聖哉聖哉聿自<lb/>
高而視若在溪上君自下而望則在空中矣商英自以<lb/>
累日所求無不響應因大言曰為二君請五色祥雲即<lb/>
起更衣再拜黙禱俄而西南隅天色虚朗慶靄紛紜紫<lb/>
氣盤繞商英曰紫氣之下必有聖賢請二君䖍肅當見<lb/>
靈迹瞻望未乆宫殿樓閣諸菩薩衆化現出沒二君嗟<lb/>
歎頂禮而别其夕復止清輝閣念言翊日出山寳燈其<lb/>
<pb n="KR2k0049_WYG_217-21b"/>
為我復現乎抽扃啓扉則金界南溪上已見大炬浴室<lb/>
之後三燈東西相貫起於松梢合為一燈光明照耀荏<lb/>
苒由東麓而南行及於林盡溪渚之上放大白光非雲<lb/>
非霧良乆光中見兩寳燈一燈南飛與金界溪上四燈<lb/>
㑹集而羅㬋足跡殿及龍山之側金燈一時同現衆燈<lb/>
黄光白𦦨前昂後嚲騰空至前直至中夜各復本處是<lb/>
日也商英先至羅㬋足跡殿見其殿宇摧毁矢願繕葺<lb/>
其夜足跡殿所見燈光獨異即以錢三萬付僧正省竒<lb/>
<pb n="KR2k0049_WYG_217-22a"/>
修建戊申至佛光寺主僧紹同曰此解脱禪師道塲也<lb/>
因閲碑中所載解脱自解脱文殊自文殊之語喟然歎<lb/>
曰真丈夫也以偈讚曰聖凡路上絶纎塵解脱文殊各<lb/>
自論東土西天無著處佛光山下一龕存日已夕見南<lb/>
嶺銀燈一金燈二己酉遊秘魔巖未至之十里有白氣<lb/>
一道直貫巖前其中彷彿文殊乗獅而行有代州圓果<lb/>
院僧繼哲結廬山陽閲龍藏三年矣即詣其廬問以居<lb/>
山之乆頗有見否哲曰二年前有衣褐黄紫三異僧倚<lb/>
<pb n="KR2k0049_WYG_217-22b"/>
巖前石門而立門亦洞開良乆其僧入内門閉又巖間<lb/>
時有聖燈哲聞而未之見也商英曰何不牽挽其僧叩<lb/>
以至道哲笑曰何道之可叩耶雖然願公畱言句以耀<lb/>
巖穴遂拂苔石書一碣云閲盡龍宫五百函三年不下<lb/>
秘魔巖須知别有安身處脱盡時流鶻臭衫書已相别<lb/>
出庵是夕宿巖中見金燈白光菩薩光中現身者三已<lb/>
從松林赤崖間放光兩道如閃電一大金燈耀於崖前<lb/>
流至松杪而冺於是十刹主僧及其徒衆請曰謹按華<lb/>
<pb n="KR2k0049_WYG_217-23a"/>
嚴經云東北方清凉山在昔已來諸菩薩衆於中止住<lb/>
現有菩薩名文殊師利與其眷屬諸菩薩衆一萬人俱<lb/>
常住説法是我山中衆聖遊止不知過去幾千刼矣我<lb/>
太宗皇帝既平劉氏即下有司蠲放臺山寺院租税後<lb/>
因邊倅議括曠土故我聖境山林開畬斬伐發露龍神<lb/>
之窟宅寺宇十殘八九僧衆散丐四方菩薩聖教淪滅<lb/>
幾盡幸公於大士有大因縁屢示希有之相公不垂諸<lb/>
筆札何以示後以闡揚菩薩囑累之至意哉商英曰誠<lb/>
<pb n="KR2k0049_WYG_217-23b"/>
哉言乎但世人愚痴與之語此必以為怪誕無稽孰肯<lb/>
諦信且吾止求其自信而已安能信之天下後世耶已<lb/>
而郭宗顔吳君偁復來請曰假公之誠懇獲覩盛事自<lb/>
昔傳聞而未之見者今皆驗矣宜有紀述以發後人之<lb/>
企慕商英曰以聖語凡以寂語喧以奧語粗以智語愚<lb/>
以眞語妄以悟語迷畛域不同方圓不齊譬之阿修羅<lb/>
王手撼須彌山而螻蟻不能舉一芥迦樓羅王七日遍<lb/>
四天下而蟭䖟不能鼓尋丈之翼商英非不願書實以<lb/>
<pb n="KR2k0049_WYG_217-24a"/>
書之無益也宗顔曰公如言之使天下後世知大聖之<lb/>
所寓皈仰企慕漸以覺乎長夜之迷其功大矣公必懼<lb/>
謗而不言是令神竒無以彰明大違大士𡨕托之意矣<lb/>
商英曰諾謹受教然吾有一語渉妄百千億刼淪於惡<lb/>
趣爰書之以附清凉傳後云<lb/>
元<lb/>
　　金同知沁南軍節度使事楊公傳　姚　燧<lb/>
金之季年天兵滋張庭臣専謀一力惴惴以不卒保河<lb/>
<pb n="KR2k0049_WYG_217-24b"/>
外為懼揵河之北綿地數千里信敵牧蒐其中不敢認<lb/>
寸尺為已舊時則有若滄海河間恒山遼陽易水平陽<lb/>
東莒晉陽上黨九公集創殘餓羸之餘收其魂魄化悸<lb/>
為果出而用之或一二年或四三年七公竟無事效相<lb/>
繼亡敗恒山聲言入援踧踖不敢近京師形渉擁衆自<lb/>
衛獨上黨不首鼠謀去就提孤軍闢府馬氏根窟潞澤<lb/>
沁輝懷孟衛七州之心終始北捍者十二年最名純臣<lb/>
戲下激義多節死聲跡著者襄垣銅鞮襄垣懸府五百<lb/>
<pb n="KR2k0049_WYG_217-25a"/>
里銅鞮懸襄垣又百里府控十餘壁皆阻山為守獨襄<lb/>
垣居易地受敵西北東三道之鋒府議非得緜上招撫<lb/>
使顯守不可牢即版顯移緜衆徃始顯部將有楊公者<lb/>
與顯同里用武畧聞顯戰每求副徃連以勞得官至是<lb/>
從守襄垣籍其部衆纔一旅合縣民得千人敵嫌梗己<lb/>
未嘗渉旬月不一至公開門延之晝止其驅夜斫其營<lb/>
凡戰禦事朝荷夕集不以勞顯若此者五年其後塹夷<lb/>
城穿如蠭室石積其下者四望各盡一射人心轉一不<lb/>
<pb n="KR2k0049_WYG_217-25b"/>
綫髪揺敵以為難稍引不偪㑹從顯從上黨公再復潞<lb/>
州皆再有勞詔進顯銀青榮禄大夫沁州節度使元帥<lb/>
左都監行元帥府事公懐遠大將軍同知沁南軍節度<lb/>
使事時縣官調用特怯其待戰勞一賚以官地多入敵<lb/>
懐數告身無所上槩遥領故仍治襄垣公一日請顯曰<lb/>
以今形勢襄垣今年跌明年保無馬武願分部曲百人<lb/>
立銅鞮以緩兵衝顯允以便版公以前官行銅鞮令公<lb/>
至治柵北磧處艱危中且暮年聲呼牒招山逋谷竄稍<lb/>
<pb n="KR2k0049_WYG_217-26a"/>
出集附敵悉衆攻公行夜至隘樓裭衣止宿其上中敵<lb/>
偵刺未殊猶張空拳搏數人以僨顯聞哭曰鎩吾翼矣<lb/>
明年顯死又明年上黨公釋師養安京城一實公言公<lb/>
代人諱閏少孤鞠於姊之夫禹家即今榮禄顯也始顯<lb/>
以募兵戍郡遷戍潞改孟戰有勞調臨洮司録臨洮尤<lb/>
深地戰又有功遷招撫緜上取上黨節度公一從行死<lb/>
事之年生二十有九後如干年子仁風謂燧宜傳庶他<lb/>
日職館者得渉筆以承金史之漏云仁風歴懐邢洛三<lb/>
<pb n="KR2k0049_WYG_217-26b"/>
治中有善政<lb/>
明<lb/>
　　韓義夫傳　　　　　　　　　　周　經<lb/>
義夫韓氏鐸名代之繁峙人其先自陽曲來徙族最盛<lb/>
詩書簪組自宋元迄今不乏祖某性至孝材可以仕而<lb/>
以弗忍違親養隱居終身義夫能世其徳目不多讀然<lb/>
負氣尚義人有過面責之雖頸發頳不恤言論亹亹皆<lb/>
不外道理訟不平者來質一二語辯之莫不悦服去事<lb/>
<pb n="KR2k0049_WYG_217-27a"/>
有合義而人以為有禍患者則毅然身任之無難色故<lb/>
為其伯父陜西憲副公所竒愛憲副公致仕家居義夫<lb/>
事之如其父憲副公亦不一日舍義夫家事非與義夫<lb/>
計者不行繁峙僻在五臺山隂地險阻而人多質實憲<lb/>
副公家聖水臨滹沱既遠邑城復絶鄰並茍有冦盜之<lb/>
虞烏能守望而憲副公家居數年不聞焉豈其人之盡<lb/>
淳亦憲副公之亷譽素聞於人人也嵗值旱荒後加有<lb/>
司催科之横頗有以艱匱為盜者戊子冬季刼憲副公<lb/>
<pb n="KR2k0049_WYG_217-27b"/>
家摧門垣秉火執刄鼔譟而入家人驚悸奔竄獨憲副<lb/>
公在室義夫居與憲副公頗隔越聞憲副公被執即驚<lb/>
奮起詈家人曰人無孝義禽獸不如鄉人有急尚相援<lb/>
救况在至親豈可委棄倘或遭禍何面獨生遂踰數垣<lb/>
赴救行且呼盗曰衆君可憐財産任為爾有苐無傷我<lb/>
伯父至憲副公室方見羣盗環刄逼公義夫遂怒狠執<lb/>
大梃逕前殺數人盗舍憲副公與之敵捶擊幾死盗去<lb/>
人弔焉曰賊勢兇甚汝不畏作葅醢耶曰吾知有吾伯<lb/>
<pb n="KR2k0049_WYG_217-28a"/>
父爾伯父在吾雖死何恨憲副公竟無恙為之上章於<lb/>
朝請如著令以義夫旌之為世勸自是鄉人咸稱之為<lb/>
義夫而不名云<lb/>
　　周文端公傳　　　　　　　　　鄭　曉<lb/>
公名經字伯常天順四年進士父瑄字廷玉陽曲人宣<lb/>
徳乙卯貢士初任主事歴陞南京刑部尚書致仕寛大<lb/>
詳雅修髯長身善論議守官亷故鄉無田宅可歸寄家<lb/>
江寧卒諡莊懿贈太子少保公歴官翰林至春坊中允<lb/>
<pb n="KR2k0049_WYG_217-28b"/>
侍泰陵東宫講文華大訓東宫每起立拱聴内官言太<lb/>
子勞公宜跪請東宫坐聽公不從𢎞治二年侍郎禮部<lb/>
條奏皆傳經義改吏部靈壽人以大明川民田獻太監<lb/>
李廣户部執議不得允公會諸司奏竟奪田歸民八年<lb/>
諸大臣以災故上言屬公草疏請早視朝勤聽政節侈<lb/>
費省遊幸止貢獻斥樂戲一事語尤切直頗傳踪跡此<lb/>
疏出誰耿尚書曰疏名首吏部裕實具草公又曰疏草<lb/>
本出經即有罪罪經十年陞户部尚書凡諸王請河湖<lb/>
<pb n="KR2k0049_WYG_217-29a"/>
税錢執不與中官出南京織造者請長蘆鹽八千引鬻<lb/>
兩淮凖給事中官鹽銀二萬兩又執不與中官織造浙<lb/>
江者請諸竹木税又不與上説公言并停織造大同缺<lb/>
戰馬鈞陽請出太倉銀市馬公曰糧馬各有司祖訓六<lb/>
部不得相壓兵部輒侵户部官非祖訓上是公言更命<lb/>
太僕銀市馬給事中魯昂言國用不足請盡括諸省税<lb/>
役金錢輸太倉公曰國用不足宜儉於國不宜浚於民<lb/>
織造賞賚齋醮土木費益廣不節乃欲括天下財盡歸<lb/>
<pb n="KR2k0049_WYG_217-29b"/>
京師給事中言非是中官傳㫖取太倉銀三萬兩為燈<lb/>
費公又執不肯發内靈臺奏增洒掃卒當給月廩公再<lb/>
疏竟不與修清寧宫調役山東七千人公曰山東嵗歉<lb/>
民貧民不可輒動請以户部羡銀僱役夀寧侯家有賜<lb/>
田河間有數頃詭賜額并得傍近民田又千餘頃又乞<lb/>
畝加税二分公曰河間地多沮洳嵗無常收頃因乆旱<lb/>
即耕退灘一遇淫雨遂成溝壑茍指目前輒增畝税貽<lb/>
累貧民轉為流徙且王府賜田畝税二分外戚不宜獨<lb/>
<pb n="KR2k0049_WYG_217-30a"/>
優又聞茂陵妃家私田與民田比一切還民夀寧侯家<lb/>
不宜獨異疏三四上會雄縣有以退灘地獻為東宫莊<lb/>
者上念公言擲其奏抵罪十三年致仕康陵即位起南<lb/>
京户部憂去正徳三年又起禮部卒贈太保諡文端所<lb/>
設古大臣者公其有焉<lb/>
明<lb/>
　　諭屬吏文　　　　　　　　　　吕　坤<lb/>
壬辰六月余召太原所屬州縣掌印正官而諭之曰宇<lb/>
<pb n="KR2k0049_WYG_217-30b"/>
宙之内一民一物痛癢皆與吾身相干故其相養相安<lb/>
料理皆是吾人本分書云山川鬼神亦莫不寧及鳥獸<lb/>
魚鼈咸若鳥獸魚鼈非吾同𩔖也而且使之咸若然猶<lb/>
曰彼有血氣心知欲生惡死所同鬼神奚頼吾人山川<lb/>
有何知識而亦使之亦莫不寧者何蓋聖人以天地為<lb/>
心為生民立命心思既竭仁愛無窮必使乾坤清泰海<lb/>
宇安康無一事不極其妥貼無一物不得其分願而後<lb/>
其心始遂伊尹有萃之耕夫也當隠居時便樂堯舜之<lb/>
<pb n="KR2k0049_WYG_217-31a"/>
道其言曰予弗俾厥后為堯舜其心愧恥若撻于市一<lb/>
夫不獲曰時予之辜夫君不堯舜自有當其恥者一夫<lb/>
不獲自有任其辜者而伊尹引為已責深自愧罪只是<lb/>
真真切切見那君民痛癢觸著便自相干而致君澤民<lb/>
我又有此學術是以孔席不暖墨突不黔汲汲皇皇慇<lb/>
慇懇懇只是這箇不忍人的念頭放歇不下吾輩七尺<lb/>
之軀不短於古人耳目口鼻四肢百骸不少於古人六<lb/>
經四書子史百家至今大備吾輩誦習又多於古人只<lb/>
<pb n="KR2k0049_WYG_217-31b"/>
是看得天下民物與我分毫無干豈是這腔子中天不<lb/>
曽付與不忍人的一㸃良心如何百姓痛癢全不闗心<lb/>
死活通不介意大段今之為吏品格不同第一等人有<lb/>
這一㸃惻隠真心由不得自家如親孃之於兒女憂饑<lb/>
念寒怕災愁病日思夜慮弔膽提心溫存體愛百計千<lb/>
方凡可以使兒女心遂身安者無所不至雖强制之不<lb/>
能雖淡薄之不減所以説先王有不忍人之心斯有不<lb/>
忍人之政心切而政生慮周而政詳聖人雖欲歇手不<lb/>
<pb n="KR2k0049_WYG_217-32a"/>
得此謂率其自然第二等人看得天地萬物一體是我性<lb/>
分使天下萬物各得其所是我職分不存此心便有愧<lb/>
於形骸不盡此心便不滿其分量惓惓維世道亟亟愛<lb/>
民生以謂為之自我當如是耳此謂盡其當然但纔有<lb/>
强勉向道之心便有精神不貫之處第三等人看得潔<lb/>
已愛民修政立事則名譽自彰否則毁言日至士君子<lb/>
立身行已名節為先奈何不自愛是為名而為善者也<lb/>
第四等人守能潔已而短於才心知愛民而懦於正可<lb/>
<pb n="KR2k0049_WYG_217-32b"/>
謂善矣然毫無益於郡邑安能有無哉第五等人志欲<lb/>
有為而動不宜民心知向上而識不諳事品格無議治<lb/>
理難成第六等人知富貴之可愛懼擯斥之或加有欲<lb/>
心而守不敢肆有怠心而事不敢廢無愛民之實亦不<lb/>
肯虚無向上之志亦不肯邪碌碌庸人而已第七等人<lb/>
實政不修粉餙以詐善持身不慎彌縫以掩惡要結能<lb/>
為毁譽之人鑽刺能降祥殃之竈地方軍民之事毫髪<lb/>
不為身家妻子之圖慇懃在念此巧宦也近日大家成<lb/>
<pb n="KR2k0049_WYG_217-33a"/>
風牢不可破矣第八等人嗜利耽耽如集羶附腥競進<lb/>
攘攘如馳騎逐鹿多得錢而好官我為笑罵由他笑罵<lb/>
耳此明王之所不赦明神之所必殛者也嗚呼正學衰<lb/>
世道絶利逹之錮習既成惻隱之真心遂使失所民物<lb/>
付托何人一人篤恭而無為百姓日用而不知吾黨泄<lb/>
泄沓沓以茍富貴世道傾頽萬物愁歎將遂任其所終<lb/>
乎倘一深思可為慟哭天生此身豈為酒肉之囊錦繡<lb/>
之架哉天生此民豈為士夫之魚肉官府之庫藏哉倘<lb/>
<pb n="KR2k0049_WYG_217-33b"/>
一深思可為大媿本院無能振援罪之魁也諸君子千<lb/>
萬努力<lb/>
北齊<lb/>
　　釋道兩教䇿　　　　　　　　　樊　遜<lb/>
臣聞天道性命聖人所不言蓋以理絶渉求難為稱詣<lb/>
伯陽道徳之論莊周逍遥之㫖遺言取意猶有可尋至<lb/>
若玉簡金書神經秘録三尺九轉之竒絳雲元霜之異<lb/>
淮南成道犬吠雲中子喬得仙劍飛天上皆是憑虚之<lb/>
<pb n="KR2k0049_WYG_217-34a"/>
説海棗之談求之如繫風學之如捕影而燕君齊后秦<lb/>
皇漢帝信彼方士兾遇其真徐福去而不歸欒大徃而<lb/>
無獲猶謂升遐倒影抵掌可期祭鬼求神庶或不死江<lb/>
璧既返還入驪山之墓龍媒已至終下茂陵之墳方知<lb/>
劉向之信洪寳沒有餘責王充之非黄帝比為不相又<lb/>
末葉已來大存佛教寫經西土畫像南宫昆池地黒以<lb/>
為燒刼之灰春秋夜明謂是降神之日法王自在變化<lb/>
無窮置世界於微塵納須彌於黍米蓋理本虚無示諸<lb/>
<pb n="KR2k0049_WYG_217-34b"/>
方便而妖妄之輩棄家出家藥王燔軀波斯灑血假未<lb/>
能然猶當充命寧有改形易貌有異生人恣意放情還<lb/>
同俗物龍宫餘論鹿野前言此而得容道風前墜伏惟<lb/>
陛下受天明命屈已濟民山鬼效靈海神率職湘中石<lb/>
鷰沐時雨而羣飛臺上銅烏愬和風而杓轉以周都洛<lb/>
邑治在鎬京漢宅咸陽魂歸豐沛汾晉之地王迹維始<lb/>
眷言廵幸且勞經略猶復降情文苑斟酌百家想執玉<lb/>
於瑶池念求珠於赤水竊以王母獻環由感周徳上天<lb/>
<pb n="KR2k0049_WYG_217-35a"/>
錫珮實報禹功二班勒史兩馬製書未見三世之辭無<lb/>
聞一乘之㫖帝樂王禮尚有時而沿革左道怪民亦何<lb/>
疑於沙汰<lb/>
　　刑罰寛猛䇿<lb/>
臣聞惟王建國刑以助禮猶寒暑之贊隂陽山川之通<lb/>
天地爰自末葉法令稍滋秦篆無以窮書楚竹不能盡<lb/>
載有司因此開以二門高下在心寒熱隨意周官三典<lb/>
棄之若吹毛漢律九章違之如覆手遂使長平獄氣得<lb/>
<pb n="KR2k0049_WYG_217-35b"/>
酒而後消東海孝婦因災而方雪詔書掛壁有善而莫<lb/>
遵姦吏到門無求而不可皆由上失其道民不見徳而<lb/>
議者守迷不尋其本鍾繇王朗追怨張倉祖訥梅陶共<lb/>
尤文帝便謂化屍起偃在復肉刑致治興邦無闗周禮<lb/>
伏惟陛下昧爽視朝留心政術明罰以紏諸侯申恩以<lb/>
孩百姓黄旗紫蓋已絶東西白馬素車將降軹道若復<lb/>
峻典深文臣實未悟何則人肖天地俱稟隂陽安則願<lb/>
存擾則圖死故王者之治務先禮樂如有未從刑書乃<lb/>
<pb n="KR2k0049_WYG_217-36a"/>
用寛猛兼設水火俱陳未有專尚申韓而能長乆昔秦<lb/>
歸士會晉盜來奔舜舉臯陶不仁自遠但令釋之定國<lb/>
迭作理官龔遂文翁繼為郡守科閒律令一此憲章欣<lb/>
聞汲黯之言泣斷昭平之罪則天下自治大道公行乳<lb/>
獸含牙倉鷹垂翅楚王錢府不復須封漢獄寃囚自然<lb/>
䝉理後服之徒既承風而慕化有截之内皆蹈徳而詠<lb/>
仁號以成康何難之有<lb/>
　　禍福報應䇿<lb/>
<pb n="KR2k0049_WYG_217-36b"/>
臣聞五方易辯尚待指南百世可知猶須吹律况復天<lb/>
道秘遠神迹難源不有通靈孰能盡悟乘槎至於河漢<lb/>
惟覩牽牛假寐遊於上元止逢翟火造化之理既寂寞<lb/>
而無傳報應之來固難得而妄説但秦穆有道勾芒錫<lb/>
祥虢公凉德蓐收降禍高明在上定自有知不可謂神<lb/>
㝠昧難信若夫仲尼厄於陳蔡孟軻困於齊梁自是不<lb/>
遇其時寧闗報應之理子胥無首馬遷腐下受誅取辱<lb/>
何可尤人至如協律見親櫂船得幸從此而言更不足<lb/>
<pb n="KR2k0049_WYG_217-37a"/>
怪周王漂杵致天之罰白起誅降行已之意是以七百<lb/>
之祚仍加姬氏杜郵之戮還屬武安昔漢問上計不過<lb/>
日蝕晉䇿秀才止於寒火前賢徃士咸用為難推古比<lb/>
今臣見其易然草萊百姓過荷恩私三折寒膠再遊金<lb/>
馬王言昭賁恩若有神占對失圖伏深悚懼<lb/>
　　升中紀號䇿<lb/>
臣聞廵嶽之禮勒在虞書省方之義著於易象徃帝前<lb/>
王匪唯一姓封金刋玉億有餘人仲尼之觀梁甫不能<lb/>
<pb n="KR2k0049_WYG_217-37b"/>
盡識夷吾之對齊桓所存未幾然盛徳之士必待太平<lb/>
茍非其人更遺靈譴秦皇無道致雨風之災漢武奢滛<lb/>
有奉車之害及文叔受命炎精更輝四海安流天下輯<lb/>
睦劍賜騎士馬駕鼓車乃用張純之文始從伯陽之説<lb/>
至於魏晉雖各有君量徳而處莫能擬議蔣濟上言於<lb/>
前徒穢紙墨袁淮發論於後終未施行世歴三朝年將<lb/>
十祀啟聖之期兹為昌會然自水徳不競函谷封塗天<lb/>
馬息歌包茅絶貢我太祖收寳雞之瑞握鳳凰之書體<lb/>
<pb n="KR2k0049_WYG_217-38a"/>
一徳以匡朝屈三分而事主蕩此妖寇易如沃雪但文<lb/>
既受命武乃行誅雖太白出高中國宜戰置之度外望<lb/>
其遷善伏惟陛下以神武之姿天然之畧馬多冀北將<lb/>
異山西凉風至白露下北上太行東臨碣石方欲吞巴<lb/>
蜀而掃崤函苑長洲而池江漢復恐迎風縱火芝艾俱<lb/>
焚按此六軍未申九伐夫周發牙璋漢馳竹使義在濟<lb/>
民非聞好戰至如投鼠忌器之説蓋是常事文徳懐遠<lb/>
之言豈識權道今三臺令子六郡良家蓄鋭須時裹糧<lb/>
<pb n="KR2k0049_WYG_217-38b"/>
待詔未若龍駕虎服先收隴右之民電轉雷驚因取荆<lb/>
南之地昔秦舉長平金精食昴楚攻鉅鹿枉矢宵流况<lb/>
我威靈能無協讚但使彼之百姓一覩六軍似見周王<lb/>
若逢司𨽻然後除其苛令與其約法振旅而還止戈為<lb/>
武標金南海勒石東山紀天地之竒功被風聲於千載<lb/>
若令馬兒不死子陽尚在便欲案明堂之圖革射牛之<lb/>
禮比徳論功多慙徃列升中告禪臣用有疑<lb/>
　　求才審官䇿<lb/>
<pb n="KR2k0049_WYG_217-39a"/>
臣聞雕獸畫龍徒有風雲之勢金舟玉馬終無水陸之<lb/>
功三駕禮賢將收實用一毛不拔復何足取是以堯作<lb/>
虞賔遂全箕山之操周移商鼎不納孤竹之言但處士<lb/>
盜名雖云乆矣朝臣竊位蓋亦實多漢拜丞相便有鐘<lb/>
鼓之妖魏用三公乃至孫權之笑故山林之與朝廷得<lb/>
容非毁肥遯之與賔王飜有優劣至於時非蹈海而曰<lb/>
羞作秦民事異出闗而言恥從衛亂雖復星干帝座不<lb/>
易高尚之心月犯少微終存耿介之志自我太嶽之後<lb/>
<pb n="KR2k0049_WYG_217-39b"/>
克廣洪業禹至神宗舜格文祖陛下受天之明命光華<lb/>
日月爰自納麓乃格文祖儀天地以設官象星辰而布<lb/>
職漢家神鳳慙用紀年魏氏青龍羞將改號上應列宿<lb/>
咸是異人下法山川莫非竒士所以畫堂甲觀修徳日<lb/>
新廟鼎歌鐘王勲嵗委循名責實選衆舉能朝無銅臭<lb/>
之公世絶錢神之論昔百里相秦名存雀籙蕭張輔沛<lb/>
姓在何書今日公卿抑亦天授與之為治何欲不遂未<lb/>
必稽首天師方聞牧馬之術膝行山上始得治身之道<lb/>
<pb n="KR2k0049_WYG_217-40a"/>
但使帝徳休明自强不息甲夜觀書支日通奏周昌桀<lb/>
紂之論欣然開納劉毅桓靈之比終自含𢎞高懸王爵<lb/>
惟能是與管庫靡遺魚鹽畢録無令桓譚非䜟官止於<lb/>
郡丞趙壹負才位終於計掾則天下宅心幽明知感嵗<lb/>
精仕漢風伯朝周真人去而復歸臺星坼而還歛詩稱<lb/>
多士易載羣龍從此而言可以無媿<lb/>
唐<lb/>
　　應臨難不顧狥節寧邦科䇿　　　薛　稷<lb/>
<pb n="KR2k0049_WYG_217-40b"/>
后克艱厥后臣克艱厥臣是羣龍無首虚已明廷之上<lb/>
鼷鼠全身深穴神邱之下故有勞於一饋不輟子高之<lb/>
耕待以二旌無過屠羊之肆懐乎朽馭既識為君之難<lb/>
跼此春冰未見為臣之易然而夢弼降左風起雲從自<lb/>
天祐之俊乂將至當今制賢以禄制爵以庸設言不違<lb/>
式化厥訓霸王騏驥翼天駟而齊衡社稷元龜升帝寳<lb/>
而負兆猶是幽芳在採雲逸來羈垂倒影之懸光燭重<lb/>
泉之沉隠故遠臣得離山草比獻野芹瞻望天臺數跡<lb/>
<pb n="KR2k0049_WYG_217-41a"/>
對曰帝徳廣運六臣參其業天道大明五帝陳其序猶<lb/>
黼黻之章五色鼎鼐之飪五味五靈之效禎祥五音之<lb/>
和雅樂若乃同義變力古人中求則紀信誑項以免君<lb/>
王經刎頸以紓國九卿居府王修從赴難之義二國合<lb/>
圍路中無返言之失漢帝之憚汲黯陳主之畏柳莊社<lb/>
稷之臣於是乎在恪居爾位勤不告勞則蕭公堂堂吳<lb/>
漢紏紏馮豹伏於閣下黄公宿於臺上憂公奉國可以<lb/>
不謂忠乎書戒面從詩詠司直犯顏無隱求福不囘周<lb/>
<pb n="KR2k0049_WYG_217-41b"/>
昌之比漢高同乎桀紂劉毅之方晉武𩔖彼桓靈申屠<lb/>
剛之軔車鍾離意之排閤史魚是慕直在其中聖人謨<lb/>
議君子謀道張良之翼漢王郭嘉之協魏主宋武之得<lb/>
穆之齊高之得禇彦定䇿決勝謀夫孔多蓬矢桑弧有<lb/>
志四海飛旌插羽道好二同膠柱豈調絃之術飲冰實<lb/>
將命之難陸賈南行責蠻夷之失禮陳湯西討誅單于<lb/>
之暴慢終令趙佗貢職郅支傳首竹帛所載斯其庶乎<lb/>
謹對<lb/>
<pb n="KR2k0049_WYG_217-42a"/>
　　文詞雅麗䇿　　　　　　　　　苗晉卿<lb/>
陛下頃與三事大夫議於朝以計天下有竒才異行含<lb/>
光而不揚其輝詔諸侯咸舉之臣實至愚不通大識循<lb/>
才審行不副高求臣聞論語曰天何言哉四時行焉百<lb/>
物生焉孝經曰王者則天之明因地之利以理天下是<lb/>
以其教不肅而成其政不嚴而理所謂天地設位聖人<lb/>
成能而保大定功勲業蓋時也逮金石斯緬歩驟不同<lb/>
時有澆淳教隨繁略桑扈谷風之刺三歸八佾之嫌人<lb/>
<pb n="KR2k0049_WYG_217-42b"/>
用僭忒一至於此陛下嗣守丕緒茂昭大徳能使百官<lb/>
承式萬邦作乂所謂孕虞育夏甄殷陶周革敝移風自<lb/>
前代未有也陛下乃賜臣䇿曰皇極之道未敷謨明之<lb/>
軌尚闕者豈不以採芻蕘之義誠考試之端不宰其功<lb/>
俯垂下問實陛下謙德也微臣何足以知之制䇿曰至<lb/>
如視聴貌言恒若時若會極歸極作哲作乂一以貫之<lb/>
何方而可者臣聞劉歆以為伏羲氏繼天而王受河圖<lb/>
則而畫之八卦是也禹理洪水天賜洛書法而陳之洪<lb/>
<pb n="KR2k0049_WYG_217-43a"/>
範是也故河圖洛書相為經緯八卦九疇相為表裏聖<lb/>
人行道各保其真若人有乖方數必徴於錯逆政惟協<lb/>
雅理必應於調和考之咎徵粲然著矣陛下隨陽澤以<lb/>
著恩慎嚴霜以肅威鷹隼未擊罻羅不施草木未零山<lb/>
林不伐足可使垂景星而降甘露騰休氣而漏醴泉臣<lb/>
以為一以貫之其道乆矣制䇿曰禮以餙情情疏則禮<lb/>
畧樂以通感感至則神和理内為同修外為異同異之<lb/>
用有昧其功人俗未融佇明斯要者臣聞六經之道同<lb/>
<pb n="KR2k0049_WYG_217-43b"/>
歸禮樂之用爲急孔子曰安上理人莫善於禮移風易<lb/>
俗莫善於樂董仲舒對䇿曰王者欲有所爲宜求其端<lb/>
於天天道大者在於隂陽陽之為徳隂之為刑王者承<lb/>
天意以從事故務徳教而省刑罰陛下修先王之好生<lb/>
存大易之緩死頃者省囹圄去桎梏此則修省刑罰之<lb/>
謂也臣聞樂以理内為同禮以修外為異同則和親異<lb/>
則畏敬和親則無怨畏敬則不争二者並行合為一體<lb/>
揖讓而理天下者禮樂之謂也適時之要斯並存焉制<lb/>
<pb n="KR2k0049_WYG_217-44a"/>
䇿曰四時武徳制自何君五行文始本之誰代昭徳武<lb/>
徳莫辨所尊昭容禮容未詳所出悉請以對用釋余疑<lb/>
者臣以為斯並漢主之樂載於班氏之書必使究其明<lb/>
徵考其敏博既勞更僕何易盡言雖敢畧而陳之尚未<lb/>
臻其極也臣聞易曰先王以作樂崇徳殷薦上帝以配<lb/>
祖考古者制宗廟太祝迎神於廟門其義也四時武徳<lb/>
者漢文所作以示天下之安和也而武奏於高廟焉五<lb/>
行舞者本之周武也秦始皇二十五年更為五行也漢<lb/>
<pb n="KR2k0049_WYG_217-44b"/>
高祖六年更名曰文始以示不相襲也昭徳盛徳宣之<lb/>
所以尊宗廟昭容禮容者出武徳文始五行之舞也謹<lb/>
對<lb/>
　　眚災肆赦　　　　　　　　　　白居易<lb/>
聖王以刑禮為大要理亂係焉君子以仁徳為大寳死<lb/>
生一焉故邦有用禮而大理者有用刑而小康者古人<lb/>
有崇徳而遠害者有蹈仁而守死者其指歸之義可得<lb/>
而知焉在乎聖王乗時君子行道也何者當其王道融<lb/>
<pb n="KR2k0049_WYG_217-45a"/>
人心質善者衆而不善者鮮一人不善衆人惡之故赦<lb/>
之可也所以表好生惡殺且臻乎仁夀之域矣而肆赦<lb/>
宥過之典由兹作焉及夫大道隠至徳衰善者鮮而不<lb/>
善者衆一人不善衆人效之故赦之不可也所以明懲<lb/>
惡勸善且革其澆漓之俗矣而執禁不赦之制由兹興<lb/>
焉此聖王所以隨時以立制順變而致理非謂徳政之<lb/>
不若刑罰也然則君子之為君子者為能先其道後其<lb/>
身守其常則以道善乎身罹其變則不以身害乎道故<lb/>
<pb n="KR2k0049_WYG_217-45b"/>
明哲保身亦道也巢許得之求仁殺身亦道也夷齊得<lb/>
之雖殊時異致同歸於一揆矣何以覈諸觀乎古聖賢<lb/>
之用心也茍守道而死死而不朽是非死也茍失道而<lb/>
生生而不仁是非生也向使夷齊生於唐虞之代安知<lb/>
不明哲保身歟巢許生於殷周之際安知不求仁殺身<lb/>
歟蓋否與泰各繫於時也生與死同歸於道也由斯而<lb/>
觀則非謂崇徳者不為成人殺身者不為明哲矣嗚呼<lb/>
聖王立教同出而異名君子行道百慮而一致亦猶水<lb/>
<pb n="KR2k0049_WYG_217-46a"/>
火之相戾同根於𡨕數共濟於人用也亦猶寒暑之相<lb/>
反同本於元氣共濟於嵗功也則用刑措刑之道保身<lb/>
殺身之義昭昭可知歟謹對<lb/>
　　衣食之源<lb/>
利用厚生教之本也從宜隨俗政之要也周禮云不畜<lb/>
無牲不田無盛不蠶不帛不績不縗蓋勸厚生之道也<lb/>
論語云因人所利而利之蓋明從宜之義也夫田畜蠶<lb/>
績四者之所宜者多土人之所務者衆故周禮舉而為<lb/>
<pb n="KR2k0049_WYG_217-46b"/>
條目且使居之者無游情無惰業焉其餘非四者雖不<lb/>
具學則隨其土物生業而勸導之可知矣非謂使物易<lb/>
業土易宜也夫先王酌教本提政要莫先乎任土辨物<lb/>
簡能易從然後立為大中垂之不朽者也若謂其驅天<lb/>
下之人責其所無强其所不能則何異夫求靡萍於中<lb/>
陵植橘柚於江北反地利違物性孰甚焉豈直易俗失<lb/>
宜匱神廢禮而已且聖王辨九土之宜别四人之業使<lb/>
各利其利焉各適其適焉猶懼生生之物不均也故日<lb/>
<pb n="KR2k0049_WYG_217-47a"/>
中為市交易而退所以通貨食遷有無而後各得其所<lb/>
矣由是言之則大易致人之制周官勸人之典論語利<lb/>
人之道三科具舉有條而不紊謹對<lb/>
　　倉廩之實<lb/>
人者邦之本也衣食者人之所由生也古者聖人在上<lb/>
而下不凍餒者非家衣而户食之蓋能為之開衣食之<lb/>
源均財用之節也方今倉廩虚而農夫困布帛賤而女<lb/>
工勞以愚所窺粗知其本何者夫天之數無常故嵗一<lb/>
<pb n="KR2k0049_WYG_217-47b"/>
豐必一儉也衣食之生有限故物有盈即有縮也古人<lb/>
知其必然也故敦儉嗇以足衣務儲蓄以足食是以堯<lb/>
有九年之水湯有七年之旱野無青草人無菜色者無<lb/>
他故蓋勤儉儲積之所致耳故曰前事之不忘後事之<lb/>
元龜也當今將欲開美利利天下以厚生生烝人返貞<lb/>
觀之升平復開元之富壽莫先乎實倉廩均豐凶則耿<lb/>
壽昌之常平得其要矣今若升聞率循舊制上自京邑<lb/>
下及郡縣謹豆區以出納督官吏以監臨嵗豐則貴糴<lb/>
<pb n="KR2k0049_WYG_217-48a"/>
以利農嵗歉則賤糶以䘏下若水旱作沴則資為九年<lb/>
之蓄若兵革或動則餽為三軍之糧可以均天時之豐<lb/>
儉權生物之盈縮循而行之實百代不易之道也虞災<lb/>
救弊利物寧邦莫斯甚焉然則布帛之賤者由錢刀之<lb/>
壅也茍粟麥足用泉貨流通則布帛之價輕重平矣抑<lb/>
居易聞短綆不可以汲深曲士不可以語道小子狂簡<lb/>
不知所以裁之莫究微言空慚大問謹對<lb/>
　<lb/>
<pb n="KR2k0049_WYG_217-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山西通志巻二百十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0001_SBCK_013-1a"/>
通鑑紀事本末卷第十三<lb/>
　　　劉淵據平陽<hi>殺太弟义附</hi>
漢靈帝中平五年春三月詔發南匈奴兵配劉虞<lb/>
討張純單于羌渠遣左賢王將騎詣幽州國人恐<lb/>
發兵無巳於是右部䤈落反與屠各胡合凡十餘<lb/>
萬人攻殺羌渠國人立其子右賢王於扶羅為持<lb/>
至尸逐侯單于<lb/>
六年　初南單于於扶羅既立國人殺其父者遂<lb/>
叛兵立須卜骨都侯為單于於扶羅詣闕自訟㑹<lb/>
靈帝崩天下大亂於扶羅將數千騎與白波賊合<lb/>
兵㓂郡縣時民皆保聚鈔掠無利而兵遂挫傷復<lb/>
<pb n="KR2c0001_SBCK_013-1b"/>
欲歸國國人不受乃止河東平陽須卜骨都侯爲<lb/>
單于一年而死南庭遂虛其位以老王行國事<lb/>
獻帝興平二年冬十二月南單于於扶羅死弟呼<lb/>
廚泉立居于平陽<lb/>
建安二十一年秋七月南單于呼廚泉入朝于魏<lb/>
魏王操因留之於鄴使右賢王去卑監其國單于<lb/>
嵗給綿絹錢穀如列侯子孫傳襲其號分其衆爲<lb/>
五部各立其貴人爲帥選漢人爲司馬以監督之<lb/>
魏邵陵厲公嘉平三年　初南匈奴自謂其先本<lb/>
漢室之甥因冒姓劉氏太祖留單于呼厨泉於鄴<lb/>
分其衆爲五部居并州境内左賢王豹單于於扶<lb/>
<pb n="KR2c0001_SBCK_013-2a"/>
羅之子也為左部帥部族最彊城陽太守鄧艾上<lb/>
言單于在内羌夷失統合散無主今單于之尊日<lb/>
䟽而外土之威日重則胡虜不可不深備也聞劉<lb/>
豹部有叛胡可因叛割為二國以分其埶去卑功<lb/>
顯前朝而子不繼業宜加其子顯號使居鴈門離<lb/>
國弱冦追録舊勲此御邊長計也又陳羌胡與民<lb/>
同處者宜以漸出之使居民表以崇亷恥之教塞<lb/>
姦宄之路司馬師皆從之<lb/>
晉武帝泰始六年　初魏人居南匈奴五部於并<lb/>
州諸郡與中國民雜居自謂其先漢氏外孫因改<lb/>
姓劉氏<lb/>
<pb n="KR2c0001_SBCK_013-2b"/>
咸寧五年　初南單于呼廚泉以兄於扶羅子豹<lb/>
為左賢王及魏武帝分匈奴為五部以豹為左部<lb/>
帥豹子淵幼而儁異師事上黨崔㳺博習經史嘗<lb/>
謂同門生上黨朱紀鴈門范隆曰吾常恥隨陸無<lb/>
武絳灌無文隨陸遇髙帝而不能建封侯之業絳<lb/>
灌遇文帝而不能興庠序之教豈不惜哉於是兼<lb/>
學武事及長猿臂善射膂力過人姿貌魁偉為任<lb/>
子在洛陽王渾及子濟皆重之屢薦於帝帝召與<lb/>
語恱之濟曰淵有文武長才陛下任以東南之事<lb/>
吳不足平也孔恂楊珧曰非我族類其心必異淵<lb/>
才噐誠少比然不可重任也及涼州覆没帝問將<lb/>
<pb n="KR2c0001_SBCK_013-3a"/>
於李憙對曰陛下誠能發匈奴五部之衆假劉淵<lb/>
一將軍之號使將之而西樹機能之首可指日而<lb/>
梟也孔恂曰淵果梟樹機能則涼州之患方更深<lb/>
耳帝乃止東萊王彌家丗二千石彌有學術勇略<lb/>
善騎射青州人謂之飛豹然喜任俠處士陳留董<lb/>
養見而謂之曰君好亂樂禍若天下有事不作士<lb/>
大夫矣淵與彌友善謂彌曰王李以鄉曲見知毎<lb/>
相稱薦適足為吾患耳因歔欷流涕齊王攸聞之<lb/>
言於帝曰陛下不除劉淵臣恐并州不得乆安王<lb/>
渾曰大晉方以信懷殊俗奈何以無形之疑殺人<lb/>
侍子乎何徳度之不弘也帝曰渾言是也㑹豹卒<lb/>
<pb n="KR2c0001_SBCK_013-3b"/>
以淵代為左部帥<lb/>
太康十年冬十一月詔以劉淵為匈奴北部都尉<lb/>
淵輕財好施傾心接物五部豪傑幽冀名儒多往<lb/>
歸之<lb/>
惠帝永熈元年冬十月以劉淵為建威將軍匈奴<lb/>
五部大都督<lb/>
永興元年　初太弟頴表匈奴左賢王劉淵為冠<lb/>
軍將軍監五部軍事使將兵在鄴淵子聰驍勇絶<lb/>
人博渉經史善屬文彎弓三百斤弱冠游京師名<lb/>
士莫不與交頴以聰為積弩將軍淵從祖右賢王<lb/>
宣謂其族人曰自漢亡以來我單于徒有虚號無<lb/>
<pb n="KR2c0001_SBCK_013-4a"/>
復尺土自餘王侯降同編户今吾衆雖衰猶不減<lb/>
二萬奈何斂手受役奄過百年左賢王英武超世<lb/>
天茍不欲興匈奴必不虚生此人也今司馬氏骨<lb/>
肉相殘四海鼎沸復呼韓邪之業此其時矣乃相<lb/>
與謀推淵為大單于使其黨呼延攸詣鄴告之淵<lb/>
白頴請歸㑹塟頴弗許淵令攸先歸告宣等使招<lb/>
集五部及雜胡聲言助頴實欲叛之　王浚東嬴<lb/>
公騰攻頴淵請歸發五部兵以擊浚騰頴許之<lb/>
淵至左國城宣等上大單于號二旬之間有衆五<lb/>
萬都于離石　淵聞頴去鄴命劉景等將兵撃鮮<lb/>
卑劉宣等諌而止<hi>晉之亂事並見西</hi>冬十月劉淵遷<lb/>
<pb n="KR2c0001_SBCK_013-4b"/>
都左國城胡晉歸之者愈衆淵謂羣臣曰昔漢有<lb/>
天下乆長恩結於民吾漢氏之甥約為兄弟兄亡<lb/>
弟紹不亦可乎乃建國號曰漢劉宣等請上尊號<lb/>
淵曰今四方未定且可依髙祖稱漢王於是即漢<lb/>
王位大赦改元曰元熈追尊安樂公禪為孝懷皇<lb/>
帝作漢三祖五宗神主而祭之立其妻呼延氏為<lb/>
王后以右賢王宣為丞相崔游為御史大夫左於<lb/>
陸王宏為太尉范隆為大鴻臚朱紀為太常上黨<lb/>
崔懿之後部人陳元達皆為黄門郎族子曜為建<lb/>
武將軍游固辭不就元達少有志操淵甞招之元<lb/>
達不答及淵為漢王或謂元達曰君其懼乎元達<lb/>
<pb n="KR2c0001_SBCK_013-5a"/>
笑曰吾知其人乆矣彼亦亮吾之心但恐不過三<lb/>
二日驛書必至其暮淵果徵元達元達事淵屢進<lb/>
忠言退而削草雖子弟莫得知也曜生而眉白目<lb/>
有赤光㓜聰慧有膽量早孤養於淵及長儀觀魁<lb/>
偉性拓落髙亮與衆不羣好讀書善屬文鐡厚一<lb/>
寸射而洞之常自比樂毅及蕭曹時人莫之許也<lb/>
惟劉聰重之曰永明漢世祖魏武之流數公何足<lb/>
道哉<lb/>
懷帝永嘉二年冬十月甲戌漢王淵即皇帝位大<lb/>
赦改元永鳯　十一月以其子和為大將軍聰為<lb/>
車騎大將軍族子曜為龍驤大將軍　十二月<lb/>
<pb n="KR2c0001_SBCK_013-5b"/>
乙亥漢主淵以大將軍和為大司馬封梁王尚書<lb/>
令歡樂為大司徒封陳留王后父御史大夫呼延<lb/>
翼為大司空封鴈門郡公宗室以親䟽悉封郡縣<lb/>
王異姓以功伐悉封郡縣公侯<lb/>
三年春正月徙都平陽大赦改元河瑞　五月漢<lb/>
主淵封子裕為齊王隆為魯王　漢主淵遣楚王<lb/>
聰等㓂洛陽軍失利淵召聰等還<hi>晉之亂事見西</hi>
十二月漢主淵以陳留王歡樂為太傅楚王聰為<lb/>
大司徒江都王延年為大司空遣都護大將軍曲<lb/>
陽王賢與征北大將軍劉靈安北將軍趙固平北<lb/>
將軍王桑東屯内黄王彌表左長史曹嶷行安東<lb/>
<pb n="KR2c0001_SBCK_013-6a"/>
將軍東徇青州且迎其家淵許之<lb/>
四年春正月漢王淵立單徵女為皇后梁王和為<lb/>
皇太子大赦封子义為北海王以長樂王洋為大<lb/>
司馬　秋七月庚午漢主淵寢疾辛未以陳留<lb/>
王歡樂為太宰長樂王洋為太傅江都王延年為<lb/>
太保楚王聰為大司馬大單于並錄尚書事置單<lb/>
于臺於平陽西以齊王裕為大司徒魯王隆為尚<lb/>
書令北海王义為撫軍大將軍領司隷校尉始安<lb/>
王曜為征討大都督領單于左輔廷尉喬智明為<lb/>
冠軍大將軍領單于右輔光禄大夫劉殷為左僕<lb/>
射王育為右僕射任顗為吏部尚書朱紀為中書<lb/>
<pb n="KR2c0001_SBCK_013-6b"/>
監護軍馬景領左衞將軍永安王安國領右衛將<lb/>
軍安昌王盛安邑王欽西陽王璿皆領武衛將軍<lb/>
分典禁兵丁丑淵召太宰歡樂等入禁中受遺詔<lb/>
輔政己卯淵卒太子和即位和性猜忌無恩宗正<lb/>
呼延攸翼之子也淵以其無才行終身不遷官侍<lb/>
中劉乘素惡楚王聦衛尉西昌王銳恥不預顧命<lb/>
乃相與謀說和曰先帝不惟輕重之埶使三王揔<lb/>
彊兵於内大司馬擁十萬衆屯於近郊陛下便為<lb/>
寄坐耳宜早為之計和攸之甥也深信之幸巳夜<lb/>
召安昌王盛安邑王欽等告之盛曰先帝梓宫在<lb/>
殯四王未有逆節一旦自相魚肉天下謂陛下何<lb/>
<pb n="KR2c0001_SBCK_013-7a"/>
且大業甫爾陛下勿信讒夫之言以疑兄弟兄弟<lb/>
尚不可信他人誰足信哉攸銳怒之曰今日之議<lb/>
理無有二領軍是何言乎命左右刃之盛既死欽<lb/>
懼曰惟陛下命壬午銳帥馬景攻楚王聰于單于<lb/>
臺攸帥永安王安國攻齊王裕于司徒府乘帥安<lb/>
邑王欽攻魯王隆使尚書田密武衛將軍劉璿攻<lb/>
北海王义密璿挾义斬關歸于聰聰命貫甲以待<lb/>
之銳知聰有備馳還與攸乘共攻隆裕攸乘疑安<lb/>
國欽有異志殺之是日斬裕癸未斬隆甲申聰攻<lb/>
西明門克之銳等走入南宫前鋒隨之乙酉殺和<lb/>
於光極西室收鋭攸乘梟首通衢羣臣請聰即帝<lb/>
<pb n="KR2c0001_SBCK_013-7b"/>
位聰以北海王义單后之子也以位讓之义涕泣<lb/>
固請聰乆而許之曰义及羣公正以禍難尚殷貪<lb/>
孤年長故耳此家國之事孤何敢辭俟义年長當<lb/>
以大業歸之遂即位大赦改元光興尊單氏曰皇<lb/>
太后其母張氏曰帝太后以义為皇太弟領大單<lb/>
于大司徒立其妻呼延氏為皇后呼延氏淵后之<lb/>
從父妹也封其子粲為河内王易為河閒王翼為<lb/>
彭城王悝為髙平王仍以粲為撫軍大將軍都督<lb/>
中外諸軍事以石勒為并州刺史封汲郡公九月<lb/>
辛未塟漢主淵于永光陵諡曰光文皇帝廟號髙祖<lb/>
漢主聰自以越次而立忌其嫡兄恭因恭寢穴其壁<lb/>
<pb n="KR2c0001_SBCK_013-8a"/>
閒刺而殺之　漢太后單氏卒漢主聰尊母張氏<lb/>
為皇太后單氏年少美色聰烝焉太弟义屢以為<lb/>
言單氏慙恚而死义寵由是漸衰然以單氏故尚<lb/>
未之廢也呼延后言於聰曰父死子繼古今常道<lb/>
陛下承髙祖之業太弟何為者哉陛下百年後粲<lb/>
兄弟必無種矣聰曰然吾當徐思之呼延氏曰事<lb/>
留變生太弟見粲兄弟浸長必有不安之志萬一<lb/>
有小人交構其閒未必不禍發于今日也聰心然<lb/>
之义舅光祿大夫單沖泣謂义曰踈不間親主上<lb/>
有意於河内王矣殿下何不避之义曰河瑞之末<lb/>
王上自惟嫡庻之分以大位讓义义以主上齒長<lb/>
<pb n="KR2c0001_SBCK_013-8b"/>
故相推奉天下者髙祖之天下兄終弟及何為不<lb/>
可粲兄弟既壯猶今日也且子弟之間親踈詎幾<lb/>
主上寧可有此意乎<lb/>
愍帝建興二年春正月聰置丞相等七公又置輔<lb/>
漢等十六大將軍各配兵二千以諸子為之又置<lb/>
左右司隷各領户二十餘萬萬户置一内史單于<lb/>
左右輔各主六夷十萬落萬落置一都尉左右選<lb/>
曹尚書竝典選舉自司隷以下六官皆位亞僕射<lb/>
以其子粲為丞相領大將軍錄尚書事進封晉王<lb/>
江都王延年録尚書六條事汝隂王景為太師王<lb/>
育為太傅任顗為太保馬景為大司徒朱紀為大<lb/>
<pb n="KR2c0001_SBCK_013-9a"/>
司空中山王曜為大司馬　十一月漢主聰以<lb/>
晉王粲為相國大單于揔百揆粲少有儁才自為<lb/>
宰相驕奢専恣逺賢親佞嚴刻愎諌國人始惡之<lb/>
三年三月雨血於漢東宫延明殿太弟义惡之以<lb/>
問太傳崔瑋太保許遐瑋遐説义曰主上往日以<lb/>
殿下為太弟者欲以安衆心耳其志在晉王乆矣<lb/>
王公已下莫不希㫖附之今復以晉王為相國羽<lb/>
儀威重踰於東宫萬機之事無不由之諸王皆置<lb/>
營兵以為羽翼事埶已去殿下非徒不得立也朝<lb/>
夕且有不測之危不如早為之計今四衛精兵不<lb/>
減五千相國輕佻正煩一刺客耳大將軍無日不<lb/>
<pb n="KR2c0001_SBCK_013-9b"/>
出其營可襲而取餘王竝㓜固易奪也苟殿下有<lb/>
意二萬精兵指顧可得鼔行入雲龍門宿衛之士<lb/>
孰不倒戈以迎殿下者大司馬不慮其為異也义<lb/>
弗從東宫舎人荀裕告瑋遐勸义謀反漢主聰收<lb/>
瑋遐於詔獄假以他事殺之使冠威將軍卜抽將<lb/>
兵監守東宫禁义不聴朝㑹义憂懼不知所為上<lb/>
表乞為庻人并除諸子之封襃美晉王請以為嗣<lb/>
抽抑而弗通<lb/>
四年漢中常侍王沈宣懷中宫僕射郭猗等皆寵<lb/>
幸用事漢主聰游宴後宫或三日不醒或百日不<lb/>
出自去冬不視朝政事一委相國粲唯殺生除拜<lb/>
<pb n="KR2c0001_SBCK_013-10a"/>
乃使沈等入白之沈等多不白而自以其私意決<lb/>
之故勲舊或不叙而姦佞小人有數日至二千石<lb/>
者軍旅嵗起將士無錢帛之賞而後宫之家賜及<lb/>
僮僕動至數千萬沈等車服第舍踰於諸王子弟<lb/>
中表為守令者三十餘人皆貪殘為民害靳凖闔<lb/>
宗謟事之郭猗與凖皆有怨於太弟义猗謂相國<lb/>
粲曰殿下光文帝之世孫主上之嫡子四海莫不<lb/>
屬心奈何欲以天下與太弟乎且臣聞太弟與大<lb/>
將軍謀因三月上已大宴作亂事成許以主上為<lb/>
太上皇大將軍為皇太子又許衛將軍為大單于<lb/>
二王處不疑之地竝握重兵以此舉事無不成者<lb/>
<pb n="KR2c0001_SBCK_013-10b"/>
然二王有一時之利不顧父兄事成之後主上豈<lb/>
有全理殿下兄弟固不待言東宫相國單于當在<lb/>
武陵兄弟何肯與人也今禍期甚迫宜早圗之臣<lb/>
屢言於主上主上篤於友愛以臣刀鋸之餘終不<lb/>
之信願殿下勿泄密表其狀殿下儻不信臣言可<lb/>
召大將軍從事中郎王皮衛軍司馬劉悙假之恩<lb/>
意許其歸首以問之必可知也粲許之猗密謂皮<lb/>
悙曰二王逆狀主上及相國具知之矣卿同之乎<lb/>
二人驚曰無之猗曰兹事已決吾憐卿親舊并見<lb/>
族耳因歔欷流涕二人大懼叩頭求哀猗曰吾為<lb/>
卿計卿能用之乎相國問卿卿但云有之若責卿<lb/>
<pb n="KR2c0001_SBCK_013-11a"/>
不先啓卿即云臣誠負死罪然仰惟主上寛仁殿<lb/>
下敦睦苟言不見信則䧟於誣譛不測之誅故不<lb/>
敢言也皮悙許諾粲召問之二人至不同時而其<lb/>
辭若一粲以爲信然靳凖復說粲曰殿下宜自居<lb/>
東宫以領相國使天下早有所繋今道路之言皆<lb/>
云大將軍衛將軍欲奉太弟爲變期以季春若使<lb/>
太弟得天下殿下無容足之地矣粲曰爲之柰何<lb/>
準曰人告太弟爲變主上必不信宜緩東宫之禁<lb/>
使賔客得往來太弟雅好待士必不以此爲嫌輕<lb/>
薄小人不能無迎合太弟之意爲之謀者然後下<lb/>
官爲殿下露表其罪殿下收其賔客與太弟交通<lb/>
<pb n="KR2c0001_SBCK_013-11b"/>
者考問之獄辭既具則主上無不信之理也粲乃<lb/>
命卜抽引兵去東宫少府陳休左衛將軍卜崇為<lb/>
人清直素惡沈等雖在公座未嘗與語沈等深疾<lb/>
之侍中卜幹謂休崇曰王沈等埶力足以回天地<lb/>
卿輩自料親賢孰與竇武陳蕃休崇曰吾輩年踰<lb/>
五十職位已崇唯欠一死耳死於忠義乃為得所<lb/>
安能俛首低眉以事閹豎乎去矣卜公勿復有言<lb/>
二月漢主聰出臨上秋閤命收陳休卜崇及特進<lb/>
綦母達太中大夫公師彧尚書王琰田歆大司農<lb/>
朱諧並誅之皆宦官所惡也卜幹泣諌曰陛下方<lb/>
側席求賢而一旦戮卿大夫七人皆國之忠良無<lb/>
<pb n="KR2c0001_SBCK_013-12a"/>
乃不可乎藉使休等有罪陛下不下之有司暴明<lb/>
其狀天下何從知之詔尚在臣所未敢宣露願陛<lb/>
下熟思之因叩頭流血王沈叱幹曰卜侍中欲拒<lb/>
詔乎聰拂衣而入免幹為庻人太宰河閒王易大<lb/>
將軍勃海王敷御史大夫陳元達金紫光祿大夫<lb/>
西河王延等皆詣闕表諌曰王沈等矯弄詔㫖欺<lb/>
誣日月内謟陛下外佞相國威權之重侔於人主<lb/>
多樹姦黨毒流海内知休等忠臣為國盡節恐發<lb/>
其姦狀故巧為誣䧟陛下不察遽加極刑痛徹天<lb/>
地賢愚傷懼今遺晉未殄巴蜀不賔石勒謀據趙<lb/>
魏曹嶷欲王全齊陛下心腹四支何處無患乃復<lb/>
<pb n="KR2c0001_SBCK_013-12b"/>
以沈等助亂誅巫咸戮扁鵲臣恐遂成膏肓之疾<lb/>
後雖救之不可及已請免沈等官付有司治罪聰<lb/>
以表示沈等笑曰羣兒為元逹所引遂成癡也沈<lb/>
等頓首泣曰臣等小人過蒙陛下識㧞得洒掃閨<lb/>
閤而王公朝士疾臣等如讎又深恨陛下願以臣<lb/>
等膏鼎鑊則朝廷自然雍穆矣聰曰此等狂言常<lb/>
然卿何足恨乎聰問沈等於相國粲粲盛稱沈等<lb/>
忠清聰恱封沈等為列侯太宰易又詣闕上䟽極<lb/>
諌聰大怒手壊其䟽三月易忿恚而卒易素忠直<lb/>
陳元達倚之為援得盡諌爭及卒元達哭之慟曰<lb/>
人之云亡邦國殄瘁吾既不復能言安用黙黙苟<lb/>
<pb n="KR2c0001_SBCK_013-13a"/>
生乎歸而自殺　九月漢主宴羣臣於光極殿<lb/>
引見太弟义义容貌憔悴鬢髪蒼然涕泣陳謝聰<lb/>
亦為之慟哭乃縱酒極歡待之如初<lb/>
元帝建武元年春三月漢相國粲使其黨王平謂<lb/>
太弟义曰適奉中詔云京師將有變宜衷甲以備<lb/>
非常义信之命宫臣皆衷甲以居粲馳遣告靳準<lb/>
王沈準以白漢主聰曰太弟將為亂已衷甲矣聰<lb/>
大驚曰寧有是邪王沈等皆曰臣等聞之乆矣屢<lb/>
言之而陛下不之信也聰使粲以兵圍東宫粲使<lb/>
準沈收氏羌酋長十餘人窮問之皆懸首髙格燒<lb/>
鐡灼目酋長自誣與义謀反聰謂沈等曰吾今而<lb/>
<pb n="KR2c0001_SBCK_013-13b"/>
後知卿等之忠也當念知無不言勿恨往日言而<lb/>
不用也於是誅東宫官屬及义素所親厚準沈等<lb/>
素所憎怨者大臣數十人阬士卒萬五千餘人<lb/>
　夏四月廢义為北部王粲尋使準賊殺之义形<lb/>
神秀爽寛仁有器度故士心多附之聰聞其死哭<lb/>
之慟曰吾兄弟止餘二人而不相容安得使天下<lb/>
知吾心邪　秋七月漢主聰立晉王粲為皇太<lb/>
子領相國大單于揔攝朝政如故大赦<lb/>
大興元年夏四月漢中常侍王沈養女有美色漢<lb/>
主聰立以為左皇后尚書令王鑒中書監崔懿之<lb/>
中書令曹恂諌曰臣聞王者立后比徳乾坤生承<lb/>
<pb n="KR2c0001_SBCK_013-14a"/>
宗廟没配后土必擇世徳名宗幽閑令淑乃副四<lb/>
海之望稱神祇之心孝成帝以趙飛鷰為后使繼<lb/>
嗣絶滅社稷為墟此前鑑也自麟嘉以來中宫之<lb/>
位不以徳舉借使沈之弟女刑餘小醜猶不可以<lb/>
塵汙椒房况其家婢邪六宫妃嬪皆公子公孫奈<lb/>
何一旦以婢主之臣恐非國家之福也聦大怒使<lb/>
中常侍宣懷謂太子粲曰鑒等小子狂言侮慢無<lb/>
復君臣上下之禮其速考實於是收鑒等送市皆<lb/>
斬之金紫光祿大夫王延馳將入諌門者弗通鑒<lb/>
等臨刑王沈以杖叩之曰庸奴復能為惡乎乃公<lb/>
何與汝事鑒瞋目叱之曰豎子滅大漢者正坐汝<lb/>
<pb n="KR2c0001_SBCK_013-14b"/>
鼠輩與靳準耳要當訴汝於先帝取汝於地下治<lb/>
之準謂鑒曰吾受詔收君有何不善君言漢滅由<lb/>
吾也鑒曰汝殺皇太弟使主上獲不友之名國家<lb/>
畜養汝輩何得不滅懿之謂準曰汝心如梟鏡必<lb/>
為國患汝既食人人亦當食汝<lb/>
　　　慕容據鄴<lb/>
晉武帝太康二年　初鮮卑莫護䟦始自塞外入<lb/>
居遼西棘城之北號曰慕容部莫護䟦生木延木<lb/>
延生涉歸遷於遼東之北世附中國數從征討有<lb/>
功拜大單于　冬十月渉歸始宼昌黎<lb/>
三年三月安北將軍嚴詢敗慕容涉歸於昌黎斬<lb/>
<pb n="KR2c0001_SBCK_013-15a"/>
獲萬計<lb/>
四年鮮卑慕容渉歸卒弟删簒立將殺涉歸子廆<lb/>
廆亡匿於遼東徐郁家<lb/>
六年慕容删為其下所殺部衆復迎涉歸子廆而<lb/>
立之渉歸與宇文部素有隙廆請討之朝廷弗許<lb/>
廆怒入宼遼西殺略甚衆帝遣幽州軍討廆戰于<lb/>
肥如廆衆大敗自是毎嵗犯邊又東擊扶餘扶餘<lb/>
王依慮自殺子弟走保沃沮廆夷其國城驅萬餘<lb/>
人而歸<lb/>
七年夏慕容廆寇遼東故扶餘王依慮子依羅求<lb/>
帥見人還復舊國請援於東夷校尉何龕龕遣督<lb/>
<pb n="KR2c0001_SBCK_013-15b"/>
護賈沈將兵送之廆遣其將孫丁帥騎邀之於路<lb/>
沈力戰斬丁遂復扶餘<lb/>
十年夏四月慕容廆遣使請降五月詔拜廆鮮卑<lb/>
都督廆謁見何龕以士大夫禮巾衣詣門龕嚴兵<lb/>
以見之廆乃改服戎衣而入人問其故廆曰主人<lb/>
不以禮待客客何為哉龕聞之甚慙深敬異之時<lb/>
鮮卑宇文氏叚氏方彊數侵掠廆廆卑辭厚幣以<lb/>
事之叚國單于階以女妻廆生皝仁昭廆以遼東<lb/>
僻逺徙居徒河之青山<lb/>
惠帝元康四年慕容廆徙居大棘城<lb/>
太安元年鮮卑宇文單于莫圭部衆彊盛遣其弟<lb/>
<pb n="KR2c0001_SBCK_013-16a"/>
屈雲攻慕容廆廆擊其别帥素怒延破之素怒延<lb/>
恥之復發兵十萬圍廆於棘城廆衆皆懼廆曰素<lb/>
怒延兵雖多而無灋制已在吾筭中矣諸君但為<lb/>
力戰無所憂也遂出擊大破之追犇百里俘斬萬<lb/>
計遼東孟暉先没於宇文部帥其衆數千家降於<lb/>
廆廆以為建威將軍廆以其臣慕輿句勤恪亷靖<lb/>
使掌府庫句心計黙識不案簿書始終無漏以慕<lb/>
輿河明敏精審使典獄訟覆訊清允<lb/>
懷帝永嘉元年冬十二月慕容廆自稱鮮卑大單<lb/>
于拓䟦猗盧與廆通好<lb/>
三年　初遼東太守龎本襲殺東夷校尉李臻詔<lb/>
<pb n="KR2c0001_SBCK_013-16b"/>
以勃海封釋代之釋収斬本<lb/>
五年　初東夷校尉李臻之死也遼東附塞鮮卑<lb/>
素喜連木丸津託為臻報仇攻䧟諸縣殺掠士民<lb/>
屢敗郡兵連年為寇東夷校尉封釋不能討請與<lb/>
連和連津不從民失業歸慕容廆者甚衆廆廩給<lb/>
遣還願留者即撫存之廆少子鷹揚將軍翰言於<lb/>
廆曰自古有為之君莫不尊天子以從民望成大<lb/>
業今連津外以龎本為名内實幸災為亂封使君<lb/>
已誅本請和而宼暴不已中原離亂州師不振遼<lb/>
東荒散莫之救恤單于不若數其罪而討之上則<lb/>
興復遼東下則并吞二部忠義彰於本朝私利歸<lb/>
<pb n="KR2c0001_SBCK_013-17a"/>
於我國此霸王之基也廆笑曰孺子乃能及此乎<lb/>
遂帥衆東擊連津以翰為前鋒破斬之盡併二部<lb/>
之衆得所掠民三千餘家及前歸廆者悉以付郡<lb/>
遼東賴以復存封釋疾病屬其孫弈於廆釋卒廆<lb/>
召弈與語說之曰竒士也補小都督釋子冀州王<lb/>
簿悛幽州參軍抽來奔䘮廆見之曰此家抎抎千<lb/>
斤犍也以道不通䘮不得還皆留仕廆廆以抽為<lb/>
長史悛為叅軍王浚以妻舅崔毖為東夷校尉<lb/>
愍帝建興元年　初中國士民避亂者多北依王<lb/>
浚浚不能存撫又政灋不立士民往往復去之段<lb/>
氏兄弟專尚武勇不禮士大夫唯慕容廆政事脩<lb/>
<pb n="KR2c0001_SBCK_013-17b"/>
明愛重人物故士民多歸之廆舉其英俊隨才授<lb/>
任以河東裴嶷北平陽耽廬江黄泓代郡魯昌為<lb/>
謀主廣平遊邃北海逢羨北平西方䖍西河宋奭<lb/>
及封抽裴開為股肱平原宋該安定皇甫岌岌弟<lb/>
眞蘭陵繆愷昌黎劉斌及封弈封裕典機要裕抽<lb/>
之子也裴嶷清方有幹略為昌黎太守兄武為玄<lb/>
菟太守武卒嶷與武子開以其䘮歸過廆廆敬禮<lb/>
之及去厚加資送行及遼西道不通嶷欲還就廆<lb/>
開曰鄉里在南奈何北行且等為流寓叚氏彊慕<lb/>
容氏弱何必去此而就彼也嶷曰中國䘮亂今往<lb/>
就之是相帥而入虎口也且道逺何由可達若俟<lb/>
<pb n="KR2c0001_SBCK_013-18a"/>
其清通又非嵗月可冀今欲求託足之地豈可不<lb/>
慎擇其人汝觀諸叚豈有逺略且能待國士乎慕<lb/>
容公修仁行義有霸王之志加以國豐民安今往<lb/>
從之髙可以立功名下可以庇宗族汝何疑焉開<lb/>
乃從之既至廆大喜陽耽清直沈敏為遼西太守<lb/>
慕容翰破叚氏於陽樂獲之廆禮而用之游邃逄<lb/>
羨宋奭皆嘗為昌黎太守與黄泓俱避地於薊後<lb/>
歸廆王浚屢以手書召邃兄暢暢欲赴之邃曰彭<lb/>
祖刑政不修華戎離叛以邃度之必不能乆兄且<lb/>
磐桓以俟之暢曰彭祖忍而多疑頃者流民北來<lb/>
命所在追殺之今手書殷勤我稽留不往將累及<lb/>
<pb n="KR2c0001_SBCK_013-18b"/>
卿且亂世宗族宜分以冀遺種遂從之卒與浚俱<lb/>
没宋該與平原杜羣劉翔先依王浚又依叚氏皆<lb/>
以為不足託帥諸流寓同歸於廆東夷校尉崔毖<lb/>
請皇甫岌為長史卑辭說諭終莫能致廆招之岌<lb/>
與弟真即時俱至遼東張統據樂浪帶方二郡與<lb/>
髙句麗王乙弗利相攻連年不解樂浪王遵說統<lb/>
帥其民千餘家歸廆廆為之置樂浪郡以統為太<lb/>
守遵參軍事<lb/>
元帝建武元年三月晉王以鮮卑大都督慕容廆<lb/>
為都督遼左雜夷流民諸軍事龍驤將軍大單于<lb/>
昌黎公廆不受征虜將軍魯昌說廆曰今兩亰覆<lb/>
<pb n="KR2c0001_SBCK_013-19a"/>
没天子蒙塵琅邪王承制江東爲四海所係屬明<lb/>
公雖雄據一方而諸部猶阻兵未服者蓋以官非<lb/>
王命故也謂宜通使琅邪勸承大統然後奉詔令<lb/>
以伐有罪誰敢不從處士遼東髙詡曰霸王之資<lb/>
非義不濟今晉室雖微人心猶附之宜遣使江東<lb/>
示有所尊然後杖大義以征諸部不患無辭矣廆<lb/>
從之遣長史王濟浮海詣建康勸進<lb/>
大興元年三月帝復遣使授慕容廆龍驤將軍大<lb/>
單于昌黎公廆辭公爵不受廆以游邃爲龍驤長<lb/>
史劉翔爲主簿命邃創定府朝儀法裴嶷言於廆<lb/>
曰晉室衰微介居江表威德不能及逺中原之亂<lb/>
<pb n="KR2c0001_SBCK_013-19b"/>
非明公不能拯也今諸部雖各擁兵然皆頑愚相<lb/>
聚宜以漸并取以為西討之資廆曰君言大非孤<lb/>
所及也然君中朝名徳不以孤僻陋而教誨之是<lb/>
天以君賜孤而祐其國也乃以嶷為長史委以軍<lb/>
國之謀諸部弱小者稍稍擊取之<lb/>
二年平州刺史崔毖自以中州人望鎮遼東而士<lb/>
民多歸慕容廆心不平數遣使招之皆不至意廆<lb/>
拘留之乃隂說髙句麗叚氏宇文氏使共攻之約<lb/>
滅廆分其地毖所親勃海髙瞻力諫毖不從三國<lb/>
合兵伐廆諸將請擊之廆曰彼為崔毖所誘欲邀<lb/>
一切之利軍埶初合其鋒甚鋭不可與戰當固守<lb/>
<pb n="KR2c0001_SBCK_013-20a"/>
以挫之彼烏合而來既無統壹莫相歸服乆必攜<lb/>
貳一則疑吾與毖詐而覆之二則三國自相猜忌<lb/>
待其人情離貳然後擊之破之必矣三國進攻棘<lb/>
城廆閉門自守遣使獨以牛酒犒宇文氏二國疑<lb/>
宇文氏與廆有謀各引兵歸宇文大人悉獨官曰<lb/>
二國雖歸吾當獨取之宇文氏士卒數十萬連營<lb/>
四十里廆使召其子翰於徒河翰遣使白廆曰悉<lb/>
獨官舉國為寇彼衆我寡易以計破難以力勝今<lb/>
城中之衆足以禦宼翰請為竒兵於外伺其間而<lb/>
撃之内外俱奮使彼震駭不知所備破之必矣今<lb/>
并兵為一彼得專意攻城無復它虞非䇿之得者<lb/>
<pb n="KR2c0001_SBCK_013-20b"/>
也且示衆以怯恐士氣不戰先沮矣廆猶疑之遼<lb/>
東韓夀言於廆曰悉獨官有慿陵之志將驕卒惰<lb/>
軍不堅密若竒兵卒起掎其無備必破之䇿也廆<lb/>
乃聴翰留徒河悉獨官聞之曰翰素名驍果今不<lb/>
入城或能為患當先取之城不足憂乃分遣數千<lb/>
騎襲翰翰知之詐為叚氏使者逆於道曰慕容翰<lb/>
乆為吾患聞當擊之吾已嚴兵相待宜速進也使<lb/>
者既去翰即出城設伏以待之宇文氏之騎見使<lb/>
者大喜馳行不復設備進入伏中翰奮擊盡獲之<lb/>
乘勝徑進遣間使語廆出兵大戰廆使其子皝與<lb/>
長史裴嶷將精鋭為前鋒自將大兵繼之悉獨官<lb/>
<pb n="KR2c0001_SBCK_013-21a"/>
初不設備聞廆至驚悉衆出戰前鋒始交翰將千<lb/>
騎從旁直入其營縱火焚之衆皆惶擾不知所為<lb/>
遂大敗悉獨官僅以身免廆盡俘其衆獲皇帝玉<lb/>
璽三紐崔毖聞之懼使其兄子燾詣棘城偽賀㑹<lb/>
三國使者亦至請和曰非我本意崔平州教我耳<lb/>
廆以示燾臨之以兵燾懼首服廆乃遣燾歸謂毖<lb/>
曰降者上策走者下策也引兵隨之毖與數十騎<lb/>
棄家奔髙句麗其衆悉降於廆廆以其子仁為征<lb/>
虜將軍鎮遼東官府市里案堵如故髙句麗將如<lb/>
奴子據于河城廆遣將軍張統掩擊擒之俘其衆<lb/>
千餘家以崔燾髙瞻韓恒石琮歸于棘城待以客<lb/>
<pb n="KR2c0001_SBCK_013-21b"/>
禮恒安平人琮鑒之孫也廆以髙瞻為將軍瞻稱<lb/>
疾不就廆數臨候之撫其心曰君之疾在此不在<lb/>
它也今晉室䘮亂孤欲與諸君共清世難翼戴帝<lb/>
室君中州望族宜同斯願奈何以華夷之異介然<lb/>
踈之哉夫立功立事惟問志略何如耳華夷何足<lb/>
問乎瞻猶不起廆頗不平龍驤主簿宋該與瞻有<lb/>
隙勸廆除之廆不從瞻以憂卒　宋該勸廆獻捷<lb/>
江東廆使該為表裴嶷奉之幷所得三璽詣建康<lb/>
獻之<lb/>
三年三月裴嶷至建康盛稱慕容廆之威德賢儁<lb/>
皆為之用朝廷始重之帝謂嶷曰卿中朝名臣當<lb/>
<pb n="KR2c0001_SBCK_013-22a"/>
留江東朕别詔龍驤送卿家屬嶷曰臣少蒙國恩<lb/>
出入省闥若得復奉輦轂臣之至榮但以舊京淪<lb/>
没山陵穿毁雖名臣宿將莫能雪恥獨慕容龍驤<lb/>
竭忠王室志除凶逆故使臣萬里歸誠今臣來而<lb/>
不返必謂朝廷以其僻陋而棄之孤其嚮義之心<lb/>
使懈體於討賊此臣之所甚惜是以不敢徇私而<lb/>
忘公也帝曰卿言是也乃遣使隨嶷拜廆安北將<lb/>
軍平州刺史<lb/>
四年十二月以慕容廆為都督幽平二州東夷諸<lb/>
軍事車騎將軍平州牧封遼東公單于如故遣謁<lb/>
者即授印綬聴承制置官司守宰廆於是備置僚<lb/>
<pb n="KR2c0001_SBCK_013-22b"/>
屬以裴嶷游邃為長史裴開為司馬韓夀為别駕<lb/>
陽耽為軍諮祭酒崔燾為主簿黄泓鄭林叅軍事<lb/>
廆立子皝為世子作東横以平原劉讃為祭酒使<lb/>
皝與諸生同受業廆得暇亦親臨聴之皝雄毅多<lb/>
權略喜經術國人稱之廆徙慕容翰鎭遼東慕容<lb/>
仁鎭平郭翰撫安民夷甚有威惠仁亦次之<lb/>
成帝咸和六年冬慕容廆遣使與太尉陶侃牋勸<lb/>
以興兵北伐共清中原僚屬宋該等共議以廆立<lb/>
功一隅位卑任重等差無别不足以鎭華夷宜表<lb/>
請進廆官爵叅軍韓恒駮曰夫立功者患信義不<lb/>
著不患名位不髙桓文有匡復之功不先求禮命<lb/>
<pb n="KR2c0001_SBCK_013-23a"/>
以令諸侯宜繕甲兵除羣凶功成之後九錫自至<lb/>
比於邀君以求寵不亦榮乎廆不悦出恒為新昌<lb/>
令於是東夷校尉封抽等䟽上侃府請封廆為燕<lb/>
王行大將軍事侃復書曰夫功成進爵古之成制<lb/>
也車騎雖未能為官摧勒然忠義竭誠今騰牋上<lb/>
聴可不遲速當在天臺也<lb/>
八年夏五月甲寅遼東武宣公慕容廆卒六月世<lb/>
子皝以平北將軍行平州刺史督攝部内赦繫囚<lb/>
以長史裴開為軍諮祭酒郎中令髙詡為玄菟太<lb/>
守皝以帶方太守王誕為左長史誕以遼東太守<lb/>
陽騖為才而讓之皝從之以誕為右長史　秋<lb/>
<pb n="KR2c0001_SBCK_013-23b"/>
七月慕容皝遣長史勃海王濟等來告䘮<lb/>
九年秋八月王濟還遼東詔遣侍御史王齊祭遼<lb/>
東公廆又遣謁者徐孟策拜慕容皝鎭軍大將軍<lb/>
平州刺史大單于遼東公持節都督承制封拜一<lb/>
如廆故事<lb/>
咸康元年秋七月慕容皝立子儁為世子　冬<lb/>
十月王齊南還十二月慕容皝始受朝命<lb/>
二年秋九月慕容皝遣長史劉斌兼郎中令遼東<lb/>
陽景送徐孟等還建康<lb/>
三年秋九月鎮軍左長史封弈等勸慕容皝稱燕<lb/>
王皝從之於是備置羣司以封弈為國相韓夀為<lb/>
<pb n="KR2c0001_SBCK_013-24a"/>
司馬裴開為奉常陽騖為司隷王㝢為太僕李洪<lb/>
為大理杜羣為納言令宋該劉睦石琮為常伯皇<lb/>
甫眞陽恊為宂騎常侍宋晃平熈張泓為將軍封<lb/>
裕為記室監洪臻之孫晃奭之子也　冬十月<lb/>
丁卯皝即燕王位大赦十一月甲寅追尊武宣公<lb/>
曰武宣王夫人叚氏曰武宣后立夫人叚氏為王<lb/>
后世子儁為王太子如魏武晉文輔政故事<lb/>
四年十二月燕王皝討叚遼<hi>討叚遼事見燕</hi>
五年燕王皝自以稱王未受晉命冬遣長史劉翔<lb/>
叅軍鞠運來獻捷論功且言權假之意并請刻期<lb/>
大舉共平中原<lb/>
<pb n="KR2c0001_SBCK_013-24b"/>
七年春正月燕王皝使唐國内史陽裕等築城於<lb/>
桞城之北龍山之西立宗廟宫闕命曰龍城二月<lb/>
劉翔至建康帝引見問慕容鎭軍平安對曰臣受<lb/>
遣之日朝服拜章翔為燕王皝求大將軍燕王章<lb/>
璽朝議以為故事大將軍不處邊自漢魏以來不<lb/>
封異姓為王所求不可許翔曰自劉石<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>亂長江<lb/>
以北翦為戎藪未聞中華公卿之胄有一人能攘<lb/>
臂揮戈摧破凶逆者也獨慕容鎭軍父子竭力心<lb/>
存本朝以寡撃衆屢殄彊敵使石虎畏懼悉徙邊<lb/>
陲之民散居三魏蹙國千里以薊城為北境功烈<lb/>
如此而惜海北之地不以為封邑何哉昔漢髙祖<lb/>
<pb n="KR2c0001_SBCK_013-25a"/>
不愛王爵於韓彭故能成其帝業項羽玩印不忍<lb/>
授卒用危亡吾之至心非苟欲尊其所事竊惜聖<lb/>
朝踈忠義之國使四海無所勸慕耳尚書諸葛恢<lb/>
翔之姊夫也獨主異議以為夷狄相攻中國之利<lb/>
惟器與名不可輕許乃謂翔曰借使慕容鎭軍能<lb/>
除石虎乃是復得一石虎也朝廷何賴焉翔曰嫠<lb/>
婦猶知恤宗周之隕今晉室阽危君位侔元凱曾<lb/>
無憂國之心邪嚮使靡鬲之功不立則少康何以<lb/>
祀夏桓文之戰不捷則周人皆為左祍矣慕容鎭<lb/>
軍枕戈待旦志殄凶逆而君更唱邪惑之言忌間<lb/>
忠臣四海所以未壹良由君輩耳翔留建康嵗餘<lb/>
<pb n="KR2c0001_SBCK_013-25b"/>
衆議終不決翔乃說中常侍彧弘曰石虎苞八州<lb/>
之地帶甲百萬志吞江漢自索頭宇文暨諸小國<lb/>
無不臣服惟慕容鎮軍翼戴天子精貫白日而更<lb/>
不獲殊禮之命竊恐天下移心解體無復南向者<lb/>
矣公孫淵無尺寸之益於吳吳主封爲燕王加以<lb/>
九錫今慕容鎭軍屢摧賊鋒威振秦隴虎比遣重<lb/>
使甘言厚幣欲授以曜威大將軍遼西王慕容鎮<lb/>
軍惡其非正却而不受今朝廷乃矜惜虚名沮抑<lb/>
忠順豈社稷之長計乎後雖悔之恐無及已弘爲<lb/>
之入言於帝帝意亦欲許之㑹皝上表稱庾氏兄<lb/>
弟擅權召亂宜加斥退以安社稷又與庾冰書責<lb/>
<pb n="KR2c0001_SBCK_013-26a"/>
其當國秉權不能為國雪恥冰甚懼以其絶逺非<lb/>
所能制乃與何充奏從其請乙卯以慕容皝為使<lb/>
持節大將軍都督河北諸軍事幽州牧大單于燕<lb/>
王備物典策皆從殊禮又以其世子儁為假節安<lb/>
北將軍東夷校尉左賢王賜軍資器械以千萬計<lb/>
又封諸功臣百餘人以劉翔為代郡太守封臨泉<lb/>
鄉侯加貟外散騎常侍翔固辭不受翔疾江南士<lb/>
大夫以驕奢酣縱相尚嘗因朝貴宴集謂何充等<lb/>
曰四海板蕩奄踰三紀宗社為墟黎民塗炭斯乃<lb/>
廟堂焦慮之時忠臣畢命之秋也而諸君宴安江<lb/>
沱肆情縱欲以奢靡為榮以傲誕為賢謇諤之言<lb/>
<pb n="KR2c0001_SBCK_013-26b"/>
不聞征伐之功不立將何以尊主濟民乎充等甚<lb/>
慙詔遣兼大鴻臚郭悕持節詣棘城册命燕王與<lb/>
翔等偕北公卿餞于江上翔謂諸公曰昔少康資<lb/>
一旅以滅有窮句踐慿㑹稽以報彊吳蔓草猶宜<lb/>
早除況宼讎乎今石虎李夀志相吞噬王師縱未<lb/>
能澄清北方且當從事巴蜀一旦石虎先人舉事<lb/>
併夀而有之據形便之地以臨東南雖有智者不<lb/>
能善其後矣中護軍謝廣曰是吾心也　秋七<lb/>
月郭悕劉翔等至燕燕王皝以翔為東夷護軍領<lb/>
大將軍長史以唐國内史陽裕為左司馬典書令<lb/>
李洪為右司馬中尉鄭林為軍諮祭酒<lb/>
<pb n="KR2c0001_SBCK_013-27a"/>
八年冬十月燕王皝遷都龍城赦其境内<lb/>
　　　成李據蜀<lb/>
晉惠帝元康八年　初張魯在漢中賨人李氏自<lb/>
巴西宕渠往依之魏武帝克漢中李氏將五百餘<lb/>
家歸之拜為將軍遷于略陽北土號曰巴氐其孫<lb/>
特庠流皆有材武善騎射性任俠州黨多附之及<lb/>
齊萬年反關中荐饑略陽天水等六郡民流移就<lb/>
榖入漢川者數萬家道路有疾病窮乏者特兄弟<lb/>
常營護振救之由是得衆心流民至漢中上書求<lb/>
寄食巴蜀朝議不許遣侍御史李苾持節慰勞且<lb/>
監察之不令入劔閣苾至漢中受流民賂表言流<lb/>
<pb n="KR2c0001_SBCK_013-27b"/>
民十萬餘口非漢中一郡所能振贍蜀有倉儲人<lb/>
復豐稔宜令就食朝廷從之由是散在梁益不可<lb/>
禁止李特至劔閣太息曰劉禪有如此地面縛於<lb/>
人豈非庸才邪聞者異之<lb/>
永康元年冬十一月詔徵益州刺史趙廞為大長<lb/>
秋以成都内史中山耿滕為益州刺史廞賈后之<lb/>
姻親也聞徵甚懼且以晉室衰亂隂有據蜀之志<lb/>
乃傾倉廩賑流民以收衆心以李特兄弟材武其<lb/>
黨類皆巴西人與廞同郡厚遇之以為爪牙特等<lb/>
慿恃廞埶專聚衆為盜蜀人患之滕數密表流民<lb/>
剛剽蜀人愞弱主不能制客必為亂階宜使還本<lb/>
<pb n="KR2c0001_SBCK_013-28a"/>
居若留之險地恐秦雍之禍更移於梁益矣廞聞<lb/>
而惡之州被詔書遣文武千餘人迎滕是時成都<lb/>
治少城益州治太城廞猶在太城未去滕欲入州<lb/>
功曹陳恂諫曰今州郡<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>怨日深入城必有大禍<lb/>
不如留少城以觀其變檄諸縣合村保以備秦氐<lb/>
陳西夷行至且當待之不然退保犍為西渡江源<lb/>
以防非常滕不從是月帥衆入州廞遣兵逆之戰<lb/>
于西門滕敗死郡吏皆竄走惟陳恂面縛詣廞請<lb/>
滕䘮廞義而許之廞又遣兵逆西夷校尉陳揔揔<lb/>
至江陽聞廞有異志主簿蜀郡趙模曰今州郡不<lb/>
恊必生大變當速行赴之府是兵要助順討逆誰<lb/>
<pb n="KR2c0001_SBCK_013-28b"/>
敢動者揔更縁道停留比至南安魚涪津已遇廞<lb/>
軍模白揔散財募士以拒戰若克州軍則州可得<lb/>
不克順流而退必無害也揔曰趙益州忿耿侯故<lb/>
殺之與吾無嫌何為如此模曰今州起事必當殺<lb/>
君以立威雖不戰無益也言至垂涕揔不聴衆遂<lb/>
自潰揔逃草中模著揔服格戰廞兵殺模見其非<lb/>
是更搜求得揔殺之廞自稱大都督大將軍益州<lb/>
牧署置僚屬改易守令王官被召無敢不往李庠<lb/>
帥妹壻李含天水任囘上官晶扶風李攀始平費<lb/>
他氐符成隗伯等四千騎歸廞廞以庠為威寇將<lb/>
軍封陽泉亭侯委以心膂使招合六郡壯勇至萬<lb/>
<pb n="KR2c0001_SBCK_013-29a"/>
餘人以斷北道<lb/>
永寧元年春正月李庠驍勇得衆心趙廞浸忌之<lb/>
而未言長史蜀郡杜淑張粲說廞曰將軍起兵始<lb/>
爾而遽遣李庠握彊兵於外非我族類其心必異<lb/>
此倒戈授人也宜早圗之㑹庠勸廞稱尊號淑粲<lb/>
因白廞以庠大逆不道引斬之并其子姪十餘人<lb/>
時李特李流皆將兵在外廞遣人慰撫之曰庠非<lb/>
所宜言罪應死兄弟罪不相及復以特流為督將<lb/>
特流怨廞引兵歸緜竹廞牙門將涪陵許弇求為<lb/>
巴東監軍杜淑張粲固執不許弇怒手殺淑粲於<lb/>
廞閤下淑粲左右復殺弇三人皆廞之腹心也廞<lb/>
<pb n="KR2c0001_SBCK_013-29b"/>
由是遂衰廞遣長史犍爲費逺蜀郡太守李苾督<lb/>
護常俊督萬餘人斷北道屯緜竹之石亭李特宻<lb/>
収兵得七千餘人夜襲逺等軍燒之死者什八九<lb/>
遂進攻成都費逺李苾及軍祭酒張㣲夜斬關走<lb/>
文武盡散廞獨與妻子乘小船走至廣都爲從者<lb/>
所殺特入成都縱兵大掠遣使詣洛陽陳廞罪狀<lb/>
初梁州刺史羅尚聞趙廞反表廞素非雄才蜀人<lb/>
不附敗亡可計日而待詔拜尚平西將軍益州刺<lb/>
史督牙門將王敦蜀郡太守徐儉廣漢太守辛冉<lb/>
等七千餘人入蜀特等聞尚來甚懼使其弟驤於<lb/>
道奉迎并獻珍玩尚恱以驤爲騎督特流復以牛<lb/>
<pb n="KR2c0001_SBCK_013-30a"/>
酒勞尚於緜竹王敦辛冉說尚曰特等專為盜賊<lb/>
宜因㑹斬之不然必為後患尚不從冉與特有舊<lb/>
謂特曰故人相逢不吉當凶矣特深自猜懼三月<lb/>
尚至成都　初朝廷符下秦雍州使召還流民入<lb/>
蜀者又遣御史馮該張昌督之李特兄輔自略陽<lb/>
至蜀言中國方亂不足復還特然之累遣天水閻<lb/>
式詣羅尚求權停至秋又納賂於尚及馮該尚該<lb/>
許之朝廷論討趙廞功拜特宣威將軍弟流奮威<lb/>
將軍皆封侯璽書下益州條列六郡流民與特同<lb/>
討廞者將加封賞廣漢太守辛冉欲以滅廞為已<lb/>
功寢朝命不以實上衆咸怨之羅尚遣從事督遣<lb/>
<pb n="KR2c0001_SBCK_013-30b"/>
流民限七月上道時流民布在梁益為人傭力聞<lb/>
州郡逼遣人人愁怨不知所為且水潦方盛年榖<lb/>
未登無以為行資特復遣閻式詣尚求停至冬辛<lb/>
冉及犍為太守李苾以為不可尚舉别駕蜀郡杜<lb/>
弢秀才式為弢説逼移利害弢亦欲寛流民一年<lb/>
尚用冉苾之謀不從弢乃致秀才板出還家冉性<lb/>
貪暴欲殺流民首領取其資貨乃與苾白尚言流<lb/>
民前因趙廞之亂多所剽掠宜因移設關以奪取<lb/>
之尚移書令梓潼太守張演於諸要施關搜索寳<lb/>
貨特數為流民請留流民皆感而恃之多相帥歸<lb/>
特特乃結大營於緜竹以處流民移辛冉求自寛<lb/>
<pb n="KR2c0001_SBCK_013-31a"/>
冉大怒遣人分牓通衢購募特兄弟許以重賞特<lb/>
見之悉取以歸與弟驤改其購云能送六郡之豪<lb/>
李任閻趙楊上官及氐叟侯王一首賞百匹於是<lb/>
流民大懼歸特者愈衆旬月間過二萬人流亦聚<lb/>
衆數千人特又遣閻式詣羅尚求申期式見營柵<lb/>
衝要謀揜流民歎曰民心方危今而速之亂將作<lb/>
矣又知辛冉李苾意不可囘乃辭尚還緜竹尚謂<lb/>
式曰子且以吾意告諸流民今聴寛矣式曰明公<lb/>
惑於姦說恐無寛理弱而不可輕者民也今趣之<lb/>
不以理衆怒難犯恐爲禍不淺尚曰然吾不欺子<lb/>
子其行矣式至緜竹言於特曰尚雖云爾然未可<lb/>
<pb n="KR2c0001_SBCK_013-31b"/>
信也何者尚威刑不立冉等各擁彊兵一旦為變<lb/>
亦非尚所能制深宜為備特從之　冬十月特<lb/>
分為二營特居北營流居東營繕甲厲兵戒嚴以<lb/>
待之冉苾相與謀曰羅侯貪而無斷日復一日令<lb/>
流民得展姦計李特兄弟並有雄才吾屬將為所<lb/>
虜矣宜為決計羅侯不足復問也乃遣廣漢都尉<lb/>
曽元牙門張顯劉並等潜帥步騎三萬襲特營羅<lb/>
尚聞之亦遣督護田佐助元元等至特安卧不動<lb/>
待其衆半入發伏擊之死者甚衆殺田佐曽元張<lb/>
顯傳首以示尚冉尚謂將佐曰此虜成去矣而廣<lb/>
漢不用吾言以張賊埶今若之何於是六郡流民<lb/>
<pb n="KR2c0001_SBCK_013-32a"/>
李含等共推特行鎭北大將軍承制封拜以其弟<lb/>
流行鎭東大將軍號東督護以相鎮統又以兄輔<lb/>
為票騎將軍弟驤為驍騎將軍進兵攻冉於廣漢<lb/>
尚遣李苾費逺帥衆救冉畏特不敢進冉出戰屢<lb/>
敗潰圍犇徳陽特入據廣漢以李超為太守進兵<lb/>
攻尚於成都尚以書諭閻式式復書曰辛冉傾巧<lb/>
曾元小豎李叔平非將帥之材式前為節下及杜<lb/>
景文論留徙之宜人懷桑梓孰不願之但往日初<lb/>
至隨穀庸賃一室五分復值秋潦乞須冬熟而終<lb/>
不見聽繩之太過窮鹿抵虎流民不肯延頸受刀<lb/>
以致為變即聽式言寛使治嚴不過去九月盡集<lb/>
<pb n="KR2c0001_SBCK_013-32b"/>
十月進道今達鄉里何有如此也特以兄輔弟驤<lb/>
子始蕩雄及李含含子國離任回李攀攀弟恭上<lb/>
官晶任臧楊褒上官悙等為將帥閻式李逺等為<lb/>
僚佐羅尚素貪殘為百姓患特與蜀民約灋三章<lb/>
施捨振貸禮賢㧞滯軍政肅然蜀民大悦尚頻為<lb/>
特所敗乃阻長圍縁郫水作營連延七百里與特<lb/>
相拒求救於梁州及南夷校尉<lb/>
太安元年夏五月河閒王顒遣督護衙博討李特<lb/>
軍于梓潼朝廷復以張微為廣漢太守軍于德陽<lb/>
羅尚遣督護張龜軍于繁城特使其子鎭軍將軍<lb/>
蕩等襲博而自將擊龜破之蕩敗博兵於陽沔梓<lb/>
<pb n="KR2c0001_SBCK_013-33a"/>
潼太守張演委城走巴西丞毛植以郡降蕩進攻<lb/>
博於葭萌博走其衆盡降河閒王顒更以許雄爲<lb/>
梁州刺史特自稱大將軍益州牧都督梁益二州<lb/>
諸軍事　秋八月李特攻張微微擊破之遂進<lb/>
攻特營李蕩引兵救之山道險陿蕩力戰而前遂<lb/>
破微兵特欲還涪蕩及司馬王幸諫曰微軍已敗<lb/>
智勇俱竭宜乗鋭氣遂禽之特復進攻微殺之生<lb/>
禽㣲子存以㣲䘮還之特以其將寋碩守徳陽李<lb/>
驤軍毗橋羅尚遣軍擊之屢爲驤所敗驤遂進攻<lb/>
成都燒其門李流軍成都之北尚遣精勇萬人攻<lb/>
驤驤與流合擊大破之還者什一二許雄數遣軍<lb/>
<pb n="KR2c0001_SBCK_013-33b"/>
攻特不勝特埶益盛建寧大姓李叡毛詵逐太守<lb/>
杜俊朱提大姓李猛逐太守雍約以應特衆各數<lb/>
萬南夷校尉李毅討破之斬詵李猛奉牋降而辭<lb/>
意不遜毅誘而殺之<lb/>
二年春正月李特潜渡江擊羅尚水上軍皆散走<lb/>
蜀郡太守徐儉以少城降特入據之惟取馬以供<lb/>
軍餘無侵掠赦其境内改元建初羅尚保太城遣<lb/>
使求和於特蜀民相聚為塢者皆送款於特特遣<lb/>
使就撫之以軍中糧少乃分六郡流民於諸塢就<lb/>
食李流言於特曰諸塢新附人心未固宜質其大<lb/>
姓子弟聚兵自守以備不虞又與特司馬上官悙<lb/>
<pb n="KR2c0001_SBCK_013-34a"/>
書曰納降如待敵不可易也前將軍雄亦以為言<lb/>
特怒曰大事已定但當安民何為更逆加疑忌使<lb/>
之離叛乎朝廷遣荆州刺史宗岱建平太守孫阜<lb/>
帥水軍三萬以救羅尚岱以阜為前鋒進逼德陽<lb/>
特遣李蕩及蜀郡太守李璜就徳陽太守任臧共<lb/>
拒之岱阜軍埶甚盛諸塢皆有貳志益州兵曹從<lb/>
事蜀郡任叡言於羅尚曰李特散衆就食驕怠無<lb/>
備此天亡之時也宜密約諸塢刻期同發内外擊<lb/>
之破之必矣尚使叡夜縋出城宣㫖於諸塢期以<lb/>
二月十日同擊特叡因詣特詐降特問城中虚實<lb/>
叡曰糧儲將盡但餘貨帛耳叡求出省家特許之<lb/>
<pb n="KR2c0001_SBCK_013-34b"/>
遂還報尚二月尚遣兵掩襲特營諸塢皆應之特<lb/>
兵大敗斬特及李輔李逺皆焚尸傳首洛陽流民<lb/>
大懼李流李蕩李雄收餘衆還保赤祖流自稱大<lb/>
將軍大都督益州牧保東營蕩雄保北營孫阜破<lb/>
徳陽獲寋碩任臧退屯涪陵三月羅尚遣督護何<lb/>
沖常深等攻李流涪陵民藥紳等亦起兵攻流流<lb/>
與李驤拒深使李蕩李雄拒紳何沖乗虚攻北營<lb/>
氐符成隗伯在營中叛應之蕩母羅氏擐甲拒戰<lb/>
伯手刃傷其目羅氏氣益壯營垂破㑹流等破深<lb/>
紳引兵還與沖等戰大破之成伯帥其黨突出詣<lb/>
尚流等乘勝進抵成都尚復閉城自守蕩馳馬逐<lb/>
<pb n="KR2c0001_SBCK_013-35a"/>
北中矛而死朝廷遣侍中燕國劉沈假節統羅尚<lb/>
許雄等軍討李流行至長安河間王顒留沈為軍<lb/>
師遣席薳代之李流以李特李蕩繼死宗岱孫阜<lb/>
將至甚懼李含勸流降流從之李驤李雄迭諌不<lb/>
納　夏五月流遣其子世及含子胡為質於阜<lb/>
軍胡兄離為梓潼太守聞之自郡馳還欲諌不及<lb/>
退與雄謀襲阜軍雄曰為今計當如是而二翁不<lb/>
從奈何離曰當劫之耳雄大喜乃共說流民曰吾<lb/>
屬前已殘暴蜀民今一旦束手便為魚肉惟有同<lb/>
心襲阜以取富貴耳衆皆從之雄遂與離襲擊阜<lb/>
軍大破之㑹宗岱卒於墊江荆州軍遂退流甚慙<lb/>
<pb n="KR2c0001_SBCK_013-35b"/>
由是竒雄才軍事悉以任之六月李雄攻殺汶山<lb/>
太守陳圗遂取郫城　秋七月李流徙屯郫蜀<lb/>
民皆保險結塢或南入寧州或東下荆州城邑皆<lb/>
空野無煙火流虜掠無所得士衆饑乏唯涪陵千<lb/>
餘家依青城山處士范長生平西參軍涪陵徐轝<lb/>
說羅尚求為汶山太守邀結長生與共討流尚不<lb/>
許轝怒出降於流流以轝為安西將軍轝説長生<lb/>
使資給流軍糧長生從之流軍由是復振九月李<lb/>
流疾篤謂諸將曰驍騎仁明固足以濟大事然前<lb/>
軍英武殆天所相可共受事於前軍流卒衆推李<lb/>
雄為大都督大將軍益州牧治郫城雄使武都朴<lb/>
<pb n="KR2c0001_SBCK_013-36a"/>
泰紿羅尚使襲郫城云已為内應尚使隗伯將<lb/>
兵攻郫泰約舉火為應李驤伏兵於道泰出長梯<lb/>
於外隗伯兵見火起爭縁梯上驤縱兵擊大破之<lb/>
追犇夜至城下詐稱萬嵗曰已得郫城矣入少城<lb/>
尚乃覺之退保太城隗伯創甚雄生獲之赦不殺<lb/>
李驤攻犍為斷尚運道獲太守龔恢殺之閏十二<lb/>
月李雄急攻羅尚尚軍無食留牙門張羅守城夜<lb/>
由牛鞞水東走羅開門降雄入成都軍士饑甚乃<lb/>
帥衆就榖於郪掘野芋而食之許雄坐討賊不進<lb/>
徵即罪<lb/>
永興元年春正月羅尚逃至江陽遣使表狀詔尚<lb/>
<pb n="KR2c0001_SBCK_013-36b"/>
權統巴東巴郡涪陵以供軍賦尚遣别駕李興詣<lb/>
鎮南將軍劉弘求糧弘綱紀以運道阻逺且荆州<lb/>
自空乏欲以零陵米五千斛與尚弘曰天下一家<lb/>
彼此無異吾今給之則無西顧之憂矣遂以三萬<lb/>
斛給之尚頼以自存　李雄以范長生有名徳為<lb/>
蜀人所重欲迎以為君而臣之長生不可諸將固<lb/>
請雄即尊位　冬十月雄即成都王位大赦改<lb/>
元曰建興除晉灋約灋七章以其叔父驤為太傳<lb/>
兄始為太保李離為太尉李雲為司徒李璜為司<lb/>
空李國為太宰閻式為尚書令楊襃為僕射尊母<lb/>
羅氏為王太后追尊父特為成都景王雄以李國<lb/>
<pb n="KR2c0001_SBCK_013-37a"/>
李離有智謀凡事必咨而後行然國離事雄彌謹<lb/>
十一月羅尚移屯巴郡遣兵掠蜀中獲李驤妻昝<lb/>
氏及子夀<lb/>
光熈元年春三月范長生詣成都成都王雄門迎<lb/>
執板拜爲丞相尊之曰范賢　夏六月成都王<lb/>
雄即皇帝位大赦改元曰晏平國號大成追尊父<lb/>
特曰景皇帝廟號始祖尊王太后曰皇太后以范<lb/>
長生爲天地太師復其部曲皆不豫征稅諸將恃<lb/>
恩互爭班位尚書令閻式上䟽請考漢晉故事立<lb/>
百官制度從之<lb/>
　　　張氏據凉<lb/>
<pb n="KR2c0001_SBCK_013-37b"/>
晉惠帝永寧元年春正月以散騎常侍安定張軌<lb/>
為涼州刺史軌以時方多難隂有保據河西之志<lb/>
故求為凉州時州境盗賊縱横鮮卑為寇軌至以<lb/>
宋配汜瑗為謀主悉討破之威著西土<lb/>
懷帝永嘉二年春二月涼州刺史張軌病風口不<lb/>
能言使其子茂攝州事隴西内史晉昌張越凉州<lb/>
大族欲逐軌而代之與其兄酒泉太守鎮及西平<lb/>
太守曹祛謀遣使詣長安告南陽王模稱軌廢疾<lb/>
請以秦州刺史賈龕代之龕將受之其兄讓龕曰<lb/>
張涼州一時名士威著西州汝何德以代之龕乃<lb/>
止鎮祛上䟽更請刺史未報遂移檄廢軌以軍司<lb/>
<pb n="KR2c0001_SBCK_013-38a"/>
杜耽攝州事使耽表越為刺史軌下教欲避位歸<lb/>
老宜陽長史王融叅軍孟暢蹋折鎮檄排閤入言<lb/>
曰晉室多故明公撫寧西夏張鎮兄弟敢肆凶逆<lb/>
當鳴鼔誅之遂出戒嚴㑹軌長子寔自京師還乃<lb/>
以寔為中督護將兵討鎮遣鎮甥太府主簿令狐<lb/>
亞先往說鎮為陳利害鎮流涕曰人誤我乃詣寔<lb/>
歸罪寔南擊曹祛走之朝廷得鎮祛䟽以侍中袁<lb/>
瑜為涼州刺史治中楊澹馳詣長安割耳盤上訴<lb/>
軌之被誣南陽王模表請停瑜武威太守張琠亦<lb/>
上表留軌詔依模所表且命誅曹袪軌於是命寔<lb/>
帥歩騎三萬討袪斬之張越犇鄴涼州乃定　五<lb/>
<pb n="KR2c0001_SBCK_013-38b"/>
月詔封張軌西平郡公軌辭不受時州郡之使莫<lb/>
有至者軌獨遣使貢獻嵗時不絶<lb/>
四年十一月詔加張軌鎮西將軍都督隴右諸軍<lb/>
事光祿大夫傅祗太常摯虞遺軌書告以京師饑<lb/>
匱軌遣叅軍杜勲獻馬五百匹㲜布三萬匹<lb/>
六年春三月凉州主簿馬魴説張軌宜命將出師<lb/>
翼戴帝室軌從之馳檄關中共尊輔秦王且言今<lb/>
遣前鋒督護宋配帥步騎二萬徑趨長安西中郎<lb/>
將寔帥中軍三萬武威太守張璵帥胡騎二萬絡<lb/>
繹繼發　秋九月秦州刺史裴苞據險以拒凉<lb/>
州兵張寔宋配等擊破之苞奔柔凶塢<lb/>
<pb n="KR2c0001_SBCK_013-39a"/>
愍帝建興二年二月壬寅以張軌為太尉凉州牧<lb/>
封西平郡公朝廷以張軌老病拜其子寔為副刺<lb/>
史　夏五月西平武穆公張軌寢疾遺令文武<lb/>
將佐務安百姓上思報國下以寧家己丑軌薨長<lb/>
史張璽等表世子寔攝父位　冬十月以張寔<lb/>
為都督凉州諸軍事凉州刺史西平公<lb/>
三年冬十月凉州軍士張冰得璽文曰皇帝行璽<lb/>
獻於張寔僚屬皆賀寔曰是非人臣所得留遣使<lb/>
歸於長安<lb/>
四年夏四月張寔下令所部吏民有能舉其過者<lb/>
賞以布帛羊米賊曹佐髙昌隗瑾曰今明公為政<lb/>
<pb n="KR2c0001_SBCK_013-39b"/>
事無巨細皆自決之或興師發令府朝不知萬一<lb/>
違失謗無所分羣下畏威受成而已如此雖賞之<lb/>
千金終不敢言也謂宜少損聦明凡百政事皆延<lb/>
訪羣下使各盡所懷然後采而行之則嘉言自至<lb/>
何必賞也寔悦從之增瑾位三等寔遣將軍王該<lb/>
帥歩騎五千入援長安且送諸郡貢計詔拜寔都<lb/>
督陜西諸軍事以寔弟茂爲秦州刺史<lb/>
元帝建武元年春正月黃門郎史淑侍御史王沖<lb/>
自長安犇涼州稱愍帝出降前一日使淑等齎詔<lb/>
賜張寔拜寔大都督涼州牧侍中司空承制行事<lb/>
且曰朕已詔琅邪王時攝大位君其恊賛琅邪共<lb/>
<pb n="KR2c0001_SBCK_013-40a"/>
濟多難淑等至姑臧寔大臨三日辭官不受初寔<lb/>
叔父肅為西海太守聞長安危逼請為先鋒入援<lb/>
寔以其老弗許及聞長安不守肅悲憤而卒寔遣<lb/>
太府司馬韓璞撫戎將軍張閬等帥歩騎一萬東<lb/>
擊漢命討虜將軍陳安故太守賈騫隴西太守呉<lb/>
紹各統郡兵為前驅又遺相國保書曰王室有事<lb/>
不忘投軀前遣賈騫瞻公舉動中被符命敕騫還<lb/>
軍俄聞寇逼長安胡崧不進麴允持金五百請救<lb/>
於崧遂決遣騫等進軍度嶺㑹聞朝廷傾覆為忠<lb/>
不遂憤痛之深死有餘責今更遣璞等唯公命是<lb/>
從璞等卒不能進而還至南安諸羌斷路相持百<lb/>
<pb n="KR2c0001_SBCK_013-40b"/>
餘日糧竭矢盡璞殺車中牛以饗士泣謂之曰汝<lb/>
曹念父母乎曰念念妻子乎曰念欲生還乎曰欲<lb/>
從我令乎曰諾乃鼓譟進戰㑹張閬帥金城兵繼<lb/>
至夾擊大破之斬首數千級先是長安謡曰秦川<lb/>
中血没腕唯有凉州倚柱觀及漢兵覆關中氐羌<lb/>
掠隴右雍秦之民死者什八九獨凉州安全<lb/>
大興元年春三月寔遣牙門蔡忠奉表詣建康比<lb/>
至帝已即位寔不用江東年號猶稱建興<lb/>
三年夏六月京兆人劉弘客居涼州天梯山以妖<lb/>
術惑衆從受道者千餘人西平元公張寔左右皆<lb/>
事之帳下閻涉牙門趙卬皆弘鄉人弘謂之曰天<lb/>
<pb n="KR2c0001_SBCK_013-41a"/>
與我神璽應王凉州涉卬信之密與寔左右十餘<lb/>
人謀殺寔奉弘為主寔弟茂知其謀請誅弘寔令<lb/>
牙門將史初收之未至涉等懷刄而入殺寔於外<lb/>
寢弘見史初至謂曰使君已死殺我何為初怒截其<lb/>
舌而囚之轘於姑臧市誅其黨與數百人左司馬<lb/>
隂元等以寔子駿尚幼推張茂為凉州刺史西平<lb/>
公赦其境内以駿為撫軍將軍　秋八月西平<lb/>
公張茂立兄子駿為世子<lb/>
四年春二月張茂築靈鈞䑓基髙九仭武陵閻曾<lb/>
夜叩府門呼曰武公遣我來言何故勞民築臺有<lb/>
司以為妖請殺之茂曰吾信勞民曾稱先君之命<lb/>
<pb n="KR2c0001_SBCK_013-41b"/>
以規我何謂妖乎乃為之罷役<lb/>
永昌元年冬十二月張茂使將軍韓璞帥衆取隴<lb/>
西南安之地置秦州<lb/>
明帝太寧元年八月趙主曜自隴上西擊涼州遣<lb/>
其將劉咸攻韓璞於冀城呼延晏攻寧羌護軍隂<lb/>
鑒於桑壁曜自將戎卒二十八萬軍于河上列營<lb/>
百餘里金鼓之聲動地河水為沸張茂臨河諸戍<lb/>
皆望風奔潰曜揚聲欲百道俱濟直抵姑臧凉州<lb/>
大震叅軍馬岌勸茂親出拒戰長史汜褘怒請斬<lb/>
之岌曰汜公糟粕書生刺舉小才不思家國大計<lb/>
明公父子欲為朝廷誅劉曜有年矣今曜自至逺<lb/>
<pb n="KR2c0001_SBCK_013-42a"/>
近之情共觀明公此舉當立信勇之驗以副秦隴<lb/>
之望力雖不敵埶不可以不出茂曰善乃出屯石<lb/>
頭茂謂叅軍陳珍曰劉曜舉三秦之衆乘勝席卷<lb/>
而來將若之何珍曰曜兵雖多精卒至少大抵皆<lb/>
氐羌烏合之衆恩信未洽且有山東之虞安能捨<lb/>
其腹心之疾曠日持乆與我爭河西之地邪若二<lb/>
旬不退珍請得弊卒數千為明公擒之茂喜使珍<lb/>
將兵救韓璞趙諸將爭欲濟河趙主曜曰吾軍埶<lb/>
雖盛然畏威而來者三分有二中軍疲困其實難<lb/>
用今但案甲勿動以吾威聲震之若出中旬張茂<lb/>
之表不至者吾為負卿矣茂尋遣使稱藩獻馬牛<lb/>
<pb n="KR2c0001_SBCK_013-42b"/>
羊珍寳不可勝紀曜拜茂侍中都督涼南北秦梁<lb/>
益巴漢隴右西域雜夷匈奴諸軍事太師涼州牧<lb/>
封涼王加九錫　張茂大城姑臧脩靈鈞臺别駕<lb/>
吳紹諫曰明公所以脩城築臺者蓋懲既往之患<lb/>
耳愚以為苟恩未洽於人心雖處層臺亦無所益<lb/>
適足以疑羣下忠信之志失士民繫託之望示怯<lb/>
弱之形啓鄰敵之謀將何以佐天子霸諸侯乎願<lb/>
亟罷兹役以息勞費茂曰亡兄一旦失身於物豈<lb/>
無忠臣義士欲盡節者哉顧禍生不意雖有智勇<lb/>
無所施耳王公設險勇夫重閉古之道也今國家<lb/>
未靖不可以太平之理責人於屯邅之世也卒為<lb/>
<pb n="KR2c0001_SBCK_013-43a"/>
之<lb/>
二年夏五月甲申張荗疾病執世子駿手泣曰吾<lb/>
家世以孝友忠順著稱今雖天下大亂汝奉承之<lb/>
不可失也且下令曰吾官非王命苟以集事豈敢<lb/>
榮之死之日當以白帢入棺勿以朝服歛是日薨<lb/>
愍帝使者史淑在姑臧左長史汜褘右長史馬謨<lb/>
等使淑拜駿大將軍涼州牧西平公赦其境内前<lb/>
趙主曜遣使贈茂太宰謐曰成烈王拜駿上大將<lb/>
軍涼州牧涼王　冬十二月涼州將辛晏據抱<lb/>
罕不服張駿將討之從事劉慶諌曰霸王之師必<lb/>
須天時人事相得然後乃起辛晏凶狂安忍其亡<lb/>
<pb n="KR2c0001_SBCK_013-43b"/>
可必奈何以饑年大舉盛寒攻城乎駿乃止駿遣<lb/>
叅軍王隲聘於趙趙主曜謂之曰貴州欵誠和好<lb/>
卿能保之乎隲曰不能侍中徐邈曰君來結好而<lb/>
云不能保何也隲曰齊桓貫澤之盟憂心兢兢諸<lb/>
侯不召自至葵丘之㑹振而矜之叛者九國趙國<lb/>
之化常如今日可也若政教陵遲尚未能察邇者<lb/>
之變况鄙州乎曜曰此涼州之君子也擇使可謂<lb/>
得人矣厚禮而遣之<lb/>
三年春二月張駿承元帝凶問大臨三日㑹黃龍<lb/>
見嘉泉汜禕等請改年以章休祥駿不許辛晏以<lb/>
枹罕降駿復收河南之地<lb/>
<pb n="KR2c0001_SBCK_013-44a"/>
成帝咸和元年張駿畏趙人之逼是嵗徙隴西南<lb/>
安民二千餘家于姑臧又遣使脩好於成以書勸<lb/>
成主雄去尊號稱藩於晉雄復書曰吾過為士大<lb/>
夫所推然本無心於帝王思為晉室元功之臣掃<lb/>
除氛埃而晉室陵遲德聲不振引領東望有年月<lb/>
矣㑹獲來貺情在闇至有何己巳自是聘使相繼<lb/>
二年夏五月張駿聞趙兵為後趙所敗乃去趙官<lb/>
爵復稱晉大將軍涼州牧遣武威太守竇濤金城<lb/>
太守張閬武興太守辛巖楊烈將軍宋輯等帥衆<lb/>
數萬東㑹韓璞攻掠趙秦州諸郡趙南陽王胤將<lb/>
兵擊之屯狄道枹罕護軍辛晏告急秋駿使韓璞<lb/>
<pb n="KR2c0001_SBCK_013-44b"/>
辛巖救之璞進度沃干嶺巖欲速戰璞曰夏末以<lb/>
來日星數有變不可輕動且曜與石勒相攻胤必<lb/>
不能乆與我相守也與胤夾洮相持七十餘日<lb/>
　冬十月璞遣辛巖督運於金城胤聞之曰韓璞<lb/>
之衆十倍於吾吾糧不多難以持乆今虜分兵運<lb/>
糧天授我也若敗辛巖璞等自潰乃帥騎三千襲<lb/>
巖于沃干嶺敗之遂前逼璞營璞衆大潰胤乘勝<lb/>
追奔濟河攻㧞令居斬首二萬級進據振武河西<lb/>
大駭張閬辛晏帥其衆數萬降趙駿遂失河南之<lb/>
地<lb/>
三年張駿治兵欲乘虛襲長安理曹郎中索詢諌<lb/>
<pb n="KR2c0001_SBCK_013-45a"/>
曰劉曜雖東征其子胤守長安未易輕也借使小<lb/>
有所獲彼若釋東方之圖還與我校禍難之期未<lb/>
可量也駿乃止<lb/>
五年夏五月張駿因前趙之亡復收河南地至于<lb/>
狄道置五屯護軍與趙分境六月趙遣鴻臚孟毅<lb/>
拜駿征西大將軍涼州牧加九錫駿恥爲之臣不<lb/>
受留毅不遣<lb/>
七年涼州僚屬勸張駿稱涼王領秦涼二州牧置<lb/>
公卿百官如魏武晉文故事駿曰此非人臣所宜<lb/>
言也敢言此者罪不赦然境内皆稱之爲王駿立<lb/>
次子重華爲世子<lb/>
<pb n="KR2c0001_SBCK_013-45b"/>
八年　初張駿欲假道於成以通表建康成主雄<lb/>
不許駿乃遣治中從事張淳稱藩於成以假道雄<lb/>
偽許之將使盗覆諸東峽蜀人橋賛密以告淳淳<lb/>
謂雄曰寡君使小臣行無迹之地萬里通誠於建<lb/>
康者以陛下嘉尚忠義能成人之美故也若欲殺<lb/>
臣者當斬之都市宣示衆目曰涼州不忘舊徳通<lb/>
使琅邪主聖臣明發覺殺之如此則義聲逺播天<lb/>
下畏威今使盗殺之江中威刑不顯何足以示天<lb/>
下乎雄大驚曰安有此邪司隷校尉景騫言於雄<lb/>
曰張淳壯士請留之雄曰壯士安肯留且試以卿<lb/>
意觀之騫謂淳曰卿體豐大天熱可且遣下吏小<lb/>
<pb n="KR2c0001_SBCK_013-46a"/>
住須涼淳曰寡君以皇輿播越梓宫未返生民塗<lb/>
炭莫之振救故遣淳通誠上都所論事重非下吏<lb/>
所能傳使下吏可了則淳亦不來矣雖火山湯海<lb/>
猶將赴之豈寒暑之足憚哉雄謂淳曰貴主英名<lb/>
蓋世土險兵彊何不亦稱帝自娯一方淳曰寡君<lb/>
祖考以來世篤忠貞以讎恥未雪枕戈待旦何自<lb/>
娯之有雄甚慙曰我之祖考本亦晉臣遭天下大<lb/>
亂與六郡之民避難此州為衆所推遂有今日琅<lb/>
邪若能中興大晉於中國者亦當帥衆輔之厚為<lb/>
淳禮而遣之淳卒致命於建康長安之失守也敦<lb/>
煌計吏耿訪自漢中入江東屢上書請遣大使慰<lb/>
<pb n="KR2c0001_SBCK_013-46b"/>
撫涼州朝廷以訪守持書御史拜張駿鎭西大將<lb/>
軍選隴西賈陵等十二人配之訪至梁州道不通<lb/>
以詔書付賈陵詐為賈客以達之是嵗陵始至涼<lb/>
州駿遣部曲督王豐等報謝<lb/>
九年春二月丁卯詔遣耿訪王豐齎印綬授張駿<lb/>
大將軍都督陜西雍秦涼州諸軍事自是每嵗使<lb/>
者不絶<lb/>
咸康元年　初張軌及二子寔茂雖保據河右而<lb/>
軍旅之事無歲無之及張駿嗣位境内漸平駿勤<lb/>
脩庶政揔御文武咸得其用民富兵彊逺近稱之<lb/>
以為賢君駿遣將楊宣伐龜兹鄯善於是西域諸<lb/>
<pb n="KR2c0001_SBCK_013-47a"/>
國焉耆于窴之屬皆詣姑臧朝貢駿於姑臧南作<lb/>
五殿官屬皆稱臣駿有兼秦雍之志遣叅軍麴護<lb/>
上䟽以為勒雄既死虎期繼逆兆庻離主漸冉經<lb/>
世先老消落後生不識慕戀之心日逺日忘乞敕<lb/>
司空鑒征西亮等汎舟江沔首尾齊舉<lb/>
五年九月張駿立辟雍明堂以行禮十一月以世<lb/>
子重華行凉州事<lb/>
六年春三月張駿遣别駕馬詵入貢于趙表辭蹇<lb/>
傲趙王虎怒欲斬詵侍中石璞諫曰今國家所當<lb/>
先除者遺晉也河西僻陋不足為意今斬馬詵必<lb/>
征張駿則兵力分而為二建康復延數年之命矣<lb/>
<pb n="KR2c0001_SBCK_013-47b"/>
乃止璞苞之曾孫也<lb/>
穆帝永和元年十二月張駿伐焉耆降之是嵗駿<lb/>
分武威等十一郡為凉州以世子重華為刺史分<lb/>
興晉等八郡為河州以寧戎校尉張瓘為刺史分<lb/>
敦煌等三郡及西域都護等三營為沙州以西胡<lb/>
校尉楊宣為刺史駿自稱大都督大將軍假凉王<lb/>
督攝三州始置祭酒郎中大夫舎人謁者等官官<lb/>
號皆倣天朝而微變其名車服旌旗擬於王者<lb/>
二年夏五月丙戍西平忠成公張駿薨官屬上世<lb/>
子重華為使持節大都督太尉護羌校尉涼州牧<lb/>
西平公假涼王赦其境内尊嫡母嚴氏為大王太<lb/>
<pb n="KR2c0001_SBCK_013-48a"/>
后母馬氏為王太后　趙將軍王擢擊張重華襲<lb/>
武街執護軍曹權胡宣徙七千餘户干雍州涼州<lb/>
刺史麻秋將軍孫伏都攻金城太守張沖請降涼<lb/>
州震動重華悉發境内兵使征南將軍裴恒將之<lb/>
以禦趙恒壁於廣武乆而不戰涼州司馬張躭言<lb/>
於重華曰國之存亡在兵兵之勝敗在將今議者<lb/>
舉將多推宿舊夫韓信之舉非舊德也蓋明主之<lb/>
舉用無常人才之所堪則授以大事今彊宼在境<lb/>
諸將不進人情危懼主簿謝艾兼資文武可用以<lb/>
禦趙重華召艾問以方略艾願請兵七千人必破<lb/>
趙以報重華拜艾中堅將軍給歩騎五千使擊秋<lb/>
<pb n="KR2c0001_SBCK_013-48b"/>
艾引兵出振武夜有二梟鳴于牙中艾曰六博得<lb/>
梟者勝今梟鳴牙中克敵之兆也進與趙戰大破<lb/>
之斬首五千級重華封艾為福禄伯<lb/>
三年夏四月趙涼州剌史麻秋攻枹䍐晉昌太守<lb/>
郎坦以城大難守欲棄外城武成太守張悛曰棄<lb/>
外城則動衆心大事去矣寧戎校尉張璩從悛言<lb/>
固守大城秋帥衆八萬圍壍數重雲梯地突百道<lb/>
皆進城中禦之秋衆死傷數萬趙王虎復遣其將<lb/>
劉渾等帥歩騎二萬㑹之郎坦恨言不用教軍士<lb/>
李嘉潜引趙兵千餘人登城璩督諸將力戰殺二<lb/>
百餘人趙兵乃退璩燒其攻具秋退保大夏虎以<lb/>
<pb n="KR2c0001_SBCK_013-49a"/>
中書監石寧為征西將軍帥并司州兵二萬餘人<lb/>
為秋等後繼張重華將宋秦等帥戸二萬降于趙<lb/>
重華以謝艾為使持節軍師將軍帥歩騎三萬進<lb/>
軍臨河艾乘軺車戴白幍鳴鼓而行秋望見怒曰<lb/>
艾年少書生冠服如此輕我也命黒矟龍驤三千<lb/>
人馳擊之艾左右大擾或勸艾宜乘馬艾不從下<lb/>
車踞胡牀指麾處分趙人以為有伏兵懼不敢進<lb/>
别將張瑁自間道引兵截趙軍後趙軍退艾乘埶<lb/>
進擊大破之斬其將杜勲汲魚獲首虜一萬三千<lb/>
級秋單馬奔大夏五月秋與石寧復帥衆十二萬<lb/>
進屯河南劉寧王擢略地晉興廣武武街至于曲<lb/>
<pb n="KR2c0001_SBCK_013-49b"/>
栁張重華使將軍牛旋禦之退守枹罕姑臧大震<lb/>
重華欲親出拒之謝艾固諌别駕從事索遐曰君<lb/>
者一國之鎭不可輕動乃以艾為使持節都督征<lb/>
討諸軍事行衛將軍遐為軍正將軍帥歩騎二萬<lb/>
拒之别將楊康敗劉寧于沙阜寧退屯金城　秋<lb/>
七月趙王虎復遣征西將軍孫伏都將軍劉渾帥<lb/>
歩騎二萬㑹麻秋軍長驅濟河擊張重華遂城長<lb/>
最謝艾建牙誓衆有風吹旌旗東南指索遐曰風<lb/>
為號令今旌旗指敵天所賛也艾軍于神鳥王擢<lb/>
與艾前鋒戰敗走還河南八月戊午艾進擊秋大<lb/>
破之秋遁歸金城虎聞之歎曰吾以偏師定九州<lb/>
<pb n="KR2c0001_SBCK_013-50a"/>
今以九州之力困於枹罕彼有人焉未可圖也艾<lb/>
還討叛虜斯骨眞等萬餘落皆破平之　九月趙麻<lb/>
秋又襲張重華將張瑁敗之斬首三千餘級枹罕<lb/>
護軍李逵帥衆七千降于趙自河以南氐羌皆附<lb/>
於趙　冬十月乙丑遣侍御史俞歸至涼州授<lb/>
張重華侍中大都督督隴右關中諸軍事大將軍<lb/>
涼州剌史西平公歸至姑臧重華欲稱涼王未肯<lb/>
受詔使所親沈猛私謂歸曰主公弈丗爲晉忠臣<lb/>
今曾不如鮮卑何也朝廷封慕容皝爲燕王而主<lb/>
公纔爲大將何以表勸忠賢乎明臺宜移河右共<lb/>
勸州主爲涼王人臣出使苟利社稷專之可也歸<lb/>
<pb n="KR2c0001_SBCK_013-50b"/>
曰吾子失言昔三代之王也爵之貴者莫若上公<lb/>
及周之衰呉楚始僣號稱王而諸侯亦不之非蓋<lb/>
以蠻夷畜之也借使齊魯稱王諸侯豈不四靣攻<lb/>
之乎漢髙祖封韓彭為王㝷皆誅滅蓋權時之宜<lb/>
非厚之也聖上以貴公忠賢故爵以上公任以方<lb/>
伯寵榮極矣豈鮮卑夷狄所可比哉且吾聞之功<lb/>
有大小賞有重輕今貴公始繼丗而為王若帥河<lb/>
右之衆東平胡羯脩復陵廟迎天子返洛陽將何<lb/>
以加之乎重華乃止<lb/>
五年秋九月涼州官屬共上張重華為丞相涼王<lb/>
雍秦涼三州牧重華屢以錢帛賜左右寵臣又喜<lb/>
<pb n="KR2c0001_SBCK_013-51a"/>
博弈頗廢政事徵事索振諌曰先王夙夜勤儉以<lb/>
實府庫正以讎耻未雪志平海内故也殿下嗣位<lb/>
之𥘉彊宼侵逼賴重餌之故得戰士死力僅保社<lb/>
稷今蓄積已虚而宼讎尚在豈可輕有耗散以與<lb/>
無功之人乎昔漢光武躬親萬機章奏詣闕報不<lb/>
終日故能隆中興之業今章奏停滯動經時月下<lb/>
情不得上通沈冤困於囹圄殆非明主之事也重<lb/>
華謝之<lb/>
　　　王敦平湘漢<lb/>
晉懷帝永嘉五年巴蜀流民布在荆湘間數為土<lb/>
民所侵苦蜀人李驤聚衆據樂鄉反南平太守應<lb/>
<pb n="KR2c0001_SBCK_013-51b"/>
詹與醴陵令杜弢共擊破之荆州剌史王澄使成<lb/>
都内史王機討驤驤請降澄偽許而襲殺之以其<lb/>
妻子為賞沈八千餘人於江流民益怨忿蜀人杜<lb/>
疇等復反湘州參軍馮素與蜀人汝班有隙言於<lb/>
剌史荀眺曰巴蜀流民皆欲反眺信之欲盡誅流<lb/>
民流民大懼四五萬家一時俱反以杜弢州里重<lb/>
望共推為主弢自稱梁益二州牧領湘州剌史<lb/>
王敦為楊州剌史㝷加都督征討諸軍事　夏<lb/>
四月杜弢攻長沙五月荀眺棄城犇廣州弢追擒<lb/>
之於是弢南破零桂東掠武昌殺二千石長吏甚<lb/>
衆<lb/>
<pb n="KR2c0001_SBCK_013-52a"/>
六年故新野王歆牙門將胡亢聚衆於竟陵自號<lb/>
楚公宼掠荆土以歆南蠻司馬新野杜曾為竟陵<lb/>
太守曾勇冠三軍能𬒳甲游於水中　王澄在荆<lb/>
州恱成都内史王機謂為已亞使之内綜心膂外<lb/>
為爪牙澄屢為杜弢所敗望實俱損猶傲然自得<lb/>
無憂懼之意但與機日夜縱酒博弈由是上下離<lb/>
心南平太守應詹屢諫不聽澄自出軍擊杜弢軍<lb/>
于作塘故山簡參軍王冲擁衆迎應詹為剌史詹<lb/>
以冲無賴棄之還南平冲乃自稱剌史澄懼使其<lb/>
將杜㽔守江陵徙治孱陵㝷又犇沓中别駕郭舒<lb/>
諫曰使君臨州雖無異政然一州人心所繫今西<lb/>
<pb n="KR2c0001_SBCK_013-52b"/>
收華容之兵足以擒此小醜柰何自棄遽為犇亡<lb/>
乎澄不從欲將舒東下舒曰舒為萬里紀綱不能<lb/>
厈正令使君犇亡誠不忍渡江乃留屯沔口琅邪<lb/>
王睿聞之召澄為軍諮祭酒以軍諮祭酒周顗代<lb/>
之澄乃赴召顗始至州建平流民傅密等叛迎杜<lb/>
弢弢别將王眞襲沔陽顗狼狽失據征討都督王<lb/>
敦遣武昌太守陶侃㝷陽太守周訪歷陽内史甘<lb/>
卓共擊弢敦進屯豫章為諸軍繼援王澄過詣敦<lb/>
自以名聲素出敦右猶以舊意侮敦敦怒誣其與<lb/>
杜弢通信遣壯士搤殺之王機聞澄死懼禍以其<lb/>
父毅兄矩皆甞為廣州剌史就敦求廣州敦不許<lb/>
<pb n="KR2c0001_SBCK_013-53a"/>
㑹廣州將温邵等叛剌史郭訥迎機為剌史機遂<lb/>
將奴客門生千餘人入廣州訥遣兵拒之將士皆<lb/>
機父兄時部曲不戰迎降訥乃避位以州授之<lb/>
愍帝建興元年胡亢性猜忌殺其驍將數人杜曾<lb/>
懼潜引王沖之兵使攻亢亢悉精兵出拒之城中<lb/>
空虚曾因殺亢而并其衆　周顗屯潯水城為杜<lb/>
弢所困陶侃使明威將軍朱伺救之弢退保泠口<lb/>
侃曰弢必歩向武昌乃自徑道還郡以待之弢果<lb/>
來攻侃使朱伺逆擊大破之弢遁歸長沙周顗出<lb/>
潯水投王敦於豫章敦留之陶侃使參軍王貢告<lb/>
捷於敦敦曰若無陶侯便失荆州矣乃表侃為荆<lb/>
<pb n="KR2c0001_SBCK_013-53b"/>
州剌史屯沔江左丞相睿召周顗復以為軍諮祭<lb/>
酒　王貢自王敦所還至竟陵矯陶侃之命以杜<lb/>
曾為前鋒大都督擊王沖斬之悉降其衆侃召曾<lb/>
曾不至貢恐以矯命獲罪遂與曾反擊侃　冬<lb/>
十月侃兵大敗僅以身免敦表侃以白衣領職侃<lb/>
復帥周訪等進擊杜弢大破之敦乃奏復侃官<lb/>
二年春三月杜弢將王眞襲陶侃於休障侃犇灄<lb/>
中周訪救侃擊弢兵破之<lb/>
三年春二月王敦遣陶侃甘卓等討杜弢前後數<lb/>
十戰弢將士多死乃請降於丞相睿睿不許弢遺<lb/>
南平太守應詹書自陳昔與詹共討樂郷本同休<lb/>
<pb n="KR2c0001_SBCK_013-54a"/>
戚後在湘中懼死求生遂相結聚儻以舊交之情<lb/>
為明枉直使得輸誠盟府厠列義徒或北清中原<lb/>
或西取李雄以贖前愆雖死之日猶生之年也詹<lb/>
為啓呈其書且言弢益州秀才素有清望為郷人<lb/>
所逼今悔惡歸善宜命使撫納以息江湘之民睿<lb/>
乃使前南海太守王運受弢降赦其反逆之罪以<lb/>
弢為巴東監軍弢既受命諸將猶攻之不已弢不<lb/>
勝憤怒遂殺運復反遣其將杜弘張彦殺臨川内<lb/>
史謝摛遂䧟豫章三月周訪擊彦斬之弘犇臨賀<lb/>
　　秋八月陶侃與杜弢相攻弢使王貢出挑戰<lb/>
侃遥謂之曰杜弢為益州小吏盜用庫錢父死不<lb/>
<pb n="KR2c0001_SBCK_013-54b"/>
犇喪卿本佳人何為隨之天下寧有白頭賊邪貢<lb/>
𥘉橫脚馬上聞侃言斂容下脚侃知可動復遣使<lb/>
諭之截髮為信貢遂降於侃弢衆潰遁走道死侃<lb/>
與南平太守應詹進克長沙湘州悉平丞相睿承<lb/>
制赦其所部進王敦鎮東大將軍加都督江楊荆<lb/>
湘交廣六州諸軍事江州剌史敦始自選置剌史<lb/>
以下寖益驕横　𥘉朝廷聞張光死以侍中第五<lb/>
猗為安南將軍監荆梁益寧四州諸軍事荆州剌<lb/>
史自武關出杜曾迎猗於襄陽為兄子娶猗女遂<lb/>
聚兵萬人與猗分據漢沔陶侃旣破杜弢乗勝進<lb/>
擊曾有輕曾之志司馬魯恬諫曰凡戰當先料其<lb/>
<pb n="KR2c0001_SBCK_013-55a"/>
將今使君諸將無及曾者未易可逼也侃不從進<lb/>
圍曾於石城曾軍多騎兵密開門突侃陳出其後<lb/>
反擊之侃兵死者數百人曾將趨順陽下馬拜侃<lb/>
告辭而去時荀崧都督荆州江北諸軍事屯宛曾<lb/>
引兵圍之崧兵少食盡欲求救於故吏襄陽太守<lb/>
石覽崧小女灌年十三帥勇士數十人踰城突圍<lb/>
夜出且戰且前遂逹覽所又為崧書求救於南中<lb/>
郎將周訪訪遣子撫帥兵三千與覽共救崧曾乃<lb/>
遁去曾復致牋於崧求討丹水賊以自效崧許之<lb/>
陶侃遺崧書曰杜曾凶狡所謂鴟梟食母之物此<lb/>
人不死州土未寧足下當識吾言崧以宛中兵少<lb/>
<pb n="KR2c0001_SBCK_013-55b"/>
藉曾為外援不從曾復帥流亡二千餘人圍襄陽<lb/>
數日不克而還　王敦嬖人呉興錢鳯疾陶侃之<lb/>
功屢毀之侃將還江陵欲詣敦自陳朱伺及安定<lb/>
皇甫方回諫曰公入必不出侃不從旣至敦留侃<lb/>
不遣左轉廣州剌史以其從弟丞相軍諮祭酒廙<lb/>
為荆州剌史荆州將吏鄭攀馬儁等詣敦上書留<lb/>
侃敦怒不許攀等以侃始滅大賊而更𬒳黜衆情<lb/>
憤惋又以廙忌戾難事遂帥其徒三千人屯溳口<lb/>
西迎杜曾廙為攀等所襲犇于江安杜曾與攀等<lb/>
北迎第五猗以拒廙廙督諸軍討曾復為曾所敗<lb/>
敦意攀承侃風㫖𬒳甲持矛將殺侃出而復還者<lb/>
<pb n="KR2c0001_SBCK_013-56a"/>
數四侃正色曰使君雄斷當裁天下何此不決乎<lb/>
因起如厠諮議參軍梅陶長史陳頒言於敦曰周<lb/>
訪與侃親姻如左右手安有斷人左手而右手不<lb/>
應者乎敦意解乃設盛饌以餞之侃便夜發敦引<lb/>
其子瞻為參軍𥘉交州剌史顧祕卒州人以祕子<lb/>
壽領州事帳下督梁碩起兵攻壽殺之碩遂專制<lb/>
交州王機自以盜據廣州恐王敦討之更求交州<lb/>
㑹杜弘詣機降敦欲因機以討碩乃以降杜弘爲<lb/>
機功轉交州剌史機至鬱林碩迎前剌史脩則子<lb/>
湛行州事以拒之機不得進乃更與杜弘及廣州<lb/>
將温邵交州秀才劉沈謀復還據廣州陶侃至始<lb/>
<pb n="KR2c0001_SBCK_013-56b"/>
興州人皆言宜觀察形埶不可輕進侃不聽直至<lb/>
廣州諸郡縣皆已迎機矣杜弘遣使偽降侃知其<lb/>
謀進擊弘破之遂執劉沈於小桂遣督護許高討<lb/>
王機走之機病死于道髙掘其尸斬之諸將皆請<lb/>
乗勝擊温邵侃笑曰吾威名已著何事遣兵但一<lb/>
函紙自定耳乃下書諭之邵懼而走追獲於始興<lb/>
杜弘詣王敦降廣州遂平敦以杜弘為將寵任之<lb/>
元帝建武元年鄭攀等相與拒王廙衆心不壹散<lb/>
還橫桑口欲入杜曾王敦遣武昌太守趙誘襄陽<lb/>
太守朱軌擊之攀等懼請降杜曾亦請擊第五猗<lb/>
於襄陽以自贖廙將赴荆州留長史劉浚鎭揚口<lb/>
<pb n="KR2c0001_SBCK_013-57a"/>
壘竟陵内史朱伺謂廙曰曾猾賊也外示屈服欲<lb/>
誘官軍使西然後兼道襲揚口耳宜大部分未可<lb/>
便西廙性矜厲自用以伺為老怯遂西行曾等果<lb/>
還趨揚口廙乃遣伺歸裁至壘即為曾所圍劉浚<lb/>
自守北門使伺守南門馬儁從曾來攻壘儁妻子<lb/>
先在壘中或欲皮其靣以示之伺曰殺其妻子未<lb/>
能解圍但益其怒耳乃止曾攻䧟北門伺𬒳傷退<lb/>
入船開船底以出沈行五十歩乃得免曾遣人說<lb/>
伺曰馬儁德卿全其妻子今盡以卿家内外百口<lb/>
付儁儁已盡心收視卿可來也伺報曰吾年六十<lb/>
餘不能復與卿作賊吾死亦當南歸妻子付汝裁<lb/>
<pb n="KR2c0001_SBCK_013-57b"/>
之乃就王廙於甑山病創而卒戊寅趙誘朱軌及<lb/>
陵江將軍黃峻與曾戰於女觀湖誘等皆敗死曾<lb/>
乘勝徑造沔口威震江沔王使豫章太守周訪擊<lb/>
之訪有衆八千進至沌陽曾銳氣甚盛訪使將軍<lb/>
李恒督左甄許朝督右甄訪自領中軍曾先攻左<lb/>
右甄訪於陣後射雉以安衆心令其衆曰一甄敗<lb/>
鳴三鼓兩甄敗鳴六鼓趙誘子㣧將父餘兵屬左<lb/>
甄力戰敗而復合馳馬告訪訪怒叱令更進㣧號<lb/>
哭還戰自旦至申兩甄皆敗訪選精銳八百人自<lb/>
行酒飲之敕不得妄動聞鼓音乃進曾兵未至三<lb/>
十歩訪親鳴鼓將士皆騰躍犇赴曾遂大潰殺千<lb/>
<pb n="KR2c0001_SBCK_013-58a"/>
餘人訪夜追之諸將請待明日訪曰曾驍勇能戰<lb/>
向者彼勞我逸故克之宜及其衰乗之可滅也乃<lb/>
鼓行而進遂定漢沔曾走保武當王廙始得至荆<lb/>
州訪以功遷梁州剌史屯襄陽<lb/>
大興元年冬十一月詔以王敦為荆州牧加陶侃<lb/>
都督交州諸軍事敦固辭州牧乃聽為剌史<lb/>
二年夏四月周訪擊杜曾大破之馬儁等執曾以<lb/>
降訪斬之并獲第五猗送於武昌訪以猗本中朝<lb/>
所署加有時望白王敦不宜殺敦不聽而斬之<lb/>
　　　石勒宼河朔<lb/>
晉惠帝太安二年安北將軍都督幽州諸軍事王<lb/>
<pb n="KR2c0001_SBCK_013-58b"/>
浚以天下方亂欲結援夷狄乃以一女妻鮮卑叚<lb/>
務勿塵又表以遼西郡封務勿塵為遼西公<lb/>
懷帝永嘉四年冬十月壬子以劉琨為平北大將<lb/>
軍王浚為司空進鮮卑叚務勿塵為大單于<lb/>
五年秋七月王浚設壇告類立皇太子布告天下<lb/>
稱受中詔承制封拜備置百官列署征鎭以荀藩<lb/>
為太尉琅邪王睿為大將軍浚自領尚書令以裴<lb/>
憲及其壻棗嵩為尚書以田徽為兖州剌史李惲<lb/>
為青州剌史　劉琨長於招懷而短於撫御一日<lb/>
之中雖歸者數千而去者亦相繼琨遣子遵請兵<lb/>
於代公猗盧又遣族人髙陽内史希合衆於中山<lb/>
<pb n="KR2c0001_SBCK_013-59a"/>
幽州所統代郡上谷廣寗之民多歸之衆至三萬<lb/>
王浚怒遣燕相胡矩督諸軍與遼西公叚疾陸眷<lb/>
共攻希殺之驅略三郡士女而去疾陸眷務勿塵<lb/>
之子也<lb/>
六年冬十二月廣平游綸張豺擁衆數萬據苑鄉<lb/>
受王浚假署石勒遣䕫安支雄等七將攻之破其<lb/>
外壘浚遣督護王昌帥諸軍及遼西公叚疾陸眷<lb/>
疾陸眷弟匹磾文鴦從弟末柸部衆五萬攻勒於<lb/>
襄國疾陸眷屯于渚陽勒遣諸將出戰皆為疾陸<lb/>
眷所敗疾陸眷大造攻具將攻城勒衆甚懼勒召<lb/>
將佐謀之曰今城塹未固糧儲不多彼衆我寡外<lb/>
<pb n="KR2c0001_SBCK_013-59b"/>
無救援吾欲悉衆與之決戰何如諸將皆曰不如<lb/>
堅守以疲敵待其退而擊之張賔孔萇曰鮮卑之<lb/>
種叚氏最為勇悍而末柸尤甚其銳卒皆在末柸<lb/>
所今聞疾陸眷刻曰攻北城其大衆逺來戰鬬連<lb/>
日謂我孤弱不敢出戰意必懈惰宜且勿出示之<lb/>
以怯鑿北城為突門二十餘道俟其來至列守未<lb/>
定出其不意直衝末柸帳彼必震駭不暇為計破<lb/>
之必矣末柸敗則其餘不攻而潰矣勒從之密為<lb/>
突門旣而疾陸眷攻北城勒登城望之見其將士<lb/>
或釋仗而寢乃命孔萇督銳卒自突門出擊之城<lb/>
上鼔譟以助其埶萇攻末柸帳不能克而退末柸<lb/>
<pb n="KR2c0001_SBCK_013-60a"/>
逐之入其壘門為勒衆所獲疾陸眷等軍皆退走<lb/>
萇乗勝追擊枕尸三十餘里獲鎧馬五千匹疾陸<lb/>
眷收其餘衆還屯渚陽勒質末柸遣使求和於疾<lb/>
陸眷疾陸眷許之文鴦諫曰今以末柸一人之故<lb/>
而縱垂亡之虜得無為王彭祖所怨招後患乎疾<lb/>
陸眷不從復以鎧馬金銀賂勒且以末柸三弟為<lb/>
質而請末柸諸將皆勸勒殺末柸勒曰遼西鮮卑<lb/>
健國也與我素無仇讎為王浚所使耳今殺一人<lb/>
而結一國之怨非計也歸之必深德我不復為浚<lb/>
用矣乃厚以金帛報之遣石虎與疾陸眷盟于渚<lb/>
陽結為兄弟疾陸眷引歸王昌等不能獨留亦引<lb/>
<pb n="KR2c0001_SBCK_013-60b"/>
兵還薊勒召末柸與之燕飲誓為父子遣還遼西<lb/>
末柸在塗日南嚮而拜者三由是叚氏專心附勒<lb/>
王浚之埶遂衰游綸張豺請降於勒勒攻信都殺<lb/>
冀州剌史王象浚復以邵舉行冀州剌史保信都<lb/>
愍帝建興元年夏四月石勒使石虎攻鄴鄴潰劉<lb/>
演犇廪丘劉琨復以劉演為兖州剌史鎭廩丘<lb/>
石勒攻李惲於上白斬之王浚復以薄盛為青州<lb/>
剌史　王浚使棗嵩督諸軍屯易水召叚疾陸眷<lb/>
欲與之共擊石勒疾陸眷不至浚怒以重幣賂拓<lb/>
跋猗盧并檄慕容廆等共討疾陸眷猗盧遣有賞<lb/>
王六脩將兵㑹之為疾陸眷所敗五月石勒使孔<lb/>
<pb n="KR2c0001_SBCK_013-61a"/>
萇擊定陵殺田徽薄盛帥所部降勒山東郡縣相<lb/>
繼為勒所取漢主聰以勒為侍中征東大將軍烏<lb/>
桓亦叛王浚潜附於勒　冬十一月王浚以其<lb/>
父字處道自謂應當塗髙之䜟謀稱尊號前勃海<lb/>
太守劉亮北海太守王搏司空掾髙柔切諫浚皆<lb/>
殺之燕國霍原志節清髙屢辭徴辟浚以尊號事<lb/>
問之原不荅浚誣原與羣盜通殺而梟其首於是<lb/>
士民駭怨而浚矜豪日甚不親政事所任皆苛刻<lb/>
小人棗嵩朱碩貪橫尤甚北州謡曰府中赫赫朱<lb/>
丘伯十嚢五嚢入棗郎調發殷煩下不堪命多叛<lb/>
入鮮卑從事韓咸監護桞城盛稱慕容廆能接納<lb/>
<pb n="KR2c0001_SBCK_013-61b"/>
士民欲以諷浚浚怒殺之浚始者唯恃鮮卑烏桓<lb/>
以為彊旣而皆叛之加以蝗旱連年兵埶益弱石<lb/>
勒欲襲之未知虚實將遣使覘之參佐請用羊祜<lb/>
陸抗故事致書於浚勒以問張賔賔曰浚名為晉<lb/>
臣實欲廢晉自立但患四海英雄莫之從耳其欲<lb/>
得將軍猶項羽之欲得韓信也將軍威振天下今<lb/>
卑辭厚禮折節事之猶懼不信況為羊陸之亢敵<lb/>
乎夫謀人而使人覺其情難以得志矣勒曰善十<lb/>
二月勒遣舎人王子春董肇多齎珍寳奉表於浚<lb/>
曰勒本小胡遭丗饑亂流離屯厄竄命冀州竊相<lb/>
保聚以救性命今晉祚淪夷中原無主殿下州郷<lb/>
<pb n="KR2c0001_SBCK_013-62a"/>
貴望四海所宗爲帝王者非公復誰勒所以捐軀<lb/>
起兵誅討暴亂者正爲殿下驅除爾伏願殿下應<lb/>
天順人早登皇祚勒奉戴殿下如天地父母殿下<lb/>
察勒微心亦當視之如子也又遺棗嵩書厚賂之<lb/>
浚以叚疾陸眷新叛士民多棄已去聞勒欲附之<lb/>
甚喜謂子春曰石公一時英傑據有趙魏乃欲稱<lb/>
藩於孤其可信乎子春曰石將軍才力彊盛誠如<lb/>
聖㫖但以殿下中州貴望威行夷夏自古胡人爲<lb/>
輔佐名臣則有矣未有爲帝王者也石將軍非惡<lb/>
帝王不爲而讓於殿下顧以帝王自有歷數非智<lb/>
力之所取雖彊取之必不爲天人之所與故也項<lb/>
<pb n="KR2c0001_SBCK_013-62b"/>
羽雖彊終為漢有石將軍之比殿下猶隂精之與<lb/>
太陽是以逺鑒前事歸身殿下此乃石將軍之明<lb/>
識所以逺過於人也殿下又何怪乎浚大恱封子<lb/>
春肇皆為列侯遣使報聘以厚幣酬之游綸兄統<lb/>
為浚司馬鎭范陽遣使私附於勒勒斬其使以送<lb/>
浚浚雖不罪統益信勒為忠誠無復疑矣<lb/>
二年春正月壬辰王子春等及王浚使者至襄國<lb/>
石勒匿其勁卒精甲羸師虚府以示之北靣拜使<lb/>
者而受書浚遺勒麈尾勒陽不敢執懸之於壁朝<lb/>
夕拜之曰我不得見王公見其所賜如見公也復<lb/>
遣董肇奉表于浚期以三月中旬親詣幽州奉上<lb/>
<pb n="KR2c0001_SBCK_013-63a"/>
尊號亦脩牋于棗嵩求并刑牧廣平公勒問浚之<lb/>
故事於王子春子春曰幽州去歳大水人不粒食<lb/>
浚積粟百萬不能賑贍刑政苛酷賦役殷煩忠賢<lb/>
内離夷狄外叛人皆知其將亡而浚意氣自若曽<lb/>
無懼心方更置立臺閣布列百官自謂漢髙魏武<lb/>
不足比也勒撫几笑曰王彭祖眞可擒也浚使者<lb/>
還薊具言石勒形埶寡弱𣢾誠無二浚大恱益驕<lb/>
怠不復設備　二月石勒纂嚴將襲王浚而猶豫未<lb/>
發張賔曰夫襲人者當出其不意今軍嚴經日而<lb/>
不行豈非畏劉琨及鮮卑烏桓為吾後患乎勒曰<lb/>
然為之柰何賔曰彼三方智勇無及將軍者將軍<lb/>
<pb n="KR2c0001_SBCK_013-63b"/>
雖逺出彼必不敢動且彼未謂將軍便能懸軍千<lb/>
里取幽州也輕軍往返不出二旬藉使彼雖有心<lb/>
比其謀議出師吾已還矣且劉琨王浚雖同名晉<lb/>
臣實為仇敵若脩牋于琨送質請和琨必喜我之<lb/>
服而快浚之亡終不救浚而襲我也用兵貴神速<lb/>
勿後時也勒曰吾所未了右侯已了之吾復何疑<lb/>
遂以火宵行至柏人殺主簿游綸以其兄統在范<lb/>
陽恐泄軍謀故也遣使奉牋送質于劉琨自陳罪<lb/>
惡請討浚以自效琨大喜移檄州郡稱已與猗盧<lb/>
方議討勒勒走伏無地求拔幽都以贖罪今便當<lb/>
遣六脩南襲平陽除僣偽之逆類降知死之逋羯<lb/>
<pb n="KR2c0001_SBCK_013-64a"/>
順天副民翼奉皇家斯乃曩年積誠靈祐之所致<lb/>
也三月勒軍逹易水王浚督護孫緯馳遣白浚將<lb/>
勒兵拒之游統禁之浚將佐皆曰胡貪而無信必<lb/>
有詭計請擊之浚怒曰石公來正欲奉戴我耳敢<lb/>
言擊者斬衆不敢復言浚設饗以待之壬申勒晨<lb/>
至薊叱門者開門猶疑有伏兵先驅牛羊數千頭<lb/>
聲言上禮實欲塞諸街巷浚始懼或坐或起勒旣<lb/>
入城縱兵大掠浚左右請禦之浚猶不許勒升其<lb/>
聽事浚乃走出堂皇勒衆執之勒召浚妻與之竝<lb/>
坐執浚立於前浚罵曰胡奴調乃公何凶逆如此<lb/>
勒曰公位冠元台手握彊兵坐觀本朝傾覆曽不<lb/>
<pb n="KR2c0001_SBCK_013-64b"/>
救援乃欲自尊為天子非凶逆乎又委任姦貪殘<lb/>
虐百姓賊害忠良毒徧燕土此誰之罪也使其將<lb/>
王洛生以五百騎先送浚于襄國浚自投于水束<lb/>
而出之斬于襄國市勒殺浚麾下精兵萬人浚將<lb/>
佐等爭詣軍門謝罪饋賂交錯前尚書裴憲從事<lb/>
中郎荀綽獨不至勒召而讓之曰王浚暴虐孤討<lb/>
而誅之諸人皆來慶謝二君獨與之同惡將何以<lb/>
逃其戮乎對曰憲等丗仕晉朝荷其榮禄浚雖凶<lb/>
麤猶是晉之藩臣故憲等從之不敢有貳明公苟<lb/>
不脩德義專事威刑則憲等死自其分又何逃乎<lb/>
請就死不拜而出勒召而謝之待以客禮綽朂之<lb/>
<pb n="KR2c0001_SBCK_013-65a"/>
孫也勒數朱碩棗嵩等以納賄亂政為幽州患責<lb/>
游統以不忠所事皆斬之籍浚將佐親戚家貲皆<lb/>
至巨萬惟裴憲荀綽止有書百餘袠鹽米各十餘<lb/>
斛而已勒曰吾不喜得幽州喜得二子以憲為從<lb/>
事中郎綽為參軍分遣流民各還郷里勒停薊二<lb/>
日焚浚宫殿以故尚書燕國劉翰行幽州剌史戍<lb/>
薊置守宰而還孫緯遮擊之勒僅而得免勒至襄<lb/>
國遣使奉王浚首獻捷于漢漢以勒為大都督督<lb/>
陜東諸軍事驃騎大將軍東單于増封十二郡勒<lb/>
固辭受二郡而已𥘉王浚以邵續為樂陵太守屯<lb/>
厭次浚敗續附於石勒勒以續子乂為督謢浚所<lb/>
<pb n="KR2c0001_SBCK_013-65b"/>
署勃海太守東萊劉㣧棄郡依續謂續曰凡立大<lb/>
功必仗大義君晉之忠臣柰何從賊以自汙乎㑹<lb/>
叚匹磾以書邀續同歸左丞相睿續從之其人皆<lb/>
曰今棄勒歸匹磾其如乂何續泣曰我豈得顧子<lb/>
而為叛臣哉殺異議者數人勒聞之殺乂續遣劉<lb/>
㣧使江東睿以㣧為參軍以續為平原太守石勒<lb/>
遣兵圍續匹磾使其弟文鴦救之勒引去<lb/>
四年夏四月石勒使石虎攻劉演于廩丘幽州剌<lb/>
史叚匹磾使其弟文鴦救之虎拔廩丘演犇文鴦<lb/>
軍虎獲演弟啓以歸　冬十一月石勒圍樂平<lb/>
太守韓據于坫城據請救於劉琨琨新得拓跋倚<lb/>
<pb n="KR2c0001_SBCK_013-66a"/>
盧之衆欲因其銳氣以討勒箕澹衛雄諌曰此雖<lb/>
晉民乆淪異域未習明公之恩信恐其難用不若<lb/>
且内收鮮卑之餘榖外抄胡賊之牛羊閉關守險<lb/>
務農息兵待其服化感義然後用之則功無不濟<lb/>
矣琨不從悉發其衆命澹帥歩騎二萬為前驅琨<lb/>
屯廣牧為之聲援石勒聞澹至將逆擊之或曰澹<lb/>
士馬精彊其鋒不可當不若且引兵避之深溝髙<lb/>
壘以挫其銳必獲萬全勒曰澹兵雖衆逺來疲弊<lb/>
號令不齊何精彊之有今宼敵垂至何可捨去大<lb/>
軍一動豈易中還若澹乘我之退而逼之顧逃潰<lb/>
不暇焉得深溝髙壘乎此自亡之道也立斬言者<lb/>
<pb n="KR2c0001_SBCK_013-66b"/>
以孔萇爲前鋒都督令三軍後出者斬勒據險要<lb/>
設疑兵於山上前設二伏出輕騎與澹戰陽爲不<lb/>
勝而走澹縱兵追之入伏中勒前後夾擊大破之<lb/>
獲鎧馬萬計澹雄帥騎千餘犇代郡韓據棄城走<lb/>
并土震駭十二月司空長史李弘以并州降石勒<lb/>
劉琨進退失據不知所爲叚匹磾遣信邀之己未<lb/>
琨帥衆從飛狐犇薊匹磾見琨甚相親重與之結<lb/>
婚約爲兄弟勒分徙陽曲樂平民于襄國置守宰<lb/>
而還<lb/>
元帝建武元年春三月劉琨叚匹磾相與㰱血同<lb/>
盟期以翼戴晉室辛丑琨檄告華夷遣兼左長史<lb/>
<pb n="KR2c0001_SBCK_013-67a"/>
右司馬温嶠匹磾遣左長史榮邵奉表及盟文詣<lb/>
建康勸進　秋七月叚匹磾推劉琨為大都督<lb/>
檄其兄遼西公疾陸眷及叔父渉復辰弟末柸等<lb/>
㑹于固安共討石勒末柸說疾陸眷渉復辰曰以<lb/>
父兄而從子弟恥也且幸而有功匹磾獨收之吾<lb/>
屬何有哉各引兵還琨匹磾不能獨留亦還薊<lb/>
大興元年春正月遼西公疾陸眷卒其子幼叔父<lb/>
渉復辰自立叚匹磾自薊往犇喪叚末柸宣言匹<lb/>
磾之來欲為簒也匹磾至右北平渉復辰發兵拒<lb/>
之末柸乘虚襲渉復辰殺之并其子弟黨與自稱<lb/>
單于迎擊匹磾敗之匹磾走還薊　叚匹磾之犇<lb/>
<pb n="KR2c0001_SBCK_013-67b"/>
疾陸眷喪也劉琨使其丗子羣送之匹磾敗羣為<lb/>
叚末柸所得末柸厚禮之許以琨為幽州剌史欲<lb/>
與之襲匹磾密遣使齎羣書請琨為内應為匹磾<lb/>
邏騎所得時琨别屯征北小城不知也來見匹磾<lb/>
匹磾以羣書示琨曰意亦不疑公是以白公耳琨<lb/>
曰與公同盟庶雪國家之恥若兒書密逹亦終不<lb/>
以一子之故負公而忘義也匹磾雅重琨𥘉無害<lb/>
琨意將聽還屯其弟叔軍謂匹磾曰我胡夷耳所<lb/>
以能服晉人者畏吾衆也今我骨肉乖離是其良<lb/>
圖之日若有奉琨以起吾族盡矣匹磾遂留琨琨<lb/>
之庶長子遵懼誅與琨左長史楊橋等閉門自守<lb/>
<pb n="KR2c0001_SBCK_013-68a"/>
匹磾攻拔之代郡太守辟閭嵩後將軍韓據復潜<lb/>
謀襲匹磾事泄匹磾執嵩據及其徒黨悉誅之五<lb/>
月癸丑匹磾稱詔收琨縊殺之并殺其子姪四人<lb/>
琨從事中郎盧諶崔恱等帥琨餘衆犇遼西依段<lb/>
末柸奉劉羣為主將佐多犇石勒恱林之曽孫也<lb/>
朝廷以匹磾尚彊冀其能平河朔乃不為琨舉哀<lb/>
温嶠表琨盡忠帝室家破身亡宜在襃恤盧諶崔<lb/>
恱因末柸使者亦上表為琨訟冤後數歳乃贈琨<lb/>
太尉侍中謚曰愍於是夷晉以琨死故皆不附匹<lb/>
磾末柸遣其弟攻匹磾匹磾帥其衆數千將犇邵<lb/>
續勒將石越邀之於鹽山大敗之匹磾復還保薊<lb/>
<pb n="KR2c0001_SBCK_013-68b"/>
末柸自稱幽州剌史<lb/>
二年夏四月石勒遣石虎擊鮮卑日六延於朔方<lb/>
大破之斬首二萬餘級俘虜三萬餘人孔萇攻幽<lb/>
州諸郡悉取之叚匹磾士卒飢散欲移保上谷代<lb/>
王鬱律勒兵將擊之匹磾棄妻子犇樂陵依邵續<lb/>
三年春正月叚末柸攻叚匹磾破之匹磾謂邵續<lb/>
曰吾本夷狄以慕義破家君不忘乆要請相與共<lb/>
擊末柸續許之遂相與追擊末柸大破之匹磾與<lb/>
弟文鴦攻薊後趙王勒知續埶孤遣中山公虎將<lb/>
兵圍猒次孔萇攻續别營十一皆下之二月續自<lb/>
出擊虎虎伏騎斷其後遂執續使降其城續呼兄<lb/>
<pb n="KR2c0001_SBCK_013-69a"/>
子笁等謂曰吾志欲報國不幸至此汝等努力奉<lb/>
匹磾為主勿有貳心匹磾自薊還未至猒次聞續<lb/>
已没衆懼而散復為虎所遮文鴦以親兵數百力<lb/>
戰始得入城與續子緝兄子存笁等嬰城固守虎<lb/>
送續於襄國勒以為忠釋而禮之以為從事中郎<lb/>
因下令自今克敵獲士人母得擅殺必生致之吏<lb/>
部郎劉㣧聞續𬒳攻言於帝曰北方藩鎮盡矣惟<lb/>
餘邵續而已如使復為石虎所滅孤義士之心阻<lb/>
歸本之路愚謂宜發兵救之帝不能從聞續已没<lb/>
乃下詔以續位任授其子緝　六月後趙孔萇<lb/>
攻叚匹磾恃勝而不設備叚文鴦襲擊大破之<lb/>
<pb n="KR2c0001_SBCK_013-69b"/>
四年春三月後趙中山公虎攻幽州剌史叚匹磾<lb/>
於厭次孔萇攻其統内諸城悉拔之叚文鴦言於<lb/>
匹磾曰我以勇聞故為民所倚望今視民𬒳掠而<lb/>
不救是怯也民失所望誰復為我致死遂帥壯士<lb/>
數十騎出戰殺後趙兵甚衆馬乏伏不能起虎呼<lb/>
之曰兄與我俱夷狄乆欲與兄同為一家今天不<lb/>
違願於此得相見何為復戰請釋仗文鴦罵曰汝<lb/>
為宼賊當死日乆吾兄不用吾䇿故令汝得至此<lb/>
我寧鬪死不為汝屈遂下馬苦戰槊折執刀戰不<lb/>
已自辰至申後趙兵四靣解馬羅披自鄣前執文<lb/>
鴦文鴦力竭𬒳執城内奪氣匹磾欲單騎歸朝邵<lb/>
<pb n="KR2c0001_SBCK_013-70a"/>
續之弟樂安内史洎勒兵不聽洎復欲執臺使王<lb/>
英送於虎匹磾正色責之曰卿不能遵兄之志逼<lb/>
吾不得歸朝亦已甚矣復欲執天子使者我雖夷<lb/>
狄所未聞也洎與兄子緝笁等輿襯出降匹磾見<lb/>
虎曰我受晉恩志在滅汝不幸至此不能為汝敬<lb/>
也後趙王勒及虎素與匹磾結為兄弟虎即起拜<lb/>
之勒以匹磾為冠軍將軍文鴦為左中郎將散諸<lb/>
流民三萬餘戸復其本業置守宰以撫之於是幽<lb/>
冀并三州皆入於後趙匹磾不為勒禮常著朝服<lb/>
持晉節乆之與文鴦邵續皆為後趙所殺<lb/>
　　　前趙平秦隴<lb/>
<pb n="KR2c0001_SBCK_013-70b"/>
晉懷帝永嘉元年春三月以南陽王模為征西大<lb/>
將軍都督秦雍梁益四州諸軍事鎭長安<lb/>
五年　𥘉太傅越以南陽王模不能綏撫關中表<lb/>
徴為司空將軍淳于定說模使不就徴模從之表<lb/>
遣丗子保為平西中郎將鎭上邽秦州剌史裴苞<lb/>
拒之模使帳下都尉陳安攻苞苞犇安定太守賈<lb/>
疋納之　秋七月南陽王模使牙門趙染戌蒲<lb/>
坂染求馮翊太守不得而怒帥衆降漢漢主聦以<lb/>
染為平西將軍八月聦遣染與安西將軍劉雅帥<lb/>
騎二萬攻模于長安河内王粲始安王曜帥大衆<lb/>
繼之染敗模兵於潼關長驅至下邽涼州將北宫<lb/>
<pb n="KR2c0001_SBCK_013-71a"/>
純自長安帥其衆降漢漢兵圍長安模遣淳于定<lb/>
出戰而敗模倉庫虚竭士卒離散遂降於漢趙染<lb/>
送模於河内王粲九月粲殺模<lb/>
愍帝建興三年春二月丙子以南陽王保為相國<lb/>
　南陽王模之敗也都尉陳安往歸丗子保於秦<lb/>
州保命安將千餘人討叛羌寵待甚厚保將張春<lb/>
疾之譛安云有異志請除之保不許春輒伏剌客<lb/>
以剌安安𬒳創馳還隴城遣使詣保貢獻不絶<lb/>
元帝大興元年春三月焦嵩陳安舉兵逼上邽相<lb/>
國保遣使告急於張寔寔遣金城太守竇濤督歩<lb/>
騎二萬赴之軍至新陽聞愍帝崩保謀稱尊號破<lb/>
<pb n="KR2c0001_SBCK_013-71b"/>
羌都尉張詵言於寔曰南陽王國之䟽屬忘其大<lb/>
恥而亟欲自尊必不能成功晉王近親且有名德<lb/>
當帥天下以奉之寔從之遣牙門蔡忠奉表詣建<lb/>
康比至帝已即位寔不用江東年號猶稱建興<lb/>
二年夏四月南陽王保自稱晉王攺元建康置百<lb/>
官以張寔為征西大將軍開府儀同三司陳安自<lb/>
稱秦州剌史降于漢又降于成上邽大饑士衆困<lb/>
廹張春奉保之南安祁山寔遣韓璞帥歩騎五千<lb/>
救之陳安退保緜諸保歸上邽未幾保復為安所<lb/>
逼寔遣其將宋毅救之安乃退　冬十二月屠<lb/>
各路松多起兵於新平扶風以附晉王保保使其<lb/>
<pb n="KR2c0001_SBCK_013-72a"/>
將楊曼王連據陳倉張顗周庸據隂密松多據草<lb/>
壁秦隴氐羌多應之趙主曜遣諸將攻之不克曜<lb/>
自將擊之<lb/>
三年春正月曜攻陳倉王連戰死楊曼犇南氏曜<lb/>
進拔草壁路松多犇隴城又拔隂密晉王保懼遷<lb/>
于桑城曜還長安以劉雅為大司徒張春謀奉晉<lb/>
王保奔涼州張寔遣其將隂監將兵迎之聲言翼<lb/>
衛其實拒之　閏三月晉王保將張春楊次與<lb/>
别將楊韜不恊勸保誅之且請擊陳安保皆不從<lb/>
　　夏五月春次幽保殺之保體肥大重八百斤<lb/>
喜睡好讀書而暗弱無斷故及於難保無子張春<lb/>
<pb n="KR2c0001_SBCK_013-72b"/>
立宗室子瞻爲丗子稱大將軍保衆散犇涼州者<lb/>
萬餘人陳安表於趙主曜請討瞻等曜以安爲大<lb/>
將軍擊瞻殺之張春犇枹罕安執楊次於保柩前<lb/>
斬之因以祭保安以天子禮葬保於上邽謚曰元<lb/>
王<lb/>
永昌元年春二月秦州剌史陳安求朝於曜曜辭<lb/>
以疾安怒以爲曜已卒大掠而歸曜疾甚乘馬輿<lb/>
而還使其將呼延寔監輜重於後安邀擊獲之謂<lb/>
寔曰劉曜已死子尚誰佐吾當與子共定大業寔<lb/>
叱之曰汝受人寵禄而叛之自視智能何如主上<lb/>
吾見汝不日梟首於上邽市何謂大業宜速殺我<lb/>
<pb n="KR2c0001_SBCK_013-73a"/>
安怒殺之以寔長史魯慿為參軍安遣其弟集帥<lb/>
騎三萬追曜衛將軍呼延瑜逆擊斬之安乃還上<lb/>
邽遣將襲汧城拔之隴上氐羌皆附於安有衆十<lb/>
餘萬自稱大都督假黃鉞大將軍雍涼秦梁四州<lb/>
牧涼王以趙募為相國魯慿對安大哭曰吾不忍<lb/>
見陳安之死也安怒命斬之慿曰死自吾分縣吾<lb/>
頭於上邽市觀趙之斬陳安也遂殺之曜聞之慟<lb/>
哭曰賢人民之望也陳安於求賢之秋而多殺賢<lb/>
者吾知其無能為也休屠王石武以桑城降趙趙<lb/>
以武為秦州剌史封酒泉王<lb/>
明帝大寧元年夏六月陳安圍趙征西將軍劉貢<lb/>
<pb n="KR2c0001_SBCK_013-73b"/>
于南安休屠王石武自桑城引兵趣上邽以救之<lb/>
與貢合擊安大破之安收餘騎八千走保隴城<lb/>
　秋七月趙主曜自將圍隴城别遣兵圍上邽安<lb/>
頻出戰輒敗右軍將軍劉幹攻平襄克之隴上諸<lb/>
縣悉降安留其將楊伯支姜冲兒守隴城自帥精<lb/>
騎突圍出犇陜中曜遣將軍平先等追之安左揮<lb/>
七尺大刀右運丈八虵矛近則刀矛俱發輒殪五<lb/>
六人逺則左右馳射而走先亦勇捷如飛與安搏<lb/>
戰三交遂奪其虵矛㑹日暮雨甚安棄馬與左右<lb/>
匿於山中趙兵索之不知所在明日安遣其將石<lb/>
容覘趙兵趙輔威將軍呼延青人獲之栲問安所<lb/>
<pb n="KR2c0001_SBCK_013-74a"/>
在容卒不肯言青人殺之雨霽青人㝷其迹獲安<lb/>
於澗曲斬之安善撫將士與同甘苦及死隴上人<lb/>
思之為作壯士之歌楊伯支斬姜沖兒以隴城降<lb/>
别將宋亭斬趙募以上邽降曜徙秦州大姓楊姜<lb/>
諸族二千餘戸于長安氐羌皆送任請降以赤亭<lb/>
羌酋姚弋仲為平西將軍封平襄公<lb/>
　　　石勒滅前趙<lb/>
晉元帝太興元年夏六月漢主聦寢疾徴大司馬<lb/>
曜為丞相石勒爲大將軍皆録尚書事受遺詔輔<lb/>
政曜勒固辭乃以曜爲丞相領雍州牧勒為大將<lb/>
軍領幽冀二州牧勒辭不受以上洛王景為太宰<lb/>
<pb n="KR2c0001_SBCK_013-74b"/>
濟南王驥為大司馬昌國公顗為太師朱紀為太<lb/>
傳呼延晏為太保並録尚書事范隆守尚書令儀<lb/>
同三司靳準為大司空領司隷校尉皆迭決尚書<lb/>
奏事癸亥聦卒甲子太子粲即位尊皇后靳氏為<lb/>
皇太后樊氏號弘道皇后武氏號弘德皇后王氏<lb/>
號弘孝皇后立其妻靳氏為皇后子元公為太子<lb/>
大赦攺元漢昌葬聦於宣光陵謚曰昭武皇帝廟<lb/>
號烈宗靳太后等皆年未盈二十粲多行無禮無<lb/>
復哀戚靳準隂有異志私謂粲曰如聞諸公欲行<lb/>
伊霍之事先誅太保及臣以大司馬統萬機陛下<lb/>
宜早圖之粲不從準懼復使二靳氏言之粲乃從<lb/>
<pb n="KR2c0001_SBCK_013-75a"/>
之收其太宰景大司馬驥驥母弟車騎大將軍呉<lb/>
王逞太師顗大司徒齊王勱皆殺之朱紀范隆犇<lb/>
長安八月粲治兵於上林謀討石勒以丞相曜為<lb/>
相國都督中外諸軍事仍鎭長安靳準為大將軍<lb/>
録尚書事粲常游宴後宫軍國之事一決於準準<lb/>
矯詔以從弟明為車騎將軍康為衛將軍準將作<lb/>
亂謀於王延延弗從馳將告之遇靳康劫延以歸<lb/>
準遂勒光升光極殿使甲士執粲數而殺之謚曰<lb/>
隱帝劉氏男女無少長皆斬東市發永光宣光二<lb/>
陵斬聦屍焚其宗廟準自號大將軍漢天王稱制<lb/>
置百官謂安定胡嵩曰自古無胡人為天子者今<lb/>
<pb n="KR2c0001_SBCK_013-75b"/>
以傳國璽付汝還如晉家嵩不敢受凖怒殺之遺<lb/>
使告司州剌史李矩曰劉淵屠各小醜因晉之亂<lb/>
矯稱天命使二帝幽没輒帥衆扶侍梓宫請以上<lb/>
聞矩馳表于帝帝遣太常韓㣧等奉迎梓宫漢尚<lb/>
書北宫純等招集晉人堡於東宫靳康攻滅之準<lb/>
欲以王延為左光禄大夫延罵曰屠各逆奴何不<lb/>
速殺我以吾左目置西陽門觀相國之入也右目<lb/>
置建春門觀大將軍之入也準殺之相國曜聞亂<lb/>
自長安赴之石勒帥精銳五萬以討準據襄陵北<lb/>
原準數挑戰勒堅壁以挫之　冬十月曜至赤<lb/>
壁太保呼延晏等自平陽歸之與太傅朱紀等兵<lb/>
<pb n="KR2c0001_SBCK_013-76a"/>
上尊號曜即皇帝位大赦惟靳準一門不在赦例<lb/>
攺元光𥘉以朱紀領司徒呼延晏領司空太尉范<lb/>
隆以下悉復本位以石勒為大司馬大將軍加九<lb/>
錫增封十郡進爵為趙公勒進攻準於平陽巴及<lb/>
羌羯降者十餘萬落勒皆徙之於所部郡縣漢主<lb/>
曜使征北將軍劉雅鎭北將軍劉䇿屯汾隂與勒<lb/>
共討準　十一月靳準使侍中卜泰送乘輿服<lb/>
御請和於石勒勒囚泰送於漢主曜曜謂泰曰先<lb/>
帝末年實亂大倫司空行伊霍之權使朕及此其<lb/>
功大矣若早迎大駕者當悉以政事相委況免死<lb/>
乎卿為朕入城具宣此意泰還平陽準自以殺曜<lb/>
<pb n="KR2c0001_SBCK_013-76b"/>
母兄沈吟未從十二月左右車騎將軍喬泰王騰<lb/>
衛將軍靳康等相與殺準推尚書令靳明為主遺<lb/>
卜泰奉傳國六璽降漢石勒大怒進軍攻明明出<lb/>
戰大敗乃嬰城固守　石虎帥幽冀之兵㑹石勒<lb/>
攻平陽靳明屢敗遣使求救於漢漢主曜使劉雅<lb/>
劉䇿迎之明帥平陽士女萬五千人犇漢曜西屯<lb/>
粟邑收靳氏男女無少長皆斬之曜迎其母胡氏<lb/>
之喪於平陽葬于粟邑號曰陽陵謚曰宣明皇太<lb/>
后石勒焚平陽宫室使裴憲石㑹脩永光宣光二<lb/>
陵收漢主粲已下百餘口葬之置戍而歸<lb/>
二年春二月石勒遣左長史王脩獻捷於漢漢主<lb/>
<pb n="KR2c0001_SBCK_013-77a"/>
曜遣兼司徒郭汜授勒太宰領大將軍進爵趙王<lb/>
加殊禮出警入蹕如曹公輔漢故事拜王脩及其<lb/>
副劉茂皆為將軍封烈侯脩舎人曹平樂從脩至<lb/>
粟邑因留仕漢言於曜曰大司馬遣脩等來外表<lb/>
至誠内覘大駕彊弱俟其復命將襲乗輿時漢兵<lb/>
實疲弊曜信之乃追汜還斬脩於市　三月勒還<lb/>
至襄國劉茂逃歸言脩死狀勒大怒曰孤事劉氏<lb/>
於人臣之職有加矣彼之基業皆孤所為今旣得<lb/>
志還欲相圖趙王趙帝孤自為之何待於彼邪乃<lb/>
誅曹平樂三族　漢主曜還都長安　夏六月漢<lb/>
主曜立宗廟社稷南北郊於長安詔曰吾之先興<lb/>
<pb n="KR2c0001_SBCK_013-77b"/>
於北方光文立漢宗廟以從民望今宜攺國號以<lb/>
單于為祖亟議以聞羣臣奏光文始封盧奴伯陛<lb/>
下又王中山中山趙分也請攺國號為趙從之以<lb/>
冐頓配天光文配上帝　冬石勒左右長史張敬<lb/>
張賔左右司馬張屈六程遐等勸勒稱尊號勒不<lb/>
許十一月將佐等復請勒稱大將軍大單于領冀<lb/>
州牧趙王依漢昭烈在蜀魏武在鄴故事以河内<lb/>
等二十四郡為趙國太守皆為内史準禹貢復冀<lb/>
州之境以大單于鎭撫百蠻罷并朔司三州通置<lb/>
部司以監之勒許之戊寅即趙王位大赦依春秋<lb/>
時列國稱元年𥘉勒以丗亂律令煩多命法曹令<lb/>
<pb n="KR2c0001_SBCK_013-78a"/>
史貫志采集其要作辛亥制五千文施行十餘年<lb/>
仍用律令以理曹參軍上黨續咸為律學祭酒咸<lb/>
用法詳平國人稱之以中壘將軍支雄游擊將軍<lb/>
王陽領門臣祭酒專主胡人辭訟重禁胡人不得<lb/>
陵侮衣冠華族號胡為國人遣使循行州郡勸課<lb/>
農桑朝㑹始用天子禮樂衣冠儀物從容可觀矣<lb/>
加張賔大執法專緫朝政以石虎為單于元輔都<lb/>
督禁衛諸軍事㝷加驃騎將軍侍中開府賜爵中<lb/>
山公自餘羣臣授位進爵各有差<lb/>
三年春二月趙將尹安宋始宋恕趙愼四軍屯洛<lb/>
陽叛降後趙後趙將石生引兵赴之安等復叛降<lb/>
<pb n="KR2c0001_SBCK_013-78b"/>
司州剌史李矩矩使潁川太守郭黙將兵入洛石<lb/>
生虜宋始一軍北渡河於是河南之民皆相帥歸<lb/>
矩洛陽遂空<lb/>
明帝太寧二年春正月後趙將兵都尉石瞻宼下<lb/>
邳彭城取東莞東海劉遐退保泗口司州剌史石<lb/>
生擊趙河南太守尹平于新安斬之掠五千餘户<lb/>
而歸自是二趙<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>隙日相攻掠河東洪農之間民<lb/>
不聊生矣石生宼許潁俘獲萬計攻郭誦于陽翟<lb/>
誦與戰大破之生退守康城後趙汲郡内史石聦<lb/>
聞生敗馳救之進攻司州剌史李矩潁川太守郭<lb/>
黙皆破之<lb/>
<pb n="KR2c0001_SBCK_013-79a"/>
三年春三月北羌王盆句除附於趙後趙將石佗<lb/>
自鴈門出上郡襲之俘三千餘落獲牛馬羊百餘<lb/>
萬而歸趙主曜遣中山王岳追之曜屯于富平為<lb/>
岳聲援岳與石佗戰於河濵斬之後趙兵死者六<lb/>
千餘人岳悉收所虜而歸　夏五月後趙將石<lb/>
生屯洛陽宼掠河南司州剌史李矩潁川太守郭<lb/>
黙軍數敗又乏食乃遣使附於趙趙主曜使中山<lb/>
王岳將兵萬五千人趣孟津鎭東將軍呼延謨帥<lb/>
荆司之衆自崤澠而東欲㑹矩黙共攻石生岳克<lb/>
孟津石梁二戍斬獲五千餘級進圍石生於金墉<lb/>
後趙中山公虎帥歩騎四萬入自成臯關與岳戰<lb/>
<pb n="KR2c0001_SBCK_013-79b"/>
于洛西岳兵敗中流矢退保石梁虎作塹柵環之<lb/>
遏絶内外岳衆饑甚殺馬食之虎又擊呼延謨斬<lb/>
之曜自將兵救岳虎帥騎三萬逆戰趙前軍將軍<lb/>
劉黒擊虎將石聦於八特阪大破之曜屯于金谷<lb/>
夜軍中無故大驚士卒奔潰乃退屯澠池夜又驚<lb/>
潰遂歸長安六月虎拔石梁禽岳及其將佐八十<lb/>
餘人氐羌三千餘人皆送襄國阬其士卒九千人<lb/>
遂攻王騰於并州執騰殺之阬其士卒七千餘人<lb/>
曜還長安素服郊次哭七日乃入城因憤恚成疾<lb/>
郭黙復為石聦所敗棄妻子南犇建康李矩將士<lb/>
隂謀叛降後趙矩不能討亦帥衆南歸衆皆道亡<lb/>
<pb n="KR2c0001_SBCK_013-80a"/>
惟郭誦等百餘人隨之卒於魯陽矩長史崔宣帥<lb/>
其餘衆二千降于後趙於是司豫徐兖之地率皆<lb/>
入於後趙以淮為境矣<lb/>
成帝咸和三年秋七月後趙中山公虎帥衆四萬<lb/>
自軹關西入擊趙河東應之者五十餘縣遂進攻<lb/>
蒲阪趙主曜遣河間王述發氐羌之衆屯秦州以<lb/>
備張駿楊難敵自將中外精銳水陸諸軍以救蒲<lb/>
阪自衛關北濟虎懼引退曜追之八月及於髙候<lb/>
與虎戰大破之斬石瞻枕尸二百餘里收其資仗<lb/>
億計虎奔朝歌曜濟自大陽攻石生于金墉決千<lb/>
金堨以灌之分遣諸將攻汲郡河内後趙滎陽太<lb/>
<pb n="KR2c0001_SBCK_013-80b"/>
守尹矩野王太守張進等皆降之襄國大震<lb/>
冬十一月後趙王勒欲自將救洛陽僚佐程遐等<lb/>
固諫曰劉曜懸軍千里勢不支乆大王不宜親動<lb/>
動無萬全勒大怒按劔叱遐等出乃赦徐光召而<lb/>
謂之曰劉曜乘一戰之勝圍守洛陽庸人之情皆<lb/>
謂其鋒不可當曜帶甲十萬攻一城而百日不克<lb/>
師老卒怠以我𥘉銳擊之可一戰而禽也若洛陽<lb/>
不守曜必送死冀州自河已北席卷而來吾事去<lb/>
矣程遐等不欲吾行卿以為何如對曰劉曜乘髙<lb/>
候之埶不能進臨襄國更守金墉此其無能為可<lb/>
知也以大王威略臨之彼必望旗犇敗平定天下<lb/>
<pb n="KR2c0001_SBCK_013-81a"/>
在今一舉不可失也勒笑曰光言是也乃使内外<lb/>
戒嚴有諫者斬命石堪石聦及豫州剌史桃豹等<lb/>
各統見衆㑹滎陽中山公虎進據石門勒自統歩<lb/>
騎四萬趣金墉濟自大堨勒謂徐光曰曜盛兵成<lb/>
臯關上䇿也沮洛水其次也坐守洛陽此成擒耳<lb/>
十二月乙亥後趙諸軍集于成臯歩卒六萬騎二<lb/>
萬七千勒見趙無守兵大喜舉手指天復加額曰<lb/>
天也卷甲衘枚詭道兼行出于鞏訾之間趙主曜<lb/>
專與嬖臣飲博不撫士卒左右或諫曜怒以為妖<lb/>
言斬之聞勒已濟河始議增滎陽戍杜黃馬關俄<lb/>
而洛水候者與後趙前鋒交戰擒羯送之曜問大<lb/>
<pb n="KR2c0001_SBCK_013-81b"/>
胡自來邪其衆幾何羯曰王自來軍埶甚盛曜色<lb/>
變使攝金墉之圍陳于洛西衆十餘萬南北十餘<lb/>
里勒望見益喜謂左右曰可以賀我矣勒帥歩騎<lb/>
四萬入洛陽城己卯中山公虎引歩卒三萬自城<lb/>
北而西攻趙中軍石堪石聦等各以精騎八千自<lb/>
城西而北擊趙前鋒大戰于西陽門勒躬貫甲胄<lb/>
出自閶闔門夾擊之曜少而嗜酒末年尤甚將戰<lb/>
飲酒數斗常乘赤馬無故跼頓乃乘小馬北出復<lb/>
飲酒斗餘至西陽門揮陳就平石堪因而乘之趙<lb/>
兵大潰曜昬醉退走馬䧟石渠墜于冰上𬒳瘡十<lb/>
餘通中者三為堪所執勒遂大破趙兵斬首五萬<lb/>
<pb n="KR2c0001_SBCK_013-82a"/>
餘級下令曰所欲擒者一人耳今已獲之其敕將<lb/>
士抑鋒止銳縱其歸命之路曜見勒曰石王頗憶<lb/>
重門之盟否勒使徐光謂之曰今日之事天使其<lb/>
然復云何邪乙酉勒班師使征東將軍石䆳將兵<lb/>
衛送曜䆳虎之子也曜瘡甚載以馬輿使醫李永<lb/>
與同載己亥至襄國舎曜於永豐小城給其妓妾<lb/>
嚴兵圍守遣劉岳劉震等從男女盛服以見之曜<lb/>
曰吾謂卿等乆為灰土石王仁厚乃全宥至今邪<lb/>
我殺石佗愧之多矣今日之禍自其分耳留宴終<lb/>
日而去勒使曜與其太子熈書諭令速降曜但敕<lb/>
熈與諸大臣匡維社稷勿以吾易意也勒見而惡<lb/>
<pb n="KR2c0001_SBCK_013-82b"/>
之乆之乃殺曜<lb/>
四年春正月趙太子熈聞趙主曜𬒳擒大懼與南<lb/>
陽王㣧謀西保秦州尚書胡勲曰今雖喪君境土<lb/>
尚完將士不叛且當併力拒之力不能拒走未晚<lb/>
也㣧怒以為沮衆斬之遂帥百官奔上邽諸征鎭<lb/>
亦皆棄所守從之關中大亂將軍蔣英辛恕擁衆<lb/>
數十萬據長安遣使降于後趙後趙遣石生帥洛<lb/>
陽之衆赴之　秋八月趙南陽王㣧帥衆數萬<lb/>
自上邽趨長安隴東武都安定新平北地扶風始<lb/>
平諸郡戎夏皆起兵應之㣧軍于仲橋石生嬰城<lb/>
自守後趙中山公虎帥騎二萬救之九月虎大破<lb/>
<pb n="KR2c0001_SBCK_013-83a"/>
趙兵於義渠㣧犇還上邽虎乘勝追擊之枕尸千<lb/>
里上邽潰虎執趙太子熈南陽王㣧及其將王公<lb/>
卿校以下三千餘人皆殺之徙其臺省文武關東<lb/>
流民秦雍大族九千餘人于襄國又阬五郡屠各<lb/>
五十餘人于洛陽<lb/>
五年春二月後趙羣臣請後趙王勒即皇帝位勒<lb/>
乃稱大趙天王行皇帝事立妃劉氏為王后丗子<lb/>
弘為太子以其子宏為驃騎大將軍都督中外諸<lb/>
軍事大單于封秦王斌為左衛將軍封太原王恢<lb/>
為輔國將軍封南陽王以中山公虎為太尉尚書<lb/>
令進爵為王虎子䆳為冀州剌史封齊王宣為左<lb/>
<pb n="KR2c0001_SBCK_013-83b"/>
將軍挺為侍中封梁王又封石生為河東王石堪<lb/>
為彭城王以左長史郭敖為尚書左僕射右長史<lb/>
程遐為右僕射領吏部尚書左司馬䕫安右司馬<lb/>
郭殷從事中郎李鳯前中郎令裴憲皆為尚書參<lb/>
軍事徐光為中書令領祕書監自餘文武封拜各<lb/>
有差趙羣臣固請正尊號　秋九月趙王勒即<lb/>
皇帝位大赦攺元建平文武封進各有差立其妻<lb/>
劉氏為皇后太子弘為皇太子<lb/>
七年春正月趙主勒大饗羣臣謂徐光曰朕可方<lb/>
自古何等主對曰陛下神武謀略過於漢髙後丗<lb/>
無可比者勒笑曰人豈不自知卿言太過朕若遇<lb/>
<pb n="KR2c0001_SBCK_013-84a"/>
漢髙祖當北靣事之與韓彭比肩若遇光武當並<lb/>
驅中原未知鹿死誰手大丈夫行事宜礌礌落落<lb/>
如日月皎然終不效曹孟德司馬仲逹欺人孤兒<lb/>
寡婦狐媚以取天下也羣臣皆頓首稱萬歳勒雖<lb/>
不學好使諸生讀書而聽之時以其意論今古得<lb/>
失聞者莫不恱服甞使人讀漢書聞酈食其勸立<lb/>
六國後驚曰此法當失何以遂得天下及聞留侯<lb/>
諫乃曰賴有此耳<lb/>
　　　氐據仇池<lb/>
晉惠帝元康六年　𥘉略陽清水氐楊駒始居仇<lb/>
池仇池方百頃其旁平地二十餘里四靣斗絶而<lb/>
<pb n="KR2c0001_SBCK_013-84b"/>
髙為羊膓蟠道三十六回而上至其孫千萬附魏<lb/>
封為百頃王千萬孫飛龍浸彊盛徙居略陽飛龍<lb/>
以其甥令狐茂捜為子茂捜避齊萬年之亂十二<lb/>
月自略陽帥部落四千家還保仇池自號輔國將<lb/>
軍右賢王關中人士避亂者多依之茂捜迎接撫<lb/>
納欲去者衛護資送之<lb/>
愍帝建興元年　𥘉氐王楊茂捜之子難敵遣養<lb/>
子販易於梁州私賣良人子一人梁州剌史張光<lb/>
鞭殺之難敵怨曰使君𥘉來大荒之後兵民之命<lb/>
仰我氐活氐有小罪不能貰也及光與楊虎相攻<lb/>
各求救於茂捜茂捜遣難敵救光難敵求貨於光<lb/>
<pb n="KR2c0001_SBCK_013-85a"/>
光不與楊虎厚賂難敵且曰流民珍貨悉在光所<lb/>
今伐我不如伐光難敵大喜光與虎戰使張孟萇<lb/>
居前難敵繼後難敵與虎夾擊孟萇大破之孟萇<lb/>
及其弟援皆死光嬰城自守九月光憤激成疾僚<lb/>
屬勸光退據魏興光按劔曰吾受國重任不能討<lb/>
賊今得死如登仙何謂退也聲絶而卒州人推其<lb/>
少子邁領州事又與氐戰没衆推始平太守胡子<lb/>
序領梁州　冬十月楊虎楊難敵急攻梁州胡<lb/>
子序棄城走難敵自稱剌史<lb/>
二年春正月楊虎掠漢中吏民以犇成梁州人張<lb/>
咸等起兵遂楊難敵難敵去咸以其地歸成於是<lb/>
<pb n="KR2c0001_SBCK_013-85b"/>
漢嘉涪陵漢中之地皆為成有<lb/>
元帝建武元年氐王楊茂捜卒長子難敵立與少<lb/>
子堅頭分領部曲難敵號左賢王屯下辨堅頭號<lb/>
右賢王屯河池<lb/>
永昌元年春二月趙主曜自將擊楊難敵難敵逆<lb/>
戰不勝退保仇池仇池諸氐羌及故晉王保將楊<lb/>
韜隴西太守梁勛皆降於曜曜遷隴西萬餘户於<lb/>
長安進攻仇池㑹軍中大疫曜亦得疾將引兵還<lb/>
恐難敵躡其後乃遣光國中郎將王獷說難敵諭<lb/>
以禍福難敵遣使稱藩曜以難敵為假黃鉞都督<lb/>
益寧南秦涼梁巴六州隴上西域諸軍事上大將<lb/>
<pb n="KR2c0001_SBCK_013-86a"/>
軍益寧南秦三州牧武都王<lb/>
明帝大寧元年楊難敵聞陳安死大懼與弟堅頭<lb/>
南奔漢中趙鎭西將軍劉厚追擊之大獲而還趙<lb/>
主曜以大鴻臚田崧為鎭南大將軍益州剌史鎭<lb/>
仇池難敵送任請降於成成安北將軍李稚受難<lb/>
敵賂不送難敵於成都趙兵退即遣還武都難敵<lb/>
遂據險不服稚自悔失計亟請討之雄遣稚兄侍<lb/>
中中領軍琀與稚出白水征東將軍李壽及琀弟<lb/>
玝出隂平以擊難敵羣臣諫不聽難敵遣兵拒之<lb/>
壽玝不得進而琀稚長驅至下辨難敵遣兵斷其<lb/>
歸路四靣攻之琀稚深入無繼皆為難敵所殺死<lb/>
<pb n="KR2c0001_SBCK_013-86b"/>
者數千人<lb/>
三年春三月楊難敵襲仇池克之執田崧立之於<lb/>
前左右令崧拜崧瞋目叱之曰氐狗安有天子牧<lb/>
伯而向賊拜乎難敵字謂之曰子岱吾當與子共<lb/>
定大業子忠於劉氏豈不能忠於我乎崧厲色大<lb/>
言曰賊氐汝本奴才何謂大業我寧為趙鬼不為<lb/>
汝臣顧排一人奪其劔前剌難敵不中難敵殺之<lb/>
成帝咸和二年夏五月趙武衛將軍劉㓪帥騎三<lb/>
萬襲楊難敵于仇池弗克掠三千餘戸而歸<lb/>
六年秋七月成大將軍壽攻隂平武都楊難敵降<lb/>
之<lb/>
<pb n="KR2c0001_SBCK_013-87a"/>
九年春正月仇池王楊難敵卒子毅立自稱龍驤<lb/>
將軍左賢王下辨公以叔父堅頭之子盤為冠軍<lb/>
將軍右賢王河池公遣使來稱藩<lb/>
咸康三年仇池氐王楊毅族兄𥘉襲殺毅并有其<lb/>
衆自立為仇池公稱臣於趙<lb/>
穆帝永和三年冬十月武都氐王楊𥘉遣使來稱<lb/>
藩詔以𥘉為使持節征南將軍雍州剌史仇池公<lb/>
十一年春正月故仇池公楊毅弟宋奴使其姑子<lb/>
梁式王剌殺楊𥘉𥘉子國誅式王及宋奴自立為<lb/>
仇池公桓温表國為鎭北將軍秦州剌史<lb/>
十二年仇池公楊國從父俊殺國自立以俊為仇<lb/>
<pb n="KR2c0001_SBCK_013-87b"/>
池公國子安犇秦<lb/>
升平四年春正月仇池公楊俊卒子丗立<lb/>
海西公太和三年以仇池公楊丗為秦州剌史丗<lb/>
弟統為武都太守丗亦稱臣於秦秦以丗為南秦<lb/>
州剌史<lb/>
五年仇池公楊丗卒子纂立始與秦絶叔父武都<lb/>
太守統與之爭國起兵相攻<lb/>
簡文帝咸安元年春三月秦西縣侯雅楊安王統<lb/>
徐成及羽林左監朱肜揚武將軍姚萇帥歩騎七<lb/>
萬伐仇池公楊纂　夏四月秦兵至鷲峽楊纂帥<lb/>
衆五萬拒之梁州剌史弘農楊亮遣督護郭寶卜<lb/>
<pb n="KR2c0001_SBCK_013-88a"/>
靖帥千餘騎助纂與秦兵戰于峽中纂兵大敗死<lb/>
者什三四寳等亦没纂收散兵遁還西縣侯雅進<lb/>
攻仇池楊統帥武都之衆降秦纂懼靣縛出降雅<lb/>
送纂于長安以統為南秦州剌史加楊安都督南<lb/>
秦州諸軍事鎭仇池<lb/>
武帝寧康元年秋八月梁州剌史楊亮遣其子廣<lb/>
襲仇池與秦梁州剌史楊安戰廣兵敗沮水諸戍<lb/>
皆委城犇潰亮懼退守磬險九月安進攻漢川<lb/>
冬秦王堅使益州剌史王統祕書監朱肜帥卒二<lb/>
萬出漢川前禁将軍毛當鷹揚將軍徐成帥卒三<lb/>
萬出劔門入宼梁益梁州剌史楊亮帥巴獠萬餘<lb/>
<pb n="KR2c0001_SBCK_013-88b"/>
拒之戰于青谷亮兵敗犇固西城肜遂拔漢中徐<lb/>
成攻劔門克之楊安進攻梓潼梓潼太守周虓固<lb/>
守涪城遣歩騎數千送母妻自漢水趣江陵朱肜<lb/>
邀而獲之虓遂降於安十一月安克梓潼荆州剌<lb/>
史桓豁遣江夏相笁瑶救梁益瑶聞廣漢太守趙<lb/>
長戰死引兵退益州剌史周仲孫勒兵拒朱肜于<lb/>
緜竹聞毛當將至成都仲孫帥騎五千犇于南中<lb/>
秦遂取梁益二州卭莋夜郎皆附於秦秦王堅以<lb/>
楊安為益州牧鎭成都毛當為梁州剌史鎭漢中<lb/>
姚萇為寧州剌史屯墊江王統為南秦州剌史鎭<lb/>
仇池<lb/>
<pb n="KR2c0001_SBCK_013-89a"/>
</p>
<p>
通鑑紀事本末卷第十三<lb/>
<pb n="KR2c0001_SBCK_013-89b"/>
<pb n="KR2c0001_SBCK_013-89b"/>
</p>
<p>
</p>
  </div>
</body>
</text>
</TEI>
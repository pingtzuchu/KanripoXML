<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0001_SBCK_026-1a"/>
通鑑紀事本末卷第二十六<lb/>
　　　突厥朝隋<lb/>
梁武帝大同十一年春二月魏丞相泰遣酒泉胡<lb/>
安諾槃陀始通使於突厥突厥本西方小國姓阿<lb/>
史那氏世居金山之陽為柔然鐵工至其酋長土<lb/>
門始彊大頗侵魏西邊安諾槃陀至其國人皆喜<lb/>
曰大國使者至吾國其將興矣<lb/>
簡文帝大寶二年夏六月土門恃其彊盛求婚於<lb/>
柔然柔然頭兵可汗大怒使人詈辱之曰爾我之<lb/>
鍛奴也何敢發是言土門亦怒殺其使者遂與之<lb/>
絶而求婚於魏魏丞相泰以長樂公主妻之<lb/>
<pb n="KR2c0001_SBCK_026-1b"/>
元帝承聖元年春正月突厥土門自號伊利可汗<lb/>
號其妻爲可賀敦子弟謂之特勒别將兵者皆謂<lb/>
之設<lb/>
二年春二月突厥伊利可汗卒子科羅立號乙息<lb/>
記可汗三月遣使獻馬五萬于魏乙息記卒捨其<lb/>
子攝圖而立其弟俟斤號木杆可汗木杆狀貌奇<lb/>
異性剛勇多智略善用兵鄰國畏之　冬十一<lb/>
月癸亥齊主自晉陽親追突厥於朔州突厥請降<lb/>
許之而還自是貢獻相繼<lb/>
敬帝紹泰元年冬十二月木杆西破嚈噠東走契<lb/>
丹北幷契骨威服塞外諸國其地東自遼海西至<lb/>
<pb n="KR2c0001_SBCK_026-2a"/>
西海長萬里南自沙漠以北五六千里皆屬焉<lb/>
太平元年突厥木杆可汗襲撃吐谷渾魏太師泰<lb/>
使涼州刺史史寧帥騎隨之吐谷渾奔南山寧說<lb/>
木杆使攻樹敦賀眞二城以拔其根本木杆從之<lb/>
木杆破賀眞獲吐谷渾可汗夸吕寧破樹敦虜其<lb/>
征南王還與木杆㑹於青海<hi>渾盛襄詳見吐谷</hi>
陳文帝天嘉四年初周人與突厥木杆連兵伐齊<lb/>
許納其女為后遣御伯大夫楊荐等往結之齊人<lb/>
亦遣使求昏木杆欲執荐等送齊荐知而責之木<lb/>
杆許共平東賊然後送女<hi>伐齊詳見周</hi>冬十二月<lb/>
突厥木杆地頭步離三可汗以十萬騎㑹周師於<lb/>
<pb n="KR2c0001_SBCK_026-2b"/>
晉陽<lb/>
五年春正月突厥引兵出塞縱兵大掠自晉陽七<lb/>
百里人畜無遺　秋九月突厥冦齊幽州衆十<lb/>
餘萬入長城大掠而還　突厥自幽州還留屯塞<lb/>
北閏月突厥寇齊幽州<lb/>
六年春二月辛丑周遣陳公純許公貴神武公竇<lb/>
毅南陽公楊荐等備皇后儀衛行殿幷六宫百二<lb/>
十人詣突厥可汗牙帳逆女　夏五月突厥遣<lb/>
使至齊始與齊通<lb/>
臨海王光大二年春二月突厥木杆可汗貳於周<lb/>
更許齊人以昏留陳公純等數年不返㑹大雷風<lb/>
<pb n="KR2c0001_SBCK_026-3a"/>
壞其穹廬旬日不止木杆懼以為天譴即備禮送<lb/>
其女於周純等奉之以歸三月癸卯至長安周主<lb/>
行親迎之禮<lb/>
宣帝太建四年突厥木杆可汗卒復捨其子大邏<lb/>
便而立其弟是為佗鉢可汗佗鉢以攝圖為爾伏<lb/>
可汗統其東面又以其弟褥但可汗之子為步離<lb/>
可汗居西面周人與之和親嵗給繒絮錦綵十萬<lb/>
段突厥在長安者衣錦食肉常以千數齊人亦畏<lb/>
其為寇爭厚賂之佗鉢益驕謂其下曰但使我在<lb/>
南兩兒常孝何憂於貧<lb/>
五年突厥求昏于齊<lb/>
<pb n="KR2c0001_SBCK_026-3b"/>
九年周師之克晉陽也齊使開府儀同三司紇奚<lb/>
永安求救於突厥比至齊已亡<lb/>
十年夏四月庚申突厥寇周幽州殺掠吏民　五<lb/>
月己丑周高祖帥諸軍伐突厥遣柱國原公姬願<lb/>
東平公神舉等將兵五道俱入帝不豫詔停諸軍<lb/>
六月帝殂　冬十一月突厥冦周邊圍酒泉殺<lb/>
掠吏民<lb/>
十一年春二月突厥佗鉢可汗請和於周周主以<lb/>
趙王招女為千金公主妻之　突厥寇周幷州六<lb/>
月周發山東諸民修長城<lb/>
十二年春二月戊午突厥入貢于周且迎千金公<lb/>
<pb n="KR2c0001_SBCK_026-4a"/>
主　夏六月周遣汝南公神慶司衛上士長孫<lb/>
晟送千金公主於突厥<lb/>
十三年冬十二月突厥佗鉢可汗病且卒謂其子<lb/>
菴邏曰吾兄不立其子委位於我我死汝當避大<lb/>
邏便及卒國人將立大邏便以其母賤衆不服菴<lb/>
邏實貴突厥素重之攝圖最後至謂國人曰若立<lb/>
菴邏者我當帥兄弟事之若立大邏便我必守境<lb/>
利刃長矛以相待攝圖長且雄勇國人莫敢拒竟<lb/>
立菴邏為嗣大邏便不得立心不服菴邏毎遣人<lb/>
詈辱之菴邏不能制因以國讓攝圖國中相與議<lb/>
曰四可汗子攝圖最賢共迎立之號沙鉢略可汗<lb/>
<pb n="KR2c0001_SBCK_026-4b"/>
居都斤山菴邏降居獨洛水稱第二可汗大邏便<lb/>
乃謂沙鉢略曰我與爾俱可汗子各承父後爾今<lb/>
極尊我獨無位何也沙鉢略患之以為阿波可汗<lb/>
還領所部又沙鉢略從父玷厥居西面號達頭可<lb/>
汗諸可汗各統部衆分居四面沙鉢略勇而得衆<lb/>
北方皆畏附之隋主既立待突厥禮薄突厥大怨<lb/>
千金公主傷其宗祀覆沒日夜言於沙鉢略請為<lb/>
周室復讎沙鉢略謂其臣曰我周之親也今隋公<lb/>
自立而不能制復何面目見可賀敦乎乃與故齊<lb/>
營州刺史高寶寧合兵為寇隋主患之敕縁邊修<lb/>
保障峻長城命上柱國武威隂壽鎮幽州京兆尹<lb/>
<pb n="KR2c0001_SBCK_026-5a"/>
虞慶則鎮幷州屯兵數萬以備之初奉車都尉長<lb/>
孫晟送千金公主入突厥突厥可汗愛其善射留<lb/>
之竟嵗命諸子弟貴人與之親友冀得其射灋沙<lb/>
鉢略弟處羅侯號突利設尤得衆心為沙鉢略所<lb/>
忌宻託心腹隂與晟盟晟與之遊獵因察山川形<lb/>
勢部衆彊弱靡不知之及突厥入寇晟上書曰今<lb/>
諸夏雖安戎虜尚梗興師致討未是其時棄於度<lb/>
外又相侵擾故宜宻運籌䇿漸以攘之玷厥之於<lb/>
攝圖兵彊而位下外名相屬内隙已彰鼔動其情<lb/>
必將自戰又處羅侯者攝圖之弟姦多勢弱曲取<lb/>
衆心國人愛之因為攝圖所忌其心殊不自安迹<lb/>
<pb n="KR2c0001_SBCK_026-5b"/>
示彌縫實懷疑懼又阿波首鼠介在其間頗畏攝<lb/>
圖受其牽率唯彊是與未有定心今宜逺交而近<lb/>
攻離彊而合弱通使玷厥説合阿波則攝圖迴兵<lb/>
自防右地又引處羅遣連奚霫則攝圖分衆還備<lb/>
左方首尾猜嫌腹心離阻十數年後乘舋討之必<lb/>
可一舉而空其國矣帝省表大悦因召與語晟復<lb/>
口陳形勢手畫山川寫其虚實皆如指掌帝深嗟<lb/>
異皆納用之遣太僕元暉出伊吾道詣達頭賜以<lb/>
狼頭纛達頭使來引居沙鉢略使上以晟為車騎<lb/>
將軍出黄龍道齎幣賜奚霫契丹遣為郷導得至<lb/>
處羅侯所深布心腹誘之内附反間既行果相猜<lb/>
<pb n="KR2c0001_SBCK_026-6a"/>
貳<lb/>
十四年夏四月庚寅隋大將軍韓僧壽破突厥於<lb/>
雞頭山上柱國李充破突厥於河北山　五月<lb/>
己未高寶寧引突厥冦隋平州突厥悉發五可汗<lb/>
控弦之士四十萬入長城　六月乙酉隋上柱<lb/>
國李光敗突厥於馬邑突厥又冦蘭州涼州揔管<lb/>
賀婁子幹敗之於可洛峐　冬十月癸酉隋太<lb/>
子勇屯兵咸陽以備突厥　十二月乙酉隋遣<lb/>
沁源公虞慶則屯弘化以備突厥行軍揔管達奚<lb/>
長儒將兵二千與突厥沙鉢略可汗遇於周槃沙<lb/>
鉢略有衆十餘萬軍中大懼長儒神色慷慨且戰<lb/>
<pb n="KR2c0001_SBCK_026-6b"/>
且行為虜所衝突散而復聚四面抗拒轉鬬三日<lb/>
晝夜凡十四戰五兵咸盡士卒以拳敺之手皆骨<lb/>
見殺傷萬計虜氣稍奪於是解去長儒身被五瘡<lb/>
通中者二其戰士死傷者什八九詔以長儒為上<lb/>
柱國餘勲回授一子時柱國馮昱屯乙弗泊蘭州<lb/>
揔管叱列長乂守臨洮上柱國李崇屯幽州皆為<lb/>
突厥所敗於是突厥縱兵自木硤石門兩道入寇<lb/>
武威天水安定金城上郡弘化延安六畜咸盡沙<lb/>
鉢略更欲南入達頭不從引兵而去長孫晟又説<lb/>
沙鉢略之子染干詐告沙鉢略曰鐵勒等反欲襲<lb/>
其牙沙鉢略懼迴兵出塞<lb/>
<pb n="KR2c0001_SBCK_026-7a"/>
長城公至德元年春二月突厥冦隋北邊　夏<lb/>
四月突厥數為隋冦隋主下詔曰往者周齊抗衡<lb/>
分割諸夏突厥之虜俱通二國周人東慮恐齊好<lb/>
之深齊氏西虞懼周交之厚謂虜意輕重國遂安<lb/>
危蓋並有大敵之憂思減一邊之防也朕以為厚<lb/>
斂兆庶多惠豺狼未嘗感恩資而為賊節之以禮<lb/>
不為虚費省徭薄賦國用有餘因入賊之物加賜<lb/>
將士息道路之民務為耕織清邊制勝成䇿在心<lb/>
凶醜愚暗未知深㫖將大定之日比戰國之時乘<lb/>
昔世之驕結今時之恨近者盡其巢窟俱犯北邊<lb/>
蓋上天所忿驅就齊斧諸將今行義兼含育有降<lb/>
<pb n="KR2c0001_SBCK_026-7b"/>
者納有違者死使其不敢南望永服威刑何用侍<lb/>
子之朝寧勞渭橋之拜於是命衛王爽等為行軍<lb/>
元帥分八道出塞擊之爽督揔管李充等四將出<lb/>
朔州道己卯與沙鉢略可汗遇於白道李充言於<lb/>
爽曰突厥狃於驟勝必輕我而無備以精兵襲之<lb/>
可破也諸將多以為疑唯長史李徹賛成之遂與<lb/>
充帥精騎五千掩擊突厥大破之沙鉢棄所服金<lb/>
甲濳草中而遁其軍中無食粉骨為糧加以疾疫<lb/>
死者甚衆　甲午突厥遣使入見于隋　五月<lb/>
癸卯隋行軍揔管李晃破突厥於摩那度口　隋<lb/>
秦州揔管竇榮定帥九揔管歩騎三萬出涼州與<lb/>
<pb n="KR2c0001_SBCK_026-8a"/>
突厥阿波可汗相拒於高越原阿波屢敗榮定熾<lb/>
之兄子也前上大將軍京兆史萬嵗坐事配敦煌<lb/>
為戍卒詣榮定軍門請自効榮定素聞其名見而<lb/>
大悦壬戌將戰榮定遣人謂突厥曰士卒何罪而<lb/>
殺之但當各遣一壯士決勝負耳突厥許諾因遣<lb/>
一騎挑戰榮定遣萬嵗出應之萬嵗馳斬其首而<lb/>
還突厥大驚不敢復戰遂請盟引軍而去長孫晟<lb/>
時在榮定軍中為偏將使謂阿波曰攝圖每來戰<lb/>
皆大勝阿波纔入遽即奔敗此乃突厥之耻也且<lb/>
攝圖之與阿波兵勢本敵今攝圖日勝為衆所崇<lb/>
阿波不利為國生辱攝圖必當以罪歸阿波成其<lb/>
<pb n="KR2c0001_SBCK_026-8b"/>
宿計滅北牙矣願自量度能禦之乎阿波使至晟<lb/>
又謂之曰今達頭與隋連和而攝圖不能制可汗<lb/>
何不依附天子結連達頭相合為彊此萬全計也<lb/>
豈若喪兵負罪歸就攝圖受其戮辱邪阿波然之<lb/>
遣使隨晟入朝沙鉢略素忌阿波驍悍自白道敗<lb/>
歸又聞阿波貳於隋因先歸襲擊北牙大破之殺<lb/>
阿波之母阿波還無所歸西奔達頭達頭大怒遣<lb/>
阿波帥兵而東其部落歸之者將十萬騎遂與沙<lb/>
鉢略相攻屢破之復得故地兵勢益彊貪汗可汗<lb/>
素睦於阿波沙鉢略奪其衆而廢之貪汗亡奔達<lb/>
頭沙鉢略從弟地勤察别統部落與沙鉢略有隙<lb/>
<pb n="KR2c0001_SBCK_026-9a"/>
復以衆叛歸阿波連兵不已各遣使詣長安請和<lb/>
求援隋主皆不許　六月突厥冦幽州隋幽州<lb/>
揔管廣宗壯公李崇帥步騎三千拒之轉戰十餘<lb/>
日師人多死遂保砂城突厥圍之城荒頽不可守<lb/>
禦曉夕力戰又無所食每夜出掠虜營得六畜以<lb/>
繼軍糧突厥畏之厚為其備每夜中結陳以待之<lb/>
崇軍苦飢出輒遇敵死亡略盡及明奔還城者尚<lb/>
百許人然多重傷不堪更戰突厥意欲降之遣使<lb/>
謂崇曰若來降者封為特勒崇知不免令其士卒<lb/>
曰崇喪師徒罪當萬死今日効命以謝國家汝俟<lb/>
吾死且可降賊便散走努力還鄉若見至尊道崇<lb/>
<pb n="KR2c0001_SBCK_026-9b"/>
此意乃挺刃突陳復殺二人突厥亂射殺之秋七<lb/>
月辛丑以豫州刺史代人周揺為幽州揔管命李<lb/>
崇子敏襲爵　秋八月壬午隋遣尚書左僕射<lb/>
高潁出寧州道内史監虞慶則出原州道以撃突<lb/>
厥<lb/>
二年春二月突厥蘇尼部男女萬餘口降隋　突<lb/>
厥逹頭可汗請降于隋　秋九月突厥沙鉢略<lb/>
可汗數為隋所敗乃請和親千金公主自請改姓<lb/>
楊氏為隋主女隋主遣開府儀同三司徐平和使<lb/>
於沙鉢略更封千金公主為大義公主晉王廣請<lb/>
因舋乗之隋主不許沙鉢略遣使致書曰從天生<lb/>
<pb n="KR2c0001_SBCK_026-10a"/>
大突厥天下賢聖天子伊利俱盧設莫何沙鉢略<lb/>
可汗致書大隋皇帝皇帝婦父乃是翁比此為女<lb/>
夫乃是兒例兩境雖殊情義如一自今子子孫孫<lb/>
乃至萬世親好不絶上天為證終不違負此國羊<lb/>
馬皆皇帝之畜彼之繒綵皆此國之物帝復書曰<lb/>
大隋天子貽書大突厥沙鉢略可汗得書知大有<lb/>
善意既為沙鉢略婦翁今日視沙鉢略與兒子不<lb/>
異時遣大臣往彼省女復省沙鉢略也於是遣尚<lb/>
書右僕射虞慶則使於沙鉢略車騎將軍長孫晟<lb/>
副之沙鉢略陳兵列其珍寶坐見慶則稱病不能<lb/>
起且曰我諸父以來不向人拜慶則責而諭之千<lb/>
<pb n="KR2c0001_SBCK_026-10b"/>
金公主私謂慶則曰可汗豺狼性過與爭將齧人<lb/>
長孫晟謂沙鉢略曰突厥與隋俱大國天子可汗<lb/>
不起安敢違意但可賀敦為帝女則可汗是大隋<lb/>
女壻柰何不敬婦翁沙鉢略笑謂其達官曰須拜<lb/>
婦翁乃起拜頓顙跪受璽書以戴於首既而大慙<lb/>
與羣下相聚慟哭慶則又遣稱臣沙鉢略謂左右<lb/>
曰何謂臣左右曰隋言臣猶此云奴耳沙鉢略曰<lb/>
得為大隋天子奴虞僕射之力也贈慶則馬千匹<lb/>
幷以從妹妻之<lb/>
三年　初突厥阿波可汗既與沙鉢略有隙分而<lb/>
為二阿波浸彊東距都斤西越金山龜兹鐵勒伊<lb/>
<pb n="KR2c0001_SBCK_026-11a"/>
吾及西域諸胡悉附之號西突厥隋主亦遣上大<lb/>
將軍元契使于阿波以撫之　秋七月突厥沙<lb/>
鉢略既為達頭所困又畏契丹遣使告急於隋請<lb/>
將部落度漠南寄居白道川隋主許之命晉王廣<lb/>
以兵援之給以衣食賜之車服鼔吹沙鉢略因西<lb/>
撃阿波破之而阿拔國乘虚掠其妻子官軍為撃<lb/>
阿拔敗之所獲悉與沙鉢略沙鉢略大喜乃立約<lb/>
以磧為界因上表曰天無二日土無二王大隋皇<lb/>
帝真皇帝也豈敢阻兵恃險偷竊名號今感慕淳<lb/>
風歸心有道屈膝稽顙永為藩附遣其子庫合真<lb/>
入朝八月丙戌庫合真至長安隋主下詔曰沙鉢<lb/>
<pb n="KR2c0001_SBCK_026-11b"/>
略往雖與和猶是二國今作君臣便成一體因命<lb/>
肅告郊廟普頒逺近凡賜沙鉢略詔不稱其名宴<lb/>
庫合真於内殿引見皇后賞勞甚厚沙鉢略大悦<lb/>
自是嵗時貢獻不絶<lb/>
四年春正月庚午隋頒曆於突厥<lb/>
禎明元年夏四月突厥沙鉢略可汗遣其子入貢<lb/>
于隋因請獵於恒代之間隋主許之仍遣人賜以<lb/>
酒食沙鉢略帥部落再拜受賜沙鉢略尋卒隋為<lb/>
之廢朝三日遣太常弔祭初沙鉢略以其子雍虞<lb/>
閭懦弱遺令立其弟葉護處羅侯雍虞閭遣使迎<lb/>
處羅侯將立之處羅侯曰我突厥自木杆可汗以<lb/>
<pb n="KR2c0001_SBCK_026-12a"/>
來多以弟代兄以庶奪嫡失先祖之灋不相敬畏<lb/>
汝當嗣位我不憚拜汝雍虞閭曰叔與我父共根<lb/>
連體我枝葉也豈可使根本反從枝葉叔父屈於<lb/>
卑㓜乎且亡父之命何可廢也願叔勿疑遣使相<lb/>
讓者五六處羅侯竟立是為莫何可汗以雍虞閭<lb/>
為葉護遣使上表言狀隋使車騎將軍長孫晟持<lb/>
節拜之賜以鼓吹幡旗莫何勇而有謀以隋所賜<lb/>
旗鼓西撃阿波阿波之衆以為得隋兵助之多望<lb/>
風降附遂生擒阿波上書請其死生之命隋主下<lb/>
其議樂安公元諧請就彼梟首武陽公李充請生<lb/>
取入朝顯戮以示百姓隋主謂長孫晟於卿何如<lb/>
<pb n="KR2c0001_SBCK_026-12b"/>
晟對曰若突厥背誕須齊之以刑今其昆弟自相<lb/>
夷滅阿波之惡非負國家因其困窮取而為戮恐<lb/>
非招逺之道不如兩存之左僕射高熲曰骨肉相<lb/>
殘教之蠧也宜存養以示寛大隋主從之<lb/>
二年冬十二月突厥莫何可汗西撃鄰國中流矢<lb/>
而卒國人立雍虞閭號頡伽施多那都藍可汗<lb/>
隋文帝開皇十三年上之滅陳也以陳叔寶屛風<lb/>
賜突厥大義公主公主以其宗國之覆心常不平<lb/>
書屛風為詩叙陳亡以自寄上聞而惡之禮賜漸<lb/>
薄彭公劉昶先尚周公主流人楊欽亡入突厥詐<lb/>
言昶欲與其妻作亂攻隋遣欽來宻告大義公主<lb/>
<pb n="KR2c0001_SBCK_026-13a"/>
發兵擾邊都藍可汗信之乃不脩職貢頗為邊患<lb/>
上遣車騎將軍長孫晟使於突厥㣲觀察之公主<lb/>
見晟言辭不遜又遣所私胡人安遂迦與楊欽計<lb/>
議扇惑都藍晟至京師具以狀聞上遣晟往索欽<lb/>
都藍不與曰檢校客内無此色人晟乃賂其達官<lb/>
知欽所在夜掩獲之以示都藍因發公主私事國<lb/>
人大以為恥都藍執安遂迦等幷以付晟上大喜<lb/>
加授開府儀同三司仍遣入突厥廢公主内史侍<lb/>
郎裴矩請説都藍使殺公主時處羅侯之子染干<lb/>
號突利可汗居北方遣使求婚上使裴矩謂之曰<lb/>
當殺大義公主乃許婚突利復譛之於都藍都藍<lb/>
<pb n="KR2c0001_SBCK_026-13b"/>
因發怒殺公主更表請婚朝議將許之長孫晟曰<lb/>
臣觀雍虞閭反覆無信直以與玷厥有隙所以欲<lb/>
依倚國家雖與為婚終當叛去今若得尚公主承<lb/>
藉威靈玷厥染干必受其徵發彊而更反後恐難<lb/>
圖且染干者處羅侯之子素有誠欵於今兩代前<lb/>
乞通婚不如許之招令南徙兵少力弱易可撫馴<lb/>
使敵雍虞閭以為邊捍上曰善復遣晟慰諭染于<lb/>
許尚公主<lb/>
十七年秋戊戌突厥突利可汗來逆女上舍之太<lb/>
常教習六禮妻以宗女安義公主上欲離間都藍<lb/>
故特厚其禮遣太常卿牛弘納言蘇威民部尚書<lb/>
<pb n="KR2c0001_SBCK_026-14a"/>
斛律孝卿相繼為使突利本居北方既尚主長孫<lb/>
晟説其帥衆南徙居度斤舊鎮錫賚優厚都藍怒<lb/>
曰我大可汗也反不如染干於是朝貢遂絶亟來<lb/>
抄掠邊鄙突利伺知動静輒遣奏聞由是邊鄙每<lb/>
先有備<lb/>
十九年春二月突厥突利可汗因長孫晟奏言都<lb/>
藍可汗作攻具欲攻大同城詔以漢王諒為元帥<lb/>
尚書左僕射高熲出朔州道右僕射楊素出靈州<lb/>
道上柱國燕榮出幽州道以撃都藍皆取漢王節<lb/>
度然漢王竟不臨戎都藍聞之與達頭可汗結盟<lb/>
合兵掩襲突利大戰長城下突利大敗都藍盡殺<lb/>
<pb n="KR2c0001_SBCK_026-14b"/>
其兄弟子姪遂度河入蔚州突利部落散亡夜與<lb/>
長孫晟以五騎南走比旦行百餘里収得數百騎<lb/>
突利與其下謀曰今兵敗入朝一降人耳大隋天<lb/>
子豈禮我乎玷厥雖來本無寃隙若往投之必相<lb/>
存濟晟知之宻遣使者入伏逺鎮令速舉烽突利<lb/>
見四烽俱發以問晟晟紿之曰城高地迥必遥見<lb/>
賊來我國家法若賊少舉二烽來多舉三烽大逼<lb/>
舉四烽彼見賊多而又近耳突利大懼謂其衆曰<lb/>
追兵已逼且可投城既入鎮晟留其達官執室領<lb/>
其衆自將突利馳驛入朝夏四月丁酉突利至長<lb/>
安帝大喜以晟為左勲衛驃騎將軍持節䕶突厥<lb/>
<pb n="KR2c0001_SBCK_026-15a"/>
上令突利與都藍使者因頭特勒相辨詰突利辭<lb/>
直上乃厚待之都藍弟都速六棄其妻子與突利<lb/>
歸朝上嘉之使突利多遺之珍寶以慰其心高熲<lb/>
使上柱國趙仲卿將兵三千為前鋒至族蠡山與<lb/>
突厥遇交戰七日大破之追奔至乞伏泊復破之<lb/>
虜千餘口雜畜萬計突厥復大舉而至仲卿為方<lb/>
陳四面拒戰凡五日㑹高熲大兵至合撃之突厥<lb/>
敗走追度白道踰秦山七百餘里而還楊素軍與<lb/>
達頭遇先是諸將與突厥戰慮其騎兵奔突皆以<lb/>
戎車歩騎相參設鹿角為方陳騎在其内素曰此<lb/>
乃自固之道未足以取勝也於是悉除舊灋令諸<lb/>
<pb n="KR2c0001_SBCK_026-15b"/>
軍為騎陳達頭聞之大喜曰天賜我也下馬仰天<lb/>
而拜帥騎兵十餘萬直前上儀同三司周羅㬋曰<lb/>
賊陳未整請擊之先帥精騎逆戰素以大兵繼之<lb/>
突厥大敗逹頭被重創而遁殺傷不可勝計其衆<lb/>
號哭而去　冬十月甲午以突厥突利可汗為意<lb/>
利珍豆啓民可汗華言意智健也突厥歸啓民者<lb/>
男女萬餘口上命長孫晟將五萬人於朔州築大<lb/>
利城以處之時安義公主已卒復使晟持節送宗<lb/>
女義成公主以妻之晟奏染干部落歸者益衆雖<lb/>
在長城之内猶被雍虞閭抄掠不得寧居請徙五<lb/>
原以河為固於夏勝兩州之閒東西至河南北四<lb/>
<pb n="KR2c0001_SBCK_026-16a"/>
百里掘為横塹令處其内使得任情畜牧上從之<lb/>
又令上柱國趙仲卿屯兵二萬為啓民防達頭代<lb/>
州揔管韓洪等將歩騎一萬鎮恒安達頭騎十萬<lb/>
來冦韓洪軍大敗仲卿自樂寧鎮邀撃斬首虜千<lb/>
餘級　帝遣越公楊素出靈州行軍揔管韓僧壽<lb/>
出慶州太平公史萬嵗出燕州大將軍武威姚辯<lb/>
出河州以擊都藍師未出塞十二月乙未都藍為<lb/>
部下所殺達頭自立為歩迦可汗其國大亂長孫<lb/>
晟言於上曰今官軍臨境戰數有功虜内自攜離<lb/>
其主被殺乘此招撫可以盡降請遣染干部下分<lb/>
道招慰上從之降者甚衆<lb/>
<pb n="KR2c0001_SBCK_026-16b"/>
二十年夏四月壬戌突厥達頭可汗犯塞詔命晉<lb/>
王廣楊素出靈武道漢王諒史萬嵗出馬邑道以<lb/>
擊之長孫晟帥降人為秦州行軍揔管受晉王節<lb/>
度晟以突厥飲泉易可行毒因取諸藥毒水上流<lb/>
突厥人畜飲之多死於是大驚曰天雨惡水其亡<lb/>
我乎因夜遁晟追之斬首千餘級史萬嵗出塞至<lb/>
大斤山與虜相遇達頭遣使問隋將為誰候騎報<lb/>
史萬嵗也突厥復問得非敦煌戌卒乎候騎曰是<lb/>
也達頭懼而引去萬嵗馳追百餘里縱擊大破之<lb/>
斬數千級逐北入磧數百里虜逺遁而還詔遣長<lb/>
孫晟復還大利城安撫新附達頭復遣其弟子俟<lb/>
<pb n="KR2c0001_SBCK_026-17a"/>
利伐從磧東攻啓民上又發兵助啓民守要路俟<lb/>
利伐退走入磧啓民上表陳謝曰大隋聖人可汗<lb/>
憐養百姓如天無不覆地無不載染干如枯木更<lb/>
葉枯骨更肉千世萬世常為大隋典羊馬也帝又<lb/>
遣趙仲卿為啓民築金河定襄二城<lb/>
仁壽元年春正月突厥步迦可汗犯塞敗代州揔<lb/>
管韓洪於恒安　夏五月突厥男女九萬口來<lb/>
降　冬十一月詔以楊素為雲州行軍元帥長<lb/>
孫晟為受降使者挾啓民可汗北擊步迦<lb/>
二年春三月突厥思力俟斤等南度河掠啓民男<lb/>
女六千口雜畜二十餘萬而去楊素帥諸軍追擊<lb/>
<pb n="KR2c0001_SBCK_026-17b"/>
轉戰六十餘里大破之突厥北走素復進追夜及<lb/>
之恐其越逸令其騎稍後親引兩騎幷降突厥二<lb/>
人與虜並行虜不之覺候其頓舍未定趣後騎掩<lb/>
擊大破之悉得人畜以歸啓民自是突厥逺遁磧<lb/>
南無復寇掠<lb/>
三年秋九月突厥步迦可汗所部大亂鐵勒僕骨<lb/>
等十餘部皆叛步迦降於啓民步迦衆潰西奔吐<lb/>
谷渾長孫晟送啓民置磧口啓民於是盡有步迦<lb/>
之衆<lb/>
煬帝大業三年春正月朔旦大陳文物時突厥啓<lb/>
民可汗入朝見而慕之請襲冠帶帝不許明日又<lb/>
<pb n="KR2c0001_SBCK_026-18a"/>
帥其屬上表固請帝大悦謂牛弘等曰令衣冠大<lb/>
備致單于解辮卿等功也各賜帛甚厚　夏四<lb/>
月丙寅車駕北巡己亥頓赤岸澤五月丁巳突厥<lb/>
啟民可汗遣其子拓特勒來朝戊午發河北十餘<lb/>
郡丁男鑿太行山達于幷州以通馳道丙寅啟民<lb/>
遣其兄子毗黎伽特勒來朝辛未啟民遣使請自<lb/>
入塞奉迎輿駕上不許　六月戊子車駕頓榆<lb/>
林郡帝欲出塞耀兵徑突厥中指于涿郡恐啓民<lb/>
驚懼先遣武衛將軍長孫晟諭㫖啓民奉詔因召<lb/>
所部諸國奚霫室韋等酋長數十人咸集晟見牙<lb/>
帳中草穢欲令啓民親除之示諸部落以明威重<lb/>
<pb n="KR2c0001_SBCK_026-18b"/>
乃指帳前草曰此根大香啓民遽嗅之曰殊不香<lb/>
也晟曰天子行幸所在諸侯躬自灑掃耕除御路<lb/>
以表至敬之心今牙内蕪穢謂是留香草耳啓民<lb/>
乃悟曰奴之罪也奴之骨肉皆天子所賜得効筋<lb/>
力豈敢有辭特以邊人不知灋耳賴將軍教之此<lb/>
將軍之惠奴之幸也遂拔所佩刀自芟庭草其貴<lb/>
人及諸部爭效之於是發榆林北境至其牙東達<lb/>
於薊長三千里廣百步舉國就役開為御道帝聞<lb/>
晟䇿益嘉之丁酉啓民及義成公主來朝行宫己<lb/>
亥吐谷渾高昌並遣使入貢甲辰上御北樓觀漁<lb/>
於河以宴百僚定襄太守周灋尚朝于行宫太府<lb/>
<pb n="KR2c0001_SBCK_026-19a"/>
卿元壽言於帝曰漢武出關旌旗千里今御營之外<lb/>
請分為二十四軍日别遣一軍發相去三十里旗<lb/>
幟相望鉦鼓相聞首尾相屬千里不絶此亦出師<lb/>
之盛者也灋尚曰不然兵亘千里動間山川猝有<lb/>
不虞四分五裂腹心有事首尾未知道路俱長難<lb/>
以相救雖有故事乃取敗之道也帝未懌曰卿意<lb/>
如何灋尚曰結為方陳四面外拒六宫及百官家<lb/>
屬並在其内若有變起所當之面即令抗拒内引<lb/>
奇兵出外奮擊車為壁壘重設鈎陳此與據城理<lb/>
亦何異若戰而捷抽騎追奔萬一不捷屯營自守<lb/>
臣謂此萬全之策也帝曰善因拜灋尚左武衞將<lb/>
<pb n="KR2c0001_SBCK_026-19b"/>
軍啓民可汗復上表以為先帝可汗憐臣賜臣安<lb/>
義公主種種無乏臣兄弟嫉妬共欲殺臣臣當是<lb/>
時走無所適仰視唯天俯視唯地奉身委命依歸<lb/>
先帝先帝憐臣且死養而生之以臣為大可汗還<lb/>
撫突厥之民至尊今御天下還如先帝養生臣及<lb/>
突厥之民種種無乏臣荷戴聖恩言不能盡臣今<lb/>
非昔日突厥可汗乃是至尊臣民願帥部落變改<lb/>
衣服一如華夏帝以為不可秋七月辛亥賜啓民<lb/>
璽書諭以磧北未静猶須征戰但存心恭順何必<lb/>
變服帝欲誇示突厥令宇文愷為大帳其下可坐<lb/>
數千人甲寅帝於城東御大帳備儀衞宴啓民及<lb/>
<pb n="KR2c0001_SBCK_026-20a"/>
其部落作散樂諸胡駭悦爭獻牛羊駝馬數千萬<lb/>
頭帝賜啓民帛二十萬段其下各有差又賜啓民<lb/>
路車乘馬鼓吹幡旗賛拜不名位在諸侯王上又<lb/>
詔發丁男百餘萬築長城西距榆林東至紫河尚<lb/>
書左僕射蘇威諫帝不聽築之二旬而畢　八<lb/>
月壬午車駕發榆林歴雲中泝金河時天下承平<lb/>
百物豐實甲士五十餘萬馬十萬匹旌旗輜重千<lb/>
里不絶令宇文愷等造觀風行殿上容侍衛者數<lb/>
百人離合為之下施輪軸倐忽推移又作行城周<lb/>
二千步以板為榦衣之以布飾以丹青樓櫓悉備<lb/>
胡人驚以為神每望御營十里之外屈膝稽顙無<lb/>
<pb n="KR2c0001_SBCK_026-20b"/>
敢乗馬啓民奉廬帳以俟車駕乙酉帝幸其帳啓<lb/>
民奉觴上壽跪伏恭甚王侯以下袒割於帳前莫<lb/>
敢仰視帝大恱賦詩曰呼韓頓顙至屠耆接踵來<lb/>
何如漢天子空上單于臺皇后亦幸義成公主帳<lb/>
帝賜啓民及公主金甕各一幷衣服被褥錦綵特<lb/>
勒以下受賜各有差帝還啓民從入塞己丑遣歸<lb/>
國<lb/>
四年夏四月乙卯詔以突厥啓民可汗遵奉朝化<lb/>
思改戎俗宜於萬壽戍置城造屋其帷帳牀褥以<lb/>
上務從優厚<lb/>
五年春正月突厥啓民可汗來朝禮賜益厚　冬<lb/>
<pb n="KR2c0001_SBCK_026-21a"/>
十一月突厥啓民可汗卒上為之廢朝三日立其<lb/>
子咄吉是為始畢可汗表請尚公主詔從其俗<lb/>
八年春二月北平襄侯段文振為兵部尚書上表<lb/>
以為帝寵待突厥太厚處之塞内資以兵食戎狄<lb/>
之性無親而貪異日必為國患宜以時諭遣令出<lb/>
塞外然後明設烽候縁邊鎮防務令嚴重此萬嵗<lb/>
之長策也三月辛卯文振卒帝甚惜之<lb/>
　　　隋討高麗<lb/>
隋文帝開皇十七年高麗王湯聞陳亡大懼治兵<lb/>
積穀為拒守之䇿是嵗上賜湯璽書責以雖稱藩<lb/>
附誠節未盡且曰彼之一方雖地狹人少今若黜<lb/>
<pb n="KR2c0001_SBCK_026-21b"/>
王不可虚置終須更選官屬就彼安撫王若洒心<lb/>
易行率由憲章即是朕之良臣何勞别遣才彦王<lb/>
謂遼水之廣何如長江高麗之人多少陳國朕若<lb/>
不存含育責王前愆命一將軍何待多力殷勤曉<lb/>
示許王自新耳湯得書惶恐將奉表陳謝㑹病卒<lb/>
子元嗣立上使使拜元為上開府儀同三司襲爵<lb/>
遼東公元奉表謝恩因請封王上許之<lb/>
十八年春二月高麗王元帥靺鞨之衆萬餘冦遼<lb/>
西營州揔管韋沖擊走之上聞而大怒乙巳以漢<lb/>
王諒王世積並為行軍元帥將水陸三十萬伐高<lb/>
麗以尚書左僕射高熲為漢王長史周羅㬋為水<lb/>
<pb n="KR2c0001_SBCK_026-22a"/>
軍揔管　夏六月丙寅下詔黜高麗王元官爵<lb/>
漢王諒軍出臨渝關值水潦餽運不繼軍中乏食<lb/>
復遇疾疫周羅㬋自東萊泛海趣平壤城亦遭風<lb/>
船多飄沒秋九月己丑師還死者什八九高麗王<lb/>
元亦惶懼遣使謝罪上表稱遼東糞土臣元上於<lb/>
是罷兵待之如初百濟王昌遣使奉表請為軍導<lb/>
帝下詔諭以高麗服罪朕已赦之不可致伐厚其<lb/>
使而遣之高麗頗知其事以兵侵掠其境<lb/>
煬帝大業六年帝之幸啓民帳也高麗使者在啓<lb/>
民所啓民不敢隱與之見帝黄門侍郎裴矩説帝<lb/>
曰高麗本箕子所封之地漢晉皆為郡縣今乃不<lb/>
<pb n="KR2c0001_SBCK_026-22b"/>
臣别為異域先帝欲征之乆矣但楊諒不肖師出<lb/>
無功當陛下之時安可不取使冠帶之境遂為蠻<lb/>
貃之鄉乎今其使者親見啓民舉國從化可因其<lb/>
恐懼脅使入朝帝從之敕牛弘宣㫖曰朕以啓民<lb/>
誠心奉國故親至其帳明年當往涿郡爾還日語<lb/>
高麗王宜早來朝勿自疑懼存育之禮當如啓民<lb/>
茍或不朝將帥啓民往巡彼土高麗王元懼藩禮<lb/>
頗闕帝將討之課天下富人買武馬匹至十萬<lb/>
簡閲器仗務令精新或有濫惡則使者立斬<lb/>
七年春二月乙亥帝自江都行幸涿郡壬午下詔<lb/>
討高麗敕幽州揔管元弘嗣往東萊海口造船三<lb/>
<pb n="KR2c0001_SBCK_026-23a"/>
百艘官吏督役晝夜立水中略不敢息自腰以下<lb/>
皆生蛆死者什三四夏四月庚午車駕至涿郡之<lb/>
臨朔宫文武從官九品以上並令給宅安置先是<lb/>
詔揔徵天下之兵無問逺近俱㑹於涿又發江淮<lb/>
以南水手一萬人弩手三萬人嶺南排鑹手三萬<lb/>
人於是四逺奔赴如流五月敕河南淮南江南造<lb/>
戎車五萬乘送高陽供載衣甲幔幕令兵士自挽<lb/>
之發河南北民夫以供軍須秋七月發江淮以南<lb/>
民夫及船運黎陽及洛口諸倉米至涿郡舳艫相<lb/>
次千餘里載兵甲及攻取之具往還在道常數十<lb/>
萬人填咽於道晝夜不絶死者相枕臭穢盈路天<lb/>
<pb n="KR2c0001_SBCK_026-23b"/>
下騷動<lb/>
八年春正月四方兵皆集涿郡帝徵合水令庾質<lb/>
問曰高麗之衆不能當我一郡今朕以此衆伐之<lb/>
卿以為克不對曰伐之可克然臣竊有愚見不願<lb/>
陛下親行帝作色曰朕今揔兵至此豈可未見賊<lb/>
而先自退邪對曰戰而未克懼損威靈若車駕留<lb/>
此命猛將勁卒指授方略倍道兼行出其不意克<lb/>
之必矣事機在速緩則無功帝不悦曰汝既憚行<lb/>
自可留此右尚方署監事耿詢上書切諫帝大怒<lb/>
命左右斬之何稠苦救得免壬午詔左十二軍出<lb/>
鏤方長岑滇海蓋馬建安南蘇遼東玄菟扶餘朝<lb/>
<pb n="KR2c0001_SBCK_026-24a"/>
繹沃沮樂浪等道右十二軍出黏蟬含資渾彌臨<lb/>
屯候城提奚蹋頓肅慎碣石東暆帶方襄平等道<lb/>
絡繹引途揔集平壤凡一百一十三萬三千八百<lb/>
人號二百萬其餽運者倍之宜社於南桑乾水上<lb/>
類上帝於臨朔宫南祭馬祖於薊城北帝親授節<lb/>
度毎軍大將亞將各一人騎兵四十隊隊百人十<lb/>
隊為團步卒八十隊分為四團團各有偏將一人<lb/>
其鎧胄纓拂旗旛每團異色受降使者一人承詔<lb/>
慰撫不受大將節制其輜重散兵等亦為四團使<lb/>
步卒挾之而行進止立營皆有次叙儀灋癸未第<lb/>
一軍發日遣一軍相去四十里連營漸進終四十<lb/>
<pb n="KR2c0001_SBCK_026-24b"/>
日發乃盡首尾相繼鼓角相聞旌旗亘九百六十<lb/>
里御營内合十二衞三臺五省九寺分隷内外前<lb/>
後左右六軍次後發又亘八十里近古出師之盛<lb/>
未之有也　二月以段文振為左候衞大將軍<lb/>
出南蘇道文振於道中疾篤上表曰竊見遼東小<lb/>
醜未服嚴刑逺降六師親勞萬乘但夷狄多詐深<lb/>
須防擬口陳降款毋宜遽受水潦方降不可淹遲<lb/>
唯願嚴勒諸軍星馳速發水陸俱前出其不意則<lb/>
平壤孤城勢可拔也若傾其本根餘城自克如不<lb/>
時定脫遇秋霖深為艱阻兵糧既竭彊敵在前靺<lb/>
鞨出後遲疑不決非上䇿也三月辛卯文振卒帝<lb/>
<pb n="KR2c0001_SBCK_026-25a"/>
甚惜之　癸巳上始御師進至遼水衆軍揔㑹臨<lb/>
水為大陳高麗兵阻水拒守隋兵不得濟左屯衛<lb/>
大將軍麥鐵杖謂人曰丈夫性命自有所在豈能<lb/>
然艾炙頞瓜蔕歕鼻治黄不差而卧死兒女手中<lb/>
乎乃自請為前鋒謂其三子曰吾荷國恩今為死<lb/>
日我得良殺汝當富貴帝命工部尚書宇文愷造<lb/>
浮橋三道於遼水西岸既成引橋趣東岸橋短不<lb/>
及岸丈餘高麗兵大至隋兵驍勇者爭赴水接戰<lb/>
高麗兵乘高擊之隋兵不得登岸死者甚衆麥鐵<lb/>
杖躍登岸與虎賁郎將錢士雄孟义等皆戰死乃<lb/>
歛兵引橋復就西岸詔贈鐵杖宿公使其子孟才<lb/>
<pb n="KR2c0001_SBCK_026-25b"/>
襲爵次子仲才季才並拜正議大夫更命少府監<lb/>
何稠接橋二日而成諸軍相次繼進大戰于東岸<lb/>
高麗兵大敗死者萬計諸軍乘勝進圍遼東城即<lb/>
漢之襄平城也車駕度遼引曷薩那可汗及高昌<lb/>
王伯雅觀戰處以攝憚之因下詔赦天下命刑部<lb/>
尚書衞文昇尚書右丞劉士龍撫遼左之民給復<lb/>
十年建置郡縣以相統攝　諸將之東下也帝親<lb/>
戒之曰今者弔民伐罪非為功名諸將或不識朕<lb/>
㫖欲輕兵掩襲孤軍獨鬪立一身之名以邀勲賞<lb/>
非大軍行灋公等進軍當分為三道有所攻撃必<lb/>
三道相知毋得輕軍獨進以致失亡又凡軍事進<lb/>
<pb n="KR2c0001_SBCK_026-26a"/>
止皆須奏聞待報毋得專擅遼東數出戰不利乃<lb/>
嬰城固守帝命諸軍攻之又敕諸將高麗若降即<lb/>
宜撫納不得縱兵遼東城將陷城中人輒言請降<lb/>
諸將奉㫖不敢赴機先令馳奏比報至城中守禦<lb/>
亦備隨出拒戰如此再三帝終不悟既而城乆不<lb/>
下六月己未帝幸遼東城南觀其城池形勢因召<lb/>
諸將詰責之曰公等自以官高又恃家世欲以暗<lb/>
懦待我邪在都之日公等皆不願我來恐見病敗<lb/>
耳我今來此正欲觀公等所為斬公輩耳公今畏<lb/>
死莫肯盡力謂我不能殺公邪諸將咸戰懼失色<lb/>
帝因留止城西數里御六合城高麗諸城各堅守<lb/>
<pb n="KR2c0001_SBCK_026-26b"/>
不下右翊衞大將軍來䕶兒帥江淮水軍舳艫數<lb/>
百里浮海先進入自浿水去平壤六十里與高麗<lb/>
相遇進擊大破之䕶兒欲乘勝趣其城副揔管周<lb/>
灋尚止之請俟諸軍至俱進䕶兒不聽簡精甲四<lb/>
萬直造城下高麗伏兵於羅郭内空寺中出兵與<lb/>
䕶兒戰而偽敗䕶兒逐之入城縱兵俘掠無復部<lb/>
伍伏兵發䕶兒大敗僅而獲免士卒還者不過數<lb/>
千人高麗追至船所周灋尚整陳待之高麗乃退<lb/>
䕶兒引兵還屯海浦不敢復留應接諸軍左翊衞<lb/>
大將軍宇文述出扶餘道右翊衞大將軍于仲文<lb/>
出樂浪道左驍衞大將軍荆元恒出遼東道右翊<lb/>
<pb n="KR2c0001_SBCK_026-27a"/>
衞將軍薛世雄出沃沮道右屯衞將軍辛世雄出<lb/>
玄菟道右禦衞將軍張瑾出襄平道右武候將軍<lb/>
趙孝才出碣石道涿郡太守檢校左武衞將軍崔<lb/>
弘昇出遂城道檢校右禦衛虎賁郎將衛文昇出<lb/>
増地道皆㑹於鴨緑水西述等兵自瀘河懷逺二<lb/>
鎮人馬皆給百日糧又給排甲槍矟幷衣資戎具<lb/>
火幕人别三石已上重莫能勝致下令軍中遺棄<lb/>
米粟者斬士卒皆於幕下掘坑埋之纔行及中路<lb/>
糧已將盡高麗遣大臣乙支文德詣其營詐降實<lb/>
欲觀虚實于仲文先奉宻㫖若遇高元及文德來<lb/>
者必擒之仲文將執之尚書右丞劉士龍為慰撫<lb/>
<pb n="KR2c0001_SBCK_026-27b"/>
使固止之仲文遂聴文德還既而悔之遣人紿文<lb/>
德曰更欲有言可復來文德不顧濟鴨緑水而去<lb/>
仲文與述等既失文德内不自安述以糧盡欲還<lb/>
仲文議以精鋭追文德可以有功述固止之仲文<lb/>
怒曰將軍仗十萬之衆不能破小賊何顔以見帝<lb/>
且仲文此行固知無功何則古之良將能成功者<lb/>
軍中之事決在一人今人各有心何以勝敵時帝<lb/>
以仲文有計畫令諸軍諮禀節度故有此言由是<lb/>
述等不得已而從之與諸將度水追文德文德見<lb/>
述軍士有飢色故欲疲之每戰輒走述一日之中<lb/>
七戰皆捷既恃驟勝又逼羣議於是遂進東濟薩<lb/>
<pb n="KR2c0001_SBCK_026-28a"/>
水去平壤城三十里因山為營文德復遣使詐降<lb/>
請於述曰若旋師者當奉高元朝行在所述見士<lb/>
卒疲弊不可復戰又平壤城險固度難猝拔遂因<lb/>
其詐而還述等為方陳而行高麗四面鈔擊述等<lb/>
且戰且行秋七月壬寅至薩水軍半濟高麗自後<lb/>
擊其後軍右屯衞將軍辛世雄戰死於是諸軍俱<lb/>
潰不可禁止將士奔還一日一夜至鴨緑水行四<lb/>
百五十里將軍天水王仁恭為殿擊高麗却之來<lb/>
䕶兒聞述等敗亦引還唯衛文昇一軍獨全初九<lb/>
軍度遼凡三十萬五千及還至遼東城唯二千七<lb/>
百人資儲器械巨萬計失亡蕩盡帝大怒鎖繫述<lb/>
<pb n="KR2c0001_SBCK_026-28b"/>
等癸卯引還初百濟王璋遣使請討高麗帝使之<lb/>
覘高麗動静璋内與高麗潜通隋軍將出璋使其<lb/>
臣國智牟來請師期帝大悦厚加賞賜遣尚書起<lb/>
部郎席律詣百濟告以期㑹及隋軍度遼百濟亦<lb/>
嚴兵境上聲言助隋實持兩端是行也唯於遼水<lb/>
西拔高麗武厲邏置遼東郡及通定鎮而已八月<lb/>
敕運黎陽洛口太原等倉穀向望海頓使民部尚<lb/>
書廬江樊子蓋留守涿郡九月庚寅車駕至東郡<lb/>
　宇文述素有寵於帝且其子士及尚帝女南陽<lb/>
公主故帝不忍誅甲申與于仲文等皆除名為民<lb/>
斬劉士龍以謝天下薩水之敗高麗追圍薛世雄<lb/>
<pb n="KR2c0001_SBCK_026-29a"/>
於白石山世雄奮擊破之由是獨得免官以衛文<lb/>
昇為金紫光禄大夫諸將皆委罪於于仲文帝既<lb/>
釋諸將獨繋仲文仲文憂恚發病困篤乃出之卒<lb/>
于家<lb/>
九年春正月丁丑詔徵天下兵集涿郡始募民為<lb/>
驍果修遼東古城以貯軍糧　二月壬午詔宇<lb/>
文述以兵糧不繼遂陷王師乃軍吏失於支料非<lb/>
述之罪宜復其官爵尋又加開府儀同三司　帝<lb/>
謂侍臣曰高麗小虜侮慢上國今拔海移山猶望<lb/>
克果况此虜乎乃復議伐高麗左光禄大夫郭榮<lb/>
諫曰戎狄失禮臣下之事千鈞之弩不為鼷鼠發<lb/>
<pb n="KR2c0001_SBCK_026-29b"/>
機奈何親辱萬乘以敵小寇乎帝不聽　夏四<lb/>
月庚午車駕度遼壬申遣宇文述與上大將軍楊<lb/>
義臣趣平壤左光禄大夫王仁恭出扶餘道仁恭<lb/>
進軍至新城高麗兵數萬拒戰仁恭帥勁騎一千<lb/>
擊破之髙麗嬰城固守帝命諸將攻遼東聽以便<lb/>
宜從事飛樓撞雲梯地道四面俱進晝夜不息而<lb/>
高麗應變拒之二十餘日不拔主客死者甚衆衝<lb/>
梯竿長十五丈驍果呉興沈光升其端臨城與高<lb/>
麗戰短兵接殺十數人高麗競擊之而墜未及地<lb/>
適遇竿有垂絙光接而復上帝望見壯之即拜朝<lb/>
散大夫恒置左右　遼東城乆不拔帝遣造布囊<lb/>
<pb n="KR2c0001_SBCK_026-30a"/>
百餘萬口滿貯土欲積為魚梁大道闊三十步高<lb/>
與城齊使戰士登而攻之又作八輪樓車高出於<lb/>
城夾魚梁道欲俯射城内指期將攻城内危蹙㑹<lb/>
楊玄感反書至帝大懼兵部侍郎斛斯政素與玄<lb/>
感善玄感之反政與之通謀玄縱兄弟亡歸政潜<lb/>
遣之帝將窮治玄縱等黨與政内不自安戊辰亡<lb/>
奔高麗庚午夜二更帝宻召諸將使引軍還軍資<lb/>
器械攻具積如丘山營壘帳幕案堵不動皆棄之<lb/>
而去衆心忷懼無復部分諸道分散高麗即時覺<lb/>
之然不敢出但於城内皷譟至來日午時方漸出<lb/>
外四逺覘偵猶疑隋軍詐之經二日乃出數千兵<lb/>
<pb n="KR2c0001_SBCK_026-30b"/>
追躡畏隋軍之衆不敢逼常相去八九十里將至<lb/>
遼水知御營畢度乃敢逼後軍時後軍猶數萬人<lb/>
高麗隨而抄擊最後羸弱數千人為所殺略初帝<lb/>
再征高麗復問太史令庾質曰今段何如對曰臣<lb/>
實愚迷猶執前見陛下若親動萬乗勞費實多帝<lb/>
怒曰我自行猶不克直遣人去安得有功及還謂<lb/>
質曰卿前不欲我行當為此耳<lb/>
十年春二月辛未詔百僚議伐高麗數日無敢言<lb/>
者戊子詔復徵天下兵百道俱進　三月壬子<lb/>
帝行幸涿郡士卒在道亡者相繼癸亥至臨渝宫<lb/>
禡祭黄帝斬叛軍者以釁鼔亡者亦不止　夏<lb/>
<pb n="KR2c0001_SBCK_026-31a"/>
四月甲午車駕至北平　秋七月癸丑車駕次<lb/>
懷逺鎮時天下已亂所徵兵多失期不至高麗亦<lb/>
困弊來護兒至卑奢城高麗舉兵逆戰䕶兒擊破<lb/>
之將趣平壤高麗王元懼甲子遣使乞降囚送斛<lb/>
斯政帝大悦遣使持節召䕶兒還䕶兒集衆曰大<lb/>
軍三出未能平賊此還不可復來勞而無功吾竊<lb/>
恥之今高麗實困以此衆擊之不日可克吾欲進<lb/>
兵徑圍平壤取高元獻捷而歸不亦善乎荅表請<lb/>
行不肯奉詔長史崔君肅固争護兒不可曰賊勢<lb/>
破矣獨以相任自足辦之吾在閫外事當專決寧<lb/>
得高元還而獲譴捨此成功所不能矣君肅告衆<lb/>
<pb n="KR2c0001_SBCK_026-31b"/>
曰若從元帥違拒詔書必當聞奏皆應獲罪諸將<lb/>
懼俱請還乃始奉詔八月己巳帝自懷逺鎮班師<lb/>
邯鄲賊帥楊公卿帥其黨八千人抄駕後第八隊<lb/>
得飛黄上廐馬四十二匹而去冬十月丁卯上至<lb/>
東都己丑還西京以高麗使者及斛斯政告太廟<lb/>
仍徵高麗王元入朝元竟不至敕將帥嚴裝更圖<lb/>
後舉竟不果行初開皇之末國家殷盛朝野皆以<lb/>
高麗為意劉炫獨以為不可作撫夷論以刺之至<lb/>
是其言始驗十一月丙申殺斛斯政於金光門外<lb/>
　　　煬帝亡隋<lb/>
隋文帝仁壽四年　立仇太翼言於帝曰陛下<lb/>
<pb n="KR2c0001_SBCK_026-32a"/>
木命雍州為破水之衝不可乆居又䜟云脩治洛<lb/>
陽還晉家帝深以為然十一月乙未幸洛陽留晉<lb/>
王昭守長安　丙申發丁男數十萬掘塹自龍門<lb/>
東接長平汲郡抵臨清關度河至浚儀襄城達於<lb/>
上洛以置關防　癸丑下詔於伊洛營建東京<lb/>
煬帝大業元年春三月丁未詔楊素與納言楊達<lb/>
將作大匠宇文愷營建東京每月役丁二百萬人<lb/>
徙洛州郭内居民及諸州富商大賈數萬户以實<lb/>
之廢二崤道開葼冊道　敕宇文愷與内史舍人<lb/>
封德彝等營顯仁宫南接皁澗北跨洛濵發大江<lb/>
之南五嶺以北奇材異石輸之洛陽又求海内嘉<lb/>
<pb n="KR2c0001_SBCK_026-32b"/>
木異草珍禽奇獸以實園苑辛亥命尚書右丞皇<lb/>
甫議發河南淮北諸郡民前後百餘萬開通濟渠<lb/>
自西苑引穀洛水達于河復自板渚引河歴滎澤<lb/>
入汴又自大梁之東引汴水入泗達于淮又發淮<lb/>
南民十餘萬開邗溝自山陽至楊子入江渠廣四<lb/>
十步渠旁皆築御道樹以柳自長安至江都置離<lb/>
宫四十餘所庚申遣黄門侍郎王弘等往江南造<lb/>
龍舟及雜船數萬艘東京官吏督役嚴急役丁死<lb/>
者什四五所司以車載死丁東至成臯北至河陽<lb/>
相望於道又作天經官於東宫四時祭高祖　夏<lb/>
五月築西苑周二百里其内為海周十餘里為方<lb/>
<pb n="KR2c0001_SBCK_026-33a"/>
丈蓬萊瀛洲諸山高出水百餘尺臺觀宫殿羅絡<lb/>
山上向背如神海北有龍鱗渠縈䊸注海内縁渠<lb/>
作十六院門皆臨渠每院以四品夫人主之堂殿<lb/>
樓觀窮極華麗宫樹秋冬彫落則翦綵爲花葉綴<lb/>
於枝條色渝則易以新者常如陽春沼内亦翦綵<lb/>
爲荷芰菱芡乗輿遊幸則去冰而布之十六院競<lb/>
以殽羞精麗相高求市恩寵上好以月夜從宫女<lb/>
數千騎遊西苑作清夜遊曲於馬上奏之　秋<lb/>
八月壬寅上行幸江都發顯仁宫王弘遣龍舟奉<lb/>
迎乙巳上御小朱航自漕渠出洛口御龍舟龍舟<lb/>
四重高四十五尺長二百尺上重有正殿内殿東<lb/>
<pb n="KR2c0001_SBCK_026-33b"/>
<pb n="KR2c0001_SBCK_026-33b"/>
令獻食多者一州至百轝極水陸珍奇後宫厭飫<lb/>
將發之際多棄埋之<lb/>
二年春正月辛酉東京成進將作大匠宇文愷位<lb/>
開府儀同三司　二月丙戍詔吏部尚書牛弘<lb/>
等議定輿服儀衛制度以開府儀同三司何稠為<lb/>
太府少卿使之營造送江都稠智思精巧博覽圖<lb/>
籍參㑹古今多所損益衮冕畫日月星辰皮弁用<lb/>
漆紗為之又作黄麾三萬六千人仗及輅輦車輿<lb/>
皇后鹵簿百官儀服務為華盛以稱上意課州縣<lb/>
送羽毛民求捕之網羅被水陸禽獸有堪氅毦之<lb/>
用者殆無遺類烏程有高樹踰百尺旁無附枝上<lb/>
<pb n="KR2c0001_SBCK_026-34a"/>
有鶴巢民欲取之不可上乃伐其根鶴恐殺其子<lb/>
自拔<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>毛投於地時人或稱以為瑞曰天子造羽<lb/>
儀鳥獸自獻毛羽所役工十萬餘人用金銀錢帛<lb/>
鉅億計帝每出遊幸羽儀填街溢路亘二十餘里<lb/>
三月庚午上發江都夏四月庚戌自伊闕陳灋駕<lb/>
備千乗萬騎入東京辛亥御端門大赦免天下今<lb/>
年租賦制五品已上文官乗車在朝弁服佩玉武<lb/>
官馬加珂戴幘服袴褶文物之盛近世莫及也<lb/>
　秋七月甲戌元德太子昭薨帝哭之數聲而止<lb/>
尋奏聲伎無異平日　八月辛卯封皇孫倓為<lb/>
燕王侗為越王侑為代王皆昭之子也　九月<lb/>
<pb n="KR2c0001_SBCK_026-34b"/>
乙丑立秦孝三子浩為秦王　冬十月置洛口<lb/>
倉於鞏東南原上築倉城周回二十餘里穿三千<lb/>
窖窖容八千石以還置監官幷鎮兵千人十二月<lb/>
置回洛倉於洛陽北七里倉城周回十里穿三百<lb/>
窖　初齊温公之世有魚龍山車等戯謂之散樂<lb/>
周宣帝時鄭譯奏徵之高祖受禪命牛弘定樂非<lb/>
正聲清商及九部四舞之色悉放遣之帝以啓民<lb/>
可汗將入朝欲以富樂誇之太常少卿裴藴希㫖<lb/>
奏括天下周齊梁陳樂家子弟皆為樂戸其六品<lb/>
以下至庶人有善音樂者皆直太常帝從之於是<lb/>
四方散樂大集東京閲之於芳華苑積翠池側有<lb/>
<pb n="KR2c0001_SBCK_026-35a"/>
舍利獸先來跳躍激水滿衢黿鼉龜鼈水人蟲魚<lb/>
徧覆于地又有鯨魚噴霧翳日倐忽化成黄龍長<lb/>
七八丈又二人戴竿上有舞者欻然騰過左右易<lb/>
處又有神鼇負山幻人吐火千變萬化伎人皆衣<lb/>
錦繡繒綵舞者鳴環佩綴花眊課京兆河南製其<lb/>
衣兩京錦綵為之空竭帝多製豔篇令樂正白明<lb/>
達造新聲播之音極哀怨帝甚悦謂明達曰齊氏<lb/>
偏隅樂工曹妙達猶封王我今天下大同方且貴<lb/>
汝宜自修謹<lb/>
三年夏四月庚辰下詔欲安輯河北巡省趙魏<lb/>
丙寅車駕北巡<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>
                    <graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>六月帝過鴈門自榆林出塞<lb/>
<pb n="KR2c0001_SBCK_026-35b"/>
甲士五十萬旌旗輜重千里不絶作觀風殿及行<lb/>
城周二千步八月幸突厥啓民帳而還<hi>厥朝隋事見突</hi>
西域諸胡多至張掖交市帝使吏部侍郎裴矩掌<lb/>
之矩知帝好逺略諸商胡至者矩誘訪諸國山川<lb/>
風俗王及庶人儀形服飾撰西域圖記三卷合四<lb/>
十四國入朝奏之仍别造地圖窮其要害從西傾<lb/>
以去縱横所亘將二萬里發自敦煌至于西海凡<lb/>
為三道北道從伊吾中道從高昌南道從鄯善揔<lb/>
湊敦煌且云以國家威德將士驍雄汎濛汜而越<lb/>
崑崙易如反掌但突厥吐渾分領羌胡之國為其<lb/>
壅遏故朝貢不通今並因商人宻送誠款引領翹<lb/>
<pb n="KR2c0001_SBCK_026-36a"/>
首願為臣妾若服而撫之務存安輯皇華遣使弗<lb/>
動兵車諸蕃既從渾厥可滅混壹戎夏其在兹乎<lb/>
帝大悦賜物五百段日引矩至御坐親問西域事<lb/>
矩盛言胡中多諸珍寶吐谷渾易可幷吞帝於是<lb/>
慨然慕秦皇漢武之功甘心將通西域四夷經略<lb/>
咸以委之以矩為黄門侍郎復使至張掖引致諸<lb/>
胡啗之以利勸令入朝自是西域諸胡往來相繼<lb/>
所經郡縣疲於送迎糜費以萬萬計令中國疲弊<lb/>
以至於亡皆矩之唱導也<lb/>
四年正月乙巳詔發河北諸軍百餘萬衆穿永濟<lb/>
渠引沁水南達于河北通涿郡丁男不供始役婦<lb/>
<pb n="KR2c0001_SBCK_026-36b"/>
人　三月乙丑車駕幸五原因出塞巡長城<lb/>
帝無日不治宫室兩京及江都苑囿亭殿雖多乆<lb/>
而益厭每遊幸左右顧矚無可意者不知所適乃<lb/>
備責天下山川之圖躬自歴覽以求勝地可置宫<lb/>
苑者夏四月詔於汾州之北汾水之源營汾陽宫<lb/>
　　秋七月辛巳發丁男二十餘萬築長城自榆<lb/>
谷而東　九月辛未徵天下鷹師悉集東京至<lb/>
者萬餘人<lb/>
五年春正月丙子改東京爲東都　戊子上自東<lb/>
都西還　二月戊申車駕至西京　三月己<lb/>
巳西巡河右乙亥幸扶風舊宅夏四月癸亥出臨<lb/>
<pb n="KR2c0001_SBCK_026-37a"/>
津關度黄河至西平陳兵講武將撃吐谷渾五月<lb/>
乙亥上大獵於拔延山長圍周亘二十里庚辰入<lb/>
長寧谷度星嶺丙戌至浩亹川以橋未成斬都水<lb/>
使者黄亘及督役者九人數日橋成乃行　六<lb/>
月辛丑帝謂給事郎蔡徵曰自古天子有巡狩之<lb/>
禮而江東諸帝多傅脂粉坐深宫不與百姓相見<lb/>
此何理也對曰此其所以不能長世丙午至張掖<lb/>
帝之將西巡也命裴矩説高昌王麴伯雅及伊吾<lb/>
吐屯設等啗以厚利召使入朝壬子帝至燕支山<lb/>
伯雅吐屯設等及西域二十七國謁於道左皆令<lb/>
佩金玉被錦罽焚香奏樂歌舞諠譟帝復令武威<lb/>
<pb n="KR2c0001_SBCK_026-37b"/>
張掖士女盛飾縱觀衣服車馬不鮮者郡縣督課<lb/>
之騎乗填咽周亘數十里以示中國之盛吐屯設<lb/>
獻西域數千里之地上大悦癸丑置西海河源鄯<lb/>
善且末等郡讁天下罪人為戌卒以守之命劉權<lb/>
鎮河源郡積石鎮大開屯田扞禦吐谷渾以通西<lb/>
域之路是時天下凡有郡一百九十縣一千二百<lb/>
五十五户八百九十萬有奇東西九千三百里南<lb/>
北萬四千八百一十五里隋氏之盛極於此矣帝<lb/>
謂裴矩有綏懷之略進位銀青光禄大夫自西京<lb/>
諸縣及西北諸郡皆轉輸塞外每嵗鉅億萬計經<lb/>
途險逺及遇冦鈔人畜死亡不達者郡縣皆徵破<lb/>
<pb n="KR2c0001_SBCK_026-38a"/>
其家由是百姓失業西方先困矣　丙辰上御觀<lb/>
風殿大備文物引高昌王麴伯雅及伊吾吐屯設<lb/>
升殿宴飲其餘蠻夷使者陪階庭者二十餘國奏<lb/>
九部樂及魚龍戲以娯之賜賚有差戊午赦天下<lb/>
吐谷渾有青海俗傳置牝馬於其上得龍種秋七<lb/>
月丁卯置馬牧於青海縱牝馬二千匹於川谷以<lb/>
求龍種無効而止車駕東還行經大斗拔谷山路<lb/>
隘險魚貫而出風雪晦㝠文武饑餒沾濕夜乆不<lb/>
逮前營士卒凍死者太半馬驢什八九後宫妃主<lb/>
或狼狽相失與軍士雜宿山間九月癸未車駕入<lb/>
西京冬十一月丙子復幸東都<lb/>
<pb n="KR2c0001_SBCK_026-38b"/>
六年春正月帝以諸蕃酋長畢集洛陽丁丑於端<lb/>
門街盛陳百戲戲場周圍五千步執絲竹者萬八<lb/>
千人聲聞數十里自昏達旦燈火光燭天地終月<lb/>
而罷所費巨萬自是嵗以為常諸蕃請入豐都市<lb/>
交易帝許之先命整飾店肆簷宇如一盛設帷帳<lb/>
珍貨充積人物華盛賣菜者亦藉以龍須席胡客<lb/>
每過酒食店悉令邀延就坐醉飽而散不取其直<lb/>
紿之曰中國豐饒酒食例不取直胡客皆驚嘆其<lb/>
黠者頗覺之見以繒帛纒樹曰中國亦有貧者衣<lb/>
不蓋形何如以此物與之纒樹何為市人慙不能荅<lb/>
帝稱裴矩之能謂羣臣曰裴矩大識朕意凡所陳<lb/>
<pb n="KR2c0001_SBCK_026-39a"/>
奏皆朕之成算未發之頃矩輒以聞自非奉國盡<lb/>
心孰能若是是時矩與左翊衛大將軍宇文述内<lb/>
史侍郎虞世基御史大夫裴藴光禄大夫郭衍皆<lb/>
以諂諛有寵述善於供奉容止便辟侍衛者咸取<lb/>
則焉郭衍嘗勸帝五日一視朝曰無効高祖空自<lb/>
勤苦帝益以為忠曰唯有郭衍心與朕同帝臨朝<lb/>
凝重發言降詔辭義可觀而内存聲色其在兩都<lb/>
及巡遊常以僧尼道士女官自隨謂之四道場梁<lb/>
公蕭鉅琮之弟子千牛左右宇文皛慶之孫也皆<lb/>
有寵於帝帝每日於苑中林亭間盛陳酒饌敕燕<lb/>
王倓與鉅皛及高祖嬪御為一席僧尼道士女官<lb/>
<pb n="KR2c0001_SBCK_026-39b"/>
為一席帝與諸寵姬為一席略相連接罷朝即從<lb/>
之宴飲更相勸侑酒酣殽亂靡所不至以是為常<lb/>
楊氏婦女之美者往往進御皛出入宫掖不限門<lb/>
禁至於妃嬪公主皆有醜聲帝亦不之罪也　二<lb/>
月庚申以所徴周齊梁陳散樂悉配太常皆置博<lb/>
士弟子以相傳授樂工至三萬餘人　三月癸<lb/>
亥帝幸江都宫　初帝欲大營汾陽宫令御史大<lb/>
夫張衡具圖奏之衡承間進諫曰比年勞役䌓多<lb/>
百姓疲弊伏願留神稍加抑損帝意甚不平後目<lb/>
衡謂侍臣曰張衡自謂由其計畫令我有天下也<lb/>
乃録齊王<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>擕皇甫詡從駕及前幸涿郡祠恒岳<lb/>
<pb n="KR2c0001_SBCK_026-40a"/>
時父老謁見者衣冠多不整譴衡以憲司不能舉<lb/>
正出為榆林太守乆之衡督役築樓煩城因帝巡<lb/>
幸得謁帝帝惡衡不損瘦以為不念咎謂衡曰公<lb/>
甚肥澤宜且還郡復遣之榆林未幾敕衡督役江<lb/>
都宫禮部尚書楊玄感使至江都衡謂玄感曰薛<lb/>
道衡真為枉死玄感奏之江都郡丞王世充又奏<lb/>
衡頻減頓具帝於是發怒鎖詣江都市將斬之乆<lb/>
乃得釋除名為民放還田里以王世充領江都宫<lb/>
監　冬十二月敕穿江南河自京口至餘杭八<lb/>
百餘里廣十餘丈使可通龍舟幷置驛宫草頓欲<lb/>
東巡㑹稽<lb/>
<pb n="KR2c0001_SBCK_026-40b"/>
七年春二月己未上升釣臺臨楊子津大宴百僚<lb/>
乙亥帝自江都行幸涿郡御龍舟度河入永濟渠<lb/>
仍敕選部門下内史御史四司之官於前船選補<lb/>
其受選者三千餘人或徒步隨船三千餘里不得<lb/>
處分凍餒瘦頓因而致死者什一二　壬午下詔<lb/>
討高麗<hi>隋討髙麗討髙麗事見</hi>帝自去嵗謀討高麗詔山<lb/>
東置府令養馬以供軍役又發民夫運米積於瀘<lb/>
河懷逺二鎮車牛往者皆不返士卒死亡過半耕<lb/>
稼失時田疇多荒加之饑饉榖價踊貴東北邊尤<lb/>
甚斗米直數百錢所運米或粗惡令民糴以償之<lb/>
又發鹿車夫六十餘萬二人共推米三石道途險<lb/>
<pb n="KR2c0001_SBCK_026-41a"/>
逺不足充糇糧至鎮無可輸皆懼罪亡命重以官<lb/>
吏貪殘因縁侵漁百姓困窮財力俱竭安居則不<lb/>
勝凍餒死期交急剽掠則猶得延生於是始相聚<lb/>
為羣盜鄒平民王薄擁衆據長白山剽掠齊濟之<lb/>
郊自稱知世郎言事可知矣又作無向遼東浪死<lb/>
歌以相感勸避征役者多往歸之平原東有豆子<lb/>
䴚負海帶河地形深阻自高齊以來羣盗多匿其<lb/>
中有劉霸道者家於其旁累世仕宦貲産富厚霸<lb/>
道嘉遊俠食客常數百人及羣盜起逺近多往依<lb/>
之有衆十餘萬號阿舅賊漳南人竇建德同縣孫<lb/>
安祖亦集無賴少年入高雞泊中為羣盜時鄃人<lb/>
<pb n="KR2c0001_SBCK_026-41b"/>
張金稱聚衆河曲蓨人高士達聚衆於清河境内<lb/>
為盜<hi>平河朔事見唐</hi>自是所在羣盜蜂起不可勝數徒<lb/>
衆多者至萬餘人攻陷城邑甲子敕都尉鷹揚與<lb/>
郡縣相知追捕隨獲斬決然莫能禁止<lb/>
八年春三月癸巳上始御師進至遼水　夏六<lb/>
月己未帝幸遼東城南　秋七月進軍至薩水<lb/>
高麗撃之諸軍俱潰初九軍度遼凡三十萬五千<lb/>
及還至遼東城二千七百人資儲器械亡失蕩盡<lb/>
　　九月庚寅車駕至東都<lb/>
九年春正月丁丑詔徵天下兵集涿郡　己亥<lb/>
命刑部尚書衛文昇等輔代王侑留守西京　二<lb/>
<pb n="KR2c0001_SBCK_026-42a"/>
月帝復議伐高麗左光禄大夫郭榮諌不聽　三<lb/>
月丙子濟隂孟海公起為盜保據周橋衆至數萬<lb/>
　丁丑發丁男十萬城大興　戊寅帝幸遼東命<lb/>
民部尚書樊子蓋等輔越王侗留守東都　時所<lb/>
在盜起齊郡王薄孟讓北海郭方預清河張金稱<lb/>
平原郝孝德河間格謙勃海孫宣雅各聚種攻剽<lb/>
多者十餘萬少者數萬人山東苦之天下承平日<lb/>
乆人不習兵郡縣吏每與賊戰望風沮敗　夏<lb/>
四月庚午車駕度遼　禮部尚書楊玄感反於黎<lb/>
陽秋七月癸未餘杭民劉元進起兵以應玄感元<lb/>
進手長尺餘臂垂過膝自以相表非常隂有異志<lb/>
<pb n="KR2c0001_SBCK_026-42b"/>
皇帝再發三呉兵征高麗三呉兵皆相謂曰往嵗<lb/>
天下全盛吾輩父兄征高麗者猶太半不返今已<lb/>
罷弊復為此行吾屬無遺類矣由是多亡命郡縣<lb/>
捕之急聞元進舉兵亡命者雲集旬月間衆至數<lb/>
萬　秋八月玄感兵敗執送行在所磔尸東都<lb/>
市　癸卯呉郡朱燮晉陵管崇聚衆冦掠江左<lb/>
爕本還俗道人涉獵經史頗知兵灋形容眇小為<lb/>
崑山縣博士與數十學生起兵民苦役者赴之如<lb/>
歸崇長大美姿容志氣倜儻隱居常孰自言有王<lb/>
者相故羣盜相與奉之時帝在涿郡命虎牙郎將<lb/>
趙六兒將兵萬人屯楊子分為五營以備南賊崇<lb/>
<pb n="KR2c0001_SBCK_026-43a"/>
遣其將陸顗度江夜襲六兒破其兩營収其器械<lb/>
軍資而去衆益盛至十萬　辛酉帝使大理卿鄭<lb/>
善果御史大夫裴藴刑部侍郎骨儀與留守樊子<lb/>
蓋推玄感黨與儀本天笁胡人也帝謂藴曰玄感<lb/>
一呼而從者十萬益知天下人不欲多多即相聚<lb/>
為盜耳不盡加誅無以懲後子蓋性既殘酷藴復<lb/>
受此㫖由是峻灋治之所殺三萬餘人皆籍沒其<lb/>
家枉死者太半流徙者六千餘人玄感之圍東都<lb/>
也開倉賑給百姓凡受米者皆阬之於都城之南<lb/>
玄感所善文士㑹稽虞綽琅邪王胄俱坐徙邊綽<lb/>
胄亡命捕得誅之帝善屬文不欲人出其右薛道<lb/>
<pb n="KR2c0001_SBCK_026-43b"/>
衡死帝曰更能作空梁落燕泥否王胄死帝誦其<lb/>
佳句曰庭草無人隨意緑復能作此語邪帝自負<lb/>
才學每驕天下之士嘗謂侍臣曰天下皆謂朕承<lb/>
藉緒餘而有四海設令朕與士大夫高選亦當為<lb/>
天子矣帝從容謂秘書郎虞世南曰我性不喜人<lb/>
諫若位望通顯而諫以求名者彌所不耐至於卑<lb/>
賤之士雖少寛假然卒不置之地上汝其知之世<lb/>
南世基之弟也　九月己卯東海民彭孝才起<lb/>
為盜有衆數萬　冬十月丁丑賊帥吕明星圍<lb/>
東郡虎賁郎將費青奴擊破之　劉元進帥其衆<lb/>
將度江㑹楊玄感敗朱燮管崇共迎元進推以為<lb/>
<pb n="KR2c0001_SBCK_026-44a"/>
主據呉郡稱天子燮崇俱為尚書僕射署置百官<lb/>
毗陵東陽㑹稽建安豪傑多執長史以應之帝遣<lb/>
左屯衛大將軍代人吐萬緒光禄大夫下邽魚俱<lb/>
羅將兵討之　十一月己酉右侯衛將軍馮孝<lb/>
慈討張金稱於清河孝慈敗死　十二月唐縣<lb/>
人宋子賢善幻術能變佛形自稱彌勒出世逺近<lb/>
信惑遂謀因無遮大㑹舉兵襲乗輿事泄伏誅幷<lb/>
誅黨與千餘家扶風桑門向海明亦自稱彌勒出<lb/>
世人有歸心者輒獲吉夢由是三輔人翕然奉之<lb/>
因舉兵反衆至數萬丁亥海明自稱皇帝改元白<lb/>
烏詔太僕卿楊義臣擊破之　劉元進攻丹楊吐<lb/>
<pb n="KR2c0001_SBCK_026-44b"/>
萬緒濟江擊破之元進解圍去緒進屯曲阿元進<lb/>
結柵拒緒相持百餘日緒擊之賊衆大潰死者以<lb/>
萬數元進挺身夜遁保其壘朱燮管崇等屯毗陵<lb/>
連營百餘里緒乘勝進擊復破之賊退保黄山緒<lb/>
圍之元進燮僅以身免於陳斬崇及其將卒五千<lb/>
餘人収其子女三萬餘口進解㑹稽圍魚俱羅與<lb/>
緒偕行戰無不捷然百姓從亂者如歸市賊敗而<lb/>
復聚其勢益盛元進退據建安帝令緒進討緒以<lb/>
士卒疲弊請息甲待來春帝不悦俱羅亦以賊非<lb/>
嵗月可平諸子在洛京潜遣家僕迎之帝怒有司<lb/>
希㫖奏緒怯懦俱羅敗衂俱羅坐斬徵緒詣行在<lb/>
<pb n="KR2c0001_SBCK_026-45a"/>
緒憂憤道卒帝更遣江都丞王世充發淮南兵數<lb/>
萬人討元進世充度江頻戰皆捷元進燮敗死於<lb/>
呉其餘衆或降或散世充召先降者於通玄寺瑞<lb/>
像前焚香為誓約降者不殺散者始欲入海為盜<lb/>
聞之旬日之間歸首略盡世充悉阬之於黄亭澗<lb/>
死者三萬餘人由是餘黨復相聚為盗官軍不能<lb/>
討以至隋亡帝以世充有將帥才益加寵任　是<lb/>
嵗詔為盜者籍沒其家時羣盜所在皆滿郡縣官<lb/>
因之各專威福生殺任情矣章丘杜伏威與臨濟<lb/>
輔公祏俱亡命為羣盜<lb/>
十年春二月議伐高麗　丁酉扶風賊帥唐弼立<lb/>
<pb n="KR2c0001_SBCK_026-45b"/>
李弘芝為天子有衆十萬自稱唐王　三月壬<lb/>
子帝行幸涿郡士卒在道亡者相繼　夏四月<lb/>
車駕至北平五月庚申延安賊帥劉迦論自稱皇<lb/>
王建元大世有衆十萬與稽胡相表裏為冦詔以<lb/>
左驍衞大將軍屈突通為關内討捕大使發兵擊<lb/>
之戰於上郡斬迦論幷將卒萬餘級虜男女數萬<lb/>
口而還　秋七月癸丑車駕次懷逺鎮班師冬<lb/>
十月丁卯上至東都　十一月乙卯離石胡劉<lb/>
苗王反自稱天子衆至數萬將軍潘長文討之不<lb/>
克　汲郡賊帥王德仁擁衆數萬保林慮山為盜<lb/>
　帝將如東都太史令庾質諌曰比嵗伐遼民實<lb/>
<pb n="KR2c0001_SBCK_026-46a"/>
勞弊陛下宜鎮撫關内使百姓盡力農桑三五年<lb/>
間四海稍豐實然後巡省於事為宜帝不悦質辭<lb/>
疾不從帝怒下質獄竟死獄中　十二月壬申<lb/>
帝如東都赦天下戊子入東都　東海賊帥彭孝<lb/>
才轉掠沂水彭城留守董純討擒之純戰雖屢捷<lb/>
而盜賊日滋或譛純怯懦帝怒鎖純詣東都誅之<lb/>
　孟讓自長白山冦掠諸郡至盱眙衆十餘萬據<lb/>
都梁宫阻淮為固江都丞王世充將兵拒之為五<lb/>
柵以塞險要羸形示弱讓笑曰世充文灋小吏安<lb/>
能將兵吾今生縛取鼓行入江都耳時民皆結堡<lb/>
自固野無所掠賊衆漸餒乃少留兵圍五柵分人<lb/>
<pb n="KR2c0001_SBCK_026-46b"/>
於南方抄掠世充伺其懈縱兵出擊大破之讓以<lb/>
數十騎遁去斬首萬餘級　齊郡賊帥左孝友衆<lb/>
十萬屯蹲狗山郡丞張須陀列營逼之孝友窘迫<lb/>
出降須陀威振東夏以功遷齊郡通守領河南道<lb/>
十二郡黜陟討捕大使涿郡賊帥盧明月衆十餘<lb/>
萬軍祝阿須陁將萬人邀之相持十餘日糧盡將<lb/>
退謂將士曰賊見吾退必悉衆來追若以千人襲<lb/>
據其營可有大利此誠危事誰能往者衆莫對唯<lb/>
羅士信及歷城秦叔寶請行於是須陁委柵而遁<lb/>
使二人分將千人伏葭葦中明月悉衆追之士信<lb/>
叔寶馳至其柵柵門閉二人超升其樓各殺數人<lb/>
<pb n="KR2c0001_SBCK_026-47a"/>
營中大亂二人斬關以納外兵因縱火焚其三十<lb/>
餘柵煙焰漲天明月奔還須陁回軍奮擊大破之<lb/>
明月以數百騎遁去所俘斬無算叔寶名瓊以字<lb/>
行<lb/>
十一年　帝以户口逃亡盜賊䌓多二月庚午詔<lb/>
民悉城居田隨近給郡縣驛亭村塢皆築城　上<lb/>
谷賊帥王須拔自稱漫天王國號燕賊帥魏刀兒<lb/>
自稱歴山飛衆各十餘萬北連突厥南冦燕趙<lb/>
初高祖夢洪水沒都意惡之故遷都大興申明公<lb/>
李穆薨高祖以渾為穆嗣累官至右驍衛大將軍<lb/>
改封郕公帝以其門族彊盛忌之㑹有方士安伽<lb/>
<pb n="KR2c0001_SBCK_026-47b"/>
陀言李氏當為天子勸帝盡誅海内凢姓李者渾<lb/>
從子將作監敏小名洪兒帝疑其名應䜟嘗面告<lb/>
之兾其引決虎賁郎將河東裴仁基告渾反帝収<lb/>
渾敏及宗族三十二人殺之　三月己酉帝行<lb/>
幸太原夏四月幸汾陽宫避暑宫城迫隘百官士<lb/>
卒布散山谷間結草為營而居之　以衞尉少卿<lb/>
李淵為山西河東撫慰大使承制黜陟選補郡縣<lb/>
文武官仍發河東兵討捕羣盜淵行至龍門擊賊<lb/>
帥毋端兒破之　秋八月乙丑帝巡北塞　突<lb/>
厥始畢帥騎數十萬謀襲乘輿<hi>平突厥事見太宗</hi>九<lb/>
月丁未車駕還至太原蘇威言於帝曰今盜賊不<lb/>
<pb n="KR2c0001_SBCK_026-48a"/>
息士馬疲弊願陛下亟還西京深根固本為社稷<lb/>
計帝初然之宇文述曰從官妻子多在東都宜便<lb/>
道向洛陽自潼關而入帝從之冬十月壬戌帝至<lb/>
東都顧眄街衢謂侍臣曰猶大有人在意謂曏日<lb/>
平楊玄感殺人尚少故也　楊玄感之亂龍舟水<lb/>
殿皆為所焚詔江都更造凡數千艘制度仍大於<lb/>
舊者　壬申盧明月帥衆十萬冦陳汝　東海李<lb/>
子通起長白山依左才相才相忌之度淮與杜伏<lb/>
威合自稱將軍　城父朱粲始為縣佐史從軍<lb/>
遂亡命聚衆為盜謂之可達寒賊自稱迦樓羅王<lb/>
衆至十餘萬引兵轉掠荆沔及山南郡縣所過噍<lb/>
<pb n="KR2c0001_SBCK_026-48b"/>
類無遺　十二月庚寅詔民部尚書樊子蓋發<lb/>
關中兵數萬擊絳賊敬盤陁等子蓋不分臧否自<lb/>
汾水之北村塢盡焚之賊有降者皆阬之百姓怨<lb/>
憤益相聚為盜詔以李淵代之有降者淵引置左<lb/>
右由是賊衆多降前後數萬人餘黨散入它郡<lb/>
十二年春正月朝集使不至者二十餘郡始議分<lb/>
遣使者十二道發兵討捕盜賊　詔毗陵通守路<lb/>
道德集十郡兵數萬人於郡東南起宫苑周圍十<lb/>
二里内為十六離宫大抵倣東都西苑之制而奇<lb/>
麗過之又欲築宫於㑹稽㑹亂不果成　三月<lb/>
上已帝與羣臣飲於西苑水上命學士杜寶撰水<lb/>
<pb n="KR2c0001_SBCK_026-49a"/>
飾圖經采古水事七十二使朝散大夫黄衮以木<lb/>
為之間以妓航酒船人物自動如生鍾磬筝瑟能<lb/>
成音曲　己丑張金稱陷平恩一朝殺男女萬餘<lb/>
口又陷武安鉅鹿清河諸縣金稱比諸賊尤殘暴<lb/>
所過民無孑遺　夏四月丁巳大業殿西院火<lb/>
帝以為盜起驚走入西苑匿草間火定乃還帝自<lb/>
八年以後每夜眠中恒驚悸云有賊令數婦人揺<lb/>
撫乃得眠　癸亥歴山飛别將甄翟兒衆十萬冦<lb/>
太原將軍潘長文敗死　帝問侍臣盜賊左翊衛<lb/>
大將軍宇文述曰漸少帝曰比從來少幾何對曰<lb/>
不能什一納言蘇威引身隱柱帝呼前問之對曰<lb/>
<pb n="KR2c0001_SBCK_026-49b"/>
臣非所司不委多少但患漸近帝曰何謂也威曰<lb/>
他日賊據長白山今近在汜水且往日租賦丁役<lb/>
今皆何在豈非其人皆化為盜乎比見奏賊皆不<lb/>
以實遂使失於支計不時翦除又昔在鴈門許罷<lb/>
征遼今復徵發賊何由息帝不悅而罷尋屬五月<lb/>
五日百僚多饋珍玩威獨獻尚書或譖之曰尚書<lb/>
有五子之歌威意甚不遜帝益怒頃之帝問威以<lb/>
伐高麗事威欲帝知天下多盜對曰今兹之役願<lb/>
不發兵但赦羣盜自可得數十萬遣之東征彼喜<lb/>
於免罪争務立功高麗可滅帝不懌威出御史大<lb/>
夫裴藴奏曰此大不遜天下何處有許多賊帝曰<lb/>
<pb n="KR2c0001_SBCK_026-50a"/>
老革多姦以賊脅我欲批其口且復隱忍藴知帝<lb/>
意遣河南白衣張行本奏威昔在高陽典選濫授<lb/>
人官畏怯突厥請還京師帝令案驗獄成下詔數<lb/>
威罪狀除名為民後月餘復有奏威與突厥隂圖<lb/>
不軌者事下裴藴推之藴處威死威無以自明但<lb/>
摧謝而已帝憫而釋之曰未忍即殺遂幷其子孫<lb/>
三世皆除名　秋七月江都新作龍舟成送東<lb/>
都宇文述勸幸江都帝從之右候衞大將軍酒泉<lb/>
趙才諌曰今百姓疲勞府藏空竭盜賊蜂起禁令<lb/>
不行願陛下還京師安兆庶帝大怒以才屬吏旬<lb/>
日意解乃出之朝臣皆不欲行帝意甚堅無敢諫<lb/>
<pb n="KR2c0001_SBCK_026-50b"/>
者建節尉任宗上書極諫即日於朝堂杖殺之甲<lb/>
子帝幸江都命越王侗與光禄大夫段達太府卿<lb/>
元文郁檢校民部尚書韋津右武衞將軍皇甫無<lb/>
逸右司郎盧楚等揔留後事津孝寛之子也帝以<lb/>
詩留别宫人曰我夢江都好征遼亦偶然奉信郎<lb/>
崔民象以盜賊充斥於建國門上表諫帝大怒先<lb/>
解其頥然後斬之　戊辰馮翊孫華舉兵為盜虞<lb/>
世基以盜賊充斥請發兵屯洛口倉帝曰卿是書<lb/>
生定猶恇怯戊辰車駕至鞏敕有司移箕山公路<lb/>
二府於倉内仍令築城以備不虞至汜水奉信郎<lb/>
王愛仁復上表請還西京帝斬之而行至梁郡郡<lb/>
<pb n="KR2c0001_SBCK_026-51a"/>
人邀車駕上書曰陛下若遂幸江都天下非陛下<lb/>
之有又斬之是時李子通據海陵左才相掠淮北<lb/>
杜伏威屯六合衆各數萬帝遣光禄大夫陳稜將<lb/>
宿衛精兵八千討之往往克捷　八月乙巳賊<lb/>
帥趙萬海衆數十萬自恒山寇高陽　冬十月<lb/>
己丑許恭公宇文述卒初述子化及智及皆無頼<lb/>
化及事帝於東宫帝寵昵之及即位以為太僕少<lb/>
卿帝幸榆林化及智及冐禁與突厥交市帝怒將<lb/>
斬之已解衣辮髪既而釋之賜述為奴智及弟士<lb/>
及以尚主之故常輕智及唯化及與之親昵述卒<lb/>
帝復以化及為右屯衞將軍智及為將作少監<lb/>
<pb n="KR2c0001_SBCK_026-51b"/>
韋城翟讓亡命於瓦崗為羣盜同郡單雄信往從<lb/>
之聚徒至萬餘人時又有外黄王當仁濟南王伯<lb/>
當韋城周文舉雍丘李公逸等皆擁衆為盜李密<lb/>
亡命往來諸帥間説以取天下之䇿　鄱陽賊<lb/>
帥操師乞自稱元興王建元始興攻陷豫章郡以<lb/>
其鄉人林士弘為大將軍詔治書侍御史劉子翊<lb/>
將兵討之師乞中流矢死士弘代統其衆與子翊<lb/>
戰於彭蠡湖子翊敗死士弘兵大振至十餘萬人<lb/>
十二月壬辰士弘自稱皇帝國號楚建元太平遂<lb/>
取九江臨川南康宜春等郡豪傑争殺隋守令以<lb/>
郡縣應之其地北自九江南及番禺皆為所有<lb/>
<pb n="KR2c0001_SBCK_026-52a"/>
詔以右驍衛將軍唐公李淵為太原留守以虎賁<lb/>
郎將王威虎牙郎將高君雅爲之副將兵討甄翟<lb/>
兒與翟兒遇於雀鼠谷淵衆纔數千賊圍淵數匝<lb/>
李世民將精兵救之拔淵於萬衆之中㑹歩兵至<lb/>
合擊大破之　張金稱郝孝德孫宣雅高士逹楊<lb/>
公卿等寇掠河北屠陷郡縣隋將帥敗亡相繼惟<lb/>
虎賁郎將王辯清河郡丞楊善㑹數有功帝遣太<lb/>
僕楊義臣討張金稱金稱與左右逃於清河之東<lb/>
楊善㑹討擒之餘衆皆歸竇建德　内史侍郎虞<lb/>
世基以帝惡聞賊盜諸將及郡縣有告敗求救者<lb/>
世基皆抑損表狀不以實聞但云鼠竊狗盜郡縣<lb/>
<pb n="KR2c0001_SBCK_026-52b"/>
捕逐行當殄盡願陛下勿以介懷帝良以為然或<lb/>
杖其使者以為妄言由是盜賊徧海内陷沒郡縣<lb/>
帝皆弗之知也楊義臣破降河北賊數十萬列狀<lb/>
上聞帝歎曰我初不聞賊頓如此義臣降賊何多<lb/>
也世基對曰小竊雖多未足為慮義臣克之擁兵<lb/>
不少乆在閫外此最非宜帝曰卿言是也遽追義<lb/>
臣放散其兵賊由是復盛治書侍御史韋雲起劾<lb/>
奏世基及御史大夫裴藴職典樞要維持内外四<lb/>
方告變不為奏聞賊數實多裁減言少陛下既聞<lb/>
賊少發兵不多衆寡懸殊往皆不克故使官軍失<lb/>
利賊黨日滋請付有司結正其罪大理卿鄭善果<lb/>
<pb n="KR2c0001_SBCK_026-53a"/>
奏雲起詆訾名臣所言不實非毁朝政妄作威權<lb/>
由是左遷雲起為大理司直帝至江都江淮郡官<lb/>
謁見者專問禮餉豐薄豐則超遷丞守薄則率從<lb/>
停解江東郡丞王世充獻銅鏡屛風遷通守歴陽<lb/>
郡丞趙元楷獻異味遷江都郡丞由是郡縣競務<lb/>
刻剥以充貢獻民外為盜賊所掠内為郡縣所賦<lb/>
生計無遺加之饑饉無食民始采樹皮葉或擣藁<lb/>
為末或煮土而食之諸物皆盡乃自相食而官食<lb/>
猶充牣吏皆畏灋莫敢振救王世充宻為帝簡閲<lb/>
江淮民間美女獻之由是益有寵　河間賊帥格<lb/>
謙擁衆十餘萬據豆子䴚自稱燕王帝命王世充<lb/>
<pb n="KR2c0001_SBCK_026-53b"/>
將兵討斬之謙將勃海高開道収其餘衆冦掠燕<lb/>
地軍勢復振<lb/>
恭帝義寧元年春正月右禦衛將軍陳稜討杜伏<lb/>
威伏威奮擊大破之伏威乗勝破高郵引兵據歴<lb/>
陽自稱揔管以輔公祐為長史分遣諸將徇屬縣<lb/>
所至輒下江淮間小盜争附之<hi>平江淮事見唐</hi>丙辰竇<lb/>
建德自稱長樂王　辛巳魯郡賊帥徐圓朗攻陷<lb/>
東平分兵略地自琅邪以西北至東平盡有之勝<lb/>
兵二萬餘人　盧明月轉掠河南至于淮北衆號<lb/>
四十萬自稱無上王帝命江都通守王世充討之<lb/>
世充與戰於南陽大破之斬明月餘衆皆散　二<lb/>
<pb n="KR2c0001_SBCK_026-54a"/>
月壬午朔方鷹楊郎將梁師都殺郡丞唐世宗據<lb/>
郡自稱大丞相北連突厥　馬邑人劉武周殺太<lb/>
守王仁恭自稱太守<hi>平河東事見唐</hi>李密翟讓襲興<lb/>
洛倉破之讓推宻為主上宻號為魏公即位稱元<lb/>
年<hi>平東都事見唐</hi>三月梁師都略定雕隂弘化延安等<lb/>
郡遂即皇帝位國號梁改元永隆　左翊衛蒲城<lb/>
郭子和坐事徙榆林㑹郡中大飢子和潜結敢死<lb/>
二十八人攻郡門執郡丞王才數以不恤百姓斬<lb/>
之開倉賑施自稱永樂王改元丑平尊其父為太<lb/>
公以其弟子政為尚書令子端子升為左右僕射<lb/>
有二千餘騎南連梁師都北附突厥各遣子為質<lb/>
<pb n="KR2c0001_SBCK_026-54b"/>
以自固始畢以劉武周為定楊天子梁師都為解<lb/>
事天子子和為平楊天子子和固辭不敢當乃更<lb/>
以為屋利設　夏四月汾隂薛舉劫金城令郝<lb/>
瑗發兵自稱西秦霸王<hi>平隴右事見唐</hi>李密帥衆據<lb/>
回洛倉以逼東都越王侗遣太常丞元善達間行<lb/>
賊中詣江都奏稱李密有衆百萬圍逼東都據洛<lb/>
口倉城内無食若陛下速還烏合必散不然者東<lb/>
都決沒因歔欷嗚咽帝為之改容虞世基進曰越<lb/>
王年少此輩誑之若如所言善達何縁來至帝乃<lb/>
勃然怒曰善達小人敢廷辱我因使經賊中向東<lb/>
陽催運善達遂為羣盜所殺是後人人杜口莫敢<lb/>
<pb n="KR2c0001_SBCK_026-55a"/>
以賊聞世基容貎沈審言多合意特為帝所親愛<lb/>
朝臣無與為比親黨憑之鬻官賣獄賄賂公行其<lb/>
門如市由是朝野共疾怨之内史舍人封德彞託<lb/>
附世基以世基不閑吏務密為指畫宣行詔命諂<lb/>
順帝意羣臣表疏忤㫖者皆屛而不奏鞠獄用灋<lb/>
多峻文深詆論功行賞則抑削就薄故世基之寵<lb/>
日隆而隋政益壞皆德彞所為也　五月甲子<lb/>
唐公李淵舉兵於晉陽　秋七月李淵發晉陽<lb/>
移檄郡縣諭以尊立代王之意　周武威鷹揚府<lb/>
司馬李軌自稱河西大梁王置官屬並擬開皇故<lb/>
事　薛舉自稱秦帝立子仁杲為太子　驍果從<lb/>
<pb n="KR2c0001_SBCK_026-55b"/>
帝在江都者多逃亡帝患之以問裴矩對曰人情<lb/>
非有匹偶難以乆處請聽軍士於此納室帝從之<lb/>
九月悉召江都境内寡婦處女集宫下恣將士所<lb/>
取或先與姦者聴自首即以配之　戊午李淵帥<lb/>
諸軍圍河東屈突通嬰城自守淵留諸將圍河東<lb/>
自引兵趣長安庚申諸軍濟河甲子至朝邑舍於<lb/>
長春宫冬十月淵至長安　羅川令蕭銑自稱梁<lb/>
王　十一月淵迎代王即位遥尊煬帝為太上<lb/>
皇進封淵為唐王<lb/>
唐高祖武德元年隋煬帝至江都荒淫益甚宫中<lb/>
為百餘房各盛供張實以美人日令一房為主人<lb/>
<pb n="KR2c0001_SBCK_026-56a"/>
江都郡丞趙元楷掌供酒饌帝與蕭后及幸姬歴<lb/>
就宴飲酒巵不離口從姬十餘人亦常醉然帝見<lb/>
天下危亂意亦擾擾不自安退朝則幅巾短衣䇿<lb/>
杖步遊徧歴臺舘非夜不止汲汲顧景唯恐不足<lb/>
帝自曉占候卜相好為呉語常夜置酒仰視天文<lb/>
謂蕭后曰外間大有人圖儂然儂不失為長城公<lb/>
卿不失為沈后且共樂飲耳因引滿沉醉又嘗引<lb/>
鏡自照顧謂蕭后曰好頭頸誰當斫之后驚問故<lb/>
帝笑曰貴賤苦樂更迭為之亦復何傷帝見中原<lb/>
已亂無心北歸欲都丹陽保據江東命羣臣廷議<lb/>
之内史侍郎虞世基等皆以為善右侯衞大將軍<lb/>
<pb n="KR2c0001_SBCK_026-56b"/>
李才極陳不可請車駕還長安與世基忿爭而出<lb/>
門下録事衡水李桐客曰江東卑濕土地險狹内<lb/>
奉萬乗外給三軍民不堪命恐亦將散亂耳御史<lb/>
劾桐客謗毁朝政於是公卿皆阿意言江東之民<lb/>
望幸已乆陛下過江撫而臨之此大禹之事也乃<lb/>
命治丹陽宫將徙都之時江都糧盡從駕驍果多<lb/>
關中人乆客思鄉里見帝無西意多謀叛歸郎將<lb/>
竇賢遂帥所部西走帝遣騎追斬之而亡者猶不<lb/>
止帝患之虎賁郎將扶風司馬德戡素有寵於帝<lb/>
帝使領驍果屯於東城德戡與所善虎賁郎將元<lb/>
禮直閣裴䖍通謀曰今驍果人人欲亡我欲言之<lb/>
<pb n="KR2c0001_SBCK_026-57a"/>
恐先事受誅不言於後事發亦不免族滅奈何又<lb/>
聞關内淪沒李孝常以華隂叛上囚其二弟欲殺<lb/>
之我輩家屬皆在西能無此慮乎二人皆懼曰然<lb/>
計將安出德戡曰驍果若亡不若與之俱去二人<lb/>
皆曰善因轉相招引内史舍人元敏虎牙郎將趙<lb/>
行樞鷹揚郎將孟秉符璽郎李覆牛方裕直長許<lb/>
弘仁薛世良城門郎唐奉義醫正張愷勲侍楊士<lb/>
覽等皆與之同謀日夜相結約於廣座明論叛計<lb/>
無所畏避有宫人白蕭后曰外間人人欲反后曰<lb/>
任汝奏之宫人言於帝帝大怒以為非所宜言斬<lb/>
之其後宫人復白后曰天下事一朝至此無可救<lb/>
<pb n="KR2c0001_SBCK_026-57b"/>
者何用言之徒令帝憂耳自是無復言者趙行樞<lb/>
與將作少監宇文智及素厚楊士覽智及之甥也<lb/>
二人以謀告智及智及大喜德戡等期以三月望<lb/>
日結黨西遁智及曰主上雖無道威令尚行卿等<lb/>
亡去正如竇賢取死耳今天實喪隋英雄並起同<lb/>
心叛者已數萬人因行大事此帝王之業也德戡<lb/>
等然之行樞薛世良請以智及兄右屯衛將軍許<lb/>
公化及為主結約既定乃告化及化及性駑怯聞<lb/>
之變色流汗既而從之德戡使許弘仁張愷入備<lb/>
身府告所識者云陛下聞驍果欲叛多醖毒酒欲<lb/>
因享㑹盡鴆殺之獨與南人留此驍果皆懼轉相<lb/>
<pb n="KR2c0001_SBCK_026-58a"/>
告語反謀益急乙卯德戡悉召驍果軍吏諭以所<lb/>
為皆曰唯將軍命是日風霾晝昏晡後德戡盜御<lb/>
廐馬潜厲兵刃是夕元禮裴䖍通直閤下專主殿<lb/>
内唐奉義主閉城門與䖍通相知諸門皆不下鍵<lb/>
至三更德戡於東城集兵得數萬人舉火與城外<lb/>
相應帝望見火且聞外諠囂問何事䖍通對曰草<lb/>
坊失火外人共救之耳時内外隔絶帝以為然智<lb/>
及與孟秉於城外集千餘人劫候衞虎賁馮普樂<lb/>
布兵分守衢巷燕王倓覺有變夜穿芳林門側水<lb/>
竇而入至玄武門詭奏曰臣猝中風命懸俄頃請<lb/>
得面辭裴䖍通等不以聞執囚之丙辰天未明德<lb/>
<pb n="KR2c0001_SBCK_026-58b"/>
戡授䖍通兵以代諸門衛士䖍通自門將數百騎<lb/>
至成象殿宿衛者傳呼有賊䖍通乃還閉諸門獨<lb/>
開東門驅殿内宿衛者令出皆投杖而走右屯衛<lb/>
將軍獨孤盛謂䖍通曰何物兵形勢大異䖍通曰<lb/>
事勢已然不預將軍事將軍㥀毋動盛大罵曰老<lb/>
賊是何物語不及被甲與左右十餘人拒戰為亂<lb/>
兵所殺盛楷之弟也千牛獨孤開逺帥殿内兵數<lb/>
百人詣玄覧門叩閤請曰兵仗尚全猶堪破賊陛<lb/>
下若出臨戰人情自定不然禍今至矣竟無應者<lb/>
軍士稍散賊執開逺義而釋之先是帝選驍健官<lb/>
奴數百人置玄武門謂之給使以僃非常待遇優<lb/>
<pb n="KR2c0001_SBCK_026-59a"/>
厚至以宫人賜之司宫魏氏為帝所信化及等結<lb/>
之使為内應是日魏氏矯詔悉聴給使出外倉猝<lb/>
之際無一人在者德戡等引兵自玄武門入帝聞<lb/>
亂易服逃於西閣䖍通與元禮進兵排左閤魏氏<lb/>
啓之遂入永巷問陛下安在有美人出指之校尉<lb/>
令狐行達拔刀直進帝映窻扉謂行達曰汝欲殺<lb/>
我邪對曰臣不敢但欲奉陛下西還耳因扶帝下<lb/>
閣䖍通本帝為晉王時親信左右也帝見之謂曰<lb/>
卿非我故人乎何恨而反對曰臣不敢反但將士<lb/>
思歸欲奉陛下還京師耳帝曰朕方欲歸正為上<lb/>
江米船不至今與汝歸耳䖍通因勒兵守之至旦<lb/>
<pb n="KR2c0001_SBCK_026-59b"/>
孟秉以甲騎迎化及化及戰栗不能言人有來謁<lb/>
之者但俛首據鞍稱罪過化及至城門德戡迎謁<lb/>
引入朝堂號為丞相裴䖍通謂帝曰百官悉在朝<lb/>
堂陛下須親出慰勞進其從騎逼帝乘之帝嫌其<lb/>
鞍勒弊更易新者乃乗之䖍通執轡挾刀出宫門<lb/>
賊徒喜譟動地化及揚言曰何用持此物出亟還<lb/>
與手帝問世基何在賊黨馬文舉曰已梟首矣於<lb/>
是引帝還至寢殿䖍通德戡等拔白刃侍立帝歎<lb/>
曰我何罪至此文舉曰陛下違棄宗廟巡遊不息<lb/>
外勤征討内極奢淫使丁壯盡於矢刃女弱填於<lb/>
溝壑四民喪業盜賊蜂起專任佞諛飾非拒諫何<lb/>
<pb n="KR2c0001_SBCK_026-60a"/>
謂無罪帝曰我實負百姓至於爾輩榮禄兼極何<lb/>
乃如是今日之事孰為首邪德戡曰溥天同怨何<lb/>
止一人化及又使封德彝數帝罪帝曰卿乃士人<lb/>
何為亦爾德彝赧然而退帝愛子趙王杲年十二<lb/>
在帝側號慟不已䖍通斬之血濺御服賊欲弑帝<lb/>
帝曰天子死自有灋何得加以鋒刄取鴆酒來文<lb/>
舉等不許使令狐行達頓帝令坐帝自解練巾授<lb/>
行達縊殺之初帝自知必及於難常以甖貯毒藥<lb/>
自隨謂所幸諸姬曰若賊至汝曹當先飲之然後<lb/>
我飲及亂顧索藥左右皆逃散竟不能得蕭后與<lb/>
官人撤漆牀板為小棺與趙王杲同殯於西院流<lb/>
<pb n="KR2c0001_SBCK_026-60b"/>
珠堂帝每巡幸常以蜀王秀自隨囚於驍果營化<lb/>
及弑帝欲奉秀立之衆議不可乃殺秀及其七男<lb/>
又殺齊王暕及其二子幷燕王倓隋氏宗室外戚<lb/>
無少長皆死唯秦王浩素與智及往來且以計全<lb/>
之齊王暕素失愛於帝恒相猜忌帝聞亂顧蕭后<lb/>
曰得非阿孩邪化及使人就第誅暕暕謂帝使収<lb/>
之曰詔使且緩兒兒不負國家賊曳至街中斬之<lb/>
暕竟不知殺者為誰父子至死不相明又殺内史<lb/>
侍郎虞世基御史大夫裴藴左翊衛大將軍來䕶<lb/>
兒袐書監袁充右翊衛將軍宇文恊千牛宇文皛<lb/>
梁公蕭鉅等及其子鉅琮之弟子也難將作江陽<lb/>
<pb n="KR2c0001_SBCK_026-61a"/>
長張惠紹馳告裴藴與惠紹謀欲矯詔發郭下兵<lb/>
収化及等扣門援帝議定遣報虞世基世基疑告<lb/>
反者不實抑而不許須臾難作藴歎曰謀及播郎<lb/>
竟誤人事虞世基宗人伋謂世基子符璽郎熈曰<lb/>
事勢已然吾將濟卿南度同死何益熈曰棄父背<lb/>
君求生何地感尊之懷自此決矣世基弟世南抱<lb/>
世基號泣請以身代化及不許黄門侍郎裴矩知<lb/>
必將有亂雖厮役皆厚遇之又建䇿為驍果娶婦<lb/>
及亂作賊皆曰非裴黄門之罪既而化及至矩迎<lb/>
拜馬首故得免化及以蘇威不預朝政亦免之威<lb/>
名位素重往參化及化及集衆而見之曲加殊禮<lb/>
<pb n="KR2c0001_SBCK_026-61b"/>
百官悉詣朝堂賀給事郎許善心獨不至許弘仁<lb/>
馳告之曰天子已崩宇文將軍攝政闔朝文武咸<lb/>
集天道人事自有代終何預於叔而低回若此善<lb/>
心怒不肯行弘仁反走上馬泣而去化及遣人就<lb/>
家擒至朝堂既而釋之善心不舞蹈而出化及怒<lb/>
曰此人大負氣復命擒還殺之其母范氏年九十<lb/>
二撫柩不哭曰能死國難吾有子矣因卧不食十<lb/>
餘日而卒唐王之入關也張季珣之弟仲琰為上<lb/>
洛令帥吏民拒守部下殺之以降宇文化及之亂<lb/>
仲琰弟琮為千牛左右化及殺之兄弟三人皆死<lb/>
國難時人愧之化及自稱大丞相揔百揆以皇后<lb/>
<pb n="KR2c0001_SBCK_026-62a"/>
令立秦王浩為帝居别宫令發詔畫敕書而已仍<lb/>
以兵監守之化及以弟智及為左僕射士及為内<lb/>
史令裴矩為右僕射　戊辰隋恭帝詔以唐王為<lb/>
相國揔百揆　宇文化及以左武衛將軍陳稜為<lb/>
江都太守綜領留事壬申令内外戒嚴云欲還長<lb/>
安皇后六宫皆依舊式為御營營前别立帳化及<lb/>
視事其中仗衛部伍皆擬乗輿奪江都人舟檝取<lb/>
彭城水路西歸以折衝郎將沈光驍勇使將給使<lb/>
營於禁内行至顯福宫虎賁郎將麥孟才虎牙郎<lb/>
錢傑與光謀曰吾儕受先帝厚恩今俛首事讎受<lb/>
其驅帥何面目視息世間哉吾必欲殺之死無所<lb/>
<pb n="KR2c0001_SBCK_026-62b"/>
恨光泣曰是所望於將軍也孟才乃紏合恩舊帥<lb/>
所將數千人期以晨起將發時襲化及語洩化及<lb/>
夜與腹心走出營外留人告司馬德戡等使討之<lb/>
光聞營内諠知事覺即襲化及營空無所獲值内<lb/>
史侍郎元敏數而斬之德戡引兵入圍之殺光其<lb/>
麾下數百人皆鬬死一無降者孟才亦死孟才鐵<lb/>
杖之子也　宇文化及擁衆十餘萬據有六宫自<lb/>
奉養一如煬帝每於帳中南面坐人有白事者嘿<lb/>
然不對下牙方取啓狀與唐奉義牛方裕薛世良<lb/>
張愷等參決之以少主浩付尚書省令衛士十餘<lb/>
人守之遣令史取其畫敕百官不復朝參至彭城<lb/>
<pb n="KR2c0001_SBCK_026-63a"/>
水路不通復奪民車牛得二千兩並載宫人珍寶<lb/>
其戈甲戎器悉令軍士負之道逺疲劇軍士始怨<lb/>
司馬德戡竊謂趙行樞曰君大謬誤我當今撥亂<lb/>
必藉英賢化及庸暗羣小在側事將必敗若之何<lb/>
行樞曰在我等耳廢之何難初化及既得政賜司<lb/>
馬德戡爵温國公加光禄大夫以其專統驍果心<lb/>
忌之後數日化及署諸將分配士卒以德戡為禮<lb/>
部尚書外示美遷實奪其兵柄德戡由是憤怨所<lb/>
獲賞賜皆以賂智及智及為之言乃使之將後軍<lb/>
萬餘人以從於是德戡行樞與諸將李本尹正卿<lb/>
宇文導師等謀以後軍襲殺化及便立德戡為主<lb/>
<pb n="KR2c0001_SBCK_026-63b"/>
遣人詣孟海公結為外助遷延未發待海公報許<lb/>
弘仁張愷知之以告化及化及遣宇文士及陽為<lb/>
遊獵至後軍德戡不知事露出營迎謁因執之化<lb/>
及讓之曰與公戮力共定海内出於萬死今始事<lb/>
成方願共守富貴公又何反也德戡曰本殺昏主<lb/>
苦其淫虐推立足下而又甚之逼於物情不獲已<lb/>
也化及縊殺之幷殺其支黨十餘人孟海公畏化<lb/>
及之彊帥衆具牛酒迎之　蕭銑即皇帝位置百<lb/>
官凖梁室故事　煬帝凶問至長安五月戊午隋<lb/>
恭帝禪位于唐甲子唐王即皇帝位　戊辰東都<lb/>
留守官奉越王即皇帝位大赦改元皇泰　乙酉<lb/>
<pb n="KR2c0001_SBCK_026-64a"/>
唐奉隋帝為酅國公　宇文化及留輜重於滑臺<lb/>
以王軌為刑部尚書使守之引兵共趣黎陽李密<lb/>
將徐世勣據黎陽畏其軍鋒以兵西保倉城化及<lb/>
渡河保黎陽分兵圍世勣密帥步騎二萬壁於清<lb/>
淇與世勣以烽火相應深溝高壘不與化及戰化<lb/>
及每攻倉城密輒引兵以掎其後宻與化及隔水<lb/>
而語宻數之曰卿本匈奴皂隷破野頭耳父兄子<lb/>
弟並受隋恩富貴累世舉朝莫二主上失德不能<lb/>
死諌反行弑逆欲規簒奪不追諸葛瞻之忠誠乃<lb/>
為霍禹之惡逆天地所不容將欲何之若速來歸<lb/>
我尚可得全後嗣化及黙然俯視良乆瞋目大言<lb/>
<pb n="KR2c0001_SBCK_026-64b"/>
曰與爾論相殺事何須作書語邪宻謂從者曰化<lb/>
及庸愚如此忽欲圖爲帝王吾當折杖驅之耳化<lb/>
及盛修攻具以逼倉城世勣於城外掘深溝以固<lb/>
守化及阻塹不得至城下世勣於塹中為地道出<lb/>
兵擊之化及大敗焚其攻具　時李宻請降皇泰<lb/>
主令先平化及賜以詔書宻受詔東擊化及王軌<lb/>
降於宻化及大懼欲取以北諸郡其將陳智略等<lb/>
皆降化及趣魏縣<hi>平東都詳見唐</hi>秋八月隋江都太<lb/>
守陳稜求得煬帝之柩僃天子儀衞改葬於江都<lb/>
宫西呉公臺下其王公以下皆列瘞於帝塋之側<lb/>
　　九月辛未追謚隋太上皇為煬帝　宇文化<lb/>
<pb n="KR2c0001_SBCK_026-65a"/>
及至魏縣張愷等謀去之事覺化及殺之腹心稍<lb/>
盡兵勢日蹙兄弟更無他計但相聚酣宴奏女樂<lb/>
化及醉尤智及曰我初不知由汝為計彊來立我<lb/>
今所向無成士馬日散負弑君之名天下所不容<lb/>
今者族滅豈不由汝乎持其兩子而泣智及怒曰<lb/>
事捷之日初不賜尤及其將敗乃欲歸罪何不殺<lb/>
我以降竇建德數相鬬䦧言無長幼醒而復飲以<lb/>
此為恒其衆多亡化及自知必敗嘆曰人生固當<lb/>
死豈不一日為帝乎於是鴆殺秦王浩即皇帝位<lb/>
於魏縣國號許改元天壽署置百官　冬十月<lb/>
丙戌皇泰主以王世充為太尉<lb/>
<pb n="KR2c0001_SBCK_026-65b"/>
二年春正月戊午淮安王神通撃宇文化及於魏<lb/>
縣化及不能抗東走聊城神通拔魏縣引兵追化<lb/>
及至聊城圍之　閏二月宇文化及以珍貨誘<lb/>
海曲諸賊賊帥王薄帥衆從之與共守聊城竇建<lb/>
德謂其羣下曰吾為隋民隋為吾君今宇文化及<lb/>
弑逆乃吾讎也吾不可以不討乃引兵趣聊城淮<lb/>
安王神通攻聊城化及糧盡請降神通不許安撫<lb/>
副使崔世幹勸神通許之神通曰軍士暴露日乆<lb/>
賊食盡計窮克在旦暮吾當攻取以示國威且散<lb/>
其玉帛以勞戰士若受其降將何以為軍賞乎世<lb/>
幹曰今建德方至若化及未平内外受敵吾軍必<lb/>
<pb n="KR2c0001_SBCK_026-66a"/>
敗夫不攻而下之爲功甚易奈何貪其玉帛而不<lb/>
受乎神通怒囚世幹於軍中既而宇文士及自濟<lb/>
北餽之化及軍稍振遂復拒戰神通督兵攻之貝<lb/>
州刺史趙君德攀堞先登神通心害其功収兵不<lb/>
戰君德大詬而下遂不克建德軍且至神通引兵<lb/>
退建德與化及連戰大破之化及復保聊城建德<lb/>
縱兵四面急攻王薄開門納之建德入城生擒化<lb/>
及先謁隋蕭皇后語皆稱臣素服哭煬帝盡哀収<lb/>
傳國璽及鹵簿儀仗撫存隋之百官然後執逆黨<lb/>
宇文智及楊士覽元武達許弘仁孟景集隋官而<lb/>
斬之梟首軍門之外以檻車載化及幷二子承基<lb/>
<pb n="KR2c0001_SBCK_026-66b"/>
承趾至襄國斬之　夏四月癸卯王世充稱皇<lb/>
泰主命禪位于鄭遣其兄世惲幽皇泰主於含涼<lb/>
殿　戊申世充奉皇泰主為潞國公　乙巳王世<lb/>
充即皇帝位　五月王世充遣兄子唐王仁則<lb/>
及家奴梁百年酖皇泰主縊殺之謚曰恭皇帝<hi>見事</hi>
<hi>東都唐平</hi>
　　　高祖興唐<lb/>
隋恭帝義寧元年　初唐公李淵娶於神武肅公<lb/>
竇毅生四男建成世民玄霸元吉一女適太子千<lb/>
牛備身臨汾柴紹世民聰明勇決識量過人見隋<lb/>
室方亂隂有安天下之志傾身下士散財結客咸<lb/>
<pb n="KR2c0001_SBCK_026-67a"/>
得其歡心世民娶右驍衞將軍長孫晟之女右勲<lb/>
衞長孫順德晟之族弟也與右勲侍池陽劉弘基<lb/>
皆避遼東之役亡命在晉陽依淵與世民善左親<lb/>
衞竇琮熾之孫也亦亡命在太原素與世民有隙<lb/>
每以自疑世民加意待之出入卧内琮意乃安晉<lb/>
陽宫監猗氏裴寂晉陽令武功劉文静相與同宿<lb/>
見城上烽火寂歎曰貧賤如此復逢亂離何以自<lb/>
存文静笑曰時事可知吾二人相得何憂貧賤文<lb/>
静見李世民而異之深自結納謂寂曰此非常人<lb/>
豁達類漢高神武同魏祖年雖少命世才也寂初<lb/>
未然之文静坐與李宻連昏繋太原獄世民就省<lb/>
<pb n="KR2c0001_SBCK_026-67b"/>
之文静曰天下大亂非高光之才不能定也世民<lb/>
曰安知其無但人不識耳我來相省非兒女子之<lb/>
情欲與君議大事也計將安出文静曰今主上南<lb/>
巡江淮李宻圍逼東都羣盜殆以萬數當此之際<lb/>
有真主驅駕而用之取天下如反掌耳太原百姓<lb/>
皆避盜入城文静為令數年知其豪傑一旦収集<lb/>
可得十萬人尊公所將之兵復且數萬一言出口<lb/>
誰敢不從以此乗虛入關號令天下不過半年帝<lb/>
業成矣世民笑曰君言正合我意乃隂部署賓客<lb/>
淵不之知也世民恐淵不從猶豫乆之不敢言淵<lb/>
與裴寂有舊每相與宴語或連日夜文静欲因寂<lb/>
<pb n="KR2c0001_SBCK_026-68a"/>
關説乃引寂與世民交世民出私錢數百萬使龍<lb/>
山令高斌亷與寂博稍以輸之寂大喜由是日從<lb/>
世民遊情欵益狎世民乃以其謀告之寂許諾㑹<lb/>
突厥冦馬邑淵遣高君雅將兵與馬邑太守王仁<lb/>
恭幷力拒之仁恭君雅戰不利淵恐幷獲罪甚憂<lb/>
之世民乗間屛人説淵曰今主上無道百姓困窮<lb/>
晉陽城外皆爲戰場大人若守小節下有冦盜上<lb/>
有嚴刑危亡無日不若順民心興義兵轉禍爲福<lb/>
此天授之時也淵大驚曰汝安得爲此言吾今執<lb/>
汝以告縣官因取紙筆欲爲表世民徐曰世民覩<lb/>
天時人事如此故敢發言必欲執告不敢辭死淵<lb/>
<pb n="KR2c0001_SBCK_026-68b"/>
曰吾豈忍告汝汝慎勿出口明日世民復説淵曰<lb/>
今盜賊日䌓遍於天下大人受詔討賊賊可盡乎<lb/>
要之終不免罪且世人皆傳李氏當應圖䜟故李<lb/>
金才無罪一朝族滅大人設能盡賊則功高不賞<lb/>
身益危矣唯昨日之言可以救禍此萬全之䇿也<lb/>
願大人勿疑淵乃歎曰吾一夕思汝言亦大有理<lb/>
今日破家亡軀亦由汝化家為國亦由汝矣先是<lb/>
裴寂私以晉陽宫人侍淵淵從寂飲酒酣寂從容<lb/>
言曰二郎隂養士馬欲舉大事正為寂以宫人侍<lb/>
公恐事覺幷誅為此急計耳衆情已協公意如何<lb/>
淵曰吾兒誠有此謀事已如此當復奈何正須從<lb/>
<pb n="KR2c0001_SBCK_026-69a"/>
之耳帝以淵與王仁恭不能禦冦遣使者執詣江<lb/>
都淵大懼世民與寂等復説淵曰今主昏國亂盡<lb/>
忠無益偏禆失律而罪及明公事已迫矣宜早定<lb/>
計且晉陽士馬精彊宫監蓄積巨萬以兹舉事何<lb/>
患無成代王幼沖關中豪桀並起未知所附公若<lb/>
鼓行而西撫而有之如探囊中之物耳奈何受單<lb/>
使之囚坐取夷滅乎淵然之宻部勒將發㑹帝繼<lb/>
遣使者馳驛赦淵及仁恭使復舊任淵謀亦緩淵<lb/>
之為河東討捕使也請大理司直夏侯端為副端<lb/>
祥之孫也善占候及相人謂淵曰金玉牀揺動帝<lb/>
座不安參墟得嵗必有真人起於其分非公而誰<lb/>
<pb n="KR2c0001_SBCK_026-69b"/>
乎主上猜忍尤忌諸李金才既死公不思變通必<lb/>
為之次矣淵心然之及留守晉陽鷹揚府司馬太<lb/>
原許世緒説淵曰公姓在圖籙名應歌謡握五郡<lb/>
之兵當四戰之地舉事則帝業可成端居則亡不<lb/>
旋踵唯公圖之行軍司鎧文水武士彠前太子左<lb/>
勲衛唐憲憲弟儉皆勸淵舉兵儉説淵曰明公北<lb/>
招戎狄南収豪傑以取天下此湯武之舉也淵曰<lb/>
湯武非所敢擬在私則圖存在公則拯亂卿姑自<lb/>
重吾將思之憲邕之孫也時建成元吉尚在河東<lb/>
故淵遷延未發劉文静謂裴寂曰先發制人後發<lb/>
制於人何不早勸唐公舉兵而推遷不已且公為<lb/>
<pb n="KR2c0001_SBCK_026-70a"/>
宫監而以宫人侍客公死可爾何誤唐公也寂甚<lb/>
懼屢趣淵起兵淵乃使文静詐為敕書發太原西<lb/>
河鴈門馬邑民年二十已上五十已下悉為兵期<lb/>
嵗暮集涿郡撃高麗由是人情忷忷思亂者益衆<lb/>
及劉武周據汾陽宫世民言於淵曰大人為留守<lb/>
而盜賊竊據離宫不早建大計禍今至矣淵乃集<lb/>
將佐謂之曰武周據汾陽宫吾輩不能制罪當族<lb/>
滅若之何王威等皆懼再拜請計淵曰朝廷用兵<lb/>
動止皆稟節度今賊在數百里内江都在三千里<lb/>
外加以道路險要復有它賊據之以嬰城膠柱之<lb/>
兵當巨猾豕突之勢必不全矣進退維谷何為而<lb/>
<pb n="KR2c0001_SBCK_026-70b"/>
可威等皆曰公地兼親賢同國休戚若俟奏報豈<lb/>
及事機要在平賊專之可也淵陽若不得已而從<lb/>
之者曰然則先當集兵乃命世民與劉文静長孫<lb/>
順德劉弘基等各募兵逺近赴集旬日間近萬人<lb/>
仍宻遣使召建成元吉於河東柴紹於長安王威<lb/>
高君雅見兵大集疑淵有異志謂武士彠曰順德<lb/>
弘基皆背征三寺所犯當死安得將兵欲収桉之<lb/>
士彠曰二人皆唐公客若爾必大致紛紜威等乃<lb/>
止留守司兵田德平欲勸威等桉募人之狀士彠<lb/>
曰討捕之兵悉隷唐公威君雅但寄坐耳彼何能<lb/>
為德平亦止晉陽鄉長劉世龍宻告淵云威君雅<lb/>
<pb n="KR2c0001_SBCK_026-71a"/>
欲因晉祠祈雨為不利五月癸亥夜淵使丗民伏<lb/>
兵於晉陽宫城之外甲子旦淵與威君雅共坐視<lb/>
事使劉文静引開陽府司馬胙城劉政㑹入立庭<lb/>
中稱有宻狀淵目威等取狀視之政㑹不與曰所<lb/>
告乃副留守事唯唐公得視之淵陽驚曰豈有是<lb/>
邪視其狀云威君雅濳引突厥入寇君雅攘𬒮大<lb/>
詬曰此乃反者欲殺我耳時丗民已布兵塞衢路<lb/>
文静因與劉弘基長孫順德等共執威君雅繫獄<lb/>
丙寅突厥數萬衆寇晉陽輕騎入外郭北門出其<lb/>
東門淵命裴寂等勒兵為僃而悉開諸城門突厥<lb/>
不能測莫敢進衆以為威君雅實召之也淵於是<lb/>
<pb n="KR2c0001_SBCK_026-71b"/>
斬威君雅以徇淵部將王康達將千餘人出戰皆<lb/>
死城中忷懼淵夜遣軍潜出城且則張旗鳴鼓自<lb/>
它道來如援軍者突厥終疑之留城外二日大掠<lb/>
而去　李建成李元吉棄其弟智雲於河東而去<lb/>
吏執智雲送長安殺之建成元吉遇柴紹於道與<lb/>
之偕行　六月己卯李建成等至晉陽　劉文<lb/>
静勸李淵與突厥相結資其士馬以益兵勢淵從<lb/>
之自為手啓卑辭厚禮遺始畢可汗云欲大舉義<lb/>
兵逺迎主上復與突厥和親如開皇之時若能與<lb/>
我俱南願勿侵暴百姓若但和親坐受寶貨亦唯<lb/>
可汗所擇始畢得啓謂其大人曰隋主為人我所<lb/>
<pb n="KR2c0001_SBCK_026-72a"/>
知也若迎以來必害唐公而擊我無疑矣茍唐公<lb/>
自爲天子我當不避盛暑以兵馬助之即命以此<lb/>
意爲復書使者七日而返將佐皆喜請從突厥之<lb/>
言淵不可裴寂劉文静等皆曰今義兵雖集而戎<lb/>
馬殊乏胡兵非所須而馬不可失若復稽回恐其<lb/>
有悔淵曰諸君宜更思其次寂等乃請尊天子爲<lb/>
太上皇立代王爲帝以安隋室移檄郡縣改易旗<lb/>
幟雜用絳白以示突厥淵曰此可謂掩耳盜鐘然<lb/>
逼於時事不得不爾乃許之遣使以此議告突厥<lb/>
西河郡不從淵命甲申淵使建成世民將兵擊西<lb/>
河命太原令太原温大有與之偕行曰吾兒年少<lb/>
<pb n="KR2c0001_SBCK_026-72b"/>
以卿參謀軍事事之成敗當以此行卜之時軍士<lb/>
新集咸未閲習建成世民與之同甘苦遇敵則以<lb/>
身先之近道菜果非買不食軍士有竊之者輒求<lb/>
其主償之亦不詰竊者軍士及民皆感悅至西河<lb/>
城下民有欲入城者皆聽其入郡丞高德儒閉城<lb/>
拒守己丑攻拔之執德儒至軍門世民數之曰汝<lb/>
指野鳥為鸞以欺人主取高官吾興義兵正為誅<lb/>
佞人耳遂斬之自餘不戮一人秋毫無犯各慰撫<lb/>
使復業逺近聞之大悦建成等引兵還晉陽往返<lb/>
凡九日淵喜曰以此行兵雖横行天下可也遂定<lb/>
入關之計淵開倉以賑貧民應募者日益多淵命<lb/>
<pb n="KR2c0001_SBCK_026-73a"/>
為三軍分左右通謂之義士裴寂等上淵號為大<lb/>
將軍癸巳建大將軍府以寂為長史劉文静為司<lb/>
馬唐儉及前長安尉温大雅為記室大雅仍與弟<lb/>
大有共掌機宻武士彠為鎧曹劉政㑹及武城崔<lb/>
善為太原張道原為户曹晉陽長上邽姜謩為司<lb/>
功參軍太谷長殷開山為府掾長孫順德劉弘基<lb/>
竇琮及鷹揚郎將高平王長諧天水姜寶誼陽屯<lb/>
為左右統軍自餘文武隨才授任又以世子建成<lb/>
為隴西公左領軍大都督左三統軍隷焉世民為<lb/>
敦煌公右領軍大都督右三統軍隷焉各置官屬<lb/>
以柴紹為右領軍府長史諮議譙人劉贍領西河<lb/>
<pb n="KR2c0001_SBCK_026-73b"/>
通守道源名河開山名嶠皆以字行開山不害之<lb/>
孫也　突厥遣其柱國康鞘利等送馬千匹詣李<lb/>
淵為互市許發兵送淵入關多少隨所欲丁酉淵<lb/>
引見康鞘利等受可汗書禮容盡恭贈遣康鞘利<lb/>
等甚厚擇其馬之善者止市其半義士請以私錢<lb/>
市其餘淵曰虜饒馬而貪利其來將不已恐汝不<lb/>
能市也吾所以少取者示貧且不以為急故也當<lb/>
為汝貰之不足為汝費乙巳靈壽賊帥郗士陵帥<lb/>
衆數千降於淵淵以為鎮東將軍燕郡公仍置鎮<lb/>
東府補僚屬以招撫山東郡縣己巳康鞘利北還<lb/>
淵命劉文静使於突厥以請兵私謂文静曰胡騎<lb/>
<pb n="KR2c0001_SBCK_026-74a"/>
入中國生民之大蠧也吾所以欲得之者恐劉武<lb/>
周引之共為邊患又胡馬行牧不費芻粟聊欲藉<lb/>
之以為聲勢耳數百人之外無所用之　秋七<lb/>
月壬子李淵以子元吉為太原太守留守晉陽宫<lb/>
後事並委之癸丑淵帥甲士三萬發晉陽立軍門<lb/>
誓衆幷移檄郡縣諭以尊立代王之意西突厥阿<lb/>
史那大奈亦帥其衆以從甲寅遣通議大夫張綸<lb/>
將兵徇稽胡丙辰淵至西河慰勞吏民賑贍窮乏<lb/>
民年七十已上皆除散官其餘豪傑隨才授任口<lb/>
詢功能手注官秩一日除千餘人受官者皆不取<lb/>
告身各分淵所書官名而去淵入雀鼠谷壬戌軍<lb/>
<pb n="KR2c0001_SBCK_026-74b"/>
賈胡堡去霍邑五十餘里代王侑遣虎牙郎將宋<lb/>
老生帥精兵二萬屯霍邑左武候大將軍屈突通<lb/>
將驍果數萬屯河東以拒淵㑹積雨淵不得進遣<lb/>
府佐沈叔安等將羸兵還太原更運一月糧乙丑<lb/>
張綸克離石殺太守楊子崇劉文静至突厥見始<lb/>
畢可汗請兵且與之約曰若入長安民衆土地入<lb/>
唐公金玉繒帛歸突厥始畢大喜丙寅遣其大臣<lb/>
級失特勒先至淵軍告以兵已上道淵以書招李<lb/>
宻宻自恃兵彊欲為盟主己巳使祖君彦復書曰<lb/>
與兄派流雖異根系本同自唯虚薄為四海英雄<lb/>
共推盟主所望左提右挈戮力同心執子嬰於咸<lb/>
<pb n="KR2c0001_SBCK_026-75a"/>
陽殪商辛於牧野豈不盛哉且欲使淵以步騎數<lb/>
千自至河内面結盟約淵得書笑曰宻妄自矜大<lb/>
非折簡可致吾方有事關中若遽絶之乃是更生<lb/>
一敵不如卑辭推奬以驕其志使為我塞成皋之<lb/>
道綴東都之兵我得專意西征俟關中平定據險<lb/>
養威徐觀蚌鷸之勢以収漁人之功未為晚也乃<lb/>
使温大雅復書曰吾雖庸劣幸承餘緒出為八使<lb/>
入典六屯顛而不扶通賢所責所以大㑹義兵和<lb/>
親北狄共匡天下志在尊隋天生蒸民必有司牧<lb/>
當今為牧非子而誰老夫年逾知命願不及此欣<lb/>
戴大弟攀鱗附翼唯弟早膺圖籙以寧兆民宗盟<lb/>
<pb n="KR2c0001_SBCK_026-75b"/>
之長屬籍見容復封於唐斯榮足矣殪商辛於牧<lb/>
野所不忍言執子嬰於咸陽未敢聞命汾晉左右<lb/>
尚須安輯盟津之㑹未暇卜期宻得書甚喜以示<lb/>
將佐曰唐公見推天下不足定矣自是信使往來<lb/>
不絶雨乆不止淵軍中糧乏劉文静未返或傳突<lb/>
厥與劉武周乗虚襲晉陽淵召將佐謀北還裴寂<lb/>
等皆曰宋老生屈突通連兵據險未易猝下李宻<lb/>
雖云連和姦謀難測突厥貪而無信唯利是視武<lb/>
周事胡者也太原一方都㑹且義兵家屬在焉不<lb/>
如還救根本更圖後舉李世民曰今禾菽被野何<lb/>
憂乏糧老生輕躁一戰可擒李宻顧戀倉粟未遑<lb/>
<pb n="KR2c0001_SBCK_026-76a"/>
逺略武周與突厥外雖相附内實相猜武周雖逺<lb/>
利太原豈可近忘馬邑本興大義奮不顧身以救<lb/>
蒼生當先入咸陽號令天下今遇小敵遽已班師<lb/>
恐從義之徒一朝解體還守太原一城之地為賊<lb/>
耳何以自全李建成亦以為然淵不聽促令引發<lb/>
世民將復入諫㑹日暮淵已寢世民不得入號哭<lb/>
於外聲聞帳中淵召問之世民曰今兵以義動進<lb/>
戰則克退還則散衆散於前敵乗於後死亡無日<lb/>
何得不悲淵乃悟曰軍已發奈何世民曰右軍嚴<lb/>
而未發左軍雖去計亦未逺請自追之淵笑曰吾<lb/>
之成敗皆在爾知復何言唯爾所為世民乃與建<lb/>
<pb n="KR2c0001_SBCK_026-76b"/>
成分道夜追左軍復還丙子太原運糧亦至　八<lb/>
月己卯雨霽庚辰李淵命軍中曝鎧仗行裝辛巳<lb/>
旦東南由山足細道趣霍邑淵恐宋老生不出李<lb/>
建成李世民曰老生勇而無謀以輕騎挑之理無<lb/>
不出脫其固守則誣以貳於我彼恐為左右所奏<lb/>
安敢不出淵曰汝測之善老生不能逆戰賈胡吾<lb/>
知其無能為也淵與數百騎先至霍邑城東數里<lb/>
以待步兵使建成世民將數十騎至城下舉鞭指<lb/>
麾若將圍城之狀且詬之老生怒引兵三萬自東<lb/>
門南門分道而出淵使殷開山趣召後軍後軍至<lb/>
淵欲使軍士先食而戰世民曰時不可失淵乃與<lb/>
<pb n="KR2c0001_SBCK_026-77a"/>
建成陳於城東世民陳於城南淵建成戰小却世<lb/>
民與軍頭臨淄段志玄自南原引兵馳下衝老生<lb/>
陳出其背世民手殺數十人兩刀皆缺流血滿袖<lb/>
灑之復戰淵兵復振因傳呼曰已獲老生矣老生<lb/>
兵大敗淵兵先趣其門門閉老生下馬投塹劉弘<lb/>
基就斬之僵尸數里日已暮淵即命登城時無攻<lb/>
具將士肉薄而登遂克之淵賞霍邑之功軍吏疑<lb/>
奴應募者不得與良人同淵曰矢石之間不辨貴<lb/>
賤論勲之際何有等差宜並從本勲授壬午淵引<lb/>
見霍邑吏民勞賞如西河選其丁壯使從軍關中<lb/>
軍士欲歸者並授五品散官遣歸或諌以官太濫<lb/>
<pb n="KR2c0001_SBCK_026-77b"/>
淵曰隋氏吝惜勲賞此所以失人心也奈何効之<lb/>
且収衆以官不勝於用兵乎丙戌淵入臨汾郡慰<lb/>
撫如霍邑庚寅宿鼓山綘郡通守陳叔達拒守辛<lb/>
卯進攻克之叔達陳高宗之子有才學淵禮而用<lb/>
之癸巳淵至龍門劉文静康鞘利以突厥兵五百<lb/>
人馬二千匹來至淵喜其來援謂文静曰吾西行<lb/>
及河突厥始至兵少馬多皆君將命之功也汾陽<lb/>
薛大鼎説淵請勿攻河東自龍門直濟河據永豐<lb/>
倉傳檄逺近關中可坐取也淵將從之諸將請先<lb/>
攻河東乃以大鼎為大將軍府察非椽河東縣户<lb/>
曹任瓌説淵曰關中豪傑皆企踵以待義兵瓌在<lb/>
<pb n="KR2c0001_SBCK_026-78a"/>
馮翊積年知其豪傑請往諭之必從風而靡義師<lb/>
自梁山濟河指韓城逼郃陽蕭造文吏必望塵請<lb/>
服孫華之徒皆當逺迎然後鼓行而進直據永豊<lb/>
雖未得長安關中固已定矣淵恱以瓌為銀青光<lb/>
禄大夫時關内羣盜孫華最彊丙申淵至汾隂以<lb/>
書招之己亥淵進軍壷口河濵之民獻舟者日以<lb/>
百數仍置水軍壬寅孫華自郃陽輕騎度河見淵<lb/>
淵握手與坐慰奬之以華為左光禄大夫武鄉縣<lb/>
公領馮翊太守其徒有功者委華以次授官賞賜<lb/>
甚厚使之先濟繼遣左右統軍王長諧劉弘基及<lb/>
左領軍長史陳演壽金紫光禄大夫史大奈將歩<lb/>
<pb n="KR2c0001_SBCK_026-78b"/>
騎六千自梁山濟營於河西以待大軍以任瓌為<lb/>
招慰大使瓌説韓城下之淵謂長諧等曰屈突通<lb/>
精兵不少相去五十餘里不敢來戰足明其衆不<lb/>
為之用然通畏罪不敢不出若自濟河擊卿等則<lb/>
我進攻河東必不能守若全軍守城則卿等絶其<lb/>
河梁前扼其喉後拊其背彼不走必為擒矣　九<lb/>
月乙卯張綸徇龍泉文成等郡皆下之獲文成太<lb/>
守鄭元璹元璹譯之子也　屈突通遣虎牙郎將<lb/>
桑顯和將驍果數千人夜襲王長諧等營長諧等<lb/>
戰不利孫華史大柰以遊騎自後撃顯和大破之<lb/>
顯和脱走入城仍自絶河梁丙辰馮翊太守蕭造<lb/>
<pb n="KR2c0001_SBCK_026-79a"/>
降於李淵造脩之子也戊午淵帥諸軍圍河東屈<lb/>
突通嬰城自守將佐復推淵領太尉増置官屬淵<lb/>
從之時河東未下三鋪豪傑至者日以千數淵欲<lb/>
引兵西趣長安猶豫未決裴寂曰屈突通擁大衆<lb/>
馮堅城吾捨之而去若進攻長安不克退為河東<lb/>
所踵腹背受敵此危道也不若先克河東然後西<lb/>
上長安恃通為援通敗長安必破矣李世民曰不<lb/>
然兵貴神速吾席累勝之威撫歸附之衆鼔行而<lb/>
西長安之人望風震駭智不及謀勇不及斷取之<lb/>
若振槁葉耳若淹留自弊於堅城之下彼得成謀<lb/>
脩備以待我坐費日月衆心離沮則大事去矣且<lb/>
<pb n="KR2c0001_SBCK_026-79b"/>
關中蜂起之將未有所屬不可不早招懷也屈突<lb/>
通自守虜耳不足為慮淵兩從之留諸將圍河東<lb/>
自引軍而西朝邑灋曹武功靳孝謨以蒲津中渾<lb/>
二城降華隂令李孝常以永豐倉降仍應接河西<lb/>
諸軍孝常圓通之子也京兆諸縣亦多遣使請降<lb/>
　庚申李淵帥諸軍濟河甲子至朝邑舍於長春<lb/>
宫關中士民歸之者如市丙寅淵遣世子建成司<lb/>
馬劉文静帥王長諧等諸軍數萬人屯永豐倉守<lb/>
潼關以備東方兵慰撫使竇軌等受其節度敦煌<lb/>
公世民帥劉弘基等諸軍數萬人徇渭北慰撫使<lb/>
殷開山等受其節度軌琮之兄也冠氏長于志寧<lb/>
<pb n="KR2c0001_SBCK_026-80a"/>
安養尉顔師古及世民婦兄長孫無忌謁見淵於<lb/>
長春宫師古名籕以字行志寧宣敏之兄子師古<lb/>
之推之孫也皆以文學知名無忌仍有才略淵皆<lb/>
禮而用之以志寧為記室師古為朝散大夫無忌<lb/>
為渭北行軍典籖屈突通聞淵西入署鷹揚郎將<lb/>
湯隂堯君素領河東通守使守蒲坂自引兵數萬<lb/>
趣長安為劉文静所遏將軍劉綱戌潼關屯都尉<lb/>
南城通欲往依之王長諧先引兵襲斬綱據城以<lb/>
拒通通退保北城淵遣其將吕紹宗等攻河東不<lb/>
能克柴紹之自長安赴太原也謂其妻李氏曰尊<lb/>
公舉兵今偕行則不可留此則及禍奈何李氏曰<lb/>
<pb n="KR2c0001_SBCK_026-80b"/>
君第速行我一婦人易以濳匿當自為計紹遂行<lb/>
李氏歸鄠縣别墅散家貲聚徒衆淵從弟神通在<lb/>
長安亡入鄠縣山中與長安大俠史萬寶等起兵<lb/>
以應淵西域商胡何潘仁入司竹園為盜有衆數<lb/>
萬劫前尚書右丞李綱為長史李氏使其奴馬三<lb/>
寶説潘仁與之就神通合勢攻鄠縣下之神通衆<lb/>
踰一萬自稱關中道行軍揔管以前藥城長令狐<lb/>
德棻為記室德棻熈之子也李氏又使馬三寶説<lb/>
羣盜李仲文向善志丘師利等皆帥衆從之仲文<lb/>
宻之從父師利和之子也西京留守屢遣兵討潘<lb/>
仁等皆為所敗李氏徇盩厔武功始平皆下之衆<lb/>
<pb n="KR2c0001_SBCK_026-81a"/>
至七萬左親衞段綸文振之子也娶淵女亦聚徒<lb/>
於藍田得萬餘人及淵濟河神通李氏綸各遣使<lb/>
迎淵淵以神通為光禄大夫子道彦為朝請大夫<lb/>
綸為金紫光禄大夫使柴紹將數百騎並南山迎<lb/>
李氏何潘仁李仲文向善志及關中羣盜皆請降<lb/>
於淵淵一一以書慰勞授官使各居其所受敦煌<lb/>
公世民節度刑部尚書領京兆内史衞文昇年老<lb/>
聞淵兵向長安憂懼成疾不復預事獨左翊衛將<lb/>
軍隂世師京兆郡丞骨儀奉代王侑乗城拒守己<lb/>
巳淵如蒲津庚午自臨晉濟渭至永豐倉勞軍開<lb/>
倉賑飢民辛未還長春宫壬申進屯馮翊世民所<lb/>
<pb n="KR2c0001_SBCK_026-81b"/>
至吏民及羣盜歸之如流世民収其豪俊以備僚<lb/>
屬營于涇陽勝兵九萬李氏將精兵萬餘㑹世民<lb/>
於渭北與柴紹各置幕府號娘子軍先是平涼奴<lb/>
賊數萬圍扶風太守竇璡數月不下賊中食盡丘<lb/>
師利遣其弟行恭帥五百人負米麥持牛酒詣奴<lb/>
賊營奴帥長揖行恭手斬之謂其衆曰汝輩皆良<lb/>
人何故事奴為主使天下謂之奴賊衆皆俯伏曰<lb/>
願改事公行恭即帥其衆與師利共謁世民於渭<lb/>
北世民以為光禄大夫璡琮之從子也隰城尉房<lb/>
玄齡謁世民於軍門世民一見如舊識署記室參<lb/>
軍引為謀主玄齡亦自以遇知己罄竭心力知無<lb/>
<pb n="KR2c0001_SBCK_026-82a"/>
不為淵命劉弘基殷開山分兵西略扶風有衆六<lb/>
萬南度渭水屯長安故城城中出戰弘基逆撃破<lb/>
之世民引兵趣司竹李仲文何潘仁向善志皆帥<lb/>
衆從之頓于阿城勝兵十三萬軍令嚴整秋毫不<lb/>
犯乙亥世民自盩厔遣使白淵請期日赴長安淵<lb/>
曰屈突東行不能復西不足虞矣乃命建成選倉<lb/>
上精兵自新豐趣長樂宫世民帥新附諸軍北屯<lb/>
長安故城至並聴教延安上郡雕隂皆請降於淵<lb/>
丙子淵引軍西行所過離宫園苑皆罷之出宫女<lb/>
還其親屬冬十月辛巳淵至長安營於春明門之<lb/>
西北諸軍皆集合二十餘萬淵命各依壘壁毋得<lb/>
<pb n="KR2c0001_SBCK_026-82b"/>
入村落侵暴屢遣使至城下諭衛文昇等以欲尊<lb/>
隋之意不報辛卯命諸軍進圍城甲午淵遷館於<lb/>
安興坊　甲辰李淵命諸軍攻城約毋得犯七廟<lb/>
及代王宗室違者夷三族孫華中流矢卒十一月<lb/>
丙辰軍頭雷永吉先登遂克長安代王在東宫左<lb/>
右奔散唯侍讀姚思亷侍側軍士將登殿思亷厲<lb/>
聲訶之曰唐公舉義兵匡帝室卿等毋得無禮衆<lb/>
皆愕然布立庭下淵迎王於東宫遷居大興殿後<lb/>
聽思亷扶王至順陽閤下泣拜而去思亷察之子<lb/>
也淵還舍於長樂宫與民約灋十二條悉除隋苛<lb/>
禁淵之起兵也留守官發其墳墓毁其五廟至是<lb/>
<pb n="KR2c0001_SBCK_026-83a"/>
衛文昇已卒戊午執隂世師骨儀等數以貪婪苛<lb/>
酷且拒義師俱斬之死者十餘人餘無所問馬邑<lb/>
郡丞三原李靖素與淵有隙淵入城収靖將斬之<lb/>
靖大呼曰公興義兵欲平暴亂乃以私怨殺壯士<lb/>
乎世民為之固請乃捨之世民因召置幕府靖少<lb/>
負志氣有文武才略其舅韓擒虎毎撫之曰可與<lb/>
言將帥之略者獨此子耳　壬戍李淵備灋駕迎<lb/>
代王即皇帝位於天興殿時年十三大赦改元遥<lb/>
尊煬帝為太上皇甲子淵自長樂宫入長安以淵<lb/>
為假黄鉞使持節大都督内外諸軍事尚書令大<lb/>
丞相進封唐王以武德殿為丞相府改教稱令日<lb/>
<pb n="KR2c0001_SBCK_026-83b"/>
於䖍化門視事乙丑榆林靈武平涼安定諸郡皆<lb/>
遣使請命丙寅詔軍國機務事無大小文武設官<lb/>
位無貴賤憲章賞罰咸歸相府唯郊祀天地四時<lb/>
禘祫奏聞置丞相府官屬以裴寂為長史劉文静<lb/>
為司馬何潘仁使李綱入見淵留之以為丞相府<lb/>
司録專掌選事又以前考功郎中竇威為司録參<lb/>
軍使定禮儀威熾之子也淵傾府庫以賜勲人國<lb/>
用不足右光禄大夫劉世龍獻䇿以為今義師數<lb/>
萬並在京師樵蘇貴而布帛賤請伐六街及苑中<lb/>
樹為樵以易布帛可得十數萬匹淵從之己巳以<lb/>
李建成為唐世子李世民為京兆尹秦公李元吉<lb/>
<pb n="KR2c0001_SBCK_026-84a"/>
為齊公　十二月癸未追謚唐王淵大父襄公<lb/>
為景王考仁公為元王夫人竇氏為穆妃　世民<lb/>
破薛仁杲於扶風<hi>平隴右事見唐</hi>乙未平涼留守張<lb/>
隆丁酉河池太守蕭瑀及扶風漢陽郡相繼來降<lb/>
以竇璡為工部尚書燕國公蕭瑀為禮部尚書宋<lb/>
國公　李孝恭撃破朱粲諸將請盡殺其俘孝恭<lb/>
曰不可自是以往誰復肯降矣皆釋之於是自金<lb/>
川出巴蜀檄書所至降附者三十餘州　屈突通<lb/>
與劉文静相持月餘通復使桑顯和夜襲其營文<lb/>
静與左光禄大夫段志玄悉力苦戰顯和敗走盡<lb/>
俘其衆通勢益蹙或説通降通泣曰吾歴事兩主<lb/>
<pb n="KR2c0001_SBCK_026-84b"/>
恩顧甚厚食人之禄而違其難吾不為也每自摩<lb/>
其頸曰要當為國家受一刀勞勉將士未嘗不流<lb/>
涕人亦以此懷之丞相淵遣其家僮召之通立斬<lb/>
之及聞長安不守家屬皆為淵所虜乃留顯和鎮<lb/>
潼關引兵東出將趣洛陽通適去顯和即以城降<lb/>
文静文静遣竇珍等將輕騎與顯和追之及於稠<lb/>
桑通結陳自固竇琮遣通子壽往諭之通罵曰此<lb/>
賊何來昔與汝為父子今與汝為仇讎命左右射<lb/>
之顯和謂其衆曰今京城已陷汝輩皆關中人去<lb/>
欲何之衆皆釋仗而降通知不免下馬東南再拜<lb/>
號哭曰臣力屈至此非敢負國天地神祇實知之<lb/>
<pb n="KR2c0001_SBCK_026-85a"/>
軍人執通送長安淵以為兵部尚書賜爵蔣公兼<lb/>
秦公元帥府長史淵遣通至河東城下招諭堯君<lb/>
素君素見通歔欷不自勝通亦泣下霑衿因謂君<lb/>
素曰吾軍已敗義旗所指莫不響應事勢如此卿<lb/>
當早降君素曰公為國大臣主上委公以關中代<lb/>
王付公以社稷奈何負國生降乃更為人作説客<lb/>
邪公所乗馬即代王所賜也公何面目乗之哉通<lb/>
曰吁君素我力屈而來君素曰方今力猶未屈何<lb/>
用多言通慙而退　劉文静等引兵東略地取弘<lb/>
農郡遂定新安以西　甲辰李淵遣雲陽令詹<lb/>
俊武功縣正李仲衮徇巴蜀下之<lb/>
<pb n="KR2c0001_SBCK_026-85b"/>
唐高祖武德元年春正月丁未朔隋恭帝詔唐王<lb/>
劒履上殿賛拜不名唐王既克長安以書諭諸郡<lb/>
縣於是東自商洛南盡巴蜀郡縣長史及盜賊渠<lb/>
帥氐羌酋長争遣子弟入見請降有司復書日以<lb/>
百數　二月己卯唐王遣太常卿鄭元璹將兵<lb/>
出商洛徇南陽左領軍府司馬安陸馬元規徇安<lb/>
陸及荆襄　三月己酉以齊公元吉為鎮北將<lb/>
軍太原道行軍元帥都督十五郡諸軍事聴以便<lb/>
宜從事　乙卯徒秦公世民為趙公　戊辰隋恭<lb/>
帝詔以十郡益唐國仍以唐王為相國揔百揆唐<lb/>
國置丞相以下官又加九錫王謂僚屬曰此諂䛕<lb/>
<pb n="KR2c0001_SBCK_026-86a"/>
者所為耳孤秉大政而自加寵錫可乎必若循魏<lb/>
晉之迹彼皆繁文偽飾欺天㒺人考其實不及五<lb/>
霸而求名欲過三王此孤常所非笑竊亦恥之或<lb/>
曰歴代所行亦何可廢王曰堯舜湯武名因其時<lb/>
取與異道皆推其至誠以應天順人未聞夏商之<lb/>
末必効唐虞之禪也若使少帝有知必不肯為若<lb/>
其無知孤自尊而飾讓平生素心所不為也但改<lb/>
丞相府為相國府其九錫殊禮皆歸有司　夏<lb/>
四月焬帝凶問至長安唐王哭之慟曰吾北面事<lb/>
人失道不能救敢忘哀乎　五月戊午隋恭帝<lb/>
禪位于唐遜居代邸甲子唐王即皇帝位于太極<lb/>
<pb n="KR2c0001_SBCK_026-86b"/>
殿遣刑部尚書蕭造告天於南郊大赦改元罷郡<lb/>
置州以太守為刺史推五運為土德色尚黄　六<lb/>
月甲戌朔以趙公世民為尚書令黄臺公瑗為刑<lb/>
部侍郎相國府長史裴寂為右僕射知政事司馬<lb/>
劉文静為納言司録竇威為内史令李綱為禮部<lb/>
尚書參掌選司掾殷開山為吏部侍郎屬趙慈景<lb/>
為兵部侍郎韋義節為禮部侍郎主簿陳叔達博<lb/>
陵崔民幹並為黄門侍郎唐儉為内史侍郎録事<lb/>
參軍裴晞為尚書右丞以隋民部尚書蕭瑀為内<lb/>
史令禮部尚書竇璡為户部尚書蔣公屈突通為<lb/>
兵部尚書長安令獨孤懷恩為工部尚書瑗上之<lb/>
<pb n="KR2c0001_SBCK_026-87a"/>
從子懷恩舅子也上待裴寂甚厚羣臣無與為比<lb/>
賞賜服玩不可勝紀命尚書奉御日以御膳賜寂<lb/>
視朝必引與同坐入閤則延之卧内言無不從稱<lb/>
為裴監而不名委蕭瑀以庶政事無大小莫不關<lb/>
掌瑀亦孜孜盡力繩違舉過人皆憚之毁之者衆<lb/>
終不自理上嘗有敕而内史不時宣行上責其遲<lb/>
瑀對曰大業之世内史宣敕或前後相違有司不<lb/>
知所從其易在前其難在後臣在省日乆備見其<lb/>
事今王業經始事繋安危逺方有疑恐失機㑹故<lb/>
臣每受一敕必勘審使與前敕不違始敢宣行稽<lb/>
緩之愆實由於此上曰卿用心如是吾復何憂<lb/>
<pb n="KR2c0001_SBCK_026-87b"/>
己卯祔四親廟主追尊皇高祖瀛州府君曰宣簡<lb/>
公皇曽祖司空曰懿王皇祖景王曰景皇帝廟號<lb/>
太祖祖妣曰景烈皇后皇考元王曰元皇帝廟號<lb/>
世祖妣獨孤氏曰元貞皇后追謚妃竇氏曰穆皇<lb/>
后每嵗祀昊天上帝皇地祇神州地祇以景帝配<lb/>
感生帝明堂以元帝配庚辰立世子建成為皇太<lb/>
子趙公世民為秦王齊公元吉為齊王宗室黄瓜<lb/>
公白駒為平原王蜀公孝基為永安王柱國道玄<lb/>
為淮陽王長平公叔良為長平王鄭公神通為永<lb/>
康王安吉公神符為襄邑王柱國德良為新興王<lb/>
上柱國博乂為隴西王上柱國奉慈為勃海王孝<lb/>
<pb n="KR2c0001_SBCK_026-88a"/>
基叔良神符德良帝之從父弟博乂奉慈弟子道<lb/>
玄從父兄子也　乙酉奉隋帝為酅國公詔曰近<lb/>
世以來時運遷革前代親族莫不誅夷興亡之效<lb/>
豈伊人力其隋蔡王智積等子孫並付所司量才<lb/>
選用　丁酉萬年縣灋曹武城孫伏伽上表以為<lb/>
隋以惡聞其過亡天下陛下龍飛晉陽逺近響應<lb/>
未朞年而登帝位徒知得之之易不知隋失之之<lb/>
不難也臣謂宜易其覆轍務盡下情凡人君言動<lb/>
不可不慎竊見陛下今日即位而明日有獻鷂鶵<lb/>
者此乃少年之事豈聖主所須哉又百戲散樂亡<lb/>
國淫聲近太常於民間借婦女裙襦五百餘襲以<lb/>
<pb n="KR2c0001_SBCK_026-88b"/>
充妓衣擬五月五日玄武門遊戯此亦非所以為<lb/>
子孫灋也凡如此類悉宜廢罷善惡之習朝夕漸<lb/>
染易以移人皇太子諸王參僚左右宜謹擇其人<lb/>
其有門風不能雍睦為人素無行義專好奢靡以<lb/>
聲色遊獵為事者皆不可使之親近也自古及今<lb/>
骨肉乖離以至敗國亡家未有不因左右離間而<lb/>
然也願陛下慎之上省表大悦下詔褒稱擢為治<lb/>
書侍御史賜帛三百匹仍頒示逺近　秋九月<lb/>
虞州刺史韋義節攻隋河東通守堯君素乆不下<lb/>
軍數不利壬子以工部尚書獨孤懷恩代之　十<lb/>
一月癸丑獨孤懷恩攻堯君素於蒲阪行軍揔管<lb/>
<pb n="KR2c0001_SBCK_026-89a"/>
趙慈景尚帝女桂陽公主為君素所擒梟首城外<lb/>
以示無降意　冬十二月隋將堯君素守河東<lb/>
上遣吕紹宗韋義節獨孤懷恩相繼攻之俱不下<lb/>
時外圍嚴急君素為木鵝置表於頸具論事勢浮<lb/>
之於河河陽守者得之達於東都皇泰主見而歎<lb/>
息拜君素金紫光禄大夫龎玉皇甫無逸自東都<lb/>
來降上悉遣詣城下為陳利害君素不從又賜金<lb/>
劵許以不死其妻又至城下謂之曰隋室已亡君<lb/>
何自苦君素曰天下名義非婦人所知引弓射之<lb/>
應弦而倒君素亦自知不濟然志在守死每言及<lb/>
國家未嘗不歔欷謂將士曰吾昔事主上於藩邸<lb/>
<pb n="KR2c0001_SBCK_026-89b"/>
大義不得不死必若隋祚永終天命有屬自當斷<lb/>
頭以付諸君聽君等持取富貴今城池甚固倉儲<lb/>
豐備大事猶未可知不可横生心也君素性嚴明<lb/>
善御衆下莫敢叛乆之倉粟盡人相食又獲外人<lb/>
㣲知江都傾覆丙子君素左右薛宗等殺君素以<lb/>
降傳首京師<lb/>
二年秋八月丁酉酅公薨謚曰隋恭帝無後以族<lb/>
子行基嗣<lb/>
<pb n="KR2c0001_SBCK_026-90a"/>
</p>
<p>
通鑑紀事本末卷第二十六<lb/>
<pb n="KR2c0001_SBCK_026-90b"/>
</p>
<p>
</p>
  </div>
</body>
</text>
</TEI>
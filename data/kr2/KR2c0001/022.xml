<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0001_SBCK_022-1a"/>
通鑑紀事本末卷第二十二<lb/>
　　　肇忠用事<lb/>
齊東昏侯永元元年夏六月戊辰魏追尊皇妣髙<lb/>
氏爲文昭皇后配饗髙祖増脩舊冢號終寧陵追<lb/>
賜后父颺爵勃海公謚曰敬以其嫡孫猛襲爵封<lb/>
后兄肇爲平原公肇弟顯爲澄城公三人同日受<lb/>
封魏主素未識諸舅始賜衣幘引見皆惶懼失措<lb/>
數日之間冨貴赫弈<lb/>
和帝中興元年魏主時年十六不能親決庶務委<lb/>
之左右於是倖臣茹皓趙郡王仲興上谷㓂猛趙<lb/>
郡趙脩南陽趙邕及外戚髙肇等始用事魏政浸<lb/>
<pb n="KR2c0001_SBCK_022-1b"/>
衰<lb/>
梁武帝天監元年冬十二月魏陳留公主寡居僕<lb/>
射髙肇秦州刺史張彞皆欲尚之公主許彞而不<lb/>
許肇肇怒譛彞於魏主彞坐沈廢累年<lb/>
二年冬十一月魏主納髙肇兄偃之女爲貴嬪<lb/>
三年魏冠軍將軍茹皓以巧思有寵於帝常在左<lb/>
右傳可門下奏事弄權納賄朝野憚之北海王詳<lb/>
亦附焉皓娶尚書令髙肇從妹皓妻之姊爲詳從<lb/>
父安定王爕之妃詳烝於爕妃由是與皓益相昵<lb/>
狎直閣將軍劉胄本詳所引薦殿中將軍常季賢<lb/>
以善養馬陳掃靜掌櫛皆得幸於帝與皓相表裏<lb/>
<pb n="KR2c0001_SBCK_022-2a"/>
賣權勢髙肇本出髙麗時望輕之帝旣黜六輔誅<lb/>
咸陽王禧專委事於肇肇以在朝親族至少乃邀<lb/>
結朋援附之者旬月超擢不附者䧟以大辠尤忌<lb/>
諸王以詳位居其上欲去之獨執朝政乃譛之於<lb/>
帝云詳與皓胄季賢掃靜謀爲逆亂夏四月帝夜<lb/>
召中尉崔亮入禁中使彈奏詳貪淫奢縱及皓等<lb/>
四人怙權貪橫收皓等繋南臺遣虎賁百人圍守<lb/>
詳第又慮詳驚懼逃逸遣左右郭翼開金墉門馳<lb/>
出諭㫖示以中尉彈狀詳曰審如中尉所糾何憂<lb/>
也正恐更有大罪橫至耳人與我物我實受之詰<lb/>
朝有司奏處皓等罪皆賜死帝引髙陽王雍等五<lb/>
<pb n="KR2c0001_SBCK_022-2b"/>
王入議詳罪詳單車防衛送華林園母妻隨入給<lb/>
小奴弱婢數圍守甚嚴内外不通五月丁未朔下<lb/>
詔宥詳死免爲庶人頃之徙詳於太府寺圍禁彌<lb/>
急母妻皆還南第五日一來視之詳㬥卒詔有司<lb/>
以禮殯葬先是典事史元顯獻雞雛四翼四足詔<lb/>
以問侍中崔光光上表曰漢元帝初元中丞相府<lb/>
史家雌雞伏子漸化爲雄冠距將鳴永光中有獻<lb/>
雄雞生角劉向以爲雞者小畜主司時起居人小<lb/>
臣執事爲政之象也竟寧元年石顯伏辜此其效<lb/>
也靈帝光和元年南宫寺雌雞欲化爲雄但頭冠<lb/>
未變詔以問議郎蔡邕對曰頭爲元首人君之象<lb/>
<pb n="KR2c0001_SBCK_022-3a"/>
也今雞一身已變未至於頭而上知之是將有其<lb/>
事而不遂成之象也若應之不精政無所改頭冠<lb/>
或成爲患滋大是後黃巾破壞四方天下遂大亂<lb/>
今之雞狀雖與漢不同而其應頗相類誠可畏也<lb/>
臣以向邕言推之翼足衆多亦羣下相扇助之象<lb/>
雛而未大足羽差小亦其勢尚微易制御也臣聞<lb/>
災異之見皆所以示吉凶明君覩之而懼乃能致<lb/>
福闇主觀之而慢所以致禍或者今亦有自賤而<lb/>
貴關預政事如前丗石顯之比者邪願陛下進賢<lb/>
黜佞則妖弭慶集矣後數日皓等伏誅帝愈重光<lb/>
髙肇說帝使宿衛隊主帥羽林虎賁守諸王第殆<lb/>
<pb n="KR2c0001_SBCK_022-3b"/>
同幽禁彭城王勰切諌不聽<lb/>
五年　魏主委任髙肇踈薄宗室好桑門之法不<lb/>
親政事<lb/>
六年髙貴嬪有寵而妬髙肇勢傾中外后㬥疾而<lb/>
殂人皆歸咎髙氏宫禁事袐莫能詳也<lb/>
七年春三月戊子魏皇子昌卒侍御師王顯失於<lb/>
療治時人皆以爲承髙肇之意也　秋七月甲午<lb/>
魏立髙貴嬪爲皇后尚書今髙肇益貴重用事肇<lb/>
多變更先朝舊制減削封秩抑黜勲人由是怨聲<lb/>
盈路羣臣宗室皆卑下之唯度支尚書元匡與肇<lb/>
抗衡先自造棺置聽事欲輿棺詣闕論肇罪惡自<lb/>
<pb n="KR2c0001_SBCK_022-4a"/>
殺以切諌肇聞而惡之㑹匡與太常劉芳議權量<lb/>
事肇主芳議匡遂與肇喧競表肇指鹿爲馬御史<lb/>
中尉王顯奏彈匡誣毁宰相有司處匡死刑詔恕<lb/>
死降爲光禄大夫　初魏主爲京兆王愉納于后<lb/>
之妹爲妃愉不愛愛妾李氏生子寶月于后召李<lb/>
氏入宫捶之愉驕奢貪縱所爲多不灋帝召愉入<lb/>
禁中推案杖愉五十出爲冀州刺史愉自以年長<lb/>
而勢位不及二弟濳懷愧恨又身與妾屢𬒳頓辱<lb/>
髙肇數譖愉兄弟愉不勝忿癸亥殺長史羊靈引<lb/>
司馬李遵詐稱得清河王懌密䟽云髙肇弑逆遂<lb/>
爲壇於信都之南即皇帝位大赦改元建平立李<lb/>
<pb n="KR2c0001_SBCK_022-4b"/>
氏爲皇后灋曹參軍崔伯驥不從愉殺之在北州<lb/>
鎭皆疑魏朝有變定州刺史安樂王詮具以狀告<lb/>
之州鎭乃安乙丑魏以尚書李平爲都督北討諸<lb/>
軍行冀州事以討愉平崇之從父弟也　魏髙后<lb/>
之立也彭城武宣王勰固諌魏主不聽髙肇由是<lb/>
怨之數譖勰於魏主魏主不之信勰薦其舅潘僧<lb/>
固爲長樂太守京兆王愉之反脅僧固與之同肇<lb/>
因誣勰北與愉通南招蠻賊彭城郎中令魏偃前<lb/>
防閤髙祖珍希肇提擢<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>成其事肇令侍中元暉<lb/>
以聞暉不從又令左衛元珍言之帝以問暉暉明<lb/>
勰不然又以問肇肇引魏偃髙祖珍爲證帝乃信<lb/>
<pb n="KR2c0001_SBCK_022-5a"/>
之戊戌召勰及髙陽王雍廣陽王嘉清河王懌廣<lb/>
平王懷髙肇俱入宴勰妃李氏方産固辭不赴中<lb/>
使相繼召之不得已與妃訣而登車入東掖門度<lb/>
小橋牛不肯進撃之良乆更有使者責勰來遲乃<lb/>
去牛人挽而進宴於禁中至夜皆醉各就别所消<lb/>
息俄而元珍引武士齎毒酒而至勰曰吾無罪願<lb/>
一見至尊死無恨元珍曰至尊何可復見勰曰至<lb/>
尊聖明不應無事殺我乞與告者一對曲直武士<lb/>
以刀鐶築之勰大言曰冤哉皇天忠而見殺武士<lb/>
又築之勰乃飲毒酒武士就殺之向晨以褥裹尸<lb/>
載歸其第云王因醉而薨李妃號哭大言曰髙肇<lb/>
<pb n="KR2c0001_SBCK_022-5b"/>
枉理殺人天道有靈汝安得良死魏主舉哀於東<lb/>
堂贈官葬禮皆優厚加等在朝貴賤莫不喪氣行<lb/>
路士女皆流涕曰髙令公枉殺賢王由是中外惡<lb/>
之益甚京兆王愉不能守信都癸卯燒門攜李氏<lb/>
及其四子從百餘騎突走李平入信都斬愉所置<lb/>
冀州牧韋超等遣統軍叔孫頭追執愉置信都以<lb/>
聞羣臣請誅愉魏主弗許命鎻送洛陽申以家人<lb/>
之訓行至野王髙肇密使人殺之諸子至洛魏主<lb/>
皆赦之魏主將屠李氏中書令崔光諌曰李氏方<lb/>
姙刑至刳胎乃桀紂所爲酷而非灋請俟産畢然<lb/>
後行刑從之李平捕愉餘黨千餘人將盡殺之録<lb/>
<pb n="KR2c0001_SBCK_022-6a"/>
事參軍髙顥曰此皆脅從前旣許之原免矣宜爲<lb/>
表陳平從之皆得免死顥祐之孫也濟州刺史髙<lb/>
植帥州軍撃愉有功當封植不受曰家荷重恩爲<lb/>
國致效乃其常節何敢求賞植肇之子也加李平<lb/>
散騎常侍髙肇及中尉王顯素惡平顯彈平在冀<lb/>
州隱截官口肇奏除平名<lb/>
十一年春正月丙辰魏以車騎大將軍尚書令髙<lb/>
肇爲司徒清河王懌爲司空廣平王懷進號驃騎<lb/>
大將軍加儀同三司肇雖登三司猶自以去要任<lb/>
怏怏形於言色見者嗤之尚書右丞髙綽國子博<lb/>
士封軌素以方直自業及肇爲司徒綽送迎往來<lb/>
<pb n="KR2c0001_SBCK_022-6b"/>
軌竟不詣肇綽顧不見軌乃遽歸嘆曰吾平生自<lb/>
謂不失規矩今日舉措不如封生逺矣綽允之孫<lb/>
軌懿之族孫也清河王懌有才學聞望懲彭城之<lb/>
禍因侍宴謂肇曰天子兄弟詎有幾人而翦之幾<lb/>
盡昔王莽頭秃藉渭陽之資遂簒漢室今君身曲<lb/>
亦恐終成亂階㑹大旱肇擅録囚徒欲以收衆心<lb/>
懌言於魏主曰昔季氏旅於㤗山孔子疾之誠以<lb/>
君臣之分宜防微杜漸不可瀆也減膳録囚乃陛<lb/>
下之事今司徒行之豈人臣之義乎明君失之於<lb/>
上姦臣竊之於下禍亂之基於此在矣帝笑而不<lb/>
應<lb/>
<pb n="KR2c0001_SBCK_022-7a"/>
十四年春正月魏丗宗殂太子詡即位先是髙肇<lb/>
擅權尤忌宗室有時望者太子太保任城王澄數<lb/>
爲肇所譖懼不自全乃終日酣飲所爲如狂朝廷<lb/>
機要無所關豫及丗宗殂肇擁兵於外朝野不安<lb/>
領軍將軍于忠與門下議以肅宗幼未能親政宜<lb/>
使太保髙陽王雍入居西柏堂省決庶政以任城<lb/>
王澄爲尚書令揔攝百揆奏皇后請即敕授王顯<lb/>
素有寵於丗宗恃勢使威爲丗所疾恐不爲澄等<lb/>
所容與中常侍孫伏連等密謀寢門下之奏矯皇<lb/>
后令以髙肇録尚書事以顯與勃海公髙猛同爲<lb/>
侍中于忠等聞之託以侍療無效執顯於禁中下<lb/>
<pb n="KR2c0001_SBCK_022-7b"/>
詔削爵任顯臨執呼冤直閣以刀鐶撞其掖下送<lb/>
右衛府一宿而死庚申下詔如門下所奏百官揔<lb/>
已聽於二王中外恱服二月庚辰尊皇后爲皇太<lb/>
后魏王稱名爲書告哀於髙肇且召之還肇承變<lb/>
憂懼朝夕哭泣至于羸悴歸至瀍澗家人迎之不<lb/>
與相見辛巳至闕下衰服號哭升太極殿盡哀髙<lb/>
陽王雍與于忠密謀伏直寢邢豹等十餘人於舎<lb/>
人省下肇哭畢引入西廡清河諸王皆竊言目之<lb/>
肇入省豹等搤殺之下詔㬥其罪惡稱肇自盡自<lb/>
餘親黨悉無所問削除職爵葬以士禮逮昏於厠<lb/>
門出尸歸其家　魏于忠旣居門下又揔宿衛遂<lb/>
<pb n="KR2c0001_SBCK_022-8a"/>
專朝政權傾一時　魏尚書裴植自謂人門不後<lb/>
王肅以朝廷處之不髙意常怏怏表請解官隱嵩<lb/>
山丗宗不許深怪之及爲尚書志氣驕滿每謂人<lb/>
曰非我須尚書尚書亦須我每入參議論好面譏<lb/>
毁羣官又表征南將軍田益宗言華夷異類不應<lb/>
在百丗衣冠之上于忠元昭見之切齒尚書左僕<lb/>
射郭祚冒進不已自以東宫師傅列辭尚書望封<lb/>
侯儀同詔以祚爲都督雍𡵨華三州諸軍事征西<lb/>
將軍雍州刺史祚與植皆惡于忠專橫密勸髙陽<lb/>
王雍使出之忠聞之大怒令有司誣奏其罪尚書<lb/>
奏羊祉告植姑子皇甫仲逹云受植旨詐稱𬒳詔<lb/>
<pb n="KR2c0001_SBCK_022-8b"/>
帥合部曲欲圖于忠臣等窮治辭不伏引然衆證<lb/>
明昞準律當死衆證雖不見植皆言仲逹爲植所<lb/>
使植召仲逹責問而不告列推論情狀不同之理<lb/>
不可分明不得同之常獄在所降減計同仲逹處<lb/>
植死刑植親帥城衆附從王化依律上議乞賜裁<lb/>
處忠矯詔曰凶謀旣爾罪不當恕雖有歸化之誠<lb/>
無容上議亦不須待秋分八月乙亥植與郭祚及<lb/>
都水使者杜陵韋雋皆賜死雋祚之昏家也忠又<lb/>
欲殺髙陽王雍崔光固執不從乃免雍官以王還<lb/>
第朝野冤憤莫不切齒　庚寅魏以車騎大將軍<lb/>
于忠爲尚書令特進加儀同三司　自郭祚等死<lb/>
<pb n="KR2c0001_SBCK_022-9a"/>
詔令生殺皆出于忠王公畏之重足脅息太后旣<lb/>
親政乃解忠侍中領軍崇訓衛尉止爲儀同三司<lb/>
尚書令後旬餘太后引門下侍官於崇訓宫問曰<lb/>
忠在端右聲望何如咸曰不稱厥任乃出忠爲都<lb/>
督冀定瀛三州諸軍事征北大將軍冀州刺史<lb/>
初魏于忠用事自言丗宗許其優轉太傅雍等皆<lb/>
不敢違加忠車騎大將軍忠又自謂新故之際有<lb/>
定社稷之功諷百僚令加已賞雍等議封忠常山<lb/>
郡公忠又難於獨受乃諷朝廷同在門下者皆加<lb/>
封邑雍等不得已復封崔光爲博平縣公而尚書<lb/>
元昭等上訴不已太后敕公卿再議太傅懌等上<lb/>
<pb n="KR2c0001_SBCK_022-9b"/>
言先帝升遐奉迎乗輿待衛省闥乃臣子常職不<lb/>
容以此爲功臣等前議授忠茅土正以畏其威權<lb/>
茍免㬥戾故也若以功過相除悉不應賞請皆追<lb/>
奪崔光亦奉送章綬茅土表十餘上太后從之髙<lb/>
陽王雍上表自劾稱臣初入柏堂見詔旨之行一<lb/>
由門下臣出君行深知不可而不能禁于忠專權<lb/>
生殺自恣而臣不能違忠規欲殺臣賴在事執拒<lb/>
臣欲出忠於外在心未行返爲忠廢忝官尸禄孤<lb/>
負恩私請返私門伏聽司敗太后以忠有保護之<lb/>
功不問其罪<lb/>
十五年春二月魏中尉元匡奏彈于忠幸國大災<lb/>
<pb n="KR2c0001_SBCK_022-10a"/>
專擅朝命裴郭受冤宰輔黜辱又自矯㫖爲儀同<lb/>
三司尚書令領崇訓衛尉原其此意欲以無上自<lb/>
處旣事在恩後宜加顯戮請遣御史一人就州行<lb/>
決自去歳丗宗晏駕以後皇太后未親覽以前諸<lb/>
不由階級或發門下詔書或由中書宣敕擅相拜<lb/>
授者已經恩宥正可免罪竝宜追奪太后令曰忠<lb/>
已蒙特原無宜追罪餘如奏　夏四月魏胡太后<lb/>
追思于忠之功曰豈宜以一謬棄其餘勲復封忠<lb/>
爲靈壽縣公<lb/>
十七年春三月辛未魏靈壽武敬公于忠卒<lb/>
　　　邢巒冦巴西<lb/>
<pb n="KR2c0001_SBCK_022-10b"/>
梁武帝天監四年　初譙國夏侯道遷以輔國將<lb/>
軍從裴叔業鎭壽陽爲南譙太守與叔業有隙單<lb/>
騎犇魏魏以道遷爲驍騎將軍從王肅鎭壽陽使<lb/>
道遷守合肥肅卒道遷棄戍來犇從梁秦二州刺<lb/>
史莊丘黒鎭南鄭以道遷爲長史領漢中太守黒<lb/>
卒詔以都官尚書王珍國爲刺史未至道遷隂與<lb/>
軍主考城江忱之等謀降魏先是魏仇池鎭將楊<lb/>
靈珍叛魏來犇朝廷以爲征虜將軍假武都王助<lb/>
戍漢中有部曲六百餘人道遷憚之上遣左右呉<lb/>
公之等使南鄭道遷遂殺使者發兵撃靈珍父子<lb/>
斬之并使者首送於魏白馬戍主尹天寶聞之引<lb/>
<pb n="KR2c0001_SBCK_022-11a"/>
兵撃道遷敗其將龐樹遂圍南鄭道遷求救於氐<lb/>
王楊紹先楊集起楊集義皆不應集義弟集朗獨<lb/>
引兵救道遷撃天寶殺之魏以道遷爲平南將軍<lb/>
豫州刺史豐縣侯又以尚書邢巒爲鎭西將軍都<lb/>
督征梁漢諸軍事將兵赴之道遷受平南辭豫州<lb/>
且求公爵魏主不許　春二月魏邢巒至漢中撃<lb/>
諸城戍所向摧破晉壽太守王景胤據石亭巒遣<lb/>
統軍李義珍撃走之魏以巒爲梁秦二州刺史巴<lb/>
西太守龐景民據郡不下郡民嚴玄思聚衆自稱<lb/>
巴州刺史附於魏攻景民斬之楊集起集義聞魏<lb/>
克漢中而懼閏月帥羣氐叛魏斷漢中糧道巒屢<lb/>
<pb n="KR2c0001_SBCK_022-11b"/>
遣軍撃破之　夏四月冠軍將軍孔陵等將兵二<lb/>
萬戍深坑魯方逹戍南安任僧襃等戍石同以拒<lb/>
魏邢巒遣統軍王足將兵撃之所至皆捷遂入劒<lb/>
閣陵等退保梓潼足又進撃破之梁州十四郡地<lb/>
東西七百里南北千里皆入于魏𥘉益州刺史當<lb/>
陽侯鄧元起以母老乞歸詔徵爲右衛將軍以西<lb/>
昌侯淵藻代之淵藻懿之子也夏侯道遷之叛也<lb/>
尹天寶馳使報元起及魏寇晉壽王景胤等並遣<lb/>
告急衆勸元起急救之元起曰朝廷萬里軍不猝<lb/>
至若冦賊侵淫方須撲討董督之任非我而誰何<lb/>
事怱怱救之詔假元起都督征討諸軍事救漢中<lb/>
<pb n="KR2c0001_SBCK_022-12a"/>
而晉壽已䧟蕭淵藻將至元起營還裝糧儲器械<lb/>
取之無遺淵藻入城恨之又求其良馬元起曰年<lb/>
少郎子何用馬爲淵藻恚因醉殺之元起麾下圍<lb/>
城哭且問故淵藻曰天子有詔衆乃散遂誣以反<lb/>
上疑焉元起故吏廣漢羅研詣闕訟之上曰果如<lb/>
我所量也使讓淵藻曰元起爲汝報讎汝爲讎報<lb/>
讎忠孝之道如何乃貶淵藻號爲冠軍將軍贈元<lb/>
起征西將軍謚曰忠侯　李延壽論曰元起勤乃<lb/>
胥附功惟闢土勞之不圖禍機先䧟冠軍之貶於<lb/>
罰已輕梁之政刑於斯爲失私戚之端自斯而啓<lb/>
年之不永不亦宜乎　益州民焦僧護聚衆數萬<lb/>
<pb n="KR2c0001_SBCK_022-12b"/>
作亂蕭淵藻年未弱冠集僚佐議自撃之或陳不<lb/>
可淵藻大怒斬于階側乃乗平肩輿廵行賊壘賊<lb/>
弓亂射矢下如雨從者舉楯禦矢淵藻命去之由<lb/>
是人心大安撃僧護等皆平之　秋八月庚戌秦<lb/>
梁二州刺史魯方逹與魏王足統軍紀洪雅盧祖<lb/>
遷戰敗方逹等十五將皆死壬子王景胤等又與<lb/>
祖遷戰敗景胤等二十四將皆死　冬十一月魏<lb/>
王足圍涪城蜀人震恐益州城戍降魏者什二三<lb/>
民自上名籍者五萬餘户邢巒表於魏主請乗勝<lb/>
取蜀以爲建康成都相去萬里陸行旣絶惟資水<lb/>
路水軍西上非周年不逹益州外無軍援一可圖<lb/>
<pb n="KR2c0001_SBCK_022-13a"/>
也頃經劉季連反鄧元起攻圍資儲空竭吏民無<lb/>
復固守之志二可圖也蕭淵藻裠屐少年未洽治<lb/>
務宿昔名將多見囚戮今之所任皆左右少年三<lb/>
可圖也蜀之所恃唯在劒閣今旣克南安已奪其<lb/>
險據彼境内三分已一自南安向涪方軌無礙前<lb/>
軍累敗後衆喪魄四可圖也淵藻是蕭衍骨肉至<lb/>
親必無死理若克涪城淵藻安肯城中坐而受困<lb/>
必將望風逃去若其出鬪庸蜀士卒駑怯弓矢寡<lb/>
弱五可圖也臣内省文吏不習軍旅賴將士竭力<lb/>
頻有薄捷旣克重阻民心懷服瞻望涪益旦夕可<lb/>
屠正以兵少糧匱未宜前出今若不取後圖便難<lb/>
<pb n="KR2c0001_SBCK_022-13b"/>
況益州殷實户口十萬比壽春義陽其利三倍朝<lb/>
廷若欲進取時不可失若欲保境寧民則臣居此<lb/>
無事乞歸侍養魏主詔以平蜀之舉當更聽後敕<lb/>
冦難未夷何得以養親爲辭巒又表稱昔鄧艾鍾<lb/>
㑹帥十八萬衆傾中國資儲僅能平蜀所以然者<lb/>
鬪實力也況臣才非古人何宜以二萬之衆而希<lb/>
平蜀所以敢者正以據得要險士民慕義此往則<lb/>
易彼來則難任力而行理有可克今王足已逼涪<lb/>
城脫得涪則益州乃成擒之物但得之有早晚耳<lb/>
且梓潼已附民户數萬朝廷豈可不守又劒閣天<lb/>
險得而棄之良可惜矣臣誠知戰伐危事未易可<lb/>
<pb n="KR2c0001_SBCK_022-14a"/>
為自軍度劒閣以來鬢髪中白日夜戰懼何可爲<lb/>
爲所以勉彊者旣得此地而自退不守恐負陛下<lb/>
之爵禄故也且臣之意筭正欲先取涪城以漸而<lb/>
進若得涪城則中分益州之地斷水陸之衝彼外<lb/>
無援軍孤城自守何能復持乆哉臣今欲使軍軍<lb/>
相次聲勢連接先爲萬全之計然後圖功得之則<lb/>
大利不得則自全又巴西南鄭相距千四百里去<lb/>
州迢遰恒多擾動昔在南之日以其統綰勢難曾<lb/>
立巴州鎭靜夷獠梁州藉利因而表罷彼土民望<lb/>
嚴蒲何楊非唯一族雖率居山谷而豪右甚多文<lb/>
學風流亦爲不少但以去州旣逺不獲仕進至於<lb/>
<pb n="KR2c0001_SBCK_022-14b"/>
州綱無由厠迹是以鬱怏多生異圖比道遷建義<lb/>
之始嚴玄思自號巴州刺史克城以來仍使行事<lb/>
巴西廣袤千里户餘四萬若於彼立州鎭攝華獠<lb/>
則大帖民情從墊江已還不勞征伐自爲國有魏<lb/>
主不從先是魏主以王足行益州刺史上遣天門<lb/>
太守張齊將兵救益州未至魏主更以梁州軍司<lb/>
泰山羊祉爲益州刺史王足聞之不恱輙引兵還<lb/>
遂不能定蜀乆之足自魏來犇邢巒在梁州接豪<lb/>
右以禮撫小民以惠州人恱之巒之克巴西也使<lb/>
軍主李仲遷守之仲遷溺於酒色費散兵儲公事<lb/>
諮承無能見者巒忿之切齒仲遷懼謀叛城人斬<lb/>
<pb n="KR2c0001_SBCK_022-15a"/>
其首以城來降<lb/>
五年春正月楊集義圍魏關城邢巒使建武將軍<lb/>
傅豎眼討之集義逆戰撃破之乗勝逐北壬申克<lb/>
武興執楊紹先送洛陽楊集起楊集義亡走遂滅<lb/>
其國以爲武興鎭又改爲東益州　楊集起兄弟<lb/>
相率降魏<lb/>
　　　梁魏爭淮堰<lb/>
梁武帝天監十二年夏五月壽陽乆雨大水入城<lb/>
廬舎皆没魏楊州刺史李崇勒兵泊於城上水增<lb/>
未已乃乗船附於女牆城不没者二板將佐勸崇<lb/>
棄壽陽保北山崇曰吾忝守藩岳德薄致災淮南<lb/>
<pb n="KR2c0001_SBCK_022-15b"/>
萬里繋于吾身一旦動足百姓瓦解揚州之地恐<lb/>
非國物吾豈愛一身取愧王尊但憐此士民無辜<lb/>
同死可結筏隨髙人規自脫吾必與此城俱没幸<lb/>
諸君勿言楊州治中裴絢帥城南民數千家汎舟<lb/>
南走避水髙原謂崇還北因自稱豫州刺史與别<lb/>
駕鄭祖起等送任子來請降馬仙琕遣兵赴之崇<lb/>
聞絢叛未測虚實遣國侍郎韓方興單舸召之絢<lb/>
聞崇在悵然驚恨報曰比因大水顚狽爲衆所推<lb/>
今大計已爾勢不可追恐民非公民吏非公吏願<lb/>
公早行無犯將士崇遣從弟寧朔將軍神等將水<lb/>
軍討之絢戰敗神追拔其營絢走爲村民所執還<lb/>
<pb n="KR2c0001_SBCK_022-16a"/>
至尉升湖曰吾何面見李公乎乃投水死絢叔業<lb/>
之兄孫也鄭祖起等皆伏誅崇上表以水災求解<lb/>
州任魏主不許崇沈深寛厚有方略得士衆心在<lb/>
壽春十年常養壯士數千人寇來無不摧破鄰敵<lb/>
謂之卧虎上屢設反間以疑之又授崇車騎大將<lb/>
軍開府儀同三司萬户郡公諸子皆爲縣侯而魏<lb/>
主素知其忠篤委信不疑<lb/>
十三年冬十月魏降人王足陳計求堰淮水以灌<lb/>
壽陽上以爲然使水工陳承伯材官將軍祖暅視<lb/>
地形咸謂淮内沙土漂輕不堅實功不可就上弗<lb/>
聽發徐楊民率二十户取五丁以築之假太子右<lb/>
<pb n="KR2c0001_SBCK_022-16b"/>
衛率康絢都督淮上諸軍事并護堰作於鍾離役<lb/>
人及戰士合二十萬南起浮山北抵巉石依岸築<lb/>
土合脊於中流<lb/>
十四年春三月魏左僕射郭祚表稱蕭衍狂悖謀<lb/>
斷川瀆役苦民勞危亡已兆宜命將出師長驅撲<lb/>
討魏詔平南將軍楊大眼督諸軍鎭荆山　夏四<lb/>
月浮山堰成而復潰或言蛟龍能乗風雨破堰其<lb/>
性惡鐵乃運東西冶鐵器數千萬斤沈之亦不能<lb/>
合乃伐樹爲井幹塡以巨石加土其上縁淮百里<lb/>
内木石無巨細皆盡負檐者肩上皆穿夏日疾疫<lb/>
死者相枕蠅蟲晝夜聲合　秋九月左遊撃將軍<lb/>
<pb n="KR2c0001_SBCK_022-17a"/>
趙祖恱襲魏西硤石據之以逼壽陽更築外城徙<lb/>
縁淮之民以實城内將軍田道龍等散攻諸戍魏<lb/>
楊州刺史李崇分遣諸將拒之癸亥魏遣假鎭南<lb/>
將軍崔亮攻西硤石又遣鎭東將軍蕭寶寅決淮<lb/>
堰　冬十二月己酉魏崔亮至硤石趙祖恱逆戰<lb/>
而敗閉城自守亮進圍之　是冬寒甚淮泗盡凍<lb/>
浮山堰士卒死者什七八<lb/>
十五年春正月魏崔亮攻硤石未下與李崇約水<lb/>
陸並進崇屢違期不至胡太后以諸將不壹乃以<lb/>
吏部尚書李平爲使持節鎭軍大將軍兼尚書右<lb/>
僕射將歩騎二千赴壽陽别爲行臺節度諸軍如<lb/>
<pb n="KR2c0001_SBCK_022-17b"/>
有乖異以軍灋從事蕭寶寅遣輕車將軍劉智文<lb/>
等渡淮攻破三壘二月乙巳又敗將軍垣孟孫等<lb/>
於淮北李平至硤石督李崇崔亮等刻日水陸進<lb/>
攻無敢乖互戰屢有功上使左衛將軍昌義之將<lb/>
兵救浮山未至康絢已擊魏兵却之上使義之與<lb/>
直閤王神念泝淮救硤石崔亮遣將軍博陵崔延<lb/>
伯守下蔡延伯與别將伊甕生夾淮爲營延伯取<lb/>
車輪去輞削銳其輻兩兩接對揉竹爲絙貫連相<lb/>
屬並十餘道橫水爲橋兩頭施大鹿盧出没隨意<lb/>
不可燒斫旣斷趙祖恱走路又令戰艦不通義之<lb/>
神念屯梁城不得進李平部分水陸攻硤石克其<lb/>
<pb n="KR2c0001_SBCK_022-18a"/>
外城乙丑祖恱出降斬之盡俘其衆胡太后賜崔<lb/>
亮書使乗勝深入平部分諸將水陸竝進攻浮山<lb/>
堰亮違平節度以疾請還隨表輒發平奏處亮死<lb/>
刑太后令曰亮去留自擅違我經略雖有小捷豈<lb/>
免大咎但吾攝御萬機庶幾惡殺可特聽以功𥙷<lb/>
過魏師遂還　三月魏論西硤石之功辛未以李<lb/>
崇爲驃騎將軍加儀同三司李平爲尚書右僕射<lb/>
崔亮進號鎭北將軍亮與平爭功於禁中太后以<lb/>
亮爲殿中尚書　魏蕭寶寅在淮堰上爲手書誘<lb/>
之使襲彭城許送其國廟及室家諸從還北寶寅<lb/>
表上其書於魏朝　夏四月淮堰成長九里下廣<lb/>
<pb n="KR2c0001_SBCK_022-18b"/>
一百四十丈上廣四十五丈髙二十丈樹以𣏌柳<lb/>
軍壘列居其上或謂康絢曰四瀆天所以節宣其<lb/>
氣不可乆塞若鑿湬東注則游波寛緩堰得不壞<lb/>
絢乃開湬東注又縱反間於魏曰梁人所懼開湬<lb/>
不畏野戰蕭寶寅信之鑿山深五丈開湬北注水<lb/>
日夜分流猶不減魏軍竟罷歸水之所及夾淮方<lb/>
數百里李崇作浮橋於硤石戍間又築魏昌城於<lb/>
八公山東南以僃壽陽城壞居民散就岡壟其水<lb/>
清澈俯視廬舎冡墓了然在下𥘉堰起於徐州境<lb/>
内刺史張豹子宣言謂已必掌其事旣而康絢以<lb/>
他官來監作豹子甚慙俄而敕豹子受絢節度豹<lb/>
<pb n="KR2c0001_SBCK_022-19a"/>
子遂譖絢與魏交通上雖不納猶以事畢徴絢還<lb/>
　秋八月康絢旣還張豹子不復修淮堰九月丁<lb/>
丑淮水暴漲堰壞其聲如雷聞三百里縁淮城戍<lb/>
村落十餘萬口皆漂入海初魏人患淮堰以任城<lb/>
王澄爲上將軍大都督南討諸軍事勒衆十萬將<lb/>
出徐州來攻堰尚書右僕射李平以爲不假兵力<lb/>
終當自壞及聞破太后大喜賞平甚厚澄遂不行<lb/>
　　　元义幽后<lb/>
梁武帝天監九年春三月丙戍魏皇子詡生大赦<lb/>
詡母胡充華臨涇人父國珍襲武始伯充華初選<lb/>
入掖庭同列以故事祝之曰願生諸王公主勿生<lb/>
<pb n="KR2c0001_SBCK_022-19b"/>
太子充華曰妾之志異於諸人柰何畏一身之死<lb/>
而使國家無嗣乎及有娠同列勸去之充華不可<lb/>
私自誓曰若幸而生男次第當長男生身死所不<lb/>
憾也旣而生詡先是魏主頻喪皇子年漸長深加<lb/>
愼護擇良家宜子者以爲乳保養於别宫皇后充<lb/>
華皆不得近<lb/>
十一年冬十月乙亥魏立皇子詡爲太子始不殺<lb/>
其母<lb/>
十二年秋八月魏主幸東宫以中書監崔光爲太<lb/>
子少傅<lb/>
十四年春正月甲寅魏主有疾丁巳殂于式乾殿<lb/>
<pb n="KR2c0001_SBCK_022-20a"/>
侍中中書監太子少傅崔光侍中領軍將軍于忠<lb/>
詹事王顯忠庶子代人侯剛迎太子詡於東宫即<lb/>
皇帝位髙后欲殺胡貴嬪中給事譙郡劉騰以告<lb/>
侯剛剛以告于忠忠問計於崔光光使置貴嬪於<lb/>
别所嚴加守衛由是貴嬪深德四人　二月庚辰<lb/>
尊皇后爲皇太后己亥尊胡貴嬪爲皇太妃三月<lb/>
甲辰朔以髙太后爲尼徙居金墉城瑶光寺非大<lb/>
節慶不得入宫　秋八月丙子魏尊胡太妃爲皇<lb/>
太后居崇訓宫于忠領崇訓衛尉劉騰爲崇訓太<lb/>
僕加侍中侯剛爲侍中撫軍將軍又以太后父國<lb/>
珍爲光禄大夫　魏江陽王繼之子义娶胡太后<lb/>
<pb n="KR2c0001_SBCK_022-20b"/>
妹以义爲通直散騎侍郎义妻爲新平郡君仍拜<lb/>
女侍中羣臣奏請皇太后臨朝稱制九月乙未靈<lb/>
太后始臨朝聽政太后聦悟頗好讀書屬文射能<lb/>
中針孔政事皆出手筆自決加胡國珍侍中封安<lb/>
定公<lb/>
十五年秋九月魏胡太后數幸宗戚勲貴之家侍<lb/>
中崔光表諌曰禮諸侯非問疾弔喪而入諸臣之<lb/>
家謂之君臣爲謔不言王后夫人明無適臣家之<lb/>
義夫人父母在有歸寧没則使卿寧漢上官皇后<lb/>
將廢昌邑霍光外祖也親爲宰輔后猶御武帳以<lb/>
接羣臣示男女之别也今帝族方衍勲貴増遷祗<lb/>
<pb n="KR2c0001_SBCK_022-21a"/>
請遂多將成彞式願陛下簡息遊幸則率土屬賴<lb/>
含生仰恱矣<lb/>
十七年秋七月魏宦者劉騰手不解書而多姦謀<lb/>
善揣人意胡太后以其保護之功累遷至侍中右<lb/>
光禄大夫遂干預政事納賂爲人求官無不效者<lb/>
河間王琛簡之子也爲定州刺史以貪縱著名及<lb/>
罷州還太后詔曰琛在定州唯不將中山宫來自<lb/>
餘無所不致何可更復叙用遂廢于家琛乃求爲<lb/>
騰養息賂騰金寶巨萬計騰爲之言於太后得兼<lb/>
都官尚書出爲秦州刺史㑹騰疾篤太后欲及其<lb/>
生而貴之九月癸未朔以騰爲衛將軍加儀同三<lb/>
<pb n="KR2c0001_SBCK_022-21b"/>
司<lb/>
普通元年魏太傅侍中清河文獻王懌美風儀胡<lb/>
太后逼而幸之然素有才能輔政多所匡益好文<lb/>
學禮敬士人時望甚重侍中領軍將軍元义在門<lb/>
下兼揔禁兵恃寵驕恣志欲無極懌每裁之以灋<lb/>
义由是怨之衛將軍儀同三司劉騰權傾内外吏<lb/>
部希騰意奏用騰弟爲郡人資乖越懌抑而不奏<lb/>
騰亦怨之龍驤府長史宋維弁之子也懌薦爲通<lb/>
直郎浮薄無行义許維以富貴使告司染都尉韓<lb/>
文殊父子謀作亂立懌懌坐禁止案驗無反狀得<lb/>
釋維當反坐义言於太后曰今誅維後有眞反者<lb/>
<pb n="KR2c0001_SBCK_022-22a"/>
人莫敢告乃黜維爲昌平郡守义恐懌終爲已害<lb/>
乃與劉騰密謀使主食中黃門胡定自列云懌貨<lb/>
定使毒魏主若已得爲帝許定以富貴帝時年十<lb/>
一信之秋七月丙子太后在嘉福殿未御前殿义<lb/>
奉帝御顯陽殿騰閉永巷門太后不得出懌入遇<lb/>
义於含章殿後义厲聲不聽懌入懌曰汝欲反邪<lb/>
义曰义不反正欲縛反者耳命宗士及直齋執懌<lb/>
衣袂將入含章東省使人防守之騰稱詔集公卿<lb/>
議論懌大逆衆咸畏义無敢異者唯僕射新泰文<lb/>
貞公游肇抗言以爲不可終不下署义騰持公卿<lb/>
議入奏俄而得可夜中殺懌於是詐爲太后詔自<lb/>
<pb n="KR2c0001_SBCK_022-22b"/>
稱有疾還政於帝幽太后於北宫宣光殿宫門晝<lb/>
夜長閉内外斷絶騰自執管籥帝亦不得省見裁<lb/>
聽傳食而已太后服膳俱廢不免飢寒乃歎曰養<lb/>
虎得噬我之謂矣义使中常侍酒泉賈粲侍帝書<lb/>
密令防察動止义遂與太師髙陽王雍等同輔政<lb/>
帝謂义爲姨父义與騰表裏擅權义爲外禦騰爲<lb/>
内防常直禁省共裁刑賞政無巨細决於二人威<lb/>
振内外百僚重跡朝野聞懌死無不喪氣胡夷爲<lb/>
之剺面者數百人游肇憤悒而卒　魏相州刺史<lb/>
中山文莊王熈英之子也與弟給事黃門侍郎略<lb/>
司徒祭酒纂皆爲清河王懌所厚聞懌死起兵於<lb/>
<pb n="KR2c0001_SBCK_022-23a"/>
鄴上表欲誅元义劉騰纂亡犇鄴後十日長史柳<lb/>
元章等帥城人鼓譟而入殺其左右執熈纂并諸<lb/>
子置於髙樓八月甲寅元义遣尚書左丞盧同就<lb/>
斬熈於鄴街并其子弟熈好文學有風義名士多<lb/>
與之遊將死與故知書曰吾與弟並蒙皇太后知<lb/>
遇兄據大州弟則入侍慇懃言色恩同慈母今皇<lb/>
太后見廢北宫太傳清河王橫受屠酷主上幼年<lb/>
獨在前殿君親如此無以自安故帥兵民欲建大<lb/>
義於天下但智力淺短旋見囚執上慙朝廷下愧<lb/>
相知本以名義干心不得不爾流腸碎首復何言<lb/>
哉凡百君子各敬爾儀爲國爲身善朂名節聞者<lb/>
<pb n="KR2c0001_SBCK_022-23b"/>
憐之熈首至洛陽親故莫敢視前驍騎將軍刀整<lb/>
獨収其尸而藏之<lb/>
二年魏元义劉騰之幽胡大后也右衛將軍奚康<lb/>
生預其謀义以康生爲撫軍大將軍河南尹仍使<lb/>
之領左右康生子難當娶侍中左衛將軍侯剛女<lb/>
剛子义之妹夫也义以康生通姻深相委託三人<lb/>
率多俱宿禁中時或迭出以難當爲千牛備身康<lb/>
生性麤武言氣髙下义稍憚之見于顔色康生亦<lb/>
微懼不安甲午魏主朝太后于西林園文武侍坐<lb/>
酒酣迭舞康生乃爲力士舞及折旋之際每顧視<lb/>
太后舉手蹈足瞋目頷首爲執殺之勢太后解其<lb/>
<pb n="KR2c0001_SBCK_022-24a"/>
意而不敢言日暮太后欲攜帝宿宣光殿侯剛曰<lb/>
至尊已朝訖嬪御在南何必留宿康生曰至尊陛<lb/>
下之兒隨陛下將東西更復訪誰羣臣莫敢應太<lb/>
后自起援帝臂下堂而去康生大呼唱萬歳帝前<lb/>
入閤左右競相排閤不得閉康生奪難當千牛刀<lb/>
斫直後元思輔乃得定帝旣升宣光殿左右侍臣<lb/>
俱立西階下康生乗酒勢將出處分爲义所執鎻<lb/>
於門下光禄勲賈粲紿太后曰侍官懷恐不安陛<lb/>
下宜親安慰太后信之適下殿粲即扶帝出東序<lb/>
前御顯陽殿還閉太后於宣光殿至晚义不出令<lb/>
侍中黃門僕射尚書等十餘人就康生所訊其事<lb/>
<pb n="KR2c0001_SBCK_022-24b"/>
處康生斬刑難當絞刑义與剛並在内矯詔決之<lb/>
康生如奏難當恕死從流難當哭辭父康生慷慨<lb/>
不悲曰我不反死汝何哭也時已昏闇有司驅康<lb/>
生赴市斬之尚食典御奚混與康生同執刀入内<lb/>
亦坐絞難當以侯剛壻得留百餘日竟流安州乆<lb/>
之义使行臺盧同就殺之以劉騰爲司空八坐九<lb/>
卿常旦造騰宅參其顔色然後赴省府亦有歷日<lb/>
不能見者公私屬請唯視貨多少舟車之利山澤<lb/>
之饒所在搉酤刻剥六鎭交通互市歳入利息以<lb/>
巨萬萬計逼奪鄰舎以廣其居逺近苦之<lb/>
四年春三月魏司空劉騰卒宦官爲騰義息重服<lb/>
<pb n="KR2c0001_SBCK_022-25a"/>
者四十餘人衰絰送葬者以百數朝貴送葬者塞<lb/>
路滿野<lb/>
六年𥘉魏劉騰旣卒胡太后及魏主左右防衛微<lb/>
緩元义亦自寛時出遊於外留連不返其所親諌<lb/>
义不納太后察知之至秋太后對帝謂羣臣曰今<lb/>
隔絶我母子不聽往來復何用我爲我當出家脩<lb/>
道於嵩山閑居寺耳因欲自下髮帝及羣臣叩頭<lb/>
泣涕殷勤苦請太后聲色愈厲帝乃宿於嘉福殿<lb/>
積數日遂與太后密謀黜义然帝深匿形迹太后<lb/>
有忿恚欲得往來顯陽之言皆以告义又對义流<lb/>
涕叙太后欲出家憂怖之心日有數四义殊不以<lb/>
<pb n="KR2c0001_SBCK_022-25b"/>
爲疑乃勸帝從太后所欲於是太后數御顯陽殿<lb/>
二宫無復禁礙义舉元灋僧爲徐州灋僧反太后<lb/>
數以爲言义深愧悔丞相髙陽王雍雖位居义上<lb/>
而深畏憚之㑹太后與帝遊洛水雍邀二宫幸其<lb/>
第日晏帝與太后至雍内室從者皆不得入遂相<lb/>
與定圖义之計於是太后謂义曰元郎若忠於朝<lb/>
廷無反心何故不去領軍以餘官輔政义甚懼免<lb/>
冠求解領軍乃以义爲驃騎大將軍開府儀同三<lb/>
司尚書令侍中領左右　魏元义雖解兵權猶揔<lb/>
任内外殊不自意有廢黜之理胡太后意猶豫未<lb/>
決侍中穆紹勸太后速去之紹亮之子也潘嬪有<lb/>
<pb n="KR2c0001_SBCK_022-26a"/>
寵於魏主宦官張景嵩說之云义欲害嬪嬪泣訴<lb/>
於帝曰义非獨欲殺妾又將不利於陛下帝信之<lb/>
因义出宿解义侍中明旦义將入宫門者不納夏<lb/>
四月辛卯太后復臨朝攝政下詔追削劉騰官爵<lb/>
除义名爲民清河國郎中令韓子熈上書爲清河<lb/>
王懌訟冤乞誅元义等曰昔趙髙柄秦令關東鼎<lb/>
沸今元义專魏使四方雲擾開逆之端起於宋維<lb/>
成禍之末良由劉騰宜梟首洿宫斬骸沈族以明<lb/>
其罪太后命發劉騰之墓露散其骨籍没家貲盡<lb/>
殺其養子以子熈爲中書舎人子熈麒麟之孫也<lb/>
义之解領軍也太后以义黨與尚彊未可猝制乃<lb/>
<pb n="KR2c0001_SBCK_022-26b"/>
以侯剛代义爲領軍以安其意尋出剛爲冀州刺<lb/>
史加儀同三司未至州黜爲征虜將軍卒於家太<lb/>
后欲殺賈粲以义黨多恐驚動内外乃出粲為濟<lb/>
州刺史尋追殺之籍没其家唯义以妹夫未忍行<lb/>
誅先是給事黃門侍郎元順以剛直忤义意出爲<lb/>
齊州刺史太后徵還爲侍中侍坐於太后义妻在<lb/>
太后側順指之曰陛下柰何以一妹之故不正元<lb/>
义之罪使天下不得伸其冤憤太后嘿然順澄之<lb/>
子也它日太后從容謂侍臣曰劉騰元义昔邀朕<lb/>
求鐵劵冀得不死朕頼不與韓子熈曰事關生殺<lb/>
豈繋鐵劵且陛下昔雖不與何解今日不殺太后<lb/>
<pb n="KR2c0001_SBCK_022-27a"/>
憮然未幾有告义及弟爪謀誘六鎭降户反於定<lb/>
州又招魯陽諸蠻侵擾伊闕欲爲内應得其手書<lb/>
太后猶未忍殺之羣臣固執不已魏主亦以爲言<lb/>
太后乃從之賜义及弟爪死於家猶贈义驃騎大<lb/>
將軍儀同三司尚書令江陽王繼廢於家病卒前<lb/>
幽州刺史盧同坐义黨除名太后頗事粧飾數出<lb/>
遊幸元順面諌曰禮婦人夫没自稱未亡人首去<lb/>
珠玉衣不文采陛下母臨天下年垂不惑脩飾過<lb/>
甚何以儀刑後丗太后慙而還宫召順責之曰千<lb/>
里相徵豈欲衆中見辱邪順曰陛下不畏天下之<lb/>
笑而恥臣之一言乎順與穆紹同直順因醉入其<lb/>
<pb n="KR2c0001_SBCK_022-27b"/>
寢所紹擁被而起正色讓順曰身二十年侍中與<lb/>
卿先君亟連職事縱卿方進用何宜相排突也遂<lb/>
謝事還家詔諭乆之乃起<lb/>
　　　六鎭之叛<lb/>
梁武帝普通四年夏四月甲申魏遣尚書令李崇<lb/>
撃柔然阿那瓌崇長史鉅鹿魏蘭說崇曰昔縁邊<lb/>
初置諸鎭地廣人稀或徴發中原彊宗子弟或國<lb/>
之胏腑寄以爪牙中年以來有司號爲府户役同<lb/>
厮養官㛰班齒致失清流而夲來族類各居榮顯<lb/>
顧瞻彼此理當憤怨宜改鎭立州分置郡縣凡是<lb/>
府户悉免爲民入仕次叙一準其舊文武兼用威<lb/>
<pb n="KR2c0001_SBCK_022-28a"/>
恩並施此計若行國家庶無北顧之慮矣崇爲之<lb/>
奏聞事寢不報　初元义旣幽胡太后常入直於<lb/>
魏主所居殿側曲盡佞媚帝由是寵信之义出入<lb/>
禁中恒令勇士持兵以自先後時出休於千秋門<lb/>
外施木欄楯使腹心防守以僃竊發士民求見者<lb/>
遥對之而已其始執政之時矯情自飾以謙勤接<lb/>
物時事得失頗以關懷旣得志遂自驕愎嗜酒好<lb/>
色貪吝寶賄與奪任情紀綱壞亂父京兆王繼尤<lb/>
貪縱與其妻子各受賂遺請屬有司莫敢違者乃<lb/>
至郡縣小吏亦不得公選牧守令長率皆貪汙之<lb/>
人由是百姓困窮人人思亂武衛將軍于景忠之<lb/>
<pb n="KR2c0001_SBCK_022-28b"/>
弟也謀廢义义黜爲懷荒鎭將及柔然入冦鎭民<lb/>
請糧景不肯給鎭民不勝忿遂反執景殺之未幾<lb/>
沃野鎭民破六韓拔陵聚衆反殺鎭將改元眞王<lb/>
諸鎭華夷之民往往響應拔陵引兵南侵遣别帥<lb/>
衛可孤圍武川鎭又攻懷朔鎭尖山賀拔度拔及<lb/>
其三子允勝岳皆有材勇懷朔鎭將楊鈞擢度拔<lb/>
爲統軍三子爲軍主以拒之<lb/>
五年春三月魏以臨淮王彧都督北討諸軍事討<lb/>
破六韓拔陵夏四月髙平鎭民赫連恩等反推敕<lb/>
勒酋長胡琛爲髙平王攻髙平鎭以應拔陵魏將<lb/>
盧祖遷撃破之琛北走衛可孤攻懷朔鎭經年外<lb/>
<pb n="KR2c0001_SBCK_022-29a"/>
援不至楊鈞使賀拔勝詣臨淮王彧告急勝募敢<lb/>
死少年十餘騎夜伺隙潰圍出賊騎追及之勝曰<lb/>
我賀拔破胡也賊不敢逼勝見彧於雲中說之曰<lb/>
懷朔被圍旦夕淪䧟大王今頓兵不進懷朔若䧟<lb/>
則武川亦危賊之銳氣百倍雖有良平不能爲大<lb/>
王計矣彧許爲出師勝還復突圍而入鈞復遣勝<lb/>
出覘武川武川已䧟勝馳還懷朔亦潰勝父子俱<lb/>
爲可孤所虜五月臨淮王彧與破六韓拔陵戰於<lb/>
五原兵敗彧坐削除官爵安北將軍隴西李叔仁<lb/>
又敗於白道賊勢日盛魏主引丞相令僕尚書侍<lb/>
中黃門於顯陽殿問之曰今冦連恒朔逼近金陵<lb/>
<pb n="KR2c0001_SBCK_022-29b"/>
計將安出吏部尚書元脩義請遣重臣督軍鎭恒<lb/>
朔以捍冦帝曰去歳阿那瓌叛亂遣李崇北征崇<lb/>
上表求改鎭爲州朕以舊章難革不從其請尋崇<lb/>
此表開鎭户非冀之心致有今日之患但旣往難<lb/>
追聊復略論耳然崇貴戚重望器識英敏意欲還<lb/>
遣崇行何如僕射蕭寶寅等皆曰如此實合羣望<lb/>
崇曰臣以六鎭遐僻密邇冦戎欲以慰恱彼心豈<lb/>
敢導之爲亂臣罪當就死陛下赦之今更遣臣北<lb/>
行正是報恩改過之秋但臣年七十加之疲病不<lb/>
堪軍旅願更擇賢材帝不許脩義天賜之子也<lb/>
臣光曰李崇之表乃所以銷禍於未萌制勝於無<lb/>
<pb n="KR2c0001_SBCK_022-30a"/>
形魏肅宗旣不能用及亂生之日曽無愧謝之言<lb/>
乃更以爲崇罪彼不明之君烏可與謀哉詩云聽<lb/>
言則對誦言如醉匪用其良覆俾我悖其是之謂<lb/>
矣　夏四月壬申加崇使持節開府儀同三司北<lb/>
討大都督命撫軍將軍崔暹鎭軍將軍廣安王深<lb/>
皆受崇節度深嘉之子也　六月魏自破六韓拔<lb/>
陵之反二夏豳涼寇盜蜂起秦州刺史李彦政刑<lb/>
殘虐在下皆怨是月城内薛珍等聚黨突入州門<lb/>
擒彦殺之推其黨莫折大提爲帥大提自稱秦王<lb/>
魏遣雍州刺史元志討之𥘉南奉州豪右楊松柏<lb/>
兄弟數爲冦盜刺史博陵崔遊誘之使降引爲主<lb/>
<pb n="KR2c0001_SBCK_022-30b"/>
簿接以辭色使說下羣氐旣而因宴㑹盡收斬之<lb/>
由是所部莫不猜懼遊聞李彦死自知不安欲逃<lb/>
去未果城民張長命韓祖香孫掩等攻遊殺之以<lb/>
城應大提大提遣其黨卜胡襲髙平克之殺鎭將<lb/>
赫連略行臺髙元榮大提尋卒子念生自稱天子<lb/>
置百官改元天建　秋七月甲寅魏遣吏部尚書<lb/>
元脩義兼尚書僕射爲西道行臺帥諸將討莫折<lb/>
念生　崔暹違李崇節度與破六韓拔陵戰于白<lb/>
道大敗單騎走還拔陵并力攻崇崇力戰不能禦<lb/>
引還雲中與之相持廣陽王深上言先朝都平城<lb/>
以北邊爲重盛簡親賢擁麾作鎭配以髙門子弟<lb/>
<pb n="KR2c0001_SBCK_022-31a"/>
以死防遏非唯不廢仕宦乃更獨得復除當時人<lb/>
物忻慕爲之太和中僕射李沖用事涼州土人悉<lb/>
免厮役帝郷舊門仍防邊戍自非得罪當丗莫肯<lb/>
與之爲伍本鎭驅使但爲虞候白直一生推遷不<lb/>
過軍主然其同族留京師者得上品通官在鎭者<lb/>
即爲清途所隔或多逃逸乃峻邊兵之格鎭人不<lb/>
聽浮遊在外於是少年不得從師長者不得遊宦<lb/>
獨爲匪人言之流涕自定鼎伊洛邊任益輕唯底<lb/>
滯凡才乃出爲鎭將轉相模習專事聚歛或諸方<lb/>
姦吏犯罪配邊爲之指蹤政以賄立邊人無不切<lb/>
齒及阿那瓌背恩縱掠發犇命追之十五萬衆度<lb/>
<pb n="KR2c0001_SBCK_022-31b"/>
沙漠不日而還邊人見此援師遂自意輕中國尚<lb/>
書令臣崇求改鎭爲州抑亦先覺朝廷未許而髙<lb/>
關戌主御下失和拔陵殺之遂相帥爲亂攻城掠<lb/>
地所過夷滅王師屢北賊黨日盛此叚之舉指望<lb/>
銷平而崔暹隻輪不返臣崇與臣逡廵復路相與<lb/>
還次雲中將士之情莫不解體今日所慮非止西<lb/>
北將恐諸鎭尋亦如此天下之事何易可量書奏<lb/>
不省詔徵崔暹繋廷尉暹以女妓田園賂元义卒<lb/>
得不坐　丁丑莫折念生遣其都督楊伯年等攻<lb/>
仇鳩河沌二戍東益州刺史魏子建遣將軍伊祥<lb/>
等撃破之斬首千餘級東益州本氐王楊紹先之<lb/>
<pb n="KR2c0001_SBCK_022-32a"/>
國將佐皆以城民勁勇二秦反者皆其族類請先<lb/>
收其器械子建曰城民數經行陳撫之足以爲用<lb/>
急之則腹背爲患乃悉召城民慰諭之旣而漸分<lb/>
其父兄子弟外戍諸郡内外相顧卒無叛者子建<lb/>
蘭根之族兄也　八月魏貟外散騎侍郎李苗上<lb/>
書曰凡食少兵精利於速戰糧多卒衆事宜持乆<lb/>
今隴賊猖狂非有素蓄雖據兩城本無德義其勢<lb/>
在於疾攻日有降納遲則人情離沮坐待崩潰夫<lb/>
飈至風舉逆者求萬一之功髙壁深壘王師有全<lb/>
制之䇿但天下乆泰人不曉兵犇利不相待逃難<lb/>
不相顧將無灋令士非教習不思長乆之計各有<lb/>
<pb n="KR2c0001_SBCK_022-32b"/>
輕敵之心如令隴東不守汧軍敗散則兩秦遂彊<lb/>
三輔危弱國之右臂於斯廢矣宜勒大將堅壁勿<lb/>
戰别命偏禆帥精兵數千出麥積崖以襲其後則<lb/>
汧岐之下羣妖自散魏以苗爲統軍與别將淳于<lb/>
誕俱出梁益隷魏子建未至莫折念生遣其弟髙<lb/>
陽王天生將兵下隴甲午都督元志與戰於隴口<lb/>
志兵敗棄衆東保岐州　東西部敕勒皆叛魏附<lb/>
於破六韓拔陵魏主始思李崇及廣陽王深之言<lb/>
丙申下詔諸州鎭軍實非有罪配隷者皆免爲民<lb/>
改鎭爲州以懷朔鎭爲朔州更命朔州曰雲州遣<lb/>
兼黃門侍郎酈道元爲大使撫慰六鎭時六鎭已<lb/>
<pb n="KR2c0001_SBCK_022-33a"/>
盡叛道元不果行先是代人遷洛者多爲選部所<lb/>
抑不得仕進及六鎭叛元义乃用代來寒人爲傳<lb/>
詔以慰恱之　戊戌莫折念生遣都督竇雙攻魏<lb/>
盤頭郡東益州刺史魏子建遣將軍竇念祖擊破<lb/>
之　九月魏西道行臺元脩義得風疾不能治軍<lb/>
壬申魏以尚書左僕射齊王蕭寶寅爲西道行臺<lb/>
大都督帥諸將討莫折念生　冬十月胡琛遣其<lb/>
將宿勤明逹冦幽夏北華三州壬午魏遣都督北<lb/>
海王顥帥諸將討之顥詳之子也　魏廣陽王深<lb/>
上言今六鎭盡叛髙車二部亦與之同以此疲兵<lb/>
撃之必無勝理不若選練精兵守恒州諸要更爲<lb/>
<pb n="KR2c0001_SBCK_022-33b"/>
後圖遂與李崇引兵還平城崇謂諸將曰雲中者<lb/>
白道之衝賊之咽喉若此地不全則并肆危矣當<lb/>
留一人鎭之誰可者衆舉費穆崇乃請穆爲朔州<lb/>
刺史　賀拔度拔父子及武川宇文肱糾合郷里<lb/>
豪傑共襲衛可孤殺之度拔尋與鐵勒戰死　莫<lb/>
折天生進攻魏岐州十一月戊申䧟之執都督元<lb/>
志及刺史裴芬之送莫折念生殺之念生又使卜<lb/>
胡等寇涇州敗光禄大夫薛巒於平涼東巒安都<lb/>
之孫也　髙平人攻殺卜胡共迎胡琛　十二月<lb/>
壬辰魏以京兆王繼爲太師大將軍都督西道諸<lb/>
軍以討莫折念生　魏魏子建招諭南秦諸氐稍<lb/>
<pb n="KR2c0001_SBCK_022-34a"/>
稍降附遂復六郡十二戍斬賊帥韓祖香魏以子<lb/>
建兼尚書爲行臺刺史如故梁巴二益二秦諸州<lb/>
皆受節度莫折念生遣兵攻涼州城民趙天安復<lb/>
執刺史以應之<lb/>
六年春正月莫折天生軍於黒水兵勢甚盛魏以<lb/>
岐州刺史崔延伯爲征西將軍西道都督帥衆五<lb/>
萬討之延伯與行臺蕭寳寅軍于馬嵬延伯素驍<lb/>
勇寶寅趣之使戰延伯曰明晨爲公參賊勇怯乃<lb/>
選精兵數千西度黒水整陳向天生營寶寅軍於<lb/>
水東遥爲繼援延伯直抵天生營下揚威脅之徐<lb/>
引兵還天生見延伯衆少開營争逐之其衆多於<lb/>
<pb n="KR2c0001_SBCK_022-34b"/>
延伯一倍蹙延伯於水次寶寅望之失色延伯自<lb/>
爲後殿不與之戰使其衆先渡部伍嚴整天生兵<lb/>
不敢撃須臾渡畢延伯徐渡天生之衆亦引還寶<lb/>
寅喜曰崔君之勇關張不如延伯曰此賊非老奴<lb/>
敵也明公但安坐觀老奴破之癸亥延伯勒兵出<lb/>
寶寅與軍繼其後天生悉衆逆戰延伯身先士卒<lb/>
䧟其前鋒將士盡銳競進大破之俘斬十餘萬追<lb/>
犇至小隴𡵨雍及隴東皆平將士稽留採掠天生<lb/>
遂塞隴道由是諸軍不能進寶寅破宛川俘其民<lb/>
以爲奴婢以美女十人賞岐州刺史魏蘭根蘭根<lb/>
辭曰此縣介於彊冦不能自立故附從以救死官<lb/>
<pb n="KR2c0001_SBCK_022-35a"/>
軍之至宜矜而撫之柰何助賊爲虐翦以爲賤役<lb/>
乎悉求其父兄而歸之　二月壬辰莫折念生遣<lb/>
都督楊鮓等攻仇池郡行臺魏子建撃破之　夏<lb/>
四月胡琛據髙平遣其大將万俟醜奴宿勤明逹<lb/>
等冦魏涇州將軍盧祖遷伊甕生討之不克蕭寳<lb/>
寅崔延伯旣破莫折天生引兵㑹祖遷等於安定<lb/>
甲卒十二萬鐵馬八千軍威甚盛醜奴軍於安定<lb/>
西北七里時以輕騎挑戰大兵未交輙委走延伯<lb/>
恃其勇且新有功遂唱議爲先驅擊之别造大盾<lb/>
内爲鎻柱使壯士負而趨謂之排城置輜重於中<lb/>
戰士在外自安定北縁原北上將戰有賊數百騎<lb/>
<pb n="KR2c0001_SBCK_022-35b"/>
詐持文書云是降簿且乞緩師寳寅延伯未及閲<lb/>
視宿勤明逹引兵自東北至降賊自西競下覆背<lb/>
撃之延伯上馬奮撃逐北徑抵其營賊皆輕騎延<lb/>
伯軍雜歩卒戰乆疲乏賊乗間得入排城延伯遂<lb/>
大敗死傷近二萬人寳寅收衆退保安定延伯自<lb/>
恥其敗乃繕甲兵募驍勇復自安定西進去賊七<lb/>
里結營壬辰不告寳寅獨出襲賊大破之俄頃平<lb/>
其數柵賊見軍士採掠散亂復還擊之魏兵大敗<lb/>
延伯中流矢卒士卒死者萬餘人時大寇未平復<lb/>
失驍將朝野爲之憂恐於是賊勢愈盛而羣臣自<lb/>
外來者太后問之皆言賊弱以求恱媚由是將帥<lb/>
<pb n="KR2c0001_SBCK_022-36a"/>
求益兵者往往不與　夏六月破六韓拔陵圍魏<lb/>
廣陽王深於五原軍主賀拔勝募二百人開東門<lb/>
出戰斬首百餘級賊稍退深拔軍向朔州勝常爲<lb/>
殿雲州刺史費穆招撫離散四面拒敵時北境州<lb/>
鎭皆没唯雲中一城獨存乆之道路阻絶援軍不<lb/>
至糧仗俱盡穆棄城南犇爾朱榮於秀容旣而詣<lb/>
闕請罪詔原之長流參軍于謹言於廣陽王深曰<lb/>
今冦盜蠭起未易專用武力勝也謹請奉大王之<lb/>
威命諭以禍福庶幾稍可離也深許之謹兼通諸<lb/>
國語乃單騎詣叛胡營見其酋長開示恩信於是<lb/>
西部鐵勒酋長乜列河等將三萬餘户南詣深降<lb/>
<pb n="KR2c0001_SBCK_022-36b"/>
深欲引兵至折敷嶺迎之謹曰破六韓拔陵兵勢<lb/>
甚盛聞乜列河等來降必引兵邀之若先據險要<lb/>
未易敵也不若以乜列河餌之而伏兵以待之必<lb/>
可破也深從之拔陵果引兵邀擊乜列河盡俘其<lb/>
衆伏兵發拔陵大敗復得乜列河之衆而還柔然<lb/>
頭兵可汗大破破六韓拔陵斬其將孔雀等拔陵<lb/>
避柔然南徙渡河將軍李叔仁以拔陵稍逼求援<lb/>
於廣陵王深深帥衆赴之賊前後降附者二十萬<lb/>
人深與行臺元纂表乞於恒州北别立郡縣安置<lb/>
降戸隨宜賑賚息其亂心魏朝不從詔黃門侍郎<lb/>
楊置分處之於冀定瀛三州就食深謂纂曰此軰<lb/>
<pb n="KR2c0001_SBCK_022-37a"/>
復爲乞活矣　秋八月魏柔玄鎭民杜洛周聚衆<lb/>
反於上谷改元眞王攻没郡縣髙歡蔡雋尉景及<lb/>
叚榮安定彭樂皆從之洛周圍魏燕州刺史博陵<lb/>
崔秉九月丙辰魏以幽州刺史常景兼尚書爲行<lb/>
臺與幽州都督元譚討之景爽之孫也自盧龍塞<lb/>
至軍都關皆置兵守險譚屯居庸關　初敕勒酋<lb/>
長斛律金事懷朔鎭將楊鈞爲軍主行兵用匈奴<lb/>
灋望塵知馬歩多少嗅地知軍逺近及破六韓拔<lb/>
陵反金擁衆歸之拔陵署金爲王旣而知拔陵終<lb/>
無所成乃詣雲州降仍稍引其衆南出黃爪堆爲<lb/>
杜洛周所破脫身歸爾朱榮榮以爲别將<lb/>
<pb n="KR2c0001_SBCK_022-37b"/>
七年春正月魏安州石離穴城斛盬三戍兵反應<lb/>
杜洛周衆合二萬洛周自松岍赴之行臺常景使<lb/>
别將崔仲哲屯軍都關以邀之仲哲戰没元譚軍<lb/>
夜潰魏以别將李琚代譚爲都督仲哲秉之子也<lb/>
　五原降户鮮于脩禮等帥北鎭流民反於定州<lb/>
之左城改元魯興　夏四月杜洛周南出鈔掠薊<lb/>
城魏常景遣統軍梁仲禮撃破之　丁未都督李<lb/>
琚與洛周戰於薊城之北敗没常景帥衆拒之洛<lb/>
周引還上谷　六月杜洛周遣都督王曹紇眞等<lb/>
將兵掠薊南秋七月丙午行臺常景遣都督于榮<lb/>
等撃之於栗園大破之斬曹紇眞及將卒三千餘<lb/>
<pb n="KR2c0001_SBCK_022-38a"/>
級洛周帥衆南趣范陽景與榮等又破之　八月<lb/>
癸巳賊帥元洪業斬鮮于脩禮請降于魏賊黨葛<lb/>
榮復殺洪業自立　九月葛榮旣得杜洛周之衆<lb/>
北趣瀛州自稱天子國號齊改元廣安　甲申魏<lb/>
行臺常景破杜洛周斬其武川王賀拔文興等捕<lb/>
虜四百人　天水民吕伯度本莫折念生之黨也<lb/>
後更據顯親以拒念生已而不勝亡歸胡琛琛以<lb/>
爲大都督秦王資以士馬使撃念生伯度屢破念<lb/>
生軍復據顯親乃叛琛東引魏軍念生窘迫乞降<lb/>
於蕭寶寅寶寅復行臺左丞崔士和據秦州魏以<lb/>
伯度爲涇州刺史封平秦郡公大都督元脩義停<lb/>
<pb n="KR2c0001_SBCK_022-38b"/>
軍隴口乆不進念生復反執士和送胡琛於道殺<lb/>
之乆之伯度爲万俟醜奴所殺賊勢益盛寶寅不<lb/>
能制胡琛與莫折念生交通事破六韓拔陵浸慢<lb/>
拔陵遣其臣費律至髙平誘琛斬之醜奴盡并其<lb/>
衆　冬十一月杜洛周圍范陽戊戌民執魏幽州<lb/>
刺史王延年行臺常景送洛周開門納之<lb/>
大通元年春正月魏分定相二州四郡置殷州以<lb/>
北道行臺博陵崔楷爲刺史楷表稱州今新立尺<lb/>
刃斗糧皆所未有乞資以兵糧詔付外量聞竟無<lb/>
所給或勸楷留家單騎之官楷曰吾聞食人之禄<lb/>
者憂人之憂若吾獨往則將士誰肯用志哉遂舉<lb/>
<pb n="KR2c0001_SBCK_022-39a"/>
家之官葛榮逼州城或勸減弱小以避之楷遣幼<lb/>
子及一女夜出旣而悔之曰人謂吾心不固虧忠<lb/>
而全愛也遂命追還賊至彊弱相懸又無守禦之<lb/>
具楷撫勉將士以拒之莫不爭奮皆曰崔公尚不<lb/>
惜百口吾屬何愛一身連戰不息死者相枕終無<lb/>
叛志辛未城䧟楷執節不屈榮殺之遂圍冀州<lb/>
魏蕭寶寅出兵累年將士疲弊秦賊撃之寶寅大<lb/>
敗於涇州收散兵萬餘人屯逍遥園東秦州刺史<lb/>
潘義淵以汧城降賊莫折念生進逼𡵨州城人執<lb/>
刺史魏蘭根應之豳州刺史畢祖暉戰没行臺羊<lb/>
深棄城走北海王顥軍亦敗賊帥胡引祖據北華<lb/>
<pb n="KR2c0001_SBCK_022-39b"/>
州叱千麒麟據幽州以應天生關中大擾雍州刺<lb/>
史楊椿募兵得七千餘人帥以拒守詔加椿侍中<lb/>
兼尚書右僕射爲行臺節度關西諸將北地功曹<lb/>
毛鴻賔引賊抄掠渭北雍州録事參軍楊侃將兵<lb/>
三千掩撃之鴻賔懼請討賊自效遂擒送宿勤烏<lb/>
過仁烏過仁者明逹之兄子也莫折天生乗勝㓂<lb/>
雍州蕭寶寅部將羊侃隱身塹中射之應弦而斃<lb/>
其衆遂潰侃祉之子也　魏右民郎陽平路思令<lb/>
上䟽以爲師出有功在於將帥得其人則六合唾<lb/>
掌可清失其人則三河方爲戰地竊以比年將帥<lb/>
多寵貴子孫銜杯躍馬志逸氣浮軒眉攘腕以攻<lb/>
<pb n="KR2c0001_SBCK_022-40a"/>
戰自許及臨大敵憂怖交懷雄圖銳氣一朝頓盡<lb/>
乃令羸弱在前以當宼彊壯居後以衛身兼復器<lb/>
械不精進止無節以當負險之衆敵數戰之虜欲<lb/>
其不敗豈可得哉是以兵知必敗始集而先逃將<lb/>
帥畏敵遷延而不進國家謂官爵未滿屢加寵命<lb/>
復疑賞賚之輕日散金帛帑藏空竭民財殫盡遂<lb/>
使賊徒益甚生民彫弊凡以此也夫德可感義夫<lb/>
恩可勸死士今若黜陟幽明賞罰善惡簡練士卒<lb/>
繕修器械先遣辯士曉以禍福如其不悛以順討<lb/>
逆如此則何異勵蕭斧而伐朝菌鼔洪爐而燎毛<lb/>
髮哉弗聽　二月秦賊據魏潼關　三月甲子魏<lb/>
<pb n="KR2c0001_SBCK_022-40b"/>
主詔將西討中外戒嚴㑹奏賊西走復得潼關戊<lb/>
辰詔回駕北討其實皆不行　葛榮乆圍信都魏<lb/>
以金紫光禄大夫源子邕爲北討大都督以救之<lb/>
　魏蕭寶寅之敗也有司處以死刑詔免爲庶人<lb/>
雍州刺史楊椿有疾求解復以寶寅爲都督雍涇<lb/>
等四州諸軍事征西將軍雍州刺史開府儀同三<lb/>
司西討大都督自關以西皆受節度椿還郷里其<lb/>
子昱將適洛陽椿謂之曰當今雍州刺史亦無踰<lb/>
寶寅者但其上佐朝廷應遣心膂重人何得任其<lb/>
牒用此乃聖朝百慮之一失也且寶寅不藉刺史<lb/>
爲榮吾觀其得州喜恱特甚至於賞罰云爲不依<lb/>
<pb n="KR2c0001_SBCK_022-41a"/>
常憲恐有異心汝今赴京師當以吾此意啓二聖<lb/>
并白宰輔更遣長史司馬防城都督欲安關中正<lb/>
須三人耳如不遣必成深憂昱面啓魏主及太后<lb/>
皆不聽　秋七月魏相州刺史樂安王鑒與北道<lb/>
都督裴衍共救信都鑒幸魏多故隂有異志遂據<lb/>
鄴叛降葛榮　八月魏遣都督源子邕李神軌裴<lb/>
衍攻鄴子邕行及湯隂樂安王鑒遣弟斌之夜襲<lb/>
子邕營不克子邕乗勝進圍鄴城丁未拔之斬鑒<lb/>
傳首洛陽改姓拓跋氏魏因遣子邕裴衍討葛榮<lb/>
　九月秦州城民杜粲殺莫折念生闔門皆盡粲<lb/>
自行州事南秦州城民辛琛亦自行州事遣使詣<lb/>
<pb n="KR2c0001_SBCK_022-41b"/>
蕭寶寅請降魏復以寶寅爲尚書令還其舊封<lb/>
蕭寶寅之敗於涇州也或勸之歸罪洛陽或曰不<lb/>
若留關中立功自效行臺都令史河間馮景曰擁<lb/>
兵不還此罪將大寶寅不從自念出師累年糜費<lb/>
不貲一旦覆敗内不自安魏朝亦疑之中尉酈道<lb/>
元素名嚴猛司州牧汝南王恱嬖人丘念弄權縱<lb/>
恣道元收念付獄恱請之於胡太后太后敕赦之<lb/>
道元殺之并以劾恱時寶寅反狀已露恱乃奏以<lb/>
道元爲關右大使寶寅聞之謂爲取已甚懼長安<lb/>
輕薄子弟復勸使舉兵寶寅以問河東柳楷楷曰<lb/>
大王齊明帝子天下所屬今日之舉實允人望且<lb/>
<pb n="KR2c0001_SBCK_022-42a"/>
謠言鸞生十子九子毈一子不毈關中亂亂者治<lb/>
也大王當治關中何所疑道元至隂盤驛寶寅遣<lb/>
其將郭子恢攻殺之收殯其尸表言白賊所害又<lb/>
上表自理稱爲楊椿父子所譖寶寅行臺郎中武<lb/>
功蘇湛卧病在家寶寅令湛從母弟開府屬天水<lb/>
姜儉說湛曰元略受蕭衍旨欲見勦除道元之來<lb/>
事不可測吾不能坐受死亡今須爲身計不復作<lb/>
魏臣矣死生榮辱與卿共之湛聞之舉聲大哭儉<lb/>
遽止之曰何得便爾湛曰我百口今屠滅云何不<lb/>
哭哭數十聲徐謂儉曰爲我白齊王王本以窮鳥<lb/>
投人賴朝廷假王羽翼榮寵至此屬國歩多虞不<lb/>
<pb n="KR2c0001_SBCK_022-42b"/>
能竭忠報德乃欲乗人間隙信惑行路無識之語<lb/>
欲以羸敗之兵守關問鼎今魏德雖衰天命未改<lb/>
且王之恩義未洽於民但見其敗未見有成蘇湛<lb/>
不能以百口爲王族滅寶寅復使謂曰我救死不<lb/>
得不爾所以不先相白者恐沮吾計耳湛曰凡謀<lb/>
大事當得天下竒才與之從事今但與長安博徒<lb/>
謀之此有成理不湛恐荆棘必生於齋閣願賜骸<lb/>
骨還郷里庶得病死下見先人寶寅素重湛且知<lb/>
其不爲己用聽還武功冬十月甲寅寶寅自稱齊<lb/>
帝改元隆緒赦其所部置百官都督長史毛遐鴻<lb/>
賔之兄也與鴻賔帥氐羌起兵於馬祇柵以拒寶<lb/>
<pb n="KR2c0001_SBCK_022-43a"/>
寅寶寅遣大將軍盧祖遷撃之爲遐所殺寶寅方<lb/>
祀南郊行即位禮未畢聞敗色變不暇整部伍狼<lb/>
狽而歸以姜儉爲尚書左丞委以心腹文安周惠<lb/>
逹爲寶寅使在洛陽有司欲收之惠逹逃歸長安<lb/>
寶寅以惠逹爲光禄勲丹楊王蕭贊聞寶寅反懼<lb/>
而出走趣白鹿山至河橋爲人所獲魏主知其不<lb/>
預謀釋而慰之行臺郎封偉伯等與關中豪傑謀<lb/>
舉兵誅寶寅事泄而死魏以尚書僕射長孫稚爲<lb/>
行臺以討寶寅正平民薛鳯賢及宗人薛脩義亦<lb/>
聚衆河東分據鹽池攻圍蒲坂東西連結以應寶<lb/>
寅詔都督宗正珍孫討之　十一月葛榮圍魏信<lb/>
<pb n="KR2c0001_SBCK_022-43b"/>
都自春及冬冀州刺史元孚帥勵將士晝夜拒守<lb/>
糧儲旣竭外無救援己丑城䧟榮執孚逐出居民<lb/>
凍死者什六七孚兄祐爲防城都督榮大集將士<lb/>
議其生死孚兄弟各自引咎爭相爲死都督潘紹<lb/>
等數百人皆叩頭請就灋以活使君榮曰此皆魏<lb/>
之忠臣義士於是同禁者五百人皆得免魏以源<lb/>
子邕爲冀州刺史將兵討榮裴衍表請同行詔許<lb/>
之子邕上言衍行臣請留臣行請留衍若逼使同<lb/>
行敗在旦夕不許十二月戊申行至陽平東北漳<lb/>
水曲榮帥衆十萬擊之子邕衍俱敗死相州吏民<lb/>
聞冀州已䧟子邕等敗人不自保相州刺史恒農<lb/>
<pb n="KR2c0001_SBCK_022-44a"/>
李神志氣自若撫勉將士大小致力葛榮盡銳攻<lb/>
之卒不能克<lb/>
二年春正月魏北道行臺楊津守定州城居鮮于<lb/>
脩禮杜洛周之閒迭來攻圍津蓄薪糧治器械隨<lb/>
機拒擊賊不能克津潜使人以鐵劵說賊黨賊黨<lb/>
有應津者遺津書曰賊所以圍城正爲取北人耳<lb/>
城中北人宜盡殺之不然必爲患津悉收北人内<lb/>
子城中而不殺衆無不感其仁及葛榮代脩禮統<lb/>
衆使人說津許以爲司徒津斬其使固守三年杜<lb/>
洛周圍之魏不能救津遣其子遁突圍出詣柔然<lb/>
頭兵可汗求救遁日夜泣請頭兵遣其從祖吐豆<lb/>
<pb n="KR2c0001_SBCK_022-44b"/>
發帥精騎一萬南出前鋒至廣昌賊塞隘口柔然<lb/>
遂還己丑津長史李裔引賊入執津欲烹之旣而<lb/>
捨之瀛州刺史元寜以城降洛周　蕭寳寅圍馮<lb/>
翊未下長孫稚軍至恒農行臺左丞楊侃謂稚曰<lb/>
昔魏武與韓遂馬超據潼關相拒遂超之才非魏<lb/>
武敵也然而勝負乆不決者扼其險要故也今賊<lb/>
守禦已固雖魏武復生無以施其智勇不如北取<lb/>
蒲坂渡河而西入其腹心置兵死地則華州之圍<lb/>
不戰自解潼關之守必内顧而走支節旣解長安<lb/>
可坐取也若愚計可取願爲明公前驅稚曰子之<lb/>
計則善矣然今薛脩義圍河東薛鳯賢據安邑宗<lb/>
<pb n="KR2c0001_SBCK_022-45a"/>
正珍孫守虞坂不得進如何可往侃曰珍孫行陳<lb/>
一夫因縁爲將可爲人使安能使人河東治在蒲<lb/>
反西逼河漘封疆多在郡東脩義驅帥士民西圍<lb/>
郡城其父母妻子皆留舊村一旦聞官軍來至皆<lb/>
有内顧之心必望風自潰矣稚乃使其子彦與侃<lb/>
帥騎兵自恒農北渡據右錐壁侃聲言今且停此<lb/>
以待歩兵且觀民情向背命送降名者各自還村<lb/>
俟臺軍舉三烽當亦舉烽相應其無應烽者乃賊<lb/>
黨也當進撃屠之以所獲賞軍於是村民轉相告<lb/>
語雖實未降者亦詐舉烽一宿之閒火光遍數百<lb/>
里賊圍城者不測其故各自散歸脩義亦逃還與<lb/>
<pb n="KR2c0001_SBCK_022-45b"/>
鳯賢俱請降丙子稚克潼關遂入河東　蕭寶寅<lb/>
遣其將侯終德撃毛遐㑹郭子恢等屢爲魏軍所<lb/>
敗終德因其勢挫還軍襲寶寅至白門寶寅始覺<lb/>
丁丑與終德戰敗攜其妻南陽公主及其少子帥<lb/>
麾下百餘騎自後門出犇万俟醜奴醜奴以寶寅<lb/>
爲太傅　二月葛榮撃杜洛周殺之併其衆　三<lb/>
月癸未葛榮䧟魏滄州執刺史薛慶之居民死者<lb/>
什八九　夏六月葛榮軍乏食遣其僕射任襃將<lb/>
兵南掠至沁水魏以元天穆爲大都督東北道諸<lb/>
軍事帥宗正珍孫等討之前幽州平北府主簿河<lb/>
間邢杲帥河北流民十萬餘户反於青州之北海<lb/>
<pb n="KR2c0001_SBCK_022-46a"/>
自稱漢王改元天統戊申魏以征東將軍李叔仁<lb/>
爲車騎大將軍儀同三司帥衆討之辛亥魏主詔<lb/>
曰朕當親御六戎掃靜燕代以大將軍爾朱榮爲<lb/>
左軍上黨王天穆爲前軍司徒楊椿爲右軍司空<lb/>
穆紹爲後軍葛榮退屯相州之北　秋七月万俟<lb/>
醜奴自稱天子置百官㑹波斯國獻師子於魏醜<lb/>
奴留之改元神獸　八月葛榮引兵圍鄴衆號百<lb/>
萬遊兵已過汲郡所至殘掠爾朱榮啓求討之九<lb/>
月爾朱榮召從子肆州刺史天光留鎭晉陽曰我<lb/>
身不得至處非汝無以稱我心自帥精騎七千馬<lb/>
皆有副倍道兼行東出滏口以侯景爲前驅葛榮<lb/>
<pb n="KR2c0001_SBCK_022-46b"/>
爲盜日乆橫行河北爾朱榮衆寡非敵議者謂無<lb/>
取勝之理葛榮聞之喜見於色令其衆曰此易與<lb/>
耳諸人俱辦長繩至則縛取自鄴以北列陳數十<lb/>
里箕張而進爾朱榮濳軍山谷爲竒兵分督將已<lb/>
上三人爲一處處有數百騎令所在揚塵鼔譟使<lb/>
賊不測多少又以人馬逼戰刀不如棒勒軍士齎<lb/>
袖棒一枚置於馬側至戰時慮廢騰逐不聽斬級<lb/>
以棒棒之而已分命壯勇所向衝突號令嚴明戰<lb/>
士同奮爾朱榮身自䧟陳出於賊後表裏合撃大<lb/>
破之於陳擒葛榮餘衆悉降以賊徒旣衆若即分<lb/>
割恐其疑懼或更結聚乃下令各從所樂親屬相<lb/>
<pb n="KR2c0001_SBCK_022-47a"/>
隨任所居止於是羣情大喜登即四散數十萬衆<lb/>
一朝散盡待出百里之外乃始分道押領隨便安<lb/>
置咸得其宜擢其渠帥量才授任新附者咸安時<lb/>
人服其處分機速以檻車送葛榮赴洛冀定滄瀛<lb/>
殷五州皆平時上黨王天穆軍於朝歌之南穆紹<lb/>
楊椿猶未發而葛榮已滅乃皆罷兵　乙亥魏大<lb/>
赦改元永安　辛巳以爾朱榮爲大丞相都督河<lb/>
北畿外諸軍事以楊椿爲太保城陽王徽爲司徒<lb/>
　冬十月丁亥葛榮至洛魏主御閶闔門引見斬<lb/>
於都市　十二月葛榮餘黨韓樓復據幽州反北<lb/>
邊被其患爾朱榮以撫軍將軍賀拔勝爲大都督<lb/>
<pb n="KR2c0001_SBCK_022-47b"/>
鎭中山樓畏勝威名不敢南出<lb/>
中大通元年三月壬戌魏詔上黨王天穆討邢杲<lb/>
　夏四月辛丑破邢杲於濟南杲降送洛陽斬之<lb/>
　秋九月爾朱榮使大都督尖山侯淵討韓樓於<lb/>
薊配卒甚少騎止七百或以爲言榮曰侯淵臨機<lb/>
設變是其所長若揔大衆未必能用今以此衆撃<lb/>
此賊必能取之淵遂廣張軍聲多設供具親帥數<lb/>
百騎深入樓境去薊百餘里值賊帥陳周馬歩萬<lb/>
餘淵濳伏以乗其背大破之虜其卒五千餘人尋<lb/>
還其馬仗縱令入城左右諌曰旣獲賊衆何爲復<lb/>
資遣之淵曰我兵旣少不可力戰須爲竒計以離<lb/>
<pb n="KR2c0001_SBCK_022-48a"/>
間之乃可克也淵度其已至遂帥騎夜進昧旦叩<lb/>
其城門韓樓果疑降卒爲淵内應遂走追擒之幽<lb/>
州平以淵爲平州刺史鎭范陽先是魏使征東將<lb/>
軍劉靈助兼尚書左僕射慰勞幽州流民於濮陽<lb/>
頓丘因帥流民北還與侯淵共滅韓樓仍以靈助<lb/>
行幽州事加車騎將軍又爲幽平營安四州行臺<lb/>
　万俟醜奴攻魏東秦州拔之殺刺史髙子朗<lb/>
二年春正月万俟醜奴侵擾關中魏爾朱榮遣武<lb/>
衛將軍賀拔岳討之岳私謂其兄勝曰醜奴勍敵<lb/>
也今攻之不勝固有罪勝之䜛嫉將生勝曰然則<lb/>
柰何岳曰願得爾朱氏一人為帥而佐之勝爲之<lb/>
<pb n="KR2c0001_SBCK_022-48b"/>
言於榮榮恱以爾朱天光爲使持節都督二雍二<lb/>
岐諸軍事驃騎大將軍雍州刺史以岳爲左大都<lb/>
督又以征西將軍代郡侯莫陳恱爲右大都督竝<lb/>
爲天光之副以討之天光初行唯配軍士千人發<lb/>
洛陽以西路次民馬以給之時赤水蜀賊斷路詔<lb/>
侍中楊侃先行慰諭并稅其馬蜀持疑不下軍至<lb/>
潼關天光不敢進岳曰蜀賊䑕竊公尚遲疑若遇<lb/>
大敵將何以戰天光曰今日之事一以相委岳遂<lb/>
進撃蜀於渭北破之獲馬二千匹簡其壯健以充<lb/>
軍士又稅民馬合萬餘匹以軍士尚少淹留未進<lb/>
榮怒遣騎兵參軍劉貴乗驛至軍中責天光杖之<lb/>
<pb n="KR2c0001_SBCK_022-49a"/>
一百以軍士二千人助之三月醜奴自將其衆圍<lb/>
岐州遣其大行臺尉遲菩薩僕射万俟仵自武功<lb/>
南渡渭攻圍趣柵天光使賀拔岳將千騎救之菩<lb/>
薩等已拔柵而還岳故殺掠其吏民以挑之菩薩<lb/>
帥步騎二萬至渭北岳以輕騎數十自渭南與菩<lb/>
薩隔水而語稱揚國威菩薩令省事傳語岳怒曰<lb/>
我與菩薩語卿何人也射殺之明日復引百餘騎<lb/>
隔水與賊語稍引而東至水淺可涉之處岳即馳<lb/>
馬東出賊以爲走乃棄歩兵輕騎南渡渭追岳岳<lb/>
依横岡設伏兵以待之賊半度岡東岳還兵撃之<lb/>
賊敗走岳下令賊下馬者勿殺賊悉投馬俄獲三<lb/>
<pb n="KR2c0001_SBCK_022-49b"/>
千人馬亦無遺遂擒菩薩仍度渭北降步卒萬餘<lb/>
并收其輜重醜奴聞之棄岐州北走安定置柵於<lb/>
平亭天光方自雍至岐與岳合夏四月天光至汧<lb/>
渭之間停軍牧馬宣言天時將熱未可行師俟秋<lb/>
涼更圖進止獲醜奴覘候者縱遣之醜奴信之散<lb/>
衆耕於細川使其太尉侯伏侯元進將兵五千據<lb/>
險立柵其餘千人已下爲柵者甚衆天光知其勢<lb/>
分晡時密嚴諸軍相繼俱發黎明圍元進大柵拔<lb/>
之所得俘囚一皆縱遣諸柵聞之皆降天光晝夜<lb/>
徑進抵安定城下賊涇州刺史侯幾長貴以城降<lb/>
醜奴棄平亭走欲趣高平天光遣賀拔岳輕騎追<lb/>
<pb n="KR2c0001_SBCK_022-50a"/>
之丁卯及於平涼賊未成列直閣代郡侯莫陳崇<lb/>
單騎入賊中於馬上生擒醜奴因大呼衆皆披靡<lb/>
無敢當者後騎益集賊衆崩潰遂大破之天光進<lb/>
逼高平城中執送蕭寶寅以降　甲戌魏以關中<lb/>
平大赦万俟醜奴蕭寶寅至洛陽置閶闔門外都<lb/>
街之中士女聚觀凡三日丹陽王蕭贊表請寶寅<lb/>
之命吏部尚書李神雋黄門侍郎高道穆素與寶<lb/>
寅善欲左右之言於魏主曰寶寅叛逆事在前朝<lb/>
㑹應詔王道習自外至帝問道習在外所聞對曰<lb/>
唯聞李尚書高黄門與蕭寶寅周款並居得言之<lb/>
地必能全之且二人謂寶寅叛逆在前朝寶寅爲<lb/>
<pb n="KR2c0001_SBCK_022-50b"/>
醜奴太傅豈非陛下時邪賊臣不翦灋欲安施帝<lb/>
乃賜寶寅死於駞牛署斬醜奴於都市　夏六月<lb/>
万俟醜奴既敗自涇豳以西至靈州賊黨皆降於<lb/>
魏唯所署行臺万俟道洛帥衆六千逃入山中不<lb/>
降時高平大旱爾朱天光以馬乏草退屯城東五<lb/>
十里遣都督長孫邪利帥二百人行原州事以鎮<lb/>
之道洛濳與城民通謀掩襲邪利并其所部皆殺<lb/>
之天光帥諸軍赴之道洛出戰而敗帥其衆西入<lb/>
牽屯山據險自守爾朱榮以天光失邪利不獲道<lb/>
洛復遣使杖之一百以詔書黜天光爲撫軍將軍<lb/>
雍州刺史降爵爲侯天光追撃道洛於牽屯道洛<lb/>
<pb n="KR2c0001_SBCK_022-51a"/>
敗走入隴歸略陽賊帥王慶雲道洛驍果絶倫慶<lb/>
雲得之甚喜謂大事可濟遂稱帝於水洛城置百<lb/>
官以道洛爲大將軍秋七月天光帥諸軍入隴至<lb/>
水洛城慶雲道洛出戰天光射道洛中臂失弓還<lb/>
走拔其東城賊併兵趣西城城中無水衆渴乏有<lb/>
降者言慶雲道洛欲突走天光恐失之乃遣人招<lb/>
諭慶雲使早降曰若未能自決當聽諸人今夜共<lb/>
議明晨早報慶雲等冀得小緩因待夜突出乃報<lb/>
曰請俟明日天光因使謂曰知須水今相爲小退<lb/>
任取澗水飲之賊衆恱無復走心天光密使軍士<lb/>
多作木槍各長七尺昏後繞城布列要路加厚又<lb/>
<pb n="KR2c0001_SBCK_022-51b"/>
伏人槍中僃其衝突兼令密縛長梯於城北其夜<lb/>
慶雲道洛果馳馬突出遇槍馬各傷倒伏兵起即<lb/>
時擒之軍士緣梯入城餘衆皆出城南遇槍而止<lb/>
窮窘乞降丙子天光悉收其仗而阬之死者萬七<lb/>
千人分其家口於是三秦河渭瓜涼鄯州皆降天<lb/>
光頓軍略陽詔復天光官爵尋加侍中儀同三司<lb/>
以賀拔岳爲涇州刺史侯莫陳恱爲渭州刺史秦<lb/>
州城民謀殺刺史駱超南秦州城民謀殺刺史辛<lb/>
顯超顯皆覺之走歸天光天光遣兵討平之步兵<lb/>
校尉宇文泰從賀拔岳入闗以功遷征西將軍行<lb/>
原州事時闗隴彫弊泰撫以恩信民皆感恱曰早<lb/>
<pb n="KR2c0001_SBCK_022-52a"/>
遇宇文使君吾輩豈從亂乎<lb/>
　　　元顥入洛<lb/>
梁武帝天監八年秋九月辛巳魏封故北海王詳<lb/>
子顥為北海王<lb/>
大通二年春正月癸亥魏以北海王顥爲驃騎大<lb/>
將軍開府儀同三司相州刺史　夏四月魏北海<lb/>
王顥將之相州至汲郡聞葛榮南侵及爾朱榮縱<lb/>
暴隂爲自安之計盤桓不進以其舅殷州刺史范<lb/>
遵行相州事代前刺史李神守鄴行臺甄密知顥<lb/>
有異志相帥廢遵復推李神攝州事遣兵迎顥且<lb/>
察其變顥聞之帥左右來犇　冬十月帝以魏北<lb/>
<pb n="KR2c0001_SBCK_022-52b"/>
海王顥爲魏王遣東宫直閣將軍陳慶之將兵送<lb/>
之還北　元顥取魏銍城而據之<lb/>
中大通元年夏四月魏元天穆將撃邢杲以北海<lb/>
王顥方入冦集文武議之衆皆曰杲衆彊盛宜以<lb/>
爲先行臺尚書薛琡曰邢杲兵衆雖多䑕竊狗偷<lb/>
非有逺志顥帝室近親來稱義舉其勢難測宜先<lb/>
去之天穆以諸將多欲撃杲又魏朝亦以顥爲孤<lb/>
弱不足慮命天穆等先定齊地還師撃顥遂引兵<lb/>
東出顥與陳慶之乗虚自銍城進拔滎城遂至梁<lb/>
國魏丘大千有衆七萬分築九城以拒之慶之攻<lb/>
之自旦至申拔其三壘大千請降顥登壇燔燎即<lb/>
<pb n="KR2c0001_SBCK_022-53a"/>
帝位於睢陽城南改元孝基　五月丁巳魏以東<lb/>
南道大都督楊昱鎮滎陽尚書僕射爾朱世隆鎮<lb/>
虎牢侍中爾朱丗承鎮崿岅乙丑内外戒嚴戊辰<lb/>
北海王顥克梁國顥以陳慶之爲衛將軍徐州刺<lb/>
史引兵而西楊昱擁衆七萬據滎陽慶之攻之未<lb/>
拔顥遣人說昱使降昱不從元天穆與驃騎將軍<lb/>
爾朱吐沒兒將大軍前後繼至梁士卒皆恐慶之<lb/>
解鞍秣馬諭將士曰吾至此以來屠城略地實爲<lb/>
不少君等殺人父兄掠人子女亦無筭矣天穆之<lb/>
衆皆是仇讎我輩衆纔七千虜衆三十餘萬今日<lb/>
之事唯有必死乃可得生耳虜騎多不可與之野<lb/>
<pb n="KR2c0001_SBCK_022-53b"/>
戰當及其未盡至急攻取其城而據之諸君勿或<lb/>
狐疑自取屠膾乃鼔之使登城將士即相帥蟻附<lb/>
而入癸酉拔滎陽執楊昱諸將三百餘人伏顥帳<lb/>
前請曰陛下渡江三十里無遺鏃之費昨滎陽城<lb/>
下一朝殺傷五百餘人願乞楊昱以快衆意顥曰<lb/>
我在江東聞梁王言初舉兵下都袁昻爲呉郡不<lb/>
降每稱其忠節楊昱忠臣柰何殺之此外唯卿等<lb/>
所取於是斬昱所部統帥三十七人皆刳其心而<lb/>
食之俄而天穆等引兵圍城慶之帥騎三千貫城<lb/>
力戰大破之天穆吐沒兒皆走慶之進撃虎牢爾<lb/>
朱丗隆棄城走獲魏東中郎將辛纂魏主將出辭<lb/>
<pb n="KR2c0001_SBCK_022-54a"/>
顥未知所之或勸之長安中書舍人高道穆曰關<lb/>
中荒殘何可復往顥士衆不多乗虚深入由將帥<lb/>
不得其人故能至此陛下若親帥宿衛高募重賞<lb/>
背城一戰臣等竭其死力破顥孤軍必矣或恐勝<lb/>
負難期則車駕不若渡河徵大將軍天穆大丞相<lb/>
榮各使引兵來㑹掎角進討旬月之間必見成功<lb/>
此萬全之䇿也魏主從之甲戌魏主北行夜至河<lb/>
内郡北命高道穆於燭下作詔書數十紙布告逺<lb/>
近於是四方始知魏主所在乙亥魏主入河内臨<lb/>
淮王彧安豐王延明帥百僚封府庫僃法駕迎顥<lb/>
丙子顥入洛陽宫改元建武大赦以陳慶之爲侍<lb/>
<pb n="KR2c0001_SBCK_022-54b"/>
中車騎大將軍増邑萬户楊椿在洛陽椿弟順爲<lb/>
冀州刺史兄子侃爲北中郎將從魏主在河北顥<lb/>
意忌椿而以其家丗顯重恐失人望未敢誅也或<lb/>
勸椿出亡椿曰吾内外百口何所逃匿正當坐待<lb/>
天命耳顥後軍都督侯暄守睢陽爲後援魏行臺<lb/>
崔孝芬大都督刁宣馳往圍暄晝夜急攻戊寅暄<lb/>
突走擒斬之上黨王天穆等帥衆四萬攻拔大梁<lb/>
分遣費穆將兵二萬攻虎牢顥使陳慶之撃之天<lb/>
穆畏顥將北渡河謂行臺郎中濟隂温子昇曰卿<lb/>
欲向洛爲隨我北渡子昇曰主上以虎牢失守致<lb/>
此狼狽元顥新入人情未安今往撃之無不克者<lb/>
<pb n="KR2c0001_SBCK_022-55a"/>
大王平定京邑奉迎大駕此桓文之舉也捨此北<lb/>
渡竊爲大王惜之天穆善之而不能用遂引兵渡<lb/>
河費穆攻虎牢將拔聞天穆北渡自以無後繼遂<lb/>
降於慶之慶之進撃大梁梁國皆下之慶之以數<lb/>
千之衆自發銍縣至洛陽凡取三十二城四十七<lb/>
戰所向皆克顥使黄門郎祖瑩作書遺魏主曰朕<lb/>
泣請梁朝誓在復恥正欲問罪於爾朱出卿於桎<lb/>
梏卿託命豺狼委身虎口假獲民地本是榮物固<lb/>
非卿有今國家隆替在卿與我若天道助順則皇<lb/>
魏再興脫或不然在榮爲福於卿爲禍卿宜三復<lb/>
富貴可保顥既入洛自河以南州郡多附之齊州<lb/>
<pb n="KR2c0001_SBCK_022-55b"/>
刺史沛郡王欣集文武議所從曰北海長樂俱帝<lb/>
室近親今宗祏不移我欲受赦諸君意何如在坐<lb/>
莫不失色軍司崔光韶獨抗言曰元顥受制於梁<lb/>
引宼讎之兵以覆宗國此魏之賊臣亂子也豈唯<lb/>
大王家事所宜切齒下官等皆荷朝眷未敢仰從<lb/>
長史崔景茂等皆曰軍司議是欣乃斬顥使光韶<lb/>
亮之從父弟也於是襄州刺史賈思同廣州刺史<lb/>
鄭先䕶南兖州刺史元暹亦不受顥命思同思伯<lb/>
之弟也顥以冀州刺史元孚爲東道行臺彭城郡<lb/>
王孚封送其書於魏主陽平王敬先起兵於河橋<lb/>
以討顥不克而死魏以侍中車騎將軍尚書右僕<lb/>
<pb n="KR2c0001_SBCK_022-56a"/>
射爾朱世隆爲使持節行臺僕射大將軍相州刺<lb/>
史鎮鄴城魏主之出也單騎而去侍衛後宫皆按<lb/>
堵如故顥一旦得之號令已出四方人情想其風<lb/>
政而顥自謂天授遽有驕怠之志宿昔賔客近習<lb/>
咸見寵待干擾政事日夜縱酒不恤軍國所從南<lb/>
兵陵暴市里朝野失望高道穆兄子儒自洛陽出<lb/>
從魏主魏主問洛中事子儒曰顥敗在旦夕不足<lb/>
憂也爾朱榮聞魏主北出即時馳傳見魏主於長<lb/>
子行且部分魏主即日南還榮爲前驅旬日之間<lb/>
兵衆大集資糧器仗相繼而至六月壬午魏大赦<lb/>
榮既南下并肆不安乃以爾朱天光爲并肆等九<lb/>
<pb n="KR2c0001_SBCK_022-56b"/>
州行臺仍行并州事天光至晉陽部分約勒所部<lb/>
皆安己丑費穆至洛陽顥引入責以河隂之事而<lb/>
殺之顥使都督宗正珍孫與河内太守元襲據河<lb/>
内爾朱榮攻之上黨王天穆引兵㑹之壬寅拔其<lb/>
城斬珍孫及襲　魏北海王顥既得志密與臨淮<lb/>
王彧安豐王延明謀叛梁以事難未平藉陳慶之<lb/>
兵力故外同内異言多猜忌慶之亦密爲之僃說<lb/>
顥曰今遠來至此未服者尚多彼若知吾虚實連<lb/>
兵四合將何以禦之宜啟天子更請精兵并敕諸<lb/>
州有南人沒此者悉須部送顥欲從之延明曰慶<lb/>
之兵不出數千已自難制今更増其衆寧肯復爲<lb/>
<pb n="KR2c0001_SBCK_022-57a"/>
人用乎大權一去動息由人魏之宗廟於斯墜矣<lb/>
顥乃不用慶之言又慮慶之密啓乃表於上曰今<lb/>
河北河南一時克定惟爾朱榮尚敢跋扈臣與慶<lb/>
之自能擒討州郡新服正須綏撫不宜更復加兵<lb/>
搖動百姓上乃詔諸軍繼進者皆停於境上洛中<lb/>
南兵不滿一萬而羌胡之衆十倍軍副馬佛念謂<lb/>
慶之曰將軍威行河洛聲震中原功高勢重爲魏<lb/>
所疑一旦變生不測可無慮乎不若乗其無僃殺<lb/>
顥據洛此千載一時也慶之不從顥先以慶之爲<lb/>
徐州刺史因固求之鎮顥心憚之不遣曰主上以<lb/>
洛陽之地全相任委忽聞捨此朝寄欲往彭城謂<lb/>
<pb n="KR2c0001_SBCK_022-57b"/>
君遽取富貴不爲國計非徒有損於君恐僕并受<lb/>
其責慶之不敢復言爾朱榮與顥相持於河上慶<lb/>
之守北中城顥自據南岸慶之三日十一戰殺傷<lb/>
甚衆有夏州義士爲顥守河中渚隂與榮通謀求<lb/>
破橋立效榮引兵赴之及橋破榮應接不逮顥悉<lb/>
屠之榮悵然失望又以安豐王延明緣河固守而<lb/>
北軍無船可渡議欲還北更圖後舉黄門郎楊侃<lb/>
曰大王發并州之日已知夏州義士之謀指來應<lb/>
之邪為欲廣施經略匡復帝室乎夫用兵者何嘗<lb/>
不散而更合瘡愈更戰況今未有所損豈可以一<lb/>
事不諧而衆謀頓廢乎今四方顒顒視公此舉若<lb/>
<pb n="KR2c0001_SBCK_022-58a"/>
未有所成遽復引歸民情失望各懷去就勝負所<lb/>
在未可知也不若徵發民材多爲桴筏間以舟檝<lb/>
緣河布列數百里中皆爲渡勢首尾既逺使顥不<lb/>
知所防一旦得渡必立大功高道穆曰今乗輿飄<lb/>
蕩主憂臣辱大王擁百萬之衆輔天子而令諸侯<lb/>
若分兵造筏所在散渡指掌可克柰何捨之北歸<lb/>
使顥復得完聚徵兵天下此所謂養虺成蛇悔無<lb/>
及矣榮曰楊黄門已陳此䇿當相與議之劉靈助<lb/>
言於榮曰不出十日河南必平伏波將軍正平楊<lb/>
檦與其族居馬渚自言有小船數艘求爲鄉導戊<lb/>
辰榮命車騎將軍爾朱兆與大都督賀拔勝縛材<lb/>
<pb n="KR2c0001_SBCK_022-58b"/>
爲筏自馬渚西硤石夜渡襲撃顥子領軍將軍冠<lb/>
受擒之安豐王延明之衆聞之大潰顥失據帥麾<lb/>
下數百騎南走陳慶之収步騎數千結陳東還顥<lb/>
所得諸城一時復降於魏爾朱榮自追陳慶之㑹<lb/>
嵩高水漲慶之軍士死散略盡乃削須髪爲沙門<lb/>
間行出汝隂還建康猶以功除右衛將軍封永興<lb/>
縣侯中軍大都督兼領軍大將軍楊津入宿殿中<lb/>
掃灑宫庭封閉府庫出迎魏主於北邙流涕謝罪<lb/>
帝慰勞之庚午帝入居華林園大赦以爾朱兆爲<lb/>
車騎大將軍儀同三司北來軍士及隨駕文武諸<lb/>
立義者加五級河北執事之官及河南立義者加<lb/>
<pb n="KR2c0001_SBCK_022-59a"/>
二級壬申加大丞相榮天柱大將軍増封通前二<lb/>
十萬户北海王顥自轘轅南出至臨潁從騎分散<lb/>
臨潁縣卒江豐斬之癸酉傳首洛陽臨淮王彧復<lb/>
自歸於魏主安豐王延明攜妻子來犇　乙亥魏<lb/>
主宴勞爾朱榮上黨王天穆及北來督將於都亭<lb/>
出宫人三百繒錦雜綵數萬匹班賜有差凡受元<lb/>
顥爵賞階復者悉追奪之<lb/>
　　　元魏之亂<lb/>
梁武帝天監十八年春正月魏征西將軍平陸文<lb/>
侯張彝之子仲瑀上封事求銓削選格排抑武人<lb/>
不使豫清品於是喧謗盈路立榜大巷克期㑹集<lb/>
<pb n="KR2c0001_SBCK_022-59b"/>
屠害其家彞父子晏然不以爲意二月庚午羽林<lb/>
虎賁近千人相帥至尚書省詬罵求仲瑀兄左民<lb/>
郎中始均不獲以瓦石撃省門上下懾懼莫敢禁<lb/>
討遂持火掠道中薪蒿以杖石爲兵器直造其第<lb/>
曳彞堂下捶辱極意唱呼動地焚其第舍始均踰<lb/>
垣走復還拜賊請其父命賊就毆撃生投之火中<lb/>
仲瑀重傷走免彞僅有餘息再宿而死逺近震駭<lb/>
胡太后收掩羽林虎賁凶彊者八人斬之其餘不<lb/>
復窮治乙亥大赦以安之因令武官得依資入選<lb/>
識者知魏之將亂矣初燕燕郡太守髙湖犇魏其<lb/>
子謐爲侍御史坐灋徙懷朔鎮丗居北邊遂習鮮<lb/>
<pb n="KR2c0001_SBCK_022-60a"/>
卑之俗謐孫歡沈深有大志家貧執役在平城富<lb/>
人婁氏女見而竒之遂嫁焉始有馬得給鎮爲函<lb/>
使至洛陽見張彞之死還家傾貲以結客或問其<lb/>
故歡曰宿衛相帥焚大臣之第朝廷懼其亂而不<lb/>
問爲政如此事可知矣財物豈可常守邪歡與懷<lb/>
朔省事雲中司馬子如秀容劉貴中山賈顯智戸<lb/>
曹史咸陽孫騰外兵史懷朔侯景獄掾善無尉景<lb/>
廣寧蔡雋特相友善竝以任俠雄於郷里<lb/>
普通五年秀容酋長爾朱榮羽健之玄孫也榮神<lb/>
機明決御衆嚴整時四方兵起榮隂有大志散其<lb/>
畜牧資財招合驍勇結納豪傑於是侯景司馬子<lb/>
<pb n="KR2c0001_SBCK_022-60b"/>
如賈顯度及五原段榮太安竇泰皆往依之顯度<lb/>
顯智之兄也<lb/>
六年　初鄭羲之兄孫儼爲司徒胡國珍行參軍<lb/>
私得幸於太后人未之知蕭寶寅西討以儼爲開<lb/>
府屬太后再攝政儼請奉使還朝太后留之拜諌<lb/>
議大夫中書舍人領尚食典御晝夜禁中每休沐<lb/>
太后嘗遣宦者隨之儼見其妻唯得言家事而已<lb/>
中書舍人樂安徐紇粗有文學先以謟事趙脩坐<lb/>
徙枹罕後還復除中書舍人又謟事清河王懌懌<lb/>
死出爲鴈門太守還洛復謟事元义义敗太后以<lb/>
紇爲懌所厚復召爲中書舍人紇又謟事鄭儼儼<lb/>
<pb n="KR2c0001_SBCK_022-61a"/>
以紇有智數仗爲謀主紇以儼有内寵傾身承接<lb/>
共相表裏勢傾内外號爲徐鄭儼累遷至中書令<lb/>
車騎將軍紇累遷至給事黄門侍郎仍領舍人揔<lb/>
攝中書門下之事軍國詔令莫不由之紇有機辯<lb/>
彊力終日治事略無休息不以爲勞時有急詔令<lb/>
數吏執筆或行或卧人别占之造次俱成不失事<lb/>
理然無經國大體專好小數見人矯爲恭謹逺近<lb/>
輻湊附之給事黄門侍郎袁飜李神軌皆領中書<lb/>
舍人爲太后所信任時人云神軌亦得幸於太后<lb/>
衆莫能明也<lb/>
大通二年春二月魏靈太后再臨朝以來嬖佞用<lb/>
<pb n="KR2c0001_SBCK_022-61b"/>
事政事縱弛威恩不立盜賊蠭起封疆日蹙魏肅<lb/>
宗年浸長太后自以所爲不謹恐左右聞之於帝<lb/>
凡帝所愛信者太后輒以事去之務爲壅蔽不使<lb/>
帝知外事通直散騎常侍昌黎谷士恢有寵於帝<lb/>
使領左右太后屢諷之欲用爲州士恢懷寵不願<lb/>
出外太后乃誣以罪而殺之有蜜多道人能胡語<lb/>
帝嘗置左右太后使人殺之於城南而詐懸賞購<lb/>
賊由是母子之間嫌隙日深是時車騎將軍儀同<lb/>
三司并肆汾廣恒雲六州討虜大都督爾朱榮兵<lb/>
勢彊盛魏朝憚之高歡叚榮尉景蔡雋先在杜洛<lb/>
周黨中欲圖洛周不果逃犇葛榮又亡歸爾朱榮<lb/>
<pb n="KR2c0001_SBCK_022-62a"/>
劉貴先在爾朱榮所屢薦歡於榮榮見其憔悴未<lb/>
之竒也歡從榮之馬廐廐有悍馬榮命歡翦之歡<lb/>
不加羈絆而翦之竟不蹄齧起謂榮曰御惡人亦<lb/>
猶是矣榮竒其言坐歡於牀下屏左右訪以時事<lb/>
歡曰聞公有馬十二谷色别爲羣畜此竟何用也<lb/>
榮曰但言爾意歡曰今天子闇弱太后淫亂嬖孽<lb/>
擅命朝政不行以明公雄武乗時奮發討鄭儼徐<lb/>
紇之罪以清帝側霸業可舉鞭而成此賀六渾之<lb/>
意也榮大恱語自日中至夜半乃出自是每參軍<lb/>
謀并州刺史元天穆孤之五丗孫也與榮善榮兄<lb/>
事之榮常與天穆及帳下都督賀拔岳密謀欲舉<lb/>
<pb n="KR2c0001_SBCK_022-62b"/>
兵入洛内誅嬖倖外清羣盜二人皆勸成之榮上<lb/>
書以山東羣盜方熾冀定覆没官軍屢敗請遣精<lb/>
騎三千東援相州太后疑之報以念生梟戮寶寅<lb/>
就擒醜奴請降關隴已定費穆大破羣蠻絳蜀漸<lb/>
平又北海王顥帥衆二萬出鎮相州不須出兵榮<lb/>
復上書以爲賊勢雖衰官軍屢敗人情危怯恐實<lb/>
難用若不更思方略無以萬全臣愚以爲蠕蠕主<lb/>
阿那瓌荷國厚恩未應忘報宜遣發兵東趣下口<lb/>
以躡其背北海之軍嚴加警僃以當其前臣麾下<lb/>
雖少輒盡力命自井陘以北滏口以西分據險要<lb/>
攻其肘腋葛榮雖并洛周威恩未著人類差異形<lb/>
<pb n="KR2c0001_SBCK_022-63a"/>
勢可分遂勒兵召集義勇北捍馬邑東塞井陘徐<lb/>
紇說太后以鐵劵間榮左右榮聞而恨之魏肅宗<lb/>
亦惡儼紇等逼於太后不能去密詔榮舉兵内向<lb/>
欲以脅太后榮以髙歡爲前鋒行至上黨帝復以<lb/>
私詔止之儼紇恐禍及已隂與太后謀酖帝癸丑<lb/>
帝暴殂甲寅太后立皇女爲帝大赦既而下詔稱<lb/>
潘充華本實生女故臨洮王寳暉丗子釗體自髙<lb/>
祖宜膺大寳百官文武加二階宿衛加三階乙卯<lb/>
釗即位釗始生三嵗太后欲久專政故貪其幼而<lb/>
立之爾朱榮聞之大怒謂元天穆曰主上晏駕春<lb/>
秋十九海内猶謂之幼君況今奉未言之兒以臨<lb/>
<pb n="KR2c0001_SBCK_022-63b"/>
天下欲求治安其可得乎吾欲帥鐵騎赴哀山陵<lb/>
翦誅姦佞更立長君何如天穆曰此伊霍復見於<lb/>
今矣乃抗表稱大行皇帝背棄萬方海内咸稱酖<lb/>
毒致禍豈有天子不豫𥘉不召醫貴戚大臣皆不<lb/>
侍側安得不使遠近怪愕又以皇女爲儲兩虚行<lb/>
赦宥上欺天地下惑朝野已乃選君於孩提之中<lb/>
實使姦豎專朝隳亂綱紀此何異掩目捕雀塞耳<lb/>
盜鍾今羣盜沸騰鄰敵窺窬而欲以未言之兒鎮<lb/>
安天下不亦難乎願聽臣赴闕參預大議問侍臣<lb/>
帝崩之由訪禁衛不知之狀以徐鄭之徒付之司<lb/>
敗雪同天之恥謝逺近之怨然後更擇宗親以承<lb/>
<pb n="KR2c0001_SBCK_022-64a"/>
寳祚榮從弟丗隆時爲直閣太后遣詣晉陽慰諭<lb/>
榮榮欲留之丗隆曰朝廷疑兄故遣世隆來今留<lb/>
丗隆使朝廷得預爲之僃非計也乃遣之　三月<lb/>
爾朱榮與元天穆議以彭城武宣王有忠勲其子<lb/>
長樂王子攸素有令望欲立之又遣從子天光及<lb/>
親信奚毅倉頭王相入洛與爾朱丗隆密議天光<lb/>
見子攸具論榮心子攸許之天光等還晉陽榮猶<lb/>
疑之乃以銅爲顯祖諸子孫各鑄像唯長樂王像<lb/>
成榮乃起兵發晉陽丗隆逃出㑹榮於上黨靈太<lb/>
后聞之甚懼悉召王公等入議宗室大臣皆疾太<lb/>
后所爲莫肯致言徐紇獨曰爾朱榮小胡敢稱兵<lb/>
<pb n="KR2c0001_SBCK_022-64b"/>
向闕文武宿衛足以制之但守險要以逸待勞彼<lb/>
懸軍千里士馬疲弊破之必矣太后以爲然以黄<lb/>
門侍郎李神軌爲大都督帥衆拒之别將鄭季明<lb/>
鄭先護將兵守河橋武衛將軍費穆屯小平津先<lb/>
䕶儼之從祖兄弟也榮至河内復遣王相密至洛<lb/>
迎長樂王子攸夏四月丙申子攸與兄彭城王劭<lb/>
弟霸城公子王濳自高渚渡河丁酉㑹榮於河陽<lb/>
將士咸稱萬嵗戊戌濟河子攸即帝位以劭爲無<lb/>
上王子正爲始平王以榮爲侍中都督中外諸軍<lb/>
事大將軍尚書令領軍將軍領左右封太原王鄭<lb/>
先護素與敬宗善聞帝即位與鄭季明開城納之<lb/>
<pb n="KR2c0001_SBCK_022-65a"/>
李神軌至河橋聞北中不守即遁還費穆棄衆先<lb/>
降於榮徐紇矯詔夜開殿門取驊騮廐御馬十匹<lb/>
東犇兖州鄭儼亦走還郷里太后盡召肅宗後宫<lb/>
皆令出家太后亦自落髮榮召百官迎車駕己亥<lb/>
百官奉璽綬僃灋駕迎敬宗於河橋庚子榮遣騎<lb/>
執太后及幼主送至河隂太后對榮多所陳說榮<lb/>
拂衣而起沈太后及幼主於河費穆密說榮曰公<lb/>
士馬不出萬人今長驅向洛前無横陳既無戰勝<lb/>
之威群情素不厭服以京師之衆百官之盛知公<lb/>
虚實有輕侮之心若不大行誅罰更樹親黨恐公<lb/>
還北之日未度太行而内變作矣榮心然之謂所<lb/>
<pb n="KR2c0001_SBCK_022-65b"/>
親慕容紹宗曰洛中人士繁盛驕侈成俗不加芟<lb/>
翦終難制馭吾欲因百官出迎悉誅之何如紹宗<lb/>
曰太后荒滛失道嬖倖弄權殽亂四海故明公興<lb/>
義兵以清朝廷今無故殱夷多士不分忠佞恐大<lb/>
失天下之望非長䇿也榮不聽乃請帝循河西至<lb/>
淘渚引百官於行宫西北云欲祭天百官既集列<lb/>
胡騎圍之責以天下喪亂肅宗暴崩皆由朝臣貪<lb/>
虐不能匡弼因縱兵殺之自丞相高陽王雍司空<lb/>
元欽儀同三司義陽王略以下死者二千餘人前<lb/>
黄門郎王遵業兄弟居父喪其母敬宗之從母也<lb/>
相帥出迎俱死遵業慧龍之孫也雋爽涉學時人<lb/>
<pb n="KR2c0001_SBCK_022-66a"/>
惜其才而譏其躁有朝士百餘人後至榮復以胡<lb/>
騎圍之令曰有能爲禪文者免死侍御史趙元則<lb/>
出應募遂使爲之榮又令其軍士言元氏既㓕爾<lb/>
朱氏興皆稱萬嵗榮又遣數十人拔刀向行宫帝<lb/>
與無上王劭始平王子正俱出帳外榮先遣并州<lb/>
人郭羅刹西部高車叱烈殺鬼侍帝側詐言防衛<lb/>
抱帝入帳餘人即殺劭及子正又遣數十人遷帝<lb/>
於河橋置之幕下帝憂憤無計使人諭旨於榮曰<lb/>
帝王迭興盛衰無常今四方瓦解將軍奮袂而起<lb/>
所向無前此乃天意非人力也我本相投志在全<lb/>
生豈敢妄希天位將軍見逼以至於此若天命有<lb/>
<pb n="KR2c0001_SBCK_022-66b"/>
歸將軍宜時正尊號若推而不居存魏社稷亦當<lb/>
更擇親賢而輔之時都督高歡勸榮稱帝左右多<lb/>
同之榮疑未決賀拔岳進曰將軍首舉義兵志除<lb/>
姦逆大勲未立遽有此謀正可速禍未見其福榮<lb/>
乃自鑄金爲像凡四鑄不成功曹參軍燕郡劉靈<lb/>
助善卜筮榮信之靈助言天時人事未可榮曰若<lb/>
我不吉當迎天穆立之靈助曰天穆亦不吉唯長<lb/>
樂王有天命耳榮亦精神恍惚不自支持乆而方<lb/>
寤深自愧悔曰過誤若是唯當以死謝朝廷賀拔<lb/>
岳請殺高歡以謝天下左右皆曰歡雖復愚踈言<lb/>
不思難今四方多事須藉武將請捨之收其後效<lb/>
<pb n="KR2c0001_SBCK_022-67a"/>
榮乃止夜四更復迎帝還營榮望馬首叩頭請死<lb/>
榮所從胡騎殺朝士既多不敢入洛城即欲向北<lb/>
爲遷都之計榮狐疑甚乆武衛將軍汎禮固諫辛<lb/>
丑榮奉帝入城帝御太極殿下詔大赦改元建義<lb/>
從太原王將士普加五階在京文官二階武官三<lb/>
階百姓復租役三年時百官蕩盡存者皆竄匿不<lb/>
出唯散騎常侍山偉一人拜赦於闕下洛中士民<lb/>
草草人懷異慮或云榮欲縱兵大掠或云欲遷都<lb/>
晉陽富者棄宅貧者襁負率皆逃竄什不存一二<lb/>
直衛空虛官守曠廢榮乃上書稱大兵交際難可<lb/>
齊壹諸王朝貴横死者衆臣今粉軀不足塞咎乞<lb/>
<pb n="KR2c0001_SBCK_022-67b"/>
追贈亡者微申私責無上王請追尊爲無上皇帝<lb/>
自餘死於河隂者諸王贈三司三品贈令僕五品<lb/>
贈刺史七品已下及白民贈郡鎮死者無後聽繼<lb/>
即授封爵又遣使者循城勞問詔從之於是朝士<lb/>
稍出人心粗安封無上王之子韶爲彭城王榮猶<lb/>
執遷都之議帝亦不能違都官尚書元諶爭之以<lb/>
爲不可榮怒曰何關君事而固執也且河隂之役<lb/>
君應知之諶曰天下事當與天下論之柰何以河<lb/>
隂之酷而恐元諶諶國之宗室位居常伯生既無<lb/>
益死復何損正使今日碎首流腸亦無所懼榮大<lb/>
怒欲抵諶罪爾朱丗隆固諌乃止見者莫不震悚<lb/>
<pb n="KR2c0001_SBCK_022-68a"/>
諶顔色自若後數日帝與榮登高見宫闕壯麗列<lb/>
樹成行乃歎曰臣昨愚闇有北遷之意今見皇居<lb/>
之盛熟思元尚書言深不可奪由是罷遷都之議<lb/>
　庚戌魏賜爾朱榮子义羅爵梁郡主　五月丁<lb/>
巳朔魏加爾朱榮北道大行臺爾朱榮入見魏主<lb/>
於明光殿重謝河橋之事誓言無復貳心帝自起<lb/>
止之因復爲榮誓言無疑心榮喜因求酒飲之熟<lb/>
醉帝欲誅之左右苦諌乃止即以牀轝向中常侍<lb/>
省榮夜半方寤遂逹旦不眠自此不復禁中宿矣<lb/>
榮女先爲肅宗嬪榮欲敬宗立以爲后帝疑未決<lb/>
給事黄門侍郎祖瑩曰昔文公在秦懷嬴入侍事<lb/>
<pb n="KR2c0001_SBCK_022-68b"/>
有反經合義陛下獨何疑焉帝遂從之榮意甚恱<lb/>
榮舉止輕脫喜馳射每入朝見更無所爲唯戲上<lb/>
下馬於西林園宴射恒請皇后出觀并召王公妃<lb/>
主共在一堂每見天子射中輒自起舞叫將相卿<lb/>
士悉皆盤旋乃至妃主亦不免隨之舉袂及酒酣<lb/>
耳熱必自匡坐唱虜歌日暮罷歸與左右連手蹋<lb/>
地唱回波樂而出性甚嚴暴喜愠無恒刀槊弓矢<lb/>
不離於手每有瞋嫌即行撃射左右恒有死憂嘗<lb/>
見沙彌重騎一馬榮即令相觸力窮不復能動遂<lb/>
使傍人以頭相撃死而後已辛酉榮還晉陽帝餞<lb/>
之於邙隂榮令元天穆入洛陽加天穆侍中録尚<lb/>
<pb n="KR2c0001_SBCK_022-69a"/>
書事京畿大都督兼領軍將軍以行臺郎中桑乾<lb/>
朱瑞爲黄門侍郎兼中書舍人朝廷要官悉用其<lb/>
腹心爲之　魏貟外散騎常侍高乾祐之從子也<lb/>
與弟敖曹季式皆喜輕俠與魏主有舊爾朱榮之<lb/>
向洛也逃犇齊州聞河隂之亂遂集流民起兵於<lb/>
河濟之間受葛榮官爵頻破州軍魏王使元欣諭<lb/>
旨乾等乃降以乾爲給事黄門侍郎兼武衛將軍<lb/>
敖曹爲通直散騎侍郎榮以乾兄弟前爲叛亂不<lb/>
應復居近要魏主乃聽解官歸郷里敖曹復行抄<lb/>
掠榮誘執之與薛脩義同拘於晉陽敖曹名昻以<lb/>
字行　秋七月乙丑魏加爾朱榮柱國大將軍録<lb/>
<pb n="KR2c0001_SBCK_022-69b"/>
尚書事　初宇文肱從鮮于脩禮攻定州戰死於<lb/>
唐河其子泰在脩禮軍中脩禮死從葛榮葛榮敗<lb/>
爾朱榮愛泰之才以爲統軍　辛巳以爾朱榮爲<lb/>
大丞相都督河北畿外諸軍事榮子平昌公文殊<lb/>
樂昌公文暢並進爵爲王<lb/>
中大通二年秋八月魏爾朱榮雖居外藩遥制朝<lb/>
政樹置親黨布列魏主左右伺察動靜大小必知<lb/>
魏主雖受制於榮然性勤政事朝夕不倦數親覽<lb/>
辭訟理寃獄榮聞之不恱帝又與吏部尚書李神<lb/>
雋議清治選部榮嘗關補曲陽縣令神雋以階懸<lb/>
不奏别更擬人榮大怒即遣所補者往奪其任神<lb/>
<pb n="KR2c0001_SBCK_022-70a"/>
雋懼而辭位榮使尚書左僕射爾朱丗隆攝選榮<lb/>
啓北人爲河南諸州帝未之許太宰天穆入見面<lb/>
論帝猶不許天穆曰天柱既有大功爲國宰相若<lb/>
請普代天下官恐陛下亦不得違之如何啓數人<lb/>
爲州遽不用也帝正色曰天柱若不爲人臣朕亦<lb/>
須代如其猶存臣節無代天下百官之理榮聞之<lb/>
大恚恨曰天子由誰得立今乃不用我語爾朱皇<lb/>
后性妬忌屢致忿恚帝遣爾朱丗隆語以大理后<lb/>
曰天子由我家置立今便如此我父本即自作今<lb/>
亦復決丗隆曰止自不爲若本自爲之臣今亦封<lb/>
王矣帝既外逼於榮内迫皇后恒怏怏不以萬乗<lb/>
<pb n="KR2c0001_SBCK_022-70b"/>
爲樂唯幸冦盜未息欲使與榮相持及關隴既定<lb/>
告捷之日乃不甚喜謂尚書令臨淮王彧曰即今<lb/>
天下便是無賊彧見帝色不恱曰臣恐賊平之後<lb/>
方勞聖慮帝畏餘人怪之還以它語亂之曰然撫<lb/>
寧荒餘彌成不易榮見四方無事奏稱參軍許周<lb/>
勸臣取九錫臣惡其言已斥遣令去榮時望得殊<lb/>
禮故以意諷朝廷帝實不欲與之因稱嘆其忠榮<lb/>
好獵不捨寒暑列圍而進令士卒必齊壹雖遇險<lb/>
阻不得違避一鹿逸出必數人坐死有一卒見虎<lb/>
而走榮謂曰汝畏死邪即斬之自是每獵士卒如<lb/>
登戰場嘗見虎在窮谷中榮令十餘人空手搏之<lb/>
<pb n="KR2c0001_SBCK_022-71a"/>
毋得損傷死者數人卒擒得之以此爲樂其下甚<lb/>
苦之太宰天穆從容謂榮曰大王勲業已盛四方<lb/>
無事唯宜脩政養民順時蒐狩何必盛夏馳逐感<lb/>
傷和氣榮攘袂曰靈后女主不能自正推奉天子<lb/>
乃人臣常節葛榮之徒本皆奴才乗時作亂譬如<lb/>
奴走擒獲即已頃來受國大恩未能混壹海内何<lb/>
得遽言勲業如聞朝士猶自寛縱今秋欲與兄戒<lb/>
勒士馬校獵嵩高令貪汚朝貴入圍搏虎仍出魯<lb/>
陽歷三荆悉擁生蠻北填六鎮回軍之際掃平汾<lb/>
胡明年簡練精騎分出江淮蕭衍若降乞萬户侯<lb/>
如其不降以數千騎徑度縛取然後與兄奉天子<lb/>
<pb n="KR2c0001_SBCK_022-71b"/>
廵四方乃可稱勲耳今不頻獵兵士懈怠安可復<lb/>
用也城陽王徽之妃帝之舅女侍中李彧延寔之<lb/>
子帝之姊壻也徽彧欲得權寵惡榮爲已害日毁<lb/>
榮於帝勸帝除之帝懲河隂之難恐榮終難保由<lb/>
是密有圖榮之意侍中楊侃尚書右僕射元羅亦<lb/>
預其謀㑹榮請入朝欲視皇后㝃乳徽等勸帝因<lb/>
其入刺殺之唯膠東侯李侃晞濟隂王暉業言榮<lb/>
若來必當有僃恐不可圖又欲殺其黨與發兵拒<lb/>
之帝疑未定而洛陽人懷憂懼中書侍郎邢子才<lb/>
之徒已避之東出榮乃遍與朝士書相任去留中<lb/>
書舍人温子昇以書呈帝帝恒望其不來及見書<lb/>
<pb n="KR2c0001_SBCK_022-72a"/>
以榮必來色甚不恱子才名邵以字行巒之族弟<lb/>
也時人多以字行者舊史皆因之武衛將軍奚毅<lb/>
建義初往來通命帝每期之甚重然猶以榮所親<lb/>
信不敢與之言情毅曰若必有變臣寧死陛下不<lb/>
能事契胡帝曰朕保天柱無異心亦不忘卿忠款<lb/>
爾朱丗隆疑帝欲爲變乃爲匿名書自牓其門云<lb/>
天子與楊侃高道穆等為計欲殺天柱取以呈榮<lb/>
榮自恃其彊不以爲意手毁其書唾地曰丗隆無<lb/>
膽誰敢生心榮妻北郷長公主亦勸榮不行榮不<lb/>
從是月榮將四五千騎發并州時人皆言榮反又<lb/>
云天子必當圖榮九月榮至洛陽帝即欲殺之以<lb/>
<pb n="KR2c0001_SBCK_022-72b"/>
太宰天穆在并州恐爲後患故忍未發并召天穆<lb/>
有人告榮云帝欲圖之榮即具奏帝曰外人亦言<lb/>
王欲害我豈可信之於是榮不自疑每入謁帝從<lb/>
人不過數十又皆挺身不持兵仗帝欲止城陽王<lb/>
徽曰縱不反亦何可耐況不可保邪先是長星出<lb/>
中台掃大角恒州人高榮祖頗知天文榮問之對<lb/>
曰除舊布新之象也榮甚恱榮至洛陽行臺郎中<lb/>
李顯和曰天柱至那無九錫安須王自索也亦是<lb/>
天子不見機都督郭羅察曰今年真可作禪文何<lb/>
但九錫參軍禇光曰人言并州城上有紫氣何慮<lb/>
天柱不應之榮下人皆陵侮帝左右無所忌憚故<lb/>
<pb n="KR2c0001_SBCK_022-73a"/>
其事皆上聞奚毅又見帝求間帝即下明光殿與<lb/>
語知其至誠乃召城陽王徽及楊侃李彧告以毅<lb/>
語榮小女適帝兄子陳留王寛榮嘗指之曰我終<lb/>
當得此壻力徽以白帝曰榮慮陛下終爲己患脫<lb/>
有東宫必貪立孩幼若皇后不生太子則立陳留<lb/>
耳帝夢手把刀自割落十指惡之告徽及楊侃徽<lb/>
曰蝮蛇螫手壯士解腕割指亦是其類乃吉祥也<lb/>
戊子天穆至洛陽帝出迎之榮與天穆並從入西<lb/>
林園讌射榮奏曰近來侍官皆不習武陛下宜將<lb/>
五百騎出獵因省辭訟先是奚毅言榮欲因獵挾<lb/>
天子移都由是帝益疑之辛卯帝召中書舍人温<lb/>
<pb n="KR2c0001_SBCK_022-73b"/>
子昇告以殺榮狀并問以殺董卓事子昇具通本<lb/>
末帝曰王允若即赦涼州人必不應至此良乆語<lb/>
子昇曰朕之情理卿所具知死猶須爲況不必死<lb/>
吾寧爲高貴郷公死不爲常道郷公生帝謂殺榮<lb/>
天穆即赦其黨皆應不動應詔王道習曰爾朱丗<lb/>
隆司馬子如朱元龍特爲榮所委任具知天下虚<lb/>
實謂不宜留徽及楊侃皆曰若丗隆不全仲逺天<lb/>
光豈有來理帝亦以爲然徽曰榮腰間嘗有刀或<lb/>
能狼戾傷人臨事願陛下起避之乃伏侃等十餘<lb/>
人於明光殿東其日榮與天穆並入坐食未訖起<lb/>
出侃等從東階上殿見榮天穆已至中庭事不果<lb/>
<pb n="KR2c0001_SBCK_022-74a"/>
壬辰帝忌日癸巳榮忌日甲午榮暫入即詣陳留<lb/>
王家飲酒極醉遂言病動頻日不入帝謀頗泄丗<lb/>
隆又以告榮且勸其速發榮輕帝以爲無能爲曰<lb/>
何怱怱預帝謀者皆懼帝患之城陽王徽曰以生<lb/>
太子爲辭榮必入朝因此斃之帝曰后懷孕始九<lb/>
月可乎徽曰婦人不及期而産者多矣彼必不疑<lb/>
帝從之戊戌帝伏兵於明光殿東序聲言皇子生<lb/>
遣徽馳騎至榮第告之榮方與上黨王天穆博徽<lb/>
脫榮帽懽舞盤旋兼殿内文武傳聲趣之榮遂信<lb/>
之與天穆俱入朝帝聞榮來不覺失色中書舍人<lb/>
温子昇曰陛下色變帝連索酒飲之帝令子昇作<lb/>
<pb n="KR2c0001_SBCK_022-74b"/>
赦文既成執以出遇榮自外入問是何文書子昇<lb/>
顔色不變曰敕榮不取視而入帝在東序下西向<lb/>
坐榮天穆在御榻西北南向坐徽入始一拜榮見<lb/>
光禄少卿魯安典御李侃晞等抽刀從東戸入即<lb/>
起趨御坐帝先横刀膝下遂手刃之安等亂斫榮<lb/>
與天穆同時俱死榮子菩提及車騎將軍爾朱陽<lb/>
覩等三十人從榮入宫亦爲伏兵所殺帝得榮手<lb/>
板上有數牒啓皆左右去留人名非其腹心者悉<lb/>
在出限帝曰竪子若過今日遂不可制於是内外<lb/>
喜譟聲滿洛陽城百僚入賀帝登閶闔門下詔大<lb/>
赦遣武衛將軍奚毅前燕州刺史崔淵將兵鎮北<lb/>
<pb n="KR2c0001_SBCK_022-75a"/>
中是夜爾朱丗隆奉北郷長公主帥榮部曲焚西<lb/>
陽門出屯河隂衛將軍賀拔勝與榮黨田怡等聞<lb/>
榮死犇赴榮第時宫殿門猶未加嚴防怡等議即<lb/>
攻門勝止之曰天子既行大事必當有僃吾等衆<lb/>
少何可輕爾但得出城更爲它計怡乃止及丗隆<lb/>
走勝遂不從帝甚嘉之朱瑞雖爲榮所委而善處<lb/>
朝廷之間帝亦善遇之故瑞從丗隆走而中道逃<lb/>
還榮素厚金紫光禄大夫司馬子如榮死自宫中<lb/>
突出至榮第棄家隨榮妻子走出城丗隆即欲還<lb/>
北子如曰兵不厭詐今天下恟恟唯彊是視當此<lb/>
之際不可以弱示人若亟北走恐變生肘腋不如<lb/>
<pb n="KR2c0001_SBCK_022-75b"/>
分兵守河橋遣軍向京師出其不意或可成功假<lb/>
使不得所欲亦足示有餘力使天下畏我之彊不<lb/>
敢叛散丗隆從之己亥攻河橋擒奚毅等殺之據<lb/>
北中城魏朝大懼遣前華陽太守叚育慰諭之丗<lb/>
隆斬首以徇魏以雍州刺史爾朱天光爲侍中儀<lb/>
同三司以司空楊津爲都督并肆等九州諸軍事<lb/>
驃騎大將軍并州刺史兼尚書令北道大行臺經<lb/>
略河汾榮之入洛也以高敖曹自隨禁於駝牛署<lb/>
榮死帝引見勞勉之兄乾自東冀州馳赴洛陽帝<lb/>
以乾爲河北大使敖曹爲直閤將軍使歸招集郷<lb/>
曲爲表裏形援帝親送之於河橋舉酒指水曰卿<lb/>
<pb n="KR2c0001_SBCK_022-76a"/>
兄弟冀部豪傑能令士卒致死京城儻有變可爲<lb/>
朕河上一揚塵乾垂涕受詔敖曹援劒起舞誓以<lb/>
必死冬十月癸卯朔丗隆遣爾朱拂律歸將胡騎<lb/>
一千皆白服來至郭下索太原王尸帝升大夏門<lb/>
望之遣主書牛灋尚謂之曰太原王立功不終隂<lb/>
圖舋逆王灋無親已正刑書罪止榮身餘皆不問<lb/>
卿等若降官爵如故拂律歸曰臣等從太原王入<lb/>
朝忽致寃酷今不忍空歸願得太原王尸生死無<lb/>
恨因涕泣哀不自勝羣胡皆慟哭聲振城邑帝亦<lb/>
爲之愴然遣侍中朱瑞齎鐵劵賜丗隆丗隆謂瑞<lb/>
曰太原王功格天地赤心奉國長樂不顧信誓枉<lb/>
<pb n="KR2c0001_SBCK_022-76b"/>
加屠害今日兩行鐵字何足可信吾爲太原王報<lb/>
讎終無降理瑞還白帝帝即出庫物置城西門外<lb/>
募敢死之士以討丗隆一日即得萬人與拂律歸<lb/>
等戰於郭外拂律歸等生長戎旅洛陽之人不習<lb/>
戰鬭屢戰不克甲辰以前車騎大將軍李叔仁爲<lb/>
大都督帥衆討丗隆戊申皇子生大赦以中書令<lb/>
魏蘭根兼尚書左僕射爲河北行臺定相殷三州<lb/>
皆稟蘭根節度爾朱氏兵猶在城下帝集羣臣博<lb/>
議皆恇懼不知所出通直散騎常侍李苗奮衣起<lb/>
曰今小賊唐突如此朝廷有不測之危正是忠臣<lb/>
烈士效節之日臣雖不武請以一旅之衆爲陛下<lb/>
<pb n="KR2c0001_SBCK_022-77a"/>
徑斷河橋城陽王徽高道穆皆以爲善帝許之乙<lb/>
卯苗募人從馬渚上流乗船夜下去橋數里縱火<lb/>
船焚河橋倐忽而至爾朱氏兵在南岸者望之爭<lb/>
橋北度俄而橋絶溺死者甚衆苗將百許人泊於<lb/>
小渚以待南援官軍不至爾朱氏就撃之左右皆<lb/>
盡苗赴水死帝傷惜之贈車騎大將軍儀同三司<lb/>
封河陽侯謚曰忠烈丗隆亦収兵北遁丙辰詔行<lb/>
臺源子恭將步騎一萬出西道楊昱將募士八千<lb/>
出東道以討之子恭仍鎮太行丹谷築壘以防之<lb/>
丗隆至建州刺史陸希質閉城拒守丗隆攻拔之<lb/>
殺城中人無遺類以肆其忿唯希質走免詔以前<lb/>
<pb n="KR2c0001_SBCK_022-77b"/>
東荆州刺史元顯恭爲晉州刺史兼尚書左僕射<lb/>
西道行臺　魏東徐州刺史廣長斛斯椿素依附<lb/>
爾朱榮榮死椿懼棄州歸汝南王恱　汾州刺史<lb/>
爾朱兆聞榮死自汾州帥騎據晉陽丗隆至長子<lb/>
兆來㑹之壬申共推太原太守行并州事長廣王<lb/>
曄即皇帝位大赦改元建明曄英之弟子也以兆<lb/>
爲大將軍進爵爲王丗隆爲尚書令賜爵樂平王<lb/>
加太傅司州牧又以榮從弟度律爲太尉賜爵常<lb/>
山王丗隆兄天柱長史彦伯爲侍中徐州刺史仲<lb/>
逺爲車騎大將軍兼尚書左僕射三徐州大行臺<lb/>
仲逺亦起兵向洛陽爾朱天光之克平涼也宿勤<lb/>
<pb n="KR2c0001_SBCK_022-78a"/>
明達請降既而復叛北走天光遣賀拔岳討之明<lb/>
逹犇東夏岳聞爾朱榮死不復窮追還涇州以待<lb/>
天光天光與侯莫陳恱亦下隴與岳謀引兵向洛<lb/>
魏敬宗使朱瑞慰諭天光天光與岳謀欲令帝外<lb/>
犇而更立宗室乃頻啟云臣實無異心惟欲仰奉<lb/>
天顔以申宗門之罪又使其下僚屬啓云天光密<lb/>
有異圖願思勝筭以防之范陽太守盧文偉誘平<lb/>
州刺史侯淵出獵閉門拒之淵屯於郡南爲榮舉<lb/>
哀勒兵南向進至中山行臺僕射魏蘭根邀撃之<lb/>
爲淵所敗敬宗以城陽王徽兼大司馬録尚書事<lb/>
揔統内外徽意謂榮既死枝葉自應散落及爾朱<lb/>
<pb n="KR2c0001_SBCK_022-78b"/>
丗隆等兵四起黨衆日盛徽憂怖不知所出性多<lb/>
忌嫉不欲人居已前每獨與帝謀議羣臣有獻䇿<lb/>
者徽輒勸帝不納且曰小賊何慮不平又靳惜財<lb/>
貨賞賜率皆薄少或多而中減或與而復追故徒<lb/>
有糜費而恩不感物十一月癸酉朔敬宗以車騎<lb/>
將軍鄭先護爲大都督與行臺楊昱共討爾朱仲<lb/>
逺乙亥以司徒長孫稚爲太尉臨淮王彧爲司徒<lb/>
丙子進雍州刺史廣宗公爾朱天光爵爲王長廣<lb/>
王亦以天光爲隴西王爾朱仲逺攻西兖州丁丑<lb/>
拔之擒刺史王衍衍肅之兄子也癸未敬宗以右<lb/>
衛將軍賀拔勝爲東征都督壬辰又以鄭先護兼<lb/>
<pb n="KR2c0001_SBCK_022-79a"/>
尚書左僕射爲行臺與勝共討仲逺戊戌詔罷魏<lb/>
蘭根行臺以定州刺史薛曇尚兼尚書爲北道行<lb/>
臺鄭先護疑賀拔勝置之營外庚子勝與仲逺戰<lb/>
於滑臺東兵敗降於仲逺初爾朱榮嘗從容問左<lb/>
右曰一日無我誰可主軍皆稱爾朱兆榮曰兆雖<lb/>
勇於戰鬭然所將不過三千騎多則亂矣堪代我<lb/>
者唯賀六渾耳因戒兆曰爾非其匹終當爲其穿<lb/>
鼻乃以高歡爲晉州刺史及兆引兵向洛遣使召<lb/>
歡歡遣長史孫騰詣兆辭以山蜀未平今方攻討<lb/>
不可委去致有後憂定蜀之日當隔河爲掎角之<lb/>
勢兆不恱曰還白髙晉州吾得吉夢夢與吾先人<lb/>
<pb n="KR2c0001_SBCK_022-79b"/>
登高丘丘旁之地耕之已熟獨餘馬藺先人命吾<lb/>
拔之隨手而盡以此觀之往無不克騰還報歡曰<lb/>
兆狂愚如是而敢爲悖逆吾勢不得乆事爾朱矣<lb/>
十二月壬寅朔爾朱兆攻丹谷都督崔伯鳯戰死<lb/>
都督史仵龍開壁請降源子恭退走兆輕兵倍道<lb/>
兼行從河橋西涉渡先是敬宗以大河深廣謂兆<lb/>
未能猝濟是日水不沒馬腹甲辰暴風黄塵漲天<lb/>
兆騎叩宫門宿衛乃覺彎弓欲射矢不得發一時<lb/>
散走華山王鷙斤之玄孫也素附爾朱氏帝始聞<lb/>
兆南下欲自帥諸軍討之鷙說帝曰黄河萬仞兆<lb/>
安得渡帝遂自安及兆入宫鷙復約止衛兵不使<lb/>
<pb n="KR2c0001_SBCK_022-80a"/>
鬪帝步出雲龍門外遇城陽王徽乗馬走帝屢呼<lb/>
之不顧而去兆騎執帝鎻於永寧寺樓上帝寒甚<lb/>
就兆求頭巾不與兆營於尚書省用天子金鼔設<lb/>
刻漏於庭撲殺皇子汙辱嬪御妃主縱兵大掠殺<lb/>
司空臨淮王彧尚書左僕射范陽王誨青州刺史<lb/>
李延寔等城陽王徽走至山南抵前洛陽令冦祖<lb/>
仁家祖仁一門三刺史皆徽所引拔以有舊恩故<lb/>
投之徽齎金百斤馬五十匹祖仁利其財外雖容<lb/>
納而私謂子弟曰如聞爾朱兆購募城陽王得之<lb/>
者封千户侯今日富貴至矣乃怖徽云官捕將至<lb/>
令其逃於它所使人於路邀殺之送首於兆兆亦<lb/>
<pb n="KR2c0001_SBCK_022-80b"/>
不加勲賞兆夢徽謂已曰我有金二百斤馬百匹<lb/>
在祖仁家卿可取之兆既覺意所夢爲實即掩捕<lb/>
祖仁徴其金馬祖仁謂人密告望風款服云實得<lb/>
金百斤馬五十匹兆疑其隱匿依夢徵之祖仁家<lb/>
舊有金三十斤馬三十匹盡以輸兆兆猶不信發<lb/>
怒執祖仁懸首高樹大石墜足捶之至死爾朱丗<lb/>
隆至洛陽兆自以爲已功責丗隆曰叔父在朝日<lb/>
乆耳目應廣如何令天柱受禍按劒瞋目聲色甚<lb/>
厲丗隆遜辭拜謝然後得已由是深恨之爾朱仲<lb/>
逺亦自滑臺至洛戊申魏長廣王大赦爾朱榮之<lb/>
死也敬宗詔河西賊帥紇豆陵步蕃使襲秀容及<lb/>
<pb n="KR2c0001_SBCK_022-81a"/>
兆入洛步蕃南下兵勢甚盛故兆不暇乆留亟還<lb/>
晉陽以禦之使爾朱丗隆度律彦伯等留鎮洛陽<lb/>
甲寅兆遷敬宗於晉陽兆自於河梁監閲財資高<lb/>
歡聞敬宗向晉陽帥騎東廵以邀之不及因與兆<lb/>
書爲陳禍福不宜害天子受惡名兆怒不納爾朱<lb/>
天光輕騎入洛見丗隆等即還雍州𥘉敬宗恐北<lb/>
軍不利欲爲南走之計託云征蠻以高道穆爲南<lb/>
道大行臺未及發而兆入洛道穆託疾去丗隆殺<lb/>
之主者請追李苗封贈丗隆曰當時衆議更一二<lb/>
日即欲縱兵大掠焚燒郭邑賴苗之故京師獲全<lb/>
天下之善一也不宜復追爾朱榮之死也丗隆等<lb/>
<pb n="KR2c0001_SBCK_022-81b"/>
徵兵於大寧太守代人房謨謨不應前後斬其三<lb/>
使遣弟毓詣洛陽及兆得志其黨建州刺史是蘭<lb/>
安定執謨繋州獄郡中蜀人聞之皆叛安定給謨<lb/>
弱馬令軍前慰勞諸賊見謨莫不遥拜謨先所乗<lb/>
馬安定别給將士戰敗蜀人得之謂謨遇害莫不<lb/>
悲泣善養其馬不聽人乗之兒童婦女競投草粟<lb/>
皆言此房公馬也爾朱丗隆聞之捨其罪以爲其<lb/>
府長史北道大行臺楊津以衆少留鄴召募欲自<lb/>
滏口入并州㑹爾朱兆入洛津乃散衆輕騎還朝<lb/>
爾朱丗隆與兄弟宻謀慮長廣王母衛氏干預朝<lb/>
政伺其出行遣數十騎如劫盜者於京巷殺之尋<lb/>
<pb n="KR2c0001_SBCK_022-82a"/>
懸牓以千萬錢募賊甲子爾朱兆縊敬宗於晉陽<lb/>
三級佛寺并殺陳留王寛是月紇豆陵步蕃大破<lb/>
爾朱兆於秀容南逼晉陽兆懼使人召高歡并力<lb/>
僚屬皆勸歡勿應召歡曰兆方急保無它慮遂行<lb/>
歡所親賀拔焉過兒請緩行以弊之歡往往逗留<lb/>
辭以河無橋不得渡歩蕃兵日盛兆屢敗告急於<lb/>
歡歡乃往從之兆時避歩蕃南出步蕃至平樂郡<lb/>
歡與兆進兵合撃大破之斬步蕃於石鼓山其衆<lb/>
退走兆德歡相與誓爲兄弟將數十騎詣歡通夜<lb/>
宴飲初葛榮部衆流入并肆者二十餘萬爲契胡<lb/>
陵暴皆不聊生大小二十六反誅夷者半猶謀亂<lb/>
<pb n="KR2c0001_SBCK_022-82b"/>
不止兆患之問計於歡歡曰六鎮反殘不可盡殺<lb/>
宜選王腹心使統之有犯者罪其帥則所罪者寡<lb/>
矣兆曰善誰可使者賀拔允時在坐請使歡領之<lb/>
歡拳敺其口折一齒曰平生天柱時奴輩伏處分<lb/>
如鷹犬今日天下事取捨在王而阿鞠泥敢僣易<lb/>
妄言請殺之兆以歡爲誠遂以其衆委焉歡以兆<lb/>
醉恐醒而悔之遂出宣言受委統州鎮兵可集汾<lb/>
東受號令乃建牙陽曲川陳部分軍士素惡兆而<lb/>
樂屬歡莫不皆至居無何又使劉貴請兆以并肆<lb/>
頻嵗霜旱降戸掘田䑕而食之面無榖色徒汙人<lb/>
境内請令就食山東待温飽更受處分兆從其議<lb/>
<pb n="KR2c0001_SBCK_022-83a"/>
長史慕容紹宗諫曰不可方今四方紛擾人懷異<lb/>
望高公雄才蓋丗復使握大兵於外譬如借蛟龍<lb/>
以雲雨將不可制矣兆曰有香火重誓何慮邪紹<lb/>
宗曰親兄弟尚不可信何論香火時兆左右已受<lb/>
歡金因稱紹宗與歡有舊隙兆怒囚紹宗趣歡發<lb/>
歡自晉陽出滏口道逢北郷長公主自洛陽來有<lb/>
馬三百匹盡奪而易之兆聞之乃釋紹宗而問之<lb/>
紹宗曰此猶是掌握中物也兆乃自追歡至襄垣<lb/>
㑹漳水暴漲橋壞歡隔水拜曰所以借公主馬非<lb/>
有它故僃山東盜耳王信公主之䜛自來賜追今<lb/>
不辭度水而死恐此衆便叛兆自陳無此意因輕<lb/>
<pb n="KR2c0001_SBCK_022-83b"/>
馬度水與歡坐幕下陳謝授歡刀引頸使歡斫之<lb/>
歡大哭曰自天柱之薨賀六渾更何所仰但願大<lb/>
家千萬嵗以申力用耳今爲旁人所<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>間大家何<lb/>
忍復出此言兆投刀於地復斬白馬與歡爲誓因<lb/>
留宿夜飲尉景伏壯士欲執兆歡齧臂止之曰今<lb/>
殺之其黨必犇歸聚結兵飢馬瘦不可與敵若英<lb/>
雄乗之而起則爲害滋甚不如且置之兆雖驍勇<lb/>
兇悍無謀不足圖也旦日兆歸營復召歡歡將上<lb/>
馬詣之孫騰牽歡衣歡乃止兆隔水肆罵馳還晉<lb/>
陽兆腹心念賢領降户家屬别爲營歡僞與之善<lb/>
覩其佩刀因取殺之士衆感恱益願附從　斛斯<lb/>
<pb n="KR2c0001_SBCK_022-84a"/>
椿復棄汝南王恱犇魏<lb/>
三年春正月魏右僕射鄭先護聞洛陽不守士衆<lb/>
逃散遂來奔丙申以先護爲征北大將軍魏自敬<lb/>
宗被囚宫室空近百日爾朱丗隆鎮洛陽商旅流<lb/>
通盜賊不作丗隆兄弟密議以長廣王踈逺又無<lb/>
人望欲更立近親儀同三司廣陵王恭羽之子也<lb/>
好學有志度正光中領給事黃門侍郎以元义擅<lb/>
權託瘖病居龍華佛寺無所交通永安未有白敬<lb/>
宗言王陽瘖將有異志恭懼逃於上洛山洛州刺<lb/>
史執送之繋治乆之以無狀獲免關西大行臺郎<lb/>
中薛孝通說爾朱天光曰廣陵王高祖猶子夙有<lb/>
<pb n="KR2c0001_SBCK_022-84b"/>
令望沈晦不言多歷年所若奉以爲主必天人允<lb/>
叶天光與爲隆等謀之疑其實瘖使爾朱彦伯潜<lb/>
往敦諭且脅之恭乃曰天何言哉丗隆等大喜孝<lb/>
通聦之子也二月己巳長廣王至邙山南丗隆等<lb/>
爲之作禪文使泰山太守遼西竇瑗執鞭獨入啓<lb/>
長廣王曰天人之望皆在廣陵願行堯舜之事遂<lb/>
署禪文廣陵王奉表三讓然後即位大赦改元普<lb/>
泰黄門侍郎邢子才爲赦文叙敬宗枉殺太原王<lb/>
榮之狀節閔帝曰永安手翦彊臣非爲失德直以<lb/>
天未厭亂故逢成濟之禍耳因顧左右取筆自作<lb/>
赦文直言門下朕以寡德運屬樂推思與億兆同<lb/>
<pb n="KR2c0001_SBCK_022-85a"/>
兹大慶肆眚之科一依常式帝閉口八年至是乃<lb/>
言中外欣然以爲明主望致太平庚午詔以三皇<lb/>
稱皇五帝稱帝三代稱王蓋遞爲沖挹自秦以來<lb/>
競稱皇帝予今但稱帝亦已襃矣加爾朱世隆儀<lb/>
同三司贈爾朱榮相國晉王加九錫丗隆使百官<lb/>
議榮配饗司直劉季明曰若配丗宗於時無功若<lb/>
配孝明親害其母若配莊帝爲臣不終以此論之<lb/>
無所可配丗隆怒曰汝應死季明曰下官既爲議<lb/>
首依禮而行不合聖心翦戮唯命丗隆亦不之罪<lb/>
以榮配高祖廟廷又爲榮立廟於首陽山因周公<lb/>
舊廟而爲之以爲榮功可比周公廟成尋爲火所<lb/>
<pb n="KR2c0001_SBCK_022-85b"/>
焚爾朱兆以不預廢立之謀大怒欲攻爲隆丗隆<lb/>
使爾朱彦伯往諭之乃止初敬宗使安東將軍史<lb/>
仵龍平北將軍楊文義各領兵三千守太行嶺侍<lb/>
中源子恭鎮河内及爾朱兆南向仵龍文義帥衆<lb/>
先降由是子恭之軍望風亦潰兆遂乗勝直入洛<lb/>
陽至是爾朱丗隆論仵龍文義之功各封千户侯<lb/>
魏主曰仵龍文義於王有功於國無勲竟不許爾<lb/>
朱仲逺鎮滑臺表用其下都督爲西兖州刺史先<lb/>
用後表詔答曰已能近補何勞逺聞　幽安營并<lb/>
四州行臺劉靈助自謂方術可以動人又推筭知<lb/>
爾朱氏將衰乃起兵自稱燕王開府儀同三司大<lb/>
<pb n="KR2c0001_SBCK_022-86a"/>
行臺聲言爲敬宗復讎且妄述圖䜟云劉氏當王<lb/>
由是幽瀛滄冀之民多從之從之者夜舉火爲號<lb/>
不舉火者諸村共屠之引兵南至博陵之安國城<lb/>
爾朱兆遣監軍孫白鷂至冀州託言調發民馬欲<lb/>
俟高乾兄弟送馬而收之乾等知之與前河内太<lb/>
守封隆之等合謀濳部勒壯士襲據信都殺自鷂<lb/>
執刺史元嶷乾等欲推其父翼行州事翼曰和集<lb/>
郷里我不如封皮乃奉隆之行州事爲敬宗舉哀<lb/>
將士皆縞素升壇誓衆移檄州郡共討爾朱氏仍<lb/>
受劉靈助節度隆之磨奴之族孫也殷州刺史爾<lb/>
朱羽生將五千人襲信都高敖曹不暇擐甲將十<lb/>
<pb n="KR2c0001_SBCK_022-86b"/>
餘騎馳撃之乾在城中繩下五百人追救未及敖<lb/>
曹已交兵羽生敗走敖曹馬矟絶丗左右無不一<lb/>
當百時人比之項籍高歡屯壺關大王山六旬乃<lb/>
引兵東出聲言討信都信都人皆懼高乾曰吾聞<lb/>
高晉州雄略蓋丗其志不居人下且爾朱無道弑<lb/>
君虐民正是英雄立功之㑹今日之來必有深謀<lb/>
吾當輕馬迎之密參意㫖諸君勿懼也乃將十餘<lb/>
騎與封隆之子子繪潜謁歡於滏口說歡曰爾朱<lb/>
酷逆痛結人神凡曰有知莫不思奮明公威德素<lb/>
著天下傾心若兵以義立則屈彊之徒不足爲明<lb/>
公敵矣鄙州雖小户口不減十萬榖秸之稅足濟<lb/>
<pb n="KR2c0001_SBCK_022-87a"/>
軍資願公熟思其計乾辭氣慷慨歡大恱與之同<lb/>
帳寢𥘉河南太守趙郡李顯甫喜豪俠集諸李數<lb/>
千家於殷州西山方五六十里居之顯甫卒子元<lb/>
忠繼之家素富多出貸求利元忠悉焚契免責鄉<lb/>
人甚敬之時盜賊蠭起清河有五百人西戍還經<lb/>
趙郡以路梗共投元忠元忠遣奴爲導曰若逢賊<lb/>
但道李元忠遣如言賊皆舍避及葛榮起元忠帥<lb/>
宗黨作壘以自保坐大槲樹下前後斬違命者凡<lb/>
三百人賊至元忠輒撃却之葛榮曰我自中山至<lb/>
此連爲趙李所破何以能成大事乃悉衆攻圍執<lb/>
元忠以隨軍賊平就拜南趙郡太守好酒無政績<lb/>
<pb n="KR2c0001_SBCK_022-87b"/>
及爾朱兆殺敬宗元忠棄官歸謀舉兵討之㑹髙<lb/>
歡東出元忠乗露車載素箏濁酒以奉迎歡聞其<lb/>
酒容未即見之元忠下車獨坐酌酒擘脯食之謂<lb/>
門者曰本言公招延雋傑今聞國士到門不吐哺<lb/>
輟洗其人可知還吾刺勿通也門者以告歡遽見<lb/>
之引入觴再行元忠車上取箏鼓之長歌慷慨歌<lb/>
闋謂歡曰天下形勢可見明公猶事爾朱邪歡曰<lb/>
冨貴皆因彼所致安敢不盡節元忠曰非英雄也<lb/>
髙乾邕兄弟來未時乾已見歡歡紿之曰從叔輩<lb/>
麤何肯來元忠曰雖麤竝解事歡曰趙郡醉矣使<lb/>
人扶出元忠不肯起孫騰進曰此君天遣來不可<lb/>
<pb n="KR2c0001_SBCK_022-88a"/>
違也歡乃復留與語元忠慷慨流涕歡亦悲不自<lb/>
勝元忠因進䇿曰殷州小無糧仗不足以濟大事<lb/>
若向冀州高乾邕兄弟必爲明公主人殷州便以<lb/>
賜委冀殷既合滄瀛幽定自然弭服唯劉誕黠胡<lb/>
或當乖拒然非明公之敵歡急握元忠手而謝焉<lb/>
歡至山東約勒士卒絲毫之物不聽侵犯每過麥<lb/>
地歡輒步牽馬逺近聞之皆稱高儀同將兵整肅<lb/>
益歸心焉歡求糧於相州刺史劉誕誕不與有車<lb/>
營租米歡掠取之進至信都封隆之高乾等開門<lb/>
納之高敖曹時在外略地聞之以乾爲婦人遺以<lb/>
布裙歡使世子澄以子孫禮見之敖曹乃與俱來<lb/>
<pb n="KR2c0001_SBCK_022-88b"/>
　癸酉魏封長廣王曄爲東海王以青州刺史魯<lb/>
郡王肅爲太師淮陽王欣爲太傅爾朱丗隆爲太<lb/>
保長孫稚爲太尉趙郡王諶爲司空徐州刺史爾<lb/>
朱仲逺雍州刺史爾朱天光並為大將軍并州刺<lb/>
史爾朱兆爲天柱大將軍賜高歡爵勃海王徴使<lb/>
入朝長孫稚固辭太傅乃以爲驃騎大將軍開府<lb/>
儀同三司爾朱兆辭天柱曰此叔父所終之官我<lb/>
何敢受固辭不拜尋加都督十州諸軍事丗襲并<lb/>
州刺史髙歡辭不就徴爾朱仲逺徙鎮大梁復加<lb/>
充州刺史爾朱丗隆之𥘉爲僕射也畏爾朱榮之<lb/>
威嚴深自刻厲留心几案應接賔客有開敏之名<lb/>
<pb n="KR2c0001_SBCK_022-89a"/>
及榮死無所顧憚爲尚書令家居視事坐符臺省<lb/>
事無大小不先白丗隆有司不敢行使尚書郎宋<lb/>
遊道邢昕在其聽事東西别坐受納辭訟稱命施<lb/>
行公爲貪滛生殺自恣及欲収軍士之意汎加階<lb/>
級皆爲將軍無復貟限自是勲賞之官大致猥濫<lb/>
人不復貴是時天光專制關右兆奄有幷汾仲逺<lb/>
擅命徐兖丗隆居中用事競爲貪暴而仲逺尤甚<lb/>
所部冨室大族多誣以謀反籍沒其婦女財物入<lb/>
私家投其男子於河如是者不可勝數自滎陽以<lb/>
東租稅悉入其軍不送洛陽東南州郡自牧守以<lb/>
下至士民畏仲逺如豺狼由是四方之人皆惡爾<lb/>
<pb n="KR2c0001_SBCK_022-89b"/>
朱氏而憚其彊莫敢違也　己丑魏以涇州刺史<lb/>
賀拔岳爲岐州刺史渭州刺史侯莫陳恱爲秦州<lb/>
刺史並加儀同三司　魏使大都督侯淵驃騎大<lb/>
將軍代人叱列延慶討劉靈助至固城淵畏其衆<lb/>
欲引兵西入據關拒險以待其變延慶曰靈助庸<lb/>
人假妖術以惑衆大兵一臨彼皆恃其符厭豈肯<lb/>
戮力致死與吾爭勝負哉不如出營城外詐言西<lb/>
歸靈助聞之必自寛縱然後潜軍撃之往則成擒<lb/>
矣淵從之出頓城西聲云欲還丙申簡精騎一千<lb/>
夜發直抵靈助壘靈助戰敗斬之傳首洛陽𥘉靈<lb/>
助起兵自占勝負曰三月之末我必入定州爾朱<lb/>
<pb n="KR2c0001_SBCK_022-90a"/>
氏不乆當滅及靈助首函入定州果以是月之末<lb/>
　夏四月癸丑魏以高歡爲大都督東道大行臺<lb/>
冀州刺史　丙寅魏以侍中驃騎大將軍爾朱彦<lb/>
伯爲司徒　魏高歡將起兵討爾朱氏鎮南大將<lb/>
軍斛律金軍主善無庫狄干與歡妻弟婁昭妻之<lb/>
姊夫段榮皆勸成之歡乃詐爲書稱爾朱兆將以<lb/>
六鎮人配契胡爲部曲衆皆憂懼又爲并州符徵<lb/>
兵討步落稽發萬人將遣之孫騰與都督尉景爲<lb/>
請留五日如此者再歡親送之郊雪涕執别衆皆<lb/>
號慟聲震郊野歡乃諭之曰與爾俱爲失郷客義<lb/>
同一家不意在上徵發乃爾今直西向已當死後<lb/>
<pb n="KR2c0001_SBCK_022-90b"/>
軍期又當死配國人又當死奈何衆曰唯有反耳<lb/>
歡曰反乃急計然當推一人爲主誰可者衆共推<lb/>
歡歡曰爾郷里難制不見葛榮乎雖有百萬之衆<lb/>
曽無灋度終自敗滅今以吾爲主當與前異毋得<lb/>
陵漢人犯軍令生死任吾則可不然不能爲天下<lb/>
笑衆皆頓顙曰死生唯命歡乃椎牛饗士庚申起<lb/>
兵於信都亦未敢顯言叛爾朱氏也㑹李元忠舉<lb/>
兵逼殷州歡令高乾帥衆救之乾輕騎入見刺史<lb/>
爾朱羽生與指畫軍計羽生與乾俱出因擒斬之<lb/>
持羽生首謁歡歡撫膺曰今日反決矣乃以元忠<lb/>
爲殷州刺史鎮廣阿歡於是抗表罪狀爾朱氏爾<lb/>
<pb n="KR2c0001_SBCK_022-91a"/>
朱丗隆匿之不通　魏楊播及弟椿津皆有名德<lb/>
播剛毅椿津謙恭家丗孝犮緦服同爨男女百口<lb/>
人無間言椿津皆至三公一門七郡太守三十二<lb/>
州刺史敬宗之誅爾朱榮也播子侃預其謀城陽<lb/>
三徽李彧皆其姻戚也爾朱兆入洛侃逃歸華隂<lb/>
爾朱天光使侃婦父韋義逺招之與盟許貰其罪<lb/>
侃曰彼雖食言死者不過一人猶冀全百口乃出<lb/>
應之天光殺之時椿致仕與其子昱在華隂椿弟<lb/>
冀州刺史順司空津順子東雍州刺史辯正平太<lb/>
守仲宣皆在洛秋七月爾朱丗隆誣奏楊氏謀反<lb/>
請收治之魏主不許丗隆苦請帝不得已命有司<lb/>
<pb n="KR2c0001_SBCK_022-91b"/>
檢案以聞壬申夜丗隆遣兵圍津第天光亦遣兵<lb/>
掩椿家於華隂東西之族無少長者殺之籍沒其<lb/>
家丗隆奏云楊氏實反與収兵相拒皆已格殺帝<lb/>
惋悵乆之不言而已朝野聞之無不痛憤津子逸<lb/>
爲光州刺史爾朱仲逺遣使就殺之唯津子愔於<lb/>
被收時適出在外逃匿獲免往見高歡於信都泣<lb/>
訢家禍因爲言討爾朱氏之䇿歡甚重之即署行<lb/>
臺郎中　丙戌魏司徒爾朱彦伯以旱遜位戊子<lb/>
以彦伯爲侍中開府儀同三司彦伯於兄弟中差<lb/>
無過惡爾朱丗隆固讓太保魏主特置儀同三師<lb/>
之官位次上公之下庚寅以丗隆爲之斛斯椿譖<lb/>
<pb n="KR2c0001_SBCK_022-92a"/>
朱瑞於丗隆丗隆殺之　魏爾朱仲逺度律等聞<lb/>
高歡起兵恃其彊不以爲慮獨爾朱丗隆憂之爾<lb/>
朱兆將步騎二萬出井陘趣殷州李元忠棄城犇<lb/>
信都八月丙午爾朱仲逺度律將兵討高歡九月<lb/>
己卯魏以仲逺爲太宰庚辰以爾朱天光爲大司<lb/>
馬　孫騰說高歡曰今朝廷隔絶號令無所稟不<lb/>
權有所立則衆將沮散歡疑之騰再三固請乃立<lb/>
勃海太守元朗爲帝朗融之子也冬十月壬寅朗<lb/>
即位於信都城西改元中興以歡爲侍中丞相都<lb/>
督中外諸軍大將軍録尚書事大行臺高乾爲侍<lb/>
中司空高敖曹爲驃騎大將軍儀同三司冀州刺<lb/>
<pb n="KR2c0001_SBCK_022-92b"/>
史孫騰爲尚書左僕射河北行臺魏蘭根爲右僕<lb/>
射己酉爾朱仲逺度律與驃騎大將軍斛斯椿車<lb/>
騎大將軍儀同三司賀拔勝車騎大將軍賈顯智<lb/>
軍於陽平顯智名智以字行顯度之弟也爾朱兆<lb/>
出井陘軍于廣阿衆號十萬高歡縱反間云丗隆<lb/>
兄弟謀殺兆復云兆與歡同謀殺仲逺等由是迭<lb/>
相猜貳徘徊不進仲逺等屢使斛斯椿賀拔勝往<lb/>
諭兆兆帥輕騎三百來就仲逺同坐幕下意色不<lb/>
平手舞馬鞭長嘯凝望疑仲逺等有變遂趨出馳<lb/>
還仲逺遣椿勝等追曉說之兆執椿勝還營仲逺<lb/>
度律大懼引兵南遁兆數勝罪將斬之曰爾殺衛<lb/>
<pb n="KR2c0001_SBCK_022-93a"/>
可孤罪一也天柱薨爾不與丗隆等俱來而東征<lb/>
仲逺罪二也我欲殺爾乆矣今復何言勝曰可孤<lb/>
爲國巨患勝父子誅之其功不小反以爲罪乎天<lb/>
柱被戮以君誅臣勝寧負王不負朝廷今日之事<lb/>
生死在王但寇賊密邇骨肉<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>隙自古及今未有<lb/>
如是而不亡者勝不憚死恐王失䇿兆乃捨之高<lb/>
歡將與兆戰而畏其衆彊以問親信都督叚韶韶<lb/>
曰所謂衆者得衆人之死所謂彊者得天下之心<lb/>
爾朱氏上弑天子中屠公卿下暴百姓王以順討<lb/>
逆如湯沃雪何衆彊之有歡曰雖然吾以小敵大<lb/>
恐無天命不能濟也韶曰韶聞小能敵大小道大<lb/>
<pb n="KR2c0001_SBCK_022-93b"/>
滛皇天無親唯德是輔爾朱氏外亂天下内失英<lb/>
雄心智者不爲謀勇者不爲鬬人心已去天意安<lb/>
有不從者哉韶榮之子也辛亥歡大破兆於廣阿<lb/>
俘其甲卒五千餘人　十一月庚辰魏高歡引兵<lb/>
攻鄴相州刺史劉誕嬰城固守<lb/>
四年春正月魏高歡攻鄴爲地道施柱而焚之城<lb/>
䧟入地壬午拔鄴擒劉誕以楊愔爲行臺右丞時<lb/>
軍國多事文檄教令皆出於愔及開府諮議參軍<lb/>
崔㥄㥄逞之五丗孫也　二月辛亥魏安定王追<lb/>
謚敬宗曰武懷皇帝甲子以高歡爲丞相柱國大<lb/>
將軍太師三月丙寅以高澄爲驃騎大將軍丁丑<lb/>
<pb n="KR2c0001_SBCK_022-94a"/>
安定王帥百官入居於鄴爾朱兆與爾朱爲隆等<lb/>
互相猜阻丗隆卑辭厚禮諭兆欲使之赴洛唯其<lb/>
所欲又請節閔帝納兆女爲后兆乃恱并與天光<lb/>
度律更立誓約復相親睦斛斯椿隂謂賀拔勝曰<lb/>
天下皆怨毒爾朱而吾等爲之用亡無日矣不如<lb/>
圖之勝曰天光與兆各據一方欲盡去之甚難去<lb/>
之不盡必爲後患柰何椿曰此易致耳乃說丗隆<lb/>
追天光等赴洛共討高歡丗隆屢徵天光天光不<lb/>
至使椿自往邀之曰髙歡作亂非王不能定豈可<lb/>
坐視宗族夷滅邪天光不得已將東出問䇿於雍<lb/>
州刺史賀拔岳岳曰王家跨據三方士馬殷盛高<lb/>
<pb n="KR2c0001_SBCK_022-94b"/>
歡烏合之衆豈能爲敵但能同心戮力往無不捷<lb/>
若骨肉相疑則圖存之不暇安能制人如下官所<lb/>
見莫若且鎮關中以固根本分遣銳師與衆軍合<lb/>
勢進可以克敵退可以自全天光不從閏月壬寅<lb/>
天光自長安兆自晉陽度律自洛陽仲逺自東郡<lb/>
皆㑹於鄴衆號二十萬夾洹水而軍節閔帝以長<lb/>
孫稚爲大行臺揔督之高歡令吏部尚書封隆之<lb/>
守鄴癸丑出頓紫陌大都督高敖曹將郷里部曲<lb/>
王桃湯等三千人以從歡曰高都督所將皆漢兵<lb/>
恐不足集事欲割鮮卑兵千餘人相雜用之何如<lb/>
敖曹曰敖曹所將練習已乆前後格鬬不減鮮卑<lb/>
<pb n="KR2c0001_SBCK_022-95a"/>
今若雜之情不相洽勝則爭功退則推罪不煩更<lb/>
配也庚申爾朱兆帥輕騎三千夜襲鄴城叩西門<lb/>
不克而退壬戌歡將戰馬不滿二千步兵不滿三<lb/>
萬衆寡不敵乃於韓陵爲圓陳連繋牛騎以塞歸<lb/>
道於是將士皆有死志兆望見歡遥責歡以叛已<lb/>
歡曰本所以戮力者共輔帝室今天子何在兆曰<lb/>
永安枉害天柱我報讎耳歡曰我昔親聞天柱訃<lb/>
汝在户前立豈得言不反邪且以君殺臣何報之<lb/>
有今日義絶矣遂戰歡將中軍高敖曹將左軍歡<lb/>
從父弟岳將右軍歡戰不利兆等乗之岳以五百<lb/>
騎衝其前别將斛律敦收散卒躡其後敖曹以千<lb/>
<pb n="KR2c0001_SBCK_022-95b"/>
騎自栗園出横撃之兆等大敗賀拔勝與徐州刺<lb/>
史杜德於陳降歡兆對慕容紹宗撫膺曰不用公<lb/>
言以至於此欲輕騎西走紹宗反旗鳴角收散卒<lb/>
成軍而去兆還晉陽仲逺犇東郡爾朱彦伯聞度<lb/>
律等敗欲自將兵守河橋丗隆不從度律天光將<lb/>
之洛陽大都督斛斯椿謂都督賈顯度賈顯智曰<lb/>
今不先報爾朱氏吾屬死無類矣乃夜於桑下盟<lb/>
約倍道先還丗隆使其外兵參軍陽叔淵單騎馳<lb/>
赴北中簡閱敗衆以次内之椿至不得入城乃詭<lb/>
說叔淵曰天光部下皆是西人聞欲大掠洛邑遷<lb/>
都長安宜先内我以爲之僃叔淵信之夏四月甲<lb/>
<pb n="KR2c0001_SBCK_022-96a"/>
子朔椿等入據河橋盡殺爾朱氏之黨度律天光<lb/>
欲攻之㑹大雨晝夜不止士馬疲頓弓矢不可施<lb/>
遂西走至灅波津爲人所擒送於椿所椿使行臺<lb/>
長孫稚詣洛陽奏狀别使賈顯智張歡帥騎掩襲<lb/>
丗隆執之彦伯時在禁直長孫稚於神虎門啓陳<lb/>
高歡義功既振請誅爾朱氏節閔帝使舍人郭崇<lb/>
報彦伯彦伯狼狽走出爲人所執與丗隆俱斬於<lb/>
閶闔門外送其首并度律天光於高歡節閔帝使<lb/>
中書舍人盧辯勞歡於鄴歡使之見安定王辯抗<lb/>
辭不從歡不能奪乃捨之辯同之兄子也爾朱天<lb/>
光之東下也留其弟顯壽鎮長安召泰州刺史侯<lb/>
<pb n="KR2c0001_SBCK_022-96b"/>
莫陳恱欲與之俱東賀拔岳知天光必敗欲留恱<lb/>
共圖顯壽以應高歡計未有所出宇文泰謂岳曰<lb/>
今天光尚近恱未必有貳心若以此告之恐其驚<lb/>
懼然恱雖爲主將不能制物若先說其衆必人有<lb/>
留心恱進失爾朱之期退恐人情變動乗此說恱<lb/>
事無不遂岳大喜即令泰入恱軍說之恱遂與岳<lb/>
共襲長安泰帥輕騎爲前驅顯壽棄城走追至華<lb/>
隂擒之歡以岳爲關西大行臺岳以泰爲行臺左<lb/>
丞領府司馬事無巨細皆委之辛巳安定王至邙<lb/>
山高歡以安定王踈逺使僕射魏蘭根慰諭洛邑<lb/>
且觀節閔帝之爲人欲復奉之蘭根以帝神采高<lb/>
<pb n="KR2c0001_SBCK_022-97a"/>
明恐於後難制與高乾兄弟及黄門侍郎崔㥄共<lb/>
勸歡廢之歡集百官問所宜立莫有應者太僕代<lb/>
人綦母儁盛稱節閔帝賢明宜主社稷歡欣然是<lb/>
之㥄作色曰若言賢明自可待我高王徐登大位<lb/>
廣陵既爲逆胡所立何得猶爲天子若從儁言王<lb/>
師何名義舉歡遂幽節閔帝於崇訓佛寺歡入洛<lb/>
陽斛斯椿謂賀拔勝曰今天下事在吾與君耳若<lb/>
不先制人將爲人所制高歡初至圖之不難勝曰<lb/>
彼有功於時害之不祥比數夜與歡同宿具序往<lb/>
昔之懷兼荷兄恩意甚多何苦憚之椿乃止歡以<lb/>
汝南王恱高祖之子召欲立之聞其狂暴無常乃<lb/>
<pb n="KR2c0001_SBCK_022-97b"/>
止時諸王多逃匿尚書左僕射平陽王脩懷之子<lb/>
也匿於田舍歡欲立之使斛斯椿求之椿見脩所<lb/>
親貟外散騎侍郎太原王思政問王所在思政曰<lb/>
須知問意椿曰欲立爲天子思政乃言之椿從思<lb/>
政見脩脩色變謂思政曰得無賣我邪曰不也曰<lb/>
敢保之乎曰變態百端何可保也椿馳報歡歡遣<lb/>
四百騎迎脩入氊帳陳誠泣下霑襟脩讓以寡德<lb/>
歡再拜脩亦拜歡出僃服御進湯沐達夜嚴警昧<lb/>
爽文武執鞭以朝使斛斯椿奉勸進表椿入帷門<lb/>
罄折延首而不敢前脩令思政取表視之曰便不<lb/>
得不稱朕矣乃爲安定王作詔䇿而禪位焉戊子<lb/>
<pb n="KR2c0001_SBCK_022-98a"/>
孝武帝即位於東郭之外用代都舊制以黒氊蒙<lb/>
七人歡居其一帝於氊上西向拜天畢入御太極<lb/>
殿羣臣朝賀升閶闔門大赦改元太昌以高歡爲<lb/>
大丞相天柱大將軍太師丗襲定州刺史庚寅加<lb/>
高澄侍中開府儀同三司初歡起兵信都爾朱丗<lb/>
隆知司馬子如與歡有舊自侍中驃騎大將軍出<lb/>
爲南岐州刺史歡入洛召子如爲大行臺尚書朝<lb/>
夕左右參知軍國廣州刺史廣寧韓賢素爲歡所<lb/>
善歡入洛凡爾朱氏所除官爵例皆削奪唯賢如<lb/>
故以前御史中尉樊子鵠兼尚書左僕射爲東南<lb/>
道大行臺與徐州刺史杜德追爾朱仲逺仲逺已<lb/>
<pb n="KR2c0001_SBCK_022-98b"/>
出境遂攻元樹於譙丞相歡徵賀拔岳爲冀州刺<lb/>
史岳畏歡欲單馬入朝行臺右丞薛孝通說岳曰<lb/>
高王以數千鮮卑破爾朱百萬之衆誠亦難敵然<lb/>
諸將或素居其上或與之等夷雖屈首從之勢非<lb/>
獲已今或在京師或據州鎮高王除之則失人望<lb/>
留之則爲腹心之疾且土萬人雖復敗走猶在并<lb/>
州高王方内撫羣雄外抗勍敵安能去其巢穴與<lb/>
公爭關中之地乎今關中豪俊皆屬心於公願效<lb/>
其智力公以華山爲城黄河爲塹進可以兼山東<lb/>
退可以封函谷柰何欲束手受制於人乎言未卒<lb/>
岳執孝通手曰君言是也乃遜辭爲啓而不就徴<lb/>
<pb n="KR2c0001_SBCK_022-99a"/>
壬辰丞相歡還鄴送爾朱度律天光於洛陽斬之<lb/>
　五月丙申魏主酖節閔帝於門下外省詔百司<lb/>
㑹喪葬用殊禮以沛郡王欣爲太師趙郡王諶爲<lb/>
太保南陽王寶炬爲太尉長孫稚爲太傅寶炬愉<lb/>
之子也丞相歡固辭天柱大將軍戊戌許之己酉<lb/>
清河王亶爲司徒侍中河南高隆之本徐氏養子<lb/>
丞相歡命以爲弟恃歡勢驕狎公卿南陽王寶炬<lb/>
敺之曰鎮兵何敢爾魏主以歡故六月丁卯黜寶<lb/>
炬爲驃騎大將軍歸第　魏主避廣平武穆王之<lb/>
諱改謚武懷皇帝曰孝莊皇廟號敬宗　秋七月<lb/>
庚子魏復以南陽王寶炬爲太尉　壬寅魏丞相<lb/>
<pb n="KR2c0001_SBCK_022-99b"/>
歡引兵入滏口大都督庫狄干入井陘撃爾朱兆<lb/>
庚戌魏主使驃騎大將軍儀同三司高隆之帥步<lb/>
騎十萬㑹丞相歡於太原因以隆之爲丞相軍司<lb/>
歡軍於武鄉爾朱兆大掠晉陽北走秀容幷州平<lb/>
歡以晉陽四塞乃建大丞相府而居之　冬十一<lb/>
月甲辰魏殺安定王朗東海王曄己酉以汝南王<lb/>
恱爲侍中大司馬　魏主以汝南王恱屬近地尊<lb/>
丁亥殺之　十二月魏主納丞相歡女爲后命太<lb/>
常卿李元忠納幣於晉陽歡與之宴論及舊事元<lb/>
忠曰昔日建義轟轟大樂比來寂寥無人問歡撫<lb/>
掌笑曰此人逼我起兵元忠戲曰若不與侍中當<lb/>
<pb n="KR2c0001_SBCK_022-100a"/>
更求建義處歡曰建義不慮無止畏如此老翁不<lb/>
可遇耳元忠曰止爲此翁難遇所以不去因捋歡<lb/>
須大笑歡悉其雅意深重之爾朱兆既至秀容分<lb/>
兵守隘出入冦掠魏丞相歡揚聲討之師出復止<lb/>
者數四兆意怠歡揣其嵗首當宴㑹遣都督竇泰<lb/>
以精騎馳之一日一夜行三百里歡以大軍繼之<lb/>
五年春正月魏竇泰奄至爾朱兆庭軍人因宴休<lb/>
惰忽見泰軍驚走追破之於赤谼嶺衆並降散兆<lb/>
逃於窮山命左右西河張亮及蒼頭陳山提斬已<lb/>
首以降皆不忍兆乃殺所乗白馬自縊於樹歡親<lb/>
臨厚葬之慕容紹宗攜爾朱榮妻子及兆餘衆詣<lb/>
<pb n="KR2c0001_SBCK_022-100b"/>
歡降歡以義故待之甚厚<lb/>
通鑑紀事本末卷第二十二<lb/>
<pb n="KR2c0001_SBCK_022-101a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0001_SBCK_021-1a"/>
通鑑紀事本末卷卷二十一<lb/>
　　　元魏宼齊<lb/>
齊明帝建武元年魏主以上廢海陵王自立謀大<lb/>
舉入宼㑹邉將言雍州刺史下邳曹虎遣使請降<lb/>
於魏十二月辛丑朔魏遣行征南將軍薛眞度督<lb/>
四將向襄陽大將軍劉昶平南將軍王肅向義陽<lb/>
徐州刺史拓跋衍向鍾離平南將軍廣平劉藻向<lb/>
南鄭眞度安都從祖弟也以尚書盧淵爲安南將<lb/>
軍督襄陽前鋒諸軍淵辭以不習軍旅不許淵曰<lb/>
但恐曺虎爲周魴耳　魏主欲自將入宼癸卯中<lb/>
外戒嚴戊申詔代民遷洛者復租賦三年相州刺<lb/>
<pb n="KR2c0001_SBCK_021-1b"/>
史髙閭上表稱洛陽草創曺虎既不遣質任必非<lb/>
誠心無宜輕舉魏主不從乆之虎使竟不再來魏<lb/>
主引公卿議行留之計公卿或以爲宜止或以爲<lb/>
宜行帝曰衆人紛紜莫知所從必欲盡行留之埶<lb/>
宜有客主共相起發任城鎭南爲留議朕爲行論<lb/>
諸公坐聽得失長者從之衆皆曰諾鎭南將軍李<lb/>
冲曰臣等正以遷都草創人思少安爲内應者未<lb/>
得審諦不宜輕動帝曰彼降欵虚實誠未可知若<lb/>
其虚也朕巡撫淮甸訪民疾苦使彼知君徳之所<lb/>
在有北向之心若其實也今不以時應接則失乘<lb/>
時之機孤歸義之誠敗朕大略矣任城王澄曰虎<lb/>
<pb n="KR2c0001_SBCK_021-2a"/>
無質任又使不再來其詐可知也今代都新遷之<lb/>
民皆有戀本之心扶老攜幼始就洛邑居無一椽<lb/>
之室食無甔石之儲又冬月垂盡東作將起乃百<lb/>
堵皆興俶載南畆之時而驅之使擐甲執兵泣當<lb/>
白刃殆非歌舞之師也且諸軍已進非無應接若<lb/>
降欵有實待既平樊沔然後鑾輿順動亦何晚之<lb/>
有今率然輕舉上下疲勞若空行空返恐挫損天<lb/>
威更成賊氣非策之得者也司空穆亮以爲宜行<lb/>
公卿皆同之澄謂亮曰公輩在外之時見張旗授<lb/>
甲皆有憂色平居論議不願南征何得對上即爲<lb/>
此語靣背不同事涉欺佞豈大臣之義國士之體<lb/>
<pb n="KR2c0001_SBCK_021-2b"/>
乎萬一傾危皆公輩所爲也沖曰任城王可謂忠<lb/>
於社稷帝曰任城以從朕者爲佞不從朕者豈必<lb/>
皆忠夫小忠者大忠之賊無乃似諸澄曰臣愚闇<lb/>
雖涉小忠要是竭誠謀國不知大忠者竟何所據<lb/>
帝不從辛亥發洛陽以北海王詳爲尚書僕射統<lb/>
留臺事李沖兼僕射同守洛陽給事黄門侍郎崔<lb/>
休爲左丞趙郡王幹都督中外諸軍事始平王勰<lb/>
將宗子軍宿衛左右休逞之玄孫也戊辰魏主至<lb/>
懸瓠己巳詔夀陽鍾離馬頭之師所獲男女皆放<lb/>
還南曹虎果不降魏主命盧淵攻南陽淵以軍中<lb/>
乏糧請先攻赭陽以取葉倉魏主許之乃與征南<lb/>
<pb n="KR2c0001_SBCK_021-3a"/>
大將軍城陽王鸞安南將軍李佐荆州刺史韋珍<lb/>
兵攻赭陽鸞長夀之子佐寳之子也北襄城太守<lb/>
成公期閉城拒守薛眞度軍於沙堨南陽太守房<lb/>
伯玉新野太守劉思忌拒之<lb/>
二年春正月壬申遣鎭南將軍王廣之督司州右<lb/>
衛將軍蕭坦之督徐州尚書右僕射沈文季督豫<lb/>
州諸軍以拒魏癸酉魏詔淮北之人不得侵掠犯<lb/>
者以大辟論乙未拓䟦衍攻鍾離徐州刺史蕭惠<lb/>
休乘城拒守間出襲擊魏兵破之惠休惠明之弟<lb/>
也劉昶王肅攻義陽司州刺史蕭誕拒之肅屢破<lb/>
誕兵招降萬餘人魏以肅爲豫州刺史劉昶性𥚹<lb/>
<pb n="KR2c0001_SBCK_021-3b"/>
躁御軍嚴暴人莫敢言法曺行參軍北平陽固苦<lb/>
諌昶怒欲斬之使當攻道固志意閑雅臨敵勇决<lb/>
昶始竒之丁酉中外纂嚴以太尉陳顯達爲使持<lb/>
節都督西北討諸軍事往來新亭白下以張聲埶<lb/>
己亥魏主濟淮二月至夀陽衆號三十萬鐵騎彌<lb/>
野甲辰魏主登八公山賦詩道遇甚雨命去蓋見<lb/>
軍士病者親撫慰之魏主遣使呼城中人豐城公<lb/>
遥昌使㕘軍崔慶逺出應之慶逺問師故魏主曰<lb/>
固當有故卿欲我斥言之乎欲我含垢依違乎慶<lb/>
逺曰未承來命無所含垢魏主曰齊主何故廢立<lb/>
慶逺曰廢昏立明古今非一未審何疑魏主曰武<lb/>
<pb n="KR2c0001_SBCK_021-4a"/>
王子孫今皆安在廢逺曰七王同惡已伏管蔡之<lb/>
誅其餘二十餘王或内列清要或外典方牧魏主<lb/>
曰卿主若不忘忠義何以不立近親如周公之輔<lb/>
成王而自取之乎慶逺曰成王有亞聖之徳故周<lb/>
公得而相之今近親皆非成王之比故不可立且<lb/>
霍光亦捨武帝近親而立宣帝唯其賢也魏主曰<lb/>
霍光何以不自立慶逺曰非其類也主上正可比<lb/>
宣帝安得比霍光若爾武王伐紂不立微子而輔<lb/>
之亦爲苟貪天下乎魏主大笑曰朕來問罪如卿<lb/>
之言便可釋然慶逺曰見可而進知難而退聖人<lb/>
之師也魏主曰卿欲吾和親爲不欲乎慶逺曰和<lb/>
<pb n="KR2c0001_SBCK_021-4b"/>
親則二國交歡生民䝉福否則二國交惡生民塗<lb/>
炭和親與否裁自聖衷魏主賜慶逺酒殽衣服而<lb/>
遣之戊申魏主循淮而東民皆安堵租運屬路丙<lb/>
辰至鍾離上遣左衛將軍崔慧景寧朔將軍裴叔<lb/>
業救鍾離劉昶王肅衆號二十萬塹柵三重并力<lb/>
攻義陽城中負楯而立王廣之引兵救義陽去城<lb/>
百餘里畏魏彊不敢進城中益急黄門侍郎蕭衍<lb/>
請先進廣之分麾下精兵配之衍間道夜發與太<lb/>
子右率蕭誄等徑上賢首山去魏軍數里魏人出<lb/>
不意未測多少不敢逼黎明城中望見援軍至蕭<lb/>
誕遣長史王伯瑜出攻魏柵因風縱火衍等衆軍<lb/>
<pb n="KR2c0001_SBCK_021-5a"/>
自外擊之魏不能支解圍去己未誕等追擊破之<lb/>
誄諶之弟也先是上以義陽危急詔都督青冀二<lb/>
州諸軍事張沖出軍攻魏以分其兵埶沖遣軍主<lb/>
桑係祖攻魏建陵驛馬厚丘三城又遣軍主杜僧<lb/>
護攻魏虎阬馮時即丘三城皆㧞之青冀二州刺<lb/>
史王洪範遣軍主崔延襲魏紀城據之魏主欲南<lb/>
臨江水辛酉發鍾離司徒長樂元懿公馮誕病不<lb/>
能從魏主與之泣訣行五十里聞誕卒時崔慧景<lb/>
等軍去魏主營不過百里魏主輕將數千人夜還<lb/>
鍾離拊尸而哭達旦聲淚不絶壬戌敕諸軍罷臨<lb/>
江之行葬誕依晉齊獻王故事誕與帝同年㓜同<lb/>
<pb n="KR2c0001_SBCK_021-5b"/>
硯席尚帝妹樂安長公主雖無學術而資性淳篤<lb/>
故特有寵丁卯魏主遣使臨江數上罪惡魏久攻<lb/>
鍾離不克士卒多死三月戊寅魏主如邵陽築城<lb/>
於洲上柵斷水路夾築二城蕭坦之遣軍主裴叔<lb/>
業攻二城拔之魏主欲築城置戍於淮南以撫新<lb/>
附之民賜相州刺史髙閭璽書具論其狀閭上表<lb/>
以爲兵灋十則圍之五則攻之曏者國家止爲受<lb/>
降之計發兵不多東西遼濶難以成功今又欲置<lb/>
戍淮南招撫新附昔世祖以回山倒海之威步騎<lb/>
數十萬南臨瓜步諸郡盡降而盱眙小城攻之不<lb/>
克班師之日兵不戍一城土不闢一㕓夫豈無人<lb/>
<pb n="KR2c0001_SBCK_021-6a"/>
以爲大鎭未平不可守小故也夫壅水者先塞其<lb/>
原伐木者先斷其本本原尚在而攻其末流終無<lb/>
益也夀陽盱眙淮隂淮南之本原也三鎭不克其<lb/>
一而留守孤城其不能自全明矣敵之大鎭逼其<lb/>
外長淮隔其内少置兵則不足以自固多置兵則<lb/>
糧運難通大軍既還士心孤怯夏水盛漲救援甚<lb/>
難以新擊舊以勞禦逸若果如此必爲敵擒雖忠<lb/>
勇奮發終何益哉且安土戀本人之常情昔彭城<lb/>
之役既克大鎭城戍已定而不服思叛者猶踰數<lb/>
萬角城蕞爾處在淮北去淮陽十八里五固之役<lb/>
攻圍歷時卒不能克以今準昔事兼數倍天時向<lb/>
<pb n="KR2c0001_SBCK_021-6b"/>
熱雨水方降願陛下踵世祖之成規旋轅返斾經<lb/>
營洛邑蓄力觀舋布徳行化中國既和逺人自服<lb/>
矣尚書令陸叡上表以爲長江浩蕩彼之巨防又<lb/>
南土昏霧暑氣鬱蒸師人經夏必多疾病而遷鼎<lb/>
草創庶事甫爾臺省無論政之舘府寺靡聽治之<lb/>
所百僚居止事等行路沈雨炎陽自成癘疫且兵<lb/>
徭並舉聖王所難今介胄之士外攻宼讎羸弱之<lb/>
夫内勤土木運給之費日損千金驅罷弊之兵討<lb/>
堅城之虜將何以取勝乎陛下去冬之舉正欲曜<lb/>
武江漢耳今自春㡬夏理宜釋甲願旦還洛邑使<lb/>
根本深固聖懐無内顧之憂兆民休斤板之役然<lb/>
<pb n="KR2c0001_SBCK_021-7a"/>
後命將出師何憂不服魏主納其言崔慧景以魏人<lb/>
城邵陽患之張欣泰曰彼有去志所以築城者外<lb/>
自誇大懼我躡其後耳今若說之以兩願罷兵彼<lb/>
無不聴矣慧景從之使欣泰詣城下語魏人魏主<lb/>
乃還濟淮餘五將未濟齊人據渚邀斷津路魏主<lb/>
募能破中渚兵者以爲直閤將軍軍主代人奚康<lb/>
生應募縛筏積柴因風縱火燒齊船艦依煙直進<lb/>
飛刀亂斫中渚兵遂潰魏主假康生直閤將軍魏<lb/>
主使前將軍楊播將步卒三千騎五百爲殿時春<lb/>
水方長齊兵大至戰艦塞川播結陳於南岸以禦<lb/>
之諸軍盡濟齊兵四集圍播播爲圓陳以禦之身<lb/>
<pb n="KR2c0001_SBCK_021-7b"/>
自搏戰所殺甚衆相拒再宿軍中食盡圍兵愈急<lb/>
魏主在北岸望之以水盛不能救既而水稍減播<lb/>
引精騎三百歷齊艦大呼曰我今欲度能戰者來<lb/>
遂擁衆而濟播椿之兄也魏軍既退邵陽洲上餘<lb/>
兵萬人求輸馬五百匹假道以歸崔慧景欲斷路<lb/>
攻之張欣泰曰歸師勿遏古人畏之兵在死地不<lb/>
可輕也今勝之不足爲武不勝徒喪前功不如許<lb/>
之慧景從之蕭坦之還言於上曰邵陽洲有死賊<lb/>
萬人慧景欣泰縱而不取由是皆不加賞甲申解<lb/>
嚴初上聞魏主欲飲馬於江懼敕廣陵太守行南<lb/>
兖州事蕭頴胄移居民入城民驚恐欲席卷南渡<lb/>
<pb n="KR2c0001_SBCK_021-8a"/>
頴胄以魏宼尚逺不即施行魏兵竟不至頴胄太<lb/>
祖之從子也上遣尚書右僕射沈文季助豐城公<lb/>
遥昌守夀陽文季入城止游兵不聴出洞開城門<lb/>
嚴加守備魏兵尋退魏之入宼也盧昶等猶在建<lb/>
康齊人恨之飼以蒸豆昶怖懼食之淚汗交横謁<lb/>
者張思寧辭氣不屈死於館下及還魏主讓昶曰<lb/>
人誰不死何至自同牛馬屈身辱國縱不逺慙蘇<lb/>
武獨不近愧思寧乎乃黜爲民　魏主之在鍾離<lb/>
也仇池鎭都大將梁州刺史拓㧞英請以州兵㑹<lb/>
劉藻擊漢中魏主許之梁州刺史蕭懿遣部將尹<lb/>
紹祖梁季羣等將兵二萬據險立五柵以拒之英<lb/>
<pb n="KR2c0001_SBCK_021-8b"/>
曰彼帥賤莫相統壹我選精卒并攻一營彼必不<lb/>
相救若克一營四營皆走矣乃引兵急攻一營拔<lb/>
之四營俱潰生擒梁季羣斬三千餘級俘七百餘<lb/>
人乘勝長驅進逼南鄭懿又遣其將姜脩擊英英<lb/>
掩擊盡獲之將還懿别軍繼至將士皆已疲不意<lb/>
其至大懼欲走英故緩轡徐行神色自若登髙望<lb/>
敵東西指麾狀若處分然後整列而前懿軍疑有<lb/>
伏兵遷延引退英追擊破之遂圍南鄭禁將士毋<lb/>
得侵暴逺近恱附争供租運懿嬰城自守軍主范<lb/>
絜先將三千餘人在外還救南鄭英掩擊盡獲之<lb/>
圍城數十日城中恟懼録事㕘軍新野庾域封題<lb/>
<pb n="KR2c0001_SBCK_021-9a"/>
空倉數十指示將士曰此中粟皆滿足支二年但<lb/>
努力堅守衆心乃安㑹魏主召英還英使老弱先<lb/>
行自將精兵爲後拒遣使與懿告别懿以爲詐英<lb/>
去一日猶不開門二日乃遣將追之英與士卒下<lb/>
馬交戰懿兵不敢逼行四日四夜懿兵乃返英入<lb/>
斜谷㑹天大雨士卒截竹貯米執炬火於馬上炊<lb/>
之先是懿遣人誘說仇池諸氐使起兵斷英運道<lb/>
及歸路英勒兵奮擊且戰且前矢中英頰卒全軍<lb/>
還仇池討叛氐平之英楨之子懿衍之兄也英之<lb/>
攻南鄭也魏主詔雍涇岐三州發兵六千人戍南<lb/>
鄭俟克城則遣之侍中兼左僕射李沖表諌曰秦<lb/>
<pb n="KR2c0001_SBCK_021-9b"/>
川險阨地接羌夷自西出師後餉援連續加氐胡<lb/>
叛逆所在奔命運糧擐甲迄茲未已今復豫差戍<lb/>
卒懸擬山外雖加優復恐猶驚駭脫終攻不克徒<lb/>
動民情連胡結夷事或難測輒依㫖宻下刺史待<lb/>
軍克鄭城然後差遣如臣愚見猶謂未足何者西<lb/>
道險阨單徑千里今欲深戍絶界之外孤據羣賊<lb/>
之中敵攻不可猝援食盡不可運糧古人有言雖<lb/>
鞭之長不及馬腹南鄭於國實爲馬腹也且魏境<lb/>
所掩九州過八民人所臣十分而九所未民者唯<lb/>
漠北之與江外耳覊之在近豈汲汲於今日也宜<lb/>
待疆宇既廣糧食既足然後置邦樹將爲吞并之<lb/>
<pb n="KR2c0001_SBCK_021-10a"/>
舉今鍾離夀陽宻邇未㧞赭城新野跬步弗降東<lb/>
道既未可以近力守西藩寧可以逺兵固若果欲<lb/>
置者臣恐終以資敵也又建都土中地接宼壤方<lb/>
須大收死士平蕩江㑹若輕遣單寡棄令陷沒恐<lb/>
後舉之日衆以留守致懼求其死効未易可獲推<lb/>
此而論不戍爲上魏主從之　魏城陽王鸞等攻<lb/>
赭陽諸將不相統壹圍守百餘日諸將欲案甲不<lb/>
戰以疲之李佐獨晝夜攻擊士卒死者甚衆帝遣<lb/>
太子右衛率垣歷生救之諸將以衆寡不敵欲退<lb/>
佐獨帥騎二千逆戰而敗盧淵等引去歷生追擊<lb/>
大破之歷生榮祖之從弟也南陽太守房伯玉等<lb/>
<pb n="KR2c0001_SBCK_021-10b"/>
又敗薛眞度於沙堨鸞等見魏主於瑕丘魏主責<lb/>
之曰卿等沮辱威靈罪當大辟朕以新遷洛邑特<lb/>
從寛典五月己巳降封鸞爲定襄縣王削户五百<lb/>
盧淵李佐韋珍皆削官爵爲民佐仍徙瀛州以薛<lb/>
眞度與其從兄安都有開徐方之功聽存其爵及<lb/>
荆州刺史餘皆削奪曰進足明功退足彰罪矣<lb/>
　癸未魏主還洛陽告于太廟甲申減冗官之禄<lb/>
以助軍國之用乙酉行飲至之禮班賞有差<lb/>
三年冬閏十月魏主謀入寇引見公卿於清徽堂<lb/>
曰朕卜宅土中綱條粗舉唯南宼未平安能效近<lb/>
世天子下帷於深宫之中乎朕今南征決矣但未<lb/>
<pb n="KR2c0001_SBCK_021-11a"/>
知早晚之期比來術者皆云今往必克此國之大<lb/>
事宜君臣各盡所見勿以朕先言而依違於前同<lb/>
異於後也李沖對曰凡用兵之灋宜先論人事後<lb/>
察天道今卜筮雖吉而人事未備遷都尚新秋榖<lb/>
不稔未可以興師旅如臣所見宜俟來秋帝曰去<lb/>
十七年朕擁兵二十萬此人事之盛也而天時不<lb/>
利今天時既從復云人事未備如僕射之言是終<lb/>
無征伐之期也宼戎咫尺異日將爲社稷之憂朕<lb/>
何敢自安若秋行不㨗諸君當盡付司宼不可不<lb/>
盡懐也<lb/>
四年六月壬戌魏發冀定瀛相濟五州兵二十萬<lb/>
<pb n="KR2c0001_SBCK_021-11b"/>
將入冦　八月丙辰魏詔中外戒嚴　甲戌魏<lb/>
講武於華林園庚辰軍發洛陽使吏部尚書任城<lb/>
王澄居守以御史中尉李彪兼度支尚書與僕射<lb/>
李沖參治留臺事假彭城王勰中軍大將軍勰辭<lb/>
曰親踈並用古之道也臣獨何人頻煩寵授昔陳<lb/>
思求而不允愚臣不請而得何否泰之相逺也魏<lb/>
主大笑執勰手曰二曹以才名相忌吾與汝以道<lb/>
徳相親上遣軍主直閤將軍胡松助北襄城太守<lb/>
成公期戍赭陽軍主鮑舉助西汝南北義陽二郡<lb/>
太守黄瑶起戍舞隂　初魏遷洛陽荆州刺史薛<lb/>
眞度勸魏主先取樊鄧眞度引兵宼南陽太守房<lb/>
<pb n="KR2c0001_SBCK_021-12a"/>
伯玉擊敗之魏主怒以南陽小郡志必滅之遂引<lb/>
兵向襄陽彭城王勰等三十六軍前後相繼衆號<lb/>
百萬吹脣沸地九月辛丑魏主留諸將攻赭陽自<lb/>
引兵南下癸卯至宛夜襲其郛克之房伯玉嬰内<lb/>
城拒守魏主遣中書舍人孫延景謂伯玉曰我今<lb/>
蕩壹六合非如曏時冬來春去不有所克終不還<lb/>
北卿此城當我六龍之首無容不先攻取逺期一<lb/>
年近止一月封侯梟首事在俯仰宜善圖之且卿<lb/>
有三罪今令卿知卿先事武帝䝉殊常之寵不能<lb/>
建忠致命而盡節於其讎罪一也頃年薛眞度來<lb/>
卿傷我偏師罪二也今鸞輅親臨不靣縛麾下罪<lb/>
<pb n="KR2c0001_SBCK_021-12b"/>
三也伯玉遣軍副樂稚柔對曰承欲攻圍期於必<lb/>
克卑微常人得抗大威眞可謂獲其死所外臣䝉<lb/>
武帝採㧞豈敢忘恩但嗣君失徳主上光紹大宗<lb/>
非唯副億兆之深望抑亦兼武帝之遺敕是以區<lb/>
區盡節不敢失墜往者北師深入宼擾邉民輒厲<lb/>
將士以脩職業返已而言不應垂責宛城東南隅<lb/>
溝上有橋魏主引兵過之伯玉使勇士數人衣斑<lb/>
衣戴虎頭帽伏於竇下突出擊之魏主人馬俱驚<lb/>
召善射者原靈度射之應弦而斃乃得免　丁未<lb/>
魏主發南陽留太尉咸陽王禧等攻之己酉魏主<lb/>
至新野新野太守劉思忌拒守冬十月丁巳魏軍<lb/>
<pb n="KR2c0001_SBCK_021-13a"/>
攻之不克築長圍守之遣人謂城中曰房伯玉已<lb/>
降汝何爲獨取糜碎思忌遣人對曰城中兵食猶<lb/>
多未暇從汝小虜語也魏右軍府長史韓顯宗將<lb/>
别軍屯赭陽成公期遣胡松引蠻兵攻其營顯宗<lb/>
力戰破之斬其禆將髙灋援顯宗至新野魏主謂<lb/>
曰卿破賊斬將殊益軍埶朕方攻堅城何爲不作<lb/>
露布對曰頃聞鎭南將軍王肅獲賊二三人驢馬<lb/>
數匹皆爲露布臣在東觀私常哂之近雖仰憑威<lb/>
靈得摧醜虜兵寡力弱擒斬不多脫復髙曵長縑<lb/>
虚張功烈尤而效之其罪彌大臣所以不敢爲之<lb/>
解上而已魏主益賢之上詔徐州刺史裴叔業引<lb/>
<pb n="KR2c0001_SBCK_021-13b"/>
兵救雍州叔業啟稱北人不樂逺行唯樂鈔掠若<lb/>
侵虜境則司雍之宼自然分矣上從之叔業引兵<lb/>
攻虹城獲男女四千餘人甲戌遣太子中庶子蕭<lb/>
衍右軍司馬張稷救雍州十一月甲午前軍將軍<lb/>
韓秀方等十五將降於魏丁酉魏敗齊兵於沔北<lb/>
將軍王伏保等爲魏所獲　新野人張䐗帥萬餘<lb/>
家據柵拒魏十二月庚申魏人攻㧞雍州刺史曹<lb/>
虎與房伯玉不恊故緩救之頓軍樊城丁丑詔遣<lb/>
度支尚書崔慧景救雍州假慧景節帥衆二萬騎<lb/>
千匹向襄陽雍州衆軍並受節度庚午魏主南臨<lb/>
沔水戊寅還新野將軍王曇紛以萬餘人攻魏南<lb/>
<pb n="KR2c0001_SBCK_021-14a"/>
青州黄郭戍魏戍主崔僧淵破之舉軍皆沒將軍<lb/>
魯康祚趙公政將兵萬人侵魏太倉口魏豫州刺<lb/>
史王肅使長史清河傅永將甲士三千擊之康祚<lb/>
等軍於淮南永軍於淮北相去十餘里永曰南人<lb/>
好夜斫營必於渡淮之所置火以記淺處乃夜分<lb/>
兵爲二部伏於營外又以瓠貯火宻使人過淮南<lb/>
岸於深處置之戒曰見火起則亦然之是夜康祚<lb/>
等果引兵斫永營伏兵夾擊之康祚等走趣淮水<lb/>
火既競起不知所從溺死及斬首數千級生擒公<lb/>
政獲康祚之尸以歸豫州刺史裴叔業侵魏楚王<lb/>
戍肅復令永擊之永將心腹一人馳詣楚王戍令<lb/>
<pb n="KR2c0001_SBCK_021-14b"/>
塡外塹夜伏戰士千人於城外曉而叔業等至城<lb/>
東部分將置長圍永伏兵擊其後軍破之叔業留<lb/>
將佐守營自將精兵數千救之永登門樓望叔業<lb/>
南行數里即開門奮擊大破之獲叔業傘扇鼓幕<lb/>
甲伏萬餘叔業進退失據遂走左右欲追之永曰<lb/>
吾弱率不滿三千彼精甲猶盛非力屈而敗自墮<lb/>
吾計中耳既不測我之虚實足使喪膽俘此足矣<lb/>
何更追之魏主遣謁者就拜永安逺將軍汝南太<lb/>
守封貝丘縣男永有勇力好學能文魏主常歎曰<lb/>
上馬能擊賊下馬作露板唯傅脩期耳<lb/>
永泰元年春正月魏統軍李佐攻新野丁亥㧞之<lb/>
<pb n="KR2c0001_SBCK_021-15a"/>
縛劉思忌問之曰今欲降未思忌曰寧爲南鬼不<lb/>
爲北臣乃殺之於是沔北大震戊子湖陽戍主蔡<lb/>
道福辛卯都陽戍主成公期壬辰舞隂戍主黄瑶<lb/>
起南鄉太守席謙相繼南遁瑶起爲魏所獲魏主<lb/>
以賜王肅肅臠而食之乙巳命太尉陳顯達救雍<lb/>
州　庚戌魏主如南陽二月癸丑詔左衛將軍蕭<lb/>
惠休救夀陽甲子魏人㧞宛北城房伯玉靣縛出<lb/>
降伯玉從父弟思安爲魏中統軍數爲伯玉泣請<lb/>
魏主乃赦之庚午魏主如新野辛巳以彭城王勰<lb/>
爲使持節都督南征諸軍事中軍大將軍開府儀<lb/>
同三司三月壬午朔崔慧景蕭衍大敗於鄧城時<lb/>
<pb n="KR2c0001_SBCK_021-15b"/>
慧景至襄陽五郡已沒慧景與衍及軍主劉山陽<lb/>
傅法憲等帥五千餘人進行鄧城魏數萬騎奄至<lb/>
諸軍登城拒守時將士蓐食輕行皆有飢懼之色<lb/>
衍欲出戰慧景曰虜不夜圍人城待日暮自當去<lb/>
既而魏衆轉至慧景於南門㧞軍去諸軍不相知<lb/>
相繼皆遁魏兵自北門入劉山陽與部曲數百人<lb/>
斷後死戰且戰且却行慧景過閙溝軍人相蹈藉<lb/>
橋皆斷壊魏兵夾路射之殺傅法憲士卒赴溝死<lb/>
者相枕山陽取襖仗塡溝乘之得免魏主將大兵<lb/>
追之晡時至沔山陽據城苦戰至暮魏兵乃退諸<lb/>
軍恐懼是夕皆下船還襄陽庚寅魏兵將十萬衆<lb/>
<pb n="KR2c0001_SBCK_021-16a"/>
羽儀華蓋以圍樊城曹虎閉門自守魏主臨沔水<lb/>
望襄陽岸乃去如湖陽辛亥如懸瓠魏鎭南將軍<lb/>
王肅攻義陽裴叔業將兵五萬圍渦陽以救義陽<lb/>
魏南兖州刺史濟北孟表守渦陽糧盡食草木皮<lb/>
葉叔業積所殺魏人髙五丈以示城内别遣軍主<lb/>
蕭璝等攻龍亢魏廣陵王羽救之叔業引兵擊羽<lb/>
大破之追獲其節魏主使安逺將軍傅永征虜將<lb/>
軍劉藻假輔國將軍髙聦等救渦陽並受王肅節<lb/>
度叔業進擊大破之聦奔懸瓠永收散卒徐還叔<lb/>
業再戰凡斬首萬級俘二千餘人獲器械雜畜財<lb/>
物以千萬計魏主命鎻三將詣懸瓠劉藻髙聦免<lb/>
<pb n="KR2c0001_SBCK_021-16b"/>
死徙平州傅永奪官爵黜王肅爲平南將軍肅表<lb/>
請更遣軍救渦陽魏主報曰觀卿意必以藻等新<lb/>
敗故難於更往朕今少分兵則不足制敵多分兵<lb/>
則禁旅有闕卿審圖之義陽當止則止當下則下<lb/>
若失渦陽卿之過也肅乃解義陽之圍與統軍楊<lb/>
大眼奚康生等步騎十餘萬救渦陽叔業見魏兵<lb/>
盛夜引兵退明日士衆奔潰魏人追之殺傷不可<lb/>
勝數叔業還保義陽　夏四月庚午魏發州郡<lb/>
二十萬人期八月中旬集懸瓠　秋七月己酉<lb/>
上殂于正福殿太子即位　九月己亥魏主聞<lb/>
髙宗殂下詔稱禮不伐喪引兵還　魏主得疾甚<lb/>
<pb n="KR2c0001_SBCK_021-17a"/>
篤丙午發懸瓠舍于汝濵冬十一月辛巳魏主如<lb/>
鄴<lb/>
東昏侯永元元年春正月太尉陳顯達督平北將<lb/>
軍崔慧景等軍四萬擊魏欲復雍州諸郡癸未魏<lb/>
遣前將軍元英拒之　乙酉魏主發鄴　二月<lb/>
陳顯達與魏元英戰屢破之攻馬圏城四十日城<lb/>
中食盡噉死人肉及樹皮癸酉魏人突圍走斬獲<lb/>
千計顯達入城將士競取城中絹遂不窮追顯達<lb/>
又遣軍主莊丘黒進擊南鄉㧞之魏主謂任城王<lb/>
澄曰顯達侵擾朕不親行無以制之三月庚辰魏<lb/>
主發洛陽命于烈居守以右衛將軍宋弁兼祠部<lb/>
<pb n="KR2c0001_SBCK_021-17b"/>
尚書攝七兵事以佐之弁精勤吏治恩遇亞於李<lb/>
冲癸未魏主至梁城崔慧景攻魏順陽順陽太守<lb/>
清河張烈固守甲申魏主遣振威將軍慕容平城<lb/>
將騎五千救之丁酉魏主至馬圈命荆州刺史廣<lb/>
陽王嘉斷均口邀齊兵歸路嘉建之子也陳顯達<lb/>
引兵度水西據鷹子山築城人情沮恐與魏戰屢<lb/>
敗魏武衛將軍元嵩免胄陷陳將士隨之齊兵大<lb/>
敗嵩澄之弟也戊戌夜軍主崔恭祖胡松以烏布<lb/>
幔盛顯逹數人檐之間道自分磧山出均水口南<lb/>
走己亥魏收顯達軍資億計班賜將士追奔至漢<lb/>
水而還左軍將軍張千戰死士卒死者三萬餘人<lb/>
<pb n="KR2c0001_SBCK_021-18a"/>
顯達之北伐軍入汮均口廣平馮道根說顯達曰<lb/>
汮均水迅急易進難退魏若守隘則首尾俱急不<lb/>
如悉棄船於鄼城陸道步進列營相次鼔行而前<lb/>
破之必矣顯達不從道根以私屬從軍及顯達夜<lb/>
走軍人不知山路道根毎及險要輒停馬指示之<lb/>
衆頼以全詔以道根爲汮均口戍副顯達素有威<lb/>
名至是大損御史中丞范岫奏免顯達官顯達亦<lb/>
自表解職皆不許更以顯達爲江州刺史崔慧景<lb/>
亦棄順陽走還　庚子魏主疾甚北還　夏四<lb/>
月丙午殂于榖塘原彭城王勰與任城王澄謀以<lb/>
陳顯達去尚未逺恐其覆相掩逼乃祕不發喪徙<lb/>
<pb n="KR2c0001_SBCK_021-18b"/>
御卧輿唯二王與左右數人知之勰出入神色無<lb/>
異奉膳進藥可決外奏一如平日數日至宛城夜<lb/>
進卧輿於郡聴事得加棺斂還載卧輿内外莫有<lb/>
知者遣中書舍人張儒奉詔徴太子宻以凶問告<lb/>
留守于烈烈處分行留舉止無變太子至魯陽遇<lb/>
梓宫乃發喪<lb/>
　　　蕭衍簒齊<lb/>
齊明帝永泰元年春正月上有疾以近親寡弱忌<lb/>
髙武子孫時髙武子孫猶有十王毎朔望入朝上<lb/>
還後宫輒歎息曰我及司徒諸子皆不長髙武子<lb/>
孫日益長大上欲盡除髙武之族以微言問陳顯<lb/>
<pb n="KR2c0001_SBCK_021-19a"/>
達對曰此等豈足介慮以問楊州刺史始安王遥<lb/>
光遥光以爲當以次施行遥光有足疾上常令乘<lb/>
輿自望賢門入毎與上屏人乆語畢上索香火嗚<lb/>
咽流涕明日必有所誅㑹上疾暴甚絶而復蘇遥<lb/>
光遂行其策丁未殺河東王鉉臨賀王子岳西陽<lb/>
王子文永陽王子峻南康王子琳衡陽王子珉湘<lb/>
東王子建南郡王子夏桂陽王昭粲巴陵王昭秀<lb/>
於是太祖世祖及世宗諸子皆盡矣鉉等已死乃<lb/>
使公卿奏其罪狀請誅之下詔不許再奏然後許<lb/>
之南康侍讀濟陽江泌哭子琳淚盡繼之以血親<lb/>
視殯葬畢乃去　大司馬㑹稽太守王敬則自以<lb/>
<pb n="KR2c0001_SBCK_021-19b"/>
髙武舊將心不自安上雖外禮甚厚而内相疑備<lb/>
數訪問敬則飲食體幹堪宜聞其衰老且以居内<lb/>
地故得少寛上疾屢危乃以光禄大夫張瓌爲平<lb/>
東將軍吳郡太守置兵佐以宻防敬則中外傳言<lb/>
當有異處分敬則聞之竊曰東今有誰只是欲平<lb/>
我耳東亦何易可平吾終不受金甖金甖謂鴆也<lb/>
丁卯敬則舉兵反　前吳郡太守南康侯子恪嶷<lb/>
之子也敬則起兵以奉子恪爲名子恪亡走未知<lb/>
所在始安王遥光勸上盡誅髙武子孫於是悉召<lb/>
諸王侯入宫晉安王寳義江陵公寳覽等處中書<lb/>
省髙武諸孫處西省敕人各從左右兩人過此依<lb/>
<pb n="KR2c0001_SBCK_021-20a"/>
軍灋孩幼者與乳母俱入其夜令太醫煮椒二斛<lb/>
都水辦棺材數千具須三更當盡殺之子恪徒跣<lb/>
自歸二更達建陽門刺啓時刻已至而上眠不起<lb/>
中書舍人沈徽孚與上所親左右單景儁共謀少<lb/>
留其事須臾上覺景儁啓子恪已至上驚問曰未<lb/>
邪未邪景儁具以事對上撫牀曰遥光㡬誤人事<lb/>
乃賜王侯供饌明日悉遣還第以子恪爲太子中<lb/>
庶子寳覽𬗟之子也敬則帥實甲萬人過浙江百<lb/>
姓檐篙荷挿隨之者十餘萬衆五月壬午詔前軍<lb/>
司馬左興盛後軍將軍崔恭祖輔國將軍劉山陽<lb/>
龍驤將軍馬軍主胡松築壘於曲阿長岡右僕射<lb/>
<pb n="KR2c0001_SBCK_021-20b"/>
沈文季爲持節都督屯湖頭備京口路恭祖慧景<lb/>
之族也敬則急攻興盛山陽二壘臺軍不能敵欲<lb/>
退而圍不開各死戰胡松引騎兵突其後白丁無<lb/>
器仗皆驚散敬則軍大敗索馬再上不能得崔恭<lb/>
祖刺之仆地興盛軍客袁文曠斬之乙酉傳首建<lb/>
康是時上疾已篤　秋七月己酉上殂于正福<lb/>
殿遺詔沈文季可左僕射江祏可右僕射江祀可<lb/>
侍中劉暄可衛尉軍政事委陳太尉内外衆事無<lb/>
大小委徐孝嗣遥光坦之江祏其大事與沈文季<lb/>
江祀劉暄㕘懐心膂之任可委劉悛蕭恵休崔慧<lb/>
景太子即位　八月葬明皇帝於興安陵廟號<lb/>
<pb n="KR2c0001_SBCK_021-21a"/>
髙宗東昏侯惡靈在太極殿欲速葬徐孝嗣固爭<lb/>
得踰月帝毎當哭輒云喉痛太中大夫羊闡入臨<lb/>
無髪號慟俯仰幘遂脫地帝輟哭大笑謂左右曰<lb/>
秃鶖啼來乎<lb/>
東昏侯永元元年亡　帝自在東宫不好學唯嬉<lb/>
戯無度性重澀少言及即位不與朝士相接專親<lb/>
信宦官及左右御刀應敕等是時楊州刺史始安<lb/>
王遥光尚書令徐孝嗣右僕射江祏右將軍蕭坦<lb/>
之侍中江祀衛尉劉暄更直内省分日帖敕雍州<lb/>
刺史蕭衍聞之謂從舅録事參軍范陽張弘䇿曰<lb/>
一國三公猶不堪况六貴同朝埶必相圖亂將作<lb/>
<pb n="KR2c0001_SBCK_021-21b"/>
矣避禍圖福無如此州但諸弟在都恐罹世患當<lb/>
更與益州圖之耳乃宻與弘策修武備它人皆不<lb/>
得預謀招聚驍勇以萬數多伐材竹沈之檀溪積<lb/>
茅如岡阜皆不之用中兵參軍東平吕僧珍覺其<lb/>
意亦私具櫓數百張先是僧珍爲羽林監徐孝嗣<lb/>
欲引置其府僧珍知孝嗣不能乆固求從衍是時<lb/>
衍兄懿罷益州刺史還仍行郢州事衍使弘策說<lb/>
懿曰今六貴比肩人自畫敕爭權睚眦理相圖滅<lb/>
主上自東宫素無令譽媟近左右慓輕忍虐安肯<lb/>
委政諸公虚坐主諾嫌忌積乆必大行誅戮始安<lb/>
欲爲趙王倫形迹已見然性猜量狹徒爲禍階蕭<lb/>
<pb n="KR2c0001_SBCK_021-22a"/>
坦之忌克陵人徐孝嗣聴人穿鼻江祏無斷劉暄<lb/>
闇弱一朝禍發中外土崩吾兄弟幸守外藩宜爲<lb/>
身計及今猜防未生當悉召諸弟恐異時㧞足無<lb/>
路矣郢州控帶荆湘雍州士馬精彊世治則竭誠<lb/>
本朝世亂則足以厈濟與時進退此萬全之策也<lb/>
若不早圖後悔無及弘策又自說懿曰以卿兄弟<lb/>
英武天下無敵據郢雍二州爲百姓請命廢昏立<lb/>
明易於反掌此桓文之業也勿爲豎子所欺取笑<lb/>
身後雍州揣之已熟願善圖之懿不從衍乃迎其<lb/>
弟驃騎外兵參軍偉及西中郎外兵參軍憺至襄<lb/>
陽初髙宗雖顧命羣公而多寄腹心在江祏兄弟<lb/>
<pb n="KR2c0001_SBCK_021-22b"/>
二江更直殿内動止關之帝稍欲行意徐孝嗣不<lb/>
能奪蕭坦之時有異同而祏執制堅確帝深忿之<lb/>
帝左右㑹稽茹灋珍吳興梅蟲兒等爲帝所委任<lb/>
祏常裁折之灋珍等切齒徐孝嗣謂祏曰主上稍<lb/>
有異同詎可盡相乖反祏曰但以見付必無所憂<lb/>
帝失徳寖彰祏議廢帝立江夏王寳玄劉暄甞爲<lb/>
寳玄郢州行事執事過刻有人獻馬寳玄欲觀之<lb/>
暄曰馬何用觀妃索煮肫帳下諮暄暄曰且已煮<lb/>
鵝不煩復此寳玄恚曰舅殊無渭陽情暄由是忌<lb/>
寳玄不同祏議更欲立建安王寳寅祏宻謀於始<lb/>
安王遥光遥光自以年長意欲自取以微㫖動祏<lb/>
<pb n="KR2c0001_SBCK_021-23a"/>
祏弟祀亦以少主難保勸祏立遥光祏意回惑以<lb/>
問蕭坦之坦之時居母喪起復爲領軍將軍謂祏<lb/>
曰明帝立已非次天下至今不服若復爲此恐四<lb/>
方瓦解我期不敢言耳遂還宅行喪祏祀宻謂吏<lb/>
部郎謝脁曰江夏年少脫不堪負荷豈可復行廢<lb/>
立始安年長入纂不乖物望非以此要富貴政是<lb/>
求安國家耳遥光又遣所親丹陽丞南陽劉渢宻<lb/>
致意於朓欲引以爲黨朓不荅頃之遥光以朓兼<lb/>
知衛尉事脁懼即以祏謀告太子右衛率左興盛<lb/>
興盛不敢發朓又說劉暄曰始安一旦南靣則劉<lb/>
渢劉晏居卿今地但以卿爲反覆人耳晏者遥光<lb/>
<pb n="KR2c0001_SBCK_021-23b"/>
城局參軍也暄陽驚馳告遥光及祏遥光欲出朓<lb/>
爲東陽郡朓常輕祏祏固請除之遥光乃收朓付<lb/>
廷尉與孝嗣祏暄等連名啓朓扇動中外妄貶乘<lb/>
輿竊論宫禁間謗親賢輕議朝宰朓遂死獄中暄<lb/>
以遥光若立已失元舅之尊不肯同祏議故祏遲<lb/>
疑乆不決遥光大怒遣左右黄曇慶刺暄於青溪<lb/>
橋曇慶見暄部伍多不敢發暄覺之遂發祏謀帝<lb/>
命收祏兄弟時祀直内殿疑有異遣信報祏曰劉<lb/>
暄自有異謀今作何計祏曰政當静以鎭之俄有<lb/>
詔召祏入見停中書省初袁文曠以斬王敬則功<lb/>
當封祏執不與帝使文曠取祏文曠以刀環築其<lb/>
<pb n="KR2c0001_SBCK_021-24a"/>
心曰復能奪我封不并弟祀皆死劉暄聞祏等死<lb/>
眠中大驚投出户外問左右收至未良乆意定還<lb/>
坐大悲曰不念江行自痛也帝自是無所忌憚益<lb/>
得自恣日夜與近習於後堂鼓吹戯馬常以五更<lb/>
就寢至晡乃起羣臣節朔朝見晡後方前或際闇<lb/>
遣出臺閣案奏月數十日乃報或不知所在宦者<lb/>
以裹魚肉還家並是五省黄案帝甞習騎致適顧<lb/>
謂左右曰江祏常禁吾乘馬小子若在吾豈能得<lb/>
此因問祏親戚餘誰對曰江祥今在冶帝於馬上<lb/>
作敕賜祥死始安王遥光素有異志與其弟荆州<lb/>
刺史遥欣宻謀舉兵據東府使遥欣自江陵引兵<lb/>
<pb n="KR2c0001_SBCK_021-24b"/>
急下刻期將發而遥欣病卒江祏被誅帝召遥光<lb/>
入殿告以祏罪遥光懼還省即陽狂號哭遂稱疾<lb/>
不復入臺先是遥光弟豫州刺史遙昌率其部曲<lb/>
皆歸遙光及遙欣喪還停東府前渚荆州衆力送<lb/>
者甚盛帝既誅二江慮遥光不自安欲遷爲司徒<lb/>
使還第召入諭㫖遥光恐見殺秋八月乙卯晡時<lb/>
收集二州部曲於東府東門召劉渢劉晏等謀舉<lb/>
兵以討劉暄爲名夜遣數百人破東冶出囚於尚<lb/>
方取仗又召驍騎將軍垣歷生歷生隨信而至蕭<lb/>
坦之宅在東府城東遥光遣人掩取之坦之露坦<lb/>
踰墻走向臺道逢逰邏主顔端執之坦之告以遥<lb/>
<pb n="KR2c0001_SBCK_021-25a"/>
光反不信自往詗問知實乃以馬與坦之相隨入<lb/>
臺遥光又掩取尚書左僕射沈文季於其宅欲以<lb/>
爲都督㑹文季已入臺垣歷生說遥光帥城内兵<lb/>
夜攻臺輦荻燒城門曰公但乘轝隨後反掌可克<lb/>
遥光狐疑不敢出天稍曉遥光戎服出聽事命上<lb/>
仗登城行賞賜歷生復勸出軍遥光不肯冀臺中<lb/>
自有變及日出臺軍稍至臺中始聞亂衆情惶惑<lb/>
向曉有詔召徐孝嗣孝嗣入人心乃安左將軍沈<lb/>
約聞變馳入西掖門或勸戎服約曰臺中方擾攘<lb/>
見我戎服或者謂同遥光乃朱衣而入丙辰詔曲<lb/>
赦建康中外戒嚴徐孝嗣以下屯衛宫城蕭坦之<lb/>
<pb n="KR2c0001_SBCK_021-25b"/>
帥臺軍討遥光孝嗣内自疑懼與沈文季戎服共<lb/>
坐南掖門上欲與之共論世事文季輒引以它辭<lb/>
終不得及蕭坦之屯湘宫寺左興盛屯東籬門鎭<lb/>
軍司馬曺虎屯青溪大橋衆軍圍東城三靣燒司<lb/>
徒府遥光遣垣厯生從西門出戰臺軍屢敗殺軍<lb/>
主桑天愛遥光之起兵也問諮議㕘軍蕭暢暢正<lb/>
色不從戊午暢與撫軍長史沈昭略潜自南門出<lb/>
詣臺自歸衆情大沮暢衍之弟昭略文季之兄子<lb/>
也己未垣歷生從南門出戰因棄矟降曹虎虎命<lb/>
斬之遥光大怒於牀上自踊使殺歷生子其晚臺<lb/>
軍以火箭燒東北角樓至夜城潰遥光還小齋帳<lb/>
<pb n="KR2c0001_SBCK_021-26a"/>
中著衣帷坐秉燭自照令人反拒齋閤皆重關左<lb/>
右並踰屋散出臺軍主劉國寳等先入遥光聞外<lb/>
兵至滅燭扶匐牀下軍人排閣入於闇中牽出斬<lb/>
之臺軍入城焚燒屋室且盡劉渢走還家爲人所<lb/>
殺荆州將潘紹聞遥光作亂謀欲應之西中郎司<lb/>
馬夏侯詳呼紹議事因斬之州府以安己巳以徐<lb/>
孝嗣爲司空加沈文季鎭軍將軍侍中僕射如故<lb/>
蕭坦之爲尚書右僕射丹楊尹右將軍如故劉暄<lb/>
爲領軍將軍曹虎爲散騎常侍右衛將軍皆賞平<lb/>
始安之功也　江祏等既敗帝左右捉刀應敕之<lb/>
徒皆恣横用事時人謂之刀敕蕭坦之剛狠而專<lb/>
<pb n="KR2c0001_SBCK_021-26b"/>
嬖倖畏而憎之遥光死二十餘日帝遣延明王帥<lb/>
黄文濟將兵圍坦之宅殺之并其子祕書郎賞坦<lb/>
之從兄翼宗爲海陵太守未發坦之謂文濟曰從<lb/>
兄海陵宅故應無它文濟曰海陵宅在何處坦之<lb/>
以告文濟白帝帝仍遣收之檢其家至貧唯有質<lb/>
錢帖數百還以啟帝原其死繫尚方茹法珍等譛<lb/>
劉暄有異志帝曰暄是我舅豈應有此直閣新蔡<lb/>
徐世標曰明帝乃武帝同堂恩遇如此猶滅武帝<lb/>
之後舅焉可信邪遂殺之曹虎善於誘納日食荒<lb/>
客常數百人晚節吝嗇罷雍州有錢五千萬它物<lb/>
稱是帝疑虎舊將且利其財遂殺之坦之暄虎所<lb/>
<pb n="KR2c0001_SBCK_021-27a"/>
新除官皆未及拜而死初髙宗臨殂以隆昌事戒<lb/>
帝曰作事不可在人後故帝數與近習謀誅大臣<lb/>
皆發於倉猝决意無疑於是大臣人人莫能自保<lb/>
　枝江文忠公徐孝嗣以文士不顯同異故名位<lb/>
雖重猶得乆存虎賁中郎將許準爲孝嗣陳說事<lb/>
機勸行廢立孝嗣遲疑乆之謂必無用干戈之理<lb/>
須帝出逰閉城門召百僚集議廢之雖有此懐終<lb/>
不能決諸嬖倖亦稍憎之西豐忠憲侯沈文季自<lb/>
託老疾不豫朝權侍中沈昭略謂文季曰叔父行<lb/>
年六十爲員外僕射欲求自免豈可得乎文季笑<lb/>
而不應冬十月乙未帝召孝嗣文季昭略入華林<lb/>
<pb n="KR2c0001_SBCK_021-27b"/>
省文季登車顧曰此行恐往而不反帝使外監茹<lb/>
灋珍賜以藥酒昭略怒罵孝嗣曰廢昏立明古今<lb/>
令典宰相無才致有今日以甌擲其靣曰使作破<lb/>
靣鬼孝嗣飲藥酒至斗餘乃卒孝嗣子演尚武康<lb/>
公主况尚山隂公主皆坐誅昭略弟昭光聞收至<lb/>
家人勸之逃昭光不忍捨其母入執母手悲泣收<lb/>
者殺之昭光兄子曇亮逃已得免聞昭光死歎曰<lb/>
家門屠滅何以生爲絶吭而死　初太尉陳顯達<lb/>
自以髙武舊將當髙宗之世内懐危懼深自貶損<lb/>
常乘朽弊車道從鹵簿止用羸小者十數人甞侍<lb/>
宴酒酣啟髙宗借枕髙宗令與之顯達撫枕曰臣<lb/>
<pb n="KR2c0001_SBCK_021-28a"/>
年衰老富貴已足唯欠枕枕死特就陛下乞之髙<lb/>
宗失色曰公醉矣顯達以年禮告退髙宗不許及<lb/>
王敬則反時顯達將兵拒魏始安王遥光疑之啓<lb/>
髙宗欲追軍還㑹敬則平乃止及帝即位顯達彌<lb/>
不樂在建康得江州甚喜甞有疾不令治既而自<lb/>
愈意甚不恱聞帝屢誅大臣傳云當遣兵襲江州<lb/>
十一月丙辰顯達舉兵於尋陽令長史庾弘逺等<lb/>
與朝貴書數帝罪惡云欲奉建安王爲主須京塵<lb/>
一静西迎大駕乙丑以護軍將軍崔慧景爲平南<lb/>
將軍督衆軍擊顯達後軍將軍胡松驍騎將軍李<lb/>
叔獻帥水軍據梁山左衛將軍左興盛督前鋒軍<lb/>
<pb n="KR2c0001_SBCK_021-28b"/>
屯杜姥宅　十二月陳顯達發尋陽敗胡松於采<lb/>
石建康震恐甲申軍於新林左興盛帥諸軍拒之<lb/>
顯達多置屯火於岸側潜軍夜渡襲宫城乙酉顯<lb/>
達以數千人登落星岡新亭諸軍聞之奔還宫城<lb/>
大駭閉門設守顯達執馬矟從步兵數百於西州<lb/>
前與臺軍戰再合顯達大勝手殺數人矟折臺軍<lb/>
繼至顯達不能抗退走至西州後騎官趙潭注刺<lb/>
顯達墜馬斬之諸子皆伏誅　帝既誅顯達益自<lb/>
驕恣漸出逰走又不欲人見之毎出先驅斥所過<lb/>
人家唯置空宅尉司擊皷蹋圍皷聲所聞便應奔<lb/>
走不暇衣履犯禁者應手格殺一月凡二十餘出<lb/>
<pb n="KR2c0001_SBCK_021-29a"/>
出輒不言定所東西南北無處不驅常以三四更<lb/>
中皷聲四出火光照天幡㦸横路士民喧走相隨<lb/>
老小震驚啼號塞道處處禁斷不知所過四民廢<lb/>
業樵蘇路斷吉凶失時乳婦寄産或輿病棄尸不<lb/>
得殯葬巷陌懸幔爲髙鄣置仗人防守謂之屏除<lb/>
亦謂之長圍甞至沈公城有一婦人臨産不去因<lb/>
剖腹視其男女又甞至定林寺有沙門老病不能<lb/>
去藏草閒命左右射之百箭俱發帝有膂力牽弓<lb/>
至三斛五斗又好檐幢白虎幢髙七丈五尺於齒<lb/>
上擔之折齒不倦自制擔幢校具伎衣飾以金玉<lb/>
侍衛滿側逞諸變態曾無愧色學乘馬於東冶營<lb/>
<pb n="KR2c0001_SBCK_021-29b"/>
兵俞靈韻常著織成袴褶金薄㡌執七寳矟急裝<lb/>
縛袴凌冐雨雪不避阬穽馳騁渇乏輒下馬解取<lb/>
腰邉蠡器酌水飲之復上馬馳去又選無頼小人<lb/>
善走者爲逐馬左右五百人常以自隨或於市側<lb/>
過親幸家環囘宛轉周徧城邑或出郊射雉置射<lb/>
雉埸二百九十六處奔走往來略不暇息<lb/>
二年豫州刺史裴叔業聞帝數誅大臣心不自安<lb/>
及除南兖州意不樂内徙朝廷疑叔業有異志叔<lb/>
業兄子植等皆爲直閣在殿中懼奔夀陽說叔業<lb/>
以朝廷必相掩襲宜早爲計叔業遣親人馬文範<lb/>
至襄陽問蕭衍以自安之計曰天下大勢可知恐<lb/>
<pb n="KR2c0001_SBCK_021-30a"/>
無復自存之理不若回靣向北不失作河南公衍<lb/>
報曰羣小用事豈能及逺計慮囘惑自無所成唯<lb/>
應送家還都以安慰之若意外相逼當勒馬步二<lb/>
萬直出横江以斷其後則天下之事一舉可定若<lb/>
欲北向彼必遣人相伐以河北一州相處河南公<lb/>
寧可復得邪如此則南歸之望絶矣叔業沈疑未<lb/>
决乃遣其子芬之入建康爲質亦遣信詣魏豫州<lb/>
刺史薛眞度問以入魏可不之宜眞度勸其早降<lb/>
曰若事迫而來則功微賞薄矣數遣宻信往來相<lb/>
應和建康人傳叔業叛者不已芬之懼復奔夀陽<lb/>
叔業遂遣芬之及兄女壻杜陵韋伯昕奉表降魏<lb/>
<pb n="KR2c0001_SBCK_021-30b"/>
庚午下詔討叔業己亥叔業病卒　三月乙卯<lb/>
遣西平將軍崔慧景將水軍討夀陽帝屏除出琅<lb/>
邪城送之帝戎服坐樓上召慧景單騎進圍内無<lb/>
一人自隨者裁數言拜辭而去慧景既得出甚喜<lb/>
　崔慧景之發建康也其子覺爲直閣將軍宻與<lb/>
之約慧景至廣陵覺走從之慧景過廣陵數十里<lb/>
召㑹諸軍主曰吾荷三帝厚恩當顧託之重幼主<lb/>
昏狂朝廷壞亂危而不扶責在今日欲與諸君共<lb/>
建大功以安社稷何如衆皆響應於是還軍向廣<lb/>
陵司馬崔恭祖守廣陵城開門納之帝聞變壬子<lb/>
假右衛將軍左興盛節督建康水陸諸軍以討之<lb/>
<pb n="KR2c0001_SBCK_021-31a"/>
慧景停廣陵二日即収衆濟江初南徐兖二州刺<lb/>
史江夏王寳玄娶徐孝嗣女爲妃孝嗣誅詔令離<lb/>
昏寳玄恨望慧景遣使奉寳玄爲主寳玄斬其使<lb/>
因發將吏守城帝遣馬軍主戚平外監黄林夫助<lb/>
鎭京口慧景將渡江寳玄宻與相應殺司馬孔矜<lb/>
典籖吕承緒及平林夫開門納慧景使長史沈佚<lb/>
之諮議柳憕分部軍衆寳玄乘八掆輿手執絳麾<lb/>
隨慧景向建康臺遣驍騎將軍張佛護直閣將軍<lb/>
徐元稱等六將據竹里爲數城以拒之寳玄遣信<lb/>
謂佛護曰身自還朝君何意苦相斷遏佛護對曰<lb/>
小人荷國重恩使於此創立小戍殿下還朝但自<lb/>
<pb n="KR2c0001_SBCK_021-31b"/>
直過豈敢斷遏遂射慧景軍因合戰崔覺崔恭祖<lb/>
將前鋒皆荒愴善戰又輕行不㸑食以數舫縁江<lb/>
載酒肉爲軍糧毎見臺軍城中煙火起輒盡力攻<lb/>
之臺軍不復得食以此飢困元稱等議欲降佛護<lb/>
不可恭祖等進攻城㧞之斬佛護徐元稱降餘四<lb/>
軍主皆死乙卯遣中領軍王瑩都督衆軍據湖頭<lb/>
築壘上帶蔣山西巖守甲數萬瑩誕之從曾孫也<lb/>
慧景至查硎竹塘人萬副兒說慧景曰今平路皆<lb/>
爲臺軍所斷不可議進唯宜從蔣山龍尾上出其<lb/>
不意耳慧景從之分遣千餘人魚貫縁山自西巖<lb/>
夜下鼓呌臨城中臺軍驚恐即時奔散帝又遣右<lb/>
<pb n="KR2c0001_SBCK_021-32a"/>
衛將軍左興盛帥臺内三萬人拒慧景於北籬門<lb/>
興盛望風退走甲子慧景入樂逰苑崔恭祖帥輕<lb/>
騎千餘突入北掖門乃復出宫門皆閉慧景引衆<lb/>
圍之於是東府石頭白下新亭諸城皆潰左興盛<lb/>
走不得入宫逃淮渚荻舫中慧景擒殺之宫中遣<lb/>
兵出盪不克慧景燒蘭臺府署爲戰場守衛尉蕭<lb/>
暢屯南掖門處分城内隨方應拒衆心稍安慧景<lb/>
稱宣徳太后令廢帝爲吳王陳顯達之反也帝復<lb/>
召諸王侯入宫巴陵王昭胄懲永㤗之難與弟永<lb/>
新侯昭潁詐爲沙門逃於江西昭胄子良之子也<lb/>
及慧景舉兵昭胄兄弟出赴之慧景意更向昭胄<lb/>
<pb n="KR2c0001_SBCK_021-32b"/>
猶豫未知所立竹里之㨗崔覺與崔恭祖爭功慧<lb/>
景不能决恭祖勸慧景以火箭燒北掖樓慧景以<lb/>
大事垂定後若更造費用功多不從慧景性好談<lb/>
義兼解物理頓法輪寺對客髙談㳟祖深懐怨望<lb/>
時豫州刺史蕭懿將兵在小峴帝遣宻使告之懿<lb/>
方食投箸而起帥軍主胡松李居士等數千人自<lb/>
采石濟江頓越城舉火臺城中鼓呌稱慶恭祖先<lb/>
勸慧景遣二千人斷西岸兵令不得度慧景以城<lb/>
旦夕降外救自然應散不從至是恭祖請擊懿軍<lb/>
又不許獨遣崔覺將精卒數千人渡南岸懿軍昧<lb/>
旦進戰數合士皆致死覺大敗赴淮死者二千餘<lb/>
<pb n="KR2c0001_SBCK_021-33a"/>
人覺單馬退開桁阻淮恭祖掠得東宫女伎覺逼<lb/>
奪之恭祖積忿恨其夜與慧景驍將劉靈運詣城<lb/>
隆衆心離壞夏四月癸酉慧景將腹心數人潜去<lb/>
欲北渡江城此諸軍不知猶爲拒戰城内出盪殺<lb/>
數百人懿軍渡北岸慧景餘衆皆走慧景圍城凡<lb/>
十二日而敗從者於道稍散單騎至蠏浦爲漁人<lb/>
所斬以頭内鰌籃擔送建康恭祖繫尚方少時殺<lb/>
之覺亡命爲道人捕獲伏誅寳玄初至建康軍於<lb/>
東城士民多往投集慧景敗收得朝野投寳玄及<lb/>
慧景人名帝令燒之曰江夏尚爾豈可復罪餘人<lb/>
寳玄逃亡數日乃出帝召入後堂以步障裹之令<lb/>
<pb n="KR2c0001_SBCK_021-33b"/>
左右數十人鳴鼓角馳繞其外遣人謂寳玄曰汝<lb/>
近圖我亦如此耳　五月己酉江夏王寳玄伏<lb/>
誅　六月乙丑曲赦建康南徐兖二州先是崔<lb/>
慧景既平詔赦其黨而嬖倖用事不依詔書無罪<lb/>
而家富者皆誣爲賊黨殺而籍其貲實附賊而貧<lb/>
者皆不問或謂中書舍人王咺之云赦書無信人<lb/>
情大惡咺之曰正當復有赦耳由是再赦既而嬖<lb/>
倖誅縱亦如初是時帝所寵左右凡三十一人黄<lb/>
門十人直閤驍騎將軍徐世<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>素爲帝所委任凡<lb/>
有殺戮皆在其手及陳顯達事起加輔國將軍雖<lb/>
用護軍崔慧景爲都督而兵權實在世<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>世<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>亦<lb/>
<pb n="KR2c0001_SBCK_021-34a"/>
知帝昏縱宻謂其黨茹灋珍梅蟲兒曰何世天子<lb/>
無要人但儂貨主惡耳灋珍等與之爭權以白帝<lb/>
帝稍惡其凶彊遣禁兵殺之世<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>拒戰而死自是<lb/>
灋珍蟲兒用事並爲外監口稱詔敕王咺之專掌<lb/>
文翰與相脣齒帝呼所幸潘貴妃父寳慶及茹灋<lb/>
珍爲阿丈梅蟲兒及俞靈韻爲阿兄帝與灋珍等<lb/>
俱詣寳慶家躬自汲水助厨人作膳寳慶恃勢作<lb/>
姦富人悉誣以罪田宅貲財莫不啟乞一家被陷<lb/>
禍及親鄰又慮後患盡殺其男口帝數往諸刀敕<lb/>
家游宴有吉凶輒往慶弔奄人王寳孫年十三四<lb/>
號爲倀子最有寵㕘豫朝政雖王咺之梅蟲兒之<lb/>
<pb n="KR2c0001_SBCK_021-34b"/>
徒亦下之控制大臣移易詔敕乃至騎馬入殿詆<lb/>
訶天子公卿見之莫不懾息焉　八月甲辰夜<lb/>
後宫火時帝出未還宫内人不得出外人不敢輒<lb/>
開比及開死者相枕燒三千餘間時嬖倖之徒皆<lb/>
號爲鬼有趙鬼者能讀西京賦言於帝曰柏梁既<lb/>
災建章是營帝乃大起芳樂玉夀等諸殿以麝香<lb/>
塗壁刻畫裝飾窮極綺麗役者自夜達曉猶不副<lb/>
速後宫服御極選珍竒府庫舊物不復周用貴市<lb/>
民間金寳價皆數倍建康酒租皆折使輸金猶不<lb/>
能足鑿金爲蓮華以帖地令潘妃行其上曰此步<lb/>
步生蓮華也又訂出雉頭鶴氅白鷺縗嬖倖因縁<lb/>
<pb n="KR2c0001_SBCK_021-35a"/>
爲姦利課一輸十又各就州縣永爲人輸準取見<lb/>
直不爲輸送守宰皆不敢言重加科斂如此相仍<lb/>
前後不息百姓困盡號泣道路　蕭懿之入援也<lb/>
蕭衍馳使所親虞安福說懿曰誅賊之後則有不<lb/>
賞之功當明君賢主尚或難立況於亂朝何以自<lb/>
免若賊滅之後仍勒兵入宫行伊霍故事此萬世<lb/>
一時若不欲爾便放表還歷陽託以外拒爲事則<lb/>
威振内外誰敢不從一朝放兵受其厚爵髙而無<lb/>
民必生後悔長史徐曜甫亦苦勸之懿並不從崔<lb/>
慧景死懿爲尚書令有弟九人敷衍暢融宏偉秀<lb/>
憺恢懿以元勲居朝右暢爲衛尉掌管籥時帝出<lb/>
<pb n="KR2c0001_SBCK_021-35b"/>
入無度或勸懿因其出門舉兵廢之懿不聴嬖臣<lb/>
茹法珍王咺之等憚懿威權說帝曰懿將行隆昌<lb/>
故事陛下命在晷刻帝然之徐曜甫知之宻具舟<lb/>
江渚勸懿西奔襄陽懿曰自古皆有死豈有叛走<lb/>
尚書令邪懿弟姪咸爲之備冬十月己卯帝賜懿<lb/>
藥於省中懿且死曰家弟在雍深爲朝廷憂之懿<lb/>
弟姪皆亡匿於里巷無人發之者唯融捕得誅之<lb/>
　初帝疑雍州刺史蕭衍有異志直後滎陽鄭植<lb/>
弟紹叔爲衍寧蠻長史帝使植以候紹叔爲名往<lb/>
刺衍紹叔知之宻以白衍衍置酒紹叔家戯植曰<lb/>
朝廷遣卿見圖今日閑宴是可取良㑹也賔主大<lb/>
<pb n="KR2c0001_SBCK_021-36a"/>
笑又令植歷觀城隍府庫士馬器械舟艦植退謂<lb/>
紹叔曰雍州實力未易圖也紹叔曰兄還具爲天<lb/>
子言之若取雍州紹叔請以此衆一戰送植於南<lb/>
峴相持慟哭而别及懿死衍聞之夜召張弘䇿吕<lb/>
僧珍長史王茂别駕劉慶逺功曹吉士瞻等入宅<lb/>
定議茂天生之子慶逺元景之弟子也十一月乙<lb/>
巳衍集僚佐謂曰昏主暴虐惡踰於紂當與卿等<lb/>
共除之是日建牙集衆得甲士萬餘人馬千餘匹<lb/>
船三千艘出檀溪竹木裝艦葺之以茅事皆立辦<lb/>
諸將爭櫓吕僧珍出先所具者毎船付二張爭者<lb/>
乃息是時南康王寳融爲荆州刺史西中郎長史<lb/>
<pb n="KR2c0001_SBCK_021-36b"/>
蕭頴胄行府州事帝遣輔國將軍巴西梓潼二郡<lb/>
太守劉山陽將兵三千之官就頴胄兵使襲襄陽<lb/>
衍知其謀遣參軍王天虎詣江陵徧與州府書聲<lb/>
云山陽西上并襲荆雍衍因謂諸將佐曰荆州素<lb/>
畏襄陽人皆以脣亡齒寒寧不闇同邪我合荆雍<lb/>
之兵鼓行而東雖使韓白復生不能爲建康計況<lb/>
以昏主役刀敕之徒哉頴胄等得書疑未能决山<lb/>
陽至巴陵衍復令天虎齎書與頴胄及其弟南康<lb/>
王友頴達天虎既行衍謂張弘策曰用兵之道攻<lb/>
心爲上近遣天虎往荆州人皆有書今叚乘驛甚<lb/>
急止有兩函與行事兄弟云天虎口具及問天虎<lb/>
<pb n="KR2c0001_SBCK_021-37a"/>
而口無所說天虎是行事心膂彼間必謂行事與<lb/>
天虎共隠其事則人人生疑山陽惑於衆口必相<lb/>
嫌貳則行事進退無以自明必入吾謀内是馳兩<lb/>
空函定一州矣山陽至江安遲回十餘日不上頴<lb/>
胄大懼計無所出夜遣呼西中郎城局㕘軍安定<lb/>
席闡文諮議參軍柳忱閉齋定議闡文曰蕭雍州<lb/>
蓄養士馬非復一日江陵素畏襄陽人又衆寡不<lb/>
敵取之必不可制就能制之歳寒復不爲朝廷所<lb/>
容今若殺山陽與雍州舉事立天子以令諸侯則<lb/>
霸業成矣山陽持疑不進是不信我今斬送天虎<lb/>
則彼疑可釋至而圖之罔不濟矣忱曰朝廷狂悖<lb/>
<pb n="KR2c0001_SBCK_021-37b"/>
日滋京師貴人莫不重足累息今幸在逺得暇日自<lb/>
安雍州之事且藉以相斃耳獨不見蕭令君乎以精<lb/>
兵數千破崔氏十萬衆竟爲羣邪所陷禍酷相尋前<lb/>
事之不忘後事之師也且雍州士銳糧多蕭使君雄<lb/>
姿冠世必非山陽所能敵若破山陽荆州復受失律<lb/>
之責進退無所宜深慮之蕭頴達亦勸頴胄從闡文<lb/>
等計詰旦頴胄謂天虎曰卿與劉輔國相識今不得<lb/>
不借卿頭乃斬天虎送示山陽發民車牛聲云起步<lb/>
軍征襄陽山陽大喜甲寅山陽至江津單車白服從<lb/>
左右數十人詣頴胄使前汶陽太守劉孝慶等伏兵<lb/>
城内山陽入門即於車中斬之副軍主李元履收餘<lb/>
<pb n="KR2c0001_SBCK_021-38a"/>
衆請降柳忱世隆之子也頴胄慮西中郎司馬夏侯<lb/>
詳不同以告忱忱曰易耳近詳求昏未之許也乃以<lb/>
女嫁詳子䕫而告之謀詳從之乙卯以南康王寳融<lb/>
教纂嚴又教赦囚徒施惠澤頒賞格丙辰以蕭衍爲<lb/>
使持節都督前鋒諸軍事丁巳以蕭頴胄爲都督行<lb/>
留諸軍事頴胄遣使送劉山陽首於蕭衍且言年月<lb/>
未利當須明年二月進兵衍曰舉事之初所藉者一<lb/>
時驍銳之心事事相接猶恐疑怠若頓兵十旬必生<lb/>
悔吝且坐甲十萬糧用自竭若童子立異則大事不<lb/>
成況處分已定安可中息哉昔武王伐紂行逆太歳<lb/>
豈復待年月乎戊午衍上表勸南康王寳融稱尊號<lb/>
<pb n="KR2c0001_SBCK_021-38b"/>
不許十二月頴胄與夏侯詳移檄建康百官及州郡<lb/>
牧守數帝及梅蟲兒茹法珍罪惡頴胄遣冠軍將軍<lb/>
天水楊公則向湘州西中郎參軍南郡鄧元起向夏<lb/>
口乙亥荆州將佐復勸寳融稱尊號不許夏侯詳之<lb/>
子驍騎將軍亶爲殿中主帥詳密召之亶自建康亡<lb/>
歸壬辰至江陵稱奉宣徳皇太后令南康王宜纂承<lb/>
皇祚方俟清宫未即大號可封十郡爲宣城王相國<lb/>
荆州牧加黄鉞選百官西中郎府南康國如故須軍<lb/>
次近路主者備法駕奉迎竟陵太守新野曹景宗遣<lb/>
親人説蕭衍迎南康王都襄陽先正尊號然後進軍<lb/>
衍不從初陳顯<hi>崔達</hi>慧景之亂人心不安或問時事於<lb/>
<pb n="KR2c0001_SBCK_021-39a"/>
上庸太守杜陵韋叡叡曰陳雖舊將非命世才■<lb/>
更事懦而不武其赤族宜矣定天下者殆必在■<lb/>
將乎乃遣二子自結於蕭衍及衍起兵叡帥郡兵二<lb/>
千倍道赴之華山太守藍田康絢帥郡兵三千赴衍<lb/>
馮道根居母喪聞衍起兵帥鄉人子弟勝兵者悉往<lb/>
赴之梁南秦二州刺史柳惔亦起兵應衍惔忱之兄<lb/>
也帝聞劉山陽死發詔討荆雍戊寅以冠軍長史劉<lb/>
澮爲雍州刺史遣驍騎將軍薛元嗣制局監暨榮伯<lb/>
將兵及運糧百四十餘船送郢州刺史張沖使拒西<lb/>
師元嗣等懲劉山陽之死疑沖不敢進停夏口浦聞<lb/>
西師將至乃相帥入郢城前竟陵太守房僧寄將還<lb/>
<pb n="KR2c0001_SBCK_021-39b"/>
建康至郢帝敕僧寄留守魯山除驍騎將軍張沖與<lb/>
之結盟遣軍主孫樂祖將數千人助僧寄守魯山蕭<lb/>
頴胄與武寧太守鄧元起大言於衆曰朝廷暴虐誅<lb/>
戮宰輔羣小用事衣冠道盡荆雍二州同舉大事何<lb/>
患不克且我老母在西若事不成正受戮昏朝幸免<lb/>
不孝之罪即日治嚴上道至江陵爲西中郎中兵參<lb/>
軍湘州行事張寳積發兵自守未知所附楊公則克<lb/>
巴陵進軍白沙寳積懼請降公則入長沙撫納之<lb/>
和帝中興元年春正月乙巳南康王寳融始稱相<lb/>
國大赦以蕭頴胄爲左長史蕭衍爲征東將軍楊<lb/>
公則爲湘州刺史戊申蕭衍發襄陽留弟偉揔府<lb/>
<pb n="KR2c0001_SBCK_021-40a"/>
州事憺守壘城府司馬莊丘黒守樊城衍既行州<lb/>
中兵及儲偫皆虚魏興太守裴師仁齊興太守顔<lb/>
僧都並不受衍命舉兵欲襲襄陽偉憺遣兵邀擊<lb/>
於始平大破之雍州乃安　二月壬午東昏侯<lb/>
遣羽林兵擊雍州中外纂嚴　甲申蕭衍至竟陵<lb/>
命王茂曹景宗爲前軍以中兵參軍張法安守竟<lb/>
陵城茂等至漢口諸將議欲併兵圍郢分兵襲西<lb/>
陽武昌衍曰漢口不闊一里箭道交至房僧寄以<lb/>
重兵固守與郢城爲掎角若悉衆前進僧寄必絶<lb/>
我軍後悔無所及不若遣王曹諸軍濟江與荆州<lb/>
軍合以逼郢城吾自圍魯山以通沔漢使鄖城竟<lb/>
<pb n="KR2c0001_SBCK_021-40b"/>
陵之粟方舟而下江陵湘中之兵相繼而至兵多<lb/>
食足何憂兩城之不㧞天下之事可以卧取之耳<lb/>
乃使茂等帥衆濟江頓九里張沖遣中兵參軍陳<lb/>
光静開門迎戰茂等擊破之光静死沖嬰城自守<lb/>
景宗遂據石橋浦連軍相續下至加湖荆州遣冠<lb/>
軍將軍鄧元起軍主王世興田安之將數千人㑹<lb/>
雍州兵於夏首衍築漢口城以守魯山命水軍王<lb/>
義陽張惠紹等遊遏江中絶郢魯二城信使楊公<lb/>
則舉湘州之衆㑹于夏口蕭頴胄命荆州諸軍皆<lb/>
受公則節度雖蕭頴達亦隷焉時朝議欲遣人行<lb/>
湘州事而難其人西中郎中兵參軍劉坦謂衆曰<lb/>
<pb n="KR2c0001_SBCK_021-41a"/>
湘土人情易擾難信用武士則侵漁百姓用文士<lb/>
則威略不振必欲鎭静一州軍民足食無踰老夫<lb/>
乃以坦爲輔國長史長沙太守行湘州事坦先甞<lb/>
在湘州多舊恩迎者屬路下車選堪事吏分詣十<lb/>
郡發民運租米三千餘萬斛以助荆雍之軍由是<lb/>
資糧不乏三月蕭衍使鄧元起進據南堂西渚田<lb/>
安之頓城北王世興頓曲水故城丁酉張沖病卒<lb/>
驍騎將軍薛元嗣與沖子孜及征虜長史江夏内<lb/>
史程茂共守郢城乙巳南康王即皇帝位於江陵<lb/>
改元大赦立宗廟南北郊州府城門悉依建康宫<lb/>
置尚書五省以南郡太守爲尹以蕭頴胄爲尚書<lb/>
<pb n="KR2c0001_SBCK_021-41b"/>
令蕭衍爲左僕射晉安王寳義爲司空廬陵王寳<lb/>
源爲車騎將軍開府儀同三司建安王寳寅爲徐<lb/>
州刺史散騎常侍夏侯詳為中領軍冠軍將軍蕭<lb/>
偉爲雍州刺史丙午詔封庶人寳卷爲涪陵王乙<lb/>
酉以尚書令蕭頴胄行荆州刺史加蕭衍征東大<lb/>
將軍都督征討諸軍事假黄鉞時衍次揚口和帝<lb/>
遣御史中丞宗夬勞軍寧朔將軍新野庾域諷夬<lb/>
曰黄鉞未加非所以揔帥侯伯夬返西臺遂有是<lb/>
命薛元嗣遣軍主沈難當帥輕舸數千亂流來戰<lb/>
張惠紹等擊擒之癸丑東昏侯以豫州刺史陳伯<lb/>
之爲江州刺史假節都督前鋒諸軍事西擊荆雍<lb/>
<pb n="KR2c0001_SBCK_021-42a"/>
夏四月蕭衍出沔命王茂蕭頴達等進軍逼郢城<lb/>
薛元嗣不敢出諸將欲攻之衍不許　五月東<lb/>
昏侯遣軍主吳子陽陳虎牙等十三軍救郢州進<lb/>
屯巴口虎牙伯之之子也六月西臺遣衛尉席闡<lb/>
文勞蕭衍軍齎蕭頴胄等議謂衍曰今頓兵兩岸<lb/>
不併軍圍郢定西陽武昌取江州此機已失莫若<lb/>
請救於魏與北連和猶爲上䇿衍曰漢口路通荆<lb/>
雍控引秦梁糧運資儲仰此氣息所以兵壓漢口<lb/>
連結數州今若併軍圍郢又分兵前進魯山必阻<lb/>
沔路搤吾咽喉若糧運不通自然離散何謂持乆<lb/>
鄧元起近欲以三千兵往取尋陽彼若懽然知機<lb/>
<pb n="KR2c0001_SBCK_021-42b"/>
一說士足矣脫距王師固非三千兵所能下也進<lb/>
退無據未見其可西陽武昌取之即得然既得之<lb/>
後即應鎭守欲守兩城不減萬人糧儲稱是卒無<lb/>
所出脫東軍有上者以萬人攻一城兩城埶不得<lb/>
相救若我分軍應援則首尾俱弱如其不遣孤城<lb/>
必陷一城既没諸城相次土崩天下大事去矣若<lb/>
郢州既㧞席卷沿流西陽武昌自然風靡何遽分<lb/>
兵散衆自貽憂患乎且丈夫舉事欲清天步況擁數<lb/>
州之兵以誅羣小懸河注火奚有不滅豈容北靣<lb/>
請救戎狄以示弱於天下彼未必能信徒取醜聲<lb/>
此乃下計何謂上䇿卿爲我輩白鎭軍前途攻取<lb/>
<pb n="KR2c0001_SBCK_021-43a"/>
但以見付事在目中無患不㨗但借鎭軍靖鎭之<lb/>
耳吳子陽等進軍武口衍命軍主梁天惠等屯漁<lb/>
湖城唐脩期等屯白陽壘夾岸待之子陽進軍加<lb/>
湖去郢三十里傍山帶水築壘自固子陽舉烽城<lb/>
内亦舉火應之而内外各自保不能相救㑹房僧<lb/>
寄病卒衆復推助張樂祖代守魯山　東昏侯作<lb/>
芳樂苑山石皆塗以五采望民家有好樹美竹則<lb/>
毁牆撤屋而徙之時方盛暑隨即枯萎朝暮相繼<lb/>
又於苑中立市使宫人宦者共爲禆販以潘貴妃<lb/>
爲市令東昏侯自爲市録事小有得失妃則與杖<lb/>
乃敕虎賁不得進大荆實中荻又開渠立埭身自<lb/>
<pb n="KR2c0001_SBCK_021-43b"/>
引船或坐而屠肉又好巫覡左右朱光尚詐云見<lb/>
鬼東昏入樂逰苑人馬忽驚以問光尚對曰曏見<lb/>
先帝大嗔不許數出東昏大怒㧞刀與光尚尋之<lb/>
既不見乃縛菰爲髙宗形北向斬之縣首苑門崔<lb/>
慧景之敗也巴陵王昭胄永新侯昭頴出投臺軍<lb/>
各以王侯還第心不自安竟陵王子良故防閤桑<lb/>
偃爲梅蟲兒軍副與前巴西太守蕭寅謀立昭胄<lb/>
昭胄許事克用寅爲尚書左僕射護軍時軍主胡<lb/>
松將兵屯新亭寅遣人說之曰須昏人出寅等將<lb/>
兵奉昭胄入臺閉城號令昏人必還就將軍但閉<lb/>
壘不應則三公不足得也松許諾㑹東昏新作芳<lb/>
<pb n="KR2c0001_SBCK_021-44a"/>
樂苑經月不出逰偃等議募健兒百餘人從萬春<lb/>
門入突取之昭胄以爲不可偃同黨王山沙慮事<lb/>
乆無成以事告御刀徐僧重寅遣人殺山沙於路<lb/>
吏於麝幐中得其事昭胄兄弟與偃等皆伏誅雍<lb/>
州刺史張欣泰與弟前始安内史欣時宻謀結胡<lb/>
松及前南譙太守王靈秀直閣將軍鴻選等誅諸<lb/>
嬖倖廢東昏東昏遣中書舍人馮元嗣監軍救郢<lb/>
秋七月甲午茹法珍梅蟲兒及太子右率李居士<lb/>
制局監楊明泰送之於中興堂欣泰等使人懐刀<lb/>
於座斫元嗣頭墜果柈中又斫明泰破其腹蟲兒<lb/>
傷數瘡手指皆墮居士法珍等散走還臺靈秀詣<lb/>
<pb n="KR2c0001_SBCK_021-44b"/>
石頭迎建康王寳寅帥城中將吏見力去車輪載<lb/>
寳寅文武數百唱警蹕向臺城百姓數千人皆空<lb/>
手隨之欣泰聞事作馳馬入宫冀法珍等在外東<lb/>
昏盡以城中處分見委表裏相應既而法珍得返<lb/>
處分閉門上仗不配欣泰兵鴻選在殿内亦不敢<lb/>
發寳寅在杜姥宅日已瞑城門閉城上人射外人<lb/>
外人棄寳寅潰去寳寅亦逃三日乃戎服詣草市<lb/>
尉尉馳以啟東昏東昏召寳寅入宫問之寳寅涕<lb/>
泣稱爾日不知何人逼使上車仍將去制不自由<lb/>
東昏笑復其爵位張欣泰等事覺與胡松皆伏誅<lb/>
　蕭衍使征虜將軍王茂軍主曹宗仲等乘水漲<lb/>
<pb n="KR2c0001_SBCK_021-45a"/>
以舟師襲加湖鼓譟攻之丁酉加湖潰吳子陽等<lb/>
走免將士殺溺死者萬計俘其餘衆而還於是郢<lb/>
魯二城相視奪氣　魯山乏糧軍人於磯頭捕細<lb/>
魚供食宻治輕船將奔夏口蕭衍遣偏軍斷其走<lb/>
路丁巳孫樂祖窘迫以城降己未東昏侯以程茂<lb/>
爲郢州刺史薛元嗣爲雍州刺史是日茂元嗣以<lb/>
郢城降郢城之初圍也士民男女近十萬口閉門<lb/>
二百餘日疾疫流腫死者什七八積尸牀下而寢<lb/>
其上比屋皆滿茂元嗣等議出降使張孜爲書與<lb/>
衍張沖故吏青州治中房長瑜謂孜曰前使君忠<lb/>
貫昊天郎君但當坐守畫一以荷析薪若天運不<lb/>
<pb n="KR2c0001_SBCK_021-45b"/>
與當幅巾待命下從使君今從諸人之計非唯郢<lb/>
州士女失髙山之望亦恐彼所不取也孜不能用<lb/>
蕭衍以韋叡爲江夏太守行郢府事收瘞死者而<lb/>
撫其生者郢人遂安諸將欲頓軍夏口衍以爲宜<lb/>
乘勝直指建康車騎諮議參軍張弘䇿寧逺將軍<lb/>
庾域亦以爲然衍命衆軍即日上道縁江至建康<lb/>
凡磯浦村落軍行宿次立頓處所弘策逆爲圖畫<lb/>
如在目中　汝南民胡文超起兵於灄陽以應蕭<lb/>
衍求取義陽安陸等郡以自效衍又遣軍主唐脩<lb/>
期攻隨郡皆克之司州刺史王僧景遣子貞孫爲<lb/>
質於衍司部悉平　初東昏侯遣陳伯之鎭江州<lb/>
<pb n="KR2c0001_SBCK_021-46a"/>
以爲吳子陽等聲援子陽等既敗蕭衍謂諸將曰<lb/>
用兵未必須實力所聽威聲耳今陳虎牙狼狽奔<lb/>
歸尋陽人情理當恟懼可傳檄而定也乃命捜俘<lb/>
囚得伯之幢主蘇隆之厚加賜與使說伯之許即<lb/>
用爲安東將軍江州刺史伯之遣隆之返命雖許<lb/>
歸附而云大軍未須遽下衍曰伯之此言意懷首<lb/>
䑕及其猶豫急往逼之計無所出埶不得不降乃<lb/>
命鄧元起引兵先下楊公則徑掩柴桑衍與諸將<lb/>
以次進路元起將至尋陽伯之收兵退保湖口留<lb/>
陳虎牙守湓城選曹郎吳興沈瑀說伯之迎衍伯<lb/>
之泣曰余子在都不能不愛瑀曰不然人情匈匈<lb/>
<pb n="KR2c0001_SBCK_021-46b"/>
皆思改計若不早圖衆散難合八月丙子衍至尋<lb/>
陽伯之束甲請罪初新蔡太守席謙父恭穆爲鎭<lb/>
西司馬爲魚復侯子響所殺謙從伯之鎭尋陽聞<lb/>
衍東下曰我家世忠貞有殞不二伯之殺之乙卯<lb/>
以伯之爲江州刺史虎牙爲徐州刺史　魯休烈<lb/>
蕭璝破劉孝慶等於峽口任漾之戰死休烈等進<lb/>
至上明江陵大震蕭頴胄恐馳告蕭衍令遣楊公<lb/>
則還援根本衍曰公則今泝流上江陵雖至何能<lb/>
及事休烈等烏合之衆尋自退散政須少時持重<lb/>
耳良須兵力兩弟在雍指遣往徴不爲難至頴胄<lb/>
乃遣軍主蔡道恭假節屯上明以拒蕭璝　辛巳<lb/>
<pb n="KR2c0001_SBCK_021-47a"/>
東昏侯以太子左率李居士㧾督西討諸軍事屯<lb/>
新亭　九月乙未詔蕭衍若定京邑得以便宜<lb/>
從事衍留驍騎將軍鄭紹叔守尋陽與陳伯之引<lb/>
兵東下謂紹叔曰卿吾之蕭何宼恂也前塗不㨗<lb/>
我當其咎糧運不繼卿任其責紹叔流涕拜辭比<lb/>
克建康紹叔督江湘糧運未甞乏絶　甲申東昏<lb/>
侯以李居士爲江州刺史冠軍將軍王珍國爲雍<lb/>
州刺史建安王寳寅爲荆州刺史輔國將軍申胄<lb/>
監郢州龍驤將軍扶風馬僊琕監豫州驍騎將軍<lb/>
徐元稱監徐州軍事珍國廣之子也是日蕭衍前<lb/>
軍至蕪湖申胄軍二萬人棄姑孰走衍進軍據之<lb/>
<pb n="KR2c0001_SBCK_021-47b"/>
戊申東昏侯以後軍參軍蕭璝爲司州刺史前輔<lb/>
國將軍魯休烈爲益州刺史　蕭衍之克江郢也<lb/>
東昏侯逰騁如舊謂茹法珍曰須來至白門前當<lb/>
一决衍至近道乃聚兵爲固守之計簡二尚方二<lb/>
冶囚徒以配軍其不可活者於朱雀門内日斬百<lb/>
餘人衍遣曹景宗等進頓江寧丙辰李居士自新<lb/>
亭選精騎一千至江寧景宗始至營壘未立而師<lb/>
行日乆器甲穿弊居士望而輕之鼓譟前薄之景<lb/>
宗奮擊破之因乘勝而前徑至皁莢橋於是王茂<lb/>
鄧元超吕僧珍進據赤鼻邏新亭城主江道林引<lb/>
兵出戰衆軍擒之於陳衍至新林命王茂進據越<lb/>
<pb n="KR2c0001_SBCK_021-48a"/>
城鄧元起據道士墩陳伯之據籬門吕僧珍據白<lb/>
板橋李居士覘之僧珍衆少帥銳卒萬人直來薄<lb/>
壘僧珍曰吾衆少不可逆戰可勿遥射須至塹裏<lb/>
當并力破之俄而皆越塹㧞柵僧珍分人上城矢<lb/>
石俱發自帥馬步三百人出其後城上人復踰城<lb/>
而下内外奮擊居士敗走獲其器甲不可勝計居<lb/>
士請於東昏侯燒南岸邑屋以開戰場自大航以<lb/>
西新亭以北皆盡衍諸弟皆自建康自㧞赴軍冬<lb/>
十月甲戌東昏侯遣征虜將軍王珍國軍主胡虎<lb/>
牙將精兵十萬餘人陳於朱雀航南宦官王寳孫<lb/>
持白虎幡督戰開航背水以絶歸路衍軍小却王<lb/>
<pb n="KR2c0001_SBCK_021-48b"/>
茂下馬單刀直前其甥韋欣慶執鐡纒矟以翼之<lb/>
衝擊東軍應時而陷曹景宗縱兵乘之吕僧珍縱<lb/>
火焚其營將士皆殊死戰鼓譟震天地珍國等衆<lb/>
軍不能抗王寳孫切罵諸將帥直閣將軍席豪發<lb/>
憤突陳而死豪驍將也既死士卒土崩赴淮死者<lb/>
無數積尸與航等後至者乘之以濟於是東昏侯<lb/>
諸軍望之皆潰衍軍長驅至宣陽門諸將移營稍<lb/>
前陳伯之屯西明門毎城中有降人出伯之輒呼<lb/>
與耳語衍恐其復懐翻覆宻語伯之曰聞城中甚<lb/>
忿卿舉江州降欲遣刺客中卿宜以爲慮伯之未<lb/>
之信㑹東昏侯將鄭伯倫來降衍使伯倫過伯之<lb/>
<pb n="KR2c0001_SBCK_021-49a"/>
謂曰城中甚忿卿欲遣信誘卿以封賞須卿復降<lb/>
當生割卿手足卿若不降復欲遣刺客殺卿宜深<lb/>
爲備伯之懼自是始無異志戊寅東昏寧朔將軍<lb/>
徐元瑜以東府城降青冀二州刺史桓和入援屯<lb/>
東宫己卯和詐東昏云出戰因以其衆來降光禄<lb/>
大夫張瓌棄石頭還宫李居士以新亭降於衍琅<lb/>
邪城主張木亦降壬午衍鎭石頭命諸軍攻六門<lb/>
東昏燒門内營署官府驅逼士民悉入宫城閉門<lb/>
自守衍命諸軍築長圍守之楊公則屯領軍府壘<lb/>
北樓與南掖門相對甞登樓望戰城中遥見麾蓋<lb/>
以神鋒弩射之矢貫胡牀左右失色公則曰㡬中<lb/>
<pb n="KR2c0001_SBCK_021-49b"/>
吾脚談笑如初東昏夜選勇士攻公則柵軍中驚<lb/>
擾公則堅卧不起徐命擊之東昏兵乃退公則所<lb/>
領皆湘州人素號怯懦城中輕之毎出盪輒先犯<lb/>
公則壘公則奬厲軍士克獲更多先是東昏遣軍<lb/>
主左僧慶屯京口常僧景屯廣陵李奴獻屯瓜步<lb/>
及申胄自姑孰奔歸使屯破墩以爲東北聲援至<lb/>
是衍遣使曉諭皆帥其衆來降衍遣弟輔國將軍<lb/>
秀鎭京口輔國將軍恢鎭破墩從弟寧朔將軍景<lb/>
鎭廣陵　巴東獻武公蕭頴胄以蕭璝與蔡道恭<lb/>
相持不決憂憤成疾十一月壬午卒夏侯詳袐之<lb/>
使似其書者假爲教命宻報蕭衍衍亦祕之詳徴<lb/>
<pb n="KR2c0001_SBCK_021-50a"/>
兵雍州蕭偉遣蕭憺將兵赴之璝等聞建康已危<lb/>
衆懼而潰璝及魯休烈皆降乃發頴胄喪贈侍中<lb/>
丞相於是衆望盡歸於衍　崔慧景之逼建康也<lb/>
東昏侯拜蔣子文神爲假黄鉞使持節相國太宰<lb/>
大將軍録尚書事楊州牧鍾山王及衍至又尊子<lb/>
文爲靈帝迎神像入後堂使巫禱祀求福及城閉<lb/>
城中軍事悉委王珍國兖州刺史張稷入衛京師<lb/>
以稷爲珍國之副稷瓌之弟也時城中實甲猶七<lb/>
萬人東昏素好軍陳與黄門刀敕及宫人於華光<lb/>
殿前習戰鬬詐作被創勢使人以板掆去用爲猒<lb/>
勝常於殿中戎服騎馬出入以金銀爲鎧胄具裝<lb/>
<pb n="KR2c0001_SBCK_021-50b"/>
飾以孔翠晝眠夜起一如平常聞外鼔呌聲被大<lb/>
紅袍登景陽樓屋上望之弩㡬中之始東昏與左<lb/>
右謀以爲陳顯達一戰即敗崔慧景圍城尋走謂<lb/>
衍兵亦然敕太官辦樵米爲百日調而已及大桁<lb/>
之敗衆情兇懼茹灋珍等恐士民逃潰故閉城不<lb/>
復出兵既而長圍已立塹柵嚴固然後出盪屢戰<lb/>
不㨗東昏尤惜金錢不肯賞賜灋珍叩頭請之東<lb/>
昏曰賊來獨取我邪何爲就我求物後堂儲數百<lb/>
具榜啟爲城防東昏欲留作殿竟不與又督御府<lb/>
作三百人精仗待圍解以擬屏除金銀雕鏤雜物<lb/>
倍急於常衆皆怨怠不爲致力外圍既乆城中皆<lb/>
<pb n="KR2c0001_SBCK_021-51a"/>
思早亡莫敢先發茹灋珍梅蟲兒說東昏曰大臣<lb/>
不留意使圍不解宜悉誅之王珍國張稷懼禍珍<lb/>
國宻遣所親獻明鏡於蕭衍衍斷金以報之兖州<lb/>
中兵參軍馮翊張齊稷之腹心也珍國因齊宻與<lb/>
稷謀同弑東昏齊夜引珍國就稷造膝定計齊自<lb/>
執燭又以計告後閣舍人錢强十二月丙寅夜强<lb/>
密令人開雲龍門珍國稷引兵入殿御刀豐勇之<lb/>
爲内應東昏在含徳殿作笙歌寢未熟聞兵入趨<lb/>
出北户欲還後宫門已閉宦者黄泰平刀傷其膝<lb/>
仆地張齊斬之稷召尚書右僕射王亮等列坐殿<lb/>
前西鍾下令百僚署牋以黄油裹東昏首遣國子<lb/>
<pb n="KR2c0001_SBCK_021-51b"/>
博士范雲等送詣石頭右衛將軍王志歎曰冠雖<lb/>
弊何可加足取庭中樹葉挼服之僞悶不署名衍<lb/>
覽牋無志名心嘉之亮瑩之從弟志僧䖍之子也<lb/>
衍與范雲有舊即留參帷幄王亮在東昏朝以依<lb/>
違取容蕭衍至新林百僚皆閒道送欵亮獨不遣<lb/>
東昏敗亮出見衍衍曰顛而不扶安用彼相亮曰<lb/>
若其可扶明公豈有今日之舉城中出者或𬒳劫<lb/>
剥楊公則親帥麾下陳於東掖門衛送公卿士民<lb/>
故出者多由公則營焉衍使張弘策先入清宫封<lb/>
府庫及圖籍于時城内珍寳委積弘策禁勒部曲<lb/>
秋毫無犯收潘妃及嬖臣茹灋珍梅蟲兒王咺之<lb/>
<pb n="KR2c0001_SBCK_021-52a"/>
等四十一人皆屬吏　初海陵王之廢也王太后<lb/>
出居鄱陽王故第號宣徳宫己巳蕭衍以宣徳太<lb/>
后令追廢涪陵王爲東昏侯禇后及太子誦並爲<lb/>
庶人以衍爲中書監大司馬録尚書事驃騎大將<lb/>
軍楊州刺史封建安郡公依晉武陵王遵承制故<lb/>
事百僚致敬以王亮爲長史壬申更封建安王寳<lb/>
寅爲鄱陽王癸酉以司徒楊州刺史晉安王寳義<lb/>
爲太尉領司徒己卯衍入屯閲武堂下令大赦又<lb/>
下令凡昏制謬賦淫刑濫役外可詳檢前原悉皆<lb/>
除盪其主守散失諸所損耗精立科條咸從原例<lb/>
又下令通檢尚書衆曹東昏時諸諍訟失理及主<lb/>
<pb n="KR2c0001_SBCK_021-52b"/>
者淹停不時施行者精加訊辨依事議奏又下令<lb/>
收葬義師掩瘞逆徒之死亡者潘妃有國色衍欲<lb/>
留之以問侍中領軍將軍王茂茂曰亡齊者此物<lb/>
留之恐貽外議乃縊殺於獄并誅嬖臣茹灋珍等<lb/>
以宫女二千分賚將士乙酉以輔國將軍蕭宏爲<lb/>
中護軍衍之東下也豫州刺史馬仙琕擁兵不附<lb/>
衍衍使其故人姚仲寳說之仙琕先爲設酒乃斬<lb/>
於軍門以徇衍又遣其族叔懐逺説之仙琕曰大<lb/>
義滅親又欲斬之軍中爲請乃得免衍至新林仙<lb/>
琕猶於江西日抄運船衍圍宫城州郡皆遣使請<lb/>
降吳興太守袁昂獨拒境不受命昂覬之子也衍<lb/>
<pb n="KR2c0001_SBCK_021-53a"/>
使駕部郎考城江革為書與昂曰根本既傾枝葉<lb/>
安附今竭力昏主未足為忠家門屠滅非所謂孝<lb/>
豈若翻然改圖自招多福昂復書曰三吳内地非<lb/>
用兵之所況以偏隅一郡何能為役自承麾斾届<lb/>
止莫不膝袒軍門惟僕一人敢後至者政以内揆<lb/>
庸素文武無施雖欲獻心不增大師之勇置其愚<lb/>
黙寧沮衆軍之威幸藉將軍含弘之大可得從容<lb/>
以禮竊以一餐微施尚復投殞況食人之禄而頓<lb/>
忘一旦非惟物議不可亦恐明公鄙之所以躊躇<lb/>
未遑薦璧昂問時事於武康令北地傅映映曰昔<lb/>
元嘉之末開闢未有故太尉殺身以明節司徒當<lb/>
<pb n="KR2c0001_SBCK_021-53b"/>
寄託之重理無苟全所以不顧夷險以徇名義今<lb/>
嗣主昏虐曾無悛改荆雍恊舉乘據上流天人之<lb/>
意可知願明府深慮無取後悔及建康平衍使豫<lb/>
州刺史李元履巡撫東土敕元履曰袁昂道素之<lb/>
門世有忠節天下須共容之勿以兵威陵辱元履<lb/>
至吳興宣衍㫖昂亦不請降開門撤備而已仙琕<lb/>
聞臺城不守號泣謂將士曰我受人任寄義不容<lb/>
降君等皆有父母我爲忠臣君爲孝子不亦可乎<lb/>
乃悉遣城内兵出降餘壯士數十閉門獨守俄而<lb/>
兵入圍之數十重仙琕令士皆持滿兵不敢近日<lb/>
暮仙琕乃投弓曰諸軍但來見取我義不降乃檻<lb/>
<pb n="KR2c0001_SBCK_021-54a"/>
送石頭衍釋之使待袁昂至俱入曰令天下見二<lb/>
義士衍謂仙琕曰射鉤斬祛昔人所美卿勿以殺<lb/>
使斷運自嫌仙琕謝曰小人如失主犬後主飼之<lb/>
則復爲用矣衍笑皆厚遇之丙戌蕭衍入鎭殿中<lb/>
梁武帝天監元年春正月齊和帝遣兼侍中席闡<lb/>
文等慰勞建康　戊戌迎宣徳太后入宫臨朝稱<lb/>
制衍解承制　壬寅進大司馬衍都督中外諸軍<lb/>
事劒履上殿賛拜不名　初大司馬與黄門侍郎<lb/>
范雲南清河太守沈約司徒右長史任昉同在竟<lb/>
陵王西邸意好敦密至是引雲爲大司馬諮議參<lb/>
軍領録事約爲驃騎司馬昉爲記室參軍與參謀<lb/>
<pb n="KR2c0001_SBCK_021-54b"/>
議前吳興太守謝朏國子祭酒何㣧先皆棄官家<lb/>
居衍奏徴爲軍諮祭酒朏㣧皆不至大司馬内有<lb/>
受禪之志沈約微扣其端大司馬不應它日又進<lb/>
曰今與古異不可以淳風期物士大夫攀龍附鳯<lb/>
者皆望有尺寸之功今童兒牧豎皆知齊祚已終<lb/>
明公當承其運天文䜟記又復炳然天心不可違<lb/>
人情不可失苟歷數所在雖欲謙光亦不可得己<lb/>
大司馬曰吾方思之約曰公初建牙樊沔此時應<lb/>
思今王業已成何所復思若不早定大業脫有一<lb/>
人立異即損威徳且人非金玉時事難保豈可以<lb/>
建安之封遺之子孫若天子還都公卿在位則君<lb/>
<pb n="KR2c0001_SBCK_021-55a"/>
臣分定無復異心君明於上臣忠於下豈復有人<lb/>
方更同公作賊大司馬然之約出大司馬召范雲<lb/>
告之雲對畧同約㫖大司馬曰智者乃爾暗同卿<lb/>
明早將休文更來雲出語約約曰卿必待我雲許<lb/>
諾而約先期入大司馬命草具其事約乃出懐中<lb/>
詔書并諸選置大司馬初無所改俄而雲自外來<lb/>
至殿門不得入徘徊夀光閤外但云咄咄約出問<lb/>
曰何以見處約舉手向左雲笑曰不乖所望有頃<lb/>
大司馬召雲入嘆約才智縱横且曰我起兵於今<lb/>
三年矣功臣諸將實有其勞然成帝業者卿二人<lb/>
也甲寅詔進大司馬位相國揔百揆楊州牧封十<lb/>
<pb n="KR2c0001_SBCK_021-55b"/>
郡爲梁公備九錫之禮置梁百司去録尚書之號<lb/>
驃騎大將軍如故二月辛酉梁公始受命　丙寅<lb/>
詔梁國選諸要職悉依天朝之制於是以沈約爲<lb/>
吏部尚書兼右僕射范雲爲侍中　丙戌詔梁公<lb/>
增封十郡進爵爲王癸巳受命赦國内及府州所<lb/>
統殊死以下　齊和帝東歸至姑孰丙辰下詔禪<lb/>
位于梁　夏四月辛酉宣徳太后令曰西詔至<lb/>
帝憲章前代敬禪神器于梁明可臨軒遣使恭授<lb/>
璽紱未亡人歸于别宫壬戌發策遣兼太保尚書<lb/>
令亮等奉皇帝璽綬詣梁宫丙寅梁王即皇帝位<lb/>
于南郊大赦改元是日追贈兄懿爲丞相封長沙<lb/>
<pb n="KR2c0001_SBCK_021-56a"/>
王謚曰宣武葬禮依晉安平獻王故事丁卯奉和<lb/>
帝爲巴陵王宫于姑孰優崇之禮皆倣齊初奉宣<lb/>
徳太后爲齊文帝妃王皇后爲巴陵王妃齊世王<lb/>
侯封爵悉從降省唯宋汝隂王不在除例追尊皇<lb/>
考爲文皇帝廟號太祖皇妣爲獻皇后追謚妃郗<lb/>
氏爲徳皇后封文武功臣車騎將軍夏侯詳等十<lb/>
五人爲公侯立皇弟中護軍宏爲臨川王南徐州<lb/>
刺史秀爲安成王雍州刺史偉爲建安王左衛將<lb/>
軍恢爲鄱陽王荆州刺史憺爲始興王以宏爲楊<lb/>
州刺史　戊辰巴陵王卒時上欲以南海郡爲巴<lb/>
陵國徙王居之沈約曰古今殊事魏武所云不可<lb/>
<pb n="KR2c0001_SBCK_021-56b"/>
慕虚名而受實禍上頷之乃遣所親鄭伯禽詣姑<lb/>
孰以生金進王王曰我死不須金醇酒足矣乃飲<lb/>
沉醉伯禽就摺殺之　以謝沐縣公寳義爲巴陵<lb/>
王奉齊祀寳義幼有廢疾不能言故獨得全齊南<lb/>
康侯子恪及弟祁陽侯子範甞因事入見上從客<lb/>
謂曰天下公器非可力取茍無期運雖項籍之力<lb/>
終亦敗亡宋孝武性猜忌兄弟粗有令名者皆鴆<lb/>
之朝臣以疑似枉死者相繼然或疑而不能去或<lb/>
不疑而卒爲患如卿祖以材略見疑而無如之何<lb/>
湘東以庸愚不疑而子孫皆死其手我於時已生<lb/>
彼豈知我應有今日固知有天命者非人所害我<lb/>
<pb n="KR2c0001_SBCK_021-57a"/>
初平建康人皆勸我除去卿軰以壹物心我於時<lb/>
依而行之誰謂不可正以江左以來代謝之際必<lb/>
相屠滅感傷和氣所以國祚不長又齊梁雖云革<lb/>
命事異前世我與卿兄弟雖復絶服宗屬未逺齊<lb/>
業之初亦共甘苦情同一家豈可遽如行路之人<lb/>
卿兄弟果有天命非我所殺若無天命何忽行此<lb/>
適足示無度量耳且建武塗炭卿門我起義兵非<lb/>
惟自雪門恥亦爲卿兄弟報仇卿若能在建武永<lb/>
元之世撥亂反正我豈得不釋戈推奉邪我自取<lb/>
天下於明帝家非取之於卿家也昔劉子輿自稱<lb/>
成帝子光武言假使成帝更生天下亦不復可得<lb/>
<pb n="KR2c0001_SBCK_021-57b"/>
況子輿乎曹志魏武帝之孫爲晉忠臣況卿今日<lb/>
猶是宗室我方坦然相期卿無復懐自外之意小<lb/>
待自當知我寸心子恪兄弟凡十六人皆仕梁子<lb/>
恪子範子質子顯子雲子暉竝以才能知名歷官<lb/>
清顯各以夀終<lb/>
　　　南北交兵<lb/>
齊和帝中興元年魏鎭南將軍元英上書曰蕭寳<lb/>
卷驕縱日甚虐害無辜其雍州刺史蕭衍東伐秣<lb/>
陵掃土興兵順流而下唯有孤城更無重衛乃皇<lb/>
天授我之日曠載一逢之秋此而不乘將欲何待<lb/>
臣乞躬帥步騎三萬直指沔隂據襄陽之城斷黒<lb/>
<pb n="KR2c0001_SBCK_021-58a"/>
水之路昏虐君臣自相魚肉我居上流威震遐邇<lb/>
長驅南出進㧞江陵則三楚之地一朝可收岷蜀<lb/>
之道自成斷絶又命楊徐二州聲言俱舉建業窮<lb/>
蹙魚逰釡中可以齊文軌而大同混天地而爲一<lb/>
伏惟陛下獨决聖心無取疑議此期脫爽并吞無<lb/>
日事寢不報車騎大將軍源懐上言蕭衍内侮寳<lb/>
卷孤危廣陵淮隂等戍皆觀望得失斯實天啟之<lb/>
期并吞之㑹宜東西齊舉以成席卷之勢若使蕭<lb/>
衍克濟上下同心豈惟後圖之難亦恐楊州危逼<lb/>
何則夀春之去建康纔七百里山川水陸皆彼所<lb/>
諳彼若内外無虞君臣分定乘舟藉水倐忽而至<lb/>
<pb n="KR2c0001_SBCK_021-58b"/>
未易當也今寳卷都邑有土崩之憂邉城無繼援<lb/>
之望廓清江表正在今日魏主乃以任城王澄爲<lb/>
都督淮南諸軍事鎭南大將軍開府儀同三司楊<lb/>
州刺史使爲經略既而不果懐賀之子也東豫州<lb/>
刺史田益宗上表曰蕭氏亂常君臣交爭江外州<lb/>
鎭中外爲兩東西抗峙已淹歳時民庶窮於轉輸<lb/>
甲兵疲於戰闘事救於目前力盡於麾下無暇外<lb/>
維州鎭綱紀庶方藩城棊立孤存而已不乘機電<lb/>
掃廓彼蠻彊恐後之經略未易於此且夀春雖平<lb/>
三靣仍梗鎭守之宜實須豫設義陽差近淮源利<lb/>
涉津要朝廷行師必由此道若江南一平有事淮<lb/>
<pb n="KR2c0001_SBCK_021-59a"/>
外須乘夏水汎長列舟長淮師赴夀春須從義陽<lb/>
之北便是居我喉要在慮彌深義陽之滅今實時<lb/>
矣度彼不過須精卒一萬二千然行師之法貴張<lb/>
形執請使兩荆之衆西擬隨雍楊之卒頓于建安<lb/>
得捍三關之援然後二豫之軍直據南關對抗延<lb/>
頭遣一都督揔諸軍節度季冬進師迄于春末不<lb/>
過十旬克之必矣元英又奏稱今寳卷骨肉相殘<lb/>
藩鎭鼎立義陽孤絶宻邇王土内無兵儲之固外<lb/>
無糧援之期此乃欲焚之鳥不可去薪授首之宼<lb/>
豈容緩斧若失此不取豈惟後舉難圖亦恐更爲<lb/>
深患今豫州刺史司馬恱已戒嚴垂發東豫州刺<lb/>
<pb n="KR2c0001_SBCK_021-59b"/>
史田益宗兵守三關請遣軍司爲之節度魏主乃<lb/>
遣直寢羊靈引爲軍司益宗遂入宼建寧太守黄<lb/>
天賜與益宗戰於赤亭天賜敗績<lb/>
梁武帝天監元年春二月辛丑殺齊邵陵王寳收<lb/>
晉熈王寳嵩桂陽王寳貞梁王將殺齊諸王防守<lb/>
猶未急鄱陽王寳寅家閹人顔文智與左右麻拱<lb/>
等宻謀穿牆夜出寳寅具小船於江岸著烏布襦<lb/>
腰繫千許錢潜赴江側躡屩徒步足無完膚防守<lb/>
者至明追之寳寅詐爲釣者隨流上下十餘里追<lb/>
者不疑待散乃度西岸投民華文榮家文榮與其<lb/>
族人天龍惠連棄家將寳寅遁匿山澗賃驢乘之<lb/>
<pb n="KR2c0001_SBCK_021-60a"/>
晝伏宵行抵夀陽之東城魏戍主杜元倫馳告楊<lb/>
州刺史任城王澄以車馬侍衛迎之寳寅時年十<lb/>
六徒步憔悴見者以爲掠至生口澄待以客禮寶<lb/>
寅請喪君斬衰之服澄遣人曉示情禮賫喪兄齊<lb/>
衰之服給之澄帥官僚赴弔寶寅居處有禮一同<lb/>
極哀之節夀陽多其故義皆受慰喭唯不見夏侯<lb/>
一族以夏侯詳從梁王故也澄深器重之　三<lb/>
月齊和帝下詔禪位于梁王<lb/>
二年春三月蕭寳寅伏於魏闕之下請兵伐梁雖<lb/>
暴風大雨終不蹔移㑹陳伯之降魏亦請兵自效<lb/>
魏主乃引八坐門下入定議夏四月癸未朔以寳<lb/>
<pb n="KR2c0001_SBCK_021-60b"/>
寅爲都督東楊等三州諸軍事鎭東將軍楊州刺<lb/>
史丹楊公齊王禮賜甚厚配兵一萬令屯東城以<lb/>
伯之爲都督淮南諸軍事平南將軍江州刺史屯<lb/>
陽石俟秋冬大舉寳寅明當拜命其夜慟哭至晨<lb/>
魏人又聴寳寅募四方壯勇得數千人以顔文智<lb/>
華文榮等六人皆爲將軍軍主寳寅志性雅重過<lb/>
朞猶絶酒肉慘形悴色𬞞食麤衣未甞嬉笑　六<lb/>
月魏楊州刺史任城王澄表稱蕭衍頻斷東關欲<lb/>
令漅湖汎溢以灌淮南諸戍吳楚便水且灌且掠<lb/>
淮南之地將非國有夀陽去江五百餘里衆庶惶<lb/>
惶並懼水害脫乘民之願攻敵之虚豫勒諸州纂<lb/>
<pb n="KR2c0001_SBCK_021-61a"/>
集士馬首秋大集應機經略雖混壹不能必果江<lb/>
西自是無虞矣丙戌魏發冀定瀛相并濟六州二<lb/>
萬人馬一千五百匹令仲秋之中畢㑹淮南并夀<lb/>
陽先兵一萬委澄經略蕭寳寅陳伯之皆受澄節<lb/>
度　秋八月庚子魏以鎭南將軍元英都督征<lb/>
義陽諸軍事司州刺史蔡道恭聞魏軍將至遣驍<lb/>
騎將軍楊由帥城外居民三千餘家保賢首山爲<lb/>
三柵冬十月元英勒諸軍圍賢首柵柵民任馬駒<lb/>
斬由降魏任城王澄命統軍党法宗傅豎眼太原<lb/>
王神念等分兵宼東關大峴淮陵九山髙祖珍將<lb/>
三千騎爲逰軍澄以大軍繼其後豎眼靈越之子<lb/>
<pb n="KR2c0001_SBCK_021-61b"/>
也魏人㧞關要頴川大峴三城白塔牽城清溪皆<lb/>
潰徐州刺史司馬明素將兵三千救九山徐州長<lb/>
史潘伯鄰據淮陵寧朔將軍王爕保焦城党法宗<lb/>
等進㧞焦城破淮陵十一月壬午擒明素斬伯鄰<lb/>
先是南梁太守馮道根戍阜陵初到修城隍逺斥<lb/>
候如敵將至衆頗笑之道根曰怯防勇戰此之謂<lb/>
也城未畢党法宗等衆二萬奄至城下衆皆失色<lb/>
道根命大開門緩服登城選精銳二百人出與魏<lb/>
兵戰破之魏人見其意思閑暇戰又不利遂引去<lb/>
道根將百騎擊髙祖珍破之魏諸軍糧運絶引退<lb/>
以道根爲豫州刺史　乙酉將軍吳子陽與魏<lb/>
<pb n="KR2c0001_SBCK_021-62a"/>
　元英戰於白沙子陽敗績<lb/>
三年春正月蕭寳寅行及汝隂東城已爲梁所取<lb/>
乃屯夀陽棲賢寺二月戊子將軍姜慶眞乘魏任<lb/>
城王澄在外襲夀陽據其外郭長史韋纉倉猝失<lb/>
圖任城太妃孟氏勒兵登陴先守要便激厲文武<lb/>
安慰新舊勸以賞罰將士咸有奮志太妃親巡城<lb/>
守不避矢石蕭寳寅引兵至與州軍合擊之自四<lb/>
鼔戰至下晡慶眞敗走韋纉坐免官任城王澄攻<lb/>
鍾離上遣冠軍將軍張惠紹等將兵五千送糧詣<lb/>
鍾離澄遣平逺將軍劉思祖等邀之丁酉戰于邵<lb/>
陽大敗梁兵俘惠紹等十將殺虜士卒殆盡思祖<lb/>
<pb n="KR2c0001_SBCK_021-62b"/>
芳之從子也尚書論思祖功應封千户侯侍中領<lb/>
右衛將軍元暉求二婢於思祖不得事遂寢暉素<lb/>
之孫也上遣平西將軍曹景宗後軍王僧炳等帥<lb/>
步騎三萬救義陽僧炳將二萬人據鑿峴景宗將<lb/>
萬人爲後繼元英遣冠軍將軍元逞等據樊城以<lb/>
拒之三月壬申大破僧炳於樊城俘斬四千餘人<lb/>
魏詔任城王澄以四月淮水將漲舟行無礙南軍<lb/>
得時勿昧利以取後悔㑹大雨淮水暴漲澄引兵<lb/>
還夀陽魏軍還既狼狽失亡四千餘人中書侍郎<lb/>
齊郡賈思伯爲澄軍司居後爲殿澄以其儒者謂<lb/>
之必死及至大喜曰仁者必有勇於軍司見之矣<lb/>
<pb n="KR2c0001_SBCK_021-63a"/>
思伯託以失道不伐其功有司奏奪澄開府仍降<lb/>
三階上以所獲魏將士請易張惠紹于魏魏人歸<lb/>
之　夏五月魏人圍義陽城中兵不滿五千人<lb/>
食纔支半嵗魏軍攻之晝夜不息刺史蔡道恭隨<lb/>
方抗禦皆應手摧却相持百餘日前後斬獲不可<lb/>
勝計魏軍憚之將退㑹道恭疾篤乃呼從弟驍騎<lb/>
將軍靈恩兄子尚書郎僧勰及諸將佐謂曰吾受<lb/>
國厚恩不能攘滅宼賊今所苦轉篤埶不支乆汝<lb/>
等當以死固節無令吾沒有遺恨衆皆流涕道恭<lb/>
卒靈恩攝行州事代之城守　秋七月魏人聞<lb/>
蔡道恭卒攻義陽益急短兵日接曹景宗頓鑿峴<lb/>
<pb n="KR2c0001_SBCK_021-63b"/>
不進但耀兵遊獵而已上復遣寧朔將軍馬仙琕<lb/>
救義陽仙琕轉戰而前兵埶甚銳元英結壘於士<lb/>
雅山分命諸將伏於四山示之以弱仙琕乘勝直<lb/>
抵長圍掩英營英僞北以誘之至平地縱兵擊之<lb/>
統軍傅永擐甲執槊單騎先入唯軍主蔡三虎副<lb/>
之突陳横過梁兵射永洞其左股永拔箭復入仙<lb/>
琕大敗一子戰死仙琕退走英謂永曰公傷矣且<lb/>
還營永曰昔漢祖捫足不欲人知下官雖微國家<lb/>
一將柰何使賊有傷將之名遂與諸軍追之盡夜<lb/>
而返時年七十餘矣軍中莫不壯之仙琕復帥萬<lb/>
餘人進擊英英又破之殺將軍陳秀之仙琕知義<lb/>
<pb n="KR2c0001_SBCK_021-64a"/>
陽危急盡銳决戰一日三交皆大敗而返蔡靈恩<lb/>
埶窮八月乙酉降於魏三關戍將聞之辛酉亦棄<lb/>
城走英使司馬陸希道爲露板嫌其不精命傅永<lb/>
改之永不增文彩直爲之陳列軍事處置形要而<lb/>
已英深賞之曰觀此經筭雖有金城湯池不能守<lb/>
矣初南安惠王以預穆泰之謀追奪爵邑及英克<lb/>
義陽乃復立英爲中山王御史中丞任昉奏彈曹<lb/>
景宗上以其功臣寢而不治衛尉鄭紹叔忠於事<lb/>
上外所聞知纎豪無隠毎爲上言事善則推功於<lb/>
上不善則引咎歸已上以是親之詔於南義陽置<lb/>
司州移鎭關南以紹叔爲刺史紹叔立城隍繕器<lb/>
<pb n="KR2c0001_SBCK_021-64b"/>
械廣田積榖招集流散百姓安之魏置郢州於義<lb/>
陽以司馬恱爲刺史上遣馬仙琕築竹敦麻陽二<lb/>
城於三關南司馬恱遣兵攻竹敦㧞之<lb/>
四年春二月上謀伐魏壬午遣衛尉卿楊公則將<lb/>
宿衛兵塞洛口　八月壬寅魏中山王英宼雍<lb/>
州　楊公則至洛口與魏豫州長史石榮戰斬之<lb/>
甲寅將軍姜慶眞與魏戰於羊石不利公則退屯<lb/>
馬頭　九月己巳楊公則等與魏楊州刺史元<lb/>
嵩戰公則敗績　冬十月丙午上大舉伐魏以<lb/>
揚州刺史臨川王宏都督北討諸軍事尚書右僕<lb/>
射柳惔爲副王公以下各上國租及田榖以助軍<lb/>
<pb n="KR2c0001_SBCK_021-65a"/>
宏軍于洛口<lb/>
五年夏四月庚戌魏以中山王英爲征南將軍都<lb/>
督楊徐二州諸軍事帥衆十餘萬以拒梁軍指授<lb/>
諸節度所至以便宜從事江州刺史王茂將兵數<lb/>
萬侵魏荆州誘魏邉民及諸蠻更立宛州遣其所<lb/>
署宛州刺史雷豹狼等襲取魏河南城魏遣平南<lb/>
將軍楊大眼都督諸軍擊茂辛酉茂戰敗失亡二<lb/>
千餘人大眼進攻河南城茂逃還大眼追至漢水<lb/>
攻㧞五城魏征虜將軍宇文福宼司州俘千餘口<lb/>
而去五月辛未太子右衛率張惠紹等侵魏徐州<lb/>
㧞宿預執城主馬成龍乙亥北徐州刺史昌義之<lb/>
<pb n="KR2c0001_SBCK_021-65b"/>
㧞梁城豫州刺史韋叡遣長史王超等攻小峴未<lb/>
㧞叡行圍柵魏出數百人陳於門外叡欲擊之諸<lb/>
將皆曰向者輕來未有戰備徐還授甲乃可進耳<lb/>
叡曰不然魏城中二千餘人足以固守今無故出<lb/>
人於外必其驍勇者也苟能挫之其城自㧞衆猶<lb/>
遲疑叡指其節曰朝廷授此非以爲飾韋叡灋不<lb/>
可犯也遂進擊之士皆殊死戰魏兵敗走因急攻<lb/>
之中宿而㧞遂至合肥先是右軍司馬胡略等攻<lb/>
合肥乆未下叡按山川夜帥衆堰肥水頃之堰成<lb/>
水通舟艦繼至魏築東西小城夾合肥叡先攻二<lb/>
城魏將楊靈㣧帥衆五萬奄至衆懼不敵請奏益<lb/>
<pb n="KR2c0001_SBCK_021-66a"/>
兵叡笑曰賊至城下方求益兵將何所及且吾求<lb/>
益兵彼亦益兵兵貴用竒豈在衆也遂擊靈㣧破<lb/>
之叡使軍主王懐静築城於岸以守堰魏攻㧞之<lb/>
城中千餘人皆沒魏人乘勝至堤下兵勢甚盛諸<lb/>
將欲退還漅湖或欲保三义叡怒曰寧有此邪命<lb/>
取繖扇麾幢樹之堤下示無動志魏人來鑿堤叡<lb/>
親與之争魏兵却因築壘於堤以自固叡起鬭艦<lb/>
髙與合肥城等四靣臨之城中人皆哭守將杜元<lb/>
倫登城督戰中弩死辛巳城潰俘斬萬餘級獲牛<lb/>
馬以萬數叡體素嬴未甞跨馬毎戰常乘板輿督<lb/>
厲將士勇氣無敵晝接賔旅夜半起筭軍書張燈<lb/>
<pb n="KR2c0001_SBCK_021-66b"/>
達署撫循其衆常如不及故投募之士爭歸之所至<lb/>
頓舍館宇藩牆皆應凖繩諸軍進至東陵有詔班<lb/>
師去魏城既近諸將恐其追躡叡悉遣輜重居前<lb/>
身乘小輿殿後魏人服叡威名望之不敢逼全軍<lb/>
而還於是遷豫州治合肥壬午魏遣尚書元遥南<lb/>
拒梁兵　丁亥廬江太守聞喜裴邃克魏羊石城<lb/>
庚寅又克霍丘城六月庚子青冀二州刺史桓和<lb/>
克朐山城　張惠紹與假徐州刺史宋黒水陸<lb/>
俱進趣彭城圍髙塚戍魏武衛將軍奚康生將兵<lb/>
救之丁未惠紹兵不利黒戰死　秋七月丙寅<lb/>
桓和擊魏兖州㧞固城　戊子徐州刺史王伯敖<lb/>
<pb n="KR2c0001_SBCK_021-67a"/>
與魏中山王英戰於隂陵伯敖兵敗失亡五千餘<lb/>
人己丑魏發定冀瀛相并肆六州十萬人以益南<lb/>
行之兵上遣將軍角念將兵一萬屯䝉山招納兖<lb/>
州之民降者甚衆是時將軍蕭及屯固城桓和屯<lb/>
孤山魏邢巒遣統軍樊魯攻和别將元恒攻及統<lb/>
軍畢祖朽攻念壬寅魯大破和於孤山恒㧞固城<lb/>
祖朽擊念走之己酉魏詔平南將軍安樂王詮督<lb/>
後發諸軍赴淮南詮長樂之子也將軍藍懐恭與<lb/>
魏邢巒戰于睢口懐恭敗績巒進圍宿預懐恭復<lb/>
於清南築城巒與平南將軍楊大眼合攻之九月<lb/>
癸酉㧞之斬懐恭殺獲萬計張惠紹棄宿預蕭炳<lb/>
<pb n="KR2c0001_SBCK_021-67b"/>
棄淮陽遁還臨川王宏以帝弟將兵器械精新軍<lb/>
容甚盛北人以爲百數十年所未之有軍次洛口<lb/>
前軍克梁城諸將欲乘勝深入宏性懦怯部分乖<lb/>
方魏詔邢巒引兵度淮與中山王英合攻梁城宏<lb/>
聞之懼召諸將議旋師吕僧珍曰知難而退不亦<lb/>
善乎宏曰我亦以爲然柳惔曰自我大衆所臨何<lb/>
城不服何謂難乎裴邃曰是行也固敵是求何難<lb/>
之避馬仙琕曰王安得亡國之言天子掃境内以<lb/>
屬王有前死一尺無却生一寸昌義之怒須髮盡<lb/>
磔曰吕僧珍可斬也豈有百萬之師出未逢敵望<lb/>
風遽退何靣目得見聖主乎朱僧勇胡辛生㧞劒<lb/>
<pb n="KR2c0001_SBCK_021-68a"/>
而退曰欲退自退下官當前向取死議者罷出僧<lb/>
珍謝諸將曰殿下昨來風動意不在軍深恐大致<lb/>
沮喪故欲全師而返耳宏不敢遽違羣議停軍不<lb/>
前魏人知其不武遺下巾幗且歌之曰不畏蕭娘<lb/>
與吕姥但畏合肥有韋虎虎謂韋叡也僧珍歎曰<lb/>
使始興吳平爲帥而佐之豈有爲敵人所侮如是<lb/>
乎欲遣裴邃分軍取夀陽大衆停洛口宏固執不<lb/>
聴令軍中曰人馬有前行者斬於是將士人懐憤<lb/>
怒魏奚康生馳遣楊大眼謂中山王英曰梁人自<lb/>
克梁城已後乆不進軍其埶可見必畏我也王若<lb/>
進據洛水彼自奔敗英曰蕭臨川雖騃其下有良<lb/>
<pb n="KR2c0001_SBCK_021-68b"/>
將韋裴之屬未可輕也宜且觀形埶勿與交鋒張<lb/>
惠紹號令嚴明所至獨克軍于下邳下邳人多欲<lb/>
降者惠紹諭之曰我若得城諸卿皆是國人若不<lb/>
能克徒使諸卿失鄉里非朝廷弔民之意也今且<lb/>
安堵復業勿妄自辛苦降人咸恱己丑夜洛口暴<lb/>
風雨軍中驚臨川王宏與數騎逃去將士求宏不<lb/>
得皆散歸棄甲投戈塡滿水陸捐棄病者及羸老<lb/>
死者近五萬人宏乘小船濟江夜至白石壘叩城<lb/>
門求入臨汝侯淵猷登城謂曰百萬之師一朝鳥<lb/>
散國之存亡未可知也恐姦人乘閒爲變城不可<lb/>
夜開宏無以對乃縋食饋之淵猷淵藻之弟也時<lb/>
<pb n="KR2c0001_SBCK_021-69a"/>
昌義之軍梁城聞洛口敗與張惠紹皆引兵退魏<lb/>
主詔中山王英乘勝平蕩東南逐北至馬頭攻㧞<lb/>
之城中糧儲魏悉遷之歸北議者咸曰魏運米北<lb/>
歸當不復南向上曰不然此必欲進兵爲詐計耳<lb/>
乃命脩鍾離城敇昌義之爲戰守之備冬十月英<lb/>
進圍鍾離魏主詔邢巒引兵㑹之巒上表以爲南<lb/>
軍雖野戰非敵而城守有餘今盡銳攻鍾離得之<lb/>
則所利無㡬不得則虧損甚大且介在淮外借使<lb/>
束手歸順猶恐無糧難守况殺士卒以攻之乎又<lb/>
征南士卒從戎二時疲弊死傷不問可知雖有乘<lb/>
勝之資懼無可用之力若臣愚見謂宜修復舊戍<lb/>
<pb n="KR2c0001_SBCK_021-69b"/>
撫循諸州以俟後舉江東之舋不患其無詔曰濟<lb/>
淮掎角事如前敇何容猶爾盤桓方有此請可速<lb/>
進軍巒又表以爲今中山進軍鍾離實所未解若<lb/>
爲得失之計不顧萬全直襲廣陵出其不備或未<lb/>
可知若正欲以八十日糧取鍾離城者臣未之前<lb/>
聞也彼堅城自守不與人戰城塹水深非可塡塞<lb/>
空坐至春士卒自弊若遣臣赴彼從何致糧夏來<lb/>
之兵不齎冬服脱遇冰雪何方取濟臣寧荷怯懦<lb/>
不進之責不受敗損空行之罪鍾離天險朝貴所<lb/>
具若有内應則所不知如其無也必無克狀若信<lb/>
臣言願賜臣停若謂臣憚行求還臣所領兵乞盡<lb/>
<pb n="KR2c0001_SBCK_021-70a"/>
付中山任其處分臣止以單騎隨之東西臣屢更<lb/>
爲將頗知可否臣既謂難何容强遣乃召巒還更<lb/>
命鎭東將軍蕭寳寅與英同圍鍾離侍中盧昶素<lb/>
惡巒與侍中領右衛將軍元暉共譛之使御史中<lb/>
尉崔亮彈巒在漢中掠人爲奴婢巒以漢中所得<lb/>
美女賂暉暉言於魏主曰巒新有大功不當以赦<lb/>
前小事案之魏主以爲然遂不問　丁酉梁兵圍<lb/>
義陽者夜遁魏郢州刺史婁恱追擊破之　十<lb/>
一月乙丑大赦詔右衛將軍曹景宗都督諸軍二<lb/>
十萬救鍾離上敇景宗頓道人洲俟衆軍齊集俱<lb/>
進景宗固啓求先據邵陽洲尾上不許景宗欲專<lb/>
<pb n="KR2c0001_SBCK_021-70b"/>
其功違詔而進值暴風猝起頗有溺者復還守先<lb/>
頓上聞之曰景宗不進蓋天意也若孤軍獨往城<lb/>
不時立必致狼狽今破賊必矣<lb/>
六年春正月魏中山王英與平東將軍楊大眼等<lb/>
衆數十萬攻鍾離鍾離城北阻淮水魏人於邵陽<lb/>
洲兩岸爲橋樹柵數百步跨淮通道英據南岸攻<lb/>
城大眼據北岸立城以通糧運城中衆纔三千人<lb/>
昌義之督帥將士隨方抗禦魏人以車載土塡塹<lb/>
使其衆負土隨之嚴騎蹙其後人有未及回者因<lb/>
以土迮之俄而塹滿衝車所撞城土輒頽義之用<lb/>
泥補之衝車雖入而不能壊魏人晝夜苦攻分畨<lb/>
<pb n="KR2c0001_SBCK_021-71a"/>
相代墜而復升莫有退者一日戰數十合前後殺<lb/>
傷萬計魏人死者與城平二月魏主召英使還英<lb/>
表稱臣志殄逋宼而月初已來霖雨不止若三月<lb/>
晴霽城必可克願少賜寛假魏主復賜詔曰彼土<lb/>
蒸濕無宜乆淹埶雖必取乃將軍之深計兵乆力<lb/>
殆亦朝廷之所憂也英猶表稱必克魏主遣步兵<lb/>
校尉范紹詣英議攻取形埶紹見鍾離城堅勸英<lb/>
引還英不從上命豫州刺史韋叡將兵救鍾離受<lb/>
曺景宗節度叡自合肥取直道由隂陵大澤行值<lb/>
澗谷輒飛橋以濟師人畏魏兵盛多勸叡緩行叡<lb/>
曰鍾離今鑿穴而處負户而汲車馳卒奔猶恐其<lb/>
<pb n="KR2c0001_SBCK_021-71b"/>
後而況緩乎魏人已墮吾腹中卿曹勿憂也旬日<lb/>
至邵陽上豫敕曹景宗曰韋叡卿之鄉望宜善敬<lb/>
之景宗見叡禮甚謹上聞之曰二將和師必濟矣<lb/>
景宗與叡進頓邵陽洲叡於景宗營前二十里夜<lb/>
掘長塹樹鹿角截洲爲城去魏城百餘步南梁太<lb/>
守馮道根能走馬步地計馬足以賦功比曉而營<lb/>
立魏中山王英大驚以杖擊地曰是何神也景宗<lb/>
等器甲精新軍容甚盛魏人望之奪氣景宗慮城<lb/>
中危懼募軍士言文達等潜行水底齎敕入城城<lb/>
中始知有外援勇氣百倍楊大眼勇冠軍中將萬<lb/>
餘騎來戰所向皆靡叡結車爲陳大眼聚騎圍之<lb/>
<pb n="KR2c0001_SBCK_021-72a"/>
叡以彊弩二千一時俱發洞甲穿中殺傷甚衆矢<lb/>
貫大眼右臂大眼退走明旦英自帥衆來戰叡乘<lb/>
素木輿執白角如意以麾軍一日數合英乃退魏<lb/>
師復夜來攻城飛矢雨集叡子黯請下城以避箭<lb/>
叡不許軍中驚叡於城上厲聲呵之乃定牧人過<lb/>
淮北伐芻藁者皆爲楊大眼所略曹景宗募勇敢<lb/>
七千餘人於大眼城南數里築壘大眼來攻景宗<lb/>
擊却之壘成使别將趙草守之有抄掠者皆爲草<lb/>
所獲是後始得縱芻牧上命景宗等豫裝髙艦使<lb/>
與魏橋等爲火攻之計令景宗與叡各攻一橋叡<lb/>
攻其南景宗攻其北三月淮水暴漲六七尺叡使<lb/>
<pb n="KR2c0001_SBCK_021-72b"/>
馮道根與廬江太守裴邃秦郡太守李文釗等乘<lb/>
鬬艦競發擊魏洲上軍盡殪别以小船載草灌之<lb/>
以膏從而焚其橋風怒火盛烟塵晦冥敢死之士<lb/>
㧞柵斫橋水又漂疾倐忽之間橋柵俱盡道根等<lb/>
皆身自搏戰軍人奮勇呼聲動天地無不一當百<lb/>
魏軍大潰英見橋絶脫身棄城走大眼亦燒營去<lb/>
諸壘相次土崩悉棄其器甲爭投水死者十餘萬<lb/>
斬首亦如之叡遣報昌義之義之悲喜不暇荅語<lb/>
但呌曰更生更生諸軍逐北至濊水上英單騎入<lb/>
梁城縁淮百餘里尸相枕藉生擒五萬人收其資<lb/>
糧器械山積牛馬驢騾不可勝計義之徳景宗及<lb/>
<pb n="KR2c0001_SBCK_021-73a"/>
叡請二人共㑹設錢二十萬官賭之景宗擲得雉<lb/>
叡徐擲得盧遽取一子反之曰異事遂作塞景宗<lb/>
與羣帥爭先告捷叡獨居後世尤以此賢之詔增<lb/>
景宗叡爵邑義之等受賞各有差　秋八月魏<lb/>
有司奏中山王英經筭失圖齊王蕭寳寅等守橋<lb/>
不固皆處以極灋己亥詔英寳寅免死除名爲民<lb/>
楊大眼徙營州爲兵以中護軍李崇爲征南將軍<lb/>
楊州刺史<lb/>
七年秋九月庚子魏郢州司馬彭珍等叛魏潜引<lb/>
梁兵趨義陽三關戍主侯登等以城來降郢州刺<lb/>
史婁恱嬰城自守魏以中山王英都督南征諸軍<lb/>
<pb n="KR2c0001_SBCK_021-73b"/>
事將步騎三萬出汝南以救之　冬十月魏懸<lb/>
瓠軍主白早生殺豫州刺史司馬恱自號平北將<lb/>
軍求援於司州刺史馬仙琕時荆州刺史安成王<lb/>
秀爲都督仙琕籖求應赴參佐咸謂宜待臺報秀<lb/>
曰彼待我以自存援之宜速待敕雖舊非應急也<lb/>
即遣兵赴之上亦詔仙琕救早生仙琕進頓楚王<lb/>
城遣副將齊苟兒以兵二千助守懸瓠詔以早生<lb/>
爲司州刺史　魏以尚書邢巒行豫州事將兵擊<lb/>
白早生魏主問之曰卿言早生走也守也何時可<lb/>
平對曰早生非有深謀大智正以司馬恱暴虐乘<lb/>
衆怒而作亂民迫於凶威不得已而從之縱使梁<lb/>
<pb n="KR2c0001_SBCK_021-74a"/>
兵入城水路不通糧運不繼亦成禽耳早生得梁<lb/>
之援溺於利欲必守而不走若臨以王師士民必<lb/>
翻然歸順不出今年當傳首京師魏主恱命巒先<lb/>
發使中山王英繼之巒帥騎八百倍道兼行五日<lb/>
至鮑口丙子早生遣其大將胡孝智將兵七千離<lb/>
城二百里逆戰巒奮擊大破之乘勝長驅至懸瓠<lb/>
早生出城逆戰又破之因渡汝水圍其城詔加巒<lb/>
都督南討諸軍事丁丑魏鎭東參軍成景雋殺宿<lb/>
預戍主嚴仲賢以城來降時魏郢豫二州自懸瓠<lb/>
以南至于安陸諸城皆沒唯義陽一城為魏堅守<lb/>
巒帥田益宗帥羣蠻以附魏魏以爲東豫州刺史<lb/>
<pb n="KR2c0001_SBCK_021-74b"/>
上以車騎大將軍開府儀同三司五千户郡公招<lb/>
之益宗不從十一月庚寅魏遣安東將軍楊椿將<lb/>
兵四萬攻宿豫魏主聞邢巒屢捷命中山王英趣<lb/>
義陽英以衆少累表請兵弗許英至懸瓠輒與巒<lb/>
共攻之十二月己未齊苟兒等開門出降斬白早<lb/>
生及其黨數十人英乃引兵前趨義陽寧朔將軍<lb/>
張道凝先屯楚王城癸亥弃城走英追擊斬之魏<lb/>
義陽太守狄道辛祥與婁恱共守義陽將軍胡武<lb/>
城陶平虜攻之祥夜出襲其營擒平虜斬武城由<lb/>
是州境獲全論功當賞婁恱耻功出其下間之於<lb/>
執政賞遂不行<lb/>
<pb n="KR2c0001_SBCK_021-75a"/>
八年春正月魏中山王英至義陽將取三關先策<lb/>
之曰三關相須如左右手若克一關兩關不待攻<lb/>
而破攻難不如攻易宜先攻東關又恐其并力於<lb/>
東乃使長史李華帥五統向西關以分其兵埶自<lb/>
督諸軍向東關先是馬仙琕使雲騎將軍馬廣屯<lb/>
長薄軍主胡文超屯松峴丙申英至長薄戍戍長<lb/>
薄潰馬廣遁入武陽英進圍之上遣冠軍將軍彭<lb/>
甕生驃騎將軍徐元季將兵援武陽英故縱之使<lb/>
入城曰吾觀此城形埶易取甕生等既入英促兵<lb/>
攻之六日而㧞虜三將及士卒七千餘人進攻廣<lb/>
峴太子左衛率李元履棄城走又攻西關馬仙琕<lb/>
<pb n="KR2c0001_SBCK_021-75b"/>
亦棄城走上使南郡太守韋叡將兵救仙琕叡至<lb/>
安陸增築城二丈餘更開大塹起髙樓衆頗譏其<lb/>
怯叡曰不然爲將當有怯時不可專勇中山王英<lb/>
急追馬仙琕將復邵陽之耻聞叡至乃退上亦有<lb/>
詔罷兵初魏主遣中書舍人鮦陽董紹慰勞叛城<lb/>
白早生襲而囚之送於建康魏主既克懸瓠命於<lb/>
齊苟兒等四將之中分遣二人敕楊州爲移以易<lb/>
紹及司馬恱首移書未至領軍將軍吕僧珍與紹<lb/>
言愛其文義言於上上遣主書霍靈超謂紹曰今<lb/>
聴卿還令卿通兩家之好彼此息民豈不善也因<lb/>
召見賜衣物令舍人周捨慰勞之且曰戰爭多年<lb/>
<pb n="KR2c0001_SBCK_021-76a"/>
民物塗炭吾是以不耻先言與魏朝通好比亦有<lb/>
書全無報者卿宜備申此意今遣傳詔霍靈秀送<lb/>
卿至國遲有嘉問又謂紹曰卿知所以得不死不<lb/>
今者獲卿乃天意也夫立君以爲民也凡在民上<lb/>
豈可不思此乎若欲通好今以宿豫還彼彼當以<lb/>
漢中見歸紹還魏言之魏主不從<lb/>
　　　魏伐柔然<lb/>
晉武帝太元十六年　初柔然部人世服於代其<lb/>
大人郁乆閭地粟袁卒部落分爲二長子匹候䟦<lb/>
繼父居東邉次子緼紇提别居西邉秦王堅滅代<lb/>
柔然附於劉衛辰及魏王珪即位攻擊髙車等諸<lb/>
<pb n="KR2c0001_SBCK_021-76b"/>
部率皆服從獨柔然不事魏戊戌珪引兵擊之柔<lb/>
然舉部遁走珪追犇六百里諸將因張衮言於珪<lb/>
曰賊逺糧盡不如早還珪問諸將若殺副馬爲三<lb/>
日食足乎皆曰足乃復倍道追之及於大碩南牀<lb/>
山下大破之虜其半部匹候䟦及别部帥屋擊各<lb/>
收餘衆遁走珪遣長孫嵩長孫肥追之珪謂將佐<lb/>
曰卿曹知吾前問三日糧意乎曰不知也珪曰柔<lb/>
然驅畜産犇走數日至水必留我以輕騎追之計<lb/>
其道里不過三日及之矣皆曰非所及也嵩追斬<lb/>
屋擊於平望川肥追匹候䟦至涿邪山匹候䟦舉<lb/>
衆降獲緼紇提之子曷多汗兄子社崘斛律等宗<lb/>
<pb n="KR2c0001_SBCK_021-77a"/>
黨數百人緼紇提將犇劉衛辰珪追及之緼紇提<lb/>
亦降珪悉徙其部衆於雲中<lb/>
十九年冬十月柔然曷多汗棄其父與社崘帥衆<lb/>
西走魏長孫肥追之及於上郡䟦那山斬曷多汗<lb/>
社崘收其餘衆數百犇匹候䟦匹候䟦處之南鄙<lb/>
社崘襲匹候䟦殺之匹候䟦子啓䟦吳頡等皆犇<lb/>
魏社崘掠五原以西諸部走度漠北<lb/>
安帝元興元年春正月戊子魏材官將軍和突攻<lb/>
黜弗素古延等諸部破之初魏主珪遣北部大人<lb/>
賀狄干獻馬千匹求昏於秦秦王興聞珪已立慕<lb/>
容后止狄干而絶其昏没弈干黜弗素古延皆秦<lb/>
<pb n="KR2c0001_SBCK_021-77b"/>
之屬國也而魏攻之由是秦魏有隙庚寅珪大閲<lb/>
士馬命并州諸郡積榖於平陽之乾壁以備秦柔<lb/>
然社崘方睦於秦遣將救黜弗素古延辛卯和突<lb/>
逆擊大破之社崘帥其部落逺遁漠北奪髙車之<lb/>
地而居之斛律部帥倍侯利擊社崘大爲所敗倍<lb/>
侯利奔魏社崘於是西北擊匈奴遺種日㧞也鷄<lb/>
大破之遂吞併諸部士馬繁盛雄於北方其地西<lb/>
至焉耆東接朝鮮南臨大漠旁側小國皆羈屬焉<lb/>
自號豆代可汗始立約束以千人爲軍軍有將百<lb/>
人爲幢幢有帥攻戰先登者賜以虜獲畏懦者以<lb/>
石擊其首而殺之　十二月柔然可汗社崘聞<lb/>
<pb n="KR2c0001_SBCK_021-78a"/>
珪伐秦自參合陂侵魏至豺山及善無北澤魏常<lb/>
山王遵以萬騎追之不及而還<lb/>
三年夏四月柔然可汗社崘從弟恱代大郍謀殺<lb/>
社崘不克犇魏<lb/>
義熈二年夏四月柔然社崘侵魏邉<lb/>
五年十二月柔然侵魏<lb/>
六年春正月魏長孫嵩將兵伐柔然　夏五月<lb/>
魏長孫嵩至漠北而還柔然追圍之於牛川壬申<lb/>
魏主嗣北擊柔然柔然可汗社崘聞之遁走道死<lb/>
其子度㧞尚幼部衆立社崘弟斛律號藹苦蓋可<lb/>
汗嗣引兵還參合陂<lb/>
<pb n="KR2c0001_SBCK_021-78b"/>
十年　初社崘之徙髙車也髙車人叱洛侯爲之<lb/>
鄉導以併諸部社崘徳之以爲大人步鹿眞與社<lb/>
崘之子社㧞共至叱洛侯家淫其少妻妻告步鹿<lb/>
眞曰叱洛侯欲奉大檀爲主大檀者社崘季父僕<lb/>
渾之子也領别部鎭西境素得衆心步鹿眞歸而<lb/>
發兵圍叱洛侯叱洛侯自殺遂引兵襲大檀大檀<lb/>
逆擊破之執步鹿眞及社㧞殺之自立爲可汗號<lb/>
牟汗紇升蓋可汗斛律至和龍燕王䟦賜斛律爵<lb/>
上谷侯館之遼東待以客禮納其女爲昭儀斛律<lb/>
上書請還其國䟦曰今棄國萬里又無内應若以<lb/>
重兵相送則饋運難繼兵少則不足成功如何可<lb/>
<pb n="KR2c0001_SBCK_021-79a"/>
還斛律固請曰不煩重兵願給三百騎送至敕勒<lb/>
國人必欣然來迎䟦乃遣單于前輔萬陵帥騎三<lb/>
百送之陵憚遠役至黒山殺斛律而還大檀亦遣<lb/>
使獻馬三千匹羊萬口于燕　十二月丙戌朔<lb/>
柔然可汗大檀侵魏丙申魏主嗣北擊之大檀走<lb/>
遣奚斤等追之遇大雪士卒凍死及墮指者什二<lb/>
三<lb/>
宋營陽王景平元年春正月柔然宼魏邉二月戊<lb/>
辰魏築長城自赤城西至五原延袤二千餘里僃<lb/>
置戍卒以備柔然　八月柔然宼河西河西王<lb/>
䝉遜命世子政徳擊之政徳輕騎進戰爲柔然所<lb/>
<pb n="KR2c0001_SBCK_021-79b"/>
殺<lb/>
文帝元嘉元年秋八月柔然紇升蓋可汗聞魏太<lb/>
宗殂將六萬騎入雲中殺掠吏民攻㧞盛樂宫魏<lb/>
世祖自將輕騎討之三日二夜至雲中紇升蓋引<lb/>
騎圍魏主五十餘重騎逼馬首相次如堵將士大<lb/>
懼魏主顔色自若衆情乃安紇升蓋以弟子於陟<lb/>
斤爲大將魏人射殺之紇升蓋懼遁去尚書令劉<lb/>
絜言於魏主曰大檀自恃其衆必將復來請俟收<lb/>
田畢大發兵爲二道東西並進以討之魏主然之<lb/>
　十二月魏主命安集將軍長孫翰安北將軍尉<lb/>
眷北擊柔然魏主自將屯祚山柔然北遁諸軍追<lb/>
<pb n="KR2c0001_SBCK_021-80a"/>
之大獲而還翰肥之子也<lb/>
二年冬十月癸卯魏主大舉伐柔然五道並進長<lb/>
孫翰等從東道出黒漠廷尉卿長孫道生等出白<lb/>
黒二漠之間魏主從中道東平公娥清出栗園奚<lb/>
斤等從西道出爾寒山諸軍至漠南舍輜重輕騎<lb/>
齎十五日糧度漠擊之柔然部落大驚絶迹北走<lb/>
四年夏五月魏主命龍驤將軍代人陸俟督諸軍<lb/>
鎭大磧以備柔然　秋七月柔然宼雲中聞魏<lb/>
已克統萬乃遁去<lb/>
五年秋八月魏主如廣寗觀温泉柔然紇升蓋可<lb/>
汗遣其子將萬餘騎宼魏邉魏主自廣寗還追之<lb/>
<pb n="KR2c0001_SBCK_021-80b"/>
不及<lb/>
六年夏四月魏主將擊柔然治兵於南郊先祭天<lb/>
然後部勒行陳内外羣臣皆不欲行保太后固止<lb/>
之獨崔浩勸之尚書令劉絜等共推太史令張淵<lb/>
徐辯使言於魏主曰今茲己巳三隂之歳歳星襲<lb/>
月太白在西方不可舉兵北伐必敗雖克不利於<lb/>
上羣臣因共賛之曰淵等少時甞諌苻堅南伐堅<lb/>
不從而敗所言無不中不可違也魏主意不快詔<lb/>
浩與淵辯論難於前浩詰淵辯曰陽爲徳隂爲刑<lb/>
故日食脩徳月食脩刑夫王者用刑小則肆諸市<lb/>
朝大則陳諸原野今出兵以討有罪乃所以脩刑<lb/>
<pb n="KR2c0001_SBCK_021-81a"/>
也臣竊觀天文比年以來月行掩昴至今猶然其<lb/>
占三年天子大破旄頭之國蠕蠕髙車旄頭之衆<lb/>
也願陛下勿疑淵辯復曰蠕蠕荒外無用之物得<lb/>
其地不可耕而食得其民不可臣而使輕疾無常<lb/>
難得而制有何汲汲而勞士馬以伐之浩曰淵辯<lb/>
言天道猶是其職至於人事形執尤非其所知此<lb/>
乃漢世常談施之於今殊不合事宜何則蠕蠕本<lb/>
國家北邉之臣中間叛去今誅其元惡收其良民<lb/>
令復舊役非無用也世人皆謂淵辯通解數術明<lb/>
决成敗臣請試問之屬者統萬未亡之前有無敗<lb/>
徴若其不知是無術也知而不言是不忠也時赫<lb/>
<pb n="KR2c0001_SBCK_021-81b"/>
連昌在坐淵等自以未甞有言慙不能對魏主大<lb/>
恱既罷公卿或尤浩曰今南冦方伺國隙而捨之<lb/>
北伐若蠕蠕逺遁前無所獲後有彊冦將何以待<lb/>
之浩曰不然今不先破蠕蠕則無以待南冦南入<lb/>
聞國家克統萬以來内懐恐懼故揚聲動衆以衛<lb/>
淮北比吾破蠕蠕徃還之間南冦必不動也且彼<lb/>
步我騎彼能北來我亦南徃在彼甚困於我未勞<lb/>
况南北殊俗水陸異宣設使國家與之河南彼亦<lb/>
不能守也何以言之以劉裕之雄傑吞併關中留<lb/>
其愛子輔以良將精兵數萬猶不能守全軍覆没<lb/>
號哭之聲至今未已况義隆今日君臣非裕時之<lb/>
<pb n="KR2c0001_SBCK_021-82a"/>
比主上英武士馬精彊彼若果來譬如以<lb/>
虎狼也何懼之有蠕蠕恃其絶逺謂國家力不能<lb/>
制自寛日乆故夏則散衆放畜秋肥乃聚背寒向<lb/>
温南來宼抄今掩其不備必望塵駭散牡馬護牝<lb/>
牝馬戀駒驅馳難制不得水草不過數日必聚而<lb/>
困弊可一舉而滅也蹔勞永逸時不可失患在上<lb/>
無此意今上意已决奈何止之宼謙之謂浩曰蠕<lb/>
蠕果可克乎浩曰必克但恐諸將瑣瑣前後顧慮<lb/>
不能乘勝深入使不全舉耳先是帝因魏使者還<lb/>
告魏主曰汝趨歸我河南地不然將盡我將士之<lb/>
力魏主方議伐柔然聞之大笑謂公卿曰龜鼈小<lb/>
<pb n="KR2c0001_SBCK_021-82b"/>
䜿自救不暇夫何能爲就使能來若不先滅蠕蠕<lb/>
乃是坐待宼至腹背受敵非良策也吾行决矣庚<lb/>
寅魏主發平城使北平主長孫嵩廣陵公樓伏連<lb/>
居守魏主自東道向黒山使平陽王長孫翰自西<lb/>
道向大娥山同㑹柔然之庭　五月丁未魏主<lb/>
至漢南捨輜重帥輕騎兼馬襲擊柔然至栗水柔<lb/>
然紇升蓋可汗先不設備民畜滿野驚怖散走莫<lb/>
相收攝紇升蓋燒廬舍絶迹西走莫知所之其弟<lb/>
匹黎先主東部聞有魏宼帥衆欲就其兄遇長孫<lb/>
翰翰邀擊大破之殺其大人數百　六月柔然<lb/>
紇升蓋可汗既走部落四散竄伏山谷雜畜布野<lb/>
<pb n="KR2c0001_SBCK_021-83a"/>
無人收視魏主循栗水西行至莬園水分軍捜討<lb/>
東西五千里南北三千里俘斬甚衆髙車諸部乘<lb/>
魏兵埶鈔掠柔然柔然種類前後降魏者三十餘<lb/>
萬落獲戎馬百餘萬匹畜産車廬彌漫山澤亡慮<lb/>
數百萬魏主循弱水西行至涿邪山諸將慮深入<lb/>
有伏兵勸魏主留止宼謙之以崔浩之言告魏主<lb/>
魏主不從秋七月引兵東還至黒山以所獲班賜<lb/>
將士有差既而得降人言可汗先被病聞魏兵至<lb/>
不知所爲乃焚穹廬以車自載將數百人入南山<lb/>
民畜窘聚方六十里無人統領相去百八十里追<lb/>
兵不至乃徐西遁唯此得免後聞涼州賈胡言若<lb/>
<pb n="KR2c0001_SBCK_021-83b"/>
復前行二日則盡滅之矣魏主深悔之紇升蓋可<lb/>
汙憤悒而卒子吳提立號敕連可汗　八月魏<lb/>
主至漠南聞髙車東部屯已尼陂人畜甚衆去魏<lb/>
軍千餘里遣左僕射安原等將萬騎擊之髙車諸<lb/>
部迎降者數十萬落獲馬牛千百餘萬冬十月魏<lb/>
主還平城徙柔然髙車降附之民於漠南東至濡<lb/>
源西暨五原隂山三千里中使之耕牧而収其貢<lb/>
賦命長孫翰劉絜安原及侍中代人古弼同鎭撫<lb/>
之自是魏之民間馬牛羊及氊皮爲之價賤魏主<lb/>
加崔浩侍中特進撫軍大將軍以賞其謀畫之功<lb/>
八年夏六月魏之邉吏獲柔然邏者二十餘人魏<lb/>
<pb n="KR2c0001_SBCK_021-84a"/>
主賜衣服而遣之柔然感恱閏月乙未柔然敕連<lb/>
可汗遣使詣魏魏主厚禮之　魏主如漠南十一<lb/>
月丙辰北部敕勒莫弗庫若干帥所部數萬騎驅<lb/>
鹿數百萬頭詣魏主行在魏主大獵以賜從官十<lb/>
二月丁丑還宫<lb/>
十一年春正月魏主以西海公主妻柔然敕連可<lb/>
汗又納其妹爲夫人遣潁川王提往逆之丁卯敕<lb/>
連遣其異母兄秃鹿傀送妹并獻馬二千匹魏主<lb/>
以其妹爲左昭儀提曜之子也<lb/>
十三年冬十一月柔然與魏絶和親犯魏邉<lb/>
十五年夏五月丙申魏主如五原秋七月自五原<lb/>
<pb n="KR2c0001_SBCK_021-84b"/>
北伐柔然命樂平王丕督十五將出東道永昌王<lb/>
健督十五將出西道魏主自出中道至浚稽山復<lb/>
分中道爲二陳留王崇從大澤向涿邪山魏主從<lb/>
浚稽北向大山西登白阜不見柔然而還時漠北<lb/>
大旱無水草人馬多死<lb/>
十六年魏王伐河西六月使大將軍長樂王嵇敬<lb/>
輔國大將軍建寧王崇將二萬人屯漠南以僃柔<lb/>
然<lb/>
十九年冬十月甲申柔然遣使詣建康<lb/>
二十年九月辛巳魏主如漠南甲辰捨輜重以輕<lb/>
騎襲柔然分軍爲四道樂安王範建寧王崇各統<lb/>
<pb n="KR2c0001_SBCK_021-85a"/>
十五將出東道樂平王丕督十五將出西道魏王<lb/>
出中道中山王辰督十五將爲後繼魏主至鹿渾<lb/>
谷遇敕連可汗太子晃言於魏主曰賊不意大軍<lb/>
猝至宜掩其不備速進擊之尚書令劉絜固諌以<lb/>
爲賊營中塵盛其衆必多出至平地恐爲所圍不<lb/>
如須諸軍大集然後擊之晃曰塵之盛者由軍士<lb/>
驚怖擾亂故也何得營上而有此塵乎魏王疑之<lb/>
不急擊柔然遁去追至石水不及而還既而獲柔<lb/>
然候騎曰柔然不覺魏軍至上下惶駭引衆北走<lb/>
經六七日知無追者始乃徐行魏主深恨之自是<lb/>
軍國大事皆與太子謀之司馬楚之别將兵督軍<lb/>
<pb n="KR2c0001_SBCK_021-85b"/>
糧鎭北將軍封沓亡降柔然說柔然令擊楚之以<lb/>
絶軍食俄而軍中有告失驢耳者諸將莫曉其故<lb/>
楚之曰此必賊遣姦人入營覘伺割驢耳以爲信<lb/>
耳賊至不久宜急爲之備乃伐柳爲城以水灌之<lb/>
令凍城立而柔然至冰堅滑不可攻乃散走<lb/>
二十一年春二月辛未魏中山王辰内都坐大官<lb/>
薛辨尚書奚眷等八將坐擊柔然後期斬於都南<lb/>
初魏尚書令劉絜乆典機要恃寵自專魏主心惡<lb/>
之及將襲柔然絜諌曰蠕蠕遷徙無常前者出師<lb/>
勞而無功不如廣農積榖以待其來崔浩固勸魏<lb/>
主行魏主從之絜耻言之不用欲敗魏師魏主與<lb/>
<pb n="KR2c0001_SBCK_021-86a"/>
諸將期㑹鹿渾谷絜矯詔易其期帝至鹿渾谷欲<lb/>
擊柔然絜諌止之使待諸將帝留鹿渾谷六日諸<lb/>
將不至柔然遂逺遁追之不及軍還經漢中糧盡<lb/>
士卒多死絜隂使人驚魏軍勸帝委軍輕還帝不<lb/>
從絜以軍出無功請治崔浩之罪帝曰諸將失期<lb/>
遇賊不擊浩何罪也浩以絜矯詔事白帝帝至五<lb/>
原收絜囚之帝之北行也絜私謂所親曰若車駕<lb/>
不返吾當立樂平王絜聞尚書右丞張嵩家有圖<lb/>
䜟問曰劉氏應王繼國家後吾有姓名否嵩曰有<lb/>
姓無名帝聞之命有司窮治索嵩家得䜟書事連<lb/>
南康公狄鄰絜嵩鄰皆夷三族死者百餘人　九<lb/>
<pb n="KR2c0001_SBCK_021-86b"/>
月丁未魏主如漠南將襲柔然柔然敕連可汗逺<lb/>
遁乃止敕連尋卒子吐賀眞立號處羅可汗<lb/>
二十二年秋八月魏主如隂山之北發諸州兵三<lb/>
分之二各於其州戒嚴以須後命徙諸種雜民五<lb/>
千餘家於北邉令就北畜牧以餌柔然<lb/>
二十五年秋八月西域般恱門去平城萬有餘里<lb/>
遣使詣魏請與魏東西合擊柔然魏主許之中外<lb/>
戒嚴　十二月魏太子朝于行宫遂從伐柔然<lb/>
至受降城不見柔然因積糧於城内置戍而還<lb/>
二十六年春正月戊辰朔魏主饗羣臣於漠南甲<lb/>
戌復伐柔然髙凉王那出東道略陽王羯兒出西<lb/>
<pb n="KR2c0001_SBCK_021-87a"/>
道魏主與太子出涿邪山行數千里柔然處羅可<lb/>
汗恐懼逺遁　九月魏主伐柔然髙凉王那出<lb/>
東道略陽王羯兒出中道柔然處羅可汗悉國中<lb/>
精兵圍那數千里那掘塹堅守相持數日處羅數<lb/>
挑戰輒爲那所敗以那衆少而堅疑大軍將至解<lb/>
圍夜去那引兵追之九日九夜處羅益懼棄輜重<lb/>
踰穹隆嶺逺遁那收其輜重引軍還與魏主㑹於<lb/>
廣澤略陽王羯兒收柔然民畜九百餘萬自是柔<lb/>
然衰弱屏跡不敢犯魏塞冬十二月戊申魏主還<lb/>
平城<lb/>
武帝大明二年冬十月甲戌魏主北巡欲伐柔然<lb/>
<pb n="KR2c0001_SBCK_021-87b"/>
至隂山㑹雨雪魏主欲還太尉尉眷曰今動大衆<lb/>
以威北敵去都不逺而車駕遽還虜必疑我有内<lb/>
難將士雖寒不可不進魏主從之辛卯軍于車崙<lb/>
山　十一月魏主自將騎十萬車十五萬兩擊<lb/>
柔然度大漠旌旗千里柔然處羅可汗逺遁其别<lb/>
部烏朱駕頽等帥數千落降于魏魏主刻石紀功<lb/>
而還<lb/>
八年秋七月柔然處羅可汗卒子于成立號曰受<lb/>
羅部眞可汗改元永康部眞帥衆侵魏辛丑魏北<lb/>
鎭逰軍擊破之<lb/>
明帝泰始六年夏六月柔然部眞可汗侵魏魏主<lb/>
<pb n="KR2c0001_SBCK_021-88a"/>
引羣臣議之尚書右僕射南平公目辰曰若車駕<lb/>
親征京師危懼不如持重固守虜懸軍深入糧運<lb/>
無繼不乆自退遣將追擊破之必矣給事中張白<lb/>
澤曰蠢爾荒愚輕犯王略若鑾輿親行必望麾崩<lb/>
敗豈可坐而縱敵以萬乘之尊嬰城自守非所以<lb/>
威服四夷也魏主從之白澤衮之孫也魏主使京<lb/>
兆王子推等督諸軍出西道任城王雲等督諸軍<lb/>
出東道汝隂王賜等督諸軍爲前鋒隴西王源賀<lb/>
等督諸軍爲後繼鎭西將軍吕羅漢等掌留臺事<lb/>
諸將㑹魏主於女水之濵與柔然戰柔然大敗乘<lb/>
勝逐北斬首五萬級降者萬餘人獲戎馬器械不<lb/>
<pb n="KR2c0001_SBCK_021-88b"/>
可勝計旬有九日往返六千餘里改女水曰武川<lb/>
司徒東安王劉尼坐昏醉軍陳不整免官壬申還<lb/>
至平城　冬十月柔然攻于闐于闐遣使者素<lb/>
目伽奉表詣魏求救魏主命公卿議之皆曰于闐<lb/>
去京師㡬萬里蠕蠕唯習野掠不能攻城若其可<lb/>
攻尋已亡矣雖欲遣師埶無所及魏主以議示使<lb/>
者使者亦以爲然乃詔之曰朕應急勅諸軍以拯<lb/>
汝難但去汝遐阻必不能救當時之急汝宜知之<lb/>
朕今練甲養士一二歳間當躬帥猛將爲汝除患<lb/>
汝其謹脩警候以待大舉<lb/>
七年冬十月詔太尉源賀都督三道諸軍屯于漠<lb/>
<pb n="KR2c0001_SBCK_021-89a"/>
南先是魏毎歳秋冬發軍三道並出以備柔然春<lb/>
中乃還賀以爲往來疲勞不可支乆請募諸州鎭<lb/>
武健者三萬餘人築三城以處之使冬則講武春<lb/>
則耕種不從<lb/>
奉豫元年春二月柔然侵魏上皇遣將擊之柔然<lb/>
走東部敕勒叛奔柔然上皇自將追之至石磧不<lb/>
及而還　秋七月柔然部帥無盧眞將三萬騎<lb/>
宼魏敦煌鎭將尉多侯擊走之多侯眷之子也又<lb/>
宼晉昌守將薛奴擊走之　冬十月柔然侵魏<lb/>
及五原十一月上皇自將討之將度漠柔然北走<lb/>
數千里上皇乃還<lb/>
<pb n="KR2c0001_SBCK_021-89b"/>
倉梧王元徽元年十二月壬子柔然侵魏柔玄鎭<lb/>
二部敕勒應之<lb/>
二年夏五月柔然遣使來聘　秋七月癸巳柔<lb/>
然宼魏敦煌尉多侯擊破之尚書奏敦煌僻逺介<lb/>
居西北二彊宼之閒恐不能自固請内徙就涼州<lb/>
羣臣集議皆以爲然給事中昌黎韓秀獨以爲敦<lb/>
煌之置爲日已乆雖逼彊宼人習戰鬭縱有草竊<lb/>
不爲大害循常置戍足以自全而能隔閡西北二<lb/>
虜使不得相通今徙就涼州不唯有蹙國之名且<lb/>
姑臧去敦煌千有餘里防邏甚難二虜必有交通<lb/>
闚𨵦之志若騷動涼州則關中不得安枕又士民<lb/>
<pb n="KR2c0001_SBCK_021-90a"/>
或安土重遷招引外寇爲國深患不可不慮也乃<lb/>
止<lb/>
齊髙帝建元元年上之輔宋也遣驍騎將軍王洪<lb/>
範使柔然約與共攻魏洪範自蜀出吐谷渾歷西<lb/>
域乃得達至是柔然十餘萬騎寇魏至塞上而還<lb/>
三年秋七月柔然别帥他稽帥衆降魏　九月<lb/>
辛未柔然主遣使來聘與上書謂上爲足下自稱<lb/>
曰吾遺上師子皮袴褶約共伐魏<lb/>
武帝永明三年冬十二月柔然犯魏塞魏任城王<lb/>
澄帥衆拒之柔然遁去澄雲之子也　是歳柔然<lb/>
部眞可汗卒子豆崘立號伏名敦可汗改元太平<lb/>
<pb n="KR2c0001_SBCK_021-90b"/>
四年春正月壬午柔然宼魏邉　二月丙申柔<lb/>
然遣使者牟提如魏時敕勒叛柔然柔然伏名敦<lb/>
可汗自將討之追奔至西漠魏左僕射穆亮等請<lb/>
乘虚擊之中書監髙閭曰秦漢之世海内一統故<lb/>
可逺征匈奴今南有吳宼何可捨之深入虜庭魏<lb/>
主曰兵者凶器聖人不得已而用之先帝屢出征<lb/>
伐者以有未賔之虜故也今朕承太平之業奈何<lb/>
無故動兵革乎厚禮其使者而歸之　冬十二<lb/>
月柔然宼魏邉<lb/>
五年秋七月柔然伏名敦可汗殘暴其臣侯醫垔<lb/>
石洛候數諫止之且勸其與魏和親伏名敦怒族<lb/>
<pb n="KR2c0001_SBCK_021-91a"/>
誅之由是部衆離心八月柔然宼魏邉魏以尚書<lb/>
陸叡爲都督擊柔然大破之叡麗之子也初髙車<lb/>
阿伏至羅有部落十餘萬役屬柔然伏名敦之侵<lb/>
魏也阿伏至羅諌不聴阿伏至羅怒與從弟窮竒<lb/>
帥部落西走至前部西北自立爲王國人號曰候<lb/>
婁匐勒夏言天子也號窮竒曰候倍夏言太子也<lb/>
二人甚親睦分部而立阿伏至羅居北窮竒居南<lb/>
伏名敦追擊之屢爲阿伏至羅所敗乃引衆東徙<lb/>
六年冬十二月柔然伊吾戍主髙羔子帥衆三千<lb/>
以城附魏<lb/>
七年冬十二月柔然别帥叱吕勒帥衆降魏<lb/>
<pb n="KR2c0001_SBCK_021-91b"/>
八年冬十二月髙車阿伏至羅及窮竒遣使如魏<lb/>
請爲天子討除蠕蠕魏主賜以繡袴褶及雜綵百<lb/>
匹<lb/>
十年秋八月乙未魏以懐朔鎭將陽平王頥鎭北<lb/>
大將軍陸叡皆爲都督督十二將步騎十萬分爲<lb/>
三道以擊柔然中道出黒山東道趣士盧河西道<lb/>
趣侯延河軍過大磧大破柔然而還　初柔然伏<lb/>
名敦可汗與其叔父那蓋分道擊髙車阿伏至羅<lb/>
伏名敦屢敗那蓋屢勝國人以那蓋爲得天助乃<lb/>
殺伏名敦而立那蓋號候其伏代庫者可汗改元<lb/>
大安<lb/>
<pb n="KR2c0001_SBCK_021-92a"/>
和帝中興元年秋七月乙巳柔然犯魏邉<lb/>
梁武帝天監三年秋九月柔然侵魏之沃野及懐<lb/>
朔鎭詔車騎大將軍源懐出行北邉指授規略隨<lb/>
須徴發皆以便宜從事懐至雲中柔然遁去懐以<lb/>
爲用夏制夷莫如城郭還至恒代案視諸鎭左右<lb/>
要害之地可以築城置戍之處欲東西爲九城及<lb/>
儲糧積仗之宜犬牙相救之勢凡五十八條表上<lb/>
之曰今定鼎成周去北遥逺代表諸國頗或外叛<lb/>
仍遭旱飢戎馬甲兵十分闕八謂宜準舊鎭東西<lb/>
相望今形勢相接築城置戍分兵要害勸農積粟<lb/>
警急之日隨便翦討彼逰騎之宼終不敢攻城亦<lb/>
<pb n="KR2c0001_SBCK_021-92b"/>
不敢越城南出如此北方無憂矣魏主從之<lb/>
五年冬十月柔然庫者可汗卒子伏圖立號佗汗<lb/>
可汗改元始平戊申佗汗遣使者紇奚勿六䟦如<lb/>
魏請和魏主不報其使謂勿六䟦曰蠕蠕逺祖社<lb/>
崘乃魏之叛臣往者包容蹔聴通使今蠕蠕衰微<lb/>
不及疇昔大魏之徳方隆周漢正以江南未平少<lb/>
寛北略通和之事未容相許若脩藩禮欵誠昭著<lb/>
者當不爾孤也<lb/>
七年　初顯祖之世柔然萬餘户降魏置之髙平<lb/>
薄骨律二鎭及太和之末叛走略盡唯千餘戸在<lb/>
太中大夫王通請徙置淮北以絶其叛詔太僕卿<lb/>
<pb n="KR2c0001_SBCK_021-93a"/>
楊椿持節往徙之椿上言先朝處之邉徼所以招<lb/>
附殊俗且别異華戎也今新附之户甚衆若舊者<lb/>
見徙新者必不自安是驅之使叛也且此屬衣毛<lb/>
食肉樂冬便寒南土濕熱往必殱盡進失歸附之<lb/>
心退無藩衛之益置之中夏或生後患非良䇿也<lb/>
不從遂徙於濟州縁河處之及京兆王愉之亂皆<lb/>
浮河赴愉所在鈔掠如椿之言　柔然佗汗可汗<lb/>
復遣紇奚勿六䟦獻貂裘於魏魏主弗受報之如<lb/>
前初髙車候倍窮竒爲嚈噠所殺執其子彌俄突<lb/>
而去其衆分散或奔魏或奔柔然魏主遣羽林監<lb/>
河南孟威撫納降户置於髙平鎭髙車王阿伏至<lb/>
<pb n="KR2c0001_SBCK_021-93b"/>
羅殘暴國人殺之立其宗人䟦利延嚈噠奉彌俄<lb/>
突以伐髙車國人殺䟦利延迎彌俄突而立之彌<lb/>
俄突與佗汗可汗戰于蒲類海不勝西走三百餘<lb/>
里佗汗軍於伊吾北山㑹髙昌王麴嘉求内徙於<lb/>
魏時孟威爲龍驤將軍魏主遣威發涼州兵三千<lb/>
人迎之至伊吾佗汗見威軍怖而遁去彌俄突聞<lb/>
其離駭追擊大破之殺佗汗於蒲類海北割其髪<lb/>
送於威且遣使入貢於魏魏主使東城子于亮報<lb/>
之賜遺甚厚髙昌王嘉失期不至威引兵還佗汗<lb/>
可汗子醜奴立號豆羅伏䟦豆伐可汗改元建昌<lb/>
十五年柔然伏䟦可汗壯健善用兵是歳西擊髙<lb/>
<pb n="KR2c0001_SBCK_021-94a"/>
車大破之執其王彌俄突繫其足於駑馬頓曵殺<lb/>
之漆其頭爲飲器鄰國先覊屬柔然後叛去者伏<lb/>
䟦皆擊滅之其國復彊<lb/>
十六年冬十二月柔然伏䟦可汗遣俟近尉比建<lb/>
等請和於魏用敵國之禮<lb/>
十七年春二月魏主引見柔然使者讓之以藩禮<lb/>
不備議依漢待匈奴故事遣使報之司農少卿張<lb/>
倫上表以爲太祖經啟帝圖日有不暇遂令豎子<lb/>
逰魂一方亦由中國多虞急諸華而緩夷狄也髙<lb/>
祖方事南轅未遑北伐世宗述遵遺志虜使之來<lb/>
受而弗荅以爲大明臨御國富兵彊抗敵之禮何<lb/>
<pb n="KR2c0001_SBCK_021-94b"/>
憚而爲之何求而行之今虜雖慕徳而來亦欲觀<lb/>
我彊弱若使王人衘命虜庭與爲昆弟恐非祖宗<lb/>
之意也苟事不獲巳應爲制詔示以上下之儀命<lb/>
宰臣致書諭以歸順之道觀其從違徐以恩威進<lb/>
退之則王者之體正矣豈可以戎狄兼并而遽虧<lb/>
典禮乎不從倫白澤之子也<lb/>
普通元年　初柔然佗汗可汗納伏名敦之妻候<lb/>
吕陵氏生伏䟦可汗及阿那瓌等六子伏䟦既立<lb/>
忽亡其幼子祖惠求募不能得有巫地萬言祖惠<lb/>
今在天上我能呼之乃於大澤中施帳幄祀天神<lb/>
祖惠忽在帳中自云恒在天上伏䟦大喜號地萬<lb/>
<pb n="KR2c0001_SBCK_021-95a"/>
爲聖女納爲可賀敦地萬既挾左道復有姿色伏<lb/>
䟦敬而愛之信用其言干亂國政如是積嵗祖惠<lb/>
浸長語其母曰我常在地萬家未甞上天上天者<lb/>
地萬教我也其母具以狀告伏䟦伏䟦曰地萬能<lb/>
前知未然勿爲讒也既而地萬懼譛祖惠於伏䟦<lb/>
而殺之候吕陵氏遣其大臣具列等絞殺地萬伏<lb/>
䟦怒欲誅具列等㑹阿至羅入宼伏䟦擊之軍敗<lb/>
而還候吕陵氏與大臣共殺伏䟦立其弟阿那瓌<lb/>
爲可汗阿那瓌立十日其族兄示發帥衆數萬擊<lb/>
之阿那瓌戰敗與其弟乙居伐輕騎犇魏示發殺<lb/>
候吕陵氏及阿那瓌二弟　柔然可汗阿那瓌將<lb/>
<pb n="KR2c0001_SBCK_021-95b"/>
至魏魏主使司空京兆王繼侍中崔光等相次迎<lb/>
之賜勞甚厚魏主引見阿那瓌於顯陽殿因置宴<lb/>
置阿那瓌位於親王之下宴將罷阿那瓌執啓立<lb/>
於座後詔引至御座前阿那瓌再拜言曰臣以家<lb/>
難輕來詣闕本國臣民皆已逃散陛下恩隆天地<lb/>
乞兵送還本國誅翦叛逆收集亡散臣當統帥遺<lb/>
民奉事陛下言不能盡别有啟陳仍以啟授中書<lb/>
舍人常景以聞景爽之孫也十一月己亥魏立阿<lb/>
那瓌爲朔方公蠕蠕王賜以衣服軺車禄恤儀衛<lb/>
一如親王時魏方彊盛於洛水橋南御道東作四<lb/>
館道西立四里有自江南來降者處之金陵館三<lb/>
<pb n="KR2c0001_SBCK_021-96a"/>
年之後賜宅於歸正里自北夷降者處燕然館賜<lb/>
宅於歸德里自東夷降者處扶桑館賜宅於慕化<lb/>
里自西夷降者處崦嵫館賜宅於慕義里及阿那<lb/>
瓌入朝以燕然館處之阿那瓌屢求返國朝議異<lb/>
同不決阿那瓌以金百斤賂元义遂聽北歸十二<lb/>
月壬子魏敕懷朔都督簡銳騎二千護送阿那瓌<lb/>
達境首觀機招納若彼迎候冝賜繒帛車馬禮餞<lb/>
而返如不容受聽還闕庭其行裝資遣付尚書量<lb/>
給<lb/>
二年春正月魏發近郡兵萬五千人使懷朔鎭將<lb/>
楊鈞將之送柔然可汗阿那瓌返國尚書右丞張<lb/>
<pb n="KR2c0001_SBCK_021-96b"/>
普惠上書以爲蠕蠕乆爲邉患今茲天降喪亂荼<lb/>
毒其心蓋欲使之知有道之可樂革靣稽首以奉<lb/>
大魏也陛下宜安民恭己以恱服其心阿那瓌束<lb/>
身歸命撫之可也乃更先自勞擾興師郊甸之内<lb/>
投諸荒裔之外救累世之勍敵資天亡之醜虜臣<lb/>
愚未見其可也此乃邉將貪竊一時之功不思兵<lb/>
爲凶器王者不得已而用之况今旱暵方甚聖慈<lb/>
降膳乃以萬五千人使楊鈞爲將而欲定蠕蠕干<lb/>
時而動其可濟乎脫其顚覆之變楊鈞之肉其足<lb/>
食乎宰輔專好小名不圖安危大計此微臣所以<lb/>
寒心者也且阿那瓌之不還負荷信義臣賤不及<lb/>
<pb n="KR2c0001_SBCK_021-97a"/>
議文書所過不敢不陳弗聽阿那瓌辭於西堂詔<lb/>
賜以軍器衣被雜采糧畜事事優厚命侍中崔光<lb/>
等勞遣於外郭阿那瓌之南犇也其從父兄婆羅<lb/>
門帥衆數萬入討示發破之示發犇地豆干地豆<lb/>
干殺之國人推婆羅門爲彌偶可社句可汗楊鈞<lb/>
表稱柔然已立君長恐未肯以殺兄之人郊迎其<lb/>
弟輕往虚返徒損國威自非廣加兵衆無以送其<lb/>
人北二月魏人使舊甞奉使柔然者牒云具仁往<lb/>
諭婆羅門使迎阿那瓌　夏四月魏牒云具仁<lb/>
至柔然婆羅門殊驕慢無遜避心責具仁禮敬具<lb/>
仁不屈婆羅門乃遣大臣丘升頭等將兵二千隨<lb/>
<pb n="KR2c0001_SBCK_021-97b"/>
具仁迎阿那瓌五月具仁還鎭具道其狀阿那瓌<lb/>
懼不敢進上表請還洛陽　初髙車王彌俄突死<lb/>
其衆悉歸嚈噠後數年嚈噠遣彌俄突弟伊匐帥<lb/>
餘衆還國伊匐擊柔然可汗婆羅門大破之婆羅<lb/>
門帥十部落詣涼州請降於魏柔然餘衆數萬相<lb/>
帥迎阿那瓌阿那瓌啟稱本國大亂姓姓别居迭<lb/>
相鈔掠當今北人鵠望待拯乞依前恩賜給精兵<lb/>
一萬送臣磧比撫定荒民詔付中書門下博議涼<lb/>
州刺史袁翻以爲自國家都洛以來蠕蠕髙車迭<lb/>
相吞噬始則蠕蠕授首既而髙車被擒今髙車自<lb/>
奮於衰微之中克雪讎恥誠由種類繁多終不能<lb/>
<pb n="KR2c0001_SBCK_021-98a"/>
相滅自二虜交鬭邉境無塵數十年矣此中國之<lb/>
利也今蠕蠕兩主相繼歸誠雖戎狄禽獸終無純<lb/>
固之節然存亡繼絶帝王本務若棄而不受則虧<lb/>
我大徳若納而撫養則損我資儲或全徙内地則<lb/>
非直其情不願亦恐終爲後患劉石是也且蠕蠕<lb/>
尚存則髙車猶有内顧之憂未暇窺窬上國若其<lb/>
全滅則髙卑䟦扈之勢豈易可知今蠕蠕雖亂而<lb/>
部落猶衆處處棊布以望舊主髙車雖彊未能盡<lb/>
服也愚謂蠕蠕二主並宜存之居阿那瓌於東處<lb/>
婆羅門於西分其降民各有攸屬阿那瓌所居非<lb/>
所經見不敢臆度婆羅門請脩西海故城以處之<lb/>
<pb n="KR2c0001_SBCK_021-98b"/>
西海在酒泉之北去髙車所居金山千餘里實北<lb/>
虜往來之衝要土地沃衍大宜耕稼宜遣一良將<lb/>
配以兵仗監護婆羅門因令屯田以省轉輸之勞<lb/>
其北則臨大磧野獸所聚使蠕蠕射獵彼此相資<lb/>
足以自固外以輔蠕蠕之微弱内亦防髙車之畔<lb/>
渙此安邉保塞之長計也若婆羅門能收離聚散<lb/>
復興其國者漸令北轉徙渡流沙則是我之外藩<lb/>
髙車勍敵西北之虞可以無慮如其姦回返覆不<lb/>
過爲逋逃之冦於我何損哉朝議是之九月柔然<lb/>
可汗俟匿伐詣懐朔鎭請兵且迎阿那瓌俟匿伐<lb/>
阿那瓌之兄也冬十月録尚書事髙陽王雍等奏<lb/>
<pb n="KR2c0001_SBCK_021-99a"/>
懐朔鎭北吐若奚泉原野平沃請置阿那瓌於吐<lb/>
若奚泉婆羅門於故西海郡各令帥部落收集離<lb/>
散阿那瓌所居既在境外宜少優遣婆羅門不得<lb/>
比之其婆羅門未降以前蠕蠕歸化者宜悉令州<lb/>
鎭部送懐朔鎭以付阿那瓌詔從之<lb/>
三年冬十二月柔然阿那瓌求粟爲種魏與之萬<lb/>
石婆羅門帥部落叛魏亡歸嚈噠魏以平西府長<lb/>
史代人費穆兼尚書右丞西北道行臺將兵討之<lb/>
柔然遁去穆謂諸將曰戎狄之性見敵即走乘虚<lb/>
復出若不使之破膽終恐疲於犇命乃簡練精騎<lb/>
伏於山谷以步兵之羸者爲外營柔然果至奮擊<lb/>
<pb n="KR2c0001_SBCK_021-99b"/>
大破之婆羅門爲涼州軍所擒送洛陽<lb/>
四年春二月柔然大飢阿那瓌帥其衆入魏境表<lb/>
求賑給己亥魏以尚書左丞元孚爲行臺尚書持<lb/>
節撫諭柔然孚譚之孫也將行表陳便宜以爲蠕<lb/>
蠕乆來彊大昔在代京常爲重備今天祚大魏使<lb/>
彼自亂亡稽首請服朝廷鳩其散亡禮送令返宜<lb/>
因此時善思逺策昔漢宣之世呼韓欵塞漢遣董<lb/>
忠韓昌領邉郡士馬送出朔方因留衛助又光武<lb/>
時亦使中郎將段彬置安集掾史隨單于所在參<lb/>
察動静今宜略依舊事借其閑地聽其田牧粗置<lb/>
官屬示相慰撫嚴戒邉兵因令防察使親不至矯<lb/>
<pb n="KR2c0001_SBCK_021-100a"/>
詐踈不容反叛最策之得者也魏人不從　柔然<lb/>
俟匿伐入朝于魏　夏四月魏元孚持白虎幡<lb/>
勞阿那瓌於柔玄懐荒二鎭之間阿那瓌衆號三<lb/>
十萬隂有異志遂拘留孚載以輼車毎集其衆坐<lb/>
孚東廂稱爲行臺甚加禮敬引兵而南所過剽掠<lb/>
至平城乃聽孚還有司奏孚辱命抵罪甲申魏遣<lb/>
尚書令李崇左僕射元纂帥騎十萬擊柔然阿那<lb/>
瓌聞之驅良民二千公私馬牛羊數十萬北遁崇<lb/>
追之三千餘里不及而還纂使鎧曹參軍于謹帥<lb/>
騎二千追柔然至郁對原前後十七戰屢破之謹<lb/>
忠之從曾孫也<lb/>
<pb n="KR2c0001_SBCK_021-100b"/>
六年春三月柔然王阿那瓌爲魏討破六韓㧞陵<lb/>
魏遣牒云具仁齎雜物勞賜之阿那瓌勒衆十萬<lb/>
自武川西向沃野屢破㧞陵兵夏四月魏主復遣<lb/>
中書舍人馮儁勞賜阿那瓌阿那瓌部落浸彊自<lb/>
稱敕連頭兵豆伐可汗<lb/>
大通元年夏四月己酉柔然頭兵可汗遣使入貢<lb/>
於魏且請討羣賊魏人畏其反覆詔以盛暑且俟<lb/>
後敕<lb/>
二年夏四月柔然頭兵可汗數入貢于魏魏詔頭<lb/>
兵賛拜不名上書不稱臣<lb/>
大同元年冬十二月柔然頭兵可汗求婚於東魏<lb/>
<pb n="KR2c0001_SBCK_021-101a"/>
丞相歡以常山王妹蘭陵公主妻之柔然數侵魏<lb/>
魏使中書舍人庫狄峙奉使至柔然與約和親由<lb/>
是柔然不復爲宼<lb/>
三年秋九月柔然爲魏侵東魏三堆丞相歡擊之<lb/>
柔然退走<lb/>
四年　初柔然頭兵可汗始得返國事魏盡禮及<lb/>
永安以後雄據北方禮漸驕倨雖信使不絶不復<lb/>
稱臣頭兵甞至洛陽心慕中國乃置侍中黄門等<lb/>
官後得魏汝陽王典籖淳于覃親寵任事以爲袐<lb/>
書監使典文翰及兩魏分裂頭兵轉不遜數爲邉<lb/>
患魏丞相泰以新都關中方有事山東欲結婚以<lb/>
<pb n="KR2c0001_SBCK_021-101b"/>
撫之以舍人元翌女爲化政公主妻頭兵弟塔寒<lb/>
又言於魏主請廢乙弗后納頭兵之女二月甲辰<lb/>
以乙弗后爲尼使扶風王孚迎頭兵女爲后頭兵<lb/>
遂留東魏使者元整不報其使　三月柔然送<lb/>
悼后於魏車七百乘馬萬匹駝二千頭至黒鹽池<lb/>
遇魏所遣鹵簿儀衛柔然營幕户席皆東向扶風<lb/>
王孚請正南靣后曰我未見魏主固柔然女也魏<lb/>
仗南靣我自東向丙子立皇后郁乆閭氏<lb/>
六年魏文后既爲尼居别宫悼后猶忌之乃以其<lb/>
子武都王戊爲秦州刺史使文后隨之官魏主雖<lb/>
限大計而恩好不忘宻令養髪有追還之意㑹柔<lb/>
<pb n="KR2c0001_SBCK_021-102a"/>
然舉國渡河南侵時頗有言柔然以悼后故興師<lb/>
者帝曰豈有興百萬之衆爲一女子邪雖然致人<lb/>
此言朕亦何顔以見將帥乃遣中常侍曹寵齎手<lb/>
敕賜文后自盡文后泣謂寵曰願至尊千萬歳天<lb/>
下康寧死無恨也遂自殺鑿麥積崖而葬之號曰<lb/>
寂陵夏丞相泰召諸軍屯沙苑以備柔然右僕射<lb/>
周惠達發士馬守京城塹諸街巷召雍州刺史王<lb/>
羆議之羆不應召謂使者曰若蠕蠕至渭北者王<lb/>
羆自帥鄉里破之不煩國家兵馬何爲天子城中<lb/>
作如此驚擾由周家小兒恇怯致此柔然至夏州<lb/>
而退未㡬悼后遇疾殂<lb/>
<pb n="KR2c0001_SBCK_021-102b"/>
十一年夏六月魏與柔然頭兵可汗謀連兵伐東<lb/>
魏丞相歡患之遣行臺郎中杜弼使於柔然爲世<lb/>
子澄求婚頭兵曰髙王自娶則可歡猶豫未決婁<lb/>
妃曰國家大計願勿疑也世子澄尉景亦勸之歡<lb/>
乃遣鎭南將軍慕容儼聘之號曰蠕蠕公主秋八<lb/>
月歡親迎於下館公主至婁妃避正室以處之歡<lb/>
跪而拜謝妃曰彼將覺之願絶勿顧頭兵使其弟<lb/>
秃突佳來送女且報娉仍戒曰待見外孫乃歸公<lb/>
主性嚴毅終身不肯華言歡嘗病不得往秃突佳<lb/>
怨恚歡輿疾就之<lb/>
元帝承聖元年春正月突厥土門襲擊柔然大破<lb/>
<pb n="KR2c0001_SBCK_021-103a"/>
之頭兵可汗自殺其太子菴羅辰及阿那瓌從弟<lb/>
登注俟利登注子庫提並帥衆犇齊餘衆復立登<lb/>
注次子鐡伐爲主<lb/>
二年春二月齊王送柔然可汗鐡伐之父登注及<lb/>
兄庫提還其國鐡伐尋爲契丹所殺國人立登注<lb/>
爲可汗登注復爲其大人阿富提所殺國人立庫<lb/>
提　三月柔然别部又立阿那瓌叔父鄧叔子<lb/>
爲可汗突厥乙息記擊破鄧叔子於沃野北木頼<lb/>
山　冬十一月己未突厥復攻柔然柔然舉國<lb/>
犇齊<lb/>
三年春三月柔然可汗菴羅辰叛齊齊主自將出<lb/>
<pb n="KR2c0001_SBCK_021-103b"/>
擊大破之菴羅辰父子北走　夏四月柔然宼<lb/>
齊肆州齊主自晉陽討之至恒州柔然散走帝以<lb/>
二千餘騎爲殿宿黄瓜堆柔然别部數萬騎奄至<lb/>
帝安卧平明乃起神色自若指畫形勢縱兵奮擊<lb/>
柔然披靡因潰圍而出柔然走追擊之伏尸二十<lb/>
餘里獲菴羅辰妻子虜三萬餘口令都督善無髙<lb/>
阿那肱帥騎數千塞其走路時柔然軍猶盛阿那<lb/>
肱以兵少請益帝更減其半阿那肱奮擊大破之<lb/>
菴羅辰超越巖谷僅以身免　丁未齊主復自擊<lb/>
柔然大破之　五月柔然乙旃達宫宼魏廣武<lb/>
柱國李弼追擊破之　六月柔然帥餘衆東徙<lb/>
<pb n="KR2c0001_SBCK_021-104a"/>
且欲南宼齊主帥輕騎邀之於金川柔然聞之逺<lb/>
遁營州刺史靈丘王峻設伏擊之獲其名王數十<lb/>
人<lb/>
敬帝紹泰元年夏六月丁卯齊主如晉陽壬申自<lb/>
將擊柔然秋七月己卯至白道留輜重帥輕騎五<lb/>
千追柔然壬午及之於懐朔鎭齊主親犯矢石頻<lb/>
戰大破之至于沃野獲其酋長及生口二萬餘牛<lb/>
羊數十萬壬辰還晉陽　冬十二月突厥木杆<lb/>
可汗擊柔然主鄧叔子滅之叔子收其餘燼犇魏<lb/>
木杆恃其彊請盡誅鄧叔子等於魏使者相繼於<lb/>
道太師泰收叔子以下三千餘人付其使者盡殺<lb/>
<pb n="KR2c0001_SBCK_021-104b"/>
之於青門外<lb/>
通鑑紀事本末卷第二十一<lb/>
<pb n="KR2c0001_SBCK_021-105a"/>
</p>
<p>
</p>
  </div>
</body>
</text>
</TEI>
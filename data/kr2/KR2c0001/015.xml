<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0001_SBCK_015-1a"/>
通鑑紀事本末卷第十五<lb/>
　　　江左經略中原<lb/>
晉成帝咸康五年春三月征西將軍庾亮欲開復<lb/>
中原表桓宣爲都督沔北前鋒諸軍事司州刺史<lb/>
鎮襄陽又表其弟臨川太守懌爲監梁雍二州諸<lb/>
軍事梁州刺史鎮魏興西陽太守翼爲南蠻校尉<lb/>
領南郡太守鎮江陵皆假節又請解豫州以授征<lb/>
虜將軍毛寳詔以寳監揚州及江西諸軍事豫州<lb/>
刺史與西陽太守樊峻帥精兵萬人戍邾城以建<lb/>
威將軍陶稱爲南中郎將江夏相入沔中稱將二<lb/>
百人下見亮亮素惡稱輕狡數稱前後罪惡收而<lb/>
<pb n="KR2c0001_SBCK_015-1b"/>
斬之後以魏興險逺命庾懌徙屯半洲更以武昌<lb/>
太守陳嚻爲梁州刺史趣漢中遣參軍李松攻漢<lb/>
巴郡江陽　夏四月執漢荆州刺史李閎巴郡<lb/>
太守黄植送建康漢主夀以李弈爲鎮東將軍代<lb/>
閎守巴郡庾亮上䟽言蜀甚弱而胡尚彊欲帥大<lb/>
衆十萬移鎮石城遣諸軍羅布江沔爲伐趙之規<lb/>
帝下其議丞相導請許之太尉鑒議以爲資用未<lb/>
備不可大舉太常蔡謨議以爲時有否泰道有屈<lb/>
伸茍不計彊弱而輕動則亡不終日何功之有爲<lb/>
今之計莫若養威以俟時時之可否繫胡之彊弱<lb/>
胡之彊弱繋石虎之能否自石勒舉事虎常爲瓜<lb/>
<pb n="KR2c0001_SBCK_015-2a"/>
牙百戰百勝遂定中原所據之地同於魏世勒死<lb/>
之後虎挾嗣君誅將相内難旣平翦削外寇一舉<lb/>
而拔金墉再戰而禽石生誅石聦如拾遺取郭權<lb/>
如振槁四境之内不失尺土以是觀之虎爲能乎<lb/>
將不能也論者以胡前攻襄陽不能拔謂之無能<lb/>
爲夫百戰百勝之彊而以不拔一城爲劣譬諸射<lb/>
者百發百中而一失可以謂之拙乎且石遇偏師<lb/>
也桓平北邊將也所爭者疆場之土利則進否則<lb/>
退非所急也今征西以重鎮名賢自將大軍欲席<lb/>
卷河南虎必自帥一國之衆來決勝負豈得以襄<lb/>
陽爲比哉今征西欲與之戰何如石生若欲城守<lb/>
<pb n="KR2c0001_SBCK_015-2b"/>
何如金墉欲阻沔水何如大江欲拒石虎何如蘇<lb/>
峻凡此數者宜詳校之石生猛將闗中精兵征西<lb/>
之戰殆不能勝也金墉險固劉曜十萬衆不能拔<lb/>
征西之守殆不能勝也又當是時洛陽闗中皆舉<lb/>
兵擊虎今此三鎮反爲其用方之於前倍半之埶<lb/>
也石生不能敵其半而征西欲當莫倍愚所疑也<lb/>
蘓峻之疆不及石虎沔水之險不及大江大江不<lb/>
能禦蘇峻而欲以沔水禦石虎又所疑也昔祖士<lb/>
稚在譙佃於城北界胡來攻豫置軍屯以禦其外<lb/>
榖將熟胡果至丁夫戰於外老弱穫於内多持炬<lb/>
火急則燒榖而走如此數年竟不得其利當是時<lb/>
<pb n="KR2c0001_SBCK_015-3a"/>
胡唯據河北方之於今四分之一耳士稚不能捍<lb/>
其一而征西欲以禦其四又所疑也然此但論征<lb/>
西旣至之後耳尚未論道路之慮也自沔以西水<lb/>
急岸髙魚貫泝流首尾百里若胡無宋襄之義及<lb/>
我未陣而撃之將如之何今王土與胡水陸異埶<lb/>
便習不同胡若送死則敵之有餘若棄江逺進以<lb/>
我所短撃彼所長懼非廟勝之筭也朝議多與謨<lb/>
同乃詔亮不聽移鎮　秋八月南昌文成公郄<lb/>
鑒疾篤以府事付長史劉遐上䟽乞骸骨且曰臣<lb/>
所統錯雜率多北人或逼遷徙或是新附百姓懷<lb/>
土皆有歸本之心臣宣國恩示以好惡處與田宅<lb/>
<pb n="KR2c0001_SBCK_015-3b"/>
漸得少安聞臣疾篤衆情駭動若當北渡必啓㓂<lb/>
心太常臣謨平簡貞正素望所歸謂可以爲都督<lb/>
徐州刺史詔以蔡謨爲太尉軍司加侍中辛酉鑒<lb/>
薨即以謨爲征北將軍都督徐兖青三州諸軍事<lb/>
領徐州刺史假節時左衞將軍陳光請伐趙詔遣<lb/>
光攻夀陽謨上䟽曰夀陽城小而固自夀陽至琅<lb/>
邪城壁相望一城見攻衆城必救又王師在路五<lb/>
十餘日前驅未至聲息久聞賊之郵驛一日千里<lb/>
河北之騎足以來赴夫以白起韓信項籍之勇猶<lb/>
發梁焚舟背水而陣今欲停船水渚引兵造城前<lb/>
對堅敵顧臨歸路此兵灋之所誡若進攻未拔胡<lb/>
<pb n="KR2c0001_SBCK_015-4a"/>
騎猝至懼桓子不知所爲而舟中之指可掬也今<lb/>
光所將皆殿中精兵宜令所向有征無戰而頓之堅<lb/>
城之下以國之爪士撃㓂之下邑得之則利薄而<lb/>
不足損敵失之則害重而足以益㓂懼非策之長<lb/>
者也乃止　初陶侃在武昌議者以江北有邾城<lb/>
宜分兵戍之侃毎不荅而言者不已侃乃渡水獵<lb/>
引將佐語之曰我所以設險而禦㓂者正以長江<lb/>
耳邾城隔在江北内無所倚外接羣夷夷中利深<lb/>
晉人貪利夷不堪命必引虜入㓂此乃致禍之由<lb/>
非禦㓂也且吳時戍此城用三萬兵今縱有兵守<lb/>
之亦無益於江南若羯虜有可乗之㑹此又非所<lb/>
<pb n="KR2c0001_SBCK_015-4b"/>
資也及庾亮鎮武昌卒使毛寳樊峻戍邾城趙王<lb/>
虎惡之以䕫安爲大都督帥石鑒石閔李農張貉<lb/>
李菟等五將軍兵五萬人寇荆揚北鄙二萬騎攻<lb/>
邾城毛寳求救於庾亮亮以城固不時遣兵九月<lb/>
石閔敗晉兵於沔隂殺將軍蔡懷夔安李農䧟沔<lb/>
南朱保敗晉兵於白石殺鄭豹等五將軍張貉䧟<lb/>
邾城死者六千人毛寳樊峻突圍出走赴江溺死<lb/>
夔安進據胡亭寇江夏義陽將軍黄沖義陽太守<lb/>
鄭進皆降於趙安進圍石城竟陵太守李陽拒戰<lb/>
破之斬首五千餘級安乃退遂掠漢東擁七千餘<lb/>
戸遷于幽冀是時庾亮猶上䟽欲遷鎮石城聞邾<lb/>
<pb n="KR2c0001_SBCK_015-5a"/>
城䧟乃止上表陳謝自貶三等行安西將軍有詔<lb/>
復位以輔國將軍庾懌爲豫州刺史監宣城廬江<lb/>
歷陽安豐四郡諸軍事假節鎮蕪湖<lb/>
六年春正月庚子朔都亭文康侯庾亮薨以護軍<lb/>
將軍録尚書何充爲中書令庚戌以南郡太守庾<lb/>
翼爲都督江荆司雍梁益六州諸軍事安西將軍<lb/>
荆州刺史假節代亮鎮武昌時人疑翼年少不能<lb/>
繼其兄翼悉心爲治戎政嚴明數年之間公私充<lb/>
實人皆稱其才<lb/>
八年庾翼在武昌數有妖怪欲移鎮樂鄉征虜長<lb/>
史王述與庾冰牋曰樂鄉去武昌千有餘里數萬<lb/>
<pb n="KR2c0001_SBCK_015-5b"/>
之衆一旦移徙興立城壁公私勞擾又江州當泝<lb/>
流數千里供給軍府力役增倍且武昌實江東鎮<lb/>
戍之中非但扞禦上流而已緩急赴告駿犇不難<lb/>
若移樂鄉逺在西陲一朝江渚有虞不相接救方<lb/>
嶽重將固當居要害之地爲内外形埶使闚𨵦之<lb/>
心不知所向昔秦忌亡胡之䜟卒爲劉項之資周<lb/>
惡檿弧之謠而成襃姒之亂是以達人君子直道<lb/>
而行禳避之道皆所不取正當擇人事之勝理思<lb/>
社稷之長計耳朝議亦以爲然翼乃止　秋<lb/>
七月已未以何充爲驃騎將軍都督徐州揚州之<lb/>
晉陵諸軍事領徐州刺史鎮京口避諸庾也<lb/>
<pb n="KR2c0001_SBCK_015-6a"/>
康帝建元元年庾翼爲人慷慨喜功名不尚浮華<lb/>
琅邪内史桓温彞之子也尚南康公主豪爽有風<lb/>
槩翼與之友善相期以寜濟海内翼嘗薦温於成<lb/>
帝曰桓温有英雄之才願陛下勿以常人遇之常<lb/>
壻畜之宜委以方邵之任必有弘濟艱難之勲時<lb/>
杜乂殷浩並才名冠世翼獨弗之重也曰此輩宜<lb/>
束之髙閣俟天下太平然後徐議其任耳浩累辭<lb/>
徴辟屏居墓所幾將七年時人擬之管葛江夏相<lb/>
謝尚長山令王濛常伺其出處以卜江左興亡嘗<lb/>
相與省之知浩有確然之志既返相謂曰深源不<lb/>
起當如蒼生何尚鯤之子也翼請浩爲司馬詔除<lb/>
<pb n="KR2c0001_SBCK_015-6b"/>
侍中安西軍司浩不應翼遺浩書曰王夷甫立名<lb/>
非眞雖云談道實長華競明徳君子遇㑹處際寜<lb/>
可然乎浩猶不起殷羨爲長沙相在郡貪殘庾冰<lb/>
與翼書屬之翼報曰殷君驕豪亦似由有佳兒弟<lb/>
故小令物情容之大較江東之政以嫗喣豪彊常<lb/>
爲民蠹時有行法輒施之寒劣如往年偷石頭倉<lb/>
米一百萬斛皆是豪將輩而直殺倉督監以塞責<lb/>
山遐爲餘姚長爲官出豪彊所藏二千戸而衆共<lb/>
驅之令遐不得安席雖皆前宰之惛謬江東事去<lb/>
寔此之由兄弟不幸横䧟此中自不能㧞足於風<lb/>
塵之外當共明目而治之荆州所統二十餘郡唯<lb/>
<pb n="KR2c0001_SBCK_015-7a"/>
長沙最惡惡而不黜與殺督監者復何異邪遐簡<lb/>
之子也翼以滅胡取蜀爲己任遣使東約燕王皝<lb/>
西約張駿刻期大舉朝議多以爲難唯庾冰意與<lb/>
之同而桓温譙王無忌皆賛成之無忌氶之子也<lb/>
秋七月趙汝南太守戴開帥數千人詣翼降丁巳<lb/>
下詔議經略中原翼欲悉所部之衆北伐表桓宣<lb/>
爲都督同雍梁三州荆州之四郡諸軍事梁州刺<lb/>
史前趣丹水桓温爲前鋒小督假節帥衆入臨淮<lb/>
並發所統六州奴及車牛驢馬百姓嗟怨八月庾<lb/>
翼欲移鎮襄陽恐朝廷不許乃奏云移鎮安陸帝<lb/>
及朝士皆遣使譬止翼翼遂違詔北行至夏口復<lb/>
<pb n="KR2c0001_SBCK_015-7b"/>
上表請鎮襄陽翼時有衆四萬詔加翼都督征討<lb/>
諸軍事先是車騎將軍楊州刺史庾冰屢求出外<lb/>
辛巳以冰都督荆江寜益梁交廣七州豫州之四<lb/>
郡諸軍事領江州刺史假節鎮武昌以爲翼繼援<lb/>
徵徐州刺史何充爲都督揚豫徐州之琅邪諸軍<lb/>
事領揚州刺史録尚書事輔政以琅邪内史桓温<lb/>
爲都督青徐兖三州諸軍事徐州刺史徴江州刺<lb/>
史楮裒爲衞將軍領中書令<lb/>
二年夏四月征西將軍庾翼使梁州刺史桓宣撃<lb/>
趙將李羆於丹水爲羆所敗翼貶宣爲建威將軍<lb/>
宣慙憤成疾　秋八月庚辰卒翼以長子方之<lb/>
<pb n="KR2c0001_SBCK_015-8a"/>
爲義城太守代領宣衆又以司馬應誕爲襄陽太<lb/>
守參軍司馬勲爲梁州刺史戍西城　中書令禇<lb/>
裒固辭樞要閏月丁巳以裒爲左將軍都督兖州<lb/>
徐州之琅邪諸軍事兖州刺史鎮金城　秋九<lb/>
月帝崩穆帝即位以裒爲侍中衞將軍録尚書事<lb/>
持節督刺史如故裒以近戚懼獲譏嫌上䟽固請<lb/>
居藩改授都督徐兖青三州楊州之二郡諸軍事<lb/>
衞將軍徐兖二州刺史鎮京口　冬十月江州<lb/>
刺史庾冰有疾太后徴冰輔政冰辭十一月庚辰<lb/>
卒庾翼以家國情事留子方之爲建武將軍戍襄<lb/>
陽方之年少以參軍毛穆之爲建武司馬以輔之<lb/>
<pb n="KR2c0001_SBCK_015-8b"/>
穆之寳之子也翼還鎮夏口詔翼復督江州又領<lb/>
豫州刺史翼辭豫州復欲移鎮樂鄉詔不許翼仍<lb/>
繕修軍器大佃積榖以圖後舉<lb/>
穆帝永和元年春正月詔徴衞將軍禇裒欲以爲<lb/>
楊州刺史録尚書事吏部尚書劉遐長史王胡之<lb/>
說裒曰㑹稽王令徳雅望國之周公也足下宜以<lb/>
大政授之裒乃固辭歸藩壬戌以㑹稽王昱爲撫<lb/>
軍大將軍録尚書六條事　都亭肅侯庾翼疽發<lb/>
于背表子爰之行輔國將軍荆州刺史委以後任<lb/>
司馬義陽朱燾爲南蠻校尉以千人守巴陵　秋<lb/>
七月庚午卒　庾翼旣卒朝議皆以諸庾世在西<lb/>
<pb n="KR2c0001_SBCK_015-9a"/>
藩人情所安宜依翼所請以庾爰之代其任何充<lb/>
曰荆楚國之西門戸口百萬北帶彊胡西隣勁蜀<lb/>
地埶險阻周旋萬里得人則中原可定失人則社<lb/>
稷可憂陸抗所謂存則吳存亡則吳亡者也豈可<lb/>
以白靣少年當之哉桓温英略過人有文武器幹<lb/>
西夏之任無出温者議者又曰庾爰之肯避温乎<lb/>
如令阻兵恥懼不淺充曰温足以制之諸君勿憂<lb/>
丹楊尹劉惔毎竒温才然知其有不臣之志謂㑹<lb/>
稽王昱曰温不可使居形勝之地其位號常宜抑<lb/>
之勸昱自鎮上流以己爲軍司昱不聽又請自行<lb/>
亦不聽庚辰以徐州刺史桓温爲安西將軍持節<lb/>
<pb n="KR2c0001_SBCK_015-9b"/>
都督荆司雍益梁寜六州諸軍事領䕶南蠻校尉<lb/>
荆州刺史爰之果不敢爭又以劉惔監沔中諸軍<lb/>
事領義成太守代庾方之徙方之爰之于豫章桓<lb/>
温甞乗雪欲獵先過劉惔惔見其裝束甚嚴謂之<lb/>
曰老賊欲持此何爲温笑曰我不爲此卿安得坐<lb/>
談乎<lb/>
二年春二月禇裒薦前光禄大夫顧和前司徒左<lb/>
長史殷浩三月丙子以和爲尚書令浩爲建武將<lb/>
軍楊州刺史和有母喪固辭不起謂所親曰古人<lb/>
有釋衰絰從王事者以其才足幹時故也如和者<lb/>
正足以虧孝道傷風俗耳識者美之浩亦固辭㑹<lb/>
<pb n="KR2c0001_SBCK_015-10a"/>
稽王昱與浩書曰屬當厄運危弊理極足下沈識<lb/>
淹長足以經濟若復深存挹退茍遂本懷吾恐天<lb/>
下之事於此去矣足下去就即時之廢興則家國<lb/>
不異足下宜深思之浩乃就職<lb/>
四年夏四月㑹稽王昱以楊州刺史殷浩有盛名<lb/>
朝野推服乃引爲心膂與參綜朝權欲以抗温由<lb/>
是與温寖相疑貳浩以征北長史荀羡前江州刺<lb/>
史王羲之夙有令名擢羨爲吳國内史羲之爲護<lb/>
軍將軍以爲羽翼羡㽔<hi>弟之</hi>羲之導之從子也羲之<lb/>
以爲内外恊和然後國家可安勸浩及羨不宜與<lb/>
温<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>隙浩不從<lb/>
<pb n="KR2c0001_SBCK_015-10b"/>
五年夏六月桓温聞趙亂出屯安陸遣諸將經營<lb/>
北方趙楊州刺史王浹舉夀春降西中郎將陳逵<lb/>
進據夀春征北大將軍禇裒上表請伐趙即日戒<lb/>
嚴直指泗口朝議以裒事任貴重不宜深入宜先<lb/>
遣偏師裒奏言前已遣前鋒督䕶王頥之等徑造<lb/>
彭城後遣督護麋嶷進據下邳今宜速發以成聲<lb/>
埶　秋七月加裒征討大都督督徐兖青楊豫<lb/>
五州諸軍事裒帥衆三萬徑赴彭城北方士民降<lb/>
附者日以千計朝野皆以爲中原指期可復光禄<lb/>
大夫蔡謨獨謂所親曰胡滅誠爲大慶然恐更貽<lb/>
朝廷之憂其人曰何謂也謨曰夫能順天乗時濟<lb/>
<pb n="KR2c0001_SBCK_015-11a"/>
羣生於艱難者非上聖與英雄不能爲也自餘則<lb/>
莫若度徳量力觀今日之事殆非時賢所及必將<lb/>
經營分表疲民以逞旣而材略踈短不能副心財<lb/>
殫力竭智勇俱困安得不憂及朝廷乎魯郡民五<lb/>
百餘家相與起兵附晉求援於禇裒裒遣部將王<lb/>
龕李邁將銳卒三千迎之趙南討大都督李農帥<lb/>
騎二萬與龕等戰於代陂龕等大敗皆沒於趙八<lb/>
月裒退屯廣陵陳逵聞之焚夀春積聚毁城遁還<lb/>
裒上䟽乞自貶詔不許命裒還鎮京口解征討都<lb/>
督時河北大亂遺民二十餘萬口渡河欲來歸附<lb/>
㑹裒已還威埶不接皆不能自㧞死亡略盡　冬<lb/>
<pb n="KR2c0001_SBCK_015-11b"/>
十一月都鄉元穆侯禇裒還至京口聞哭聲甚多<lb/>
以問左右對曰皆代陂死者之家也裒慙憤發疾<lb/>
十二月己酉卒以吳國内史荀羨爲使持節監徐<lb/>
兖二州楊州之晉陵諸軍事徐州刺史時年二十<lb/>
八中興方伯未有如羨之少者<lb/>
六年春正月朝廷聞中原大亂復謀進取己丑以<lb/>
楊州刺史殷浩爲中軍將軍假節都督楊豫徐兖<lb/>
青五州諸軍事以蒲洪爲氐王使持節征北大將<lb/>
軍都督河北諸軍事冀州刺史廣川郡公蒲健爲<lb/>
假節右將軍監河北征討前鋒諸軍事襄國公<lb/>
七年　初桓温聞石氏亂上䟽請出師經略中原<lb/>
<pb n="KR2c0001_SBCK_015-12a"/>
事久不報温知朝廷杖殷浩以抗已甚忿之然素<lb/>
知浩之爲人亦不之憚也以國無他釁遂得相持<lb/>
彌年雖有君臣之跡羈縻而已八州士衆資調殆<lb/>
不爲國家用屢求北伐詔書不聽十二月辛未温<lb/>
拜表輒行帥衆四五萬順流而下軍于武昌朝廷<lb/>
大懼殷浩欲去位以避温又欲以騶虞幡駐温軍<lb/>
吏部尚書王彪之言於㑹稽王昱曰此屬皆自爲<lb/>
計非能保社稷爲殿下計也若殷浩去職人情離<lb/>
駭天子獨坐當此之際必有任其責者非殿下而<lb/>
誰乎又謂浩曰彼若抗表問罪卿爲之首事任如<lb/>
此猜釁已成欲作匹夫豈有全地邪且當静以待<lb/>
<pb n="KR2c0001_SBCK_015-12b"/>
之令相王與手書示以款誠爲陳成敗彼必旋師<lb/>
若不從則遣中詔又不從乃當以正義相裁柰何<lb/>
無故忩忩先自猖獗乎浩曰決大事正自難頃日<lb/>
來欲使人悶聞卿此謀意始得了彪之彬之子也<lb/>
撫軍司馬髙崧言於昱曰王宜致書諭以禍福自<lb/>
當返斾如其不爾便六軍整駕逆順於兹判矣乃<lb/>
於坐爲昱草書曰寇難宜平時㑹宜接此實爲國<lb/>
逺圖經略大筭能弘斯㑹非足下而誰但以比興<lb/>
師動衆要當以資實爲本運轉之艱古人所難不<lb/>
可易之於始而不熟慮頃所以深用爲疑惟在此<lb/>
耳然異常之舉衆之所駭遊聲噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>想足下亦少<lb/>
<pb n="KR2c0001_SBCK_015-13a"/>
聞之茍患失之無所不至或能望風振擾一時崩<lb/>
散如此則望實並喪社稷之事去矣皆由吾闇弱<lb/>
徳信不著不能鎮静羣庶保固維城所以内愧于<lb/>
心外慙良友吾與足下雖職有内外安社稷保家<lb/>
國其致一也天下安危繋之明徳當先思寜國而<lb/>
後圖其外使王基克隆大義弘著所望於足下區<lb/>
區誠懐豈可復顧嫌而不盡哉温即上䟽惶恐致<lb/>
謝回軍還鎮<lb/>
八年春正月尚書左丞孔嚴言於殷浩曰比來衆<lb/>
情良可寒心不知使君當何以鎮之愚謂宜明受<lb/>
任之方韓彭專征伐蕭曹守管籥内外之任各有<lb/>
<pb n="KR2c0001_SBCK_015-13b"/>
攸司深思廉藺屈身之義平勃交歡之謀令穆然<lb/>
無閒然後可以保大定功也觀頃日降附之徒皆<lb/>
人靣獸心貪而無親恐難以義感也浩不從嚴愉<lb/>
之從子也浩上䟽請北出許洛詔許之以安西將<lb/>
軍謝尚北中郎將荀羨爲督統進屯夀春謝尚不<lb/>
能撫慰張遇遇怒據許昌叛使其將上官恩據洛<lb/>
陽樂弘攻督護戴施於倉垣浩軍不能進三月命<lb/>
荀羨鎮淮隂尋加監青州諸軍事又領兖州刺史<lb/>
鎮下邳　姚弋仲卒子襄帥衆歸晉襄單騎渡淮見<lb/>
謝尚于夀春尚聞其名命去仗衞幅巾待之歡若<lb/>
平生襄慱學善談論江東人士皆重之　夏四<lb/>
<pb n="KR2c0001_SBCK_015-14a"/>
月秦以張遇爲征東大將軍豫州牧六月謝尚姚<lb/>
襄共攻張遇于許昌秦主健遣丞相東海王雄衞<lb/>
大將軍平昌王菁略地闗東帥步騎二萬救之丁<lb/>
亥戰于潁水之誡橋尚等大敗死者萬五千人尚<lb/>
犇還淮南襄棄輜重送尚于芍陂尚悉以後事付<lb/>
襄殷浩聞尚敗退屯夀春　秋七月秦丞相雄<lb/>
徙張遇及陳潁許洛之民五萬餘戸於闗中以右<lb/>
衞將軍楊羣爲豫州刺史鎮許昌謝尚降號建威<lb/>
將軍　殷浩之北伐也中軍將軍王羲之以書止<lb/>
之不聽旣而無功復謀再舉羲之遺浩書曰今以<lb/>
區區江左天下寒心固巳乆矣力爭武功非所當<lb/>
<pb n="KR2c0001_SBCK_015-14b"/>
作自頃處内外之任者未有深謀逺慮而疲竭根<lb/>
本各從所志竟無一功可論遂令天下將有土崩<lb/>
之埶任其事者豈得辭四海之責哉今軍破於外<lb/>
資竭於内保淮之志非所復及莫若還保長江督<lb/>
將各復舊鎮自長江以外羈縻而已引咎責躬更<lb/>
爲善治省其賦役與民更始庶可以救倒懸之急<lb/>
也使君起於布衣任天下之重當董統之任而敗<lb/>
喪至此恐闔朝羣賢未有與人分其謗者若猶以<lb/>
前事爲未工故復求之於分外宇宙雖廣自容何<lb/>
所此愚智所不解也又與㑹稽王昱牋曰爲人臣<lb/>
者誰不願尊其主比隆前世況遇難得之運哉顧<lb/>
<pb n="KR2c0001_SBCK_015-15a"/>
力有所不及豈可不權輕重而處之也今雖有可<lb/>
喜之㑹内求諸已而所憂乃重於所喜功未可期<lb/>
遺黎殱盡勞役無時徴求日重以區區吳越經緯<lb/>
天下十分之九不亡何待而不度徳量力不弊不<lb/>
已此封内所痛心歎悼而莫敢吐誠者也往者不<lb/>
可諌來者猶可追願殿下更垂三思先爲不可勝<lb/>
之基須根立埶舉謀之未晚若不行恐麋鹿之游<lb/>
將不止林數而已願殿下蹔廢虚逺之懷以救倒<lb/>
懸之急可謂以亡爲存轉禍爲福也不從九月浩<lb/>
屯泗口遣河南太守戴施據石門滎陽太守劉遯<lb/>
戍倉垣浩以軍興罷遣太學生徒學校由此遂廢<lb/>
<pb n="KR2c0001_SBCK_015-15b"/>
冬十月謝尚遣冠軍將軍王侠攻許昌克之秦豫<lb/>
州刺史楊羣退屯弘農徴尚爲給事中戍石頭<lb/>
九年秋七月張遇叛秦伏誅九月姚襄屯歷陽以<lb/>
燕秦方彊未有北伐之志乃夾淮廣興屯田訓厲<lb/>
將士殷浩在夀春惡其彊盛囚襄諸弟屢遣刺客<lb/>
刺之刺客皆以情告襄安北將軍魏統卒弟憬代<lb/>
領部曲浩潜遣憬帥衆五千襲之襄斬憬并其衆<lb/>
浩愈惡之使龍驤將軍劉啓守譙遷襄于梁國蠡<lb/>
臺表授梁國内史魏憬子弟數往來夀春襄益疑<lb/>
懼遣參軍權翼使於浩浩曰身與姚平北共爲王<lb/>
臣休戚同之平北每舉動自專甚失輔車之理豈<lb/>
<pb n="KR2c0001_SBCK_015-16a"/>
所望也翼曰平北英姿絶世擁兵數萬而逺歸晉<lb/>
室者以朝廷有道宰輔明哲故也今將軍輕信讒<lb/>
慝之言與平北有隙愚謂猜嫌之端在此不在彼<lb/>
也浩曰平北姿性豪邁生殺自由又縱小人掠奪<lb/>
吾馬王臣之體固若是乎翼曰平北歸命聖朝豈<lb/>
肯妄殺無辜姦宄之人亦王灋所不容也殺之何<lb/>
害浩曰然則掠馬何也翼曰將軍謂平北雄武難<lb/>
制終將討之故取馬欲以自衞耳浩笑曰何至是<lb/>
也　初浩隂遣人誘秦梁安雷弱兒使殺秦主健<lb/>
許以闗右之任弱兒等僞許之且請兵應接浩聞<lb/>
張遇作亂健兄子輔國將軍黄眉自洛陽西犇以<lb/>
<pb n="KR2c0001_SBCK_015-16b"/>
爲安等事已成　冬十月浩自夀春帥衆七萬<lb/>
北伐欲進據洛陽修復園陵吏部尚書王彪之上<lb/>
㑹稽王昱牋以爲弱兒等容有詐僞浩未應輕進<lb/>
不從浩以姚襄爲前驅襄引兵北行度浩將至詐<lb/>
令部衆夜遁隂伏甲以邀之浩聞而追襄至山桑<lb/>
襄縱兵撃之浩大敗棄輜重走保譙城襄俘斬萬<lb/>
餘悉收其資仗使兄益守山桑襄復如淮南㑹稽<lb/>
王昱謂王彪之曰君言無不中張陳無以過也<lb/>
　冬十一月殷浩使部將劉啓王彬之攻姚益于<lb/>
山桑姚襄自淮南撃之啓彬之皆敗死襄進據芍<lb/>
陂十二月姚襄濟淮屯盱眙招掠流民衆至七萬<lb/>
<pb n="KR2c0001_SBCK_015-17a"/>
分置守宰勸課農桑遣使詣建康罪狀殷浩并自<lb/>
陳謝詔以謝尚都督江西淮南諸軍事豫州刺史<lb/>
鎮歷陽<lb/>
十年故魏降将周成反自宛襲洛陽　殷浩連年<lb/>
北伐師徒屢敗糧械都盡征西將軍桓温因朝野<lb/>
之怨上䟽數浩之罪請廢之朝廷不得已免浩爲<lb/>
庶人徙東陽之信安自此内外大權一歸於温矣<lb/>
春二月乙丑桓温統步騎四萬發江陵水軍自襄<lb/>
陽入均口至南鄉步兵自浙川趣武闗命司馬勲<lb/>
出子午道以伐秦　姚襄遣使降燕三月桓温别<lb/>
將攻上洛獲秦荆二州刺史郭敬進撃青泥破之<lb/>
<pb n="KR2c0001_SBCK_015-17b"/>
司馬勲掠秦西鄙凉秦州刺史王擢攻陳倉以應<lb/>
温秦主健遣太子萇丞相雄淮南王生平昌王菁<lb/>
北平王碩帥衆五萬軍于嶢柳以拒温　夏四<lb/>
月己亥温與秦兵戰于藍田秦淮南王生單騎突<lb/>
陳出入以十數殺傷晉將士甚衆温督衆力戰秦<lb/>
兵大敗將軍桓沖又敗秦丞相雄于白鹿原沖温<lb/>
之弟也温轉戰而前壬寅進至灞上秦太子萇等<lb/>
退屯城南秦主健與老弱六千固守長安小城悉<lb/>
發精兵三萬遣大司馬雷弱兒等與萇合兵以拒<lb/>
温三輔郡縣皆來降温撫諭居民使安堵復業民<lb/>
爭持牛酒迎勞男女夾路觀之耆老有垂泣者曰<lb/>
<pb n="KR2c0001_SBCK_015-18a"/>
不圖今日復覩官軍　夏五月北海王猛少好<lb/>
學倜儻有大志不屑細務人皆輕之猛悠然自得<lb/>
隱居華隂聞桓温入闗披褐詣之捫虱而談當世<lb/>
之務旁若無人温異之問曰吾奉天子之命將銳<lb/>
兵十萬爲百姓除殘賊而三秦豪傑未有至者何<lb/>
也猛曰公不逺數千里深入敵境今長安咫尺而<lb/>
不度灞水百姓未知公心所以不至温嘿然無以<lb/>
應徐曰江東無卿比也乃署猛軍謀祭酒温與秦<lb/>
丞相雄等戰于白鹿原温兵不利死者萬餘人初<lb/>
温指秦麥以爲糧旣而秦人悉芟麥清野以待之<lb/>
温軍乏食六月丁丑徙闗中三千餘戸而歸以王<lb/>
<pb n="KR2c0001_SBCK_015-18b"/>
猛爲髙官督護欲與俱還猛辭不就呼延毒帥衆<lb/>
一萬從温還秦太子萇等隨温撃之比至潼闗温<lb/>
軍屢敗失亡以萬數温之屯灞上也順陽太守薛<lb/>
珍勸温徑進逼長安温弗從珍以偏師獨濟頗有<lb/>
所獲及温退乃還顯言於衆自矜其勇而咎温之<lb/>
持重温殺之　秋九月桓温還自伐秦帝遣侍<lb/>
中黄門勞温于襄陽<lb/>
十一年夏四月姚襄所部多勸襄北還襄從之五<lb/>
月襄攻冠軍將軍髙季於外黄㑹季卒襄進據許<lb/>
昌　冬十月以豫州刺史謝尚督并冀幽三州<lb/>
鎮夀春<lb/>
<pb n="KR2c0001_SBCK_015-19a"/>
十二年春二月桓温請移都洛陽修復園陵章十<lb/>
餘上不許拜征討大都督督司冀二州諸軍事以<lb/>
討姚襄　夏四月姚襄自許昌攻周成于洛陽<lb/>
　　秋七月姚襄攻洛陽踰月不克長史王亮諌<lb/>
曰明公英名蓋世兵彊民附今頓兵堅城之下力<lb/>
屈威挫或爲它宼所乗此危亡之道也襄不從桓<lb/>
温自江陵北伐遣督護髙武據魯陽輔國將軍戴<lb/>
施屯河上自帥大兵繼進與寮屬登平乗樓望中<lb/>
原歎曰遂使神州陸沈百年丘墟王夷甫諸人不<lb/>
得不任其責記室陳郡袁宏曰運有興廢豈必諸<lb/>
人之過温作色曰昔劉景升有千斤大牛噉芻豆<lb/>
<pb n="KR2c0001_SBCK_015-19b"/>
十倍於常牛負重致逺曾不若一羸牸魏武入荆<lb/>
州殺以享軍八月己亥温至伊水姚襄撤圍拒之<lb/>
匿精鋭於水北林中遣使謂温曰承親帥王師以<lb/>
來襄今奉身歸命願敕三軍小却當拜伏路左温<lb/>
曰我自開復中原展敬山陵無預君事欲來者便<lb/>
前相見在近何煩使人襄拒水而戰温結陳而前<lb/>
親𬒳甲督戰襄衆大敗死者數千人襄帥麾下數<lb/>
千騎犇于洛陽北山其夜民棄妻子隨襄者五千<lb/>
餘人襄勇而愛人雖戰屢敗民知襄所在輒扶老<lb/>
擕幼奔馳而赴之温軍中傳言襄病創已死許洛<lb/>
士女爲温所得者無不北望而泣襄西走温追之<lb/>
<pb n="KR2c0001_SBCK_015-20a"/>
不及弘農楊亮自襄所來奔温問襄之爲人亮曰<lb/>
襄神明器宇孫䇿之儔而雄武過之周成帥衆出<lb/>
降温屯故太極殿前既而徙屯金墉城己丑謁諸<lb/>
陵有毁壞者修復之各置陵令表鎮西將軍謝尚<lb/>
都督司州諸軍事鎮洛陽以尚未至留潁川太守<lb/>
毛穆之督護陳午河南太守戴施以二千人戍洛<lb/>
陽衛山陵徙降民三千餘家於江漢之間執周成<lb/>
以歸姚襄奔平陽秦并州刺史尹赤復以衆降襄<lb/>
襄遂據襄陵秦大將軍張平擊之襄爲平所敗乃<lb/>
與平約爲兄弟各罷兵　冬十一月詔遣兼司<lb/>
空散騎常侍車灌等持節如洛陽修五陵十二月<lb/>
<pb n="KR2c0001_SBCK_015-20b"/>
庚戌帝及羣臣皆服緦臨於太極殿三日　司州<lb/>
都督謝尚以疾不行以丹楊尹王胡之代之未行<lb/>
而卒胡之廙之子也<lb/>
　　　桓温伐燕<lb/>
晉穆帝升平二年　趙之亡也其將髙昌遣使降<lb/>
燕已而降晉又降秦各受爵位欲中立以自固燕<lb/>
主儁使司空陽騖討昌於東燕<lb/>
三年夏六月髙昌不能拒燕　秋七月自白馬<lb/>
犇滎陽<lb/>
五年春二月髙昌卒燕河内太守吕護并其衆遣<lb/>
使來降拜護冀州刺史護欲引晉兵以襲鄴三月<lb/>
<pb n="KR2c0001_SBCK_015-21a"/>
燕太宰恪將兵五萬冠軍將軍皇甫眞將兵萬人<lb/>
共討之燕兵至野王護嬰城自守護軍將軍傅顔<lb/>
請急攻之以省大費恪曰老賊輕變多矣觀其守<lb/>
僃未易猝攻頃攻黎陽多殺精鋭卒不能拔自取<lb/>
困辱護内無蓄積外無救援我深溝髙壘坐而守<lb/>
之休兵養士離間其黨於我不勞而賊勢日蹙不<lb/>
過十旬取之必矣何爲多殺士卒以求旦夕之功<lb/>
乎乃築長圍守之　夏四月桓温以其弟黄門<lb/>
郎豁督沔中七郡諸軍事兼新野義城二郡太守<lb/>
將兵取許昌破燕將慕容塵　燕人圍野王數月<lb/>
吕護遣其將張興出戰傅顔擊斬之城中日蹙皇<lb/>
<pb n="KR2c0001_SBCK_015-21b"/>
甫眞戒部將曰護勢窮犇突必擇虚隙而投之吾<lb/>
所部士卒多羸器甲不精宜深爲之僃乃多課櫓<lb/>
楯親察行夜者護食盡果夜悉精鋭趨眞所部突<lb/>
圍不得出太宰恪引兵擊之護衆死傷殆盡棄妻<lb/>
子犇滎陽恪存撫降民給其廩食徙士人將帥於<lb/>
鄴自餘各隨所樂以護參軍廣平梁琛爲中書著<lb/>
作郎　冬十月吕護復叛犇燕燕人赦之以爲<lb/>
廣州刺史<lb/>
哀帝隆和元年春正月燕豫州刺史孫興請攻洛<lb/>
陽曰晉將陳祐弊卒千餘介守孤城不足取也燕<lb/>
人從其言遣寧南將軍吕護屯河隂　二月辛<lb/>
<pb n="KR2c0001_SBCK_015-22a"/>
未以吳國内史庾希爲北中郎將徐兖二州刺史<lb/>
鎮下邳龍驤將軍袁眞爲西中郎將監護豫司并<lb/>
冀四州諸軍事豫州刺史鎮汝南並假節希冰之<lb/>
子也　燕吕護攻洛陽三月乙酉河南太守戴施<lb/>
犇宛陳祐告急五月丁巳桓温遣庾希及竟陵太<lb/>
守鄧遐帥舟師三千人助祐守洛陽遐嶽之子也<lb/>
温上䟽請遷都洛陽自永嘉之亂播流江表者請<lb/>
一切北徙以實河南朝廷畏温不敢爲異而北土<lb/>
蕭條人情疑懼雖並知不可莫敢先諫散騎常侍<lb/>
領著作郎孫綽上䟽曰昔中宗龍飛非惟信順恊<lb/>
於天人實賴萬里長江畫而守之耳今自喪亂已<lb/>
<pb n="KR2c0001_SBCK_015-22b"/>
來六十餘年河洛丘墟函夏蕭條士民播流江表<lb/>
已經數世存者老子長孫亡者丘隴成行雖北風<lb/>
之思感其素心目前之哀實爲交切若遷都旋軫<lb/>
之日中興五陵即復𬗟成遐域泰山之安既難以<lb/>
理保烝烝之思豈不纒於聖心哉温今此舉誠欲<lb/>
大覽始終爲國逺圖而百姓震駭同懷危懼豈不<lb/>
以反舊之樂賖而趨死之憂促哉何者植根江外<lb/>
數十年矣一朝頓欲拔之驅踧於空荒之地提挈<lb/>
萬里踰險浮深離墳墓棄生業田宅不可復售舟<lb/>
車無從而得捨安樂之國適習亂之鄉將頓仆道<lb/>
塗飄溺江川僅有逹者此仁者所宜哀矜國家所<lb/>
<pb n="KR2c0001_SBCK_015-23a"/>
宜深慮也臣之愚計以爲且宜遣將帥有威名資<lb/>
實者先鎮洛陽掃平梁許清壹河南運漕之路既<lb/>
通開墾之積已豐犲狼逺竄中夏小康然後可徐<lb/>
議遷徙耳柰何捨百勝之長理舉天下而一擲哉<lb/>
綽楚之孫也少慕髙尚嘗著遂初賦以見志温見<lb/>
綽表不恱曰致意興公何不尋君遂初賦而知人<lb/>
家國事邪時朝廷憂懼將遣侍中止温揚州刺史<lb/>
王述曰温欲以虚聲威朝廷耳非事實也但從之<lb/>
自無所至乃詔温曰在昔喪亂忽涉五紀戎狄肆<lb/>
㬥繼襲凶跡眷言西顧慨歎盈懷知欲躬帥三軍<lb/>
蕩滌氛穢廓清中畿光復舊京非夫外身徇國孰<lb/>
<pb n="KR2c0001_SBCK_015-23b"/>
能若此諸所處分委之髙筭但河洛丘墟所營者<lb/>
廣經始之勤政勞懷也事果不行温又議移洛陽<lb/>
鍾虡述曰永嘉不競暫都江左方當蕩平區宇旋<lb/>
軫舊京若其不爾宜改遷園陵不應先事鍾虡温<lb/>
乃止朝廷以交廣遼逺改授温都督并司冀三州<lb/>
温表辭不受　秋七月吕護退守小平津中流<lb/>
矢而卒燕將叚崇收軍北渡屯于野王鄧遐進屯<lb/>
新城八月西中郎將袁眞進屯汝南運衆五萬斛<lb/>
以饋洛陽　冬十二月庾希自下邳退屯山陽<lb/>
袁眞自汝南退屯夀陽<lb/>
興寧元年夏四月燕寧東將軍慕容忠攻滎陽太<lb/>
<pb n="KR2c0001_SBCK_015-24a"/>
守劉逺逺犇魯陽　五月以西中郎將袁眞都<lb/>
督司冀并三州諸軍事北中郎將庾希都督青州<lb/>
諸軍事　癸卯燕人拔密城劉逺犇江陵　冬<lb/>
十月燕鎮南將軍慕容塵攻陳留太守袁披于長<lb/>
平汝南太守朱斌乗虚襲許昌克之<lb/>
二年春二月燕太傅評龍驤將軍李洪略地河南<lb/>
　　夏四月甲辰燕李洪攻許昌汝南敗晉兵於<lb/>
懸瓠潁川太守李福戰死汝南太守朱斌犇夀春<lb/>
陳郡太守朱輔退保彭城大司馬温遣西中郎將<lb/>
袁眞等禦之温帥舟師屯合肥燕人遂拔許昌汝<lb/>
南陳郡徙萬餘戸于幽冀二州遣鎮南將軍慕容<lb/>
<pb n="KR2c0001_SBCK_015-24b"/>
塵屯許昌　秋八月燕太宰恪將取洛陽先遣<lb/>
人招納士民逺近諸塢皆歸之乃使司馬恱希軍<lb/>
于盟津豫州刺史孫興軍于成臯初沈充之子勁<lb/>
以其父死於逆亂志欲立功以雪舊恥年三十餘<lb/>
以刑家不得仕吳興太守王胡之爲司州刺史上<lb/>
䟽稱勁才行請解禁錮參其府事朝廷許之㑹胡<lb/>
之以病不行及燕人逼洛陽冠軍將軍陳祐守之<lb/>
衆不過二千勁自表求配祐效力詔以勁補冠軍<lb/>
長史令自募壯士得千餘人以行勁屢以少擊燕<lb/>
衆摧破之而洛陽糧盡援絶祐自度不能守乃以<lb/>
救許昌爲名九月留勁以五百人守洛陽祐帥衆<lb/>
<pb n="KR2c0001_SBCK_015-25a"/>
而東勁喜曰吾志欲致命今得之矣祐聞許昌已<lb/>
沒遂犇新城燕恱希引兵略河南諸城盡取之<lb/>
三年春正月大司馬温移鎮姑孰二月乙未以其<lb/>
弟右將軍豁監荆州楊州之義城雍州之京兆諸<lb/>
軍事領荆州刺史加江州刺史桓沖監江州及荆<lb/>
豫八郡諸軍事並假節司徒昱聞陳祐棄洛陽㑹<lb/>
大司馬温于洌洲共議征討丙申帝崩于西堂事<lb/>
遂寢　燕太宰恪吳王垂共攻洛陽恪謂諸將曰<lb/>
卿等常患吾不攻今洛陽城髙而兵弱易克也勿<lb/>
更畏懦而怠惰遂攻之三月克之執揚武將軍沈<lb/>
勁勁神氣自若恪將宥之中軍将軍慕輿虔曰勁<lb/>
<pb n="KR2c0001_SBCK_015-25b"/>
雖竒士觀其志度終不爲人用今赦之必爲後患<lb/>
遂殺之恪略地至崤澠闗中大震秦王堅自將屯<lb/>
陜城以備之燕人以左中郎將慕容筑爲洛州刺<lb/>
史鎮金墉吳王垂爲都督荆楊洛徐兖豫雍益凉<lb/>
秦十州諸軍事征南大將軍荆州牧配兵一萬鎮<lb/>
魯陽<lb/>
海西公太和元年冬十月燕撫軍將軍下邳王厲<lb/>
冦兖州拔魯髙平數郡置守宰而還　十二月<lb/>
南陽督護趙億據宛城降燕太守桓澹走保新野<lb/>
燕人遣南中郎將趙盤自魯陽戍宛<lb/>
二年夏四月燕慕容塵冦竟陵太守羅崇擊破之<lb/>
<pb n="KR2c0001_SBCK_015-26a"/>
荆州刺史桓豁竟陵太守羅崇攻宛拔之趙億走<lb/>
趙盤退歸魯陽豁追擊盤於雉城擒之留兵戍宛<lb/>
而還　秋九月以㑹稽内史郗愔爲都督徐兖<lb/>
青幽楊州之晉陵諸軍事徐兖二州刺史鎮京口<lb/>
四年春三月大司馬温請與徐兖二州刺史郗愔<lb/>
江州刺史桓沖豫州刺史袁真等伐燕初愔在北<lb/>
府温常云京口酒可飲兵可用深不欲愔居之而<lb/>
愔暗於事機乃遣温牋欲共奬王室請督所部出<lb/>
河上愔子超爲温參軍取視寸寸毁裂乃更作愔<lb/>
牋自陳非將帥才不堪軍旅老病乞閑地自養勸<lb/>
温并領已所統温得牋大喜即轉愔冠軍將軍㑹<lb/>
<pb n="KR2c0001_SBCK_015-26b"/>
稽内史温自領徐兖二州刺史　夏四月庚戌<lb/>
温帥步騎五萬發姑熟　大司馬温自兖州伐燕<lb/>
郗超曰道逺汴水又淺恐漕運難通温不從六月<lb/>
辛丑温至金鄉天旱水道絶温使冠軍將軍毛虎<lb/>
生鑿鉅野三百里引汶水㑹于清水虎生寶之子<lb/>
也温引舟自清水入河舳艫數百里郗超曰清水<lb/>
入河難以通運若冦不戰運道又絶因敵爲資復<lb/>
無所得此危道也不若盡舉見衆直趨鄴城彼畏<lb/>
公威名必望風逃潰北歸遼碣若能出戰則事可<lb/>
立決若欲城鄴而守之則當此盛夏難爲功力百<lb/>
姓布野盡爲官有易水以南必交臂請命矣但恐<lb/>
<pb n="KR2c0001_SBCK_015-27a"/>
明公以此計輕鋭勝負難必欲務持重則莫若頓<lb/>
兵河濟控引漕運俟資儲充備至來夏乃進兵雖<lb/>
如賖遲然期於成功而已捨此二䇿而連軍北上<lb/>
進不速決退必愆乏賊因此勢以日月相引漸及<lb/>
秋冬水更澁滯且北土早寒三軍裘褐者少恐於<lb/>
時所憂非獨無食而已温又不從温遣建威將軍<lb/>
檀玄攻胡陸拔之獲燕寧東將軍慕容忠燕主暐<lb/>
以下邳王厲爲征討大都督帥步騎二萬逆戰于<lb/>
黄墟厲兵大敗單馬犇還髙平太守徐翻舉郡來<lb/>
降前鋒鄧遐朱序敗燕將傅顔於林渚暐復遣樂<lb/>
安王臧統諸軍拒温臧不能抗乃遣散騎常侍李<lb/>
<pb n="KR2c0001_SBCK_015-27b"/>
鳯求救于秦秋七月温屯武陽燕故兖州刺史孫<lb/>
元帥其族黨起兵應温温至枋頭暐及太傅評大<lb/>
懼謀犇和龍吳王垂曰臣請擊之若其不捷走未<lb/>
晚也暐乃以垂代樂安王臧爲使持節南討大都<lb/>
督帥征南將軍范陽王徳等衆五萬以拒温垂表<lb/>
司徒左長史申㣧黄門侍郎封孚尚書郎悉羅騰<lb/>
皆從軍㣧鍾之子孚放之子也暐又遣散騎侍郎<lb/>
樂嵩請救于秦許賂以虎牢以西之地秦王堅引<lb/>
羣臣議于東堂皆曰昔桓温伐我至灞上燕不我<lb/>
救今温伐燕我何救焉且燕不稱藩於我我何爲<lb/>
救之王猛密言於堅曰燕雖彊大慕容評非温敵<lb/>
<pb n="KR2c0001_SBCK_015-28a"/>
也若温舉山東進屯洛邑收幽冀之兵引并豫之<lb/>
粟觀兵崤澠則陛下大事去矣今不如與燕合兵<lb/>
以退温温退燕亦病矣然後我承其弊而取之不<lb/>
亦善乎堅從之八月遣將軍茍池洛州刺史鄧羌<lb/>
帥步騎二萬以救燕出自洛陽軍至潁川又遣散<lb/>
騎侍郎姜撫報使于燕以王猛爲尚書令太子太<lb/>
傅封孚問於申㣧曰温衆彊士整乗流直進今大<lb/>
軍徒逡巡髙岸兵不接刃未見克殄之理事將何<lb/>
如㣧曰以温今日聲勢似能有爲然在吾觀之必<lb/>
無成功何則晉室衰弱温專制其國晉之朝臣未<lb/>
必皆與之同心故温之得志衆所不願也必將乖<lb/>
<pb n="KR2c0001_SBCK_015-28b"/>
阻以敗其事又温驕而恃衆怯於應變大衆深入<lb/>
值可乗之㑹反更逍遥中流不出赴利欲望持乆<lb/>
坐取全勝若糧廩愆懸情見勢屈必不戰自敗此<lb/>
自然之數也温以燕降人叚思爲鄉導悉羅騰與<lb/>
温戰生擒思温使故趙將李述徇趙魏騰又與虎<lb/>
賁中郎將染干津共擊斬之温軍奪氣初温使豫<lb/>
州刺史袁真攻譙梁開石門以通水運真克譙梁<lb/>
而不能開石門水運路塞九月燕范陽王徳帥騎<lb/>
一萬蘭臺治書侍御史劉當帥騎五千屯石門豫<lb/>
州刺史李邽帥州兵五千㫁温糧道當佩之子也<lb/>
德使將軍慕容宙帥騎一千爲前鋒與晉兵遇宙<lb/>
<pb n="KR2c0001_SBCK_015-29a"/>
曰晉人輕剽怯於䧟敵勇於乗退宜設餌以釣之<lb/>
乃使二百騎挑戰分餘騎爲三伏挑戰者兵未交<lb/>
而走晉兵追之宙帥伏以擊之晉兵死者甚衆温<lb/>
戰數不利糧儲復竭又聞秦兵將至丙申焚舟棄<lb/>
輜重鎧仗自陸道犇還以毛虎生督東燕等四郡<lb/>
諸軍事領東燕太守温自東燕出倉垣鑿井而飲<lb/>
行七百餘里燕之諸將爭欲追之吳王垂曰不可<lb/>
温初退惶恐以嚴設警備簡精鋭爲後拒擊之未<lb/>
必得志不如緩之彼幸吾未至必晝夜疾趨俟其<lb/>
士衆力盡氣衰然後擊之無不克矣乃帥八千騎<lb/>
徐行躡其後温果兼道而進數日垂告諸將曰温<lb/>
<pb n="KR2c0001_SBCK_015-29b"/>
可擊矣乃急追之及温於襄邑范陽王徳先帥勁<lb/>
騎四千伏於襄邑東澗中與垂夾擊温大破之斬<lb/>
首三萬級秦茍池邀擊温於譙又破之死者復以<lb/>
萬計孫元遂據武陽以拒燕燕左衛將軍孟髙討<lb/>
擒之　冬十月己巳大司馬温收散卒屯于山<lb/>
陽温深恥䘮敗乃歸罪於袁眞奏免眞爲庶人又<lb/>
免冠軍將軍鄧遐官眞以温誣已不服表温罪狀<lb/>
朝廷不報眞遂據夀春叛降燕且請救亦遣使如<lb/>
秦温以毛虎生領淮南太守守歷陽　燕主暐遣<lb/>
大鴻臚温統拜袁眞使持節都督淮南諸軍事征<lb/>
南大將軍楊州刺史封宜城公統未踰淮而卒<lb/>
<pb n="KR2c0001_SBCK_015-30a"/>
冬十一月辛丑丞相昱與大司馬温㑹涂中以謀<lb/>
後舉以温世子熈爲豫州刺史假節　十二月<lb/>
大司馬温發徐兖州民築廣陵城徙鎮之時征役<lb/>
既頻加之疫癘死者什四五百姓嗟怨祕書監太<lb/>
原孫盛作晉春秋直書時事大司馬温見之怒謂<lb/>
盛子曰枋頭誠爲失利何至乃如尊君所言若此<lb/>
史遂行自是闗君門户事其子遽拜謝請改之時<lb/>
盛年老家居性方嚴有軌度子孫雖班白待之愈<lb/>
峻至是諸子乃共號泣稽顙請爲百口切計盛大<lb/>
怒不許諸子遂私改之盛先已冩别本傳之外國<lb/>
及孝武帝購求異書得之於遼東人與見本不同<lb/>
<pb n="KR2c0001_SBCK_015-30b"/>
遂兩存之<lb/>
五年春二月癸酉袁眞卒陳郡太守朱輔立真子<lb/>
瑾爲建威將軍豫州刺史以保壽春遣其子乾之<lb/>
及司馬爨亮如鄴請命燕人以瑾爲揚州刺史輔<lb/>
爲荆州刺史　夏四月燕秦皆遣兵助袁瑾大<lb/>
司馬温遣督護笁瑶等禦之燕兵先至瑶等與戰<lb/>
於武丘破之南頓太守桓石䖍克南城石䖍温之<lb/>
弟子也　秋七月大司馬温自廣陵帥衆二萬<lb/>
討袁瑾以襄城太守劉波爲淮南内史將五千人<lb/>
鎮石頭波隗之孫也癸丑温敗瑾于壽春遂圍之<lb/>
燕左衛將軍孟髙將騎兵救瑾至淮北未渡㑹秦<lb/>
<pb n="KR2c0001_SBCK_015-31a"/>
伐燕燕召髙還<lb/>
簡文帝咸安元年春正月袁瑾朱輔求救於秦秦<lb/>
王堅以瑾爲楊州刺史輔爲交州刺史遣武衛將<lb/>
軍武都王鍳前將軍張蚝帥步騎二萬救之大司<lb/>
馬温遣淮南太守桓伊南頓太守桓石䖍等擊鍳<lb/>
蚝於石橋大破之秦兵退屯愼城伊宣之子也丁<lb/>
亥温拔壽春擒瑾及輔并其宗族送建康斬之<lb/>
　　　亘温滅蜀<lb/>
晉明帝大寜二年成主雄后任氏無子有妾子十<lb/>
餘人雄立其兄蕩之子班爲太子使任后母之羣<lb/>
臣請立諸子雄曰吾兄先帝之嫡統有竒材大功<lb/>
<pb n="KR2c0001_SBCK_015-31b"/>
事垂克而早世朕常悼之且班仁孝好學必能負<lb/>
荷先烈太傅驤司徒王達諫曰先王立嗣必子者<lb/>
所以明定分而防簒奪也宋宣公吳餘祭足以觀<lb/>
矣雄不聽驤退而流涕曰亂自此始矣班爲人謙<lb/>
恭下士動遵禮灋雄每有大議輙令豫之<lb/>
成帝咸和九年夏六月成主雄生瘍於頭身素多<lb/>
金創及病舊痕皆膿潰諸子皆惡而逺之獨太子<lb/>
班晝夜侍側不脱衣冠親爲吮膿雄召大將軍建<lb/>
寧王夀受遺詔輔政丁卯雄卒太子班即位以建<lb/>
寧王夀録尚書事政事皆委於夀及司徒何㸃尚<lb/>
書令王瓌班居中行䘮禮一無所預　秋九月成<lb/>
<pb n="KR2c0001_SBCK_015-32a"/>
主雄之子車騎將軍越屯江陽奔䘮至成都以太<lb/>
子班非雄所生意不服與其弟安東将軍期謀作<lb/>
亂班弟玝勸班遣越還江陽以期爲梁州刺史鎮<lb/>
葭萌班以未葬不忍遣推心待之無所疑閒遣玝<lb/>
出屯於涪冬十月癸亥朔越因班夜哭弑之於殯<lb/>
宫并殺班兄領軍將軍都矯太后任氏令罪狀班<lb/>
而廢之初期母冉氏賤任氏母養之期多才藝有<lb/>
令名及班死衆欲立越越奉期而立之甲子期即<lb/>
皇帝位謚班曰戾太子以越爲相國封建寧玉加<lb/>
大將軍夀大都督徙封漢王皆録尚書事以兄霸<lb/>
爲中領軍鎮南大將軍弟保爲鎮西大將軍汶山<lb/>
<pb n="KR2c0001_SBCK_015-32b"/>
太守從兄始爲征東大將軍代越鎮江陽丙寅葬<lb/>
雄於安都陵謚曰武皇帝廟號太宗始欲與夀共<lb/>
攻期夀不敢發始怒反譛夀於期請殺之期欲藉<lb/>
夀以討李玝故不許遣夀將兵向涪壽先遣使告<lb/>
玝以去就利害開其去路玝遂來犇詔以玝爲巴<lb/>
郡太守期以夀爲梁州刺史屯涪<lb/>
咸康元年秋九月成太子班之舅羅演與漢王相<lb/>
天水上官澹謀殺成主期立班子事覺期殺演澹<lb/>
及班母羅氏期自以得志輕諸舊臣信任尚書令<lb/>
景騫尚書姚華田襃中常侍許涪等刑賞大政皆<lb/>
決於數人希復關公卿襃無它才嘗勸成主雄立<lb/>
<pb n="KR2c0001_SBCK_015-33a"/>
期爲太子故有寵由是紀綱隳紊雄業始衰<lb/>
四年成主期驕虐日甚多所誅殺而籍沒其資財<lb/>
婦女由是大臣多不自安漢王壽素貴重有威名<lb/>
期及建寜王越等皆忌之壽懼不免每當入朝常<lb/>
詐爲邉書辭以警急初巴西處士龔壯父叔皆爲<lb/>
李特所殺壯欲報仇積年不除䘮壽數以禮辟之<lb/>
壯不應而往見夀夀密問壯以自安之䇿壯曰巴<lb/>
蜀之民本皆晉臣節下若能發兵西取成都稱藩<lb/>
於晉誰不爭爲節下奮臂前驅者如此則福流子<lb/>
孫名垂不朽豈徒脱今日之禍而已夀然之隂與<lb/>
長史略陽羅恒巴西解思明謀攻成都期頗聞之<lb/>
<pb n="KR2c0001_SBCK_015-33b"/>
數遣許涪至夀所伺其動静又鴆殺夀養弟安北<lb/>
將軍攸夀乃詐爲妹夫任調書云期當取夀其衆<lb/>
信之遂帥步騎萬餘人自涪襲成都許賞以城中<lb/>
財物以其將李弈爲前鋒期不意其至初不設備<lb/>
夀世子勢爲翊軍校尉開門納之遂克成都屯兵<lb/>
宫門期遣侍中勞夀夀奏建寧王越景騫田襃姚<lb/>
華許涪及征西將軍李遐將軍李西等懷姦亂政<lb/>
皆收殺之縱兵大掠數日乃定夀矯以太后任氏<lb/>
令廢期爲卭都縣公幽之别宫追謚戾太子曰哀<lb/>
皇帝羅恒解思明李弈等勸夀稱鎮西將軍益州<lb/>
牧成都王稱藩於晉送卭都公於建康任調及司<lb/>
<pb n="KR2c0001_SBCK_015-34a"/>
馬蔡興侍中李豔等勸夀自稱帝夀命筮之占者<lb/>
曰可數年天子調喜曰一日尚足況數年乎思明<lb/>
曰數年天子孰與百世諸侯夀曰朝聞道夕死可<lb/>
矣遂即皇帝位改國號曰漢大赦改元漢興以安<lb/>
車束帛徴龔壯爲太師壯誓不仕夀所贈遺一無<lb/>
所受夀改立宗廟追尊父驤曰獻皇帝母昝氏爲<lb/>
皇太后立妃閻氏爲皇后世子勢爲皇太子更以<lb/>
舊廟爲大成廟凡諸制度多所改易以董皎爲相<lb/>
國羅恒爲尚書令解思明爲廣漢太守任調爲鎮<lb/>
北將軍梁州刺史李弈爲西夷校尉從子權爲寧<lb/>
州刺史公卿州郡悉用其遼佐代之成氏舊臣近<lb/>
<pb n="KR2c0001_SBCK_015-34b"/>
親及六郡士人皆見踈斥卭都縣公期歎曰天下<lb/>
主乃爲小縣公不如死五月縊而卒夀謚曰幽公<lb/>
葬以王禮　夏六月漢李弈從兄廣漢太守乾<lb/>
告大臣謀廢立　秋七月漢主夀使其子廣與<lb/>
大臣盟于前殿徙乾爲漢嘉太守以李閎爲荆州<lb/>
刺史鎮巴郡八月蜀中乆雨百姓饑疫夀命羣臣<lb/>
極言得失龔壯上封事稱陛下起兵之初上指星<lb/>
辰昭告天地㰱血盟衆舉國稱藩天應人恱大功<lb/>
克集而論者未諭權宜稱制今滛雨百日饑疫並<lb/>
臻天其或者將以監示陛下故也愚謂宜遵前盟<lb/>
推奉建康彼必不愛髙爵重位以報大功雖降階<lb/>
<pb n="KR2c0001_SBCK_015-35a"/>
一等而子孫無窮永保福祚不亦休哉論者或言<lb/>
二州附晉則榮六郡人事之不便昔公孫述在蜀<lb/>
羈客用事劉備在蜀楚士多貴及吳鄧西伐舉國<lb/>
屠滅寧分客主論者不達安固之基茍惜名位以<lb/>
爲劉氏守令方仕州郡曽不知彼乃國亡主易豈<lb/>
同今日義舉主榮臣顯哉論者又謂臣當爲法正<lb/>
臣䝉陛下大恩恣臣所安至於榮禄無問漢晉臣<lb/>
皆不處復何爲效法正乎壽省書内慙祕而不宣<lb/>
九月漢僕射任顔謀反誅顔任太后之弟也漢主<lb/>
夀因盡誅成主雄諸子<lb/>
五年秋九月漢主夀疾病羅恒解思明復議奉晉<lb/>
<pb n="KR2c0001_SBCK_015-35b"/>
夀不從李演復上書言之夀怒殺演夀常慕漢武<lb/>
魏明之爲人恥聞父兄時事上書者不得言先世<lb/>
政教自以爲勝之也舍人杜襲作詩十篇託言應<lb/>
璩以諷諫夀報曰省詩知意若今人所作乃賢哲<lb/>
之話言若古人所作則死鬼之常辭耳<lb/>
七年冬十二月漢主夀以其太子勢領大將軍録<lb/>
尚書事初成主雄以儉約寛惠得蜀人心及李閎<lb/>
王嘏還自鄴盛稱鄴中繁庶宫殿壯麗且言趙王<lb/>
虎以刑殺御下故能控制境内夀慕之徙旁郡民<lb/>
三丁以上者以實成都大脩宫室治器玩人有小<lb/>
過輒殺以立威左僕射蔡興右僕射李嶷皆坐直<lb/>
<pb n="KR2c0001_SBCK_015-36a"/>
諫死民疲於賦役吁嗟滿道思亂者衆矣<lb/>
康帝建元元年秋八月漢主壽卒謚曰昭文廟號<lb/>
中宗太子勢即位大赦<lb/>
二年夏四月漢太史令韓皓上言熒惑守心乃宗<lb/>
廟不修之譴漢主勢命羣臣議之相國董皎侍中<lb/>
王嘏以爲景武創業獻文承基至親不逺無宜踈<lb/>
絶勢乃更命祀成始祖太宗皆謂之漢<lb/>
穆帝永和元年秋八月漢主勢之弟大將軍廣以<lb/>
勢無子求爲太弟勢不許馬當解思明諫曰陛下<lb/>
兄弟不多若復有所廢將益孤危固請許之勢疑<lb/>
其與廣有謀收當思明斬之夷其三族遣太保李<lb/>
<pb n="KR2c0001_SBCK_015-36b"/>
弈襲廣於涪城貶廣爲臨卭侯廣自殺思明被收<lb/>
歎曰國之不亡以我數人在也今其殆矣言笑自<lb/>
若而死思明有智略敢諌諍馬當素得人心及其<lb/>
死士民無不哀之<lb/>
二年冬漢太保李弈自晉壽舉兵反蜀人多從之<lb/>
衆至數萬漢主勢登城拒戰弈單騎突門門者射<lb/>
而殺之其衆皆潰勢大赦境内改年嘉寜勢驕滛<lb/>
不恤國事多居禁中罕接公卿踈忌舊臣信任左<lb/>
右䜛謟並進刑罰苛濫由是中外離心蜀土先無<lb/>
獠至是始從山出自巴西至犍爲梓潼布滿山谷<lb/>
十餘萬落不可禁制大爲民患加以饑饉四境之<lb/>
<pb n="KR2c0001_SBCK_015-37a"/>
内遂至蕭條　安西將軍桓温將伐漢將佐皆以<lb/>
爲不可江夏相袁喬勸之曰夫經略大事固非常<lb/>
情所及智者了於胷中不必待衆言皆合也今爲<lb/>
天下之患者胡蜀二寇而已蜀雖險固比胡爲弱<lb/>
將欲除之宜先其易者李勢無道臣民不附且恃<lb/>
其險逺不修戰備宜以精卒萬人輕齎疾趨比其<lb/>
覺之我已出其險要可一戰擒也蜀地富饒戸口<lb/>
繁庶諸葛武侯用之抗衡中夏若得而有之國家<lb/>
之大利也論者恐大軍既西胡必闚覦此似是而<lb/>
非胡聞我萬里逺征以爲内有重備必不敢動縱<lb/>
有侵軼縁江諸軍足以拒守必無憂也温從之喬<lb/>
<pb n="KR2c0001_SBCK_015-37b"/>
瓌之子也十一月辛未温帥益州刺史周撫南郡<lb/>
太守譙王無忌伐漢拜表即行委安西長史范汪<lb/>
以留事加撫督梁州之四郡諸軍事使袁喬帥二<lb/>
千人爲前鋒<lb/>
三年春二月桓温軍至青衣漢主勢大發兵遣叔<lb/>
父右衛將軍福從兄鎮南將軍權前將軍昝堅等<lb/>
將之自山陽趣合水諸將欲設伏於江南以待晉<lb/>
兵昝堅不從引兵自江北鴛鴦碕渡向犍爲三月<lb/>
温至彭模議者欲分爲兩軍異道俱進以分漢兵<lb/>
之勢袁喬曰今懸軍深入萬里之外勝則大功可<lb/>
立不勝則噍類無遺當合勢齊力以取一戰之捷<lb/>
<pb n="KR2c0001_SBCK_015-38a"/>
若分兩軍則衆心不一萬一偏敗大事去矣不如<lb/>
全軍而進棄去釡甑齎三日糧以示無還心勝可<lb/>
必也温從之留參軍孫盛周楚將羸兵守輜重温<lb/>
自將步卒直指成都楚撫之子也李福進攻彭模<lb/>
孫盛等奮擊走之温進遇李權三戰三捷漢兵散<lb/>
走歸成都鎮東將軍李位都迎詣温降昝堅至犍<lb/>
爲乃知與温異道還自沙頭津濟比至温已軍於<lb/>
成都之十里陌堅衆自潰勢悉衆出戰于笮橋温<lb/>
前鋒不利參軍龔護戰死矢及温馬首衆懼欲退<lb/>
而鼓吏誤鳴進鼓袁喬拔劒督士卒力戰遂大破<lb/>
之温乗勝長驅至成都縱火燒其城門漢人惶懼<lb/>
<pb n="KR2c0001_SBCK_015-38b"/>
無復鬪志勢夜開東門走至葭萌使散騎常侍王<lb/>
幼送降文於温自稱略陽李勢叩頭死罪尋輿櫬<lb/>
靣縛詣軍門温解縛焚櫬送勢及宗室十餘人於<lb/>
建康引漢司空譙獻之等以爲參佐舉賢旌善蜀<lb/>
人恱之　漢故尚書僕射王誓鎮東將軍鄧定<lb/>
平南將軍王潤將軍隗文等皆舉兵反衆各萬餘<lb/>
桓温自擊定使袁喬擊文皆破之温命益州刺史<lb/>
周撫鎮彭模斬王誓王潤温留成都三十日振旅<lb/>
還江陵李勢至建康封歸義侯　夏四月丁巳<lb/>
鄧定隗文等入據成都　隗文鄧定等立故國<lb/>
師范長生之子賁爲帝而奉之以妖異惑衆蜀人<lb/>
<pb n="KR2c0001_SBCK_015-39a"/>
多歸之<lb/>
五年夏四月益州刺史周撫龍驤將軍朱燾擊范<lb/>
賁斬之益州平<lb/>
　　　桓温廢立<lb/>
晉穆帝永和二年冬十一月安西將軍桓温伐漢<lb/>
朝廷以蜀道險逺温衆少而深入皆以爲憂惟劉<lb/>
惔以爲必克或問其故惔曰以博知之温善博者<lb/>
也不必得則不爲但恐克蜀之後温終專制朝廷<lb/>
耳<lb/>
三年漢主勢降於温<hi>温滅蜀事見桓</hi>
四年秋八月朝廷論平蜀之功欲以豫章郡封桓<lb/>
<pb n="KR2c0001_SBCK_015-39b"/>
温尚書左丞荀㽔曰温若復平河洛將何以賞之<lb/>
乃加温征西大將軍開府儀同三司封臨賀郡公<lb/>
加譙王無忌前將軍袁喬龍驤將軍封湘西伯㽔<lb/>
崧之子也温既滅蜀威名大振朝廷憚之<lb/>
升平四年冬十一月封桓温爲南郡公温弟沖爲<lb/>
豐城縣公子濟爲臨賀縣公<lb/>
哀帝興寧元年夏五月加征西大將軍桓温侍中<lb/>
大司馬都督中外諸軍領尚書事假黄鉞温以撫<lb/>
軍司馬王坦之爲長史坦之述之子也又以征西<lb/>
掾郗超爲參軍王珣爲主簿每事必與二人謀之<lb/>
府中爲之語曰髯參軍短主簿能令公喜能令公<lb/>
<pb n="KR2c0001_SBCK_015-40a"/>
怒温氣槩髙邁罕有所推與超言常自謂不能測<lb/>
傾身待之超亦深自結納珣導之孫也與謝玄皆<lb/>
爲温掾温俱重之曰謝掾年四十必擁旄杖節王<lb/>
掾當作黑頭公皆未易才也玄奕之子也<lb/>
二年夏五月戊辰加大司馬温楊州牧録尚書事<lb/>
壬申使侍中召温入參朝政温辭不至　秋七<lb/>
月丁卯詔復徴大司馬温入朝八月温至赭圻詔<lb/>
尚書車灌止之温遂城赭圻居之固讓内録遥領<lb/>
楊州牧<lb/>
三年大司馬温移鎮姑孰二月丙申帝崩于西堂<lb/>
帝無嗣皇太后詔以琅邪王奕承大統百官奉迎<lb/>
<pb n="KR2c0001_SBCK_015-40b"/>
于琅邪第是日即皇帝位大赦<lb/>
海西公太和三年冬十二月加大司馬温殊禮位<lb/>
在諸侯王上<lb/>
簡文帝咸安元年大司馬温恃其材略位望隂蓄<lb/>
不臣之志嘗撫枕歎曰男子不能流芳百世亦當<lb/>
遺臭萬年術士杜炅能知人貴賤温問炅以己禄<lb/>
位所至炅曰明公勲格宇宙位極人臣温不恱温<lb/>
欲先立功河朔以收時望還受九錫及枋頭之敗<lb/>
威名頓挫既克夀春謂參軍郗超曰足以雪枋頭<lb/>
之恥乎超曰未也乆之超就温宿中夜謂温曰明<lb/>
公都無所慮乎温曰卿欲有言邪超曰明公當天<lb/>
<pb n="KR2c0001_SBCK_015-41a"/>
下重任今以六十之年敗於大舉不建不世之勲<lb/>
不足以鎮愜民望温曰然則柰何超曰明公不爲<lb/>
伊霍之舉者無以立大威權鎮壓四海温素有心<lb/>
深以爲然遂與之定議以帝素謹無過而床第易<lb/>
誣乃言帝早有痿疾嬖人相龍計好朱靈寶等參<lb/>
侍内寢二美人田氏孟氏生三男將建儲立王傾<lb/>
移皇基密播此言於民間時人莫能審其虚實十<lb/>
一月癸卯温自廣陵將還姑孰屯于白石丁未詣<lb/>
建康諷禇太后請廢帝立丞相㑹稽王昱并作令<lb/>
草呈之太后方在佛屋燒香内侍啟云外有急奏<lb/>
太后出倚户視奏數行乃曰我本自疑此至半便<lb/>
<pb n="KR2c0001_SBCK_015-41b"/>
止索筆益之曰未亡人不幸罹此百憂感念存沒<lb/>
心焉如割己酉温集百官於朝堂廢立既曠代所<lb/>
無莫有識其故典者百官震慄温亦色動不知所<lb/>
爲尚書僕射王彪之知事不可止乃謂温曰公阿<lb/>
衡皇家當倚傍先代乃命取霍光傳禮度儀制定<lb/>
於須臾彪之朝服當階神彩毅然曽無懼容文武<lb/>
儀準莫不取定朝廷以此服之於是宣太后令廢<lb/>
帝爲東海王以丞相録尚書事㑹稽王昱統承皇<lb/>
極百官入太極前殿温使督護笁瑶散騎侍郎劉<lb/>
亨收帝璽綬帝著白帢單衣步下西堂乗犢車出<lb/>
神虎門羣臣拜辭莫不歔欷侍御史殿中監將兵<lb/>
<pb n="KR2c0001_SBCK_015-42a"/>
百人衛送東海第温帥百官具乗輿灋駕迎㑹稽<lb/>
王于㑹稽邸王於朝堂變服著平巾幘單衣東向<lb/>
流涕拜受璽綬是日即皇帝位改元温出次中堂<lb/>
分兵屯衞温有足疾詔乗輿入殿温撰辭欲陳述<lb/>
廢立本意帝引見便泣下數十行温兢懼竟不能<lb/>
一言而出太宰武陵王晞好習武事爲温所忌欲<lb/>
廢之以事示王彪之彪之曰武陵親尊未有顯罪<lb/>
不可以猜嫌之閒便相廢徙公建立聖明當崇奬<lb/>
王室與伊周同美此大事宜更深詳温曰此已成<lb/>
事卿勿復言乙卯温表晞聚納輕剽息綜矜忍袁<lb/>
眞叛逆事相連染頃日猜懼將成亂階請免晞官<lb/>
<pb n="KR2c0001_SBCK_015-42b"/>
以王歸蕃從之并免其世子綜梁王㻱等官温使<lb/>
魏郡太守毛安之帥所領宿衛殿中安之虎生之<lb/>
弟也庚戍尊褚太后曰崇徳太后初殷浩卒大司<lb/>
馬温使人齎書弔之浩子㳙不荅亦不詣温而與<lb/>
武陵王晞遊廣州刺史庾藴希之弟也素與温有<lb/>
隙温惡殷庾宗彊欲去之辛亥使其弟祕逼新蔡<lb/>
王晃詣西堂叩頭自列稱與晞及子綜著作郎殷<lb/>
㳙太宰長史庾倩掾曹秀舍人劉彊散騎常侍庾<lb/>
柔等謀反帝對之流涕温皆收付廷尉倩柔皆藴<lb/>
之弟也癸丑温殺東海王三子及其母甲寅御史<lb/>
中丞譙王恬承温旨請依律誅武陵王晞詔曰悲<lb/>
<pb n="KR2c0001_SBCK_015-43a"/>
惋惶怛非所忍聞況言之哉其更詳議恬承之孫<lb/>
也乙卯温重表固請誅晞詞甚酷切帝乃賜温手<lb/>
詔曰若晉祚靈長公便宜奉行前詔如其大運去<lb/>
矣請避賢路温覽之流汗變色乃奏廢晞及三子<lb/>
家屬皆徙新安郡丙辰免新蔡王晃爲庶人徙衡<lb/>
陽殷㳙庾倩曹秀劉彊庾柔皆族誅庾藴飲酖死<lb/>
藴兄東陽太守友子婦桓豁之女也故温特赦之<lb/>
庾希聞難與弟㑹稽王參軍邈及子攸之逃于海<lb/>
陵陂澤中温既誅殷庾威勢翕赫侍中謝安見温<lb/>
遙拜温驚曰安石卿何事乃爾安曰未有君拜於<lb/>
前臣揖於後戊午大赦璔文武位二等已未温如<lb/>
<pb n="KR2c0001_SBCK_015-43b"/>
白石上書求歸姑孰庚申詔進温丞相大司馬如<lb/>
故留京師輔政温固辭仍請還鎮辛酉温自白石<lb/>
還姑孰秦王堅聞温廢立謂羣臣曰温前敗灞上<lb/>
後敗枋頭不能思愆自貶以謝百姓方更廢君以<lb/>
自説六十之叟舉動如此將何以自容於四海乎<lb/>
諺曰怒其室而作色於父其桓温之謂矣　十<lb/>
二月大司馬温奏廢放之人屏之以逺不可以臨<lb/>
黎元東海王宜依昌邑故事築第呉郡太后詔曰<lb/>
使爲庶人情有不忍可特封王温又奏可封海西<lb/>
縣侯庚寅封海西縣公温威振内外帝雖處尊位<lb/>
拱黙而已常懼廢黜先是熒惑守太微端門踰月<lb/>
<pb n="KR2c0001_SBCK_015-44a"/>
而海西廢辛卯熒惑逆行入太微帝甚惡之中書<lb/>
侍郎郗超在直帝謂超曰命之脩短本所不計故<lb/>
當無復近日事邪超曰大司馬臣温方内固社稷<lb/>
外恢經略非常之事臣以百口保之及超請急省<lb/>
其父帝曰致意尊公家國之事遂至於此由吾不<lb/>
能以道匡衛愧歎之深言何能諭因詠庾闡詩云<lb/>
志士痛朝危忠臣哀主辱遂泣下霑襟帝美風儀<lb/>
善容止留心典籍凝塵滿席湛如也雖神識恬暢<lb/>
然無濟世大略謝安以爲惠帝之流但清談差勝<lb/>
耳郄超以温故朝中皆畏事之謝安嘗與左衛將<lb/>
軍王坦之共詣超日旰未得前坦之欲去安曰獨<lb/>
<pb n="KR2c0001_SBCK_015-44b"/>
不能爲性命忍須臾邪<lb/>
二年春三月戊午遣侍中王坦之徵大司馬温入<lb/>
輔温復辭　夏四月徙海西公於吳縣西柴里<lb/>
敇吳國内史刁彛防衛又遣御史顧允監察之彛<lb/>
恊之子也　六月庾希庾邈與故青州刺史武<lb/>
沈之子遵聚衆夜入京口城晉陵太守卞　踰城<lb/>
犇曲阿希詐稱受海西公密㫖誅大司馬温建康<lb/>
震擾内外戒嚴卞　發諸縣兵二千人擊希希敗<lb/>
閉城自守温遣東海内史周少孫討之秋七月壬<lb/>
辰拔其城擒希邈及其親黨皆斬之　壺之子也<lb/>
甲寅帝不豫急召大司馬温入輔一日一夜發四<lb/>
<pb n="KR2c0001_SBCK_015-45a"/>
詔温辭不至初帝爲㑹稽王娶王述從妺爲妃生<lb/>
世子道生及弟俞生道生踈躁無行母子皆以幽<lb/>
廢死餘三子郁朱生天流皆早夭諸姬絶孕將十<lb/>
年王使善相者視之皆曰非其人又使視諸婢媵<lb/>
有李陵容者在織坊中黑而長宮人謂之崑崙相<lb/>
者驚曰此其人也王召之侍寢生子昌明及道子<lb/>
已未昌明爲皇太子生十年矣以道子爲琅邪王<lb/>
領㑹稽國以奉帝母鄭太妃之祀遺詔大司馬温<lb/>
依周公居攝故事又曰少子可輔者輔之如不可<lb/>
君自取之侍中王坦之自持詔入於帝前毁之帝<lb/>
曰天下儻來之運卿何所嫌坦之曰天下宣元之<lb/>
<pb n="KR2c0001_SBCK_015-45b"/>
天下陛下何得專之帝乃使坦之改詔曰家國事<lb/>
一禀大司馬如諸葛武侯王丞相故事是日帝崩<lb/>
羣臣疑惑未敢立嗣或曰當須大司馬處分尚書<lb/>
僕射王彪之正色曰天子崩太子代立大司馬何<lb/>
容得異若先靣諮必反爲所責朝議乃定太子即<lb/>
皇帝位大赦崇德太后令以帝沖幼加在諒闇令<lb/>
温依周公居攝故事事已施行王彪之曰此異常<lb/>
大事大司馬必當固讓使萬機停滯稽廢山陵未<lb/>
敢奉令謹具封還事遂不行温望簡文臨終禪位<lb/>
於己不爾便當居攝既不副所望甚憤怨與弟沖<lb/>
書曰遺詔使吾依武侯王公故事耳温疑王坦之<lb/>
<pb n="KR2c0001_SBCK_015-46a"/>
謝安所爲心銜之詔謝安徵温入輔温又辭　冬<lb/>
十月彭城妖人盧悚自稱大道祭酒事之者八百<lb/>
餘家十一月遣弟子許龍如吳晨到海西公門稱<lb/>
太后密詔奉迎興復公初欲從之納保母諫而止<lb/>
龍曰大事垂捷焉用兒女子言乎公曰我得罪於<lb/>
此幸䝉寛宥豈敢妄動且太后有詔便應官屬來<lb/>
何獨使汝也汝必爲亂因叱左右縛之龍懼而走<lb/>
甲午悚帥衆三百人晨攻廣莫門詐稱海西公還<lb/>
由雲龍門突入殿庭略取武庫甲仗門下吏士駭<lb/>
愕不知所爲游擊將軍毛安之聞難帥衆直入雲<lb/>
龍門手自奮擊左衛將軍殷康中領軍桓祕入止<lb/>
<pb n="KR2c0001_SBCK_015-46b"/>
車門與安之并力討誅之并黨與死者數百人海<lb/>
西公深慮横禍專飲酒恣聲色有子不育時人憐<lb/>
之朝廷以其安於屈辱故不復爲虞<lb/>
武帝寧康元年春二月大司馬温來朝辛巳詔吏<lb/>
部尚書謝安侍中王坦之迎于新亭是時都下人<lb/>
情恟恟或云欲誅王謝因移晉室坦之甚懼安神<lb/>
色不變曰晉祚存亡決於此行温既至百官拜於<lb/>
道側温大陳兵衛延見朝士有位望者皆戰慴失<lb/>
色坦之流汗沾衣倒執手板安從容就席坐定謂<lb/>
温曰安聞諸侯有道守在四鄰明公何須壁後置<lb/>
人邪温笑曰正自不能不然爾遂命左右撤之與<lb/>
<pb n="KR2c0001_SBCK_015-47a"/>
安笑語移日郗超常爲温謀主安與坦之見温温<lb/>
使超卧帳中聽其言風動帳開安笑曰郄生可謂<lb/>
入幕之賓矣時天子幼弱外有彊臣安與坦之盡<lb/>
忠輔衛卒安晉室三月温有疾停建康十四日甲<lb/>
午還姑孰　秋七月己亥南郡宣武公桓温薨<lb/>
初桓温疾篤諷朝廷求九錫屢使人趣之謝安王<lb/>
坦之故緩其事使袁宏具草宏以示王彪之彪之<lb/>
歎其文辭之美因曰卿固大才安可以此示人謝<lb/>
安見其草輒改之由是歷旬不就宏密謀於彪之<lb/>
彪之曰聞彼病日增亦當不復支久自可更小遲<lb/>
迴宏從之温弟江州刺史沖問温以謝安王坦之<lb/>
<pb n="KR2c0001_SBCK_015-47b"/>
所任温曰渠等不爲汝所處分其意以爲已存彼<lb/>
必不敢立異死則非沖所制若害之無益於沖更<lb/>
失時望故也温以世子熙才弱使沖領其衆於是<lb/>
桓祕與熙弟濟謀共殺沖沖密知之不敢入俄頃<lb/>
温薨沖先遣力士拘録熙濟而後臨喪祕遂被廢<lb/>
棄熙濟俱徙長沙詔葬温依漢霍光及安平獻王<lb/>
故事沖稱温遺命以少子玄爲嗣時方五嵗襲封<lb/>
南郡公庚戌加右將軍荆州刺史桓豁征西將軍<lb/>
督荆楊雍交廣五州諸軍事以江州刺史桓沖爲<lb/>
中軍將軍都督楊豫江三州諸軍事楊豫二州刺<lb/>
史鎮姑孰竟陵太守桓石秀爲寧逺將軍江州刺<lb/>
<pb n="KR2c0001_SBCK_015-48a"/>
史鎮尋陽石秀豁之子也沖既代温居任盡忠王<lb/>
室或勸沖誅除時望專執時權沖不從始温在鎮<lb/>
死罪皆專決不請沖以爲生殺之重當歸朝廷凡<lb/>
大辟皆先上須報然後行之謝安以天子幼沖新<lb/>
喪元輔欲請崇德太后臨朝王彪之曰前世人主<lb/>
幼在襁褓母子一體故可臨朝太后亦不能決事<lb/>
要須顧問大臣今上年出十歳垂及冠婚反令從<lb/>
嫂臨朝示人君幼弱豈所以光揚聖德乎諸公必<lb/>
欲行此豈僕所制所惜者大體耳安不欲委任桓<lb/>
沖故使太后臨朝已得以專獻替裁決遂不從彪<lb/>
之之言八月壬子太后復臨朝攝政<lb/>
<pb n="KR2c0001_SBCK_015-48b"/>
太元二年冬十二月臨海太守郗超卒初超黨於<lb/>
桓氏以父愔忠於王室不令知之及病甚出一箱<lb/>
書授門生曰公年尊我死之後若以哀惋害寢食<lb/>
者可呈此箱不爾即焚之既而愔果哀惋成疾門<lb/>
生呈箱皆與桓温往返密計愔大怒曰小子死已<lb/>
晚矣遂不復哭<lb/>
十一年冬十月甲申海西公弈薨於吳<lb/>
　　　苻氏據長安<hi>苻堅篡立</hi>
晉懐帝永嘉四年略陽臨渭氐酋蒲洪驍勇多權<lb/>
略羣氐畏服之漢主聦遣使拜洪平逺將軍洪不<lb/>
受自稱護氐校尉秦州刺史略陽公<lb/>
<pb n="KR2c0001_SBCK_015-49a"/>
元帝大興二年蒲洪降趙趙王曜以洪爲率義侯<lb/>
成帝咸和四年秋八月後趙中山公虎攻集木且<lb/>
羌于河西克之氐王蒲洪羌酋姚弋仲俱降于虎<lb/>
虎表洪監六夷軍事<lb/>
八年冬十月氐帥蒲洪自稱雍州刺史西附張駿<lb/>
丞相虎分命諸將屯汧隴遣將軍麻秋討蒲洪洪<lb/>
帥户二萬降於虎虎迎拜洪光烈將軍護氐校尉<lb/>
洪至長安說虎徙闗中豪桀及氐羌以實東方曰<lb/>
諸氐皆洪家部曲洪帥以從誰敢違者虎從之徙<lb/>
秦雍及氐羌十餘萬户于闗東以洪爲龍驤將軍<lb/>
流民都督使居枋頭<lb/>
<pb n="KR2c0001_SBCK_015-49b"/>
咸康四年趙王虎之攻燕蒲洪以功拜使持節都<lb/>
督六夷諸軍事冠軍大將軍封西平郡公石閔言<lb/>
於虎曰蒲洪雄儁得將士死力諸子皆有非常之<lb/>
才且握彊兵五萬屯據近畿宜密除之以安社稷<lb/>
虎曰吾方倚其父子以取吳蜀柰何殺之待之愈<lb/>
厚<lb/>
穆帝永和五年髙力督定陽梁犢作亂趙王虎以<lb/>
車騎將軍蒲洪討滅進封蒲洪爲侍中車騎大將<lb/>
軍開府儀同三司都督雍秦州諸軍事雍州刺史<lb/>
進封略陽郡公　夏四月趙王虎病卒太子世<lb/>
即位以彭城王遵爲丞相遵殺世自立武興公<lb/>
<pb n="KR2c0001_SBCK_015-50a"/>
閔言於遵曰蒲洪人傑也今以洪鎮闗中臣恐秦<lb/>
雍之地非復國家之有此雖先帝臨終之命然陛<lb/>
下踐祚自宜改圖遵從之罷洪都督餘如前制洪<lb/>
怒歸枋頭　冬十一月秦雍流民相帥西歸路由<lb/>
枋頭共推蒲洪爲主衆至十餘萬洪子健在鄴斬<lb/>
闗出犇枋頭侍中王鑒懼洪之通欲以計遣之乃<lb/>
以洪爲都督闗中諸軍事征西大將軍雍州牧領<lb/>
秦州刺史洪㑹官屬議應受與不主簿程朴請且<lb/>
與趙連和如列國分境而治洪怒曰吾不堪爲天<lb/>
子邪而云列國乎引朴斬之<lb/>
六年春正月姚弋仲蒲洪各有據闗右之志弋仲<lb/>
<pb n="KR2c0001_SBCK_015-50b"/>
遣其子襄帥衆五萬撃洪洪迎撃破之斬獲三萬<lb/>
餘級洪自稱大都督大將軍大單于三秦王改姓<lb/>
苻氏以南安雷弱兒爲輔國將軍安定梁楞爲前<lb/>
將軍領左長史馮翊魚遵爲後將軍領右長史京<lb/>
兆叚陵爲左將軍領左司馬王墮爲右將軍領右<lb/>
司馬天水趙俱隴西牛夷北地辛牢皆爲從事中<lb/>
郎氐酋毛貴爲單于輔相　三月麻秋說苻洪曰<lb/>
再閔石祇方相持中原之亂未可平也不如先取<lb/>
闗中基業己固然後東爭天下誰能敵之洪深然<lb/>
之既而秋因宴鴆洪欲并其衆世子健收秋斬之<lb/>
洪謂健曰吾所以未入闗者以爲中州可定今不<lb/>
<pb n="KR2c0001_SBCK_015-51a"/>
幸爲豎子所困中州非汝兄弟所能辦我死汝急<lb/>
入闗言終而卒健代統其衆乃去大都督大將軍<lb/>
三秦王之號稱晉官爵遣其叔父安來告喪且請<lb/>
朝命　秋八月京兆杜洪據長安自稱晉征北<lb/>
將軍雍州刺史以馮翊張琚爲司馬闗西夷夏皆<lb/>
應之苻健欲取之恐洪知之乃受趙官爵以趙俱<lb/>
爲河内太守戍温牛夷爲綏集將軍戍懐治宫室<lb/>
於枋頭課民種麥示無西意有知而不種者健殺<lb/>
之以徇既而自稱晉征西大將軍都督闗中諸軍<lb/>
事雍州刺史以武威賈玄碩爲左長史略陽梁安<lb/>
爲右長史叚純爲左司馬辛牢爲右司馬京兆王<lb/>
<pb n="KR2c0001_SBCK_015-51b"/>
魚安定程肱胡文等爲軍諮祭酒悉衆而西以魚<lb/>
遵爲先鋒行至盟津爲浮梁以濟遣弟輔國將軍<lb/>
雄帥衆五千自潼闗入兄子揚武將軍菁帥衆七<lb/>
千自軹闗入臨别執菁手曰若事不捷汝死河北<lb/>
我死河南不復相見既濟焚橋自帥大衆隨雄而<lb/>
進杜洪聞之與健書侮嫚之以張琚弟先爲征虜<lb/>
將軍帥衆萬三千逆戰于潼闗之北先兵大敗走<lb/>
還長安洪悉召闗中之衆以拒健洪弟郁勸洪迎<lb/>
健洪不從郁帥所部降於健健遣苻雄徇渭北氐<lb/>
酋毛受屯髙陵徐磋屯好畤羌酋白犢屯黄白衆<lb/>
各數萬皆斬洪使遣子降於健苻菁魚遵所過城<lb/>
<pb n="KR2c0001_SBCK_015-52a"/>
邑無不降附洪懼固守長安　九月苻菁與張<lb/>
先戰於渭北擒之三輔郡縣堡壁皆降冬十月苻<lb/>
健長驅至長安杜洪張琚犇司竹　十一月甲<lb/>
午苻健入長安以民心思晉乃遣參軍杜山伯詣<lb/>
建康獻捷并修好於桓温於是秦雍夷夏皆附之<lb/>
趙涼州刺史石寧獨據上邽不下十二月苻雄撃<lb/>
斬之<lb/>
七年春正月苻健左長史賈玄碩等請依劉僃稱<lb/>
漢中王故事表健爲都督闗中諸軍事大將軍大<lb/>
單于秦王健怒曰吾豈堪爲秦王邪且晉使未返<lb/>
我之官爵非汝曹所知也既而密使梁安諷玄碩<lb/>
<pb n="KR2c0001_SBCK_015-52b"/>
等上尊號健辭讓再三然後許之丙辰健即天王<lb/>
大單于位國號大秦大赦改元皇始追尊父洪爲<lb/>
武惠皇帝廟號太祖立妻彊氏爲天王后子萇爲<lb/>
太子靚爲平原公生爲淮南公覿爲長樂公方爲<lb/>
髙陽公碩爲北平公騰爲淮陽公栁爲晉公桐爲<lb/>
汝南公庾爲魏公武爲燕公幼爲趙公以苻雄爲<lb/>
都督中外諸軍事丞相領車騎大將軍雍州牧東<lb/>
海公苻菁爲衛大將軍平昌公宿衛二宫雷弱兒<lb/>
爲太尉毛貴爲司空略陽姜伯周爲尚書令梁楞<lb/>
爲左僕射王墮爲右僕射魚遵爲太子太師彊平<lb/>
爲太傅叚純爲太保吕婆樓爲散騎常侍伯周健<lb/>
<pb n="KR2c0001_SBCK_015-53a"/>
之舅平王后之弟婆樓本略陽氐酋也　三月<lb/>
秦王健分遣使者問民疾苦搜羅儁異寛重歛之<lb/>
稅弛離宫之禁罷無用之器去侈靡之服凡趙之<lb/>
苛政不便於民者皆除之　杜洪張琚遣使召梁<lb/>
州刺史司馬勲夏四月勲帥歩騎三萬赴之秦王<lb/>
健禦之於五丈原勲屢戰皆敗退歸南鄭健以中<lb/>
書令賈玄碩始者不上尊號銜之使人告玄碩與<lb/>
司馬勲通并其諸子皆殺之<lb/>
八年春正月秦丞相雄等請秦王健正尊號依漢<lb/>
晉之舊不必效石氏之𥘉健從之即皇帝位大赦<lb/>
諸公皆進爵爲王且言單于所以統壹百蠻非天<lb/>
<pb n="KR2c0001_SBCK_015-53b"/>
子所宜領以授太子萇　司馬勲既還漢中杜洪<lb/>
張琚屯宜秋洪自以右族輕琚琚遂殺洪自立爲<lb/>
秦王改元建昌　夏五月秦主健攻張琚於宜<lb/>
秋斬之<lb/>
十年夏六月丙申秦東海敬武王雄卒秦王健哭<lb/>
之嘔血曰天不欲吾平四海邪何奪吾元才之速<lb/>
也贈魏王雄以佐命元勲位兼將相權侔人主而<lb/>
謙恭汎愛遵奉法度故健重之常曰元才吾之周<lb/>
公也子堅襲爵堅性至孝幼有志度博學多能交<lb/>
結英豪吕婆樓彊汪及略陽梁平老皆與之善<lb/>
十一年秦淮南王符生幼無一目性麤㬥其祖父<lb/>
<pb n="KR2c0001_SBCK_015-54a"/>
洪嘗戲之曰吾聞瞎兒一淚信乎生怒引佩刀自<lb/>
刺出血曰此亦一淚也洪大驚鞭之生曰性耐刀<lb/>
槊不堪鞭棰洪謂其父健曰此兒狂悖宜早除之<lb/>
不然必破人家健將殺之健弟雄止之曰兒長自<lb/>
應改何可遽爾及長力舉千鈞手格猛獸走及犇<lb/>
馬撃刺騎射冠絶一時獻哀太子卒彊后欲立少<lb/>
子晉王柳秦主健以䜟文有三羊五眼乃立生爲<lb/>
太子以司空平昌王菁爲太尉尚書令王墮爲司<lb/>
空司隷校尉梁楞爲尚書令　夏六月丙子秦<lb/>
主健寢疾庚辰平昌王菁勒兵入東宫將殺太子<lb/>
生而自立時生侍疾西宫菁以爲健已卒攻東掖<lb/>
<pb n="KR2c0001_SBCK_015-54b"/>
門健聞變登端門陳兵自衛衆見健惶懼皆捨仗<lb/>
逃散健執菁數而殺之餘無所問壬午以大司馬<lb/>
武都王安都督中外諸軍事甲申健引太師魚遵<lb/>
丞相雷弱兒太傅毛貴司空王墮尚書令梁楞左<lb/>
僕射梁安右僕射叚純吏部尚書辛牢等受遺詔<lb/>
輔政健謂太子生曰六夷酋帥及大臣執權者若<lb/>
不從汝命宜漸除之<lb/>
臣光曰顧命大臣所以輔導嗣子爲之羽翼也爲<lb/>
之羽翼而教使翦之能無斃乎知其不忠則勿任<lb/>
而已矣任以大柄又從而猜之鮮有不召亂者也<lb/>
乙酉健卒謚曰景明皇帝廟號髙祖丙戌太子生<lb/>
<pb n="KR2c0001_SBCK_015-55a"/>
即位大赦改元壽光羣臣奏曰未踰年而改元非<lb/>
禮也生怒窮推議主得右僕射叚純殺之　秋<lb/>
七月秦主生尊母彊氏曰皇太后立妃梁氏爲皇<lb/>
后梁氏安之女也以其嬖臣太子門大夫南安趙<lb/>
韶爲右僕射太子舍人趙誨爲中䕶軍著作郎董<lb/>
榮爲尚書　八月秦主生封衛大將軍黄眉爲<lb/>
廣平王前將軍飛爲新興王皆素所善也徵大司<lb/>
馬武都王安領太尉以晉王栁爲征東大將軍并<lb/>
州牧鎮蒲坂魏王廋爲鎮東大將軍豫州牧鎮陜<lb/>
城中書監胡文中書令王魚言於生曰比有星孛<lb/>
干大角熒惑入東井大角帝座東井秦分於占不<lb/>
<pb n="KR2c0001_SBCK_015-55b"/>
出三年國有大喪大臣戮死願陛下脩德以禳之<lb/>
生曰皇后與朕對臨天下可以應大喪矣毛太傅<lb/>
梁車騎梁僕射受遺輔政可以應大臣矣九月生<lb/>
殺梁后及毛貴梁楞梁安貴后之舅也右僕射趙<lb/>
韶中護軍趙誨皆洛州刺史俱之從弟也有寵於<lb/>
生乃以俱爲尚書令俱固辭以疾謂韶誨曰汝等<lb/>
不復顧祖宗欲爲滅門之事毛梁何罪而誅之吾<lb/>
何功而代之汝等可自爲吾其死矣遂以憂卒<lb/>
　冬十一月秦以辛牢守尚書令趙韶爲左僕射<lb/>
尚書董榮爲右僕射中護軍趙誨爲司隷校尉<lb/>
　十二月秦丞相雷弱兒性剛直以趙韶董榮亂<lb/>
<pb n="KR2c0001_SBCK_015-56a"/>
政毎公言於朝見之常切齒韶榮譛之於秦主生<lb/>
生殺弱兒及其九子二十七孫於是諸羌皆有離<lb/>
心生雖在諒隂遊飲自若彎弓露刄以見朝臣錘<lb/>
鉗鋸鑿可以害人之具備置左右即位未幾后妃<lb/>
公卿已下至于僕隷凡殺五百餘人截脛拉脅鋸<lb/>
項刳胎者比比有之<lb/>
十二月秦司空王墮性剛峻右僕射董榮侍中彊<lb/>
國皆以佞幸進墮疾之如讎毎朝見榮未嘗與之<lb/>
言或謂墮曰董君貴幸無比公宜小降意接之墮<lb/>
曰董龍是何雞狗而令國士與之言乎㑹有天變<lb/>
榮與彊國言於秦主生曰今天譴甚重宜以貴臣<lb/>
<pb n="KR2c0001_SBCK_015-56b"/>
應之生曰貴臣唯有大司馬及司空耳榮國曰大<lb/>
司馬國之懿親不可殺也乃殺王墮將刑榮謂之<lb/>
曰今日復敢比董龍於雞狗乎墮瞋目叱之洛州<lb/>
刺史杜郁墮之甥也左僕射趙韶惡之譛於生以<lb/>
爲貳於晉而殺之壬戍生宴羣臣於太極殿以尚<lb/>
書令辛牢爲酒監酒酣生怒曰何不彊人酒而猶<lb/>
有坐者引弓射牢殺之羣臣懼莫敢不醉偃仆失<lb/>
冠生乃恱　春三月秦主生發三輔民治渭橋<lb/>
金紫光禄大夫程肱諫以爲妨農生殺之　夏<lb/>
四月長安大風發屋拔木秦宫中驚擾或稱賊至<lb/>
宫門晝閉五日乃止秦主生推告賊者刳出其心<lb/>
<pb n="KR2c0001_SBCK_015-57a"/>
左光禄大夫彊平諫曰天降災異陛下當愛民事<lb/>
神緩刑崇德以應之乃可弭也生怒鑿其頂而殺<lb/>
之衛將軍廣平王黄眉前將軍新興王飛建節將<lb/>
軍鄧羌以平太后之弟叩頭固諫生弗聽出黄眉<lb/>
爲左馮翊飛爲右扶風羌行咸陽太守猶惜其驍<lb/>
勇故皆弗殺五月太后彊氏以憂恨卒謚曰明德<lb/>
　　六月秦主生下詔曰朕受皇天之命君臨萬<lb/>
邦嗣統已來有何不善而謗讟之音扇滿天下殺<lb/>
不過千而謂之殘虐行者比肩未足爲希方當峻<lb/>
刑極罰復如朕何自去春以來潼闗之西至于長<lb/>
安虎狼爲㬥晝則繼道夜則發屋不食六畜專務<lb/>
<pb n="KR2c0001_SBCK_015-57b"/>
食人凡殺七百餘人民廢耕桑相聚邑居而爲害<lb/>
不息秋七月秦羣臣奏請禳災生曰野獸飢則食<lb/>
人飽當自止何禳之有且天豈不愛民哉正以犯<lb/>
罪者多故助朕殺之耳　冬十月秦主生夜食<lb/>
棗多旦而有疾召太醫令程延使診之延曰陛下<lb/>
無它疾食棗多耳生怒曰汝非聖人安知吾食棗<lb/>
遂斬之<lb/>
升平元年春二月太白入東井秦有司奏太白罰<lb/>
星東井秦分必有㬥兵起京師秦主生曰太白入<lb/>
井自爲渇耳何所怪乎　夏五月秦主生夢大<lb/>
魚食蒲又長安謡曰東海大魚化爲龍男皆爲王<lb/>
<pb n="KR2c0001_SBCK_015-58a"/>
女爲公生乃誅太師録尚書事廣寗公魚遵并其<lb/>
七子十孫金紫光禄大夫牛夷懼禍求爲荆州生<lb/>
不許以爲中軍將軍引見調之曰牛性遲重善持<lb/>
轅軛雖無驥足動負百石夷曰雖服大車未經峻<lb/>
壁願試重載乃知勲績生笑曰何其快也公嫌所<lb/>
載輕乎朕將以魚公爵位處公夷懼歸而自殺生<lb/>
飲酒無晝夜或連月不出奏事不省往往寢落或<lb/>
醉中決事左右因以爲姦賞罰無凖或至申酉乃<lb/>
出視朝乗醉多所殺戮自以眇目諱言殘缺偏隻<lb/>
少無不具之類誤犯而死者不可勝數好生剥牛<lb/>
羊驢馬燖雞豚鵝鴨縱之殿前數十爲羣或剥人<lb/>
<pb n="KR2c0001_SBCK_015-58b"/>
靣皮使之歌舞臨觀以爲樂嘗問左右曰自吾臨<lb/>
天下汝外間何所聞或對曰聖明宰世賞罰明當<lb/>
天下唯歌太平怒曰汝媚我也引而斬之它日又<lb/>
問或對曰陛下刑罰微過又怒曰汝謗我也亦斬<lb/>
之勲舊親戚誅之殆盡羣臣得保一日如度十年<lb/>
東海王堅素有時譽與故姚襄參軍薛讃權翼善<lb/>
讃翼密說堅曰主上猜忍㬥虐中外離心方今宜<lb/>
主秦祀者非殿下而誰願早爲計勿使它姓得之<lb/>
堅以問尚書吕婆樓婆樓曰僕刀鐶上人耳不足<lb/>
以辦大事僕里舍有王猛者其人謀略不世出殿<lb/>
下宜請而咨之堅因婆樓以招猛一見如舊友語<lb/>
<pb n="KR2c0001_SBCK_015-59a"/>
及時事堅大恱自謂如劉玄德之遇諸葛孔明也<lb/>
六月太史令康權言於秦主生曰昨夜三月並出<lb/>
孛星入太微連東井自去月上旬沈隂不雨以至<lb/>
于今將有下人謀上之禍生怒以爲妖言撲殺之<lb/>
特進領御史中丞梁平老等謂堅曰主上失德上<lb/>
下嗷嗷人懷異志燕晉二方伺隙而動恐禍發之<lb/>
日家國俱亡此殿下之事也宜早圖之堅心然之<lb/>
畏生趫勇未敢發生夜對侍婢言曰阿灋兄弟亦<lb/>
不可信明當除之婢以告堅及堅兄清河王灋灋<lb/>
與梁平老及特進光禄大夫彊汪帥壯士數百潜<lb/>
入雲龍門堅與吕婆樓帥麾下三百人鼔譟繼進<lb/>
<pb n="KR2c0001_SBCK_015-59b"/>
宿衛將士皆舍仗歸堅生猶醉寐堅兵至生驚問<lb/>
左右曰此輩何人左右曰賊也生曰何不拜之堅<lb/>
兵皆笑生又大言何不速拜不拜者斬之堅兵引<lb/>
生置别室廢爲越王尋殺之謚曰厲王堅以位讓<lb/>
灋灋曰汝嫡嗣且賢宜立堅曰兄年長宜立堅母<lb/>
茍氏泣謂羣臣曰社稷重事小兒自知不能它日<lb/>
有悔失在諸君羣臣皆頓首請立堅堅乃去皇帝<lb/>
之號稱大秦天王即位於太極殿誅生倖臣中書<lb/>
監董榮左僕射趙韶等二十餘人大赦改元永興<lb/>
追尊父雄爲文桓皇帝母茍氏爲皇太后妃茍氏<lb/>
爲皇后世子宏爲皇太子以清河王灋爲都督中<lb/>
<pb n="KR2c0001_SBCK_015-60a"/>
外諸軍事丞相録尚書事東海公諸王皆降爵爲<lb/>
公以從祖右光禄大夫永安公侯爲太尉晉公栁<lb/>
爲車騎大將軍尚書令封弟融爲陽平公雙爲河<lb/>
南公子丕爲長樂公暉爲平原公熈爲廣平公叡<lb/>
爲鉅鹿公以漢陽李威爲左僕射梁平老爲右僕<lb/>
射彊汪爲領軍將軍吕婆樓爲司隷校尉王猛爲<lb/>
中書侍郎融好文學明辯過人耳聞則誦過目不<lb/>
忘力敵百夫善騎射撃刺少有令譽堅愛重之常<lb/>
與共議國事融經綜内外刑政修明薦才揚滯補<lb/>
益弘多丕亦有文武才幹治民㫁獄皆亞於融威<lb/>
茍太后之姑子也素與魏王雄友善生屢欲殺堅<lb/>
<pb n="KR2c0001_SBCK_015-60b"/>
賴威營救得免威得幸於茍太后堅事之如父威<lb/>
知王猛之賢常勸堅以國事任之堅謂猛曰李公<lb/>
知君猶鮑叔牙之知管仲也猛以兄事之　秋<lb/>
八月秦王堅以權翼爲給事黄門侍郎薛讃爲中<lb/>
書侍郎與王猛並掌機密九月追復太師魚遵等<lb/>
官以禮改葬子孫存者皆隨才擢叙　冬十一<lb/>
月秦太后茍氏遊宣明臺見東海公灋之第門車<lb/>
馬輻湊恐終不利於秦王堅乃與李威謀賜灋死<lb/>
堅與灋訣於東堂慟哭歐血謚曰獻哀公封其子<lb/>
陽爲東海公敷爲清河公　十二月秦王堅行<lb/>
至尚書以文案不治免左丞程卓官以王猛代之<lb/>
<pb n="KR2c0001_SBCK_015-61a"/>
堅舉異才修廢職課農桑恤困窮禮百神立學校<lb/>
旌節義繼絶世秦民大恱<lb/>
　　　苻秦滅涼<lb/>
晉穆帝永和九年冬十月西平敬烈公張重華有<lb/>
疾子矅靈纔十嵗立爲世子赦其境内重華庶兄<lb/>
長寧侯祚有勇力吏幹而傾巧善事内外與重華<lb/>
嬖臣趙長尉緝等結異姓兄弟都尉常據請出之<lb/>
重華曰吾方以祚爲周公使輔幼子君是何言也<lb/>
謝艾以枹罕之功有寵於重華左右疾之譛艾出<lb/>
爲酒泉太守艾上䟽言權倖用事公室將危乞聽<lb/>
臣入侍且言長寧侯祚及趙長等將爲亂宜盡逐<lb/>
<pb n="KR2c0001_SBCK_015-61b"/>
之十一月己未重華疾甚手令徵艾爲衛將軍監<lb/>
中外諸軍事輔政祚長等匿而不宣丁卯重華卒<lb/>
世子曜靈立稱大司馬涼州刺史西平公趙長等<lb/>
矯重華遺令以長寧侯祚爲都督中外諸軍事撫<lb/>
軍大將軍輔政　冬十二月涼右長史趙長等<lb/>
建議以爲時難未夷宜立長君矅靈沖幼請立長<lb/>
寜侯祚張祚先得幸於重華之母馬氏馬氏許之<lb/>
乃廢張曜靈爲涼寧侯立祚爲大都督大將軍涼<lb/>
州牧涼公祚既得志恣爲滛虐殺重華妃裴氏及<lb/>
謝艾<lb/>
十年春正月張祚自稱涼王改建興四十二年爲<lb/>
<pb n="KR2c0001_SBCK_015-62a"/>
和平元年立妻辛氏爲王后子太和爲太子封弟<lb/>
天鍚爲長寧侯子庭堅爲建康侯矅靈弟玄靚爲<lb/>
涼武侯置百官郊祀天地用天子禮樂尚書馬岌<lb/>
切諌坐免官郎中丁琪復諫曰我自武公以來世<lb/>
守臣節抱忠履謙五十餘年故能以一州之衆抗<lb/>
舉世之虜師徒歳起民不告疲殿下勲德未髙於<lb/>
先公而亟謀革命臣未見其可也彼士民所以用<lb/>
命四逺所以歸嚮者以吾能奉晉室故也今而自<lb/>
尊則中外離心安能以一隅之地拒天下之彊敵<lb/>
乎祚大怒斬之於闕下<lb/>
十一年秋七月涼王祚淫虐無道上下怨憤祚惡<lb/>
<pb n="KR2c0001_SBCK_015-62b"/>
河州刺史張瓘之彊遣張掖太守索孚代瓘守枹<lb/>
罕使瓘討叛胡又遣其將易揣張玲帥歩騎萬三<lb/>
千以襲瓘張掖人王鸞知術數言於祚曰此軍出<lb/>
必不還涼國將危并陳祚三不道祚大怒以鸞爲<lb/>
訞言斬以徇鸞臨刑曰我死軍敗於外王死於内<lb/>
必矣祚族滅之瓘聞之斬孚起兵撃祚傳檄州郡<lb/>
廢祚以侯還第復立涼寧侯矅靈易揣張玲軍始<lb/>
濟河瓘撃破之揣等單騎犇還瓘軍躡之姑臧振<lb/>
恐驍騎將軍敦煌宋混兄脩與祚有隙懼禍八月<lb/>
混與弟澄西走合衆萬餘人以應瓘還向姑臧祚<lb/>
遣揚秋胡將曜靈於東苑拉其腰而殺之埋於沙<lb/>
<pb n="KR2c0001_SBCK_015-63a"/>
阬謚曰哀公　九月涼宋混軍于武始大澤爲<lb/>
曜靈發哀閏月混軍至姑臧涼王祚收張瓘弟琚<lb/>
及子嵩將殺之琚嵩聞之募市人數百揚言張祚<lb/>
無道我兄大軍已至城東敢舉手者誅三族遂開<lb/>
西門納混兵領軍將軍趙長等懼罪入閤呼張重<lb/>
華母馬氏出殿立涼武侯玄靚爲主易揣等引兵<lb/>
入殿收長等殺之祚案劔殿上大呼叱左右力戰<lb/>
祚素失衆心莫肯爲之鬪者遂爲兵人所殺混等<lb/>
梟其首宣示内外㬥尸道左城内咸稱萬嵗以庶<lb/>
人禮葬之并殺其二子混琚上玄靚爲大將軍涼<lb/>
州牧西平公赦境内復稱建興四十三年時玄靚<lb/>
<pb n="KR2c0001_SBCK_015-63b"/>
始七嵗張瓘至姑臧推玄靚爲涼王自爲使持節<lb/>
都督中外諸軍事尚書令涼州牧張掖郡公以宋<lb/>
混爲尚書僕射隴西人李儼據郡不受瓘命用江<lb/>
東年號衆多歸之瓘遣其將牛霸討之未至西平<lb/>
人衛綝亦據郡叛霸兵潰犇還瓘遣弟琚擊綝敗<lb/>
之酒泉太守馬基起兵以應綝瓘遣司馬張姚王<lb/>
國擊斬之<lb/>
十二年春正月秦征東大將軍晉王柳遣參軍閻<lb/>
負梁殊使於涼以書說涼王玄靚負殊至姑臧張<lb/>
瓘見之曰我晉臣也臣無境外之交二君何以來<lb/>
辱負殊曰晉王與君鄰藩雖山河阻絶風通道㑹<lb/>
<pb n="KR2c0001_SBCK_015-64a"/>
故來修好君何怪焉瓘曰吾盡忠事晉於今六世<lb/>
矣若與苻征東通使是上違先君之志下隳士民<lb/>
之節其可乎負殊曰晉室衰微墜失天命固已乆<lb/>
矣是以涼之先王北靣二趙唯知機也今大秦威<lb/>
德方盛涼王若欲自帝河右則非秦之敵欲以小<lb/>
事大則曷若捨晉事秦長保福禄乎瓘曰中州好<lb/>
食言嚮者石氏使車適返而戎騎已至吾不敢信<lb/>
也負殊曰自古帝王居中州者政化各殊趙爲姦<lb/>
詐秦敦信義豈得一槩待之乎張先楊初皆阻兵<lb/>
不服先帝討而擒之赦其罪戾寵以爵秩固非石<lb/>
氏之比也瓘曰必如君言秦之威德無敵何不先<lb/>
<pb n="KR2c0001_SBCK_015-64b"/>
取江南則天下盡爲秦有征東何辱命焉負殊曰<lb/>
江南文身之俗道汚先叛化隆後服主上以爲江<lb/>
南必須兵服河右可以義懷故遣行人先申大好<lb/>
若君不逹天命則江南得延數年之命而河右恐<lb/>
非君之土也瓘曰我跨據三州帶甲十萬西苞葱<lb/>
嶺東距大河伐人有餘況於自守何畏於秦負殊<lb/>
曰貴州山河之固孰若崤函民物之饒孰若秦雍<lb/>
杜洪張琚因趙氏成資兵彊財富有囊括關中席<lb/>
卷四海之志先帝戎旗西指冰消雲散旬月之間<lb/>
不覺易主主上若以貴州不服赫然奮怒控弦百<lb/>
萬鼓行而西未知貴州將何以待之瓘笑曰兹事<lb/>
<pb n="KR2c0001_SBCK_015-65a"/>
當決之於王非身所了負殊曰涼王雖英睿夙成<lb/>
然年在幼沖君居伊霍之任國家安危繋君一舉<lb/>
耳瓘懼乃以玄靚之命遣使稱藩於秦秦因玄靚<lb/>
所稱官爵而授之<lb/>
升平三年涼州牧張瓘猜忌苛虐專以愛憎爲賞<lb/>
罰郎中殷郇諫之瓘曰虎生三日自能食肉不須<lb/>
人教也由是人情不附輔國將軍宋混性忠鯁瓘<lb/>
憚之欲殺混及弟澄因廢涼王玄靚而代之徴兵<lb/>
數萬集姑臧混知之與澄帥壯士楊和等四十餘<lb/>
騎奄入南城宣告諸營曰張瓘謀逆被太后令誅<lb/>
之俄而衆至二千瓘帥衆出戰混擊破之瓘麾下<lb/>
<pb n="KR2c0001_SBCK_015-65b"/>
玄臚刺混不能穿甲混擒之瓘衆悉降瓘與弟琚<lb/>
皆自殺混夷其家族玄靚以混爲使持節都督中<lb/>
外諸軍事驃騎大將軍酒泉郡侯代瓘輔政混乃<lb/>
請玄靚去涼王之號復稱涼州牧混謂玄臚曰卿<lb/>
刺我幸而不傷今我輔政卿其懼乎臚曰臚受瓘<lb/>
恩唯恨刺節下不深耳竊無所懼混義之任爲心<lb/>
膂<lb/>
五年夏四月涼驃騎大將軍宋混疾甚張玄靚及<lb/>
其祖母馬氏往省之曰將軍萬一不幸寡婦孤兒<lb/>
將何所託欲以林宗繼將軍可乎混曰臣子林宗<lb/>
幼弱不堪大任殿下儻未棄臣門臣弟澄政事愈<lb/>
<pb n="KR2c0001_SBCK_015-66a"/>
於臣但恐其儒緩機事不稱耳殿下䇿勵而使之<lb/>
可也混戒澄及諸子曰吾家受國大恩當以死報<lb/>
無恃勢位以驕人又見朝臣皆戒之以忠貞及卒<lb/>
行路爲之揮涕玄靚以澄爲領軍將軍輔政　秋<lb/>
九月涼右司馬張邕惡宋澄專政起兵攻澄殺之<lb/>
并滅其族張玄靚以邕爲中䕶軍叔父天錫爲中<lb/>
領軍同輔政　涼張邕驕矜淫縱樹黨專權多所<lb/>
刑殺國人患之張天錫所親敦煌劉肅謂天鍚曰<lb/>
國家事欲未静天錫曰何謂也肅曰今護軍出入<lb/>
有似長寧天錫驚曰我固疑之未敢出口計將安<lb/>
出肅曰正當速除之耳天鍚曰安得其人肅曰肅<lb/>
<pb n="KR2c0001_SBCK_015-66b"/>
即其人也肅時年未二十天錫曰汝年少更求其<lb/>
助肅曰趙白駒與肅二人足矣十一月天錫與邕<lb/>
俱入朝肅與白駒從天錫值邕於門下肅斫之不<lb/>
中白駒繼之又不克二人與天鍚俱入宫中邕得<lb/>
逸走帥甲士三百餘人攻宫門天錫登屋大呼曰<lb/>
張邕凶逆無道既滅宋氏又欲傾覆我家汝將士<lb/>
世爲涼臣何忍以兵相向邪今所取者止張邕耳<lb/>
它無所問於是邕兵悉散走邕自刎死盡滅其族<lb/>
黨玄靚以天錫爲使持節冠軍大將軍都督中外<lb/>
諸軍事輔政十二月始改建興四十九年奉升平<lb/>
年號詔以玄靚爲大都督督隴右諸軍事涼州刺<lb/>
<pb n="KR2c0001_SBCK_015-67a"/>
史護羌校尉西平公<lb/>
哀帝興寧元年秋八月張玄靚祖母馬氏卒尊庶<lb/>
母郭氏爲太妃郭氏以張天錫專政與大臣張欽<lb/>
等謀誅之事泄欽等皆死玄靚懼以位讓天錫天<lb/>
錫不受右將軍劉肅等勸天錫自立閏月天錫使<lb/>
肅等夜帥兵入宫弑玄靚宣言暴卒謚曰冲公天<lb/>
錫自稱使持節大都督大將軍涼州牧西平公時<lb/>
年十八尊母劉美人曰太妃遣司馬綸騫奉章詣<lb/>
建康請命并送御史俞歸東還<lb/>
二年夏六月秦王堅遣大鴻臚拜張天錫爲大將<lb/>
軍涼州牧西平公<lb/>
<pb n="KR2c0001_SBCK_015-67b"/>
海西公太和元年冬十月張天錫遣使至秦境上<lb/>
告絶於秦<lb/>
簡文帝咸安元年秦王堅命王猛爲書諭天錫曰<lb/>
昔貴先公稱藩劉石者惟審於彊弱也今論涼土<lb/>
之力則損於往時語大秦之德則非二趙之匹而<lb/>
將軍翻然自絶無乃非宗廟之福也歟以秦之威<lb/>
旁振無外可以回弱水使東流返江河使西注闗<lb/>
東既平將移兵河右恐非六郡士民所能抗也劉<lb/>
表謂漢南可保將軍謂西河可全吉凶在身元龜<lb/>
不逺宜深筭妙慮以求多福無使六世之業一旦<lb/>
而墜地也天錫大懼遣使謝罪稱藩堅拜天錫使<lb/>
<pb n="KR2c0001_SBCK_015-68a"/>
持節都督河右諸軍事驃騎大將軍開府儀同三<lb/>
司涼州刺史西平公　冬十二月秦以河州刺<lb/>
史李辯領興晉太守還鎮枹罕徙涼州治金城張<lb/>
天錫聞秦有兼并之志大懼立壇於姑臧南刑三<lb/>
牲帥其官屬遥與晉三公盟遣從事中郎韓博奉<lb/>
表送盟文并獻書於大司馬温期以明年夏同大<lb/>
舉㑹于上邽<lb/>
武帝太元元年　初張天錫之殺張邕也劉肅及<lb/>
安定梁景皆有功二人由是有寵賜姓張氏以爲<lb/>
已子使預政事天錫荒于酒色不親庶務黜世子<lb/>
大懐而立嬖妾焦氏之子大豫以焦氏爲左夫人<lb/>
<pb n="KR2c0001_SBCK_015-68b"/>
人情憤怨從弟從事中郎憲輿櫬切諫不聽秦王<lb/>
堅下詔曰張天錫雖稱藩受位然臣道未純可遣<lb/>
使持節武衛將軍武都茍萇左將軍毛盛中書令<lb/>
梁熈歩兵校尉姚萇等將兵臨西河尚書郎閻負<lb/>
梁殊奉詔徵天錫入朝若有違王命即進師撲討<lb/>
是時秦歩騎十三萬軍司叚鏗謂周虓曰以此衆<lb/>
戰誰能敵之虓曰戎狄以來未之有也堅又命秦<lb/>
州刺史茍池河州刺史李辯涼州刺史王統帥三<lb/>
州之衆爲茍萇後繼秋七月閻負梁殊至姑臧張<lb/>
天錫㑹官屬謀之曰今入朝必不返如其不從秦<lb/>
兵必至將若之何禁中録事席仂曰以愛子爲質<lb/>
<pb n="KR2c0001_SBCK_015-69a"/>
賂以重寳以退其師然後徐爲之計此屈伸之術<lb/>
也衆皆怒曰吾世事晉朝忠節著於海内今一旦<lb/>
委身賊庭辱及祖宗醜莫大焉且河西天險百年<lb/>
無虞若悉境内精兵右招西域北引匈奴以拒之<lb/>
何遽知其不捷也天錫攘袂大言曰孤計決矣言<lb/>
降者斬使謂閻負梁殊曰君欲生歸乎死歸乎殊<lb/>
等辭氣不屈天錫怒縛之軍門命軍士交射之曰<lb/>
射而不中不與我同心者也其母嚴氏泣曰秦主<lb/>
以一州之地横制天下東平鮮卑南取巴蜀兵不<lb/>
留行所向無敵汝若降之猶可延數年之命今以<lb/>
蕞爾一隅抗衡大國又殺其使者亡無日矣天錫<lb/>
<pb n="KR2c0001_SBCK_015-69b"/>
使龍驤將軍馬建帥衆二萬拒秦秦人聞天錫殺<lb/>
閻負梁殊八月梁熈姚萇王統李辯濟自清石津<lb/>
攻涼驍烈將軍梁濟於河㑹城降之甲申茍萇濟<lb/>
自石城津與梁熈等㑹攻纒縮城拔之馬建懼自<lb/>
楊非退屯清塞天錫又遣征東將軍掌據帥衆三<lb/>
萬軍于洪池天錫自將餘衆五萬軍于金昌城安<lb/>
西將軍敦煌宋皓言於天錫曰臣晝察人事夜觀<lb/>
天文秦兵不可敵也不如降之天錫怒貶皓爲宣<lb/>
威護軍廣武太守辛章曰馬建出於行陳必不爲<lb/>
國家用茍萇使姚萇帥甲士三千爲前驅庚寅馬<lb/>
建帥萬人迎降餘兵皆散走辛卯茍萇及掌據戰<lb/>
<pb n="KR2c0001_SBCK_015-70a"/>
于洪池據兵敗馬爲亂兵所殺其屬董儒授之以<lb/>
馬據曰吾三督諸軍再秉節鉞八將禁旅十揔外<lb/>
兵寵任極矣今卒困於此此吾之死地也尚安之<lb/>
乎乃就帳免胄西向稽首伏劒而死秦兵殺軍司<lb/>
席仂癸已秦兵入清塞天錫遣兵司趙充哲帥衆<lb/>
拒之秦兵與充哲戰于赤岸大破之俘斬三萬八<lb/>
千級充哲死天錫出城自戰城内又叛天錫與數<lb/>
千騎犇還姑臧甲午秦兵至姑臧天錫素車白馬<lb/>
靣縛輿櫬降于軍門茍萇釋縛焚櫬送于長安涼<lb/>
州郡縣悉降於秦九月秦王堅以梁熈爲涼州刺<lb/>
史鎮姑臧徙豪右七千餘户于闗中餘皆按堵如<lb/>
<pb n="KR2c0001_SBCK_015-70b"/>
故封天錫爲歸義侯拜北部尚書初秦兵之出也<lb/>
先爲天錫築第於長安至則居之以天錫晉興太<lb/>
守隴西彭和正爲黄門侍郎治中從事武興蘇膺<lb/>
敦煌太守張烈爲尚書郎西平太守金城趙凝爲<lb/>
金城太守髙昌楊幹爲髙昌太守餘皆隨才擢叙<lb/>
　　　符秦滅燕<lb/>
晉穆帝永和九年春二月庚子燕王儁立其妃可<lb/>
足渾氏爲皇后世子曄爲皇太子皆自龍城遷于<lb/>
薊宫<lb/>
十年夏四月戊申燕主儁命冀州刺史吳王霸徙<lb/>
治信都初燕王皝竒霸之才故名之曰霸將以爲<lb/>
<pb n="KR2c0001_SBCK_015-71a"/>
世子羣臣諫而止然寵遇猶踰於世子由是儁惡<lb/>
之以其嘗墜馬折齒更名曰缺尋以其應䜟文更<lb/>
名曰垂遷侍中録留臺事徙鎮龍城垂大得東北<lb/>
之和儁愈惡之復召還<lb/>
十二年秋七月丙子燕獻太子曄卒<lb/>
升平元年春二月癸丑燕主儁立其子中山王暐<lb/>
爲太子<lb/>
二年燕吳王垂娶叚末柸女生子令寳叚氏才髙<lb/>
性烈自以貴姓不尊事可足渾后可足渾氏銜之<lb/>
燕主儁素不快於垂中常侍涅皓因希旨告叚氏<lb/>
及吳國典書令遼東髙弼爲巫蠱欲以連汙垂儁<lb/>
<pb n="KR2c0001_SBCK_015-71b"/>
收叚氏及弼下大長秋廷尉考驗叚氏及弼志氣<lb/>
確然終無橈辭掠治日急垂愍之私使人謂叚氏<lb/>
曰人生㑹當一死何堪楚毒如此不若引服叚氏<lb/>
歎曰吾豈愛死者邪若自誣以惡逆上辱祖宗下<lb/>
累於王固不爲也辨荅益明故垂得免禍而叚氏<lb/>
竟死於獄中出垂爲平州刺史鎮遼東垂以叚氏<lb/>
女弟爲繼室可足渾氏黜之以其妹長安君妻垂<lb/>
垂不恱由是益惡之<lb/>
三年春二月燕主儁宴羣臣于蒲池語及周太子<lb/>
晉潸然流涕曰才子難得自景先之亡吾鬢髪中<lb/>
白卿等謂景先何如司徒左長史李績對曰獻懐<lb/>
<pb n="KR2c0001_SBCK_015-72a"/>
太子之在東官臣爲中庶子太子志業敢不知之<lb/>
太子大德有八至孝一也聦敏二也沈毅三也疾<lb/>
䛕喜直四也好學五也多藝六也謙恭七也好施<lb/>
八也儁曰卿譽之雖過然此兒在吾死無憂矣景<lb/>
茂何如時太子暐侍側績曰皇太子天資岐嶷雖<lb/>
八德已聞然二闕未補好遊畋而樂絲竹此其所<lb/>
以爲損也儁顧謂暐曰伯陽之言藥石之惠也汝<lb/>
宜誡之暐甚不平儁夢趙主虎齧其臂乃發虎墓<lb/>
求尸不獲購以百金鄴女子李莬知而告之得尸<lb/>
於東明觀下僵而不腐儁蹋而罵之曰死胡何敢<lb/>
怖生天子數其殘暴之罪而鞭之投於漳水尸倚<lb/>
<pb n="KR2c0001_SBCK_015-72b"/>
橋柱不流及秦滅燕王猛爲之誅李莬收而葬之<lb/>
冬十二月辛酉燕主儁寢疾謂大司馬太原王恪<lb/>
曰吾病必不濟今二方未平景茂沖㓜國家多難<lb/>
吾欲效宋宣公以社稷屬汝何如恪曰太子雖㓜<lb/>
勝殘致治之主也臣實何人敢干王統儁怒曰兄<lb/>
弟之閒豈虚飾邪恪曰陛下若以臣能荷天下之<lb/>
任者豈不能輔少主乎儁喜曰汝能爲周公吾復<lb/>
何憂李績清方忠亮汝善遇之召吳王垂還鄴<lb/>
四年春正月癸巳燕主儁疾篤召大司馬恪等受<lb/>
遺詔輔政甲午卒戊子太子暐即位年十一大赦<lb/>
改元建熈　二月燕人尊可足渾氏爲皇太后<lb/>
<pb n="KR2c0001_SBCK_015-73a"/>
以太原王恪爲太宰專録朝政上庸王評爲太傅<lb/>
陽騖爲太保慕輿根爲太師參輔朝政根性木彊<lb/>
自恃先朝勲舊心不服恪舉動倨傲時太后可足<lb/>
渾氏頗預外事根欲爲亂乃言於恪曰今主上幼<lb/>
沖母后干政殿下宜防意外之變思有以自全且<lb/>
定天下者殿下之功也兄亡弟及古今成灋俟畢<lb/>
山陵宜廢主上爲王殿下自踐尊位以爲大燕無<lb/>
窮之福恪曰公醉邪何言之悖也吾與公受先帝<lb/>
遺詔云何而遽有此議根愧謝而退恪以告吳王<lb/>
垂垂勸恪誅之恪曰今新遭大喪二鄰觀釁而宰<lb/>
輔自相誅夷恐乖逺近之望且可忍之祕書監皇<lb/>
<pb n="KR2c0001_SBCK_015-73b"/>
甫真言於恪曰根本庸豎過䝉先帝厚恩引參顧<lb/>
命而小人無識自國哀已來驕很日甚將成禍亂<lb/>
明公今日居周公之地當爲社稷深謀早爲之所<lb/>
恪不聽根又言於可足渾氏及燕主暐曰太宰太<lb/>
傅將謀不軌臣請帥禁兵以誅之可足渾氏將從<lb/>
之暐曰二國公之親賢先帝選之託以孤嫠必不<lb/>
肯爾安知非太師欲為亂也乃止根又思戀東土<lb/>
言於可足渾氏及暐曰今天下蕭條外宼非一國<lb/>
大憂深不如還東恪聞之乃與太傅評謀密奏根<lb/>
罪狀使右衛將軍傅顔就内省誅根并其妻子黨<lb/>
與不赦<lb/>
<pb n="KR2c0001_SBCK_015-74a"/>
哀帝興寧二年燕侍中慕輿龍詣龍城徙宗廟及<lb/>
所留百官皆詣鄴<lb/>
海西公太和二年夏四月燕太原桓王恪言於燕<lb/>
主暐曰吳王垂將相之才十倍於臣先帝以長幼<lb/>
之次臣得先之臣死之後願陛下舉國以聽吳王<lb/>
五月壬辰恪疾病暐親視之問以後事恪曰臣聞<lb/>
報恩莫大於薦賢賢者雖在板築猶可爲相況至<lb/>
親乎吳王文武兼資管蕭之亞陛下若任以大政<lb/>
國家可安不然秦晉必有窺窬之計言終而卒秦<lb/>
王堅聞恪卒隂有圖燕之計欲覘其可否命匈奴<lb/>
曹轂發使如燕朝貢以西戎主簿馮翊郭辯爲之<lb/>
<pb n="KR2c0001_SBCK_015-74b"/>
副燕司空皇甫真兄腆及從子奮覆皆仕秦腆爲<lb/>
散騎常侍辯至燕歷造公卿謂真曰僕本秦人家<lb/>
爲秦所誅故寄命曹王貴兄常侍及奮覆兄弟竝<lb/>
相知有素真怒曰臣無境外之交此言何以及我<lb/>
君似姧人得無因縁假託乎白暐請窮治之太傅<lb/>
評不許辯還爲堅言燕朝政無綱紀實可圖也鑒<lb/>
機識變唯皇甫真耳堅曰以六州之衆豈不得使<lb/>
有智士一人哉曹轂尋卒秦分其部落爲二使其<lb/>
二子分統之號東西曹<lb/>
三年　初燕太宰恪有疾以燕主暐幼弱政不在<lb/>
已太傅評多猜忌恐大司馬之任不當其人謂暐<lb/>
<pb n="KR2c0001_SBCK_015-75a"/>
兄樂安王臧曰今南有遺晉西有彊秦二國常蓄<lb/>
進取之志顧我未有隙耳夫國之興衰繋於輔相<lb/>
大司馬緫統六軍不可任非其人我死之後以親<lb/>
踈言之當在汝及沖汝曹雖才識明敏然年少未<lb/>
堪多難吳王天資英傑智略超世汝曹若能推大<lb/>
司馬以授之必能混壹四海況外寇不足憚也慎<lb/>
無冐利而忘害不以國家爲意也又以語太傅評<lb/>
及恪卒評不能用其言三月以車騎將軍中山王<lb/>
沖為大司馬沖暐之弟也以荆州刺史吳王垂爲<lb/>
侍中車騎大將軍儀同三司　秦鎮東將軍洛州<lb/>
刺史魏公庾據陜城舉兵反以陜城降燕請兵應<lb/>
<pb n="KR2c0001_SBCK_015-75b"/>
接秦人大懼盛兵守華隂燕魏尹范陽王德上䟽<lb/>
以爲先帝應天受命志平六合陛下纂統當繼而<lb/>
成之今苻氏骨肉乖離國分爲五投誠請援前後<lb/>
相尋是天以秦賜燕也天與不取反受其殃吳越<lb/>
之事足以觀矣宜命皇甫真引并冀之衆徑趨蒲<lb/>
陜吳王垂引許洛之兵馳解廋圍太傅揔京師虎<lb/>
旅爲二軍後繼傳檄三輔示以禍福明立購賞彼<lb/>
必望風嚮應混壹之期於此乎在矣時燕人多請<lb/>
救陜因圖闗中者太傅評曰秦大國也今雖有難<lb/>
未易可圖朝廷雖明未如先帝吾等智略又非太<lb/>
宰之比但能閉闗保境足矣平秦非吾事也魏公<lb/>
<pb n="KR2c0001_SBCK_015-76a"/>
廋遣吳王垂及皇甫真牋曰符堅王猛皆人傑也<lb/>
謀爲燕患乆矣今不乗機取之恐異日燕之君臣<lb/>
將有甬東之悔矣垂謂真曰方今爲人患者必在<lb/>
於秦主上富於春秋觀太傅識度豈能敵符堅王<lb/>
猛乎真曰然吾雖知之如言不用何<lb/>
四年晉大司馬温伐燕下邳王厲與温戰敗於黄<lb/>
墟燕又使樂安王臧拒温臧不能抗温至枋頭暐<lb/>
與太傅評謀犇龍城吳王垂自請擊之又使樂嵩<lb/>
請救于秦許賂以虎牢以西之地秦遣茍池鄧羌<lb/>
帥歩騎救燕范陽王德李邽㫁温糧道温數戰不<lb/>
利糧儲復竭聞秦兵將至棄輜重鎧仗犇還吳王<lb/>
<pb n="KR2c0001_SBCK_015-76b"/>
垂追及温於襄邑大破之<hi>温伐燕事見桓</hi>燕秦既結好<lb/>
使者數往來燕散騎侍郎太原郝晷給事黄門侍<lb/>
郎梁琛相繼如秦晷與王猛有舊猛接以平生問<lb/>
晷東方之事晷見燕政不脩而秦大治知燕將亡<lb/>
隂欲自託於猛頗泄其實琛至長安秦王堅方畋<lb/>
於萬年欲引見琛琛曰秦使至燕燕之君臣朝服<lb/>
備禮灑掃宫庭然後敢見今秦主欲野見之使臣<lb/>
不敢聞命尚書郎辛勁謂琛曰賔客入境惟主人<lb/>
所以處之君焉得專制其禮且天子稱乗輿所至<lb/>
曰行在所何常居之有又春秋亦有遇禮何爲不<lb/>
可乎琛曰晉室不綱靈祚歸德二方承運俱受明<lb/>
<pb n="KR2c0001_SBCK_015-77a"/>
命而桓温猖狂闚我王略燕危秦孤勢不獨立是<lb/>
以秦主同恤時患要結好援東朝君臣引領西望<lb/>
愧其不競以爲隣憂西使之辱敬待有加今彊冦<lb/>
既退交聘方始謂宜崇禮篤義以固二國之歡若<lb/>
忽慢使臣是卑燕也豈脩好之義乎夫天子以四<lb/>
海爲家故行曰乗輿止曰行在今海縣瓜裂天光<lb/>
分曜安得以乗輿行在爲言哉禮不期而見曰遇<lb/>
蓋因事權行其禮簡略豈平居容與之所爲哉客<lb/>
使單行誠埶屈於主人然茍不以禮亦不敢從也<lb/>
堅乃爲之設行官百僚陪位然後延客如燕朝之<lb/>
儀事畢堅與之私宴問東朝名臣爲誰琛曰太傅<lb/>
<pb n="KR2c0001_SBCK_015-77b"/>
上庸王評明德茂親光輔王室車騎大將軍吳王<lb/>
垂雄略冠世折衝禦侮其餘或以文進或以武用<lb/>
官皆稱職野無遺賢琛從兄弈爲秦尚書郎堅使<lb/>
典客館琛於弈舍琛曰昔諸葛瑾爲吳聘蜀與諸<lb/>
葛亮惟公朝相見退無私靣余竊慕之今使之即<lb/>
安私室所不敢也乃不果館弈數來就邸舍與琛<lb/>
卧起間問琛東國事琛曰今二方分據兄弟並䝉<lb/>
榮寵論其本心各有所在琛欲言東國之美恐非<lb/>
西國之所欲聞欲言其惡又非使臣之所得論也<lb/>
兄何用問爲堅使太子延琛相見秦人欲使琛拜<lb/>
太子先諷之曰隣國之君猶其君也隣國之儲君<lb/>
<pb n="KR2c0001_SBCK_015-78a"/>
亦何以異乎琛曰天子之子視元士欲其由賤以<lb/>
登貴也尚不敢臣其父之臣况它國之臣乎茍無<lb/>
純敬則禮有往來情豈忘恭但恐降屈爲煩耳乃<lb/>
不果拜王猛勸堅留琛堅不許　吳王垂自襄邑<lb/>
還鄴威名益振太傅評愈忌之垂奏所募將士忘<lb/>
身立效將軍孫蓋等推鋒䧟陳應蒙殊賞評皆抑<lb/>
而不行垂數以爲言與評廷爭怨隙愈深太后可<lb/>
足渾氏素惡垂毁其戰功與評密謀誅之太宰恪<lb/>
之子楷及垂舅蘭建知之以告垂曰先發制人但<lb/>
除評及樂安王臧餘無能爲矣垂曰骨肉相殘而<lb/>
首亂於國吾有死而已不忍爲也頃之二人又以<lb/>
<pb n="KR2c0001_SBCK_015-78b"/>
告曰内意已決不可不早發垂曰必不可彌縫吾<lb/>
寧避之於外餘非所議垂内以爲憂而未敢告諸<lb/>
子世子令請曰尊比者如有憂色豈非以主上幼<lb/>
沖太傅疾賢功髙望重愈見猜邪垂曰然吾竭力<lb/>
致命以破彊宼本欲保全家國豈知成功之後返<lb/>
令身無所容汝既知吾心何以爲吾謀令曰主上<lb/>
闇弱委任太傅一旦禍發疾於駭機今欲保族全<lb/>
身不失大義莫若逃之龍城遜辭謝罪以待主上<lb/>
之察若周公之居東庶幾可以感寤而淂還此幸<lb/>
之大者也如其不然則内撫燕代外懐羣夷守肥<lb/>
如之險以自保亦其次也垂曰善十一月辛亥朔<lb/>
<pb n="KR2c0001_SBCK_015-79a"/>
垂請畋于大陸因微服出鄴將趨龍城至邯鄲少<lb/>
子辭素不爲垂所愛逃還告狀垂左右多亡叛太<lb/>
傅評白燕王暐遣西平公彊帥精騎追之及於范<lb/>
陽世子令㫁後彊不敢逼會日暮令謂垂曰本欲<lb/>
保東都以自全今事已泄謀不及設秦主方招延<lb/>
英傑不如往歸之垂曰今日之計舍此安之乃散<lb/>
騎滅迹傍南山復還鄴隠于趙之顯原陵俄有獵<lb/>
者数百騎四靣而來抗之則不能敵逃之則無路<lb/>
不知所爲㑹獵者鷹皆飛颺衆騎散去垂乃殺白<lb/>
馬以祭天且盟從者世子令言於垂曰太傅忌賢<lb/>
疾能<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>事以來人尤忿恨今鄴城之中莫知尊處<lb/>
<pb n="KR2c0001_SBCK_015-79b"/>
如嬰兒之思母夷夏同之若順衆心襲其無僃取<lb/>
之如指掌耳事定之後革弊簡能大匡朝政以輔<lb/>
主上安國存家功之大者也今日之便誠不可失<lb/>
願給騎數人足以辦之垂曰如汝之謀事成誠爲<lb/>
大福不成悔之何及不如西犇可以萬全子馬奴<lb/>
潜謀逃歸殺之而行至河陽爲津吏所禁斬之而<lb/>
濟遂自洛陽與叚夫人世子令令弟寳農隆兄子<lb/>
楷舅蘭建郎中令髙弼俱犇秦留妃可足渾氏於<lb/>
鄴乙泉戍主吳歸追及於閺郷世子令擊之而退<lb/>
　初秦王堅隂有圖燕之志憚吳王垂不敢發及<lb/>
聞垂至大喜郊迎執手與語乃以垂爲冠軍將軍<lb/>
<pb n="KR2c0001_SBCK_015-80a"/>
封賔徒侯楷爲積弩將軍<hi>叛秦復燕事見慕容</hi>秦留梁<lb/>
琛月餘乃遣歸琛兼程而進比至鄴吳王垂已犇<lb/>
秦琛言於太傅評曰秦人日閱軍旅多聚糧於陜<lb/>
東以琛觀之爲和必不能乆今吳王又往歸之秦<lb/>
必有窺燕之謀宜早爲之備評曰秦豈肯受叛臣<lb/>
而敗和好哉琛曰今二國分據中原常有相吞之<lb/>
志桓温之入寇彼以計相救非愛燕也若燕有釁<lb/>
彼豈忘其本志哉評曰秦主何如人琛曰明而善<lb/>
㫁問王猛曰名不虚得評皆不以爲然琛又以告<lb/>
燕主暐暐亦不然之以告皇甫真真深憂之上䟽<lb/>
言苻堅雖聘問相尋然實有窺上國之心非能慕<lb/>
<pb n="KR2c0001_SBCK_015-80b"/>
樂德義不忘乆要也前出兵洛川及使者繼至國<lb/>
之險易虚實彼皆得之矣今呉王垂又往從之爲<lb/>
其謀主伍員之禍不可不僃洛陽太原壺闗皆宜<lb/>
選將益兵以防未然暐召太傅評謀之評曰秦國<lb/>
小力弱恃我爲援且苻堅庶幾善道終不肯納叛<lb/>
臣之言絶二國之好不宜輕自驚擾以啓冦心卒<lb/>
不爲僃秦遣黄門郎石越聘於燕太傅評示之以<lb/>
奢欲以誇燕之富盛髙泰及太傅參軍河間劉靖<lb/>
言於評曰越言誕而視逺非求好也乃觀釁也宜<lb/>
耀兵以示之用折其謀今乃示之以奢益爲其所<lb/>
輕矣評不從泰遂謝病歸是時太后可足渾氏侵<lb/>
<pb n="KR2c0001_SBCK_015-81a"/>
撓國政太傅評貪昧無厭貨賂上流官非才舉羣<lb/>
下怨憤尚書左丞申紹上䟽以爲守宰者致治之<lb/>
本今之守宰率非其人或武人出於行伍或貴戚<lb/>
生長綺紈既非鄉曲之選又不更朝廷之職加之<lb/>
黜陟無法貪惰者無刑罰之懼清修者無旌賞之<lb/>
勸是以百姓困弊寇盗充斥綱頽紀紊莫相紏攝<lb/>
又官吏猥多踰於前世公私紛然不勝煩擾大燕<lb/>
戸口數兼二寇弓馬之勁四方莫及而比者戰則<lb/>
屢北皆由守宰賦調不平侵漁無已行留俱窘莫<lb/>
肯致命故也後宫之女四千餘人僮侍厮役尚在<lb/>
其外一日之費厥直萬金士民承風競爲奢靡彼<lb/>
<pb n="KR2c0001_SBCK_015-81b"/>
秦吳僣僻猶能條治所部有兼并之心而我上下<lb/>
因循日失其序我之不脩彼之願也謂宜精擇守<lb/>
宰併官省職存恤兵家使公私両遂節抑浮靡愛<lb/>
惜用度賞必當功罸必當罪如此則温猛可梟二<lb/>
方可取豈特保境安民而已哉又索頭什翼犍疲<lb/>
病昏悖雖乏貢御無能爲患而勞兵逺戍有損無<lb/>
益不若移於并土控制西河南堅壺闗北重晉陽<lb/>
西寇來則拒守過則㫁後猶愈於戍孤城守無用<lb/>
之地也䟽奏不省　初燕人許割虎牢以西賂秦<lb/>
晉兵既退燕人悔之謂秦人曰行人失辭有國有<lb/>
家者分災救患理之常也秦王堅大怒遣輔國將<lb/>
<pb n="KR2c0001_SBCK_015-82a"/>
軍王猛建威將軍梁成洛州刺史鄧羌帥歩騎三<lb/>
萬伐燕十二月進攻洛陽<lb/>
五年春正月秦王猛遺燕荆州刺史武威王筑書<lb/>
曰國家今已塞成臯之險杜盟津之路大駕虎旅<lb/>
百萬自軹闗取鄴都金墉窮戍外無救援城下之<lb/>
師將軍所監豈三百弊卒所能支也筑懼以洛陽<lb/>
降猛陳師受之燕衛大將軍樂安王臧城新樂破<lb/>
秦兵于石門執秦將楊猛王猛之發長安也請慕<lb/>
容令參其軍事以爲鄉導將行造慕容垂飲酒從<lb/>
容謂垂曰今當逺别卿何以贈我使我覩物思人<lb/>
垂脫佩刀贈之猛至洛陽賂垂所親金熈使詐爲<lb/>
<pb n="KR2c0001_SBCK_015-82b"/>
垂使者謂令曰吾父子來此以逃死也今王猛疾<lb/>
人如讎䜛毁日深秦主雖外相厚善其心難知丈<lb/>
夫逃死而卒不免將爲天下笑吾聞東朝比來始<lb/>
更悔寤主后相尤吾今還東故遣告汝吾已行矣<lb/>
便可速發令疑之躊躇終日又不可審覆乃將舊<lb/>
騎詐爲出獵遂犇樂安王臧於石門猛表令叛狀<lb/>
垂懼而出走及藍田爲追騎所獲秦王堅引見東<lb/>
堂勞之曰卿家國失和委身投朕賢子心不忘本<lb/>
猶懐首丘亦各其志不足深咎然燕之將亡非令<lb/>
所能存惜其徒入虎口耳且父子兄弟罪不相及<lb/>
卿何爲過懼而狼狽如是乎待之如舊燕人以令<lb/>
<pb n="KR2c0001_SBCK_015-83a"/>
叛而復還其父爲秦所厚疑令爲反閒徙之沙城<lb/>
在龍都東北六百里<lb/>
臣光曰昔周得微子而革商命秦得由余而霸西<lb/>
戎吳得伍員而克彊楚漢得陳平而誅項籍魏得<lb/>
許攸而破袁紹彼敵國之材臣來爲己用進取之<lb/>
良資也王猛知慕容垂之心久而難信獨不念燕<lb/>
尚未滅垂以材髙功盛無罪見疑窮困歸秦未有<lb/>
異心遽以猜忌殺之是助燕爲無道而塞來者之<lb/>
門也如何其可哉故秦王堅禮之以收燕望親之<lb/>
以盡燕情寵之以傾燕衆信之以結燕心未爲過<lb/>
矣猛何汲汲於殺垂至乃爲市井鬻賣之行有如<lb/>
<pb n="KR2c0001_SBCK_015-83b"/>
嫉其寵而䜛之者豈雅德君子所宜爲哉<lb/>
樂安王臧進屯滎陽王猛遣建威將軍梁成洛州<lb/>
刺史鄧羌撃走之留羌鎮金墉以輔國司馬桓寅<lb/>
爲弘農太守代羌戍陜城而還秦王堅以王猛爲<lb/>
司徒録尚書事封平陽郡侯猛固辭曰今燕吳未<lb/>
平戎車方駕而始得一城即受三事之賞若克殄<lb/>
二宼將何以加之堅曰茍不蹔抑朕心何以顯卿<lb/>
謙光之美已詔有司權聽所守封爵酬庸其勉從<lb/>
朕命　秦王堅復遣王猛督鎮南將軍楊安等十<lb/>
將歩騎六萬以伐燕　夏六月乙卯秦王堅送<lb/>
王猛於灞上曰今委卿以闗東之任當先破壺闗<lb/>
<pb n="KR2c0001_SBCK_015-84a"/>
平上黨長驅取鄴所謂疾雷不及掩耳吾當親督<lb/>
萬衆繼卿星發舟車糧運水陸俱進卿勿以爲後<lb/>
慮也猛曰臣仗威靈奉成筭盪平殘胡如風掃葉<lb/>
願不煩鑾輿親犯塵霧但願速敕所司部置鮮卑<lb/>
之所堅大恱　秋七月秦王猛攻壷闗楊安攻<lb/>
晉陽八月燕主暐命太傅上庸王評將中外精兵<lb/>
三十萬以拒秦暐以秦冦爲憂召散騎侍郎李鳯<lb/>
黄門侍郎梁琛中書侍郎樂嵩問曰秦兵衆寡何<lb/>
如今大軍既出秦能戰乎鳯曰秦國小兵弱非王<lb/>
師之敵景略常才又非太傅之比不足憂也琛嵩<lb/>
曰勝敗在謀不在衆寡秦逺來爲寇安肯不戰且<lb/>
<pb n="KR2c0001_SBCK_015-84b"/>
吾當用謀以求勝豈可冀其不戰而已乎暐不恱<lb/>
王猛克壺闗執上黨太守南安王越所過郡縣皆<lb/>
望風降附燕人大震　秦楊安攻晉陽晉陽兵多<lb/>
糧足乆之未下王猛留屯騎校尉茍長戍壺闗引<lb/>
兵助安攻晉陽爲地道使虎牙將軍張蚝帥壯士<lb/>
數百潜入城中大呼斬闗納秦兵辛巳猛安入晉<lb/>
陽執燕并州刺史東海王莊太傳評畏猛不敢進<lb/>
屯於潞川冬十月辛亥猛留將軍武都毛當戍晉<lb/>
陽進兵潞川與慕容評相持壬戍猛遣將軍徐成<lb/>
覘燕軍形要期以日中及昏而返猛怒將斬之鄧<lb/>
羌請之曰今賊衆我寡詰朝將戰成大將也宜且<lb/>
<pb n="KR2c0001_SBCK_015-85a"/>
宥之猛曰若不殺成軍法不立羌固請曰成羌之<lb/>
郡將也雖違期應斬羌願與成效戰以贖之猛弗<lb/>
聽羌怒還營嚴鼓勒兵將攻猛猛問其故羌曰受<lb/>
詔討逺賊今有近賊自相殺欲先除之猛謂羌義<lb/>
而有勇使語之曰將軍止吾今赦之成既免羌詣<lb/>
猛謝猛執其手曰吾試將軍耳將軍於部將尚爾<lb/>
況國家乎吾不復憂賊矣太傅評以猛懸軍深入<lb/>
欲以持乆制之評爲人貪鄙鄣固山泉鬻樵及水<lb/>
積財帛如丘陵士卒怨憤莫有鬭志猛聞之笑曰<lb/>
慕容評真奴才雖億兆之衆不足畏況數十萬乎<lb/>
吾今兹破之必矣乃遣游擊將軍郭慶帥騎五千<lb/>
<pb n="KR2c0001_SBCK_015-85b"/>
夜從間道出評營後燒評輜重火見鄴中燕主暐<lb/>
懼遣侍中蘭伊讓評曰王髙祖之子也當以宗廟<lb/>
社稷爲憂柰何不撫戰士而搉賣樵水專以殖貨<lb/>
爲心乎府庫之積朕與王共之何憂於貧若賊兵<lb/>
遂進家國喪亡王持錢帛欲安所置之乃命悉以<lb/>
其錢帛散之軍士且趨使戰評大懼遣使請戰於<lb/>
猛甲子猛陳於渭源而誓之曰王景略受國厚恩<lb/>
任兼内外今與諸君深入賊地當竭力致死有進<lb/>
無退共立大功以報國家受爵明君之朝稱觴父<lb/>
母之室不亦美乎衆皆踊躍破釡棄糧大呼競進<lb/>
猛望燕兵之衆謂鄧羌曰今日之事非將軍不能<lb/>
<pb n="KR2c0001_SBCK_015-86a"/>
破勍敵成敗之機在兹一舉將軍勉之羌曰若能<lb/>
以司隷見與者公勿以爲憂猛曰此非吾所及也<lb/>
必以安定太守萬户侯相處羌不恱而退俄而兵<lb/>
交猛召羌羌寢弗應猛馳就許之羌乃大飲帳中<lb/>
與張蚝徐成等跨馬運矛馳赴燕陳出入數四旁<lb/>
若無人所殺傷數百及日中燕兵大敗俘斬五萬<lb/>
餘人乗勝追擊所殺及降者又十萬餘人評單騎<lb/>
走還鄴　崔鴻曰鄧羌請郡將以橈法徇私也勒<lb/>
兵欲攻王猛無上也臨戰豫求司隸邀君也有此<lb/>
三者罪孰大焉猛能容其所短收其所長若馴猛<lb/>
虎馭悍馬以成大功詩云采葑采菲無以下體猛<lb/>
<pb n="KR2c0001_SBCK_015-86b"/>
之謂矣　秦兵長驅而東丁卯圍鄴猛上䟽稱臣<lb/>
以甲子之日大殱醜類順陛下仁愛之志使六州<lb/>
士庶不覺易主自非守迷違命一無所害秦王堅<lb/>
報之曰將軍役不踰時而元惡克舉勲髙前古朕<lb/>
今親帥六軍星言電赴將軍其休養將士以待朕<lb/>
至然後取之猛之未至也鄴旁剽劫公行及猛至<lb/>
逺近帖然號令嚴明軍無私犯法簡政寛燕民各<lb/>
安其業更相謂曰不圖今日復見太原王猛聞之<lb/>
歎曰慕容玄恭信竒士也可謂古之遺愛矣設太<lb/>
牢以祭之十一月秦王堅留李威輔太子守長安<lb/>
陽平公融鎮洛陽自帥精鋭十萬赴鄴七日而至<lb/>
<pb n="KR2c0001_SBCK_015-87a"/>
安陽宴祖父時故老猛潜如安陽謁堅堅曰昔周<lb/>
亞夫不迎漢文帝今將軍臨敵而棄軍何也猛曰<lb/>
亞夫前却人主以求名臣竊少之且臣奉陛下威<lb/>
靈撃垂亡之虜譬如釡中之魚何足慮也監國沖<lb/>
幼鑾駕逺臨脫有不虞悔之何及陛下忘臣灞上<lb/>
之言邪初燕冝都王桓帥衆萬餘屯沙亭爲太傅<lb/>
評後繼聞評敗引兵屯内黄堅使鄧羌攻信都丁<lb/>
丑桓帥鮮卑五千犇龍城戊寅燕散騎侍郎餘蔚<lb/>
帥扶餘髙句麗及上黨質子五百餘人夜開鄴北<lb/>
門納秦兵燕主暐與上庸王評樂安王臧定襄王<lb/>
淵左衛將軍孟髙殿中將軍艾朗等犇龍城辛巳<lb/>
<pb n="KR2c0001_SBCK_015-87b"/>
秦王堅入鄴宫　燕主暐之出鄴也衛士猶千餘<lb/>
騎既出城皆散惟十餘騎從行秦王堅使游撃將<lb/>
軍郭慶追之時道路艱難孟髙扶侍暐經護二王<lb/>
極其勒瘁又所在遇盜轉鬪而前數日行至福祿<lb/>
依冢解息盜二十餘人猝至皆挾弓矢髙持刀與<lb/>
戰殺傷數人髙力極自度必死乃直前抱一賊頓<lb/>
撃於地大呼曰男兒窮矣餘賊從旁射髙殺之艾<lb/>
朗見髙獨戰亦還趨賊并死暐失馬步走郭慶追<lb/>
及於髙陽部將巨武將縳之暐曰汝何小人敢縳<lb/>
天子武曰我受詔追賊何謂天子執以詣秦王堅<lb/>
堅詰其不降而走之狀對曰狐死首丘欲歸死於<lb/>
<pb n="KR2c0001_SBCK_015-88a"/>
先人墳墓耳堅哀而釋之令還宫帥文武出降暐<lb/>
稱孟髙艾朗之忠於堅堅命厚加斂葬拜其子爲<lb/>
郎中郭慶進至龍城太傅評犇髙句麗髙句麗執<lb/>
評送於秦冝都王桓殺鎮東將軍渤海王亮并其<lb/>
衆犇遼東遼東太守韓稠先已降秦桓至不得入<lb/>
攻之不克郭慶遣將軍朱嶷撃之桓棄衆單走嶷<lb/>
獲而殺之諸州牧守及六夷渠帥盡降於秦凡得<lb/>
郡百五十七户二百四十六萬口九百九十九萬<lb/>
以燕宫人珍寶分賜將士下詔大赦曰朕以寡薄<lb/>
猥承休命不能懷逺以德柔服四維至使戎車屢<lb/>
駕有害斯民雖百姓之過然亦朕之罪也其大赦<lb/>
<pb n="KR2c0001_SBCK_015-88b"/>
天下與之更始初梁琛之使秦也以侍輦茍純爲<lb/>
副琛毎應對不先告純純恨之歸言於燕主暐曰<lb/>
琛在長安與王猛甚親善疑有異謀琛又數稱秦<lb/>
王堅及王猛之美且言秦將興師冝爲之備已而<lb/>
秦果伐燕皆如琛言暐乃疑琛知其情及慕容評<lb/>
敗遂收琛繫獄秦王堅入鄴而釋之除中書著作<lb/>
郎引見謂之曰卿昔言上庸王吳王皆將相竒材<lb/>
何爲不能謀畫自使亡國對曰天命廢興豈二人<lb/>
所能移也堅曰卿不能見幾而作虛稱燕美忠不<lb/>
自防返爲身禍可謂智乎對曰臣聞幾者動之微<lb/>
吉凶之先見者也如臣愚暗實所不及然爲臣莫<lb/>
<pb n="KR2c0001_SBCK_015-89a"/>
如忠爲子莫如孝自非有一至之心者莫能保忠<lb/>
孝之始終是以古之烈士臨危不改見死不避以<lb/>
徇君親彼知幾者心逹安危身擇去就不顧家國<lb/>
臣就使知之尚不忍爲況非所及邪堅聞恱綰之<lb/>
忠恨不及見拜其子爲郎中堅以王猛爲使持節<lb/>
都督闗東六州諸軍事車騎大將軍開府儀同三<lb/>
司冀州牧鎮鄴進爵清河郡侯悉以慕容評第中<lb/>
之物賜之賜楊安爵博平縣侯以鄧羌爲持節征<lb/>
虜將軍安定太守賜爵真定郡侯郭慶爲持節都<lb/>
督幽州諸軍事幽州刺史鎮薊賜爵襄城矦其餘<lb/>
將士封賞各有差堅以京兆韋鍾爲魏郡太守彭<lb/>
<pb n="KR2c0001_SBCK_015-89b"/>
豹爲陽平太守其餘州縣牧守令長皆因舊而授<lb/>
之以燕常山太守申紹爲散騎侍郎使與散騎侍<lb/>
郎京兆韋儒俱爲繡衣使者循行闗東州郡觀省<lb/>
風俗勸課農桑振恤窮困收葬死亡旌顯節行燕<lb/>
政有不便於民者皆變除之十二月秦王堅遷慕<lb/>
容暐及燕后妃王公百官并鮮卑四萬餘户于長<lb/>
安王猛表留梁琛爲主簿領記室督它日猛與僚<lb/>
屬宴語及燕朝使者猛曰人心不同昔梁君至長<lb/>
安專美本朝樂君但言桓温軍盛郝君微説國弊<lb/>
參軍馮誕曰今三子皆爲國臣敢問取臣之道何<lb/>
先猛曰郝君知幾爲先誕曰然則明公賞丁公而<lb/>
<pb n="KR2c0001_SBCK_015-90a"/>
誅季市也猛大笑秦王堅自鄴如枋頭宴父老改<lb/>
枋頭爲永昌復之終世甲寅至長安封慕容暐爲<lb/>
新興侯以燕故臣慕容評爲給事中皇甫真爲奉<lb/>
車都尉李洪爲駙馬都尉皆奉朝請李邽爲尚書<lb/>
封衡爲尚書郎慕容德爲張掖太守燕國平叡爲<lb/>
宣威將軍悉羅騰爲三署郎其餘封授各有差衡<lb/>
裕之子也<lb/>
簡文帝咸安二年春二月冠軍將軍慕容垂言於<lb/>
秦王堅曰臣叔父評燕之惡來革也不宜復汚聖<lb/>
朝願陛下爲燕戮之堅乃出評爲范陽太守燕之<lb/>
諸王悉補邊郡<lb/>
<pb n="KR2c0001_SBCK_015-90b"/>
臣光曰古之人滅人之國而人恱何哉爲人除害<lb/>
故也彼慕容評者蔽君專政忌賢疾功愚闇貪虐<lb/>
以喪其國國亡不死逃遁見擒秦王堅不以爲誅<lb/>
首又從而寵秩之是愛一人而不愛一國之人也<lb/>
其失人心多矣是以施恩於人而人莫之㤙盡誠<lb/>
於人而人莫之誠卒於功名不遂容身無所由不<lb/>
得其道故也<lb/>
通鑑紀事本末卷第十五<lb/>
<pb n="KR2c0001_SBCK_015-91a"/>
</p>
<p>
</p>
  </div>
</body>
</text>
</TEI>
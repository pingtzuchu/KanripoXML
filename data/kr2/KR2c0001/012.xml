<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0001_SBCK_012-1a"/>
通鑑紀事本末卷第十二<lb/>
　　　西晉之亂<hi>江左中興附賈氏/諸王/胡羯</hi>
魏元帝咸熙元年　初晉王娶王肅之女生炎及<lb/>
攸以攸繼景王後攸性孝友多材蓺清和平允名<lb/>
聞過於炎晉王愛之常曰天下者景王之天下也<lb/>
吾攝居相位百年之後大業宜歸攸炎立髪委地<lb/>
手垂過厀嘗從容問裴秀曰人有相否因以異相<lb/>
示之秀由是歸心羊琇與炎善爲炎畫䇿察時政<lb/>
所宜損益皆令炎豫記之以備晉王訪問晉王欲<lb/>
以攸爲世子山濤曰廢長立少違禮不祥賈充曰<lb/>
中撫軍有君人之德不可易也何曽裴秀曰中撫<lb/>
<pb n="KR2c0001_SBCK_012-1b"/>
軍聦明神武有超世之才人望既茂天表如此固<lb/>
非人臣之相也晉王由是意定丙午立炎爲世子<lb/>
晉武帝泰始元年五月魏帝加文王殊禮進王妃<lb/>
曰后世子曰太子秋八月辛卯文王卒太子嗣爲晉<lb/>
王　冬十二月壬戌魏帝禪位于晉丙寅王即皇帝<lb/>
位丁卯封皇叔祖父孚爲安平王叔父幹爲平原<lb/>
王亮爲扶風王伷爲東莞王駿爲汝隂王肜爲梁<lb/>
王倫爲琅邪王弟攸爲齊王鑒爲樂安王機爲燕<lb/>
王又封羣從司徒望等十七人皆爲王帝懲魏氏<lb/>
孤立之敝故大封宗室授以職任又詔諸王皆得<lb/>
自選國中長吏衛將軍齊王攸獨不敢皆令上請<lb/>
<pb n="KR2c0001_SBCK_012-2a"/>
三年春正月丁卯立子衷為皇太子<lb/>
七年侍中尚書令車騎將軍賈充自文帝時寵任<lb/>
用事帝之為太子充頗有力故益有寵於帝充為<lb/>
人巧謟與太尉行太子太傅荀顗侍中中書監荀<lb/>
勗越騎校尉安平馮紞相為黨友朝野惡之帝問<lb/>
侍中裴楷以方今得失對曰陛下受命四海承風<lb/>
所以未比德於堯舜者但以賈充之徒尚在朝耳<lb/>
宜引天下賢人與弘政道不宜示人以私侍中樂<lb/>
安任愷河南尹潁川庾純皆與充不協充欲解其<lb/>
近職乃薦愷忠貞宜在東宫帝以愷為太子少傅<lb/>
而侍中如故會樹機能亂秦雍帝以為憂愷曰宜<lb/>
<pb n="KR2c0001_SBCK_012-2b"/>
得威望重臣有智略者以鎮撫之帝曰誰可者愷<lb/>
因薦充純亦稱之秋七月癸酉以充為都督秦凉<lb/>
二州諸軍事侍中車騎將軍如故充患之　冬十<lb/>
一月賈充將之鎮公卿餞於夕陽亭充私問計於<lb/>
荀勗勗曰公為宰相乃為一夫所制不亦鄙乎然<lb/>
是行也辭之實難獨有結㛰太子可不辭而自留<lb/>
矣充曰然孰可寄懷勗曰勗請言之因謂馮紞曰<lb/>
賈公遠出吾等失埶太子㛰尚未定何不勸帝納<lb/>
賈公之女乎紞亦然之初帝將納衛瓘女為太子<lb/>
妃充妻郭槐賂楊后左右使后說帝求納其女帝<lb/>
曰衛公女有五可賈公女有五不可衛氏種賢而<lb/>
<pb n="KR2c0001_SBCK_012-3a"/>
多子美而長白賈氏種妬而少子醜而短黑后固<lb/>
以為請荀顗荀勗馮紞皆稱充女絶美且有才徳<lb/>
帝遂從之留充復居舊任<lb/>
八年春二月辛卯皇太子納賈妃妃年十五長於<lb/>
太子二歲妬忌多權詐太子嬖而畏之　秋七月<lb/>
以賈充為司空侍中尚書令領兵如故<lb/>
十年秋七月丙寅皇后楊氏殂初帝以太子不慧<lb/>
恐不堪為嗣常宻以訪后后曰立子以長不以賢<lb/>
豈可動也鎮軍大將軍胡奮女為貴嬪有寵於帝<lb/>
后疾篤恐帝立貴嬪為后致太子不安枕帝膝泣<lb/>
曰叔父駿女芷有德色願陛下以備六宫帝流涕<lb/>
<pb n="KR2c0001_SBCK_012-3b"/>
許之<lb/>
咸寧二年　初齊王攸有寵於文帝每見攸輙撫<lb/>
牀呼其小字曰此桃符座也幾為太子者數矣臨<lb/>
終為帝叙漢淮南王魏陳思王事而泣執攸手以<lb/>
授帝太后臨終亦流涕謂帝曰桃符性急而汝為<lb/>
兄不慈我若不起必恐汝不能相容以是屬汝勿<lb/>
忘我言及帝疾甚朝野皆屬意於攸攸妃賈充之<lb/>
長女也河南尹夏侯和謂充曰卿二壻親踈等耳<lb/>
立人當立德充不答攸素惡荀勗及左衛將軍馮<lb/>
紞傾謟勗乃使紞說帝曰陛下前日疾若不愈齊<lb/>
王為公卿百姓所歸太子雖欲髙讓其得免乎宜<lb/>
<pb n="KR2c0001_SBCK_012-4a"/>
遣還藩以安社稷帝隂納之乃徙和爲光禄勲奪<lb/>
充兵權而位遇無替　冬十月丁卯立皇后楊氏<lb/>
大赦后元皇后之從妹也美而有婦德帝初聘后<lb/>
后叔父珧上表曰自古一門二后未有能全其宗<lb/>
者乞藏此表於宗廟異日如臣之言得以免禍帝<lb/>
許之十二月以后父鎮軍將軍駿爲車騎將軍封<lb/>
臨晉侯尚書禇䂮郭奕皆表駿小器不可任社稷<lb/>
之重帝不從駿驕傲自得胡奮謂駿曰卿恃女更<lb/>
益豪邪歴觀前世與天家㛰未有不滅門者但早<lb/>
晚事耳駿曰卿女不在天家乎奮曰我女與卿女<lb/>
作婢耳何能為損益乎<lb/>
<pb n="KR2c0001_SBCK_012-4b"/>
三年秋七月衛將軍楊珧等建議以爲古者封建<lb/>
諸侯所以藩衛王室今諸王公皆在京師非扞城<lb/>
之義又異姓諸將居邊宜參以親戚帝乃詔諸王<lb/>
各以户邑多少爲三等大國置三軍五千人次國<lb/>
二軍三千人小國一軍一千一百人諸王為都督<lb/>
者各徙其國使相近八月癸亥徙扶風王亮爲汝<lb/>
南王出爲鎮南大將軍都督豫州諸軍事琅邪王<lb/>
倫爲趙王督鄴城守事勃海王輔爲太原王監并<lb/>
州諸軍事以東莞王伷在徐州徙封琅邪王汝隂<lb/>
王駿在關中徙封扶風王又徙太原王顒爲河閒<lb/>
王汝南王東爲南陽王輔孚之子顒孚之孫也其<lb/>
<pb n="KR2c0001_SBCK_012-5a"/>
無官者皆遣就國諸王公戀京師皆涕泣而去又<lb/>
封皇子瑋爲始平王允為濮陽王該爲新都王遐<lb/>
爲清河王其異姓之臣有大功者皆封郡公郡侯<lb/>
四年冬十月徴征北大將軍衛瓘爲尚書令是時<lb/>
朝野咸知太子昬愚不堪爲嗣瓘每欲陳啓而未<lb/>
敢發會侍宴陵雲臺瓘陽醉跪帝牀前曰臣欲有<lb/>
所啓帝曰公所言何邪瓘欲言而止者三因以手<lb/>
撫牀曰此座可惜帝意悟因謬曰公真大醉邪瓘<lb/>
於此不復有言帝悉召東宫官屬爲設宴會而密<lb/>
封尚書疑事令太子決之賈妃大懼倩外人代對<lb/>
多引古義給使張泓曰太子不學陛下所知而答<lb/>
<pb n="KR2c0001_SBCK_012-5b"/>
詔多引古義必責作草主更益譴負不如直以意<lb/>
對妃大喜謂泓曰便爲我好答冨貴與汝共之泓<lb/>
即具草令太子自寫帝省之甚悅先以示瓘瓘大<lb/>
踧踖衆人乃知瓘嘗有言也賈充密遣人語妃云<lb/>
衛瓘老奴幾破汝家<lb/>
太康元年侍御史郭欽上䟽請徙内郡羌胡鮮卑<lb/>
於邊地帝不聽<hi>胡之叛事見羌</hi>
二年帝既平吳頗事遊宴怠於政事掖庭殆將萬<lb/>
人后父楊駿及弟珧濟始用事交通請謁埶傾内<lb/>
外時人謂之三楊舊臣多被踈退山濤數有規諷<lb/>
帝雖知而不能改<lb/>
<pb n="KR2c0001_SBCK_012-6a"/>
三年春正月帝喟然問司隷校尉劉毅曰朕可方<lb/>
漢之何帝對曰桓靈帝曰何至於此對曰桓靈賣<lb/>
官錢入官庫陛下賣官錢入私門以此言之殆不<lb/>
如也帝大笑曰桓靈之世不聞此言今朕有直臣<lb/>
固爲勝之　尚書張華以文學才識名重一時論<lb/>
者皆謂華宜爲三公中書監荀朂侍中馮紞以伐<lb/>
吳之謀深疾之㑹帝問華誰可託後事者華對以<lb/>
明德至親莫如齊王由是忤㫖朂因而譛之甲午<lb/>
以華都督幽州諸軍事　齊王攸德望日隆荀朂<lb/>
馮紞楊珧皆惡之紞言於帝曰陛下詔諸侯之國<lb/>
宜從親者始親者莫如齊王今獨留京師可乎勗<lb/>
<pb n="KR2c0001_SBCK_012-6b"/>
曰百僚内外皆歸心齊王陛下萬歲後太子不得<lb/>
立矣陛下試詔齊王之國必舉朝以爲不可則臣<lb/>
言驗矣帝以爲然冬十二月甲申詔曰古者九命<lb/>
作伯或入毗朝政或出御方嶽其揆一也侍中司<lb/>
空齊王攸佐命立勲劬勞王室其以爲大司馬都<lb/>
督青州諸軍事侍中如故仍加崇典禮主者詳案<lb/>
舊制施行以汝南王亮爲太尉録尚書事領太子<lb/>
太傅光禄大夫山濤爲司徒尚書令衛瓘爲司空<lb/>
征東大將軍王渾上書以爲攸至親盛德侔於周<lb/>
公宜贊皇朝與聞政事今出攸之國假以都督虚<lb/>
號而無典戎幹方之實虧友于欵篤之義懼非陛<lb/>
<pb n="KR2c0001_SBCK_012-7a"/>
下追述先帝文明太后待攸之宿意也若以同姓<lb/>
寵之太厚則有吳楚逆亂之謀漢之吕霍王氏皆<lb/>
何人也歴觀古今茍事之輕重所在無不爲害唯<lb/>
當任正道而求忠良耳若以智計猜物雖親見疑<lb/>
至於踈者庸可保乎愚以爲太子太保缺宜留攸<lb/>
居之與汝南王亮楊珧共幹朝事三人齊位足相<lb/>
持正既無偏重相傾之埶又不失親親仁覆之恩<lb/>
計之盡善者也於是扶風王駿光禄大夫李憙中<lb/>
護軍羊琇侍中王濟甄德皆切諫帝並不從濟使<lb/>
其妻常山公主及德妻長廣公主俱入稽顙涕泣<lb/>
請帝留攸帝怒謂侍中王戎曰兄弟至親今出齊<lb/>
<pb n="KR2c0001_SBCK_012-7b"/>
王自是朕家事而甄德王濟連遣婦來生哭人邪<lb/>
乃出濟爲國子祭酒德爲大鴻臚羊琇與北軍中<lb/>
候成粲謀見楊珧手刃殺之珧知之辭疾不出諷<lb/>
有司奏琇左遷太僕琇憤怨發病卒李憙亦以年<lb/>
老遜位卒於家<lb/>
四年春正月帝命太常議崇錫齊王之物博士庾<lb/>
旉太叔廣劉暾繆蔚郭頥秦秀傅珍上表曰昔周<lb/>
選建明德以左右王室周公康叔聃季皆入爲三<lb/>
公明股肱之任重守地之位輕也漢諸王侯位在<lb/>
丞相三公上其入讚朝政者乃有兼官其出之國<lb/>
亦不復假台司虚名爲隆寵也今使齊王賢邪則<lb/>
<pb n="KR2c0001_SBCK_012-8a"/>
不宜以母弟之親尊居魯衛之常職不賢邪不宜<lb/>
大啓土宇表建東海也古禮三公無職坐而論道<lb/>
不聞以方任嬰之惟宣王救急朝夕然後命召穆<lb/>
公征淮夷故其詩曰徐方不回王曰旋歸宰相不<lb/>
得久在外也今天下已定六合爲家將數延三事<lb/>
與論太平之基而更出之去王城二千里違舊章<lb/>
矣旉純之子暾毅之子也旉既具草先以呈純純<lb/>
不禁事過太常鄭黙博士祭酒曹志志愴然歎曰<lb/>
安有如此之才如此之親不得樹本助化而遠出<lb/>
海隅晉室之隆其殆矣乎乃奏議曰古之夾輔王<lb/>
室同姓則周公異姓則太公皆身居朝廷五世反<lb/>
<pb n="KR2c0001_SBCK_012-8b"/>
葬及其衰也雖有五覇代興豈與周召之治同日<lb/>
而論哉自羲皇以來豈一姓所能獨有當推至公<lb/>
之心與天下共其利害乃能享國久長是以秦魏<lb/>
欲獨擅其權而纔得没身周漢能分其利而親踈<lb/>
爲用此前事之明驗也志以爲當如博士等議帝<lb/>
覽之大怒曰曹志尚不明吾心況四海乎且謂博<lb/>
士不答所問而答所不問横造異論下有司䇿免<lb/>
鄭黙於是尚書朱整禇䂮等奏志等侵官離局迷<lb/>
罔朝廷崇飾惡言假託無諱請收志等付廷尉科<lb/>
罪詔免志官以公還第其餘皆付廷尉科罪庾純<lb/>
詣廷尉自首旉以議草見示愚淺聽之詔免純罪<lb/>
<pb n="KR2c0001_SBCK_012-9a"/>
廷尉劉頌奏旉等大不敬當棄市尚書奏請報聽<lb/>
廷尉行刑尚書夏侯駿曰官立八座正爲此時乃<lb/>
獨爲駮議左僕射下邳王晃亦從駿議奏留中七<lb/>
日乃詔曰旉是議主應爲戮首但旉家人自首宜<lb/>
并廣等七人皆丏其死命並除名二月詔以濟南<lb/>
郡益齊國己丑立齊王攸子長樂亭侯寔爲北海<lb/>
王命攸備物典䇿設軒轅之樂六佾之舞黄鉞朝<lb/>
車乗輿之副從焉三月齊獻王攸憤怨發病乞守<lb/>
先后陵帝不許遣御醫診視諸醫希㫖皆言無疾<lb/>
河南尹向雄諌曰陛下子弟雖多然有德望者少<lb/>
齊王卧居京邑所益實深不可不思也帝不納雄<lb/>
<pb n="KR2c0001_SBCK_012-9b"/>
憤恚而卒攸疾轉篤帝猶催上道攸自强入辭素<lb/>
持容儀疾雖困尚自整厲舉止如常帝益疑其無<lb/>
疾辭出數日歐血而薨帝往臨喪攸子囧號踴訴<lb/>
父病爲醫所誣詔即誅醫以冏爲嗣初帝愛攸甚<lb/>
篤爲荀勗馮紞等所構欲爲身後之慮故出之及<lb/>
薨帝哀慟不已馮紞侍側曰齊王名過其實天下<lb/>
歸之今自薨殞社稷之福也陛下何哀之過帝収<lb/>
淚而止詔攸喪禮依安平獻王故事攸舉動以禮<lb/>
鮮有過事雖帝亦敬憚之每引之同處必擇言而<lb/>
後發<lb/>
十年帝極意聲色遂至成疾楊駿忌汝南王亮排<lb/>
<pb n="KR2c0001_SBCK_012-10a"/>
出之冬十一月甲申以亮為侍中大司馬假黄鉞<lb/>
大都督督豫州諸軍事鎮許昌徙南陽王柬為秦<lb/>
王都督關中諸軍事始平王瑋為楚王都督荆州<lb/>
諸軍事濮陽王允爲淮南王都督楊江二州諸軍<lb/>
事並假節之國立皇子乂爲長沙王潁為成都王<lb/>
晏為呉王熾為豫章王演為代王皇孫遹為廣陵<lb/>
王又封淮南王子迪為漢王楚王子儀為毗陵王<lb/>
徙扶風王暢爲順陽王暢弟歆為新野公暢駿之<lb/>
子也琅邪王覲弟澹爲東武公繇為東安公覲伷<lb/>
之子也初帝以才人謝玖賜太子生皇孫遹宫中<lb/>
嘗夜失火帝登樓望之遹年五歲牽帝𥚑入闇中<lb/>
<pb n="KR2c0001_SBCK_012-10b"/>
曰暮夜倉猝宜備非常不可令照見人主帝由是<lb/>
竒之嘗對羣臣稱遹似宣帝故天下咸歸仰之帝<lb/>
知太子不才然恃遹明慧故無廢立之心復用王<lb/>
佑之謀以太子母弟柬瑋允分鎮要害又恐楊氏<lb/>
之偪復以佑為北軍中候典禁兵帝為皇孫遹髙<lb/>
選僚佐以散騎常侍劉寔志行清素命爲廣陵王<lb/>
傳<lb/>
惠帝永熈元年春三月帝疾篤未有顧命勲舊之<lb/>
臣多已物故侍中車騎將軍楊駿獨侍疾禁中大<lb/>
臣皆不得在左右駿因輙以私意改易要近樹其<lb/>
心腹會帝小閒見其新所用者正色謂駿曰何得<lb/>
<pb n="KR2c0001_SBCK_012-11a"/>
便爾時汝南王亮尚未發乃令中書作詔以亮與<lb/>
駿同輔政又欲擇朝士有聞望者數人佐之駿從<lb/>
中書借詔觀之得便藏去中書監華廙恐懼自往<lb/>
索之終不與會帝復迷亂皇后奏以駿輔政帝頷<lb/>
之夏四月辛丑皇后召華廙及中書令何劭口宣<lb/>
帝㫖作詔以駿爲太尉太子太傅都督中外諸軍<lb/>
事侍中録尚書事詔成后對廙劭以呈帝帝視而<lb/>
無言廙歆之孫劭曽之子也遂趨汝南王亮赴鎮<lb/>
帝尋小閒問汝南王來未左右言未至帝遂困篤<lb/>
己酉崩于含章殿帝宇量弘厚明達好謀容納直<lb/>
言未嘗失色於人太子即皇帝位大赦改元尊皇<lb/>
<pb n="KR2c0001_SBCK_012-11b"/>
后曰皇太后立妃賈氏爲皇后楊駿入居太極殿<lb/>
梓宫將殯六宫出辭而駿不下殿以虎賁百人自<lb/>
衛詔石鑒與中護軍張劭監作山陵汝南王亮畏<lb/>
駿不敢臨喪哭於大司馬門外出營城外表求過<lb/>
葬而行或告亮欲舉兵討駿者駿大懼白太后令<lb/>
帝爲手詔與石鑒張劭使帥陵兵討亮劭駿甥也<lb/>
即帥所領趨鑒速發鑒以爲不然保持之亮問計<lb/>
於廷尉何勗勗曰今朝野皆歸心於公公不討人<lb/>
而畏人討邪亮不敢發夜馳赴許昌乃得免駿弟<lb/>
濟及甥河南尹李斌皆勸駿留亮駿不從濟謂尚<lb/>
書左丞傅咸曰家兄若徴大司馬退身避之門户<lb/>
<pb n="KR2c0001_SBCK_012-12a"/>
庶幾可全咸曰宗室外戚相恃為安但召大司馬<lb/>
還共崇至公以輔政無為避也濟又使侍中石崇<lb/>
見駿言之駿不從五月辛未葬武帝于峻陽陵楊<lb/>
駿自知素無美望欲依魏明帝即位故事普進封<lb/>
爵以求媚於衆左軍將軍傅祗與駿書曰未有帝<lb/>
王始崩臣下論功者也駿不從祗嘏之子也丙子<lb/>
詔中外羣臣皆増位一等預喪事者増二等二千<lb/>
石已上皆封關中侯復租調一年散騎常侍石崇<lb/>
散騎侍郎何攀共上奏以為帝正位東宫二十餘<lb/>
年今承大業而班賞行爵優於泰始革命之初及<lb/>
諸將平呉之功輕重不稱且大晉卜世無窮今之<lb/>
<pb n="KR2c0001_SBCK_012-12b"/>
開制當垂于後若有爵必進則數世之後莫非公<lb/>
侯矣不從詔以太尉駿爲太傅大都督假黄鉞録<lb/>
朝政百官緫己以聽傅咸謂駿曰諒闇不行久矣<lb/>
今聖上謙沖委政於公而天下不以為善懼明公<lb/>
未易當也周公大聖猶致流言況聖上春秋非成<lb/>
王之年乎竊謂山陵既畢明公當審思進退之宜<lb/>
茍有以察其忠款言豈在多駿不從咸數諫駿駿<lb/>
漸不平欲出咸爲郡守李斌曰斥逐正人將失人<lb/>
望乃止楊濟遺咸書曰諺云生子癡了官事官事<lb/>
未易了也想慮破頭故具有白咸復書曰衛公有<lb/>
言酒色殺人甚於作直坐酒色死人不爲悔而逆<lb/>
<pb n="KR2c0001_SBCK_012-13a"/>
畏以直致禍此由心不能正欲以苟且爲明哲耳<lb/>
自古以直致禍者當由矯柱過正或不忠篤欲以<lb/>
亢厲爲聲故致忿耳安有悾悾忠益而返見怨疾<lb/>
乎楊駿以賈后險悍多權略忌之故以其甥叚廣<lb/>
為散騎常侍管機密張劭為中護軍典禁兵凢有<lb/>
詔命帝省訖入呈太后然後行之駿爲政嚴碎專<lb/>
愎中外多惡之馮翊太守孫楚謂駿曰公以外戚<lb/>
居伊霍之任當以至公誠信謙順處之今宗室彊<lb/>
盛而公不與共參萬機内懷猜忌外樹私昵禍至<lb/>
無日矣駿不從楚資之孫也弘訓少府蒯欽駿之<lb/>
姑子也數以直言犯駿它人皆爲之懼欽曰楊文<lb/>
<pb n="KR2c0001_SBCK_012-13b"/>
長雖闇猶知人之無罪不可妄殺不過踈我我得<lb/>
踈乃可以免不然與之俱族矣駿辟匈奴東部人<lb/>
王彰爲司馬彰逃避不受其友新興張宣子怪而<lb/>
問之彰曰自古一姓二后未有不敗況楊太傅昵<lb/>
近小人踈逺君子專權自恣敗無日矣吾踰海出<lb/>
塞以避之猶恐及禍柰何應其辟乎且武帝不惟<lb/>
社稷大計嗣子既不克負荷受遺者復非其人天<lb/>
下之亂可立待也　秋八月壬午立廣陵王遹爲<lb/>
皇太子以中書監何劭為太子太師衛尉裴楷爲<lb/>
少師吏部尚書王戎為太傅前太常張華爲少傅<lb/>
衛將軍楊濟為太保尚書和嶠爲少保拜太子母<lb/>
<pb n="KR2c0001_SBCK_012-14a"/>
謝氏為淑媛賈后常置謝氏於别室不聽與太子<lb/>
相見　初和嶠嘗從容言於武帝曰皇太子有淳<lb/>
古之風而末世多偽恐不了陛下家事武帝黙然<lb/>
後與荀勗等同侍武帝武帝曰太子近入朝差長<lb/>
進卿可俱詣之粗及世事既還勗等並稱太子明<lb/>
識雅度誠如明詔嶠曰聖質如初武帝不恱而起<lb/>
及帝即位嶠從太子遹入朝賈后使帝問曰卿昔<lb/>
謂我不了家事今日定如何嶠曰臣昔事先帝曽<lb/>
有斯言言之不效國之福也<lb/>
元康元年　初賈后之為太子妃也嘗以妬手殺<lb/>
數人又以㦸擲孕妾子隨刃墯武帝大怒脩金墉<lb/>
<pb n="KR2c0001_SBCK_012-14b"/>
城將廢之荀勗馮紞楊珧及充華趙粲共營救之<lb/>
曰賈妃年少妬者婦人常情長自當差楊后曰賈<lb/>
公閭有大勲於社稷妃親其女正復妬忌豈可遽<lb/>
忘其先德邪妃由是得不廢后數誡厲妃妃不知<lb/>
后之助已返以后爲<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>已於武帝更恨之及帝即<lb/>
位賈后不肯以婦道事太后又欲干預政事而為<lb/>
太傅駿所抑殿中中郎渤海孟觀李肇皆駿所不<lb/>
禮也隂<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>駿云將危社稷黄門董猛素給事東宫<lb/>
爲寺人監賈后密使猛與觀肇謀誅駿廢太后又<lb/>
使肇報汝南王亮使舉兵討駿亮不可肇報都督<lb/>
荆州諸軍事楚王瑋瑋欣然許之乃求入朝駿素<lb/>
<pb n="KR2c0001_SBCK_012-15a"/>
憚瑋勇銳欲召之而未敢因其來朝遂聽之二月<lb/>
癸酉瑋及都督楊州諸軍事淮南王允來朝三月<lb/>
辛卯孟觀李肇啓帝夜作詔誣駿謀反中外戒嚴<lb/>
遣使奉詔廢駿以侯就第命東安公繇帥殿中四<lb/>
百人討駿楚王瑋屯司馬門以淮南相劉頌為三<lb/>
公尚書屯衛殿中叚廣跪言於帝曰楊駿孤公無<lb/>
子豈有反理願陛下審之帝不答時駿居曹爽故<lb/>
府在武庫南聞内有變召衆官議之太傅主簿朱<lb/>
振說駿曰今内有變其趣可知必是閹豎爲賈后<lb/>
設謀不利於公宜燒雲龍門以脅之索造事者首<lb/>
開萬春門引東宫及外營兵擁皇太子入宫取姦<lb/>
<pb n="KR2c0001_SBCK_012-15b"/>
人殿内振懼必斬送之不然無以免難駿素怯懦<lb/>
不決乃曰雲龍門魏明帝所造功費甚大柰何燒<lb/>
之侍中傅祗白駿請與尚書武茂入宫觀察事埶<lb/>
因謂羣僚曰宫中不宜空遂揖而下階衆皆走茂<lb/>
猶坐祗顧曰君非天子臣邪今内外隔絶不知國<lb/>
家所在何得安坐茂乃驚起駿黨左軍將軍劉豫<lb/>
陳兵在門遇右軍將軍裴頠問太傅所在頠紿之<lb/>
曰向於西掖門遇公乗素車從二人西出矣豫曰<lb/>
吾何之頠曰宜至廷尉豫從頠言遂委而去尋詔<lb/>
頠代豫領左軍將軍屯萬春門頠秀之子也皇太<lb/>
后題帛爲書射之城外曰救太傳者有賞賈后因<lb/>
<pb n="KR2c0001_SBCK_012-16a"/>
宣言太后同反尋而殿中兵出燒駿府又令弩士<lb/>
於閣上臨駿府而射之駿兵皆不得出駿逃于馬<lb/>
廐就殺之孟觀等遂收駿弟珧濟張劭李斌叚廣<lb/>
劉豫武茂及散騎常侍楊邈中書令蔣駿東夷校<lb/>
尉文鴦皆夷三族死者數千人珧臨刑告東安公<lb/>
繇曰表在石函可問張華衆謂宜依鍾毓例為之<lb/>
申理繇不聽而賈氏族黨趣使行刑珧號叫不已<lb/>
刑者以刀破其頭繇諸葛誕之外孫也故忌文鴦<lb/>
誣以爲駿黨而誅之是夜誅賞皆自繇出威振内<lb/>
外王戎謂繇曰大事之後宜深逺權埶繇不從壬<lb/>
辰赦天下改元賈后矯詔使後軍將軍荀悝送太<lb/>
<pb n="KR2c0001_SBCK_012-16b"/>
后于永寜宫特全太后母髙都君龐氏之命聽就<lb/>
太后居尋復諷羣公有司奏曰皇太后隂漸姦謀<lb/>
圖危社稷飛箭繫書要募將士同惡相濟自絶于<lb/>
天魯侯絶文姜春秋所許蓋奉祖宗任至公於天<lb/>
下陛下雖懷無已之情臣下不敢奉詔詔曰此大<lb/>
事更詳之有司又奏宜廢皇太后為峻陽庶人中<lb/>
書監張華議皇太后非得罪於先帝今黨其所親<lb/>
爲不母於聖世宜依漢廢趙太后爲孝成后故事<lb/>
貶皇太后之號還稱武皇后居異宫以全始終之<lb/>
恩左僕射荀愷與太子少師下邳王晃等議曰皇<lb/>
太后謀危社稷不可復配先帝宜貶尊號廢詣金<lb/>
<pb n="KR2c0001_SBCK_012-17a"/>
墉城於是有司奏請從晃等議廢太后爲庶人詔<lb/>
可又奏楊駿造亂家屬應誅詔原其妻龐命以尉<lb/>
太后之心今太后廢爲庶人請以龐付廷尉行刑<lb/>
詔不許有司復固請乃從之龐臨刑太后抱持號<lb/>
叫截髪稽顙上表詣賈后稱妾請全母命不見省<lb/>
董養遊太學升堂歎曰朝廷建斯堂將以何為乎<lb/>
每覽國家赦書謀反大逆皆赦至於殺祖父母父<lb/>
母不赦者以為王灋所不容故也柰何公卿處議<lb/>
文飾禮典乃至此乎天人之理既滅大亂將作矣<lb/>
有司収駿官屬欲悉誅之侍中傅祗啓曰昔魯芝<lb/>
爲曹爽司馬斬關赴爽宣帝用爲青州刺史駿之<lb/>
<pb n="KR2c0001_SBCK_012-17b"/>
僚佐不可悉加罪詔赦之壬寅徴汝南王亮為太<lb/>
宰與太保衛瓘皆録尚書事輔政以秦王柬為大<lb/>
將軍東平王楙爲撫軍大將軍楚王瑋為衛將軍<lb/>
領北軍中候下邳王晃為尚書令東安公繇為尚<lb/>
書左僕射進爵爲王懋望之子也封董猛為武安<lb/>
侯三兄皆爲亭侯亮欲取悦衆心論誅揚駿之功<lb/>
督將侯者千八十一人御史中丞傅咸遺亮書曰<lb/>
今封賞熏赫震動天地自古以來未之有也無功<lb/>
而獲厚賞則人莫不樂國之有禍是禍原無窮也<lb/>
凡作此者由東安公人謂殿下既至當有以正之<lb/>
正之以道衆亦何怒衆之所怒者在於不平耳而<lb/>
<pb n="KR2c0001_SBCK_012-18a"/>
今皆更倍論莫不失望亮頗專權埶咸復諌曰楊<lb/>
駿有震主之威委任親戚此天下所以諠譁今之<lb/>
處重宜反此失靜黙頤神有大得失乃維持之自<lb/>
非大事一皆抑遣比過尊門冠蓋車馬填塞街衢<lb/>
此之翕習既宜弭息又夏侯長容無功而㬥擢為<lb/>
少府論者謂長容公之姻家故至於此流聞四方<lb/>
非所以為益也亮皆不從賈后族兄車騎司馬模<lb/>
從舅右衛將軍郭彰女弟之子賈謐與楚王瑋東<lb/>
安王繇並預國政賈后㬥戾日甚繇密謀廢后賈<lb/>
氏憚之繇兄東武公澹素惡繇屢譖之於太宰亮<lb/>
曰繇專行誅賞欲擅朝政庚戌詔免繇官又坐有<lb/>
<pb n="KR2c0001_SBCK_012-18b"/>
悖言廢徙帶方於是賈謐郭彰權埶愈盛賔客盈<lb/>
門謐雖驕奢而好學喜延士大夫郭彰石崇陸機<lb/>
機弟雲和郁及滎陽潘岳清河崔基勃海歐陽建<lb/>
蘭陵繆徴京兆杜斌摰虞琅邪諸葛詮弘農王粹<lb/>
襄城杜育南陽鄒㨗齊國左思沛國劉瓌周恢安<lb/>
平牽秀潁川陳聄髙陽許猛彭城劉訥中山劉輿<lb/>
輿弟琨皆附於謐號曰二十四友郁嶠之弟也崇<lb/>
與岳尤謟事謐每候謐及廣城君郭槐出皆降車<lb/>
路左望塵而拜　太宰亮太保瓘以楚王瑋剛愎<lb/>
好殺惡之欲奪其兵權以臨海侯裴楷代瑋為北<lb/>
軍中候瑋怒楷聞之不敢拜亮復與瓘謀遣瑋與<lb/>
<pb n="KR2c0001_SBCK_012-19a"/>
諸王之國瑋益忿怨瑋長史公孫宏舍人歧盛皆<lb/>
有寵於瑋勸瑋自昵於賈后后留瑋領太子少傳<lb/>
盛素善於楊駿衛瓘惡其反覆將収之盛乃與宏<lb/>
謀因積弩將軍李肇矯稱瑋命譖亮瓘於賈后云<lb/>
將謀廢立后素怨瓘且患二公執政已不得專恣<lb/>
夏六月后使帝作手詔賜瑋曰太宰太保欲為伊<lb/>
霍之事王宜宣詔令淮南長沙成都王屯諸宫門<lb/>
免亮及瓘官夜使黄門齎以授瑋瑋欲覆奏黄門<lb/>
曰事恐漏泄非宻詔本意也瑋亦欲因此復私怨<lb/>
遂勒本軍復矯詔召三十六軍告以二公濳圖不<lb/>
軌吾今受詔都督中外諸軍諸在直衛者皆嚴加<lb/>
<pb n="KR2c0001_SBCK_012-19b"/>
警備其在外營便相帥徑詣行府助順討逆又矯<lb/>
詔亮瓘官屬一無所問皆罷遣之若不奉詔便軍<lb/>
灋從事遣公孫宏李肇以兵圍亮府侍中清河王<lb/>
遐收瓘亮帳下督李龍白外有變請拒之亮不聽<lb/>
俄而兵登牆大呼亮驚曰吾無貳心何故至此詔<lb/>
書其可見乎宏等不許趣兵攻之長史劉準謂亮<lb/>
曰觀此必是姦謀府中俊乂如林猶可力戰又不<lb/>
聽遂為肇所執歎曰我之赤心可破示天下也與<lb/>
世子矩俱死衛瓘左右亦疑遐矯詔請拒之須自<lb/>
表得報就戮未晚瓘不聽初瓘為司空帳下督榮<lb/>
晦有罪斥遣之至是晦從遐收瓘輙殺瓘及子孫<lb/>
<pb n="KR2c0001_SBCK_012-20a"/>
共九人遐不能禁歧盛說瑋宜因兵埶遂誅賈郭<lb/>
以正王室安天下瑋猶豫未决會天明太子少傅<lb/>
張華使董猛說賈后曰楚王既誅二公則天下威<lb/>
權盡歸之矣人主何以自安宜以瑋專殺之罪誅<lb/>
之賈后亦欲因此除瑋深然之是時内外擾亂朝<lb/>
廷恟懼不知所出張華白帝遣殿中將軍王宫齎<lb/>
騶虞幡出麾衆曰楚王矯詔勿聽也衆皆釋仗而<lb/>
走瑋左右無復一人窘廹不知所為遂執之下廷<lb/>
尉乙丑斬之瑋出懷中青紙詔流涕以示監刑尚<lb/>
書劉頌曰幸託體先帝而受枉乃如此乎公孫宏<lb/>
歧盛並夷三族瑋之起兵也隴西王泰嚴兵將助<lb/>
<pb n="KR2c0001_SBCK_012-20b"/>
瑋祭酒丁綏諌曰公為宰相不可輕動且夜中倉<lb/>
猝宜遣人參審定問泰乃止衛瓘女與國臣書曰<lb/>
先公名謚未顯每怪一國蔑然無言春秋之失其<lb/>
咎安在於是太保主簿劉繇等執黄幡撾登聞鼓<lb/>
上言曰初矯詔者至公即奉送章綬單車從命如<lb/>
矯詔之文唯免公官而故給使榮晦輙收公父子<lb/>
及孫一時斬戮乞驗盡情偽加以明刑乃詔族誅<lb/>
榮晦追復亮爵位諡曰文成封瓘蘭陵郡公謚曰<lb/>
成於是賈后專朝委任親黨以賈模為散騎常侍<lb/>
加侍中賈謐與后謀以張華庶姓無逼上之嫌而<lb/>
儒雅有籌略為衆望所依欲委以朝政疑未決以<lb/>
<pb n="KR2c0001_SBCK_012-21a"/>
問裴頠頠賛成之乃以華為侍中中書監頠為侍<lb/>
中又以安南將軍裴楷為中書令加侍中與右僕<lb/>
射王戎並管機要華盡忠帝室彌縫遺闕賈后雖<lb/>
凶險猶知敬重華賈模與華頠同心輔政故數年<lb/>
之間雖闇主在上而朝野安靜華等之功也<lb/>
二年春二月己酉故楊太后卒于金墉城是時太<lb/>
后尚有侍御十餘人賈后悉奪之絶膳八日而卒<lb/>
賈后恐太后有靈或訴寃於先帝乃覆而殯之仍<lb/>
施諸厭劾符書藥物等<lb/>
六年夏趙王倫信用嬖人琅邪孫秀與雍州刺史<lb/>
濟南解系爭軍事更相表奏歐陽建亦表倫罪惡<lb/>
<pb n="KR2c0001_SBCK_012-21b"/>
朝廷以倫撓亂關右徴倫為車騎將軍倫至洛陽<lb/>
用秀計深交賈郭賈后大愛信之倫因求録尚書<lb/>
事又求尚書令張華裴頠固執以為不可倫秀由<lb/>
是怨之<lb/>
七年　王衍為尚書令南陽樂廣為河南尹皆善<lb/>
清談宅心事外名重當世朝野之人爭慕效之衍<lb/>
與弟澄好題品人物舉世以爲儀準衍神情明秀<lb/>
少時山濤見之嗟歎良久曰何物老嫗生寜馨兒<lb/>
然誤天下蒼生者未必非此人也<lb/>
九年春正月太子洗馬江統以為戎狄亂華宜早<lb/>
絶其原作徙戎論以警朝廷<hi>胡之/叛/語/在羌</hi>夏<lb/>
<pb n="KR2c0001_SBCK_012-22a"/>
六月賈后淫虐日甚私於太醫令程據等又以簏<lb/>
箱載道上年少入宫復恐其漏泄往往殺之賈模<lb/>
恐禍及已甚憂之裴頠與模及張華議廢后更立<lb/>
謝淑妃模華皆曰主上自無廢黜之意而吾等專<lb/>
行之儻上心不以為然將若之何且諸王方彊朋<lb/>
黨各異恐一旦禍起身死國危無益社稷頠曰誠<lb/>
如公言然中宫逞其昬虐亂可立待也華曰卿二<lb/>
人於中宫皆親戚言或見信宜數為陳禍福之戒<lb/>
庶無大悖則天下尚未至於亂吾曹得以優游卒<lb/>
嵗而已頠旦夕說其從母廣城君令戒諭賈后以<lb/>
親厚太子賈模亦數為后言禍福后不能用反以<lb/>
<pb n="KR2c0001_SBCK_012-22b"/>
模爲毁已而踈之模不得志憂憤而卒秋八月以<lb/>
裴頠為尚書僕射頠雖賈后親屬然雅望素隆四<lb/>
海唯恐其不居權位㝷詔頠專任門下事頠上表<lb/>
固辭以賈模適亡復以臣代之崇外戚之望彰偏<lb/>
私之舉爲聖朝累不聽或謂頠曰君可以言當盡<lb/>
言於中宫言而不從當逺引而去儻二者不立雖<lb/>
有十表難以免矣頠慨然久之竟不能從帝為人<lb/>
戇騃嘗在華林園聞蝦蟆謂左右曰此鳴者為官<lb/>
乎爲私乎時天下荒饉百姓餓死帝聞之曰何不<lb/>
食肉糜由是權在羣下政出多門埶位之家更相<lb/>
薦託有如互市賈郭恣横貨賂公行南陽魯襃作<lb/>
<pb n="KR2c0001_SBCK_012-23a"/>
錢神論以譏之曰錢之為體有乾坤之象親之如<lb/>
兄字曰孔方無德而尊無埶而熱排金門入紫闥<lb/>
危可使安死可使活貴可使賤生可使殺是故忿<lb/>
爭非錢不勝幽滯非錢不拔怨讎非錢不解令聞<lb/>
非錢不發洛中朱衣當塗之士愛我家兄皆無巳<lb/>
巳執我之手抱我終始凡今之人惟錢而已　裴<lb/>
頠薦平陽韋忠於張華華辟之忠辭疾不起人問<lb/>
其故忠曰張茂先華而不實裴逸民慾而無厭棄<lb/>
典禮而附賊后此豈大丈夫之所爲哉逸民每有<lb/>
心託我我常恐其溺於深淵而餘波及我況可褰<lb/>
裳而就之哉關内侯敦煌索靖知天下將亂指洛<lb/>
<pb n="KR2c0001_SBCK_012-23b"/>
陽宫門銅駝歎曰會見汝在荆棘中耳　初廣城<lb/>
君郭槐以賈后無子常勸后使慈愛太子賈謐驕<lb/>
縱數無禮於太子廣城君恒切責之廣城君欲以<lb/>
韓壽女爲太子妃太子亦欲㛰韓氏以自固壽妻<lb/>
賈午及后皆不聽而爲太子聘王衍少女太子聞<lb/>
衍長女美而后爲賈謐聘之心不能平頗以爲言<lb/>
及廣城君病臨終執后手令盡心於太子言甚切<lb/>
至又曰趙粲賈午必亂汝家事我死後勿復聽入<lb/>
深記吾言后不從更與粲午謀害太子太子㓜有<lb/>
令名及長不好學惟與左右嬉戲賈后復使黄門<lb/>
軰誘之爲奢靡威虐由是名譽浸減驕慢益彰或<lb/>
<pb n="KR2c0001_SBCK_012-24a"/>
廢朝侍而縱遊逸於宫中爲市使人屠酤手揣斤<lb/>
兩輕重不差其母本屠家女也故太子好之東宫<lb/>
月俸錢五十萬太子常探取二月用之猶不足又<lb/>
令西園賣葵菜藍子雞麵等物而收其利又好隂<lb/>
陽小數多所拘忌洗馬江統上書陳五事一曰雖<lb/>
有微苦宜力疾朝侍二曰宜勤見保傅咨詢善道<lb/>
三曰畫室之功可且減省後園刻鏤雜作一皆罷<lb/>
遣四曰西園賣葵藍之屬虧敗國體貶損令聞五<lb/>
曰繕牆正瓦不必拘攣小忌太子皆不從中舍人<lb/>
杜錫恐太子不得安其位每盡忠諌勸太子修德<lb/>
業保令名言辭懇切太子患之置針著錫常所坐<lb/>
<pb n="KR2c0001_SBCK_012-24b"/>
氊中剌之流血錫預之子也太子性剛知賈謐恃<lb/>
中宫驕貴不能假借之謐時爲侍中至東宫或捨<lb/>
之於後庭游戲詹事裴權諌曰謐后所親昵一旦<lb/>
交<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>則事危矣不從謐譛太子於后曰太子多畜<lb/>
私財以結小人者爲賈氏故也若宫車晏駕彼居<lb/>
大位依楊氏故事誅臣等廢后於金墉如反手耳<lb/>
不如早圖之更立慈順者可以自安后納其言乃<lb/>
宣揚太子之短布於逺近又詐為有娠内藁物産<lb/>
具取妹夫韓壽子慰祖養之欲以代太子于時朝<lb/>
野咸知賈后有害太子之意中護軍趙俊請太子<lb/>
廢后太子不聽左衛率東平劉卞以賈后之謀問<lb/>
<pb n="KR2c0001_SBCK_012-25a"/>
張華華曰不聞卞曰卞自須昌小吏受公成拔以<lb/>
至今日士感知己是以盡言而公更有疑於卞邪<lb/>
華曰假令有此君欲如何卞曰東宫俊乂如林四<lb/>
率精兵萬人公居阿衡之任若得公命皇太子因<lb/>
朝入録尚書事廢賈后於金墉城兩黄門力耳華<lb/>
曰今天子當陽太子人子也吾又不受阿衡之命<lb/>
忽相與行此是無君父而以不孝示天下也雖能<lb/>
有成猶不免罪況權戚滿朝威柄不一成可必乎<lb/>
賈后常使親黨微服聽察於外頗聞卞言乃遷卞<lb/>
為雍州剌史卞知言泄飲藥而死十二月太子長<lb/>
子虨病太子爲虨求王爵不許虨病篤太子為之<lb/>
<pb n="KR2c0001_SBCK_012-25b"/>
禱祀求福賈后聞之乃詐稱帝不豫召太子入朝<lb/>
既至后不見置于别室遣婢陳舞以帝命賜太子<lb/>
酒三升使盡飲之太子辭以不能飲三升舞逼之<lb/>
曰不孝邪天賜汝酒而不飲酒中有惡物邪太子<lb/>
不得已强飲至盡遂大醉后使黄門侍郎潘岳作<lb/>
書草令小婢承福以紙筆及草因太子醉稱詔使<lb/>
書之文曰陛下宜自了不自了吾當入了之中宫<lb/>
又宜速自了不自了吾當手了之并與謝妃共要<lb/>
刻期兩發勿疑猶豫以致後患茹毛飲血於三辰<lb/>
之下皇天許當掃除患害立道文為王蔣氏為内<lb/>
主願成當三牲祠北君太子醉迷不覺遂依而寫<lb/>
<pb n="KR2c0001_SBCK_012-26a"/>
之其字半不成后補成之以呈帝壬戌帝幸式乾<lb/>
殿召公卿入使黄門令董猛以太子書及青紙詔<lb/>
示之曰遹書如此今賜死徧示諸公王莫有言者<lb/>
張華曰此國之大禍自古以來常因廢黜正嫡以<lb/>
致喪亂且國家有天下日淺願陛下詳之裴頠以<lb/>
爲宜先檢校傳書者又請比校太子手書不然恐<lb/>
有詐妄賈后乃出太子啓事十餘紙衆人比視亦<lb/>
無敢言非者賈后使董猛矯以長廣公主辭白帝<lb/>
曰事宜速決而羣臣各不同其不從詔者宜以軍<lb/>
法從事議至日西不決后見華等意堅懼事變乃<lb/>
表免太子爲庶人詔許之於是使尚書和郁等持<lb/>
<pb n="KR2c0001_SBCK_012-26b"/>
節詣東宫廢太子爲庶人太子改服出再拜受詔<lb/>
步出承華門乘麤犢車東武公澹以兵仗送太子<lb/>
及妃王氏三子虨臧尚同幽于金墉城王衍自表<lb/>
離㛰許之妃慟哭而歸殺太子母謝淑媛及虨母<lb/>
保林蔣俊<lb/>
永康元年春正月西戎校尉司馬閻纘輿棺詣闕<lb/>
上書以為漢戾太子稱兵拒命言者猶曰罪當笞<lb/>
耳今遹受罪之日不敢失道猶為輕於戾太子宜<lb/>
重選師傳先加嚴誨若不悛改棄之未晚也書奏<lb/>
不省纘圃之孫也賈后使黄門自首欲與太子為<lb/>
逆詔以黄門首辭班示公卿遣東武公澹以千兵<lb/>
<pb n="KR2c0001_SBCK_012-27a"/>
防衛太子幽于許昌宫令治書御史劉振持節守<lb/>
之詔宫臣不得辭送洗馬江統潘滔舍人王敦杜<lb/>
蕤魯瑶等冒禁至伊水拜辭涕泣司隷校尉滿奮<lb/>
收縛統等送獄其繫河南獄者樂廣悉解遣之繫<lb/>
洛陽縣獄者猶未釋都官從事孫琰說賈謐曰所<lb/>
以廢徙太子以其為惡故耳今宫臣冒罪拜辭而<lb/>
加以重辟流聞四方乃更彰太子之德也不如釋<lb/>
之謐乃語洛陽令曹攄使釋之廣亦不坐敦覽之<lb/>
孫攄肇之孫也太子至許遺王妃書自陳誣枉■<lb/>
父衍不敢以聞　三月尉氏雨血妖星見南方太<lb/>
白晝見中台星拆張華少子韙勸華遜位華不從<lb/>
<pb n="KR2c0001_SBCK_012-27b"/>
曰天道幽逺不如靜以待之　太子既廢衆情憤<lb/>
怒有衛督司馬雅常從督許超皆嘗給事東宫與<lb/>
殿中郎士猗等謀廢賈后復太子以張華裴頠安<lb/>
常保位難與行權右軍將軍趙王倫執兵柄性貪<lb/>
冐可假以濟事乃說孫秀曰中宫凶妬無道與賈<lb/>
謐等共誣廢太子今國無嫡嗣社稷將危大臣將<lb/>
起大事而公名奉事中宫與賈郭親善太子之廢<lb/>
皆云豫知一朝事起禍必相及何不先謀之乎秀<lb/>
許諾言於倫倫納焉遂告通事令史張林及省事<lb/>
張衡等使爲内應事將起孫秀言於倫曰太子聦<lb/>
明剛猛若還東宫必不受制於人明公素黨於賈<lb/>
<pb n="KR2c0001_SBCK_012-28a"/>
后道路皆知之今雖建大功於太子太子謂公特<lb/>
逼於百姓之望翻覆以免罪耳雖含忍宿忿必不<lb/>
能深德明公若有瑕釁猶不免誅不若遷延緩期<lb/>
賈后必害太子然後廢賈后爲太子報讎豈徒免<lb/>
禍而已乃更可以得志倫然之秀因使人行反間<lb/>
言殿中人欲廢皇后迎太子賈后數遣宫婢微服<lb/>
於民間聽察聞之甚懼倫秀因勸謐等早除太子<lb/>
以絶衆望癸未賈后使太醫令程據和毒藥矯詔<lb/>
使黄門孫慮至許昌毒太子太子自廢黜恐被毒<lb/>
常自煮食於前慮以告劉振振乃徙太子於小坊<lb/>
中絶其食宫人猶竊於牆上過食與之慮逼太子<lb/>
<pb n="KR2c0001_SBCK_012-28b"/>
以藥太子不肯服慮以藥杵椎殺之有司請以庶<lb/>
人禮葬賈后表請以廣陵王禮葬之　夏四月趙<lb/>
王倫孫秀將討賈后告右衛佽飛督閭和和從之<lb/>
期以癸巳丙夜一籌以鼓聲爲應癸巳秀使司馬<lb/>
雅告張華曰趙王欲與公共匡社稷爲天下除害<lb/>
使雅以告華拒之雅怒曰刃將加頸猶爲是言邪<lb/>
不顧而出及期倫矯詔敕三部司馬曰中宫與賈<lb/>
謐等殺吾太子今使車騎入廢中宫汝等皆當從<lb/>
命事畢賜爵關中侯不從者誅三族衆皆從之又<lb/>
矯詔開門夜入陳兵道南遣翊軍校尉齊王囧將<lb/>
百人排閤而入華林令駱休爲内應迎帝幸東堂<lb/>
<pb n="KR2c0001_SBCK_012-29a"/>
以詔召賈謐於殿前將誅之謐走入西鍾下呼曰<lb/>
阿后救我就斬之賈后見齊王囧驚曰卿何爲來<lb/>
囧曰有詔收后后曰詔當從我出何詔也后至上<lb/>
閤遥呼帝曰陛下有婦使人廢之亦行自廢矣是<lb/>
時梁王肜亦預其謀后問囧曰起事者誰囧曰梁<lb/>
趙后曰繫狗當繋頸反繫其尾何得不然遂廢后<lb/>
爲庶人幽之於建始殿收趙粲賈午等付㬥室考<lb/>
竟詔尚書收捕賈氏親黨召中書監侍中黄門侍<lb/>
郎八坐皆夜入殿尚書始疑詔有詐郎師景露版<lb/>
奏請手詔倫等斬之以徇倫隂與秀謀篡位欲先<lb/>
除朝望且報宿怨乃執張華裴頠解系解結等於<lb/>
<pb n="KR2c0001_SBCK_012-29b"/>
殿前華謂張林曰卿欲害忠臣邪林稱詔詰之曰<lb/>
卿爲宰相太子之廢不能死節何也華曰式乾之<lb/>
議臣諌事具存可覆桉也林曰諌而不從何不去<lb/>
位華無以對遂皆斬之仍夷三族解結女適裴氏<lb/>
明日當嫁而禍起裴氏欲認活之女曰家既若此<lb/>
我何以活爲亦坐死朝廷由是議革舊制女不從<lb/>
死甲午倫坐端門遣尚書和郁持節送賈庶人于<lb/>
金墉誅劉振董猛孫慮程據等司徒王戎及内外<lb/>
官坐張裴親黨黜免者甚衆閻纘撫張華尸慟哭<lb/>
曰早語君遜位而不肯今果不免命也於是趙王<lb/>
倫稱詔赦天下自爲使持節都督中外諸軍事相<lb/>
<pb n="KR2c0001_SBCK_012-30a"/>
國侍中一依宣文輔魏故事置府兵萬人以其世<lb/>
子散騎常侍荂領冗從僕射子馥爲前將軍封濟<lb/>
陽王䖍爲黄門郎封汝隂王詡爲散騎侍郎封覇<lb/>
城侯孫秀等皆封大郡並據兵權文武官封侯者<lb/>
數千人百官緫已以聽於倫倫素庸愚復受制於<lb/>
孫秀秀爲中書令威權振朝廷天下皆事秀而無<lb/>
求於倫詔追復故太子遹位號使尚書和郁帥東<lb/>
宫官屬迎太子喪於許昌追封遹子虨爲南陽王封<lb/>
虨弟臧爲臨淮王尚爲襄陽王有司奏尚書令王<lb/>
衍備位大臣太子被誣志在苟免請禁錮終身從<lb/>
之相國倫欲收人望選用海内名德之士以前平<lb/>
<pb n="KR2c0001_SBCK_012-30b"/>
陽太守李重滎陽太守荀組為左右長史東平王<lb/>
堪沛國劉謨為左右司馬尚書郎陽平束晳為記<lb/>
室淮南王文學荀崧殿中郎陸機爲參軍組勗之<lb/>
子崧彧之玄孫也李重知倫有異志辭疾不就倫<lb/>
逼之不已憂憤成疾扶曵受拜數日而卒　太子<lb/>
遹之廢也將立淮南王允為太弟議者不合會趙<lb/>
王倫廢賈后乃以允爲驃騎將軍開府儀同三司<lb/>
領中護軍　己亥相國倫矯詔遣尚書劉弘齎金<lb/>
屑酒賜賈后死于金墉城　五月己巳詔立臨淮<lb/>
王臧為皇太孫還妃王氏以母之太子官屬即轉<lb/>
為太孫官屬相國倫行太孫太傅　己卯謚故太<lb/>
<pb n="KR2c0001_SBCK_012-31a"/>
子曰愍懷六月壬寅葬于顯平陵　中護軍淮南<lb/>
王允性沈毅宿衛將士皆畏服之允知相國倫及<lb/>
孫秀有異志隂養死士謀討之倫秀深憚之秋八<lb/>
月轉允爲太尉外示優崇實奪其兵權允稱疾不<lb/>
拜秀遣御史劉機逼允收其官屬以下劾以拒詔<lb/>
大逆不敬允視詔乃秀手書也大怒收御史將斬<lb/>
之御史走免斬其令史二人厲色謂左右曰趙王<lb/>
欲破我家遂帥國兵及帳下七百人直出大呼曰<lb/>
趙王反我將討之從我者左袒於是歸之者甚衆<lb/>
允將赴宫尚書左丞王輿閉掖門允不得入遂圍<lb/>
相府允所將兵皆精銳倫與戰屢敗死者千餘人<lb/>
<pb n="KR2c0001_SBCK_012-31b"/>
太子左率陳徽勒東宫兵鼓譟於内以應允允結<lb/>
陣於承華門前弓弩齊發射倫飛矢雨下主書司<lb/>
馬眭祕以身蔽倫箭中其背而死倫官屬皆隠樹<lb/>
而立每樹輙中數百箭自辰至未中書令陳淮徽<lb/>
之兄也欲應允言於帝曰宜遣白虎幡以解鬪乃<lb/>
使司馬督護伏胤將騎四百持幡從宫中出侍中<lb/>
汝隂王䖍在門下省隂與胤誓曰富貴當與卿共<lb/>
之胤乃懷空板出詐言有詔助淮南王允不之覺<lb/>
開陣内之下車受詔胤因殺之并殺允子秦王郁<lb/>
漢王迪坐允夷滅者數千人曲赦洛陽初孫秀嘗<lb/>
為小吏事黄門郎潘岳岳屢撻之衛尉石崇之甥<lb/>
<pb n="KR2c0001_SBCK_012-32a"/>
歐陽建素與相國倫有隙崇有愛妾曰緑珠孫秀<lb/>
使求之崇不與及淮南王允敗秀因稱石崇潘岳<lb/>
歐陽建奉允爲亂收之崇歎曰奴輩利吾財耳收<lb/>
者曰知財爲禍何不早散之崇不能答初潘岳母<lb/>
常誚責岳曰汝當知足而乾没不已乎及敗岳謝<lb/>
母曰負阿母遂與崇建皆族誅籍没崇家相國倫<lb/>
收淮南王母弟吳王晏欲殺之光禄大夫傅祗爭<lb/>
之於朝堂衆皆諌止倫倫乃貶晏為賔徒縣王齊<lb/>
王囧以功遷游擊將軍囧意不滿有恨色孫秀覺<lb/>
之且憚其在内乃出爲平東將軍鎮許昌　孫秀<lb/>
議加相國倫九錫百官莫敢異議吏部尚書劉頌<lb/>
<pb n="KR2c0001_SBCK_012-32b"/>
曰昔漢之錫魏魏之錫晉皆一時之用非可通行<lb/>
周勃霍光其功至大皆不聞有九錫之命也張林<lb/>
積忿不已以頌爲張華之黨將殺之孫秀曰殺張<lb/>
裴已傷時望不可復殺頌林乃止以頌爲光禄大<lb/>
夫遂下詔加倫九錫復加其子荂撫軍將軍䖍中<lb/>
軍將軍詡爲侍中又加孫秀侍中輔國將軍相國<lb/>
司馬右率如故張林等並居顯要増相府兵爲二<lb/>
萬人與宿衛同并所隱匿之兵數踰三萬九月改<lb/>
司徒爲丞相以梁王肜爲之肜固辭不受倫及諸<lb/>
子皆頑鄙無識秀狡黠貪淫所與共事者皆邪佞<lb/>
之士惟競榮利無深謀逺略志趣乖異互相憎疾<lb/>
<pb n="KR2c0001_SBCK_012-33a"/>
秀子會爲射聲校尉形貎短陋如奴僕之下者秀<lb/>
使尚帝女河東公主　冬十一月甲子立皇后羊<lb/>
氏赦天下后尚書郎泰山羊玄之之女也外祖平<lb/>
南將軍樂安孫旂與孫秀善故秀立之拜玄之光<lb/>
禄大夫特進散騎常侍封興晉侯<lb/>
永寜元年春正月相國倫與孫秀使牙門趙奉詐<lb/>
傳宣帝神語云倫宜早入西宫散騎常侍義陽王<lb/>
威望之孫也素謟事倫倫以威兼侍中使威逼奪<lb/>
帝璽綬作禪詔又使尚書令滿奮持節奉璽綬禪<lb/>
位於倫左衛將軍王輿前軍將軍司馬雅等帥甲<lb/>
士入殿曉諭三部司馬示以威賞無敢違者張林<lb/>
<pb n="KR2c0001_SBCK_012-33b"/>
等屯守諸門乙丑倫僃灋駕入宫即帝位赦天下<lb/>
改元建始帝自華林西門出居金墉城倫使張衡<lb/>
將兵守之丙寅尊帝為太上皇改金墉曰永昌宫<lb/>
廢皇太孫為濮陽王立世子荂為皇太子封子馥<lb/>
為京兆王䖍為廣平王詡為覇城王皆侍中將兵<lb/>
以梁王肜為宰衡何劭為太宰孫秀為侍中中書<lb/>
監票騎將軍儀同三司義陽王威為中書令張林<lb/>
爲衛將軍其餘黨與皆爲卿將超階越次不可勝<lb/>
紀下至奴卒亦加爵位每朝會貂蟬盈坐時人為<lb/>
之諺曰貂不足狗尾續初平南將軍孫旂之子弼<lb/>
弟子髦輔琰皆附會孫秀與之合族旬月間致位<lb/>
<pb n="KR2c0001_SBCK_012-34a"/>
通顯及倫稱帝四子皆為將軍封郡侯以旂為車<lb/>
騎將軍開府旂以弼等受倫官爵過差必為家禍<lb/>
遣㓜子回責之弼等不從旂不能制慟哭而已<lb/>
癸酉殺濮陽哀王臧孫秀專執朝政倫所出詔令<lb/>
秀輙改更與奪自書青紙爲詔或朝行夕改百官<lb/>
轉易如流張林素與秀不相能且怨不得開府濳<lb/>
與太子荂牋言秀專權不合衆心而功臣皆小人<lb/>
撓亂朝廷可悉誅之荂以書白倫倫以示秀秀勸<lb/>
倫收林殺之夷其三族秀以齊王囧成都王穎河<lb/>
間主顒各擁彊兵據方面惡之乃盡用其親黨為<lb/>
三王參佐加囧鎮東大將軍穎征北大將軍皆開<lb/>
<pb n="KR2c0001_SBCK_012-34b"/>
府儀同三司以寵安之　三月齊王囧謀討趙王<lb/>
倫遣使告成都王穎河間王顒常山王乂及南中<lb/>
郎將新野公歆移檄征鎮州郡縣國稱逆臣孫秀<lb/>
迷誤趙王當共誅討有不從命者誅及三族使者<lb/>
至鄴成都王穎召鄴令盧志謀之志曰趙王簒逆<lb/>
人神共憤殿下收英俊以從人望杖大順以討之<lb/>
百姓必不召自至攘臂爭進蔑不克矣穎從之以<lb/>
志爲諮議參軍仍補左長史志毓之孫也穎以兖<lb/>
州刺史王彦冀州刺史李毅督護趙驤石超等為<lb/>
前鋒逺近響應至朝歌衆二十餘萬超苞之孫也<lb/>
常山王乂在其國與太原内史劉暾各帥衆為穎<lb/>
<pb n="KR2c0001_SBCK_012-35a"/>
後繼新野公歆得囧檄未知所從嬖人王綏曰趙<lb/>
親而彊齊踈而弱公宜從趙參軍孫洵大言於衆<lb/>
曰趙王凶逆天下當共誅之何親踈彊弱之有歆<lb/>
乃從囧前安西參軍夏侯奭在始平合衆數千人<lb/>
以應囧遣使邀河間王顒顒用長史隴西李含謀<lb/>
遣振武將軍河間張方討擒奭及其黨腰斬之囧<lb/>
檄至顒執囧使送於倫遣張方將兵助倫方至華<lb/>
隂顒聞二王兵盛復召方還更附二王囧檄至楊<lb/>
州州人皆欲應囧剌史郗隆慮之玄孫也以兄子<lb/>
鑒及諸子悉在洛陽疑未決悉召僚吏謀之主簿<lb/>
淮南趙誘前秀才虞潭皆曰趙王簒逆海内所疾<lb/>
<pb n="KR2c0001_SBCK_012-35b"/>
今義兵四起其敗必矣爲明使君計莫若自將精<lb/>
兵徑赴許昌上䇿也遣將將兵會之中䇿也量遣<lb/>
小軍隨形助勝下䇿也隆退密與别駕顧彦謀之<lb/>
彦曰誘等下䇿乃上計也治中留寳主簿張褒西<lb/>
曹留承聞之請見曰不審明使君今當何施隆曰<lb/>
我俱受二帝恩無所偏助欲守州而已承曰天下<lb/>
者世祖之天下也太上承代已久今上取之不平<lb/>
齊王順時舉事成敗可見使君不早發兵應之狐<lb/>
疑遷延變難將生此州豈可保也隆不應潭翻之<lb/>
孫也隆停檄六日不下將士憤怒參軍王邃鎮石<lb/>
頭將士爭往歸之隆遣從事於牛渚禁之不能止<lb/>
<pb n="KR2c0001_SBCK_012-36a"/>
將士遂奉邃攻隆隆父子及顧彦皆死傳首於囧<lb/>
安南將軍監沔北諸軍事孟觀以爲紫宫帝坐無<lb/>
他變倫必不敗乃為之固守倫秀聞三王兵起大<lb/>
懼詐為囧表曰不知何賊猝見攻圍臣儒弱不能<lb/>
自固乞中軍見救庶得歸死以其表宣示内外遣<lb/>
上軍將軍孫輔折衝將軍李嚴帥兵七千自延壽<lb/>
關出征虜將軍張泓左軍將軍蔡璜前軍將軍閭<lb/>
和帥兵九千自堮阪關出鎮軍將軍司馬雅揚威<lb/>
將軍莫原帥兵八千自成臯關出以拒囧遣孫秀<lb/>
子會督將軍士猗許超帥宿衛兵三萬以拒穎召<lb/>
東平王楙爲衛將軍都督諸軍又遣京兆王馥廣<lb/>
<pb n="KR2c0001_SBCK_012-36b"/>
平王䖍帥兵八千爲三軍繼援倫秀日夜禱祈厭<lb/>
勝以求福使巫覡選戰日又使人於嵩山著羽衣<lb/>
詐稱仙人王喬作書述倫祚長久欲以惑衆　閏<lb/>
月張泓等進據陽翟與齊王囧戰屢破之囧軍穎<lb/>
隂夏四月泓乘勝逼之囧遣兵逆戰諸軍不動而<lb/>
孫輔徐建軍夜亂徑歸洛自首曰齊王兵盛不可<lb/>
當泓等已没矣趙王倫大恐祕之而召其子䖍及<lb/>
許超還會泓破囧露布至倫乃復遣之泓等悉帥<lb/>
諸軍濟穎攻囧營囧出兵擊其别將孫髦司馬譚<lb/>
等破之泓等乃退孫秀詐稱已破囧營擒得囧令<lb/>
百官皆賀成都王穎前鋒至黄橋為孫會士猗許<lb/>
<pb n="KR2c0001_SBCK_012-37a"/>
超所敗殺傷萬餘人士衆震駭欲退保朝歌盧志<lb/>
王彦曰今我軍失利敵新得志有輕我之心我若<lb/>
退縮士氣沮衂不可復用且戰何能無勝負不若<lb/>
更選精兵星行倍道出敵不意此用兵之竒也穎<lb/>
從之倫賞黄橋之功士猗許超與孫會皆持節由<lb/>
是各不相從軍政不一且恃勝輕穎而不設備穎<lb/>
帥諸軍擊之大戰于溴水會等大敗棄軍南走穎<lb/>
乗勝長驅濟河自囧等起兵百官將士皆欲誅倫<lb/>
秀秀懼不敢出中書省及聞河北軍敗憂懣不知<lb/>
所爲孫會許超士猗等至與秀謀或欲收餘卒出<lb/>
戰或欲焚宫室誅不附已者挾倫南就孫旂孟觀<lb/>
<pb n="KR2c0001_SBCK_012-37b"/>
或欲乗船東走入海計未決辛酉左衛將軍王輿<lb/>
與尚書廣陵公漼帥營兵七百餘人自南掖門入<lb/>
宫三部司馬為應於内攻孫秀許超士猗於中書<lb/>
省皆斬之遂殺孫竒孫弼及前將軍謝惔等漼伷<lb/>
之子也王輿屯雲龍門召八坐皆入殿中使倫為<lb/>
詔曰吾爲孫秀所誤以怒三王今已誅秀其迎太<lb/>
上皇復位吾歸老于農畒傳詔以騶虞幡敕將士<lb/>
解兵黄門將倫自華林東門出及太子荂皆還汶<lb/>
陽里第遣甲士數千迎帝于金墉城百姓咸稱萬<lb/>
歳帝自端門入升殿羣臣頓首謝罪詔送倫荂等<lb/>
付金墉城廣平王䖍自河北還至九曲聞變棄軍<lb/>
<pb n="KR2c0001_SBCK_012-38a"/>
將數十人歸里第癸亥赦天下改元大酺五日分<lb/>
遣使者慰勞三王梁王肜等表趙王倫父子凶逆<lb/>
宜伏誅丁卯遣尚書袁敞持節賜倫死收其子荂<lb/>
馥䖍詡皆誅之凡百官爲倫所用者皆斥免臺省<lb/>
府衛僅有存者是日成都王穎至己巳河間王顒<lb/>
至穎使趙<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>石超助齊王討張泓等於陽翟泓等<lb/>
皆降自兵興六十餘日戰鬪死者近十萬人斬張<lb/>
衡閭和孫髦于東市蔡璜自殺五月誅義陽王威<lb/>
襄陽太守宗岱承囧檄斬孫旂永饒冶令空桐機<lb/>
斬孟觀皆傳首洛陽夷三族　六月乙卯齊王囧<lb/>
帥衆入洛陽頓軍通章署甲士數十萬威震京師<lb/>
<pb n="KR2c0001_SBCK_012-38b"/>
　甲戌詔以齊王囧爲大司馬加九錫備物典䇿<lb/>
如宣景文武輔魏故事成都王穎爲大將軍都督<lb/>
中外諸軍事假黄鉞録尚書事加九錫入朝不趨<lb/>
劒履上殿河間王顒爲侍中太尉加三錫之禮常<lb/>
山王乂爲撫軍大將軍領左軍進廣陵公漼爵為<lb/>
王領尚書加侍中進新野公歆爵爲王都督荆州<lb/>
諸軍事加鎮南大將軍齊成都河間三府各置掾<lb/>
屬四十人武號森列文官備員而已識者知兵之<lb/>
未戢也己卯以梁王肜為太宰領司徒光禄大夫<lb/>
劉蕃女爲趙世子荂妻故蕃及二子散騎侍郎輿<lb/>
冠軍將軍琨皆爲趙王倫所委任大司馬囧以琨<lb/>
<pb n="KR2c0001_SBCK_012-39a"/>
父子有才望特宥之以輿爲中書郎琨爲尚書左<lb/>
丞又以前司徒王戎為尚書令劉暾爲御史中丞<lb/>
王衍為河南尹新野王歆將之鎮與囧同乗謁陵<lb/>
因說囧曰成都王至親同建大勲今宜留之與輔<lb/>
政若不能爾當奪其兵權常山王乂與成都王穎<lb/>
俱拜陵乂謂穎曰天下者先帝之業王宜維正之<lb/>
聞其言者莫不憂懼盧志謂穎曰齊王衆號百萬<lb/>
與張泓等相持不能決大王逕前濟河功無與貳<lb/>
然今齊王欲與大王共輔朝政志聞兩雄不俱立<lb/>
宜因太妃微疾求還定省委重齊王以收四海之<lb/>
心此計之上也穎從之帝見穎於東堂慰勞之穎<lb/>
<pb n="KR2c0001_SBCK_012-39b"/>
拜謝曰此大司馬囧之勲臣無豫焉因表稱囧功<lb/>
德宜委以萬機自陳母疾請歸藩即辭出不復還<lb/>
營便謁大廟出自東陽城門遂歸鄴遣信與囧别<lb/>
囧大驚馳出送穎至七里澗及之穎住車言别流<lb/>
涕滂沱惟以太妃疾苦爲憂不及時事由是士民<lb/>
之譽皆歸穎囧辟新興劉殷爲軍諮祭酒洛陽令<lb/>
曹攄爲記室督尚書郎江統陽平太守河内苟晞<lb/>
參軍事呉國張翰爲東曹掾孫惠爲户曹掾前廷<lb/>
尉正顧榮及順陽王豹爲主簿惠賁之曽孫榮雍<lb/>
之孫也囧以何勗爲中領軍董艾典樞機又封其<lb/>
將佐有功者葛旟路秀衛毅劉真韓泰皆爲縣公<lb/>
<pb n="KR2c0001_SBCK_012-40a"/>
委以心膂號曰五公成都王穎至鄴詔遣使者就<lb/>
申前命穎受大將軍讓九錫殊禮表論興義功臣<lb/>
皆封公侯又表稱大司馬前在陽翟與賊相持既<lb/>
久百姓困敝乞運河北邸閣米十五萬斛以振陽<lb/>
翟饑民造棺八千餘枚以成都國秩爲衣服歛祭<lb/>
黄橋戰士旌顯其家加常戰亡二等又命温縣瘞<lb/>
趙王倫戰士萬四千餘人皆盧志之謀也穎形美<lb/>
而神昬不知書然氣性敦厚委事於志故得成其<lb/>
美焉詔復遣使諭穎入輔并使受九錫穎嬖人孟<lb/>
玖不欲還洛又程太妃愛戀鄴都故穎終辭不拜<lb/>
初大司馬囧疑中書郎陸機爲趙王倫撰禪詔收<lb/>
<pb n="KR2c0001_SBCK_012-40b"/>
欲殺之大將軍穎爲之辨理得免死因表爲平原<lb/>
内史以其弟雲爲清河内史機友人顧榮及廣陵<lb/>
戴淵以中國多難勸機還呉機以受穎全濟之恩<lb/>
且謂穎有時望可與立功遂留不去　秋七月復<lb/>
封常山王乂爲長沙王　冬十二月封大司馬囧<lb/>
子冰爲樂安王英爲濟陽王超爲淮南王<lb/>
太安元年大司馬囧欲久專大政以帝子孫俱盡<lb/>
大將軍穎有次立之勢清河王覃遐之子也方八<lb/>
歲乃上表請立之夏五月癸卯立覃爲皇太子以<lb/>
囧爲太子太師東海王越爲司空領中書監　齊<lb/>
武閔王囧既得志頗驕奢擅權大起府第壞公私<lb/>
<pb n="KR2c0001_SBCK_012-41a"/>
廬舍以百數制與西宫等中外失望侍中嵇紹上<lb/>
䟽曰存不忘亡易之善戒也臣願陛下無忘金墉<lb/>
大司馬無忘頴上大將軍無忘黄橋則禍亂之萌<lb/>
無由可兆矣又與囧書以爲唐虞茅茨夏禹卑宫<lb/>
今大興第舍及爲三王立宅豈今日之所急邪囧<lb/>
遜辭謝之然不能從囧耽於宴樂不入朝見坐拜<lb/>
百官符敕三臺選舉不均嬖寵用事殿中御史桓<lb/>
豹奏事不先經囧府即加考竟南陽處士鄭方上<lb/>
書諫囧曰今大王安不慮危燕樂過度一失也宗<lb/>
室骨肉當無纎介今則不然二失也蠻夷不静大<lb/>
王謂功業已隆不以爲念三失也兵革之後百姓<lb/>
<pb n="KR2c0001_SBCK_012-41b"/>
窮困不聞振救四失也大王與義兵盟約事定之<lb/>
後賞不踰時而今猶有有功未論者五失也囧謝<lb/>
曰非子孤不聞過孫惠上書曰天下有五難四不<lb/>
可而明公皆居之冐犯鋒刃一難也聚致英豪二<lb/>
難也與將士均勞苦三難也以弱勝彊四難也興<lb/>
復皇業五難也大名不可久荷大功不可久任大<lb/>
權不可久執大威不可久居大王行其難而不以<lb/>
爲難處其不可而謂之可惠竊所不安也明公冝<lb/>
思功成身退之道崇親推近委重長沙成都二王<lb/>
長揖歸藩則太伯子臧不專美於前矣今乃忘髙<lb/>
亢之可危貪權執以受疑雖遨遊髙臺之上逍遥<lb/>
<pb n="KR2c0001_SBCK_012-42a"/>
重墉之内愚竊謂危亡之憂過於在頴翟之時也<lb/>
囧不能用惠辭疾去囧謂曹攄曰或勸吾委權還<lb/>
國何如攄曰物禁太盛大王誠能居髙慮危褰裳<lb/>
去之斯善之善者也囧不聽張翰顧榮皆慮及禍<lb/>
翰因秋風起思菰菜蓴羮鱸魚鱠歎曰人生貴適<lb/>
志耳富貴何爲即引去榮故酣飲不省府事長史<lb/>
葛旟以其廢職白囧徙榮爲中書侍郎頴川處士<lb/>
庾衮聞囧朞年不朝歎曰晉室卑矣禍亂將興帥<lb/>
妻子逃於林慮山中王豹致牋於囧曰伏思元康<lb/>
已來宰相在位未有一人獲終者乃事埶使然非<lb/>
皆爲不善也今公克平禍亂安國定家乃復㝷覆<lb/>
<pb n="KR2c0001_SBCK_012-42b"/>
車之軌欲冀長存不亦難乎今河間樹根於關右<lb/>
成都盤桓於舊魏新野大封於江漢三王各以方<lb/>
剛彊盛之年並典戎馬處要害之地而明公以難<lb/>
賞之功挾震主之威獨據京都專執大權進則亢<lb/>
龍有悔退則據于蒺藜冀此求安未見其福也因<lb/>
請悉遣王侯之國依周召之法以成都王爲北州<lb/>
伯治鄴囧自爲南州伯治宛分河爲界各統王侯<lb/>
以夾輔天子囧優令荅之長沙王又見豹牋謂囧<lb/>
曰小子離間骨肉何不銅駞下打殺囧乃奏豹讒<lb/>
内間外坐生猜嫌不忠不義鞭殺之豹將死曰縣<lb/>
吾頭大司馬門見兵之攻齊也囧以河間王顒本<lb/>
<pb n="KR2c0001_SBCK_012-43a"/>
附趙王倫心常恨之梁州刺史安定皇甫啇與顒<lb/>
長史李含不平含被徴爲翊軍校尉時啇參囧軍<lb/>
事夏侯奭兄亦在囧府含心不自安又與囧右司<lb/>
馬趙驤有隙遂單馬犇顒詐稱受密詔使顒誅囧<lb/>
因說顒曰成都王至親有大功推讓還藩甚得衆<lb/>
心齊王越親而專政朝廷側目今檄長沙王使討<lb/>
齊齊王必誅長沙吾因以爲齊罪而討之必可禽<lb/>
也去齊立成都除逼建親以安社稷大勲也顒從<lb/>
之是時武帝族弟范陽王虓都督豫州諸軍事顒<lb/>
上表陳囧罪狀且言勒兵十萬欲與成都王頴新<lb/>
野王歆范陽王虓共會洛陽請長沙王乂廢囧還<lb/>
<pb n="KR2c0001_SBCK_012-43b"/>
第以頴代囧輔政顒遂舉兵以李含爲都督帥張<lb/>
方等趨洛陽復遣使邀頴頴將應之盧志諌不聽<lb/>
十二月丁卯顒表至囧大懼會百官議之曰孤首<lb/>
唱義兵臣子之節信著神明今二王信讒作難將<lb/>
若之何尚書令王成曰公勲業誠大然賞不及勞<lb/>
故人懷貳心今二王兵盛不可當也若以王就第<lb/>
委權崇讓庶可求安囧從事中郎葛旟怒曰三臺<lb/>
納言不恤王事賞報稽緩責不在府讒言逆亂當<lb/>
共誅討柰何虚承僞書遽令公就第乎漢魏以來<lb/>
王侯就第寜有得保妻子者邪議者可斬百官震<lb/>
悚夫色戎僞藥發墯厠得免李含屯隂盤張方帥<lb/>
<pb n="KR2c0001_SBCK_012-44a"/>
兵二萬軍新安檄長沙王乂使討囧囧遣董艾襲<lb/>
乂乂將左右百餘人馳入宫閉諸門奉天子攻大<lb/>
司馬府董乂陳兵宫西縱火燒千秋神武門囧使<lb/>
人執騶虞幡唱云長沙王矯詔乂又稱大司馬謀<lb/>
反是夕城内大戰飛矢雨集火光屬天帝幸上東<lb/>
門矢集御前羣臣死者相枕連戰三日囧衆大敗<lb/>
大司馬長史趙淵殺何朂因執囧以降囧至殿前<lb/>
帝惻然欲活之乂叱左右趣牽出斬於閶闔門外<lb/>
徇首六軍同黨皆夷三族死者二千餘人囚囧子<lb/>
超冰英於金墉城廢囧弟北海王寔赦天下改元<lb/>
李含等聞囧死引兵還長安長沙王乂雖在朝廷<lb/>
<pb n="KR2c0001_SBCK_012-44b"/>
事無巨細皆就鄴諮大將軍頴頴以孫惠爲參軍<lb/>
陸雲爲右司馬<lb/>
二年　初李含以長沙王乂微弱必爲齊王囧所<lb/>
殺因欲以爲囧罪而討之遂廢帝立大將軍頴以<lb/>
河間王顒爲宰相已得用事既而囧爲乂所殺頴<lb/>
顒猶守藩不如所謀頴恃功驕奢百度弛廢甚於<lb/>
囧時猶嫌乂在内不得逞其欲欲去之時皇甫商<lb/>
復爲乂參軍商兄重爲秦州剌史含說顒曰商爲<lb/>
乂所任重終不爲人用宜早除之可表遷重爲内<lb/>
職因其過長安執之重知之露檄上尚書發隴上<lb/>
兵以討含乂以兵方少息遣使詔重罷兵徴含爲<lb/>
<pb n="KR2c0001_SBCK_012-45a"/>
河南尹含就徴而重不奉詔顒遣金城太守游楷<lb/>
隴西太守韓稚等合四郡兵攻之顒密使含與侍<lb/>
中馮蓀中書令卞粹謀殺乂皇甫商以告乂收含<lb/>
蓀粹殺之驃騎從事琅邪諸葛玫前司徒長史武<lb/>
邑牽秀皆出奔鄴　河間王顒聞李含等死即起<lb/>
兵討長沙王乂大將軍穎上表請討張昌許之聞<lb/>
昌已平因欲與顒共攻乂盧志諌曰公前有大功<lb/>
而委權辭寵時望美矣今宜頓軍關外文服入朝<lb/>
此覇主之事也參軍魏郡邵續曰人之有兄弟如<lb/>
左右手明公欲當天下之敵而先去其一手可乎<lb/>
穎皆不從八月顒穎共表乂論功不平與右僕射<lb/>
<pb n="KR2c0001_SBCK_012-45b"/>
羊玄之左將軍皇甫商專擅朝政殺害忠良請誅<lb/>
玄之商遣乂還國詔曰顒敢舉大兵内向京輦吾<lb/>
當親帥六軍以誅姦逆其以乂爲太尉都督中外<lb/>
諸軍事以禦之顒以張方爲都督將精兵七萬自<lb/>
函谷東趨洛陽穎引兵屯朝歌以平原内史陸機<lb/>
爲前將軍前鋒都督督北中郎將王粹冠軍將軍<lb/>
牽秀中護軍石超等軍二十餘萬南向洛陽機以<lb/>
羇旅事穎一旦頓居諸將之右王粹等心皆不服<lb/>
白沙督孫惠與機親厚勸機讓都督於粹機曰彼<lb/>
將謂吾首䑕兩端適所以速禍也遂行穎列軍自<lb/>
朝歌至河橋鼓聲聞數百里乙丑帝如十三里橋<lb/>
<pb n="KR2c0001_SBCK_012-46a"/>
太尉乂使皇甫商將萬餘人拒張方於宜陽己巳<lb/>
帝還軍宣武場庚午舍于石樓九月丁丑屯于河<lb/>
橋壬子張方襲皇甫商敗之甲申帝軍于芒山丁<lb/>
亥幸偃師辛卯舍于豆田大將軍穎進屯河南阻<lb/>
清水爲壘癸巳羊玄之憂懼而卒帝旋軍城東丙<lb/>
申幸緱氏擊牽秀走之大赦張方入京城大掠死<lb/>
者萬計　石超進逼緱氏冬十月壬寅帝還宫丁<lb/>
未敗牽秀于東陽門外大將軍穎遣將軍馬咸助<lb/>
陸機戊申太尉乂奉帝與機戰于建春門乂司馬<lb/>
王瑚使數千騎繫㦸於馬以突咸陳咸軍亂執而<lb/>
斬之機軍大敗赴七里澗死者如積水爲之不流<lb/>
<pb n="KR2c0001_SBCK_012-46b"/>
斬其大將賈崇等十六人石超遁去初宦人孟玖<lb/>
有寵於大將軍穎玖欲用其父爲邯鄲令左長史<lb/>
盧志等皆不敢違右司馬陸雲固執不許曰此縣<lb/>
公府掾資豈有黄門父居之邪玖深怨之玖弟超<lb/>
領萬人爲小督未戰縱兵大掠陸機録其主者超<lb/>
將鐵騎百餘人直入機麾下奪之顧謂機曰貉奴<lb/>
能作督不機司馬呉郡孫拯勸機殺之機不能用<lb/>
超宣言於衆曰陸機將反又還書與玖言機持兩<lb/>
端故軍不速決及戰超不受機節度輕兵獨進敗<lb/>
没玖疑機殺之譛之於頴曰機有貳心於長沙牽<lb/>
秀素謟事玖將軍王闡郝昌帳下督陽平公師藩<lb/>
<pb n="KR2c0001_SBCK_012-47a"/>
皆玖所引用相與共證之穎大怒使秀將兵收機<lb/>
參軍事王彰諌曰今日之舉彊弱異勢庸人猶知<lb/>
必克況機之明達乎但機呉人殿下用之太過北<lb/>
土舊將皆疾之耳穎不從機聞秀至釋戎服著白<lb/>
帢與秀相見爲牋辭穎既而歎曰華亭鶴唳可復<lb/>
聞乎秀遂殺之穎又收機弟清河内史雲平東祭<lb/>
酒耽及孫拯皆下獄記室江統陳留蔡克潁川棗<lb/>
嵩等上䟽以爲陸機淺謀致敗殺之可也至於反<lb/>
逆則衆共知其不然宜先檢校機反狀若有徴驗<lb/>
誅雲等未晚也統等懇請不已穎遲迴者三日蔡<lb/>
克入至穎前叩頭流血曰雲爲孟玖所怨逺近莫<lb/>
<pb n="KR2c0001_SBCK_012-47b"/>
不聞今果見殺竊爲明公惜之僚屬隨克入者數<lb/>
十人流涕固請穎惻然有宥雲之色孟玖扶穎入<lb/>
催令殺雲耽夷機三族獄吏考掠孫拯數百兩踝<lb/>
骨見終言機寃吏知拯義烈謂拯曰二陸之枉誰<lb/>
不知之君可不愛身乎拯仰天歎曰陸君兄弟世<lb/>
之奇士吾蒙知愛今既不能救其死忍復從而誣<lb/>
之乎玖等知拯不可屈乃令獄吏詐爲拯辭穎既<lb/>
殺機意常悔之及見拯辭大喜謂玖等曰非卿之<lb/>
忠不能窮此姦遂夷拯三族拯門人費慈宰意二<lb/>
人詣獄明拯寃拯譬遣之曰吾義不負二陸死自<lb/>
吾分卿何爲爾邪曰君既不負二陸僕又安可負<lb/>
<pb n="KR2c0001_SBCK_012-48a"/>
君固言拯寃玖又殺之太尉乂奉帝攻張方方兵<lb/>
望見乗輿皆退走方遂大敗死者五千餘人方退<lb/>
屯十三里橋衆懼欲夜遁方曰勝負兵家之常善<lb/>
用兵者能因敗爲成今我更前作壘出其不意此<lb/>
竒䇿也乃夜潛進逼洛城七里築壘數重外引廩<lb/>
穀以足軍食乂既戰勝以爲方不足憂聞方壘成<lb/>
十一月引兵攻之不利朝議以乂頴兄弟可辭説<lb/>
而釋乃使中書令王衍等徃説穎令與乂分陜而<lb/>
居穎不從乂因致書於穎爲陳利害欲與之和解<lb/>
穎復書請斬皇甫商等首則引兵還鄴乂不可穎<lb/>
進兵逼京師張方決千金堨水碓皆涸乃發王公<lb/>
<pb n="KR2c0001_SBCK_012-48b"/>
奴婢手舂給兵一品已下不從征者男子十三已<lb/>
上皆從役又發奴助兵公私窮踧米石萬錢詔命<lb/>
所行一城而已驃騎主簿范陽祖逖言於乂曰劉<lb/>
沈忠義果毅雍州兵力足制河間宜啓上爲詔與<lb/>
沈使發兵襲顒顒窘急必召張方以自救此良䇿<lb/>
也乂從之沈奉詔馳檄四境諸郡多起兵應之沈<lb/>
合七郡之衆凡萬餘人趣長安乂又使皇甫商間<lb/>
行齎帝手詔命游楷等罷兵敕皇甫重進軍討顒<lb/>
商行至新平遇其從甥從甥素憎商以告顒顒捕<lb/>
商殺之<lb/>
永興元年春正月長沙厲王乂屢與大將軍穎戰<lb/>
<pb n="KR2c0001_SBCK_012-49a"/>
破之前後斬獲六七萬人而乂未嘗虧奉上之禮<lb/>
城中糧食日窘而士卒無離心張方以爲洛陽未<lb/>
可克欲還長安而東海王越慮事不濟癸亥潛與<lb/>
殿中諸將夜收乂送别省甲子越啓帝下詔免乂<lb/>
官置金墉城大赦改元城既開殿中將士見外兵<lb/>
不盛悔之更謀劫出乂以拒穎越懼欲殺乂以絶<lb/>
衆心黄門侍郎潘滔曰不可將自有靜之者乃遣<lb/>
人宻告張方丙寅方取乂於金墉城至營炙而殺<lb/>
之方軍士亦爲之流涕公卿皆詣鄴謝罪大將軍<lb/>
穎入京師復還鎮于鄴詔以穎爲丞相加東海王<lb/>
越守尚書令穎遣奮武將軍石超等帥兵五萬屯<lb/>
<pb n="KR2c0001_SBCK_012-49b"/>
十二城門殿中宿所忌者穎皆殺之悉代去宿衛<lb/>
兵表盧志爲中書監留鄴參署丞相府事　河間<lb/>
王顒頓軍於鄭爲東軍聲援聞劉沈兵起還鎮渭<lb/>
城遣督護虞䕫逆戰於好畤䕫兵敗顒懼退入長<lb/>
安急召張方方掠洛中官私奴婢萬餘人而西軍<lb/>
中乏食殺人雜牛馬肉食之劉沈渡渭而軍與顒<lb/>
戰顒屢敗沈使安定太守衛博功曹皇甫澹以精<lb/>
甲五千襲長安入其門力戰至顒帳下沈兵來遲<lb/>
馮翊太守張輔見其無繼引兵橫擊之殺博及澹<lb/>
沈兵遂敗收餘卒而退張方遣其將敦偉夜擊之<lb/>
沈軍驚潰沈與麾下南走追獲之沈謂顒曰知己<lb/>
<pb n="KR2c0001_SBCK_012-50a"/>
之惠輕君臣之義重沈不可以違天子之詔量彊<lb/>
弱以苟全投袂之日期之必死葅醢之戮其甘如<lb/>
薺顒怒鞭之而後腰斬新平太守江夏張光數爲<lb/>
沈畫計顒執而詰之光曰劉雍州不用鄙計故令<lb/>
大王得有今日顒壯之引與歡宴表爲右衛司馬<lb/>
　二月乙酉丞相穎表廢皇后羊氏幽于金墉城<lb/>
廢皇太子覃爲清河王　三月河間王顒表請立<lb/>
丞相頴爲太弟戊申詔以頴爲皇太弟都督中外<lb/>
諸軍事丞相如故大赦乗輿服御皆遷于鄴制度<lb/>
一如魏武帝故事以顒爲太宰大都督雍州牧前<lb/>
太傅劉寔爲太尉寔以老固讓不拜　太弟穎僭<lb/>
<pb n="KR2c0001_SBCK_012-50b"/>
侈日甚嬖倖用事大失衆望司空東海王越與右<lb/>
衛將軍陳聄及長沙王故將上官已等謀討之秋<lb/>
七月丙申朔陳聄勒兵入雲龍門以詔召三公百<lb/>
僚入殿中戒嚴討穎石超犇鄴戊戌大赦復皇后<lb/>
羊氏及太子覃己亥越奉帝北征以越爲大都督<lb/>
徴前侍中嵇紹詣行在侍中秦準謂紹曰今往安<lb/>
危難測卿有佳馬乎紹正色曰臣子扈衛乘輿死<lb/>
生以之佳馬何爲越檄召四方兵赴者雲集比至<lb/>
安陽衆十餘萬鄴中震恐穎會羣僚問計東安王<lb/>
繇曰天子親征宜釋甲縞素出迎請罪穎不從遣<lb/>
石超帥衆五萬拒戰折衝將軍喬智明勸穎奉迎<lb/>
<pb n="KR2c0001_SBCK_012-51a"/>
乘輿穎怒曰卿名曉事投身事孤今主上爲羣小<lb/>
所逼卿柰何欲使孤束手就刑邪陳聄二弟匡規<lb/>
自鄴赴行在云鄴中皆已離散由是不甚設備己<lb/>
未石超軍奄至乗輿敗績於蕩隂帝傷頰中三矢<lb/>
百官侍御皆散嵇紹朝服下馬登輦以身衛帝兵<lb/>
人引紹於轅中斫之帝曰忠臣也勿殺對曰奉太<lb/>
弟令惟不犯陛下一人耳遂殺紹血濺帝衣帝墯<lb/>
於草中亡六璽石超奉帝幸其營帝餒甚超進水<lb/>
左右奉秋桃穎遣盧志迎帝庚申入鄴大赦改元<lb/>
曰建武左右欲浣帝衣帝曰嵇侍中血勿浣也陳<lb/>
聄上官已等奉太子覃守洛陽司空越犇下邳徐<lb/>
<pb n="KR2c0001_SBCK_012-51b"/>
州都督東平王楙不納越徑還東海太弟穎以越<lb/>
兄弟宗室之望下令招之越不應命前奮威將軍<lb/>
孫惠上書勸越邀結藩方同奬王室越以惠爲記<lb/>
室參軍與參謀議北軍中候苟晞奔范陽王虓虓<lb/>
承制以睎行兖州剌史　初三王之起兵討趙王<lb/>
倫也安北將軍王浚擁衆挾兩端禁所部士民不<lb/>
得赴三王召募太弟穎欲討之而未能浚心亦欲<lb/>
圖穎穎以右司馬和演爲幽州剌史密使殺浚演<lb/>
與烏桓單于審登謀與浚游薊城南清泉因而圖<lb/>
之會天㬥雨兵器霑濕不果而還審登以爲浚得<lb/>
天助乃以演謀告浚浚與審登宻嚴兵約并州剌<lb/>
<pb n="KR2c0001_SBCK_012-52a"/>
史東嬴公騰共圍演殺之自領幽州營兵騰越之<lb/>
弟也太弟穎稱詔徴浚浚與鮮卑叚務勿塵烏桓<lb/>
羯朱及東嬴公騰同起兵討穎穎遣北中郎將王<lb/>
斌及石超擊之　太弟穎怨東安王繇前議八月<lb/>
戊辰收繇殺之初繇兄琅邪恭王覲薨子睿嗣睿<lb/>
沈敏有度量爲左將軍與東海參軍王導善導敦<lb/>
之從父弟也識量清逺以朝廷多故每勸睿之國<lb/>
及繇死睿從帝在鄴恐及禍將逃歸穎先敕諸關<lb/>
津無得出貴人睿至河陽爲津吏所止從者宋典<lb/>
自後來以鞭拂睿而笑曰舍長官禁貴人汝亦被<lb/>
拘邪吏乃聽過至洛陽迎太妃夏侯氏俱歸國<lb/>
<pb n="KR2c0001_SBCK_012-52b"/>
丞相從事中郎王澄發孟玖姦利事勸太弟穎誅<lb/>
之穎從之　司空越之討太弟穎也太宰顒遣右<lb/>
將軍馮翊太守張方將兵二萬救之聞帝已入鄴<lb/>
因命方鎮洛陽上官已與别將苖願拒之大敗而<lb/>
還太子覃夜襲已願已願出走方入洛陽覃於廣<lb/>
陽門迎方而拜方下車扶止之復廢覃及羊后初<lb/>
太弟穎表匈奴左賢王劉淵爲冠軍將軍使將兵在鄴<lb/>
以淵子聦爲積弩將軍右賢王宣等謀共立淵爲大單<lb/>
于<hi>淵僣漢事見劉</hi>王浚東嬴公騰起兵淵説頴曰今二鎮跋<lb/>
扈衆十餘萬恐非宿衛及近郡士衆所能禦也請<lb/>
爲殿下還說五部以赴國難穎曰五部之衆果可<lb/>
<pb n="KR2c0001_SBCK_012-53a"/>
發否就能發之鮮卑烏桓未易當也吾欲奉乗輿<lb/>
還洛陽以避其鋒徐傳檄天下以逆順制之君意<lb/>
何如淵曰殿下武皇帝之子有大勲於王室威恩<lb/>
逺著四海之内孰不願爲殿下盡死力者何難發<lb/>
之有王浚豎子東嬴踈屬豈能與殿下爭衡邪殿<lb/>
下一發鄴宫示弱於人洛陽不可得至雖至洛陽<lb/>
威權不復在殿下也願殿下撫勉士衆靖以鎮之<lb/>
淵請爲殿下以二部摧東嬴三部梟王浚二豎之<lb/>
首可指日而懸也穎恱拜淵爲北單于參丞相軍<lb/>
事淵至左國城劉宣等上大單于之號二旬之間<lb/>
有衆五萬都於離石以聦爲鹿蠡王遣左於陸王<lb/>
<pb n="KR2c0001_SBCK_012-53b"/>
宏帥精騎五千會穎將王粹拒東嬴公騰粹已爲<lb/>
騰所敗宏無及而歸王浚東嬴公騰合兵撃王斌<lb/>
大破之浚以主簿祁弘為前鋒敗石超於平棘乗<lb/>
勝進軍候騎至鄴鄴中大震百僚犇走士卒分散<lb/>
盧志勸穎奉帝還洛陽時甲士尚有萬五千人志<lb/>
夜部分至曉將發而程太妃戀鄴不欲去穎狐疑<lb/>
未決俄而衆潰穎遂將帳下數十騎與志奉帝御<lb/>
犢車南犇洛陽倉猝上下無齎中黃門被囊中齎<lb/>
私錢三千詔貸之於道中買飯夜則御中黄門布<lb/>
被食以瓦盆至温將謁陵帝喪履納從者之履下<lb/>
拜流涕及濟河張方自洛陽遣其子羆帥騎三千<lb/>
<pb n="KR2c0001_SBCK_012-54a"/>
以所乗車奉迎帝至芒山下方自帥萬餘騎迎帝<lb/>
方將拜謁帝下車自止之帝還宫犇散者稍還百<lb/>
官粗備辛巳大赦王浚入鄴士衆㬥掠死者甚衆<lb/>
使烏桓羯朱追太弟穎至朝歌不及浚還葪以鮮<lb/>
卑多掠人婦女命有敢挾藏者斬於是沈於易水<lb/>
者八千人　劉淵聞太弟穎去鄴歎曰不用吾言<lb/>
逆自犇潰真奴才也然吾與之有言矣不可以不<lb/>
救將發兵擊鮮卑烏桓劉宣等諌曰晉人奴隷御<lb/>
我今其骨肉相殘是天棄彼而使我復呼韓邪之<lb/>
業也鮮卑烏桓我之氣類可以爲援奈何擊之淵<lb/>
曰善大丈夫當爲漢髙魏武呼韓邪何足効哉宣<lb/>
<pb n="KR2c0001_SBCK_012-54b"/>
等稽首曰非所及也　冬十月帝既還洛陽張方<lb/>
擁兵專制朝政太弟穎不得復預事豫州都督范<lb/>
陽王虓徐州都督東平王楙等上言穎弗克負荷<lb/>
宜降封一邑特全其命太宰宜委以關右之任自<lb/>
州郡以下選舉授任一皆仰成朝之大事廢興損<lb/>
益每輙疇咨張方爲國効節而不逹變通未即西<lb/>
還宜遣還郡所加方官請悉如舊司徒戎司空越<lb/>
並忠國小心宜幹機事委以朝政王浚有定社稷<lb/>
之勲宜特崇重遂撫幽朔長爲北藩臣等竭力扞<lb/>
城藩屏皇家則陛下垂拱四海自正矣張方在洛<lb/>
既久兵士剽掠殆竭衆情喧喧無復留意議欲奉<lb/>
<pb n="KR2c0001_SBCK_012-55a"/>
帝遷都長安恐帝及公卿不從欲須帝出而劫之<lb/>
乃請帝謁廟帝不許十一月乙未方引兵入殿以<lb/>
所乘車迎帝帝馳避後園竹中軍人引帝出逼使<lb/>
上車帝垂泣從之方於馬上稽首曰今冦賊縱横<lb/>
宿衛單少願陛下幸臣壘臣盡死力以備不虞時<lb/>
羣臣皆逃匿唯中書監盧志侍側曰陛下今日之<lb/>
事當一從右將軍帝遂幸方壘令方具車載宫人<lb/>
寳物軍人因妻略後宫分爭府藏割流蘇武帳為<lb/>
馬帴魏晉以來蓄積掃地無遺方將焚宗廟宫室<lb/>
以絶人返顧之心盧志曰昔董卓無道焚燒洛陽<lb/>
怨毒之聲百年猶存何爲襲之乃止帝停方壘三<lb/>
<pb n="KR2c0001_SBCK_012-55b"/>
日方擁帝及太弟穎豫章王熾等趨長安王戎出<lb/>
犇郟太宰顒帥官屬步騎三萬迎于覇上顒前拜<lb/>
謁帝下車止之帝入長安以征西府為宫唯尚書<lb/>
僕射荀藩司隷劉暾河南尹周馥等在洛陽為留<lb/>
臺承制行事號東西臺藩勗之子也丙午留臺大<lb/>
赦改元復為永安辛丑復皇后羊氏　十二月丁<lb/>
亥詔太弟穎以成都王還第更立豫章王熾爲皇<lb/>
太弟帝兄弟二十五人時存者惟穎熾及呉王晏<lb/>
晏材質庸下熾冲素好學故太宰顒立之詔以司<lb/>
空越為太傅與顒夾輔帝室王戎參録朝政又以<lb/>
光禄大夫王衍為尚書左僕射髙宻王略爲鎮南<lb/>
<pb n="KR2c0001_SBCK_012-56a"/>
將軍領司隷校尉權鎮洛陽東中郎將模爲寜北<lb/>
將軍都督冀州諸軍事鎮鄴百官各還本職令州<lb/>
郡蠲除苛政愛民務本清通之後當還東京大赦<lb/>
改元略模皆越之弟也王浚既去鄴越使模鎮之<lb/>
顒以四方乖離禍難不已故下此詔和解之冀獲<lb/>
少安越辭太傅不受又詔以太宰顒都督中外諸<lb/>
軍事張方爲中領軍録尚書事領京兆太守<lb/>
二年夏四月張方廢羊后　游楷等攻皇甫重累<lb/>
年不能克重遣其養子昌求救於外昌詣司空越<lb/>
越以太宰顒新與山東連和不肯出兵昌乃與故<lb/>
殿中人楊篇詐稱越命迎羊后於金墉城入宫以<lb/>
<pb n="KR2c0001_SBCK_012-56b"/>
后令發兵討張方奉迎大駕事起倉猝百官初皆<lb/>
從之俄知其詐相與誅昌顒請遣御史宣詔喻重<lb/>
令降重不奉詔先是城中不知長沙厲王及皇甫<lb/>
商已死重獲御史騶人問曰我弟將兵來欲至未<lb/>
騶人曰已爲河間王所害重失色立殺騶人於是<lb/>
城中知無外救共殺重以降顒以馮翊太守張輔<lb/>
爲秦州刺史　東海中尉劉洽以張方劫遷車駕<lb/>
勸司空越起兵討之秋七月越傳檄山東征鎮州<lb/>
郡云欲糾帥義旅奉迎天子還復舊都東平王楙<lb/>
聞之懼長史王脩說楙曰東海宗室重望今興義<lb/>
兵公宜舉徐州以授之則免於難且有克讓之美<lb/>
<pb n="KR2c0001_SBCK_012-57a"/>
矣楙從之越乃以司空領徐州都督楙自爲兖州<lb/>
刺史詔即遣使者劉䖍授之是時越兄弟並據方<lb/>
任於是范陽王虓及王浚等共推越爲盟主越輙<lb/>
選置刺史以下朝士多赴之　成都王穎既廢河<lb/>
北人多憐之頴故將公師藩等自稱將軍起兵於<lb/>
趙魏衆至數萬初上黨武鄉羯人石勒有膽力善<lb/>
騎射并州大饑建威将軍閻粹說東嬴公騰執諸<lb/>
胡於山東賣充軍實勒亦被掠賣爲茌平人師懽<lb/>
奴懽竒其狀貎而免之懽家鄰於馬牧勒乃與牧<lb/>
帥汲桑結壯士爲羣盜及公師藩起桑與勒帥數<lb/>
百騎赴之桑始命勒以石爲姓勒爲名藩攻䧟郡<lb/>
<pb n="KR2c0001_SBCK_012-57b"/>
縣殺二千石長史轉前攻鄴平昌公模甚懼范陽<lb/>
王虓遣其將苟晞救鄴與廣平太守譙國丁紹共<lb/>
擊藩走之　八月司空越以琅琊王睿為平東将<lb/>
軍監徐州諸軍事留守下邳睿請王導為司馬委<lb/>
以軍事越帥甲卒三萬西屯蕭縣范陽王虓自許<lb/>
屯于滎陽越承制以豫州刺史劉喬為冀州刺史<lb/>
以范陽王虓領豫州刺史喬以虓非天子命發兵<lb/>
拒之虓以劉琨為司馬越以劉藩為淮北護軍劉<lb/>
輿為潁川太守喬上尚書列輿兄弟罪惡因引兵<lb/>
攻許遣其長子祐將兵拒越於蕭縣之靈壁越兵<lb/>
不能進東平王楙在兖州徴求不已郡縣不堪命<lb/>
<pb n="KR2c0001_SBCK_012-58a"/>
范陽王虓遣茍晞還兖州徙楙都督青州楙不受<lb/>
命背山東諸侯與劉喬合　太宰顒聞山東兵起<lb/>
甚懼以公師藩為成都王穎起兵壬午表穎為鎮<lb/>
軍大將軍都督河北諸軍事給兵千人以盧志為<lb/>
魏郡太守隨穎鎮鄴欲以撫安之又遣建武將軍<lb/>
呂朗屯洛陽顒發詔令東海王越等各就國越等<lb/>
不從會得劉喬上事冬十月丙子下詔稱劉輿迫<lb/>
脅范陽王虓造構凶逆其令鎮南大將軍劉弘平<lb/>
南將軍彭城王釋征東大將軍劉凖各勒所統與<lb/>
劉喬并力以張方為大都督統精卒十萬與呂朗<lb/>
共會許昌誅輿兄弟釋宣帝弟子穆王權之孫也<lb/>
<pb n="KR2c0001_SBCK_012-58b"/>
丁丑顒使成都王穎領將軍樓褒等前車騎將軍<lb/>
石超領北中郎將王闡等據河橋爲劉喬繼援進<lb/>
喬鎮東將軍假節劉弘遺喬及司空越書欲使之<lb/>
解怨釋兵同奬王室皆不聽弘又上表曰自頃兵<lb/>
戈紛亂猜禍鋒生疑隙<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>於羣王災難延于宗子<lb/>
今夕為忠明旦為逆翩其反而互為戎首載籍以<lb/>
來骨肉之禍未有如今者也臣竊悲之今邉陲無<lb/>
備豫之儲中華有杼軸之困而股肱之臣不惟國<lb/>
體職競尋常自相楚剥萬一四夷乘虛為變此亦<lb/>
猛虎交鬪自效於卞莊者矣臣以為宜速發明詔<lb/>
詔越等令兩釋猜嫌各保分局自今以後其有不<lb/>
<pb n="KR2c0001_SBCK_012-59a"/>
被詔書擅■兵馬者天下共伐之時太宰顆方拒<lb/>
關東倚喬爲助不納其言喬乘虚襲許破之劉琨<lb/>
將兵救許不及遂與兄輿及范陽王虓俱犇河北<lb/>
琨父母爲喬所執劉弘以張方殘㬥知顒必敗乃<lb/>
遣參軍劉盤爲督護帥諸軍受司空越節度<lb/>
一月立節將軍周權詐被檄自稱平西將軍復立<lb/>
羊后洛陽令何喬攻權殺之復廢羊后太宰顒矯<lb/>
詔以羊后屢爲姦人所立遣尚書田淑敕留臺賜<lb/>
后死詔書累至司隷校尉劉暾等上奏固執以爲<lb/>
羊庶人門户殘破廢放空宫門禁峻密無縁得與<lb/>
姦人<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>亂衆無愚智皆謂其寃今殺一枯窮之人<lb/>
<pb n="KR2c0001_SBCK_012-59b"/>
而令天下傷慘何益於治顒怒遣吕朗收暾暾犇<lb/>
青州依髙密王略然羊后亦以是得免　十二月<lb/>
吕朗等東屯滎陽成都王穎進據洛陽　劉琨說<lb/>
冀州刺史太原温羨使讓位於范陽王虓虓領冀<lb/>
州遣琨詣幽州乞師於王浚浚以突騎資之擊王<lb/>
闡於河上殺之琨遂與虓引兵濟河斬石超於滎<lb/>
陽劉喬自考城引退虓遣琨及督護田徽東擊東<lb/>
平王楙於廪丘楙走還國琨徽引兵東迎越擊劉<lb/>
祐於譙祐敗死喬衆遂潰喬犇平氏司空越進屯<lb/>
陽武王浚遣其將祁弘帥突騎鮮卑烏桓爲越先<lb/>
驅<lb/>
<pb n="KR2c0001_SBCK_012-60a"/>
光熙元年　初太弟中庶子蘭陵繆播有寵於司<lb/>
空越播從弟右衛率胤太宰顒前妃之弟也越之<lb/>
起兵遣播胤詣長安說顒令奉帝還洛約與顒分<lb/>
陜爲伯顒素信重播兄弟即欲從之張方自以罪<lb/>
重恐爲誅首謂顒曰今據形勝之地國冨兵彊奉<lb/>
天子以號令誰敢不從柰何拱手受制於人顒乃<lb/>
止及劉喬敗顒懼欲罷兵與山東和解恐張方不<lb/>
從猶豫未決方素與長安冨人郅輔親善以爲帳<lb/>
下督顒參軍河間畢垣嘗爲方所侮因說顒曰張<lb/>
方久屯霸上聞山東兵盛盤桓不進冝防其未萌<lb/>
其親信郅輔具知其謀繆播繆胤復説顒冝急斬<lb/>
<pb n="KR2c0001_SBCK_012-60b"/>
方以謝山東可不勞而定顒使人召輔垣迎說輔<lb/>
曰張方欲反人謂卿知之王若問卿何辭以對輔<lb/>
驚曰實不聞方反爲之柰何垣曰王若問卿但言<lb/>
爾爾不然必不免禍輔入顒問之曰張方反卿知<lb/>
之乎輔曰爾顒曰遣卿取之可乎又曰爾顒於是<lb/>
使輔送書於方因殺之輔既昵於方持刀而入守<lb/>
閤者不疑方火下發函輔斬其頭還報顒以輔爲<lb/>
定安太守送方頭於司空越以請和越不許宋胄<lb/>
襲河橋樓褒西走平昌公模遣前鋒督護馮嵩會<lb/>
宋胄逼洛陽成都王穎西犇長安至華隂聞顒已<lb/>
與山東和親留不敢進吕朗屯滎陽劉琨以張方<lb/>
<pb n="KR2c0001_SBCK_012-61a"/>
首示之遂降甲子司空越遣祁弘宋胄司馬纂帥<lb/>
鮮卑西迎車駕以周馥爲司隷校尉假節都督諸<lb/>
軍屯澠池　夏四月己巳司空越引兵屯温初太<lb/>
宰顒以爲張方死東方兵必可解既而東方兵聞<lb/>
方死爭入關顒悔之乃斬郅輔遣弘農太守彭隨<lb/>
北地太守刁黙將兵拒祁弘等於湖五月壬辰弘<lb/>
等擊隨黙大破之遂西入關又敗顒將馬瞻郭偉<lb/>
於霸水顒單馬逃入太白山弘等入長安所部鮮<lb/>
卑大掠殺二萬餘人百官犇散入山中拾橡實食<lb/>
之己亥弘等奉帝乘牛車東還以太弟太保梁柳<lb/>
爲鎮西將軍守關中六月丙辰朔帝至洛陽復羊<lb/>
<pb n="KR2c0001_SBCK_012-61b"/>
后辛未大赦改元　馬瞻等入長安殺梁柳與始<lb/>
平太守梁邁共迎太宰顒於南山弘農太守裴廙<lb/>
秦國内史賈龕安定太守賈疋等起兵擊顒斬馬<lb/>
瞻梁邁疋詡之曽孫也司空越遣督護麋晃將兵<lb/>
擊顒至鄭顒使平北將軍牽秀屯馮翊顒長史楊<lb/>
騰詐稱顒命使秀罷兵騰遂殺秀關中皆服於越<lb/>
顒保城而已　八月以司空越爲太傅録尚書事<lb/>
范陽王虓爲司空鎮鄴平昌公模爲鎮東大將軍<lb/>
鎮許昌王浚爲驃騎大將軍都督東夷河北諸軍<lb/>
事領幽州剌史越以吏部郎頴川庾敳爲軍諮祭<lb/>
酒前太弟中庶子胡母輔之爲從事中郎黄門侍<lb/>
<pb n="KR2c0001_SBCK_012-62a"/>
郎河南郭象爲主簿鴻臚丞阮脩爲行參軍謝鯤<lb/>
爲掾輔之薦樂安光逸於越越亦辟之敳等皆尚<lb/>
虚玄不以世務嬰心縱酒放誕敳殖貨無厭象薄<lb/>
行好招權越皆以其名重於世故辟之　祁弘之<lb/>
入關也成都王穎自武關犇新野會新城元公劉<lb/>
弘卒司馬郭勱作亂欲迎穎爲主治中順陽郭舒<lb/>
奉弘子璠以討勱斬之詔南中郎將劉陶收穎穎<lb/>
北渡河犇朝歌收故將士得數百人欲赴公師藩<lb/>
九月頓丘太守馮嵩執之送鄴范陽王虓不忍殺<lb/>
而幽之公師藩自白馬南渡河兖州刺史苟睎討<lb/>
斬之　進東嬴公騰爵爲東燕王平昌公模爲南<lb/>
<pb n="KR2c0001_SBCK_012-62b"/>
陽王　冬十月范陽王虓薨長史劉輿以成都王穎<lb/>
素爲鄴人所附祕不發喪偽令人爲臺使稱詔夜<lb/>
賜穎死并殺其二子穎官屬先皆逃散惟盧志隨<lb/>
從至死不怠收而殯之太傅越召志爲軍諮祭酒<lb/>
越將召劉輿或曰輿猶膩也近則汚人及至越踈<lb/>
之輿密視天下兵簿及倉庫牛馬器械水陸之形<lb/>
皆黙識之時軍國多事每會議自長史潘滔以下<lb/>
莫知所對輿應機辨畫越傾膝酬接以爲左長史<lb/>
軍國之務悉以委之輿說越遣其弟琨鎮并州以<lb/>
爲北面之重越表琨爲并州剌史以東燕王騰爲<lb/>
車騎將軍都督鄴城諸軍事鎮鄴　十一月己巳<lb/>
<pb n="KR2c0001_SBCK_012-63a"/>
夜帝食䴵中毒庚午崩于顯陽殿羊后自以於<lb/>
太弟熾爲嫂恐不得爲太后將立清河王覃侍<lb/>
中華混諌曰太弟在東宫已久民望素定今日<lb/>
寜可易乎即露板馳告太傅越召太弟入宫后<lb/>
已召覃至尚書閤疑變託疾而返癸酉太弟即<lb/>
皇帝位大赦尊皇后曰惠皇后居弘訓宫追尊<lb/>
母王才人曰皇太后立妃梁氏爲皇后懷帝始<lb/>
遵舊制於東堂聽政每至宴會輒與羣官論衆<lb/>
務考經籍黄門侍郎傅宣歎曰今日復見武帝<lb/>
之世矣　十二月太傅越以詔書徴河間王顒<lb/>
爲司徒顒乃就徴南陽王模遣其將梁臣邀之<lb/>
<pb n="KR2c0001_SBCK_012-63b"/>
於新安車上扼殺之并殺其三子　劉琨至上<lb/>
黨東燕王騰即自井陘東下時并州饑饉數為胡<lb/>
寇所掠郡縣莫能自保州將田甄甄弟蘭任祉<lb/>
祁濟李惲薄盛等及吏民萬餘人悉隨騰就榖<lb/>
冀州號為乞活所餘之户不滿二萬寇賊縱横<lb/>
道路斷塞琨募兵上黨得五百人轉鬭而前至<lb/>
晉陽府寺焚毁邑野蕭條琨撫循勞徠流民稍<lb/>
集<lb/>
懷帝永嘉元年二月東萊王彌寇青徐二州自稱<lb/>
征東大將軍攻殺二千石太傅越以公車令東<lb/>
萊鞠羨為本郡太守以討彌彌擊殺之　三月詔<lb/>
<pb n="KR2c0001_SBCK_012-64a"/>
追復楊太后尊號丁卯改葬之謚曰武悼　庚午<lb/>
立清河王覃弟豫章王詮爲皇太子辛未大赦<lb/>
帝親覽大政留心庶事太傅越不悅固求出藩庚<lb/>
辰越出鎮許昌　以髙密王略爲征南大將軍都<lb/>
督荆州諸軍事鎮襄陽南陽王模爲征西大將軍<lb/>
都督秦雍梁益四州諸軍事鎮長安東燕王騰爲<lb/>
新蔡王都督司冀二州諸軍事仍鎮鄴　公師藩<lb/>
既死汲桑逃還苑中更聚衆劫掠郡縣自稱大將<lb/>
軍聲言爲成都王報仇以石勒爲前驅所嚮輒克<lb/>
署勒掃虜將軍遂進攻鄴時鄴中府庫空竭而新<lb/>
蔡武哀王騰資用甚饒騰性吝嗇無所振惠臨急<lb/>
<pb n="KR2c0001_SBCK_012-64b"/>
乃賜將士米各數升帛各丈尺以是人不爲用夏<lb/>
五月桑大破魏郡太守馮嵩長驅入鄴騰輕騎出<lb/>
犇爲桑將李豐所殺桑出成都王穎棺載之車中<lb/>
每事啓而後行遂燒鄴宫火旬日不滅殺士民萬<lb/>
餘人大掠而去濟自延津南擊兖州太傅越大懼<lb/>
使苟晞及將軍王讃等討之　石勒與苟晞等相<lb/>
持於平原陽平間數月大小三十餘戰互有勝負<lb/>
秋七月己酉朔太傅越屯官渡爲晞聲援　己未<lb/>
以琅邪王睿爲安東將軍都督楊州江南諸軍事<lb/>
假節鎮建業　八月己卯朔苟晞擊汲桑於東武<lb/>
陽大破之桑退保清淵　九月戊申琅邪王睿至<lb/>
<pb n="KR2c0001_SBCK_012-65a"/>
建業睿以安東司馬王導爲謀主推心親信每事<lb/>
咨焉睿名論素輕吳人不附居久之士大夫莫有<lb/>
至者導患之會睿出觀禊導使睿乘肩轝具威儀<lb/>
導與諸名勝皆騎從紀瞻顧榮等見之驚異相帥<lb/>
拜於道左導因說睿曰顧榮賀循此土之望宜引<lb/>
之以結人心二子既至則無不來矣睿乃使導躬<lb/>
造循榮二人皆應命而至以循爲呉國内史榮爲<lb/>
軍司加散騎常侍凢軍府政事皆與之謀議又以<lb/>
紀瞻爲軍祭酒卞壷爲從事中郎周玘爲倉曹屬<lb/>
琅邪劉超爲舍人張闓及魯國孔衍爲參軍壷粹<lb/>
之子闓昭之曽孫也王導說睿謙以接士儉以足<lb/>
<pb n="KR2c0001_SBCK_012-65b"/>
用以清靜爲政撫綏新舊故江東歸心焉睿初至<lb/>
頗以酒廢事導以爲言睿命酌引觴覆之於此遂<lb/>
絶　苟晞追擊汲桑破其八壘死者萬餘人桑與<lb/>
石勒收餘衆將犇漢冀州剌史丁紹邀之於赤橋<lb/>
又破之桑犇馬牧勒犇樂平太傅越還許昌加苟<lb/>
晞撫軍將軍都督青兖諸軍事丁紹寜北將軍監<lb/>
冀州諸軍事皆假節　胡部大張㔨督馮莫突等<lb/>
擁衆數千壁于上黨石勒往從之因說㔨督等曰<lb/>
劉單于舉兵擊晉部大拒而不從自度終能獨立<lb/>
乎曰不能勒曰然則安可不早有所屬今部落皆<lb/>
已受單于賞募往往聚議欲叛部大而歸單于矣<lb/>
<pb n="KR2c0001_SBCK_012-66a"/>
㔨督等以爲然冬十月㔨督等隨勒單騎歸漢漢<lb/>
王淵署㔨督為親漢王莫突為都督部大以勒爲<lb/>
輔漢將軍平晉王以統之烏桓張伏利度有衆二<lb/>
千壁于樂平淵屢招不能致勒偽獲罪於淵徃犇<lb/>
伏利度伏利度喜結爲兄弟使勒帥諸胡冦掠所<lb/>
向無前諸胡畏服勒知衆心之附已乃因會執伏<lb/>
利度謂諸胡曰今起大事我與伏利度誰堪爲主<lb/>
諸胡咸推勒勒於是釋伏利度帥其衆歸漢淵加<lb/>
勒督山東征討諸軍事以伏利度之衆配之<lb/>
十一月甲寅以尚書右僕射和郁爲征北將軍鎮<lb/>
鄴乙亥以王衍爲司徒　十二月戊寅乞活田<lb/>
<pb n="KR2c0001_SBCK_012-66b"/>
甄田蘭薄盛等起兵爲新蔡王騰復讎斬汲桑于<lb/>
樂陵棄成都王穎棺於故井中穎故臣收葬之<lb/>
前北軍中侯吕雍度支校尉陳顔等謀立清河王<lb/>
覃爲太子事覺太傅越矯詔囚覃於金墉城　初<lb/>
太傅越與苟晞親善引升堂結爲兄弟司馬潘淊<lb/>
說越曰兖州衝要魏武以之創業苟晞有大志非<lb/>
純臣也久令處之則患生心腹矣若遷于青州厚<lb/>
其名號晞必悅公自牧兖州經緯諸夏藩衛本朝<lb/>
此所謂爲之於未亂者也越以爲然癸卯越自爲<lb/>
丞相領兖州牧都督兖豫司冀幽并諸軍事以晞爲<lb/>
征東大將軍開府儀同三司加侍中假節都督青州<lb/>
<pb n="KR2c0001_SBCK_012-67a"/>
諸軍事領青州刺史封東平郡公越晞由是有隙<lb/>
　初陽平劉靈少貧賤力制犇牛走及犇馬時人<lb/>
雖異之莫能舉也靈撫膺歎曰天乎何當亂也及<lb/>
公師藩起靈自稱將軍冦掠趙魏會王彌爲苟純<lb/>
所敗靈亦爲王讃所敗遂俱遣使降漢漢拜彌鎮<lb/>
東大將軍青徐二州牧都督縁海諸軍事封東萊<lb/>
公以靈爲平北將軍純睎之弟也<lb/>
二年春正月漢王淵遣撫軍將軍聦等十將南據<lb/>
太行輔漢將軍石勒等十將東下趙魏　二月辛<lb/>
卯太傅越殺清河王覃　三月太傅越自許昌徙<lb/>
鎮甄城　王彌收集亡散兵復大振分遣諸將攻<lb/>
<pb n="KR2c0001_SBCK_012-67b"/>
掠青徐兖豫四州所過攻䧟郡縣多殺守令有衆<lb/>
數萬苟晞與之連戰不能克夏四月丁亥彌入許<lb/>
昌太傅越遣司馬王斌帥甲士五千人衛京師涼<lb/>
州刺史張軌亦遣督護北宫純將兵衛京師五月<lb/>
彌入自轘轅敗官軍于伊北京師大震官城門晝<lb/>
閉壬戌彌至洛陽屯于津陽門詔以王衍都督征<lb/>
討諸軍事甲子衍與王斌等出戰北宫純募勇士<lb/>
百餘人突陳彌兵大敗乙丑彌燒建春門而東衍<lb/>
遣左衛將軍王秉追之戰于七里澗又敗之彌走<lb/>
渡河與王桑自軹關如平陽漢王淵遣侍中兼御<lb/>
史大夫郊迎令曰孤親行將軍之館拂席洗爵敬<lb/>
<pb n="KR2c0001_SBCK_012-68a"/>
待將軍及至拜司隷校尉加侍中特進以桑爲散<lb/>
騎侍郎　北宫純等與漢劉聦戰於河東敗之<lb/>
秋七月甲辰漢王淵冦平陽太守宋抽棄郡走河<lb/>
東太守路述戰死淵徙都蒲子上郡鮮卑陸逐延<lb/>
氐酋單徴並降於漢　八月丁亥太傅越自鄄城<lb/>
徙屯濮陽未幾又徙屯滎陽　九月漢王彌石勒<lb/>
冦鄴和郁棄城走詔豫州刺史裴憲屯白馬以拒<lb/>
彌車騎將軍王堪屯東燕以拒勒平北將軍曹武<lb/>
屯大陽以備蒲子憲楷之子也　石勒劉靈帥衆<lb/>
三萬冦魏郡汲郡頓丘百姓望風降附者五十餘<lb/>
壘皆假壘主將軍都尉印綬簡其彊壯五萬爲軍<lb/>
<pb n="KR2c0001_SBCK_012-68b"/>
士老弱安堵如故己酉勒執魏郡太守王粹于三<lb/>
臺殺之<lb/>
三年春正月辛丑朔熒惑犯紫微漢太史令宣于<lb/>
脩之言於漢主淵曰不出三年必克洛陽蒲子﨑<lb/>
嶇難以久安平陽氣象方昌請徙都之淵從之<lb/>
三月丁巳太傅越自滎陽入京師中書監王敦謂<lb/>
所親曰太傳專執威權而選用表請尚書猶以舊<lb/>
制裁之今日之來必有所誅帝之爲太弟也與中<lb/>
庶子繆播親善及即位以播爲中書監繆胤爲太<lb/>
僕卿委以心膂帝舅散騎常侍王延尚書何綏太<lb/>
史令髙堂沖並參機宻越疑朝臣貳於己劉輿潘<lb/>
<pb n="KR2c0001_SBCK_012-69a"/>
滔勸越悉誅播等越乃誣播等欲爲亂乙丑遣平<lb/>
東將軍王秉帥甲士三千入宫執播等十餘人於<lb/>
帝側付廷尉殺之帝歎息流涕而已綏曽之孫也<lb/>
初何曽侍武帝宴退謂諸子曰主上開創大業吾<lb/>
毎宴見未嘗聞經國逺圖惟說平生常事非貽厥<lb/>
孫謀之道也及身而已後嗣其殆乎汝輩猶可以<lb/>
免指諸孫曰此屬必及於難及綏死兄嵩哭之曰<lb/>
我祖其殆聖乎<lb/>
臣光曰何曽譏武帝偷惰取過目前不爲逺慮知<lb/>
天下將亂子孫必與其憂何其明也然身為僭侈<lb/>
使子孫承流卒以驕奢亡族其明安在哉且身爲<lb/>
<pb n="KR2c0001_SBCK_012-69b"/>
宰相知其君之過不以告而私語於家非忠臣也<lb/>
　丁卯詔以王衍為太尉太傅越解兖州牧領司<lb/>
徒越以頃來興事多由殿省乃奏宿衛有侯爵者<lb/>
皆罷之時殿中武官並封侯由是出者略盡皆泣<lb/>
涕而去更使右衛將軍何倫左衛將軍王秉領東<lb/>
海國兵數百人宿衛　左積弩將軍朱誕奔漢具<lb/>
陳洛陽孤弱勸漢主淵攻之淵以誕為前鋒都督<lb/>
以滅晉大將軍劉景為大都督將兵攻黎陽克之<lb/>
又敗王堪於延津沈男女三萬餘人於河淵聞之<lb/>
怒曰景何面復見朕且天道豈能容之吾所欲除<lb/>
者司馬氏耳細民何罪黜景為平虜將軍　夏漢<lb/>
<pb n="KR2c0001_SBCK_012-70a"/>
安東大將軍石勒冦鉅鹿常山衆至十餘萬集衣<lb/>
冠人物别爲君子營以趙郡張賔為謀主刁膺為<lb/>
股肱夔安孔萇支雄桃豹逯明爲爪牙并州諸胡<lb/>
羯多從之初張賔好讀書闊達有大志常自比張<lb/>
子房及石勒徇山東賔謂所親曰吾歴觀諸將無<lb/>
如此胡將軍者可與共成大業乃提劒詣軍門大<lb/>
呼請見勒亦未之竒也賔數以策于勒已而皆如<lb/>
所言勒由是竒之署為軍功曹動靜咨之　漢主<lb/>
淵以王彌爲侍中都督青徐兖豫荆楊六州諸軍<lb/>
事征東大將軍青州牧與楚王聦共攻壷關以石<lb/>
勒為前鋒都督劉琨遣護軍黄肅韓述救之聦敗<lb/>
<pb n="KR2c0001_SBCK_012-70b"/>
述於西澗勒敗肅於封田皆殺之太傅越遣淮南<lb/>
内史王曠將軍施融曹超將兵拒聦等曠濟河欲<lb/>
長驅而前融曰彼乘險間出我雖有數萬之衆猶<lb/>
是一軍獨受敵也且當阻水爲固以量形勢然後<lb/>
圖之曠怒曰君欲沮衆邪融退曰彼善用兵曠闇<lb/>
於事勢吾屬今必死矣曠等踰太行與聦遇戰於<lb/>
長平之間曠兵大敗融超皆死聦遂破屯留長子<lb/>
凡斬獲萬九千級上黨太守龐淳以壷關降漢劉<lb/>
琨以都尉張倚領上黨太守據襄垣　秋八月漢<lb/>
主淵命楚王聦等進攻洛陽詔平北將軍曹武等<lb/>
拒之皆爲聦所敗聦長驅至冝陽自恃驟勝怠不<lb/>
<pb n="KR2c0001_SBCK_012-71a"/>
設備九月弘農太守垣延詐降夜襲聦軍聦大敗<lb/>
而還　冬十月漢主淵復遣楚王聦王彌始安王<lb/>
曜汝隂王景帥精騎五萬冦洛陽大司空鴈門剛<lb/>
穆公呼延翼帥步卒繼之丙辰聦等至冝陽朝廷<lb/>
以漢兵新敗不意其復至大懼辛酉聦屯西明門<lb/>
北宫純等夜帥勇士千餘人出攻漢壁斬其征虜<lb/>
將軍呼延顥壬戌聦南屯洛水乙丑呼延翼爲其<lb/>
下所殺其衆自大陽潰歸淵敕聦等還師聦表稱<lb/>
晉兵微弱不可以翼顥死故還師固請留攻洛陽<lb/>
淵許之太傅越嬰城自守戊寅聦親祈嵩山留平<lb/>
晉將軍安陽哀王厲冠軍將軍呼延朗督攝留軍<lb/>
<pb n="KR2c0001_SBCK_012-71b"/>
太傅參軍孫詢說越乘虚出撃朗斬之厲赴水死<lb/>
王彌謂聦曰今軍既失利洛陽守備猶固運車在<lb/>
陜糧食不支數日殿下不如與龍驤還平陽裹糧<lb/>
發卒更為後舉下官亦收兵穀待命於兖豫不亦<lb/>
可乎聦自以請留未敢還宣于脩之言於淵曰嵗<lb/>
在辛未乃得洛陽今晉氣猶盛大軍不歸必敗淵<lb/>
乃召聦等還　十一月甲申漢楚王聦始安王曜<lb/>
歸于平陽王彌南出轘轅流民之在潁川襄城汝<lb/>
南南陽河南者數萬家素爲居民所苦皆燒城邑<lb/>
殺二千石長吏以應彌　石勒冦信都殺冀州刺<lb/>
史王斌王浚自領冀州詔車騎將軍王堪北中郎<lb/>
<pb n="KR2c0001_SBCK_012-72a"/>
將裴憲將兵討勒勒引兵還拒之魏郡太守劉矩<lb/>
以郡降勒勒至黎陽裴憲棄軍犇淮南王堪退保<lb/>
倉垣　十二月漢王彌表左長史曹嶷行安東將<lb/>
軍東徇青州<lb/>
四年春正月漢鎮東大將軍石勒濟河拔白馬王<lb/>
彌以三萬衆會之共冦徐豫兖州二月勒襲鄄城<lb/>
殺兖州刺史袁孚遂拔倉垣殺王堪復北濟河攻<lb/>
冀州諸郡民從之者九萬餘口　秋七月漢楚王<lb/>
聦始安王曜石勒及安北大將軍趙國圍河内太<lb/>
守裴整于懷詔征虜將軍宋抽救懷勒與平北大<lb/>
將軍王桑逆擊抽殺之河内人執整以降漢主淵<lb/>
<pb n="KR2c0001_SBCK_012-72b"/>
以整爲尚書左丞河内督將郭黙收整餘衆自爲<lb/>
塢主劉琨以黙爲河内太守　己卯漢主淵卒<lb/>
九月雍州流民多在南陽詔書遣還鄉里流民以<lb/>
關中荒殘皆不願歸征南將軍山簡南中郎將杜<lb/>
蕤各遣兵送之促期令發京兆王如遂潛結壯士<lb/>
夜襲二軍破之於是馮翊嚴嶷京兆侯脫各聚衆<lb/>
攻城鎮殺令長以應之未幾衆至四五萬自號大<lb/>
將軍領司雍二州牧稱藩于漢　冬十月漢河内<lb/>
王粲始安王曜及王彌帥衆四萬冦洛陽石勒帥<lb/>
騎二萬會粲于大陽敗監軍裴邈于澠池遂長驅<lb/>
入洛川粲出轘轅掠梁陳汝潁間勒出成臯關壬<lb/>
<pb n="KR2c0001_SBCK_012-73a"/>
寅圍陳留太守王讚於倉垣爲讚所敗退屯文石<lb/>
津　京師饑困日甚太傅越遣使以羽檄徴天下<lb/>
兵使入援京師帝謂使者曰為我語諸征鎮今日<lb/>
尚可救後則無及矣既而卒無至者征南將軍山<lb/>
簡遣督護王萬將兵入援軍于涅陽為王如所敗<lb/>
如遂大掠沔漢進逼襄陽簡嬰城自守荆州刺史<lb/>
王澄自將欲援京師至沶口聞簡敗衆散而還朝<lb/>
議多欲遷都以避難王衍以為不可賣車牛以安<lb/>
衆心山簡為嚴嶷所逼自襄陽徙屯夏口　石勒<lb/>
引兵濟河將趣南陽王如侯脫嚴嶷等聞之遣衆<lb/>
一萬屯襄城以拒勒勒擊之盡俘其衆進屯宛北<lb/>
<pb n="KR2c0001_SBCK_012-73b"/>
是時侯脱據宛王如據穰如素與脫不協遣使重<lb/>
賂勒結為兄弟說勒使攻脱勒攻宛克之嚴嶷引<lb/>
兵救宛不及而降勒斬脱囚嶷送于平陽盡并其<lb/>
衆遂南冦襄陽攻拔江西壘壁三十餘所還趣襄<lb/>
城王如遣弟璃襲勒勒迎擊滅之復屯江西　太<lb/>
傳越既殺王延等大失衆望又以胡冦益盛内不<lb/>
自安乃戎服入見請討石勒且鎮集兖豫帝曰今<lb/>
胡虜侵逼郊畿人無固志朝廷社稷倚賴於公豈<lb/>
可逺出以孤根本對曰臣出幸而破賊則國威可<lb/>
振猶愈於坐待困窮也十一月甲戌越帥甲士四<lb/>
萬向許昌留妃裴氏世子毗及龍驤將軍李惲右<lb/>
<pb n="KR2c0001_SBCK_012-74a"/>
衛將軍何倫守衛京師防察宫省以潘滔為河南<lb/>
尹揔留事越表以行臺自隨用太尉衍為軍司朝<lb/>
賢素望悉為佐吏名將勁卒咸入其府於是宫省<lb/>
無復守衛荒饉日甚殿内死人交横盜賊公行府<lb/>
寺營署並掘塹自守越東屯項以馮嵩為左司馬<lb/>
自領豫州牧竟陵王楙白帝遣兵襲何倫不克帝<lb/>
委罪於楙楙逃竄得免　楊州都督周馥以洛陽<lb/>
孤危上書請遷都壽春太傅越以馥不先白已而<lb/>
直上書大怒召馥及淮南太守裴碩馥不肯行令<lb/>
碩帥兵先進碩詐稱受越密㫖襲馥爲馥所敗退<lb/>
保東城　初帝以王彌石勒侵逼京畿詔苟晞督<lb/>
<pb n="KR2c0001_SBCK_012-74b"/>
帥州郡討之會曹嶷破琅邪北收齊地兵勢甚盛<lb/>
苟純閉城自守睎還救青州與嶷連戰破之<lb/>
五年春正月苟晞為曹嶷所敗棄城犇髙平<lb/>
裴碩求救於琅邪王睿睿渡沔冦江夏拔之使揚<lb/>
威將軍甘卓等攻周馥於壽春馥衆潰犇項新蔡<lb/>
王確執之馥憂憤而卒確騰之子　二月石勒<lb/>
攻新蔡殺新蔡莊王確於南頓進拔許昌殺平東<lb/>
將軍王康　東海孝獻王越既與苟晞有隙河南<lb/>
尹潘滔尚書劉望等復從而譛之晞怒表求滔等<lb/>
首陽言司馬元超爲宰相不平使天下淆亂苟道<lb/>
將豈可以不義使之乃移檄諸州自稱功伐陳越<lb/>
<pb n="KR2c0001_SBCK_012-75a"/>
罪狀帝亦惡越專權多違詔命所留將士何倫等<lb/>
抄掠公卿逼辱公主密賜晞手詔使討之晞數與<lb/>
帝文書往來越疑之使遊騎於成臯間伺之果獲<lb/>
晞使及詔書乃下檄罪狀晞以從事中郎楊瑁爲<lb/>
兖州刺史使與徐州刺史裴盾共討晞晞遣騎收<lb/>
潘滔滔夜遁得免執尚書劉曽侍中程延斬之越<lb/>
憂憤成疾以後事付王衍三月丙子薨于項祕不<lb/>
發喪衆共推衍為元帥衍不敢當以讓襄陽王範<lb/>
範亦不受範瑋之子也於是衍等相與奉越喪還<lb/>
葬東海何倫李惲等聞越薨奉裴妃及世子毗自<lb/>
洛陽東走城中士民爭隨之帝追貶越為縣王以<lb/>
<pb n="KR2c0001_SBCK_012-75b"/>
苟晞爲大將軍大都督督青徐兖豫荆揚六州諸<lb/>
軍事　夏四月石勒帥輕騎追太傅越之喪及於<lb/>
苦縣寗平城大敗晉兵縱騎圍而射之將士十餘<lb/>
萬人相踐如山無一人得免者執太尉衍襄陽王<lb/>
範任城王濟武陵莊王澹西河王喜梁懷王禧齊<lb/>
王超吏部尚書劉望廷尉諸葛銓豫州刺史劉喬<lb/>
太傅長史庾敳等坐之幕下問以晉故衍具陳禍<lb/>
敗之由云計不在已且自言少無宦情不豫世事<lb/>
因勸勒稱尊號冀以自免勒曰君少壯登朝名蓋<lb/>
四海身居重任何得言無宦情邪破壞天下非君<lb/>
而誰命左右扶出衆人畏死多自陳述獨襄陽王<lb/>
<pb n="KR2c0001_SBCK_012-76a"/>
範神色儼然顧呵之曰今日之事何復紛紜勒謂<lb/>
孔萇曰吾行天下多矣未嘗見此輩人當可存乎<lb/>
萇曰彼皆晉之王公終不爲吾用勒曰雖然要不<lb/>
可加以鋒刃夜使人排牆殺之濟宣帝弟子景王<lb/>
陵之子禧澹之子也剖越柩焚其尸曰亂天下者<lb/>
此人也吾爲天下報之故焚其骨以告天地何倫<lb/>
等至洧倉遇勒戰敗東海世子毗及宗室四十八<lb/>
王皆没於勒何倫犇下邳李惲犇廣宗裴妃爲人<lb/>
所掠賣久之渡江初琅邪王睿之鎮建業裴妃意<lb/>
也故睿德之厚加存撫以其子沖繼越後五月以太<lb/>
子太傅傅祗爲司徒尚書令荀藩爲司空加王浚<lb/>
<pb n="KR2c0001_SBCK_012-76b"/>
大司馬侍中大都督督幽冀諸軍事南陽王模爲<lb/>
太尉大都督張軌爲車騎大將軍琅邪王睿為鎮<lb/>
東大將軍兼督楊江湘交廣五州諸軍事　茍晞<lb/>
表請遷都倉垣使從事中郎劉會將船數十艘宿<lb/>
衛五百人糓千斛迎帝帝將從之公卿猶豫左右<lb/>
戀資財遂不果行既而洛陽饑困人相食百官流<lb/>
亡者什八九帝召公卿議將行而衛從不備帝撫<lb/>
手歎曰如何曽無車輿乃使傅祗出詣河隂治舟<lb/>
楫朝士數十人導從帝歩出西掖門至銅駞街為<lb/>
盜所掠不得進而還度支校尉東郡魏浚帥流民<lb/>
數百家保河隂之硤石時刼掠得榖麥獻之帝以<lb/>
<pb n="KR2c0001_SBCK_012-77a"/>
爲揚威將軍平陽太守度支如故　漢主聦使前<lb/>
軍大將軍呼延晏將兵二萬七千冦洛陽比及河<lb/>
南晉兵前後十二敗死者三萬餘人始安王曜王<lb/>
彌石勒皆引兵會之未至晏留輜重於張方故壘<lb/>
癸未先至洛陽甲申攻平昌門丙戌克之遂焚東<lb/>
陽門及諸府寺六月丁亥朔晏以外繼不至俘掠<lb/>
而去帝具舟於洛水將東走晏盡焚之庚寅荀藩<lb/>
及弟光禄大夫組奔轘轅辛卯王彌至宣陽門壬<lb/>
辰始安王曜至西明門丁酉王彌呼延晏克宣陽<lb/>
門入南宫升太極前殿縱兵大掠悉收宫人珍寶<lb/>
帝出華林園門欲奔長安漢兵追執之幽於端門<lb/>
<pb n="KR2c0001_SBCK_012-77b"/>
曜自西明門入屯武庫戊戌曜殺太子詮呉孝王<lb/>
晏竟陵王楙右僕射曹馥尚書閭丘沖河南尹劉<lb/>
黙等士民死者三萬餘人遂發掘諸陵焚宫廟官<lb/>
府皆盡曜納惠帝羊皇后遷帝及六璽於平陽石<lb/>
勒引兵出轘轅屯許昌光禄大夫劉蕃尚書盧志<lb/>
奔并州丁未漢主聦大赦改元嘉平以帝為特進<lb/>
左光禄大夫封平阿公以侍中庾珉王儁為光禄<lb/>
大夫岷敳之兄也初始安王曜以王彌不待已至<lb/>
先入洛陽怨之彌說曜曰洛陽天下之中山河四<lb/>
塞城池宫室不假脩營宜白主上自平陽徙都之<lb/>
曜以天下未定洛陽四面受敵不可守不用彌䇿<lb/>
<pb n="KR2c0001_SBCK_012-78a"/>
而焚之彌罵曰屠各子豈有帝王之意邪遂與曜<lb/>
有隙引兵東屯項關前司隷校尉劉暾說彌曰今<lb/>
九州糜沸群雄競逐將軍於漢建不世之功又與<lb/>
始安王相失將何以自容不如東據本州徐觀天<lb/>
下之勢上可以混壹四海下不失鼎峙之業䇿之<lb/>
上者也彌心然之　司徒傅祗建行臺於河隂司<lb/>
空荀藩在陽城河南尹華薈在成臯汝隂太守平<lb/>
陽李矩爲之立屋輸榖以給之薈歆之曽孫也藩<lb/>
與弟組族子中護軍崧薈與弟中領軍恒建行臺<lb/>
於密傳檄四方推琅邪王睿爲盟主藩承制以崧<lb/>
爲襄城太守矩爲滎陽太守前冠軍將軍河南禇<lb/>
<pb n="KR2c0001_SBCK_012-78b"/>
翜爲梁國内史揚威將軍魏浚屯洛北石梁塢劉<lb/>
琨承制假浚河南尹浚詣荀藩諮謀軍事藩邀李<lb/>
矩同會矩夜赴之矩官屬皆曰浚不可信不宜夜<lb/>
往矩曰忠臣同心何所疑乎遂往相與結歡而去<lb/>
浚族子該聚衆據一泉塢藩以為武威將軍豫章<lb/>
王端太子詮之弟也東奔倉垣苟晞帥群官奉以<lb/>
為皇太子置行臺端承制以晞領太子太傅都督<lb/>
中外諸軍録尚書事自倉垣徙屯蒙城撫軍將軍<lb/>
秦王業呉孝王之子荀藩之甥也年十二南奔密<lb/>
藩等奉之南趣許昌前豫州刺史天水閻鼎聚西<lb/>
州流民數千人於密欲還鄉里荀藩以鼎有才而<lb/>
<pb n="KR2c0001_SBCK_012-79a"/>
擁衆用鼎爲豫州刺史以中書令李絙司徒左長<lb/>
史彭城劉疇鎮軍長史周顗司馬李述等爲之參<lb/>
佐顗浚之子也時海内大亂獨江東差安中國士<lb/>
民避亂者多南渡江鎮東司馬王導說琅邪王睿<lb/>
收其賢俊與之共事睿從之辟掾屬百餘人時人<lb/>
謂之百六掾以前潁川太守勃海刁協爲軍諮祭<lb/>
酒前東海太守王承廣陵相卞壼爲從事中郎江<lb/>
寜令諸葛恢歴陽參軍陳國陳頵爲行參軍前太<lb/>
傅掾庾亮爲西曹掾　南陽王模使牙門趙染戍<lb/>
蒲坂染帥衆降漢漢兵圍長安模戰敗遂降於漢<lb/>
九月河内王粲殺模關西饑饉白骨蔽野士民存<lb/>
<pb n="KR2c0001_SBCK_012-79b"/>
者百無一二聦以始安王曜爲車騎大將軍雍州<lb/>
牧更封中山王鎮長安以王彌爲大將軍封齊<lb/>
茍晞驕奢苛暴衆心離怨加以疾疫饑饉石勒攻<lb/>
王讃於陽夏擒之遂襲蒙城執晞及豫章王端鎻<lb/>
晞頸以爲左司馬漢主聦拜勒幽州牧王彌與勒<lb/>
外相親而内相忌彌聞勒擒茍晞心惡之以書賀<lb/>
勒曰公獲苟晞而用之何其神也使晞爲公左彌<lb/>
為公右天下不足定也勒謂張賔曰王公位重而<lb/>
言卑其圖我必矣賔因勸勒乗彌小衰誘而取之<lb/>
冬十月勒請彌燕于己吾酒酣勒手斬彌而并其<lb/>
衆表漢主聦稱彌叛逆聦大怒遣使讓勒專害公<lb/>
<pb n="KR2c0001_SBCK_012-80a"/>
輔有無君之心然猶加勒鎮東大將軍督并幽二<lb/>
州諸軍事領并州刺史以慰其心苟晞王讃潛謀<lb/>
叛勒勒殺之并晞弟純勒引兵掠豫州諸郡臨江<lb/>
而還屯于葛陂　初南陽王模以從事中郎索綝<lb/>
爲馮翊太守綝靖之子也模死綝與安夷護軍金<lb/>
城麴允頻陽令梁肅俱奔安定時安定太守賈疋<lb/>
與諸氐羌皆送任子於漢綝等遇之於隂密擁還<lb/>
臨涇與疋謀興復晉室疋從之乃共推疋爲平西<lb/>
將軍帥衆五萬向長安雍州刺史麴特新平太守<lb/>
竺恢皆不降於漢聞疋起兵與扶風太守梁綜帥<lb/>
衆十萬會之綜肅之兄也漢河内王粲在新豐使<lb/>
<pb n="KR2c0001_SBCK_012-80b"/>
其將劉雅趙染攻新平不克索綝救新平大小百<lb/>
戰雅等敗退中山王曜與疋等戰於黄丘曜衆大<lb/>
敗疋遂襲漢梁州刺史彭蕩仲殺之麴特等擊破<lb/>
粲於新豐粲還平陽於是疋等兵勢大振關西胡<lb/>
晉翕然響應閻鼎欲奉秦王業入關據長安以號<lb/>
令四方河隂令傅暢祗之子也亦以書勸之鼎遂<lb/>
行荀藩劉疇周顗李述等皆山東人不欲西行中<lb/>
塗逃散鼎遣兵追之不及殺李絙等鼎與業自宛<lb/>
趣武關遇盜於上洛士卒敗散収其餘衆進至藍<lb/>
田使人告賈疋疋遣兵迎之十二月入于雍城使<lb/>
梁綜將兵衛之周顗奔琅邪王睿睿以顗爲軍諮<lb/>
<pb n="KR2c0001_SBCK_012-81a"/>
祭酒前騎都尉譙國桓彞亦避亂過江見睿微弱<lb/>
謂顗曰我以中州多故來此求全而單弱如此將<lb/>
何以濟既而見王導共論世事退謂顗曰向見管<lb/>
夷吾無復憂矣諸名士相與登新亭遊宴周顗中<lb/>
坐歎曰風景不殊舉目有江河之異因相視流涕<lb/>
王導愀然變色曰當共戮力王室克復神州何至<lb/>
作楚囚對泣邪衆皆收淚謝之陳頵遺王導書曰<lb/>
中華所以傾弊者正以取才失所先白望而後實<lb/>
事浮競驅馳互相貢薦言重者先顯言輕者後叙<lb/>
遂相波扇乃至陵遲加有莊老之俗傾惑朝廷飬<lb/>
望者爲弘雅政事者爲俗人王職不䘏法物墜喪<lb/>
<pb n="KR2c0001_SBCK_012-81b"/>
夫欲制逺先由近始今宜改張明賞信罰抜卓茂<lb/>
於密縣顯朱邑於桐鄉然後大業可舉中興可冀<lb/>
耳導不能從<lb/>
六年春正月漢鎮北將軍靳沖平北將軍卜珝冦<lb/>
并州辛未圍晉陽　二月石勒築壘於葛陂課農<lb/>
造舟將攻建業琅邪王睿大集江南之衆於壽春<lb/>
以鎮東長史紀瞻爲揚威將軍都督諸軍以討之<lb/>
會大雨三月不止勒軍中飢疫死者太半聞晉軍<lb/>
將至集將佐議之右長史刁膺請先送𣢾於睿求<lb/>
掃平河朔以自贖俟其軍退徐更圖之勒愀然長<lb/>
嘯中堅將軍䕫安請就髙避水勒曰將軍何怯邪<lb/>
<pb n="KR2c0001_SBCK_012-82a"/>
孔萇等三十餘將請各將兵分道夜攻壽春斬呉<lb/>
將頭據其城食其粟要以今年破丹陽定江南勒<lb/>
笑曰是勇將之計也各賜鎧馬一疋顧謂張賔曰<lb/>
於君意何如賔曰將軍攻䧟京師囚執天子殺害<lb/>
王公妻略妃主擢將軍之髮不足以數將軍之罪<lb/>
柰何復相臣奉乎去年既殺王彌不當來此今天<lb/>
降霖雨於數百里中示將軍不應留此也鄴有三<lb/>
臺之固西接平陽山河四塞宜北徙據之以經營<lb/>
河北河北既定天下無處將軍之右者矣晉之保<lb/>
壽春畏將軍往攻之耳彼聞吾去喜於自全何暇<lb/>
追襲吾後爲吾不利邪將軍宜使輜重從北道先<lb/>
<pb n="KR2c0001_SBCK_012-82b"/>
發將軍引大兵向壽春輜重既逺大兵徐還何憂<lb/>
進退無地乎勒攘袂鼓髯曰張君計是也責刁膺<lb/>
曰君既相輔佐當共成大功柰何遽勸孤降此䇿<lb/>
應斬然素知君怯特相宥耳於是黜膺爲將軍擢<lb/>
賔為右長史號曰右侯勒引兵發葛陂遣石虎帥<lb/>
騎二千向壽春遇晉運船虎將士爭取之為紀瞻<lb/>
所敗瞻追奔百里前及勒軍勒結陳待之瞻不敢<lb/>
撃退還夀春　漢主聦封帝為會稽郡公加儀同<lb/>
三司聦從容謂帝曰卿昔爲豫章王朕與王武子<lb/>
造卿武子稱朕於卿卿言聞其名久矣贈朕柘弓<lb/>
銀研卿頗記否帝曰臣安敢忘之但恨爾日不早<lb/>
<pb n="KR2c0001_SBCK_012-83a"/>
識龍顔聰曰卿家骨肉何相殘如此帝曰大漢將<lb/>
應天受命故為陛下自相驅除此殆天意非人事<lb/>
也且臣家若能奉武皇帝之業九族敦睦陛下何<lb/>
由得之聦喜以小劉貴人妻帝曰此名公之孫也<lb/>
卿善遇之　代公猗盧遣兵救晉陽三月乙未漢<lb/>
兵敗走卜珝之卒先奔靳沖擅収珝斬之聦大怒<lb/>
遣使持節斬沖　賈疋等圍長安數月漢中山王<lb/>
曜連戰皆敗驅掠士女八萬餘口奔于平陽秦王<lb/>
業自雍入于長安五月漢主聰貶曜為龍驤大將<lb/>
軍行大司馬聦使河内王粲攻傅祗於三渚右將<lb/>
軍劉參攻郭黙於懷會祗病薨城䧟粲遷祗子孫<lb/>
<pb n="KR2c0001_SBCK_012-83b"/>
并其士民二萬餘户于平陽　石勒自葛陂北行<lb/>
所過皆堅壁清野虜掠無所獲軍中飢甚士卒相<lb/>
食至東燕聞汲郡向冰聚衆數千壁枋頭勒將濟<lb/>
河恐冰邀之張賔曰聞冰船盡在瀆中未上宜遣<lb/>
輕兵間道襲取以濟大軍大軍既濟冰必可擒也<lb/>
秋七月勒使支雄孔萇自文石津縛筏潛渡取其<lb/>
船勒引兵自棘津濟河撃冰大破之盡得其資儲<lb/>
軍勢復振遂長驅至鄴劉演保三臺以自固臨深<lb/>
牟穆等復帥其衆降於勒諸將欲攻三臺張賔曰<lb/>
演雖弱衆猶數千三臺險固攻之未易猝抜捨而<lb/>
去之彼將自潰方今王彭祖劉越石公之大敵也<lb/>
<pb n="KR2c0001_SBCK_012-84a"/>
宜先取之演不足顧也且天下饑亂明公雖擁大<lb/>
兵遊行羇旅人無定志非所以保萬全制四方也<lb/>
不若擇便地而據之廣聚糧儲西禀平陽以圖幽<lb/>
并此霸王之業也邯鄲襄國形勝之地請擇一而<lb/>
都之勒曰右侯之計是也遂進據襄國賔復言於<lb/>
勒曰今吾居此彭祖越石所深忌也恐城塹未固<lb/>
資儲未廣二冦交至宜亟收野榖且遣使至平陽<lb/>
具陳鎮此之意勒從之分命諸將攻冀州郡縣壁<lb/>
壘多降運其榖以輸襄國且表於漢主聦聦以勒<lb/>
爲都督冀幽并營四州諸軍事冀州牧進封上黨<lb/>
公　劉琨移檄州郡期以十月會平陽擊漢琨素<lb/>
<pb n="KR2c0001_SBCK_012-84b"/>
奢豪喜聲色河南徐潤以音律得辛於琨琨以爲<lb/>
晉陽令潤驕恣干預政事護軍令狐盛數以爲言<lb/>
且勸琨殺之琨不從潤譖盛於琨琨收盛殺之琨<lb/>
母曰汝不能駕御豪傑以恢逺略而專除勝已禍<lb/>
必及我盛子泥奔漢具言虚實漢主聦大喜遣河<lb/>
内王粲中山王曜將兵冦并州以令狐泥爲鄉導<lb/>
琨聞之東出收兵於常山及中山使其將郝詵張<lb/>
喬將兵拒粲且遣使求救於代公猗盧詵喬俱敗<lb/>
死粲曜乘虚襲晉陽太原太守髙喬并州别駕郝<lb/>
聿以晉陽降漢八月庚戌琨還救晉陽不及帥左<lb/>
右數十騎奔常山辛亥粲曜入晉陽壬子令狐泥<lb/>
<pb n="KR2c0001_SBCK_012-85a"/>
殺琨父母粲曜送尚書盧志侍中許遐太子右衛<lb/>
率崔瑋于平陽聦復以曜爲車騎大將軍以前將<lb/>
軍劉豐爲并州刺史鎮晉陽九月聦以盧志爲太<lb/>
弟太師崔瑋爲太傅許遐爲太保髙喬令狐泥皆<lb/>
爲武衛將軍　辛巳賈疋等奉秦王業爲皇太子<lb/>
建行臺於長安登壇告類建宗廟社稷大赦以閻<lb/>
鼎爲太子詹事揔攝百揆加賈疋征西大將軍以<lb/>
秦州刺史南陽王保為大司馬命司空荀藩督攝<lb/>
逺近光禄大夫荀組領司隷校尉行豫州刺史與<lb/>
藩共保開封　冬十月代公猗盧遣其子六脩及<lb/>
兄子普根將軍衛雄范班箕澹帥衆數萬為前鋒<lb/>
<pb n="KR2c0001_SBCK_012-85b"/>
以攻晉陽猗盧自帥衆二十萬繼之劉琨收散卒<lb/>
數千為之郷導六脩與漢中山王曜戰於汾東曜<lb/>
兵敗墜馬中七創討虜將軍傅虎以馬授曜曜不<lb/>
受曰卿當乗以自免吾創已重自分死此虎泣曰<lb/>
虎蒙大王識拔至此常思効命今其時矣且漢室<lb/>
初基天下可無虎不可無大王也乃扶曜上馬驅<lb/>
令渡汾自還戰死曜入晉陽夜與大將軍粲鎮北<lb/>
大將軍豐掠晉陽之民踰蒙山而歸十一月猗盧<lb/>
追之戰於藍谷漢兵大敗擒劉豐斬邢延等三千<lb/>
餘級伏尸數百里猗盧因大獵夀陽山陳閱皮肉<lb/>
山為之赤劉琨自營門步入拜謝固請進軍猗盧<lb/>
<pb n="KR2c0001_SBCK_012-86a"/>
曰吾不早來致卿父母見害誠以相愧今卿已復<lb/>
州境吾逺來士馬疲弊且待後舉劉聦未可㓕也<lb/>
遺琨馬牛羊各千餘疋車百乘而還留其將箕澹<lb/>
叚繁等戍晉陽琨徙居陽曲招集亡散盧諶爲劉<lb/>
粲參軍亡歸琨漢人殺其父志及弟謐詵贈傅虎<lb/>
幽州剌史　十二月彭天護攻賈疋殺之閻鼎殺<lb/>
梁綜麴允索綝等攻鼎鼎犇雍爲氐所殺<lb/>
愍帝建興元年春正月丁丑朔漢主聦宴群臣於<lb/>
光極殿使懷帝著青衣行酒庾珉王儁等不勝悲<lb/>
憤因號哭聦惡之有告珉等謀以平陽應劉琨者<lb/>
二月丁未聦殺珉儁等故晉臣十餘人懷帝亦遇<lb/>
<pb n="KR2c0001_SBCK_012-86b"/>
害　荀崧曰懷帝天姿清劭少著英猷若遇承平<lb/>
足爲守文佳主而繼惠帝擾亂之後東海專政故<lb/>
無幽厲之釁而有流亡之禍矣　夏四月丙午懷<lb/>
帝凶問至長安皇太子舉哀因加元服壬申即皇<lb/>
帝位大赦改元以衛將軍梁芬為司徒雍州剌史<lb/>
麴允爲尚書左僕射録尚書事京兆太守索綝為<lb/>
尚書右僕射領吏部京兆尹是時長安城中户不<lb/>
盈百蒿棘成林公私有車四乘百官無章服印綬<lb/>
唯桑版署號而已尋以索綝為衛將軍領太尉軍<lb/>
國之事悉以委之　漢中山王曜司隷校尉喬智<lb/>
明冦長安平西將軍趙染帥衆赴之詔麴允屯黄<lb/>
<pb n="KR2c0001_SBCK_012-87a"/>
白城以拒之　石勒使石虎攻鄴鄴潰劉演奔廩<lb/>
丘三臺流民皆降於勒勒以桃豹為魏郡太守以<lb/>
撫之久之以石虎代豹鎮鄴　五月壬辰以琅邪<lb/>
王睿為左丞相大都督督陜東諸軍事南陽王保<lb/>
為右丞相大都督督陜西諸軍事詔曰今當掃除<lb/>
鯨鯢奉迎梓宫令幽并兩州勒卒三十萬直造平<lb/>
陽右丞相宜帥秦涼梁雍之師三十萬徑詣長安<lb/>
左丞相帥所領精兵二十萬徑造洛陽同赴大期<lb/>
克成元勲　漢中山王曜屯蒲坂　六月劉琨與<lb/>
代公猗盧會于陘北謀擊漢秋七月琨進據藍谷<lb/>
猗盧遣拓跋普根屯于北屈琨遣監軍韓據自西<lb/>
<pb n="KR2c0001_SBCK_012-87b"/>
河而南將攻西平漢主聦遣大將軍粲等拒琨驃<lb/>
騎將軍易等拒普根蕩晉將軍蘭陽等助守西平<lb/>
琨等聞之引兵還聦使諸軍仍屯所在為進取之<lb/>
計　帝遣殿中都尉劉蜀詔左丞相睿以時進軍<lb/>
與乗輿會除中原八月癸亥蜀至建康睿辭以方<lb/>
平定江東未暇北伐以鎮東長史刁協為丞相左<lb/>
長史從事中郎彭城劉隗為司直邵陵内史廣陵<lb/>
戴邈爲軍諮祭酒參軍丹楊張闓為從事中郎尚<lb/>
書郎潁川鍾雅為記室參軍譙國桓宣為舎人豫<lb/>
章熊逺為主簿會稽孔愉爲掾劉隗雅習文史善<lb/>
伺候睿意故睿特親愛之　九月漢中山王曜趙<lb/>
<pb n="KR2c0001_SBCK_012-88a"/>
染攻麴允于黄白城允累戰皆敗詔以索綝爲征<lb/>
東大將軍將兵助允　冬十月漢趙染謂中山王<lb/>
曜曰麴允帥大衆在外長安空虚可襲也曜使染<lb/>
帥精騎五千襲長安庚寅夜入外城帝奔射鴈樓<lb/>
染焚龍尾及諸營殺掠千餘人辛卯旦退屯逍遥<lb/>
園壬辰將軍麴鑒自阿城帥衆五千救長安癸巳<lb/>
染引還鑒追之與曜遇於零武鑒兵大敗　漢中<lb/>
山王曜恃勝而不設備十一月麴允引兵襲之漢<lb/>
兵大敗殺其冠軍將軍喬智明曜引歸平陽<lb/>
二年夏五月漢中山王曜趙染冦長安六月曜屯<lb/>
渭汭染屯新豐索綝將兵出拒之染有輕綝之色<lb/>
<pb n="KR2c0001_SBCK_012-88b"/>
長史魯徽曰晉之君臣自知彊弱不敵將致死於<lb/>
我不可輕也染曰以司馬模之彊吾取之如拉朽<lb/>
索綝小豎豈能汙吾馬蹄刀刃邪晨帥輕騎數百<lb/>
逆之曰要當獲綝而後食綝與戰于城西染兵敗<lb/>
而歸悔曰吾不用魯徽之言以至此何面目見之<lb/>
先命斬徽徽曰將軍愚愎以取敗乃復忌前害勝<lb/>
誅忠良以逞忿猶有天地將軍其得死於枕席乎<lb/>
詔加索綝驃騎大將軍尚書左僕射録尚書承制<lb/>
行事曜染復與將軍殷凱帥衆數萬向長安麴允<lb/>
逆戰於馮翊允敗收兵夜襲凱營凱敗死曜乃還<lb/>
攻河内太守郭黙于懷列三屯圍之黙食盡送妻<lb/>
<pb n="KR2c0001_SBCK_012-89a"/>
子爲質請糴於曜糴畢復嬰城固守曜怒沈默妻<lb/>
子于河而攻之黙欲投李矩於新鄭矩使其甥郭<lb/>
誦迎之兵少不敢進會劉琨遣參軍張肇帥鮮卑<lb/>
五百餘騎詣長安道阻不通還過矩營矩說肇使<lb/>
擊漢兵漢兵望見鮮卑不戰而走黙遂帥衆歸矩<lb/>
漢主聦召曜還屯蒲阪　秋趙染攻北地麴允拒<lb/>
之染中弩而死<lb/>
三年春二月丙子以琅邪王睿爲丞相大都督督<lb/>
中外諸軍事南陽王保爲相國荀組為太尉領豫<lb/>
州牧劉琨爲司空都督并冀幽三州諸軍事琨辭<lb/>
司空不受　夏六月漢大司馬曜攻上黨秋八月<lb/>
<pb n="KR2c0001_SBCK_012-89b"/>
癸亥敗劉琨之衆於襄垣曜欲進攻陽曲漢主聦<lb/>
遣使謂之曰長安未平宜以為先曜乃還屯蒲阪<lb/>
　九月漢大司馬曜冦北地詔以麴允為大都督<lb/>
驃騎將軍以禦之冬十月以索綝為尚書僕射都<lb/>
督宫城諸軍事曜進拔馮翊太守梁肅犇萬年曜<lb/>
轉冦上郡麴允去黄白城軍于靈武以兵弱不敢<lb/>
進帝屢徴兵於丞相保保左右皆曰蝮虵螫手壯<lb/>
士斷腕今胡冦方盛且宜斷隴道以觀其變從事<lb/>
中郎裴詵曰今虵已螫頭頭可斷乎保乃以鎮軍<lb/>
將軍胡崧行前鋒都督須諸軍集乃發麴允欲奉<lb/>
帝往就保索綝曰保得天子必逞其私志乃止於<lb/>
<pb n="KR2c0001_SBCK_012-90a"/>
是自長安以西不復貢奉朝廷百官饑乏採稆以<lb/>
自存<lb/>
四年秋七月漢大司馬曜圍北地太守麴昌大都<lb/>
督麴允將步騎三萬救之曜繞城縱火煙起蔽天<lb/>
使反間紿允曰郡城已陷往無及也衆懼而潰曜<lb/>
追敗允於磻石谷允犇還靈武曜遂取北地允性<lb/>
仁厚無威斷喜以爵位恱人新平太守竺恢始平<lb/>
太守楊像扶風太守竺爽安定太守焦嵩皆領征<lb/>
鎮杖節加侍中常侍村塢主帥小者猶假銀青將<lb/>
軍之號然恩不及下故諸將驕恣士卒離怨關中<lb/>
危亂允告急於焦嵩嵩素侮允曰須允困當救之<lb/>
<pb n="KR2c0001_SBCK_012-90b"/>
曜進至涇陽渭北諸城悉潰　八月漢大司馬曜<lb/>
逼長安　九月焦嵩竺恢宋哲皆引兵救長安散<lb/>
騎常侍華輯監京兆馮翊弘農上洛四郡兵屯霸<lb/>
上皆畏漢兵彊不敢進相國保遣胡崧將兵入援<lb/>
擊漢大司馬曜於靈臺破之崧恐國威復振則麴<lb/>
索埶盛乃帥城西諸郡兵屯渭北不進遂還槐里<lb/>
曜攻䧟長安外城麴允索綝退守小城以自固内<lb/>
外斷絶城中饑甚米斗直金二兩人相食死者太<lb/>
半亡逃不可制唯涼州義衆千人守死不移太倉<lb/>
有麴數十䴵麴允屑之爲粥以供帝既而亦盡冬<lb/>
十一月帝泣謂允曰今窮厄如此外無救援當忍<lb/>
<pb n="KR2c0001_SBCK_012-91a"/>
耻出降以活士民因歎曰誤我事者麴索二公也<lb/>
使侍中宗敞送降牋於曜索綝潛留敞使其子說<lb/>
曜曰今城中食猶足支一年未易克也若許綝以<lb/>
車騎儀同萬户郡公者請以城降曜斬而送之曰<lb/>
帝王之師以義行也孤將兵十五年未嘗以詭計<lb/>
敗人必窮兵極埶然後取之今索綝所言如此天<lb/>
下之惡一也輙相爲戮之若兵食審未盡者便可<lb/>
勉强固守如其糧竭兵微亦宜早寤天命甲午宗<lb/>
敞至曜營乙未帝乘羊車肉袒䘖璧輿襯出東門<lb/>
降羣臣號泣攀車執帝手帝亦悲不自勝御史中<lb/>
丞馮翊吉朗歎曰吾智不能謀勇不能死何忍君<lb/>
<pb n="KR2c0001_SBCK_012-91b"/>
臣相隨北面事賊虜乎乃自殺曜焚襯受璧使宗<lb/>
敞奉帝還宫丁酉遷帝及公卿以下於其營辛丑<lb/>
送至平陽壬寅漢主聰臨光極殿帝稽首於前麴<lb/>
允伏地慟哭扶不能起聦怒囚之允自殺聰以帝<lb/>
爲光禄大夫封懷安侯以大司馬曜爲假黄鉞大<lb/>
都督督陜西諸軍事太宰封秦王大赦改元麟嘉<lb/>
以麴允忠烈贈車騎將軍謚節愍侯以索綝不忠<lb/>
斬于都市尚書梁允侍中梁濬等及諸郡守皆為<lb/>
曜所殺華輯犇南山　于寳論曰昔髙祖宣皇帝<lb/>
以雄才碩量應時而起性深阻有若城府而能寛<lb/>
綽以容納行數術以御物而知人善采拔於是百<lb/>
<pb n="KR2c0001_SBCK_012-92a"/>
姓與能大象始<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>世宗承基太祖繼業咸黜異圖<lb/>
用融前烈至于世祖遂享皇極仁以厚下儉以足<lb/>
用和而不弛寛而能斷掩唐虞之舊域班正朔於<lb/>
八荒于時有天下無窮人之諺雖太平未洽亦足<lb/>
以明民樂其生矣武皇既崩山陵未乾而變難繼<lb/>
起宗子無維城之助師尹無具瞻之貴朝爲伊周<lb/>
夕成桀跖國政迭移於亂人禁兵外散於四方方<lb/>
岳無鈞石之鎮關門無結草之固戎羯稱制二帝<lb/>
失尊何哉樹立失權託付非才四維不張而茍且<lb/>
之政多也夫基廣則難傾根深則難拔理節則不<lb/>
亂膠結則不遷昔之有天下者所以能長久用此<lb/>
<pb n="KR2c0001_SBCK_012-92b"/>
道也周自后稷愛民十六王而武始君之其積基<lb/>
樹本如此其固今晉之興也其創基立本固異於<lb/>
先代矣加以朝寡純德之人鄉乏不貳之老風俗<lb/>
淫僻耻尚失所學者以莊老爲宗而黜六經談者<lb/>
以虚蕩爲辯而賤名檢行身者以放濁為通而狹<lb/>
節信進仕者以茍得為貴而鄙居正當官者以望<lb/>
空為髙而笑勤恪是以劉頌屢言治道傅咸每糾<lb/>
邪正皆謂之俗吏其倚杖虚曠依阿無心者皆名<lb/>
重海内若夫文王日昊不暇食仲山甫夙夜匪懈<lb/>
者蓋共嗤點以為灰塵矣由是毁譽亂於善惡之<lb/>
實情慝犇於貨欲之塗選者為人擇官官者爲身<lb/>
<pb n="KR2c0001_SBCK_012-93a"/>
擇利世族貴戚之子弟陵邁超越不拘資次悠悠<lb/>
風塵皆犇競之士列官千百無讓賢之舉子真著<lb/>
崇讓而莫之省子雅制九班而不得用其婦女不<lb/>
知女工任情而動有逆于舅姑有殺戮妾媵父兄<lb/>
弗之罪也天下莫之非也禮灋刑政於此大壞國<lb/>
之將亡本必先顛其此之謂乎故觀阮籍之行而<lb/>
覺禮教崩弛之所由察庾純賈充之爭而見師尹<lb/>
之多僻考平呉之功而知將帥之不讓思郭欽之<lb/>
謀而寤戎狄之有釁覽傅玄劉毅之言而得百官<lb/>
之邪核傅咸之奏錢神之論而覩寵賂之彰民風<lb/>
國埶既已如此雖以中庸之才守文之主治之猶<lb/>
<pb n="KR2c0001_SBCK_012-93b"/>
懼致亂況我惠帝以放蕩之德臨之哉懷帝承亂<lb/>
得位羈以彊臣愍帝犇播之後徒守虚名天下之<lb/>
埶既去非命世之雄才不能復取之矣　十二月<lb/>
丞相睿聞長安不守出師露次躬擐甲胄移檄四<lb/>
方刻日北征以漕運稽期丙寅斬督運令史淳于<lb/>
伯刑者以刀拭柱血逆流上至柱末二丈餘而下<lb/>
觀者咸以為寃丞相司直劉隗上言伯罪不至死<lb/>
請免從事中郎周筵等官於是右將軍王導等上<lb/>
䟽引咎請解職睿曰政刑失中皆吾闇塞所致一<lb/>
無所問<lb/>
元帝建武元年春正月宋哲犇江東二月辛巳宋<lb/>
<pb n="KR2c0001_SBCK_012-94a"/>
哲至建康稱受愍帝詔令丞相琅邪王睿統攝萬<lb/>
機三月琅邪王素服出次舉哀三日於是西陽王<lb/>
羕及官屬等共上尊號王不許羕等固請不已王<lb/>
慨然流涕曰孤罪人也諸賢見逼不已當歸琅邪<lb/>
耳呼私奴命駕將歸國羕等乃請依魏晉故事稱<lb/>
晉王許之辛卯即晉王位大赦改元始備百官立<lb/>
宗廟建社稷有司請立太子王愛次子宣城公裒<lb/>
欲立之謂王導曰立子當以德導曰世子宣城俱<lb/>
有朗儁之美而世子年長王從之丙辰立世子紹<lb/>
為王太子封裒為琅邪王奉恭王後仍以裒都督<lb/>
青徐兖三州諸軍事鎮廣陵以西陽王羕為太保<lb/>
<pb n="KR2c0001_SBCK_012-94b"/>
封譙剛王遜之子氶為譙王遜宣帝之弟子也又<lb/>
以征南大將軍王敦為大將軍江州牧楊州刺史<lb/>
王導為驃騎將軍都督中外諸軍事領中書監録<lb/>
尚書事丞相左長史刁恊為尚書左僕射右長史<lb/>
周顗爲吏部尚書軍諮祭酒賀循為中書令右司<lb/>
馬戴淵王䆳爲尚書司直劉隗為御史中丞行參<lb/>
軍劉超為中書舍人參軍事孔愉長兼中書郎自<lb/>
餘參軍悉拜奉車都尉掾屬拜駙馬都尉行參軍<lb/>
舍人拜騎都尉王敦辭州牧王導以敦統六州辭<lb/>
中外都督賀循以老病辭中書令王皆許之以循<lb/>
爲太常是時承喪亂之後江東草創刁協久宦中<lb/>
<pb n="KR2c0001_SBCK_012-95a"/>
朝諳練舊事賀循為世儒宗明習禮學凡有疑議<lb/>
皆取決焉　夏六月丙寅温嶠等至建康王導周<lb/>
顗庾亮等皆愛嶠才爭與之交是時太尉豫州牧<lb/>
荀組冀州刺史邵續青州刺史曹嶷寜州刺史王<lb/>
遜東夷校尉崔毖等皆上表勸進王不許　冬十<lb/>
一月漢主聦出畋以愍帝行車騎將軍戎服執㦸<lb/>
前導見者指之曰此故長安天子也聚而觀之故<lb/>
老有泣者太子粲言於聰曰昔周武王豈樂殺紂<lb/>
乎正恐同惡相求為患故也今興兵聚衆者皆以<lb/>
子業為名不如早除之聦曰吾前殺庾珉輩而民<lb/>
心猶如是吾未忍復殺也且小觀之十二月聦饗<lb/>
<pb n="KR2c0001_SBCK_012-95b"/>
羣臣于光極殿使愍帝行酒洗爵已而更衣又使<lb/>
之執蓋晉臣多涕泣有失聲者尚書郎隴西辛賔<lb/>
起抱帝大哭聦命引出斬之趙固與河内太守郭<lb/>
黙侵漢河東至絳右司隷部民犇之者三萬餘人<lb/>
騎兵將軍劉勲追擊之殺萬餘人固黙引歸太子<lb/>
粲帥將軍劉雅生等步騎十萬屯小平津固揚言<lb/>
曰要當生縛劉粲以贖天子粲表於聦曰子業若<lb/>
死民無所望則不為李矩趙固之用不攻而自滅<lb/>
矣戊戌愍帝遇害於平陽粲遣雅生攻洛陽固犇<lb/>
陽城山<lb/>
大興元年春三月癸丑愍帝凶問至建康王斬縗<lb/>
<pb n="KR2c0001_SBCK_012-96a"/>
居廬百官請上尊號王不許紀瞻曰晉氏統絶於<lb/>
今二年陛下當承大業顧望宗室誰復與讓若光<lb/>
踐大位則神民有所憑依茍為逆天時違人事大<lb/>
埶一去不可復還今兩都燔蕩宗廟無主劉聦竊<lb/>
號於西北而陛下方髙讓於東南此所謂揖讓而<lb/>
救火也王猶不許使殿中將軍韓績徹去御坐瞻<lb/>
叱績曰帝坐上應列星敢動者斬王爲之改容泰<lb/>
朝請周嵩上䟽曰古之王者義全而後取讓成而<lb/>
後得是以享世長久重光萬載也今梓宫未返舊<lb/>
兵未清義夫泣血士女遑遑宜開延嘉謀訓卒厲<lb/>
京先雪社稷大耻副四海之心則神器將安適哉<lb/>
<pb n="KR2c0001_SBCK_012-96b"/>
由是忤旨出爲新安太守又坐怨望抵罪嵩顗之<lb/>
弟也丙辰王即皇帝位百官皆陪列帝命王導升<lb/>
御牀共坐導固辭曰若太陽下同萬物蒼生何由<lb/>
仰照帝乃止大赦改元文武増位二等<lb/>
通鑑紀事本末卷第十二<lb/>
<pb n="KR2c0001_SBCK_012-97a"/>
</p>
<p>
</p>
  </div>
</body>
</text>
</TEI>
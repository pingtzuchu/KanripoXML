<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0001_SBCK_024-1a"/>
通鑑紀事本末卷第二十四<lb/>
　　　梁氏亂亡<hi>陳霸先簒梁</hi>
梁武帝中大通三年夏四月乙巳昭明太子統卒<lb/>
　五月丙申立太子母弟晉安王綱為皇太子朝<lb/>
野多以為不順司議侍郎周弘正嘗為晉安王主<lb/>
簿乃奏記曰謙讓道廢多厯年所伏惟明大王殿<lb/>
下天挺將聖四海歸仁是以皇上發徳音以大王<lb/>
為儲副意者願聞殿下抗目夷上仁之義執子臧<lb/>
大賢之節逃玉輿而弗乗棄萬乗如脫屣庶改澆<lb/>
競之俗以大呉國之風古有其人今聞其語能行<lb/>
之者非殿下而誰使無為之化復生於遂古讓王<lb/>
<pb n="KR2c0001_SBCK_024-1b"/>
之道不墜於來葉豈不盛歟王不能從　六月<lb/>
癸丑立華容公歡爲豫章王其弟枝江公譽爲河<lb/>
東王曲阿公詧爲岳陽王上以人言不息故封歡<lb/>
兄弟以大郡用慰其心<lb/>
中大同元年上年高諸子心不相下互相猜忌邵<lb/>
陵王綸爲丹楊尹湘東王繹在江州武陵王紀在<lb/>
益州皆權侔人主太子綱惡之嘗選精兵以衛東<lb/>
宫八月以綸爲南徐州刺史　冬十月乙亥以<lb/>
前東揚州刺史岳陽王詧爲雍州刺史上捨詧兄<lb/>
弟而立太子綱内常愧之寵亞諸子以㑹稽人物<lb/>
殷阜故用詧兄弟迭爲東揚州以慰其心詧兄弟<lb/>
<pb n="KR2c0001_SBCK_024-2a"/>
亦内懐不平詧以上衰老朝多秕政遂蓄聚貨財<lb/>
折節下士招募勇敢左右至數千人以襄陽形勝<lb/>
之地梁業所基遇亂可以圖大功乃克已為政撫<lb/>
循士民數施恩惠延納規諫所部稱治<lb/>
太清三年　初上以河東王譽為湘州刺史徙湘<lb/>
州刺史張纉為雍州刺史代岳陽王詧纉恃其才<lb/>
望輕譽少年迎候有闕譽至檢括州府付度事留<lb/>
纉不遣聞侯景作亂頗陵蹙纉纉恐為所害輕舟<lb/>
夜遁將之雍部復慮詧拒之纉與湘東王繹有舊<lb/>
欲因之以殺譽兄弟乃如江陵及臺城陷諸王各<lb/>
還州鎭譽自湖口歸湘州桂陽王慥以荆州督府<lb/>
<pb n="KR2c0001_SBCK_024-2b"/>
留軍江陵欲待繹至拜謁乃還信州纉遺繹書曰<lb/>
河東戴檣上水欲襲江陵岳陽在雍共謀不逞江<lb/>
陵遊軍主朱榮亦遣使告繹云桂陽留此欲應譽<lb/>
詧繹懼鑿船沈米斬纜自蠻中步道馳歸江陵囚<lb/>
慥殺之　湘東王繹之入援也令所督諸州皆發<lb/>
兵雍州刺史岳陽王詧遣府司馬劉方貴將兵出<lb/>
漢口繹召詧使自行詧不從方貴潜與繹相知謀<lb/>
襲襄陽未發㑹詧以它事召方貴方貴以為謀泄<lb/>
遂據樊城拒命詧遣軍攻之繹厚資遣張纉使赴<lb/>
鎭纉至大堤詧已㧞樊城斬方貴繹至襄陽詧推<lb/>
遷未去但以城西白馬寺處之詧猶總軍府之政<lb/>
<pb n="KR2c0001_SBCK_024-3a"/>
聞臺城陷遂不受代助防杜岸紿纉曰觀岳陽勢<lb/>
不容使君不如且徃西山以避禍岸既襄陽豪族<lb/>
兄弟九人皆以驍勇著名纉乃與岸結盟著婦人<lb/>
衣乗青布輿逃入西山詧使岸將兵追擒之纉乞<lb/>
為沙門更名法纉詧許之　夏五月丙辰上殂<lb/>
　辛巳太子即皇帝位　六月上甲侯韶自建康<lb/>
出犇江陵稱受高祖密詔徵兵以湘東王繹為侍<lb/>
中假黄鉞大都督中外諸軍事司徒承制自餘藩<lb/>
鎭並加位號　湘州刺史河東王譽驍勇得士心<lb/>
湘東王繹將討侯景遣使督其糧衆譽曰各自軍<lb/>
府何忽隷人使者三返譽不與湘東王世子方等<lb/>
<pb n="KR2c0001_SBCK_024-3b"/>
請討之繹乃以少子安南侯方矩為湘州刺史使<lb/>
方等將精卒二萬送之方等將行謂所親曰是行<lb/>
也吾必死之死得其所吾復奚恨　湘東世子方<lb/>
等軍至麻溪河東王譽將七千人擊之方等軍敗<lb/>
溺死安南侯方矩收餘衆還江陵湘東王繹無戚<lb/>
容　西江督䕶陳霸先起兵討侯景　湘東王繹<lb/>
遣竟陵太守王僧辯信州刺史東海鮑泉擊湘州<lb/>
分給兵糧刻日就道僧辯以竟陵部下未盡至欲<lb/>
俟衆集然後行與泉入白繹求申期日繹疑僧辯<lb/>
觀望案劒厲聲曰卿憚行拒命欲同賊邪今唯有<lb/>
死耳因斫僧辯中其左髀悶絶乆之方蘇即送獄<lb/>
<pb n="KR2c0001_SBCK_024-4a"/>
泉震怖不敢言僧辯母徒行流涕入謝自陳無訓<lb/>
繹意解賜以良藥故得不死丁卯鮑泉獨將兵伐<lb/>
湘州　秋八月己亥鮑泉軍于石槨寺河東王<lb/>
譽逆戰而敗辛丑又敗于橘洲戰及溺死者萬餘<lb/>
人譽退保長沙泉引軍圍之　九月河東王譽<lb/>
告急於岳陽王詧詧留諮議參軍濟陽蔡大寳守<lb/>
襄陽帥衆二萬騎二千伐江陵以救湘州湘東王<lb/>
繹大懼遣左右就獄中問計於王僧辯僧辯具陳<lb/>
方畧繹乃赦之以為城中都督乙卯詧至江陵作<lb/>
十三營以攻之㑹大雨平地水深四尺詧軍氣沮<lb/>
繹與新興太守杜崱有舊密邀之乙丑崱與兄岌<lb/>
<pb n="KR2c0001_SBCK_024-4b"/>
岸弟㓜安兄子龕各帥所部降于繹岸請以五百<lb/>
騎襲襄陽晝夜兼行去襄陽三十里城中覺之蔡<lb/>
大寳奉詧母龔保林登城拒戰詧聞之夜遁棄糧<lb/>
食金帛鎧仗於湕水不可勝紀張纉病足詧載以<lb/>
隨軍及敗走守者恐為追兵所及殺之棄尸而去<lb/>
詧至襄陽岸犇廣平依其兄南陽太守巚　湘東<lb/>
王繹以鮑泉圍長沙乆不克怒之以平南將軍王<lb/>
僧辯代為都督數泉十罪命舍人羅重懽與僧辯<lb/>
偕行泉聞僧辯來愕然曰得王竟陵來助我賊不<lb/>
足平拂席待之僧辯入背泉而坐曰鮑郎卿有罪<lb/>
令㫖使我鎻卿卿勿以故意見期使重懽宣令鎻<lb/>
<pb n="KR2c0001_SBCK_024-5a"/>
之牀側泉為啟自申且謝淹緩之罪繹怒解遂釋<lb/>
之　冬十一月岳陽王詧使將軍薛暉攻廣平<lb/>
㧞之獲杜岸送襄陽詧㧞其舌鞭其靣支解而烹<lb/>
之又發其祖父墓焚其骸而揚之以其頭為漆椀<lb/>
詧既與湘東王繹為敵恐不能自存遣使求援於<lb/>
魏請為附庸丞相泰令東閤祭酒榮權使於襄陽<lb/>
繹使司州刺史柳仲禮鎭竟陵以圖詧詧懼遣其<lb/>
妃王氏及世子嶚為質於魏丞相泰欲經畧江漢<lb/>
以開府儀同三司楊忠都督三荆等十五州諸軍<lb/>
事鎭穰城仲禮至安陸安陸太守沈勰以城降之<lb/>
仲禮留長史馬岫與其弟子禮守之帥衆一萬趣<lb/>
<pb n="KR2c0001_SBCK_024-5b"/>
襄陽泰遣楊忠及行臺僕射長孫儉將兵擊仲禮<lb/>
以救詧　魏楊忠將至義陽太守馬伯符以下溠<lb/>
城降之忠以伯符為鄉導伯符岫之子也　十<lb/>
二月魏楊忠㧞隨郡執太守桓和<lb/>
簡文帝大寳元年春正月陳霸先進軍南康湘東<lb/>
王繹承制授霸先明威將軍交州刺史　魏楊忠<lb/>
圍安陸柳仲禮馳歸救之諸將恐仲禮至則安陸<lb/>
難下請急攻之忠曰攻守勢殊未可猝㧞若引日<lb/>
勞師表裏受敵非計也南人多習水軍不閑野戰<lb/>
仲禮師在近路吾出其不意以竒兵襲之彼怠我<lb/>
奮一舉可克克仲禮則安陸不攻自㧞諸城可傳<lb/>
<pb n="KR2c0001_SBCK_024-6a"/>
檄定也乃選騎二千銜枚夜進敗仲禮於漴頭獲<lb/>
仲禮及其弟子禮盡俘其衆馬岫以安陸别將王<lb/>
叔孫以竟陵皆降於忠於是漢東之地盡入于魏<lb/>
　二月魏楊忠乗勝至石城欲進逼江陵湘東王<lb/>
繹遣舍人庾恪說忠曰詧來伐叔而魏助之何以<lb/>
使天下歸心忠遂停湕北繹遣舍人王孝祀等送<lb/>
子方畧為質以求和魏人許之繹與忠盟曰魏以<lb/>
石城為封梁以安陸為界請同附庸并送質子貿<lb/>
遷有無永敦鄰睦忠乃還　邵陵王綸欲救河東<lb/>
王譽而兵糧不足乃致書於湘東王繹曰天時地<lb/>
利不及人和况乎手足肱支豈可相害今社稷危<lb/>
<pb n="KR2c0001_SBCK_024-6b"/>
恥創巨痛深唯應剖心嘗膽泣血枕戈其餘小忿<lb/>
或宜容貰若外難未除家禍仍構料今訪古未<lb/>
或不亡夫征戰之理唯求克勝至於骨肉之戰愈<lb/>
勝愈酷㨗則非功敗則有喪勞兵損義虧失多矣<lb/>
侯景之軍所以未窺江外者良為藩屏盤固宗鎭<lb/>
彊密弟若陷洞庭不戢兵刃雍川疑廹何以自安<lb/>
必引進魏軍以求形援弟若不安家國去矣必希<lb/>
解湘川之圍存社稷之計繹復書陳譽過惡不赦<lb/>
且曰詧引楊忠來相侵逼頗遵談笑用却秦軍曲<lb/>
直有在不復自陳臨湘旦平暮便即路綸得書投<lb/>
之於案慷慨流涕曰天下之事一至於斯湘州若<lb/>
<pb n="KR2c0001_SBCK_024-7a"/>
敗吾亡無日矣　夏四月邵陵王綸在郢州以<lb/>
聽事為正陽殿内外齋閤悉加題署其部下陵暴<lb/>
軍府郢州將佐莫不怨之諮議參軍江仲舉南平<lb/>
王恪之謀主也説恪圖綸恪驚曰若我殺邵陵寜<lb/>
静一鎭荆益兄弟必皆内喜海内若平則以大義<lb/>
責我矣且巨逆未梟骨肉相殘自亡之道也卿且<lb/>
息之仲舉不從部分諸將刻日將發謀泄綸壓殺<lb/>
之恪狼狽徃謝綸曰羣小所作非由兄也兇黨已<lb/>
斃兄勿深憂　王僧辯急攻長沙辛巳克之執河<lb/>
東王譽斬之傳首江陵湘東王繹反其首而葬之<lb/>
繹以僧辯為左衛將軍加侍中鎭西長史　六<lb/>
<pb n="KR2c0001_SBCK_024-7b"/>
月魏人欲令岳陽王詧發哀嗣位詧辭不受丞相<lb/>
泰使榮權册命詧為梁王始建臺置百官　秋<lb/>
七月辛酉梁王詧入朝于魏　邵陵王綸大脩鎧<lb/>
仗將討侯景湘東王繹惡之八月甲午遣左衛將<lb/>
軍王僧辯信州刺史鮑泉等帥舟師一萬東趣江<lb/>
郢聲言拒任約且云迎邵陵王還江陵授以湘州<lb/>
　　九月王僧辯軍至鸚鵡洲郢州司馬劉龍虎<lb/>
等潜送質於僧辯邵陵王綸聞之遣其子威正侯<lb/>
礩將兵擊之龍虎敗犇于僧辯綸以書責僧辯曰<lb/>
將軍前年殺人之姪今嵗伐人之兄以此求榮恐<lb/>
天下不許僧辯送書于湘東王繹繹命進軍辛酉<lb/>
<pb n="KR2c0001_SBCK_024-8a"/>
綸集其麾下於西園涕泣言曰我本無佗志在滅<lb/>
賊湘東常謂與之争帝遂爾見伐今日欲守則交<lb/>
絶糧儲欲戰則取笑千載不容無事受縛當於下<lb/>
流避之麾下壯士争請出戰綸不從與礩自倉門<lb/>
登舟北出僧辯入據郢州繹以南平王恪為尚書<lb/>
令開府儀同三司世子方諸為郢州刺史王僧辯<lb/>
為領軍將軍綸遇鎭東將軍裴之高於道之高之<lb/>
子畿掠其軍器綸與左右輕舟犇武昌澗飲寺僧<lb/>
灋馨匿綸於巖穴之下綸長史韋質司馬姜律等<lb/>
聞綸尚存馳徃迎之說七栅流民以求糧仗綸出<lb/>
營巴水流民八九千人附之稍收散卒屯于齊昌<lb/>
<pb n="KR2c0001_SBCK_024-8b"/>
遣使請降于齊齊以綸為梁王岳陽王詧還襄陽<lb/>
　　冬十一月甲子南平王恪帥文武拜牋推湘<lb/>
東王繹為相國揔百揆繹不許　十二月邵陵<lb/>
王綸在汝南脩城池集士卒將圖安陸魏安州刺<lb/>
史馬祐以告丞相泰泰遣楊忠將萬人救安陸<lb/>
二年春正月魏楊忠圍汝南李素戰死二月乙亥<lb/>
城陷執邵陵攜王綸殺之投尸江岸岳陽王詧取<lb/>
而葬之　齊遣散騎常侍曹文皎使于江陵湘東<lb/>
王繹使兼散騎常侍王子敏報之　三月己未<lb/>
齊以湘東王繹為梁相國建梁臺揔百揆承制<lb/>
岳陽王詧聞侯景克郢州遣蔡大寳將兵一萬進<lb/>
<pb n="KR2c0001_SBCK_024-9a"/>
據武寜遣使至江陵詐稱赴援衆議欲答以侯景<lb/>
已破令其退軍湘東王繹曰今語以退軍是趣之<lb/>
令進也乃使謂大寳曰岳陽累啟連和不相侵犯<lb/>
卿那忽據武寜今當遣天門太守胡僧祐精甲二<lb/>
萬鐡馬五千頓湕水待時進軍詧聞之召其軍還<lb/>
僧祐南陽人也　秋八月侯景廢帝為晉安王<lb/>
下詔迎豫章王棟壬戌棟即帝位　九月己亥<lb/>
湘東王繹以尚書令王僧辯為江州刺史江州刺<lb/>
史陳霸先為東揚州刺史　冬十月壬寅侯景<lb/>
弑太宗　王僧辯等聞太宗殂丙辰啟湘東王繹<lb/>
請上尊號繹弗許　十一月乙亥王僧辯復上<lb/>
<pb n="KR2c0001_SBCK_024-9b"/>
表勸進湘東王繹不許　己丑豫章王棟禪位<lb/>
于侯景景封棟為淮隂王<lb/>
元帝承聖元年春三月己丑王僧辯等上表勸進<lb/>
且迎都建業不許辛卯宣猛將軍朱買臣沈豫章<lb/>
王棟於水　夏四月王僧辯啟陳霸先鎭京口<lb/>
　　五月庚午司空南平王恪等復勸進湘東王<lb/>
猶不受庚辰以南平王恪為揚州刺史甲申以王<lb/>
僧辯為司徒鎭衛將軍封長寜公陳霸先為征虜<lb/>
將軍開府儀同三司封長城縣侯　齊主使其散<lb/>
騎常侍曹文皎等來聘湘東王使散騎常侍柳暉<lb/>
等報之　齊主使潘樂郭元建將兵圍秦郡行臺<lb/>
<pb n="KR2c0001_SBCK_024-10a"/>
尚書辛術諫曰朝廷與湘東王信使不絶陽平侯<lb/>
景之土取之可也今王僧辯已遣嚴超達守秦郡<lb/>
於義何得復爭之且水潦方降不如班師弗從陳<lb/>
霸先命别將徐度引兵助秦郡固守齊衆七萬攻<lb/>
之甚急王僧辯使左衛將軍杜崱救之霸先亦自<lb/>
歐陽來㑹與元建大戰於士林大破之斬首萬餘<lb/>
級生擒千餘人元建收餘衆北遁猶以通好不窮<lb/>
追也　六月立安南侯方矩為王太子　齊政<lb/>
煩賦重江北之民不樂屬齊其豪傑數請兵於王<lb/>
僧辯僧辯以與齊通好皆不許秋七月廣陵僑人<lb/>
朱盛等潜聚黨數千人謀襲殺齊刺史温仲邕遣<lb/>
<pb n="KR2c0001_SBCK_024-10b"/>
使求援於陳霸先云已克其外城霸先使告僧辯<lb/>
僧辯曰人之情偽未易可測若審克外城亟須應<lb/>
援如其不爾無煩進軍使未報霸先已濟江僧辯<lb/>
乃命武州刺史杜崱等助之㑹盛等謀泄霸先因<lb/>
進軍圍廣陵　九月甲戌司空南平王恪卒甲<lb/>
申以王僧辯爲揚州刺史　齊主使告王僧辯陳<lb/>
霸先曰請釋廣陵之圍必歸廣陵歷陽兩城霸先<lb/>
引兵還京口江北之民從霸先濟江者萬餘口湘<lb/>
東王以霸先爲征北大將軍開府儀同三司南徐<lb/>
州刺史徵霸先世子昌及兄子頊詣江陵以昌爲<lb/>
員外散騎常侍頊爲領直　公卿藩鎭數勸進於<lb/>
<pb n="KR2c0001_SBCK_024-11a"/>
湘東王十一月丙子世祖即皇帝位於江陵改元<lb/>
大赦是日帝不升正殿公卿陪列而已　己卯立<lb/>
王太子方矩為皇太子更名元良皇子方智為晉<lb/>
安王方畧為始安王方等之子莊為永嘉王侯景<lb/>
之亂州郡太半入魏自巴陵以下至建康以長江<lb/>
為限荆州界北盡武寜西拒硤口嶺南復為蕭勃<lb/>
所據詔令所行千里而近民戸著籍者不盈三萬<lb/>
而已<lb/>
二年春正月王僧辯發建康承制使陳霸先代鎭<lb/>
揚州　秋八月下詔將還建康領軍將軍胡僧<lb/>
祐太府卿黄羅漢吏部尚書宗懔御史中丞劉瑴<lb/>
<pb n="KR2c0001_SBCK_024-11b"/>
諫曰建業王氣已盡與虜正隔一江若有不虞悔<lb/>
無及也且古老相承云荆州洲數滿百當出天子<lb/>
今枝江生洲百數已滿陛下龍飛是其應也上令<lb/>
朝臣議之黄門侍郎周弘正尚書右僕射王襃曰<lb/>
今百姓未見輿駕入建康謂是列國諸王願陛下<lb/>
從四海之望時羣臣多荆州人皆曰弘正等東人<lb/>
也志願東下恐非良計弘正面折之曰東人勸東<lb/>
謂非良計君等西人欲西豈成長䇿上笑又議於<lb/>
後堂㑹者五百人上問之曰吾欲還建康諸卿以<lb/>
為如何衆莫敢先對上曰勸吾去者左袒左袒者<lb/>
過半武昌太守朱買臣言於上曰建康舊都山陵<lb/>
<pb n="KR2c0001_SBCK_024-12a"/>
所在荆鎭邉疆非王者之宅願陛下勿疑以致後<lb/>
悔臣家在荆州豈不願陛下居此但恐是臣富貴<lb/>
非陛下富貴耳上使術士杜景豪卜之不吉對上<lb/>
曰未去退而言曰此兆為鬼賊所留也上以建康<lb/>
彫殘江陵全盛意亦安之卒從僧祐等議　九<lb/>
月庚午詔王僧辯還鎭建康陳霸先復還京口<lb/>
齊主使郭元建治水軍二萬餘人於合肥將襲建<lb/>
康納湘潭侯退又遣將軍邢景逺步大汗薩帥衆<lb/>
繼之陳霸先在建康聞之白上上詔王僧辯鎭姑<lb/>
孰以禦之　冬十月己酉王僧辯至姑孰遣婺<lb/>
州刺史侯瑱呉郡太守張彪呉興太守裴之横築<lb/>
<pb n="KR2c0001_SBCK_024-12b"/>
壘東關以待齊師　閏月丁丑南豫州刺史侯<lb/>
瑱與郭元建戰於東關齊師大敗溺死者萬計湘<lb/>
潭侯退復歸于鄴王僧辯還建康　十一月丙<lb/>
寅上使侍中王琛使於魏太師泰隂有圖江陵之<lb/>
志梁王詧聞之益重其貢獻<lb/>
三年春正月陳霸先自丹徒濟江圍齊廣陵秦州<lb/>
刺史嚴超逵自齊郡進圍涇州南豫州刺史侯瑱<lb/>
呉郡太守張彪皆出石梁為之聲援　三月己<lb/>
酉魏侍中宇文仁恕來聘會齊使者亦至江陵帝<lb/>
接仁恕不及齊使仁恕歸以告太師泰帝又請據<lb/>
舊圖定疆境辭頗不遜泰曰古人有言天之所棄<lb/>
<pb n="KR2c0001_SBCK_024-13a"/>
誰能興之其蕭繹之謂乎荆州刺史長孫儉屢陳<lb/>
攻取之䇿泰徵儉入朝問以經畧復命還鎭密為<lb/>
之備馬伯符密使告帝帝弗之信　夏四月丙<lb/>
寅上使散騎常侍庾信等聘於魏　癸酉以陳霸<lb/>
先為司空　五月散騎郎新野庾季才言於上<lb/>
曰去年八月丙申月犯心中星今月丙戌赤氣干<lb/>
北斗心為天王丙主楚分臣恐建子之月有大兵<lb/>
入江陵陛下宜留重臣鎭江陵整斾還都以避其<lb/>
患假令魏虜侵蹙止失荆湘在於社稷猶得無慮<lb/>
上亦曉天文知楚有災歎曰禍福在天避之何益<lb/>
　　六月壬午齊步大汗薩將兵四萬趣涇州王<lb/>
<pb n="KR2c0001_SBCK_024-13b"/>
僧辯使侯瑱張彪自石梁引兵助嚴超達拒之瑱<lb/>
彪遟留不進將軍尹令思將萬餘人謀襲盱眙齊<lb/>
冀州刺史段韶將兵討東方白額於宿預廣陵涇<lb/>
州皆來告急諸將患之韶曰梁氏喪亂國無定主<lb/>
人懐去就彊者從之霸先等外託同徳内有離心<lb/>
諸君不足憂吾揣之熟矣乃留儀同三司敬顯携<lb/>
等圍宿預自引兵倍道趣涇州塗出盱眙令思不<lb/>
意齊兵猝至望風退走韶進擊超達破之回趣廣<lb/>
陵陳霸先解圍走杜僧明還丹徒侯瑱張彪還秦<lb/>
郡　秋九月乙巳魏遣柱國常山公于謹中山<lb/>
公宇文䕶大將軍楊忠將兵五萬入冦冬十月壬<lb/>
<pb n="KR2c0001_SBCK_024-14a"/>
戌發長安長孫儉問謹曰為蕭繹之計將如何謹<lb/>
曰耀兵漢沔席卷渡江直據丹楊上䇿也移郭内<lb/>
居民退保子城峻其陴堞以待援軍中䇿也若難<lb/>
於移動據守羅郭下䇿也儉曰揣繹定出何䇿謹<lb/>
曰下䇿儉曰何故謹曰蕭氏保據江南緜厯數紀<lb/>
屬中原多故未遑外畧又以我有齊氏之患必謂<lb/>
力不能分且繹懦而無謀多疑少斷愚民難與慮<lb/>
始皆戀邑居所以知其用下䇿也癸亥武寜太守<lb/>
宗均告魏兵且至帝召公卿議之領軍胡僧祐太<lb/>
府卿黄羅漢曰二國通好未有嫌隙必應不爾侍<lb/>
中王琛曰臣揣宇文容色必無此理乃復使琛使<lb/>
<pb n="KR2c0001_SBCK_024-14b"/>
魏丙寅于謹至樊鄧梁王詧帥衆㑹之丁卯内外<lb/>
戒嚴王琛至石梵未見魏軍馳書報黄羅漢曰吾<lb/>
至石梵境上帖然前言皆兒戯耳帝聞而疑之辛<lb/>
未帝使主書李膺至建康徵王僧辯為大都督荆<lb/>
州刺史命陳霸先徙鎭揚州僧辯遣豫州刺史侯<lb/>
瑱帥程靈洗等為前軍兖州刺史杜僧明帥呉明<lb/>
徹等為後軍甲戌帝夜登鳯凰閣徙倚歎息曰客<lb/>
星入翼軫今必敗矣嬪御皆泣陸法和聞魏師至<lb/>
自郢州入漢口將赴江陵帝使逆之曰此自能破<lb/>
賊但鎭郢州不須動也灋和還州堊其城門著衰<lb/>
絰坐葦席終日乃脫之十一月帝大閱於津陽門<lb/>
<pb n="KR2c0001_SBCK_024-15a"/>
外遇北風暴雨輕輦還宫癸未魏軍濟漢于謹令<lb/>
宇文䕶楊忠帥精騎先據江津斷東路甲申䕶克<lb/>
武寜執宗均是日帝乗馬出城行栅挿木為之周<lb/>
圍六十餘里以領軍將軍胡僧祐都督城東諸軍<lb/>
事尚書右僕射張綰為之副左僕射王襃都督城<lb/>
西諸軍事四廂領直元景亮為之副王公已下各<lb/>
有所守丙戌命太子廵行城樓令居人助運木石<lb/>
夜魏軍至黄華去江陵四十里丁亥至柵下戊子<lb/>
嶲州刺史裴畿畿弟新興太守機武昌太守朱買<lb/>
臣衡陽太守謝答仁開枇杷門出戰裴機殺魏儀<lb/>
同三司胡文伐畿之高之子也帝徵廣州刺史王<lb/>
<pb n="KR2c0001_SBCK_024-15b"/>
琳為湘州刺史使引兵入援丁酉栅内火焚數千<lb/>
家及城樓二十五帝臨所焚樓望魏軍濟江四顧<lb/>
歎息是夜遂止宫外宿民家己亥移居祗洹寺于<lb/>
謹令築長圍中外信命始絶庚子信州刺史徐世<lb/>
譜晉安王司馬任約等築壘於馬頭遙為聲援是<lb/>
夜帝廵城猶口占為詩羣臣亦有和者帝裂帛為<lb/>
書趣王僧辯曰吾忍死待公可以至矣壬寅還宫<lb/>
癸卯出長沙寺戊申王襃胡僧祐朱買臣謝答仁<lb/>
等開門出戰皆敗還己酉帝移居天居寺癸丑移<lb/>
居長沙寺朱買臣按劒進曰唯斬宗懔黄羅漢可<lb/>
以謝天下帝曰曩實吾意宗黄何罪二人退入衆<lb/>
<pb n="KR2c0001_SBCK_024-16a"/>
中王琳軍至長沙鎭南府長史裴政請間道先報<lb/>
江陵至百里洲為魏人所獲梁王詧謂政曰我武<lb/>
皇帝之孫也不可為爾君乎若從我計貴及子孫<lb/>
如或不然腰領分矣政詭曰唯命詧鎻之至城下<lb/>
使言曰王僧辯聞臺城被圍已自為帝王琳孤弱<lb/>
不復能至政告城中曰援兵大至各思自勉吾以<lb/>
間使被禽當碎身報國監者擊其口詧怒命速殺<lb/>
之西中郎參軍蔡大業諫曰此民望也殺之則荆<lb/>
州不可下矣乃釋之政之禮之子大業大寳之弟<lb/>
也時徵兵四方皆未至甲寅魏人百道攻城城中<lb/>
負戸䝉楯胡僧祐親當矢石晝夜督戰奬勵將士<lb/>
<pb n="KR2c0001_SBCK_024-16b"/>
明行賞罰衆咸致死所向摧殄魏不得前俄而僧<lb/>
祐中流矢死内外大駭魏悉衆攻柵反者開西門<lb/>
納魏師帝與太子王襃謝答仁朱買臣退保金城<lb/>
令汝南王大封晉熈王大圓質於于謹以請和魏<lb/>
軍之初至也衆以王僧辯子侍中顗可為都督帝<lb/>
不用更奪其兵使與左右十人入守殿中及胡僧<lb/>
祐死乃用為都督城中諸軍事裴畿裴機厯陽侯<lb/>
峻皆出降于謹以機手殺胡文伐並畿殺之峻淵<lb/>
猷之子也時城南雖破而城北諸將猶苦戰日暝<lb/>
聞城䧟乃散帝入東閤竹殿命舍人高善寳焚古<lb/>
今圖書十四萬卷將自赴火宫人左右共止之又<lb/>
<pb n="KR2c0001_SBCK_024-17a"/>
以寳劒擊柱令折歎曰文武之道今夜盡矣乃使<lb/>
御史中丞王孝祀作降文謝答仁朱買臣諌曰城<lb/>
中兵衆猶彊乗闇突圍而出賊必驚因而薄之可<lb/>
度江就任約帝素不便走馬曰事必無成秖增辱<lb/>
耳答仁求自扶帝以問王襃襃曰答仁侯景之黨<lb/>
豈足可信成彼之勲不如降也答仁又請守子城<lb/>
收兵可得五千人帝然之即授城中大都督配以<lb/>
公主既而召王襃謀之以為不可答仁請入不得<lb/>
歐血而去于謹徵太子為質帝使王襃送之謹子<lb/>
以襃善書給之紙筆襃乃書曰柱國常山公家奴<lb/>
王襃有頃黄門郎裴政犯門而出帝遂去羽儀文<lb/>
<pb n="KR2c0001_SBCK_024-17b"/>
物白馬素衣出東門抽劒擊闔曰蕭丗誠一至此<lb/>
乎魏軍士度塹牽其轡至白馬寺北奪其所乗駿<lb/>
馬以駑馬代之遣長壯胡人手扼其背以行逢于<lb/>
謹胡人牽帝使拜梁王詧使鐡騎擁帝入營囚于<lb/>
烏幔之下甚爲詧所詰辱帝性殘忍且懲高祖寛<lb/>
縱之弊故爲政尚嚴及魏師圍城獄中死囚且數<lb/>
千人有司請釋之以充戰士帝不許悉令棓殺之<lb/>
事未成而城䧟十二月丙辰徐世譜任約退戍巴<lb/>
陵于謹逼帝使爲書召王僧辯帝不可使者曰王<lb/>
今豈得自由帝曰我既不自由僧辯亦不由我又<lb/>
從長孫儉求宫人王氏茍氏及㓜子犀首儉竝還<lb/>
<pb n="KR2c0001_SBCK_024-18a"/>
之或問何意焚書帝曰讀書萬卷猶有今日故焚<lb/>
之　辛未帝為魏人所殺梁王詧遣尚書傅準監<lb/>
刑以土囊隕之詧使以布帊纒尸斂以蒲席束以<lb/>
白茅葬於津陽門外並殺愍懐太子元良始安王<lb/>
才畧桂陽王大成等世祖性好書常令左右讀書<lb/>
晝夜不絶雖熟睡卷猶不釋或差誤及欺之帝輒<lb/>
驚寤作文章援筆立就常言我韜於文士愧於武<lb/>
夫論者以為得言魏立梁王詧為梁主資以荆州<lb/>
之地延袤三百里仍取其雍州之地詧居江陵東<lb/>
城魏置防主將兵居西城名曰助防外示助詧僃<lb/>
禦内實防之以前儀同三司王恱留鎭江陵于謹<lb/>
<pb n="KR2c0001_SBCK_024-18b"/>
收府庫珍寳及宋渾天儀梁銅晷表大玉徑四尺<lb/>
及諸灋物盡俘王公以下及選百姓男女數萬口<lb/>
為奴婢分賞三軍驅歸長安小弱者皆殺之得免<lb/>
者三百餘家而人馬所踐及凍死者什二三魏師<lb/>
之在江陵也梁王詧將尹徳毅說詧曰魏虜貪惏<lb/>
肆其殘忍殺掠士民不可勝紀江東之人塗炭至<lb/>
此咸謂殿下為之殿下既殺人父兄孤人子弟人<lb/>
盡讎也誰與為國今魏之精銳盡萃于此若殿下<lb/>
為設享㑹請于謹等為歡預伏武士因而斃之分<lb/>
命諸將掩其營壘大殱羣醜俾無遺類收江陵百<lb/>
姓撫而安之文武羣寮隨材銓授魏人懾息未敢<lb/>
<pb n="KR2c0001_SBCK_024-19a"/>
送死王僧辯之徒折簡可致然後朝服濟江入踐<lb/>
皇極晷刻之間大功可立古人云天與不取反受<lb/>
其咎願殿下恢弘逺畧勿懐匹夫之行詧曰卿此<lb/>
䇿非不善也然魏人待我厚未可背徳若遽為卿<lb/>
計人將不食吾餘既而闔城長㓜被虜又失襄陽<lb/>
詧乃歎曰恨不用尹徳毅之言王僧辯陳霸先共<lb/>
奉江州刺史晉安王方智為太宰承制王襃王克<lb/>
劉瑴宗懔殷不害及尚書右丞呉興沈炯至長安<lb/>
太師泰皆厚禮之<lb/>
敬帝紹泰元年春正月壬午朔邵陵太守劉棻將<lb/>
兵援江陵至三百里灘部曲宋文徹殺之帥其衆<lb/>
<pb n="KR2c0001_SBCK_024-19b"/>
還據邵陵　梁王詧即皇帝位於江陵改元大定<lb/>
追尊昭明太子為昭明皇帝廟號高宗妃蔡氏為<lb/>
昭徳皇后尊其母龔氏為皇太后立妻王氏為皇<lb/>
后子巋為皇太子賞刑制度並同王者唯上䟽於<lb/>
魏則稱臣奉其正朔至於官爵其下亦依梁氏之<lb/>
舊其勲級則兼用柱國等名以諮議參軍蔡大寳<lb/>
為侍中尚書令參掌選事外兵參軍太原王操為<lb/>
五兵尚書大寳嚴整有智謀雅達政事文辭贍速<lb/>
後梁主推心任之以為謀主比之諸葛孔明操亦<lb/>
亞之追贈邵陵王綸太宰諡曰壯武河東王譽丞<lb/>
相諡曰武桓　齊主使清河王岳將兵攻魏安州<lb/>
<pb n="KR2c0001_SBCK_024-20a"/>
以救江陵岳至義陽江陵䧟因進軍臨江郢州刺<lb/>
史陸灋和及儀同三司宋蒞舉州降之長史江夏<lb/>
太守王岷不從殺之甲午齊召岳還使儀同三司<lb/>
清都慕容儼戍郢州王僧辯遣江州刺史侯瑱攻<lb/>
郢州任約徐世譜宜豐侯循皆引兵㑹之　辛丑<lb/>
齊立貞陽侯淵明為梁主使其上黨王渙將兵送<lb/>
之徐陵湛海珍等皆聽從淵明歸<hi>見矦景之亂貞陽侯陷魏事</hi>
　　二月癸丑晉安王至自尋陽入居朝堂即梁<lb/>
王位時年十三以太尉王僧辯為中書監録尚書<lb/>
驃騎大將軍都督中外諸軍事加陳霸先征西大<lb/>
將軍　齊主先使殿中尚書邢子才馳傳詣建康<lb/>
<pb n="KR2c0001_SBCK_024-20b"/>
與王僧辯書以為嗣主冲藐未堪負荷彼貞陽侯<lb/>
梁武猶子長沙之胤以年以望堪保金陵故置為<lb/>
梁王納於彼國卿宜部分舟艫迎接今主并心一<lb/>
力善建良圖乙卯貞陽侯淵明亦與僧辯書求迎<lb/>
僧辯復書曰嗣主體自宸極受於文祖明公儻能<lb/>
入朝同奬王室伊呂之任僉曰仰歸意在主盟不<lb/>
敢聞命甲子齊以陸灋和為都督荆雍等十州諸<lb/>
軍事太尉大都督西南道大行臺又以宋蒞為郢<lb/>
州刺史蒞弟簉為湘州刺史甲戌上黨王渙克譙<lb/>
郡己卯淵明又與僧辯書僧辯不從　故劉棻主<lb/>
帥趙朗殺宋文徹以邵陵歸于王琳　三月貞<lb/>
<pb n="KR2c0001_SBCK_024-21a"/>
陽侯淵明至東關散騎常侍裴之横禦之丙戌齊<lb/>
克東關斬裴之横俘數千人王僧辯大懼出屯姑<lb/>
孰謀納淵明　夏五月王琳迎永嘉王莊送之<lb/>
建康　王僧辯遣使奉啟於貞陽侯淵明定君臣<lb/>
之禮又遣别使奉表於齊以子顯及顯母劉氏弟<lb/>
子世珍為質於淵明遣左民尚書周弘正至厯陽<lb/>
奉迎因求以晉安王為皇太子淵明許之淵明求<lb/>
度衛士三千僧辯慮其為變止受散卒千人庚子<lb/>
遣龍舟灋駕迎之淵明與齊上黨王渙盟於江北<lb/>
辛丑自采石濟江於是梁輿南度齊師北返僧辯<lb/>
疑齊擁檝中流不敢就西岸齊侍中裴英起衛送<lb/>
<pb n="KR2c0001_SBCK_024-21b"/>
淵明與僧辯㑹于江寜癸卯淵明入建康望朱雀<lb/>
門而哭道逆者以哭對丙午即皇帝位改元天成<lb/>
以晉安王為皇太子王僧辯為大司馬陳霸先為<lb/>
侍中　六月齊慕容儼始入郢州而侯瑱等奄<lb/>
至城下儼隨方備禦瑱等不能克乗間出擊瑱等<lb/>
軍大破之城中食盡煮草木根葉及靴皮帶角食<lb/>
之與士卒分甘共苦堅守半嵗人無異志貞陽侯<lb/>
淵明立乃命瑱等解圍瑱還鎭豫章齊人以城在<lb/>
江外難守因割以還梁儼歸望齊主悲不自勝齊<lb/>
主呼前執其手脫㡌看髮歎息乆之　呉興太守<lb/>
杜龕王僧辯之壻也僧辯以呉興為震州用龕為<lb/>
<pb n="KR2c0001_SBCK_024-22a"/>
刺史又以其弟侍中僧愔為豫章太守　壬子齊<lb/>
主以梁國稱藩詔凢梁民悉遣南還　初王僧<lb/>
辯與陳霸先共滅侯景情好甚篤僧辯為子頠娶<lb/>
霸先女㑹僧辯有母喪未成昏僧辯居石頭城霸<lb/>
先在京口僧辯推心待之頠兄顗屢諫不聽及僧<lb/>
辯納貞陽侯淵明霸先遣使苦爭之徃返數四僧<lb/>
辯不從霸先竊歎謂所親曰武帝子孫甚多唯孝<lb/>
元能復讎雪耻其子何罪而忽廢之吾與王公並<lb/>
處託孤之地而王公一旦改圖外依戎狄援立非<lb/>
次其志欲何所為乎乃密具袍數千領及錦綵金<lb/>
銀為賞賜之具㑹有告齊師大舉至壽春將入冦<lb/>
<pb n="KR2c0001_SBCK_024-22b"/>
者僧辯遣記室江旴告霸先使為之備霸先因是<lb/>
留旴於京口舉兵襲僧辯九月壬寅召部將侯安<lb/>
都周文育及安陸徐度錢塘杜稜謀之稜以為難<lb/>
霸先懼其謀泄以手巾絞稜悶絶于地因閉於别<lb/>
室部分將士分賜金帛以弟子著作郎曇朗鎭京<lb/>
口知留府事使徐度侯安都帥水軍趨石頭霸先<lb/>
帥馬步自江乗羅落㑹之是夜皆發召杜稜與同<lb/>
行知其謀者唯安都等四將外人皆以為江旴徵<lb/>
兵禦齊不之怪也甲辰安都引舟艦將趣石頭霸<lb/>
先控馬未進安都大懼追霸先罵曰今日作賊事<lb/>
勢已成生死須決在後欲何所望若敗俱死後期<lb/>
<pb n="KR2c0001_SBCK_024-23a"/>
得免斫頭邪霸先曰安都嗔我乃進安都至石頭<lb/>
城北棄舟登岸石頭城北接岡阜不甚危峻安都<lb/>
被甲帶長刀軍人捧之投於女垣内衆隨而入進<lb/>
及僧辯卧室霸先兵亦自南門入僧辯方視事外<lb/>
白有兵俄而兵自内出僧辯遽走遇子頠與俱出<lb/>
閤帥左右數十人苦戰于聽事前力不敵走登南<lb/>
門樓拜請求哀霸先欲縱火焚之僧辯與頠俱下<lb/>
就執霸先曰我有何辜公欲與齊師賜討且曰何<lb/>
意全無備僧辯曰委公北門何謂無備是夜霸先<lb/>
縊殺僧辯父子既而竟無齊兵亦非霸先之譎也<lb/>
前青州刺史新安程靈洗帥所領救僧辯力戰於<lb/>
<pb n="KR2c0001_SBCK_024-23b"/>
石頭西門軍敗霸先遣使招諭乆之乃降霸先深<lb/>
義之以為蘭陵太守使助防京口乙巳霸先為檄<lb/>
布告中外列僧辯罪狀且曰資斧所指唯王僧辯<lb/>
父子兄弟其餘親黨一無所問丙午貞陽侯淵明<lb/>
遜位出就邸百僚上晉安王表勸進冬十月己酉<lb/>
晉安王即皇帝位大赦改元中外文武賜位一等<lb/>
以貞陽侯淵明為司徒封建安公告齊云僧辯隂<lb/>
圖篡逆故誅之仍請稱臣於齊永為藩國齊遣行<lb/>
臺司馬恭與梁人盟于厯陽　壬子加陳霸先尚<lb/>
書令都督中外諸軍事車騎將軍揚南徐二州刺<lb/>
史　杜龕恃王僧辯之勢素不禮於陳霸先在呉<lb/>
<pb n="KR2c0001_SBCK_024-24a"/>
興毎以灋繩其宗族霸先深怨之及將圖僧辯密<lb/>
使兄子蒨還長城立柵以備龕僧辯死龕據呉興<lb/>
拒霸先義興太守韋載以郡應之呉郡太守王僧<lb/>
智僧辯之弟也亦據城拒守陳蒨至長城收兵纔<lb/>
數百人杜龕遣其將杜泰將精兵五千奄至將士<lb/>
相視失色蒨言笑自若部分益明衆心乃定泰日<lb/>
夜苦攻數旬不克而退霸先使周文育攻義興義<lb/>
興屬縣卒皆霸先舊兵善用弩韋載收得數十人<lb/>
繫以長鎻命所親監之使射文育軍約曰十發不<lb/>
兩中者死故毎發輒斃一人文育軍稍却載因於<lb/>
城外據水立柵相持數旬杜龕遣其從弟北叟將<lb/>
<pb n="KR2c0001_SBCK_024-24b"/>
兵拒戰北叟敗歸于義興霸先聞文育軍不利辛<lb/>
未自表東討留高州刺史侯安都石州刺史杜稜<lb/>
宿衛臺省甲戌軍至義興丙子㧞其水柵譙秦二<lb/>
州刺史徐嗣徽從弟嗣先僧辯之甥也僧辯死嗣<lb/>
先亡就嗣徽嗣徽以州入于齊及陳霸先東討義<lb/>
興嗣徽密結南豫州刺史任約將精兵五千乗虚<lb/>
襲建康是日入據石頭游騎至闕下侯安都閉門<lb/>
藏旗幟示之以弱令城中曰登陴闚賊者斬及夕<lb/>
嗣徽等收兵還石頭安都夜為戰備將旦嗣徽等<lb/>
又至安都帥甲士三百開東西掖門出戰大破之<lb/>
嗣徽等犇還石頭不敢復逼臺城陳霸先遣韋載<lb/>
<pb n="KR2c0001_SBCK_024-25a"/>
族弟翽齎書諭戰丁丑載及杜北叟皆降霸先厚<lb/>
撫之以翽監義興郡引載置左右與之謀議覇先<lb/>
巻甲還建康使周文育討杜龕救長城將軍黄他<lb/>
攻王僧智於呉郡不克霸先使寜逺將軍裴忌助<lb/>
之忌選所部精兵輕行倍道自錢塘直趣呉郡夜<lb/>
至城下鼓譟薄之僧智以為大軍至輕舟犇呉興<lb/>
忌入據呉郡因以忌為太守十一月己卯齊遣兵<lb/>
五千度江據姑孰以應徐嗣徽任約陳霸先使合<lb/>
州刺史徐度立柵於冶城庚寅齊又遣安州刺史<lb/>
翟子崇楚州刺史劉士榮淮州刺史柳達摩將兵<lb/>
萬人於胡墅度米三萬石馬千匹入石頭霸先問<lb/>
<pb n="KR2c0001_SBCK_024-25b"/>
計於韋載載曰齊師若分兵先據三呉之路畧地<lb/>
東境則時事去矣今可急於淮南因侯景故壘築<lb/>
城以通東道轉輸分兵絶彼之糧運使進無所資<lb/>
則齊將之首旬日可致霸先從之癸未使侯安都<lb/>
夜襲胡墅燒齊船千餘艘仁威將軍周鐡虎斷齊<lb/>
運輸擒其北徐州刺史張領州仍遣韋載於大航<lb/>
築侯景故壘使杜稜守之齊人於倉門水南立二<lb/>
柵與梁兵相拒壬辰齊大都督蕭軌將兵屯江北<lb/>
　甲辰徐嗣徽等攻冶城柵陳霸先將精甲自西<lb/>
明門出擊之嗣徽等大敗留柳達摩等守城自徃<lb/>
采石迎齊援　十二月癸丑侯安都襲秦郡破<lb/>
<pb n="KR2c0001_SBCK_024-26a"/>
徐嗣徽柵俘數百人收其家得其琵琶及鷹遣使<lb/>
送之曰昨至弟處得此今以相還嗣徽大懼丙辰<lb/>
陳霸先對冶城立航悉度衆軍攻其水南二柵柳<lb/>
達摩等度淮置陳霸先督兵疾戰縱火燒柵齊兵<lb/>
大敗爭舟相擠溺死者以千數呼聲震天地盡收<lb/>
其船艦是日嗣徽與任約引齊兵水步萬餘人還<lb/>
據石頭霸先遣兵詣江寜據要險嗣徽等水步不<lb/>
敢進頓江寜浦口霸先遣侯安都將水軍襲破之<lb/>
嗣徽等單舸脫走盡收其軍資器械己未霸先四<lb/>
面攻石頭城中無水升水直絹一匹庚申達摩遣<lb/>
使請和於霸先且求質子時建康虚弱糧運不繼<lb/>
<pb n="KR2c0001_SBCK_024-26b"/>
朝臣皆欲與齊和請以霸先從子曇朗為質霸先<lb/>
曰今在位諸賢欲息肩於齊若違衆議謂孤愛曇<lb/>
朗不恤國家今決遣曇朗棄之冦庭齊人無信謂<lb/>
我微弱必當背盟齊寇若來諸君須為孤力鬭也<lb/>
乃以曇朗及永嘉王莊丹陽尹王冲之子珉為質<lb/>
與齊人盟於城外將士恣其南北辛酉霸先陳兵<lb/>
石頭南門送齊人歸北徐嗣徽任約皆犇齊收齊<lb/>
馬仗船米不可勝計齊主誅柳達摩壬戌齊和州<lb/>
長史烏丸逺自南州犇還厯陽江寜令陳嗣黄門<lb/>
侍郎曹朗據姑孰反霸先命侯安都等討平之霸<lb/>
先恐陳曇朗亡竄自帥步騎至京口迎之<lb/>
<pb n="KR2c0001_SBCK_024-27a"/>
太平元年春正月癸未陳霸先使從事中郎江旴<lb/>
說徐嗣徽使南歸嗣徽執旴送齊　陳蒨周文育<lb/>
合軍攻杜龕於呉興龕勇而無謀嗜酒常醉其將<lb/>
杜泰隂與蒨等通龕與蒨等戰敗泰因說龕使降<lb/>
龕然之其妻王氏曰霸先讐隙如此何可求和因<lb/>
出私財賞募復擊蒨等大破之既而杜泰降於蒨<lb/>
龕尚醉未覺蒨遣人負出於項王寺前斬之王僧<lb/>
智與其弟豫章太守僧愔俱犇齊東揚州刺史張<lb/>
彪素為王僧辯所厚不附霸先二月庚戌陳蒨周<lb/>
文育輕兵襲㑹稽彪兵敗走入若邪山中蒨遣其<lb/>
將呉興章昭達追斬之東陽太守留異饋蒨糧食<lb/>
<pb n="KR2c0001_SBCK_024-27b"/>
霸先以異為縉州刺史江州刺史侯瑱本事王僧<lb/>
辯亦擁兵據豫章及江州不附霸先霸先以周文<lb/>
育為南豫州刺史使將兵擊湓城庚申又遣侯安<lb/>
都周鐡虎將舟師立柵於梁山以備江州　癸亥<lb/>
徐嗣徽任約襲采石執戍主明州刺史張懐鈞送<lb/>
於齊　三月戊戌齊遣儀同三司蕭軌庫狄伏<lb/>
連尭難宗東方老等與任約徐嗣徽合兵十萬入<lb/>
寇出柵口向梁山陳霸先帳内盟主黄叢逆擊破<lb/>
之齊師退保蕪湖霸先遣定州刺史沈泰等就侯<lb/>
安都共據梁山以禦之周文育攻湓城未克召之<lb/>
還夏四月丁巳霸先如梁山廵撫諸軍　侯安都<lb/>
<pb n="KR2c0001_SBCK_024-28a"/>
輕兵襲齊行臺司馬恭於厯陽大破之俘獲萬計<lb/>
　　五月齊人召建安公淵明詐許退師陳霸先<lb/>
具舟送之癸未淵明疽發背卒甲申齊兵發蕪湖<lb/>
庚寅入丹楊縣丙申至秣陵故治陳霸先遣周文<lb/>
育屯方山徐度頓馬牧杜稜頓大航南以禦之<lb/>
辛丑齊人跨淮立橋柵度兵夜至方山徐嗣徽等<lb/>
列艦於青墩至于七磯以斷周文育歸路文育鼓<lb/>
譟而發嗣徽等不能制至旦反攻嗣徽嗣徽驍將<lb/>
鮑砰獨以小艦殿軍文育乗單舴艋與戰跳入艦<lb/>
中斬砰仍牽其艦而還嗣徽衆大駭因留船蕪湖<lb/>
自丹楊步上陳霸先追侯安都徐度皆還癸卯齊<lb/>
<pb n="KR2c0001_SBCK_024-28b"/>
兵自方山進及倪塘游騎至臺建康震駭帝總禁<lb/>
兵出頓長樂寺内外纂嚴霸先拒嗣徽等於白城<lb/>
適與周文育㑹將戰風急霸先曰兵不逆風文育<lb/>
曰事急矣何用古灋抽槊上馬先進衆軍從之風<lb/>
亦尋轉殺傷數百人侯安都與嗣徽等戰於耕壇<lb/>
南安都帥十二騎突其陳破之生擒齊儀同三司<lb/>
乞伏無勞霸先潜撤精卒三千配沈泰度江襲齊<lb/>
行臺趙彦深於瓜步獲艦百餘艘粟萬斛六月甲<lb/>
辰齊兵潜至鍾山侯安都與齊將王敬寳戰于龍<lb/>
尾軍主張纂戰死丁未齊師至幕府山霸先遣别<lb/>
將錢明將水軍出江乘邀擊齊人糧運盡獲其船<lb/>
<pb n="KR2c0001_SBCK_024-29a"/>
米齊軍乏食殺馬驢食之庚戌齊軍踰鍾山霸先<lb/>
與衆軍分頓樂遊苑東及覆舟山北斷其衝要壬<lb/>
子齊軍至玄武湖西北將據北郊壇衆軍自覆舟<lb/>
東移頓壇北與齊人相對㑹連日大雨平地水丈<lb/>
餘齊軍晝夜坐立泥中足指皆爛懸鬲以㸑而臺<lb/>
中及潮溝北路燥梁軍毎得番易時四方壅隔糧<lb/>
運不至建康戸口流散徵求無所甲寅少霽霸先<lb/>
將戰調市人得麥飯分給軍士士皆飢疲㑹陳蒨<lb/>
饋米三千斛鴨千頭霸先命炊米煮鴨人人以荷<lb/>
葉褁飯婫以鴨肉數臠乙卯未明蓐食比曉霸先<lb/>
帥麾下出莫府山侯安都謂其部將蕭摩訶曰卿<lb/>
<pb n="KR2c0001_SBCK_024-29b"/>
驍勇有名千聞不如一見摩訶對曰今日令公見<lb/>
之及戰安都墜馬齊人圍之摩訶單騎大呼直衝<lb/>
齊軍齊軍披靡安都乃免霸先與呉明徹沈泰等<lb/>
衆軍首尾齊舉縱兵大戰安都自白下引兵横出<lb/>
其後齊師大潰斬獲數千人相蹂藉而死者不可<lb/>
勝計生擒徐嗣徽及弟嗣宗斬之以徇追犇至于<lb/>
臨沂其江乗攝山鍾山等諸軍相次克㨗虜蕭軌<lb/>
東方老王敬寳等將帥凡四十六人其軍士得竄<lb/>
至江者縛荻筏以濟中江而溺流尸至京口翳水<lb/>
彌岸唯任約王僧愔得免丁巳衆軍出南州燒齊<lb/>
舟艦戊午大赦己未解嚴軍士以賞俘貿酒一人<lb/>
<pb n="KR2c0001_SBCK_024-30a"/>
裁得一醉庚申斬齊將蕭軌等齊人聞之亦殺陳<lb/>
曇朗霸先啟解南徐州以授侯安都　秋七月<lb/>
丙子以陳霸先爲中書監司徒揚州刺史進爵長<lb/>
城公餘如故　九月以陳霸先爲丞相録尚書<lb/>
事鎭衛大將軍揚州牧義興公<lb/>
陳高祖永定元年夏五月王琳將攻陳霸先霸先<lb/>
以侯安都周文育帥舟師㑹武昌以擊之<hi>琳犇齊事見王</hi>
　　秋八月甲午進丞相霸先位太傅加黄鉞殊<lb/>
禮賛拜不名九月辛丑進丞相爲相國總百揆封<lb/>
陳公僃九錫陳國置百司　冬十月戊辰進陳<lb/>
公爵爲王辛未梁敬帝禪位于陳　陳王使中書<lb/>
<pb n="KR2c0001_SBCK_024-30b"/>
舍人劉師知引宣猛將軍沈恪勒兵入宫衛送梁<lb/>
主如别宫恪排闥見王叩頭謝曰恪身經事蕭氏<lb/>
今日不忍見此分受死耳決不奉命王嘉其意不<lb/>
復逼更以盪主王僧志代之乙亥王即皇帝位于<lb/>
南郊還宫大赦改元奉梁敬帝為江隂王梁太后<lb/>
為大妃皇后為妃<lb/>
二年春正月王琳求援于齊且請納梁永嘉王莊<lb/>
以主梁祀　三月齊發兵援送永嘉王莊於江<lb/>
南册拜王琳為梁王相琳奉莊即皇帝位　乙丑<lb/>
上使人害梁敬帝立梁武林侯諮之子季卿為江<lb/>
隂王<lb/>
<pb n="KR2c0001_SBCK_024-31a"/>
文帝天嘉元年王琳兵敗犇齊御史中丞劉仲威<lb/>
奉永嘉王莊犇齊　六月詔葬梁元帝於江寜<lb/>
車旗禮章悉用梁典<lb/>
三年閏二月後梁主以封疆褊隘邑居殘毁干戈<lb/>
日用鬰鬰不得志疽發背而殂葬平陵諡曰宣皇<lb/>
帝廟號中宗太子巋即皇帝位改元天保<lb/>
宣帝太建二年冬十月永嘉王莊卒於鄴<lb/>
十年梁主遣其弟太宰巖入賀于隋<lb/>
長城公至徳元年夏五月乙巳梁太子琮入朝于<lb/>
隋<lb/>
三年梁主殂謚曰孝明皇帝廟號世宗太子琮嗣<lb/>
<pb n="KR2c0001_SBCK_024-31b"/>
位<lb/>
禎明元年秋八月隋徵梁主入朝梁主帥其羣臣<lb/>
二百餘人發江陵庚申至長安九月隋主廢梁國<lb/>
遣尚書左僕射高熲安集遺民梁中宗世宗各給<lb/>
守冢十戸拜梁主琮柱國賜爵莒公<lb/>
　　　西魏取蜀<lb/>
梁簡文帝大寶元年　侯景之亂太尉益州刺史<lb/>
武陵王紀移告征鎭使世子圓照帥兵三萬受湘<lb/>
東王節度圓照軍至巴水繹授以信州刺史令屯<lb/>
白帝未許東下　冬十一月武陵王紀帥諸軍<lb/>
發城都湘東王繹遣使以書止之曰蜀人勇悍易<lb/>
<pb n="KR2c0001_SBCK_024-32a"/>
動難安弟可鎭之吾自當滅賊又别紙云地擬孫<lb/>
劉各安境界情深魯衛書信恒通<lb/>
二年江安侯圓正為西陽太守寛和好施歸附者<lb/>
衆有兵一萬湘東王繹欲圖之署為平南將軍及<lb/>
至弗見使南平王恪與之飲醉因囚之内省分其<lb/>
部曲使人告其罪荆益之釁自此起矣　冬十<lb/>
一月益州長史劉孝勝等勸武陵王紀稱帝紀雖<lb/>
未許而大造乗輿車服<lb/>
元帝承聖元年　益州刺史太尉武陵王紀頗有<lb/>
武畧在蜀十七年南開寜州越嶲西通資陵吐谷<lb/>
渾内脩耕桑鹽鐡之政外通商賈逺方之利故能<lb/>
<pb n="KR2c0001_SBCK_024-32b"/>
殖其財用器甲殷積有馬八千匹聞侯景陷臺城<lb/>
湘東王將討之謂僚佐曰七官文士豈能匡濟内<lb/>
寢柏殿柱繞節生花紀以為已瑞夏四月乙巳即<lb/>
皇帝位改元天正立子圓照為皇太子圓正為西<lb/>
陽王圓滿為竟陵王圓普為譙王圓肅為宜都王<lb/>
以巴西梓潼二郡太守永豐侯撝為征西大將軍<lb/>
益州刺史封秦郡王司馬王僧畧直兵參軍徐怦<lb/>
固諫不從僧畧僧辯之弟怦勉之從子也初臺城<lb/>
之圍怦勸紀速入援紀意不欲行内銜之㑹蜀人<lb/>
費合告怦反怦有與將帥書云事事徃人口具紀<lb/>
即以為反徵謂怦曰以卿舊情當使諸子無恙對<lb/>
<pb n="KR2c0001_SBCK_024-33a"/>
曰生兒悉如殿下留之何益紀乃盡誅之梟首於<lb/>
市亦殺王僧畧永豐侯撝歎曰王事不成矣善人<lb/>
國之基也今先殺之不亡何待紀徵宜封侯諮議<lb/>
參軍劉璠爲中書侍郎使者八反乃至紀令劉孝<lb/>
勝深布腹心璠苦求還中記室韋登私謂璠曰殿<lb/>
下忍而畜憾足下不留將致大禍孰若共構大<lb/>
厦使身名俱羙哉璠正色曰卿欲緩頰於我邪我<lb/>
與府侯分義已定豈以夷險易其心乎殿下方布<lb/>
大義於天下終不逞志於一夫紀知必不爲己用<lb/>
乃厚禮遣之　秋八月武陵王紀舉兵由外水<lb/>
東下以永豐侯撝爲益州刺史守成都使其子宜<lb/>
<pb n="KR2c0001_SBCK_024-33b"/>
都王圓肅副之<lb/>
二年春二月上聞武陵王紀東下使方士畫版為<lb/>
紀像親釘支體以厭之又執<graphic n="KR1282" url="https://raw.githubusercontent.com/kanripo/KR-Gaiji/master/images/KR1282.png" mimeType="image/png"/>景之俘以報紀初<lb/>
紀之舉兵皆太子圓照之謀也圓照時鎭巴東執<lb/>
留使者啟紀云侯景未平宜急進討已聞荆鎭為<lb/>
景所破紀信之趣兵東下上甚懼與魏書曰子糾<lb/>
親也請君討之太師泰曰取蜀制梁在兹一舉諸<lb/>
將咸難之大將軍代人尉遟迥泰之甥也獨以為<lb/>
可克泰問以方畧迥曰蜀與中國隔絶百有餘年<lb/>
恃其險逺不虞我至若以鐡騎兼行襲之無不克<lb/>
矣泰乃遣迥督開府儀同三司原珍等六軍甲士<lb/>
<pb n="KR2c0001_SBCK_024-34a"/>
萬二千騎萬匹自散關伐蜀　夏五月武陵王<lb/>
紀至巴郡聞有魏兵遣前梁州刺史巴西譙淹還<lb/>
軍救蜀初楊乾運求為梁州刺史紀以為潼州楊<lb/>
灋琛求黎州刺史以為沙州二人皆不恱乾運兄<lb/>
子畧說乾運曰今侯景初平宜同心戮力保國寜<lb/>
民而兄弟尋戈此自亡之道也夫木朽不雕世衰<lb/>
難佐不如送欵關中可以功名兩全乾運然之令<lb/>
畧將二千人鎭劒閣又遣其揟樂廣鎭安州與灋<lb/>
琛皆潜通於魏魏太師泰密賜乾運鐡券授驃騎<lb/>
大將軍開府儀同三司梁州刺史尉遟迥以開府<lb/>
儀同三司侯吕陵始為前軍至劒閣畧退就樂廣<lb/>
<pb n="KR2c0001_SBCK_024-34b"/>
翻城應始始入據安州甲戌迥至涪水乾運以州<lb/>
降迥分軍守之進襲成都時成都見兵不滿萬人<lb/>
倉庫空竭永豐侯撝嬰城自守迥圍之譙淹遣江<lb/>
州刺史景欣幽州刺史趙㧞扈援成都迥使原珍<lb/>
等擊走之武陵王紀至巴東知侯景已平乃自悔<lb/>
召太子圓照責之對曰侯景雖平江陵未服紀亦<lb/>
以既稱尊號不可復為人下欲遂東進將卒日夜<lb/>
思歸其江州刺史王開業以為宜還救根本更思<lb/>
後圖諸將皆以為然圓照及劉孝勝固言不可紀<lb/>
從之宣言於衆曰敢諫者死己丑紀至西陵軍勢<lb/>
甚盛舳艫翳川䕶軍陸灋和築二城於峽口兩岸<lb/>
<pb n="KR2c0001_SBCK_024-35a"/>
運石塡江鐡鎻斷之帝赦任約於獄以為晉安王<lb/>
司馬使助灋和拒紀謂之曰汝罪不容誅我不殺<lb/>
汝本為今日因撤禁兵以配之仍許妻以盧陵王<lb/>
續之女使宣猛將軍劉棻與之俱　夏六月壬<lb/>
辰武陵王紀築連城攻絶鐡鎻陸灋和告急相繼<lb/>
上以謝答仁為步兵校尉配兵使助灋和　武陵<lb/>
王紀遣將軍侯叡將衆七千築壘與陸灋和相拒<lb/>
上遣使與紀書許其還蜀專制一方紀不從報書<lb/>
如家人禮上復與紀書曰吾年為一日之長屬有<lb/>
平亂之功膺此樂推事歸當璧儻遣使乎良所遟<lb/>
也如曰不然於此投筆友于兄弟分形共氣兄肥<lb/>
<pb n="KR2c0001_SBCK_024-35b"/>
弟瘦無復相見之期讓棗推梨永罷懽愉之日心<lb/>
乎愛矣書不盡言紀頓兵日乆頻戰不利又聞魏<lb/>
冦深入成都孤危憂懣不知所為乃遣其度支尚<lb/>
書樂奉業詣江陵求和請依前㫖還蜀奉業知紀<lb/>
必敗啟上曰蜀軍乏糧士卒多死危亡可待上遂<lb/>
不許其和紀以黄金一斤為餅餅百為篋至有百<lb/>
篋銀五倍於金錦罽繒綵稱是毎戰懸示將士不<lb/>
以為賞寜州刺史陳智祖請散之以募勇士弗聽<lb/>
智祖哭而死有請事者紀辭疾不見由是將卒解<lb/>
體秋七月辛未巴東民符昇等斬峽口城主公孫<lb/>
晃降於王琳謝答仁任約進攻侯叡破之㧞其三<lb/>
<pb n="KR2c0001_SBCK_024-36a"/>
壘於是兩岸十四城俱降紀不獲退順流東下逰<lb/>
擊將軍南陽樊猛追擊之紀衆大潰赴水死者八<lb/>
千餘人猛圍而守之上密敕猛曰生還不成功也<lb/>
猛引兵至紀所紀在舟中繞牀而走以金囊擲猛<lb/>
曰以此雇卿送我一見七官猛曰天子何由可見<lb/>
殺足下金將安之遂斬紀及其㓜子圓滿陸灋和<lb/>
收太子圓照兄弟三人送江陵上絶紀屬籍賜姓<lb/>
饕餮氏下劉孝勝獄已而釋之三使謂江安侯圓<lb/>
正曰西軍已敗汝父不知存亡意欲使其自裁圓<lb/>
正聞之號哭稱世子不絶聲上頻使覘之知不能<lb/>
死移送廷尉獄見圓照曰兄何乃亂人骨肉使痛<lb/>
<pb n="KR2c0001_SBCK_024-36b"/>
酷如此圓照唯云計誤上並命絶食於獄至齧臂<lb/>
啖之十二日而死逺近聞而悲之　魏尉遟迥<lb/>
圍成都五旬永豐侯撝屢出戰皆敗乃請降諸將<lb/>
欲不許迥曰降之則將士全逺人恱攻之則將士<lb/>
傷逺人懼遂受之八月戊戌撝與宜都王圓肅帥<lb/>
文武詣軍門降迥以禮接之與盟於益州城北吏<lb/>
民皆復其業唯收奴婢及儲積以賞將士軍無私<lb/>
焉魏以撝及圓肅竝為開府儀同三司以迥為大<lb/>
都督益潼等十二州諸軍事益州刺史<lb/>
三年魏加益州刺史尉遟迥督六州通前十八州<lb/>
自劒關以南得承制封拜及黜陟迥明賞罰布威<lb/>
<pb n="KR2c0001_SBCK_024-37a"/>
恩綏輯新民經畧未附華夷懐之<lb/>
　　　蕭勃據嶺南<lb/>
梁武帝太清三年　西江督䕶陳霸先欲起兵討<lb/>
侯景景使人誘廣州刺史元景仲許奉以爲主景<lb/>
仲由是附景隂圖霸先霸先知之與成州刺史王<lb/>
懐明等集兵南海馳檄以討景仲曰元景仲與賊<lb/>
合從朝廷遣曲陽侯蕭勃爲刺史軍已頓朝亭景<lb/>
仲所部聞之皆棄景仲而散秋七月甲寅景仲縊<lb/>
於閤下霸先迎定州刺史蕭勃鎮廣州前髙州刺<lb/>
史蘭裕欽之弟也與其諸弟扇誘始興等十郡攻<lb/>
監衡州事歐陽頠勃使霸先救之悉擒裕等勃因<lb/>
<pb n="KR2c0001_SBCK_024-37b"/>
以霸先監始興郡事　冬十二月始興太守陳<lb/>
霸先結郡中豪傑欲討侯景郡人矦安都張偲等<lb/>
各帥衆千餘人歸之霸先遣主帥杜僧明將二千<lb/>
人頓於嶺上廣州刺史蕭勃遣人止之曰侯景驍<lb/>
雄天下無敵前者援軍十萬士馬精彊猶不能克<lb/>
君以區區之衆將何所之如聞嶺北王矦又皆鼎<lb/>
沸親尋干戈以君踈外詎可暗投未若且留始興<lb/>
遥張聲勢保太山之安也霸先曰僕荷國恩往聞<lb/>
矦景度江即欲赴援遭值元蘭梗我中道今京都<lb/>
覆沒君辱臣死誰敢愛命君侯體則皇枝任重方<lb/>
岳遣僕一軍猶賢乎已乃更止之乎乃遣使間道<lb/>
<pb n="KR2c0001_SBCK_024-38a"/>
詣江陵受湘東王繹節度時南康土豪蔡路養起<lb/>
兵據郡勃乃以腹心譚世逺為曲江令與路養相<lb/>
結同遏霸先<lb/>
簡文帝大寳元年春正月陳霸先發始興至大庾<lb/>
嶺蔡路養將二萬人軍於南野以拒之路養妻姪<lb/>
蘭陵蕭摩訶年十三單騎出戰無敢當者杜僧明<lb/>
馬被傷陳霸先救之授以所乗馬僧明上馬復戰<lb/>
衆軍因而乗之路養大敗脫身走<lb/>
元帝承聖三年廣州刺史曲江矦勃自以非上所<lb/>
授内不自安上亦疑之勃啟求入朝五月乙巳上<lb/>
以王琳為廣州刺史勃為晉州刺史　秋九月<lb/>
<pb n="KR2c0001_SBCK_024-38b"/>
曲江侯勃遷居始興<lb/>
陳髙祖永定元年初梁世祖以始興郡為東衡州<lb/>
以歐陽頠為刺史久之徙頠為郢州刺史蕭勃留<lb/>
頠不遣世祖以王琳代勃為廣州刺史勃遣其將<lb/>
孫盪監廣州盡帥所部屯始興以避之頠别據一<lb/>
城不往謁閉門自守勃怒遣兵襲之盡收其貲財<lb/>
馬仗尋赦之使復其所與之結盟江陵䧟頠遂事<lb/>
勃二月庚午勃起兵於廣州遣頠及其將傅泰蕭<lb/>
孜為前軍孜勃之從子也南江州刺史余孝頃以<lb/>
兵㑹之詔平西將軍周文育帥諸軍討之　歐陽<lb/>
頠等出南康頠屯豫章之苦竹灘傅泰據蹠口城<lb/>
<pb n="KR2c0001_SBCK_024-39a"/>
余孝頃遣其弟孝勱守郡城自出豫章據石頭巴<lb/>
山太守熊曇朗誘頠共襲髙州刺史黄灋氍又語<lb/>
灋氍約共破頠且曰事捷與我馬仗遂出軍與頠<lb/>
俱進至灋氍城下曇朗陽敗走灋氍乗之頠失援<lb/>
而走曇朗取其馬仗歸于巴山周文育軍少船余<lb/>
孝頃有船在上牢文育遣軍主焦僧度襲之盡取<lb/>
以歸仍於豫章立柵軍中食盡諸將欲退文育不<lb/>
許使人間行遺衡州刺史周迪書約為兄弟迪得<lb/>
書甚喜許饋以糧於是文育分遣老弱乗故船㳂<lb/>
流俱下燒豫章柵偽若遁去者孝頃望之大喜不<lb/>
復設備文育由間道兼行據芉韶芉韶上流則歐<lb/>
<pb n="KR2c0001_SBCK_024-39b"/>
陽頠蕭孜下流則傅泰余孝頃營文育據其中間<lb/>
築城饗士頠等大駭頠退入泥溪文育遣嚴威將<lb/>
軍周鐡虎等襲頠癸巳擒之文育盛陳兵甲與頠<lb/>
乗舟而宴廵蹠口城下使其將丁灋洪攻泰擒之<lb/>
孜孝頃退走　三月庚子周文育送歐陽頠傅<lb/>
泰于建康丞相霸先與頠有舊釋而厚待之　曲<lb/>
江矦勃在南康聞歐陽頠等敗軍中忷懼甲寅徳<lb/>
州刺史陳灋武前衡州刺史譚世逺攻勃殺之<lb/>
夏四月故曲江矦勃主帥蘭敳襲殺譚世逺軍主<lb/>
夏侯明徹殺敱持勃首降勃故記室李寳藏奉懐<lb/>
安矦任據廣州蕭孜余孝頃猶據石頭為兩城各<lb/>
<pb n="KR2c0001_SBCK_024-40a"/>
居其一多設船艦夾水而陳丞相霸先遣平南將<lb/>
軍矦安都助周文育擊之戊戌安都潜師夜燒其<lb/>
船艦文育帥水軍安都帥步騎進攻之蕭孜出降<lb/>
孝頃逃歸新吳文育等引兵還丞相霸先以歐陽<lb/>
頠聲著南土復以頠為衡州刺史使討嶺南未至<lb/>
其子紇已克始興頠至嶺南諸郡皆降遂克廣州<lb/>
嶺南悉平　五月戊辰余孝頃遣使詣丞相府<lb/>
乞降<lb/>
二年王琳之引兵東下也衡州刺史周迪欲自據<lb/>
南川乃總召所部八郡守宰結盟齊言入赴上恐<lb/>
其為變厚慰撫之新吳洞主余孝頃遣沙門道林<lb/>
<pb n="KR2c0001_SBCK_024-40b"/>
說琳曰周廸黄灋氍皆依附金陵隂窺間隙大軍<lb/>
若下必為後患不如先定南川然後東下孝頃請<lb/>
席卷所部以從下吏琳乃遣輕車將軍樊猛平南<lb/>
將軍李孝欽平東將軍劉廣徳將兵八千赴之使<lb/>
孝頃揔督三將屯於臨川故郡徴兵糧於迪以觀<lb/>
其所為　夏五月癸巳余孝頃等且二萬軍于<lb/>
工塘連八城以逼周迪迪懼請和并送兵糧樊猛<lb/>
等欲受盟而還孝頃貪其利不許樹柵圍之由是<lb/>
猛等與孝頃不協　秋七月髙州刺史黄灋氍<lb/>
吳興太守沈恪寧州刺史周敷合兵救周迪敷自<lb/>
臨川故郡斷江口分兵攻余孝頃别城樊猛等不<lb/>
<pb n="KR2c0001_SBCK_024-41a"/>
救而沒劉廣徳乗流先下故獲全孝頃等皆棄舟<lb/>
引兵步走迪追擊盡擒之送孝頃及李孝欽於建<lb/>
康歸樊猛於王琳　九月余孝頃之弟孝勱及<lb/>
子公颺猶據舊柵不下庚午詔開府儀同三司周<lb/>
文育都督衆軍出豫章討之<lb/>
三年夏五月周文育周迪黄灋氍共討余公颺豫<lb/>
章内史熊曇朗引兵㑹之衆且萬人文育軍於金<lb/>
口公颺詐降謀執文育文育覺之囚送建康文育<lb/>
進屯三陂王琳遣其將曹慶帥二千人救余孝勱<lb/>
慶分遣主帥常衆愛與文育相拒自帥其衆攻周<lb/>
迪及安南將軍吳明徹迪等敗文育退據金口熊<lb/>
<pb n="KR2c0001_SBCK_024-41b"/>
曇朗因其失利謀殺文育以應衆愛監軍孫白象<lb/>
聞其謀勸文育先之文育不從時周迪棄船走不<lb/>
知所在乙酉文育得迪書自齎以示曇朗曇朗殺<lb/>
之於坐而併其衆因據新淦城曇朗將兵萬人襲<lb/>
周敷敷擊破之曇朗單騎犇巴山　六月周文育之<lb/>
討余孝勱也帝令南豫州刺史矦安都繼之文育死<lb/>
安都還遇王琳將周炅周協南歸與戰擒之孝勱<lb/>
弟孝猷帥所部四千家詣安都降安都進軍至左<lb/>
里擊曹慶常衆愛破之衆愛犇廬山庚寅廬山民<lb/>
斬之傳首<lb/>
文帝天嘉元年王琳之東下也帝徴南川兵江州<lb/>
<pb n="KR2c0001_SBCK_024-42a"/>
刺史周迪髙州刺史黄灋氍帥舟師將赴之熊曇<lb/>
朗據城列艦塞其中路迪等與周敷共圍之琳敗<lb/>
曇朗部衆離心迪攻拔其城虜男女萬餘口曇朗<lb/>
走入村中村民斬之傳首建康盡滅其族<lb/>
　　　王琳犇齊<hi>陳伐齊附</hi>
梁元帝承聖元年冬十月戊申湘東王執湘州刺<lb/>
史王琳於殿中殺其副將殷宴琳本會稽兵家其<lb/>
姊妹皆入王宫故琳少在王左右琳好勇王以為<lb/>
將帥琳傾身下士所得賞賜不以入家麾下萬人<lb/>
多江淮羣盗從王僧辯平矦景與杜龕功居第一<lb/>
在建康恃寵縱暴僧辯不能禁僧辯以宫殿之燒<lb/>
<pb n="KR2c0001_SBCK_024-42b"/>
恐得罪欲以琳塞責乃宻啟王請誅琳王以琳為<lb/>
湘州琳自疑及禍使長史陸納帥部曲赴湘州身<lb/>
詣江陵陳謝謂納等曰吾若不返子將安之咸曰<lb/>
請死之相泣而别至江陵王下琳吏辛酉以王子<lb/>
方略為湘州刺史又以廷尉黄羅漢為長史使與<lb/>
太舟卿張載至巴陵先據琳軍載有寵於王而御<lb/>
下峻刻荆州人疾之如讐羅漢等至琳軍陸納及<lb/>
士卒並哭不肯受命執羅漢及載王遣宦者陳旻<lb/>
往諭之納對旻刳載腹抽腸以繫馬足使繞而走<lb/>
腸盡氣絶又臠割出其心向之抃舞焚其餘骨以<lb/>
黄羅漢清謹而免之納與諸將引兵襲湘州時州<lb/>
<pb n="KR2c0001_SBCK_024-43a"/>
中無主納遂據之　十一月湘東王即皇帝位<lb/>
於江陵　陸納襲擊衡州刺史丁道貴於渌口破<lb/>
之道貴犇零陵其衆悉降於納上聞之遣使徴司<lb/>
徒王僧辯右衛將軍杜崱平北將軍裴之横與宜<lb/>
豐矦循共討納循軍巴陵以待之<lb/>
二年春三月陸納遣其將吳藏潘烏黒李賢明等<lb/>
下據車輪王僧辯至巴陵宜豐矦循讓都督於僧<lb/>
辯僧辯弗受上乃以僧辯循為東西都督夏四月<lb/>
丙申僧辯軍于車輪　陸納夾岸為城以拒王僧<lb/>
辯納士卒皆百戰之餘僧辯憚之不敢輕進稍作<lb/>
連城以逼之納以僧辯為怯不設備五月甲子僧<lb/>
<pb n="KR2c0001_SBCK_024-43b"/>
辯命諸軍水陸齊進急攻之僧辯親執旗鼓宜豐<lb/>
矦循身受矢石拔其二城納衆大敗步走保長沙<lb/>
　　六月上遣使送王琳令說諭陸納乙未琳至<lb/>
長沙僧辯使送示之納衆悉拜且泣使謂僧辯曰<lb/>
朝廷若赦王郎乞聽入城僧辯不許復送江陵陸<lb/>
灋和求救不已上欲召長沙兵恐失陸納乃復遣<lb/>
琳許其入城琳既入納遂降湘州平上復琳官爵<lb/>
　　秋八月以湘州刺史王琳爲衡州刺史<lb/>
三年夏五月乙巳以王琳爲廣州刺史上以琳部<lb/>
衆彊盛又得衆心故欲逺之琳與主書廣漢李膺<lb/>
厚善私謂膺曰琳小人也䝉官拔擢至此今天下<lb/>
<pb n="KR2c0001_SBCK_024-44a"/>
未定遷琳嶺南如有不虞安得琳力竊揆官意不<lb/>
過疑琳琳分望有限豈與官爭為帝乎何不以琳<lb/>
為雍州刺史鎮武寧琳自放兵作田為國禦捍膺<lb/>
然其言而弗敢啟　冬十一月魏師圍江陵帝<lb/>
徴廣州刺史王琳為湘州刺史使引兵入援王琳<lb/>
軍至長沙鎮南府長史裴政間道先報江陵為魏<lb/>
人所獲臺城䧟帝為魏人所殺<hi>氏亂亡事見梁</hi>
敬帝紹㤗元年春正月梁王詧即皇帝位於江陵<lb/>
以莫勇為武州刺史魏永壽為巴州刺史　湘州<lb/>
刺史王琳將兵自小桂北下至蒸城聞江陵已䧟<lb/>
為世祖發哀三軍縞素遣别將矦平帥舟師攻後<lb/>
<pb n="KR2c0001_SBCK_024-44b"/>
梁琳屯兵長沙傳檄州郡為進取之計長沙王韶<lb/>
及上㳺諸將皆推琳為盟主　二月矦平攻後<lb/>
梁巴武二州故劉棻主帥趙朗殺宋文徹以邵陵<lb/>
歸于王琳　夏五月庚辰矦平等擒莫勇魏永<lb/>
壽江陵之䧟也永嘉王莊生七年矣尼灋慕匿之<lb/>
王琳迎莊送之建康　秋八月辛巳王琳自蒸<lb/>
城還長沙　冬十月以王琳為車騎將軍開府<lb/>
儀同三司　十二月以陳霸先從子曇朗及永<lb/>
嘉王莊為質於齊<hi>氏亂亡事見梁</hi>
太平元年春二月後梁主擊矦平於公安平與長<lb/>
沙王韶引兵還長沙王琳遣平鎮巴州　夏五<lb/>
<pb n="KR2c0001_SBCK_024-45a"/>
月矦平頻破後梁軍以王琳兵威不接更不受指<lb/>
麾琳遣將討之平殺巴州助防吕旬收其衆犇江<lb/>
州矦瑱與之結為兄弟琳軍勢益衰乙丑遣使奉<lb/>
表詣齊并獻馴象江陵之䧟也琳妻蔡氏世子毅<lb/>
皆沒于魏琳又獻欵于魏以求妻子亦稱臣于梁<lb/>
　　秋七月魏太師泰遣安州長史鉗耳康買使<lb/>
于王琳琳遣長史席豁報之且請歸世祖及愍懐<lb/>
太子之柩泰許之　八月魏以王琳為大將軍<lb/>
長沙郡公　九月甲子王琳以舟師襲江夏冬<lb/>
十月壬申豐城矦泰以州降之　十一月辛丑<lb/>
豐城矦泰犇齊齊以為永州刺史詔徴王琳為司<lb/>
<pb n="KR2c0001_SBCK_024-45b"/>
空琳辭不至留其將潘純陀監郢州身還長沙魏<lb/>
人歸其妻子<lb/>
陳髙祖永定元年春正月詔以王琳為司空驃騎<lb/>
大將軍　三月甲辰以司空王琳為湘郢二州<lb/>
刺史　夏五月王琳既不就徴大治舟艦將攻<lb/>
陳霸先六月戊寅霸先以開府儀同三司矦安都<lb/>
為西道都督周文育為南道都督將舟師二萬㑹<lb/>
武昌以擊之　秋八月丁卯周人歸梁世祖柩<lb/>
及諸將家屬千餘人於王琳　冬十月梁敬帝<lb/>
禪位于陳　矦安都至武昌王琳將樊猛棄城走<lb/>
周文育自豫章㑹之安都聞上受禪歎曰吾今兹<lb/>
<pb n="KR2c0001_SBCK_024-46a"/>
必敗戰無名矣時兩將俱行不相統攝部下交爭<lb/>
稍不相平軍至郢州琳將潘純陀於城中遥射官<lb/>
軍安都怒進軍圍之未克而王琳至弇口安都乃<lb/>
釋郢州悉衆詣沌口留沈泰一軍守漢曲安都遇<lb/>
風不得進琳據東岸安都等據西岸相持數日乃<lb/>
合戰安都等大敗安都文育及禆將徐敬成周鐡<lb/>
虎程靈洗皆為琳所擒沈泰引軍犇歸琳引見諸<lb/>
將與語周鐵虎辭氣不屈琳殺鐵虎而囚安都等<lb/>
總以一長鏁繫之置琳所坐䑽下令所親宦者王<lb/>
子晉掌視之琳乃移湘州軍府就郢城又遣其將<lb/>
樊猛襲據江州<lb/>
<pb n="KR2c0001_SBCK_024-46b"/>
二年春正月王琳引兵下至湓城屯於白水浦帶<lb/>
甲十萬琳以北江州刺史魯悉達為鎮北將軍上<lb/>
亦以悉達為征西將軍各送鼓吹女樂悉達兩受<lb/>
之遷延顧望皆不就上遣安西將軍沈泰襲之不<lb/>
克琳欲引軍東下而悉達制其中流琳遣使說誘<lb/>
終不從己亥琳遣記室宗虩求援於齊且請納梁<lb/>
永嘉王莊以主梁祀　三月齊發兵援送梁永<lb/>
嘉王莊於江南冊拜王琳為梁丞相都督中外諸<lb/>
軍録尚書事琳遣兄子叔寶帥所部十州刺史子<lb/>
弟赴鄴琳奉莊即皇帝位改元天啟追諡建安公<lb/>
淵明曰閔皇帝莊以琳為侍中大將軍中書監餘<lb/>
<pb n="KR2c0001_SBCK_024-47a"/>
依齊朝之命　夏六月己巳詔司空矦瑱領軍<lb/>
將軍徐度帥舟師為前軍以討王琳　秋七月<lb/>
戊戌上幸石頭送矦瑱等　甲辰上遣吏部尚書<lb/>
謝哲往諭王琳哲朏之孫也　八月謝哲返命<lb/>
王琳請還湘州詔追衆軍還癸未衆軍至自大雷<lb/>
　　冬十二月後梁主遣其大將軍王操將兵略<lb/>
取王琳之長沙武陵南平等郡<lb/>
三年春正月王琳召桂州刺史淳于量量雖與琳<lb/>
合而潜通於陳二月辛酉以量為開府儀同三司<lb/>
　　三月梁永嘉王莊至郢州遣使入貢于齊王<lb/>
琳遣其將雷文策襲後梁監利太守蔡大有殺之<lb/>
<pb n="KR2c0001_SBCK_024-47b"/>
　　夏六月丁酉上不豫丙午殂　冬十月王<lb/>
琳聞髙祖殂乃以少府卿吳郡孫瑒為郢州刺史<lb/>
總留任奉梁永嘉王莊出屯濡須口齊揚州道行<lb/>
臺慕容儼帥衆臨江為之聲援十一月乙卯琳冦<lb/>
大雷詔矦瑱矦安都及儀同徐度將兵禦之安州<lb/>
刺史吳明徹夜襲湓城琳遣巴陵太守任忠擊明<lb/>
徹大破之明徹僅以身免琳因引兵東下<lb/>
文帝天嘉元年春二月王琳至湘口矦瑱督諸軍<lb/>
出屯蕪湖相持百餘日東關春水稍長舟艦得通<lb/>
琳引合肥漅湖之衆舳艫相次而下軍勢甚盛瑱<lb/>
進軍虎檻洲琳亦出船列于江西隔洲而泊明日<lb/>
<pb n="KR2c0001_SBCK_024-48a"/>
合戰琳軍少却退保西岸及夕東北風大起吹其<lb/>
舟艦竝壊没于沙中浪大不得還浦及旦風靜琳<lb/>
入浦治船瑱等亦引軍退入蕪湖周人聞琳東下<lb/>
遣都督荆襄等五十二州諸軍事荆州刺史史寧<lb/>
將兵數萬乗虚襲郢州孫瑒嬰城自守琳聞之恐<lb/>
其衆潰乃帥舟師東下去蕪湖十里而泊擊柝聞<lb/>
於陳軍齊儀同三司劉伯球將兵萬餘人助琳水<lb/>
戰行臺慕容恃徳之子子㑹將鐡騎二千屯蕪湖<lb/>
西岸為之聲勢丙申瑱令軍中晨炊蓐食以待之<lb/>
時西南風急琳自謂得天助引兵直趣建業瑱等<lb/>
徐出蕪湖躡其後西南風翻為瑱用琳擲火炬以<lb/>
<pb n="KR2c0001_SBCK_024-48b"/>
燒陳船皆反燒其船瑱發拍以擊琳艦又以牛皮<lb/>
冐䝉衝小船以觸其艦并鎔鐵灑之琳軍大敗軍<lb/>
士溺死者什二三餘皆棄船登岸走為陳軍所殺<lb/>
殆盡齊步騎在西岸者自相蹂踐並䧟于蘆荻泥<lb/>
淖中騎皆棄馬脫走得免者什二三擒劉伯球慕<lb/>
容子㑹斬獲萬計盡收梁齊軍資器械琳乗舴艋<lb/>
冐陳走至湓城欲收合離散衆無附者乃與妻妾<lb/>
左右十餘人犇齊先是琳使侍中袁泌御史中丞<lb/>
劉仲威侍衛永嘉王莊及敗左右皆散泌以輕舟<lb/>
送莊達于齊境拜辤而還遂來降仲威奉莊犇齊<lb/>
泌昻之子也樊猛及其兄毅帥部曲來降　周軍<lb/>
<pb n="KR2c0001_SBCK_024-49a"/>
𥘉至郢州孫瑒士卒皆死戰周人不能克既而聞<lb/>
王琳敗陳兵將至乃解圍去瑒遣使舉中流之地<lb/>
來降<lb/>
二年春正月齊主使王琳出合肥召募傖楚更圖<lb/>
進取合州刺史裴景徽琳兄珉之壻也請以私屬<lb/>
為鄉導齊主使琳與行臺左丞盧潜將兵赴之琳<lb/>
沈吟不决景徽恐事泄挺身犇齊齊主以琳為驃<lb/>
騎大將軍開府儀同三司揚州刺史鎮壽陽<lb/>
三年春閏二月齊揚州刺史行臺王琳數欲南侵<lb/>
尚書盧潜以為時事未可上遣移書壽陽欲與齊<lb/>
和親潜以其書奏齊朝仍上啟且請息兵齊主許<lb/>
<pb n="KR2c0001_SBCK_024-49b"/>
之遣散騎常侍崔瞻來聘且歸南康愍王曇朗之<lb/>
䘮琳由是與潜有隙更相表列齊主徴琳赴鄴以<lb/>
潜為揚州刺史領行臺尚書瞻㥄之子也　秋<lb/>
七月上遣使聘齊　冬十一月丁丑齊遣兼散<lb/>
騎常侍封孝琰來聘<lb/>
四年夏六月乙卯齊主使兼散騎常侍崔子武來<lb/>
聘<lb/>
五年夏四月辛卯齊主使兼散騎常侍皇甫亮來<lb/>
聘　冬十一月戊戌齊主使兼散騎常侍劉逖<lb/>
六年夏六月己巳齊主使兼散騎常侍王季髙<lb/>
　　　　來聘<lb/>
<pb n="KR2c0001_SBCK_024-50a"/>
天康元年夏六月齊遣兼散騎常侍韋道儒來聘<lb/>
臨海王光大元年夏四月癸丑齊遣散騎常侍司<lb/>
馬㓜之來聘<lb/>
二年春正月癸亥齊主使兼散騎常侍鄭大護來<lb/>
聘<lb/>
宣帝太建二年春正月戊申齊使兼散騎常侍裴<lb/>
讞之來聘　冬十月齊以梁永嘉王莊爲開府<lb/>
儀同三司梁王許以興復竟不果及齊亡莊憤邑<lb/>
卒於鄴<lb/>
三年春正月丁巳齊使兼散騎常侍劉環儁來聘<lb/>
　　夏四月齊遣使來聘<lb/>
<pb n="KR2c0001_SBCK_024-50b"/>
五年春三月帝謀伐齊公卿各有異同唯鎮前將<lb/>
軍吳明徹决䇿請行帝謂公卿曰朕意已决卿可<lb/>
共舉元帥衆議以中權將軍淳于量位重共署推<lb/>
之尚書左僕射徐陵獨曰吳明徹家在淮左悉彼<lb/>
風俗將略人才當今亦無過者都官尚書河東裴<lb/>
忌曰臣同徐僕射陵應聲曰非但明徹良將裴忌<lb/>
即良副也壬午分命衆軍以明徹都督征討諸軍<lb/>
事忌監軍事統衆十萬伐齊明徹出秦郡都督黄<lb/>
灋氍出歴陽　夏四月齊人於秦郡置秦州州<lb/>
前江浦通涂水齊人以大木為柵於水中辛亥吳<lb/>
明徹遣豫章内史程文季將驍勇拔其柵克之文<lb/>
<pb n="KR2c0001_SBCK_024-51a"/>
季靈洗之子也齊人議禦陳師開府儀同三司王<lb/>
紘曰官軍比屢失利人情騷動若復出頓江淮恐<lb/>
北狄西冦乗弊而來則世事去矣莫若薄賦省徭<lb/>
息民養士使朝廷恊睦遐邇歸心天下皆當肅清<lb/>
豈直陳氏而已不從遣軍救歴陽庚申黄灋氍擊<lb/>
破之又遣開府儀同三司尉破胡長孫洪略救秦<lb/>
州趙彦深私問計於祕書監源文宗曰吳賊侏張<lb/>
遂至於此弟往為秦涇刺史悉江淮間情事今何<lb/>
術以禦之文宗曰朝廷精兵必不肯多付諸將數<lb/>
千已下適足為吳人之餌尉破胡人品王之所知<lb/>
敗績之事匪朝伊夕國家待遇淮南失之同於蒿<lb/>
<pb n="KR2c0001_SBCK_024-51b"/>
箭如文宗計者不過專委王琳招募淮南三四萬<lb/>
人風俗相通能得死力兼令舊將將兵屯於淮北<lb/>
足以固守且琳之於頊必不肯北面事之明矣竊<lb/>
謂此計之上者若不推赤心於琳更遣餘人掣肘<lb/>
復成速禍彌不可為彦深歎曰弟此䇿誠足制勝<lb/>
千里但口舌爭之十日已不見從時事至此安可<lb/>
盡言因相顧流涕文宗名彪以字行子恭之子也<lb/>
文宗子師為左外兵郎中攝祠部嘗白髙阿那肱<lb/>
龍見當雩阿那肱驚曰何處龍見其色如何師曰<lb/>
龍星初見禮當雩祭非真龍也阿那肱怒曰漢兒<lb/>
多事彊知星宿遂不祭師出竊歎曰禮既廢矣齊<lb/>
<pb n="KR2c0001_SBCK_024-52a"/>
能久乎齊師選長大有膂力者為前隊號蒼頭犀<lb/>
角大力其鋒甚銳又有西域胡善射弦無虚發衆<lb/>
軍尤憚之辛酉戰于吕梁將戰吳明徹謂巴山太<lb/>
守蕭摩訶曰若殪此胡則彼軍奪氣君才不减關<lb/>
羽矣摩訶曰願示其狀當為公取之明徹乃召降<lb/>
人有識胡者使指示之自酌酒以飲摩訶摩訶飲<lb/>
畢馳馬衝齊軍胡挺身出陳前十餘步彀弓未發<lb/>
摩訶遥擲銑鋧正中其額應手而仆齊軍大力十<lb/>
餘人出戰摩訶又斬之於是齊軍大敗尉破胡走<lb/>
長孫洪略戰死破胡之出師也齊人使侍中王琳<lb/>
與之俱琳謂破胡曰吳兵甚銳宜以長䇿制之慎<lb/>
<pb n="KR2c0001_SBCK_024-52b"/>
勿輕鬬破胡不從而敗琳單騎僅免還至彭城齊<lb/>
人即使之赴壽陽召募以拒陳師復以盧潜為揚<lb/>
州道行臺尚書甲子南譙太守徐槾克石梁城五<lb/>
月己巳瓦梁城降癸酉陽平郡降甲戌徐槾克廬<lb/>
江城歴陽窮蹙乞降黄灋氍緩之則又拒守灋氍<lb/>
怒帥卒急攻丙子克之盡殺戍卒進軍合肥合肥<lb/>
望旗請降灋氍禁侵掠撫勞戌卒與之盟而縱之<lb/>
　己卯齊北髙唐郡降辛巳詔南豫州刺史黄灋<lb/>
氍徙鎮歴陽乙酉南齊昌太守黄詠克齊昌外城<lb/>
丙戌廬陵内史任忠軍于東關克其東西二城進<lb/>
克蘄城戊子又克譙郡城秦州城降癸巳瓜步胡<lb/>
<pb n="KR2c0001_SBCK_024-53a"/>
墅二城降　六月庚子郢州刺吏李綜克灄口<lb/>
城乙巳任忠克合州外城庚戌淮陽沐陽郡並棄<lb/>
城走　癸丑程文季攻齊涇州拔之乙卯宣毅司<lb/>
馬湛陀克新蔡城　癸亥黄灋氍克合州吳明徹<lb/>
進攻仁州甲子克之　秋七月戊辰齊遣尚書<lb/>
左丞陸騫將兵二萬救齊昌出自巴蘄遇西陽太<lb/>
守汝南周炅炅留羸弱設疑兵以當之身率精銳<lb/>
由間道邀其後大破之己巳征北大將軍吳明徹<lb/>
軍至峽口克其北岸城南岸守者棄城走周炅克<lb/>
巴州淮北絳城及榖陽士民並殺其戍主以城降<lb/>
齊巴陵王王琳與楊州刺史王貴顯保壽陽外郭<lb/>
<pb n="KR2c0001_SBCK_024-53b"/>
吳明徹以琳初入衆心未固丙戌乗夜攻之城潰<lb/>
齊兵退據相國城及金城八月乙未山陽城降壬<lb/>
寅盱眙城降壬子戎昭將軍徐敬辯克海安城青<lb/>
州東海城降戊午平固矦敬㤗等克晉州九月甲<lb/>
子陽平城降壬申髙陽太守沈善慶克馬頭城甲<lb/>
戌齊安城降丙子左衛將軍樊毅克廣陵楚子城<lb/>
　　冬十月吳明徹攻壽陽堰肥水以灌城城中<lb/>
多病腫泄死者什六七齊行臺右僕射琅邪皮景<lb/>
和等救壽陽以尉破胡新敗怯懦不敢前屯於淮<lb/>
口敕使屢促之然始度淮衆數十萬去壽陽三十<lb/>
里頓軍不進諸將皆懼曰堅城未拔大援在近將<lb/>
<pb n="KR2c0001_SBCK_024-54a"/>
若之何明徹曰兵貴神速而彼結營不進自挫其<lb/>
鋒吾知其不敢戰明矣乙巳躬擐甲胄四面疾攻<lb/>
一鼓拔之生擒王琳王貴顯盧潜及扶風王可朱<lb/>
渾道裕尚書左丞李騊駼送建康景和北遁盡收<lb/>
其駝馬輜重琳體貌閑雅喜怒不形於色彊記内<lb/>
敏軍府佐吏千數皆能識其姓名刑罰不濫輕財<lb/>
愛士得將卒心雖失地流寓在鄴齊人皆重其忠<lb/>
義及被擒故麾下將卒多在明徹軍中見者皆<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>
欷不能仰視争為請命及致資給明徹恐其為變<lb/>
遣使追斬之於壽陽東二十里哭者聲如雷有一<lb/>
叟以酒脯來祭哭盡哀收其血而去田夫野老知<lb/>
<pb n="KR2c0001_SBCK_024-54b"/>
與不知聞者莫不流涕齊穆提婆韓長鸞聞壽陽<lb/>
䧟握槊不輟曰本是彼物從其取去齊主聞之頗<lb/>
以為憂提婆等曰假使國家盡失黄河以南猶可<lb/>
作一龜兹國更可憐人生如寄唯當行樂何用愁<lb/>
為左右嬖臣因共賛和之帝即大喜酣飲鼓舞仍<lb/>
使於黎陽臨河築城戍丁未齊遣兵萬人至頴口<lb/>
樊毅擊走之辛亥遣兵援蒼陵又破之齊主以皮<lb/>
景和全軍而還賞之除尚書令丙辰詔以壽陽復<lb/>
為豫州以黄城為司州以明徹為都督豫合等六<lb/>
州諸軍事車騎大將軍豫州刺史遣謁者蕭淳風<lb/>
就壽陽冊命於城南設壇士卒二十萬陳旗鼔戈<lb/>
<pb n="KR2c0001_SBCK_024-55a"/>
甲明徹登壇拜受成禮而退將卒榮之上置酒舉<lb/>
杯屬徐陵曰賞卿知人陵避席曰定䇿聖衷非臣<lb/>
力也以黄灋氍為征西大將軍合州刺史戊午湛<lb/>
陀克齊昌城十一月甲戌淮隂城降庚辰威虜將<lb/>
軍劉桃枝克朐山城辛巳樊毅克濟隂城己丑魯<lb/>
廣達攻濟南徐州克之以廣達為北徐州刺史鎮<lb/>
其地齊北徐州民多起兵以應陳逼其州城祖班<lb/>
命不閉城門禁人不得出衢路城中寂然反者不<lb/>
測其故疑人走城空不設備班忽令鼓譟震天反<lb/>
者皆驚走既而復結陳向城班令録事叅軍王君<lb/>
植將兵拒之自乗馬臨陳左右射反者先聞其盲<lb/>
<pb n="KR2c0001_SBCK_024-55b"/>
謂其必不能出忽見之大驚穆提婆欲令城䧟不<lb/>
遣援兵班且戰且守十餘日反者竟散走詔懸王<lb/>
琳首於建康市故吏梁驃騎倉曹叅軍朱瑒致書<lb/>
徐陵求其首曰竊以典午將滅徐廣為晉家遺老<lb/>
當塗已謝馬孚稱魏室忠臣梁故建寧公琳當離<lb/>
亂之辰總方伯之任天厭梁徳尚思匡繼徒藴包<lb/>
胥之志終遘萇弘之眚至使身没九泉頭行千里<lb/>
伏惟聖恩博厚明詔爰發赦王經之哭許田横之<lb/>
葬不使壽春城下唯傳報葛之人滄洲島上獨有<lb/>
悲田之客陵為之啟上十二月壬辰朔詔琳首皆<lb/>
還其親屬瑒瘞琳於八公山側義故㑹葬者數千<lb/>
<pb n="KR2c0001_SBCK_024-56a"/>
人瑒間道犇齊别議迎葬尋有壽陽人茅智勝等<lb/>
五人宻送其柩於鄴齊贈琳開府儀同三司録尚<lb/>
書事謚曰忠武王給輼輬車以葬之<lb/>
　　　齊顯祖狂暴<hi>常山王篡立附</hi>
梁敬帝紹㤗元年　初齊平秦王歸彦幼孤髙祖<lb/>
令清河昭武王岳養之岳情禮甚薄歸彦心銜之<lb/>
及顯祖即位歸彦為領軍大將軍大被寵遇岳謂<lb/>
其徳已更倚賴之岳屢將兵立功有威名而性豪<lb/>
侈好酒色起第於城南㕔事後開巷歸彦譛之於<lb/>
帝曰清河僣擬宫禁制為永巷但無闕耳帝由是<lb/>
惡之帝納倡婦薛氏於後宫岳先嘗因其姊迎之<lb/>
<pb n="KR2c0001_SBCK_024-56b"/>
至第帝夜逰於薛氏家其姊爲父乞司徒帝大怒<lb/>
縣其姊鋸殺之讓岳以姦岳不服帝益怒十一月<lb/>
乙亥使歸彦鴆岳岳自訴無罪歸彦曰飲之則家<lb/>
全飲之而卒葬贈如禮薛嬪有寵於帝久之帝忽<lb/>
思其與岳通無故斬首藏之於懐出東山宴飲勸<lb/>
酬始合忽探出其首投於柈上支解其尸弄其髀<lb/>
爲琵琶一座大驚帝方收取對之流涕曰佳人難<lb/>
再得載尸以出被髮步哭而隨之<lb/>
太平元年齊發丁匠三十餘萬修廣三臺宫殿齊<lb/>
顯祖之初立也留心政術務存簡靖坦於任使人<lb/>
得盡力又能以灋馭下或有違犯不容勳戚内外<lb/>
<pb n="KR2c0001_SBCK_024-57a"/>
莫不肅然至於軍國機䇿獨决懐抱每臨行陳親<lb/>
當矢石所向有功數年之後漸以功業自矜遂嗜<lb/>
酒淫泆肆行狂暴或身自歌舞盡日通宵或散髮<lb/>
胡服雜衣錦綵或袒露形體塗傅粉黛或乗牛驢<lb/>
槖駞白象不施鞍勒或令崔季舒劉桃枝負之而<lb/>
行擔胡鼓拍之勳戚之第朝夕臨幸㳺行市里街<lb/>
坐巷宿或盛夏日中暴身或隆冬去衣馳走從者<lb/>
不堪帝居之自若三䑓構木髙二十七丈兩棟<lb/>
相距二百餘尺工匠危怯皆繫䋲自防帝登脊疾<lb/>
走殊無怖畏時復雅儛折旋中節傍人見者莫不<lb/>
寒心嘗於道上問婦人曰天子何如曰顛顛癡癡<lb/>
<pb n="KR2c0001_SBCK_024-57b"/>
何成天子帝殺之婁太后以帝酒狂舉杖擊之曰<lb/>
如此父生如此兒帝曰即當嫁此老母與胡太后<lb/>
大怒遂不言笑帝欲太后笑自匍匐以身舉牀墜<lb/>
太后於地頗有所傷既醒大慙恨使積柴熾火欲<lb/>
入其中太后驚懼親自持挽彊為之笑曰曏汝醉<lb/>
耳帝乃設地席命平秦王歸彦執杖口自責數脫<lb/>
背就罰謂歸彦曰杖不出血當斬汝太后前自抱<lb/>
之帝流涕苦請乃笞脚五十然後衣冠拜謝悲不<lb/>
自勝因是戒酒一旬又復如初帝幸李后家以鳴<lb/>
鏑射后母崔氏罵曰吾醉時尚不識太后老婢何<lb/>
事馬鞭亂擊一百有餘雖以楊愔為宰相使進厠<lb/>
<pb n="KR2c0001_SBCK_024-58a"/>
籌以馬鞭鞭其背流血浹袍嘗欲以小刀剺其腹<lb/>
崔季舒託俳言曰老小公子惡戯因掣刀去之又<lb/>
置愔於棺中載以轜車又嘗持槊走馬以擬左丞<lb/>
相斛律金之胷者三金立不動乃賜帛千段髙氏<lb/>
婦女不問親踈多與之亂或以賜左右又多方苦<lb/>
辱之彭城王浟太妃爾朱氏魏敬宗之后也帝欲<lb/>
蒸之不從手刄殺之故魏樂安王元昻李后之姊<lb/>
壻也其妻有色帝數幸之欲納為昭儀召昻令伏<lb/>
以鳴鏑射之百餘下凝血垂將一石竟至於死后<lb/>
啼不食乞讓位於姊太后又以為言帝乃止又嘗<lb/>
於衆中召都督韓哲無罪斬之作大鑊長鋸剉碓<lb/>
<pb n="KR2c0001_SBCK_024-58b"/>
之屬陳之於庭每醉輒手殺人以為戲樂所殺者<lb/>
多令支解或焚之於火或投之於水楊愔乃簡鄴<lb/>
下死囚置之仗内謂之供御囚帝欲殺人輒執以<lb/>
應命三月不殺則宥之開府參軍裴謂之上書極<lb/>
諫帝謂楊愔曰此愚人何敢如是對曰彼欲陛下<lb/>
殺之以成名於後世耳帝曰小人我且不殺爾焉<lb/>
得名帝與左右飲曰樂哉都督王紘曰有大樂亦<lb/>
有大苦帝曰何謂也對曰長夜之飲不寤國亡身<lb/>
隕所謂大苦帝縛紘欲斬之思其有救世宗之功<lb/>
乃捨之帝逰宴東山以關隴未平投盃震怒召魏<lb/>
收於前立為詔書宣示逺近將事西行魏人震恐<lb/>
<pb n="KR2c0001_SBCK_024-59a"/>
常為度隴之計然實未行一日泣謂羣臣曰黒獺<lb/>
不受我命奈何都督劉桃枝曰臣得三千騎請就<lb/>
長安擒之以來帝壯之賜帛千匹趙道徳進曰東<lb/>
西兩國彊弱力均彼可擒之以來此亦可擒之以<lb/>
往桃枝妄言應誅陛下奈何濫賞帝曰道徳言是<lb/>
囬絹賜之帝乗馬欲下峻岸入于漳道徳攬轡回<lb/>
之帝怒將斬之道徳曰臣死不恨當於地下啟先<lb/>
帝論此兒酣酗顛狂不可敎訓帝黙然而止它日<lb/>
帝謂道徳曰我飲酒過須痛杖我道徳抶之帝走<lb/>
道徳逐之曰何物人為此舉止典御丞李集面諫<lb/>
比帝於桀紂帝令縛置流中沈没久之復令引出<lb/>
<pb n="KR2c0001_SBCK_024-59b"/>
謂曰吾何如桀紂集曰向來彌不及矣帝又令沈<lb/>
之引出更問如此數四集對如初帝大笑曰天下<lb/>
有如此癡人方知龍逢比干未是俊物遂釋之頃<lb/>
之又被引入見似有所諫帝令將出要斬其或斬<lb/>
或赦莫能測焉内外<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>
                    <graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>各懐怨毒而素能黙識<lb/>
彊記加以嚴斷羣下戰慄不敢為非又能委政楊<lb/>
愔愔總攝機衡百度修敕故時人皆言主昏於上<lb/>
政清於下　秋八月庚申齊主將西巡百官辭<lb/>
於紫陌帝使矟騎圍之曰我舉鞭即殺之日晏帝<lb/>
醉不能起黄門郎是連子暢曰陛下如此羣臣不<lb/>
勝忍怖帝曰大怖邪若然勿殺遂如晉陽　冬<lb/>
<pb n="KR2c0001_SBCK_024-60a"/>
十二月齊自西河總秦戍築長城東至於海前後<lb/>
所築東西凢三千餘里<lb/>
陳髙祖永定元年秋七月河南北大蝗齊主問魏<lb/>
郡丞崔叔瓉曰何故致蝗對曰五行志土功不時<lb/>
蝗蟲為災今外築長城内興三臺殆以此乎齊主<lb/>
大怒使左右敺之擢其髮以溷沃其頭曵足以出<lb/>
叔瓉季舒之兄也　初齊有術士言亡髙者黒衣<lb/>
故髙祖每出不欲見沙門顯祖在晉陽問左右何<lb/>
物最黑對曰無過於漆帝以上黨王渙於兄弟第<lb/>
七使庫直都督破六韓伯昇之鄴徴渙渙至紫陌<lb/>
橋殺伯昇而逃浮河南度至濟州為人所執送鄴<lb/>
<pb n="KR2c0001_SBCK_024-60b"/>
帝之為太原公也與永安王浚偕見世宗帝有時<lb/>
洟出浚責帝左右曰何不為二兄拭鼻帝心銜之<lb/>
及即位浚為青州刺史聰明矜恕吏民恱之浚以<lb/>
帝嗜酒私謂親近曰二兄因酒敗徳朝臣無敢諫<lb/>
者大敵未滅吾甚以為憂欲乘驛至鄴面諫不知<lb/>
用吾言不或宻以白帝帝益銜之浚入朝從幸東<lb/>
山帝裸裎為樂浚進諫曰此非人主所宜帝不恱<lb/>
浚又於屏處石楊愔譏其不諌帝時不欲大臣與<lb/>
諸王交通愔懼奏之帝大怒曰小人由來難忍遂<lb/>
罷酒還宫浚尋還州又上書切諫詔徴浚浚懼禍<lb/>
謝疾不至帝遣馳驛收浚老㓜泣送者數千人至<lb/>
<pb n="KR2c0001_SBCK_024-61a"/>
鄴與上黨王渙皆盛以鐡籠寘於北城地牢飲食<lb/>
溲穢共在一所<lb/>
二年冬十一月齊三臺成更名銅爵曰金鳯金虎<lb/>
曰聖應氷井曰崇光甲午齊主至鄴大赦齊主遊<lb/>
三䑓戲以槊刺都督尉子輝應手而斃常山王演<lb/>
以帝沈湎憂憤形於顔色帝覺之謂曰但令汝在<lb/>
我何為不縱樂演唯啼泣拜伏竟無所言帝亦大<lb/>
悲抵盃於地曰汝似嫌我如是自今敢進酒者斬<lb/>
之因取所御盃盡壊棄未㡬沈湎益甚或於諸貴<lb/>
戚家角力批拉不限貴賤唯演至則内外肅然演<lb/>
又宻撰事條將諫其友王晞以為不可演不從因<lb/>
<pb n="KR2c0001_SBCK_024-61b"/>
間極言遂逢大怒演性頗嚴尚書郎中剖斷有失<lb/>
輙加捶楚令史姦慝即考竟帝乃立演於前以刀<lb/>
鐶擬脅召被演罰者臨以白刄求演之短咸無所<lb/>
陳乃釋之晞昕之弟也帝疑演假辭於晞以諫欲<lb/>
殺之王私謂晞曰王博士明日當作一條事為欲<lb/>
相活亦圗自全宜深體勿怪乃於衆中杖晞二十<lb/>
帝尋發怒聞晞得杖以故不殺髠鞭配甲坊居三<lb/>
年演又因諫争被敺撻閉口不食太后日夜涕泣<lb/>
帝不知所為曰儻小兒死奈我老母何於是數往<lb/>
問演疾謂曰努力彊食當以王晞還汝乃釋晞令<lb/>
詣演演抱晞曰吾氣息惙然恐不復相見晞流涕<lb/>
<pb n="KR2c0001_SBCK_024-62a"/>
曰天道神明豈令殿下遂斃此舍至尊親爲人兄<lb/>
尊爲人主安可與計殿下不食太后亦不食殿下<lb/>
縱不自惜獨不念太后乎言未卒演彊坐而飯晞<lb/>
由是得免徒還爲王友及演録尚書事除官者皆<lb/>
詣演謝去必辭晞言於演曰受爵天朝拜恩私第<lb/>
自古以爲不可宜一切約絶演從之久之演從容<lb/>
謂晞曰主上起居不恒卿宜耳目所具吾豈可以<lb/>
前逢一怒遂爾結舌卿宜爲撰諫草吾當伺便極<lb/>
諫晞遂條十餘事以呈因謂演曰今朝廷所恃者<lb/>
唯殿下乃欲學匹夫耿介輕一朝之命狂藥令人<lb/>
不自覺刀箭豈復議親踈一旦禍出理外將奈殿<lb/>
<pb n="KR2c0001_SBCK_024-62b"/>
下家業何奈皇太后何演欷<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>不自勝曰乃至是<lb/>
乎明日見晞曰吾長夜久思今遂息意即命火對<lb/>
晞焚之後復承間苦諫帝使力士反接拔白刃注<lb/>
頸罵曰小子何知是誰教汝演曰天下噤口非臣<lb/>
誰敢有言帝趣杖亂捶之數十㑹醉卧得解帝䙝<lb/>
黷之逰遍於宗戚所往留連唯至常山第多無適<lb/>
而去尚書左僕射崔暹屢諫演謂暹曰今太后不<lb/>
敢致言吾兄弟杜口僕射獨能犯顔内外深相感<lb/>
愧太子殷自幼温裕開朗禮士好學關覧時政甚<lb/>
有美名帝常嫌太子得漢家性質不似我欲廢之<lb/>
帝登金鳯臺召太子使手刄囚太子惻然有難色<lb/>
<pb n="KR2c0001_SBCK_024-63a"/>
再三不斷其首帝大怒親以馬鞭捶之太子由是<lb/>
氣悸語吃精神昬擾帝因酣宴屢云太子性懦社<lb/>
稷事重終當傳位常山太子少傅魏收謂楊愔曰<lb/>
太子國之根本不可動揺至尊三爵之後每言傳<lb/>
位常山令臣下疑貳若其實也當决行之此言非<lb/>
所以為戯恐徒使國家不安愔以收言白帝帝乃<lb/>
止帝既殘忍有司計囚莫不嚴酷或燒犁耳使立<lb/>
其上或燒車釭使以臂貫之既不勝苦皆至誣服<lb/>
唯三公郎中武彊蘇瓊厯職中外所至皆以寛平<lb/>
為治時趙州及清河屢有人告謀反者前後皆付<lb/>
瓊推檢事多申雪尚書崔昻謂瓊曰若欲立功名<lb/>
<pb n="KR2c0001_SBCK_024-63b"/>
當更思餘理數雪反逆身命何輕瓊正色曰所雪<lb/>
者寃枉耳不縱反逆也昻大慙帝怒臨漳令嵇曄<lb/>
舍人李文師以賜臣下為奴中書侍郎彭城鄭頥<lb/>
私誘祠部尚書王昕曰自古無朝士為奴者昕曰<lb/>
箕子為之奴頥以白帝曰王元景比陛下於紂帝<lb/>
銜之頃之帝與朝臣酣飲昕稱疾不至帝遣騎執<lb/>
之見方揺膝吟詠遂斬於殿前投尸漳水齊主北<lb/>
築長城南助蕭莊士馬死者以數十萬計重以脩<lb/>
築臺殿賜與無節府藏之積不足以供乃减百官<lb/>
之禄撤軍人常廩併省州郡縣鎮戍之職以節費<lb/>
用焉　十二月齊主如北城因視永安簡平王<lb/>
<pb n="KR2c0001_SBCK_024-64a"/>
浚上黨剛肅王涣於地牢帝臨穴謳歌令浚等和<lb/>
之浚等惶怖且悲不覺聲顫帝愴然為之下泣將<lb/>
赦之長廣王湛素與浚不睦進曰猛虎安可出穴<lb/>
帝黙然浚等聞之呼湛小字曰步落稽皇天見汝<lb/>
帝亦以浚與渙皆有雄略恐為後害乃自刺渙又<lb/>
使壯士劉桃枝就籠亂刺槊每下浚渙輙以手扯<lb/>
折之號哭呼天於是薪火亂投燒殺之填以土石<lb/>
後出之皮髮皆盡尸色如炭逺近為之痛憤<lb/>
三年春二月丙戌齊主於甘露寺禪居深觀唯軍<lb/>
國大事乃以聞尚書右僕射崔暹卒齊主幸其第<lb/>
哭之謂其妻李氏曰頗思暹乎對曰思之帝曰然<lb/>
<pb n="KR2c0001_SBCK_024-64b"/>
則自往省之因手斬其妻擲首牆外　夏閏四<lb/>
月齊髙徳政與楊愔同為相愔常忌之齊主酣飲<lb/>
徳政數彊諫齊主不恱謂左右曰髙徳政恒以精<lb/>
神凌逼人徳政懼稱疾欲自退帝謂楊愔曰我大<lb/>
憂徳政病對曰陛下若用為冀州刺史病當自差<lb/>
帝從之徳政見除書即起帝大怒召徳政謂曰聞<lb/>
爾病我為爾針親以小刀刺之血流霑地又使曵<lb/>
下斬去其足劉桃枝執刀不敢下帝責桃枝曰爾<lb/>
頭即墮地桃枝乃斬其足之三指帝怒不解囚徳<lb/>
政於門下其夜以氊輿送還家明旦徳政妻出珍<lb/>
寳滿四牀欲以寄人帝奄至其宅見之怒曰我内<lb/>
<pb n="KR2c0001_SBCK_024-65a"/>
府猶無是物詰其所從得皆諸元賂之遂曵出斬<lb/>
之妻出拜又斬之并其子伯堅　五月齊太史<lb/>
奏今年當除舊布新齊主問於特進彭城公元韶<lb/>
曰漢光武何故中興對曰為誅諸劉不盡於是齊<lb/>
主悉殺諸元厭之癸未誅始平公元世哲等二十<lb/>
五家囚韶等十九家韶幽於地牢絶食㗖衣袖而<lb/>
死　秋七月齊顯祖將如晉陽乃盡誅諸元或<lb/>
祖父為王或身嘗貴顯皆斬於東市其嬰兒投於<lb/>
空中承之以矟前後死者凢七百二十一人悉棄<lb/>
尸漳水剖魚者往往得人爪甲鄴下為之久不食<lb/>
魚使元黄頭與諸囚自金鳯臺各乗紙鴟以飛黄<lb/>
<pb n="KR2c0001_SBCK_024-65b"/>
頭獨能至紫陌乃墮仍付御史中丞畢義雲餓殺<lb/>
之唯開府儀同三司元蠻祠部郎中元文遥等數<lb/>
家獲免蠻繼之子常山王演之妃父文遥遵之五<lb/>
世孫也定襄令元景安䖍之玄孫也欲請改姓髙<lb/>
氏其從兄景皓曰安有棄其本宗而從人之姓者<lb/>
乎丈夫寧可玉碎何能瓦全景安以其言白帝帝<lb/>
收景皓誅之賜景安姓髙氏　齊顯祖嗜酒成疾<lb/>
不復能食自知不能久謂李后曰人生必有死何<lb/>
足致惜但憐正道尚幼人將奪之耳又謂常山王<lb/>
演曰奪則任汝慎勿殺也尚書令開封王楊愔領<lb/>
軍大將軍平秦王歸彦侍中廣漢燕子獻黄門侍<lb/>
<pb n="KR2c0001_SBCK_024-66a"/>
郎鄭頥皆受遺詔輔政冬十月甲午殂癸卯發喪<lb/>
羣臣號哭無下淚者唯楊愔涕泗嗚咽太子殷即<lb/>
位大赦庚戌尊皇太后為太皇太后皇后為皇太<lb/>
后　辛未齊顯祖之喪至鄴<lb/>
文帝天嘉元年齊髙陽王湜以滑稽便辟有寵於<lb/>
顯祖常在左右執杖以撻諸王太皇太后深銜之<lb/>
及顯祖殂湜有罪太皇太后杖之百餘正月癸亥<lb/>
卒　齊主自晉陽還至鄴　二月己亥齊以常<lb/>
山王演為太師録尚書事以長廣王湛為大司馬<lb/>
并省録尚書事　齊顯祖之喪常山王演居禁中<lb/>
䕶喪事婁太后欲立之而不果太子即位乃就朝<lb/>
<pb n="KR2c0001_SBCK_024-66b"/>
列以天子諒隂詔演居東館欲奏之事皆先咨决<lb/>
楊愔等以演與長廣王湛位地親逼恐不利於嗣<lb/>
主心忌之居頃之演出歸第自是詔敕多不關預<lb/>
或謂演曰鷙鳥離巢必有探卵之患今日王何宜<lb/>
屢出中山太守楊休之詣演演不見休之謂王友<lb/>
王晞曰昔周公朝讀百篇書夕見七十士猶恐不<lb/>
足録王何所嫌疑乃爾拒絶賔客先是顯祖之世<lb/>
羣臣人不自保及濟南王立演謂王晞曰一人垂<lb/>
拱吾曹亦保優閑因言朝廷寛仁真守文良主王<lb/>
晞曰先帝時東宫委一胡人傅之今春秋尚富驟<lb/>
覽萬機殿下宜朝夕先後親承音旨而使他姓出<lb/>
<pb n="KR2c0001_SBCK_024-67a"/>
納詔命大權必有所歸殿下雖欲守藩其可得邪<lb/>
借令得遂冲退自審家祚得保靈長乎演黙然久<lb/>
之曰何以處我晞曰周公抱成王攝政七年然後<lb/>
復子明辟惟殿下慮之演曰我何敢自比周公晞<lb/>
曰殿下今日地望欲不為周公得邪演不應顯祖<lb/>
常使胡人康虎兒保䕶太子故晞言及之齊主將<lb/>
發晉陽時議謂常山王必當留守根本之地執政<lb/>
欲使常山王從帝之鄴留長廣王鎮晉陽既而又<lb/>
疑之乃敕二王俱從至鄴外朝聞之莫不駭愕又<lb/>
敕以王晞為并州長史演既行晞出郊送之演恐<lb/>
有覘察命晞還城執晞手曰努力自慎因躍馬而<lb/>
<pb n="KR2c0001_SBCK_024-67b"/>
去平秦王歸彦總知禁衛楊愔宣敕留從駕五千<lb/>
兵於西中隂備非常至鄴數日歸彦乃知之由是<lb/>
怨愔領軍大將軍可朱渾天和道元之子也尚帝<lb/>
姑東平公主每曰若不誅二王少主無自安之理<lb/>
燕子獻謀處太皇太后於北宫使歸政皇太后又<lb/>
自天保八年已來爵賞多濫楊愔欲加澄汰乃先<lb/>
自表解開府及開封王諸叨竊恩榮者皆從黜免<lb/>
由是嬖寵失職之徒盡歸心二叔平秦王歸彦初<lb/>
與楊燕同心既而中變盡以踈忌之迹告二王侍<lb/>
中宋欽道弁之孫也顯祖使在東宫教太子以吏<lb/>
事欽道面奏帝稱二叔威權既重宜速去之帝不<lb/>
<pb n="KR2c0001_SBCK_024-68a"/>
許曰可與令公共詳其事愔等議出二王爲刺史<lb/>
以帝慈仁恐不可所奏乃通啟皇太后具述安危<lb/>
宫人李昌儀即髙仲宻之妻也李太后以其同姓<lb/>
甚相昵愛以啟示之昌儀宻啟太皇太后愔等又<lb/>
議不可令二王俱出乃奏以長廣王湛鎮晉陽以<lb/>
常山王演録尚書事二王既拜職乙巳於尚書省<lb/>
大㑹百僚愔等將赴之散騎常侍兼中書侍郎鄭<lb/>
頥止之曰事未可量不宜輕脫愔曰吾等至誠體<lb/>
國豈常山拜職有不赴之理長廣王湛旦伏家僮<lb/>
數十人於録尚書後室仍與席上勲貴賀拔仁斛<lb/>
律金等數人相知約曰行酒至愔等我各勸雙盃<lb/>
<pb n="KR2c0001_SBCK_024-68b"/>
彼必致辭我一曰執酒二曰執酒三曰何不執爾<lb/>
軰即執之及宴如之愔大言曰諸王反逆欲殺忠<lb/>
良邪尊天子削諸侯赤心奉國何罪之有常山王<lb/>
演欲緩之湛曰不可於是拳杖亂敺愔及天和欽<lb/>
道皆頭面血流各十人持之燕子獻多力頭又少<lb/>
髪狼狽排衆走出門斛律光逐而擒之子獻歎曰<lb/>
丈夫爲計遟遂至於此使太子太保薛孤延等執<lb/>
頥於尚藥局頥曰不用智者言至此豈非命也二<lb/>
王與平秦王歸彦賀拔仁斛律金擁愔等唐突入<lb/>
雲龍門見都督叱利騷招之不進使騎殺之開府<lb/>
儀同三司成休寧抽刃呵演演使歸彦諭之休寧<lb/>
<pb n="KR2c0001_SBCK_024-69a"/>
厲聲不從歸彦久為領軍素為軍士所服皆弛仗<lb/>
休寧方歎息而罷演入至昭陽殿湛及歸彦在朱<lb/>
華門外帝與太皇太后竝出太皇太后坐殿上皇<lb/>
太后及帝側立演以㙛叩頭進言曰臣與陛下骨<lb/>
肉至親楊遵彦等欲獨擅朝權威福自己自王公<lb/>
已下皆重足屏氣共相唇齒以成亂階若不早圗<lb/>
必為宗社之害臣與湛為國事重賀拔仁斛律金<lb/>
惜獻武皇帝之業共執遵彦等入宫未敢刑戮專<lb/>
輙之罪誠當萬死時庭中及兩廡衛士二千餘人<lb/>
皆被甲待詔武衛娥永樂武力絶倫素為顯祖所<lb/>
厚叩刀仰視帝不睨之帝素吃訥倉猝不知所言<lb/>
<pb n="KR2c0001_SBCK_024-69b"/>
太皇太后令却仗不退又厲聲曰奴軰即今頭落<lb/>
乃退永樂内刀而泣太皇太后因問楊郎何在賀<lb/>
拔仁曰一眼已出太皇太后愴然曰楊郎何所能<lb/>
為留使豈不佳邪乃讓帝曰此等懐逆欲殺我二<lb/>
子次將及我爾何為縱之帝猶不能言太皇太后<lb/>
怒且悲曰豈可使我母子受漢老嫗斟酌太后拜<lb/>
謝太皇太后又為太后誓言演無異志但欲去逼<lb/>
而已演叩頭不止太后謂帝何不安慰爾叔帝乃<lb/>
曰天子亦不敢為叔惜况此漢軰但匄兒命兒自<lb/>
下殿去此屬任叔父處分遂皆斬之長廣王湛以<lb/>
鄭頥昔嘗讒已先拔其舌截其手而殺之演令平<lb/>
<pb n="KR2c0001_SBCK_024-70a"/>
秦王歸彦引侍衛之士向華林園以京畿軍士入<lb/>
守門閤斬娥永樂於園太皇太后臨愔喪哭曰楊<lb/>
郎忠而獲罪以御金為之一眼親内之曰以表我<lb/>
意演亦悔殺之於是下詔罪狀愔等且曰罪止一<lb/>
身家屬不問頃之復簿録五家王晞固諫乃各没<lb/>
一房孩㓜盡死兄弟皆除名以中書令趙彦深代<lb/>
楊愔總機務鴻臚少卿楊休之私謂人曰將涉千<lb/>
里殺騏驎而䇿蹇驢可悲之甚也戊申演為大丞<lb/>
相都督中外諸軍録尚書事湛為太傅京畿大都<lb/>
督段韶為大將軍平陽王淹為太尉平秦王歸彦<lb/>
為司徒彭城王浟為尚書令　齊大丞相演入晉<lb/>
<pb n="KR2c0001_SBCK_024-70b"/>
陽既至謂王晞曰不用卿言㡬至傾覆今君側雖<lb/>
清終當何以處我晞曰殿下往時位地猶可以名<lb/>
教出處今日事勢遂關天時非復人理所及演奏<lb/>
趙郡王叡為左長史王晞為司馬三月甲寅詔軍<lb/>
國之政皆申晉陽禀大丞相規筭　秋七月齊<lb/>
丞相演以王晞儒緩恐不允武將之意每夜載入<lb/>
晝則不與語嘗進晞宻室謂曰比王矦諸貴每見<lb/>
敦迫言我違天不祥恐當或有變起吾欲以法繩<lb/>
之何如晞曰朝廷比者踈逺親戚殿下倉猝所行<lb/>
非復人臣之事芒刺在背上下相疑何由可久殿<lb/>
下雖欲謙退粃糠神器實恐違上玄之意墜先帝<lb/>
<pb n="KR2c0001_SBCK_024-71a"/>
之基演曰卿何敢發此言須致卿於法晞曰天時<lb/>
人事皆無異謀是以敢冒犯斧鉞抑亦神明所賛<lb/>
耳演曰拯難匡時方俟聖哲吾何敢私議幸勿多<lb/>
言丞相從事中郎陸杳將出使握晞手使之勸進<lb/>
睎以杳言告演演曰若内外咸有此意趙彦深朝<lb/>
夕左右何故初無一言晞乃以事隙宻問彦深彦<lb/>
深曰我比亦驚此聲論每欲陳聞則口噤心悸弟<lb/>
既發端吾亦當昧死一披肝膽因兵勸演演遂言<lb/>
於太皇太后趙道徳曰相王不效周公輔成王而<lb/>
欲骨肉相奪不畏後世謂之篡邪太皇太后曰道<lb/>
徳之言是也未㡬演又啟云天下人心未定恐奄<lb/>
<pb n="KR2c0001_SBCK_024-71b"/>
忽變生須早定名位太皇太后乃從之八月壬午<lb/>
太皇太后下令廢齊主為濟南王出居别宫以常<lb/>
山王演入纂大統且戒之曰勿令濟南有佗也肅<lb/>
宗即皇帝位於晉陽大赦改元皇建太皇太后還<lb/>
稱皇太后皇太后稱文宣皇后宫曰昭信乙酉詔<lb/>
紹封功臣禮賜耆老延訪直言襃賞死事追贈名<lb/>
徳帝謂王晞曰卿何為自同外客略不可見自今<lb/>
假非局司但有所懐隨宜作一牒俟少隙即徑進<lb/>
也因敕與尚書楊休之鴻臚卿崔劼等三人每日<lb/>
職務罷並入東廊共舉録厯代禮樂職官及田市<lb/>
徴稅或不便於時而相承施用或自古為利而於<lb/>
<pb n="KR2c0001_SBCK_024-72a"/>
今廢墜或道徳髙儁久在沈淪或巧言眩俗妖邪<lb/>
害政者悉令詳思以漸條奏朝晡給御食畢景聽<lb/>
還帝識度沈敏少居臺閣明習吏事即位尤自勤<lb/>
勵大革顯祖之弊時人服其明而譏其細羣臣進<lb/>
言帝皆從容受納戊子以長廣王湛為右丞相平<lb/>
陽王淹為太傅彭城王浟為大司馬　冬十一<lb/>
月辛亥立世子百年為太子百年時纔五歲<lb/>
二年齊主之謀誅楊燕也許以長廣王湛為太弟<lb/>
既而立太子百年湛心不平帝在晉陽湛居守於<lb/>
鄴散騎常侍髙元海髙祖之從孫也留典機宻帝<lb/>
以領軍代人庫狄伏連為幽州刺史以斛律光之<lb/>
<pb n="KR2c0001_SBCK_024-72b"/>
弟羡爲領軍以分湛權湛留伏連不聽羡視事先<lb/>
是濟南閔悼王常在鄴望氣者言鄴中有天子氣<lb/>
平秦王歸彦恐濟南王復立爲己不利勸帝除之<lb/>
帝乃使歸彦至鄴徴濟南王如晉陽湛内不自安<lb/>
問計於髙元海元海曰皇太后萬福至尊孝友異<lb/>
常殿下不須異慮湛曰此豈我推誠之意邪元海<lb/>
乞還省一夜思之湛即留元海於後堂元海達旦<lb/>
不眠唯遶床徐步夜漏未盡湛遽出曰神筭如何<lb/>
元海曰有三䇿恐不堪用耳請殿下如梁孝王故<lb/>
事從數騎入晉陽先見太后求哀後見主上請去<lb/>
兵權以死爲限不干朝政必保太山之安此上䇿<lb/>
<pb n="KR2c0001_SBCK_024-73a"/>
也不然當具表云威權太盛恐取謗衆口請青齊<lb/>
二州刺史沈靖自居必不招物議此中䇿也更問<lb/>
下䇿曰發言即恐族誅固逼之元海曰濟南世嫡<lb/>
主上假太后令而奪之今集文武示以徴濟南之<lb/>
敕執斛律豐樂斬髙歸彦尊立濟南號令天下以<lb/>
順討逆此萬世一時也湛大恱然性怯狐疑未能<lb/>
用使術士鄭道謙等卜之皆曰不利舉事静則吉<lb/>
有林慮令潘子宻曉占候潜謂湛曰宫車當晏駕<lb/>
殿下為天下主湛拘之於内以候之又令巫覡卜<lb/>
之多云不須舉兵自有大慶湛乃奉詔令數百騎<lb/>
送濟南王至晉陽九月帝使人酖之濟南王不從<lb/>
<pb n="KR2c0001_SBCK_024-73b"/>
乃扼殺之帝尋亦悔之　冬十月齊肅宗出畋<lb/>
有兎驚馬墜地絶肋婁太后視疾問濟南所在者<lb/>
三齊主不對太后怒曰殺之邪不用吾言死其宜<lb/>
矣遂去不顧十一月甲辰詔以嗣子冲眇可遣尚<lb/>
書右僕射趙郡主叡諭旨徴長廣王湛統兹大寶<lb/>
又與湛書曰百年無罪汝可以樂處置之勿效前<lb/>
人也是日殂於晉陽宫臨終言恨不見太后山陵<lb/>
　顔之推論曰孝昭天性至孝而不知忌諱乃至<lb/>
於此良由不學之所爲也　趙郡主叡先使黄門<lb/>
侍郎王松年馳至鄴宣肅宗遺命湛猶疑其詐使<lb/>
所親先詣殯所發而視之使者復命湛喜馳赴晉<lb/>
<pb n="KR2c0001_SBCK_024-74a"/>
陽使河南王孝瑜先入宫改易禁衛癸丑世祖即<lb/>
皇帝位於南宫大赦改元太寧立太子百年為樂<lb/>
陵王<lb/>
三年春正月乙亥齊主至鄴辛巳祀南郊壬午享<lb/>
太廟丙戌立妃胡氏為皇后子緯為皇太子后魏<lb/>
兖州刺史安定胡延之之女也戊子齊大赦己亥<lb/>
以馮翊王潤為尚書左僕射　閏二月丁未齊<lb/>
以太宰平陽王淹為青州刺史太傅平秦王歸彦<lb/>
為太宰冀州刺史歸彦為肅宗所厚恃勢驕盈陵<lb/>
侮貴戚世祖即位侍中開府儀同三司髙元海御<lb/>
史中丞畢義雲黄門郎髙乾和數言其短且云歸<lb/>
<pb n="KR2c0001_SBCK_024-74b"/>
彦威權震主必為禍亂帝亦尋其反覆之跡漸忌<lb/>
之伺歸彦還家召魏收於帝前作詔草除歸彦冀<lb/>
州使乾和繕寫畫目仍敕門司不聽歸彦輒入宫<lb/>
時歸彦縱酒為樂經宿不知至明欲叅至門知之<lb/>
大驚而退及通名謝敕令早發别賜錢帛等物甚<lb/>
厚又敕督將悉送至清陽宫拜辭而退莫敢與語<lb/>
唯趙郡王叡與之久語時無聞者　秋七月齊<lb/>
平秦王歸彦至冀州内不自安欲待齊主如晉陽<lb/>
乗虗入鄴其郎中令吕思禮告之詔大司馬段韶<lb/>
司空婁叡討之歸彦於南境置私驛聞大軍將至<lb/>
即閉城拒守長史宇文仲鸞等不從皆殺之歸彦<lb/>
<pb n="KR2c0001_SBCK_024-75a"/>
自稱大丞相有衆四萬齊主以都官尚書封子繪<lb/>
冀州人祖父世為本州刺史得人心使乗傳至信<lb/>
都巡城諭以禍福吏民降者相繼城中動静小大<lb/>
皆知之歸彦登城大呼云孝昭皇帝初崩六軍百<lb/>
萬悉在臣手投身向鄴奉迎陛下當時不反今日<lb/>
豈反邪正恨髙元海畢義雲髙乾和誑惑聖上疾<lb/>
忌忠良但為殺此三人即臨城自刎既而城破單<lb/>
騎北走至交津獲之鎻送鄴乙未載以露車銜木<lb/>
靣縛劉桃枝臨之以刃擊鼓隨之并其子孫十五<lb/>
人皆棄市命封子繪行冀州事齊主知歸彦前譛<lb/>
清河王岳以歸彦家良賤百口賜岳家贈岳太師<lb/>
<pb n="KR2c0001_SBCK_024-75b"/>
丁酉以段韶為太傅婁叡為司徒平陽王淹為太<lb/>
宰斛律光為司空趙郡王叡為尚書令河間王孝<lb/>
琬為左僕射<lb/>
五年夏六月齊主殺樂陵王百年時白虹圍日再<lb/>
重又横貫而不達赤星見齊主欲以百年厭之㑹<lb/>
博陵人賈徳胄教百年書百年嘗作數敕字徳胄<lb/>
封以奏之帝發怒使召百年百年自知不免割帶<lb/>
玦留與其妃斛律氏見帝於涼風堂使百年書敕<lb/>
字騐與徳胄所奏相似遣左右亂捶之又令曵之<lb/>
遶堂行且捶所過血皆遍地氣息將盡乃斬之棄<lb/>
諸池池水盡赤妃把玦哀號不食月餘亦卒玦猶<lb/>
<pb n="KR2c0001_SBCK_024-76a"/>
在手拳不可開其父光自擘之乃開<lb/>
　　　安成王篡立<hi>頊</hi>
陳文帝天嘉元年江陵之䧟也長城世子昌及中<lb/>
書侍郎頊皆沒於長安高祖即位屢請之於周周<lb/>
人許而不遣高祖殂周人乃遣昌還以王琳之難<lb/>
居于安陸琳敗昌發安陸將濟江致書於上辭甚<lb/>
不遜上不懌召侯安都從容謂曰太子將至須别<lb/>
求一藩為歸老之地安都曰自古豈有被代天子<lb/>
臣愚不敢奉詔因請自迎昌於是羣臣上表請加<lb/>
昌爵命春二月庚戌以昌為驃騎將軍湘州牧封<lb/>
衡陽王　三月甲戌衡陽獻王昌入境詔主書<lb/>
<pb n="KR2c0001_SBCK_024-76b"/>
舍人縁道迎候丙子濟江中流隕之使以溺告侯<lb/>
安都以功進爵清逺公初高祖遣榮陽毛喜從安<lb/>
成王頊詣江陵梁世祖以喜為侍郎沒於長安與<lb/>
昌俱還因進和親之䇿上乃使侍中周弘正通好<lb/>
於周<lb/>
二年夏六月乙酉周主使御王殷不害來聘<lb/>
冬十一月周人許歸安成王頊使司㑹上士京兆<lb/>
杜杲來聘上恱即遣使報之拜賂以黔中地及魯<lb/>
山郡<lb/>
三年春正月丁未周以安成王頊為柱國大將軍<lb/>
遣杜杲送之南歸　三月丙子安成王頊至建<lb/>
<pb n="KR2c0001_SBCK_024-77a"/>
康詔以為中書監中衛將軍上謂杜杲曰家弟今<lb/>
䝉禮遣實周朝之惠然魯山不返亦恐未能及此<lb/>
杲對曰安成長安一布衣耳而陳之介弟也其價<lb/>
豈止一城而已哉本朝敦睦九族恕己及物上遵<lb/>
太祖遺㫖下思繼好之義是以遣之南歸今乃云<lb/>
以尋常之土易骨肉之親非使臣之所敢聞也上<lb/>
甚慙曰前言戯之耳待杲之禮有加焉頊妃柳氏<lb/>
及子叔寳猶在穰城上復遣毛喜如周請之周人<lb/>
皆歸之<lb/>
天康元年夏四月上不豫臺閣衆事竝令尚書僕<lb/>
射到仲舉五兵尚書孔奐共决之奐琇之之曾孫<lb/>
<pb n="KR2c0001_SBCK_024-77b"/>
也疾篤奐仲舉與司空尚書令揚州刺史安成王<lb/>
頊吏部尚書袁樞中書舍人劉師知入侍醫藥樞<lb/>
君正之子也太子伯宗柔弱上憂不能守位謂頊<lb/>
曰吾欲遵太伯之事頊拜伏泣涕固辭上又謂仲<lb/>
舉奐等曰今三方鼎峙四海事重宜須長君朕欲<lb/>
近則晉成逺隆殷法卿等宜遵此意孔奐流涕對<lb/>
曰陛下御膳違和痊復非久皇太子春秋鼎盛聖<lb/>
徳日躋安成王介弟之尊足為周旦若有廢立之<lb/>
心臣等愚誠不敢聞詔上曰古之遺直復見於卿<lb/>
乃以奐為太子詹事<lb/>
臣光曰夫臣之事君宜將順其美正救其惡孔奐<lb/>
<pb n="KR2c0001_SBCK_024-78a"/>
在陳處腹心之重任决社稷之大計茍以世祖之<lb/>
言為不誠則當如竇嬰面辯爰盎廷争防微杜漸<lb/>
以絶顗覦之心以為誠邪則當請明下詔書宣告<lb/>
中外使世祖有宋宣之美髙宗無楚靈之惡不然<lb/>
謂太子嫡嗣不可動揺欲保輔而安全之則當盡<lb/>
忠竭節以死繼之如晉之荀息趙之肥義奈何於<lb/>
君之存則逆探其情而求合焉及其既沒則權臣<lb/>
移國而不能救嗣主失位而不能死斯乃姦諛之<lb/>
尤者而世祖謂之遺直以託六尺之孤豈不悖哉<lb/>
癸酉上殂太子即位大赦　五月庚寅以安成王<lb/>
頊為驃騎大將軍司徒録尚書都督中外諸軍事<lb/>
<pb n="KR2c0001_SBCK_024-78b"/>
臨海王光大元年　初髙祖為梁州用劉師知為<lb/>
中書舍人師知渉學工文練習儀體厯世祖朝雖<lb/>
位宦不遷而委任甚重與揚州刺史安成王頊尚<lb/>
書僕射到仲舉同受遺詔輔政師知仲舉恒居禁<lb/>
中參决衆事頊與左右三百人入居尚書省師知<lb/>
見頊地望權勢為朝野所屬心忌之與尚書左丞<lb/>
王暹等謀出頊於外衆猶豫未敢先發東宫通事<lb/>
舍人殷不佞素以名節自任又受委東宫乃馳詣<lb/>
相府矯敕謂頊曰今四方無事王可還東府經理<lb/>
州務頊將出中記室毛喜馳入見頊曰陳有天下<lb/>
日淺國禍繼臻中外危懼太后深惟至計令王入<lb/>
<pb n="KR2c0001_SBCK_024-79a"/>
省共康庶績今日之言必非太后之意宗社之重<lb/>
願王三思須更聞奏無使姦人得肆其謀今出外<lb/>
即受制於人譬如曹爽願作富家翁其可得邪頊<lb/>
遣喜與領軍將軍呉明徹籌之明徹曰嗣君諒闇<lb/>
萬機多闕殿下親實周邵當輔安社稷願留中勿<lb/>
疑頊乃稱疾召劉師知留之與語使毛喜先入言<lb/>
於太后太后曰今伯宗㓜弱政事並委二郎此非<lb/>
我意喜又言於帝帝曰此自師知等所為朕不知<lb/>
也喜出以報頊頊因囚師知自入見太后及帝以<lb/>
陳師知之罪仍自草敕請畫以師知付廷尉其夜<lb/>
於獄中賜死以到仲舉為金紫光祿大夫王暹殷<lb/>
<pb n="KR2c0001_SBCK_024-79b"/>
不佞並付治不佞不害之弟也少有孝行頊雅重<lb/>
之故獨得不死免官而已王暹伏誅自是國政盡<lb/>
歸於頊右衛將軍㑹稽韓子高鎭領軍府在建康<lb/>
諸將中士馬最盛與仲舉通謀事未發毛喜請簡<lb/>
士馬配子高并賜鐡炭使脩噐甲頊驚曰子高謀<lb/>
反方欲收執何為更如是邪喜曰山陵始畢邉宼<lb/>
尚多而子高受委前朝名為杖順若收之恐不時<lb/>
授首或能為人患宜推心安誘使不自疑伺間圖<lb/>
之一壯士之力耳頊深然之仲舉既廢歸私第心<lb/>
不自安子郁尚世祖妹信義長公主除南康内史<lb/>
未之官子高亦自危求出為衡廣諸鎮郁毎乗小<lb/>
<pb n="KR2c0001_SBCK_024-80a"/>
輿䝉婦人衣與子高謀㑹前上虞令陸昉及子高<lb/>
軍主告其謀反頊在尚書省因召文武在位議立<lb/>
皇太子平旦仲舉子高入省皆執之并郁送廷尉<lb/>
下詔於獄賜死餘黨一無所問　癸丑以東揚州<lb/>
刺史始興王伯茂爲中衛大將軍開府儀同三司<lb/>
伯茂帝之母弟也劉師知韓子高之謀伯茂皆預<lb/>
之司徒頊恐扇動中外故以爲中衛專使之居禁<lb/>
中與帝遊處　夏四月湘州刺史華皎聞韓子<lb/>
高死内不自安繕甲聚徒撫循所部啟求廣州以<lb/>
卜朝廷之意司徒頊偽許之而詔書未出皎遣使<lb/>
潜引周兵又自歸於梁以其子玄響爲質五月癸<lb/>
<pb n="KR2c0001_SBCK_024-80b"/>
巳頊以丹楊尹呉明徹為湘州刺史　司徒頊遣<lb/>
呉明徹帥舟師三萬趣郢州丙申遣征南大將軍<lb/>
淳于量帥舟師五萬繼之又遣冠武將軍楊文通<lb/>
從安成歩道出茶陵巴山太守黄法慧從宜陽出<lb/>
澧陵共襲華皎并與江州刺史章昭達郢州刺史<lb/>
程靈洗合謀進討六月壬寅以司空徐度為車騎<lb/>
將軍總督建康諸軍歩道趣湘州　華皎使者至<lb/>
長安梁王亦上書言狀且乞師周人議出師應之<lb/>
司㑹崔猷曰前嵗東征死傷過半比雖循撫瘡痍<lb/>
未復今陳氏保境息民共敦鄰好豈可利其土地<lb/>
納其叛臣違盟約之信興無名之師乎晉公䕶不<lb/>
<pb n="KR2c0001_SBCK_024-81a"/>
從閏六月戊寅遣襄州總管衛公直督柱國陸通<lb/>
大將軍田弘權景宣元定等將兵助之　秋八<lb/>
月華皎遣使誘章昭達昭達執送建康又誘程靈<lb/>
洗靈洗斬之皎以武州居其心腹遣使誘都督陸<lb/>
子隆子隆不從遣兵攻之不克巴州刺史戴僧朔<lb/>
等並隷於皎長沙太守曹慶等本隷皎下遂為之<lb/>
用司徒頊恐上流守宰皆附之乃曲赦湘巴二州<lb/>
九月乙巳悉誅皎家屬梁以皎為司空遣其柱國<lb/>
王操將兵二萬㑹之周權景宣將水軍元定將陸<lb/>
軍衛公直總之與皎俱下淳于量軍夏口直軍魯<lb/>
山使元定以歩騎數千圍郢州皎軍于白螺與呉<lb/>
<pb n="KR2c0001_SBCK_024-81b"/>
明徹等相持徐度楊文通由嶺路襲湘州盡獲其<lb/>
所留軍士家屬皎自巴陵與周梁水軍順流乘風<lb/>
而下軍勢甚盛戰于沌口量明徹募軍中小艦多<lb/>
賞金銀令先出當西軍大艦受其拍西軍諸艦發<lb/>
拍皆盡然後量等以大艦拍之西軍艦皆碎沒于<lb/>
中流西軍又以艦載薪因風縱火俄而風轉自焚<lb/>
西軍大敗皎與戴僧朔單舸走過巴陵不敢登岸<lb/>
徑犇江陵衛公直亦犇江陵元定孤軍進退無路<lb/>
斫竹開徑且戰且引欲趣巴陵巴陵已為徐度等<lb/>
所據度等遣使偽與結盟許縱之還國定信之解<lb/>
仗就度度執之盡俘其衆并擒梁大將軍李廣定<lb/>
<pb n="KR2c0001_SBCK_024-82a"/>
憤恚而卒皎黨曹慶等四十餘人並伏誅唯以岳<lb/>
陽太守章昭裕昭達之弟杜陽太守曹宣高祖舊<lb/>
臣衡陽内史汝隂任忠嘗有密啟皆宥之呉明徹<lb/>
乘勝攻梁河東㧞之周衛公直歸罪於梁柱國殷<lb/>
亮梁王知非其罪然不敢違遂誅之周與陳既交<lb/>
惡周沔州刺史裴寛白襄州總管請益戍兵并遷<lb/>
城於羊蹄山以避水總管兵未至程靈洗舟師奄<lb/>
至城下㑹大雨水暴漲靈洗引大艦臨城發拍擊<lb/>
樓堞皆碎矢石晝夜攻之三十餘日陳人登城寛<lb/>
猶帥衆執短兵拒戰又二日乃擒之<lb/>
二年春正月己亥安成王頊進位太傅領司徒加<lb/>
<pb n="KR2c0001_SBCK_024-82b"/>
殊禮　冬十一月始興王伯茂以安成王頊專<lb/>
政意甚不平屢肆惡言甲寅以太皇太后令誣帝<lb/>
云與劉師知華皎等通謀且曰文皇知子之鑒事<lb/>
等帝堯傳弟之懐又符太伯今可還申曩志崇立<lb/>
賢君遂廢帝為臨海王以安成王入纂又下令黜<lb/>
伯茂為温麻侯寘諸别館安成王使盗邀之於道<lb/>
殺之車中<lb/>
宣帝太建元年春正月甲午安成王即皇帝位改<lb/>
元大赦復太皇太后為皇太后皇太后為文皇后<lb/>
立妃柳氏為皇后世子叔寳為太子封皇子叔陵<lb/>
為始興王奉昭烈王祀乙未上謁太廟丁酉以尚<lb/>
<pb n="KR2c0001_SBCK_024-83a"/>
書僕射沈欽為左僕射度支尚書王勱為右僕射<lb/>
勱份之孫也<lb/>
　　　周陳之叛<lb/>
梁敬帝紹泰元年　初晉安民陳羽世為閩中豪<lb/>
姓其子寳應多權詐郡中畏服侯景之亂晉安太<lb/>
守賔化侯雲以郡讓羽羽老但治郡事令寳應典<lb/>
兵時東境荒饉而晉安獨豐衍寳應數自海道出<lb/>
寇抄臨安永嘉㑹稽或戴米粟與之貿易由是能<lb/>
致富彊侯景平世祖因以羽為晉安太守及陳霸<lb/>
先輔政羽求傳郡於寳應霸先許之<lb/>
太平元年　初侯景之亂臨川民周續起兵郡中<lb/>
<pb n="KR2c0001_SBCK_024-83b"/>
始興王毅以郡讓之而去續部將皆郡中豪族多<lb/>
驕横續裁制之諸將皆怨相與殺之續宗人廸勇<lb/>
冠軍中衆推為主迪素寒微恐郡人不服以同郡<lb/>
周敷族望高顯折節交之敷亦事迪甚謹迪據上<lb/>
塘敷據故郡朝廷以迪為衡州刺史領臨州内史<lb/>
時民遭侯景之亂皆棄農業羣聚為盗唯迪所部<lb/>
獨務農桑各有羸儲政教嚴明徵歛必至餘郡乏<lb/>
絶者皆仰以取給迪性質朴不事威儀居常徒跣<lb/>
雖外列兵衛内有女伎挼繩破篾傍若無人訥於<lb/>
言語而襟懐信實臨川人皆附之<lb/>
陳武帝永定元年詔給事黄門侍郎蕭乾招諭閩<lb/>
<pb n="KR2c0001_SBCK_024-84a"/>
中時熊曇朗在豫章周迪在臨川留異在東陽陳<lb/>
寳應在晉安共相連結閩中豪師徃徃立砦以自<lb/>
供上患之使乾諭以禍福豪師皆帥衆請降即以<lb/>
乾為建安太守乾子範之子也<lb/>
又帝天嘉二年　初高祖以帝女豐安公主妻留<lb/>
異之子貞臣徵異為南徐州刺史異遷廷不就帝<lb/>
即位復以異為縉州刺史領東陽太守異屢遣其<lb/>
畏史王澌入朝澌毎言朝廷虚弱異信之雖外示<lb/>
臣節恒懐兩端與王琳自鄱陽信安嶺濳通使徃<lb/>
來琳敗上遣左衛將軍沈恪代異實以兵襲之異<lb/>
出軍下淮以拒恪恪與戰而敗退還錢塘異復上<lb/>
<pb n="KR2c0001_SBCK_024-84b"/>
表遜謝時衆軍方事湘郢乃降詔書慰諭且羈縻<lb/>
之異知朝廷終將討己乃以兵戍下淮及建徳以<lb/>
傋江路十二月丙午詔司空南徐州刺史侯安都<lb/>
討之<lb/>
三年春二月帝徵江州刺史周迪出鎭湓城又徵<lb/>
其子入朝迪趑且顧望竝不至其餘南江酋帥私<lb/>
署令長多不受召朝廷未暇致討但羈縻之豫章<lb/>
太守周敷獨先入朝進號安西將軍給鼓吹一部<lb/>
賜以女妓金帛令還豫章迪以敷素出已下深不<lb/>
平之乃隂與留異相結遣其弟方興將兵襲敷敷<lb/>
與戰破之又遣其兄子伏甲船中詐為賈人欲襲<lb/>
<pb n="KR2c0001_SBCK_024-85a"/>
湓城未發事覺尋陽太守監江州事晉陵華皎遣<lb/>
兵逆擊之盡獲其船仗上以閩州刺史陳寳應之<lb/>
父為光禄大夫子女皆受封爵命宗正編入屬籍<lb/>
而寳應以留異女為妻隂與異合虞荔弟寄流寓<lb/>
閩中荔思之成疾上為荔徴之寳應留不遣寄常<lb/>
從容諷以逆順寳應輙引它語以亂之寳應嘗使<lb/>
人讀漢書卧而聼之至蒯通說韓信曰相君之背<lb/>
貴不可言蹶然起坐曰可謂智士寄曰通一說殺<lb/>
三士何足稱智豈若班彪王命識所歸乎寄知寳<lb/>
應不可諫恐禍及己乃著居士服居東山寺陽稱<lb/>
足疾寳應使人燒其屋寄安卧不動親近將扶之<lb/>
<pb n="KR2c0001_SBCK_024-85b"/>
出寄曰吾命有所懸避將安徃縱火者自救之<lb/>
三月丁丑以安右將軍呉明徹為江州刺史督高<lb/>
州刺史黄法氍豫章太守周敷共討周迪　留異<lb/>
始謂臺軍必自錢塘上既而侯安都歩由諸暨出<lb/>
永康異大驚犇桃枝嶺於巖口豎柵以拒之安都<lb/>
為流矢所中血流至踝乗轝指麾容止不變因其<lb/>
山勢迮而為堰㑹潦水漲滿安都引船入堰超樓<lb/>
艦與異城等發拍碎其樓堞異與其子忠臣脱身<lb/>
犇晉安依陳寶應安都虜其妻及餘子盡収鎧仗<lb/>
而還異黨向文政據新安上以貞毅將軍程文季<lb/>
為新安太守帥精甲三百徑往攻之文政戰敗遂<lb/>
<pb n="KR2c0001_SBCK_024-86a"/>
降文季靈洗之子也　秋九月吳明徹至臨川攻<lb/>
周迪不能克丁亥詔安成王頊代之<lb/>
四年春正月甲申周迪衆潰脫身踰嶺犇晉安依<lb/>
陳寳應官軍克臨川獲廸妻子寳應以兵資廸留<lb/>
異又遣子忠臣隨之虞寄與寳應書以十事諫之<lb/>
曰自天厭梁徳英雄互起人人自以為得之然夷<lb/>
凶翦亂四海樂推者陳氏也豈非厯數有在帷天<lb/>
所授乎一也以王琳之彊侯瑱之力進足以揺蕩<lb/>
中原争衡天下退足以屈彊江外雄張偏隅然或<lb/>
命一旅之師或資一士之說琳則瓦解氷泮投身<lb/>
異域瑱則厥角稽顙委命闕廷斯又天假之威而<lb/>
<pb n="KR2c0001_SBCK_024-86b"/>
除其患二也今將軍以藩戚之重東南之衆盡忠<lb/>
奉上戮力勤王豈不勲高竇融寵過呉芮析珪判<lb/>
野南靣稱孤乎三也聖朝棄瑕忘過寛厚得人至<lb/>
於余孝頃潘純陀李孝欽歐陽頠等悉委以心腹<lb/>
任以爪牙胷中豁然曾無纎芥况將軍舋非張繡<lb/>
罪異畢諶當何慮於危亡何失於富貴四也方今<lb/>
周齊鄰睦境外無虞并兵一向匪朝伊尹非劉項<lb/>
競逐之機楚趙連從之勢何得雍容高拱坐論西<lb/>
伯哉五也且留將軍狼顧一隅亟經摧衂聲實虧<lb/>
喪膽氣衰沮其將帥首䑕兩端唯利是視孰能被<lb/>
堅執銳長驅深入繫馬埋輪奮不顧命以先士卒<lb/>
<pb n="KR2c0001_SBCK_024-87a"/>
者乎六也將軍之彊孰如侯景將軍之衆孰如王<lb/>
琳武皇㓕侯景於前今上摧王琳於後此乃天時<lb/>
非復人力且兵革已後民皆厭亂其孰能棄墳墓<lb/>
捐妻子出萬死不顧之計從將軍於白刄之間乎<lb/>
七也厯觀前古子陽季孟傾覆相尋餘善右渠危<lb/>
亡繼及天命可畏山川難恃况將軍欲以數郡之<lb/>
地當天下之兵以諸侯之資拒天子之命彊弱逆<lb/>
順可得侔乎八也且非我族類其心必異不愛其<lb/>
親豈能及物留將軍身縻國爵子尚王姬猶且棄<lb/>
天屬而弗顧背明君而孤立危急之日豈能同憂<lb/>
共患不背將軍者乎至於師老力屈懼誅利賞必<lb/>
<pb n="KR2c0001_SBCK_024-87b"/>
有韓智晉陽之謀張陳井陘之勢九也北軍萬里<lb/>
逺鬪鋒不可當將軍自戰其地人多顧後衆寡不<lb/>
敵將帥不侔師以無名而出事以無機而動以此<lb/>
稱兵未知其利十也為將軍計莫若絶親留氏遣<lb/>
子入質釋甲偃兵一遵詔㫖方今藩維尚少皇子<lb/>
㓜冲凡預宗枝皆䝉寵樹况以將軍之地將軍之<lb/>
才將軍之名將軍之勢而克修藩服北靣稱臣寜<lb/>
與劉澤同年而語其功業哉寄感恩懐徳不覺狂<lb/>
言斧鉞之誅其甘如薺寳應覽書大怒或謂寳應<lb/>
曰虞公病勢漸篤言多錯謬寳應意乃小釋亦以<lb/>
寄民望故優容之　秋九月周廸復越東興嶺<lb/>
<pb n="KR2c0001_SBCK_024-88a"/>
為寇辛未詔䕶軍章昭達將兵討之　冬十<lb/>
一月辛酉章昭達大破周廸廸脫身潜竄山谷民<lb/>
相與匿之雖加誅戮無肯言者　十二月章昭<lb/>
達進軍度嶺趣建安討陳寳應詔益州刺史余孝<lb/>
頃督㑹稽東陽臨海永嘉諸軍自東道㑹之<lb/>
五年冬十月周廸復出東興宣城太守錢肅鎭東<lb/>
興以城降廸呉州刺史陳詳將兵擊之詳兵大敗<lb/>
廸衆復振南豫州刺史西豐脫侯周敷帥所部擊<lb/>
之至定川與廸對壘廸紿敷曰吾昔與弟戮力同<lb/>
心豈規相害今願伏罪還朝因弟披露心腑先乞<lb/>
挺身共盟敷許之方登壇為廸所殺　陳寳應據<lb/>
<pb n="KR2c0001_SBCK_024-88b"/>
建安晉安二郡水陸為柵以拒章昭達昭達與戰<lb/>
不利因據上流命軍士伐木為筏施拍其上㑹大<lb/>
雨江漲昭達放筏衝寳應水柵盡壊之又出兵攻<lb/>
其歩軍方合戰上遣將軍余孝頃自海道適至并<lb/>
力乘之十一月己丑寳應大敗逃至莆口謂其子<lb/>
曰早從虞公計不至今日昭達追擒之并擒留異<lb/>
及其族黨送建康斬之異子貞臣以尚主得免寳<lb/>
應賔客皆死上聞虞寄嘗諫寳應命昭達禮遣詣<lb/>
建康既見勞之曰管寜無恙以為衡陽王掌書記<lb/>
六年秋七月上遣都督程靈洗自鄱陽别道擊周<lb/>
廸破之廸與麾下十餘人竄于山穴中日月浸乆<lb/>
<pb n="KR2c0001_SBCK_024-89a"/>
從者亦稍苦之後遣人潜出臨州市魚鮭臨川太<lb/>
守駱牙執之令取廸自效因使腹心勇士隨之入<lb/>
山其人誘廸出獵勇士伏於道傍出斬之丙戌傳<lb/>
首至建康<lb/>
　　　宇文䕶逆節<lb/>
陳高祖永定元年春二月周楚公趙貴衛公獨孤<lb/>
信故皆與太祖等夷及晉公䕶専政皆怏怏不服<lb/>
貴謀殺䕶信止之開府儀同三司宇文盛告之丁<lb/>
亥貴入朝䕶執而殺之免信官　三月周晉公<lb/>
䕶以趙景公獨孤信名重不欲顯誅之己酉逼令<lb/>
自殺　夏四月周儀同三司齊軌謂御正中大<lb/>
<pb n="KR2c0001_SBCK_024-89b"/>
夫薛善曰軍國之政當歸天子何得猶在權門善<lb/>
以告晉公䕶䕶殺之以善為中外府司馬　周孝<lb/>
愍帝性剛果惡晉公䕶之專權司㑹李植自太祖<lb/>
時為相府司録參掌朝政軍司馬孫恒亦乆居權<lb/>
要及䕶執政植恒恐不見容乃與宫伯乙弗鳯賀<lb/>
㧞提等共譖之於周王植恒曰䕶自誅趙貴以來<lb/>
威權日盛謀臣宿將争徃附之大小之政皆决於<lb/>
䕶以臣觀之將不守臣節願陛下早圖之王以為<lb/>
然鳯提曰以先王之明猶委植恒以朝政今以事<lb/>
付二人何患不成且䕶常自比周公臣聞周公攝<lb/>
政七年陛下安能七年邑邑如此乎王愈信之數<lb/>
<pb n="KR2c0001_SBCK_024-90a"/>
引武士於後園講習為執縛之勢植等又引宫伯<lb/>
張光洛同謀光洛以告䕶䕶乃出植為梁州刺史<lb/>
恒為潼州刺史欲散其謀後王思植等毎欲召之<lb/>
䕶泣諫曰天下至親無過兄弟若兄弟尚相疑它<lb/>
人誰可信者太祖以陛下富於春秋屬臣後事臣<lb/>
情兼家國實願竭其股肱若陛下親覽萬機威加<lb/>
四海臣死之日猶生之年但恐除臣之後姦回得<lb/>
志非唯不利陛下亦將傾覆社稷使臣無靣目見<lb/>
太祖於九泉且臣既為天子之兄位至宰相尚復<lb/>
何求願陛下勿信讒人之言踈棄骨肉王乃止不<lb/>
召而心猶疑之鳯等益懼密謀滋甚刻日召羣公<lb/>
<pb n="KR2c0001_SBCK_024-90b"/>
入醼因執䕶誅之張光洛又以告䕶䕶乃召柱國<lb/>
賀蘭祥領軍尉遟綱等謀之祥等勸䕶廢立時綱<lb/>
總領禁兵及遣綱入宫召鳯等議事及至以次執<lb/>
送䕶第因罷散宿衛兵王方悟獨在内殿令宫人<lb/>
執兵自守䕶遣賀蘭祥逼王遜位幽於舊第悉召<lb/>
公卿㑹議廢王為畧陽公迎立岐州刺史寜都公<lb/>
毓公卿皆曰此公之家事敢不唯命是聽乃斬鳯<lb/>
等於門外孫恒亦伏誅時李植父柱國大將軍逺<lb/>
鎮弘農䕶召逺及植還朝逺疑有變沈吟乆之乃<lb/>
曰大丈夫寜為忠鬼安可作叛臣邪遂就徴至長<lb/>
安䕶以逺功名素重猶欲全之引與相見謂之曰<lb/>
<pb n="KR2c0001_SBCK_024-91a"/>
公兒遂有異謀非止屠戮䕶身乃是傾危宗社叛<lb/>
臣賊子理宜同疾公可早為之所乃以植付逺逺<lb/>
素愛植植又口辯自陳初無此謀逺謂為信然詰<lb/>
朝將植謁䕶䕶謂植已死左右曰植亦在門䕶大<lb/>
怒曰陽平公不信我乃召入仍命逺同坐令畧陽<lb/>
公與植相質於逺前植辭窮謂畧陽公曰本為此<lb/>
謀欲安社稷利至尊耳今日至此何事云云逺聞<lb/>
之自投於牀曰若爾誠合萬死於是䕶乃害植并<lb/>
逼逺令自殺植弟叔詣叔謙叔讓亦死餘子以㓜<lb/>
得免初逺弟開府儀同三司穆知植非保家之主<lb/>
毎勸逺除之逺不能用及逺臨刑泣謂穆曰吾不<lb/>
<pb n="KR2c0001_SBCK_024-91b"/>
用汝言以至此穆當從坐以前言獲免除名為民<lb/>
及其子弟亦免官植弟浙州刺史基尚義歸公主<lb/>
當從坐穆請以二子代基命䕶兩釋之後月餘䕶<lb/>
弑畧陽公黜王后元氏為尼癸亥寧都公自岐州<lb/>
至長安甲子即天王位大赦<lb/>
二年春正月周以晉公䕶為太師　夏四月周<lb/>
以太師䕶為雍州牧<lb/>
三年春正月己酉周太師䕶上表歸政周王始親<lb/>
萬機軍旅之事䕶猶總之　周處士韋夐孝寛之<lb/>
兄也志尚夷簡魏周之際十徴不屈周太祖甚重<lb/>
之不奪其志世宗禮敬尤厚號曰逍遥公晉公䕶<lb/>
<pb n="KR2c0001_SBCK_024-92a"/>
延之至第訪以政事䕶盛修第舍夐仰視堂歎曰<lb/>
酣酒嗜音峻宇彫牆有一于此未或不亡䕶不恱<lb/>
文帝天嘉元年夏四月周世宗明敏有識量晉公<lb/>
䕶憚之使膳部中大夫李安寘毒於糖䭔而進之<lb/>
帝頗覺之庚子大漸口授遺詔五百餘言且曰朕<lb/>
子年㓜未堪當國魯公朕之介弟寛仁大度海内<lb/>
共聞能弘我周家必此子也辛丑殂魯公㓜有器<lb/>
質特為世宗所親愛朝廷大事多與之參議性深<lb/>
沈有逺識非因顧問終不輙言世宗毎歎曰夫人<lb/>
不言言必有中壬寅魯公即皇帝位大赦<lb/>
二年春正月戊申周改元保定以大冢宰䕶為都<lb/>
<pb n="KR2c0001_SBCK_024-92b"/>
督中外諸軍事令五府總於天官事無巨細皆先<lb/>
斷後聞<lb/>
四年春二月辛酉周詔大冢宰晉國公親則懿昆<lb/>
任當元輔自今詔誥及百司文書並不得稱公名<lb/>
䕶抗表固讓<lb/>
宣帝太建四年　初周太祖為魏相立左右十二<lb/>
軍總屬相府太祖殂皆受晉公䕶處分凢所徵發<lb/>
非䕶書不行䕶第屯兵侍衛盛於宫闕諸子僚屬<lb/>
皆貪殘恣横士民患之周主深自晦匿無所關預<lb/>
人不測其淺深䕶問稍伯大夫庾季才曰比日天<lb/>
道何如季才對曰荷恩深厚敢不盡言頃上台有<lb/>
<pb n="KR2c0001_SBCK_024-93a"/>
變公宜歸政天子請老私門此則享期頥之壽受<lb/>
旦奭之羙子孫常為藩屏不然非復所知䕶沈吟<lb/>
乆之曰吾本志如此但辭未獲免耳公既王官可<lb/>
依朝例無煩别參寡人也自是踈之衛公直帝之<lb/>
母弟也深昵於䕶及沌口之敗坐免官由是怨䕶<lb/>
勸帝誅之冀得其位帝乃密與直及右宫伯中大<lb/>
夫字文神舉内史下大夫太原王軌右侍上士宇<lb/>
文孝伯謀之神舉顯和之子孝伯安化公深之子<lb/>
也帝毎於禁中見䕶常行家人禮太后賜䕶坐帝<lb/>
立侍於旁丙辰䕶自同州還長安帝御文安殿見<lb/>
之因引䕶入含仁殿謁太后且謂之曰太后春秋<lb/>
<pb n="KR2c0001_SBCK_024-93b"/>
高頗好飲酒雖屢諫未䝉垂納兄今入朝願更啟<lb/>
請因出懐中酒誥授之曰以此諫太后䕶既入如<lb/>
帝所戒讀酒誥未畢帝以玉珽自後擊之䕶踣於<lb/>
地帝令宦者何泉以御刀斫之泉惶懼斫不能傷<lb/>
衛公直匿於戸内躍出斬之時神舉等皆在外更<lb/>
無知者帝召宫伯長孫覽等告以䕶已誅令收䕶<lb/>
子柱國譚公㑹大將軍莒公至崇業公静正平公<lb/>
乾嘉及其弟乾基乾光乾蔚乾祖乾威并柱國北<lb/>
地侯龍恩龍恩弟大將軍萬壽大將軍劉勇中外<lb/>
府司録尹公正袁傑膳部下大夫李安等於殿中<lb/>
殺之覽稚之孫也初䕶既殺趙貴等諸將多不自<lb/>
<pb n="KR2c0001_SBCK_024-94a"/>
安侯龍恩為䕶所親其從弟開府儀同三司植謂<lb/>
龍恩曰主上春秋既富安危繫於數公若多所誅<lb/>
戮以自立威權豈唯社稷有累卵之危恐吾宗亦<lb/>
縁此而敗兄安得知而不言龍恩不能從植又承<lb/>
間言於䕶曰公以骨肉之親當社稷之寄願推誠<lb/>
王室擬迹伊周則率土幸甚䕶曰我誓以身報國<lb/>
卿豈謂吾有佗志邪又聞其先與龍恩言隂忌之<lb/>
植以憂卒及䕶敗龍恩兄弟皆死高祖以植為忠<lb/>
特免其子孫大司馬兼小冡宰雍州牧齊公憲素<lb/>
為䕶所親任賞罰之際皆得參預權勢頗盛䕶欲<lb/>
有所陳多令憲聞奏其間或有可不憲慮主相嫌<lb/>
<pb n="KR2c0001_SBCK_024-94b"/>
隙毎曲而暢之帝亦察其心及䕶死召憲入憲免<lb/>
冠拜謝帝慰勉之使詣䕶第收兵符及諸文籍衛<lb/>
公直素忌憲固請誅之帝不許䕶世子訓為蒲州<lb/>
刺史是夜帝遣柱國越公盛乗傳徵訓至同州賜<lb/>
死昌城公深使突厥未還遣開府儀同三司宇文<lb/>
徳齎璽書就殺之䕶長史代郡叱羅協司録弘農<lb/>
馮遷及所親任者皆除名丁巳大赦改元以宇文<lb/>
孝伯為車騎大將軍與王軌並加開府儀同三司<lb/>
初孝伯與帝同日生太祖愛之養於第中㓜與帝<lb/>
同學及即位欲引致左右託言欲與孝伯講習舊<lb/>
經故䕶弗之疑也以為右侍上士出入卧内預聞<lb/>
<pb n="KR2c0001_SBCK_024-95a"/>
機務孝伯為人沈正忠諒朝政得失外間細事無<lb/>
不使帝聞之帝閱䕶書記有假託符命妄造異謀<lb/>
者皆坐誅唯得庾季才書兩紙盛言緯候災祥宜<lb/>
返政歸權帝賜季才粟三百石帛二百叚遷太中<lb/>
大夫癸亥以尉遟㢠為太師柱國竇熾為太傅李<lb/>
穆為太保齊公憲為大冡宰衛公直為大司徒陸<lb/>
通為大司馬柱國辛威為大司冦趙公招為大司<lb/>
空時帝始親覽朝政頗事威刑雖骨肉無所寛借<lb/>
齊公憲雖遷冡宰實奪之權又謂憲侍讀裴文舉<lb/>
曰昔魏末不綱太祖輔政及周室受命晉公復執<lb/>
大權積習生常愚者謂灋應如是豈有年三十天<lb/>
<pb n="KR2c0001_SBCK_024-95b"/>
子而可為人所制乎詩云夙夜匪懈以事一人一<lb/>
人謂天子耳卿雖陪侍齊公不得遽同為臣欲死<lb/>
於所事宣輔以正道勸以義方輯睦我君臣協和<lb/>
我兄弟勿令自致嫌疑文舉咸以白憲憲指心撫<lb/>
几曰吾之夙心公寜不知但當盡忠竭節耳知復<lb/>
何言衛公直性浮詭貪很意望大冡宰既不得殊<lb/>
怏怏更請為大司馬欲據兵權帝揣知其意曰汝<lb/>
兄弟長㓜有序豈可返居下列由是用為大司徒<lb/>
　　夏四月庚寅周追尊畧陽公為孝閔皇帝<lb/>
　　　周伐齊<hi>周齊爭宜陽附</hi>
陳文帝天嘉四年　初周人欲與突厥木杆可汗<lb/>
<pb n="KR2c0001_SBCK_024-96a"/>
連兵伐齊許納其女為后遣御伯大夫楊荐及左<lb/>
武伯太原王慶徃結之齊人聞之懼亦遣使求昏<lb/>
於突厥賂遺甚厚木杆貪齊幣重欲執荐等送齊<lb/>
荐知之責木杆曰太祖昔與可汗共敦鄰好蠕蠕<lb/>
部落數千來降太祖悉以付可汗使者以快可汗<lb/>
之意如何今日遽欲背恩忘義獨不愧鬼神乎木<lb/>
杆慘然良乆曰君言是也吾意决矣當相與共平<lb/>
東賊然後送女荐等復命公卿請發十萬人擊齊<lb/>
柱國楊忠獨以為得萬騎足矣戊子遣忠將歩騎<lb/>
一萬與突厥自北道伐齊又遣大將軍達奚武帥<lb/>
歩騎三萬自南道出平陽期㑹於晉陽　冬十<lb/>
<pb n="KR2c0001_SBCK_024-96b"/>
二月周楊忠㧞齊二十餘城齊人守陘嶺之隘忠<lb/>
擊破之突厥木杆地頭歩離三可汗以十萬騎㑹<lb/>
之己丑自恒州三道俱入時大雪數旬南北千餘<lb/>
里平地數尺齊主自鄴倍道赴之戊午至晉陽斛<lb/>
律光將歩騎三萬屯平陽己未周師及突厥逼晉<lb/>
陽齊主畏其彊戎服帥宫人欲東走避之趙郡王<lb/>
叡河間王孝琬叩馬諫孝琬請委叡部分必得嚴<lb/>
整帝從之命六軍進止皆取叡節度而使并州刺<lb/>
史叚韶總之<lb/>
五年春正月庚申齊主登北城軍容甚整突厥咎<lb/>
周人曰爾言齊亂故來伐之今齊人眼中亦有鐡<lb/>
<pb n="KR2c0001_SBCK_024-97a"/>
何可當邪周人以歩卒為前鋒從西山下去城二<lb/>
里許諸將咸欲逆擊之叚韶曰歩卒力勢自當有<lb/>
限今積雪既厚逆戰非便不如陳以待之彼勞我<lb/>
逸破之必矣既至齊悉其銳兵鼓譟而出突厥震<lb/>
駭引上西山不肯戰周師大敗而還突厥引兵出<lb/>
塞縱兵大掠自晉陽以徃七百餘里人畜無遺叚<lb/>
韶追之不敢逼突厥還至陘嶺凍滑乃鋪氊以度<lb/>
胡馬寒痩膝已下皆無毛比至長城馬死且盡截<lb/>
矟杖之以歸達奚武至平陽未知忠退斛律光與<lb/>
書曰鴻鵠已翔於寥廓羅者猶視於沮澤武得書<lb/>
亦還光逐之入周境獲二千餘口而還光見帝於<lb/>
<pb n="KR2c0001_SBCK_024-97b"/>
晉陽帝以新遭大冦抱光頭而哭任城王湝進曰<lb/>
何至於此乃止初齊顯祖之世周人常懼齊兵西<lb/>
度每至冬月守河椎氷及世祖即位嬖幸用事朝<lb/>
政漸紊齊人椎氷以備周兵之逼斛律光憂之曰<lb/>
國家常有吞關隴之志今日至此而唯翫聲色乎<lb/>
　初周太祖之從賀㧞岳在關中也遣人迎晉公<lb/>
䕶於晉陽䕶母閻氏及周主之姑皆留晉陽齊人<lb/>
以配中山宫及䕶用事遣間使入齊求之莫知音<lb/>
息齊遣使者至玉璧求通互市䕶欲訪求母姑使<lb/>
司馬下大夫尹公正至玉璧與之言使者甚恱勲<lb/>
州刺史韋孝寛獲關東人復縱之因致書為言西<lb/>
<pb n="KR2c0001_SBCK_024-98a"/>
朝欲通好之意是時周人以前攻晉陽不得志謀<lb/>
與突厥再伐齊齊主聞之大懼許遣䕶母西歸且<lb/>
求通好先遣其姑歸　秋八月周遣柱國楊忠<lb/>
將兵㑹突厥伐齊至北河而還　九月突厥冦<lb/>
齊幽州衆十餘萬入長城大掠而還　周皇姑之<lb/>
歸也齊主遣人為晉公䕶母作書言䕶㓜時數事<lb/>
又寄其所着錦袍以為信驗且曰吾屬千載之運<lb/>
逢大齊之徳矜老開恩許得相見禽獸草木母子<lb/>
相依吾有何罪與汝分離今復何福還望見汝言<lb/>
此悲喜死而更蘇世間所有求皆可得母子異國<lb/>
何處可求假汝貴極王公富過山海有一老母八<lb/>
<pb n="KR2c0001_SBCK_024-98b"/>
十之年飄然千里死亡旦夕不得一朝蹔見不得<lb/>
一日同處寒不得汝衣饑不得汝食汝雖窮榮極<lb/>
盛光耀世間於吾何益吾今日之前汝既不得申<lb/>
其供養事徃何論今日以後吾之殘命唯繫於汝<lb/>
爾戴天履地中有鬼神勿云冥昧而可欺負䕶得<lb/>
書悲不自勝復書曰區宇分崩遭遇災禍違離膝<lb/>
下三十五年受形禀氣皆知母子誰同薩保如此<lb/>
不孝子為公侯母為俘隷暑不見母暑寒不見母<lb/>
寒衣不知有無食不知饑飽泯如天地之外無由<lb/>
暫聞分懐寃酷終此一生死若有知冀奉見於泉<lb/>
下耳不謂齊朝解網惠以徳音磨敦四姑並許矜<lb/>
<pb n="KR2c0001_SBCK_024-99a"/>
放初聞此㫖魂爽飛越號天叩地不能自勝齊朝<lb/>
霈然之恩既已霑洽有家有國信義為本伏度來<lb/>
期已應有日一得奉見慈顔永畢生願生死肉骨<lb/>
豈過今恩負山戴岳未足勝荷齊人留䕶母使更<lb/>
與䕶書邀䕶重報徃返再三時叚韶拒突厥軍於<lb/>
塞下齊主遣黄門徐世榮乗傳齎周書問韶韶以<lb/>
周人反覆本無信義比晉陽之役其事可知䕶外<lb/>
託為相其實主也既為母請和不遣一介之使若<lb/>
據移書即送其母恐示之以弱不如且外許之待<lb/>
和親堅定然後遣之未晩齊主不聽即遣之閻氏<lb/>
至周舉朝稱慶周主為之大赦　突厥自幽州還<lb/>
<pb n="KR2c0001_SBCK_024-99b"/>
留屯塞北更集諸部兵遣使告周欲與共擊齊如<lb/>
前約閏月乙巳突厥冦齊幽州晉公䕶新得其母<lb/>
未欲伐齊又恐負突厥約更生邊患不得已徵二<lb/>
十四軍及左右廂散隷秦隴巴蜀之兵并羗胡内<lb/>
附者凡二十萬人　冬十月甲子周主授䕶斧<lb/>
鉞於廟庭丁卯親勞軍於沙苑癸酉還宫䕶軍至<lb/>
潼關遣柱國尉遟迥帥精兵十萬為前鋒趣洛陽<lb/>
大將軍權景宣帥山南之兵趣懸瓠少師楊檦出<lb/>
軹關　十一月周晉公䕶進屯弘農甲午尉遟<lb/>
迥圍洛陽雍州牧齊公憲同州刺史達奚武涇州<lb/>
總管王雄軍於邙山　初周楊檦為邵州刺史鎭<lb/>
<pb n="KR2c0001_SBCK_024-100a"/>
捍東境二十餘年數與齊戰未嘗不㨗由是輕之<lb/>
既出軹關獨引兵深入又不設備甲辰齊太尉婁<lb/>
叡將兵奄至大破檦軍檦遂降齊權景宣圍懸瓠<lb/>
十二月齊豫州道行臺豫州刺史太原王士良永<lb/>
州刺史蕭世怡並以城降之景宣使開府郭彦守<lb/>
豫州謝徹守永州送士良世怡及降卒千人於長<lb/>
安周人為土山地道以攻洛陽三旬不克晉公䕶<lb/>
命諸將塹斷河陽路遏齊救兵然後同攻洛陽諸<lb/>
將以為齊兵必不敢出唯張斥候而已齊遣蘭陵<lb/>
王長恭大將軍斛律光救洛陽畏周兵之彊未敢<lb/>
進齊主召并州刺史叚韶謂曰洛陽危急今欲遣<lb/>
<pb n="KR2c0001_SBCK_024-100b"/>
王救之突厥在北復須鎭禦如何對曰北虜侵邊<lb/>
事等疥癬今西鄰闚逼乃腹心之病請奉詔南行<lb/>
齊主曰朕意亦爾乃令韶督精騎一千發晉陽丁<lb/>
巳齊主亦自晉陽赴洛陽　叚韶自晉陽行五日<lb/>
濟河㑹連日隂霧壬戌韶至洛陽帥帳下三百騎<lb/>
與諸將登邙阪觀周軍形勢至大和谷與周軍遇<lb/>
韶即馳告諸營追集騎士結陳以待之韶為左軍<lb/>
蘭陵王長恭為中軍斛律光為右軍周人不意其<lb/>
至皆忷懼韶遥謂周人曰汝宇文䕶纔得其母遽<lb/>
來為冦何也周人曰天遣我來有何可問韶曰天<lb/>
道賞善罰惡當遣汝送死來耳周人以歩兵在前<lb/>
<pb n="KR2c0001_SBCK_024-101a"/>
上山逆戰韶且戰且却以誘之待其力弊然後下<lb/>
馬擊之周師大敗一時瓦解投墜溪谷死者甚衆<lb/>
蘭陵王長恭以五百騎突入周軍遂至金墉城下<lb/>
城上人弗識長恭免胄示之靣乃下弩手救之周<lb/>
師在城下者亦解圍遁去委棄營幕自邙山至榖<lb/>
水三十里中軍資器械彌滿川澤唯齊公憲達奚<lb/>
武及庸忠公王雄在後勒兵拒戰王雄馳馬衝斛<lb/>
律光陳光退走雄追之光左右皆散惟餘一奴一<lb/>
矢雄按矟不及光者丈餘謂光曰吾惜爾不殺當<lb/>
生將爾見天子光射雄中額雄抱馬走至營而卒<lb/>
軍中益懼齊公憲拊循督勵衆心小安至夜收軍<lb/>
<pb n="KR2c0001_SBCK_024-101b"/>
憲欲待明更戰達奚武曰洛陽軍散人情震駭若<lb/>
不因夜速還明日欲歸不得武在軍乆傋見形勢<lb/>
公少年未經事豈可以數營士卒委之虎口乎乃<lb/>
還權景宣亦棄豫州走丁卯齊主至洛陽己巳以<lb/>
叚韶為太宰斛律光為太尉蘭陵王長恭為尚書<lb/>
令壬申齊主如虎牢遂自滑臺如黎陽丙子至鄴<lb/>
楊忠引兵出沃野應接突厥軍糧不給諸軍憂之<lb/>
計無所出忠乃招誘稽胡酋長咸在坐詐使河州<lb/>
刺史王傑勒兵鳴鼓而至曰大冡宰已平洛陽欲<lb/>
與哭厥共討稽胡之不服者坐者皆懼忠慰諭而<lb/>
遣之於是諸胡相帥饋輸軍糧塡積屬周師罷歸<lb/>
<pb n="KR2c0001_SBCK_024-102a"/>
忠亦還晉公䕶本無將畧是行也又非本心故無<lb/>
功與諸將稽首謝罪周主慰勞罷之<lb/>
六年五月突厥遣使至齊始與齊通<lb/>
宣帝太建元年秋八月庚辰盗殺周孔城防主以<lb/>
其地入齊九月辛卯周遣齊公憲與柱國李穆將<lb/>
兵趣宜陽築崇徳等五城　冬十二月周齊公<lb/>
憲等圍齊宜陽絶其糧道<lb/>
二年春正月齊太傅斛律光將歩騎三萬救宜陽<lb/>
屢破周軍築統關豐化二城以通宜陽糧道而還<lb/>
周軍追之光縱擊又破之獲其開府儀同三司宇<lb/>
文英梁景興二月己巳齊以斛律光爲右丞相并<lb/>
<pb n="KR2c0001_SBCK_024-102b"/>
州刺史又以任城王湝為太師賀㧞仁録尚書事<lb/>
　周齊争宜陽乆不决勲州刺史韋孝寛謂其下<lb/>
曰宜陽一城之地不足損益兩國争之勞師彌年<lb/>
彼豈無智謀之士若棄崤東來圖汾北我必失地<lb/>
今宜速於華谷及長秋築城以杜其意脫其先我<lb/>
圖之寔難乃畫地形具陳其狀晉公䕶謂使者曰<lb/>
韋公子孫雖多數不滿百汾北築城遣誰守之事<lb/>
遂不行齊斛律光果出晉州道於汾北築華谷龍<lb/>
門二城光至汾東與孝寛相見光曰宜陽小城乆<lb/>
勞争戰今既舍彼欲於汾北取償幸勿怪也孝寛<lb/>
曰宜陽彼之要衝汾北我之所棄我棄彼取其償<lb/>
<pb n="KR2c0001_SBCK_024-103a"/>
安在君輔翼㓜主位望隆重不撫循百姓而極武<lb/>
窮兵茍貪尋常之地塗炭疲弊之民竊為君不取<lb/>
也光進圍定陽築南汾城以逼之周人釋宜陽之<lb/>
圍以救汾北晉公䕶問計於齊公憲憲曰兄宜暫<lb/>
出同州以為聲勢憲請以精兵居前隨機攻取䕶<lb/>
從之<lb/>
三年春正月齊斛律光築十三城於西境馬上以<lb/>
鞭指畫而成拓地五百里而未嘗伐功又與周韋<lb/>
孝寛戰於汾北破之齊公憲督諸將東拒齊師<lb/>
　三月周齊公憲自龍門度河斛律光退保華谷<lb/>
憲攻㧞其新築五城齊太宰叚韶蘭陵王長恭將<lb/>
<pb n="KR2c0001_SBCK_024-103b"/>
兵禦周師攻柏谷城㧞之而還　夏四月周陳<lb/>
公純等取齊宜陽等九城齊斛律光將歩騎五萬<lb/>
赴之　五月周晉公䕶使中外府參軍郭榮城<lb/>
於姚襄城南定陽城西齊叚韶引兵襲周師破之<lb/>
六月韶圍定陽城周汾州刺史楊敷固守不下韶<lb/>
急攻之屠其外城時韶卧病謂蘭陵王長恭曰此<lb/>
城三靣重澗皆無走路唯慮東南一道耳賊必從<lb/>
此出宜簡精兵專守之此必成擒長恭乃令壯士<lb/>
千餘人伏於東南澗口城中糧盡齊公憲總兵救<lb/>
之憚韶不敢進敷帥見兵突圍夜走伏兵擊擒之<lb/>
盡俘其衆乙巳齊取周汾州及姚襄城唯郭榮所<lb/>
<pb n="KR2c0001_SBCK_024-104a"/>
築城獨存敷愔之族子也　齊斛律光與周師戰<lb/>
於宜陽城下取周建安等四戍捕虜千餘人而還<lb/>
軍未至鄴齊主敕使散兵光以軍士多有功者未<lb/>
得慰勞乃密通表請遣使宣㫖軍仍且進齊朝發<lb/>
使遟留軍還將至紫陌光乃駐營待使帝聞光軍<lb/>
已逼心甚惡之亟令舍人召光入見然後宣勞散<lb/>
兵<lb/>
　　　吐谷渾盛衰<lb/>
晉元帝建武元年河南王吐谷渾卒吐谷渾者慕<lb/>
容廆之庶兄也父渉歸分戸一千七百以隷之及<lb/>
廆嗣位二部馬闘廆遣使讓吐谷渾曰先公分建<lb/>
<pb n="KR2c0001_SBCK_024-104b"/>
有别奈何不相逺異而令馬有闘傷吐谷渾怒曰<lb/>
馬是六畜闘乃其常何至怒及於人欲逺别甚易<lb/>
恐後㑹為難耳今當去汝萬里之外遂帥其衆西<lb/>
徙廆悔之遣其長史乙那婁馮追謝之吐谷渾曰<lb/>
先公嘗稱卜筮之言云吾二子皆當彊盛祚流後<lb/>
世我孽子也理無並大今因馬而别殆天意乎遂<lb/>
不復還西傅隂山而居屬永嘉之亂因度隴而西<lb/>
據洮水之西極于白蘭地方數千里鮮卑謂兄為<lb/>
阿干廆追思之為之作阿干之歌吐谷渾有子六<lb/>
十人長子吐延嗣吐延長大有勇力羗胡皆畏之<lb/>
成帝咸和四年　河南王吐延雄勇多猜忌羌酋<lb/>
<pb n="KR2c0001_SBCK_024-105a"/>
姜聰刺之吐延不抽劒召其將紇扢埿使輔其子<lb/>
葉延保于白蘭抽劒而死葉延孝而好學以為禮<lb/>
公孫之子得以王父字為氏乃自號其國曰吐谷<lb/>
渾<lb/>
穆帝永和七年　吐谷渾葉延卒子辟奚立<lb/>
文帝咸安元年吐谷渾王辟奚聞楊纂敗五月遣<lb/>
使獻馬千匹金銀五百斤于秦秦以辟奚為安逺<lb/>
將軍漒川侯辟奚葉延之子也好學仁厚而無威<lb/>
斷三弟専恣國人患之長史鍾惡地西漒羗豪也<lb/>
謂司馬乞宿雲曰三弟縱横勢出王右㡬亡國矣<lb/>
吾二人位為元輔豈得坐而視之詰朝月望文武<lb/>
<pb n="KR2c0001_SBCK_024-105b"/>
並會吾將討焉王之左右皆吾羗子轉目一顧必<lb/>
可擒也宿雲請先白王惡地曰王仁而無斷白之<lb/>
必不從萬一事泄吾屬無類矣事已出口何可中<lb/>
變遂於坐收三弟殺之辟奚驚怖自投牀下惡地<lb/>
宿雲趨而扶之曰臣昨夢先王敕臣云三弟將為<lb/>
逆不可不討故誅之耳辟奚由是發病恍惚命世<lb/>
子視連曰吾禍及同生何以見之於地下國事大<lb/>
小任汝治之吾餘年殘命寄食而已遂以憂卒視<lb/>
連立不飲酒遊畋者七年軍國之事委之將佐鍾<lb/>
惡地諫以為人主當自娯樂建威布徳視連泣曰<lb/>
孤自先世以來以仁孝忠恕相承先王念友愛之<lb/>
<pb n="KR2c0001_SBCK_024-106a"/>
不終悲憤而亡孤雖纂業尸存而已聲色遊娯豈<lb/>
所安也威徳之建當付之將來耳<lb/>
武帝太元十五年吐谷渾視連遣使獻見於金城<lb/>
王乾歸乾歸拜視連沙州牧白蘭王　秋九月<lb/>
吐谷渾視連卒子視羆立視羆以其父祖慈仁為<lb/>
四鄰所侵侮乃督厲將士欲建功業冬十月金城<lb/>
王乾歸遣使拜視羆沙州牧白蘭王視羆不受<lb/>
安帝隆安二年九月西秦王乾歸遣秦州牧益州<lb/>
武衛將軍慕兀冠軍將軍翟瑥帥騎二萬伐吐谷<lb/>
渾　西秦乞伏益州與吐谷渾王視羆戰於度周<lb/>
川視羆大敗走保白蘭山遣子宕豈為質於西秦<lb/>
<pb n="KR2c0001_SBCK_024-106b"/>
以請和西秦王乾歸以宗女妻之<lb/>
四年夏四月吐谷渾視羆卒世子樹洛干方九嵗<lb/>
弟烏紇堤立妻樹洛干之母念氏生慕璝慕延烏<lb/>
紇堤懦弱荒滛不能治國念氏專制國事有膽智<lb/>
國人畏服之<lb/>
義熈元年春正月乞伏乾歸擊吐谷渾大孩大破<lb/>
之俘萬餘口而還大孩走死胡園視羆世子樹洛<lb/>
干帥其餘衆數千家犇莫何川自稱車騎大將軍<lb/>
大單于吐谷渾王樹洛干輕傜薄賦信賞必罰吐<lb/>
谷渾復興沙漒諸戎皆附之<lb/>
八年春二月河南王乾歸擊吐谷渾阿若干於赤<lb/>
<pb n="KR2c0001_SBCK_024-107a"/>
水降之<lb/>
九年夏四月河南王熾盤遣安北將軍烏地延冠<lb/>
軍將軍翟紹擊吐谷渾别統句旁于涇勒川大破<lb/>
之　秋七月河南王熾盤擊吐谷渾支旁于長<lb/>
柳川虜旁及其民五千餘户而還　九月河南<lb/>
王熾磐擊吐谷渾别統掘逵於渇渾川大破之虜<lb/>
男女二萬三千冬十月掘逵帥其餘衆降于熾磐<lb/>
十三年春二月西秦安東將軍木弈干擊吐谷渾<lb/>
樹洛干破其弟阿柴於堯杆川俘五千餘口而還<lb/>
樹洛干走保白蘭山慙憤發疾將卒謂阿柴曰吾<lb/>
子拾䖍㓜弱今以大事付汝樹洛干卒阿柴立自<lb/>
<pb n="KR2c0001_SBCK_024-107b"/>
稱驃騎將軍沙州刺史謚樹洛干曰武王阿柴稍<lb/>
用兵侵併其旁小種地方數千里遂為彊國<lb/>
宋武帝永初二年夏四月吐谷渾王阿柴遣使降<lb/>
秦秦王熾磐以阿柴為征西大將軍開府儀同三<lb/>
司安州牧白蘭王<lb/>
營陽王景平元年吐谷渾王阿柴遣使入貢詔以<lb/>
阿柴為督塞表諸軍事安西將軍沙州刺史澆河<lb/>
公<lb/>
文帝元嘉元年冬十月吐谷渾威王阿柴卒阿柴<lb/>
有子二十人疾病召諸子弟謂之曰先公車騎以<lb/>
大業之故捨其子拾䖍而授孤孤敢私於緯代而<lb/>
<pb n="KR2c0001_SBCK_024-108a"/>
忘先君之志乎我死汝曹當奉慕璝爲主緯代者<lb/>
阿柴之長子慕璝者阿柴之母弟叔父烏紇堤之<lb/>
子也阿柴又命諸子各獻一箭取一箭授其弟慕<lb/>
利延使折之慕利延折之又取十九箭使折之慕<lb/>
利延不能折阿柴乃諭之曰汝曹知之乎孤則易<lb/>
折衆則難摧汝曹當戮力一心然後可以保國寜<lb/>
家言終而卒慕璝亦有才畧撫納秦凉失業之民<lb/>
及氏羗雜種至五六百落部衆轉盛<lb/>
三年秋九月吐谷渾掘逵等帥部衆二萬餘落叛<lb/>
秦犇昴州附于吐谷渾王慕璝<lb/>
六年冬十二月吐谷渾王慕璝遣使入貢<lb/>
<pb n="KR2c0001_SBCK_024-108b"/>
七年春正月癸巳以吐谷渾王慕璝為征西將軍<lb/>
沙州刺史隴西公　夏四月吐谷渾王慕璝將<lb/>
其衆萬八千襲秦定連秦輔國大將軍段暉等擊<lb/>
走之<lb/>
八年秋八月吐谷渾王慕璝遣侍郎謝太寧奉表<lb/>
于魏請送赫連定己丑魏以慕璝為大將軍西秦<lb/>
王<lb/>
九年春三月壬申吐谷渾王慕璝送赫連定于魏<lb/>
魏人殺之慕璝上表曰臣俘擒僣逆獻㨗王府爵<lb/>
秩雖崇而土不增廓車旗既飾而財不周賞願垂<lb/>
鑒察魏主下其議公卿以為慕璝所致唯定而已<lb/>
<pb n="KR2c0001_SBCK_024-109a"/>
塞外之民皆為己有而貪求無厭不可許也魏主<lb/>
乃詔曰西秦王所得金城枹罕隴西之地朕即與<lb/>
之乃是裂土何須復廓西秦欵至綿絹隨使䟽數<lb/>
臨時增益非一賜而止也自是慕璝貢使至魏者<lb/>
稍簡　吐谷渾王慕璝遣其司馬趙叙入貢且來<lb/>
告㨗　乙未以吐谷渾王慕璝為都督西秦河沙<lb/>
三州諸軍事征西大將軍西秦河二州刺史進爵<lb/>
隴西王且命慕璝悉歸南方將士先沒於夏者得<lb/>
百五十餘人<lb/>
十三年冬十二月吐谷渾惠王慕璝卒弟慕利延<lb/>
立<lb/>
<pb n="KR2c0001_SBCK_024-109b"/>
十四年秋九月丁酉魏主遣使者拜吐谷渾王慕<lb/>
利延為鎮西大將軍儀同三司改封西平王<lb/>
十五年春二月丁未以吐谷渾王慕利延為都督<lb/>
西秦河沙二州諸軍事鎭西大將軍西秦河二州<lb/>
刺史隴西王<lb/>
十六年夏六月己酉改封隴西王吐谷渾慕利延<lb/>
為河南王　冬十二月吐谷渾王慕利延聞魏<lb/>
克涼州大懼帥衆西遁踰沙漠魏主以其兄慕璝<lb/>
有擒赫連定之功遣使撫諭之慕利延乃還故地<lb/>
二十一年夏六月吐谷渾王慕利延兄子緯世與<lb/>
魏使者謀降魏慕利延殺之是月緯世弟叱力延<lb/>
<pb n="KR2c0001_SBCK_024-110a"/>
等八人犇魏魏以叱力延為歸義王　秋八月<lb/>
吐谷渾叱力延等請師於魏以討吐谷渾王慕利<lb/>
延魏主使晉王伏羅督諸軍擊之　魏晉王伏羅<lb/>
至樂都引兵從間道襲吐谷渾至大母橋吐谷渾<lb/>
王慕利延大驚逃犇白蘭慕利延兄子拾寅犇河<lb/>
西魏軍斬首五千餘級慕利延從弟伏念等帥萬<lb/>
三千部落降於魏<lb/>
二十二年夏四月庚戌魏主遣征西大將軍高凉<lb/>
王那等擊吐谷渾王慕利延於白蘭秦州刺史代<lb/>
人封敕文安逺將軍乙烏頭繫慕利延兄子什歸<lb/>
於枹罕　吐谷渾什歸聞魏軍將至棄城夜遁八<lb/>
<pb n="KR2c0001_SBCK_024-110b"/>
月丁亥封敕文入枹罕分徙其民千家還上邽留<lb/>
乙烏頭守枹罕萬度歸至敦煌留輜重以輕騎五<lb/>
千度流沙襲鄯善壬辰鄯善王真達靣縛出降度<lb/>
歸留軍屯守與真達詣平城西域復通　壬寅魏<lb/>
高凉王那軍至寜頭城吐谷渾王慕利延擁其部<lb/>
落西度流沙吐谷渾慕璝之子被囊逆戰那擊破<lb/>
之被囊遁走中山公杜豐帥精騎追之度三危至<lb/>
雪山生擒被囊及吐谷渾什歸乞伏熾磐之子成<lb/>
龍皆送平城慕利延遂西入于闐殺其王據其地<lb/>
死者數萬人<lb/>
二十三年吐谷渾復還舊土<lb/>
<pb n="KR2c0001_SBCK_024-111a"/>
二十七年吐谷渾王慕利延為魏所逼上表求入<lb/>
保越嶲上許之慕利延竟不至<lb/>
二十九年秋九月吐谷渾王慕利延卒樹洛干之<lb/>
子拾寅立始居伏羅川遣使來請命于魏丁亥以<lb/>
拾寅為安西將軍西秦河沙三州刺史河南王魏<lb/>
以拾寅為鎭西大將軍沙州刺史西平王<lb/>
武帝大明四年吐谷渾王拾寅兩受宋魏爵命居<lb/>
止出入擬於王者魏人忿之定陽侯曹安表拾寅<lb/>
今保白蘭若分軍出其左右必走保南山不過十<lb/>
日人畜乏食可一舉而定六月甲午魏遣征西大<lb/>
將軍陽平王新成等督統萬高平諸軍出南道南<lb/>
<pb n="KR2c0001_SBCK_024-111b"/>
郡公中山李惠等督凉州諸軍出北道以擊吐谷<lb/>
渾　秋七月魏軍至西平吐谷渾王拾寅走保<lb/>
南山九月魏軍濟河追之㑹疾疫引還獲雜畜二<lb/>
十餘萬<lb/>
明帝泰始六年春二月魏主遣征西大將軍上黨<lb/>
王長孫觀擊吐谷渾　夏四月戊申魏長孫觀<lb/>
與吐谷渾王拾寅戰於曼頭山拾寅敗走遣别駕<lb/>
康盤龍入貢魏主囚之<lb/>
蒼梧王元徽元年吐谷渾王拾寅寇魏澆河夏四<lb/>
月戊申魏以司空長孫觀為大都督發兵討之<lb/>
　秋八月庚申魏長孫觀入吐谷渾境芻其秋稼<lb/>
<pb n="KR2c0001_SBCK_024-112a"/>
吐谷渾王拾寅窘急請降遣子斤入侍自是嵗脩<lb/>
職貢<lb/>
齊高帝建元三年吐谷渾王拾寅卒世子度易侯<lb/>
立冬十月戊子朔以度易侯為西秦河二州刺史<lb/>
河南王<lb/>
武帝永明八年秋八月河南王度易侯卒乙酉以<lb/>
其世子伏連籌為秦河二州刺史遣振武將軍丘<lb/>
冠先拜授且弔之伏連籌逼冠先使拜冠先不從<lb/>
伏連籌推冠先墜崖而死上厚賜其子雄敕以喪<lb/>
委絶域不可復尋仕進無嫌<lb/>
九年　初魏主召吐谷渾王伏連籌入朝伏連籌<lb/>
<pb n="KR2c0001_SBCK_024-112b"/>
辭疾不至輙修洮陽泥和二城置戍兵焉二月乙<lb/>
亥魏枹罕鎭將長孫百年請擊二戍魏主許之<lb/>
　五月魏長孫百年攻洮陽泥和二戍克之俘三<lb/>
千餘人<lb/>
十年魏文明太后之喪使人告於吐谷渾吐谷渾<lb/>
王伏連籌拜命不恭羣臣請討之魏主不許又請<lb/>
還其貢物帝曰貢物乃人臣之禮今而不受是棄<lb/>
絶之彼雖欲自新其路無由矣因命歸洮陽泥和<lb/>
之俘秋七月庚申吐谷渾遣其世子賀虜頭入朝<lb/>
于魏詔以伏連籌為都督西垂諸軍事西海公吐<lb/>
谷渾王遣兼員外散騎常侍張禮使於吐谷渾伏<lb/>
<pb n="KR2c0001_SBCK_024-113a"/>
連籌謂禮曰曩者宕昌常曰稱名而見謂為大王<lb/>
今忽稱僕又拘執使人欲使偏師徃問何如禮曰<lb/>
君與宕昌皆為魏藩比輙興兵攻之殊違臣節離<lb/>
京師之日宰輔有言以為君能自知其過則藩業<lb/>
可保若其不悛禍難將至矣伏連籌黙然<lb/>
東昏侯永元二年吐谷渾王伏連籌事魏盡禮而<lb/>
居其國置百官皆如天子之制稱制於其鄰國魏<lb/>
主遣使責而宥之<lb/>
梁武帝天監三年秋九月以吐谷渾王伏連籌為<lb/>
西秦河二州刺史河南王<lb/>
大同六年冬十一月吐谷渾自莫折念生之亂不<lb/>
<pb n="KR2c0001_SBCK_024-113b"/>
通于魏伏連籌子夸吕立始稱可汗居伏俟城其<lb/>
地東西三千里南北千餘里官有王僕射尚書郎<lb/>
中將軍之號是嵗始遣使假道柔然聘於東魏<lb/>
元帝承聖二年夏四月吐谷渾可汗夸吕雖通使<lb/>
於魏而冦抄不息宇文泰將騎三萬踰隴至姑臧<lb/>
討之夸吕懼請服既而復通使於齊凉州刺史史<lb/>
寜覘知其還襲之於赤泉獲其僕射乞伏觸狀<lb/>
敬帝太平元年秋九月突厥木杆可汗假道於凉<lb/>
州以襲吐谷渾魏太師泰使凉州刺史史寜帥騎<lb/>
隨之至畨禾吐谷渾覺之犇南山木杆將分兵追<lb/>
之寜曰樹敦賀真二城吐谷渾之巢穴也㧞其本<lb/>
<pb n="KR2c0001_SBCK_024-114a"/>
根餘衆自散木杆從之木杆從北道趣賀真寜從<lb/>
南道趣樹敦吐谷渾可汗夸吕在賀真使其征南<lb/>
王將數千人守樹敦木杆破賀真獲夸吕妻子寜<lb/>
破樹敦虜征南王還與木杆㑹于青海木杆歎寜<lb/>
勇决贈遺甚厚<lb/>
陳武帝永定元年春正月吐谷渾為冦於周攻凉<lb/>
鄯河三州秦州都督遣渭州刺史于翼赴援翼不<lb/>
從僚屬咸以為言翼曰攻取之術非夷俗所長此<lb/>
冦之來不過抄掠邊牧耳掠而無獲勢將自走勞<lb/>
師以徃必無所及翼揣之已了幸勿復言數日問<lb/>
至果如翼所䇿<lb/>
<pb n="KR2c0001_SBCK_024-114b"/>
文帝天康元年夏五月吐谷渾龍涸王莫昌帥部<lb/>
落附於周以其地為扶州<lb/>
宣帝太建八年春二月辛酉周主命太子廵撫西<lb/>
土因伐吐谷渾　秋八月周太子伐吐谷渾至<lb/>
伏俟城而還<lb/>
十三年秋八月吐谷渾冦凉州隋主遣行軍元帥<lb/>
樂安公元諧等歩騎數萬擊之諧擊破吐谷渾於<lb/>
豐利山又敗其太子可博汗於青海俘斬萬計吐<lb/>
谷渾震駭其王侯三十人各帥所部來降吐谷渾<lb/>
可汗夸吕帥親兵逺遁隋主以其高寜王移兹裒<lb/>
為河南王使統降衆以元諧為寜州刺史留行軍<lb/>
<pb n="KR2c0001_SBCK_024-115a"/>
總管賀婁子幹鎮凉州<lb/>
長城公至徳元年夏四月庚午吐谷渾冦隋洮洮<lb/>
州刺史皮子信出戰敗死汶州總管梁逺擊走之<lb/>
又冦廓州州兵擊走之　夏六月庚辰隋行軍<lb/>
總管梁逺破吐谷渾於爾汗山<lb/>
二年夏四月隋上大將軍賀婁子幹發五州兵擊<lb/>
吐谷渾殺男女萬餘口二旬而還帝以隴西頻被<lb/>
冦掠而俗不設村塢命子幹勒民為堡仍營田積<lb/>
榖子幹上書曰隴西河右土曠民稀邊境未寜不<lb/>
可廣佃比見屯田之所獲少費多虚役人功卒逢<lb/>
踐暴屯田踈逺者請皆廢省但隴右之民以畜牧<lb/>
<pb n="KR2c0001_SBCK_024-115b"/>
為事若更屯聚彌不自安但使鎮戍連接烽堠相<lb/>
望民雖散居必謂無慮帝從之以子幹曉習邊事<lb/>
丁巳以為榆關總管<lb/>
四年吐谷渾可汗夸吕在位百年屢因喜怒廢殺<lb/>
太子後太子懼謀執夸吕而降請兵於隋邊吏秦<lb/>
州總管河間王弘請以兵應之隋主不許太子謀<lb/>
洩為夸吕所殺復立其少子嵬王訶為太子疊州<lb/>
刺史杜粲請因其釁而討之隋主又不許是嵗嵬<lb/>
王訶復懼誅謀帥部落萬五千户降隋遣使詣闕<lb/>
請兵迎之隋主曰渾賊風俗特異人倫父既不慈<lb/>
子復不孝朕以徳訓人何有成其惡逆乎乃謂使<lb/>
<pb n="KR2c0001_SBCK_024-116a"/>
者曰父有過失子當諫争豈可潜謀非法受不孝<lb/>
之名溥天之下皆朕臣妾各為善事即稱朕心嵬<lb/>
王既欲歸朕唯教嵬王為臣子之法不可逺遣兵<lb/>
馬助為惡事嵬王訶乃止<lb/>
禎明二年吐谷渾禆王拓䟦木彌請以千餘家降<lb/>
隋隋主曰溥天之下皆是朕臣朕之撫育俱存仁<lb/>
孝渾賊惛狂妻子懐怖並思歸化自救危亡然叛<lb/>
夫背父不可收納又其本意正自避死今若違拒<lb/>
又復不仁若更有音信但宜慰撫任其自㧞不須<lb/>
出兵應接其妹夫及甥欲來亦任其意不勞勸誘<lb/>
也<lb/>
<pb n="KR2c0001_SBCK_024-116b"/>
隋文帝開皇十一年春二月戊午吐谷渾遣使入<lb/>
貢吐谷渾可汗夸吕聞陳亡大懼遁逃保險不敢<lb/>
為冦夸吕卒子世伏立使其兄子無素奉表稱藩<lb/>
并獻方物請以女備後庭上謂無素曰若依來請<lb/>
佗國聞之必當相傚何以拒之朕情存安養各令<lb/>
遂性豈可聚歛子女以實後宫乎竟不許<lb/>
十六年冬十一月帝以光化公主妻吐谷渾可汗<lb/>
世伏世伏上表請稱公主為天后上不許<lb/>
十七年吐谷渾大亂國人殺世伏立其弟伏允為<lb/>
主遣使陳廢立之事并謝專命之罪且請依俗尚<lb/>
主上從之自是朝貢嵗至<lb/>
<pb n="KR2c0001_SBCK_024-117a"/>
煬帝大業四年秋七月裴矩說鐡勒使擊吐谷渾<lb/>
大破之吐谷渾可汗伏允東走入西平境内遣使<lb/>
請降求救帝遣安徳王雄出澆河許公宇文述出<lb/>
西平迎之述至臨羗城吐谷渾畏述兵盛不敢降<lb/>
帥衆西遁述引兵追之㧞曼頭赤水二城斬三千<lb/>
餘級獲其王公以下二百人虜男女四千口而還<lb/>
伏允南犇雪山其故地皆空東西四千里南北二<lb/>
千里皆為隋有置郡縣鎮戍天下輕罪徙居之<lb/>
五年夏四月癸亥上出臨津關度黄河至西平陳<lb/>
兵講武將擊吐谷渾五月吐谷渾可汗伏允帥衆<lb/>
保覆袁川帝分命内史元壽南屯金山兵部尚書<lb/>
<pb n="KR2c0001_SBCK_024-117b"/>
叚文振北屯雪山太僕卿楊義臣東屯琵琶峽將<lb/>
軍張壽西屯泥嶺四靣圍之伏允以數十騎遁出<lb/>
遣其名王詐稱伏允保車我真山壬辰詔右屯衛<lb/>
大將軍張定和徃捕之定和輕其衆少不被甲挺<lb/>
身登山吐谷渾伏兵射殺之其亞將柳武建擊吐<lb/>
谷渾破之甲午吐谷渾仙頭王窮䠞帥男女十餘<lb/>
萬口來降六月丁酉遣左光禄大夫梁黙等追討<lb/>
伏允兵敗為伏允所殺衛尉卿彭城劉權出伊吾<lb/>
道擊吐谷渾至青海虜獲千餘口乗勝追犇至伏<lb/>
俟城　初吐谷渾伏允使其子順來朝帝留順不<lb/>
遣伏允敗走無以自資帥數千騎客於党項帝立<lb/>
<pb n="KR2c0001_SBCK_024-118a"/>
順為可汗送至玉門令統其餘衆以其大寳王尼<lb/>
洛周為輔至西平其部下殺洛周順不果入而還<lb/>
<pb n="KR2c0001_SBCK_024-118b"/>
</p>
<p>
通鑑紀事本末巻第二十四<lb/>
<pb n="KR2c0001_SBCK_024-119a"/>
</p>
<p>
</p>
  </div>
</body>
</text>
</TEI>
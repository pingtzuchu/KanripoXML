<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0001_SBCK_041-1a"/>
通鑑紀事本末卷第四十一<lb/>
　　　鄴都之變<lb/>
後唐莊宗同光元年冬十月帝遣使以滅梁告吳<lb/>
蜀二國皆懼吳揚州司馬嚴可求笑曰聞唐主始<lb/>
得中原志氣驕滿御下無法不出數年將有内變<lb/>
吾但當卑辭厚禮保境安民以待之耳　滑州留<lb/>
後李紹欽因伶人景進納貨於宫掖除泰寧節度<lb/>
使帝㓜善音律故伶人多有寵常侍左右帝或時<lb/>
自傅粉墨與優人共戲於庭以恱劉夫人優名謂<lb/>
之李天下嘗因為優自呼曰李天下李天下優人<lb/>
敬新磨遽前批其頰帝失色羣優亦駭愕新磨徐<lb/>
<pb n="KR2c0001_SBCK_041-1b"/>
曰理天下者只有一人尚誰呼邪帝恱厚賜之諸<lb/>
伶出入宫掖侮弄搢紳羣臣憤嫉莫敢出氣亦有<lb/>
反相附託以希恩澤者四方藩鎮爭以貨賂結之<lb/>
其尤蠧政害人者景進爲之首進好采閭閻鄙細<lb/>
事聞於上上亦欲知外間事遂委進以耳目進每<lb/>
奏事常屏左右問之由是進得施其讒慝干豫政<lb/>
事自將相大臣皆憚之　荆南節度使髙季興在<lb/>
洛陽帝左右伶官求貨無厭季興忿之歸謂將佐<lb/>
曰新朝百戰方得河南乃對功臣舉手云吾於十<lb/>
指上得天下矜伐如此則它人無功矣其誰不解<lb/>
體又荒於禽色何能長久吾無憂矣<lb/>
<pb n="KR2c0001_SBCK_041-2a"/>
二年春正月敕内官不應居外應前朝内官及諸<lb/>
道監軍并私家先所畜者不以貴賤並遣詣闕時<lb/>
在上左右者已五百人至是殆及千人皆給贍優<lb/>
厚委之事任以為腹心内諸司使自天祐以来以<lb/>
士人代之至是復用宦者浸干政事既而復置諸<lb/>
道監軍節度使出征或留闕下軍府之政皆監軍<lb/>
决之陵忽主帥怙勢爭權由是藩鎮皆憤怒<lb/>
二月己巳朔上祀南郊大赦租庸副使孔謙欲聚<lb/>
歛以求媚凡赦文所蠲者謙復徵之自是每有詔<lb/>
令人皆不信百姓愁怨郭崇韜初至汴洛頗受藩<lb/>
鎮饋遺所親或諌之崇韜曰吾位兼將相禄賜巨<lb/>
<pb n="KR2c0001_SBCK_041-2b"/>
萬豈籍外財但以偽梁之季賄賂成風今河南藩<lb/>
鎮皆梁之舊臣主上之仇讎也若拒其意能無懼<lb/>
乎吾特為國家藏之私室耳及將祀南郊崇韜首<lb/>
獻勞軍錢十萬緍先是宦官勸帝分天下財賦為<lb/>
内外府州縣上供者入外府充經費方鎮貢獻者<lb/>
入内府充宴遊及給賜左右於是外府常虚竭無<lb/>
餘而内府山積及有司辦郊祀乏勞軍錢崇韜言<lb/>
於上曰臣已傾家所有以助大禮願陛下亦出内<lb/>
府之財以賜有司上黙然久之曰吾晉陽自有儲<lb/>
積可令租庸輦取以相助於是取李繼韜私第金<lb/>
帛數十萬以益之軍士皆不滿望始怨恨有離心<lb/>
<pb n="KR2c0001_SBCK_041-3a"/>
矣　郭崇韜位兼將相復領節旄以天下為己任<lb/>
權侔人主旦夕車馬填門性剛急遇事輙發嬖倖<lb/>
僥求多所摧抑宦官疾之朝夕短之於上崇韜扼<lb/>
腕欲制之不能豆盧革韋説嘗問之曰汾陽王本<lb/>
太原人徙華隂公世家鴈門豈其枝派邪崇韜因<lb/>
曰遭亂亡失譜牒嘗聞先人言上距汾陽四世耳<lb/>
革曰然則固從祖也崇韜由是以膏梁自處多甄<lb/>
别流品引拔浮華鄙棄勲舊有求官者崇韜曰深<lb/>
知公功能然門地寒素不敢相用恐為名流所嗤<lb/>
由是嬖倖疾之於内勲舊怨之於外崇韜屢請以<lb/>
樞密使讓李紹宏上不許又請分樞密院事歸内<lb/>
<pb n="KR2c0001_SBCK_041-3b"/>
諸司以輕其權而宦官謗之不已崇韜鬱鬱不得<lb/>
志與所親謀赴本鎮以避之其人曰不可蛟龍失<lb/>
水螻蟻足以制之先是上欲以劉夫人為皇后而<lb/>
有正妃韓夫人在太后素惡劉夫人崇韜亦屢諫<lb/>
上以是不果於是所親説崇韜曰公若請立劉夫<lb/>
人為皇后上必喜内有皇后之助則伶官輩不能<lb/>
為患矣崇韜從之與宰相帥百官共奏劉夫人宜<lb/>
正位中宫癸未立魏國夫人劉氏為皇后皇后生<lb/>
於寒微既貴專務蓄財其在魏州至於薪蘇果茹<lb/>
皆販鬻之及為后四方貢獻皆分為二一上天子<lb/>
一上中宫以是寳貨山積惟用寫佛經施尼師而<lb/>
<pb n="KR2c0001_SBCK_041-4a"/>
已是時皇太后誥皇后教與制勑交行於藩鎮奉<lb/>
之如一　勲臣畏伶官之讒皆不自安蕃漢内外<lb/>
馬步副揔管李嗣源求解兵柄帝不許　夏四<lb/>
月孔謙貸民錢使以賤估償絲屢檄州縣督之翰<lb/>
林學士承㫖權知汴州盧質上言梁趙巖為租庸<lb/>
使舉貸誅歛結怨于人今陛下革故鼎新為人除<lb/>
害而有司未改其所為是趙巖復生也今春霜害<lb/>
桑繭絲甚薄但輸正稅猶懼流移况益以稱貸人<lb/>
何以堪臣惟事天子不事租庸敕㫖未頒省牒頻<lb/>
下願早降明命帝不報　初胡柳之役伶人周匝<lb/>
為梁所得帝每思之入汴之日匝謁見於馬前帝<lb/>
<pb n="KR2c0001_SBCK_041-4b"/>
甚喜匝涕泣言曰臣所以得生全者皆梁教坊使<lb/>
陳俊内園栽接使儲德源之力也願就陛下乞二<lb/>
州以報之帝許之郭崇韜諫曰陛下所與共取天<lb/>
下者皆英豪忠勇之士今大功始就封賞未及一<lb/>
人而先以伶人為刺史恐失天下心以是不行踰<lb/>
年伶人屢以為言帝謂崇韜曰吾已許周匝矣使<lb/>
吾慙見此三人公言雖正然當為我屈意行之五<lb/>
月壬寅以俊為景州刺史徳源為憲州刺史時親<lb/>
軍有從帝百戰未得刺史者莫不憤歎　乙巳右<lb/>
諫議大夫薛昭文上䟽以為今諸道僭竊者尚多<lb/>
征伐之謀未可遽息又士卒久從征伐賞給未豐<lb/>
<pb n="KR2c0001_SBCK_041-5a"/>
貧乏者多宜以四方貢獻及南郊羡餘更加頒賚<lb/>
又河南諸軍皆梁之精鋭恐僭竊之國濳以厚利<lb/>
誘之宜加收撫又戸口流亡者冝寛徭薄賦以安<lb/>
集之又土木不急之役冝加裁省又請擇隙地牧<lb/>
馬勿使踐京畿民田皆不從　六月壬辰以天<lb/>
平節度使李嗣源為宣武節度使　秋八月癸<lb/>
酉以副使衛尉卿孔謙為租庸使右威衛大將軍<lb/>
孔循為副使循即趙殷衡也梁亡復其姓名謙自<lb/>
是得行其志重歛急徵以充帝欲民不聊生癸未<lb/>
賜謙號豐財贍國功臣<lb/>
三年初李嗣源北征過興唐東京庫有供御細鎧<lb/>
<pb n="KR2c0001_SBCK_041-5b"/>
嗣源牒副留守張憲取五百領憲以軍興不暇奏<lb/>
而給之帝怒曰憲不奉詔擅以吾鎧給嗣源何意<lb/>
也罰憲俸一月令自往軍中取之帝以義武節度<lb/>
使王都將入朝欲闢毬場憲曰比以行宫闕廷為<lb/>
毬場前年陛下即位於此其壇不可毁請闢毬場<lb/>
於宫西數日未成帝命毁即位壇憲謂郭崇韜曰<lb/>
此壇主上所以禮上帝始受命之地也若之何毁<lb/>
之崇韜從容言於帝帝立命兩虞候毁之憲私於<lb/>
崇韜曰忘天背本不祥莫大焉　春二月庚辰<lb/>
徙李嗣源為成徳節度使　帝性剛好勝不欲權<lb/>
在臣下入洛之後信伶宦之讒頗踈忌宿將李嗣<lb/>
<pb n="KR2c0001_SBCK_041-6a"/>
源家在太原三月丁酉表衛州刺史李從珂為北<lb/>
京内牙馬步都指揮使以便其家帝怒曰嗣源握<lb/>
兵權居大鎮軍政在手安得為其子奏請乃黜從<lb/>
珂為突騎指揮使帥數百人戍石門鎮嗣源憂恐<lb/>
上章申理久之方解辛丑嗣源乞至東京朝覲不<lb/>
許郭崇韜以嗣源功髙位重亦忌之私謂人曰揔<lb/>
管令公非久為人下者皇家子弟皆不及也密勸<lb/>
帝召之宿衛罷其兵權又勸帝除之帝皆不從<lb/>
洛陽宫殿宏邃宦者欲上增廣嬪御詐言宫中夜<lb/>
見鬼物上欲使符呪者攘之宦者曰臣昔逮事咸<lb/>
通乾符天子當是時六宫貴賤不減萬人今掖庭<lb/>
<pb n="KR2c0001_SBCK_041-6b"/>
太半空虚故鬼物遊之耳上乃命宦者王允平伶<lb/>
人景進采擇民間女子逺至太原幽鎮以充後庭<lb/>
不啻三千人不問所從来上還自興唐載以牛車<lb/>
纍纍盈路張憲奏諸營婦女亡逸者千餘人慮扈<lb/>
從諸軍挾匿以行其實皆入宫矣庚辰帝至洛陽<lb/>
辛酉詔復以洛陽為東都興唐府為鄴都　夏<lb/>
六月帝苦溽暑於禁中擇髙凉之所皆不稱㫖宦<lb/>
者因言臣見長安全盛時大明興慶宫樓觀以百<lb/>
數今日宅家曾無避暑之所宫殿之盛曾不及當<lb/>
時公卿第舍耳帝乃命宫苑使王允平别建一樓<lb/>
以清暑宦者曰郭崇韜常不伸眉為孔謙論用度<lb/>
<pb n="KR2c0001_SBCK_041-7a"/>
不足恐陛下雖欲營繕終不可得帝曰吾自用内<lb/>
府錢無關經費然猶慮崇韜諫遣中使語之曰今<lb/>
歲盛暑異常朕昔在河上與梁人相拒行營卑濕<lb/>
被甲乗馬親當矢石猶無此暑今居深宫之中而<lb/>
暑不可度柰何對曰陛下昔在河上勍敵未滅深<lb/>
念讎恥雖有盛暑不介聖懐今外患已除海内賔<lb/>
服故雖珍臺閑舘猶覺鬱蒸也陛下儻不忘艱難<lb/>
之時則暑氣自消矣帝黙然宦者曰崇韜之第無<lb/>
異皇居宜其不知至尊之熱也帝卒命允平營樓<lb/>
日役萬人所費巨萬崇韜諌曰今兩河水旱軍食<lb/>
不充願且息役以俟豐年帝不聽　秋七月甲<lb/>
<pb n="KR2c0001_SBCK_041-7b"/>
午成徳節度使李嗣源表求入朝帝不許　九<lb/>
月乙未立皇子繼岌為魏王　丁酉帝與宰相議<lb/>
伐蜀以魏王繼岌充西川四靣行營都統郭崇韜<lb/>
充東北靣行營都招討制置等使軍事悉以委之<lb/>
　郭崇韜以北都留守孟知祥有薦引舊恩將行<lb/>
言於上曰孟知祥信厚有謀若得西川而求帥無<lb/>
踰此人者又薦鄴都副留守張憲謹重有識可為<lb/>
相戊申大軍西行　冬十一月乙卯大軍至成<lb/>
都蜀王出降<hi>宗㓕蜀事見莊</hi>平蜀之功李紹琛為多位<lb/>
在董璋上而璋素與郭崇韜善崇韜數召璋與議<lb/>
軍事紹琛心不平謂璋曰吾有平蜀之功公等樸<lb/>
<pb n="KR2c0001_SBCK_041-8a"/>
樕相從反呫囁於郭公之門謀相傾害吾為都將<lb/>
獨不能以軍法斬公邪璋訴于崇韜十二月崇韜<lb/>
表璋為東府節度使解其軍職紹琛愈怒曰吾冐<lb/>
白刃陵險阻定兩川璋乃坐有之邪乃見崇韜言<lb/>
東川重地任尚書有文武才宜表為帥崇韜怒曰<lb/>
紹琛反邪何敢違吾節度紹琛懼而退初帝遣宦<lb/>
者李從襲等從魏王繼岌伐蜀繼岌雖為都統軍<lb/>
中制置補署一出郭崇韜崇韜終日决事將吏賔<lb/>
客趨走盈庭而都統府惟大將晨謁外牙門索然<lb/>
從襲等固恥之及破蜀蜀之貴臣大將爭以寳貨<lb/>
妓樂遺崇韜及其子廷誨魏王所得不過匹馬束<lb/>
<pb n="KR2c0001_SBCK_041-8b"/>
帛唾壺麈柄而已從襲等益不平王宗弼之自為<lb/>
西川留後也賂崇韜求為節度使崇韜陽許之既<lb/>
而久未得乃帥蜀人列狀見繼岌請留崇韜鎮蜀<lb/>
從襲等因謂繼岌曰郭公父子専横今又使蜀人<lb/>
請己為帥其志難測王不可不為之僃繼岌謂崇<lb/>
韜曰主上倚侍中如山嶽不可離廟堂豈肯棄元<lb/>
老於蠻夷之域乎且此非余之所敢知也請諸人<lb/>
詣闕自陳由是繼岌與崇韜互相疑　丙子以知<lb/>
北都留守事孟知祥為西川節度使同平章事促<lb/>
召赴洛陽帝議選北都留守樞密承㫖叚徊等惡<lb/>
鄴都留守張憲不欲其在朝廷皆曰北都非張憲<lb/>
<pb n="KR2c0001_SBCK_041-9a"/>
不可憲雖有宰相器今國家新得中原宰相在天<lb/>
子目前事有得失可以改更比之北都獨繫一方<lb/>
安危不為重也乃徙憲為太原尹知北都留守事<lb/>
以戸部尚書王正言為興唐尹知鄴都留守事正<lb/>
言昏耄帝以武徳使史彦瓊為鄴都監軍彦瓊本<lb/>
伶人也有寵於帝魏博等六州軍旅金糓之政皆<lb/>
决於彦瓊威福自恣陵忽將佐自正言以下皆謟<lb/>
事之　初帝得魏州銀槍効節都近八千人以為<lb/>
親軍皆勇悍無敵夾河之戰實頼其用屢立殊功<lb/>
常許以滅梁之日大加賞賚既而河南平雖賞賚<lb/>
非一而士卒恃功驕恣無厭更成怨望是嵗大饑<lb/>
<pb n="KR2c0001_SBCK_041-9b"/>
民多流亡租賦不充道路塗潦漕輦艱澀東都倉<lb/>
廪空竭無以給軍士租庸使孔謙日於上東門外<lb/>
望諸州漕運至者隨以給之軍士乏食有雇妻鬻<lb/>
子者老弱采蔬於野百十為羣往往餒死流言怨<lb/>
嗟而帝遊畋不息己卯獵於白沙皇后皇子後宫<lb/>
畢從庚辰宿伊闕辛巳宿潭泊壬午宿龕澗癸未<lb/>
還宫時大雪吏卒有僵仆於道路者伊汝間飢尤<lb/>
甚衛兵所過責其供餉不得則壞其什器撤其室<lb/>
廬以為薪甚於冦盜縣吏皆竄匿山谷　帝以軍<lb/>
儲不足謀於羣臣豆盧革以下皆莫知為計吏部<lb/>
尚書李琪上䟽以為古者量入以為出計農而發<lb/>
<pb n="KR2c0001_SBCK_041-10a"/>
兵故雖有水旱之災而無匱乏之憂近代稅農以<lb/>
養兵未有農冨給而兵不足農捐瘠而兵豐飽者<lb/>
也今縱未能蠲省租税苟除折納紐配之法農亦<lb/>
可以小休矣帝即敕有司如琪所言然竟不能行<lb/>
　郭崇韜素疾宦者嘗宻謂魏王繼岌曰大王它<lb/>
日得天下騬馬亦不可乗况任宦官冝盡去之專<lb/>
用士人吕知柔竊聽聞之由是宦官皆切齒時成<lb/>
都雖下而蜀中盜賊羣起布滿山林崇韜恐大軍<lb/>
既去更為後患命任圜張筠分道招討以是淹留<lb/>
未還帝遣宦者向延嗣促之崇韜不出郊迎及見<lb/>
禮節又倨延嗣怒李從襲謂延嗣曰魏王太子也<lb/>
<pb n="KR2c0001_SBCK_041-10b"/>
主上萬福而郭公専權如是郭廷誨擁徒出入日<lb/>
與軍中驍將蜀土豪傑狎飲指天畫地近聞白其<lb/>
父請表已為蜀帥又言蜀地冨饒大人宜善自為<lb/>
謀今諸軍將校皆郭氏之黨王寄身於虎狼之口<lb/>
一朝有變吾屬不知委骨何地矣因相向垂涕延<lb/>
嗣歸具以語劉后后泣訴於帝請早救繼岌之死<lb/>
前此帝聞蜀人請崇韜為帥已不平至是聞延嗣<lb/>
之言不能無疑帝閲蜀府庫之籍曰人言蜀中珍<lb/>
貨無筭何如是之微也延嗣曰臣聞蜀破其珍貨<lb/>
皆入於崇韜父子崇韜有金萬兩銀四十萬兩錢<lb/>
百萬緍名馬千匹它物稱是廷誨所取復在其外<lb/>
<pb n="KR2c0001_SBCK_041-11a"/>
故縣官所得不多耳帝遂怒形於色及孟知祥將<lb/>
行帝語之曰聞郭崇韜有異志卿到為朕誅之知<lb/>
祥曰崇韜國之勲舊不宜有此俟臣至蜀察之茍<lb/>
無佗志則遣還帝許之壬子知祥發洛陽帝尋復<lb/>
遣衣甲庫使馬彦珪馳詣成都觀崇韜去就如奉<lb/>
詔班師則已若有遷延跋扈之狀則與繼岌圖之<lb/>
彦珪見皇后説之曰臣見向延嗣言蜀中事勢憂<lb/>
在朝夕今主上當斷不斷夫成敗之機間不容髮<lb/>
安能緩急禀命於三千里外乎皇后復言於帝帝<lb/>
曰傳聞之言未知虚實豈可遽爾果决皇后不得<lb/>
請退自為教與繼岌令殺崇韜知祥行至石壕彦<lb/>
<pb n="KR2c0001_SBCK_041-11b"/>
珪夜叩門宣詔促知祥赴鎮知祥竊歎曰亂將作<lb/>
矣乃晝夜兼行<lb/>
明宗天成元年河中節度使李繼麟恃與帝故舊<lb/>
且有功帝待之厚苦諸伶官求匄無厭遂拒不與<lb/>
大軍之征蜀也繼麟閲兵遣其子令徳將之以從<lb/>
景進與宦官譖之曰繼麟聞大軍起以為討已故<lb/>
驚懼閲兵自衛又曰崇韜所以敢倔彊於蜀者與<lb/>
河中隂謀内外相應故也繼麟聞之懼欲身入朝<lb/>
以自明其所親止之繼麟曰郭侍中功髙於我今<lb/>
事勢將危吾得見主上靣陳至誠則讒人獲罪矣<lb/>
正月癸亥繼麟入朝　魏王繼岌將發成都令任<lb/>
<pb n="KR2c0001_SBCK_041-12a"/>
圜權知留事以俟孟知祥諸軍部署已定是日馬<lb/>
彦珪至以皇后教示繼岌繼岌曰大軍垂發彼無<lb/>
釁端安可爲此負心事公輩勿復言且主上無敕<lb/>
獨以皇后教殺招討使可乎李從襲等泣曰既有<lb/>
此迹萬一崇韜間之中塗爲變益不可救矣相與<lb/>
巧陳利害繼岌不得已從之甲子旦從襲以繼岌<lb/>
之命召崇韜計事繼岌登樓避之崇韜方升階繼<lb/>
岌從者李環撾碎其首并殺其子廷誨廷信外人<lb/>
猶未之知都統推官饒陽李崧謂繼岌曰今行軍<lb/>
三千里外初無敕㫖擅殺大將大王柰何行此危<lb/>
事獨不能忍之至洛陽邪繼岌曰公言是也悔之<lb/>
<pb n="KR2c0001_SBCK_041-12b"/>
無及崧乃召書吏數人登樓去梯矯為敕書用蠟<lb/>
印宣之軍中粗定崇韜左右皆竄匿獨掌書記滏<lb/>
陽張礪詣魏王府慟哭久之繼岌命任圜代崇韜<lb/>
揔軍政　馬彦珪還洛陽乃下詔暴郭崇韜之罪<lb/>
并殺其子廷説廷讓廷議於是朝野駭惋羣議紛<lb/>
然帝使宦官濳察之保大節度使睦王存乂崇韜<lb/>
之壻也宦官欲盡去崇韜之黨言存乂對諸將攘<lb/>
臂垂泣為崇韜稱寃言辭怨望庚辰幽存乂於第<lb/>
尋殺之景進言河中人有告變言李繼麟與郭崇<lb/>
韜謀反崇韜死又與存乂連謀宦官因共勸帝速<lb/>
除之帝乃徙繼麟為義成節度使是夜遣蕃漢馬<lb/>
<pb n="KR2c0001_SBCK_041-13a"/>
步使朱守殷以兵圍其第驅繼麟出徽安門外殺<lb/>
之復其姓名曰朱友謙友謙二子令徳為武信節<lb/>
度使令錫為忠武節度使詔魏王繼岌誅令徳於<lb/>
遂州鄭州刺史王思同誅令錫於許州河陽節度<lb/>
使李紹竒誅其家人於河中紹竒至其家友謙妻<lb/>
張氏帥家人二百餘口見紹竒曰朱氏宗族當死<lb/>
願無濫及平人乃别其婢僕百人以其族百口就<lb/>
刑張氏又取鐵劵以示紹竒曰此皇帝去年所賜<lb/>
也我婦人不識書不知其何等語也紹竒亦為之<lb/>
慙友謙舊將史武等七人時為刺史皆坐族誅時<lb/>
洛中諸軍飢窘妄為謠言伶官采之以聞於帝故<lb/>
<pb n="KR2c0001_SBCK_041-13b"/>
郭崇韜朱友謙皆及於禍成徳節度使兼中書令<lb/>
李嗣源亦為謠言所屬帝遣朱守殷察之守殷私<lb/>
謂嗣源曰令公勲業振主冝自圖歸藩以逺禍嗣<lb/>
源曰吾心不負天地禍福之來無所可避皆委之<lb/>
於命耳時伶官用事勲舊人不自保嗣源危殆者<lb/>
數四頼宣徽使李紹宏左右營䕶以是得全　魏<lb/>
王繼岌留馬步都指揮使陳留李仁罕馬軍都指<lb/>
揮使東光潘仁嗣左廂都指揮使趙廷隠右廂都<lb/>
指揮使浚儀張業牙内指揮使文水武漳驍鋭指<lb/>
揮使平恩李延厚戍成都甲申繼岌發成都命李<lb/>
紹琛帥萬二千人為後軍行止常差中軍一舍<lb/>
<pb n="KR2c0001_SBCK_041-14a"/>
二月魏博指揮使楊仁晸將所部兵戍瓦橋踰年<lb/>
代歸至貝州以鄴都空虚恐兵至為變敕留屯貝<lb/>
州時天下莫知郭崇韜之罪民間訛言云崇韜殺<lb/>
繼岌自王於蜀故族其家朱友謙子建徽為澶州<lb/>
刺史帝密敕鄴都監軍史彦瓊殺之門者白留守<lb/>
王正言曰史武徳夜半馳馬出城不言何往又訛<lb/>
言云皇后以繼岌之死歸咎於帝已弑帝矣故急<lb/>
召彦瓊計事人情愈駭楊仁晸部兵皇甫暉與其<lb/>
徒夜博不勝因人情不安遂作亂劫仁晸曰主上<lb/>
所以有天下者吾魏軍力也魏軍甲不去體馬不<lb/>
解鞍者十餘年今天下已定天子不念舊勞更加<lb/>
<pb n="KR2c0001_SBCK_041-14b"/>
猜忌逺戍踰年方喜代歸去家咫尺不使相見今<lb/>
聞皇后弑逆京師已亂將士願與公俱歸仍表聞<lb/>
朝廷若天子萬福興兵致討以吾魏博兵力足以<lb/>
拒之安知不更為富貴之資乎仁晸不從暉殺之<lb/>
又劫小校不從又殺之効節指揮使趙在禮聞亂<lb/>
衣不及帶踰垣而走暉追及曳其足而下之示以<lb/>
二首在禮懼而從之亂兵遂奉以為帥焚掠貝州<lb/>
暉魏州人在禮泳州人也詰旦暉等擁在禮南趣<lb/>
臨清永濟館陶所過剽掠壬辰晚有自貝州来告<lb/>
軍亂將犯鄴都者都巡檢使孫鐸等亟詣史彦瓊<lb/>
請授甲乗城為備彦瓊疑鐸等有異志曰告者云<lb/>
<pb n="KR2c0001_SBCK_041-15a"/>
今日賊至臨清計程須六日晚方至為僃未晚孫<lb/>
鐸曰賊既作亂必乗吾未僃晝夜倍道安肯計程<lb/>
而行請僕射帥衆乗城鐸募勁兵千人伏於王莽<lb/>
河逆擊之賊既勢挫必當離散然後可撲滅也必<lb/>
俟其至城下萬一有姦人為内應則事危矣彦瓊<lb/>
曰但嚴兵守城何必逆戰是夜賊前鋒攻北門弓<lb/>
弩亂發時彦瓊將部兵宿北門樓聞賊呼聲即時<lb/>
驚潰彦瓊單騎犇洛陽癸巳賊入鄴都孫鐸等拒<lb/>
戰不勝亡去趙在禮據宫城署皇甫暉及軍校趙<lb/>
進為馬步都指揮使縱兵大掠進定州人也王正<lb/>
言方據按召吏草奏無至者正言怒其家人曰賊<lb/>
<pb n="KR2c0001_SBCK_041-15b"/>
已入城殺掠於市吏皆逃散公尚誰呼正言驚曰<lb/>
吾初不知也又索馬不能得乃帥僚佐步出府門<lb/>
謁在禮再拜請罪在禮亦拜曰士卒思歸耳尚書<lb/>
重徳勿自卑屈慰諭遣之衆推在禮為魏博留後<lb/>
具奏其狀北京留守張憲家在鄴都在禮厚撫之<lb/>
遣使以書誘憲憲不發封斬其使以聞　丙申史<lb/>
彦瓊至洛陽帝問可為大將者於樞密使李紹宏<lb/>
紹宏復請用李紹欽帝許之令條上方略紹欽所<lb/>
請偏禆皆梁舊將已所善者帝疑之而止皇后曰<lb/>
此小事不足煩大將紹榮可辦也帝乃命歸徳節<lb/>
度使李紹榮將騎三千詣鄴都招撫亦徵諸道兵<lb/>
<pb n="KR2c0001_SBCK_041-16a"/>
僃其不服　郭崇韜之死也李紹琛謂董璋曰公<lb/>
復欲呫嗶誰門乎璋懼謝罪魏王繼岌軍還至武<lb/>
連遇敕使諭以朱友謙已伏誅令董璋將兵之遂<lb/>
州誅朱令徳時紹琛將後軍在魏城聞之以帝不<lb/>
委已殺令徳而委璋大驚俄而璋過紹琛軍不謁<lb/>
紹琛怒乗酒謂諸將曰國家南取大梁西定巴蜀<lb/>
皆郭公之謀而吾之戰功也至於去逆効順與國<lb/>
家掎角以破梁則朱公也今朱郭皆無罪族滅歸<lb/>
朝之後行及我矣寃哉天乎奈何紹琛所將多河<lb/>
中兵河中將焦武等號哭於軍門曰西平王何罪<lb/>
闔門屠膾我輩歸則與史武等同誅決不復東矣<lb/>
<pb n="KR2c0001_SBCK_041-16b"/>
是日魏王繼岌至泥溪紹琛至劔州遣人白繼岌<lb/>
云河中將士號哭不止欲為亂丁酉紹琛自劔州<lb/>
擁兵西還自稱西川節度三川制置等使移檄成<lb/>
都稱奉詔代孟知祥招諭蜀人三日間衆至五萬<lb/>
　己亥魏王繼岌至利州李紹琛遣人斷桔柏津<lb/>
繼岌聞之以任圜為副招討使將步騎七千與都<lb/>
指揮使梁漢顒監軍李延安追討之　庚子邢州<lb/>
左右步直兵趙太等四百人據城自稱安國留後<lb/>
詔東北靣招討副使李紹真討之　辛丑任圜先<lb/>
令别將何建崇擊劒門關下之　李紹榮至鄴都<lb/>
攻其南門遣人以敕招諭之趙在禮以羊酒犒師<lb/>
<pb n="KR2c0001_SBCK_041-17a"/>
拜於城上曰將士思家擅歸相公誠善為敷奏得<lb/>
免於死敢不自新遂以敕徧諭軍士史彦瓊㦸手<lb/>
大罵曰羣死賊城破萬段皇甫暉謂衆曰觀史武<lb/>
徳之言上不赦我矣因聚譟掠敕書手壞之守陴<lb/>
拒戰紹榮攻之不利以狀聞帝怒曰克城之日勿<lb/>
遺噍類大發諸軍討之壬寅紹榮退屯澶州　甲<lb/>
辰夜從馬直軍士王温等五人殺軍使謀作亂擒<lb/>
斬之從馬直指揮使郭從謙本優人也優名郭門<lb/>
髙帝與梁相拒於得勝募勇士挑戰從謙應募俘<lb/>
斬而還由是益有寵帝選諸軍驍勇者為親軍分<lb/>
置四指揮號從馬直從謙自軍使積功至指揮使<lb/>
<pb n="KR2c0001_SBCK_041-17b"/>
郭崇韜方用事從謙以叔父事之睦王存乂以從<lb/>
謙為假子及崇韜存乂得罪從謙數以私財饗從<lb/>
馬直諸校對之流涕言崇韜之寃及王温作亂帝<lb/>
戲之曰汝既負我附崇韜存乂又教王温反欲何<lb/>
為也從謙益懼既退隂謂諸校曰主上以王温之<lb/>
故俟鄴都平定盡阬若曹家之所有宜盡市酒肉<lb/>
勿為久計也由是親軍皆不自安　丁未李紹榮<lb/>
以諸道兵再次鄴都庚戌禆將楊重覇帥衆數百<lb/>
登城後無繼者重覇等皆死賊知不赦堅守無降<lb/>
意朝廷患之日發中使促魏王繼岌東還繼岌以<lb/>
中軍精兵皆從任圜討李紹琛留利州待之未得<lb/>
<pb n="KR2c0001_SBCK_041-18a"/>
還李紹榮討趙在禮久無功趙太　邢州未下滄<lb/>
州軍亂小校王景戡討定之因自為留後河朔州<lb/>
縣告亂者相繼帝欲自征鄴都宰相樞密使皆言<lb/>
京師根本車駕不可輕動帝曰諸將無可使者皆<lb/>
曰李嗣源最為勲舊帝心忌嗣源曰吾惜嗣源欲<lb/>
留宿衛皆曰它人無可者忠武節度使張全義亦<lb/>
言河朔多事久則患深宜令揔管進討若倚紹榮<lb/>
輩未見成功之期李紹宏亦屢言之帝以内外所<lb/>
薦久乃許之甲寅命嗣源將親軍討鄴都　董璋<lb/>
將兵二萬屯綿州會任圜討李紹琛帝遣中使崔<lb/>
延琛至成都遇紹琛軍紿之曰吾奉詔召孟郎公<lb/>
<pb n="KR2c0001_SBCK_041-18b"/>
若緩兵自當得蜀既至成都勸孟知祥為戰守僃<lb/>
知祥浚壕樹柵遣馬步都指揮使李仁罕將四萬<lb/>
人驍銳指揮使李延厚將二千人討紹琛延厚集<lb/>
其衆詢之曰有少壯勇鋭欲立功求冨貴者東衰<lb/>
疾畏懦厭行陳者西得選兵七百人以行是日任<lb/>
圜軍追及紹琛於漢州紹琛出兵逆戰招討掌書<lb/>
記張礪請伏精兵於後以羸兵誘之圜從之使董<lb/>
璋以東川羸兵先戰而却紹琛輕圜書生又見其<lb/>
兵羸極力追之伏兵發大破之斬首數千級自是<lb/>
紹琛入漢州閉城不出　三月丁巳朔李紹真<lb/>
奏克邢州擒趙太等庚申紹真引兵至鄴都營於<lb/>
<pb n="KR2c0001_SBCK_041-19a"/>
城西北以太等徇於鄴都城下而殺之　壬戌李<lb/>
嗣源至鄴都營於城西南甲子嗣源下令軍中詰<lb/>
旦攻城是夜從馬直軍士張破敗作亂帥衆大譟<lb/>
殺都將焚營舍詰旦亂兵逼中軍嗣源帥親軍拒<lb/>
戰不能敵亂兵益熾嗣源叱而問之曰爾曹欲何<lb/>
為對曰將士從主上十年百戰以得天下今主上<lb/>
棄恩任威貝州戍卒思歸主上不赦云克城之後<lb/>
當盡阬魏博之軍近從馬直數卒諠競遽欲盡誅<lb/>
其衆我輩初無叛心但畏死耳今衆議欲與城中<lb/>
合勢擊退諸道之軍請主上帝河南令公帝河北<lb/>
為軍民之主嗣源泣諭之不從嗣源曰爾不用吾<lb/>
<pb n="KR2c0001_SBCK_041-19b"/>
言任爾所為我自歸京師亂兵拔白刃環之曰此<lb/>
輩虎狼也不識尊卑令公去欲何之因擁嗣源及<lb/>
李紹真等入城城中不受外兵皇甫暉逆擊張破<lb/>
敗斬之外兵皆潰趙在禮帥諸校迎拜嗣源泣謝<lb/>
曰將士輩負令公敢不惟命是聽嗣源詭説在禮<lb/>
曰凢舉大事須籍兵力今外兵流散無所歸我為<lb/>
公出收之在禮乃聽嗣源紹真俱出城宿魏縣散<lb/>
兵稍有至者　漢州無城塹樹木為栅乙丑任圜<lb/>
進攻其栅縱火焚之李紹琛引兵出戰於金鴈橋<lb/>
兵敗與十餘騎犇綿竹追擒之孟知祥自至漢州<lb/>
犒軍與任圜董璋置酒髙會引李紹琛檻車至座<lb/>
<pb n="KR2c0001_SBCK_041-20a"/>
中知祥自酌大巵飲之謂曰公已擁節旄又有平<lb/>
蜀之功何患不冨貴而求入此檻車邪紹琛曰郭<lb/>
侍中佐命功第一兵不血刃取兩川一旦無罪族<lb/>
誅如紹琛輩安保首領以此不敢歸朝耳魏王繼<lb/>
岌既獲紹琛乃引兵倍道而東　李嗣源之爲亂<lb/>
兵所逼也李紹榮有衆萬人營於城南嗣源遣牙<lb/>
將張䖍釗髙行周等七人相繼召之欲與共誅亂<lb/>
者紹榮疑嗣源之詐留使者閉壁不應及嗣源入<lb/>
鄴都遂引兵去嗣源在魏縣衆不滿百又無兵仗<lb/>
李紹眞所將鎭兵五千聞嗣源得出相帥歸之由<lb/>
是嗣源兵稍振嗣源泣謂諸將曰吾明日當歸藩<lb/>
<pb n="KR2c0001_SBCK_041-20b"/>
上章待罪聽主上所裁李紹真及中門使安重誨<lb/>
曰此䇿非冝公為元帥不幸為凶人所劫李紹榮<lb/>
不戰而退歸朝必以公藉口公若歸藩則為據地<lb/>
邀君適足以實讒慝之言耳不若星行詣闕靣見<lb/>
天子庶可自明嗣源曰善丁卯自魏縣南趣相州<lb/>
遇馬坊使康福得馬數千匹始能成軍福蔚州人<lb/>
也　平盧節度使苻習將本軍攻鄴都聞李嗣源<lb/>
軍潰引兵歸至淄州監軍使楊希望遣兵逆擊之<lb/>
習懼復引兵而西青州指揮使王公儼攻希望殺<lb/>
之因據其城時近侍為諸道監軍者皆恃恩與節<lb/>
度使爭權及鄴都軍變所在多殺之安義監軍楊<lb/>
<pb n="KR2c0001_SBCK_041-21a"/>
繼源謀殺節度使孔勍勍先誘而殺之武寧監軍<lb/>
以李紹真從李嗣源謀殺其元從據城拒之權知<lb/>
留後淳于晏帥諸將先殺之晏登州人也　戊辰<lb/>
以軍食不足敕河南尹豫借夏秋稅民不聊生<lb/>
忠武節度使尚書令齊王張全義聞李嗣源入鄴<lb/>
都憂懼不食辛未卒於洛陽　租庸使以倉儲不<lb/>
足頗朘刻軍糧軍士流言益甚宰相懼帥百官上<lb/>
表言今租庸已竭内庫有餘諸軍室家不能相保<lb/>
儻不賑救懼有離心俟過凶年其財復集上即欲<lb/>
從之劉后曰吾夫婦君臨萬國雖藉武功亦由天<lb/>
命命既在天人如我何宰相又於便殿論之后屬<lb/>
<pb n="KR2c0001_SBCK_041-21b"/>
耳於屏風後須㬰出䊋具及三銀盆皇㓜子三人<lb/>
於外曰人言宫中蓄積多四方貢獻隨以給賜所<lb/>
餘止此耳請鬻以贍軍宰相惶懼而退　李紹榮<lb/>
自鄴都退保衛州奏李嗣源已叛與賊合嗣源遣<lb/>
使上章自理一日數輩嗣源長子從審為金槍指<lb/>
揮使帝謂從審曰吾深知爾父忠厚爾往諭朕意<lb/>
勿使自疑從審至衛州紹榮囚欲殺之從審曰公<lb/>
等既不亮吾父吾亦不能至父所請復還宿衛乃<lb/>
釋之帝憐從審賜名繼璟待之如子是後嗣源所<lb/>
奏皆為紹榮所遏不得通嗣源由是疑懼石敬瑭<lb/>
曰夫事成於果决而敗於猶豫安有上將與叛卒<lb/>
<pb n="KR2c0001_SBCK_041-22a"/>
入賊城而它日得保無恙乎大梁天下之要㑹也<lb/>
願假三百騎先往取之若幸而得之公冝引大軍<lb/>
亟進如此始可自全突騎都指揮使康義誠曰主<lb/>
上無道軍民怨怒公從衆則生守節必死嗣源乃<lb/>
令安重誨移檄㑹兵義誠代北胡人也時齊州防<lb/>
禦使李紹䖍泰寧節度使李紹欽貝州刺史李紹<lb/>
英屯瓦橋北京右廂馬軍都指揮使安審通屯奉<lb/>
化軍嗣源皆遣使召之紹英瑕丘人本姓房名知<lb/>
温審通金全之姪也嗣源家在真定虞候將王建<lb/>
立先殺其監軍由是獲全建立遼州人也李從珂<lb/>
自横水將所部兵由盂縣趣鎮州與王建立軍合<lb/>
<pb n="KR2c0001_SBCK_041-22b"/>
倍道從嗣源嗣源以李紹榮在衛州謀自白臯濟<lb/>
河分三百騎使石敬瑭將之前驅李從珂為殿於<lb/>
是軍勢大盛嗣源從子從璋自鎮州引軍而南過<lb/>
邢州邢人奉為留後　癸酉詔懐逺指揮使白從<lb/>
暉將騎兵扼河陽橋帝乃出金帛給賜諸軍樞密<lb/>
宣徽使及供奉内使景進等皆獻金帛以助給賜<lb/>
軍士負物而詬曰吾妻子已殍死得此何為甲戌<lb/>
李紹榮自衛州至洛陽帝如鷂店勞之紹榮曰鄴<lb/>
都亂兵已遣其黨翟建白據博州欲濟河襲鄆汴<lb/>
願陛下幸關東招撫之帝從之　乙亥帝發洛陽<lb/>
丁丑次汜水戊寅遣李紹榮將騎兵循河而東李<lb/>
<pb n="KR2c0001_SBCK_041-23a"/>
嗣源親黨從帝者多亡去或勸李繼璟冝早自脱<lb/>
繼璟終無行意帝屢遣繼璟詣嗣源繼璟固辭願<lb/>
死於帝前以明赤誠帝聞嗣源在黎陽彊遣繼璟<lb/>
渡河召之道遇李紹榮紹榮殺之　庚辰帝發汜<lb/>
水辛巳李嗣源至白臯遇山東上供絹數船取以<lb/>
賞軍安重誨從者爭舟行營馬步使陶玘斬以徇<lb/>
由是軍中肅然玘許州人也嗣源濟河至滑州遣<lb/>
人招苻習習與嗣源會於胙城安審通亦引兵来<lb/>
會知汴州孔循遣使奉表西迎帝亦遣使北輸密<lb/>
𣢾於嗣源曰先至者得之先是帝遣騎將滿城西<lb/>
方鄴守汴州石敬瑭使禆將李瓊以勁兵突入封<lb/>
<pb n="KR2c0001_SBCK_041-23b"/>
丘門敬瑭踵其後自西門入遂據其城西方鄴請<lb/>
降敬瑭使人趣嗣源壬午嗣源入大梁是日帝至<lb/>
滎澤東命龍驤指揮使姚彦温將三千騎為前軍<lb/>
曰汝曹汴人也吾入汝境不欲使它軍前驅恐擾<lb/>
汝室家厚賜而遣之彦温即以其衆叛歸嗣源謂<lb/>
嗣源曰京師危迫主上為元行欽所惑事勢已離<lb/>
不可復事矣嗣源曰汝自不忠何言之悖也即奪<lb/>
其兵指揮使潘環守王村寨有芻粟數萬帝遣騎<lb/>
視之環亦犇大梁帝至萬勝鎮聞嗣源已據大梁<lb/>
諸軍離叛神色沮䘮登髙歎曰吾不濟矣即命旋<lb/>
師是夜復至汜水帝之出闗也扈從兵二萬五千<lb/>
<pb n="KR2c0001_SBCK_041-24a"/>
及還已失萬餘人乃留泰州都指揮使張唐以步<lb/>
騎三千守闗癸未帝還過罌子谷道狭每遇衛士<lb/>
執兵仗者輙以善言撫之曰適報魏王又進西川<lb/>
金銀五十萬到京當盡給爾曹對曰陛下賜已晚<lb/>
矣人亦不感聖恩帝流涕而已又索袍帶賜從官<lb/>
内庫使張容哥稱頒給已盡衛士叱容哥曰致吾<lb/>
君失社稷皆此閹䜿輩也抽刀逐之或救之獲免<lb/>
容哥謂同類曰皇后吝財致此今乃歸咎於吾輩<lb/>
事若不測吾輩萬段吾不忍待也因赴河死甲申<lb/>
帝至石橋西置酒悲涕謂李紹榮等諸將曰卿輩<lb/>
事吾以來急難富貴靡不同之今致吾至此皆無<lb/>
<pb n="KR2c0001_SBCK_041-24b"/>
一策以相救乎諸將百餘人皆截髪置地誓以死<lb/>
報因相與號泣是日晚入洛城李嗣源命石敬瑭<lb/>
將前軍趣汜水收撫散兵嗣源繼之李紹䖍李紹<lb/>
英引兵来㑹丙戌宰相樞密使共奏魏王西軍將<lb/>
至車駕宜且控汜水收撫散兵以俟之帝從之自<lb/>
出上東門閲騎兵戒以詰旦東行　夏四月丁<lb/>
亥朔嚴辦將發騎兵陳於宣仁門外步兵陳於五<lb/>
鳯門外從馬直指揮使郭從謙不知睦王存乂已<lb/>
死欲奉之以作亂帥所部兵自營中露刃大呼與<lb/>
黄甲兩軍攻興教門帝方食聞變帥諸王及近衛<lb/>
騎兵擊之逐亂兵出門時蕃漢馬步使朱守殷將<lb/>
<pb n="KR2c0001_SBCK_041-25a"/>
騎兵在外帝遣中使急召之欲與同擊賊守殷不<lb/>
至引兵憩於北邙茂林之下亂兵焚興教門縁城<lb/>
而入近臣宿將皆釋甲潜遁獨散貟都指揮使李<lb/>
彦卿及宿衛軍校何福進王全斌等十餘人力戰<lb/>
俄而帝為流矢所中鷹坊人善友扶帝自門樓下<lb/>
至綘霄殿廡下抽矢渇懣求水皇后不自省視遣<lb/>
宦者進酪湏臾帝殂李彦卿等慟哭而去左右皆<lb/>
散善友斂廡下樂器覆帝尸而焚之彦卿存審之<lb/>
子福進全斌皆太原人也劉后囊金寳繫馬鞍與<lb/>
申王存渥及李紹榮引七百騎焚嘉慶殿自師子<lb/>
門出走通王存確雅王存紀犇南山宫人多逃散<lb/>
<pb n="KR2c0001_SBCK_041-25b"/>
朱守殷入宫選宫人三十餘人各令自取樂器珍<lb/>
玩内於其家於是諸軍大掠都城是日李嗣源至<lb/>
罌子谷聞之慟哭謂諸將曰主上素得士心正為<lb/>
羣小蔽惑致此今吾將安歸乎戊子朱守殷遣使<lb/>
馳白嗣源以京城大亂諸軍焚掠不已願亟来救<lb/>
之己丑嗣源入洛陽止于私第禁焚掠拾莊宗骨<lb/>
於灰燼之中而殯之嗣源之入鄴都也前直指揮<lb/>
使平遥侯益脱身歸洛陽莊宗撫之流涕至是益<lb/>
自縛請罪嗣源曰爾為臣盡節又何罪也使復其<lb/>
職嗣源謂朱守殷曰公善巡徼以待魏王淑妃徳<lb/>
妃在宫供給尤冝豐僃吾俟山陵畢社稷有奉則<lb/>
<pb n="KR2c0001_SBCK_041-26a"/>
歸藩為國家扞禦北方耳是日豆盧革帥百官上<lb/>
牋勸進嗣源面諭之曰吾奉詔討賊不幸部曲叛<lb/>
散欲入朝自訴又為紹榮所隔披猖至此吾本無<lb/>
它心諸君遽爾見推殊非相悉願勿言也革等固<lb/>
請嗣源不許李紹榮欲犇河中就永王存覇從兵<lb/>
稍散庚寅至平陸止餘數騎為人所執折足送洛<lb/>
陽存霸亦帥衆千人棄鎮犇晉陽　辛卯魏王繼<lb/>
岌至興平聞洛陽亂復引兵而西謀保據鳯翔<lb/>
向延嗣至鳯翔以莊宗之命誅李紹琛　初莊宗<lb/>
命吕鄭二内養在晉陽一監兵一監倉庫自留守<lb/>
張憲以下皆承應不暇及鄴都有變又命汾州刺<lb/>
<pb n="KR2c0001_SBCK_041-26b"/>
史李彦超為北都巡檢彦超彦卿之兄也莊宗既<lb/>
殂推官河間張昭逺勸張憲奉表勸進憲曰吾一<lb/>
書生自布衣至服金紫皆出先帝之恩豈可偷生<lb/>
而不自愧乎昭逺泣曰此古人所行公能行之忠<lb/>
義不朽矣有李存沼者莊宗之近屬自洛陽犇晉<lb/>
陽矯傳莊宗之命隂與二内養謀殺憲及彦超據<lb/>
晉陽拒守彦超知之密告憲欲先圖之憲曰僕受<lb/>
先帝厚恩不忍為此徇義而不免於禍乃天也彦<lb/>
超謀未决壬辰夜軍士共殺二内養及存沼於牙<lb/>
城因大掠逹旦憲聞變出犇忻州會嗣源移書至<lb/>
彦超號令士卒城中始安遂權知太原軍府　百<lb/>
<pb n="KR2c0001_SBCK_041-27a"/>
官上牋請嗣源監國嗣源乃許之甲午入居興聖<lb/>
宫始受百官班見下令稱教百官稱之曰殿下莊<lb/>
宗後宫存者猶千餘人宣徽使選其美小者數百<lb/>
獻於監國監國曰奚用此為對曰宫中職掌不可<lb/>
闕也監國曰宫中職掌宜諳故事此輩安知之乃<lb/>
悉用老舊之人補之其少年者皆出歸其親戚無<lb/>
親戚者任其所適蜀中所送宫人亦準此　監國令<lb/>
所在訪求諸王通王存確雅王存紀匿民間或密<lb/>
告樞密使安重誨與李紹真謀曰今殿下既監國<lb/>
典䘮諸王宜早為之所以壹人心殿下性慈不可<lb/>
以聞乃密遣人就田舍殺之後月餘監國乃聞之<lb/>
<pb n="KR2c0001_SBCK_041-27b"/>
切責重誨傷惜久之劉皇后與申王存渥犇晉陽<lb/>
在道與存渥私通存渥至晉陽李彦超不納走至<lb/>
風谷為其下所殺明日永王存霸亦至晉陽從兵<lb/>
逃散俱盡存霸削髮僧服謁李彦超願為山僧幸<lb/>
垂庇䕶軍士爭欲殺之彦超曰六相公來當奏取<lb/>
進止軍士不聽殺之於府門之碑下劉皇后為尼<lb/>
於晉陽監國使人就殺之薛王存禮及莊宗㓜子<lb/>
繼嵩繼潼繼蟾繼嶤遭亂皆不知其所終惟邕王<lb/>
存美以病風偏枯得免居干晉陽　戊戌李紹榮<lb/>
至洛陽監國責之曰吾何負於爾而殺吾兒紹榮<lb/>
瞋目直視曰先帝何負於爾遂斬之復其姓名曰<lb/>
<pb n="KR2c0001_SBCK_041-28a"/>
元行欽　監國恐征蜀軍還為變以石敬瑭為陕<lb/>
州留後己亥以李從珂為河中留後　監國下教<lb/>
數租庸使孔謙姧佞侵刻窮困軍民之罪而斬之<lb/>
凢謙所立苛歛之法皆罷之因廢租庸使及内句<lb/>
司依舊為鹽鐵戶部度支三司委宰相一人專判<lb/>
又罷諸道監軍使以莊宗由宦官亡國命諸道盡<lb/>
殺之　魏王繼岌自興平退至武功宦者李從襲<lb/>
曰禍福未可知退不如進請王亟東行以救内難<lb/>
繼岌從之還至渭水權西都留守張籛已斷浮梁<lb/>
循水浮渡是日至渭南腹心吕知柔等皆已竄匿<lb/>
從襲謂繼岌曰時事已去王宜自圖繼岌徘徊流<lb/>
<pb n="KR2c0001_SBCK_041-28b"/>
涕乃自伏於床命僕夫李環縊殺之任圜代將其<lb/>
衆而東監國命石敬瑭慰撫之軍士皆無異言先<lb/>
是監國命所親李冲為華州都監應接西師沖擅<lb/>
逼華州節度使史彦鎔入朝同州節度使李存敬<lb/>
過華州沖殺之并屠其家又殺西川行營部監李<lb/>
從襲彦鎔泣訴於安重誨重誨遣彦鎔還鎮召沖<lb/>
歸朝自監國入洛内外機事皆決於李紹真紹真<lb/>
擅收威勝節度使李紹欽太子少保李紹沖下獄<lb/>
欲殺之安重誨謂紹真曰温段罪惡皆在梁朝今<lb/>
殿下新平内難冀安萬國豈專為公報仇邪紹真<lb/>
由是稍沮辛丑監國教李紹冲紹欽復姓名為温<lb/>
<pb n="KR2c0001_SBCK_041-29a"/>
韜段凝並放歸田里　壬寅以孔循爲樞密使<lb/>
有司議即位禮李紹眞孔循以爲唐運已盡宜自<lb/>
建國號監國問左右何謂國號對曰先帝賜姓於<lb/>
唐爲唐復讎繼昭宗後故稱唐今梁朝之人不欲<lb/>
殿下稱唐耳監國曰吾年十三事獻祖獻祖以吾宗屬<lb/>
視吾猶子又事武皇垂三十年先帝垂二十年經<lb/>
綸攻戰未嘗不預武皇之基業則吾之基業也先<lb/>
帝之天下則吾之天下也安有同家而異國乎令<lb/>
執政更議吏部尚書李琪曰若改國號則先帝遂<lb/>
爲路人梓宫安所託乎不惟殿下不忘三世舊君<lb/>
吾曹爲人臣者能自安乎前代以旁支入繼多矣<lb/>
<pb n="KR2c0001_SBCK_041-29b"/>
宜用嗣子柩前即位之禮衆從之丙午監國自興<lb/>
聖宫赴西宫服斬衰於柩前即皇帝位百官縞素<lb/>
既而御衮冕受冊百官吉服稱賀　有司劾奏太<lb/>
原尹張憲委城之罪庚戌賜憲死　任圜將征蜀<lb/>
兵二萬六千人至洛陽明宗慰撫之各令退營<lb/>
甲寅大赦改元量留後宫百人宦官三十人教坊<lb/>
百人鷹坊二十人御厨五十人自餘任從所適諸<lb/>
司使務有名無實者皆廢之分遣諸軍就食近畿<lb/>
以省饋運除夏秋稅省耗節度防禦等使正至端<lb/>
午降誕四節聽貢奉毋得歛百姓刺史以下不得<lb/>
貢奉選人先遭塗毁文書者令三銓止除詐偽餘<lb/>
<pb n="KR2c0001_SBCK_041-30a"/>
復舊規　宦官數百人竄匿山林或落髪為僧至<lb/>
晉陽者七十餘人三月詔北都指揮使李從温悉<lb/>
誅之從温帝之姪也　丙子聽郭崇韜歸葬復朱<lb/>
友謙官爵兩家貨財田宅前籍没者皆歸之<lb/>
秋七月丙子葬光聖神閔孝皇帝于雍陵廟號莊<lb/>
宗<lb/>
二年春二月丙申以從馬直指揮使郭從謙為景<lb/>
州刺史既至遣使族誅之<lb/>
　　　　安重誨專權<lb/>
後唐明宗天成元年夏四月乙未以中門使安重<lb/>
誨為樞密使鎮州别駕張延朗為副使延朗開封<lb/>
<pb n="KR2c0001_SBCK_041-30b"/>
人也仕梁為租庸吏徃<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>巧善事權要以女妻重<lb/>
誨之子故重誨引之　五月丙辰朔以太子賔<lb/>
客鄭珏工部尚書任圜並為中書侍郎同平章事<lb/>
圜仍判三司圜憂公如家簡拔賢俊杜絶僥倖期<lb/>
年之間府庫充實軍民皆足朝綱粗立圜每以天<lb/>
下為己任由是安重誨忌之　帝目不知書四方<lb/>
奏事皆令安重誨讀之重誨亦不能盡通乃奏稱<lb/>
臣徒以忠實之心事陛下得典樞機今事粗能曉<lb/>
知至於古事非臣所及願倣前朝侍講侍讀近代<lb/>
直崇政樞密院選文學之臣與之共事以僃應對<lb/>
乃置端明殿學士乙亥以翰林學士馮道趙鳯為<lb/>
<pb n="KR2c0001_SBCK_041-31a"/>
之　戊寅以安重誨領山南東道節度使重誨以<lb/>
襄陽要地不可乏帥無宜兼領固辭許之　六<lb/>
月安重誨恃恩驕横殿直馬延誤衝前導斬之於<lb/>
馬前御史大夫李琪以聞秋七月重誨白帝下詔<lb/>
稱延陵突重臣戒諭中外<lb/>
二年春正月安重誨以孔循少侍宫禁謂其諳練<lb/>
故事知朝士行能多聽其言朝廷議置相循意不<lb/>
欲用河北人先已薦鄭珏又薦太常卿崔恊任圜<lb/>
欲用御史大夫李琪鄭珏素惡琪故循力沮之謂<lb/>
重誨曰李琪非無文學但不亷耳宰相但得端重<lb/>
有器度者足以儀刑多士矣它日議於上前上問<lb/>
<pb n="KR2c0001_SBCK_041-31b"/>
誰可相者重誨以恊對圜曰重誨未悉朝中人物<lb/>
為人所賣恊雖名家識字甚少臣既以不學忝相<lb/>
位柰何更益以恊為天下笑乎上曰宰相重任卿<lb/>
輩更審議之吾在河東時見馮書記多才博學與<lb/>
物無競此可相矣既退孔循不揖拂衣徑去曰天<lb/>
下事一則任圜二則任圜圜何者使崔恊暴死則<lb/>
已不死會須相之因稱疾不朝者數日上使重誨<lb/>
諭之方入重誨私謂圜曰今方乏人恊且僃貟可<lb/>
乎圜曰明公捨李琪而相崔恊是猶棄蘇合之丸<lb/>
取蛣蜣之轉也循與重誨共事日短琪而譽恊癸<lb/>
亥竟以端明殿學士馮道及崔恊並為中書侍郎<lb/>
<pb n="KR2c0001_SBCK_041-32a"/>
同平章事恊邠之曾孫也　己卯加樞宻使安重<lb/>
誨兼侍中孔循同平章事　任圜性剛急且恃與<lb/>
帝有舊勇於敢為權倖多疾之舊制館劵出於戸<lb/>
部夏五月安重誨請從内出與圜爭於上前徃復<lb/>
數四聲色俱厲上退朝宫人問上適與重誨論事<lb/>
為誰上曰宰相宫人曰妾在長安宫中未嘗見宰<lb/>
相樞宻奏事敢如是者蓋輕大家耳上愈不悦卒<lb/>
從重誨議圜因求罷三司詔以樞宻承㫖孟鵠充<lb/>
三司副使權判鵠魏州人也　六月丙戌門下<lb/>
侍郎同平章事任圜罷守太子少保　秋七月<lb/>
任圜請致仕居磁州許之　九月丙寅以樞蜜<lb/>
<pb n="KR2c0001_SBCK_041-32b"/>
使孔循兼東都留守　冬十月或謂安重誨曰<lb/>
失職任外之人乗賊未破或能為患不如除之重<lb/>
誨以為然奏遣使賜任圜死端明殿學士趙鳯哭<lb/>
謂重誨曰任圜義士安肯為逆公濫刑如此何以<lb/>
賛國使者至磁州圜聚其族酣飲然後死神情不<lb/>
撓<lb/>
三年　樞宻使同平章事孔循性狡佞安重誨<lb/>
親信之帝欲為皇子娶重誨女循謂重誨曰公職<lb/>
居近宻不冝復與皇子為昬重誨辭之久之或謂<lb/>
重誨曰循善離間人不可置之宻地循知之隂遣<lb/>
人結王徳妃求納其女徳妃請娶循女為從厚婦<lb/>
<pb n="KR2c0001_SBCK_041-33a"/>
帝許之重誨大怒二月乙未以循同平章事充忠<lb/>
武節度使兼東都留守重誨性彊愎秦州節度使<lb/>
華温琪入朝請留闕下帝嘉之除左驍衛上將軍<lb/>
月别賜錢糓歲餘帝謂重誨曰温琪舊人宜擇一<lb/>
重鎮處之重誨對以無闕它日帝屢言之重誨愠<lb/>
曰臣累奏無闕惟樞密使可代耳帝曰亦可重誨<lb/>
無以對温琪聞之懼數月不出重誨惡成徳節度<lb/>
使同平章事王建立奏建立與王都交結有異志<lb/>
建立亦奏重誨專權求入朝面言其狀帝召之既<lb/>
至言重誨與宣徽使判三司張延朗結昬相表裏<lb/>
弄威福三月辛亥帝見重誨氣色甚怒謂曰今與<lb/>
<pb n="KR2c0001_SBCK_041-33b"/>
卿一鎭自休息以王建立代卿張延朗亦除外官<lb/>
重誨曰臣披荆棘事陛下數十年值陛下龍飛承<lb/>
乏機宻數年間天下幸無事今一旦棄之外鎭臣<lb/>
願聞其罪帝不懌而起以語宣徽使朱弘昭弘昭<lb/>
曰陛下平日待重誨如左右手奈何以小忿棄之<lb/>
願垂三思帝尋召重誨慰撫之明日建立辭歸歸<lb/>
帝曰卿比奏欲入分朕憂今復去何之㑹門下侍<lb/>
郎兼刑部尚書同平章事鄭珏請致仕己未以珏<lb/>
爲左僕射致仕癸亥以建立爲右僕射兼中書侍<lb/>
郎同平章事判三司　冬十一月庚寅皇子從<lb/>
厚納孔循女爲妃循因之得之大梁厚結王徳妃<lb/>
<pb n="KR2c0001_SBCK_041-34a"/>
之黨乞留安重誨具奏其事力排之禮畢促令歸<lb/>
鎭<lb/>
四年皇子右衛將軍從璨性剛安重誨用事從璨<lb/>
不為之屈帝東廵以從璨為皇城使從璨與客宴<lb/>
於會節園酒酣戲登御榻重誨奏請誅之三月丙<lb/>
戌賜從璨死　初朔方節度使韓洙卒弟澄為留<lb/>
後未幾定逺軍使李厈賔聚黨據保靜鎭作亂朔<lb/>
方不安冬十月丁酉韓澄遣使賫絹表乞朝廷命<lb/>
帥前磁州刺史康福善胡語上退朝多召入便殿<lb/>
訪以時事福以胡語對安重誨惡之常戒之曰康<lb/>
福汝但妄奏事會當斬汝福懼求外補重誨以靈<lb/>
<pb n="KR2c0001_SBCK_041-34b"/>
州深入胡境為帥者多遇害戊戌以福為朔方河<lb/>
西節度使福見上涕泣辭之上命重誨為福更它<lb/>
鎮重誨曰福自刺史無功建節尚復何求且成命<lb/>
已行難以復改上不得已謂福曰重誨不肯非朕<lb/>
意也福辭行上遣將軍牛知柔河中都指揮使衛<lb/>
審　等將兵萬人衛送之審　徐州人也<lb/>
長興元年　初王徳妃因安重誨得進常徳之帝<lb/>
性儉約及在位久宫中用度稍侈重誨每規諫妃<lb/>
取外庫錦造地衣重誨切諫引劉后為戒妃由是<lb/>
怨之　宣武節度使苻習自恃宿將論議多抗安<lb/>
重誨重誨求其過失奏之夏四月丁酉詔習以太<lb/>
<pb n="KR2c0001_SBCK_041-35a"/>
子太師致仕　初帝在真定李從珂與安重誨飲<lb/>
酒爭言從珂毆重誨重誨走免既醒悔謝重誨終<lb/>
銜之至是重誨用事自皇子從榮從厚皆敬事不<lb/>
暇時從珂為河中節度使同平章事重誨屢短之<lb/>
於帝帝不聽重誨乃矯以帝命諭河東牙内指揮<lb/>
使楊彦温使逐之是日從珂出城閲馬彦温勒兵<lb/>
閉門拒之從珂使人扣門詰之曰吾待汝厚何為<lb/>
如是對曰彦温非敢負恩受樞宻院宣耳請公入<lb/>
朝從珂止于虞鄉遣使以狀聞使者至壬寅帝問<lb/>
重誨曰彦温安得此言對曰此姦人妄言耳宜速<lb/>
討之帝疑之欲誘致彦温訊其事除彦温綘州刺<lb/>
<pb n="KR2c0001_SBCK_041-35b"/>
史重誨固請發兵擊之乃命西都留守索自通步<lb/>
軍都指揮使藥彦稠將兵討之帝令彦稠必生致<lb/>
彦温吾欲靣訊之召從珂詣洛陽從珂知為重誨<lb/>
所<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>馳入自明　加安重誨兼中書令　李從珂<lb/>
至洛陽上責之使歸第絶朝請辛亥索自通等拔<lb/>
河中斬楊彦温癸丑傳首来獻上怒藥彦稠不生<lb/>
致深責之安重誨諷馮道趙鳯奏從珂失守冝加<lb/>
罪上曰吾兒為姦黨所傾未明曲直公輩何為發<lb/>
此言意不欲置之人間邪此皆非公輩意也二人<lb/>
惶恐而退它日趙鳯又言之上不應明日重誨自<lb/>
言之上曰朕昔為小校家貧賴此小兒拾馬糞自<lb/>
<pb n="KR2c0001_SBCK_041-36a"/>
贍以至今日為天子曾不能庇之邪卿欲如何處<lb/>
之於卿為便重誨曰陛下父子之間臣何敢言惟<lb/>
陛下裁之上曰使閑居私第亦可矣何用復言丙<lb/>
辰以索自通為河中節度使自通至鎮承重誨㫖<lb/>
籍軍府甲仗數上之以為從珂私造頼王徳妃居<lb/>
中保䕶從珂由是得免士大夫不敢與從珂徃来<lb/>
惟禮部郎中史館修撰吕琦居相近時徃見之從<lb/>
珂毎有奏請皆咨琦而後行　安重誨言昭義節<lb/>
度使王建立過魏州有揺衆之語五月丙寅制以<lb/>
太傅致仕　秋八月乙未捧聖軍使李行德十<lb/>
將張儉引告密人邊彦温告安重誨發兵云欲自<lb/>
<pb n="KR2c0001_SBCK_041-36b"/>
討淮南又引占相者問命帝以問侍衛都指揮使<lb/>
安從進藥彦稠二人曰此姦人欲離間陛下勳舊<lb/>
耳重誨事陛下三十年幸而冨貴何苦謀反臣等<lb/>
請以宗族保之帝乃斬彦温召重誨慰撫之君臣<lb/>
相泣　壬寅趙鳯奏竊聞近有姦人誣䧟大臣揺<lb/>
國柱石行之未盡帝乃收李行徳張儉皆族之<lb/>
安重誨久專大權中外惡之者衆王徳妃及武徳<lb/>
使孟漢瓊浸用事數短重誨於上九月重誨内憂<lb/>
懼表解機務上曰朕無間於卿誣罔者朕既誅之<lb/>
矣卿何為爾甲戌重誨復靣奏曰臣以寒賤致位<lb/>
至此忽為人誣以反非陛下至明臣無種矣由臣<lb/>
<pb n="KR2c0001_SBCK_041-37a"/>
才薄任重恐終不能鎮浮言願賜一鎮以全餘生<lb/>
上不許重誨求之不已上怒曰聽卿去朕不患無<lb/>
人前成徳節度使范延光勸上留重誨且曰重誨<lb/>
去誰能代之上曰卿豈不可延光曰臣受驅策日<lb/>
淺且才不逮重誨何敢當此上遣孟漢瓊詣中書<lb/>
議重誨事馮道曰諸公果愛安令宜解其樞務爲<lb/>
便趙鳯曰公失言乃奏大臣不可輕動　甲申以<lb/>
范延光爲樞密使安重誨如故　十二月天雄<lb/>
節度使石敬瑭征蜀安重誨請自督戰既行石敬<lb/>
瑭累表奏論蜀不可伐上頗然之<lb/>
二年　初鳯翔節度使朱弘昭謟事安重誨連得<lb/>
<pb n="KR2c0001_SBCK_041-37b"/>
大鎮重誨過鳯翔弘昭迎拜馬首館於府舍延入<lb/>
寢室妻子羅拜奉進酒食禮甚謹重誨為弘昭泣<lb/>
言讒人交搆幾不免頼主上明察得保宗族重誨<lb/>
既去弘昭即奏重誨怨望有惡言不可令至行營<lb/>
恐奪石敬瑭兵柄又遺敬瑭書言重誨舉措孟浪<lb/>
若至軍前恐將士疑駭不戰自潰宜逆止之敬瑭<lb/>
大懼即上言重誨至恐人情有變宜急徵還宣徽<lb/>
使孟漢瓊自西方還亦言重誨過惡有詔召重誨<lb/>
還　春二月安重誨至三泉得詔亟歸過鳯翔<lb/>
朱弘昭不内重誨懼馳騎而東　辛丑以樞宻使<lb/>
兼中書令安重誨為䕶國節度使趙鳯言於上曰<lb/>
<pb n="KR2c0001_SBCK_041-38a"/>
重誨陛下家臣其心終不叛主但以不能周防為<lb/>
人所讒陛下不察其心重誨死無日矣上以為朋<lb/>
黨不恱　三月帝既解安重誨樞務乃召李從<lb/>
珂泣謂曰如重誨意汝安得復見吾丙寅以從珂<lb/>
為左衛大將軍　䕶國節度使兼中書令安重誨<lb/>
内不自安表請致仕閏五月庚寅制以太子太師<lb/>
致仕是日其子崇賛崇緒逃犇河中壬辰以保義<lb/>
節度使李從璋為䕶國節度使甲午遣步軍指揮<lb/>
使藥彦稠將兵趣河中安崇贊等至河中重誨驚<lb/>
曰汝安得來既而曰吾知之矣此非渠意為人所<lb/>
使耳若以死徇國夫復何言乃執二子表送詣闕<lb/>
<pb n="KR2c0001_SBCK_041-38b"/>
明日有中使至見重誨慟哭久之重誨問其故中<lb/>
使曰人言令公有異志朝廷已遣藥彦稠將兵至<lb/>
矣重誨曰吾受國恩死不足報敢有異志更煩國<lb/>
家發兵貽主上之憂罪益重矣崇賛等至陕有詔<lb/>
繫獄皇城使翟光鄴素惡重誨帝遣詣河中察之<lb/>
曰重誨果有異志則誅之光鄴至河中李從璋以<lb/>
甲士圍其第自入見重誨拜于庭下重誨驚降階<lb/>
答拜從璋奮檛擊其首妻張氏驚救亦檛殺之奏<lb/>
至己亥下詔以重誨離間孟知祥董璋錢鏐為重<lb/>
誨罪又誣其欲自擊淮安以圖兵柄遣元隨竊二<lb/>
子歸本道并二子誅之　六月乙丑復以李從珂<lb/>
<pb n="KR2c0001_SBCK_041-39a"/>
同平章事充西都留守<lb/>
　　　秦王之亂<hi>兩王篡弒附</hi>
後唐明宗天成元年冬十二月庚子以皇子從榮<lb/>
為天雄節度使同平章事<lb/>
二年春正月癸酉以皇子從厚同平章事充河南<lb/>
尹判六軍諸衛事從厚從榮之母弟也從榮聞之<lb/>
不恱　秋九月帝謂樞密使安重誨曰從榮左<lb/>
右有矯宣朕㫖令勿接儒生恐弱人志氣者朕以<lb/>
從榮年少臨大藩故擇名儒使輔導之今姧人所<lb/>
言乃如此欲斬之重誨請嚴戒而已<lb/>
三年夏四月以鄴都留守從榮為河東節度使北<lb/>
<pb n="KR2c0001_SBCK_041-39b"/>
都留守以客省使太原馮贇爲副留守夾馬都指<lb/>
揮使新平楊思權爲步軍都指揮使以佐之丙戌<lb/>
以樞密使安重誨兼河南尹以河南尹從厚爲宣<lb/>
武節度使仍判六軍諸衛事　冬十二月河東<lb/>
節度使北都留守從榮年少驕很不親政務帝遣<lb/>
左右素與從榮善者往與之處使從容諷導之其<lb/>
人私謂從榮曰河南相公恭謹好善親禮端士有<lb/>
老成之風相公齒長宜自策勵勿令聲問丗河南<lb/>
之下從榮不恱退告步軍都指揮使楊思權曰朝<lb/>
廷之人皆推從厚而短我我其廢乎思權曰相公<lb/>
手握彊兵且有思權在何憂因勸從榮多募部曲<lb/>
<pb n="KR2c0001_SBCK_041-40a"/>
繕甲兵隂為自固之僃又謂帝左右曰君每譽弟<lb/>
而抑其兄我輩豈不能助之邪其人懼以告副留<lb/>
守馮贇贇詣密奏之帝召思權詣闕以從榮故亦<lb/>
弗之罪也<lb/>
四年春正月馮贇入為宣徽使謂執政曰從榮剛<lb/>
僻而輕易宜選重徳輔之　夏四月壬子以皇子<lb/>
從榮為河南尹判六軍諸衛事從厚為河東節度<lb/>
使北都留守<lb/>
長興元年秋八月立皇子從榮為秦王丙辰立從<lb/>
厚為宋王<lb/>
三年秦王從榮喜為詩聚浮華之士髙輦等於幕<lb/>
<pb n="KR2c0001_SBCK_041-40b"/>
府與相唱和頗自矜伐每置酒輙令僚屬賦詩有<lb/>
不如意者面毁裂抵棄冬十月壬子從榮入謁帝<lb/>
語之曰吾雖不知書然喜聞儒生講經義開益人<lb/>
智思吾見莊宗好為詩將家子文非素習徒取人<lb/>
竊笑汝勿效也　秦王從榮為人鷹視輕佻峻急<lb/>
既判六軍諸衛事復參朝政多驕縱不法初安重<lb/>
誨為樞密使上專屬任之從榮及宋王從厚自襁<lb/>
褓與之親狎雖典兵常為重誨所制畏事之重誨<lb/>
死王淑妃與宣徽使孟漢瓊宣傳帝命范延光趙<lb/>
延夀為樞密使從榮皆輕侮之河陽節度使同平章<lb/>
事石敬瑭兼六軍諸衛副使其妻永寧公主與從<lb/>
<pb n="KR2c0001_SBCK_041-41a"/>
榮異母素相憎疾從榮以從厚聲名出已右尤忌<lb/>
之從厚善以卑弱奉之故嫌隙不外見石敬瑭不<lb/>
欲與從榮共事常思外補以避之范延光趙延夀<lb/>
亦慮及禍屢辭機要請與舊臣迭為之上不許會<lb/>
契丹欲入冦上命擇帥臣鎮河東延光延夀皆曰當<lb/>
今帥臣可徃者獨石敬瑭康義誠耳敬瑭亦願行上<lb/>
即命除之既受詔不落六軍副使敬瑭復辭上乃<lb/>
以宣徽使朱弘昭知山南東道代義誠詣闕<lb/>
四年春正月戊子加秦王從榮守尚書令兼侍中<lb/>
　　夏四月言事者請為親王置師傅宰相畏秦<lb/>
王從榮不敢除人請令王自擇秦王府判官太子<lb/>
<pb n="KR2c0001_SBCK_041-41b"/>
詹事王居敏薦兵部侍郎劉瓉於從榮從榮表請<lb/>
之癸丑以瓉為祕書監秦王傅前襄州支使山陽<lb/>
魚崇逺為記室瓉自以左遷泣訴不得免王府參<lb/>
佐皆新進少年輕鋭謟䛕瓉獨從容規諷從榮不<lb/>
恱瓉雖為傅從榮一槩以僚屬待之瓉有難色<lb/>
從榮覺之自是戒門者勿為通月聽一至府或竟<lb/>
日不召亦不得食　五月戊寅立皇子從珂為潞<lb/>
王　秋八月太僕少卿致仕何澤見上寢疾秦王<lb/>
從榮權勢方盛冀已復進用表請立從榮為太子<lb/>
上覽表泣下私謂左右曰羣臣請立太子朕當歸<lb/>
老太原舊第耳不得已丙戌詔宰相樞密使議之<lb/>
<pb n="KR2c0001_SBCK_041-42a"/>
丁卯從榮見上言曰竊聞有姦人請立臣為太子<lb/>
臣㓜少且願學治軍民不願當此名上曰羣臣所<lb/>
欲也從榮退見范延光趙延夀曰執政欲以吾為<lb/>
太子是欲奪我兵柄幽之東宫耳延光等知上意<lb/>
且懼從榮之言即具以白上辛未制以從榮為天<lb/>
下兵馬大元帥　九月秦王從榮請嚴衛捧聖步<lb/>
騎兩指揮為牙兵毎入朝從數百騎張弓挾矢馳<lb/>
騁衢路令文士試草檄淮南書陳已將廓清海内<lb/>
之意從榮不快於執政私謂所親曰吾一旦南面<lb/>
必族之范延光趙延夀懼屢求外補以避之上以<lb/>
為見已病而求去甚怒曰欲去自去奚用表為齊<lb/>
<pb n="KR2c0001_SBCK_041-42b"/>
國公主復為延夀言於禁中云延夀實有疾不堪<lb/>
機務丙申二人復言於上曰臣等非敢憚勞願與<lb/>
勲舊迭為之亦不敢俱去願聽一人先出若新人<lb/>
不稱職復召臣臣即至矣上乃許之戊戌以延夀<lb/>
為宣武節度使以山南東道節度使朱弘昭為樞<lb/>
宻使同平章事制下弘昭復辭上叱之曰汝輩皆<lb/>
不欲在吾側蓄養汝輩何為弘昭乃不敢言　辛<lb/>
丑詔大元帥從榮位在宰相上　冬十月范延<lb/>
光屢因孟漢瓊王淑妃以求出庚申以延光為成<lb/>
徳節度使以馮贇為樞宻使帝以親軍都指揮使<lb/>
河陽節度使同平章事康義誠為朴忠親任之時<lb/>
<pb n="KR2c0001_SBCK_041-43a"/>
要近之官多求出以避秦王之禍義誠度不能自<lb/>
脫乃令其子事秦王務以恭順持兩端冀得自全<lb/>
　　十一月甲戌上餞范延光酒罷上曰卿今逺<lb/>
去事冝盡言對曰朝廷大事願陛下與内外輔臣<lb/>
參决勿聽羣小之言遂相泣而别時孟漢瓊用事<lb/>
附之者共為朋黨以蔽惑上聽故延光言及之<lb/>
戊子帝疾復作己丑大漸　秦王從榮入問疾帝<lb/>
俛首不能舉王淑妃曰從榮在此帝不應從榮出<lb/>
聞宫中皆哭從榮意帝已殂明旦稱疾不入是夕<lb/>
帝實小愈而從榮不知從榮自知不為時論所與<lb/>
恐不得為嗣與其黨謀欲以兵入侍先制權臣辛<lb/>
<pb n="KR2c0001_SBCK_041-43b"/>
卯從榮遣都押牙馬處鈞謂朱弘昭馮贇曰吾欲<lb/>
帥牙兵入宫中侍疾且備非常當止於何所二人<lb/>
曰王自擇之既而私於處鈞曰主上萬福王宜竭<lb/>
心忠孝不可妄信人浮言從榮怒復遣處鈞謂二<lb/>
人曰公輩殊不愛家族邪何敢拒我二人患之入<lb/>
告王淑妃及宣徽使孟漢瓊咸曰兹事不得康義<lb/>
誠不可濟乃召義誠謀之義誠竟無言但曰義誠<lb/>
將校耳不敢預議惟相公所使弘昭疑義誠不欲<lb/>
衆中言之夜邀至私第問之其對如初壬辰從榮<lb/>
自河南府常服將步騎千人陳於天津橋是日黎<lb/>
明從榮遣馬處鈞至馮贇第語之曰吾今日決入<lb/>
<pb n="KR2c0001_SBCK_041-44a"/>
且居興聖宫公輩各有宗族處事亦宜詳允禍福<lb/>
在須臾耳又遣處鈞詣康義誠義誠曰王來則奉<lb/>
迎贇馳入右掖門見弘昭義誠漢瓊及三司使孫<lb/>
岳方聚謀於中興殿門外贇具道處鈞之言因讓<lb/>
義誠曰秦王言禍福在須臾其事可知公勿以兒<lb/>
在秦府左右顧望主上㧞擢吾輩自布衣至將相<lb/>
苟使秦王兵得入此門置主上何地吾輩尚有遺<lb/>
種乎義誠未及對監門白秦王已將兵至端門外<lb/>
漢瓊拂衣起曰今日之事危及君父公猶顧望澤<lb/>
利邪吾何愛餘生當自帥兵拒之耳即入殿門弘<lb/>
昭贇隨之義誠不得已亦隨之入漢瓊見帝曰從<lb/>
<pb n="KR2c0001_SBCK_041-44b"/>
榮反兵已攻端門須臾入宫則大亂矣宫中相顧<lb/>
號哭帝曰從榮何苦乃爾問弘昭等有諸對曰有<lb/>
之適已令門者闔門矣帝指天泣下謂義誠曰卿<lb/>
自處置勿驚百姓控鶴指揮使李重吉從珂之子<lb/>
也時侍側帝曰吾與爾父冒矢石定天下數脱吾<lb/>
於厄從榮輩得何力今乃為人所教為此悖逆我<lb/>
固知此曹不足付大事當呼爾父授以兵柄耳汝<lb/>
為我部閉諸門重吉即帥控鶴兵守宫門孟漢瓊<lb/>
被甲乗馬召馬軍都指揮使朱洪實使將五百騎<lb/>
討從榮從榮方據胡床坐橋上遣左右召康義誠<lb/>
端門已閉叩左掖門從門隙中窺之見朱洪實引<lb/>
<pb n="KR2c0001_SBCK_041-45a"/>
騎兵北來走白從榮從榮大驚命取鐵掩心擐之<lb/>
坐調弓矢俄而騎兵大至從榮走歸府僚佐皆䑕<lb/>
匿牙兵掠嘉善坊潰去從榮與妃劉氏匿牀下皇<lb/>
城使安從益就斬之并殺其子以其首獻初孫岳<lb/>
頗得預内廷密謀馮朱患從榮狼伉岳嘗為之極<lb/>
言禍福之歸康義誠恨之至是乗亂宻遣騎士射<lb/>
殺之帝聞從榮死悲駭幾落御榻絶而復蘇者再<lb/>
由是疾復劇從榮一子尚㓜養宫中諸將請除之<lb/>
帝泣曰此何罪不得已竟與之癸巳馮道帥羣臣<lb/>
入見帝於雍和殿帝兩泣嗚咽曰吾家事至此慙<lb/>
見卿等時宋王從厚為天雄節度使甲午遣孟漢<lb/>
<pb n="KR2c0001_SBCK_041-45b"/>
瓊徵從厚且權知天雄軍府事丙申追廢從榮為<lb/>
庶人執政共議從榮官屬之罪馮道曰從榮所親<lb/>
者髙輦劉陟王説而已任賛到官纔半月王居敏<lb/>
司徒詡在病告巳半年豈豫其謀居敏尤為從榮<lb/>
所惡昨舉兵向闕之際與輦陟並轡而行指日景<lb/>
曰來日及今已誅王詹事矣自非與之同謀者豈<lb/>
得一切誅之乎朱弘昭曰使從榮得入光政門賛等<lb/>
當如何任使而吾輩猶有種乎且首從差一等耳<lb/>
今首已孥戮而從皆不問主上能不以吾輩為庇<lb/>
姦人乎馮贇力事之始議流貶時諮議髙輦已伏<lb/>
誅丁酉元帥府判官兵部侍郎任賛祕書監兼王<lb/>
<pb n="KR2c0001_SBCK_041-46a"/>
傅劉瓉友蘇瓉記室魚崇逺河南少尹劉陟判官<lb/>
司徒詡推官王説等八人並長流河南巡宫李澣<lb/>
江文蔚等六人勒歸田里六軍判官太子詹事王<lb/>
居敏推官郭晙並貶官澣回之族曾孫詡貝州人<lb/>
文蔚建安人也文蔚犇吳徐知誥厚禮之初從榮<lb/>
失道六軍判官司諫郎中趙逺諫曰大王地居上<lb/>
嗣當勤修令徳柰何所為如是勿謂父子至親為<lb/>
可恃獨不見恭世子戾太子乎從榮怒出為涇州<lb/>
判官及從榮敗逺以是知名逺字上交幽州人也<lb/>
　戊戌帝殂帝性不猜忌與物無競登極之年已<lb/>
踰六十每夕於宫中焚香祝天曰某胡人因亂為<lb/>
<pb n="KR2c0001_SBCK_041-46b"/>
衆所推願天早生聖人為生民主在位年糓屢豐<lb/>
兵革罕用校於五代粗為小康辛丑宋王至洛陽<lb/>
　　十二月癸卯朔始發明宗䘮宋王即皇帝位<lb/>
　秦王從榮既死朱洪實妻入宫司衣王氏與之<lb/>
語及秦王王氏曰秦王為人子不在左右侍疾致<lb/>
人歸禍是其罪也若云大逆則厚誣矣朱司徒最<lb/>
受王恩當時不為之辨惜哉洪實聞之大懼與康<lb/>
義誠以其語白閔帝且言王氏私於從榮為之詗<lb/>
宫中事辛亥賜王氏死事連王淑妃淑妃素厚於<lb/>
從榮帝由是疑之<lb/>
潞王清泰元年春正月戊寅閔帝大赦改元應順<lb/>
<pb n="KR2c0001_SBCK_041-47a"/>
壬午加河陽節度使兼侍衛都指揮使康義誠兼<lb/>
侍中判六軍諸衛事　朱弘昭馮贇忌侍衛馬軍<lb/>
都指揮使寧國節度使安彦威侍衛步軍都指揮<lb/>
使忠正節度使張從賔甲申出彦威䕶國節度使<lb/>
以捧聖馬軍都指揮使朱洪實代之出從賔為彰<lb/>
義節度使以嚴衛步軍都指揮使皇甫遇代之彦<lb/>
威崞人遇真定人也　戊子樞密使同平章事<lb/>
朱弘昭同中書門下二品馮贇河東節度使兼侍<lb/>
中石敬瑭並兼中書令贇以超遷太過堅辭不受<lb/>
己丑改兼侍中　鳯翔節度使兼侍中潞王從珂<lb/>
與石敬瑭少從明帝征伐有功名得衆心朱弘昭<lb/>
<pb n="KR2c0001_SBCK_041-47b"/>
馮贇位望素出二人下逺甚一旦執朝政皆忌之<lb/>
明宗有疾潞王屢遣其夫人入省侍及明宗殂潞<lb/>
王辭疾不來使臣至鳯翔者或自言伺得潞王隂<lb/>
事時潞王長子重吉爲控鶴都指揮使朱馮不欲<lb/>
其典禁兵己亥出爲亳州團練使潞王有女惠明<lb/>
爲尼在洛陽亦召入禁中潞王由是疑懼　閏<lb/>
月丙午尊皇后爲皇太后　甲寅以王淑妃爲太<lb/>
妃　二月朱弘昭馮贇不欲石敬瑭久在太原<lb/>
且欲召孟漢瓊己卯徙成徳節度使范延光爲天<lb/>
雄節度使代漢瓊徙潞王從珂爲河東節度使兼<lb/>
北都留守徙石敬瑭爲成徳節度使皆不降制書<lb/>
<pb n="KR2c0001_SBCK_041-48a"/>
但各遣使臣持宣監送赴鎮　潞王既與朝廷猜<lb/>
阻朝廷又命洋王從璋權知鳯翔從璋性麤率樂<lb/>
禍前代安重誨鎮河中手殺之潞王聞其來尤惡<lb/>
之欲拒命則兵弱糧少不知所為謀於將佐皆曰<lb/>
主上富於春秋政事出於朱馮大王功名震主離<lb/>
鎮必無全理不可受也王問觀察判官滴河馬胤<lb/>
孫曰今道過京師當何向為便對曰君命召不俟<lb/>
駕臨䘮赴鎮又何疑焉諸人凶謀不可從也衆哂<lb/>
之王乃移檄鄰道言朱弘昭等乗先帝疾亟殺長<lb/>
立少專制朝權别踈骨肉動揺藩垣懼傾覆社稷<lb/>
今從珂將入朝以清君側之惡而力不能獨辦願<lb/>
<pb n="KR2c0001_SBCK_041-48b"/>
乞靈鄰藩以濟之潞王以西都留守王思同當東<lb/>
出之道尤欲與之相結遣推官郝詡押牙朱廷乂<lb/>
等相繼詣長安説以利害餌以美妓不從則令就<lb/>
圖之思同謂將吏曰吾受明宗大恩今與鳯翔同<lb/>
反借使事成而榮猶為一時之叛臣况事敗而辱<lb/>
流千古之醜跡乎遂執詡等以狀聞時潞王使者<lb/>
多為鄰道所執不則依阿操兩端惟隴州防禦使<lb/>
相里金傾心附之遣判官薛文遇往来計事金并<lb/>
州人也朝廷議討鳯翔康義誠不欲出外恐失軍<lb/>
權請以王思同為統帥以羽林都指揮使侯益為<lb/>
行營馬步都虞候益知軍情將變辭疾不行執政<lb/>
<pb n="KR2c0001_SBCK_041-49a"/>
怒之出為商州刺史辛卯以王思同為西面行營<lb/>
馬步軍都部署前靜難節度使藥彦稠副之前絳<lb/>
州刺史萇從簡為馬步都虞候嚴衛步軍左廂指<lb/>
揮使尹暉羽林指揮使楊思權等皆為偏禆暉魏<lb/>
州人也　丁酉加王思同同平章事知鳯翔行府<lb/>
以䕶國節度使安彦威為西面行營都監思同雖<lb/>
有忠義之志而御軍無法潞王老於行陳將士徼<lb/>
幸富貴者心皆向之詔遣殿直楚匡祚執亳州團<lb/>
練使李重吉幽於宋州洋王從璋行至關西聞鳯<lb/>
翔拒命而還　三月安彦威與山南西道張䖍<lb/>
釗武定孫漢韶彰義張從賔靜難康福等五節度<lb/>
<pb n="KR2c0001_SBCK_041-49b"/>
使奏合兵討鳯翔漢韶李存進之子也　乙卯諸<lb/>
道兵大集於鳯翔城下攻之克東西闗城城中死<lb/>
者甚衆丙辰復進攻城期於必取鳯翔城塹卑淺<lb/>
守備俱之衆心危急潞王登城泣謂外軍曰吾未<lb/>
冠從先帝百戰出入生死金創滿身以立今日之<lb/>
社稷汝曹從我目睹其事今朝廷信任讒臣猜忌<lb/>
骨肉我何罪而受誅乎因慟哭聞者哀之張䖍釗<lb/>
性褊急主攻城西南以白刃驅士卒登城士卒怒<lb/>
大詬反攻之䖍釗躍馬走免楊思權因大呼曰大<lb/>
相公吾主也遂帥諸軍解甲投兵請降於潞王自<lb/>
西門入以幅紙進潞王曰願王克京城日以臣為<lb/>
<pb n="KR2c0001_SBCK_041-50a"/>
節度使勿以為防團潞王即書思權可邠寧節度<lb/>
使授之王思同猶未之知趣士卒登城尹暉大呼<lb/>
曰城西軍已入城受賞矣衆集棄甲投兵而降其<lb/>
聲震地日中亂兵悉入外軍亦潰思同等六節度<lb/>
使皆遁去潞王悉歛城中將吏士民之財以犒軍<lb/>
至於鼎釡皆估直以給之丁巳王思同藥彦稠等<lb/>
走至長安西京副留守劉遂雍閉門不内乃趣潼<lb/>
闗遂雍鄩之子也潞王建大將旗鼓整衆而東以<lb/>
孔目官虞城劉延朗為腹心潞王始憂王思同等<lb/>
併力據長安拒守至岐山聞劉遂雍不内思同甚<lb/>
喜遣使慰撫之遂雍悉出府庫之財於外軍士前<lb/>
<pb n="KR2c0001_SBCK_041-50b"/>
至者即給賞令過比潞王至前軍賞遍皆不入城<lb/>
庚申潞王至長安遂雍迎謁率民財以充賞是日<lb/>
西面步軍都監王景從等自軍前犇還中外大駭<lb/>
帝不知所為謂康義誠等曰先帝棄萬國朕外守<lb/>
藩方當是之時為嗣者在諸公所取耳朕實無心<lb/>
與人爭國既承大業年在㓜冲國事皆委諸公朕<lb/>
於兄弟間不至榛梗諸公以社稷大計見告朕何<lb/>
敢違軍興之初皆自夸大以為冦不足平今事至<lb/>
於此何方可以轉禍朕欲自迎潞王以大位讓之<lb/>
若不免於罪亦所甘心朱弘昭馮贇大懼不敢對義<lb/>
誠欲悉以宿衛兵迎降為已功乃曰西師驚潰蓋<lb/>
<pb n="KR2c0001_SBCK_041-51a"/>
主將失䇿耳今侍衛諸軍尚多臣請自往扼其衡<lb/>
要招集離散以圖後效幸陛下勿為過憂帝遣使<lb/>
召石敬瑭欲令將兵拒之義誠固請自行帝乃召<lb/>
將士慰諭空府庫以勞之許以平鳯翔人更賞二<lb/>
百緡府庫不足當以宫中服玩繼之軍士益驕無<lb/>
所畏忌負賜物揚言於路曰至鳯翔更請一分遣<lb/>
楚匡祚殺李重吉於宋州匡祚榜捶重吉責其家<lb/>
財又殺尼惠明初馬軍都指揮使朱洪實為秦王<lb/>
從榮所厚及朱弘昭為樞密使洪實以宗兄事之<lb/>
從榮勒兵天津橋洪實首為孟漢瓊擊從榮康義<lb/>
誠由是恨之辛酉帝親至左藏給將士金帛義誠<lb/>
<pb n="KR2c0001_SBCK_041-51b"/>
洪實共論用兵利害洪實欲以禁軍固守洛陽曰<lb/>
如此冦亦未敢徑前然後徐圖進取可以萬全義<lb/>
誠怒曰洪實為此言欲反邪洪實曰公自欲反乃<lb/>
謂誰反其聲漸厲帝聞召而訊之二人訟於帝前<lb/>
帝不能辨其是非遂斬洪實軍士益憤怒　壬戌<lb/>
潞王至昭應聞前軍獲王思同王曰思同雖失計<lb/>
然盡心所奉亦可嘉也癸亥至靈口前軍執思同<lb/>
以至王責讓之對曰思同起行間先帝擢之位至<lb/>
節將常愧無功以報大恩非不知附大王立得冨<lb/>
貴助朝廷自取禍殃但恐死之日無面目見先帝<lb/>
於泉下耳敗而釁鼓固其所也請早就死王為之<lb/>
<pb n="KR2c0001_SBCK_041-52a"/>
改容曰公且休矣王欲宥之而楊思權之徒恥見<lb/>
其靣王之過長安尹暉盡取思同家資及妓妾屢<lb/>
言於劉延朗曰若留思同慮失士心屬王醉不待<lb/>
報擅殺思同及其妻子王醒怒延朗嗟惜者累日<lb/>
　癸亥制以康義誠為鳯翔行營都招討使以王<lb/>
思同副之甲子潞王至華州獲藥彦稠囚之乙丑<lb/>
至閿鄉朝廷前後所發諸軍遇西軍皆迎降無一<lb/>
人戰者丙寅康義誠引侍衛兵發洛陽詔以侍衛<lb/>
馬軍指揮使安從進為京城巡檢從進已受潞王<lb/>
書濳布腹心矣是日潞王至靈寳䕶國節度使安<lb/>
彦威匡國節度使安重霸皆降惟保義節度使康<lb/>
<pb n="KR2c0001_SBCK_041-52b"/>
思立謀固守陜城以俟康義誠先是捧聖五百騎<lb/>
戍陜西為潞王前鋒至城下呼城上人曰禁軍十<lb/>
萬已奉新帝爾輩數人奚為徒累一城人塗地耳<lb/>
於是捧聖卒爭出迎思立不能禁不得已亦出迎<lb/>
丁卯潞王至陜僚佐説王曰今大王將及京畿傳<lb/>
聞乗輿已播遷大王冝少留於此先移書慰安京<lb/>
城士庶王從之移書諭洛陽文武士庶惟朱弘昭<lb/>
馮贇兩族不赦外自餘勿有憂疑康義誠軍至新<lb/>
安所部將士自相結百什為羣棄甲兵爭先詣陜<lb/>
降纍纍不絶義誠至乾壕麾下纔餘數十人遇潞<lb/>
王候騎十餘人義誠解所佩弓劔為信因候騎請<lb/>
<pb n="KR2c0001_SBCK_041-53a"/>
降於潞王戊辰閔帝聞潞王至陜義誠軍潰憂駭<lb/>
不知所為急遣中使召朱弘昭謀所向弘昭曰急<lb/>
召我欲罪之也赴井死安從進聞弘昭死殺馮贇<lb/>
於弟滅其族傳弘昭贇首於潞王帝欲犇魏州召<lb/>
孟漢瓊使詣魏州為先置漢瓊不應召單騎犇陜<lb/>
初帝在藩鎮愛信牙將慕容遷及即位以為控鶴<lb/>
指揮使帝將北度河密與之謀使帥部兵守玄武<lb/>
門是夕帝以五十騎出玄武門謂遷曰朕且幸魏<lb/>
州徐圖興復汝帥有馬控鶴從我遷曰生死從大<lb/>
家乃陽為團結帝既出即闔門不行己巳馮道等<lb/>
入朝及端門聞朱馮死帝已北走道及劉眗欲歸<lb/>
<pb n="KR2c0001_SBCK_041-53b"/>
李愚曰天子之出吾輩不預謀今太后在宫吾輩<lb/>
當至中書遣小黄門取太后進止然後歸第人臣<lb/>
之義也道曰主上失守社稷人臣惟君是奉無君<lb/>
而入宫城恐非所冝潞王已處處張牓不若歸俟<lb/>
教令乃歸至天宫寺安從進遣人語之曰潞王倍<lb/>
道而来且至矣相公宜帥百官至榖水奉迎乃止<lb/>
於侍中召百官中書舍人盧導至馮道曰俟舍人<lb/>
久矣所急者勸進文書冝速具草導曰潞王入朝<lb/>
百官班迎可也設有廢立當俟太后教令豈可遽<lb/>
議勸進乎道曰事當務實導曰安有天子在外人<lb/>
臣遽以大位勸人者邪若潞王守節北靣以大義<lb/>
<pb n="KR2c0001_SBCK_041-54a"/>
見責將何辭以對公不如帥百官詣宫門進名問<lb/>
安取太后進止則去就善矣道未及對從進屢遣<lb/>
人趣之曰潞王至矣太后太妃已遣中使迎勞矣<lb/>
安得百官無班道等即紛然而去既而潞王未至<lb/>
三相息於上陽門外盧導過於前道復召而語之<lb/>
導對如初李愚曰舍人之言是也吾輩之罪擢髮<lb/>
不足數康義誠至陜待罪潞王責之曰先帝晏駕<lb/>
立嗣在諸公今上亮隂政事出諸公何為不能終<lb/>
始䧟吾弟至此乎義誠大懼叩頭請死王素惡其<lb/>
為人未欲遽誅且宥之馬步都虞候萇從簡左龍<lb/>
武統軍王景戡皆為部下所執降於潞王東軍盡<lb/>
<pb n="KR2c0001_SBCK_041-54b"/>
降潞王上牋於太后取進止遂自陜而東夏四月<lb/>
庚午朔未明閔帝至衛州東數里遇石敬瑭帝大<lb/>
喜問以社稷大計敬瑭曰聞康義誠西討何如陛<lb/>
下何為至此帝曰義誠亦叛去矣敬瑭俛首長歎<lb/>
數四曰衛州刺史王弘贄宿將習事請與圖之乃<lb/>
徃見弘贄問之弘贄曰前代天子播遷多矣然皆<lb/>
有將相侍衛府庫法物使羣下有所瞻仰今皆無<lb/>
之獨以五十騎自隨雖有忠義之心將若之何敬<lb/>
瑭還見帝於衛州驛以弘贄之言告弓箭庫使沙<lb/>
守榮犇洪進前責敬瑭曰公明宗愛壻冨貴共之<lb/>
共之憂患亦冝相恤今天子播越委計於公兾皆<lb/>
<pb n="KR2c0001_SBCK_041-55a"/>
興復乃以此四者爲辭是直欲附賊賣天子耳守<lb/>
榮抽佩刀欲刺之敬瑭親將陳暉救之守榮與暉<lb/>
鬪死洪進亦自刎敬瑭牙内指揮使劉知逺引兵<lb/>
入盡殺帝左右及從騎獨置帝而去敬瑭遂趣洛<lb/>
陽是日太后令内諸司至乾壕迎潞王王亟遣還<lb/>
洛陽初潞王罷河中歸私第王淑妃數遣孟漢瓊<lb/>
存撫之漢瓊自謂於王有舊恩至渑池西見王大<lb/>
哭欲有所陳王曰諸事不言可知仍自預從臣之<lb/>
列王即命斬於路隅　壬申潞王至蔣橋百官班<lb/>
迎於路傳教以未拜梓宫未可相見馮道等皆上<lb/>
牋勸進王入謁太后太妃詣西宫伏梓宫慟哭自<lb/>
<pb n="KR2c0001_SBCK_041-55b"/>
陳詣闕之由馮道帥百官班見拜王答拜道等復<lb/>
上牋勸進王立謂道等曰予之此行事非獲已俟<lb/>
皇帝歸闕園寢禮終當還守藩服群公遽言及此<lb/>
甚無謂也癸酉太后下令廢少帝為鄂王以潞王<lb/>
知軍國事權以書詔印施行百官詣至徳宫門待<lb/>
罪王命各復其位甲戌太后令潞王宜即皇帝位<lb/>
乙亥即位於柩前帝之發鳯翔也許軍士以入洛<lb/>
人賞錢百緡既至問三司使王玫以府庫之實對<lb/>
有數百萬在既而閲實金帛不過三萬兩匹而賞<lb/>
軍之費計應用五十萬緡帝怒玫請率京城民財<lb/>
以足數日僅得數萬緡帝謂執政曰軍不可不賞<lb/>
<pb n="KR2c0001_SBCK_041-56a"/>
人不可不恤今將柰何執政請據屋為率無問士<lb/>
庶自居及僦者預借五月僦直從之　王弘贄遷<lb/>
閔帝於州廨帝遣弘贄之子殿直巒徃酖之戊寅<lb/>
巒至衛州謁見閔帝問來故不對弘贄數進酒閔<lb/>
帝知其有毒不飲巒縊殺之閔帝性仁厚於兄弟<lb/>
敦睦雖遭秦王忌疾閔帝坦懐待之卒免於患及<lb/>
嗣位於潞王亦無嫌而朱弘昭孟漢瓊之徒横生<lb/>
猜間閔帝不能違以至禍敗焉孔妃尚在宫中王<lb/>
巒既還潞王使人謂之曰重吉輩何在遂殺妃并<lb/>
其四子閔帝之在衛州也惟磁州刺史宋令詢遣<lb/>
使問起居聞其遇害慟哭半日自經死己卯石敬<lb/>
<pb n="KR2c0001_SBCK_041-56b"/>
瑭入朝　乙酉改元大赦　戊子斬河陽節度使<lb/>
判六軍諸衛兼侍中康義誠滅其族　己丑誅藥<lb/>
彦稠庚寅釋王景戡萇從簡有司百方歛民財為<lb/>
得六萬帝怒下軍巡使獄晝夜督責囚繫滿獄<lb/>
貧者至自經赴井而軍士遊市肆皆有驕色市人<lb/>
聚詬之曰汝曹為王力戰立功良苦反使我輩鞭<lb/>
胷杖背出財為賞汝曹猶揚揚自得不愧天地乎<lb/>
是時竭左藏舊物及諸道貢獻乃至太后太妃器<lb/>
服簪珥皆出之纔及二十萬緡帝患之李專美夜<lb/>
直帝讓之曰卿名有才不能為我謀此留才安所<lb/>
施乎専美謝曰臣駑劣陛下擢任過分然軍賞不<lb/>
<pb n="KR2c0001_SBCK_041-57a"/>
給非臣之責也竊思自長興之季賞賚亟行卒以<lb/>
是驕繼以山陵及出師帑藏遂涸雖有無窮之財<lb/>
終不能滿驕卒之心故陛下拱手於危困之中而<lb/>
得天下夫國之存亡不專繫於厚賞亦在修法度<lb/>
立紀綱陛下苟不改覆車之轍臣恐徒困百姓存<lb/>
亡未可知也今財力盡於此矣冝據所有均給之<lb/>
何必踐初言乎帝以為然壬辰詔禁軍在鳯翔歸<lb/>
命者自楊思權尹暉等各賜二馬一駝錢七十緡<lb/>
下至軍人錢二十緡其在京者各十緡軍士無厭<lb/>
猶怨望為謡言曰除去菩薩扶立生鐵以閔帝仁<lb/>
弱帝剛嚴有悔心故也　丙申葬聖徳和武欽孝<lb/>
<pb n="KR2c0001_SBCK_041-57b"/>
皇帝于徽陵廟號明宗帝衰絰䕶從至陵所宿焉<lb/>
　　　契丹入冦<lb/>
後梁太祖開平元年夏五月契丹遣其臣袍笏梅<lb/>
老來通好帝遣太府少卿髙頎報之初契丹有八<lb/>
部部各有大人相與約推一人為王建旗鼓以號<lb/>
令諸部每三年則以次相代咸通末有習爾者為<lb/>
王土宇始大其後欽徳為王乗中原多故時入盗<lb/>
邊及阿保機為王尤雄勇五姓奚及七姓室韋逹<lb/>
靼咸役屬之阿保機姓邪律氏恃其疆不肯受代<lb/>
久之阿保機擊黄頭室韋還七部刼之於境上求<lb/>
如約阿保機不得已傳旗鼓且曰我為王九年得<lb/>
<pb n="KR2c0001_SBCK_041-58a"/>
漢人多請帥種落居古漢城與漢人守之别自為<lb/>
一部七部許之漢城者故後魏滑鹽縣也地宜五<lb/>
榖有鹽池之利其後阿保機稍以兵擊滅七部復<lb/>
併為一國又北侵室韋女眞西取突厥故地擊奚<lb/>
滅之復立奚王而使契丹監其兵東北諸夷皆畏<lb/>
服之是歳阿保機帥衆三十萬寇雲州晉王與之<lb/>
連和面會東城約為兄弟延之帳中縱酒握手盡<lb/>
歡約以今冬共擊梁或勸晉王因其來可擒也王<lb/>
曰讎敵未滅而失信夷狄自亡之道也阿保機留<lb/>
旬日乃去晉王贈以金繒數萬阿保機留馬三千<lb/>
匹雜畜萬計以酬之阿保機既歸而背盟更附于<lb/>
<pb n="KR2c0001_SBCK_041-58b"/>
梁晉王由是恨之<lb/>
二年夏五月己丑契丹王阿保機遣使隨髙頎入<lb/>
貢且求册命帝復遣司農卿渾特賜以手詔約共<lb/>
滅沙陁乃行封册<lb/>
均王貞明二年　初燕人苦劉守光殘虐軍士多<lb/>
亡歸契丹及守光被圍於幽州其北邊士民多為<lb/>
契丹所掠契丹日益彊大契丹王阿保機自稱皇<lb/>
帝國人謂之天皇王以妻述律氏為皇后置百官<lb/>
至是改元神册述律后勇决多權變阿保機行兵<lb/>
御衆述律后常預其謀阿保機嘗度磧撃党項留<lb/>
述律后守其帳黄頭臭泊二室韋乗虚合兵掠之<lb/>
<pb n="KR2c0001_SBCK_041-59a"/>
述律后知之勒兵以待其至奮擊大破之由是名<lb/>
震諸夷述律后有母有姑皆踞榻受其拜曰吾惟<lb/>
拜天不拜人也晉王方經營河北欲結契丹為援<lb/>
常以叔父事阿保機以叔母事述律后劉守光末<lb/>
年衰困遣參軍韓延徽求援於契丹契丹主怒其<lb/>
不拜留之使牧馬於野延徽幽州人有智略頗知<lb/>
屬文述律后言於契丹主曰延徽能守節不屈此<lb/>
今之賢者柰何辱以牧圉宜禮而用之契丹主召<lb/>
延徽與語恱之遂以為謀主舉動訪焉延徽始教<lb/>
契丹建牙開府築城郭立市里以處漢人使各有<lb/>
配偶墾蓺荒田由是漢人各安生業逃亡者益少<lb/>
<pb n="KR2c0001_SBCK_041-59b"/>
契丹威服諸國延徽有助焉頃之延徽逃犇晉陽<lb/>
晉王欲置之幕府掌書記王緘疾之延徽不自安<lb/>
求東歸省母過真定止於鄉人王徳明家徳明問<lb/>
所之延徽曰今河北皆為晉有當復詣契丹耳徳<lb/>
明曰叛而復往得無取死乎延徽曰彼自吾來如<lb/>
䘮手目今往詣之彼手目復完安肯害我既省母<lb/>
遂復入契丹契丹主聞其至大喜如自天而下拊<lb/>
其背曰曏者何往延徽曰思母欲告歸恐不聽故<lb/>
私歸耳契丹主待之益厚及稱帝以延徽為相累<lb/>
遷至中書令晉王遣使至契丹延徽寓書於晉王<lb/>
叙所以北去之意且曰非不戀英主非不思故鄉<lb/>
<pb n="KR2c0001_SBCK_041-60a"/>
所以不留正懼王緘之讒耳因以老母為託且曰<lb/>
延徽在此契丹必不南牧故終同光之世契丹不<lb/>
深入為㓂延徽之力也<lb/>
三年晉王使其弟威塞軍防禦使存矩募兵存矩<lb/>
得五百騎自部送之以青州盧文進為裨將兵叛<lb/>
殺存矩文進帥其衆奔契丹　初幽州北七百里<lb/>
有渝闗下有渝水通海自關東北循海有道道狭<lb/>
處纔數尺旁皆亂山髙峻不可越比至進牛口舊<lb/>
置八防禦軍募土兵守之田租皆供軍食不入於<lb/>
葪幽州歳致繒纊以供戰士衣每歲早穫清野堅<lb/>
壁以待契丹契丹至則閉壁不戰俟其去選驍勇<lb/>
<pb n="KR2c0001_SBCK_041-60b"/>
據隘邀之契丹常失利走土兵皆自為田園力戰<lb/>
有功則賜勲加賞由是契丹不敢輕入冦及周徳<lb/>
威為盧龍節度使恃勇不修邊備遂失渝闗之險<lb/>
契丹每芻牧於營平之間徳威又忌幽州舊将有<lb/>
名者往往殺之吳王遣使遺契丹主以猛火油曰<lb/>
攻城以此油然火焚樓櫓敵以水沃之火愈熾契<lb/>
丹主大喜即選騎三萬欲攻幽州述律后哂之曰<lb/>
豈有試油而攻一國乎因指帳前樹謂契丹主曰<lb/>
此樹無皮可以生乎契丹主曰不可述律后曰幽<lb/>
州城亦猶是矣吾但以三千騎伏其旁掠其四野<lb/>
使城中無食不過數年城自困矣何必如此躁動<lb/>
<pb n="KR2c0001_SBCK_041-61a"/>
輕舉萬一不勝為中國笑吾部落亦解體矣契丹<lb/>
主乃止三月盧文進引契丹兵急攻新州刺史安<lb/>
金全不能守棄城走文進以其部將劉殷為刺史<lb/>
使守之晉王使周徳威合河東鎮定之兵攻之旬<lb/>
日不克契丹主帥衆三十萬救之徳威衆寡不敵<lb/>
大為契丹所敗犇歸　契丹乗勝進圍幽州聲言<lb/>
有衆百萬氊車毳幕彌漫山澤盧文進教之攻城<lb/>
為地道晝夜四面俱進城中宂地然膏以邀之又<lb/>
為土山以臨城城中鎔銅以灑之日殺千計而攻<lb/>
之不止周徳威遣間使詣晉王吿急王方與梁相<lb/>
持河上欲分兵則兵少欲勿救恐失之憂形於色<lb/>
<pb n="KR2c0001_SBCK_041-61b"/>
謀於諸將獨李嗣源李存審閻寳勸王救之王喜<lb/>
曰昔太宗得一李靖猶擒頡利今吾有猛將三人<lb/>
復何憂哉存審寳以為虜無輜重勢不能久俟其<lb/>
野無所掠食盡自還然後踵以擊之李嗣源曰周<lb/>
徳威社稷之臣今幽州朝夕不保恐變生於中何<lb/>
暇待虜之衰臣請身為前鋒以赴之王曰公言是<lb/>
也即日命治兵夏四月晉王命嗣源將兵先進軍<lb/>
于淶水閻寳以鎮定之兵繼之　秋七月晉王<lb/>
以李嗣源閻寳兵少未足以敵契丹辛未更命李<lb/>
存審將兵益之　八月契丹圍幽州且二百日<lb/>
城中危困李嗣源閻寳李存審歩騎七萬會于易<lb/>
<pb n="KR2c0001_SBCK_041-62a"/>
州存審曰虜衆吾寡虜多騎吾多步若平原相遇<lb/>
虜以萬騎蹂吾陳吾無遺類矣嗣源曰虜無輜重<lb/>
吾行必載糧食自隨若平原相遇虜抄吾糧吾不<lb/>
戰自潰矣不若自山中潛行趣幽州與城中合勢<lb/>
若中道遇虜則據險拒之甲午自易州北行庚子<lb/>
踰大房嶺循澗而東嗣源與養子從珂將三千騎<lb/>
為前鋒距幽州六十里與契丹遇契丹驚却晉兵<lb/>
翼而隨之契丹行山上晉兵行澗下每至谷口契<lb/>
丹輙邀之嗣源父子力戰乃得進至山口契丹以<lb/>
萬餘騎遮其前將士失色嗣源以百餘騎先進免<lb/>
胄揚鞭胡語謂契丹曰汝無故犯我疆埸晉王命<lb/>
<pb n="KR2c0001_SBCK_041-62b"/>
我將百萬衆直抵西樓滅汝種族因躍馬奮檛三<lb/>
入其陳斬契丹酋長一人後軍齊進契丹兵却晉<lb/>
兵始得出李存審命步兵伐木為鹿角人持一枝<lb/>
止則成寨契丹騎環寨而過寨中發萬弩射之流<lb/>
矢蔽日契丹人馬死傷塞路將至幽州契丹列陳<lb/>
待之存審命步兵陳於其後戒勿動先令羸兵曳<lb/>
柴然草而進煙塵蔽天契丹莫測其多少因鼓譟<lb/>
合戰存審乃趣後陳起乗之契丹大敗席卷其衆<lb/>
自北山去委棄車帳鎧仗羊馬滿野晉兵追之俘<lb/>
斬萬計辛丑嗣源等入幽州周徳威見之握手流<lb/>
涕契丹以盧文進為幽州留後其後又以為盧龍<lb/>
<pb n="KR2c0001_SBCK_041-63a"/>
節度使文進常居平州帥奚騎歳入北邊殺掠吏<lb/>
民晉人自瓦橋運糧輸薊城雖以兵援之不免抄<lb/>
掠契丹每入冦則文進帥漢卒為鄉導盧龍巡屬<lb/>
諸州為之殘弊<lb/>
四年　初契丹主之弟撒刺阿撥號北大王謀作<lb/>
亂於其國事覺契丹主數之曰汝與吾如手足而<lb/>
汝興此心我若殺汝則與汝何異乃囚之朞年而<lb/>
釋之撒剌阿撥帥其衆犇晉晉王厚遇之養為假<lb/>
子任為刺史胡柳之戰以其妻子来犇<lb/>
龍徳元年趙王鎔養子張文禮既殺趙王遣間使<lb/>
因盧文進求援於契丹<hi>唐㓕梁事見後</hi>契丹主既許盧文<lb/>
<pb n="KR2c0001_SBCK_041-63b"/>
進出兵王郁又説之曰鎮州美女如雲金帛如山<lb/>
天皇王速往則皆已物也不然為晉王所有矣契<lb/>
丹主以為然悉發所有之衆而南述律后諫曰吾<lb/>
有西樓羊馬之富其樂不可勝窮也何必勞師逺<lb/>
出以乗危徼利乎吾聞晉王用兵天下莫敵脱有<lb/>
危敗悔之何及契丹主不聽十二月辛未攻幽州<lb/>
李紹宏嬰城自守契丹長驅而南圍涿州旬日拔<lb/>
之擒刺史李嗣弼進冦定州王都告急于晉晉王<lb/>
自鎭州將親軍五千救之遣神武都指揮使王思<lb/>
同將兵戍狼山之南以拒之<lb/>
二年春正月甲午晉王至新城南候騎白契丹前<lb/>
<pb n="KR2c0001_SBCK_041-64a"/>
鋒宿新樂涉沙河而南將士皆失色士卒有亡去<lb/>
者主將斬之不能止諸將皆曰虜傾國而來吾衆<lb/>
寡不敵又聞梁冦内侵冝且還師魏州以救根本<lb/>
或請釋鎮州之圍西入井陘避之晉王猶豫未决<lb/>
中門使郭崇韜曰契丹為王郁所誘本利貨財而<lb/>
來非能救鎮州之急難也王新破梁兵威振夷夏<lb/>
契丹聞王至心沮氣索茍挫其前鋒遁走必矣李<lb/>
嗣昭自潞州至亦曰今彊敵在前吾有進無退不<lb/>
可輕動以揺人心晉王曰帝王之興自有天命契<lb/>
丹其如我何吾以數萬之衆平定山東今遇此小<lb/>
虜而避之何面目以臨四海乃自帥鐵騎五千先<lb/>
<pb n="KR2c0001_SBCK_041-64b"/>
進至新城北半出桑林契丹萬餘騎見之驚走晉<lb/>
王分軍爲二逐之行數十里獲契丹主之子時沙<lb/>
河橋狭冰薄契丹䧟溺死者甚衆是夕晉王宿新<lb/>
樂契丹主車帳在定州城下敗兵至契丹舉衆退<lb/>
保望都晉王至定州王都迎謁於馬前宴於府第<lb/>
請以愛女妻王子繼岌戊戌晉王引兵趣望都契<lb/>
丹逆戰晉王以親軍千騎先進遇奚酋秃餒五千<lb/>
騎爲其所圍晉王力戰出入數四自午至申不解<lb/>
李嗣昭聞之引三百騎横擊之虜退王乃得出因<lb/>
縱兵奮擊契丹大敗逐北至易州會大雪彌旬平<lb/>
地數尺契丹人馬無食死者相屬於道契丹主舉<lb/>
<pb n="KR2c0001_SBCK_041-65a"/>
手指天謂盧文進曰天未令我至此乃北歸晉王<lb/>
引兵躡之隨其行止見其野宿之所布藁於地回<lb/>
環方正皆如編翦雖去無一枝亂者歎曰虜用法<lb/>
嚴乃能如是中國所不及也晉王至幽州使二百<lb/>
騎躡契丹之後曰虜出境即還騎恃勇追擊之悉<lb/>
為所擒惟兩騎自它道走免契丹主責王郁縶之<lb/>
以歸自是不聽其謀晉代州刺史李嗣肱將兵定<lb/>
媯儒武等州授山北都團練使　是歲契丹改元<lb/>
天贊<lb/>
後唐莊宗同光元年春三月契丹冦幽州晉王問<lb/>
帥於郭崇韜崇韜薦横海節度使李存審時存審<lb/>
<pb n="KR2c0001_SBCK_041-65b"/>
卧病己卯徙存審為盧龍節度使輿疾赴鎮以蕃<lb/>
漢馬步副緫管李嗣源領横海節度使　夏閏<lb/>
四月甲午契丹侵幽州至易定而還<lb/>
二年春正月甲辰幽州奏契丹入寇至瓦橋以天<lb/>
平軍節度使李嗣源為北面行營都招討使陜州<lb/>
留後霍彦威副之宣徽使李紹宏為監軍將兵救<lb/>
幽州　契丹出塞召李嗣源旋師命泰寧節度使<lb/>
李紹欽澤州刺史董璋戍瓦橋　李存審奏契丹<lb/>
去復得新州　三月乙巳鎮州言契丹將犯塞<lb/>
詔横海節度使李紹斌北京左廂馬軍指揮使李<lb/>
從珂帥騎兵分道備之天平節度使李嗣源屯邢<lb/>
<pb n="KR2c0001_SBCK_041-66a"/>
州紹斌本姓趙名行實幽州人也　庚戌幽州奏<lb/>
契丹冦新城　夏五月幽州言契丹將入冦甲<lb/>
寅以横海節度使李紹斌充東北面行營招討使<lb/>
將大軍度河而北契丹屯幽州東南城門之外虜<lb/>
騎充斥饋運多為所掠　秋七月契丹恃其彊<lb/>
盛遣使就帝求幽州以處盧文進時東北諸夷皆<lb/>
役屬契丹惟勃海未服契丹主謀入冦恐勃海掎<lb/>
其後乃先舉兵擊勃海之遼東遣其將秃餒及盧<lb/>
文進據營平等州以擾燕地　九月契丹攻勃<lb/>
海無功而還　丁巳幽州言契丹入冦　冬十<lb/>
月易定言契丹入冦　十二月己巳命宣武節<lb/>
<pb n="KR2c0001_SBCK_041-66b"/>
度使李嗣源將宿衛兵三萬七千人赴汴州遂如<lb/>
幽州禦契丹<lb/>
三年春正月契丹冦幽州　二月上以契丹爲<lb/>
憂與郭崇韜謀以威名宿將零落殆盡李紹斌位<lb/>
望素輕欲徙李嗣源鎮真定爲紹斌聲援崇韜深<lb/>
以爲便<lb/>
明宗天成元年春正月契丹主擊女真及勃海恐<lb/>
唐乗虚襲之戊寅遣梅老鞋里来修好　秋七<lb/>
月契丹主攻勃海拔其夫餘城更命曰東丹國命<lb/>
其長子突欲鎮東丹號人皇王以次子徳光守西<lb/>
樓號元帥太子帝遣供奉官姚坤告哀於契丹契<lb/>
<pb n="KR2c0001_SBCK_041-67a"/>
丹主聞莊宗為亂兵所害慟哭曰我朝定兒也吾<lb/>
方欲救之以勃海未下不果徃致吾兒及此哭不<lb/>
已虜言朝定猶華言朋友也又謂坤曰今天子聞<lb/>
洛陽有急何不救對曰地逺不能及曰何故自立<lb/>
坤為言帝所以即位之由契丹主曰漢兒喜飾説<lb/>
毋多談突欲侍側曰牽牛以蹊人之田而奪之牛<lb/>
可乎坤曰中國無主唐天子不得已而立亦猶天<lb/>
皇王初有國豈彊取之乎契丹主曰理當然又聞<lb/>
吾兒專好聲色遊畋不恤軍民宜其及此我自聞<lb/>
之舉家不飲酒散遣伶人解縱鷹犬若亦效吾兒<lb/>
所為行自亡矣又曰吾兒與我雖世舊然屢與我<lb/>
<pb n="KR2c0001_SBCK_041-67b"/>
戰爭於今天子則無怨足以修好若與我大河之<lb/>
北吾不復南侵矣坤曰此非使臣之所得專也契<lb/>
丹主怒囚之旬餘復召之曰河北恐難得得鎮定<lb/>
幽州亦可也給紙筆趣令為狀坤不可欲殺之韓<lb/>
延徽諌乃復囚之　辛巳契丹主阿保機卒於夫<lb/>
餘城述律后召諸將及酋長難制者之妻謂曰我<lb/>
今寡居汝不可不効我又集其夫泣問曰汝思先<lb/>
帝乎對曰受先帝恩豈得不思曰果思之冝徃見<lb/>
之遂殺之　八月丁亥契丹述律后使少子安<lb/>
端少君守東丹與長子突欲奉契丹主之喪將其<lb/>
衆發夫餘城　庚子幽州言契丹冦邊命齊州防<lb/>
<pb n="KR2c0001_SBCK_041-68a"/>
禦使安審通將兵禦之　九月契丹述律后愛<lb/>
中子徳光欲立之至西樓命與突欲俱乗馬立帳<lb/>
前謂諸酋長曰二子吾皆愛之莫知所立汝曹擇<lb/>
可立者執其轡酋長知其意爭執徳光轡讙躍曰<lb/>
願事元帥太子后曰衆之所欲吾安敢違遂立之<lb/>
為天皇王突欲愠帥數百騎欲犇唐為邏者所遏<lb/>
述律后不罪遣歸東丹天皇王尊述律后為太后<lb/>
國事皆决焉太后復納其姪為天皇王后天皇王<lb/>
性孝謹母病不食亦不食侍於母前應對或不稱<lb/>
㫖母揚眉視之輙懼而趨避非復召不敢見也以<lb/>
韓延徽為政事令聽姚坤歸復命遣其臣阿思没<lb/>
<pb n="KR2c0001_SBCK_041-68b"/>
骨餒来告哀　冬十月庚子幽州奏契丹盧龍<lb/>
節度使盧文進來犇初文進爲契丹守平州帝即<lb/>
位遣閒使說之以易代之後無復嫌怨文進所部<lb/>
皆華人思歸乃殺契丹戍平州者帥其衆十餘萬<lb/>
車帳八千乗来犇　十二月癸巳以盧文進爲<lb/>
義成節度使同平章事<lb/>
二年秋九月壬申契丹來請修好遣使報之<lb/>
三年春正月契丹䧟平州　初義武節度使兼中<lb/>
書令王都鎮易定十餘年自除刺史以下官租賦<lb/>
皆贍本軍及安重誨用事稍以法制裁之帝亦以<lb/>
都簒父位惡之時契丹數犯塞朝廷多屯兵於幽<lb/>
<pb n="KR2c0001_SBCK_041-69a"/>
易間大將徃來都隂為之備浸成猜阻都恐朝廷<lb/>
移之它鎮腹心和昭訓勸都為自全之計都乃求<lb/>
昏於盧龍節度使趙徳鈞又知成徳節度使王建<lb/>
立與安重誨有隙遣使結為兄弟隂與之謀復河<lb/>
北故事建立陽許而宻奏之都又以蠟書遺青徐<lb/>
潞益梓五帥離間之又遣人説北面副招討使歸<lb/>
徳節度使王晏球晏球不從乃以金遺晏球帳下<lb/>
使圖之不克四月癸巳晏球以都反狀聞詔宣徽<lb/>
使張延朗與北面諸將議討之　庚子詔削奪王<lb/>
都官爵壬寅以王晏球為北面招討使權知定州<lb/>
行州事以横海節度使安審通為副招討使以鄭<lb/>
<pb n="KR2c0001_SBCK_041-69b"/>
州防禦使張䖍釗為都監發諸道兵會討定州是<lb/>
日晏球攻定州拔其北闗城都以重賂求救於奚<lb/>
酋秃餒五月秃餒以萬騎突入定州晏球退保曲<lb/>
陽都與秃餒就攻之晏球與戰於嘉山下大破之<lb/>
秃餒以二千騎犇還定州晏球追至城門因進攻<lb/>
之得其西關城定州城堅不可攻晏球增修西闗<lb/>
城以為行府使三州民輸稅供軍食而守之　王<lb/>
晏球聞契丹發兵救定州將大軍趣望都遣張延<lb/>
朗分兵退保新樂延朗遂之真定留趙州刺史朱<lb/>
建豐將兵修新樂城契丹已自它道入定州與王<lb/>
都夜襲新樂破之殺建豐乙丑王晏球張延朗會<lb/>
<pb n="KR2c0001_SBCK_041-70a"/>
於行唐丙寅至曲陽王都乗勝悉其衆與契丹五<lb/>
千騎合萬餘人邀晏球等於曲陽丁卯戰于城南<lb/>
晏球集諸將校令之曰王都輕而驕可一戰擒也<lb/>
今日諸君報國之時也悉去弓矢以短兵擊之囬<lb/>
顧者斬於是騎兵先進奮撾揮劒直衝其陳大破<lb/>
之僵尸蔽野契丹死者過半餘衆北走都與秃餒<lb/>
得數騎僅免盧龍節度使趙徳鈞邀撃契丹北走<lb/>
者殆無孑遺　秋七月壬戌契丹復遣其酋長<lb/>
惕隱將七千騎救定州王晏球逆戰於唐河北大<lb/>
破之甲子追至易州時久雨水漲契丹為唐所俘<lb/>
斬及䧟溺死者不可勝數　契丹北走道路泥濘<lb/>
<pb n="KR2c0001_SBCK_041-70b"/>
人馬飢疲入幽州境八月甲戌趙徳鈞遣牙將武<lb/>
從諫將精騎邀擊之分兵扼險要生擒惕隱等數<lb/>
百人餘衆散投村落村民以白挺擊之其得脱歸<lb/>
國者不過數十人自是契丹沮氣不敢輕犯塞<lb/>
初莊宗徇地河北獲小兒畜之宫中及長賜姓名<lb/>
曰李繼陶帝即位縱遣之王都得之使衣黄袍坐<lb/>
堞間謂王晏球曰此莊宗皇子也已即帝位公受<lb/>
先朝厚恩曾不念乎晏球曰公作此小數竟何益<lb/>
吾今教公二䇿不悉衆决戰則束手岀降耳自餘<lb/>
無以求生也　閏月戊申趙徳鈞獻契丹俘惕<lb/>
隱等諸將皆請誅之帝曰此曹皆虜中驍將殺之<lb/>
<pb n="KR2c0001_SBCK_041-71a"/>
則虜絶望不若存之以紓邊患乃赦惕隱等酋長<lb/>
五十人置之親衛餘六百人悉斬之　契丹遣梅<lb/>
老季素等入貢<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>初盧文進來降契丹以蕃漢都<lb/>
提舉使張希崇代之為盧龍節度使守平州遣親<lb/>
將以三百騎監之希崇本書生為幽州牙將没於<lb/>
契丹性和易契丹將稍親信之因與其部曲謀南<lb/>
歸部曲泣曰歸固寢食所不忘也然虜衆我寡柰<lb/>
何希崇曰吾誘其將殺之兵必潰去此去虜帳千<lb/>
餘里比其知而徵兵吾屬去逺矣衆曰善乃先為<lb/>
穽實以石灰明日召虜將飲醉并從者殺之投諸<lb/>
穽中其營在城北亟發兵攻之契丹衆皆潰去希<lb/>
<pb n="KR2c0001_SBCK_041-71b"/>
崇悉舉其所部二萬餘口來犇詔以為汝州刺史<lb/>
　　冬十月王都據定州守備固伺察嚴諸將屢<lb/>
有謀翻城應官軍者皆不果帝遣使者促王晏球<lb/>
攻城晏球與使者聮騎巡城指之曰城髙峻如此<lb/>
借使主人聽外兵登城亦非梯衝所及徒多殺精<lb/>
兵無損於賊如此何為不若食三州之租愛民養<lb/>
兵以俟之彼必内潰帝從之<lb/>
四年春正月王都秃餒欲突圍走不得出二月癸<lb/>
丑定州都指揮使馬讓能開門納官軍都舉族自<lb/>
焚擒秃餒及契丹二千人辛亥以王晏球為天平<lb/>
節度使與趙徳鈞並加兼侍中秃餒至大梁斬於<lb/>
<pb n="KR2c0001_SBCK_041-72a"/>
市　夏四月契丹冦雲州　五月契丹冦雲<lb/>
州<lb/>
長興元年冬十一月契丹東丹王突欲自以失職<lb/>
帥部曲四十人越海自登州來犇<lb/>
二年春三月辛酉賜契丹東丹王突欲姓東丹名<lb/>
慕華以為懐化節度使瑞慎等州觀察使其部曲<lb/>
及先所俘契丹將惕隱等皆賜姓名惕隱姓狄名<lb/>
懐惠　秋九月己亥更賜東丹慕華姓名曰李<lb/>
賛華<lb/>
三年　初契丹舎利萴剌與惕隱皆為趙徳鈞所<lb/>
擒契丹屢遣使請之上謀於羣臣徳鈞等皆曰契<lb/>
<pb n="KR2c0001_SBCK_041-72b"/>
丹所以數年不犯邊數求和者以此輩在南故也<lb/>
縱之則邊患復生上以問冀州刺史楊檀對曰萴<lb/>
剌契丹之驍將曏助王都謀危社稷幸而擒之陛<lb/>
下免其死爲賜已多契丹失之如喪手足彼在朝<lb/>
廷數年知中國虚實若得歸爲患必深彼纔出塞<lb/>
則南向發矢矣恐悔之無及上乃止檀沙陀人也<lb/>
　上欲授李賛華以河南藩鎮羣臣皆以爲不可<lb/>
上曰吾與其父約爲昆弟故賛華歸我吾老矣後<lb/>
世繼體之君雖欲招之其可致乎夏四月癸亥以<lb/>
賛華爲義成節度使爲選朝士爲僚屬輔之賛華<lb/>
但優遊自奉不豫政事上嘉之雖時有不法亦不<lb/>
<pb n="KR2c0001_SBCK_041-73a"/>
問以莊宗後宫夏氏妻之贊華好飲人血姬妾多<lb/>
刺臂以吮之婢僕小過或扶目或刀刲火灼夏氏<lb/>
不忍其殘奏離昬為尼　五月契丹使者迭羅<lb/>
卿辭歸國上曰朕志在安邊不可不少副其求乃<lb/>
遣萴骨舎利與之俱歸契丹以不得萴剌自是數<lb/>
冦雲州及振武　初契丹既彊冦抄盧龍諸州皆<lb/>
徧幽州城門之外虜騎充斥每自涿州運糧入幽<lb/>
州契虜多兵於閻溝掠取之及趙徳鈞為節度使<lb/>
城閻溝而戍之為良鄉縣糧道稍通幽州東十里<lb/>
之外人不敢樵牧徳鈞於州東五十里城潞縣而<lb/>
戍之近州之民始得稼穡至是又於州東北百餘<lb/>
<pb n="KR2c0001_SBCK_041-73b"/>
里城三河縣以通薊州運路虜騎来爭徳鈞擊却<lb/>
之九月庚辰朔奏城三河畢邊人頼之<lb/>
　　　孟知祥據蜀<lb/>
後唐明宗天成元年秋七月孟知祥隂有據蜀之<lb/>
志閱庫中得鎧甲二十萬置左右牙等兵十六營<lb/>
凢萬六千人營於牙城内外　初郭崇韜以蜀騎<lb/>
兵分左右驍銳等六營凢三千人步兵分左右寧<lb/>
逺等二十營凢二萬四千人八月孟知祥增置左<lb/>
右衝山等六營凡六千人營於羅城内外又置義<lb/>
寧等二十營凢萬六千人分戍管内州縣就食又<lb/>
置左右牢城四營凢四千人分戍成都境内<lb/>
<pb n="KR2c0001_SBCK_041-74a"/>
秋九月壬戌孟知祥置左右飛棹兵六營凢六千<lb/>
人分戍濵江諸州習水戰以備䕫峽　初魏王繼<lb/>
岌郭崇韜率蜀中冨民輸犒賞錢五百萬緡聽以<lb/>
金銀繒帛充晝夜督責有自殺者給軍之餘猶二<lb/>
百萬緡至是任圜判三司知成都冨饒遣鹽鐵判<lb/>
官太僕卿趙季良為孟知祥官告國信兼三川都<lb/>
制置轉運使冬十月季良至成都蜀人欲皆不與<lb/>
知祥曰府庫它人所聚輸之可也州縣租稅以贍<lb/>
鎮兵十萬决不可得季良但發庫物不敢復言制<lb/>
置轉運職事矣安重誨以知祥及東川節度使董<lb/>
璋皆據險要擁彊兵恐久而難制又知祥乃莊宗<lb/>
<pb n="KR2c0001_SBCK_041-74b"/>
近姻隂欲圖之客省使泗州防禦使李嚴自請為<lb/>
西川監軍必能制知祥己酉以嚴為西川都監文<lb/>
思使太原朱弘昭為東川副使李嚴母賢明謂嚴<lb/>
曰汝前啟滅蜀之謀今日再往必以死報蜀人矣<lb/>
二年春正月孟知祥聞李嚴來監其軍惡之或請<lb/>
奏止之知祥曰何必然吾有以待之遣吏至綿劒<lb/>
迎候會武信節度使李紹文卒知祥自言嘗宻詔<lb/>
許便冝從事壬戌以西川節度副使内外馬步都<lb/>
指揮使李敬周為遂川留後促之上道然後表聞<lb/>
嚴先遣使至成都知祥自以於嚴有舊恩冀其懼<lb/>
而自回乃盛陳甲兵以示之嚴不以為意　孟知<lb/>
<pb n="KR2c0001_SBCK_041-75a"/>
祥禮遇李嚴甚厚一日謁知祥知祥謂曰公前奉<lb/>
使王衍歸而請兵伐蜀莊宗用公言遂致兩國俱<lb/>
亡今公復來蜀人懼矣且天下皆廢監軍公獨來<lb/>
監吾軍何也嚴惶怖求哀知祥曰衆怒不可遏也<lb/>
遂揖下斬之又召左廂馬步都虞候丁知俊知俊<lb/>
大懼知祥指嚴尸謂曰昔嚴奉使汝為之副然則<lb/>
故人也為我瘞之因誣奏嚴詐宣口敕云代臣赴<lb/>
闕又擅許將士優賞臣輙已誅之内八作使楊令<lb/>
芝以事入蜀至鹿頭闗聞嚴死犇還朱弘昭在東<lb/>
川聞之亦懼謀歸洛會有軍事董璋使之入奏弘<lb/>
昭偽辭然後行由是得免　三月帝遣客省使<lb/>
<pb n="KR2c0001_SBCK_041-75b"/>
李仁矩如西川傳詔安諭孟知祥及吏民甲戌至<lb/>
成都　先是孟知祥遣牙内指揮使文水武漳迎<lb/>
其妻瓊華長公主及子仁贊於晉陽及鳯翔李從<lb/>
曮聞知祥殺李嚴止之以聞帝聽其歸蜀丙申至<lb/>
成都　鹽鐵判官趙季良與孟知祥有舊知祥奏<lb/>
留季良為副使朝廷不得已四月以季良為西川<lb/>
節度副使李昊歸蜀知祥以為觀察推官<lb/>
三年春三月孟知祥屢與董璋爭鹽利璋誘商旅<lb/>
販東川鹽入西川知祥患之乃於漢州置三塲重<lb/>
征之歲得錢七萬緡商旅不復之東川　先是詔<lb/>
發西川兵戍䕫州孟知祥遣左肅邊指揮使毛重<lb/>
<pb n="KR2c0001_SBCK_041-76a"/>
威將三千人往頃之知祥奏䕫忠萬三州已平請<lb/>
召戍兵還以省饋運帝不許知祥隂使人誘之重<lb/>
威帥其衆鼓譟逃歸帝命按其罪知祥請而免之<lb/>
四年夏五月帝將祀南郊遣客省使李仁矩以詔<lb/>
諭兩川令西川獻錢一百萬緡皆辭以軍用不足<lb/>
西川獻五十萬緡東川獻十萬緡仁矩帝在藩鎭<lb/>
時客將也爲安重誨所厚恃恩驕慢至梓州董璋<lb/>
置宴召之日中不往方擁妓酣飲璋怒從卒徒執<lb/>
兵入驛立仁矩於階下而詬之曰公但聞西川斬<lb/>
李客省謂我獨不能邪仁矩流涕拜請僅而得免<lb/>
既而厚賂仁矩以謝之仁矩還言璋不法未幾帝<lb/>
<pb n="KR2c0001_SBCK_041-76b"/>
復遣通事舍人李彦珣詣東川入境失小禮璋拘<lb/>
其從者彦珣犇還　秋九月鄜州兵戍東川者<lb/>
歸本道董璋擅留其壯者選羸老歸之仍收其甲<lb/>
兵　冬十月辛亥割閬果二州置保寧軍壬子<lb/>
以内客省使李仁矩為節度使　先是西川常發<lb/>
芻糧饋峽路孟知祥辭以本道兵自多難以奉它<lb/>
鎮詔不許屢督之甲寅知祥奏稱財力乏不奉詔<lb/>
　　十二月安重誨既以李仁矩鎮閬州使與綿<lb/>
州刺史武䖍裕皆將兵赴治䖍裕帝之故吏重誨<lb/>
之外兄也重誨使仁矩詗董璋反狀仁矩增飾而<lb/>
奏之朝廷又使武信節度使夏魯竒治遂州城隍<lb/>
<pb n="KR2c0001_SBCK_041-77a"/>
繕甲兵益兵戍之璋大懼時道路傳言又將割緜<lb/>
龍為節鎮孟知祥亦懼璋素與知祥有隙未嘗通<lb/>
問至是璋遣使詣成都請為其子娶知祥女知祥<lb/>
許之謀併力以拒朝廷<lb/>
長興元年春正月董璋遣兵築七寨於劔門　辛<lb/>
巳孟知祥遣趙季良如梓州修好　二月乙未<lb/>
朔趙季良還成都謂孟知祥曰董公貪殘好勝志<lb/>
大謀短終為西川之患都指揮使李仁罕張業欲<lb/>
置宴召知祥先二日有尼告二將謀以宴日害知<lb/>
祥知祥詰之無狀　丁酉推始言者軍校都延昌<lb/>
王行本腰斬之　戊戌就宴盡去左右獨詣仁罕<lb/>
<pb n="KR2c0001_SBCK_041-77b"/>
第仁罕叩頭流涕曰老兵惟盡死以報徳由是諸<lb/>
將皆親附而服之　壬子孟知祥董璋同上表<lb/>
言兩川聞朝廷於閬中建節綿遂益兵無不憂恐<lb/>
上以詔書慰諭之　董璋恐綿州刺史武䖍<lb/>
裕窺其所為夏四月甲午朔表兼行軍司馬囚之<lb/>
府廷　戊戌加孟知祥兼中書令　五月董<lb/>
璋閲集民兵皆翦髮黥面復於劔門北置永定關<lb/>
布列烽火　孟知祥累表請割雲安等十三鹽<lb/>
監隷西川以鹽直贍寧江屯兵　辛卯許之　董<lb/>
璋遣兵掠遂閬鎮戍　秋七月戊辰兩川以朝<lb/>
廷繼遣兵屯遂閬復有論奏自是東北商旅少敢<lb/>
<pb n="KR2c0001_SBCK_041-78a"/>
入蜀　董璋之子光業為宫苑使在洛陽璋與書<lb/>
曰朝廷割吾支郡為節鎭屯兵三千是殺我必矣<lb/>
汝見樞要為吾言如朝廷更發一騎入斜谷吾必<lb/>
反與汝訣矣光業以書示樞宻承㫖李䖍徽未幾<lb/>
朝廷又遣别將荀咸又將兵戍閬州光業謂䖍徽<lb/>
曰此兵未至吾父必反吾不敢自愛恐煩朝廷調<lb/>
發願止此兵吾父保無它䖍徽以告安重誨重誨<lb/>
不從璋聞之遂反利閬遂三鎭以聞且言已聚兵<lb/>
將攻三鎭重誨曰臣久知其如此陛下含容不討<lb/>
耳帝曰我不負人人負我則討之　九月癸亥<lb/>
西川進奏官蘇愿白孟知祥云朝廷欲大發兵討<lb/>
<pb n="KR2c0001_SBCK_041-78b"/>
兩川知祥謀於副使趙季良季良請以東川先取<lb/>
遂䦘然後併兵守劒門則大軍雖来吾無内顧之<lb/>
憂矣知祥從之遣使約董璋同舉兵璋移檄利閬<lb/>
遂三鎮數其離間朝廷引兵擊閬州庚午知祥以<lb/>
都指揮使李仁罕為行營都部署漢州刺史趙廷<lb/>
隠副之簡州刺史張業為先鋒都揮使將兵三萬<lb/>
攻遂州别將牙内都指揮使侯弘實先登指揮使<lb/>
孟思恭將兵四千會璋攻閬州　東川兵至閬州<lb/>
諸將皆曰董璋久蓄反謀以金帛㗖其士卒銳氣<lb/>
不可當冝深溝髙壘以挫之不過旬日大軍至賊<lb/>
自走矣李仁矩曰蜀兵懦弱安能當我精卒遂出<lb/>
<pb n="KR2c0001_SBCK_041-79a"/>
戰兵未交而潰歸董璋晝夜攻之庚辰城䧟殺仁<lb/>
矩㓕其族初璋為梁將指揮使姚洪嘗隷麾下至<lb/>
是將兵千人戍閬州璋密以書誘之洪投諸厠城<lb/>
䧟璋執洪而讓之曰吾自行間奬拔汝今日何相<lb/>
負洪曰老賊汝昔為李氏奴掃馬糞得臠炙感恩<lb/>
無窮今天子用汝為節度使何負於汝而反邪汝<lb/>
猶負天子吾受汝何恩而云相負哉汝奴材固無<lb/>
取吾義士豈忍為汝所為乎吾寧為天子死不能<lb/>
與人奴並生璋怒然鑊於前令壯士十人刲其肉<lb/>
自㗖之洪至死罵不絶聲帝置洪二子於近衛厚<lb/>
給其家　丙戌下制削董璋官爵興兵討之　丁<lb/>
<pb n="KR2c0001_SBCK_041-79b"/>
亥以孟知祥兼西南面供饋使以天雄節度使石<lb/>
敬瑭為東川行營都招討使以夏魯竒為之副璋<lb/>
使孟思恭分兵攻集州思恭輕進敗歸璋怒遣還<lb/>
成都知祥免其官戊子以石敬瑭權知東川事庚<lb/>
寅以右武衛上將軍王思同為西都留守兼行營<lb/>
馬步都虞候為伐蜀前鋒　冬十月癸巳李仁<lb/>
罕圍遂州夏魯竒嬰城固守孟知祥命都押牙髙<lb/>
敬柔帥資州義軍二萬人築長城環之魯竒遣馬<lb/>
軍都指揮使康文通出戰文通聞閬州䧟遂以其<lb/>
衆降於仁罕戊戌董璋引兵趣利州遇雨糧運不<lb/>
繼還閬州知祥聞之驚曰比破閬中正欲徑取利<lb/>
<pb n="KR2c0001_SBCK_041-80a"/>
州其帥不武必望風遁去吾獲其倉廪據漫天之<lb/>
險北軍終不能西救武信今董公僻處閬州逺棄<lb/>
劔閣非計也欲遣兵三千助守劒門璋固辭曰此<lb/>
已有備　丁未族誅董光業　孟知祥以故蜀鎮<lb/>
江節度使張武為峽路行營招收討伐使將水軍<lb/>
趣䕫州以左飛棹指揮使袁彦超副之癸丑東川<lb/>
兵䧟徴合巴蓬果五州　十一月戊辰張武至渝<lb/>
州刺史張環降之遂取瀘州遣先鋒將朱偓分兵<lb/>
趣黔涪　石敬瑭入散闗階州刺史王弘贄温州<lb/>
刺史馮暉與前鋒馬步都虞候王思同步軍都指<lb/>
揮使趙在禮引兵出人頭山後過劒門之南還襲<lb/>
<pb n="KR2c0001_SBCK_041-80b"/>
劒門壬申克之殺東川兵三千人獲都指揮使齊<lb/>
彦温據而守之暉魏州人也甲戌弘贄等破劒州而大<lb/>
軍不繼乃焚其廬舍取其資糧還保劒門乙亥詔<lb/>
削孟知祥官爵己卯董璋遣使至成都告急知祥聞<lb/>
劒門失守大懼曰董公果誤我庚辰遣牙内都指揮使<lb/>
李肇將兵五千赴之戒之曰爾倍道兼行先據劒州<lb/>
北軍無能為也又遣使詣遂州令趙廷隠將萬人<lb/>
會屯劒州又遣故蜀永平節度使李筠將兵四千<lb/>
趣龍州守要害時天寒士卒恐懼觀望不進廷隠<lb/>
流涕諭之曰今北軍勢盛汝曹不力戰却敵則妻<lb/>
子皆為人有矣衆心乃奮董璋自閬州將兩川兵<lb/>
<pb n="KR2c0001_SBCK_041-81a"/>
屯木馬寨先是西川牙内指揮使太谷龎福誠昭<lb/>
信指揮使謝鍠屯來蘇村聞劒門失守相謂曰使<lb/>
北軍更得劒州則二蜀勢危矣遽引部兵千餘人<lb/>
間道趣劒州始至官軍萬餘人自北山大下會日<lb/>
暮二人謀曰衆寡不敵逮明則吾屬無遺矣福誠<lb/>
夜引兵數百升北山大譟於官軍營後鍠帥餘衆<lb/>
操短兵自其前急擊之官軍大驚空營遁去復保<lb/>
劒門十餘日不出孟知祥聞之喜曰吾始謂弘贄<lb/>
等克劒門徑據劒州堅守其城或引兵直趣梓州<lb/>
董公必棄閬州犇還我軍失援亦須解遂州之圍<lb/>
如此則内外受敵兩川震動勢可憂危今迺焚毁<lb/>
<pb n="KR2c0001_SBCK_041-81b"/>
劒州運糧東歸劒門頓兵不進吾事濟矣官軍分<lb/>
道趣文州將襲龍州爲西川定逺指揮使潘福超<lb/>
義勝都頭太原沙延祚所敗甲申張武卒於渝州<lb/>
知祥命袁彦超代將其兵朱偓將至涪州武泰節<lb/>
度使楊漢賔棄黔南犇忠州偓追至豐都還取涪<lb/>
州知祥以成都支使崔善權武泰留後董璋遣前<lb/>
陵州刺史王暉將兵三千會李肇等分屯劒州南<lb/>
山　十二月壬辰石敬瑭至劒門乙未進屯劒<lb/>
州北山趙廷隱陳于牙城後山李肇王暉陳于河<lb/>
橋敬瑭引步兵進擊廷隱廷隱擇善射者五百人<lb/>
伏敬瑭歸路按甲待之矛矟欲相及乃揚旗鼓譟<lb/>
<pb n="KR2c0001_SBCK_041-82a"/>
擊之北軍退走顛墜下山俘斬百餘人敬瑭又使<lb/>
騎兵衝河橋李肇以彊弩射之騎兵不能進薄暮<lb/>
敬瑭引去廷隠引兵躡之與伏兵合擊敗之敬瑭<lb/>
還屯劒門　石敬瑭征蜀未有功使者自軍前來<lb/>
多言道險狭進兵甚難闗右之人疲於轉餉往往<lb/>
竄匿山谷聚為盗賊上憂之壬子謂近臣曰誰能<lb/>
辦吾事者吾當自行耳安重誨曰臣職忝機密軍<lb/>
威不振臣之罪也臣請自往督戰上許之重誨即<lb/>
拜辭癸丑遂行日馳數百里西方藩鎮聞之無不<lb/>
惶駭錢帛芻糧晝夜輦運赴利州人畜斃踣於山<lb/>
谷者不可勝紀時上已踈重誨石敬瑭本不欲西<lb/>
<pb n="KR2c0001_SBCK_041-82b"/>
征及重誨離上側乃敢累表奏論以為蜀不可伐<lb/>
上頗然之　西川兵先戌䕫州者千五百上悉縱<lb/>
歸<lb/>
二年春正月壬戌孟知祥奉表謝　庚午李仁罕<lb/>
䧟遂州夏魯竒自殺　癸酉石敬瑭復引兵至劒<lb/>
州屯于北山孟知祥梟夏魯竒首以示之魯竒二<lb/>
子從敬瑭在軍中泣請往取其首葬之敬瑭曰知<lb/>
祥長者必葬而父豈不愈於身首異處乎既而知<lb/>
祥果收葬之敬瑭與趙廷隠戰不利復還劒門<lb/>
鳯翔節度使朱弘昭奏安重誨怨望不可令至行<lb/>
營又遺石敬瑭書使逆止之敬瑭上言重誨至恐<lb/>
<pb n="KR2c0001_SBCK_041-83a"/>
人情有變宣徽使孟漢瓊亦言重誨過惡有詔召<lb/>
還<hi>誨專政事見安重</hi>二月己丑朔石敬瑭以遂閬既<lb/>
䧟糧運不繼燒營北歸軍前以告孟知祥知祥匿<lb/>
其書謂趙季良曰北軍漸進柰何季良曰不過綿<lb/>
州必遁知祥問其故曰我逸彼勞彼懸軍千里糧<lb/>
盡能無遁乎知祥大笑以書示之　兩川兵追石<lb/>
敬瑭至利州壬辰昭武節度使李彦琦棄城走甲<lb/>
午兩川兵入利州孟知祥以趙廷隠為昭武留後<lb/>
廷隠遣使密言於知祥曰董璋多詐可與同憂不<lb/>
可與同樂佗日必為公患因其至劒州勞軍請圖<lb/>
之并兩川之衆可以得志於天下知祥不許璋入<lb/>
<pb n="KR2c0001_SBCK_041-83b"/>
廷隠營留宿而去廷隠歎曰不從吾謀禍難未已<lb/>
　庚子孟知祥以武信留後李仁罕為峽路行營<lb/>
詔討使使將水軍東略地　乙巳趙廷隠李肇自<lb/>
劒州引還留兵五千戍利州丙午董璋弈還東川<lb/>
留兵三千戍果閬　丁巳李仁罕䧟忠州　三<lb/>
月己未朔李仁罕䧟萬州庚申䧟雲安監　李仁<lb/>
罕至䕫州寧江節度使安崇阮棄鎮與楊漢賔自<lb/>
均房逃歸壬戌仁罕䧟䕫州　夏四月己酉以<lb/>
天雄節度使同平章事石敬瑭兼六軍諸衛副使<lb/>
　　五月己亥下詔以重誨離間孟知祥董璋錢<lb/>
鏐為重誨罪　丙午帝遣西川進奏官蘇愿東川<lb/>
<pb n="KR2c0001_SBCK_041-84a"/>
軍將劉澄各還本道諭以安重誨專命興兵致討<lb/>
今已伏辜　冬十一月癸巳蘇愿至成都孟知<lb/>
祥聞甥妷在朝廷者皆無恙遣使告董璋欲與之<lb/>
俱上表謝罪璋怒曰孟公親戚皆完固冝歸附璋<lb/>
已族滅尚何謝為詔書皆在蘇愿腹中劉澄安得<lb/>
豫聞璋豈不知邪由是復為怨敵　乙未李仁罕<lb/>
自䕫州引兵還成都　十二月昭武留後趙廷<lb/>
隠白孟知祥以利州城塹已完頃在劒州與牙内<lb/>
都指揮使李肇同功願以昭武讓肇知祥襃諭不<lb/>
許廷隠三讓癸酉知祥召廷隠還成都以肇代之<lb/>
三年春正月孟知祥以朝廷恩意優厚而董璋塞<lb/>
<pb n="KR2c0001_SBCK_041-84b"/>
綿州路不聽遣使入謝與節度副使趙季良等謀<lb/>
欲發使自峽江上表掌書記李昊曰公不與東川<lb/>
謀而獨遣使則異日負約之責在我矣乃復遣使<lb/>
語之璋不從二月趙季良與諸將議遣昭武都監<lb/>
太原髙彦儔將兵攻取壁州以絶山南兵轉入山<lb/>
後諸州者孟知祥謀於僚佐李昊曰朝廷遣蘇愿<lb/>
等西歸未嘗報謝今遣兵侵軼公若不顧墳墓甥<lb/>
妷則不若傳檄舉兵直取梁洋安用壁州乎知祥<lb/>
乃止季良由是惡昊　孟知祥三遣使説董璋以<lb/>
主上加禮於兩川苟不奉表謝罪恐復致討璋不<lb/>
從三月辛丑遣李昊詣梓州極論利害璋見昊詬<lb/>
<pb n="KR2c0001_SBCK_041-85a"/>
怒不許昊還言於知祥曰璋不通謀議且有窺西<lb/>
川之志公宜備之　夏四月東川節度使董璋<lb/>
會議將謀襲成都皆曰必克前陵州刺史王暉曰<lb/>
劒南萬里成都為大時方盛夏師出無名必無成<lb/>
功璋不從孟知祥聞之遣馬軍都指揮使潘仁嗣<lb/>
將三千人詣漢州詗之璋入境破白楊林鎮執戍<lb/>
將武弘禮聲勢甚盛知祥憂之趙季良曰璋為人<lb/>
勇而無恩士卒不附城守則難克野戰則成擒矣<lb/>
今不守巢穴公之利也璋用兵精鋭皆在前鋒公<lb/>
宜以羸兵誘之以勁兵待之始雖小衂後必大捷<lb/>
璋素有威名今舉兵暴至人心危懼公當自出禦<lb/>
<pb n="KR2c0001_SBCK_041-85b"/>
之以彊衆心趙廷隠以季良言為然曰璋輕而無<lb/>
謀舉兵必敗當為公擒之辛巳以廷隠為行營馬<lb/>
步軍都部署將三萬人拒之五月壬午朔廷隠入<lb/>
辭董璋檄書至又有遺季良廷隠及李肇書誣之<lb/>
云季良廷隠與已通謀召已令來知祥以書授廷<lb/>
隠廷隠不視投之於地曰不過為反間欲令公殺<lb/>
副使與廷隠耳再拜而行知祥曰事必濟矣肇素<lb/>
不知書視之曰璋教我反耳囚其使者然亦擁衆<lb/>
為自全計璋兵至漢州潘仁嗣與戰于赤水大敗<lb/>
為璋所擒璋遂克漢州癸未知祥留趙季良髙敬<lb/>
柔守成都自將兵八千趣漢州至彌牟鎮趙廷隠<lb/>
<pb n="KR2c0001_SBCK_041-86a"/>
陳於鎮北甲申遲明廷隠陳於雞蹤橋義勝定逺<lb/>
都知兵馬使張公鐸陳於其後俄而璋望西川兵<lb/>
盛退陳於武侯廟下璋帳下驍卒大譟曰日中曝<lb/>
我輩何為何不速戰璋乃上馬前鋒始交東川右<lb/>
廂馬步都指揮使張守進降於知祥言璋兵盡此<lb/>
無復後繼當急擊之知祥登髙冢督戰左明義指<lb/>
揮使毛重威左衝山指揮使李瑭守雞蹤橋皆為<lb/>
東川兵所殺趙廷隠三戰不利牙内都指揮副使<lb/>
侯弘實兵亦却知祥懼以馬箠指後陳張公鐸帥<lb/>
衆大呼而進東川兵大敗死者數千人擒東川中<lb/>
都指揮使元璝牙内副指揮使董光演等八十餘<lb/>
<pb n="KR2c0001_SBCK_041-86b"/>
人璋拊膺曰親兵皆盡吾何依乎與數騎遁去餘<lb/>
衆七千人降復得潘仁嗣知祥引兵追璋至五侯<lb/>
津東川馬步都指揮使元瓌降西川兵入漢州府<lb/>
第求璋不得士卒爭璋軍資故璋走得免趙廷隠<lb/>
追至赤水又降其卒三千人是夕知祥宿雒縣命<lb/>
李昊草牓諭東川吏民及草書勞問璋且言將如<lb/>
梓州詢負約之由請見伐之罪乙酉知祥會廷隠<lb/>
于赤水遂西還命廷隠將兵攻梓州璋至梓州肩<lb/>
輿而入王暉迎問曰太尉全軍出征今還者無十<lb/>
人何也璋涕泣不能對至府第方食暉與璋從子<lb/>
牙内都虞候延浩帥兵三百大譟而入璋引妻子<lb/>
<pb n="KR2c0001_SBCK_041-87a"/>
登城子光嗣自殺璋至北門樓呼指揮使潘稠使<lb/>
討亂兵稠引十卒登城斬璋首及取光嗣首以授<lb/>
王暉暉舉城迎降趙廷隠入梓州封府庫以待知<lb/>
祥李肇聞璋敗始斬其使以聞丙戌知祥入成都<lb/>
丁亥復將兵八千如梓州至新都趙廷隠獻董璋<lb/>
首己丑發玄武趙廷隠帥東川將吏来迎　壬<lb/>
辰孟知祥有疾癸巳疾甚中門副使王處回侍左<lb/>
右庖人進食必空器而出以安衆心李仁罕自遂<lb/>
州來趙廷隠迎于板橋仁罕不稱東川之功侵侮<lb/>
廷隠廷隠大怒乙未知祥疾瘳丁酉入梓州戊戌犒<lb/>
賞將士既罷知祥謂李仁罕趙廷隠曰二將誰當鎮<lb/>
<pb n="KR2c0001_SBCK_041-87b"/>
此仁罕曰令公再與蜀州亦行耳廷隠不對知祥<lb/>
愕然退命李昊草牒俟二將有所推則命一人爲<lb/>
留後昊曰昔梁祖莊宗皆兼領四鎭今二將不讓<lb/>
惟公自領之爲便耳公冝亟還府更與趙僕射議<lb/>
之　孟知祥命李仁罕歸遂州留趙廷隠東川巡<lb/>
檢以李昊行梓州軍府事昊曰二虎方爭僕不敢<lb/>
受命願從公還乃以都押牙王彦銖爲東川監押<lb/>
癸卯知祥至成都趙廷隠尋亦引兵西還知祥謂李<lb/>
昊曰吾得東川爲患益深昊請其故知祥曰自吾<lb/>
發梓州得仁罕七狀皆云公冝自領東川不然諸<lb/>
將不服廷隠言本不敢當東川因仁罕不讓遂有<lb/>
<pb n="KR2c0001_SBCK_041-88a"/>
爭心耳君為我曉廷隠復以閬州為保寧軍益以<lb/>
果蓬渠開四州徃鎮之吾自領東川以絶仁罕之<lb/>
望廷隠猶不平請與仁罕鬬勝者為東川昊深解<lb/>
之乃受命六月以廷隠為保寧留後戊午趙季良<lb/>
帥將吏請知祥兼鎮東川許之季良等又請知祥<lb/>
稱王權行制書賞功臣不許董璋之起兵攻知祥<lb/>
也山南西道節度使王思同以聞范延光言於上<lb/>
曰若兩川併於一賊撫衆守險則取之益難冝及<lb/>
其交爭早圖之上命思同以興元之兵密規進取<lb/>
未幾聞璋敗死延光曰知祥雖據全蜀然士卒皆<lb/>
東方人知祥恐其思歸為變亦欲倚朝廷之重以<lb/>
<pb n="KR2c0001_SBCK_041-88b"/>
威其衆陛下不屈意撫之彼則無從自新上曰知<lb/>
祥吾故人為人離間至此何屈意之有乃遣供奉<lb/>
官李存瓌賜知祥詔曰董璋狐狼自貽族滅卿丘<lb/>
園親戚皆保安全所宜成家世之美名守君臣之<lb/>
大節存瓌克寧之子知祥之甥也　秋七月庚<lb/>
寅李存瓌至成都孟知祥拜泣受詔　乙未孟知<lb/>
祥遣李存瓌還上表謝罪且告福慶公主之喪自<lb/>
是復稱藩然益驕倨矣　八月甲子孟知祥令<lb/>
李昊為武泰趙季良等五留後草表請以知祥為<lb/>
蜀王行墨制仍自求旌節昊曰比者諸將攻取方<lb/>
鎮即有其地今又自求朝廷節鉞及明公封爵然<lb/>
<pb n="KR2c0001_SBCK_041-89a"/>
則輕重之權皆在群下矣借使明公自請豈不可<lb/>
邪知祥大悟更令昊為已草表請行墨制補兩川<lb/>
刺史已下又表請以季良等五留後為節度使初<lb/>
安重誨欲圖兩川自知祥殺李嚴每除刺史皆以<lb/>
東兵衛送之小州不減五百人夏魯竒李仁矩武<lb/>
䖍裕各數千人皆以牙隊為名及知祥克遂閬利<lb/>
䕫黔梓六鎮得東兵無慮三萬人恐朝廷徵還表<lb/>
請其妻子　九月孟知祥命其子仁賛攝行軍<lb/>
司馬兼都緫轄兩川牙内馬步都軍事　冬十<lb/>
月己酉朔帝復遣李存瓌如成都凡劒南自節度<lb/>
使刺史以下官聽知祥差署訖奏聞朝廷更不除<lb/>
<pb n="KR2c0001_SBCK_041-89b"/>
人唯不遣戍兵妻子然其兵亦不復徵也<lb/>
四年春二月孟知祥墨制以趙季良等為五鎮節<lb/>
度使　癸亥以孟知祥為東西川節度使蜀王<lb/>
　秋七月以盧文紀吕琦為蜀王冊禮使并賜蜀<lb/>
王一品朝服知祥自作九旒冕九章衣車服旌旗<lb/>
皆擬王者八月乙巳朔文紀等至成都戊申知祥<lb/>
服衮冕備儀衛詣驛降階北面受册升玉輅至府<lb/>
門乗步輦而歸文紀簡求之孫也　冬十二月<lb/>
孟知祥聞明宗殂謂僚佐曰宋王　弱為政者皆<lb/>
胥吏小人其亂可坐俟也<lb/>
潞王清泰元年閏正月蜀將吏勸蜀王知祥稱帝<lb/>
<pb n="KR2c0001_SBCK_041-90a"/>
己巳知祥即皇帝位于成都　二月癸酉蜀主<lb/>
以武泰節度使趙季良為司空兼門下侍郎同平<lb/>
章事領節度使如故　蜀主以中門使王處回為<lb/>
樞密使　秋七月蜀主得風疾踰年至是增劇<lb/>
甲子立子東川節度使同平章事親衛馬步都指<lb/>
揮使仁賛為太子仍監國召司空同平章事趙季<lb/>
良武信節度使李仁罕保寧節度使趙廷隠樞宻<lb/>
使王處回捧聖控鶴都指揮使張公鐸奉鑾肅衛<lb/>
指揮副使侯弘實受遺詔輔政是夕殂祕不發喪<lb/>
王處回夜啓義興門告趙季良處回泣不已季良<lb/>
正色曰今疆將握兵専伺時變冝速立嗣君以絶<lb/>
<pb n="KR2c0001_SBCK_041-90b"/>
覬覦豈可但相泣邪處回收淚謝之季良教　回<lb/>
見李仁罕審其詞㫖然後生之處回至仁罕第仁<lb/>
罕設備而出遂不以實告丙寅宣遺制命太子仁<lb/>
賛更名昶丁卯即皇帝位　冬十二月甲申蜀<lb/>
葬文武聖徳英烈明孝皇帝于和陵廟號髙祖<lb/>
二年春二月戊寅蜀主尊母李氏為皇太后太后<lb/>
太原人本莊宗後宫也以賜蜀髙祖<lb/>
　　　　石晉簒唐<lb/>
後唐潞王清泰元年帝與石敬瑭皆以勇力善聞<lb/>
事明宗為左右然心競素不相恱帝即位敬瑭不<lb/>
得已入朝山陵既畢不敢言歸時敬瑭久病羸瘠<lb/>
<pb n="KR2c0001_SBCK_041-91a"/>
太后及魏國公主屢為之言而鳯翔舊將佐多勸<lb/>
帝留之惟韓昭胤李專美以為趙延夀在汴不冝<lb/>
猜忌敬瑭帝亦見其骨立不以為虞乃曰石郎不<lb/>
惟密親兼自少與吾同艱難今我為天子非石郎<lb/>
尚誰託哉乃復以為河東節度使<lb/>
二年夏六月河東節度使北面緫管石敬瑭既還<lb/>
鎮隂為自全之計帝好咨訪外事常命端明殿學<lb/>
士李專美翰林學士李崧知制誥吕琦薛文遇翰<lb/>
林天文趙延乂等更直於中興殿庭與語或至夜<lb/>
分時敬瑭二子為内使曹太后則晉國長公主之<lb/>
母也敬瑭賂太后左右令伺帝之密謀事無巨細<lb/>
<pb n="KR2c0001_SBCK_041-91b"/>
皆知之敬瑭多於賔客前自稱羸瘠不堪為帥冀<lb/>
朝廷不之忌時契丹屢冦北邊禁軍多在幽并敬<lb/>
瑭與趙徳鈞求益兵運糧朝夕相繼甲申詔借河<lb/>
東人有蓄積者菽粟乙酉詔鎮州輸絹五萬匹於<lb/>
緫管府糴軍糧率鎮冀人車千五百乗運糧於代<lb/>
州又詔魏博市糴時水旱民饑敬瑭遣使督趣嚴<lb/>
急山東之民流散亂始兆矣敬瑭將大軍屯忻州<lb/>
朝廷遣使賜軍士夏衣傳詔撫諭軍士呼萬歲者<lb/>
數四敬瑭懼幕僚河内段希堯請誅其唱首者敬<lb/>
瑭命都押衙劉知逺斬挟馬都將李暉等三十六<lb/>
人以徇希堯懐州人也帝聞之益疑敬瑭　秋<lb/>
<pb n="KR2c0001_SBCK_041-92a"/>
七月乙巳以武寧節度使張敬逹為北面行營副<lb/>
緫管將兵屯代州以分石敬瑭之權<lb/>
後晉髙祖天福元年春正月癸丑唐主以千春節<lb/>
置酒晉國長公主上夀畢辭歸晉陽帝醉曰何不<lb/>
且留遽歸欲與石郎反邪石敬瑭聞之益懼<lb/>
三月石敬瑭盡收其貨之在洛陽及諸道者歸晉<lb/>
陽託言以助軍費人皆知其有異志唐主夜與近<lb/>
臣從容語曰石郎於朕至親無可疑者但流言不<lb/>
息萬一失歡何以解之皆不對端明殿學士給事<lb/>
中李崧退謂同僚吕琦曰吾輩受恩深厚豈得自<lb/>
同衆人一槩觀望邪計將安出琦曰河東若有異<lb/>
<pb n="KR2c0001_SBCK_041-92b"/>
謀必結契丹為援契丹母以贊華在中國屢求和<lb/>
親但求萴剌等未獲故和未成耳今誠歸萴剌等<lb/>
與之和歲以禮幣約置十餘萬緡遺之彼必驩然<lb/>
承命如此則河東雖欲陸梁無能為矣崧曰此吾<lb/>
志也然錢榖皆出三司冝更與張相謀之遂告張<lb/>
延朗延朗曰如學士計不惟可以制河東亦省邊<lb/>
費之什九計無便於此者若主上聽從但責辦於<lb/>
老夫請於庫財之外捃拾以供之它夕二人密言<lb/>
於帝帝大喜稱其忠二人私草遺契丹書以俟命<lb/>
久之帝以其謀告樞密直學士薛文遇文遇對曰<lb/>
以天子之尊屈身奉夷狄不亦辱乎又虜若循故<lb/>
<pb n="KR2c0001_SBCK_041-93a"/>
事求尚公主何以拒之因誦戎昱昭君詩曰安危<lb/>
託婦人帝意遂變一日急召崧琦至後樓盛怒責<lb/>
之曰卿輩皆知古今欲佐人主致太平今乃爲謀<lb/>
如是朕一女尚乳臭卿欲棄之沙漠邪且欲以養<lb/>
士之財輸之虜庭其意安在二人懼汗流浹背曰<lb/>
臣等志在竭愚以報國非爲虜計也願陛下察之<lb/>
拜謝無數帝詬責不已吕琦氣竭拜少止帝曰吕<lb/>
琦強項肯視朕爲人主耶琦曰臣等爲謀不臧願<lb/>
陛下治其罪多拜何爲帝怒稍解止其拜各賜巵<lb/>
酒罷之自是羣臣不敢復言和親之䇿丁巳以琦<lb/>
爲御史中丞蓋疎之也　初石敬瑭欲甞唐王之<lb/>
<pb n="KR2c0001_SBCK_041-93b"/>
意累表自陳羸疾乞解兵柄移它鎮帝與執政議<lb/>
從其請移鎮鄆州房暠李崧吕琦等皆力諌以為<lb/>
不可帝猶豫久之五月庚寅夜李崧請急在外薛<lb/>
文遇獨直帝與之議河東事文遇曰諺有之當道<lb/>
築室三年不成兹事斷自聖志羣臣各為身謀安<lb/>
肯盡言以臣觀之河東移亦反不移亦反在旦暮<lb/>
耳不若先事圖之先是術者言國家今年應得賢<lb/>
佐出竒謀定天下帝意文遇當之聞其言大喜曰<lb/>
卿言殊豁吾意成敗吾决行之即為除目付學士<lb/>
院使草制辛卯以敬瑭為天平節度使以馬軍都<lb/>
指揮使河陽節度使宋審䖍為河東節度使制出<lb/>
<pb n="KR2c0001_SBCK_041-94a"/>
兩班聞呼敬瑭名相顧失色甲午以建雄節度使<lb/>
張敬逹為西北蕃漢馬步都部署趣敬瑭之鄆州<lb/>
敬瑭疑懼謀於將佐曰吾之再来河東時主上面<lb/>
許終身不除代今忽有是命得非如今年千春節<lb/>
與公主所言乎我不興亂朝廷發之安能束手死<lb/>
於道路乎今且發表稱疾以觀其意若其寛我我<lb/>
當事之若加於我我則改圖耳幕僚段希堯極言<lb/>
拒之敬瑭以其朴直不責也節度判官華隂趙瑩<lb/>
勸敬瑭赴鄆州觀察判官平遥薛融曰融書生不<lb/>
習軍旅都押牙劉知逺曰明公久將兵得士卒心<lb/>
今據形勝之地士馬精彊若稱兵傳檄帝業可成<lb/>
<pb n="KR2c0001_SBCK_041-94b"/>
柰何以一紙制書自投虎口乎掌書記洛陽桑維<lb/>
翰曰主上初即位明公入朝主上豈不知蛟龍不<lb/>
可縱之深淵邪然卒以河東復授公此乃天意假<lb/>
公以利器也明宗遺愛在人主上以庶孽代之羣<lb/>
情不附公明宗之愛壻今主上以反逆見待此非<lb/>
首謝可免但力為自全之計契丹主素與明宗約<lb/>
為兄弟今部落近在雲應公誠能推心屈節事之<lb/>
萬一有急朝呼夕至何患無成敬瑭意遂決先是<lb/>
朝廷疑敬瑭以羽林將軍寳鼎楊彦詢為北京副<lb/>
留守敬瑭將舉事亦以情告之彦詢曰不知河東<lb/>
兵糧幾何能敵朝廷乎左右請殺彦珣敬瑭曰惟<lb/>
<pb n="KR2c0001_SBCK_041-95a"/>
副使一人我自保之汝輩勿言也戊戌昭義節度<lb/>
使皇甫立奏敬瑭反敬瑭表帝養子不應承祀請<lb/>
傳位許王帝手裂其表抵地以詔荅之曰卿於鄂王<lb/>
固非踈逺衛州之事天下皆知許王之言何人肯<lb/>
信壬寅制削奪敬瑭官爵乙巳以張敬逹兼太原<lb/>
四面排陳使河陽節度使張彦琪為馬步軍都指<lb/>
揮使以安國節度使安審琦為馬軍都指揮使以<lb/>
保義節度使相里金為步軍都指揮使以右監門<lb/>
上將軍武廷翰為壕寨使丙午以張敬逹為太原<lb/>
四面兵馬都部署以義武節度使楊光逺為副部<lb/>
署丁未又以張敬逹知太原行府事以前彰武節<lb/>
<pb n="KR2c0001_SBCK_041-95b"/>
度使髙行周為太原四面招撫排陳等使光逺既<lb/>
行定州軍亂牙將千乗方太討平之張敬逹將兵<lb/>
三萬營於晉安鄉戊申敬逹奏西北先鋒馬軍都<lb/>
指揮使安審信叛奔晉陽審信金全之弟子也敬<lb/>
瑭與之有舊先是雄義都指揮使馬邑安元信將<lb/>
所部六百餘人戍代州代州刺史張朗善遇之元<lb/>
信宻説朗曰吾觀石令公長者舉事必成公何不<lb/>
潜遣人通意可以自全朗不從由是互相猜忌元<lb/>
信謀殺朗不克帥其衆犇審信審信遂帥麾下數<lb/>
百騎與元信掠百井犇晉陽敬瑭謂元信曰汝見<lb/>
何利害捨強而歸弱對曰元信非知星識氣顧以<lb/>
<pb n="KR2c0001_SBCK_041-96a"/>
人事决之耳大帝王所以御天下莫重於信今主<lb/>
上失大信於令公親而貴者且不自保况踈賤乎<lb/>
其亡可翹足而待何彊之有敬瑭恱委以軍事振<lb/>
武西北巡檢使安重榮戍代北帥步騎五百奔晉<lb/>
陽重榮朔州人也以宋審䖍為寧國軍節度使充<lb/>
侍衛馬軍都指揮使<lb/>
　　　　　　　　　　　　　　　六月石敬<lb/>
瑭之子右衛上將軍重殷皇城副使重裔聞敬瑭<lb/>
舉兵匿於民間井中弟沂州都指揮使敬徳殺其<lb/>
妻女而逃尋捕得死獄中從弟彰聖都指揮使敬<lb/>
威自殺　秋七月戊子獲重殷重裔誅之并族<lb/>
<pb n="KR2c0001_SBCK_041-96b"/>
所匿之家　張敬逹發懐州彰聖軍戍虎北口其<lb/>
指揮使張萬迪將五百騎奔河東　丙辰詔盡誅<lb/>
其家　石敬瑭遣間使求救於契丹令桑維翰草<lb/>
表稱臣於契丹主且請以父禮事之約事捷之日<lb/>
割盧龍一道及鴈門闗以北諸州與之劉知逺諫<lb/>
曰稱臣可矣以父事之太過厚以金帛賂之自足<lb/>
致其兵不必許以土田恐異日大為中國之患悔<lb/>
之無及敬瑭不從表至契丹契丹主大喜白其母<lb/>
曰兒比夢石郎遣使来今果然此天意也乃為復<lb/>
書許俟仲秋傾國赴援　八月己未以范延光<lb/>
為天雄節度使李周為宣武節度使同平章事<lb/>
<pb n="KR2c0001_SBCK_041-97a"/>
癸亥應州言契丹三千騎攻城　張敬逹築長圍<lb/>
以攻晉陽石敬瑭以劉知逺為馬步軍指揮使安<lb/>
重榮張萬迪降兵皆隷焉知逺用法無私撫之如<lb/>
一由是人無貳心敬瑭親乗城坐卧矢石下知逺<lb/>
曰觀敬逹輩髙壘深壍欲為持久之計無他竒䇿<lb/>
不足慮也願明公四出間使經略外事守城至易<lb/>
知逺獨能辦之敬瑭執知逺手撫背而賞之　唐<lb/>
主使端明殿學士吕琦至河東行營犒軍楊光逺<lb/>
謂琦曰願附奏陛下幸寛宵旰賊若無援旦夕當<lb/>
平若引契丹當縱之令入可一戰破也帝甚恱帝<lb/>
聞契丹許石敬瑭以仲秋赴援屢督張敬逹急攻<lb/>
<pb n="KR2c0001_SBCK_041-97b"/>
晉陽不能下每有營<hi>御名之</hi>多值風雨長圍復為水潦<lb/>
所壞竟不能合晉陽城中日窘糧儲浸乏<lb/>
九月契丹主將五萬騎號三十萬自揚武谷而南<lb/>
旌旗不絶五十餘里代州刺史張朗忻州刺史丁<lb/>
審琦嬰城自守虜騎過城下亦不誘脅審琦洺州<lb/>
人也辛丑契丹主至晉陽陳於汾北之虎北口先<lb/>
遣人謂敬瑭曰吾欲今日即破賊可乎敬瑭遣人<lb/>
馳告南軍甚厚不可輕請俟明日議戰未晚也使<lb/>
者未至契丹已與唐騎將髙行周苻彦卿合戰敬<lb/>
瑭乃遣劉知逺出兵助之張敬逹楊光逺安審琦<lb/>
以步兵陳於城西北山下契丹遣輕騎三千不被<lb/>
<pb n="KR2c0001_SBCK_041-98a"/>
甲直犯其陳唐兵見其羸爭逐之至汾曲契丹涉<lb/>
水而去唐兵循岸而進契丹伏兵自東北起衝唐<lb/>
兵斷而為二步兵在北者多為契丹所殺騎兵在<lb/>
南者引歸晉安寨契丹縱兵乗之唐兵大敗步兵<lb/>
死者近萬人騎兵獨全敬逹等收餘衆保晉安契<lb/>
丹亦引兵歸虎北口敬瑭得唐降兵千餘人劉知<lb/>
逺勸敬瑭盡殺之是夕敬瑭出北門見契丹主契<lb/>
丹主執敬瑭手恨相見之晚敬瑭問曰皇帝逺來<lb/>
士馬疲倦遽與唐戰而大勝何也契丹主曰始吾<lb/>
自北来謂唐必斷鴈門諸路伏兵險要則吾不可<lb/>
得進矣使人偵視皆無之吾是以長驅深入知大<lb/>
<pb n="KR2c0001_SBCK_041-98b"/>
事必濟也兵既相接我氣方鋭彼氣方沮若不乗<lb/>
此急擊之曠日持久則勝負未可知矣此吾所以<lb/>
亟戰而勝不可以勞逸常理論也敬瑭甚歎伏壬<lb/>
寅敬瑭引兵會契丹圍晉安寨置營於晉安之南<lb/>
長百餘里厚五十里多設鈴索吠犬人跬步不能<lb/>
過敬逹等士卒猶五萬人馬萬匹四顧無所之甲<lb/>
辰敬逹遣使告敗於唐自是聲問不復通唐主大<lb/>
懼遣彰聖都指揮使苻彦饒將洛陽步騎兵屯河<lb/>
陽詔天雄節度使兼中書令范延光將魏州兵二<lb/>
萬由青山趣榆次盧龍節度使東北面招討使兼<lb/>
中書令北平王趙徳鈞將幽州兵由飛狐出契丹<lb/>
<pb n="KR2c0001_SBCK_041-99a"/>
軍後耀州防禦使潘環糺合西路戍兵由晉綘兩<lb/>
乳嶺出慈隰共救晉安寨契丹主移帳於柳林遊<lb/>
騎過石會闗不見唐兵丁未唐主下詔親征雍王<lb/>
重美曰陛下目疾未平不可逺涉風沙臣雖童稚<lb/>
願代陛下北行帝意本不欲行聞之頗恱張延㓪<lb/>
劉延皓及宣徽南院使劉延㓪皆勸帝行帝不得<lb/>
已戊申發洛陽謂盧文紀曰朕雅聞卿有相業故<lb/>
排衆議首用卿今禍難如此卿嘉謀皆安在乎文<lb/>
紀但拜謝不能對己酉遣劉延朗監侍衛步軍都<lb/>
指揮使苻彦饒軍赴潞州爲大軍後援諸軍自鳯<lb/>
翔推戴以来驕悍不爲用彦饒恐其爲亂不敢束<lb/>
<pb n="KR2c0001_SBCK_041-99b"/>
之以法帝至河陽心憚北行召宰相樞密使議進取<lb/>
方略盧文紀希帝㫖言國家根本大半在河南胡<lb/>
兵倐來忽至不能久留晉安大寨甚固况已發三<lb/>
道兵救之河陽天下津要車駕冝留此鎮撫南北<lb/>
且遣近臣徃督戰苟不能解圍進亦未晚張延㓪<lb/>
欲因事令趙延夀得解樞務因曰文紀言是也帝<lb/>
訪於餘人無敢異者澤州刺史劉遂凝鄩之子也<lb/>
潜自通於石敬瑭表稱車駕不可踰太行帝議近<lb/>
臣可使北行者張延㓪與翰林學士須昌和凝等<lb/>
皆曰趙延夀父徳鈞以盧龍兵來赴難冝遣延夀<lb/>
會之庚戌遣樞密使忠武節度使隨駕諸軍都部<lb/>
<pb n="KR2c0001_SBCK_041-100a"/>
署兼侍中趙延夀將兵二萬如潞州辛亥帝如懐<lb/>
州以右神武統軍康思立為北面行營馬軍都指<lb/>
揮使帥扈從騎兵赴團柏谷思立陽胡人也帝<lb/>
以晉安為憂問䇿於羣臣吏部侍郎永清龍敏請<lb/>
立李賛華為契丹主令天雄盧龍二鎮分兵送之<lb/>
自幽州趣西樓朝廷露檄言之契丹主必有内顧<lb/>
之憂然後選募軍中精鋭以擊之此亦解圍之一<lb/>
䇿也帝深以為然而執政恐其無成議竟不决帝<lb/>
憂沮形於色但日夕酣飲悲歌羣臣或勸其北行<lb/>
則曰卿勿言石郎使我心膽墯地　冬十月<lb/>
壬戌詔大括天下將吏及民間馬又發民為兵每<lb/>
<pb n="KR2c0001_SBCK_041-100b"/>
七戸出征夫一人自僃鎧仗謂之義軍期以十一<lb/>
月俱集命陳州刺史郎萬金教以戰陳用張延㓪<lb/>
之謀也凡得馬二千餘匹征夫五千人實無益於<lb/>
用而民間大擾　初趙徳鈞隂蓄異志欲因亂取<lb/>
中原自請救晉安寨唐主命自飛狐踵契丹後鈔<lb/>
其部落徳鈞請將銀鞍契丹直三千騎由土門路<lb/>
西入帝許之趙州刺史北面行營都指揮使劉在<lb/>
明先將兵戍易州徳鈞過易州命在明以其衆自<lb/>
隨在明幽州人也徳鈞至鎮州以成徳節度使董<lb/>
温琪領招討副使邀與偕行又表稱兵少須合澤<lb/>
潞兵乃自吳兒谷趣潞州癸酉至亂柳時范延光<lb/>
<pb n="KR2c0001_SBCK_041-101a"/>
受詔將部兵二萬屯遼州徳鈞又請與魏博軍合<lb/>
延光知徳鈞合諸軍志趣難測表稱魏博兵已入<lb/>
賊境無容南行數百里與德鈞合乃止　冬十<lb/>
一月戊子以趙徳鈞為諸道行營都統依前東北<lb/>
面行營招討使以趙延夀為河東道南面行營招<lb/>
討使以翰林學士張礪為判官庚寅以范延光為<lb/>
河東道東南面行營招討使以宣武節度使同平<lb/>
章事李周副之辛卯以劉延㓪為河東道南面行<lb/>
營招討副使趙延夀遇趙徳鈞於西湯悉以兵屬<lb/>
徳鈞唐主遣吕琦賜徳鈞敕告且犒軍徳鈞志在<lb/>
併范延光軍逗留不進詔書屢趣之徳鈞乃引兵<lb/>
<pb n="KR2c0001_SBCK_041-101b"/>
北屯團栢谷口　契丹主謂石敬瑭曰吾三千里<lb/>
來赴難必有成功觀汝氣貌識量真中原之主也<lb/>
吾欲立汝為天子敬瑭辭讓數四將吏復勸進乃<lb/>
許之契丹主作册書命敬瑭為大晉皇帝自解衣<lb/>
冠授之築壇於柳林是日即皇帝位割幽薊瀛莫<lb/>
涿檀順新媯儒武雲應寰朔蔚十六州以與契丹<lb/>
仍許歲輸帛三十萬匹己亥制改長興七年為天<lb/>
福元年大赦勑命法制皆遵明宗之舊以節度判<lb/>
官趙瑩為翰林學士承㫖戸部侍郎知河東府事<lb/>
掌書記桑維翰為翰林學士禮部侍郎權知樞密<lb/>
使事觀察判官薛融為侍御史知雜事節度推官<lb/>
<pb n="KR2c0001_SBCK_041-102a"/>
白水竇貞固爲翰林學士軍城都巡檢使劉知逺<lb/>
爲侍衛馬軍都指揮使客將景延廣爲步軍都指<lb/>
揮使延廣陜州人也立晉國長公主爲皇后契丹<lb/>
主雖軍柳林其輜重老弱皆在虎北口每日暝輙<lb/>
結束以僃倉猝遁逃而趙徳鈞欲倚契丹取中國<lb/>
至團柏踰月按兵不戰去晉安纔百里聲問不能<lb/>
相通徳鈞累表爲延夀求成徳節度使曰臣今逺<lb/>
征幽州勢孤欲使延夀在鎮州左右便於應接唐<lb/>
主曰延夀方擊賊何暇徃鎮州俟賊平當如所請<lb/>
徳鈞求之不已唐主怒曰趙氏父子堅欲得鎮州<lb/>
何意也苟能却胡冦雖欲代吾位吾亦甘心若玩<lb/>
<pb n="KR2c0001_SBCK_041-102b"/>
冦邀君但恐犬兎俱斃耳徳鈞聞之不恱閏月趙<lb/>
延夀獻契丹主所賜詔及甲馬弓劒詐云徳鈞遣<lb/>
使致書於契丹主為唐結好説令引兵歸國其實<lb/>
别為密書厚以金帛賂契丹主云若立已為帝請<lb/>
即以見兵南平洛陽與契丹為兄弟之國仍許石<lb/>
氏常鎮河東契丹主自以深入敵境晉安未下徳<lb/>
鈞兵尚彊范延光在其東又恐山北諸州邀其歸<lb/>
路欲許徳鈞之請帝聞之大懼亟使桑維翰見契<lb/>
丹主説之曰大國舉義兵以救孤危一戰而唐兵<lb/>
瓦解退守一柵食盡力窮趙北平父子不忠不信<lb/>
畏大國之彊且素蓄異志按兵觀變非以死徇國<lb/>
<pb n="KR2c0001_SBCK_041-103a"/>
之人何足可畏而信其誕妄之辭貪豪末之利棄<lb/>
垂成之功乎且使晉得天下將竭中國之財以奉<lb/>
大國豈此小利之比乎契丹主曰爾見捕鼠者乎<lb/>
不備之猶或齧傷其手况大敵乎對曰今大國已<lb/>
扼其喉安能齧人乎契丹主曰吾非有渝前約也<lb/>
但兵家權謀不得不爾對曰皇帝以信義救人之<lb/>
急四海之人俱屬耳目柰何一旦二三其命使大<lb/>
義不終臣竊為皇帝不取也跪於帳前自旦至暮<lb/>
涕泣爭之契丹主乃從之指帳前石謂徳鈞使者<lb/>
曰我已許石郎此石爛可改矣　龍敏謂前鄭州<lb/>
防禦使李懿曰君國之近親今社稷之危翹足可<lb/>
<pb n="KR2c0001_SBCK_041-103b"/>
待君獨無憂乎懿爲言趙徳鈞必能破敵之狀敏<lb/>
曰我燕人也知徳鈞之爲人怯而無謀但於守城<lb/>
差長耳况今内蓄姦謀豈可恃乎僕有狂䇿但恐<lb/>
朝廷不肯爲耳今從駕兵尚萬餘人馬近五千匹<lb/>
若選精騎一千使僕與郎萬金將之自介休山路<lb/>
夜冒虜騎入晉安寨但使其半得入則事濟矣張<lb/>
敬逹䧟於重圍不知朝廷聲問若知大軍在近團<lb/>
柏雖有鐵障可衝䧟况虜騎乎懿以白唐主唐主<lb/>
曰龍敏之志極壯用之晚矣　晉安寨被圍數月<lb/>
髙行周苻彦卿數引騎兵出戰衆寡不敵皆無功<lb/>
芻糧俱竭削柹淘糞以飼馬馬相㗖尾鬛皆秃死<lb/>
<pb n="KR2c0001_SBCK_041-104a"/>
則將士分食之援兵竟不至張敬逹性剛時謂之<lb/>
張生鐵楊光逺安審琦勸敬逹降於契丹敬逹曰<lb/>
吾受明宗及今上厚恩爲元帥而敗軍其罪已大<lb/>
况降敵乎今援兵旦暮至且當俟之必若力盡勢<lb/>
窮則諸軍斬我首攜之出降自求多福未爲晚也<lb/>
光逺目審琦欲殺敬逹審琦未忍髙行周知光逺<lb/>
欲圖敬逹常引壯騎尾而衛之敬逹不知其故謂<lb/>
人曰行周每踵余後何意也行周乃不敢隨之諸<lb/>
將每旦集於招討使營甲子髙行周苻彦卿未至<lb/>
光逺乗其無僃斬敬逹首帥諸將上表降於契丹<lb/>
契丹主素聞諸將名皆慰勞賜以裘㡌因戯之曰<lb/>
<pb n="KR2c0001_SBCK_041-104b"/>
汝輩亦大惡漢不用鹽酪㗖戰馬萬匹光逺等大<lb/>
慙契丹主嘉敬逹之忠命收葬而祭之謂其下及<lb/>
晉諸將曰汝曹為人臣當效敬逹也時晉安寨馬<lb/>
猶近五千鎧仗五萬契丹悉取以歸其國悉以唐<lb/>
之將卒授帝語之曰勉事而主馬軍都指揮使康<lb/>
思立憤惋而死帝以晉安已降遣使諭諸州代州<lb/>
刺史張㓪斬其使吕琦奉唐主詔勞北軍至忻州<lb/>
遇晉使亦斬之謂刺史丁審琦曰虜過城下而不<lb/>
顧其心可見還日必無全理不若早帥兵民自五<lb/>
臺犇鎮州將行審琦悔之閉牙城不從州兵欲攻<lb/>
之琦曰國家如此何為復相屠滅乃帥州兵趣鎮<lb/>
<pb n="KR2c0001_SBCK_041-105a"/>
州審琦遂降契丹　契丹主謂帝曰桑維翰盡忠<lb/>
於汝冝以為相丙寅以趙瑩為門下侍郎桑維翰<lb/>
為中書侍郎並同平章事維翰仍權知樞宻使事<lb/>
以楊光逺為侍衛馬步軍都指揮使以劉知逺為<lb/>
保義節度使侍衛馬步軍都虞候　帝與契丹主<lb/>
將引兵而南欲留一子守河東咨於契丹主契丹<lb/>
主令帝盡出諸子自擇之帝兄子重貴父敬儒早<lb/>
卒帝養以為子貌類帝而短小契丹主指之曰此<lb/>
大目者可也乃以重貴為北京留守太原尹河東<lb/>
節度使契丹以其將髙謨翰為前鋒與降卒偕進<lb/>
丁卯至團柏與唐兵戰趙徳鈞趙延夀先遁苻彦<lb/>
<pb n="KR2c0001_SBCK_041-105b"/>
饒張彦琦劉延㓪劉在明繼之士卒大潰相騰踐<lb/>
死者萬計己巳延㓪在明至懐州唐主始知帝即<lb/>
位楊光逺降衆議以天雄軍府尚完契丹必憚山<lb/>
東未敢南下車駕冝幸魏州唐主以李崧素與范<lb/>
延光善召崧謀之薛文遇不知而繼至唐主怒變<lb/>
色崧躡文遇足文遇乃去唐主曰我見此物肉顫<lb/>
適幾欲抽佩刀刺之崧曰文遇小人淺謀誤國刺<lb/>
之益醜崧因勸唐主南還唐主從之洛陽聞北軍<lb/>
敗衆心大震居人四出逃竄山谷門者請禁之河<lb/>
南尹雍王重美曰國家多難未能為百姓主又禁<lb/>
其求生徒増惡名耳不若聽其自便事寧自還乃<lb/>
<pb n="KR2c0001_SBCK_041-106a"/>
出令任從所適衆心差安壬申唐主還至河陽命<lb/>
諸將分守南北城張延㓪請幸滑州庶與魏博聲<lb/>
勢相接唐主不能决趙徳鈞趙延夀南犇潞州唐<lb/>
敗兵稍稍從之其將時賽帥盧龍輕騎東還漁陽<lb/>
帝先遣昭義節度使髙行周還具食至城下見徳<lb/>
鈞父子在城上行周曰僕與大王鄉曲敢不忠告<lb/>
城中無斗粟可守不若速迎車駕甲戌帝與契丹<lb/>
主至潞州徳鈞父子迎謁於髙河契丹主慰諭之<lb/>
父子拜帝於馬首進曰别後安否帝不顧亦不與<lb/>
之言契丹主問徳鈞曰汝在幽州所置銀鞍契丹<lb/>
直何在徳鈞指示之契丹主命盡殺之於西郊凢<lb/>
<pb n="KR2c0001_SBCK_041-106b"/>
三千人遂鎖徳鈞延夀送歸其國徳鈞見述律太<lb/>
后悉以所齎寳貨并籍其田宅獻之太后問曰汝<lb/>
近者何為往太原徳鈞曰奉唐主之命太后指天曰<lb/>
汝從吾兒求為天子何妄語邪又自指其心曰此<lb/>
不可欺也又曰吾兒將行吾戒之云趙大王若引<lb/>
兵北向渝關亟須引歸太原不可救也汝欲為夫<lb/>
子何不先擊退吾兒徐圖亦未晩汝為人臣負其<lb/>
主不能擊敵又欲乗亂邀利所為如此何面目復<lb/>
求生乎徳鈞俛首不能對又問器玩在此田宅何<lb/>
在徳鈞曰在幽州太后曰幽州今屬誰徳鈞曰屬<lb/>
太后太后曰然則又何獻焉徳鈞益慙自是鬱鬱<lb/>
<pb n="KR2c0001_SBCK_041-107a"/>
不多食踰年而卒張礪與延夀俱入契丹契丹主<lb/>
復以為翰林學士帝將發上黨契丹主舉酒屬帝<lb/>
曰余逺来徇義今大事已成我若南向河南之人<lb/>
必大驚駭汝冝自引漢兵南下人必不甚懼我令<lb/>
太詳相將五千騎衛送汝至河梁欲與之度河者<lb/>
多少隨意余且留此俟汝音聞有急則下山救汝<lb/>
若洛陽既定吾即北返矣與帝執手相泣久之不<lb/>
能别解白貂裘以衣帝贈帝良馬二十匹戰馬千<lb/>
二百匹曰世世子孫勿相忘又曰劉知逺趙瑩桑<lb/>
維翰皆創業功臣無大故勿棄也初張敬逹既出<lb/>
師唐主遣左金吾大將軍歷山髙漢筠守晉州敬<lb/>
<pb n="KR2c0001_SBCK_041-107b"/>
逹死建雄節度副使田承肇帥衆攻漢筠於府署<lb/>
漢筠開門延承肇入從容謂曰僕與公俱受朝寄<lb/>
何相迫如此承肇曰欲舉公為節度使漢筠曰僕<lb/>
老矣義不為亂首死生惟公所處承肇目左右欲<lb/>
殺之軍士投刃於地曰髙金吾累朝宿徳柰何害<lb/>
之承肇乃謝曰與公戲耳聽漢筠歸洛陽帝遇諸<lb/>
塗曰朕憂卿為亂兵所傷今見卿甚喜　苻彦饒<lb/>
張彦琪至河陽密言於唐主曰今胡兵大下河水<lb/>
復淺人心已離此不可守丁丑唐主命河陽節度<lb/>
使萇從簡與趙州刺史劉在明守河陽南城遂斷<lb/>
浮梁歸洛陽遣宦者秦繼旻皇城使李彦紳殺昭<lb/>
<pb n="KR2c0001_SBCK_041-108a"/>
信節度使李賛華於其第　己卯帝至河陽萇從<lb/>
簡迎降舟楫已具彰聖軍執劉在明以降帝釋之<lb/>
使復其所唐主命馬軍都指揮使宋審䖍步軍都<lb/>
指揮使苻彦饒河陽節度使張彦琪宣徽南院使<lb/>
劉延朗將千餘騎至白馬阪行戰地有五十餘騎<lb/>
度河犇于北軍諸將謂審䖍曰何地不可戰誰肯<lb/>
立於此乃還庚辰唐主又與四將議復向河陽而<lb/>
將校皆已飛狀迎帝帝慮唐主西犇遣契丹千騎<lb/>
扼澠池辛巳唐主與曹太后劉皇后雍王重美及<lb/>
宋審䖍等攜傳國寳登玄武樓自焚皇后積薪欲<lb/>
燒宫室重美諌曰新天子至必不露居它日重勞<lb/>
<pb n="KR2c0001_SBCK_041-108b"/>
民力死而遺怨將安用之乃止王淑妃謂太后曰<lb/>
事急矣冝且避匿以俟姑夫太后曰吾子孫婦女<lb/>
一朝至此何忍獨生妹自勉之淑妃乃與許王從<lb/>
益匿於毬埸獲免是日晚帝入洛陽止于舊第唐<lb/>
兵皆解甲待罪慰而釋之帝命劉知逺部署京城<lb/>
知逺分漢軍使還營館契丹於天宫寺城中肅然<lb/>
無敢犯令士民避亂竄匿者數日皆還復業初帝<lb/>
在河東為唐朝所忌中書侍郎同平章事判三司<lb/>
張延㓪不欲河東多蓄積凡財賦應留使之外盡<lb/>
收取之帝以是恨壬午百官入見獨收延㓪付御<lb/>
史臺餘皆謝恩甲申車駕入宫大赦應中外官吏<lb/>
<pb n="KR2c0001_SBCK_041-109a"/>
一切不問惟賊臣張延㓪劉延皓劉延㓪姦邪貪<lb/>
猥罪難容貸中書侍郎平章事馬胤孫樞密使房<lb/>
暠宣徽使李專美河中節度使韓昭胤等雖居重<lb/>
位不務詭隨並釋罪除名中外臣僚先歸順者委<lb/>
中書門下别加任使劉延皓匿於龍門數日自經<lb/>
死劉延㓪將犇南山捕得殺之斬張延㓪既而選<lb/>
三司使難其人帝甚悔之　十二月乙酉朔帝<lb/>
如河陽餞太相温及契丹兵歸國　追廢唐主爲<lb/>
庶人丁亥以馮道兼門下侍郎同平章事　詔贈<lb/>
李賛華燕王遣使送其喪歸國　庚子以唐中書<lb/>
侍郎同平章事盧文紀爲吏部尚書以皇城使晉<lb/>
<pb n="KR2c0001_SBCK_041-109b"/>
陽周瓌為大將軍充三司使瓌辭曰臣自知才不<lb/>
稱職寧以避事見棄猶勝冒寵獲辜帝許之　改<lb/>
興唐府曰廣晉府<lb/>
二年春正月李崧吕琦逃匿於伊闕民間帝以始<lb/>
鎮河東崧有力焉徳之亦不責琦乙丑以琦為祕<lb/>
書監三月以崧為兵部侍郎判戸部　或得唐潞<lb/>
王膂及髀骨獻之三月庚申詔以王禮葬於徽陵<lb/>
南　六月左拾遺張誼上言北狄有援立之功<lb/>
冝外敦信好内謹邊僃不可自逸以啓戎心帝深<lb/>
然之<lb/>
三年秋八月帝上尊號於契丹主及太后戊寅以<lb/>
<pb n="KR2c0001_SBCK_041-110a"/>
馮道為太后册禮使左僕射劉煦為契丹主册禮<lb/>
使僃鹵簿儀仗車輅詣契丹行禮契丹主大恱帝<lb/>
事契丹甚謹奉表稱臣謂契丹主為父皇帝每契<lb/>
丹使至帝於别殿拜受詔勑歲輸金帛三十萬之<lb/>
外吉凶慶弔歲時贈遺玩好珍異相繼於道乃至<lb/>
應天太后元帥太子偉王南北二王韓延徽趙延<lb/>
夀等諸大臣皆有賂遺小不如意輙来責讓帝常<lb/>
卑辭謝之晉使者至契丹契丹驕倨多不遜語使<lb/>
者還以聞朝野咸以為恥而帝事之曾無倦意以<lb/>
是終帝之世與契丹無隙然所輸金帛不過數縣<lb/>
租賦徃徃託以民困不能滿數其後契丹主屢止<lb/>
<pb n="KR2c0001_SBCK_041-110b"/>
帝上表稱臣但令為書稱兒皇帝如家人禮　契<lb/>
丹遣使如洛陽取趙延夀妻唐燕國長公主以歸<lb/>
冬十月戊寅契丹遣使奉寶冊加帝號曰英武明<lb/>
義皇帝　帝以大梁舟車所會便於漕運丙辰建<lb/>
東京於汴州為開封府以東都為西京以西都為<lb/>
晉昌軍節度　帝遣兵部尚書王權使契丹謝尊<lb/>
號權自以累世將相耻之謂人曰吾老矣安能向<lb/>
穹廬屈膝乃辭以老疾帝怒戊子權坐停官<lb/>
　　　　范楊之叛<hi>范延光楊光逺</hi>
後晉髙祖天福元年　初成徳節度使董温琪貪<lb/>
暴積貨巨萬以牙内都虞候平山祕瓊為腹心温<lb/>
<pb n="KR2c0001_SBCK_041-111a"/>
琪與趙徳鈞俱没於契丹瓊盡殺其家人瘞於一<lb/>
坎而取其貨自稱留後表稱軍亂<lb/>
二年春正月詔以祕瓊為齊州防禦使　初天雄<lb/>
節度使兼中書令范延光微時有術士張生語之<lb/>
云必為將相延光既貴信重之延光嘗夢蛇入腹<lb/>
以問張生張生曰蛇者龍也帝王之兆延光由是<lb/>
有非望之志唐潞王素與延光厚及趙徳鈞敗延<lb/>
光自遼州引兵還魏州雖奉表請降内不自安以<lb/>
書潜結祕瓊欲與之為亂瓊受其書不報延光恨<lb/>
之瓊將之齊過魏境延光欲滅口且利其貨遣兵<lb/>
邀之於夏津殺之丁卯延光奏稱夏津捕盜兵誤<lb/>
<pb n="KR2c0001_SBCK_041-111b"/>
殺瓊帝不問　三月范延光聚卒繕兵悉召巡<lb/>
内刺史集魏州將作亂會帝謀徙都大梁兼樞密<lb/>
使桑維翰曰大梁北控燕趙南通江淮水陸都會<lb/>
資用冨饒今延光反形已露大梁距魏不過十驛<lb/>
彼若有變大軍尋至所謂疾雷不及掩耳也丙寅<lb/>
下詔託以洛陽漕運有闕東巡汴州　庚辰帝發<lb/>
洛陽留前朔方節度使張從賔為東都巡檢使<lb/>
　夏四月丙戌帝至汴州丁亥大赦　五月壬<lb/>
申進范延光爵臨清郡王以安其意　范延光素<lb/>
以軍府之政委元隨左都押牙孫鋭鋭恃恩專横<lb/>
符奏有不如意者對延光手裂之㑹延光病經旬<lb/>
<pb n="KR2c0001_SBCK_041-112a"/>
鋭密召澶州刺史馮暉與之合謀逼延光反延光<lb/>
亦思張生之言遂從之六月六宅使張言奉使魏<lb/>
州還言延光反狀義成節度使苻彦饒奏延光遣<lb/>
兵渡河焚草市詔侍衛馬軍都指揮使昭信節度<lb/>
使白奉進將千五百騎屯白馬津以僃之奉進雲<lb/>
州人也　丁酉以東都巡檢使張從賔為魏府西<lb/>
南都部署戊戌遣侍衞都軍使楊光逺將步騎一<lb/>
萬屯滑州己亥遣䕶聖都指揮使杜重威將兵屯<lb/>
衛州重威朔州人也尚帝妹樂平長公主范延光<lb/>
以馮暉為都部署孫鋭為兵馬都監將步騎二萬<lb/>
循河西抵黎陽口辛丑楊光逺奏引兵踰胡梁渡<lb/>
<pb n="KR2c0001_SBCK_041-112b"/>
丁未以侍衛使楊光逺為魏府四面都部署張從<lb/>
賔為副部署兼諸軍都虞候昭義節度使髙行周<lb/>
將本軍屯相州為魏府西向都部署軍士郭威舊<lb/>
隷劉知逺當從楊光逺北征白知逺乞留人問其<lb/>
故威曰楊公有姦詐之才無英雄之氣得我何用<lb/>
能用我者其劉公乎詔張從賔發河南兵數千人<lb/>
擊范延光延光使人誘從賔從賔遂與之同反殺<lb/>
皇子河陽節度使重信使上將軍張繼祚知河陽<lb/>
留後繼祚全義之子也從賔又引兵入洛陽殺皇<lb/>
子權東都留守重乂以東都副留守都巡檢使張<lb/>
延播知河南府事從賔取内庫錢帛以賞部兵留<lb/>
<pb n="KR2c0001_SBCK_041-113a"/>
守判官李遐不與兵衆殺之從賔引兵東扼汜水<lb/>
關將逼汴州詔奉國都指揮使侯益帥禁兵五千<lb/>
會杜重威討張從賔又詔宣徽使劉處讓自黎陽<lb/>
分兵討之時羽檄縱横從官在大梁者無不忷懼<lb/>
獨桑維翰從容指畫軍事神色自若接對賔客不<lb/>
改常度衆心差安　秋七月張從賔攻汜水殺<lb/>
巡檢使宋廷皓帝戎服嚴輕騎將奔晉陽以避之<lb/>
桑維翰叩頭苦諫曰賊鋒雖盛勢不能久請少待<lb/>
之不可輕動帝乃止　范延光遣使以蠟丸招誘<lb/>
失職者右武衛上將軍婁繼英右衛大將軍尹暉<lb/>
在大梁温韜之子延濬延沼延衮居許州皆應之<lb/>
<pb n="KR2c0001_SBCK_041-113b"/>
延光令延濬兄弟取許州聚徒已及千人繼英暉<lb/>
事泄皆出走壬子敕以延光姦謀誣汙忠良自今<lb/>
獲延光諜人賞獲者殺諜人焚蠟書勿以聞暉將<lb/>
犇吳為人所殺繼英犇許州依温氏忠武節度使<lb/>
萇從簡盛為之僃延濬等不得發欲殺繼英以自<lb/>
明延沼止之遂同犇張從賔繼英知其謀勸從賔<lb/>
執三温皆斬之　白奉進在滑州軍士有夜掠者<lb/>
捕之獲五人其三隷奉進其二隷苻彦饒奉進皆<lb/>
斬之彦饒以其不先白己甚怒明日奉進從數騎<lb/>
詣彦饒謝彦饒曰軍中各有部分奈何取滑州軍<lb/>
士并斬之殊無客主之義乎奉進曰軍士犯法何<lb/>
<pb n="KR2c0001_SBCK_041-114a"/>
有彼我僕已引咎謝公而公怒不解豈非欲與延<lb/>
光同反邪拂衣而起彦饒不留帳下甲士大譟擒<lb/>
奉進殺之從騎走出大呼於外諸軍爭擐甲操兵<lb/>
諠譟不可禁止奉國左廂都指揮使馬萬惶惑不<lb/>
知所爲帥兵欲從亂遇右廂都指揮使盧順宻帥<lb/>
部兵出營厲聲謂萬曰苻公擅殺白公必與魏城<lb/>
通謀此去行營纔二百里吾輩及軍士家屬皆在<lb/>
大梁柰何不思報國乃欲助亂自求滅族今日當<lb/>
共擒苻公送天子立大功軍士從命者賞違命者<lb/>
誅勿復疑也萬部兵尚有呼躍者順密殺數人衆<lb/>
莫敢動萬不得已從之與奉國都虞候方太等共<lb/>
<pb n="KR2c0001_SBCK_041-114b"/>
攻牙城執彦饒令太部送大梁甲寅敕斬彦饒於<lb/>
班荆館其兄弟皆不問楊光逺自白臯引兵趣滑<lb/>
州士卒聞滑州亂欲推光逺為主光逺曰天子豈<lb/>
汝輩販弄之物晉陽之䧏出於窮迫今若改圖真<lb/>
反賊也其下乃不敢言時魏孟滑三鎮繼叛人情<lb/>
大震帝問計於劉知逺對曰帝者之興自有天命<lb/>
陛下昔在晉陽糧不支五日俄成大業今天下已<lb/>
定内有勁兵北結彊虜鼠輩何能為乎願陛下撫<lb/>
將相以恩臣請戢士卒以威恩威兼著京邑自安<lb/>
本根深固則枝葉不傷矣知逺乃嚴設科禁宿衛<lb/>
諸軍無敢犯者有軍士盜紙錢一幞主者擒之左<lb/>
<pb n="KR2c0001_SBCK_041-115a"/>
右請釋之知逺曰吾誅其情不計其直竟殺之由<lb/>
是衆皆畏服　乙卯以楊光逺為魏府行營都招<lb/>
討使兼知行府事以昭義節度使髙行周為河南<lb/>
尹東京留守以杜重威為昭義節度使充侍衛馬<lb/>
軍都指揮使以侯益為河陽節度使帝以滑州奏<lb/>
事皆馬萬為首擢萬為義成節度使丙辰以盧順<lb/>
密為果州團練使方太為趙州刺史既而知皆順<lb/>
密之功也更以順密為昭義留後　馮暉孫鋭引<lb/>
兵至六明鎮光逺引之度河半度而擊之暉鋭衆<lb/>
大敗多溺死斬首三千級暉鋭走還魏杜重威侯<lb/>
益引兵至汜水遇張從賔衆萬餘人與戰俘斬殆<lb/>
<pb n="KR2c0001_SBCK_041-115b"/>
盡遂克汜水從賔走乗馬度河溺死獲其黨張延<lb/>
播繼祚婁繼英送大梁斬之滅其族史館修撰李<lb/>
濤上言張全義有再造洛邑之功乞免其族乃止<lb/>
誅繼祚妻子濤回之族曾孫也　楊光逺奏知博<lb/>
州張暉舉城降　安州威和指揮使王暉聞范延<lb/>
光作亂殺安逺節度使周環自領軍府欲俟延光<lb/>
勝則附之敗則度江犇吳帝遣右領軍上將軍李<lb/>
金全將千騎如安州巡檢許赦王暉以為唐州刺<lb/>
史　范延光知事不濟歸罪於孫鋭而族之遣使<lb/>
奉表待罪戊寅楊光逺以聞帝不許　山南東道<lb/>
節度使安從進恐王暉犇吳遣行軍司馬張朏將<lb/>
<pb n="KR2c0001_SBCK_041-116a"/>
兵會復州兵於要路邀之暉大掠安州將奔吳部<lb/>
將胡進殺之八月癸巳以狀聞李金全至安州將<lb/>
士之預於亂者數百人金全説諭悉遣詣闕既而<lb/>
聞指揮使武彦和等數十人挾賄甚多伏兵于野<lb/>
執而斬之彦和且死呼曰王暉首惡天子猶赦之<lb/>
我輩脅從何罪乎帝雖知金全之情掩而不問<lb/>
乙巳赦張從賓苻彦饒王暉之黨未伏誅者皆不<lb/>
問　甲寅以李金全為安逺節度使<lb/>
三年夏五月楊光逺自恃擁重兵頗干預朝政屢<lb/>
有抗奏帝常曲意從之庚申以其子承祚為左威<lb/>
衛將軍尚帝女長安公主次子承信亦拜美官寵<lb/>
<pb n="KR2c0001_SBCK_041-116b"/>
冠當時　秋八月壬午楊光逺奏前澶州刺史<lb/>
馮暉自廣晉城中出戰因来降言范延光食盡窮<lb/>
困己丑以暉為義成節度使楊光逺攻廣晉歲餘<lb/>
不下帝以師老民疲遣内職朱憲入城諭延光許<lb/>
移大藩曰若降而殺汝白日在上無以享國延光<lb/>
謂節度副使李式曰主上重信云不死則不死矣<lb/>
乃撤守僃然猶遷延未决宣徽南院使劉處讓復<lb/>
入諭之延光意乃决九月乙巳朔楊光逺送延光<lb/>
二子守圖守英詣大梁己酉延光遣牙將奉表待<lb/>
罪壬子詔書至廣晉延光帥其衆素服於牙門使<lb/>
者宣詔釋之朱憲汴州人也　庚午楊光逺表乞<lb/>
<pb n="KR2c0001_SBCK_041-117a"/>
入朝命劉䖏讓權知天雄軍府事己巳制以范延<lb/>
光為天平節度使仍賜鐵劵應廣晉城中將吏軍<lb/>
民今日以前罪皆釋不問其張從賓苻彦饒餘黨<lb/>
及自官軍逃叛入城者亦釋之延光腹心將佐李<lb/>
式孫漢威薛覇皆除防禦團練使刺史牙兵皆升<lb/>
為侍衛親軍初河陽行軍司馬李彦珣邢州人也<lb/>
父母在鄉里未嘗供饋後與張從賓同反從賓敗<lb/>
犇廣晉范延光以為步軍都監使登城拒守楊光<lb/>
逺訪獲其母置城下以招之彦珣引弓射殺其母<lb/>
延光既降帝以彦珣為坊州刺史近臣言彦珣殺<lb/>
母　惡逆不可赦帝曰赦令已行不可改也乃<lb/>
<pb n="KR2c0001_SBCK_041-117b"/>
遣之官<lb/>
臣光曰治國者固不可無信然彦珣之惡三靈所<lb/>
不容晉髙祖赦其叛君之愆治其殺母之罪何損<lb/>
於信哉　辛未以楊光逺為天雄節度使　初郭<lb/>
崇韜既死宰相罕有兼樞密使者帝即位桑維翰<lb/>
李崧兼之宣徽使劉處讓及宦官皆不悦楊光逺<lb/>
圍廣晉處讓數以軍事銜命往来光逺奏請多踰<lb/>
分帝常依違維翰獨以法裁折之光逺對處讓有<lb/>
不平語處讓曰是皆執政之意光逺由是怨執政<lb/>
范延光降光逺密表論執政過失帝知其故而不<lb/>
得已加維翰兵部尚書崧工部尚書皆罷其樞密<lb/>
<pb n="KR2c0001_SBCK_041-118a"/>
使以處讓為樞密使　十一月范延光自鄆州<lb/>
入朝　帝患天雄節度使楊光逺䟦扈難制桑維<lb/>
翰請分天雄之衆加光逺太尉西京留守兼河陽<lb/>
節度使光逺由是怨望密以賂自訴於契丹養部<lb/>
曲千餘人常蓄異志　范延光屢請致仕甲寅詔<lb/>
以太子太師致仕居于大梁每遇宴會與羣臣無<lb/>
異延光之反也相州刺史掖人王景拒境不從戊<lb/>
午以景為耀州團練使<lb/>
四年秋七月西京留守楊光逺䟽中書侍郎同平<lb/>
章事桑維翰遷除不公及營邸肆於兩都與民爭<lb/>
利帝不得已閏月壬申出維翰彰德節度使兼侍<lb/>
<pb n="KR2c0001_SBCK_041-118b"/>
中<lb/>
五年秋八月太子太師致仕范延光請歸河陽私<lb/>
第帝許之延光重載而行西京留守楊光逺兼領<lb/>
河陽利其貨且慮為子孫之患奏延光叛臣不家<lb/>
洛汴而就外藩恐其逃逸入敵國冝早除之帝不<lb/>
許光逺請就延光居西京從之光逺使其子承貴<lb/>
以甲士圍其第逼令自殺延光曰天子在上賜我<lb/>
鐵劵許以不死爾父子何得如此己未承貴以白<lb/>
刃驅延光上馬至浮梁擠于河光逺奏云自赴水<lb/>
死帝知其故憚光逺之強不敢詰為延光輟朝贈<lb/>
太師　九月楊光逺入朝帝欲徙之它鎮謂光<lb/>
<pb n="KR2c0001_SBCK_041-119a"/>
逺曰圍魏之役卿左右皆有功尚未之賞今當各<lb/>
除一州以榮之因以其將校數人為刺史甲申徙<lb/>
光逺為平盧節度使進爵東平王<lb/>
齊王天福八年　初髙祖以馬三百借平盧節度<lb/>
使楊光逺同平章事景延廣以詔命取之光逺怒<lb/>
曰是疑我也密召其子單州刺史承祚十一月戊<lb/>
戌承祚稱母病夜開門犇青州庚子以左飛龍使<lb/>
金城何超權知單州遣内班賜光逺玉帶御馬金<lb/>
帛以安其意　壬寅遣侍衛步軍都指揮使郭謹<lb/>
將兵戍鄆州　十二月乙巳朔遣左領軍衛將<lb/>
軍蔡行遇將兵戍鄆州楊光逺遣騎兵入淄州刼<lb/>
<pb n="KR2c0001_SBCK_041-119b"/>
刺史翟進宗歸于青州甲寅徙楊承祚為登州刺<lb/>
史以從其便光逺益驕密告契丹取晉<lb/>
開運元年春正月成徳節度使杜威遣幕僚曹光<lb/>
裔詣楊光逺為陳禍福光逺遣光裔入奏稱承祚<lb/>
逃歸母病故爾既䝉恩宥闔族荷恩朝廷信其言<lb/>
遣使與光裔復徃慰諭之　愽州刺史周儒以城<lb/>
降契丹又與楊光逺通使徃還　二月甲辰周<lb/>
儒引契丹將麻荅攻鄆州以應楊光逺辛亥楊光<lb/>
逺將青州兵西會契丹戊午詔前保義節度使石<lb/>
贇分兵屯鄆州以備之<hi>三事並見契丹滅晉</hi>壬<lb/>
戌楊光逺圍棣州刺史李瓊出兵擊敗之光逺燒<lb/>
<pb n="KR2c0001_SBCK_041-120a"/>
營走還青州癸亥以前威勝節度使何重建為東<lb/>
面馬步都部署將兵屯鄆州　夏四月戊寅命<lb/>
侍衛馬步都虞候泰寧節度使李守貞將步騎二<lb/>
萬討楊光逺於青州契丹救之齊州防禦使堂陽<lb/>
薛可言邀擊敗之　冬十二月李守貞圍青州<lb/>
經時城中食盡餓死者大半契丹援兵不至楊光<lb/>
逺遥稽首於契丹曰皇帝皇帝誤光逺矣其子承<lb/>
勲承祚承信勸光逺降冀全其族光逺不許曰吾<lb/>
昔在代北嘗以紙錢祭天池而沈人皆言當為天<lb/>
子姑待之丁巳承勲斬勸光逺反者節度判官丘<lb/>
濤等送其首於守貞縱火大譟刼其父出居私弟<lb/>
<pb n="KR2c0001_SBCK_041-120b"/>
上表待罪開城納官軍　朝廷以楊光逺罪大而<lb/>
諸子歸命難於顯誅命李守貞以便冝從事閏月<lb/>
癸酉守貞入青州遣人拉殺光逺於别第以病鬼<lb/>
聞丙戌起復楊承勲除滋州防禦使<lb/>
通鑑紀事本末卷第四十一<lb/>
<pb n="KR2c0001_SBCK_041-121a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0001_SBCK_016-1a"/>
通鑑紀事本末卷第十六<lb/>
　　　慕容叛秦復燕<hi>慕容滅西燕肥水之役姚萇滅秦</hi>
晉海西公太和四年燕車騎大將軍呉王垂犇秦<lb/>
　初秦王堅聞太宰恪卒隂有圖燕之志憚垂威<lb/>
名不敢發及聞垂至大喜郊迎執手曰天生賢傑<lb/>
必相與共成大功此自然之數也要當與卿共定<lb/>
天下告成岱宗然後還卿本邦丗封幽州使卿去<lb/>
國不失爲子之孝歸朕不失事君之忠不亦美乎<lb/>
垂謝曰羇旅之臣免罪爲幸本邦之榮非所敢望<lb/>
堅復愛丗子令及慕容楷之才皆厚禮之賞賜鉅<lb/>
萬毎進見屬目觀之闗中士民素聞垂父子名皆<lb/>
<pb n="KR2c0001_SBCK_016-1b"/>
嚮慕之王猛言於堅曰慕容垂父子譬如龍虎非<lb/>
可馴之物若借以風雲將不可復制不如早除之<lb/>
堅曰吾方收攬英雄以清四海奈何殺之且其始<lb/>
來吾已推誠納之矣匹夫猶不棄言况萬乗乎乃<lb/>
以垂爲冠軍將軍封賔徒侯楷爲積弩將軍<lb/>
五年　秦王猛之克壺闗也黄門侍郎封孚問司<lb/>
徒長史申胤曰事將何如胤歎曰鄴必亡矣吾屬<lb/>
今兹將爲秦虜然越得歳而呉伐之卒受其祸今<lb/>
福德在燕秦雖得志而燕之復建不過一紀耳<lb/>
初秦王堅入鄴宫慕容垂見燕公卿大夫及故時<lb/>
僚吏有愠色髙弼宻言於垂曰大王憑祖宗積累<lb/>
<pb n="KR2c0001_SBCK_016-2a"/>
之資負英傑髙丗之略遭值迍阨棲集外邦今雖<lb/>
家國傾覆安知其不爲興運之始邪愚謂國之舊<lb/>
人宜恢江海之量有以慰結其心以立覆簣之基<lb/>
成九仭之功奈何以一怒捐之愚竊爲大王不取<lb/>
也垂恱從之　燕故太史黄泓歎曰燕必中興其<lb/>
在呉王乎恨吾老不及見耳汲郡趙秋曰天道在<lb/>
燕而秦滅之不及十五年秦必復爲燕有慕容桓<lb/>
之子鳳年十一隂有復讎之志鮮卑丁零有氣幹<lb/>
者皆傾身與之交結權翼見而謂之曰兒方以才<lb/>
望自顯勿效爾父不識天命鳳厲色曰先王欲建<lb/>
忠而不遂此乃人臣之節君侯之言豈奨勸將來<lb/>
<pb n="KR2c0001_SBCK_016-2b"/>
之義乎翼改容謝之言於秦王堅曰慕容鳳忼慨<lb/>
有才器但狼子野心恐終不爲人用耳<lb/>
簡文帝咸安元年春正月秦王堅徙闗東豪傑及<lb/>
雜夷十五萬户于闗中處烏桓于馮翊北地丁零<lb/>
翟斌于新安渑池<lb/>
孝武帝寧康元年有彗星出于尾箕長十餘丈經<lb/>
太微掃東井自四月始見及秋冬不滅秦太史令<lb/>
張孟言於秦王堅曰尾箕燕分東井秦分也今彗<lb/>
起尾箕而掃東井十年之後燕當滅秦二十年之<lb/>
後代當滅燕慕容暐父子兄弟我之仇敵而布列<lb/>
朝廷貴盛莫二臣竊憂之宜剪其魁傑者以消天<lb/>
<pb n="KR2c0001_SBCK_016-3a"/>
變堅不聽陽平公融上疏曰東胡跨據六州南面<lb/>
稱帝陛下勞師累年然後得之本非慕義而來今<lb/>
陛下親而幸之使其父子兄弟森然滿朝執權履<lb/>
職埶傾勲舊臣愚以爲狼虎之心終不可飬星變<lb/>
如此願少留意堅報曰朕方混六合爲一家視夷<lb/>
狄爲赤子汝宜息慮勿懐耿介夫惟修德可以禳<lb/>
災茍能内求諸己何懼外患乎<lb/>
二年冬十二月有人入秦明光殿大呼曰甲申乙<lb/>
酉魚羊食人悲哉無復遺秦王堅命執之不獲袐<lb/>
書監朱肜袐書侍郎略陽趙整固請誅諸鮮卑堅<lb/>
不聽整宦官也博聞彊記能屬文好直言上書及<lb/>
<pb n="KR2c0001_SBCK_016-3b"/>
面諫前後五十餘事慕容垂夫人得幸於堅堅與<lb/>
之同輦遊于後庭整歌曰不見雀來入鷰室但見<lb/>
浮雲蔽白日堅改容謝之命夫人下輦<lb/>
三年夏六月秦清河武侯王猛寝疾秦王堅親爲<lb/>
之祈南北郊及宗廟社稷分遣侍臣徧禱河嶽諸<lb/>
神猛疾少瘳爲之赦殊死以下猛上䟽曰不圖陛<lb/>
下以臣之命而虧天地之德開闢以來未之有也<lb/>
臣聞報德莫如盡言謹以垂沒之命竊獻遺欵伏<lb/>
惟陛下威烈振乎八荒聲教光乎六合九州百郡<lb/>
十居其七平燕定蜀有如拾芥夫善作者不必善<lb/>
成善始者不必善終是以古先哲王知功業之不<lb/>
<pb n="KR2c0001_SBCK_016-4a"/>
易戰戰兢兢如臨深谷伏惟陛下追蹤前聖天下<lb/>
幸甚堅覽之悲慟秋七月堅親至猛第視疾訪以<lb/>
後事猛曰晉雖僻處江南然正朔相承上下安和<lb/>
臣没之後願勿以晉爲圖鮮卑西羌我之仇敵終<lb/>
爲人患宜漸除之以便社稷言終而卒堅比歛三<lb/>
臨哭謂太子宏曰天不欲使吾平壹六合耶何奪<lb/>
吾景略之速也葬之如漢霍光故事<lb/>
太元元年　陽平國常侍慕容紹私謂其兄楷曰<lb/>
秦恃其彊大務勝不休北戍雲中南守蜀漢轉運<lb/>
萬里道殣相望兵疲於外民困於内危亡近矣冠<lb/>
軍叔仁智度英拔必能恢復燕祚吾屬但當愛身<lb/>
<pb n="KR2c0001_SBCK_016-4b"/>
以待時耳<lb/>
二年春髙句麗新羅西南夷皆遣使入貢于秦趙<lb/>
故將作功曹熊邈屢爲秦王堅言石氏宫室器玩<lb/>
之盛堅以邈爲將作長史領尚方丞大修舟艦兵<lb/>
器飾以金銀頗極精巧慕容農私言於慕容垂曰<lb/>
自王猛之死秦之灋制日以頽靡今又重之以奢<lb/>
侈殃將至矣圖䜟之言行當有驗大王宜結納英<lb/>
傑以承天意時不可失也垂笑曰天下事非爾所<lb/>
及　荆州刺史桓豁表兖州刺史朱序爲梁州刺<lb/>
史鎮襄陽　秋七月丁未以尚書僕射謝安爲司<lb/>
徒安讓不拜復加侍中都督楊豫徐兖青五州諸<lb/>
<pb n="KR2c0001_SBCK_016-5a"/>
軍事丙辰征西大將軍荆州刺史桓豁卒　冬十<lb/>
月辛丑以桓沖都督江荆梁益寧交廣七州諸軍<lb/>
事領荆州刺史以沖子嗣爲江州刺史又以五兵<lb/>
尚書王藴都督江南諸軍事假節領徐州刺史征<lb/>
西司馬領南郡相謝玄爲兖州刺史領廣陵相監<lb/>
江北諸軍事桓沖以秦人彊盛欲移阻江南奏自<lb/>
江陵徙鎮上明使冠軍將軍劉波守江陵諮議參<lb/>
軍楊亮守江夏王藴固讓徐州謝安曰卿居后父<lb/>
之重不應妄自菲薄以虧時遇藴乃受命初中書<lb/>
郎郗超自以其父愔位遇應在謝安之右而安入<lb/>
掌機權愔優遊散地常憤邑形於辭色由是與謝<lb/>
<pb n="KR2c0001_SBCK_016-5b"/>
氏有隙是時朝廷方以秦㓂爲憂詔求文武良將<lb/>
可以鎮禦北方者謝安以兄子玄應詔超聞之歎<lb/>
曰安之明乃能違衆舉親玄之才足以不負所舉<lb/>
衆咸以爲不然超曰吾嘗與玄共在桓公府見其<lb/>
使才雖履屐間未嘗不得其任是以知之玄募驍<lb/>
勇之士得彭城劉牢之等數人以牢之爲參軍常<lb/>
領精銳爲前鋒戰無不捷時號北府兵敵人畏之<lb/>
三年春二月秦王堅遣征南大將軍都督征討諸<lb/>
軍事守尚書令長樂公丕武衛將軍茍萇尚書慕<lb/>
容暐帥歩騎七萬宼襄陽以荆州刺史楊安帥樊<lb/>
鄧之衆爲前鋒征虜將軍始平石越帥精騎一萬<lb/>
<pb n="KR2c0001_SBCK_016-6a"/>
出魯陽闗京兆尹慕容垂揚武將軍姚萇帥衆五<lb/>
萬出南鄉領軍將軍茍池右將軍毛當彊弩將軍<lb/>
王顯帥衆四萬出武當㑹攻襄陽夏四月秦兵至<lb/>
沔北梁州刺史朱序以秦無舟檝不以爲虞既而<lb/>
石越帥騎五千浮渡漢水序惶駭固守中城越克<lb/>
其外郭獲船百餘艘以濟餘軍長樂公丕督諸將<lb/>
攻中城序母韓氏聞秦兵將至自登城履行至西<lb/>
北隅以將不固帥百餘婢及城中女丁築邪城於<lb/>
其内及秦兵至西北隅果潰衆移守新城襄陽人<lb/>
謂之夫人城桓沖在上明擁衆七萬憚秦兵之彊<lb/>
不敢進丕欲急攻襄陽茍萇曰吾衆十倍於敵糗<lb/>
<pb n="KR2c0001_SBCK_016-6b"/>
糧山積但稍遷漢沔之民於許洛塞其運道絶其<lb/>
援兵譬如網中之禽何患不獲而多殺將士急求<lb/>
成功哉丕從之慕容垂拔南陽執太守鄭裔與丕<lb/>
㑹襄陽　秋七月秦兖州刺史彭超請攻沛郡太<lb/>
守戴<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>於彭城且曰願更遣重將攻淮南諸城爲<lb/>
征南棊刼之埶東西並進丹楊不足平也秦王堅<lb/>
從之使都督東討諸軍事後將軍俱難右禁將軍<lb/>
毛盛洛州刺史卲保帥歩騎七萬㓂淮陽盱眙超<lb/>
越之弟保羌之從弟也八月彭超攻彭城詔右將<lb/>
軍毛虎生帥衆五萬鎮姑孰以禦秦兵秦梁州刺<lb/>
史韋鍾圍魏興太守吉挹於城西　冬十二月秦<lb/>
<pb n="KR2c0001_SBCK_016-7a"/>
御史中丞李柔劾奏長樂公丕等擁衆十萬攻圍<lb/>
小城日費萬金乆而無效請徵下廷尉秦王堅曰<lb/>
丕等廣費無成實宜貶戮但師已淹時不可虚返<lb/>
其特原之令以成功贖罪使黄門侍郎韋華持節<lb/>
切讓丕等賜丕劒曰來春不捷汝可自裁勿復持<lb/>
面見吾也<lb/>
四年春正月秦長樂公丕等得詔惶恐乃命諸軍<lb/>
并力攻襄陽秦王堅欲自將攻襄陽詔陽平公融<lb/>
以闗東六州之兵㑹夀春梁熈以河西之兵爲後<lb/>
繼陽平公融諫曰陛下欲取江南固當博謀熟慮<lb/>
不可倉猝若止取襄陽又豈足親勞大駕乎未有<lb/>
<pb n="KR2c0001_SBCK_016-7b"/>
動天下之衆而爲一城者所謂以隋侯之珠彈千<lb/>
仭之雀也梁熈諫曰晉主之㬥未如孫皓江山險<lb/>
固易守難攻陛下必欲廓清江表亦不過分命將<lb/>
帥引闗東之兵南臨淮泗下梁益之卒東出巴峽<lb/>
又何必親屈鑾輅逺幸沮澤乎昔漢光武誅公孫<lb/>
述晉武帝擒孫皓未聞二帝自統六師親執枹鼓<lb/>
䝉矢石也堅乃止詔冠軍將軍南郡相劉波帥衆<lb/>
八千救襄陽波畏秦不敢進朱序屢出戰破秦兵<lb/>
引退稍逺序不設備二月襄陽督䕶李伯䕶宻遣<lb/>
其子送款於秦請爲内應長樂公丕命諸軍進攻<lb/>
之戊午克襄陽執朱序送長安秦王堅以序能守<lb/>
<pb n="KR2c0001_SBCK_016-8a"/>
節拜度支尚書以李伯䕶爲不忠斬之秦將軍慕<lb/>
容越拔順陽執太守譙國丁穆堅欲官之穆固辭<lb/>
不受堅以中壘將軍梁成爲荆州刺史配兵一萬<lb/>
鎮襄陽選其才望禮而用之桓沖以襄陽䧟沒上<lb/>
䟽送章節請觧職不許詔免劉波官俄復以爲冠<lb/>
軍將軍　兖州刺史謝玄帥衆萬餘救彭城軍于<lb/>
泗口欲遣間使報戴<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>而不可得部曲將田泓請<lb/>
沒水潜行趣彭城玄遣之泓爲秦人所獲厚賂之<lb/>
使云南軍已敗泓偽許之既而告城中曰南軍垂<lb/>
至我單行來報爲賊所得勉之秦人殺之彭超置<lb/>
輜重於留城謝玄揚聲遣後軍將軍東海何謙向<lb/>
<pb n="KR2c0001_SBCK_016-8b"/>
留城超聞之釋彭城圍引兵還保輜重戴<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>帥彭<lb/>
城之衆隨謙奔玄超遂據彭城留兖州治中徐襃<lb/>
守之南攻盱眙俱難克淮隂留邵保戍之　夏四<lb/>
月秦毛當王顯帥衆二萬自襄陽東㑹俱難彭超<lb/>
攻淮南五月乙丑難超拔盱眙執髙宻内史毛璪<lb/>
之秦兵六萬圍幽州刺史田洛于三阿去廣陵百<lb/>
里朝廷大震臨江列戍遣征虜將軍謝石帥舟師<lb/>
屯涂中石安之弟也右衛將軍毛安之等帥衆四<lb/>
萬屯堂邑秦毛當毛盛帥騎二萬襲堂邑安之等<lb/>
驚潰兖州刺史謝玄自廣陵救三阿丙子難超戰<lb/>
敗退保盱眙六月戊子玄與田洛帥衆五萬進攻<lb/>
<pb n="KR2c0001_SBCK_016-9a"/>
盱眙難超又敗退屯淮隂玄遣何謙等帥舟師乗<lb/>
潮而上夜焚淮橋邵保戰死難超退屯淮北玄與<lb/>
何謙戴<graphic n="KR2581" url="https://raw.githubusercontent.com/kanripo/KR-Gaiji/master/images/KR2581.png" mimeType="image/png"/>田洛共追之戰于君川復大破之難超<lb/>
北走僅以身免謝玄還廣陵詔進號冠軍将軍加<lb/>
領徐州刺史秦王堅聞之大怒秋七月檻車徴超<lb/>
下廷尉超自殺難削爵爲民以毛當爲徐州刺史<lb/>
鎮彭城毛盛為兖州刺史鎮胡陸王顯為楊州刺<lb/>
史戍下邳謝安為宰相秦人屢入冦邉兵失利衆<lb/>
心危懼安毎鎮之以和靜其爲政務舉大綱不為<lb/>
小察時人比安於王導而謂其文雅過之<lb/>
五年夏五月朝廷以秦兵之退爲謝安桓沖之功<lb/>
<pb n="KR2c0001_SBCK_016-9b"/>
拜安衛將軍與沖皆開府儀同三司　六月秦王<lb/>
堅召陽平公融爲侍中中書監車騎大將軍司隷<lb/>
校尉録尚書事以征南大將軍守尚書令長樂公<lb/>
丕爲都督闗東諸軍事征東大將軍冀州牧堅以<lb/>
諸氐種類繁滋秋七月分三原九嵕武都汧雍氐<lb/>
十五萬户使諸宗親各領之散居方鎮如古諸侯<lb/>
長樂公丕領氐三千户以仇池氐酋射聲校尉楊<lb/>
膺爲征東左司馬九嵕氐酋長水校尉齊午爲右<lb/>
司馬各領一千五百户爲長樂丗卿長樂國郎中<lb/>
令略陽垣敞爲録事參軍侍講扶風韋幹爲參軍<lb/>
事申紹爲别駕膺丕之妃兄也午膺之妻父也八<lb/>
<pb n="KR2c0001_SBCK_016-10a"/>
月分幽州置平州以石越爲平州刺史鎮龍城中<lb/>
書令梁讜爲幽州刺史鎮薊城撫軍將軍毛興為<lb/>
都督河秦二州諸軍事河州刺史鎮枹罕長水校<lb/>
尉王騰爲并州刺史鎮晉陽河并二州各配氐户<lb/>
三千興騰竝符氏婚姻氐之崇望也平原公暉為<lb/>
都督豫洛荆南兖東豫楊六州諸軍事鎮東大將<lb/>
軍豫州牧鎮洛陽移洛州刺史治豐陽以鉅鹿公<lb/>
叡爲雍州刺史鎮蒲坂各配氐户三千二百堅送<lb/>
丕至灞上諸氐别其父兄皆慟哭哀感路人趙整<lb/>
因侍宴援琴而歌曰阿得脂阿得脂博勞舅父是<lb/>
仇綏尾長翼短不能飛逺徙種人留鮮卑一旦緩<lb/>
<pb n="KR2c0001_SBCK_016-10b"/>
急當語誰堅笑而不納　冬十二月秦以左將軍<lb/>
都貴爲荆州刺史鎮彭城置東豫州以毛當爲刺<lb/>
史鎮許昌<lb/>
六年春正月丁酉以尚書謝石爲僕射　冬十一<lb/>
月秦荆州刺史都貴遣其司馬閻振中兵參軍呉<lb/>
仲帥衆二萬㓂竟陵桓沖遣南平太守桓石䖍衛<lb/>
軍參軍桓石民等帥水陸二萬拒之石民石䖍之<lb/>
弟也十二月甲辰石䖍襲撃振仲大破之振仲退<lb/>
保管城石䖍進攻之癸亥拔管城獲振仲斬首七<lb/>
千級俘虜萬人詔封桓沖子謙爲宜陽侯以桓石<lb/>
䖍領河東太守<lb/>
<pb n="KR2c0001_SBCK_016-11a"/>
七年夏四月秦王堅以陽平公融爲司徒融固辭<lb/>
不受堅方謀伐晉乃以融爲征南大將軍開府儀<lb/>
同三司　秋八月秦王堅以諫議大夫裴元略爲<lb/>
巴西梓潼二郡太守使宻具舟師　九月桓沖使<lb/>
揚威將軍朱綽擊秦荆州刺史都貴于襄陽焚踐<lb/>
沔北屯田掠六百餘户而還　冬十月秦王堅㑹<lb/>
羣臣于太極殿議曰自吾承業垂三十載四方略<lb/>
定唯東南一隅未霑王化今略計吾士卒可得九<lb/>
十七萬吾欲自將以討之何如袐書監朱肜曰陛<lb/>
下㳟行天罰必有征無戰晉主不銜壁軍門則走<lb/>
死江海陛下返中國士民使復其桑梓然後回輿<lb/>
<pb n="KR2c0001_SBCK_016-11b"/>
東廵告成岱宗此千載一時也堅喜曰是吾志也<lb/>
尚書左僕射權翼曰昔紂爲無道三仁在朝武王<lb/>
猶爲之旋師今晉雖微弱未有大惡謝安桓冲皆<lb/>
江表偉人君臣輯睦内外同心以臣觀之未可圖<lb/>
也堅嘿然良乆曰諸君各言其志太子左衛率石<lb/>
越曰今歳鎮守斗福德在呉伐之必有天殃且彼<lb/>
據長江之險民爲之用殆未可伐也堅曰昔武王<lb/>
伐紂逆歳違卜天道幽逺未易可知夫差孫皓皆<lb/>
保據江湖不免於亡今以吾之衆投鞭於江足斷<lb/>
其流又何險之足恃乎對曰三國之君皆淫虐無<lb/>
道故敵國取之易於拾遺今晉雖無德未有大罪<lb/>
<pb n="KR2c0001_SBCK_016-12a"/>
願陛下且案兵積糓以待其釁於是羣臣各言利<lb/>
害乆之不決堅曰此所謂築室道旁無時可成吾<lb/>
當内斷於心耳羣臣皆出獨留陽平公融謂之曰<lb/>
自古定大事者不過一二臣而已今衆言紛紛徒<lb/>
亂人意吾當與汝決之對曰今伐晉有三難天道<lb/>
不順一也晉國無釁二也我數戰兵疲民有畏敵<lb/>
之心三也羣臣言晉不可伐者皆忠臣也願陛下<lb/>
聽之堅作色曰汝亦如此吾復何望吾疆兵百萬<lb/>
資仗如山吾雖未爲令主亦非闇劣乗累捷之勢<lb/>
擊垂亡之國何患不克豈可復留此殘㓂使長爲<lb/>
國家之憂哉融泣曰晉未可滅昭然甚明今勞師<lb/>
<pb n="KR2c0001_SBCK_016-12b"/>
大舉恐無萬全之功且臣之所憂不止於此陛下<lb/>
寵育鮮卑羌羯布滿畿甸此屬皆我之深仇太子<lb/>
獨與弱卒數萬留守京師臣懼有不虞之變生於<lb/>
腹心肘腋不可悔也臣之頑愚誠不足采王景略<lb/>
一時英傑陛下常比之諸葛武侯獨不記其臨没<lb/>
之言乎堅不聽於是朝臣進諫者衆堅曰以吾擊<lb/>
晉校其彊弱之勢猶疾風之掃秋葉而朝廷内外<lb/>
皆言不可誠吾所不解也太子宏曰今歳在呉分<lb/>
又晉君無罪若大舉不㨗恐威名外挫財力内竭<lb/>
此羣下所以疑也堅曰昔吾滅燕亦犯歳而捷天<lb/>
道固難知也秦滅六國六國之君豈皆㬥虐乎冠<lb/>
<pb n="KR2c0001_SBCK_016-13a"/>
軍京兆尹慕容垂言於堅曰弱併於彊小併於大<lb/>
此理埶自然非難知也以陛下神武應期威加海<lb/>
外虎旅百萬韓白滿朝而蕞爾江南獨違王命豈<lb/>
可復留之以遺子孫哉詩云謀夫孔多是用不集<lb/>
陛下斷自聖心足矣何必廣詢朝衆晉武平呉所<lb/>
仗者張杜二三臣而已若從朝衆之言豈有混壹<lb/>
之功乎堅大恱曰與吾共定天下者獨卿而已賜<lb/>
帛五百匹堅銳意欲取江東寝不能旦陽平公融<lb/>
諫曰知足不辱知止不殆自古窮兵極武未有不<lb/>
亡者且國家本戎狄也正朔曽不歸之江東雖微<lb/>
弱僅存然中華正統天意必不絶之堅曰帝王歴<lb/>
<pb n="KR2c0001_SBCK_016-13b"/>
數豈有常邪惟德之所在耳劉禪豈非漢之苖裔<lb/>
邪終爲魏所滅汝所以不如吾者正病此不逹變<lb/>
通耳堅素信重沙門道安羣臣使道安乗間進言<lb/>
十一月堅與道安同輦遊于東苑堅曰朕將與公<lb/>
南遊呉越泛長江臨滄海不亦樂乎安曰陛下應<lb/>
天御丗居中土而制四維自足以比隆堯舜何必<lb/>
櫛風沐雨經略遐方乎且東南卑濕沴氣易<hi>御名太上</hi>虞<lb/>
舜遊而不歸大禹往而不復何足以上勞大駕也<lb/>
堅曰天生烝民而樹之君使司牧之朕豈敢憚勞<lb/>
使彼一方獨不被澤乎必如公言是古之帝王皆<lb/>
無征伐也道安曰必不得已陛下宜駐蹕洛陽遣<lb/>
<pb n="KR2c0001_SBCK_016-14a"/>
使者奉尺書於前諸將緫六師於後彼必稽首入<lb/>
臣不必親渉江淮也堅不聽堅所幸張夫人諫曰<lb/>
妾聞天地之生萬物聖王之治天下皆因其自然<lb/>
而順之故功無不成是以黄帝服牛乗馬因其性<lb/>
也禹濬九川障九澤因其埶也后稷播殖百榖因<lb/>
其時也湯武帥天下而攻桀紂因其心也皆有因<lb/>
則成無因則敗今朝野之人皆言晉不可伐陛下<lb/>
獨决意行之妾不知陛下何所因也書曰天聰明<lb/>
自我民聰明天猶因民而况人乎妾又聞王者出<lb/>
師必上觀天道下順人心今人心既不然矣請驗<lb/>
之天道諺云雞夜鳴者不利行師犬羣嘷者宫室<lb/>
<pb n="KR2c0001_SBCK_016-14b"/>
將空兵動馬驚軍敗不歸自秋冬以來衆雞夜鳴<lb/>
羣犬哀嘷廐馬多驚武庫兵器自動有聲此皆非<lb/>
出師之祥也堅曰軍旅之事非婦人所當預也堅<lb/>
幼子中山公詵最有寵亦諫曰臣聞國之興亡繫<lb/>
賢人之用捨今陽平公國之謀主而陛下違之晉<lb/>
有謝安桓沖而陛下伐之臣竊惑之堅曰天下大<lb/>
事孺子安知<lb/>
八年夏五月桓沖帥衆十萬伐秦攻襄陽遣前將<lb/>
軍劉波等攻沔北諸城輔國將軍楊亮攻蜀拔五<lb/>
城進攻涪城鷹揚將軍郭銓攻武當六月沖别將<lb/>
攻萬歳筑陽拔之秦王堅遣征南將軍鉅鹿公叡<lb/>
<pb n="KR2c0001_SBCK_016-15a"/>
冠軍將軍慕容垂等帥歩騎五萬救襄陽兖州刺<lb/>
史張崇救武當後將軍張蚝歩兵校尉姚萇救涪<lb/>
城叡軍于新野垂軍于鄧城桓沖退屯沔南秋七<lb/>
月郭銓及冠軍將軍桓石䖍敗張崇于武當掠二<lb/>
千户以歸鉅鹿公叡遣慕容垂爲前鋒進臨沔水<lb/>
垂夜命軍士人持十炬繋于樹枝光照數十里沖<lb/>
懼退還上明張蚝出斜谷楊亮引兵還沖表其兄<lb/>
子石民領襄城太守戍夏口沖自求領江州刺史<lb/>
詔許之　秦王堅下詔大舉入㓂民每十丁遣一<lb/>
兵其良家子年二十已下有林勇者皆拜羽林郎<lb/>
又曰其以司馬昌明爲尚書左僕射謝安爲吏部<lb/>
<pb n="KR2c0001_SBCK_016-15b"/>
尚書桓沖爲侍中勢還不逺可先爲起第良家子<lb/>
至者三萬餘騎拜秦州主簿金城趙盛之爲少年<lb/>
都統是時朝臣皆不欲堅行獨慕容垂姚萇及良<lb/>
家子勸之陽平公融言於堅曰鮮卑羌虜我之仇<lb/>
讎常思風塵之變以逞其志所陳䇿畫何可從也<lb/>
良家少年皆富饒子弟不閑軍旅茍爲謟諛之言<lb/>
以㑹陛下之意耳今陛下信而用之輕舉大事臣<lb/>
恐功既不成仍有後患悔無及也堅不聽八月戊<lb/>
午堅遣陽平公融督張蚝慕容垂等歩騎二十五<lb/>
萬爲前鋒以兖州刺史姚萇爲龍驤將軍督益梁<lb/>
州諸軍事堅謂萇曰昔朕以龍驤建業未嘗輕以<lb/>
<pb n="KR2c0001_SBCK_016-16a"/>
授人卿其勉之左將軍竇衝曰王者無戲言此不<lb/>
祥之徴也堅黙然慕容楷慕容紹言於慕容垂曰<lb/>
主上驕矜已甚叔父建中興之業在此行也垂曰<lb/>
然非汝誰與成之甲子堅發長安戎卒六十餘萬<lb/>
騎二十七萬旗鼓相望前後千里九月堅至項城<lb/>
涼州之兵始逹咸陽蜀漢之兵方順流而下幽冀<lb/>
之兵至于彭城東西萬里水陸齊進運漕萬艘陽<lb/>
平公融等兵三十萬先至頴口詔以尚書僕射謝<lb/>
石爲征虜將軍征討大都督以徐兖二州刺史謝<lb/>
玄爲前鋒都督與輔國將軍謝琰西中郎將桓伊<lb/>
等衆共八萬拒之使龍驤將軍胡彬以水軍五千<lb/>
<pb n="KR2c0001_SBCK_016-16b"/>
援夀陽琰安之子也是時秦兵既盛都下震恐謝<lb/>
玄入問計於謝安安夷然答曰已别有㫖既而寂<lb/>
然玄不敢復言乃令張玄重請安遂命駕出遊山<lb/>
墅親朋畢集與玄圍棊賭墅安棊常劣於玄是日<lb/>
玄懼便爲敵手而又不勝安遂游陟至夜乃還桓<lb/>
沖深以根本爲憂遣精銳三千入援京師謝安固<lb/>
却之曰朝廷處分已定兵甲無闕西藩宜留以爲<lb/>
防沖對佐吏歎曰謝安石有廟堂之量不閑將略<lb/>
今大敵垂至方遊談不暇遣諸不經事少年拒之<lb/>
衆又寡弱天下事已可知吾其左祍矣　冬十月<lb/>
秦陽平公融等攻夀陽癸酉克之執平虜將軍徐<lb/>
<pb n="KR2c0001_SBCK_016-17a"/>
元喜等融以其參軍河南郭襃爲淮南太守慕容<lb/>
垂拔鄖城胡彬聞夀陽䧟退保硤石融進攻之秦<lb/>
衛將軍梁成等帥衆五萬屯于洛澗柵淮以遏東<lb/>
兵謝石謝玄等去洛澗二十五里而軍憚成不敢<lb/>
進胡彬糧盡潜遣使告石等曰今賊盛糧盡恐不<lb/>
復見大軍秦人獲之送於陽平公融融馳使白秦<lb/>
王堅曰賊少易擒但恐逃去宜速赴之堅乃留大<lb/>
軍於項城引輕騎八千兼道就融於夀陽遣尚書<lb/>
朱序來說謝石等以彊弱異埶不如速降序私謂<lb/>
石等曰若秦百萬之衆盡至誠難與爲敵今乗諸<lb/>
軍未集宜速撃之若敗其前鋒則彼已奪氣可遂<lb/>
<pb n="KR2c0001_SBCK_016-17b"/>
破也石聞堅在夀陽甚懼欲不戰以老秦師謝琰<lb/>
勸石從序言十一月謝玄遣廣陵相劉牢之帥精<lb/>
兵五千趣洛澗未至十里梁成阻澗爲陳以待之<lb/>
牢之直前渡水撃成大破之斬成及弋陽太守王<lb/>
詠又分兵斷其歸津秦歩騎崩潰爭赴淮水士卒<lb/>
死者萬五千人執秦楊州刺史王顯等盡收其器<lb/>
械軍實於是謝石等諸軍水陸繼進秦王堅與陽<lb/>
平公融登夀陽城望之見晉兵部陣嚴整又望見<lb/>
八公山上草木皆以爲晉兵顧謂融曰此亦勍敵<lb/>
何謂弱也憮然始有懼色秦兵逼肥水而陳晉兵<lb/>
不得渡謝玄遣使謂陽平公融曰君懸軍深入而<lb/>
<pb n="KR2c0001_SBCK_016-18a"/>
置陳逼水此乃持乆之計非欲速戰者也若移陳<lb/>
小却使晉兵得渡以決勝負不亦善乎秦諸將皆<lb/>
曰我衆彼寡不如遏之使不得上可以萬全堅曰<lb/>
但引兵少却使之半渡我以鐡騎蹙而殺之蔑不<lb/>
勝矣融亦以爲然遂麾兵使却秦兵遂退不可復<lb/>
止謝玄謝琰桓伊等引兵渡水撃之融馳騎略陳<lb/>
欲以師退者馬倒爲晉兵所殺秦兵遂潰玄等乗<lb/>
勝追撃至于青岡秦兵大敗自相蹈藉而死者蔽<lb/>
野塞川其走者聞風聲鶴唳皆以爲晉兵且至晝<lb/>
夜不敢息草行露宿重以飢凍死者什七八初秦<lb/>
兵小却朱序在陳後呼曰秦兵敗矣衆遂大奔序<lb/>
<pb n="KR2c0001_SBCK_016-18b"/>
因與張天錫徐元喜皆來奔復取夀陽執其淮南<lb/>
太守郭襃堅中流矢單騎走至淮北飢甚民有進<lb/>
壺飱豚髀者堅食之賜綿帛辭曰陛下厭苦安樂<lb/>
自取危困臣爲陛下子陛下爲臣父安有子飼其<lb/>
父而求報乎弗顧而去堅謂張夫人曰吾今復何<lb/>
面目治天下乎澘然流涕是時諸軍皆潰惟慕容<lb/>
垂所將三萬人獨全堅以千餘騎赴之丗子寳言<lb/>
於垂曰家國傾覆天命人心皆歸至尊但時運未<lb/>
至故晦迹自藏耳今秦主兵敗委身於我是天借<lb/>
之便以復燕祚此時不可失也願不以意氣微恩<lb/>
忘社稷之重垂曰汝言是也然彼以赤心投命於<lb/>
<pb n="KR2c0001_SBCK_016-19a"/>
我若之何害之天茍棄之何患不亡不若保䕶其<lb/>
危以報德徐俟其釁而圖之既不負宿心且可以<lb/>
義取天下奮威將軍慕容德曰秦彊而并燕秦弱<lb/>
而圖之此爲報仇雪恥非負宿心也兄奈何得而<lb/>
不取釋數萬之衆以授人乎垂曰吾昔爲太傅所<lb/>
不容置身無所逃死于秦秦主以國士遇我恩禮<lb/>
備至後復爲王猛所賣無以自明秦王獨能明之<lb/>
此恩何可忘也若氐運必窮吾當懐集闗東以復<lb/>
先業耳闗西㑹非吾有也冠軍行參軍趙秋曰明<lb/>
公當紹復燕祚著於圖䜟今天時已至尚復何待<lb/>
若殺秦主據鄴都鼓行而西三秦亦非符氏之有<lb/>
<pb n="KR2c0001_SBCK_016-19b"/>
也垂親黨多勸垂殺堅垂皆不從悉以兵授堅平<lb/>
南將軍慕容暐屯鄖城聞堅敗棄其衆遁去至滎<lb/>
陽慕容德復說暐起兵以復燕祚暐不從　謝安<lb/>
得驛書時方與客圍棊攝書置牀上了無喜色圍<lb/>
棊如故客問之徐答曰小兒軰遂已破賊既罷還<lb/>
内過户限不覺屐齒之折丁亥謝石歸建康乙未<lb/>
以張天錫爲散騎常侍朱序爲琅邪内史　秦王<lb/>
堅收集離散比至洛陽衆十餘萬百官儀物軍容<lb/>
粗備慕容農謂慕容垂曰尊不廹人於險其義聲<lb/>
足以感動天地農聞袐記曰燕復興當在河陽夫<lb/>
取果於未熟與自落不過晚旬日之間然其難易<lb/>
<pb n="KR2c0001_SBCK_016-20a"/>
美惡相去逺矣垂心善其言行至渑池言於堅曰<lb/>
北鄙之民聞王師不利輕相扇動臣請奉詔書以<lb/>
鎮慰安集之因過謁陵廟堅許之權翼諫曰國兵<lb/>
新破四方皆有離心宜徴集名將置之京師以固<lb/>
根本鎮枝葉垂勇略過人丗豪東夏頃以避禍而<lb/>
來其心豈止欲作冠軍而已哉譬如養鷹飢則附<lb/>
人每聞風飈之起常有陵霄之志正宜謹其絛籠<lb/>
豈可解縱任其所欲哉堅曰卿言是也然朕已許<lb/>
之匹夫猶不食言況萬乗乎若天命有廢興固非<lb/>
智力所能移也翼曰陛下重小信而輕社稷臣見<lb/>
其往而不返闗東之亂自此始矣堅不聽遣將軍<lb/>
<pb n="KR2c0001_SBCK_016-20b"/>
李蠻閔亮尹國帥衆三千送垂又遣驍騎將軍石<lb/>
越帥精卒三千戍鄴驃騎將軍張蚝帥羽林五千<lb/>
戍并州鎮軍將軍毛當帥衆四千戍洛陽權翼宻<lb/>
遣壮士邀垂於河橋南空倉中垂疑之自凉馬臺<lb/>
結草筏以渡使典軍程同衣已衣乗已馬與僮僕<lb/>
趣河橋伏兵發同馳馬獲免十二月秦王堅至長<lb/>
安哭陽平公融而後入謚曰哀公大赦復死事者<lb/>
家　庚午大赦以謝石爲尚書令進謝玄號前將<lb/>
軍固讓不受　慕容垂至安陽遣參軍田山修牋<lb/>
於長樂公丕丕聞垂北來疑其欲爲亂然猶身自<lb/>
迎之趙秋勸垂於座取丕因據鄴起兵垂不從丕<lb/>
<pb n="KR2c0001_SBCK_016-21a"/>
謀襲擊垂侍郎天水姜讓諫曰垂反形未著而明<lb/>
公擅殺之非臣子之義不如待以上賓之禮嚴兵<lb/>
衛之密表情狀聽敕而後圖之丕從之館垂於鄴<lb/>
西垂潛與燕之故臣謀復燕祚㑹丁零翟斌起兵<lb/>
叛秦謀攻豫州牧平原公暉於洛陽秦王堅驛書<lb/>
使垂將兵討之石越言於丕曰王師新敗民心未<lb/>
安負罪亡匿之徒思亂者衆故丁零一唱旬日之<lb/>
中衆已數千此其驗也慕容垂燕之宿望有興復<lb/>
舊業之心今復資之以兵此爲虎傅翼也丕曰垂<lb/>
在鄴如藉虎寢蛟常恐爲肘腋之變今逺之於外<lb/>
不猶愈乎且翟斌凶悖必不肯爲垂下使兩虎相<lb/>
<pb n="KR2c0001_SBCK_016-21b"/>
斃吾從而制之此卞荘子之術也乃以羸兵二千<lb/>
及鎧仗之弊者給垂又遣廣武將軍符飛龍帥氐<lb/>
騎一千爲垂之副密戒飛龍曰垂爲三軍之帥卿<lb/>
爲謀垂之將行矣勉之垂請入鄴城拜廟丕弗許<lb/>
乃潜服而入亭吏禁之垂怒斬吏燒亭而去石越<lb/>
言於丕曰垂敢輕侮方鎮殺吏燒亭反形已露可<lb/>
因此除之丕曰淮南之敗垂侍衛乗輿此功不可<lb/>
忘也越曰垂尚不忠於燕安能盡忠於我失今不<lb/>
取必爲後患丕不從越退告人曰公父子好爲小<lb/>
仁不顧大計終當爲人擒耳垂留慕容農慕容楷<lb/>
慕容紹於鄴行至安陽之湯池閔亮李毗自鄴來<lb/>
<pb n="KR2c0001_SBCK_016-22a"/>
以丕與符飛龍所謀告垂垂因激怒其衆曰吾盡<lb/>
忠於符氏而彼專欲圖吾父子吾雖欲已得乎乃<lb/>
託言兵少停河内募兵旬日閒有衆八千平原公<lb/>
暉遣使讓垂趣使進兵垂謂飛龍曰今㓂賊不逺<lb/>
當晝止夜行襲其不意飛龍以爲然壬午夜垂遣<lb/>
丗子寶將兵居前少子隆勒兵從已令氐兵五人<lb/>
爲伍隂與寶約聞鼓聲前後合撃氐兵及飛龍盡<lb/>
殺之參佐家在西者皆遣還并以書遺秦王堅言<lb/>
所以殺飛龍之故初垂從堅入鄴以其子麟屢嘗<lb/>
告變於燕立殺其母然猶不忍殺麟置之外舍希<lb/>
得侍見及殺符飛龍麟屢進䇿畫啟發垂意垂更<lb/>
<pb n="KR2c0001_SBCK_016-22b"/>
竒之寵待與諸子均矣慕容鳳及燕故臣之子燕<lb/>
郡王騰遼西叚延等聞翟斌起兵各帥部曲歸之<lb/>
平原公暉使武平武侯毛當討斌慕容鳳曰鳳今<lb/>
將雪先王之耻請爲將軍斬此氐奴乃擐甲直進<lb/>
丁零之衆隨之大敗秦兵斬毛當遂進攻陵雲臺<lb/>
戍克之收萬餘人甲仗癸未慕容垂濟河焚橋有<lb/>
衆三萬留遼東鮮卑可足渾譚集兵於河内之沙<lb/>
城垂遣田山如鄴密告慕容農等使起兵相應時<lb/>
日已暮農與慕容楷留宿鄴中慕容紹先出至蒲<lb/>
池盜丕駿馬數百疋以待農楷甲申晦農楷將數<lb/>
十騎微服出鄴遂同奔列人<lb/>
<pb n="KR2c0001_SBCK_016-23a"/>
九年春正月乙酉朔秦長樂公丕大㑹賔客請慕<lb/>
容農不得始覺有變遣人四出求之三日乃知其<lb/>
在列人已起兵矣慕容鳯王騰叚延皆勸翟斌奉<lb/>
慕容垂爲盟主斌從之垂欲襲洛陽且未知斌之<lb/>
誠偽乃拒之曰吾來救豫州不來赴君君既建大<lb/>
事成享其福敗受其禍吾無預焉丙戌垂至洛陽<lb/>
平原公暉聞其殺符飛龍閉門拒之翟斌復遣長<lb/>
史郭通往說垂垂猶未許通曰將軍所以拒通者<lb/>
豈非以翟斌兄弟山野異類無竒才逺略必無所<lb/>
成故邪獨不念將軍今日憑之可以濟大業乎垂<lb/>
乃許之於是斌帥其衆來與垂㑹勸垂稱尊號垂<lb/>
<pb n="KR2c0001_SBCK_016-23b"/>
曰新興侯吾主也當迎歸返正耳垂以洛陽四面<lb/>
受敵欲取鄴而據之乃引兵而東故扶餘王餘蔚<lb/>
爲滎陽太守及昌黎鮮卑衛駒各帥其衆降垂垂<lb/>
至滎陽羣下同請上尊號垂乃依晉中宗故事稱<lb/>
大將軍大都督燕王承制行事謂之統府羣下稱<lb/>
臣文表奏誥封拜官爵皆如王者以弟德爲車騎<lb/>
大將軍封范陽王兄子楷爲征西大将軍封太原<lb/>
王翟斌爲建義大將軍封河南王餘蔚爲征東將<lb/>
軍統府左司馬封扶餘王衛駒爲鷹揚將軍慕容<lb/>
鳳爲建䇿將軍帥衆二十餘萬自石門濟河長驅<lb/>
向鄴慕容農之奔列人也止於烏桓魯利家利爲<lb/>
<pb n="KR2c0001_SBCK_016-24a"/>
之置饌農笑而不食利謂其妻曰惡奴郎貴人家<lb/>
貧無以饌之奈何妻曰郎有雄才大志今無故而<lb/>
至必將有異非爲飲食來也君亟出逺望以備非<lb/>
常利從之農謂利曰吾欲集兵列人以圖興復卿<lb/>
能從我乎利曰死生唯郎是從農乃詣烏桓張驤<lb/>
說之曰家王已舉大事翟斌等咸相推奉逺近響<lb/>
應故來相告耳驤再拜曰得舊主而奉之敢不盡<lb/>
死於是農驅列人居民爲士卒斬桑榆爲兵裂䄡<lb/>
裳爲旗使趙秋說屠各畢聦聦與屠各卜勝張延<lb/>
李白郭超及東夷餘和敕勃易陽烏桓劉大各帥<lb/>
部衆數千赴之農假張驤輔國將軍劉大安逺將<lb/>
<pb n="KR2c0001_SBCK_016-24b"/>
軍魯利建威將軍農自將攻破館陶收其軍資器<lb/>
械遣蘭汗叚讚趙秋慕輿悕略取康臺牧馬數千<lb/>
匹汗燕王垂之從舅讚聦之子也於是歩騎雲集<lb/>
衆至數萬驤等共推農爲使持節都督河北諸軍<lb/>
事驃騎大將軍監統諸將隨才部署上下肅然農<lb/>
以燕王垂未至不敢封賞將士趙秋曰軍無賞士<lb/>
不往今之來者皆欲建一時之功規萬丗之利宜<lb/>
承制封拜以廣中興之基農從之於是赴者相繼<lb/>
垂聞而善之農西招庫傉官偉於上黨東引乞特<lb/>
歸於東阿北召光烈將軍平叡及叡兄汝陽太守<lb/>
幼於燕國偉等皆應之又遣蘭汗等攻頓丘克之<lb/>
<pb n="KR2c0001_SBCK_016-25a"/>
農號令整肅軍無私掠士女喜恱長樂公丕使石<lb/>
越將歩騎萬餘討之農曰越有智勇之名今不南<lb/>
拒大軍而來此是畏王而陵我也必不設備可以<lb/>
計取之衆請治列人城農曰善用兵者結士以心<lb/>
不以異物今起義兵唯敵是求當以山河爲城池<lb/>
何列人之足治也辛卯越至列人西農使趙秋及<lb/>
參軍綦毋滕撃越前鋒破之參軍太原趙謙言於<lb/>
農曰越甲仗雖精人心危駭易破也宜急擊之農<lb/>
曰彼甲在外我甲在心晝戰則士卒見其外貌而<lb/>
憚之不如待暮擊之可以必克令軍士嚴備以待<lb/>
毋得妄動越立柵自固農笑謂諸將曰越兵精士<lb/>
<pb n="KR2c0001_SBCK_016-25b"/>
衆不乗其初至之銳以撃我方更立柵吾知其無<lb/>
能爲也向暮農鼓譟出陳于城西牙門劉木請先<lb/>
攻越柵農笑曰凡人見美食誰不欲之何得獨請<lb/>
然汝猛銳可嘉當以先鋒惠汝木乃帥壮士四百<lb/>
騰柵而入秦兵披靡農督大衆隨之大敗秦兵斬<lb/>
越送首於垂越與毛當皆秦之驍將也故秦王堅<lb/>
使助二子鎮守既而相繼敗沒人情騷動所在盜<lb/>
賊羣起庚戌燕王垂至鄴改秦建元二十年爲燕<lb/>
元年服色朝儀皆如舊章以前岷山公庫傉官偉<lb/>
爲左長史前尚書叚崇爲右長史滎陽鄭豁等爲<lb/>
從事中郎慕容農引兵㑹垂於鄴垂因其所稱之<lb/>
<pb n="KR2c0001_SBCK_016-26a"/>
官而授之立丗子寶爲太子封從弟拔等十七人<lb/>
及甥宇文輸舅子蘭審皆爲王其餘宗族及功臣<lb/>
封公者三十七人侯伯子男者八十九人可足渾<lb/>
譚集兵得二萬餘人攻野王拔之引兵㑹攻鄴平<lb/>
幼及弟叡規亦帥衆數萬㑹垂於鄴長樂公丕使<lb/>
姜讓誚讓燕王垂且說之曰過而能改今猶未晚<lb/>
也垂曰孤受主上不丗之恩故欲安全長樂公使<lb/>
盡衆赴京師然後修復國家之業與秦永爲鄰好<lb/>
何故闇於機運不以鄴城見歸若迷而不復當窮<lb/>
極兵埶恐單馬求生亦不可得也讓厲色責之曰<lb/>
將軍不容於家國投命聖朝燕之尺土將軍豈有<lb/>
<pb n="KR2c0001_SBCK_016-26b"/>
分乎主上與將軍風殊類别一見傾心親如宗戚<lb/>
寵踰勲舊自古君臣際遇有如是之厚者乎一旦<lb/>
因王師小敗遽有異圖長樂公主上元子受分陜<lb/>
之任寧可束手輸將軍以百城之地乎將軍欲裂<lb/>
冠毁冕自可極其兵埶奚更云云但惜將軍以七<lb/>
十之年懸首白旗髙丗之忠更爲逆鬼耳垂默然<lb/>
左右請殺之垂曰彼各爲其主耳何罪禮而歸之<lb/>
遺丕書及上秦王堅表陳述利害請送丕歸長安<lb/>
堅及丕怒復書切責之　壬子燕王垂攻鄴拔其<lb/>
外郭長樂公丕退守中城闗東六州郡縣多送任<lb/>
請降於燕癸丑垂以陳留王紹行冀州刺史屯廣<lb/>
<pb n="KR2c0001_SBCK_016-27a"/>
阿　桓沖聞謝玄等有功自以失言慙恨成疾而<lb/>
卒　二月燕王垂引丁零烏桓之衆二十餘萬爲<lb/>
飛梯地道以攻鄴不拔乃築長圍守之分處老弱<lb/>
於肥鄉築新興城以置輜重　燕范陽王德擊秦<lb/>
枋頭取之置戍而還東胡王晏據館陶爲鄴中聲<lb/>
援鮮卑烏桓及郡縣民據塢壁不從燕者尚衆燕<lb/>
王垂遣太原王楷與鎮南將軍陳留王紹討之楷<lb/>
謂紹曰鮮卑烏桓及冀州之民本皆燕臣今大業<lb/>
始爾人心未洽所以小異唯宜綏之以德不可震<lb/>
之以威吾當止一處爲軍聲之本汝廵撫民夷示<lb/>
以大義彼必當聽從楷乃屯于辟陽紹帥騎數百<lb/>
<pb n="KR2c0001_SBCK_016-27b"/>
往說王晏爲陳禍福晏隨紹詣楷降於是鮮卑烏<lb/>
桓及塢民降者數十萬口楷留其老弱置守宰以<lb/>
撫之發其丁壮十餘萬與王晏詣鄴垂大恱曰汝<lb/>
兄弟才兼文武足以繼先王矣　三月秦北地長<lb/>
史慕容泓聞燕王垂攻鄴亡犇闗東收集鮮卑衆<lb/>
至數千還屯華隂敗秦將軍彊永其衆遂盛自稱<lb/>
都督陜西諸軍事大將軍雍州牧濟北王推垂爲<lb/>
丞相都督陜東諸軍事領大司馬冀州牧呉王秦<lb/>
王堅謂權翼曰不用卿言使鮮卑至此闗東之地<lb/>
吾不復與之爭將若泓何乃以廣平公熈爲雍州<lb/>
刺史鎮蒲坂徴雍州牧鉅鹿公叡爲都督中外諸<lb/>
<pb n="KR2c0001_SBCK_016-28a"/>
軍事衛大將軍錄尚書事配兵五萬以左將軍竇<lb/>
衝爲長史龍驤將軍姚萇爲司馬以討泓平陽太<lb/>
守慕容沖亦起兵於平陽有衆二萬進攻蒲坂堅<lb/>
使竇衝討之　庫傉官偉帥營部數萬至鄴燕王<lb/>
垂封偉爲安定主　秦冀州刺史阜城侯定守信<lb/>
都髙城男紹在其國高邑侯亮重合侯謨守常山<lb/>
固安侯鑒守中山燕王垂遣前將軍樂浪王温督<lb/>
諸軍攻信都不克夏四月丙辰遣撫軍大將軍麟<lb/>
益兵助之定鑒秦王堅之從叔紹謨從弟亮從子<lb/>
也温燕王之弟子也　慕容泓聞秦兵且至懼帥<lb/>
衆將犇闗東秦鉅鹿愍公叡麤猛輕敵欲馳兵邀<lb/>
<pb n="KR2c0001_SBCK_016-28b"/>
之姚萇諫曰鮮卑皆有思歸之志故起而爲亂宜<lb/>
驅令出闗不可遏也夫執鼷䑕之尾猶能反噬於<lb/>
人彼自知困窮致死於我萬一失利悔將何及但<lb/>
可鳴鼓隨之彼將犇敗不暇矣叡弗從戰于華澤<lb/>
叡兵敗爲泓所殺萇遣龍驤長史趙都參軍姜協<lb/>
詣秦王堅謝罪堅怒殺之萇懼犇渭北馬牧於是<lb/>
天水尹緯尹詳南安龐演等紏扇羌豪帥其户口<lb/>
歸萇者五萬餘家推萇爲盟主萇自稱大將軍大<lb/>
單于萬年秦王大赦改元白雀以尹詳龐演爲左<lb/>
右長史南安姚晃及尹緯爲左右司馬天水狄伯<lb/>
支等爲從事中郎姜訓等爲掾屬王據等爲參軍<lb/>
<pb n="KR2c0001_SBCK_016-29a"/>
王欽盧姚方成等爲將帥　秦竇衝撃慕容沖于<lb/>
河東大破之沖帥鮮卑騎八千犇慕容泓泓衆至<lb/>
十餘萬遣使謂秦王堅曰呉王已定闗東可速資<lb/>
備大駕奉送家兄皇帝泓當帥闗中燕人翼衛乗<lb/>
輿還返鄴都與秦以虎牢爲界永爲鄰好堅大怒<lb/>
召慕容暐責之曰今泓書如此卿欲去者朕當相<lb/>
資卿之宗族可謂人面獸心不可以國士期也暐<lb/>
叩頭流血涕泣陳謝堅乆之曰此自三豎所爲非<lb/>
卿之過復其位待之如初命暐以書招諭泓沖及<lb/>
垂暐宻遣使謂泓曰吾籠中之人必無還理且燕<lb/>
室之罪人也不足復顧汝勉建大業以呉王爲相<lb/>
<pb n="KR2c0001_SBCK_016-29b"/>
國中山王爲太宰領大司馬汝可爲大將軍領司<lb/>
徒承制封拜聽吾死問汝便即尊位泓於是進向<lb/>
長安改元燕興　燕王垂以鄴城猶固㑹寮佐議<lb/>
之右司馬封衡請引漳水灌之從之垂行圍因飲<lb/>
於華林園秦人宻出兵掩之矢下如雨垂幾不得<lb/>
出冠軍大將軍隆將騎衝之垂僅而得免　五月<lb/>
秦符定符紹皆降於燕燕慕容麟引兵西攻常山<lb/>
　後秦王萇進屯北地秦華隂北地新平安定羌<lb/>
胡降之者十餘萬　六月秦王堅自帥歩騎二萬<lb/>
以擊後秦軍于趙氏塢使䕶軍將軍楊璧等分道<lb/>
攻之後秦兵屢敗斬後秦王萇之弟鎮軍將軍尹<lb/>
<pb n="KR2c0001_SBCK_016-30a"/>
買後秦軍中無井秦人塞安公谷堰同官水以困<lb/>
之後秦人忷懼有渇死者㑹天大雨後秦營中水<lb/>
三尺繞營百歩之外寸餘而已後秦軍復振秦王<lb/>
堅歎曰天亦佑賊乎　慕容泓謀臣髙蓋等以泓<lb/>
德望不如慕容沖且持灋苛峻乃殺泓立沖爲皇<lb/>
太弟承制行事置百官以髙蓋爲尚書令後秦王<lb/>
萇遣其子嵩爲質於沖以請和　後秦王萇帥衆<lb/>
七萬撃秦秦王堅遣楊璧等拒之爲萇所敗獲楊<lb/>
璧及右將軍徐成鎮軍將軍毛盛等將吏數十人<lb/>
萇皆禮而遣之　燕慕容麟拔常山秦符亮符謨<lb/>
皆降麟進圍中山秋七月克之執符鑒麟威聲大<lb/>
<pb n="KR2c0001_SBCK_016-30b"/>
振留屯中山　秦幽州刺史王永平州刺史符沖<lb/>
帥二州之衆以擊燕燕王垂遣寧朔將軍平規擊<lb/>
永永遣昌黎太守宋敞逆戰於范陽敞兵敗規進<lb/>
據薊南　秦平原公暉帥洛陽陜城之衆七萬歸<lb/>
于長安　秦王堅聞慕容沖去長安浸近乃引兵<lb/>
歸遣撫軍大將軍髙陽公方戍驪山拜平原公暉<lb/>
爲都督中外諸軍事配兵五萬以拒沖沖與暉戰<lb/>
於鄭西大破之堅又遣前將軍姜宇與少子河間<lb/>
公琳帥衆三萬拒沖於灞上琳宇皆敗死沖遂據<lb/>
阿房城　燕翟斌與秦長樂公丕通謀垂殺斌翟<lb/>
眞犇邯鄲<hi>零叛燕事見丁</hi>八月鄴中芻糧俱盡削松木<lb/>
<pb n="KR2c0001_SBCK_016-31a"/>
以飼馬燕王垂謂諸將曰符丕窮冦必無降理不<lb/>
如退屯新城開丕西歸之路以謝秦王疇昔之恩<lb/>
且爲討翟眞之計丙寅夜垂解圍趨新城遣慕容<lb/>
農徇清河平原徴督租賦農明立約束均適有無<lb/>
軍令嚴整無所侵㬥由是榖帛屬路軍資豐給<lb/>
秦王永求救於振威將軍劉庫仁庫仁遣其妻兄<lb/>
公孫希帥騎三千救之大破平規於薊南乗勝長<lb/>
驅進據唐城與慕容麟相持　九月慕容沖進逼<lb/>
長安秦王堅登城觀之歎曰此虜何從出哉大呼<lb/>
責沖曰奴何苦來送死沖曰奴厭奴苦欲取汝爲<lb/>
代耳沖少有寵於堅堅遣使以錦袍稱詔遺之沖<lb/>
<pb n="KR2c0001_SBCK_016-31b"/>
遣詹事稱皇太弟令答之曰孤今心在天下豈顧<lb/>
一袍小惠茍能知命君臣束手早送皇帝自當寛<lb/>
貸符氏以酬曩好堅大怒曰吾不用王景略陽平<lb/>
公之言使白虜敢至於此　冬十月秦長樂公丕<lb/>
遣宦者宂從僕射清河光祚將兵數百赴中山與<lb/>
燕叛將翟眞相結又遣陽平太守邵興將數千騎<lb/>
招集冀州故郡縣與光祚期㑹襄國是時燕軍疲<lb/>
弊秦勢復振冀州郡縣皆觀望成敗趙郡人趙栗<lb/>
等起兵柏鄉以應興燕王垂遣冠軍大將軍隆龍<lb/>
驤將軍張崇將兵邀撃興命驃騎大將軍農自清<lb/>
河引兵㑹之隆與興戰於襄國大破之興走至廣<lb/>
<pb n="KR2c0001_SBCK_016-32a"/>
阿遇農執之光祚聞之循西山走歸鄴隆遂擊趙<lb/>
栗等皆破之冀州郡縣復從燕　劉庫仁聞公孫<lb/>
希已破平規欲大舉兵以救長樂公丕發鴈門上<lb/>
谷代郡兵屯繁畤燕太子太保慕輿句之子文零<lb/>
陵公慕輿䖍之子常時在庫仁所知三郡兵不樂<lb/>
逺征因作亂夜攻庫仁殺之竊其駿馬犇燕公孫<lb/>
希之衆聞亂自潰　秦長樂公丕遣光祚及參軍<lb/>
封孚召驃騎將軍張蚝并州刺史王騰於晉陽以<lb/>
自救蚝騰以衆少不能赴丕進退路窮謀於僚佐<lb/>
司馬楊膺請自歸於晉丕未許㑹謝玄遣龍驤將<lb/>
軍劉牢之等據碻磝濟陽太守郭滿據滑臺將軍<lb/>
<pb n="KR2c0001_SBCK_016-32b"/>
顔肱劉襲軍于河北丕遣將軍桑據屯黎陽以拒<lb/>
之丕懼乃遣從弟就與參軍焦逵請救於玄致書<lb/>
稱欲假途求糧西赴國難須援軍既接以鄴與之<lb/>
若西路不通長安䧟沒請帥所領保守鄴城逵與<lb/>
參軍姜譲宻謂楊膺曰今喪敗如此長安阻絶存<lb/>
亡不可知屈節竭誠以求糧援猶懼不獲而公豪<lb/>
氣不除方設兩端事必無成宜正書爲表許以王<lb/>
師之至當致身南歸如其不從可逼縛與之膺自<lb/>
以力能制丕乃改書而遣之　後秦王萇聞慕容<lb/>
沖攻長安㑹羣僚議進止皆曰大王宜先取長安<lb/>
建立根本然後經營四方萇曰不然燕人因其衆<lb/>
<pb n="KR2c0001_SBCK_016-33a"/>
有思歸之心以起兵若得其志必不乆留關中吾<lb/>
當移屯嶺北廣收資實以待秦亡燕去然後拱手<lb/>
取之耳乃留其長子興守北地使寧北將軍姚穆<lb/>
守同官川自將其衆攻新平初新平人殺其郡將<lb/>
秦王堅缺其城角以恥之新平民望深以爲病欲<lb/>
立忠義以雪之及後秦王萇至新平新平太守南<lb/>
安茍輔欲降之郡人遼西太守馮傑蓮勺令馮羽<lb/>
尚書郎趙義汶山太守馮苗諫曰昔田單以一城<lb/>
存齊今秦之州鎮猶連城過百奈何遽爲叛臣乎<lb/>
輔喜曰此吾志也但恐乆而無救郡人横被無辜<lb/>
諸君能爾吾豈顧生哉於是憑城固守後秦爲土<lb/>
<pb n="KR2c0001_SBCK_016-33b"/>
山地道輔亦於内爲之或戰地下或戰山上後秦<lb/>
之衆死者萬餘人輔詐降以誘萇萇將入城覺之<lb/>
而返輔伏兵邀擊幾獲之又殺萬餘人　鮮卑在<lb/>
長安城中者猶千餘人慕容紹之兄肅與慕容暐<lb/>
隂謀結鮮卑爲亂十二月暐白堅以其子新昏請<lb/>
堅幸其家置酒欲伏兵殺之堅許之㑹天大雨不<lb/>
果往事覺堅召暐及肅肅曰事必洩矣入則俱死<lb/>
今城内已嚴不如殺使者馳出既得出門大衆便<lb/>
集暐不從遂俱入堅曰吾相待何如而起此意暐<lb/>
飾辭以對肅曰家國事重何論意氣堅先殺肅乃<lb/>
殺暐及其宗族城内鮮卑無少長男女皆殺之燕<lb/>
<pb n="KR2c0001_SBCK_016-34a"/>
王垂幼子柔養於宦者宋牙家爲牙子故得不坐<lb/>
與太子寶之子盛乗間得出犇慕容沖　燕王垂<lb/>
以秦長樂公丕猶據鄴不去乃更引兵圍鄴開其<lb/>
西走之路焦逵見謝玄玄欲徴丕任子然後出兵<lb/>
逵固陳丕款誠并述楊膺之意玄乃遣劉牢之滕<lb/>
恬之等帥衆二萬救鄴丕告饑玄水陸運米二千<lb/>
斛以饋之<lb/>
十年春正月秦王堅朝饗羣臣時長安饑人相食<lb/>
諸將歸吐肉以飼妻子　慕容沖即皇帝位于阿<lb/>
房改元更始沖有自得之志賞罰任情慕容盛年<lb/>
十三謂慕容柔曰夫十人之長亦須才過九人然<lb/>
<pb n="KR2c0001_SBCK_016-34b"/>
後得安今中山王才不逮人功未有成而驕汰已<lb/>
甚殆難濟乎　後秦王萇留諸將攻新平自引兵<lb/>
擊安定擒秦安西將軍勃海公珍嶺北諸城悉降<lb/>
之　甲寅秦王堅與西燕主沖戰于仇班渠大破<lb/>
之乙卯戰于雀桑又破之甲子戰于白渠秦兵大<lb/>
敗西燕兵圍秦王堅殿中將軍鄧邁等力戰却之<lb/>
堅乃得免壬申沖遣尚書令髙蓋夜襲長安入其<lb/>
南城左將軍竇衝前禁將軍李辯等擊破之斬首<lb/>
八百級分其屍而食之乙亥髙蓋引兵攻渭北諸<lb/>
壘太子宏與戰於成貳壁大破之斬首三萬　二<lb/>
月癸未秦王堅與西燕主沖戰于城西大破之追<lb/>
<pb n="KR2c0001_SBCK_016-35a"/>
犇至阿城諸將請乗勝入城堅恐爲沖所掩引兵<lb/>
還　劉牢之至枋頭楊膺姜讓謀泄長樂公丕收<lb/>
殺之牢之聞之盤桓不進　秦平原悼公暉數爲<lb/>
西燕主沖所敗秦王堅讓之曰汝吾之才子也擁<lb/>
大衆與白虜小兒戰而屢敗何用生爲三月暉憤<lb/>
恚自殺　西燕主沖攻秦髙陽愍公方於驪山殺<lb/>
之執秦尚書韋鍾以其子謙爲馮翊太守使招集<lb/>
三輔之民馮翊壘主邵安民等責謙曰君雍州望<lb/>
族今乃從賊與之爲不忠不義何面目以行於丗<lb/>
乎謙以告鍾鍾自殺謙來犇秦左將軍茍池右將<lb/>
軍俱石子與西燕主沖戰於驪山兵敗西燕將軍<lb/>
<pb n="KR2c0001_SBCK_016-35b"/>
慕容永斬茍池俱石子犇鄴永廆弟運之孫石子<lb/>
難之弟也秦王堅遣領軍將軍楊定撃沖大破之<lb/>
虜鮮卑萬餘人而還悉阬之　三月燕王垂攻鄴<lb/>
乆不下將北詣冀州乃命撫軍大將軍麟屯信都<lb/>
樂浪王温屯中山召驃騎大將軍農還鄴於是逺<lb/>
近聞之以燕爲不振頗懷去就農至髙邑遣從事<lb/>
中郎眭邃近出違期不還長史李攀言於農曰邃<lb/>
目下參佐敢欺罔不還請回軍討之農不應敕<lb/>
備假板以䆳爲高陽太守參佐家在趙北者悉假<lb/>
署遣歸凡舉補太守三人長史二十餘人退謂攀<lb/>
曰君所見殊誤當今豈可自相魚肉俟吾北還邃<lb/>
<pb n="KR2c0001_SBCK_016-36a"/>
等自當迎於道左君但觀之樂浪王温在中山兵<lb/>
力甚弱丁零四布分據諸城温謂諸將曰以吾之<lb/>
衆攻則不足守則有餘驃騎撫軍首尾連兵㑹須<lb/>
滅賊但應聚糧厲兵以俟時耳於是撫舊招新勸<lb/>
課農桑民歸附者相繼郡縣壁壘爭送軍糧倉庫<lb/>
充溢翟眞夜襲中山温撃破之自是不敢復至温<lb/>
乃遣兵一萬運糧以餉垂且營中山宫室　劉牢<lb/>
之攻燕黎陽太守劉撫于孫就栅燕王垂留慕容<lb/>
農守鄴圍自引兵救之秦長樂公丕聞之出兵乗<lb/>
虚夜襲燕營農撃敗之劉牢之與垂戰不勝退屯<lb/>
黎陽垂復還鄴　夏四月劉牢之進兵至鄴燕王<lb/>
<pb n="KR2c0001_SBCK_016-36b"/>
垂逆戰而敗遂撤圍退屯新城乙卯自新城北遁<lb/>
牢之不告秦長樂公丕即引兵追之丕聞之發兵<lb/>
繼進庚申牢之追及垂於董唐淵垂曰秦晉瓦合<lb/>
相待爲彊一勝則俱豪一失則俱潰非同心也今<lb/>
兩軍相繼埶既未合宜急撃之牢之軍疾趨二百<lb/>
里至五橋澤爭燕輜重垂邀撃大破之斬首數千<lb/>
級牢之單馬走㑹秦救至得免鄴中饑甚秦長樂<lb/>
公丕帥衆就晉榖於枋頭劉牢之入屯鄴城收集<lb/>
亡散兵復少振坐軍敗徴還燕秦相持經年幽冀<lb/>
大饑人相食邑落蕭條燕之軍士多餓死燕王垂<lb/>
禁民養蠶以桑椹爲軍糧垂將北趣中山以驃騎<lb/>
<pb n="KR2c0001_SBCK_016-37a"/>
大將軍農爲前驅前所假授吏眭䆳等皆來迎候<lb/>
上下如初李攀乃服農之智略　新平糧竭矢盡<lb/>
外救不至後秦王萇使人謂茍輔曰吾方以義取<lb/>
天下豈讎忠臣邪卿但帥城中之人還長安吾正<lb/>
欲得此城耳輔以爲然帥民五千口出城萇圍而<lb/>
阬之男女無遺獨馮傑子終得脫犇長安秦王堅<lb/>
追贈輔等官爵皆謚曰節愍侯以終爲新平太守<lb/>
　五月西燕主沖攻長安秦王堅身自督戰飛矢<lb/>
滿體流血淋漓沖縱兵㬥掠闗中士民流散道路<lb/>
斷絶千里無煙有堡壁三十餘推平逺將軍趙敖<lb/>
爲主相與結盟冒難遣兵糧助堅多爲西燕兵所<lb/>
<pb n="KR2c0001_SBCK_016-37b"/>
殺堅謂之曰聞來者率不善逹此誠忠臣之義然<lb/>
今㓂難殷繁非一人之力所能濟也徒相隨入虎<lb/>
口何益汝曹宜爲國自愛畜糧厲兵以俟天時庻<lb/>
幾善不終否有時而泰也三輔之民爲沖所略者<lb/>
遣人密告堅請遣兵攻沖欲縱火爲内應堅曰甚<lb/>
哀諸卿忠誠然吾猛士如虎豹利兵如霜雪困於<lb/>
烏合之虜豈非天乎恐徒使諸卿坐自夷滅吾不<lb/>
忍也其人固請不已乃遣七百騎赴之沖營縱火<lb/>
者反爲風火所燒其得免者什一二堅祭而哭之<lb/>
衛將軍楊定與沖戰於城西爲沖所擒定秦之驍<lb/>
將也堅大懼以䜟書云帝出五將乆長得乃留太<lb/>
<pb n="KR2c0001_SBCK_016-38a"/>
子宏守長安謂之曰天其或者欲導予出外汝善<lb/>
守城勿與賊爭利吾當出隴收兵運糧以給汝遂<lb/>
帥騎數百與張夫人及中山公詵二女寶錦出奔<lb/>
五將山宣告州郡期以孟冬救長安　六月秦太<lb/>
子宏不能守長安將數千騎與母妻宗室西犇下<lb/>
辯百官逃散司隷校尉權翼等數百人犇後秦西<lb/>
燕主沖入據長安縱兵大掠死者不可勝計　秋<lb/>
七月秦王堅至五將山後秦王萇遣驍騎將軍呉<lb/>
忠帥騎圍之秦兵皆散走獨侍御十數人在側堅<lb/>
神色自若坐而待之召宰人進食俄而忠至執之<lb/>
送詣新平幽於别室太子宏至下辯南秦州刺史<lb/>
<pb n="KR2c0001_SBCK_016-38b"/>
楊璧拒之璧妻堅之女順陽公主也棄其夫從宏<lb/>
宏犇武都投氐豪彊熈假道來犇詔處之江州長<lb/>
樂公丕帥衆自枋頭將歸鄴城龍驤將軍檀玄撃<lb/>
之玄兵敗丕復入鄴城　八月後秦王萇使求傳<lb/>
國璽於秦王堅曰萇次應歴數可以爲惠堅瞋目<lb/>
叱之曰小羌敢逼天子五胡次序無汝羌名璽已<lb/>
送晉不可得也萇復遣右司馬尹緯說堅求爲禪<lb/>
代堅曰禪代聖賢之事姚萇叛賊何得爲之堅與<lb/>
緯語問緯在朕朝何官緯曰尚書令史堅歎曰卿<lb/>
王景略之儔宰相才也而朕不知卿宜其亡也堅<lb/>
自以平生遇萇有㤙尤忿之數罵萇求死謂張夫<lb/>
<pb n="KR2c0001_SBCK_016-39a"/>
人曰豈可令羌奴辱吾兒乃先殺寶錦辛丑萇遣<lb/>
人縊堅於新平佛寺張夫人中山公詵皆自殺後<lb/>
秦將士皆爲之哀慟萇欲隠其名謚堅曰壮烈天<lb/>
王<lb/>
臣光曰論者皆以爲秦王堅之亡由不殺慕容垂<lb/>
姚萇故也臣獨以爲不然許劭謂魏武帝治丗之<lb/>
能臣亂丗之姦雄使堅治國無失其道則垂萇皆<lb/>
秦之能臣也烏能爲亂哉堅之所以亡由驟勝而<lb/>
驕故也魏文侯問李充呉之所以亡對曰數戰數<lb/>
勝文侯曰數戰數勝國之福也何故亡對曰數戰<lb/>
則民疲數勝則主驕以驕主御疲民未有不亡者<lb/>
<pb n="KR2c0001_SBCK_016-39b"/>
也秦王堅似之矣<lb/>
長樂公丕在鄴將西赴長安幽州刺史王永在壺<lb/>
闗遣使招丕丕乃帥鄴中男女六萬餘口西如潞<lb/>
川驃騎將軍張蚝并州刺史王騰迎之入晉陽王<lb/>
永留平州刺史符沖守壺闗自帥騎一萬㑹丕于<lb/>
晉陽丕始知長安不守堅已死乃發喪即皇帝位<lb/>
追謚堅曰宣昭皇帝廟號丗祖大赦改元大安<lb/>
燕王垂以魯王和爲南中郎將鎮鄴　九月秦王<lb/>
丕以張蚝爲侍中司空王永爲侍中都督中外諸<lb/>
軍事車騎大將軍尚書令王騰爲中軍大將軍司<lb/>
隷校尉符沖爲尚書左僕射封西平王又以左長<lb/>
<pb n="KR2c0001_SBCK_016-40a"/>
史楊輔爲右僕射右長史王亮爲䕶軍將軍立妃<lb/>
楊氏爲皇后子寧爲皇太子夀爲長樂王鏘爲平<lb/>
原王懿爲勃海王昶爲濟北王　秦尚書令魏昌<lb/>
公纂自闗中犇晉陽秦主丕拜纂太尉封東海王<lb/>
　冬十月西燕主冲遣尚書令髙蓋帥衆五萬伐<lb/>
後秦戰于新平南蓋大敗降於後秦　符定符紹<lb/>
符謨符亮聞秦主丕即位皆自河北遣使謝罪中<lb/>
山太守王兖本新平氐也固守博陵爲秦拒燕十<lb/>
一月丕以兖爲平州刺史定爲冀州牧紹爲冀州<lb/>
都督謨爲幽州牧亮爲幽平二州都督竝進爵郡<lb/>
公左將軍竇衝據兹川有衆數萬與秦州刺史王<lb/>
<pb n="KR2c0001_SBCK_016-40b"/>
統河州刺史毛興益州刺史王廣南秦州刺史楊<lb/>
璧衛將軍楊定皆自隴右遣使邀丕共撃後秦丕<lb/>
以定爲雍州牧衝爲梁州牧加統鎮西大將軍興<lb/>
車騎大將軍璧征南大將軍並開府儀同三司加<lb/>
廣安西將軍皆進位州牧　慕容麟攻王兖于博<lb/>
陵城中糧竭矢盡功曹張猗踰城出聚衆以應麟<lb/>
兖臨城數之曰卿是秦民吾是卿君卿起兵應賊<lb/>
自號義兵何名實之相違也古人求忠臣必於孝<lb/>
子之門卿母在城棄而不顧吾何有焉今人取卿<lb/>
一切之功則可矣寧能忘卿不忠不孝之事乎不<lb/>
意中州禮義之邦乃有如卿者也十二月麟拔博<lb/>
<pb n="KR2c0001_SBCK_016-41a"/>
陵執兖及符鑑殺之昌黎太守宋敞帥烏桓索頭<lb/>
之衆救兖不及而還秦主丕以敞爲平州刺史<lb/>
十二月燕王垂北如中山謂諸將曰樂浪王招流<lb/>
散實倉廪外給軍糧内營宫室雖蕭何何以加之<lb/>
丙申垂始定都中山　秦符定據信都以拒燕燕<lb/>
王垂以從弟北地王精爲冀州刺史將兵攻之<lb/>
十一年春正月燕王垂即皇帝位　後秦王萇如<lb/>
安定　秦益州牧王廣自隴右引兵攻河州牧毛<lb/>
興於枹罕興遣建節將軍衛平帥其宗人一千七<lb/>
百夜襲廣大破之二月秦州牧王統遣兵助廣攻<lb/>
興興嬰城自守　燕大赦改元建興置公卿尚書<lb/>
<pb n="KR2c0001_SBCK_016-41b"/>
百官繕宗廟社稷　西燕主沖樂在長安且畏燕<lb/>
主垂之彊不敢東歸課農築室爲乆安之計鮮卑<lb/>
咸怨之左將軍韓延因衆心不恱攻沖殺之立沖<lb/>
將叚隨爲燕王改元昌平　三月西燕左僕射慕<lb/>
容恒尚書慕容永襲叚隨殺之立宜都王子顗爲<lb/>
燕王改元建明帥鮮卑男女四十餘萬口去長安<lb/>
而東恒弟䕶軍將軍韜誘顗殺之於臨晉恒怒捨<lb/>
韜去永與武衛將軍刁雲帥衆攻韜韜敗犇恒營<lb/>
恒立西燕主沖之子瑶爲帝改元建平謚沖曰威<lb/>
皇帝衆皆去瑶犇永永執瑶殺之立慕容泓子忠<lb/>
爲帝改元建武忠以永爲太尉守尚書令封河東<lb/>
<pb n="KR2c0001_SBCK_016-42a"/>
公永持灋寛平鮮卑安之至聞喜聞燕主垂已稱<lb/>
尊號不敢進築燕熈城而居之　鮮卑既東長安<lb/>
空虚前滎陽太守髙陵趙榖等招杏城盧水胡郝<lb/>
奴帥户四千入于長安渭北皆應之以榖爲丞相<lb/>
扶風王驎有衆數千保據馬嵬奴遣弟多攻之夏<lb/>
四月後秦王萇自安定伐之驎犇漢中萇執多而<lb/>
進奴懼請降拜鎮北將軍六谷大都督　毛興襲<lb/>
擊王廣敗之廣犇秦州隴西鮮卑匹蘭執廣送於<lb/>
後秦興復欲攻王統於上邽枹罕諸氐皆厭苦兵<lb/>
事乃共殺興推衛平爲河内刺史遣使請命于秦<lb/>
　秦大赦以衛平爲撫軍將軍河州刺史使者沒<lb/>
<pb n="KR2c0001_SBCK_016-42b"/>
於後秦不能逹　後秦王萇即皇帝位于長安大<lb/>
赦改元建初國號大秦追尊其父弋仲爲景元皇<lb/>
帝立妻虵氏爲皇后子興爲太子置百官萇與羣<lb/>
臣宴酒酣言曰諸卿皆與朕北面秦朝今忽爲君<lb/>
臣得無恥乎趙遷曰天不恥以陛下爲子臣等何<lb/>
恥爲臣萇大笑　六月西燕刁雲等殺西燕主忠<lb/>
推慕容永爲使持節大都督中外諸軍事大將軍<lb/>
大單于雍秦梁凉四州牧錄尚書事河東王稱藩<lb/>
于燕　燕主垂遣太原王楷趙王麟陳留王紹章<lb/>
武王宙攻秦符定符紹符謨符亮等楷先以書與<lb/>
之爲陳禍福定等皆降垂封定等爲侯曰以酬秦<lb/>
<pb n="KR2c0001_SBCK_016-43a"/>
主之徳　秦主丕以都督中外諸軍事司徒錄尚<lb/>
書事王永爲左丞相大尉東海王纂爲大司馬司<lb/>
空張蚝爲太尉尚書令咸陽徐義爲司空司隸校<lb/>
尉王騰爲驃騎大將軍儀同三司永傳檄四方公侯<lb/>
牧守壘主民豪共討姚萇慕容垂令各帥所統以<lb/>
孟冬上旬㑹大駕于臨晉於是天水姜延馮翊冦<lb/>
明河東王昭新平張晏京兆杜敏扶風馬朗建忠<lb/>
將軍髙平牧官都尉扶風王敏等咸承檄起兵各<lb/>
有衆數萬遣使詣秦丕皆就拜將軍郡守封列侯<lb/>
冠軍將軍鄧景擁衆五千據彭池與竇衝爲首尾<lb/>
以撃後秦丕以景爲京兆尹景羌之子也　後秦<lb/>
<pb n="KR2c0001_SBCK_016-43b"/>
主萇徙安定五千餘户于長安　秋七月秦平涼<lb/>
太守金熈安定都尉沒奕干與後秦左將軍姚方<lb/>
城戰于孫兵谷方成兵敗後秦王萇以其弟征虜<lb/>
將軍緒爲司隸校尉鎮長安自將至安定擊熈等<lb/>
大破之金熈本東胡之種没奕干鮮卑多蘭部帥<lb/>
也　枹罕諸氐以衛平衰老難以成功議廢之而<lb/>
憚其宗彊累日不決氐啖青謂諸將曰大事宜時<lb/>
定不然變生諸君但請衛公爲㑹觀我所爲㑹七<lb/>
夕大宴青抽劒而前曰今天下大亂吾曹休戚同<lb/>
之非賢主不可以濟大事衛公老宜返初服以避<lb/>
賢路狄道長符登雖王室踈屬志略雄明請共立<lb/>
<pb n="KR2c0001_SBCK_016-44a"/>
之以赴大駕諸君有不同者即下異議乃奮劒攘<lb/>
𬒮將斬異已者衆皆從之莫敢仰視於是推登爲<lb/>
使持節都督隴右諸軍事大將軍雍河二州牧略<lb/>
陽公帥衆五萬東下隴攻南安拔之馳使請命于<lb/>
秦登秦主丕之族子也　八月秦主丕以符登爲<lb/>
征西大將軍開府儀同三司南安王持節州牧都<lb/>
督皆因其所稱而授之又以徐義爲右丞相留王<lb/>
騰守晉陽右僕射楊輔戍壺闗帥衆四萬進屯平<lb/>
陽　初後秦王萇之弟碩德統所部羌居隴上聞<lb/>
萇起兵自稱征西將軍聚衆於冀城以應之以兄<lb/>
孫詳爲安逺將軍據隴城從孫訓爲安西將軍據<lb/>
<pb n="KR2c0001_SBCK_016-44b"/>
南安之赤亭與秦秦州刺史王統相持萇自安定<lb/>
引兵㑹碩德攻統天水屠各略陽羌胡應之者二<lb/>
萬餘户秦略陽太守王皮降之　九月王統以秦<lb/>
州降于後秦後秦主萇以姚碩德爲使持節都督<lb/>
隴右諸軍事秦州刺史鎮上邽　冬十月西燕慕<lb/>
容永遣使詣秦主丕求假道東歸丕弗許與永戰<lb/>
於襄陵秦兵大敗左丞相王永衛大將軍俱石子<lb/>
皆死初東海王纂自長安來麾下壮士三千餘人<lb/>
丕忌之既敗懼爲纂所殺帥騎數千南犇東垣謀<lb/>
襲洛陽楊威將軍馮該自陜邀撃之殺丕執其太<lb/>
子寧長樂王夀送建康詔赦不誅以付符宏纂與<lb/>
<pb n="KR2c0001_SBCK_016-45a"/>
其弟尚書永平侯師奴帥秦衆數萬走據杏城其<lb/>
餘王公百官皆沒於永永遂進據長子即皇帝位<lb/>
改元中興將以秦后楊氏爲上夫人楊氏引劒刺<lb/>
永爲永所殺　後秦主萇還安定　秦南安王登<lb/>
既克南安夷夏歸之者三萬餘户遂進攻姚碩德<lb/>
于秦州後秦主萇自往救之登與萇戰于胡奴阜<lb/>
大破之斬首二萬餘級將軍啖青射萇中之萇創<lb/>
重走保上邽姚碩德代之統衆　十一月秦尚書<lb/>
寇遺奉勃海王懿濟北王昶自杏城犇南安南安<lb/>
王登發喪行服謚秦主丕曰哀平皇帝登議立懿<lb/>
爲主衆曰勃海王雖先帝之子然年在㓜沖未堪<lb/>
<pb n="KR2c0001_SBCK_016-45b"/>
多難今三虜窺覦宜立長君非大王不可登乃爲<lb/>
壇於隴東即皇帝位大赦改元太初置百官　慕<lb/>
容柔慕容盛及盛弟㑹皆在長子盛謂柔㑹曰主<lb/>
上已中興幽冀東西未壹吾屬居嫌疑之地爲智<lb/>
爲愚皆將不免不若以時東歸無爲坐待魚肉也<lb/>
遂相與亡歸燕後歳餘西燕主永悉誅燕主雋及<lb/>
燕主垂之子孫男女無遺　十二月秦主登立丗<lb/>
祖神主於軍中載以輜軿建黄旗青蓋以虎賁三<lb/>
百人衛之凡所欲爲必啟主而後行引兵五萬東<lb/>
撃後秦將士皆刻鉾鎧爲死休字每戰以劒矟爲<lb/>
方圓大陣知有厚薄從中分配故人自爲戰所向<lb/>
<pb n="KR2c0001_SBCK_016-46a"/>
無前初長安之將敗也中壘將軍徐嵩屯騎校尉<lb/>
胡空各聚衆五千結壘自固既而受後秦官爵後<lb/>
秦主萇以王禮葬秦主堅於二壘之間及登至嵩<lb/>
空以衆降之登拜嵩雍州刺史空京兆尹改葬堅<lb/>
以天子之禮<lb/>
十二年春正月秦主登立妃毛氏爲皇后勃海王<lb/>
懿爲太弟后興之女也遣使拜東海王纂爲使持<lb/>
節都督中外諸軍事太師領大司馬封魯王纂弟<lb/>
師奴爲撫軍大將軍并州牧封朔方公纂怒謂使<lb/>
者曰勃海王先帝之子也南安王何以不立而自<lb/>
立乎長史王旅諫曰南安已立理無中改今寇虜<lb/>
<pb n="KR2c0001_SBCK_016-46b"/>
未滅不可宗室之中自爲仇敵也纂乃受命於是<lb/>
盧水胡彭沛糓屠各董成張龍丗新平羌雷惡地<lb/>
等皆附於纂有衆十餘萬　後秦主萇徙秦州豪<lb/>
傑三萬户于安定　三月秦主登以竇衝爲南秦<lb/>
州牧楊定爲益州牧楊璧爲司空梁州牧　夏四<lb/>
月後秦征西將軍姚碩德爲楊定所逼退守涇陽<lb/>
定與秦魯王纂共攻之戰于涇陽碩德大敗後秦<lb/>
主萇自隂密救之纂退屯敷陸　燕主垂自碻磝<lb/>
還中山慕容柔慕容盛慕容㑹來自長子庚辰垂<lb/>
爲之大赦垂問盛長子人情如何爲可取乎盛曰<lb/>
西軍擾擾人有東歸之志陛下唯當脩仁政以俟<lb/>
<pb n="KR2c0001_SBCK_016-47a"/>
之耳若大軍一臨必投戈而來若孝子之歸慈父<lb/>
也垂恱癸未封柔爲陽平王盛爲長樂公㑹爲清<lb/>
河公　秋七月秦主登軍于瓦亭後秦主萇攻彭<lb/>
沛糓堡拔之榖犇杏城萇還隂宻以太子興鎮長<lb/>
安　八月秦馮翊太守蘭櫝帥衆二萬自頻陽入<lb/>
和寧與魯王纂謀攻長安纂弟師奴勸纂稱尊號<lb/>
纂不從師奴殺纂而代之櫝遂與師奴絶西燕主<lb/>
永攻櫝櫝遣使請救於秦後秦主萇欲自救之尚<lb/>
書令姚旻左僕射尹緯曰符登近在瓦亭將乗虚<lb/>
襲吾後萇曰符登衆盛非旦夕可制登遲重少決<lb/>
必不能輕軍深入比兩月閒吾必破賊而返登雖<lb/>
<pb n="KR2c0001_SBCK_016-47b"/>
至無能爲也九月萇軍于泥源師奴逆戰大敗亡<lb/>
犇鮮卑後秦盡收其衆屠各董成等皆降　秦主<lb/>
登進據胡空堡戎夏歸者十餘萬　後秦主萇進<lb/>
撃西燕主永於河西永走蘭櫝復列兵拒守萇攻<lb/>
之十二月禽櫝遂如杏城　後秦姚方成攻秦雍<lb/>
州刺史徐嵩壘拔之執嵩而數之嵩罵曰汝姚萇<lb/>
罪當萬死符黄眉欲斬之先帝止之授任内外榮<lb/>
寵極矣曽不如犬馬識所飬之恩親爲大逆汝羌<lb/>
軰豈可以人理期也何不速殺我早見先帝取姚<lb/>
萇於地下治之方成怒三斬嵩悉阬其士卒以妻<lb/>
子賞軍後秦主萇掘秦主堅尸鞭撻無數剥衣倮<lb/>
<pb n="KR2c0001_SBCK_016-48a"/>
形薦之以棘坎土而埋之<lb/>
十三年春二月秦主登軍朝那後秦主萇軍武都<lb/>
　秋七月秦後秦自春相持屢戰互有勝負至是<lb/>
各解歸關西豪桀以後秦乆無成功多去而附秦<lb/>
　八月秦主登立子崇爲皇太子　冬十月後秦<lb/>
主萇還安定秦主登就食新平帥衆萬餘圍萇營<lb/>
四面大哭萇命營中哭以應之登乃退<lb/>
十四年春正月後秦主萇以秦戰屢勝謂得秦王<lb/>
堅之神助亦於軍中立堅像而禱之曰臣兄襄敕<lb/>
臣復讎新平之禍臣行襄之命非臣罪也符登陛<lb/>
下踈屬猶欲復讎况臣敢忘其兄乎且陛下命臣<lb/>
<pb n="KR2c0001_SBCK_016-48b"/>
以龍驤建業臣敢違之今爲陛下立像陛下勿追<lb/>
計臣過也秦主登升樓遥謂萇曰爲臣弑君而立<lb/>
像求福庸有益乎因大呼曰弑君賊姚萇何不自<lb/>
出吾與汝決之萇不應乆之以戰未有利軍中每<lb/>
夜數驚乃斬像首以送秦　夏五月後秦主萇與<lb/>
秦主登戰數敗乃遣中軍將軍姚崇襲大界登邀<lb/>
撃之於安丘又敗之　秋七月秦主登攻後秦右<lb/>
將軍呉忠等於平涼克之八月登據茍頭原以逼<lb/>
安定諸將勸後秦主萇決戰萇曰與窮㓂競勝兵<lb/>
家之忌也吾將以計取之乃留尚書令姚旻守安<lb/>
定夜帥騎三萬襲秦輜重于大界克之殺毛后及<lb/>
<pb n="KR2c0001_SBCK_016-49a"/>
南安王弁北海王尚擒名將數十人驅掠男女五<lb/>
萬餘口而還毛氏美而勇善騎射後秦兵入其營<lb/>
毛氏猶彎弓跨馬帥壮士數百力戰殺七百餘人<lb/>
衆寡不敵爲後秦所執萇將納之毛氏罵且哭曰<lb/>
姚萇汝先已殺天子今又欲辱皇太后皇天后土<lb/>
寧汝容乎萇殺之諸將欲因秦軍駭亂撃之萇曰<lb/>
登衆雖亂怒氣猶盛未可輕也遂止登收餘衆屯<lb/>
胡空堡萇使姚碩德鎮安定徙安定千餘家于隂<lb/>
宻遣其弟征南將軍靖鎮之　秦主登之東也後<lb/>
秦主萇使姚碩德置秦州守宰以從弟常戍隴城<lb/>
邢奴戍冀城姚詳戍略陽楊定攻隴冀克之斬常<lb/>
<pb n="KR2c0001_SBCK_016-49b"/>
執邢奴詳棄略陽犇隂宻定自稱秦州牧隴西王<lb/>
秦因其所稱而授之　冬十月秦主登以竇衝爲<lb/>
大司馬都督隴東諸軍事雍州牧楊定爲左丞相<lb/>
都督中外諸軍事秦梁二州牧楊璧爲都督隴右<lb/>
諸軍事南秦益二州牧約與共攻後秦又約監河<lb/>
西諸軍事并州刺史楊政都督河東諸軍事冀州<lb/>
刺史楊楷各帥其衆㑹長安政楷皆河東人秦主<lb/>
丕既敗政楷收集流民數萬户政據河西楷據湖<lb/>
陜之間遣使請命於秦登因而授之　十二月後<lb/>
秦主萇使其東門將軍任瓫詐遣使招秦主登許<lb/>
関門納之登將從之征東將軍雷惡地將兵在外<lb/>
<pb n="KR2c0001_SBCK_016-50a"/>
聞之馳騎見登曰姚萇多詐不可信也登乃止長<lb/>
聞惡地詣登謂諸將曰此羌見登事不成矣登以<lb/>
惡地勇略過人隂憚之惡地懼降於後秦萇以惡<lb/>
地爲鎮軍將軍<lb/>
十五年春正月西燕王永引兵向洛陽朱序自河<lb/>
隂北濟河撃敗之　三月後秦主萇攻秦扶風太<lb/>
守齊益男於新羅堡克之益男走秦主登攻後秦<lb/>
天水太守張業生於隴東萇救之登引去　秋七<lb/>
月馮翊人郭質起兵於廣鄉以應秦移檄三輔曰<lb/>
姚萇凶虐毒被神人吾屬丗䝉先帝堯舜之仁非<lb/>
常伯納言之子即卿校牧守之孫也與其含恥而<lb/>
<pb n="KR2c0001_SBCK_016-50b"/>
存孰若蹈道而死於是三輔壁壘皆應之獨鄭縣<lb/>
人茍曜不從聚衆數千附於後秦秦以質爲馮翊<lb/>
太守後秦以曜爲豫州刺史　冬十二月郭質及<lb/>
茍曜戰于鄭東質敗犇洛陽<lb/>
十六年春三月秦主登自雍攻後秦安東將軍金<lb/>
榮于范氏堡克之遂渡渭水攻京兆太守韋範于<lb/>
叚氏堡不克進據曲牢夏四月燕蘭汗破賀染干<lb/>
於牛都　茍曜有衆一萬宻召秦主登許爲内應<lb/>
登自曲牢向繁川軍于馬頭原五月後秦主萇引<lb/>
兵逆戰登擊破之斬其右將軍呉忠萇收衆復戰<lb/>
姚碩德曰陛下慎於輕戰每欲以計取之今戰失<lb/>
<pb n="KR2c0001_SBCK_016-51a"/>
利而更前逼賊何也萇曰登用兵遲緩不識虚實今<lb/>
輕兵直進遥據吾東此必茍曜豎子與之有謀也緩<lb/>
之則其謀得成故及其交之未合急撃之以敗散其<lb/>
事耳遂進戰大破之登退屯於郿　秦兖州刺史彊<lb/>
金槌據新平降後秦以其子逵爲質後秦主萇將數<lb/>
百騎入金槌營羣下諫之萇曰金槌既去符登又欲<lb/>
圖我將安所歸乎且彼初來欵附宜推心以結之奈<lb/>
何復以不信疑之乎既而羣氐欲取萇金槌不從<lb/>
秋七月秦主登攻新平後秦主萇救之登引去　冬<lb/>
十二月秦主登攻安定後秦主萇如隂宻以拒之謂<lb/>
太子興曰茍曜聞吾北行必來見汝汝執誅之曜果<lb/>
<pb n="KR2c0001_SBCK_016-51b"/>
見興於長安興使尹緯讓而誅之萇敗登於安定城<lb/>
東登退據路承堡萇置酒髙㑹諸將皆曰若值魏武<lb/>
王不令此賊至今陛下將牢太過耳萇笑曰吾不如<lb/>
亡兄有四身長八尺五寸臂垂過膝人望而畏之一<lb/>
也將十萬之衆與天下爭衡望麾而進前無横陣<lb/>
二也温古知今講論道藝收羅英雋三也董帥大衆<lb/>
上下咸恱人盡死力四也所以得建立功業驅䇿<lb/>
羣賢者正望筭略中有片長耳羣臣咸稱萬歳<lb/>
十七年春三月後秦主萇寝疾命姚碩德鎮李潤<lb/>
尹緯守長安召太子興詣行營征南將軍姚方成<lb/>
言於興曰今㓂敵未滅上復寝疾王統等皆有部<lb/>
<pb n="KR2c0001_SBCK_016-52a"/>
曲終爲人患宜盡除之興從之殺王統王廣符胤<lb/>
徐成毛盛萇怒曰王統兄弟吾之州里實無他志<lb/>
徐成等皆前朝名將吾方用之奈何輒殺之　秋<lb/>
七月秦主登聞後秦主萇疾病大喜告祠丗祖神<lb/>
主大赦百官進位二等秣馬厲兵進逼安定去城<lb/>
九十餘里八月萇疾小瘳出兵拒之登引兵出營<lb/>
將逆戰萇遣安南將軍姚熈隆别攻秦營登懼而<lb/>
還萇夜引兵旁出以躡其後旦而候騎告曰賊諸<lb/>
營已空不知所向登驚曰彼爲何人去令我不知<lb/>
來令我不覺謂其將死忽然復來朕與此羌同丗<lb/>
何其厄哉登遂還雍萇亦還安定　巴蜀人在闗<lb/>
<pb n="KR2c0001_SBCK_016-52b"/>
中者皆叛後秦據弘農以附秦秦主登以竇衝爲<lb/>
左丞相衝徙屯華隂郗恢遣將軍趙睦守金墉河<lb/>
南太守楊佺期帥衆軍湖城擊衝走之<lb/>
十八年夏五月秦右丞相竇衝矜才尚人自請封<lb/>
天水王秦主登不許六月衝自稱秦王改元元光<lb/>
　秋七月秦主登攻竇衝於野人堡衝求救於後<lb/>
秦尹緯言於後秦主萇曰太子仁厚之稱著於逺<lb/>
近而英略未著請使撃符登以著之萇從之太子<lb/>
興將兵攻胡空堡登解衝圍以赴之興因襲平凉<lb/>
大獲而歸萇使興還鎮長安　冬十月後秦主萇<lb/>
疾甚還長安　燕主垂議伐西燕諸將皆曰永未<lb/>
<pb n="KR2c0001_SBCK_016-53a"/>
有釁我連年征討士卒疲弊未可也范陽王德曰<lb/>
永既國之枝葉又僣舉位號惑民視聽宜先除之<lb/>
以壹民心士卒雖疲庸得已乎垂曰司徒意正與<lb/>
吾同吾比老叩嚢底智足以取之終不復留此賊<lb/>
以累子孫也遂戒嚴十一月垂發中山歩騎七萬<lb/>
遣鎮西將軍丹楊王纉龍驤將軍張崇出井陘攻<lb/>
西燕武鄉公友于晉陽征東將軍平規攻鎮東將<lb/>
軍叚平于沙亭西燕主永遣其尚書令刁雲車騎<lb/>
將軍慕容鍾帥衆五萬守潞川友永之弟也十二<lb/>
月垂至鄴　己亥後秦主萇召太尉姚旻僕射尹<lb/>
緯姚晃將軍姚大目尚書狄伯支入禁中受遺詔<lb/>
<pb n="KR2c0001_SBCK_016-53b"/>
輔政萇謂太子興曰有毁此諸公者慎勿受之汝<lb/>
撫骨肉以㤙接大臣以禮待物以信遇民以仁四<lb/>
者不失吾無憂矣姚晃垂涕問取符登之䇿萇曰<lb/>
今大業垂成興才智足辦奚所復問庚子萇卒興<lb/>
祕不發喪以其叔父緒鎮安定碩德鎮隂密弟崇<lb/>
守長安或謂碩德曰公威名素重部曲最彊今易<lb/>
丗之際必爲朝廷所疑不如且犇秦州觀望事勢<lb/>
碩德曰太子志度寛明必無它慮今符登未滅而<lb/>
骨肉相攻是自亡也吾有死而已終不爲也遂往<lb/>
見興興優禮而遣之興自稱大將軍以尹緯爲長<lb/>
史狄伯支爲司馬帥衆伐秦<lb/>
<pb n="KR2c0001_SBCK_016-54a"/>
十九年春正月秦主登聞後秦主萇卒喜曰姚興<lb/>
小兒吾折杖笞之耳乃大赦盡衆而東留司徒安<lb/>
成王廣守雍太子崇守胡空堡　二月燕主垂留<lb/>
清河公㑹鎮鄴發司冀青兖兵遣太原王楷出滏<lb/>
口遼西王農出壺闗垂自出沙庭以撃西燕標榜<lb/>
所趣軍各就頓西燕主永聞之嚴兵分道拒守聚<lb/>
糧臺壁遣從子征東將軍小逸豆歸鎭東將軍王<lb/>
次多右將軍勒馬駒帥衆萬餘人戍之　夏四月<lb/>
秦主登自六陌趣廢橋後秦始平太守姚詳據馬<lb/>
嵬堡以拒之太子興遣尹緯將兵救詳緯據廢橋<lb/>
以待秦秦兵爭水不能得渴死者什二三因急攻<lb/>
<pb n="KR2c0001_SBCK_016-54b"/>
緯興馳遣狄伯支謂緯曰符登窮寇宜持重以挫<lb/>
之緯曰先帝登遐人情擾懼今不因思奮之力以<lb/>
禽敵大事去矣遂與秦戰秦兵大敗其夜秦衆潰<lb/>
登單騎犇雍太子崇及安成王廣聞敗皆棄城走<lb/>
登至無所歸乃犇平涼收集遺衆入馬毛山　燕<lb/>
主垂頓軍鄴西南月餘不進西燕王永怪之以爲<lb/>
太行道寛疑垂欲詭道取之乃悉斂諸軍屯軹關<lb/>
杜太行口惟留臺壁一軍甲戌垂引大軍出滏口<lb/>
入天井關五月乙酉燕軍至臺壁永遣從兄太尉<lb/>
大逸豆歸救之平規撃破之小逸豆歸出戰遼西<lb/>
王農又撃破之斬勒馬駒禽王次多遂圍臺壁永<lb/>
<pb n="KR2c0001_SBCK_016-55a"/>
召太行軍還自將精兵五萬以拒之刁雲慕容鍾<lb/>
震怖帥衆降燕永誅其妻子己亥垂陳于臺壁南<lb/>
遣驍騎將軍慕容國伏千騎於澗下庚子與永合<lb/>
戰垂偽退永衆追之行數里國騎從澗中出斷其<lb/>
後諸軍四面俱進大破之斬首八千餘級永走歸<lb/>
長子晉陽守將聞之棄城走丹楊王瓚等進取晉<lb/>
陽　五月後秦太子興始發喪即皇帝位于槐里<lb/>
大赦改元皇初遂如安定謚後秦主萇曰武昭皇<lb/>
帝廟號大祖　六月燕主垂進軍圍長子西燕主<lb/>
永欲犇後秦侍中蘭英曰昔石虎伐龍都太祖堅<lb/>
守不去卒成大燕之基今垂七十老翁厭苦兵革<lb/>
<pb n="KR2c0001_SBCK_016-55b"/>
終不能頓兵連歳以攻我也但當城守以疲之永<lb/>
從之　秦主登遣其子汝隂王宗爲質於河南王<lb/>
乾歸以請救進封乾歸梁王納其妹爲梁王后乾<lb/>
歸遣前軍將軍乞伏益州等帥騎一萬救之秋七<lb/>
月登引兵出迎乾歸兵後秦主興自安定如涇陽<lb/>
與登戰于山南執登殺之悉歸其部衆使歸農業<lb/>
徙隂宻三萬户於長安以李后賜姚晃益州等聞<lb/>
之引兵還秦太子崇犇湟中即帝位改元延初謚<lb/>
登曰髙皇帝廟號太宗　八月西燕王永困急遣<lb/>
其子常山公弘等求救於雍州刺史郗恢并獻玉<lb/>
璽一紐恢上書言垂若并永爲患益深不如兩存<lb/>
<pb n="KR2c0001_SBCK_016-56a"/>
之可以乗機雙斃帝以爲然詔青兖二州刺史王<lb/>
恭豫州刺史庾楷救之楷亮之孫也永恐晉兵不<lb/>
出又遣其太子亮來爲質平規追亮及於髙都獲<lb/>
之永又告急於魏魏王珪遣陳留公䖍將軍庾岳<lb/>
帥騎五萬東渡河屯秀容以救之晉魏兵皆未至<lb/>
大逸豆歸等部將伐勤等開門納燕兵燕人執永<lb/>
斬之并斬其公卿大將刁雲大逸豆歸等三十餘<lb/>
人得永所統八郡七萬餘户及秦乗輿服御妓樂<lb/>
珍寶甚衆九月垂自長子如鄴　十月秦王崇爲<lb/>
梁王乾歸所逐犇隴西王楊定定留司馬邵彊守<lb/>
秦州帥衆二萬與崇共攻乾歸乾歸遣凉州牧軻<lb/>
<pb n="KR2c0001_SBCK_016-56b"/>
彈秦州牧益州立義將軍詰歸帥騎三萬拒之益<lb/>
州與定戰敗於平州軻彈詰歸皆引退軻彈司馬<lb/>
翟瑥奮劒怒曰主上以雄武開基所向無敵威振<lb/>
秦蜀將軍以宗室居元帥之任當竭力致命以佐<lb/>
國家今秦州雖敗二軍尚全奈何望風退衂將何<lb/>
面以見主上乎瑥雖無任獨不能以便宜斬將軍<lb/>
乎軻彈謝曰向者未知衆心何如耳果能若是吾<lb/>
敢愛死乃帥騎進戰益州詰歸亦勒兵繼之大敗<lb/>
定兵殺定及崇斬首萬七千級乾歸於是盡有隴<lb/>
西之地定無子其叔父佛狗之子盛先守仇池自<lb/>
稱征西將軍秦州刺史仇池公謚定爲武王仍遣<lb/>
<pb n="KR2c0001_SBCK_016-57a"/>
使來稱藩秦太子宣犇盛盛分氐羌爲二十部䕶<lb/>
軍各爲鎮戍不置郡縣<lb/>
　　　丁零叛燕<lb/>
晉武帝太元八年丁零翟斌起兵叛秦慕容鳳及<lb/>
燕故臣之子燕郡王騰遼西叚延等各帥部曲歸<lb/>
之初丁零翟斌丗居康居後徙中國<lb/>
九年慕容鳳王騰叚延皆勸翟斌奉慕容垂爲盟<lb/>
主斌從之垂至洛陽斌帥其衆來與垂㑹勸垂稱<lb/>
尊號垂至滎陽稱大將軍大都督燕王承制以翟<lb/>
斌爲建義大將軍封河南王<hi>叛秦復燕事見慕容</hi>燕翟斌恃<lb/>
功驕縱邀求無厭又以鄴城乆不下潜有貳心太<lb/>
<pb n="KR2c0001_SBCK_016-57b"/>
子寶請除之燕王垂曰河南之盟不可負也若其<lb/>
爲難罪由於斌今事未有形而殺之人必謂我忌<lb/>
憚其功能吾方收攬豪傑以隆大業不可示人以<lb/>
狹失天下之望也藉彼有謀吾以智防之無能爲<lb/>
也范陽王德陳留王紹驃騎大將軍農皆曰翟斌<lb/>
兄弟恃功而驕必爲國患垂曰驕則速敗焉能爲<lb/>
患彼有大功當聴其自斃耳禮遇彌重斌諷丁零<lb/>
及其黨請斌爲尚書令垂曰翟王之功宜居上輔<lb/>
但臺既未建此官不可遽置耳斌怒宻與前秦長<lb/>
樂公丕通謀使丁零決隄潰水事覺垂殺斌及其<lb/>
弟檀敏餘皆赦之斌兄子眞夜將營衆北奔邯鄲<lb/>
<pb n="KR2c0001_SBCK_016-58a"/>
引兵還向鄴圍欲與丕内外相應太子寶與冠軍<lb/>
大將軍隆擊破之眞還走邯鄲太原王楷陳留王<lb/>
紹言於垂曰丁零非有大志但寵過爲亂耳今急<lb/>
之則屯聚爲寇緩之則自散散而擊之無不克矣<lb/>
垂從之　秋八月翟眞自邯鄲北走燕王垂遣太<lb/>
原王楷驃騎大將軍農帥騎追之甲寅及於下邑<lb/>
楷欲戰農曰士卒飢倦且視賊營不見丁壯殆有<lb/>
他伏楷不從進戰燕兵大敗眞北趨中山屯于承<lb/>
營　冬十月翟眞在承營與公孫希宋敞遥相首<lb/>
尾　十一月燕慕容農自信都西撃丁零翟遼於<lb/>
魯口破之遼退屯無極農屯藁城以逼之遼眞之<lb/>
<pb n="KR2c0001_SBCK_016-58b"/>
從兄也　十二月燕慕容麟慕容農合兵襲翟遼<lb/>
大破之遼單騎犇翟眞<lb/>
十年春二月慕容農引兵㑹慕容麟於中山與共<lb/>
攻翟眞麟農先帥數千騎至承營觀察形埶翟眞<lb/>
望見陳兵而出諸將欲退農曰丁零非不勁勇而<lb/>
翟眞懦弱今簡精銳望眞所在而衝之眞走衆必<lb/>
散矣乃邀門而蹙之可盡殺也使驍騎將軍慕容<lb/>
國帥百餘騎衝之眞走其衆爭門自相蹈藉死者<lb/>
太半遂拔承營外郭　夏四月翟眞自承營徙屯<lb/>
行唐眞司馬鮮于乞殺眞及諸翟自立爲趙王營<lb/>
人共殺乞立眞從弟成爲主其衆多降於燕<lb/>
<pb n="KR2c0001_SBCK_016-59a"/>
閏五月庚戌燕王垂至常山圍翟成於行唐命帶<lb/>
方王佐鎮龍城　秋七月癸酉翟成長史鮮于得<lb/>
斬成出降垂屠行唐盡阬成衆<lb/>
十一年鮮于乞之殺翟眞也翟遼犇黎陽黎陽太<lb/>
守滕恬之甚愛信之恬之喜畋獵不愛士卒遼潜<lb/>
施姦惠以收衆心恬之南攻鹿鳴城遼於後閉門<lb/>
拒之恬之東犇鄄城遼追執之遂據黎陽豫州刺<lb/>
史朱序遣將軍秦膺童斌與淮泗諸郡共討之<lb/>
春三月泰山太守張願以郡叛降翟遼　秋八月<lb/>
翟遼寇譙朱序撃走之<lb/>
十二年春正月翟遼遣其子釗寇陳潁朱序遣將<lb/>
<pb n="KR2c0001_SBCK_016-59b"/>
軍秦膺撃走之　夏四月髙平人翟暢執太守徐<lb/>
含逺以郡降翟遼燕主垂謂諸將曰遼以一城之<lb/>
衆返覆二國之間不可不討五月以章武王宙監<lb/>
中外諸軍事輔太子寳守中山垂自帥諸將南攻<lb/>
遼以太原王楷爲前鋒都督遼衆皆燕趙之人聞<lb/>
楷至皆曰太原王子吾之父母也相帥歸之遼懼<lb/>
遣使請降垂以遼爲徐州牧封河南公前至黎陽<lb/>
受降而還井陘人賈鮑招引北山丁零翟遥等五<lb/>
千餘人夜襲中山䧟其外郭章武王宙以竒兵出<lb/>
其外太子寶鼓譟於内合撃大破之盡俘其衆唯<lb/>
遥鮑單馬走免　冬十月翟遼復叛燕遣兵與王<lb/>
<pb n="KR2c0001_SBCK_016-60a"/>
祖張申寇抄清河平原<lb/>
十三年春二月翟遼遣司馬眭瓊詣燕謝罪燕主<lb/>
垂以其數反覆斬瓊以絶之遼乃自稱魏天王改<lb/>
元建光置百官　夏五月翟遼徙屯滑臺<lb/>
十四年夏四月翟遼寇滎陽執太守張卓　冬十<lb/>
月燕樂浪悼王温爲冀州刺史翟遼遣丁零故堤<lb/>
詐降於温爲温帳下乙酉刺温殺之并其長史司<lb/>
馬驅帥守兵二百户犇西燕遼西王農邀擊於襄<lb/>
國盡獲之惟堤走免<lb/>
十五年秋八月劉牢之撃翟釗於鄄城釗走河北<lb/>
又敗翟遼於滑臺張願來降<lb/>
<pb n="KR2c0001_SBCK_016-60b"/>
十六年冬十月翟遼卒子釗代立改元定鼎攻燕<lb/>
鄴城燕遼西王農却之<lb/>
十七年春二月壬寅燕主垂自魯口如河間渤海<lb/>
平原翟釗遣其將翟都侵館陶屯蘇康壘三月垂<lb/>
引兵南撃釗　燕主垂進逼蘓康壘夏四月翟都<lb/>
南走滑臺翟釗求救於西燕西燕主永謀於羣臣<lb/>
尚書郎渤海鮑遵曰使兩寇相弊吾承其後此卞<lb/>
荘子之䇿也中書侍郎太原張騰曰垂彊釗弱何<lb/>
弊之承不如速救之以成鼎足之勢今我引兵趨<lb/>
中山晝多疑兵夜多火炬垂必懼而自救我衝其<lb/>
前釗躡其後此天授之機不可失也永不從<lb/>
<pb n="KR2c0001_SBCK_016-61a"/>
六月燕主垂軍黎陽臨河欲濟翟釗列兵南岸以<lb/>
拒之辛亥垂徙營就西津去黎陽西四十里爲牛<lb/>
皮船百餘艘僞列兵仗泝流而上釗亟引兵趣西<lb/>
津垂潜遣中壘將軍桂林王鎮等自黎陽津夜濟<lb/>
營于河南比明而營成釗聞之亟還攻鎮等營垂<lb/>
命鎮等堅壁勿戰釗兵往來疲暍攻營不能拔將<lb/>
引去鎮等引兵出戰驃騎將軍農自西津濟與鎮<lb/>
等夾撃大破之釗走還滑臺將妻子收遺衆北濟<lb/>
河登白鹿山憑險自守燕兵不得進農曰釗無糧<lb/>
不能乆居山中乃引兵還留騎候之釗果下山還<lb/>
兵掩擊盡獲其衆釗單騎犇長子西燕主永以釗<lb/>
<pb n="KR2c0001_SBCK_016-61b"/>
爲車騎大將軍兖州牧封東郡王歳餘釗謀反永<lb/>
殺之初郝晷崔逞及清河崔宏新興張卓遼東䕫<lb/>
騰陽平路纂皆仕於秦避秦亂來犇詔以爲冀州<lb/>
諸郡各將部曲營於河南既而受翟氏官爵翟氏<lb/>
敗皆降於燕燕主垂各隨其材而用之釗所統七<lb/>
郡三萬餘户皆按堵如故以章武王宙爲兖豫二<lb/>
州刺史鎮滑臺徙徐州民七千餘户于黎陽以彭<lb/>
城王脫爲徐州刺史鎮黎陽脫垂之弟子也垂以<lb/>
崔䕃爲宙司馬初陳留王紹爲鎮南將軍太原王<lb/>
楷爲征西將軍樂浪王温爲征東將軍垂皆以䕃<lb/>
爲之佐䕃才幹明敏彊正善規諫四王皆嚴憚之<lb/>
<pb n="KR2c0001_SBCK_016-62a"/>
所至簡刑灋輕賦役流民歸之户口滋息　秋七<lb/>
月以太原王楷爲冀州牧右光祿大夫餘蔚爲太<lb/>
僕射<lb/>
　　　拓跋興魏<lb/>
魏元皇帝景元二年鮮卑索頭部大人拓跋力微<lb/>
始遣其子沙漠汗入貢因留爲質　力微之先丗<lb/>
居北荒不交南夏至可汗毛始彊大統國三十六<lb/>
大姓九十九後五丗至可汗推寅南遷大澤又七<lb/>
丗至可汗鄰使其兄弟七人及族人乙旃氏　惃氏<lb/>
分統部衆爲十族鄰老以位授其子詰汾使南遷<lb/>
遂居匈奴故地詰汾卒力微立復徙居定襄之盛<lb/>
<pb n="KR2c0001_SBCK_016-62b"/>
樂部衆浸盛諸部皆畏服之<lb/>
晉武帝泰始三年遣鮮卑拓跋沙漠汗歸其國<lb/>
咸寧元年夏六月鮮卑拓跋力微復遣其子沙漠<lb/>
汗入貢將還幽州刺史衛瓘表請留之又宻以金<lb/>
賂其諸部大人離間之<lb/>
三年冬十二月衛瓘遣拓䟦沙漠汗歸國自沙漠<lb/>
汗入質力微可汗諸子在側者多有寵及沙漠汗<lb/>
歸諸部大人共譖而殺之既而力微疾篤烏桓王<lb/>
庫賢親近用事受衛瓘賂欲擾動諸部乃礪斧於<lb/>
庭謂諸大人曰可汗恨汝曹讒殺太子欲盡收汝<lb/>
曹長子殺之諸大人懼皆散走力微以憂卒時年<lb/>
<pb n="KR2c0001_SBCK_016-63a"/>
一百四子悉禄立其國遂衰初幽并二州皆與鮮<lb/>
卑接東有務桓西有力微多爲邊患衛瓘宻以計<lb/>
間之務桓降而力微死朝廷嘉瓘功封其弟爲亭<lb/>
侯<lb/>
太康七年鮮卑拓跋悉鹿卒弟綽立<lb/>
惠帝元康三年夏六月拓䟦綽卒弟子弗立<lb/>
四年拓跋弗卒叔父祿官立<lb/>
五年冬十二月拓跋祿官分其國爲三部一居上<lb/>
俗之北濡源之西自統之一居代郡參合陂之北<lb/>
使兄沙漠汗之子猗㐌統之一居定襄之盛樂故<lb/>
城使猗㐌弟猗盧統之猗盧善用兵西撃匈奴烏<lb/>
<pb n="KR2c0001_SBCK_016-63b"/>
桓諸部皆破之代人衛操與從子雄及同郡箕澹<lb/>
往依拓跋氏說猗㐌猗盧招納晉人猗㐌恱之任<lb/>
以國事晉人附者稍衆<lb/>
七年秋九月拓跋猗㐌度漠北廵因西略諸國積<lb/>
五歳降附者三十餘國<lb/>
永興元年秋七月東嬴公騰乞師於拓跋猗㐌以<lb/>
撃劉淵猗㐌與弟猗盧合兵撃淵於西河破之與<lb/>
騰盟于汾東而還<lb/>
二年夏六月漢王淵攻東嬴公騰騰復乞師於拓<lb/>
跋猗㐌衛操勸猗㐌助之猗㐌帥輕騎數千救騰<lb/>
斬漢將綦毋豚詔假猗㐌大單于加操右將軍甲<lb/>
<pb n="KR2c0001_SBCK_016-64a"/>
申猗㐌卒子普根代立<lb/>
懐帝永嘉元年拓跋祿官卒弟猗盧揔攝三部<lb/>
四年冬十月劉琨之討劉虎白部也遣使卑辭厚<lb/>
禮說鮮卑拓跋猗盧以請兵猗盧使其弟弗之子<lb/>
鬱律帥騎二萬助之遂破劉虎白部屠其營琨與<lb/>
猗盧結爲兄弟表猗盧爲大單于以代郡封之爲<lb/>
代公猗盧以封邑去國懸逺民不相接乃帥部落<lb/>
萬餘家自雲中入鴈門從琨求陘北之地琨不能<lb/>
制且欲倚之爲援乃徙樓煩馬邑隂館繁畤崞五<lb/>
縣民於陘南以其地與猗盧由是猗盧益盛<lb/>
五年劉琨遣子遵請兵於代公猗盧猗盧遣其子<lb/>
<pb n="KR2c0001_SBCK_016-64b"/>
六脩將兵助琨戍新興<hi>宼河朔事見石勒</hi>
六年漢靳沖等攻劉琨於晉陽猗盧遣兵救琨撃<lb/>
走之　劉粲等復攻晉陽拔之猗盧自將破粲等<lb/>
琨復入晉陽<hi>晉之亂事並見西</hi>
愍帝建興元年代公猗盧城盛樂以爲北都治故<lb/>
平城爲南都又作新平城於灅水之陽使右賢王<lb/>
六脩鎮之統領南部<lb/>
三年春二月詔進拓跋猗盧爵爲代王置官屬食<lb/>
代常山二郡猗盧請并州從事鴈門莫含於劉琨<lb/>
琨遣之含不欲行琨曰以并州單弱吾之不材而<lb/>
能自存於胡羯之間者代王之力也吾傾身竭貲<lb/>
<pb n="KR2c0001_SBCK_016-65a"/>
以長子爲質而奉之者庻幾爲朝廷雪大耻也卿<lb/>
欲爲忠臣奈何惜共事之小誠而忘徇國之大節<lb/>
乎往事代王爲之腹心乃一州之所賴也含遂行<lb/>
猗盧甚重之常與參大計猗盧用灋嚴國人犯灋<lb/>
者或舉部就誅老幼相攜而行人問何之曰往就<lb/>
死無一人敢逃匿者<lb/>
四年　初代王猗盧愛其少子比延欲以爲嗣使<lb/>
長子六脩出居新平城而黜其母六脩有駿馬日<lb/>
行五百里猗盧奪之以與比延六脩來朝猗盧使<lb/>
拜比延六脩不從猗盧乃坐比延於其歩輦使人<lb/>
導從出遊六脩望見以爲猗盧伏謁路左至乃比<lb/>
<pb n="KR2c0001_SBCK_016-65b"/>
延六脩慙怒而去猗盧召之不至大怒帥衆討之<lb/>
爲六脩所敗猗盧微服逃民間有賤婦人識之遂<lb/>
爲六脩所弑拓跋普根先守外境聞難來赴攻六<lb/>
脩滅之普根代立國中大亂新舊猜嫌迭相誅滅<lb/>
左將軍衛雄信義將軍箕澹乆佐猗盧爲衆所附<lb/>
謀歸劉琨乃言於衆曰聞舊人忌新人悍戰欲盡<lb/>
殺之將奈何晉人及烏桓皆驚懼曰死生隨二將<lb/>
軍乃與琨質子遵帥晉人及烏桓三萬家馬牛羊<lb/>
十萬頭歸于琨琨大喜親詣平城撫納之琨兵由<lb/>
是復振夏四月普根卒其子始生普根母惟氏立<lb/>
之　十二月拓跋普根之子又卒國人立其從父<lb/>
<pb n="KR2c0001_SBCK_016-66a"/>
鬱律<lb/>
元帝大興元年夏六月劉虎自朔方侵拓跋鬱律<lb/>
西部秋七月鬱律撃虎大破之虎走出塞從弟路<lb/>
孤帥其部落降于鬱律於是鬱律西取烏孫故地<lb/>
東兼勿吉以西士馬精彊雄於北方<lb/>
四年拓跋猗㐌妻惟氏忌代王鬱律之彊恐不利<lb/>
於其子乃殺鬱律而立其子賀傉大人死者數十<lb/>
人鬱律之子什翼犍幼在襁褓其母王氏匿於袴<lb/>
中祝之曰天苟存汝則勿啼乆之不啼乃得免惟<lb/>
氏專制國政遣使聘後趙後趙人謂之女國使<lb/>
明帝大寧二年代王賀傉始親國政以諸部多未<lb/>
<pb n="KR2c0001_SBCK_016-66b"/>
服乃築城於東木根山徙居之<lb/>
三年十二月代王賀傉卒弟紇那立<lb/>
成帝咸和二年代王鬱律之子翳槐居於其舅賀<lb/>
蘭部紇那遣使求之賀蘭大人藹頭擁䕶不遣紇<lb/>
那與宇文部共擊藹頭不克<lb/>
四年賀蘭部及諸大人共立拓跋翳槐爲代王代<lb/>
王紇那奔宇文部翳槐遣其弟什翼犍質於趙以<lb/>
請和<lb/>
咸康三年趙將李穆納拓跋翳槐于大寗其故部<lb/>
落多歸之代王紇那奔燕國人復奉翳槐爲代王<lb/>
翳槐城盛樂而居之<lb/>
<pb n="KR2c0001_SBCK_016-67a"/>
四年代王翳槐之弟什翼犍質於趙翳槐疾病命<lb/>
諸大人立之翳槐卒諸大人梁蓋等以新有大故<lb/>
什翼犍在逺來未可必比其至恐有變亂謀更立<lb/>
君而翳槐次弟屈剛猛多詐不如屈弟孤仁厚乃<lb/>
相與殺屈而立孤孤不可自詣鄴迎什翼犍請身<lb/>
留爲質趙王虎義而俱遣之十一月什翼犍即代<lb/>
王位於繁畤北改元曰建國分國之半以與孤初<lb/>
代王猗盧既卒國多内難部落離散拓跋氏寖衰<lb/>
及什翼犍立雄勇有智略能修祖業國人附之始<lb/>
置百官分掌衆務以代人燕鳳爲長史許謙爲郎<lb/>
中令始制反逆殺人姦盜之灋號令明白政事清<lb/>
<pb n="KR2c0001_SBCK_016-67b"/>
簡無繋訊連逮之煩百姓安之於是東自濊貊西<lb/>
及破落那南距隂山北盡沙漠率皆歸服有衆數<lb/>
十萬人<lb/>
五年五月代王什翼犍㑹諸大人於參合陂議都<lb/>
灅源川其母王氏曰吾自先丗以來以遷徙爲業<lb/>
今國家多難若城郭而居一旦㓂來無所避之乃<lb/>
止代人謂它國之民來附者皆爲烏桓什翼犍分<lb/>
之爲二部各置大人以監之弟孤監其北子寔君<lb/>
監其南什翼犍求昏於燕燕王皝以其妹妻之<lb/>
六年春三月代王什翼犍始都雲中之盛樂宫<lb/>
七年秋九月代王什翼犍築盛樂城於故城南八<lb/>
<pb n="KR2c0001_SBCK_016-68a"/>
里　代王妃慕容氏卒　冬十月匈奴劉虎宼代<lb/>
西部代王什翼犍遣軍逆撃大破之虎卒子務桓<lb/>
立遣使求和於代什翼犍以女妻之務桓又朝貢<lb/>
於趙趙以務桓爲平北將軍左賢王<lb/>
康帝建元元年　代王什翼犍復求婚於燕燕王<lb/>
皝使納馬千匹爲禮什翼犍不與又倨慢無子壻<lb/>
禮八月皝遣丗子雋帥前軍師評等撃代什翼犍<lb/>
帥衆避去燕人無所見而還<lb/>
二年春正月代王什翼犍遣其大人長孫秩迎婦<lb/>
於燕<lb/>
穆帝永和十二年春正月匈奴大人劉務桓卒弟<lb/>
<pb n="KR2c0001_SBCK_016-68b"/>
閼頭立將貳於代二月代王什翼犍引兵西廵臨<lb/>
河閼頭懼請降<lb/>
升平二年冬十二月匈奴劉閼頭部落多叛懼而<lb/>
東走乗冰度河半度而冰解後衆盡歸劉悉勿祈<lb/>
閼頭犇代悉勿祈務桓之子也<lb/>
三年夏四月匈奴劉悉勿祈卒弟衛辰殺其子而<lb/>
代之<lb/>
四年匈奴劉衛辰遣使降秦請田内地春來秋返<lb/>
秦王堅許之　夏四月雲中䕶軍賈雍遣司馬徐<lb/>
贇帥騎襲之大獲而還堅怒曰朕方以恩信懐戎<lb/>
狄而汝貪小利以敗之何也黜雍以白衣領職遣<lb/>
<pb n="KR2c0001_SBCK_016-69a"/>
使還其所獲慰撫之衛辰於是入居塞内貢獻相<lb/>
尋　六月代王什翼犍妃慕容氏卒秋七月劉衛<lb/>
辰如代㑹葬因求婚什翼犍以女妻之<lb/>
五年春正月劉衛辰掠秦邊民五十餘口爲奴婢<lb/>
以獻於秦秦王堅責之使歸所掠衛辰由是叛秦<lb/>
專附於代<lb/>
哀帝興寧三年劉衛辰復叛代代王什翼犍東渡<lb/>
河撃走之<lb/>
海西公太和元年代王什翼犍遣左長史燕鳯入<lb/>
貢于秦<lb/>
二年冬十月代王什翼犍撃劉衛辰河冰未合什<lb/>
<pb n="KR2c0001_SBCK_016-69b"/>
翼犍命以葦絙約流澌俄而冰合然猶未堅乃散<lb/>
葦於其上冰草相結有如浮梁代兵乗之以渡衛<lb/>
辰不意兵猝至與宗族西走什翼犍收其部落什<lb/>
六七而還衛辰犇秦秦王堅送衛辰還朔方遣兵<lb/>
戍之<lb/>
簡文帝咸安元年春三月代將長孫斤謀弑代王<lb/>
什翼犍丗子寔格之傷脇遂執斤殺之　夏五月<lb/>
代丗子寔病傷而卒　秋七月代丗子寔娶東部<lb/>
大人賀野干之女有遺腹子甲戌生男代王什翼<lb/>
犍爲之赦境内名曰涉圭<lb/>
武帝寧康元年夏代王什翼犍使燕鳳入貢于秦<lb/>
<pb n="KR2c0001_SBCK_016-70a"/>
二年代王什翼犍撃劉衛辰南走<lb/>
太元元年冬十月劉衛辰爲代所逼求救於秦秦<lb/>
王堅以幽州刺史行唐公洛爲北討大都督帥幽<lb/>
冀兵十萬撃代使并州刺史俱難鎮軍將軍鄧羌<lb/>
尚書趙遷李柔前將軍朱肜前禁將軍張蚝右禁<lb/>
將軍郭慶帥歩騎二十萬東出和龍西出上郡皆<lb/>
與洛㑹以衛辰爲鄉道　十一月代王什翼犍使<lb/>
白部獨孤部南禦秦兵皆不勝又使南部大人劉<lb/>
庫仁將十萬騎禦之庫仁者衛辰之族什翼犍之<lb/>
甥也與秦戰戰於石子嶺庫仁大敗什翼犍病不<lb/>
能自將乃帥諸部奔隂山之北髙車雜種盡叛四<lb/>
<pb n="KR2c0001_SBCK_016-70b"/>
面寇鈔不得芻牧什翼犍復度漠南聞秦兵稍退<lb/>
十二月什翼犍還雲中初什翼犍分國之半以授<lb/>
弟孤孤卒子斤失職怨望丗子寔及弟翰早卒寔<lb/>
子珪尚幼慕容妃之子閼婆夀鳩紇根地干力眞<lb/>
窟咄皆長繼嗣未定時秦兵尚在君子津諸子每<lb/>
夜執兵警衛斤因說什翼犍之庶長子寔君曰王<lb/>
將立慕容妃之子欲先殺汝故頃來諸子每夜戎<lb/>
服以兵遶廬帳伺使將發耳寔君信之遂殺諸弟<lb/>
并弑什翼犍是夜諸子婦及部人奔告秦軍秦李<lb/>
柔張蚝勒兵趨雲中部衆逃潰國中大亂珪母賀<lb/>
氏以珪走依賀訥訥野干之子也秦王堅召代長<lb/>
<pb n="KR2c0001_SBCK_016-71a"/>
史燕鳯問代所以亂故鳯具以状對堅曰天下之<lb/>
惡一也乃執寔君及斤至長安車裂之堅欲遷珪<lb/>
於長安鳯固請曰代王初亡羣下叛散遺孫冲幼<lb/>
莫相統攝其别部大人劉庫仁勇而有智鐡弗衛<lb/>
辰狡猾多變皆不可獨任宜分諸部爲二令此兩<lb/>
人統之兩人素有深讎其埶莫敢先發俟其孫稍<lb/>
長引而立之是陛下有存亡繼絶之德於代使其<lb/>
子子孫孫永爲不侵不叛之臣此安邊之良䇿也<lb/>
堅從之分代民爲二部自河以東屬庫仁自河以<lb/>
西屬衛辰各拜官爵使統其衆賀氏以珪歸獨孤<lb/>
部與南部大人長孫嵩元佗等皆依庫仁行唐公<lb/>
<pb n="KR2c0001_SBCK_016-71b"/>
洛以什翼犍子窟咄年長遷之長安劉庫仁招撫<lb/>
離散恩信甚著奉事拓跋珪恩勤周備不以廢興<lb/>
易意常謂諸子曰此兒有髙天下之志必能恢隆<lb/>
祖業汝曹當謹遇之秦王堅賞其功加廣武將軍<lb/>
給幢麾鼓蓋劉衛辰恥在庫仁之下怒殺秦五原<lb/>
太守而叛庫仁撃衛辰破之追至隂山西北千餘<lb/>
里獲其妻子又西撃庫狄部徙其部落置之桑乾<lb/>
川乆之堅以衛辰爲西單于督攝河西雜類屯代<lb/>
來城<lb/>
九年冬十月燕太子太保慕輿句之子文零陵公<lb/>
慕輿䖍之子常攻殺劉庫仁庫仁弟頭眷代領庫<lb/>
<pb n="KR2c0001_SBCK_016-72a"/>
仁部衆<lb/>
十年秋八月鮮卑劉頭眷撃破賀蘭部於善無又<lb/>
破柔然於意親山頭眷子羅辰言於頭眷曰比來<lb/>
行兵所向無敵然心腹之疾願早圖之頭眷曰誰<lb/>
也羅辰曰從兄顯忍人也必將爲亂頭眷不聽顯<lb/>
庫仁之子也頃之顯果殺頭眷自立又將殺拓跋<lb/>
珪顯弟亢埿妻珪之姑也以告珪母賀氏顯謀主<lb/>
梁六眷代王什翼犍之甥也亦使其部人穆崇奚<lb/>
牧密告珪且以其愛妻駿馬付崇曰事泄當以此<lb/>
自明賀氏夜飲顯酒令醉使珪隂與舊臣長孫犍<lb/>
元他羅結輕騎亡去向晨賀氏故驚廐中羣馬使<lb/>
<pb n="KR2c0001_SBCK_016-72b"/>
顯起視之賀氏哭曰吾子適在此今皆不見汝等<lb/>
誰殺之邪顯以故不急追珪遂奔賀蘭部依其舅<lb/>
賀訥訥驚喜曰復國之後當念老臣珪笑曰誠如<lb/>
舅言不敢忘也顯疑梁六眷泄其謀將囚之穆崇<lb/>
宣言曰六眷不顧恩義助顯爲逆我掠得其妻馬<lb/>
足以解忿顯乃捨之賀氏從弟外朝大人賀恱舉<lb/>
所部以奉珪顯怒將殺賀氏賀氏奔亢埿家匿神<lb/>
車中三日亢埿舉家爲之請乃得免故南部大人<lb/>
長孫嵩帥所部七百餘家叛顯將奔五原時拓跋<lb/>
寔君之子渥亦聚衆自立嵩欲歸之烏渥謂嵩曰<lb/>
逆父之子不足從也不如歸珪嵩從之乆之劉顯<lb/>
<pb n="KR2c0001_SBCK_016-73a"/>
所部有亂故中部大人庾和辰奉賀氏奔珪賀訥<lb/>
弟染干以珪得衆心忌之使其黨侯引七突殺珪<lb/>
代人尉古眞知之以告珪侯引七突不敢發染干<lb/>
疑古眞泄其謀執而訊之以兩車軸夾其頭傷一<lb/>
目不伏乃免之染干遂舉兵圍珪賀氏出謂染干<lb/>
曰汝等欲於何置我而殺吾子乎染干慙而去<lb/>
冬十二月拓跋珪從曾祖紇羅與其弟建及諸部<lb/>
大人共請賀訥推珪爲主<lb/>
十一年春正月戊申拓跋珪大㑹於牛川即代王<lb/>
位改元登國以長孫嵩爲南部大人叔孫普洛爲<lb/>
北部大人分治其衆以上谷張衮爲左長史許謙<lb/>
<pb n="KR2c0001_SBCK_016-73b"/>
爲右司馬廣寗王建代人和跋叔孫建庾岳等爲<lb/>
外朝大人奚牧爲治民長皆掌宿衛及參軍國謀<lb/>
議長孫道生賀毗等侍從左右出納教命王建娶<lb/>
代王什翼犍之女岳和辰之弟道生嵩之從子也<lb/>
　二月代王珪徙居定襄之盛樂務農息民國人<lb/>
恱之　三月劉顯自善無南走馬邑其族人奴眞<lb/>
帥所部降於代奴眞有兄犍先居賀蘭部奴眞言<lb/>
於代王珪請召犍而以所部讓之珪許之犍既領<lb/>
部遣弟去斤遺賀訥金馬賀染干謂去斤曰我待<lb/>
汝兄弟厚汝今領部宜來從我去斤許之奴眞怒<lb/>
曰我祖父以來丗爲代忠臣故我以部讓汝等欲<lb/>
<pb n="KR2c0001_SBCK_016-74a"/>
爲義也今汝等無狀乃謀叛國義於何在遂殺犍<lb/>
及去斤染干聞之引兵攻奴眞奴眞奔代珪遣使<lb/>
責染干染干乃止　夏四月代王珪初改稱魏王<lb/>
　魏王珪東如陵石䕶佛侯部帥侯辰乙佛部帥<lb/>
代題皆叛走諸將請追之珪曰侯辰等累丗服役<lb/>
有罪且當忍之方今國家草創人情未壹愚者固<lb/>
宜前却不足追也　秋七月己酉魏王珪還盛樂<lb/>
代題復以部落來降十餘日又奔劉顯珪使其孫<lb/>
倍斤代領其衆劉顯弟肺泥帥衆降魏　初秦滅<lb/>
代遷代王什翼犍少子窟咄于長安從慕容永東<lb/>
徙亢以窟咄爲新興太守劉顯遣其弟永埿迎窟<lb/>
<pb n="KR2c0001_SBCK_016-74b"/>
咄以兵隨之逼魏南境諸部騷動魏王珪左右于<lb/>
桓等與部人謀執珪以應窟咄憧將代人莫題等<lb/>
亦潛與窟咄交通桓舅穆崇告之珪誅桓等五人<lb/>
莫題等七姓悉原不問珪懼内難北踰隂山復依<lb/>
賀蘭部遣外朝大人遼東安同求救於燕燕主垂<lb/>
遣趙王麟救之　冬十月燕趙王麟軍未至魏拓<lb/>
抜窟咄稍前逼魏王珪賀染干侵魏北部以應之<lb/>
魏衆驚擾北部大人叔孫普洛亡奔劉衛辰麟聞<lb/>
之遽遣安同等歸魏人知燕軍在近衆心少安窟<lb/>
咄進屯髙柳珪引兵與麟㑹撃之窟咄大敗奔劉<lb/>
衛辰衛辰殺之珪悉收其衆以代人庫狄干爲北<lb/>
<pb n="KR2c0001_SBCK_016-75a"/>
部大人麟引兵還中山劉衛辰居朔方士馬甚盛<lb/>
後秦主萇以衛辰爲大將軍大單于河西王幽州<lb/>
牧西燕主永以衛辰爲大將軍朔州牧　十二月<lb/>
燕主垂以魏王珪爲西單于封上谷王珪不受<lb/>
十二年劉顯地廣兵彊雄於北方㑹其兄弟乖爭<lb/>
魏長史張衮言於魏王珪曰顯志在并吞今不乗<lb/>
其内潰而取之必爲後患然吾不能獨克請與燕<lb/>
共攻之珪從之復遣安同乞師於燕　秋七月劉<lb/>
衛辰獻馬於燕劉顯掠之燕主垂怒遣太原王楷<lb/>
將兵助趙王麟撃顯大破之顯犇馬邑西山魏王<lb/>
珪引兵㑹麟撃顯於彌澤又破之顯犇西燕麟悉<lb/>
<pb n="KR2c0001_SBCK_016-75b"/>
收其部衆獲馬牛羊以千萬數<lb/>
十三年魏王珪破庫莫奚於弱落水南秋七月庫莫<lb/>
奚復襲魏營珪又破之庫莫奚者本屬宇文部與契<lb/>
丹同類而異種其先皆爲燕王皝所破徙居松漠之間<lb/>
十四年春正月甲寅魏王珪襲髙車破之　二月<lb/>
癸巳魏王珪撃吐突隣部於女水大破之盡徙其<lb/>
部落而還<lb/>
十五年夏四月丙寅魏王珪㑹燕趙王麟於意幸<lb/>
山撃賀蘭紇突隣紇奚三部破之紇突隣紇奚皆<lb/>
降於魏　秋七月劉衛辰遣子直力鞮攻賀蘭部<lb/>
賀訥困急請降於魏丙子魏王珪引兵救之直力<lb/>
<pb n="KR2c0001_SBCK_016-76a"/>
鞮退珪徙訥部落處之東境<lb/>
十六年冬十月劉衛辰遣子直力鞮帥衆八九萬<lb/>
攻魏南部十一月己卯魏王珪引兵五六千人拒<lb/>
之壬午大破直力鞮於鐡歧山南直力鞮單騎走<lb/>
乗勝追之戊子自五原金津南濟河徑入衛辰國<lb/>
衛辰部落駭亂辛卯珪直抵其所居恱跋城衛辰<lb/>
父子出走壬辰分遣諸將輕騎追之將軍伊謂禽<lb/>
直力鞮於木根山衛辰爲其部下所殺十二月珪<lb/>
軍于鹽池誅衛辰宗黨五千餘人皆投尸于河自<lb/>
河以南諸部悉降獲馬三十餘萬匹牛羊四百餘<lb/>
萬頭國用由是遂饒衛辰少子勃勃亡犇薛于部<lb/>
<pb n="KR2c0001_SBCK_016-76b"/>
珪使人求之薛干部帥大悉伏出勃勃以示使者<lb/>
曰勃勃國破家亡以窮歸我我寜與之俱亡何忍<lb/>
執以與魏乃送勃勃於沒弈干沒奕干以女妻之<lb/>
十八年秋七月魏王珪以薛干大悉伏不送劉勃<lb/>
勃八月襲其城屠之太悉伏犇秦<lb/>
二十一年秋七月魏羣臣勸魏王珪稱尊號珪始<lb/>
建天子旌旗出警入蹕改元皇始<lb/>
安帝隆安二年夏六月丙子魏王珪命羣臣議國<lb/>
號皆曰周秦以前皆自諸侯升爲天子因以其國<lb/>
爲天下號漢氏以來皆無尺土之資我國家百丗<lb/>
相承開基代北遂撫有方夏今宜以代爲號黄門<lb/>
<pb n="KR2c0001_SBCK_016-77a"/>
侍郎崔宏曰昔商人不常厥居故兩稱殷商代雖<lb/>
舊邦其命惟新登國之初已更曰魏夫魏者大名<lb/>
神州之上國也宜稱魏如故珪從之　秋七月魏<lb/>
王珪遷都平城始營宫室建宗廟立社稷宗廟歳<lb/>
五祭用分至及臘　魏王珪命有司正封畿標道<lb/>
里平權衡審度量遣使循行郡國舉奏守宰不法<lb/>
者親考察黜陟之　冬十一月辛亥魏王珪命尚<lb/>
書吏部郎鄧淵立官制恊音律儀曹郎清河董謐<lb/>
制禮儀三公郎王德定律令太史令鼂崇考天象<lb/>
吏部尚書崔宏揔而裁之以爲永式淵羌之孫也<lb/>
　十二月己丑魏王珪即皇帝位大赦改元天興<lb/>
<pb n="KR2c0001_SBCK_016-77b"/>
命朝野皆束髪加帽追尊逺祖毛以下二十七人<lb/>
皆爲皇帝謚六丗祖力微曰神元皇帝廟號始祖<lb/>
祖什翼犍曰昭成皇帝廟號髙祖父寔曰獻明皇<lb/>
帝魏之舊俗孟夏祀天及東廟季夏帥衆却霜於<lb/>
隂山孟秋祀天於西郊至是始依倣古制定郊廟<lb/>
朝饗禮樂然惟孟夏祀天親行其餘多有司攝事<lb/>
又用崔宏議自謂黄帝之後以土德王徙六州二<lb/>
十二郡守宰豪傑二千家于代都東至代郡西及<lb/>
善無南極隂館北盡參合皆爲畿内其外四方四<lb/>
維置八部帥以監之<lb/>
　　　魏伐後燕<lb/>
<pb n="KR2c0001_SBCK_016-78a"/>
晉武帝太元十三年魏王珪密有圖燕之志遣九<lb/>
原公儀奉使至中山燕主垂詰之曰魏王何以不<lb/>
自來儀曰先王與燕並事晉室丗爲兄弟臣今奉<lb/>
使於理未失垂曰吾今威加四海豈得以昔日爲<lb/>
比儀曰燕若不脩德禮欲以兵威自彊此乃將帥<lb/>
之事非使臣所知也儀還言於珪曰燕主衰老太<lb/>
子闇弱范陽王自負材氣非少主臣也燕主既沒<lb/>
内難必作於時乃可圖也今則未可珪善之儀珪<lb/>
母弟翰之子也<lb/>
十六年春正月賀染干謀殺其兄訥訥知之舉兵<lb/>
相攻魏王珪告于燕請爲鄉導以討之二月甲戌<lb/>
<pb n="KR2c0001_SBCK_016-78b"/>
燕主垂遣趙王麟將兵撃訥　夏六月甲辰燕趙<lb/>
王麟破賀訥於赤城禽之降其部落數萬燕主垂<lb/>
命麟歸訥部落徙染干於中山麟歸言於垂曰臣<lb/>
觀拓跋珪舉動終爲國患不若攝之還朝使其弟<lb/>
監國事垂不從　秋七月魏王珪遣其弟觚獻見<lb/>
於燕燕主垂衰老子弟用事留觚以求良馬魏王<lb/>
珪弗與遂與燕絶使長史張衮求好於西燕觚逃<lb/>
歸燕太子寶追獲之垂待之如初<lb/>
二十年　魏王珪叛燕侵逼附塞諸部夏五月甲<lb/>
戌燕主垂遣太子寶遼西王農趙王麟帥衆八萬<lb/>
自五原伐魏范陽王德陳留王紹别將歩騎萬八<lb/>
<pb n="KR2c0001_SBCK_016-79a"/>
千爲後繼散騎常侍髙湖諫曰魏與燕丗爲昏姻<lb/>
彼有内難燕實存之其施德厚矣結好乆矣間以<lb/>
求馬不獲而留其弟曲在於我奈何遽興兵撃之<lb/>
拓跋涉珪沈勇有謀幼歷艱難兵精馬彊未易輕<lb/>
也皇太子富於春秋志果氣銳今委之專征必小<lb/>
魏而易之萬一不如所欲傷威毁重願陛下深圖<lb/>
之言頗激切垂怒免湖官湖泰之子也　秋七月<lb/>
魏張衮聞燕軍將至言於魏王珪曰燕狃於滑臺<lb/>
長子之捷竭國之資力以來有輕我之心宜羸形<lb/>
以驕之乃可克也珪從之悉徙部落畜産西渡河<lb/>
千餘里以避之燕軍至五原降魏别部三萬餘家<lb/>
<pb n="KR2c0001_SBCK_016-79b"/>
收穄田百餘萬斛置黒城進軍臨河造船爲濟具<lb/>
珪遣右司馬許謙乞師於秦　八月魏王珪治兵<lb/>
河南九月進軍臨河燕太子寶列兵將濟㬥風起<lb/>
漂其船數十艘泊南岸魏獲其甲士三百餘人皆<lb/>
釋而遣之寶之發中山也燕主垂已有疾既至五<lb/>
原珪使人邀中山之路伺其使者盡執之寶等數<lb/>
月不聞垂起居珪使所執使者臨河告之曰若父<lb/>
已死何不早歸寶等憂恐士卒駭動珪使陳留公<lb/>
䖍將五萬騎屯河東東平公儀將十萬騎屯河北<lb/>
略陽公遵將七萬騎塞燕軍之南遵夀鳩之子也<lb/>
秦主興遣楊佛嵩將兵救魏燕術士靳安言於太<lb/>
<pb n="KR2c0001_SBCK_016-80a"/>
子寶曰天時不利燕必大敗速去可免寶不聽安<lb/>
退告人曰吾軰皆當棄尸草野不得歸矣燕魏相<lb/>
持積旬趙王麟將慕輿嵩等以垂爲實死謀作亂<lb/>
奉麟爲主事泄嵩等皆死寶麟等内自疑冬十月<lb/>
辛未燒船夜遁時河冰未結寶以魏兵必不能度<lb/>
不設斥候十一月己卯㬥風氷合魏王珪引兵濟<lb/>
河留輜重選精銳二萬餘騎急追之燕軍至參合<lb/>
陂有大風黒氣如堤自軍後來臨覆軍上沙門攴<lb/>
曇猛言於寶曰風氣㬥迅魏兵將至之候宜遣兵<lb/>
禦之寶以去魏軍已逺笑而不應曇猛固請不已<lb/>
麟怒曰以殿下神武師徒之盛足以横行沙漠索<lb/>
<pb n="KR2c0001_SBCK_016-80b"/>
虜何敢逺來而曇猛妄言驚衆當斬以徇曇猛泣<lb/>
曰符氏以百萬之師敗於淮南正由恃衆輕敵不<lb/>
信天道故也司徒德勸寶從曇猛言寶乃遣麟帥<lb/>
騎三萬居軍後以備非常麟以曇猛爲妄縱騎遊<lb/>
獵不肯設備寶遣騎還詗魏兵騎行十餘里即解<lb/>
鞍寢魏軍晨夜兼行乙酉暮至參合陂西燕軍在<lb/>
陂東營於蟠羊山南水上魏王珪夜部分諸將掩<lb/>
覆燕軍士卒銜枚束馬口潛進丙戌日出魏軍登<lb/>
山下臨燕營燕軍將東引顧見之士卒大驚擾亂<lb/>
珪縱兵撃之燕兵走赴水人馬相騰躡壓溺死者<lb/>
以萬數略陽公遵以兵邀撃其前燕兵四五萬人<lb/>
<pb n="KR2c0001_SBCK_016-81a"/>
一時放仗斂手就禽其遺迸去者不過數千人太<lb/>
子寶等皆單騎僅免殺燕右僕射陳留悼王紹生<lb/>
禽魯陽王倭奴桂林王道成濟隂公尹國等文武<lb/>
將吏數千人兵甲糧貨以鉅萬計道成垂之弟子<lb/>
也魏王珪擇燕臣之有才用者代郡太守廣川賈<lb/>
閏閏從弟驃騎長史昌黎太守彞太史郎遼東晁<lb/>
崇等留之其餘欲悉給衣糧遣還以招懐中州之<lb/>
人中部大人王建曰燕衆彊盛今傾國而來我幸<lb/>
而大捷不如悉殺之則其國空虚取之爲易且獲<lb/>
寇而縱之無乃不可乎乃盡阬之十二月珪還雲<lb/>
中之盛樂燕太子寶恥於參合之敗請更撃魏司<lb/>
<pb n="KR2c0001_SBCK_016-81b"/>
徒德言於燕主垂曰虜以參合之捷有輕太子之<lb/>
心宜及陛下神略以服之不然將爲後患垂乃以<lb/>
清河公㑹録留臺事領幽州刺史代髙陽王隆鎮<lb/>
龍城以陽城王蘭汗爲北中郎將代長樂公盛鎮<lb/>
薊命隆盛悉引其精兵還中山期以明年大舉撃<lb/>
魏<lb/>
二十一年春正月燕髙陽王隆引龍城之甲入中<lb/>
山軍容精整燕人之氣稍振　三月庚子燕王垂<lb/>
留范陽　王德守中山引兵密發踰青嶺經天門<lb/>
鑿山通道出魏不意直詣雲中魏陳留公䖍帥部<lb/>
落三萬餘家鎮平城垂至獵嶺以遼西王農髙陽<lb/>
<pb n="KR2c0001_SBCK_016-82a"/>
王隆爲前鋒以襲之是時燕兵新敗皆畏魏惟龍<lb/>
城兵勇銳爭先䖍素不設備閏月乙卯燕軍至平<lb/>
城䖍乃覺之帥麾下出戰敗死燕軍盡收其部落<lb/>
魏王珪震怖欲走諸部聞䖍死皆有貳心珪不知<lb/>
所適垂之過參合陂也見積骸如山爲之設祭軍<lb/>
士皆慟哭聲震山谷垂慚憤嘔血由是發疾乗馬<lb/>
輿而進頓平城西北三十里太子寶等聞之皆引<lb/>
還燕軍叛者犇告於魏云垂已死輿尸在軍魏王<lb/>
珪欲追之聞平城已没乃引還隂山垂在平城積<lb/>
十日疾轉篤乃築燕昌城而還夏四月癸未卒於<lb/>
上谷之沮陽袐不發喪丙申至中山戊戌發喪謚<lb/>
<pb n="KR2c0001_SBCK_016-82b"/>
曰成武皇帝廟號丗祖壬寅太子寶即位大赦改<lb/>
元永康五月辛亥以范陽王德爲都督冀兖青徐<lb/>
荆豫六州諸軍事車騎大將軍冀州牧鎮鄴遼西<lb/>
王農爲都督并雍益梁秦涼六州諸軍事并州牧<lb/>
鎮晉陽又以安定王庫傉官偉爲太師夫餘王蔚<lb/>
爲太傅甲寅以趙王麟領尚書左僕射髙陽王隆<lb/>
領右僕射長樂公盛爲司隸校尉宜都王鳳爲冀<lb/>
州刺史　初燕主垂先叚后生子令寶後叚后生<lb/>
子朗鑒愛諸姬子麟農隆柔熈寶初爲太子有美<lb/>
稱已而荒怠中外失望後叚后嘗言於垂曰太子<lb/>
遭承平之世足爲守成之主今國步艱難恐非濟<lb/>
<pb n="KR2c0001_SBCK_016-83a"/>
世之才遼西髙陽二王陛下之賢子宜擇一人付<lb/>
以大業趙王麟姦詐彊愎異日必爲國家之患宜<lb/>
早圖之寳善事垂左右左右多譽之故垂以爲賢<lb/>
謂叚氏曰汝欲使我爲晉獻公乎叚氏泣而退告<lb/>
其妹范陽王妃曰太子不才天下所知吾爲社稷<lb/>
言之主上乃以吾爲驪姬何其苦哉觀太子必喪<lb/>
社稷范陽王有非常器度若燕祚未盡其在王乎<lb/>
寶及麟聞而恨之乙丑寶使麟謂叚氏曰后常謂<lb/>
主上不能守大業今竟能不宜早自裁以全叚宗<lb/>
叚氏怒曰汝兄弟不難逼殺其母况能守先業乎<lb/>
吾豈愛死但念國亡不乆耳遂自殺寳議以叚后<lb/>
<pb n="KR2c0001_SBCK_016-83b"/>
謀廢嫡統無母后之道不宜成喪羣臣咸以爲然<lb/>
中書令眭邃颺言於朝曰子無廢母之義漢安思<lb/>
閻后親廢順帝猶得配饗大廟况先后曖昧之言<lb/>
虚實未可知乎乃成喪　夏六月癸酉魏王珪遣<lb/>
將軍王建等撃燕廣寗太守劉亢泥斬之徙其部<lb/>
落於平城燕上谷太守開封公詳棄郡走詳皝之<lb/>
曽孫也　燕主寶定士族舊籍分辨清濁校閱户<lb/>
口罷軍營封䕃之戸悉屬郡縣由是士民嗟怨始<lb/>
有離心　上谷張恂勸珪進取中原珪善之燕遼<lb/>
西王農悉將部曲數萬口之并州并州素乏儲偫<lb/>
是歳早霜民不得供其食又遣諸部䕶軍分監諸<lb/>
<pb n="KR2c0001_SBCK_016-84a"/>
胡由是民夷俱怨潛召魏軍八月己亥魏王珪大<lb/>
舉伐燕歩騎四十餘萬南出馬邑踰句注旌旗二<lb/>
千餘里鼓行而進左將軍鴈門李栗將五萬騎爲<lb/>
前驅别遣將軍封眞等從東道出軍都襲燕幽州<lb/>
　燕征北大將軍幽平二州牧清河公㑹毋賤而<lb/>
平長雄俊有器藝燕主垂愛之寶之伐魏也垂命<lb/>
㑹攝東宫事揔録禮遇一如太子及垂伐魏命㑹<lb/>
鎮龍城委以東北之任國官府佐皆選一時才望<lb/>
垂疾篤遺言命寶以㑹爲嗣而寳愛少子濮陽公<lb/>
䇿意不在㑹長樂公盛與㑹同年耻爲之下乃與<lb/>
趙王麟共勸寶立䇿寶從之乙亥立妃叚氏爲皇<lb/>
<pb n="KR2c0001_SBCK_016-84b"/>
后䇿爲皇太子㑹盛皆進爵爲王䇿年十一素惷<lb/>
弱㑹聞之心愠懟九月章武王宙奉燕主垂及成<lb/>
哀段后之喪葬于龍城宣平陵寶詔宙悉徙髙陽<lb/>
王隆參佐部曲家屬還中山㑹違詔多留部曲不<lb/>
遣宙年長屬尊㑹毎事陵侮之見者皆知其有異<lb/>
志　戊午魏軍至陽曲乗西山臨晉陽遣騎環城<lb/>
大譟而去燕遼西王農出戰大敗犇還晉陽司馬<lb/>
慕輿嵩閉門拒之農將妻子帥數千騎東走魏中<lb/>
領將軍長孫肥追之及於潞川獲農妻子燕軍盡<lb/>
沒農被創獨與三騎逃歸中山魏王珪遂取并州<lb/>
初建臺省置刺史太守尚書郎以下官悉用儒生<lb/>
<pb n="KR2c0001_SBCK_016-85a"/>
爲之士大夫詣軍門者無少長皆引入存慰使人<lb/>
人盡言少有才用咸加擢叙己未遣輔國將軍奚<lb/>
收略地汾川獲燕丹楊王買得及離石䕶軍髙秀<lb/>
和以中書侍郎張恂等爲諸郡太守招撫離散勸<lb/>
課農桑燕主寶聞魏軍將至議于東堂中山尹符<lb/>
謨曰今魏軍衆彊千里逺闘乗勝氣銳若縱之使<lb/>
入平土不可敵也宜杜險以拒之中書令眭䆳曰<lb/>
魏多騎兵往來剽速馬上齎糧不過旬日宜令都<lb/>
縣聚民千家爲一堡深溝髙壘清野以待之彼至<lb/>
無所掠不過六旬食盡自退尚書封懿曰今魏兵<lb/>
數十萬天下之勍敵也民雖築堡不足以自固是<lb/>
<pb n="KR2c0001_SBCK_016-85b"/>
聚兵及糧以資之也且動揺民心示之以弱不如<lb/>
阻闗拒戰計之上也趙王麟曰魏今乗勝氣銳其<lb/>
鋒不可當宜完守中山待其弊而乗之於是修城<lb/>
積粟爲持乆之備命遼西王農出屯安喜軍事動<lb/>
靜悉以委麟　冬十月魏王珪使冠軍將軍代人<lb/>
于栗磾寧朔將軍公孫蘭帥歩騎二萬潜自晉陽<lb/>
開韓信故道己酉珪自井陘趨中山李先降魏珪<lb/>
以爲征東左長史　魏王珪進攻常山拔之獲太<lb/>
守茍延自常山以東守宰或走或降諸郡縣皆附<lb/>
於魏惟中山鄴信都三城爲燕守十一月珪命東<lb/>
平公儀將五萬騎攻鄴冠軍將軍王建左將軍李<lb/>
<pb n="KR2c0001_SBCK_016-86a"/>
栗攻信都戊午珪進軍中山己未攻之燕髙陽王<lb/>
隆守南郭帥衆力戰自旦至晡殺傷數千人魏兵<lb/>
乃退珪謂諸將曰中山城固寶必不肯出戰急攻<lb/>
則傷士乆圍則費粮不如先取鄴信都然後圖之<lb/>
丁卯珪引兵而南章武王宙自龍城還聞有魏寇<lb/>
馳入薊與鎮北將軍陽城王蘭乗城固守蘭垂之<lb/>
從弟也魏别將石河頭攻之不克退屯漁陽珪軍<lb/>
于魯口博陵太守申永犇河南髙陽太守崔宏犇<lb/>
海渚珪素聞宏名遣吏追求獲之以爲黄門侍郎<lb/>
與給事黄門侍郎張衮對掌機要創立制度博陵<lb/>
令屈遵降魏珪以爲中書令出納號令兼揔文誥<lb/>
<pb n="KR2c0001_SBCK_016-86b"/>
燕范陽王德使南安王青等夜撃魏軍於鄴下破<lb/>
之魏軍退屯新城青等請追撃之别駕韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>曰古<lb/>
人先計而後戰魏軍不可擊者四懸軍逺客利在<lb/>
野戰一也深入近畿頓兵死地二也前鋒既敗後<lb/>
陣方固三也彼衆我寡四也官軍不宜動者三自<lb/>
戰其地一也動而不勝衆心難固二也城隍未修<lb/>
敵來無備三也今魏無資糧不如深壘固軍以老<lb/>
之德從之召青還青詳之兄也十二月魏遼西公<lb/>
賀賴盧帥騎二萬㑹東平公儀攻鄴頼盧訥之弟<lb/>
也魏别部大人没根有膽勇魏王珪惡之没根懼<lb/>
誅己丑將親兵數十人降燕燕主寶以爲鎮東大<lb/>
<pb n="KR2c0001_SBCK_016-87a"/>
將軍封鴈門公沒根求還襲魏寶難與重兵給百<lb/>
餘騎没根効其號令夜入魏營至中仗珪乃覺之<lb/>
狼狽驚走沒根以所從人少不能壊其大衆多獲<lb/>
首虜而還<lb/>
安帝隆安元年春正月燕范陽王德求救於秦奏<lb/>
兵不出鄴中恟懼賀賴盧自以魏王珪之舅不受<lb/>
東平公儀節度由是與儀有隙儀司馬丁建隂與<lb/>
德通從而構間之射書入城中言其狀甲辰風霾<lb/>
晝晦賴盧營有火建言於儀曰賴盧燒營爲變矣<lb/>
儀以爲然引兵退賴盧聞之亦退建帥其衆詣德<lb/>
降且言儀師老可撃德遣桂陽王鎮南安王青帥<lb/>
<pb n="KR2c0001_SBCK_016-87b"/>
騎七千追撃魏軍大破之燕主寶使左衛將軍慕<lb/>
輿騰攻博陵殺魏所置守宰王建等攻信都六十<lb/>
餘日不下士卒多死庚申魏王珪自攻信都壬戌<lb/>
夜燕冝都王鳯踰城犇中山癸亥信都降魏　燕<lb/>
主寶聞魏王珪攻信都出屯深澤遣趙王麟攻楊<lb/>
城殺守兵三百寶悉出珍寶及宫人募郡縣羣盜<lb/>
以撃魏二月己巳朔珪還屯楊城没根兄子醜提<lb/>
爲并州監軍聞其叔父降燕懼誅帥所部兵還國<lb/>
作亂珪欲北還遣其國相涉延永和於燕且請以<lb/>
其弟爲質寶聞魏有内難不許使冗從㒒蘭真<lb/>
責珪負恩悉發其衆步卒二十萬騎三萬七千屯<lb/>
<pb n="KR2c0001_SBCK_016-88a"/>
於曲陽之柏肆營於滹沲水北以邀之丁丑魏軍<lb/>
至營於水南寶潛師夜濟募勇敢萬餘人襲魏營<lb/>
寶陳於營北以爲之援募兵因風縱火急撃魏軍<lb/>
魏軍大亂珪驚起棄營跣走燕將軍乞特眞帥百<lb/>
餘人至其帳下得珪衣鞾既而募兵無故自驚互<lb/>
相斫射珪於營外望見之乃撃鼓收衆左右及中<lb/>
軍將士稍稍來集多布火炬於營外縱騎衝之募<lb/>
兵大敗還赴寶陳寶引兵復渡水北戊寅魏整衆<lb/>
而至與燕相持燕軍奪氣寶引還中山魏兵隨而<lb/>
擊之燕兵屢敗寳懼棄大軍帥騎二萬奔還時大<lb/>
風雪凍死者相枕寶恐爲魏軍所及命士卒皆棄<lb/>
<pb n="KR2c0001_SBCK_016-88b"/>
袍仗兵器數十萬寸刃不返燕之朝臣將卒降魏<lb/>
及爲魏所係虜者甚衆先是張衮常爲魏王珪言<lb/>
燕祕書監崔逞之材珪得之甚喜以逞爲尚書使<lb/>
錄三十六曹任以政事　己卯夜燕尚書郎慕輿<lb/>
皓謀弑燕主寳立趙王麟不克斬闗出奔魏麟由<lb/>
是不自安　初燕清河王㑹聞魏軍東下表求赴<lb/>
難燕主寶許之㑹初無去意使征南將軍庫傉官<lb/>
偉建威將軍餘崇將兵五千爲前鋒崇嵩之子也<lb/>
偉等頓盧龍近百日無食噉馬牛且盡㑹不發寳<lb/>
怒累詔切責㑹不得已以治行簡練爲名復留月<lb/>
餘時道路不通偉欲使輕軍前行通道偵魏彊弱<lb/>
<pb n="KR2c0001_SBCK_016-89a"/>
且張聲埶諸將皆畏避不欲行餘崇奮曰今巨宼<lb/>
滔天京都危逼匹夫猶思致命以救君父諸君荷<lb/>
國寵任而更惜生乎若社稷傾覆臣節不立死有<lb/>
餘辱諸君安居於此崇請當之偉喜簡給歩騎數<lb/>
百人崇進至漁陽遇魏千餘騎崇謂其衆曰彼衆<lb/>
我寡不撃則不得免乃皷譟直進崇手殺十餘人<lb/>
魏騎潰去崇亦引還斬首獲生具言敵中闊狹衆<lb/>
心稍振㑹乃上道徐進是月始逹薊城魏圍中山<lb/>
既乆城中將士皆思出戰征北大將軍隆言於寳<lb/>
曰涉珪雖屢獲小利然頓兵經年凶埶沮屈士馬<lb/>
死傷太半人心思歸諸部離解正是可破之時也<lb/>
<pb n="KR2c0001_SBCK_016-89b"/>
加之舉城思奮若因我之銳乗彼之衰往無不克<lb/>
如其持重不决將卒氣喪日益困逼事乆變生後<lb/>
雖欲用之不可得也寳然之而衛大將軍麟每沮<lb/>
其議隆成列而罷者前後數四寶使人請於魏王<lb/>
珪欲還其弟觚割常山以西皆與魏以求和珪許<lb/>
之既而寶悔之己酉珪如盧奴辛亥復圍中山燕<lb/>
將士數千人俱自請於寳曰今坐守窮城終於困<lb/>
弊臣等願得一出樂戰而陛下每抑之此爲坐自<lb/>
摧敗也且受圍歷時無他竒變徒望積乆宼賊自<lb/>
退今内外之埶彊弱懸絶彼必不自退明矣宜從<lb/>
衆一决寳許之隆退而勒兵召諸參佐謂之曰皇<lb/>
<pb n="KR2c0001_SBCK_016-90a"/>
威不振宼賊内侮臣子同耻義不願生今幸而破<lb/>
賊吉還固善若其不幸亦使吾志節獲展卿等有<lb/>
北見吾母者爲吾道此情也乃被甲上馬詣門俟<lb/>
命麟復固止寶衆大忿恨隆涕泣而還是夜麟以<lb/>
兵刼左衛將軍北地王精使帥禁兵弑寶精以義<lb/>
拒之麟怒殺精出奔西山依丁零餘衆於是城中<lb/>
人情震駭寳不知麟所之以清河王㑹軍在近恐<lb/>
麟奪㑹軍先據龍城乃召隆及驃騎大將軍農謀<lb/>
去中山走保龍城隆曰先帝櫛風沐雨以成中興<lb/>
之業崩未朞年而天下大壊豈得不謂之孤負邪<lb/>
今外宼方盛而内難復起骨肉乖離百姓疑懼誠<lb/>
<pb n="KR2c0001_SBCK_016-90b"/>
不可以拒敵北遷舊都亦事之宜然龍川地狹民<lb/>
貧若以中國之意取足其中復朝夕望有大功此<lb/>
必不可若節用愛民務農訓兵數年之中公私充<lb/>
實而趙魏之閒厭苦宼㬥民思燕德庶幾返斾克<lb/>
復故業如其未能則慿險自固猶足以優遊養銳<lb/>
耳寶曰卿言盡理朕一從卿意耳遼東髙撫善卜<lb/>
筮素爲隆所信厚私謂隆曰殿下北行終不能逹<lb/>
太妃亦不可得見若使主上獨往殿下潛留於此<lb/>
必有大功隆曰國有大難主上䝉塵且老母在北<lb/>
吾得北首而死猶無所恨卿是何言也乃遍召僚<lb/>
佐問其去留唯司馬魯㳟參軍成岌願從餘皆欲<lb/>
<pb n="KR2c0001_SBCK_016-91a"/>
留隆並聽之農部將谷㑹歸說農曰城中之人皆<lb/>
涉珪參合所殺者父兄子弟泣血踊躍欲與魏戰<lb/>
而爲衛軍所抑今聞主上當北遷皆曰得慕容氏<lb/>
一人奉而立之以與魏戰死無所恨大王幸而留<lb/>
此以副衆望撃退魏軍撫寧畿甸奉迎大駕亦不<lb/>
失爲忠臣也農欲殺歸而惜其材力謂之曰必如<lb/>
此以望生不如就死壬子夜寶與太子䇿遼西王<lb/>
農髙陽王隆長樂王盛等萬餘騎出赴㑹軍河間<lb/>
王熈勃海王朗博陵王鑒皆幼不能出城隆還入<lb/>
迎之自爲鞁乗俱得免燕將王沈等降魏樂浪王<lb/>
惠中書侍郎韓範貟外郎叚宏太史令劉起等帥<lb/>
<pb n="KR2c0001_SBCK_016-91b"/>
工伎三百奔鄴中山城中無主百姓惶惑東門不<lb/>
閉魏王珪欲夜入城冠軍將軍王建志在虜掠乃<lb/>
言恐士卒盜府庫物請俟明旦理乃止燕開封公<lb/>
詳從寶不及城中立以爲主閉門拒守珪盡衆攻<lb/>
之連日不拔使人登巢車臨城諭之曰慕容寶已<lb/>
棄汝走汝曹百姓空自取死欲誰爲乎皆曰羣小<lb/>
無知恐復如參合之衆故茍延旬月之命耳珪顧<lb/>
王建而唾其面使中領將軍長孫肥左將軍李東<lb/>
將三千騎追寶至范陽不及破其新城戍而還<lb/>
燕主寶出中山與趙王麟遇于<graphic n="KR1770" url="https://raw.githubusercontent.com/kanripo/KR-Gaiji/master/images/KR1770.png" mimeType="image/png"/>城麟不意寶至<lb/>
驚駭帥其衆奔蒲隂復出屯望都土人頗供給之<lb/>
<pb n="KR2c0001_SBCK_016-92a"/>
慕容詳遣兵掩撃麟獲其妻子麟脫走入山甲寅<lb/>
寶至薊殿中親近散亡略盡惟髙陽王隆所領數<lb/>
百騎爲宿衛清河王㑹帥騎卒二萬迎于薊南寶<lb/>
怪㑹容止怏怏有恨色宻告隆及遼西王農農隆<lb/>
俱曰㑹年少專任方面習驕所致豈有它也臣等<lb/>
當以禮責之寳雖從之然猶詔解㑹兵以屬隆隆<lb/>
固辭乃減㑹兵分給農隆又遣西河公庫傉官驥<lb/>
帥兵三千助守中山丙辰寳盡徙薊中府庫北趣<lb/>
龍城魏石河頭引兵追之戊午及寶於夏謙澤寶<lb/>
不欲戰清河王㑹曰臣撫教士卒惟敵是求今大<lb/>
駕䝉塵人思效命而虜敢自送衆心忿憤兵法曰<lb/>
<pb n="KR2c0001_SBCK_016-92b"/>
歸師勿遏又曰置之死地而後生今我皆得之何<lb/>
患不克若其捨去賊必乗人或生餘變寶乃從之<lb/>
㑹整陳與魏兵戰農隆等將南來騎衝之魏兵大<lb/>
敗追奔百餘里斬首數千級隆又獨追數十里而<lb/>
還謂故吏留臺治書陽璆曰中山城中積兵數萬<lb/>
不得展吾意今日之捷令人遺恨因慷慨流涕㑹<lb/>
既敗魏兵矜很滋甚隆屢訓責之㑹益忿恚㑹以<lb/>
農隆皆嘗鎮龍城屬尊位重名望素出已右恐至<lb/>
龍城權政不復在已又知終無爲嗣之望乃謀作<lb/>
亂幽平之兵皆懐㑹恩不樂屬二王請於寶曰清<lb/>
河王勇略髙丗臣等與之誓同生死願陛下與皇<lb/>
<pb n="KR2c0001_SBCK_016-93a"/>
太子諸王留薊宫臣等從王南解京師之圍還迎<lb/>
大駕寶左右皆惡㑹言於寶曰清河王不得爲太<lb/>
子神色甚不平且其才武過人善收人心陛下若<lb/>
從衆請臣恐解圍之後必有衛輒之事寶乃謂衆<lb/>
曰道通年少才不及二王豈可當專征之任且朕<lb/>
方自統六師仗㑹以爲羽翼何可離左右也衆不<lb/>
恱而退左右勸寶殺㑹侍御史仇尼歸聞之告㑹<lb/>
曰大王所恃者父父已異圖所杖者兵兵已去手<lb/>
欲於何所自容乎不如誅二王廢太子大王自處<lb/>
東宫兼將相之任以匡復社稷此上䇿也㑹猶豫<lb/>
未許寶謂農隆曰觀道通志趣必反無疑宜早除<lb/>
<pb n="KR2c0001_SBCK_016-93b"/>
之農隆曰今宼敵内侮中土紛紜社稷之危有如<lb/>
累卵㑹鎮撫舊都逺赴國難其威名之重足以震<lb/>
動四鄰逆狀未彰而遽殺之豈徒傷父子之恩亦<lb/>
恐大損威望寶曰㑹逆志已成卿等慈恕不忍早<lb/>
殺恐一旦爲變必先害諸父然後及吾至時勿悔<lb/>
自負也㑹聞之益懼夏四月癸酉寶宿廣都黄榆<lb/>
谷㑹遣其黨仇尼歸呉提染干帥壯士二十餘人<lb/>
分道襲農隆殺隆於帳下農被重創執仇尼歸逃<lb/>
入山中㑹以仇尼歸被執事終顯發乃夜詣寶曰<lb/>
農隆謀逆臣已除之寶欲討㑹陽爲好言以安之<lb/>
曰吾素疑二王乆矣除之甚善甲戌旦㑹立仗嚴<lb/>
<pb n="KR2c0001_SBCK_016-94a"/>
僃乃引道㑹欲棄隆喪餘崇涕泣固請乃聽載隨<lb/>
軍農出自歸寶呵之曰何以自負邪命執之行十<lb/>
餘里寶顧召羣臣食且議農罪㑹就坐寶目衛軍<lb/>
將軍慕輿騰使斬㑹傷其首不能殺㑹走赴其軍<lb/>
勒兵攻寶寶帥數百騎馳二百里晡時至龍城㑹<lb/>
遣騎追至石城不及乙亥㑹遣仇尼歸攻龍城寶<lb/>
夜遣兵襲撃破之㑹遣使請誅左右佞臣并求爲<lb/>
太子寳不許㑹盡收乗輿器服以後宫分給將帥<lb/>
署置百官自稱皇太子録尚書事引兵向龍城以<lb/>
討慕輿騰爲名丙子頓兵城下寶臨西門㑹乗馬<lb/>
遥與寶語寳責讓之㑹命軍士向寶大譟以耀威<lb/>
<pb n="KR2c0001_SBCK_016-94b"/>
城中將士皆憤怒向暮出戰大破之㑹兵死傷太<lb/>
半走還營侍御郎髙雲夜帥敢死士百餘人襲㑹<lb/>
軍㑹衆皆潰㑹將十餘騎奔中山開封公詳殺之<lb/>
寶殺㑹母及其三子丁丑寶大赦凡與㑹同謀者<lb/>
皆除罪復舊職論功行賞拜將軍封侯者數百人<lb/>
　魏王珪以軍食不給命東平公儀去鄴徙屯鉅<lb/>
鹿積租楊城慕容詳出步卒六千人伺閒襲魏諸<lb/>
屯珪撃破之斬首五千生擒七百人皆縱之　五<lb/>
月燕庫傉官驥入中山與開封公詳相攻詳殺驥<lb/>
盡滅庫傉官氏又殺中山尹符謨夷其族中山城<lb/>
無定主民恐魏兵乗之男女結盟人自爲戰甲辰<lb/>
<pb n="KR2c0001_SBCK_016-95a"/>
魏王珪罷中山之圍就榖河間督諸郡義租甲寅<lb/>
以東平公儀爲驃騎大將軍都督中外諸軍事兖<lb/>
豫雍荆徐楊六州牧左丞相封衛王慕容詳自謂<lb/>
能却魏兵威德已振乃即皇帝位改元建始置百<lb/>
官以新平公可足渾潭爲車騎大將軍尚書令殺<lb/>
拓跋觚以固衆心鄴中官屬勸范陽王德稱尊號<lb/>
㑹有自龍城來者知燕主寶猶存乃止　秋七月<lb/>
慕容詳殺可足渾潭詳嗜酒奢淫不恤士民刑殺<lb/>
無度所誅王公以下五百餘人羣下離心城中饑<lb/>
窘詳不聽民出采稆死者相枕舉城咨謀迎趙王<lb/>
麟詳遣輔國將軍張驤帥五千餘人督租於常山<lb/>
<pb n="KR2c0001_SBCK_016-95b"/>
麟自丁零入驤軍潛襲中山城門不閉執詳斬之<lb/>
麟遂稱尊號聽人四出采稆人既飽求與魏戰麟<lb/>
不從稍復窮餒魏王珪軍魯口遣長孫肥帥騎七<lb/>
千襲中山入其郛麟追至派水爲魏所敗而還八<lb/>
月丙寅朔魏王珪徙軍常山之九門軍中大疫人<lb/>
畜多死將士皆思歸珪問疫於諸將對曰在者纔<lb/>
什四五珪曰此固天命將若之何四海之民皆可<lb/>
爲國在吾所以御之耳何患無民羣臣乃不敢言<lb/>
遣撫軍大將軍略陽公遵襲中山入其郛而還<lb/>
中山饑甚慕容麟帥二萬餘人出據新市九月甲<lb/>
子晦魏王珪進軍攻之太史令鼂崇曰不吉昔紂<lb/>
<pb n="KR2c0001_SBCK_016-96a"/>
以甲子亡謂之疾日兵家忌之珪曰紂以甲子亡<lb/>
周武不以甲子興乎崇無以對冬十月丙寅麟退<lb/>
阻派水甲戌珪與麟戰於義臺大破之斬首九千<lb/>
餘級麟與數十騎馳取妻子入西山遂奔鄴甲申<lb/>
魏克中山燕公卿尚書將吏士卒降者二萬餘人<lb/>
燕人有自中山至龍城者言拓跋渉珪衰弱司徒<lb/>
德完守鄴城㑹德表至勸燕主寳南還十二月寳<lb/>
遣將軍啟崙視形勢乙亥慕容麟至鄴說范陽王<lb/>
德曰魏既克中山將乗勝攻鄴鄴中雖有蓄積然<lb/>
城大難固且人心恇懼不可守也不如南趣滑臺<lb/>
時魯陽王和鎮滑臺亦遣使迎德<lb/>
<pb n="KR2c0001_SBCK_016-96b"/>
二年春正月范陽王德自鄴徙滑臺魏衛王儀入<lb/>
鄴追德至河弗及趙王麟上尊號於德德稱燕王<lb/>
以統府行帝制置百官以趙王麟爲司空領尚書<lb/>
令　燕啟崘還至龍城言中山已陷燕主寳命罷<lb/>
兵遼西王農言於寶曰今遷都尚新未可南征宜<lb/>
因成師襲庫莫奚取其牛馬以充軍資更審虚實<lb/>
俟明年而議之寶從之己未北行庚申渡澆洛水<lb/>
㑹南燕王德遣侍郎李延詣寶言渉珪西上中國<lb/>
空虚延追寳及之寶大喜即日引還　燕主寶還<lb/>
龍城宫詔諸軍就頓不聽罷散文武將士皆以家<lb/>
屬隨駕遼西王農長樂王盛切諫以爲兵疲力弱<lb/>
<pb n="KR2c0001_SBCK_016-97a"/>
魏新得志未可與敵宜且飬兵觀釁寳將從之撫<lb/>
軍將軍慕輿騰曰百姓可與樂成難與圖始今師<lb/>
衆已集宜獨決聖心乗機進取不宜廣采異同以<lb/>
沮大計寳乃曰吾計決矣敢諫者斬二月乙亥寶<lb/>
出就頓留盛統後事己卯燕軍發龍城慕輿騰爲<lb/>
前軍司空農爲中軍寶爲後軍相去各一頓連營<lb/>
百里壬午寶至乙連長上叚速骨宋赤眉等因衆<lb/>
心之憚征役遂作亂速骨等皆髙陽王隆舊隊共<lb/>
逼立隆子髙陽王崇爲主殺樂浪威王宙中牟熈<lb/>
公叚誼及宗室諸王河間王熈素與崇善崇擁佑<lb/>
之故獨得免燕主寳將十餘騎奔司空農營農將<lb/>
<pb n="KR2c0001_SBCK_016-97b"/>
出迎左右抱其腰止之曰宜小清澄不可便出農<lb/>
引刀將斫之遂出見寶又馳信追慕輿騰癸未寳<lb/>
農引兵還趣大營討速骨等農營兵亦厭征役皆<lb/>
棄仗走騰營亦潰寳農奔還龍城長樂王盛聞亂<lb/>
引兵出迎寶農僅而得免　燕尚書頓丘王蘭汗<lb/>
隂與叚速骨等通謀引兵營龍城之東城中留守<lb/>
兵至少長樂王盛徙内近城之民得丁夫萬餘乗<lb/>
城以禦之速骨等同謀纔百餘人餘皆爲所驅脅<lb/>
莫有闘志三月甲午速骨等將攻城遼西桓烈王<lb/>
農恐不能守且爲蘭汗所誘夜潛出赴之冀以自<lb/>
全明旦速骨等攻城城上拒戰甚力速骨之衆死<lb/>
<pb n="KR2c0001_SBCK_016-98a"/>
者以百數速骨乃將農循城農素有忠節威名城<lb/>
中之衆恃以爲彊忽見在城下無不驚愕喪氣遂<lb/>
皆逃潰速骨入城縱兵殺掠死者狼藉寶盛與慕<lb/>
輿騰餘崇張眞李旱趙㤙等輕騎南走速骨幽農<lb/>
於殿内長上阿交羅速骨之謀主也以髙陽王崇<lb/>
幼弱更欲立農崇親信鬷讓出力犍等聞之丁酉<lb/>
殺羅及農速骨即爲之誅讓等農故吏左衛將軍<lb/>
宇文拔亡奔遼西庚子蘭汗襲撃速骨并其黨盡<lb/>
殺之廢崇奉太子䇿承制大赦遣使迎寶及於薊<lb/>
城寳欲還長樂王盛等皆曰汗之忠詐未可知今<lb/>
單騎赴之萬一汗有異志悔之無及不如南就范<lb/>
<pb n="KR2c0001_SBCK_016-98b"/>
陽王合衆以取冀州若其不捷收南方之衆徐歸<lb/>
龍都亦未晚也寶從之　夏四月燕主寳過鄴鄴<lb/>
人請留寶不許南至黎陽伏於河西遣中黄門令<lb/>
趙思告北地王鍾曰上以二月得丞相表即時南<lb/>
征至乙連㑹長上作亂失據來此王亟白丞相奉<lb/>
迎鍾德之從弟也首勸德稱尊號聞而惡之執思<lb/>
付獄以狀白南燕主德德謂羣下曰卿等以社稷<lb/>
大計勸吾攝政吾亦以嗣帝播越民神乏主故權<lb/>
順羣議以繋衆心今天方悔禍嗣帝得還吾將具<lb/>
法駕奉迎謝罪行闕何如黄門侍郎張華曰今天<lb/>
下大亂非雄才無以寧濟羣生嗣帝闇懦不能紹<lb/>
<pb n="KR2c0001_SBCK_016-99a"/>
隆先統陛下若蹈匹夫之節捨天授之業威權一<lb/>
去身首不保況社稷其得血食乎慕輿䕶曰嗣帝<lb/>
不逹時宜委棄國都自取敗亡不堪多難亦已明<lb/>
矣昔蒯聵出犇衛輒不納春秋是之以子拒父猶<lb/>
可況以父拒子乎今趙思之言未明虛實臣請爲<lb/>
陛下馳往詗之德流涕遣之護帥壯士數百人隨<lb/>
思而北聲言迎衛其實圖之寶既遣思詣鍾於後<lb/>
得樵者言德已稱制懼而北走䕶至無所見執思<lb/>
以還德以思練習典故欲留而用之思曰犬馬猶<lb/>
知戀主思雖刑臣乞還就上德固留之思怒曰周<lb/>
室東遷晉鄭是依殿下親則叔父位爲上公不能<lb/>
<pb n="KR2c0001_SBCK_016-99b"/>
帥先羣后以匡帝室而幸本根之傾爲趙王倫之<lb/>
事思雖不能如申包胥之存楚猶慕龔君賔不偷<lb/>
生於莽丗也德斬之寳遣扶風忠公慕輿騰與長<lb/>
樂王盛收兵冀州盛以騰素㬥横爲民所怨乃殺<lb/>
之行至鉅鹿長樂說諸豪傑皆願起兵奉寶寶以<lb/>
蘭汗祀燕宗廟所爲似順意欲還龍城不肯留冀<lb/>
州乃北行至建安抵民張曹家曹素武健請爲寳<lb/>
合衆盛亦勸寶宜且駐留察汗情狀寶乃遣冗從<lb/>
僕射李旱先往見汗寶留頓石城㑹汗遣左將軍<lb/>
蘓超奉迎陳汗忠款寶以汗燕主垂之舅盛之妃<lb/>
父也謂必無它不待旱返遂行盛流涕固諫寶不<lb/>
<pb n="KR2c0001_SBCK_016-100a"/>
聽留盛在後盛與將軍張眞下道避匿丁亥寶至<lb/>
索莫汗陘去龍城四十里城中皆喜汗惶怖欲自<lb/>
出請罪兄弟共諫止之汗乃遣弟加難帥五百騎<lb/>
出迎又遣兄堤閉門止仗禁人出入城中皆知其<lb/>
將爲變而無如之何加難見寶於陘北拜謁已從<lb/>
寶俱進潁隂烈公餘崇密言於寶曰觀加難形色<lb/>
禍變甚逼宜留三思奈何徑前寳不從行數里加<lb/>
難先執崇崇大呼罵曰汝家幸縁肺附䝉國寵榮<lb/>
覆宗不足以報今乃敢謀篡逆此天地所不容計<lb/>
旦暮即屠滅但恨我不得手膾汝曹耳加難殺之<lb/>
引寶入龍城外邸弑之汗謚寳曰靈帝殺獻哀太<lb/>
<pb n="KR2c0001_SBCK_016-100b"/>
子䇿及王公卿士百餘人自稱大都督大將軍大<lb/>
單于昌黎王改元青龍以堤爲太尉加難爲車騎<lb/>
將軍封河間王熈爲遼東公如𣏌宋故事長樂王<lb/>
盛聞之馳欲赴哀張眞止之盛曰我今以窮歸汗<lb/>
汗性愚淺必念婚姻不忍殺我旬月之間足以展<lb/>
吾情志遂往見汗汗妻乙氏及盛妃皆泣涕請盛<lb/>
於汗盛妃復頓頭於諸兄弟汗惻然哀之乃舍盛<lb/>
於宫中以爲侍中左光禄大夫親待如舊堤加難<lb/>
屢請殺盛汗不從堤驕很荒淫事汗多無禮盛因<lb/>
而間之由是汗兄弟浸相嫌忌　燕太原王竒楷<lb/>
之子蘭汗之外孫也汗亦不殺以爲征南將軍得<lb/>
<pb n="KR2c0001_SBCK_016-101a"/>
入見長樂王盛盛潛使竒逃出起兵竒起兵於建<lb/>
安衆至數千汗遣蘭堤討之盛謂汗曰善駒小兒<lb/>
未能辦此豈非有假託其名欲爲内應者乎太尉<lb/>
素驕難信不宜委以大衆汗然之罷堤兵更遣撫<lb/>
軍將軍仇尼慕將兵討竒於是龍城自夏不雨至<lb/>
于秋七月汗日詣燕諸廟及寶神座頓首禱請委<lb/>
罪於蘭加難堤及加難聞之怒且懼誅乙巳相與<lb/>
帥所部襲仇尼慕軍敗之汗大懼遣太子穆將兵<lb/>
討之穆謂汗曰慕容盛我之仇讎必與竒相表裏<lb/>
此乃腹心之疾不可養也宜先除之汗欲殺盛先<lb/>
引見察之盛妃知之密以告盛盛稱疾不出汗亦<lb/>
<pb n="KR2c0001_SBCK_016-101b"/>
止不殺李旱衛雙劉忠張豪張眞皆盛素所厚也<lb/>
而穆引以爲腹心旱雙得出入至盛所潛與盛結<lb/>
謀丁未穆撃堤加難等破之庚戌饗將士汗穆皆<lb/>
醉盛夜如厠因踰垣入于東宫與旱等共殺穆時<lb/>
軍未解嚴皆聚在穆舍聞盛得出呼躍爭先攻汗<lb/>
斬之汗子魯公和陳公揚分屯令支白狼盛遣旱<lb/>
眞襲誅之堤加難亡匿捕得斬之於是内外帖然<lb/>
士女相慶宇文拔帥壮士數百來赴盛拜拔爲大<lb/>
宗正辛亥告于太廟令曰賴五祖之休文武之力<lb/>
宗廟社稷幽而復顯不獨孤以眇眇之身免不同<lb/>
天之責凡在臣民皆得明目當丗因大赦改元建<lb/>
<pb n="KR2c0001_SBCK_016-102a"/>
平盛謙不敢稱尊號以長樂王攝行統制諸王皆<lb/>
降稱公以東陽公根爲尚書左僕射衛倫陽璆魯<lb/>
恭王騰爲尚書恱眞爲侍中陽哲爲中書監張通<lb/>
爲中領軍自餘文武各復舊位改諡寶曰惠閔皇<lb/>
帝廟號烈宗羣臣固請上尊號盛不許　八月燕<lb/>
以河間公熈爲侍中車騎大將軍中領軍司隷校<lb/>
尉城陽公元爲衛將軍元寳之子也又以劉忠爲<lb/>
左將軍張豪爲後將軍竝賜姓慕容氏　冬十月<lb/>
癸酉燕羣臣復上尊號丙子長樂王盛始即皇帝<lb/>
位大赦尊皇后叚氏曰皇太后太妃丁氏曰獻荘<lb/>
皇后<lb/>
<pb n="KR2c0001_SBCK_016-102b"/>
三年　初秦主登之弟廣帥衆三千依南燕王德<lb/>
德以爲冠軍將軍處之乞活堡㑹熒惑守東井或<lb/>
言秦當復興廣乃自稱秦王撃南燕北地王鍾破<lb/>
之是時滑臺孤弱土無十城衆不過一萬鍾既敗<lb/>
附德者多去德而附廣德乃留魯陽王和守滑臺<lb/>
自帥衆討廣斬之燕主寶之至黎陽也魯陽王和<lb/>
長史李辯勸和納之和不從辯懼故潛引晉軍至<lb/>
管城欲因德出戰而作亂既而德不出辯愈不自<lb/>
安及德討符廣辯復勸和反和不從辯乃殺和以<lb/>
滑臺降魏魏行臺尚書和跋在鄴帥輕騎自鄴赴<lb/>
之既至辯悔之閉門拒守跋使尚書郎鄧暉說之<lb/>
<pb n="KR2c0001_SBCK_016-103a"/>
辯乃開門内跋跋悉收德宫人府庫德遣兵撃跋<lb/>
跋逆撃破之又破德將桂陽王鎮俘獲千餘人陳<lb/>
潁之民多附於魏南燕右衛將軍慕容雲斬李辯<lb/>
帥將士家屬二萬餘口出滑臺赴德德欲攻滑臺<lb/>
韓範曰嚮也魏爲客吾爲主人今也吾爲客魏爲<lb/>
主人人心危懼不可復戰不如先據一方自立基<lb/>
本乃圖進取張華曰彭城楚之舊都可攻而據之<lb/>
北地王鍾等皆勸德攻滑臺尚書潘聦曰滑臺四<lb/>
通八逹之地北有魏南有晉西有秦居之未嘗一<lb/>
日安也彭城土曠人稀平夷無嶮且晉之舊鎮未<lb/>
易可取又密邇江淮夏秋多水乗舟而戰者呉之<lb/>
<pb n="KR2c0001_SBCK_016-103b"/>
所長我之所短也青州沃野二千里精兵十餘萬<lb/>
左有負海之饒右有山河之固廣固城曹嶷所築<lb/>
地形阻峻足爲帝王之都三齊英傑思得明主以<lb/>
立功於丗乆矣辟閭渾昔爲燕臣今宜遣辯士馳<lb/>
說於前大兵繼踵於後若其不服取之如拾芥耳<lb/>
既得其地然後閉闗養銳伺隙而動此乃陛下之<lb/>
闗中河内也德猶豫未决沙門竺朗素善占候德<lb/>
使牙門蘓撫問之朗曰敬覽三䇿潘尚書之議興<lb/>
邦之言也且今歳之初彗星起奎婁掃虚危彗者<lb/>
除舊布新之象奎婁爲魯虚危爲齊宜先取兖州<lb/>
廵撫琅邪至秋乃北徇齊地此天道也撫又宻問<lb/>
<pb n="KR2c0001_SBCK_016-104a"/>
以年丗朗以周易筮之曰燕衰庚戌年則一紀丗<lb/>
則及子撫還報德德乃引師而南兖州北鄙諸郡<lb/>
縣皆降之德置守宰以撫之禁軍士無得虜掠百<lb/>
姓大恱牛酒屬路　秋七月南燕王德遣使說幽<lb/>
州刺史辟閭渾欲下之渾不從德遣北地王鍾帥<lb/>
歩騎二萬撃之德進據琅邪徐兖之民歸附者十<lb/>
餘萬德自琅邪引兵而北以南海王灋爲兖州刺<lb/>
史鎮梁父進攻莒城守將任安委城走德以潘聦<lb/>
爲徐州刺史鎮莒城蘭汗之亂燕吏部尚書封孚<lb/>
南犇辟閭渾渾表爲勃海太守及德至孚出降德<lb/>
大喜曰孤得青州不爲喜喜得卿耳遂委以機宻<lb/>
<pb n="KR2c0001_SBCK_016-104b"/>
北地王鍾傳檄青州諸郡諭以禍福辟閭渾徙八<lb/>
千餘家入守廣固　司馬崔誕戍薄荀固平原太<lb/>
守張豁戍柳泉誕豁承檄皆降於德渾懼擕妻子<lb/>
犇魏德遣射聲校尉劉綱追之及於莒城斬之渾<lb/>
子道秀自詣德請與父俱死德曰父雖不忠而子<lb/>
能孝特赦之渾參軍張瑛為渾作檄辭多不遜徳<lb/>
執而讓之瑛神色自若徐曰渾之有臣猶韓信之<lb/>
有蒯通通遇漢祖而生臣遭陛下而死比之古人<lb/>
竊爲不幸耳德殺之遂定都廣固<lb/>
四年南燕王德即皇帝位于廣固大赦改元建平<lb/>
更名備德欲使吏民易避追謚燕主暐曰幽皇帝<lb/>
<pb n="KR2c0001_SBCK_016-105a"/>
以北地王鍾爲司徒慕輿拔爲司空封孚爲左僕<lb/>
射慕輿䕶爲右僕射立妃段氏爲皇后<lb/>
通鑑紀事本末卷第十六<lb/>
<pb n="KR2c0001_SBCK_016-105b"/>
<pb n="KR2c0001_SBCK_016-105b"/>
</p>
<p>
</p>
  </div>
</body>
</text>
</TEI>
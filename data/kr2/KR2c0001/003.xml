<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0001_SBCK_003-1a"/>
通鑑紀事本末卷第三<lb/>
　　　漢通西南夷<lb/>
漢武帝元光五年　初王恢之討東越也使番陽<lb/>
令唐䝉風曉南越南越食䝉以蜀枸醤䝉問所從<lb/>
來曰道西北牂柯江牂柯江廣數里出番禺城下<lb/>
䝉歸至長安問蜀賈人賈人曰獨蜀出枸醤多持<lb/>
竊出市夜郎夜郎者臨牂柯江江廣百餘步足以<lb/>
行船南越以財物役屬夜郎西至桐師然亦不能<lb/>
臣使也䝉乃上書説上曰南越王黄屋左纛地東<lb/>
西萬餘里名為外臣實一州主也今以長沙豫章<lb/>
徃水道多絶難行竊聞夜郎所有精兵可得十餘<lb/>
<pb n="KR2c0001_SBCK_003-1b"/>
萬浮船牂柯江出其不意此制越一竒也誠以漢<lb/>
之彊巴蜀之饒通夜郎道爲置吏甚易上許之乃<lb/>
拜䝉爲中郎將將千人食重萬餘人從巴蜀筰關<lb/>
入遂見夜郎侯多同䝉厚賜喻以威徳約爲置吏<lb/>
使其子爲令夜郎旁小邑皆貪漢繒帛以爲漢道<lb/>
險終不能有也乃且聼䝉約還報上以爲犍爲郡<lb/>
發巴蜀卒治道自僰道指牂柯江作者數萬人士<lb/>
卒多物故有逃亡者用軍興法誅其渠率巴蜀民<lb/>
大驚恐上聞之使司馬相如責唐䝉等因諭告巴<lb/>
蜀民以非上意相如還報是時邛筰之君長聞南<lb/>
夷與漢通得賞賜多多欲願爲内臣妾請吏比南<lb/>
<pb n="KR2c0001_SBCK_003-2a"/>
夷天子問相如相如曰邛筰冉駹者近蜀道亦易<lb/>
通秦時嘗通為郡縣至漢興而罷今誠復通為置<lb/>
郡縣愈於南夷天子以為然乃拜相如為中郎將<lb/>
建節徃使及副使王然于等乗傳因巴蜀吏幣物<lb/>
以賂西夷邛筰冉駹斯榆之君皆請為内臣除邊<lb/>
關關益斥西至沫若水南至牂柯為徼通零關道<lb/>
橋孫水以通邛都為置一都尉十餘縣屬蜀天子<lb/>
大説　是時巴蜀四郡鑿山通西南夷道千餘里<lb/>
戍轉相餉數嵗道不通士罷餓離暑濕死者甚衆<lb/>
西南夷又數反發兵興擊費以鉅萬計而無功上<lb/>
患之詔使公孫弘視焉還奏事盛毁西南夷無所<lb/>
<pb n="KR2c0001_SBCK_003-2b"/>
用上不聼<lb/>
元朔三年冬以公孫弘為御史大夫是時方通西<lb/>
南夷東置蒼海北築朔方之郡公孫弘數諌以為<lb/>
罷敝中國以奉無用之地願罷之天子使朱買臣<lb/>
等難以置朔方之便發十策弘不得一弘乃謝曰<lb/>
山東鄙人不知其便若是願罷西南夷蒼海而專<lb/>
奉朔方上乃許之春罷蒼海郡　秋罷西夷獨置<lb/>
南夷夜郎两縣一都尉稍令犍為自葆就專力城<lb/>
朔方<lb/>
元狩元年　初張騫自月氏還為天子言身毒國<lb/>
去蜀不逺天子欣然令騫因蜀犍為發間使王然<lb/>
<pb n="KR2c0001_SBCK_003-3a"/>
于等四道並出出駹出冉出徙出卭僰指求身毒<lb/>
國各行一二千里其北方閉氏筰南方閉嶲昆明<lb/>
昆明之屬無君長善㓂盗輙殺略漢使終莫得通<lb/>
於是漢以求身毒道始通滇國滇王當羌謂漢使<lb/>
者曰漢孰與我大及夜郎侯亦然以道不通故各<lb/>
自以為一州主不知漢廣大使者還因盛言滇大<lb/>
國足事親附天子注意焉乃復事西南夷<lb/>
三年秋上將討昆明以昆明有滇池方三百里乃<lb/>
作昆明池以習水戰是時法既益嚴吏多廢免兵<lb/>
革數動民多買復及五大夫徴發之士益鮮於是<lb/>
除千夫五大夫為吏不欲者出馬以故吏弄法皆<lb/>
<pb n="KR2c0001_SBCK_003-3b"/>
謫令伐棘上林穿昆明池<lb/>
元鼎六年冬馳義侯發南夷兵欲以擊南越且蘭<lb/>
君恐逺行旁國虜其老弱乃與其衆反殺使者及<lb/>
犍為太守漢乃發巴蜀罪人當擊南越者八校尉<lb/>
遣中郎將郭昌衛廣將而撃之誅且蘭及邛君筰<lb/>
侯遂平南夷為牂柯郡夜郎侯始倚南越南越已<lb/>
滅夜郎遂入朝上以為夜郎王冉駹皆振恐請臣<lb/>
置吏乃以邛都為越嶲郡筰都為沈黎郡冉駹為<lb/>
汶山郡廣漢西白馬為武都郡<lb/>
元封二年　初上使王然于以越破及誅南夷兵<lb/>
威風喻滇王入朝滇王者其衆數萬人其旁東北<lb/>
<pb n="KR2c0001_SBCK_003-4a"/>
有勞深靡莫皆同姓相仗未肯聼勞深靡莫數侵<lb/>
犯使者吏卒於是上遣將軍郭昌中郎將衛廣發<lb/>
巴蜀兵擊㓕勞深靡莫以兵臨滇滇王舉國降請<lb/>
置吏入朝於是以為益州郡賜滇王王印復長其<lb/>
民是時漢㓕兩越平西南夷置初郡十七且以其<lb/>
故俗治母賦税南陽漢中以徃郡各以地比給初<lb/>
郡吏卒奉食幣物傳車馬被具而初郡時時小反<lb/>
殺吏漢發南方吏卒徃誅之間嵗萬餘人費皆仰<lb/>
給大農大農以均輸調鹽鐡助賦故能贍之然兵<lb/>
所過縣為以訾給毋乏而已不敢言擅賦法矣<lb/>
六年漢既通西南夷開五郡欲地接以前通大夏<lb/>
<pb n="KR2c0001_SBCK_003-4b"/>
嵗遣使十餘軰出此初郡皆閉昆明為所殺奪幣<lb/>
物於是天子赦京師亡命令從軍遣㧞胡將軍郭<lb/>
昌將以擊之斬首數十萬後復遣使竟不得通<lb/>
昭帝始元元年夏益州夷二十四邑三萬餘人皆<lb/>
反遣水衡都尉吕破胡募吏民及發犍為蜀郡犇<lb/>
命徃擊大破之<lb/>
四年西南夷姑繒葉榆復反遣水衡都尉吕辟胡<lb/>
將益州兵撃之辟胡不進蠻夷遂殺益州太守乗<lb/>
勝與辟胡戰士戰及溺死者四千餘人冬遣大鴻<lb/>
臚田廣明擊之<lb/>
六年詔以鉤町侯母波率其邑君長人民撃反者<lb/>
<pb n="KR2c0001_SBCK_003-5a"/>
有功立以為鉤町王賜田廣明爵關内侯<lb/>
　　　　淮南謀反<lb/>
漢文帝前三年　初趙王敖獻美人於髙祖得幸<lb/>
有娠及貫高事發美人以坐繋河内美人母弟趙<lb/>
兼因辟陽侯審食其言吕后吕后妬弗肯白美人<lb/>
已生子恚即自殺吏奉其子詣上上悔名之曰長<lb/>
令吕后母之而葬其母真定後封長為淮南王淮<lb/>
南王蚤失母常附吕后故孝惠吕后時無患而常<lb/>
心怨辟陽侯以為不彊爭之於吕后使其母恨而<lb/>
死也及帝即位淮南王自以最親驕蹇數不奉法<lb/>
上常寛假之是歲入朝從上入苑囿獵與上同車<lb/>
<pb n="KR2c0001_SBCK_003-5b"/>
常謂上大兄王有材力能扛鼎乃徃見辟陽侯自<lb/>
袖鐡椎椎辟陽侯令從者魏敬剄之馳走闕下肉<lb/>
袒謝罪帝傷其志為親故赦弗治當是時薄太后<lb/>
及太子諸大臣皆憚淮南王淮南王以此歸國益<lb/>
驕恣出入稱警蹕稱制擬於天子袁盎諌曰諸侯<lb/>
太驕必生患上不聼<lb/>
六年淮南王長自作法令行於其國逐漢所置吏<lb/>
請自置相二千石帝曲意從之又擅刑殺不辜及<lb/>
爵人至關内侯數上書不遜順帝重自切責之乃<lb/>
令薄昭與書風諭之引管蔡及代頃王濟北王興<lb/>
居以為儆戒王不説令大夫但士伍開章等七十<lb/>
<pb n="KR2c0001_SBCK_003-6a"/>
人與棘蒲侯柴武太子竒謀以輦車四十乗反谷<lb/>
口令人使閩越匈奴事覺有司治之使使召淮南<lb/>
王王至長安丞相張蒼典客馮敬行御史大夫事<lb/>
與宗正廷尉奏長罪當棄市制曰其赦長死罪廢<lb/>
勿王徙處蜀郡嚴道邛郵盡誅所與謀者載長以<lb/>
輜車令縣以次傳之袁盎諫曰上素驕淮南王弗<lb/>
為置嚴傳相以故至此淮南王為人剛今暴摧折<lb/>
之臣恐卒逢霧露病死陛下有殺弟之名奈何上<lb/>
曰吾特苦之耳令復之淮南王果憤恚不食死縣<lb/>
傳至雍雍令發封以死聞上哭甚悲謂袁盎曰吾<lb/>
不聼公言卒亡淮南王今為奈何盎曰獨斬丞相<lb/>
<pb n="KR2c0001_SBCK_003-6b"/>
御史以謝天下乃可上即令丞相御史逮考諸縣<lb/>
傳送淮南王不發封餽侍者皆棄市以列侯葬淮<lb/>
南王於雍置守冡三十戸<lb/>
七年民有歌淮南王曰一尺布尚可縫一斗粟尚<lb/>
可舂兄弟二人不相容帝聞而病之<lb/>
八年夏封淮南厲王子安等四人為列侯賈誼知<lb/>
上必將復王之也上疏諫曰淮南王之悖逆無道<lb/>
天下孰不知其辠陛下幸而赦遷之自疾而死天<lb/>
下孰以王死之不當今奉尊罪人之子適足以負<lb/>
謗於天下耳此人少壯豈能忘其父哉白公勝所<lb/>
為父報仇者大父與叔父也白公為亂非欲取國<lb/>
<pb n="KR2c0001_SBCK_003-7a"/>
代主發忿快志剡手以衝仇人之匈固為俱靡而<lb/>
已淮南雖小黥布嘗用之矣漢存特幸耳夫擅仇<lb/>
人足以危漢之資於策不便予之衆積之財此非<lb/>
有子胥白公報於廣都之中即疑有剸諸荆軻起<lb/>
於兩柱之閒所謂假賊兵為虎翼者也願陛下少<lb/>
留計上弗聼<lb/>
十一年夏六月徙城陽王喜為淮南王<lb/>
十六年夏四月徙淮南王喜復為城陽王立淮南<lb/>
厲王子阜陵侯安為淮南王<lb/>
景帝前四年　初七國反淮南王欲發兵應之其<lb/>
相將兵城守不聼王而為漢淮南以故得完<lb/>
<pb n="KR2c0001_SBCK_003-7b"/>
<hi>叛之</hi>
武帝建元二年冬十月淮南王安來朝上以安屬<lb/>
為諸父而材高甚尊重之毎宴見談語昬暮然後<lb/>
罷安雅善武安侯田蚡其入朝武安侯迎之霸上<lb/>
與語曰上無太子王親高皇帝孫行仁義天下莫<lb/>
不聞宫車一日宴駕非王尚誰立者安大喜厚遺<lb/>
蚡金錢財物<lb/>
元朔二年冬賜淮南王几杖毋朝<lb/>
五年　初淮南王安好讀書屬文喜立名譽招致<lb/>
賔客方術之士數千人其羣臣賔客多江淮間輕<lb/>
薄士常以厲王遷死感激安建元六年彗星見或<lb/>
<pb n="KR2c0001_SBCK_003-8a"/>
說王曰先呉軍時彗星出長數尺然尚流血千里<lb/>
今彗星竟天天下兵當大起王心以為然乃益治<lb/>
攻戰具積金錢郎中雷被獲罪於太子遷時有詔<lb/>
欲從軍者輙詣長安被即願奮撃匈奴太子惡被<lb/>
於王斥免之欲以禁後是嵗被亡之長安上書自<lb/>
明事下廷尉治蹤迹連王公卿請逮捕治王太子<lb/>
遷謀令人衣衛士衣持㦸居王旁漢使有非是者<lb/>
即刺殺之因發兵反天子使中尉宏即訊王王視<lb/>
中尉顔色和遂不發公卿奏安壅閼奮擊匈奴者<lb/>
格明詔當棄市詔削二縣既而安自傷曰吾行仁<lb/>
義反見削地恥之於是為反謀益甚安與衡山王<lb/>
<pb n="KR2c0001_SBCK_003-8b"/>
賜相責望禮節間不相能衡山王聞淮南王有反<lb/>
謀恐為所并亦結賔客為反具以為淮南已西欲<lb/>
發兵定江淮之間而有之衡山王后徐來讃太子<lb/>
爽於王欲廢之而立其弟孝王囚太子而佩孝以<lb/>
王印令招致賔客賔客來者㣲知淮南衡山有逆<lb/>
計日夜從容勸之王乃使孝客江都人枚赫陳喜<lb/>
作輣車鍜矢刻天子壐將相軍吏印秋衡山王當<lb/>
入朝過淮南淮南王乃昆弟語除前隙約束反具<lb/>
衡山王即上書謝病上賜書不朝<lb/>
元狩元年淮南王安與賔客左呉等日夜為反謀<lb/>
案輿地圖部署兵所從入諸使者道長安來為妄<lb/>
<pb n="KR2c0001_SBCK_003-9a"/>
言言上無男漢不治即喜即言漢廷治有男王怒<lb/>
以為妄言非也王召中郎伍被與謀反事被曰王<lb/>
安得此亡國之語乎臣見宫中生荆棘露霑衣也<lb/>
王怒繫伍被父母囚之三月復召問之被曰昔秦<lb/>
為無道窮奢極虐百姓思亂者十家而六七高皇<lb/>
帝起於行陳之中立為天子此所謂蹈瑕候間因<lb/>
秦之亡而動者也今大王見高皇帝得天下之易<lb/>
也獨不觀近世之呉楚乎夫呉王王四郡國富民<lb/>
衆計定謀成舉兵而西然破於大梁犇走而東身<lb/>
死祀絶者何誠逆天道而不知時也方今大王之<lb/>
兵衆不能十分呉楚之一天下安寜萬倍呉楚之<lb/>
<pb n="KR2c0001_SBCK_003-9b"/>
時大王不從臣之計今見大王棄千乗之君賜絶<lb/>
命之書為羣臣先死於東宫也王涕泣而起王有<lb/>
孽子不害最長王弗愛王后太子皆不以為子兄<lb/>
數不害有子建材高有氣常怨望太子隂使人告<lb/>
太子謀殺漢中尉事下廷尉治王患之欲發復問<lb/>
伍被曰公以為呉興兵是邪非邪被曰非也臣聞<lb/>
呉王悔之甚願王無為呉王之所悔王曰呉何知<lb/>
反漢將一日過成臯者四十餘人今我絶成臯之<lb/>
口據三川之險招山東之兵舉事如此左呉趙賢<lb/>
朱驕如皆以為什事九成公獨以為有禍無福何<lb/>
也必如公言不可徼幸邪被曰必不得已被有愚<lb/>
<pb n="KR2c0001_SBCK_003-10a"/>
計當今諸侯無異心百姓無怨氣可偽為丞相御<lb/>
史請書徙郡國豪桀高貲於朔方益發甲卒急其<lb/>
㑹日又偽為詔獄書逮諸侯太子幸臣如此則民<lb/>
怨諸侯懼即使辯士随而説之儻可徼幸什得一<lb/>
乎王曰此可也雖然吾以為不至若此於是王乃<lb/>
作皇帝壐丞相御史大夫將軍軍吏中二千石及<lb/>
旁近郡太守都尉印漢使節欲使人偽得罪而西<lb/>
事大將軍一日發兵即刺殺大將軍且曰漢廷大<lb/>
臣獨汲黯好直諫守節死義難惑以非至如說丞<lb/>
相弘等如發蒙振落耳王欲發國中兵恐其相二<lb/>
千石不聼王乃與伍被謀先殺相二千石又欲令<lb/>
<pb n="KR2c0001_SBCK_003-10b"/>
人衣求盗衣持羽檄從東方來呼曰南越兵入界<lb/>
欲因以發兵㑹廷尉逮捕淮南太子淮南王聞之<lb/>
與太子謀召相二千石欲殺而發兵召相相至内<lb/>
史中尉皆不至王念獨殺相無益也即罷相王猶<lb/>
預計未决太子即自剄不殊伍被自詣吏告與淮<lb/>
南王謀反蹤跡如此吏因捕太子王后圍王宫盡<lb/>
求捕王所與謀反賔客在國中者索得反具以聞<lb/>
上下公卿治其黨與使宗正以符節治王未至十<lb/>
一月淮南王安自剄殺王后荼太子遷諸所與謀<lb/>
反者皆族天子以伍被雅辭多引漢之美欲勿誅<lb/>
廷尉湯曰被首為王畫反計罪不可赦乃誅被侍<lb/>
<pb n="KR2c0001_SBCK_003-11a"/>
中莊助素與淮南王相結交私論議王厚賂遺助<lb/>
上薄其罪欲勿誅張湯爭以為助出入禁門腹心<lb/>
之臣而外與諸侯交私如此不誅後不可治助竟<lb/>
棄市衡山王上書請廢太子爽立其弟孝為太子<lb/>
爽聞即遣所善白嬴之長安上書言孝作輣車鍜<lb/>
矢與王御者姦欲以敗孝㑹有司捕所與淮南謀<lb/>
反者得陳喜於衡山王子孝家吏劾孝首匿喜孝<lb/>
聞律先自告除其罪即先自告所與謀反者枚赫<lb/>
陳喜等公卿請逮捕衡山王治之王自剄死王后<lb/>
徐來太子爽及孝皆棄市所與謀反者皆族凡淮<lb/>
南衡山二獄所連引列侯二千石豪桀等死者數<lb/>
<pb n="KR2c0001_SBCK_003-11b"/>
萬人<lb/>
　　　漢通西域<lb/>
漢武帝元朔三年　初匈奴降者言月氏故居敦<lb/>
煌祁連間為彊國匈奴冒頃攻破之老上單于殺<lb/>
月氏王以其頭為飲器餘衆遁逃逺去怨匈奴無<lb/>
與共擊之上募能通使月氏者漢中張騫以郎應<lb/>
募出隴西徑匈奴中單于得之留騫十餘歲騫得<lb/>
間亡鄉月氏西走數十日至大宛大宛聞漢之饒<lb/>
財欲通不得見騫喜為發導譯抵康居傳致大月<lb/>
氏大月氏太子為王既擊大夏分其城而居之地<lb/>
肥饒少㓂殊無報胡之心騫留歳餘竟不能得月<lb/>
<pb n="KR2c0001_SBCK_003-12a"/>
氏要領乃還並南山欲從羌中歸復爲匈奴所得<lb/>
留歳餘㑹伊穉斜逐於單匈奴國内亂騫乃與堂<lb/>
邑氏奴甘父逃歸上拜騫爲太中大夫甘父為秦<lb/>
使君騫初行時百餘人去十三歲唯二人得還<lb/>
元狩元年　初張騫自月氏還具為天子言西域<lb/>
諸國風俗大宛在漢正西可萬里其俗土著耕田<lb/>
多善馬馬汗血有城郭室屋如中國其東北則烏<lb/>
孫東則于寘于寘之西則水皆西流注西海其東<lb/>
水東流注鹽澤鹽澤潜行地下其南則河源出焉<lb/>
鹽澤去長安可五千里匈奴右方居鹽澤以東至<lb/>
隴西長城南接羌鬲漢道焉烏孫康居奄蔡大月<lb/>
<pb n="KR2c0001_SBCK_003-12b"/>
氏皆行國随畜牧與匈奴同俗大夏在大宛西南<lb/>
與大宛同俗臣在大夏時見邛竹杖蜀布問曰安<lb/>
得此大夏國人曰吾賈人徃市之身毒身毒在大<lb/>
夏東南可數千里其俗土著與大夏同以騫度之<lb/>
大夏去漢萬二千里居漢西南今身毒國又居大<lb/>
夏東南數千里有蜀物此其去蜀不逺矣今使大<lb/>
夏從羌中險羌人惡之少北則為匈奴所得從蜀<lb/>
宜徑又無㓂天子既聞大宛及大夏安息之屬皆<lb/>
大國多竒物土著頗與中國同業而兵弱貴漢財<lb/>
物其北有大月氏康居之屬兵彊可以賂遺設利<lb/>
朝也誠得而以義屬之則廣地萬里重九譯致殊<lb/>
<pb n="KR2c0001_SBCK_003-13a"/>
俗威徳徧於四海欣然以騫言爲然<lb/>
元鼎二年渾邪王既降漢漢兵撃逐匈奴於幕北<lb/>
自鹽澤以東空無匈奴西域道可通於是張騫建<lb/>
言烏孫王昆莫本爲匈奴臣後兵稍彊不肯復朝<lb/>
事匈奴匈奴攻不勝而逺之今單于新困於漢而<lb/>
故渾邪地空無人蠻夷俗戀故地又貪漢財物今<lb/>
誠以此時厚幣賂烏孫招以益東居故渾邪之地<lb/>
與漢結昆弟其埶宜聽聽則是斷匈奴右臂也既<lb/>
連烏孫自其西大夏之屬皆可招來而爲外臣天<lb/>
子以爲然拜騫爲中郎將將三百人馬各二匹牛<lb/>
羊以萬數齎金幣帛直數千巨萬多持節副使道<lb/>
<pb n="KR2c0001_SBCK_003-13b"/>
可便遣之他旁國騫既至烏孫昆莫見騫禮節甚<lb/>
倨騫諭指曰烏孫能東居故地則漢遣公主為夫<lb/>
人結為兄弟共距匈奴匈奴不足破也烏孫自以<lb/>
逺漢未知其大小素服屬匈奴日久且又近之其<lb/>
大臣皆畏匈奴不欲移徙騫留乆之不能得其要<lb/>
領因分遣副使使大宛康居大月氏大夏安息身<lb/>
毒于闐及諸旁國烏孫發譯道送騫還使數十人<lb/>
馬數十匹随騫報謝因令窺漢大小是歲騫還到<lb/>
拜為大行後歲餘騫所遣使通大夏之屬者皆頗<lb/>
與其人俱來於是西域始通於漢矣西域凡三十<lb/>
六國南北有大山中央有河東西六千餘里南北<lb/>
<pb n="KR2c0001_SBCK_003-14a"/>
千餘里東則接漢玉門陽關西則限以葱嶺河有<lb/>
兩源一出葱嶺一出于闐合流東注鹽澤鹽澤去<lb/>
玉門陽關三百餘里自玉門陽關出西域有两道<lb/>
從鄯善傍南山北循河西行至莎車為南道南道<lb/>
西踰葱嶺則出大月氏安息自車師前王庭隨北<lb/>
山循河西行至䟽勒為北道北道西踰葱嶺則出<lb/>
大宛康居奄蔡焉故皆役屬匈奴匈奴西邊日逐<lb/>
王置僮僕都尉使領西域常居焉耆危須尉犂間<lb/>
賦税諸國取富給焉烏孫王既不肯東還漢乃於<lb/>
渾邪王故地置酒泉郡稍發徙民以充實之後又<lb/>
分置武威郡以絶匈奴與羌通之道天子得宛汗<lb/>
<pb n="KR2c0001_SBCK_003-14b"/>
血馬愛之名曰天馬使者相望於道以求之諸使<lb/>
外國一軰大者數百小者百餘人人所齎操大放<lb/>
博望侯時其後益習而衰少焉漢率一歲中使多<lb/>
者十餘少者五六輩逺者八九歲近者數歲而反<lb/>
六年博望侯既以通西域尊貴其吏士争上書言<lb/>
外國竒怪利害求使天子為其絶逺非人所樂徃<lb/>
聽其言予節募吏民毋問所從來為具備人衆遣<lb/>
之以廣其道來還不能毋侵盗幣物及使失指天<lb/>
子為其習之輒覆按致重罪以激怒令贖復求使<lb/>
使端無窮而輕犯法其吏卒亦輙復盛推外國所<lb/>
有言大者予節言小者為副故妄言無行之徒皆<lb/>
<pb n="KR2c0001_SBCK_003-15a"/>
爭效之其使皆貧人子私縣官齋物欲賤市以私<lb/>
其利外國亦厭漢使人人有言輕重度漢兵逺不<lb/>
能至而禁其食物以苦漢使漢使乏絶積怨至相<lb/>
攻擊而樓蘭車師小國當空道攻漢使王恢等尤<lb/>
甚而匈奴竒兵又時遮撃之使者爭言西域皆有<lb/>
城邑兵弱易擊於是天子遣浮沮將軍公孫賀將<lb/>
萬五千騎出九原二千餘里至浮沮井而還匈河<lb/>
將軍趙破奴將萬餘騎出令居數千里至匈河水<lb/>
而還以斥逐匈奴不使遮漢使皆不見匈奴一人<lb/>
乃分武威酒泉地置張掖敦煌郡徙民以實之<lb/>
元封三年冬十二月上遣將軍趙破奴擊車師破<lb/>
<pb n="KR2c0001_SBCK_003-15b"/>
奴與輕騎七百餘先至虜樓蘭王遂破車師因舉<lb/>
兵威以困烏孫大宛之屬春正月甲申封破奴為<lb/>
浞野侯王恢佐破奴擊樓蘭封恢為浩侯於是酒<lb/>
泉列亭障至玉門矣<lb/>
六年烏孫使者見漢廣大歸報其國其國乃益重<lb/>
漢匈奴聞烏孫與漢通怒欲擊之又其旁大宛月<lb/>
氏之屬皆事漢烏孫於是恐使使願得尚漢公主<lb/>
為昆弟天子與羣臣議許之烏孫以千匹馬聘漢<lb/>
女漢以江都王建女細君為公主徃妻烏孫贈送<lb/>
甚盛烏孫王昆莫以為右夫人匈奴亦遣女妻昆<lb/>
莫以為左夫人公主自治宫室居歲時一再與昆<lb/>
<pb n="KR2c0001_SBCK_003-16a"/>
莫㑹置酒飲食昆莫年老言語不通公主悲愁思<lb/>
歸天子聞而憐之閒歲遣使者以帷帳錦繡給遺<lb/>
焉昆莫曰我老欲使其孫岑娶尚公主公主不聼<lb/>
上書言狀天子報曰從其國俗欲與烏孫共滅胡<lb/>
岑娶遂妻公主昆莫死岑娶代立為昆彌是時漢<lb/>
使西踰葱嶺抵安息安息發使以大鳥卵及黎軒<lb/>
善眩人獻于漢及諸小國驩潜大益車師扞罙蘇<lb/>
䪥之屬皆隨漢使獻見天子天子大悦西國使更<lb/>
來更去天子毎巡狩海上悉從外國客大都多人<lb/>
則過之散財帛以賞賜厚具以饒給之以覽示漢<lb/>
富厚焉大角抵出竒戯諸怪物多聚觀者行賞賜<lb/>
<pb n="KR2c0001_SBCK_003-16b"/>
酒池肉林令外國客徧觀名倉庫府藏之積見漢<lb/>
之廣大傾駭之大宛左右多蒲萄可以為酒多苜<lb/>
蓿天馬嗜之漢使采其實以來天子種之於離宫<lb/>
别觀旁極望然西域以近匈奴常畏匈奴使待之<lb/>
過於漢使焉<lb/>
太初元年漢使入西域者言宛有善馬在貳師城<lb/>
匿不肯與漢使天子使壯士車令等持千金及金<lb/>
馬以請之宛王與其羣臣謀曰漢去我逺而鹽水<lb/>
中數敗出其北有胡㓂出其南乏水草又且徃徃<lb/>
而絶邑乏食者多漢使數百人為軰來而常乏食<lb/>
死者過半是安能致大軍乎無奈我何貳師馬宛<lb/>
<pb n="KR2c0001_SBCK_003-17a"/>
寳馬也遂不肯予漢使漢使怒妄言椎金馬而去<lb/>
宛貴人怒曰漢使至輕我遣漢使去令其東邊郁<lb/>
成王遮攻殺漢使取其財物於是天子大怒諸嘗<lb/>
使宛姚定漢等言宛兵弱誠以漢兵不過三千人<lb/>
疆弩射之可盡虜矣天子嘗使浞野侯以七百騎<lb/>
虜樓蘭王以定漢等言為然而欲侯寵姬李氏乃<lb/>
拜李夫人兄廣利為貳師将軍發屬國六千騎及<lb/>
郡國惡少年數萬人以往伐宛期至貳師城取善<lb/>
馬故號貳師將軍趙始成為軍正故浩侯王恢使<lb/>
導軍而李哆為校尉制軍事<lb/>
二年貳師將軍之西也既過鹽水當道小國各城<lb/>
<pb n="KR2c0001_SBCK_003-17b"/>
守不肯給食攻之不能下下者得食不下者數日<lb/>
則去比至郁成士至者不過數千皆飢罷攻郁成<lb/>
郁成大破之所殺傷甚衆貳師將軍與李哆趙始<lb/>
成等計至郁成尚不能舉况至其王都乎引兵而<lb/>
還至燉煌士不過什一二使使上書言道逺多乏<lb/>
食且士卒不患戰而患飢人少不足以拔宛願且<lb/>
罷兵益發而復往天子聞之太怒使使遮玉門曰<lb/>
軍有敢入者輙斬之貳師恐因留燉煌<lb/>
三年公卿議者皆願罷宛軍專力攻胡天子業出<lb/>
兵誅宛宛小國而不能下則大夏之屬漸輕漢而<lb/>
宛善馬絶不來烏孫輪臺易苦漢使爲外國笑乃<lb/>
<pb n="KR2c0001_SBCK_003-18a"/>
案言伐宛尤不便者鄧光等赦囚徒發惡少年及<lb/>
邉騎歲餘而出燉煌者六萬人負私從者不與牛<lb/>
十萬馬三萬匹驢橐佗以萬數齎糧兵弩甚設天<lb/>
下騷動轉相奉伐宛五十餘校尉宛城中無井汲<lb/>
城外流水於是遣水工徙其城下水空以宂其城<lb/>
益發戍甲卒十八萬酒泉張掖北置居延休屠屯<lb/>
兵以衛酒泉而發天下吏有罪者亡命者及贅壻<lb/>
賈人故有市籍父母大父母有市籍者凡七科適<lb/>
為兵及載糒給貳師轉車人徒相連屬而拜習馬<lb/>
者二人為執驅馬校尉備破宛擇取其善馬云於<lb/>
是貳師後復行兵多所至小國莫不迎出食給軍<lb/>
<pb n="KR2c0001_SBCK_003-18b"/>
至輪臺輪臺不下攻數日屠之自此而西平行至<lb/>
宛城兵到者三萬宛兵迎擊漢兵漢兵射敗之宛<lb/>
兵走入保其城貳師欲攻郁成城恐留行而令宛<lb/>
益生詐乃先至宛決其水原移之則宛固己憂困<lb/>
圍其城攻之四十餘日宛貴人謀曰王母寡匿善<lb/>
馬殺漢使今殺王而出善馬漢兵宜解即不解乃<lb/>
力戰而死未晚也宛貴人皆以為然共殺王其外<lb/>
城壊虜宛貴人勇將煎靡宛大恐走入城中持王<lb/>
母寡頭遣人使貳師約曰漢無攻我我盡出善馬<lb/>
恣所取而給漢軍食即不聼我我盡殺善馬康居<lb/>
之救又且至至我居内康居居外與漢軍戰孰計<lb/>
<pb n="KR2c0001_SBCK_003-19a"/>
之何從是時康居候視漢兵尚盛不敢進貳師聞<lb/>
宛城中新得漢人知穿井而其内食尚多計以為<lb/>
來誅首惡者母寡母寡頭已至如此不許則堅守<lb/>
而康居候漢兵罷來救宛破漢軍必矣乃許宛之<lb/>
約宛乃出其馬令漢自擇之而多出食食漢軍漢<lb/>
軍取其善馬數十匹中馬以下牝牡三千餘匹而<lb/>
立宛貴人之故時遇漢善者名昧蔡為宛王與盟<lb/>
而罷兵初貳師起燉煌西分為數軍從南北道校<lb/>
尉王申生將千餘人别至郁成郁成王擊滅之數<lb/>
人脫亡走貳師貳師令搜粟都尉上官桀徃攻破<lb/>
郁成郁成王亡走康居桀追至康居康居聞漢已<lb/>
<pb n="KR2c0001_SBCK_003-19b"/>
破宛出郁成王與桀桀令四騎士縳守詣貳師上<lb/>
邽騎士趙弟恐失郁成王拔劒擊斬其首追及貳<lb/>
師<lb/>
四年春貳師將軍來至京師貳師所過小國聞宛<lb/>
破皆使其子弟從入貢獻見天子因為質焉軍還<lb/>
入馬千餘匹後行軍非乏食戰死不甚多而將吏<lb/>
貪不愛卒侵牟之以此物故者衆天子為萬里而<lb/>
伐不録其過乃下詔封李廣利為海西侯封趙弟<lb/>
為新畤侯以上官桀為少府軍官吏為九卿者三<lb/>
人諸侯相郡守二千石百餘人千石以下千餘人<lb/>
奮行者官過其望以謫過行皆黜其勞士卒賜直<lb/>
<pb n="KR2c0001_SBCK_003-20a"/>
四萬錢匈奴聞貳師征大宛欲遮之貳師兵盛不<lb/>
敢當即遣騎因樓蘭候漢使後過者欲絶勿通時<lb/>
漢軍正任文將兵玉門關捕得生口知狀以聞上<lb/>
詔文便道引兵捕樓蘭王将詣闕簿責王對曰小<lb/>
國在大國間不兩屬無以自安願徙國入居漢地<lb/>
上直其言遣歸國亦因使候伺匈奴匈奴自是不<lb/>
甚親信樓蘭自大宛破後西域震懼漢使入西域<lb/>
者益得職於是自燉煌西至鹽澤徃徃起亭而輪<lb/>
臺渠犂皆有田卒數百人置使者校尉領䕶以給<lb/>
使外國者後嵗餘宛貴人以為昧蔡善諛使我國<lb/>
遇屠乃相與殺昧蔡立母寡昆弟蟬封為宛王而<lb/>
<pb n="KR2c0001_SBCK_003-20b"/>
遣其子入質於漢漢因使使賂賜以鎮撫之蟬封<lb/>
與漢約嵗獻天馬二匹<lb/>
昭帝元鳯四年　初扞罙遣太子頼丹為質於龜<lb/>
兹貳師擊大宛還將頼丹入至京師霍光用桑弘<lb/>
羊前議以頼丹為校尉將軍田輪臺龜兹貴人姑<lb/>
翼謂其王曰頼丹本臣屬吾國今佩漢印綬來迫<lb/>
吾國而田必為害王即殺頼丹而上書謝漢樓蘭<lb/>
王死匈奴先聞之遣其質子安歸歸得立為王漢<lb/>
遣使詔新王令入朝王辭不至樓蘭國最在東垂<lb/>
近漢當白龍堆乏水草常主發導負水擔糧送迎<lb/>
漢使又數為吏卒所㓂懲艾不便與漢通後復為<lb/>
<pb n="KR2c0001_SBCK_003-21a"/>
匈奴反間數遮殺漢使其弟尉屠耆降漢具言狀<lb/>
駿馬監北地傅介子使大宛詔因令責樓蘭龜兹<lb/>
介子至樓蘭龜兹責其王皆謝服介子從大宛還<lb/>
到龜兹㑹匈奴使從烏孫還在龜兹介子因率其<lb/>
史士共誅斬匈奴使者還奏事詔拜介子為中郎<lb/>
遷平樂監介子謂大將軍霍光曰樓蘭龜兹數反<lb/>
覆而不誅無所懲艾介子過龜兹時其王近就人<lb/>
易得也願徃刺之以威示諸國大將軍曰龜兹道<lb/>
逺且騐之於樓蘭於是白遣之介子與士卒俱齎<lb/>
金幣揚言以賜外國為名至樓蘭樓蘭王意不親<lb/>
介子介子陽引去至其西界使譯謂曰漢使者持<lb/>
<pb n="KR2c0001_SBCK_003-21b"/>
黄金錦繡行賜諸國王不來受我去之西國矣即<lb/>
出金幣以示譯譯還報王王貪漢物來見使者介<lb/>
子與坐飲陳物示之飲酒皆醉介子謂王曰天子<lb/>
使我私報王王起隨介子入帳中屏語壯士二人<lb/>
從後刺之刃交匈立死其貴人左右皆散走介子<lb/>
告諭以王負漢罪天子遣我誅王當更立王弟尉<lb/>
屠耆在漢者漢兵方至毋敢動自令滅國矣介子<lb/>
遂斬王安歸首馳傳詣闕縣首北闕下乃立尉屠<lb/>
耆為王更名其國為鄯善為刻印章賜以宮女為<lb/>
夫人備車騎輜重丞相率百官送至横門外祖而<lb/>
遣之王自請天子曰身在漢乆今歸單弱而前王<lb/>
<pb n="KR2c0001_SBCK_003-22a"/>
有子在恐爲所殺國中有伊循城其城肥美願漢<lb/>
遣一將屯田積糓令臣得依其威重於是漢遣司<lb/>
馬一人吏士四十人田伊循以填撫之秋七月乙<lb/>
巳封范明友爲平陵侯傅介子爲義陽侯<lb/>
臣光曰王者之於戎狄叛則討之服則舍之今樓<lb/>
蘭王既服其罪又從而誅之後有叛者不可得而<lb/>
懐矣必以爲有罪而討之則宜陳師鞠旅明致其<lb/>
罰今乃遣使者誘以金幣而殺之後有奉使諸國<lb/>
者復可信乎且以大漢之彊而爲盗賊之謀於蠻<lb/>
夷不亦可羞哉論者或美介子以爲竒功過矣<lb/>
宣帝本始二年　初烏孫公主死漢復以楚王戊<lb/>
<pb n="KR2c0001_SBCK_003-22b"/>
之孫解憂為公主妻岑娶岑娶胡婦子泥靡尚小<lb/>
岑娶且死以國與季父大禄子翁歸靡曰泥靡大<lb/>
以國歸之翁歸靡既立號肥王復尚楚主生三男<lb/>
兩女長男曰元貴靡次曰萬年次曰大樂　上遣<lb/>
光祿大夫常惠持節䕶烏孫兵共擊匈奴<hi>奴歸漢事見匈</hi>
三年上復遣常惠持金幣還賜烏孫貴人有功者<lb/>
惠因奏請龜兹國嘗殺校尉頼丹未伏誅請便道<lb/>
擊之帝不許大將軍霍光風惠以便宜從事惠與<lb/>
吏士五百人俱至烏孫還過發西國兵二萬人令<lb/>
副使發龜兹東國二萬人烏孫兵七千人從三靣<lb/>
攻龜兹兵未合先遣人責其王以前殺漢使狀王<lb/>
<pb n="KR2c0001_SBCK_003-23a"/>
謝曰乃我先王時為貴人姑翼所誤耳我無罪惠<lb/>
曰即如此縛姑翼來吾置王王執姑翼詣惠惠斬<lb/>
之而還<lb/>
元康元年　初烏孫公主少子萬年有寵於莎車<lb/>
王莎車王死而無子時萬年在漢莎車國人計欲<lb/>
自託於漢又欲得烏孫心上書請萬年為莎車王<lb/>
漢許之遣使者奚充國送萬年萬年初立暴惡國<lb/>
人不説上令羣臣舉可使西域者前將軍韓増舉<lb/>
上黨馮奉世以衛侯使持節送大宛諸國客至伊<lb/>
循城㑹故莎車王弟呼屠徴與旁國共殺其王萬<lb/>
年及漢使者奚充國自立為王<lb/>
<pb n="KR2c0001_SBCK_003-23b"/>
神爵二年烏孫昆彌翁歸靡因長羅侯常惠上書<lb/>
願以漢外孫元貴靡為嗣得令復尚漢公主結㛰<lb/>
重親畔絶匈奴詔下公卿議大鴻臚蕭望之以為<lb/>
烏孫絶域變故難保不可許上美烏孫新立大功<lb/>
又重絶故業乃以烏孫主解憂弟相夫為公主盛<lb/>
為資送而遣之使常惠送之至燉煌未出塞聞翁<lb/>
歸靡死烏孫貴人共從本約立岑娶子泥靡為昆<lb/>
彌號狂王常惠上書願留少主燉煌惠馳至烏孫<lb/>
責讓不立元貴靡為昆彌還迎少主事下公卿望<lb/>
之復以為烏孫持兩端難約結今少主以元貴靡<lb/>
不立而還信無負於夷狄中國之福也少主不止<lb/>
<pb n="KR2c0001_SBCK_003-24a"/>
繇役將興天子從之徵還少主<lb/>
甘露元年夏四月烏孫狂王復尚楚主解憂生一<lb/>
男鴟靡不與主和又暴惡失衆漢使衞司馬魏和<lb/>
意副候任昌至烏孫公主言狂王為烏孫所患苦<lb/>
易誅也遂謀置酒使士拔劒擊之劒旁下狂王傷<lb/>
上馬馳去其子細沈瘦㑹兵圍和意昌及公主於<lb/>
赤谷城數月都䕶鄭吉發諸國兵救之乃解去漢<lb/>
遣中郎將張遵持醫藥治狂王賜金帛因収和意<lb/>
昌係瑣從尉犂檻車至長安斬之初肥王翁歸靡<lb/>
胡婦子烏就屠狂王傷時驚與諸翖侯俱去居北<lb/>
山中揚言毋家匈奴兵來故衆歸之後遂襲殺狂<lb/>
<pb n="KR2c0001_SBCK_003-24b"/>
王自立為昆彌是嵗漢遣破羌將軍辛武賢將兵<lb/>
萬五千人至燉煌通渠積榖欲以討之初楚主侍<lb/>
者馮嫽能史書習事嘗持漢節為公主使城郭諸<lb/>
國敬信之號曰馮夫人為烏孫右大將妻右大將<lb/>
與烏就屠相愛都䕶鄭吉使馮夫人說烏就屠以<lb/>
漢兵方出必見滅不如降烏就屠恐曰願得小號<lb/>
以自處帝徴馮夫人自問狀遣謁者竺次期門甘<lb/>
延夀為副送馮夫人馮夫人錦車持節詔烏就屠<lb/>
詣長羅侯赤谷城立元貴靡為大昆彌烏就屠為<lb/>
小昆彌皆賜印綬破羌將軍不出塞還後烏就屠<lb/>
不盡歸諸翖侯民衆漢復遣長羅侯惠將三校屯<lb/>
<pb n="KR2c0001_SBCK_003-25a"/>
赤谷因為分别其人民地界大昆彌戸六萬餘小<lb/>
昆彌户四萬餘然衆心皆附小昆彌<lb/>
三年五月烏孫大昆彌元貴靡及鴟靡皆病死公<lb/>
主上書言年老土思願得歸骸骨葬漢地天子閔<lb/>
而迎之冬至京師待之一如公主之制後二歲卒<lb/>
元貴靡子星靡代為大昆彌弱馮夫人上書願使<lb/>
烏孫鎮撫星靡漢遣之都䕶韓宣奏烏孫大吏大<lb/>
祿大監皆可賜以金印紫綬以尊輔大昆彌漢許<lb/>
之其後叚㑹宗為都䕶乃招還亡叛安定之星靡<lb/>
死子雌栗靡代立<lb/>
成帝建始四年西域都䕶叚㑹宗為烏孫兵所圍<lb/>
<pb n="KR2c0001_SBCK_003-25b"/>
驛騎上書願發城郭燉煌兵以自救丞相商大將<lb/>
軍鳯及百寮議數日不決鳯言陳湯多籌策習外<lb/>
國事可問上召湯見宣室湯擊郅支時中寒病两<lb/>
臂不屈申湯入見有詔毋拜示以㑹宗奏湯對曰<lb/>
臣以為此必無可憂也上曰何以言之湯曰夫胡<lb/>
兵五而當漢兵一何者兵刃朴鈍弓弩不利今聞<lb/>
頗得漢巧然猶三而當一又兵法曰客倍而主人<lb/>
半然後敵今圍㑹宗者人衆不足以勝㑹宗唯陛<lb/>
下勿憂且兵輕行五十里重行三十里今㑹宗欲<lb/>
發城郭燉煌厯時乃至所謂報讎之兵非救急之<lb/>
用也上曰柰何其解可必乎度何時解湯知烏孫<lb/>
<pb n="KR2c0001_SBCK_003-26a"/>
瓦合不能乆攻故事不過數日因對曰已解矣屈<lb/>
指計其日曰不出五日當有吉語聞居四日軍書<lb/>
到言已解<lb/>
陽朔四年閏九月烏孫小昆彌烏就屠死子拊離<lb/>
代立爲弟日貳所殺漢遣使者立拊離子安日爲<lb/>
小昆彌日貳亡阻康居安日使貴人姑莫匿等三<lb/>
人詐亡從日貳刺殺之於是西域諸國上書願復<lb/>
得前都䕶叚㑹宗上從之城郭諸國聞之皆翕然<lb/>
親附<lb/>
元延二年　初烏孫小昆彌安日爲降民所殺諸<lb/>
翖侯大亂詔徴故金城太守叚㑹宗爲左曹中郎<lb/>
<pb n="KR2c0001_SBCK_003-26b"/>
將光祿大夫使安輯烏孫立安日弟末振將為小<lb/>
昆彌定其國而還時大昆彌雌栗靡勇健末振將<lb/>
恐為所并使貴人烏日領詐降刺殺雌栗靡漢欲<lb/>
以兵討之而未能遣中郎將叚㑹宗立公主孫伊<lb/>
秩靡為大昆彌乆之大昆彌翖侯難栖殺末振將<lb/>
安日子安犂靡代為小昆彌漢恨不自誅末振將<lb/>
復遣叚㑹宗發戊巳校尉諸國兵即誅末振將太<lb/>
子番丘㑹宗恐大兵入烏孫驚番丘亡逃不可得<lb/>
即留所發兵墊婁地選精兵三十弩徑至昆彌所<lb/>
在召番丘責以末振將之罪即手劒擊殺番丘官<lb/>
屬以下驚恐馳歸小昆彌安犂靡勒兵數千騎圍<lb/>
<pb n="KR2c0001_SBCK_003-27a"/>
㑹宗㑹宗為言來誅之意今圍守殺我如取漢牛<lb/>
一毛耳宛王郅支頭縣槀街烏孫所知也昆彌以<lb/>
下服曰末振將負漢誅其子可也獨不可告我令<lb/>
飲食之邪㑹宗曰豫告昆彌逃匿之為大罪即飲<lb/>
食以付我傷骨肉恩故不先告昆彌以下號泣罷<lb/>
去㑹宗還奏事天子賜㑹宗爵關内侯黄金百斤<lb/>
㑹宗以難栖殺末振將奏以為堅守都尉責大祿<lb/>
大監以雌栗靡見殺狀奪金印紫綬更與銅墨云<lb/>
末振將弟卑爰疐本共謀殺大昆彌將衆八萬餘<lb/>
口北附康居謀欲借兵兼并兩昆彌漢復遣㑹宗<lb/>
與都䕶孫建并力以備之自烏孫分立兩昆彌漢<lb/>
<pb n="KR2c0001_SBCK_003-27b"/>
用憂勞且無寜歲時康居復遣子侍漢貢獻都䕶<lb/>
郭舜上言本匈奴盛時非以兼有烏孫康居故也<lb/>
及其稱臣妾非以失二國也漢雖皆受其質子然<lb/>
三國内相輸遺交通如故亦相候伺見便則發合<lb/>
不能相親信離不能相臣役以今言之結配烏孫<lb/>
竟未有益反為中國生事然烏孫既結在前今與<lb/>
匈奴俱稱臣義不可距而康居驕黠訖不肯拜使<lb/>
者都䕶吏至其國坐之烏孫諸使下王及貴人先<lb/>
飲食已乃飲㗖都䕶吏故為無所省以夸旁國以<lb/>
此度之何故遣子入侍其欲賈市為好辭之詐也<lb/>
匈奴百蠻大國今事漢甚備聞康居不拜且使單<lb/>
<pb n="KR2c0001_SBCK_003-28a"/>
于有悔自卑之意宜歸其侍子絶勿復使以章漢<lb/>
家不通無禮之國漢為其新通重致逺人終羈縻<lb/>
不絶<lb/>
　　　武帝伐匈奴<lb/>
漢武帝元光二年鴈門馬邑豪聶壹因大行王恢<lb/>
言匈奴初和親親信邉可誘以利致之伏兵襲擊<lb/>
必破之道也上召問公卿王恢曰臣聞全代之時<lb/>
北有彊胡之敵内連中國之兵然尚得飬老長㓜<lb/>
種樹以時倉廩常實匈奴不輕侵也今以陛下之<lb/>
威海内為一然匈奴侵盗不已者無它以不恐之<lb/>
故耳臣竊以為擊之便韓安國曰臣聞髙皇帝嘗<lb/>
<pb n="KR2c0001_SBCK_003-28b"/>
圍於平城七日不食及解圍反位而無忿怒之心<lb/>
夫聖人以天下為度者也不以己私怒傷天下之<lb/>
功故遣劉敬結和親至今為五世利臣竊以為勿<lb/>
擊便恢曰不然髙帝身被堅執銳行㡬十年所以<lb/>
不報平城之怨者非力不能所以休天下之心也<lb/>
今邉境數驚士卒傷死中國槥車相望此仁人之<lb/>
所隐也故曰擊之便安國曰不然臣聞用兵者以<lb/>
飽待饑正治以待其亂定舍以待其勞故接兵覆<lb/>
衆伐國墮城常坐而役敵國此聖人之兵也今將<lb/>
卷甲輕舉深入長敺難以為功從行則迫脅衡行<lb/>
則中絶疾則糧乏徐則後利不至千里人馬乏食<lb/>
<pb n="KR2c0001_SBCK_003-29a"/>
兵法曰遺人獲也臣故曰勿擊便恢曰不然臣今<lb/>
言擊之者固非發而深入也將順因單于之欲誘<lb/>
而致之邊吾選梟騎壯士隂伏而處以為之備審<lb/>
遮險阻以為其戒吾埶已定或營其左或營其右<lb/>
或當其前或絶其後單于可擒百全必取上從恢<lb/>
議夏六月以御史大夫韓安國為䕶軍將軍衛尉<lb/>
李廣為驍騎將軍太僕公孫賀為輕車將軍大行<lb/>
王恢為將屯將軍太中大夫李息為材官將軍將<lb/>
車騎材官三十餘萬匿馬邑旁谷中約單于入馬<lb/>
邑縱兵隂使聶壹為閒亡入匈奴謂單于曰吾能<lb/>
斬馬邑令丞以城降財物可盡得單于愛信以為<lb/>
<pb n="KR2c0001_SBCK_003-29b"/>
然而許之聶壹乃詐斬死罪囚縣其頭馬邑城下<lb/>
示單于使者為信曰馬邑長吏已死可急來於是<lb/>
單于穿塞將十萬騎入武州塞未至馬邑百餘里<lb/>
見畜布野而無人牧者怪之乃攻亭得鴈門尉史<lb/>
欲殺之尉史乃告單于漢兵所居單于大驚曰吾<lb/>
固疑之乃引兵還出曰吾得尉史天也以尉史為<lb/>
天王塞下傳言單于已去漢兵追至塞度弗及乃<lb/>
皆罷兵王恢主别從代出擊胡輜重聞單于還兵<lb/>
多亦不敢出上怒恢恢曰始約為入馬邑城兵與<lb/>
單于接而臣擊其輜重可得利今單于不至而還<lb/>
臣以三萬人衆不敵祗取辱固知還而斬然完陛<lb/>
<pb n="KR2c0001_SBCK_003-30a"/>
下士三萬人於是下恢廷尉廷尉當恢逗橈當斬<lb/>
恢行千金丞相蚡蚡不敢言上而言於太后曰王<lb/>
恢首爲馬邑事今不成而誅恢是爲匈奴報仇也<lb/>
上朝太后太后以蚡言告上上曰首爲馬邑事者<lb/>
恢故發天下兵數十萬從其言爲此且縱單于不<lb/>
可得恢所部擊其輜重猶頗可得以慰士大夫心<lb/>
今不誅恢無以謝天下於是恢聞乃自殺自是之<lb/>
後匈奴絶和親攻當路塞往往入盗於漢邊不可<lb/>
勝數然尚貪樂關市嗜漢財物漢亦關市不絶以<lb/>
中其意<lb/>
六年冬匈奴入上谷殺略吏民遣車騎將軍衛青<lb/>
<pb n="KR2c0001_SBCK_003-30b"/>
出上谷騎將軍公孫敖出代輕車將軍公孫賀出<lb/>
雲中驍騎將軍李廣出鴈門各萬騎擊胡關市下<lb/>
衛青至龍城得胡首虜七百人公孫賀無所得公<lb/>
孫敖為胡所敗亡七千騎李廣亦為胡所敗胡生<lb/>
得廣置兩馬閒絡而盛卧行十餘里廣佯死暫騰<lb/>
而上胡兒馬上奪其弓鞭馬南馳遂得脫歸漢下<lb/>
敖廣吏當斬贖為庶人唯青賜爵關内侯　秋匈<lb/>
奴數盗邊漁陽尤甚以衛尉韓安國為材官將軍<lb/>
屯漁陽<lb/>
元朔元年秋匈奴二萬騎入漢殺遼西太守略二<lb/>
千餘人圍韓安國壁又入漁陽鴈門各殺略千餘<lb/>
<pb n="KR2c0001_SBCK_003-31a"/>
人安國益東徙屯北平數月病死天子乃復召李<lb/>
廣拜爲右北平太守匈奴號曰漢之飛將軍避之<lb/>
數歲不敢入右北平　車騎將軍衛青將三萬騎<lb/>
出鴈門將軍李息出代青斬首虜數千人　臨菑<lb/>
人主父偃嚴安上書言九事其八事爲律令一事<lb/>
諌伐匈奴其辭曰司馬法曰國雖大好戰必亡天<lb/>
下雖平忘戰必危夫怒者逆德也兵者凶器也爭<lb/>
者末節也夫務戰勝窮武事者未有不悔者也昔<lb/>
秦皇帝并吞戰國務勝不休欲攻匈奴李斯諫曰<lb/>
不可夫匈奴無城郭之居委積之守遷徙鳥舉難<lb/>
得而制也輕兵深入糧食必絶踵糧以行重不及<lb/>
<pb n="KR2c0001_SBCK_003-31b"/>
事得其地不足以為利也得其民不可調而守也<lb/>
勝必殺之非民父母也靡敝中國快心匈奴非長<lb/>
策也秦皇帝不聼遂使蒙恬將兵攻胡辟地千里<lb/>
以河為境地固沮澤鹹鹵不生五榖然後發天下<lb/>
丁男以守北河暴兵露師十有餘年死者不可勝<lb/>
數終不能踰河而北是豈人衆不足兵革不備哉<lb/>
其勢不可也又使天下蜚芻輓粟起於黄腄琅邪<lb/>
負海之郡轉輸北河率三十鍾而致一石男子疾<lb/>
耕不足於糧餉女子紡績不足於帷幕百姓靡敝<lb/>
孤寡老弱不能相飬道路死者相望葢天下始畔<lb/>
秦也及至高皇帝定天下略地於邊聞匈奴聚於<lb/>
<pb n="KR2c0001_SBCK_003-32a"/>
代谷之外而欲擊之御史成進諫曰不可夫匈奴<lb/>
之性獸聚而鳥散從之如搏影今以陛下盛徳攻<lb/>
匈奴臣竊危之髙帝不聼遂北至於代谷果有平<lb/>
城之圍髙皇帝葢悔之甚乃使劉敬徃結和親之<lb/>
約然後天下忘干戈之事夫匈奴難得而制非一<lb/>
世也行盗侵驅所以為業也天性固然上及虞夏<lb/>
殷周固弗程督禽獸畜之不屬為人夫上不觀虞<lb/>
夏殷周之統而下循近世之失此臣之所大憂百<lb/>
姓之所疾苦也嚴安上書曰昔秦王意廣心逸欲<lb/>
威海外使䝉恬將兵以北攻胡又使尉屠睢將樓<lb/>
船之士以攻越當是時秦禍北<hi>御名髙宗</hi>於胡南挂於越<lb/>
<pb n="KR2c0001_SBCK_003-32b"/>
宿兵於無用之地進而不得退行十餘年丁男被<lb/>
甲丁女轉輸苦不聊生自經於道樹死者相望及<lb/>
秦皇帝崩而天下大畔滅世絶祀窮兵之禍也故周<lb/>
失之弱秦失之彊不變之患也今狥南夷朝夜郎<lb/>
降羌僰略薉州建城邑深入匈奴燔其龍城議者<lb/>
美之比人臣之利非天下之長策也書奏天子召<lb/>
見謂曰公等皆安在何相見之晚也皆拜為郎中<lb/>
二年冬匈奴入上谷漁陽殺略吏民千餘人遣衛<lb/>
青李息出雲中以西至隴西擊胡之樓煩白羊王<lb/>
於河南得胡首虜數千牛羊百餘萬走白羊樓煩<lb/>
王遂取河南地詔封青為長平侯青校尉蘇建張<lb/>
<pb n="KR2c0001_SBCK_003-33a"/>
次公皆有功封建爲平陵侯次公爲岸頭侯主父<lb/>
偃言河南地肥饒外阻河䝉恬城之以逐匈奴内<lb/>
省轉輸戍漕廣中國滅胡之本也上下公卿議皆<lb/>
言不便上竟用偃計立朔方郡使蘇建興十餘萬<lb/>
人築朔方城復繕故秦時蒙恬所爲塞因河爲固<lb/>
轉漕甚逺自山東咸被其勞費數十百鉅萬府庫<lb/>
並虚漢亦棄上谷之斗辟縣造陽地以予胡　夏<lb/>
募民徙朔方十萬口<lb/>
三年冬匈奴軍臣單于死其弟左谷蠡王伊稚斜<lb/>
自立爲單于攻破軍臣單于太子於單於單亡降<lb/>
漢　夏四月丙子封匈奴太子於單爲涉安侯數<lb/>
<pb n="KR2c0001_SBCK_003-33b"/>
月而卒　匈奴數萬騎入塞殺代郡太守恭及略<lb/>
千餘人　秋匈奴又入鴈門殺略千餘人<lb/>
四年夏匈奴入代郡定襄上郡各三萬騎殺略數<lb/>
千人<lb/>
五年匈奴右賢王數侵擾朔方天子令車騎將軍<lb/>
青將三萬騎出髙闕衛尉蘇建為㳺擊將軍左内<lb/>
史李沮為彊弩將軍太僕公孫賀為騎將軍代相<lb/>
李蔡為輕車將軍皆領屬車騎將軍俱出朔方大<lb/>
行李息岸頭侯張次公為將軍俱出右北平凡十<lb/>
餘萬人擊匈奴右賢王以為漢兵逺不能至飲酒<lb/>
醉衛青等兵出塞六七百里夜至圍右賢王右賢<lb/>
<pb n="KR2c0001_SBCK_003-34a"/>
王驚夜逃獨與壯騎數百馳潰圍北去得右賢禆<lb/>
王十餘人衆男女萬五千餘人畜數十百萬於是<lb/>
引兵而還至塞天子使使者持大將軍印即軍中<lb/>
拜衛青為大將軍諸將皆屬焉夏四月乙未復益<lb/>
封青八千七百户封青三子伉不疑登皆為列侯<lb/>
　秋匈奴萬騎入代殺都尉朱英略千餘人<lb/>
六年春二月大將軍青出定襄擊匈奴以合騎侯<lb/>
公孫敖為中將軍太僕公孫賀為左將軍翕侯趙<lb/>
信為前將軍衛尉蘇建為右將軍郎中令李廣為<lb/>
後將軍左内史李沮為彊弩將軍咸屬大將軍斬<lb/>
首數千級而還休士馬于定襄雲中鴈門　夏四<lb/>
<pb n="KR2c0001_SBCK_003-34b"/>
月衛青復將六將軍出定襄擊匈奴斬首虜萬餘<lb/>
人右將軍建前將軍信并軍三千餘騎獨逢單于<lb/>
兵與戰一日餘漢兵且盡信故胡小王降漢漢封<lb/>
信翕侯及敗匈奴誘之遂將其餘騎可八百降匈<lb/>
奴建盡亡其軍脱身亡自歸大將軍議郎周霸曰<lb/>
自大將軍出未嘗斬禆將今建棄軍可斬以明將<lb/>
軍之威軍正閎長史安曰不然兵法小敵之堅大<lb/>
敵之禽也今建以數千當單于數萬力戰一日餘<lb/>
士盡不敢有二心自歸而斬之是示後無反意也<lb/>
不當斬大將軍曰青幸得以肺腑待罪行閒不患<lb/>
無威而霸說我以明威甚失臣意且使臣職雖當<lb/>
<pb n="KR2c0001_SBCK_003-35a"/>
斬將以臣之尊寵而不敢自擅誅於境外而具歸<lb/>
天子天子自裁之於以見為人臣不敢專權不亦<lb/>
可乎軍吏皆曰善遂囚建詣行在所初平陽縣吏<lb/>
霍仲孺給事平陽侯家與青姊衛少兒私通生霍<lb/>
去病去病年十八為侍中善騎射再從大將軍擊<lb/>
匈奴為票姚校尉與輕勇騎八百直棄大軍數百<lb/>
里赴利斬捕首虜過當於是天子曰票姚校尉去<lb/>
病斬首虜二千餘級得相國當户斬單于大父行<lb/>
藉若侯産生捕季父羅姑比再冠軍封去病為冠<lb/>
軍侯上谷太守郝賢四從大將軍捕斬首虜二千<lb/>
餘級封賢為衆利侯是嵗失兩將軍亡翕侯軍功<lb/>
<pb n="KR2c0001_SBCK_003-35b"/>
不多故大將軍不益封止賜千金右將軍建至天<lb/>
子不誅贖爲庶人單于既得翕侯以爲自次王用<lb/>
其姊妻之與謀漢信教單于益北絶幕以誘罷漢<lb/>
兵徼極而取之無近塞單于從其計是時漢比歲<lb/>
發十餘萬衆擊胡斬捕首虜之士受賜黄金二十<lb/>
餘萬斤而漢軍士馬死者十餘萬兵甲轉漕之費<lb/>
不與焉於是大司農經用竭不足以奉戰士六月<lb/>
詔令民得買爵及贖禁錮免臧罪置賞官名曰武<lb/>
功爵級十七萬凡直三十餘萬金諸買武功爵至<lb/>
千夫者得先除爲吏吏道雜而多端官職耗廢矣<lb/>
元狩元年夏五月匈奴萬人入上谷殺數百人<lb/>
<pb n="KR2c0001_SBCK_003-36a"/>
二年三月霍去病為票騎將軍將萬騎出隴西擊<lb/>
匈奴歴五王國轉戰六日過焉支山千餘里殺折<lb/>
蘭王斬盧侯王執渾邪王子及相國都尉獲首虜<lb/>
八千九百餘級收休屠王祭天金人詔益封去病<lb/>
二千戸夏去病復與合騎侯公孫敖將數萬騎俱<lb/>
出北地異道衛尉張騫郎中令李廣俱出右北平<lb/>
異道廣將四千騎先行可數百里騫將萬騎在後<lb/>
匈奴左賢王將四萬騎圍廣廣軍士皆恐廣乃使<lb/>
其子敢獨與數十騎馳貫胡騎出其左右而還告<lb/>
廣曰胡虜易與耳軍士乃安廣為圜陳外嚮胡急<lb/>
擊之矢下如雨漢兵死者過半漢矢且盡廣乃令<lb/>
<pb n="KR2c0001_SBCK_003-36b"/>
士持滿毋發而廣身自以大黄射其禆將殺數人<lb/>
胡虜益解㑹日暮吏士皆無人色而廣意氣自如<lb/>
益治軍軍中皆服其勇明日復力戰死者過半所<lb/>
殺亦過當㑹博望侯軍亦至匈奴軍乃解去漢軍<lb/>
罷弗能追罷歸漢法博望侯留遲後期當死贖為<lb/>
庶人廣軍功自如無賞而票騎將軍去病深入二<lb/>
千餘里與合騎侯失不相得票騎將軍踰居延過<lb/>
小月氏至祁連山得單<hi>御諱欽宗</hi>酋涂王及相國都尉以<lb/>
衆降者二千五百人斬首虜三萬二百級獲禆小<lb/>
王七十餘人天子益封去病五千戸封其禆將有<lb/>
功者鷹擊司馬趙破奴為從票侯校尉髙不識為<lb/>
<pb n="KR2c0001_SBCK_003-37a"/>
宜冠侯校尉僕多爲煇渠侯合騎侯敖坐行留不<lb/>
與票騎㑹當斬贖爲庶人是時諸宿將所將士馬<lb/>
兵皆不如票騎票騎所將常選然亦敢深入常與<lb/>
壯騎先其大軍軍亦有天幸未嘗困絶也而諸宿<lb/>
將常留落不偶由此票騎日以親貴比大將軍矣<lb/>
　匈奴入代鴈門殺略數百人　秋匈奴渾邪王<lb/>
降是時單于怒渾邪王休屠王居西方爲漢所殺<lb/>
虜數萬人欲召誅之渾邪王與休屠王恐謀降漢<lb/>
先遣使向邊境要遮漢人令報天子是時大行李<lb/>
息將城河上得渾邪王使即馳傳以聞天子聞之<lb/>
恐其以詐降而襲邊乃令票騎將軍將兵徃迎之<lb/>
<pb n="KR2c0001_SBCK_003-37b"/>
休屠王後悔渾邪王殺之并其衆票騎既渡河與<lb/>
渾邪王衆相望渾邪王禆將見漢軍而多不欲降<lb/>
者頗遁去票騎乃馳入得與渾邪王相見斬其欲<lb/>
亡者八千人遂獨遣渾邪王乗傳先詣行在所盡<lb/>
將其衆渡河降者四萬餘人號稱十萬既至長安<lb/>
天子所以賞賜者數十巨萬封渾邪王萬戸為漯<lb/>
隂侯封其禆王呼毒尼等四人皆為列侯益封票<lb/>
騎千七百戸渾邪之降也漢發車二萬乘以迎之<lb/>
縣官無錢從民貰馬民或匿馬馬不具上怒欲斬<lb/>
長安令右内史汲黯曰長安令無罪獨斬臣黯民<lb/>
乃肯出馬且匈奴畔其主而降漢漢徐以縣次傳<lb/>
<pb n="KR2c0001_SBCK_003-38a"/>
之何至令天下騷動罷敝中國而以事夷狄之人<lb/>
乎上黙然及渾邪至賈人與市者坐當死五百餘<lb/>
人黯請閒見髙門曰夫匈奴攻當路塞絶和親中<lb/>
國興兵誅之死傷者不可勝計而費以巨萬百數<lb/>
臣愚以為陛下得胡人皆以為奴婢以賜從軍死<lb/>
事者家所鹵獲因予之以謝天下之苦塞百姓之<lb/>
心今縱不能渾邪率數萬之衆來降虚府庫賞賜<lb/>
發良民侍飬譬若奉驕子愚民安知市買長安中<lb/>
物而文吏䋲以為䦨出財物于邊關乎陛下縱不<lb/>
能得匈奴之資以謝天下又以㣲文殺無知者五<lb/>
百餘人是所謂庇其葉而傷其枝者也臣竊為陛<lb/>
<pb n="KR2c0001_SBCK_003-38b"/>
下不取也上黙然不許曰吾乆不聞汲黯之言今<lb/>
又復妄發矣居頃之乃分徙降者邊五郡故塞外<lb/>
而皆在河南因其故俗為五屬國而金城河西西<lb/>
並南山至鹽澤空無匈奴匈奴時有候者到而希<lb/>
矣<lb/>
三年秋匈奴入右北平定襄各數萬騎殺略千餘<lb/>
人漢既得渾邪王地隴西北地上郡益少胡㓂詔<lb/>
减三郡戍卒之半以寛天下之繇<lb/>
四年上與諸將議曰翕侯趙信為單于畫計常以<lb/>
為漢兵不能度幕輕留今大發士卒其勢必得所<lb/>
欲乃粟馬十萬令大將軍青票騎將軍去病各將<lb/>
<pb n="KR2c0001_SBCK_003-39a"/>
五萬騎私負從馬復四萬匹步兵轉者踵軍後又<lb/>
數十萬人而敢力戰深入之士皆屬票騎票騎始<lb/>
為出定㐮當單于捕虜言單于東乃更令票騎出<lb/>
代郡令大將軍出定㐮郎中令李廣數自請行天<lb/>
子以為老弗許良乆乃許之以為前將軍太僕公<lb/>
孫賀為左將軍主爵都尉趙食其為右將軍平陽<lb/>
侯曹㐮為後將軍皆屬大將軍趙信為單于謀曰<lb/>
漢兵既度幕人馬罷匈奴可坐收虜耳乃悉逺北<lb/>
其輜重以精兵待幕北大將軍青既出塞捕虜知<lb/>
單于所居乃自以精兵走之而令前將軍廣并於<lb/>
右將軍軍出東道東道囬逺而水草少廣自請曰<lb/>
<pb n="KR2c0001_SBCK_003-39b"/>
臣部爲前將軍今大將軍乃徙令臣出東道且臣<lb/>
結髪而與匈奴戰今乃一得當單于臣願居前先<lb/>
死單于大將軍亦隂受上誡以爲李廣老數竒毋<lb/>
令當單于恐不得所欲而公孫敖新失侯大將軍<lb/>
亦欲使敖與俱當單于故徙前將軍廣廣知之因<lb/>
自辭於大將軍大將軍不聽廣不謝而起行意甚<lb/>
愠怒大將軍出塞千餘里度幕見單于兵陳而待<lb/>
於是大將軍令武剛車自環爲營而縱五千騎往<lb/>
當匈奴匈奴亦縱可萬騎㑹日且入大風起砂礫<lb/>
擊面兩軍不相見漢益縱左右翼繞單于單于視<lb/>
漢兵多而士馬尚彊自度戰不能如漢兵單于遂<lb/>
<pb n="KR2c0001_SBCK_003-40a"/>
乗六騾壯騎可數百直冒漢圍西北馳去時已昬<lb/>
漢匈奴相紛拏殺傷大當漢軍左校捕虜言單于<lb/>
未昬而去漢軍發輕騎夜追之大將軍軍因随其<lb/>
後匈奴兵亦散走遲明行二百餘里不得單于捕<lb/>
斬首虜萬九千級遂至窴顔山趙信城得匈奴積<lb/>
粟食軍留一日悉燒其城餘粟而歸前將軍廣與<lb/>
右將軍食其軍無導惑失道後大將軍不及單于<lb/>
戰大將軍引還過幕南乃遇二將軍大將軍使長<lb/>
吏責問廣食其失道狀急責廣之幕府對簿廣曰<lb/>
諸校尉無罪乃我自失道吾今自上簿至幕府廣<lb/>
謂其麾下曰廣結髪與匈奴大小七十餘戰今幸<lb/>
<pb n="KR2c0001_SBCK_003-40b"/>
從大將軍出接單于兵而大將軍徙廣部行回逺<lb/>
而又迷失道豈非天哉且廣年六十餘矣終不能<lb/>
復對刀筆之吏遂引刀自剄廣為人亷得賞賜輙<lb/>
分其麾下飲食與士共之為二千石四十餘年家<lb/>
無餘財猨臂善射度不中不發將兵乏絶之處見<lb/>
水士卒不盡飲廣不近水士卒不盡食廣不嘗食<lb/>
士以此愛樂為用及死一軍皆哭百姓聞之知與<lb/>
不知無老壯皆為垂涕而右將軍獨下吏當死贖<lb/>
為庶人單于之遁走其兵徃徃與漢兵相亂而随<lb/>
單于單于乆不與其大衆相得其右谷蠡王以為<lb/>
單于死乃自立為單于十餘日真單于復得其衆<lb/>
<pb n="KR2c0001_SBCK_003-41a"/>
而右谷蠡王乃去其單于號票騎將軍騎兵車重<lb/>
與大將軍軍等而無禆將悉以李敢等為大校當<lb/>
禆將出代右北平二千餘里絶大幕直左方兵獲<lb/>
屯頭王韓王等三人將軍相國當戸都尉八十三<lb/>
人封狼居胥山禪於姑衍豋臨翰海鹵獲七萬四<lb/>
百四十三級天子以五千八百户益封票騎將軍<lb/>
又封其所部右北平太守路博徳等四人為列侯<lb/>
從票侯破奴等二人益封校尉敢為關内侯食邑<lb/>
軍吏卒為官賞賜甚多而大將軍不得益封軍吏<lb/>
卒皆無封侯者兩軍之出塞塞閲官及私馬凡十<lb/>
四萬匹而復入塞者不滿三萬匹乃益置大司馬<lb/>
<pb n="KR2c0001_SBCK_003-41b"/>
位大將軍票騎將軍皆為大司馬定令令票騎將<lb/>
軍秩禄與大將軍等自是之後大將軍青日退而<lb/>
票騎日益貴大將軍故人門下士多去事票騎輙<lb/>
得官爵唯任安不肯票騎將軍為人少言不泄有<lb/>
氣敢徃天子嘗欲教之孫呉兵法對曰顧方略何<lb/>
如耳不至學古兵法天子為治第令票騎視之對<lb/>
曰匈奴未滅無以家為也由此上益重愛之然少<lb/>
貴不省士其從軍天子為遣太官齎數十乘既還<lb/>
重車餘棄粱肉而士有飢者其在塞外卒乏糧或<lb/>
不能自振而票騎尚穿域蹋鞠事多此類大將軍<lb/>
為人仁喜士退譲以和柔自媚於上兩人志操如<lb/>
<pb n="KR2c0001_SBCK_003-42a"/>
此是時漢所殺虜匈奴合八九萬而漢士卒物故<lb/>
亦數萬是後匈奴逺遁而幕南無王庭漢度河自<lb/>
朔方以西至令居徃徃通渠置田官吏卒五六萬<lb/>
人稍蠶食匈奴以北然亦以馬少不復大出擊匈<lb/>
奴矣匈奴用趙信計遣使於漢好辭請和親天子<lb/>
下其議或言和親或言遂臣之丞相長史任敞曰<lb/>
匈奴新破困宜可使為外臣朝請於邊漢使任敞<lb/>
於單于單于大怒留之不遣是時博士狄山議以<lb/>
為和親便上以問張湯湯曰此愚儒無知狄山曰<lb/>
臣固愚愚忠若御史大夫湯乃詐忠於是上作色<lb/>
曰吾使生居一郡能無使虜入盗乎曰不能曰居<lb/>
<pb n="KR2c0001_SBCK_003-42b"/>
一縣對曰不能復曰居一障間山自度辯窮且下<lb/>
吏曰能於是上遣山乘障至月餘匈奴斬山頭而<lb/>
去自是以後羣臣震慴無敢忤湯者<lb/>
六年秋九月冠軍景桓侯霍去病薨天子甚悼之<lb/>
為冢像祁連山<lb/>
元鼎三年　匈奴伊穉斜單于死子烏維單于立<lb/>
元封元年冬十月下詔曰南越東甌咸伏其辜西<lb/>
蠻北夷頗未輯睦朕將巡邊垂躬秉武節置十二<lb/>
部將軍親帥師焉乃行自雲陽北厯上郡西河五<lb/>
原出長城北登單于臺至朔方臨北河勒兵十八<lb/>
萬騎旌旗徑千餘里以見武節威匈奴遣使者郭<lb/>
<pb n="KR2c0001_SBCK_003-43a"/>
吉告單于曰南越王頭已縣於漢北闕今單于能<lb/>
戰天子自將待邊不能即南面而臣於漢何徒逺<lb/>
走亡匿於幕北寒苦無水草之地毋為也語卒而<lb/>
單于大怒立斬主客見者而留郭吉遷之北海上<lb/>
然匈奴亦讋終不敢出上乃還<lb/>
四年　匈奴自衛霍度幕以來希復為㓂逺徙北<lb/>
方休飬士馬習射獵數使使於漢好辭甘言求請<lb/>
和親漢使北地人王烏等窺匈奴烏從其俗去節<lb/>
入穹廬單于愛之佯許甘言為遣其太子入漢為<lb/>
質漢使楊信於匈奴信不肯從其俗單于曰故約<lb/>
漢嘗遣翁主結繒絮食物有品以和親而匈奴亦<lb/>
<pb n="KR2c0001_SBCK_003-43b"/>
不擾邊今乃欲反古令吾太子為質無㡬矣信既<lb/>
歸漢又使王烏徃而單于復讇以甘言欲多得漢<lb/>
財物紿謂王烏曰吾欲入漢見天子面相約為兄<lb/>
弟王烏歸報漢漢為單于築邸于長安匈奴曰非<lb/>
得漢貴人使吾不與誠語匈奴使其貴人至漢病<lb/>
漢子藥欲愈之不幸而死漢使路充國佩二千石<lb/>
印綬徃使因送其䘮厚直數千金曰此漢貴人<lb/>
也單于以為漢殺吾貴使者乃留路充國不歸諸<lb/>
所言者單于特空紿王烏殊無意入漢及遣太子<lb/>
於是匈奴數使竒兵侵犯漢邊乃拜郭昌為抜胡<lb/>
將軍及浞野侯屯朔方以東備胡<lb/>
<pb n="KR2c0001_SBCK_003-44a"/>
六年　匈奴烏維單于死子烏師廬立年少號兒<lb/>
單于自此之後單于益西北徙左方丘直雲中右<lb/>
方直酒泉燉煌郡<lb/>
太初元年匈奴兒單于好殺伐國人不安又有天<lb/>
災畜多死左大都尉使人間告漢曰我欲殺單于<lb/>
降漢漢逺即兵來迎我我即發上乃遣因杅將軍<lb/>
公孫敖築塞外受降城以應之<lb/>
二年上猶以受降城去匈奴逺遣浚稽將軍趙破<lb/>
奴將二萬餘騎出朔方西北二千餘里期至浚稽<lb/>
山而還浞野侯既至期左大都尉欲發而覺單于<lb/>
誅之發左方兵擊浞野侯浞野侯行捕首虜得數<lb/>
<pb n="KR2c0001_SBCK_003-44b"/>
千人還未至受降城四百里匈奴兵八萬騎圍之<lb/>
浞野侯夜自出求水匈奴間捕生得浞野侯因急<lb/>
擊其軍軍吏畏亡將而誅莫相勸歸者軍遂沒於<lb/>
匈奴兒單于大喜因遣竒兵攻受降城不能下乃<lb/>
㓂入邊而去<lb/>
三年春正月匈奴兒單于死子年少匈奴立其季<lb/>
父右賢王呴犂湖為單于　上遣光禄勲徐自為<lb/>
出五原塞數百里逺者千餘里築城障列亭西北<lb/>
至廬朐而使㳺擊將軍韓説長平侯衛伉屯其旁<lb/>
使彊弩都尉路博徳築居延澤上秋匈奴大入定<lb/>
襄雲中殺略數千人敗數二千石而去行破壊光<lb/>
<pb n="KR2c0001_SBCK_003-45a"/>
禄所築城列亭障又使右賢王入酒泉張掖略數<lb/>
千人㑹軍正任文擊救盡復失所得而去<lb/>
四年冬匈奴呴犂湖單于死匈奴立其弟左大都<lb/>
尉且鞮侯為單于天子欲因伐宛之威遂困胡乃<lb/>
下詔曰髙皇帝遺朕平城之憂髙后時單于書絶<lb/>
悖逆昔齊襄公復九世之讎春秋大之且鞮侯單<lb/>
于初立恐漢襲之乃曰我兒子安敢望漢天子漢<lb/>
天子我丈人行也因盡歸漢使之不降者路充國<lb/>
等使使來獻<lb/>
天漢元年三月上嘉匈奴單于之義遣中郎將蘇<lb/>
武送匈奴使留在漢者因厚賂單于荅其善意武<lb/>
<pb n="KR2c0001_SBCK_003-45b"/>
與副中郎將張勝及假吏常惠等俱既至匈奴置<lb/>
幣遺單于單于益驕非漢所望也㑹緱王與長水<lb/>
虞常等及衛律所將降者陰相與謀劫單于母閼<lb/>
氏歸漢衛律者父故長水胡人律善協律都尉李<lb/>
延年延年薦言律使於匈奴使還聞延年家收遂<lb/>
亡降匈奴單于愛之與謀國事立為丁靈王虞常<lb/>
在漢時素與副張勝相知私候勝曰聞漢天子甚<lb/>
怨衛律常能為漢伏弩射殺之吾母弟在漢幸䝉<lb/>
其賞賜張勝許之以貨物與常後月餘單于出獵<lb/>
獨閼氏子弟在虞常等七十餘人欲發其一人夜<lb/>
亡告之單于子弟發兵與戰緱王等皆死虞常生<lb/>
<pb n="KR2c0001_SBCK_003-46a"/>
得單于使衞律治其事張勝聞之恐前語發以狀<lb/>
語武武曰事如此此必及我見犯乃死重負國欲<lb/>
自殺勝惠共止之虞常果引張勝單于怒召諸貴<lb/>
人議欲殺漢使者左伊秋訾曰即謀單于何以復<lb/>
加宜皆降之單于使衛律召武受辭武謂惠等屈<lb/>
節辱命雖生何面目以歸漢引佩刀自刺衛律驚<lb/>
自抱持武馳召醫鑿地為坎置煴火覆武其上蹈<lb/>
其背以出血武氣絶半日復息惠等哭輿歸營單<lb/>
于壯其節朝夕遣人候問武而收繫張勝武益愈<lb/>
單于使使曉武欲降之㑹論虞常欲因此時降武<lb/>
劒斬虞常已律曰漢使張勝謀殺單于近臣當死<lb/>
<pb n="KR2c0001_SBCK_003-46b"/>
單于募降者赦罪舉劒欲擊之勝請降律謂武曰<lb/>
副有罪當相坐武曰本無謀又非親屬何謂相坐<lb/>
復舉劒擬之武不動律曰蘇君律前負漢歸匈奴<lb/>
幸䝉大恩賜號稱王擁衆數萬馬畜彌山富貴如<lb/>
此蘇君今日降明日復然空以身膏草野誰復知<lb/>
之武不應律曰君因我降與君為兄弟今不聽吾<lb/>
計後雖欲復見我尚可得乎武罵律曰汝為人臣<lb/>
子不顧恩義畔主背親為降虜於蠻夷何以汝為<lb/>
見且單于信汝使决人死生不平心持正反欲鬬<lb/>
兩主觀禍敗南越殺漢使者屠為九郡宛王殺漢<lb/>
使者頭縣北闕朝鮮殺漢使者即時誅㓕獨匈奴<lb/>
<pb n="KR2c0001_SBCK_003-47a"/>
未耳若知我不降明欲令兩國相攻匈奴之禍從<lb/>
我始矣律知武終不可脅白單于單于愈益欲降<lb/>
之乃幽武置大窖中絶不飲食天雨雪武卧齧雪<lb/>
與旃毛并咽之數日不死匈奴以為神乃徙武北<lb/>
海上無人處使牧羝曰羝乳乃得歸别其官屬常<lb/>
惠等各置他所　浞野侯趙破奴自匈奴亡歸<lb/>
二年夏五月遣貳師将軍廣利以三萬騎出酒泉<lb/>
擊右賢王於天山得冦首虜萬餘級而還匈奴大<lb/>
圍貳師将軍漢軍乏食數日死傷者多假司馬隴<lb/>
西趙充國與壯士百餘人潰圍䧟陳貳師引兵隨<lb/>
之遂得解漢兵物故什六七充國身被二十餘創<lb/>
<pb n="KR2c0001_SBCK_003-47b"/>
貳師奏狀詔徴充國詣行在所帝親見視其創嗟<lb/>
歎之拜為中郎漢復使因杅将軍敖出西河與彊<lb/>
弩都尉路博徳㑹涿涂山無所得初李廣有孫陵<lb/>
為侍中善騎射愛人下士帝以為有廣之風拜騎<lb/>
都尉使将丹陽楚人五千人教射酒泉張掖以備<lb/>
胡及貳師擊匈奴上詔陵欲使為貳師将輜重陵<lb/>
叩頭自請曰臣所将屯邊者皆荆楚勇士竒材劒<lb/>
客也力扼虎射命中願得自當一隊到蘭于山南<lb/>
以分單于兵毋令專鄉貳師軍上曰将惡相屬邪<lb/>
吾發軍多無騎予女陵對無所事騎臣願以少擊<lb/>
衆步兵五千人涉單于庭上壯而許之因詔路博<lb/>
<pb n="KR2c0001_SBCK_003-48a"/>
徳將兵半道迎陵軍博德亦羞爲陵後距奏言方<lb/>
秋匈奴馬肥未可與戰願留陵至春俱出上怒疑<lb/>
陵悔不欲出而教博徳上書乃詔博徳引兵擊匈<lb/>
奴於西河詔陵以九月發出遮虜障至東浚稽山<lb/>
南龍勒水上徘徊觀虜即亡所見還抵受降城休<lb/>
士陵於是將其步卒五千人出居延北行三十日<lb/>
至浚稽山止營舉圖所過山川地形使麾下騎陳<lb/>
步樂還以聞步樂召見道陵将率得士死力上甚<lb/>
悦拜步樂爲郎陵至浚稽山與單于相值騎可三<lb/>
萬圍陵軍軍居兩山間以大車爲營陵引士出營<lb/>
外爲陳前行持㦸盾後行持弓弩虜見漢軍少直<lb/>
<pb n="KR2c0001_SBCK_003-48b"/>
前就營陵摶戰攻之千弩俱發應弦而倒虜還走<lb/>
上山漢軍追擊殺數千人單于大驚召左右地兵<lb/>
八萬餘騎攻陵陵且戰且引南行數日抵山谷中<lb/>
連戰士卒中矢傷三創者載輦兩創者将車一創<lb/>
者持兵戰復斬首三千餘級引兵東南循故龍城<lb/>
道行四五日抵大澤葭葦中虜從上風縱火陵亦<lb/>
令軍中縱火以自救南行至山下單于在南山上<lb/>
使其子将騎擊陵陵軍步鬬樹木間復殺數千人<lb/>
因發連弩射單于單于下走是日捕得虜言單于<lb/>
曰此漢精兵擊之不能下日夜引吾南近塞得無<lb/>
有伏兵乎諸當戸君長皆言單于自将數萬騎擊<lb/>
<pb n="KR2c0001_SBCK_003-49a"/>
漢數千人不能滅後無以復使邊臣令漢益輕匈<lb/>
奴復力戰山谷間尚四五十里得平地不能破乃<lb/>
還是時陵軍益急匈奴騎多戰一日數十合復傷<lb/>
殺虜二千餘人虜不利欲去㑹陵軍候管敢為校<lb/>
尉所辱亡降匈奴具言陵軍無後救射矢且盡獨<lb/>
将軍麾下及校尉成安侯韓延年各八百人為前<lb/>
行以黄與白為幟當使精騎射之即破矣單于得<lb/>
敢大喜使騎並攻漢軍疾呼曰李陵韓延年趣降<lb/>
遂遮道急攻陵陵居谷中虜在山上四面射矢如<lb/>
雨下漢軍南行未至鞮汗山一日五十萬矢皆盡<lb/>
即棄車去士尚三千餘人徒斬車輻而持之軍吏<lb/>
<pb n="KR2c0001_SBCK_003-49b"/>
持尺刀抵山入陿谷單于遮其後乗隅下壘石士<lb/>
卒多死不得行昏後陵便衣獨步出營止左右毋<lb/>
随我丈夫一取單于耳良乆陵還太息曰兵敗死<lb/>
矣於是盡斬旌旗及珍寳埋地中陵歎曰復得數<lb/>
十矢足以脱矣今無兵復戰天明坐受縳矣各鳥<lb/>
獸散猶有得脱歸報天子者令軍士人持二升糒<lb/>
一片氷期至遮虜障者相待夜半時擊鼓起士鼔<lb/>
不鳴陵與韓延年俱上馬壯士從者十餘人虜騎<lb/>
數千追之韓延年戰死陵曰無靣目報陛下遂降<lb/>
軍人分散脱至塞者四百餘人陵敗處去塞百餘<lb/>
里邊塞以聞上欲陵死戰後聞陵降上怒甚責問<lb/>
<pb n="KR2c0001_SBCK_003-50a"/>
陳步樂步樂自殺羣臣皆罪陵上以問太史令司<lb/>
馬遷遷盛言陵事親孝與士信常奮不顧身以徇<lb/>
國家之急其素所畜積也有國士之風今舉事一<lb/>
不幸全軀保妻子之臣随而媒糵其短誠可痛也<lb/>
且陵提步卒不滿五千深蹂戎馬之地抑數萬之<lb/>
師虜救死扶傷不暇悉舉引弓之民共攻圍之轉<lb/>
鬬千里矢盡道窮士張空弮冒白刃北首爭死敵<lb/>
得人之死力雖古名將不過也身雖䧟敗然其所<lb/>
摧敗亦足暴於天下彼之不死宜欲得當以報漢<lb/>
也上以遷為誣罔欲沮貳師為陵游説下遷腐刑<lb/>
乆之上悔陵無救曰陵當發出塞乃詔彊弩都尉<lb/>
<pb n="KR2c0001_SBCK_003-50b"/>
令迎軍坐預詔之得令老将生姦詐乃遣使勞賜<lb/>
陵餘軍得脱者<lb/>
三年秋匈奴入鴈門太守坐畏愞棄市<lb/>
四年春正月發天下七科讁及勇敢士遣貳師将<lb/>
軍李廣利将騎六萬步兵七萬出朔方彊弩都尉<lb/>
路博徳将萬餘人與貳師會㳺擊将軍韓説将步<lb/>
兵三萬人出五原因杅将軍公孫敖将騎萬步兵<lb/>
三萬人出鴈門匈奴聞之悉逺其累重於余吾水<lb/>
北而單于以兵十萬待水南與貳師接戰貳師解<lb/>
而引歸與單于連鬬十餘日㳺撃無所得因杅與<lb/>
左賢王戰不利引歸時上遣敖深入匈奴迎李陵<lb/>
<pb n="KR2c0001_SBCK_003-51a"/>
敖軍無功還因曰捕得生口言李陵教單于為兵<lb/>
以備漢軍故臣無所得上於是族陵家既而聞之<lb/>
乃漢将降匈奴者李緒非陵也陵使人刺殺緒大<lb/>
閼氏欲殺陵單于匿之北方大閼氏死乃還單于<lb/>
以女妻陵立為右校王與衛律皆貴用事衛律常<lb/>
在單于左右陵居外有大事乃入議<lb/>
太始元年　匈奴且鞮侯單于死有兩子長為左<lb/>
賢王次為左大将左賢王未至貴人以為有病更<lb/>
立左大将為單于左賢王聞之不敢進左大将使<lb/>
人召左賢王而讓位焉左賢王辭以病左大将不<lb/>
聼謂曰即不幸死傳之於我左賢王許之遂立為<lb/>
<pb n="KR2c0001_SBCK_003-51b"/>
狐鹿姑單于以左大将為左賢王數年病死其子<lb/>
先賢撣不得代更以為日逐王單于自以其子為<lb/>
左賢王<lb/>
征和二年九月匈奴入上谷五原殺掠吏民<lb/>
三年春正月匈奴入五原酒泉殺兩都尉三月遣<lb/>
李廣利将七萬人出五原商丘成将二萬人出西<lb/>
河馬通将四萬騎出酒泉擊匈奴　夏五月匈奴<lb/>
單于聞漢兵大出悉徙其輜重北邸郅居水左賢<lb/>
王驅其人民度余吾水六七百里居兠銜山單于<lb/>
自将精兵度姑且水商丘成軍至追邪徑無所見<lb/>
還匈奴使大将與李陵将三萬餘騎追漢軍轉戰<lb/>
<pb n="KR2c0001_SBCK_003-52a"/>
九日至蒲奴水虜不利還去馬通軍至天山匈奴<lb/>
使大将偃渠将二萬餘騎要漢兵見漢兵彊引去<lb/>
通無所得失是時漢恐車師兵遮馬通軍遣開陵<lb/>
侯成娩将樓蘭尉犂危須等六國兵共圍車師盡<lb/>
得其王民衆而還貳師将軍出塞匈奴使右大都<lb/>
尉與衛律将五千騎要擊漢軍於夫羊句山陿貳<lb/>
師擊破之乘勝追北至范夫人城匈奴犇走莫敢<lb/>
距敵初貳師之出也丞相劉屈氂為祖道送至渭<lb/>
橋廣利曰願君侯早請昌邑王為太子如立為帝<lb/>
君侯長何憂乎屈氂許諾昌邑王者貳師将軍女<lb/>
弟李夫人子也貳師女為屈氂子妻故共欲立焉<lb/>
<pb n="KR2c0001_SBCK_003-52b"/>
㑹内者令郭穰告丞相夫人祝詛上及與貳師共<lb/>
禱祠欲令昌邑王為帝按驗罪至大逆不道六月<lb/>
詔載屈氂厨車以狥要斬東市妻子梟首華陽街<lb/>
貳師妻子亦收貳師聞之憂懼其掾胡亞夫亦避<lb/>
罪從軍説貳師曰夫人室家皆在吏若還不稱意<lb/>
適與獄㑹郅居以北可復得見乎貳師由是狐疑<lb/>
深入要功遂北至郅居水上虜已去貳師遣䕶軍<lb/>
将二萬騎度郅居之水逢左賢王左大将将二萬<lb/>
騎與漢軍合戰一日漢軍殺左大将虜死傷甚衆<lb/>
軍長史與决眭都尉煇渠侯謀曰将軍懐異心欲<lb/>
危衆求功恐必敗謀共執貳師貳師聞之斬長史<lb/>
<pb n="KR2c0001_SBCK_003-53a"/>
引兵還至燕然山單于知漢軍勞倦自将五萬騎<lb/>
遮擊貳師相殺傷甚衆夜壍漢軍前深數尺從後<lb/>
急擊之軍大亂敗貳師遂降單于素知其漢大将<lb/>
以女妻之尊寵在衛律上宗族遂滅<lb/>
四年春三月丁巳以大鴻臚田千秋爲丞相封冨<lb/>
民侯千秋無它材能術學又無伐閲功勞特以一<lb/>
言寤意數月取宰相封侯世未嘗有也然爲人敦<lb/>
厚有智居位自稱踰於前後數公先是搜粟都尉<lb/>
桑弘羊與丞相御史奏言輪臺東有溉田五千頃<lb/>
以上可遣屯田卒置校尉三人分䕶益種五糓張<lb/>
掖酒泉遣騎假司馬爲斥候募民壮健敢徙者詣<lb/>
<pb n="KR2c0001_SBCK_003-53b"/>
田所益墾溉田稍築列亭連城而西以威西國輔<lb/>
烏孫上乃下詔深陳既徃之悔曰前有司奏欲益<lb/>
民賦三十助邊用是重困老弱孤獨也而今又請<lb/>
遣卒田輪臺輪臺西於車師千餘里前開陵侯撃<lb/>
車師時雖勝降其王以遼逺乏食道死者尚數千<lb/>
人況益西乎曩者朕之不明以軍候弘上書言匈<lb/>
奴縛馬前後足置城下馳言秦人我匄若馬又漢<lb/>
使者乆留不還故興遣貳師将軍欲以為使者威<lb/>
重也古者卿大夫與謀參以蓍龜不吉不行乃者<lb/>
以縛馬書徧視丞相御史二千石諸大夫郎為文<lb/>
學者乃至郡屬國都尉等皆以虜自縛其馬不祥<lb/>
<pb n="KR2c0001_SBCK_003-54a"/>
甚哉或以為欲以見彊夫不足者視人有餘公車<lb/>
方士太史治星望氣及太卜龜蓍皆以為吉匈奴<lb/>
必破時不可再得也又曰北伐行将於鬴山必克<lb/>
封諸将貳師最吉故朕親發貳師下鬴山詔之必<lb/>
母深入今計謀卦兆皆反繆重合侯得虜候者乃<lb/>
言縳馬者匈奴詛軍事也匈奴常言漢極大然不<lb/>
耐饑渇失一狼走千羊乃者貳師敗軍士死畧離<lb/>
散悲痛常在朕心今又請逺田輪臺欲起亭隧是<lb/>
擾勞天下非所以優民也朕不忍聞大鴻臚等又<lb/>
議欲募囚徒送匈奴使者明封侯之賞以報忿此<lb/>
五伯所弗為也且匈奴得漢降者常提掖搜索問<lb/>
<pb n="KR2c0001_SBCK_003-54b"/>
以所聞豈得行其計乎當今務在禁苛暴止擅賦<lb/>
力本農修馬復令補缺毋乏武備而已郡國二千<lb/>
石各上進畜馬方畧補邊狀與計對由是不復出<lb/>
軍而封田千秋為富民侯以明休息思富飬民也<lb/>
　　　武帝平兩越<lb/>
漢武帝建元六年秋八月閩越王郢興兵擊南越<lb/>
邊邑南越王守天子約不敢擅興兵使人上書告<lb/>
天子於是天子多南越義大為發兵遣大行王恢<lb/>
出豫章大農令韓安國出㑹稽擊閩越淮南王安<lb/>
上書諫曰陛下臨天下布徳施惠天下攝然人安<lb/>
其生自以沒身不見兵革今聞有司舉兵将以誅<lb/>
<pb n="KR2c0001_SBCK_003-55a"/>
越臣安竊為陛下重之越方外之地翦髪文身之<lb/>
民也不可以冠帶之國法度理也自三代之盛胡<lb/>
越不與受正朔非彊弗能服威弗能制也以為不<lb/>
居之地不牧之民不足以煩中國也自漢初定已<lb/>
來七十二年越人相攻擊者不可勝數然天子未<lb/>
嘗舉兵而入其地也臣聞越非有城郭邑里也處<lb/>
谿谷之間篁竹之中習於水鬭便於用舟地深昧<lb/>
而多水險中國之人不知其埶阻而入其地雖百<lb/>
不當其一得其地不可郡縣也攻之不可暴取也<lb/>
以地圖察其山川要塞相去不過寸數而閒獨數<lb/>
百千里阻險林叢弗能盡著視之若易行之甚難<lb/>
<pb n="KR2c0001_SBCK_003-55b"/>
天下頼宗廟之靈方内大寜戴白之老不見兵革<lb/>
民得夫婦相守父子相保陛下之徳也越人名為<lb/>
藩臣貢酎之奉不輸大内一卒之用不給上事自<lb/>
相攻擊而陛下發兵救之是反以中國而勞蠻夷<lb/>
也且越人愚戅輕薄負約反覆其不用天子之法<lb/>
度非一日之積也壹不奉詔舉兵誅之臣恐後兵<lb/>
革無時得息也閒者數年嵗比不登民待賣爵贅<lb/>
子以接衣食頼陛下德澤振救之得毋轉死溝壑<lb/>
四年不登五年復蝗民生未復今發兵行數千里<lb/>
資衣糧入越地輿轎而隃領拕舟而入水行數百<lb/>
千里夾以深林叢竹水道上下擊石林中多蝮蛇<lb/>
<pb n="KR2c0001_SBCK_003-56a"/>
猛獸夏月暑時歐泄霍亂之病相隨屬也曽未施<lb/>
兵接刃死傷者必衆矣前時南海王反陛下先臣<lb/>
使将軍蕑忌将兵擊之以其軍降處之上淦後復<lb/>
反㑹天暑多雨樓船卒水居擊棹未戰而疾死者<lb/>
過半親老涕泣孤子啼號破家散業迎尸千里之<lb/>
外裹骸骨而歸悲哀之氣數年不息長老至今以<lb/>
為記曽未入其地而禍已至此矣陛下徳配天地<lb/>
明象日月恩至禽獸澤及草木一人有飢寒不終<lb/>
其天年而死者為之悽愴於心今方内無狗吠之<lb/>
警而使陛下甲卒死亡暴露中原霑漬山谷邊境<lb/>
之民為之早閉晏開朝不及夕臣安竊為陛下重<lb/>
<pb n="KR2c0001_SBCK_003-56b"/>
之不習南方地形者多以越為人衆兵彊能難邊<lb/>
城淮南全國之時多為邊吏臣竊聞之與中國異<lb/>
限以高山人迹絶車道不通天地所以隔外内也<lb/>
其入中國必下領水領水之山峭峻漂石破舟不<lb/>
可以大船載食糧下也越人欲為變必先田餘干<lb/>
界中積食糧乃入伐材治船邊城守候誠謹越人<lb/>
有入伐材者輒收捕焚其積聚雖百越柰邊城何<lb/>
且越人緜力薄材不能陸戰又無車騎弓弩之用<lb/>
然而不可入者以保地險而中國之人不耐其水<lb/>
土也臣聞越甲卒不下數十萬所以入之五倍乃<lb/>
足輓車奉餉者不在其中南方暑濕近夏癉熱㬥<lb/>
<pb n="KR2c0001_SBCK_003-57a"/>
露水居蝮蛇蠚生疾疢多作兵未血刃而病死者<lb/>
什二三雖舉越國而虜之不足以償所亡臣聞道<lb/>
路言閩越王弟甲弑而殺之甲以誅死其民未有<lb/>
所屬陛下若欲來内處之中國使重臣臨存施徳<lb/>
垂賞以招致之此必攜㓜扶老以歸聖徳若陛下<lb/>
無所用之則繼其絶世存其亡國建其王侯以為<lb/>
畜越此必委質為藩臣世共貢職陛下以方寸之<lb/>
印丈二之組填撫方外不勞一卒不頓一㦸而威<lb/>
徳並行今以兵入其地此必震恐以有司為欲屠<lb/>
滅之也必雉兎逃入山林險阻背而去之則復相<lb/>
羣聚留而守之厯歲經年則士卒罷勌食糧乏絶<lb/>
<pb n="KR2c0001_SBCK_003-57b"/>
民苦兵事盜賊必起臣聞長老言秦之時嘗使尉<lb/>
屠睢擊越又使監祿鑿渠通道越人逃入深山林<lb/>
叢不可得攻留軍屯守空地曠日引久士卒勞倦<lb/>
越出擊之秦兵大破乃發適戍以備之當此之時<lb/>
外内騷動皆不聊生亡逃相從羣爲盜賊於是山<lb/>
東之難始興兵者凶事一方有急四面皆聳臣恐<lb/>
變故之生姦邪之作由此始也臣聞天子之兵有<lb/>
征而無戰言莫敢校也如使越人䝉徼幸以逆執<lb/>
事之顔行厮輿之卒有一不備而歸者雖得越王<lb/>
之首臣猶竊爲大漢羞之陛下以四海爲境生民<lb/>
之屬皆爲臣妾垂徳惠以覆露之使安生樂業則<lb/>
<pb n="KR2c0001_SBCK_003-58a"/>
澤被萬世傳之子孫施之無窮天下之安猶泰山<lb/>
而四維之也夷狄之地何足以為一日之間而煩<lb/>
汗馬之勞乎詩云王猶允塞徐方既來言王道甚<lb/>
大而逺方懐之也臣安竊恐将吏之以十萬之師<lb/>
為一使之任也是時漢兵遂出未隃領閩越王郢<lb/>
發兵距險其弟餘善乃與相宗族謀曰王以擅發<lb/>
兵擊南越不請故天子兵來誅漢兵衆彊即幸勝<lb/>
之後來益多終滅國而止今殺王以謝天子天子<lb/>
聼罷兵固國完不聼乃力戰不勝即亡入海皆曰<lb/>
善即鏦殺王使使奉其頭致大行大行曰所為來<lb/>
者誅王今王頭至謝罪不戰而殞利莫大焉乃以<lb/>
<pb n="KR2c0001_SBCK_003-58b"/>
便宜案兵告大農軍而使使奉王頭馳報天子詔<lb/>
罷兩将兵曰郢等首惡獨無諸孫繇君丑不與謀<lb/>
焉乃使中郎将立丑為越繇王奉閩越先祭祀餘<lb/>
善已殺郢威行於國國民多屬竊自立為王繇王<lb/>
不能制上聞之為餘善不足復興師曰餘善數與<lb/>
郢謀亂而後首誅郢師得不勞因立餘善為東越<lb/>
王與繇王並處上使荘助諭意南粤南粤王胡頓<lb/>
首曰天子乃為臣興兵討閩越死無以報徳遣太<lb/>
子嬰齊入宿衛謂助曰國新被㓂使者行矣胡方<lb/>
日夜裝入見天子助還過淮南上又使助諭淮南<lb/>
王安以討越事嘉荅其意安謝不及助既去南越<lb/>
<pb n="KR2c0001_SBCK_003-59a"/>
南越大臣皆諌其王曰漢興兵誅郢亦行以驚動<lb/>
南越且先王昔言事天子期無失禮要之不可以<lb/>
説好語入見則不得復歸亡國之勢也於是胡稱<lb/>
病竟不入見<lb/>
元鼎四年　初南越文王遣其子嬰齊入宿衛在<lb/>
長安取邯鄲樛氏女生子興文王薨嬰齊立乃藏<lb/>
其先武帝璽上書請立樛氏女為后興為嗣漢數<lb/>
使使者風諭嬰齊入朝嬰齊尚樂擅殺生自恣懼<lb/>
入見要用漢法比内諸侯固稱病遂不見嬰齊薨<lb/>
謚曰明王太子興代立其母為太后太后自未為<lb/>
嬰齊姬時嘗與霸陵人安國少季通是嵗上使安<lb/>
<pb n="KR2c0001_SBCK_003-59b"/>
國少季徃諭王王太后以入朝比内諸侯令辯士<lb/>
諫大夫終軍等宣其辭勇士魏臣等輔其決衛尉<lb/>
路博徳将兵屯桂陽待使者南越王年少太后中<lb/>
國人安國少季徃復與私通國人頗知之多不附<lb/>
太后太后恐亂起亦欲倚漢威數勸王及羣臣求<lb/>
内屬即因使者上書請比内諸侯三嵗一朝除邊<lb/>
關於是天子許之賜其丞相吕嘉銀印及内史中<lb/>
尉太傅印餘得自置除其故黥劓刑用漢法比内<lb/>
諸侯使者皆留填撫之<lb/>
五年十一月南越王王太后飭治行裝重齎為入<lb/>
朝具其相吕嘉年長矣相三王宗族仕宦為長吏<lb/>
<pb n="KR2c0001_SBCK_003-60a"/>
者七十餘人男盡尚王女女盡嫁王子弟宗室及<lb/>
蒼梧秦王有連其居國中甚重得衆心愈於王王<lb/>
之上書數諫止王王弗聼有畔心數稱病不見漢<lb/>
使者使者皆注意嘉勢未能誅王王太后亦恐嘉<lb/>
等先事發欲介漢使者權謀誅嘉等乃置酒請使<lb/>
者大臣皆侍坐飲嘉弟為將將卒居宫外酒行太<lb/>
后謂嘉曰南越内屬國之利也而相君苦不便者<lb/>
何也以激怒使者使者狐疑相杖遂莫敢發嘉見<lb/>
耳目非是即起而出太后怒欲鏦嘉以矛王止太<lb/>
后嘉遂出介其弟兵就舍稱病不肯見王及使者<lb/>
隂與大臣謀作亂王素無意誅嘉嘉知之以故數<lb/>
<pb n="KR2c0001_SBCK_003-60b"/>
月不發天子聞嘉不聼命王王太后孤弱不能制<lb/>
使者怯無決又以為王王太后已附漢獨吕嘉為<lb/>
亂不足以興兵欲使莊參以二千人徃使參曰以<lb/>
好徃數人足矣以武徃二千人無足以為也辭不<lb/>
可天子罷參郟壯士故濟北相韓千秋奮曰以區<lb/>
區之越又有王王太后應獨相吕嘉為害願得勇<lb/>
士三百人必斬嘉以報於是天子遣千秋與王太<lb/>
后弟樛樂將二千人徃入越境吕嘉等乃遂反下<lb/>
令國中曰王年少太后中國人也又與使者亂専<lb/>
欲内屬盡持先王寶器入獻天子以自媚多從人<lb/>
行至長安虜賣以為僮僕取自脱一時之利無顧<lb/>
<pb n="KR2c0001_SBCK_003-61a"/>
趙氏社稷為萬世慮計之意乃與其弟將卒攻殺<lb/>
王王太后及漢使者遣人告蒼梧秦王及其諸郡<lb/>
縣立明王長男越妻子術陽侯建徳為王而韓千<lb/>
秋兵入破數小邑其後越直開道給食未至番禺<lb/>
四十里越以兵擊千秋等遂滅之使人函封漢使<lb/>
者節置塞上好為謾辭謝罪發兵守要害處春三<lb/>
月壬午天子聞南越反曰韓千秋雖無功亦軍鋒<lb/>
之冠封其子延年為成侯樛樂姊為王太后首願<lb/>
屬漢封其子廣徳為龍亢侯　秋遣伏波将軍路<lb/>
博徳出桂陽下湟水樓船将軍楊僕出豫章下湞<lb/>
水歸義越侯嚴為戈船将軍出零陵下離水甲為<lb/>
<pb n="KR2c0001_SBCK_003-61b"/>
下瀬将軍下蒼梧皆將罪人江淮以南樓船十萬<lb/>
人越馳義侯遣别将巴蜀罪人發夜郎兵下牂柯<lb/>
江咸㑹番禺齊相卜式上書請父子與齊習船者<lb/>
往死南越天子下詔襃美式賜爵關内侯金六十<lb/>
斤田十頃布告天下天下莫應是時列侯以百數<lb/>
皆莫求從軍擊越㑹九月嘗酎祭宗廟列侯以令<lb/>
獻金助祭少府省金金有輕及色惡者上皆令劾<lb/>
以不敬奪爵者百六人<lb/>
六年冬樓船將軍楊僕入越地先䧟尋陿破石門<lb/>
挫越鋒以數萬人待伏波将軍路博徳至俱進樓<lb/>
船居前至番禺南越王建德相吕嘉城守樓船居<lb/>
<pb n="KR2c0001_SBCK_003-62a"/>
東南面伏波居西北面㑹暮樓船攻敗越人縱火<lb/>
燒城伏波為營遣使者招降者賜印綬復縱令相<lb/>
招樓船力攻燒敵驅而入伏波營中黎旦城中皆<lb/>
降建徳嘉已夜亡入海伏波遣人追之校尉司馬<lb/>
蘇弘得建徳越郎都稽得嘉戈船下瀬將軍兵及<lb/>
馳義侯所發夜郎兵未下南越已平矣遂以其地<lb/>
為南海蒼梧鬰林合浦交趾九眞日南珠厓儋耳<lb/>
九郡師還上益封伏波封樓船為將梁侯蘇弘為<lb/>
海常侯都稽為臨蔡侯及越降將蒼梧王趙光等<lb/>
四人皆為侯　初東越王餘善上書請以卒八千<lb/>
人從樓船擊吕嘉兵至揭陽以海風波為解不行<lb/>
<pb n="KR2c0001_SBCK_003-62b"/>
持兩端隂使南越及漢破番禺不至楊僕上書願<lb/>
便引兵擊東越上以士卒勞倦不許令諸校屯豫<lb/>
章梅嶺以待命餘善聞樓船請誅之漢兵臨境乃<lb/>
遂反發兵距漢道號将軍騶力等為吞漢将軍入<lb/>
白沙武林梅嶺殺漢三校尉是時漢使大農張成<lb/>
故山州侯齒将屯弗敢撃却就便處皆坐畏懦誅<lb/>
餘善自稱武帝上欲復使楊僕将為其伐前勞以<lb/>
書敕責之曰將軍之功獨有先破石門尋陿非有<lb/>
斬將搴旗之實也烏足以驕人哉前破番禺捕降<lb/>
者以為虜掘死人以為獲是一過也使建徳吕嘉<lb/>
得以東越為援是二過也士卒暴露連嵗将軍不<lb/>
<pb n="KR2c0001_SBCK_003-63a"/>
念其勤勞而請乘傳行塞因用歸家懐銀黄垂三<lb/>
組夸鄉里是三過也失期内顧以道惡為解是四<lb/>
過也問君蜀刀價而陽不知挾偽干君是五過也<lb/>
受詔不至蘭池明日又不對假令將軍之吏問之<lb/>
不對令之不從其罪何如推此心在外江海之間<lb/>
可得信乎今東越深入将軍能率衆以掩過不僕<lb/>
惶恐對曰願盡死贖罪上乃遣横海将軍韓説出<lb/>
句章浮海從東方徃樓舡将軍楊僕出武林中尉<lb/>
王温舒出梅嶺以越侯為戈船下瀬将軍出若邪<lb/>
白沙以撃東越<lb/>
元封元年冬十月漢兵入東越境東越素發兵距<lb/>
<pb n="KR2c0001_SBCK_003-63b"/>
險使徇北将軍守武林樓船将軍率錢塘轅終古<lb/>
斬狥北将軍故越衍侯吳陽以其邑七百人反攻<lb/>
越軍於漢陽越建成侯敖與繇王居股殺餘善以<lb/>
其衆降上封終古為禦兒侯陽為卯石侯居股為<lb/>
東成侯敖為開陵侯又封横海将軍説為按道侯<lb/>
横海校尉福為繚嫈侯東越降将多軍為無錫侯<lb/>
上以閩地險阻數反覆終為後世患乃詔諸将悉<lb/>
徙其民於江淮之閒遂虚其地<lb/>
　　　武帝撃朝鮮<lb/>
漢武帝元封二年　初全燕之世嘗畧屬真番朝<lb/>
鮮為置吏築障塞秦㓕燕屬遼東外徼漢興為其<lb/>
<pb n="KR2c0001_SBCK_003-64a"/>
逺難守復修遼東故塞至浿水為界屬燕燕王盧<lb/>
綰反入匈奴燕人衛滿亡命聚黨千餘人椎髻蠻<lb/>
夷服而東走出塞渡浿水居秦故空地上下障稍<lb/>
役屬真番朝鮮蠻夷及燕亡命者王之都王險㑹<lb/>
孝惠髙后時天下初定遼東太守即約滿為外臣<lb/>
保塞外蠻夷無使盜邊諸蠻夷君欲入見天子勿<lb/>
得禁止以故滿得以兵威財物侵降其旁小邑真<lb/>
番臨屯皆來服屬方數千里傳子至孫右渠所誘<lb/>
漢亡人滋多又未嘗入見辰國欲上書見天子又<lb/>
雍閼不通是歲漢使涉何誘諭右渠終不肯奉詔<lb/>
何去至界上臨浿水使御刺殺送何者朝鮮禆王<lb/>
<pb n="KR2c0001_SBCK_003-64b"/>
長即渡馳入塞遂歸報天子曰殺朝鮮將上為其<lb/>
名美即不詰拜何為遼東東部都尉朝鮮怨何發<lb/>
兵襲攻殺何　秋上募天下死罪為兵遣樓船將<lb/>
軍楊僕從齊浮渤海左将軍荀彘出遼東以討朝<lb/>
鮮<lb/>
三年漢兵入朝鮮境朝鮮王右渠發兵距險樓船<lb/>
將軍将齊兵七千人先至王險右渠城守窺知樓<lb/>
船軍少即出城擊樓船樓船軍敗散遁山中十餘<lb/>
日稍求退散卒復聚左将軍擊朝鮮浿水西軍未<lb/>
能破天子為兩将未有利乃使衛山因兵威徃諭<lb/>
右渠右渠見使者頓首謝願降恐兩将詐殺臣今<lb/>
<pb n="KR2c0001_SBCK_003-65a"/>
見信節請復降遣太子入謝獻馬五千匹及饋軍<lb/>
粮人衆萬餘持兵方渡浿水使者及左将軍疑其<lb/>
為變謂太子已服降宜令人毋持兵太子亦疑使<lb/>
者左将軍詐殺之遂不渡浿水復引歸山還報天<lb/>
子天子誅山左将軍破浿水上軍乃前至城下圍<lb/>
其西北樓船亦徃㑹居城南右渠遂堅守城數月<lb/>
未能下左将軍所将燕代卒多勁悍樓船将齊卒<lb/>
已嘗敗亡困辱卒皆恐将心慙其圍右渠常持和<lb/>
節左将軍急擊之朝鮮大臣乃隂閒使人私約降<lb/>
樓船徃來言尚未肯決左将軍數與樓船期戰樓<lb/>
船欲就其約不㑹左将軍亦使人求間隙降下朝<lb/>
<pb n="KR2c0001_SBCK_003-65b"/>
鮮朝鮮不肯心附樓船以故兩將不相能左將軍<lb/>
心意樓船前有失軍罪今與朝鮮私善而又不降<lb/>
疑其有反計未敢發天子以兩將圍城乖異兵乆<lb/>
不決使濟南太守公孫遂徃正之有便宜得以從<lb/>
事遂至左將軍曰朝鮮當下乆之不下者樓船數<lb/>
期不㑹具以素所意告曰今如此不取恐為大害<lb/>
遂亦以為然乃以節召樓船將軍入左將軍營計<lb/>
事即命左將軍麾下執樓船將軍并其軍以報天<lb/>
子天子誅遂左將軍已并兩軍即急擊朝鮮朝鮮<lb/>
相路人相韓隂尼谿相參将軍王唊相與謀曰始<lb/>
欲降樓船樓船今執獨左將軍并將戰益急恐不<lb/>
<pb n="KR2c0001_SBCK_003-66a"/>
能與戰王又不肯降隂唊路人皆亡降漢路人道<lb/>
死夏尼谿參使人殺朝鮮王右渠來降王險城未<lb/>
下故右渠之大臣成已又反復攻吏左将軍使右<lb/>
渠子長降相路人之子最告諭其民誅成已以故<lb/>
遂定朝鮮為樂浪臨屯玄菟真番四郡封參為澅<lb/>
清侯隂為萩苴侯唊為平州侯長為㡬侯最以父<lb/>
死頗有功為湼陽侯左将軍徴至坐爭功相嫉乖<lb/>
計棄市樓船将軍亦坐兵至列口當待左将軍擅<lb/>
先縱失亡多當誅贖為庶人<lb/>
班固曰玄菟樂浪本箕子所封昔箕子居朝鮮教<lb/>
其民以禮義田蠶織作為民設禁八條相殺以當<lb/>
<pb n="KR2c0001_SBCK_003-66b"/>
時償殺相傷以榖償相盜者男沒入爲其家奴女<lb/>
爲婢欲自贖者人五十萬雖免爲民俗猶羞之嫁<lb/>
娶無所售是以其民終不相盜無門戸之閉婦人<lb/>
貞信不滛辟其田野飲食以籩豆都邑頗放效吏<lb/>
往往以柸器食郡初取吏於遼東吏見民無閉臧<lb/>
及賈人往者夜則爲盜俗稍益薄今於犯禁寖多<lb/>
至六十餘條可貴哉仁賢之化也然東夷天性柔<lb/>
順異於三方之外故孔子悼道不行設浮桴於海<lb/>
欲居九夷有以也夫<lb/>
　　　武帝惑神恠<lb/>
漢武帝元光二年冬十月李少君以祠竈却老方<lb/>
<pb n="KR2c0001_SBCK_003-67a"/>
見上上尊之少君者故深澤侯舍人匿其年及其<lb/>
生長其游以方徧諸侯無妻子人聞其能使物及<lb/>
不死更饋遺之常餘金錢衣食人皆以為不治生<lb/>
業而饒給又不知其何所人愈信爭事之少君善<lb/>
為巧發竒中嘗從武安侯飲坐中有九十餘老人<lb/>
少君乃言與其大父游射處老人為兒時從其大<lb/>
父識其處一坐盡驚少君言上曰祠竈則致物致<lb/>
物而丹沙可化為黄金壽可益蓬萊僊者可見見<lb/>
之以封禪則不死黄帝是也臣嘗游海上見安期<lb/>
生食臣棗大如瓜安期生僊者通蓬萊中合則見<lb/>
人不合則隐於是天子始親祠竈遣方士入海求<lb/>
<pb n="KR2c0001_SBCK_003-67b"/>
蓬萊安期生之屬而事化丹沙諸藥齊為黄金矣<lb/>
居乆之李少君病死天子以為化去不死而海上<lb/>
燕齊怪迂之方士多更來言神事矣　亳人謬忌<lb/>
奏祠太一方曰天神貴者太一太一佐曰五帝於<lb/>
是天子立其祠長安東南郊<lb/>
元狩四年齊人少翁以鬼神方見上上有所幸王<lb/>
夫人卒少翁以方夜致鬼如王夫人之貌天子自<lb/>
帷中望見焉於是乃拜少翁為文成將軍賞賜甚<lb/>
多以客禮禮之文成又勸上作甘泉宫中為臺室<lb/>
畫天地太一諸鬼神而置祭具以致天神居嵗餘<lb/>
其方益衰神不至乃為帛書以飯牛佯不知言曰<lb/>
<pb n="KR2c0001_SBCK_003-68a"/>
此牛腹中有竒殺視得書書言甚怪天子識其手<lb/>
書問其人果是偽書於是誅文成將軍而隐之<lb/>
五年夏四月天子病鼎湖甚巫醫無所不致不愈<lb/>
游水發根言上郡有巫病而鬼神下之上召置祠<lb/>
之甘泉及病使人問神君神君言曰天子無憂病<lb/>
病少愈彊與我㑹甘泉於是病愈遂起幸甘泉病<lb/>
良已置酒壽宫神君非可得見聞其言言與人音<lb/>
等時去時來來則風肅然居室帷中神君所言上<lb/>
使人受書其言命之曰畫法其所語世俗之所知<lb/>
也無絶殊者而天子心獨喜其事祕世莫知也<lb/>
元鼎四年春二月樂成侯丁義薦方士欒大云與<lb/>
<pb n="KR2c0001_SBCK_003-68b"/>
文成將軍同師上方悔誅文成得欒大大說大先<lb/>
事膠東康王爲人長美言多方略而敢爲大言處<lb/>
之不疑大言曰臣常徃來海中見安期羨門之屬<lb/>
顧以臣爲賤不信臣又以爲康王諸侯耳不足與<lb/>
方臣之師曰黄金可成而河決可塞不死之藥可<lb/>
得僊人可致也然臣恐效文成則方士皆掩口惡<lb/>
敢言方哉上曰文成食馬肝死耳子誠能修其方<lb/>
我何愛乎大曰臣師非有求人人者求之陛下必<lb/>
欲致之則貴其使者令爲親屬以客禮待之乃可<lb/>
使通言於神人於是上使騐小方鬭棊自相觸擊<lb/>
是時上方憂河決而黄金不就乃拜大爲五利将<lb/>
<pb n="KR2c0001_SBCK_003-69a"/>
軍又拜為天士將軍地士將軍大通將軍夏四月<lb/>
乙巳封大為樂通侯食邑二十戸賜甲第僮千人<lb/>
乗輿斥車馬帷帳器物以充其家又以衛長公主<lb/>
妻之齎金十萬斤天子親如五利之第使者存問<lb/>
供給相屬於道自大主將相以下皆置酒其家獻<lb/>
遺之天子又刻玉印曰天道將軍使使衣羽衣夜<lb/>
立白茅上五利將軍亦衣羽衣立白茅上受印以<lb/>
示不臣大見數月佩六印貴震天下於是海上燕<lb/>
齊之閒莫不搤腕自言有禁方能神僊矣　六月<lb/>
汾隂巫錦得大鼎於魏脽后土營旁河東太守以<lb/>
聞天子使騐問巫得鼎無姦詐乃以禮祠迎鼎至<lb/>
<pb n="KR2c0001_SBCK_003-69b"/>
甘泉從上行薦之宗廟及上帝藏於甘泉宫羣臣<lb/>
皆上壽賀　秋上行幸雍且郊或曰五帝泰一之<lb/>
佐也宜立泰一而上親郊上疑未定齊人公孫卿<lb/>
曰今年得寳鼎其冬辛巳朔旦冬至與黄帝時等<lb/>
卿有札書曰黄帝得寳鼎是嵗己酉朔旦冬至凡<lb/>
三百八十年黄帝僊登于天因嬖人奏之上大悦<lb/>
召問卿對曰受此書申公申公曰漢興復當黄帝<lb/>
之時漢之聖者在髙祖之孫且曽孫也寳鼎出而<lb/>
與神通黄帝接萬靈明庭明庭者甘泉也黄帝采<lb/>
首山銅鑄鼎於荆山下鼎既成有龍垂胡䫇下迎<lb/>
黄帝黄帝上騎龍與羣臣後宫七十餘人俱登天<lb/>
<pb n="KR2c0001_SBCK_003-70a"/>
於是天子曰嗟乎誠得如黄帝吾視去妻子如脱<lb/>
屣耳拜卿為郎使東候神於太室<lb/>
五年　五利將軍裝治行東入海求其師既而不<lb/>
敢入海之太山祠上使人随騐實無所見五利妄<lb/>
言見其師其方盡多不售坐誣罔腰斬樂成侯亦<lb/>
弃市<lb/>
六年冬公孫卿侯神河南言見僊人跡緱氏城上<lb/>
春天子親幸緱氏城視跡問卿得毋效文成五利<lb/>
乎卿曰僊者非有求人主人主者求之其道非寬<lb/>
假神不來言神事如迂誕積以歲月乃可致也上<lb/>
信之於是郡國各除道繕治宫觀名山神祠以望<lb/>
<pb n="KR2c0001_SBCK_003-70b"/>
幸焉　初司馬相如病且死有遺書頌功徳言符<lb/>
瑞勸上封泰山上感其言㑹得寳鼎上乃與公卿<lb/>
諸生議封禪封禪用希曠絶莫知其儀而諸方士<lb/>
又言封禪者合不死之名也黄帝以上封禪皆致<lb/>
怪物與神通秦皇帝不得上封陛下必欲上稍上<lb/>
即無風雨遂上封矣上於是乃令諸儒采尚書周<lb/>
官王制之文草封禪儀數年不成上以問左内史<lb/>
兒寛寬曰封泰山禪梁父昭姓考瑞帝王之盛節<lb/>
也然享薦之義不著于經臣以為封禪告成合祛<lb/>
於天地神祗唯聖王所由制定其當非羣臣之所<lb/>
能列今將舉大事優游數年使羣臣得人人自盡<lb/>
<pb n="KR2c0001_SBCK_003-71a"/>
終莫能成唯天子建中和之極兼緫條貫金聲而<lb/>
玉振之以順成天慶垂萬世之基上乃自制儀頗<lb/>
采儒術以文之上爲封禪祠器以示羣儒或曰不<lb/>
與古同於是盡罷諸儒不用上又以古者先振兵<lb/>
釋旅然后封禪<lb/>
元封元年冬十月行自雲陽北歷上郡西河五原<lb/>
出長城北登單于臺至朔方臨北河還祭黄帝冢<lb/>
橋山釋兵須如上曰吾聞黄帝不死今有冢何也<lb/>
公孫卿曰黄帝已僊上天羣臣思慕葬其衣冠上<lb/>
歎曰吾後升天羣臣亦當葬吾衣冠於東陵乎乃<lb/>
還甘泉類祠太一　春正月上行幸緱氏禮祭中<lb/>
<pb n="KR2c0001_SBCK_003-71b"/>
嶽太室從官在山下聞若有言萬歲者三詔祠官<lb/>
加増太室祠禁無伐其草木以山下戸三百為之<lb/>
奉邑上遂東巡海上行禮祠八神齊人之上䟽言<lb/>
神怪竒方者以萬數乃益發船令言海中神山者<lb/>
數千人求蓬萊神人公孫卿持節常先行候名山<lb/>
至東萊言夜見大人長數丈就之則不見其迹甚<lb/>
大類禽獸云羣臣有言見一老父牽狗言吾欲見<lb/>
鉅公已忽不見上既見大迹未信及羣臣又言老<lb/>
父則大以為僊人也宿留海上與方士傳車及間<lb/>
使求神僊人以千數夏四月還至奉髙禮祠地主<lb/>
於梁父乙卯令侍中儒者皮弁搢紳射牛行事封<lb/>
<pb n="KR2c0001_SBCK_003-72a"/>
㤗山下東方如郊祠泰一之禮封廣丈二尺髙九<lb/>
尺其下則有玉牒書書祕禮畢天子獨與侍中奉<lb/>
車都尉霍子侯上㤗山亦有封其事皆禁明日下<lb/>
隂道丙辰禪泰山下阯東北肅然山如祭后土禮<lb/>
天子皆親拜見衣上黄而盡用樂焉江淮間茅三<lb/>
脊為神藉五色土益雜封其封禪祠夜若有光晝<lb/>
有白雲出封中天子從禪還坐明堂羣臣更上壽<lb/>
頌功徳詔曰朕以眇身承至尊兢兢焉惟徳菲薄<lb/>
不明于禮樂故用事八神遭天地況施著見景象<lb/>
屑然如有聞震于怪物欲止不敢遂登封泰山至<lb/>
于梁父然後升䄠肅然自新嘉與士大夫更始其<lb/>
<pb n="KR2c0001_SBCK_003-72b"/>
以十月爲元封元年行所巡至愽奉髙蛇丘歴城<lb/>
梁父民田租逋賦皆貸除之無出今年筭賜天下<lb/>
民爵一級又以五載一巡狩用事泰山令諸侯各<lb/>
治邸泰山下天子既以封泰山無風雨而方士更<lb/>
言蓬萊諸神若将可得於是上欣然庶幾遇之復<lb/>
東至海上望焉上欲自浮海求蓬萊羣臣諫莫能<lb/>
止東方朔曰夫僊者得之自然不必躁求若其有<lb/>
道不憂不得若其無道雖至蓬萊見僊人亦無益<lb/>
也臣願陛下第還宫靜處以須之僊人將自至上<lb/>
乃止㑹奉車霍子侯暴病一日死子侯去病子也<lb/>
上甚悼之乃遂去並海上北至碣石巡自遼西厯<lb/>
<pb n="KR2c0001_SBCK_003-73a"/>
北邊至九原五月乃至甘泉凡周行萬八千里云<lb/>
二年春正月公孫卿言見神人東萊山若云欲見<lb/>
天子天子於是幸緱氏城拜卿為中大夫遂至東<lb/>
萊宿留之數日無所見見大人跡云復遣方士求<lb/>
神恠采芝藥以千數時歲旱天子既出無名乃禱<lb/>
萬里沙夏四月還過祠泰山　公孫卿言僊人好<lb/>
樓居於是上令長安作蜚亷桂觀甘泉作益壽延<lb/>
壽觀使卿持節設具而候神人又作通天莖臺置<lb/>
祠具其下更置甘泉前殿益廣諸宫室<lb/>
太初元年冬十月上行幸泰山十一月甲子朔旦<lb/>
冬至祠上帝于明堂東至海上考入海及方士求<lb/>
<pb n="KR2c0001_SBCK_003-73b"/>
神者莫騐然益遣冀遇之　十二月甲午朔上親<lb/>
禪髙里祠后土臨渤海將以望祀蓬萊之屬冀至<lb/>
殊廷焉春上還以柏梁災故朝諸侯受計于甘泉<lb/>
甘泉作諸侯邸越人勇之曰越俗有火災復起屋<lb/>
必以大用勝服之於是作建章宫度為千門萬戸<lb/>
其東則鳯闕髙二十餘丈其西則唐中數十里虎<lb/>
圏其北治大池漸臺髙二十餘丈命曰太液池中<lb/>
有蓬萊方丈瀛洲壷梁象海中神山龜魚之屬其<lb/>
南有玉堂璧門大鳥之屬立神明臺井幹樓度五<lb/>
十丈輦道相屬焉<lb/>
三年春正月上東巡海上考神僊之屬皆無騐令<lb/>
<pb n="KR2c0001_SBCK_003-74a"/>
祠官禮東泰山夏四月還修封泰山禪石閭<lb/>
天漢三年春三月上行幸泰山修封祀明堂因受<lb/>
計還祠常山瘞玄玉方士之候祠神人入海求蓬<lb/>
萊者終無有騐而公孫卿猶以大人跡為解天子<lb/>
益怠厭方士之怪迂語矣然猶羈縻不絶冀遇其<lb/>
真自此之後方士言神祠者彌衆然其效可睹矣<lb/>
征和四年春正月上行幸東萊臨大海欲浮海見<lb/>
神山羣臣諌上弗聼而大風晦冥海水沸湧上留<lb/>
十餘日不得御樓船乃還　三月上耕于鉅定還<lb/>
幸泰山修封庚寅祀于明堂癸巳禪石閭見羣臣<lb/>
上乃言曰朕即位以來所為狂悖使天下愁苦不<lb/>
<pb n="KR2c0001_SBCK_003-74b"/>
可追悔自今事有傷害百姓糜費天下者悉罷之<lb/>
田千秋曰方士言神仙者甚衆而無顯功臣請皆<lb/>
罷斥遣之上曰大鴻臚言是也於是悉罷諸方士<lb/>
候神人者是後上毎對羣臣自歎曏時愚惑為方<lb/>
士所欺天下豈有仙人盡妖妄耳節食服藥差可<lb/>
少病而已夏六月還幸甘泉<lb/>
後元二年春正月上朝諸侯王于甘泉宫二月行<lb/>
幸盩厔五柞宫丁卯帝崩于五柞宫<lb/>
臣光曰孝武窮奢極欲繁刑重斂内侈宫室外事<lb/>
四夷信惑神怪巡遊無度使百姓疲敝起為盜賊<lb/>
其所以異於秦始皇者無㡬矣然秦以之亡漢以<lb/>
<pb n="KR2c0001_SBCK_003-75a"/>
之興者孝武能尊先王之道知所統守受忠直之<lb/>
言惡人欺蔽好賢不倦誅賞嚴明晩而改過顧託<lb/>
得人此其所以有亡秦之失而免亡秦之禍乎<lb/>
　　　巫蠱之禍<lb/>
漢武帝太始三年皇子弗陵生弗陵母曰河間趙<lb/>
倢伃居鉤弋宫任身十四月而生上曰聞昔堯十<lb/>
四月而生今鉤弋亦然乃命其所生門曰堯母門<lb/>
臣光曰爲人君者動静舉措不可不慎發於中必<lb/>
形於外天下無不知之當是時也皇后太子皆無<lb/>
恙而命鉤弋之門曰堯母非名也是以姦臣逆探<lb/>
上意知其竒愛少子欲以爲嗣遂有危皇后太子<lb/>
<pb n="KR2c0001_SBCK_003-75b"/>
之心卒成巫蠱之禍悲夫　趙人江充為水衡都<lb/>
尉初充為趙敬肅王客得罪於太子丹亡逃詣闕<lb/>
告趙太子隂事太子坐廢上召充入見充容貌魁<lb/>
岸被服輕靡上竒之與語政事大悦由是有寵拜<lb/>
為直指繡衣使者使督察貴戚近臣踰侈者充舉<lb/>
劾無所避上以為忠直所言皆中意嘗從上甘泉<lb/>
逢太子家使乗車馬行馳道中充以屬吏太子聞<lb/>
之使人謝充曰非愛車馬誠不欲令上聞之以教<lb/>
敇亡素者唯江君寬之充不聼遂白奏上曰人臣<lb/>
當如是矣大見信用威震京師<lb/>
征和元年夏上居建章宫見一男子帶劒入中龍<lb/>
<pb n="KR2c0001_SBCK_003-76a"/>
華門疑其異人命收之男子捐劒走逐之弗獲上<lb/>
怒斬門候冬十一月發三輔騎士大搜上林閉長<lb/>
安城門索十一日乃解巫蠱始起　丞相公孫賀<lb/>
夫人君孺衛皇后姊也賀由是有寵賀子敬聲代<lb/>
父為太僕驕奢不奉法擅用北軍錢千九百萬發<lb/>
覺下獄是時詔捕陽陵大俠朱安世甚急賀自請<lb/>
逐捕安世以贖敬聲罪上許之後果得安世安世<lb/>
笑曰丞相禍及宗矣遂從獄中上書告敬聲與陽<lb/>
石公主私通且上甘泉使巫當馳道埋偶人祝詛<lb/>
上有惡言<lb/>
二年春正月下賀獄案騐父子死獄中家族　閏<lb/>
<pb n="KR2c0001_SBCK_003-76b"/>
四月諸邑公主陽石公主及皇后弟子長平侯伉<lb/>
皆坐巫蠱誅　初上年二十九乃生戾太子甚愛<lb/>
之及長性仁恕温謹上嫌其材能少不類已而所<lb/>
幸王夫人生子閎李姬生子旦胥李夫人生子髆<lb/>
皇后太子寵寖衰常有不自安之意上覺之謂大<lb/>
将軍青曰漢家庶事草創加四夷侵陵中國朕不<lb/>
變更制度後世無法不出師征伐天下不安為此<lb/>
者不得不勞民若後世又如朕所為是襲亡秦之<lb/>
跡也太子敦重好静必能安天下不使朕憂欲求<lb/>
守文之主安有賢於太子者乎聞皇后與太子有<lb/>
不安之意豈有之邪可以意曉之大將軍頓首謝<lb/>
<pb n="KR2c0001_SBCK_003-77a"/>
皇后聞之脱簮請罪太子每諫征伐四夷上笑曰<lb/>
吾當其勞以逸遺汝不亦可乎上每行幸常以後<lb/>
事付太子宫内付皇后有所平決還白其最上亦<lb/>
無異有時不省也上用法嚴多任深刻吏太子寛<lb/>
厚多所平反雖得百姓心而用法大臣皆不悦皇<lb/>
后恐乆獲罪每戒太子宜留取上意不應擅有所<lb/>
縱捨上聞之是太子而非皇后羣臣寬厚長者皆<lb/>
附太子而深酷用法者皆毁之邪臣多黨與故太<lb/>
子譽少而毁多衛青薨後臣下無復外家為據競<lb/>
欲<hi>御名太上</hi>太子上與諸子䟽皇后希得見太子嘗謁皇<lb/>
后移日乃出黄門蘇文告上曰太子與宫人戯上<lb/>
<pb n="KR2c0001_SBCK_003-77b"/>
益太子宫人滿二百人太子後知之心銜文文與<lb/>
小黄門常融王弼等常㣲伺太子過輒増加白之<lb/>
皇后切齒使太子白誅文等太子曰第勿為過何<lb/>
畏文等上聰明不信邪侫不足憂也上嘗小不平<lb/>
使常融召太子融言太子有喜色上嘿然及太子<lb/>
至上察其貌有涕泣處而佯語笑上怪之更㣲問<lb/>
知其情乃誅融皇后亦善自防閑避嫌疑雖久無<lb/>
寵尚被禮遇是時方士及諸神巫多聚京師率皆<lb/>
左道惑衆變幻無所不為女巫徃來宫中教美人<lb/>
度厄每屋輙埋木人祭祀之因妬忌恚詈更相告<lb/>
訐以為祝詛上無道上怒所殺後宫延及大臣死<lb/>
<pb n="KR2c0001_SBCK_003-78a"/>
者數百人上心既以為疑嘗晝寝夢木人數千持<lb/>
杖欲擊上上驚寤因是體不平遂苦忽忽善忘江<lb/>
充自以與太子及衛氏有隙見上年老恐晏駕後<lb/>
為太子所誅因是為姦言上疾祟在巫蠱於是上<lb/>
以充為使者治巫蠱獄充將胡巫掘地求偶人捕<lb/>
蠱及夜祠視鬼染汙令有處輒收捕騐治燒鐵鉗<lb/>
灼强服之民轉相誣以巫蠱吏輒劾以大逆無道<lb/>
自京師三輔連及郡國坐而死者前後數萬人是<lb/>
時上春秋髙疑左右皆為蠱祝詛有與無莫敢訟<lb/>
其寃者充既知上意因胡巫檀何言宫中有蠱氣<lb/>
不除之上終不差上乃使充入宫中省中壊御座<lb/>
<pb n="KR2c0001_SBCK_003-78b"/>
掘地求蠱又使按道侯韓説御史章贛黄門蘇文<lb/>
等助充充先治後宫希幸夫人以次及皇后太子<lb/>
宫掘地縱横太子皇后無復施床處充云於太子<lb/>
宫得木人尤多又有帛書所言不道當奏聞太子<lb/>
懼問少傅石徳徳懼為師傅并誅因謂太子曰前<lb/>
丞相父子兩公主及衛氏皆坐此今巫與使者掘<lb/>
地得徴驗不知巫置之邪将實有也無以自明可<lb/>
矯以節收捕充等繋獄窮治其姦詐且上疾在甘<lb/>
泉皇后及家吏請問皆不報上存亡未可知而姦<lb/>
臣如此太子将不念秦扶蘇事邪太子曰吾人子<lb/>
安得擅誅不如歸謝幸得無罪太子将徃之甘泉<lb/>
<pb n="KR2c0001_SBCK_003-79a"/>
而江充持太子甚急太子計不知所出遂從石德<lb/>
計秋七月壬午太子使客詐為使者收捕充等按<lb/>
道侯説疑使者有詐不肯受詔客格殺説太子自<lb/>
臨斬充罵曰趙虜前亂乃國王父子不足邪乃復<lb/>
亂吾父子也又炙胡巫上林中太子使舍人無且<lb/>
持節夜入未央宫殿長秋門因長御倚華具白皇<lb/>
后發中廏車載射士出武庫兵發長樂宫衛卒長<lb/>
安擾亂言太子反蘇文迸走得亡歸甘泉説太子<lb/>
無状上曰太子必懼又忿充等故有此變乃使使<lb/>
召太子使者不敢進歸報云太子反已成欲斬臣<lb/>
臣逃歸上大怒丞相屈氂聞變挺身逃亡其印綬<lb/>
<pb n="KR2c0001_SBCK_003-79b"/>
使長史乘疾置以聞上問丞相何為對曰丞相祕<lb/>
之未敢發兵上怒曰事籍籍如此何謂祕也丞相<lb/>
無周公之風矣周公不誅管蔡乎乃賜丞相璽書<lb/>
曰捕斬反者自有賞罰以牛車為櫓毋接短兵多<lb/>
殺傷士衆堅閉城門毋令反者得出太子宣言告<lb/>
令百官云帝在甘泉病困疑有變姦臣欲作亂上<lb/>
於是從甘泉來幸城西建章宫詔發三輔近縣兵<lb/>
部中二千石以下丞相兼將之太子亦遣使者矯<lb/>
制赦長安中都官囚徒命少傅石徳及賔客張光<lb/>
等分将使長安囚如侯持節發長水及宣曲胡騎<lb/>
皆以裝㑹侍郎馬通使長安因追捕如侯告胡人<lb/>
<pb n="KR2c0001_SBCK_003-80a"/>
曰節有詐勿聽也遂斬如侯引騎入長安又發楫<lb/>
棹士以予大鴻臚商丘成初漢節純赤以太子持<lb/>
赤節故更為黄旄加上以相别太子立車北軍南<lb/>
門外召護北軍使者任安與節令發兵安拜受節<lb/>
入閉門不出太子引兵去毆四市人凡數萬衆至<lb/>
長樂西闕下逢丞相軍合戰三日死者數萬人血<lb/>
流入溝中民間皆云太子反以故衆不附太子丞<lb/>
相附兵寖多庚寅太子兵敗南犇覆盎城門司直<lb/>
田仁部閉城門以為太子父子之親不欲急之太<lb/>
子由是得出亡丞相欲斬仁御史大夫暴勝之謂<lb/>
丞相曰司直吏二千石當先請奈何擅斬之丞相<lb/>
<pb n="KR2c0001_SBCK_003-80b"/>
釋仁上聞而大怒下吏責問御史大夫曰司直縱<lb/>
反者丞相斬之法也大夫何以擅止之勝之惶恐<lb/>
自殺詔遣宗正劉長執金吾劉敢奉策收皇后璽<lb/>
綬后自殺上以為任安老吏見兵事起欲坐觀成<lb/>
敗見勝者合從之有兩心與田仁皆要斬上以馬<lb/>
通獲如侯長安男子景建從通獲石德商丘成力<lb/>
戰獲張光封通為重合侯建為徳侯成為秺侯諸<lb/>
太子賓客嘗出入宫門皆坐誅其随太子發兵以<lb/>
反法族吏士刼略者皆徙燉煌郡以太子在外始<lb/>
置屯兵長安諸城門上怒甚羣下憂懼不知所出<lb/>
壺關三老茂上書曰臣聞父者猶天母者猶地子<lb/>
<pb n="KR2c0001_SBCK_003-81a"/>
猶萬物也故天平地安物乃茂成父慈母愛子乃<lb/>
孝順今皇太子為漢適嗣承萬世之業體祖宗之<lb/>
重親則皇帝之宗子也江充布衣之人閭閻之隷<lb/>
臣耳陛下顯而用之銜至尊之命以迫蹵皇太子<lb/>
造飾姦詐羣邪錯謬是以親戚之路鬲塞而不通<lb/>
太子進則不得見上退則困於亂臣獨寃結而無<lb/>
告不忍忿忿之心起而殺充恐懼逋逃子盜父兵<lb/>
以救難自免耳臣竊以為無邪心詩曰營營青蠅<lb/>
止于藩愷悌君子無信䜛言讒言罔極交亂四國<lb/>
徃者江充䜛殺趙太子天下莫不聞陛下不省察<lb/>
深過太子發盛怒舉大兵而求之三公自將智者<lb/>
<pb n="KR2c0001_SBCK_003-81b"/>
不敢言辯士不敢説臣竊痛之唯陛下寬心慰意<lb/>
少察所親毋患太子之非亟罷甲兵無令太子乆<lb/>
亡臣不勝惓惓出一旦之命待罪建章宫下書奏<lb/>
天子感寤然尚未顯言赦之也太子亡東至湖藏<lb/>
匿泉鳩里主人家貧常賣屨以給太子太子有故<lb/>
人在湖聞其冨贍使人呼之而發覺八月辛亥吏<lb/>
圍捕太子太子自度不得脫即入室距戸自經山<lb/>
陽男子張富昌爲卒足蹋開戸新安令史李壽趨<lb/>
抱解太子主人公遂格鬭死皇孫二人皆并遇害<lb/>
上既傷太子乃封李夀爲邘侯張冨昌爲題侯初<lb/>
上爲太子立博望苑使通賔客從其所好故賔客<lb/>
<pb n="KR2c0001_SBCK_003-82a"/>
多以異端進者<lb/>
臣光曰古之明王教養太子為之擇方正敦良之<lb/>
士以為保傅師友使朝夕與之遊處左右前後無<lb/>
非正人出入起居無非正道然猶有滛放邪僻而<lb/>
陷於禍敗者焉今乃使太子自通賓客從其所好<lb/>
夫正直難親諂諛易合此固中人之常情宜太子<lb/>
之不終也<lb/>
三年九月吏民以巫蠱相告言者案驗多不實上<lb/>
頗知太子惶恐無它意㑹髙寢郎田千秋上急變<lb/>
訟太子寃曰子弄父兵罪當笞天子之子過誤殺<lb/>
人當何罪哉臣嘗夢見一白頭翁教臣言上乃大<lb/>
<pb n="KR2c0001_SBCK_003-82b"/>
感寤召見千秋謂曰父子之間人所難言也公獨<lb/>
明其不然此髙廟神靈使公教我公當遂為吾輔<lb/>
佐立拜千秋為大鴻臚而族滅江充家焚蘇文於<lb/>
横橋上及泉鳩里加兵刃於太子者初為北地太<lb/>
守後族上憐太子無辜乃作思子宫為歸來望思<lb/>
之臺於湖天下聞而悲之<lb/>
昭帝始元五年春正月有男子乗黄犢車詣北闕<lb/>
自謂衛太子公車以聞詔使公卿將軍中二千石<lb/>
雜識視長安中吏民聚觀者數萬人右将軍勒兵<lb/>
闕下以備非常丞相御史中二千石至者立莫敢<lb/>
發言京兆尹不疑後到叱從吏收縛或曰是非未<lb/>
<pb n="KR2c0001_SBCK_003-83a"/>
可知且安之不疑曰諸君何患於衛太子昔蒯聵<lb/>
違命出犇輒距而不納春秋是之衛太子得罪先<lb/>
帝亡不即死今來自詣此罪人也遂送詔獄天子<lb/>
與大將軍霍光聞而嘉之曰公卿大臣當用有經<lb/>
術明於大誼者繇是不疑名聲重於朝廷在位者<lb/>
皆自以不及也廷尉驗治何人竟得姦詐本夏陽<lb/>
人姓成名方遂居湖以卜筮為事有故太子舍人<lb/>
嘗從方遂卜謂曰子状貌甚似衛太子方遂心利<lb/>
其言冀得以富貴坐誣罔不道要斬<lb/>
　　　燕蓋謀逆<lb/>
漢武帝後元元年燕王旦自以次第當為太子上<lb/>
<pb n="KR2c0001_SBCK_003-83b"/>
書求入宿衛上怒斬其使於北闕又坐藏匿亡命<lb/>
削良鄉安次文安三縣上由是惡旦旦辯慧博學<lb/>
其弟廣陵王胥有勇力而皆動作無法度多過失<lb/>
故上皆不立<lb/>
二年春正月上病篤乙丑詔立弗陵為皇太子丁<lb/>
卯帝崩于五柞宫昭帝始元元年　初武帝崩賜<lb/>
諸侯王璽書燕王旦得書不肯哭曰璽書封小京<lb/>
師疑有變遣幸臣壽西長孫縱之王孺等之長安<lb/>
以問禮儀為名隂刺候朝廷事及有詔褒賜旦錢<lb/>
三十萬益封萬三千戸旦怒曰我當為帝何賜也<lb/>
遂與宗室中山哀王子長齊孝王孫澤等結謀詐<lb/>
<pb n="KR2c0001_SBCK_003-84a"/>
言以武帝時受詔得職吏事修武備備非常郎中<lb/>
成軫謂旦曰太王失職獨可起而索不可坐而得<lb/>
也大王壹起國中雖女子皆奮臂隨大王旦即與<lb/>
澤謀為姦書言少帝非武帝子大臣所共立天下<lb/>
宜共伐之使人傳行郡國以揺動百姓澤謀歸發<lb/>
兵臨菑殺青州刺史雋不疑旦招來郡國姦人賦<lb/>
斂銅鐵作甲兵數閱其車騎材官卒發民大獵以<lb/>
講士馬須期日郎中韓義等數諌旦旦殺義等凡<lb/>
十五人㑹缾侯成知澤等謀以告雋不疑八月不<lb/>
疑收捕澤等以聞天子遣大鴻臚丞治連引燕王<lb/>
有詔以燕王至親勿治而澤等皆伏誅<lb/>
<pb n="KR2c0001_SBCK_003-84b"/>
二年春正月封大將軍光為博陸侯左將軍桀為<lb/>
安陽侯<lb/>
三年　初霍光與上官桀相親善光毎休沐出桀<lb/>
常代光入決事光女為桀子安妻生女年甫五嵗<lb/>
安欲因光内之宫中光以為尚幼不聽葢長公主<lb/>
私近子客河閒丁外人安素與外人善說外人曰<lb/>
安子容貌端正誠因長主時得入為后以臣父子<lb/>
在朝而有椒房之重成之在於足下漢家故事常<lb/>
以列侯尚主足下何憂不封侯乎外人喜言於長<lb/>
主長主以為然詔召安女入為倢伃安為騎都尉<lb/>
四年春三月甲寅立皇后上官氏赦天下　是嵗<lb/>
<pb n="KR2c0001_SBCK_003-85a"/>
上官安為車騎將軍<lb/>
五年夏六月封上官安為桑樂侯安日以驕滛受<lb/>
賜殿中對賔客言與我壻飲大樂見其服飾使人<lb/>
歸欲自燒物子病死仰而罵天其頑悖如此<lb/>
元鳳元年上官桀父子既尊盛徳長公主欲為丁<lb/>
外人求封侯霍光不許又為外人求光禄大夫欲<lb/>
令得召見又不許長主大以是怨光而桀安數為<lb/>
外人求官爵弗能得亦慙又桀妻父所幸充國為<lb/>
大醫監闌入殿中下獄當死冬月且盡蓋主為充<lb/>
國入馬二十匹贖罪乃得減死論於是桀安父子<lb/>
深怨光而重德蓋主自先帝時桀已為九卿位在<lb/>
<pb n="KR2c0001_SBCK_003-85b"/>
光右及父子並為將軍皇后親安女光乃其外祖<lb/>
而顧專制朝事由是與光爭權燕王旦自以帝兄<lb/>
不得立常懷怨望及御史大夫桑弘羊建造酒榷<lb/>
鹽鐵為國興利伐其功欲為子弟得官亦怨恨光<lb/>
於是蓋主桀安弘羊皆與旦通謀旦遣孫縱之等<lb/>
前後十餘輩多齎金寶走馬賂遺蓋主桀弘羊等<lb/>
桀等又詐令人為燕王上書言光出都肄郎羽林<lb/>
道上稱䟆太官先置又引蘇武使匈奴二十年不<lb/>
降乃為典屬國大將軍長史敞無功為捜粟都尉<lb/>
又擅調益莫府校尉光專權自恣疑有非常臣旦<lb/>
願歸符璽入宿衞察姦臣變候司光出沐日奏之<lb/>
<pb n="KR2c0001_SBCK_003-86a"/>
桀欲從中下其事弘羊當與諸大臣共執退光書<lb/>
奏帝不肯下明旦光聞之止畫室中不入上問大<lb/>
將軍安在左將軍桀對曰以燕王告其罪故不敢<lb/>
入有詔召大將軍光入免冠頓首謝上曰將軍冠<lb/>
朕知是書詐也將軍無罪光曰陛下何以知之上<lb/>
曰將軍之廣明都郎近耳調校尉以來未能十日<lb/>
燕王何以得知之且將軍為非不須校尉是時帝<lb/>
年十四尚書左右皆驚而上書者果亡捕之甚急<lb/>
桀等懼白上小事不足遂上不聽後桀黨與有譖<lb/>
光者上輒怒曰大將軍忠臣先帝所屬以輔朕身<lb/>
敢有毁者坐之自是桀等不敢復言　李德𥙿論<lb/>
<pb n="KR2c0001_SBCK_003-86b"/>
曰人君之德莫大於至明明以照姦則百邪不能<lb/>
蔽矣漢昭帝是也周成王有慙德矣髙祖文景俱<lb/>
不如也成王聞管蔡流言遂使周公狼跋而東漢<lb/>
髙聞陳平去魏背楚欲捨腹心臣漢文惑季布使<lb/>
酒難近罷歸股肱郡疑賈生擅權紛亂復踈賢士<lb/>
景帝信誅晁錯兵解遂戮三公所謂執狐疑之心<lb/>
來䜛賊之口使昭帝得伊吕之佐則成康不足侔<lb/>
矣　桀等謀令長公主置酒請光伏兵格殺之因<lb/>
廢帝迎立燕王為天子旦置驛書往來相報許立<lb/>
桀為王外連郡國豪傑以千數旦以語相平平曰<lb/>
大王前與劉澤結謀事未成而發覺者以劉澤素<lb/>
<pb n="KR2c0001_SBCK_003-87a"/>
夸好侵陵也平聞左將軍素輕昜車騎將軍少而<lb/>
驕臣恐其如劉澤時不能成又恐旣成反大王也<lb/>
旦曰前日一男子詣闕自謂故太子長安中民趣<lb/>
郷之正讙不可止大將軍恐岀兵陳之以自備耳<lb/>
我帝長子天下所信何憂見反後謂羣臣蓋主報<lb/>
言獨患大將軍與右將軍王莽今右將軍物故丞<lb/>
相病幸事必成徴不乆令羣臣皆裝安又謀誘燕<lb/>
王至而誅之因廢帝而立桀或曰當如皇后何安<lb/>
曰逐麋之狗當顧菟邪且用皇后爲尊一旦人主<lb/>
意有所移雖欲爲家人亦不可得此百世之一時<lb/>
也㑹蓋主舎人父稻田使者燕倉知其謀以告大<lb/>
<pb n="KR2c0001_SBCK_003-87b"/>
司農楊敞敞素謹畏事不敢言乃移病卧以告諌<lb/>
大夫杜延年延年以聞九月詔丞相部中二千石<lb/>
逐捕孫縱之及桀安弘羊外人等并宗族悉誅之<lb/>
蓋主自殺燕王旦聞之夻相平曰事敗遂發兵乎<lb/>
平曰左將軍巳死百姓皆知之不可發也王憂懣<lb/>
置酒與羣臣妃妾别㑹天子以璽書讓旦旦以綬<lb/>
自絞死后夫人隨旦自殺者二十餘人天子加恩<lb/>
赦王太子建爲庶人賜旦謚曰剌王皇后以年少<lb/>
不與謀亦霍光外孫故得不廢<lb/>
通鑑紀事本末卷第三<lb/>
<pb n="KR2c0001_SBCK_003-88a"/>
</p>
<p>
</p>
  </div>
</body>
</text>
</TEI>
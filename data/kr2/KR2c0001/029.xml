<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0001_SBCK_029-1a"/>
通鑑紀事本末卷第二十九<lb/>
　　　正觀君臣論治<lb/>
唐髙祖武徳九年秋八月甲子太宗即皇帝位於<lb/>
東宫顯徳殿　九月己酉上面定勲臣長孫無<lb/>
忌等爵邑命陳叔逹於殿下唱名示之且曰朕敘<lb/>
卿等勲賞或未當冝各自言於是諸將爭功紛紜<lb/>
不已淮安王神通曰臣舉兵闗西首應義旗今房<lb/>
玄齡杜如晦等専弄刀筆功居臣上臣竊不服上<lb/>
曰義旗初起叔父雖首唱舉兵蓋亦自營脱禍及<lb/>
竇建徳吞噬山東叔父全軍覆没劉黒闥再合餘<lb/>
燼叔父望風犇北玄齡等運籌帷幄坐安社稷論<lb/>
<pb n="KR2c0001_SBCK_029-1b"/>
功行賞固冝居叔父之先叔父國之至親朕誠無<lb/>
所愛但不可以私恩濫與勲臣同賞耳諸將乃相<lb/>
謂曰陛下至公雖淮安王尚無所私吾儕何敢不<lb/>
安其分遂皆悦服房玄齡嘗言秦府舊人未遷官<lb/>
者皆嗟怨曰吾屬奉事左右幾何年矣今除官返<lb/>
出前宫齊府人之後上曰王者至公無私故能服<lb/>
天下之心朕與卿輩日所衣食皆取諸民者也故<lb/>
設官分職以爲民也當擇賢才而用之豈以新舊<lb/>
爲先後哉必也新而賢舊而不肖安可捨新而取<lb/>
舊乎今不論其賢不肖而直言嗟怨豈爲政之體<lb/>
乎　冬十月甲申民部尚書裴矩奏民遭突厥<lb/>
<pb n="KR2c0001_SBCK_029-2a"/>
暴踐者請戸給絹一匹上曰朕以誠信御下不欲<lb/>
虚有存恤之名而無其實户有大小豈得雷同給<lb/>
賜乎於是計口為率初上皇欲疆宗室以鎮天下<lb/>
故皇再從三從弟及兄弟之子雖童孺皆為王王<lb/>
者數十人上從容問羣臣徧封宗子於天下利乎<lb/>
封徳彛對曰前世唯皇子及兄弟乃為王自餘非<lb/>
有大功無為王者上皇敦睦九族大封宗室自兩<lb/>
漢以來未有如今之多者爵命既崇多給力役恐<lb/>
非示天下以至公也上曰然朕為天子所以養百<lb/>
姓也豈可勞百姓以養己之宗族乎十一月庚寅<lb/>
降宗室郡王皆為縣公惟有功者數人不降　丙<lb/>
<pb n="KR2c0001_SBCK_029-2b"/>
午上與羣臣論止盜或請重灋以禁之上哂之曰<lb/>
民之所以為盜者由賦䌓役重官吏貪求飢寒切<lb/>
身故不暇顧亷恥耳朕當去奢省費輕徭薄賦選<lb/>
用亷吏使民衣食有餘則自不為盜安用重灋邪<lb/>
自是數年之後海内升平路不拾遺外户不閉商<lb/>
旅野宿焉上又嘗謂侍臣曰君依於國國依於民<lb/>
刻民以奉君猶割肉以充腹腹飽而身斃君富而<lb/>
國亡故人君之患不自外來常由身出夫欲盛則<lb/>
費廣費廣則賦重賦重則民愁民愁則國危國危<lb/>
則君䘮矣朕常以此思之故不敢縦欲也　十<lb/>
二月己巳益州大都督竇軌奏稱獠反請發兵討<lb/>
<pb n="KR2c0001_SBCK_029-3a"/>
之上曰獠依阻山林時出鼠竊乃其常俗牧守茍<lb/>
能撫以恩信自然帥服安可輕動干戈漁獵其民<lb/>
比之禽獸豈為民父母之意邪竟不許　上謂裴<lb/>
寂曰比多上書言事者朕皆粘之屋壁得出入省<lb/>
覽每思治道或深夜方寢公輩亦當恪勤職業副<lb/>
朕此意上厲精求治數引魏徴入卧内訪以得失<lb/>
徴知無不言上皆欣然嘉納上遣使㸃兵封徳彛<lb/>
奏中男雖未十八其軀幹壮大者亦可并㸃上從<lb/>
之敕出魏徴固執以為不可不肯署敕至于數四<lb/>
上怒召而讓之曰中男壮大者乃姦民詐妄以避<lb/>
征役取之何害而卿固執至此對曰夫兵在御之<lb/>
<pb n="KR2c0001_SBCK_029-3b"/>
得其道不在衆多陛下取其壮徤以道御之足以<lb/>
無敵於天下何必多取細弱以増虚數乎且陛下<lb/>
每云吾以誠信御天下欲使臣民皆無欺詐今即<lb/>
位未幾失信者數矣上愕然曰朕何為失信對曰<lb/>
陛下初即位下詔云逋負官物悉令蠲免有司以<lb/>
為負秦府國司者非官物徴督如故陛下以秦王<lb/>
升為天子國司之物非官物而何又曰闗中免二<lb/>
年租調闗外給復一年既而繼有敕云已役已輸<lb/>
者以來年為始散還之後方復更徴百姓固已不<lb/>
能無怪今既徴得物復㸃為兵何謂來年為始乎<lb/>
又陛下所與共治天下者在於守宰居常簡閲咸<lb/>
<pb n="KR2c0001_SBCK_029-4a"/>
以委之至於㸃兵獨疑其詐豈所謂以誠信為治<lb/>
乎上悦曰曏者朕以卿固執疑卿不逹政事今卿<lb/>
論國家大體誠盡其精要夫號令不信則民不知<lb/>
所從天下何由而治乎朕過深矣乃不㸃中男賜<lb/>
徴金甕一上聞景州録事參軍張玄素名召見問<lb/>
以政道對曰隋主好自専庶務不任羣臣羣臣恐<lb/>
懼唯知禀受奉行而已莫之敢違以一人之智決<lb/>
天下之務借使得失相半乖謬已多下諛上蔽不<lb/>
亡何待陛下誠能謹擇羣臣而分任以事髙拱穆<lb/>
清而考其成敗以施刑賞何憂不治又臣觀隋末<lb/>
亂離其欲爭天下者不過十餘人而已其餘皆保<lb/>
<pb n="KR2c0001_SBCK_029-4b"/>
鄉黨全妻子以待有道而歸之耳乃知百姓好亂<lb/>
者亦鮮但人主不能安之耳上善其言擢為侍御<lb/>
史前幽州記室直中書省張藴古上大寳箴其略<lb/>
曰聖人受命拯溺亨屯故以一人治天下不以天<lb/>
下奉一人又曰壯九重於内所居不過容膝彼昬<lb/>
不知瑶其臺而瓊其室羅八珍於前所食不過適<lb/>
口惟狂罔念丘其糟而池其酒又曰勿沒沒而闇<lb/>
勿察察而眀雖冕旒蔽目而視於未形雖黈纊塞<lb/>
耳而聽於無聲上嘉之賜以束帛除大理丞上召<lb/>
傅奕賜之食謂曰汝前所奏幾為吾禍然凢有天<lb/>
變卿宜盡言皆如此勿以前事為懲也上嘗謂奕<lb/>
<pb n="KR2c0001_SBCK_029-5a"/>
曰佛之為教玄妙可師卿何獨不悟其理對曰佛<lb/>
乃胡中桀黠誑耀彼土中國邪僻之人取莊老玄<lb/>
談輔以妖幻之語用欺愚俗無益於民有害於國<lb/>
臣非不悟鄙不學也上頗然之上患吏多受賕宻<lb/>
使左右試賂之有司門令史受絹一匹上欲殺之<lb/>
民部尚書裴矩諌曰為吏受賂罪誠當死但陛下<lb/>
使人遺之而受乃陷人於灋也恐非所謂道之以<lb/>
徳齊之以禮上悦召文武五品已上告之曰裴矩<lb/>
能當官力爭不為面従儻每事皆然何憂不治<lb/>
臣光曰古人有言君眀臣直裴矩佞於隋而忠於<lb/>
唐非其性之有變也君惡聞其過則忠化為佞君<lb/>
<pb n="KR2c0001_SBCK_029-5b"/>
樂聞直言則佞化為忠是知君者表也臣者景也<lb/>
表動則景隨矣<lb/>
太宗貞觀元年春正月丁亥上宴羣臣奏秦王破<lb/>
陳樂上曰朕昔受委専征民間遂有此曲雖非文<lb/>
徳之雍容然功業由茲而成不敢忘本封徳彝曰<lb/>
陛下以神武平海内豈文徳之足比上曰戡亂以<lb/>
武守成以文文武之用各隨其時卿謂文不及武<lb/>
斯言過矣徳彛頓首謝　上以兵部郎中戴胄忠<lb/>
清公直擢為大理少卿上以選人多詐冐資䕃敕<lb/>
令自首不首者死未幾有詐冒事覺者上欲殺之<lb/>
胄奏據灋應流上怒曰卿欲守灋而使朕失信乎<lb/>
<pb n="KR2c0001_SBCK_029-6a"/>
對曰敕者出於一時之喜怒灋者國家所以布大<lb/>
信於天下也陛下忿選人之多詐故欲殺之而既<lb/>
知其不可復斷之以灋此乃忍小忿而存大信也<lb/>
上曰卿能執灋朕復何憂胄前後犯顔執灋言如<lb/>
涌泉上皆從之天下無寃獄　上令封徳彛舉賢<lb/>
乆無所舉上詰之對曰非不盡心但於今未有竒<lb/>
才耳上曰君子用人如器各取所長古之致治者<lb/>
豈借才於異代乎正患已不能知安可誣一世之<lb/>
人徳彛慙而退御史大夫杜淹奏諸司文案恐有<lb/>
稽失請令御史就司檢校上以問封徳彛對曰設<lb/>
官分職各有所司果有愆違御史自應糾舉若徧<lb/>
<pb n="KR2c0001_SBCK_029-6b"/>
歷諸司搜擿疵纇太為煩碎淹黙然上問淹何故<lb/>
不復論執對曰天下之務當盡至公善則從之徳<lb/>
彛所言真得大體臣誠心服不敢遂非上悦曰公<lb/>
等各能如是朕復何憂右驍衛大將軍長孫順徳<lb/>
受人餽絹事覺上曰順徳果能有益國家朕與之<lb/>
共有府庫耳何至貪冒如是乎猶惜其有功不之<lb/>
罪但於殿庭賜絹數十匹大理少卿胡演曰順徳<lb/>
枉灋受財罪不可赦柰何復賜之絹上曰彼有人<lb/>
性得絹之辱甚於受刑如不知愧一禽獸耳殺之<lb/>
何益　閏三月壬申上謂太子少師蕭瑀曰朕<lb/>
少好弓矢得良弓十數自謂無以加近以示弓工<lb/>
<pb n="KR2c0001_SBCK_029-7a"/>
乃曰皆非良材朕問其故工曰木心不直則脉理<lb/>
皆邪弓雖勁而發矢不直朕始寤曏者辨之未精<lb/>
也朕以弓矢定四方識之猶未能盡況天下之務<lb/>
其能徧知乎乃命京官五品以上更宿中書内省<lb/>
數延見問以民間疾苦及政事得失　夏五月<lb/>
有上書請去佞臣者上問佞臣為誰對曰臣居草<lb/>
澤不能的知其人願陛下與羣臣言或陽怒以試<lb/>
之彼執理不屈者直臣也畏威順㫖者佞臣也上<lb/>
曰君源也臣流也濁其源而求其流之清不可得<lb/>
矣君自為詐何以責臣下之直乎朕方以至誠治<lb/>
天下見前世帝王好以權譎小數接其臣下者常<lb/>
<pb n="KR2c0001_SBCK_029-7b"/>
竊恥之卿䇿雖善朕不取也　六月戊申上與<lb/>
侍臣論周秦脩短蕭瑀對曰紂為不道武王征之<lb/>
周及六國無罪始皇滅之得天下雖同人心則異<lb/>
上曰公知其一未知其二周得天下増脩仁義秦<lb/>
得天下益尚詐力此脩短之所以殊也蓋取之或<lb/>
可以逆得而守之不可以不順故也瑀謝不及<lb/>
上問公卿以享國乆長之䇿蕭瑀言三代封建而<lb/>
乆長秦孤立而速亡上以為然於是始有封建之<lb/>
議　秋九月辛酉中書令宇文士及罷為殿中<lb/>
監御史大夫杜淹叅豫朝政它官叅豫政事自此<lb/>
始淹薦刑部員外郎邸懐道上問其行能對曰煬<lb/>
<pb n="KR2c0001_SBCK_029-8a"/>
帝將幸江都召百官問行留之計懐道為吏部主<lb/>
事獨言不可臣親見之上曰卿稱懐道為是何為<lb/>
自不正諌對曰臣爾日不居重任又知諫不從徒<lb/>
死無益上曰卿知煬帝不可諫何為立其朝既立<lb/>
其朝何為不諫卿仕隋容可云位卑後仕王世充<lb/>
尊顯矣何得亦不諌對曰臣於世充非不諌但不<lb/>
從耳上曰世充若賢而納諌不應亡國若暴而拒<lb/>
諌卿何得免禍淹不能對上曰今日可謂尊任矣<lb/>
可以諌未對曰願盡死上笑　冬十二月或告<lb/>
右丞魏徴私其親戚上使御史大夫温彦慱按之<lb/>
無狀彦慱言於上曰徴不存形迹逺避嫌疑心雖<lb/>
<pb n="KR2c0001_SBCK_029-8b"/>
無私亦有可責上令彦慱讓徴且曰自今冝存形<lb/>
迹它日徴入見言於上曰臣聞君臣同體冝相與<lb/>
盡誠若上下但存形迹則國之興䘮尚未可知臣<lb/>
不敢奉詔上瞿然曰吾已悔之徴再拜曰臣幸得<lb/>
奉事陛下願使臣為良臣勿為忠臣上曰忠良有<lb/>
以異乎對曰稷契臯陶君臣協心俱享尊榮所謂<lb/>
良臣龍逄比干面折廷爭身誅國亡所謂忠臣上<lb/>
悦賜絹五百匹上神采英毅羣臣進見者皆失舉<lb/>
措上知之毎見人奏事必假以辭色冀聞規諌嘗<lb/>
謂公卿曰人欲自見其形必資眀鏡君欲自知其<lb/>
過必待忠臣茍其君愎諌自賢其臣阿諛順㫖君<lb/>
<pb n="KR2c0001_SBCK_029-9a"/>
既失國臣豈能獨全如虞世基等諂事煬帝以保<lb/>
富貴煬帝既弑世基等亦誅公輩冝用此為戒事<lb/>
有得失無惜盡言或上言秦府舊兵冝盡除武職<lb/>
追入宿衛上謂之曰朕以天下為家惟賢是與豈<lb/>
舊兵之外皆無可信者乎汝之此意非所以廣朕<lb/>
徳於天下也上謂公卿曰昔禹鑿山治水而民無<lb/>
謗讟者與人同利故也秦始皇營宫室而民怨叛<lb/>
者病人以利己故也夫靡麗珍竒固人之所欲若<lb/>
縦之不已則危亡立至朕欲營一殿材用已具鑒<lb/>
秦而止三公已下宜體朕此意由是二十年間風<lb/>
俗素朴衣無錦繡公私富給上謂黄門侍郎王珪<lb/>
<pb n="KR2c0001_SBCK_029-9b"/>
曰國家本置中書門下以相檢察中書詔敕或有<lb/>
差失則門下當行駮正人心所見互有不同茍論<lb/>
難徃來務求至當捨已從人亦復何傷比來或䕶<lb/>
已之短遂成怨隙或茍避私怨知非不正順一人<lb/>
之顔情為兆民之深患此乃亡國之政也煬帝之<lb/>
世内外庶官務相順從當是之時皆自謂有智禍<lb/>
不及身及天下大亂家國两亡雖其間萬一有得<lb/>
免者亦為時論所貶終古不磨卿曹各當徇公忘<lb/>
私勿雷同也上謂侍臣曰吾聞西域賈胡得美珠<lb/>
剖身以藏之有諸侍臣曰有之上曰人皆知笑彼<lb/>
之愛珠而不愛其身也吏受賕扺灋與帝王徇奢<lb/>
<pb n="KR2c0001_SBCK_029-10a"/>
欲而亡國者何以異於彼胡之可笑邪魏徴曰昔<lb/>
魯哀公謂孔子曰人有好忘者徙宅而忘其妻孔<lb/>
子曰又有甚者桀紂乃忘其身亦猶是也上曰然<lb/>
朕與公輩冝戮力相輔庶免為人所笑也　鄃令<lb/>
裴仁軌私役門夫上怒欲斬之殿中侍御史長安<lb/>
李乾祐諌曰灋者陛下所與天下共也非陛下所<lb/>
獨有也今仁軌坐輕罪而扺極刑臣恐人無所措<lb/>
手足上悦免仁軌死以乾祐為侍御史上嘗語及<lb/>
闗中山東人意有同異殿中侍御史義豐張行成<lb/>
跪奏曰天子以四海為家不當有東西之異恐示<lb/>
人以隘上善其言厚賜之自是毎有大政常使預<lb/>
<pb n="KR2c0001_SBCK_029-10b"/>
議<lb/>
二年春正月上問魏徴曰人主何為而眀何為而<lb/>
暗對曰兼聽則眀偏信則暗昔堯清問下民故有<lb/>
苖之惡得以上聞舜眀四目逹四聦故共鯀鱹兠<lb/>
不能蔽也秦二世偏信趙髙以成望夷之禍梁武<lb/>
帝偏信朱异以取臺城之辱隋煬帝偏信虞世基<lb/>
以致彭城閤之變是故人君兼聽廣納則貴臣不<lb/>
得壅蔽而下情得以上通也上曰善上謂黄門侍<lb/>
郎王珪曰開皇十四年大旱隋文帝不許賑給而<lb/>
令百姓就食山東比至末年天下儲積可供五十<lb/>
年煬帝恃其富饒侈心無厭卒亡天下但使倉庾<lb/>
<pb n="KR2c0001_SBCK_029-11a"/>
之積足以備凶年其餘何用哉二月上謂侍臣曰<lb/>
人言天子至尊無所畏憚朕則不然上畏皇天之<lb/>
監臨下憚羣臣之瞻仰兢兢業業猶恐不合天意<lb/>
未副人望魏徴曰此誠致治之要願陛下慎終如<lb/>
始則善矣上謂房玄齡等曰為政莫若至公昔諸<lb/>
葛亮竄廖立李嚴於南夷亮卒而立嚴皆悲泣有<lb/>
死者非至公能如是乎又髙頻為隋相公平識治<lb/>
體隋之興亡繫頻之存没朕既慕前世之明君卿<lb/>
等不可不灋前世之賢相也　夏四月太常少<lb/>
卿祖孝孫以為梁陳之音多吳楚周齊之音多胡<lb/>
夷於是斟酌南北考以古聲作唐雅樂凢八十四<lb/>
<pb n="KR2c0001_SBCK_029-11b"/>
調三十一曲十二和詔協律郎張文收與孝孫同<lb/>
修定六月乙酉孝孫等奏新樂上曰禮樂者蓋聖<lb/>
人縁物以設教耳治之隆替豈由於此御史大夫<lb/>
杜淹曰齊之將亡作伴侣曲陳之將亡作玉樹後<lb/>
庭花其聲哀思行路聞之皆悲泣何得言治之隆<lb/>
替不在樂也上曰不然夫樂能感人故樂者聞之<lb/>
則喜憂者聞之則悲悲喜在人心非由樂也將亡<lb/>
之政民必愁苦故聞樂而悲耳今二曲俱存朕為<lb/>
公奏之公豈悲乎右丞魏徴曰古人稱禮云禮云<lb/>
玉帛云乎哉樂云樂云鐘鼔云乎哉樂誠在人和<lb/>
不在聲音也<lb/>
<pb n="KR2c0001_SBCK_029-12a"/>
臣光曰臣聞垂能目制方圓心度曲直然不能以<lb/>
教人其所以教人者必規矩而已矣聖人不勉而<lb/>
中不思而得然不能以授人其所以授人者必禮<lb/>
樂而已矣禮者聖人之所履也樂者聖人之所樂<lb/>
也聖人履中正而樂和平又思與四海共之百世<lb/>
傳之於是乎作禮樂焉故工人執垂之規矩而施<lb/>
之器是亦垂之功已王者執五帝三王之禮樂而<lb/>
施之世是亦五帝三王之治已五帝三王其違世<lb/>
已乆後之人見其禮知其所履聞其樂知其所樂<lb/>
炳然若猶存於世焉此非禮樂之功邪夫禮樂有<lb/>
本有末中和者本也容聲者末也二者不可偏廢<lb/>
<pb n="KR2c0001_SBCK_029-12b"/>
先王守禮樂之本未嘗須臾去於心行禮樂之文<lb/>
未嘗須臾逺於身興於閨門著於朝廷被於鄉遂<lb/>
比鄰逹於諸侯流於四海自祭祀軍旅至於飲食<lb/>
起居未嘗不在禮樂之中如此數十百年然後治<lb/>
化周浹鳳凰來儀也茍無其本而徒有其末一日<lb/>
行之而百日捨之求以移風易俗誠亦難矣是以<lb/>
漢武帝置協律歌天瑞非不美也不能免哀痛之<lb/>
詔王莽建羲和考律吕非不精也而不能救漸臺<lb/>
之禍晉武帝制笛尺調金石非不祥也不能弭平<lb/>
陽之災梁武帝立四器調八音非不察也不能免<lb/>
臺城之辱然則雖韶夏濩武之音具存於世茍其<lb/>
<pb n="KR2c0001_SBCK_029-13a"/>
餘不足以稱之曾不能化一夫況四海乎是猶執<lb/>
垂之規矩而無工與材坐而待器之成終不可得<lb/>
也況齊陳淫昬之主亡國之音蹔奏於庭烏能變<lb/>
一世之哀樂乎而太宗遽云治之隆替不由於樂<lb/>
何發言之易而果於非聖人也如此夫禮非威儀<lb/>
之謂也然無威儀則禮不可得而行矣樂非聲音<lb/>
之謂也然無聲音則樂不可得而見矣譬諸山取<lb/>
其一土一石而謂之山則不可然土石皆去山於<lb/>
何在哉故曰無本不立無文不行柰何以齊陳之<lb/>
音不驗於今世而謂樂無益於治亂何異睹拳石<lb/>
而輕㤗山乎必若所言則是五帝三王之作樂皆<lb/>
<pb n="KR2c0001_SBCK_029-13b"/>
妄也君子於其所不知蓋闕如也惜哉　六月<lb/>
戊子上謂侍臣曰朕觀隋煬帝集文辭奥慱亦知<lb/>
是堯舜而非桀紂然行事何其反也魏徴對曰人<lb/>
君雖聖哲猶當虚己以受人故智者獻其謀勇者<lb/>
竭其力煬帝恃其俊才驕矜自用故口誦堯舜之<lb/>
言而身為桀紂之行曽不自知以至覆亡也上曰<lb/>
前事不逺吾屬之師也畿内有蝗辛卯上入苑中<lb/>
見蝗掇數枚祝之曰民以榖為命而汝食之寜食<lb/>
吾之肺腸舉手欲吞之左右諌曰惡物或成疾上<lb/>
曰朕為民受災何疾之避遂吞之是嵗蝗不為災<lb/>
上曰朕每臨朝欲發一言未嘗不三思恐為民害<lb/>
<pb n="KR2c0001_SBCK_029-14a"/>
是以不多言給事中知起居事杜正倫曰臣職在<lb/>
記言陛下之言失臣必書之豈徒有害於今亦恐<lb/>
貽譏於後上悦賜絹二百段上曰梁武帝君臣惟<lb/>
談苦空侯景之亂百官不能乗馬元帝為周師所<lb/>
圍猶講老子百官戎服以聽此深足為戒朕所好<lb/>
者唯堯舜周孔之道以為如鳥有翼如魚有水失<lb/>
之則死不可暫無耳　秋七月上謂侍臣曰古<lb/>
語有之赦者小人之幸君子之不幸一嵗再赦善<lb/>
人喑啞夫養稂莠者害嘉榖赦有罪者賊良民故<lb/>
朕即位以來不欲數赦恐小人恃之輕犯憲章故<lb/>
也　九月上曰比見羣臣屢上表賀祥瑞夫家<lb/>
<pb n="KR2c0001_SBCK_029-14b"/>
給人足而無瑞不害為堯舜百姓愁怨而多瑞不<lb/>
害為桀紂後魏之世吏焚連理木煮白雉而食之<lb/>
豈足為至治乎丁未詔自今大瑞聽表聞自外諸<lb/>
瑞申所司而已嘗有白鵲構巢於寢殿槐上合歡<lb/>
如腰鼔左右稱賀上曰我常笑隋煬帝好祥瑞瑞<lb/>
在得賢此何足賀命毁其巢縱鵲於野外　上問<lb/>
王珪曰近世為國者益不及前古何也對曰漢世<lb/>
尚儒術宰相多用經術士故風俗淳厚近世重文<lb/>
輕儒參以法律此治化之所以益衰也上然之<lb/>
冬十二月壬午以黄門侍郎王珪為守侍中上嘗<lb/>
間居與珪語有美人侍側上指示珪曰此廬江王<lb/>
<pb n="KR2c0001_SBCK_029-15a"/>
瑗之姬也瑗殺其夫而納之珪避席曰陛下以廬<lb/>
江納之為是邪非邪上曰殺人而取其妻何問是<lb/>
非對曰昔齊桓公知郭公之所以亡由善善而不<lb/>
能用然棄其所言之人管仲以為無異於郭公今<lb/>
此美人尚在左右臣以為聖心是之也上悦即出<lb/>
之還其親族上使太常少卿祖孝孫教宫人音樂<lb/>
不稱㫖上責之温彦慱王珪諌曰孝孫雅士今乃<lb/>
使之教宫人又從而譴之臣竊以為不可上怒曰<lb/>
朕寘卿等於腹心當竭忠直以事我乃附下罔上<lb/>
為孝孫遊説邪彦慱拜謝珪不拜曰陛下責臣以<lb/>
忠直今臣所言豈私曲邪此乃陛下負臣非臣負<lb/>
<pb n="KR2c0001_SBCK_029-15b"/>
陛下上黙然而罷明日上謂房玄齡曰自古帝王<lb/>
納諌誠難朕昨責温彦慱王珪至今悔之公等勿<lb/>
為此不盡言也上曰為朕養民者唯在都督刺史<lb/>
朕常䟽其名於屏風坐卧觀之得其在官善惡之<lb/>
跡皆注於名下以備黜陟縣令尤為親民不可不<lb/>
擇乃命内外五品已上各舉堪為縣令者以名聞<lb/>
上曰比有奴告其主反者此弊事夫謀反不能獨<lb/>
為必與人共之何患不發何必使奴告邪自今有<lb/>
奴告主者皆勿受仍斬之<lb/>
三年春二月戊寅以房玄齡為左僕射杜如晦為<lb/>
右僕射以尚書右丞魏徴守祕書監參預朝政<lb/>
<pb n="KR2c0001_SBCK_029-16a"/>
　三月丁巳上謂房玄齡杜如晦曰公為僕射當<lb/>
廣求賢人隨才授任此宰相之職也比聞聴受辭<lb/>
訟日不暇給安能助朕求賢乎因敕尚書細務屬<lb/>
左右丞唯大事應奏者乃闗僕射玄齡眀逹吏事<lb/>
輔以文學夙夜盡心恐一物失所用法寛平聞人<lb/>
有善若已有之不以求備取人不以己長格物與<lb/>
如晦引拔士類常如不及至於臺閣規模皆二人<lb/>
所定上每與玄齡謀事必曰非如晦不能決及如<lb/>
晦至卒用玄齡之䇿蓋玄齡善謀如晦能斷故也<lb/>
二人深相得同心徇國故唐世稱賢相者推房杜<lb/>
焉玄齡雖䝉寵待或以事被譴輒累日詣朝堂稽<lb/>
<pb n="KR2c0001_SBCK_029-16b"/>
顙請罪恐懼若無所容玄齡監修國史上語之曰<lb/>
比見漢書載子虚上林賦浮華無用其上書論事<lb/>
詞理切直者朕從與不從皆當載之　夏四月<lb/>
乙亥上皇徙居弘義宫更名大安宫甲午上始御<lb/>
太極殿謂侍臣曰中書門下機要之司詔敕有不<lb/>
便者皆應論執比來唯睹順從不聞違異若但行<lb/>
文書則誰不可為何必擇才也房玄齡等皆頓首<lb/>
謝故事凢軍國大事則中書舍人各執所見雜署<lb/>
其名謂之五花判事中書侍郎中書令省審之給<lb/>
事中黄門侍郎駮正之上始申眀舊制由是鮮有<lb/>
敗事　冬十二月乙酉上問給事中孔穎逹曰<lb/>
<pb n="KR2c0001_SBCK_029-17a"/>
論語以能問於不能以多問於寡有若無實若虚<lb/>
何謂也穎逹具釋其義以對且曰非獨匹夫如是<lb/>
帝王亦然帝王内藴神明外當玄黙故易稱以䝉<lb/>
養正以眀夷莅衆若位居尊極炫燿聦眀以才陵<lb/>
人飾非拒諌則下情不通取亡之道也上深善其<lb/>
言　房玄齡王珪掌内外官考治書侍御史萬年<lb/>
權萬紀奏其不平上命侯君集推之魏徴諌曰玄<lb/>
齡珪皆朝廷舊臣素以忠直為陛下所委所考既<lb/>
多其間能無一二人不當察其情終非阿私若推<lb/>
得其事則皆不可信豈得復當重任且萬紀比來<lb/>
恒在考堂曽無駮正及身不得考乃始陳論此正<lb/>
<pb n="KR2c0001_SBCK_029-17b"/>
欲激陛下之怒非竭誠徇國也使推之得實未足<lb/>
禆益朝廷若其本虚徒失陛下委任大臣之意臣<lb/>
所愛者治體非敢茍私二臣上乃釋不問<lb/>
四年春二月甲寅以御史大夫温彦慱為中書令<lb/>
守侍中王珪為侍中守戸部尚書戴冑為户部尚<lb/>
書參預朝政太常少卿蕭瑀為御史大夫與宰臣<lb/>
參議朝政　三月甲申蔡成公杜如晦薨<lb/>
夏六月乙邜發卒修洛陽宫以備廵幸給事中張<lb/>
玄素上書諌以為洛陽未有廵幸之期而預修宫<lb/>
室非今日之急務昔漢髙祖納婁敬之説自洛陽<lb/>
遷長安豈非洛陽之地不及闗中之形勝邪景帝<lb/>
<pb n="KR2c0001_SBCK_029-18a"/>
用晁錯之言而七國構禍陛下今處突厥於中國<lb/>
突厥之親何如七國豈得不先為憂而宫室可遽<lb/>
興乗輿可輕動哉臣見隋氏初營宫室近山無大<lb/>
木皆致之逺方二千人曳一柱以木為輪則戞摩<lb/>
火出乃鑄鐡為轂行一二里鐡轂輙破别使數百<lb/>
人齎鐡轂隨而易之盡日不過行二三十里計一<lb/>
柱之費已用數十萬功則其餘可知矣陛下初平<lb/>
洛陽凢隋氏宫室之宏侈者皆令毁之曽未十年<lb/>
復加營繕何前日惡之而今日效之也且以今日<lb/>
財力何如隋世陛下役瘡痍之人襲亡隋之弊恐<lb/>
又甚於煬帝矣上謂玄素曰卿謂我不如煬帝何<lb/>
<pb n="KR2c0001_SBCK_029-18b"/>
如桀紂對曰若此役不息亦同歸于亂耳上歎曰<lb/>
吾思之不熟乃至於是顧謂房玄齡曰朕以洛陽<lb/>
土中朝貢道均意欲便民故使營之今玄素所言<lb/>
誠有理冝即為之罷役後日或以事至洛陽雖露<lb/>
居亦無傷也仍賜玄素綵二百匹　秋七月乙<lb/>
丑上問房玄齡蕭瑀曰隋文帝何如主也對曰文<lb/>
帝勤於為治每臨朝或至日昊五品已上引坐論<lb/>
事衛士傳飱而食雖性非仁厚亦勵精之主也上<lb/>
曰公得其一未知其二文帝不眀而喜察不明則<lb/>
照有不通喜察則多疑於物事皆自決不任羣臣<lb/>
天下至廣一日萬幾雖復勞神苦形豈能一一中<lb/>
<pb n="KR2c0001_SBCK_029-19a"/>
理羣臣既知主意唯取決受成雖有愆違莫敢諌<lb/>
爭此所以二世而亡也朕則不然擇天下賢才寘<lb/>
之百官使思天下之事闗由宰相審熟便安然後<lb/>
奏聞有功則賞有罪則刑誰敢不竭心力以修職<lb/>
業何憂天下之不治乎因敕百司自今詔敕行下<lb/>
有未便者皆應執奏毋得阿從不盡己意　冬<lb/>
十二月諸宰相侍宴上謂王珪曰卿識鑒精通復<lb/>
善談論玄齡以下卿冝悉加品藻且自謂與數子<lb/>
何如對曰孜孜奉國知無不為臣不如玄齡才兼<lb/>
文武出將入相臣不如李靖敷奏詳明出納惟允<lb/>
臣不如温彦博處繁治劇衆務畢舉臣不如戴胄<lb/>
<pb n="KR2c0001_SBCK_029-19b"/>
恥君不及堯舜以諌爭爲己任臣不如魏徴至於<lb/>
激濁掦清嫉惡好善臣於數子亦有微長上深以<lb/>
爲然衆亦服其確論上之初即位也嘗與羣臣語<lb/>
及教化上曰今承大亂之後恐斯民未易化也魏<lb/>
徴對曰不然久安之民驕佚驕佚則難教經亂之<lb/>
民愁苦愁苦則易化譬猶飢者易爲食渇者易爲<lb/>
飲也上深然之封徳彛非之曰三代以還人漸澆<lb/>
訛故秦任法律漢雜霸道蓋欲化而不能豈能之<lb/>
而不欲邪魏徴書生未識時務若信其虚論必敗<lb/>
國家徴曰五帝三王不易民而化昔黄帝征蚩尤<lb/>
顓頊誅九黎湯放桀武王伐紂皆能身致太平豈<lb/>
<pb n="KR2c0001_SBCK_029-20a"/>
非承大亂之後邪若謂古人淳樸漸致澆訛則至<lb/>
于今日當悉化為鬼魅矣人主安得而治之上卒<lb/>
從徴言元年闗中饑米斗直絹一匹二年天下蝗<lb/>
三年大水上勤而撫之民雖東西就食未嘗嗟怨<lb/>
是嵗天下大稔流散者咸歸鄉里米斗不過三四<lb/>
錢終嵗斷死刑纔二十九人東至于海南及五嶺<lb/>
皆外户不閉行旅不齎糧取給於道路焉上謂長<lb/>
孫無忌曰貞觀之初上書者皆云人主當獨運威<lb/>
權不可委之臣下又云冝震耀威武征討四夷唯<lb/>
魏徴勸朕偃武修文中國既安四夷自服朕用其<lb/>
言今頡利成擒其酋長並帶刀宿衛部落皆襲衣<lb/>
<pb n="KR2c0001_SBCK_029-20b"/>
冠徴之力也但恨不使封徳彛見之耳徴再拜謝<lb/>
曰突厥破滅海内康寜皆陛下威徳臣何力焉上<lb/>
曰朕能任公公能稱所任則其功豈獨在朕乎房<lb/>
玄齡奏閲府庫甲兵逺勝隋世上曰甲兵武備誠<lb/>
不可闕然煬帝甲兵豈不足邪卒亡天下若公等<lb/>
盡力使百姓乂安此乃朕之甲兵也<lb/>
五年秋九月上修仁壽宫更命曰九成宫又將修<lb/>
洛陽宫民部尚書戴胄表諌以亂離甫爾百姓彫<lb/>
弊帑藏空虚若營造不已公私勞費殆不能堪上<lb/>
嘉之曰戴胄於我非親但以忠直體國知無不言<lb/>
故以官爵酬之耳乆之竟命將作大匠竇璡修洛<lb/>
<pb n="KR2c0001_SBCK_029-21a"/>
陽宫璡鑿池築山雕飾華靡上怒遽命毁之免璡<lb/>
官　初上令羣臣議封建魏徴議以為若封建諸<lb/>
侯則卿大夫咸資俸禄必致厚斂又京畿賦税不<lb/>
多所資畿外若盡以封國邑經費頓闕又燕秦趙<lb/>
代俱帶外夷若有警急追兵内地難以犇赴禮部<lb/>
侍郎李百藥以為運祚脩短定命自天堯舜大聖<lb/>
守之而不能固漢魏微賤拒之而不能却今使勲<lb/>
戚子孫皆有民有社易世之後將驕淫自恣攻戰<lb/>
相殘害民尤深不若守令之迭居也中書侍郎顔<lb/>
師古以為不若分王宗子勿令過大間以州縣雜<lb/>
錯而居互相維持使各守其境協力同心足扶京<lb/>
<pb n="KR2c0001_SBCK_029-21b"/>
室為置官寮皆省司選用法令之外不得擅作威<lb/>
刑朝貢禮儀具為條式一定此制萬代無虞十一<lb/>
月丙辰詔皇家宗室及勲賢之臣宜令作鎮藩部<lb/>
貽厥子孫非有大故無或黜免所司眀為條例定<lb/>
等級以聞　冬十二月上謂侍臣曰朕以死刑<lb/>
至重故令三覆奏蓋欲思之詳熟故也而有司須<lb/>
臾之間三覆已訖又古刑人君為之徹樂減膳朕<lb/>
庭無常設之樂然常為之不啖酒肉但未有著令<lb/>
又百司斷獄唯據律文雖情在可矜而不敢違法<lb/>
其間豈能盡無寃乎丁亥制決死囚者二日中五<lb/>
覆奏下諸州者三覆奏行刑之日尚食勿進酒肉<lb/>
<pb n="KR2c0001_SBCK_029-22a"/>
内教坊及太常不舉樂皆令門下覆視有據法當<lb/>
死而情可矜者録狀以聞由是全活甚衆其五覆<lb/>
奏者以決前一二日至決日又三覆奏惟犯惡逆<lb/>
者一覆奏而已　上謂執政曰朕常恐因喜怒妄<lb/>
行賞罰故欲公等極諌公等亦冝受人諌不可以<lb/>
己之所欲惡人違之茍自不能受諌安能諌人<lb/>
康國求内附上曰前代帝王好招求絶域以求服<lb/>
逺之名無益於用而糜弊百姓今康國内附儻有<lb/>
急難於義不得不救師行萬里豈不疲勞勞百姓<lb/>
以取虚名朕不為也遂不受謂侍臣曰治國如治<lb/>
病病雖愈尤冝將䕶儻遽自放縦病復作則不可<lb/>
<pb n="KR2c0001_SBCK_029-22b"/>
救矣今中國幸安四夷俱服誠自古所希然朕日<lb/>
慎一日唯懼不終故欲數聞卿輩諌爭也魏徴曰<lb/>
内外治安臣不以為喜唯喜陛下居安思危耳上<lb/>
嘗與侍臣論獄魏徴曰煬帝時嘗有盜發帝令於<lb/>
士澄捕之少涉疑似皆栲訊取服凢二千餘人帝<lb/>
悉令斬之大理丞張元濟怪其多試尋其狀内五<lb/>
人嘗為盜餘皆平民竟不敢執奏盡殺之上曰此<lb/>
豈唯煬帝無道其臣亦不盡忠君臣如此何得不<lb/>
亡公等宜戒之<lb/>
六年春正月文武官請封禪上曰卿輩皆以封禪<lb/>
為帝王盛事朕意不然若天下乂安家給人足雖<lb/>
<pb n="KR2c0001_SBCK_029-23a"/>
不封禪庸何傷乎昔秦始皇封禪而漢文帝不封<lb/>
禪後世豈以文帝之賢不及始皇邪且事天掃地<lb/>
而祭何必登泰山之巔封數尺之土然後可以展<lb/>
其誠敬乎羣臣猶請之不已上亦欲從之魏徴獨<lb/>
以為不可上曰公不欲朕封禪者以功未髙邪曰<lb/>
髙矣徳未厚邪曰厚矣中國未安邪曰安矣四夷<lb/>
未服邪曰服矣年榖未豐邪曰豐矣符瑞未至邪<lb/>
曰至矣然則何為不可封禪對曰陛下雖有此六<lb/>
者然承隋末大亂之後户口未復倉廩尚虚而車<lb/>
駕東巡千乗萬騎其供頓勞費未易任也且陛下<lb/>
封禪則萬國咸集逺夷君長皆當扈從今自伊洛<lb/>
<pb n="KR2c0001_SBCK_029-23b"/>
以東至于海岱煙火尚希灌莽極目此乃引戎入<lb/>
腹中示之以虚弱也況賞賚不貲未厭逺人之望<lb/>
給復連年不償百姓之勞崇虚名而受實害陛下<lb/>
將焉用之㑹河南北數州大水事遂寢　三月<lb/>
長樂公主將出降上以公主皇后所生特愛之敕<lb/>
有司資送倍於永嘉長公主魏徴諌曰昔漢明帝<lb/>
欲封皇子曰我子豈得與先帝子比皆令半楚淮<lb/>
陽今資送公主倍於長主得無異於明帝之意乎<lb/>
上然其言入告皇后后歎曰妾亟聞陛下稱重魏<lb/>
徴不知其故今觀其引禮義以抑人主之情乃知<lb/>
真社稷之臣也妾與陛下結髪為夫婦曲承恩禮<lb/>
<pb n="KR2c0001_SBCK_029-24a"/>
每言必先候顔色不敢輕犯威嚴況以人臣之踈<lb/>
逺乃能抗言如是陛下不可不從也因請遣中使<lb/>
齎錢四百緡絹四百匹以賜徴且語之曰聞公正<lb/>
直乃今見之故以相賞公冝常秉此心勿轉移也<lb/>
上嘗罷朝怒曰㑹須殺此田舍翁后問為誰上曰<lb/>
魏徴每廷辱我后退具朝服立于庭上驚問其故<lb/>
后曰妾聞主明臣直今魏徴直由陛下之眀故也<lb/>
妾敢不賀上乃悦　秋七月辛未宴三品已上<lb/>
於丹霄殿上從容言曰中外乂安皆公卿之力然<lb/>
隋煬帝威加夷夏頡利跨有北荒統葉䕶雄據西<lb/>
域今皆覆亡此乃朕與公等所親見勿矜彊盛以<lb/>
<pb n="KR2c0001_SBCK_029-24b"/>
自滿也　閏月乙邜上宴近臣於丹霄殿長孫<lb/>
無忌曰王珪魏徴昔為仇讐不謂今日得同此宴<lb/>
上曰徴珪盡心所事故我用之然徴每諌我不從<lb/>
我與之言輒不應何也魏徴對曰臣以事為不可<lb/>
故諌若陛下不從而臣應之則事遂施行故不敢<lb/>
應上曰且應而復諌庸何傷對曰昔舜戒羣臣爾<lb/>
無面從退有後言臣心知其非而口應陛下乃面<lb/>
從也豈稷契事舜之意邪上大笑曰人言魏徴舉<lb/>
止踈慢我視之更覺娬媚正為此耳徴起拜謝曰<lb/>
陛下開臣使言故臣得盡其愚若陛下拒而不受<lb/>
臣何敢數犯顔色乎　戊辰祕書少監虞世南上<lb/>
<pb n="KR2c0001_SBCK_029-25a"/>
聖徳論上賜手詔稱卿論太髙朕何敢擬上古但<lb/>
比近丗差勝耳然卿適覩其始未知其終若朕能<lb/>
慎終如始則此論可傳如或不然恐徒使後丗笑<lb/>
卿也　冬十二月癸丑帝與侍臣論安危之本<lb/>
中書令温彦博曰伏願陛下常如貞觀初則善矣<lb/>
帝曰朕比來怠於爲政乎魏徴曰貞觀之初陛下<lb/>
志在節儉求諌不倦比來營繕微多諌者頗有忤<lb/>
㫖此其所以異耳帝拊掌大笑曰誠有是事　上<lb/>
謂侍臣曰朕比來决事或不能皆如律令公輩以<lb/>
爲事小不復執奏夫事無不由小以致大此乃危<lb/>
亡之端也昔闗龍逄忠諌而死朕毎痛之煬帝驕<lb/>
<pb n="KR2c0001_SBCK_029-25b"/>
暴而亡公輩所親見也公輩常冝為朕思煬帝之<lb/>
亡朕常為公輩念闗龍逄之死何患君臣不相保<lb/>
乎　上謂魏徴曰為官擇人不可造次用一君子<lb/>
則君子皆至用一小人則小人競進矣對曰然天<lb/>
下未定則専取其才不考其行䘮亂既平則非才<lb/>
行兼備不可用也<lb/>
七年冬十二月上問魏徴曰羣臣上書可采及召<lb/>
對多失次何也對曰臣觀百司奏常事數日思之<lb/>
及至上前三分不能道一況諌者怫意觸忌非陛<lb/>
下借之辭色豈敢盡其情哉上由是接羣臣辭色<lb/>
愈温嘗曰煬帝多猜忌臨朝對羣臣多不語朕則<lb/>
<pb n="KR2c0001_SBCK_029-26a"/>
不然與羣臣相親如一體耳<lb/>
八年冬十二月中牟丞皇甫徳參上言修洛陽宫<lb/>
勞人收地租厚斂俗好髙髻蓋宫中所化上怒謂<lb/>
房玄齡等曰徳參欲國家不役一人不收斗租官<lb/>
人皆無髪乃可其意邪欲治其謗訕之罪魏徴諌<lb/>
曰賈誼當漢文帝時上書云可為痛哭者一可為<lb/>
流涕者二自古上書不激切不能動人主之心所<lb/>
謂狂夫之言聖人擇焉唯陛下裁察上曰朕罪斯<lb/>
人則誰復敢言乃賜絹二十匹他日徴奏言陛下<lb/>
近日不好直言雖勉强含容非曩時之豁如上乃<lb/>
更加優賜拜監察御史<lb/>
<pb n="KR2c0001_SBCK_029-26b"/>
九年春三月上謂魏徴曰齊後主周天元皆重斂<lb/>
百姓厚自奉養力竭而亡譬如饞人自噉其肉肉<lb/>
盡而斃何其愚也然二主孰為優劣對曰齊後主<lb/>
懦弱政出多門周天元驕暴威福在己雖同為亡<lb/>
國齊王尤劣也<lb/>
十年秋八月丙子上謂羣臣曰朕開直言之路以<lb/>
利國也而比來上封事者多訐人細事自今復有<lb/>
為是者朕當以䜛人罪之　冬十二月魏王㤗<lb/>
有寵於上或言三品以上多輕魏王上怒引三品<lb/>
以上作色讓之曰隋文帝時一品以下皆為諸王<lb/>
所頓躓彼豈非天子兒邪朕但不聽諸子縱横耳<lb/>
<pb n="KR2c0001_SBCK_029-27a"/>
聞三品以上皆輕之我若縦之豈不能折辱公輩<lb/>
乎房玄齡等皆惶懼流汗拜謝魏徴獨正色曰臣<lb/>
竊計當今羣臣必無敢輕魏王者在禮臣子一也<lb/>
春秋王人雖微序於諸侯之上三品以上皆公卿<lb/>
陛下所尊禮若紀綱大壞固所不論聖明在上魏<lb/>
王必無頓辱羣臣之理隋文帝驕其諸子使多行<lb/>
無禮卒皆夷滅又足法乎上悦曰理到之語不得<lb/>
不服朕以私愛忘公義曏者之忿自謂不疑及聞<lb/>
徴言方知理屈人主發言何得容易乎上曰法令<lb/>
不可數變數變則煩官長不能盡記又前後差違<lb/>
吏得以為姦自今變灋皆冝詳慎而行之　治書<lb/>
<pb n="KR2c0001_SBCK_029-27b"/>
侍御史權萬紀上言宣饒二州銀大發采之嵗可<lb/>
得數百萬緡上曰朕貴為天子所乏者非財也但<lb/>
恨無嘉言可以利民耳與其多得數百萬緡何如<lb/>
得一賢才卿未嘗進一賢退一不肖而専言税銀<lb/>
之利昔堯舜抵璧於山投珠於谷漢之桓靈乃聚<lb/>
錢為私藏卿欲以桓靈俟我邪是日黜萬紀使還<lb/>
家<lb/>
十一年春正月上作飛山宫庚子特進魏徴上䟽<lb/>
以為煬帝恃其富彊不虞後患窮奢極欲使百姓<lb/>
困窮以至身死人手社稷為墟陛下撥亂反正冝<lb/>
思隋之所以失我之所以得撤其峻宇安於卑宫<lb/>
<pb n="KR2c0001_SBCK_029-28a"/>
若因基而増廣襲舊而加飾此則以亂易亂殃咎<lb/>
必至難得易失可不念哉　上嘗問大理卿劉徳<lb/>
威曰近日刑網稍宻何也對曰此在主上不在羣<lb/>
臣人主好寛則寛好急則急律文失入減三等失<lb/>
出減五等今失入無辜失出更獲大罪是以吏各<lb/>
自免競就深文非有教使之然畏罪故耳陛下儻<lb/>
一斷以律則此風立變矣上悦從之由是斷獄平<lb/>
允　二月上至顯仁宫官吏以闕儲偫有被譴<lb/>
者魏徴諌曰陛下以儲偫譴官吏臣恐承風相扇<lb/>
異日民不聊生殆非行幸之本意也昔煬帝諷郡<lb/>
縣獻食視其豐儉以為賞罰故海内叛之此陛下<lb/>
<pb n="KR2c0001_SBCK_029-28b"/>
所親見柰何欲效之乎上驚曰非公不聞此言因<lb/>
謂長孫無忌等曰朕昔過此買飯而食僦舍而宿<lb/>
今供頓如此豈得猶嫌不足乎　三月庚子上<lb/>
宴洛陽宫西苑泛積翠池顧謂侍臣曰煬帝作此<lb/>
宫苑結怨於民今悉為我有正由宇文述虞世基<lb/>
裴藴之徒内為諂諛外蔽聦明故也可不戒哉<lb/>
夏四月己邜魏徴上䟽以為人主善始者多克終<lb/>
者寡豈取之易而守之難乎蓋以殷憂則竭誠以<lb/>
盡下安逸則驕恣而輕物盡下則胡越同心輕物<lb/>
則六親離徳雖震之以威怒亦皆貌從而心不服<lb/>
故也人主誠能見可欲則思知足將興繕則思知<lb/>
<pb n="KR2c0001_SBCK_029-29a"/>
止處髙危則思謙降臨滿盈則思挹損遇逸樂則<lb/>
思撙節在宴安則思後患防擁蔽則思延納疾䜛<lb/>
邪則思正己行爵賞則思因喜而僣施刑罰則思<lb/>
因怒而濫兼是十思而選賢任能固可以無為而<lb/>
治又何必勞神苦體以代百司之任哉　五月<lb/>
壬申魏徴上䟽以為陛下欲善之志不及於昔時<lb/>
聞過必改少虧於曩日譴罰積多威怒微厲乃知<lb/>
貴不期驕富不期侈非虚言也且以隋之府庫倉<lb/>
廩户口甲兵之盛考之今日安得擬倫然隋以富<lb/>
彊動之而危我以寡弱静之而安安危之理皎然<lb/>
在目昔隋之未亂也自謂必無亂其未亡也自謂<lb/>
<pb n="KR2c0001_SBCK_029-29b"/>
必無亡故賦役無窮征伐不息以至禍將及身而<lb/>
尚未之寤也夫鑒形莫如止水鑒敗莫如亡國伏<lb/>
願取鑒於隋去奢從約親忠逺佞以當今之無事<lb/>
行疇昔之恭儉則盡善盡美固無得而稱焉夫取<lb/>
之實難守之甚易陛下能得其所難豈不能保其<lb/>
所易乎　秋七月魏徴上䟽以為文子曰同言<lb/>
而信信在言前同令而行誠在令外自王道休眀<lb/>
十有餘年然而徳化未洽者由待下之情未盡誠<lb/>
信故也今立政致治必委之君子事有得失或訪<lb/>
之小人其待君子也敬而踈遇小人也輕而狎狎<lb/>
則言無不盡踈則情不上通夫中智之人豈無小<lb/>
<pb n="KR2c0001_SBCK_029-30a"/>
慧然才非經國慮不及逺雖竭力盡誠猶未免有<lb/>
敗況内懐姦宄其禍豈不深乎夫雖君子不能無<lb/>
小過茍不害於正道斯可略矣既謂之君子而復<lb/>
疑其不信何異立直木而疑其影之曲乎陛下誠<lb/>
能慎選君子以禮信用之何憂不治不然危亡之<lb/>
期未可保也土賜手詔褒美曰昔晉武帝平吳之<lb/>
後志意驕怠何曽位極台司不能直諌乃私語子<lb/>
孫自矜明智此不忠之大者也得公之諌朕知過<lb/>
矣當置之几案以比弦韋　乙未車駕還洛陽詔<lb/>
洛陽宫為水所毁者少加修繕纔令可居自外衆<lb/>
材給城中壞廬舍者令百官各上封事極言朕過<lb/>
<pb n="KR2c0001_SBCK_029-30b"/>
壬寅廢明徳宫及飛山宫之玄圃院給遭水者八<lb/>
月甲子上謂侍臣曰上封事者皆言朕遊獵太頻<lb/>
今天下無事武備不可忘朕時與左右獵於後苑<lb/>
無一事煩民夫亦何傷魏徴曰先王惟恐不聞其<lb/>
過陛下既使之上封事止得恣其陳述茍其言可<lb/>
取固有益於國若其無取亦無所損上曰公言是<lb/>
也皆勞而遣之侍御史馬周上䟽以為三代及漢<lb/>
歴年多者八百少者不減四百良以恩結人心人<lb/>
不能忘故也自是以降多者六十年少者纔二十<lb/>
餘年皆無恩於人本根不固故也陛下當隆禹湯<lb/>
文武之業為子孫立萬代之基豈得但持當年而<lb/>
<pb n="KR2c0001_SBCK_029-31a"/>
已今之户口不及隋之什一而給役者兄去弟還<lb/>
道路相繼陛下雖加恩詔使之裁損然營繕不休<lb/>
民安得息故有司徒行文書曽無事實昔漢之文<lb/>
景恭儉養民武帝承其豐富之資故能窮奢極欲<lb/>
而不至於亂曏使髙祖之後即傳武帝漢室安得<lb/>
乆存乎又京師及四方所造乗輿器用及諸王妃<lb/>
主服飾議者皆不以爲儉夫昧旦丕顯後世猶怠<lb/>
陛下少居民間知民疾苦尚復如此況皇太子生<lb/>
長深宫不更外事萬嵗之後固聖慮所當憂也臣<lb/>
觀自古以來百姓愁怨聚爲盜賊其國未有不亡<lb/>
者人主雖欲追改不能復全故當脩於可脩之時<lb/>
<pb n="KR2c0001_SBCK_029-31b"/>
不可悔之於既失之後也蓋幽厲嘗笑桀紂矣煬<lb/>
帝亦笑周齊矣不可使後之笑今如今之笑煬帝<lb/>
也貞觀之初天下饑歉斗米直匹絹而百姓不怨<lb/>
者知陛下憂念不忘故也今比年豐穰匹絹得粟<lb/>
十餘斛而百姓怨咨者知陛下不復念之多營不<lb/>
急之務故也自古以來國之興亡不以畜積多少<lb/>
在於百姓苦樂且以近事驗之隋貯洛口倉而李<lb/>
宻因之東都積布帛而世充資之西京府庫亦為<lb/>
國家之用至今未盡夫畜積固不可無要當人有<lb/>
餘力然後収之不可彊歛以資冦敵也夫儉以息<lb/>
人陛下已於貞觀之初親所履行在於今日為之<lb/>
<pb n="KR2c0001_SBCK_029-32a"/>
固不難也陛下必欲爲乆長之謀不必逺求上古<lb/>
但如貞觀之初則天下幸甚陛下寵遇諸王頗有<lb/>
過厚者萬代之後不可不深思也且魏武帝愛陳<lb/>
思王及文帝即位囚禁諸王但無縲絏耳然則武<lb/>
帝愛之適所以苦之也又百姓所以治安唯在刺<lb/>
史縣令茍選用得人則陛下可以端拱無爲今朝<lb/>
廷唯重内官而輕州縣之選刺史多用武人或京<lb/>
官不稱職始補外任邉逺之處用人更輕所以百<lb/>
姓未安殆由於此䟽奏上稱善乆之謂侍臣曰刺<lb/>
史朕當自選縣令冝詔京官五品已上各舉一人<lb/>
　　冬十月上獵於洛陽苑有羣豕突出林中上<lb/>
<pb n="KR2c0001_SBCK_029-32b"/>
引弓四發殪四豕有豕突前及馬鐙民部尚書唐<lb/>
儉投馬摶之上拔劒斬豕顧笑曰天䇿長史不見<lb/>
上將擊賊邪何懼之甚對曰漢祖以馬上得之不<lb/>
以馬上治之陛下以神武定四方豈復逞雄心於<lb/>
一獸上悦為之罷獵尋加光禄大夫<lb/>
十二年春三月辛亥著作佐郎鄧世隆表請集上<lb/>
文章上曰朕之辭令有益於民者史皆書之足為<lb/>
不朽若其無益集之何用梁武帝父子陳後主隋<lb/>
煬帝皆有文集行於世何救於亡為人主患無徳<lb/>
政文章何為遂不許　丙子以皇孫生宴五品以<lb/>
上於東宫上曰貞觀之前從朕經營天下玄齡之<lb/>
<pb n="KR2c0001_SBCK_029-33a"/>
功也貞觀以來繩愆糾繆魏徴之功也皆賜之佩<lb/>
刀上謂徴曰朕政事何如徃年對曰威徳所加比<lb/>
貞觀之初則逺矣人悦服則不逮也上曰逺方畏<lb/>
威慕徳故來服若其不逮何以致之對曰陛下徃<lb/>
以未治爲憂故徳義日新今以既治爲安故不逮<lb/>
上曰今所爲猶徃年也何以異對曰陛下貞觀之<lb/>
初恐人不諌常導之使言中間悦而從之今則不<lb/>
然雖勉從之猶有難色所以異也上曰其事可聞<lb/>
歟對曰陛下昔欲殺元律師孫伏伽以爲法不當<lb/>
死陛下賜以蘭陵公主園直百萬或云賞太厚陛<lb/>
下云朕即位以來未有諌者故賞之此導之使言<lb/>
<pb n="KR2c0001_SBCK_029-33b"/>
也司户栁雄妄訴隋資陛下欲誅之納戴胄之諌<lb/>
而止是悦而從之也近皇甫徳參上書諌修洛陽<lb/>
宫陛下恚之雖以臣言而罷勉從之也上曰非公<lb/>
不能及此人苦不自知耳　秋九月甲寅上問<lb/>
侍臣帝王創業與守成孰難房玄齡曰草昧之初<lb/>
與羣雄並起角力而後臣之創業難矣魏徴曰自<lb/>
古帝王莫不得之於艱難失之於安逸守成難矣<lb/>
上曰玄齡與吾共取天下出百死得一生故知創<lb/>
業之難徴與吾共安天下常恐驕奢生於富貴禍<lb/>
亂生於所忽故知守成之難然創業之難既已徃<lb/>
矣守成之難方當與諸公慎之玄齡等拜曰陛下<lb/>
<pb n="KR2c0001_SBCK_029-34a"/>
及此言四海之福也<lb/>
十三年春二月上既詔宗室羣臣襲封刺史左庶<lb/>
子于志寜以為古今事殊恐非乆安之道上䟽爭<lb/>
之侍御史馬周亦上䟽以為堯舜之父猶有朱均<lb/>
之子儻有孩童嗣職萬一驕愚兆庶被其殃而國<lb/>
家受其敗正欲絶之也則子文之治猶在正欲留<lb/>
之也而欒黶之惡已彰與其毒害於見存之百姓<lb/>
則寜使割恩於己亡之一臣明矣然則向所謂愛<lb/>
之者乃適所以傷之也臣謂宜賦以茅土疇其户<lb/>
邑必有材行随器授官使其人得奉大恩而子孫<lb/>
終其福禄㑹司空趙州刺史長孫無忌等皆不願<lb/>
<pb n="KR2c0001_SBCK_029-34b"/>
之國上表固讓稱承恩以來形影相弔若履春冰<lb/>
宗戚憂虞如寘湯火緬惟三代封建蓋由力不能<lb/>
制因而利之禮樂節文多非已出两漢罷侯置守<lb/>
蠲除曩弊深協事冝今因臣等復有變更恐紊聖<lb/>
朝綱紀且後世愚㓜不肖之嗣或扺冒邦憲自取<lb/>
誅夷更因延世之賞致成剿絶之禍良可哀愍願<lb/>
停渙汗之㫖賜其性命之恩無忌又因子婦長樂<lb/>
公主固請於上且言臣披荆棘事陛下今海内寜<lb/>
一奈何棄之外州與遷徙何異上曰割地以封功<lb/>
臣古今通義意欲公之後嗣輔朕子孫共傳永乆<lb/>
而公等乃復發言怨望朕豈彊公等以茅土邪庚<lb/>
<pb n="KR2c0001_SBCK_029-35a"/>
子詔停世封刺史　夏五月旱甲寅詔五品以<lb/>
上上封事魏徴上䟽以為陛下志業比貞觀之初<lb/>
漸不克終者凢十條其間一條以為頃年以來輕<lb/>
用民力乃云百姓無事則驕逸勞役則易使自古<lb/>
未有因百姓逸而敗勞而安者也此恐非興邦之<lb/>
至言上深加奬歎云已列諸屏障朝夕瞻仰併録<lb/>
付史官仍賜徴黄金十斤廐馬二匹　冬十一<lb/>
月戊辰尚書左丞劉洎為黄門侍郎叅知政事<lb/>
十四年冬十二月魏徴上䟽以為在朝羣臣當樞<lb/>
機之寄者任之雖重信之未篤是以人或自疑心<lb/>
懐茍且陛下寛於大事急於小罪臨時責怒未免<lb/>
<pb n="KR2c0001_SBCK_029-35b"/>
愛憎夫委大臣以大體責小臣以小事為治之道<lb/>
也今委之以職則重大臣而輕小臣至於有事則<lb/>
信小臣而疑大臣信其所輕疑其所重將求致治<lb/>
其可得乎若任以大官求其細過刀筆之吏順㫖<lb/>
承風舞文弄法曲成其罪自陳也則以為心不伏<lb/>
辜不言也則以為所犯皆實進退惟谷莫能自明<lb/>
則茍求免禍矯偽成俗矣上納之　上謂侍臣曰<lb/>
朕雖平定天下其守之甚難魏徴對曰臣聞戰勝<lb/>
易守勝難陛下之及此言宗廟社稷之福也　右<lb/>
庶子張玄素少為刑部令史上嘗對朝臣問之曰<lb/>
卿在隋何官對曰縣尉又問未為尉時何官對曰<lb/>
<pb n="KR2c0001_SBCK_029-36a"/>
流外又問何曹玄素恥之出閤殆不能步色如死<lb/>
灰諌議大夫禇遂良上䟽以為君能禮其臣乃能<lb/>
盡其力玄素雖出寒微陛下重其才擢至三品翼<lb/>
贊皇儲豈可復對羣臣窮其門户棄宿昔之恩成<lb/>
一朝之恥使之鬰結於懐何以責其仗節死義乎<lb/>
上曰朕亦悔此問卿䟽深㑹我心遂良亮之子也<lb/>
孫伏伽與玄素在隋皆為令史伏伽或於廣坐自<lb/>
陳徃事一無所隠　言事者多請上親覽表奏以<lb/>
防壅蔽上以問魏徴對曰斯人不知大體必使陛<lb/>
下一一親之豈惟朝堂州縣之事亦當親之矣<lb/>
十五年秋七月丙子上指殿屋謂侍臣曰治天下<lb/>
<pb n="KR2c0001_SBCK_029-36b"/>
如建此屋營構既成勿數改移茍易一榱正一瓦<lb/>
踐履動搖必有所損若慕竒功變法度不恒其徳<lb/>
勞擾實多　冬十二月上問魏徴比來朝臣何<lb/>
殊不論事對曰陛下虚心采納必有言者凢臣徇<lb/>
國者寡愛身者多彼畏罪故不言耳上曰然人臣<lb/>
闗説忤㫖動及刑誅與夫蹈湯火冒白刃者亦何<lb/>
異哉是以禹拜昌言良為此也房玄齡髙士㢘遇<lb/>
少府少監竇徳素於路問北門近何營繕徳素奏<lb/>
之上怒讓玄齡等曰君但知南牙政事北門小營<lb/>
繕何預君事玄齡等拜謝魏徴進曰臣不知陛下<lb/>
何以責玄齡等而玄齡等亦何所謝玄齡等為陛<lb/>
<pb n="KR2c0001_SBCK_029-37a"/>
下股肱耳目於中外事皆無不應知者使所營爲<lb/>
是當助陛下成之爲非當請陛下罷之問於有司<lb/>
理則冝然不知何罪而責亦何罪而謝也上甚愧<lb/>
之　上嘗臨朝謂侍臣曰朕爲人主常兼將相之<lb/>
事給事中張行成退而上書以爲禹不矜伐而天<lb/>
下莫與之爭陛下撥亂反正羣臣誠不足望清光<lb/>
然不必臨朝言之以萬乗之尊乃與羣臣校功爭<lb/>
能臣竊爲陛下不取上甚善之<lb/>
十六年夏四月壬子上謂諌議大夫禇遂良曰卿<lb/>
猶知起居注所書可得觀乎對曰史官書人君言<lb/>
動備記善惡庶幾人君不敢爲非未聞自取而觀<lb/>
<pb n="KR2c0001_SBCK_029-37b"/>
之也上曰朕有不善卿亦記之邪對曰臣職當載<lb/>
筆不敢不記黄門侍郎劉洎曰借使遂良不記天<lb/>
下亦皆記之上曰誠然　秋七月戊午以長孫<lb/>
無忌爲司徒房玄齡爲司空　特進魏徴有疾上<lb/>
手詔問之且言不見數日朕過多矣今欲自徃恐<lb/>
益爲勞若有聞見可封狀進來徴上言比者弟子<lb/>
陵師奴婢忽主下多輕上皆有爲而然漸不可長<lb/>
又言陛下臨朝嘗以至公爲言退而行之未免私<lb/>
僻或畏人知横加威怒欲蓋彌彰竟有何益徴宅<lb/>
無堂上命輟小殿之材以構之五日而成仍賜以<lb/>
素屏風素褥几杖等以遂其所尚徴上表謝上手<lb/>
<pb n="KR2c0001_SBCK_029-38a"/>
詔稱處卿至此蓋為黎元與國家豈為一人何事<lb/>
過謝　冬十一月壬申上曰朕為兆民之主皆<lb/>
欲使之富貴若教以禮義使之少敬長婦敬夫則<lb/>
皆貴矣輕徭薄斂使之皆治生業則皆富矣若家<lb/>
給人足朕雖不聽管絃樂在其中矣　髙祖之入<lb/>
闗也隋武勇郎將馮翊党仁弘將兵二千餘人歸<lb/>
髙祖於蒲坂從平京城尋除陜州總管大軍東討<lb/>
仁弘轉餉不絶歴南寜戎廣州都督仁弘有才略<lb/>
所至著聲迹上甚器之然性貪罷廣州為人所訟<lb/>
贓百餘萬罪當死上謂侍臣曰吾昨見大理五奏<lb/>
誅仁弘哀其白首就戮方晡食遂命撤案然為之<lb/>
<pb n="KR2c0001_SBCK_029-38b"/>
求生理終不可得今欲曲法就公等乞之十二月<lb/>
壬午朔上復召五品已上就太極殿前謂曰法者<lb/>
人君所受於天不可以私而失信今朕私党仁弘<lb/>
而欲赦之是亂其法上負於天欲席藁於南郊日<lb/>
一進蔬食以謝罪於天三日房玄齡等皆曰生殺<lb/>
之柄人主所得専也何至自貶責如此上不許羣<lb/>
臣頓首固請於庭自旦至日昊上乃降手詔自稱<lb/>
朕有三罪知人不明一也以私亂法二也善善未<lb/>
賞惡惡未誅三也以公等固諌且依來請於是黜<lb/>
仁弘為庶人徙欽州　上問侍臣曰自古或君亂<lb/>
而臣治或君治而臣亂二者孰愈魏徴對曰君治<lb/>
<pb n="KR2c0001_SBCK_029-39a"/>
則善惡賞罰當臣安得而亂之茍為不治縦暴愎<lb/>
諌雖有良臣將安所施上曰齊文宣得楊遵彦非<lb/>
君亂而臣治乎對曰彼纔能救亡耳烏足為治哉<lb/>
十七年春正月鄭文貞公魏徴薨上思徴之不已<lb/>
謂侍臣曰人以銅為鏡可以正衣冠以古為鏡可<lb/>
以見興㬱以人為鏡可以知得失魏徴没朕亡一<lb/>
鏡矣　二月壬午上問諌議大夫禇遂良曰舜<lb/>
造漆器諌者十餘人此何足諌對曰奢侈者危亡<lb/>
之本漆器不已將以金玉為之忠臣愛君必防其<lb/>
漸若禍亂已成無所復諌矣上曰然朕有過卿亦<lb/>
當諌其漸朕見前世帝王拒諌者多云業已為之<lb/>
<pb n="KR2c0001_SBCK_029-39b"/>
或云業已許之終不為改如此欲無危亡得乎時<lb/>
皇子為都督刺史者多㓜穉遂良上䟽以為漢宣<lb/>
帝云與我共治天下者其惟良二千石乎今皇子<lb/>
㓜稚未知從政不若或留京師教以經術俟其長<lb/>
而遣之上以為然　丁未上曰人主惟有一心而<lb/>
攻之者甚衆或以勇力或以辯口或以諂諛或以<lb/>
姦詐或以嗜慾輻湊攻之各求自售以取寵禄人<lb/>
主少懈而受其一則危亡随之此其所以難也<lb/>
初上謂監修國史房玄齡曰前世史官所記皆不<lb/>
令人主見之何也對曰史官不虚美不隠惡若人<lb/>
主見之必怒故不敢獻也上曰朕之為心異於前<lb/>
<pb n="KR2c0001_SBCK_029-40a"/>
世帝王欲自觀國史知前日之惡為後來之戒公<lb/>
可撰次以聞諌議大夫朱子奢上言陛下聖徳在<lb/>
躬舉無過事史官所述義歸盡善陛下獨覽起居<lb/>
於事無失若以此法傳示子孫竊恐曽玄之後或<lb/>
非上智飾非䕶短史官必不免刑誅如此則莫不<lb/>
希風順㫖全身逺害悠悠千載何所信乎所以前<lb/>
代不觀蓋謂此也上不從玄齡乃與給事中許敬<lb/>
宗等删為髙祖今上實録癸巳書成上之上見書<lb/>
六月四日事語多微隠謂玄齡曰昔周公誅管蔡<lb/>
以安周季友鴆叔牙以存魯朕之所為亦類是耳<lb/>
史官何諱焉即命削去浮辭直書其事<lb/>
<pb n="KR2c0001_SBCK_029-40b"/>
十八年夏四月上謂侍臣曰人臣順㫖者多犯顔<lb/>
則少今朕欲自聞其失諸公其直言無隠長孫無<lb/>
忌等皆曰陛下無失劉洎曰頃有上書不稱㫖者<lb/>
陛下皆面加窮詰無不慙懼而退恐非所以廣言<lb/>
路馬周曰陛下比來賞罰微以喜怒有所髙下此<lb/>
外不見其失上皆納之上好文學而辯敏羣臣言<lb/>
事者上引古今以折之多不能對劉洎上書諌曰<lb/>
帝王之與凢庶聖哲之與庸愚上下相懸擬倫斯<lb/>
絶是知以至愚而對至聖以極卑而對至尊徒思<lb/>
自彊不可得也陛下降恩㫖假慈顔凝旒以聽其<lb/>
言虚襟以納其説猶恐羣下未敢對敭況動神機<lb/>
<pb n="KR2c0001_SBCK_029-41a"/>
縦天辯飾辭以折其理引古以排其議欲令凢庶<lb/>
何階應答且多記則損心多語則損氣心氣内損<lb/>
形神外勞初雖不覺後必為累須為社稷自愛豈<lb/>
為性好自傷乎至如秦政彊辯失人心於自矜魏<lb/>
文宏才虧衆望於虛説此才辯之累較然可知矣<lb/>
上飛白答之曰非慮無以臨下非言無以述慮比<lb/>
有談論遂致煩多輕物驕人恐由茲道形神心氣<lb/>
非此為勞今聞讜言虚懐以改　秋八月壬子<lb/>
上謂司徒無忌等曰人苦不自知其過卿可為朕<lb/>
明言之對曰陛下武功文徳臣等將順之不暇又<lb/>
何過之可言上曰朕問公以己過公等乃曲相諛<lb/>
<pb n="KR2c0001_SBCK_029-41b"/>
悦朕欲面舉公等得失以相戒而改之何如皆拜<lb/>
謝上曰長孫無忌善避嫌疑應物敏速決斷事理<lb/>
古人不過而總兵攻戰非其所長髙士亷涉獵古<lb/>
今心術明逹臨難不改節當官無朋黨所乏者骨<lb/>
鯁規諌耳唐儉言辭辯㨗善和解人事朕三十年<lb/>
遂無言及於獻㬱楊師道性行純和自無愆違而<lb/>
情實怯懦緩急不可得力岑文本性質敦厚文章<lb/>
華贍而持論恒據經逺自當不負於物劉洎性最<lb/>
堅貞有利益然其意尚然諾私於朋友馬周見事<lb/>
敏速性甚貞正論量人物直道而言朕比任使多<lb/>
能稱意禇遂良學問稍長性亦堅正毎冩忠誠親<lb/>
<pb n="KR2c0001_SBCK_029-42a"/>
附於朕譬如飛鳥依人人自憐之　九月以諌<lb/>
議大夫禇遂良為黄門侍郎叅預朝政<lb/>
二十年秋九月特進同中書門下三品宋公蕭瑀<lb/>
性狷介與同僚多不合嘗言於上曰房玄齡與中<lb/>
書門下衆臣朋黨不忠執權膠固陛下不詳知但<lb/>
未反耳上曰卿言得無太甚人君選賢才以為股<lb/>
肱心膂當推誠任之人不可以求備必捨其所短<lb/>
取其所長朕雖不能聰明何至頓迷臧否乃至於<lb/>
是瑀内不自得既數忤㫖上亦銜之但以其忠言<lb/>
居多未忍廢也上嘗謂張亮曰卿既事佛何不出<lb/>
家瑀因自請出家上曰亦知公雅好桑門今不違<lb/>
<pb n="KR2c0001_SBCK_029-42b"/>
公意瑀須臾復進曰臣適思之不能出家上以瑀<lb/>
對羣臣發言反覆尤不能平㑹稱足疾不朝或至<lb/>
朝堂而不入見上知瑀意終怏怏冬十月手詔數<lb/>
其罪曰朕於佛教非意所遵求其道者未騐福於<lb/>
將來修其教者翻受辜於既徃至若梁武窮心於<lb/>
釋氏簡文鋭意於法門傾帑藏以給僧祇殫人力<lb/>
以供塔廟及乎三淮沸浪五嶺騰煙假餘息於熊<lb/>
蹯引殘魂於雀鷇子孫覆亡而不暇社稷俄頃而<lb/>
為墟報施之徴何其謬也瑀踐覆車之餘軌襲亡<lb/>
國之遺風棄公就私未明隠顯之際身俗口道莫<lb/>
辯邪正之心修累葉之殃源祈一躬之福本上以<lb/>
<pb n="KR2c0001_SBCK_029-43a"/>
違忤君主下則扇習浮華自請出家尋復違異一<lb/>
迴一惑在於瞬息之間自可自否變於帷扆之所<lb/>
乖棟梁之體豈具瞻之量乎朕隠忍至今瑀全無<lb/>
悛改可商州刺史仍除其封　冬十二月房玄<lb/>
齡嘗以微譴歸第禇遂良上䟽以為玄齡自義旗<lb/>
之始翼贊聖功武徳之季冒死決䇿貞觀之初選<lb/>
賢立政人臣之勤玄齡為最自非有罪在不赦搢<lb/>
紳同尤不可遐棄陛下若以其衰老亦當諷諭使<lb/>
之致仕退之以禮不可以淺鮮之過棄數十年之<lb/>
勲舊上遽召出之頃之玄齡復避位還家乆之上<lb/>
幸芙蓉園玄齡敕子弟汛掃門庭曰乗輿且至有<lb/>
<pb n="KR2c0001_SBCK_029-43b"/>
頃上果幸其第因載玄齡還宫<lb/>
二十一年夏五月庚辰上御翠微殿問侍臣曰自<lb/>
古帝王雖平定中夏不能服戎狄朕才不逮古人<lb/>
而成功過之自不諭其故諸公各帥意以實言之<lb/>
羣臣皆稱陛下功徳如天地萬物不得而名言上<lb/>
曰不然朕所以能及此者止由五事耳自古帝王<lb/>
各疾勝己者朕見人之善若已有之人之行能不<lb/>
能兼備朕常棄其所短取其所長人主徃徃進賢<lb/>
則欲寘諸懐退不肖則欲推諸壑朕見賢者則敬<lb/>
之不肖者則憐之賢不肖各得其所人主多惡正<lb/>
直隂誅顯戮無代無之朕踐祚以來正直之士比<lb/>
<pb n="KR2c0001_SBCK_029-44a"/>
肩於朝未嘗黜責一人自古皆貴中華賤夷狄朕<lb/>
獨愛之如一故其種落皆依朕如父母此五者朕<lb/>
所以成今日之功也顧謂禇遂良曰公嘗爲史官<lb/>
如朕言得其實乎對曰陛下盛徳不可勝載獨以<lb/>
此五者自與蓋謙謙之志耳　秋八月己丑齊<lb/>
州人段志冲上封事請上致政於皇太子太子聞<lb/>
之憂形於色發言流涕長孫無忌等請誅志冲上<lb/>
手詔曰五岳陵霄四海亘地納汙藏疾無損髙深<lb/>
志冲欲以匹夫解位天子朕若有罪是其直也若<lb/>
其無罪是其狂也譬如尺霧障天不虧於大寸雲<lb/>
㸃日何損於明<lb/>
<pb n="KR2c0001_SBCK_029-44b"/>
二十二年春正月己丑上作帝範十二篇以賜太<lb/>
子曰君體建親求賢審官納諌去纔戒盈崇儉賞<lb/>
罰務農閱武崇文且曰修身治國備在其中一旦<lb/>
不諱更無所言矣又曰汝當更求古之哲王以為<lb/>
師如吾不足法也夫取法於上僅得其中取法於<lb/>
中不免為下吾居位以來不善多矣錦繡珠玉不<lb/>
絶於前宫室臺榭屢有興作犬馬鷹隼無逺不致<lb/>
行遊四方供頓煩勞此皆吾之深過勿以為是而<lb/>
法之顧我弘濟蒼生其益多肇造區夏其功大益<lb/>
多損少故人不怨功大過微故業不墮然比之盡<lb/>
美盡善固多愧矣汝無我之功勤而承我之富貴<lb/>
<pb n="KR2c0001_SBCK_029-45a"/>
竭力為善則國家僅安驕惰奢縦則一身不保且<lb/>
成遲敗速者國也失易得難者位也可不惜哉可<lb/>
不慎哉　秋七月司空梁文昭公房玄齡留守<lb/>
京師疾篤上徴赴玉華宫肩輿入殿至御座側乃<lb/>
下相對流涕因留宫上聞其小愈則喜形於色加<lb/>
劇則憂悴玄齡謂諸子曰吾受主上厚恩今天下<lb/>
無事惟東征未巳羣臣莫敢諌吾知而不言死有<lb/>
餘責乃上表諌<hi>平遼東語見唐</hi>玄齡子遺愛尚止女髙陽<lb/>
公主上謂公主曰彼病篤如此尚能憂我國家上<lb/>
自臨視握手與訣悲不自勝癸卯薨　桞芳曰玄<lb/>
齡佐太宗定天下及終相位凢三十二年天下號<lb/>
<pb n="KR2c0001_SBCK_029-45b"/>
為賢相然無跡可尋徳亦至矣故太宗定禍亂而<lb/>
房杜不言功王魏善諌諍而房杜讓其賢英衛善<lb/>
將兵而房杜行其道理致太平善歸人主為唐宗<lb/>
臣冝哉<lb/>
　　　唐平遼東<lb/>
唐髙祖武徳四年秋七月乙丑髙句麗王建武遣<lb/>
使入貢建武元之弟也<lb/>
五年　上以隋末戰士多没於髙麗是嵗賜髙麗<lb/>
王建武書使悉遣還亦使州縣索髙麗人在中土<lb/>
者遣歸其國建武奉詔遣還中國民前後以萬數<lb/>
七年春二月丁未髙麗王建武遣使來請班曆遣<lb/>
<pb n="KR2c0001_SBCK_029-46a"/>
使冊建武為遼東郡王髙麗王以百濟王夫餘璋<lb/>
為帶方郡王新羅王金真平為樂浪郡王<lb/>
九年　新羅百濟髙麗三國有宿仇迭相攻擊上<lb/>
遣國子助教朱子奢徃諭指三國皆上表謝罪<lb/>
太宗貞觀五年　新羅王真平卒無嗣國人立其<lb/>
女善徳為王<lb/>
十五年秋七月上遣職方郎中陳大徳使髙麗八<lb/>
月己亥自髙麗還大徳初入其境欲知山川風俗<lb/>
所至城邑以綾綺遺其守者曰吾雅好山水此有<lb/>
勝處吾欲觀之守者喜導之遊歴無所不至徃徃<lb/>
見中國人自云家在某郡隋末從軍沒於髙麗髙<lb/>
<pb n="KR2c0001_SBCK_029-46b"/>
麗妻以遊女與髙麗錯居殆将半矣因問親戚存<lb/>
沒大徳紿之曰皆無恙咸涕泣相告數日後隋人<lb/>
望之而哭者徧於郊野大徳言於上曰其國聞髙<lb/>
昌亡大懼館候之勤加於常數上曰髙麗本四郡<lb/>
地耳吾發卒數萬攻遼東彼必傾國救之别遣舟<lb/>
師出東萊自海道趨平壤水陸合勢取之不難但<lb/>
山東州縣彫瘵未復吾不欲勞之耳<lb/>
十六年冬十一月丁巳營州都督張儉奏髙麗東<lb/>
部大人泉蓋蘇文弑其王武蓋蘇文凶暴多不法<lb/>
其王及大臣議誅之蓋蘇文密知之悉集部兵若<lb/>
校閱者并盛陳酒饌於城南召諸大臣共臨視勒<lb/>
<pb n="KR2c0001_SBCK_029-47a"/>
兵盡殺之死者百餘人因馳入宫手弑其王斷為<lb/>
數叚棄溝中立王弟子藏為王自為莫離支其官<lb/>
如中國吏部兼兵部尚書也於是號令逺近專制<lb/>
國事蓋蘇文状貌雄偉意氣豪逸身佩五刀左右<lb/>
莫敢仰視毎上下馬常令貴人武将伏地而履之<lb/>
出行必整隊伍前導者長呼則人皆奔迸不避阬<lb/>
谷路絶行者國人甚苦之　亳州刺史裴思荘奏<lb/>
請伐髙麗上曰髙麗王武職貢不絶為賊臣所弑<lb/>
朕哀之甚深固不忘也但因䘮乘亂而取之雖得<lb/>
之不貴且山東彫弊吾未忍言用兵也<lb/>
十七年夏六月丁亥太常丞鄧素使髙麗還請於<lb/>
<pb n="KR2c0001_SBCK_029-47b"/>
懐逺鎮增戍兵以逼髙麗上曰逺人不服則修文<lb/>
徳以來之未聞一二百戍兵能威絶域者也　上<lb/>
曰蓋蘇文弑其君而專國政誠不可忍以今日兵<lb/>
力取之不難但不欲勞百姓吾欲且使契丹靺鞨<lb/>
擾之何如長孫無忌曰蓋蘇文自知罪大畏大國<lb/>
之討必嚴設守備陛下姑為之隐忍彼得以自安<lb/>
必更驕惰愈肆其惡然後討之未晚也上曰善戊<lb/>
辰詔以髙麗王藏為上柱國遼東郡王髙麗王遣<lb/>
使持節冊命　秋九月庚辰新羅遣使言百濟<lb/>
攻取其國四十餘城復與髙麗連兵謀絶新羅入<lb/>
朝之路乞兵救援上命司農丞相里玄奨齎璽書<lb/>
<pb n="KR2c0001_SBCK_029-48a"/>
賜髙麗曰新羅委質國家朝貢不乏爾與百濟各<lb/>
宜戢兵若更攻之明年發兵擊爾國矣<lb/>
十八年春正月相里玄奨至平壌莫離支已将兵<lb/>
擊新羅破其兩城髙麗王使召之乃還玄奨諭使<lb/>
勿攻新羅莫離支曰昔隋人入冦新羅乘舋侵我<lb/>
地五百里自非歸我侵地恐兵未能已玄奨曰既<lb/>
往之事焉可追論至於遼東諸城本皆中國郡縣<lb/>
中國尚且不言髙麗豈得必求故地莫離支竟不<lb/>
從二月乙巳朔玄奨還具言其状上曰蓋蘇文弑<lb/>
其君賊其大臣殘虐其民今又違我詔命侵暴隣<lb/>
國不可以不討諌議大夫禇遂良曰陛下指麾則<lb/>
<pb n="KR2c0001_SBCK_029-48b"/>
中原清晏顧眄則四夷讋服威望大矣今乃渡<lb/>
海逺征小夷若指期克㨗猶可也萬一蹉跌傷威<lb/>
損望更興忿兵則安危難測矣李世勣曰間者薛<lb/>
延陁入㓂陛下欲發兵窮討魏徴諌而止使至今<lb/>
為患曏用陛下之䇿北鄙安矣上曰然此誠徴之<lb/>
失朕尋悔之而不欲言恐塞良謀故也上欲自征<lb/>
髙麗禇遂良上䟽以為天下譬猶一身兩京心腹<lb/>
也州縣四支也四夷身外之物也髙麗罪大誠當<lb/>
致討但命二三猛将将四五萬衆杖陛下威靈取<lb/>
之如反掌耳今太子新立年尚㓜穉自餘藩屏陛<lb/>
下所知一旦棄金湯之全踰遼海之險以天下之<lb/>
<pb n="KR2c0001_SBCK_029-49a"/>
君輕行逺舉皆愚臣之所甚憂也上不聼時羣臣<lb/>
多諫征髙麗者上曰八堯九舜不能冬種野夫童<lb/>
子春種而生得時故也夫天有其時人有其功蓋<lb/>
蘇文陵上虐下民延頸待救此正髙麗可亡之時<lb/>
也議者紛紜但不見此耳　上將征髙麗秋七月<lb/>
辛夘勑将作大匠閻立徳等詣洪饒江三州造船<lb/>
四百艘以載軍糧甲午下詔遣營州都督張儉等<lb/>
帥幽營二都督兵及契丹奚靺鞨先擊遼東以觀<lb/>
其勢以太常卿韋挺為饋運使以民部侍郎崔仁<lb/>
師副之自河北諸州皆受挺節度聼以便宜從事<lb/>
又命太僕少卿蕭銳運河南諸州糧入海銳瑀之<lb/>
<pb n="KR2c0001_SBCK_029-49b"/>
子也　九月乙未鴻臚奏髙麗莫離支貢白金<lb/>
禇遂良曰莫離支弑其君九夷所不容今将討之<lb/>
而納其金此郜鼎之類也臣謂不可受上從之上<lb/>
謂髙麗使者曰汝曹皆事髙武有官爵莫離支弑<lb/>
逆汝曹不能復讎今更為之遊說以欺大國罪孰<lb/>
大焉悉以屬大理　冬十月甲寅車駕行幸洛<lb/>
陽　十一月壬申至洛陽前宜州刺史鄭元璹<lb/>
已致仕上以其常從隋煬帝伐髙麗召詣行在問<lb/>
之對曰遼東道逺糧運艱阻東夷善守城攻之不<lb/>
可猝下上曰今日非隋之比公但聼之張儉等值<lb/>
遼水漲乆不得濟上以為畏懦召儉詣洛陽至具<lb/>
<pb n="KR2c0001_SBCK_029-50a"/>
陳山川險易水草羙惡上悅上聞洺州刺史程名<lb/>
振善用兵召問方略嘉其才敏即日拜右驍衛将<lb/>
軍甲午以刑部尚書張亮為平壤道行軍大緫管<lb/>
帥江淮嶺硤兵四萬長安洛陽募士三千戰艦五<lb/>
百艘自萊州泛海趨平壤又以太子詹事左衛率<lb/>
李世勣為遼東道行軍大緫管帥歩騎六萬及蘭<lb/>
河二州降胡趣遼東兩軍合勢並進庚子諸軍大<lb/>
集於幽州遣行軍緫管姜行本少府少監丘行淹<lb/>
先督衆工造梯衝於安蘿山時逺近勇士應募及<lb/>
獻攻城器械者不可勝數上皆親加損益取其便<lb/>
易又手詔諭天下以髙麗蓋蘇文弑主虐民情何<lb/>
<pb n="KR2c0001_SBCK_029-50b"/>
可忍令欲廵幸幽薊問罪遼碣所過營頓無為勞<lb/>
費且言昔隋煬帝殘暴其下髙麗王仁愛其民以<lb/>
思亂之軍擊安和之衆故不能成功今略言必勝<lb/>
之道有五一曰以大擊小二曰以順討逆三曰以<lb/>
治乘亂四曰以逸敵勞五曰以悅當怨何憂不克<lb/>
布告元元勿為疑懼於是凢頓舍供費之具減者<lb/>
太半十一月辛丑武陽懿公李大亮卒於長安遺<lb/>
表請罷髙麗之師　甲寅詔諸軍及新羅百濟奚<lb/>
契丹分道擊髙麗<lb/>
十九年春二月庚戌上自將諸軍發洛陽以特進<lb/>
蕭瑀為洛陽宫留守乙夘詔朕發定州後宜令皇<lb/>
<pb n="KR2c0001_SBCK_029-51a"/>
太子監國開府儀同三司致仕尉遲敬徳上言陛<lb/>
下親征遼東太子在定州長安洛陽心腹空虚恐<lb/>
有玄感之變且邊隅小夷不足以勤萬乘願遣偏<lb/>
師征之指期可殄上不從以敬徳爲左一馬軍緫<lb/>
管使從行　癸亥上至鄴自爲文祭魏太祖曰臨<lb/>
危制變料敵設竒一將之智有餘萬乗之才不足<lb/>
是月李丗勣軍至幽州三月丁丑車駕至定州丁<lb/>
亥上謂侍臣曰遼東本中國之地隋氏四出師而<lb/>
不能得朕今東征欲爲中國報子弟之讎髙麗雪<lb/>
君父之耻耳且方隅大定惟此未平故及朕之未<lb/>
老用士大夫餘力以取之朕自發洛陽惟噉肉飯<lb/>
<pb n="KR2c0001_SBCK_029-51b"/>
雖春蔬亦不之進懼其煩擾故也上見病卒召至<lb/>
御榻前存慰付州縣療之士卒莫不感悦有不預<lb/>
征名自願以私装從軍動以千計皆曰不求縣官<lb/>
勲賞惟願效死遼東上不許上将發太子悲泣數<lb/>
日上曰今留汝鎮守輔以俊賢欲使天下識汝風<lb/>
采夫為國之要在於進賢退不肖賞善罰惡至公<lb/>
無私汝當努力行此悲泣何為命開府儀同三司<lb/>
髙士亷攝太子太傅與劉洎馬周少詹事張行成<lb/>
右庶子髙季輔同掌機務輔太子長孫無忌岑文<lb/>
本與吏部尚書楊師道從行壬辰車駕發定州親<lb/>
佩弓矢手結雨衣於鞍後命長孫無忌攝侍中楊<lb/>
<pb n="KR2c0001_SBCK_029-52a"/>
師道攝中書令李世勣軍發柳城多張形勢若出<lb/>
懐逺鎮者而濳師北趣甬道出髙麗不意夏四月<lb/>
戊戌朔世勣自通定濟遼水至玄莬髙麗大駭城<lb/>
邑皆閉門自守壬寅遼東道副大緫管江夏王道<lb/>
宗将兵數千至新城折衝都尉曹三良引十餘騎<lb/>
直壓城門城中驚擾無敢出者營州都督張儉将<lb/>
胡兵為前鋒進渡遼水趨建安城破髙麗兵斬首<lb/>
數千級　丁未車駕發幽州上悉以軍中資糧器<lb/>
械簿書委岑文本文本夙夜勤力躬自料配籌筆<lb/>
不去手精神耗竭言辭舉措頗異平日上見而憂<lb/>
之謂左右曰文本與我同行恐不與我同返是日<lb/>
<pb n="KR2c0001_SBCK_029-52b"/>
遇暴疾而薨其夕上聞嚴皷聲曰文本殞没所不<lb/>
忍聞命撤之時右庻子許敬宗在定州與髙士亷<lb/>
等共知機要文本薨上召敬宗以本官檢校中書<lb/>
侍郎　壬子李世勣江夏王道宗攻髙麗蓋牟城<lb/>
丁巳車駕至北平癸亥李世勣等拔蓋牟城獲二<lb/>
萬餘口糧十餘萬石張亮帥舟師自東萊渡海襲<lb/>
畢沙城其城四靣懸絶惟西門可上程名振引兵<lb/>
夜至副緫管王大度先登五月己巳㧞之獲男女<lb/>
八千口分遣緫管丘孝忠等曜兵於鴨緑水李世<lb/>
勣進至遼東城下庚午車駕至遼澤泥淖二百餘<lb/>
里人馬不可通将作大匠閻立徳布土作橋軍不<lb/>
<pb n="KR2c0001_SBCK_029-53a"/>
留行壬申度澤東乙亥髙䴡歩騎四萬救遼東江<lb/>
夏王道宗将四千騎逆擊之軍中皆以為衆寡懸<lb/>
絶不若深溝髙壘以俟車駕之至道宗曰賊恃衆<lb/>
有輕我心逺來疲頓擊之必敗且吾屬為前軍當<lb/>
清道以待乘輿乃更以賊遺君父乎李世勣以為<lb/>
然果毅都尉馬文舉曰不遇勍敵何以顯壯士䇿<lb/>
馬趨敵所向皆靡衆心稍安既合戰行軍緫管張<lb/>
君義退走唐兵不利道宗収散卒登髙而望見髙<lb/>
䴡陣亂與驍騎數十衝之左右出入李世勣引兵<lb/>
助之髙䴡大敗斬首千餘級丁丑車駕度遼水撤<lb/>
橋以堅士卒之心軍於馬首山勞賜江夏王道宗<lb/>
<pb n="KR2c0001_SBCK_029-53b"/>
超拜馬文舉中郎将斬張君義上自將數百騎至<lb/>
遼東城下見士卒負土填塹上分其尤重者於馬<lb/>
上持之從官爭負土致城下李世勣攻遼東城晝<lb/>
夜不息旬有二日上引精兵㑹之圍其城數百重<lb/>
鼔譟聲震天地甲申南風急上遣銳卒登衝竿之<lb/>
末爇其西南樓火延燒城中因麾将士登城髙麗<lb/>
力戰不能敵遂克之所殺萬餘人得勝兵萬餘人<lb/>
男女四萬口以其城為遼州乙未進軍白巖城丙<lb/>
申右衛大將軍李思摩中弩矢上親為之吮血將<lb/>
士聞之莫不感動烏骨城遣兵萬餘為白巖聲援<lb/>
將軍契苾何力以勁騎八百擊之何力挺身䧟陳<lb/>
<pb n="KR2c0001_SBCK_029-54a"/>
槊中其腰尚輦奉御薛萬僃單騎徃救之拔何力<lb/>
於萬衆之中而還何力氣益憤束瘡而戰從騎奮<lb/>
擊遂破髙麗兵追奔數十里斬首千餘級㑹暝而<lb/>
罷萬僃萬徹之弟也　六月丁酉李世勣攻白<lb/>
巖城西南上臨其西北城主孫代音潜遣腹心請<lb/>
降臨城投刀鉞為信且曰奴願降城中有不從者<lb/>
上以唐幟與其使曰必降者宜建之城上代音建<lb/>
幟城中人以為唐兵已登城皆從之上之克遼東<lb/>
也白巖城請降既而中悔上怒其反覆令軍中曰<lb/>
得城當悉以人物賞戰士李世勣見上將受其降<lb/>
帥甲士數十人請曰士卒所以爭冐矢石不顧其<lb/>
<pb n="KR2c0001_SBCK_029-54b"/>
死者貪虜獲耳今城垂拔奈何更受其降孤戰士<lb/>
之心上下馬謝曰将軍言是也然縱兵殺人而虜<lb/>
其妻孥朕所不忍將軍麾下有功者朕以庫物賞<lb/>
之庶因将軍贖此一城世勣乃退得城中男女萬<lb/>
餘口上臨水設幄受其降仍賜之食八十以上賜<lb/>
帛有差它城之兵在白巖者悉慰諭給糧仗任其<lb/>
所之先是遼東城長史為部下所殺其省事奉其<lb/>
妻子奔白巖上憐其有義賜帛五匹為長史造靈<lb/>
輿歸之平壤以白巖城為巖州以孫代音為刺史<lb/>
契苾何力瘡重上自為傳藥推求得刺何力者髙<lb/>
突勃付何力使自殺之何力奏稱彼為其主冐白<lb/>
<pb n="KR2c0001_SBCK_029-55a"/>
刄刺臣乃忠勇之士也與之初不相識非有怨讎<lb/>
遂捨之初莫離支遣加尸城七百人戍蓋牟城李<lb/>
世勣盡虜之其人請從軍自效上曰汝家皆在加<lb/>
尸汝為我戰莫離支必殺汝妻子得一人之力而<lb/>
滅一家吾不忍也戊戌皆廪賜遣之己亥以蓋牟<lb/>
城為蓋州丁未車駕發遼東丙辰至安市城進兵<lb/>
攻之丁巳髙䴡北部耨薩延壽惠真帥髙麗靺羯<lb/>
兵十五萬救安市上謂侍臣曰今為延夀䇿有三<lb/>
引兵直前連安市城為壘據髙山之險食城中之<lb/>
粟縱靺鞨掠吾牛馬攻之不可猝下欲歸則泥潦<lb/>
為阻坐困吾軍上䇿也拔城中之衆與之霄遁中<lb/>
<pb n="KR2c0001_SBCK_029-55b"/>
䇿也不度智能來與吾戰下䇿也卿曹觀之彼必<lb/>
出下䇿成擒在吾目中矣髙麗有對盧年老習事<lb/>
謂延夀曰秦王内芟羣雄外服戎狄獨立為帝此<lb/>
命世之材今舉海内之衆而來不可敵也為吾計<lb/>
者莫若頓兵不戰曠日持乆分遣竒兵斷其運道<lb/>
糧食既盡求戰不得欲歸無路乃可勝也延夀不<lb/>
從引軍直進去安市城四十里上猶恐其低徊不<lb/>
至命左衛大將軍阿史那社爾將突厥千騎以誘<lb/>
之兵始交而偽走髙麗相謂曰易與耳競進乘之<lb/>
至安市城東南八里依山而陳上悉召諸將問計<lb/>
長孫無忌對曰臣聞臨敵將戰必先觀士卒之情<lb/>
<pb n="KR2c0001_SBCK_029-56a"/>
臣適行經諸營見士卒聞髙麗至皆拔刀結斾喜<lb/>
形於色此必勝之兵也陛下未冠身親行陳凢出<lb/>
竒制勝皆上稟聖謀諸将奉成筭而已今日之事<lb/>
乞陛下指蹤上笑曰諸公以此見讓朕當為諸公<lb/>
商度乃與無忌等從數百騎乘髙望之觀山川形<lb/>
勢可以伏兵及出入之所髙麗靺鞨合兵為陳長<lb/>
四十里江夏王道宗曰髙麗傾國以拒王師平壤<lb/>
之守必弱願假臣精卒五千覆其本根則數十萬<lb/>
之衆可不戰而降上不應遣使紿延夀曰我以爾<lb/>
國彊臣弑其主故來問罪至於交戰非吾本心入<lb/>
爾境芻粟不給故取爾數城俟爾國修臣禮則所<lb/>
<pb n="KR2c0001_SBCK_029-56b"/>
失必復矣延夀信之不復設僃上夜召文武計事<lb/>
命李世勣将歩騎萬五千陳於西嶺長孫無忌将<lb/>
精兵萬一千為竒兵自山北出於狹谷以衝其後<lb/>
上自将歩騎四千挾鼓角偃旗幟登北山上敇諸<lb/>
軍聞鼓角齊出奮擊因命有司張受降幕於朝堂<lb/>
之側戊午延夀等獨見李世勣布陳勒兵欲戰上<lb/>
望見無忌軍塵起命作鼓角舉旗幟諸軍鼓譟並<lb/>
進延夀等大懼欲分兵禦之而其陳已亂㑹有雷<lb/>
電龍門人薛仁貴著竒服大呼䧟陳所向無敵髙<lb/>
麗兵披靡大軍乘之髙麗兵大潰斬首二萬餘級<lb/>
上望見仁貴召見拜游擊将軍仁貴安都之六世<lb/>
<pb n="KR2c0001_SBCK_029-57a"/>
孫名禮以字行延夀等將餘衆依山自固上命諸<lb/>
軍圍之長孫無忌悉撤橋梁斷其歸路己未延夀<lb/>
惠真帥其衆三萬六千八百人請降入軍門膝行<lb/>
而前拜伏請命上語之曰東夷少年跳梁海曲至<lb/>
於摧堅决勝故當不及老人自今復敢與天子戰<lb/>
乎皆伏地不能對上簡耨薩已下酋長三千五百<lb/>
人授以戎秩遷之内地餘皆縱之使還平壤皆雙<lb/>
舉手以顙頓地歡呼聞數十里外収靺鞨三千三<lb/>
百人悉阬之獲馬五萬匹牛五萬頭鐵甲萬領佗<lb/>
器械稱是髙麗舉國大駭後黄城銀城皆自㧞遁<lb/>
去數百里無復人烟上驛書報太子仍與髙士亷<lb/>
<pb n="KR2c0001_SBCK_029-57b"/>
等書曰朕為将如此何如更名所幸山曰駐蹕山<lb/>
秋七月辛未上徙營安市城東嶺己夘詔標識戰<lb/>
死者尸俟軍還與之俱歸戊子以髙延夀為鴻臚<lb/>
卿髙惠真為司農卿張亮軍過建安城下壁壘未<lb/>
固士卒多出樵牧髙麗兵奄至軍中駭擾亮素怯<lb/>
踞胡床直視不言將士見之更以為勇緫管張金<lb/>
樹等鳴鼓勒兵擊髙麗破之　八月甲辰候騎<lb/>
獲莫離支諜者髙竹離反接詣軍門上召見解縛<lb/>
問曰何瘦之甚對曰竊道間行不食數日矣命賜<lb/>
之食謂曰爾為諜宜速反命為我寄語莫離支欲<lb/>
知軍中消息可遣人徑詣吾所何必間行辛苦也<lb/>
<pb n="KR2c0001_SBCK_029-58a"/>
竹離徒跣上賜屩而遣之丙午徙營於安市城南<lb/>
上在遼外凢置營但明斥候不爲塹壘雖逼其城<lb/>
髙麗終不敢出爲宼抄軍士單行野宿如中國焉<lb/>
上之克白巖也謂李丗勣曰吾聞安市城險而兵<lb/>
精其城主材勇莫離支之亂城守不服莫離攴擊<lb/>
之不能下因而與之建安兵弱而糧少若出其不<lb/>
意攻之必克公可先攻建安建安下則安市在吾<lb/>
腹中此兵法所謂城有所不攻者也對曰建安在<lb/>
南安市在北吾軍糧皆在遼東今踰安市而攻建<lb/>
安若賊斷吾運道将若之何不如先攻安市安市<lb/>
下則鼓行而取建安耳上曰以公爲將安得不用<lb/>
<pb n="KR2c0001_SBCK_029-58b"/>
公䇿勿誤吾事世勣遂攻安市安市人望見上旗<lb/>
蓋輙乗城鼓譟上怒世勣請克城之日男子皆阬<lb/>
之安市人聞之益堅守攻乆不下髙延夀髙惠真<lb/>
請於上曰奴既委身大國不敢不獻其誠欲天子<lb/>
早成大功奴得與妻子相見安市人顧惜其家人<lb/>
自為戰未易猝㧞今奴以髙麗十餘萬望旗沮潰<lb/>
國人膽破烏骨城耨薩老耄不能堅守移兵臨之<lb/>
朝至夕克其餘當道小城必望風犇潰然後収其<lb/>
資糧鼓行而前平壤必不守矣羣臣亦言張亮兵<lb/>
在沙城召之信宿可至乘髙䴡兇懼併力㧞烏骨<lb/>
城度鴨緑水直取平壤在此舉矣上將從之獨長<lb/>
<pb n="KR2c0001_SBCK_029-59a"/>
孫無忌以為天子親征異於諸將不可乘危徼幸<lb/>
今建安新城之虜衆猶十萬若向烏骨皆躡吾後<lb/>
不如先破安市取建安然後長驅而進此萬全之<lb/>
䇿也上乃止諸軍急攻安市上聞城中鷄彘聲謂<lb/>
李世勣曰圍城積乆城中煙火日微今雞彘甚喧<lb/>
此必饗士欲夜出襲我宜嚴兵僃之是夜髙麗數<lb/>
百人縋城而下上聞之自至城下召兵急擊斬首<lb/>
數十級髙麗退走江夏王道宗督衆築土山於城<lb/>
東南隅浸逼其城城中亦增髙其城以拒之士卒<lb/>
分畨交戰日六七合衝車礮石壊其樓堞城中随<lb/>
立木柵以塞其缺道宗傷足上親為之針築山晝<lb/>
<pb n="KR2c0001_SBCK_029-59b"/>
夜不息凢六旬用功五十萬山頂去城數丈下臨<lb/>
城中道宗使果毅傅伏愛將兵屯山頂以僃敵山<lb/>
頽壓城城崩㑹伏愛私離所部髙䴡數百人從城<lb/>
缺出戰遂奪據土山塹而守之上怒斬伏愛以徇<lb/>
命諸將攻之三日不能克道宗徒跣詣旗下請罪<lb/>
上曰汝罪當死但朕以漢武殺王恢不如秦穆用<lb/>
孟明且有破蓋牟遼東之功故特赦汝耳上以遼<lb/>
左早寒草枯水凍士馬難乆留且糧食将盡癸未<lb/>
敕班師先㧞遼蓋二州户口渡遼乃耀兵於安市<lb/>
城下而旋城中皆屏跡不出城主登城拜辭上嘉<lb/>
其固守賜縑百匹以勵事君命李世勣江夏王道<lb/>
<pb n="KR2c0001_SBCK_029-60a"/>
宗将歩騎四萬為殿乙酉至遼東丙戌渡遼水遼<lb/>
澤泥潦車馬不通命長孫無忌將萬人翦草填道<lb/>
水深處以車為梁上自繫薪於馬鞘以助役冬十<lb/>
月丙申朔上至蒲溝駐馬督填道諸軍度渤錯水<lb/>
暴風雪士卒沾濕多死者敕然火於道以待之凢<lb/>
征髙麗㧞玄莬横山蓋牟磨米遼東白巖卑沙麥<lb/>
谷銀山後黄十城徙遼蓋巖三州户口入中國者<lb/>
七萬人新城建安駐蹕三大戰斬首四萬餘級戰<lb/>
士死者幾二千人戰馬死者什七八上以不能成<lb/>
功深悔之歎曰魏徵若在不使我有是行也命馳<lb/>
驛祀徴以少牢復立所製碑召其妻子詣行在勞<lb/>
<pb n="KR2c0001_SBCK_029-60b"/>
賜之丙午至營州詔遼東戰亡士卒骸骨並集栁<lb/>
城東南命有司設太牢上自作文以祭之臨哭盡<lb/>
哀其父母聞之曰吾兒死而天子哭之死何所恨<lb/>
上謂薛仁貴曰朕諸將皆老思得新進驍勇者將<lb/>
之無如卿者朕不喜得遼東喜得卿也丙辰上聞<lb/>
太子奉迎將至從飛騎三千人馳入臨渝闗道逢<lb/>
太子上之發定州也指所御褐袍謂太子曰俟見<lb/>
汝乃易此袍耳在遼左雖盛暑流汗弗之易及秋<lb/>
穿敗左右請易之上曰軍士衣多弊吾獨御新衣<lb/>
可乎至是太子進新衣乃易之諸軍所虜髙麗民<lb/>
萬四千口先集幽州將以賞軍士上愍其父子夫<lb/>
<pb n="KR2c0001_SBCK_029-61a"/>
婦離散命有司平其直悉以錢布贖為民歡呼之<lb/>
聲三日不息十一月辛未車駕至幽州髙麗民迎<lb/>
於城東拜舞號呼宛轉於地塵埃彌望　丙戌車<lb/>
駕至定州　壬辰車駕發定州　戊申至并州<lb/>
二十年春二月乙未上發并州三月己巳車駕還<lb/>
京師上謂李靖曰吾以天下之衆困於小夷何也<lb/>
靖曰此道宗所觧上顧問江夏王道宗具陳在駐<lb/>
驆時乘虚取平壤之言上悵然曰當時怱怱吾不<lb/>
憶也　閏月戊戌罷遼州都督府及巖州<lb/>
夏五月甲寅髙麗王藏及莫離支蓋金遣使謝罪<lb/>
并獻二羙女上還之金即蘇文也　上自髙麗還<lb/>
<pb n="KR2c0001_SBCK_029-61b"/>
蓋蘇文益驕恣雖遣使奉表其言率皆詭誕又待<lb/>
唐使者倨慢常窺伺邊隙屢敕令勿攻新羅而侵<lb/>
陵不止壬申詔勿受其朝貢更議討之　丙戌車<lb/>
駕至京師<lb/>
二十一年上將復伐髙䴡朝議以為髙麗依山為<lb/>
城攻之不可猝㧞前大駕親征國人不得耕種所<lb/>
克之城悉収其穀繼以旱災民太半乏食今若數<lb/>
遣偏師更迭擾其疆場使彼疲於奔命釋耒入堡<lb/>
數年之間千里蕭條則人心自離鴨緑之北可不<lb/>
戰而取矣上從之三月以左武衛大將軍牛進逹<lb/>
為青丘道行軍大緫管右武侯將軍李海岸副之<lb/>
<pb n="KR2c0001_SBCK_029-62a"/>
發兵萬餘人乘樓船自莱州汎海而入又以太子<lb/>
詹事李世勣為遼東道行軍大緫管右武衛將<lb/>
軍孫貳朗等副之將兵三千人因營州都督府兵<lb/>
自新城道入兩軍皆選習水善戰者配之　李世<lb/>
勣軍既度遼歴南蘇等數城髙麗多背城拒戰世<lb/>
勣擊破其兵焚其羅郭而還　秋七月牛進逹<lb/>
海岸入髙䴡境凢百餘戰無不㨗攻石城拔之進<lb/>
至積利城下髙麗兵萬餘人出戰海岸擊破之斬<lb/>
首二千級　八月戊戌敕宋州刺史王波利等<lb/>
發江南十二州工人造大船數百艘欲以征髙麗<lb/>
冬十二月髙麗王使其子莫離支任武入謝罪上<lb/>
<pb n="KR2c0001_SBCK_029-62b"/>
許之<lb/>
二十二年春正月新羅王金善徳卒以善徳妹真<lb/>
徳為柱國封樂浪郡王遣使冊命　丙午詔以右<lb/>
武衛大將軍薛萬轍為青丘道行軍大緫管右衛<lb/>
將軍裴行方副之將兵三萬餘人及樓船戰艦自<lb/>
莱州泛海以擊髙麗　三月充容長城徐惠以<lb/>
上東征髙麗西討龜兹上䟽諫其略曰以有盡之<lb/>
農功填無窮之巨浪圖未獲之他衆䘮已成之我<lb/>
軍昔秦皇并吞六國反速危亡之基晉武奄有三<lb/>
方翻成覆敗之業豈非矜功恃大棄徳輕邦圖利<lb/>
忘危肆情縱欲之所致乎是知地廣非常安之術<lb/>
<pb n="KR2c0001_SBCK_029-63a"/>
人勞乃易亂之源也上善其言　夏四月甲子<lb/>
烏胡鎮將古神感將兵浮海擊髙麗遇髙麗歩騎<lb/>
五千戰於易山破之其夜髙麗萬餘人襲神感舩<lb/>
神感設伏又破之而還　六月上以髙麗困弊<lb/>
議以明年發三十萬衆一舉滅之或以為大軍東<lb/>
征須備經嵗之糧非畜乘所能載宜具舟艦為水<lb/>
運隋末劒南獨無㓂盗屬者遼東之役劒南復不<lb/>
預及其百姓富庶宜使之造舟艦上從之秋七月<lb/>
遣右領左右府長史强偉於劒南道伐木造舟艦<lb/>
大者或長百尺其廣半之别遣使行水道自巫峽<lb/>
抵江楊趣萊州　司空梁文昭公房玄齡疾篤謂<lb/>
<pb n="KR2c0001_SBCK_029-63b"/>
諸子曰吾受主上厚恩今天下無事惟東征未巳<lb/>
羣臣莫敢諫吾知而不言死有餘責乃上表諫以<lb/>
爲老子曰知足不辱知止不殆陛下威名功徳亦<lb/>
可足矣拓地開疆亦可止矣且陛下毎决一重囚<lb/>
必令三覆五奏進素膳止音樂者重人命也今驅<lb/>
無罪之士卒委之鋒刃之下使肝腦塗地獨不足<lb/>
愍乎向使髙麗違失臣節誅之可也侵擾百姓㓕<lb/>
之可也它日能爲中國患除之可也今無此三條<lb/>
而坐煩中國内爲前代雪恥外爲新羅報讎豈非<lb/>
所存者小所損者大乎願陛下許髙麗自新焚陵<lb/>
波之船罷應募之衆自然華夷慶頼逺肅邇安臣<lb/>
<pb n="KR2c0001_SBCK_029-64a"/>
旦夕入地儻䝉録此哀鳴死且不朽元齡子遺愛<lb/>
尚上女髙陽公主上謂公主曰彼病篤如此尚能<lb/>
憂我國家上自臨視握手與訣悲不自勝癸卯薨<lb/>
八月丁丑敕越州都督府及婺洪等州造海船及<lb/>
雙舫千一百艘　九月己丑新羅奏為百濟所<lb/>
攻破其十三城　冬十二月癸未新羅相金春<lb/>
秋及其子文王入見春秋真徳之弟也上以春秋<lb/>
為特進文王為左武衛將軍春秋請改章服從中<lb/>
國内出冬服賜之<lb/>
二十三年夏五月己巳上崩壬申遺詔太子即位<lb/>
罷遼東之役<lb/>
<pb n="KR2c0001_SBCK_029-64b"/>
髙宗永徽二年百濟遣使入貢上戒之使勿與新<lb/>
羅髙䴡相攻不然吾將發兵討汝矣<lb/>
三年春正月己未朔吐谷渾新羅髙䴡百濟並遣<lb/>
使入貢<lb/>
五年夏閠四月壬辰新羅女王金真徳卒詔立其<lb/>
弟春秋為新羅王<lb/>
六年髙䴡與百濟靺鞨連兵侵新羅北境取三十<lb/>
三城新羅王春秋遣使求援二月乙丑遣營州都<lb/>
督程名振左衛中郎將蘇定方發兵擊髙麗<lb/>
夏五月壬午名振等度遼水髙䴡見其兵少開門<lb/>
度貴端水逆戰名振等奮擊大破之殺獲千餘人<lb/>
<pb n="KR2c0001_SBCK_029-65a"/>
焚其外郭及村落而還<lb/>
顯慶三年夏六月營州都督兼東夷都䕶程名振<lb/>
右領軍中郎将薛仁貴將兵攻髙麗之赤烽鎮拔<lb/>
之斬首四百餘級捕虜百餘人髙麗遣其大將豆<lb/>
方婁帥衆三萬拒之名振以契丹逆擊大破之斬<lb/>
首二千五百級<lb/>
四年冬十一月右領軍中郎將薛仁貴等與髙麗<lb/>
將温沙門戰於横山破之<lb/>
五年百濟恃髙麗之援數侵新羅新羅王春秋上<lb/>
表求救辛亥以左武衛大將軍蘇定方為神丘道<lb/>
行軍大緫管帥左驍衛將軍劉伯英等水陸十萬<lb/>
<pb n="KR2c0001_SBCK_029-65b"/>
以伐百濟以春秋為嵎夷道行軍緫管將新羅之<lb/>
衆與之合勢　秋八月蘇定方引軍自成山濟<lb/>
海百濟據熊津江口以拒之定方進擊破之百濟<lb/>
死者數千人餘皆潰走定方水陸齊進直趣其都<lb/>
城未至二十餘里百濟傾國來戰大破之殺萬餘<lb/>
人追犇入其郭百濟王義慈及太子隆逃于北境<lb/>
定方進圍其城義慈次子泰自立為王帥衆固守<lb/>
隆子文思曰王與太子皆在而叔遽擁兵自王借<lb/>
使能却唐兵我父子必不全矣遂帥左右踰城來<lb/>
降百姓皆從之泰不能止定方命軍士登城立幟<lb/>
泰窘迫開門請命於是義慈隆及諸城主皆降百<lb/>
<pb n="KR2c0001_SBCK_029-66a"/>
濟故有五部分統三十七郡二百城七十六萬户<lb/>
詔以其地置熊津等五都督府以其酋長為都督<lb/>
刺史　冬十一月戊戌朔上御則天門樓受百<lb/>
濟俘自其王義慈以下皆釋之　十二月壬午<lb/>
以左驍衛大將軍契苾何力為浿江道行軍大緫<lb/>
管左武衛大將軍蘇定方為遼東道行軍大緫管<lb/>
左驍衛將軍劉伯英為平壤道行軍大緫管蒲州<lb/>
刺史程名振為鏤方道緫管將兵分道擊髙麗青<lb/>
州刺史劉仁軌坐督海運覆舩以白衣從軍自効<lb/>
龍朔元年春正月乙卯募河南北淮南六十七州<lb/>
兵得四萬四千餘人詣平壤鏤方行營戊午以鴻<lb/>
<pb n="KR2c0001_SBCK_029-66b"/>
臚卿蕭嗣業爲扶餘道行軍緫管帥廻紇等諸部<lb/>
兵詣平壤　三月丙申朔上與羣臣及外夷宴<lb/>
於洛城門觀屯營新教之舞謂之一戎大定樂時<lb/>
上欲親征髙麗以象用武之勢也　初蘇定方既<lb/>
平百濟留郎將劉仁願鎮守百濟府城又以左衛<lb/>
中郎將王文度爲熊津都督撫其餘衆文度濟海<lb/>
而卒百濟僧道琛故將福信聚衆據周留城迎故<lb/>
王子豐於倭國而立之引兵圍仁願於府城詔起<lb/>
劉仁軌檢校帶方州刺史將王文度之衆便道發<lb/>
新羅兵以救仁願仁軌喜曰天將富貴此翁矣於<lb/>
州司請唐曆及廟諱而行曰吾欲掃平東夷頒大<lb/>
<pb n="KR2c0001_SBCK_029-67a"/>
唐正朔於海表仁軌御軍嚴整轉闘而威所向皆<lb/>
平百濟立兩柵於熊津江口仁軌與新羅兵合擊<lb/>
破之殺溺死者萬餘人道琛等乃釋府城之圍退<lb/>
保任存城新羅糧盡引還道琛自稱領軍將軍福<lb/>
信自稱霜岑將軍招集徒衆其勢益張仁軌衆少<lb/>
與仁願合軍休息士卒上表詔新羅出兵新羅王<lb/>
春秋奉詔遣其將金欽將兵救仁軌等至古泗福<lb/>
信邀擊敗之欽自葛嶺道遁還新羅不敢復出福<lb/>
信尋殺道琛專緫國兵　夏四月庚辰以任雅<lb/>
相為浿江道行軍緫管契苾何力為遼東道行軍<lb/>
緫管蘇定方為平壤道行軍緫管與蕭嗣業及諸<lb/>
<pb n="KR2c0001_SBCK_029-67b"/>
胡兵凢三十五軍水陸分道並進上欲自將大軍<lb/>
繼之癸巳皇后抗表諫親征髙䴡詔從之　秋<lb/>
七月甲戌蘇定方破髙䴡於浿江屢戰皆㨗遂圍<lb/>
平壤城　九月癸巳朔特進新羅王春秋卒以<lb/>
其子灋敏為樂浪郡王新羅王　髙麗蓋蘇文遣<lb/>
其子男生以精兵數萬守鴨緑水諸軍不得度契<lb/>
苾何力至值水大合何力引衆乘氷度水鼓譟而<lb/>
進髙麗大潰追犇數十里斬首三萬級餘衆悉降<lb/>
男生僅以身免㑹有詔班師乃還<lb/>
二年春二月甲戌浿江道大緫管任雅相薨于軍<lb/>
戊寅左驍衛將軍白州刺史沃沮道緫管龎孝㤗<lb/>
<pb n="KR2c0001_SBCK_029-68a"/>
與髙麗戰於蛇水之上軍敗與其子十二人皆戰<lb/>
死蘇定方圍平壤乆不下㑹大雪解圍而還<lb/>
秋七月丁巳熊津都督劉仁願帶方州刺史劉仁<lb/>
軌大破百濟於熊津之東拔真峴城初仁願仁軌<lb/>
等屯熊津城上與之敕書以平壤軍回一城不可<lb/>
獨固宜拔就新羅若金法敏藉卿留鎮宜且停彼<lb/>
若其不須即宜泛海還也將士咸欲西歸仁軌曰<lb/>
人臣狥公家之利有死無貳豈得先念其私主上<lb/>
欲滅髙䴡故先誅百濟留兵守之制其心腹雖餘<lb/>
㓂充斥而守備甚嚴宜礪兵秣馬擊其不意理無<lb/>
不克既㨗之後士卒心安然後分兵據險開張形<lb/>
<pb n="KR2c0001_SBCK_029-68b"/>
勢飛表以聞更求益兵朝廷知其有成必命將出<lb/>
師聲援纔接凶醜自殱非直不棄成功實亦永清<lb/>
海表今平壤之軍既還熊津又拔則百濟餘燼不<lb/>
日更興髙䴡逋㓂何時可滅且今以一城之地居<lb/>
敵中央茍或動足即爲擒虜縱入新羅亦爲覉客<lb/>
脫不如意悔不可追况福信凶悖殘虐君臣猜離<lb/>
行相屠戮正宜堅守觀變乘便取之不可動也衆<lb/>
從之時百濟王豐與福信等以仁願等孤城無援<lb/>
遣使謂之曰大使等何時西還當遣相從仁願仁<lb/>
軌知其無備忽出擊之拔其支羅城及尹城大山<lb/>
沙并等柵殺獲甚衆分兵守之福信等以真峴城<lb/>
<pb n="KR2c0001_SBCK_029-69a"/>
險要加兵守之仁軌伺其稍懈引新羅兵夜傳城<lb/>
下攀草而上比明入據其城遂通新羅運糧之路<lb/>
仁願乃奏請益兵詔發淄青萊海之兵七千人以<lb/>
赴熊津福信專權與百濟王豐浸相猜忌福信稱<lb/>
疾卧於窟室欲俟豊問疾而殺之豊知之帥親信<lb/>
襲殺福信遣使詣髙䴡倭國乞師以拒唐兵<lb/>
三年秋八月戊申上以海東累嵗用兵百姓困於<lb/>
征調士卒戰溺死者甚衆詔罷三十六州所造船<lb/>
遣司元太常伯竇徳玄等分詣十道問人疾苦黜<lb/>
陟官吏徳玄毅之曾孫也　九月戊午熊津道<lb/>
行軍緫管右威衛將軍孫仁師等破百濟餘衆及<lb/>
<pb n="KR2c0001_SBCK_029-69b"/>
倭兵於白江㧞其周留城初劉仁願劉仁軌既克<lb/>
真峴城詔孫仁師將兵浮海助之百濟王豐南引<lb/>
倭人以拒唐兵仁師與仁願仁軌合軍勢大振諸<lb/>
將以加林城水陸之衝欲先攻之仁軌曰加林險<lb/>
固急攻則傷士卒緩之則曠日持乆周留城虜之<lb/>
巢穴羣兇所聚除惡務本宜先攻之若克周留諸<lb/>
城自下於是仁師仁願與新羅王法敏將陸軍以<lb/>
進仁軌與别將杜爽扶餘隆將水軍及糧船自熊<lb/>
津入白江以㑹陸軍同趣周留城遇倭兵於白江<lb/>
口四戰皆㨗焚其舟四百艘煙炎灼天海水皆赤<lb/>
百濟王豊脫身犇髙䴡王子忠勝忠志等帥衆降<lb/>
<pb n="KR2c0001_SBCK_029-70a"/>
百濟盡平唯别帥遲受信據任存城不下初百濟<lb/>
西部人黒齒常之長七尺餘驍勇有謀略仕百濟<lb/>
爲逹率兼郡將猶中國刺史也蘇定方克百濟常<lb/>
之帥所部隨衆降定方縶其王及太子縱兵刼掠<lb/>
壯者多死常之懼與左右十餘人遁歸本部収集<lb/>
亡散保任存山結柵以自固旬日間歸附者三萬<lb/>
餘人定方遣兵攻之常之拒戰唐兵不利常之復<lb/>
取二百餘城定方不能克而還常之與别部將沙<lb/>
吒相如各據險以應福信百濟既敗皆帥其衆降<lb/>
劉仁軌使常之相如自將其衆取任存城仍以糧<lb/>
仗助之孫仁師曰此屬獸心何可信也仁軌曰吾<lb/>
<pb n="KR2c0001_SBCK_029-70b"/>
觀二人皆忠勇有謀敦信重義但曏者所託未得<lb/>
其人今正是其感激立効之時不用疑也遂給其<lb/>
糧仗分兵随之攻拔任存城遲受信棄妻子犇髙<lb/>
䴡詔留劉仁軌將兵鎮百濟召孫仁師劉仁願還<lb/>
百濟兵火之餘比屋彫殘僵尸滿野仁軌始命瘞<lb/>
骸骨籍户口理村聚署官長通道途立橋梁補堤<lb/>
堰復陂塘課耕桑賑貧乏養孤老立唐社稷頒正<lb/>
朔及廟諱百濟大悦闔境各安其業然後修屯田<lb/>
儲糗糧訓士卒以圖髙麗劉仁願至京師上問之<lb/>
曰卿在海東前後奏事皆合機宜復有文理卿本<lb/>
武人何能如是仁願曰此皆劉仁軌所為非臣所<lb/>
<pb n="KR2c0001_SBCK_029-71a"/>
及也上悦加仁軌六階正除帶方州刺史為築第<lb/>
長安厚賜其妻子遣使齎璽書勞勉之上官儀曰<lb/>
仁軌遭黜削而能盡忠仁願秉節制而能推賢皆<lb/>
可謂君子矣<lb/>
麟徳元年冬十月庚辰檢校熊津都督劉仁軌上<lb/>
言臣伏覩所存戍兵疲羸者多勇健者少衣服貧<lb/>
弊唯思西歸無心展效臣問以往在海西見百姓<lb/>
人人應募爭欲從軍或請自辦衣糧謂之義征何<lb/>
為今日士卒如此咸言今日官府與曩時不同人<lb/>
心亦殊曩時東西征役身沒王事並䝉敕使弔祭<lb/>
追贈官爵或以死者官爵回授子弟凡度遼海者<lb/>
<pb n="KR2c0001_SBCK_029-71b"/>
皆賜勲一轉自顯慶五年以來征人屢經度海官<lb/>
不記録其死者亦無人誰何州縣每發百姓為兵<lb/>
其壯而富者行錢參逐皆亡匿得免貧者身雖老<lb/>
弱被發即行頃者破百濟及平壤苦戰當是時將<lb/>
帥號令許以勲賞無所不至及達西岸唯聞枷鏁<lb/>
推禁奪賜破勲州縣追呼無以自存公私困弊不<lb/>
可悉言以是昨發海西之日已有逃亡自殘者非<lb/>
獨至海外而然也又本因征役授勲級以為榮寵<lb/>
而比年出征皆使勲官挽引勞苦與白丁無殊百<lb/>
姓不願從軍率皆由此臣又問曩日士卒留鎮五<lb/>
年尚得支濟今爾等始經一年何為如此單露咸<lb/>
<pb n="KR2c0001_SBCK_029-72a"/>
言初發家日惟令備一年資裝今已二年未有還<lb/>
期臣檢校軍士所留衣今冬僅可充事來秋以往<lb/>
全無凖擬陛下留兵海外欲殄滅髙麗百濟髙麗<lb/>
舊相黨援倭人雖逺亦共為影響若無鎮兵還成<lb/>
一國今既資戍守又置屯田所藉士卒同心同徳<lb/>
而衆有此議何望成功自非有所更張厚加慰勞<lb/>
明賞重罰以起士心若止如今日已前處置恐師<lb/>
衆疲老立效無日逆耳之事或無人為陛下盡言<lb/>
故臣披露肝膽昧死奏陳上深納其言遣右威衛<lb/>
將軍劉仁願將兵度海以代舊鎮之兵仍敕仁軌<lb/>
俱還仁軌謂仁願曰國家懸軍海外欲以經畧髙<lb/>
<pb n="KR2c0001_SBCK_029-72b"/>
麗其事非易今收穫未畢而軍吏與士卒一時代<lb/>
去軍將又歸夷人新服衆心未安必將生變不如<lb/>
且留舊兵漸令收穫辦具資糧節級遣還軍將且<lb/>
留鎮撫未可還也仁願曰吾前還海西大遭讒謗<lb/>
云吾多留兵衆謀㨿海東幾不免禍今日惟知凖<lb/>
敕豈敢擅有所爲仁軌曰人臣茍利於國知無不<lb/>
爲豈恤其私乃上表陳便宜自請留鎮海東上從<lb/>
之仍以扶餘隆爲熊津都尉使招輯其餘衆<lb/>
二年秋七月上命熊津都尉扶餘隆與新羅王法<lb/>
敏釋去舊怨　八月壬子同盟于熊津城劉仁<lb/>
軌以新羅百濟耽羅倭國使者浮海西還㑹祠㤗<lb/>
<pb n="KR2c0001_SBCK_029-73a"/>
山髙麗亦遣太子福男來侍祠<lb/>
乾封元年夏五月髙麗王蓋蘇文卒長子男生代<lb/>
為莫離支初知國政出巡諸城使其弟男建男産<lb/>
留知後事或謂二弟曰男生惡二弟之逼意欲除<lb/>
之不如先為計二弟初未之信又有告男生者曰<lb/>
二弟恐兄還奪其權欲拒兄不納男生潛遣所親<lb/>
往平壌伺之二弟收掩得之乃以王命召男生男<lb/>
生懼不敢歸男建自為莫離支發兵討之男生走<lb/>
保别城使其子獻誠詣闕求救六月壬寅以左驍<lb/>
衛大將軍契苾何力為遼東道安撫大使將兵救<lb/>
之以獻誠為右武衛將軍使為鄉導又以左金吾<lb/>
<pb n="KR2c0001_SBCK_029-73b"/>
衛將軍龎同善營州都督髙侃為行軍總管同討<lb/>
髙麗　秋九月龎同善大破髙麗兵泉男生帥<lb/>
衆與同善合詔以男生為特進遼東大都督兼平<lb/>
壌道安撫大使封玄莬郡公　冬十二月己酉<lb/>
以李勣為遼東道行軍大總管兼安撫大使以司<lb/>
列少常伯安陸郝處俊副之以擊髙麗龎同善契<lb/>
苾何力並為遼東道行軍副大總管兼安撫大使<lb/>
如故其水陸諸軍總管并運糧使竇義積獨孤卿<lb/>
雲郭待封等並受勣處分河北諸州租賦悉詣遼<lb/>
東給軍用<lb/>
二年秋九月辛未李勣抜髙麗之新城使契苾何<lb/>
<pb n="KR2c0001_SBCK_029-74a"/>
力守之勣初度遼謂諸將曰新城髙麗西邊要害<lb/>
不先得之餘城未易取也遂攻之城人師夫仇等<lb/>
縛城主開門降勣引兵進擊一十六城皆下之龎<lb/>
同善髙侃尚在新城泉男建遣兵襲其營左武衛<lb/>
將軍薛仁貴擊破之侃進至金山與髙麗戰不利<lb/>
髙麗乗勝逐北仁貴引兵横擊之大破髙麗斬首<lb/>
五萬餘級抜南蘇木底蒼巖三城與泉男生軍合<lb/>
郭待封以水軍自别道趣平壌勣遣别將馮師本<lb/>
載糧仗以資之師本船破失期待封軍中飢窘欲<lb/>
作書與勣恐為虜所得知其虛實乃作離合詩以<lb/>
與勣勣怒曰軍事方急何以詩為必斬之行軍管<lb/>
<pb n="KR2c0001_SBCK_029-74b"/>
記通事舎人河南元萬頃為釋其義勣乃更遣糧<lb/>
仗赴之萬頃作檄髙麗文曰不知守鴨緑之險泉<lb/>
男建報曰謹聞命矣即移兵㨿鴨緑津唐兵不得<lb/>
度上聞之流萬頃於嶺南郝處俊在髙麗城下未<lb/>
及成列髙麗奄至軍中大駭處俊㨿胡床方食乾<lb/>
糒潛簡精銳擊敗之將士服其膽畧<lb/>
總章元年春二月壬午李勣等拔髙麗扶餘城薛<lb/>
仁貴既破髙麗於金山乗勝將三千人將攻扶餘<lb/>
城諸將以其兵少止之仁貴曰兵不必多顧用之<lb/>
何如耳遂為前鋒以進與髙麗戰大破之殺獲萬<lb/>
餘人遂抜扶餘城扶餘川中四十餘城皆望風請<lb/>
<pb n="KR2c0001_SBCK_029-75a"/>
服侍御史洛陽賈言忠奉使自遼東還上問以軍<lb/>
事言忠對曰髙麗必平上曰卿何以知之對曰隋<lb/>
煬帝東征而不克者人心離怨故也先帝東征而<lb/>
不克者髙麗未有舋也今髙藏微弱權臣擅命蓋<lb/>
蘇文死男建兄弟内相攻奪男生傾心内附為我<lb/>
鄉導彼之情偽靡不知之以陛下明聖國家富强<lb/>
將士盡力以乗髙麗之亂其勢必克不俟再舉矣<lb/>
且髙麗連年饑饉妖異屢降人心危駭其亡可翹<lb/>
足待也上又問遼東諸將孰賢對曰薛仁貴勇冠<lb/>
三軍龎同善雖不善鬬而持軍嚴整髙侃勤儉自<lb/>
處忠果有謀契苾何力沈毅能㫁雖頗忌刻而有<lb/>
<pb n="KR2c0001_SBCK_029-75b"/>
統御之才然夙夜小心忘身憂國皆莫及李勣也<lb/>
上深然其言泉男建復遣兵五萬人救扶餘城與<lb/>
李勣等遇於薛賀水合戰大破之斬獲三萬餘人<lb/>
進攻大行城抜之　秋九月癸巳李勣抜平壌<lb/>
勣既克大行城諸軍出它道者皆與勣㑹進至鴨<lb/>
緑柵髙麗發兵拒戰勣等奮擊大破之追奔二百<lb/>
餘里抜辱夷城諸城遁逃及降者相繼契苾何力<lb/>
先引兵至平壤城下勣軍繼之圍平壌月餘髙麗<lb/>
王藏遣泉男産帥首領九十八人持白幡詣勣降<lb/>
勣以禮接之泉男建猶閉門拒守頻遣兵出戰皆<lb/>
敗男建以軍事委僧信誠信誠宻遣人詣勣請為<lb/>
<pb n="KR2c0001_SBCK_029-76a"/>
内應後五日信誠開門勣縱兵登城鼓譟焚城四<lb/>
月男建自刺不死遂擒之髙麗悉平　冬十月<lb/>
李勣將至上命先以髙藏等獻于昭陵具軍容奏<lb/>
凱歌入京師獻于太廟十二月丁巳上受俘于含<lb/>
元殿以髙藏政非己出赦以為司平太常伯貟外<lb/>
同正以泉男産為司宰少卿僧信誠為銀青光禄<lb/>
大夫泉男生為右衛大將軍李勣以下封賞有差<lb/>
泉男建流黔州扶餘豐流嶺南分髙麗五部百七<lb/>
十六城六十九萬餘户為九都督府四十二州百<lb/>
縣置安東都䕶府於平壤以統之擢其酋帥有功<lb/>
者為都督刺史縣令與華人參理以右威衛大將<lb/>
<pb n="KR2c0001_SBCK_029-76b"/>
軍薛仁貴檢校安東都護總兵二萬人以鎮撫之<lb/>
丁卯上祀南郊告平髙麗以李勣為亞獻己巳謁<lb/>
太廟<lb/>
二年髙麗之民多離叛者敇徙髙麗戸三萬八千<lb/>
二百於江淮之南及山南京西諸州空曠之地留<lb/>
其貧弱者使守安東<lb/>
咸亨元年夏四月髙麗酋長劒牟岑反立髙藏外<lb/>
孫安舜為主以左監門大將軍髙侃為東州道行<lb/>
軍總管發兵討之安舜殺劒牟岑奔新羅<lb/>
二年秋七月乙未朔髙侃破髙麗餘衆於安市城<lb/>
三年冬十二月髙侃與髙麗餘衆戰于白水山破<lb/>
<pb n="KR2c0001_SBCK_029-77a"/>
之新羅遣兵救髙麗侃擊破之<lb/>
四年夏閏五月燕山道緫管右領軍大將軍李謹<lb/>
行大破髙麗叛者於瓠蘆河之西俘獲數千人餘<lb/>
衆皆奔新羅時謹行妻劉氏留伐奴城髙麗引靺<lb/>
鞨攻之劉氏擐甲帥衆守城久之虜退上嘉其功<lb/>
封燕國夫人謹行靺鞨人突地稽之子也武力絶<lb/>
人爲衆夷所憚<lb/>
上元元年春正月壬午以左庶子同中書門下三<lb/>
品劉仁軌爲雞林道大緫管衛尉卿李弼右領軍<lb/>
大將軍李謹行副之發兵討新羅時新羅王法敏<lb/>
既納髙麗叛衆又據百濟故地使人守之上大怒<lb/>
<pb n="KR2c0001_SBCK_029-77b"/>
詔削法敏官爵其弟右驍衛員外大將軍臨海郡<lb/>
公仁問在京師立以為新羅王使歸國<lb/>
二年春二月劉仁軌大破新羅之衆於七重城又<lb/>
使靺鞨浮海畧新羅之南境斬獲甚衆仁軌引兵<lb/>
還詔以李謹行為安東鎮撫大使屯新羅之買肖<lb/>
城以經畧之三戰皆捷新羅乃遣使入貢且謝罪<lb/>
上赦之復新羅王法敏官爵金仁問中道而還改<lb/>
封臨海郡公<lb/>
儀鳯元年春二月甲戌徙安東都䕶府於遼東故<lb/>
城先有華人任安東官者悉罷之徙熊津都督府<lb/>
於建安故城其百濟戸口先徙徐兖等州者皆置<lb/>
<pb n="KR2c0001_SBCK_029-78a"/>
於建安<lb/>
二年　初劉仁軌引兵自熊津還扶餘隆畏新羅<lb/>
之逼不敢留尋亦還朝二月丁巳以工部尚書髙<lb/>
藏為遼東州都督封朝鮮王遣歸遼東安輯髙麗<lb/>
餘衆髙麗先在諸州者皆遣與藏俱歸又以司農<lb/>
卿扶餘隆為熊津都督封帶方王亦遣歸安輯百<lb/>
濟餘衆仍移安東都䕶府於新城以統之時百濟<lb/>
荒殘命隆寓居髙麗之境藏至遼東謀叛潛與靺<lb/>
鞨通召還徙卭州而死散徙其人於河南隴右諸<lb/>
州貧者留安東城傍髙麗舊城没於新羅餘衆散<lb/>
入靺鞨及突厥隆亦竟不敢還故地髙氏扶餘氏<lb/>
<pb n="KR2c0001_SBCK_029-78b"/>
遂亡<lb/>
開耀元年冬十月丁亥新羅王法敏卒遣使立其<lb/>
子政明<lb/>
　　　吐蕃請和<lb/>
唐太宗貞觀八年冬十一月甲申吐蕃贊普棄宗<lb/>
弄讃遣使入貢仍請昬吐蕃在吐谷渾西南近世<lb/>
浸彊蠶食它國土宇廣大勝兵數十萬然未嘗通<lb/>
中國其王稱贊普俗不言姓王族皆曰論宦族皆<lb/>
曰尚棄宗弄讃有勇略四鄰畏之上遣使者馮徳<lb/>
遐徃慰撫之<lb/>
十二年　初上遣使者馮徳遐撫慰吐蕃吐蕃聞<lb/>
<pb n="KR2c0001_SBCK_029-79a"/>
突厥吐谷渾皆尚公主遣使隨徳遐入朝多齎金<lb/>
寶奉表求㛰上未之許使者還言於贊普棄宗弄<lb/>
讃曰臣初至唐唐待我甚厚許尚公主㑹吐谷渾<lb/>
王入朝相離間唐禮遂衰亦不許㛰弄讃遂發兵<lb/>
擊吐谷渾吐谷渾不能支遁於青海之北民畜多<lb/>
為吐蕃所掠吐蕃進破党項白蘭諸羌帥衆二十<lb/>
餘萬屯松州西境遣使貢金帛云來迎公主尋進<lb/>
攻松州敗都督韓威羌酋閻州刺史别叢卧施諾<lb/>
州刺史把利步利並以州叛歸之連兵不息其大<lb/>
臣諫不聽而自縊者凢八輩壬寅以吏部尚書矦<lb/>
君集為當彌道行軍大總管甲辰以右領軍大將<lb/>
<pb n="KR2c0001_SBCK_029-79b"/>
軍執失思力為白蘭道左武衛將軍牛進達為闊<lb/>
水道左領軍將軍劉簡為洮河道行軍總管督步<lb/>
騎五萬擊之吐蕃攻城十餘日進達為先鋒九月<lb/>
辛亥掩其不備敗吐蕃於松州城下斬首千餘級<lb/>
弄讃懼引兵退遣使謝罪因復請㛰上許之<lb/>
十四年冬閏十月丙辰吐蕃贊普遣其相禄東贊<lb/>
獻金五千兩及珍玩數百以請昬上許以文成公<lb/>
主妻之<lb/>
十五年春正月甲戌以吐蕃禄東賛為右衛大將<lb/>
軍上嘉禄東贊善應對以琅邪公主外孫段氏妻<lb/>
之辭曰臣國中自有婦父母所聘不可棄也且贊<lb/>
<pb n="KR2c0001_SBCK_029-80a"/>
普未得謁公主陪臣何敢先娶上益賢之然欲撫<lb/>
以厚恩竟不從其志丁丑命禮部尚書江夏王道<lb/>
宗持節送文成公主于吐蕃贊普大喜見道宗盡<lb/>
子壻禮慕中國衣服儀衛之美為公主别築城郭<lb/>
宫室而處之自服䊵綺以見公主其國人皆以赭<lb/>
塗靣公主惡之贊普下令禁之亦漸革其猜暴之<lb/>
性遣子弟入國學受詩書<lb/>
二十三年土以吐蕃贊普弄讃為駙馬都尉封西<lb/>
海郡王贊普致書于長孫無忌等云天子初即位<lb/>
臣下有不忠者當勒兵赴國討除之<lb/>
髙宗永徽元年夏五月壬戌吐蕃贊普弄讃卒其<lb/>
<pb n="KR2c0001_SBCK_029-80b"/>
嫡子早死立其孫為贊普贊普㓜弱政事皆決於<lb/>
國相禄東贊禄東贊性明達嚴重行兵有法吐蕃<lb/>
所以彊大威服氐羌皆其謀也<lb/>
顯慶三年冬十月庚申吐蕃贊普來請㛰<lb/>
五年八月吐蕃禄東贊遣其子起政將兵擊吐谷<lb/>
渾以吐谷渾内附故也<lb/>
龍朔三年夏五月吐蕃與吐谷渾互相攻各遣使<lb/>
上表論曲直更來求援上皆不許吐谷渾之臣素<lb/>
和貴有罪逃奔吐蕃具言吐谷渾虛實吐蕃發兵<lb/>
擊吐谷渾大破之吐谷渾可汗曷鉢與弘化公主<lb/>
帥數千帳棄國走依凉州請徙居内地上以凉州<lb/>
<pb n="KR2c0001_SBCK_029-81a"/>
都督鄭仁泰為清海道行軍大總管帥右武衛將<lb/>
軍獨孤卿雲辛文陵等分屯凉鄯二州以備吐蕃<lb/>
六月戊申又以左武衛大將軍蘇定方為安集大<lb/>
使節度諸軍為吐谷渾之援吐蕃禄東贊屯清海<lb/>
遣使者論仲琮入見表陳吐谷渾之罪且請和親<lb/>
上不許遣左衛郎將劉文祥使于吐蕃降璽書責<lb/>
讓之<lb/>
麟徳二年春二月丁卯吐蕃遣使入見請復與吐<lb/>
谷渾和親仍求赤水地畜牧上不許<lb/>
咸享元年夏四月吐蕃䧟西域十八州又與于闐<lb/>
襲龜茲撥換城䧟之罷龜兹于闐焉耆踈勒四鎮<lb/>
<pb n="KR2c0001_SBCK_029-81b"/>
辛亥以右衛大將軍薛仁貴為邏娑道行軍大總<lb/>
管左衛員外大將軍阿史那道真左衛將軍郭待<lb/>
封副之以討吐蕃且援送吐谷渾還故地　秋<lb/>
八月郭待封先與薛仁貴並列及征吐蕃耻居其<lb/>
下仁貴所言待封多違之軍至大非川將趣烏海<lb/>
仁貴曰烏海險逺車行甚難輜重自隨難以趨利<lb/>
宜留二萬人為两柵於大非嶺上輜重悉置柵内<lb/>
吾屬帥輕銳倍道兼行掩其未備破之必矣仁貴<lb/>
帥所部前行擊吐蕃於河口大破之斬獲甚衆進<lb/>
屯烏海以俟待封待封不用仁貴策將輜重徐進<lb/>
未至烏海遇吐蕃二十餘萬待封軍大敗還走悉<lb/>
<pb n="KR2c0001_SBCK_029-82a"/>
棄輜重仁貴退屯大非川吐蕃相論欽陵將兵四<lb/>
十餘萬就擊之唐兵大敗死傷略盡仁貴待封與<lb/>
阿史那道真並脫身免與欽陵約和而還敇大司<lb/>
憲樂彦瑋即軍中按其敗狀械送京師三人皆免<lb/>
死除名欽陵禄東贊之子也與弟贊婆悉多于勃<lb/>
論皆有才略禄東贊卒欽陵代之秉政三弟將兵<lb/>
居外鄰國畏之　閏九月甲寅以左相姜恪為<lb/>
凉州道行軍大總管以禦吐蕃<lb/>
三年夏四月吐蕃遣其大臣仲琮入貢上問以吐<lb/>
蕃風俗對曰吐蕃地薄氣寒風俗朴魯然法令嚴<lb/>
整上下一心議事常自下而起因人所利而行之<lb/>
<pb n="KR2c0001_SBCK_029-82b"/>
斯所以能持久也上詰以吞滅吐谷渾敗薛仁貴<lb/>
冦逼凉州事對曰臣受命貢獻而已軍旅之事非<lb/>
所聞也上厚賜而遣之癸未遣都水使者黄仁素<lb/>
使于吐蕃<lb/>
上元二年春正月辛未吐蕃遣其大臣論吐渾彌<lb/>
來請和且請與吐谷渾復修隣好上不許<lb/>
儀鳳元年春閏三月吐蕃冦鄯廓河芳等州敇左<lb/>
監門衛中郎將令狐智通發興鳳等州兵以禦之<lb/>
己夘詔以吐蕃犯塞停封中獄乙酉以洛州牧周<lb/>
王顯為洮州道行軍元帥將工部尚書劉審禮等<lb/>
十二總管并州大都督相王輪為凉州道行軍元<lb/>
<pb n="KR2c0001_SBCK_029-83a"/>
帥將左衛大將軍契苾何力等以討吐蕃二王皆<lb/>
不行　秋八月乙未吐蕃冦疊州<lb/>
二年夏五月吐蕃冦扶州之臨河鎮擒鎮將杜孝<lb/>
昇令齎書說松州都督武居寂使降孝昇固執不<lb/>
從吐蕃軍還捨孝昇而去孝昇復帥餘衆拒守詔<lb/>
以孝昇為遊擊將軍　冬十二月乙邜詔大發<lb/>
兵討吐蕃<lb/>
三年秋七月李敬玄奏破吐蕃於龍支　九月<lb/>
丙寅李敬玄將兵十八萬與吐蕃將論欽陵戰於<lb/>
青海之上兵敗工部尚書左衛大將軍彭城僖公<lb/>
劉審禮為吐蕃所虜時審禮將前軍深入頓于濠<lb/>
<pb n="KR2c0001_SBCK_029-83b"/>
所為虜所攻敬玄懦怯按兵不救聞審禮戰沒狼<lb/>
狽還走頓于承風嶺阻泥溝以自固虜屯兵髙崗<lb/>
以壓之左領軍員外將軍黒齒常之夜帥敢死之<lb/>
士五百人襲擊虜營虜衆潰亂其將䟦地設引兵<lb/>
遁去敬玄乃收餘衆還鄯州審禮諸子自縛詣闕<lb/>
請入吐蕃贖其父敇聽次子易從詣吐蕃省之比<lb/>
至審禮已病卒易從晝夜號哭不絶聲吐蕃哀之<lb/>
還其尸易從徒跣負之以歸上嘉黒齒常之之功<lb/>
擢拜左武衛將軍充河源軍副使李敬玄之西征<lb/>
也監察御史原武婁師徳應猛士詔從軍及敗敇<lb/>
師徳收集散亡軍乃復振因命使于吐蕃吐蕃將<lb/>
<pb n="KR2c0001_SBCK_029-84a"/>
論贊婆迎之赤嶺師徳宣導上意諭以禍福贊婆<lb/>
甚恱爲之數年不犯邊師徳遷殿中侍御史充河<lb/>
源軍司馬兼知營田事上以吐蕃爲憂悉召侍臣<lb/>
謀之或欲和親以息民或欲嚴設守備俟公私富<lb/>
實而討之或欲亟發兵擊之議竟不决賜食而遣<lb/>
之太學生宋城魏元忠上封事言禦吐蕃之策以<lb/>
爲理國之要在文與武今言文者則以辭華爲首<lb/>
而不及經綸言武者則以騎射爲先而不知方略<lb/>
是皆何益於理亂哉故陸機著辨亡之論無救河<lb/>
梁之敗飬由基射穿七札不濟鄢陵之師此已然<lb/>
之明効也古語有之人無常俗政有理亂兵無彊<lb/>
<pb n="KR2c0001_SBCK_029-84b"/>
弱將有巧拙故選將當以智略為本勇力為末今<lb/>
朝廷用人類取將門子弟及死事之家彼皆庸人<lb/>
豈足當閫外之任李左車陳湯吕䝉孟觀皆出貧<lb/>
賤而立殊功未聞其家代為將也夫賞罰者軍國<lb/>
之切務茍有功不賞有罪不誅雖堯舜不能以致<lb/>
理議者皆云近日征伐虗有賞格而無事實蓋由<lb/>
小才之吏不知大體徒惜勲庸恐虛倉庫不知士<lb/>
不用命所損幾何黔首雖微不可欺罔豈得懸不<lb/>
信之令設虚賞之科而望其立功乎自蘇定方征<lb/>
遼東李勣破平壌賞絶不行勲仍淹滯不聞斬一<lb/>
臺郎戮一令史以謝勲人大非川之敗薛仁貴郭<lb/>
<pb n="KR2c0001_SBCK_029-85a"/>
待封等不即重誅曏使早誅仁貴等則自餘諸將<lb/>
豈敢失利於後哉臣恐吐蕃之平非旦夕可冀也<lb/>
又出師之要全資馬力臣請開畜馬之禁使百姓<lb/>
皆得畜馬若官軍大舉委州縣長吏以官錢增價<lb/>
市之則皆為官有彼胡虜恃馬力以為彊若聽人<lb/>
間市而畜之乃是損彼之彊為中國之利也先是<lb/>
禁百姓畜馬故元忠言之上善其言召見令直中<lb/>
書省仗内供奉<lb/>
調露元年春二月壬戌吐蕃贊普卒子器弩悉弄<lb/>
立生八年矣時器弩悉弄與其舅麴薩若詣羊同<lb/>
發兵有弟生六年在論欽陵軍中國人畏欽陵之<lb/>
<pb n="KR2c0001_SBCK_029-85b"/>
彊欲立之欽陵不可與薩若共立器弩悉弄上聞<lb/>
贊普卒嗣主未定命裴行儉乗間圖之行儉曰欽<lb/>
陵為政大臣輯睦未可圖也乃止　冬十月癸<lb/>
亥吐蕃文成公主遣其大臣論塞調傍來告喪并<lb/>
請和親上遣郎將宋令文詣吐蕃㑹贊普之葬<lb/>
永隆元年秋七月吐蕃冦河源左武衛將軍黒齒<lb/>
常之擊却之擢常之為河源軍經略大使常之以<lb/>
河源衝要欲加兵戍之而轉輸險逺乃廣置烽戍<lb/>
七十餘所開屯田五千餘頃嵗收五百餘萬石由<lb/>
是戰守有備焉先是劒南募兵於茂州西南築安<lb/>
戎城以㫁吐蕃通蠻之路吐蕃以先羌為鄉導攻<lb/>
<pb n="KR2c0001_SBCK_029-86a"/>
䧟其城以兵據之由是西洱諸蠻皆降于吐蕃吐<lb/>
蕃盡據羊同党項及諸羌之地東接凉松茂嶲等<lb/>
州南隣天笁西䧟龜茲踈勒等四鎮北抵突厥地<lb/>
方萬餘里諸胡之盛莫與為比　冬十月丙午<lb/>
文成公主薨于吐蕃<lb/>
開耀元年夏五月己丑河源道經略大使黒齒常<lb/>
之將兵擊吐蕃論贊婆於艮非川破之收其糧畜<lb/>
而還常之在軍七年吐蕃深畏之不敢犯邊<lb/>
永淳元年秋七月吐蕃將論欽陵冦拓松翼等州<lb/>
詔左驍衛郎將李孝逸右衛郎將衛蒲山發秦渭<lb/>
等州兵分道禦之　冬十月吐蕃入冦河源軍<lb/>
<pb n="KR2c0001_SBCK_029-86b"/>
軍使婁師徳將兵擊之於白水澗八戰八㨗上以<lb/>
師徳為比部員外郎左驍衛郎將河源軍經略副<lb/>
使曰卿有文武材勿辭也<lb/>
則天皇后垂拱元年冬十一月癸卯命天官尚書<lb/>
韋待價為燕然道行軍大總管以討吐蕃<lb/>
三年冬十一月太后欲遣韋待價將兵擊吐蕃鳳<lb/>
閣侍郎韋方質奏請如舊制遣御史監軍太后曰<lb/>
古者明君遣將閫外之事悉以委之比聞御史監<lb/>
軍軍中事無大小皆湏承禀以下制上非令典也<lb/>
且何以責其有功遂罷之<lb/>
永昌元年夏五月丙辰命文昌右相韋待價為安<lb/>
<pb n="KR2c0001_SBCK_029-87a"/>
息道行軍大總管擊吐蕃　韋待價軍至寅識迦<lb/>
河與吐蕃戰大敗㑹大雪糧運不繼待價既無將<lb/>
領之才狼狽失據士卒凍餒死亡甚衆乃引軍還<lb/>
太后大怒丙子待價除名流繡州斬副大總管安<lb/>
西大都護閻温古安西副都護唐休璟收其餘衆<lb/>
撫安西土太后以休璟為西州都督<lb/>
天授二年夏五月以岑長倩為武威道行軍大總<lb/>
管擊吐蕃中道召還軍竟不出<lb/>
長夀元年春二月己亥吐蕃党項部落萬餘人内<lb/>
附分置十州　夏五月吐蕃酋長曷蘇帥部落<lb/>
請内附以右玉鈐衛將軍張玄遇為安撫使將精<lb/>
<pb n="KR2c0001_SBCK_029-87b"/>
卒二萬迎之六月軍至大渡水西曷蘇事洩為國<lb/>
人所擒别部酋長昝捶帥羌蠻八千餘人内附玄<lb/>
遇以其部落置萊川州而還　初新豐王孝傑從<lb/>
劉審禮擊吐蕃為副總管與審禮皆沒於吐蕃賛<lb/>
普見孝傑泣曰貌類吾父厚禮之後竟得歸累遷<lb/>
右鷹揚衛將軍孝傑久在吐蕃知其虚實㑹西州<lb/>
都督唐休璟請復取龜兹于闐踈勒碎葉四鎮敇<lb/>
以孝傑為武威軍總管與左武衛大將軍阿史那<lb/>
忠節將兵擊吐蕃冬十月丙戌大破吐蕃復取四<lb/>
鎮置安西都䕶於龜茲發兵戍之<lb/>
延載元年春二月武威道總管王孝傑破吐蕃㪍<lb/>
<pb n="KR2c0001_SBCK_029-88a"/>
論贊刃突厥可汗俀子等於冷泉及大嶺各三萬<lb/>
餘人碎葉鎮守使韓思忠破泥熟俟斤等萬餘人<lb/>
天冊萬嵗元年秋七月辛酉吐蕃冦臨洮以王孝<lb/>
傑為肅邊道行軍大總管以討之<lb/>
萬嵗通天元年春正月甲寅以婁師德為肅邊道<lb/>
行軍副總管擊吐蕃　三月壬寅王孝傑婁師<lb/>
徳與吐蕃將論欽陵贊婆戰於素羅汗山唐兵大<lb/>
敗孝傑坐免為庶人師徳貶原州員外司馬師徳<lb/>
因署移牒驚曰官爵盡無邪既而曰亦善亦善不<lb/>
復介意　秋九月吐蕃復遣使請和親太后遣<lb/>
右武衛胄曹參軍貴鄉郭元振往察其宜吐蕃將<lb/>
<pb n="KR2c0001_SBCK_029-88b"/>
論欽陵請罷安西四鎮戍兵并求分十姓突厥之<lb/>
地元振曰四鎮十姓與吐蕃種類本殊今請罷唐<lb/>
兵豈非有兼并之志乎欽陵曰吐蕃茍貪土地欲<lb/>
為邊患則東侵甘凉豈肯規利於萬里之外邪乃<lb/>
遣使者隨元振入請之朝廷疑未决元振上䟽以<lb/>
為欽陵求罷兵割地此乃利害之機誠不可輕舉<lb/>
措也今若直拒其善意則為邊患必深四鎮之利<lb/>
逺甘凉之害近不可不深圖也宜以計緩之使其<lb/>
和望未絶則善矣彼四鎮十姓吐蕃之所甚欲也<lb/>
而青海吐谷渾亦國家之要地也今報之宜曰四<lb/>
鎮十姓之地本無用於中國所以遣兵戍之欲以<lb/>
<pb n="KR2c0001_SBCK_029-89a"/>
鎮撫西域分吐蕃之勢使不得併力東侵也今若<lb/>
果無東侵之志當歸我吐谷渾諸部及青海故地<lb/>
則五俟斤部亦當以歸吐蕃如此則足以塞欽陵<lb/>
之口而亦未與之絶也若欽陵小有乖違則曲在<lb/>
彼矣且四鎮十姓欵附歲久今未察其情之向背<lb/>
事之利害遥割而棄之恐傷諸國之心非所以御<lb/>
四夷也太后從之元振又上言吐蕃百姓疲於徭<lb/>
戍早願和親欽陵利於統兵專制獨不欲歸欵若<lb/>
國家嵗發和親使而欽陵常不從命則彼國之人<lb/>
怨欽陵日深望國恩日甚設欲大舉其徒固亦難<lb/>
矣斯亦離間之漸可使其上下猜阻禍亂内興矣<lb/>
<pb n="KR2c0001_SBCK_029-89b"/>
太后深然之元振名震以字行<lb/>
聖曆二年　初吐蕃贊普器弩悉弄尚㓜論欽陵<lb/>
兄弟用事皆有勇略諸胡畏之欽陵居中秉政諸<lb/>
弟握兵分據方面贊婆常居東邊為中國患者三<lb/>
十餘年器弩悉弄浸長陰與大臣論巖謀誅之㑹<lb/>
欽陵出外贊普詐云出畋集兵執欽陵親黨二千<lb/>
餘人殺之遣使召欽陵兄弟欽陵等舉兵不受命<lb/>
贊普將兵討之欽陵兵潰自殺夏四月贊婆帥所<lb/>
部千餘人來降太后命右武衛鎧曹參軍郭元振<lb/>
與河源軍大使夫䝉令卿將騎迎之以贊婆為將<lb/>
迎歸徳王欽陵子弓仁以所統吐谷渾七千帳來<lb/>
<pb n="KR2c0001_SBCK_029-90a"/>
降拜左玉鈐衛將軍酒泉郡公　冬十月丁亥<lb/>
論贊婆至都太后寵待賞賜甚厚以為右衛大將<lb/>
軍使將其衆守洪源谷<lb/>
久視元年秋閏七月丁酉吐蕃將麴莽布支冦凉<lb/>
州圍昌松隴右諸軍大使唐休璟與戰於洪源谷<lb/>
麴莽布支兵甲鮮華休璟謂諸將曰諸論既死麴<lb/>
莽布支新為將不習軍事諸貴臣子弟皆從之望<lb/>
之雖如精銳實易與耳請為諸君破之乃被甲先<lb/>
䧟陳六戰皆㨗吐蕃大奔斬首二千五百級獲二<lb/>
禆將而還　庚戌以魏元忠為隴右諸軍大使擊<lb/>
吐蕃<lb/>
<pb n="KR2c0001_SBCK_029-90b"/>
長安二年秋九月己卯吐蕃遣其臣論彌薩來求<lb/>
和　癸未宴論彌薩於麟徳殿時凉州都督唐休<lb/>
璟入朝亦預宴彌薩屢窺之太后問其故對曰洪<lb/>
源之戰此將軍猛厲無敵故欲識之太后擢休璟<lb/>
爲右武威金吾二衛大將軍休璟練習邊事自碣<lb/>
石以西踰四鎮綿亘萬里山川要害皆能記之<lb/>
冬十月戊申吐蕃贊普將萬餘人冦茂州都督陳<lb/>
大慈與之四戰皆破之斬首千餘級<lb/>
三年夏四月吐蕃遣使獻馬千匹金二千兩以求<lb/>
昬　吐蕃南境諸部皆叛贊普器弩悉弄自將擊<lb/>
之卒於軍中諸子爭立久之國人立其子棄隷蹜<lb/>
<pb n="KR2c0001_SBCK_029-91a"/>
贊為贊普生七年矣<lb/>
中宗景龍元年春三月庚子吐蕃遣其大臣悉蕭<lb/>
熱入貢　夏四月辛巳以上所養雍王守禮女<lb/>
金城公主妻吐蕃贊普<lb/>
三年冬十一月乙亥吐蕃贊普遣其大臣尚贊咄<lb/>
等千餘人迎金城公主<lb/>
睿宗景雲元年春正月上命紀處訥送金城公主<lb/>
適吐蕃處訥辭又命趙彦昭彦昭亦辭丁丑命左<lb/>
驍衛大將軍楊矩送之己卯上自送公主至始平<lb/>
二月癸未還宫公主至吐蕃贊普為之别築城以<lb/>
居之<lb/>
<pb n="KR2c0001_SBCK_029-91b"/>
玄宗開元元年冬十二月甲午吐蕃遣其大臣來<lb/>
求和<lb/>
二年夏五月己酉吐蕃相坌達延遺宰相書請先<lb/>
遣解琬至河源正二國封疆然後結盟琬嘗為朔<lb/>
方大總管故吐蕃請之前此琬以金紫光禄大夫<lb/>
致仕復召拜左散騎常侍而遣之又命宰相復坌<lb/>
達延書招懐之琬上言吐蕃必隂懐叛計請預屯<lb/>
兵十萬於秦渭等州以備之　六月丙寅吐蕃<lb/>
使其宰相尚飲藏來獻盟書　秋八月乙亥吐<lb/>
蕃將坌達延乞力徐帥衆十萬冦臨洮軍蘭州至<lb/>
于渭源掠取牧馬命薛訥白衣攝左羽林將軍為<lb/>
<pb n="KR2c0001_SBCK_029-92a"/>
隴右防禦使以右驍衛將軍常樂郭知運為副使<lb/>
與太僕少卿王晙帥兵擊之辛巳大募勇士詣河<lb/>
隴就訥教習初鄯州都督楊矩以九曲之地與吐<lb/>
蕃其地肥饒吐蕃就之畜牧因以入冦矩悔懼自<lb/>
殺　冬十月吐蕃復冦渭原丙辰上下詔欲親<lb/>
征發兵十餘萬人馬四萬匹　甲子薛訥與吐蕃<lb/>
戰於武街大破之時太僕少卿隴右羣牧使王晙<lb/>
帥所部二千人與訥㑹擊吐蕃坌達延將吐蕃十<lb/>
萬屯大來谷晙選勇士七百衣胡服夜襲之多置<lb/>
鼓角於其後五里前軍遇敵大呼後人鳴鼓角以<lb/>
應之虜以為大軍至驚懼自相殺傷死者萬計訥<lb/>
<pb n="KR2c0001_SBCK_029-92b"/>
時在武街去大來谷二十里虜軍塞其中間晙復<lb/>
夜出兵襲之虜大潰始得與訥軍合同追犇至洮<lb/>
水復戰於長城堡又敗之前後殺獲數萬人豐安<lb/>
軍使王海賓戰死乙丑敇罷親征戊辰姚崇盧懐<lb/>
慎等奏頃者吐蕃以河為境神龍中尚公主遂踰<lb/>
河築城置獨山九曲两軍去積石三百里又於河<lb/>
上造橋今吐蕃既叛宜毁橋㧞城從之以王海賔<lb/>
之子忠嗣為朝散大夫尚輦奉御養之宫中<lb/>
乙酉命左驍衛郎將慰金城公主吐蕃遣其大臣<lb/>
宗俄因矛至洮水請和用敵國禮上不許自是連<lb/>
嵗犯邊<lb/>
<pb n="KR2c0001_SBCK_029-93a"/>
四年春二月吐蕃圍松州　癸酉松州都督孫仁<lb/>
獻襲擊吐蕃於城下大破之　秋七月吐蕃復<lb/>
請和上許之<lb/>
五年秋七月壬寅隴右節度使郭知運大破吐蕃<lb/>
於九曲<lb/>
六年冬十一月戊辰吐蕃奉表請和乞舅甥親署<lb/>
誓文及令彼此宰相皆著名於其上<lb/>
七年夏六月戊辰吐蕃復遣使請上親署誓文上<lb/>
不許曰昔嵗誓約已定茍信不由衷亟誓何益<lb/>
十年秋八月癸未吐蕃圍小勃律王沒謹忙謹忙<lb/>
求救于北庭節度使張嵩曰勃律唐之西門勃律<lb/>
<pb n="KR2c0001_SBCK_029-93b"/>
亡則西域皆為吐蕃矣嵩乃遣䟽勒副使張思禮<lb/>
將蕃漢步騎四千人救之晝夜倍道與謹忙合擊<lb/>
吐蕃大破之斬獲數萬自是累嵗吐蕃不敢犯邊<lb/>
十五年春正月辛丑凉州都督王君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>破吐蕃於<lb/>
青海之西初吐蕃自恃其彊致書用敵國禮辭指<lb/>
悖慢上意常怒之張說言於上曰吐蕃無禮誠宜<lb/>
誅夷但連兵十餘年甘凉河鄯不勝其弊雖師屢<lb/>
㨗所得不償所亡聞其悔過求和願聽其欵服以<lb/>
紓邊人上曰俟吾與王君㚟議之說退謂源乾曜<lb/>
曰君㚟勇而無謀常思僥幸若二國和親何以為<lb/>
功吾言必不用矣及君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>入朝果請深入討之去<lb/>
<pb n="KR2c0001_SBCK_029-94a"/>
冬吐蕃大將悉諾邏冦大斗谷進攻甘州焚掠而<lb/>
去君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>度其兵疲勒兵躡其後㑹大雪虜凍死者<lb/>
甚衆自積石軍西歸君㚟先遣人間道入虜境燒<lb/>
道旁草悉諾邏至大非川欲休士馬而野草皆盡<lb/>
馬死過半君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>與泰州都督張景順追之及於青<lb/>
海之西乗冰而度悉諾邏已去破其後軍獲其輜<lb/>
重羊馬萬計而還君㚟以功遷左羽林大將軍拜<lb/>
其父夀為少府監致仕上由是益事邊功　秋<lb/>
九月丙子吐蕃大將悉諾邏㳟禄及燭龍莽布支<lb/>
攻䧟瓜州執刺史田元獻及河西節度使王君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>
之父進攻玉門軍縱所虜俘使歸凉州謂君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>曰<lb/>
<pb n="KR2c0001_SBCK_029-94b"/>
將軍常以忠勇許國何不一戰君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>登城西望而<lb/>
泣竟不敢出兵莽布支别攻常樂縣縣令賈師順<lb/>
帥衆拒守及瓜州䧟悉諾邏悉兵會攻之旬餘日<lb/>
吐蕃力盡不能克使人說降之不從吐蕃曰明府<lb/>
既不降宜斂城中財相贈吾當退師順請脱士卒<lb/>
衣悉諾邏知無財乃引去毁瓜州城師順遽開門<lb/>
收器械修守備虜果復遣精騎還視城中知有備<lb/>
乃去師順岐州人也　閏月庚子吐蕃贊普與<lb/>
突騎施蘇禄圍安西城安西副大都䕶趙頥貞擊<lb/>
破之　王君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>帥精騎邀吐蕃使者於肅州還至<lb/>
甘州南鞏筆驛回紇司馬䕶輸伏兵突起殺君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>
<pb n="KR2c0001_SBCK_029-95a"/>
辛巳以左金吾衛大將軍信安王禕為朔方節度<lb/>
等副大使禕恪之孫也以朔方節度使蕭嵩為河<lb/>
西節度等副大使時王君㚟新敗河隴震駭嵩引<lb/>
刑部員外郎裴寛為判官與君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>判官牛僊客俱<lb/>
掌軍政人心浸安寛漼之從弟也僊客本鶉觚小<lb/>
吏以才幹軍功累遷至河西節度判官為君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>腹<lb/>
心嵩又奏以建康軍使河北張守珪為瓜州刺史<lb/>
帥餘衆築故城板榦裁立吐蕃猝至城中相顧失<lb/>
色莫有鬭志守珪曰彼衆我寡又瘡痍之餘不可<lb/>
以矢刃相持當以竒計取勝乃於城上置酒作樂<lb/>
虜疑其有備不敢攻而退守珪縱兵擊之虜敗走<lb/>
<pb n="KR2c0001_SBCK_029-95b"/>
守珪乃修復城市收合流散皆復舊業朝廷嘉其<lb/>
功以瓜州為都督府以守珪爲都督悉諾邏威名<lb/>
甚盛蕭嵩縱反間於吐蕃云與中國通謀贊普召<lb/>
而誅之吐蕃由是少衰　冬十二月戊寅制以<lb/>
吐蕃為邊患令隴右道及諸軍團兵五萬六千人<lb/>
河西道及諸軍團兵四萬人又徵闗中兵萬人集<lb/>
臨洮朔方兵二萬人集㑹州防秋至冬初無冦而<lb/>
罷伺虜入冦互出兵腹背擊之<lb/>
十六年秋七月吐蕃大將悉末朗冦瓜州都督張<lb/>
守珪擊走之乙巳河西節度使蕭嵩隴右節度使<lb/>
張忠亮大破吐蕃於渇波谷忠亮追之抜其大莫<lb/>
<pb n="KR2c0001_SBCK_029-96a"/>
門城擒獲甚衆焚其駱駝橋而還　八月辛夘<lb/>
右金吾將軍杜賔客破吐蕃于祁連城下時吐蕃<lb/>
復入冦蕭嵩遣賔客將彊弩四千擊之戰自辰至<lb/>
暮吐蕃大潰獲其大將一人虜散走投山哭聲四<lb/>
合<lb/>
十七年春三月瓜州都督張守珪沙州刺史賈思<lb/>
順擊吐蕃大同軍大破之　甲寅朔方節度使<lb/>
信安王禕攻吐蕃石堡城抜之初吐蕃䧟石堡城<lb/>
留兵據之侵擾河右上命禕與河西隴右同議攻<lb/>
取諸將咸以為石堡據險而道逺攻之不克將無<lb/>
以自還且宜按兵觀舋禕不聽引兵深入急攻抜<lb/>
<pb n="KR2c0001_SBCK_029-96b"/>
之仍分兵據守要害令虜不得前自是可龍諸軍<lb/>
遊奕拓境千餘里上聞大恱更命石堡城曰振武<lb/>
軍<lb/>
十八年夏五月吐蕃遣使致書於境上求和<lb/>
秋九月吐蕃兵數敗而懼乃求和親忠王友皇甫<lb/>
惟明因奏事從容言和親之利上曰贊普嘗遺吾<lb/>
書悖慢此何可捨對曰贊普當開元之初年尚㓜<lb/>
稺安能為此書殆邊將詐為之欲以激怒陛下耳<lb/>
夫邊境有事則將吏得以因縁盗匿官物妄述功<lb/>
狀以取勲爵此皆姦臣之利非國家之福也兵連<lb/>
不解日費千金河西隴右由兹困敝陛下誠命一<lb/>
<pb n="KR2c0001_SBCK_029-97a"/>
使徃視公主因與贊普靣相約結使之稽顙稱臣<lb/>
永息邊患豈非御夷狄之長䇿乎上恱命惟明與<lb/>
内侍張元方使于吐蕃贊普大喜悉出貞觀以來<lb/>
所得敇書以示惟明冬十月遣其大臣論名悉獵<lb/>
隨惟明入貢表稱甥世尚公主義同一家中間張<lb/>
玄表等先興兵㓂鈔遂使二境交惡甥深識尊卑<lb/>
安敢失禮正爲邉將交構致獲罪於舅屢遣使者<lb/>
入朝皆爲邊將所遏今䝉逺降使臣來視公主甥<lb/>
不勝喜荷儻使復修舊好死無所恨自是吐蕃復<lb/>
欵附<lb/>
十九年春正月辛未遣鴻臚卿崔琳使于吐蕃琳<lb/>
<pb n="KR2c0001_SBCK_029-97b"/>
神慶之子也吐蕃使者稱公主求毛詩春秋禮記<lb/>
正字于休烈上䟽以為東平王漢之懿親求史記<lb/>
諸子漢猶不與况吐蕃國之㓂讎今資之以書使<lb/>
知用兵權略愈生變詐非中國之利也事下中書<lb/>
門下議之裴光庭等奏吐蕃聾昩頑嚚乆叛新服<lb/>
因其有請賜以詩書庻使之漸陶聲教化流無外<lb/>
休烈徒知書有權畧變詐之語不知忠信禮義皆<lb/>
從書出也上曰善遂與之休烈志寜之玄孫也<lb/>
秋九月辛未吐蕃遣其相論尚它硉入見<lb/>
二十一年春二月丁酉金城公主請立碑於赤嶺<lb/>
以分唐與吐蕃之境許之<lb/>
<pb n="KR2c0001_SBCK_029-98a"/>
　　　突厥叛唐<lb/>
唐髙宗麟徳元年春正月甲子改雲中都護府為<lb/>
單于大都護府以殷王旭輪為單于大都護初李<lb/>
靖破突厥遷三百帳于雲中城阿史徳氏為其長<lb/>
至是部落漸衆阿史徳氏詣闕請如胡法立親王<lb/>
為可汗以統之上召見謂曰今之可汗古之單于<lb/>
也故更為單于都護府而使殷王遥領之<lb/>
調露元年冬十月單于大都護府突厥阿史徳温<lb/>
傳奉職二部俱反立阿史那泥熟匐為可汗二十<lb/>
四州酋長皆叛應之衆數十萬遣鴻臚卿單于大<lb/>
都護府長史蕭嗣業左領軍衛將軍花大智右千<lb/>
<pb n="KR2c0001_SBCK_029-98b"/>
牛衛將軍李景嘉等將兵討之嗣業等先戰屢捷<lb/>
因不設備㑹大雪突厥夜襲其營嗣業狼狽拔營<lb/>
走衆遂大亂為虜所敗死者不可勝數大智景嘉<lb/>
引步兵且行且戰得入單于都護府嗣業減死流<lb/>
桂州大智景嘉並免官突厥冦定州刺史霍王元<lb/>
軌命開門偃旗虜疑有伏懼而宵遁州人李嘉運<lb/>
與虜通謀事洩上令元軌窮其黨與元軌曰彊冦<lb/>
在境人心不安若多所逮繫是驅之使叛也乃獨<lb/>
殺嘉運餘無所問因自劾違制上覽表大喜謂使<lb/>
者曰朕亦悔之向無王失定州矣自是朝廷有大<lb/>
事上多密敕問之壬子遣左金吾衞將軍曹懷舜<lb/>
<pb n="KR2c0001_SBCK_029-99a"/>
屯井陘右武衛將軍崔獻屯龍門以備突厥突厥<lb/>
扇誘奚契丹侵掠營州都督周道務遣戸曹始平<lb/>
唐休璟將兵擊破之　十一月癸未上宴裴行<lb/>
儉謂之曰卿有文武兼資今授卿二職乃除禮部<lb/>
尚書兼檢校右衞大將軍甲辰以行儉為定襄道<lb/>
行軍大緫管將兵十八萬并西軍檢校豐州都督<lb/>
程務挺東軍幽州都督李文暕緫三十餘萬以討<lb/>
突厥並受行儉節度務挺名振之子也<lb/>
永隆元年春三月裴行儉大破突厥於黒山擒其<lb/>
酋長奉職可汗泥熟匐為其下所殺以其首來降<lb/>
初行儉行至朔川謂其下曰用兵之道撫士貴誠<lb/>
<pb n="KR2c0001_SBCK_029-99b"/>
制敵尚詐前日蕭嗣業糧運為突厥所掠士卒凍<lb/>
餒故敗今突厥必復為此謀宜有以詐之乃詐為<lb/>
糧車三百乗毎車伏壯士五人各持陌刀勁弩以<lb/>
羸兵數百為之援且伏精兵於險要以待之虜果<lb/>
至羸兵棄車散走虜驅車就水草解鞍牧馬欲取<lb/>
糧壯士自車中躍出擊之虜驚走復為伏兵所邀<lb/>
殺獲殆盡自是糧運行者虜莫敢近軍至單于府<lb/>
北抵暮下營掘塹已周行儉遽命移就髙岡諸將<lb/>
皆言士卒已安堵不可復動行儉不從趣使移是<lb/>
夜風雨暴至前所營地水深丈餘諸將驚服問其<lb/>
故行儉笑曰自今但從我命不必問其所由知也<lb/>
<pb n="KR2c0001_SBCK_029-100a"/>
奉職既就擒餘黨走保狼山詔户部尚書崔知悌<lb/>
馳傳詣定㐮宣慰將士且區處餘冦行儉引軍還<lb/>
秋七月突厥餘衆圍雲州代州都督竇懷悊右領<lb/>
軍中郎將程務挺將兵擊破之<lb/>
開耀元年春正月突厥冦原慶等州乙亥遣右衛<lb/>
將軍李知十等將兵屯涇慶二州以備突厥　裴<lb/>
行儉軍既還突厥阿史那伏念復自立為可汗與<lb/>
阿史德温傳連兵為冦癸巳以行儉為定襄道大<lb/>
緫管以右武衛將軍曹懷舜幽州都督李文暕為<lb/>
副將兵討之　三月曹懷舜與禆將竇義昭將<lb/>
前軍擊突厥或告阿史那伏念與阿史徳温傳在<lb/>
<pb n="KR2c0001_SBCK_029-100b"/>
累沙北左右纔二十騎以下可徑往取也懷舜等<lb/>
信之留老弱於瓠盧泊帥輕銳倍道進至黒沙無<lb/>
所見人馬疲頓乃引兵還㑹薛延陁部落欲西詣<lb/>
伏念遇懷舜軍因請降懷舜等引兵徐還至長城<lb/>
北遇温傳小戰各引去至横水遇伏念懐舜義昭<lb/>
與李文暕及禆將劉敬同四軍合為方陳且戰且<lb/>
行經一日伏念乗便風擊之軍中擾亂懷舜等棄<lb/>
軍走軍遂大敗死者不可勝數懷舜等收散卒斂<lb/>
金帛以賂伏念與之約和殺牛為盟伏念北去懐<lb/>
舜等乃得還夏五月丙戌懷舜免死流嶺南<lb/>
秋閏七月裴行儉軍於代州之陘口多縱反間由<lb/>
<pb n="KR2c0001_SBCK_029-101a"/>
是阿史那伏念與阿史徳温傳浸相猜貳伏念留<lb/>
妻子輜重於金牙山以輕騎襲曹懷舜行儉遣禆<lb/>
將何迦密自通漠道程務挺自石地道掩取之伏<lb/>
念與曹懷舜等約和而還比至金牙山失其妻子<lb/>
輜重士卒多疾疫乃引兵北走保細沙行儉又使<lb/>
副緫管劉敬同程務挺等將單于府兵追躡之伏<lb/>
念請執温傳以自效然尚猶豫又自恃道逺唐兵<lb/>
必不能至不復設備敬同等軍到伏念狼狽不能<lb/>
整其衆遂執温傳從間道詣行儉降候騎告以煙<lb/>
塵漲天而至將士皆震恐行儉曰此乃伏念執温<lb/>
傳來降非他盗也然受降如受敵不可無備乃命<lb/>
<pb n="KR2c0001_SBCK_029-101b"/>
嚴備遣單于使迎前勞之少選伏念果帥酋長縛<lb/>
温傳詣軍門請罪行儉盡平突厥餘黨以伏念温<lb/>
傳歸京師　冬十月壬戌裴行儉等獻定襄之<lb/>
俘乙丑改元丙寅斬阿史那伏念阿史徳温傳等<lb/>
五十四人於都市初行儉許伏念以不死故降裴<lb/>
炎疾行儉之功奏言伏念為副將張䖍朂程務挺<lb/>
所逼又迴紇等自磧北南向逼之窮窘而降耳遂<lb/>
誅之行儉歎曰渾濬爭功古今所耻但恐殺降無<lb/>
復來者因稱疾不出<lb/>
永淳元年突厥餘黨阿史那骨篤禄阿史徳元珍<lb/>
等招集亡散據黒沙城反入冦并州及單于府之<lb/>
<pb n="KR2c0001_SBCK_029-102a"/>
北境殺嵐州刺史王徳茂右領軍衛將軍檢校代<lb/>
州都督薛仁貴將兵擊元珍於雲州虜問唐大將<lb/>
爲誰應之曰薛仁貴虜曰吾聞仁貴流象州死乆<lb/>
矣何以紿我仁貴免胄示之面虜相顧失色下馬<lb/>
列拜稍稍引去仁貴因奮擊大破之斬首萬餘級<lb/>
捕虜二萬餘人<lb/>
弘道元年春二月庚午突厥冦定州刺史霍王元<lb/>
軌擊却之乙亥復寇媯州三月庚寅阿史那骨篤<lb/>
禄阿史徳元珍圍單于都護府執司馬張行師殺<lb/>
之遣勝州都督王本立夏州都督李崇義將兵分<lb/>
道救之　夏五月乙巳突厥阿史那骨篤禄等<lb/>
<pb n="KR2c0001_SBCK_029-102b"/>
冦蔚州殺刺史李思儉豐州都督崔智辯將兵邀<lb/>
之於朝那山北兵敗為虜所擒朝議欲廢豐州遷<lb/>
其百姓於靈夏豊州司馬唐休璟上言以為豊州<lb/>
阻河為固居賊衝要自秦漢已來列為郡縣土宜<lb/>
耕牧隋季喪亂遷百姓於寧慶二州致胡虜深侵<lb/>
以靈夏為邊境貞觀之末募人實之西北始安今<lb/>
廢之則河濵之地復為賊有靈夏等州人不安業<lb/>
非國家之利也乃止　六月突厥别部寇掠嵐<lb/>
州偏將楊玄基擊走之　冬十一月戊戌以右<lb/>
武衛將軍程務挺為單于道安撫大使招討阿史<lb/>
那骨篤禄等<lb/>
<pb n="KR2c0001_SBCK_029-103a"/>
則天皇后光宅元年秋七月突厥阿史那骨篤禄<lb/>
等冦朔州　九月以左武衛大將軍程務挺爲<lb/>
單于道安撫大使以備突厥<lb/>
垂拱元年春二月突厥阿史那骨篤祿等數冦邊<lb/>
以左玉鈐衛中郎將淳于處平爲陽曲道行軍緫<lb/>
管擊之　夏四月癸未突厥冦代州淳于處平<lb/>
引兵救之至忻州爲突厥所敗死者五千餘人<lb/>
二年秋九月突厥入冦左鷹揚衛大將軍黒齒常<lb/>
之拒之至兩井遇突厥三千餘人見唐兵皆下馬<lb/>
擐甲常之以二百餘騎衝之皆棄甲走日暮突厥<lb/>
太至常之令營中然火東南又有火起虜疑有兵<lb/>
<pb n="KR2c0001_SBCK_029-103b"/>
相應遂夜遁<lb/>
三年春二月丙辰突厥骨篤禄等冦昌平命左鷹<lb/>
揚大將軍黒齒常之帥諸軍討之　秋七月突<lb/>
厥骨篤禄元珍冦朔州遣燕然道大緫管黒齒常<lb/>
之擊之以右鷹揚大將軍李多祚為之副大破突<lb/>
厥於黃花堆追奔四十餘里突厥皆散走磧北多<lb/>
祚世為靺鞨酋長以軍功得入宿衛黒齒常之每<lb/>
得賞賜皆分將士有善馬為軍士所損官屬請笞<lb/>
之常之曰柰何以私馬笞官兵乎卒不問　冬<lb/>
十月庚子右監門衛中郎將㸑寶璧與突厥骨篤<lb/>
禄元珍戰全軍皆沒寶璧輕騎遁歸寶璧見黒齒<lb/>
<pb n="KR2c0001_SBCK_029-104a"/>
常之有功表請窮追餘冦詔與常之計議遥爲聲<lb/>
援寶璧欲専其功不待常之引精兵萬三千人先<lb/>
行出塞二千餘里掩擊其部落既至又先遣人告<lb/>
之使得嚴備與戰遂敗太后誅寶璧改骨篤禄曰<lb/>
不卒禄<lb/>
永昌元年夏五月己巳以僧懐義爲新平軍大緫<lb/>
管北討突厥行至紫河不見虜於單于臺刻石紀<lb/>
功而還　秋九月壬子以僧懷義爲新平道行<lb/>
軍大緫管將兵二十萬以討突厥骨篤禄<lb/>
延載元年春正月突厥可汗骨篤禄卒其子㓜弟<lb/>
黙啜自立爲可汗臘月甲戌黙啜寇靈州　二<lb/>
<pb n="KR2c0001_SBCK_029-104b"/>
月庚午以僧懷義為代北道行軍大緫管以討黙<lb/>
啜　三月甲申以鳳閣舍人蘇味道為鳯閣侍<lb/>
郎同平章事李昭徳檢校内史更以僧懐義為朔<lb/>
方道行軍大緫管以李昭德為長史蘇味道為司<lb/>
馬帥契苾明曹仁師沙吒忠義等十八將軍以討<lb/>
黙啜未行虜退而止昭徳嘗與懷義議事失其㫖<lb/>
懐義撻之昭德惶懼請罪<lb/>
天冊萬嵗元年正月丙午以王孝傑為朔方道行<lb/>
軍緫管擊突厥　冬十月突厥黙啜遣使請降<lb/>
太后喜冊授左衞大將軍歸國公<lb/>
萬嵗通天元年秋九月丁巳突厥冦凉州執都督<lb/>
<pb n="KR2c0001_SBCK_029-105a"/>
許欽明欽明紹之曽孫也時出按部突厥數萬奄<lb/>
至城下欽明拒戰為所虜突厥黙啜請為太后子<lb/>
并為其女求昬悉歸河西降戸帥其部衆為國討<lb/>
契丹太后遣豹韜衞大將軍閻知㣲左衛郎將攝<lb/>
司賓卿田歸道册授黙啜左衛大將軍遷善可汗<lb/>
知微立徳之孫歸道仁㑹之子也冬十月辛卯契<lb/>
丹李盡忠卒孫萬榮代領其衆突厥黙啜乗間襲<lb/>
松漠虜盡忠萬榮妻子而去太后進拜黙啜為頡<lb/>
跌利施大單于立功報國可汗<lb/>
神功元年春正月突厥黙啜冦靈州以許欽明自<lb/>
隨欽明至城下大呼求美醤梁米及墨意欲城中<lb/>
<pb n="KR2c0001_SBCK_029-105b"/>
選良將引精兵夜襲虜營而城中無諭其意者<lb/>
癸亥突厥黙啜寇勝州平狄軍副使安道買擊破<lb/>
之　三月閻知微田歸道同使突厥冊黙啜為<lb/>
可汗知㣲中道遇黙啜使者輒與之緋袍銀帯且<lb/>
上言虜使至都宜大為供張歸道上言突厥背誕<lb/>
積年今方悔過宜待聖恩寛宥今知微擅與之袍<lb/>
帯使朝廷無以復加宜令反初服以俟朝恩又小<lb/>
虜使臣不足大為供張太后然之知微見黙啜舞<lb/>
蹈吮其靴鼻歸道長揖不拜黙啜囚歸道將殺之<lb/>
歸道辭色不撓責其無厭為陳禍福阿波達于元<lb/>
珍曰大國使者不可殺也黙啜怒稍解但拘留不<lb/>
<pb n="KR2c0001_SBCK_029-106a"/>
遣初咸亨中突厥有降者皆處之豊勝靈夏朔代<lb/>
六州至是黙啜求六州降户及單于都護府之地<lb/>
并榖種繒帛農噐鐡太后不許黙啜怒言辭悖慢<lb/>
姚璹楊再思以契丹未平請依黙啜所求給之麟<lb/>
臺少監知鳳閣侍郎贊皇李嶠曰戎狄貪而無信<lb/>
此所謂借冦兵資盗糧也不如治兵以備之璹再<lb/>
思固請與之乃悉驅六州降戸數千帳以與黙啜<lb/>
并給穀種四萬斛雜綵五萬段農噐三千事鐡數<lb/>
萬斤并許其昬黙啜由是益彊田歸道始得還與<lb/>
閻知微爭論於太后前歸道以為黙啜必負約不<lb/>
可恃和親宜為之備知微以為和親必可保<lb/>
<pb n="KR2c0001_SBCK_029-106b"/>
冬閏十月甲寅以幽州都督狄仁傑為鸞臺侍郎<lb/>
同平章事仁傑上䟽以為天生四夷皆在先王封<lb/>
略之外故東拒滄海西阻流沙北橫大漠南阻五<lb/>
嶺此天所以限夷狄而隔中外也自典籍所記聲<lb/>
教所及三代不能至者國家盡兼之矣詩人矜薄<lb/>
伐於太原美化行於江漢則三代之逺裔皆國家<lb/>
之域中也若乃用武荒外邀功絶域竭府庫之實<lb/>
以爭不毛之地得其人不足増賦獲其土不可耕<lb/>
織茍求冠帯逺夷之稱不務固本安人之術此秦<lb/>
皇漢武之所行非五帝三王之事業也始皇窮兵<lb/>
極武務求廣地死者如麻致天下潰叛漢武征伐<lb/>
<pb n="KR2c0001_SBCK_029-107a"/>
四夷百姓困窮盗賊蜂起末年悔悟息征罷役故<lb/>
能為天所祐近者國家頻嵗出師所費滋廣西戍<lb/>
四鎮東戍安東調發日加百姓虚弊今闗東飢饉<lb/>
蜀漢逃亡江淮已南徴求不息人不復業相率為<lb/>
盗本根一揺憂患不淺其所以然者皆以爭蠻貊<lb/>
不毛之地乖子養蒼生之道也昔漢元納賈捐之<lb/>
之謀而罷朱崖郡宣帝用魏相之䇿而棄車師之<lb/>
田豈不欲慕尚虛名蓋憚勞人力也近貞觀年中<lb/>
克平九姓立李思摩為可汗使統諸部者蓋以夷<lb/>
狄叛則伐之降則撫之得推亡固存之義無逺戍<lb/>
勞人之役此近日之令典經邉之故事也竊謂宜<lb/>
<pb n="KR2c0001_SBCK_029-107b"/>
立阿史那斛瑟羅為可汗委之四鎮繼髙氏絶國<lb/>
使守安東省軍費於逺方并甲兵於塞上使夷狄<lb/>
無侵侮之患則可矣何必窮其窟穴與螻蟻校長<lb/>
短哉但當敕邊兵謹守備逺斥候聚資糧待其自<lb/>
致然後擊之以逸待勞則戰士力倍以主禦客則<lb/>
我得其便堅壁清野則冦無所得自然賊深入則<lb/>
有顚躓之慮淺入必無虜獲之益如此數年可使<lb/>
二虜不撃而服矣事雖不行識者是之<lb/>
聖曆元年夏六月甲午命淮陽王武延秀入突厥<lb/>
納黙啜女為妃豹韜衛大將軍閻知微攝春官尚<lb/>
書右武衛郎將楊齊莊攝司賔卿齎金帛巨億以<lb/>
<pb n="KR2c0001_SBCK_029-108a"/>
送之延秀承嗣之子也鳳閣舍人襄陽張柬之諌<lb/>
曰自古未有中國親王娶夷狄女者由是忤㫖出<lb/>
爲合州刺史　秋八月戊子武延秀至黒沙南<lb/>
庭突厥黙啜謂閻知微等曰我欲以女嫁李氏安<lb/>
用武氏兒邪此豈天子之子乎我突厥世受李氏<lb/>
恩聞李氏盡滅唯兩兒在我今將兵輔立之乃拘<lb/>
延秀於别所以知微爲南面可汗言欲使之主唐<lb/>
民也遂發兵襲靜難平狄清夷等軍靜難軍使慕<lb/>
容玄崱以兵五千降之虜勢大振進冦媯檀等州<lb/>
前從閻知微入突厥者黙啜皆賜之五品三品之<lb/>
服太后悉奪之黙啜移書數朝廷曰與我蒸榖種<lb/>
<pb n="KR2c0001_SBCK_029-108b"/>
種之不生一也金銀噐皆行濫非眞物二也我與<lb/>
使者緋紫皆奪之三也繒帛皆踈惡四也我可汗<lb/>
女當嫁天子兒武氏小姓門戸不敵罔冐為昬五<lb/>
也我為此起兵欲取河北耳監察御史裴懷古從<lb/>
閻知微入突厥黙啜欲官之不受囚將殺之逃歸<lb/>
抵晉陽形容羸瘁突騎譟聚以為間諜欲取其首<lb/>
以求功有果毅嘗為人所枉懷古按直之大呼曰<lb/>
裴御史也救之得全至都引見遷祠部貟外郎時<lb/>
諸州聞突厥入寇方秋爭發民修城衛州刺史太<lb/>
平敬暉謂僚屬曰吾聞金湯非粟不守柰何捨收<lb/>
穫而事城郭乎悉罷之使歸田百姓大恱　以司<lb/>
<pb n="KR2c0001_SBCK_029-109a"/>
屬卿武重規為天兵中道大緫管右武衛將軍沙<lb/>
吒忠義為天兵西道緫管幽州都督下邽張仁愿<lb/>
為天兵東道緫管將兵三十萬以討突厥黙啜又<lb/>
以左羽林衛大將軍閻敬容為天兵西道後軍緫<lb/>
管將兵十五萬為後援癸丑黙啜冦飛狐乙卯䧟<lb/>
定州殺刺史孫彦髙及吏民數千人　九月改<lb/>
突厥黙啜為斬啜黙啜使閻知微招諭趙州知微<lb/>
與虜連手蹋萬嵗樂於城下將軍陳令英在城上<lb/>
謂曰尚書位任非輕乃為虜蹋歌獨無慙乎知微<lb/>
微吟曰不得已萬嵗樂戊辰黙啜圍趙州長史唐<lb/>
般若翻城應之刺史髙叡與妻秦氏仰藥詐死虜<lb/>
<pb n="KR2c0001_SBCK_029-109b"/>
輿之詣黙啜黙啜以金師子帯紫袍示之曰降則<lb/>
拜官不降則死叡顧其妻妻曰酬報國恩正在今<lb/>
日遂俱閉目不言經再宿虜知不可屈乃殺之虜<lb/>
退唐般若族誅贈叡冬官尚書諡曰節叡熲之孫<lb/>
也　甲戌命太子為河北道元帥以討突厥先是<lb/>
募人月餘不滿千人及聞太子為帥應募者雲集<lb/>
未㡬數盈五萬戊寅以狄仁傑為河北道行軍副<lb/>
元帥右丞宋玄爽為長史右臺中丞崔獻為司馬<lb/>
左臺中丞吉頊為監軍使時太子不行命仁傑知<lb/>
元帥事太后親送之　癸未突厥黙啜盡殺所掠<lb/>
趙定等州男女萬餘人自五囘道去所過殺掠不<lb/>
<pb n="KR2c0001_SBCK_029-110a"/>
可勝紀沙吒忠義等但引兵躡之不敢逼狄仁傑<lb/>
將兵一萬追之無所及黙啜還漠北擁兵四十萬<lb/>
據地萬里西北諸夷皆附之甚有輕中國之心<lb/>
冬十月癸卯以狄仁傑為河北道安撫大使時河<lb/>
北人為突厥所驅逼者虜退懼誅往往亡匿仁傑<lb/>
上䟽以為朝廷議者皆罪契丹突厥所脅從之人<lb/>
言其迹雖不同心則無别誠以山東近縁軍機調<lb/>
發傷重家道悉破或至逃亡重以官典侵漁因事<lb/>
而起枷杖之下痛切肌膚事廹情危不循禮義愁<lb/>
苦之地不樂其生有利則歸且圖賖死此乃君子<lb/>
之媿辱小人之常行也又諸城入偽或待天兵將<lb/>
<pb n="KR2c0001_SBCK_029-110b"/>
士求功皆云攻得臣憂濫賞亦恐非辜以經與賊<lb/>
同是爲惡地至有汚辱妻子劫掠貨財兵士信知<lb/>
不仁簪笏未能以免乃是賊平之後爲惡更深且<lb/>
賊務招攜秋毫不犯今之歸正即是平人翻被破<lb/>
傷豈不悲痛夫人猶水也壅之則爲泉䟽之則爲<lb/>
川通塞隨流豈有常性今負罪之伍必不在家露<lb/>
宿草行濳竄山澤赦之則出不赦則狂山東羣盗<lb/>
縁兹聚結臣以邉塵蹔起不足爲憂中土不安此<lb/>
爲大事罪之則衆情恐懼恕之則反側自安伏願<lb/>
曲赦河北諸州一無所問制從之仁傑於是撫慰<lb/>
百姓得突厥所驅掠者悉遞還本貫散糧運以賑<lb/>
<pb n="KR2c0001_SBCK_029-111a"/>
貧乏修郵驛以濟旋師恐諸將及使者妄求供頓<lb/>
乃自食䟽糲禁其下無得侵擾百姓犯者必斬河<lb/>
北遂安　突厥黙啜離趙州乃縱閻知微使還太<lb/>
后命磔於天津橋南使百官共射之既乃咼其肉<lb/>
剉其骨夷其三族踈親有先未相識而同死者褒<lb/>
公段瓚志玄之子也先没於突厥突厥在趙州瓚<lb/>
邀楊齊莊與之俱逃齊莊畏怯不敢發瓚先歸太<lb/>
后賞之齊莊尋至敕河内王武懿宗鞫之懿宗以<lb/>
為齊莊意懷猶豫遂與閻知微同誅既射之如蝟<lb/>
氣殜殜未死乃决其腹割心投於地猶趌趌然躍<lb/>
不止擢田歸道為夏官侍郎甚見親委<lb/>
<pb n="KR2c0001_SBCK_029-111b"/>
二年臘月河南北置武騎團以備突厥　春二<lb/>
月壬辰以魏元忠檢校并州長史充天兵軍大緫<lb/>
管以備突厥　是嵗突厥黙啜立其弟咄悉匐為<lb/>
左廂察骨篤禄子黙矩為右廂察各主兵二萬餘<lb/>
人其子匐俱為小可汗位在兩察上主處木昆等<lb/>
十姓兵四萬餘人又號為拓西可汗<lb/>
乆視元年冬十月辛亥以魏元忠為蕭關道大緫<lb/>
管以備突厥　十二月甲寅突厥掠隴右諸監<lb/>
馬萬餘匹而去<lb/>
長安元年夏五月以魏元忠為靈武道行軍大緫<lb/>
管以備突厥　秋八月突厥黙啜冦邊命安北<lb/>
<pb n="KR2c0001_SBCK_029-112a"/>
大都䕶相王為天兵道元帥統諸軍擊之未行而<lb/>
虜退<lb/>
二年春正月突厥冦鹽夏二州三月庚寅突厥破<lb/>
石嶺冦并州以雍州長史薛季昶攝右臺大夫充<lb/>
山東防禦軍大使滄瀛幽易恒定等州諸軍皆受<lb/>
季昶節度夏四月以幽州刺史張仁愿専知幽平<lb/>
媯檀防禦仍與季昶相知以拒突厥　秋七月<lb/>
甲午突厥寇代州　九月壬申突厥寇忻州<lb/>
三年夏六月辛酉突厥黙啜遣其臣莫賀干來請<lb/>
以女妻皇太子之子　冬十一月己丑突厥遣<lb/>
使謝許昬丙申宴於宿羽臺太子預焉<lb/>
<pb n="KR2c0001_SBCK_029-112b"/>
四年突厥黙啜既和親秋八月戊寅始遣淮陽王<lb/>
武延秀還<lb/>
中宗神龍元年夏六月壬子以左驍衛大將軍裴<lb/>
思說充靈武軍大緫管以備突厥<lb/>
二年冬十二月己卯突厥黙啜冦鳴沙靈武軍大<lb/>
緫管沙吒忠義與戰軍敗死者六千餘人丁巳突<lb/>
厥進寇原㑹等州掠隴右牧馬萬餘匹而去免忠<lb/>
義官<lb/>
景龍元年春正月庚戌制以突厥黙啜冦邊命内<lb/>
外官各進平突厥之䇿右補闕盧俌上䟽以為郤<lb/>
縠恱禮樂敦詩書為晉元帥杜預射不穿札建平<lb/>
<pb n="KR2c0001_SBCK_029-113a"/>
吳之勲是知中權制謀不取一夫之勇如沙吒忠<lb/>
義驍將之材本不足以當大任又鳴沙之役主將<lb/>
先逃宜正邦憲賞罰既明敵無不服又邊州刺史<lb/>
宜精擇其人使之蒐卒乗積資糧來則禦之去則<lb/>
備之去嵗四方旱災未易興師當理内以及外綏<lb/>
近以來逺俟倉廩實士卒練然後大舉以討之上<lb/>
善之　夏五月戊戌以右屯衛大將軍張仁愿<lb/>
為朔方道大總管以備突厥　冬十月丁丑命<lb/>
左屯衛將軍張仁愿充朔方道大緫管以擊突厥<lb/>
比至虜已退追擊大破之<lb/>
二年春三月丙辰朔方道大緫管張仁愿築三受<lb/>
<pb n="KR2c0001_SBCK_029-113b"/>
降城於河上初朔方軍與突厥以河為境河北有<lb/>
拂雲祠突厥將入寇必先詣祠祈禱牧馬料兵而<lb/>
後度河時黙啜悉衆西擊突騎施仁愿請乗虚奪<lb/>
取漠南地於河北築三受降城首尾相應以絶其<lb/>
南寇之路太子少師唐休璟以為兩漢以來皆北<lb/>
阻大河今築城寇境恐勞人費功終為虜有仁愿<lb/>
固請不已上竟從之仁愿表留嵗滿鎭兵以助其<lb/>
功咸陽兵二百餘人逃歸仁愿悉擒之斬於城下<lb/>
軍中股慄六旬而成以拂雲祠為中城距東西兩<lb/>
城各四百餘里皆據津要拓地三百餘里於牛頭<lb/>
朝那山北置𤇺候千八百所以左玉鈴衛將軍論<lb/>
<pb n="KR2c0001_SBCK_029-114a"/>
弓仁為朔方軍前鋒遊奕使戍諾眞水為邏衛自<lb/>
是突厥不敢度山畋牧朔方無復冦掠減鎭兵數<lb/>
萬人仁愿建三城不置壅門及備守之具或問之<lb/>
仁愿曰兵貴進取不利退守冦至此當併力出戰<lb/>
囘首望城者猶應斬之安用守備生其退恧之心<lb/>
也其後常元楷為朔方軍緫管始築壅門人以是<lb/>
重仁愿而輕元楷<lb/>
睿宗景雲二年春正月癸丑突厥可汗黙啜遣使<lb/>
請和許之　三月以宋王成噐女為金山公主<lb/>
許嫁突厥黙啜　御史中丞和逢堯攝鴻臚卿使<lb/>
于突厥說黙啜曰處密堅昆聞可汗結昬於唐皆<lb/>
<pb n="KR2c0001_SBCK_029-114b"/>
當歸附可汗何不襲唐冠帯使諸胡知之豈不美<lb/>
哉黙啜許諾明日樸頭衣紫衫南面再拜稱臣遣<lb/>
其子楊我支及國相隨逄堯入朝十一月戊寅至<lb/>
京師逄堯以奉使功遷水部侍郎<lb/>
玄宗先天元年春正月乙未上御安福門宴突厥<lb/>
楊我支以金山公主示之既而㑹上傳位昬竟不<lb/>
成<lb/>
開元元年秋八月丙辰突厥可汗黙啜遣其子揚<lb/>
我支來求昬丁巳許以蜀王女南和縣主妻之<lb/>
二年春二月乙未突厥可汗黙啜遣其子同俄特<lb/>
勒及妹夫火抜頡利發石阿失畢將兵圍北庭都<lb/>
<pb n="KR2c0001_SBCK_029-115a"/>
䕶府都䕶郭䖍瓘擊敗之同俄單騎逼城下䖍瓘<lb/>
伏壯士於道側突起斬之突厥請悉軍中資糧以<lb/>
贖同俄聞其已死慟哭而去　閏月突厥石阿<lb/>
失畢既失同俄不敢歸癸未與其妻來奔以為右<lb/>
衛大將軍封燕北郡王命其妻曰金山公主<lb/>
夏四月辛巳突厥可汗黙啜復遣使求昬自稱乾<lb/>
和永清太駙馬天上得果報天男突厥聖天骨咄<lb/>
禄可汗　突厥可汗黙啜衰老昬虐愈甚壬子葛<lb/>
邏禄等部落詣凉州降　冬十月己巳突厥可<lb/>
汗黙啜又遣使求昬上許以來嵗迎公主　突厥<lb/>
十姓胡禄屋等諸部詣北庭請降命都䕶郭䖍瓘<lb/>
<pb n="KR2c0001_SBCK_029-115b"/>
撫存之　十一月丙申遣左散騎常侍解琬詣<lb/>
北庭宣慰突厥降者隨便宜區處<lb/>
三年春正月突厥十姓降者前後萬餘帳髙麗莫<lb/>
離支文簡十姓之婿也二月與<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>跌都督思奉等<lb/>
亦自突厥帥衆來降制皆以河南地處之　三<lb/>
月胡禄屋酋長支匐忌等入朝上以十姓降者浸<lb/>
多夏四月庚申以右羽林大將軍薛訥為凉州鎭<lb/>
大緫管赤水等軍並受節度居凉州左衛大將軍<lb/>
郭䖍瓘為朔川鎭大緫管和戎等軍並受節度居<lb/>
并州勒兵以備黙啜黙啜發兵擊葛邏禄胡禄屋<lb/>
䑕尼施等屢破之敕北庭都䕶湯嘉恵左散騎常<lb/>
<pb n="KR2c0001_SBCK_029-116a"/>
侍解琬等發兵救之五月壬辰敕嘉惠等與葛邏<lb/>
禄胡禄屋鼠尼施及定邊道大緫管阿史那獻互<lb/>
相慶援　秋七月壬戌以凉州大緫管薛訥爲<lb/>
朔方道行軍大緫管太僕卿吕延祚靈州刺史杜<lb/>
賔客副之以討突厥<lb/>
四年夏六月癸酉拔曵固斬突厥可汗黙啜首來<lb/>
獻時黙啜北擊拔曵固大破之於獨樂水恃勝輕<lb/>
歸不復設僃遇拔曵固迸卒頡質略自栁林突出<lb/>
斬之時大武軍子將郝靈荃奉使在突厥頡質略<lb/>
以其首歸之與偕詣闕懸其首於廣街抜曵固回<lb/>
紇同羅霫僕固五部皆來降置於大武軍北黙啜<lb/>
<pb n="KR2c0001_SBCK_029-116b"/>
之子小可汗立骨咄祿之子闕特勒擊殺之及黙<lb/>
啜諸子親信略盡立其兄左賢王黙棘連是為毗<lb/>
伽可汗國人謂之小殺毗伽以國固譲闕特勒闕<lb/>
特勒不受乃以為左賢王専典兵馬　秋八月<lb/>
突厥黙啜既死奚契丹拔曵固等諸部皆内附突<lb/>
騎施蘇禄復自立為可汗突厥部落多離散毗伽<lb/>
可汗患之乃召黙啜時牙官暾欲谷以為謀主暾<lb/>
欲谷年七十餘多智略國人信服之突厥降戸處<lb/>
河曲者聞毗伽立多復叛歸之并州長史王晙上<lb/>
言此屬徒以其國喪亂故相帥來降若彼安寧必<lb/>
復叛去今置之河曲此屬桀黠實難制御往往不<lb/>
<pb n="KR2c0001_SBCK_029-117a"/>
受軍州約束興兵剽掠聞其逃者已多與虜聲問<lb/>
往來通傳委曲乃是畜養此屬使為間諜日月滋<lb/>
久姦詐逾深窺伺邉隙將成大患虜騎南牧必為<lb/>
内應來逼軍州表裏受敵雖有韓彭不能取勝矣<lb/>
願以秋冬之交大集兵衆諭以利害給其資糧徙<lb/>
之内地二十年外漸變舊俗皆成勁兵雖一時暫<lb/>
勞然永乆安靖比者守邉將吏及出境使人多為<lb/>
䛕辭皆非事實或云北虜破滅或云降戸妥帖皆<lb/>
欲自衒其功非能盡忠狥國願察斯利口勿忘逺<lb/>
慮議者必曰國家曏時已嘗寘降戸於河曲皆獲<lb/>
安寧今何所疑此則事同時異不可不察曏者頡<lb/>
<pb n="KR2c0001_SBCK_029-117b"/>
利既亡降者無復異心故得乆安無變今北虜尚<lb/>
存此屬或畏其威或懷其恵或其親屬豈樂南來<lb/>
校之彼時固不侔矣以臣愚慮徙之内地上也多<lb/>
屯士馬大為之備華夷相參人勞費廣次也正如<lb/>
今日下也願審兹三策擇利而行縱使因徙逃亡<lb/>
得者皆為唐有若留至河氷恐必有變䟽奏未報<lb/>
降戸<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>跌思泰阿悉爛等果叛冬十月甲辰命朔<lb/>
方大總管薛訥發兵追討之王晙引并州兵西濟<lb/>
河晝夜兼行追擊叛者破之斬獲三千級先是單<lb/>
于副都護張知運悉收降戸兵仗令度河而南降<lb/>
戸怨怒御史中丞姜晦為巡邊使降戸訴無弓矢<lb/>
<pb n="KR2c0001_SBCK_029-118a"/>
不得射獵晦悉還之降戸得之遂叛張知運不設<lb/>
備與之戰於青剛嶺為虜所擒欲送突厥至綏州<lb/>
境將軍郭知運以朔方兵邀擊之大破其衆於黒<lb/>
山呼延谷虜釋張知運而去上以張知運喪師斬<lb/>
之以狥毗伽可汗既得思泰等欲南入為寇暾欲<lb/>
谷曰唐主英武民和年豐未有間隙不可動也我<lb/>
衆新集力尚疲羸且當息養數年始可觀變而舉<lb/>
毗伽又欲築城并立寺觀暾欲谷曰不可突厥人<lb/>
徒稀少不及唐家百分之一所以能與為敵者正<lb/>
以隨逐水草居處無常射獵為業人皆習武彊則<lb/>
進兵抄掠弱則竄伏山林唐兵雖多無所施用若<lb/>
<pb n="KR2c0001_SBCK_029-118b"/>
築城而居變更舊俗一朝失利必為所滅釋老之<lb/>
法教人仁弱非用武事勝之術不可崇也毗伽乃<lb/>
止<lb/>
六年春正月辛丑突厥毗伽可汗來請和許之<lb/>
八年夏六月突厥降戸僕固都督勺磨及<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>跌部<lb/>
落散居受降城側朔方大使王晙言其隂引突厥<lb/>
謀䧟軍城密奏請誅之誘勺磨等宴於受降城伏<lb/>
兵悉殺之河曲降戸殆盡抜曵固同羅諸部在大<lb/>
同横野軍之側者聞之皆忷懼秋并州長史天兵<lb/>
節度大使張說引二十騎持節即其部落慰撫之<lb/>
因宿其帳下副使李憲以虜情難信馳書止之說<lb/>
<pb n="KR2c0001_SBCK_029-119a"/>
復書曰吾肉非黄羊必不畏食血非野馬必不畏<lb/>
刺士見危致命此吾效死之秋也拔曵固同羅由<lb/>
是遂安　冬十一月辛未突厥寇甘凉等州敗<lb/>
河西節度使楊敬述掠契苾部落而去先是朔方大<lb/>
緫管王晙奏請西發拔悉密東發奚契丹期以今<lb/>
秋掩毗伽牙帳於稽落水上毗伽聞之大懼暾欲<lb/>
谷曰不足畏也拔悉密在北庭與奚契丹相去絶<lb/>
逺勢不相及朔方兵計亦不能來此必若能來俟<lb/>
其垂至徙牙帳北行三日唐兵食盡自去矣且拔<lb/>
悉密輕而好利得王晙之約必喜而先至晙與張<lb/>
嘉貞不相恱奏請多不相應必不敢出兵晙兵不<lb/>
<pb n="KR2c0001_SBCK_029-119b"/>
出拔悉密獨至擊而取之勢甚易耳既而拔悉密<lb/>
果發兵逼突厥牙帳而朔方及奚契丹兵不至拔<lb/>
悉密懼引退毗伽欲擊之暾欲谷曰此屬去家千<lb/>
里將死戰未可擊也不如以兵躡之去北庭二百<lb/>
里暾欲谷分兵間道先圍北庭因縱兵擊拔悉密<lb/>
大破之拔悉密衆潰走趨北庭不得入盡為突厥<lb/>
所虜暾欲谷引兵還出赤亭掠凉州羊馬楊敬述<lb/>
遣禆將盧公利判官元澄將兵邀擊之暾欲谷謂<lb/>
其衆曰吾乗勝而來敬述出兵破之必矣公利等<lb/>
至删丹與暾欲谷遇唐兵大敗公利澄脫身走毗<lb/>
伽由是大振盡有黙啜之衆<lb/>
<pb n="KR2c0001_SBCK_029-120a"/>
九年春二月丙戌突厥毗伽復使來求和上賜書<lb/>
諭以曩昔國家與突厥和親華夷安逸甲兵休息<lb/>
國家買突厥羊馬突厥受國家繒帛彼此豐給自<lb/>
數十年來不復如舊正由黙啜無信口和心叛數<lb/>
出盗兵寇抄邉鄙人怨神怒隕身喪元吉凶之驗<lb/>
皆可汗所見今復蹈前迹掩襲甘凉隨遣使人更<lb/>
來求好國家如天之覆如海之容但取來情不追<lb/>
往咎可汗果有誠心則共保遐福不然無煩使者<lb/>
徒爾往來若其侵邊亦有以待可汗其審圖之<lb/>
十二年秋七月突厥可汗遣其臣哥解頡利發來<lb/>
求昬　八月丙申突厥哥解頡利發還其國以<lb/>
<pb n="KR2c0001_SBCK_029-120b"/>
其使者輕禮數不備未許昬<lb/>
十三年張說以大駕東巡恐突厥乗間入寇議加<lb/>
兵守邊夏四月召兵部郎中裴光庭謀之光庭曰<lb/>
封禪者告成功也今將升中千天而戎狄是懼非<lb/>
所以昭盛德也說曰然則若之何光庭曰四夷之<lb/>
中突厥為大比屢求和親而朝廷羈縻未决許也<lb/>
今遣一使徴其大臣從封泰山彼必欣然承命突<lb/>
厥來則戎狄君長無不皆來可以偃旗卧鼓髙枕<lb/>
有餘矣說曰善說所不及即奏行之光庭行儉之<lb/>
子也上遣中書直省袁振攝鴻臚卿諭㫖於突厥<lb/>
小殺與闕特勒暾谷欲環坐帳中置酒謂振曰吐<lb/>
<pb n="KR2c0001_SBCK_029-121a"/>
蕃狗種奚契丹本突厥奴也皆得尚主突厥前後<lb/>
求昬獨不許何也且吾亦知入蕃公主皆非天子<lb/>
女今豈問真偽但屢請不獲愧見諸蕃耳振許為<lb/>
之奏請小殺乃遣其大臣阿史徳頡利發入貢因<lb/>
扈從東巡　冬十二月突厥頡利發辭歸上厚<lb/>
賜而遣之竟不許昬<lb/>
十四年夏四月辛丑於定恒莫易滄五州置軍以<lb/>
備突厥<lb/>
十五年秋九月丙戌突厥毗伽可汗遣其大臣梅<lb/>
録啜入貢吐蕃之冦瓜州也遺毗伽書欲與之俱<lb/>
入冦毗伽并獻其書上嘉之聽於西受降城為互<lb/>
<pb n="KR2c0001_SBCK_029-121b"/>
市每嵗齎縑帛數十萬匹就市戎馬以助軍旅且<lb/>
為監牧之種由是國馬益壯焉<lb/>
十九年春三月突厥左賢王闕特勒卒賜書弔之<lb/>
二十二年冬十二月突厥毗伽可汗為其大臣梅<lb/>
録啜所毒未死討誅梅録啜及其族黨旣卒子伊<lb/>
然可汗立尋卒弟登利可汗立庚戌來告喪<lb/>
二十九年秋七月丙寅突厥遣使來告登利可汗<lb/>
之喪初登利從叔二人分典兵馬號左右殺登利<lb/>
患兩殺之專與其母謀誘右殺斬之自將其衆左<lb/>
殺判闕特勒勒兵攻登利殺之立毗伽可汗之子<lb/>
為可汗俄為骨咄葉䕶所殺更立其弟尋又殺之<lb/>
<pb n="KR2c0001_SBCK_029-122a"/>
骨咄葉䕶自立爲可汗上以突厥内亂癸酉命左<lb/>
羽林將軍孫老奴招諭回紇葛邏祿拔悉密等部<lb/>
落<lb/>
天寳元年秋八月突厥拔悉密回紇葛邏禄三部<lb/>
共攻骨咄葉護殺之推拔悉密酋長爲頡跌伊施<lb/>
可汗回紇葛邏禄自爲左右葉䕶突厥餘衆共立<lb/>
判闕特勒之子爲烏蘇米施可汗以其子葛臘哆<lb/>
爲西殺上遣使諭烏蘇令内附烏蘇不從朔方節<lb/>
度使王忠嗣盛兵磧口以威之烏蘇懼請降而遷<lb/>
延不至忠嗣知其詐乃遣使說拔悉密回紇葛邏<lb/>
禄使攻之烏蘇遁去忠嗣因出兵擊之取其右廂<lb/>
<pb n="KR2c0001_SBCK_029-122b"/>
以歸丁亥突厥西葉䕶阿布思及西殺葛臘哆黙<lb/>
啜之孫勃徳支伊然小妻毗伽登利之女帥部衆<lb/>
千餘帳相次來降突厥遂微九月辛亥上御花蕚<lb/>
樓宴突厥降者賞賜甚厚<lb/>
三載秋八月拔悉密攻斬突厥烏蘇可汗傳首京<lb/>
師國人立其弟鶻隴匐白眉特勒是為白眉可汗<lb/>
於是突厥大亂敕朔方節度使王忠嗣出兵乗之<lb/>
至薩河内山破其左廂阿波連干等十一部右廂<lb/>
未下㑹回紇葛邏禄共攻拔悉密頡跌伊施可汗<lb/>
殺之回紇骨力裴羅自立為骨咄禄毗伽闕可汗<lb/>
遣使言狀上冊拜裴羅為懷仁可汗於是懷仁南<lb/>
<pb n="KR2c0001_SBCK_029-123a"/>
據突厥故地立牙帳於烏徳犍山舊統藥邏葛等<lb/>
九姓其後又併拔悉密葛邏禄凢十一部各置都<lb/>
督毎戰則以二客部為先<lb/>
四載春正月回紇懷仁可汗擊突厥白眉可汗殺<lb/>
之傳首京師突厥毗伽可敦帥衆來降於是北邉<lb/>
晏然烽燧無警矣<lb/>
　　　唐平奚契丹<lb/>
唐太宗貞觀二年夏四月丙申契丹酋長帥其部<lb/>
落來降<lb/>
四年突厥既亡營州都督薛萬淑遣契丹酋長貪<lb/>
没折說諭東北諸夷奚霫室韋等十餘部皆内附<lb/>
<pb n="KR2c0001_SBCK_029-123b"/>
萬淑萬均之兄也<lb/>
二十二年夏四月己未契丹辱紇主曲據帥衆内<lb/>
附以其地置玄州以曲據為刺史隷營州都督府<lb/>
冬十一月庚子契丹帥窋哥奚帥可度者並帥所<lb/>
部内屬以契丹部為松漠府以窋哥為都督又以<lb/>
其别帥達稽等部為峭落等九州各以其辱紇主<lb/>
為刺史以奚部為饒樂府以可度者為都督又以<lb/>
其别帥阿㑹等部為弱水等五州亦各以其辱紇<lb/>
主為刺史辛丑置東夷校尉官於營州<lb/>
髙宗顯慶五年夏四月戊辰以定襄都督阿史德<lb/>
樞賔左武候將軍延陁梯真居延州都督李合珠<lb/>
<pb n="KR2c0001_SBCK_029-124a"/>
並為冷岍道行軍緫管各將所部兵以討叛奚仍<lb/>
命尚書右丞崔餘慶充使緫護三部兵奚尋遣使<lb/>
降更以樞賔等為沙磚道行軍緫管以討契丹擒<lb/>
契丹松漠都督河卜固送東都<lb/>
則天皇后萬嵗通天元年夏五月壬子營州契丹<lb/>
松漠都督李盡忠歸誠州刺史孫萬榮舉兵反攻<lb/>
䧟營州殺都督趙文翽盡忠萬榮之妹夫也皆居<lb/>
於營州城側文翽剛愎契丹饑不加賑給視酋長<lb/>
如奴僕故二人怒而反乙丑遣左鷹揚衞將軍曹<lb/>
仁師右金吾衛大將軍張玄遇左威衛大將軍李<lb/>
多祚司農少卿麻仁節等二十八將討之秋七月<lb/>
<pb n="KR2c0001_SBCK_029-124b"/>
辛亥以春官尚書梁王武三思為榆闗道安撫大<lb/>
使姚璹副之以備契丹改李盡忠為李盡滅孫萬<lb/>
榮為孫萬斬盡忠尋自稱無上可汗據營州以萬<lb/>
榮為前鋒畧地所向皆下旬日兵至數萬進圍檀<lb/>
州清邉前軍副總軍張九節擊却之八月丁酉曹<lb/>
仁師張玄遇麻仁節與契丹戰于硤石谷唐兵大<lb/>
敗先是契丹破營州獲唐俘數百囚之地牢聞唐<lb/>
兵將至使守牢霫紿之曰吾輩家屬飢寒不能自<lb/>
存唯俟官軍至即降耳既而契丹引出其俘飼以<lb/>
糠粥慰勞之曰吾養汝則無食殺汝又不忍今縱<lb/>
汝去遂釋之俘至幽州具言其狀諸軍聞之爭欲<lb/>
<pb n="KR2c0001_SBCK_029-125a"/>
先入至黄麞谷虜又遣老弱迎降故遺老牛痩馬<lb/>
於道側仁師等三軍棄步卒將騎兵輕進契丹設<lb/>
伏横擊之飛索以䌈玄遇仁節獲之將卒死者塡<lb/>
山谷鮮有脫者契丹得軍印詐為牒令玄遇等署<lb/>
之牒總管燕匪石宗懷昌等云官軍已破賊若至<lb/>
營州軍將皆斬兵不叙勲匪石等得牒晝夜兼行<lb/>
不遑寢食以赴之士馬疲弊契丹伏兵於中道邀<lb/>
之全軍皆没九月制天下繫囚及士庶家奴驍勇<lb/>
者官償其直發以擊契丹初令山東近邊諸州置<lb/>
武騎團兵以同州刺史建安王武攸冝為右武威<lb/>
衛大將軍充清邉道行軍大緫管以討契丹右拾<lb/>
<pb n="KR2c0001_SBCK_029-125b"/>
遺陳子昻為攸宜府參謀上䟽曰㤙制免天下罪<lb/>
人及募諸色奴充兵討擊契丹此乃㨗急之計非<lb/>
天子之兵且比來刑獄乆清罪人全少奴多怯弱<lb/>
不慣征行縱其募集未足可用况當今天下忠臣<lb/>
勇士萬分未用其一契丹小孽假命待誅何勞免<lb/>
罪賤奴損國大體臣恐此䇿不可威示天下　凉<lb/>
州都督許欽明之兄欽寂為龍山軍討擊使與契<lb/>
丹戰于崇州軍敗被擒虜將圍安東令欽寂說其<lb/>
屬城未下者安東都䕶裴玄珪在城中欽寂謂曰<lb/>
狂賊天殃滅在朝夕公但勵兵謹守以全忠節虜<lb/>
殺之　突厥黙啜請為太子為國討契丹冊授黙<lb/>
<pb n="KR2c0001_SBCK_029-126a"/>
啜左衞將軍冬十月辛卯契丹李盡忠卒孫萬榮<lb/>
代領其衆突厥黙啜乗間襲松漠虜盡忠萬榮妻<lb/>
子而去萬榮收合餘衆軍勢復振遣别帥駱務整<lb/>
河阿小為前鋒攻䧟冀州殺刺史陸寶積屠吏民<lb/>
數千人又攻瀛州河北震動制起彭澤令狄仁傑<lb/>
為魏州刺史前刺史獨孤思莊畏契丹猝至悉驅<lb/>
百姓入城繕脩守備仁傑至悉遣還農曰賊猶在<lb/>
逺何煩如是萬一賊來吾自當之百姓大恱時契<lb/>
丹入寇軍書塡委夏官郎中硤石姚元崇剖析如<lb/>
流皆有條理太后竒之擢為夏官侍郎<lb/>
神功元年春三月戊申清邉道緫管王孝傑蘇宏<lb/>
<pb n="KR2c0001_SBCK_029-126b"/>
暉等將兵十七萬與孫萬榮戰于束硤石谷唐兵<lb/>
大敗孝傑死之孝傑遇契丹帥精兵為前鋒力戰<lb/>
契丹引退孝傑追之行背懸崖契丹回兵薄之宏<lb/>
暉先遁孝傑墜崖死將士死亡殆盡管記洛陽張<lb/>
說馳奏其事太后贈孝傑官爵遣使斬宏暉以徇<lb/>
使者未至宏暉以立功得免武攸宜軍漁陽聞孝<lb/>
傑等敗没軍中震恐不敢進契丹乗勝寇幽州攻<lb/>
䧟城邑剽掠吏民攸宜遣將擊之不克　夏四<lb/>
月癸未以右金吾衛大將軍武懿宗為神兵道行<lb/>
軍大緫管與右豹韜衛將軍何迦密將兵擊契丹<lb/>
五月癸卯又以婁師徳為清邉道副大緫管右武<lb/>
<pb n="KR2c0001_SBCK_029-127a"/>
威衞將軍沙吒忠義為前軍緫管將兵二十萬擊<lb/>
契丹　六月武懿宗軍至趙州聞契丹將駱務<lb/>
整數千騎將至冀州懿宗懼欲南遁或曰虜無輜<lb/>
重以抄掠為資若按兵拒守勢必離散從而擊之<lb/>
可有大功懿宗不從退據相州委棄軍資噐仗甚<lb/>
衆契丹遂屠趙州甲午孫萬榮為奴所殺萬榮之<lb/>
破王孝傑也於柳城西北四百里依險築城留其<lb/>
老弱婦女所獲噐仗資財使妹夫乙寃羽守之引<lb/>
精兵寇幽州恐突厥黙啜襲其後遣五人至黒沙<lb/>
語黙啜曰我已破王孝傑百萬之衆唐人破膽請<lb/>
與可汗乗勝共取幽州三人先至黙啜喜賜以緋<lb/>
<pb n="KR2c0001_SBCK_029-127b"/>
袍二人後至黙啜怒其稽緩將殺之二人曰請一<lb/>
言而死黙啜問其故二人以契丹之情告黙啜乃<lb/>
殺前三人而賜二人緋使爲鄉導發兵取契丹新<lb/>
城殺所獲涼州都督許欽明以祭天圍新城三日<lb/>
克之盡俘以歸使乙冤羽馳報萬榮時萬榮方與<lb/>
唐兵相持軍中聞之忷懼奚人叛萬榮神兵道緫<lb/>
管楊玄基擊其前奚兵擊其後獲其將何阿小萬<lb/>
榮軍大潰帥輕騎數千東走前軍緫管張九節遣<lb/>
兵邀之於道萬榮窮蹙與其奴逃至潞水東息於<lb/>
林下嘆曰今欲歸唐罪已大歸突厥亦死歸新羅<lb/>
亦死將安之乎奴斬其首以降梟之四方館門其<lb/>
<pb n="KR2c0001_SBCK_029-128a"/>
餘衆及奚霫皆降於突厥　辛卯制以契丹初平<lb/>
命河内王武懿宗婁師徳及魏州刺史狄仁傑分<lb/>
道安撫河北懿宗所至殘酷民有為契丹所脅從<lb/>
復來歸者懿宗皆以為反生刳取其膽先是何阿<lb/>
小嗜殺人河北人為之語曰唯此兩何殺人最多<lb/>
秋七月庚午武攸冝自幽州凱旋武懿宗奏河北<lb/>
百姓從賊者請盡族之左拾遺王求禮庭折之曰<lb/>
此屬素無武備力不勝賊茍從之以求生豈有叛<lb/>
國之心懿宗擁彊兵數十萬望風退走賊徒滋蔓<lb/>
又欲移罪於草野詿誤之人為臣不忠請先斬懿<lb/>
宗以謝河北懿宗不能對司刑卿杜景儉亦奏此<lb/>
<pb n="KR2c0001_SBCK_029-128b"/>
皆脅從之人請悉原之太后從之<lb/>
久視元年　初契丹將李楷固善用䌈索及騎射<lb/>
舞槊每䧟陳如鶻入烏羣所向披靡黄麞之戰張<lb/>
玄遇麻仁節皆為所䌈又有駱務整者亦為契丹<lb/>
將屢敗唐兵及孫萬榮死二人來降有司責其後<lb/>
至奏請族之狄仁傑曰楷固等並驍勇絶倫能盡<lb/>
力於所事必能盡力於我若撫之以德皆為我用<lb/>
矣奏請赦之所親皆止之仁傑曰茍利於國豈為<lb/>
身謀太后用其言赦之又請與之官太后以楷固<lb/>
為左玉鈴衛將軍務整為右武威衞將軍使將兵<lb/>
擊契丹餘黨悉平之　秋七月獻俘於含樞殿<lb/>
<pb n="KR2c0001_SBCK_029-129a"/>
太后以楷固為左玉鈴衛大將軍燕國公賜姓武<lb/>
氏召公卿合宴舉觴屬仁傑曰公之力也將賞之<lb/>
對曰此乃陛下威靈將帥盡力臣何功之有固辭<lb/>
不受<lb/>
睿宗景雲元年冬十月丁酉以幽州鎮守經略節<lb/>
度大使薛訥為左武衛大將軍兼幽州都督節度<lb/>
使之名自訥始　十二月壬辰奚霫犯塞掠漁<lb/>
陽雍奴出盧龍塞而去幽州都督薛訥追擊之弗<lb/>
克<lb/>
玄宗元天元年幽州大都督薛訥鎮幽州二十餘<lb/>
年吏民安之未嘗舉兵出塞虜亦不敢犯與燕州<lb/>
<pb n="KR2c0001_SBCK_029-129b"/>
刺史李璡有隙璡毁之於劉幽求幽求薦左羽林<lb/>
將軍孫佺代之三月丁丑以佺為幽州大都督徙<lb/>
訥為并州長史　夏六月庚申幽州大都督孫<lb/>
佺與奚酋李大酺戰于冷陘全軍覆没是時佺帥<lb/>
左驍衞將軍李楷洛左威衛將軍周以悌發兵二<lb/>
萬騎八千分為三軍以襲奚契丹將軍烏可利諫<lb/>
曰道險而天熱懸軍逺襲往必敗佺曰薛訥在邊<lb/>
積年竟不能為國家復營州今乗其無備往必有<lb/>
功使楷洛將騎四千前驅遇奚騎八千楷洛戰不<lb/>
利佺怯懦不敢救引軍欲還虜乗之唐兵大敗佺<lb/>
阻山為方陳以自固大酺使謂佺曰朝廷既與我<lb/>
<pb n="KR2c0001_SBCK_029-130a"/>
和親今大軍何為而來佺曰吾奉敕來招慰耳楷<lb/>
洛不稟節度輒與汝戰請斬以謝大酺曰若然國<lb/>
信安在佺悉斂軍中帛得萬餘段并紫袍金帯魚<lb/>
袋以贈之大酺曰請將軍南還勿相驚擾將士懼<lb/>
無復部伍虜追擊之士卒皆潰佺以悌為虜所擒<lb/>
獻於突厥黙啜皆殺之楷洛可利脫歸　冬十<lb/>
一月乙酉奚契丹二萬騎寇漁陽幽州都督宋璟<lb/>
閉城不出虜大掠而去<lb/>
開元二年　初營州都督治栁城以鎮撫奚契丹<lb/>
則天之世都督趙文翽失政奚契丹攻䧟之是後<lb/>
寄治於幽州東漁陽城或言靺鞨奚霫大欲降唐<lb/>
<pb n="KR2c0001_SBCK_029-130b"/>
正以唐不建營州無所依投為黙啜所侵擾故且<lb/>
附之若唐復建營州則相帥歸化矣并州長史和<lb/>
戎大武等軍州節度大使薛訥信之奏請擊契丹<lb/>
復置營州上亦以冷陘之役欲討契丹羣臣姚崇<lb/>
等多諌甲申以訥同紫微黄門三品將兵擊契丹<lb/>
羣臣乃不敢言　秋七月薛訥與左監門衛將<lb/>
軍杜賔客定州刺史崔宣道等將兵六萬出檀州<lb/>
擊契丹賔客以為士卒盛夏負戈甲齎資糧深入<lb/>
寇境難以成功訥曰盛夏草肥羔犢孳息因糧於<lb/>
敵正得天時一舉滅虜不可失也行至灤水山峽<lb/>
中契丹伏兵遮其前後從山上擊之唐兵大敗死<lb/>
<pb n="KR2c0001_SBCK_029-131a"/>
者什八九訥與數十騎突圍得免虜中嗤之謂之<lb/>
薛婆崔宣道將後軍聞訥敗亦走訥歸罪於宣道<lb/>
及胡將李思敬等八人制悉斬之於幽州庚子敕<lb/>
免訥死削除其官爵獨赦杜賔客之罪<lb/>
四年秋八月辛未契丹李失活奚李大酺帥所部<lb/>
來降制以失活為松漠郡王行左金吾大將軍兼<lb/>
松漠都督因其八部落酋長拜為刺史又以將軍<lb/>
薛泰督軍鎮撫之大酺為饒樂郡王行右金吾大<lb/>
將軍兼饒樂都督失活盡忠之從父弟也　突厥<lb/>
黙啜既死奚契丹拔曵固等諸部皆内附<lb/>
五年奚契丹既内附貝州刺史宋慶禮建議請復<lb/>
<pb n="KR2c0001_SBCK_029-131b"/>
營州三月庚戌制復置營州都督於柳城兼平盧<lb/>
軍使管内州縣鎮戍皆如其舊以太子詹事姜師<lb/>
度為營田支度使與慶禮等築之三旬而畢慶禮<lb/>
清勤嚴肅開屯田八十餘所招安流散數年之間<lb/>
倉廪充實市邑浸繁　冬十一月丙申契丹王<lb/>
李失活入朝　十二月壬午以東平王外孫楊<lb/>
氏為永樂公主妻之<lb/>
六年夏五月契丹王李失活卒癸巳以其弟婆固<lb/>
代之<lb/>
七年冬十一月壬申契丹王李娑固與公主入朝<lb/>
八年契丹牙官可突干驍勇得衆心李娑固猜畏<lb/>
<pb n="KR2c0001_SBCK_029-132a"/>
欲去之是嵗可突干舉兵擊娑固娑固敗奔營州<lb/>
營州都督許欽澹遣安東都䕶薛泰帥驍勇五百<lb/>
與奚王李大酺奉娑固以討之戰敗娑固李大酺<lb/>
皆為可突干所殺生擒薛泰營州震恐許欽澹移<lb/>
軍入渝闗可突干立娑固從父弟鬱干為主遣使<lb/>
請罪上赦可突干之罪以鬱干為松漠都督以李<lb/>
大酺之弟魯蘇為饒樂都督<lb/>
十年夏閏五月壬申張說如朔方巡邊己丑以餘<lb/>
姚縣主女慕容氏為燕郡公主妻契丹王鬰干<lb/>
十二年契丹王李鬱干卒弟吐干襲位<lb/>
十三年先是契丹王李吐干與可突干復相猜忌<lb/>
<pb n="KR2c0001_SBCK_029-132b"/>
攜公主來奔不敢復還更封遼陽王留宿衛可突<lb/>
干立李盡忠之弟邵固為主車駕東巡邵固詣行<lb/>
在因從至泰山拜左羽林大將軍靜折軍經略大<lb/>
使<lb/>
十四年春正月癸未更立契丹松漠王李邵固為<lb/>
廣化王奚饒樂王李魯蘇為奉誠王以上從甥陳<lb/>
氏為東華公主妻邵固以成安公主之女韋氏為<lb/>
東光公主妻魯蘇<lb/>
十八年　初契丹王李邵固遣可突干入貢同平<lb/>
章事李元紘不禮焉左丞相張說謂人曰奚契丹<lb/>
必叛可突干狡而很専其國政乆矣人心附之今<lb/>
<pb n="KR2c0001_SBCK_029-133a"/>
失其心必不來矣己酉可突干弑邵固帥其國人<lb/>
并脅奚衆叛降突厥奚王李魯蘇及其妻韋氏邵<lb/>
固妻陳氏皆來奔制幽州長史趙含章討之又命<lb/>
中書舍人裴寛給事中薛侃等於闗内河東河南<lb/>
北分道募勇士六月丙子以單于大都䕶忠王浚<lb/>
領河北道行軍元帥以御史大夫李朝隠京兆尹<lb/>
裴伷先副之帥十八總管以討奚契丹命浚與百<lb/>
官相見於光順門張說退謂學士孫逖韋述曰吾<lb/>
嘗觀太宗畫像雅類忠王此社稷之福也可突干<lb/>
寇平盧先鋒使張掖烏承玼破之於捺禄山<lb/>
二十年春正月乙夘以朔方節度副大使信安王<lb/>
<pb n="KR2c0001_SBCK_029-133b"/>
禕為河東河北行軍副大總管將兵擊奚契丹壬<lb/>
申以戸部侍郎裴耀卿為副總管　三月信安<lb/>
王禕帥裴耀卿及幽州節度使趙含章分道擊奚<lb/>
契丹含章與虜遇虜望風遁去平盧先鋒將烏承<lb/>
玼言於含章曰二虜劇賊也前日遁去非畏我乃<lb/>
誘我也宜按兵以觀其變含章不從與虜戰於白<lb/>
山果大敗承玼别引兵出其右擊虜破之己巳禕<lb/>
等大破奚契丹俘斬甚衆可突干帥麾下逺遁餘<lb/>
黨潜竄山谷奚酋李詩瑣髙帥五千餘帳來降禕<lb/>
引兵還賜李詩爵歸義王充歸義州都督徙其部<lb/>
落置幽州境内<lb/>
<pb n="KR2c0001_SBCK_029-134a"/>
二十一年春閏三月癸酉幽州道副總管郭英傑<lb/>
與契丹戰于都山敗死時節度使薛楚玉遣英傑<lb/>
將精騎一萬及降奚擊契丹屯於榆闗之外可突<lb/>
干引突厥之衆來合戰奚持兩端散走保險唐兵<lb/>
不利英傑戰死餘衆六千餘人猶力戰不已虜以<lb/>
英傑首示之竟不降盡為虜所殺楚玉訥之弟也<lb/>
二十二年夏六月壬辰幽州節度使張守珪大破<lb/>
契丹遣使獻㨗　冬十二月乙巳幽州節度使張<lb/>
守珪斬契丹王屈烈及可突干傳首時可突干連<lb/>
年為邊患趙含章薛楚玉皆不能討守珪到官屢<lb/>
擊破之可突干困廹遣使詐降守珪使管記王悔<lb/>
<pb n="KR2c0001_SBCK_029-134b"/>
就撫之悔至其牙帳察契丹上下初無降意但稍<lb/>
徙營帳近西北密遣人引突厥謀殺悔以叛悔知<lb/>
之牙官李過折與可突干分典兵馬爭權不叶悔<lb/>
說過折使圖之過折夜勒兵斬屈烈及可突干盡<lb/>
誅其黨帥餘衆來降守珪出師紫蒙川大閱以鎮<lb/>
撫之梟屈烈可突干首于天津之南<lb/>
二十三年春正月契丹知兵馬中郎李過折來獻<lb/>
㨗制以過折為北平王檢校松漠州都督　是嵗<lb/>
契丹王過折為其臣涅禮所殺并其諸子一子刺<lb/>
乾奔安東得免涅禮上言過折用刑殘虐衆情不<lb/>
安故殺之上赦其罪因以涅禮為松漠都督且賜<lb/>
<pb n="KR2c0001_SBCK_029-135a"/>
書責之曰卿之蕃法多無義於君長自昔如此朕<lb/>
亦知之然過折是卿之王有惡輒殺之為此王者<lb/>
不亦難乎但恐卿今為王後人亦爾常不自保誰<lb/>
願作王亦應防慮後事豈得取快目前突厥尋引<lb/>
兵東侵奚契丹涅禮與奚王李歸國共擊破之<lb/>
二十四年張守珪使平盧討擊使左驍衛將軍安<lb/>
禄山討奚契丹叛者禄山恃勇輕進為虜所敗<lb/>
二十五年春二月乙酉幽州節度使張守珪破契<lb/>
丹於捺禄山<lb/>
二十八年秋八月甲戌幽州奏破奚契丹<lb/>
天寶四載安禄山欲以邊功市寵數侵掠奚契丹<lb/>
<pb n="KR2c0001_SBCK_029-135b"/>
奚契丹各殺公主以叛禄山討破之<lb/>
五載夏四月癸未立奚酋娑固為昭信王契丹酋<lb/>
楷洛為恭仁王<lb/>
九載冬十月安禄山屢誘奚契丹為設㑹飲以莨<lb/>
菪酒醉而阬之動數千人函其酋長之首以獻前<lb/>
後數四<lb/>
十載安禄山將三道兵六萬以討契丹以奚騎二<lb/>
千為鄉導過平盧千餘里至土䕶眞水遇雨祿山<lb/>
引兵晝夜兼行三百餘里至契丹牙帳契丹大駭<lb/>
時久雨弓弩筋膠皆弛大將何思徳言於禄山曰<lb/>
吾兵雖多逺來疲弊實不可用不如按甲息兵以<lb/>
<pb n="KR2c0001_SBCK_029-136a"/>
臨之不過三日虜必降禄山怒欲斬之思徳請前<lb/>
驅效死思徳貌類禄山虜爭擊殺之以為己得禄<lb/>
山勇氣増倍奚復叛與契丹合夾擊唐兵殺傷殆<lb/>
盡射禄山中鞍折冠簮失屨獨與麾下二千騎走<lb/>
㑹夜追騎解得入師州歸罪於左賢王哥解河東<lb/>
兵馬使魚承仙而斬之平盧兵馬使史思明懼逃<lb/>
入山谷近二旬収散卒得七百人平盧守將史定<lb/>
方將精兵二千救禄山契丹引去禄山乃得免至<lb/>
平盧麾下皆亡不知所出史思明出見禄山禄山<lb/>
喜起執其手曰吾得汝復何憂思明退謂人曰曏<lb/>
使早出已與哥解並斬矣契丹圍師州禄山使思<lb/>
<pb n="KR2c0001_SBCK_029-136b"/>
明擊却之<lb/>
十一載春三月安祿山發蕃漢步騎二十萬擊契<lb/>
丹欲以雪去秋之耻初突厥阿布思來降上厚禮<lb/>
之賜姓名李獻忠累遷朔方節度副使賜爵奉信<lb/>
王獻忠有才略不為安禄山下禄山恨之至是奏<lb/>
請獻忠帥同羅數萬騎與俱擊契丹獻忠恐為祿<lb/>
山所害白留後張暐請奏留不行暐不許獻忠乃<lb/>
帥所部大掠倉庫叛歸漠北祿山遂頓兵不進<lb/>
十三載夏四月癸巳安祿山奏擊奚破之虜其王<lb/>
李日越<lb/>
十四載夏四月安祿山奏破奚契丹<lb/>
<pb n="KR2c0001_SBCK_029-137a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0001_SBCK_007-1a"/>
通鑑紀事本末卷第七<lb/>
　　　兩匈奴叛服<lb/>
漢光武建武二十三年　初匈奴單于輿弟右谷<lb/>
蠡王知牙師以次當為左賢王左賢王次即當為<lb/>
單于單于欲傳其子遂殺知牙師烏珠留單于有<lb/>
子曰比為右薁鞬日逐王領南邊八部比見知牙<lb/>
師死出怨言曰以兄弟言之右谷蠡王次當立以<lb/>
子言之我單于長子我當立遂内懐猜懼庭㑹稀<lb/>
濶單于疑之乃遣兩骨都侯監領比所部兵及單<lb/>
于蒲奴立比益恨望宻遣漢人郭衡奉匈奴地圖<lb/>
詣西河太守求内附兩骨都侯頗覺其意㑹五月<lb/>
<pb n="KR2c0001_SBCK_007-1b"/>
龍祠勸單于誅比比弟漸將王在單于帳下聞之<lb/>
馳以報比比遂聚八部兵四五萬人待兩骨都侯<lb/>
還欲殺之骨都侯且到知其謀亡去單于遣萬騎<lb/>
擊之見比衆盛不敢進而還<lb/>
二十四年春正月匈奴八部大人共議立日逐王<lb/>
比爲呼韓邪單于欵五原塞願永爲藩蔽扞禦北<lb/>
虜事下公卿議者皆以爲天下初定中國空虚夷<lb/>
狄情偽難知不可許五官中郎將耿國獨以爲宜<lb/>
如孝宣故事受之令東扞鮮卑北拒匈奴率厲四<lb/>
夷完復邊郡帝從之　冬十月匈奴日逐王比<lb/>
自立爲南單于遣使詣闕奉藩稱臣上以問朗陵<lb/>
<pb n="KR2c0001_SBCK_007-2a"/>
侯臧宫宫曰匈奴飢疫分爭臣願得五千騎以立<lb/>
功帝笑曰常勝之家難與慮敵吾方自思之<lb/>
二十五年春正月南單于遣其弟左賢王莫將兵<lb/>
萬餘人擊北單于弟薁鞬左賢王生獲之北單于<lb/>
震怖却地千餘里北部薁鞬骨都侯與右骨都侯<lb/>
率衆三萬餘人歸南單于三月南單于復遣使詣<lb/>
闕貢獻求使者監䕶遣侍子修舊約<lb/>
二十六年春正月詔遣中郎將段郴副校尉王郁<lb/>
使南匈奴立其庭去五原西部塞八十里使者令<lb/>
單于伏拜受詔單于顧望有頃乃伏稱臣拜訖令<lb/>
譯曉使者曰單于新立誠慙於左右願使者衆中<lb/>
<pb n="KR2c0001_SBCK_007-2b"/>
無相屈折也詔聽南單于入居雲中始置使匈奴<lb/>
中郎將將兵衞䕶之　夏南單于所獲北虜薁<lb/>
鞬左賢王將其衆及南部五骨都侯合三萬餘人<lb/>
畔歸去北庭三百餘里自立為單于月餘日更相<lb/>
攻擊五骨都侯皆死左賢王自殺諸骨都侯子各<lb/>
擁兵自守　秋南單于遣子入侍詔賜單于冠<lb/>
帶璽綬車馬金帛甲兵什器又轉河東米糒二萬<lb/>
五千斛牛羊三萬六千頭以贍給之令中郎將將<lb/>
㢮刑五千人隨單于所處參辭訟察動靜單于處<lb/>
盡輒遣奉奏送侍子入朝漢遣謁者送前侍子還<lb/>
單于庭賜單于及閼氏左右賢王以下繒綵合萬<lb/>
<pb n="KR2c0001_SBCK_007-3a"/>
匹嵗以為常於是雲中五原朔方北地定襄鴈門<lb/>
上谷代八郡民歸於本土遣謁者分將㢮刑𥙷冶<lb/>
城郭發遣邊民在中國者布還諸縣皆賜以裝錢<lb/>
轉給糧食時城郭丘墟掃地更為土乃悔前徙之<lb/>
　　冬南匈奴五骨都侯子復將其衆三千人歸<lb/>
南部北單于使騎追擊悉獲其衆南單于遣兵拒<lb/>
之逆戰不利於是復詔單于徙居西河美稷因使<lb/>
叚郴王郁留西河擁䕶之令西河長史嵗將騎二<lb/>
千㢮刑五百人助中郎將衛䕶單于冬屯夏罷自<lb/>
後以為常南單于既居西河亦列置諸部王助漢<lb/>
扞戍北地朔方五原雲中定襄鴈門代郡皆領部<lb/>
<pb n="KR2c0001_SBCK_007-3b"/>
衆為郡縣偵邏耳目北單于惶恐頗還所略漢民<lb/>
以示善意鈔兵毎到南部下還過亭候輒謝曰自<lb/>
擊亡虜薁鞬日逐耳非敢犯漢民也<lb/>
二十七年五月北匈奴遣使諸武威求和親帝召<lb/>
公卿廷議不決皇太子言曰南單于新附北虜懼<lb/>
於見伐故傾耳而聽爭欲歸義耳今未能出兵而<lb/>
反交通北虜臣恐南單于將有二心北虜降者且<lb/>
不復來矣帝然之告武威太守勿受其使　朗陵<lb/>
侯臧宫揚虚侯馬武上書曰匈奴貪利無有禮信<lb/>
窮則稽首安則侵盜虜今人畜疫死旱蝗赤地疲<lb/>
困之力不當中國一郡萬里死命縣在陛下福不<lb/>
<pb n="KR2c0001_SBCK_007-4a"/>
再來時或易失豈宜固守文德而墮武事乎今命<lb/>
將臨塞厚縣購賞喻告髙句驪烏桓鮮卑攻其左<lb/>
發河西四郡天水隴西羌胡擊其右如此北虜之<lb/>
滅不過數年臣恐陛下仁恩不忍謀臣狐疑令萬<lb/>
世刻石之功不立於聖世詔報曰黄石公記曰柔<lb/>
能制剛弱能制彊舎近謀逺者勞而無功舍逺謀<lb/>
近者逸而有終故曰務廣地者荒務廣德者彊有<lb/>
其有者安貪人有者殘殘滅之政雖成必敗今國<lb/>
無善政災變不息百姓驚惶人不自保而復欲逺<lb/>
事邊外乎孔子曰吾恐季孫之憂不在顓臾且北<lb/>
狄尚彊而屯田警備傳聞之事恒多失實誠能舉<lb/>
<pb n="KR2c0001_SBCK_007-4b"/>
天下之半以滅大冦豈非至願茍非其時不如息<lb/>
民自是諸將莫敢復言兵事者<lb/>
二十八年秋八月北匈奴遣使貢馬及裘更乞和<lb/>
親并請音樂又求率西域諸國胡客俱獻見帝下<lb/>
三府議酬荅之宜司徒掾班彪曰臣聞孝宣皇帝<lb/>
敕邊守尉曰匈奴大國多變詐交接得其情則却<lb/>
敵折衝應對入其數則反為輕欺今北匈奴見南<lb/>
單于來附懼謀其國故數乞和親又逺驅牛馬與<lb/>
漢合市重遣名王多所貢獻斯皆外示富彊以相<lb/>
欺誕也臣見其獻益重知其國益虚歸親愈數為<lb/>
懼愈多然今既未獲助南則亦不宜絶北羈縻之<lb/>
<pb n="KR2c0001_SBCK_007-5a"/>
義禮無不荅謂可頗加賞賜略與所獻相當報荅<lb/>
之辭令必有適今立槀草并上曰單于不忘漢恩<lb/>
追念先祖舊約欲修和親以輔身安國計議甚髙<lb/>
為單于嘉之往者匈奴數有乖亂呼韓邪郅支自<lb/>
相讎隙並䝉孝宣皇帝垂恩救䕶故各遣侍子稱<lb/>
藩保塞其後郅支忿戾自絶皇澤而呼韓附親忠<lb/>
孝彌著及漢滅郅支遂保國傳嗣子孫相繼今南<lb/>
單于擕衆向南欵塞歸命自以呼韓嫡長次第當<lb/>
立而侵奪失職猜疑相背數請兵將歸埽北庭䇿<lb/>
謀紛紜無所不至惟念斯言不可獨聽又以北單<lb/>
于比年貢獻欲脩和親故拒而未許將以成單于<lb/>
<pb n="KR2c0001_SBCK_007-5b"/>
忠孝之義漢秉威信緫率萬國日月所照皆為臣<lb/>
妾殊俗百蠻義無親踈服順者襃賞畔逆者誅罰<lb/>
善惡之效呼韓郅支是也今單于欲脩和親欵誠<lb/>
已達何嫌而欲率西域諸國俱來獻見西域國屬<lb/>
匈奴與屬漢何異單于數連兵亂國内虚耗貢物<lb/>
裁以通禮何必獻馬裘今齎雜繒五百匹弓鞮韥<lb/>
丸一矢四發遺單于又賜獻馬左骨都侯右谷蠡<lb/>
王雜繒各四百匹斬馬劔各一單于前言先帝時<lb/>
所賜呼韓邪竽瑟空侯皆敗願復裁賜念單于國<lb/>
尚未安方厲武節以戰攻為務竽瑟之用不如良<lb/>
弓利劒故未以齎朕不愛小物於單于便宜所欲<lb/>
<pb n="KR2c0001_SBCK_007-6a"/>
邊驛以聞帝悉納從之<lb/>
中元元年十一月南單于比死弟左賢王莫立為<lb/>
丘浮尤鞮單于帝遣使齎璽書拜授璽綬賜以衣<lb/>
冠及繒綵是後遂以為常<lb/>
二年南單于莫死弟汗立為伊伐於慮鞮單于<lb/>
明帝永平二年南單于汗死單于比之子適立為<lb/>
醯僮尸逐侯鞮單于<lb/>
五年十一月北匈奴冦五原十二月冦雲中南<hi>于單</hi>
擊却之<lb/>
六年南單于適死單于莫之子蘇立為丘除車林<lb/>
鞮單于數月復死單于適之弟長立為湖邪尸逐<lb/>
<pb n="KR2c0001_SBCK_007-6b"/>
侯鞮單于<lb/>
七年北匈奴猶盛數冦邊遣使求合市上冀其交<lb/>
通不復為冦許之<lb/>
八年三月越騎司馬鄭衆使北匈奴單于欲令衆<lb/>
拜衆不為屈單于圍守閉之不與水火衆拔刀自<lb/>
誓單于恐而止乃更發使隨衆還京師初大司農<lb/>
耿國上言宜置度遼將軍屯五原以防南匈奴逃<lb/>
亡朝廷不從南匈奴湏卜骨都侯等知漢與北虜<lb/>
交使内懐嫌怨欲畔宻使人詣北虜令遣兵迎之<lb/>
鄭衆出塞疑有異伺候果得湏卜使人乃上言宜<lb/>
更置大將以防二虜交通由是始置度遼營以中<lb/>
<pb n="KR2c0001_SBCK_007-7a"/>
郎將呉棠行度遼將軍事將黎陽虎牙營士屯五<lb/>
原曼柏　北匈奴雖遣使入貢而冦鈔不息邊城<lb/>
晝閉帝議遣使報其使者鄭衆上䟽諫曰臣聞北<lb/>
單于所以要致漢使者欲以離南單于之衆堅三<lb/>
十六國之心也又當揚漢和親誇示鄰敵令西域<lb/>
欲歸化者局足狐疑懷土之人絶望中國耳漢使<lb/>
既到便偃蹇自信若復遣之虜必自謂得謀其羣<lb/>
臣駮議者不敢復言如是南庭動揺烏桓有離心<lb/>
矣南單于久居漢地具知形勢萬分離析旋為邊<lb/>
害今幸有度遼之衆揚威北垂雖勿報荅不敢為<lb/>
患帝不從復遣衆往衆因上言臣前奉使不為匈<lb/>
<pb n="KR2c0001_SBCK_007-7b"/>
奴拜單于恚恨遣兵圍臣今復衘命必見陵折臣<lb/>
誠不忍持大漢節對氈裘獨拜如令匈奴遂能服<lb/>
臣將有損大漢之彊帝不聽衆不得已既行在路<lb/>
連上書固爭之詔切責衆追還繫廷尉㑹赦歸家<lb/>
其後帝見匈奴來者聞衆與單于爭禮之狀乃復<lb/>
召衆爲軍司馬<lb/>
十五年夏四月謁者僕射耿秉數上言請擊匈奴<lb/>
上以顯親侯竇固嘗從其世父融在河西明習邊<lb/>
事乃使秉固與太僕祭肜虎賁中郎將馬廖下博<lb/>
侯劉張好畤侯耿忠等共議之耿秉曰昔者匈奴<lb/>
援引弓之類并左袵之屬故不可得而制孝武既<lb/>
<pb n="KR2c0001_SBCK_007-8a"/>
得河西四郡及居延朔方虜失其肥饒畜兵之地<lb/>
羌胡分離唯有西域俄復内屬故呼韓邪單于請<lb/>
事欵塞其勢易乗也今有南單于形勢相似然西<lb/>
域尚未内屬北敵未有舋作臣愚以為當先擊白<lb/>
山得伊吾破車師通使烏孫諸國以斷其右臂伊<lb/>
吾亦有匈奴南呼衍一部破此復為折其左角然<lb/>
後匈奴可擊也上善其言議者或以為今兵出白<lb/>
山匈奴必并兵相助又當分其東以離其衆上從<lb/>
之十二月以秉為駙馬都尉固為奉車都尉以騎<lb/>
都尉秦彭為秉副耿忠為固副皆置從事司馬出<lb/>
屯涼州秉國之子忠弇之子廖援之子也<lb/>
<pb n="KR2c0001_SBCK_007-8b"/>
十六年春二月遣肜與度遼將軍呉棠將河東西<lb/>
河羌胡及南單于兵萬一千騎出髙闕塞竇固耿<lb/>
忠率酒泉敦煌張掖甲卒及盧水羌胡萬二千騎<lb/>
出酒泉塞耿秉秦彭率武威隴西天水募士及羌<lb/>
胡萬騎出張掖居延塞騎都尉來苗䕶烏桓校尉<lb/>
文穆將太原鴈門代郡上谷漁陽右北平定襄郡<lb/>
兵及烏桓鮮卑萬一千騎出平城塞伐北匈奴竇<lb/>
固耿忠至天山擊呼衍王斬首千餘級追至蒲類<lb/>
海取伊吾盧地置宜禾都尉留吏士屯田伊吾盧<lb/>
城耿秉彭秦擊匈林王絶幕六百餘里至三水樓<lb/>
山而還來苗文穆至匈河水上虜皆犇走無所獲<lb/>
<pb n="KR2c0001_SBCK_007-9a"/>
祭肜與南匈奴左賢王信不相得出髙闕塞九百<lb/>
餘里得小山信妄言以為涿邪山不見虜而還彤<lb/>
與呉棠坐逗留畏懦下獄免肜自恨無功出獄數<lb/>
日歐血死臨終謂其子曰吾蒙國厚恩奉使不稱<lb/>
身死誠慚恨義不可以無功受賞死後若悉簿上<lb/>
所得物身自詣兵屯效死前行以副吾心既卒其<lb/>
子逢上䟽具陳遺言帝雅重肜方更任用聞之大<lb/>
驚嗟嘆良久　是嵗北匈奴大入雲中雲中太守<lb/>
㢘范拒之吏以衆少欲移書傍郡求救范不許㑹<lb/>
日暮范令軍士各交縛兩炬三頭爇火營中星列<lb/>
虜謂漢兵救至大驚待旦將退范令軍中蓐食晨<lb/>
<pb n="KR2c0001_SBCK_007-9b"/>
往赴之斬首數百級虜自相轔藉死者千餘人由<lb/>
此不敢復向雲中<lb/>
十七年冬十一月奉車都尉竇固定車師而還奏<lb/>
復置西域都䕶及戊巳校尉以陳睦為都䕶司馬<lb/>
耿恭為戊校尉屯後王部金蒲城謁者闗寵為已<lb/>
校尉屯前王部栁中城屯各置數百人<lb/>
十八年春二月北單于遣左鹿蠡王率二萬騎擊<lb/>
車師耿恭遣司馬將兵三百人救之皆為所没匈<lb/>
奴遂破殺車師後王安得而攻金蒲城恭以毒藥<lb/>
傅矢語匈奴曰漢家箭神其中瘡者必有異虜中<lb/>
矢者視創皆沸大驚㑹天暴風雨隨雨擊之殺傷<lb/>
<pb n="KR2c0001_SBCK_007-10a"/>
甚衆匈奴震怖相謂曰漢兵神真可畏也遂解去<lb/>
　　十一月北匈奴圍闗寵於栁中城㑹中國有<lb/>
大䘮救兵不至車師復叛與匈奴共攻耿恭恭率<lb/>
厲士衆禦之數月食盡窮困乃煮鎧弩食其筋革<lb/>
恭與士卒推誠同死生故皆無二心而稍稍死亡<lb/>
餘數十人單于知恭已困欲必降之遣使招恭曰<lb/>
若降者當封為白屋王妻以女子恭誘其使上城<lb/>
手擊殺之炙諸城上單于大怒更益兵圍恭不能<lb/>
下闗寵上書求救詔公卿㑹議司空倫以為不宜<lb/>
救司徒鮑昱曰今使人於危難之地急而棄之外<lb/>
則縱蠻夷之暴内則傷死難之臣誠令權時後無<lb/>
<pb n="KR2c0001_SBCK_007-10b"/>
邊事可也匈奴如復犯塞為冦陛下將何以使將<lb/>
又三部兵人裁各數十匈奴圍之歷旬不下是其<lb/>
寡弱力盡之效也可令敦煌酒泉太守各將精騎<lb/>
二千多其幡幟倍道兼行以赴其急匈奴疲極之<lb/>
兵必不敢當四十日間足還入塞帝然之乃遣征<lb/>
西將軍耿秉屯酒泉行太守事遣酒泉太守叚彭<lb/>
與謁者王䝉皇甫援發張掖酒泉敦煌三郡及鄯<lb/>
善兵合七千餘人以救之<lb/>
章帝建初元年春正月詔兖豫徐三州禀贍饑民<lb/>
上問何以消復旱災校書郎楊終上䟽曰間者北<lb/>
征匈奴西開三十六國百姓頻年服役轉輸煩費<lb/>
<pb n="KR2c0001_SBCK_007-11a"/>
愁困之民足以感動天地陛下宜留念省察帝下<lb/>
其章第五倫亦同終議牟融鮑昱皆以為孝子無<lb/>
改父之道征伐匈奴屯戍西域先帝所建不宜回<lb/>
異終復上書曰秦築長城功役繁興胡亥不革卒<lb/>
亡四海故孝元弃珠厓之郡光武絶西域之國不<lb/>
以介鱗易我衣裳魯文公毁泉臺春秋譏之曰先<lb/>
祖為之而已毁之不如勿居而已以其無妨害於<lb/>
民也襄公作三軍昭公舍之君子大其復古以為<lb/>
不舍則有害於民也今伊吾之役樓蘭之屯兵久<lb/>
而未還非天意也帝從之　酒泉太守叚彭等兵<lb/>
㑹桞中擊車師攻交河城斬首三千八百級獲生<lb/>
<pb n="KR2c0001_SBCK_007-11b"/>
口三千餘人北匈奴驚走車師復降㑹闗寵已殁<lb/>
謁者王䝉等欲引兵還耿恭軍吏范羌時在軍中<lb/>
固請迎恭諸將不敢前乃分兵二千人與羌從山<lb/>
北迎恭遇大雪丈餘軍僅能至城中夜聞兵馬聲<lb/>
以為虜來大驚羌遙呼曰我范羌也漢遣軍迎校<lb/>
尉耳城中皆稱萬嵗開門共相持涕泣明日遂相<lb/>
隨俱歸虜兵追之且戰且行吏士素飢困發䟽勒<lb/>
時尚有二十六人隨路死沒三月至玉門唯餘十<lb/>
三人衣屨穿決形容枯槁中郎將鄭衆為恭已下<lb/>
洗沐易衣冠上䟽奏恭以單兵守孤城當匈奴數<lb/>
萬之衆連月踰年心力困盡鑿山為井煮弩為糧<lb/>
<pb n="KR2c0001_SBCK_007-12a"/>
前後殺傷醜虜數百千計卒全忠勇不為大漢耻<lb/>
宜䝉顯爵以厲將帥恭至雒陽拜騎都尉　冬<lb/>
十一月北匈奴臯林温禹犢王將衆還居涿邪山<lb/>
南單于與邊郡及烏桓共擊破之是嵗南部大饑<lb/>
詔禀給之<lb/>
二年春三月甲辰罷伊吾盧屯兵匈奴復遣兵守<lb/>
其地<lb/>
八年夏六月北匈奴三木樓訾大人稽留斯等率<lb/>
三萬餘人𣢾五原塞降<lb/>
元和元年十二月武威太守孟雲上言北匈奴復<lb/>
願與吏民合市詔許之北匈奴大且渠伊莫訾王<lb/>
<pb n="KR2c0001_SBCK_007-12b"/>
等驅牛馬萬餘頭來與漢交易南單于遣輕騎出<lb/>
上郡鈔之大獲而還<lb/>
二年春正月北匈奴大人車利涿兵等亡來入塞<lb/>
凡七十三輩時北虜衰耗黨衆離畔南部攻其前<lb/>
丁零冦其後鮮卑擊其左西域侵其右不復自立<lb/>
乃逺引而去　南單于長死單于汗之子宣立爲<lb/>
伊屠於閭鞮單于　冬南單于遣兵與北虜温<lb/>
禹犢王戰於涿邪山斬獲而還武威太守孟雲上<lb/>
言北虜以前既和親而南部復徃抄掠北單于謂<lb/>
漢欺之謀欲犯塞謂宜還南所掠生口以慰安其<lb/>
意詔百官議於朝堂太尉鄭弘司空第五倫等以<lb/>
<pb n="KR2c0001_SBCK_007-13a"/>
為不可許司徒桓虞及太僕袁安等以為當與之<lb/>
弘因大言激厲虞曰諸言當還生口者皆為不忠<lb/>
虞廷叱之倫及大鴻臚韋彪各作色變容司隷校<lb/>
尉舉奏弘等弘等皆上印綬謝詔報曰久議沉滯<lb/>
各有所志蓋事以議從䇿由衆定誾誾衎衎得禮<lb/>
之容寑嘿抑心更非朝廷之福君何尤而深謝其<lb/>
各冠履帝乃下詔曰江海所以能長百川者以其<lb/>
下之也少加屈下尚何足病况今與匈奴君臣分<lb/>
定辭順約明貢獻累至豈宜違信自受其曲其敕<lb/>
度遼及領中郎將龎奮倍雇南部所得生口以還<lb/>
北虜其南部斬首獲生計功受賞如常科<lb/>
<pb n="KR2c0001_SBCK_007-13b"/>
章和元年冬十月北匈奴大亂屈蘭儲等五十八<lb/>
部口二十八萬詣雲中五原朔方北地降<lb/>
二年三月南單于宣死單于長之弟屯屠何立為<lb/>
休蘭尸逐侯鞮單于　五月北匈奴饑亂降南<lb/>
部者嵗數千人　秋七月南單于上言宜及北<lb/>
虜分爭出兵討伐破北成南并為一國令漢家長<lb/>
無北念臣等生長漢地開口仰食嵗時賞賜動輒<lb/>
億萬雖垂拱安枕慙無報效之義願發國中及諸<lb/>
部故胡新降精兵分道並出期十二月同㑹虜地<lb/>
臣兵衆單少不足以防内外願遣執金吾耿秉度<lb/>
遼將軍鄧鴻及西河雲中五原朔方上郡太守并<lb/>
<pb n="KR2c0001_SBCK_007-14a"/>
力而北冀因聖帝威神一舉平定臣國成敗要在<lb/>
今年已敕諸部嚴兵馬唯裁哀省察太后以示耿<lb/>
秉秉上言昔武帝殫極天下欲臣虜匈奴未遇天<lb/>
時事遂無成今幸遭天授北虜分爭以夷伐夷國<lb/>
家之利宜可聽許秉因自陳受恩分當出命效用<lb/>
太后議欲從之尚書宋意上書曰夫戎狄簡賤禮<lb/>
義無有上下彊者為雄弱即屈服自漢興以來征<lb/>
伐數矣其所克獲曽不補害光武皇帝躬服金革<lb/>
之難深昭天地之明故因其來降羈縻畜養邊民<lb/>
得生勞役休息於兹四十餘年矣今鮮卑奉順斬<lb/>
獲萬數中國坐享大功而百姓不知其勞漢興功<lb/>
<pb n="KR2c0001_SBCK_007-14b"/>
烈於斯為盛所以然者夷虜相攻無損漢兵者也<lb/>
臣察鮮卑侵伐匈奴正是利其抄掠及歸功聖朝<lb/>
實由貪得重賞今若聽南虜還都北庭則不得不<lb/>
禁制鮮卑鮮卑外失暴掠之願内無功勞之賞豺<lb/>
狼貪婪必為邊患今北虜西遁請求和親宜因其<lb/>
歸附以為外扞巍巍之業無以過此若引兵費賦<lb/>
以順南虜則坐失上略去安即危矣誠不可許㑹<lb/>
竇憲遣客刺殺齊殤王子都侯暢太后怒憲懼誅<lb/>
自求擊匈奴以贖死<hi>氏專恣事見竇</hi>冬十月乙亥以<lb/>
憲為車騎將軍伐北匈奴以執金吾耿秉為副發<lb/>
北軍五校黎陽雍營縁邊十二郡騎士及羌胡兵<lb/>
<pb n="KR2c0001_SBCK_007-15a"/>
出塞<lb/>
和帝永元元年春竇憲將征匈奴三公九卿詣朝<lb/>
堂上書諫以為匈奴不犯邊塞而無故勞師逺涉<lb/>
損費國用徼功萬里非社稷之計書連上輒寑宋<lb/>
由懼遂不敢復署議而諸卿稍自引止唯袁安任<lb/>
隗守正不移至免冠朝堂固爭前後且十上衆皆<lb/>
為之危懼安隗正色自若侍御史魯恭上䟽曰國<lb/>
家新遭大憂陛下方在諒隂百姓闕然三時不聞<lb/>
警蹕之音莫不懷思皇皇若有求而不得今乃以<lb/>
盛春之月興發軍役擾動天下以事戎夷誠非所<lb/>
以垂恩中國改元正時由内及外也萬民者天之<lb/>
<pb n="KR2c0001_SBCK_007-15b"/>
所生天愛其所生猶父母愛其子一物有不得其<lb/>
所者則天氣為之舛錯況於人乎故愛民者必有<lb/>
天報夫戎狄者四方之異氣也與鳥獸無别若雜<lb/>
居中國則錯亂天氣汙辱善人是以聖王之制羈<lb/>
縻不絶而已今匈奴為鮮卑所破逺藏於史侯河<lb/>
西去塞數千里而欲乗其虚耗利其微弱是非義<lb/>
之所出也今始徵發而大司農調度不足上下相<lb/>
迫民間之急亦已甚矣羣僚百姓咸曰不可陛下<lb/>
獨柰何以一人之計棄萬人之命不䘏其言乎上<lb/>
觀天心下察人志足以知事之得失臣恐中國不<lb/>
為中國豈徒匈奴而已哉尚書令韓稜騎都尉朱<lb/>
<pb n="KR2c0001_SBCK_007-16a"/>
暉議郎京兆樂恢皆上䟽諫太后不聽又詔使者<lb/>
為憲弟篤景並起邸第勞役百姓侍御史何敞上<lb/>
䟽曰臣聞匈奴之為桀逆久矣平城之圍慢書之<lb/>
耻此二辱者臣子所謂捐軀而必死髙祖吕后忍<lb/>
怒還忿舍而不誅今匈奴無逆節之罪漢朝無可<lb/>
慙之耻而盛春東作興動大役元元怨恨咸懷不<lb/>
恱又猥復為衞尉篤奉車都尉景繕修館第彌街<lb/>
絶里篤景親近貴臣當為百僚表儀今衆軍在道<lb/>
朝廷焦脣百姓愁苦縣官無用而遽起大第崇飾<lb/>
玩好非所以垂令德示無窮也宜且罷工匠專憂<lb/>
北邊恤民之困書奏不省　夏六月竇憲耿秉<lb/>
<pb n="KR2c0001_SBCK_007-16b"/>
出朔方雞鹿塞南單于出滿夷谷度遼將軍鄧鴻<lb/>
出稒陽塞皆㑹涿邪山憲分遣副校尉閻盤司馬<lb/>
耿䕫耿譚將南匈奴精騎萬餘與北單于戰於稽<lb/>
落山大破之單于遁走追擊諸部遂臨私渠比鞮<lb/>
海斬名王已下萬三千級獲生口甚衆雜畜百餘<lb/>
萬頭諸禆小王率衆降者前後八十一部二十餘<lb/>
萬人憲秉出塞三千餘里登燕然山命中䕶軍班<lb/>
固刻石勒功紀漢威德而還遣軍司馬呉氾梁諷<lb/>
奉金帛遺北單于時虜中乖亂汜諷及單于於西<lb/>
海上宣國威信以詔致賜單于稽首拜受諷因説<lb/>
令修呼韓邪故事單于喜恱即將其衆與諷俱還<lb/>
<pb n="KR2c0001_SBCK_007-17a"/>
到私渠海聞漢軍已入塞乃遣弟右温禺鞮王奉<lb/>
貢入侍隨諷詣闕憲以單于不自身到奏還其侍<lb/>
弟<lb/>
二年夏五月竇憲遣副校尉閻礱將二千餘騎掩<lb/>
擊北匈奴之守伊吾者復取其地　秋七月北<lb/>
單于以漢還其侍弟九月復遣使𣢾塞稱臣欲入<lb/>
朝見　冬十月竇憲遣班固梁諷迎之㑹南單<lb/>
于復上書求滅北庭於是遣左谷蠡王師子等將<lb/>
左右部八千騎出鷄鹿塞中郎將耿譚遣從事將<lb/>
䕶之襲擊北單于夜至圍之北單于被創僅而得<lb/>
免獲閼氏及男女五人斬首八千級生虜數千口<lb/>
<pb n="KR2c0001_SBCK_007-17b"/>
班固至私渠海而還是時南部黨衆益盛領户三<lb/>
萬四千勝兵五萬<lb/>
三年春正月竇憲以北匈奴微弱欲遂滅之二月<lb/>
遣左校尉耿䕫司馬任尚出居延塞圖北單于於<lb/>
金微山大破之獲其母閼氏名玊已下五千餘級<lb/>
北單于逃走不知所在出塞五千餘里而還自漢<lb/>
出師所未甞至也封䕫爲粟邑侯　初北單于既<lb/>
亡其弟右谷蠡王於除鞬自立爲單于將衆數千<lb/>
人止蒲類海遣使𣢾塞竇憲請遣使立於除鞬爲<lb/>
單于置中郎將領䕶如南單于故事事下公卿議<lb/>
宋由等以爲可許袁安任隗奏以爲光武招懷南<lb/>
<pb n="KR2c0001_SBCK_007-18a"/>
虜非謂可永安内地正以權時之筭可得扞禦北<lb/>
狄故也今朔漠既定宜令南單于反其北庭并領<lb/>
降衆無縁復更立於除鞬以增國費事奏未以時<lb/>
定安懼憲計遂行乃獨上封事曰南單于屯先父<lb/>
舉衆歸德自䝉恩以來四十餘年三帝積累以遺<lb/>
陛下陛下深宜遵述先志成就其業況屯首唱大<lb/>
謀空盡北虜輟而弗圖更立新降以一朝之計違<lb/>
三世之規失信於所養建立於無功論語曰言忠<lb/>
信行篤敬雖蠻貊行焉今若失信於一屯則百蠻<lb/>
不敢復保誓矣又烏桓鮮卑新殺北單于凡人之<lb/>
情咸畏仇讎今立其弟則二虜懷怨且漢故事供<lb/>
<pb n="KR2c0001_SBCK_007-18b"/>
給南單于費直嵗一億九十餘萬西域嵗七千四<lb/>
百八十萬今北庭彌逺其費過倍是乃空盡天下<lb/>
而非建䇿之要也詔下其議安又與憲更相難折<lb/>
憲險急負勎言辭驕訐至詆毁安稱光武誅韓歆<lb/>
戴涉故事安終不移然上竟從憲策<lb/>
四年春正月遣大將軍左校尉耿䕫授於除鞬印<lb/>
綬使中郎將任尚持節衛䕶屯伊吾如南單于故<lb/>
事<lb/>
五年　初竇憲既立於除鞬為北單于欲輔歸北<lb/>
庭㑹憲誅而止於除鞬自畔還北詔遣將兵長史<lb/>
王輔以千餘騎與任尚共追討斬之破滅其衆<lb/>
<pb n="KR2c0001_SBCK_007-19a"/>
　十一月單于屯屠何死單于宣弟安國立安國<lb/>
初為左賢王無稱譽及為單于單于適之子左谷<lb/>
蠡王師子以次轉為左賢王師子素勇黠多知前<lb/>
單于宣及屯屠何皆愛其氣決數遣將兵出塞掩<lb/>
擊北庭還受賞賜天子亦加殊異由是國中盡敬<lb/>
師子而不附安國安國欲殺之諸新降胡初在塞<lb/>
外數為師子所驅掠多怨之安國因是委計降者<lb/>
與同謀議師子覺其謀乃别居五原界毎龍庭㑹<lb/>
議師子輒稱病不往度遼將軍皇甫稜知之亦擁<lb/>
䕶不遣單于懷憤益甚<lb/>
六年春正月皇甫稜免以執金吾朱徽行度遼將<lb/>
<pb n="KR2c0001_SBCK_007-19b"/>
軍時單于與中郎將杜崇不相平乃上書告崇崇<lb/>
諷西河太守令斷單于章單于無由自聞崇因與<lb/>
朱徽上言南單于安國踈逺故胡親近新降欲殺<lb/>
左賢王師子及左臺且渠劉利等又右部降者謀<lb/>
共迫脅安國起兵背畔請西河上郡安定為之儆<lb/>
備帝下公卿議皆以為蠻夷反覆雖難測知然大<lb/>
兵聚㑹必未敢動摇今宜遣有方略使者之單于<lb/>
庭與杜崇朱徽及西河太守并力觀其動靜如無<lb/>
它變可令崇等就安國㑹其左右大臣責其部衆<lb/>
横暴為邊害者共平罪誅若不從命令為權時方<lb/>
略事畢之後裁行賞賜亦足以威示百蠻帝從之<lb/>
<pb n="KR2c0001_SBCK_007-20a"/>
於是徽崇遂發兵造其庭安國夜聞漢軍至大驚<lb/>
棄帳而去因舉兵欲誅師子師子先知乃悉將廬<lb/>
落入曼柏城安國追到城下門閉不得入朱徽遣<lb/>
吏曉譬和之安國不聽城既不下乃引兵屯五原<lb/>
崇徽因發諸郡騎追赴之急衆皆大恐安國舅骨<lb/>
都侯喜為等慮并被誅乃格殺安國立師子為亭<lb/>
獨尸逐侯鞮單于　夏五月南單于師子立降<lb/>
胡五六百人夜襲師子安集掾王恬將衛䕶士與<lb/>
戰破之於是降胡遂相驚動十五部二十餘萬人<lb/>
皆反脅立前單于屯屠何子薁鞮日逐王逢侯為<lb/>
單于遂殺略吏民燔燒郵亭廬帳將車重向朔方<lb/>
<pb n="KR2c0001_SBCK_007-20b"/>
欲度幕北　九月癸丑以光禄勲鄧鴻行車騎<lb/>
將軍事與越騎校尉馮柱行度遼將軍朱徽將左<lb/>
右羽林北軍五校士及郡國迹射縁邊兵烏桓校<lb/>
尉任尚將烏桓鮮卑合四萬人討之時南單于及<lb/>
中郎將杜崇屯牧師城逢侯將萬餘騎攻圍之<lb/>
　冬十一月鄧鴻等至美稷逢侯乃解圍去向滿<lb/>
夷谷南單于遣子將萬騎及杜崇所領四千騎與<lb/>
鄧鴻等追擊逢侯於大城塞斬首四千餘級任尚<lb/>
率鮮卑烏桓要擊逢侯於滿夷谷復大破之前後<lb/>
凡斬萬七千餘級逢侯遂率衆出塞漢兵不能追<lb/>
而還<lb/>
<pb n="KR2c0001_SBCK_007-21a"/>
八年五月南匈奴右温禺犢王烏居戰畔出塞<lb/>
　秋七月度遼將軍龎奮越騎校尉馮柱追擊破<lb/>
之徙其餘衆及諸降胡二萬餘人於安定北地<lb/>
十年南單于師子死單于長之子檀立為萬氏尸<lb/>
逐鞮單于<lb/>
十六年十一月北匈奴遣使稱臣貢獻願和親修<lb/>
呼韓邪故約帝以其舊禮不備未許而厚加賞賜<lb/>
不荅其使<lb/>
元興元年冬十二月北匈奴重遣使詣敦煌貢獻<lb/>
辭以國貧未能備禮願請大使當遣子入侍太后<lb/>
亦不荅其使加賜而已<lb/>
<pb n="KR2c0001_SBCK_007-21b"/>
安帝永初三年六月漢人韓琮隨匈奴南單于入<lb/>
朝既還説南單于云關東水潦人民飢餓死盡可<lb/>
擊也單于信其言遂反　九月南單于圍中郎<lb/>
將耿种於美稷　冬十一月以大司農陳國何<lb/>
熈行車騎將軍事中郎將龎雄為副將五營及邊<lb/>
郡兵二萬餘人又詔遼東太守耿䕫率鮮卑及諸<lb/>
郡兵共擊之以梁慬行度遼將軍事雄䕫擊南匈<lb/>
奴薁鞬日逐王破之<lb/>
四年春正月南單于圍耿种數月梁慬耿䕫擊斬<lb/>
其别將於屬國故城單于自將迎戰慬等復破之<lb/>
單于遂引還虎澤　二月南匈奴冦常山<lb/>
<pb n="KR2c0001_SBCK_007-22a"/>
三月何熙軍到五原曼栢暴疾不能進遣龐雄與<lb/>
梁慬耿种將步騎萬六千人攻虎澤連營稍前單<lb/>
于見諸軍並進大恐怖顧讓韓琮曰汝言漢人死<lb/>
盡今是何等人也乃遣使乞降許之單于脱㡌徒<lb/>
跣對龎雄等拜陳道死罪於是赦之遇待如初乃<lb/>
還所鈔漢民男女及羌所略轉賣入匈奴中者合<lb/>
萬餘人㑹熙卒即拜梁慬度遼將軍龎雄還為大<lb/>
鴻臚<lb/>
延光二年鮮卑其至鞬自將萬餘騎攻南匈奴於<lb/>
曼柏薁鞬日逐王戰死殺千餘人<lb/>
三年夏四月南單于檀死弟拔立為烏稽侯尸逐<lb/>
<pb n="KR2c0001_SBCK_007-22b"/>
鞮單于<lb/>
順帝永建元年朔方以西障塞多壞鮮卑因此數<lb/>
侵南匈奴單于憂恐上書乞脩復障塞庚寅詔黎<lb/>
陽營兵出屯中山北界令縁邊郡增置步兵列屯<lb/>
塞下教習戰射<lb/>
三年冬十二月南單于拔死弟休利立爲去特若<lb/>
尸逐就單于<lb/>
永和五年春二月南匈奴句龍王吾斯車紐等反<lb/>
冦西河招誘右賢王合兵圍美稷殺朔方代郡長<lb/>
吏　夏五月度遼將軍馬續與中郎將梁並等<lb/>
發邊兵及羌胡合二萬餘人掩擊破之吾斯等復<lb/>
<pb n="KR2c0001_SBCK_007-23a"/>
更屯聚攻没城邑天子遣使責讓單于單于本不<lb/>
預謀乃脱㡌避帳詣並謝罪並以病徴五原太守<lb/>
陳龜代為中郎將龜以單于不能制下逼迫單于<lb/>
及其弟左賢王皆令自殺龜又欲徙單于近親於<lb/>
内郡而降者遂更狐疑龜坐下獄免大將軍商上<lb/>
表曰匈奴冦畔自知罪極窮鳥困獸皆知救死況<lb/>
種類繁熾不可單盡今轉運日増三軍疲苦虚内<lb/>
給外非中國之利度遼將軍馬續素有謀謨且典<lb/>
邊日久深曉兵要毎得續書與臣策合宜令續深<lb/>
溝髙壁以恩信招降宣示購賞明為期約如此則<lb/>
醜類可服國家無事矣帝從之乃詔續招降畔虜<lb/>
<pb n="KR2c0001_SBCK_007-23b"/>
商又移書續等曰中國安寧忘戰日久良騎野合<lb/>
交鋒接矢決勝當時戎狄之所長而中國之所短<lb/>
也彊弩乗城堅營固守以待其衰中國之所長而<lb/>
戎狄之所短也宜務先所長以觀其變設購開賞<lb/>
宣示反悔勿貪小功以亂大謀於是右賢王部抑<lb/>
鞮等萬三千口皆詣續降　九月匈奴句龍王<lb/>
吾斯等立車紐為單于東引烏桓西收羌胡等數<lb/>
萬人攻破京兆虎牙營殺上郡都尉及軍司馬遂<lb/>
冦掠并涼幽冀四州乃徙西河治離石上郡治夏<lb/>
陽朔方治五原　十二月遣使匈奴中郎將張<lb/>
耽將幽州烏桓諸郡營兵擊車紐等戰於馬邑斬<lb/>
<pb n="KR2c0001_SBCK_007-24a"/>
首三千級獲生口甚衆車紐乞降而吾斯猶率其<lb/>
部曲與烏桓冦鈔<lb/>
漢安元年秋八月南匈奴句龍吾斯與薁鞬臺耆<lb/>
等復反冦掠并部<lb/>
二年六月丙寅立南匈奴守義王兠樓儲為呼蘭<lb/>
若尸逐就單于時兠樓儲在京師上親臨軒授璽<lb/>
綬引上殿賜車馬器服金帛甚厚詔太常大鴻臚<lb/>
與諸國侍子於廣陽城門外祖㑹饗賜作樂角抵<lb/>
百戲　十一月使匈奴中郎將扶風馬寔遣人<lb/>
刺殺句龍吾斯<lb/>
建康元年夏四月使匈奴中郎將馬寔擊南匈奴<lb/>
<pb n="KR2c0001_SBCK_007-24b"/>
左部破之<lb/>
桓帝建和元年南單于兠樓儲死伊陵尸逐就單<lb/>
于車兒立<lb/>
元嘉元年夏四月北匈奴呼衍王冦伊吾敗伊吾<lb/>
司馬毛愷攻伊吾屯城詔敦煌太守馬達將兵救<lb/>
之至蒲類海呼衍王引去<lb/>
永夀元年秋南匈奴左薁鞬臺耆且渠伯德等反<lb/>
冦美稷東羌復舉種應之安定屬國都尉敦煌張<lb/>
奐初到職壁中唯有二百許人聞之即勒兵而出<lb/>
軍吏以為力不敵叩頭爭止之奐不聽遂進屯長<lb/>
城收集兵士遣將王衞招誘東羌因據龜兹縣使<lb/>
<pb n="KR2c0001_SBCK_007-25a"/>
南匈奴不得交通東羌諸豪遂相率與奐共擊薁<lb/>
鞬等破之伯德惶恐將其衆降郡界以寧<lb/>
延熹元年十二月南匈奴諸部並叛與烏桓鮮卑<lb/>
冦縁邊九郡帝以京兆尹陳龜為度遼將軍龜臨<lb/>
行上䟽曰臣聞三辰不軌擢士為相蠻夷不恭拔<lb/>
卒為將臣無文武之才而忝鷹揚之任雖殁軀體<lb/>
無所云補今西州邊鄙土地塉埆民數更冦虜室<lb/>
家殘破雖含生氣實同枯朽往嵗并州水雨災螟<lb/>
互生稼穡荒耗租更空闕陛下以百姓為子焉可<lb/>
不垂撫循之恩哉古公西伯天下歸仁豈復輿金<lb/>
輦寳以為民患乎陛下繼中興之統承光武之業<lb/>
<pb n="KR2c0001_SBCK_007-25b"/>
臨朝聽政而未留聖意且牧守不良或出中官懼<lb/>
逆上㫖取過目前呼嗟之聲招致災害胡虜凶悍<lb/>
因衰縁隙而令倉庫單於豺狼之口功業無銖兩<lb/>
之效皆由將帥不忠聚姦所致前涼州刺史祝良<lb/>
初除到州多所糾罰太守令長貶黜將半政未踰<lb/>
時功效卓然實應賞異以勸功能改任牧守去斥<lb/>
姦殘又宜更選匈奴烏桓護羌中郎將校尉簡練<lb/>
文武授之灋令除并涼二州今年租更寛赦罪隷<lb/>
掃除更始則善吏知奉公之祐惡者覺營私之禍<lb/>
胡馬可不窺長城塞下無候望之患矣帝乃更選<lb/>
幽并刺史自營郡太守都尉以下多所革易下詔<lb/>
<pb n="KR2c0001_SBCK_007-26a"/>
為陳將軍除并涼一年租賦以賜吏民龜到職州<lb/>
郡重足震栗省息經用嵗以億計詔拜安定屬國<lb/>
都尉張奐為北中郎將以討匈奴烏桓等匈奴烏<lb/>
桓燒度遼將軍門引屯赤阬煙火相望兵衆大恐<lb/>
各欲亡去奐安坐帷中與弟子講誦自若軍士稍<lb/>
安乃潜誘烏桓隂與和通遂使斬匈奴屠各渠帥<lb/>
襲破其衆諸胡悉降奐以南單于車兒不能統理<lb/>
國事乃拘之奏立左谷蠡王為單于詔曰春秋大<lb/>
居正車兒一心向化何罪而黜其遣還庭<lb/>
　　　諸羌叛服<lb/>
漢光武建武九年諸羌自王莽末入居塞内金城<lb/>
<pb n="KR2c0001_SBCK_007-26b"/>
屬縣多為所有隗囂不能討因就慰納發其衆與<lb/>
漢相拒司徒掾班彪上言今涼州部皆有降羌羌<lb/>
胡披髪左祍而與漢人雜處習俗既異言語不通<lb/>
數為小吏黠人所見侵奪窮恚無聊故致反叛夫<lb/>
蠻夷冦亂皆為此也舊制益州部置蠻夷騎都尉<lb/>
幽州部置領烏桓校尉涼州置䕶羌校尉皆持節<lb/>
領䕶治其怨結嵗時廵行問所疾苦又數遣使譯<lb/>
通導動静使塞外羌夷為吏耳目州郡因此可得<lb/>
警備今宜復如舊以明威防帝從之以牛邯為䕶<lb/>
羌校尉<lb/>
十年冬十月先零羌與諸種冦金城隴西來歙率<lb/>
<pb n="KR2c0001_SBCK_007-27a"/>
蓋延等進擊大破之斬首虜數千人於是開倉廩<lb/>
以賑飢乏隴右遂安而涼州流通焉<lb/>
十一年夏先零羌冦臨洮來歙薦馬援爲隴西太<lb/>
守擊先零大破之　冬十月先零諸種羌數萬<lb/>
人屯聚冦鈔拒浩亹隘馬援深入討擊大破之徙<lb/>
降羌置天水隴西扶風是時朝臣以金城破羌之<lb/>
西塗逺多冦議欲棄之馬援上言破羌以西城多<lb/>
完牢易可依固其田土肥壤灌溉流通如令羌在<lb/>
隍中則爲害不休不可棄也帝從之民歸者三千<lb/>
餘口援爲置長吏繕城郭起塢候開溝洫勸以耕<lb/>
牧郡中樂業又招撫塞外氐羌皆來降附援奏復<lb/>
<pb n="KR2c0001_SBCK_007-27b"/>
其侯王君長帝悉從之<lb/>
十二年參狼羌與諸種冦武都隴西太守馬援擊<lb/>
破之降者萬餘人於是隴右清静<lb/>
中元二年　初燒當羌豪滇良擊破先零奪居其<lb/>
地滇良卒子滇吾立附落轉盛秋滇吾與弟滇岸<lb/>
率衆冦隴西敗太守劉盱於允街於是守塞諸羌<lb/>
皆叛詔謁者張鴻領諸郡兵擊之戰於允吾鴻軍<lb/>
敗没　冬十一月復遣中郎將竇固監捕虜將<lb/>
軍馬武等二將軍四萬人討之<lb/>
明帝永平元年秋七月馬武等擊燒當羌大破之<lb/>
餘皆降散<lb/>
<pb n="KR2c0001_SBCK_007-28a"/>
孝章帝建初二年　初安夷縣吏略妻卑湳種羌<lb/>
人婦吏為其夫所殺安夷長宗延追之出塞種人<lb/>
恐見誅遂共殺延而與勒姐吾良二種相結為寇<lb/>
於是燒當羌豪滇吾之子迷吾率諸種俱反敗金<lb/>
城太守郝崇詔以武威太守北地傅育為護羌校<lb/>
尉自安夷徙居臨羌迷吾又與封養種豪布橋等<lb/>
五萬餘人共冦隴西漢陽　秋八月遣行車騎<lb/>
將軍馬防長水校尉耿恭將北軍五校兵及諸郡<lb/>
射士三萬人擊之馬防等軍到冀布橋等圍南部<lb/>
都尉於臨洮防進擊破之斬首虜四千餘人遂解<lb/>
臨洮圍其衆皆降唯布橋等二萬餘人屯望曲谷<lb/>
<pb n="KR2c0001_SBCK_007-28b"/>
不下<lb/>
三年春正月馬防擊布橋大破之布橋將種人萬<lb/>
餘降詔徵防還留耿恭擊諸未服者斬首虜千餘<lb/>
人勒姐燒何等十三種數萬人皆詣恭降恭嘗以<lb/>
言事忤馬防監營謁者承㫖奏恭不憂軍事坐徵<lb/>
下獄免官<lb/>
元和三年秋八月燒當羌迷吾復與弟號吾及諸<lb/>
種反號吾先輕入冦隴西界督烽掾李章追之生<lb/>
得號吾將詣郡號吾曰獨殺我無損於羌誠得生<lb/>
歸必悉罷兵不復犯塞隴西太守張紆放遣之羌<lb/>
即為解散各歸故地迷吾退居河北歸義城<lb/>
<pb n="KR2c0001_SBCK_007-29a"/>
章和元年春正月護羌校尉傅育欲伐燒當羌為<lb/>
其新降不欲出兵乃募人鬬諸羌胡羌胡不肯遂<lb/>
復叛出塞更依迷吾育請發諸郡兵數萬人共擊<lb/>
羌未及㑹三月育獨進軍迷吾聞之徙廬落去育<lb/>
遣精騎三千窮追之夜至三兠谷不設備迷吾襲<lb/>
擊大破之殺育及吏士八百八十人及諸郡兵到<lb/>
羌遂引去詔以隴西太守張紆為校尉將萬人屯<lb/>
臨羌　秋七月羌豪迷吾復與諸種冦金城塞<lb/>
張紆遣從事河内司馬防與戰於木乗谷迷吾兵<lb/>
敗走因譯使欲降紆納之迷吾將人衆詣臨羌紆<lb/>
設兵大㑹施毒酒中伏兵殺其酋豪八百餘人斬<lb/>
<pb n="KR2c0001_SBCK_007-29b"/>
迷吾頭以祭傅育冡復放兵擊其餘衆斬獲數千<lb/>
人迷吾子迷唐與諸種解仇結婚交質據大小榆<lb/>
谷以叛種衆熾盛張紆不能制<lb/>
二年冬十月公卿舉故張掖太守鄧訓代張紆為<lb/>
護羌校尉迷唐率兵萬騎來至塞下未敢攻訓先<lb/>
欲脅小月氏胡訓擁衞小月氏胡令不得戰議者<lb/>
咸以羌胡相攻縣官之利不宜禁護訓曰張紆失<lb/>
信衆羌大動涼州吏民命縣絲髪原諸胡所以難<lb/>
得意者皆恩信不厚耳今因其迫急以德懷之庶<lb/>
能有用遂令開城及所居園門悉驅羣胡妻子内<lb/>
之嚴兵守衛羌掠無所得又不敢逼諸胡因即解<lb/>
<pb n="KR2c0001_SBCK_007-30a"/>
去由是湟中諸胡皆言漢家常欲鬭我曹今鄧使<lb/>
君待我以恩信開門内我妻子乃是得父母也咸<lb/>
歡喜叩頭曰唯使君所命訓遂撫養教諭小大莫<lb/>
不感恱於是賞賂諸羌種使相招誘迷唐叔父號<lb/>
吾將其種人八百户來降訓因發湟中秦胡羌兵<lb/>
四千人出塞掩擊迷唐於冩谷破之迷唐乃去大<lb/>
小榆居頗巖谷衆悉離散<lb/>
和帝永元元年春迷唐欲復歸故地鄧訓發湟中<lb/>
六千人令長史任尚將之縫革為船置於箄上以<lb/>
度河掩擊迷唐大破之斬首前後一千八百餘級<lb/>
獲生口二千人馬牛羊三萬餘頭一種殆盡迷唐<lb/>
<pb n="KR2c0001_SBCK_007-30b"/>
收其餘衆西徙千餘里諸附落小種皆畔之燒當<lb/>
豪帥東號稽顙歸死餘皆𣢾塞納質於是訓綏接<lb/>
歸附威信大行遂罷屯兵各令歸郡唯置㢮刑徒<lb/>
二千餘人分以屯田修理塢壁而已<lb/>
四年冬十月護羌校尉鄧訓卒吏民羌胡旦夕臨<lb/>
者日數千人羌胡或以刀自割又刺殺其犬馬牛<lb/>
羊曰鄧使君已死我曹亦俱死耳前烏桓吏士皆<lb/>
犇走道路至空城郭吏執不聽以狀白校尉徐傿<lb/>
傿歎息曰此為義也乃釋之遂家家為訓立祠毎<lb/>
有疾病輒請禱求福蜀郡太守聶尚代訓為䕶羌<lb/>
校尉欲以恩懷諸羌乃遣譯使招呼迷唐使還居<lb/>
<pb n="KR2c0001_SBCK_007-31a"/>
大小榆谷迷唐既還遣祖母卑缺詣尚尚自送至<lb/>
塞下爲設祖道令譯田汜等五人護送至廬落迷<lb/>
唐遂反與諸種共生屠裂汜等以血盟詛復寇金<lb/>
城塞尚坐免<lb/>
五年十一月護羌校尉貫友遣譯使<hi>御名太上</hi>離諸羌誘<lb/>
以財貨由是解散乃遣兵出塞攻迷唐於大小榆<lb/>
谷獲首虜八百餘人收麥數萬斛遂夾逢留大河<lb/>
築城塢作大航造河橋欲度兵擊迷唐迷唐率部<lb/>
落逺徙依賜支河曲<lb/>
八年十二月護羌校尉貫友卒以漢陽太守史充<lb/>
代充至遂發湟中羌胡出塞擊迷唐迷唐迎敗充<lb/>
<pb n="KR2c0001_SBCK_007-31b"/>
兵殺數百人充坐徵以代郡太守呉祉代之<lb/>
九年閏八月燒當羌迷唐率衆八千人冦隴西脅<lb/>
塞内諸種羌合步騎三萬人擊破隴西兵殺大夏<lb/>
長詔遣行征西將軍劉尚越騎校尉趙世副之將<lb/>
漢兵羌胡共三萬人討之尚屯狄道世屯枹罕尚<lb/>
遣司馬寇盱監諸郡兵四面並㑹迷唐懼棄老弱<lb/>
犇入臨洮南尚等追至髙山大破之斬虜千餘人<lb/>
迷唐引去漢兵死傷亦多不能復追乃還<lb/>
十年冬十月行征西將軍劉尚越騎校尉趙世坐<lb/>
畏懦徴下獄免謁者王信領尚營屯枹罕謁者耿<lb/>
譚領世營屯白石譚乃設購賞諸種頗來内附迷<lb/>
<pb n="KR2c0001_SBCK_007-32a"/>
唐恐乃請降信譚遂受降罷兵　十二月迷唐<lb/>
等率種人詣闕貢獻<lb/>
十二年秋九月燒當羌豪迷唐既入朝其餘種人<lb/>
不滿二千飢窘不立入居金城帝令迷唐將其種<lb/>
人還大小榆谷迷唐以漢作河橋兵來無常故地<lb/>
不可復居辭以種人飢餓不肯逺出護羌校尉吴<lb/>
祉等多賜迷唐金帛令糴穀市畜促使出塞種人<lb/>
更懷猜驚是歳迷唐復叛脅將湟中諸胡冦鈔而<lb/>
去王信耿譚吴祉皆坐徴<lb/>
十三年秋八月迷唐復還賜支河曲將兵向塞護<lb/>
羌校尉周鮪與金城太守侯霸及諸郡兵屬國羌<lb/>
<pb n="KR2c0001_SBCK_007-32b"/>
胡合三萬人出塞至允川侯霸擊破迷唐種人瓦<lb/>
解降者六千餘口分徙漢陽安定隴西迷唐遂弱<lb/>
逺踰賜支河首依發羌居久之病死其子來降戸<lb/>
不滿數十<lb/>
十四年春安定降羌燒何種反郡兵擊滅之時西<lb/>
海及大小榆谷左右無復羌冦隃糜相曹鳳上言<lb/>
自建武以來西羌犯法者常從燒當種起所以然<lb/>
者以其居大小榆谷土地肥美有西海魚鹽之利<lb/>
阻大河以為固又近塞内諸種易以為非難以攻<lb/>
伐故能彊大常雄諸種恃其拳勇招誘羌胡今者<lb/>
衰困黨援壞沮亡逃棲竄逺依發羌臣愚以為宜<lb/>
<pb n="KR2c0001_SBCK_007-33a"/>
及此時建復西海郡縣規固二榆廣設屯田隔塞<lb/>
羌胡交關之路遏絶狂狡窺欲之源又殖穀富邊<lb/>
省委輸之役國家可以無西方之憂上從之繕脩<lb/>
故西海郡徙金城西部都尉以戍之拜鳳爲金城<lb/>
西部都尉屯龍耆後增廣屯田列屯夾河合三十<lb/>
四部其功垂立㑹永初中諸羌叛乃罷<lb/>
安帝永初元年　初燒當羌豪東號之子麻奴隨<lb/>
父來降居于安定時諸降羌布在郡縣皆爲吏民<lb/>
豪右所徭役積以愁怨及騎都尉王弘西迎西域<lb/>
都護叚禧發金城隴西漢陽羌數百千騎與俱郡<lb/>
縣迫促發遣羣羌懼逺屯不還行到酒泉多有散<lb/>
<pb n="KR2c0001_SBCK_007-33b"/>
叛諸郡各發兵邀遮或覆其廬落於是勒姐當煎<lb/>
大豪東岸等愈驚遂同時犇潰麻奴兄弟因此與<lb/>
種人俱西出塞先零别種滇零與鍾羌諸種大為<lb/>
宼掠斷隴道時羌歸附既久無復器甲或持竹竿<lb/>
木枝以代戈矛或負板案以為楯或執銅鏡以象<lb/>
兵郡縣畏懦不能制丁卯赦除諸羌相連結謀叛<lb/>
逆者罪　十二月詔車騎將軍鄧騭征西校尉<lb/>
任尚將五營及諸郡兵五萬人屯漢陽以備羌<lb/>
二年春正月鄧騭至漢陽諸郡兵未至鍾羌數千<lb/>
人擊敗騭軍於冀西殺千餘人梁慬還至敦煌逆<lb/>
詔慬留為諸軍援慬至張掖破諸羌萬餘人其能<lb/>
<pb n="KR2c0001_SBCK_007-34a"/>
脱者十二三進至姑臧羌大豪三百餘人詣慬降<lb/>
並慰譬遣還故地　冬鄧騭使任尚及從事中<lb/>
郎河内司馬鈞率諸郡兵與滇零等數萬人戰於<lb/>
平襄尚軍大敗死者八千餘人羌衆遂大盛朝廷<lb/>
不能制湟中諸縣粟石萬錢百姓死亡不可勝數<lb/>
而轉運難劇故左校令河南龎參先坐灋輸作若<lb/>
盧使其子俊上書曰方今西州流民擾動而徴發<lb/>
不絶水潦不休地力不復重之以大軍疲之以逺<lb/>
戍農功消於轉運資財竭於徴發田疇不得墾闢<lb/>
禾稼不得收入搏手困窮無望來秋百姓力岀不<lb/>
復堪命臣愚以爲萬里運糧逺就羌戎不若緫兵<lb/>
<pb n="KR2c0001_SBCK_007-34b"/>
養衆以待其疲車騎將軍騭宜且振旅留征西校<lb/>
尉任尚使督涼州士民轉居三輔休徭役以助其<lb/>
時止煩賦以益其財令男得耕種女得織絍然後<lb/>
畜精鋭乗懈沮出其不意攻其不備則邊民之仇<lb/>
報犇北之耻雪矣書奏㑹樊準上䟽薦參太后即<lb/>
擢參於徒中召拜謁者使西督三輔諸軍屯　十<lb/>
一月辛酉詔鄧騭還師留任尚屯漢陽為諸軍節<lb/>
度遣使迎拜騭為大將軍　滇零自稱天子於北<lb/>
地招集武都參狼上郡西河諸雜種羌斷隴道冦<lb/>
鈔三輔南入益州殺漢中太守董炳梁慬受詔當<lb/>
屯金城聞羌冦三輔即引兵赴擊轉戰武功美陽<lb/>
<pb n="KR2c0001_SBCK_007-35a"/>
間連破走之羌稍退散　十二月廣漢塞外參<lb/>
狼羌降<lb/>
三年春正月遣騎都尉任仁督諸郡屯兵救三輔<lb/>
仁戰數不利當煎勒姐羌攻没破羌縣鍾羌攻没<lb/>
臨洮縣執隴西南部都尉<lb/>
四年二月滇零遣兵寇襃中漢中太守鄭勤移屯<lb/>
襃中任尚軍久出無功民廢農桑乃詔尚將吏民<lb/>
還屯長安罷遣南陽潁川汝南吏士乙丑初置京<lb/>
兆虎牙都尉於長安扶風都尉於雍如西京三輔<lb/>
都尉故事謁者龎參説鄧騭徙邊郡不能自存者<lb/>
入居三輔騭然之欲棄涼州并力北邊乃㑹公卿<lb/>
<pb n="KR2c0001_SBCK_007-35b"/>
集議騭曰譬若衣敗壞一以相補猶有所完若不<lb/>
如此將兩無所保公卿皆以為然郎中陳國虞詡<lb/>
言於太尉張禹曰若大將軍之䇿不可者三先帝<lb/>
開拓土宇劬勞後定而今憚小費舉而棄之此不<lb/>
可一也涼州既棄即以三輔為塞則園陵單外此<lb/>
不可二也喭曰關西出將關東出相烈士武臣多<lb/>
出涼州土風壯猛便習兵事今羌胡所以不敢入<lb/>
據三輔為心腹之害者以涼州在後故也涼州士<lb/>
民所以推鋒執鋭蒙矢石於行陳父死於前子戰<lb/>
於後無反顧之心者為臣屬於漢故也今推而捐<lb/>
之割而棄之民庶安土重遷必引領而怨曰中國<lb/>
<pb n="KR2c0001_SBCK_007-36a"/>
棄我於夷狄雖赴義從善之人不能無恨如卒然<lb/>
起謀因天下之饑敝乗海内之虚弱豪雄相聚量<lb/>
材立帥驅氐羌以為前鋒席卷而東雖賁育為卒<lb/>
太公為將猶恐不足當禦如此則函谷以西園陵<lb/>
舊京非復漢有此不可三也議者喻以補衣猶有<lb/>
所完詡恐其疽食侵淫而無限極也禹曰吾意不<lb/>
及此微子之言幾敗國事詡因説禹收羅涼士雄<lb/>
桀引其牧守子弟於朝令諸府各辟數人外以勸<lb/>
厲荅其功勤内以拘致防其邪計禹善其言更集<lb/>
四府皆從詡議於是辟西州豪桀為掾屬拜牧守<lb/>
長吏子弟為郎以安慰之　三月先零羌復攻<lb/>
<pb n="KR2c0001_SBCK_007-36b"/>
襃中鄭勤欲擊之主簿叚崇諫以為虜乗勝鋒不<lb/>
可當宜堅守待之勤不從出戰大敗死者三千餘<lb/>
人叚崇及門下史王宗原展以身扞刃與勤俱死<lb/>
　　秋七月騎都尉任仁與羌戰累敗而兵士放<lb/>
縱檻車徴詣廷尉死䕶羌校尉段禧卒復以前校<lb/>
尉侯霸代之移居張掖<lb/>
五年春正月先零羌寇河東至河内百姓相驚多<lb/>
南犇渡河使北軍中候朱寵將五營士屯孟津詔<lb/>
魏郡趙國常山中山繕作塢候六百一十六所羌<lb/>
既轉盛而縁邊二千石令長多内郡人並無守戰<lb/>
意皆爭上徙郡縣以避寇難三月詔隴西徙襄武<lb/>
<pb n="KR2c0001_SBCK_007-37a"/>
安定徙美陽北地徙池陽上郡徙衙百姓戀土不<lb/>
樂去舊遂乃刈其禾稼發徹室屋夷營壁破積聚<lb/>
時連旱蝗饑荒而驅䠞劫掠流離分散隨道死亡<lb/>
或棄捐老弱或爲人僕妾䘮其太半復以任尚爲<lb/>
侍御史擊羌於上黨羊頭山破之乃罷孟津屯<lb/>
　秋九月漢陽人杜琦及弟季貢同郡王信等與<lb/>
羌通謀聚衆據上邽城<lb/>
六年六月侍御史唐喜討漢陽賊王信破斬之杜<lb/>
季貢亡從滇零是嵗滇零死子零昌立年尚少同<lb/>
種狼莫爲其計策以季貢爲將軍别居丁奚城<lb/>
七年秋䕶羌校尉侯霸騎都尉馬賢擊先零别部<lb/>
<pb n="KR2c0001_SBCK_007-37b"/>
牢羌於安定獲首虜千人<lb/>
元初元年三月詔遣兵屯河内通谷衝要三十三<lb/>
所皆作塢壁設鳴鼓以備羌寇　五月先零羌<lb/>
寇雍城　九月羌豪號多與諸種鈔掠武都漢<lb/>
中巴郡板楯蠻救之漢中五官掾程信率郡兵與<lb/>
蠻共擊破之號多走還斷隴道與零昌合侯霸馬<lb/>
賢與戰於枹罕破之　冬十月涼州刺史皮楊<lb/>
擊羌於狄道大敗死者八百餘人<lb/>
二年春䕶羌校尉龎參以恩信招誘諸羌號多等<lb/>
率衆降參遣詣闕賜號多侯印遣之參始還治令<lb/>
居通河西道　零昌分兵冦益州遣中郎將尹就<lb/>
<pb n="KR2c0001_SBCK_007-38a"/>
討之　秋九月尹就擊羌黨吕叔都等蜀人<lb/>
陳省羅横應募剌殺叔都皆封侯賜錢　詔屯<lb/>
騎校尉班雄屯三輔雄超之子也以左馮翊司馬<lb/>
鈞行征西將軍督關中諸郡兵八千餘人龐參將<lb/>
羌胡兵七千餘人與鈞分道並擊零昌參兵至勇<lb/>
士東爲杜季貢所敗引退鈞等獨進攻拔丁奚城<lb/>
杜季貢率衆僞逃鈞令右扶風仲光等收羌禾稼<lb/>
光等違鈞節度散兵深入羌乃設伏要擊之鈞在<lb/>
城中怒而不救　冬十月乙未光等兵敗並没<lb/>
死者三千餘人鈞乃遁還龐參既失期稱病引還<lb/>
皆坐徴下獄鈞自殺時度遼將軍梁慬亦坐事抵<lb/>
<pb n="KR2c0001_SBCK_007-38b"/>
罪校書郎中扶風馬融上書稱參慬智能宜宥過<lb/>
責效詔赦參等以馬賢代參領護羌校尉復以任<lb/>
尚為中郎將代班雄屯三輔懷令虞詡説尚曰兵<lb/>
灋弱不攻彊走不逐飛自然之埶也今虜皆馬騎<lb/>
日行數百里來如風雨去如絶弦以步追之埶不<lb/>
相及所以雖屯兵二十餘萬曠日而無功也為使<lb/>
君計莫如罷諸郡兵各令出錢數千二十人共市<lb/>
一馬以萬騎之衆逐數千之虜追尾掩截其道自<lb/>
窮便民利事大功立矣尚即上言用其計遣輕騎<lb/>
擊杜季貢於丁奚城破之太后聞虞詡有將帥之<lb/>
略以為武都太守羌衆數千遮詡於陳倉崤谷詡<lb/>
<pb n="KR2c0001_SBCK_007-39a"/>
即停軍不進而宣言上書請兵須到當發羌聞之<lb/>
乃分鈔傍縣詡因其兵散日夜進道兼行百餘里<lb/>
令吏士各作兩竈日増倍之羌不敢逼或問曰孫<lb/>
臏減竈而君增之兵灋日行不過三十里以戒不<lb/>
虞而今日且二百里何也詡曰虜衆多吾兵少徐<lb/>
行則易為所及速進則彼所不測虜見吾竈日増<lb/>
必謂郡兵來迎衆多行速必憚追我孫臏見弱吾<lb/>
今示彊埶有不同故也既到郡兵不滿三千而羌<lb/>
衆萬餘攻圍赤亭數十日詡乃令軍中彊弩勿發<lb/>
而潜發小弩羌以為矢力弱不能至并兵急攻詡<lb/>
於是使二十彊弩共射一人發無不中羌大震退<lb/>
<pb n="KR2c0001_SBCK_007-39b"/>
詡因出城奮擊多所傷殺明日悉陳其兵衆令從<lb/>
東郭門出北郭門入貿易衣服回轉數周羌不知<lb/>
其數更相恐動詡計賊當退乃潜遣五百餘人於<lb/>
淺水設伏候其走路虜果大犇因掩擊大破之斬<lb/>
獲甚衆賊由是敗散詡乃占相地勢築營壁百八<lb/>
十所招還流亡假賑貧民開通水運詡始到郡榖<lb/>
石千鹽石八千見戶萬三千視事三年米石八十<lb/>
鹽石四百民増至四萬餘户人足家給一郡遂安<lb/>
三年夏五月癸酉度遼將軍鄧遵率南單于擊零<lb/>
昌於靈州斬首八百餘級　六月中郎將任尚<lb/>
遣兵擊破先零羌於丁奚城　九月築馮翊此<lb/>
<pb n="KR2c0001_SBCK_007-40a"/>
界候塢五百所以備羌　十二月丁巳任尚遣<lb/>
兵擊零昌於北地殺其妻子燒其廬落斬首七百<lb/>
餘級<lb/>
四年春二月任尚遣當闐種羌榆鬼等刺殺杜季<lb/>
貢封榆鬼為破羌侯　六月尹就坐不能定益<lb/>
州徴抵罪以益州刺史張喬領其軍屯招誘叛羌<lb/>
稍稍降散　九月䕶羌校尉任尚復募效功種<lb/>
羌號封刺殺零昌封號封為羌王　冬十二月<lb/>
甲子任尚與騎都尉馬賢共擊先零羌狼莫追至<lb/>
北地相持六十餘日戰於富平河上大破之斬首<lb/>
五千級狼莫逃去於是西河䖍人種羌萬人詣鄧<lb/>
<pb n="KR2c0001_SBCK_007-40b"/>
遵降隴右平<lb/>
五年冬十月鄧遵募上郡全無種羌雕何刺殺狼<lb/>
莫封雕何為羌侯自羌叛十餘年間軍旅之費凡<lb/>
用二百四十餘億府帑空竭邊民及内郡死者不<lb/>
可勝數并涼二州遂至虚耗及零昌狼莫死諸羌<lb/>
瓦解三輔益州無復冦警詔封鄧遵為武陽侯邑<lb/>
三千户遵以太后從弟故爵封優大<lb/>
永寧元年春三月沈氐羌冦張掖　夏六月䕶<lb/>
羌校尉馬賢將萬人討沈氐羌於張掖破之斬首<lb/>
千八百級獲生口千餘人餘虜悉降時當煎種大<lb/>
豪饑五等以賢兵在張掖乃乗虚冦金城賢還軍<lb/>
<pb n="KR2c0001_SBCK_007-41a"/>
追之出塞斬首數千級而還燒當燒何種聞賢軍<lb/>
還復冦張掖殺長吏　初當煎種饑五同種大豪<lb/>
盧忽忍良等千餘户别留允街而首施兩端<lb/>
建光元年春䕶羌校尉馬賢召盧忽斬之因放兵<lb/>
擊其種人獲首虜二千餘忍良等皆亡出塞<lb/>
秋七月燒當羌忍良等以麻奴兄弟本燒當世嫡<lb/>
而校尉馬賢撫恤不至常有怨心遂相結共脅將<lb/>
諸種寇湟中攻金城諸縣　八月賢將先零種<lb/>
擊之戰於牧苑不利麻奴等又敗武威張掖郡兵<lb/>
於令居因脅將先零沈氐諸種四千餘户緣山西<lb/>
走寇武威賢追到鸞鳥招引之諸種降者數千麻<lb/>
<pb n="KR2c0001_SBCK_007-41b"/>
奴南還湟中<lb/>
延光元年春三月護羌校尉馬賢追擊麻奴到湟<lb/>
中破之種衆散遁　十一月燒當羌麻奴饑困<lb/>
將種衆詣漢陽太守耿种降<lb/>
三年九月燒當羌豪麻奴死弟犀苦立<lb/>
順帝永建元年二月隴西鍾羌反校尉馬賢擊之<lb/>
戰於臨洮斬首千餘級羌衆皆降由是涼州復安<lb/>
六年秋九月護羌校尉韓皓轉湟中屯田置兩河<lb/>
間以逼羣羌皓坐事徴以張掖太守馬續代為校<lb/>
尉兩河間羌以屯田近之恐必見圖乃解仇詛盟<lb/>
各自儆備續上移屯田還湟中羌意乃安<lb/>
<pb n="KR2c0001_SBCK_007-42a"/>
陽嘉三年秋七月鍾羌良封等復寇隴西漢陽詔<lb/>
拜前校尉馬賢為謁者鎮撫諸種　冬十月護<lb/>
羌校尉馬續遣兵擊良封破之<lb/>
四年二月謁者馬賢擊鍾羌大破之<lb/>
永和三年冬十月燒當羌那離等三千餘騎寇金<lb/>
城校尉馬賢擊破之<lb/>
四年三月燒當羌那離等復反　夏四月癸卯<lb/>
護羌都尉馬賢討斬之獲首虜千二百餘級<lb/>
五年　初那離等既平朝廷以來機為并州刺史<lb/>
劉秉為涼州刺史機等天性虐刻多所擾發且凍<lb/>
傳難種羌遂反攻金城與雜種羌胡大冦三輔殺<lb/>
<pb n="KR2c0001_SBCK_007-42b"/>
害長吏機秉並坐徴於是拜馬賢為征西將軍以<lb/>
騎都尉耿叔為副將左右羽林五校士及諸州郡<lb/>
兵十萬人屯漢陽　九月令扶風漢陽築隴道<lb/>
塢三百所置屯兵　且凍羌寇武都燒隴關　初<lb/>
上命馬賢討西羌大將軍商以為賢老不如太中<lb/>
大夫宋漢帝不從漢由之子也賢到軍稽留不進<lb/>
武都太守馬融上䟽曰今雜種諸羌轉相鈔盗宜<lb/>
及其未并亟遣深入破其支黨而馬賢等處處留<lb/>
滯羌胡百里望塵千里聽聲今逃匿避回漏出其<lb/>
後則必侵寇三輔為民大害臣願請賢所不可用<lb/>
關東兵五千裁假部隊之號盡力率厲埋根行首<lb/>
<pb n="KR2c0001_SBCK_007-43a"/>
以先吏士三旬之中必克破之臣又聞呉起為將<lb/>
暑不張蓋寒不披裘今賢野次垂幕珍肴雜遝兒<lb/>
子侍妾事與古反臣懼賢等專守一城言攻於西<lb/>
而羌出於東且其將士將不堪命必有髙克潰叛<lb/>
之變也安定人皇甫規亦見賢不恤軍事審其必<lb/>
敗上書言狀朝廷皆不從<lb/>
六年春正月丙子征西將軍馬賢與且凍羌戰于<lb/>
射姑山賢軍敗賢及二子皆没東西羌遂大合閏<lb/>
月鞏唐羌冦隴西遂及三輔燒園陵殺掠吏民<lb/>
　三月武都太守趙沖追擊鞏唐羌斬首四百餘<lb/>
級降二千餘人詔沖督河西四郡兵為節度安定<lb/>
<pb n="KR2c0001_SBCK_007-43b"/>
土計掾皇甫規上䟽曰臣比年以來數陳便宜羌<lb/>
戎未動䇿其將反馬賢始出知其必敗誤中之言<lb/>
在可考校臣毎惟賢等擁衆四年未有成功縣師<lb/>
之費且百億計出於平民回入姦吏故江湖之人<lb/>
羣爲盜賊青徐荒饑襁負流散夫羌戎潰叛不由<lb/>
承平皆因邊將失於綏御乗常守安則加侵暴茍<lb/>
競小利則致大害微勝則虚張首級軍敗則隱匿<lb/>
不言軍士勞怨困於猾吏進不得快戰以徼功退<lb/>
不得温飽以全命餓死溝渠暴骨中原徒見王師<lb/>
之出不聞振旅之聲酋豪泣血驚懼生變是以安<lb/>
不能久叛則經年臣所以搏手叩心而増歎者也<lb/>
<pb n="KR2c0001_SBCK_007-44a"/>
願假臣兩營二郡屯列坐食之兵五千出其不意<lb/>
與趙沖共相首尾土地山谷臣所曉習兵勢巧便<lb/>
臣已更之可不煩方寸之印尺帛之賜髙可以滌<lb/>
患下可以納降若謂臣年少官輕不足用者凡諸<lb/>
敗將非官爵之不髙年齒之不邁臣不勝至誠没<lb/>
死自陳帝不能用　鞏唐羌寇北地北地太守賈<lb/>
福與趙沖擊之不利　秋九月諸羌寇武威<lb/>
　冬十月癸丑以羌冦充斥涼部震恐復徙安定<lb/>
居扶風北地居馮翊　十一月庚子以執金吾<lb/>
張喬行車騎將軍事將兵萬五千人屯三輔<lb/>
漢安元年冬十月罕羌邑落五千餘户詣趙沖降<lb/>
<pb n="KR2c0001_SBCK_007-44b"/>
唯燒何種據參䜌未下甲戌罷張喬軍屯<lb/>
二年夏四月庚戌護羌校尉趙沖與漢陽太守張<lb/>
貢擊燒當羌於參䜌破之　冬閏十月趙冲擊<lb/>
燒當羌於阿陽破之<lb/>
建康元年春護羌從事馬玄為諸羌所誘將羌衆<lb/>
亡出塞領護羌校尉衛琚追擊玄等斬首八百餘<lb/>
級趙沖復追叛羌到建威鸇隂河軍度竟所將降<lb/>
胡六百餘人叛走沖將數百人追之遇羌伏兵與<lb/>
戰而殁沖雖死而前後多所斬獲羌由是衰耗詔<lb/>
封沖子為義陽亭侯<lb/>
沖帝永嘉元年　西羌叛亂積年費用八十餘<lb/>
<pb n="KR2c0001_SBCK_007-45a"/>
億諸將多斷盗牢稟私自潤入皆以珍寳貨賂左<lb/>
右上下放縱不恤軍事士卒不得其死者白骨相<lb/>
望於野左馮翊梁並以恩信招誘叛羌離湳狐奴<lb/>
等五萬餘户皆詣並降隴右復平<lb/>
桓帝延熹二年十二月燒當燒何當煎勒姐等八<lb/>
種羌冦隴西金城塞護羌校尉叚熲擊破之追至<lb/>
羅亭斬其酋豪以下二千級獲生口萬餘人<lb/>
三年閏正月西羌餘衆復與燒何大豪冦張掖晨<lb/>
薄校尉段熲軍熲下馬大戰至日中刀折矢盡虜<lb/>
亦引退熲追之且鬬且行晝夜相攻割肉食雪四<lb/>
十餘日遂至積石山出塞二千餘里斬燒何大帥<lb/>
<pb n="KR2c0001_SBCK_007-45b"/>
降其餘衆而還　冬十一月勒姐零吾種羌圍<lb/>
允街叚熲擊破之<lb/>
四年六月零吾羌與先零諸種反寇三輔　冬<lb/>
先零沈氐羌與諸種羌冦并涼二州校尉叚熲將<lb/>
湟中義從討之涼州刺史郭閎貪共其功稽固熲<lb/>
軍使不得進義從役久戀鄉舊皆悉叛歸郭閎歸<lb/>
罪於熲熲坐徴下獄輸作左校以濟南相胡閎代<lb/>
為校尉胡閎無威略羌遂陸梁覆没營塢轉相招<lb/>
結唐突諸郡寇患轉盛泰山太守皇甫規上䟽曰<lb/>
今猾賊就滅泰山略平復聞羣羌並皆反逆臣生<lb/>
長邠岐年五十有九昔為郡吏再更叛羌豫籌其<lb/>
<pb n="KR2c0001_SBCK_007-46a"/>
事有誤中之言臣素有痼疾恐犬馬齒窮不報大<lb/>
恩願乞冗官備單車一介之使勞來三輔宣國威<lb/>
澤以所習地形兵勢佐助諸軍臣窮居孤危之中<lb/>
坐觀郡將已數十年矣自鳥䑕至于東岱其病一<lb/>
也力求猛敵不如清平勤明孫呉未若奉灋前變<lb/>
未逺臣誠戚之是以越職盡其區區詔以規為中<lb/>
郎將持節監關西兵討零吾等十一月規擊羌破<lb/>
之斬首八百級先零諸種羌慕規威信相勸降者<lb/>
十餘萬<lb/>
五年三月沈氐羌寇張掖酒泉皇甫規發先零諸<lb/>
種羌共討隴右而道路隔絶軍中大疫死者十三<lb/>
<pb n="KR2c0001_SBCK_007-46b"/>
四規親入庵廬廵視將士三軍感恱東羌遂遣使<lb/>
乞降涼州復通先是安定太守孫儁受取狼藉屬<lb/>
國都尉李翕督軍御史張禀多殺降羌涼州刺史<lb/>
郭閎漢陽太守趙熹並老弱不任職而皆倚恃權<lb/>
貴不遵灋度規到悉條奏其罪或免或誅羌人聞<lb/>
之翕然反善沈氐大豪滇昌饑恬等十餘萬口復<lb/>
詣規降　十一月滇那羌冦武威張掖酒泉<lb/>
皇甫規持節為將還督鄉里既無它私惠而多所<lb/>
舉奏又惡絶宦官不與交通於是中外並怨遂共<lb/>
誣規貨賂羣羌令其文降帝璽書誚讓相屬規上<lb/>
䟽自訟曰四年之秋戎醜蠢戾舊都懼駭朝廷西<lb/>
<pb n="KR2c0001_SBCK_007-47a"/>
顧臣振國威靈羌戎稽首所省之費亦一億以上以<lb/>
為忠臣之義不敢告勞故恥以片言自及微效然<lb/>
比方先事庶免罪悔前踐州界先奏孫雋李翕張<lb/>
禀旋師南征又上郭閎趙熹陳其過惡執據大辟<lb/>
凡此五臣支黨半國其餘墨綬下至小吏所連及<lb/>
者復有百餘吏託報將之怨子思復父之恥載贄<lb/>
馳車懷糧步走交<hi>御名太上</hi>豪門競流謗讟云臣私報諸<lb/>
羌讎以錢貨若臣以私財則家無擔石如物出於<lb/>
官則文簿易考就臣愚惑信如言者前世尚遺匈<lb/>
奴以宫姬鎮烏孫以公主今臣但費千萬以懷叛<lb/>
羌則良臣之才略兵家之所貴將有何罪負義違<lb/>
<pb n="KR2c0001_SBCK_007-47b"/>
理乎自永初以來將出不少覆軍有五動資巨億<lb/>
有旋車完封寫之權門而名成功立厚加爵封今<lb/>
臣還督本土糾舉諸郡絶交離親戮辱舊故衆謗<lb/>
隂害固其宜也帝乃徴規還拜議郎論功當封而<lb/>
中常侍徐璜左悺欲從求貨數遣賔客就問功狀<lb/>
規終不荅璜等忿怒䧟以前事下之於吏官屬欲<lb/>
賦歛請謝規誓而不聽遂以餘寇不絶坐繫廷尉<lb/>
論輸左校諸公及太學生張鳯等三百餘人詣闕<lb/>
訟之㑹赦歸家<lb/>
六年十二月詔徴皇甫規為度遼將軍規上書薦<lb/>
張奐才略兼優宜正元帥以從衆望宜充舉事朝<lb/>
<pb n="KR2c0001_SBCK_007-48a"/>
廷從之以奐代規為度遼將軍以規為使匃奴中<lb/>
郎將　西州吏民守闕為前䕶羌校尉叚熲訟寃<lb/>
者甚衆㑹滇那等諸種羌益熾涼州幾亡乃復以<lb/>
熲為䕶羌校尉<lb/>
七年冬十月護羌校尉段熲擊當煎羌破之<lb/>
八年春正月護羌校尉段熲擊罕䍐姐羌破之　閏<lb/>
五月段熲擊破西羌進兵窮追展轉山谷間自春<lb/>
及秋無日不戰虜遂敗散凡斬首二萬三千級獲<lb/>
生口數萬人降者萬餘落封熲都鄉侯<lb/>
九年秋七月鮮卑誘引東羌與共盟詛於是上郡<lb/>
沈氐安定先零諸種共冦武威張掖縁邊大被其<lb/>
<pb n="KR2c0001_SBCK_007-48b"/>
毒詔復以張奐為護匈奴中郎將以九卿秩督幽<lb/>
并涼三州<lb/>
永康元年春正月東羌先零圍祋祤掠雲陽當煎<lb/>
諸種復反段熲擊之於鸞鳥大破之西羌遂定<lb/>
夏四月先零羌寇三輔攻没兩營殺千餘人<lb/>
　冬十月先零羌冦三輔張奐遣司馬尹端董卓<lb/>
拒擊大破之斬其酋豪首虜萬餘人三州清定<lb/>
靈帝建寧元年　初護羌校尉段熲既定西羌而<lb/>
東羌先零等種猶未服度遼將軍皇甫規中郎將<lb/>
張奐招之連年既降又叛桓帝詔問熲曰先零東<lb/>
羌造惡反逆而皇甫規張奐各擁彊衆不時輯定<lb/>
<pb n="KR2c0001_SBCK_007-49a"/>
欲令熲移兵東討未識其宜可參思術略熲上言<lb/>
曰臣伏見先零東羌雖數叛逆而降於皇甫規者<lb/>
已二萬許落善惡既分餘冦無幾今張奐躊躇久<lb/>
不進者當慮外離内合兵往必驚且自冬踐春屯<lb/>
結不散人畜疲羸有自亡之埶欲更招降坐制彊<lb/>
敵耳臣以爲狼子野心難以恩納埶窮雖服兵去<lb/>
復動唯當長矛挾脅白刃加頸耳計東種所餘三<lb/>
萬餘落近居塞内路無險折非有燕齊秦趙縱横<lb/>
之埶而久亂并涼累侵三輔西河上郡已各内徙<lb/>
安定北地復至單危自雲中五原西至漢陽二千<lb/>
餘里匈奴諸羌並擅其地是爲癰疽伏疾留滯脅<lb/>
<pb n="KR2c0001_SBCK_007-49b"/>
下如不加誅轉就滋大若以騎五千步萬人車三<lb/>
千兩三冬二夏足以破定無慮用費為錢五十四<lb/>
億如此則可令群羌破盡匈奴長服内徙郡縣得<lb/>
反本土伏計永初中諸羌反叛十有四年用二百<lb/>
四十億永和之末復經七年用八十餘億費耗若<lb/>
此猶不誅盡餘孽復起于茲作害今不暫疲民則<lb/>
永寧無期臣庶竭駑劣伏待節度帝許之悉聽如<lb/>
所上熲於是將兵萬餘人齎十五日糧從彭陽直<lb/>
詣髙平與先零諸種戰於逢義山虜兵盛熲衆皆<lb/>
恐熲乃令軍中長鏃利刃三矛三重挾以彊弩列<lb/>
輕騎為左右翼謂將士曰今去家數千里進則事<lb/>
<pb n="KR2c0001_SBCK_007-50a"/>
成走必盡死努力共功名因大呼衆皆應聲騰赴<lb/>
馳騎於傍突而擊之虜衆大潰斬首八千餘級太<lb/>
后賜詔書襃美曰須東羌盡定當并録功勤今且<lb/>
賜熲錢二十萬以家一人為郎中敕中藏府調金<lb/>
錢綵物增助軍費拜熲破羌將軍　六月叚熲<lb/>
將輕兵追羌出橋門晨夜兼行與戰於奢延澤落<lb/>
川今鮮水上連破之又戰於靈武谷羌遂大敗<lb/>
　秋七月熲至涇陽餘冦四十落悉散入漢陽山<lb/>
谷間護匈奴中郎將張奐上言東羌雖破餘種難<lb/>
盡段熲性輕果慮負敗難常宜且以恩降可無後<lb/>
悔詔書下熲熲復上言臣本知東羌雖衆而輭弱<lb/>
<pb n="KR2c0001_SBCK_007-50b"/>
易制所以比陳愚慮思為永寧之筭而中郎將張<lb/>
奐説虜彊難破宜用招降聖朝明監信納瞽言故<lb/>
臣謀得行奐計不用事勢相反遂懷猜恨信叛羌<lb/>
之訴飾潤辭意云臣兵累見折衂又言羌一氣所<lb/>
生不可誅盡山谷廣大不可空靜血流汗野傷和<lb/>
致災臣伏念周秦之際戎狄為害中興以來羌冦<lb/>
最盛誅之不盡雖降復叛今先零雜種累以反覆<lb/>
攻没縣邑剽掠人物發冡露尸禍及生死上天震<lb/>
怒假手行誅昔邢為無道衛國伐之師興而雨臣<lb/>
動兵涉夏連獲甘澍嵗時豐稔人無疵疫上占天<lb/>
心不為災傷下察人事衆和師克自橋門以西落<lb/>
<pb n="KR2c0001_SBCK_007-51a"/>
川以東故宫縣邑更相通屬非為深險絶域之地<lb/>
車騎安行無應折衂案奐為漢吏身當武職駐車<lb/>
二年不能平冦虚欲修文戢戈招降獷敵誕辭空<lb/>
説僣而無徴何以言之昔先零作寇趙充國徙令<lb/>
居内煎當亂邊馬援遷之三輔始服終叛至今為<lb/>
鯁故逺識之士以為深憂今傍郡户口單少數為<lb/>
羌所創毒而欲令降徒與之雜居是猶種枳棘於<lb/>
良田養虺蛇於室内也故臣奉大漢之威建長久<lb/>
之策欲絶其本根不使能殖本規三嵗之費用五<lb/>
十四億今適朞年所耗未半而餘冦殘燼將向殄<lb/>
滅臣毎奉詔書軍不内御願卒斯言一以任臣臨<lb/>
<pb n="KR2c0001_SBCK_007-51b"/>
時量宜不失權便<lb/>
二年五月詔遣謁者馮禪説降漢陽散羌段熲以<lb/>
春農百姓布野羌雖暫降而縣官無廩必當復為<lb/>
盗賊不如乗虚放兵勢必殄滅熲於是自進營去<lb/>
羌所屯凡亭山四五十里遣騎司馬田晏假司馬<lb/>
夏育將五千人先進擊破之羌衆潰東犇復聚射<lb/>
虎谷分兵守谷上下門熲規一舉滅之不欲復令<lb/>
散走　秋七月熲遣千人於西縣結木為柵廣<lb/>
二十步長四十里遮之分遣晏育等將七千人衘<lb/>
枚夜上西山結營穿塹去虜一里許又遣司馬張<lb/>
愷等將三千人上東山虜乃覺之熲因與愷等挾<lb/>
<pb n="KR2c0001_SBCK_007-52a"/>
東西山縱兵奮擊破之追至谷上下門窮山深谷<lb/>
之中處處破之斬其渠帥以下萬九千級馮禪等<lb/>
所招降四千人分置安定漢陽隴西三郡於是東<lb/>
羌悉平熲凡百八十戰斬三萬八千餘級獲雜畜<lb/>
四十二萬七千餘頭費用四十四億軍士死者四<lb/>
百餘人更封新豐縣侯邑萬戸<lb/>
臣光曰書稱天地萬物父母惟人萬物之靈亶聰<lb/>
明作元后元后作民父母夫蠻夷戎狄氣類雖殊<lb/>
其就利避害樂生惡死亦與人同耳御之得其道<lb/>
則附順服從失其道則離叛侵擾固其宜也是以<lb/>
先王之政叛則討之服則懷之處之四裔不使亂<lb/>
<pb n="KR2c0001_SBCK_007-52b"/>
禮義之邦而已若乃視之如草木禽獸不分臧否<lb/>
不辨去來悉艾殺之豈作民父母之意哉且夫羌<lb/>
之所以叛者為郡縣所侵寃故也叛而不即誅者<lb/>
將帥非其人故也茍使良將驅而出之塞外擇良<lb/>
吏而牧之則疆埸之臣也豈得専以多殺為快邪<lb/>
夫御之不得其道雖華夏之民亦將蠭起而為寇<lb/>
又可盡誅邪然則段紀明之為將雖克㨗有功君<lb/>
子所不與也<lb/>
　　　鮮卑㓂邊<lb/>
漢桓帝永夀二年　初鮮卑檀石槐勇徤有智略<lb/>
部落畏服乃施灋禁平曲直無敢犯者遂推以為<lb/>
<pb n="KR2c0001_SBCK_007-53a"/>
大人檀石槐立庭於彈汗山歠仇水上去高栁北<lb/>
三百餘里兵馬甚盛東西部大人皆歸焉因南抄<lb/>
縁邊北拒丁零東郤夫餘西撃烏孫盡據匈奴故<lb/>
地東西萬四千餘里　秋七月檀石槐㓂雲中<lb/>
以故烏桓校尉李膺為度遼將軍膺到邊羌胡皆<lb/>
望風畏服先所掠男女悉詣塞下送還之　初鮮<lb/>
卑㓂遼東屬國都尉武威叚熲率所領馳赴之既<lb/>
而恐賊驚去乃使驛騎詐齎璽書詔熲熲於道偽<lb/>
退潜於還路設伏虜以為信然乃入追熲熲因大<lb/>
縱兵悉斬獲之<lb/>
延熹二年春二月鮮卑㓂鴈門　六月鮮卑㓂<lb/>
<pb n="KR2c0001_SBCK_007-53b"/>
遼東<lb/>
六年夏五月鮮卑㓂遼東屬國　十二月詔徴<lb/>
皇甫規爲度遼將軍規上書薦張奐朝廷從之以<lb/>
奐代規爲度遼將軍<lb/>
九年春三月詔徴張奐爲大司農復以皇甫規代<lb/>
爲度遼將軍　五月鮮卑聞張奐去招結南匈<lb/>
奴及烏桓同叛　六月南匈奴烏桓鮮卑數道<lb/>
入塞㓂掠縁邊九郡　冬十二月匈奴烏桓聞<lb/>
張奐至皆相率還降凡二十萬口奐但誅其首惡<lb/>
餘皆慰納之唯鮮卑出塞去朝廷患檀石槐不能<lb/>
制遣使持印綬封爲王欲與和親檀石槐不肯受<lb/>
<pb n="KR2c0001_SBCK_007-54a"/>
而㓂抄兹甚自分其地為三部從右北平以東至<lb/>
遼東接夫餘濊貊二十餘邑為東部從右北平以<lb/>
西至上谷十餘邑為中部從上谷以西至敦煌烏<lb/>
孫二十餘邑為西部各置大人領之<lb/>
靈帝建寜元年冬十二月鮮卑及濊貊㓂幽并二<lb/>
州<lb/>
二年冬十一月鮮卑㓂并州<lb/>
四年冬十月鮮卑㓂并州<lb/>
熹平元年冬十二月鮮卑㓂并州<lb/>
二年鮮卑㓂幽并二州<lb/>
三年冬十二月鮮卑入北地太守夏育率屠各追<lb/>
<pb n="KR2c0001_SBCK_007-54b"/>
擊破之遷育為䕶烏桓校尉鮮卑又㓂并州<lb/>
四年五月鮮卑㓂幽州<lb/>
五年鮮卑㓂幽州<lb/>
六年夏四月鮮卑㓂三邊　秋七月䕶烏桓校<lb/>
尉夏育上言鮮卑㓂邊自春以來三十餘發請徴<lb/>
幽州諸郡兵出塞擊之一冬二春必能禽滅先是<lb/>
䕶羌校尉田晏坐事論刑被原欲立功自効乃請<lb/>
中常侍王甫求得為將甫因此議遣兵與育并力<lb/>
討賊帝乃拜晏為破鮮卑中郎將大臣多有不同<lb/>
乃召百官議於朝堂蔡邕議曰征討殊類所由尚<lb/>
矣然而時有同異埶有可否故謀有得失事有成<lb/>
<pb n="KR2c0001_SBCK_007-55a"/>
敗不可齊也夫以世宗神武將帥良猛財賦充實<lb/>
所括廣逺數十年間官民俱匱猶有悔焉况今人<lb/>
財竝乏事劣昔時乎自匈奴遁逃鮮卑疆盛據其<lb/>
故地稱兵十萬才力勁健意智益生加以關塞不<lb/>
嚴禁網多漏精金良鐡皆為賊有漢人逋逃為之<lb/>
謀主兵利馬疾過於匈奴昔叚熲良將習兵善戰<lb/>
有事西羌猶十餘年今育晏才䇿未必過熲鮮卑<lb/>
種衆不弱曩時而虚計二載自許有成若禍結兵<lb/>
連豈得中休當復徴發衆人轉運無已是為耗竭<lb/>
諸夏并力蠻夷夫邊垂之患手足之疥搔中國之<lb/>
困胷背之瘭疽方今郡縣盜賊尚不能禁況此醜<lb/>
<pb n="KR2c0001_SBCK_007-55b"/>
虜而可伏乎昔髙祖忍平城之恥吕后棄慢書之<lb/>
詬方之於今何者為甚天設山河秦築長城漢起<lb/>
塞垣所以别内外異殊俗也茍無䠞國内侮之患<lb/>
則可矣豈與蟲螘之虜校往來之數哉雖或破之<lb/>
豈可殄盡而方令本朝為之旰食乎昔淮南王安<lb/>
諫伐越曰如使越人䝉死以逆執事厮輿之卒有<lb/>
一不備而歸者雖得越王之首猶為大漢羞之而<lb/>
欲以齊民易醜虜皇威辱外夷就如其言猶已危<lb/>
矣況乎得失不可量邪帝不從八月遣夏育出髙<lb/>
桞田晏出雲中匈奴中郎將臧旻率南單于出鴈<lb/>
門各將萬騎三道出塞二千餘里檀石槐命三部<lb/>
<pb n="KR2c0001_SBCK_007-56a"/>
大人各帥衆逆戰育等大敗喪其節傳輜重各將<lb/>
數十騎犇還死者什七八三將檻車徴下獄贖為<lb/>
庶人　十二月遼西太守甘陵趙苞到官遣使<lb/>
迎母及妻子垂當到郡道經桞城值鮮卑萬餘人<lb/>
入塞宼鈔苞母及妻子遂為所刧質載以擊郡苞<lb/>
率騎二萬與賊對陳賊出母以示苞苞悲號謂母<lb/>
曰為子無狀欲以微禄奉養朝夕不圗為母作禍<lb/>
昔為母子今為王臣義不得顧私恩毁忠節唯當<lb/>
萬死無以塞罪母遥謂曰威豪人各有命何得相<lb/>
顧以虧忠義爾其勉之苞即時進戰賊悉摧破其<lb/>
母妻皆為所害苞自上歸葬帝遣使弔慰封鄃侯<lb/>
<pb n="KR2c0001_SBCK_007-56b"/>
苞葬訖謂鄉人曰食禄而避難非忠也殺母以全<lb/>
義非孝也如是有何靣目立於天下遂歐血而死<lb/>
光和元年十一月鮮卑宼酒泉種衆日多縁邊莫<lb/>
不被毒<lb/>
二年十二月鮮卑宼幽并二州<lb/>
三年冬鮮卑宼幽并二州<lb/>
四年冬十月鮮卑宼幽并二州檀石槐死子和連<lb/>
伐立和連才力不及父而貪滛後出攻北地北地<lb/>
射殺之其子騫曼尚㓜兄子魁頭立後騫曼長大<lb/>
與魁頭爭國衆遂離散<lb/>
　　　嬖倖廢立<lb/>
<pb n="KR2c0001_SBCK_007-57a"/>
漢和帝元興元年冬十二月辛未帝崩于章德前<lb/>
殿初帝失皇子前後十數後生者輒隠祕養於民<lb/>
間羣臣無知者及帝崩鄧皇后乃收皇子於民間<lb/>
長子勝有痼疾少子隆生始百餘日迎立以為皇<lb/>
太子是夜即皇帝位尊皇后曰皇太后太后臨朝<lb/>
殤帝延平元年三月丙戌清河王慶濟北王夀河<lb/>
間王開常山王章始就國太后特加慶以殊禮慶<lb/>
子祐年十三太后以帝㓜弱逺慮不虞留祜與嫡<lb/>
母耿姬居清河邸耿姬况之曾孫也祜母犍為左<lb/>
姬也　八月辛卯帝崩太后與兄車騎將軍騭<lb/>
虎賁中郎將悝等定䇿禁中其夜使騭持節以王<lb/>
<pb n="KR2c0001_SBCK_007-57b"/>
青蓋車迎清河王子祜齋于殿中皇太后御崇德<lb/>
殿百官皆吉服陪位引拜祜為長安侯乃下詔以<lb/>
祜為孝和皇帝嗣又作䇿命有司讀䇿畢太尉奉<lb/>
上璽綬即皇帝位太后猶臨朝　十二月甲子<lb/>
清河王慶薨<lb/>
安帝永初元年　自和帝之喪鄧騭兄弟常居禁<lb/>
中騭不欲乆在内連求還第太后許之　夏四<lb/>
月封太傅張禹太尉徐防司空尹勤車騎將軍鄧<lb/>
騭城門校尉鄧悝虎賁中郎將鄧弘黄門郎鄧閶<lb/>
皆為列侯食邑各萬戸騭以定䇿功増三千戸騭<lb/>
及諸弟辭讓不獲遂逃避使者間關詣闕上䟽自<lb/>
<pb n="KR2c0001_SBCK_007-58a"/>
陳至於五六乃許之　初太后以平原王勝有痼<lb/>
疾而貪殤帝孩抱養為己子故立焉及殤帝崩羣<lb/>
臣以勝疾非痼意咸歸之太后以前不立勝恐後<lb/>
為怨乃迎帝而立之周章以衆心不附密謀閉宫<lb/>
門誅鄧騭兄弟及鄭衆蔡倫劫尚書廢太后於南<lb/>
宫封帝為逺國王而立平原王事覺冬十一月丁<lb/>
亥章自殺<lb/>
三年春正月庚子皇帝加元服赦天下<lb/>
元初二年十二月鄧弘卒封西平侯詔封弘子廣<lb/>
德為西平侯封廣德弟甫徳為都鄉侯<lb/>
五年太后弟悝閶皆卒封悝子廣宗為葉侯閶子<lb/>
<pb n="KR2c0001_SBCK_007-58b"/>
忠為西華侯<lb/>
建光元年春二月皇太后寢疾癸亥赦天下三月<lb/>
癸巳皇太后鄧氏崩　四月尊帝嫡母耿姬為<lb/>
甘陵大貴人　帝少號聦明故鄧太后立之及長<lb/>
多不德稍不可太后意帝乳母王聖知之太后徴<lb/>
濟北河間王子詣京師河間王子翼美容儀太后<lb/>
竒之以為平原懐王後留京師王聖見太后久不<lb/>
歸政慮有廢置常與中黄門李閏江京候伺左右<lb/>
共毁短太后於帝帝毎懐忿懼及太后崩宫人先<lb/>
有受罰者懐怨恚因誣告太后兄弟悝弘閶先從<lb/>
尚書鄧訪取廢帝故事謀立平原王帝聞追怒令<lb/>
<pb n="KR2c0001_SBCK_007-59a"/>
有司奏悝等大逆無道遂廢西平侯廣宗葉侯廣<lb/>
德西華侯忠陽安侯珍都鄉侯甫德皆為庶人鄧<lb/>
騭以不與謀但免特進遣就國宗族免官歸故郡<lb/>
没入騭等貲財田宅徙鄧訪及家属於逺郡郡縣<lb/>
逼廹廣宗及忠皆自殺又徙封騭為羅侯　五月<lb/>
庚辰騭與子鳯並不食而死騭從弟河南尹豹度<lb/>
遼將軍舞陽侯遵將作大匠暢皆自殺唯廣德兄<lb/>
弟以母與閻后同産得留京師復以耿䕫為度遼<lb/>
將軍徴樂安侯鄧康為太僕丙申貶平原王翼為<lb/>
都卿侯遣歸河間翼謝絶賔客閉門自守由是得<lb/>
免大司農京兆宋寵痛騭無罪遇禍乃肉袒輿<lb/>
<pb n="KR2c0001_SBCK_007-59b"/>
櫬上䟽曰伏惟和熹皇后聖善之德為漢文母兄<lb/>
弟忠孝同心憂國宗廟有主王室是頼功成身退<lb/>
讓國遜位歷世外戚無與為比當享積善履謙之<lb/>
祐而横為宫人單辭所䧟利口傾險反亂國家罪<lb/>
無申證獄不訊鞫遂令隲騭等罹此酷濫一門七人<lb/>
並不以命屍骸流離寃魂不反逆天感人率土喪<lb/>
氣宜收還冡次寵樹遺孤奉承血祀以謝亡靈衆<lb/>
庶多為騭稱枉者帝意頗悟乃譴譲州郡還葬騭<lb/>
等於北芒諸從昆弟皆得歸京師　帝以耿貴人<lb/>
兄牟平侯寳監羽林左軍車騎封宋楊四子皆為<lb/>
列侯宋氏為卿校侍中大夫謁者郎吏十餘人閻<lb/>
<pb n="KR2c0001_SBCK_007-60a"/>
皇后兄弟顯景耀並爲卿校典禁兵於是内寵始<lb/>
盛帝以江京嘗迎帝於邸以爲京功封都鄉侯封<lb/>
李閏爲雍鄉侯閏京並遷中常侍京兼大長秋與<lb/>
中常侍樊豐黄門令劉安鉤盾令陳達及王聖聖<lb/>
女伯榮扇動内外競爲侈虐伯榮出入宫掖傳通<lb/>
姦賂司徒楊震上䟽曰臣聞政以得賢為本治以<lb/>
去穢爲務是以唐虞俊乂在官四凶流放天下咸<lb/>
服以致雍熈方今九德未事嬖倖充庭阿母王聖<lb/>
出自賤微得遭千載奉養聖躬雖有推燥居溼之<lb/>
勤前後賞惠過報勞苦而無厭之心不知紀極外<lb/>
交屬託擾亂天下損辱清朝塵㸃日月夫女子小<lb/>
<pb n="KR2c0001_SBCK_007-60b"/>
人近之喜逺之怨實為難養宜速出阿母令居外<lb/>
舍斷絶伯榮莫使往來令恩德兩隆上下俱美奏<lb/>
御帝以示阿母等内倖皆懐忿恚而伯榮驕滛尤<lb/>
甚通於故朝陽侯劉䕶從兄瓌瓌遂以為妻官至<lb/>
侍中得襲䕶爵震上䟽曰經制父死子繼兄亡弟<lb/>
及以防篡也伏見詔書封故朝陽侯劉䕶再從兄<lb/>
瓌襲護爵為侯護同産弟威今猶見在臣聞天子<lb/>
專封封有功諸侯專爵爵有德今瓌無佗功行但<lb/>
以配阿母女一時之間既位侍中又至封侯不稽<lb/>
舊制不合經義行人諠譁百姓不安陛下宜鑒鏡<lb/>
既往順帝之則尚書廣陵翟酺上䟽曰昔竇鄧之<lb/>
<pb n="KR2c0001_SBCK_007-61a"/>
龍傾動四方兼官重紱盈金積貨至使議弄神器<lb/>
改更社稷豈不以執尊威廣以致斯患乎及其破<lb/>
壊頭顙墮地願為孤豚豈可得哉夫致貴無漸失<lb/>
必暴受爵非道殃必疾今外戚寵幸功均造化漢<lb/>
元以來未有等比陛下誠仁恩周洽以親九族然<lb/>
禄去公室政移私門覆車重尋寧無摧折此最安<lb/>
危之極戒社稷之深計也昔文帝愛百金於露臺<lb/>
飾帷帳於皁囊或有譏其儉者上曰朕為天下守<lb/>
財耳豈得妄用之哉今自初政已來日月未乆費<lb/>
用賞賜已不可筭斂天下之財積無功之家帑藏<lb/>
單盡民物彫傷卒有不虞復當重賦百姓怨叛既<lb/>
<pb n="KR2c0001_SBCK_007-61b"/>
生危亂可待也願陛下勉求忠貞之臣誅逺佞謟<lb/>
之黨割情欲之歡罷宴私之好心存亡國所以失<lb/>
之鑒觀興王所以得之庶災害可息豐年可招矣<lb/>
書奏皆不省<lb/>
延光元年京師及郡國二十七雨水　帝數遣黄<lb/>
門常侍及中使伯榮往來甘陵尚書僕射陳忠上<lb/>
䟽曰今天心未得隔并屡臻青冀之域滛雨漏河<lb/>
徐岱之濱海水盆溢兖豫蝗蝝滋生荆楊稻收儉<lb/>
薄并凉二州羌戎叛戾加以百姓不足府帑虚匱<lb/>
陛下以不得親奉孝德皇園廟此遣中使致敬甘<lb/>
陵朱軒駢馬相望道路可謂孝至矣然臣竊聞使<lb/>
<pb n="KR2c0001_SBCK_007-62a"/>
者所過威權翕赫震動郡縣王侯二千石至為伯<lb/>
榮獨拜車下發民修道繕理亭傳多設儲偫徴役<lb/>
無度老弱相随動有萬計賂遺僕從人數百匹頓<lb/>
踣呼嗟莫不叩心河間託叔父之屬清河有陵廟<lb/>
之尊及剖符大臣皆猥為伯榮屈節車下陛下不<lb/>
問必以為陛下欲其然也伯榮之威重於陛下陛<lb/>
下之柄在於臣妾水災之發必起於此昔韓嫣託<lb/>
副車之乗受馳視之使江都誤為一拜而嫣受歐<lb/>
刀之誅臣願明主嚴天元之尊正乾剛之位不宜<lb/>
復令女使干錯萬機重察左右得無石顯泄漏之<lb/>
姦尚書納言得無趙昌譖崇之詐公卿大臣得無<lb/>
<pb n="KR2c0001_SBCK_007-62b"/>
朱慱阿傅之援外屬近戚得無王鳯害商之謀若<lb/>
國政一由帝命王事毎决於己則下不得偪上臣<lb/>
不得干君常雨大水必當霽止四方衆異不能為<lb/>
害書奏不省<lb/>
二年夏四月戊子爵乳母王聖為野王君　冬<lb/>
十月甲戍以司徙楊震為太尉光禄勲東萊劉熹<lb/>
為司徒大鴻臚耿寳自候震薦中常侍李閏兄於<lb/>
震曰李常侍國家所重欲令公辟其兄寳唯傳上<lb/>
意耳震曰如朝廷欲令三府辟召故宜有尚書敕<lb/>
寳大恨而去執金吾閻顯亦薦所親於震震又不<lb/>
從司空劉授聞之即辟此二人由是震益見怨時<lb/>
<pb n="KR2c0001_SBCK_007-63a"/>
詔遣使者大為王聖脩第中常侍樊豐及侍中周<lb/>
廣謝惲等更相扇動傾揺朝廷震上䟽曰臣伏念<lb/>
方今災害滋甚百姓空虚三邊震擾帑藏匱乏殆<lb/>
非社稷安寜之時詔書為阿母興起第舎合兩為<lb/>
一連里竟街雕修繕飾窮極巧伎攻山採石轉相<lb/>
迫促為費巨億周廣謝惲兄弟與國無肺腑枝葉<lb/>
之屬依倚近倖姦佞之人與之分威共權屬託州<lb/>
郡傾動大臣宰司辟召承望㫖意招來海内貪汙<lb/>
之人受其貨賂至有臧錮棄世之徒復得顯用白<lb/>
黒溷淆清濁同源天下讙譁為朝結譏臣聞師言<lb/>
上之所取財盡則怨力盡則叛怨叛之人不可復<lb/>
<pb n="KR2c0001_SBCK_007-63b"/>
使惟陛下度之上不聽　十二月戊辰京師及<lb/>
郡國三地震<lb/>
三年　初樊豐周廣謝惲等見楊震連諌不從無<lb/>
所顧忌遂詐作詔書調發司農錢穀大匠見徒材<lb/>
木各起家舎園池廬觀役費無數震復上䟽曰臣<lb/>
備台輔不能調和隂陽去年十二月四日京師地<lb/>
動其日戊辰三者皆土位在中宫此中臣近官持<lb/>
權用事之象也臣伏惟陛下以邊境未寧躬自菲<lb/>
薄宫殿垣屋傾倚枝拄而已而親近倖臣未崇斷<lb/>
金驕溢踰灋多請徒士盛修第舎賣弄威福道路<lb/>
讙譁地動之變殆為此發又冬無宿雪春節未雨<lb/>
<pb n="KR2c0001_SBCK_007-64a"/>
百僚焦心而繕修不止誠致旱之徴也唯陛下奮<lb/>
乾剛之德棄驕奢之臣以承皇天之戒震前後所<lb/>
言轉切帝既不平之而樊豐等皆側目憤怨以其<lb/>
名儒未敢加害㑹河間男子趙騰上書指陳得失<lb/>
帝發怒遂收考詔獄詰以罔上不道震上䟽救之<lb/>
曰臣聞殷周哲王小人怨詈則還自敬德今趙騰<lb/>
所坐激訐謗語為罪與手刃犯灋有差乞為虧除<lb/>
全騰之命以誘芻蕘輿人之言帝不聽騰竟伏尸<lb/>
都市及帝東廵樊豐等因乗輿在外競脩第宅太<lb/>
尉部掾髙舒召大匠令史考校之得豐等所詐下<lb/>
詔書具奏須行還上之豐等惶怖㑹太史言星變<lb/>
<pb n="KR2c0001_SBCK_007-64b"/>
逆行遂共譖震云自趙騰死後深用怨懟且鄧氏<lb/>
故吏有恚恨之心壬戌車駕還京師便時太學夜<lb/>
遣使者䇿收震太尉卬綬震於是柴門絶賔客豐<lb/>
等復惡之令大鴻臚耿寳奏震大臣不服罪懐恚<lb/>
望有詔遣歸本郡震行至城西几陽亭乃慷慨謂<lb/>
其諸子門人曰死者士之常分吾䝉恩居上司疾<lb/>
姦臣狡猾而不能誅惡嬖女傾亂而不能禁何靣<lb/>
目復見日月身死之日以雜木為棺布單被裁足<lb/>
蓋形勿歸冢次勿設祭祀因飲酖而卒弘農太守<lb/>
移良承樊豐等㫖遣吏於陜縣留停震喪露棺道<lb/>
側讁震諸子代郵行書道路皆為隕涕太僕征羌<lb/>
<pb n="KR2c0001_SBCK_007-65a"/>
侯來厯曰耿寳託元舅之親榮寵過厚不念報國<lb/>
恩而傾側姦臣傷害忠良其天禍亦將至矣厯歙<lb/>
之曽孫也　秋八月辛巳以大鴻臚耿寳為大<lb/>
將軍　王聖江京樊豐等譖太子乳母王男厨監<lb/>
邴吉等殺之家属徙比景太子思男吉數為歎息<lb/>
京豐懼有後害乃與閻后妄造虚無<hi>御名太上</hi>讒太子及<lb/>
東宫官屬帝怒召公卿以下議廢太子耿寳等承<lb/>
㫖皆以為當廢太僕來歷與太常桓焉廷尉犍為<lb/>
張皓議曰經說年未滿十五過惡不在其身且男<lb/>
吉之謀皇太子容有不知宜選忠良保傅輔以禮<lb/>
義廢置事重此誠聖恩所宜宿留帝不從焉郁之<lb/>
<pb n="KR2c0001_SBCK_007-65b"/>
子也張皓退復上書曰昔賊臣江充造<hi>御名太上</hi>讒逆傾<lb/>
覆戾園孝武久乃覺寤雖追前失悔之何及今皇<lb/>
太子方十嵗未習保傅之教可遽責乎書奏不省<lb/>
　　九月丁酉廢皇太子保為濟隂王居於徳陽<lb/>
殿西鍾下來歷乃要結光禄勲祋諷宗正劉瑋將<lb/>
作大匠薛皓侍中閭丘弘陳光趙代施延太中大<lb/>
夫九江朱倀等十餘人俱詣鴻都門證太子無過<lb/>
帝與左右患之乃使中常侍奉詔脅羣臣曰父子<lb/>
一體天性自然以義割恩為天下也歷諷等不識<lb/>
大典而與羣小共為讙譁外見忠直而内希後福<lb/>
飾邪違義豈事君之禮朝廷廣開言事之路故且<lb/>
<pb n="KR2c0001_SBCK_007-66a"/>
一切假貸若懐迷不反當顯明刑書諫者莫不失<lb/>
色薛皓先頓首曰固宜如明詔歷怫然廷詰皓曰<lb/>
屬通諫何言而今復背之大臣乗朝車處國事固<lb/>
得輾轉若此乎乃各稍自引起歷獨守闕連日不<lb/>
肯去帝大怒尚書令陳忠與諸尚書遂共劾奏歷<lb/>
等帝乃免歷兄弟官削國租黜歷母武安公主不<lb/>
得㑹見　是嵗京師及諸郡國二十三地震三十<lb/>
六大水雨雹<lb/>
四年春二月甲辰車駕南廵　三月庚申帝至<lb/>
宛不豫乙丑帝發自宛丁卯至葉崩于乗輿年三<lb/>
十二皇后與閻顯兄弟江京樊豐等謀曰今晏駕<lb/>
<pb n="KR2c0001_SBCK_007-66b"/>
道次濟隂王在内邂逅公卿立之還爲大害乃偽<lb/>
云帝疾甚徙御卧車所在上食問起居如故驅馳<lb/>
行四日庚午還宫辛未遣司徒劉熹詣郊廟社稷<lb/>
告天請命其夕乃發喪尊皇后曰皇太后太后臨<lb/>
朝以顯爲車騎將軍儀同三司太后欲乆專國政<lb/>
貪立㓜年與顯等定䇿禁中迎濟北惠王子北鄉<lb/>
侯懿爲嗣濟隂王以廢黜不得上殿親臨梓宫悲<lb/>
號不食内外羣僚莫不哀之　乙酉北鄉侯即皇<lb/>
帝位　夏四月閻顯忌大將軍耿寳位尊權重<lb/>
威行前朝乃風有司奏寳及其黨與中常侍樊豐<lb/>
虎賁中郎將謝惲侍中周廣野王君王聖聖女永<lb/>
<pb n="KR2c0001_SBCK_007-67a"/>
等更相阿黨互作威福皆大不道辛卯豐惲廣皆<lb/>
下獄死家屬徙比景貶寳及弟子林慮侯承皆為<lb/>
亭侯遣就國寳於道自殺王聖母子徙鴈門於是<lb/>
以閻景為衛尉耀為城門校尉晏為執金吾兄弟<lb/>
並處權要威福自由　冬十月北郷侯病篤中<lb/>
常侍孫程謂濟隂王謁者長興渠曰王以嫡統本<lb/>
無失德先帝用䜛遂至廢黜若北鄉侯不起相與<lb/>
共㫁江京閻顯事無不成者渠然之又中黄門南<lb/>
陽王康先為太子府史及長樂太官丞京兆王國<lb/>
等並附同於程江京謂閻顯曰北鄉侯病不解國<lb/>
嗣宜以時定何不早徴諸王子簡所置乎顯以為<lb/>
<pb n="KR2c0001_SBCK_007-67b"/>
然辛亥北鄉侯薨顯白太后袐不發喪而更徴諸<lb/>
王子閉宫門屯兵自守　十一月乙卯孫程王<lb/>
康王國與中黄門黄龍彭愷孟叔李建王成張賢<lb/>
史汎馬國王道李元楊佗陳予趙封李剛魏猛苗<lb/>
光等聚謀於西鍾下皆截單衣為誓丁巳京師及<lb/>
郡國十六地震是夜程等共㑹崇德殿上因入章<lb/>
臺門時江京劉安及李閏陳達等俱坐省門下程<lb/>
與王康共就斬京安達以李閏權埶積為省内所<lb/>
服欲引為主因舉刀脅閏曰今當立濟隂王無得<lb/>
揺動閏曰諾於是扶閏起俱於西鍾下迎濟隂王<lb/>
即皇帝位時年十二召尚書令僕射以下從輦幸<lb/>
<pb n="KR2c0001_SBCK_007-68a"/>
南宫程等留守省門遮杆内外帝豋雲臺召公卿<lb/>
百僚使虎賁羽林士屯南北宫諸門閻顯時在禁<lb/>
中憂迫不知所為小黄門樊豋勸顯以太后詔召<lb/>
越騎校尉馮詩虎賁中郎將閻崇將兵屯平朔門<lb/>
以禦程等顯誘詩入省謂曰濟隂王立非皇太后<lb/>
意璽綬在此茍盡力効功封侯可得太后使授之<lb/>
印曰能得濟隂王者封萬戸侯得李閏者五千戸<lb/>
侯詩等皆許諾辭以卒被召所將衆少顯使與豋<lb/>
迎吏士于左掖門外詩因格殺登歸營屯守顯弟<lb/>
衛尉景遽從省中還外府收兵至盛德門孫程傳<lb/>
召諸尚書使收景尚書郭鎮時卧病聞之即率直<lb/>
<pb n="KR2c0001_SBCK_007-68b"/>
宿羽林出南止車門逢景從吏士拔白刃呼曰無<lb/>
干兵鎮即下車持節詔之景曰何等詔因斫鎮不<lb/>
中鎮引劒擊景墯車左右以㦸义其胷遂禽之送<lb/>
廷尉獄即夜死戊午遣使者入省奪得璽綬帝乃<lb/>
幸嘉德殿遣侍御史持節收閻顯及其弟城門校<lb/>
尉耀執金吾晏並下獄誅家屬皆徙比景遷太后<lb/>
於離宫己未開門罷屯兵壬戍詔司隷校尉惟閻<lb/>
顯江京近親當伏辜誅其餘務崇寛貸封孫程等<lb/>
皆爲列侯程食邑萬戸王康王國食九千户黄龍<lb/>
食五千户彭愷孟叔李建食四千二百户王成張<lb/>
賢史汎馬國王道李元楊佗陳予趙封李剛食四<lb/>
<pb n="KR2c0001_SBCK_007-69a"/>
千戸魏猛食二千戸苗光食千戸是為十九侯加<lb/>
賜車馬金銀錢帛各有差李閏以先不豫謀故不<lb/>
封擢孫程為騎都尉初程等入章臺門苗光獨不<lb/>
入詔書録功臣令王康䟽名康詐䟽光入章臺門<lb/>
光未受符䇿心不自安詣黄門令自告有司奏康<lb/>
光欺詐主上詔書勿問以將作大匠來歷為衛尉<lb/>
祋諷劉瑋閭丘弘等先卒皆拜其子為郎朱倀施<lb/>
延陳光趙代皆見拔用後至公卿徴王男邴吉家<lb/>
屬還京師厚加賞賜帝之見廢也監太子家小黄<lb/>
門籍建傅髙梵長秋長趙熹丞良賀藥長夏珍皆<lb/>
坐徙朔方帝即位並擢為中常侍初閻顯辟崔駰<lb/>
<pb n="KR2c0001_SBCK_007-69b"/>
之子瑗為吏瑗以北鄉侯立不以正知顕將敗欲<lb/>
說令廢立而顯日沈醉不能得見乃謂長史陳禪<lb/>
曰中常侍江京等惑蠱先帝廢黜正統扶立踈孽<lb/>
少帝即位發病廟中周勃之徴於斯復見今欲與<lb/>
君共求見說將軍白太后收京等廢少帝引立濟<lb/>
隂王必上當天心下合人望伊霍之功不下席而<lb/>
立則將軍兄弟傳祚於無窮若拒違天意乆曠神<lb/>
器則將以無罪并辜元惡此所謂禍福之㑹分功<lb/>
之時也禪猶豫未敢從㑹顕敗瑗坐被斥門生蘇<lb/>
祗欲上書言狀瑗遽止之時陳禪為司隷校尉召<lb/>
瑗謂曰第聽祗上書禪請為之證瑗曰此譬猶兒<lb/>
<pb n="KR2c0001_SBCK_007-70a"/>
妾屏語耳願使君勿復出口遂辭歸不復應州郡<lb/>
令　十二月楊震門生虞放陳翼詣闕追訟震<lb/>
事詔除震二子為郎贈錢百萬以禮改葬於華隂<lb/>
潼亭逺近畢至有大鳥髙丈餘集震喪前郡以狀<lb/>
上帝感震忠直詔復以中牢具祠之　議郎陳禪<lb/>
以為閻太后與帝無母子恩冝徙别館絶朝見羣<lb/>
臣議者咸以為宜司徒掾汝南周舉謂李郃曰昔<lb/>
瞽瞍常欲殺舜舜事之逾謹鄭武姜謀殺荘公荘<lb/>
公誓之黄泉秦始皇怨母失行乆而隔絶後感頴<lb/>
考叔茅焦之言復脩子道書傳美之今諸閻新誅<lb/>
太后幽在離宫若悲愁生疾一旦不虞主上將何<lb/>
<pb n="KR2c0001_SBCK_007-70b"/>
以令於天下如從禪議後世歸咎明公宜密表朝<lb/>
廷令奉太后率群臣朝覲如舊以厭天心以荅人<lb/>
望郃即上䟽陳之<lb/>
順帝永建元年春正月帝朝太后於東宫　辛未<lb/>
皇太后閻氏崩　八月浮陽侯孫程等懐表上<lb/>
殿爭功帝怒有司劾奏程等干亂悖逆王國等皆<lb/>
與程黨乆留京都益其驕恣帝乃免程等官悉徙<lb/>
封逺縣因遣十九侯就國敕洛陽令促期發遣司<lb/>
徒掾周舉説朱倀曰朝廷在西鍾下時非孫程等<lb/>
豈立今忘其大德録其小過如道路夭折帝有殺<lb/>
功臣之譏及今未去宜急表之倀曰今詔指方怒<lb/>
<pb n="KR2c0001_SBCK_007-71a"/>
吾獨表此必致罪譴舉曰明公年過八十位為台<lb/>
輔不於今時竭忠報國惜身安寵欲以何求禄位<lb/>
雖全必䧟佞邪之譏諫而獲罪猶有忠貞之名若<lb/>
舉言不足採請從此辭倀乃表諫帝果從之程徙<lb/>
封宜城侯到國怨恨恚懟封還印綬符䇿亡歸京<lb/>
師往來山中詔書追求復故爵土賜車馬衣物遣<lb/>
還國<lb/>
三年冬十二月帝悉召孫程等還京師<lb/>
　　　梁氏之變<lb/>
漢章帝建初七年　初明徳太后為帝納扶風宋<lb/>
楊二女為貴人大貴人生太子慶梁松弟竦有二<lb/>
<pb n="KR2c0001_SBCK_007-71b"/>
女亦為貴人小貴人生皇子肇竇皇后無子養肇<lb/>
為子宋貴人有寵於馬太后太后崩竇皇后寵盛<lb/>
與母沘陽公主謀䧟宋氏外令兄弟求其纎過内<lb/>
使御者偵伺得失宋貴人病思生兔令家求之因<lb/>
誣言欲為厭勝之術由是太子出居承禄觀　夏<lb/>
六月甲寅詔曰皇太子有失惑無常之性不可以<lb/>
奉宗廟大義滅親況降退乎今廢慶為清河王皇<lb/>
子肇保育皇后承訓懐袵今以肇為皇太子遂出<lb/>
宋貴人姊妹置丙舎使小黄門蔡倫案之二貴人<lb/>
皆飲藥自殺父議郎楊免歸本郡慶時雖㓜亦知<lb/>
避嫌畏禍言不敢及宋氏帝更憐之敕皇后令衣<lb/>
<pb n="KR2c0001_SBCK_007-72a"/>
服與太子齊等太子亦親愛慶入則共室出則同<lb/>
輿<lb/>
八年　太子肇之立也梁氏私相慶諸竇聞而惡<lb/>
之皇后欲專名外家忌梁貴人姊妹数譖之於帝<lb/>
漸致踈嫌是歳竇氏作飛書䧟梁竦以惡逆竦遂<lb/>
死獄中家屬徙九眞貴人姊妹以憂死辭語連及<lb/>
梁松妻舞隂公主坐徙新城<lb/>
和帝永元九年閏八月辛巳皇太后竇氏崩初梁<lb/>
貴人既死宫省事祕莫有知帝為梁氏出者舞隂<lb/>
公主子梁扈遣從兄䄠奏記三府以為漢家舊典<lb/>
崇貴母氏而梁貴人親育聖躬不蒙尊號求得申<lb/>
<pb n="KR2c0001_SBCK_007-72b"/>
議太尉張酺言状帝感慟良乆曰於君意若何酺<lb/>
請追上尊號存録諸舅帝從之㑹貴人姊南陽樊<lb/>
調妻嫕上書自訟曰妾父竦冤死牢獄骸骨不掩<lb/>
母氏年踰七十及弟棠等逺在絶域不知死生願<lb/>
乞收竦朽骨使母弟得歸本郡帝引見嫕乃知貴<lb/>
人枉殁之狀三公上奏請依光武黜吕太后故事<lb/>
貶竇太后尊號不宜合葬先帝百官亦多上言者<lb/>
帝手詔曰竇氏雖不遵灋度而太后常自減損朕<lb/>
奉事十年深惟大義禮臣子無貶尊上之文恩不<lb/>
忍離義不忍虧案前世上官太后亦無降黜其勿<lb/>
復議丙申葬章德皇后　九月甲子追尊梁貴<lb/>
<pb n="KR2c0001_SBCK_007-73a"/>
人為皇太后謚曰恭懐追服喪制　冬十月乙<lb/>
酉改葬梁太后及其姊大貴人于西陵擢樊調為<lb/>
羽林左監追封謚皇太后父竦為褒親愍侯遣使<lb/>
迎其喪葬於恭懐皇后陵傍徴還竦妻子封子棠<lb/>
為樂平侯棠弟雍為乗氏侯雍弟翟為單父侯位<lb/>
皆特進賞賜以巨萬計寵遇光於當世梁氏自此<lb/>
盛矣<lb/>
順帝永建六年秋九月帝欲立皇后而貴人有寵<lb/>
者四人莫知所建議欲探籌以神定選尚書僕射<lb/>
南郡胡廣與尚書馮翊郭䖍史敞上䟽諫曰竊見<lb/>
詔書以立后事大謙不自專欲假之籌䇿決疑靈<lb/>
<pb n="KR2c0001_SBCK_007-73b"/>
神篇籍所記祖宗典故未甞有也恃神任筮既不<lb/>
必當賢就值其人猶非徳選夫岐嶷形於自然俔<lb/>
天必有異表宜參良家簡求有徳徳同以年年鈞<lb/>
以貌稽之典經斷之聖慮帝從之恭懐皇后弟子<lb/>
乗氏侯商之女選入掖庭為貴人常特被引御從<lb/>
容辭曰夫陽以博施為德隂以不專為義螽斯則<lb/>
百福之所由興也願陛下思雲雨之均澤小妾得<lb/>
免於罪帝由是賢之<lb/>
陽嘉元年春正月乙巳立貴人梁氏為皇后　夏<lb/>
四月梁商加位特進頃之拜執金吾<lb/>
二年三月封執金吾梁商子冀為襄邑侯尚書令<lb/>
<pb n="KR2c0001_SBCK_007-74a"/>
左雄諫曰臣聞人君莫不好忠正而惡䜛䛕然而<lb/>
歴世之患莫不以忠正得罪䜛䛕䝉倖者蓋聽忠<lb/>
難從䛕易也夫刑罪人情之所甚惡貴寵人情之<lb/>
所甚欲是以時俗為忠者少而習䛕者多故令人<lb/>
主數聞其美稀知其過迷而不悟以至於危亡梁<lb/>
冀之封事非機急宜過災戹之運然後平議可否<lb/>
於是冀父商讓還冀封書十餘上帝乃從之<lb/>
夏六月丁丑帝引公卿所舉敦樸之士問以當世<lb/>
之敝為政所宜李固對曰夫妃后之家所以少完<lb/>
全者豈天性當然但以爵位尊顯顓揔權柄天道<lb/>
惡盈不知自損故至顛仆先帝寵遇閻氏位號太<lb/>
<pb n="KR2c0001_SBCK_007-74b"/>
疾故其受禍曽不旋時老子曰其進銳者其退速<lb/>
也今梁氏戚為椒房禮所不臣尊以髙爵尚可然<lb/>
也而子弟羣從榮顯兼加永平建初故事殆不如<lb/>
此宜令歩兵校尉冀及諸侍中還居黄門之官使<lb/>
權去外戚政歸國家豈不休乎<lb/>
四年夏四月戊寅以執金吾梁商為大將軍商稱<lb/>
疾不起且一年帝使太常桓焉奉䇿就第即拜商<lb/>
乃詣闕受命商少通經傳謙恭好士辟漢陽巨覽<lb/>
上黨陳龜為掾屬李固為從事中郎楊倫為長史<lb/>
李固以商柔和自守不能有所整裁乃奏記於商<lb/>
曰數年以來災怪屢見孔子曰智者見變思形愚<lb/>
<pb n="KR2c0001_SBCK_007-75a"/>
者覩怪諱名天道無親可爲祗畏誠令王綱一整<lb/>
道行忠立明公踵伯成之髙全不朽之譽豈與此<lb/>
外戚凡輩耽榮好位者同日而論哉商不能用<lb/>
永和元年以執金吾梁冀爲河南尹冀性嗜酒逸<lb/>
遊自恣居職多縱暴非灋父商所親客雒陽令吕<lb/>
放以告商商以讓冀冀遣人於道刺殺放而恐商<lb/>
知之乃推疑放之怨仇請以放弟禹爲雒陽令使<lb/>
捕之盡滅其宗親賔客百餘人<lb/>
三年十二月大將軍商以小黄門南陽曹節等用<lb/>
事於中遣子冀不疑與爲交友而宦官忌其寵反<lb/>
欲䧟之中常侍張逵蘧政楊定等與左右連謀共<lb/>
<pb n="KR2c0001_SBCK_007-75b"/>
譖商及中常侍曹騰孟賁云欲徴諸王子圗議廢<lb/>
立請收商等案罪帝曰大將軍父子我所親騰賁<lb/>
我所愛必無是但汝曹共妒之耳逵等知言不用<lb/>
懼迫遂出矯詔收縳騰賁於省中帝聞震怒敕宦<lb/>
者李歙急呼騰賁釋之收逵等下獄<lb/>
四年春正月庚辰逵等伏誅二月帝以商少子虎<lb/>
賁中郎將不疑為歩兵校尉商上書辭曰不疑童<lb/>
孺猥處成人之位昔晏平仲辭鄁殿以守其富公<lb/>
儀休不受魚飱以定其位臣雖不才亦願固福禄<lb/>
於聖世上乃以不疑為侍中奉車都尉<lb/>
六年春三月上已大將軍商大㑹賔客讌于雒水<lb/>
<pb n="KR2c0001_SBCK_007-76a"/>
酒闌繼以䪥露之歌從事中郎周舉聞之歎曰此<lb/>
所謂哀樂失時非其所也殃將及乎　秋八月<lb/>
乗氏忠侯梁商病篤敕子冀等曰吾生無以輔益<lb/>
朝廷死何可耗費帑藏衣衾飯含玉匣珠貝之屬<lb/>
何益朽骨百僚勞擾分華道路秪増塵垢耳宜皆<lb/>
辭之丙辰薨帝親臨喪諸子欲從其誨朝廷不聽<lb/>
賜以東園祕器銀鏤黄腸玉匣及葬賜輕車介士<lb/>
中宫親送帝幸宣陽亭瞻望車騎壬戍以河南尹<lb/>
乗氏侯梁冀為大將軍冀弟侍中不疑為河南尹<lb/>
臣光曰成帝不能選任賢俊委政舅家可謂闇矣<lb/>
猶知王立之不材棄而不用順帝援大柄授之后<lb/>
<pb n="KR2c0001_SBCK_007-76b"/>
族梁冀頑嚚凶暴著於平昔而使之繼父之位終<lb/>
於悖逆蕩覆漢室校於成帝闇又甚焉<lb/>
十一月荆州盜賊起彌年不定以大將軍從事中<lb/>
郎李固為荆州刺史固到遣吏勞問境内赦寇盜<lb/>
前釁與之更始於是賊帥夏密等率其魁黨六百<lb/>
餘人自縛歸首固皆原之遣還使自相招集開示<lb/>
威灋半歲閒餘類悉降州内清平奏南陽太守髙<lb/>
賜等臧穢賜等重賂大將軍梁冀冀為之千里移<lb/>
檄而固持之愈急冀遂徙固為泰山太守時泰山<lb/>
盗賊屯聚歷年郡兵常千人追討不能制固到悉<lb/>
罷遣歸農但選留任戰者百餘人以恩信招誘之<lb/>
<pb n="KR2c0001_SBCK_007-77a"/>
未滿歳賊皆弭散<lb/>
漢安元年秋八月丁卯遣侍中河内杜喬周舉守<lb/>
光禄大夫周栩馮羡魏邵欒巴張綱郭遵劉班分<lb/>
行州郡表賢良顯忠勤其貪汚有罪者刺史二千<lb/>
石驛馬上之墨綬以下便輒收舉喬等受命之部<lb/>
張綱獨埋其車輪於雒陽都亭曰豺狼當路安問<lb/>
狐狸遂劾奏大將軍冀河南尹不疑以外戚䝉恩<lb/>
居阿衡之任而專肆貪叨縱恣無極多樹謟䛕以<lb/>
害忠良誠天威所不赦大辟所宜加也謹條其無<lb/>
君之心十五事斯皆臣子所切齒者也書御京師<lb/>
震竦時皇后寵方盛諸梁姻族滿朝帝雖知綱言<lb/>
<pb n="KR2c0001_SBCK_007-77b"/>
直不能用也杜喬至兖州表奏泰山太守李固政<lb/>
為天下第一上徴固為將作大匠八使所劾奏多<lb/>
梁冀及宦者親黨互為請救事皆寢遏侍御史河<lb/>
南种暠疾之復行案舉廷尉呉雄將作大匠李固<lb/>
亦上言八使所紏宜急誅罰帝乃更下八使奏章<lb/>
令考正其罪梁冀恨張綱思有以中傷之時廣陵<lb/>
賊張嬰寇亂楊徐閒積十餘年二千石不能制冀<lb/>
乃以綱為廣陵太守前太守率多求兵馬綱獨請<lb/>
單車之職既到徑詣嬰壘門嬰大驚遽走閉壘綱<lb/>
於門外罷遣吏兵獨留所親者十餘人以書喻嬰<lb/>
請與相見嬰見綱至誠乃出拜謁綱延置上坐譬<lb/>
<pb n="KR2c0001_SBCK_007-78a"/>
之曰前後二千石多肆貪暴故致公等懐憤相聚<lb/>
二千石信有罪矣然為之者又非義也今主上仁<lb/>
聖欲以文德服叛故遣大守來思以爵禄相榮不<lb/>
願以刑罰相加今誠轉禍為福之時也若聞義不<lb/>
服天子赫然震怒荆楊兖豫大兵雲合身首横分<lb/>
血嗣俱絶二者利害公其深計之嬰聞泣下曰荒<lb/>
裔愚民不能自通朝廷不堪侵枉遂復相聚偷生<lb/>
若魚遊釡中知其不可乆且以喘息須臾間耳今<lb/>
聞明府之言乃嬰等更生之辰也乃辭還營明日<lb/>
將所部萬餘人與妻子面縳歸降綱單車入嬰壘<lb/>
大㑹置酒為樂散遣部衆任從所之親為卜居宅<lb/>
<pb n="KR2c0001_SBCK_007-78b"/>
相田疇子弟欲為吏者皆引召之人情恱服南州<lb/>
晏然朝廷論功當封梁冀遏之在郡一嵗卒<lb/>
建康元年秋八月庚午帝崩于玉堂前殿太子即<lb/>
皇帝位年二嵗尊皇后曰皇太后太后臨朝　九<lb/>
月丙午京師及太原鴈門地震　庚戌詔舉賢良<lb/>
方正之士䇿問之皇甫規對曰伏惟孝順皇帝初<lb/>
勤王政紀綱四方幾以獲安後遭姦偽威分近習<lb/>
受賂賣爵賔客交錯天下擾擾從亂如歸官民並<lb/>
竭上下窮虚陛下體兼乾坤聦哲純茂攝政之初<lb/>
拔用忠貞其餘維綱多所改正逺近翕然望見太<lb/>
平而災異不息寇賊縱横殆以姦臣權重之所致<lb/>
<pb n="KR2c0001_SBCK_007-79a"/>
也其常侍尤無狀者宜亟黜遣披埽凶黨收入財<lb/>
賄以塞痛怨以荅天誡大將軍冀河南尹不疑亦<lb/>
宜増脩謙節輔以儒術省去遊娯不急之務割減<lb/>
廬第無益之飾夫君者舟也民者水也羣臣乗舟<lb/>
者也將軍兄弟操檝者也若能平志畢力以度元<lb/>
元所謂福也如其怠㢮將淪波濤可不慎乎夫德<lb/>
不稱禄猶鑿墉之趾以益其髙豈量力審功安固<lb/>
之道哉凡諸宿猾酒徒戯客皆宜貶斥以懲不軌<lb/>
令冀等深思得賢之福失人之累梁冀忿之以規<lb/>
爲下第拜郎中託疾免歸州郡承冀㫖幾䧟死者<lb/>
再三遂沈廢於家積十餘年<lb/>
<pb n="KR2c0001_SBCK_007-79b"/>
冲帝永嘉元年春正月戊戍帝崩于玉堂前殿梁<lb/>
太后以楊徐盗賊方盛欲須所徴諸王侯到乃發<lb/>
喪太尉李固曰帝雖㓜少猶天下之父今日崩亡<lb/>
人神感動豈有人子反共掩匿乎昔秦皇沙丘之<lb/>
謀及近日北鄉之事皆祕不發喪此天下大忌不<lb/>
可之甚者也太后從之即暮發喪徴清河王蒜及<lb/>
渤海孝王鴻之子纉皆至京師蒜父曰清河恭王<lb/>
延平延平及鴻皆樂安夷王寵之子十乗貞王伉<lb/>
之孫也清河王為人嚴重動止有灋度公卿皆歸<lb/>
心焉李固謂大將軍冀曰今當立帝宜擇長年髙<lb/>
明有德任親政事者願將軍審詳大計察周霍之<lb/>
<pb n="KR2c0001_SBCK_007-80a"/>
立文宣戒鄧閻之利㓜弱冀不從與太后定䇿禁<lb/>
中丙辰冀持節以王青蓋車迎纉入南宫丁巳封<lb/>
為建平侯其日即皇帝位年八嵗蒜罷歸國　太<lb/>
后委政宰輔李固所言太后多從之黄門宦官為<lb/>
惡者一皆斥遣天下咸望治平而梁冀深忌疾之<lb/>
初順帝時所除官多不以次及固在事奏免百餘<lb/>
人此等既怨又希望冀㫖遂共作飛章誣奏固曰<lb/>
太尉李固由公假私依正行邪離閒近戚自隆支<lb/>
黨大行在殯路人掩涕固獨胡粉飾貌搔頭弄姿<lb/>
槃旋偃仰從容治歩曽無慘怛傷悴之心山陵未<lb/>
成違矯舊政善則稱已過則歸君斥逐近臣不得<lb/>
<pb n="KR2c0001_SBCK_007-80b"/>
侍送作威作福莫固之甚矣夫子罪莫大於累父<lb/>
臣惡莫深於毁君固之過釁事合誅辟書奏冀以<lb/>
白太后使下其書太后不聼　冬十一月永昌<lb/>
太守劉君世鑄黄金為文蛇以獻大將軍冀益州<lb/>
刺史种暠糾發逮捕馳傳上言冀由是恨暠㑹巴<lb/>
郡人服直聚黨数百人自稱天王暠與太守應承<lb/>
討捕不克吏民多被傷害冀因此䧟之傳逮暠承<lb/>
李固上䟽曰臣伏聞討捕所傷本非暠承之意實<lb/>
由縣吏懼灋畏罪迫逐深苦致此不詳比盜賊羣<lb/>
起處處未絶暠承以首舉大姦而相隨受罪臣恐<lb/>
沮傷州縣糾發之意更共飾匿莫復盡心太后省<lb/>
<pb n="KR2c0001_SBCK_007-81a"/>
奏乃赦暠承罪免官而已金蛇輸司農冀從大司<lb/>
農杜喬借觀之喬不肯與冀小女死令公卿㑹喪<lb/>
喬獨不往冀由是衘之<lb/>
質帝本初元年　帝少而聦慧甞因朝㑹目梁冀<lb/>
曰此跋扈將軍也冀聞深惡之閏六月甲申冀使<lb/>
左右置毒於煮餅以進之帝苦煩甚使促召太尉<lb/>
李固固入前問帝得患所由帝尚能言曰食煮餅<lb/>
今腹中悶得水尚可活時冀亦在側曰恐吐不可<lb/>
飲水語未絶而崩固伏尸號哭推舉侍醫冀慮其<lb/>
事泄大惡之將議立嗣固與司徒胡廣司空趙戒<lb/>
先與冀書曰天下不幸頻年之間國祚三絶今當<lb/>
<pb n="KR2c0001_SBCK_007-81b"/>
立帝天下重器誠知太后垂心將軍勞慮詳擇其<lb/>
人務存聖明然愚情眷眷竊獨有懐逺尋先世廢<lb/>
立舊儀近見國家踐阼前事未甞不詢訪公卿廣<lb/>
求群議令上應天心下合衆望傳曰以天下與人<lb/>
易為天下得人難昔昌邑之立昬亂日滋霍光憂<lb/>
愧發憤悔之折骨自非博陸忠勇延年奮發大漢<lb/>
之祀幾將傾矣至憂至重可不熟慮悠悠萬事唯<lb/>
此為大國之興衰在此一舉冀得書乃召三公中<lb/>
二千石列侯大議所立固廣戒及大鴻臚杜喬皆<lb/>
以為清河王蒜明德著聞又屬最尊親宜立為嗣<lb/>
朝臣莫不歸心而中常侍曹騰甞謁蒜蒜不為禮<lb/>
<pb n="KR2c0001_SBCK_007-82a"/>
宦者由此惡之　初平原王翼既貶歸河間其父<lb/>
請分蠡吾縣以侯之順帝許之翼卒子志嗣梁太<lb/>
后欲以女弟妻志徴到夏門亭㑹帝崩梁冀欲立<lb/>
志衆論既異憤憤不得意而未有以相奪曹騰等<lb/>
聞之夜往説冀曰將軍累世有椒房之親秉攝萬<lb/>
機賔客縱横多有過差清河王嚴明若果立則將<lb/>
軍受禍不乆矣不如立蠡吾侯富貴可長保也冀<lb/>
然其言明日重㑹公卿冀意氣凶凶言辭激切自<lb/>
胡廣趙戒以下莫不懾憚皆曰惟大將軍令獨李<lb/>
固杜喬堅守本議冀厲聲曰罷㑹固猶望衆心可<lb/>
立復以書勸冀冀愈激怒丁亥冀說太后先䇿免<lb/>
<pb n="KR2c0001_SBCK_007-82b"/>
固戊子以司徒胡廣為太尉司空趙戒為司徒與<lb/>
大將軍冀參録尚書事太僕袁湯為司空湯安之<lb/>
孫也庚寅使大將軍冀持節以王青蓋車迎蠡吾<lb/>
侯志入南宫其日即皇帝位時年十五太后猶臨<lb/>
朝政　秋七月大將軍掾朱穆奏記勸戒梁冀<lb/>
曰明年丁亥之嵗刑德合於乾位易經龍戰之㑹<lb/>
陽道將勝隂道將負願將軍專心公朝割除私欲<lb/>
廣求賢能斥逺佞惡爲皇帝置師傅得小心忠篤<lb/>
敦禮之士將軍與之俱入參勸講授師賢灋古此<lb/>
猶倚南山坐平原也誰能傾之議郎大夫之位本<lb/>
以式序儒術髙行之士今多非其人九卿之中亦<lb/>
<pb n="KR2c0001_SBCK_007-83a"/>
有乖其任者惟將軍察焉又薦种暠欒巴等冀不<lb/>
能用穆暉之孫也<lb/>
桓帝建和元年六月太尉胡廣罷光禄勲杜喬為<lb/>
太尉自李固之廢内外䘮氣群臣側足而立唯喬<lb/>
正色無所回撓由是朝野皆倚望焉　秋七月<lb/>
詔以定䇿功益封梁冀萬三千戸封冀弟不疑為<lb/>
潁陽侯蒙為西平侯冀子胤爲㐮邑侯胡廣爲安<lb/>
樂侯趙戒為厨亭侯袁湯為安國侯又封中常侍<lb/>
劉廣等皆為列侯杜喬諫曰古之明君皆以用賢<lb/>
賞罰為務失國之主其朝豈無貞幹之臣典誥之<lb/>
篇哉患得賢不用其謀韜書不施其敎聞善不信<lb/>
<pb n="KR2c0001_SBCK_007-83b"/>
其義聽䜛不審其理也陛下自藩臣即位天人屬<lb/>
心不急忠賢之禮而先左右之封梁氏一門宦者<lb/>
微孽並帶無功之紱裂勞臣之土其為乖濫胡可<lb/>
勝言夫有功不賞為善失其望姦回不詰為惡肆<lb/>
其凶故陳資斧而人靡畏班爵位而物無勸茍遂<lb/>
斯道豈伊傷政為亂而已喪身亡國可不慎哉書<lb/>
奏不省　八月乙未立皇后梁氏梁冀欲以厚<lb/>
禮迎之杜喬據執舊典不聽冀屬喬舉汜宫為尚<lb/>
書喬以宫為臧罪不用由是日忤於冀　九月<lb/>
丁卯京師地震喬以災異䇿免　冬十月以司<lb/>
徒趙戒為太尉司空袁湯為司徒前太尉胡廣為<lb/>
<pb n="KR2c0001_SBCK_007-84a"/>
司空　宦者唐衡左悺等共譛杜喬於帝曰陛下<lb/>
前當即位喬與李固抗議以為不堪奉漢宗祀帝<lb/>
亦怨之　十一月清河劉文與南郡妖賊劉鮪<lb/>
交通妄言清河王當統天下欲共立蒜事覺文等<lb/>
遂劫清河相謝暠曰當立王為天子以暠為公暠<lb/>
罵之文刺殺暠於是捕文鮪誅之有司劾奏蒜坐<lb/>
貶爵為尉氏侯徙桂陽自殺梁冀因誣李固杜喬<lb/>
云與文鮪等交通請逮按罪太后素知喬忠不許<lb/>
冀遂收固下獄門生渤海王調貫械上書證固之<lb/>
枉河内趙承等數十人亦要鈇鑕詣闕通訴太后<lb/>
詔赦之及出獄京師市里皆稱萬嵗冀聞之大驚<lb/>
<pb n="KR2c0001_SBCK_007-84b"/>
畏固名德終爲己害乃更據奏前事大將軍長史<lb/>
呉祐傷固之枉與冀爭之冀怒不從從事中郎馬<lb/>
融主爲冀作章表融時在坐祐謂融曰李公之罪<lb/>
成於卿手李公若誅卿何面目視天下人冀怒起<lb/>
入室祐亦徑去固遂死於獄中臨命與胡廣趙戒<lb/>
書曰固受國厚恩是以竭其股肱不顧死亡志欲<lb/>
扶持王室比隆文宣何圖一朝梁氏迷謬公等曲<lb/>
從以吉爲凶成事爲敗乎漢家衰微從此始矣公<lb/>
等受主厚禄顛而不扶傾覆大事後之良史豈有<lb/>
所私固身已矣於義得矣夫復何言廣戒得書悲<lb/>
慙皆長歎流涕而已冀使人脅杜喬曰早從宜妻<lb/>
<pb n="KR2c0001_SBCK_007-85a"/>
子可得全喬不肯明日冀遣騎至其門不聞哭者<lb/>
遂白太后收繫之亦死獄中冀暴固喬尸於城北<lb/>
四衢令有敢臨者加其罪固弟子汝南郭亮尚未<lb/>
冠左提章鉞右秉鈇鑕詣闕上書乞收固尸不報<lb/>
與南陽董班俱往臨哭守喪不去夏門亭長呵之<lb/>
曰卿曹何等腐生公犯詔書欲干試有司乎亮曰<lb/>
義之所動豈知性命何為以死相懼邪太后聞之<lb/>
皆赦不誅杜喬故掾陳留楊匡號泣星行到雒陽<lb/>
著故赤幘託為夏門亭吏守護尸喪積十二日都<lb/>
官從事執之以聞太后赦之匡因詣闕上書并乞<lb/>
李杜二公骸骨使得歸葬太后許之匡送喬喪還<lb/>
<pb n="KR2c0001_SBCK_007-85b"/>
家葬訖行服遂與郭亮董班皆隠匿終身不仕梁<lb/>
冀出呉祐為河間相祐自免歸卒於家冀以劉鮪<lb/>
之亂思朱穆之言於是請种暠為從事中郎薦欒<lb/>
巴為議郎舉穆髙第為侍御之<lb/>
二年春三月戊辰帝從皇太后幸大將軍冀府<lb/>
和平元年春正月乙丑太后詔歸政於帝始罷稱<lb/>
制二月甲寅太后梁氏崩　三月甲午葬順烈<lb/>
皇后増封大將軍冀萬戸并前合三萬戸封冀妻<lb/>
孫壽為襄城君兼食陽翟租嵗入五千萬加賜赤<lb/>
紱比長公主壽善為妖態以蠱惑冀冀甚寵憚之<lb/>
冀愛監奴秦宫官至太倉令得出入壽所威權大<lb/>
<pb n="KR2c0001_SBCK_007-86a"/>
震刺史二千石皆謁辭之冀與壽對街為宅殫極<lb/>
土木互相誇競金玉珍怪充積藏室又廣開園圃<lb/>
採土築山十里九阪深林絶澗有若自然竒禽馴<lb/>
獸飛走其間冀壽共乗輦車游觀第内多從倡伎<lb/>
酣謳竟路或連日繼夜以騁娯恣客到門不得通<lb/>
皆請謝門者門者累千金又多拓林苑周徧近縣<lb/>
起兎苑於河南城西經亘數十里移檄所在調發<lb/>
生兎刻其毛以為識人有犯者罪至死刑甞有西<lb/>
域賈胡不知禁忌誤殺一兎轉相告言坐死者十<lb/>
餘人又起别第於城西以納姦亡或取良人悉為<lb/>
奴婢至數千口名曰自賣人冀用壽言多斥奪諸<lb/>
<pb n="KR2c0001_SBCK_007-86b"/>
梁在位者外以示謙讓而實崇孫氏孫氏宗親冐<lb/>
名為侍中卿校郡守長吏者十餘人皆貪饕凶滛<lb/>
各遣私客籍屬縣富人被以它罪閉獄掠拷使出<lb/>
錢自贖貲物少者至於死徙扶風人士孫奮居富<lb/>
而性吝冀以馬乗遺之從貸錢五千萬奮以三千<lb/>
萬與之冀大怒乃告郡縣認奮母為其守藏婢云<lb/>
盗白珠十斛紫金千斤以叛遂收考奮兄弟死於<lb/>
獄中悉没貲財億七千餘萬冀又遣客周流四方<lb/>
逺至塞外廣求異物而使人復乗埶横暴妻略婦<lb/>
女敺擊吏卒所在怨毒侍御史朱穆自以冀故吏<lb/>
奏記諫曰明將軍地有申伯之尊位為羣公之首<lb/>
<pb n="KR2c0001_SBCK_007-87a"/>
一日行善天下歸仁終朝為惡四海傾覆頃者官<lb/>
民俱匱加以水蟲為害京師諸官費用増多詔書<lb/>
發調或至十倍各言官無見財皆當出民搒掠割<lb/>
剥彊令充足公賦既重私歛又深牧守長吏多非<lb/>
德選貪聚無厭遇民如虜或絶命於箠楚之下或<lb/>
自賊於廹切之求又掠奪百姓皆託之尊府遂令<lb/>
將軍結怨天下吏民酸毒道路歎嗟昔永和之末<lb/>
綱紀少㢮頗失人望四五嵗耳而財空户散下有<lb/>
離心馬勉之徒乗敝而起荆楊之間幾成大患幸<lb/>
頼順烈皇后初政清静内外同力僅乃討定今百<lb/>
姓戚戚困於永和内非仁愛之心可得容忍外非<lb/>
<pb n="KR2c0001_SBCK_007-87b"/>
守國之計所宜乆安也夫將相大臣均體元首共<lb/>
輿而馳同舟而濟輿傾舟覆患實共之豈可以去<lb/>
明即昧履危自安主孤時困而莫之䘏乎宜時易<lb/>
宰守非其人者減省第宅園池之費拒絶郡國諸<lb/>
所奉送内以自明外解人惑使挾姦之吏無所依<lb/>
託司察之臣得盡耳目憲度既張逺邇清一則將<lb/>
軍身尊事顯德燿無窮矣冀不納冀雖專朝縱横<lb/>
而猶交結左右宦官任其子弟賔客以為州郡要<lb/>
職欲以自固恩寵穆又奏記極諫冀終不悟報書<lb/>
云如此僕亦無一可邪然素重穆亦不甚罪也冀<lb/>
遣書詣樂安太守陳蕃有所請託不得通使者詐<lb/>
<pb n="KR2c0001_SBCK_007-88a"/>
稱它客求謁蕃蕃怒笞殺之坐左轉脩武令時皇<lb/>
子有疾下郡縣市珍藥而冀遣客齎書詣京兆并<lb/>
貨牛黄京兆尹南陽延篤發書收客曰大將軍椒<lb/>
房外家而皇子有疾必應陳進醫方豈當使客千<lb/>
里求利乎遂殺之冀慙而不得言有司承㫖求其<lb/>
事篤以病免<lb/>
元嘉元年春正月朔群臣朝賀大將軍冀帯劒入<lb/>
省尚書蜀郡張陵呵叱令出敕羽林虎賁奪劒冀<lb/>
跪謝陵不應即劾奏冀請廷尉論罪有詔以一歳<lb/>
俸贖百僚肅然河南尹不疑甞舉陵孝廉乃謂陵<lb/>
曰昔舉君適所以自罰也陵曰明府不以陵不肖<lb/>
<pb n="KR2c0001_SBCK_007-88b"/>
誤見擢序今申公憲以報私恩不疑有愧色　梁<lb/>
不疑好經書喜待士梁冀疾之轉不疑為光禄勲<lb/>
以其子胤為河南尹胤年十六容貌甚陋不勝冠<lb/>
帶道路見者莫不蚩笑不疑自恥兄弟有隙遂譲<lb/>
位歸第與弟䝉閉門自守冀不欲令與賔客交通<lb/>
隂使人變服至門記往來者南郡太守馬融江夏<lb/>
太守田明初除過謁不疑冀諷有司奏融在郡貪<lb/>
濁及以它事䧟明皆髠笞徙朔方融自刺不殊明<lb/>
遂死於路　夏四月己丑上微行幸河南尹梁<lb/>
胤府舎是日大風㧞樹晝昬尚書楊秉上䟽曰臣<lb/>
聞天不言語以災異譴告王者至尊出入有常警<lb/>
<pb n="KR2c0001_SBCK_007-89a"/>
蹕而行静室而止自非郊廟之事則鑾旗不駕故<lb/>
諸侯入諸臣之家春秋尚列其誡况於以先王灋<lb/>
服而私出槃游降亂尊卑等威無序侍衛守空宫<lb/>
璽紱委女妾設有非常之變任章之謀上負先帝<lb/>
下悔靡及帝不納秉震之子也　十一月辛巳<lb/>
京師地震詔百官舉獨行之士涿郡舉崔寔詣公<lb/>
車稱病不對䇿退而論世事名曰政論其辝曰凡<lb/>
天下所以不治者常由人主承平日乆俗漸敝而<lb/>
不悟政寖衰而不改習亂安危怢不自覩或荒耽<lb/>
耆欲不恤萬機或耳蔽箴誨厭僞忽眞或猶豫岐<lb/>
路莫適所從或見信之佐括嚢宋禄或踈逺之臣<lb/>
<pb n="KR2c0001_SBCK_007-89b"/>
言以賤廢是以王綱縱㢮於上智士鬱伊於下悲<lb/>
夫自漢興以來三百五十餘嵗矣政令垢翫上下<lb/>
怠懈百姓囂然咸復思中興之救矣且濟時拯丗<lb/>
之術在於補䘺决壞枝拄邪傾隨形裁割要措斯<lb/>
丗於安寧之域而已故聖人執權遭時定制歩驟<lb/>
之差各有云設不彊人以不能背急切而慕所聞<lb/>
也蓋孔子對葉公以來逺哀公以臨人景公以節<lb/>
禮非其不同所急異務也俗人拘文牽古不達權<lb/>
制竒偉所聞簡忽所見烏可與論國家之大事哉<lb/>
故言事者雖合聖聽輒見掎奪何者其頑士闇於<lb/>
時權安習所見不知樂成況可慮始茍云率由舊<lb/>
<pb n="KR2c0001_SBCK_007-90a"/>
章而已其達者或矜名妒能恥䇿非已舞筆奮辝<lb/>
以破其義寡不勝衆遂見擯弃雖稷契復存猶將<lb/>
困焉斯賢智之論所以常憤鬱而不伸者也凡為<lb/>
天下者自非上德嚴之則治寛之則亂何以明其<lb/>
然也近孝宣皇帝明於君人之道審於為政之理<lb/>
故嚴刑峻灋破姦軌之膽海内清肅天下密如筭<lb/>
計見效優於孝文及元帝即位多行寛政卒以墮<lb/>
損威權始奪遂為漢室基禍之主政道得失於斯<lb/>
可監昔孔子作春秋襃齊桓懿晉文歎管仲之功<lb/>
夫豈不美文武之道哉誠達權救敝之理也故聖<lb/>
人能與丗推移而俗士苦不知變以為結繩之約<lb/>
<pb n="KR2c0001_SBCK_007-90b"/>
可復治亂秦之緒干戚之舞足以解平城之圍夫<lb/>
熊經鳥伸雖延歷之術非傷寒之理呼吸吐納雖<lb/>
度紀之道非續骨之膏蓋為國之灋有似治身平<lb/>
則致養疾則攻焉夫刑罰者治亂之藥石也德教<lb/>
者興平之梁肉也夫以德教除殘是以梁肉治疾<lb/>
也以刑罰治平是以藥石供養也方今承百王之<lb/>
敝值戹運之㑹自數世以來政多恩貸馭委其轡<lb/>
馬駘其衘四牡横犇皇路險傾方將拑勒鞬輈以<lb/>
救之豈暇鳴和鑾清節奏哉昔文帝雖除肉刑當<lb/>
斬右趾者弃市笞者往往至死是文帝以嚴致平<lb/>
非以寛致平也寔瑗之子也山陽仲長統甞見其<lb/>
<pb n="KR2c0001_SBCK_007-91a"/>
書歎曰凡為人主宜冩一通置之坐側<lb/>
臣光曰漢家之灋已嚴矣而崔寔猶病其寛何哉<lb/>
蓋衰丗之君率多柔懦凡愚之佐唯知姑息是以<lb/>
權幸之臣有罪不坐豪猾之民犯灋不誅仁恩所<lb/>
施止於目前姦宄得志紀綱不立故崔寔之論以<lb/>
矯一時之枉非百丗之通義也孔子曰政寛則民<lb/>
慢慢則糾之以猛猛則民殘殘則施之以寛寛以<lb/>
濟猛猛以濟寛政是以和斯不易之常道矣<lb/>
閏月帝欲襃崇梁冀使中朝二千石以上㑹議其<lb/>
禮特進胡廣太常羊溥司隷校尉祝恬太中大夫<lb/>
邊韶等咸稱冀之勲德宜比周公錫之山川土田<lb/>
<pb n="KR2c0001_SBCK_007-91b"/>
附庸黄瓊獨曰冀前以親迎之勞増邑萬三千戸<lb/>
又其子胤亦加封賞今諸侯以戸邑為制不以里<lb/>
數為限冀可比鄧禹合食四縣朝廷從之於是有<lb/>
司奏冀入朝不趨劒履上殿謁讃不名禮儀比蕭<lb/>
何悉以定陶陽成餘戸増封為四縣比鄧禹賞賜<lb/>
金錢奴婢彩帛車馬衣服甲第比霍光以殊元勲<lb/>
毎朝㑹與三公絶席十日一入平尚書事宣布天<lb/>
下為萬世灋冀猶以所奏禮薄意不恱<lb/>
永壽二年冬十二月封梁不疑子馬為潁隂侯梁<lb/>
胤子桃為城父侯<lb/>
延熹元年夏五月甲戍晦日有食之太史令陳授<lb/>
<pb n="KR2c0001_SBCK_007-92a"/>
因小黄門徐璜陳日食之變咎在大將軍冀冀聞<lb/>
之諷雒陽收考授死於獄帝由是怒冀　冬十<lb/>
二月以京兆尹陳龜為度遼將軍大將軍冀與陳<lb/>
龜素有隙譛其沮毁國威挑取功譽不為胡虜所<lb/>
畏坐徴還以种暠為度遼將軍龜遂乞骸骨歸田<lb/>
里復徴為尚書冀㬥虐日甚龜上䟽言其罪狀請<lb/>
誅之帝不省龜自知必為冀所害不食七日而死<lb/>
二年六月梁皇后恃姊兄隂埶恣極奢靡兼倍前<lb/>
世專寵妬忌六宫莫得進見及太后崩恩寵寖衰<lb/>
后既無子毎宫人孕育鮮得全者帝雖迫畏梁冀<lb/>
不敢譴怒然進御轉稀后益憂恚　秋七月丙<lb/>
<pb n="KR2c0001_SBCK_007-92b"/>
午皇后梁氏崩乙丑葬懿獻皇后于懿陵　梁冀<lb/>
一門前後七侯三皇后六貴人二大將軍夫人女<lb/>
食邑稱君者七人尚公主者三人其餘卿將尹校<lb/>
五十七人冀專擅威柄凶恣日積宫衛近侍並樹<lb/>
所親禁省起居纎微必知其四方調發歳時貢獻<lb/>
皆先輸上第於冀乗輿乃其次焉吏民齎貨求官<lb/>
請罪者道路相望百官遷召皆先到冀門牋檄謝<lb/>
恩然後敢詣尚書下邳呉樹為宛令之官辭冀冀<lb/>
賔客布在縣界以情託樹樹曰小人姦蠧比屋可<lb/>
誅明將軍處上將之位宜崇賢善以補朝闕自侍<lb/>
坐以來未聞稱一長者而多託非人誠非敢聞冀<lb/>
<pb n="KR2c0001_SBCK_007-93a"/>
嘿然不恱樹到縣遂誅殺冀客為人害者數十人<lb/>
樹後為荆州刺史辭冀冀鴆之出死車上遼東太<lb/>
守侯猛初拜不謁冀冀託以它事腰斬之郎中汝<lb/>
南袁著年十九詣闕上書曰夫四時之運功成則<lb/>
退髙爵厚寵鮮不致災今大將軍位極功成可為<lb/>
至戒宜遵縣車之禮髙枕頥神傳曰木實繁者披<lb/>
枝害心若不抑損盛權將無以全其身矣冀聞而<lb/>
密遣掩捕著乃變易姓名託病偽死結蒲為人市<lb/>
棺殯送冀知其詐求得笞殺之太原郝絜胡武好<lb/>
危言髙論與著友善絜武甞連名奏記三府薦海<lb/>
内髙士而不詣冀冀追怒之敕中都官移檄禽捕<lb/>
<pb n="KR2c0001_SBCK_007-93b"/>
遂誅武家死者六十餘人絜初逃亡知不得免因<lb/>
輿櫬奏書冀門書入仰藥而死家乃得全安帝嫡<lb/>
母耿貴人薨冀從貴人從子林慮侯承求貴人珍<lb/>
玩不能得冀怒并族其家十餘人涿郡崔琦以文<lb/>
章為冀所善琦作外戚箴白鵠賦以風冀怒琦曰<lb/>
昔管仲相齊樂聞譏諫之言蕭何佐漢乃設書過<lb/>
之吏今將軍累世台輔任齊伊周而德政未聞黎<lb/>
元塗炭不能結納貞良以救禍敗反欲鉗塞士口<lb/>
杜蔽主聽將使玄黄改色馬鹿易形乎冀無以對<lb/>
因遣琦歸琦懼而亡匿冀捕得殺之冀秉政幾二<lb/>
十年威行内外天子拱手不得有所親與帝既不<lb/>
<pb n="KR2c0001_SBCK_007-94a"/>
平之及陳孜死帝愈怒和熹皇后從兄子郎中鄧<lb/>
香妻宣生女猛香卒宣更適梁紀紀孫夀之舅也<lb/>
壽以猛色矣引入掖庭為貴人冀欲認猛為其女<lb/>
易猛姓為梁冀恐猛姊壻議郎邴尊沮敗宣意遣<lb/>
客刺殺之又欲殺宣宣家與中常侍袁赦相比冀<lb/>
客豋赦屋欲入宣家赦覺之鳴鼓㑹衆以告宣宣<lb/>
馳入白帝帝大怒因如厠獨呼小黄門史唐衡問<lb/>
左右與外舎不相得者誰乎衡對中常侍單超小<lb/>
黄門史左悺與梁不疑有隙中常侍徐璜黄門令<lb/>
具瑗常私忿疾外舎放横口不敢道於是帝呼超<lb/>
悺入室謂曰梁將軍兄弟專朝迫脅外内公卿以<lb/>
<pb n="KR2c0001_SBCK_007-94b"/>
下從其風㫖今欲誅之於常侍意如何超等對曰<lb/>
誠國姦賊當誅日乆臣等弱劣未知聖意何如耳<lb/>
帝曰審然者常侍密圖之對曰圖之不難但恐陛<lb/>
下腹中狐疑帝曰姦臣脅國當伏其罪何疑乎於<lb/>
是更召璜瑗等五人共定其議帝齧超臂出血為<lb/>
盟超等曰陛下今計已決勿復更言恐為人所疑<lb/>
冀心疑超等　八月丁丑使中黄門張憚入省<lb/>
宿以防其變具瑗敕吏收惲以輙從外入欲圖不<lb/>
軌帝御前殿召諸尚書入發其事使尚書令尹勲<lb/>
持節勒丞郎以下皆操兵守省閤斂諸符節送省<lb/>
中使具瑗將左右廐騶虎賁羽林都候劒㦸士合<lb/>
<pb n="KR2c0001_SBCK_007-95a"/>
千餘人與司隷校尉張彪共圍冀第使光禄勲袁<lb/>
盰持節收冀大將軍印綬徙封比景都郷侯冀及<lb/>
妻夀即日皆自殺不疑蒙先卒悉收梁氏孫氏中<lb/>
外宗親送詔獄無長少皆棄市它所連及公卿列<lb/>
校刺史二千石死者數十人太尉胡廣司徒韓縯<lb/>
司空孫朗皆坐阿附梁冀不衛宫止長壽亭減死<lb/>
一等免為庶人故吏賔客免黜者三百餘人朝廷<lb/>
為空是時事猝從中發使者交馳公卿失其度官<lb/>
府市里鼎沸數日乃定百姓莫不稱慶收冀財貨<lb/>
縣官斥賣合二十餘萬萬以充王府用減天下税<lb/>
租之半散其苑囿以業窮民<lb/>
<pb n="KR2c0001_SBCK_007-95b"/>
</p>
<p>
通鑑紀事本末卷第七<lb/>
<pb n="KR2c0001_SBCK_007-96a"/>
</p>
<p>
</p>
  </div>
</body>
</text>
</TEI>
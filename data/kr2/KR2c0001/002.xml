<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0001_SBCK_002-1a"/>
通鑑紀事本末卷第二<lb/>
　　　高帝滅楚<lb/>
秦二世二年　初楚懐王與諸将約先入定關中<lb/>
者王之當是時秦兵彊常乗勝逐北諸將莫利先<lb/>
入關獨項羽怨秦之殺項梁奮願與沛公西入關<lb/>
懐王諸老將皆曰項羽為人慓悍猾賊甞攻襄城<lb/>
襄城無遺類皆阬之諸所過無不殘滅且楚數進<lb/>
取前陳王項梁皆敗不如更遣長者扶義而西告<lb/>
諭秦父兄秦父兄苦其主久矣今誠得長者往無<lb/>
侵暴宜可下項羽不可遣獨沛公素寛大長者可<lb/>
遣懐王乃不許項羽而遣沛公西略地收陳王項<lb/>
<pb n="KR2c0001_SBCK_002-1b"/>
梁散卒以伐秦<lb/>
漢髙祖元年冬十月沛公西入咸陽諸將皆爭走<lb/>
金帛財物之府分之蕭何獨先入收秦丞相府圖<lb/>
籍藏之以此沛公得具知天下阨塞戸口多少彊<lb/>
弱之處沛公見秦宫室帷帳狗馬重寶婦女以千<lb/>
數意欲留居之樊噲諌曰沛公欲有天下耶將爲<lb/>
富家翁耶凡此奢麗之物皆秦所以亡也沛公何<lb/>
用焉願急還霸上無留宫中沛公不聴張良曰秦<lb/>
爲無道故沛公得至此夫爲天下除殘賊宜縞素<lb/>
爲資今始入秦即安其樂此所謂助桀爲虐且忠<lb/>
言逆耳利於行毒藥苦口利於病願沛公聴樊噲<lb/>
<pb n="KR2c0001_SBCK_002-2a"/>
言沛公乃還軍覇上十一月沛公悉召諸縣父老<lb/>
豪傑謂曰父老苦秦苛法久矣吾與諸侯約先入<lb/>
關者王之吾當王關中與父老約法三章耳殺人<lb/>
者死傷人及盜抵罪餘悉除去秦法諸吏民皆案<lb/>
堵如故凡吾所以來為父老除害非有所侵暴無<lb/>
恐且吾所以還軍覇上待諸侯至而定約束耳乃<lb/>
使人與秦吏行縣郷邑告諭之秦民大喜爭持牛<lb/>
羊酒食獻饗軍士沛公又讓不受曰倉粟多非乏<lb/>
不欲費民民又益喜唯恐沛公不為秦王項羽既<lb/>
定河北率諸侯兵欲西入關先是諸侯吏卒繇使<lb/>
屯戍過秦中者秦中吏卒遇之多無狀及章邯以<lb/>
<pb n="KR2c0001_SBCK_002-2b"/>
秦軍降諸侯諸侯吏卒乗勝多奴虜使之輕折辱<lb/>
秦吏卒秦吏卒多怨竊言曰章將軍等詐吾屬降<lb/>
諸侯今能入關破秦大善即不能諸侯虜吾屬而<lb/>
東秦又盡誅吾父母妻子柰何諸將微聞其計以<lb/>
告項羽項羽召黥布蒲將軍計曰秦吏卒尚衆其<lb/>
心不服至關不聴事必危不如擊殺之而獨與章<lb/>
邯長史欣都尉翳入秦於是楚軍夜擊阬秦卒二<lb/>
十餘萬人新安城南　或説沛公曰秦富十倍天<lb/>
下地形彊聞項羽號章邯為雍王王關中今則來<lb/>
沛公恐不得有此可急使兵守函谷關無内諸侯<lb/>
軍稍徴關中兵以自益距之沛公然其計從之已<lb/>
<pb n="KR2c0001_SBCK_002-3a"/>
而項羽至關關門閉聞沛公已定關中大怒使黥<lb/>
布等攻破函谷關十二月項羽進至戲沛公左司<lb/>
馬曹無傷使人言項羽曰沛公欲王關中令子嬰<lb/>
為相珍寳盡有之欲以求封項羽大怒饗士卒期<lb/>
旦日撃沛公軍當是時項羽兵四十萬號百萬在<lb/>
新豐鴻門沛公兵十萬號二十萬在霸上范增説<lb/>
項羽曰沛公居山東時貪財好色今入關財物無<lb/>
所取婦女無所幸此其志不在小吾令人望其氣<lb/>
皆為龍虎成五采此天子氣也急擊勿失楚左尹<lb/>
項伯者項羽季父也素善張良乃夜馳之沛公軍<lb/>
私見張良具告以事欲呼與俱去曰毋俱死也張<lb/>
<pb n="KR2c0001_SBCK_002-3b"/>
良曰臣為韓王送沛公沛公今有急亡去不義不<lb/>
可不語良乃入具告沛公沛公大驚良曰料公士<lb/>
卒足以當項羽乎沛公黙然曰固不如也且為之<lb/>
奈何張良曰請往謂項伯言沛公之不敢叛也沛<lb/>
公曰君為我呼入良出固要項伯項伯即入見沛<lb/>
公沛公奉巵酒為夀約為婚姻曰吾入關秋毫不<lb/>
敢有所近籍吏民封府庫而待將軍所以遣將守<lb/>
關者備他盜之出入與非常也日夜望將軍至豈<lb/>
敢反乎願伯具言臣之不敢倍徳也項伯許諾謂<lb/>
沛公曰旦日不可不蚤自來謝沛公曰諾於是項<lb/>
伯復夜去至軍中具以沛公言報項羽因言曰沛<lb/>
<pb n="KR2c0001_SBCK_002-4a"/>
公不先破關中公豈敢入乎今人有大功而擊之<lb/>
不義也不如因善遇之項羽許諾沛公旦日從百<lb/>
餘騎來見項羽鴻門謝曰臣與將軍戮力而攻秦<lb/>
將軍戰河北臣戰河南不自意能先入關破秦得<lb/>
復見將軍於此今者有小人之言令將軍與臣有<lb/>
隙項羽曰此沛公左司馬曹無傷言之不然籍何<lb/>
以至此項羽因留沛公與飲范増數目項羽舉所<lb/>
佩玉玦以示之者三項羽黙然不應范増起出召<lb/>
項莊謂曰君王為人不忍若入前為夀夀畢請以<lb/>
劒舞因擊沛公於坐殺之不者若屬皆且為所虜<lb/>
莊則入為壽夀畢曰軍中無以為樂請以劒舞項<lb/>
<pb n="KR2c0001_SBCK_002-4b"/>
羽曰諾項荘抜劒起舞項伯亦抜劒起舞常以身<lb/>
翼蔽沛公莊不得擊於是張良至軍門見樊噲噲<lb/>
曰今日之事何如良曰今項荘抜劒舞其意常在<lb/>
沛公也噲曰此迫矣臣請入與之同命噲即帶劒<lb/>
擁盾入軍門衛士欲止不内樊噲側其盾以撞衛<lb/>
士仆地遂入披帷立瞋目視項羽頭髪上指目眦<lb/>
盡裂項羽按劒而跽曰客何為者張良曰沛公之<lb/>
㕘乗樊噲也項羽曰壯士賜之巵酒噲立而飲之<lb/>
項羽曰壯士復能飲乎樊噲曰臣死且不避巵酒<lb/>
安足辭夫秦有虎狼之心殺人如不能舉刑人如<lb/>
恐不勝天下皆叛之懷王與諸將約曰先破秦入<lb/>
<pb n="KR2c0001_SBCK_002-5a"/>
咸陽者王之今沛公先破秦入咸陽毫毛不敢有<lb/>
所近還軍霸上以待將軍勞苦而功髙如此未有<lb/>
封爵之賞而聽細人之說欲誅有功之人此亡秦<lb/>
之續耳竊為將軍不取也項羽未有以應曰坐樊<lb/>
噲從良坐坐須臾沛公起如厠因招樊噲出沛公<lb/>
曰今者出未辭也為之奈何樊噲曰如今人方為<lb/>
刀俎我方為魚肉何辭為於是遂去鴻門去霸上<lb/>
四十里沛公則置車騎脫身獨騎樊噲夏侯嬰靳<lb/>
彊紀信等四人持劒盾步走從驪山下道芷陽間<lb/>
行趣霸上留張良使謝項羽以白璧獻羽玉斗與<lb/>
亞父沛公謂良曰從此道至吾軍不過二十里耳<lb/>
<pb n="KR2c0001_SBCK_002-5b"/>
度我至軍中公乃入沛公已去間至軍中張良入<lb/>
謝曰沛公不勝桮杓不能辭謹使臣良奉白璧一<lb/>
雙再拜獻將軍足下玉斗一雙再拜奉亞父足下<lb/>
項羽曰沛公安在良曰聞將軍有意督過之脫身<lb/>
獨去已至軍矣項羽則受璧置之坐上亞父受玉<lb/>
斗置之地㧞劒撞而破之曰唉豎子不足與謀奪<lb/>
將軍天下者必沛公也吾屬今為之虜矣沛公至<lb/>
軍立誅殺曹無傷居數日項羽引兵西屠咸陽殺<lb/>
秦降王子嬰燒秦宫室火三月不滅收其貨寳婦<lb/>
女而東秦民大失望韓生說項羽曰關中阻山帶<lb/>
河四塞之地地肥饒可都以霸項羽見秦宫室皆<lb/>
<pb n="KR2c0001_SBCK_002-6a"/>
已燒殘破又心思東歸曰富貴不歸故鄉如衣繡<lb/>
夜行誰知之者韓生退曰人言楚人沐猴而冠耳<lb/>
果然項羽聞之烹韓生項羽使人致命懷王懷王<lb/>
曰如約項羽怒曰懷王者吾家所立耳非有功伐<lb/>
何以得専主約天下初發難時假立諸侯後以伐<lb/>
秦然身被堅執銳首事暴露於野三年滅秦定天<lb/>
下者皆將相諸君與籍之力也懷王雖無功固當<lb/>
分其地而王之諸將皆曰善春正月羽陽尊懷王<lb/>
為義帝曰古之帝者地方千里必居上游乃徙義<lb/>
帝於江南都郴二月羽分天下王諸將羽自立為<lb/>
西楚霸王王梁楚地九郡都彭城羽與范增疑沛<lb/>
<pb n="KR2c0001_SBCK_002-6b"/>
公而業已講解又惡負約乃隂謀曰巴蜀道險秦<lb/>
之遷人皆居之乃曰巴蜀亦關中地也故立沛公<lb/>
為漢王王巴蜀漢中都南鄭而三分關中王秦降<lb/>
將以距塞漢路章邯為雍王王咸陽以西都廢丘<lb/>
長史欣者故為櫟陽獄掾甞有徳於項梁都尉董<lb/>
翳者本勸章邯降楚故立欣為塞王王咸陽以東<lb/>
至河都櫟陽立翳為翟王王上郡都髙奴項羽欲<lb/>
自取梁地乃徙魏王豹為西魏王王河東都平陽<lb/>
瑕丘申陽者張耳嬖臣也先下河南郡迎楚河上<lb/>
故立申陽為河南王都洛陽韓王成因故都都陽<lb/>
翟趙將司馬卬定河内數有功故立為殷王王河<lb/>
<pb n="KR2c0001_SBCK_002-7a"/>
内都朝歌徙趙王歇為代王趙相張耳素賢又從<lb/>
入關故立耳為常山王王趙地治襄國當陽君黥<lb/>
布為楚將常冠軍故立布為九江王都六番君吳<lb/>
芮率百越佐諸侯又從入關故立芮為衡山王都<lb/>
邾義帝柱國共敖將兵擊南郡功多因立敖為臨<lb/>
江王都江陵徙燕王韓廣為遼東王都無終燕將<lb/>
臧荼從楚救趙因從入關故立荼為燕王都薊徙<lb/>
齊王田市為膠東王都即墨齊將田都從楚救趙<lb/>
因從入關故立都為齊王都臨菑項羽方渡河救<lb/>
趙田安下濟北數城引其兵降項羽故立安為濟<lb/>
北王都愽陽田榮數負項梁又不肯將兵從楚擊<lb/>
<pb n="KR2c0001_SBCK_002-7b"/>
秦以故不封成安君陳餘棄將印去不從入關亦<lb/>
不封客多說項羽曰張耳陳餘一體有功於趙今<lb/>
耳為王餘不可以不封羽不得已聞其在南皮因<lb/>
環封之三縣番君將梅鋗功多封十萬户侯漢王<lb/>
怒欲攻項羽周勃灌嬰樊噲皆勸之蕭何諌曰雖<lb/>
王漢中之惡不猶愈於死乎漢王曰何為乃死也<lb/>
何曰今衆弗如百戰百敗不死何為夫能詘於一<lb/>
人之下而信於萬乘之上者湯武是也臣願大王<lb/>
王漢中養其民以致賢人收用巴蜀還定三秦天<lb/>
下可圖也漢王曰善乃遂就國以何為丞相漢王<lb/>
賜張良金百鎰珠二斗良具以獻項伯漢王亦因<lb/>
<pb n="KR2c0001_SBCK_002-8a"/>
令良厚遺項伯使盡請漢中地項王許之夏四月<lb/>
諸侯罷戲下兵各就國項王使卒三萬人從漢王<lb/>
之國楚與諸侯之慕從者數萬人從杜南入蝕中<lb/>
張良送至襃中漢王遣良歸韓良因說漢王燒絶<lb/>
所過棧道以備諸侯盜兵且示項羽無東意　六<lb/>
月田榮殺齊王市自立為齊王　初淮隂人韓信<lb/>
家貧無行不能推擇為吏及項梁渡淮信杖劒從<lb/>
之居麾下無所知名項梁敗又屬項羽羽以為郎<lb/>
中數以䇿干羽羽不用漢王之入蜀信亡楚歸漢<lb/>
信數與蕭何語何竒之漢王至南鄭諸將及士卒<lb/>
皆歌謳思東歸多道亡者信度何等已數言王王<lb/>
<pb n="KR2c0001_SBCK_002-8b"/>
不我用即亡去何聞信亡不及以聞自追之人有<lb/>
言王曰丞相何亡王大怒如失左右手居一二日<lb/>
何來謁王王且怒且喜罵何曰若亡何也何曰臣<lb/>
不敢亡也臣追亡者耳王曰若所追者誰何曰韓<lb/>
信也王復罵曰諸將亡者以十數公無所追追信<lb/>
詐也何曰諸將易得耳至如信者國士無雙王必<lb/>
欲長王漢中無所事信必欲爭天下非信無可與<lb/>
計事者顧王䇿安所決耳王曰吾亦欲東耳安能<lb/>
鬱鬱乆居比乎何曰計必欲東能用信信即留不<lb/>
能用信終亡耳王曰吾為公以為將何曰雖為將<lb/>
信不留王曰以為大將何曰幸甚於是王欲召信<lb/>
<pb n="KR2c0001_SBCK_002-9a"/>
拜之何曰王素慢無禮今拜大將如呼小兒此乃<lb/>
信所以去也王必欲拜之擇良日齋戒設壇場具<lb/>
禮乃可耳王許之諸將皆喜人人各自以為得大<lb/>
將至拜大將乃韓信也一軍皆驚信拜禮畢上坐<lb/>
王曰丞相數言將軍將軍何以教寡人計䇿信辭<lb/>
謝因問王曰今東鄉爭權天下豈非項王邪漢王<lb/>
曰然曰大王自料勇悍仁彊孰與項王漢王黙然<lb/>
良久曰不如也信再拜賀曰惟信亦以為大王不<lb/>
如也然臣嘗事之請言項王之為人也項王喑噁<lb/>
叱咤千人皆廢然不能任屬賢將此特匹夫之勇<lb/>
耳項王見人恭敬慈愛言語嘔嘔人有疾病涕泣<lb/>
<pb n="KR2c0001_SBCK_002-9b"/>
分食飲至使人有功當封爵者印刓敝忍不能予<lb/>
此所謂婦人之仁也項王雖霸天下而臣諸侯不<lb/>
居關中而都彭城背義帝之約而以親愛王諸侯<lb/>
不平逐其故主而王其將相又遷逐義帝置江南<lb/>
所過無不殘滅百姓不親附特刼於威彊耳名雖<lb/>
為霸實失天下心故其彊易弱今大王誠能反其<lb/>
道任天下武勇何所不誅以天下城邑封功臣何<lb/>
所不服以義兵從思東歸之士何所不散且三秦<lb/>
王為秦將將秦子弟數嵗矣所殺亡不可勝計又<lb/>
欺其衆降諸侯至新安項王詐坑秦降卒二十餘<lb/>
萬唯獨邯欣翳得脫秦父兄怨此三人痛入骨髓<lb/>
<pb n="KR2c0001_SBCK_002-10a"/>
今楚彊以威王此三人秦民莫愛也大王之入武<lb/>
關秋毫無所害除秦苛法與秦民約法三章秦民<lb/>
無不欲得大王王秦者於諸侯之約大王當王關<lb/>
中關中民咸知之大王失職入漢中秦民無不恨<lb/>
者今大王舉而東三秦可傳檄而定也於是漢王<lb/>
大喜自以為得信晚遂聽信計部署諸將所擊留<lb/>
蕭何收巴蜀租給軍糧食八月漢王引兵從故道<lb/>
出襲雍雍王章邯迎擊漢陳倉雍兵敗還走止戰<lb/>
好畤又敗走廢丘漢王遂定雍地東至咸陽引兵<lb/>
圍雍王於廢丘而遣諸將略地塞王欣翟王翳皆<lb/>
降以其地為渭南河上上郡令將軍薛歐王吸出<lb/>
<pb n="KR2c0001_SBCK_002-10b"/>
武關因王陵兵以迎太公吕后項王聞之發兵距<lb/>
之陽夏不得前王陵者沛人也先聚黨數千人居<lb/>
南陽至是始以兵屬漢項王取陵母置軍中陵使<lb/>
至則東鄉坐陵母欲以招陵陵母私送使者泣曰<lb/>
願為老妾語陵善事漢王漢王長者終得天下母<lb/>
以老妾故持二心妾以死送使者遂伏劒而死項<lb/>
王怒烹陵母　項王以故吳令鄭昌為韓王以距<lb/>
漢　張良遺項王書曰漢王失職欲得關中如約<lb/>
即止不敢東又以齊梁反書遺項王曰齊欲與趙<lb/>
并滅楚項王以此故無西意而北擊齊　項王使<lb/>
趣義帝行其羣臣左右稍稍叛之　二年冬十月<lb/>
<pb n="KR2c0001_SBCK_002-11a"/>
項王密使九江衡山臨江王擊義帝殺之江中<lb/>
陳餘悉三縣兵與齊兵共襲常山常山王張耳敗<lb/>
走漢謁漢王於廢丘漢王厚遇之陳餘迎趙王於<lb/>
代復為趙王趙王德陳餘立以為代王陳餘為趙<lb/>
王弱國初定不之國留傅趙王而使夏說以相國<lb/>
守代　張良自韓間行歸漢漢王以為成信侯良<lb/>
多病未甞特將常為畫䇿臣時時從漢王　漢王<lb/>
如陜鎮撫闗外父老　河南王申陽降置河南郡<lb/>
　漢王以韓襄王孫信為韓太尉將兵畧韓地信<lb/>
急擊韓王昌於陽城昌降十一月立信為韓王常<lb/>
將韓兵從漢王　漢王還都櫟陽　諸將㧞隴西<lb/>
<pb n="KR2c0001_SBCK_002-11b"/>
　春正月項王北至城陽齊王榮將兵㑹戰敗走<lb/>
平原平原民殺之項王復立田假為齊王遂北至<lb/>
北海燒夷城郭室屋坑田榮降卒係虜其老弱婦<lb/>
女所過多所殘滅齊民相聚叛之　漢將拔北地<lb/>
虜雍王弟平　三月漢王自臨晉渡河魏王豹降<lb/>
將兵從下河内虜殷王卬置河内郡初陽武人陳<lb/>
平事魏王咎於臨濟為太僕說魏王不聽人或讒<lb/>
之平亡去後事項羽賜爵為卿殷王反楚項羽使<lb/>
平擊降之還拜為都尉賜金二十鎰居無何漢王<lb/>
攻下殷項王怒將誅定殷將吏平懼乃封其金與<lb/>
印使使歸項王而挺身間行杕劔亡渡河歸漢王<lb/>
<pb n="KR2c0001_SBCK_002-12a"/>
於脩武因魏無知求見漢王漢王召入賜食遣罷<lb/>
就舎平曰臣為事來所言不可以過今日於是漢<lb/>
王與語而說之問曰子之居楚何官曰為都尉是<lb/>
日即拜平為都尉使為參乘典䕶軍諸將盡讙曰<lb/>
大王一日得楚之亡卒未知其髙下而即與同載<lb/>
反使監護長者漢王聞之愈益幸平　漢王南渡<lb/>
平陰津至洛陽新城三老董公遮說王曰臣聞順<lb/>
徳者昌逆德者亡兵出無名事故不成故曰明其<lb/>
為賊敵乃可服項羽為無道放殺其主天下之賊<lb/>
也夫仁不以勇義不以力大王宜率三軍之衆為<lb/>
之素服以告諸侯而伐之則四海之内莫不仰德<lb/>
<pb n="KR2c0001_SBCK_002-12b"/>
此三王之舉也於是漢王爲義帝發喪袒而大哭<lb/>
哀臨三日發使告諸侯曰天下共立義帝北面事<lb/>
之今項羽放殺義帝江南大逆無道寡人悉發闗<lb/>
中兵收三河士南浮江漢以下願從諸侯王擊楚<lb/>
之殺義帝者使者至趙陳餘曰漢殺張耳乃從於<lb/>
是漢王求人類張耳者斬之持其頭遺陳餘餘乃<lb/>
遣兵助漢　田榮弟横收散卒得數萬人起城陽<lb/>
夏四月立榮子廣爲齊王以拒楚項王因留連戰<lb/>
未能下雖聞漢東既擊齊欲遂破之而後擊漢漢<lb/>
王以故得率諸侯兵凡五十六萬人伐楚到外黄<lb/>
彭越將其兵三萬餘人歸漢漢王曰彭將軍收魏<lb/>
<pb n="KR2c0001_SBCK_002-13a"/>
地得十餘城欲急立魏後今西魏王豹真魏後乃<lb/>
拜彭越為魏相國擅將其兵畧定梁地漢王遂入<lb/>
彭城收其貨寶美人日置酒高㑹項王聞之令諸<lb/>
將擊齊而自以精兵三萬人南從魯出胡陵至蕭<lb/>
晨擊漢軍而東至彭城日中大破漢軍漢軍皆走<lb/>
相隨入糓泗水死者十餘萬人漢卒皆南走山楚<lb/>
又追擊至靈璧東睢水上漢軍却為楚所擠卒十<lb/>
餘萬人皆入睢水水為之不流圍漢王三匝㑹大<lb/>
風從西北起折木發屋揚沙石窈冥晝晦逄迎楚<lb/>
軍大亂壞散而漢王乃得與數十騎遁去欲過沛<lb/>
收家室而楚亦使人之沛取漢王家家皆亡不與<lb/>
<pb n="KR2c0001_SBCK_002-13b"/>
漢王相見漢王道逢孝惠魯元公主載以行楚騎<lb/>
追之漢王急推墮二子車下滕公為太僕常下收<lb/>
載之如是者三曰今雖急不可以驅奈何棄之故<lb/>
徐行漢王怒欲斬之者十餘滕公卒保䕶脫二子<lb/>
審食其從太公吕后閒行求漢王不相遇反遇楚<lb/>
軍楚軍與歸項王常置軍中為質是時吕后兄周<lb/>
吕侯為漢將兵居下邑漢王閒往從之稍稍收其<lb/>
士卒諸侯皆背漢復與楚塞王欣翟王翳亡降楚<lb/>
　田横進攻田假假走楚楚殺之横遂復定三齊<lb/>
之地　漢王問羣臣曰吾欲捐關以東等棄之誰<lb/>
可與共功者張良曰九江王布楚梟將與項王有<lb/>
<pb n="KR2c0001_SBCK_002-14a"/>
隙彭越與齊反梁地此兩人可急使而漢王之將<lb/>
獨韓信可屬大事當一面即欲捐之捐之此三人<lb/>
則楚可破也初項王擊齊徴兵九江九江王布稱<lb/>
病不往遣將將軍數千人行漢之破楚彭城布又<lb/>
稱病不佐楚楚王由此怨布數使使者誚讓召布<lb/>
布愈恐不敢往項王方北憂齊趙西患漢所與者<lb/>
獨九江王又多布材欲親用之以故未之擊漢王<lb/>
自下邑徙軍碭遂至虞謂左右曰如彼等者無足<lb/>
與計天下事謁者隨何進曰不審陛下所謂漢王<lb/>
曰孰能為我使九江令之發兵倍楚留項王數月<lb/>
我之取天下可以百全隨何曰臣請使之漢王使<lb/>
<pb n="KR2c0001_SBCK_002-14b"/>
與二十人俱　五月漢王至滎陽諸敗軍皆㑹蕭<lb/>
何亦發關中老弱未傅者悉詣滎陽漢軍復大振<lb/>
楚起於彭城常乘勝逐北與漢戰滎陽南京索閒<lb/>
楚騎來衆漢王擇軍中可為騎將者皆推故秦騎<lb/>
士重泉人李必駱甲漢王欲拜之必甲曰臣故秦<lb/>
民恐軍不信臣願得大王左右善騎者傅之乃拜<lb/>
灌嬰為中大夫令李必駱甲為左右校尉將騎兵<lb/>
擊楚騎於滎陽東大破之楚以故不能過滎陽而<lb/>
西漢王軍滎陽築甬道屬之河以取敖倉粟　魏<lb/>
王豹謁歸視親疾至則絶河津反為楚六月漢王<lb/>
還櫟陽　漢王引水灌廢丘廢丘降章邯自殺盡<lb/>
<pb n="KR2c0001_SBCK_002-15a"/>
定雍地以為中地北地隴西郡　秋八月漢王如<lb/>
滎陽命蕭何守關中侍太子為法令約束立宗廟<lb/>
社稷宫室縣邑事有不及奏决者輒以便宜施行<lb/>
上來以聞計關中户口轉漕調兵以給軍未甞乏<lb/>
絶　漢王使酈食其往說魏王豹且召之豹不聽<lb/>
曰漢王慢而侮人罵詈諸侯羣臣如罵奴耳吾不<lb/>
忍復見也於是漢王以韓信為左丞相與灌嬰曹<lb/>
參俱擊魏漢王問食其魏大將誰也對曰栢直王<lb/>
曰是口尚乳臭安能當韓信騎將誰也曰馮敬曰<lb/>
是秦將馮無擇子也雖賢不能當灌嬰步卒將誰<lb/>
也曰項它曰不能當曹參吾無患矣韓信亦問酈<lb/>
<pb n="KR2c0001_SBCK_002-15b"/>
生魏得無用周叔為大將乎酈生曰栢直也信曰<lb/>
豎子耳遂進兵魏王盛兵蒲坂以塞臨晉信乃益<lb/>
為疑兵陳船欲渡臨晉而伏兵從夏陽以木罌渡<lb/>
軍襲安邑魏王豹驚引兵迎信九月信擊虜豹傳<lb/>
詣滎陽悉定魏地置河東上黨太原郡　漢之敗<lb/>
於彭城而西也陳餘亦覺張耳不死即背漢韓信<lb/>
既定魏使人請兵三萬人願以北舉燕趙東擊齊<lb/>
南絶楚粮道漢王許之乃遣張耳與俱引兵東北<lb/>
擊趙代後九月信破代兵禽夏說於閼與信之下<lb/>
魏破代漢輒使人收其精兵詣滎陽以距楚<lb/>
三年冬十月韓信張耳以兵數萬東擊趙趙王及<lb/>
<pb n="KR2c0001_SBCK_002-16a"/>
成安君陳餘聞之聚兵井陘口號二十萬廣武君<lb/>
李左車說成安君曰韓信張耳乗勝而去國逺鬬<lb/>
其鋒不可當臣聞千里餽糧士有飢色樵蘇後爨<lb/>
師不宿飽今井陘之道車不得方軌騎不得成列<lb/>
行數百里其勢糧食必在其後願足下假臣竒兵<lb/>
三萬人從閒路絶其輜重足下深溝髙壘勿與戰<lb/>
彼前不得鬭退不得還野無所掠不至十日而兩<lb/>
將之頭可致於麾下否則必為二子所禽矣成安<lb/>
君甞自稱義兵不用詐謀竒計曰韓信兵少而疲<lb/>
如此避而不擊則諸侯謂吾怯而輕來伐我矣韓<lb/>
信使人閒視知其不用廣武君䇿則大喜乃敢引<lb/>
<pb n="KR2c0001_SBCK_002-16b"/>
兵遂下未至井陘口三十里止舍夜半傳發選輕<lb/>
騎二千人人持一赤幟從閒道萆山而望趙軍誡<lb/>
曰趙見我走必空壁逐我若疾入趙壁拔趙幟立<lb/>
漢赤幟令其禆將傳餐曰今日破趙㑹食諸將皆<lb/>
莫信佯應曰諾信曰趙已先據便地為壁且彼未<lb/>
見吾大將旗鼓未肯擊前行恐吾至阻險而還也<lb/>
乃使萬人先行出背水陳趙軍望見而大笑平旦<lb/>
信建大將旗鼓行出井陘口趙開壁擊之大戰良<lb/>
久於是信與張耳佯棄鼓旗走水上軍水上軍開<lb/>
入之復疾戰趙果空壁爭漢旗鼓逐信耳信耳已<lb/>
入水上軍軍皆殊死戰不可敗信所出竒兵二千<lb/>
<pb n="KR2c0001_SBCK_002-17a"/>
騎共候趙空壁逐利則馳入趙壁皆拔趙旗立漢<lb/>
赤幟二千趙軍已不能得信等欲還歸壁壁皆漢<lb/>
赤幟見而大驚以為漢皆已得趙王將矣兵遂亂<lb/>
遁走趙將雖斬之不能禁也於是漢兵夾擊大破<lb/>
趙軍斬成安君泜水上禽趙王歇諸將效首虜畢<lb/>
賀因問信曰兵法右倍山陵前左水澤今者將軍<lb/>
令臣等反背水陳曰破趙㑹食臣等不服然竟以<lb/>
勝此何術也信曰此在兵法顧諸君不察耳兵法<lb/>
不曰䧟之死地而後生置之亡地而後存且信非<lb/>
得素拊循士大夫也此所謂驅市人而戰之其勢<lb/>
非置之死地使人人自為戰今予之生地皆走寧<lb/>
<pb n="KR2c0001_SBCK_002-17b"/>
尚可得而用之乎諸將皆服曰善非臣所及也信<lb/>
募生得廣武君者予千金有縛致麾下者信解其<lb/>
縛東郷坐師事之問曰僕欲北攻燕東伐齊何若<lb/>
而有功廣武君辭謝曰臣敗亡之虜何足以權大<lb/>
事乎信曰僕聞之百里奚居虞而虞亡在秦而秦<lb/>
霸非愚於虞而智於秦也用與不用聽與不聽也<lb/>
誠令成安君聽足下計若信者亦已爲禽矣以不<lb/>
用足下故信得侍耳今僕委心歸計願足下勿辭<lb/>
廣武君曰今將軍涉西河虜魏王禽夏說東下井<lb/>
陘不終朝而破趙二十萬衆誅成安君名聞海内<lb/>
威震天下農夫莫不輟耕釋耒褕衣甘食傾耳以<lb/>
<pb n="KR2c0001_SBCK_002-18a"/>
待命者此將軍之所長也然而衆勞卒罷其實難<lb/>
用今將軍欲舉倦敝之兵頓之燕堅城之下欲戰<lb/>
不得攻之不拔情見勢屈曠日持久糧食單竭燕<lb/>
既不服齊必距境以自彊燕齊相持而不下則劉<lb/>
項之權未有所分也此將軍所短也善用兵者不<lb/>
以短擊長而以長擊短韓信曰然則何由廣武君<lb/>
對曰方今為將軍計莫如按甲休兵鎮撫趙民百<lb/>
里之内牛酒日至以饗士大夫北首燕路而後遣<lb/>
辯士奉咫尺之書暴其所長於燕燕必不敢不聽<lb/>
從燕已從而東臨齊雖有智者亦不知為齊計矣<lb/>
如是則天下事皆可圖也兵固有先聲而後實者<lb/>
<pb n="KR2c0001_SBCK_002-18b"/>
此之謂也韓信曰善從其䇿發使使燕燕從風而<lb/>
靡遣使報漢且請以張耳王趙漢王許之楚數使<lb/>
竒兵渡河擊趙張耳韓信往來救趙因行定趙城<lb/>
邑發兵詣漢　十一月隨何至九江九江太宰主<lb/>
之三日不得見隨何說太宰曰王之不見何必以<lb/>
楚為彊以漢為弱也此臣之所以為使使何得見<lb/>
言之而是大王所欲聞也言之而非使何等二十<lb/>
人伏斧質九江市足以明王倍漢而與楚也太宰<lb/>
乃言之王王見之隨何曰漢王使臣敬進書大王<lb/>
御者竊怪大王與楚何親也九江王曰寡人北鄉<lb/>
而臣事之隨何曰大王與項王俱列為諸侯北鄉<lb/>
<pb n="KR2c0001_SBCK_002-19a"/>
而臣事之者必以楚為彊可以託國也項王伐齊<lb/>
身負版築為士卒先大王宜悉九江之衆身自將<lb/>
之為楚前鋒今乃發四千人以助楚夫北面而臣<lb/>
事人者固若是乎漢王入彭城項王未出齊也大<lb/>
王宜悉九江之兵渡淮日夜㑹戰彭城下大王乃<lb/>
撫萬人之衆無一人渡淮者垂拱而觀其孰勝夫<lb/>
託國於人者固若是乎大王提空名以鄉楚而欲<lb/>
厚自託臣竊為大王不取也然而大王不背楚者<lb/>
以漢為弱也夫楚兵雖彊天下負之以不義之名<lb/>
以其背盟約而殺義帝也漢王收諸侯還守成臯<lb/>
滎陽下蜀漢之粟深溝壁壘分卒守徼乗塞楚人<lb/>
<pb n="KR2c0001_SBCK_002-19b"/>
深入敵國八九百里老弱轉糧千里之外漢堅守<lb/>
而不動楚進則不得攻退則不能解故曰楚兵不<lb/>
足恃也使楚勝漢則諸侯自危懼而相救夫楚之<lb/>
彊適足以致天下之兵耳故楚不如漢其勢易見<lb/>
也今大王不與萬全之漢而自託於危亡之楚臣<lb/>
竊為大王惑之臣非以九江之兵足以亡楚也大<lb/>
王發兵而倍楚項王必留留數月漢之取天下可<lb/>
以萬全臣請與大王提劒而歸漢漢王必裂地而<lb/>
封大王又况九江必大王有也九江王曰請奉命<lb/>
隂許畔楚與漢未敢泄也楚使者在九江舍傳舍<lb/>
方急責布發兵隨何直入坐楚使者上曰九江王<lb/>
<pb n="KR2c0001_SBCK_002-20a"/>
已歸漢楚何以得發兵布愕然楚使者起何因說<lb/>
布曰事已<hi>御名太上</hi>可遂殺楚使者無使歸而疾走漢并<lb/>
力布曰如使者教於是殺楚使者因起兵而攻楚<lb/>
楚使項聲龍且攻九江數月龍且破九江軍布欲<lb/>
引兵走漢恐楚兵殺之乃間行與何俱歸漢十二<lb/>
月九江王至漢漢王方踞牀洗足召布入見布大<lb/>
怒悔來欲自殺及出就舍帳御飲食從官皆如漢<lb/>
王居布又大喜過望於是乃使人入九江楚已使<lb/>
項伯收九江兵盡殺布妻子布使者頗得故人幸<lb/>
臣將衆數千人歸漢漢益九江王兵與俱屯成臯<lb/>
　楚數侵奪漢甬道漢軍乏食漢王與酈食其謀<lb/>
<pb n="KR2c0001_SBCK_002-20b"/>
橈楚權食其曰昔湯伐桀封其後於𣏌武王伐紂<lb/>
封其後於宋今秦失德棄義侵伐諸侯滅其社稷<lb/>
使無立錐之地陛下誠能復立六國之後此其君<lb/>
臣百姓必皆戴陛下之德莫不鄉風慕義願為臣<lb/>
妾德義己行陛下南鄉稱霸楚必歛袵而朝漢王<lb/>
曰善趣刻印先生因行佩之矣食其未行張良從<lb/>
外來謁漢王方食曰子房前客有為我計橈楚權<lb/>
者具以酈生語告良曰何如良曰誰為陛下畫此<lb/>
計者陛下事去矣漢王曰何哉對曰臣請借前箸<lb/>
為大王籌之昔湯武封桀紂之後者度能制其死<lb/>
生之命也今陛下能制項籍之死命乎其不可一<lb/>
<pb n="KR2c0001_SBCK_002-21a"/>
也武王入殷表啇容之閭釋箕子之囚封比干之<lb/>
墓今陛下能乎其不可二也發巨橋之粟散鹿臺<lb/>
之錢以賜貧窮今陛下能乎其不可三也殷事己<lb/>
畢偃革為軒倒載干戈示天下不復用兵今陛下<lb/>
能乎其不可四也休馬華山之陽示以無為今陛<lb/>
下能乎其不可五也放牛桃林之隂以示不復輸<lb/>
積今陛下能乎其不可六也天下游士離其親戚<lb/>
棄墳墓去故舊從陛下游者徒欲日夜望咫尺之<lb/>
地今復立六國之後天下游士各歸事其主從其<lb/>
親戚反其故舊墳墓陛下與誰取天下乎其不可<lb/>
七也且夫楚唯無彊六國立者復橈而從之陛下<lb/>
<pb n="KR2c0001_SBCK_002-21b"/>
焉得而臣之其不可八也誠用客之謀陛下事去<lb/>
矣漢王輟食吐哺罵曰豎儒幾敗而公事令趣銷<lb/>
印　荀恱論曰夫立䇿決勝之術其要有三一曰<lb/>
形二曰勢三曰情形者言其大體得失之數也勢<lb/>
者言其臨時之宜進退之機也情者言其心志可<lb/>
否之實也故䇿同事等而功殊者三術不同也初<lb/>
張耳陳餘說陳涉以復六國自為樹黨酈生亦說<lb/>
漢王所以說者同而得失異者陳涉之起天下皆<lb/>
欲亡秦而楚漢之分未有所定今天下未必欲亡<lb/>
項也故立六國於陳涉所謂多己之黨以益秦之<lb/>
敵也且陳涉未能専天下之地也所謂取非其有<lb/>
<pb n="KR2c0001_SBCK_002-22a"/>
以與於人行虚惠而獲實福也立六國於漢王所<lb/>
謂割己之有而以資敵設虚名而受實禍也此同<lb/>
事而異形者也及宋義待秦趙之斃與昔卞莊刺<lb/>
虎同說者也施之戰國之時鄰國相攻無臨時之<lb/>
急則可也戰國之立其日久矣一戰勝敗未必以<lb/>
存亡也其勢非能急於亡敵國也進乘利退自保<lb/>
故累力待時承敵之斃其勢然也今楚趙所起其<lb/>
與秦勢不並立安危之機呼吸成變進則定功退<lb/>
則受禍此同事而異勢者也伐趙之役韓信軍於<lb/>
泜水之上而趙不能敗彭城之難漢王戰于睢水<lb/>
之上士卒皆赴入睢水而楚兵大勝何則趙兵出<lb/>
<pb n="KR2c0001_SBCK_002-22b"/>
國迎戰見可而進知難而退懷内顧之心無出死<lb/>
之計韓信軍孤在水上士卒必死無有二心此信<lb/>
之所以勝也漢王深入敵國置酒髙㑹士卒逸豫<lb/>
戰心不固楚以彊大之威而䘮其國都士卒皆有<lb/>
憤激之氣救敗赴亡之急以決一旦之命此漢之<lb/>
所以敗也且韓信選精兵以守而趙以内顧之士<lb/>
攻之項羽選精兵以攻而漢以怠惰之卒應之此<lb/>
同事而異情者也故曰權不可預設變不可先圖<lb/>
與時遷移應物變化設䇿之機也　漢王謂陳平<lb/>
曰天下紛紛何時定乎陳平曰項王骨鯁之臣亞<lb/>
父鍾離眛龍且周殷之屬不過數人耳大王誠能<lb/>
<pb n="KR2c0001_SBCK_002-23a"/>
出捐數萬斤金行反間間其君臣以疑其心項王<lb/>
爲人意忌信讒必内相誅漢因舉兵而攻之破楚<lb/>
必矣漢王曰善乃出黄金四萬斤與平恣所爲不<lb/>
問其出入平多以金縱反間於楚軍宣言諸將鍾<lb/>
離眛等爲項王將功多矣然而終不得裂地而王<lb/>
欲與漢爲一以滅項氏而分王其地項羽果意不<lb/>
信鍾離眛等夏四月楚圍漢王於滎陽急漢王請<lb/>
和割滎陽以西者爲漢亞父勸羽急攻滎陽漢王<lb/>
患之項王使使至漢陳平使爲太牢具舉進見楚<lb/>
使即佯驚曰吾以爲亞父使乃項王使復持去更<lb/>
以惡草具進楚使楚使歸具以報項王項王果大<lb/>
<pb n="KR2c0001_SBCK_002-23b"/>
疑亞父亞父欲急攻下滎陽城項王不信不肯聽<lb/>
亞父聞項王疑之乃怒曰天下事大定矣君王自<lb/>
為之願請骸骨歸未至彭城疽發背而死五月將<lb/>
軍紀信言於漢王曰事急矣臣請誑楚王可以間<lb/>
出於是陳平夜出女子東門二千餘人楚因四面<lb/>
擊之紀信乃乗王車黄屋左纛曰食盡漢王降楚<lb/>
楚皆呼萬嵗之城東觀以故漢王得與數十騎出<lb/>
西門遁去令韓王信與周苛魏豹樅公守滎陽羽<lb/>
見紀信問漢王安在曰已出去矣羽燒殺信周苛<lb/>
樅公相謂曰反國之王難與守城因殺魏豹漢王<lb/>
出滎陽至成臯入關收兵欲復東轅生說漢王曰<lb/>
<pb n="KR2c0001_SBCK_002-24a"/>
漢與楚相距滎陽數嵗漢常困願君王出武關項<lb/>
王必引兵南走王深壁勿戰令滎陽成臯間且得<lb/>
休息使韓信等得安輯河北趙地連燕齊君王乃<lb/>
復走滎陽如此則楚所備者多力分漢得休息復<lb/>
與之戰破之必矣漢王從其計出軍宛葉間與黥<lb/>
布行收兵羽聞漢王在宛果引兵南漢王堅壁不<lb/>
與戰　漢王之敗彭城解而西也彭越皆亡其所<lb/>
下城獨將其兵北居河上常往來為漢游兵擊楚<lb/>
絶其後糧是月彭越度睢與項聲薛公戰下邳破<lb/>
殺薛公羽乃使終公守成臯而自東擊彭越漢王<lb/>
引兵北擊破終公復軍成臯六月羽已破走彭越<lb/>
<pb n="KR2c0001_SBCK_002-24b"/>
聞漢復軍成臯乃引兵西拔滎陽城生得周苛羽<lb/>
謂苛為我將以公為上將軍封三萬户周苛罵曰<lb/>
若不趨降漢今為虜矣若非漢王敵也羽烹周苛<lb/>
并殺樅公而虜韓王信遂圍成臯漢王逃獨與滕<lb/>
公共車出成臯玉門北渡河宿小脩武傳舍晨自<lb/>
稱漢使馳入趙壁張耳韓信未起即其卧内奪其<lb/>
印符以麾召諸將易置之信耳起乃知漢王來大<lb/>
驚漢王既奪兩人軍即令張耳循行備守趙地拜<lb/>
韓信為相國收趙兵未發者擊齊諸將稍稍得出<lb/>
成臯從漢王楚遂拔成臯欲西漢使兵距之鞏令<lb/>
其不得西　秋七月漢王得韓信軍復大振八月<lb/>
<pb n="KR2c0001_SBCK_002-25a"/>
引兵臨河南卿軍小脩武欲復與楚戰郎中鄭忠<lb/>
說止漢王使髙壘深壍勿與戰漢王聽其計使將<lb/>
軍劉賈盧綰將卒二萬人騎數百度白馬津入楚<lb/>
地佐彭越燒楚積聚以破其業無以給項王軍食<lb/>
而已楚兵擊劉賈賈輒堅壁不肯與戰而與彭越<lb/>
相保　彭越攻徇梁地下睢陽外黄等十七城九<lb/>
月項王謂大司馬曹咎曰謹守成臯即漢王欲挑<lb/>
戰慎勿與戰勿令得東而已我十五日必定梁地<lb/>
復從将軍羽引兵東行擊陳留外黄睢陽等城皆<lb/>
下之　漢王欲捐成臯以東屯鞏洛以距楚酈生<lb/>
曰臣聞知天之天者王事可成王者以民為天而<lb/>
<pb n="KR2c0001_SBCK_002-25b"/>
民以食為天夫敖倉天下轉輸久矣臣聞其下乃<lb/>
有藏粟甚多楚人拔滎陽不堅守敖倉乃引而東<lb/>
令適卒分守成臯此乃天所以資漢也方今楚易<lb/>
取而漢反却自奪其便臣竊以為過矣且兩雄不<lb/>
俱立楚漢久相持不決海内揺蕩農夫釋耒工女<lb/>
下機天下之心未有所定也願足下急復進兵收<lb/>
取滎陽據敖倉之粟塞成臯之險杜大行之道距<lb/>
蜚狐之口守白馬之津以示諸侯形制之勢則天<lb/>
下知所歸矣王從之乃復謀取敖倉食其又說王<lb/>
曰方今燕趙已定唯齊未下諸田宗彊負海岱阻<lb/>
河濟南近於楚人多變詐足下雖遣數萬師未可<lb/>
<pb n="KR2c0001_SBCK_002-26a"/>
以嵗月破也臣請得奉明詔說齊王使為漢而稱<lb/>
東藩上曰善乃使酈生說齊王曰王知天下之所<lb/>
歸乎王曰不知也天下何所歸酈生曰歸漢曰先<lb/>
生何以言之曰漢王先入咸陽項王負約王之漢<lb/>
中項王遷殺義帝漢王聞之起蜀漢之兵擊三秦<lb/>
出關而責義帝之處收天下之兵立諸侯之後降<lb/>
城即以侯其將得賂即以分其士與天下同其利<lb/>
豪英賢才皆樂為之用項王有倍約之名殺義帝<lb/>
之負於人之功無所記於人之罪無所忘戰勝而<lb/>
不得其賞拔城而不得其封非項氏莫得用事天<lb/>
下畔之賢才怨之而莫為之用故天下之事歸於<lb/>
<pb n="KR2c0001_SBCK_002-26b"/>
漢王可坐而䇿也夫漢王發蜀漢定三秦涉西河<lb/>
破北魏出井陘誅成安君此非人之力也天之福<lb/>
也今已據敖倉之粟塞成臯之險守白馬之津杜<lb/>
太行之阪距蜚狐之口天下後服者先亡矣王疾<lb/>
先下漢王齊國可得而保也不然危亡可立而待<lb/>
也先是齊聞韓信且東兵使華無傷田解將重兵<lb/>
屯歴下以距漢及納酈生之言遣使與漢平乃罷<lb/>
歴下守戰備與酈生日納酒為樂韓信引兵東未<lb/>
度平原聞酈食其已說下齊欲止辯士蒯徹說信<lb/>
曰將軍受詔擊齊而漢獨發間使下齊寧有詔止<lb/>
將軍乎何以得毋行也且酈生一士伏軾掉三寸<lb/>
<pb n="KR2c0001_SBCK_002-27a"/>
之舌下齊七十餘城將軍以數萬衆嵗餘乃下趙<lb/>
五十餘城為將數嵗反不如一豎儒之功乎於是<lb/>
信然之遂渡河<lb/>
四年冬十月信襲破齊歴下軍遂至臨淄齊王以<lb/>
酈生為賣己乃烹之引兵東走髙密使使之楚請<lb/>
救田横走博陽守相田光走城陽將軍田既軍於<lb/>
膠東　楚大司馬咎守成臯漢數挑戰楚軍不出<lb/>
使人辱之數日咎怒渡兵汜水士卒半渡漢擊之<lb/>
大破楚軍盡得楚國金玉貨賂咎及司馬欣皆自<lb/>
剄汜水上漢王引兵渡河復取成臯軍廣武就敖<lb/>
倉食項羽下梁地十餘城聞成臯破乃引兵還漢<lb/>
<pb n="KR2c0001_SBCK_002-27b"/>
軍方圍鍾離眛於滎陽東聞羽至盡走險阻羽亦<lb/>
軍廣武與漢相守數月楚軍食少項王患之乃為<lb/>
髙俎置太公其上告漢王曰今不急下吾烹太公<lb/>
漢王曰吾與羽俱北面受命懷王約為兄弟吾翁<lb/>
即若翁必欲烹而翁幸分我一桮羮項王怒欲殺<lb/>
之項伯曰天下事未可知且為天下者不顧家雖<lb/>
殺之無益祗益禍耳項王從之項王謂漢王曰天<lb/>
下匈匈數嵗者徒以吾兩人耳願與漢王挑戰決<lb/>
雌雄毋徒苦天下之民父子為也漢王笑謝曰吾<lb/>
寧鬭智不能鬭力項王三令壯士出挑戰漢有善<lb/>
騎射者樓煩輒射殺之項王大怒乃自被甲持㦸<lb/>
<pb n="KR2c0001_SBCK_002-28a"/>
挑戰樓煩欲射之項王瞋目叱之樓煩目不敢視<lb/>
手不敢發遂走還入壁不敢復出漢王使人間問<lb/>
之乃項王也漢王大驚於是項王乃即漢王相與<lb/>
臨廣武間而語羽欲與漢王獨身挑戰漢王數羽<lb/>
曰羽負約王我於蜀漢罪一矯殺卿子冠軍罪二<lb/>
救趙不還報而擅劫諸侯兵入關罪三燒秦宫室<lb/>
掘始皇帝冡收私其財罪四殺秦降王子嬰罪五<lb/>
詐阬秦子弟新安二十萬罪六王諸將善地而徙<lb/>
逐故主罪七出逐義帝彭城自都之奪韓王地并<lb/>
王梁楚多自與罪八使人隂殺義帝江南罪九爲<lb/>
政不平主約不信天下所不容大逆無道罪十也<lb/>
<pb n="KR2c0001_SBCK_002-28b"/>
吾以義兵從諸侯誅殘賊使刑餘罪人擊公何苦<lb/>
乃與公挑戰羽大怒伏弩射中漢王漢王傷胷乃<lb/>
捫足曰虜中吾指漢王病創卧張良彊請漢王起<lb/>
行勞軍以安士卒毋令楚乘勝漢王出行軍疾甚<lb/>
因馳入成臯　韓信已定臨淄遂東追齊王項王<lb/>
使龍且將兵號二十萬以救齊與齊王合軍髙密<lb/>
客或說龍且曰漢兵逺鬭窮戰其鋒不可當齊楚<lb/>
自居其地兵易敗散不如深壁令齊王使其信臣<lb/>
招所亡城亡城聞王在楚來救必反漢漢兵二千<lb/>
里客居齊地齊城皆反之其勢無所得食可無戰<lb/>
而降也龍且曰吾平生知韓信為人易與耳寄食<lb/>
<pb n="KR2c0001_SBCK_002-29a"/>
於漂母無資身之䇿受辱於袴下無兼人之勇不<lb/>
足畏也且夫救齊不戰而降之吾何功今戰而勝<lb/>
之齊之半可得也十一月齊楚與漢夾濰水而陳<lb/>
韓信夜令人為萬餘囊滿盛沙壅水上流引軍半<lb/>
渡擊龍且佯不勝還走龍且果喜曰固知信怯也<lb/>
遂追信信使人決壅囊水大至龍且軍太半不得<lb/>
渡即急擊殺龍且水東軍散走齊王廣亡去信遂<lb/>
追北至城陽虜齊王廣漢將灌嬰追得齊守相田<lb/>
光進至博陽田横聞齊王死自立為齊王還擊嬰<lb/>
嬰敗横軍於嬴下田横亡走梁歸彭越嬰進擊齊<lb/>
將田吸於千乘曹參擊田既於膠東皆殺之盡定<lb/>
<pb n="KR2c0001_SBCK_002-29b"/>
齊地立張耳為趙王　漢王疾愈西入關至櫟陽<lb/>
梟故塞王欣頭櫟陽市留四日復如軍軍廣武<lb/>
春二月遣張良操印立韓信為齊王徴其兵擊楚<lb/>
項王聞龍且死大懼使盱台人武涉往說齊王信<lb/>
信不忍倍漢遂謝蒯徹<hi>將之叛語在諸</hi>秋八月漢王下<lb/>
令軍士不幸死者吏為衣衾棺歛轉送其家四方<lb/>
歸心焉　項王自知少助食盡韓信又進兵擊楚<lb/>
羽患之漢遣侯公說羽請太公羽乃與漢約中分<lb/>
天下割洪溝以西為漢以東為楚九月楚歸太公<lb/>
呂后引兵解而東歸漢王欲西歸張良陳平說曰<lb/>
漢有天下太半而諸侯皆附楚兵疲食盡此天亡<lb/>
<pb n="KR2c0001_SBCK_002-30a"/>
之時也今釋弗擊此謂養虎自遺患也漢王從之<lb/>
五年冬十月漢王追項羽至固陵與齊王信魏相<lb/>
國越期㑹擊楚信越不至楚擊漢軍大破之漢王<lb/>
復堅壁自守謂張良曰諸侯不從奈何對曰楚兵<lb/>
且破二人未有分地其不至固宜君王能與共天<lb/>
下可立致也齊王信之立非君王意信亦不自堅<lb/>
彭越本定梁地始君王以魏豹故拜越為相國今<lb/>
豹死越亦望王而君王不早定今能取睢陽以北<lb/>
至穀城皆以王彭越從陳以東傅海與齊王信信<lb/>
家在楚其意欲復得故邑能出捐此地以許兩人<lb/>
使各自為戰則楚易破也漢王從之於是韓信彭<lb/>
<pb n="KR2c0001_SBCK_002-30b"/>
越皆引兵來十一月劉賈南渡淮圍壽春遣人誘<lb/>
楚大司馬周殷殷畔楚以舒屠六舉九江兵迎黥<lb/>
布並行屠城父隨劉賈皆㑹十二月項王至垓下<lb/>
兵少食盡與漢戰不勝入壁漢軍及諸侯兵圍之<lb/>
數重項王夜聞漢軍四面皆楚歌乃大驚曰漢皆<lb/>
已得楚乎是何楚人之多也則夜起飲帳中悲歌<lb/>
忼慨泣數行下左右皆泣莫能仰視於是項王乘<lb/>
其駿馬名騅麾下壯士騎從者八百餘人直夜潰<lb/>
圍南出馳走平明漢軍乃覺之令騎將灌嬰以五<lb/>
千騎追之項王渡淮騎能屬者纔百餘人至陰陵<lb/>
迷失道問一田父田父紿曰左左乃䧟大澤中以<lb/>
<pb n="KR2c0001_SBCK_002-31a"/>
故漢追及之項王乃復引兵而東至東城乃有二<lb/>
十八騎漢騎追者數千人項王自度不得脫謂其<lb/>
騎曰吾起兵至今八嵗矣身七十餘戰未甞敗北<lb/>
遂霸有天下然今卒困於此此天之亡我非戰之<lb/>
罪也今日固決死願爲諸君快戰必潰圍斬將刈<lb/>
旗三勝之令諸君知天亡我非戰之罪也乃分其<lb/>
騎以爲四隊四鄉漢軍圍之數重項王謂其騎曰<lb/>
吾爲公取彼一將令四面騎馳下期山東爲三處<lb/>
於是項王大呼馳下漢軍皆披靡遂斬漢一將是<lb/>
時郎中騎楊喜追項王項王瞋目而叱之喜人馬<lb/>
俱驚辟易數里項王與其騎㑹爲三處漢軍不知<lb/>
<pb n="KR2c0001_SBCK_002-31b"/>
項王所在乃分軍為三復圍之項王乃馳復斬漢<lb/>
二都尉殺數十百人復聚其騎亡其兩騎耳乃謂<lb/>
其騎曰何如騎皆伏曰如大王言於是項王欲東<lb/>
渡烏江烏江亭長檥船待謂項王曰江東雖小地<lb/>
方千里衆數十萬人亦足王也願大王急渡今獨<lb/>
臣有船漢軍至無以渡項王笑曰天之亡我我何<lb/>
渡為且籍與江東子弟八千人渡江而西今無一<lb/>
人還縱江東父兄憐而王我我何面目見之縱彼<lb/>
不言籍獨不愧於心乎乃以其所乗騅馬賜亭長<lb/>
令騎皆下馬步行持短兵接戰獨籍所殺漢軍數<lb/>
百人身亦被十餘創顧見漢騎司馬吕馬童曰若<lb/>
<pb n="KR2c0001_SBCK_002-32a"/>
非吾故人乎馬童面之指示中郎騎王翳曰此項<lb/>
王也項王乃曰吾聞漢購我頭千金邑萬户吾為<lb/>
若徳乃刎而死王翳取其頭餘騎相蹂踐爭項王<lb/>
相殺者數十人最其後楊喜吕馬童及郎中吕勝<lb/>
楊武各得其一體五人共㑹其體皆是故分其地<lb/>
封五人皆為列侯楚地悉定獨魯不下漢王引天<lb/>
下兵欲屠之至其城下猶聞絃誦之聲為其守禮<lb/>
義之國為主死節乃持項王頭以示魯父兄魯乃<lb/>
降漢王以魯公禮葬項王於穀城親為發哀哭之<lb/>
而去諸項氏枝屬皆不誅封項伯等四人皆為列<lb/>
侯賜姓劉氏諸民略在楚者皆歸之　太史公曰<lb/>
<pb n="KR2c0001_SBCK_002-32b"/>
羽起隴畮之中三年遂將五諸侯滅秦分裂天下<lb/>
而封王侯政由羽出位雖不終近古以來未嘗有<lb/>
也及羽背關懷楚放逐義帝而自立怨王侯叛已<lb/>
難矣自矜功伐奮其私智而不師古謂霸王之業<lb/>
欲以力征經營天下五年卒亡其國身死東城尚<lb/>
不覺寤而不自責乃引天亡我非用兵之罪也豈<lb/>
不謬哉　楊子法言或問楚敗垓下方死曰天也<lb/>
諒乎曰漢屈羣䇿羣䇿屈羣力楚憞羣䇿而自屈<lb/>
其力屈人者克自屈者負天曷故焉　春正月諸<lb/>
侯王皆上䟽請尊漢王爲皇帝二月甲午王即皇<lb/>
帝位于汜水之陽　帝西都洛陽　夏五月帝置<lb/>
<pb n="KR2c0001_SBCK_002-33a"/>
酒洛陽南宮上曰徹侯諸將毋敢隠朕皆言其情<lb/>
吾所以有天下者何項氏之所以失天下者何髙<lb/>
起王陵對曰陛下使人攻城略地因以與之與天<lb/>
下同其利項羽不然有功者害之賢者疑之此其<lb/>
所以失天下也上曰公知其一未知其二夫運籌<lb/>
帷幄之中决勝千里之外吾不如子房塡國家撫<lb/>
百姓給餉餽不絶糧道吾不如蕭何連百萬之衆<lb/>
戰必勝攻必取吾不如韓信三者皆人傑吾能用<lb/>
之此吾所以取天下者也項羽有一范增而不能<lb/>
用此所以爲我禽也羣臣說服　齊人婁敬戍隴<lb/>
西過洛陽脫輓輅衣羊裘因齊人虞將軍求見上<lb/>
<pb n="KR2c0001_SBCK_002-33b"/>
虞將軍欲與之鮮衣婁敬曰臣衣帛衣帛見衣褐<lb/>
衣褐見終不敢易衣於是虞將軍入言上上召見<lb/>
問之婁敬曰陛下都洛陽豈欲與周室比隆哉上<lb/>
曰然婁敬曰陛下取天下與周異周之先自后稷<lb/>
封邰積德絫善十有餘世至于太王王季文王武<lb/>
王而諸侯自歸之遂滅殷為天子及成王即位周<lb/>
公相焉乃營洛邑以為此天下之中也諸侯四方<lb/>
納貢職道里均矣有徳則易以王無德則易以亡<lb/>
故周之盛時天下和洽諸侯四夷莫不賓服効其<lb/>
貢職及其衰也天下莫朝周不能制也非唯其徳<lb/>
薄也形勢弱也今陛下起豐沛卷蜀漢定三秦與<lb/>
<pb n="KR2c0001_SBCK_002-34a"/>
項羽戰滎陽成臯之間大戰七十小戰四十使天<lb/>
下之民肝腦塗地父子暴骨中野不可勝數哭泣<lb/>
之聲未絶傷夷者未起而欲比隆於成康之時臣<lb/>
竊以為不侔也且夫秦地被山帶河四塞以為固<lb/>
卒然有急百萬之衆可立具也因秦之故資甚美<lb/>
膏腴之地此所謂天府者也陛下入關而都之山<lb/>
東雖亂秦之故地可全而有也夫與人鬬不搤其<lb/>
亢拊其背未能全其勝也今陛下案秦之故地此<lb/>
亦搤天下之亢而拊其背也帝問羣臣羣臣皆山<lb/>
東人爭言周王數百年秦二世即亡洛陽東有成<lb/>
臯西有殽澠倍河鄉伊洛其固亦足恃也上問張<lb/>
<pb n="KR2c0001_SBCK_002-34b"/>
良良曰洛陽雖有此固其中小不過數百里田地<lb/>
薄四面受敵此非用武之國也關中左殽函右隴<lb/>
蜀沃野千里南有巴蜀之饒北有胡苑之利阻三<lb/>
面而守獨以一面東制諸侯諸侯安定河渭漕輓<lb/>
天下西給京師諸侯有變順流而下足以委輸此<lb/>
所謂金城千里天府之國也婁敬說是也上即日<lb/>
車駕西都長安拜婁敬為郎中號曰奉春君賜姓<lb/>
劉氏<lb/>
　　　諸將之叛<lb/>
漢髙祖四年冬十月韓信襲齊已定臨淄遂東追<lb/>
齊王項王使龍且將兵救齊信擊殺龍且虜齊王<lb/>
<pb n="KR2c0001_SBCK_002-35a"/>
廣韓信使人言漢王曰齊偽詐多變反覆之國也<lb/>
南邊楚請為假王以鎮之漢王發書大怒罵曰吾<lb/>
困於此旦暮望若來佐我乃欲自立為王張良陳<lb/>
平躡漢王足因附耳語曰漢方不利寧能禁信之<lb/>
自王乎不如因而立之善遇使自為守不然變生<lb/>
漢王亦悟因復罵曰大丈夫定諸侯即為真王耳<lb/>
何以假為春二月遣張良操印立韓信為齊王徴<lb/>
其兵擊楚　項王聞龍且死大懼使䏏台人武涉<lb/>
往說齊王信曰天下共苦秦乆矣相與戮力擊秦<lb/>
秦已破計功割地分土而王之以休士卒今漢王<lb/>
復興兵而東侵人之分奪人之地已破三秦引兵<lb/>
<pb n="KR2c0001_SBCK_002-35b"/>
出關收諸侯之兵以東擊楚其意非盡吞天下者<lb/>
不休其不知厭足如是甚也且漢王不可必身居<lb/>
項王掌握中數矣項王憐而活之然得脫輒倍約<lb/>
復擊項王其不可親信如此今足下雖自以與漢<lb/>
王為厚交為之盡力用兵必終為所禽矣足下所<lb/>
以得須臾至今者以項王尚存也當今二王之事<lb/>
權在足下足下右投則漢王勝左投則項王勝項<lb/>
王今日亡則次取足下足下與項王有故何不反<lb/>
漢與楚連和參分天下王之今釋此時而自必於<lb/>
漢以擊楚且為智者固若此乎韓信謝曰臣事項<lb/>
王官不過郎中位不過執㦸言不聽畫不用故倍<lb/>
<pb n="KR2c0001_SBCK_002-36a"/>
楚而歸漢漢王授我上將軍印予我數萬衆解衣<lb/>
衣我推食食我言聽計用故吾得以至於此夫人<lb/>
深親信我我倍之不祥雖死不易幸為信謝項王<lb/>
武渉已去蒯徹知天下權在信乃以相人之術說<lb/>
信曰僕相君之面不過封侯又危不安相君之背<lb/>
貴乃不可言韓信曰何謂也蒯徹曰天下初發難<lb/>
也憂在亡秦而已今楚漢分爭使天下之人肝膽<lb/>
塗地父子暴骸骨於中野不可勝數楚人越彭城<lb/>
轉鬬逐北乘利席卷威震天下然兵困於京索之<lb/>
閒廹西山而不能進者三年於此矣漢王將數十<lb/>
萬之衆距鞏雒阻山河之險一日數戰無尺寸之<lb/>
<pb n="KR2c0001_SBCK_002-36b"/>
功折北不救此所謂智勇俱困者也百姓罷極怨<lb/>
望無所歸倚以臣料之其勢非天下之賢聖固不<lb/>
能息天下之禍當今兩主之命縣於足下足下為<lb/>
漢則漢勝與楚則楚勝誠能聽臣之計莫若兩利<lb/>
而俱存之參分天下鼎足而居其勢莫敢先動夫<lb/>
以足下之賢聖有甲兵之衆據彊齊從燕趙出空<lb/>
虚之地而制其後因民之欲西鄉為百姓請命則<lb/>
天下風走而響應矣孰敢不聽割大弱彊以立諸<lb/>
侯諸侯已立天下服聽而歸徳於齊案齊之故有<lb/>
膠泗之地深拱揖讓則天下之君王相率而朝於<lb/>
齊矣蓋聞天與弗取反受其咎時至不行反受其<lb/>
<pb n="KR2c0001_SBCK_002-37a"/>
殃願足下熟慮之韓信曰漢王遇我甚厚吾豈可<lb/>
以鄉利而倍義乎蒯生曰始常山王成安君爲布<lb/>
衣時相與爲刎頸之交後爭張黶陳澤之事常山<lb/>
王殺成安君汦水之南頭足異處此二人相與天<lb/>
下至驩也然而卒相禽者何也患生於多欲而人<lb/>
心難測也今足下欲行忠信以交於漢王必不能<lb/>
固於二君之相與也而事多大於張黶陳澤者故<lb/>
臣以爲足下必漢王之不危己亦誤矣大夫種存<lb/>
亡越霸句踐立功成名而身死亡野獸已盡而獵<lb/>
狗烹夫以交友言之則不如張耳之與成安君者<lb/>
也以忠信言之則不過大夫種之於句踐也此二<lb/>
<pb n="KR2c0001_SBCK_002-37b"/>
者足以觀矣願足下深慮之且臣聞勇略震主者<lb/>
身危功蓋天下者不賞今足下戴震主之威挾不<lb/>
賞之功歸楚楚人不信歸漢漢人震恐足下欲持<lb/>
是安歸乎韓信謝曰先生且休矣吾將念之後數<lb/>
日蒯徹復說曰夫聽者事之候也計者事之機也<lb/>
聽過計失而能久安者鮮矣故知者決之斷也疑<lb/>
者事之害也審毫釐之小計遺天下之大數智誠<lb/>
知之决弗敢行者百事之禍也夫功者難成而易<lb/>
敗時者難得而易失也時乎時不再來韓信猶豫<lb/>
不忍倍漢又自以爲功多漢終不奪我齊遂謝蒯<lb/>
徹因去佯狂爲巫<lb/>
<pb n="KR2c0001_SBCK_002-38a"/>
五年冬十月漢王追項羽至固陵與韓信彭越期<lb/>
㑹擊楚信越不至漢王用張良計分地以王二人<lb/>
<hi>帝滅楚事見髙</hi>十二月漢王還至定陶馳入齊王信壁奪<lb/>
其軍　春正月更立齊王信為楚王王淮北郡下<lb/>
邳封魏相國建城侯彭越為梁王王魏故地都定<lb/>
陶<lb/>
六年冬十月人有上書告楚王信反者帝以問諸<lb/>
將皆曰亟發兵坑豎子耳帝黙然又問陳平陳平<lb/>
曰人上書言信反信知之乎曰不知陳平曰陛下<lb/>
精兵孰與楚上曰不能過平曰陛下諸將用兵有<lb/>
能過韓信者乎上曰莫及也平曰今兵不如楚精<lb/>
<pb n="KR2c0001_SBCK_002-38b"/>
而將不能及舉兵攻之是趣之戰也竊為陛下危<lb/>
之上曰為之奈何平曰古者天子有廵狩㑹諸侯<lb/>
陛下第出偽游雲夢㑹諸侯於陳陳楚之西界信<lb/>
聞天子以好出游其埶必無事而郊迎謁謁而陛<lb/>
下因禽之此特一力士之事耳帝以為然乃發使<lb/>
告諸侯㑹陳吾將南游雲夢上因隨以行楚王信<lb/>
聞之自疑懼不知所為或說信曰斬鍾離眛以謁<lb/>
上上必喜無患信從之十二月上㑹諸侯於陳信<lb/>
持眛首謁上上令武士縛信載後車信曰果若人<lb/>
言狡兎死走狗烹髙鳥盡良弓藏敵國破謀臣亡<lb/>
天下已定我固當烹上曰人告公反遂械繫信以<lb/>
<pb n="KR2c0001_SBCK_002-39a"/>
歸因赦天下田肯賀上曰陛下得韓信又治秦中<lb/>
秦形勝之國也帶河阻山地埶便利其以下兵於<lb/>
諸侯譬猶居髙屋之上建瓴水也夫齊東有琅邪<lb/>
即墨之饒南有泰山之固西有濁河之限北有勃<lb/>
海之利地方二千里持㦸百萬此東西秦也非親<lb/>
子弟莫可使王齊者上曰善賜金五百金上還至<lb/>
洛陽赦韓信封為淮陰侯信知漢王畏惡其能多<lb/>
稱病不朝從居常鞅鞅羞與絳灌等列嘗過樊將<lb/>
軍噲噲跪拜送迎言稱臣曰大王乃肯臨臣信出<lb/>
門笑曰生乃與噲等為伍上嘗從容與信言諸將<lb/>
能將兵多少上問曰如我能將幾何信曰陛下不<lb/>
<pb n="KR2c0001_SBCK_002-39b"/>
過能將十萬上曰於君何如曰臣多多而益善耳<lb/>
上笑曰多多益善何為為我禽信曰陛下不能將<lb/>
兵而善將將此乃信之所以為陛下禽也且陛下<lb/>
所謂天授非人力也<lb/>
十年　初上以陽夏侯陳豨為相國監趙代邊兵<lb/>
豨過辭淮隂侯淮隂侯挈其手辟左右與之步於<lb/>
庭仰天嘆曰子可與言乎豨曰唯將軍令之淮隂<lb/>
侯曰公之所居天下精兵處也而公陛下之信幸<lb/>
臣也人言公之畔陛下必不信再至陛下乃疑矣<lb/>
三至必怒而自將吾為公從中起天下可圖也陳<lb/>
豨素知其能也信之曰謹奉教豨常慕魏無忌之<lb/>
<pb n="KR2c0001_SBCK_002-40a"/>
養士及為相守邊告歸過趙賓客隨之者千餘乗<lb/>
邯鄲官舍皆滿趙相周昌求入見上具言豨賓客<lb/>
甚盛擅兵於外數嵗恐有變上令人覆案豨客居<lb/>
代者諸不法事多連引豨豨恐韓王信因使王黄<lb/>
曼丘臣等說誘之太上皇崩上使人召豨豨稱病<lb/>
不至九月遂與王黄等反自立為代王劫略趙代<lb/>
上自東擊之至邯鄲喜曰豨不南據邯鄲而阻漳<lb/>
水吾知其無能為矣周昌奏常山二十五城亡其<lb/>
二十城請誅守尉上曰守尉反乎對曰不上曰是<lb/>
力不足亡罪上令周昌選趙壯士可令將者白見<lb/>
四人上嫚罵曰豎子能為將乎四人慙皆伏地上<lb/>
<pb n="KR2c0001_SBCK_002-40b"/>
封各千户以為將左右諫曰從入蜀漢伐楚賞未<lb/>
徧行今封此何功上曰非汝所知陳豨反趙代地<lb/>
皆豨有吾以羽檄徴天下兵未有至者今計唯獨<lb/>
邯鄲中兵耳吾何愛四千户不以慰趙子弟皆曰<lb/>
善又聞豨將皆故賈人上曰吾知所以與之矣乃<lb/>
多以金購豨將豨將多降<lb/>
十一年冬上在邯戰陳豨將侯敞將萬餘人游行<lb/>
王黄將騎千餘軍曲逆張春將卒萬餘人渡河攻<lb/>
聊城漢將軍郭䝉與齊將擊大破之太尉周勃道<lb/>
太原入定代地至馬邑不下攻殘之趙利守東垣<lb/>
帝攻拔之更命曰真定帝購王黄曼丘臣以千金<lb/>
<pb n="KR2c0001_SBCK_002-41a"/>
其麾下皆生致之於是陳豨軍遂敗淮隂侯信稱<lb/>
病不從擊豨隂使人至豨所與通謀信謀與家臣<lb/>
夜詐詔赦諸官徒奴欲發以襲吕后太子部署已<lb/>
定待豨報其舍人得罪於信信囚欲殺之　春正<lb/>
月舍人弟上變告信欲反狀於吕后吕后欲召恐<lb/>
其黨不就乃與蕭相國謀詐令人從上所來言豨<lb/>
已得死列侯羣臣皆賀相國紿信曰雖疾彊入賀<lb/>
信入吕后使武士縛信斬之長樂鍾室信方斬曰<lb/>
吾悔不用蒯徹之計乃為兒女子所詐豈非天哉<lb/>
遂夷信三族<lb/>
臣光曰世或以韓信爲首建大䇿與髙祖起漢中<lb/>
<pb n="KR2c0001_SBCK_002-41b"/>
定三秦遂分兵以北禽魏取代仆趙脅燕東擊齊<lb/>
而有之南滅楚垓下漢之所以得天下者大抵皆<lb/>
信之功也觀其距蒯徹之說迎髙祖於陳豈有反<lb/>
心哉良由失職怏怏遂䧟悖逆夫以盧綰里閈舊<lb/>
恩猶南面王燕信乃以列侯奉朝請豈非髙祖亦<lb/>
有負於信哉臣以為髙祖用詐謀禽信於陳言負<lb/>
則有之雖然信亦有以取之也始漢與楚相距滎<lb/>
陽信滅齊不還報以自王其後漢追楚至固陵與<lb/>
信期共攻楚而信不至當是之時髙祖固有取信<lb/>
之心矣顧力不能耳及天下已定則信復何恃哉<lb/>
夫乘時以徼利者市井之志也醻功而報德者士<lb/>
<pb n="KR2c0001_SBCK_002-42a"/>
君子之心也信以市井之志利其身而以士君子<lb/>
之心望於人不亦難哉是故太史公論之曰假令<lb/>
韓信學道謙讓不伐己功不矜其能則庶幾哉於<lb/>
漢家勲可以比周召太公之徒後世血食矣不務<lb/>
出此而天下已集乃謀畔逆夷滅宗族不亦宜乎<lb/>
　上還洛陽聞淮隂侯之死且喜且憐之問吕后<lb/>
曰信死亦何言吕后曰信言恨不用蒯徹計上曰<lb/>
是齊辯士蒯徹也乃詔齊捕蒯徹蒯徹至上曰若<lb/>
教淮陰侯反乎對曰然臣固教之豎子不用臣之<lb/>
䇿故令自夷於此如用臣之計陛下安得而夷之<lb/>
乎上怒曰烹之徹曰嗟乎寃哉烹也上曰若教韓<lb/>
<pb n="KR2c0001_SBCK_002-42b"/>
信反何寃對曰秦失其鹿天下共逐之髙材疾足<lb/>
者先得焉跖之狗吠堯堯非不仁狗固吠非其主<lb/>
當是時臣唯獨知韓信非知陛下也且天下銳精<lb/>
持鋒欲為陛下所為者甚衆顧力不能耳又可盡<lb/>
烹之邪上曰置之　上之擊陳豨也徴兵於梁梁<lb/>
王稱病使將將兵詣邯鄲上怒使人讓之梁王恐<lb/>
欲自往謝其將扈輙曰王始不往見讓而往往則<lb/>
為禽矣不如遂發兵反梁王不聽梁太僕得罪亡<lb/>
走漢告梁王與扈輙謀反於是上使使掩梁王梁<lb/>
王不覺遂囚之洛陽有司治反形己具請論如法<lb/>
上赦以為庶人傳處蜀青衣西至鄭逢吕后從長<lb/>
<pb n="KR2c0001_SBCK_002-43a"/>
安來彭王為吕后泣涕自言無罪願處故昌邑呂<lb/>
后許諾與俱東至洛陽吕后白上曰彭王壯士今<lb/>
徙之蜀此自遺患不如遂誅之妾謹與俱來於是<lb/>
吕后乃令其舎人告彭越復謀反廷尉王恬開奏<lb/>
請族之上可其奏三月夷越三族梟越首洛陽下<lb/>
詔有收視者輙捕之梁大夫欒布使於齊還奏事<lb/>
越頭下祠而哭之吏捕以聞上召布罵欲烹之方<lb/>
提趨湯布顧曰願一言而死上曰何言布曰方上<lb/>
之困於彭城敗滎陽成臯間項王所以遂不能西<lb/>
者徒以彭王居梁地與漢合從苦楚也當是之時<lb/>
王一顧與楚則漢破與漢而楚破且垓下之㑹微<lb/>
<pb n="KR2c0001_SBCK_002-43b"/>
彭王項氏不亡天下已定彭王剖符受封亦欲傳<lb/>
之萬世今陛下一徴兵於梁彭王病不行而陛下<lb/>
疑以為反反形未具以苛小案誅滅之臣恐功臣<lb/>
人人自危也今彭王已死臣生不如死請就烹於<lb/>
是上乃釋布罪拜為都尉　秋七月淮南王布反<lb/>
初淮隂侯死布已心恐及彭越誅醢其肉以賜諸<lb/>
侯使者至淮南淮南王方獵見醢因大恐陰令人<lb/>
部聚兵候伺旁郡警急布所幸姬病就醫醫家與<lb/>
中大夫賁赫對門赫乃厚餽遺從姬飲醫家王疑<lb/>
其與亂欲捕赫赫乗傳詣長安上變言布謀反有<lb/>
端可先未發誅也上讀其書語蕭相國相國曰布<lb/>
<pb n="KR2c0001_SBCK_002-44a"/>
不宜有此恐仇怨妄誣之請繫赫使人微驗淮南<lb/>
王淮南王布見赫以罪亡上變固已疑其言國陰<lb/>
事漢使又來頗有所驗遂族赫家發兵反反書聞<lb/>
上乃赦賁赫以為將軍上召諸將問計皆曰發兵<lb/>
擊之坑豎子耳何能為乎汝陰侯滕公召故楚令<lb/>
尹薛公問之令尹曰是固當反滕公曰上裂地而<lb/>
封之䟽爵而王之其反何也令尹曰往年殺彭越<lb/>
前年殺韓信此三人者同功一體之人也自疑禍<lb/>
及身故反耳滕公言之上上乃召見問薛公薛公<lb/>
對曰布反不足怪也使布出於上計山東非漢之<lb/>
有也出於中計勝敗之數未可知也出於下計陛<lb/>
<pb n="KR2c0001_SBCK_002-44b"/>
下安枕而卧矣上曰何謂上計對曰東取吳西取<lb/>
楚并齊取魯傳檄燕趙固守其所山東非漢之有<lb/>
也何謂中計東取吳西取楚并韓取魏據敖倉之<lb/>
粟塞成臯之口勝敗之數未可知也何謂下計東<lb/>
取吳西取下蔡歸重於越身歸長沙陛下安枕而<lb/>
卧漢無事矣上曰是計將安出對曰出下計上曰<lb/>
何謂廢上中計而出下計對曰布故麗山之徒也<lb/>
自致萬乘之主此皆為身不顧後為百姓萬世慮<lb/>
者也故曰出下計上曰善封薛公千户乃立皇子<lb/>
長為淮南王是時上有疾欲使太子往擊黥布太<lb/>
子客東園公綺里季夏黄公角里先生說建成侯<lb/>
<pb n="KR2c0001_SBCK_002-45a"/>
吕釋之曰太子將兵有功則位不益無功則從此<lb/>
受禍矣君何不急請吕后承閒為上泣言黥布天<lb/>
下猛將也善用兵今諸將皆陛下故等夷乃令太<lb/>
子將此屬無異使羊將狼莫肯為用且使布聞之<lb/>
則鼓行而西耳上雖病彊載輜車卧而䕶之諸將<lb/>
不敢不盡力上雖苦為妻子自彊於是吕釋之立<lb/>
夜見吕后吕后承閒為上泣涕而言如四人意上<lb/>
曰吾惟豎子固不足遣而公自行耳於是上自將<lb/>
兵而東羣臣居守皆送至霸上留侯病自彊起至<lb/>
曲郵見上曰臣宜從病甚楚人剽疾願上無與爭<lb/>
鋒因說上令太子為將軍監闗中兵上曰子房雖<lb/>
<pb n="KR2c0001_SBCK_002-45b"/>
病彊卧而傅太子是時叔孫通為太傅留侯行少<lb/>
傅事發上郡北地隴西車騎巴蜀材官及中尉卒<lb/>
三萬人為皇太子衞軍霸上布之初反謂其將曰<lb/>
上老矣厭兵必不能來使諸將諸將獨患淮隂彭<lb/>
越今皆已死餘不足畏也故遂反果如薛公之言<lb/>
東擊荆荆王賈走死富陵盡刼其兵渡淮擊楚楚<lb/>
發兵與戰徐僮間為三軍欲以相救為竒或說楚<lb/>
將曰布善用兵民素畏之且兵法諸侯自戰其地<lb/>
為散地今别為三彼敗吾一軍餘皆走安能相救<lb/>
不聽布果破其一軍其二軍散走布遂引兵而西<lb/>
十二年冬十月上與布兵遇於蘄西布兵精甚上<lb/>
<pb n="KR2c0001_SBCK_002-46a"/>
壁庸城望布軍置陳如項籍軍上惡之與布相望<lb/>
見遥謂布曰何苦而反布曰欲為帝耳上怒罵之<lb/>
遂大戰布軍敗走渡淮數止戰不利與百餘人走<lb/>
江南上令别將追之　漢别將擊英布軍洮水南<lb/>
比皆大破之布故與番君婚以故長沙成王臣使<lb/>
人誘布偽欲與亡走越布信而隨之番陽人殺布<lb/>
兹鄉民田舍　周勃悉定代郡鴈門雲中地斬陳<lb/>
豨於當城　陳豨之反也燕王綰發兵擊其東北<lb/>
當是時陳豨使王黄求救匈奴燕王綰亦使其臣<lb/>
張勝於匈奴言豨等軍破張勝至胡故燕王臧荼<lb/>
子衍出亡在胡見張勝曰公所以重於燕者以習<lb/>
<pb n="KR2c0001_SBCK_002-46b"/>
胡事也燕所以久存者以諸侯數反兵連不決也<lb/>
今公為燕欲急滅豨等豨等已盡次亦至燕公等<lb/>
亦且為虜矣公何不令燕且緩陳豨而與胡和事<lb/>
寛得長王燕即有漢急可以安國張勝以為然乃<lb/>
私令匈奴助豨等擊燕燕王綰疑張勝與胡反上<lb/>
書請族張勝勝還具道所以為者燕王乃詐論他<lb/>
人脫勝家屬使得為匈奴間而陰使范齊之陳豨<lb/>
所欲令久亡連兵勿決漢擊黥布豨常將兵居代<lb/>
漢擊斬豨其禆將降言燕王綰使范齊通計謀於<lb/>
豨所帝使使召盧綰綰稱病上又使辟陽侯審食<lb/>
其御史大夫趙堯往迎燕王因驗問左右綰愈恐<lb/>
<pb n="KR2c0001_SBCK_002-47a"/>
閉匿謂其幸臣曰非劉氏而王獨我與長沙耳往<lb/>
年春漢族淮隂夏誅彭越皆吕氏計今上病屬任<lb/>
吕后吕后婦人專欲以事誅異姓王者及大功臣<lb/>
乃遂稱病不行其左右皆亡匿語頗泄辟陽侯聞<lb/>
之歸具報上上益怒又得匈奴降者言張勝亡在<lb/>
匈奴爲燕使於是上曰盧綰果反矣春二月使樊<lb/>
噲以相國將兵擊綰立皇子建爲燕王　盧綰與<lb/>
數千人居塞下候伺幸上疾愈自入謝聞帝崩遂<lb/>
亡入匈奴<lb/>
　　　匈奴和親<lb/>
漢髙祖六年　𥘉匈奴畏秦北徙十餘年及秦滅<lb/>
<pb n="KR2c0001_SBCK_002-47b"/>
匈奴復稍南度河單于頭曼有太子曰冐頓後有<lb/>
所愛閼氏生少子頭曼欲立之是時東胡强而月<lb/>
氏盛乃使冐頓質於月氏既而頭曼急擊月氏月<lb/>
氏欲殺冐頓冐頓盜其善馬騎之亡歸頭曼以為<lb/>
壯令將萬騎冐頓乃作鳴鏑習勒其騎射令曰鳴<lb/>
鏑所射而不悉射者斬之冐頓乃以鳴鏑自射其<lb/>
善馬既又射其愛妻左右或不敢射者皆殺之最<lb/>
後以鳴鏑射單于善馬左右皆射之於是冐頓知<lb/>
其可用從頭曼獵以鳴鏑射頭曼其左右亦皆隨<lb/>
鳴鏑而射遂殺頭曼盡誅其後母與弟及大臣不<lb/>
聽從者冐頓自立為單于東胡聞冐頓立乃使使<lb/>
<pb n="KR2c0001_SBCK_002-48a"/>
謂冐頓欲得頭曼時千里馬冐頓問羣臣羣臣皆<lb/>
曰此匈奴寳馬也勿與冐頓曰奈何與人鄰國而<lb/>
愛一馬乎遂與之居頃之東胡又使使謂冐頓欲<lb/>
得單于一閼氏冐頓復問左右左右皆怒曰東胡<lb/>
無道乃求閼氏請擊之冐頓曰奈何與人鄰國愛<lb/>
一女子乎遂取所愛閼氏予東胡東胡王愈益驕<lb/>
東胡與匈奴中間有棄地莫居千餘里各居其邊<lb/>
為甌脫東胡使使謂冐頓此棄地欲有之冐頓問<lb/>
羣臣羣臣或曰此棄地予之亦可勿與亦可於是<lb/>
冐頓大怒曰地者國之本也奈何予之諸言予之<lb/>
者皆斬之冐頓上馬令國中有後出者斬遂襲擊<lb/>
<pb n="KR2c0001_SBCK_002-48b"/>
東胡東胡初輕冐頓不為備冐頓遂滅東胡既歸<lb/>
又西擊走月氏南并樓煩白羊河南王遂侵燕代<lb/>
悉復收䝉恬所奪匈奴故地與漢關故河南塞至<lb/>
朝那膚施是時漢兵方與項羽相距中國罷於兵<lb/>
革以故冐頓得自彊控弦之士三十餘萬威服諸<lb/>
國秋匈奴圍韓王信於馬邑信數使使胡求和解<lb/>
漢發兵救之疑信數閒使有二心使人責讓信信<lb/>
恐誅九月以馬邑降匈奴匈奴冐頓因引兵南踰<lb/>
句注攻太原至晉陽<lb/>
七年冬十月上自將擊韓王信破其軍於銅鞮斬<lb/>
其將王喜信亡走匈奴白土人曼丘臣王黄等立<lb/>
<pb n="KR2c0001_SBCK_002-49a"/>
趙苖裔趙利為王復收信敗散兵與信及匈奴謀<lb/>
攻漢匈奴使左右賢王將萬餘騎與王黄等屯廣<lb/>
武以南至晉陽漢兵擊之匈奴輒敗走已復屯聚<lb/>
漢兵乗勝追之㑹天大寒雨雪士卒墮指者什二<lb/>
三上居晉陽聞冐頓居代谷欲擊之使人覘匈奴<lb/>
冐頓匿其壯士肥牛馬但見老弱及羸畜使者十<lb/>
輩來皆言匈奴可擊上復使劉敬往使匈奴未還<lb/>
漢悉兵三十二萬北逐之踰句注劉敬還報曰兩<lb/>
國相擊此宜夸矜見所長今臣往徒見羸瘠老弱<lb/>
此必欲見短伏竒兵以爭利愚以為匈奴不可擊<lb/>
也是時漢兵已業行上怒罵劉敬曰齊虜以口舌<lb/>
<pb n="KR2c0001_SBCK_002-49b"/>
得官今乃妄言沮吾軍械繫敬廣武帝先至平城<lb/>
兵未盡到冐頓縱精兵四十萬騎圍帝於白登七<lb/>
日漢兵中外不得相救餉帝用陳平秘計使使間<lb/>
厚遺閼氏閼氏謂冐頓曰兩主不相困今得漢地<lb/>
而單于終非能居之也且漢主亦有神靈單于察<lb/>
之冐頓與王黄趙利期而黄利兵不來疑其與漢<lb/>
有謀乃解圍之一角㑹天大霧漢使人往來匈奴<lb/>
不覺陳平請令彊弩傅兩矢外鄉從解角直出帝<lb/>
出圍欲驅太僕滕公固徐行至平城漢大軍亦到<lb/>
胡騎遂解去漢亦罷兵歸令樊噲止定代地上至<lb/>
廣武赦劉敬曰吾不用公言以困平城吾皆已斬<lb/>
<pb n="KR2c0001_SBCK_002-50a"/>
前使十輩矣乃封敬二千户為關内侯號為建信<lb/>
侯帝南過曲逆曰壯哉縣吾行天下獨見洛陽與<lb/>
是耳乃更封陳平為曲逆侯盡食之平從帝征伐<lb/>
凡六出竒計輒益封邑焉　十二月匈奴攻代代<lb/>
王喜棄國自歸赦為郃陽侯<lb/>
八年匈奴冐頓數苦北邊上患之問劉敬劉敬曰<lb/>
天下初定士卒罷於兵未可以武服也冐頓殺父<lb/>
代立妻羣母以力為威未可以仁義說也獨可以<lb/>
計久逺子孫為臣耳然恐陛下不能為上曰奈何<lb/>
對曰陛下誠能以適長公主妻之厚奉遺之彼必<lb/>
慕以為閼氏生子必為太子陛下以嵗時漢所餘<lb/>
<pb n="KR2c0001_SBCK_002-50b"/>
彼所鮮數問遺因使辯士風諭以禮節冐頓在固<lb/>
為子壻死則外孫為單于豈甞聞外孫敢與大父<lb/>
抗禮者哉可無戰以漸臣也若陛下不能遣長公<lb/>
主而令宗室及後宫詐稱公主彼知不肯貴近無<lb/>
益也帝曰善欲遣長公主吕后日夜泣曰妾唯太<lb/>
子一女奈何棄之匈奴上竟不能遣<lb/>
九年冬上取家人子名為長公主以妻單于使劉<lb/>
敬往結和親約<lb/>
臣光曰建信侯謂冐頓殘賊不可以仁義說而欲<lb/>
與為婚姻何前後之相違也夫骨肉之恩尊卑之<lb/>
叙唯仁義之人為能知之奈何欲以此服冐頓哉<lb/>
<pb n="KR2c0001_SBCK_002-51a"/>
蓋上世帝王之御夷狄也服則懷之以徳叛則震<lb/>
之以威未聞與為㛰姻也且冒頓視其父如禽獸<lb/>
而獵之奚有於婦翁建信侯之術固已踈矣况魯<lb/>
元已為趙后又可奪乎<lb/>
惠帝三年春以宗室女為公主嫁匈奴冒頓單于<lb/>
是時冒頓方彊為書使使遺髙后辭極䙝嫚髙后<lb/>
太怒召將相大臣議斬其使者發兵擊之樊噲曰<lb/>
臣願得十萬衆横行匈奴中中郎將季布曰噲可<lb/>
斬也前匈奴圍髙帝於平城漢兵三十二萬噲為<lb/>
上將軍不能解圍今歌吟之聲未絶傷夷者甫起<lb/>
而噲欲揺動天下妄言以十萬衆横行是面謾也<lb/>
<pb n="KR2c0001_SBCK_002-51b"/>
且夷狄譬如禽獸得其善言不足喜惡言不足怒<lb/>
也髙后曰善令大謁者張釋報書深自謙愻以謝<lb/>
之并遺以車二乘馬二駟冒頓復使使來謝曰未<lb/>
甞聞中國禮義陛下幸而赦之因獻馬遂和親<lb/>
髙后六年四月匈奴冦狄道攻河陽<lb/>
七年冬十二月匈奴冦狄道略二千餘人<lb/>
文帝前三年五月匈奴右賢王入居河南地侵盜<lb/>
上郡保塞蠻夷殺略人民上幸甘泉遣丞相灌嬰<lb/>
發車騎八萬五千詣髙奴擊右賢王發中尉材官<lb/>
屬衛將軍軍長安右賢王走出塞<lb/>
六年冬十月匈奴單于道漢書曰前時皇帝言和<lb/>
<pb n="KR2c0001_SBCK_002-52a"/>
親事稱書意合歡漢邊吏侵侮右賢王右賢王不<lb/>
請聽後義盧侯難支等計與漢吏相距絶二主之<lb/>
約離兄弟之親故罰右賢王使之西求月氏擊之<lb/>
以天之福吏卒良馬力强以夷滅月氏盡斬殺降<lb/>
下定之樓蘭烏孫呼掲及其旁二十六國皆己為<lb/>
匈奴諸引弓之民并為一家北州已定願寢兵休<lb/>
士卒養馬除前事復故約以安邊民皇帝即不欲<lb/>
匈奴近塞則且詔吏民逺舍帝報書曰單于欲除<lb/>
前事復故約朕甚嘉之此古聖王之志也漢與匈<lb/>
奴約為兄弟所以遺單于甚厚倍約離兄弟之親<lb/>
者常在匈奴然右賢王事已在赦前單于勿深誅<lb/>
<pb n="KR2c0001_SBCK_002-52b"/>
單于若稱書意明告諸吏使無負約有信敬如單<lb/>
于書後頃之冒頓死子稽粥立號曰老上單于老<lb/>
上單于初立帝復遣宗室女翁主爲單于閼氏使<lb/>
宦者燕人中行說傅翁主說不欲行漢强使之說<lb/>
曰必我也爲漢患者中行說既至因降單于單于<lb/>
甚親幸之初匈奴好漢繒絮食物中行說曰匈奴<lb/>
人衆不能當漢之一郡然所以强者以衣食異無<lb/>
仰於漢也今單于變俗好漢物漢物不過什二則<lb/>
匈奴盡歸於漢矣其得漢繒絮以馳草棘中衣袴<lb/>
皆裂敝以示不如旃裘之完善也得漢食物皆去<lb/>
之以示不如湩酪之便美也於是說教單于左右<lb/>
<pb n="KR2c0001_SBCK_002-53a"/>
䟽記以計課其人衆畜牧其遺漢書牘及印封皆<lb/>
令長大倨傲其辭自稱天地所生日月所置匈奴<lb/>
大單于漢使或訾咲匈奴俗無禮義者中行說輒<lb/>
窮漢使曰匈奴約束徑易行君臣簡可久一國之<lb/>
政猶一體也故匈奴雖亂必立宗種今中國雖云<lb/>
有禮義及親屬益踈則相殺奪以至易姓皆從此<lb/>
類也嗟土室之人顧無多辭喋喋佔佔顧漢所輸<lb/>
匈奴繒絮米蘖令其量中必善美而已矣何以言<lb/>
為乎且所給備善則己不備苦惡則候秋熟以騎<lb/>
馳蹂而稼穡耳　梁太傅賈誼上䟽曰天下之埶<lb/>
方倒縣凡天子者天下之首何也上也蠻夷者天<lb/>
<pb n="KR2c0001_SBCK_002-53b"/>
下之足何也下也今匈奴嫚侮侵掠至不敬也而<lb/>
漢嵗致金絮采繒以奉之足反居下首顧居下倒<lb/>
縣如此莫之能解猶為國有人乎可為流涕者此<lb/>
也今不獵猛敵而獵田彘不搏反冦而搏畜莬翫<lb/>
細娛而不圖大患徳可逺加而直數百里外威令<lb/>
不伸可為流涕者此也<lb/>
十一年冬十一月匈奴冦狄道時匈奴數為邊患<lb/>
太子家令潁川鼍錯上言兵事曰兵法曰有必勝<lb/>
之將無必勝之民繇此觀之安邊境立功名在於<lb/>
良將不可不擇也臣又聞用兵臨戰合刄之急者<lb/>
三一曰得地形二曰卒服習三曰器用利兵法步<lb/>
<pb n="KR2c0001_SBCK_002-54a"/>
兵車騎弓弩長㦸矛鋋劒楯之地各有所宜不得<lb/>
其宜者或十不當一士不選練卒不服習起居不<lb/>
精動静不集趨利弗及避難不畢前擊後解與金<lb/>
鼓之指相失此不習勒卒之過也百不當十兵不<lb/>
完利與空手同甲不堅密與袒裼同弩不可以及<lb/>
逺與短兵同射不能中與無矢同中不能入與無<lb/>
鏃同此將不省兵之禍也五不當一故兵法曰器<lb/>
械不利以其卒予敵也卒不可用以其將予敵也<lb/>
將不知兵以其主予敵也君不擇將以其國予敵<lb/>
也四者兵之至要也臣又聞小大異形彊弱異埶<lb/>
險易異備夫卑身以事彊小國之形也合小攻大<lb/>
<pb n="KR2c0001_SBCK_002-54b"/>
大敵國之形也以蠻夷攻蠻夷中國之形也今匈<lb/>
奴地形技蓺與中國異上下山阪出入溪澗中國<lb/>
之馬弗與也險道傾反且馳且射中國之騎弗與<lb/>
也風雨罷勞飢渇不困中國之人弗與也此匈奴<lb/>
之長技也若夫平原易地輕車突騎則匈奴之衆<lb/>
易橈亂也勁弩長㦸射䟽及逺則匈奴之弓弗能<lb/>
格也堅甲利刃長短相雜遊弩往來什伍俱前則<lb/>
匈奴之兵弗能當也材官騶發矢道同的則匈奴<lb/>
之革笥木薦弗能支也下馬地鬬劒㦸相接去就<lb/>
相薄則匈奴之足弗能給也此中國之長技也以<lb/>
此觀之匈奴之長技三中國之長技五陛下又興<lb/>
<pb n="KR2c0001_SBCK_002-55a"/>
數十萬之衆以誅數萬之匈奴衆寡之計以一擊<lb/>
十之術也雖然兵凶器戰危事也故以大為小以<lb/>
彊為弱在俛仰之間耳夫以人之死争勝跌而不<lb/>
振則悔之無及也帝王之道出於萬全今降胡義<lb/>
渠蠻夷之屬來歸誼者其衆數千飲食長技與匈<lb/>
奴同可賜之堅甲絮衣勁弓利矢益以邊郡之良<lb/>
騎令明將能知其習俗和輯其心者以陛下之明<lb/>
約將之即有險阻以此當之平地通道則以輕車<lb/>
材官制之兩軍相為表裏各用其長技衡加之以<lb/>
衆此萬全之術也帝嘉之賜錯書寵荅焉錯又上<lb/>
言曰臣聞秦起兵而攻胡粤者非以衛邊地而救<lb/>
<pb n="KR2c0001_SBCK_002-55b"/>
民死也貪戾而欲廣大也故功未立而天下亂且<lb/>
夫起兵而不知其埶戰則為人禽屯則卒積死夫<lb/>
胡貉之人其性耐寒揚粤之人其性耐暑秦之戍<lb/>
卒不耐其水土戍者死於邊輸者僨於道秦民見<lb/>
行如往棄市因以讁發之名曰讁戍先發吏有讁<lb/>
及贅壻賈人後以嘗有市籍者又後以大父母父<lb/>
母嘗有市籍者後入閭取其左發之不順行者憤<lb/>
怨有萬死之害而亡銖兩之報死事之後不得一<lb/>
筭之復天下明知禍烈及己也陳勝行戍至於大<lb/>
澤為天下先倡天下從之如流水者秦以威劫而<lb/>
行之之敝也胡人衣食之業不著於地其埶易以<lb/>
<pb n="KR2c0001_SBCK_002-56a"/>
擾亂邊境往來轉徙時至時去此胡人之生業而<lb/>
中國之所以離南畮也今胡人數轉牧行獵於塞<lb/>
下以候備塞之卒卒少則入陛下不救則邊民絶<lb/>
望而有降敵之心救之少發則不足多發逺縣纔<lb/>
至則胡又已去聚而不罷為費甚大罷之則胡復<lb/>
入如此連年則中國貧苦而民不安矣陛下幸憂<lb/>
邊境遣將吏發卒以治塞甚大惠也然令逺方之<lb/>
卒守塞一嵗而更不知胡人之能不如選常居者<lb/>
家室田作且以備之以便為之髙城深塹要害之<lb/>
處通川之道調立城邑母下千家先為室屋具田<lb/>
器乃募民免罪拜爵復其家予冬夏衣禀食能自<lb/>
<pb n="KR2c0001_SBCK_002-56b"/>
給而止塞下之民禄利不厚不可使久居危難之<lb/>
地胡人入驅而能止其所驅者以其半予之縣官<lb/>
為贖其民如是則邑里相救助赴胡不避死非以<lb/>
徳上也欲全親戚而利其財也此與東方之戍卒<lb/>
不習地埶而心畏胡者功相萬也以陛下之時徙<lb/>
民實邊使逺方無屯戍之事塞下之民父子相保<lb/>
無係虜之患利施後世名稱聖明其與秦之行怨<lb/>
民相去逺矣上從其言募民徙塞下錯復言陛下<lb/>
幸募民徙以實塞下使屯戍之事益省輸將之費<lb/>
益寡甚大惠也下吏誠能稱厚惠奉明法存䘏所<lb/>
徙之老弱善遇其壯士和輯其心而勿侵刻使先<lb/>
<pb n="KR2c0001_SBCK_002-57a"/>
至者安樂而不思故鄉則貧民相慕而勸往矣臣<lb/>
聞古之徙民者相其陰陽之和嘗其水泉之味然<lb/>
後營邑立城製里割宅先為築室家置器物焉民<lb/>
至有所居作有所用此民所以輕去故鄉而勸之<lb/>
新邑也為置醫巫以救疾病以脩祭祀男女有昬<lb/>
生死相䘏墳墓相從種樹畜長室屋完安此所以<lb/>
使民樂其處而有長居之心也臣又聞古之制邊<lb/>
縣以備敵也使五家為伍伍有長十長一里里有<lb/>
假士四里一連連有假五百十連一邑邑有假候<lb/>
皆擇其邑之賢材有䕶習地形知民心者居則習<lb/>
民於射法出則教民於應敵故卒伍成於内則軍<lb/>
<pb n="KR2c0001_SBCK_002-57b"/>
政定於外服習以成勿令遷徙幼則同遊長則共<lb/>
事夜戰聲相知則足以相救晝戰目相見則足以<lb/>
相識驩愛之心足以相死如此而勸以厚賞威以<lb/>
重罰則前死不還踵矣所徙之民非壯有材者但<lb/>
費衣糧不可用也未有材力不得良吏猶亡功也<lb/>
陛下絶匈奴不與和親臣竊意其冬來南也壹大<lb/>
治則終身創矣欲立威者始於折膠來而不能困<lb/>
使得氣去後未易服也<lb/>
十四年冬匈奴老上單于十四萬騎入朝那蕭關<lb/>
殺北地都尉卬虜人民畜産甚多遂至彭陽使竒<lb/>
兵入燒回中宫候騎至雍甘泉帝以中尉周舍郎<lb/>
<pb n="KR2c0001_SBCK_002-58a"/>
中令張武爲將軍發車千乘騎卒十萬軍長安旁<lb/>
以備胡冦而拜昌侯盧卿爲上郡將軍寗侯魏遫<lb/>
爲北地將軍隆慮侯周竈爲隴西將軍屯三郡上<lb/>
親勞軍勒兵申教令賜吏卒自欲征匈奴羣臣諫<lb/>
不聽皇太后固要上乃止於是以東陽侯張相如<lb/>
爲大將軍成侯董赤内史欒布皆爲將軍擊匈奴<lb/>
單于留塞内月餘乃去漢逐出塞即還不能有所<lb/>
殺<lb/>
後二年匈奴連歳入邊殺略人民畜産甚多雲中<lb/>
遼東最甚郡萬餘人上患之乃使使遺匈奴書單<lb/>
于亦使當户報謝復與匈奴和親<lb/>
<pb n="KR2c0001_SBCK_002-58b"/>
三年匈奴老上單于死子軍臣單于立<lb/>
六年冬匈奴三萬騎入上郡三萬騎入雲中所殺<lb/>
略甚衆烽火通於甘泉長安以中大夫令免為車<lb/>
騎將軍屯飛狐故楚相蘇意為將軍屯句注將軍<lb/>
張武屯北地河内太守周亞夫為將軍次細柳宗<lb/>
正劉禮為將軍次霸上祝兹侯徐厲為將軍次棘<lb/>
門以備胡上自勞軍至霸上及棘門軍直馳入將<lb/>
以下騎送迎已而之細柳軍軍士吏披甲銳兵刃<lb/>
彀弓弩持滿天子先驅至不得入先驅曰天子且<lb/>
至軍門都尉曰將軍令曰軍中聞將軍令不聞天<lb/>
子之詔居無何上至又不得入於是上乃使使持<lb/>
<pb n="KR2c0001_SBCK_002-59a"/>
節詔將軍吾欲入營勞軍亞夫乃傳言開壁門壁<lb/>
門士請車騎曰將軍約軍中不得驅馳於是天子<lb/>
乃桉轡徐行至營將軍亞夫持兵揖曰介胄之士<lb/>
不拜請以軍禮見天子為動改容式車使人稱謝<lb/>
皇帝敬勞將軍成禮而去既出軍門羣臣皆驚上<lb/>
曰嗟乎此真將軍矣曩者霸上棘門軍若兒戲耳<lb/>
其將固可襲而虜也至於亞夫可得而犯邪稱善<lb/>
者久之月餘漢兵至邊匈奴亦逺塞漢兵亦罷乃<lb/>
拜周亞夫為中尉<lb/>
孝景元年夏四月遣御史大夫青至代下與匈奴<lb/>
和親<lb/>
<pb n="KR2c0001_SBCK_002-59b"/>
二年秋與匈奴和親<lb/>
五年遣公主嫁匈奴單于<lb/>
中二年春二月匈奴入燕<lb/>
六年六月匈奴入鴈門至武泉入上郡取苑馬吏<lb/>
卒戰死者二千人隴西李廣為上郡太守嘗從百<lb/>
騎出卒遇匈奴數千騎見廣以為誘騎皆驚上山<lb/>
陳廣之百騎皆大恐欲馳還走廣曰吾去大軍數<lb/>
十里今如此以百騎走匈奴追射我立盡今我留<lb/>
匈奴必以我為大軍之誘必不敢擊我廣令諸騎<lb/>
曰前未到匈奴陳二里所止令曰皆下馬解鞍其<lb/>
騎曰虜多且近即有急奈何廣曰彼虜以我為走<lb/>
<pb n="KR2c0001_SBCK_002-60a"/>
今皆解鞍以示不走用堅其意於是胡騎遂不敢<lb/>
擊有白馬將出護其兵李廣上馬與十餘騎犇射<lb/>
殺白馬將而復還至其騎中解鞍令士皆縱馬卧<lb/>
是時㑹暮胡兵終怪之不敢擊夜半時胡兵亦以<lb/>
為漢有伏軍於旁欲夜取之胡皆引兵而去平旦<lb/>
李廣乃歸其大軍<lb/>
後二年三月匈奴入鴈門太守馮敬與戰死發車<lb/>
騎材官屯鴈門<lb/>
孝武建元六年匈奴來請和親天子下其議大行<lb/>
王恢燕人也習胡事議曰漢與匈奴和親率不過<lb/>
數嵗即復倍約不如勿許興兵擊之韓安國曰匈<lb/>
<pb n="KR2c0001_SBCK_002-60b"/>
奴遷徙鳥舉難得而制自上古不屬為人今漢行<lb/>
數千里與之爭利則人馬罷乏虜以全制其敝此<lb/>
危道也不如和親羣臣議者多附安國於是上許<lb/>
和親<lb/>
　　　諸吕之變<lb/>
髙祖十年定陶戚姬有寵於上生趙王如意上以<lb/>
太子仁弱謂如意類己雖封為趙王常留之長安<lb/>
上之關東戚姬常從日夜啼泣欲立其子吕后年<lb/>
長常留守益䟽上欲廢太子而立趙王大臣爭之<lb/>
皆莫能得御史大夫周昌廷爭之彊上問其說昌<lb/>
為人吃又盛怒曰臣口不能言然臣期期知其不<lb/>
<pb n="KR2c0001_SBCK_002-61a"/>
可陛下欲廢太子臣期期不奉詔上欣然而笑吕<lb/>
后側耳於東廂聽既罷見昌為跪謝曰微君太子<lb/>
幾廢時趙王年十嵗上憂萬嵗之後不全也符璽<lb/>
御史趙堯請為趙王置貴彊相及吕后太子羣臣<lb/>
素所敬憚者上曰誰可者堯曰御史大夫昌其人<lb/>
也上乃以昌相趙而以堯代昌為御史大夫<lb/>
十二年十一月上從破黥布歸疾益甚愈欲易太<lb/>
子張良諫不聽因疾不視事叔孫通諫曰昔者晉<lb/>
獻公以驪姬之故廢太子立奚齊晉國亂者數十<lb/>
年為天下笑秦以不蚤定扶蘇令趙髙得以詐立<lb/>
胡亥自取滅祀此陛下所親見今太子仁孝天下<lb/>
<pb n="KR2c0001_SBCK_002-61b"/>
皆聞之吕后與陛下攻苦食啖其可背哉陛下必<lb/>
欲廢適而立少臣願先伏誅以頸血汙地帝曰公<lb/>
罷矣吾直戱耳叔孫通曰太子天下本本一揺天<lb/>
下振動奈何以天下為戱乎時大臣固爭者多上<lb/>
知羣臣心皆不附趙王乃止不立初上擊布時為<lb/>
流矢所中行道疾甚吕后問曰陛下百嵗後蕭相<lb/>
國既死誰令代之上曰曹參可問其次曰王陵可<lb/>
然少戇陳平可以助之陳平知有餘然難獨任周<lb/>
勃重厚少文然安劉氏者必勃也可令為太尉吕<lb/>
后復問其次上曰此後亦非乃所知也夏四月甲<lb/>
辰帝崩于長樂宫　五月己巳太子即皇帝位尊<lb/>
<pb n="KR2c0001_SBCK_002-62a"/>
皇后曰皇太后　太后令永巷囚戚夫人髠鉗衣<lb/>
赭衣令舂遣使召趙王如意使者三反趙相周昌<lb/>
謂使者曰髙帝屬臣趙王趙王年少竊聞太后怨<lb/>
戚夫人欲召趙王并誅之臣不敢遣王王且亦病<lb/>
不能奉詔太后怒先使人召昌昌至長安乃使人<lb/>
復召趙王王來未到帝知太后怒自迎趙王霸上<lb/>
與入宫自挾與起居飲食太后欲殺之不得閒<lb/>
惠帝元年冬十二月帝晨出射趙王少不能蚤起<lb/>
太后使人持酖飲之黎明帝還趙王已死太后遂<lb/>
斷戚夫人手足去眼煇耳飲瘖藥使居厠中命曰<lb/>
人彘居數日乃召帝觀人彘帝見問知其戚夫人<lb/>
<pb n="KR2c0001_SBCK_002-62b"/>
乃大哭因病歳餘不能起使人請太后曰此非人<lb/>
所爲臣爲太后子終不能治天下帝以此日飲爲<lb/>
滛樂不聽政<lb/>
臣光曰爲人子者父母有過則諫諌而不聽則號<lb/>
泣而隨之安有守髙祖之業爲天下之主不忍母<lb/>
之殘酷遂棄國家而不恤縱酒色以傷生若孝惠<lb/>
者可謂篤於小仁而未知大誼也<lb/>
六年冬十月以王陵爲右丞相陳平爲左丞相以<lb/>
周勃爲太尉<lb/>
七年秋八月戊寅帝崩于未央宫初呂太后命張<lb/>
皇后取他人子養之而殺其母以爲太子既葬太<lb/>
<pb n="KR2c0001_SBCK_002-63a"/>
子即皇帝位年幼太后臨朝稱制<lb/>
髙后元年冬太后議欲立諸吕為王問右丞相陵<lb/>
陵曰髙帝刑白馬盟曰非劉氏而王天下共擊之<lb/>
今王吕氏非約也太后不說問左丞相平太尉勃<lb/>
對曰髙帝定天下王子弟今太后稱制王諸吕無<lb/>
所不可太后喜罷朝王陵讓陳平絳侯曰始與髙<lb/>
帝啑血盟諸君不在邪今髙帝崩太后女主欲王<lb/>
吕氏諸君縱欲阿意背約何面目見髙帝於地下<lb/>
乎陳平絳侯曰於今面折廷爭臣不如君全社稷<lb/>
定劉氏之後君亦不如臣陵無以應之十一月甲<lb/>
子太后以王陵為帝太傅實奪之相權陵遂病免<lb/>
<pb n="KR2c0001_SBCK_002-63b"/>
歸乃以左丞相平為右丞相以辟陽侯審食其為<lb/>
左丞相不治事令監宫中如郎中令食其故得幸<lb/>
於太后公卿皆因而决事太后怨趙堯為趙隱王<lb/>
謀乃抵堯罪上黨守任敖甞為沛獄吏有徳於太<lb/>
后乃以為御史大夫太后又追尊其父臨泗侯吕<lb/>
公為宣王兄周吕令武侯澤為悼武王欲以王諸<lb/>
吕為漸　太后欲王吕氏乃先立所名孝惠子彊<lb/>
為淮陽王不疑為恒山王使大謁者張釋風大臣<lb/>
大臣乃請立悼武王長子酈侯台為吕王割齊之<lb/>
濟南郡為吕國<lb/>
二年冬十一月吕肅王台薨　夏五月丙申封齊<lb/>
<pb n="KR2c0001_SBCK_002-64a"/>
悼惠王子章為朱虛侯令入宿衛又以吕禄女妻<lb/>
章<lb/>
四年夏四月丙申太后封女弟嬃為臨光侯　少<lb/>
帝寖長自知非皇后子乃出言曰后安能殺吾母<lb/>
而名我我壯即為變太后聞之幽之永巷中言帝<lb/>
病左右莫得見太后語羣臣曰今皇帝病久不已<lb/>
失惑昬亂不能繼嗣治天下其代之羣臣皆頓首<lb/>
言皇太后為天下齊民計所以安宗廟社稷甚深<lb/>
羣臣頓首奉詔遂廢帝幽殺之　五月丙辰立恒<lb/>
山王義為帝更名曰弘不稱元年以太后制天下<lb/>
事故也<lb/>
<pb n="KR2c0001_SBCK_002-64b"/>
六年冬十一月立肅王弟産為吕王<lb/>
七年春正月太后召趙幽王友友以諸吕女為后<lb/>
弗愛愛他姬諸吕女怒去讒之於太后曰王言呂<lb/>
氏安得王太后百嵗後吾必擊之太后以故召趙<lb/>
王趙王至置邸不得見令衛圍守之弗與食其羣<lb/>
臣或竊饋輒捕論之丁丑趙王餓死　二月徙梁<lb/>
王恢為趙王吕王産為梁王梁王不之國為帝太<lb/>
傅　吕嬃女為將軍營陵侯劉澤妻澤者髙祖從<lb/>
祖昆弟也齊人田生為之說大謁者張卿曰諸吕<lb/>
之王也諸大臣未大服今營陵侯澤諸劉最長今<lb/>
卿言太后王之吕氏王益固矣張卿入言太后太<lb/>
<pb n="KR2c0001_SBCK_002-65a"/>
后然之乃割齊之琅邪郡封澤為琅邪王　趙王<lb/>
恢之徙趙心懷不樂太后以吕産女為王后王后<lb/>
從官皆諸吕擅權微伺趙王趙王不得自恣王有<lb/>
所愛姬王后使人酖殺之六月王不勝悲憤自殺<lb/>
太后聞之以為王用婦人棄宗廟禮廢其嗣是時<lb/>
諸吕擅權用事朱虚侯章年二十有氣力忿劉氏<lb/>
不得職嘗入侍太后燕飲太后令章為酒吏章自<lb/>
請曰臣將種也請得以軍法行酒太后曰可酒酣<lb/>
章請為耕田歌太后許之章曰深耕概種立苗欲<lb/>
䟽非其種者鋤而去之太后黙然頃之諸吕有一<lb/>
人醉亡酒章追拔劒斬之而還報曰有亡酒一人<lb/>
<pb n="KR2c0001_SBCK_002-65b"/>
臣謹行法斬之太后左右皆大驚業已許其軍法<lb/>
無以爭也因罷自是之後諸吕憚朱虚侯雖大臣<lb/>
皆依朱虚侯劉氏為益彊陳平患諸吕力不能制<lb/>
恐禍及己甞燕居深念陸賈往直入坐而陳丞相<lb/>
不見陸生曰何念之深也陳平曰生揣我何念陸<lb/>
生曰足下極富貴無欲矣然有憂念不過患諸吕<lb/>
少主耳陳平曰然為之奈何陸生曰天下安注意<lb/>
相天下危注意將將相和調則士豫附天下雖有<lb/>
變權不分為社稷計在兩君掌握耳臣常欲謂太<lb/>
尉絳侯絳侯與我戲易吾言君何不交驩太尉深<lb/>
相結因為陳平畫吕氏數事陳平用其計乃以五<lb/>
<pb n="KR2c0001_SBCK_002-66a"/>
百金為絳侯壽厚具樂飲太尉報亦如之兩人深<lb/>
相結吕氏謀益衰　太后使使告代王欲徙王趙<lb/>
代王謝之願守代邊太后乃立兄子吕祿為趙王<lb/>
追尊祿父建成康侯釋之為趙昭王<lb/>
八年冬十月辛丑立吕肅王子東平侯通為燕王<lb/>
封通弟莊為東平侯　春三月太后祓還過軹道<lb/>
見物如蒼犬撠太后掖忽不復見卜之云趙王如<lb/>
意為祟太后遂病掖傷　夏四月封中大謁者張<lb/>
釋為建陵侯以其勸王諸吕賞之也　秋七月太<lb/>
后病甚乃令趙王禄為上將軍居北軍吕王産居<lb/>
南軍太后誡産禄曰吕氏之王大臣弗平我即崩<lb/>
<pb n="KR2c0001_SBCK_002-66b"/>
帝年少大臣恐爲變必據兵衛宫慎毋送䘮爲人<lb/>
所制辛巳太后崩遺詔大赦天下以吕王産爲相<lb/>
國以吕禄女爲帝后　諸吕欲爲亂畏大臣絳灌<lb/>
等未敢發朱虚侯以吕禄女爲婦故知其謀乃陰<lb/>
令人告其兄齊王欲令發兵西朱虚侯東牟侯爲<lb/>
内應以誅諸吕立齊王爲帝齊王乃與其舅駟鈞<lb/>
郎中令祝午中尉魏勃隂謀發兵齊相召平弗聽<lb/>
八月丙午齊王欲使人誅相相聞之乃發卒衛王<lb/>
宫魏勃紿召平曰王欲發兵非有漢虎符驗也而<lb/>
相君圍王固善勃請爲君將兵衛王召平信之勃<lb/>
既將兵遂圍相府召平自殺於是齊王以駟鈞爲<lb/>
<pb n="KR2c0001_SBCK_002-67a"/>
相魏勃爲將軍祝午爲内史悉發國中兵使祝午<lb/>
東詐琅邪王曰吕氏作亂齊王發兵欲西誅之齊<lb/>
王自以年少不習兵革之事願舉國委大王大王<lb/>
自髙帝將也請大王幸之臨菑見齊王計事琅邪<lb/>
王信之西馳見齊王齊王因留琅邪王而使祝午<lb/>
盡發琅邪國兵并將之琅邪王說齊王曰大王髙<lb/>
皇帝適長孫也當立今諸大臣狐疑未有所定而<lb/>
澤於劉氏最爲長年大臣固待澤決計今大王留<lb/>
臣無爲也不如使我入關計事齊王以爲然乃益<lb/>
具車送琅邪王琅邪王既行齊遂舉兵西攻濟南<lb/>
遺諸侯王書陳諸吕之罪欲舉兵誅之相國吕産<lb/>
<pb n="KR2c0001_SBCK_002-67b"/>
等聞之乃遣潁隂侯灌嬰將兵擊之灌嬰至滎陽<lb/>
謀曰諸吕擁兵關中欲危劉氏而自立今我破齊<lb/>
還報此益吕氏之資也乃留屯滎陽使使諭齊王<lb/>
及諸侯與連和以待吕氏變共誅之齊王聞之乃<lb/>
還兵西界待約吕禄吕産欲作亂内憚絳侯朱虚<lb/>
等外畏齊楚兵又恐灌嬰畔之欲待灌嬰兵與齊<lb/>
合而發猶豫未决當是時濟川王太淮陽王武常<lb/>
山王朝及魯王張偃皆年少未之國居長安趙王<lb/>
禄梁王産各將兵居南北軍皆吕氏之人也列侯<lb/>
羣臣莫自堅其命太尉絳侯勃不得主兵曲周侯<lb/>
酈商老病其子寄與吕祿善絳侯乃與丞相陳平<lb/>
<pb n="KR2c0001_SBCK_002-68a"/>
謀使人劫酈商令其子寄往紿說吕禄曰髙帝與<lb/>
吕后共定天下劉氏所立九王吕氏所立三王皆<lb/>
大臣之議事已布告諸侯諸侯皆以為宜今太后<lb/>
崩帝少而足下佩趙王印不急之國守藩乃為上<lb/>
將將兵留此為大臣諸侯所疑足下何不歸將印<lb/>
以兵屬太尉請梁王歸相國印與大臣盟而之國<lb/>
齊兵必罷大臣得安足下髙枕而王千里此萬世<lb/>
之利也吕禄信然其計欲以兵屬太尉使人報吕<lb/>
産及諸吕老人或以為便或曰不便計猶豫未有<lb/>
所决吕禄信酈寄時與出游獵過其姑吕嬃嬃大<lb/>
怒曰若為將而棄軍吕氏今無處矣乃悉出珠玉<lb/>
<pb n="KR2c0001_SBCK_002-68b"/>
寶器散堂下曰毋爲他人守也九月庚申旦平陽<lb/>
侯窋行御史大夫事見相國産計事郎中令賈夀<lb/>
使從齊來因數産曰王不早之國今雖欲行尚可<lb/>
得邪具以灌嬰與齊楚合從欲誅諸吕告彦且趣<lb/>
産急入宫平陽侯頗聞其語馳告丞相太尉太尉<lb/>
欲入北軍不得入襄平侯紀通尚符節乃令持節<lb/>
矯内太尉北軍太尉復令酈寄與典客劉掲先說<lb/>
吕禄曰帝使太尉守北軍欲足下之國急歸將印<lb/>
辭去不然禍且起吕禄以爲酈況不欺已遂解印<lb/>
屬典客而以兵授太尉太尉至軍吕禄已去太尉<lb/>
入軍門行令軍中曰爲吕氏右袒爲劉氏左袒軍<lb/>
<pb n="KR2c0001_SBCK_002-69a"/>
中皆左袒太尉遂將北軍然尚有南軍丞相平乃<lb/>
召朱虚侯章佐太尉太尉令朱虚侯監軍門令平<lb/>
陽侯告衛尉毋入相國産殿門吕産不知吕禄已<lb/>
去北軍乃入未央宫欲為亂至殿門弗得入徘徊<lb/>
往來平陽侯恐弗勝馳語太尉太尉尚恐不勝諸<lb/>
吕未敢公言誅之乃謂朱虛侯曰急入宫衛帝朱<lb/>
虚侯請卒太尉予卒千餘人入未央宫門見産廷<lb/>
中日餔時遂擊産産走天風大起以故其從官亂<lb/>
莫敢鬬逐産殺之郎中府吏厠中朱虚侯已殺産<lb/>
帝命謁者持節勞朱虚侯朱虚侯欲奪其節謁者<lb/>
不肯朱虚侯則從與載因節信馳走斬長樂衛尉<lb/>
<pb n="KR2c0001_SBCK_002-69b"/>
吕更始還馳入北軍報太尉太尉起拜賀朱虚侯<lb/>
曰所患獨吕産今已誅天下定矣遂遣人分部悉<lb/>
捕諸吕男女無少長皆斬之辛酉捕斬吕禄而笞<lb/>
殺吕嬃使人誅燕王吕通而廢魯王張偃戊辰徙<lb/>
濟川王王梁遣朱虚侯章以誅諸吕事告齊王令<lb/>
罷兵灌嬰在滎陽聞魏勃本教齊王舉兵使使召<lb/>
魏勃至責問之勃曰失火之家豈暇先言丈人而<lb/>
後救火乎因退立股戰而栗恐不能言者終無他<lb/>
語灌將軍熟視笑曰人謂魏勃勇妄庸人耳何能<lb/>
為乎乃罷魏勃灌嬰兵亦罷滎陽歸　班固賛曰<lb/>
孝文時天下以酈寄為賣友夫賣友者謂見利而<lb/>
<pb n="KR2c0001_SBCK_002-70a"/>
忘義也若寄父為功臣而又執劫雖摧吕禄以安<lb/>
社稷誼存君親可也　諸大臣相與隂謀曰少帝<lb/>
及梁淮陽恒山王皆非真孝惠子也吕后以計詐<lb/>
名他人子殺其母養後宫令孝惠子之立以為後<lb/>
及諸王以彊吕氏今皆已夷滅諸吕而所立即長<lb/>
用事吾屬無類矣不如視諸王最賢者立之或言<lb/>
齊王髙帝長孫可立也大臣皆曰吕氏以外家惡<lb/>
而幾危宗廟亂功臣今齊王舅駟鈞虎而冠即立<lb/>
齊王復為呂氏矣代王方今髙帝見子最長仁孝<lb/>
寛厚太后家薄氏謹良且立長固順况以仁孝聞<lb/>
天下乎乃相與共隂使人召代王代王問左右郎<lb/>
<pb n="KR2c0001_SBCK_002-70b"/>
中令張武等曰漢大臣皆故髙帝時大將習兵多<lb/>
謀詐此其屬意非止此也特畏髙帝吕太后威耳<lb/>
今已誅諸吕新啑血京師此以迎大王爲名實不<lb/>
可信願大王稱疾毋往以觀其變中尉宋昌進曰<lb/>
羣臣之議皆非也夫秦失其政諸侯豪桀並起人<lb/>
人自以爲得之者以萬數然卒踐天子之位者劉<lb/>
氏也天下絶望一矣髙帝封王子弟地犬牙相制<lb/>
此所謂磐石之宗也天下服其彊二矣漢興除秦<lb/>
苛政約法今施徳惠人人自安難動揺三矣夫以<lb/>
吕太后之嚴立諸吕爲三王擅權專制然而太尉<lb/>
以一節入北軍一呼士皆左袒爲劉氏叛諸吕卒<lb/>
<pb n="KR2c0001_SBCK_002-71a"/>
以滅之此乃天授非人力也今大臣雖欲為變百<lb/>
姓弗為使其黨寧能專一邪方今内有朱虚東牟<lb/>
之親外畏吳楚淮陽琅邪齊代之彊方今髙帝子<lb/>
獨淮南王與大王大王又長賢聖仁孝聞於天下<lb/>
故大臣因天下之心而欲迎立大王大王勿疑也<lb/>
代王報太后計之猶豫未定卜之兆得大横占曰<lb/>
大横庚庚余為天王夏啓以光代王曰寡人固己<lb/>
為王矣又何王卜人曰所謂天王者乃天子也於<lb/>
是代王遣太后弟薄昭往見絳侯絳侯等具為昭<lb/>
言所以迎立王意薄昭還報曰信矣毋可疑者代<lb/>
王乃笑謂宋昌曰果如公言乃命宋昌參乘張武<lb/>
<pb n="KR2c0001_SBCK_002-71b"/>
等六人乘傳從詣長安至髙陵休止而使宋昌先<lb/>
馳之長安觀變昌至渭橋丞相以下皆迎昌還報<lb/>
代王馳至渭橋羣臣拜謁稱臣代王下車荅拜太<lb/>
尉勃進曰願請間宋昌曰所言公公言之所言私<lb/>
王者無私太尉乃跪上天子璽符代王謝曰至代<lb/>
邸而議之後九月己酉晦代王至長安舍代邸羣<lb/>
臣從至邸丞相陳平等皆再拜言曰子弘等皆非<lb/>
孝惠帝子不當奉宗廟大王髙帝長子宜為嗣願<lb/>
大王即天子位代王西鄉讓者三南鄉讓者再遂<lb/>
即天子位羣臣以禮次侍東牟侯興居曰誅吕氏<lb/>
臣無功請得除宫乃與太僕汝隂侯滕公入宫前<lb/>
<pb n="KR2c0001_SBCK_002-72a"/>
謂少帝曰足下非劉氏子不當立乃顧麾左右執<lb/>
㦸者掊兵罷去有數人不肯去兵宦者令張釋諭<lb/>
告亦去兵滕公乃召乗輿車載少帝出少帝曰欲<lb/>
將我安之乎滕公曰出就舍舍少府乃奉天子法<lb/>
駕迎代王於邸報曰宫謹除代王即夕入未央宫<lb/>
有謁者十人持㦸衛端門曰天子在也足下何為<lb/>
者而入代王乃謂太尉太尉往諭謁者十人皆掊<lb/>
兵而去代王遂入夜拜宋昌為衛將軍鎮撫南北<lb/>
軍以張武為郎中令行殿中有司分部誅滅梁淮<lb/>
陽恒山王及少帝於邸文帝還坐前殿夜下詔書<lb/>
赦天下<lb/>
<pb n="KR2c0001_SBCK_002-72b"/>
文帝元年冬十月陳平謝病上問之平曰髙祖時<lb/>
勃功不如臣及誅諸吕臣功亦不如勃願以右丞<lb/>
相讓勃十一月辛巳上徙平爲左丞相太尉勃爲<lb/>
右丞相大將軍灌嬰爲太尉　諸吕所奪齊楚故<lb/>
地皆復與之　論誅諸吕功右丞相勃以下益户<lb/>
賜金各有差絳侯朝罷趨出意得甚上禮之恭常<lb/>
目送之郎中安陵袁盎諌曰諸吕悖逆大臣相與<lb/>
共誅之是時丞相爲太尉本兵柄適㑹其成功今<lb/>
丞相如有驕主色陛下謙讓臣主失禮竊爲陛下<lb/>
弗取也後朝上益莊丞相益畏<lb/>
　　　南粤稱藩<lb/>
<pb n="KR2c0001_SBCK_002-73a"/>
漢髙帝十一年五月詔立秦南海尉趙佗為南粤<lb/>
王使陸賈即授璽綬與剖符通使使和集百越無<lb/>
為南邊患害初秦二世時南海尉任囂病且死召<lb/>
龍川令趙佗語曰秦為無道天下苦之聞陳勝等<lb/>
作亂天下未知所安南海僻逺吾恐盜兵侵地至<lb/>
此欲興兵絶新道自備待諸侯變㑹病甚且番禺<lb/>
負山險阻南海東西數十里頗有中國人相輔此<lb/>
亦一州之主也可以立國郡中長吏無足與言者<lb/>
故召公告之即被佗書行南海尉事囂死佗即移<lb/>
檄告横浦陽山湟谿關曰盗兵且至急絶道聚兵<lb/>
自守因稍以法誅秦所置長吏以其黨為假守秦<lb/>
<pb n="KR2c0001_SBCK_002-73b"/>
已破滅佗即擊并桂林象郡自立為南越武王陸<lb/>
生至尉佗魋結箕倨見陸生陸生說佗曰足下中<lb/>
國人親戚昆弟墳墓在真定今足下反天性棄冠<lb/>
帶欲以區區之越與天子抗衡為敵國禍且及身<lb/>
矣且夫秦失其政諸侯豪傑並起唯漢王先入關<lb/>
據咸陽項羽倍約自立為西楚霸王諸侯皆屬可<lb/>
謂至彊然漢王起巴蜀鞭笞天下遂誅項羽滅之<lb/>
五年之間海内平定此非人力天之所建也天子<lb/>
聞君王王南越不助天下誅暴逆將相欲移兵而<lb/>
誅王天子憐百姓新勞苦故且休之遣臣授君王<lb/>
印剖符通使君王宜郊迎北面稱臣乃欲以新造<lb/>
<pb n="KR2c0001_SBCK_002-74a"/>
未集之越屈彊於此漢誠聞之掘燒王先人冡夷<lb/>
滅宗族使一偏將將十萬衆臨越則越殺王降漢<lb/>
如反復手耳於是尉佗乃蹶然起坐謝陸生曰居<lb/>
蠻夷中久殊失禮義因問陸生曰我孰與蕭何曹<lb/>
參韓信賢陸生曰王似賢也復曰我孰與皇帝賢<lb/>
陸生曰皇帝繼五帝三皇之業統理中國中國之<lb/>
人以億計地方萬里萬物殷富政由一家自天地<lb/>
剖判未始有也今王衆不過數十萬皆蠻夷﨑嶇<lb/>
山海間譬若漢一郡耳何乃比於漢尉佗大笑曰<lb/>
吾不起中國故王此使我居中國何遽不若漢乃<lb/>
留陸生與飲數月曰越中無足與語至生來令我<lb/>
<pb n="KR2c0001_SBCK_002-74b"/>
日聞所不聞賜陸生槖中裝直千金佗送亦千金<lb/>
陸生卒拜尉佗為南越王令稱臣奉漢約歸報帝<lb/>
大恱拜賈為太中大夫<lb/>
髙后四年夏五月有司請禁南越關市鐡器南越<lb/>
王佗曰髙帝立我通使物今髙后聽讒臣别異蠻<lb/>
夷隔絶器物此必長沙王計欲倚中國擊滅南越<lb/>
而并王之自為功也<lb/>
五年春佗自稱南越武帝發兵攻長沙敗數縣而<lb/>
去<lb/>
七年九月遣隆慮侯周竈將兵擊南越<lb/>
文帝元年　初隆慮侯竈擊南越㑹暑濕士卒大<lb/>
<pb n="KR2c0001_SBCK_002-75a"/>
疫兵不能隃領嵗餘髙后崩即罷兵趙佗因此以<lb/>
兵威財物賂遺閩越西甌駱役屬焉東西萬餘里<lb/>
乗黄屋左纛稱制與中國侔帝乃為佗親冡在真<lb/>
定者置守邑嵗時奉祀召其昆弟尊官厚賜寵之<lb/>
復使陸賈使南越賜佗書曰朕髙皇帝側室之子<lb/>
也棄外奉北藩于代道里遼逺壅蔽樸愚未甞致<lb/>
書髙皇帝棄羣臣孝惠皇帝即世髙后自臨事不<lb/>
幸有疾諸吕為變賴功臣之力誅之已畢朕以王<lb/>
侯吏不釋之故不得不立今即位乃者聞王遺將<lb/>
軍隆慮侯書求親昆弟請罷長沙兩將軍朕以王<lb/>
書罷將軍愽陽侯親昆弟在真定者已遣人存問<lb/>
<pb n="KR2c0001_SBCK_002-75b"/>
脩治先人冢前日聞王發兵於邊為冦災不止當<lb/>
其時長沙苦之南郡尤甚雖王之國庸獨利乎必<lb/>
多殺士卒傷良將吏寡人之妻孤人之子獨人父<lb/>
母得一亡十朕不忍為也朕欲定地犬牙相入者<lb/>
以問吏吏曰髙皇帝所以介長沙土也朕不得擅<lb/>
變焉今得王之地不足以為大得王之財不足以<lb/>
為富服領以南王自治之雖然王之號為帝兩帝<lb/>
並立亡一乗之使以通其道是爭也爭而不讓仁<lb/>
者不為也願與王分棄前惡終今以來通使如故<lb/>
賈至南越南越王恐頓首謝罪願奉明詔長為藩<lb/>
臣奉貢職於是下令國中曰吾聞兩雄不俱立兩<lb/>
<pb n="KR2c0001_SBCK_002-76a"/>
賢不並世漢皇帝賢天子自今以來去帝制黄屋<lb/>
左纛因為書稱蠻夷大長老夫臣佗昧死再拜上<lb/>
書皇帝陛下老夫故越吏也髙皇帝幸賜臣佗璽<lb/>
以為南越王孝惠皇帝即位義不忍絶所以賜老<lb/>
夫者厚甚髙后用事别異蠻夷出令曰毋與蠻夷<lb/>
越金鐡田器馬牛羊即予予牡母與牝老夫處僻<lb/>
馬牛羊齒己長自以祭祀不脩有死罪使内史藩<lb/>
中尉髙御史平凡三輩上書謝過皆不反又風聞<lb/>
老夫父母墳墓已壞削兄弟宗族已誅論吏相與<lb/>
議曰今内不得振於漢外亡以自髙異故更號為<lb/>
帝自帝其國非敢有害於天下髙皇后聞之大怒<lb/>
<pb n="KR2c0001_SBCK_002-76b"/>
削去南越之籍使使不通老夫竊疑長沙王讒臣<lb/>
故發兵以伐其邊老夫處越四十九年于今抱孫<lb/>
焉然夙興夜寐寢不安席食不甘味目不視靡曼<lb/>
之色耳不聽鍾鼓之音者以不得事漢也今陛下<lb/>
幸哀憐復故號通使漢如故老夫死骨不腐改號<lb/>
不敢爲帝矣<lb/>
　　　七國之叛<lb/>
漢景帝前三年　初孝文時吳太子入見得侍皇<lb/>
太子飲博吳太子博爭道不恭皇太子引博局提<lb/>
吳太子殺之遣其䘮歸葬至吳吳王愠曰天下同<lb/>
宗死長安即葬長安何必來葬爲復遣䘮之長安<lb/>
<pb n="KR2c0001_SBCK_002-77a"/>
葬吳王由此稍失藩臣之禮稱疾不朝京師知其<lb/>
以子故繫治驗問吳使者吳王恐始有反謀後使<lb/>
人為秋請文帝復問之使者對曰王實不病漢繫<lb/>
治使者數輩吳王恐以故遂稱病夫察見淵中魚<lb/>
不祥唯上棄前過與之更始於是文帝乃赦吳使<lb/>
者歸之而賜吳王几杖老不朝吳得釋其罪謀亦<lb/>
益解然其居國以銅鹽故百姓無賦卒踐更輒與<lb/>
平賈嵗時存問茂材賞賜閭里佗郡國吏欲來捕<lb/>
亡人者公共禁弗予如此者四十餘年鼂錯數上<lb/>
書言吳過可削文帝寛不忍罰以此吳日益横及<lb/>
帝即位錯說上曰昔髙帝初定天下昆弟少諸子<lb/>
<pb n="KR2c0001_SBCK_002-77b"/>
弱大封同姓齊七十餘城楚四十餘城吳五十餘<lb/>
城封三庶孽分天下半今吳王前有太子之郤詐<lb/>
稱病不朝於古法當誅文帝弗忍因賜几杖徳至<lb/>
厚當改過自新反益驕溢即山鑄錢煮海水為鹽<lb/>
誘天下亡人謀作亂今削之亦反不削亦反削之<lb/>
其反亟禍小不削反遲禍大上令公卿列侯宗室<lb/>
雜議莫敢難獨竇嬰爭之由此與錯有郤及楚王<lb/>
戊來朝錯因言戊往年為薄太后服私姦服舎請<lb/>
誅之詔赦削東海郡及前年趙王有罪削其常山<lb/>
郡膠西王卬以賣爵事有姦削其六縣廷臣方議<lb/>
削吳吳王恐削地無已因發謀舉事念諸侯無足<lb/>
<pb n="KR2c0001_SBCK_002-78a"/>
與計者聞膠西王勇好兵諸侯皆畏憚之於是使<lb/>
中大夫應髙口說膠西王曰今者主上任用邪臣<lb/>
聽信讒賊侵削諸侯誅罰良重日以益甚語有之<lb/>
曰狧穅及米吳與膠西知名諸侯也一時見察不<lb/>
得安肆矣吳王身有内疾不能朝請二十餘年常<lb/>
患見疑無以自白脅肩累足猶懼不見釋竊聞大<lb/>
王以爵事有過所聞諸侯削地罪不至此此恐不<lb/>
止削地而已王曰有之子將奈何髙曰吳王自以<lb/>
與大王同憂願因時循理棄軀以除患於天下意<lb/>
亦可乎膠西王瞿然駭曰寡人何敢如是主上雖<lb/>
急固有死耳安得不事髙曰御史大夫鼂錯營惑<lb/>
<pb n="KR2c0001_SBCK_002-78b"/>
天子侵奪諸侯朝廷疾怨諸侯皆有背叛之意人<lb/>
事極矣彗星出蝗蟲起此萬世一時而愁勞聖人<lb/>
所以起也吳王内以鼂錯為誅外從大王後車方<lb/>
洋天下所向者降所指者下莫敢不服大王誠幸<lb/>
而許之一言則吳王率楚王略函谷關守滎陽敖<lb/>
倉之粟距漢兵治次舎須大王大王幸而臨之則<lb/>
天下可并兩主分割不亦可乎王曰善歸報吳王<lb/>
吳王猶恐其不果乃身自為使者至膠西面約之<lb/>
膠西羣臣或聞王謀諌曰諸侯地不能當漢十二<lb/>
為叛逆以憂太后非計也今承一帝尚云不易假<lb/>
令事成兩主分爭患乃益生王不聽遂發使約齊<lb/>
<pb n="KR2c0001_SBCK_002-79a"/>
菑川膠東濟南皆許諾初楚元王好書與魯申公<lb/>
穆生白生俱受詩於浮丘伯及王楚以三人為中<lb/>
大夫穆生不耆酒元王每置酒常為穆生設醴及<lb/>
子夷王孫王戊即位常設後乃忘設焉穆生退曰<lb/>
可以逝矣醴酒不設王之意怠不去楚人將鉗我<lb/>
於市遂稱疾卧申公白生彊起之曰獨不念先王<lb/>
之徳與今王一旦失小禮何足至此穆生曰易稱<lb/>
知幾其神乎幾者動之微吉凶之先見者也君子<lb/>
見幾而作不俟終日先王之所以禮吾三人者為<lb/>
道存也今而忽之是忘道也忘道之人胡可與久<lb/>
處豈為區區之禮哉遂謝病去申公白生獨留王<lb/>
<pb n="KR2c0001_SBCK_002-79b"/>
戊稍滛暴太傅韋孟作詩諷諫不聽亦去居於鄒<lb/>
戊因坐削地事遂與吳通謀申公白生諫戊戊胥<lb/>
靡之衣之赭衣使雅舂於市休侯富使人諫王王<lb/>
曰季父不吾與我起先取季父矣休侯懼乃與母<lb/>
太夫人犇京師及削吳㑹稽豫章郡書至吳王遂<lb/>
先起兵誅漢吏二千石以下膠西膠東菑川濟南<lb/>
楚趙亦皆反楚相張尚太傅趙夷吾諫王戊戊殺<lb/>
尚夷吾趙相建徳内史王悍諫王遂遂燒殺建徳<lb/>
悍齊王後悔背約城守濟北王城壊未完其郎中<lb/>
令劫守王不得發兵膠西王膠東王為渠率與菑<lb/>
川濟南共攻齊圍臨菑趙王遂發兵住其西界欲<lb/>
<pb n="KR2c0001_SBCK_002-80a"/>
待吳楚俱進北使匈奴與連兵吳王悉其士卒下<lb/>
令國中曰寡人年六十二身自將少子年十四亦<lb/>
為士卒先諸年上與寡人同下與少子等皆發兵<lb/>
二十餘萬人南使閩東越閩東越亦發兵從吳王<lb/>
起兵於廣陵西渉淮因并楚兵發使遺諸侯書罪<lb/>
狀鼂錯欲合兵誅之吳楚共攻梁破棘壁殺數萬<lb/>
人乗勝而前銳甚梁孝王遣將軍擊之又敗梁兩<lb/>
軍士卒皆還走梁王城守睢陽初文帝且崩戒太<lb/>
子曰即有緩急周亞夫真可任將兵及七國反書<lb/>
聞上乃拜中尉周亞夫為太尉將三十六將軍往<lb/>
擊吳楚遣曲周侯酈寄擊趙將軍欒布擊齊復召<lb/>
<pb n="KR2c0001_SBCK_002-80b"/>
竇嬰拜為大將軍使屯滎陽監齊趙兵初鼂錯所<lb/>
更令三十章諸侯讙譁錯父聞之從潁川來謂錯<lb/>
曰上初即位公為政用事侵削諸侯䟽人骨肉口<lb/>
語多怨公何為也錯曰固也不如此天子不尊宗<lb/>
廟不安父曰劉氏安矣而鼂氏危吾去公歸矣遂<lb/>
飲藥死曰吾不忍見禍逮身後十餘日吳楚七國<lb/>
俱反以誅錯為名上與錯議出軍事錯欲令上自<lb/>
將兵而身居守又言徐僮之旁吳所未下者可以<lb/>
予吳錯素與吳相袁盎不善錯所居坐盎輒避盎<lb/>
所居坐錯亦避兩人未甞同堂語及錯為御史大<lb/>
夫使吏按盎受吳王財物抵辠詔赦以為庶人吳<lb/>
<pb n="KR2c0001_SBCK_002-81a"/>
楚反錯謂丞史曰袁盎多受吳王金錢專為蔽匿<lb/>
言不反今果反欲請治盎宜知其計謀丞史曰事<lb/>
未發治之有絶今兵西向治之何益且　不宜有<lb/>
謀錯猶豫未决人有告盎盎恐夜見竇嬰為言吳<lb/>
所以反願至前口對狀嬰入言上乃召盎盎入見<lb/>
上方與錯調兵食上問盎今吳楚反於公意何如<lb/>
對曰不足憂也上曰吳王即山鑄錢煮海為鹽誘<lb/>
天下豪傑白頭舉事此其計不百全豈發虖何以<lb/>
言其無能為也對曰吳銅鹽之利則有之安得豪<lb/>
傑而誘之誠令吳得豪傑亦且輔而為誼不反矣<lb/>
吳所誘皆亡賴子弟亡命鑄錢姦人故相誘以亂<lb/>
<pb n="KR2c0001_SBCK_002-81b"/>
錯曰盎䇿之善上曰計安出盎對曰願屏左右上<lb/>
屏人獨錯在盎曰臣所言人臣不得知乃屏錯錯<lb/>
趨避東廂甚恨上卒問盎對曰吳楚相遺書言髙<lb/>
皇帝王子弟各有分地今賊臣鼂錯擅適諸侯削<lb/>
奪之地以故反欲西共誅錯復故地而罷方今計<lb/>
獨有斬錯發使赦吳楚七國復其故地則兵可母<lb/>
血刄而俱罷於是上黙然良久曰顧誠何如吾不<lb/>
愛一人以謝天下盎曰愚計出此唯上熟計之乃<lb/>
拜盎爲太常密裝治行後十餘日上令丞相青中<lb/>
尉嘉廷尉歐劾奏錯不稱主上徳信欲䟽羣臣百<lb/>
姓又欲以城邑予吳無臣子禮大逆無道錯當要<lb/>
<pb n="KR2c0001_SBCK_002-82a"/>
斬父母妻子同産無少長皆棄市制曰可錯殊不<lb/>
知壬子上使中尉召錯紿載行市錯衣朝衣斬東<lb/>
市上乃使袁盎與吳王弟子宗正徳侯通使吳謁<lb/>
者僕射鄧公為校尉上書言軍事見上上問曰道<lb/>
軍所來聞鼂錯死吳楚罷不鄧公曰吳為反數十<lb/>
嵗矣發怒削地以誅錯為名其意不在錯也且臣<lb/>
恐天下之士拑口不敢復言矣上曰何哉鄧公曰<lb/>
夫鼂錯患諸侯彊大不可制故請削之以尊京師<lb/>
萬世之利也計畫始行卒受大戮内杜忠臣之口<lb/>
外為諸侯報仇臣竊為陛下不取也於是帝喟然<lb/>
長息曰公言善吾亦恨之袁盎劉通至吳吳楚兵<lb/>
<pb n="KR2c0001_SBCK_002-82b"/>
已攻梁壁矣宗正以親故先入見諭吳王令拜受<lb/>
詔吳王聞袁盎來知其欲說笑而應曰我已為東<lb/>
帝尚誰拜不肯見盎而留軍中欲劫使將盎不肯<lb/>
使人圍守且殺之盎得間脫亡歸報太尉亞夫言<lb/>
於上曰楚兵剽輕難與爭鋒願以梁委之絶其食<lb/>
道乃可制也上許之亞夫乗六乗傳將㑹兵滎陽<lb/>
發至霸上趙涉遮說亞夫曰吳王素富懷輯死士<lb/>
久矣此知將軍且行必置閒人於殽澠阸陿之間<lb/>
且兵事上神密將軍何不從此右去走藍田出武<lb/>
關抵洛陽間不過差一二日直入武庫擊鳴鼔諸<lb/>
侯聞之以為將軍從天而下也太尉如其計至洛<lb/>
<pb n="KR2c0001_SBCK_002-83a"/>
陽喜曰七國反吾乗傳至此不自意全今吾據滎<lb/>
陽滎陽以東無足憂者使吏搜殽澠間果得吳伏<lb/>
兵乃請趙渉為䕶軍太尉引兵東北走昌邑吳攻<lb/>
梁急梁數使使條侯求救條侯不許又使使愬條<lb/>
侯於上上使告條侯救梁亞夫不奉詔堅壁不出<lb/>
而使弓髙侯等將輕騎兵出淮泗口絶吳楚兵後<lb/>
塞其饟道梁使中大夫韓安國及楚相張尚弟羽<lb/>
為將軍羽力戰安國持重乃得頗敗吳兵吳兵欲<lb/>
西梁城守不敢西即走條侯軍㑹下邑欲戰條侯<lb/>
堅壁不肯戰吳糧絶卒飢數挑戰終不出條侯軍<lb/>
中夜驚内相攻擊擾亂至帳下亞夫堅卧不起頃<lb/>
<pb n="KR2c0001_SBCK_002-83b"/>
之復定吳犇壁東南陬亞夫使備西北已而其精<lb/>
兵果犇西北不得入吳楚士卒多飢死叛散乃引<lb/>
而去二月亞夫出精兵追擊大破之吳王濞棄其<lb/>
軍與壯士數千人夜亡走楚王戊自殺吳王之初<lb/>
發也吳臣田祿伯為大將軍田祿伯曰兵屯聚而<lb/>
西無它竒道難以立功臣願得五萬人别循江淮<lb/>
而上收淮南長沙入武關與大王㑹此亦一竒也<lb/>
吳王太子諌曰王以反為名此兵難以借人人亦<lb/>
且反王奈何且擅兵而别多它利害徒自損耳吳<lb/>
王即不許田禄伯吳少將桓將軍說王曰吳多歩<lb/>
兵歩兵利險漢多車騎車騎利平地願大王所過<lb/>
<pb n="KR2c0001_SBCK_002-84a"/>
城不下直去疾西據洛陽武庫食敖倉粟阻山河<lb/>
之險以令諸侯雖無入關天下固已定矣大王徐<lb/>
行留下城邑漢軍車騎至馳入梁楚之郊事敗矣<lb/>
吳王問諸老將老將曰此年少椎鋒可耳安知大<lb/>
慮於是王不用桓將軍計王專并將兵兵未度淮<lb/>
諸賔客皆得為將校尉候司馬獨周丘不用周丘<lb/>
者下邳人亡命吳酤酒無行王薄之不任周丘乃<lb/>
上謁說王曰臣以無能不得待罪行閒臣非敢求<lb/>
有所將也願請王一漢節必有以報王乃予之周<lb/>
丘得節夜馳入下邳下邳時聞吳反皆城守至傳<lb/>
舎召令入户使從者以罪斬令遂召昆弟所善豪<lb/>
<pb n="KR2c0001_SBCK_002-84b"/>
吏告曰吳反兵且至屠下邳不過食頃今先下家<lb/>
室必完能者封侯矣出乃相告下邳皆下周丘一<lb/>
夜得三萬人使人報吳王遂將其兵北略城邑比<lb/>
至陽城兵十餘萬破陽城中尉軍聞吳王敗走自<lb/>
度無與共成功即引兵歸下邳未至疽發背死<lb/>
吳王之棄軍亡也軍遂潰往往稍降太尉條侯及<lb/>
梁軍吳王度淮走丹徒保東越兵可萬餘人收聚<lb/>
亡卒漢使人以利㗖東越東越即紿吳王出勞軍<lb/>
使人鏦殺吳王盛其頭馳傳以聞吳太子駒亡走<lb/>
閩越吳楚反凡三月皆破滅於是諸將乃以太尉<lb/>
謀為是然梁王由此與太尉有隙三王之圍臨菑<lb/>
<pb n="KR2c0001_SBCK_002-85a"/>
也齊王使路中大夫告於天子天子復令路中大<lb/>
夫還報告齊王堅守漢兵今破吳楚矣路中大夫<lb/>
至三國兵圍臨菑數重無從入三國將與路中大<lb/>
夫盟曰若反言漢已破矣齊趣下三國不且見屠<lb/>
路中大夫既許至城下望見齊王曰漢已發兵百<lb/>
萬使太尉亞夫擊破吳楚方引兵救齊齊必堅守<lb/>
無下三國將誅路中大夫齊初圍急隂與三國通<lb/>
謀約未定㑹路中大夫從漢來其大臣乃復勸王<lb/>
無下三國㑹漢將欒布平陽侯等兵至齊擊破三<lb/>
國兵解圍已後聞齊初與三國有謀將欲移兵伐<lb/>
齊齊孝王懼飲藥自殺膠西膠東菑川王各引兵<lb/>
<pb n="KR2c0001_SBCK_002-85b"/>
歸國膠西王徒跣席槀飲水謝太后王太子徳曰<lb/>
漢兵還臣觀之已罷可襲願收王餘兵擊之不勝<lb/>
而逃入海未晚也王曰吾士卒皆已壞不可用弓<lb/>
髙侯韓頽當遺膠西王書曰奉詔誅不義降者赦<lb/>
除其辠復故不降者滅之王何處須以從事王肉<lb/>
袒叩頭詣漢軍壁謁曰臣卬奉灋不謹驚駭百姓<lb/>
乃苦將軍逺道至于窮國敢請菹醢之罪弓髙侯<lb/>
執金皷見之曰王苦軍事願聞王發兵狀王頓首<lb/>
䣛行對曰今者鼂錯天子用事臣變更髙皇帝灋<lb/>
令侵奪諸侯地卬等以為不義恐其敗亂天下七<lb/>
國發兵且誅　今聞錯己誅卬等謹已罷兵歸將<lb/>
<pb n="KR2c0001_SBCK_002-86a"/>
軍曰王茍以錯為不善則當以聞及未有詔虎符<lb/>
擅發兵擊義國以此觀之意非徒欲誅錯也乃出<lb/>
詔書為王讀之曰王其自圖王曰如卬等死有餘<lb/>
罪遂自殺太后太子皆死膠東王菑川王濟南王<lb/>
皆伏誅酈將軍兵至趙趙王引兵還邯戰城守酈<lb/>
寄攻之七月不能下匈奴聞吳楚敗亦不肯入邊<lb/>
欒布破齊還并兵引水灌趙城城壞王遂自殺帝<lb/>
以齊首善以迫劫有謀非其辠也召立齊孝王太<lb/>
子壽是為懿王濟北王亦欲自殺幸全其妻子齊<lb/>
人公孫玃謂濟北王曰臣請試為大王明說梁王<lb/>
通意天子說而不用死未晚也公孫玃遂見梁王<lb/>
<pb n="KR2c0001_SBCK_002-86b"/>
曰夫濟北之地東接彊齊南牽吳越北脅燕趙此<lb/>
四分五裂之國權不足以自守勁不足以扞冦又<lb/>
非有竒怪云以待難也雖墜言於吳非其正計也<lb/>
鄉使濟北見情實示不從之端則吳必先歴齊畢<lb/>
濟北招燕趙而總之如此則山東之從結而無隙<lb/>
矣今吳王連諸侯之兵敺白徒之衆西與天子爭<lb/>
衡濟北獨底節不下使吳失與而無助跬歩獨進<lb/>
瓦解土崩破敗而不救者未必非濟北之力也夫<lb/>
以區區之濟北而與諸侯爭彊是以羔犢之弱而<lb/>
扞虎狼之敵也守職不橈可謂誠一矣功義如此<lb/>
尚見疑於上脅肩低首累足撫衿使有自悔不前<lb/>
<pb n="KR2c0001_SBCK_002-87a"/>
之心非社稷之利也臣恐藩臣守職者疑之臣竊<lb/>
料之能歴西山徑長樂抵未央攘袂而正議者獨<lb/>
大王耳上有全亡之功下有安百姓之名徳淪於<lb/>
骨髓恩加於無窮願大王留意詳惟之孝王大說<lb/>
使人馳以聞濟北王得不坐徙封於菑川　帝欲<lb/>
以吳王弟徳哀侯廣之子續吳以楚元王子禮續<lb/>
楚竇太后曰吳王老人也宜為宗室順善今乃首<lb/>
率七國紛亂天下奈何續其後不許吳許立楚後<lb/>
乙亥徙淮陽王餘為魯王汝南王非為江都王王<lb/>
故吳地立宗正禮為楚王立皇子端為膠西王勝<lb/>
為中山王<lb/>
<pb n="KR2c0001_SBCK_002-87b"/>
四年　初吳楚七國反吳使者至淮南淮南王欲<lb/>
發兵應之其相曰王必欲應吳臣願為將王乃屬<lb/>
之相已將兵因城守不聽王而為漢漢亦使曲城<lb/>
侯將兵救淮南以故得完吳使者至廬江廬江王<lb/>
不應而往來使越至衡山衡山王堅守無二心及<lb/>
吳楚已破衡山王入朝上以為貞信勞苦之曰南<lb/>
方卑濕徙王王於濟北以褒之廬江王以邊越數<lb/>
使使相交徙為衡山王王江北<lb/>
　　　梁孝王驕縱<lb/>
漢文帝前二年春三月有司請立皇子為諸侯王<lb/>
詔立皇子武為代王參為太原王揖為梁王<lb/>
<pb n="KR2c0001_SBCK_002-88a"/>
五年　初帝分代爲二國立皇子武爲代王參爲<lb/>
太原王是歳徙代王武爲淮陽王以太原王參爲<lb/>
代王盡得故地<lb/>
六年梁太傅賈誼上䟽曰進言者皆曰天下已安<lb/>
已治矣臣獨以爲未也曰安且治者非愚則䛕皆<lb/>
非事實知治亂之體者也夫抱火厝之積薪之下<lb/>
而寢其上火未及然因謂之安方今之埶何以異<lb/>
此陛下何不壹令臣得孰數之於前因陳治安之<lb/>
策試詳擇焉使爲治勞智慮苦身體乏鍾鼔之樂<lb/>
勿爲可也樂與今同而加之諸侯軌道兵革不動<lb/>
匈奴賔服百姓素朴生爲明帝没爲明神名譽之<lb/>
<pb n="KR2c0001_SBCK_002-88b"/>
美垂於無窮使顧成之廟稱為太宗上配太祖與<lb/>
漢亡極立經陳紀為萬世法雖有愚幼不肖之嗣<lb/>
猶得䝉業而安以陛下之明達因使少知治體者<lb/>
得佐下風致此非難也夫樹國固必相疑之埶下<lb/>
數被其殃上數爽其憂甚非所以安上而全下也<lb/>
今或親弟謀為東帝親兄之子西鄉而擊今吳又<lb/>
見告矣天子春秋鼎盛行義未過徳澤有加焉猶<lb/>
尚如是況莫大諸侯權力且十此者虖然而天下<lb/>
少安何也大國之王幼弱未壯漢之所置傅相方<lb/>
握其事數年之後諸侯之王大抵皆冠血氣方剛<lb/>
漢之傅相稱病而賜罷彼自丞尉以上徧置私人<lb/>
<pb n="KR2c0001_SBCK_002-89a"/>
如此有異淮南濟北之為邪此時而欲為治安雖<lb/>
堯舜不治黄帝曰日中必熭操刀必割今令此道<lb/>
順而全安甚易不肯早為已乃墮骨肉之屬而抗<lb/>
剄之豈有異秦之季世虖其異姓負彊而動者漢<lb/>
已幸而勝之矣又不易其所以然同姓襲是跡而<lb/>
動既有徴矣其埶盡又復然殃旤之變未知所移明<lb/>
帝處之尚不能以安後世將如之何臣竊跡前事<lb/>
大扺彊者先反長沙乃二萬五千户耳功小而最<lb/>
完埶䟽而最忠非獨性異人也亦形埶然也曩令<lb/>
樊酈絳灌據數十城而王今雖以殘亡可也令信<lb/>
越之倫列為徹侯而居雖至今存可也然則天下<lb/>
<pb n="KR2c0001_SBCK_002-89b"/>
之大計可知己欲諸王之皆忠附則莫若令如長<lb/>
沙王欲臣子勿菹醢則莫若令如樊酈等欲天下<lb/>
之治安莫若衆建諸侯而少其力力少則易使以<lb/>
義國小則亡邪心令海内之埶如身之使臂臂之<lb/>
使指莫不制從諸侯之君不敢有異心輻湊並進<lb/>
而歸命天子割地定制令齊趙楚各為若干國使<lb/>
悼惠王幽王元王之子孫畢以次各受祖之分地<lb/>
盡而止其分地衆而子孫少者建以為國空而置<lb/>
之須其子孫生者舉使君之一寸之地一人之衆<lb/>
天子亡所利焉誠以定治而已如此則卧赤子天<lb/>
下之上而安植遺腹朝委裘而天下不亂當時大<lb/>
<pb n="KR2c0001_SBCK_002-90a"/>
治後世誦聖陛下誰憚而久不為此天下之埶方<lb/>
病大瘇一脛之大幾如要一指之大幾如股平居<lb/>
不可屈伸一二指慉身慮亡聊失今不治必為錮<lb/>
疾後雖有扁鵲不能為己病非徒瘇也又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭<lb/>
元王之子帝之從弟也今之王者從弟之子也惠<lb/>
王之子親兄子也今之王者兄子之子也親者或<lb/>
亡分地以安天下䟽者或制大權以偪天子臣故<lb/>
曰非徒病瘇也又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭可痛哭者此病是也<lb/>
十一年夏六月梁懷王揖薨無子賈誼復上䟽曰<lb/>
陛下即不定制如今之埶不過一傳再傳諸侯猶<lb/>
且人人恣而不制豪植而大彊漢法不得行矣陛<lb/>
<pb n="KR2c0001_SBCK_002-90b"/>
下所以爲蕃扞及皇太子之所恃者唯淮陽代二<lb/>
國耳代北邊匈奴與彊敵為鄰能自完則足矣而<lb/>
淮陽之比大諸侯厪如黑子之著面適足以餌大<lb/>
國而不足以有所禁禦方今制在陛下制國而令<lb/>
子適足以為餌豈可謂工哉臣之愚計願舉淮南<lb/>
地以益淮陽而為梁王立後割淮陽北邊二三列<lb/>
城與東郡以益梁不可者可徙代王而都睢陽梁<lb/>
起於新郪以北著之河淮陽包陳以南犍之江則<lb/>
大諸侯之有異心者破膽而不敢謀梁足以扞齊<lb/>
趙淮陽足以禁吳楚陛下髙枕終無山東之憂矣<lb/>
此二世之利也當今恬然適遇諸侯之皆少數嵗<lb/>
<pb n="KR2c0001_SBCK_002-91a"/>
之後陛下且見之矣夫秦日夜苦心勞力以除六<lb/>
國之旤今陛下力制天下頥指如意髙拱以成六<lb/>
國之旤難以言智茍身無事畜亂宿旤熟視而不<lb/>
定萬年之後傳之老母弱子將使不寜不可謂仁<lb/>
帝於是從誼計徙淮陽王武為梁王北界泰山西<lb/>
至髙陽得大縣四十餘城後嵗餘賈誼亦死死時<lb/>
年三十三矣<lb/>
景帝二年梁孝王以竇太后少子故有寵王四十<lb/>
餘城居天下膏腴地賞賜不可勝道府庫金錢且<lb/>
百巨萬珠玉寳器多於京師築東苑方三百餘里<lb/>
廣睢陽城七十里大治宫室為複道自宫連屬於<lb/>
<pb n="KR2c0001_SBCK_002-91b"/>
平臺三十餘里招延四方豪傑之士如吳人枚乗<lb/>
嚴忌齊人羊勝公孫詭鄒陽蜀人司馬相如之屬<lb/>
皆從之遊每入朝上使使持節以乗輿駟馬迎梁<lb/>
王於闕下既至寵幸無比入則侍上同輦出則同<lb/>
事射獵上林中因上䟽請留且半嵗梁侍中郎謁<lb/>
者著籍引出入天子殿中與漢宦官無異<lb/>
三年冬十月梁王來朝時上未置太子與梁王宴<lb/>
飲從容言曰千秋萬嵗後傳於王王辭謝雖知非<lb/>
至言然心内喜太后亦然詹事竇嬰引巵酒進上<lb/>
曰天下者髙祖之天下父子相傳漢之約也上何<lb/>
以得傳梁王太后由此憎嬰嬰因病免太后除嬰<lb/>
<pb n="KR2c0001_SBCK_002-92a"/>
門籍不得朝請梁王以此益驕<lb/>
中一年　初梁孝王以至親有功<hi>城守事見七國吳楚攻梁梁王</hi>
<hi>叛之</hi>得賜天子旌旗從千乗萬騎出蹕入警王寵信<lb/>
羊勝公孫詭以詭為中尉勝詭多竒邪計欲使王<lb/>
求為漢嗣栗太子之廢也太后意欲以梁王為嗣<lb/>
甞因置酒謂帝曰安車大駕用梁王為寄帝跪席<lb/>
舉身曰諾罷酒帝以訪諸大臣大臣袁盎等曰不<lb/>
可昔宋宣公不立子而立弟以生禍亂五世不絶<lb/>
小不忍害大義故春秋大居正由是太后議格遂<lb/>
不復言王又嘗上書願賜容車之地徑至長樂宫<lb/>
自使梁國士衆築作甬道朝太后袁盎等皆建以<lb/>
<pb n="KR2c0001_SBCK_002-92b"/>
為不可梁王由此怨袁盎及議臣乃與羊勝公孫<lb/>
詭謀隂使人刺殺袁盎及他議臣十餘人賊未得<lb/>
也於是天子意梁逐賊果梁所為上遣田叔吕季<lb/>
主往按梁事捕公孫詭羊勝詭勝匿王後宫使者<lb/>
十餘輩至梁責二千石急梁相軒丘豹及内史韓<lb/>
安國以下舉國大索月餘弗得安國聞詭勝匿王<lb/>
所乃入見王而泣曰主辱者臣死大王無良臣故<lb/>
紛紛至此今勝詭不得請辭賜死王曰何至此安<lb/>
國泣數行下曰大王自度於皇帝孰與臨江王親<lb/>
王曰弗如也安國曰臨江王適長太子以一言過<lb/>
廢王臨江用宫垣事卒自殺中尉府何者治天下<lb/>
<pb n="KR2c0001_SBCK_002-93a"/>
終不用私亂公今大王列在諸侯訹邪臣浮說犯<lb/>
上禁撓明法天子以太后故不忍致法於大王太<lb/>
后日夜涕泣幸大王自改大王終不覺寤有如太<lb/>
后宫車即晏駕大王尚誰攀乎語未卒王泣數行<lb/>
而下謝安國曰吾今出勝詭王乃令勝詭皆自殺<lb/>
出之上由此怨望梁王梁王恐使鄒陽入長安見<lb/>
皇后兄王信說曰長君弟得幸於上後宫莫及而<lb/>
長君行迹多不循道理者今袁盎事即窮竟梁王<lb/>
伏誅太后無所發怒切齒側目於貴臣竊為足下<lb/>
憂之長君曰為之奈何陽曰長君誠能精為上言<lb/>
之得毋竟梁事長君必固自結於太后太后厚徳<lb/>
<pb n="KR2c0001_SBCK_002-93b"/>
長君入於骨髓而長君之弟幸於兩宫金城之固<lb/>
也昔者舜之弟象日以殺舜為事及舜立為天子<lb/>
封之於有庳夫仁人之於兄弟無藏怒無宿怨厚<lb/>
親愛而已是以後世稱之以是說天子徼幸梁事<lb/>
不奏長君曰諾乗閒入言之帝怒稍解是時太后<lb/>
憂梁事不食日夜泣不止帝亦患之㑹田叔等按<lb/>
梁事來還至霸昌廏取火悉燒梁之獄辭空手來<lb/>
見帝帝曰梁有之乎叔對曰死罪有之上曰其事<lb/>
安在田叔曰上毋以梁事為問也上曰何也曰今<lb/>
梁王不伏誅是漢法不行也伏法而太后食不甘<lb/>
味卧不安席此憂在陛下也上大然之使叔等謁<lb/>
<pb n="KR2c0001_SBCK_002-94a"/>
太后且曰梁王不知也造為之者獨在幸臣羊勝<lb/>
公孫詭之屬為之耳謹已伏誅死梁王無恙也太<lb/>
后聞之立起坐餐氣平復梁王因上書請朝既至<lb/>
關茅蘭說王使乗布車從兩騎入匿於長公主園<lb/>
漢使使迎王王已入關車騎盡居外不知王處太<lb/>
后泣曰帝果殺吾子帝憂恐於是梁王伏斧質於<lb/>
闕下謝罪太后帝大喜相泣復如故悉召王從官<lb/>
入關然帝益䟽王不與同車輦矣帝以田叔為賢<lb/>
擢為魯相<lb/>
六年冬十月梁王來朝上䟽欲留上弗許王歸國<lb/>
意忽忽不樂　夏四月梁孝王薨竇太后聞之哭<lb/>
<pb n="KR2c0001_SBCK_002-94b"/>
極哀不食曰帝果殺吾子帝哀懼不知所為與長<lb/>
公主計之乃分梁為五國盡立孝王男五人為王<lb/>
買為梁王明為濟川王彭離為濟東王定為山陽<lb/>
王不識為濟隂王女五人皆食湯沐邑奏之太后<lb/>
太后乃說為帝加一餐孝王未死時財以巨萬計<lb/>
及死藏府餘黄金尚四十餘萬斤他物稱是<lb/>
通鑑紀事本末卷第二<lb/>
<pb n="KR2c0001_SBCK_002-95a"/>
</p>
<p>
</p>
  </div>
</body>
</text>
</TEI>
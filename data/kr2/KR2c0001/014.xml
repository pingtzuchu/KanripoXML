<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0001_SBCK_014-1a"/>
通鑑紀事本末卷第十四<lb/>
　　　祖逖北伐<lb/>
晉愍帝建興元年初范陽祖逖少有大志與劉琨<lb/>
俱爲司州主簿同寢中夜聞雞鳴蹴琨覺曰此非<lb/>
惡聲也因起舞及渡江左丞相睿以爲軍諮祭酒<lb/>
逖居京口糾合驍健言於睿曰晉室之亂非上無<lb/>
道而下怨叛也由宗室爭權自相魚肉遂使戎狄<lb/>
乗隙毒流中土今遺民旣遭殘賊人思自奮大王<lb/>
誠能命將出師使如逖者統之以復中原郡國豪<lb/>
傑必有望風響應者矣睿素無北伐之志以逖爲<lb/>
奮威將軍豫州剌史給千人廪布三千疋不給鎧<lb/>
<pb n="KR2c0001_SBCK_014-1b"/>
仗使自召募逖將其部曲百餘家渡江中流擊楫<lb/>
而誓曰祖逖不能清中原而復濟者有如大江遂<lb/>
屯淮隂起冶鑄兵募得二千餘人而後進<lb/>
元帝建武元年初流民張平樊雅各聚衆數千人<lb/>
在譙爲塢主王之爲丞相也遣行參軍譙國桓宣<lb/>
往說平雅平雅皆請降及豫州剌史祖逖出屯蘆<lb/>
洲遣參軍殷乂詣平雅乂意輕平視其屋曰可作<lb/>
馬廐見大鑊曰可鑄鐡器平曰此乃帝王鑊天下<lb/>
清平方用之柰何毀之乂曰卿未能保其頭而愛<lb/>
鑊邪平大怒於坐斬乂勒兵固守逖攻之歳餘不<lb/>
下乃誘其部將謝浮使殺之逖進據太丘樊雅猶<lb/>
<pb n="KR2c0001_SBCK_014-2a"/>
據譙城與逖相拒逖攻之不克請兵於南中郎將<lb/>
王含桓宣時爲含參軍令遣宣將兵五百助逖逖<lb/>
謂宣曰卿信義已著於彼今復爲我說雅宣乃單<lb/>
馬從兩人詣雅曰祖豫州方欲平蕩劉石倚卿爲<lb/>
援前殷乂輕薄非豫州意也雅即詣逖降逖旣入<lb/>
譙城石勒遣石虎圍譙王含復遣桓宣救之虎解<lb/>
去逖表宣爲譙國内史六月己巳晉王傳檄天下<lb/>
稱石虎敢帥犬羊渡河縱毒今遣琅邪王裒等九<lb/>
軍銳卒三萬水陸四道徑造賊埸受祖逖節度尋<lb/>
復召裒還建康<lb/>
太興二年　初蓬陂塢主陳川自稱陳留太守祖<lb/>
<pb n="KR2c0001_SBCK_014-2b"/>
逖之攻樊雅也川遣其將李頭助之頭力戰有功<lb/>
逖厚遇之頭每嘆曰得此人爲主吾死無恨川聞<lb/>
而殺之頭黨馮寵帥其衆降逖川益怒大掠豫州<lb/>
諸郡逖遣兵擊破之夏四月川以浚儀叛降石勒<lb/>
　祖逖攻陳川于蓬關石勒遣石虎將兵五萬救<lb/>
之戰于浚儀逖兵敗退屯梁國勒又遣桃豹將兵<lb/>
至蓬關逖退屯淮南虎徙川部衆五千户于襄國<lb/>
留豹守川故城<lb/>
三年夏六月祖逖將韓濳與後趙將桃豹分據陳<lb/>
川故城豹居西臺濳居東臺豹由南門濳由東門<lb/>
出入相守四旬逖以布囊盛土如米狀使千餘人<lb/>
<pb n="KR2c0001_SBCK_014-3a"/>
運上臺又使數人檐米息於道豹兵逐之棄擔而<lb/>
走豹兵乆飢得米以爲逖士衆豐飽益懼後趙將<lb/>
劉夜堂以驢千頭運糧饋豹逖使韓濳及别將馮<lb/>
鐡邀擊於汴水盡獲之豹宵遁屯東燕城逖使濳<lb/>
進屯封丘以逼之馮鐵據二臺逖鎭雍丘數遣兵<lb/>
邀擊後趙兵後趙鎭戍歸逖者甚多境土漸蹙先<lb/>
是趙固上官已李矩郭黙互相攻擊逖馳使和解<lb/>
之示以禍福遂皆受逖節度秋七月詔加逖鎭西<lb/>
將軍逖在軍與將士同甘苦約已務施勸課農桑<lb/>
撫納新附雖踈賤者皆結以恩禮河上諸塢先有<lb/>
任子在後趙者皆聽兩屬時遣游軍僞抄之明其<lb/>
<pb n="KR2c0001_SBCK_014-3b"/>
未附塢主皆感恩後趙有異謀輒密以告由是多<lb/>
所克獲自河以南多叛後趙歸于晉逖練兵積榖<lb/>
爲取河北之計後趙王勒患之乃下幽州爲逖修<lb/>
祖父墓置守冢二家因與逖書求通使及互市逖<lb/>
不報書而聽其互市收利十倍逖牙門童建殺新<lb/>
蔡内史周密降于後趙勒斬之送首於逖曰叛臣<lb/>
逃吏吾之深仇將軍之惡猶吾惡也逖深德之自<lb/>
是後趙人叛歸逖者逖皆不納禁諸將不使侵㬥<lb/>
後趙之民邊境之間稍得休息<lb/>
四年秋七月甲戌以尚書僕射戴淵爲征西將軍<lb/>
都督司兖豫并雍冀六州諸軍事司州剌史鎭合<lb/>
<pb n="KR2c0001_SBCK_014-4a"/>
肥　八月豫州剌史祖逖以戴淵呉士雖有才望<lb/>
無弘致逺識且已翦荆棘收河南地而淵雍容一<lb/>
旦來統之意甚怏怏又聞王敦與劉刁構隙將有<lb/>
内難知大功不遂感激發病九月壬寅卒於雍丘<lb/>
豫州士女若喪父母譙梁間皆爲立祠王敦乆懷<lb/>
異志聞逖卒益無所憚冬十月壬午以逖弟約爲<lb/>
平西將軍豫州剌史領逖之衆約無綏御之才不<lb/>
爲士卒所附初范陽李産避亂依逖見約志趣異<lb/>
常謂所親曰吾以北方鼎沸故逺來就此冀全宗<lb/>
族今觀約所爲有不可測之志吾託名姻親當早<lb/>
自爲計無事復䧟身於不義也爾曹不可以目前<lb/>
<pb n="KR2c0001_SBCK_014-4b"/>
之利而忘乆長之䇿乃帥子弟十餘人閒行歸郷<lb/>
里<lb/>
永昌元年冬十月祖逖旣卒後趙屢冦河南拔襄<lb/>
城城父圍譙豫州剌史祖約不能禦退屯壽春後<lb/>
趙遂取陳留梁鄭之閒復騷然矣<lb/>
　　　王敦之亂<lb/>
晉元帝大興二年　初王敦患杜曾難制謂梁州<lb/>
剌史周訪曰若擒曾當相論爲荆州及曾死而敦<lb/>
不用王廙在荆州多殺陶侃將佐以皇甫方回爲<lb/>
侃所敬責其不詣已収斬之士民怨怒上下不安<lb/>
帝聞之徴廙爲散騎常侍以周訪代廙爲荆州剌<lb/>
<pb n="KR2c0001_SBCK_014-5a"/>
史王敦忌訪威名意難之從事中郎郭舒說敦曰<lb/>
鄙州雖荒弊乃用武之國不可以假人宜自領之<lb/>
訪爲梁州足矣敦從之六月丙子詔加訪安南將<lb/>
軍餘如故訪大怒敦手書譬解并遺玉環玉椀以<lb/>
申厚意訪抵之於地曰吾豈賈豎可以寶恱邪訪<lb/>
在襄陽務農訓兵隂有圖敦之志守宰有缺輒補<lb/>
然後言上敦患之而不能制<lb/>
三年秋八月辛未梁州剌史周訪卒訪善於撫納<lb/>
士衆皆爲致死知王敦有不臣之心私常切齒敦<lb/>
由是終訪之丗未敢爲逆敦遣從事中郎郭舒監<lb/>
襄陽軍帝以湘州剌史甘卓爲梁州剌史督沔北<lb/>
<pb n="KR2c0001_SBCK_014-5b"/>
諸軍事鎭襄陽舒旣還帝徴爲右丞敦留不遣<lb/>
王敦殺武陵内史向碩帝之始鎭江東也敦與從<lb/>
弟導同心翼戴帝亦推心任之敦緫征討導專機<lb/>
政羣從子弟布列顯要時人爲之語曰王與馬共<lb/>
天下後敦自恃有功且宗族彊盛稍益驕恣帝畏<lb/>
而惡之乃引劉隗刁協等以爲腹心稍抑損王氏<lb/>
之權導亦漸見踈外中書郎孔愉陳導忠賢有佐<lb/>
命之勲宜加委任帝出愉爲司徒左長史導能任<lb/>
眞推分澹如也有識皆稱其善處興廢而敦益懐<lb/>
不平遂構嫌隙初敦辟呉興沈充爲參軍充薦同<lb/>
郡錢鳳於敦敦以爲鎧曹參軍二人皆巧謟凶狡<lb/>
<pb n="KR2c0001_SBCK_014-6a"/>
知敦有異志隂贊成之爲之畫䇿敦寵信之勢傾<lb/>
内外敦上䟽爲導訟屈辭語怨望導封以還敦敦<lb/>
復遣奏之左將軍譙王氶忠厚有志行帝親信之<lb/>
夜召氶以敦䟽示之曰王敦以頃年之功位任足<lb/>
矣而所求不已言至於此將若之何氶曰陛下不<lb/>
早裁之以至今日敦必爲患劉隗爲帝謀出心腹<lb/>
以鎭方面㑹敦表以宣城内史沈充代甘卓爲湘<lb/>
州剌史帝謂氶曰王敦姦逆已著朕爲惠皇其勢<lb/>
不逺湘州據上流之勢控三州之㑹欲以叔父居<lb/>
之何如氶曰臣奉承詔命惟力是視何敢有辭然<lb/>
湘州經蜀寇之餘民物凋弊若得之部比及三年<lb/>
<pb n="KR2c0001_SBCK_014-6b"/>
乃可即戎苟未及此雖復灰身亦無益也十二月<lb/>
詔曰晉室開基方鎭之任親賢並用其以譙王氶<lb/>
爲湘州剌史長沙鄧騫聞之歎曰湘州之禍其在<lb/>
斯乎氶行至武昌敦與之宴謂氶曰大王雅素佳<lb/>
士恐非將帥才也氶曰公未見知耳鈆刀豈無一<lb/>
割之用敦謂錢鳯曰彼不知懼而學壯語足知其<lb/>
不武無能爲也乃聽之鎭時湘土荒殘公私困弊<lb/>
氶躬自儉約傾心綏撫甚有能名<lb/>
四年秋七月甲戌以尚書僕射戴淵爲征西將軍<lb/>
都督司兖豫并雍冀六州諸軍事司州剌史鎭合<lb/>
肥丹楊尹劉隗爲鎭北將軍都督青徐幽平四州<lb/>
<pb n="KR2c0001_SBCK_014-7a"/>
諸軍事青州剌史鎭淮隂皆假節領兵名爲討胡<lb/>
實備王敦也隗雖在外而朝廷機事進退士大夫<lb/>
帝皆與之密謀敦遺隗書曰頃承聖上顧眄足下<lb/>
今大賊未滅中原鼎沸欲與足下及周生之徒戮<lb/>
力王室共靜海内若其泰也則帝祚於是乎隆若<lb/>
其否也則天下永無望矣隗荅曰魚相忘於江湖<lb/>
人相忘於道術竭股肱之力效之以忠貞吾之志<lb/>
也敦得書甚怒壬午以驃騎將軍王導爲侍中司<lb/>
空假節録尚書領中書監帝以敦故并踈忌導御<lb/>
史中丞周嵩上䟽以爲導忠素竭誠輔成大業不<lb/>
宜聽孤臣之言惑疑似之說放逐舊德以佞伍賢<lb/>
<pb n="KR2c0001_SBCK_014-7b"/>
虧旣往之恩招將來之患帝頗感寤導由是得全<lb/>
永昌元年春正月王敦以郭璞爲記室參軍璞善<lb/>
卜筮知敦必爲亂巳預其禍甚憂之大將軍掾穎<lb/>
川陳述卒璞哭之極哀曰嗣祖焉知非福也敦旣<lb/>
與朝廷乖離乃羈録朝士有時望者置已幕府以<lb/>
羊曼及陳國謝鯤爲長史曼祜之兄孫也曼鯤終<lb/>
日酣醉故敦不委以事敦將作亂謂鯤曰劉隗姦<lb/>
邪將危社稷吾欲除君側之惡何如鯤曰隗誠始<lb/>
禍然城狐社䑕敦怒曰君庸才豈逹大體出爲豫<lb/>
章太守又留不遣戊辰敦舉兵於武昌上䟽罪狀<lb/>
劉隗稱隗佞邪䜛賊威福自由妄興事役勞擾士<lb/>
<pb n="KR2c0001_SBCK_014-8a"/>
民賦役煩重怨聲盈路臣備位宰輔不可坐視成<lb/>
敗輒進軍致討隗首朝懸諸軍夕退昔太甲顚覆<lb/>
厥度幸納伊尹之忠殷道復昌願陛下深垂三思<lb/>
則四海乂安社稷永固矣沈充亦起兵於呉興以<lb/>
應敦敦以充爲大都督督護東呉諸軍事敦至蕪<lb/>
湖又上表罪狀刁協帝大怒乙亥詔曰王敦憑恃<lb/>
寵靈敢肆狂逆方朕太甲欲見幽囚是可忍也孰<lb/>
不可忍今親帥六軍以誅大逆有殺敦者封五千<lb/>
户侯敦兄光禄勲含乗輕舟逃歸于敦太子中庶<lb/>
子温嶠謂僕射周顗曰大將軍此舉似有所在當<lb/>
無濫邪顗曰不然人主自非堯舜何能無失人臣<lb/>
<pb n="KR2c0001_SBCK_014-8b"/>
安可舉兵以脅之舉動如此豈得云非亂乎處仲<lb/>
狼抗無上其意寧有限邪敦初起兵遣使告梁州<lb/>
剌史甘卓約與之俱下卓許之及敦升舟而卓不<lb/>
赴使參軍孫雙詣武昌諌止敦敦驚曰甘侯前與<lb/>
吾語云何而更有異正當慮吾危朝廷耳吾今但<lb/>
除姦凶若事濟當以甘侯作公雙還報卓意狐疑<lb/>
或說卓且僞許敦待敦至都而討之卓曰昔陳敏<lb/>
之亂吾先從而後圖之論者謂吾懼逼而思變心<lb/>
常愧之今若復爾何以自明卓使人以敦㫖告順<lb/>
陽太守魏該該曰我所以起兵拒胡賊者正欲忠<lb/>
於王室耳今王公舉兵向天子非吾所宜與也遂<lb/>
<pb n="KR2c0001_SBCK_014-9a"/>
絕之敦遣參軍桓羆說譙王氶請氶爲軍司氶歎<lb/>
曰吾其死矣地荒民寡勢孤援絕將何以濟然得<lb/>
死忠義夫復何求氶檄長沙虞悝爲長史㑹悝遭<lb/>
母喪氶往弔之曰吾欲討王敦而兵少糧乏且新<lb/>
到恩信未洽卿兄弟湘中之豪俊王室方危金革<lb/>
之事古人所不辭將何以教之悝曰大王不以悝<lb/>
兄弟猥劣親屈臨之敢不致死然鄙州荒弊難以<lb/>
進討宜且收衆固守傳檄四方敦勢必分分而圖<lb/>
之庶幾可捷也氶乃囚桓羆以悝爲長史以其弟<lb/>
望爲司馬督護諸軍與零陵太守尹奉建昌太守<lb/>
長沙王循衡陽太守淮陵劉翼舂陵令長沙易雄<lb/>
<pb n="KR2c0001_SBCK_014-9b"/>
同舉兵討敦雄移檄逺近列敦罪惡於是一州之<lb/>
内皆應氶惟湘東太守鄭澹不從氶使虞望討斬<lb/>
之以徇四境澹敦姊夫也氶遣主簿鄧騫至襄陽<lb/>
說甘卓曰劉太連雖驕蹇失衆心非有害於天下<lb/>
大將軍以其私憾稱兵向闕此忠臣義士竭節之<lb/>
時也公受任方伯奉辭伐罪乃桓文之功也卓曰<lb/>
桓文則非吾所能然志在徇國當共詳思之參軍<lb/>
李梁說卓曰昔隗嚻跋扈竇融保河西以奉光武<lb/>
卒受其福今將軍有重望於天下但當案兵坐以<lb/>
待之使大將軍事捷當委將軍以方面不捷朝廷<lb/>
必以將軍代之何憂不富貴而釋此廟勝決存亡<lb/>
<pb n="KR2c0001_SBCK_014-10a"/>
於一戰邪騫謂梁曰光武當創業之初故隗竇可<lb/>
以文服從容顧望今將軍之於本朝非竇融之比<lb/>
也襄陽之於大府非河西之固也使大將軍克劉<lb/>
隗還武昌増石城之戍絶荆湘之粟將軍欲安歸<lb/>
乎勢在人手而曰我處廟勝未之聞也且爲人臣<lb/>
國家有難坐視不救於義安乎卓尚疑之騫曰今<lb/>
旣不爲義舉又不承大將軍檄此必至之禍愚智<lb/>
所見也且議者之所難以彼彊而我弱也今大將<lb/>
軍兵不過萬餘其留者不能五千而將軍見衆旣<lb/>
倍之矣以將軍之威名帥此府之精銳杖節鳴鼔<lb/>
以順討逆豈王含所能禦哉遡流之衆勢不自救<lb/>
<pb n="KR2c0001_SBCK_014-10b"/>
將軍之舉武昌若摧枯拉朽尚何顧慮邪武昌旣<lb/>
定據其軍實鎭撫二州以恩意招懷士卒使還者<lb/>
如歸此呂蒙所以克關羽也今釋必勝之䇿安坐<lb/>
以待危亡不可以言智矣敦恐卓於後爲變又遣<lb/>
參軍丹陽樂道融往邀之必欲與之俱東道融雖<lb/>
事敦而忿其悖逆乃說卓曰主上親臨萬機自用<lb/>
譙王爲湘州非專任劉隗也而王氏擅權日乆卒<lb/>
見分政便謂失職背恩肆逆舉兵向闕國家遇君<lb/>
至厚今與之同豈不違負大義生爲逆臣死爲愚<lb/>
鬼永爲宗黨之恥不亦惜乎爲君之計莫若僞許<lb/>
應命而馳襲武昌大將軍士衆聞之必不戰自潰<lb/>
<pb n="KR2c0001_SBCK_014-11a"/>
大勲可就矣卓雅不欲從敦聞道融之言遂決曰<lb/>
吾本意也乃與巴東監軍柳純南平太守夏侯承<lb/>
宜都太守譚該等露檄數敦逆狀帥所統致討遣<lb/>
參軍司馬讚孫雙奉表詣臺羅英至廣州約陶侃<lb/>
同進戴淵在江西先得卓書表上之臺内皆稱萬<lb/>
歳陶侃得卓信即遣參軍髙寶帥兵北下武昌城<lb/>
中傳卓軍至人皆奔散敦遣從母弟南蠻校尉魏<lb/>
乂將軍李恒帥甲卒二萬攻長沙長沙城池不完<lb/>
資儲又闕人情震恐或說譙王氶南投陶侃或退<lb/>
據零桂氶曰吾之起兵志欲死於忠義豈可貪生<lb/>
苟免爲奔敗之將乎事之不濟令百姓知吾心耳<lb/>
<pb n="KR2c0001_SBCK_014-11b"/>
乃嬰城固守未幾虞望戰死甘卓欲留鄧騫爲參<lb/>
軍騫不可卓乃遣參軍虞沖與騫偕至長沙遺譙<lb/>
王氶書勸之固守當以兵出沔口斷敦歸路則湘<lb/>
圍自解氶復書稱江左中興草創始爾豈圖惡逆<lb/>
萌自寵臣吾以宗室受任志在隕命而至止尚淺<lb/>
凡百茫然足下能卷甲電赴猶有所及若其發疑<lb/>
則求我於枯魚之肆矣卓不能從　帝徵戴淵劉<lb/>
隗入衛建康隗至百官迎于道隗岸幘大言意氣<lb/>
自若及入見與刁協勸帝盡誅王氏帝不許隗始<lb/>
有懼色司空導帥其從弟中領軍䆳左衛將軍廙<lb/>
侍中侃彬及諸宗族二十餘人每旦詣臺待罪周<lb/>
<pb n="KR2c0001_SBCK_014-12a"/>
顗將入導呼之曰伯仁以百口累卿顗直入不顧<lb/>
旣見帝言導忠誠申救甚至帝納其言顗喜飲酒<lb/>
至醉而出導猶在門又呼之顗不與言顧左右曰<lb/>
今年殺諸賊奴取金印如斗大繫肘後旣出又上<lb/>
表明導無罪言甚切至導不之知甚恨之帝命還<lb/>
導朝服召見之導稽首曰逆臣賊子何代無之不<lb/>
意今者近出臣族帝跣而執其手曰茂弘方寄卿<lb/>
以百里之命是何言邪三月以導爲前鋒大都督<lb/>
加戴淵驃騎將軍詔曰導以大義滅親可以吾爲<lb/>
安東時節假之以周顗爲尚書左僕射王䆳爲右<lb/>
僕射帝遣王廙往諭止敦敦不從而留之廙更爲<lb/>
<pb n="KR2c0001_SBCK_014-12b"/>
敦用征虜將軍周札素矜險好利帝以爲右將軍<lb/>
都督石頭諸軍事敦將至帝使劉隗軍金城札守<lb/>
石頭帝親𬒳甲徇師於郊外以甘卓爲鎭南大將<lb/>
軍侍中都督荆梁二州諸軍事陶侃領江州剌史<lb/>
使各帥所統以躡敦後敦至石頭欲攻劉隗杜弘<lb/>
言於敦曰劉隗死士衆多未易可克不如攻石頭<lb/>
周札少恩兵不爲用攻之必敗札敗則隗自走矣<lb/>
敦從之以弘爲前鋒攻石頭札果開門納弘敦據<lb/>
石頭歎曰吾不復得爲盛德事矣謝鯤曰何爲其<lb/>
然也但使自今已往日忘日去耳帝命刁協劉隗<lb/>
戴淵帥衆攻石頭王導周顗郭逸虞潭等三道出<lb/>
<pb n="KR2c0001_SBCK_014-13a"/>
戰協等兵皆大敗太子紹聞之欲自帥將士決戰<lb/>
升車將出中庶子温嶠執鞚諌曰殿下國之儲副<lb/>
柰何以身輕天下抽劒斬鞅乃止敦擁兵不朝放<lb/>
士卒刼掠宫省奔散惟安東將軍劉超案兵直衛<lb/>
及侍中二人侍帝側帝脫戎衣著朝服顧而言曰<lb/>
欲得我處當早言何至害民如此又遣使謂敦曰<lb/>
公若不忘本朝於此息兵則天下尚可共安如其<lb/>
不然朕當歸琅邪以避賢路刁協劉隗旣敗俱入<lb/>
宫見帝於太極東除帝執協隗手流涕嗚咽勸令<lb/>
避禍協曰臣當守死不敢有貳帝曰今事逼矣安<lb/>
可不行乃令給協隗人馬使自爲計協老不堪騎<lb/>
<pb n="KR2c0001_SBCK_014-13b"/>
乗素無恩紀募從者皆委之行至江乗爲人所殺<lb/>
送首於敦隗奔後趙官至太子太傅而卒帝令公<lb/>
卿百官詣石頭見敦敦謂戴淵曰前日之戰有餘<lb/>
力乎淵曰豈敢有餘但力不足耳敦曰吾今此舉<lb/>
天下以爲何如淵曰見形者謂之逆體誠者謂之<lb/>
忠敦笑曰卿可謂能言又謂周顗曰伯仁卿負我<lb/>
顗曰公戎車犯順下官親帥六軍不能其事使王<lb/>
旅奔敗以此負公辛未大赦以敦爲丞相都督中<lb/>
外諸軍録尚書事江州牧封武昌郡公並讓不受<lb/>
𥘉西都覆没四方皆勸進於帝敦欲專國政忌帝<lb/>
年長難制欲更議所立王導不從及敦克建康謂<lb/>
<pb n="KR2c0001_SBCK_014-14a"/>
導曰不用吾言幾至覆族敦以太子有勇略爲朝<lb/>
野所嚮欲誣以不孝而廢之大㑹百官問温嶠曰<lb/>
皇太子以何德稱聲色俱厲嶠曰鉤深致逺蓋非<lb/>
淺局所量以禮觀之可謂孝矣衆皆以爲信然敦<lb/>
謀遂沮帝召周顗於廣室謂之曰近日大事二宫<lb/>
無恙諸人平安大將軍固副所望邪顗曰二宫自<lb/>
如明詔臣等尚未可知護軍長史郝嘏等勸顗避<lb/>
敦顗曰吾僃位大臣朝廷喪敗寧可復草間求活<lb/>
外投胡越邪敦參軍吕猗嘗爲臺郎性姦謟戴淵<lb/>
爲尚書惡之猗說敦曰周顗戴淵皆有髙名足以<lb/>
惑衆近者之言曽無怍色公不除之恐必有再舉<lb/>
<pb n="KR2c0001_SBCK_014-14b"/>
之憂敦素忌二人之才心頗然之從容問王導曰<lb/>
周戴南北之望當登三司無疑也導不答又曰若<lb/>
不三司止應令僕邪又不答敦曰若不爾正當誅<lb/>
爾又不答丙子敦遣部將陳郡鄧岳收顗及淵先<lb/>
是敦謂謝鯤曰吾當以周伯仁爲尚書令戴若思<lb/>
爲僕射是日又問鯤近來人情何如鯤曰明公之<lb/>
舉雖欲大存社稷然悠悠之言實未逹髙義若果<lb/>
能舉用周戴則羣情怗然矣敦怒曰君麤踈邪二<lb/>
子不相當吾已收之矣鯤愕然自失參軍王嶠曰<lb/>
濟濟多士文王以寧柰何戮諸名士敦大怒欲斬<lb/>
嶠衆莫敢言鯤曰明公舉大事不戮一人嶠以獻<lb/>
<pb n="KR2c0001_SBCK_014-15a"/>
替忤旨便以釁鼔不亦過乎敦乃釋之黜爲領軍<lb/>
長史嶠渾之族孫也顗被收路經太廟大言曰賊<lb/>
臣王敦傾覆社稷枉殺忠臣神祇有靈當速殺之<lb/>
收人以㦸傷其口血流至踵容止自若觀者皆爲<lb/>
流涕并戴淵殺之於石頭南門之外帝使侍中王<lb/>
彬勞敦彬素與顗善先往哭顗然後見敦敦怪其<lb/>
容慘問之彬曰向哭伯仁情不能已敦怒曰伯仁<lb/>
自致刑戮且凡人遇汝汝何哀而哭之彬曰伯仁<lb/>
長者兄之親友在朝雖無謇愕亦非阿黨而赦後<lb/>
加之極刑所以傷惋也因勃然數敦曰兄抗旌犯<lb/>
順殺戮忠良圖爲不軌禍及門户矣辭氣慷慨聲<lb/>
<pb n="KR2c0001_SBCK_014-15b"/>
淚俱下敦大怒厲聲曰爾狂悖乃至此以吾爲不<lb/>
能殺汝邪時王導在坐爲之懼勸彬起謝彬曰脚<lb/>
痛不能拜且此復何謝敦曰脚痛孰若頸痛彬殊<lb/>
無懼容竟不肯拜王導後料檢中書故事乃見顗<lb/>
救已之表執之流涕曰吾雖不殺伯仁伯仁由我<lb/>
而死幽冥之中負此良友沈充拔吳國殺内史張<lb/>
茂初王敦聞甘卓起兵大懼卓兄子卭爲敦參軍<lb/>
敦使卭歸說卓曰君此自是臣節不相責也吾家<lb/>
計急不得不爾想便旋軍襄陽當更結好卓雖慕<lb/>
忠義性多疑少決軍于豬口欲待諸方同出軍稽<lb/>
留累旬不前敦旣得建康乃遣臺使以騶虞幡駐<lb/>
<pb n="KR2c0001_SBCK_014-16a"/>
卓軍卓聞周顗戴淵死流涕謂卭曰吾之所憂正<lb/>
爲今日且使聖上元吉太子無恙吾臨敦上流亦<lb/>
未敢遽危社稷適吾徑據武昌敦勢逼必劫天子<lb/>
以絶四海之望不如還襄陽更思後圖即命旋軍<lb/>
都尉秦康與樂道融說卓曰今分兵斷彭澤使敦<lb/>
上下不得相赴其衆自然離散可一戰擒也將軍<lb/>
起義兵而中止竊爲將軍不取且將軍之下士卒<lb/>
各求其利欲求西還亦恐不可得也卓不從道融<lb/>
晝夜泣諌卓不聽道融憂憤而卒卓性本寛和忽<lb/>
更彊塞徑還襄陽意氣騷擾舉動失常識者知其<lb/>
將死矣王敦以西陽王羕爲太宰加王導尚書令<lb/>
<pb n="KR2c0001_SBCK_014-16b"/>
王廙爲荆州剌史改易百官及諸軍鎭轉徙黜免<lb/>
者以百數或朝行暮改惟意所欲敦將還武昌謝<lb/>
鯤言於敦曰公至都以來稱疾不朝是以雖建勲<lb/>
而人心實有未逹今若朝天子使君臣釋然則物<lb/>
情皆恱服矣敦曰君能保無變乎對曰鯤近日入<lb/>
覲主上側席遲得見公宫省穆然必無虞也公若<lb/>
入朝鯤請侍從敦勃然曰正復殺君等數百人亦<lb/>
復何損於時竟不朝而去夏四月敦還武昌初宜<lb/>
都内史天門周級聞譙王氶起兵使其兄子該潛<lb/>
詣長沙申<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>於氶魏乂等攻湘州急氶遣該及從<lb/>
事邵陵周﨑間出求救皆爲邏者所得乂使﨑語<lb/>
<pb n="KR2c0001_SBCK_014-17a"/>
城中稱大將軍已克建康甘卓還襄陽外瑗理絶<lb/>
﨑僞許之旣至城下大呼曰援兵尋至努力堅守<lb/>
乂殺之乂考該至死竟不言其故周級由是獲免<lb/>
乂等攻戰日逼敦又送所得臺中人書䟽令乂射<lb/>
以示氶城中知朝廷不守莫不悵惋相持且百日<lb/>
劉翼戰死士卒死傷相枕癸巳乂抜長沙氶等皆<lb/>
被執乂將殺虞悝子弟對之號泣悝曰人生㑹當<lb/>
有死今闔門爲忠義之鬼亦復何恨乂以檻車載<lb/>
氶及易雄送武昌佐吏皆奔散惟主簿桓雄西曹<lb/>
書佐韓階從事武延毀服爲僮從氶不離左右乂<lb/>
見桓雄姿貎舉止非凡人憚而殺之韓階武延執<lb/>
<pb n="KR2c0001_SBCK_014-17b"/>
志愈固荆州剌史王廙承敦㫖殺氶於道中階氶<lb/>
送氶喪至都葬之而去易雄至武昌意氣忼慨曽<lb/>
無懼容敦遣人以檄示雄而數之雄曰此實有之<lb/>
惜雄位微力弱不能救國難耳今日之死固所願<lb/>
也敦憚其辭正釋之遣就舎衆人皆賀之雄笑曰<lb/>
吾安得生旣而敦遣人潛殺之魏乂求鄧騫甚急<lb/>
郷人皆爲之懼騫笑曰此欲用我耳彼新得州多<lb/>
殺忠良故求我以厭人望也乃往詣乂乂喜曰君<lb/>
古之解揚也以爲别駕詔以陶侃領湘州剌史王<lb/>
敦止侃復還廣州加散騎常侍　甘卓家人皆勸<lb/>
卓僃王敦卓不從悉散兵佃作聞諌輙怒襄陽太<lb/>
<pb n="KR2c0001_SBCK_014-18a"/>
守周慮密承敦意詐言湖中多魚勸卓遣左右悉<lb/>
出捕魚五月乙亥慮引兵襲卓於寢室殺之傳首<lb/>
於敦并殺其諸子敦以從事中郎周撫督沔北諸<lb/>
軍事代卓鎭沔中撫訪之子也敦既得志㬥慢滋<lb/>
甚四方貢獻多入其府將相岳牧皆出其門以沈<lb/>
充錢鳳爲謀主唯二人之言是從所譖無不死者<lb/>
以諸葛瑶鄧岳周撫李恒謝雍爲爪牙充等並凶<lb/>
險驕恣大起營府侵人田宅剽掠市道識者咸知<lb/>
其將敗焉　王敦自領寧益二州都督冬十月己<lb/>
丑荆州刺史武陵康侯王廙卒王敦以下邳内史<lb/>
王䆳都督青徐幽平四州諸軍事鎭淮隂衛將軍<lb/>
<pb n="KR2c0001_SBCK_014-18b"/>
王含都督沔南諸軍事領荆州剌史武昌太守丹<lb/>
陽王諒爲交州剌史使諒収交州剌史修湛新昌<lb/>
太守梁碩殺之諒誘湛斬之碩舉兵圍諒於龍編<lb/>
　十一月以臨潁元公荀組爲太尉辛酉薨罷司<lb/>
徒并丞相府王敦以司徒官屬爲留府　帝憂憤<lb/>
成疾閏月己丑崩司空王導受遺詔輔政帝恭儉<lb/>
有餘而明斷不足故大業未復而禍亂内興庚寅<lb/>
太子即皇帝位大赦<lb/>
明帝大寧元年王敦謀篡位諷朝廷徴已帝手詔<lb/>
徴之夏四月加敦黄鉞班劒奏事不名入朝不趨<lb/>
劒履上殿敦移鎭姑孰屯于湖以司空導爲司徒<lb/>
<pb n="KR2c0001_SBCK_014-19a"/>
敦自領楊州牧敦欲爲逆王彬諌之甚苦敦變色<lb/>
目左右將收之彬正色曰君昔歳殺兄今又殺弟<lb/>
耶敦乃止以彬爲豫章太守　帝畏王敦之逼欲<lb/>
以郗鑒爲外援拜鑒兖州剌史都督楊州江西諸<lb/>
軍事鎭合肥王敦忌之表鑒爲尚書令八月詔徴<lb/>
鑒還道經姑孰敦與之論西朝人士曰樂彦輔短<lb/>
才耳考其實豈勝滿武秋邪鑒曰彦輔道韻平淡<lb/>
愍懐之廢柔而能正武秋失節之士安得擬之敦<lb/>
曰當是時危機交急鑒曰丈夫當死生以之敦惡<lb/>
其言不復相見乆留不遣敦黨皆勸敦殺之敦不<lb/>
從鑒還臺遂與帝謀討敦　王敦從子允之方緫<lb/>
<pb n="KR2c0001_SBCK_014-19b"/>
角敦愛其聦警常以自隨敦甞夜飲允之辭醉先<lb/>
卧敦與錢鳯謀爲逆允之悉聞其言即於卧處大<lb/>
吐衣面並汚鳯出敦果照視見允之卧於吐中不<lb/>
復疑之㑹其父舒拜廷尉允之求歸省父悉以敦<lb/>
鳯之謀白舒舒與王導俱啓帝隂爲之備敦欲彊<lb/>
其宗族陵弱帝室冬十一月徙王含爲征東將軍<lb/>
都督揚州江西諸軍事王舒爲荆州剌史監荆州<lb/>
沔南諸軍事王彬爲江州剌史　㑹稽内史周札<lb/>
一門五侯宗族彊盛呉士莫與爲比王敦忌之敦<lb/>
有疾錢鳳勸敦早除周氏敦然之周嵩以兄顗之<lb/>
死心常憤憤敦無子養王含子應爲嗣嵩嘗於衆<lb/>
<pb n="KR2c0001_SBCK_014-20a"/>
中言應不宜統兵敦惡之嵩與札兄子莚皆爲敦<lb/>
從事中郎㑹道士李脫以妖術惑衆士民頗信事<lb/>
之<lb/>
二年春正月王敦誣周嵩周筵與李脫謀爲不軌<lb/>
收嵩筵於軍中殺之遣參軍賀鸞就沈充於呉盡<lb/>
殺周札諸兄子進兵襲㑹稽札拒戰而死　夏五<lb/>
月王敦疾甚矯詔拜王應爲武衛將軍以自副以<lb/>
王含爲驃騎大將軍開府儀同三司錢鳯謂敦曰<lb/>
脫有不諱便當以後事付應邪敦曰非常之事非<lb/>
常人所能爲且應少年豈堪大事我死之後莫若<lb/>
釋兵散衆歸身朝廷保全門户上計也退還武昌<lb/>
<pb n="KR2c0001_SBCK_014-20b"/>
收兵自守貢獻不廢中計也及吾尚存悉衆而下<lb/>
萬一僥倖下計也鳯謂其黨曰公之下計乃上䇿<lb/>
也遂與沈充定謀俟敦死即作亂又以宿衛尚多<lb/>
奏令三畨休二初帝親任中書令温嶠敦惡之請<lb/>
嶠爲左司馬嶠乃繆爲勤敬綜其府事時進密謀<lb/>
以附其欲深結錢鳯爲之聲譽每曰錢世儀精神<lb/>
滿腹嶠素有藻鑑之名鳯甚恱深與嶠結好㑹丹<lb/>
楊尹缺嶠言於敦曰京尹咽喉之地公宜自選其<lb/>
才恐朝廷用人或不盡理敦然之問嶠誰可者嶠<lb/>
曰愚謂無如錢鳯鳯亦推嶠嶠僞辭之敦不聽六<lb/>
月表嶠爲丹陽尹且使　伺朝廷嶠恐旣去而錢<lb/>
<pb n="KR2c0001_SBCK_014-21a"/>
鳯於後間止之因敦餞别嶠起行酒至鳯鳯未及<lb/>
飲嶠僞醉以手版擊鳯幘墜作色曰錢鳯何人温<lb/>
太眞行酒而敢不飲敦以爲醉兩釋之嶠臨去與<lb/>
敦别涕泗横流出閤復入者再三行後鳯謂敦曰<lb/>
嶠於朝廷甚密而與庾亮深交未可信也敦曰太<lb/>
眞昨醉小加聲色何得便爾相䜛嶠至建康盡以<lb/>
敦逆謀告帝請先爲之備又與庾亮共畫討敦之<lb/>
謀敦聞之大怒曰吾乃爲小物所欺與司徒導書<lb/>
曰太眞别來幾日作如此事當募人生致之自拔<lb/>
其舌帝將討敦以問光禄勲應詹詹勸成之帝意<lb/>
遂決丁卯加司徒導大都督領楊州剌史以温嶠<lb/>
<pb n="KR2c0001_SBCK_014-21b"/>
都督東安北部諸軍事與右將軍卞敦守石頭應<lb/>
詹爲護軍將軍都督前鋒及朱雀橋南諸軍事郗<lb/>
鑒行衛將軍都督從駕諸軍事庾亮領左衛將軍<lb/>
以吏部尚書卞壷行中軍將軍郗鑒以爲軍號無<lb/>
益事實固辭不受請召臨淮太守蘇峻兖州剌史<lb/>
劉遐同討敦詔徵峻遐及徐州剌史王䆳豫州剌<lb/>
史祖約廣陵太守陶瞻等入衛京師帝屯于中堂<lb/>
司徒導聞敦疾篤帥子弟爲敦發哀衆以爲敦信<lb/>
死咸有奮志於是尚書騰詔下敦府列敦罪惡曰<lb/>
敦輒立兄息以自承代未有宰相繼體而不由王<lb/>
命者也頑凶相奬無所顧忌志騁凶醜以窺神器<lb/>
<pb n="KR2c0001_SBCK_014-22a"/>
天不長姦敦以隕斃鳯承凶宄彌復煽逆今遣司<lb/>
徒導等虎旅三萬十道並進平西將軍䆳等精銳<lb/>
三萬水陸齊勢朕親統諸軍討鳯之罪有能殺鳳<lb/>
送首封五千户侯諸文武爲敦所授用者一無所<lb/>
問無或猜嫌以取誅滅敦之將士從敦彌年違離<lb/>
家室朕甚愍之其單丁在軍皆遣歸家終身不調<lb/>
其餘皆與假三年休訖還臺當與宿衛同例三畨<lb/>
敦見詔甚怒而病轉篤不能自將將舉兵伐京師<lb/>
使記室郭璞筮之璞曰無成敦素疑璞助温嶠庾<lb/>
亮及聞卦凶乃問璞曰卿更筮吾壽幾何璞曰思<lb/>
向卦明公起事必禍不乆若住武昌壽不可測敦<lb/>
<pb n="KR2c0001_SBCK_014-22b"/>
大怒曰卿壽幾何曰命盡今日日中敦乃收璞斬<lb/>
之敦使錢鳯及冠軍將軍鄧岳前將軍周撫等帥<lb/>
衆向京師王含謂敦曰此乃家事吾當自行於是<lb/>
以含爲元帥鳯等問曰事克之日天子云何敦曰<lb/>
尚未南郊何得稱天子便盡卿兵勢保護東海王<lb/>
及裴妃而已乃上䟽以誅姦臣温嶠等爲名秋七<lb/>
月壬申朔王含等水陸五萬奄至江寧南岸人情<lb/>
恟懼温嶠移屯水北燒朱雀桁以挫其鋒含等不<lb/>
得渡帝欲親將兵擊之聞橋已絶大怒嶠曰今宿<lb/>
衛寡弱徵兵未至若賊豕突危及社稷宗廟且恐<lb/>
不保何愛一橋乎司徒導遺含書曰近承大將軍<lb/>
<pb n="KR2c0001_SBCK_014-23a"/>
困篤或云已有不諱尋知錢鳯大嚴欲肆姦逆謂<lb/>
兄當抑制不逞還藩武昌今乃與犬羊俱下兄之<lb/>
此舉謂可得如大將軍昔年之事乎昔年佞臣亂<lb/>
朝人懷不寧如導之徒心思外濟今則不然大將<lb/>
軍來屯于湖漸失人心君子危怖百姓勞弊臨終<lb/>
之日委重安期安期斷乳幾日又於時望便可襲<lb/>
宰相之迹邪自開闢以來頗有宰相以孺子爲之<lb/>
者乎諸有耳者皆知將爲禪代非人臣之事也先<lb/>
帝中興遺愛在民聖主聦明德洽朝野兄乃欲妄<lb/>
萌逆節凡在人臣誰不憤歎導門户小大受國厚<lb/>
恩今日之事明目張膽爲六軍之首寧爲忠臣而<lb/>
<pb n="KR2c0001_SBCK_014-23b"/>
死不爲無賴而生矣含不答或以爲王含錢鳯衆<lb/>
力百倍苑城小而不固宜及軍勢未成大駕自出<lb/>
拒戰郗鑒曰羣逆縦逸勢不可當可以謀屈難以<lb/>
力競且含等號令不一抄盜相尋吏民懲往年㬥<lb/>
掠皆人自爲守乘逆順之勢何憂不可且賊無經<lb/>
略逺圖惟恃豕突一戰曠日持乆必啓義士之心<lb/>
令智力得展今以此弱力敵彼彊冦決勝負於一<lb/>
朝定成敗於呼吸萬一蹉跌雖有申胥之徒義存<lb/>
投袂何補於旣往哉帝乃止帝帥諸軍出屯南皇<lb/>
堂癸酉夜募壯士遣將軍叚秀中軍司馬曹渾等<lb/>
帥甲卒千人渡水掩其未備平旦戰於越城大破<lb/>
<pb n="KR2c0001_SBCK_014-24a"/>
之斬其前鋒將何康秀匹磾之弟也敦聞含敗大<lb/>
怒曰我兄老婢耳門户衰丗事去矣顧謂參軍吕<lb/>
寶曰我當力行因作勢而起困乏復卧乃謂其舅<lb/>
少府羊鑒及王應曰我死應便即位先立朝廷百<lb/>
官然後營葬事敦尋卒應袐不發喪裹尸以席蠟<lb/>
塗其外埋於㕔事中與諸葛瑶等日夜縱酒滛樂<lb/>
帝使呉興沈楨說沈充許以爲司空充曰三司具<lb/>
瞻之重豈吾所任幣厚言甘古人所畏也且丈夫<lb/>
共事終始當同豈可中道改易人誰容我乎遂舉<lb/>
兵趣建康宗正卿虞潭以疾歸㑹稽聞之起兵餘<lb/>
姚以討充帝以潭領㑹稽内史前安東將軍劉超<lb/>
<pb n="KR2c0001_SBCK_014-24b"/>
宣城内史鍾雅皆起兵以討充義興人周蹇殺王<lb/>
敦所署太守劉芳平西將軍祖約逐敦所署淮南<lb/>
太守任台沈充師衆萬餘人與王含軍合司馬顧<lb/>
颺說充曰今舉大事而天子已扼其咽喉鋒摧氣<lb/>
沮相持日乆必致禍敗今若決破栅塘因湖水以<lb/>
灌京邑乗水勢縱舟師以攻之此上䇿也藉初至<lb/>
之銳并東西軍之力十道俱進衆寡過倍理必摧<lb/>
䧟中䇿也轉禍爲福召錢鳯計事因斬之以降下<lb/>
䇿也充皆不能用颺逃歸于呉丁亥劉遐蘇峻等<lb/>
帥精卒萬人至帝夜見勞之賜將士各有差沈充<lb/>
錢鳯欲因北軍初到疲困擊之乙未夜充鳯從竹<lb/>
<pb n="KR2c0001_SBCK_014-25a"/>
格渚渡淮護軍將軍應詹建威將軍趙胤等拒戰<lb/>
不利充鳯至宣陽門拔柵將戰劉遐蘇峻自南塘<lb/>
横擊大破之赴水死者三千人遐又破沈充于青<lb/>
溪尋陽太守周光聞敦舉兵帥千餘人來赴旣至<lb/>
求見敦王應辭以疾光退曰今我逺來而不得見<lb/>
公其死乎遽見其兄撫曰王公已死兄何爲與錢<lb/>
鳯作賊衆皆愕然丙申王含等燒營夜遁丁酉帝<lb/>
還宫大赦惟敦黨不原命庾亮督蘇峻等追沈充<lb/>
於呉興温嶠督劉遐等追王含錢鳯於江寧分命<lb/>
諸將追其黨與劉遐軍人頗縱虜掠嶠責之曰天<lb/>
道助順故王含勦絶豈可因亂爲亂也遐惶恐拜<lb/>
<pb n="KR2c0001_SBCK_014-25b"/>
謝王含欲奔荆州王應曰不如江州含曰大將軍<lb/>
平素與江州云何而欲歸之應曰此乃所以宜歸<lb/>
也江州當人彊盛時能立同異此非常人所及今<lb/>
覩困厄必有愍惻之心荆州守文豈能意外行事<lb/>
邪含不從遂奔荆州王舒遣軍迎之沉含父子於<lb/>
江王彬聞應當來密具舟以待之不至深以爲恨<lb/>
錢鳯走至闔廬洲周光斬之詣闕自贖沈充走失<lb/>
道誤入故將呉儒家儒誘充内重壁中因笑謂充<lb/>
曰三千户侯矣充曰爾以義存我我家必厚報汝<lb/>
若以利殺我我死汝族滅矣儒遂殺之傳首建康<lb/>
敦黨悉平充子勁當坐誅郷人錢舉匿之得免其<lb/>
<pb n="KR2c0001_SBCK_014-26a"/>
後勁竟滅呉氏有司發王敦瘞出尸焚其衣冠跽<lb/>
而斬之與沈充首同懸于南桁郗鑒言於帝曰前<lb/>
朝誅楊駿等皆先極官刑後聽私殯臣以爲王誅<lb/>
加於上私義行於下宜聽敦家收葬於義爲弘帝<lb/>
許之司徒導等皆以討敦功受封賞周撫與鄧岳<lb/>
俱亡周光欲資給其兄而取岳撫怒曰我與伯山<lb/>
同亡何不先斬我㑹岳至撫出門遥謂之曰何不<lb/>
速去今骨肉尚欲相危況他人乎岳廻舟而走與<lb/>
撫共入西陽蠻中明年詔原敦黨撫岳出首得免<lb/>
死禁錮故呉内史張茂妻陸氏傾家産帥茂部曲<lb/>
爲先登以討沈充報其夫仇充敗陸氏詣闕上書<lb/>
<pb n="KR2c0001_SBCK_014-26b"/>
爲茂謝不克之責詔贈茂太僕有司奏王彬等敦<lb/>
之親族皆當除名詔曰司徒導以大義滅親猶將<lb/>
百世宥之況彬等皆公之近親乎悉無所問有詔<lb/>
王敦綱紀除名參佐禁錮温嶠上䟽曰王敦剛愎<lb/>
不仁忍行殺戮朝廷所不能制骨肉所不能諌處<lb/>
其朝者恒懼危亡故人士結舌道路以目誠賢人<lb/>
君子道窮數盡遵養時晦之辰也原其私心豈遑<lb/>
晏處如陸玩劉胤郭璞之徒常與臣言僃知之矣<lb/>
必其贊導凶悖自當正以典刑如其枉䧟姦黨謂<lb/>
宜施之寛貸臣以玩等之誠聞於聖聽當受同賊<lb/>
之責苟黙而不言實負其心惟陛下仁聖裁之郗<lb/>
<pb n="KR2c0001_SBCK_014-27a"/>
鑒以爲先王立君臣之教貴於伏節死義王敦佐<lb/>
吏雖多逼迫然進不能止其逆謀退不能脫身逺<lb/>
遁準之前訓宜加義責帝卒從嶠議　冬十月以<lb/>
司徒導爲太保領司徒加殊禮西陽王羕領太尉<lb/>
應詹爲江州剌史劉遐爲徐州剌史代王䆳鎭淮<lb/>
陰蘇峻爲歷陽内史加庾亮護軍將軍温嶠前將<lb/>
軍導固辭不受應詹至江州吏民未安詹撫而懐<lb/>
之莫不恱服<lb/>
三年春二月贈故譙王氶甘卓戴淵周顗虞望郭<lb/>
璞王澄等官周札故吏爲札訟冤尚書卞壷議以<lb/>
爲札守石頭開門延冦不當贈謚司徒導以爲往<lb/>
<pb n="KR2c0001_SBCK_014-27b"/>
年之事敦姦逆未彰自臣等有識以上皆所未悟<lb/>
與札無異旣悟其姦札便以身許國尋取梟夷臣<lb/>
謂宜與周戴同例郗鑒以爲周戴死節周札延冦<lb/>
事異賞均何以勸沮如司徒議謂往年有識以上<lb/>
皆與札無異則譙王周戴皆應受責何贈謚之有<lb/>
今三臣旣褒則札宜受貶明矣導曰札與譙王周<lb/>
戴雖所見有異同皆人臣之節也鑒曰敦之逆謀<lb/>
履霜日乆縁札開門令王師不振若敦前者之舉<lb/>
義同桓文則先帝可爲幽厲邪然卒用導議贈札<lb/>
衛尉<lb/>
　　　蘇峻之亂<lb/>
<pb n="KR2c0001_SBCK_014-28a"/>
晉成帝咸和元年　初王導輔政以寛和得衆及<lb/>
庾亮用事任灋裁物頗失人心豫州剌史祖約自<lb/>
以名輩不後郗卞而不豫顧命又望開府復不得<lb/>
及諸表請多不見許遂懷怨望及遺詔褒進大臣<lb/>
又不及約與陶侃二人皆疑庾亮刪之歷陽内史<lb/>
蘇峻有功於國威望漸著有銳卒萬人器械甚精<lb/>
朝廷以江外寄之而峻頗懷驕溢有輕朝廷之志<lb/>
招納亡命衆力日多皆仰食縣官運漕相屬稍不<lb/>
如意輒肆忿言亮旣疑峻約又畏侃之得衆八月<lb/>
以丹楊尹温嶠爲都督江州諸軍事江州剌史鎭<lb/>
武昌尚書僕射王舒爲㑹稽内史以廣聲援又修<lb/>
<pb n="KR2c0001_SBCK_014-28b"/>
石頭以備之丹楊尹阮孚以太后臨朝政出舅族<lb/>
謂所親曰今江東創業尚淺主㓜時艱庾亮年少<lb/>
德信未孚以吾觀之亂將作矣遂求出爲廣州剌<lb/>
史孚咸之子也　冬十月南頓王宗自以失職怨<lb/>
望又素與蘇峻善庾亮欲誅之宗亦欲廢執政御<lb/>
史中丞鍾雅劾宗謀反亮使右衛將軍趙胤收之<lb/>
宗以兵拒戰爲胤所殺貶其族爲馬氏三子綽超<lb/>
演皆廢爲庶人免太宰西陽王羕降封弋陽縣王<lb/>
大宗正虞胤左遷桂陽太守宗宗室近屬羕先帝<lb/>
保傅亮一旦翦黜由是愈失逺近之心宗黨卞闡<lb/>
亡奔蘇峻亮符峻送闡峻保匿不與宗之死也帝<lb/>
<pb n="KR2c0001_SBCK_014-29a"/>
不之知乆之帝問亮曰常日白頭公何在亮對以<lb/>
謀反伏誅帝泣曰舅言人作賊便殺之人言舅作<lb/>
賊當如何亮懼變色<lb/>
二年冬十月庾亮以蘇峻在歷陽終爲禍亂欲下<lb/>
詔徵之訪於司徒導導曰峻猜險必不奉詔不若<lb/>
且苞容之亮言於朝曰峻狼子野心終必爲亂今<lb/>
日徴之縱不順命爲禍猶淺若復經年不可復制<lb/>
猶七國之於漢也朝臣無敢難者獨光禄大夫卞<lb/>
壼爭之曰峻擁彊兵逼近京邑路不終朝一旦有<lb/>
變易爲蹉跌宜深思之亮不從壼知必敗與温嶠<lb/>
書曰元規召峻意定此國之大事峻已出狂意而<lb/>
<pb n="KR2c0001_SBCK_014-29b"/>
召之是更速其禍也必縱毒蠚以向朝廷朝廷威<lb/>
力雖盛不知果可擒不王公亦同此情吾與之爭<lb/>
甚懇切不能如之何本出足下以爲外援而今更<lb/>
恨足下在外不得相與共諌止之或當相從耳嶠<lb/>
亦累書上亮舉朝以爲不可亮皆不聽峻聞之遣<lb/>
司馬何仍詣亮曰討賊外任逺近惟命至於内輔<lb/>
實非所堪亮不許召北中郎將郭黙爲後將軍領<lb/>
屯騎校尉司徒右長史庾冰爲呉國内史皆將兵<lb/>
以備峻冰亮之弟也於是下優詔徴峻爲大司農<lb/>
加散騎常侍位特進以弟逸代領部曲峻上表曰<lb/>
昔明皇帝親執臣手使臣北討胡冦今中原未靖<lb/>
<pb n="KR2c0001_SBCK_014-30a"/>
臣何敢即安乞補青州界一荒郡以展鷹犬之用<lb/>
復不許峻嚴裝將赴召猶豫未決參軍任讓謂峻<lb/>
曰將軍求處荒郡而不見許事勢如此恐無生路<lb/>
不如勒兵自守阜陵令厈術亦勸峻反峻遂不應<lb/>
命温嶠聞之即欲帥衆下衛建康三呉亦欲起義<lb/>
兵亮並不聽而報嶠書曰吾憂西陲過於歷陽足<lb/>
下無過雷池一歩也朝廷遣使諭峻峻曰臺下云<lb/>
我欲反豈得活邪我寧山頭望廷尉不能廷尉望<lb/>
山頭往者國家危如累卵非我不濟狡兎旣死獵<lb/>
犬宜烹但當死報造謀者耳峻知祖約怨朝廷乃<lb/>
遣參軍徐㑹推崇約請共討庾亮約大喜其從子<lb/>
<pb n="KR2c0001_SBCK_014-30b"/>
智衍並勸成之譙國内史桓宣謂智曰本以彊胡<lb/>
未滅將戮力討之使君若欲爲雄霸何不助國討<lb/>
峻則威名自舉今乃與峻俱反此安得乆乎智不<lb/>
從宣詣約請見約知其欲諌拒而不内宣遂絶約<lb/>
不與之同十一月約遣兄子沛内史渙女壻淮南<lb/>
太守許柳以兵㑹峻逖妻柳之姊也固諌不從詔<lb/>
復以卞壼爲尚書令領右衛將軍以㑹稽内史王<lb/>
舒行楊州剌史事呉興太守虞潭督三呉等諸郡<lb/>
軍事　尚書左丞孔坦司徒司馬舟楊陶回言於<lb/>
王導請及峻未至急斷阜陵守江西當利諸口彼<lb/>
少我衆一戰決矣若峻未來可往逼其城今不先<lb/>
<pb n="KR2c0001_SBCK_014-31a"/>
往峻必先至峻至則人心危駭難與戰矣此時不<lb/>
可失也導然之庾亮不從十二月辛亥蘇峻使其<lb/>
將韓晃張健等襲䧟姑孰取鹽米亮方悔之壬子<lb/>
彭城王雄章武王休叛奔峻雄釋之子也庚申京<lb/>
師戒嚴假庾亮節都督征討諸軍事以左衛將軍<lb/>
趙胤爲歷陽太守使左將軍司馬流將兵據慈湖<lb/>
以拒峻以前射聲校尉劉超爲左衛將軍侍中禇<lb/>
翜典征討軍事亮使弟翼以白衣領數百人僃石<lb/>
頭　宣城内史桓彞欲起兵以赴朝廷其長史禆<lb/>
惠以郡兵寡弱山民易擾謂宜且案甲以待之彞<lb/>
厲色曰見無禮於其君者若鷹鸇之逐鳥雀今社<lb/>
<pb n="KR2c0001_SBCK_014-31b"/>
稷危逼義無宴安辛未彞進屯蕪湖韓晃擊破之<lb/>
因進攻宣城彞退保廣德晃大掠諸縣而還徐州<lb/>
剌史郗鑒欲帥所領赴難詔以北寇不許<lb/>
三年春正月温嶠入救建康軍于尋陽韓晃襲司<lb/>
馬流於慈湖流素懦怯將戰食炙不知口處兵敗<lb/>
而死丁未蘇峻帥祖渙許柳等衆二萬人濟自横<lb/>
江登牛渚軍于陵口臺兵禦之屢敗二月庚戌峻<lb/>
至蔣陵覆舟山陶回謂庾亮曰峻知石頭有重戍<lb/>
不敢直下必向小丹楊南道歩來宜伏兵邀之可<lb/>
一戰擒也亮不從峻果自小丹楊來迷失道夜行<lb/>
無復部分亮聞乃悔之朝士以京邑危逼多遣家<lb/>
<pb n="KR2c0001_SBCK_014-32a"/>
人入東避難左衛將軍劉超獨遷妻孥入居宮内<lb/>
詔以卞壼都督大桁東諸軍事與侍中鍾雅帥郭<lb/>
黙趙胤等軍及峻戰于西陵壼等大敗死傷以千<lb/>
數丙辰峻攻青溪柵卞壼帥諸軍拒擊不能禁峻<lb/>
因風縱火燒臺省及諸營寺署一時蕩盡壼背癕<lb/>
新愈創猶未合力疾帥左右苦戰而死二子昣旴<lb/>
隨父後亦赴敵而死其母撫尸哭曰父爲忠臣子<lb/>
爲孝子夫何恨乎丹楊尹羊曼勒兵守雲龍門與<lb/>
黄門侍郎周導盧江太守陶瞻皆戰死庾亮帥衆<lb/>
將陳于宜陽門内未及成列士衆皆棄甲走亮與<lb/>
弟懌條翼及郭黙趙胤俱奔尋陽將行顧謂鍾雅<lb/>
<pb n="KR2c0001_SBCK_014-32b"/>
曰後事深以相委雅曰棟折榱崩誰之咎也亮曰<lb/>
今日之事不容復言亮乗小船亂兵相剥掠亮左<lb/>
右射賊誤中柂工應弦而倒船上咸失色欲散亮<lb/>
不動徐曰此手何可使著賊衆乃安峻兵入臺城<lb/>
司徒導謂侍中禇翜曰至尊當御正殿君可啓令<lb/>
速出翜即入上閤躬自抱帝登太極前殿導及光<lb/>
禄大夫陸曄荀崧尚書張闓共登御床擁衛帝以<lb/>
劉超爲右衛將軍使與鍾雅禇翜侍立左右太常<lb/>
孔愉朝服守宗廟時百官奔散殿省蕭然峻兵旣<lb/>
入叱禇翜令下翜正立不動呵之曰蘇冠軍來覲<lb/>
至尊軍人豈得侵逼由是峻兵不敢上殿突入後<lb/>
<pb n="KR2c0001_SBCK_014-33a"/>
宫宫人及太后左右侍人皆見掠奪峻兵驅役百<lb/>
官光禄勲王彬等皆𬒳捶撻令負檐登蔣山祼剥<lb/>
士女皆以壞席苫草自鄣無草者坐地以土自覆<lb/>
哀號之聲震動内外初姑孰旣䧟尚書左丞孔坦<lb/>
謂人曰觀峻之勢必破臺城自非戰士不須戎服<lb/>
及臺城䧟戎服者多死白衣者無佗時官有布二<lb/>
十萬匹金銀五十斤錢億萬絹數萬匹佗物稱是<lb/>
峻盡費之太官惟有燒餘米數石以供御膳或謂<lb/>
鍾雅曰君性亮直必不容於冦讎盍早爲之計雅<lb/>
曰國亂不能匡君危不能濟各遁逃以求免何以<lb/>
爲臣丁巳峻稱詔大赦惟庾亮兄弟不在原例以<lb/>
<pb n="KR2c0001_SBCK_014-33b"/>
王導有德望猶使以本官居已之右祖約爲侍中<lb/>
太尉尚書令峻自爲驃騎將軍録尚書事許柳爲<lb/>
丹楊尹馬雄爲左衛將軍祖渙爲驍騎將軍弋陽<lb/>
王羕詣峻稱述峻功峻復以羕爲西陽王太宰録<lb/>
尚書事峻遣兵攻呉國内史庾冰冰不能禦棄郡<lb/>
奔㑹稽至浙江峻購之甚急吳鈴下卒引冰入船<lb/>
以蘧蒢覆之吟嘯鼔枻泝流而去每逢邏所輙以<lb/>
杖叩船曰何處覔庾冰庾冰正在此人以爲醉不<lb/>
疑之冰僅免峻以侍中蔡謨爲呉國内史温嶠聞<lb/>
建康不守號慟人有候之者悲哭相對庾亮至尋<lb/>
陽宣太后詔以嶠爲驃騎将軍開府儀同三司又<lb/>
<pb n="KR2c0001_SBCK_014-34a"/>
加徐州剌史郗鑒司空嶠曰今日當以滅賊爲急<lb/>
未有功而先拜官將何以示天下遂不受嶠素重<lb/>
亮亮雖奔敗嶠愈推奉之分兵給亮　三月蘇峻<lb/>
南屯于湖　夏四月庾亮温嶠將起兵討蘇峻而<lb/>
道路斷絶不知建康聲聞㑹南陽范汪至尋陽言<lb/>
峻政令不壹貪㬥縱横滅亡已兆雖彊易弱朝廷<lb/>
有倒懸之急宜時進討嶠深納之亮辟汪參護軍<lb/>
事亮嶠互相推爲盟主嶠從弟充曰陶征西位重<lb/>
兵彊宜共推之嶠乃遣督護王愆期詣荆州邀陶<lb/>
侃與之同赴國難侃猶以不預顧命爲恨答曰吾<lb/>
疆埸外將不敢越局嶠屢說不能回乃順侃意遣<lb/>
<pb n="KR2c0001_SBCK_014-34b"/>
使謂之曰仁公且守僕當先下使者去已二日平<lb/>
南參軍榮陽毛寶别使還聞之說嶠曰凡舉大事<lb/>
當與天下共之師克在和不宜異同假令可疑猶<lb/>
當外示不覺況自爲攜貳邪宜急追信改書言必<lb/>
應俱進若不及前信當更遣使嶠意悟即追使者<lb/>
改書侃果許之遣督護龔登帥兵詣嶠嶠有衆七<lb/>
千於是列上尚書陳祖約蘇峻罪狀移告征鎭灑<lb/>
泣登舟陶侃復追龔登還嶠遺侃書曰夫軍有進<lb/>
而無退可増而不可減近已移檄逺近言於盟府<lb/>
刻後月半大舉諸郡軍並在路次惟須仁公軍至<lb/>
便齊進耳仁公今召軍還疑惑逺近成敗之由將<lb/>
<pb n="KR2c0001_SBCK_014-35a"/>
在於此僕才輕任重實憑仁公篤愛逺稟成規至<lb/>
於首啓戎行不敢有辭僕與仁公如首尾相衛脣<lb/>
齒相依也恐或者不逹髙㫖將謂仁公緩於討賊<lb/>
此聲難追僕與仁公並受方嶽之任安危休慼理<lb/>
旣同之且自頃之顧綢繆往來情深義重一旦有<lb/>
急亦望仁公悉衆見救況社稷之難乎今日之憂<lb/>
豈惟僕一州文武莫不翹企假令此州不守約峻<lb/>
樹置官長於此荆楚西逼彊胡東接逆賊因之以<lb/>
饑饉將來之危乃當甚於此州之今日也仁公進<lb/>
當爲大晉之忠臣參桓文之功退當以慈父之情<lb/>
雪愛子之痛今約峻凶逆無道痛感天地人心齊<lb/>
<pb n="KR2c0001_SBCK_014-35b"/>
壹咸皆切齒今之進討若以石投卵耳苟復召兵<lb/>
還是爲敗於幾成也願深察所陳王愆期謂侃曰<lb/>
蘇峻豺狼也如得遂志四海雖廣公寧有容足之<lb/>
地乎侃深感悟即戎服登舟瞻喪至不臨晝夜兼<lb/>
道而進郗鑒在廣陵城孤糧少逼近胡冦人無固<lb/>
志得詔書即流涕誓衆入赴國難將士爭奮遣將<lb/>
軍夏侯長等間行謂温嶠曰或聞賊欲挾天子東<lb/>
入㑹稽當先立營壘屯據要害旣防其越逸又斷<lb/>
賊糧運然後清野堅壁以待賊賊攻城不拔野無<lb/>
所掠東道旣斷糧運自絶必自潰矣嶠深以爲然<lb/>
五月陶侃帥衆至尋陽議者咸謂侃欲誅庾亮以<lb/>
<pb n="KR2c0001_SBCK_014-36a"/>
謝天下亮甚懼用温嶠計詣侃拜謝侃驚止之曰<lb/>
庾元規乃拜陶士行邪亮引咎自責風止可觀侃<lb/>
不覺釋然曰君侯脩石頭以擬老子今日反見求<lb/>
邪即與之談宴終日遂與亮嶠同趣建康戎卒四<lb/>
萬旌旗七百餘里鉦鼔之聲震於逺近蘇峻聞西<lb/>
方兵起用參軍賈寧計自姑孰還據石頭分兵以<lb/>
拒侃等乙未峻逼遷帝於石頭司徒導固爭不從<lb/>
帝哀泣升車宫中慟哭時天大雨道路泥濘劉超<lb/>
鍾雅歩侍左右峻給馬不肯乗而悲哀慷慨峻聞<lb/>
而惡之然未敢殺也以其親信許方等𥙷司馬督<lb/>
殿中監外託宿衛内實防禦超等峻以倉屋爲帝<lb/>
<pb n="KR2c0001_SBCK_014-36b"/>
宫日來帝前肆醜言劉超鍾雅與右光禄大夫荀<lb/>
崧金紫光禄大夫華恒尚書荀䆳侍中丁潭侍從<lb/>
不離帝側時饑饉米貴峻問遺超一無所受繾綣<lb/>
朝夕臣節愈恭雖居幽厄之中超猶啓帝授孝經<lb/>
論語峻使左光禄大夫陸曄守留臺逼迫居民盡<lb/>
聚之後苑使厈術守苑城尚書左丞孔坦奔陶侃<lb/>
侃以爲長史𥘉蘇峻遣尚書張闓權督東軍司徒<lb/>
導密令以太后詔諭三吳吏士使起義兵救天子<lb/>
㑹稽内史王舒以庾冰行奮武將軍使將兵一萬<lb/>
西渡浙江於是呉興太守虞潭呉國内史蔡謨前<lb/>
義興太守顧衆等皆舉兵應之潭母孫氏謂潭曰<lb/>
<pb n="KR2c0001_SBCK_014-37a"/>
汝當捨生取義勿以吾老爲累盡遣其家僮從軍<lb/>
鬻其環珮以爲軍資謨以庾冰當還舊任即去郡<lb/>
以讓冰蘇峻聞東方兵起遣其將管商張健弘徽<lb/>
守拒之虞潭等與戰互有勝負未能得前陶侃温<lb/>
嶠軍于茄子浦嶠以南兵習水蘇峻兵便歩令將<lb/>
士有上岸者死㑹峻送米萬斛饋祖約約遣司馬<lb/>
桓撫等迎之毛寶帥千人爲嶠前鋒告其衆曰兵<lb/>
灋軍令有所不從豈可視賊可擊不上岸擊之邪<lb/>
乃擅往襲撫悉獲其米斬獲萬計約由是飢乏嶠<lb/>
表寶爲廬江太守陶侃表王舒監浙東軍事虞潭<lb/>
監浙西軍事郗鑒都督楊州八郡諸軍事令舒潭<lb/>
<pb n="KR2c0001_SBCK_014-37b"/>
皆受鑒節度鑒帥衆渡江與侃等㑹于茄子浦雍<lb/>
州剌史魏該亦以兵㑹之丙辰侃等舟師直指石<lb/>
頭至于蔡洲侃屯查浦嶠屯沙門浦峻登烽火樓<lb/>
望見士衆之盛有懼色謂左右曰吾本知温嶠能<lb/>
得衆也庾亮遣督護王彰擊峻黨張曜反爲所敗<lb/>
亮送節傳以謝侃侃答曰古人三敗君侯始二當<lb/>
今事急不宜數爾亮司馬陳郡殷融詣侃謝曰將<lb/>
軍爲此非融等所裁王彰至曰彰自爲之將軍不<lb/>
知也侃曰昔殷融爲君子王彰爲小人今王彰爲<lb/>
君子殷融爲小人宣城内史桓彞聞京城不守慷<lb/>
慨流涕進屯涇縣時州郡多遣使降蘇峻禆惠復<lb/>
<pb n="KR2c0001_SBCK_014-38a"/>
勸彞宜且與通使以紓交至之禍彞曰吾受國厚<lb/>
恩義在致死焉能忍恥與逆臣通問如其不濟此<lb/>
則命也彞遣將軍俞縱守蘭石峻遣其將韓晃攻<lb/>
之縱將敗左右勸縱退軍縱曰吾受桓侯厚恩當<lb/>
以死報吾之不可負桓侯猶桓侯之不負國也遂<lb/>
力戰而死晃進軍攻彞六月城䧟執彞殺之諸軍<lb/>
𥘉至石頭即欲決戰陶侃曰賊衆方盛難與爭鋒<lb/>
當以歳月智計破之旣而屢戰無功監軍部將李<lb/>
根請築白石壘侃從之夜築壘至曉而成聞峻軍<lb/>
嚴聲諸將咸懼其來攻孔坦曰不然若峻攻壘必<lb/>
須東北風急令我水軍不得往救今天清靜賊必<lb/>
<pb n="KR2c0001_SBCK_014-38b"/>
不來所以嚴者必遣軍出江乘掠京口以東矣已<lb/>
而果然侃使庾亮以二千人守白石峻帥歩騎萬<lb/>
餘四靣攻之不克王舒虞潭等數與峻兵戰不利<lb/>
孔坦曰本不須召郗公遂使東門無限今宜遣還<lb/>
雖晚猶勝不也侃乃令鑒與後將軍郭黙還據京<lb/>
口立大業曲阿庱亭三壘以分峻之兵勢使郭黙<lb/>
守大業壬辰魏該卒祖約遣祖渙桓撫襲湓口陶<lb/>
侃聞之將自擊之毛寶曰義軍恃公公不可動寶<lb/>
請討之侃從之渙撫過皖因攻譙國内史桓宣寶<lb/>
往救之爲渙撫所敗箭貫寶髀徹鞍寶使人蹋鞍<lb/>
拔箭血流滿鞾還擊渙撫破走之宣乃得出歸于<lb/>
<pb n="KR2c0001_SBCK_014-39a"/>
温嶠寶進攻祖約軍于東關拔合肥戍㑹嶠召之<lb/>
復歸石頭祖約諸將隂與後趙通謀許爲内應後<lb/>
趙將石聦石堪引兵濟准攻壽春秋七月約衆潰<lb/>
奔歷陽聦等虜壽春二萬餘户而歸　蘇峻腹心<lb/>
路永厈術賈寧聞祖約敗恐事不濟勸峻盡誅司<lb/>
徒導等諸大臣更樹腹心峻雅敬導不許永等更<lb/>
貳於峻導使參軍袁耽濳誘永使歸順九月戊申<lb/>
導携二子與永皆奔白石耽渙之曽孫也陶侃温<lb/>
嶠等與蘇峻乆相持不決峻分遣諸將東西攻掠<lb/>
所嚮多捷人情恟懼朝士之奔西軍者皆曰峻狡<lb/>
黠有膽決其徒驍勇所向無敵若天討有罪則峻<lb/>
<pb n="KR2c0001_SBCK_014-39b"/>
終滅亡止以人事言之未易除也温嶠怒曰諸君<lb/>
怯懦乃更譽賊及累戰不勝嶠亦憚之嶠軍食盡<lb/>
貸於陶侃侃怒曰使君前云不憂無良將及兵食<lb/>
惟欲得老僕爲主耳今數戰皆北良將安在荆州<lb/>
接胡蜀二虜當備不虞若復無食僕便欲西歸更<lb/>
思良筭徐來殄賊不爲晚也嶠曰凡師克在和古<lb/>
之善教也光武之濟昆陽曹公之拔官渡以寡敵<lb/>
衆杖義故也峻約小豎凶逆滔天何憂不滅峻驟<lb/>
勝而驕自謂無前今挑之戰可一鼓而擒也柰何<lb/>
捨垂立之功設進退之計乎且天子幽逼社稷危<lb/>
殆乃四海臣子肝腦塗地之日嶠等與公並受國<lb/>
<pb n="KR2c0001_SBCK_014-40a"/>
恩事若克濟則臣主同祚如其不捷當灰身以謝<lb/>
先帝耳今之事勢義無旋踵譬如騎虎安可中下<lb/>
哉公若違衆獨返人心必沮沮衆敗事義旗將廻<lb/>
指於公矣毛寶言於嶠曰下官能留陶公乃往說<lb/>
侃曰公本應鎭蕪湖為南北勢援前旣已下勢不<lb/>
可還且軍政有進無退非直整齊三軍示衆必死<lb/>
而已亦謂退無所據終至滅亡往者杜弢非不彊<lb/>
盛公竟滅之何至於峻獨不可破邪賊亦畏死非<lb/>
皆勇健公可試與寶兵使上岸斷賊資糧若寶不<lb/>
立效然後公去人心不恨矣侃然之加寶督護而<lb/>
遣之竟陵太守李陽說侃曰今大事若不濟公雖<lb/>
<pb n="KR2c0001_SBCK_014-40b"/>
有粟安得而食諸侃乃分米五萬石以餉嶠軍毛<lb/>
寶燒峻句容湖孰積聚峻軍乏食侃遂留不去張<lb/>
健韓晃等急攻大業壘中乏水人飲糞汁郭黙懼<lb/>
潛突圍出外留兵守之郗鑒在京口軍士聞之皆<lb/>
失色參軍曹納曰大業京口之扞蔽也一旦不守<lb/>
則賊兵徑至不可當也請還廣陵以俟後舉鑒大<lb/>
㑹僚佐責納曰吾受先帝顧託之重正復捐軀九<lb/>
泉不足報塞今彊冦在近衆心危逼君腹心之佐<lb/>
而生長異端當何以帥先義衆鎭壹三軍邪將斬<lb/>
之乆乃得釋陶侃將救大業長史殷羡曰吾兵不<lb/>
習歩戰救大業而不捷則大事去矣不如急攻石<lb/>
<pb n="KR2c0001_SBCK_014-41a"/>
頭則大業自解侃從之羡融之兄也庚午侃督水<lb/>
軍向石頭庾亮温嶠趙胤帥歩兵萬人從白石南<lb/>
上欲挑戰峻將八千人逆戰遣其子碩及其將厈<lb/>
孝分兵先薄趙胤軍敗之峻方勞其將士乗醉望<lb/>
見胤走曰孝能破賊我更不如邪因舎其衆與數<lb/>
騎北下突陳不得入將回趨白木陂馬躓侃部將<lb/>
彭丗李千等投之以矛峻墜馬斬首臠割之焚其<lb/>
骨三軍皆稱萬歳餘衆大潰峻司馬任讓等共立<lb/>
峻弟逸爲主閉城自守温嶠乃立行臺布告逺近<lb/>
凡故吏二千石以下皆令赴臺於是至者雲集韓<lb/>
晃聞峻死引兵趣石頭管啇弘徽攻庱亭壘督護<lb/>
<pb n="KR2c0001_SBCK_014-41b"/>
李閎輕車長史滕含擊破之含脩之孫也啇走詣<lb/>
庾亮降餘衆皆歸張健<lb/>
四年春正月光禄大夫陸曄及弟尚書左僕射玩<lb/>
說厈術以苑城附于西軍百官皆赴之推曄督宫<lb/>
城軍事陶侃命毛寶守南城鄧岳守西城右衛將<lb/>
軍劉超侍中鍾雅與建康令管斾等謀奉帝出赴<lb/>
西軍事泄蘇逸使其將平原任讓將兵入宫收超<lb/>
雅帝抱持悲泣曰還我侍中右衛讓奪而殺之初<lb/>
讓少無行太常華恒爲本州大中正黜其品及讓<lb/>
爲蘇峻將乗勢多所誅殺見恒輒恭敬不敢縱暴<lb/>
及鍾劉之死蘇逸欲并殺恒讓盡心救衛恒乃得<lb/>
<pb n="KR2c0001_SBCK_014-42a"/>
免　冠軍將軍趙胤遣部將甘苗擊祖約于歷陽<lb/>
戊辰約夜帥左右數百人奔後趙其將牽騰帥衆<lb/>
出降　蘇逸蘇碩韓晃并力攻臺城焚太極東堂<lb/>
及祕閣毛寶登城射殺數千人晃謂寶曰君名勇<lb/>
果何不出鬪寶曰君名健將何不入鬪晃笑而退<lb/>
　二月丙戌諸軍攻石頭建威長史滕含擊蘇逸<lb/>
大破之蘇碩帥驍勇數百渡淮而戰温嶠擊斬之<lb/>
韓晃等懼以其衆就張健於曲阿門隘不得出更<lb/>
相蹈藉死者萬數西軍獲蘇逸斬之滕含部將曹<lb/>
據抱帝奔温嶠船羣臣見帝頓首號泣請罪殺西<lb/>
陽王羕并其二子播充孫崧及彭城王雄陶侃與<lb/>
<pb n="KR2c0001_SBCK_014-42b"/>
任讓有舊爲請其死帝曰是殺吾侍中右衛者不<lb/>
可救也乃殺之司徒導入石頭令取故節陶侃笑<lb/>
曰蘇武節似不如是導有慙色丁亥大赦張健疑<lb/>
弘徽等貳於已皆殺之帥舟師自延陵將入呉興<lb/>
乙未揚烈將軍王允之與戰大破之獲男女萬餘<lb/>
口健復與韓晃馬雄等輕軍西趨故鄣郗鑒遣參<lb/>
軍李閎追之及於平陵山皆斬之是時宫闕灰燼<lb/>
以建平園爲宫温嶠欲遷都豫章三呉之豪請都<lb/>
㑹稽二論紛紜未決司徒導曰孫仲謀劉玄德俱<lb/>
言建康王者之宅古之帝王不必以豐儉移都苟<lb/>
務本節用何憂彫弊若農事不修則樂土爲墟矣<lb/>
<pb n="KR2c0001_SBCK_014-43a"/>
且北冦游魂伺我之隙一旦示弱竄於蠻越求之<lb/>
望實懼非良計今特宜鎭之以靜羣情自安由是<lb/>
不復徙都以禇翜爲丹楊尹時兵火之後民物彫<lb/>
殘翜收集散亡京邑遂安　三月壬子論平蘇峻<lb/>
攻以陶侃爲侍中太尉封長沙郡公加都督交廣<lb/>
寧州諸軍事郗鑒爲侍中司空南昌縣公温嶠爲<lb/>
驃騎將軍開府儀同三司加散騎常侍始安郡公<lb/>
陸曄進爵江陵公自餘賜爵侯伯子男者甚衆卞<lb/>
壼及二子眕盱桓彞劉超鍾雅羊曼陶瞻皆加贈<lb/>
謚路永匡術賈寧皆蘇峻之黨也峻未敗永等去<lb/>
峻歸朝廷王導欲賞以官爵温嶠曰永等皆峻之<lb/>
<pb n="KR2c0001_SBCK_014-43b"/>
腹心首爲亂階罪莫大焉晚雖改悟未足以贖前<lb/>
罪得全首領爲幸多矣豈可復褒寵之哉導乃止<lb/>
陶侃以江陵偏逺移鎭巴陵朝議欲留温嶠輔政<lb/>
嶠以王導先帝所任固辭還藩又以京邑荒殘資<lb/>
用不給乃留資蓄具器用而後旋于武昌帝之出<lb/>
石頭也庾亮見帝稽顙哽咽詔亮與大臣俱升御<lb/>
座明日亮復泥首謝罪乞骸骨欲闔門投竄山海<lb/>
帝遣尚書侍中手詔慰喻曰此社稷之難非舅之<lb/>
責也亮上䟽自陳祖約蘇峻縱肆凶逆罪由臣發<lb/>
寸斬屠戮不足以謝七廟之靈塞四海之責朝廷<lb/>
復何理齒臣於人次臣亦何顔自次於人理願陛<lb/>
<pb n="KR2c0001_SBCK_014-44a"/>
下雖垂寛宥全其首領猶宜棄之任其自存自没<lb/>
則天下粗知勸戒之綱矣優詔不許亮又欲遁逃<lb/>
山海自曁陽東出詔有司録奪舟船亮乃求外鎭<lb/>
自效出爲都督豫州揚州之江西宣城諸軍事豫<lb/>
州剌史領宣城内史鎭蕪湖陶侃温嶠之討蘇峻<lb/>
也移檄征鎭使各引兵入援湘州剌史益陽侯卞<lb/>
敦擁兵不赴又不給軍糧遣督護將數百人隨大<lb/>
軍而已朝野莫不怪歎及峻平陶侃奏敦阻軍顧<lb/>
望不赴國難請檻車收付廷尉王導以喪亂之後<lb/>
宜加寛宥轉敦安南將軍廣州剌史病不赴徵爲<lb/>
光禄大夫領少府敦憂愧而卒追贈本官加散騎<lb/>
<pb n="KR2c0001_SBCK_014-44b"/>
常侍謚曰敬<lb/>
臣光曰庾亮以外戚輔政首發禍機國破君危竄<lb/>
身茍免卞敦位列方鎭兵糧俱足朝廷顚覆坐觀<lb/>
勝負人臣之罪孰大於此旣不能明正典刑又以<lb/>
寵禄報之晉室無政亦可知矣任是責者豈非王<lb/>
導乎<lb/>
　　　燕討叚遼<hi>討宇文附</hi>
晉明帝太寧三年冬十一月慕容廆與叚氏方睦<lb/>
爲叚牙謀使之徙都牙從之即去令支國人不樂<lb/>
叚疾陸眷之孫遼欲奪其位以徙都爲牙罪十二<lb/>
月帥國人攻牙殺之自立叚氏自務勿塵以來日<lb/>
<pb n="KR2c0001_SBCK_014-45a"/>
益彊盛其地西接漁陽東界遼水所統胡晉三萬<lb/>
餘户控弦四五萬騎<lb/>
成帝咸和八年夏五月甲寅遼東武宣公慕容廆<lb/>
卒六月世子皝以平北將軍行平州剌史督攝部<lb/>
内　慕容皝初嗣位用灋嚴峻國人多不自安主<lb/>
簿皇甫眞切諌不聽皝庶兄建威將軍翰母弟征<lb/>
虜將軍仁有勇略屢立戰功得士心季弟昭有才<lb/>
藝皆有寵於廆皝忌之翰歎曰吾受事於先公不<lb/>
敢不盡力幸賴先公之靈所嚮有功此乃天贊吾<lb/>
國非人力也而人謂吾之所辦以爲雄才難制吾<lb/>
豈可坐而待禍邪乃與其子出奔叚氏叚遼素聞<lb/>
<pb n="KR2c0001_SBCK_014-45b"/>
其才冀收其用甚愛重之仁自平郭來奔喪謂昭<lb/>
曰吾等素驕多無禮於嗣君嗣君剛嚴無罪猶可<lb/>
畏況有罪乎昭曰吾輩皆體正嫡於國有分兄素<lb/>
得士心我在内未爲所疑伺其間隙除之不難兄<lb/>
趣舉兵以來我爲内應事成之日與我遼東男子<lb/>
舉事不克則死不能效建威偷生異域也仁曰善<lb/>
遂還平郭閏月仁舉兵而西或以仁昭之謀告皝<lb/>
皝未之信遣使按驗仁兵已至黄水知事露殺使<lb/>
者還據平郭皝賜昭死遣軍祭酒封弈尉撫遼東<lb/>
以髙詡爲廣武將軍將兵五千與庶弟建武將軍<lb/>
幼稚廣威將軍軍寧逺將軍汗司馬遼東佟壽共<lb/>
<pb n="KR2c0001_SBCK_014-46a"/>
討仁與仁戰於汶城北皝兵大敗幼稚軍皆爲仁<lb/>
所獲夀嘗爲仁司馬遂降於仁前大農孫機等舉<lb/>
遼東城以應仁封弈不得入與汗俱還東夷校尉<lb/>
封抽護軍平原乙逸遼東相太原韓嶠皆棄城走<lb/>
於是仁盡有遼東之地叚遼及鮮卑諸部皆與仁<lb/>
遙相應援皝追思皇甫眞之言以眞爲平州别駕<lb/>
九年春二月慕容仁以司馬翟楷領東夷校尉前<lb/>
平州别駕龐鑒領遼東相　叚遼遣兵襲徒河不<lb/>
克復遣其弟蘭與慕容翰共攻柳城柳城都尉石<lb/>
琮城大慕輿埿并力拒守蘭等不克而退遼怒切<lb/>
責蘭等必令拔之休息二旬復益兵來攻士皆重<lb/>
<pb n="KR2c0001_SBCK_014-46b"/>
𫀆蒙楯作飛梯四面俱進晝夜不息琮埿拒守彌<lb/>
固殺傷千餘人卒不能拔慕容皝遣慕容汗及司<lb/>
馬封弈等共救之皝戒汗曰賊氣銳勿與爭鋒汗<lb/>
性驍果以千餘騎爲前鋒直進封弈止之汗不從<lb/>
與蘭遇於牛尾谷汗兵大敗死者太半弈整陳力<lb/>
戰故得不沒蘭欲乗勝窮追慕容翰恐遂滅其國<lb/>
止之曰夫爲將當務愼重審已量敵非萬全不可<lb/>
動今雖挫其偏師未能屈其大勢皝多權詐好爲<lb/>
濳伏若悉國中之衆自將以拒我我縣軍深入衆<lb/>
寡不敵此危道也且受命之日正求此捷若違命<lb/>
貪進萬一取敗功名俱喪何以返面蘭曰此已成<lb/>
<pb n="KR2c0001_SBCK_014-47a"/>
擒無有餘理卿正慮遂滅卿國耳今千年在東若<lb/>
進而得志吾將迎之以爲國嗣終不負卿使宗廟<lb/>
不祀也千年者慕容仁小字也翰曰吾投身相依<lb/>
無復還理國之存亡於我何有但欲爲大國之計<lb/>
且相爲惜功名耳乃命所部欲獨還蘭不得已而<lb/>
從之　夏四月慕容仁自稱平州剌史遼東公<lb/>
冬十一月慕容皝討遼東甲申至襄平遼東人王<lb/>
岌密信請降師進入城翟楷龐鑒單騎走居就新<lb/>
昌等縣皆降皝欲悉阬遼東民髙詡諌曰遼東之<lb/>
叛實非夲圖直畏仁凶威不得不從今元惡猶存<lb/>
始克此城遽加夷㓕則未下之城無歸善之路矣<lb/>
<pb n="KR2c0001_SBCK_014-47b"/>
皝乃止分徙遼東大姓於棘城以杜羣爲遼東相<lb/>
安輯遺民　十二月慕容仁遣兵襲新昌督護新<lb/>
興王寓擊走之遂徙新昌入襄平<lb/>
咸康二年春正月慕容皝將討慕容仁司馬髙詡<lb/>
曰仁叛棄君親民神共怒前此海未嘗凍自仁反<lb/>
以來連年凍者三矣且仁專備陸道天其或者欲<lb/>
使吾乗海冰以襲之也皝從之羣僚皆言渉冰危<lb/>
事不若從陸道皝曰吾計已決敢沮者斬壬午皝<lb/>
帥其弟軍師將軍評等自昌黎東踐冰而進凡三<lb/>
百餘里至歷林口捨輜重輕兵趣平郭去城七里<lb/>
候騎以告仁仁狼狽出戰張英之俘二使也仁恨<lb/>
<pb n="KR2c0001_SBCK_014-48a"/>
不窮追及皝至仁以爲皝復遣偏師輕出寇抄不<lb/>
知皝自來謂左右曰今兹當不使其匹馬得返矣<lb/>
乙未仁悉衆陳於城之西北慕容軍帥所部降於<lb/>
皝仁衆沮動皝從而縱擊大破之仁走其帳下皆<lb/>
叛遂擒之皝先爲斬其帳下之叛者然後賜仁死<lb/>
丁衡游毅孫機等皆仁所信用也皝執而斬之王<lb/>
冰自殺慕容幼慕容稚佟壽郭充翟楷龐鑒皆東<lb/>
走幼中道而還皝兵追及楷鑒斬之壽充奔髙麗<lb/>
自餘吏民爲仁所詿誤者皝皆赦之封髙詡爲汝<lb/>
陽侯　夏六月叚遼遣中軍將軍李詠襲慕容皝<lb/>
詠趣武興都尉張萌擊擒之遼别遣叚蘭將歩騎<lb/>
<pb n="KR2c0001_SBCK_014-48b"/>
數萬屯柳城西回水宇文逸豆歸攻安晉以爲蘭<lb/>
聲援皝帥歩騎五萬向柳城蘭不戰而遁皝引兵<lb/>
北趣安晉逸豆歸棄輜重走皝遣司馬封弈帥輕<lb/>
騎追擊大破之皝謂諸將曰二虜恥無功必將復<lb/>
至宜於柳城左右設伏以待之乃遣封弈帥騎數<lb/>
千伏於馬兠山三月叚遼果將數千騎來冦抄弈<lb/>
縱擊大破之斬其將榮伯保<lb/>
三年春三月慕容皝於乙連城東築好城以逼乙<lb/>
連留折衝將軍蘭勃守之夏四月段遼以車數千<lb/>
兩輸乙連粟蘭勃擊而取之六月遼又遣其從弟<lb/>
楊威將軍屈雲將精騎夜襲皝子遵於興國城遵<lb/>
<pb n="KR2c0001_SBCK_014-49a"/>
擊破之初北平陽𥙿事叚疾陸眷及遼五丗皆見<lb/>
尊禮遼數與皝相攻𥙿諌曰親仁善隣國之寶也<lb/>
況慕容氏與我丗㛰迭爲甥舅皝有才德而我與<lb/>
之構怨戰無虚月百姓彫弊利不𥙷害臣恐社稷<lb/>
之憂將由此始願兩追前失通好如𥘉以安國息<lb/>
民遼不從出𥙿爲北平相　叚遼數侵趙邊燕王<lb/>
皝遣揚烈將軍宋回稱藩於趙乞師以討遼自請<lb/>
盡帥國中之衆以㑹之并以其弟寧逺將軍汗爲<lb/>
質趙王虎大悦厚加慰答辭其質遣還密期以明<lb/>
年<lb/>
四年春正月燕王皝遣都尉趙槃如趙聽師期趙<lb/>
<pb n="KR2c0001_SBCK_014-49b"/>
王虎將擊叚遼募驍勇者三萬人悉拜龍騰中郎<lb/>
㑹遼遣叚屈雲襲趙幽州幽州剌史李孟退保易<lb/>
京虎乃以桃豹爲横海將軍王華爲渡遼將軍帥<lb/>
舟師十萬出漂渝津支雄爲龍驤大將軍姚弋仲<lb/>
爲冠軍將軍帥歩騎七萬爲前鋒以伐遼三月趙<lb/>
槃還至棘城燕王皝引兵攻掠令支以北諸城叚<lb/>
遼將追之慕容翰曰今趙兵在南當并力禦之而<lb/>
更與燕鬪燕王自將而來其士卒精銳若萬一失<lb/>
利將何以禦南敵乎叚蘭怒曰吾前爲卿所誤以<lb/>
成今日之患吾不復墯卿計中矣乃悉將見衆追<lb/>
之皝設伏以待之大破蘭兵斬首數千級掠五千<lb/>
<pb n="KR2c0001_SBCK_014-50a"/>
户及畜産萬計以歸趙王虎進屯金臺支雄長驅<lb/>
入薊叚遼所署漁陽上谷代郡守相皆降取四十<lb/>
餘城北平相陽𥙿帥其民數千家登燕山以自固<lb/>
諸將恐其爲後患欲攻之虎曰𥙿儒生矜惜名節<lb/>
恥於迎降耳無能爲也遂過之至徐無叚遼以弟<lb/>
蘭旣敗不敢復戰帥妻子宗族豪大千餘家棄令<lb/>
支奔密雲山將行執慕容翰手泣曰不用卿言自<lb/>
取敗亡我固甘心令卿失所深以爲愧翰北奔宇<lb/>
文氏遼左右長史劉群盧諶崔恱等封府庫請降<lb/>
虎遣將軍郭太麻秋帥輕騎二萬追遼至密雲山<lb/>
獲其母妻斬首三千級遼單騎走險遣其子乞特<lb/>
<pb n="KR2c0001_SBCK_014-50b"/>
眞奉表及獻名馬於趙虎受之虎入令支官論功<lb/>
封賞各有差徙叚國民二萬餘户於司雍兖豫四<lb/>
州士大夫之有才行者皆擢叙之陽𥙿詣軍門降<lb/>
虎讓之曰卿昔爲奴虜走今爲士人來豈識知天<lb/>
命將逃匿無地邪對曰臣昔事王公不能匡濟逃<lb/>
于叚氏復不能全今陛下天網髙張籠絡四海幽<lb/>
冀豪傑莫不風從如臣比肩無所獨愧生死之命<lb/>
惟陛下制之虎恱即拜北平太守　夏四月趙王<lb/>
虎以燕王皝不㑹趙兵攻叚遼而自專其利欲伐<lb/>
之太史令趙攬諌曰歳星守燕分師必無功虎怒<lb/>
鞭之皝聞之嚴兵設僃罷六卿納言常伯冗騎常<lb/>
<pb n="KR2c0001_SBCK_014-51a"/>
侍官趙戎卒數十萬燕人震恐皝謂内史髙詡曰<lb/>
將若之何對曰趙兵雖彊然不足憂但堅守以拒<lb/>
之無能爲也虎遣使四出招誘民夷燕成周内史<lb/>
崔燾居就令游泓武原令常霸東夷校尉封抽護<lb/>
軍宋晃等皆應之凡得三十六城泓䆳之兄子也<lb/>
冀陽流寓之士共殺太守宋燭以降於趙燭晃之<lb/>
從兄也營丘内史鮮于屈亦遣使降趙武寧令廣<lb/>
平孫興曉諭吏民共收屈數其罪而殺之閉城拒<lb/>
守朝鮮令昌黎孫泳帥衆拒趙大姓王清等密謀<lb/>
應趙泳收斬之同謀數百人惶怖請罪泳皆釋之<lb/>
與同拒守樂浪太守鞠彭以境内皆叛選郷里壯<lb/>
<pb n="KR2c0001_SBCK_014-51b"/>
士二百餘人共還棘城戊子趙兵進逼棘城燕王<lb/>
皝欲出亡帳下將慕輿根諌曰趙彊我弱大王一<lb/>
舉足則趙之氣勢遂成使趙人收略國民兵彊榖<lb/>
足不可復敵竊意趙人正欲大王如此耳柰何入<lb/>
其計中乎今固守堅城其勢百倍縱其急攻猶足<lb/>
枝持觀形察變閒出求利如事之不濟不失於走<lb/>
柰何望風委去爲必亡之理乎皝乃止然猶懼形<lb/>
於色玄莬太守河間劉佩曰今彊㓂在外衆心恟<lb/>
懼事之安危繫於一人大王此際無所推委當自<lb/>
强以厲將士不宜示弱事急矣臣請出擊之縱無<lb/>
大捷足以安衆乃將敢死數百騎出衝趙兵所向<lb/>
<pb n="KR2c0001_SBCK_014-52a"/>
披靡斬獲而還於是士氣自倍皝問計於封弈對<lb/>
曰石虎凶虐已甚民神共疾禍敗之至其何日之<lb/>
有今空國逺來攻守勢異戎馬雖彊無能爲患頓<lb/>
兵積日釁隙自生但堅守以俟之耳皝意乃安或<lb/>
說皝降皝曰孤方取天下何謂降也趙兵四面蟻<lb/>
附縁城慕輿根等晝夜力戰凡十餘日趙兵不能<lb/>
克壬辰引退皝遣其子恪帥二千騎追擊之趙兵<lb/>
大敗斬獲三萬餘級趙諸軍皆棄甲逃潰惟游擊<lb/>
將軍石閔一軍獨全趙之攻棘城也燕右司馬李<lb/>
洪之弟普以爲棘城必敗勸洪出避禍洪曰天道<lb/>
幽逺人事難知且當委任勿輕動取悔普固請不<lb/>
<pb n="KR2c0001_SBCK_014-52b"/>
已洪曰卿意見明審者當自行之吾受慕容氏大<lb/>
恩義無去就當效死於此耳與普流涕而訣普遂<lb/>
降趙從趙軍南歸死於喪亂洪由是以忠篤著名<lb/>
趙王虎遣渡遼將軍曹伏將青州之衆戍海島運<lb/>
榖三百萬斛以給之又以船三百艘運榖三十萬<lb/>
斛詣髙句麗使典農中郎將王典帥衆萬餘屯田<lb/>
海濵又令青州造船千艘以謀擊燕　十二月叚<lb/>
遼自密雲山遣使求迎于趙旣而中悔復遣使求<lb/>
迎于燕趙王虎遣征東將軍麻秋帥衆三萬迎之<lb/>
敕秋曰受降如受敵不可輕也以尚書左丞陽𥙿<lb/>
遼之故臣使爲秋司馬燕王皝自帥諸軍迎遼遼<lb/>
<pb n="KR2c0001_SBCK_014-53a"/>
密與燕謀覆趙軍皝遣慕容恪伏精騎七千於密<lb/>
雲山大敗麻秋於三藏口死者什六七秋歩走得<lb/>
免陽𥙿爲燕所執趙將軍范陽鮮于亮失馬歩縁<lb/>
山不能進因止端坐燕兵環之叱令起亮曰身是<lb/>
貴人義不爲小人所屈汝曹能殺亟殺不能則去<lb/>
亮儀觀豐偉聲氣雄厲燕兵憚之不敢殺以白皝<lb/>
皝以馬迎之與語大恱用爲左常侍以崔毖之女<lb/>
妻之皝盡得叚遼之衆待遼以上賔之禮以陽裕<lb/>
爲郎中令<lb/>
五年夏四月叚遼謀反於燕燕人殺遼及其黨與<lb/>
數十人送遼首於趙　冬燕王皝遣長史劉翔參<lb/>
<pb n="KR2c0001_SBCK_014-53b"/>
軍鞠運來獻捷論功<lb/>
燕王皝使其子恪霸撃宇文别部霸年十三勇冠<lb/>
三軍<lb/>
六年宇文逸豆歸忌慕容翰才名翰乃陽狂酣飲<lb/>
或卧自便利或被髮歌呼拜跪乞食宇文舉國賤<lb/>
之不復省録以故得行來自遂山川形便皆黙記<lb/>
之燕王皝以翰初非叛亂以猜嫌出奔雖在它國<lb/>
常潛爲燕計乃遣商人王車通市於宇文部以窺<lb/>
翰翰見車無言撫膺頷之而已皝曰翰欲來也復<lb/>
使車迎之翰彎弓三石餘矢尤長大皝爲之造可<lb/>
手弓矢使車埋於道旁而密告之二月翰竊逸豆<lb/>
<pb n="KR2c0001_SBCK_014-54a"/>
歸名馬攜其二子過取弓矢逃歸逸豆歸使驍騎<lb/>
百餘追之翰曰吾乆客思歸旣得上馬無復還理<lb/>
吾曏日陽愚以誑汝吾之故藝猶在無爲相逼自<lb/>
取死也追騎輕之直突而前翰曰吾居汝國乆恨<lb/>
恨不欲殺汝汝去我百歩立汝刀吾射之一發中<lb/>
者汝可還不中者可來前追騎解刀立之一發正<lb/>
中其環追騎散走皝聞翰至大喜恩遇甚厚<lb/>
八年冬十月建威將軍翰言於皝曰宇文彊盛日<lb/>
乆屢爲國患今逸豆歸篡竊得國羣情不附加之<lb/>
性識庸闇將帥非才國無防衛軍無部伍臣乆在<lb/>
其國悉其地形雖逺附彊羯聲勢不接無益救援<lb/>
<pb n="KR2c0001_SBCK_014-54b"/>
今若擊之百舉百克然髙句麗去國密邇常有闚<lb/>
𨵦之志彼知宇文旣亡禍將及已必乗虚深入掩<lb/>
吾不備若少留兵則不足以守多留兵則不足以<lb/>
行此心腹之患也宜先除之觀其勢力一舉可克<lb/>
宇文自守之虜必不能逺來爭利旣取髙句麗還<lb/>
取宇文如返手耳二國旣平利盡東海國富兵彊<lb/>
無返顧之憂然後中原可圖也皝曰善將兵擊髙<lb/>
句麗毀其城而還<lb/>
康帝建元元年春二月宇文逸豆歸遣其相莫淺<lb/>
渾將兵擊燕諸將爭欲擊之燕王皝不許莫淺渾<lb/>
以爲皝畏之酣飲縱獵不復設備皝使慕容翰出<lb/>
<pb n="KR2c0001_SBCK_014-55a"/>
擊之莫淺渾大敗僅以身免盡俘其衆<lb/>
二年春正月燕王皝與左司馬髙詡謀伐宇文逸<lb/>
豆歸詡曰宇文强盛今不取必爲國患伐之必克<lb/>
然不利於將出而告人曰吾往必不返然忠臣不<lb/>
避也於是皝自將伐逸豆歸以慕容翰爲前鋒將<lb/>
軍劉佩副之分命慕容軍慕容恪慕容霸及折衝<lb/>
將軍慕輿根將兵三道並進髙詡將發不見其妻<lb/>
使人語以家事而行逸豆歸遣南羅大渉夜干將<lb/>
精兵逆戰皝遣人馳謂慕容翰曰渉夜干勇冠三<lb/>
軍宜小避之翰曰逸豆歸掃其國内精兵以屬渉<lb/>
夜干渉夜干素有勇名一國所賴也今我克之其<lb/>
<pb n="KR2c0001_SBCK_014-55b"/>
國不攻自潰矣且吾孰知渉夜干之爲人雖有虚<lb/>
名實易與耳不宜避之以挫吾兵氣遂進戰翰自<lb/>
出衝陳渉夜干出應之慕容霸從傍邀擊遂斬渉<lb/>
夜干宇文士卒見渉夜干死不戰而潰燕兵乗勝<lb/>
逐之遂克其都城逸豆歸走死漠北宇文氏由是<lb/>
散亡皝悉收其畜産資貨徙其部衆五千餘落於<lb/>
昌黎闢地千餘里更命渉夜干所居城曰威德城<lb/>
使弟彪戍之而還髙詡劉佩皆中流矢卒詡善天<lb/>
文皝嘗謂曰卿有佳書而不見與何以爲忠盡詡<lb/>
曰臣聞人君執要人臣執職執要者逸執職者勞<lb/>
是以后稷播種堯不預焉占候天文晨夜甚苦非<lb/>
<pb n="KR2c0001_SBCK_014-56a"/>
至尊之所宜親殿下將安用之皝黙然初逸豆歸<lb/>
事趙甚謹貢獻屬路及燕人伐逸豆歸趙王虎使<lb/>
右將軍白勝并州刺吏王霸自甘松出救之比至<lb/>
宇文氏已亡因攻威德城不克而還慕容彪追擊<lb/>
破之慕容翰之與宇文氏戰也爲流矢所中卧病<lb/>
積時不出後漸差於其家試騁馬或告翰稱病而<lb/>
私習騎乗疑欲爲變燕王皝雖藉翰勇略然中心<lb/>
終忌之乃賜翰死翰曰吾負罪出奔旣而復還今<lb/>
日死已晚矣然羯賊跨據中原吾不自量欲爲國<lb/>
家蕩壹區夏此志不遂没有遺恨命矣夫飲藥而<lb/>
卒<lb/>
<pb n="KR2c0001_SBCK_014-56b"/>
　　　趙魏亂中原<hi>冉閔滅石氏附</hi>
晉懷帝永嘉五年初石勒之爲人所掠賣也與其<lb/>
母王氏相失劉琨得之遣使并其從子虎送於勒<lb/>
時虎年十七殘忍無度爲軍中患勒白母曰此兒<lb/>
凶㬥無賴使軍人殺之聲名可惜不若自除之母<lb/>
曰快牛爲犢多能破車汝小忍之及長便弓馬勇<lb/>
冠當時勒以爲征虜將軍每屠城邑鮮有遺類然<lb/>
御衆嚴而不煩莫敢犯者指授攻討所向無前勒<lb/>
遂寵任之<lb/>
成帝咸和五年春二月後趙王勒以其子宏爲大<lb/>
單于中山王虎怒私謂齊王䆳曰主上自都襄國<lb/>
<pb n="KR2c0001_SBCK_014-57a"/>
以來端拱仰成以吾身當矢石二十餘年南擒劉<lb/>
岳北走索頭東平齊魯西定秦雍克十有三州成<lb/>
大趙之業者我也大單于當以授我今乃以與黄<lb/>
吻婢兒念之今人氣塞不能寢食待主上晏駕之<lb/>
後不足復留種也　後趙皇太子弘好屬文親敬<lb/>
儒素勒謂徐光曰大雅愔愔殊不似將家子光曰<lb/>
漢祖以馬上取天下孝文以玄黙守之聖人之後<lb/>
必有勝殘去殺者天之道也勒甚恱光因說曰皇<lb/>
太子仁孝温恭中山王雄㬥多詐陛下一旦不諱<lb/>
臣恐社稷非太子所有也宜漸奪中山王權使太<lb/>
子早參朝政勒心然之而未能從<lb/>
<pb n="KR2c0001_SBCK_014-57b"/>
七年夏四月趙右僕射程遐言於趙主勒曰中山<lb/>
王勇悍權略羣臣莫及觀其志自陛下之外視之<lb/>
蔑如加以殘賊安忍乆爲將帥威振外内其諸子<lb/>
年長皆典兵權陛下在自當無它恐非少主之臣<lb/>
也宜早除之以便大計勒曰今天下未安大雅沖<lb/>
幼宜得彊輔中山王骨肉至親有佐命之功方當<lb/>
委以伊霍之任何至如卿所言卿正恐不得擅帝<lb/>
舅之權耳吾亦當參卿顧命勿過憂也遐泣曰臣<lb/>
所慮者公家陛下乃以私計拒之忠言何自而入<lb/>
乎中山王雖爲皇太后所養非陛下天屬雖有微<lb/>
功陛下酬其父子恩榮亦足矣而其志願無極豈<lb/>
<pb n="KR2c0001_SBCK_014-58a"/>
將來有益者乎若不除之臣見宗廟不血食矣勒<lb/>
不聽遐退告徐光光曰中山王常切齒於吾二人<lb/>
恐非但危國亦將爲家禍也它日光承間言於勒<lb/>
曰今國家無事而陛下神色若有不怡何也勒曰<lb/>
呉蜀未平吾恐後丗不以吾爲受命之王也光曰<lb/>
魏承漢運劉僃雖興於蜀漢豈得爲不亡乎孫權<lb/>
在呉猶今之李氏也陛下苞括二都平蕩八州帝<lb/>
王之統不在陛下復當在誰且陛下不憂腹心之<lb/>
疾而更憂四支乎中山王藉陛下威略所向輒克<lb/>
而天下皆言其英武亞於陛下且其資性不仁見<lb/>
利忘義父子並據權位勢傾王室而耿耿常有不<lb/>
<pb n="KR2c0001_SBCK_014-58b"/>
滿之心近於東宫侍宴有輕皇太子之色臣恐陛<lb/>
下萬年之後不可復制也勒黙然始命太子省可<lb/>
尚書奏事且以中常侍嚴震參綜可否惟征伐斷<lb/>
斬大事乃呈之於是嚴震之權過于主相中山王<lb/>
虎之門可設雀羅矣虎愈怏怏不恱<lb/>
八年夏六月趙主勒寢疾中山王虎入侍禁中矯<lb/>
詔羣臣親戚皆不得入疾之増損外無知者又矯<lb/>
詔召秦王宏彭城王堪還襄國勒疾小瘳見宏驚<lb/>
曰吾使王處藩鎭正僃今日有召王者邪將自來<lb/>
邪有召者當按誅之虎懼曰秦王思慕暫還耳今<lb/>
遣之仍留不遣數日復問之虎曰受詔即遣今已<lb/>
<pb n="KR2c0001_SBCK_014-59a"/>
半道矣廣阿有蝗虎密使其子冀州剌史䆳帥騎<lb/>
三千遊于蝗所秋七月勒疾篤遺命曰大雅兄弟<lb/>
宜善相保司馬氏汝曹之前車也中山王宜深思<lb/>
周霍勿爲將來口實戊辰勒卒中山王虎刼太子<lb/>
弘使臨軒收右光禄大夫程遐中書令徐光下廷<lb/>
尉召䆳使將兵入宿衛文武皆奔散弘大懼自陳<lb/>
劣弱讓位於虎虎曰君終太子立禮之常也弘涕<lb/>
泣固讓虎怒曰若不堪重任天下自有大義何足<lb/>
豫論弘乃即位大赦殺程遐徐光夜以勒喪濳瘞<lb/>
山谷莫知其處己夘備儀衛虚葬于髙平陵謚曰<lb/>
明帝廟號髙祖趙將石聦及譙郡太守彭彪各遣<lb/>
<pb n="KR2c0001_SBCK_014-59b"/>
使來降聦本晉人冒姓石氏朝廷遣督護喬球將<lb/>
兵救之未至聦等爲虎所誅　秋八月趙主弘以<lb/>
中山王虎爲丞相魏王大單于加九錫以魏郡等<lb/>
十三郡爲國緫攝百揆虎赦其境内立妻鄭氏爲<lb/>
魏王后子䆳爲魏太子加使持節侍中都督中外<lb/>
諸軍事大將軍録尚書事次子宣爲使持節車騎<lb/>
大將軍冀州剌史封河間王韜爲前鋒將軍司<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>
校尉封樂安王遵封齊王鑒封代王苞封樂平王<lb/>
徙平原王斌爲章武王勒文武舊臣皆𥙷散任虎<lb/>
之府寮親黨悉署臺省要職以鎭軍將軍䕫安領<lb/>
左僕射尚書郭殷爲右僕射更命太子宫曰崇訓<lb/>
<pb n="KR2c0001_SBCK_014-60a"/>
宫太后劉氏以下皆徙居之選勒宫人及車馬服<lb/>
玩之美者皆入丞相府　趙劉太后謂彭城王堪<lb/>
曰先帝甫晏駕丞相遽相陵藉如此帝祚之亡殆<lb/>
不復乆王將若之何堪曰先帝舊臣皆𬒳踈斥軍<lb/>
旅不復由人宫省之内無可爲者臣請奔兖州挾<lb/>
南陽王恢爲盟主據廩丘宣太后詔於牧守征鎭<lb/>
使各舉兵以誅㬥逆庶幾猶有濟也劉氏曰事急<lb/>
矣當速爲之九月堪微服輕騎襲兖州不克南奔<lb/>
譙城丞相虎遣其將郭太追之獲堪于城父送襄<lb/>
國炙而殺之徵南陽王恢還襄國劉氏謀泄虎廢<lb/>
而殺之尊弘母程氏爲皇太后堪本田氏子數有<lb/>
<pb n="KR2c0001_SBCK_014-60b"/>
功趙主勒養以爲子劉氏有膽略勒每與之參決<lb/>
軍事佐勒建功業有吕后之風而不妬忌更過之<lb/>
趙河東王生鎭關中石朗鎭洛陽冬十月生朗皆<lb/>
舉兵以討丞相虎生自稱秦州剌史遣使來降氐<lb/>
帥蒲洪自稱雍州剌史西附張駿虎留太子䆳守<lb/>
襄國將歩騎七萬攻朗於金墉金墉潰獲㓪刖而<lb/>
斬之進向長安以梁王挺爲前鋒大都督生遣將<lb/>
軍郭權帥鮮卑渉璝衆二萬爲前鋒以拒之生將<lb/>
大軍繼發軍于蒲阪權與挺戰于潼關大破之挺<lb/>
及丞相左長史劉隗皆死虎還奔澠池枕尸三百<lb/>
餘里鮮卑濳與虎通謀反擊生生不知挺已死懼<lb/>
<pb n="KR2c0001_SBCK_014-61a"/>
單騎奔長安權收餘衆退屯渭汭生遂棄長安匿<lb/>
於鷄頭山將軍蔣英據長安拒守虎進兵擊英斬<lb/>
之生麾下斬生以降權奔隴右虎還襄國大赦趙<lb/>
主弘命虎建魏臺一如魏武王輔漢故事　十二<lb/>
月郭權據上邽遣使來降京兆新平扶風馮翊北<lb/>
地皆應之<lb/>
九年春三月趙丞相虎遣其將郭敖及章武王斌<lb/>
帥歩騎四萬西擊郭權軍于華隂夏四月上邽豪<lb/>
族殺權以降虎徙秦州三萬餘户于青并二州長<lb/>
安人陳良夫奔黒羌與北羌王薄句大等侵擾北<lb/>
地馮翊章武王斌樂安王韜合擊破之句大奔馬<lb/>
<pb n="KR2c0001_SBCK_014-61b"/>
蘭山郭敖乘勝逐北爲羌所敗死者什七八斌等<lb/>
收軍還三城虎遣使誅郭敖秦王宏有怨言虎幽<lb/>
之　冬十月趙主弘自齎璽綬詣魏宫請禪位於<lb/>
丞相虎虎曰帝王大業天下自當有議何爲自論<lb/>
此邪弘流涕還宫謂太后程氏曰先帝種眞無復<lb/>
遺矣於是尚書奏魏臺請依唐虞禪讓故事虎曰<lb/>
弘愚暗居喪無禮不可以君萬國便當廢之何禪<lb/>
讓也十一月虎遣郭殷持節入宫廢弘爲海陽王<lb/>
弘安歩就車容色自若謂羣臣曰庸昧不堪纂承<lb/>
大統夫復何言羣臣莫不流涕宫人慟哭羣臣詣<lb/>
魏臺勸進虎曰皇帝者盛德之號非所敢當且可<lb/>
<pb n="KR2c0001_SBCK_014-62a"/>
稱居攝趙天王幽弘及太后程氏秦王宏南陽王<lb/>
恢于崇訓宫尋皆殺之西羌大都督姚弋仲稱疾<lb/>
不賀虎累召之乃至正色謂虎曰弋仲常謂大王<lb/>
命丗英雄柰何把臂受託而返奪之邪虎曰吾豈<lb/>
樂此哉顧海陽年少恐不能了家事故代之耳心<lb/>
雖不平然察其誠實亦不之罪虎以夔安爲侍中<lb/>
太尉守尚書令郭殷爲司空韓晞爲尚書左僕射<lb/>
魏郡申鍾爲侍中郎闓爲光禄大夫王波爲中書<lb/>
令文武封拜各有差虎行如信都復還襄國<lb/>
咸康元年秋九月趙王虎遷都于鄴大赦　奉天<lb/>
竺僧佛圖澄<lb/>
<pb n="KR2c0001_SBCK_014-62b"/>
二年冬十一月趙王虎作太武殿於襄國作東西<lb/>
宫於鄴十二月皆成太武殿基髙二丈八尺縱六<lb/>
十五歩廣七十五歩甃以文石下穿伏室置衛士<lb/>
五百人以漆灌瓦金璫銀楹珠簾玉璧窮極工巧<lb/>
殿上施白玉牀流蘇帳爲金蓮華以冠帳頂又作<lb/>
九殿于顯陽殿後選士民之女以實之服珠玉𬒳<lb/>
綺縠者萬餘人教宫人占星氣馬歩射置女太史<lb/>
及雜伎工巧皆與外同以女騎千人爲鹵簿皆著<lb/>
紫綸巾熟錦袴金銀鏤帶五文織成鞾執羽儀鳴<lb/>
鼔吹逰宴以自隨於是趙大旱金一斤直粟二斗<lb/>
百姓嗷然而虎用兵不息百役並興使牙門將張<lb/>
<pb n="KR2c0001_SBCK_014-63a"/>
彌徙洛陽鍾虡九龍翁仲銅駝飛亷於鄴載以四<lb/>
輪纒輞車轍廣四尺深二尺一鍾沒於河募浮沒<lb/>
三百人入河繫以竹絙用牛百頭鹿櫨引之乃出<lb/>
造萬斛之舟以濟之旣至鄴虎大恱爲之赦二歳<lb/>
刑賚百官榖帛賜民爵一級又用尚方令解飛之<lb/>
言於鄴南投石於河以作飛橋功費數千萬億橋<lb/>
竟不成役夫飢甚乃止使令長帥民入山澤采橡<lb/>
及魚以佐食復爲權豪所奪民無所得<lb/>
三年春正月庚辰趙太保夔安等文武五百餘人<lb/>
入上尊號庭燎油灌下盤死者二十餘人趙王虎<lb/>
惡之腰斬成公叚辛巳虎依殷周之制稱大趙天<lb/>
<pb n="KR2c0001_SBCK_014-63b"/>
王即位于南郊大赦立其后鄭氏爲天王皇后太<lb/>
子䆳爲天王皇太子諸子爲王者皆降爲郡公宗<lb/>
室爲王者降爲縣侯百官封署各有差　趙太子<lb/>
邃素驍勇趙王虎愛之常謂羣臣曰司馬氏父子<lb/>
兄弟自相殘滅故使朕得至此如朕有殺阿鐵理<lb/>
否旣而䆳驕淫殘忍好粧飾美姬斬其首洗血置<lb/>
盤上與賔客傳觀之又烹其肉共食之河閒公宣<lb/>
樂安公韜皆有寵於虎䆳疾之如讎虎荒耽酒色<lb/>
喜怒無常使䆳省可尚書事每有所關白虎恚曰<lb/>
此小事何足白也時或不聞又恚曰何以不白誚<lb/>
責笞捶月至再三䆳私謂中庶子李顔等曰官家<lb/>
<pb n="KR2c0001_SBCK_014-64a"/>
難稱吾欲行冒頓之事卿從我乎顔等伏不敢對<lb/>
秋七月䆳稱疾不視事濳帥宫臣文武五百餘騎<lb/>
飲於李顔别舍因謂顔等曰我欲至冀州殺河間<lb/>
公有不從者斬行數里騎皆逃散顔叩頭固諌䆳<lb/>
亦昬醉而歸其母鄭氏聞之私遣中人誚讓䆳䆳<lb/>
怒殺之佛圖澄謂虎曰陛下不宜數往東宫虎將<lb/>
視䆳疾思澄言而還旣而瞋目大言曰我爲天下<lb/>
主父子不相信乎乃命所親信女尚書往察之䆳<lb/>
呼前與語因抽劒擊之虎怒收李顔等詰問顔具<lb/>
言其狀殺顔等三十餘人幽䆳于東宫旣而赦之<lb/>
引見太武東堂䆳朝而不謝俄頃即出虎使謂之<lb/>
<pb n="KR2c0001_SBCK_014-64b"/>
曰太子應朝中宫豈可遽去䆳徑出不顧虎大怒<lb/>
廢䆳爲庻人其夜殺䆳及其妃張氏并男女二十<lb/>
六人同埋於一棺誅其宫臣支黨二百餘人廢鄭<lb/>
后為東海太妃立其子宣為天王皇太子宣母杜<lb/>
昭儀爲天王皇后<lb/>
五年秋七月趙王虎以太子宣爲大單于建天子<lb/>
旌旗<lb/>
六年春三月趙王虎以秦公韜爲太尉與太子宣<lb/>
迭日省可尚書奏事專決賞刑不復啓白司徒申<lb/>
鍾諌曰賞刑者人君之大柄不可以假人所以防<lb/>
微杜漸消逆亂於未然也太子職在視膳不當預<lb/>
<pb n="KR2c0001_SBCK_014-65a"/>
政庶人邃以預政致敗覆車未逺也且二政分權<lb/>
鮮不階禍愛之不以道適所以害之也虎不聽中<lb/>
謁者令申扁以慧悟辯給有寵於虎宣亦昵之使<lb/>
典機密虎旣不省事而宣韜皆好酣飲畋獵由是<lb/>
除拜生殺皆決於扁自九卿已下率皆望塵而拜<lb/>
太子詹事孫珍病目求方於侍中崔約約戯之曰<lb/>
溺中則愈珍曰目何可溺約曰卿目睕睕正耐溺<lb/>
中珍恨之以白宣宣於兄弟中最胡狀目深聞之<lb/>
怒誅約父子於是公卿以下畏珍側目<lb/>
八年冬十二月趙王虎作臺觀四十餘所於鄴又<lb/>
營長安洛陽二宫作者四十餘萬人又欲自鄴起<lb/>
<pb n="KR2c0001_SBCK_014-65b"/>
閣道至襄國敕河南四州治南伐之僃并朔秦雍<lb/>
嚴西討之資青冀幽州爲東征之計皆三五發卒<lb/>
諸州軍造甲者五十餘萬人船夫十七萬人爲水<lb/>
所没虎狼所食者三分居一加之公侯牧宰競營<lb/>
私利百姓失業愁困貝丘人李弘因衆心之怨自<lb/>
言姓名應䜟連結黨與署置百寮事發誅之連坐<lb/>
者數千家虎畋獵無度晨出夜歸又多微行躬察<lb/>
作役侍中京兆韋謏諌曰陛下忽天下之重輕行<lb/>
斤斧之間猝有狂夫之變雖有智勇將安所施又<lb/>
興役無時廢民耘穫吁嗟盈路殆非仁聖之所忍<lb/>
爲也虎賜謏榖帛而興繕滋繁游察自若秦公韜<lb/>
<pb n="KR2c0001_SBCK_014-66a"/>
有寵於虎太子宣惡之右僕射張離領五兵尚書<lb/>
欲求媚於宣說之曰今諸侯吏兵過限宜漸裁省<lb/>
以壯本根宣使離爲奏秦燕義陽樂平四公聽置<lb/>
吏一百九十七人帳下兵二百人自是以下三分<lb/>
置一餘兵五萬悉配東宫於是諸公咸怨嫌釁益<lb/>
深矣青州上言濟南平陵城北石虎一夕移於城<lb/>
東南有狼狐千餘迹隨之迹皆成蹊虎喜曰石虎<lb/>
者朕也自西北徙而東南者天意欲使朕平蕩江<lb/>
南也其敕諸州兵明年悉集朕當親董六師以奉<lb/>
天命羣臣皆賀上皇德頌者一百七人制征士五<lb/>
人出車一乗牛二頭米十五斛絹十匹調不辦者<lb/>
<pb n="KR2c0001_SBCK_014-66b"/>
斬民至鬻子以供軍須猶不能給自經於道樹者<lb/>
相望<lb/>
康帝建元二年　𥘉趙領軍王朗言於趙王虎曰<lb/>
盛冬雪寒而皇太子使人伐宫材引於漳水役者<lb/>
數萬吁嗟滿道陛下宜因出游罷之虎從之太子<lb/>
宣怒㑹熒惑守房宣使太史令趙攬言於虎曰房<lb/>
爲天王今熒惑守之其殃不細宜以貴臣王姓者<lb/>
當之虎曰誰可者攬曰無貴於王領軍虎意惜朗<lb/>
使攬更言其次攬無以對因曰其次唯中書監王<lb/>
波耳虎乃下詔追罪波前議楛矢事腰斬之及其<lb/>
四子投尸漳水旣而愍其無罪追贈司空封其孫<lb/>
<pb n="KR2c0001_SBCK_014-67a"/>
爲侯　虎作橋於靈昌津用功五百餘萬不成斬<lb/>
匠而罷<lb/>
穆帝永和元年春正月趙王虎以樂平公苞代鎭<lb/>
長安發雍洛秦并州十六萬人治長安未央宫虎<lb/>
好獵晚歳體重不能跨馬乃造獵車千乗刻期校<lb/>
獵自靈昌津南至滎陽東極陽都爲獵埸使御史<lb/>
監察其中禽獸有犯者罪至大辟民有美女佳牛<lb/>
馬御史求之不得皆誣以犯獸論死者百餘人發<lb/>
諸州二十六萬人修洛陽宫發百姓牛二萬頭配<lb/>
朔州牧官増置女官二十四等東宫十二等公侯<lb/>
七十餘國皆九等大發民女三萬餘人料爲三等<lb/>
<pb n="KR2c0001_SBCK_014-67b"/>
以配之太子諸公私令采發者又將萬人郡縣務<lb/>
求美色多强奪人妻殺其夫及夫自殺者三千餘<lb/>
人至鄴虎臨軒簡第以使者爲能封侯者十二人<lb/>
荆楚楊徐之民流叛略盡守令坐不能綏懷下獄<lb/>
誅者五十餘人金紫光禄大夫逯明因侍切諌虎<lb/>
大怒使龍騰拉殺之<lb/>
二年夏五月趙中黄門嚴生惡尚書朱軌㑹乆雨<lb/>
生譖軌不脩道路又謗訕朝政趙王虎囚之蒲洪<lb/>
諌曰陛下旣有襄國鄴宫又修長安洛陽宫殿將<lb/>
以何用作獵車千乗環數千里以養禽獸奪人妻<lb/>
女十萬餘口以實後宫聖帝明王之所爲固若是<lb/>
<pb n="KR2c0001_SBCK_014-68a"/>
乎今又以道路不修欲殺尚書陛下德政不修天<lb/>
降淫雨七旬乃霽霽方二日雖有鬼兵百萬亦未<lb/>
能去道路之塗潦而況人乎政刑如此其如四海<lb/>
何其如後代何願止作徒罷苑囿出宫女赦朱軌<lb/>
以副衆望虎雖不恱亦不之罪爲之罷長安洛陽<lb/>
作役而竟誅朱軌又立私論朝政之灋聽吏告其<lb/>
君奴告其主公卿以下朝覲以目相顧不敢復相<lb/>
過從談語<lb/>
三年　趙王虎據十州之地聚斂金帛及外國所<lb/>
獻珍異府庫財物不可勝紀猶自以爲不足悉發<lb/>
前代陵墓取其金寶沙門呉進言於虎曰胡運將<lb/>
<pb n="KR2c0001_SBCK_014-68b"/>
衰晉當復興宜苦役晉人以厭其氣虎使尚書張<lb/>
羣發近郡男女十六萬人車十萬乗運土築華林<lb/>
苑及長牆于鄴北廣袤數十里申鐘石璞趙攬等<lb/>
上䟽陳天文錯亂百姓彫弊虎大怒曰使苑牆朝<lb/>
成吾夕没無恨矣促張羣使然燭夜作㬥風大雨<lb/>
死者數萬人郡國前後送蒼麟十六白鹿七虎命<lb/>
司虞張曷柱調之以駕芝蓋大朝㑹列於殿庭九<lb/>
月命太子宣出祈福于山川因行遊獵宣乗大輅<lb/>
羽葆華蓋建天子旌旗十有六軍戎卒十八萬出<lb/>
自金明門虎從其後宫升陵霄觀望之笑曰我家<lb/>
父子如是自非天崩地䧟當復何愁但抱子弄孫<lb/>
<pb n="KR2c0001_SBCK_014-69a"/>
日爲樂耳宣所舎輒列人爲長圍四面各百里驅<lb/>
禽獸至暮皆集其所使文武跪立重行圍守炬火<lb/>
如晝命勁騎百餘馳射其中宣與姬妾乗輦臨觀<lb/>
獸盡而止或獸有迸逸當圍守者有爵則奪馬歩<lb/>
驅一日無爵則鞭之一百士卒饑凍死者萬有餘<lb/>
人所過三州十五郡資儲皆無孑遺虎復命秦公<lb/>
韜繼出自并州至于秦雍亦如之宣怒其與已鈞<lb/>
敵愈嫉之宦者趙生得幸於宣無寵於韜微勸宣<lb/>
除之於是始有殺韜之謀矣<lb/>
四年趙秦公韜有寵於趙王虎欲立之以太子宣<lb/>
長猶豫未決宣嘗忤㫖虎怒曰悔不立韜也韜由<lb/>
<pb n="KR2c0001_SBCK_014-69b"/>
是益驕造堂於太尉府號曰宣光殿梁長九丈宣<lb/>
見而大怒斬匠截梁而去韜怒増之至十丈宣聞<lb/>
之謂所幸楊柸牟成趙生曰凶豎傲愎敢爾汝能<lb/>
殺之吾入西宫當盡以韜之國邑分封汝等韜死<lb/>
主上必臨喪吾因行大事蔑不濟矣柸等許諾秋<lb/>
八月韜夜與僚屬宴於東明觀因宿於佛精舎宣<lb/>
使楊柸等縁獼猴梯而入殺韜置其刀箭而去旦<lb/>
日宣奏之虎哀驚氣絶乆之方蘇將出臨其喪司<lb/>
空李農諌曰害秦公者未知何人賊在京師鑾輿<lb/>
不宜輕出虎乃止嚴兵發哀於太武殿宣往臨韜<lb/>
喪不哭直言呵呵使舉衾觀尸大笑而去收大將<lb/>
<pb n="KR2c0001_SBCK_014-70a"/>
軍記室參軍鄭靖尹武等將委之以罪虎疑宣殺<lb/>
韜欲召之恐其不入乃詐言其母杜后哀過危惙<lb/>
宣不謂見疑入朝中宫因留之建興人史科知其<lb/>
謀告之虎使收楊柸牟成皆亡去獲趙生詰之具<lb/>
服虎悲怒彌甚囚宣於席庫以鐵環穿其頷而鏁<lb/>
之取殺韜刀箭舐其血哀號震動宫殿佛圖澄曰<lb/>
宣韜皆陛下之子今爲韜殺宣是重禍也陛下若<lb/>
加慈恕福祚猶長若必誅之宣當爲彗星下掃鄴<lb/>
宫虎不從積柴於鄴北樹標其上標末置鹿盧穿<lb/>
之以繩倚梯柴積送宣其下使韜所幸宦者郝稚<lb/>
劉霸拔其髮抽其舌牽之登梯郝稚以繩貫其頷<lb/>
<pb n="KR2c0001_SBCK_014-70b"/>
鹿盧絞上劉霸斷其手足斫眼潰膓如韜之傷四<lb/>
面縱火煙炎際天虎從昭儀已下數千人登中臺<lb/>
以觀之火滅取灰分置諸門交道中殺其妻子九<lb/>
人宣小子纔數歳虎素愛之抱之而泣欲赦之其<lb/>
大臣不聽就抱中取而殺之兒挽虎衣大呌至於<lb/>
絶帶虎因此發病又廢其后杜氏爲庶人誅其四<lb/>
率已下三百人宦者五十人皆車裂節解棄之漳<lb/>
水洿其東宫以養豬牛東宫衛士十餘萬人皆謫<lb/>
戍涼州先是散騎常侍趙攬言於虎曰宫中將有<lb/>
變宜備之及宣殺韜虎疑其知而不告亦誅之<lb/>
秋九月趙王虎議立太子太尉張舉曰燕公斌有<lb/>
<pb n="KR2c0001_SBCK_014-71a"/>
武略彭城公遵有文德惟陛下所擇虎曰卿言正<lb/>
起吾意戎昭將軍張豺曰燕公母賤又嘗有過彭<lb/>
城公母前以太子事廢今立之臣恐不能無微恨<lb/>
陛下宜審思之初虎之拔上邽也張豺獲前趙主<lb/>
曜幼女安定公主有殊色納於虎虎嬖之生齊公<lb/>
丗豺以虎老病欲立世爲嗣冀劉氏爲太后已得<lb/>
輔政乃說虎曰陛下再立太子其母皆出於倡賤<lb/>
故禍亂相尋今宜擇母貴子孝者立之虎曰卿勿<lb/>
言吾知太子處矣虎再與羣臣議於東堂虎曰吾<lb/>
欲以純灰三斛自滌其膓何爲專生惡子年踰二<lb/>
十輒欲殺父今丗方十歳比其二十吾已老矣乃<lb/>
<pb n="KR2c0001_SBCK_014-71b"/>
與張舉李農定議令公卿上書請立丗爲太子大<lb/>
司農曹莫不肯署名虎使張豺問其故莫頓首曰<lb/>
天下重器不宜立少故不敢署虎曰莫忠臣也然<lb/>
未逹朕意張舉李農知朕意矣可令諭之遂立丗<lb/>
爲太子以劉昭儀爲后<lb/>
五年春正月趙王虎即皇帝位大赦改元太寧諸<lb/>
子皆進爵爲王冠軍大將軍姚弋仲至鄴求見虎<lb/>
虎病弋仲讓虎曰兒死愁邪何爲而病兒幼時不<lb/>
擇善人教之使坐於爲逆旣爲逆而誅之又何愁<lb/>
焉且汝乆病所立兒幼汝若不愈天下必亂當先<lb/>
憂此勿憂賊也　夏四月乙卯趙主虎病甚以彭<lb/>
<pb n="KR2c0001_SBCK_014-72a"/>
城王遵爲大將軍鎭關右燕王斌爲丞相録尚書<lb/>
事張豺爲鎭衛大將軍領軍將軍吏部尚書並受<lb/>
遣詔輔政劉后惡斌輔政恐不利於太子與張豺<lb/>
謀去之斌時在襄國遣使詐謂斌曰主上疾已漸<lb/>
愈王須獵者可小停也斌素好獵嗜酒遂留獵且<lb/>
縱酒劉氏與豺因矯詔稱斌無忠孝之心免官歸<lb/>
第使豺弟雄帥龍騰五百人守之乙丑遵自幽州<lb/>
至鄴敕朝堂受拜配禁兵三萬遣之遵涕泣而去<lb/>
是日虎疾小瘳問遵至未左右對曰去已乆矣虎<lb/>
曰恨不見之虎臨西閤龍騰中郎二百餘人列拜<lb/>
於前虎問何求皆曰聖體不安宜令燕王入宿衛<lb/>
<pb n="KR2c0001_SBCK_014-72b"/>
典兵馬或言乞爲皇太子虎曰燕王不在内邪召<lb/>
以來左右言王酒病不能入虎曰促持輦迎之當<lb/>
付璽綬亦竟無行者尋惛眩而入張豺使張雄矯<lb/>
詔殺斌戊辰劉氏復矯詔以豺爲太保都督中外<lb/>
諸軍録尚書事如霍光故事侍中徐統歎曰亂將<lb/>
作矣吾無爲預之仰藥而死已巳虎卒太子丗即<lb/>
位尊劉氏爲皇太后劉氏臨朝稱制以張豺爲丞<lb/>
相豺辭不受請以彭城王遵義陽王鑒爲左右丞<lb/>
相以慰其心劉氏從之豺與太尉張舉謀誅司空<lb/>
李農舉素與農善密告之農奔廣宗帥乞活數萬<lb/>
家堡上白劉氏使張舉統宿衛諸軍圍之豺以張<lb/>
<pb n="KR2c0001_SBCK_014-73a"/>
離爲鎭軍大將軍監中外諸軍事以爲已副彭城<lb/>
王遵至河内聞喪姚弋仲蒲洪劉寧及征虜將軍<lb/>
石閔武衛將軍王鸞等共說遵曰殿下長且賢先<lb/>
帝亦有意以殿下爲嗣正以末年惛惑爲張豺所<lb/>
誤今女主臨朝姦臣用事上白相持未下京師宿<lb/>
衛空虚殿下若聲張豺之罪鼔行而討之其誰不<lb/>
開門倒戈而迎殿下者遵從之五月遵自李城舉<lb/>
兵還趣鄴洛州剌史劉國帥洛陽之衆往㑹之檄<lb/>
至鄴張豺大懼馳召上白之軍丙戌遵軍于蕩隂<lb/>
戎卒九萬石閔爲前鋒豺將出拒之耆舊羯士皆<lb/>
曰彭城王來奔喪吾當出迎之不能爲張豺守城<lb/>
<pb n="KR2c0001_SBCK_014-73b"/>
也踰城而出豺斬之不能止張離亦帥龍騰二千<lb/>
斬關迎遵劉氏懼召張豺入對之悲哭曰先帝梓<lb/>
宫未殯而禍難至此今嗣子沖幼託之將軍將軍<lb/>
將若之何欲加遵重位能弭之乎豺惶怖不知所<lb/>
出但云唯唯乃下詔以遵爲丞相領大司馬大都<lb/>
督督中外諸軍録尚書事加黄鉞九錫己丑遵至<lb/>
安陽亭張豺懼而出迎遵命執之庚寅遵擐甲曜<lb/>
兵入自鳯陽門升太武前殿擗踊盡哀退如東閤<lb/>
斬張豺于平樂市夷其三族假劉氏令曰嗣子幼<lb/>
沖先帝私恩所授皇業至重非所克堪其以遵嗣<lb/>
位於是遵即位大赦罷上白之圍辛卯封丗爲譙<lb/>
<pb n="KR2c0001_SBCK_014-74a"/>
王廢劉氏爲太妃尋皆殺之李農來歸罪使復其<lb/>
位尊母鄭氏爲皇太后立妃張氏爲皇后故燕王<lb/>
斌子衍爲皇太子以義陽王鑒爲侍中太傅沛王<lb/>
沖爲太保樂平王苞爲大司馬汝隂王琨爲大將<lb/>
軍武興公閔爲都督中外諸軍事輔國太將軍甲<lb/>
午鄴中㬥風拔樹震雷雨雹大如盂升太武暉華<lb/>
殿災及諸門觀閣蕩然無餘乗與服御燒者太半<lb/>
金石皆盡火月餘乃滅時沛王沖鎭薊聞遵殺丗<lb/>
自立謂其僚佐曰丗受先帝之命遵輒廢而殺之<lb/>
罪莫大焉其敕内外戒嚴孤將親討之於是留寧<lb/>
北將軍沐堅戍幽州帥衆五萬自薊南下傳檄燕<lb/>
<pb n="KR2c0001_SBCK_014-74b"/>
趙所在雲集比至常山衆十餘萬軍于苑郷遇遵<lb/>
赦書沖曰皆吾弟也死者不可復追何爲復相殘<lb/>
乎吾將歸矣其將陳暹曰彭城篡弑自尊爲罪大<lb/>
矣王雖北斾臣將南轅俟平京師擒彭城然後奉<lb/>
迎大駕沖乃復進遵馳遣王擢以書喻沖沖弗聽<lb/>
遵使武興公閔及李農等帥精卒十萬討之戰于<lb/>
平棘沖兵大敗獲沖于元氏賜死阬其士卒三萬<lb/>
餘人　燕平狄將軍慕容霸上書於燕王儁曰石<lb/>
虎窮凶極㬥天之所棄餘燼僅存自相魚肉今中<lb/>
國倒懸企望仁恤若大軍一振勢必投戈北平太<lb/>
守孫興亦表言石氏大亂宜以時進取中原儁以<lb/>
<pb n="KR2c0001_SBCK_014-75a"/>
新遭大喪弗許霸馳詣龍城言於儁曰難得而易<lb/>
失者時也萬一石氏衰而復興或有英雄據其成<lb/>
資豈惟失此大利亦恐更爲後患儁曰鄴中雖亂<lb/>
鄧恒據安樂兵彊糧足今若伐趙東道不可由也<lb/>
當由盧龍盧龍山徑險狹虜乗髙斷要首尾爲患<lb/>
將若之何霸曰恒雖欲爲石氏拒守其將士顧家<lb/>
人懷歸志若大軍臨之自然瓦解臣請爲殿下前<lb/>
驅東出徒何濳趣令支出其不意彼聞之勢必震<lb/>
駭上不過閉門自守下不免棄城逃潰何暇禦我<lb/>
哉然則殿下可以安歩而前無復留難矣儁猶豫<lb/>
未決以問五材將軍封弈對曰用兵之道敵彊則<lb/>
<pb n="KR2c0001_SBCK_014-75b"/>
用智敵弱則用勢是故以大吞小猶狼之食豚也<lb/>
以治易亂猶日之消雪也大王自上丗以來積德<lb/>
累仁兵彊士練石虎極其殘㬥死未瞑目子孫爭<lb/>
國上下乖亂中國之民墜於塗炭延頸企踵以待<lb/>
振拔大王若揚兵南邁先取薊城次指鄴都宣燿<lb/>
威德懐撫遺民彼孰不扶老提幼以迎大王凶黨<lb/>
將望旗冰碎安能爲害乎從事中郎黄泓曰今太<lb/>
白經天歳集畢北天下易主隂國受命此必然之<lb/>
驗也宜速出師以承天意折衝將軍慕輿根曰中<lb/>
國之民困於石氏之亂咸思易主以救湯火之急<lb/>
此千載一時不可失也自武宣王以來招賢養民<lb/>
<pb n="KR2c0001_SBCK_014-76a"/>
務農訓兵正俟今日今時至不取更復顧慮豈天<lb/>
意未欲使海内平定邪將大王不欲取天下也儁<lb/>
笑而從之以慕容恪爲輔國將軍慕容評爲輔弼<lb/>
將軍左長史陽騖爲輔義將軍謂之三輔慕容覇<lb/>
爲前鋒都督建鋒將軍選精兵二十餘萬講武戒<lb/>
嚴爲進取之計　初趙主遵之發李城也謂武興<lb/>
公閔曰努力事成以爾爲太子旣而立太子衍閔<lb/>
恃功欲專朝政遵不聽閔素驍勇屢立戰功夷夏<lb/>
宿將皆憚之旣爲都督揔内外兵權乃撫循殿中<lb/>
將士皆奏爲殿中員外將軍爵關外侯遵弗之疑<lb/>
而更題名善惡以挫抑之衆咸怨怒中書令孟準<lb/>
<pb n="KR2c0001_SBCK_014-76b"/>
左衛將軍王鸞勸遵稍奪閔兵權閔益恨望準等<lb/>
咸勸誅之十一月遵召義陽王鑒樂平王苞汝隂<lb/>
王琨淮南王昭等入議於鄭太后前曰閔不臣之<lb/>
迹漸著今欲誅之如何鑒等皆曰宜然鄭氏曰李<lb/>
城還兵無棘奴豈有今日小驕縱之何可遽殺鑒<lb/>
出遣宦者楊環馳以告閔閔遂劫李農及右衛將<lb/>
軍王基密謀廢遵使將軍蘇彦周成帥甲士三千<lb/>
人執遵於南臺遵方與婦人彈碁問成曰反者誰<lb/>
也成曰義陽王鑒當立遵曰我尚如是鑒能幾時<lb/>
遂殺之於琨華殿并殺鄭太后張后太子衍孟準<lb/>
王鸞及上光祿張斐鑒即位大赦以武興公閔爲<lb/>
<pb n="KR2c0001_SBCK_014-77a"/>
大將軍封武德王司空李農爲大司馬並録尚書<lb/>
事郎闓爲司空秦州剌史劉羣爲尚書左僕射侍<lb/>
中盧諶爲中書監　趙主鑒使樂平王苞中書令<lb/>
李松殿中將軍張才夜攻石閔李農於琨華殿不<lb/>
克禁中擾亂鑒懼僞若不知者夜斬松才於西中<lb/>
華門并殺苞新興王祗虎之子也時鎭襄國與姚<lb/>
弋仲蒲洪等連兵移檄中外欲共誅閔農閔農以<lb/>
汝隂王琨爲大都督與張舉及侍中呼延盛帥歩<lb/>
騎七萬分討祗等中領軍石成侍中石啓前河東<lb/>
太守石暉謀誅閔農閔農皆殺之龍驤將軍孫伏<lb/>
都劉銖等結羯士三千伏於胡天亦欲誅閔農鑒<lb/>
<pb n="KR2c0001_SBCK_014-77b"/>
在中臺伏都帥三千餘人將升臺挾鑒以攻之鑒<lb/>
見伏都毁閣道臨問其故伏都曰李農等反已在<lb/>
東掖門臣欲帥衛士以討之謹先啓知鑒曰卿是<lb/>
功臣好爲官陳力朕從臺上觀卿勿慮無報也於<lb/>
是伏都銖帥衆攻閔農不克屯於鳯陽門閔農帥<lb/>
衆數千毀金明門而入鑒懼閔之殺已馳招閔農<lb/>
開門内之謂曰孫伏都反卿宜速討之閔農攻斬<lb/>
伏都等自鳯陽至琨華横尸相枕流血成渠宣令<lb/>
内外六夷敢稱兵仗者斬胡人或斬關或踰城而<lb/>
出者不可勝數閔使尚書王簡少府王鬰帥衆數<lb/>
千守鑒於御龍觀懸食以給之下令城中曰近日<lb/>
<pb n="KR2c0001_SBCK_014-78a"/>
孫劉構逆支黨伏誅良善一無預也今日已後與<lb/>
官同心者留不同者各任所之敕城門不復相禁<lb/>
於是趙人百里内悉入城胡羯去者塡門閔知胡<lb/>
之不爲已用班令内外趙人斬一胡首送鳯陽門<lb/>
者文官進位三等武官悉拜牙門一日之中斬首<lb/>
數萬閔親帥趙人以誅胡羯無貴賤男女少長皆<lb/>
斬之死者二十餘萬尸諸城外悉爲野犬豺狼所<lb/>
食其屯戍四方者閔皆以書命趙人爲將帥者誅<lb/>
之或髙鼻多須濫死者半<lb/>
六年春正月趙大將軍閔欲滅去石氏之迹託以<lb/>
䜟文有繼趙李更國號曰衛易姓李氏太赦改元<lb/>
<pb n="KR2c0001_SBCK_014-78b"/>
青龍太宰趙庶太尉張舉中軍將軍張春光禄大<lb/>
夫石岳撫軍石寧武衛將軍張季及公侯卿校龍<lb/>
騰等萬餘人出奔襄國汝隂王琨奔冀州撫軍將<lb/>
軍張沈據滏口張賀度據石瀆建義將軍叚勤據<lb/>
黎陽寧南將軍楊羣據桑壁劉國據陽城叚龕據<lb/>
陳留姚弋仲據灄頭蒲洪據枋頭衆各數萬皆不<lb/>
附於閔勤末柸之子龕蘭之子也王㓪麻秋自長<lb/>
安赴洛陽秋承閔書誅朗部胡千餘人朗奔襄國<lb/>
秋帥衆歸鄴蒲洪使其子龍驤將軍雄迎擊獲之<lb/>
以爲軍師將軍汝隂王琨及張舉王朗帥衆七萬<lb/>
伐鄴大將軍閔帥騎千餘與戰於城北閔操兩刃<lb/>
<pb n="KR2c0001_SBCK_014-79a"/>
矛馳騎擊之所向摧䧟斬首三千級琨等大敗而<lb/>
去閔與李農帥騎三萬討張賀度于石瀆閏月衛<lb/>
主鑒密遣宦者齎書召張沈等使乗虚襲鄴宦者<lb/>
以告閔農閔農馳還廢鑒殺之并殺趙主虎三十<lb/>
八孫盡滅石氏姚弋仲子曜武將軍益武衛將軍<lb/>
若帥禁兵數千斬關奔灄頭弋仲帥衆討閔軍于<lb/>
混橋司徒申鍾等上尊號於閔閔以讓李農農固<lb/>
辭閔曰吾屬故晉人也今晉室猶存請與諸君分<lb/>
割州郡各稱牧守公侯奉表迎晉天子還都洛陽<lb/>
何如尚書胡睦進曰陛下聖德應天宜登大位晉<lb/>
氏衰微逺竄江表豈能揔馭英雄混壹四海乎閔<lb/>
<pb n="KR2c0001_SBCK_014-79b"/>
曰胡尚書之言可謂識機知命矣乃即皇帝位大<lb/>
赦改元永興國號大魏　二月燕王儁使慕容霸<lb/>
將兵二萬自東道出徒河慕輿于自西道出蠮螉<lb/>
塞儁自中道出盧龍塞以伐趙以慕容恪鮮于亮<lb/>
爲前驅命慕輿埿槎山通道留丗子曄守龍城以<lb/>
内史劉斌爲大司農與典書令皇甫眞留統後事<lb/>
霸軍至三陘趙征東將軍鄧恒惶怖焚倉庫棄安<lb/>
樂遁去與幽州剌史王午共保薊徒河南部都尉<lb/>
孫泳急入安樂撲滅餘火籍其穀帛霸收安樂北<lb/>
平兵糧與儁㑹臨渠三月燕兵至無終王午留其<lb/>
將王佗以數千人守薊與鄧恒走保魯口乙巳儁<lb/>
<pb n="KR2c0001_SBCK_014-80a"/>
拔薊執王佗斬之儁欲悉阬其士卒千餘人慕容<lb/>
霸諌曰趙爲㬥虐王興師伐之將以拯民於塗炭<lb/>
而撫有中州也今始得薊而阬其士卒恐不可以<lb/>
爲王師之先聲也乃釋之儁入都于薊中州士女<lb/>
降者相繼燕兵至范陽范陽太守李産欲爲石氏<lb/>
拒燕衆莫爲用乃帥八城令長出降雋復以産爲<lb/>
太守産子績爲幽州别駕棄其家從王午在魯口<lb/>
鄧恒謂午曰績郷里在北父已降燕今雖在此恐<lb/>
終難相保徒爲人累不如去之午曰此何言也夫<lb/>
以當今喪亂而績乃能立義捐家情節之重雖古<lb/>
烈士無以過乃欲以猜嫌害之燕趙之士聞之謂<lb/>
<pb n="KR2c0001_SBCK_014-80b"/>
我直相聚爲賊了無意識衆情一散不可復集此<lb/>
爲坐自屠潰也恒乃止午猶慮諸將不與已同心<lb/>
或致非意乃遣績歸績始辭午往見燕王儁儁讓<lb/>
之曰卿不識天命棄父邀名今日乃始來邪對曰<lb/>
臣眷戀舊主志存微節官身所在何事非君殿下<lb/>
方以義取天下臣未謂得見之晚也儁恱善待之<lb/>
儁以弟宜爲代郡城郎孫泳爲廣寗太守悉置幽<lb/>
州郡縣守宰甲子儁使中部俟釐慕輿句督薊中<lb/>
留事自將擊鄧恒於魯口軍至清梁恒將鹿勃早<lb/>
將數千人夜襲燕營半已得入先犯前鋒都督慕<lb/>
容霸突入幕下霸起奮擊手殺十餘人早不能進<lb/>
<pb n="KR2c0001_SBCK_014-81a"/>
由是燕軍得嚴儁謂慕輿根曰賊鋒甚銳宜且避<lb/>
之根正色曰我衆彼寡力不相敵故乗夜來戰冀<lb/>
萬一獲利今求賊得賊正當擊之復何所疑王但<lb/>
安卧臣等自爲王破之儁不能自安内史李洪從<lb/>
儁出營外屯髙冢上根帥左右精勇數百人從中<lb/>
牙直前擊早李洪徐整騎隊還助之早乃退走衆<lb/>
軍追擊四十餘里早僅以身免所從士卒死亡略<lb/>
盡儁引兵還薊　魏主閔復姓冉氏初閔父瞻内<lb/>
黄人本姓冉趙主勒破陣午獲之命虎養以爲子<lb/>
閔驍勇善戰多䇿略虎愛之比於諸孫尊母王氏<lb/>
爲皇太后立妻董氏爲皇后子智爲皇太子胤明<lb/>
<pb n="KR2c0001_SBCK_014-81b"/>
𥙿皆爲王以李農爲太宰領太尉録尚書事封齊<lb/>
王其子皆封縣公遣使者持節赦諸軍屯皆不從<lb/>
　趙新興王祗即皇帝位于襄國改元永寧以汝<lb/>
隂王琨爲相國六夷據州都擁兵者皆應之祗以<lb/>
姚弋仲爲右丞相親趙王待以殊禮　夏四月趙<lb/>
主祗遣汝隂王琨將兵十萬伐魏　魏主閔殺李<lb/>
農及其三子并尚書令王謨侍中王衍中常侍嚴<lb/>
震趙昇閔遣使臨江告晉曰逆胡亂中原今已誅<lb/>
之能共討者可遣軍來也朝廷不應　六月趙汝<lb/>
隂王琨進據邯鄲鎭南將軍劉國自繁陽㑹之魏<lb/>
衛將軍王泰擊琨大破之死者萬餘人劉國還繁<lb/>
<pb n="KR2c0001_SBCK_014-82a"/>
陽　冬十一月魏主閔帥歩騎十萬攻襄國署其<lb/>
子太原王胤爲大單于驃騎大將軍以降胡一千<lb/>
配之爲麾下光禄大夫韋謏諌曰胡羯皆我之仇<lb/>
敵今來歸附苟全性命耳萬一爲變悔之何及請<lb/>
誅屏降胡去單于之號以防微杜漸閔方欲撫納<lb/>
羣胡大怒誅謏及其子伯陽<lb/>
七年春二月魏主閔攻圍襄國百餘日趙主祗危<lb/>
急乃去皇帝之號稱趙王遣太尉張舉乞師於燕<lb/>
許送傳國璽中軍將軍張春乞師於姚弋仲弋仲<lb/>
遣其子襄帥騎二萬八千救趙誡之曰冉閔棄仁<lb/>
背義屠滅石氏我受人厚遇當爲復讎老病不能<lb/>
<pb n="KR2c0001_SBCK_014-82b"/>
自行汝才十倍於閔若不梟擒以來不必復見我<lb/>
也弋仲亦遣使告於燕燕王儁遣禦難將軍恱綰<lb/>
將兵三萬往㑹之冉閔聞儁欲救趙遣大司馬從<lb/>
事中郎廣寗常煒使於燕儁使封裕詰之曰冉閔<lb/>
石氏養息負恩作逆何敢輒稱大號煒曰湯放桀<lb/>
武王伐紂以興商周之業曹孟德養於宦官莫知<lb/>
所出卒立魏氏之基苟非天命安能成功推此而<lb/>
言何必致問𥙿曰人言冉閔初立鑄金爲已像以<lb/>
卜成敗而像不成信乎煒曰不聞𥙿曰南來者皆<lb/>
云如是何故隱之煒曰姦僞之人欲矯天命以惑<lb/>
人者乃假符瑞託蓍龜以自重魏主握符壐據中<lb/>
<pb n="KR2c0001_SBCK_014-83a"/>
州受命何疑而更反眞爲僞取決於金像乎𥙿曰<lb/>
傳國璽果安在煒曰在鄴𥙿曰張舉言在襄國煒<lb/>
曰殺胡之日在鄴者殆無孑遺時有迸漏者皆濳<lb/>
伏溝瀆中耳彼安知璽之所在乎彼求救者爲妄<lb/>
誕之辭無所不可況一璽乎儁猶以張舉之言爲<lb/>
信乃積柴其旁使𥙿以其私誘之曰君更孰思無<lb/>
爲徒取灰滅煒正色曰石氏貪㬥親帥大兵攻燕<lb/>
國都雖不克而返然志在必取故運資糧聚器械<lb/>
於東北者非以相資乃欲相滅也魏主誅翦石氏<lb/>
雖不爲燕臣子之心聞仇讎之滅義當如何而更<lb/>
爲彼責我不亦異乎吾聞死者骨肉下于土精䰟<lb/>
<pb n="KR2c0001_SBCK_014-83b"/>
升于天蒙君之惠速益薪縱火使僕得上訴於帝<lb/>
足矣左右請殺之儁曰彼不憚殺身以徇其主忠<lb/>
臣也且冉閔有罪使臣何預焉使出就館夜使其<lb/>
郷人趙瞻往勞之且曰君何不以實言王怒欲處<lb/>
君於遼碣之表柰何煒曰吾結髪以來尚不欺布<lb/>
衣況人主乎曲意苟合性所不能直情盡言雖沈<lb/>
東海不敢避也遂卧向壁不復與瞻言瞻具以白<lb/>
儁儁乃囚煒於龍城　三月姚襄及趙汝隂王琨<lb/>
各引兵救襄國冉閔遣車騎將軍胡睦拒襄於長<lb/>
蘆將軍孫威拒琨於黄丘皆敗還士卒略盡閔欲<lb/>
自出擊之衛將軍王泰諌曰今襄國未下外救雲<lb/>
<pb n="KR2c0001_SBCK_014-84a"/>
集若我出戰必覆背受敵此危道也不若固壘以<lb/>
挫其銳徐觀其釁而擊之且陛下親臨行陳如失<lb/>
萬全則大事去矣閔將止道士灋饒進曰陛下圍<lb/>
襄國經年無尺寸之功今賊至又避不擊將何以<lb/>
使將士乎且太白入昴當殺胡王百戰百克不可<lb/>
失也閔攘袂大言曰吾戰決矣敢沮衆者斬乃悉<lb/>
衆出與襄琨戰恱綰適以燕兵至去魏兵數里䟽<lb/>
布騎卒曵柴揚塵魏人望之恟懼襄琨綰三面擊<lb/>
之趙王祗自後衝之魏兵大敗閔與十餘騎走還<lb/>
鄴降胡栗特康等執大單于胤及左僕射劉琦以<lb/>
降趙趙王祗殺之胡睦及司空石璞尚書令徐機<lb/>
<pb n="KR2c0001_SBCK_014-84b"/>
中書監盧諶等并將士死者凡十餘萬人閔濳還<lb/>
人無知者鄴中震恐訛言閔已沒射聲校尉張艾<lb/>
請閔親郊以安衆心閔從之訛言乃息閔支解灋<lb/>
饒父子贈韋謏大司徒姚襄還灄頭姚弋仲怒其<lb/>
不擒閔杖之一百初閔之爲趙相也悉散倉庫以<lb/>
樹私恩與羌胡相攻無月不戰趙所徙青雍幽荆<lb/>
四州之民及氐羌胡蠻數百萬口以趙灋禁不行<lb/>
各還本土道路交錯互相殺掠其能逹者什有二<lb/>
三中原大亂因以饑疫人相食無復耕者趙王祗<lb/>
使其將劉顯帥衆七萬攻鄴軍于明光宫去鄴二<lb/>
十三里魏主閔恐召王泰欲與之謀泰恚前言之<lb/>
<pb n="KR2c0001_SBCK_014-85a"/>
不從辭以瘡甚閔親臨問之泰固稱疾篤閔怒還<lb/>
宫謂左右曰巴奴乃公豈假汝爲命邪要將先滅<lb/>
羣胡却斬王泰乃悉衆出戰大破顯軍追奔至陽<lb/>
平斬首三萬餘級顯懼密使請降求殺祗以自效<lb/>
閔乃引歸㑹有告王泰欲叛入秦者閔殺之夷其<lb/>
三族　夏四月渤海人逢約因趙亂擁衆數千家<lb/>
附於魏魏以約爲渤海太守故太守劉準隗之兄<lb/>
子也土豪封放弈之從弟也别聚衆自守閔以準<lb/>
爲幽州剌史與約中分渤海燕王儁使封弈討約<lb/>
使昌黎太守髙開討準放開瞻之子也弈引兵直<lb/>
抵約壘遣人謂約曰相與郷里隔絶日乆㑹遇甚<lb/>
<pb n="KR2c0001_SBCK_014-85b"/>
難時事利害人各有心非所論也願單出一相見<lb/>
以寫佇結之情約素信重弈即出見弈於門外各<lb/>
屏騎卒單馬交語弈與論叙平生畢因說之曰與<lb/>
君累丗同郷情相愛重誠欲君享祚無窮今旣獲<lb/>
展奉不可不盡所懷冉閔乗石氏之亂奄有成資<lb/>
是宜天下服其彊矣而禍亂方始固知天命不可<lb/>
力爭也燕王弈丗載德奉義討亂所征無敵今已<lb/>
都薊南臨趙魏逺近之民襁負歸之民厭荼毒咸<lb/>
思有道冉閔之亡匪朝伊夕成敗之形昭然易見<lb/>
且燕王肇開王業虚心賢儁君能翻然改圗則功<lb/>
參絳灌慶流苖裔孰與爲亡國將守孤城以待必<lb/>
<pb n="KR2c0001_SBCK_014-86a"/>
至之禍哉約聞之悵然不言弈給使張安有勇力<lb/>
弈豫戒之俟約氣下安突前持其馬鞚因挾之而<lb/>
馳至營弈與坐謂曰君計不能自決故相爲決之<lb/>
非欲取君以邀功乃欲全君以安民也髙開至渤<lb/>
海準放迎降儁以放爲渤海太守準爲右司馬約<lb/>
參軍事以約誘於人而遇獲更其名曰釣　劉顯<lb/>
弑趙王祗及其丞相樂安王炳太宰趙庶等十餘<lb/>
人傳首于鄴驃騎將軍石寧奔柏人魏主閔焚祗<lb/>
首于通衢拜顯上大將軍大單于冀州牧　秋七<lb/>
月劉顯復引兵攻鄴魏主閔擊敗之顯還稱帝於<lb/>
襄國　八月燕王儁遣慕容恪攻中山慕容評攻<lb/>
<pb n="KR2c0001_SBCK_014-86b"/>
王午于魯口魏中山大守上谷侯龕閉城拒守恪<lb/>
南徇常山軍于九門魏趙郡太守遼西李邽舉郡<lb/>
降恪厚撫之將邽還圍中山侯龕乃降恪入中山<lb/>
遷其將帥土豪數十家詣薊餘皆安堵軍令嚴明<lb/>
秋毫不犯慕容評至南安王午遣其將鄭生拒戰<lb/>
評擊斬之恱綰還自襄國儁乃知張舉之妄而殺<lb/>
之常煒有四男二女在中山儁釋煒之囚使諸子<lb/>
就見之煒上疏謝恩雋手令答曰卿本不為生計<lb/>
孤以州里相存耳今大亂之中諸子盡至豈非天<lb/>
所意邪天且念卿況於孤乎賜妾一人榖三百斛<lb/>
使居凡城以北平太守孫興爲中山太守興善於<lb/>
<pb n="KR2c0001_SBCK_014-87a"/>
綏撫中山遂安　冬十一月逢釣亡歸勃海招集<lb/>
舊衆以叛燕樂陵太守賈堅使人告諭郷人示以<lb/>
成敗釣部衆稍散遂來奔<lb/>
八年春正月劉顯攻常山魏主閔留大將軍蔣幹<lb/>
使輔太子智守鄴自將八千騎救之顯大司馬清<lb/>
河王寧以棗强降魏閔擊顯敗之追奔至襄國顯<lb/>
大將軍曹伏駒開門納閔閔殺顯及其公卿已下<lb/>
百餘人焚襄國宫室遷其民於鄴趙汝隂王琨以<lb/>
其妻妾來奔斬於建康市石氏遂絶　魏主閔旣<lb/>
克襄國因遊食常山中山諸郡趙立義將軍叚勤<lb/>
聚胡羯萬餘人保據繹幕自稱趙帝夏四月甲子<lb/>
<pb n="KR2c0001_SBCK_014-87b"/>
燕王儁遣慕容恪等擊魏慕容霸等擊勤魏主閔<lb/>
將與燕戰大將軍董閏車騎將軍張温諌曰鮮卑<lb/>
乗勝鋒銳且彼衆我寡請且避之俟其驕墯然後<lb/>
益兵以擊之閔怒曰吾欲以此衆平幽州斬慕容<lb/>
儁今遇恪而避之人謂我何司徒劉茂特進郎闓<lb/>
相謂曰吾君此行必不還矣吾等何爲坐待戮辱<lb/>
皆自殺閔軍于安喜慕容恪引兵從之閔趣常山<lb/>
恪追之丙子及於魏昌之廉臺閔與燕兵十戰燕<lb/>
兵皆不勝閔素有勇名所將兵精銳燕人憚之慕<lb/>
容恪廵陳諭將士曰冉閔勇而無謀一夫敵耳其<lb/>
士卒飢疲甲兵雖精其實難用不足破也閔以所<lb/>
<pb n="KR2c0001_SBCK_014-88a"/>
將多歩卒而燕皆騎兵引兵將趣林中恪參軍髙<lb/>
開曰吾騎兵利平地若閔得入林不可復制宜亟<lb/>
遣輕騎邀之旣合而陽走誘致平地然後可擊也<lb/>
恪從之魏兵還就平地恪分軍爲三部謂諸將曰<lb/>
閔性輕銳又自以衆少必致死於我我厚集中軍<lb/>
之陳以待之俟其合戰卿等從旁擊之無不克矣<lb/>
乃擇鮮卑善射者五千人以鐵鎻連其馬爲方陳<lb/>
而前閔所乗駿馬曰朱龍日行千里閔左操雙刃<lb/>
矛右執鉤㦸以擊燕兵斬首三百餘級望見大幢<lb/>
知其爲中軍直衝之燕兩軍從旁夾擊大破之圍<lb/>
閔數重閔潰圍東走二十餘里朱龍忽斃爲燕兵<lb/>
<pb n="KR2c0001_SBCK_014-88b"/>
所執燕人殺魏僕射羣執董閔張温及閔皆送於<lb/>
薊閔子操奔魯口髙開被創而卒慕容恪進屯常<lb/>
山儁命恪鎭中山己卯冉閔至薊儁大赦立閔而<lb/>
責之曰汝奴僕下才何得妄稱帝閔曰天下大亂<lb/>
爾曹夷狄禽獸之類猶稱帝況我中土英雄何爲<lb/>
不得稱帝邪儁怒鞭之三百送於龍城慕容霸軍<lb/>
至繹幕叚勤與弟思聦舉城降甲申儁遣慕容評<lb/>
及中尉侯龕帥精騎萬人攻鄴癸巳至鄴魏蔣幹<lb/>
及太子智閉城拒守城外皆降於燕劉寧及弟崇<lb/>
帥胡騎三千奔晉陽　五月鄴中大饑人相食故<lb/>
趙時宫人𬒳食略盡蔣幹遣侍中繆嵩詹事劉猗<lb/>
<pb n="KR2c0001_SBCK_014-89a"/>
奉表請降且求救於謝尚庚寅燕王儁遣廣威將<lb/>
軍慕容軍殿中將軍慕輿根右司馬皇甫眞等帥<lb/>
歩騎二萬助慕容評攻鄴　辛卯燕人斬冉閔於<lb/>
龍城㑹大旱蝗燕王儁謂閔爲崇遣使祀之謚曰<lb/>
悼武天王　初謝尚使戴施據枋頭施聞蔣幹求<lb/>
救乃自倉垣徙屯棘津止幹使者求傳國璽劉猗<lb/>
使繆嵩還鄴白幹幹疑尚不能救沈吟未決　六<lb/>
月施帥壯士百餘人入鄴助守三臺紿之曰今燕<lb/>
冦在外道路不通璽未敢送也卿且出以付我我<lb/>
當馳白天子天子聞壐在吾所信卿至誠必多發<lb/>
兵糧以相救餉幹以爲然出壐付之施宣言使督<lb/>
<pb n="KR2c0001_SBCK_014-89b"/>
護何融迎糧隂令懷璽送于枋頭甲子蔣幹帥銳<lb/>
卒五千及晉兵出戰慕容評大破之斬首四千級<lb/>
幹脫走入城　秋七月王午聞魏敗時鄧恒已死<lb/>
午自稱安國王八月戊辰燕王儁遣慕容恪封弈<lb/>
陽騖攻之午閉城自守送冉操詣燕軍燕人掠其<lb/>
禾稼而還　庚午魏長水校尉馬願等開鄴城納<lb/>
燕兵戴施蔣幹懸縋而下犇于倉垣慕容評送魏<lb/>
后董氏太子智太尉申鍾司空條攸等及乗輿服<lb/>
御于薊尚書令王簡左僕射張乾右僕射郎肅皆<lb/>
自殺燕王儁詐云董氏得傳國璽獻之賜號奉璽<lb/>
君賜冉智爵海賔侯以申鍾爲大將軍右長史命<lb/>
<pb n="KR2c0001_SBCK_014-90a"/>
慕容評鎭鄴　謝尚自枋頭迎傳國璽至建康百<lb/>
僚畢賀　冬十月故趙將擁兵據州郡者各遣使<lb/>
降燕燕王儁以王擢爲益州剌史䕫逸爲秦州剌<lb/>
史張平爲并州剌史李歷爲兖州剌史髙昌爲安<lb/>
西將軍劉寧爲車騎將軍　慕容恪屯安平積糧<lb/>
治攻且將討王午丙戌中山蘇林起兵於無極自<lb/>
稱天子恪自魯口還討林閏月戊子燕王儁遣廣<lb/>
威將軍慕輿根助恪攻林斬之王午爲其將秦興<lb/>
所殺吕護殺興復自稱安國王燕羣僚共上尊號<lb/>
於燕王儁儁許之十一月丁卯始置百官以國相<lb/>
封弈爲太尉左長史陽騖爲尚書令右司馬皇甫<lb/>
<pb n="KR2c0001_SBCK_014-90b"/>
眞爲尚書左僕射尚書令張悕爲右僕射其餘文<lb/>
武拜授有差戊辰儁即皇帝位大赦自謂獲傳國<lb/>
璽改元元璽追尊武宣王爲髙祖武宣皇帝文明<lb/>
王爲太祖文明皇帝時晉使適至燕儁謂曰汝還<lb/>
白汝天子我承人乏爲中國所推巳爲帝矣改司<lb/>
州爲中州建留臺於龍都以玄莬太守乙逸爲尚<lb/>
書專委留務<lb/>
通鑑紀事本末卷第十四<lb/>
<pb n="KR2c0001_SBCK_014-91a"/>
</p>
<p>
</p>
  </div>
</body>
</text>
</TEI>
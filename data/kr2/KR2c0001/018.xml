<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0001_SBCK_018-1a"/>
通鑑紀事本末卷第十八<lb/>
　　　馮跋滅後燕<lb/>
晉安帝隆安五年燕王盛懲其父寳以懦弱失國<lb/>
務峻威刑又自矜聦察多所猜忌羣臣有纎介之<lb/>
嫌皆先事誅之由是宗親勲舊人不自保八月丁<lb/>
亥左将軍慕容國與殿上将軍秦輿段讃謀帥禁<lb/>
兵襲盛事發死者五百餘人壬辰夜前将軍叚璣<lb/>
與秦輿之子興段讃之子泰潛於禁中鼓譟大呼<lb/>
盛聞變帥左右出戰賊衆逃潰璣被創匿廂屋間<lb/>
俄有一賊從闇中擊盛盛被傷輦升前殿申約禁<lb/>
衛事定而卒中壘将軍慕容拔冗從僕射郭仲白<lb/>
<pb n="KR2c0001_SBCK_018-1b"/>
太后丁氏以爲國家多難宜立長君時衆望在盛<lb/>
弟司徒尚書令平原公元而河間公熈素得幸於<lb/>
丁氏丁氏乃廢太子定密迎熈入宫明旦羣臣入<lb/>
朝始知有變因上表勸進於熈熈以譲元元不敢<lb/>
當癸巳熈即天王位捕獲段璣等皆夷三族甲午<lb/>
大赦丙申平原公元以嫌賜死閏月辛酉葬盛於<lb/>
興平陵謚曰昭武皇帝廟號中宗丁氏送葬未還<lb/>
中領軍慕容提歩軍校尉張佛等謀立故太子定<lb/>
事覺伏誅定亦賜死丙寅大赦改元光始<lb/>
元興元年燕王熈納故中山尹符謨二女長曰娀<lb/>
娥爲貴人㓜曰訓英爲貴嬪貴嬪尤有寵丁太后<lb/>
<pb n="KR2c0001_SBCK_018-2a"/>
怨恚與兄子尚書信謀廢熈立章武公淵事覺熈<lb/>
逼丁太后令自殺葬以后禮謚曰獻幽皇后十一<lb/>
月戊辰殺淵及信辛未熈畋于北原石城令髙和<lb/>
與尚方兵於後作亂殺司隷校尉張顯入掠宫殿<lb/>
取庫兵脅營署閉門乗城熈馳還城上人皆投仗<lb/>
開門盡誅反者唯和走免甲戌大赦<lb/>
二年夏五月燕王熈作龍騰苑方十餘里役徒二<lb/>
萬人築景雲山於苑内基廣五百歩峯髙十七丈<lb/>
　冬十二月己酉立符貴嬪為皇后大赦<lb/>
三年夏四月燕王熈於龍騰苑起逍遙宫連房數<lb/>
百鑿曲光海盛夏士卒不得休息暍死者太半<lb/>
<pb n="KR2c0001_SBCK_018-2b"/>
秋七月燕符昭儀有疾龍城人王榮自言能療之<lb/>
昭儀卒燕王熈立榮於公車門支解而焚之　冬<lb/>
十一月燕王熈與符后遊畋北登白鹿山東踰青<lb/>
嶺南臨滄海而還士卒為虎狼所殺及凍死者五<lb/>
千餘人<lb/>
義熈元年冬十二月燕王熈襲契丹<lb/>
二年春正月燕王熈至陘北畏契丹之衆欲還符<lb/>
后不聼戊申遂棄輜重輕兵襲髙句麗　二月燕<lb/>
軍行三千餘里士馬疲凍死者屬路攻髙句麗木<lb/>
底城不克而還夕陽公雲傷於矢且畏燕王熈之<lb/>
虐遂以疾去官<lb/>
<pb n="KR2c0001_SBCK_018-3a"/>
三年春二月燕王熈為其后符氏起承華殿負土<lb/>
於北門土與榖同價宿軍典軍杜静載棺詣闕極<lb/>
諌熈斬之符氏甞季夏思凍魚仲冬須生地黄熈<lb/>
下有司切責不得而斬之夏四月癸丑符氏卒熈<lb/>
哭之懣絶久而復蘓䘮之如父母服斬衰食粥命<lb/>
百官於宫内設位而哭使人案檢哭者無淚則罪<lb/>
之羣臣皆含辛以為淚髙陽王妃張氏熈之嫂也<lb/>
羙而有巧思熈欲以為殉乃毁其襚鞾中得弊氈<lb/>
遂賜死右僕射韋璆等皆恐為殉沐浴俟命公卿<lb/>
以下至兵民户率營陵費殫府藏陵周圍數里熈<lb/>
謂監作者曰善為之朕将繼往丁酉燕太后段氏<lb/>
<pb n="KR2c0001_SBCK_018-3b"/>
去尊號出居外宫　秋七月癸亥燕王熈葬其后<lb/>
符氏于徽平陵䘮車髙大毁北門而出熈被髪徒<lb/>
跣歩從二十餘里甲子大赦初中衛将軍馮跋及<lb/>
弟侍御郎素弗皆得罪於熈熈欲殺之跋兄弟亡<lb/>
命山澤熈賦役繁數民不堪命跋素弗與其從弟<lb/>
萬泥謀曰吾輩還首無路不若因民之怨共舉大<lb/>
事可以建公侯之業事之不㨗死未晚也遂相與<lb/>
乗車使婦人御潛入龍城匿於北部司馬孫䕶之<lb/>
家及熈出送葬跋等與左衛将軍張興及符進餘<lb/>
黨作亂跋素與慕容雲善乃推雲為主雲以疾辭<lb/>
跋曰河間淫虐人神共怒此天亡之時也公髙氏<lb/>
<pb n="KR2c0001_SBCK_018-4a"/>
名家何能為人飬子而棄難得之運乎扶之而出<lb/>
跋弟乳陳等帥衆攻弘光門鼓噪而進禁衛皆散<lb/>
走遂入宫授甲閉門拒守中黄門趙洛生走告于<lb/>
熈熈曰䑕盗何能為朕當還誅之乃置后柩於南<lb/>
苑收髪貫甲馳還赴難夜至龍城攻北門不克宿<lb/>
於門外乙丑雲即天王位大赦改元正始熈退入<lb/>
龍騰苑尚方兵禇頭踰城從熈稱營兵同心效順<lb/>
唯俟軍至熈聞之驚走而出左右莫敢廹熈從溝<lb/>
下潛遁良久左右怪其不還相與尋之唯得衣冠<lb/>
不知所適中領軍慕容拔謂中常侍張仲曰大事<lb/>
垂㨗而帝無故自驚深可怪也然城内企遲至必<lb/>
<pb n="KR2c0001_SBCK_018-4b"/>
成功不可稽留吾當先往趣城卿留待帝得帝速<lb/>
来若帝未還吾得如意安撫城中徐迎未晚乃分<lb/>
将壯士二千餘人登北城将士謂熈至皆投仗請<lb/>
降既而熈久不至拔兵無後繼衆心疑懼復下城<lb/>
赴苑遂皆潰去拔為城中人所殺丙寅熈微服匿<lb/>
於林中為人所執送於雲雲數而殺之并其諸子<lb/>
雲復姓髙氏幽州刺史上庸公懿以令支降魏魏<lb/>
以懿為平州牧昌黎王懿評之孫也　秋八月北<lb/>
燕王雲以馮跋為都督中外諸軍事開府儀同三<lb/>
司錄尚書事馮萬泥為尚書令馮素弗為昌黎尹<lb/>
馮弘為征東大将軍孫䕶為尚書左僕射張興為<lb/>
<pb n="KR2c0001_SBCK_018-5a"/>
輔國大将軍弘跋之弟也<lb/>
四年春正月北燕王雲立妻李氏為皇后子彭城<lb/>
為太子夏五月北燕以尚書令馮萬泥為幽冀二<lb/>
州牧鎮肥如中軍将軍馮乳陳為并州牧鎮白狼<lb/>
撫軍大将軍馮素弗為司隷校尉務銀提為尚書<lb/>
令　秋七月北燕王雲封慕容歸為遼東公使主<lb/>
燕祀<lb/>
五年冬十月北燕王雲自以無功徳而居大位内<lb/>
懐危懼常畜飬壯士以為腹心爪牙寵臣離班桃<lb/>
仁専典禁衛賞賜以巨萬計衣食起居皆與之同<lb/>
而班仁志願無厭猶有怨憾戊辰雲臨東堂班仁<lb/>
<pb n="KR2c0001_SBCK_018-5b"/>
懐劒執紙而入稱有所啓班抽劒擊雲雲以几扞<lb/>
之仁從旁撃雲弑之馮跋升洪光門以觀變帳下<lb/>
督張泰李桑言於跋曰此豎勢何所至請為公斬<lb/>
之乃奮劒而下桑斬班于西門泰殺仁于庭中衆<lb/>
推跋為主跋以讓其弟范陽公素弗素弗不可跋<lb/>
乃即天王位於昌黎大赦詔曰陳氏代姜不改齊<lb/>
國宜即國號曰燕改元太平謚雲曰惠懿皇帝跋<lb/>
尊母張氏為太后立妻孫氏為王后子永為太子<lb/>
以范陽公素弗為車騎大将軍錄尚書事孫䕶為<lb/>
尚書令張興為左僕射汲郡公弘為右僕射廣川<lb/>
公萬說為幽平二州牧上谷公乳陳為并青二州<lb/>
<pb n="KR2c0001_SBCK_018-6a"/>
牧素弗少豪俠放蕩甞請㛰於尚書左丞韓業業<lb/>
拒之及為宰輔待業尤厚好申拔舊門謙恭儉約<lb/>
以身帥下百僚憚之論者羙其有宰相之度<lb/>
七年秋七月燕王跋以太子永領大單于置四輔<lb/>
柔然可汗斛律遣使獻馬三千匹於跋求娶跋女<lb/>
樂浪公主跋命羣臣議之遼西公素弗曰前世皆<lb/>
以宗女妻六夷宜許以妃嬪之女樂浪公主不宜<lb/>
下降非類跋曰朕方崇信殊俗柰何欺之乃以樂<lb/>
浪公主妻之跋勤於政事勸課農桑省徭役薄賦<lb/>
斂每遣守宰必親引見問為政之要以觀其能燕<lb/>
人恱之<lb/>
<pb n="KR2c0001_SBCK_018-6b"/>
十年夏五月河間人禇匡言於燕王跋曰陛下龍<lb/>
飛遼碣舊邦族黨傾首朝陽以日為嵗請往迎之<lb/>
跋曰道路數千里復隔異國如何可致匡曰章武<lb/>
臨海舟楫可通出於遼西臨渝不為難也跋許之<lb/>
以匡為游擊将軍中書侍郎厚資遣之匡與跋從<lb/>
兄買從弟睹自長樂帥五千餘戸歸于和龍契丹<lb/>
庫莫奚皆降於燕跋署其大人為歸善王跋弟丕<lb/>
避亂在髙句麗跋召之以為左僕射封常山公<lb/>
　　　䝉遜滅西凉<lb/>
晉安帝隆安四年　初隴西李暠好文學有令名<lb/>
甞與郭黁及同母弟敦煌宋繇同宿黁起謂繇曰<lb/>
<pb n="KR2c0001_SBCK_018-7a"/>
君當位極人臣李君終當有國家有騧馬生白額<lb/>
駒此其時也及孟敏為沙州刺史以暠為效榖令<lb/>
宋繇事北凉王業為中散常侍孟敏卒敦煌䕶軍<lb/>
馮翊郭謙沙州治中敦煌索仙等以暠温毅有惠<lb/>
政推為敦煌太守暠初難之㑹宋繇自張掖告歸<lb/>
謂暠曰段王無逺略終必無成兄忘郭黁之言邪<lb/>
白額駒今已生矣暠乃從之遣使将命於業業因<lb/>
以暠為敦煌太守右衛将軍敦煌索嗣言於業曰<lb/>
李暠不可使處敦煌業以嗣代暠為敦煌太守使<lb/>
帥五百騎之官嗣未至二十里移暠迎已暠驚疑<lb/>
将出迎之效榖令張邈及宋繇止之曰段王闇弱<lb/>
<pb n="KR2c0001_SBCK_018-7b"/>
正是英豪有為之日将軍據一國成資柰何拱手<lb/>
授人嗣自恃本郡謂人情附已不意将軍猝能拒<lb/>
之可一戰禽也暠從之先遣繇見嗣㗖以甘言繇<lb/>
還謂暠曰嗣志驕兵弱易取也暠乃遣邈繇與其<lb/>
二子歆譲逆撃之嗣敗走還張掖暠素與嗣善尤<lb/>
恨之表業請誅嗣沮渠男成亦惡嗣勸業除之業<lb/>
乃殺嗣遣使謝暠進暠都督凉興巴西諸軍事鎮<lb/>
西将軍　冬十一月北涼晉昌太守唐瑶叛移檄<lb/>
六郡推李暠為冠軍大将軍沙州刺史凉公領敦<lb/>
煌太守暠赦其境内改元庚子以瑶為征虜将軍<lb/>
郭謙為軍諮祭酒索仙為左長史張邈為右長史<lb/>
<pb n="KR2c0001_SBCK_018-8a"/>
尹建興為左司馬張體順為右司馬遣從事中郎<lb/>
宋繇東伐凉興并擊玉門巴西諸城皆下之酒泉<lb/>
太守王徳亦叛北凉自稱河州刺史北凉王業使<lb/>
沮渠䝉遜討之徳焚城将部曲犇唐瑶䝉遜追至<lb/>
沙頭大破之虜其妻子部落而還<lb/>
元興三年秋九月西凉公暠立子歆為世子<lb/>
義熈元年春正月西凉公暠自稱大将軍大都督<lb/>
領秦凉二州牧大赦改元建初遣舍人黄始梁興<lb/>
間行奉表詣建康　秋九月西涼公暠與長史張<lb/>
邈謀徙都酒泉以逼沮渠䝉遜以張體順為建康<lb/>
太守鎮樂涫以宋繇為敦煌護軍與其子敦煌太<lb/>
<pb n="KR2c0001_SBCK_018-8b"/>
守譲鎮敦煌遂遷于酒泉暠手令戒諸子以為從<lb/>
政者當審慎賞罰勿任愛憎近忠正逺佞䛕勿使<lb/>
左右竊弄威福毁譽之来當研覈真偽聼訟折獄<lb/>
必和顔任理慎勿逆詐億必輕加聲色務廣咨詢<lb/>
勿自専用吾蒞事五年雖未能息民然含垢匿瑕<lb/>
朝為冦讎夕委心膂粗無負於新舊事任公平坦<lb/>
然無纇初不容懐有所損益計近則如不足經逺<lb/>
乃為有餘庶亦無愧前人也<lb/>
二年秋九月沮渠䝉遜襲酒泉至安珍暠戰敗城<lb/>
守䝉遜引還<lb/>
六年秋八月沮渠䝉遜伐西涼敗西涼世子歆于<lb/>
<pb n="KR2c0001_SBCK_018-9a"/>
馬廟禽其将朱元虎而還涼公暠以銀二千斤金<lb/>
二千兩贖元虎䝉遜歸之遂與暠結盟而還<lb/>
七年秋八月沮渠䝉遜帥輕騎襲西涼西涼公暠<lb/>
曰兵有不戰而敗敵者挫其銳也䝉遜新與吾盟<lb/>
而遽来襲我我閉門不與戰待其鋭氣竭而擊之<lb/>
蔑不克矣頃之䝉遜糧盡而歸暠遣世子歆帥騎<lb/>
七千邀擊之䝉遜大敗獲其将沮渠百年<lb/>
十二年夏六月涼司馬索承明上書勸涼公暠伐<lb/>
河西王䝉遜暠引見謂之曰䝉遜為百姓患孤豈<lb/>
忘之顧勢力未能除耳卿有必禽之䇿當為孤陳<lb/>
之直唱大言使孤東討此與言石虎小豎宜肆諸<lb/>
<pb n="KR2c0001_SBCK_018-9b"/>
市朝者何異承明慙懼而退<lb/>
十三年春正月涼公暠寢疾遺命長史宋繇曰吾<lb/>
死之後世子猶卿子也善訓導之二月暠卒官屬<lb/>
奉世子歆為大都督大將軍涼公領涼州牧大赦<lb/>
改元嘉興尊歆母天水尹氏為太后以宋繇錄三<lb/>
府事謚暠曰武昭王廟號太祖　夏四月河西王<lb/>
䝉遜遣張掖太守沮渠廣宗詐降以誘涼公歆歆<lb/>
發兵應之䝉遜将兵三萬伏於蓼泉歆覺之引兵<lb/>
還䝉遜追之歆與戰於解支澗大破之斬首七千<lb/>
餘級䝉遜城建康置戍而還<lb/>
十四年秋九月河西王䝉遜復引兵伐涼涼公歆<lb/>
<pb n="KR2c0001_SBCK_018-10a"/>
将拒之左長史張體順固諌乃止䝉遜芟其秋稼<lb/>
而還歆遣使来告襲位冬十月以歆為都督七郡<lb/>
諸軍事鎮西大将軍酒泉公<lb/>
恭帝元熈元年　涼公歆用刑過嚴又好治宫室<lb/>
從事中郎張顯上疏以為凉土三分勢不支乆兼<lb/>
并之本在於務農懐逺之略莫如寛簡今入嵗已<lb/>
来隂陽失序風雨乖和是宜减膳撤懸側身脩道<lb/>
而更繁刑峻灋繕築不止殆非所以致興隆也昔<lb/>
文王以百里而興二世以四海而滅前車之軌得<lb/>
失昭然太祖以神聖之姿為西夏所推左取酒泉<lb/>
右開西域殿下不能奉承遺志混壹涼土侔蹤張<lb/>
<pb n="KR2c0001_SBCK_018-10b"/>
后将何以下見先王乎沮渠䝉遜胡夷之傑内脩<lb/>
政事外禮英賢攻戰之際身均士卒百姓懐之樂<lb/>
為之用臣謂殿下非但不能平殄䝉遜亦懼䝉遜<lb/>
方為社稷之憂歆覽之不恱主簿汜稱上疏諌曰<lb/>
天之子愛人主殷勤至矣故政之不脩下災異以<lb/>
戒告之改者雖危必昌不改者雖安必亡元年三<lb/>
月癸卯敦煌謙徳堂䧟八月效榖地裂二年元日<lb/>
昏霧四塞四月日赤無光二旬乃復十一月狐上<lb/>
南門今茲春夏地頻五震六月隕星于建康臣雖<lb/>
學不稽古行年五十有九請為殿下略言耳目之<lb/>
所聞見不復能逺論書傳之事也乃者咸安之初<lb/>
<pb n="KR2c0001_SBCK_018-11a"/>
西平地裂狐入謙光殿前俄而秦師奄至都城不<lb/>
守梁熈既為涼州不撫百姓専為聚歛建元十九<lb/>
年姑臧南門崩隕石於閑豫堂明年為吕光所殺<lb/>
段業稱制此方三年之中地震五十餘所既而先<lb/>
王龍興於瓜州䝉遜篡弑於張掖此皆目前之成<lb/>
事殿下所明知也效榖先王鴻漸之地謙徳即尊<lb/>
之室基䧟地裂大凶之徴也日者太陽之精中國<lb/>
之象赤而無光中國将衰諺曰野獸入家主人將<lb/>
去狐上南門亦變異之大者也今蠻夷益盛中國<lb/>
益微願陛下亟罷宫室之役止逰畋之娯延禮英<lb/>
俊愛飬百姓以應天變防未然歆不從<lb/>
<pb n="KR2c0001_SBCK_018-11b"/>
宋髙祖武帝初元元年秋七月甲辰詔以涼公歆<lb/>
為都督髙昌等七郡諸軍事征西大将軍酒泉公<lb/>
秦王熾磐為安西大将軍　河西王䝉遜欲伐涼<lb/>
先引兵攻秦浩亹既至潛師還屯川巖涼公歆欲<lb/>
乗虚襲張掖宋繇張體順切諌不聼太后尹氏謂<lb/>
歆曰汝新造之國地狹民希自守猶懼不足何暇<lb/>
伐人先王臨終殷勤戒汝深慎用兵保境寕民以<lb/>
俟天時言猶在耳奈何棄之䝉遜善用兵非汝之<lb/>
敵數年以来常有兼并之志汝國雖小足為善政<lb/>
脩徳飬民静以待之彼若昬㬥民将歸汝若其休<lb/>
明汝将事之豈得輕為舉動僥冀非望以吾觀之<lb/>
<pb n="KR2c0001_SBCK_018-12a"/>
非但䘮師殆将亡國亦不聼宋繇歎曰今茲大事<lb/>
去矣歆将歩騎三萬東出䝉遜聞之曰歆已入吾<lb/>
術中然聞吾旋師必不敢前乃露布西境云已克<lb/>
浩亹将進攻黄谷歆聞之喜進入都瀆澗䝉遜引<lb/>
兵擊之戰於懐城歆大敗或勸歆還保酒泉歆曰<lb/>
吾違老母之言以取敗不殺此敵何靣目復見我<lb/>
母遂勒兵戰於蓼泉為䝉遜所殺歆弟酒泉太守<lb/>
翻新城太守預領羽林右監宻左将軍眺右将軍<lb/>
亮西犇敦煌䝉遜入酒泉禁侵掠士民安堵以宋<lb/>
繇為吏部郎中委之選舉涼之舊臣有才望者咸<lb/>
禮而用之以其子牧犍為酒泉太守敦煌太守李<lb/>
<pb n="KR2c0001_SBCK_018-12b"/>
恂翻之弟也與翻等棄敦煌犇北山䝉遜以索嗣<lb/>
之子元緒行敦煌太守䝉遜還姑臧見涼太后尹<lb/>
氏娶其女為牧犍婦索元緒麤險好殺大失人和<lb/>
郡人宋承張弘密信招李恂冬恂帥數千騎入敦<lb/>
煌元緒東奔涼與承等推恂為冠軍将軍涼州刺<lb/>
史<lb/>
二年春正月河西王䝉遜帥衆二萬攻李恂于敦<lb/>
煌三月河西王䝉遜築隄壅水以灌敦煌李恂乞<lb/>
降不許宋承舉城降恂自殺䝉遜屠其城獲恂子<lb/>
弟寳囚于姑臧<lb/>
　　　乞伏滅南涼<lb/>
<pb n="KR2c0001_SBCK_018-13a"/>
晉安帝義熈六年　初南涼王傉檀遣左将軍枯<lb/>
木等伐沮渠䝉遜掠臨松千餘戸而還䝉遜伐南<lb/>
涼至顯羙徙數千戸而去南涼太尉俱延復伐䝉<lb/>
遜大敗而歸是月傉檀自将五萬騎伐䝉遜戰于<lb/>
窮泉傉檀大敗單馬犇還䝉遜乗勝進圍姑臧姑<lb/>
臧人懲王鍾之誅皆驚潰夷夏萬餘戸降于䝉遜<lb/>
傉檀懼遣司隷校尉敬歸及子佗為質於䝉遜以<lb/>
請和䝉遜許之歸至胡阬逃還佗為追兵所執䝉<lb/>
遜徙其衆八千餘戸而去右衛将軍折掘竒鎮據<lb/>
石驢山以叛傉檀畏䝉遜之逼且懼嶺南為竒鎮<lb/>
所據乃遷于樂都留大司農成公緒守姑臧傉檀<lb/>
<pb n="KR2c0001_SBCK_018-13b"/>
纔出城魏安人侯諶等閉門作亂收合三千餘家<lb/>
據南城推焦朗為大都督龍<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>大将軍諶自稱涼<lb/>
州刺史降于䝉遜<lb/>
七年焦朗猶據姑臧沮渠䝉遜攻拔其城執朗而<lb/>
宥之以其弟挐為秦州刺史鎮姑臧遂伐南涼圍<lb/>
樂都三旬不克南涼王傉檀以子安周為質乃還<lb/>
　南涼王傉檀欲復伐沮渠䝉遜邯川䕶軍孟愷<lb/>
諌曰䝉遜新并姑臧凶勢方盛不可攻也傉檀不<lb/>
從五道俱進至番禾苕藋掠五千餘戸而還将軍<lb/>
屈右曰今既獲利宜倍道旋師早度險阨䝉遜善<lb/>
用兵若輕軍猝至大敵外逼徙户内叛此危道也<lb/>
<pb n="KR2c0001_SBCK_018-14a"/>
衛尉伊力延曰彼歩我騎勢不相及今倍道而歸<lb/>
則示弱且捐棄資財非計也俄而昬霧風雨䝉遜<lb/>
兵大至傉檀敗走䝉遜進圍樂都傉檀嬰城固守<lb/>
以子染干為質以請和䝉遜乃還<lb/>
九年南涼王傉檀伐河西王䝉遜䝉遜敗之於若<lb/>
厚塢又敗之於若涼因進圍樂都二旬不克南涼<lb/>
湟河太守文支以郡降于䝉遜䝉遜以文支為廣<lb/>
武太守䝉遜復伐南涼傉檀以太尉俱延為質乃<lb/>
還<lb/>
十年唾契汗乙弗等部皆叛南涼南涼王傉檀欲<lb/>
討之邯川䕶軍孟愷諌曰今連年饑饉南逼熾磐<lb/>
<pb n="KR2c0001_SBCK_018-14b"/>
北逼䝉遜百姓不安逺征雖克必有後患不如與<lb/>
熾磐結盟通糴慰撫雜部足食繕兵俟時而動傉<lb/>
檀不從謂太子虎臺曰䝉遜近去不能猝來旦夕<lb/>
所慮唯在熾磐然熾磐兵少易禦汝謹守樂都吾<lb/>
不過一月必還矣乃帥騎七千襲乙弗大破之獲<lb/>
馬牛羊四十餘萬河南王熾磐聞之欲襲樂都羣<lb/>
臣咸以為不可太府主簿焦襲曰傉檀不顧近患<lb/>
而貪逺利我今伐之絶其西路使不得還救則虎<lb/>
臺獨守窮城可坐禽也此天亡之時必不可失熾<lb/>
磐從之帥歩騎二萬襲樂都虎臺慿城拒守熾磐<lb/>
四靣攻之南涼撫軍從事中郎尉肅言於虎臺曰<lb/>
<pb n="KR2c0001_SBCK_018-15a"/>
外城廣大難守殿下不若聚國人守内城肅等帥<lb/>
晉人拒戰於外雖有不㨗猶足自存虎臺曰熾磐<lb/>
小賊旦夕當走卿何過慮之深虎臺疑晉人有異<lb/>
心悉召豪望有謀勇者閉之於内孟愷泣曰熾磐<lb/>
乗虚内侮國家危於累卵愷等進欲報恩退顧妻<lb/>
子人思效死而殿下乃疑之如是邪虎臺曰吾豈<lb/>
不知君之忠篤懼餘人脫生慮表以君等安之耳<lb/>
一夕城潰熾磐入樂都遣平逺將軍㨗䖍帥騎五<lb/>
千追傉檀以鎮南將軍謙屯為都督河右諸軍事<lb/>
涼州刺史鎮樂都秃髪赴單為西平太守鎮西平<lb/>
以趙恢為廣武太守鎮廣武曜武将軍王基為晉<lb/>
<pb n="KR2c0001_SBCK_018-15b"/>
興太守鎮浩亹徙虎臺及其文武百姓萬餘户于<lb/>
枹罕赴單烏孤之子也　樂都之潰也南涼安西<lb/>
将軍樊尼自西平犇告南涼王傉檀傉檀謂其衆<lb/>
曰今妻子皆為熾磐所虜退無所歸卿等能與吾<lb/>
藉乙弗之資取契汗以贖妻子乎乃引兵西衆多<lb/>
逃還傉檀遣鎮北将軍段茍追之茍亦不還於是<lb/>
将士皆散唯樊尼與中軍将軍紇勃後軍將軍洛<lb/>
肱𣪚騎常侍隂利鹿不去傉檀曰䝉遜熾磐昔皆<lb/>
委質於吾今而歸之不亦鄙乎四海之廣無所容<lb/>
身何其痛也與其聚而同死不若分而或全樊尼<lb/>
吾長兄之子宗部所寄吾衆在北者户垂一萬䝉<lb/>
<pb n="KR2c0001_SBCK_018-16a"/>
遜方招懷士民存亡繼絶汝其從之紇勃洛肱亦<lb/>
與尼俱行吾年老矣所適不容寧見妻子而死遂<lb/>
歸于熾磐唯隂利鹿隨之傉檀謂利鹿曰吾親屬<lb/>
皆散卿何獨留利鹿曰臣老母在家非不思歸然<lb/>
委質為臣忠孝之道難以兩全臣不才不能為陛<lb/>
下泣血求救於鄰國敢離左右乎傉檀歎曰知人<lb/>
固未易大臣親戚皆棄我去今日忠義終始不虧<lb/>
者唯卿一人而已傉檀諸城皆降於熾磐獨尉賢<lb/>
政屯浩亹固守不下熾磐遣人謂之曰樂都已潰<lb/>
卿妻子皆在吾所獨守一城將何為也賢政曰受<lb/>
涼王厚恩為國藩屏雖知樂都已䧟妻子為禽先<lb/>
<pb n="KR2c0001_SBCK_018-16b"/>
歸獲賞後順受誅然不知主上存亡未敢歸命妻<lb/>
子小事豈足動心若貪一時之利忘委付之重者<lb/>
大王亦安用之熾磐乃遣虎臺以手書諭之賢政<lb/>
曰汝為儲副不能盡節靣縳於人棄父忘君墮萬<lb/>
世之業賢政義士豈效汝乎聞傉檀至左南乃降<lb/>
熾磐聞傉檀至遣使郊迎待以上賔之禮秋七月<lb/>
熾磐以傉檀為驃騎大将軍賜爵左南公南涼文<lb/>
武依才銓叙嵗餘熾磐使人鴆傉檀左右請觧之<lb/>
傉檀曰吾病豈宜療邪遂死謚曰景王虎臺亦為<lb/>
熾磐所殺傉檀子保周賀俱延子覆龍利鹿孤孫<lb/>
副周烏孤孫承鉢皆犇河西王䝉遜久之又犇魏<lb/>
<pb n="KR2c0001_SBCK_018-17a"/>
宋營陽王景平元年南涼秃髪傉檀之死也河西<lb/>
王䝉遜遣人誘其故太子虎臺許以番禾西安二<lb/>
郡處之且借之兵使伐秦報其父讎復取故地虎<lb/>
臺隂許之事泄而止秦王熾磐之后虎臺之妹也<lb/>
熾磐待之如初后密與虎臺謀曰秦本我之仇讎<lb/>
雖以㛰姻待之蓋時宜耳先王之薨又非天命遺<lb/>
令不治者欲全濟子孫故也為人子者豈可臣妾<lb/>
於仇讎而不思報復乎乃與武衛将軍越質洛城<lb/>
謀弑熾磐后妹為熾磐左夫人有寵知其謀而告<lb/>
之熾磐殺后及虎臺等十餘人<lb/>
　　　䝉遜伐西秦<lb/>
<pb n="KR2c0001_SBCK_018-17b"/>
晉安帝義熈十一年春三月河西王䝉遜攻西秦<lb/>
廣武郡拔之西秦王熾磐遣将軍乞伏魋尼寅邀<lb/>
䝉遜於浩亹䝉遜擊斬之又遣将軍圻斐等帥騎<lb/>
一萬據勒姐嶺䝉遜擊禽之　夏五月西秦王熾<lb/>
磐帥衆三萬襲湟河䝉遜弟漢平遣司馬隗仁夜<lb/>
出擊破之熾磐将引去漢平長史焦昶将軍叚景<lb/>
潛召熾磐熾磐復攻之漢平力屈為熾磐所禽<lb/>
十二年春正月西秦王熾磐攻秦洮陽公彭利和<lb/>
於漒川沮渠䝉遜攻石泉以救之熾磐至㳫中引<lb/>
還二月熾磐遣㐮武侯曇達救石泉䝉遜亦引去<lb/>
䝉遜遂與熾磐結和親<lb/>
<pb n="KR2c0001_SBCK_018-18a"/>
宋武帝永初元年春正月秦王熾磐立其子暮末<lb/>
為太子　秋九月秦振武將軍王基等襲河西王<lb/>
䝉遜胡園戍俘二千餘人而還<lb/>
二年秋七月河西王䝉遜遣右衛将軍沮渠鄯善<lb/>
建節将軍沮渠茍生帥衆七千伐秦秦王熾磐遣<lb/>
征北将軍木弈千等帥歩騎五千拒之敗鄯善等<lb/>
于五澗虜茍生斬首二千而還<lb/>
三年秋七月河西王䝉遜遣前将軍沮渠成都帥<lb/>
衆一萬耀兵嶺南遂屯五潤九月秦王熾磐遣征<lb/>
北將軍出連䖍等帥騎六千擊之　冬十月秦出<lb/>
連䖍與河西沮渠成都戰擒之<lb/>
<pb n="KR2c0001_SBCK_018-18b"/>
營陽王景平元年夏四月秦王熾磐謂其羣臣曰<lb/>
今宋雖奄有江南夏人雄據闗中皆不足與也獨<lb/>
魏主弈世英武賢能為用且䜟云恒代之北當有<lb/>
真人吾将舉國而事之乃遣尚書郎莫者阿胡等<lb/>
入見于魏貢黄金二百斤并陳伐夏方略<lb/>
文帝元嘉元年秋七月秦王熾磐遣太子暮末帥<lb/>
征北将軍木弈干等歩騎三萬出貂渠谷攻河西<lb/>
白草嶺臨松郡皆破之徙民二萬餘口而還<lb/>
二年夏四月秦王熾磐遣平逺將軍叱盧犍等襲<lb/>
河西鎮南将軍沮渠白蹄於臨松擒之徙其民五<lb/>
千餘戸于枹罕<lb/>
<pb n="KR2c0001_SBCK_018-19a"/>
三年春正月秦王熾磐復遣使如魏請用師于夏<lb/>
　秋八月秦王熾磐伐河西至亷川遣太子暮末<lb/>
守歩騎三萬攻西安不克又攻番禾河西王䝉遜<lb/>
發兵禦之且遣使説夏主使乗虚襲枹罕夏主遣<lb/>
征南大将軍呼盧古将騎二萬攻苑川車騎大将<lb/>
軍韋伐将騎三萬攻南安熾磐聞之引歸九月徙<lb/>
其境内老弱畜産於澆河及莫河仍寒川留左丞<lb/>
相曇達守枹罕韋伐攻拔南安獲秦秦州刺史翟<lb/>
爽南安太守李亮　冬十月秦左丞相曇達與夏<lb/>
呼盧古戰於嵻㟍山曇達兵敗十一月呼盧古韋<lb/>
伐進攻枹罕秦王熾磐遷保定連呼盧古入南城<lb/>
<pb n="KR2c0001_SBCK_018-19b"/>
鎮京将軍趙夀生帥死士三百人力戰却之呼盧<lb/>
古韋伐又攻沙州刺史出連䖍于湟河䖍遣後将<lb/>
軍乞㐲萬年擊敗之又攻西平執安西将軍庫洛<lb/>
于阬戰士五千餘人掠民二萬餘户而去<lb/>
四年夏六月秦王熾磐還枹罕　秋八月秦王熾<lb/>
磐遣其叔父平逺将軍渥頭等入貢于魏<lb/>
五年夏五月秦文昭王熾磐卒太子暮末即位大<lb/>
赦改元永弘　六月葬秦文昭王于武平陵廟號<lb/>
太祖秦王暮末以右丞相元基為侍中相國都督<lb/>
中外諸軍錄尚書事以鎮軍大将軍河州牧謙屯<lb/>
為驃騎大将軍徴安北将軍涼州刺史段暉為輔<lb/>
<pb n="KR2c0001_SBCK_018-20a"/>
國大将軍御史大夫叔父右禁将軍千年為鎮北<lb/>
将軍涼州牧鎮湟河以征北将軍木弈干為尚書<lb/>
令車騎大将軍以征南将軍吉毗為尚書僕射衛<lb/>
大将軍河西王䝉遜因秦䘮伐秦西平西平太守<lb/>
麴承謂之曰殿下若先取樂都則西平必為殿下<lb/>
之有西平茍望風請服亦明主之所疾也䝉遜乃<lb/>
釋西平攻樂都相國元基帥騎三千救樂都甫入<lb/>
城而河西兵至攻其外城克之絶其水道城中飢<lb/>
渇死者太半東羌乞提從元基救樂都隂與河西<lb/>
通謀下繩引内其兵登城者百餘人鼓譟燒門元<lb/>
基帥左右奮擊河西兵乃退初文昭王疾病謂暮<lb/>
<pb n="KR2c0001_SBCK_018-20b"/>
末曰吾死之後汝能保境則善矣沮渠成都為䝉<lb/>
遜所親重汝宜歸之至是暮末遣使詣䝉遜許歸<lb/>
成都以求和䝉遜引兵還遣使入秦弔祭暮末厚<lb/>
資送成都遣将軍王伐送之䝉遜猶疑之使恢武<lb/>
将軍沮渠竒珍伏兵於捫天嶺執伐并其騎士三<lb/>
百人以歸既而遣尚書郎王杼送伐還秦并遺暮<lb/>
末馬千匹及錦罽銀繒秋七月暮末遣記室郎中<lb/>
馬艾如河西報聘　冬十二月河西王䝉遜伐秦<lb/>
至磐夷秦相國元基等將騎萬五千拒之䝉遜還<lb/>
攻西平征虜将軍出連輔政等将騎二千救之<lb/>
六年春正月秦出連輔政等未至西平河西王䝉<lb/>
<pb n="KR2c0001_SBCK_018-21a"/>
遜拔西平執太守麴承　夏五月河西王䝉遜伐<lb/>
秦秦王暮末留相國元基守枹罕遷保定連南安<lb/>
太守翟承伯等據罕开谷以應河西暮末擊破之<lb/>
進至冶城西安太守莫者幼眷據汧川以叛暮末<lb/>
討之為幼眷所敗還于定連䝉遜至枹罕遣世子<lb/>
興國進攻定連六月暮末逆擊興國於治城擒之<lb/>
追擊䝉遜至譚郊吐谷渾王慕璝遣其弟沒利延<lb/>
将騎五千㑹䝉遜伐秦暮未遣輔國大将軍段暉<lb/>
等邀擊大破之　秋七月河西王䝉遜遣使送榖<lb/>
三十萬斛以贖世子興國于秦秦王暮末不許䝉<lb/>
遜乃立興國母弟菩提為世子暮末以興國為散<lb/>
<pb n="KR2c0001_SBCK_018-21b"/>
騎常侍以其妹平昌公主妻之<lb/>
七年秦王暮末為河西所逼遣其臣王愷烏納闐<lb/>
請迎於魏魏人許以平涼安定封之暮末乃焚城<lb/>
邑毁寳器帥户萬五千東如上邽至髙田谷給事<lb/>
黄門侍郎郭恒謀劫沮渠興國以叛事覺暮末殺<lb/>
之夏主聞暮末将至發兵拒之暮末留保南安其<lb/>
故地皆入於吐谷渾　十一月魏尚書庫結帥騎<lb/>
五千迎秦王暮末秦衛將軍吉毗以爲不宜内徙<lb/>
暮末從之庫結引還南安諸羌萬餘人叛秦推安<lb/>
南将軍督八郡諸軍事廣寗太守焦遺為主遺不<lb/>
從乃劫遺族子長城䕶軍亮為主帥衆攻南安暮<lb/>
<pb n="KR2c0001_SBCK_018-22a"/>
末請救於氐主楊難當難當遣将軍符獻帥騎三<lb/>
千救之暮末與之合擊諸羌諸羌潰亮犇還廣寗<lb/>
暮末進軍攻之以手令與焦遺使取亮十二月遺<lb/>
斬亮首出降暮末進遺號鎮國将軍秦略陽太守<lb/>
弘農楊顯以郡降夏<lb/>
八年夏主擊秦将姚獻敗之遂遣其叔父北平公<lb/>
韋伐帥衆一萬攻南安城中大飢人相食秦侍中<lb/>
征虜将軍出連輔政侍中右衛将軍乞㐲延祚吏<lb/>
部尚書乞伏跋跋踰城犇夏秦王暮末窮蹙輿櫬<lb/>
出降并沮渠興國送於上邽秦太子司直焦楷犇<lb/>
廣寕泣謂其父遺曰大人荷國寵靈居藩鎮重任<lb/>
<pb n="KR2c0001_SBCK_018-22b"/>
今本朝顛覆豈得不帥見衆唱大義以殄冦讎遺<lb/>
曰今主上已䧟賊庭吾非愛死而忘義顧以大兵<lb/>
追之是趣絶其命也不如擇王族之賢者奉以為<lb/>
主而伐之庶有濟也楷乃築壇誓衆二旬之間赴<lb/>
者萬餘人㑹遺病卒楷不能獨舉事亡犇河西<lb/>
夏五月夏主殺乞㐲暮末及其宗族五百人<lb/>
　　　劉裕滅南燕<lb/>
晉安帝義熈元年　初南燕主備徳仕秦為張掖<lb/>
太守其兄納與母公孫氏居于張掖備徳之從秦<lb/>
王堅冦淮南也留金刀與其母别備徳與燕主垂<lb/>
舉兵於山東張掖太守符昌收納及備徳諸子皆<lb/>
<pb n="KR2c0001_SBCK_018-23a"/>
誅之公孫氏以老獲免納妻段氏方娠未决獄掾<lb/>
呼延平備徳之故吏也竊以公孫氏及段氏逃于<lb/>
羌中段氏生子超十嵗而公孫氏病臨卒以金刀<lb/>
授超曰汝得東歸當以此刀還汝叔也呼延平又<lb/>
以超母子犇涼及吕隆降秦超隨涼州民徙長安<lb/>
平卒段氏為超娶其女為婦超恐為秦人所錄乃<lb/>
陽狂行乞秦人賤之惟東平公紹見而異之言於<lb/>
秦王興曰慕容超姿幹瓌偉殆非真狂願微加官<lb/>
爵以縻之興召見與語超故為謬對或問而不答<lb/>
興謂紹曰諺云妍皮不裹癡骨徒妄語耳乃罷遣<lb/>
之備徳聞納有遺腹子在秦遣濟隂人呉辯往視<lb/>
<pb n="KR2c0001_SBCK_018-23b"/>
之辯因鄉人宗正謙賣卜在長安以告超超不敢<lb/>
告其母妻潛與謙變姓名逃歸南燕行至梁父鎮<lb/>
南長史恱夀以告兖州刺史慕容法法曰昔漢有<lb/>
卜者詐稱衛太子今安知非此類也不禮之超由<lb/>
是與法有隙備徳聞超至大喜遣騎三百迎之超<lb/>
至廣固以金刀獻於備徳備德慟哭悲不自勝封<lb/>
超為北海王拜侍中驃騎大将軍司隷校尉開府<lb/>
妙選時賢為之僚佐備徳無子欲以超為嗣超入<lb/>
則侍奉盡歡出則傾身下士由是内外譽望翕然<lb/>
歸之　秋九月汝水竭南燕主備徳惡之俄而寢<lb/>
疾北海王超請禱之備徳曰人主之命短長在天<lb/>
<pb n="KR2c0001_SBCK_018-24a"/>
非汝水所能制也固請不許戊午備徳引見羣臣<lb/>
于東陽殿議立超為太子俄而地震百僚驚恐備<lb/>
徳亦不自安還宫是夜疾篤瞑不能言段后大呼<lb/>
令召中書作詔立超可乎備徳開目頷之乃立超<lb/>
為皇太子大赦備徳尋卒為十餘棺夜分出四門<lb/>
濳瘞山谷已未超即皇帝位大赦改元太上尊段<lb/>
后為皇太后以北地王鍾都督中外諸軍錄尚書<lb/>
事慕容法為征南大将軍都督徐兖揚南兖四州<lb/>
諸軍事加慕容鎮開府儀同三司以尚書令封孚<lb/>
為太尉麴仲為司空封嵩為尚書左僕射癸亥虚<lb/>
葬備徳於東陽陵謚曰獻武皇帝廟號世宗超引<lb/>
<pb n="KR2c0001_SBCK_018-24b"/>
所親公孫五樓為腹心備徳故大臣北地王鍾段<lb/>
宏等皆不自安求補外職超以鍾為青州牧宏為<lb/>
徐州刺史公孫五樓為武衛将軍領屯騎校尉内<lb/>
參政事封孚諌曰臣聞親不處外羇不處内鍾國<lb/>
之宗臣社稷所頼宏外戚望懿百姓具瞻正應參<lb/>
翼百揆不宜逺鎮外方今鍾等出藩五樓内輔臣<lb/>
竊未安超不從鍾宏心皆不平相謂曰黄犬之皮<lb/>
恐終補狐裘也五樓聞而恨之<lb/>
二年南燕主超猜虐日甚政出權倖盤于遊畋封<lb/>
孚韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>屢諌不聼超甞臨軒問孚曰朕可方前世<lb/>
何主對曰桀紂超慙怒孚徐歩而出不為改容鞠<lb/>
<pb n="KR2c0001_SBCK_018-25a"/>
仲謂孚曰與天子言何得如是宜還謝孚曰行年<lb/>
七十惟求死所耳竟不謝超以其時望優容之<lb/>
秋九月南燕公孫五樓欲擅朝權譛北地王鍾於<lb/>
南燕主超請誅之南燕主備徳之卒也慕容法不<lb/>
犇䘮超遣使譲之法懼遂與鍾及段宏謀反超聞<lb/>
之徴鍾鍾稱疾不至超收其黨侍中慕容統等殺<lb/>
之征南司馬卜珍告左僕射封嵩數與法往来疑<lb/>
有姦超收嵩下廷尉太后懼泣告超曰嵩數遣黄<lb/>
門令牟常說吾云帝非太后所生恐依永康故事<lb/>
我婦人識淺恐帝見殺即以語法法為謀見誤知<lb/>
復何言超乃車裂嵩西中郎將封融犇魏超遣慕<lb/>
<pb n="KR2c0001_SBCK_018-25b"/>
容鎮攻青州慕容昱攻徐州右僕射濟陽王凝及<lb/>
韓範攻兖州昱拔莒城段宏犇魏封融與羣盗襲<lb/>
石塞城殺鎮西大将軍餘鬱國中振恐濟陽王凝<lb/>
謀殺韓範襲廣固範知之勒兵攻凝凝犇梁父範<lb/>
并将其衆攻梁父克之法出犇魏凝出犇秦慕容<lb/>
鎮克青州鍾殺其妻子為地道以出與髙都公始<lb/>
皆犇秦秦以鍾為始平太守凝為侍中南燕主超<lb/>
好變更舊制朝野多不恱又欲復肉刑増置烹轘<lb/>
之法衆議不合而止冬十月封孚卒<lb/>
三年南燕主超母妻猶在秦超遣御史中丞封愷<lb/>
使於秦以請之秦王興曰昔符氏之敗太樂諸伎<lb/>
<pb n="KR2c0001_SBCK_018-26a"/>
悉入于燕燕今稱藩送伎或送呉口千人所請乃<lb/>
可得也超與羣臣議之左僕射段暉曰陛下嗣守<lb/>
社稷不宜以私親之故遂降尊號且太樂先代遺<lb/>
音不可與也不如掠呉口與之尚書張華曰侵掠<lb/>
鄰國兵連禍結此既能往彼亦能来非國家之福<lb/>
也陛下慈親在人掌握豈可靳惜虚名不為之降<lb/>
屈乎中書令韓範甞與秦王俱為符氏太子舍人<lb/>
若使之往必得如志超從之乃使韓範聘于秦稱<lb/>
藩奉表慕容凝言於興曰燕王得其母妻不復可<lb/>
臣宜先使送伎興乃謂範曰朕歸燕王家屬必矣<lb/>
然今天時尚熱當俟秋凉八月秦使員外散騎常<lb/>
<pb n="KR2c0001_SBCK_018-26b"/>
侍韋宗聘於燕超與羣臣議見宗之禮張華曰陛<lb/>
下前既奉表今宜北靣受詔封逞曰大燕七聖重<lb/>
光柰何一旦為豎子屈節超曰吾為太后屈願諸<lb/>
君勿復言遂北靣受詔　冬十月南燕主超使左<lb/>
僕射張華給事中宗正元獻太樂伎一百二十人<lb/>
於秦秦王興乃還超母妻厚其資禮而遣之超親<lb/>
帥六宫迎於馬耳闗<lb/>
四年春正月南燕主超尊其母段氏為皇太后妻<lb/>
呼延氏為皇后超祀南郊有獸如䑕而赤大如馬<lb/>
来至壇側須臾大風晝晦羽儀帷幄皆毁裂超懼<lb/>
以問太史令成公綏對曰陛下信用姦佞誅戮賢<lb/>
<pb n="KR2c0001_SBCK_018-27a"/>
良賦斂繁多事役殷重之所致也超乃大赦黜公<lb/>
孫五樓等俄而復用之　冬十一月南燕汝水竭<lb/>
河凍皆合而澠水不氷南燕主超惡之問於李宣<lb/>
對曰澠水無氷良由帶京城近日月也超大悦賜<lb/>
朝服一具<lb/>
五年春正月庚寅朔南燕主超朝㑹羣臣歎太樂<lb/>
不備議掠晉人以補伎領軍將軍韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>曰先帝以<lb/>
舊京傾覆戢翼三齊陛下不養士息民以伺魏釁<lb/>
恢復先業而更侵掠南鄰以廣讎敵可乎超曰我<lb/>
計已定不與卿言　二月南燕將慕容興宗斛榖<lb/>
提公孫歸等帥騎㓂宿豫拔之大掠而去簡男女<lb/>
<pb n="KR2c0001_SBCK_018-27b"/>
二千五百付太樂教之歸五樓之兄也是時五樓<lb/>
為侍中尚書領左衛將軍専揔朝政宗親並居顯<lb/>
要王公内外無不憚之南燕主超論宿豫之功封<lb/>
斛穀提等並為郡縣公桂林王鎮諌曰此數人者<lb/>
勤民頓兵為國結怨何功而封超怒不答尚書都<lb/>
令史王儼謟事五樓比歲屢遷官至左丞國人為<lb/>
之語曰欲得侯事五樓超又遣公孫歸等冦濟南<lb/>
俘男女千餘人而去自彭城以南民皆堡聚以自<lb/>
固詔并州刺史劉道憐鎮淮隂以備之　三月劉<lb/>
裕抗表伐南燕朝議皆以為不可惟左僕射孟昶<lb/>
車騎司馬謝裕參軍臧熹以為必克勸裕行裕以<lb/>
<pb n="KR2c0001_SBCK_018-28a"/>
昶監中軍留府事謝裕安之兄孫也　己巳劉裕<lb/>
發建康帥舟師自淮入泗五月至下邳留船艦輜<lb/>
重歩進至琅邪所過皆築城留兵守之或謂裕曰<lb/>
燕人若塞大峴之險或堅壁清野大軍深入不唯<lb/>
無功将不能自歸奈何裕曰吾慮之熟矣鮮卑貪<lb/>
婪不知逺計進利虜獲退惜禾苖謂我孤軍逺入<lb/>
不能持久不過進據臨朐退守廣固必不能守險<lb/>
清野敢為諸君保之南燕主超聞有晉師引羣臣<lb/>
㑹議征虜将軍公孫五樓曰呉兵輕果利在速戰<lb/>
不可争鋒冝據大峴使不得入曠日延時沮其銳<lb/>
氣然後徐簡精騎二千循海而南絶其糧道别敕<lb/>
<pb n="KR2c0001_SBCK_018-28b"/>
段暉帥兖州之衆縁山東下腹背擊之此上䇿也<lb/>
各命守宰依險自固校其資儲之外餘悉焚蕩芟<lb/>
除禾苗使敵無所資彼僑軍無食求戰不得旬月<lb/>
之間可以坐制此中䇿也縱賊入峴出城逆戰此<lb/>
下䇿也超曰今嵗星居齊以天道推之不戰自克<lb/>
客主勢殊以人事言之彼逺来疲弊勢不能久吾<lb/>
據五州之地擁富庶之民鐡騎萬羣麥禾布野奈<lb/>
何芟苗徙民先自蹙弱乎不如縱使入峴以精騎<lb/>
蹂之何憂不克輔國将軍廣寕王賀頼盧苦諌不<lb/>
從退謂五樓曰必若此亡無日矣太尉桂林王鎮<lb/>
曰陛下必以騎兵利平地者宜出峴逆戰戰而不<lb/>
<pb n="KR2c0001_SBCK_018-29a"/>
勝猶可退守不宜縱敵入峴自棄險固也超不從<lb/>
鎮出謂韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>曰主上既不能逆戰却敵又不肯徙<lb/>
民清野延敵入腹坐待攻圍酷似劉璋矣今年國<lb/>
滅吾必死之卿中華之士復為文身矣超聞之大<lb/>
怒收鎮下獄乃攝莒梁父二戍脩城隍簡士馬以<lb/>
待之劉裕過大峴燕兵不出裕舉手指天喜形于<lb/>
色左右曰公未見敵而先喜何也裕曰兵已過險<lb/>
士有必死之志餘糧棲畒人無匱乏之憂虜已入<lb/>
吾掌中矣六月己巳裕至東莞超先遣公孫五樓<lb/>
賀頼盧及左将軍段暉等将歩騎五萬屯臨朐聞<lb/>
晉兵入峴自将歩騎四萬往就之使五樓帥騎進<lb/>
<pb n="KR2c0001_SBCK_018-29b"/>
據巨蔑水前鋒孟龍符與戰破之五樓退走裕以<lb/>
車四千乗為左右翼方軌徐進與燕兵戰於臨朐<lb/>
南日向昊勝負猶未决參軍胡藩言於裕曰燕悉<lb/>
兵出戰臨朐城中留守必寡願以竒兵從間道取<lb/>
其城此韓信所以破趙也裕遣藩及諮議參軍檀<lb/>
韶建威将軍河内向彌潛師出燕兵之後攻臨胊<lb/>
聲言輕兵自海道至矣向彌擐甲先登遂克之超<lb/>
大驚單騎就段暉於城南裕因縱兵奮擊燕衆大<lb/>
敗斬段暉等大将十餘人超遁還廣固獲其玉璽<lb/>
輦及豹尾裕乗勝逐北至廣固丙子克其大城超<lb/>
收衆入保小城裕築長圍守之圍髙三丈穿塹三<lb/>
<pb n="KR2c0001_SBCK_018-30a"/>
重撫納降附采拔賢俊華夷大恱於是因齊地糧<lb/>
儲悉停江淮漕運超遣尚書郎張綱乞師於秦赦<lb/>
桂林王鎮以為錄尚書都督中外諸軍事引見謝<lb/>
之且問計焉鎮曰百姓之心係於一人今陛下親<lb/>
董六師犇敗而還羣臣離心士民䘮氣聞秦人自<lb/>
有内患恐不暇分兵救人散卒還者尚有數萬宜<lb/>
悉出金帛以餌之更決一戰若天命助我必能破<lb/>
敵如其不然死亦為美比於閉門待盡不猶愈乎<lb/>
司徒樂浪王惠曰不然晉兵乗勝氣勢百倍我以<lb/>
敗軍之卒當之不亦難乎秦雖與勃勃相持不足<lb/>
為患且與我分據中原勢如脣齒安得不来相救<lb/>
<pb n="KR2c0001_SBCK_018-30b"/>
但不遣大臣則不能得重兵尚書令韓範為燕秦<lb/>
所重宜遣乞師超從之秋七月加劉裕北青冀二<lb/>
州刺史南燕尚書略陽垣尊及弟京兆太守苗踰<lb/>
城来降裕以為行參軍尊苗皆超所委任以為腹<lb/>
心者也或謂裕曰張綱有巧思若得綱使為攻具<lb/>
廣固必可拔也㑹綱自長安還太山太守申宣執<lb/>
之送於裕裕升綱於樓車使周城呼曰劉勃勃大<lb/>
破秦軍無兵相救城中莫不失色江南毎發兵及<lb/>
遣使者至廣固裕輒潛遣兵夜迎之明日張旗鳴<lb/>
鼓而至北方之民執兵負糧歸裕者日以千數圍<lb/>
城益急張華封愷皆為裕所獲超請割大峴以南<lb/>
<pb n="KR2c0001_SBCK_018-31a"/>
地爲藩臣裕不許秦王興遣使謂裕曰慕容氏相<lb/>
與隣好今晉攻之急秦已遣鐡騎十萬屯洛陽晉<lb/>
軍不還當長驅而進裕呼秦使者謂曰語汝姚興<lb/>
我克燕之後息兵三年當取闗洛今能自送便可<lb/>
速来劉穆之聞有秦使馳入見裕而秦使者已去<lb/>
裕以所言告穆之穆之尤之曰常日事無大小必<lb/>
賜預謀此宜善詳云何遽爾答之此語不足以威<lb/>
敵適足以怒之若廣固未下羌冦奄至不審何以<lb/>
待之裕笑曰此是兵機非卿所觧故不相語耳夫<lb/>
兵貴神速彼若審能赴救必畏我知寕容先遣信<lb/>
命逆設此言是自張大之辭也晉師不出爲日久<lb/>
<pb n="KR2c0001_SBCK_018-31b"/>
矣羌見伐齊始将内懼自保不暇何能救人邪<lb/>
秋八月封融詣劉裕降　初秦王興遣衛将軍姚<lb/>
彊帥歩騎一萬隨韓範往就姚紹於洛陽并兵以<lb/>
救南燕及為勃勃所敗追彊兵還長安韓範歎曰<lb/>
天滅燕矣南燕尚書張俊自長安還降於劉裕因<lb/>
説裕曰燕人所恃者謂韓範必能致秦師也今得<lb/>
範以示之燕必降矣裕乃表範為散騎常侍且以<lb/>
書招之長水校尉王蒲勸範犇秦範曰劉裕起布<lb/>
衣滅桓玄復晉室今興師伐燕所向崩潰此殆天<lb/>
授非人力也燕亡則秦為之次矣吾不可以再辱<lb/>
遂降於裕裕将範循城城中人情離沮或勸燕主<lb/>
<pb n="KR2c0001_SBCK_018-32a"/>
超誅範家超以範弟<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>盡忠無貳并範家赦之冬<lb/>
十月段宏自魏犇于裕張綱為裕造攻具盡諸竒<lb/>
巧超怒縣綱母於城上支觧之　冬十二月乙巳<lb/>
太白犯虚危南燕靈臺令張光勸南燕主超出降<lb/>
超手殺之<lb/>
六年春正月甲寅朔南燕主超登天門朝羣臣於<lb/>
城上乙卯超與寵姬魏夫人登城見晉兵之盛握<lb/>
手對泣韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>諌曰陛下遭堙厄之運正當努力自<lb/>
彊以壯士民之志而更為兒女子泣邪超拭目謝<lb/>
之尚書令董銑勸超降超怒囚之　二月南燕賀<lb/>
頼盧公孫五樓為地道出擊晉兵不能却城久閉<lb/>
<pb n="KR2c0001_SBCK_018-32b"/>
城中男女病脚弱者太半出降者相繼超輦而登<lb/>
城尚書恱夀説超曰今天助冦為虐戰士彫瘁獨<lb/>
守窮城絶望外援天時人事亦可知矣茍歷数有<lb/>
終堯舜避位陛下豈可不思變通之計乎超歎曰<lb/>
廢興命也吾寕奮劒而死不能銜璧而生丁亥劉<lb/>
裕悉衆攻城或曰今日往亡不利行師裕曰我往<lb/>
彼亡何為不利四靣急攻之恱夀開門納晉師超<lb/>
與左右數十騎踰城突圍出走追獲之裕數以不<lb/>
降之罪超神色自若一無所言惟以母託劉敬宣<lb/>
而已裕忿廣固久不下欲盡阬之以妻女賞将士<lb/>
韓範諌曰晉室南遷中原鼎沸士民無援彊則附<lb/>
<pb n="KR2c0001_SBCK_018-33a"/>
之既爲君臣必須爲之盡力彼皆衣冠舊族先帝<lb/>
遺民今王師弔伐而盡阬之使安所歸乎竊恐西<lb/>
北之人無復来蘇之望矣裕改容謝之然猶斬王<lb/>
公以下三千人沒入家口萬餘夷其城隍送超詣<lb/>
建康斬之<lb/>
臣光曰晉自濟江以来威靈不競戎狄横騖虎噬<lb/>
中原劉裕始以王師翦平東夏不於此際旌禮賢<lb/>
俊慰撫疲民宣愷悌之風滌殘穢之政使羣士嚮<lb/>
風遺黎企踵而更恣行屠戮以快忿心迹其施設<lb/>
曽符姚之不如宜其不能蕩壹四海成羙大之業<lb/>
豈非雖有智勇而無仁義使之然哉<lb/>
<pb n="KR2c0001_SBCK_018-33b"/>
　　　劉裕滅後秦<lb/>
晉安帝元興元年秦王興立子泓為太子大赦泓<lb/>
孝友寛和喜文學善談詠而懦弱多病興欲以為<lb/>
嗣而狐疑不决久乃立之　是嵗秦王興立昭儀<lb/>
張氏為皇后封子懿弼洸宣諶愔璞質逵裕國兒<lb/>
皆為公<lb/>
義熈三年秦王興以太子泓錄尚書事<lb/>
七年秦廣平公弼有寵於秦王興為雍州刺史鎮<lb/>
安定姜紀謟附於弼勸弼結興左右以求入朝興<lb/>
徴弼為尚書令侍中大将軍弼遂傾身結納朝士<lb/>
收采名勢以傾東宫國人惡之㑹興以西北多叛<lb/>
<pb n="KR2c0001_SBCK_018-34a"/>
亂欲命重将鎮撫之隴東太守郭播請使弼出鎮<lb/>
興不從<lb/>
十年夏五月秦左将軍姚文宗有寵於太子泓廣<lb/>
平公弼惡之誣文宗有怨言秦王興怒賜文宗死<lb/>
於是羣臣畏弼側目弼言於興無不從者以所親<lb/>
天水尹沖為給事黄門侍郎唐盛為治書侍御史<lb/>
興左右掌機要者皆其黨也右僕射梁喜侍中任<lb/>
謙京兆尹尹昭承間言於興曰父子之際人所難<lb/>
言然君臣之義不薄於父子故臣等不得黙然廣<lb/>
平公弼潛有奪嫡之志陛下寵之太過假其威權<lb/>
傾險無頼之徒輻湊附之道路皆言陛下将有廢<lb/>
<pb n="KR2c0001_SBCK_018-34b"/>
立之計信有之乎興曰豈有此邪喜等曰茍無之<lb/>
則陛下愛弼適所以禍之願去其左右損其威權<lb/>
如此非特安弼乃所以安宗廟社稷興不應大司<lb/>
農竇温司徒左長史王弼皆密疏勸興立弼為太<lb/>
子興雖不從亦不責也興疾篤弼潛聚衆数千人<lb/>
謀作亂姚裕遣使以弼逆状告諸兄在藩鎮者於<lb/>
是姚懿治兵於蒲阪鎮東将軍豫州牧洸治兵於<lb/>
洛陽平西将軍諶治兵於雍皆欲赴長安討弼㑹<lb/>
興疾瘳見羣臣征虜将軍劉羌泣以告興梁喜尹<lb/>
昭請誅弼且曰茍陛下不忍殺弼亦當奪其權任<lb/>
興不得已免弼尚書令使以将軍公還第懿等各<lb/>
<pb n="KR2c0001_SBCK_018-35a"/>
罷兵懿洸諶與姚宣皆入朝使裕入白興求見興<lb/>
曰汝等正欲論弼事耳吾已知之裕曰弼茍有可<lb/>
論陛下所宜垂聼若懿等言非是便當寘之刑辟<lb/>
奈何逆拒之於是引見懿等於諮議堂宣流涕極<lb/>
言興曰吾自處之非汝曹所憂撫軍東曹屬姜虬<lb/>
上疏曰廣平公弼釁成逆著道路皆知之昔文王<lb/>
之化刑于寡妻今聖朝之亂起自愛子雖欲含忍<lb/>
掩蔽而逆黨扇惑不已弼之亂心何由可革宜斥<lb/>
散凶徒以絶禍端興以虬表示梁喜曰天下人皆<lb/>
以吾兒為口實将何以處之喜曰信如虬言陛下<lb/>
早宜裁决興黙然<lb/>
<pb n="KR2c0001_SBCK_018-35b"/>
十一年春三月秦廣平公弼譛姚宣於秦王興宣<lb/>
司馬權丕至長安興責以不能輔導将誅之丕懼<lb/>
誣宣罪惡以求自免興怒遣使就杏城收宣下獄<lb/>
命弼将三萬人鎮秦州尹昭曰廣平公與皇太子<lb/>
不平今握彊兵於外陛下一旦不諱社稷必危小<lb/>
不忍亂大謀陛下之謂也興不從　秋九月秦王<lb/>
興藥動廣平公弼稱疾不朝聚兵於第興聞之怒<lb/>
收弼黨唐盛孫玄等殺之太子泓請曰臣不肖不<lb/>
能輯諧兄弟使至於此皆臣之罪也若臣死而國<lb/>
家安願賜臣死若陛下不忍殺臣乞退就藩興惻<lb/>
然憫之召姚讃梁喜尹昭斂曼嵬與之謀囚弼将<lb/>
<pb n="KR2c0001_SBCK_018-36a"/>
殺之窮治黨與泓流涕固請乃并其黨赦之泓待<lb/>
弼如初無忿恨之色　魏太史奏熒惑在匏瓜中<lb/>
忽亡不知所在於灋當入危亡之國先為童謡妖<lb/>
言然後行其禍罰魏主嗣召名儒十餘人使與太<lb/>
史議熒惑所詣崔浩對曰按春秋左氏傳神降于<lb/>
莘以其至之日推知其物庚午之夕辛未之朝天<lb/>
有隂雲熒惑之亡當在二日庚之與午皆主於秦<lb/>
辛為西夷今姚興據長安熒惑必入秦矣衆皆怒<lb/>
曰天上失星人間安知所詣浩笑而不應後八十<lb/>
餘日熒惑出東井留守句已久之乃去秦大旱昆<lb/>
明池竭童謠訛言國人不安閒一嵗而秦亡衆乃<lb/>
<pb n="KR2c0001_SBCK_018-36b"/>
服浩之精妙<lb/>
十二年春二月秦王興如華隂使太子泓監國入<lb/>
居西宫興疾篤還長安黄門侍郎尹沖謀因泓出<lb/>
迎而殺之興至泓将出迎宫臣諌曰主上疾篤姦<lb/>
臣在側殿下今出進不得見主上退有不測之禍<lb/>
泓曰臣子聞君父疾篤而端居不出何以自安對<lb/>
曰全身以安社稷孝之大者也泓乃止尚書姚沙<lb/>
彌謂尹沖曰太子不出迎宜奉乗輿幸廣平公第<lb/>
宿衛将士聞乗輿所在自當来集太子誰與守乎<lb/>
且吾屬以廣平公之故已䧟名逆節将何所自容<lb/>
今奉乗與以舉事乃仗大順不惟救廣平之禍吾<lb/>
<pb n="KR2c0001_SBCK_018-37a"/>
屬前罪亦盡雪矣沖以興死生未可知欲隨興入<lb/>
宫作亂不用沙彌之言興入宫命太子泓錄尚書<lb/>
事東平公紹及右衛将軍胡翼度典兵禁中防制<lb/>
内外遣殿中上将軍斂曼嵬收弼第中甲仗内之<lb/>
武庫興疾轉篤其妹南安長公主問疾不應幼子<lb/>
耕兒出告其兄南陽公愔曰上已崩矣宜速决計<lb/>
愔即與尹沖帥甲士攻端門斂曼嵬胡翼度等勒<lb/>
兵閉門拒戰愔等遣壯士登門縁屋而入及于馬<lb/>
道泓侍疾在諮議堂太子右衛率姚和都帥東宫<lb/>
兵入屯馬道南愔等不得進遂燒端門興力疾臨<lb/>
前殿賜弼死禁兵見興喜躍争進赴賊賊衆驚擾<lb/>
<pb n="KR2c0001_SBCK_018-37b"/>
和都以東宫兵自後擊之愔等大敗愔逃于驪山<lb/>
其黨建康公吕隆犇雍尹沖及弟泓来犇興引東<lb/>
平公紹及姚讃梁喜尹昭斂曼嵬入内寢受遺詔<lb/>
輔政明日興卒泓袐不發䘮捕南陽公愔及吕隆<lb/>
大将軍尹元等皆誅之乃發䘮即皇帝位大赦改<lb/>
元永和　三月加太尉裕中外大都督裕戒嚴将<lb/>
伐秦詔加裕領司豫二州刺史以其世子義符為<lb/>
徐兖二州刺史琅邪王徳文請啓行戎路脩敬山<lb/>
陵詔許之　秋八月寧州獻琥珀枕於太尉裕裕<lb/>
以琥珀治金創得之大喜命碎擣分賜北征将士<lb/>
裕以世子義符為中軍将軍監太尉留府事劉穆<lb/>
<pb n="KR2c0001_SBCK_018-38a"/>
之為左僕射領監軍中軍二府軍司入居東府緫<lb/>
攝内外以太尉左司馬東海徐羡之為穆之之副<lb/>
左将軍朱齡石守衛殿省徐州刺史劉懐愼守衛<lb/>
京師楊州别駕從事史張裕任留州事懐慎懐敬<lb/>
之弟也　丁巳裕發建康遣龍驤将軍王鎮惡冠<lb/>
軍将軍檀道濟将歩軍自淮淝向許洛新野太守<lb/>
朱超石寧朔将軍胡藩趨陽城振武将軍沈田子<lb/>
建威将軍傅弘之趨武闗建武将軍沈林子彭城<lb/>
内史劉遵考将水軍出石門自汴入河以冀州刺<lb/>
史王仲徳督前鋒諸軍開鉅野入河遵考裕之族<lb/>
弟也劉穆之謂王鎮惡曰公今委卿以伐秦之任<lb/>
<pb n="KR2c0001_SBCK_018-38b"/>
卿其勉之鎮惡曰吾不克闗中誓不復濟江裕既<lb/>
行青州刺史檀祗自廣陵帥衆至涂中掩討亡命<lb/>
劉穆之恐祗為變議欲遣軍時檀韶為江州刺史<lb/>
張邵曰今韶據中<hi>道流</hi>濟為軍首若有相疑之跡則<lb/>
大府立危不如逆遣慰勞以觀其意必無患也穆<lb/>
之乃止　九月太尉裕至彭城加領徐州刺史以<lb/>
太原王玄謨為從事史王鎮惡檀道濟入秦境所<lb/>
向皆㨗秦将王苟生以漆丘降鎮惡徐州刺史姚<lb/>
掌以項城降道濟諸屯守皆望風欵附惟新蔡太<lb/>
守董遵不下道濟攻㧞其城執遵殺之進克許昌<lb/>
獲秦頴川太守姚坦及大将楊業沈林子自汴入<lb/>
<pb n="KR2c0001_SBCK_018-39a"/>
河㐮邑人董神虎聚衆千餘人来降太尉裕㧞為<lb/>
參軍林子與神虎共攻倉垣克之秦兖州刺史韋<lb/>
華降神虎擅還㐮邑林子殺之秦東平公紹言於<lb/>
秦主泓曰晉兵已過許昌安定孤逺難以救衛宜<lb/>
遷其鎮戸内實京畿可得精兵十萬雖晉夏交侵<lb/>
猶不亡國不然晉攻豫州夏攻安定将若之何事<lb/>
機已至宜在速决左僕射梁喜曰齊公恢有威名<lb/>
為嶺北所憚鎮人已與勃勃深仇理應守死無貳<lb/>
勃勃終不能越安定逺冦京畿若無安定虜馬必<lb/>
至於郿今闗中兵足以拒晉無為豫自損削也泓<lb/>
從之吏部郎懿横密言於泓曰恢於廣平之難有<lb/>
<pb n="KR2c0001_SBCK_018-39b"/>
忠勲於陛下自陛下龍飛紹統未有殊賞以答其<lb/>
意今外則致之死地内則不豫朝權安定人自以<lb/>
孤危逼冦思南遷者十室而九若恢擁精兵数萬<lb/>
鼓行而向京師得不為社稷之累乎宜徴還朝廷<lb/>
以慰其心泓曰恢若懐不逞之心徴之適所以速<lb/>
禍耳又不從王仲徳水軍入河将逼滑臺魏兖州<lb/>
刺史尉建畏懦帥衆棄城北渡河仲徳入滑臺宣<lb/>
言曰晉本欲以布帛七萬匹假道於魏不謂魏之<lb/>
守将棄城遽去魏主嗣聞之遣叔孫建公孫表自<lb/>
河内向枋頭因引兵濟河斬尉建於城下投尸于<lb/>
河呼仲徳軍人問以侵冦之狀仲徳使司馬竺和<lb/>
<pb n="KR2c0001_SBCK_018-40a"/>
之對曰劉太尉使王征虜自河入洛清掃山陵非<lb/>
敢為冦於魏也魏之守将自棄滑臺去王征虜借<lb/>
空城以息兵行當西引於晉魏之好無廢也何必<lb/>
揚旗鳴鼓以曜威乎嗣使建以問太尉裕裕遜辭<lb/>
謝之曰洛陽晉之舊都而羌據之晉欲修復山陵<lb/>
久矣諸桓宗族司馬休之國璠兄弟魯宗之父子<lb/>
皆晉之蠧也而羌收之以為晉患今晉将伐之欲<lb/>
假道於魏非敢為不利也魏河内鎮将于栗磾有<lb/>
勇名築壘於河上以備侵軼裕以書與之題曰黒<lb/>
矟公麾下栗磾好操黒矟以自標故裕以此目之<lb/>
司馬休之等犇秦<hi>𥙿篡晉事見劉</hi>冬十月秦陽城滎陽<lb/>
<pb n="KR2c0001_SBCK_018-40b"/>
二城皆降晉兵進至成臯秦征南将軍陳留公洸<lb/>
鎮洛陽遣使求救於長安秦主泓遣越騎校尉閻<lb/>
生帥騎三千救之武衛将軍姚益男将歩卒一萬<lb/>
助守洛陽又遣并州牧姚懿南屯陜津為之聲援<lb/>
寕朔将軍趙玄言於洸曰今晉冦益深人情駭動<lb/>
衆寡不敵若出戰不㨗則大事去矣宜攝諸戍之<lb/>
兵固守金墉以待西師之救金墉不下晉必不敢<lb/>
越我而西是我不戰而坐收其弊也司馬姚禹隂<lb/>
與檀道濟通主簿閻恢楊䖍皆禹之黨也共嫉玄<lb/>
言於洸曰殿下以英武之略受任方靣今嬰城示<lb/>
弱得無為朝廷所責乎洸以為然乃遣趙玄将兵<lb/>
<pb n="KR2c0001_SBCK_018-41a"/>
千餘南守栢谷塢廣武將軍石無諱東戍鞏城玄<lb/>
泣謂洸曰玄受三帝重恩所守正有死耳但明公<lb/>
不用忠臣之言為姦人所誤後必悔之既而成臯<lb/>
虎牢皆来降檀道濟等長驅而進無諱至石關犇<lb/>
還龍驤司馬滎陽毛德祖與玄戰於栢谷玄兵敗<lb/>
被十餘創據地大呼玄司馬蹇鑒冒刃抱玄而泣<lb/>
玄曰吾創已重君宜速去鑒曰将軍不濟鑒去安<lb/>
之與之皆死姚禹踰城犇道濟甲子道濟進逼洛<lb/>
陽丙寅洸出降道濟獲秦人四千餘人議者欲盡<lb/>
阬之以為京觀道濟曰伐罪弔民正在今日皆釋<lb/>
而遣之於是夷夏感恱歸之者甚衆閻生姚益男<lb/>
<pb n="KR2c0001_SBCK_018-41b"/>
未至聞洛陽已沒不敢進己丑詔遣兼司空髙密<lb/>
王恢之脩謁五陵置守衛太尉裕以冠軍将軍毛<lb/>
脩之為河南河内二郡太守行司州事戍洛陽<lb/>
十一月西秦王熾磐遣使詣太尉裕求擊秦以自<lb/>
效裕拜熾磐平西将軍河南公　秦姚懿司馬孫<lb/>
暢說懿使襲長安誅東平公紹廢秦主泓而代之<lb/>
懿以為然乃散榖以賜河北夷夏欲樹私恩左常<lb/>
侍張敞侍郎左雅諌曰殿下以母弟居方靣安危<lb/>
休戚與國同之今呉冦内侵四州傾沒西虜擾邉<lb/>
秦涼覆敗朝廷之危有如累夘榖者國之本也而<lb/>
殿下無故散之虚損國儲将若之何懿怒笞殺之<lb/>
<pb n="KR2c0001_SBCK_018-42a"/>
泓聞之召東平公紹密與之謀紹曰懿性識鄙淺<lb/>
從物推移造此謀者必孫暢也但馳使徴暢遣撫<lb/>
軍将軍讃據陕城臣向潼闗為諸軍節度若暢奉<lb/>
詔而至臣當遣懿帥河東見兵共禦晉師若不受<lb/>
詔命便當聲其罪而討之泓曰叔父之言社稷之<lb/>
計也乃遣姚讃及冠軍将軍司馬國璠建義将軍<lb/>
虵玄屯陕津武衛将軍姚驢屯潼闗懿遂舉兵稱<lb/>
帝傳檄州郡欲運匃奴堡榖以給鎮人寧東将軍<lb/>
姚成都拒之懿卑辭誘之送佩刀為誓成都不從<lb/>
懿遣驍騎将軍王國帥甲士数百攻成都成都擊<lb/>
禽之遣使譲懿曰明公以至親當重任國危不能<lb/>
<pb n="KR2c0001_SBCK_018-42b"/>
救而更圖非望三祖之靈其肯佑明公乎成都将<lb/>
紏合義兵往見明公於河上耳於是傳檄諸城諭<lb/>
以逆順徴兵調食以討懿懿亦發諸城兵莫有應<lb/>
者惟臨晉数千戸應懿成都引兵濟河擊臨晉叛<lb/>
者破之鎮人安定郭純等起兵圍懿東平公紹入<lb/>
蒲阪執懿誅孫暢等<lb/>
十三年春正月秦主泓朝㑹百官於前殿以内外<lb/>
危廹君臣相泣征北将軍齊公恢帥安定鎮戸三<lb/>
萬八千焚廬舍自北雍州趨長安自稱大都督建<lb/>
義大将軍移檄州郡欲除君側之惡揚威将軍姜<lb/>
紀帥衆歸之建節将軍彭完都棄隂密犇還長安<lb/>
<pb n="KR2c0001_SBCK_018-43a"/>
恢至新支姜紀説恢曰國家重将大兵皆在東方<lb/>
京師空虚公亟引輕兵襲之必克恢不從南攻郿<lb/>
城鎮西将軍姚諶為恢所敗長安大震泓馳使徴<lb/>
東平公紹遣姚裕及輔國将軍胡翼度屯灃西扶<lb/>
風太守姚雋等皆降於恢東平公紹引諸軍西還<lb/>
與恢相持於靈臺姚讃留寕朔将軍尹雅為弘農<lb/>
太守守潼闗亦引兵還恢衆見諸軍四集皆有懼<lb/>
心其将齊黄等詣大軍降恢進兵逼紹讃自後擊<lb/>
之恢兵大敗殺恢及其三弟泓哭之慟葬以公禮<lb/>
　太尉裕引水軍發彭城留其子彭城公義隆鎮<lb/>
彭城詔以義隆為監徐兖青冀四州諸軍事秦州<lb/>
<pb n="KR2c0001_SBCK_018-43b"/>
刺史　二月王鎮惡進軍澠池遣毛徳祖襲尹雅<lb/>
於蠡吾城禽之雅殺守者而逃鎮惡引兵徑前抵<lb/>
潼闗檀道濟沈林子自陕北渡河拔襄邑堡秦河<lb/>
北太守薛帛犇河東又攻秦并州刺史尹昭於蒲<lb/>
阪不克别将攻匈奴堡為姚成都所敗辛酉滎陽<lb/>
守将傳洪以虎牢降魏秦主泓以東平公紹為太<lb/>
宰大将軍都督中外諸軍事假黄鉞改封魯公使<lb/>
督武衛将軍姚鸞等歩騎五萬守潼闗又遣别将<lb/>
姚驢救蒲阪沈林子謂檀道濟曰蒲阪城堅兵多<lb/>
不可猝拔攻之傷衆守之引日王鎮惡在潼闗勢<lb/>
孤力弱不如與鎮惡合勢并力以争潼關若得之<lb/>
<pb n="KR2c0001_SBCK_018-44a"/>
尹昭不攻自潰矣道濟從之三月道濟林子至潼<lb/>
關秦魯公紹引兵出戰道濟林子奮擊大破之斬<lb/>
獲以千数紹退屯定城據險拒守謂諸将曰道濟<lb/>
等兵力不多懸軍深入不過堅壁以待繼援吾分<lb/>
軍絶其糧道可坐禽也乃遣姚鸞屯大路以絶道<lb/>
濟糧道鸞遣尹雅将兵與晉戰於關南為晉兵所<lb/>
獲将殺之雅曰雅前日已當死幸得脫至今死固<lb/>
甘心然夷夏雖殊君臣之義一也晉以大義行師<lb/>
獨不使秦有守節之臣乎乃免之丙子夜沈林子<lb/>
将銳卒襲鸞營斬鸞殺其士卒數千人紹又遣東<lb/>
平公讃屯河上以㫁水道沈林子擊之讃敗走還<lb/>
<pb n="KR2c0001_SBCK_018-44b"/>
定城薛帛據河曲来降太尉裕将水軍自淮泗入<lb/>
清河将泝河西上先遣使假道於魏秦主泓亦遣<lb/>
使請救於魏魏主嗣使羣臣議之皆曰潼關天險<lb/>
劉裕以水軍攻之甚難若登岸北侵其勢便易裕<lb/>
聲言伐秦其志難測且秦㛰姻之國不可不救也<lb/>
宜發兵㫁河上流勿使得西慱士祭酒崔浩曰裕<lb/>
圗秦久矣今姚興死子泓懦劣國多内難裕承其<lb/>
危而伐之其志必取若遏其上流裕心忿戾必上<lb/>
岸北侵是我代秦受敵也今柔然寇邊民食又乏<lb/>
若復與裕為敵發兵南赴則北冦愈深救北則南<lb/>
州復危非良計也不若假之水道聼裕西上然後<lb/>
<pb n="KR2c0001_SBCK_018-45a"/>
屯兵以塞其東使裕克㨗必徳我之假道不㨗吾<lb/>
不失救秦之名此䇿之得者也且南北異俗借使<lb/>
國家棄恒山以南裕必不能以呉越之兵與吾爭<lb/>
守河北之地安能為吾患乎夫為國計者惟社稷<lb/>
是利豈顧一女子乎議者猶曰裕西入關則恐吾<lb/>
斷其後腹背受敵北上則姚氏必不出關助我其<lb/>
勢必聲西而實北也嗣乃以司徒長孫嵩督山東<lb/>
諸軍事又遣振威将軍娥清冀州刺史阿薄千将<lb/>
歩騎十萬屯河北岸庚辰裕引軍入河以左将軍<lb/>
向彌為北青州刺史留戍碻磝初裕命王鎮惡等<lb/>
若克洛陽須大軍到俱進鎮惡等乗利徑趨潼關<lb/>
<pb n="KR2c0001_SBCK_018-45b"/>
為秦兵所拒不得前久之乏食衆心疑懼或欲棄<lb/>
輜重還赴大軍沈林子按劒怒曰相公志清六合<lb/>
今許洛已定闗右将平事之濟否繫於前鋒奈何<lb/>
沮乗勝之氣棄垂成之功乎且大軍尚逺賊衆方<lb/>
盛雖欲求還豈可得乎下官授命不顧今日之事<lb/>
當自為将軍辦之未知二三君子将何靣以見相<lb/>
公之旗鼓邪鎮惡等遣使馳告裕求遣糧援裕呼<lb/>
使者開舫北戸指河上魏軍以示之曰我語令勿<lb/>
進今輕佻深入岸上如此何由得遣軍鎮惡乃親<lb/>
至弘農説諭百姓百姓競送義租軍食復振魏人<lb/>
以数千騎縁河随裕軍西行軍人於南岸牽百丈<lb/>
<pb n="KR2c0001_SBCK_018-46a"/>
風水迅急有漂渡北岸者輙為魏人所殺略裕遣<lb/>
軍擊之裁登岸則走退則復来夏四月裕遣白直<lb/>
隊主丁旿帥仗士七百人車百乗渡北岸去水百<lb/>
餘歩為却月陣兩端抱河車置七仗士事畢使腎<lb/>
一白眊魏人不解其意皆未動裕先命寧朔将軍<lb/>
朱超石戒嚴白眊既舉超石帥二千人馳往赴之<lb/>
齎大弩百張一車益二十人設彭排於轅上魏人<lb/>
見營陣旣立乃進圍之長孫嵩帥三萬騎助之四<lb/>
面肉薄攻營弩不能制時超石别齎大鎚及矟千<lb/>
餘張乃㫁矟長三四尺以鎚鎚之一矟輒洞貫三<lb/>
四人魏兵不能當一時犇潰死者相積臨陳斬阿<lb/>
<pb n="KR2c0001_SBCK_018-46b"/>
薄千魏人退還畔城超石帥寕朔将軍胡藩寕逺<lb/>
将軍劉榮祖追擊又破之殺獲千計魏主嗣聞之<lb/>
乃恨不用崔浩之言秦魯公紹遣長史姚洽寧朔<lb/>
将軍安鸞䕶軍姚墨蠡河東太守唐小方帥衆三<lb/>
千屯河北之九原阻河為固欲以絶檀道濟糧援<lb/>
沈林子邀擊破之斬洽墨蠡小方殺獲殆盡林子<lb/>
因啓太尉裕曰紹氣蓋關中今兵屈於外國危於<lb/>
内恐其凶命先盡不得以膏齊斧耳紹聞洽等敗<lb/>
死憤恚發病嘔血以兵屬東平公讃而卒讃既代<lb/>
紹衆力猶盛引兵襲林子林子復擊破之太尉裕<lb/>
至洛陽行視城塹嘉毛脩之完葺之功賜衣服玩<lb/>
<pb n="KR2c0001_SBCK_018-47a"/>
好直二千萬　秋七月太尉裕至陜沈田子傅弘<lb/>
之入武關秦戍将皆委城走田子等進屯青泥秦<lb/>
主泓使給事黄門侍郎姚和都屯嶢栁以拒之<lb/>
太尉裕至閺鄉沈田子等将攻嶢栁秦主泓欲自<lb/>
将以禦裕軍恐田子等襲其後欲先擊滅田子等<lb/>
然後傾國東出乃帥歩騎数萬奄至青泥田子本<lb/>
為疑兵所領裁千餘人聞泓至欲擊之傅弘之以<lb/>
衆寡不敵止之田子曰兵貴用竒不必在衆且今<lb/>
衆寡相懸勢不兩立若彼結圍既固則我無所逃<lb/>
矣不如乗其始至營陳未立先薄之可以有功遂<lb/>
帥所領先進弘之繼之秦兵合圍数重田子撫慰<lb/>
<pb n="KR2c0001_SBCK_018-47b"/>
士卒曰諸君冒險逺來正求今日之戰死生一决<lb/>
封侯之業於此在矣士卒皆踊躍鼓譟執短兵奮<lb/>
擊秦兵大敗斬馘萬餘級得其乗輿服御物秦主<lb/>
泓犇還㶚上初裕以田子等衆少遣沈林子将兵<lb/>
自秦嶺往助之至則秦兵已敗乃相與追之關中<lb/>
郡縣多潜送𣢾於田子辛丑太尉裕至潼關以朱<lb/>
超石為河東太守使與振武将軍徐猗之㑹薛帛<lb/>
於河北共攻蒲阪秦平原公璞與姚和都共擊之<lb/>
猗之敗死超石犇還潼關東平公讃遣司馬國璠<lb/>
引魏兵以躡裕後王鎮惡請帥水軍自河入渭以<lb/>
趨長安裕許之秦恢武将軍姚難自香城引兵而<lb/>
<pb n="KR2c0001_SBCK_018-48a"/>
西鎮惡追之秦主泓自灞上引兵還屯石橋以為<lb/>
之援鎮北将軍姚疆與難合兵屯涇上以拒鎮惡<lb/>
鎮惡使毛徳祖進擊破之彊死難犇長安東平公<lb/>
讃退屯鄭城太尉裕進軍逼之泓使姚丕守渭橋<lb/>
胡翼度屯石積東平公讃屯灞東泓屯逍遙園鎮<lb/>
惡泝渭而上乗蒙衝小艦行船者皆在艦内秦人<lb/>
見艦進而無行船者皆驚以為神壬戌旦鎮惡至<lb/>
渭橋令軍士食畢皆持仗登岸後登者斬衆既登<lb/>
渭水迅急艦皆隨流倐忽不知所在時泓所将尚<lb/>
数萬人鎮惡諭士卒曰吾屬並家在江南此為長<lb/>
安北門去家萬里舟楫衣糧皆已隨流今進戰而<lb/>
<pb n="KR2c0001_SBCK_018-48b"/>
勝則功名俱顯不勝則骸骨不返無它岐矣卿等<lb/>
勉之乃身先士卒衆騰踊争進大破姚丕於渭橋<lb/>
泓引兵救之為丕敗卒所蹂踐不戰而潰姚諶等<lb/>
皆死泓單馬還宫鎮惡入自平朔門泓與姚裕等<lb/>
数百騎逃犇石橋東平公讃聞泓敗引兵赴之衆<lb/>
皆潰去胡翼度降於太尉裕泓将出降其子佛念<lb/>
年十一言於泓曰晉人将逞其欲雖降必不免不<lb/>
如引决泓憮然不應佛念登宫牆自投而死癸亥<lb/>
泓将妻子羣臣詣鎮惡壘門請降鎮惡以屬吏城<lb/>
中夷晉六萬餘戸鎮惡以國恩撫慰號令嚴肅百<lb/>
姓安堵九月太尉裕至長安鎮惡迎於灞上裕勞<lb/>
<pb n="KR2c0001_SBCK_018-49a"/>
之曰成吾霸業者卿也鎮惡再拜謝曰明公之威<lb/>
諸将之力鎮惡何功之有裕笑曰卿欲學馮異邪<lb/>
鎮惡性貪秦府庫盈積鎮惡盗取不可勝紀裕以<lb/>
其功大不問或譛諸裕曰鎮惡藏姚泓偽輦将有<lb/>
異志裕使人覘之鎮惡剔取其金銀棄輦於垣側<lb/>
裕意乃安裕收秦彛器渾儀土圭記里鼓指南車<lb/>
送詣建康其餘金王繒帛珍寳皆以頒賜将士秦<lb/>
平原公璞并州刺史尹昭以蒲阪降東平公讃帥<lb/>
宗族百餘人詣裕降裕皆殺之送姚泓至建康斬<lb/>
於市裕以薛辯為平陽太守使鎮捍北道裕議遷<lb/>
都洛陽諮議參軍王仲徳曰非常之事固非常人<lb/>
<pb n="KR2c0001_SBCK_018-49b"/>
所及必致駭動今㬥師日久士卒思歸遷都之計<lb/>
未可議也裕乃止羌衆十萬萬口西犇隴上沈林<lb/>
子追擊至槐里俘虜萬計　初夏王勃勃聞太尉<lb/>
裕伐秦謂羣臣曰姚泓非裕敵也且其兄弟内叛<lb/>
安能拒人裕取關中必矣然裕不能久留必将南<lb/>
歸留子弟及諸将守之吾取之如拾芥耳乃秣馬<lb/>
礪兵訓飬士卒進據安定秦嶺北郡縣鎮戍皆降<lb/>
之裕遣使遺勃勃書約為兄弟勃勃使中書侍郎<lb/>
皇甫徽為報書而隂誦之對裕使者口授舍人使<lb/>
書之裕讀其文歎曰吾不如也　冬十一月辛未<lb/>
劉穆之卒太尉裕聞之驚慟哀惋者累日始裕欲<lb/>
<pb n="KR2c0001_SBCK_018-50a"/>
留長安經略西北而諸将佐皆久役思歸多不欲<lb/>
留㑹穆之卒裕以根本無託遂决意東還穆之之<lb/>
卒也朝廷恇懼欲發詔以太尉左司馬徐羡之代<lb/>
之中軍諮議參軍張邵曰今誠急病任終在徐然<lb/>
世子無専命宜須諮之裕欲以王弘代穆之從事<lb/>
中郎謝晦曰休元輕易不若羡之乃以羡之為吏<lb/>
部尚書建威将軍丹陽尹代管留任於是朝廷大<lb/>
事常决於穆之者竝悉北諮裕以次子桂陽公義<lb/>
真為都督雍梁秦三州諸軍事安西将軍領雍東<lb/>
秦二州刺史義真時年十二以太尉諮議參軍京<lb/>
兆王脩為長史王鎮惡為司馬領馮翊太守沈田<lb/>
<pb n="KR2c0001_SBCK_018-50b"/>
子毛徳祖皆為中兵參軍仍以田子領始平太守<lb/>
徳祖領秦州刺史天水太守傅弘之為雍州治中<lb/>
從事史先是隴上流戸寓關中者望因兵威得復<lb/>
本土及置東秦州知裕無復西略之意皆歎息失<lb/>
望裕之克長安王鎮惡功為多由是南人皆忌之<lb/>
沈田子自以嶢栁之㨗與鎮惡争功不平裕将還<lb/>
田子及傅弘之屢言於裕曰鎮惡家在關中不可<lb/>
保信裕曰今留卿文武将士精兵萬人彼若欲為<lb/>
不善正足自滅耳勿復多言裕私謂田子曰鍾㑹<lb/>
不得遂其亂者以有衛瓘故也語曰猛獸不如羣<lb/>
狐卿等十餘人何懼王鎮惡<lb/>
<pb n="KR2c0001_SBCK_018-51a"/>
臣光曰古人有言疑則勿任任則勿疑裕既委鎮<lb/>
惡以關中而復與田子有後言是鬬之使為亂也<lb/>
惜乎百年之冦千里之土得之艱難失之造次使<lb/>
豐鄗之都復輸寇手荀子曰兼并易能也堅凝之<lb/>
難信哉　三秦父老聞裕将還詣門流涕訴曰殘<lb/>
民不霑王化於今百年始覩衣冠人人相賀長安<lb/>
十陵是公家墳墓咸陽宫殿是公家室宅捨此欲<lb/>
何之乎裕為之愍然慰諭之曰受命朝廷不得擅<lb/>
留誠多諸君懐本之志今以次息與文武賢才共<lb/>
鎮此境勉與之居十二月庚子裕發長安自洛入<lb/>
河開汴渠以歸　閏月夏王勃勃聞太尉裕東還<lb/>
<pb n="KR2c0001_SBCK_018-51b"/>
大喜問於王買徳曰朕欲取關中卿試言其方略<lb/>
買徳曰關中形勝之地而裕以幼子守之狼狽而<lb/>
歸正欲急成篡事耳不暇復以中原為意此天以<lb/>
關中賜我不可失也青泥上洛南北之險要宜先<lb/>
遣逰軍㫁之東塞潼關絶其水陸之路然後傳檄<lb/>
三輔施以威徳則義真在網罟之中不足取也勃<lb/>
勃乃以其子撫軍大将軍璝都督前鋒諸軍事帥<lb/>
騎二萬向長安前将軍昌屯潼關以買徳為撫軍<lb/>
右長史屯青泥勃勃将大軍為後繼<lb/>
十四年春正月夏赫連璝至渭關中民降之者屬<lb/>
路龍驤将軍沈田子将兵拒之畏其衆盛退屯劉<lb/>
<pb n="KR2c0001_SBCK_018-52a"/>
廻堡遣使還報王鎮惡鎭惡謂王脩曰公以十嵗<lb/>
兒付吾屬當共思竭力而擁兵不進虜何由得乎<lb/>
使者還以告田子田子與鎮惡素有相圖之志由<lb/>
是益忿懼未幾鎮惡與田子俱出北地以拒夏兵<lb/>
軍中訛言鎮惡欲盡殺南人以數十人送義眞南<lb/>
還因據關中反辛亥田子請鎮惡至傅弘之營計<lb/>
事田子求屏人語使其宗人沈敬仁斬之幕下矯<lb/>
稱受太尉令誅之弘之犇告劉義真義真與王脩<lb/>
被甲登黄門以察其變俄而田子帥數十人来至<lb/>
言鎮惡反脩執田子數以専戮斬之以冠軍将軍<lb/>
毛脩之代鎮惡為安西司馬傅弘之大破赫連璝<lb/>
<pb n="KR2c0001_SBCK_018-52b"/>
於池陽又破之於寡婦渡斬獲甚衆夏兵乃退壬<lb/>
戌太尉裕至彭城觧嚴琅邪王徳文先歸建康裕<lb/>
聞王鎮惡死表言沈田子忽發狂易奄害忠勲追<lb/>
贈鎭惡左将軍青州刺史以彭城内史劉遵考為<lb/>
并州刺史領河東太守鎮蒲阪徴荆州刺史劉道<lb/>
憐為徐兖二州刺史裕欲以世子義符鎮荆州以<lb/>
徐州刺史劉義隆為司州刺史鎮洛陽中軍諮議<lb/>
張邵諌曰儲貳之重四海所繫不宜處外乃更以<lb/>
義隆為都督荆益寧雍梁秦六州諸軍事西中郎<lb/>
将荆州刺史以南郡太守到彦之為南蠻校尉張<lb/>
邵為司馬領南郡相冠軍功曹王曇首為長史北<lb/>
<pb n="KR2c0001_SBCK_018-53a"/>
徐州從事王華為西中郎主簿沈林子為西中郎<lb/>
參軍義隆尚幼府事皆决於邵曇首弘之弟也裕<lb/>
謂義隆曰王曇首沈毅有器度宰相才也汝毎事<lb/>
諮之以南郡公劉義慶為豫州刺史義慶道憐之<lb/>
子也裕觧司州領徐冀二州刺史　冬十月劉義<lb/>
真年少賜與左右無節王脩每裁抑之左右皆怨<lb/>
譛脩於義真曰王鎮惡欲反故沈田子殺之脩殺<lb/>
田子是亦欲反也義真信之使左右劉乞等殺脩<lb/>
脩既死人情離駭莫相統壹義真悉召外軍入長<lb/>
安閉門拒守關中郡縣悉降於夏赫連璝夜襲長<lb/>
安不克夏王勃勃進據咸陽長安樵采路絶宋公<lb/>
<pb n="KR2c0001_SBCK_018-53b"/>
裕聞之使輔國将軍蒯恩如長安召義真東歸以<lb/>
相國右司馬朱齡石為都督關中諸軍事右将軍<lb/>
雍州刺史代鎮長安裕謂齡石曰卿至可敕義真<lb/>
輕装速發既出關然可徐行若關右必不可守可<lb/>
與義真俱歸又命中書侍郎朱超石慰勞河洛十<lb/>
一月齡石至長安義真将士貪縱大掠而東多載<lb/>
寳貨子女方軌徐行雍州别駕韋華犇夏赫連璝<lb/>
帥衆三萬追義真建威将軍傅弘之曰公處分亟<lb/>
進今多将輜重一日行不過十里虜追騎且至何<lb/>
以待之宜棄車輕行乃可以免義真不從俄而夏<lb/>
兵大至傅弘之蒯恩㫁後力戰連日至青泥晉兵<lb/>
<pb n="KR2c0001_SBCK_018-54a"/>
大敗弘之恩皆為王買徳所禽司馬毛脩之與義<lb/>
真相失亦為夏兵所禽義真行在前㑹日暮夏兵<lb/>
不窮追故得免左右盡散獨逃草中中兵參軍叚<lb/>
宏單騎追尋縁道呼之義真識其聲出就之曰君<lb/>
非段中兵邪身在此行矣必不兩全可刎身頭以<lb/>
南使家公望絶宏泣曰死生共之下官不忍乃束<lb/>
義真於背單馬而歸義真謂宏曰今日之事誠無<lb/>
筭略然丈夫不經此何以知艱難夏王勃勃欲降<lb/>
傅弘之弘之不屈時天寒勃勃祼之弘之呌罵而<lb/>
死勃勃積人頭為京觀號曰髑髏臺長安百姓逐<lb/>
朱齡石齡石焚其宫殿犇潼關勃勃入長安大饗<lb/>
<pb n="KR2c0001_SBCK_018-54b"/>
将士舉觴謂王買徳曰卿往日之言一朞而驗可<lb/>
謂筭無遺䇿此觴所集非卿而誰以買徳為都官<lb/>
尚書封河陽侯龍驤将軍王敬先戍曹公壘齡石<lb/>
往從之朱超石至蒲阪聞齡石所在亦往從之赫<lb/>
連昌攻敬先壘㫁其水道衆渇不能戰城且䧟齡<lb/>
石謂超石曰弟兄俱死異域使老親何以為心爾<lb/>
求間道亡歸我死此無恨矣超石持兄泣曰人誰<lb/>
不死寕忍今日辭兄去乎遂與敬先及右軍參軍<lb/>
劉欽之皆被執送長安勃勃殺之欽之弟秀之悲<lb/>
泣不歡燕者十年欽之穆之之從兄子也宋公裕<lb/>
聞青泥敗未知義真存亡怒甚刻日北伐侍中謝<lb/>
<pb n="KR2c0001_SBCK_018-55a"/>
晦諌以士卒疲弊請俟它年不從鄭鮮之上表以<lb/>
為虜聞殿下親征必併力守潼關徑往攻之恐未<lb/>
易可克若輿駕頓洛則不足上勞聖躬且虜雖得<lb/>
志不敢乗勝過陜者猶懾服大威為将来之慮故<lb/>
也若造洛而返虜必更有揣量之心或益生邊患<lb/>
况大軍逺出後患甚多昔嵗西征劉鍾狼狽去年<lb/>
北討廣州傾覆既往之效後来之鑒也今諸州大<lb/>
水民食寡乏三呉羣盗攻沒諸縣皆由困於征役<lb/>
故也江南士庶引領顒顒以望殿下之返斾聞更<lb/>
北出不測淺深之謀往還之期臣恐返顧之憂更<lb/>
在腹心也若慮西虜更為河洛之患者宜結好北<lb/>
<pb n="KR2c0001_SBCK_018-55b"/>
虜北虜親則河南安河南安則濟泗静矣㑹得段<lb/>
宏啓知義真得免裕乃止但登城北望慨然流涕<lb/>
而已降義真為建威将軍司州刺史以段宏為宋<lb/>
臺黄門郎領太子右衛率裕以天水太守毛徳祖<lb/>
為河東太守代劉遵考守蒲阪<lb/>
　　　赫連據朔方<lb/>
晉安帝義熈三年　初魏王珪滅劉衛辰其子勃<lb/>
勃犇秦秦髙平公沒弈干以女妻之勃勃魁岸羙<lb/>
風儀性辯慧秦王興見而竒之與論軍國大事寵<lb/>
遇踰於勲舊興弟邕諌曰勃勃不可近也興曰勃<lb/>
勃有濟世之才吾方與之平天下奈何逆忌之乃<lb/>
<pb n="KR2c0001_SBCK_018-56a"/>
以為安逺將軍使助沒弈干鎮髙平以三城朔方<lb/>
雜夷及衛辰部衆三萬配之使伺魏間隙邕固争<lb/>
以為不可興曰卿何以知其為人邕曰勃勃奉上<lb/>
慢御衆殘貪猾不仁輕為去就寵之踰分恐終為<lb/>
邊患興乃止久之竟以勃勃為安北將軍五原公<lb/>
配以三交五部鮮卑及雜虜二萬餘落鎮朔方魏<lb/>
主珪歸所虜秦將唐小方于秦秦王興請歸賀狄<lb/>
干仍送良馬千匹以贖狄伯支珪許之勃勃聞秦<lb/>
復與魏通而怒乃謀叛秦柔然可汗社崘獻馬八<lb/>
十匹于秦至大城勃勃掠取之悉集其衆三萬餘<lb/>
人偽畋於髙平川因襲殺沒弈干而并其衆勃勃<lb/>
<pb n="KR2c0001_SBCK_018-56b"/>
自謂夏后氏之苗裔六月自稱大夏天王大單于<lb/>
大赦改元龍升置百官　初魏王珪遣北部大人<lb/>
賀狄干獻馬千匹求昏於秦秦王興止狄干而絶<lb/>
其昬於是秦魏有隙秦王興遣尚書右僕射狄伯<lb/>
支等伐魏魏王珪自將大軍擊之敗狄伯支及趙<lb/>
騎校尉唐小方等　冬十月夏王勃勃破鮮卑薛<lb/>
干等三部降其衆以萬數進攻秦三城已北諸戍<lb/>
斬秦將楊丕姚石生等諸將皆曰陛下欲經營關<lb/>
中宜先固根本使人心有所慿係髙平山川險固<lb/>
土田饒沃可以定都勃勃曰卿知其一未知其二<lb/>
吾大業草創士衆未多姚興亦一時之雄諸將用<lb/>
<pb n="KR2c0001_SBCK_018-57a"/>
命關中未可圗也我今専固一城彼必并力於我<lb/>
衆非其敵亡可立待不如以驍騎風馳出其不意<lb/>
救前則擊後救後則擊前使彼疲於犇命我則游<lb/>
食自若不及十年嶺北河東盡為我有待興既死<lb/>
嗣子闇弱徐取長安在吾計中矣於是侵掠嶺北<lb/>
嶺北諸城門不晝啓興乃歎曰吾不用黄兒之言<lb/>
以至於此　十一月勃勃又敗秦將張佛生於青<lb/>
石原俘斬五千餘人<lb/>
四年夏五月秦王興使左僕射齊難帥騎二萬討<lb/>
勃勃　秋七月夏王勃勃聞秦兵且至退保河曲<lb/>
齊難以勃勃既逺縱兵野掠勃勃潛師襲之俘斬<lb/>
<pb n="KR2c0001_SBCK_018-57b"/>
七千餘人難引兵退走勃勃追至木城禽之虜其<lb/>
將士萬三千人於是嶺北夷夏附於勃勃者以萬<lb/>
數勃勃皆置守宰以撫之<lb/>
五年春正月秦王興遣其弟平北將軍沖征虜將<lb/>
軍狄伯支等帥騎四萬擊夏王勃勃沖至嶺北謀<lb/>
還襲長安伯支不從而止因酖殺伯支以滅口<lb/>
夏四月夏王勃勃帥騎二萬攻秦掠取平涼雜胡<lb/>
七千餘戸進屯依力川　秋九月秦王興自將擊<lb/>
夏王勃勃至貳城遣安逺將軍姚詳等分督租運<lb/>
勃勃乗虚奄至興懼欲輕騎就詳等右僕射韋華<lb/>
曰若鑾輿一動衆心駭懼必不戰自潰詳營亦未<lb/>
<pb n="KR2c0001_SBCK_018-58a"/>
必可至也興與勃勃戰秦兵大敗將軍姚榆生為<lb/>
勃勃所禽左將軍姚文宗等力戰勃勃乃退興還<lb/>
長安勃勃復攻秦敕竒堡黄石固我羅城皆拔之<lb/>
徙七千餘家於大城以其丞相右地代領幽州牧<lb/>
以鎮之<lb/>
六年春三月夏王勃勃遣尚書胡金纂攻平涼秦<lb/>
王興救平涼擊金篡殺之勃勃又遣兄子左將軍<lb/>
羅提攻㧞定陽阬將士四千餘人秦將曹熾曹雲<lb/>
王肆佛等各將數千戸内徙興處之湟山及陳倉<lb/>
勃勃寇隴右破白崖堡遂趣清水略陽太守姚夀<lb/>
都棄城走勃勃徙其民萬六千戸於大城興自安<lb/>
<pb n="KR2c0001_SBCK_018-58b"/>
定追之至夀渠川不及而還<lb/>
七年春正月秦姚詳屯杏城為夏王勃勃所逼南<lb/>
犇大蘇勃勃遣平東將軍鹿弈干追斬之盡俘其<lb/>
衆勃勃南攻安定破尚書楊佛嵩于青石北原降<lb/>
其衆四萬五千進攻東鄉下之徙三千餘戸于貳<lb/>
城秦鎮北參軍王買徳犇夏夏王勃勃問以滅秦<lb/>
之䇿買徳曰秦徳雖衰藩鎮猶固願且蓄力以待<lb/>
之勃勃以買徳為軍師中郎將秦王興遣衛大將<lb/>
軍常山公顯迎姚詳弗及遂屯杏城<lb/>
八年冬十月秦王興以楊佛嵩為雍州刺史帥嶺<lb/>
北見兵以擊夏行數日興謂羣臣曰佛嵩每見敵<lb/>
<pb n="KR2c0001_SBCK_018-59a"/>
勇不自制吾常節其兵不過五千人今所將既多<lb/>
遇敵必敗行已逺追之無及將若之何佛嵩與夏<lb/>
王勃勃戰果敗為勃勃所執絶亢而死<lb/>
九年春三月夏王勃勃大赦改元鳳翔以叱千阿<lb/>
利領將作大匠發嶺北夷夏十萬人築都城於朔<lb/>
方水北黒水之南勃勃曰朕方統一天下君臨萬<lb/>
邦宜名新城曰統萬阿利性巧而殘忍蒸土築城<lb/>
錐入一寸即殺作者而并築之勃勃以為忠委任<lb/>
之凡造兵器成呈之工人必有死者射甲不入則<lb/>
斬弓人入則斬甲匠又鑄銅為一大鼓飛亷翁仲<lb/>
銅駝龍虎之屬飾以黄金列於宫殿之前凡殺工<lb/>
<pb n="KR2c0001_SBCK_018-59b"/>
匠数千由是器物皆精利勃勃自謂其祖從母姓<lb/>
為劉非禮也古人氏族無常乃改姓赫連氏言帝<lb/>
王係天為子其徽赫與天連也其非正統者皆以<lb/>
鐡伐為氏言其剛銳如鐡皆堪伐人也<lb/>
十一年春三月夏王勃勃攻秦杏城㧞之執守將<lb/>
姚逵阬士卒二萬人秦王興如北地遣廣平公弼<lb/>
及輔國將軍斂曼嵬向新平興還長安　秋九月<lb/>
夏赫連建將兵擊秦執平涼太守姚周都遂入新<lb/>
平廣平公弼與戰於龍尾堡禽之<lb/>
十二年春正月秦王興卒太子泓即皇帝位大赦<lb/>
改元永和　夏六月夏王勃勃帥騎四萬襲上邽<lb/>
<pb n="KR2c0001_SBCK_018-60a"/>
未至嵩與盛戰於竹嶺敗死勃勃攻上邽二旬克<lb/>
之殺秦州刺史姚軍都及將士五千餘人因毁其<lb/>
城進攻隂密又殺秦将姚良子及將士萬餘人以<lb/>
其子昌為雍州刺史鎮隂密征北將軍姚恢棄安<lb/>
定犇還長安安定人胡儼等帥戸五萬據城降於<lb/>
夏勃勃使鎮東將軍羊茍兒將鮮卑五千鎮安定<lb/>
進攻秦鎮西將軍姚諶于雍城諶委鎮犇長安勃<lb/>
勃據雍進掠郿城秦東平公紹及征虜將軍尹昭<lb/>
等將步騎五萬擊之勃勃退趨安定胡儼閉門拒<lb/>
之殺羊茍兒及所將鮮卑復以安定降秦紹進擊<lb/>
勃勃於馬鞍阪破之追至朝那不及而還勃勃歸<lb/>
<pb n="KR2c0001_SBCK_018-60b"/>
杏城楊盛復遣兄子倦擊秦至陳倉秦斂曼嵬擊<lb/>
却之夏王勃勃復遣兄子提南侵泄陽秦車騎將<lb/>
軍姚裕等擊却之<lb/>
十三年夏王勃勃聞太尉裕伐秦乃進據安定秦<lb/>
嶺北郡縣鎮戍皆降之　太尉裕克秦東還留次<lb/>
子桂陽公義真為都督　夏王勃勃聞太尉裕東<lb/>
還乃以其子撫軍大將軍璝都督前鋒諸軍事帥<lb/>
騎二萬向長安<lb/>
十四年夏赫連璝至渭龍驤將軍沈田子將兵拒<lb/>
之田子殺王鎮惡王脩執田子斬之以冠軍將軍<lb/>
毛脩<hi>代之</hi>鎮惡傅弘之大破慕容璝夏兵乃退<lb/>
<pb n="KR2c0001_SBCK_018-61a"/>
劉義真召外軍入長安關中郡縣悉降於夏夏王<lb/>
勃勃進據咸陽宋公裕召義真東歸以相國右司<lb/>
馬朱齡石代鎮長安義真將士大掠而東赫連璝<lb/>
帥衆追之傅弘之等力戰晉兵大敗夏兵不窮追<lb/>
故得免長安百姓逐朱齡石齡石犇潼關勃勃入<lb/>
長安<hi>𥙿滅後秦五事並見劉</hi>夏王勃勃築壇於灞上即皇帝<lb/>
位改元昌武<lb/>
恭帝元熈元年春二月夏羣臣請都長安勃勃曰<lb/>
朕豈不知長安歷世帝王之都沃饒險固然晉人<lb/>
僻逺終不能為吾患魏與我風俗略同土壌鄰接<lb/>
自統萬距魏境裁百餘里朕在長安統萬必危若<lb/>
<pb n="KR2c0001_SBCK_018-61b"/>
在統萬魏必不敢濟河而西諸卿適未見此耳皆<lb/>
曰非所及也乃於長安置南臺以赫連璝領大将<lb/>
軍雍州牧錄南臺尚書事勃勃還統萬大赦改元<lb/>
真興勃勃性驕虐視民如草芥常居城上置弓劒<lb/>
於側有所嫌忿手自殺之羣臣迕視者鑿其目笑<lb/>
者決其脣諌者先截其舌而後斬之<lb/>
　　　魏滅北燕<lb/>
晉安帝義熈十年秋八月辛丑魏主嗣遣謁者于<lb/>
什門使於燕　什門至和龍不肯入見曰大魏皇<lb/>
帝有詔須馮王出受然後敢入燕王跋使人牽逼<lb/>
令入什門見跋不拜跋使人按其項什門曰馮王<lb/>
<pb n="KR2c0001_SBCK_018-62a"/>
拜受詔吾自以賔主致敬何苦見逼邪跋怒留什<lb/>
門不遣什門數衆辱之左右請殺之跋曰彼各為<lb/>
其主耳乃幽執什門欲降之什門終不降久之衣<lb/>
冠弊壊略盡蟣虱流溢跋遺之衣冠什門皆不受<lb/>
十四年　初和龍有赤氣四塞蔽日自寅至申燕<lb/>
太史令張穆言於燕王跋曰此兵氣也今魏方彊<lb/>
盛而執其使者好命不通臣竊懼焉跋曰吾方思<lb/>
之五月魏主嗣東廵至濡源及甘松遣征東將軍<lb/>
長孫道生安東將軍李先給事黄門侍郎奚觀帥<lb/>
精騎二萬襲燕又命驍騎將軍延普幽州刺史尉<lb/>
諾自幽州引兵趨遼西為之聲勢嗣屯突門嶺以<lb/>
<pb n="KR2c0001_SBCK_018-62b"/>
待之道生等拔乙連城進攻和龍與燕單于右輔<lb/>
古泥戰破之殺其將皇甫軌燕王跋嬰城自守魏<lb/>
人攻之不克掠其民萬餘家而還<lb/>
宋文帝元嘉三年秋八月燕太子永卒立次子翼<lb/>
為太子<lb/>
七年秋八月燕太祖寢疾召中書監申秀侍中陽<lb/>
哲於内殿屬以後事九月病甚輦而臨軒命太子<lb/>
翼攝國事勒兵聼政以備非常宋夫人欲立其子<lb/>
受居惡翼聼政謂翼曰上疾將瘳奈何遽欲代父<lb/>
臨天下乎翼性仁弱遂還東宫日三往省疾宋夫<lb/>
人矯詔絶内外遣閽寺傳問而已翼及諸子大臣<lb/>
<pb n="KR2c0001_SBCK_018-63a"/>
並不得見唯中給事胡福獨得出入専掌禁衛福<lb/>
慮宋夫人遂成其謀乃言於司徒錄尚書事中山<lb/>
公弘弘與壯士數十人被甲入禁中宿衛皆不戰<lb/>
而散宋夫人命閉東閤弘家僮庫斗頭勁㨗有勇<lb/>
力踰閤而入至于皇堂射殺女御一人太祖驚懼<lb/>
而殂弘遂即天王位遣人廵城告曰天降凶禍大<lb/>
行崩背太子不侍疾羣公不犇䘮疑有逆謀社稷<lb/>
將危吾備介弟之親遂攝大位以寕國家百官叩<lb/>
門入者進階二等太子翼帥東宫兵出戰而敗兵<lb/>
皆潰去弘遣使賜翼死太祖有子百餘人弘皆殺<lb/>
之諡太祖曰文成皇帝葬長谷陵<lb/>
<pb n="KR2c0001_SBCK_018-63b"/>
九年春正月立慕容后之子王仁為太子　夏五<lb/>
月魏主治兵於南郊謀伐燕　六月庚寅魏主伐<lb/>
燕命太子晃錄尚書事時晃纔五嵗　秋七月己<lb/>
未魏主至濡水庚申遣安東將軍奚斤發幽州民<lb/>
及密雲丁零萬餘人運攻具出南道㑹和龍魏主<lb/>
至遼西燕王遣其侍御史崔聘奉牛酒犒師己巳<lb/>
魏主至和龍　燕石城太守李崇等十郡降于魏<lb/>
魏發其民三萬穿圍塹以守和龍崇績之子也八<lb/>
月燕王使數萬人出戰魏昌黎公丘等擊破之死<lb/>
者萬餘人燕尚書髙紹帥萬餘家保羌胡固辛巳<lb/>
魏主攻紹斬之平東將軍賀多羅攻帶方撫軍大<lb/>
<pb n="KR2c0001_SBCK_018-64a"/>
將軍永昌王健攻建徳驃騎大將軍樂平王丕攻<lb/>
冀陽皆拔之九月乙卯魏主引兵西還徙營丘成<lb/>
周遼東樂浪帶方玄菟六郡民三萬家於幽州燕<lb/>
尚書郭淵勸燕王送𣢾獻女於魏乞為附庸燕王<lb/>
曰負舋在前結忿已深降附取死不如守志更圖<lb/>
也魏主之圍和龍也宿衛之士多在戰陳行宫人<lb/>
少雲中鎮將朱脩之謀與南人襲殺魏主因入和<lb/>
龍浮海南歸以告冠軍將軍毛脩之毛脩之不從<lb/>
乃止既而事泄朱脩之逃奔燕魏人數伐燕燕王<lb/>
遣脩之南歸求救脩之汎海至東萊遂還建康拜<lb/>
黄門侍郎　初燕王嫡妃王氏生長樂公崇崇於<lb/>
<pb n="KR2c0001_SBCK_018-64b"/>
兄弟為最長及即位立慕容氏為王后王氏不得<lb/>
立又黜崇使鎮肥如崇母弟廣平公朗樂陵公邈<lb/>
相謂曰今國家将亡人無愚智皆知之王復受慕<lb/>
容后之譛吾兄弟死無日矣乃相與亡犇遼西說<lb/>
崇使降魏崇從之㑹魏主使給事郎王徳招崇十<lb/>
二月己丑崇使邈如魏請舉郡降燕王聞之使其<lb/>
將封羽圍崇於遼西<lb/>
十年春正月乙卯魏主遣永昌王健督諸軍救遼<lb/>
西　二月庚午魏主以馮崇為都督幽平東夷諸<lb/>
軍事車騎大將軍幽平二州牧封遼西王錄其國<lb/>
尚書事食遼西十郡承制假授尚書刺史征虜已<lb/>
<pb n="KR2c0001_SBCK_018-65a"/>
下官　夏六月魏永昌王健左僕射安原督諸軍<lb/>
擊和龍將軍樓勃别将五千騎圍凡城燕守将封<lb/>
羽以凡城降收其三千餘家而還　秋八月馮崇<lb/>
上表請說降其父魏主不聼<lb/>
十一年春正月戊戌燕王遣使請和於魏魏主不<lb/>
許　閏三月辛巳燕王遣尚書髙顒上表稱藩請<lb/>
罪于魏乞以季女充掖庭魏主乃許之徴其太子<lb/>
王仁入朝燕王送魏使者于什門還平城什門在<lb/>
燕二十一年不屈節魏主下詔襃稱以比蘇武拜<lb/>
治書御史　夏六月燕王不遣太子質魏散騎常<lb/>
侍劉滋諌曰昔劉禪有重山之險孫皓有長江之<lb/>
<pb n="KR2c0001_SBCK_018-65b"/>
阻皆為晉擒何則彊弱之勢異也今吾弱於呉蜀<lb/>
而魏彊於晉不從其欲将有危亡之禍願亟遣太<lb/>
子而修政事撫百姓收離散賑飢窮勸農桑省賦<lb/>
役社稷猶庶幾可保燕王怒殺之辛亥魏主遣撫<lb/>
軍大将軍永昌王健等伐燕收其禾稼徙民而還<lb/>
十二年春正月燕王數為魏所攻遣使詣建康稱<lb/>
藩奉貢癸酉詔封為燕王江南謂之黄龍國　三<lb/>
月癸亥燕王遣大将湯燭入貢於魏辭以太子王<lb/>
仁有疾故未之遣　夏六月戊申魏主命驃騎大<lb/>
将軍樂平王丕鎮東大将軍徒河屈垣等帥騎四<lb/>
萬伐燕　秋七月己卯魏樂平王丕等至和龍燕<lb/>
<pb n="KR2c0001_SBCK_018-66a"/>
王以牛酒犒軍獻甲三千屈垣責其不送侍子掠<lb/>
男女六千口而還　冬十一月魏人數伐燕燕日<lb/>
危蹙上下憂懼太常楊㟭復勸燕王速遣太子入<lb/>
侍燕王曰吾未忍為此若事急且東依髙麗以圖<lb/>
後舉㟭曰魏舉天下以擊一隅理無不克髙麗無<lb/>
信始雖相親終恐為變燕王不聼密遣尚書陽伊<lb/>
請迎於髙麗<lb/>
十三年春二月戊子燕王遣使入貢于魏請送侍<lb/>
子魏主不許将舉兵討之壬辰遣使者十餘軰詣<lb/>
東方髙麗等諸國告諭之　三月辛未魏平東将<lb/>
軍娥清安西将軍古弼将精騎一萬伐燕平州刺<lb/>
<pb n="KR2c0001_SBCK_018-66b"/>
史拓跋嬰帥遼西諸軍㑹之　夏四月魏娥清古<lb/>
弼攻燕白狼城克之髙麗遣其将葛盧孟光将衆<lb/>
數萬隨陽伊至和龍迎燕王髙麗屯于臨川燕尚<lb/>
書令郭生因民之憚遷開城門納魏兵魏人疑之<lb/>
不入生遂勒兵攻燕王王引髙麗兵入自東門與<lb/>
生戰于闕下生中流矢死葛盧孟光入城命軍士<lb/>
脫弊褐取燕武庫精仗以給之大掠城中五月乙<lb/>
卯燕王帥龍城見户東徙焚宫殿火一旬不滅令<lb/>
婦人被甲居中陽伊等勒精兵居外葛盧孟光帥<lb/>
騎殿後方軌而進前後八十餘里古弼部将髙茍<lb/>
子帥騎欲追之弼醉拔刀止之故燕王得逃去魏<lb/>
<pb n="KR2c0001_SBCK_018-67a"/>
主聞之怒檻車徴弼及娥清至平城皆黜為門卒<lb/>
戊午魏主遣散騎常侍封撥使髙麗令送燕王<lb/>
秋九月髙麗不送燕王於魏遣使奉表稱當與馮<lb/>
弘俱奉王化魏主以髙麗違詔議擊之将發隴右<lb/>
騎卒劉絜曰秦隴新民且當優復俟其饒實然後<lb/>
用之樂平王丕曰和龍新定宜廣脩農桑以豐軍<lb/>
實然後進取則髙麗一舉可滅也魏主乃止<lb/>
十五年　初燕王弘至遼東髙麗王璉遣使勞之<lb/>
曰龍城王馮君爰適野次士馬勞乎弘慙怒稱制<lb/>
譲之髙麗處之平郭尋徙北豐弘素侮髙麗政刑<lb/>
賞罰猶如其國髙麗乃奪其侍人取其太子王仁<lb/>
<pb n="KR2c0001_SBCK_018-67b"/>
為質弘怨髙麗遣使來上表求迎上遣使者王白<lb/>
駒等迎之并令髙麗資遣髙麗王不欲使弘南來<lb/>
遣将孫潄髙仇等殺弘于北豐并其子孫十餘人<lb/>
諡弘曰昭成皇帝<lb/>
　　　魏滅夏<lb/>
宋文帝元嘉元年夏主将廢太子璝而立少子酒<lb/>
泉公倫璝聞之将兵七萬北伐倫倫将騎三萬拒<lb/>
之戰于髙平倫敗死倫兄太原公昌将騎一萬襲<lb/>
璝殺之并其衆八萬五千歸于統萬夏主大悦立<lb/>
昌為太子夏主好自矜大名其四門東曰招魏南<lb/>
曰朝宋西曰服涼北曰平朔<lb/>
<pb n="KR2c0001_SBCK_018-68a"/>
二年秋八月夏武烈帝殂廟號世祖太子昌即皇<lb/>
帝位大赦改元承光<lb/>
三年夏六月魏主詔問公卿今當用兵赫連蠕蠕<lb/>
二國何先長孫嵩長孫翰奚斤皆曰赫連土著未<lb/>
能為患不如先伐蠕蠕太常崔浩曰赫連氏土地<lb/>
不過千里政刑殘虐人神所棄宜先伐之尚書劉<lb/>
絜武京侯安原請先伐燕於是魏主自雲中西廵<lb/>
至五原因略於隂山東至和兠山秋八月還平城<lb/>
　秋九月魏主聞夏世祖殂諸子相圗國人不安<lb/>
欲伐之長孫嵩等皆曰彼若城守以逸待勞大檀<lb/>
聞之乗虚入寇此危道也崔浩曰往年以来熒惑<lb/>
<pb n="KR2c0001_SBCK_018-68b"/>
再守羽林鉤已而行其占秦亡今年五星并出東<lb/>
方利以西伐天人相應不可失也嵩固爭之帝大<lb/>
怒責嵩在官貪汚命武士頓辱之於是遣司空奚<lb/>
斤帥四萬五千人襲蒲坂宋兵将軍周幾帥萬人<lb/>
襲陜城以河東太守薛謹爲鄉導謹辨之子也魏<lb/>
主欲以中書博士平棘李順揔前驅之兵訪於崔<lb/>
浩浩曰順誠有籌略然臣與之婚姻深知其爲人<lb/>
果於去就不可專委帝乃止冬十月丁巳魏主發<lb/>
平城　魏主行至君子津㑹天暴寒冰合　十一<lb/>
月戊寅帥輕騎二萬濟河襲統萬壬午冬至夏主<lb/>
方燕羣臣魏師奄至上下驚擾魏主軍於黒水去<lb/>
<pb n="KR2c0001_SBCK_018-69a"/>
城三十餘里夏主出戰而敗退走入城門未及閉<lb/>
門三郎豆代田帥衆乗勝入西宫焚其西門宫門<lb/>
閉代田踰宫垣而出魏主拜代田勇武將軍魏軍<lb/>
夜宿城北癸未分兵四掠殺獲數萬得牛馬十餘<lb/>
萬魏主謂諸将曰統萬未可得也它年當與卿等<lb/>
取之乃徙其民萬餘家而還夏弘農太守曹達聞<lb/>
周幾将至不戰而走魏師乗勝長驅遂入三輔㑹<lb/>
幾卒于雲中蒲坂守将軍平公乙斗聞奚斤将至<lb/>
遣使詣統萬告急使者至統萬魏軍已圍其城還<lb/>
告乙斗曰統萬已敗矣乙斗懼棄城西犇長安斤<lb/>
遂克蒲坂夏主之弟助興先守長安乙斗至與助<lb/>
<pb n="KR2c0001_SBCK_018-69b"/>
興棄長安西犇安定十二月斤入長安<lb/>
四年春正月乙酉魏主還平城統萬徙民在道多<lb/>
死能至平城者什纔六七己亥魏主如幽州夏主<lb/>
遣平原公定帥衆二萬向長安魏主聞之伐木隂<lb/>
山大造攻具再謀伐夏　二月魏主還平城　三<lb/>
月丙子魏主遣髙涼王禮鎮長安禮斤之孫也又<lb/>
詔執金吾桓貸造橋於君子津　夏四月魏奚斤<lb/>
與夏平原公定相持於長安魏主欲乗虚伐統萬<lb/>
簡兵練士部分諸将命司徒長孫翰等將三萬騎<lb/>
為前驅常山王素等将歩兵三萬為後繼南陽王<lb/>
伏真等将歩兵三萬部送攻具將軍賀多羅将精<lb/>
<pb n="KR2c0001_SBCK_018-70a"/>
騎三千為前候素遵之子也五月魏主發平城命<lb/>
龍驤將軍代人陸俟督諸軍鎮大磧以備柔然辛<lb/>
巳濟君子津　魏主至拔鄰山築城捨輜重以輕<lb/>
騎三萬倍道先行羣臣咸諌曰統萬城堅非朝夕<lb/>
可拔今輕軍討之進不可克退無所資不若與步<lb/>
兵攻具一時俱往帝曰用兵之術攻城最下必不<lb/>
得已然後用之今以步兵攻具皆進彼必懼而堅<lb/>
守若攻不時拔食盡兵疲外無所掠進退無地不<lb/>
如以輕騎直抵其城彼見步兵未至意必寛弛吾<lb/>
羸形以誘之彼或出戰則成擒矣所以然者吾之<lb/>
軍士去家二千餘里又隔大河所謂置之死地而<lb/>
<pb n="KR2c0001_SBCK_018-70b"/>
後生者也故以之攻城則不足決戰則有餘矣遂<lb/>
行　六月魏主至統萬分軍㐲於深谷以少衆至<lb/>
城下夏将狄子玉降魏言夏主聞有魏師遣使召<lb/>
平原公定定曰統萬堅峻未易攻拔待我擒奚斤<lb/>
然後徐往内外擊之蔑不濟矣故夏主堅守以待<lb/>
之魏主患之乃退軍以示弱遣娥清及永昌王健<lb/>
帥騎五千西掠居民魏軍士有得罪亡犇夏者言<lb/>
魏軍糧盡士卒食菜輜重在後步兵未至宜急擊<lb/>
之夏主從之甲辰將步騎三萬出城長孫翰等皆<lb/>
言夏兵步陳難陷宜避其鋒魏主曰吾逺来求賊<lb/>
惟恐不出今既出矣乃避而不擊彼奮我弱非計<lb/>
<pb n="KR2c0001_SBCK_018-71a"/>
也遂收衆偽遁引而疲之夏兵為兩翼鼓譟追之<lb/>
行五六里㑹有風雨從東南来揚沙晦冥宦者趙<lb/>
倪頗曉方術言於魏主曰今風雨從賊上来我向<lb/>
之彼背之天不助人且将士飢渴願陛下攝騎避<lb/>
之更待後日崔浩叱之曰是何言也吾千里制勝<lb/>
一日之事豈得變易賊貪進不止後軍已絶宜隱<lb/>
軍分出奄擊不意風道在人豈有常也魏主曰善<lb/>
乃分騎為左右隊以掎之魏主馬蹶而墜幾為夏<lb/>
兵所獲拓跋齊以身捍蔽決死力戰夏兵乃退魏<lb/>
主騰馬得上刺夏尚書斛黎文殺之又殺騎兵十<lb/>
餘人身中流矢奮擊不輟夏衆大潰齊翳槐之玄<lb/>
<pb n="KR2c0001_SBCK_018-71b"/>
孫也魏人乗勝逐夏主至城北殺夏主之弟河南<lb/>
公滿及兄子䝉遜死者萬餘人夏主不及入城遂<lb/>
犇上邽魏主微服逐犇者入其城拓跋齊固諌不<lb/>
聼夏人覺之諸門悉閉魏主因與齊等入其宫中<lb/>
得婦人裙繫之槊上魏主乗之而上僅乃得免㑹<lb/>
日暮夏尚書僕射問至奉夏主之母出走長孫翰<lb/>
将八千騎追夏主至髙平不及而還乙巳魏主入<lb/>
城獲夏王公卿校及諸母后妃姊妹宫人以萬數<lb/>
馬三十餘萬匹牛羊數千萬頭府庫珍寳車旗器<lb/>
物不可勝計頒賜将士有差初夏世祖性豪侈築<lb/>
統萬城髙十仞基厚三十步上廣十步宫牆髙五<lb/>
<pb n="KR2c0001_SBCK_018-72a"/>
仞其堅可以厲刀斧臺榭壯大皆彫鏤圖畫被以<lb/>
綺繡窮極文采魏主顧謂左右曰蕞爾國而用民<lb/>
如此欲不亡得乎得夏太史令張淵徐辯復以為<lb/>
太史令得故晉将毛脩之秦將軍庫洛千歸庫洛<lb/>
于於秦以毛脩之善烹調用為太官令魏主見夏<lb/>
著作郎天水趙逸所為文譽夏主太過怒曰此豎<lb/>
無道何敢如是誰所為邪當速推之崔浩曰文士<lb/>
襃貶多過其實蓋不得已不足罪也乃止魏主納<lb/>
夏世祖三女為貴人奚斤與夏平原公定猶相拒<lb/>
於長安魏主命宗正娥清太僕丘堆帥騎五千略<lb/>
地闗右定聞統萬已破遂犇上邽斤追至雍不及<lb/>
<pb n="KR2c0001_SBCK_018-72b"/>
而還清堆攻夏貳城拔之魏主詔斤等班師斤上<lb/>
䟽言赫連昌亡保上邽鳩合餘燼未有蟠據之資<lb/>
今因其危滅之爲易請益鎧馬平昌而還魏主不<lb/>
許斤固請乃許之給斤兵萬人遣将軍劉拔送馬<lb/>
三千匹并留娥清丘堆使共擊夏辛酉魏主自統<lb/>
萬東還以常山王素爲征南大将軍假節與執金<lb/>
吾桓貸莫雲留鎮統萬雲題之弟也<lb/>
五年春二月魏平北将軍尉眷攻夏主於上邽夏<lb/>
主退屯平涼奚斤進軍安定與丘堆娥清軍合斤<lb/>
馬多疫死士卒乏糧乃深壘自固遣丘堆督租於<lb/>
民間士卒㬥掠不設儆備夏主襲之堆兵敗以數<lb/>
<pb n="KR2c0001_SBCK_018-73a"/>
百騎還城夏主乗勝日来城下鈔掠不得芻牧諸<lb/>
将患之監軍侍御史安頡曰受詔滅賊今更為賊<lb/>
所困退守窮城若不為賊殺當坐灋誅進退皆無<lb/>
生理而諸王公晏然曽不為計乎斤曰今軍士無<lb/>
馬以步擊騎必無勝理當須京師救騎至合擊之<lb/>
頡曰今猛冦逰逸於外吾兵疲食盡不一决戰則<lb/>
死在旦夕救騎何可待乎等於就死死戰不亦可<lb/>
乎斤又以馬少為辭頡曰今斂諸将所乗馬可得<lb/>
二百匹頡請募敢死之士出擊之就不能破敵亦<lb/>
可以折其銳且赫連昌狷而無謀好勇而輕毎自<lb/>
出挑戰衆皆識之若伏兵掩擊昌可禽也斤猶難<lb/>
<pb n="KR2c0001_SBCK_018-73b"/>
之頡乃隂與尉眷等謀選騎待之既而夏主来攻<lb/>
城頡出應之夏主自出陳前搏戰軍士識其貌爭<lb/>
赴之㑹天大風揚塵晝昏夏主敗走頡追之夏主<lb/>
馬蹶而墜遂擒之頡同之子也夏大将軍領司徒<lb/>
平原王定收其餘衆數萬犇還平涼即皇帝位大<lb/>
赦改元勝光三月辛巳赫連昌至平城魏主館之<lb/>
於西宫門内器用皆給乗輿之副又以妹始平公<lb/>
主妻之假常忠將軍賜爵㑹稽公以安頡為建節<lb/>
将軍賜爵西平公尉眷為寕北将軍進爵漁陽公<lb/>
魏主常使赫連昌侍從左右與之單騎共逐鹿深<lb/>
入山澗昌素有勇名諸将咸以為不可魏主曰天<lb/>
<pb n="KR2c0001_SBCK_018-74a"/>
命有在亦何所懼親遇如初奚斤自以為元帥而<lb/>
昌為偏禆所擒深恥之乃捨輜重齎三日糧追夏<lb/>
主於平涼娥清欲循水而往斤不從自北道邀其<lb/>
走路至馬髦嶺夏軍将遁㑹魏小将有罪亡歸於<lb/>
夏告以魏軍食少無水夏主乃分兵邀斤前後夹<lb/>
擊之魏兵大潰斤及娥清劉拔皆為夏所擒士卒<lb/>
死者六七千人丘堆守輜重在安定聞斤敗棄輜<lb/>
重犇長安與髙涼王禮偕犇蒲坂夏人復取長安<lb/>
魏主大怒命安頡斬丘堆代将其衆鎮蒲坂以拒<lb/>
之　夏四月夏主遣使請和於魏魏主以詔諭之<lb/>
使降<lb/>
<pb n="KR2c0001_SBCK_018-74b"/>
六年春正月夏酒泉公雋自平涼犇魏　夏五月<lb/>
夏主欲復取統萬引兵東至侯尼城不敢進而還<lb/>
夏主少凶㬥無頼不為世祖所知十月畋于隂槃<lb/>
登苛藍山望統萬城泣曰先帝若以朕承大業者<lb/>
豈有今日之事乎<lb/>
七年春三月壬寅魏封赫連昌為秦王　秋九月<lb/>
己丑夏主遣其弟謂以代伐魏鄜城魏平西将軍<lb/>
始平公隗歸等擊之殺萬餘人謂以代遁去夏主<lb/>
自将數萬人邀擊隗歸於鄜城東留其弟上谷公<lb/>
社干廣陽公度洛孤守平涼遣使來求和約合兵<lb/>
滅魏遙分河北自恒山以東屬宋以西屬夏魏主<lb/>
<pb n="KR2c0001_SBCK_018-75a"/>
聞之治兵将伐夏羣臣咸曰劉義隆兵猶在河中<lb/>
捨之西行前寇未可必克而義隆乗虚濟河則失<lb/>
山東矣魏主以問崔浩對曰義隆與赫連定遙相<lb/>
招引以虚聲唱和共窺大國義隆望定進定待義<lb/>
隆前皆莫敢先入譬如連雞不得俱飛無能為害<lb/>
也赫連定殘根易摧擬之必仆克定之後東出潼<lb/>
關席卷而前則威震南極江淮以北無立草矣聖<lb/>
䇿獨發非愚近所及願陛下勿疑甲辰魏主如統<lb/>
萬遂襲平涼以衛兵将軍王斤鎮蒲坂　冬十一<lb/>
月乙酉魏主至平涼夏上谷公社干等嬰城固守<lb/>
魏主使赫連昌招之不下乃使安西将軍古弼等<lb/>
<pb n="KR2c0001_SBCK_018-75b"/>
将兵趣安定夏主自鄜城還安定将歩騎二萬北<lb/>
救平涼與弼遇弼偽退以誘之夏主追之魏主使<lb/>
髙車馳擊之夏兵大敗斬首數千級夏主還走登<lb/>
鶉觚原為方陳以自固魏兵就圍之　魏軍圍夏<lb/>
主數日㫁其水草人馬飢渇丁酉夏主引衆下鶉<lb/>
觚原魏武衛將軍丘眷擊之夏衆大潰死者萬餘<lb/>
人夏主中重創單騎走收其餘衆驅民五萬西保<lb/>
上邽魏人獲夏主之弟丹楊公烏視拔武陵公禿<lb/>
骨及公侯以下百餘人是日魏兵乗勝進攻安定<lb/>
夏東平公乙斗棄城犇長安驅略數千家西犇上<lb/>
邽　己亥魏主如安定庚子還臨平涼掘塹圍之<lb/>
<pb n="KR2c0001_SBCK_018-76a"/>
安慰初附赦秦雍之民賜復七年夏隴西守將降<lb/>
魏　十二月丁卯夏上谷公社干廣陽公度洛孤<lb/>
出降魏克平涼關中侯豆代田得奚斤娥清等獻<lb/>
於魏主魏主以夏主之后賜代田命斤膝行執酒<lb/>
以奉代田謂斤曰全汝生者代田也賜代田爵井<lb/>
陘侯加散騎常侍右衛将軍領内都幢将夏長安<lb/>
臨晉武功守将皆走關中悉入於魏魏主留巴東<lb/>
公延普鎮安定以鎮西將軍王斤鎮長安壬申魏<lb/>
主東還以奚斤為宰士使負酒食以從王斤驕矜<lb/>
不灋信用左右調役百姓民不堪命南犇漢川者<lb/>
數千家魏主案治得實斬斤以徇<lb/>
<pb n="KR2c0001_SBCK_018-76b"/>
八年夏六月夏主畏魏人之逼擁秦民十餘萬口<lb/>
自治城濟河欲擊河西王䝉遜而奪其地吐谷渾<lb/>
王慕璝遣益州刺史慕利延寕州刺史拾䖍帥騎<lb/>
三萬乗其半濟邀擊之執夏主定以歸　秋八月<lb/>
吐谷渾王慕璝遣侍郎謝太寕奉表于魏請送赫<lb/>
連定<lb/>
九年春三月壬申吐谷渾王慕璝送赫連定于魏<lb/>
魏人殺之<lb/>
十一年春閏三月甲戌赫連昌叛魏西走丙子河<lb/>
西侯将格殺之魏人并其羣弟誅之<lb/>
　　　魏滅北涼<lb/>
<pb n="KR2c0001_SBCK_018-77a"/>
宋文帝元嘉七年冬十一月河西王䝉遜遣尚書<lb/>
郎宗舒等入貢于魏魏主與之宴執崔浩之手以<lb/>
示舒等曰汝所聞崔公此則是也才略之羙於今<lb/>
無比朕動止咨之豫陳成敗若合符契未甞失也<lb/>
八年秋八月乙酉河西王蒙遜遣子安周入侍于<lb/>
魏　九月魏主欲選使者詣河西崔浩薦尚書李<lb/>
順乃以順為太常拜河西王䝉遜為侍中都督涼<lb/>
州西域羌戎諸軍事太傅行征西大将軍涼州牧<lb/>
涼王王武威張掖敦煌酒泉西海金城西平七郡<lb/>
冊曰盛衰存亡與魏升降北盡窮髮南極庸㟭西<lb/>
被崐嶺東至河曲王實征之以夹輔皇室置将相<lb/>
<pb n="KR2c0001_SBCK_018-77b"/>
羣卿百官承制假授建天子旌旗出入警蹕如漢<lb/>
初諸侯王故事<lb/>
九年冬十二月魏李順復奉使至涼涼王蒙遜遣<lb/>
中兵校郎楊定歸謂順曰年衰多疾腰髀不隨不<lb/>
堪拜伏比三五日消息小差當相見順曰王之老<lb/>
疾朝廷所知豈得自安不見詔使明日蒙遜延順<lb/>
入至庭中䝉遜箕坐隠几無動起之狀順正色大<lb/>
言曰不謂此叟無禮乃至於此今不憂覆亡而敢<lb/>
陵侮天地魂魄逝矣何用見之握節將出涼王使<lb/>
定歸追止之曰太常既雅恕衰疾傳聞朝廷有不<lb/>
拜之詔是以敢自安耳順曰齊桓公九合諸侯一<lb/>
<pb n="KR2c0001_SBCK_018-78a"/>
匡天下周天子賜胙命無下拜桓公猶不敢失臣<lb/>
禮下拜登受今王雖功髙未如齊桓朝廷雖相崇<lb/>
重未有不拜之詔而遽自偃蹇此豈社稷之福邪<lb/>
蒙遜乃起拜受詔使還魏主問以涼事順曰䝉遜<lb/>
控制河右踰三十年經涉艱難粗識機變綏集荒<lb/>
裔羣下畏服雖不能貽厥孫謀猶足以終其一世<lb/>
然禮者徳之輿敬者身之基也䝉遜無禮不敬以<lb/>
臣觀之不復年矣魏主曰易世之後何時當滅順<lb/>
曰蒙遜諸子臣略見之皆庸才也如聞敦煌太守<lb/>
牧犍器性粗立繼䝉遜者必此人也然比之於父<lb/>
皆云不及此殆天之所以資聖明也魏主曰朕方<lb/>
<pb n="KR2c0001_SBCK_018-78b"/>
有事東方未暇西略如卿所言不過數年之外不<lb/>
為晚也初罽賔沙門曇無䜟自云能使鬼治病且<lb/>
有祕術涼王蒙遜甚重之謂之聖人諸女及子婦<lb/>
皆往受術魏主聞之使李順往徴之䝉遜留不遣<lb/>
仍殺之魏主由是怒涼䝉遜荒淫猜虐羣下苦之<lb/>
十年夏四月涼王蒙遜病甚國人共議以世子菩<lb/>
提幼弱立菩提之兄敦煌太守牧犍為世子加中<lb/>
外都督大將軍錄尚書事䝉遜卒諡曰武宣王廟<lb/>
號太祖牧犍即河西王位大赦改元永和立子封<lb/>
壇為世子加撫軍大将軍錄尚書事遣使請命于<lb/>
魏牧犍聦頴好學和雅有度量故國人立之先是<lb/>
<pb n="KR2c0001_SBCK_018-79a"/>
魏主遣李順迎武宣王女為夫人㑹卒牧犍稱先<lb/>
王遺意遣左丞宋繇送其妹興平公主于魏拜右<lb/>
昭儀魏主謂李順曰卿言䝉遜死今則驗矣又言<lb/>
牧犍立何其妙哉朕克涼州亦當不逺於是賜絹<lb/>
十匹廐馬一乗進號安西将軍寵待彌厚政事無<lb/>
巨細皆與之參議遣順拜牧犍都督涼沙河三州<lb/>
西域羌戎諸軍事車騎将軍開府儀同三司涼州<lb/>
刺史河西王以宋繇為河西王右相牧犍以無功<lb/>
受賞留順上表乞安平一號優詔不許牧犍尊敦<lb/>
煌劉昞為國師親拜之命官屬以下皆北面受業<lb/>
十一年夏四月河西王牧犍遣使上表告嗣位戊<lb/>
<pb n="KR2c0001_SBCK_018-79b"/>
寅詔以牧犍為都督涼秦等四州諸軍事征西大<lb/>
将軍涼州刺史河西王<lb/>
十二年春正月有老父投書於敦煌東門求之不<lb/>
獲書曰涼王三十年若七年河西王牧犍以問奉<lb/>
常張慎對曰昔虢之将亡神降于莘願殿下崇徳<lb/>
脩政以享三十之祚若盤于逰田荒于酒色臣恐<lb/>
七年将有大變牧犍不恱<lb/>
十四年冬十一月魏主以其妹武威公主妻河西<lb/>
王牧犍河西王遣宋繇奉表詣平城謝且問其母<lb/>
及公主所宜稱魏主使羣臣議之皆曰母以子貴<lb/>
妻從夫爵牧犍母宜稱河西國太后公主於其國<lb/>
<pb n="KR2c0001_SBCK_018-80a"/>
稱王后於京師則稱公主魏主從之牧犍遣将軍<lb/>
沮渠旁周入貢于魏魏主遣侍中古弼尚書李順<lb/>
賜其侍臣衣服并徴世子封壇入侍是嵗牧犍遣<lb/>
封壇如魏李順自河西還魏主問之曰卿往年言<lb/>
取涼州之䇿朕以東方有事未遑也今和龍已平<lb/>
吾欲即以此年西征可乎對曰臣疇昔所言以今<lb/>
觀之私謂不謬然國家戎車屢動士馬疲勞西征<lb/>
之議請俟它年魏主乃止<lb/>
十六年春三月河西王牧犍通於其嫂李氏兄弟<lb/>
三人傳嬖之李氏與牧犍之姊共毒魏公主魏主<lb/>
遣解毒醫乗傳救之得愈魏主徴李氏牧犍不遣<lb/>
<pb n="KR2c0001_SBCK_018-80b"/>
厚資給使居酒泉魏毎遣使者詣西域常詔牧犍<lb/>
發導䕶送出流沙使者自西域還至武威牧犍左<lb/>
右有告魏使者曰我君承蠕蠕可汗妄言云去嵗<lb/>
魏天子自来伐我士馬疫死大敗而還我擒其長<lb/>
弟樂平王丕我君大喜宣言於國又聞可汗遣使<lb/>
告西域諸國稱魏已削弱今天下唯我為彊若更<lb/>
有魏使勿復供奉西域諸國頗有貳心使還具以<lb/>
狀聞魏主遣尚書賀多羅使涼州觀虚實多羅還<lb/>
亦言牧犍雖外脩臣禮内實乖悖魏主欲討之以<lb/>
問崔浩對曰牧犍逆心已露不可不誅官軍往年<lb/>
北伐雖不克獲實無所損戰馬三十萬匹計在道<lb/>
<pb n="KR2c0001_SBCK_018-81a"/>
死傷不滿八千常嵗羸死亦不減萬匹而逺方乗<lb/>
虚遽謂衰耗不能復振今出其不意大軍猝至彼<lb/>
必駭擾不知所為擒之必矣魏主曰善吾意亦以<lb/>
為然於是大集公卿議於西堂弘農王奚斤等三<lb/>
十餘人皆曰牧犍西垂下國雖心不純臣然繼父<lb/>
位以来職貢不乏朝廷待以藩臣妻以公主今其<lb/>
罪惡未彰宜加恕宥國家新征蠕蠕士馬疲弊未<lb/>
可大舉且聞其土地鹵瘠難得水草大軍既至彼<lb/>
必嬰城固守攻之不拔野無所掠此危道也初崔<lb/>
浩惡尚書李順順使涼州凡十二返魏主以為能<lb/>
涼武宣王數與順逰宴對其羣下時為驕慢之語<lb/>
<pb n="KR2c0001_SBCK_018-81b"/>
恐順泄之隨以金寳納於順懐順亦為之隠浩知<lb/>
之密以白魏主魏主未之信及議伐涼州順與尚<lb/>
書古弼皆曰自温圉水以西至姑臧地皆枯石絶<lb/>
無水草彼人言姑臧城南天梯山上冬有積雪深<lb/>
至丈餘春夏消釋下流成川居民引以溉灌彼聞<lb/>
軍至決此渠口水必乏絶環城百里之内地不生<lb/>
草人馬饑渇難以久留斤等之議是也魏主乃命<lb/>
浩與斤等相詰難衆無復它言但云彼無水草浩<lb/>
曰漢書地理志稱涼州之畜為天下饒若無水草<lb/>
畜何以蕃又漢人終不於無水草之地築城郭建<lb/>
郡縣也且雪之消釋僅能斂塵何得通渠溉灌乎<lb/>
<pb n="KR2c0001_SBCK_018-82a"/>
此言大為欺誣矣李順曰耳聞不如目見吾甞目<lb/>
見何可共辯浩曰汝受人金錢欲為之遊説謂我<lb/>
目不見便可欺邪帝隱聼聞之乃出見斤等辭色<lb/>
嚴厲羣臣不敢復言唯唯而已羣臣既出振威将<lb/>
軍代人伊馥言於帝曰涼州若果無水草彼何以<lb/>
為國衆議皆不可用宜從浩言帝善之夏五月丁<lb/>
丑魏主治兵於西郊六月甲辰發平城使侍中宜<lb/>
都王穆夀輔太子晃監國決留臺事内外聽焉又<lb/>
使大将軍長樂王嵇敬輔國大将軍建寕王崇将<lb/>
二萬人屯漠南以備柔然命公卿為書以譲河西<lb/>
王牧犍數其十二罪且曰若親帥羣臣委贄逺迎<lb/>
<pb n="KR2c0001_SBCK_018-82b"/>
謁拜馬首上䇿也六軍既臨面縳輿櫬其次也若<lb/>
守迷窮城不時悛悟身死族滅為世大戮宜思厥<lb/>
中自求多福　魏主自雲中濟河秋七月己巳至<lb/>
上郡屬國城壬午留輜重部分諸軍使撫軍大将<lb/>
軍永昌王健尚書令劉絜與常山王素為前鋒兩<lb/>
道竝進驃騎大将軍樂平王丕太宰陽平王杜超<lb/>
為後繼以平西将軍源賀為鄉導魏主問賀以取<lb/>
涼州方略對曰姑臧城旁有四部鮮卑皆臣祖父<lb/>
舊民臣願處軍前宣國威信示以禍福必相帥歸<lb/>
命外援既絶然後取其孤城如反掌耳魏主曰善<lb/>
八月甲午永昌王健獲河西畜産二十餘萬河西<lb/>
<pb n="KR2c0001_SBCK_018-83a"/>
王牧犍聞有魏師驚曰何為乃爾用左丞姚定國<lb/>
計不肯出迎求救於柔然遣其弟征南大将軍董<lb/>
来将兵萬餘人出戰於城南望風犇潰劉絜用卜<lb/>
者言以為日辰不利斂兵不追董来遂得入城魏<lb/>
主由是怒之丙申魏主至姑臧遣使諭牧犍令出<lb/>
降牧犍聞柔然欲入魏邊為寇冀幸魏主東還遂<lb/>
嬰城固守其兄子祖踰城出降魏主具知其情乃<lb/>
分軍圍之源賀引兵招慰諸部下三萬餘落故魏<lb/>
主得専攻姑臧無復外慮魏主見姑臧城外水草<lb/>
豐饒由是恨李順謂崔浩曰卿之昔言今果驗矣<lb/>
對曰臣之言不敢不實類皆如此魏主之伐涼州<lb/>
<pb n="KR2c0001_SBCK_018-83b"/>
也太子晃亦以為疑至是魏主賜太子詔曰姑臧<lb/>
城東西門外涌泉合於城北其大如河自餘溝渠<lb/>
流入漠中其間乃無燥地故有此敕以釋汝疑<lb/>
九月丙戌河西王牧犍兄子萬年帥所領降魏姑<lb/>
臧城潰牧犍帥其文武五千人面縳請降魏主釋<lb/>
其縳而禮之收其城内戸口二十餘萬倉庫珍寳<lb/>
不可勝計使張掖王秃髪保周龍驤将軍穆罷安<lb/>
逺将軍源賀分徇諸郡雜胡降者又數十萬初牧<lb/>
犍以其弟無諱為沙州刺史都督建康以西諸軍<lb/>
事領酒泉太守宜得為秦州刺史都督丹嶺以西<lb/>
諸軍事領張掖太守安周為樂都太守從弟唐兒<lb/>
<pb n="KR2c0001_SBCK_018-84a"/>
為敦煌太守及姑臧破魏主遣鎮南将軍代人奚<lb/>
眷擊張掖鎮北將軍封沓擊樂都宜得燒倉庫西<lb/>
犇酒泉安周南犇吐谷渾封沓掠數千戸而還奚<lb/>
眷進攻酒泉無諱宜得收遺民犇晉昌遂就唐兒<lb/>
於敦煌魏主使弋陽公元絜守酒泉及武威張掖<lb/>
皆置将守之魏主置酒姑臧謂羣臣曰崔公智略<lb/>
有餘吾不復以為竒伊馥弓馬之士而所見乃與<lb/>
崔公同此深可竒也冬十月辛酉魏主東還留樂<lb/>
平王丕及征西将軍賀多羅鎮涼州徙沮渠牧犍<lb/>
宗族及吏民三萬戸于平城　十二月壬午魏主<lb/>
至平城猶以妹壻待沮渠牧犍尤喜文學以敦煌<lb/>
<pb n="KR2c0001_SBCK_018-84b"/>
闞駰為姑臧太守張湛為兵部尚書劉昞索敞隂<lb/>
興為國師助教金城宋欽為世子洗馬趙柔為金<lb/>
部郎廣平程駿駿從弟弘為世子侍講魏主克涼<lb/>
州皆禮而用之<lb/>
十七年春正月己酉沮渠無諱寇魏酒泉元絜輕<lb/>
之出城與語壬子無諱執絜以圍酒泉　三月沮<lb/>
渠無諱拔酒泉　夏四月庚辰沮渠無諱寇魏張<lb/>
掖丙戌魏主遣撫軍大将軍永琩健督諸将討之<lb/>
　五月乙巳沮渠無諱復圍張掖不克退保臨松<lb/>
魏主不復加討但以詔諭之　秋八月甲申沮渠<lb/>
無諱使其中尉梁偉詣魏永昌王健請降歸酒泉<lb/>
<pb n="KR2c0001_SBCK_018-85a"/>
郡及所虜将士元絜等魏主使尉眷留鎮涼州<lb/>
十八年春正月癸卯魏以沮渠無諱為征西大将<lb/>
軍涼州牧酒泉王　三月辛亥魏賜沮渠萬年為<lb/>
張掖王　夏四月沮渠唐兒叛沮渠無諱無諱留<lb/>
從弟天周守酒泉與弟宜得引兵擊唐兒唐兒敗<lb/>
死魏以無諱終為邊患庚辰遣鎮南将軍奚眷擊<lb/>
酒泉　冬十一月酒泉城中食盡萬餘口皆餓死<lb/>
沮渠天周殺妻以食戰士庚子魏奚眷拔酒泉獲<lb/>
天周送平城殺之沮渠無諱乏食且畏魏兵之盛<lb/>
乃謀西度流沙遣其弟安周西擊鄯善鄯善王欲<lb/>
降㑹魏使者至勸令拒守安周不能克退保東城<lb/>
<pb n="KR2c0001_SBCK_018-85b"/>
十九年夏四月沮渠無諱将萬餘家棄敦煌西就<lb/>
沮渠安周未至鄯善王比龍畏之将其衆犇且末<lb/>
其世子降於安周無諱遂據鄯善其士卒經流沙<lb/>
渇死者太半李寳自伊吾帥衆二千入據敦煌繕<lb/>
脩城府安集故民沮渠牧犍之亡也涼州人闞爽<lb/>
據髙昌自稱太守唐契為柔然所逼據衆西趨髙<lb/>
昌欲奪其地柔然遣其将阿若追擊之契敗死契<lb/>
弟和收餘衆犇車師前部王伊洛時沮渠安周屯<lb/>
横截城和攻拔之又拔髙寕白力二城遣使請降<lb/>
於魏　唐契之攻闞爽也爽遣使詐降於沮渠無<lb/>
諱欲與之共擊契八月無諱将其衆趨髙昌比至<lb/>
<pb n="KR2c0001_SBCK_018-86a"/>
契已死爽閉門拒之九月無諱将衛興奴夜襲髙<lb/>
昌屠其城爽犇柔然無諱據髙昌遣其常侍汜雋<lb/>
奉表詣建康詔以無諱為都督涼河沙三州諸軍<lb/>
事征西大将軍涼州刺史河西王<lb/>
二十一年秋九月甲辰以沮渠安周為都督涼河<lb/>
沙三州諸軍事涼州刺史河西王<lb/>
二十四年　魏師之克敦煌也沮渠牧犍使人斫<lb/>
開府庫取金玉及寳器因不復閉小民爭入盜取<lb/>
之有司索盜不獲至是牧犍所親及守藏者告之<lb/>
且言牧犍父子多蓄毒藥潛殺人前後以百數姊<lb/>
妹皆學左道有司索牧犍家得所匿物魏主大怒<lb/>
<pb n="KR2c0001_SBCK_018-86b"/>
賜沮渠昭儀死并誅其宗族唯沮渠祖以先降得<lb/>
免又有告牧犍猶與故臣民交通謀反者三月魏<lb/>
主遣崔浩就第賜牧犍死諡曰哀王<lb/>
　　　魏平仇池<lb/>
晉武帝太元十年冬十月西燕主沖遣尚書令髙<lb/>
蓋帥衆五萬伐後秦戰于新平南蓋大敗降於後<lb/>
秦初蓋以楊定為子及蓋敗定亡犇隴右復收集<lb/>
其舊衆定佛奴之孫也　十一月衛将軍楊定徙<lb/>
治歷城置儲蓄於百頃自稱龍驤将軍仇池公遣<lb/>
使来稱藩詔因其所號假之其後又取天水略陽<lb/>
之地自稱秦州刺史隴西王<lb/>
<pb n="KR2c0001_SBCK_018-87a"/>
十九年冬十月秦主崇為梁王乾歸所逐犇隴西<lb/>
王楊定定與崇共攻乾歸乾歸遣涼州牧軻彈等<lb/>
拒之大敗定兵殺定及崇定無子其叔父佛狗之<lb/>
子盛先守仇池自稱征西将軍秦州刺史仇池公<lb/>
諡定為武王仍遣使来稱藩秦太子宣犇盛<lb/>
二十一年冬十二月楊盛遣使來請命詔拜盛鎮<lb/>
南将軍仇池公盛表符宣為平北将軍<lb/>
安帝隆安二年楊盛遣使附魏魏以盛為仇池王<lb/>
義熈元年夏六月秦隴西公碩徳伐仇池屢破楊<lb/>
盛兵　秋七月楊盛請降于秦秦以盛為都督益<lb/>
寕二州諸軍事征南大将軍益州牧<lb/>
<pb n="KR2c0001_SBCK_018-87b"/>
三年夏四月氐王楊盛以平北将軍符宣為梁州<lb/>
督䕶将兵入漢中秦梁州别駕吕瑩等起兵應之<lb/>
刺史王敏攻之瑩等求援於盛盛遣軍臨濜口敏<lb/>
退屯武興盛復通於晉晉以盛為都督隴右諸軍<lb/>
事征西大将軍開府儀同三司盛因以宣行梁州<lb/>
刺史<lb/>
八年冬十月仇池公楊盛叛秦侵擾祁山秦王興<lb/>
遣建威将軍趙琨為前鋒立節将軍姚伯夀繼之<lb/>
前将軍姚恢出鷲峽秦州刺史姚嵩出羊頭峽右<lb/>
衛将軍胡翼度出汧城以討盛興自雍赴之與諸<lb/>
将㑹于隴口天水太守王松忽言於嵩曰先帝神<lb/>
<pb n="KR2c0001_SBCK_018-88a"/>
略無方徐洛生以英武佐命再入仇池無功而還<lb/>
非楊氏智勇能全也直地勢險固耳今以趙琨之<lb/>
衆使君之威凖之先朝實未見成功使君具悉形<lb/>
便何不表聞嵩不從盛帥衆與琨相持伯夀畏懦<lb/>
不進琨衆寡不敵為盛所敗興斬伯夀而還<lb/>
十二年夏六月氐王楊盛攻秦祁山拔之進逼秦<lb/>
州秦後将軍姚平救之盛引兵退平與上邽守将<lb/>
姚嵩追之嵩與盛戰於竹嶺敗死<lb/>
宋髙祖永初三年夏四月乙亥詔封仇池公楊盛<lb/>
為武都王<lb/>
文帝元嘉二年夏六月武都惠文王楊盛卒初盛<lb/>
<pb n="KR2c0001_SBCK_018-88b"/>
聞晉亡不改義熈年號謂世子玄曰吾老矣當終<lb/>
為晉臣汝善事宋帝及盛卒玄自稱都督隴右諸<lb/>
軍事征西大将軍開府儀同三司秦州刺史武都<lb/>
王遣使来告䘮始用元嘉年號<lb/>
三年冬十月仇池氐楊興平求内附梁南秦二州<lb/>
刺史吉翰遣始平太守龐諮據武興氐王楊玄遣<lb/>
其弟難當将兵拒諮諮擊走之<lb/>
四年秋九月氐王楊玄遣将軍符白作圍秦梁州<lb/>
刺史出連輔政于赤水城中糧盡民執輔政以降<lb/>
輔政至駱谷逃還冬十月秦以驍騎將軍呉漢為<lb/>
平南将軍梁州刺史鎮南漒　冬十一月魏主遣<lb/>
<pb n="KR2c0001_SBCK_018-89a"/>
軍司馬公孫軌兼大鴻臚持節䇿拜楊玄為都督<lb/>
荆梁等四州諸軍事梁州刺史南秦王及境玄不<lb/>
出迎軌責讓之欲奉策以還玄懼而郊迎<lb/>
六年秋七月武都孝昭王楊玄疾病欲以國授其<lb/>
弟難當難當固辭請立玄子保宗而輔之玄許之<lb/>
玄卒保宗立難當妻姚氏勸難當自立難當乃廢<lb/>
保宗自稱都督雍涼秦三州諸軍事征西大將軍<lb/>
開府儀同三司秦州刺史武都王<lb/>
七年夏六月己卯以氐王楊難當為冠軍將軍秦<lb/>
州刺史武都王<lb/>
九年夏六月加北秦州刺史楊難當征西將軍難<lb/>
<pb n="KR2c0001_SBCK_018-89b"/>
當以兄子保宗為鎮南將軍鎮宕昌以其子順為<lb/>
秦州刺史守上邽保宗謀襲難當事泄難當囚之<lb/>
十年夏四月帝聞梁南秦三州刺史甄灋䕶刑政<lb/>
不治失氐羌之和乃自徒中起蕭思話為梁南秦<lb/>
二州刺史灋䕶灋崇之兄也　秋九月戊午魏主<lb/>
遣兼大鴻臚崔𦣱持節拜氐王楊難當為征南大<lb/>
將軍開府儀同三司秦梁二州牧南秦王𦣱逞之<lb/>
子也　楊難當因蕭思話未至甄灋䕶將下舉兵<lb/>
襲梁州破白馬獲晉昌太守張範敗灋䕶參軍魯<lb/>
安期等又攻葭萌獲晉夀太守范延朗冬十一月<lb/>
丁未灋䕶棄城犇洋川之西城難當遂有漢中之<lb/>
<pb n="KR2c0001_SBCK_018-90a"/>
地以其司馬趙温為梁秦二州刺史<lb/>
十一年春正月楊難當以克漢中告捷於魏送雍<lb/>
州流民七千家於長安蕭思話至襄陽遣横野司<lb/>
馬蕭承之為前驅承之縁道収兵得千人進據磝<lb/>
頭楊難當焚掠漢中引衆西還留趙温守梁州又<lb/>
遣其魏興太守薛健據黄金山思恬遣陰平太守<lb/>
蕭坦攻鐵城戍拔之二月趙温薛健與其馮翊太<lb/>
守蒲甲子合攻坦營坦擊破之温等退保西水臨<lb/>
川王義慶遣龍驤將軍裴方明將三千人助承之<lb/>
拔黄金戍而據之温棄州城退據小城健甲子退<lb/>
保下桃城思話繼至與承之共擊趙温等屢破之<lb/>
<pb n="KR2c0001_SBCK_018-90b"/>
行參軍王靈濟别將出洋川攻南城拔之擒其守<lb/>
將趙英南城空無所資靈濟引兵還與承之合<lb/>
三月楊難當遣其子和將兵與蒲甲子等共擊蕭<lb/>
承之相拒四十餘日圍承之數十重短兵接弓矢<lb/>
無所復施氐悉衣犀甲戈矛所不能入承之㫁矟<lb/>
長數尺以大斧椎之一矟輙貫數人氐不能當燒<lb/>
營走據大桃閏月承之等追擊之至南城氐敗走<lb/>
斬獲甚衆悉收漢中故地置戍於葭萌水初桓希<lb/>
既敗氐王楊盛據漢中梁州刺史范元之傅歆皆<lb/>
治魏興唯得魏興上庸新城三郡及索邈為刺史<lb/>
乃治南城至是南城為氐所焚不可復固蕭思話<lb/>
<pb n="KR2c0001_SBCK_018-91a"/>
徙鎮南鄭　夏四月甄灋䕶坐委鎮賜死於獄楊<lb/>
難當遣使奉表謝罪帝下詔赦之<lb/>
十二年楊難當釋楊保宗之囚使鎮童亭<lb/>
十三年春三月氐王楊難當自稱大秦王改元建<lb/>
義立妻為王后世子為太子置百官皆如天子之<lb/>
制然猶貢奉宋魏不絶　赫連定之西遷也楊難<lb/>
當遂據上邽秋七月魏主遣驃騎大将軍樂平王<lb/>
丕尚書令劉絜督河西髙平諸軍以討之先遣平<lb/>
東將軍崔賾齎詔書諭難當　九月庚戌魏樂平<lb/>
王丕等至略陽楊難當懼請奉詔攝上邽守兵還<lb/>
仇池諸將議以為不誅其豪帥軍還之後必相聚<lb/>
<pb n="KR2c0001_SBCK_018-91b"/>
為亂又大衆逺出不有所掠無以充軍實賞將士<lb/>
丕將從之中書侍郎髙允參丕軍事諌曰如諸將<lb/>
之謀是傷其向化之心大軍既還為亂必速丕乃<lb/>
止撫慰初附秋毫不犯秦隴遂安難當以其子順<lb/>
為雍州刺史守下辯<lb/>
十六年春三月楊保宗與兄保顯自童亭犇魏庚<lb/>
寅魏主以保宗為都督隴西諸軍事征西大將軍<lb/>
開府儀同三司秦州牧武都王鎮上邽妻以公主<lb/>
保顯為鎮西將軍晉夀公　冬十二月氐王楊難<lb/>
當將兵數萬寇魏上邽秦州人多應之東平吕羅<lb/>
漢說鎮將拓跋意頭曰難當衆盛今不出戰示之<lb/>
<pb n="KR2c0001_SBCK_018-92a"/>
以弱衆情離沮不可守也意頭遣羅漢將精騎千<lb/>
餘出衝難當陳所向披靡殺其左右騎八人難當<lb/>
大驚㑹魏主以璽書責讓難當難當引還仇池<lb/>
十七年大秦王楊難當復稱武都王<lb/>
十八年冬十一月氐王楊難當傾國入冦謀據蜀<lb/>
土遣其建忠將軍符沖出東洛以禦梁州兵梁秦<lb/>
二州刺史劉真道擊沖斬之真道懐敬之子也難<lb/>
當攻拔葭萌獲晉夀太守申坦遂圍涪城巴西梓<lb/>
潼二郡太守劉道錫嬰城固守難當攻之十餘日<lb/>
不克乃還道錫道産之弟也十二月癸亥詔龍驤<lb/>
將軍裴方明等帥甲士三千人又發荆雍二州兵<lb/>
<pb n="KR2c0001_SBCK_018-92b"/>
以討難當皆受劉真道節度<lb/>
十九年夏五月裴方明等至漢中與劉真道分兵<lb/>
攻武興下辯白水皆取之楊難當遣建節將軍符<lb/>
弘祖守蘭臯使其子撫軍大將軍和將重兵為後<lb/>
繼方明與弘祖戰於濁水大破之斬弘祖和退走<lb/>
追至赤亭又破之難當犇上邽獲難當兄子建節<lb/>
將軍保熾難當以其子虎為益州刺史守隂平聞<lb/>
難當走引兵還至下辯方明使其子肅之邀擊之<lb/>
擒虎送建康斬之仇池平以輔國司馬胡崇之為<lb/>
北秦州刺史鎮其地立楊保熾為楊玄後使守仇<lb/>
池魏人遣中山王辰迎楊難當詣平城秋七月以<lb/>
<pb n="KR2c0001_SBCK_018-93a"/>
劉真道為雍州刺史裴方明為梁南秦二州刺史<lb/>
方明辭不拜丙寅魏主使安西將軍古弼督隴右<lb/>
諸軍及殿中虎賁與武都王楊保宗自祁山南入<lb/>
征西將軍漁陽皮豹子與琅邪王司馬楚之督闗<lb/>
中諸軍自散關西入俱㑹仇池又使譙王司馬文<lb/>
思督洛豫諸軍南趨襄陽征南將軍刁雍東趨廣<lb/>
陵移書徐州稱為楊難當報仇<lb/>
二十年春正月魏皮豹子等進撃樂鄉將軍王奐<lb/>
之等敗沒魏軍進至下辯將軍彊玄明等敗死<lb/>
二月胡崇之與魏戰於濁水崇之為魏所擒餘衆<lb/>
走還漢中將軍姜道祖兵敗降魏魏遂取仇池楊<lb/>
<pb n="KR2c0001_SBCK_018-93b"/>
保熾走　魏河間公齊與武都王楊保宗對鎮雒<lb/>
谷保宗弟文徳說保宗令閉險自固以叛魏或以<lb/>
告齊夏四月齊誘執保宗送平城殺之前鎮東司<lb/>
馬符達征西從事中郎任朏等遂舉兵立楊文徳<lb/>
為主據白崖分兵取諸戎進圍仇池自號征西將<lb/>
軍秦河梁二州牧仇池公　夏五月魏古弼發上<lb/>
邽髙平岍城諸軍擊楊文徳文徳退走皮豹子督<lb/>
關中諸軍至下辯聞仇池解圍欲還弼遣人謂豹<lb/>
子曰宋人恥敗必將復來軍還之後再舉為難不<lb/>
如練兵蓄力以待之不出秋冬宋師必至以逸待<lb/>
勞無不克矣豹子從之魏以豹子為仇池鎮將楊<lb/>
<pb n="KR2c0001_SBCK_018-94a"/>
文徳遣使來求援秋七月癸丑詔以文徳為都督<lb/>
北秦雍二州諸軍事征西大將軍北秦州刺史武<lb/>
都王文徳屯葭蘆城以任朏為左司馬武都隂平<lb/>
氐多歸之　甲子前雍州刺史劉真道梁南秦州<lb/>
刺史裴方明坐破仇池減匿金寳及善馬下獄死<lb/>
　冬十一月将軍姜道盛與楊文徳合衆二萬攻<lb/>
魏濁水城魏皮豹子河間公齊救之道盛敗死<lb/>
二十四年冬十二月楊文徳據葭蘆城招誘氐羌<lb/>
武都等五郡氐皆應之<lb/>
二十五年春正月魏仇池鎮將皮豹子帥諸軍擊<lb/>
之文徳兵敗棄城犇漢中豹子收其妻子僚屬軍<lb/>
<pb n="KR2c0001_SBCK_018-94b"/>
資及楊保宗所尚魏公主而還初保宗將叛公主<lb/>
勸之或曰奈何叛父母之國公主曰事成為一國<lb/>
之母豈比小縣公主哉魏主賜之死楊文徳坐失<lb/>
守免官削爵土<lb/>
通鑑紀事本末卷第十八<lb/>
<pb n="KR2c0001_SBCK_018-95a"/>
</p>
<p>
</p>
  </div>
</body>
</text>
</TEI>
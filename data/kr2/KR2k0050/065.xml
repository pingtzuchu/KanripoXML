<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陜西通志巻六十五</head> <lb/>
    <p>
<pb n="KR2k0050_WYG_065-1a"/>
欽定四庫全書<lb/>
　陜西通志巻六十五<lb/>
　　人物十一<lb/>
　釋道<lb/>
上古<lb/>
尸毘修行於延之清涼山忽有鸇逐雀墮座下尸毘憫<lb/>
　鸇饑割肉飼之乃去曰佛弟子乃相試耳<hi>延安府志</hi>
晉<lb/>
<pb n="KR2k0050_WYG_065-1b"/>
法慧闗中人方直有戒行入嵩髙山事浮圗密為師晉<lb/>
　建元元年至襄陽止羊叔子寺不受别請每乞食輙<lb/>
　齎繩牀自隨遇雨以油帔自覆雨止唯見繩牀不知<lb/>
　慧所在後征西庾穉恭鎮襄陽素不奉法聞慧有非<lb/>
　常之迹甚嫉之慧預告弟子曰吾宿對尋至誡勸眷<lb/>
　屬令勤修福善後二日果收而刑之年五十八臨死<lb/>
　語衆人云吾死後三日天當暴雨至期果洪注城門<lb/>
　水深一丈<hi>續文獻通考</hi>
<pb n="KR2k0050_WYG_065-2a"/>
道安姓魏氏常山扶柳人苻堅遣苻平南攻襄陽安獲<lb/>
　於堅既至住長安五重寺初堅承石氏之亂至是四<lb/>
　方略定欲平一江左堅弟平陽公融等並切諫終不<lb/>
　能迴㑹堅出東苑命安同載顧謂安曰朕將與公南<lb/>
　遊呉越陟㑹稽觀滄海不亦樂乎安對曰陛下應天<lb/>
　御世有八州之富宜棲神無為與堯舜比隆今欲以<lb/>
　百萬之師求厥田下下之土非愚心所知也堅曰順時<lb/>
　巡狩亦著前典若如師言則帝王無省方之文乎安<lb/>
<pb n="KR2k0050_WYG_065-2b"/>
　曰若鑾駕必動可先幸洛陽抗威蓄鋭傳檄江南如<lb/>
　其不服伐之未晚堅不從前軍大潰於八公山堅單<lb/>
　騎而遁如所諫焉建元二十一年二月八日忽告衆<lb/>
　曰吾當去矣齋畢無疾而卒<hi>髙僧傳</hi>
僧渉西域人苻堅時入長安虛静服氣不食五穀日能<lb/>
　行五百里言未然之事驗若指掌能以祕咒下神龍<lb/>
　每旱堅常使之咒龍請雨俄而龍下缽中天輙大雨<lb/>
　卒於長安後大旱移時苻堅歎曰渉公在豈憂此乎<lb/>
<pb n="KR2k0050_WYG_065-3a"/>
　<hi>晉書本傳</hi>
僧朗京兆人少而逰方問道後於金輿谷崑崙山中别<lb/>
　立精舍内外屋宇數十餘區聞風而造者百有餘人<lb/>
　朗孜孜訓誘不倦秦王苻堅欽其徳素遣使䞋遺堅<lb/>
　後沙汰衆僧乃别詔曰朗法師戒徳氷霜學徒清秀<lb/>
　崑崙一山不在搜例谷中舊有虎人常執杖結羣而<lb/>
　行及朗居之猛獸歸伏晨行夜往道俗無滯至今呼<lb/>
　為朗公谷卒山中年八十有五<hi>賈志</hi>
<pb n="KR2k0050_WYG_065-3b"/>
鳩摩羅什天竺人年七歲出家從師受經日誦千偈博<lb/>
　覽五明諸論及隂陽星算妙達吉凶言若符契性率<lb/>
　達不拘小檢專以大乗為化苻堅聞之密有迎什之<lb/>
　意遣驍騎將軍吕光西伐獲什至涼州堅為姚萇所<lb/>
　害於是在涼州積年姚興破吕隆乃迎什待以國師<lb/>
　之禮仍使入西明閣及逍遙園譯出衆經無不究其<lb/>
　義㫖沙門慧叡才識髙明常隨什傳寫什每為論西<lb/>
　方辭體商略同異嘗講經於草堂寺興及朝臣大徳<lb/>
<pb n="KR2k0050_WYG_065-4a"/>
　沙門千有餘人肅容觀聽什忽下髙坐謂興曰有二<lb/>
　小兒登吾肩慾障須婦人興召宫女進之一交而生<lb/>
　二子興嘗謂什曰大師聰明超悟天下莫二何可使<lb/>
　法種少嗣遂以妓女十人逼令受之爾後不住僧坊<lb/>
　别立廨舍諸僧多效乃聚針盈鉢引諸僧謂之曰能<lb/>
　食此者乃可畜室因舉匕進針諸僧愧服乃止什死<lb/>
　於長安興如逍遙園依外國法以火焚尸薪滅形碎<lb/>
　惟舌不爛<hi>晉書本傳</hi>
<pb n="KR2k0050_WYG_065-4b"/>
僧肇京兆人才思幽𤣥善談説羅什至姑臧肇自逺從<lb/>
　之著般若無知論羅什讀之稱善時廬山隠士劉遺<lb/>
　民見肇此論曰不意方袍復有平叔以呈逺公逺公<lb/>
　歎曰未嘗有也<hi>馮志</hi>時鳩摩羅什為姚興所敬於長安<lb/>
　草堂寺集義學八百人重譯經本羅什聰辨有淵思<lb/>
　達東西方言沙門道彤僧略道恒道□僧肇曇影等<lb/>
　與羅什共相提挈發明幽致諸深大經論十有餘部<lb/>
　更定章句辭義通明沙門共所祖習道彤等皆識學<lb/>
<pb n="KR2k0050_WYG_065-5a"/>
　洽通僧肇尤為其最羅什撰譯僧肇常執筆定諸辭<lb/>
　義注維摩經又著數論皆有妙㫖學者宗之<hi>魏書釋老志</hi>
本朝雍正十一年四月二十六日<lb/>
勅封大智圓正聖僧禪師<lb/>
道融時師子國有婆羅門䭾其書至長安乞與僧辯論<lb/>
　羅什謂道融曰子可以當之融乃密使人録其書目<lb/>
　一覽即誦尅日議論秦王與公卿大集婆羅以能博<lb/>
　觀為誇融數其目並秦地經史三倍之什乗勝嘲曰<lb/>
<pb n="KR2k0050_WYG_065-5b"/>
　卿未聞秦地有博學者乎於是婆羅門再拜而去<hi>續文</hi>
　<hi>獻通考</hi>
道䂮以奉律精苦為秦王所重時僧尼萬數頗多愆濫<lb/>
　以䂮為國僧正綱領之僧有官自䂮始<hi>續文獻通考</hi>
慧嵬不知何許人止長安大寺戒行澄潔多栖處山谷<lb/>
　脩禪定之業有一鬼作異形嵬皆隨言遣之後冬時<lb/>
　天甚寒雪有一女子來求寄宿形貌端正自稱天女<lb/>
　以上人有徳天遣我來相慰喻欲動其意嵬厥志貞<lb/>
<pb n="KR2k0050_WYG_065-6a"/>
　確一心無擾謂女曰吾心若死灰無以革囊見試女<lb/>
　遂凌雲而逝顧歎曰海水可竭須彌可傾彼上人者<lb/>
　秉志堅貞不可易也後以晉隆安三年與法顯俱遊<lb/>
　西域不知所終<hi>髙僧傳</hi>
佛䭾耶舍罽賓國婆羅門種年十五誦經日至萬言羅<lb/>
　什至乃從學阿毘曇論十誦律後入長安姚主别立<lb/>
　省寺於逍遙園供養一無所受時什譯出十住經師<lb/>
　更相徵决辭理方定師髯赤善解毘婆沙論時號赤<lb/>
<pb n="KR2k0050_WYG_065-6b"/>
　髭論主秦𢎞始中譯出四分律長阿含經義熙八年<lb/>
　來廬山入社復還本國<hi>蓮社髙賢傳</hi>
曇邕姓楊氏闗中人形長八尺雄武過人南投廬山依<lb/>
　師逺公内外典籍無不綜習立茅屋於山西以自居<lb/>
　弟子曇果澄思禪門一夕夢山神求受戒果曰家師<lb/>
　在此可往求之少時邕忽見一人著袷衣風神端雅<lb/>
　從者三十許人乞授戒師以果先夢知是山神乃為<lb/>
　説法授五戒畢神以外國二鋤為䞋禮謝而去師後<lb/>
<pb n="KR2k0050_WYG_065-7a"/>
　往荆州行化卒於竹林寺<hi>蓮社髙賢傳</hi>
南宋<lb/>
佛䭾跋陀羅姓釋迦迦維羅衛國人年十六博學羣經<lb/>
　深達禪律與迦達多遊罽賓時姚秦沙門至罽賓覩<lb/>
　法衆清淨慨然東顧曰孰能遂我祈請化流東土僉<lb/>
　應之曰跋陀羅其人也慧嚴乃邀師同行從鳩摩羅<lb/>
　什於長安秦太子泓請師於東宫集衆説法忽謂弟<lb/>
　子曰吾見本國五舶俱發衆謂妄言因擯之與弟子<lb/>
<pb n="KR2k0050_WYG_065-7b"/>
　慧嚴慧觀等四十餘人至廬山香谷逺公請師於東<lb/>
　林譯出禪教諸經後西適江陵果見天竺五舶至宋<lb/>
　元嘉六年念佛而化塔於廬山北嶺<hi>蓮社髙賢傳</hi>
道生魏氏鉅鹿人幼從竺法汰出家年在志學便登講<lb/>
　座後與僧叡慧嚴慧觀等從羅什受業闗中乃立善<lb/>
　不受報及頓悟成佛義又著二諦論佛性常有論佛<lb/>
　無淨土論應有緣論又以法顯三藏所翻泥洹經先<lb/>
　至經云除一闡提皆有佛性謂是經來未盡耳乃唱<lb/>
<pb n="KR2k0050_WYG_065-8a"/>
　闡提之人皆得成佛僧黨以為背經遂擯而遣師正<lb/>
　容誓曰若所説背經當見身厲疾若與實相不背願<lb/>
　舍夀之日據獅子座及後大經至諸師皆媿服元嘉<lb/>
　十一年於廬山升座説法將畢衆見麈尾紛然墮地<lb/>
　隠几而化宛若入定諸師聞之益信前誓有證翌日<lb/>
　葬於廬山西阜<hi>稽古録</hi>
曇無成姓馬扶風人家世避難移居黄龍年十三出家<lb/>
　履業清真神悟絶倫聞什公在關負笈從之既至見<lb/>
<pb n="KR2k0050_WYG_065-8b"/>
　什什問沙彌何能逺來答曰聞道而至什大善之於<lb/>
　是經停務學慧業愈深姚興將亡關中危擾乃憩於<lb/>
　淮南中寺涅槃大品常更互講説受業二百餘人著<lb/>
　實相論又著明漸論宋元嘉中始卒<hi>髙僧傳</hi>
智猛新豐人稟性端明厲行清白少襲法服脩業専至<lb/>
　聞天竺國有釋迦遺跡遂結同心沙門十五人發跡<lb/>
　長安厯鄯善龜茲于闐諸國至華氐國阿育王舊都<lb/>
　有大智婆羅門名羅閲見猛至問秦地有大乘學否<lb/>
<pb n="KR2k0050_WYG_065-9a"/>
　猛答悉大乘學羅閲驚歎猛得大泥洹梵本一部又<lb/>
　得僧祇律一部及餘經梵本以甲子歲發天竺還涼<lb/>
　州出泥洹本得二十巻元嘉末卒於成都<hi>髙僧傳</hi>
僧道京兆人初為姚興欽重出入同輦後宋孝武悦其<lb/>
　賢躬為夀春立光山寺勅開講首<hi>續文獻通考</hi>
南齊<lb/>
僧宗姓嚴馮翊人晉氏喪亂其先四世祖移居秦郡年<lb/>
　九嵗為瑗公弟子諮承慧業晚又受道於斌濟二法<lb/>
<pb n="KR2k0050_WYG_065-9b"/>
　師善大涅槃及勝鬘維摩等經每至講説聽者將近<lb/>
　千人妙辯不窮應變無盡魏王元宏遙挹風徳屢致<lb/>
　書並請開講齊世祖不許外出造太昌寺以居之建<lb/>
　武三年卒<hi>髙僧傳</hi>
梁<lb/>
慧球姓馬氏扶風人世為冠族年十六出家住荆州竹<lb/>
　林寺事道馨為師稟承戒訓履行清潔後入湘州麓<lb/>
　山専業禪道頃之與同學慧度俱適京師諮訪經典<lb/>
<pb n="KR2k0050_WYG_065-10a"/>
　後又之彭城從僧淵受成實論年二十三還荆土講<lb/>
　集相繼學侣成羣訓勗之功有譽當世天監三年卒<lb/>
　<hi>髙僧傳</hi>
慧彌姓楊氏華隂人漢太尉震之後年十六出家入終<lb/>
　南山剪茅結宇以為栖神之宅時至則持鉢入村食<lb/>
　竟則還室禪誦如此者八年後觀化京師止於鍾山<lb/>
　定林寺習業如先戒範精明奬化忘倦凡造山禮拜<lb/>
　者皆為説法提誘足不出山三十餘年曉夜習定常<lb/>
<pb n="KR2k0050_WYG_065-10b"/>
　誦般若六時禮懴必為衆先梁天監十七年終於山<lb/>
　舍葬於寺南立碑頌徳<hi>髙僧傳</hi>
北魏<lb/>
恵始姓張家本清河聞羅什出新經遂詣長安見之觀<lb/>
　習經典坐禪於白渠北晝則入城聽講夕則還處靜<lb/>
　坐三輔有識者多宗之劉義真去長安赫連屈丐追<lb/>
　敗之道俗咸見坑戮恵始身被白刄而體不傷衆大<lb/>
　怪異言於屈丐屈丐以寶劍擊之又不能害乃懼而<lb/>
<pb n="KR2k0050_WYG_065-11a"/>
　謝罪統萬平到京師世祖每加禮敬始自習禪至於<lb/>
　殁世五十餘年未嘗寢卧或時跣行雖履泥塗足色<lb/>
　鮮白世號之曰白脚師<hi>魏書釋老志</hi>
隋<lb/>
闍那屈多西天竺人文帝時至長安大興善寺奉勅譯<lb/>
　法華等經<hi>續文獻通考</hi>
普安姓郭涇陽人少出家周氏滅法隠終南山楩梓谷<lb/>
　隋文創厯廣募遺僧時谷中三十餘僧皆應詔惟安<lb/>
<pb n="KR2k0050_WYG_065-11b"/>
　自守林壑時行村聚恵益生靈後棲子午豹林谷澗<lb/>
　之側解困度阨止疾起生往往奇驗社人有殺生者<lb/>
　常倍價贖之令勿殺不得即引刀自割䏶肉曰此彼<lb/>
　俱肉耳猪食糞穢爾噉之况人食米理足貴也衆驚<lb/>
　恚放之其感發慈善率此類以大業五年終於靜法<lb/>
　禪院<hi>續髙僧傳</hi>
彭淵姓趙氏武功人年十三出家靈裕法師擅步東夏<lb/>
　乃從而問焉居履法堂目不尋文口無談義門人初<lb/>
<pb n="KR2k0050_WYG_065-12a"/>
　未齒之裕異其器宇召入私室與論名理對答如影<lb/>
　響身心如鐵石裕大嗟賞遂同居宴寢論道説義終<lb/>
　日竟夜兩情相得頓寫幽深後屏迹終南置寺結徒<lb/>
　裕後勅召入朝徑投淵寺帝為卜西南坡阜足稱福<lb/>
　地淵從焉今之寺墌是也大業七年卒<hi>續髙僧傳</hi>
法慶煬帝時在長安先天寺造丈六夾柱像未成暴亡<lb/>
　時寶昌寺大智亦卒三日而還良乆云見宫殿若王<lb/>
　者見法慶在一像前語曰法慶造像未畢何乃令我<lb/>
<pb n="KR2k0050_WYG_065-12b"/>
　死檢簿者曰命禄俱盡像曰須成我矣可給荷葉以<lb/>
　終其身言訖大智再生衆異之往問法慶亦話其騐<lb/>
　竟不能食每旦食荷葉一枚齋時三枚如此五年功<lb/>
　就而卒<hi>桂苑叢談</hi>
唐<lb/>
曇詢姓楊華隂人年二十二逺訪巖隠遊至白鹿山北<lb/>
　林落泉寺逢曇淮禪師剃髪後移住鹿土谷修禪枯<lb/>
　泉重出麋鹿繞院學徒慶瑞嘗值虎鬬執錫語云同<lb/>
<pb n="KR2k0050_WYG_065-13a"/>
　居林藪計無大乖幸各分路虎低頭受命而去每入<lb/>
　禪定七日為期或稱自有禪踪斯人罕擬武徳五年<lb/>
　弟子靜休等建塔立碑<hi>賈志</hi>
志超姓田氏馮翊人方孩即喜禮佛年十七削髪雲遊<lb/>
　至五臺一老人㸃悟曰子後當佛至介休華嚴寺講<lb/>
　經脩養侍者摩斯供厨後入綿山仙窟五龍聽法白<lb/>
　鹿白兔紛紛前導至抱腹巖中禪定有青衣童子奉<lb/>
　古佛舍利供養貞觀初旱太宗禱雨不應長安父老<lb/>
<pb n="KR2k0050_WYG_065-13b"/>
　向各名山求禱及禪師師令拜侍者摩斯斯方淅米<lb/>
　將米汁向西少灑令急囬曰霑足矣果應太宗召入<lb/>
　長安不就遂瞑目而化後駕至巖麓興國寺知已化<lb/>
　詣巖行禮時山霧迷漫善衆未審名號祝天顯示倐<lb/>
　霧開恍見金字牌云空王古佛太宗乃賜佛號後歲<lb/>
　旱禱雨輙應<hi>山西通志</hi>
曇藏姓楊氏華隂人年十五二親為姻媾遂逃亡山澤<lb/>
　莫知投造但念觀音尋聞鐘聲忽見僧寺因求剃落<lb/>
<pb n="KR2k0050_WYG_065-14a"/>
　即出門行百步迴望不見乃西奔隴上求法為務晚<lb/>
　還京邑於旌善寺行道受戒又往山東名稱普聞及<lb/>
　返京師住光明寺論發新異大唐御世造寺㑹昌召<lb/>
　為上座貞觀譯經又召為證義皇儲失御召入宫受<lb/>
　菩薩戒翌日即瘳勅賜絹數百段皇后疾又請入宫<lb/>
　受戒施物極多貞觀九年終於㑹昌寺<hi>續髙僧傳</hi>
法誠終南山悟真寺僧萬年人事沙門僧和為師和亦<lb/>
　鄉族之所推奉嘗有人欲害和夜詣門見房内猛火<lb/>
<pb n="KR2k0050_WYG_065-14b"/>
　騰焰升帳遂即追悔誠奉佩訓勗常誦法華夢感普<lb/>
　賢勸書大教既寤即重䞋工匠令書八部般若香臺<lb/>
　寶軸莊嚴成就又於寺南横嶺造華嚴堂鑿山堙壍<lb/>
　列棟連甍前對重巒右臨斜谷吐納雲烟實奇觀也<lb/>
　𢎞文館學士張孝靜善書翰誠請寫藏經齋潔勤奉<lb/>
　大致感應靈禽異獸馴擾精廬貞觀十四年忽謂侍<lb/>
　者曰諸行無常法緣有竭九品往生斯言驗矣言畢<lb/>
　口光燭於楹奄然而化<hi>髙僧傳</hi>
<pb n="KR2k0050_WYG_065-15a"/>
㑹通萬年人少欣儉素苦節戒行終始不渝投豹林谷<lb/>
　潛隠誦法華經至藥玉品便欣厭捨私積柴木誓必<lb/>
　行之以貞觀末年靜夜林中積薪為窟誦至藥王便<lb/>
　令下火風驚焰發烟火俱盛卓爾跏坐聲誦如故尋<lb/>
　西南有白光流入火聚身方偃仆至曉身火俱滅乃<lb/>
　收其骨為起塔銘<hi>髙僧傳</hi>
慧圓唐貞觀三年杖錫來山陽之天竺山造雲蓋寺栖<lb/>
　止説法道成坐脱百年後人見於終南山曰余天竺<lb/>
<pb n="KR2k0050_WYG_065-15b"/>
　山慧圓師也匡廬恵逺異世異地今同居此<hi>釋氏叢話</hi>
法順姓杜氏萬年人為隋文帝所重月給俸供之有病<lb/>
　者對之危坐少頃即愈生而聾者與言即聰啞者與<lb/>
　語即能言狂顛者使人領住向之禪定少選即拜謝<lb/>
　而去又嘗臨溪侍者懼不可濟順率同渉水即斷流<lb/>
　其神迹類此太宗素敬之嘗引入宫禁妃主戚里諸<lb/>
　貴奉之如生佛集華嚴法界觀門弟子智嚴尊者傳<lb/>
　其教<hi>續文獻通考</hi>
<pb n="KR2k0050_WYG_065-16a"/>
慧融字圓照姓張氏南陽人幼而精進落髪後奉勅入<lb/>
　京住普光寺時遊終南山逢雪深厚不能上忽有一<lb/>
　虎弭耳俯伏慧融知其意乃乗之虎遂負融而上常<lb/>
　有雙鳥於山林中前行引路永徽初遷神本寺寺僧<lb/>
　望慧融房舍上五色光起及於山中見慧融縱火焚<lb/>
　身肌骨總銷唯心不爛<hi>髙僧傳</hi>
靜之姓趙髙陵人性樂出家隨父任蜀父亡乃迴心剃<lb/>
　剪貞觀初隠彭門山光化寺又入靈巖山利州道禪<lb/>
<pb n="KR2k0050_WYG_065-16b"/>
　師請入劍閣小時鼻塞百方無驗有僧令誦般若多<lb/>
　心經萬遍恰至五千肉便落後遇疾苦依前得瘥乃<lb/>
　撰諸家觀門為一巻要約精最後學重之顯慶三年<lb/>
　召入西明别立禪府利州本寺柱樹忽凋胡桃自拔<lb/>
　佛殿無故北面仰地徳動幽靈若此顯慶五年終於<lb/>
　西明<hi>續髙僧傳</hi>
沙門𤣥奘俗姓陳偃師人少有操行貞觀三年因疾挺<lb/>
　志往五天竺國凡經十七歲至貞觀十九年二月十<lb/>
<pb n="KR2k0050_WYG_065-17a"/>
　五日方到長安足所親踐者一百一十一國探求佛<lb/>
　法咸究根源凡得經論六百五十七部佛舍利並佛<lb/>
　像等甚多京城士女迎之填城溢郭時太宗在東都<lb/>
　乃留所得經像於𢎞福寺有瑞氣徘徊像上移晷乃<lb/>
　滅遂詣駕朝謁太宗謂之曰法師行後造𢎞福寺其<lb/>
　處雖小禪院虚靜可為翻譯之所太宗御製聖教序<lb/>
　髙宗時為太子又作述聖記並勒於碑麟徳中終於<lb/>
　坊州玉華寺𤣥奘撰西域記十二巻見行於代著作<lb/>
<pb n="KR2k0050_WYG_065-17b"/>
　郎敬播為之序<hi>大唐新語</hi>
道宣姓錢丹徒人弱冠出家専精克念晦迹終南所居<lb/>
　號為白泉寺隋末遷豐徳寺貞觀中隠沁部雲室山<lb/>
　乾封二年十月安坐而化<hi>賈志</hi>
法琳唐武徳中終南山宣律修持戒律時有法琳道人<lb/>
　飲酒食肉不擇交游至有妻子律師在城内法琳過<lb/>
　之律師不禮焉或謂律師曰彼菩薩地位非師所知<lb/>
　律師乃改觀後法琳醉造律師直坐其牀吐於床下<lb/>
<pb n="KR2k0050_WYG_065-18a"/>
　律師不敢嫌法琳手取功徳錢納之袖中沽酒市肉<lb/>
　錢盡復取律師見即與之後唐髙祖聽道士言將滅<lb/>
　佛法法琳與諸道士競論道士慙服佛法得全琳之<lb/>
　力也<hi>感通記</hi>
窺基字洪道姓尉遲長安人年十七奉勅為𤣥奘弟子<lb/>
　始住廣福寺尋奉勅選聰慧穎脱者入大慈恩寺躬<lb/>
　事奘師學諸佛法常造玉文殊像及金寫大般若經<lb/>
　皆獲瑞應永淳二年卒於慈恩寺翻經院<hi>賈志</hi>
<pb n="KR2k0050_WYG_065-18b"/>
洪昉本京兆人幼而出家遂證道果志在禪寂亦以講<lb/>
　經為事嘗為鬼王授八闗齋戒帝釋講大涅槃經言<lb/>
　辭典暢備宣宗㫖時則天在位命徵昉至大申供養<lb/>
　數月則天謂昉曰師遂無一言教弟子乎昉言曰惟<lb/>
　願陛下無多殺戮大損果報則天信受之昉年過下<lb/>
　夀卒於陜中<hi>紀聞録</hi>
萬迴閿鄉人姓張氏兄戍安西絶音問父母日涕泣迴<lb/>
　朝往夕返𢎞農抵安西萬餘里以萬里而迴故名萬<lb/>
<pb n="KR2k0050_WYG_065-19a"/>
　迴後則天召語事多驗臨終大呼遣求本鄉河水弟<lb/>
　子徬徨失措迴曰堂前是河水便於堦下掘井忽然<lb/>
　河水湧出飲竟而終塔今在香積寺<hi>咸寧縣志</hi>
僧伽大師西域人姓何氏龍朔中至泗州臨淮縣建寺<lb/>
　化行江表景龍二年中宗遣使迎師入内道塲尊為<lb/>
　國師尋出居薦福寺京畿無雨師將瓶水汎洒俄頃<lb/>
　隂雲驟至甘雨大降中宗大喜詔賜所脩寺額為普<lb/>
　光王寺御筆親書至四年三月二日端坐而終中宗<lb/>
<pb n="KR2k0050_WYG_065-19b"/>
　令於薦福寺起塔漆身供養俄而大風歘起臭氣遍<lb/>
　滿中宗問曰是何祥也近臣奏曰僧伽大師化緣在<lb/>
　臨淮恐是欲歸彼處故現此變中宗黙然心許頃刻<lb/>
　之間奇香郁烈即送至臨淮起塔供養<hi>紀聞録</hi>
儀光禪師本唐室之族也父瑯琊王與越王起兵伐天<lb/>
　后不克而死師方襁褓乳母抱而逃後數歲天后聞<lb/>
　瑯琊王有子購之急乳母將至岐山界中具告本末<lb/>
　因與流涕而訣乳母既去師莫知所之遇一老僧獨<lb/>
<pb n="KR2k0050_WYG_065-20a"/>
　行呼師曰小子汝身家破滅將何所適又曰出家閒<lb/>
　曠且無憂畏汝欲之乎因擕至桑隂下削髪又出袈<lb/>
　裟令服之將行指東北有伽藍汝詣彼謁寺主云我<lb/>
　使爾為其弟子言畢老僧已亡師如言趨寺寺主駭<lb/>
　其所以因留之向十年遇唐室中興求瑯琊王後因<lb/>
　出詣岐州李使君師從父也見之悲喜奏是瑯琊王<lb/>
　子命至京引見慰問賞賜優給復以為王師不願中<lb/>
　宗降勅令廣領徒衆尋山置蘭若禪師性好終南山<lb/>
<pb n="KR2k0050_WYG_065-20b"/>
　居於興法寺又於諸谷口造禪菴蘭若凡數處或入<lb/>
　山數十里從者僧俗嘗數千人禪師既證道果常先<lb/>
　言將來事是以人益歸之開元二十三年終遺命於<lb/>
　少陵原南面鑿原為室而封之所封之處遂建天寶<lb/>
　寺弟子輩留而守之<hi>紀聞録</hi>
普寂義福神秀弟子<hi>按神秀姓李氏師𢎞忍天下謂之北宗</hi>並為時人所<lb/>
　重普寂姓馮氏蒲州人神秀奇之盡以其道授焉開<lb/>
　元十三年勅普寂於都城居止二十七年終於都城<lb/>
<pb n="KR2k0050_WYG_065-21a"/>
　興唐寺及葬傾城哭送閭里為空義福姓姜氏銅鞮<lb/>
　人初止藍田化感寺處方丈之室二十餘年未嘗出<lb/>
　宇外後𨽻京城慈恩寺神秀禪門之傑未嘗聚徒開<lb/>
　堂至普寂始於都城傳教二十餘年人皆仰之<hi>舊唐書方</hi>
　<hi>伎傳</hi>
無畏三藏天竺人初自天竺至所司引謁𤣥宗謂曰師<lb/>
　來欲何方休息耶三藏進曰臣在天竺時嘗聞大唐<lb/>
　西明寺宣律師持律第一願往依止𤣥宗可之宣律<lb/>
<pb n="KR2k0050_WYG_065-21b"/>
　禁戒堅苦焚脩精潔三藏飲酒食肉言行麤易往往<lb/>
　乘醉喧競穢汚茵席宣律頗不能甘忽中夜宣律捫<lb/>
　虱將投於地三藏半醉連聲呼曰律師律師撲死佛<lb/>
　子耶宣律知為異人整衣作禮師事焉<hi>開天傳信記</hi>
龍血禪師唐開元間自蜀之洋卓錫於祈子山西麓創<lb/>
　寺説法醴泉湧出傳有龍化老人聽講入定後遺蜕<lb/>
　竪塔藏之<hi>洋縣志</hi>
法秀居京師遊於咸鎬之間以勸率衆緣多成善務後<lb/>
<pb n="KR2k0050_WYG_065-22a"/>
　不知所終<hi>賈志</hi>
不空本北天竺婆羅門族幼隨叔父觀光東國天寶五<lb/>
　載終夏愆陽詔令祈雨空奏立孔雀王壇未三日雨<lb/>
　已浹洽帝大悦一日大風卒起詔空禳止請銀瓶一<lb/>
　枚作法加持須㬰戢靜賜號曰智藏至徳初鑾駕在<lb/>
　靈武鳳翔空常密奉表起居肅宗亦密遣使者求秘<lb/>
　密法洎收京反正之日事如所料代宗即位恩渥彌<lb/>
　厚永泰中沐浴倚卧而寂茶毘火滅收舍利數百粒<lb/>
<pb n="KR2k0050_WYG_065-22b"/>
　其頂骨不燃中有舍利一顆半隠半現勅於本院别<lb/>
　起塔焉<hi>賈志</hi>
太白山有胡僧不知幾百歲眉長數寸身不製繒帛衣<lb/>
　以草葉恒持楞伽經雲壁逈絶人跡罕到嘗東峰有<lb/>
　鬬虎弱者將死僧杖而解之西湫有毒龍乆而為患<lb/>
　僧器而貯之商山趙叟采茯苓深入太白嘗值此僧<lb/>
　<hi>岑嘉州集</hi>
南岳懐讓杜禪師金州人嘗詣曹溪㕘六祖忽然有悟<lb/>
<pb n="KR2k0050_WYG_065-23a"/>
　後居般若寺聞沙門道一常習坐禪師往庵前磨甎<lb/>
　云欲作鏡一曰磨甎豈得成鏡師曰坐禪豈得作佛<lb/>
　一遂求教天寶三年圓寂謚大慧禪師<hi>續文獻通考</hi>
抱玉師以道行聞居長安中師而事者千數每夕獨處<lb/>
　一室闔戸撤燭嘗有僧於門隙視之見有慶雲自口<lb/>
　中出後年九十卒時方大暑而其尸無萎敗唐宰相<lb/>
　第五琦與師善及卒來治喪將以香乳灌其口已而<lb/>
　祥光自口出晃然四照或曰佛有慶雲祥光今抱玉<lb/>
<pb n="KR2k0050_WYG_065-23b"/>
　師有之真佛矣<hi>宣室志</hi>
純陀大厯三年三月萬年縣鎮國寺有胡僧純陀自言<lb/>
　六百載遣弟子持衣鉢傳奉皇帝帝遣中書以紫衣<lb/>
　賜之<hi>續文獻通考</hi>
法照生於洋縣之釋子山遊南岳師長老承逺得法而<lb/>
　歸居北山巖石下日夜精意念阿彌陀佛每念佛嘗<lb/>
　有化佛空中顯見聲不加大聞於長安代宗遣使者<lb/>
　以禮迎禁中賜號徳宗問曰佛留下法衆生歸依何<lb/>
<pb n="KR2k0050_WYG_065-24a"/>
　門法照答曰諸佛在心頭迷人向外求内懐無價寶<lb/>
　不識一生休帝大悦<hi>洋縣志</hi>
京兆興善寺惟寛祝禪師信安人白居易嘗問禪師何<lb/>
　以説法師曰無上菩提者被於身為律説於口為法<lb/>
　行於心為禪其致一也元和十二年示寂謚大徹禪<lb/>
　師<hi>續文獻通考</hi>
神凑藍田人具戒於南嶽希操㕘禪於鍾陵大寂大厯<lb/>
　八年詔配江州興果寺從僧望移𨽻東林寺元和十<lb/>
<pb n="KR2k0050_WYG_065-24b"/>
　二年卒師自興果訖東林一盂齋一榻居衣麻寢菅<lb/>
　如坐七寶檀施來無虚月盡歸寺藏與大衆共之目<lb/>
　前無長物禮佛四十九年凡十二時未嘗闕一門人<lb/>
　道達等封墳建塔白居易為銘<hi>豫章書</hi>
惟則長孫禪師京兆人居天台山佛窟巖嗣忠禪師法<lb/>
　嘗曰聖人如影百姓如夢孰為死生元和中示寂<hi>續文</hi>
　<hi>獻通考</hi>
懐暉漳州謝氏子初受業於同安正寂院宣宗詔往京<lb/>
<pb n="KR2k0050_WYG_065-25a"/>
　兆章敬寺傳燈録載有自性光明不與一切和合等<lb/>
　語元和十三年示滅<hi>福建通志</hi>
束草師長安平康坊菩提寺有僧不言姓名常負束藁<lb/>
　坐卧於寺西廊下不肯住院經數年寺綱維或勸其<lb/>
　住房曰爾厭我耶其夕遂以束藁焚身至明唯灰燼<lb/>
　耳無血䁝之臭衆方知為異人遂塑灰為僧於佛殿<lb/>
　上世號為束草師<hi>酉陽雜俎</hi>
素和尚長安興善寺僧不出院轉法華經三萬七千部<lb/>
<pb n="KR2k0050_WYG_065-25b"/>
　夜嘗有狼子聽經齋時有鳥鵲就案取食<hi>酉陽雜俎</hi>
佛陀禪師居鳳翔府法門寺常持一串數珠念三種名<lb/>
　號一釋迦二元和三佛陀自餘是甚麽椀躂丘乃過<lb/>
　一珠終而復始事迹異常人莫能測<hi>指月録</hi>
興元西墅有蘭若上座僧常飲酒食肉羣輩皆效焉一<lb/>
　旦多作大餠招羣徒入尸陀林以餠裹腐尸肉而食<lb/>
　數啖不已衆僧掩面走上座曰汝等能食此肉方可<lb/>
　食肉自此緇徒精進<hi>雲溪友議</hi>
<pb n="KR2k0050_WYG_065-26a"/>
有佛陀薩者其籍編於岐陽法門寺嘗獨行岐隴間衣<lb/>
　黄持錫貌類童騃好揚言於衢中或詬辱羣僧僧皆<lb/>
　怒焉其資膳裘紵俱乞於里人里人憐其愚厚與衣<lb/>
　食以故資用獨饒於羣僧陀薩亦轉均於里中窮餓<lb/>
　者焉開成五年夏六月陀薩召里中民告曰我今夕<lb/>
　死矣汝為我塔瘞其尸果端坐而卒於是里中之人<lb/>
　建塔於岐陽之西岡上漆其尸而瘞焉<hi>宣室志</hi>
　澄觀字大休俗姓夏侯氏㑹稽人年九歲禮本州寶<lb/>
<pb n="KR2k0050_WYG_065-26b"/>
　　林寺體真大師為師越一朞解通三藏十有一歲<lb/>
　　歴講涅槃淨名諸經洞悉幽微宿齒嘆異年滿受<lb/>
　　具於曇一大師研究律藏乂於常照禪師受菩薩<lb/>
　　戒又㕘無名大師融印宗説復依東京大詵和尚<lb/>
　　聽受元㫖詵深契之曰法界盡在汝矣師念五台<lb/>
　　為文殊道塲遂委身栖托閣錫大華嚴寺者十年<lb/>
　　凡儒家經子史傳及老莊寓言靡不兼綜博覽擬<lb/>
　　著華嚴大疏於般若院見一金像卓立空際夢寐<lb/>
<pb n="KR2k0050_WYG_065-27a"/>
　　中若或指授覺而下筆如有神助疏就將闡忽夢<lb/>
　　為龍頭枕南臺尾蟠北臺須㬰化作多龍奮迅分<lb/>
　　散經疏流通兆於兹矣製隨疏演義鈔四十巻隨<lb/>
　　文手鏡一百巻又為鄭公餘慶韋公皋孟公簡白<lb/>
　　公居易著十七巻文皆所以發明華嚴之㫖也師<lb/>
　　生於𤣥宗開元戊寅徳宗貞元丙子賜紫己夘受<lb/>
　　清涼國師號憲宗元和庚寅授僧統印至文宗開<lb/>
　　成己未春三月示寂世歴九宗師禮七帝俗夀一<lb/>
<pb n="KR2k0050_WYG_065-27b"/>
　　百二僧臘八十三形長九尺四寸垂手過膝目夜<lb/>
　　發光凡著述所流傳者總四百餘巻大經前後講<lb/>
　　五十餘遍無遮大㑹十有五設上足弟子海岸虚<lb/>
　　寂為首稟受學徒殆將千衆惟東京僧睿圭峰宗<lb/>
　　密獨得奥傳遺命窆於終南石室時有西域梵僧<lb/>
　　在葱嶺見二使者足不履地以呪止而詰之曰余<lb/>
　　北印土文殊堂神於東土取華嚴菩薩大牙供養<lb/>
　　及至奏啓石室驗之唯三十九齒色若氷霜闍維<lb/>
<pb n="KR2k0050_WYG_065-28a"/>
　　之際得舍利數千粒舌若紅蓮火不能變其神異<lb/>
　　多類此文宗命裴公羙撰碑塔謚妙覺<hi>元沙門印重脩祖塔</hi>
　　<hi>刋石記</hi>
　本朝雍正十二年十月十五日奉<lb/>
㫖清涼觀著封妙正真乘禪師仍著該地方官致祭一<lb/>
　次<lb/>
終南山惟政禪師得法於普寂結廬太乙唐文宗嗜蛤<lb/>
　蜊海民供遞甚勞一日御饌中有劈不張者帝以其<lb/>
<pb n="KR2k0050_WYG_065-28b"/>
　異即焚香禱之乃開見菩薩形儀梵相具足遂貯以<lb/>
　金粟檀合賜興善寺令僧衆瞻禮問羣臣曰斯何祥<lb/>
　也或奏師可備顧問乃召師問其事師曰此啓陛下<lb/>
　信心耳經云以此身得度者即現此身為説法帝曰<lb/>
　菩薩身已現第未聞説法師曰陛下覩此為常耶非<lb/>
　常耶信耶非信耶帝曰希有之事朕深信焉師曰陛<lb/>
　下已聞説法竟帝大悦詔留師内道塲師累乞歸乃<lb/>
　詔住聖夀寺武宗甫即位師忽入終南隠居人問何<lb/>
<pb n="KR2k0050_WYG_065-29a"/>
　故曰吾避仇矣後闍維收舍利四十九粒而建塔焉<lb/>
　<hi>指月録</hi>
宗密姓何西充縣人少通儒書元和二年印心於圓和<lb/>
　尚又受具於極律師太和二年慶成節徵入内殿問<lb/>
　法要賜紫方袍為大徳尋請歸山㑹昌元年正月六<lb/>
　日坐滅於興福塔院著圓覺金剛華嚴涅槃諸疏抄<lb/>
　及法義類例禮懴修證圖傳纂略又集諸宗禪言為<lb/>
　禪藏總叙之並酧答書偈議論等凡九十餘巻裴休<lb/>
<pb n="KR2k0050_WYG_065-29b"/>
　有圭峰禪師碑銘在盩厔縣<hi>賈志</hi>
𢎞辨禪師京兆大薦福寺僧唐宣宗問禪宗何有南北<lb/>
　曰慧能神秀俱𢎞忍弟子慧能居南而神秀在北故<lb/>
　曰南頓北漸非禪宗有南北號也又問諸佛書名義<lb/>
　隨問而答賜紫方袍號圓智禪師<hi>續文獻通考</hi>
子成號妙明霸陵人少習儒術長從釋氏洞明本宗嘗<lb/>
　註心經五日成萬二千言辭理精當尤善詩詞<hi>咸寧縣志</hi>
如觀禪師披剃於漢中精嚴寺海東和尚之大弟子也<lb/>
<pb n="KR2k0050_WYG_065-30a"/>
　善禪定釋子皆宗之欲示寂令童子煮茗既熟次中<lb/>
　路而師已寂童子亦執茗立化焉<hi>漢中志</hi>
了覺禪師萬年人得法於洞山价初至洞山山問近離<lb/>
　何處曰湖南又問途中還見異人否曰若是異人不<lb/>
　渉途中山深器之閒堂僧問淨名大士入不二法門<lb/>
　㫖趣何如曰山僧未敢舉明又問若是即事理不分<lb/>
　答曰扁舟已過洞庭湖<hi>四川總志</hi>
居誨禪師京兆人居潭州大光山初造石室長坐不卧<lb/>
<pb n="KR2k0050_WYG_065-30b"/>
　麻衣草屨忘身為法<hi>續文獻通考</hi>
元安禪師麟遊人夾山將寂時語曰石頭一枝看㸔滅<lb/>
　矣師曰不然他家自有青山在山曰茍如是即吾宗<lb/>
　不墜<hi>續文獻通考</hi>
五代<lb/>
阿闍黎胡僧住鳳翔行髙知前事末帝在藩屢與僧言<lb/>
　甚重之清泰元年七月遣供奉官鄭延遂往鳳翔召<lb/>
　之二年十月鳳翔言僧闍黎卒帝嗟惜之命翰林學<lb/>
<pb n="KR2k0050_WYG_065-31a"/>
　士為誌銘<hi>册府元龜</hi>
休靜禪師京兆華嚴寺僧洞山謂汝向南住有一千人<lb/>
　向北住止三百後住福州華嚴衆滿一千未幾後唐<lb/>
　莊宗徵入輦下大闡元風其徒果止三百寂後謚寶<lb/>
　智禪師<hi>續文獻通考</hi>
僧朗偽蜀王氏時梁州天旱祈禱無驗僧子朗詣州云<lb/>
　能致雨乃具十石甕貯水僧坐其中水滅於頂者凡<lb/>
　三日雨足州將王宗儔異禮之檀越雲集後莫知所<lb/>
<pb n="KR2k0050_WYG_065-31b"/>
　適僧令藹他日於興州見之因問其術曰此閉氣耳<lb/>
　習之一月就本法於湫潭中作觀與龍相繫龍為定<lb/>
　力所制必致驚動因而致雨然不如甕中為之保無<lb/>
　他害<hi>北夢瑣言</hi>
善靜禪師京兆府永安縣僧本王氏子有僧辭洛浦浦<lb/>
　曰四面皆山向何處去僧不對師時為園頭代為措<lb/>
　語曰竹密豈妨流水過山髙那阻野雲飛師甚喜後<lb/>
　知其園頭語對衆稱曰莫輕園頭他日座下有五百<lb/>
<pb n="KR2k0050_WYG_065-32a"/>
　人後住永安果應寂後謚静悟禪師<hi>續文獻通考</hi>
京兆府重雲智暉禪師得法白水事之十年還洛京愛<lb/>
　中灘佳山水創屋以居號温室院日以施水給藥為<lb/>
　事梁開平五年忽欲至圭峰山翛然深住坐巖石間<lb/>
　如嘗寢處顧見磨衲數珠銅瓶㯶笠觸之即壊斂目<lb/>
　良乆曰此吾前身道具也因就其處建寺以酧夙心<lb/>
　方薙草有祥雲出衆峰間遂名曰重雲節度使王彦<lb/>
　超㣲時嘗從師遊欲為沙門師熟視曰汝世緣深當<lb/>
<pb n="KR2k0050_WYG_065-32b"/>
　為我家垣牆彦超後果鎮永興申弟子之禮周顯徳<lb/>
　三年夏詣永興與彦超别囑以䕶法彦超泣曰公遂<lb/>
　忍棄弟子乎師笑曰借千年亦一别耳七月二十四<lb/>
　日跏趺而化<hi>指月録</hi>
宋<lb/>
紹巖禪師住杭州真身寳塔寺雍州劉氏子也呉越王<lb/>
　命師開法署了空大智常照禪師開寶四年寂<hi>續文獻通</hi>
　<hi>考</hi>
<pb n="KR2k0050_WYG_065-33a"/>
法天本中天竺摩伽陀國僧來至鄜州與河中梵學僧<lb/>
　進共譯經義始出無量尊勝二經七佛贊知州王龜<lb/>
　從潤色之法天獻於闕下宋太祖召見賜紫衣袍<hi>續文</hi>
　<hi>獻通考</hi>
倒流菩薩不知何許人嘗坐蒲團逆涇而上旋涅槃於<lb/>
　邠州之景村相傳宋天聖中事有塔存<hi>賈志</hi>
文通慧姓張氏脱俗白雲寺師令掌厠盥盆忽有市鮮<lb/>
　者沃於盆文偶擊之仆地死文懼奔華州總持寺乆<lb/>
<pb n="KR2k0050_WYG_065-33b"/>
　之為長老忽曰三十年前一段公案今日當了遂趺<lb/>
　坐以待時張浚統兵至闗中一卒持弓矢至法堂瞠<lb/>
　目視文將射之文笑曰老僧相候乆矣語以故卒悟<lb/>
　曰寃寃相報何時了刼刼相纒豈偶然不若與師俱<lb/>
　解釋如今立地往西天視之已立化矣文即索筆書<lb/>
　偈云三十三年飄蕩做了幾番模様誰知今日相逢<lb/>
　却是從前魔障書畢汩然而化<hi>續文獻通考</hi>
元<lb/>
<pb n="KR2k0050_WYG_065-34a"/>
詳悟號圓通髙僧也能悟禪教至元十一年於富平金<lb/>
　粟山右石穴遂禪定焉其徒頌之曰樂水樂山為仁<lb/>
　為智今骸尚在穴中<hi>賈志</hi>
明<lb/>
順禪師長安人俗姓弓洪武初來五臺普光禪寺師無<lb/>
　念徳公嘗夜中見自身在文殊㑹中聞種種偈誦後<lb/>
　雲遊名山還至五臺永樂初跏趺而逝<hi>名山蔵方外記</hi>
寶金姓石乾州永夀縣之名胄六嵗依雲寂温法師為<lb/>
<pb n="KR2k0050_WYG_065-34b"/>
　弟子既受具入西蜀晉雲山中師事海真禪師大領<lb/>
　道要出㕘諸方憇峨眉山採啖松柏脇不沾席者三<lb/>
　年自是入定或累日不起嘗趺坐大樹下溪水横逸<lb/>
　人意其溺死水退燕坐如平時惟衣濕耳一日聞伐<lb/>
　木聲通身汗下歎曰妙喜大悟十有八小悟無算豈<lb/>
　欺我哉急往證海真海真歎曰無用和尚有云無用<lb/>
　應出三虎一彪一彪者豈非爾耶爾往朔方道大行<lb/>
　也先是寳金在定中見一山甚秀麗重樓傑閣金碧<lb/>
<pb n="KR2k0050_WYG_065-35a"/>
　絢爛諸佛五十三菩薩行道其中招寳金曰此五臺<lb/>
　山秘魔巖也前身脩道靈骨猶存爾何忘之既寤遂<lb/>
　遊五臺就山建靈鷲菴來學之僧多至千餘應元順<lb/>
　帝召居宣州敬亭山寳金既有道行兼習天文太祖<lb/>
　起兵時過宣州聞其名往訪之趺坐不起上異之問<lb/>
　以向導果决勝如其言<hi>名山蔵方外記</hi>
文機洪武初率徒衆飛錫山陽之天竺山歲庚申卜隠<lb/>
　淨雲寺露宿不避風雨能馴猛虎<hi>山陽志</hi>
<pb n="KR2k0050_WYG_065-35b"/>
無壊禪師西域人與秦愍王有宿緣卓錫黙川南普光<lb/>
　寺夜擊木魚聲達王宫王異之遂往見師與語怳然<lb/>
　悟前生事命席禮師師擕石甑炊飰石甑煮水飲食<lb/>
　王從者千人皆遍後示寂又有一西域僧貌絶類師<lb/>
　來遊於此踪跡詭異或飲食無算或累日不食飲之<lb/>
　酒數斗不醉或自遺矢取雜鉢中並食之一居士欲<lb/>
　從之遊師指矢令食有難色師笑舍之去後所遺矢<lb/>
　處輙生白蓮花人謂無壊化身遊戯<hi>隴蜀餘聞</hi>
<pb n="KR2k0050_WYG_065-36a"/>
惟安號普門郿人年十嵗為人牧羊有省遂薙髪受戒<lb/>
　㕘方至普陀元旦挑柴忽風吹前後際斷因走五臺<lb/>
　禮空印和尚深有發明行脚至黄山道聲洋溢宫庭<lb/>
　胥仰後北遊至乘願禪院示寂<hi>江南通志</hi>
趙老自號山主天順間覺悟禪宗居明月山頂以藥餌<lb/>
　濟人有疾請者乗虎以往一方依之如思邈云其蟬<lb/>
　蜕骨在山寺西室<hi>富平縣志</hi>
東明禪師成化間至紫陽之五郎河見山水清奇林壑<lb/>
<pb n="KR2k0050_WYG_065-36b"/>
　幽勝結庵居焉面壁焚脩端坐而化今東明庵乃其<lb/>
　所創建者也<hi>紫陽志</hi>
卧雪老僧𢎞治中京口人錢寳者善醫嘗遊齊魯間遇<lb/>
　一老僧能卧大雪中雪為不積問其年數百歲矣後<lb/>
　尹蓬頭客錢氏錢偶言僧狀尹曰吾師祖也别來乆<lb/>
　尚無恙耶已而尹去老僧復至錢為述尹語僧曰是<lb/>
　吾孫也徐出度牒示錢則唐大中四年所給已八百<lb/>
　年矣僧秦人不知名字<hi>香祖筆記</hi>
<pb n="KR2k0050_WYG_065-37a"/>
老九晉人不傳姓名嘉靖初寓蘇村寺或數日不飲食<lb/>
　體貌魁梧言辭慷慨人稱曰老九或曰以邊帥而隠<lb/>
　居者嘉靖十年之後愛少華峰時來寓華州東闗南<lb/>
　岡下道院既數年郡人皆以為髙僧無求於世諸大<lb/>
　夫往觀之見其雙目烱烱笑而不言年過九十猶步<lb/>
　走如飛寓二十年不知所往<hi>華州志</hi>
水齋嘉靖中持静商州羅漢洞檀越請供齋師曰吾日<lb/>
　飲水一盂不須穀食衆供水一載時有蟒漸長將出<lb/>
<pb n="KR2k0050_WYG_065-37b"/>
　洞噬人師仗劒覔之蟒前後遁避師掛衲洞前自立<lb/>
　洞後蟒趨見衲返洞後師迎斬之是夜投崖飛昇遺<lb/>
　蜕民收葬<hi>商州志</hi>
清忠和尚夀寧寺禪僧性慧博學時引藏乗語擬議六<lb/>
　經多有合者詩翰亦奇警縉紳先生聞而禮之三年<lb/>
　前自言嘉靖庚戌歲當休届期坐化<hi>延綏志</hi>
悟緣字萬休涇陽人剃度江南為雪浪門人後遊京師<lb/>
　住圓通庵神廟間奉李太后懿㫖䕶蔵西歸開講文<lb/>
<pb n="KR2k0050_WYG_065-38a"/>
　塔寺<hi>涇陽志</hi>
華和尚波羅堡接引寺住持日以誦禪為事於萬厯年<lb/>
　間坐化是日有人在靖邊遇華隻履西行甚急今於<lb/>
　堡西南建塔俗呼新寺溝<hi>延安府志</hi>
張騰霧商州龍駒寨人萬厯中將生父夢蓮花寺僧人<lb/>
　來家霧生而喜靜且好善樂施年五十重脩蓮花寺<lb/>
　工竣霧持靜於内知州龔淳慕其名便道詣寺霧拜<lb/>
　謁不復起視之已立化矣淳驚異即書偈曰爾從何<lb/>
<pb n="KR2k0050_WYG_065-38b"/>
　來從蓮花來爾從何去從蓮花去納懐中葬之<hi>商州志</hi>
東晹禪師萬厯中卓錫商州棣花南洞持静二十年初<lb/>
　大水泛漲絶食七日毫無饑色嘗施藥濟人逺近全<lb/>
　活者甚衆將化去凡事皆前知<hi>商州志</hi>
淨瑄商州大雲寺僧號瑞光精聲韻工繪畫常禁步閲<lb/>
　藏一日沐浴著新衲登座召諸弟子誦經而化<hi>商州志</hi>
張禪僧延長太平寺僧萬厯年間人貌甚奇古好㕘禪<lb/>
　樂施濟造十方經堂及滲金佛五部經南遊普陀造<lb/>
<pb n="KR2k0050_WYG_065-39a"/>
　香木佛厯五臺名山有積輙施後入定窅然坐化而<lb/>
　終<hi>延安府志</hi>
深毓字思元内袐禪宗外現講師法席所至雲集萬人<lb/>
　嘗説楞嚴經金剛孝行鈔盂蘭盆鈔又彌陀疏鈔所<lb/>
　詣在蓮池交光兩尊宿之間一時秦士大夫多與之<lb/>
　遊<hi>賈志</hi>
善道法師探大藏中巻得觀無量夀佛經乃専心念佛<lb/>
　篤志精研晝夜不輟遁跡終南山修般若三昧數年<lb/>
<pb n="KR2k0050_WYG_065-39b"/>
　見寶閣瑤池宛然在目後入定中觀綽禪師三罪綽<lb/>
　禪師靜思往咎洗心悔謝乆之道出定謂綽曰師罪<lb/>
　滅矣白光照之當往生相也道行化京師歸者如市<lb/>
　後圓寂時有天樂異香<hi>賈志</hi>
烏思由西竺來自言常受菩薩戒於烏思蔵同行三人<lb/>
　皆類有道者欲往清涼山尋文殊遺跡住於榆林城<lb/>
　西誦經持咒晝夜不輟惟日中一食而已後入五臺<lb/>
　而寂<hi>延綏志</hi>
<pb n="KR2k0050_WYG_065-40a"/>
顛和尚長安人蹤跡詭異蜀臬某迎之成都禮拜甚恭<lb/>
　而往往面斥之言無忌憚嘗食犬肉帽簷挿花一枝<lb/>
　引羣丐遊行市中入昭覺見雪丈禪師詼嘲不屑禪<lb/>
　師頗敬憚焉一旦騎馬出城數里語廏吏曰吾歸矣<lb/>
　徑舍騎徒歩去臬追贐不受往來秦蜀棧中所至輙<lb/>
　畫達摩像施人歸至長安數日遂坐化<hi>隴蜀餘聞</hi>
懶翁仕名任義本蜀李氏子避難寓隴州後官彭州太<lb/>
　守忽自歎曰三生原是出家人一念差來墮縉紳破<lb/>
<pb n="KR2k0050_WYG_065-40b"/>
　袖蒲團瓢笠杖依前還我水雲身遂棄妻子掛冠而<lb/>
　遁混迹緇流歸隠於隴州方山結廬巖壑徜徉嘯傲<lb/>
　似唐之懶殘而詩歌梵音絶類寒山子門人於石壁<lb/>
　樹葉間尋得其遺跡刻拾唾録一集傳世夀八十一<lb/>
　一日沐浴整衣與大衆别行者道坐脱耶翁曰我不<lb/>
　喜打坐行者道立化耶翁曰你也管我不住大衆求<lb/>
　偈翁竪起拳頭曰㑹麽衆無語翁笑曰不是這箇道<lb/>
　理老夫天堂也去得地獄也去得言訖自卧而逝白<lb/>
<pb n="KR2k0050_WYG_065-41a"/>
　雲繞室異香三日不散<hi>隴州志</hi>
隋<lb/>
神尼髙祖以大統七年六月癸丑夜生於馮翊般若寺<lb/>
　紫氣充庭有尼來自河東謂皇妣曰此兒所從來甚<lb/>
　異不可以俗間處之尼將髙祖舍於别館躬自撫養<lb/>
　皇妣嘗抱髙祖忽見頭上角出遍身鱗起皇妣大駭<lb/>
　墮髙祖於地尼自外入見曰驚我兒致令晚得天下<lb/>
　<hi>隋書文帝紀</hi>隋神尼者名智山蒲坂劉氏女少出家有戒<lb/>
<pb n="KR2k0050_WYG_065-41b"/>
　行文帝誕日怱至名帝為那羅延將帝躬自撫養及<lb/>
　帝年七嵗曰佛法將滅神明已西兒當大貴神來有<lb/>
　日後周滅二教尼隠皇家戒行不改帝踐祚重興佛<lb/>
　法每以神尼為言歿後即葬寺中為起金浮屠又改<lb/>
　所居般若寺為大興國寺<hi>山西通志</hi>
明<lb/>
吕尼正統親征也先陜西吕尼迎駕諌曰不利上怒叱<lb/>
　武士交捶之尼趺坐以逝及䝉塵數數見尼娓娓有<lb/>
<pb n="KR2k0050_WYG_065-42a"/>
　所説時時授上餅餌駕返居南宫又數數見尼娓娓<lb/>
　有所説復辟後詔封皇姑建寺賜額曰順天保明寺<lb/>
　後殿祀姑肉身趺坐愁容一媪也萬厯初年頂猶熱<lb/>
　<hi>畿輔通志</hi>
苗氏榆林衛百戸王受璽妻家貧夫亡不嫁舍旁有地<lb/>
　可築圃種菜自給晨起灌園輙喃喃誦佛經不置口<lb/>
　後趺坐而逝未逝前數日圃中卉草皆開小花青色<lb/>
　如芙蓉一夕而落香氣經旬不散氏無子兄子苗可<lb/>
<pb n="KR2k0050_WYG_065-42b"/>
　進好義人也恒負薪水助之以功受戎車營守備闖<lb/>
　亂隠商山不知所終<hi>延綏鎮志</hi>
本朝<lb/>
　寂慜不知何許人卓錫膚施縣靜因庵四時不著履<lb/>
　　終日禮禪順治十七年端坐入定火從口出而逝<lb/>
　楊禪字慈容膚施縣萬夀寺僧好㕘禪持五戒甚嚴<lb/>
　　一日謂徒曰吾今日當去去後火之須㬰趺坐而<lb/>
　　逝其徒舉火火光中結紅蓮數十朶佛像數十尊<lb/>
<pb n="KR2k0050_WYG_065-43a"/>
　　火熄乃止<lb/>
　祖來字皈宗膚施縣人其母臨産時夢𤣥奘排闥直<lb/>
　　入遂生祖來形貌奇古七歲披剃清涼山之延夀<lb/>
　　洞誦大藏孔雀諸經咒悉能記憶嗣歴遊五臺諸<lb/>
　　名山歸足不履城市者三十載年八十趺坐而逝<lb/>
　賀佛延長干谷驛人幼嬉戲遇佛輙作禮人異之及<lb/>
　　長父母與婚即遁走晉中為僧與人不晉接晝夜<lb/>
　　立如山止或詰之不語康熙十三年自晉歸即屏<lb/>
<pb n="KR2k0050_WYG_065-43b"/>
　　居清澗山中一日端坐而化七日不仆鄉人祀之<lb/>
　性耀字洞然榆林人薊鎮總兵官呉國俊弟少小厭<lb/>
　　薄紛華及長欲為之娶不顧即剪落為僧住十方<lb/>
　　院諦誦經論流賊之亂杖錫南去開戒於嵩山龍<lb/>
　　潭寺河南尊事之稱龍潭和尚於康熙六年化去<lb/>
　寂蓮漢隂人鉢無宿糧糧盡則啖黄精以飽居蓮花<lb/>
　　寺寺在萬山中屏絶塵境性好遊勿問晝夜興至<lb/>
　　輙往雖巉巖峭壁跣足飛步因號赤脚禪師一日<lb/>
<pb n="KR2k0050_WYG_065-44a"/>
　　與寺衆僧約某月日將化去届期遂積柴坐焚頂<lb/>
　　上現五色光空中聞鼓樂聲云<lb/>
　寂宗鎮安龍興寺僧有戒行康熙九年忽一日晨起<lb/>
　　呼其徒曰今日有客至吾當迎之隨整衣帽端坐<lb/>
　　而逝<lb/>
　許靈康熙十一年至鎮安紅山洞蓋竹庵終日静坐<lb/>
　　時有巨蛇蜿蜒坐下聽僧持誦歴三年趺坐而化<lb/>
　超古號蜀叟本蜀人順治十八年投栖山陽天柱山<lb/>
<pb n="KR2k0050_WYG_065-44b"/>
　　能消毒蛇驅猛虎鑿石藏經詠詩説偈確有見道<lb/>
　　處<lb/>
　王嗣運朝邑人嗜浮屠學順治初年已八旬一日坐<lb/>
　　街頭假寐農夫李百能過而見之至田又見其芸<lb/>
　　驚問之答曰我固在田也百能仍視街頭寐如故<lb/>
　　由是人大異之有戚屬病祟求為驅伏運曰我安<lb/>
　　能學方士伏邪耶懇之力始往將入門呼佛者三<lb/>
　　聞有聲吼曰吾無生矣怪遂滅順治十六年夀九<lb/>
<pb n="KR2k0050_WYG_065-45a"/>
　　　十一無疾而終康熙十年里人李成林遷流閩中<lb/>
　　　不得歸忽遇嗣運於市慰之曰行矣不久將歸成<lb/>
　　　林懵然不復知嗣運死既乆方疑之壬子邑紳張<lb/>
　　　好奇典試入閩攜成林歸其言果驗<lb/>
　　景理鶴本慶陽人順治末至朝邑居阿石村之大廟<lb/>
　　　終日静坐數十年如一日卒之日晨起呼弟子曰<lb/>
　　　今日之酉吾去矣汝輩喪葬依常禮勿為鬼怪壊<lb/>
　　　我末路至時沐浴更衣端坐而逝<lb/>
<pb n="KR2k0050_WYG_065-45b"/>
　　松山祝髮朝邑沙橋寺戒律精嚴河濱李楷為構精<lb/>
　　　舍朝夕焚脩李將南遊送之沙橋幷擕所購梵典<lb/>
　　　五千巻藏之寺後即危坐涅槃緇衆環繞合掌而<lb/>
　　　逝<lb/>
　　通賀韓城人少嗜浮屠學剃度後即師事鑒如聽講<lb/>
　　　楞嚴法華諸經三年盡得其義聞<lb/>
世祖設龍華㑹於五臺首往受千佛戒至京止憫忠寺㑹<lb/>
文皇后違和選名僧諷經通賀與焉<lb/>
<pb n="KR2k0050_WYG_065-46a"/>
后既愈<lb/>
　賜紫衣一襲時名僧報恩卓錫江南遂南遊問道瞑目<lb/>
　　　趺坐者七日豁然頓悟西歸閉闗藍田之寶泉寺<lb/>
　　　嵗旱禱雨輙應甲戌臘月整衣沐浴説偈而逝<lb/>
　上古<lb/>
　偓佺槐里采藥人也食松實形體生毛數寸許能飛行<lb/>
　　捷步後不知所終<hi>興平志</hi>偓佺以松子遺堯堯不暇服<lb/>
　　也松者簡松也時人受服者皆至二三百嵗<hi>列仙傳</hi>
<pb n="KR2k0050_WYG_065-46b"/>
　馮夷華隂潼鄉人得仙道化為河伯<hi>博物志</hi>稟華之精食<lb/>
　　惟八石乗龍隐淪往來海客若是水仙號曰河伯<hi>郭𢎞</hi>
　　<hi>農馮夷贊</hi>
　三代<lb/>
　真行子禹時出降於商山授禹九疇書及靈寳五符治<lb/>
　　水真文<hi>續文獻通考</hi>
　蘇林嘗師華山仙人仇先生仇先生者湯時木正也服<lb/>
　　胎食之法於還神守魄之事大得其益<hi>周季通元洲上卿傳</hi>
<pb n="KR2k0050_WYG_065-47a"/>
青鳥公彭祖弟子入華隂山中學道積四百七十一歲<lb/>
　服金液而昇天<hi>列仙全傳</hi>
李八百蜀人居筠陽五龍岡歴夏商周年八百歲又動<lb/>
　則行八百里里人因號為李八百脩煉於華隂山石<lb/>
　室丹成還蜀<hi>續文獻通考</hi>
杜冲字元逸鎬京人棲𤣥學道穆王為脩觀建祠置沖<lb/>
　為道士沖閒居幽室吟咏道徳經二十餘年感真人<lb/>
　展先生降於寢所授九華丹方一函又感真人李君<lb/>
<pb n="KR2k0050_WYG_065-47b"/>
　授以大上素靈洞𤣥大有玅經遂乃洞觀衆妙通㝠<lb/>
　達幽莫測其涯<hi>太極真人傳</hi>
馮長驪山人周宣王時為柱下史觀天文之變乃退隠<lb/>
　攝生遇鄧真人授以靈書功行垂成復遇彭真人授<lb/>
　以太上隱書遂得仙平王三十年化去<hi>列仙全傳</hi>乞食公<lb/>
　者西岳真人馮延夀周宣王時史官也楚莊王時市<lb/>
　長宋來子常洒掃一市時有乞食公入市經日乞而<lb/>
　歌曰天庭發雙華山源障隂邪清晨安天馬來詣大<lb/>
<pb n="KR2k0050_WYG_065-48a"/>
　真家真人無那隠又以滅百魔一市無解者獨來子<lb/>
　忽悟疑是仙人乃棄官追逐積十三年授以中山之<lb/>
　道<hi>列仙傳馮按馮延夀即  長</hi>
弄玉秦穆公女善吹簫與蕭史共登樓吹簫作鳳凰音<lb/>
　鳳從天而降後升天去<hi>帝王世紀</hi>蕭史周宣王時人遊終<lb/>
　南山遇異人授長生術教以吹簫歸告父母願入道<lb/>
　父母聽之宣王史籍散亂蕭能文著本末以備史之<lb/>
　不及人以史目之實無名秦穆公有女名弄玉善吹<lb/>
<pb n="KR2k0050_WYG_065-48b"/>
　笙無和者孟明薦史因召見女呼試之一吹而清風<lb/>
　生再吹而彩雲迎三吹而鳳凰來女亦三吹如史所<lb/>
　感願嫁之於是合宴西殿笙簫間奏曲未終鳳凰忽<lb/>
　下二仙乗之而去<hi>盩厔縣志</hi>
老子楚苦縣人姓李氏名耳字伯陽謚曰耼周守藏室<lb/>
　之史也其學以自隠無名為務居周乆之見周之衰<lb/>
　乃遂去至關關令尹喜曰子將隠矣强為我著書於<lb/>
　是老子乃著書上下篇言道徳之意五千餘言而去<lb/>
<pb n="KR2k0050_WYG_065-49a"/>
　<hi>史記本傳</hi>老子將去而西出闗闗令尹喜占風氣逆知當<lb/>
　有神人來過乃掃道四十里見老子而知是也老子<lb/>
　在中國都未有所授知喜命應得道乃停闗中具以<lb/>
　長生之事授喜喜又請教誡老子語之五千言喜退<lb/>
　而書之名曰道徳經行其道亦得仙<hi>神仙傳傳按樓觀仙師  載老</hi>
　<hi>子度關事應在周昭王時今據史記叙於春秋之末</hi>
關令尹喜善内學隠徳脩行時人莫知老子西遊喜先<lb/>
　見其氣知有神人當過物色而遮之果得老子老子<lb/>
<pb n="KR2k0050_WYG_065-49b"/>
　亦知其竒為著書授之尹喜亦自著書九篇號曰關<lb/>
　尹子<hi>列仙傳</hi>尹喜天水人少好學善天文祕緯仰觀俯<lb/>
　察莫不洞徹渉覽山水於盩厔聞仙里結草為樓以<lb/>
　望氣後老子入闗迎至樓觀授道徳五千言告以通<lb/>
　神變化之道號文始先生<hi>盩厔縣志</hi>
紫衣真人不傳姓氏結廬西鄉天仙山喜服紫衣後仙<lb/>
　去<hi>漢中志</hi>
秦<lb/>
<pb n="KR2k0050_WYG_065-50a"/>
茅濛字初成咸陽人即東卿司命君盈之髙祖也濛覩<lb/>
　周室將衰不求進於諸侯常歎人生若電流出處宜<lb/>
　及其時於是師北郭鬼谷先生授長生之術後入華<lb/>
　山脩道合藥乗龍駕雲白日昇天先是其邑歌謠曰<lb/>
　神仙得者茅初成駕龍上昇入太清時下𤣥洲至赤<lb/>
　城繼世而往在我盈帝若學之臘嘉平秦始皇聞之<lb/>
　因改臘為嘉平<hi>洞仙傳</hi>盈字叔申年十八棄家入恒山<lb/>
　積六十年思念至道寢興妙論彷彿見太𤣥玉女把<lb/>
<pb n="KR2k0050_WYG_065-50b"/>
　玉札攜至西城見王君從王君見王母王母告以玉<lb/>
　珮金璫之道太極元真之經又有隂陽二景符與太<lb/>
　上法遂歸句曲邦人因改句曲為茅君山時二弟固<lb/>
　衷在官聞盈𤣥跡𣺌邁於是棄官還家渡江求兄盈<lb/>
　並授以上道至漢平帝二年帝命盈為司命東卿治<lb/>
　赤城玉洞之府二弟留治此山爾乃風雨以時五禾<lb/>
　成熟疾癘不起暴害不行<hi>司命真君傳</hi>
馬成子扶風人周秦間慨然有脩道志棄家入伯陽川<lb/>
<pb n="KR2k0050_WYG_065-51a"/>
　遇一童子授以胎元煉氣法乃入蜀鵠鳴山隠居洞<lb/>
　中忽一人杖䇿至曰此山鵠鳴子當登仙矣乃授以<lb/>
　神丹曰氣為内丹藥為外丹子受仙童内丹今復受<lb/>
　吾外丹不當為髙真乎言訖乗氣去成子服之遂白<lb/>
　日昇天<hi>續文獻通考</hi>
漢<lb/>
伯山甫雍州人入華山中精思服食時時歸鄉里省親<lb/>
　二百年不老至人家數人先世以來善惡功過有如<lb/>
<pb n="KR2k0050_WYG_065-51b"/>
　目見又知方來吉凶言無不效<hi>神仙傳</hi>
裴元仁夏陽人年十餘嵗精思讀經嘗詣佛圖道人支<lb/>
　子元見而謂曰吾善相人子目中珠子真似北斗瑤<lb/>
　光星自背以下象如河魁既有貴爵又當神仙因以<lb/>
　仙人蔣先生神訣五首授之元仁再拜還歸精思行<lb/>
　之積十一年夜視有光年二十三州辟主簿後遷冀<lb/>
　州刺史有仙人乘白鹿從天下庭中曰我南嶽真人<lb/>
　赤松子也聞子好道故來相過勤存五靈别當授子<lb/>
<pb n="KR2k0050_WYG_065-52a"/>
　真道元仁遂棄官委家登太華山入西洞元石室中<lb/>
　積二十二年見五老人各賜神芝經巻元仁服芝讀<lb/>
　經十旬之間視見萬里之外能日步千里乃遊行天<lb/>
　下東到青𤣥遇谷希子青帝君還太山遇司命君西<lb/>
　到流沙遇太素真人在空山之上遂留空山積十一<lb/>
　年太素真人曰子道成矣因詣太素宫受書為清靈<lb/>
　真人<hi>鄧雲子清靈真人傳</hi>
脩羊公魏人居華隂山石室有懸石榻卧其上石盡穿<lb/>
<pb n="KR2k0050_WYG_065-52b"/>
　陷略不動時取黄精食之後以道干景帝帝禮之使<lb/>
　止邸中數嵗道不可得有詔問公何日發語未訖化<lb/>
　為白石羊題其脇曰脩羊公謝天子後置石羊於通<lb/>
　靈臺上復去不知所在<hi>列仙傳</hi>脩羊公石榻在嶽之西<lb/>
　北仙谷中石室<hi>雍勝略</hi>
劉慿沛人有軍功封夀光金鄉侯學道於稷丘子年三<lb/>
　百餘嵗有少容嘗到長安有百餘人隨慿行於山中<lb/>
　逢賊數百人拔刃張弓四合圍之須㬰大風折木飛<lb/>
<pb n="KR2k0050_WYG_065-53a"/>
　沙揚塵賊衆皆頓地反手背上張口短氣欲死慿責<lb/>
　之皆叩頭乞命奔走去武帝聞之詔徵而試之云殿<lb/>
　下有怪可治否慿曰此易耳至夜帝偽使人作之慿<lb/>
　於殿上以符擲之皆面搶地以火焠口無氣帝大驚<lb/>
　曰此非怪也朕以相試耳乃解之後入太白山中數<lb/>
　十年復歸鄉里顔色更少<hi>神仙傳</hi>
巫炎字子都北海人武帝出見子都於渭橋頭上鬱鬱<lb/>
　紫氣髙丈餘帝詔東方朔使相此君有何道術朔曰<lb/>
<pb n="KR2k0050_WYG_065-53b"/>
　此君有隂道之術武帝屏左右問之遂授其法於帝<lb/>
　帝頗行其法不能盡用之然得夀最長於先帝也<hi>神仙</hi>
　<hi>傳</hi>
孟岐清河之逸人也年可七百歲語及周初事了然如<lb/>
　目前岐侍周公昇壇上岐以手摩成王足周公以玉<lb/>
　笏與之岐嘗寶執每以衣袂拂拭笏厚七分今鋭斷<lb/>
　恒切桂葉食之聞帝好仙披草來謁<hi>洞㝠記</hi>
車子侯扶風人漢武帝愛其清浄積遷其位至侍中一<lb/>
<pb n="KR2k0050_WYG_065-54a"/>
　朝語家云我今補仙官此春應去至夏當暫還還少<lb/>
　時復去如其言武帝思之乃作歌曰嘉幽蘭兮延秀<lb/>
　蕈妖媱兮中塘華斐斐兮麗景風徘徊兮流芳皇天<lb/>
　兮無慧至逝兮仙鄉天路逺兮無期不覺涕下兮霑<lb/>
　裳<hi>洞仙傳</hi>
李充馮翊人自言三百嵗荷草畚負五嶽真圖而至帝<lb/>
　禮待之亦號負圖先生焉<hi>洞㝠記</hi>
衛叔卿者中山人也服雲母得仙漢武帝閒居忽有一<lb/>
<pb n="KR2k0050_WYG_065-54b"/>
　人乘雲車駕白鹿從天而下來集殿前帝驚問為誰<lb/>
　答曰吾中山衛叔卿也帝曰子朕臣也可前共語叔<lb/>
　卿黙然不應忽焉不知所在帝悔恨遣使者梁伯至<lb/>
　中山推求叔卿得其子名度世即將還見帝曰臣父<lb/>
　委家而去已四十餘年云當入太華山帝即遣使者<lb/>
　與度世共求其父到山下輙火不能上積數十日度<lb/>
　世齋戒獨上於絶巖之下望見其父與數人博戲於<lb/>
　石上紫雲鬱鬱度世望而再拜言故叔卿曰帝不識<lb/>
<pb n="KR2k0050_WYG_065-55a"/>
　道而反欲臣我不足告語終不復往汝歸當取吾齋<lb/>
　室西北隅大柱下玉函中神素書按方合藥道成來<lb/>
　就吾於此勿為漢臣亦不復語帝也度世於是辭去<lb/>
　後掘得玉函封以飛仙之香乃五色雲母遂合藥服<lb/>
　之仙去<hi>神仙傳</hi>
王仲都漢人學道於梁山遇太白真人授以虹丹能禦<lb/>
　寒暑漢元帝召至京師試其方術嘗以嚴冬之月從<lb/>
　帝遊令仲都單衣乘駟馬車於上林昆明池環水馳<lb/>
<pb n="KR2k0050_WYG_065-55b"/>
　走帝御狐裘猶覺寒仲都貌無變色背上氣蒸又當<lb/>
　盛夏曝之日中圍以十爐火口不穪熱身不流汗後<lb/>
　仙去桓君山著新論稱其人<hi>神仙傳</hi>
赤須子豐人豐中傳世見之云秦穆公主魚吏也數言<lb/>
　豐界災害水旱十不失一劉向從受業好食松實天<lb/>
　門冬石脂齒落更生髪白還黒後往呉山下十餘年<lb/>
　莫知所之<hi>列仙傳</hi>
谷春櫟陽人成帝時病死而尸不寒後忽出櫟南門及<lb/>
<pb n="KR2k0050_WYG_065-56a"/>
　光門上而入太白山民為立祠於山嶺春秋來祠中<lb/>
　山宿焉<hi>水經注</hi>
劉根字君安長安人少明五經以成帝綏和二年舉孝<lb/>
　亷除郎中後棄世學道入嵩髙山石室崢嶸峻絶直<lb/>
　下五千餘丈冬夏不衣身毛長一二尺顔色如十四<lb/>
　五嵗人每與坐或時忽變著髙冠𤣥衣人不覺換之王<lb/>
　莽時衡府君使府掾王珍問起居數得見每見根書<lb/>
　符了有所呼召似人來取或聞推問有人答對及鞭<lb/>
<pb n="KR2k0050_WYG_065-56b"/>
　撻聲悉莫測其端也根後入雞頭山仙去<hi>神仙傳書按後漢</hi>
　<hi>方術傳劉根係潁川人葛稚川作神仙云傳又云京兆人稚川博洽有據故録之</hi>
唐公昉王莽居攝二年為郡吏遇真人賜以神藥時去<lb/>
　家百餘里轉影即至鄉人驚白府君府君遣吏收□<lb/>
　妻子昉告其師師以藥飲其妻子塗其屋柱須㬰大<lb/>
　風雲霧拔宅仙去<hi>城固縣志</hi>李八百知漢中唐公昉有志<lb/>
　欲教授之乃先往試為傭公昉愛異之八百乃偽病困<lb/>
　欲死公昉為迎醫合藥費數十萬錢又轉作惡瘡徧<lb/>
<pb n="KR2k0050_WYG_065-57a"/>
　體臭惡不可近公昉為之流涕八百曰吾瘡得三十<lb/>
　斛美酒浴身得愈公昉即為具酒著大器中八百起<lb/>
　入浴瘡即愈體無餘痕乃告曰吾仙人也子有志故<lb/>
　此相試今當授子度世之訣乃使公昉夫妻并三婢<lb/>
　以其浴酒自浴即皆更少以丹經一巻授公昉公昉<lb/>
　入雲臺山中作藥藥成服之仙去<hi>神仙傳</hi>
戴孟本姓燕名濟字仲㣲漢明帝時人入華山受裴君<lb/>
　玉珮金璫經及受石精金光符復有太㣲黄書能周<lb/>
<pb n="KR2k0050_WYG_065-57b"/>
　遊名山<hi>神仙傳</hi>
矯慎字仲彦茂陵人少學黄老隠遯山谷因穴為室仰<lb/>
　慕松喬導引之術年七十餘不娶忽歸家自言死日<lb/>
　及期果卒後人有見慎於燉煌者或云神仙焉<hi>後漢書逸</hi>
　<hi>民傳</hi>
馬明生臨淄人姓和字君實少為賊傷殆死忽遇一女<lb/>
　子云太真夫人也與藥一丸服訖即愈乃自號馬明<lb/>
　生後得安期生丹經神方入華隂山脩煉漢靈帝時<lb/>
<pb n="KR2k0050_WYG_065-58a"/>
　太傅胡廣試以國事皆驗<hi>續文獻通考</hi>
靈夀光扶風人年七十餘得朱英丸方合而服之頗得<lb/>
　其妙轉更少壯年如二十時漢獻帝建安元年光已<lb/>
　二百二十歲常寓江陵胡田家無疾而卒田殯埋之<lb/>
　百餘日人復見在小黄寄書與田田得書發棺無所<lb/>
　有惟履在<hi>神仙傳</hi>
呼子先漢中闗下卜師老夀百餘歲臨去呼酒家老嫗<lb/>
　曰急裝當與嫗共應中陵王夜有仙人持二茅狗來<lb/>
<pb n="KR2k0050_WYG_065-58b"/>
　至呼子先子先持一與酒家嫗得而騎之乃龍也上<lb/>
　華隂山<hi>列仙傳</hi>
李仲甫豐邑人少學道於王君服水丹有效兼行遁甲<lb/>
　能隠形年百餘歲轉少初隠百日一年復見形後遂<lb/>
　長隠但聞其聲與人對語飲食如常仲甫有相識人<lb/>
　相去五百餘里常以張羅自業一日張羅得一鳥視<lb/>
　之乃仲甫也語畢别去是日仲甫已復至家在民間<lb/>
　三百餘年後入西嶽山不復還<hi>神仙傳</hi>
<pb n="KR2k0050_WYG_065-59a"/>
魯女生長樂人初餌胡麻及术絶穀八十餘年道成一<lb/>
　旦與知友故人别云入華山去後五十年先相識者<lb/>
　逢女生華山廟前并令謝其鄉里故人<hi>神仙傳</hi>
赤斧巴戎人為碧雞祠主簿能作水澒煉丹與硝石服<lb/>
　之三十年反如童子毛髪生皆赤後數十年上華山<lb/>
　取禹餘粮餌賣之累世傳見之手掌中有赤斧焉<hi>列仙</hi>
　<hi>傳</hi>
南陽文氏其先祖漢中人值亂逃華山中饑困欲死有<lb/>
<pb n="KR2k0050_WYG_065-59b"/>
　二人教之食术遂不饑數十年乃來還鄉里顔色更<lb/>
　少氣力轉勝<hi>抱朴子内篇</hi>
青谷先生不知何許人常脩行九息服氣之道後合爐<lb/>
　火大丹服之得道入華山<hi>洞仙傳</hi>
平常生不知何所人數死復生為華隂門卒<hi>列仙傳</hi>
陳安世京兆人為權叔本家傭賃叔本好道有二仙人<lb/>
　託為書生從叔本遊叔本不覺其仙人也乆而意怠<lb/>
　叔本在内方食二仙來詣門問安世叔本在否答曰<lb/>
<pb n="KR2k0050_WYG_065-60a"/>
　在入白叔本其婦使安世出答言不在二人曰前云<lb/>
　在旋言不在何也答曰大家教我云耳二人善其誠<lb/>
　實乃問安世汝好道乎汝審好道明日早㑹道北大<lb/>
　樹下安世承言早往期處三期之而安世輙早至知<lb/>
　可教乃以藥二丸與安世誡之曰汝歸勿復飲食别<lb/>
　止於一處安世承誡叔本見安世不復食但飲水止<lb/>
　息别位疑非常人乃執弟子禮朝夕拜事安世教之<lb/>
　叔本後亦仙去<hi>神仙傳</hi>
<pb n="KR2k0050_WYG_065-60b"/>
劉道偉少入嶓冡山學道積十二年遇仙人試之將二<lb/>
　大石約重萬斤以一白髪懸之使道偉卧其下顔色<lb/>
　無異心安體悦又十二年遂賜以神丹服之昇天<hi>洞仙</hi>
　<hi>傳</hi>
郎宗字仲紱安丘人後居華山服胡麻得道<hi>續文獻通考</hi>
翟法言雲陽人詣蜀棲霞宫採藥得道能召灘神楊雲<lb/>
　外與翟法言相繼得道於棲霞宫亦雲陽人<hi>四川總志</hi>
王順採藥於終南山今終南有王順祠歲旱禱雨輙應<lb/>
<pb n="KR2k0050_WYG_065-61a"/>
　<hi>神仙通鑑</hi>
呉睦長安人少為縣吏人多訟之睦逃入山林饑乏累<lb/>
　日行至石室遇異人命學種黍及胡麻備驅使經四<lb/>
　年遂授其道<hi>長安志</hi>
隂生長安中渭橋下乞兒常止於市中乞市人厭苦以<lb/>
　糞灑之旋復在里中衣不見汚如故長吏知之械收<lb/>
　繫著桎梏而續市中乞又械欲殺之乃去灑者之家<lb/>
　室自壊殺十餘人故長安中謠曰見乞兒與美酒以<lb/>
<pb n="KR2k0050_WYG_065-61b"/>
　免破屋之咎<hi>搜神記</hi>
鍾離簡咸陽人為郎中與弟權俱入華山得道白日昇<lb/>
　天<hi>列仙全傳</hi>權號谷和子一號真陽子又號雲房先生歴<lb/>
　仕漢及魏晉首遇上仙王元甫再遇華陽真人授祕<lb/>
　訣遂棄世事於縣東四十里真陽洞脩煉登仙<hi>續文獻通</hi>
　<hi>考</hi>
呉丹酈邑人十一嵗母死居墓側五年哭聲振林木間<lb/>
　後遇異人傳煉服術曹操召拜左奉駕郎不就遊終<lb/>
<pb n="KR2k0050_WYG_065-62a"/>
　南山得篆文十六曰孝哉呉丹卓行異人以番而鳳<lb/>
　致道之所乃遊番至餘干呉鳳岡遂結茅居之<hi>江西舊志</hi>
三國<lb/>
王暉魏時人居華嶽熊牢嶺常種黄精溪側虎為之耕<lb/>
　豹為之耘出入亦乗虎豹餌黄精蒼木後以道術傳<lb/>
　王法沖尸解而去嘗著祕訣人莫能曉<hi>賈志</hi>
薊子訓有異術魏正始中有人於長安東霸城見與一<lb/>
　老公摩挲銅人相謂曰適見鑄此已近五百年矣見<lb/>
<pb n="KR2k0050_WYG_065-62b"/>
　者呼曰薊先生少住並應之視若遲徐而走馬不及<lb/>
　<hi>水經注</hi>
杜契字廣平京兆人建安初渡江依孫䇿後孫權用為<lb/>
　立信校尉黄武二年學道師介琰受黄白術乆能隠<lb/>
　形遁迹後居茅山之東時與弟子採伐貨易山塲市<lb/>
　里人不能知後入洞中得仙<hi>洞仙傳</hi>
晉<lb/>
路光漢順帝時人歴三國堅心慕道晉武帝太康五年<lb/>
<pb n="KR2k0050_WYG_065-63a"/>
　往華山仙掌峰脩煉夢老君賜玉鑰匙書符行功治<lb/>
　病驅邪後昇天去<hi>賈志</hi>
梁諶扶風人初事鄭法師於樓觀晉恵帝永興二年老<lb/>
　君命真人尹軌降於樓觀授以煉氣隠形之法及水<lb/>
　石還丹術諶乃隠於終南山丹成能飛行變化一日<lb/>
　謂門人曰有友召我於南峰今往矣輙冠服而出雲<lb/>
　氣繚繞不見其形惟鼓吹之音隠隠從空去<hi>列仙全傳</hi>
王嘉字子年隴西人清虚服氣不與世交石季龍之末<lb/>
<pb n="KR2k0050_WYG_065-63b"/>
　至長安隠於終南山苻堅累徵不起公侯已下咸躬<lb/>
　往㕘詣隨問而答辭如䜟記事過皆騐堅南征遣使<lb/>
　者問之嘉曰金剛火强使者還告堅不悟復遣問世<lb/>
　祚云何曰未央明年癸未敗於淮南所謂未年有殃<lb/>
　也姚萇入長安禮嘉如苻堅故事萇與苻登相持問<lb/>
　嘉曰吾得殺苻登定天下否嘉曰略得之萇怒曰得<lb/>
　當云得何略之有遂斬之先此釋道安謂嘉曰世故<lb/>
　方殷可以行矣答曰卿其先行吾負債未果至是戮<lb/>
<pb n="KR2k0050_WYG_065-64a"/>
　死所謂負債者也及萇死萇子興字子略方殺登略<lb/>
　得之謂也嘉死日人見之隴上<hi>晉書本傳</hi>王嘉隠於東陽<lb/>
　谷鑿崖穴而居弟子傳業者數百人亦皆穴處石季<lb/>
　龍兵亂棄其徒衆至於長安?隠終南山結菴廬而<lb/>
　止門人聞而復隨之乃遷於倒獸山<hi>十六國春秋名按倒獸山一</hi>
　<hi>𤣥象山在渭南縣東南三十七里</hi>
孟欽洛陽人有左慈劉根之術苻堅召詣長安惡其惑<lb/>
　衆命苻融誅之俄欽至融留之遂大讌羣僚酒酣目<lb/>
<pb n="KR2k0050_WYG_065-64b"/>
　左右收欽欽化為旋風飛出第外頃之有告在城東<lb/>
　者融遣騎追之垂及忽然已逺或有兵衆拒戰或澗<lb/>
　溪騎不得過遂莫知其所在<hi>晉書本傳</hi>
馬儉扶風人博通經史苻秦甘露中從孫徹學道授五<lb/>
　符真文斷穀服水行氣導引遂役使萬靈制御羣邪<lb/>
　姚萇聞而異之往召不至給以香燭年九十八<hi>馮志</hi>
劉少翁曽數入太華山禮拜向山如此二十年忽一旦<lb/>
　得見西嶽丈人授其仙道<hi>續博物志</hi>
<pb n="KR2k0050_WYG_065-65a"/>
南北朝<lb/>
麻衣子姓李名和紺髪美姿入終南山遇道者遺以道<lb/>
　劉宋大明初百有一歲坐逝<hi>續文獻通考</hi>
冦謙之字輔正早好仙道有仙人成公興謂謙之曰先<lb/>
　生有意學道豈能與興隠遁謙之從之興乃令謙之<lb/>
　潔齋三日共入華山令謙之居一石室自出採藥還<lb/>
　與謙之食藥不復饑<hi>魏書釋老志</hi>
李順興杜陵人年十餘乍愚乍智言未來事時有中者<lb/>
<pb n="KR2k0050_WYG_065-65b"/>
　家常為齋方食器用不周順興言昆明池有大荷葉<lb/>
　可取盛餅食所居去池十數里日不移影順興負荷<lb/>
　葉而歸舉坐驚異後稍出城市嘗冠道士冠號李練<lb/>
　好飲酒但不至醉得人所施輙散乞貧人蕭寶夤反<lb/>
　召問曰朕王可幾年對曰天子有百年者百日者及<lb/>
　寶夤敗裁百日也有侯終徳者寶夤之黨順興稱其<lb/>
　必敗終徳棒殺順興置城隍中頃之起活如初俄至<lb/>
　太傅梁覽家庭中卧以布衫倒覆身上後覽被誅以<lb/>
<pb n="KR2k0050_WYG_065-66a"/>
　衣倒覆果如順興之形周文至温泉順興乞温泉東<lb/>
　驪山下二畝地未幾至温湯卒於其地初大統十三<lb/>
　年順興謂周文曰可於沙苑北作一老君象面北作<lb/>
　笑狀周文曰何為曰令笑破蠕蠕時未解及蠕蠕滅<lb/>
　周文憶其語遂作順興象於老君側<hi>北史本傳</hi>
强練不知何許人先是李順興語黙不恒好言未然事<lb/>
　當時號李練世人以强類之故亦呼為練焉恒寄住<lb/>
　諸佛寺兼歴造王公邸第所至人敬信之晉公䕶未<lb/>
<pb n="KR2k0050_WYG_065-66b"/>
　誅前練手持一瓠到䕶門外抵破曰瓠破子苦時柱<lb/>
　國平髙公侯伏龍恩深被任委練至龍恩宅呼其妻<lb/>
　元氏及妾媵婢僕等並令連席而坐諸人苦辭不肯<lb/>
　練曰一例人耳何有貴賤遂逼就坐未幾䕶誅諸子<lb/>
　皆死龍恩亦伏法仍籍沒其家建徳中每夜上街衢<lb/>
　樹邊大哭釋伽牟尼佛或至申旦如此者累月聲甚<lb/>
　哀苦俄而廢佛道二教大象末又以一無底囊厯長<lb/>
　安市肆告乞市人爭以米麥遺之練張囊受之隨漏<lb/>
<pb n="KR2k0050_WYG_065-67a"/>
　於地或問之練曰但欲使諸人見盛空耳至隋開皇<lb/>
　初果移都龍首山城遂空廢後莫知其所終<hi>北史本傳</hi>
韋節杜陵人後魏時棄官謁趙法師入華山因號華陽<lb/>
　子餌黄精撰三洞議序老子易論周武帝賜號精思<lb/>
　法師有白鶴臨壇天和四年忽彩雲如蓋覆其廬上<lb/>
　節曰吾當乗此而去遂化昇<hi>續文獻通考</hi>
焦道廣周武帝時道士獨居雲臺峰辟粒餐霞常有三<lb/>
　青鳥報未然之事周武帝親詣山庭臨軒問道因於<lb/>
<pb n="KR2k0050_WYG_065-67b"/>
　谷口置雲臺觀道廣欲構房廊精思所感石上湧出<lb/>
　神土用盡復生<hi>雍勝略</hi>
王延字子元扶風人師焦真人授三洞祕訣周武帝召<lb/>
　至都乆之請還山嘗苦乏油乃置一器經夕自滿文<lb/>
　帝禪位置仙都觀詔延主之謂門人曰吾欲歸西嶽<lb/>
　乃委化於觀中帝遣使䕶葬西嶽及就壙但空棺而<lb/>
　已<hi>賈志</hi>
隋<lb/>
<pb n="KR2k0050_WYG_065-68a"/>
王褒字子登范陽人開皇中辭親求道乃入華隂山精<lb/>
　思一十八年感太極真人西梁子下降授䭀飯方并<lb/>
　服雲芽法復五年太極真人王總正復降以上清經<lb/>
　三十一巻付子登并將子登遊五嶽觀名山備受上<lb/>
　法<hi>上清經述</hi>
唐<lb/>
華隂雲臺觀劉法師於貞觀中鍊氣絶粒迨二十年每<lb/>
　三元設齋則見一人衣縫掖面黧瘦來居末坐齋畢<lb/>
<pb n="KR2k0050_WYG_065-68b"/>
　而去如此者十餘年衣服顔色不改法師異而問之<lb/>
　對曰余姓張名公弼住蓮花峰東隅法師請同往公<lb/>
　弼怡然從之遂隨行至一石壁下一徑濶數寸法師<lb/>
　與公弼側足而立公弼以指扣石壁中遂劃然開一<lb/>
　門門中有人曰何故引外人來公弼曰此靈臺劉法<lb/>
　師也與余乆故可豐食遣之其人遂取一盂水以肘<lb/>
　後青囊中刀圭粉和之以飲法師飲畢而饑渴之想<lb/>
　頓除公弼曰余昨云山中甚樂盍為戲令法師觀之<lb/>
<pb n="KR2k0050_WYG_065-69a"/>
　其人以水噀東谷中俄有蒼龍白象各一對舞舞甚<lb/>
　妙威鳳彩鸞各一對歌歌甚清頃之公弼送法師迴<lb/>
　法師至觀處置事畢却尋公弼則步步險阻杳不可<lb/>
　階法師痛恨遂成腰疾公弼更不復至矣<hi>續𤣥怪録</hi>
羅通㣲臨晉人少時採薪山中遇閻使君宷謂曰子骨<lb/>
　相可學長生遂冠褐五老山學歩虛絶粒貞觀中忽<lb/>
　一日謂人曰我當歸明日大㑹士庶俄雷震地下青<lb/>
　龍躍出遂跨龍飛去<hi>列仙全傳</hi>
<pb n="KR2k0050_WYG_065-69b"/>
匡智長安人貞觀間棄妻子與姪大郎往廬山修煉居<lb/>
　七日有老人曰此山隂地仙不可得南有名山陽地<lb/>
　可往居之乃至吉州望見義山忽有樵夫引二人登<lb/>
　山曰此山安穏勉力精修遂於送龍洞尾立二壇朝<lb/>
　夕禮斗既數年中元節上昇而去大郎更立第三壇<lb/>
　亦朝夕禮斗次年七月七日尸解事聞勅鄉人祀焉<lb/>
　<hi>胡澹菴碑記</hi>
杜懐謙貞觀中道士居雲臺山側之長春石室斷穀不<lb/>
<pb n="KR2k0050_WYG_065-70a"/>
　食好吹長笛令人多買笛一吹即投於巖下笛盡更<lb/>
　棲息巖中累月不動自號長春先生<hi>賈志</hi>
薛尊師者家世榮顯則天末為陽翟令精心歸道棄官<lb/>
　入山邑小胥唐臣願從之杖䇿負囊往嵩山口忽遇<lb/>
　一人自云姓陳云知近有仙境當入山求之知所詣<lb/>
　即來相報期以五日既而過期十日不至薛遂緣磴<lb/>
　入谷行數日俄覩一禪室中有老僧於僧床下見藤<lb/>
　蔓緣壁出戸僧指蔓視薛遂視蔓出戸其蔓旁巖壁<lb/>
<pb n="KR2k0050_WYG_065-70b"/>
　不絶經兩日猶未盡忽至石室中有道士數人其陳<lb/>
　山人亦在笑謂薛曰子之志可教也遂指授道要問<lb/>
　其所云終南山紫閣峰下去長安城七十里尊師道<lb/>
　成後入京居於昊天觀𤣥風益振開元末時已百餘<lb/>
　歲忽告門人曰天帝召我為八威觀主無病坐亡顔<lb/>
　色不變遂於本院中造塔弟子唐臣後亦為國師焉<lb/>
　<hi>元化記</hi>
韋善俊京兆人生十三嵗遇道士韓元最授以祕要嘗<lb/>
<pb n="KR2k0050_WYG_065-71a"/>
　過壇墟店遇黒犬旋繞不去因畜之呼為烏龍一日<lb/>
　謂弟子曰太上召我我去矣其犬忽長數丈化為龍<lb/>
　乘之而去<hi>列仙全傳</hi>
李筌號逹觀子居少室山好神仙之道嘗至嵩山虎口<lb/>
　巖得黄帝隂符經其本糜爛筌抄讀數千遍不曉其<lb/>
　義因入秦至驪山下逢一老母敝衣扶杖神狀甚異<lb/>
　路旁見遺火燒樹因自言曰火生於木禍發必尅筌<lb/>
　驚問之母曰吾受此符已三元六周甲子矣少年從<lb/>
<pb n="KR2k0050_WYG_065-71b"/>
　何得之筌再拜具告所得母曰少年顴骨貫於生門<lb/>
　命輪齊於日角血脉未減心影不偏性賢而好法神<lb/>
　勇而樂智正吾弟子也於是坐於石上與筌説隂符<lb/>
　之義乆之母曰日已晡矣吾有麥飯相與為食袖中<lb/>
　出一瓠令筌谷中取水及還已失母但留麥飯數升<lb/>
　於石上筌後入名山訪道不知所終<hi>神仙感遇傳</hi>
成真人開元末有中使自嶺外迴謁金天廟奠祝畢戲<lb/>
　問巫曰大王在否曰不在闗外三十里迎成真人耳<lb/>
<pb n="KR2k0050_WYG_065-72a"/>
　中使遽令人候之有一道士敝衣負囊自闗外來問<lb/>
　之姓成以驛騎載之到京密奏焉𤣥宗召入館於蓬<lb/>
　萊院詔問道術及所脩之事皆不能對半嵗餘懇求<lb/>
　歸山自内殿挈布囊徐行而去所司掃灑其居改張<lb/>
　幃幕見壁上題曰蜀路南行燕師北至本擬白日昇<lb/>
　天且看黒龍飲渭以事上聞上黙然良乆頗追思之<lb/>
　其後禄山起燕聖駕幸蜀皆如其䜟<hi>仙傳拾遺</hi>
申宗開元中進士張佐嘗南次鄠杜郊行見有老父乗<lb/>
<pb n="KR2k0050_WYG_065-72b"/>
　青驢背鹿革囊自斜逕合路佐試問所從來叟笑而<lb/>
　不答至再三叟曰吾夀永者耳遂促走佐亦撲馬趂<lb/>
　之至逆旅佐貰白酒將飲試就請叟曰此正所好何<lb/>
　子解吾意耶飲訖佐徐請願先生賜言叟曰吾宇文<lb/>
　周時扶風人也姓申名宗慕齊神武因改宗為歡從<lb/>
　燕公于謹征梁元帝於江陵軍旋夢青衣二人謂余<lb/>
　曰吕走天年人向主夀不干吾乃詣占夢者於江陵<lb/>
　市占夢者曰吕走迴字人向主住字也豈子住乃夀<lb/>
<pb n="KR2k0050_WYG_065-73a"/>
　也時留兵屯江陵遂陳情於校尉拓跋烈許之自是<lb/>
　周行天下迨兹二百餘嵗所見異事甚多並記在鹿<lb/>
　革中因啓囊出二軸書佐不能讀其夕佐略寢及覺<lb/>
　已失叟後數日有人於炭谷湫見之叟曰為我致意<lb/>
　張君佐遽尋之不復見<hi>𤣥怪録</hi>
李元明皇時華山採藥以食性復好酒山下人多以酒<lb/>
　與之忽一日騎白鹿舉手謂山下人曰我今去遊天<lb/>
　臺三老人遮道留之元與藥三丸服之皆一百五十<lb/>
<pb n="KR2k0050_WYG_065-73b"/>
　歲<hi>賈志</hi>
傅仙宗長安人性沉黙好道有神人告以脩真地遂乗<lb/>
　青騾赴平岡隠焉開元間詔赴闕上問卿何道致此<lb/>
　對曰守以恬淡行以簡易又問金丹曰恵及民物即<lb/>
　長生也乆之還山乾道二年沐浴登榻而逝邑人王<lb/>
　念還自成都見其乗青騾於簡州道上<hi>四川總志</hi>
田真人碑沒其名富平人脩煉美原田村曉服食變化<lb/>
　術里人碑其處曰田真人拔宅處<hi>賈志</hi>
<pb n="KR2k0050_WYG_065-74a"/>
契虚本姑臧李氏子自孩提好佛氏法律年二十七髠<lb/>
　髪衣褐居長安佛寺中及禄山破潼闗𤣥宗幸蜀契<lb/>
　虚遁入太白山採柏葉食之自是絶粒一日有道士<lb/>
　喬君來詣謂契虚曰師神骨孤秀當遨遊仙都請備<lb/>
　食於商山逆旅中遇桻子餽焉或有問所詣者苐言<lb/>
　願遊稚川桻子當導師去契虚即往商山舍逆旅中<lb/>
　備甘㫖以俟桻子僅數月遇桻子百餘俱食畢而去<lb/>
　一桻子年甚少謂契虚曰吾師安所詣乎契虚曰願<lb/>
<pb n="KR2k0050_WYG_065-74b"/>
　遊稚川栙子曰稚川甚近師能偕我去乎於是俱至<lb/>
　藍田其夕即登玉山陟危險逾巖巘至一洞二人俱<lb/>
　入洞中昏晦不可辨見一門在數十歩外遂望門去<lb/>
　既出洞外風日恬煦山水清麗見一髙山道徑危峻<lb/>
　契虚眩惑不敢登栙子曰仙都且近何為徬徨即挈<lb/>
　手去既至山頂見有城邑官闕栙子指語此稚川也<lb/>
　已而至一殿上有具簪笏者慿玉几而坐侍衛環列<lb/>
　呵禁甚嚴栙子命契虚謁拜曰此稚川真君也真君<lb/>
<pb n="KR2k0050_WYG_065-75a"/>
　召契虚訊曰爾嘗絶三彭之讐乎契虚不能對真君<lb/>
　曰慎勿乆留於此桻子引契虛歸因廬於太白山絶<lb/>
　粒吸氣貞元中徙居華山下竟不知所在<hi>宣室志</hi>
韋集代宗因晝寢夢一人謂曰西嶽太華山中有黄帝<lb/>
　壇即日詔遣監察御史韋君馳驛詣山尋訪至山下<lb/>
　店中韋君聞房中𠻳聲問何人遣視之乃有一老父<lb/>
　韋君訪老父何姓答曰姓韋韋君邀與同席老父因<lb/>
　訪韋父官諱又訪髙祖為誰韋君曰髙祖奉道不仕<lb/>
<pb n="KR2k0050_WYG_065-75b"/>
　隋朝入此山中不知所在老父喟然歎曰吾即爾髙<lb/>
　祖也吾名集有二子爾即吾小子曽孫也韋君涕泣<lb/>
　再拜老父問韋君今何之韋君曰奉勅於此山求黄<lb/>
　帝壇不審翁能知此處否老父曰蓮花中峰西南上<lb/>
　有一古壇髣髴餘址此當是也但不定耳遂與韋君<lb/>
　同宿明日入山至山足隨老父行里許到室見三嫗<lb/>
　老父曰此爾祖母及二祖姑也相見甚喜謂曰年代<lb/>
　遷變一朝遂見元孫欣慰久之遂與老父上山直至<lb/>
<pb n="KR2k0050_WYG_065-76a"/>
　中峰西南隅果有一壇韋君洒掃拜謁立標記而逥<lb/>
　却到老父石室辭出遂下山具以事奏代宗歎異遣<lb/>
　韋君齎手詔入山求覔遂失舊路訪山下故老皆云<lb/>
　不知韋君望山慟哭而返代宗悵恨具以事跡宣付<lb/>
　史館<hi>異聞録至按逸史載唐徳宗建中初有楚州司馬楊集  華隂遇越公弟其事與此相同恐一</hi>
　<hi>事而傳聞異詞故不復載</hi>
許棲巖岐陽人舉進士習業於昊天觀時韋皋鎮蜀巖<lb/>
　將為入蜀之計欲市一馬自入西京訪之有蕃人牽<lb/>
<pb n="KR2k0050_WYG_065-76b"/>
　一馬瘦削而價不髙因市歸洎登蜀棧棲巖與馬俱<lb/>
　墜崖下積葉承之幸無所損尋其崖下見一洞穴行<lb/>
　而乗之約十餘里忽及平川花木秀異池沼澄徹有<lb/>
　一道士卧于石上二玉女侍之巖問云是太乙真君<lb/>
　巖即以行止白君曰爾好道乎曰讀莊老黄庭而已<lb/>
　命坐酌小盃以飲之曰此石髓也嵇康不能得爾得<lb/>
　之矣居半月思家求還太乙以所乗馬送之謂曰此<lb/>
　馬吾洞中龍也子有仙骨故得值之到人間放之渭<lb/>
<pb n="KR2k0050_WYG_065-77a"/>
　曲勿復留之既别逡巡已達虢縣問鄉人年代已六<lb/>
　十年出洞時二玉女託買虢縣田婆針乃市之繫馬<lb/>
　鞍上放之化龍而去棲巖幼在鄉里已見田婆至此<lb/>
　惟田婆容狀如舊亦仙人也棲巖大中末年復入太<lb/>
　白山去<hi>傳奇</hi>
陳休復者號陳七子貞元中來居褒城多變化之術褒<lb/>
　人好事少年常求學其術勤勤不已休復與出郊外<lb/>
　坐大樹下語道未竟忽然暴卒須㬰臭敗衆皆驚走<lb/>
<pb n="KR2k0050_WYG_065-77b"/>
　莫敢迴視自此不敢干之嘗狂醉市中褒帥李讜怒<lb/>
　而繫於獄忽不食而死尋還家復在市中讜特加禮<lb/>
　焉為築室於褒城江之南岸遺與甚多略無受者河<lb/>
　東栁仲郢相國周墀燕國公髙駢擁旄三川皆深加<lb/>
　禮敬書幣相屬蜀相燕公使人致書至褒城延休復<lb/>
　使人經旬方達休復當日已至成都又有一休復與<lb/>
　使者偕行未嘗相捨燕公詰於使者益奇待之中和<lb/>
　三年大駕還京休復亦至闕下田晉公軍容問至京<lb/>
<pb n="KR2k0050_WYG_065-78a"/>
　國幾年安寧曰二十果自問後二十日再幸陳倉後<lb/>
　於道中寄詩與田晉公曰夜坐空庭月色㣲一樹寒<lb/>
　梅發兩枝及駕至梁洋邠帥朱玫立襄王監國寒梅<lb/>
　兩枝驗矣自是衛駕詣都多在西縣三泉褒斜以來<lb/>
　屯駐嵗餘卒於家葬於江南山下數月好事者掘其<lb/>
　墓無復有所見休復在長安駕駐華州休復亦至興<lb/>
　徳府矣<hi>仙傳拾遺</hi>
裴航秀才長慶中因下第遊於鄂渚同載有樊夫人乃<lb/>
<pb n="KR2k0050_WYG_065-78b"/>
　國色也因賂侍妾裊烟求達詩一章久而無答夫人後<lb/>
　使裊烟持詩一章曰一飲瓊漿百感生𤣥霜搗盡見雲<lb/>
　英藍橋便是神仙窟何必﨑嶇上玊清航覽之愧佩而<lb/>
　已後抵襄漢航飭裝歸輦下經藍橋驛側因渴甚見茅<lb/>
　屋有老嫗航揖之求漿嫗咄曰雲英擎一甌漿來俄於<lb/>
　葦箔下出雙玉手捧甌航接飲之真玉液也因還甌遽<lb/>
　揭箔覩一女子航驚怛植足而不能去因白嫗願娶嫗<lb/>
　曰我今老病昨有神仙遺靈丹一刀圭但須玉杵臼搗<lb/>
<pb n="KR2k0050_WYG_065-79a"/>
　之百日方可就吞君約娶此女者得玉杵臼吾當與之<lb/>
　航謝去至京國訪玉杵臼數月餘遇一貨玉老翁曰近<lb/>
　得虢縣藥鋪卞老書云有玉杵臼貨之郎君懇求如此<lb/>
　吾當為書道達航媿荷珍重果獲杵臼遂挈而抵藍橋<lb/>
　嫗大笑曰更為吾𢷬藥百日方議婚好航𢷬藥日足嫗<lb/>
　持而吞之遂挈女入山謂航曰但少留此逡巡車馬僕<lb/>
　𨽻迎航而徃别見一大第帳幄屏帷珠翠珍玩莫不臻<lb/>
　至航就禮訖引見諸賓多神仙中人也有仙女鬟髻霓<lb/>
<pb n="KR2k0050_WYG_065-79b"/>
　衣云是妻姊航拜訖女曰裴郎不憶鄂渚同舟乎航<lb/>
　驚謝後問左右曰是小娘子姊雲翹夫人劉綱仙君<lb/>
　之妻也嫗遣航將妻入玉峰洞中居之餌以絳雪瓊<lb/>
　英之丹體性清虛毛髪紺緑神化自在超為上仙太<lb/>
　和中友人盧顥遇於藍橋驛之西因說得道之事<hi>傳奇</hi>
嚴士則建州刺史穆宗朝為尚衣奉御頗好道午日於<lb/>
　終南山採藥迷路然林岫深僻風景明麗有茅屋數<lb/>
　間出於松竹之下窺籬隙内見有一人於石榻偃卧<lb/>
<pb n="KR2k0050_WYG_065-80a"/>
　士則推戸直造其前乃攝衣而起士則具陳資糧已<lb/>
　絶迫於枵腹請以飲饌救之隠者自起於梁間脱紙<lb/>
　囊啓其中有百餘顆如扁豆之形俾於藥室取鐺拾<lb/>
　薪汲水以一粒煮之良乆微有香氣視之已如掌大<lb/>
　曰可食矣渴則取鐺中餘水飲之復曰汝得至此當<lb/>
　由宿分他時位至方伯兼獲長生之道士則告歸曰<lb/>
　去此三二里與採薪者相值可隨之而去此至國門<lb/>
　不逺既出果有人採薪路側纔經信宿已及樊川既<lb/>
<pb n="KR2k0050_WYG_065-80b"/>
　還輦轂不喜更嘗滋味日覺氣壯神清有驂鸞馭鶴<lb/>
　之意盧僕射聞方伯之説因以處士奏官自梓州别<lb/>
　駕作牧建溪時年已九十到郡周歲即解印歸羅浮<lb/>
　及韋宙相公出鎮江南使人訪之猶在山谷<hi>劇談録</hi>
韋卿材太和中選授江淮縣宰出京日離灞滻行一二<lb/>
　十里外覺道路漸異林木葱蒨似非人間頃之有謁<lb/>
　於馬前者如州縣候吏問韋自何至此俄頃復有一<lb/>
　人至謂前謁者曰既至矣則須速報上公却走而去<lb/>
<pb n="KR2k0050_WYG_065-81a"/>
　逡巡遽聲連呼曰上公出韋下馬趨入門侍衛嚴肅<lb/>
　擬於王侯見一人年可四十歲平上幘衣素服命坐<lb/>
　慰勞乆之謂韋曰某因世亂百家相糺竄避於此衆<lb/>
　推為長强謂之上公爾來數百年亦無號令約束但<lb/>
　任自然而已公不可乆留命取絹十疋贈之韋出門<lb/>
　上馬却尋舊路迴望亦無所見至明則已有官路逆<lb/>
　旅暫歇詢之於人無能知者取絹視之光白可鑑韋<lb/>
　遂褁却入京詣親友具述其事因以絹分遺親愛約<lb/>
<pb n="KR2k0050_WYG_065-81b"/>
　其處在驪山藍田之間蓋地仙也<hi>尚書故實</hi>
金可記新羅人賓貢進士性沉靜好道俄於終南山子<lb/>
　午谷葺居手植奇花異果極多常焚香靜坐誦道徳<lb/>
　及諸仙經不輟後三年思歸本國航海去復來却入<lb/>
　終南大中時昇天而去<hi>續仙傳</hi>
吕嵒初名紹先蒲州人一云闗右人屢舉進士不第後<lb/>
　於長安道中遇真陽語紹先曰予所居終南山有洞<lb/>
　可從行頃刻到一峰真陽飲紹先以元和之酒坐石<lb/>
<pb n="KR2k0050_WYG_065-82a"/>
　談𤣥曰子從予奉道當名嵒字洞賓遂將洞中書朝<lb/>
　夕觀覽真陽授以上真𤣥訣道成仙去今洞在樓觀<lb/>
　説經臺左<hi>盩厔縣志</hi>
杜光庭字賓至杜陵人舉制科不中入天台為道士僖<lb/>
　宗召見賜紫衣出入禁中上表乞遊成都隠青城山<lb/>
　白雲溪卒於蜀年八十五顔貌如生世以為尸解有<lb/>
　文千巻<hi>宋居白幸蜀記</hi>
王老坊州宜君縣人居於村墅頗好道一旦有藍縷道<lb/>
<pb n="KR2k0050_WYG_065-82b"/>
　士造其門王老延禮之居月餘日相歡洽俄患遍身<lb/>
　惡瘡王老㸔療逾年道士謂王老曰此瘡但得數斛<lb/>
　酒浸之自愈王老為精潔釀酒及熟道士以大甕盛<lb/>
　酒入甕三日方出鬚髪俱黒肌若凝脂王老合家視<lb/>
　之驚異道士曰此酒可飲王老飲之初甕酒五斛餘<lb/>
　及窺存三二升清美異常其時方撻麥王老與妻子<lb/>
　并持麥人共飲皆大醉於是祥風忽起緑雲如蒸屋<lb/>
　舍草樹全家人物雞犬一時飛去空中猶聞撻麥聲<lb/>
<pb n="KR2k0050_WYG_065-83a"/>
　數村人共觀望驚歎風定其傭力持麥人乃遺在别<lb/>
　村樹下後亦不食皆得長生宜君縣西三十里有昇<lb/>
　仙村在焉<hi>續仙傳</hi>
杜昇字可雲杜陵人莫測其年夀顔甚悦澤常遊城市<lb/>
　間好於水碗及盆中以沙書龍字浮而左右轉或叱<lb/>
　之則飛起髙丈餘隠隠若雲霧作龍形呼之復下水<lb/>
　中冬則卧雪中三兩日人以為斃矣撥之徐起抖擻<lb/>
　而行若醉醒也杜孺休為蘇州牧聞可雲在城市延<lb/>
<pb n="KR2k0050_WYG_065-83b"/>
　入郡齋咨以道術可雲曰但以政化及人慈愛為意<lb/>
　况今多事宜逺兵傷道術詎可問也後軍亂孺休果<lb/>
　為兵傷而斃可雲亦被殺頃之但有舊布衫一領斫<lb/>
　破在地後數日人見入江西市中醉吟沙書如故<hi>續仙</hi>
　<hi>傳</hi>
田鸞家居長安聞道者有長生術入華山見黄冠禮謁<lb/>
　祈問隠訣黄冠指柏樹示之曰此即長生藥也鸞取<lb/>
　柏葉曝乾為末服至六七日未有他益但覺煩熱至<lb/>
<pb n="KR2k0050_WYG_065-84a"/>
　二年餘病熱頭目如裂舉身生瘡鸞意終不捨七八<lb/>
　年後熱病益甚諸瘡潰爛黄水遍身如膠忽自云體<lb/>
　今小可須一沐浴遂命置一斛温水於室中數人舁<lb/>
　卧斛中遂於斛中寢三日方寤呼人起之身上諸瘡<lb/>
　皆已掃去光彩鮮明自云初寢夢黄冠數人持旌節<lb/>
　導引謁上清遍禮古來列仙皆謂曰柏葉仙人來此<lb/>
　遂授以仙術自此絶穀隠於嵩陽年一百二十三歲<lb/>
　無疾而終異香滿室<hi>化源記</hi>
<pb n="KR2k0050_WYG_065-84b"/>
杜子華信州李員外虞嘗與秀才楊稜遊華山窮搜巖<lb/>
　谷時李公及楊君俱有棲遁之志每遇幽賞吟咏移<lb/>
　時俄至一小洞欲窮其跡少窮至洞口川巖草樹不<lb/>
　似人間亦有耕者更二里餘有佛堂李公等因往求<lb/>
　宿逡巡見有紫衣乗小馬從者四五呵路而至曰得<lb/>
　到此何也此處偏陋請至某居處遂同往到一府署<lb/>
　因自言曰某姓杜名子華遇仙侣居此已數百年矣<lb/>
　因止宿飲饌皆甚精豐留連累日遣使者導之而返<lb/>
<pb n="KR2k0050_WYG_065-85a"/>
　<hi>逸史</hi>
賣藥翁不知其姓名常提一大葫蘆賣藥人告疾皆與<lb/>
　之稱效後於長安賣藥抖擻葫蘆已空内只有一丸<lb/>
　出極大有光明安掌中謂人曰百年人間賣藥過却<lb/>
　億兆人無一肯把錢買藥吃今須自吃却藥纔入口<lb/>
　足下五色雲生風起飄飄飛騰而去<hi>續仙傳</hi>
竇真人字子明少出家學道於漢中斗山後昇仙去山<lb/>
　巔有奉真觀<hi>漢中志</hi>
<pb n="KR2k0050_WYG_065-85b"/>
何尚翁略陽人修真於仙人關道成飛昇闗以此名<hi>漢中</hi>
　<hi>志</hi>
譚峭字景升幼而聰明及長好黄老諸子及周穆漢武<lb/>
　茅君列仙傳靡不精究一旦告父出遊終南山父以<lb/>
　南山近京都許之自終南太白太華迤邐遊歴不復<lb/>
　歸寧父母以其堅心學道乃聴其所從後丹成服之<lb/>
　入青城而去<hi>續仙傳</hi>
五代<lb/>
<pb n="KR2k0050_WYG_065-86a"/>
劉哲字元英號海蟾子事燕王劉守光為相喜黄老一<lb/>
　日有道人自稱真陽子來謁海蟾待以賓禮道人為<lb/>
　演清静無為之宗金液還丹之要竟索雞卵十枚金<lb/>
　錢十文一文置几上累十卵於金錢若浮圖狀海蟾<lb/>
　驚曰危哉道人曰居榮禄履憂患其危殆甚盡以其<lb/>
　錢劈破擲之辭去海蟾大悟遁跡終南山下丹成尸<lb/>
　解有白氣自頂門出化鶴沖天<hi>賈志</hi>
宋<lb/>
<pb n="KR2k0050_WYG_065-86b"/>
丁少微亳州真源人為道士隠華山潼谷密邇陳搏所<lb/>
　居與搏齊名志尚清潔善服氣多餌藥年百餘歲康<lb/>
　强無恙太平興國三年召赴闕以金丹巨勝南芝𤣥<lb/>
　芝為獻留數月遣還山七年冬卒<hi>宋史方技傳</hi>
張夢乾孟店鎮人老而好道有離俗之志遇劉海蟾授<lb/>
　以仙術一日辭村人曰遲十日中午吾將飛去衆以<lb/>
　為狂及期登槐杪吐沬斗餘貓犬䑛之相隨翀舉有<lb/>
　涇陽商人即於是日午見夢乾於雲南<hi>涇陽縣志</hi>
<pb n="KR2k0050_WYG_065-87a"/>
抱一鳳州人嘗遇一老人篋中取物餌之狀如蘆菔又<lb/>
　與之小瓢中有葉如緑豆戒曰遇有疾者施之自是<lb/>
　絶粒真宗召見賜名抱一<hi>漢中志</hi>
于元隠莫知所從來遇駝頭道者授大洞經十一章後<lb/>
　有老人導之與遊雞足山山裂得洞洞昏黒不可入<lb/>
　忽日光穿隙見石匣一探匣得書乃玉注大洞三十<lb/>
　九章經老人口授祕訣又十餘年來鳳翔稍與世接<lb/>
　逺近奔凑郡守召與語異之延於家元隠求一室置<lb/>
<pb n="KR2k0050_WYG_065-87b"/>
　大斛貯水扄戸睡三月守日遣人伺之又三月忽坐<lb/>
　水斛中臨卭呉伸道以職事如秦遇於途欵語移時<lb/>
　至秦以語守守駭曰安有是就視則尚寐也大觀元<lb/>
　年詔赴闕既而屢辭還山即清平軍上清太平宫構<lb/>
　别位以居補道蔵真玉注自為迴風混合百神圖居<lb/>
　常以大洞真經五行六字氣轉相傳授傴躄者起行<lb/>
　羸瘵者充盛四方言大洞者皆以元隠為師又築觀<lb/>
　於耀州三原之脩真鄉詔名崇真觀未去前五日歸<lb/>
<pb n="KR2k0050_WYG_065-88a"/>
　舊庵易衣側卧拳手結印而後逝<hi>宋任諒于真庵碑記</hi>
羅道人不知何許人嘗遊洛交遇異人得祕訣預知休<lb/>
　咎劉延慶重之靖康二年忽大哭於市别鄰里及汴<lb/>
　梁陷二帝北行乃哭之日也<hi>馮志</hi>
白雲片鶴金明人為道士自稱為白雲片鶴宣和初遊<lb/>
　汴見趙鼎遂大呼曰中興名相人驚異之他日又遇<lb/>
　鼎曰吉陽相逢後鼎至紹興五年果為相有重名晚<lb/>
　竄於吉陽忽與白雲相見白雲曰尚憶昔之言乎公<lb/>
<pb n="KR2k0050_WYG_065-88b"/>
　將歸矣未幾鼎卒<hi>馮志</hi>
姬洞明號抱真子居華山文仙谷紹興丙子中秋前一<lb/>
　日謂門人劉裕之曰張翁驪姥待吾乆矣言訖怡然<lb/>
　化去<hi>賈志</hi>
石泰常州人號杏林又號翠元子遇張紫陽得金丹之<lb/>
　道初紫陽得道於劉海蟾海蟾曰異日有為汝脱韁<lb/>
　解鎖者以道授之後紫陽以所傳非人三遭禍患乃<lb/>
　作悟真篇行於世復罹鳳州太守怒誣以事坐黥竄<lb/>
<pb n="KR2k0050_WYG_065-89a"/>
　經邠境酒肆中遇杏林告以故杏林曰邠守泰故人<lb/>
　也為之先容獲免紫陽感之盡以道法傳於杏林道<lb/>
　成亦作還元篇行於世夀一百三十七紹興二十八<lb/>
　年中秋日尸解後二年有人復見杏林於羅浮山<hi>列仙</hi>
　<hi>全傳</hi>泰以醫藥濟人不受謝令植杏一株乆遂成林人<lb/>
　因號石杏林云<hi>扶風志</hi>
薛道光一名式一名道原陜府雞足山人字太源嘗為<lb/>
　僧法號紫賢一號毘陵禪師雲遊長安雅意金丹導<lb/>
<pb n="KR2k0050_WYG_065-89b"/>
　養宋徽宗崇寧五年丙戌冬寓郿遇石杏林傳授口<lb/>
　訣真要乃註解悟真篇作復命篇及丹髓歌行世夀<lb/>
　一百十四嵗尸解作頌云鐵馬奔入海泥蛇飛上天<lb/>
　蓬萊三島路兀不在西邊明年沙道昭復見紫賢於<lb/>
　霍童山<hi>賈志</hi>
郭尚竈一名郭馬兒興安人賣酒翠花臺下有道人吕<lb/>
　姓常飲尚竈肆中尚竈不取其値如此數年道人授<lb/>
　藥一丸投龍窩水中即成酒道人去後數年復來<lb/>
<pb n="KR2k0050_WYG_065-90a"/>
　攜尚竈往香溪煉丹浴於銷金池中從翠光臺飛去<lb/>
　<hi>興安州志</hi>
王嚞號重陽子咸陽人妊二十四月而生體貌雄偉美<lb/>
　鬚髯倜儻尚義不拘小節嘗醉於甘河㑹二人披髮<lb/>
　被毡其年貌同一師訝之從而懇請其人授修真口<lb/>
　訣再遇於醴泉師趨拜之邀師飲問其鄉閭年姓答<lb/>
　曰濮州人年二十一不告其姓留祕語五篇令嚞讀<lb/>
　畢焚之且曰速去東海投譚捉馬俄失所在乃捐妻<lb/>
<pb n="KR2k0050_WYG_065-90b"/>
　子行匄鄠杜終南間舉止若狂後别構庵於南時村<lb/>
　一夕自焚其庵鄉里驚救方躍舞而歌攜鐵鑵乞食<lb/>
　出闗抵寧海郡人馬宜甫執弟子禮師名之曰鈺㑹<lb/>
　譚玉者以宿疾來見因請為弟子未幾領馬鈺登崐<lb/>
　崘山言曰是中有烟霞洞我先世脩道之所命鑿之<lb/>
　其器具之朽者與玉井池尚在時棲霞丘公投謁師<lb/>
　賜名處機又劉公者來謁師一見輙契名以處元師<lb/>
　至南京與衆别云今可赴師真之期矣奄然而逝馬<lb/>
<pb n="KR2k0050_WYG_065-91a"/>
　鈺嗣其教與譚劉丘相繼為宗盟而全真學者稱鍾<lb/>
　吕劉為三祖又以師為祖師元至元六年賜重陽全<lb/>
　真開元真君<hi>左編</hi>
李靈陽京兆人博學好仙遇至人授以抱一符火大丹<lb/>
　之訣與玉蟾重陽為友<hi>列仙全傳</hi>
金<lb/>
趙抱淵道號還元子俗呼曰摩歌延安雞川人自幼不<lb/>
　凡志在方外嘗遇有道之士傳祕訣後詣劉真人素<lb/>
<pb n="KR2k0050_WYG_065-91b"/>
　不讀書一日夢真君賜以道徳二篇先生吞之入腹<lb/>
　自此天性明朗詩詞歌咏若湧泉之流注遂來終南<lb/>
　㕘重陽祖師至晚年還鄉於迎祥觀住坐泰和五年<lb/>
　作如夢令詞末句云相别相别來嵗暮春時節次年<lb/>
　上遣使者召先生赴闕先生沐浴正衣冠而逝是夜<lb/>
　正春分之際<hi>金史本傳</hi>
然逸期字守約涇陽人至驪山遇了真子黙有所契後<lb/>
　遊商顔卜築三陽草庵居十餘年西遊太白延祥觀<lb/>
<pb n="KR2k0050_WYG_065-92a"/>
　士庶持紙幅求翰墨甚多或者辭色頗倨即書二詩<lb/>
　付之持歸披讀了無一字翌日詣師白其事師曰再<lb/>
　讀當有所見展視墨跡儼然驚悔拜謝節度使曳刺<lb/>
　金紫在鄧病篤夢異人飲以法水寤而即愈聞師歴<lb/>
　商過鄧使數人邀於路至則駭曰乃夢中所遇之異<lb/>
　人也居浙川石門下語之曰比歲吾將行矣其年冬<lb/>
　命道侣次第坐髙歌起舞時及四鼓端坐而蜕<hi>金史本傳</hi>
元<lb/>
<pb n="KR2k0050_WYG_065-92b"/>
丘處機號長春子登州棲霞人金大定丁亥謁重陽王<lb/>
　真君嚞於寧海請為弟子戊申召見闕下隨還終南<lb/>
　山金主召不起宋使來召亦不起太祖遣近侍劉仲<lb/>
　禄持手詔致聘至行在所命掌天下道教至燕居太<lb/>
　極宫<hi>輟耕録</hi>大定丁亥重陽自陜右來真人師之重陽<lb/>
　既逝真人乃逰秦隴戢志磻溪戊申金世宗徵赴闕<lb/>
　特㫖住全真堂<hi>雲山集</hi>長春子穴居磻溪日乞一食行<lb/>
　則一簑人謂之簑衣先生<hi>陳時可長春本行碑○按處機與譚處端劉處元王</hi>
<pb n="KR2k0050_WYG_065-93a"/>
　<hi>處一郝大通馬鈺鈺妻孫不二七子皆齊人重陽行化至齊同時入道元史釋老志載之甚詳並未言其</hi>
　<hi>入陜列仙傳載重陽化後諸子廬墓終南亦未見顯化實蹟茲從碑文内摘録長春一傳賈志各傳俱刪</hi>
　<hi>又同州志載今西庵里有處端親書龜蛇二字筆力道勁大定二十年事也列仙傳云今髙唐州有處端</hi>
　<hi>手跡大書龜蛇二字未知孰是並識於此</hi>
白道元峪口人貌古質厚肩背嶐然人呼為井轂轤嘗<lb/>
　遇馬丹陽於途次與語若合宿契遂傳真訣蹈水如履<lb/>
　平地日行千里足下無跡嘗歌曰横順四條椽在世<lb/>
　八十年若要跟尋我直至白骨邊後八十無疾而卒<lb/>
<pb n="KR2k0050_WYG_065-93b"/>
　既而舉葬棺空無尸旬日人見在白骨寺邊往來方<lb/>
　驗歌言<hi>涇陽縣志</hi>
董守志元太祖時人字寛甫號凝陽居汧隴慕神仙感<lb/>
　遇真陽純陽海蟾屢加㸃化晚築庵於隴山低村一<lb/>
　日祥雲覆地疾雷震天謂其徒曰仙師邀㑹蓬萊矣<lb/>
　遂逝<hi>隴州志</hi>
劉仙不知何許人脩煉於横山石穴中白日飛昇後人<lb/>
　因名其穴為古仙洞<hi>韓城志石按賈志富平石壘山巔曰陽  洞洞前有石砌山田</hi>
<pb n="KR2k0050_WYG_065-94a"/>
　<hi>數畝相傳劉仙種蔬處其何代何名俱未詳附誌於此</hi>
白守一本太山寨窊溝人自幼禮還元趙真人為師號<lb/>
　碧然子至元四年五月金明不雨碧然子至即雨當<lb/>
　道奏聞勅賜潤澤真人後入華峰隠迹一日呼門童<lb/>
　囑之曰吾當去矣遂沐浴整衣冠而逝<hi>延安府志</hi>
吉志通郃陽人幼穎悟師喬?道及潘清客博學多聞<lb/>
　後居武當山十年不火食但餌黄精蒼术精神清徹<lb/>
　行歩如飛一日召弟子戒以珍重修道言訖曲肱而<lb/>
<pb n="KR2k0050_WYG_065-94b"/>
　逝時中統甲子嵗也<hi>續文獻通考</hi>
李妙成岐山人古澹清淨每懐方外之志元時築靜明<lb/>
　菴藏脩汧陽服氣煉神年踰大耋童顔不衰晨昏有<lb/>
　鶴周旋其室人皆異焉莫知所終後人名其結庵處<lb/>
　為寤仙莊<hi>岐山志</hi>
呉翠巖受道於㳺搏霄得全真術又得王玉陽祕訣遍<lb/>
　訪名山至横山以為勝地居石室中不畏寒暑嘗聞<lb/>
　朱子敬齋箴知脩道真訣聞孟子存心養性事天知<lb/>
<pb n="KR2k0050_WYG_065-95a"/>
　䖍事上帝無過於此其徒郝净元刻碣山中<hi>韓城志</hi>
明<lb/>
坐雪道人不言姓名朝邑程濟微時墅外有小祠値大<lb/>
　雪深無人跡濟入取火先有道士峩然危坐因饋之<lb/>
　食將去授書一巻曰子忠臣也習此可免禍其書皆<lb/>
　符咒祕籙濟習之遂成異術周旋於靖難之禍<hi>朝邑志</hi>
張君實人目為邋遢張在金時脩煉寶雞縣之金臺觀<lb/>
　洪武初復來寶雞與西闗道士李白雲交契有童子<lb/>
<pb n="KR2k0050_WYG_065-95b"/>
　張朝用者君實問知其先世謂曰吾識爾髙祖始生<lb/>
　時童子善自愛越月北行朝用與白雲送之其後時<lb/>
　往來長安土洞<hi>名山蔵方外記</hi>張剌達相傳宋時為華州掾<lb/>
　嘗從州守入華山謁陳搏叙坐訖復設榻於左似有<lb/>
　所伺已而一道人至出棗三枚以青者投守守持以<lb/>
　與掾掾啖之自後得道國初時往遊人間每顯異蹟<lb/>
　<hi>徐楨卿異林</hi>永樂時長安西郭土室中有道人神情朗異<lb/>
　鬚張如㦸身垢不堪自曰姓張西郭人因號為邋遢<lb/>
<pb n="KR2k0050_WYG_065-96a"/>
　張喜與郭民劉寡蕩逰嘗以身垢為丸治人疾病後<lb/>
　他適給事中胡濙奉命訪張三丰遇寡蕩言狀以為<lb/>
　即三丰也<hi>長安縣志</hi>永樂間三丰遇生員張恪於周公廟<lb/>
　朝陽洞敝衣垢面恪不為禮時大雪方炊飯三丰須<lb/>
　㬰自外持菜至如新擷於圃云自成都取來恪出視<lb/>
　雪中無迹知為仙將别去乃告恪曰吾元元子張三<lb/>
　丰也問所欲曰苦無記性乃吹耳連囑曰吾令汝聰<lb/>
　明自是讀書過目輙不忘後舉永樂甲午解元<hi>岐山縣志</hi>
<pb n="KR2k0050_WYG_065-96b"/>
　元青富平人住持五龍宫洪武初以薦授監察御史<lb/>
　力辭轉太常卿使從郊祀上宿齋宫諮以雨暘之事<lb/>
　奏對有驗<hi>名山蔵中按元青仙跡未著然拜官不受視嘉靖  陶仲文邵元節諸方士有薫蕕</hi>
　<hi>之别嗣法三丰不虚也</hi>
孫碧雲馮翊人入華州半截山受張三丰之教<hi>華州志</hi>碧<lb/>
　雲結茆書堂山成祖召見賜袍笏敕聽歸山臨别賜<lb/>
　贊及詩又命訪張三丰賜敕四道其徒為建萬夀宫<lb/>
　貯諸法物<hi>賈志</hi>
<pb n="KR2k0050_WYG_065-97a"/>
余喜巖延安人性質古朴住太清宫年踰八十永樂五<lb/>
　年三月二十六日更衣焚香盤趺而坐曰來由此門<lb/>
　去由此路一脚不失囬頭即悟鼻垂雙柱而逝旬日<lb/>
　顔色不改<hi>四川總志</hi>
孫演書字洞鳴甘泉人雅意林壑遊華山得希夷先生<lb/>
　先天之學豫知休咎修真太和山施藥醫人童顔鶴<lb/>
　髪後趺坐羽化<hi>甘泉志</hi>
劉宗道三原人為元通觀道士能役使鬼神祈禱雨澤<lb/>
<pb n="KR2k0050_WYG_065-97b"/>
　又能以數知人生死名曰癸亥數後慶王大集陜西<lb/>
　僧道修追薦事衆既集宗道徐至是日天甚晴霽衆<lb/>
　皆樹旛揭榜具金袈裟法衣作樂迎經於道宗道但<lb/>
　設雨具端坐而已須㬰大雨驟至衆旛榜俱盡金衣<lb/>
　俱濕俄晴霽宗道始行事其日惟宗道一壇在焉慶<lb/>
　王以為神以金冠餽之葬時有二鶴翔柩上若送葬<lb/>
　然<hi>賈志</hi>
陳玉字無壊成化間朝邑栁村人事親至孝親歿負土<lb/>
<pb n="KR2k0050_WYG_065-98a"/>
　築墳廬墓三年有仙術能分身知未來事頗以藥施<lb/>
　人冬時掖布往市有餓莩者黙念得陳師遺布而我<lb/>
　拾之可活矣須㬰遂遺其布夜有穿窬盜即先知置<lb/>
　物所穿之處嘗推車至旅舍主人晨興適田至午方<lb/>
　憶有宿客急歸啓戸扄鑰如故人車不知從何而出<lb/>
　村東西社各構樂樓同時上梁皆請陳師至各自矜<lb/>
　能得陳師後知其皆至也衆盡驚平陽梁侍御私訪<lb/>
　其家答以偈曰我本華山希夷子一轉南菴去楚州<lb/>
<pb n="KR2k0050_WYG_065-98b"/>
　後入華山今饒益寺塔中其蜕骨也<hi>朝邑志</hi>
從鉉安陸人正統八年母夢湘子入室而生骨相奇偉<lb/>
　篤好黄老之術辭父遊太和山復遊嵩華遇異人授<lb/>
　大還丹雲跡靡定萬厯中郡守阮屏麓遊太華失路<lb/>
　遇鉉指引見道貌軒舉問其姓氏年里已百六十歲<lb/>
　矣後入華山絶巘不知所終<hi>湖廣通志</hi>
尹蓬頭名從龍華州人囊有宋理宗時度牒𢎞正間來金<lb/>
　陵寓邸中輙閉闗卧多者逾月少亦五六日後起能<lb/>
<pb n="KR2k0050_WYG_065-99a"/>
　分身嘗鍵戸寢有終南黄道人來留青鞋去後數日<lb/>
　尹起問弟子曰有黄師來何言弟子獻所贈尹曰是<lb/>
　知我當逺行也無何當事懼其詭異遣卒押歸華州<lb/>
　過鐵鶴觀騎一鶴飛去<hi>江南通志</hi>
董仙不知其名往來城市言事多徵驗夕宿咸寧金花<lb/>
　落土洞中冬夏不著衣惟褁牛皮人呼為牛皮董每<lb/>
　詢其自不答自作詞云摧殘形體不穿衣只是裹牛<lb/>
　皮跣足傲寒饑便悟徹重元上機十年吃飯十年還<lb/>
<pb n="KR2k0050_WYG_065-99b"/>
　盡一志更無移行滿跨雲歸並不管人間是非後僵<lb/>
　死洞中身首俱另鄉人瘞之嗣後又見在王渠濛溪<lb/>
　庵裹牛皮如故正徳間遍辭鄉人不知所之<hi>賈志</hi>
劉偉朝邑人成化中舉人任文水知縣文水多豪彊號<lb/>
　難治偉獨以誠心直道為理乆之衆庶傾心向化擢<lb/>
　御史持法平允出知兖州卒<hi>賈志</hi>偉生好神仙比疾病<lb/>
　命其子曰即死毋埋我及卒鄉人有自逺方還者多<lb/>
　出道中見之寄問其家因不敢葬其甥韓邦奇為山<lb/>
<pb n="KR2k0050_WYG_065-100a"/>
　西僉事方視事偉從中道緩步而前曰汝弟邦靖可<lb/>
　速令歸僚友相視駭愕令人跡之至一逺寺中止明<lb/>
　日求之竟不見邦靖不久養病歸卒劉氏聞之發棺<lb/>
　視惟一屨在焉<hi>楊儀髙坡異纂</hi>
逍遙子嘉靖二十年間自東來榆林科頭赤脚隆冬不<lb/>
　寒即大雪端坐於地竟夕不移汗猶津津出人餽之<lb/>
　食則食雖不餽累日亦無所需人叩之惟頷之不語<lb/>
　居榆三月而去日午出城未刻有人在二百里外遇<lb/>
<pb n="KR2k0050_WYG_065-100b"/>
　之後竟莫知所終<hi>延綏志</hi>
鞋幇子住咸寧鳳棲原金滹沱村時村民陳氏館之甚<lb/>
　勤日飲酒醉卧街衢人觸之即大詈日與兒童嬉戲<lb/>
　為樂以舊鞋幇百衲為衣冬夏服之有與新衣輙給<lb/>
　貧乏人問其姓名自云鞋幇子萬厯時一日往城乞<lb/>
　黄紙錢百餘自糊於身遍體咸具是夜卒鄉人醵錢<lb/>
　為棺瘞焉後陳氏貿易於蜀復遇之談笑詈罵如故<lb/>
　囬鄉語人發棺視之惟餘鞋幇衲衣紙錢而已<hi>賈志</hi>
<pb n="KR2k0050_WYG_065-101a"/>
蓬谷道人由來無考萬厯年衣羽衣持杖雲遊遇大河<lb/>
　足不履地飛身而過至中部黄帝廟和三丰詩有萬<lb/>
　壑烟雲連帝塜九天春色映龍城之句<hi>延安府志</hi>
一炁字幼朔號海侗子不知何許人貌甚古數更姓名<lb/>
　人不能測萬厯四十六年春副使陳性學許汝魁鎮<lb/>
　將杜文煥敦請邀致授以服氣煉神存真知命之道<lb/>
　云能脩此則可徵隆砂八百之數每於指光中見未<lb/>
　來事後一旦飄然去<hi>延綏志</hi>幼朔姓彭氏多往來呉楚<lb/>
<pb n="KR2k0050_WYG_065-101b"/>
　間後不知所終<lb/>
胡載道河南人萬厯丁丑進士厯官四川監軍道好丹<lb/>
　砂寓於石泉數年丹成尸解去<hi>石泉志</hi>
玉風不知何許人萬厯乙巳雲遊至葭州南五里白雲<lb/>
　山童顔鶴髪隠居避靜施藥濟人神木大㕘陳性學<lb/>
　聘之談及符録祕訣無不輙應獨居一室七日不火<lb/>
　隆冬袖出青麥歲旱有禱即應後韓城尚書薛貞奏<lb/>
　上勅賜道經一藏封為玉風真人後不知所之<hi>延安府志</hi>
<pb n="KR2k0050_WYG_065-102a"/>
劉常泰咸寧人出家丹陽宫後棲大興山蓬頭赤脚採<lb/>
　草木食嘗於萬仞壁間畫真武像人皆異之有一鹿<lb/>
　嘗隨坐卧人犯劉者抵觸之問以世情一咄而已山<lb/>
　中作鐵橋畢曰可謝世矣歸故宫坐化<hi>咸寧志</hi>
玉華子姓俞名道精於易理或日數食或數日不食於<lb/>
　羅谷深處廣植花木建藏易洞日夕卧其中一日謂<lb/>
　其徒曰我將去矣具浴盥潄畢整衣端坐而逝<hi>長武志</hi>
王輔榆林人應襲千戸讓與其弟經脩煉形氣嘗遊武<lb/>
<pb n="KR2k0050_WYG_065-102b"/>
　當山深谷中習静年八十餘步履若飛弟經往迎之<lb/>
　歸榆林年餘謂經云我於某日還山乃遍辭親知至<lb/>
　日端坐而化有自米脂來者遇輔道上<hi>延綏志</hi>
三無道人姓曹氏咸寧縣人少從軍冀州見殺死人更<lb/>
　衣不僵惻然遂棄家從清虚子遊授以道術居終南<lb/>
　太乙宫崇禎十一年遇賊被磔死後人自蜀道囘見<lb/>
　在武侯廟賣藥<hi>咸寧志</hi>
張雨號清虚子貌清古寡言笑絶烟火食常攜一瓢居<lb/>
<pb n="KR2k0050_WYG_065-103a"/>
　華之東峰石洞中崇禎癸未十月初六李闖入闗之<lb/>
　夕趺坐而逝自書其瓢曰我姓張名雨慶陽人年六<lb/>
　十四數字而已迨甲申春正月十五猶端坐如生<hi>賈志</hi>
秦<lb/>
毛女在華隂山中獵師世世見之形體生毛自言秦始<lb/>
　皇宫人秦亡入山避難遇道士谷春教食松葉遂不<lb/>
　饑寒身輕如飛所止巖中有鼓琴聲云<hi>列仙傳</hi>眉之彭<lb/>
　山進士有宋籌者與故㕘知政事孫抃同赴舉至華<lb/>
<pb n="KR2k0050_WYG_065-103b"/>
　隂大雪天未明過華山下有牌堠云毛女峰者見一<lb/>
　老姥坐堠下鬢如雪而無寒色時道上無一行者不<lb/>
　知其所從來雪中亦無足跡孫與宋相去數百步宋<lb/>
　先過之亦怪其異而莫之顧孫獨留連與語有數百<lb/>
　錢掛鞍盡以予之既追及宋道其事宋悔復往求之<lb/>
　已無所見是嵗孫第三人及第而宋老死無成<hi>東坡志林</hi>
　蔡元長自長安易鎮西川道華山舊聞毛女之異思<lb/>
　得一見向曉從者見嶽廟燒紙錢爐中有物甚異以<lb/>
<pb n="KR2k0050_WYG_065-104a"/>
　告元長亟往視之乃一婦人也遍身皆毛色如紺碧<lb/>
　而髪若漆目光射人顧元長曰萬不為有餘一不為<lb/>
　不足言訖而去其疾如飛<hi>王明清投轄録</hi>
漢<lb/>
西河神女神仙伯山甫外甥也山甫見其多病與之藥<lb/>
　女時年已七十稍稍還少色如嬰兒漢遣使行經西<lb/>
　河於城東見一女子笞一老翁頭白如雪跪而受杖<lb/>
　使者怪而問之女子答曰此妾兒也妾舅伯山甫得<lb/>
<pb n="KR2k0050_WYG_065-104b"/>
　神仙之道隱居華山中愍妾多病以神藥授妾漸復<lb/>
　少壯此兒妾令服藥不肯致此衰老妾恚之故杖耳<lb/>
　<hi>女仙傳</hi>
南陽公主漢元帝女下嬪王咸綏和間王莽秉政謂咸<lb/>
　曰國危世亂但當退而脩身咸不能從公主遂結廬<lb/>
　華山歲餘精思丹道乗雲氣冉冉而去咸追之漠然<lb/>
　無跡忽於嶺上見遺朱履一隻取之已化為石後人<lb/>
　名其峰曰公主峰<hi>述異記</hi>
<pb n="KR2k0050_WYG_065-105a"/>
唐<lb/>
索姑扶風人性至孝清正恬淡不喜塵俗事嘗懐超世<lb/>
　之志久之其父貿易隴西姑請為買白馬及父歸次<lb/>
　日五鼔姑乗馬馳去遺線於路至盩厔青山趺坐而<lb/>
　化家人隨線迹之得其處居人神之為立廟焉<hi>扶風志</hi>
宋<lb/>
陜西子仙姑傳云得道術能不食年約三十許不知其<lb/>
　實年也陜西提刑陽翟李熙民逸老正直剛毅人也<lb/>
<pb n="KR2k0050_WYG_065-105b"/>
　聞人所傳甚異乃往清平軍自驗之既見道貌髙古<lb/>
　不覺心服因曰欲獻茶一盃可乎姑曰不食茶久矣<lb/>
　今勉强一啜既食少頃垂兩手出玉雪如也須㬰所<lb/>
　食之茶從十指甲出凝於地色猶不變逸老令就地<lb/>
　刮取且使嘗之香味如故大奇之<hi>嬾真子</hi>
華山有郭仙姑年二百六七十歲曽事陳希夷又常隨<lb/>
　吕公遊於世<hi>癸辛雜識</hi>
明<lb/>
<pb n="KR2k0050_WYG_065-106a"/>
華山玉女峰女冠楊氏名妓也少年入山食松皮或枵<lb/>
　腹坐即大雪七日不粒亦無恙竟日夜尸坐如寐其<lb/>
　玉女殿右韓姑遺蜕殁幾三十年雖槁不腐以杖擿<lb/>
　其足亦不僵蓋楊氏師也<hi>王履宿玉女峰記</hi>
張仙姑中部河西人居常知未來事人莫識其所從一<lb/>
　夕聞空中有人呼曰張仙姑張仙姑笑曰此必吕公<lb/>
　嵒也開戸視之遂飛身昇天<hi>延安府志</hi>
仙姑萬厯時洵陽縣北露金坪民間女臨嫁時天將曉<lb/>
<pb n="KR2k0050_WYG_065-106b"/>
　驅雞飛過洵河南至碥下洞中坐化人聞雞鳴尋見<lb/>
　之遂名為仙姑碥<hi>洵陽志</hi>
本朝<lb/>
　林道士萬厯時人隠山陽之下髙山石龕知未來事<lb/>
　　能興雲雨時訓人忠孝亷節不好人學已來學者<lb/>
　　輙拒之順治二年山中人共見其入三鳳山古洞<lb/>
　　方入石門即闔後歲旱禱洞外許入乃入洞取水<lb/>
　　即雨有取水者未得請直入始苦黒頃之朗如霽<lb/>
<pb n="KR2k0050_WYG_065-107a"/>
　　日别一天也見二人偉然儒服對奕顧曰汝來求<lb/>
　　雨外間已得雨矣盍行乎其人叩謝出果大雨如<lb/>
　　注<lb/>
　韓可精朝邑人明末避冦棄家去晚歸動止有異常<lb/>
　　栖息沙中後居長安昌村村中水苦不可食為指<lb/>
　　地鑿井獲甘泉天旱禱立應村人遞主之鄰有徵<lb/>
　　逋甚急可精使從往河東視其弟子至則其人甫<lb/>
　　宦歸將行奉多金為夀止取一餅金付從者遂行<lb/>
<pb n="KR2k0050_WYG_065-107b"/>
　　弟子目留從者以金盡與之至途忽相失獨行遇<lb/>
　　盜所得金盡被刼惟先餅金在抵家適償所逋人<lb/>
　　以是益怪之當事禮請謝不往士大夫從商略文<lb/>
　　史欣然往復叩以二氏學終不置一語冬月有販<lb/>
　　夫露宿可精憐之使卧榻旁無火具而汗不止嘗<lb/>
　　辟穀數月面色益瑩潤年八十餘趺坐而化後有<lb/>
　　人見於新豐道上云<lb/>
　人瑞<hi>按詩咏介眉禮稱就見所以引年重齒彰太平之瑞也但歴世寢逺載籍多湮漢唐以來史缺</hi>
<pb n="KR2k0050_WYG_065-108a"/>
　　<hi>有間矣今搜羅舊志叙次自宋為始焉</hi>
宋<lb/>
房寅韓城人為人容貌古朴善咒禁之術年一百一十<lb/>
　歲解去<hi>韓城志</hi>
李茂蒲城翔鸞鄉人先世籍隴右後由鎬徙蒲八傳而<lb/>
　為翁喜遨遊太華太白間掃一室揮麈而談茶鐺酒<lb/>
　罏有名士大夫風夀百有七歲<hi>蒲城志</hi>
明<lb/>
<pb n="KR2k0050_WYG_065-108b"/>
趙光裕三原人由掾吏為留守衛經歴原邑有温家河<lb/>
　無渡行人苦之裕開路建橋往來稱便里人呼為趙<lb/>
　公渡夀百歲<hi>三原志</hi>
辛朝涵渭南人夀百嵗<hi>渭南志</hi>
閻禮同州七里村人𢎞治中夀一百九十歲齒髪步履<lb/>
　俱不衰<hi>同州志</hi>
貟澤同州通川里人夀百有一歲<hi>同州志</hi>
張守志同州雁羌里人夀百三歲視聽食息如少年<hi>同州</hi>
<pb n="KR2k0050_WYG_065-109a"/>
　<hi>志</hi>
李準朝邑人夀百十二嵗<hi>同州志</hi>
呉良朝邑人夀百有十歲<hi>同州志</hi>
尚苖朝邑人夀百歲<hi>同州志</hi>
趙謹朝邑人國子生歴利津邱縣主簿五十致仕百嵗<lb/>
　乃卒<hi>苑落集</hi>
陳仲載韓城人為人孝友敦義讓喜施捨夀一百有二<lb/>
　孫環正直好義夀一百三歲屢舉鄉飲賓<hi>韓城志</hi>
<pb n="KR2k0050_WYG_065-109b"/>
樊整永夀人兄遺幼子一嵗整撫育成立以已産付之<lb/>
　夀至百嵗有五鄉人稱為百歲翁<hi>賈志</hi>
董遇和神木人夀百歲給冠帶為夀官<hi>神木志</hi>
雷氏渭南人萬厯丙辰進士劉芳祖母也芳官行人奉<lb/>
　使出都值氏百歲夀抵家稱慶衣冠大集一時以為<lb/>
　盛事<hi>渭南志</hi>
魏氏郃陽任朝選妻少寡守節年八十八歲始旌後年<lb/>
　百三歲乃卒子守成隆慶二年以孝行選貢授壺關<lb/>
<pb n="KR2k0050_WYG_065-110a"/>
　訓導未幾棄官歸養時母年八十餘矣<hi>郃陽志</hi>
解氏賈世成妻韓城人生平樂行善事夀一百五嵗邑<lb/>
　令左𢡟第匾其廬曰人瑞石鳳臺又匾曰百有四歲<lb/>
　<hi>韓城志</hi>
薛氏王應車妻韓城人年二十二夫亡守節夀一百有<lb/>
　二<hi>韓城志</hi>
劉氏中部人適三原趙瀛蚤歲苦節稱未亡人八十四<lb/>
　年夀百十二歲後子以進士歴官戸部郎至山東㕘<lb/>
<pb n="KR2k0050_WYG_065-110b"/>
　政<hi>中部志</hi>
本朝<lb/>
　咸陽老人張姓一云本姓名李興河南鄧州人明季<lb/>
　　遭冦亂入闗初居咸陽馬跑泉敗窰中與人傭不<lb/>
　　計值康熙初就蘇家莊古寺下編茅以居老人駘<lb/>
　　背兒齒出入嬉遊歴數十載有少容生於明萬厯<lb/>
　　二十年至康熙四十七年春計百又十七歲矣<lb/>
上聞之召見<lb/>
<pb n="KR2k0050_WYG_065-111a"/>
賜御書長年人瑞四字遣歸巡撫鄂海率僚屬搆亭奉<lb/>
御書以榮之<lb/>
　宋君厚盩厔人雍正二年夀一百歲旌表<lb/>
　毛奇盩厔人勇敢絶倫明末流冦翻山鷂等盤踞刼<lb/>
　　掠縣令糾鄉勇禦之奇先登陷陣殺賊無算<lb/>
　國初總督孟喬芳募勇士入川勦冦授守備隨大兵<lb/>
　　入川累立戰功陞重慶府都司未兩月箭瘡大作<lb/>
　　乞歸享年百歲<lb/>
<pb n="KR2k0050_WYG_065-111b"/>
　井天培朝邑南留社人年一百二十歲<lb/>
　解執中韓城人好施樂善人稱解佛夀百歲無病而<lb/>
　　逝<lb/>
　馮養虎蒲城人雍正二年夀一百四歲旌表<lb/>
　常羙蒲城人雍正二年一百二嵗旌表<lb/>
　武振華蒲城人雍正二年旌表時年一百六嵗<lb/>
　何恕邠州安化里人有隠徳喜種藝足跡不履城市<lb/>
　　子孫百餘皆以勤儉世其業順治庚寅年百嵗强<lb/>
<pb n="KR2k0050_WYG_065-112a"/>
　　健如六旬以上者<lb/>
　屈運通葭州庠生康熙四十二年奉<lb/>
勅建百歲坊<lb/>
　王氏長安人吕君昇妻雍正二年夀一百二歲旌表<lb/>
　梁氏咸寧民張蕭菴妻年二十夫亡撫孤守節矢志<lb/>
　　不移夀一百二十有一其生卒皆壬申歲也<lb/>
　吕氏三原生員侯于桂妻少嫻女則夫亡教子成武<lb/>
　　進士授臨清都司封恭人康熙甲子孫憺復舉武<lb/>
<pb n="KR2k0050_WYG_065-112b"/>
　　鄉試第一氏夀至百歲無疾而逝<lb/>
　任氏盩厔生員何器妻年二十五歲夫殁撫孤成立<lb/>
　　孫年中崇禎癸酉舉人氏生於明嘉靖丁未殁於<lb/>
　國朝順治六年夀一百三歲守節七十八載建坊旌<lb/>
　　表<lb/>
　梅氏盩厔人馬復學妻雍正五年夀一百五嵗旌表<lb/>
　丘氏醴泉人劉芳節妻夫亡守節康熙五十三年夀<lb/>
　　一百二歲奉<lb/>
<pb n="KR2k0050_WYG_065-113a"/>
㫖建貞夀坊<lb/>
　李氏醴泉民王家相妻年三十八而寡撫孤三貴三<lb/>
　　仁俱克成立雍正十一年氏百有七歲奉<lb/>
勅建貞夀坊<lb/>
特賜銀幣旌表<lb/>
　劉氏鳳翔人程希舜母年百餘嵗希舜幼而孤事母<lb/>
　　至孝賀賊亂希舜負母攜孫而走倐遇賊泣請曰<lb/>
　　寧殺我與我孫勿傷我母我母守節婦也賊並釋<lb/>
<pb n="KR2k0050_WYG_065-113b"/>
　　之食貧養親承歡無間母年百餘希舜亦年七十<lb/>
　　餘矣<lb/>
　李氏洵陽人黎金妻雍正二年撫臣以一百一嵗請<lb/>
　　旌<lb/>
　張氏朝邑生員麻出表妻少嫻内則治家諸事修潔<lb/>
　　夀百嵗談故明萬厯以來事悉有條理子孫繁衍<lb/>
　　皆能稟母教云<lb/>
　薛氏韓城陳守分妻初字守分值守分商於外十年<lb/>
<pb n="KR2k0050_WYG_065-114a"/>
　　不歸傳已死父母欲嫁之不從至年二十六守分<lb/>
　　歸始完娶閨門雍穆子孫繩繩夀一百有四邑令<lb/>
　　魏步南表其門曰百有餘嵗<lb/>
　李氏華州人亳州知州劉澤溥母澤溥順治壬辰進<lb/>
　　士治亳有恵政李氏夀百歲亳人間闗稱祝時去<lb/>
　　亳已二十年矣<lb/>
　馬氏武功生員康傚俶妻年二十七而寡撫二子既<lb/>
　　長咸授室生孫二子旋殀次媳奉姑守節亦殀家<lb/>
<pb n="KR2k0050_WYG_065-114b"/>
　　故貧因子婦婚喪益致懸磬氏飲泣撫諸孫衣食<lb/>
　　不充艱苦逾昔後孫曽繩繩以服賈起家氏年至<lb/>
　　百齡猶健飯捷步操作如少壯時<lb/>
　<lb/>
　<lb/>
　<lb/>
　<lb/>
　陜西通志巻六十五<lb/>
</p>
<p>
</p>
  </div>
</body>
</text>
</TEI>
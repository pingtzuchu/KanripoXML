<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陜西通志巻八十一</head> <lb/>
    <p>
<pb n="KR2k0050_WYG_081-1a"/>
欽定四庫全書<lb/>
　陜西通志巻八十一<lb/>
　　紀事第六<lb/>
後梁<lb/>
太祖開平二年夏六月蜀師岐師晉師攻雍州招討劉<lb/>
知俊拒却之<lb/>
　蜀遣將將兵㑹岐兵五萬攻雍州晉張承業亦將兵<lb/>
　應之六月劉知俊為西路行營都招討使以拒之知<lb/>
<pb n="KR2k0050_WYG_081-1b"/>
　俊及佑國節度使王重師大破岐兵於幕谷晉蜀兵<lb/>
　皆引歸<hi>通鑑</hi>開平二年六月丙辰邠岐來冦芟害禾稼<lb/>
　結營自固踰月同州劉知俊引所部兵擊退襲至幕<lb/>
　谷大破之俘斬千計收其生口器甲宋文通僅以身<lb/>
　免<hi>册府元龜</hi>
秋九月同州劉知俊來獻㨗<lb/>
　開平二年九月同州劉知俊以鄜延歸降將十人并<lb/>
　㨗表來獻<hi>册府元龜</hi>
<pb n="KR2k0050_WYG_081-2a"/>
冬十月華原賊温韜發唐諸陵<lb/>
　韜少為盗後事李茂貞為華原鎮將唐諸陵在其境<lb/>
　内者悉發掘之取其所藏金寶昭陵最固韜從埏道<lb/>
　下見宫室制度閎麗不異人間中藏前世圖書鍾王<lb/>
　筆迹紙墨如新韜悉取之惟乾陵風雨不可發<hi>五代史温</hi>
　<hi>韜傳今按華原故城在  耀州境内</hi>
三年春二月取岐州鄜州三月取丹州四月取延州坊<lb/>
州<lb/>
<pb n="KR2k0050_WYG_081-2b"/>
　保塞節度使劉萬子暴虐失衆心且謀貳於梁李繼<lb/>
　徽使牙將李延實殺之據延州指揮使髙萬興與弟<lb/>
　萬金以其衆數千人詣劉知俊降岐王置翟州於鄜<lb/>
　城其守將亦降三月帝發步騎㑹萬興兵取丹延丹<lb/>
　州刺史崔公實降四月劉知俊移軍攻延州李延實<lb/>
　嬰城自守知俊遣白水鎮使劉儒分兵圍坊州知俊<lb/>
　克延州延實降岐王所署保大節度使李彦博坊州<lb/>
　刺史李彥昇皆棄城奔鳯翔鄜州都將嚴𢎞倚舉城<lb/>
<pb n="KR2k0050_WYG_081-3a"/>
　降梁以髙萬興為保塞節度使牛存節為保大節度<lb/>
　使遂命知俊乘勝取邠州知俊難之辭以闕食乃召<lb/>
　還<hi>通鑑</hi>
夏四月帝如朝邑<lb/>
　開平三年四月壬寅車駕巡於朝邑縣界焦黎店冀<lb/>
　王友謙及崇政内諸司使扈從<hi>册府元龜</hi>
五月殺佑國軍節度使王重師以劉捍鎮長安<lb/>
　王重師鎮長安數年梁主怒其貢奉不時以劉捍為<lb/>
<pb n="KR2k0050_WYG_081-3b"/>
　留後捍至長安重師不為禮捍譖之云與邠岐通賜<lb/>
　自盡夷其族<hi>通鑑</hi>
六月劉知俊以同州叛降於岐<lb/>
　知俊功益髙太祖性多猜忌屢殺諸將王重師無罪<lb/>
　見殺知俊益懼不自安太祖已下鄜坊遣知俊攻邠<lb/>
　州知俊以軍食不給未行太祖幸河中使宣徽使王<lb/>
　殷召知俊其弟知浣遣人告知俊以不宜來知俊遂<lb/>
　叛臣於李茂貞以兵攻雍華執劉捍送於鳯翔太祖<lb/>
<pb n="KR2k0050_WYG_081-4a"/>
　使人謂知俊曰朕待卿至矣何相負耶知俊報曰王<lb/>
　重師不負陛下而族滅臣非背徳但畏死爾太祖復<lb/>
　使語曰朕固知卿以此吾誅重師乃劉捍悮我致卿<lb/>
　至此吾豈不恨之耶今捍已死未能塞責知俊不報<lb/>
　以兵㫁潼闗太祖遣劉鄩牛存節攻知俊知俊遂奔<lb/>
　於茂貞<hi>五代史劉知俊傳</hi>
丹州軍亂秋七月克丹州<lb/>
　開平三年六月乙夘丹州軍亂逐其刺史宋知誨秋<lb/>
<pb n="KR2k0050_WYG_081-4b"/>
　七月乙丑克丹州執其首惡王行思<hi>五代史梁太祖紀</hi>
商州軍亂<lb/>
　七月商州軍亂逐其刺史李稠稠奔於岐<hi>五代史梁太祖紀</hi>
　商州刺史李稠驅士民西走將吏追斬之推押牙李<lb/>
　玫主州事<hi>通鑑</hi>
八月詔同華雍等州招諭逆黨<lb/>
　八月制左馮翊背叛元惡遁逃朕聞相濟之徒多是<lb/>
　脅從之輩若能迴心向國轉禍全身當與加恩必不<lb/>
<pb n="KR2k0050_WYG_081-5a"/>
　問罪仍令同華雍等州切加招諭如能梟斬温韜或<lb/>
　以鎮寨歸化必加厚賞仍奬官班兼委本界招復人<lb/>
　戸切加安存<hi>册府元龜</hi>
九月延州刺史髙萬興請增兵禦敵<lb/>
　髙萬興為延州刺史開平三年九月奏邠鳯賊百騎<lb/>
　至韓家寨鄜州請添兵於本佛寨犄角備禦<hi>册府元龜</hi>
冬十月康懐貞等及劉知俊戰於昇平敗績<lb/>
　岐王欲取靈州以處劉知俊使自將兵攻之朔方節<lb/>
<pb n="KR2k0050_WYG_081-5b"/>
　度使韓遜告急詔康懐貞冦彦卿將兵攻邠寧以救<lb/>
　之知俊聞之解還帝急召懐貞等遣兵迎援於三原<lb/>
　青谷懐貞等還至三水知俊據險邀之左龍驤軍使<lb/>
　王彦章力戰懐貞等乃得過懐貞與禆將李徳遇等<lb/>
　分道而行皆與援兵不相值至昇平<hi>唐天寳十二載分宜君縣置昇</hi>
　<hi>平縣</hi>知俊伏兵山口懐貞大敗僅以身免徳遇等軍皆<lb/>
　没<hi>通鑑</hi>
四年春三月夏州亂殺節度使李彜昌<lb/>
<pb n="KR2k0050_WYG_081-6a"/>
　夏州都指揮使髙宗益作亂殺節度李彜昌將吏共<lb/>
　誅宗益推彜昌族父李仁福為帥仁福以聞四月以<lb/>
　仁福為定難節度使<hi>通鑑</hi>
秋七月岐人晉人攻夏州遣兵拒却之<lb/>
　岐王遣使告晉請合兵攻定難節度使李仁福晉王<lb/>
　遣周徳威將兵㑹圍夏州梁主恐晉兵襲西京遣兵<lb/>
　屯三原遣李遇邀其歸路岐晉兵皆解去<hi>綱目</hi>
乾化元年春三月温韜攻長安康懐貞等擊走之<lb/>
<pb n="KR2k0050_WYG_081-6b"/>
　岐王募華原賊帥温韜以為假子於華原美原置義<lb/>
　勝軍以韜為節度使使帥邠岐兵冦長安詔感化節<lb/>
　度使康懐貞忠武節度使牛存節以同華河中兵討<lb/>
　之懐貞等奏擊韜於車度<hi>車度地名在長安北同州界</hi>走之<hi>通鑑</hi>
夏四月岐攻興元蜀兵擊郤之<lb/>
　蜀主之女普慈公主嫁岐王從子繼崇繼崇驕矜嗜<lb/>
　酒蜀主召公主歸寧留之岐王怒始與蜀絶至是岐<lb/>
　王聚兵冦蜀興元唐道襲擊却之<hi>綱目</hi>
<pb n="KR2k0050_WYG_081-7a"/>
秋八月岐劉知俊擊蜀兵戰於青泥嶺敗之圍安逺軍<lb/>
　岐王使劉知俊李繼崇將兵擊蜀王宗侃王宗賀唐<lb/>
　道襲王宗紹與之戰於青泥嶺蜀兵大敗王宗浩奔<lb/>
　興州溺死於江唐道襲奔興元先是王宗綰城西縣<lb/>
　號安逺軍宗侃等收散兵走保之知俊繼崇追圍之<lb/>
　<hi>通鑑</hi>
蜀岐戰於興元岐師敗績<lb/>
　蜀王宗弼王宗播再敗岐兵蜀主如興元安逺軍望<lb/>
<pb n="KR2k0050_WYG_081-7b"/>
　其旗王宗侃等皷譟而出與援軍夾攻岐兵大破之<lb/>
　拔二十一寨斬其將李廷志等岐兵解圍遁去唐道<lb/>
　襲先伏兵於斜谷邀擊又破之岐王左右䜛劉知俊<lb/>
　岐王奪其兵李繼崇曰知俊壯士窮來歸我不宜以<lb/>
　䜛廢之知俊舉族居於秦州<hi>綱目</hi>
十二月髙萬興敗岐兵於邠州<lb/>
　十二月延州節度使髙萬興奏領軍於邠州界蒿子<lb/>
　谷韋家砦殺戮寧慶兩州賊軍約二千餘人並生擒<lb/>
<pb n="KR2k0050_WYG_081-8a"/>
　都頭指揮使及奪偽器等入奏召以銀器綵物賜之<lb/>
　<hi>册府元龜</hi>
二年秋朱友謙叛襲鄜州殺節度使徐懐玉<lb/>
　徐懐玉為鄜坊節度使友珪既簒立河中朱友謙拒<lb/>
　命遣兵襲鄜州懐玉無備尋為所擄囚於公館及友<lb/>
　珪遣康懐英率師圍河中友謙慮變玉遂遇害<hi>册府元龜</hi>
末帝貞明元年春三月岐邠州將李保衡來降<lb/>
　貞明元年三月岐邠州留後李保衡以城歸順保衡<lb/>
<pb n="KR2k0050_WYG_081-8b"/>
　楊崇本養子崇本又李茂貞養子任邠州二十餘年<lb/>
　去嵗為其子彦魯所毒彦魯權知州事五十餘日保<lb/>
　衡殺彦魯送欵於帝即以保衡為華州節度使以河<lb/>
　陽留後霍彦威為邠州節度使<hi>册府元龜</hi>
夏五月岐人圍邠州不克<lb/>
　岐王遣彰義節度使劉知俊圍邠州霍彦威固守拒<lb/>
　之<hi>通鑑</hi>劉知俊為同州節度使奔李茂貞邠州亂茂貞<lb/>
　命知俊討之時邠州都校尉李保衡納欵於朝廷末<lb/>
<pb n="KR2k0050_WYG_081-9a"/>
　帝遣霍彦威率衆先入於邠知俊遂圍其城半載不<lb/>
　能下㑹李繼崇以秦州降於蜀知俊妻孥皆遷於成<lb/>
　都遂解邠州之圍<hi>册府元龜</hi>霍彦威事梁遷邠寧節度使<lb/>
　李茂貞遣梁叛將劉知俊攻邠州彦威固守踰年每<lb/>
　獲知俊兵必縱還之知俊徳之後不復攻<hi>五代史霍彦威傳</hi>
冬十一月蜀遣兵攻岐劉知俊奔蜀蜀克鳯州<lb/>
　劉知俊攻霍彦威於邠州半嵗不克聞秦州降蜀妻<lb/>
　子皆遷成都解圍還鳯翔懼及禍夜率親軍斬闗奔<lb/>
<pb n="KR2k0050_WYG_081-9b"/>
　蜀軍王宗綰自河池進兵㑹王宗瑶攻鳯州克之<hi>綱目</hi>
　初汴將劉知俊奔鳯翔李茂貞以為大將稍侵建之<lb/>
　興鳯皆没焉後知俊自岐奔蜀建厚禮之任為上將<lb/>
　令擊茂貞復興鳯二州<hi>册府元龜</hi>
十二月岐人以耀鼎二州來降<lb/>
　岐義勝節度使李彦韜知岐王衰弱舉耀鼎二州降<lb/>
　梁彦韜即温韜也復姓温氏名昭圖官任如故<hi>綱目  按</hi>
　<hi>五代史温韜傳李茂貞以華原縣為耀州以美原縣為鼎州梁改耀州為崇州鼎州為裕州</hi>
<pb n="KR2k0050_WYG_081-10a"/>
二年冬十月蜀攻岐取寶鷄遂圍鳯翔<lb/>
　蜀王宗綰等出大散闗大破岐兵遂取寶鷄王宗播<lb/>
　等出故闗至隴州保勝節度使李繼岌畏岐王猜忌<lb/>
　帥其衆二萬棄隴州奔於蜀軍蜀兵進攻隴州以繼<lb/>
　岌為西北面行營第四招討㑹王宗綰等圍鳯翔岐<lb/>
　兵不出㑹大雪蜀主召軍還<hi>通鑑</hi>蜀通正元年遣王宗<lb/>
　綰等率兵十二萬出大散闗攻岐取隴州<hi>五代史王建世家</hi>
五年春三月蜀兵入岐<lb/>
<pb n="KR2k0050_WYG_081-10b"/>
　蜀王宗播等自散闗擊岐度渭水破岐將孟鐵山㑹<lb/>
　大雨而還分兵戍興元鳯州及威武城<hi>威武城在鳯州北蜀所築</hi>
　<hi>也</hi>王宗昱攻隴州不克<hi>通鑑</hi>
六年夏四月朱友謙以同州附晉<lb/>
　貞明六年友謙遣其子令徳襲同州逐節度使程全<lb/>
　暉因求兼鎮末帝不許已而許之制命未至友謙復<lb/>
　叛始絶梁而附晉矣<hi>五代史朱友謙傳</hi>
六月遣兵攻同州晉人救之秋九月師敗績<lb/>
<pb n="KR2k0050_WYG_081-11a"/>
　朱友謙以河中同州降晉梁遣劉鄩攻同州友謙求<lb/>
　救乃遣存審與李嗣昭救之河中兵少而弱梁人素<lb/>
　易之且不虞晉軍之速至也存審選精騎二百雜河<lb/>
　中兵出擊鄩壘陽敗而走鄩兵追之晉騎反擊獲其<lb/>
　騎兵五十梁人知其晉軍也皆大驚然河中糧少而<lb/>
　新降人心頗持兩端晉軍屯朝邑諸將皆欲速戰存<lb/>
　審曰使梁軍知吾利於速戰則將夾渭而營㫁我餉<lb/>
　道以持久困我敗之道也不若緩師示弱伺隙出竒<lb/>
<pb n="KR2k0050_WYG_081-11b"/>
　可以取勝乃按軍不動居旬日望氣者言夜有黒氣<lb/>
　狀如鬬鷄存審曰可以一戰矣乃進軍擊鄩大敗之<lb/>
　鄩閉壁不復出存審曰鄩兵已敗不如逸之乃休士<lb/>
　卒遣禆將王建及牧馬於沙苑鄩以謂晉軍且懈乃<lb/>
　夜遁去存審追及於渭河又大敗之<hi>五代史符存審傳</hi>
冬十一月蜀人侵岐<lb/>
　蜀王遣宗籌將兵伐岐攻隴州岐王自將屯汧陽蜀<lb/>
　將陳彦威敗岐兵於箭筈嶺<hi>箭筈嶺在寶鷄縣東北</hi>蜀兵食盡<lb/>
<pb n="KR2k0050_WYG_081-12a"/>
　引還<hi>綱目</hi>
後唐<lb/>
莊宗同光二年三月遣使按視長安諸陵<lb/>
　唐室諸陵先為温韜所發唐主以工部郎中李途為<lb/>
　長安按視諸陵使<hi>通鑑</hi>
秋八月蜀遣兵屯洋州<lb/>
　蜀主以右定逺軍使王宗鍔為招討馬步使帥二十<lb/>
　一軍屯洋州以備唐<hi>通鑑</hi>
<pb n="KR2k0050_WYG_081-12b"/>
三年秋九月命魏王繼岌郭崇韜伐蜀取鳯興州<lb/>
　後唐魏王繼岌同光三年九月為西征都統伐蜀繼<lb/>
　岌至鳯州偽武興軍節度使王承捷以鳯興文扶四<lb/>
　州降大軍食其芻粟得糧四十萬兵士八千魏王給<lb/>
　牒令攝武興軍節度使<hi>册府元龜</hi>郭崇韜入散闗指其山<lb/>
　曰吾輩進無成功不得復還此矣當盡力一決今饋<lb/>
　運將竭宜先取鳯州因其糧乃倍道而進王承捷以<lb/>
　鳯興文扶四州印節迎降得兵八千糧四十萬斛<hi>通鑑</hi>
<pb n="KR2k0050_WYG_081-13a"/>
明宗天成元年夏四月魏王繼岌自蜀還至長安自殺<lb/>
　郭從謙弑莊宗明宗入洛稱監國魏王繼岌至興平<lb/>
　聞亂復引兵西謀保鳯翔退至武功李從襲曰退不<lb/>
　如進請亟東行以救内難繼岌從之還至渭水留守<lb/>
　張籛已㫁浮梁循水浮渡至渭南腹心吕知柔等皆<lb/>
　已竄匿從襲謂繼岌曰時事已去王宜自圖繼岌徘<lb/>
　徊流涕乃自伏於牀命李環縊殺之任圜代將而東<lb/>
　華州都監李沖殺從襲<hi>通鑑</hi>
<pb n="KR2k0050_WYG_081-13b"/>
長興元年秋九月武功令薛文玉激亂降除之<lb/>
　薛文玉為武功縣令長興元年九月西京奏武功縣<lb/>
　百姓三千餘人持白棒入縣亂擊人吏分刼縣庫税<lb/>
　錢公廨什物尋差兵士捉到結集首領武功鎮將<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>
　跌琉等三十二人各招本罪稱縣令以大竿尺簡田<lb/>
　所以衆心難抑其<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>跌琉准法科㫁文玉罰七十直<lb/>
　主簿李彦柔罰五十直並勒停<hi>册府元龜</hi>
冬十二月遣安重誨督西征諸軍<lb/>
<pb n="KR2k0050_WYG_081-14a"/>
　長興元年十二月遣樞宻使安重誨赴西面軍前時<lb/>
　帝以蜀路險阻進兵艱難潼闗以西物價絶賤百姓<lb/>
　搬糧徃利州每費一斛不得一㪷至令噍𩔖穰穰逃<lb/>
　竄山谷或聚為盗慮不堪命帝念饋輓之苦形於顔<lb/>
　色謂近臣曰闗中勞擾軍前未有成功孰能辦吾事<lb/>
　者朕須自行重誨奏曰此臣之責也臣今請行許之<lb/>
　言訖面辭翼日發赴軍前<hi>册府元龜</hi>
三年春正月遣兵擊党項破之<lb/>
<pb n="KR2k0050_WYG_081-14b"/>
　樞宻使范延光言自靈州至邠州使臣及外國入貢<lb/>
　者多為党項所掠請發兵擊之遣静難節度使藥彦<lb/>
　稠前朔方節度使康福將兵七千討党項二月藥彦<lb/>
　稠等奏破党項十九族俘二千七百人<hi>通鑑</hi>藥彦稠明<lb/>
　宗時授邠州節度使詔㑹兵制置鹽州蕃戎逃遁獲<lb/>
　陷蕃士庶千餘並遣復鄉里<hi>册府元龜</hi>
四年春三月命李彜超徙鎮延安彜超拒命<lb/>
　定難節度使李仁福卒軍中立其子彜超為留後先<lb/>
<pb n="KR2k0050_WYG_081-15a"/>
　是闗西諸鎮皆言李仁福潛通契丹南侵闗中㑹仁<lb/>
　福卒以其子彜超為彰武留後安從進為定難留後<lb/>
　仍命静塞節度使藥彦稠將兵五萬以宫苑使安重<lb/>
　益為監軍送從進赴鎮勅諭夏銀綏宥將吏彜超年<lb/>
　少未能扞禦故徙之延安從命則有富貴之福違命<lb/>
　則有覆族之禍彜超上言為軍士擁留未得赴鎮詔<lb/>
　遣使趣之<hi>通鑑</hi>
秋七月延州節度使安從進討李彜超不克<lb/>
<pb n="KR2k0050_WYG_081-15b"/>
　彜超不奉詔遣其兄阿囉王守青嶺門<hi>青嶺門葢上郡橋山之長</hi>
　<hi>城門</hi>集境内党項諸胡以自救藥彦稠等進屯蘆闗<hi>聚米</hi>
　<hi>圖經蘆闗在延州塞門寨北十五里</hi>彜超遣党項抄糧運及攻具官軍<lb/>
　自蘆闗退保金明<hi>陳執中曰金明漢膚施縣地蘆闗至金明二百里</hi>安從進<lb/>
　攻夏州州城赫連勃勃所築堅如鐵石斸鑿不能入<lb/>
　又党項萬餘騎徜徉四野抄掠糧餉官軍無所芻牧<lb/>
　山路險狹闗中民輸斗粟束藁費錢數緡民間困竭<lb/>
　不能供彜超登城謂從進曰夏州貧瘠非有珍寶蓄<lb/>
<pb n="KR2k0050_WYG_081-16a"/>
　積可以充貢賦也但以祖父世守此土不欲失之幸<lb/>
　為表聞許其自新命從進引兵還自是夏州輕朝廷<lb/>
　每有叛臣必隂與之連以邀賂遺<hi>通鑑</hi>
閔帝應順元年春正月以潞王從珂為河東節度使不<lb/>
受從珂舉兵鳯翔<hi>四月以後潞王即位改元清泰</hi>
　朱𢎞昭馮贇謀徙潞王從珂為河東節度使遣使監<lb/>
　送赴鎮潞王既與朝廷猜阻朝廷又命洋王從璋權<lb/>
　知鳯翔從璋性麄率樂禍前代安重誨鎮河中手殺<lb/>
<pb n="KR2k0050_WYG_081-16b"/>
　之從珂聞其來尤惡之謀於將佐皆曰離鎮必無全<lb/>
　理乃移檄鄰道言朱𢎞昭等專制朝權懼傾社稷今<lb/>
　將入朝以清君側以西都留守王思同當東出之道<lb/>
　遣郝詡等詣長安説以利害餌以美妓思同謂將佐<lb/>
　曰吾受明宗大恩今與鳯翔同反借使事成而榮猶<lb/>
　為一時之叛臣况事敗而辱流千古之醜迹乎遂執<lb/>
　詡等以聞時潞王使多為鄰道所執唯隴州防禦使<lb/>
　相里金傾心附之<hi>通鑑</hi>相里金為隴州防禦使廢帝起<lb/>
<pb n="KR2k0050_WYG_081-17a"/>
　兵鳯翔馳檄四鄰四鄰未有應者獨金首遣判官薛<lb/>
　文遇見廢帝徃來計事廢帝即位徳之拜保義軍節<lb/>
　度使<hi>五代史相里金傳</hi>
二月遣兵討鳯翔三月官軍潰潞王遂入長安<lb/>
　愍帝以思同為西面行營馬步軍都部署三月㑹諸<lb/>
　鎮兵圍鳯翔破東西闗城從珂兵弱而守甚堅外兵<lb/>
　死傷者衆從珂登城呼外兵而泣曰吾從先帝二十<lb/>
　年大小數百戰甲不解體金瘡滿身士卒固嘗從我<lb/>
<pb n="KR2k0050_WYG_081-17b"/>
　矣今先帝先棄天下朝廷信用姦人離間骨肉我實<lb/>
　何罪而見伐乎士卒聞者皆悲憐之興元張䖍釗攻<lb/>
　城西督戰甚急士卒苦之反兵攻䖍釗走羽林指揮<lb/>
　使楊思權呼曰潞王吾主也乃引軍自西門入降而<lb/>
　思同未知猶督戰嚴衛都指揮使尹暉麾其衆曰城<lb/>
　西軍入城受賞矣何用戰耶士卒解甲棄仗聲聞數<lb/>
　里遂皆入城降諸鎮之兵皆潰思同挺身走至長安<lb/>
　西京副留守劉遂雍閉門不納從珂引兵東<hi>五代史王思同</hi>
<pb n="KR2k0050_WYG_081-18a"/>
　<hi>傳</hi>從珂建大將旗皷整衆而東劉遂雍悉出府庫之<lb/>
　財於外軍士前至者即給賞令過皆不入城從珂至<lb/>
　長安遂雍迎謁都監王景從等奔還中外大駭<hi>綱目</hi>
潞王執西京留守王思同殺之<lb/>
　三月二十二日潞王至昭應前鋒執思同來獻王謂<lb/>
　左右曰思同計乖於事然盡心於所奉亦可嘉也顧<lb/>
　謂趙守均曰思同爾之故人可行迓之於路達予撫<lb/>
　慰之意思同至潞王讓之曰賊臣傾我家國殘害骨<lb/>
<pb n="KR2k0050_WYG_081-18b"/>
　肉非子弟之過我起兵岐山葢誅一二賊臣耳爾何<lb/>
　首鼠兩端多方誤我今日之罪其可逃乎思同曰臣<lb/>
　起自行間受先朝爵命擁旄仗鉞累歴重藩終無顯<lb/>
　效以答殊遇臣非不知攀龍附鳯則福多扶衰濟弱<lb/>
　則禍速但惟瞑目之後無面見先帝釁鼔膏原纍囚<lb/>
　之常分也潞王為之改容徐謂之曰且宜憩歇潞王<lb/>
　欲宥之而楊思權之徒恥見其面屢啟於劉延朗言<lb/>
　思同不可留慮失士心又潞王入長安時尹暉盡得<lb/>
<pb n="KR2k0050_WYG_081-19a"/>
　思同家財及諸妓女故尤惡思同與劉延朗亟言之<lb/>
　屬潞王醉不待報殺思同并其子徳勝潞王醒召思<lb/>
　同左右報已誅之矣潞王怒延朗累日嗟惜之<hi>册府元龜</hi>
潞王次華州執招討副使藥彦稠<lb/>
　三月甲子次華州執藥彦稠<hi>五代史廢帝本紀</hi>藥彦稠為副<lb/>
　招討使與王思同攻鳯翔禁軍之潰彦稠欲沿流而<lb/>
　遁為軍士所擒而獻<hi>册府元龜</hi>
夏四月興元武定兩鎮降蜀<lb/>
<pb n="KR2k0050_WYG_081-19b"/>
　張䖍釗之討鳯翔也留武定節度使孫漢韶守興元<lb/>
　䖍釗敗歸與漢韶舉兩鎮之地降蜀<hi>綱目唐按明一統志  武定軍</hi>
　<hi>置洋州</hi>
五月興州刺史劉遂清棄鎮歸詔宥之<lb/>
　唐主之起鳯翔也召興州刺史劉遂清遲疑不至聞<lb/>
　唐主入洛乃悉集三泉西縣戍兵以歸自散闗以南<lb/>
　城鎮悉棄之皆為蜀人所有唐主以其能自歸乃赦<lb/>
　之<hi>通鑑</hi>
<pb n="KR2k0050_WYG_081-20a"/>
冬十月蜀遣兵屯興州<lb/>
　九月詔鳯翔益兵守東安鎮以備蜀十月蜀李延厚<lb/>
　將果州兵屯興州興州刺史馮暉自乾渠引戍兵歸<lb/>
　鳯翔<hi>通鑑</hi>
廢帝清泰二年秋七月蜀攻金州防禦使馬全節拒却<lb/>
之<lb/>
　馬全節歴金州防禦使廢帝時蜀人攻金州州兵纔<lb/>
　數百全節散家財與士卒堅守蜀人去<hi>五代史馬全節傳</hi>任<lb/>
<pb n="KR2k0050_WYG_081-20b"/>
　漢權西京弓弩指揮使末帝清泰二年漢權言六月<lb/>
　二十一日與川賊戰兵少不敵都監崔希訥傷甚臣<lb/>
　部署神武監驍兵士除夷傷外並至鳯翔又言盩厔<lb/>
　都頭許温勇勝都頭王思儒强温李文通下六百三<lb/>
　十七人並自漢隂歸<hi>册府元龜</hi>
三年冬十二月延州軍亂殺節度使楊漢章<hi>是月晉髙祖即位改</hi>
<hi>元天福</hi>
　清泰三年十二月以前坊州刺史劉景巖為彰武軍<lb/>
<pb n="KR2k0050_WYG_081-21a"/>
　節度留後景巖故河西鄜延帥髙萬金之將校累任<lb/>
　至坊州刺史家在延州父子豪右私家有丁夫兵仗<lb/>
　勢傾郡邑邑人憚其强多推服之㑹楊漢章帥延州<lb/>
　無政失蕃漢之心是時有詔借括戰馬及壯丁漢章<lb/>
　以數千人將赴軍期兵仗鞍馬閲之於野而便成行<lb/>
　景巖宻令人撓之言契丹在河東丁壯有去無歸衆<lb/>
　心懼殺漢章乃以其衆至景巖家推為留後朝廷不<lb/>
　獲己而命之<hi>册府元龜度按通鑑作同州小校門鐸作亂殺節  楊漢章焚掠州城與此互</hi>
<pb n="KR2k0050_WYG_081-21b"/>
　<hi>異</hi>
邠州節度使以城降晉<lb/>
　周邊蔚為邠州李徳琉從事晉髙祖建義入雒徳琉<lb/>
　不即獻城蔚力勸曰清泰運去新主勃興兩都衣冠<lb/>
　歸之大器在手矣公宜表率西諸侯入覲何遲疑若<lb/>
　此稍稍達於外則後悔無及矣徳琉然之乃馳使入<lb/>
　覲朝廷知蔚有其力尋徵拜虞部員外郎<hi>册府元龜</hi>
丹州軍亂逐其刺史康承詢<lb/>
<pb n="KR2k0050_WYG_081-22a"/>
　丹州義軍作亂逐刺史康承詢承詢奔鄜州<hi>通鑑</hi>
後晉<lb/>
髙祖天福三年冬十一月鳯翔軍亂討平之<lb/>
　鳯翔節度使李從曮厚文士而薄武人愛農民而嚴<lb/>
　士卒由是將士怨之㑹發兵戍西邊作亂剽掠從曮<lb/>
　發帳下兵擊之亂兵敗走至華州鎮國節度使張彦<lb/>
　澤邀擊盡誅之<hi>綱目</hi>
七年春正月彰武亂軍攻延州遣兵救之<hi>六月齊王即位次年仍稱</hi>
<pb n="KR2k0050_WYG_081-22b"/>
<hi>天福</hi>
　彰武節度使丁審琪養部曲三千人縱之為暴於境<lb/>
　内軍校賀行政與諸胡相結為亂攻延州遣防禦使<lb/>
　何重建將兵救之同鄜援兵繼至乃得免以重建為<lb/>
　留後召審琪歸朝<hi>通鑑</hi>
齊王天福八年秋八月綏州刺史李彜敏作亂伏誅<lb/>
　夏州牙内指揮使拓跋崇斌謀作亂綏州刺史李彜<lb/>
　敏將助之事覺彜敏棄州與其弟彜俊等五人奔延<lb/>
<pb n="KR2k0050_WYG_081-23a"/>
　州定難節度使李彜殷奏彜敏作亂之狀詔執彜敏<lb/>
　送夏州斬之<hi>通鑑</hi>
開運元年春二月以李彜殷為契丹西南面招討使<lb/>
　定難節度使李彜殷奏將兵四萬自麟州濟河侵契<lb/>
　丹之境詔以彜殷為契丹西南面招討使<hi>通鑑</hi>
後漢<lb/>
髙祖天福十二年春正月長安軍亂討平之<lb/>
　晉昌節度使趙在禮入朝其禆將留長安者作亂節<lb/>
<pb n="KR2k0050_WYG_081-23b"/>
　度副使李肅討之軍府以安<hi>通鑑</hi>
二月蜀遣兵攻鳯州不克<lb/>
　蜀李繼勲與興州刺史劉景攻固鎮拔之何重建請<lb/>
　出蜀兵與階成兵共扼散闗以取鳯州蜀主發山南<lb/>
　兵三千七百赴之重建遣宫苑使崔延琛將兵攻鳯<lb/>
　州不克退保固鎮<hi>通鑑</hi>
延州軍亂逐其節度使周宻<lb/>
　髙允權為膚施令罷居於家是時周宻為彰信軍節<lb/>
<pb n="KR2k0050_WYG_081-24a"/>
　度使契丹滅晉延州軍亂逐宻宻守東城而西城之<lb/>
　兵以允權為留後歸漢拜節度使<hi>五代史髙萬興傳</hi>
丹州將髙彦珣舉州來降<lb/>
　丹州指揮使髙彦珣以其州來歸<hi>五代史漢髙祖本紀</hi>
夏四月蜀人取鳯州<lb/>
　蜀孫漢韶將兵二萬攻鳯州軍於固鎮分兵扼散闗<lb/>
　以絶援路鳯州防禦使石奉頵舉州降蜀奉頵晉之<lb/>
　宗屬也<hi>通鑑</hi>
<pb n="KR2k0050_WYG_081-24b"/>
冬十月晉昌節度使趙匡贊叛降於蜀<lb/>
　晉昌節度使趙匡贊恐終不為朝廷所容是月遣使<lb/>
　降蜀請自終南山路出兵應援<hi>通鑑</hi>
十二月蜀遣兵數道入雍州<lb/>
　蜀主以王處囬書招鳯翔節度使侯益以山南西道<lb/>
　節度使張䖍釗為招討使雄武節度使何重建副之<lb/>
　共將兵五萬䖍釗出散闗重建出隴州以擊鳯翔奉<lb/>
　鑾肅衛都虞候李廷珪將兵二萬出子午谷以援長<lb/>
<pb n="KR2k0050_WYG_081-25a"/>
　安諸軍齊發旌旗數十里侯益請降於蜀使吳崇惲<lb/>
　持兵籍糧帳西還與趙匡贊同上表請出兵平定闗<lb/>
　中<hi>通鑑</hi>
隠帝乾祐元年二月將軍王景崇擊蜀兵大破之<lb/>
　趙匡贊入見王景崇等至長安聞蜀兵已入秦川發<lb/>
　本道及趙匡贊牙兵千餘人同拒之恐匡贊牙兵亡<lb/>
　逸欲文其面微露風㫖軍校趙思綰首請自文面以<lb/>
　帥下景崇悦齊藏珍竊言曰思綰凶暴難制不如殺<lb/>
<pb n="KR2k0050_WYG_081-25b"/>
　之景崇不聽蜀李廷珪聞匡贊已入朝欲引歸景崇<lb/>
　邀之敗廷珪於子午谷張䖍釗至寶鷄侯益閉壁拒<lb/>
　之䖍釗勢孤夜遁景崇追敗蜀兵於散闗俘將卒四<lb/>
　百人景崇引兵至鳯翔侯益尚未行景崇以禁兵分<lb/>
　守諸門或勸景崇殺益景崇以所受宻㫖嗣主未之<lb/>
　知或疑於專殺猶豫未決益聞之不告景崇而去景<lb/>
　崇悔自詬及益入朝廢帝問何故召蜀軍對曰臣欲<lb/>
　誘致而殺之帝哂之<hi>通鑑</hi>王景崇奏於大散闗大敗蜀<lb/>
<pb n="KR2k0050_WYG_081-26a"/>
　俘斬三千人初北虜犯京師侯益趙贊皆受賊命節<lb/>
　制蒲闗髙祖入洛頗懐反仄朝廷移贊於京兆益與<lb/>
　贊皆求援於蜀蜀遣何建率軍出大散闗以應之至<lb/>
　是景崇糾合岐雍邠涇之師以破之又遣人送所獲<lb/>
　偽蜀將校軍士四百三十八人至闕下詔釋之仍各<lb/>
　賜衣服<hi>册府元龜</hi>
三月長安軍校趙思綰據城反<lb/>
　趙思綰為趙贊牙將贊鎮永興入朝留思綰兵數百<lb/>
<pb n="KR2k0050_WYG_081-26b"/>
　人於永興髙祖遣使者召思綰等是時侯益來朝思<lb/>
　綰以兵從益東歸思綰謂其下常彦卿曰趙公已入<lb/>
　人手吾屬至並死矣彦卿曰事至而變勿預言也益<lb/>
　行至永興永興副使安友規出迎益飲於郊亭思綰<lb/>
　前曰兵館城東然將士家屬皆居城中願縱兵入城<lb/>
　挈其家屬益信以為然思綰與部下入城有州校坐<lb/>
　於城門思綰奪其佩劒斬之並斬門者十餘人遂閉<lb/>
　門刼庫兵以叛髙祖遣郭從義王峻討之<hi>五代史趙思綰傳</hi>
<pb n="KR2k0050_WYG_081-27a"/>
䕶國節度使李守貞反陷潼闗<lb/>
　邠涇同華四鎮俱上言守貞與永興鳯翔同反始守<lb/>
　貞隂有異志有輕朝廷之志㑹趙思綰據長安奉表<lb/>
　獻御衣於守貞守貞乃自稱秦王遣其驍將王繼勲<lb/>
　據潼闗同州距河中最近匡國節度使張彦威常詗<lb/>
　守貞所為奏請先為之備詔指揮羅金山將兵戍同<lb/>
　州故同州不為所併<hi>通鑑</hi>
夏四月克潼闗<lb/>
<pb n="KR2k0050_WYG_081-27b"/>
　陜州兵馬都監王玉奏克復潼闗<hi>五代史隠帝紀</hi>
六月邠州留後王景崇反遣兵討之<lb/>
　侯益至京師隂以事中景崇景崇心不自安諷鳯翔<lb/>
　將吏求已領府事朝廷患之拜景崇邠州留後以趙<lb/>
　暉為鳯翔節度使景崇乃叛盡殺侯益家屬與趙思<lb/>
　綰共推李守貞為秦王隠帝即以趙暉討之<hi>五代史王景崇</hi>
　<hi>傳</hi>
秋八月以郭威為招慰安撫使督闗中諸軍<lb/>
<pb n="KR2k0050_WYG_081-28a"/>
　自河中永興鳯翔三鎮拒命繼遣諸將討之昭義節<lb/>
　度使常思屯潼闗白文珂屯同州趙暉屯咸陽惟郭<lb/>
　從義王峻置栅近長安而二人相惡如水火自春徂<lb/>
　秋皆相仗莫肯攻戰帝患之欲遣重臣臨督以郭威<lb/>
　為西面軍前招慰安撫使諸軍皆受威節度<hi>通鑑</hi>
郭威督諸將討李守貞克西闗城<lb/>
　威與諸將議攻討諸將欲先取長安鳯翔鎮國節度<lb/>
　使扈從珂曰今三叛連衡推守貞為主守貞亡則兩<lb/>
<pb n="KR2k0050_WYG_081-28b"/>
　鎮自破矣威善之於是威自陜州白文珂劉詞自同<lb/>
　州常思自潼闗三道進攻文珂克西闗城栅於河西<lb/>
　諸將請急攻威曰守貞前朝宿將健鬬好施况城臨<lb/>
　大河未易輕也乃發諸州民夫二萬餘人使白文珂<lb/>
　等帥之刳長壕築連城循河設火鋪連延數十里遣<lb/>
　水軍艤舟於岸冦有潛徃來者無不擒之於是守貞<lb/>
　如坐網中矣<hi>通鑑</hi>
九月蜀兵援鳯翔都部署趙暉等擊敗之<lb/>
<pb n="KR2k0050_WYG_081-29a"/>
　乾祐元年九月鳯翔都部署趙暉奏大破川兵於大<lb/>
　散闗殺三千餘人其餘棄甲而遁<hi>册府元龜</hi>
冬十月趙暉圍王景崇於鳯翔蜀兵救之不克<lb/>
　景崇遣兵出西門趙暉擊破之遂取西闗城景崇退<lb/>
　守大城暉塹而圍之數挑戰不出暉潛遣千餘人擐<lb/>
　甲執兵效蜀旂幟循南山而下令諸將聲言蜀兵至<lb/>
　矣景崇果遣兵數千出迎之暉設伏掩擊盡殪之自<lb/>
　是景崇不敢出蜀主遣南山節度使安思謙將兵救<lb/>
<pb n="KR2k0050_WYG_081-29b"/>
　鳯翔又遣雄武節度使韓保貞引兵出汧陽以分漢<lb/>
　兵之勢安思謙屯右界漢兵屯寶鷄思謙遣申貴將<lb/>
　兵二千設伏於竹林以兵數百壓寶鷄而陳漢兵逐<lb/>
　之遇伏而敗蜀兵逐北破寳鷄寨蜀兵去漢兵復入<lb/>
　寶鷄思謙進屯渭水漢益兵五千戍寶鷄思謙畏之<lb/>
　退屯鳯州尋歸興元<hi>通鑑</hi>
定難兵援河中次於延丹徐引還<lb/>
　彰武節度使髙允權與定難節度使李彜殷有隙李<lb/>
<pb n="KR2k0050_WYG_081-30a"/>
　守貞宻求援於彜殷發兵屯延丹境上聞官軍圍河<lb/>
　中乃退允權以狀聞彜殷亦自訴朝廷和解之<hi>通鑑</hi>
十一月蜀兵入散闗<lb/>
　王景崇告急於蜀蜀主命安思謙再出兵救之進屯<lb/>
　散闗擊漢箭筈安都寨破之韓保貞出新闗<hi>九域志云隴州</hi>
　<hi>汧源縣有新闗鎮</hi>軍於隴州趙暉告急於郭威威自徃赴之<lb/>
　至華州聞蜀兵食盡引去威乃還<hi>通鑑</hi>
二年春正月李守貞襲河西栅敗歸<lb/>
<pb n="KR2k0050_WYG_081-30b"/>
　郭威將至河中白文珂出迎之李守貞夜遣王繼勲<lb/>
　等引精兵千餘人襲漢栅縱火大譟軍中狼狽不知<lb/>
　所為劉詞神色自若下令曰小盗不足驚也帥衆擊<lb/>
　之禆將李韜拔稍先進衆從之河中兵退走死者七<lb/>
　百人繼勲重傷僅以身免守貞之欲攻河西栅也先<lb/>
　遣人出酤酒於村墅或貰與不責其直邏騎多醉河<lb/>
　中兵得潛入寨威乃下令將士非犒宴毋得私飲愛<lb/>
　將李審晨飲少酒威立斬以狥<hi>綱目</hi>
<pb n="KR2k0050_WYG_081-31a"/>
夏四月永興叛將趙思綰降<lb/>
　思綰城中食盡殺人而食每犒宴殺人數百庖宰一<lb/>
　如羊豕思綰取其膽以酒吞之曰食膽至千勇無敵<lb/>
　矣思綰計窮募人為地道將走蜀其判官程讓能謂<lb/>
　思綰曰公比於國無嫌但懼死而為此耳今國家用<lb/>
　兵三方勞敝不已誠能翻然効順以功補過庶幾有<lb/>
　生若坐守窮城待死而已思綰然之遣使乞降拜鎮<lb/>
　國軍留後<hi>五代史趙思綰傳</hi>
<pb n="KR2k0050_WYG_081-31b"/>
秋七月都部署郭從義誘殺趙思綰於長安<lb/>
　七月永興都部署郭從義奏新降華州留後趙思綰<lb/>
　五月三日授華州留後詔准赴任三移行期仍要鎧<lb/>
　甲以給士兵及促之竟不遵路至七月九日夕有部<lb/>
　曲曹彦進告思綰欲於十一日夜與同惡五百人奔<lb/>
　南山入蜀是日詰旦再促上路云俟夜進途臣等與<lb/>
　王俊入城分兵守四門其趙思綰部下軍各已執仗<lb/>
　遂至牙署令召思綰至則執之與一行徒黨並處置<lb/>
<pb n="KR2k0050_WYG_081-32a"/>
　訖<hi>册府元龜</hi>
冬十二月叛將王景崇自殺鳯翔平<lb/>
　守貞思綰相次皆敗景崇客周璨謂景崇曰公能守<lb/>
　此者以有河中京兆也今皆敗矣何所恃乎不如降<lb/>
　也景崇曰誠累君等然事急矣吾欲為萬有一得之<lb/>
　計可乎吾聞趙暉精兵皆在城北今使公孫輦等燒<lb/>
　城東門偽降吾以牙兵擊其城北兵不成而死猶勝<lb/>
　於束手也燦等皆然之遲明輦燒東門將降而府中<lb/>
<pb n="KR2k0050_WYG_081-32b"/>
　火起景崇自焚矣輦乃降暉<hi>五代史王景崇傳</hi>
三年春正月詔收塟鳯翔遺骸<lb/>
　遣使詣河中鳯翔收瘞戰死及餓殍遺骸<hi>通鑑</hi>
後周<lb/>
太祖廣順元年夏五月夏州叛附北漢<lb/>
　定難節度使李彜殷遣使奉表於北漢<hi>通鑑</hi>
二年春正月遣兵戍長安<lb/>
　永興節度使李洪信自以漢室近親心不自安城中<lb/>
<pb n="KR2k0050_WYG_081-33a"/>
　兵不滿千人王峻在陜以救晉州為名發其徒數百<lb/>
　及北漢兵遁去遣禁兵千餘人戍長安洪信懼遂入<lb/>
　朝<hi>通鑑</hi>
漢兵攻府州折徳扆擊走之<lb/>
　北漢遣兵冦府州防禦使折徳扆敗之殺二千餘人<lb/>
　<hi>通鑑</hi>
三年春正月麟州刺史楊崇訓來降<lb/>
　廣順三年正月夏州李彜殷府州折徳扆上言河東<lb/>
<pb n="KR2k0050_WYG_081-33b"/>
　界偽麟州刺史楊崇訓以蕃部攻圍乞歸賜敕書曰<lb/>
　麟州刺史楊崇訓及軍州將吏職員等據夏州節度<lb/>
　使李彜殷奏得汝等狀稱劉崇拒命聖朝堅其逆壘<lb/>
　今被部族侵迫乞垂救解兼已稱大朝正朔並罔逆<lb/>
　命邊郡無歸值妖孽之脅從致朝貢之阻絶今則蕃<lb/>
　部兵民助我討違汝等哀告蕃鄰欲謀歸向備覩變<lb/>
　通之意特用𢎞納之仁宜示撫安用奬忠順已指揮<lb/>
　州府及諸蕃部不令進攻汝等便宜明宣朝㫖告諭<lb/>
<pb n="KR2k0050_WYG_081-34a"/>
　軍民應是通河東道路口岸盡時遣人守禦不得通<lb/>
　人來徃凡有公事一一奏取朝廷指揮其官員將校<lb/>
　職長一切依舊仍分析名銜申奏當議等第加恩兼<lb/>
　之酬賞<hi>册府元龜</hi>
二月遣兵屯延州<lb/>
　彰武節度髙允權卒其子紹基謀襲位詐稱允權疾<lb/>
　病表已知軍府事觀察判官李彬切諌紹基怒斬之<lb/>
　以謀反聞帝命折從阮分兵屯延州紹基始懼又命<lb/>
<pb n="KR2k0050_WYG_081-34b"/>
　供奉官張懐貞將禁兵屯鄜延紹基乃悉以軍府事<lb/>
　授副使張匡圖周以客省使向訓權知延州<hi>通鑑</hi>向訓<lb/>
　知延州上言所屬蕃部侵盗漢戸臣已招喚諸部酋<lb/>
　率設酒食仍令誓約更不敢侵犯<hi>册府元龜</hi>
冬十二月漢兵侵府州折徳扆敗之<lb/>
　太祖廣順三年十二月府州防禦使折徳扆奏北漢<lb/>
　將喬贇入冦擊走之<hi>册府元龜</hi>
世宗顯徳二年夏四月遣鳯翔節度使王景帥師伐蜀<lb/>
<pb n="KR2k0050_WYG_081-35a"/>
　顯徳二年四月詔鳯翔節度使王景攻收秦鳯二州<lb/>
　以曹州節度使韓通充西南面行營都虞侯五月王<lb/>
　景上言今月七日收下黄牛等三砦相次又收下黄<lb/>
　花<hi>賈志云黄花鎮在鳯縣東北十里</hi>等五砦其鄉村人戸並己招攜<lb/>
　安撫<hi>册府元龜</hi>
秋九月王景擊蜀兵於黄花敗之<lb/>
　蜀李廷珪遣竒兵出斜谷屯白澗<hi>九域志鳯州梁泉縣有白澗鎮</hi>又<lb/>
　分兵出鳯州之北唐倉鎮及黄花谷絶周糧道王景<lb/>
<pb n="KR2k0050_WYG_081-35b"/>
　遣禆將張建雄將兵二千抵黄花又遣千人趣唐倉<lb/>
　扼蜀歸路蜀王巒將兵出唐倉與建雄戰於黄花蜀<lb/>
　兵敗奔唐倉遇周兵又敗虜巒及其將士三千人兵<lb/>
　皆潰<hi>通鑑</hi>
冬十一月克鳯州<lb/>
　王景等圍鳯州韓通分兵城固鎮以絶蜀之援兵遂<lb/>
　克鳯州擒其節度使王環及都監趙崇溥等將士五<lb/>
　千人崇溥不食而死詔將士願留者優其俸賜願去<lb/>
<pb n="KR2k0050_WYG_081-36a"/>
　者給資裝稅外科徭悉罷之<hi>綱目</hi>
三年春三月延州民亂攻其鎮將李彦頵<lb/>
　彰武留後李彦頵性貪虐部民與羌胡作亂攻之上<lb/>
　召彦頵還朝<hi>通鑑</hi>
四年冬十月楊重訓以麟州降<lb/>
　北漢麟州刺史楊重訓舉城降以為麟州防禦使<hi>通鑑</hi>
五年冬十二月制置使判官李玉襲蜀歸安鎮敗没<lb/>
　世宗謀伐蜀以侍郎髙防為西南面制置使贊善李<lb/>
<pb n="KR2k0050_WYG_081-36b"/>
　玉為判官玉至長安或言蜀歸安鎮在長安南三百<lb/>
　餘里可襲取也玉信之牒永興節度使王彦超索兵<lb/>
　二百彦超以為歸安道阻隘難取玉曰吾自奉宻㫖<lb/>
　彦超不得已與之玉將以徃蜀歸安鎮遏使李承勲<lb/>
　據險邀之斬玉其衆皆没<hi>通鑑</hi>
宋<lb/>
太祖乾徳元年冬十二月漢冦府州節度使折徳扆敗<lb/>
之<lb/>
<pb n="KR2k0050_WYG_081-37a"/>
　折徳扆敗北漢軍於城下擒其將楊璘<hi>宋史太祖本紀</hi>
二年冬十二月王全斌克興州<lb/>
　乾徳二年冬下詔伐蜀全斌為行營前軍督部署率<lb/>
　禁軍步騎二萬諸州兵萬人由鳯州路進討召示川<lb/>
　陜地圖授以方略十二月率兵拔乾渠渡萬仞燕子<lb/>
　二砦遂下興州蜀刺史藍思綰退保西縣敗蜀軍七<lb/>
　千人獲軍糧四十餘萬斛進拔石圌二十餘巖先鋒<lb/>
　史延徳進軍三泉敗蜀軍數萬擒招討使韓保正副<lb/>
<pb n="KR2k0050_WYG_081-37b"/>
　使李進獲糧三十萬斛<hi>宋吏王全斌傳</hi>
太宗太平興國七年夏五月遣使夏州迎李繼捧親屬<lb/>
詣闕李繼遷奔地斤澤<lb/>
　李繼遷繼捧族弟也繼捧歸宋時年二十留居銀州<lb/>
　及使至召緦麻親赴闕乃詐言乳母死出葬於郊遂<lb/>
　與其黨數十人奔入地斤澤澤距夏州東北三百里<lb/>
　<hi>宋史夏國傳</hi>
契丹冦府州州兵擊破之<lb/>
<pb n="KR2k0050_WYG_081-38a"/>
　五月己未府州破契丹於新澤砦獲其將校以下百<lb/>
　人<hi>宋史太宗本紀</hi>
冬閏十二月契丹冦豐州州兵獲之<lb/>
　閏月戊子朔豐州與契丹戰破之獲其天徳節度使<lb/>
　蕭太<hi>宋史太宗本紀</hi>
八年春三月契丹冦豐州敗之<lb/>
　三月豐州破契丹兵降三千餘帳<hi>宋史太宗本紀</hi>
冬十月都巡檢曹光實等擊李繼遷於地斤澤破走之<lb/>
<pb n="KR2k0050_WYG_081-38b"/>
　繼遷入地斤澤知夏州尹憲與都巡檢曹光實偵知<lb/>
　夜襲破之斬首五百級焚四百餘帳繼遷與其弟遁<lb/>
　免獲其母妻<hi>宋史夏國傳</hi>
雍熙二年春二月李繼遷陷銀州據之<lb/>
　繼遷遁免復連娶豪族轉遷無常漸以彊大西人以<lb/>
　李氏世著恩徳多歸之繼遷因語其豪右曰李氏世<lb/>
　有西土今一旦絶之爾等不忘李氏能從我興復乎<lb/>
　衆曰諾遂與弟繼沖破丑重遇貴張浦李大信等起<lb/>
<pb n="KR2k0050_WYG_081-39a"/>
　夏州乃詐降誘殺曹光實於葭蘆川遂襲銀州據之<lb/>
　時雍熙二年二月也<hi>宋史夏國傳</hi>
夏五月副將王侁擊李繼遷走之銀麟等州蕃内附<lb/>
　初繼遷既殺曹光實遂圍三族砦砦將折遇乜殺監<lb/>
　軍使者與繼遷合田仁朗行次綏州請益兵留月餘<lb/>
　俟報時繼遷乘勝進攻撫寧砦仁朗聞之喜曰撫寧<lb/>
　小而固非浹旬所能破我俟其困以大兵臨之分遣<lb/>
　强弩三百邀其歸路虜成擒矣部署已定仁朗欲示<lb/>
<pb n="KR2k0050_WYG_081-39b"/>
　閒暇縱酒摴蒱侁等因媒糵之帝聞三族已陷大怒<lb/>
　徵仁朗還貸死竄商州是月侁等出銀州北破悉利<lb/>
　諸砦梟其代州刺史折羅遇麟州諸蕃皆請納馬贖<lb/>
　罪侁遂與所部兵入濁輪川斬賊首五千級繼遷及<lb/>
　遇乜遁去由是銀麟夏三州番百二十五族悉内附<lb/>
　户萬六千餘<hi>宋元通鑑</hi>
淳化二年秋七月李繼遷請降以為銀州觀察使<lb/>
　淳化二年秋七月李繼遷請降以為銀州觀察使賜<lb/>
<pb n="KR2k0050_WYG_081-40a"/>
　國姓改名保吉<hi>宋史太宗本紀</hi>李繼遷襲銀州據之繼捧節<lb/>
　制夏䑓言能歸欵即授洛苑使銀州刺史淳化初復<lb/>
　與繼捧戰於安慶澤不利轉攻夏州繼捧乞師及翟<lb/>
　守素來乃奉表歸欵授銀州觀察<hi>宋史夏國傳</hi>
五年李繼遷掠綏州以李繼隆為都部署討之<lb/>
　繼遷徙綏州民於平夏部將髙文岯等因衆不樂反<lb/>
　攻敗之繼遷復圍堡砦掠居民焚積聚詔李繼隆等<lb/>
　進討繼遷夜襲保忠<hi>李繼捧賜名趙保忠</hi>走之獲其輜重以歸<lb/>
<pb n="KR2k0050_WYG_081-40b"/>
　<hi>宋史夏國傳</hi>
至道元年春正月契丹冦府州節度使折御卿擊敗之<lb/>
　折御卿拜永安軍節度使契丹衆萬餘入冦御卿大<lb/>
　敗之於子河汊斬首五千級獲馬千匹契丹將號突<lb/>
　厥太尉司徒錫哩死者二十餘人擒其吐渾一人自<lb/>
　是契丹知所畏太宗遣使問御卿曰西北要害皆屯<lb/>
　勁兵戎人何自而至御卿對曰敵縁山硤小徑入謀<lb/>
　剽掠臣諜知之遣人邀其歸路因縱兵大擊敗之人<lb/>
<pb n="KR2k0050_WYG_081-41a"/>
　馬墜崖谷死者相枕其大將韓徳威僅以身免皆聖<lb/>
　靈所及非臣之功也上嘉之<hi>宋史折御卿傳</hi>
夏六月以李繼遷為鄜州節度使不受<lb/>
　繼遷遣押衙張浦以槖駞及良馬來獻太宗令衛士<lb/>
　翹闗超乘引彊奪槊於後園俾浦等觀且令兵士皆<lb/>
　拓兩石弓帝笑問浦曰羌人敢敵否對曰羌部弓弱<lb/>
　矢短但見此長大矢則已遁矣况敢敵乎遣使持詔<lb/>
　拜繼遷鄜州節度使不受乃以浦為鄭州團練留京<lb/>
<pb n="KR2k0050_WYG_081-41b"/>
　師<hi>宋史夏國傳</hi>
冬十二月契丹侵府州折御卿禦之卒於軍<lb/>
　折御卿被病韓徳威諜知且為李繼遷所誘率衆來<lb/>
　侵以報子河汊之役御卿力疾出戰徳威聞其至不<lb/>
　敢進㑹疾甚其母宻遣人召歸御卿曰世受國恩邊<lb/>
　冦未滅御卿罪也今臨敵棄士卒自便不可死於軍<lb/>
　中乃其分也為白太夫人無念我忠孝豈得兩全言<lb/>
　訖泣下翌日卒上聞悼惜久之以其子惟正知州事<lb/>
<pb n="KR2k0050_WYG_081-42a"/>
　<hi>宋史折御卿傳</hi>
二年夏四月詔置李繼遷之母於延州<lb/>
　保安軍奏獲李繼遷母太宗甚喜時冦準為樞宻副<lb/>
　使吕端為宰相獨召準與之謀準退自宰相幕次前<lb/>
　過不入端使人邀至幕中曰鄉者上召君何為準以<lb/>
　獲繼遷母告端曰君何以處之準曰準欲斬於保安<lb/>
　軍北門之外端曰必若此非計之得者也願君少緩<lb/>
　其事端將覆奏之即召閤門吏使奏宰相吕端請對<lb/>
<pb n="KR2k0050_WYG_081-42b"/>
　上召見之端具道準言且言昔項羽得太公欲烹之<lb/>
　漢髙祖曰願遺我一杯羮夫舉大事者固不顧其親<lb/>
　况繼遷跳梁悖逆之人哉且陛下今日殺繼遷之母<lb/>
　繼遷可擒乎不然徒樹怨讐而益堅其叛心耳宜置<lb/>
　於延州使善養視之以招徠繼遷雖不能即降終可<lb/>
　以繫其心而母死生之命在我矣上拊髀稱善曰微<lb/>
　卿幾悞我事即用端䇿<hi>涷水記聞置按朱子綱目是年四月詔  繼遷母於延州</hi>
　<hi>考西夏傳繼遷之母於太平興國八年及其妻並獲葢至是年議定始置之延州耳涑水記聞述其巔末</hi>
<pb n="KR2k0050_WYG_081-43a"/>
　<hi>非一年一時事也</hi>
真宗咸平元年春三月李繼遷降<hi>三月真宗即位</hi>
　咸平春繼遷復表歸順真宗乃授夏州刺史定難節<lb/>
　度夏銀綏宥静等州觀察處置等使加邑千户實封<lb/>
　二百户益功臣號乃放張浦還封繼遷母衛慕氏衛<lb/>
　國太夫人子徳明為定難軍節度行軍司馬未幾復<lb/>
　抄邊<hi>宋史夏國傳</hi>
五年夏六月李繼遷冦麟州知州衛居實敗之<lb/>
<pb n="KR2k0050_WYG_081-43b"/>
　六月癸酉繼遷圍麟州曹璨請濟師詔并代石隰州<lb/>
　發兵援之己酉知麟州衛居實言繼遷以衆二萬來<lb/>
　攻城兵出擊走之殺傷過半<hi>宋史真宗本紀</hi>詔遣張崇貴王<lb/>
　涉議和割河西銀夏等五州與之六月繼遷復以二<lb/>
　萬騎圍麟州詔金明巡檢李繼周擊之圍未解麟州<lb/>
　部署請濟師真宗閲地圖曰麟州依險三面孤絶僇<lb/>
　力可守但城中乏水可憂耳乃遣兵走援繼遷果據<lb/>
　水砦薄城已五日知州衛居實出竒兵突戰縋勇士<lb/>
<pb n="KR2k0050_WYG_081-44a"/>
　城下城上皷噪矢石如注殺傷萬餘人繼遷去<hi>夏國傳</hi>
　<hi>按夏國傳編此事於六年而本紀及李繼周傳皆以為在五年今從之</hi>
冬十二月長安禁卒謀作亂知永興軍向敏中討平之<lb/>
　向敏中為鄜延路縁邊安撫使俄還京兆宻詔盡付<lb/>
　西鄙許便宜從事敏中得詔藏之視政如常日㑹大<lb/>
　儺有告禁卒欲倚儺為亂者敏中宻使麾兵被甲伏<lb/>
　廡下幕中明日盡召賔僚兵官置酒縱閲無一人預<lb/>
　知者命儺入先馳騁於中門外後召至階敏中振袂<lb/>
<pb n="KR2k0050_WYG_081-44b"/>
　一揮伏出盡擒之果各懐短刃即席斬焉既屏其尸<lb/>
　以灰沙掃庭張樂宴飲坐客皆股慄<hi>宋史向敏中傳</hi>
六年春三月綏州蕃部内附<lb/>
　三月綏州東山蕃部軍使拽臼等内屬<hi>宋史真宗本紀</hi>
景徳元年春三月蕃部入冦麟府兵敗之<lb/>
　三月威虜軍守將破契丹於長城口追北過陽山斬<lb/>
　獲甚衆栁谷川蕃部入冦麟府擊敗之擒千餘人乙<lb/>
　巳麟府路言敗西人於神堆破其砦栅<hi>宋史真宗本紀</hi>
<pb n="KR2k0050_WYG_081-45a"/>
三年秋九月趙徳明降<lb/>
　九月乙丑夏州趙徳明奉表歸欵復遣劉仁朂奉誓<lb/>
　表向敏中請以徳明表誓藏盟府帝嘉之十月遣使<lb/>
　授徳明太師兼侍中充定難節度使封西平王賜賚<lb/>
　甚厚給奉如内地因索子弟入質徳明謂非先世故<lb/>
　事不遣唯獻駝馬謝恩而已未幾契丹亦册徳明為<lb/>
　夏國王<hi>宋元通鑑遷按徳明為繼  子</hi>
大中祥符四年春二月帝如潼闗遣使祀西嶽<lb/>
<pb n="KR2k0050_WYG_081-45b"/>
　二月壬子出潼闗渡渭河遣近臣祀西嶽<hi>宋史真宗本紀</hi>
仁宗寶元元年冬十二月元昊叛<lb/>
　元昊表遣使詣五臺供佛以窺河東道路既還與諸<lb/>
　酋㰱血約先攻麟延欲自靖徳塞門砦赤城路三道<lb/>
　並入遂築壇受册即皇帝位國號大夏年號天授禮<lb/>
　法延祚<hi>宋史夏國傳</hi>元昊未叛前其部落山遇者歸延州<lb/>
　告其謀時天章閣待制郭勸守延州乃械錮還賊示<lb/>
　朝廷不疑之意賊戮其族無遺𩔖由是西人怨懼向<lb/>
<pb n="KR2k0050_WYG_081-46a"/>
　化之心絶矣<hi>儒林公議</hi>
二年春二月詔潼闗設備置樓櫓<lb/>
　夏臺叛命之二年勢益熾横朝廷疑其有吞噬闗中<lb/>
　之意由是獻議者請修潼闗以拒之時宋庠參預大<lb/>
　政鋭意主其議遂詔興板縮置樓櫓戰具囬闗門而<lb/>
　反闔之闗中士民嗟怨謂朝廷棄之矣甚者取材興<lb/>
　役半出於華隂其民之心可知也然見者則知其無<lb/>
　益於備而徒失民心<hi>儒林公議</hi>
<pb n="KR2k0050_WYG_081-46b"/>
冬十一月夏人冦保安軍狄青擊敗之<lb/>
　青初以善騎射為騎御散直從西征戰安逺諸砦皆<lb/>
　克捷臨敵披髮帶銅面具出入賊中皆披靡莫敢當<lb/>
　至是元昊冦保安軍鈐轄盧守懃使青擊走之帝欲<lb/>
　召見問以方略㑹賊冦渭州命圖形以進<hi>宋元通鑑</hi>
康定元年春正月元昊冦延州副總管劉平石元孫戰<lb/>
敗績陷賊中<lb/>
　劉平為環慶路馬步軍副總管屬元昊盛兵攻保安<lb/>
<pb n="KR2k0050_WYG_081-47a"/>
　軍時平屯慶州范雍以書召平平與石元孫合軍趨<lb/>
　土門既有告敵兵破金明圍延州者雍復召平與元<lb/>
　孫救延州平素輕敵督騎兵晝夜倍道行明日至萬<lb/>
　安鎮平先發步兵繼進夜至三川口西十里止營遣<lb/>
　騎兵先趨延州争門時鄜延都監黄徳和將二千餘<lb/>
　人屯保安北碎金谷巡檢万俟政郭遵各將所部分<lb/>
　屯雍皆召之為外援平亦使人趣其行詰旦步兵未<lb/>
　至平與元孫還逆之行二十里乃遇步兵及徳和万<lb/>
<pb n="KR2k0050_WYG_081-47b"/>
　俟政郭遵所將兵悉至步騎萬餘結陣東行五里與<lb/>
　敵遇平與賊皆為偃月陣相向有頃敵兵涉水為横<lb/>
　陣郭遵及忠佐王信薄之不能入官軍並進殺數百<lb/>
　人乃退敵復蔽盾為陣官軍復擊却之奪盾殺獲及<lb/>
　溺者幾千人平中流矢日暮敵以輕兵薄戰官軍引<lb/>
　却黄徳和居陣後望見軍却率麾下走保西南山衆<lb/>
　從之皆潰平遣其子宜孫馳追徳和徳和驅馬遁赴<lb/>
　甘泉平遣軍校杖劍遮留得千餘人轉鬬三日賊退<lb/>
<pb n="KR2k0050_WYG_081-48a"/>
　還水東平率餘衆保西南山立七栅自固敵夜使人<lb/>
　叩栅問大將安在士不應復使人偽為戍卒遞文移<lb/>
　平平殺之夜四鼓敵環營呼曰如許殘兵不降何待<lb/>
　平旦敵酋舉鞭麾騎自山四出合擊絶官軍為二平<lb/>
　遂與元孫等皆被執<hi>宋史劉平傳</hi>盧政太原文水人以神<lb/>
　衛都頭從劉平與夏人戰延州虜薄西南隅兵不得<lb/>
　成列政引數騎挑戰發伏弩二百射却之<hi>盧政傳</hi>康定<lb/>
　中元昊入延州東路犯安南承平兩寨又以兵犯西<lb/>
<pb n="KR2k0050_WYG_081-48b"/>
　路聲言將襲保安軍故延州發兵八萬支東西二隅<lb/>
　而元昊乃乘虛由北路擊破金明寨擒李士彬直犯<lb/>
　五龍川破劉平石元孫遂圍延州<hi>東軒記</hi>初起鄜延兵<lb/>
　十萬入吐谷坂欲與賊遇乃戰戰時昏矣賊多解馬<lb/>
　休勁兵驅老弱對敵士卒得利人人出死力與戰投<lb/>
　夜且息更三起鬬㑹明老弱略盡士卒爭獲過當悉<lb/>
　已疲番軍始徐鼓起士揭新旗乘髙處呼漢兵來鬬<lb/>
　軍士氣失賊稍出馬馳略陣上調呼射軍中軍人多<lb/>
<pb n="KR2k0050_WYG_081-49a"/>
　死此時特劉石軍也前此分萬餘人屬監軍黄徳和<lb/>
　使屯西坡以張向背為應援事已急念引去賊必乘<lb/>
　之恐逼險不利不如舍軍决死幸有所完兩將方議<lb/>
　未熟都監郭應起曰太尉決出此謀應願走徳和軍<lb/>
　招與俱來語未巳平曰始議固在舍人呼軍吏出騎<lb/>
　士百人從去應曰得百人不足為䕶徒自露彼知吾<lb/>
　呼旁軍必出馬遮去路矣不如獨去乃下令軍中皆<lb/>
　完陣自固至徳和軍軍聞應來白開壁欲内徳和不<lb/>
<pb n="KR2k0050_WYG_081-49b"/>
　肯促閉壁應收馬立陣外呼卒將前與語傳太尉令<lb/>
　卒將還白之徳和固怯聞敵大殊不敢去應連促數<lb/>
　數度無以拒詆應曰先自去報太尉軍隨至矣苐戰<lb/>
　無留待也應不敢止復馳還白徳和語平等信以為<lb/>
　徳和審來即鼓起士戰連三北徳和軍竟不來應獨<lb/>
　出入行間軍稍却即囘馬以殿持大鐵矟横突之所<lb/>
　當盡死最後軍北時賊使人持大索立髙處迎應輒<lb/>
　為應所㫁終不能得應因縱應深入鼓其旁曰急追<lb/>
<pb n="KR2k0050_WYG_081-50a"/>
　漢兵留十餘弩連射應馬馬死步下行殺數人欲歸<lb/>
　軍取馬軍已亂不得入乃脱身亡去士卒死者什八<lb/>
　兩太尉失軍不還邊大警承受者馳二十驛比三晝<lb/>
　夜至京師以聞已而賊收去敗兵散亡十餘日稍稍<lb/>
　出邊旁諸郡負傷被創不及四萬獨徳和一軍完天<lb/>
　子使吏治徳和以法死天子思平等失援不救人人<lb/>
　力死哀之下詔贈將佐已下官七遷子孫聽以父兄<lb/>
　任為右職云<hi>王向記客言</hi>
<pb n="KR2k0050_WYG_081-50b"/>
夏五月元昊陷塞門寨<lb/>
　康定元年五月元昊陷塞門砦兵馬監押王繼元死<lb/>
　之<hi>宋史仁宗本紀</hi>
秋八月經略安撫副使范仲淹治兵延州<lb/>
　范仲淹與韓琦並為陜西經略安撫副使仲淹以延<lb/>
　州諸砦多失守請自行詔仲淹兼知延州先是詔分<lb/>
　邊兵總管領萬人鈐轄領五千人都監領三千人冦<lb/>
　至禦之則官卑者先出仲淹曰將不擇人以官為序<lb/>
<pb n="KR2k0050_WYG_081-51a"/>
　取敗之道也於是大閲州兵得萬八千人分六將領<lb/>
　之日夜訓練量賊衆寡使更出禦敵人聞之相戒曰<lb/>
　無以延州為意今小范老子腹中自有數萬甲兵不<lb/>
　比大范老子可欺也大范盖指雍也仲淹以民逺輸<lb/>
　勞苦請建鄜城為軍以河中府同華州中下户租税<lb/>
　就輸之春夏徙兵就食可省糴十之三詔以為康定<lb/>
　軍仲淹又修承平永平等砦稍招還流亡定堡障通<lb/>
　斥堠城十二寨於是羌漢之民相踵歸業<hi>宋元通鑑</hi>
<pb n="KR2k0050_WYG_081-51b"/>
鄜州將种世衡城清澗<lb/>
　种世衡歴鄜州判官事西邊用兵守備不足世衡建<lb/>
　言延安東北二百里有故寛州請因廢壘而興之以<lb/>
　當冦衝右可固延安之勢左可致河東之粟北可復<lb/>
　銀夏之舊朝廷從之命董其役夏人屢出爭世衡且<lb/>
　戰且城然處險無泉議不可守鑿地百五十尺始至<lb/>
　於石石工辭不可穿世衡命屑石一畚酬百錢卒得<lb/>
　泉城成賜名青澗城遷内殿崇班知城事世衡開營<lb/>
<pb n="KR2k0050_WYG_081-52a"/>
　田二千頃募商賈通貨利城遂富實<hi>宋史种世衡傳</hi>
慶厯元年春正月詔諸道㑹兵討元昊不果行<lb/>
　帝以元昊勢益猖獗遣翰林學士晁宗慤即陜西問<lb/>
　攻守之䇿夏竦等具二説令副使韓琦判官尹洙詣<lb/>
　闕奏之帝取攻䇿執政以為難杜衍亦曰徼倖成功<lb/>
　非萬全計帝不聽詔鄜延涇原㑹兵期以正月進討<lb/>
　范仲淹言正月塞外大寒不如俟春深賊馬瘦人飢<lb/>
　勢易制且鄜延宻邇靈夏西羌必由之地苐按兵不<lb/>
<pb n="KR2k0050_WYG_081-52b"/>
　動以觀其釁乞留鄜延一路以備招納或擇利進城<lb/>
　廢砦以牽制元昊帝從之<hi>通鑑續編</hi>
元昊遣人至延州議和<lb/>
　元昊歸陷將髙延徳因與仲淹約和仲淹為書戒諭<lb/>
　之㑹任福敗於好水川元昊答書語不遜仲淹對來<lb/>
　使焚之大臣以為不當輒通書又不當輒焚之降夲<lb/>
　曹員外郎知耀州<hi>宋史范仲淹傳</hi>元昊來求盟琦曰無約而<lb/>
　請和者謀也命諸將戒嚴<hi>韓琦傳</hi>
<pb n="KR2k0050_WYG_081-53a"/>
夏四月詔夏竦分屯鄜州<lb/>
　夏四月以陳執中同陜西安撫經略使時夏竦判永<lb/>
　興軍執中知軍事議多異同故分命竦屯鄜州竦雅<lb/>
　意在朝廷及任以西事頗依違顧避嘗出巡邊置侍<lb/>
　婢中軍帳下幾至兵變元昊命募得竦首者與錢三<lb/>
　千其見輕侮如此<hi>宋元通鑑</hi>
六月詔陜西嚴邊備<lb/>
　六月壬辰詔陜西諸路總管司嚴邊備毋輒入賊界<lb/>
<pb n="KR2k0050_WYG_081-53b"/>
　賊至則禦之<hi>宋史仁宗本紀</hi>
秋七月元昊冦麟府州<lb/>
　慶厯元年七月元昊冦麟府州八月詔鄜延部署以<lb/>
　兵援麟府<hi>宋史仁宗本紀</hi>
八月元昊陷豐州麟府兵擊敗之<lb/>
　八月元昊冦金明砦破寧逺砦砦主王世亶兵馬監<lb/>
　押王顯死之陷豐州知州王餘慶兵馬監押孫吉死<lb/>
　之<hi>宋史仁宗本紀</hi>夏人攻麟府不能下乃引兵攻豐州孤城<lb/>
<pb n="KR2k0050_WYG_081-54a"/>
　無援遂據之又屯要害絶麟府餉道㑹張亢管勾麟<lb/>
　府軍馬事破之於柏子又破之於兔毛川亢築十餘<lb/>
　栅河外始固<hi>夏國傳</hi>
毁潼闗樓櫓<lb/>
　慶厯元年八月乙未毁潼闗新置樓櫓<hi>宋史仁宗本紀</hi>
九月延州經略龎籍築縁邊諸砦<lb/>
　時分陜西為四路以龎籍知延州兼經略安撫招討<lb/>
　使自元昊反延州城砦焚掠殆盡籍至稍葺治之戍<lb/>
<pb n="KR2k0050_WYG_081-54b"/>
　兵十萬無壁壘皆散處城中畏籍莫敢犯法籍命部<lb/>
　將狄青將萬人築招安砦於橋子谷旁以㫁冦出入<lb/>
　之路又使周美襲取承平砦王信築龍安寨悉復所<lb/>
　亡地築十一城延民以安<hi>宋元通鑑</hi>
三年春正月元昊上書請和<lb/>
　正月元昊自名曩霄遣人來納欵<hi>宋史仁宗本紀</hi>元昊以旺<lb/>
　榮<hi>元昊臣也姓野利</hi>書來㑹帝厭兵因招懐之遣籍報書使<lb/>
　者徃反踰年又遣賀從朂來改名曰曩霄稱男不稱<lb/>
<pb n="KR2k0050_WYG_081-55a"/>
　臣籍不敢聞從朂曰子事父猶臣事君也若得至京<lb/>
　師天子不許更歸議之籍送使者闕下因陳便宜言<lb/>
　羌久不通和市國人愁怨今辭禮寖順必有改事中<lb/>
　國之心請遣使者申諭之朝廷采用其䇿<hi>龎籍傳</hi>元昊<lb/>
　遣使來稱男邦泥定國兀卒上書父大宋皇帝更名<lb/>
　曩霄而不稱臣兀卒即吾祖也如可汗號<hi>夏國傳</hi>
夏四月遣使諭元昊<lb/>
　賀從朂至京帝用龎籍言命著作佐郎邵良佐如夏<lb/>
<pb n="KR2k0050_WYG_081-55b"/>
　州許封元昊為夏國主嵗賜絹十萬疋茶三萬斤良<lb/>
　佐至夏州元昊亦遣如定聿捨張延夀等來議和及<lb/>
　歳幣時元昊倚契丹邀索無厭晏殊等厭兵將一切<lb/>
　從之韓琦力陳其不便帝嘉納之<hi>宋元通鑑</hi>
嘉祐二年夏五月夏人襲殺麟府州守將郭恩<lb/>
　五月管勾麟府軍馬公事郭恩為夏人所殺殁於㫁<lb/>
　道塢<hi>宋史仁宗本紀</hi>嘉祐中麟州之役諒祚二年間連以兵<lb/>
　屯窟野河進逼邊界聚而復散故武戡郭恩習以為<lb/>
<pb n="KR2k0050_WYG_081-56a"/>
　常輕兵而出至忽理堆伏發而兵散<hi>東軒筆記</hi>
六年冬十二月復豐州<lb/>
　十二月丙戌復豐州<hi>宋史仁宗本紀</hi>
英宗治平元年十二月命内侍監陜西軍<lb/>
　帝遣王昭明等四人體量軍情治其詞訟有賞罰則<lb/>
　與其帥議大事以聞各許嵗乘驛奏事諌官吕誨言<lb/>
　唐舉兵不利未有不自監軍者我朝因循未革奈何<lb/>
　又増置此員其權與安撫使均矣乞罷之精選帥臣<lb/>
<pb n="KR2k0050_WYG_081-56b"/>
　專制閫外之權傅堯俞趙瞻皆有論列不聽<hi>通鑑續編</hi>
四年冬十月復綏州<hi>是年正月神宗即位</hi>
　治平四年冬十月癸酉知清澗城种諤復綏州<hi>宋史神宗</hi>
　<hi>本紀</hi>夏將嵬名山部落在故綏州其弟夷山先降諤使<lb/>
　人因夷山以誘之賂以金盂名山小吏李文喜受而<lb/>
　許降而名山未之知也諤即以聞詔轉運使薛向及<lb/>
　陸詵委諤招納諤不待報悉起所部兵長驅而前圍<lb/>
　其帳名山舉衆從諤而南得酋領三百户萬五千兵<lb/>
<pb n="KR2k0050_WYG_081-57a"/>
　萬人<hi>种諤傳</hi>种諤既受嵬名山降夏主諒祚乃詐為㑹<lb/>
　議誘知保安軍楊定等殺之邊釁復起朝議以諤生<lb/>
　事欲棄綏誅諤陜西宣撫主管機宜文字趙卨言虜<lb/>
　既殺王官而又棄綏不守示弱已甚且名山舉族來<lb/>
　歸當何以處又移書執政請存綏以張兵勢規度大<lb/>
　理河川建堡以處降者不從乃命韓琦判永興軍經<lb/>
　略陜西琦初言綏不當取及楊定等被殺復言綏不<lb/>
　可棄樞宻以初議詰之琦具論其故卒存綏州時言<lb/>
<pb n="KR2k0050_WYG_081-57b"/>
　者交論种諤乃下吏貶其官<hi>宋元通鑑</hi>
神宗熙寧二年春三月夏人乞綏州<lb/>
　二年三月戊子秉常上誓表納塞門安逺二砦乞綏<lb/>
　州詔許之<hi>宋史神宗本紀</hi>
冬十月城綏州<lb/>
　十月丙申城綏州命郭逵選將置守具逵遣趙卨交<lb/>
　夏人所納安逺塞門二砦就定地界夏人渝初盟卨<lb/>
　請城綏州不以易二砦改名綏徳城<hi>宋史神宗本紀</hi>种諤取<lb/>
<pb n="KR2k0050_WYG_081-58a"/>
　綏州夏人欲以塞門安逺二砦來易朝廷許之逵曰<lb/>
　此正商於六百里之策也非先交二砦不可與遣其<lb/>
　屬趙卨薛昌朝與夏使議唯言砦基卨曰二砦之北<lb/>
　舊有三十六堡且以長城嶺為界西平王祥符所移<lb/>
　書固在也虜使驚不能對乃寢其請初詔焚棄綏州<lb/>
　逵匿而不下至是帝問大臣皆莫知逵始自劾向者<lb/>
　違詔㫖之罪帝手詔褒答<hi>郭逵傳</hi>
三年秋八月夏人入冦屯榆林詔韓綘宣撫陜西<lb/>
<pb n="KR2k0050_WYG_081-58b"/>
　夏人大舉入冦攻城堡兵多者號二十萬少者不下<lb/>
　一二萬屯於榆林韓綘請行邊乃以綘為陜西宣撫<lb/>
　使授以空名告敕得自除吏<hi>宋史夏國傳</hi>
冬十月詔延州絶夏使<lb/>
　熙寧三年冬十月辛酉詔延州毋納夏使<hi>宋史神宗本紀</hi>
四年春正月种諤襲夏人敗之<lb/>
　韓綘素不習兵開幕府於延安措置乖方選蕃兵為<lb/>
　七軍復以种諤為鄜延鈐轄知青澗城信任之命諸<lb/>
<pb n="KR2k0050_WYG_081-59a"/>
　將皆受其節制蕃兵皆怨望諤謀取横山帥師襲敗<lb/>
　夏人於囉兀因以衆二萬城焉自是夏人日聚兵為<lb/>
　報復計吕公弼言諤稔邊患不便宜戒之弗聽已而<lb/>
　絳言諤入夏之功乞加旌賞詔從之<hi>宋元通鑑</hi>
三月夏人陷撫寧諸城<lb/>
　种諤進築永樂川賞逋嶺二砦分遣都監趙璞燕達<lb/>
　築撫寧故城及分荒堆三泉吐渾川開光嶺葭蘆川<lb/>
　四砦已而夏人來攻順寧砦遂圍撫寧折繼昌髙永<lb/>
<pb n="KR2k0050_WYG_081-59b"/>
　能等擁兵駐細浮圖去撫寧咫尺囉兀兵勢尚完諤<lb/>
　在綏徳節制諸軍聞夏人至茫然失措欲作書召燕<lb/>
　達戰悸不能下筆顧運判李南公涕泗不已於是新<lb/>
　築諸堡悉陷將士千餘人皆没初朝議以新囉兀城<lb/>
　去綏徳百餘里偏梁險狹難於餉饋且城中無井泉<lb/>
　遣李評張景憲徃視之未至而撫寧陷遂詔棄囉兀<lb/>
　城五月燕達以戍卒輜重歸自囉兀為夏人邀擊達<lb/>
　多亡失<hi>宋史夏國傳</hi>
<pb n="KR2k0050_WYG_081-60a"/>
秋九月夏人來輸平不許<lb/>
　九月夏人遣使入貢且以二砦易綏州乞如舊約詔<lb/>
　不允<hi>宋史夏國傳</hi>
九年冬沈括治兵延州<lb/>
　沈括知延州至鎮悉以别賜錢為酒命㕓市良家子<lb/>
　馳射角勝有軼羣之能者自起酌酒以勞之邊人驩<lb/>
　激執弓傳矢唯恐不得進越嵗得徹札超乘者千餘<lb/>
　補中軍義從威聲雄他府<hi>宋史沈括傳</hi>
<pb n="KR2k0050_WYG_081-60b"/>
元豐二年秋八月夏人冦綏徳城<lb/>
　元豐二年八月丙申朔夏人冦綏徳城都監李浦敗<lb/>
　之<hi>宋史神宗本紀</hi>
秋九月綏徳將楊永慶出境擅殺詔編管之<lb/>
　元豐二年九月綏徳把截楊永慶聲徼循邊而掩取<lb/>
　蕃部首級詐言斬犯邊人詔毁永慶出身文字送西<lb/>
　京編管<hi>宋史夏國傳</hi>
四年秋九月种諤及夏人戰於無定川敗之<lb/>
<pb n="KR2k0050_WYG_081-61a"/>
　种諤上言夏主秉常為其母所囚可急引本路兵𢷬<lb/>
　其巢穴遂入對大言曰夏國無人秉常孺子徃持其<lb/>
　臂以來耳帝壯之決意西討以為經略安撫副使諸<lb/>
　將悉聽節制諤即次境上帝以諤先期輕出使聽令<lb/>
　於王中正敵屯兵夏州諤率本路並畿内七將兵攻<lb/>
　米脂三日未下夏兵八萬來援諤禦之無定川伏兵<lb/>
　發㫁其首尾大破之降守將令介訛遇捷書聞帝大<lb/>
　喜遣中使諭奬<hi>宋史种諤傳</hi>
<pb n="KR2k0050_WYG_081-61b"/>
五年春三月鄜延擊夏人敗之夏四月進屯綏徳城<lb/>
　三月壬寅鄜延路副總管曲珍敗夏人於金湯夏四<lb/>
　月己未沈括奏遣珍將兵綏徳城應援討葭蘆塞左<lb/>
　右見聚羌落詔從之<hi>宋史神宗本紀</hi>
夏五月豐州卒作亂討平之<lb/>
　五月豐州卒張世矩等作亂伏誅<hi>宋史神宗本紀</hi>
秋八月給事中徐禧䕶兵城永樂<lb/>
　沈括請城古烏延城以包横山使夏人不得絶沙漠<lb/>
<pb n="KR2k0050_WYG_081-62a"/>
　遂遣侍中徐禧内侍李舜舉徃議禧復請於銀夏宥<lb/>
　之界築永樂城永樂依山無水泉獨种諤極言不可<lb/>
　禧率諸將竟城之賜名銀川砦禧等還米脂以兵萬<lb/>
　人屬曲珍守之<hi>宋史夏國傳</hi>
九月夏人陷永樂徐禧等敗死<lb/>
　永樂接宥州附横山夏人必争之地禧等既城去九<lb/>
　日夏人來攻珍使報禧乃挾李舜舉來援而夏兵至<lb/>
　者號三十萬禧登城西望不見其際宋軍始懼翌日<lb/>
<pb n="KR2k0050_WYG_081-62b"/>
　夏兵漸逼禧乃以士萬陣城下坐譙門執黄旗令衆<lb/>
　曰視吾旗進止夏人縱鐵騎渡河或曰此號鐵鷂子<lb/>
　當其半濟擊之乃可有逞得地則其鋒不可當也禧<lb/>
　不聽鐵騎既濟震盪衝突大兵從之禧師敗績將校<lb/>
　冦偉李思古髙世才夏儼程博古及使臣十餘輩士<lb/>
　卒八百餘人盡没詔李憲張世矩徃援及令括遣人<lb/>
　與約退軍當還永樂地夏人進侵及縣門潰歸城者<lb/>
　決水砦為道以登夏人因之奔歸於城者三萬人皆<lb/>
<pb n="KR2k0050_WYG_081-63a"/>
　没夏兵圍之者厚數里遊騎掠米脂將士晝夜血戰<lb/>
　城中乏水已數日鑿井不得泉渇死者大半括等援<lb/>
　兵及餽運皆為夏大兵所隔夏人呼珍來講和吕整<lb/>
　景思義相繼而行夏人髠思義囚之而城圍者已浹<lb/>
　旬矣夜半夏兵環城急攻城遂陷髙永能戰没禧舜<lb/>
　舉運使李稷皆死於亂兵惟曲珍王湛李浦吕整裸<lb/>
　跣走免蕃部指揮馬貴獨誓死持刀殺數十人而没<lb/>
　是役也死者將校數百人士卒役夫二十餘萬夏人<lb/>
<pb n="KR2k0050_WYG_081-63b"/>
　乃耀兵米脂城下而還<hi>宋史夏國傳</hi>
六年春三月將軍薛義等擊夏人連破之<lb/>
　三月河東將薛義敗夏人於葭蘆西嶺麟府州將郭<lb/>
　忠詔等敗夏人於乜離抑部河東將髙永翼敗夏人<lb/>
　於真卿流部<hi>宋史神宗本紀</hi>
夏六月夏人冦麟州州兵擊敗之<lb/>
　夏人冦麟州神堂砦知州訾虎躬督兵出戰敗之詔<lb/>
　虎自今毋得輕易出入遇有冦邊止令禆將出兵捍<lb/>
<pb n="KR2k0050_WYG_081-64a"/>
　逐恐失利損威以張虜勢<hi>宋元通鑑</hi>
七年夏四月夏人冦延州州將擊敗之<lb/>
　元豐七年夏四月癸巳夏人冦延州安塞堡將官吕<lb/>
　真敗之<hi>宋史神宗本紀</hi>
八年春三月夏人冦葭蘆<lb/>
　元豐八年三月夏人攻葭蘆供奉王英戰死<hi>宋史夏國傳</hi>
哲宗元祐元年春正月汰陜西増置官<lb/>
　元祐元年正月罷陜西元豐四年後凡緣軍興添置<lb/>
<pb n="KR2k0050_WYG_081-64b"/>
　官局<hi>宋史哲宗本紀</hi>
秋七月夏人遣使求米脂等砦<lb/>
　初秉常遣訛囉聿求米脂等五砦神宗不許及帝即<lb/>
　位秉常復遣訛囉聿來請司馬光言此乃邊鄙安危<lb/>
　之機不可不察今若靳而不與彼必以為恭順無益<lb/>
　兵連不解願決聖心為兆民計文彦博與光合將許<lb/>
　之㑹秉常卒遣使來告哀詔自元豐四年用兵所得<lb/>
　城砦待歸我陷執民當畫以給還<hi>宋史西夏傳</hi>
<pb n="KR2k0050_WYG_081-65a"/>
四年夏六月來歸永樂之俘<lb/>
　四年六月稍歸永樂所獲人遂以米脂葭蘆浮圖<hi>浮圖</hi>
　<hi>在綏徳州南</hi>安疆四砦與之而畫界未定<hi>宋史夏國傳</hi>
六年夏六月夏人入冦鄜延都監李儀死之<lb/>
　六年九月圍麟府三日殺掠不計鄜延都監李儀等<lb/>
　盡没<hi>宋史西夏傳</hi>八月詔李儀等以違㫖夜出兵入界與<lb/>
　夏人戰死不贈官餘官降等閏月嚴飭陜西諸路邊<lb/>
　備九月詔州民為冦所掠廬舍焚蕩者給錢帛踐稼<lb/>
<pb n="KR2k0050_WYG_081-65b"/>
　者振之失牛者官貸市之<hi>宋史哲宗本紀</hi>
七年春二月詔陜西嚴邊防<lb/>
　元祐七年二月丁夘詔陜西邊要進築守禦城砦<hi>宋史</hi>
　<hi>哲宗本紀</hi>
冬十月募民守前代帝王陵廟<lb/>
　元祐七年冬十月丁巳陜西有前代帝王陵廟處給<lb/>
　民五家充守陵户<hi>宋史哲宗本紀</hi>
紹聖三年冬十月夏人冦鄜延陷金明砦<lb/>
<pb n="KR2k0050_WYG_081-66a"/>
　紹聖三年冬十月壬戍夏人冦鄜延陷金明砦戊辰<lb/>
　詔被邊諸路相度城砦要害増嚴守備<hi>宋史哲宗本紀</hi>三年<lb/>
　九月大入鄜延西自順寧招安砦東自黒水安定中<lb/>
　自塞門龍安金明以南二百里間相繼不絶至延州<lb/>
　北五里十月忽自長城一日馳至金明列營環城國<lb/>
　主子母親督桴鼓縱騎四掠知麟州有備復還金明<lb/>
　而後騎之精鋭者留龍安邊將悉兵掩擊不退金明<lb/>
　乃破守兵二千八百人惟五人得脱城中糧五萬石<lb/>
<pb n="KR2k0050_WYG_081-66b"/>
　草千萬束皆盡將官張輿死之<hi>夏國傳</hi>
四年夏人冦綏徳城及麟州<lb/>
　紹聖四年二月丙寅夏人冦綏徳城三月夏人犯麟<lb/>
　州神堂堡出兵討之進築胡山砦<hi>宋史哲宗本紀</hi>
元符元年夏六月遣使巡視鄜延新城<lb/>
　元符元年六月丙戌遣官分詣鄜延按騐所築城砦<lb/>
　<hi>宋史哲宗本紀</hi>
二年春正月鄜延兵擊夏人敗之<lb/>
<pb n="KR2k0050_WYG_081-67a"/>
　元符二年二月戊子鄜延鈐轄劉安敗夏人於神堆<lb/>
　<hi>宋史哲宗本紀</hi>
三月府州獲夏將<lb/>
　三月知府州折克行獲夏國鈐轄令王皆保<hi>宋史哲宗本紀</hi>
夏五月築鄜延路金湯城<lb/>
　五月庚戍築鄜延路金湯城<hi>宋史哲宗本紀</hi>
徽宗崇寧四年春三月復銀州<lb/>
　三月復銀州是月夏人攻塞門砦<hi>宋史徽宗本紀</hi>
<pb n="KR2k0050_WYG_081-67b"/>
夏四月夏人冦順寧鄜延兵敗之<lb/>
　崇寧四年夏四月己丑夏人冦順寧砦鄜延第二副<lb/>
　將劉延慶擊破之<hi>宋史徽宗本紀</hi>
欽宗靖康元年冬十月遼故將陷建寧砦<lb/>
　靖康元年十月遼故將小呼嚕攻陷麟州建寧砦知<lb/>
　砦楊震死之<hi>宋史欽宗本紀</hi>
十一月詔陜西宣撫范致虛督兵勤王不克而還<lb/>
　靖康元年十一月以京兆府路安撫使范致虛為陜<lb/>
<pb n="KR2k0050_WYG_081-68a"/>
　西五路宣撫使令督勤王兵入援<hi>宋史欽宗本紀</hi>致虗㑹陜<lb/>
　西節制錢葢師凡十萬入援致虛勇而無謀以僧趙<lb/>
　宗印為參議官委已以聴於宗印宗印徒大言實未<lb/>
　嘗知兵師出武闗金將羅索以精騎衝之不戰而潰<lb/>
　致虛收餘兵入潼闗<hi>范致虛傳</hi>
髙宗建炎元年秋七月史斌襲據興州<lb/>
　建炎元年七月闗中賊史斌犯興州僭號稱帝<hi>宋史髙宗</hi>
　<hi>本紀</hi>
<pb n="KR2k0050_WYG_081-68b"/>
二年<hi>金太宗天㑹六年</hi>秋九月金兵犯永興守將賀師範戰死<lb/>
　九月甲午金人再犯永興軍經略使郭琰棄城退保<lb/>
　義谷辛丑陜西節制司兵官賀師範及金人戰於八<lb/>
　公原敗績死之<hi>宋史髙宗本紀</hi>王庶節制陜西六路軍馬授<lb/>
　端吉州團練使充節制司都統制端雅不欲屬庶九<lb/>
　月金人攻陜西庶召端㑹雍耀間端辭以未受命庶<lb/>
　以鄜延兵先至龍坊端又稱已奏乞回避席貢别遣<lb/>
　統制官龎世才將步騎萬人來㑹庶無如之何則檄<lb/>
<pb n="KR2k0050_WYG_081-69a"/>
　貢勒端還舊任遣陜西節制司將官賀師範趨耀别<lb/>
　將王宗尹趨白水且令原慶出師為援三帥各遣偏<lb/>
　將劉仕忠冦鯶來與師範㑹庶欲徃耀督戰已行㑹<lb/>
　龎世才兵至邠端中悔以狀白庶言已赴軍前庶乃<lb/>
　止師範輕敵不戒卒遇敵於八公原戰死二將各引<lb/>
　去端遂得涇原兵柄<hi>曲端傳</hi>
冬十一月吳玠襲史斌於長安斬之<lb/>
　史斌圍興元不克引兵趨闗中義兵統領張宗誘斌<lb/>
<pb n="KR2k0050_WYG_081-69b"/>
　還長安欲徐圖之曲端怒宗遣玠襲斬斌而自襲宗<lb/>
　殺之<hi>通鑑</hi>
三年冬十月張浚治兵興元<lb/>
　十月戊戌張浚治兵於興元<hi>宋史髙宗本紀</hi>公抵興元奏曰<lb/>
　竊見漢中實天下形勢之地臣頃侍帷幄親聞玉音<lb/>
　謂號令中原必基於此臣所以不憚萬里捐軀自効<lb/>
　庶幾奉承聖意之萬一謹於興元理財積粟以待巡<lb/>
　幸願陛下鸞輿早為西行之謀前控六路之師後據<lb/>
<pb n="KR2k0050_WYG_081-70a"/>
　兩川之粟左通荆襄之財右出秦隴之馬天下大勢<lb/>
　斯可定矣始公未至敵已陷鄜延鄜延帥郭浩寄治<lb/>
　徳順軍敵驍將羅索貝勒引大軍渡渭河犯永興知<lb/>
　軍郭琰遁去敵兵四掠而諸帥方互結仇怨不肯相<lb/>
　援人心皇皇公到纔旬日即出行闗陜復奏請早決<lb/>
　西來之期以繫天下心至陜訪問風俗罷斥姦贓而<lb/>
　尤以搜攬豪傑為先務一時氣義拳勇之士争集麾<lb/>
　下吳玠及其弟璘素負才略求見公願自試公與語<lb/>
<pb n="KR2k0050_WYG_081-70b"/>
　竒之時玠方修武郎璘尚副尉公奬予不次擢用命<lb/>
　玠為統制璘領帳前親兵皆感激誓以死報諸帥亦<lb/>
　惕息聽命㑹諜報敵將冦東南公即命諸將整軍向<lb/>
　敵知敵既北還乃復還興元<hi>朱子張魏公行狀</hi>
四年<hi>金天㑹八年</hi>秋八月復永興軍<lb/>
　張浚治軍入衛金人北歸復還闗陜時金帥烏珠猶<lb/>
　在淮西浚懼其復擾東南謀牽制之遂決䇿治兵合<lb/>
　五路之師以復永興金人大恐急調烏珠等由京西<lb/>
<pb n="KR2k0050_WYG_081-71a"/>
　入援大戰於富平軍潰退保興州<hi>宋史張浚傳州按富平之戰耀  鳯</hi>
　<hi>翔復降於金</hi>
冬十一月盗桑仲犯金州王彦擊敗之<lb/>
　王彦知金州時盗賊蠭起加以饑饉無所資食惟蜀<lb/>
　富饒巨盗徃徃窺覬桑仲既陷均房遂乘勝直𢷬金<lb/>
　州白土闗衆號三十萬仲彦舊部曲也以申牘請於<lb/>
　彦曰仲於公無敢犯願假道入蜀就食耳彦遣統領<lb/>
　閔立為先鋒擊之賊鋭甚立戰死將士失色或請避<lb/>
<pb n="KR2k0050_WYG_081-71b"/>
　之彦叱曰樞相張公方有事闗陜若仲越金而至梁<lb/>
　洋則腹背受敵大事去矣敢言避者斬即勒兵阻水<lb/>
　據山設伏以待賊見官軍少蟻附搏戰彦執幟一麾<lb/>
　士殊死鬭賊敗走<hi>宋史王彦傳</hi>
張浚遣吳玠守和尚原以拒金<lb/>
　公退保興州時陜右兵散各歸本路宣撫司獨親兵<lb/>
　實從官屬有獻議退保䕫州者公堅駐不動以扼敵<lb/>
　衝獨叅議劉子羽毅然與公意合迺劾異議者遣子<lb/>
<pb n="KR2k0050_WYG_081-72a"/>
　羽出闗召諸將收散亡將士知宣司在興州皆相率<lb/>
　㑹子羽於秦亭凡十餘萬公哀死問傷錄善咎已人<lb/>
　心悦焉迺命吳玠取涇原兵據髙扼險於鳯翔之和<lb/>
　尚原守大散闗㫁賊來路命闗師古等聚熙河兵於<lb/>
　岷州大潭一帶命孫渥賈世方等聚涇原鳯翔兵於<lb/>
　階成鳯三州以固蜀口敵見備禦已定輕兵至輒敗<lb/>
　不敢近公上䟽待罪上手書報公曰卿便宜收合夷<lb/>
　散養鋭待時但能據險堅壁謹守要害既以保固四<lb/>
<pb n="KR2k0050_WYG_081-72b"/>
　川之地又能牽制南下之師則惟卿之頼公奉詔益<lb/>
　厲諸將嚴備待敵<hi>朱子張魏公浚行狀</hi>劉子羽叅御營使軍事<lb/>
　張忠獻公浚與敵遇戰不利退保興州官屬有建䇿<lb/>
　徙治䕫州者公叱之曰孺子可斬也四川全盛敵欲<lb/>
　入冦久矣直以川口有鐵山棧道之險耳今不堅守<lb/>
　縱使深入而吾乃僻處䕫峽遂與闗中聲援不復相<lb/>
　聞進退失計悔將何及今幸敵方肆掠未逼近郡宣<lb/>
　司但當留駐興州外繫闗中之望内安全蜀之心急<lb/>
<pb n="KR2k0050_WYG_081-73a"/>
　遣官屬出闗呼召諸將收集散亡分布險隘堅壁固<lb/>
　壘觀釁而動庶幾猶或可以補前愆續後咎奈何乃<lb/>
　為此言乎張公然公言而諸㕘佐無敢行者公即自<lb/>
　請奉命北出復以單騎至秦州分遣腹心召諸亡將<lb/>
　諸亡將聞命大喜悉以其衆來㑹公命驍將吳玠栅<lb/>
　和尚原守大散闗而分兵悉守諸險塞敵諜知我有<lb/>
　備引去<hi>朱子劉子羽神道碑按和尚原在今鳯縣</hi>
紹興元年<hi>金天㑹九年</hi>春正月金兵攻商州統制張玘擊却<lb/>
<pb n="KR2k0050_WYG_081-73b"/>
之<lb/>
　董先為制置司玘佐之紹興元年金將髙瓊率衆取<lb/>
　商州董先禦之玘乘鋭奔擊從騎不能屬單馬至四<lb/>
　皓廟金兵數百騎至玘瞋目大呼挺刃突擊金兵披<lb/>
　靡莫敢向是日九戰九捷追至試劒闗争門蹂踐死<lb/>
　者百人<hi>宋史張玘傳</hi>
三月金兵偪興州<lb/>
　金人破福津蹂同谷以迫興州浚遂退保閬州而以<lb/>
<pb n="KR2k0050_WYG_081-74a"/>
　王庶為制置使節制陜西諸路知興元府<hi>通鑑</hi>
夏四月金兵犯耀州擊却之<lb/>
　夏四月己夘金涇原帥趙彬犯耀州守臣趙澄擊走<lb/>
　之是月京西賊李忠陷商州<hi>宋史髙宗本紀</hi>
秋九月李忠冦金州王彦擊敗之<lb/>
　九月權京西南路副總管李忠反據京西遂攻金州<lb/>
　諸闗賊衆皆河朔人驍果善戰彦與戰不利闗陷彦<lb/>
　退屯秦郊令將士盡伏山谷間焚秦郊積聚偽若遁<lb/>
<pb n="KR2k0050_WYG_081-74b"/>
　者秦郊距郡城二十里路坦夷彦募敢死士易麾幟<lb/>
　設竒以待閲再宿賊至秦郊官軍逆戰大敗之追襲<lb/>
　至秦嶺遂復乾祐縣以歸忠走降劉豫<hi>宋史王彦傳</hi>
冬十月金兵攻和尚原吳玠及其弟璘禦却之<lb/>
　玠保和尚原積粟繕兵列栅為死守計或謂玠宜退<lb/>
　守漢中扼蜀口以安人心玠曰我保此敵決不敢越<lb/>
　我而進是所以保蜀也金將摩哩自鳯翔鄂拉扎哈<lb/>
　自階成出散闗約日㑹和尚原鄂拉扎哈先期至陣<lb/>
<pb n="KR2k0050_WYG_081-75a"/>
　北山索戰玠命諸將堅陣待之更戰迭休山谷路狹<lb/>
　多石馬不能行金人舍馬步戰大敗移砦黄牛㑹大<lb/>
　風雨雹遂遁去摩哩方攻箭筈闗玠復遣將擊退之<lb/>
　兩軍終不得合金人與玠戰輒北憤甚謀必取玠羅<lb/>
　索死烏珠㑹諸道兵十餘萬造浮梁跨渭自寶鷄結<lb/>
　連珠營壘石為城夾澗與官軍拒攻和尚原玠命諸<lb/>
　將選勁弓强弩分番迭射號駐隊矢連發不絶繁如<lb/>
　雨注敵稍却則以竒兵旁擊絶其糧道度其困且走<lb/>
<pb n="KR2k0050_WYG_081-75b"/>
　設伏於神坌以待金兵至伏發衆大亂縱兵夜擊大<lb/>
　敗之烏珠中流矢僅以身免烏珠敗歸復以薩里罕<lb/>
　為陜西經略使屯鳯翔與玠相持<hi>宋史吳玠傳</hi>箭筈闗之<lb/>
　戰㫁摩哩與鄂拉扎哈兵使不得合璘功居多<hi>吳璘傳</hi>
十二月桑仲冦金州王彦擊破之<lb/>
　初桑仲既敗還襄陽乃鳩集散亡陷鄧州凶熖復熾<lb/>
　分衆三道一攻注口闗一出馬郎嶺一𢷬洵陽前軍<lb/>
　去金州不三十里彦曰仲以我寡彼衆故三分道以<lb/>
<pb n="KR2k0050_WYG_081-76a"/>
　離吾勢法當先破其堅則脆者自走遣副將焦文通<lb/>
　禦注口自以親兵營馬郎相持一月大戰六日賊大<lb/>
　敗仲為其下所殺<hi>宋史王彦傳</hi>
二年<hi>金天㑹十年</hi>春三月金兵攻方山原不克<lb/>
　三月金人攻方山原陜西統制楊政援之金兵引去<lb/>
　<hi>宋史髙宗本紀隂按雍勝畧方山原在今漢  西三十里</hi>
夏五月張浚以劉子羽守興元<lb/>
　紹興二年五月張浚以㕘軍事劉子羽知興元府<hi>宋史</hi>
<pb n="KR2k0050_WYG_081-76b"/>
　<hi>髙宗本紀</hi>宣撫司移軍閬州公請獨留闗外調䕶諸將以<lb/>
　通内外聲援軍民之心翕然向之漢中大饑諸帥閉<lb/>
　境自守因有違言皆願得公與連兵張公承制可其<lb/>
　請公至鎮開闗通商輸粟輯睦隣援飭兵練卒栅險<lb/>
　待敵<hi>朱子劉子羽神道碑</hi>
秋九月詔曲赦陜西叛將<lb/>
　紹興二年九月辛酉以彗出赦陜西諸叛將許令自<lb/>
　新<hi>宋史髙宗本紀</hi>
<pb n="KR2k0050_WYG_081-77a"/>
三年<hi>金天㑹十一年</hi>春二月金攻饒風闗劉子羽吳玠兵潰金<lb/>
兵入興元子羽玠還擊破之<lb/>
　二月吳玠遇金人於饒風闗王彦自西鄉來㑹金人<lb/>
　分兵攻闗統制郭仲敗走丁酉饒風闗破玠趨西鄉<lb/>
　彦奔達州金師入興元經略使劉子羽焚其城走三<lb/>
　泉縣吳玠退屯仙人闗金兵復深入至金牛鎮疑有<lb/>
　伏由褒斜谷引兵還興元吳玠劉子羽追擊其後殺<lb/>
　獲甚衆<hi>宋史髙宗本紀</hi>時吳玠為秦鳯經略使公聞彦失守<lb/>
<pb n="KR2k0050_WYG_081-77b"/>
　亟移兵守饒風嶺且以語玠玠大驚即越境而東日<lb/>
　夜馳三百里中道少止請公㑹西縣計事公報曰敵<lb/>
　旦夕至饒風下不亟守此是無蜀也公不前吾當徃<lb/>
　今又西走不知者謂吾懼而逸爾諸將得無解體乎<lb/>
　玠得書即復馳至饒風列營拒守敵人悉力仰攻死<lb/>
　傷如積更募死士由間道犯祖溪闗<hi>一統志祖溪闗在饒風嶺北四</hi>
　<hi>十里</hi>以入繞出玠後玠遽走還漢中且來邀公欲與俱<lb/>
　去公不可留玠先栅定軍山以守玠不可公不得已<lb/>
<pb n="KR2k0050_WYG_081-78a"/>
　退守三泉從兵不及三百人與士卒同粗糲至取草<lb/>
　牙木甲噉之遺玠書與訣玠持之泣下欲馳赴公未<lb/>
　果其愛將楊政者大呼軍門曰公今不行是負劉公<lb/>
　政輩亦且舍公去矣玠乃來㑹三泉時敵游騎甚迫<lb/>
　玠夜不寐起視公方甘寢自若遽起公請曰此何等<lb/>
　時而簡易若是公慨然曰吾死命也亦何言玠慙嘆<lb/>
　泣下竟不果留公以潭毒山形陡拔其上寛平有泉<lb/>
　水乃築壘守之儲粟十餘萬石盡徙將士家屬栅中<lb/>
<pb n="KR2k0050_WYG_081-78b"/>
　積石數十百萬下臨走蜀道數日敵果至營數十里<lb/>
　間一夕候騎報金大軍且至諸將皆失色入問計公<lb/>
　曰始與公等云何今冦至欲避耶下令蓐食遲明上<lb/>
　馬先至戰地前當山角據胡床坐諸將追及泣請曰<lb/>
　某輩乃當致死於此非公所宜處也公不為動敵知<lb/>
　不可攻亦引退入梁洋蜀中復大震宣撫使官屬争<lb/>
　咎公更為浮言相恐動力謂張公徙治潼川令下軍<lb/>
　士憤怒或取其榜毁之公以書力為張公言此已為<lb/>
<pb n="KR2k0050_WYG_081-79a"/>
　死守敵必不敢越我而南藉令不能守我死行未晚<lb/>
　也今一旦輕動若此兵將忿怒恐將有齮齕公墳墓<lb/>
　者奈何張公發書大悟立止不行敵遣十餘人持書<lb/>
　與旗來招公及玠公斬之餘一人使還曰為我語羣<lb/>
　盗欲來即來吾有死耳何可招也因復與玠謀出鋭<lb/>
　師腹背擊之未及期而敵已遁矣盖方敵未至公已<lb/>
　悉徙梁洋官私之積置他所敵既深入無所得而糧<lb/>
　日匱前後苦攻死傷十五六又聞公之將襲已也懼<lb/>
<pb n="KR2k0050_WYG_081-79b"/>
　故遁公亟遣兵追擊之墮谿谷死者不可計其餘衆<lb/>
　不能自拔者猶數十栅皆降之是時金大帥薩里罕<lb/>
　烏珠輩主兵用事計必取蜀以窺東南其選募戰攻<lb/>
　盖已不遺餘力而我之謀臣戰將亦無敢為必守計<lb/>
　者獨公與張公協心戮力毅然以身當兵衝將士視<lb/>
　公感激争奮卒全蜀境<hi>朱子劉子羽神道碑五按饒風闗在今石泉縣西  十里</hi>
夏五月王彦復金州<lb/>
　紹興三年五月丙子王彦復金州<hi>宋史髙宗本紀</hi>五月彦遣<lb/>
<pb n="KR2k0050_WYG_081-80a"/>
　兵至漢隂縣與劉豫將周貴戰大敗之復金州<hi>王彦傳</hi>
四年<hi>金天㑹十二年</hi>春三月吳玠吳璘及金人戰於仙人闗敗<lb/>
之<lb/>
　先是璘守和尚原饋餉不繼玠又謂其地去蜀逺命<lb/>
　璘棄之經營仙人闗右殺金平剏築一壘移原兵守<lb/>
　之至是烏珠薩里罕及劉䕫率十萬騎入侵自鐵山<lb/>
　鑿崖開道循嶺東下玠以萬人當其衝璘率輕兵由<lb/>
　七方闗倍道而至與金兵轉戰七晝夜始得與玠合<lb/>
<pb n="KR2k0050_WYG_081-80b"/>
　敵首攻玠營玠擊走之又以雲梯攻壘壁楊政以撞<lb/>
　竿碎其梯以長矛刺之璘拔刀畫地謂諸將曰死則<lb/>
　死此退者斬金分軍為二烏珠陣於東韓常陣於西<lb/>
　璘率鋭卒介其間左繞右縈隨機而發戰久璘軍少<lb/>
　憊急屯第二隘金生兵踵至人被重鎧鐵鉤相連魚<lb/>
　貫而上璘以駐隊矢迭射矢下如雨死者層積敵踐<lb/>
　而登薩里罕駐馬四視曰吾得之矣翌日命攻西北<lb/>
　樓姚仲登樓酣戰樓傾以帛為繩挽之復正金人用<lb/>
<pb n="KR2k0050_WYG_081-81a"/>
　火攻樓以酒缶撲滅之玠急遣統領田晟以長刀大<lb/>
　斧左右擊明炬四山震鼓動地明日大出兵統領王<lb/>
　喜王武率鋭士分紫白旗入金營奮擊射韓常中目<lb/>
　金人始宵遁玠遣統制張彦刼横山砦王俊伏河池<lb/>
　扼歸路又敗之是役也金自元帥以下皆㩦孥來劉<lb/>
　䕫乃豫之腹心本謂蜀可圖既不得逞度玠終不可<lb/>
　犯則還據鳯翔<hi>宋史吳玠傳西按仙人闗在鳯縣  南</hi>
七年冬十月鄜延故將李顯忠謀來歸不克奔夏<lb/>
<pb n="KR2k0050_WYG_081-81b"/>
　顯忠綏徳青澗人自唐以來世襲蘇尾九族巡檢顯<lb/>
　忠年十七隨父永竒出入行陣金人陷延安授永竒<lb/>
　父子官永竒聚泣曰我宋臣也世襲國恩乃為彼用<lb/>
　耶㑹劉豫令顯忠帥馬軍赴東京永竒戒之曰汝若<lb/>
　得乘機即歸本朝無以我故貳其志事成我亦不朽<lb/>
　矣顯忠至東京乃宻遣客雷燦以蠟書赴行在已而<lb/>
　豫廢烏珠授顯忠知同州顯忠至鄜省侍永竒教顯<lb/>
　忠曰同州入南山乃金人徃來驛路汝可於此擒其<lb/>
<pb n="KR2k0050_WYG_081-82a"/>
　酋渡洛渭由商虢歸朝苐報我知我當以兵取延安<lb/>
　而歸顯忠赴同州即遣黄士成等持書由蜀至吳報<lb/>
　歸朝事元帥薩里罕來同州顯忠以計執之馳出城<lb/>
　至洛河舟船後期不得渡與追騎屢戰皆勝顯忠憩<lb/>
　髙原望追騎益多乃與薩里罕折箭為誓不得殺同<lb/>
　州人不得害我骨肉皆許之遂推之下山崖追兵争<lb/>
　救得免顯忠㩦老㓜長驅而北至鄜城縣急遣人告<lb/>
　永竒永竒即挈家出城至馬翅谷口為金人所及家<lb/>
<pb n="KR2k0050_WYG_081-82b"/>
　屬二百口皆遇害顯忠僅以二十六人奔夏<hi>宋史李顯忠傳</hi>
九年春正月李顯忠以夏軍至延安<lb/>
　顯忠奔夏夏人問故顯忠泣具言父母妻子之亡切<lb/>
　齒疾首願得二十萬人生擒薩里罕取陜西五路歸<lb/>
　於夏已亦得報不共戴天之讐夏主曰爾能立功則<lb/>
　不靳借兵時有酋豪號青面夜乂者久為夏國患顯<lb/>
　忠請三千騎馳至其帳擒之夏主大悦即出二十萬<lb/>
　騎以文臣王樞武臣<graphic n="KR1529" url="https://raw.githubusercontent.com/kanripo/KR-Gaiji/master/images/KR1529.png" mimeType="image/png"/>訛為陜西招撫使顯忠為延<lb/>
<pb n="KR2k0050_WYG_081-83a"/>
　安招撫使<hi>宋史李顯忠傳</hi>
二月遣使者宣諭陜西<lb/>
　紹興九年二月癸丑以徽猷閣待制周聿為陜西宣<lb/>
　諭使戊午以知金州郭浩為陜西宣撫判官己巳以<lb/>
　郭浩為陜西宣諭使<hi>宋史髙宗本紀</hi>
三月金以陜西地來歸<lb/>
　三月王倫受地於金得陜西地<hi>宋史髙宗本紀</hi>
夏四月命樓炤宣諭陜西陜西叛將來歸復委用之<lb/>
<pb n="KR2k0050_WYG_081-83b"/>
　夏四月辛亥命樓炤宣諭陜西壬午金鄜延路經略<lb/>
　使闗師古上表待罪命知延安府癸丑金陜西諸路<lb/>
　節制使張中孚上表待罪命知永興軍節制陜西諸<lb/>
　路軍馬<hi>宋史髙宗本紀</hi>
五月李顯忠自夏來歸<lb/>
　顯忠至延安總管趙惟清大呼曰鄜延路今復歸宋<lb/>
　矣已有赦書顯忠與官吏觀赦書列拜大哭乃以舊<lb/>
　部八百餘騎徃見王樞<graphic n="KR1529" url="https://raw.githubusercontent.com/kanripo/KR-Gaiji/master/images/KR1529.png" mimeType="image/png"/>訛諭之曰顯忠已得延安<lb/>
<pb n="KR2k0050_WYG_081-84a"/>
　府見講和赦書招撫可以本部軍歸國<graphic n="KR1529" url="https://raw.githubusercontent.com/kanripo/KR-Gaiji/master/images/KR1529.png" mimeType="image/png"/>訛不從曰<lb/>
　初經略乞兵來取陜西今既到此乃令我歸耶顯忠<lb/>
　知勢不可乃出刀斫<graphic n="KR1529" url="https://raw.githubusercontent.com/kanripo/KR-Gaiji/master/images/KR1529.png" mimeType="image/png"/>訛不及擒王樞縳之夏人以<lb/>
　鐵鷂子軍來顯忠以所部却之馳揮雙刀所向披靡<lb/>
　夏兵大潰殺死蹂踐無慮萬人獲馬四萬匹顯忠掲<lb/>
　榜招兵每得一人予馬一匹旬日間得萬人皆驍勇<lb/>
　又擒害其父母弟姪者皆斬於東城之内行至鄜州<lb/>
　有馬步軍四萬餘薩里罕在耀州聞顯忠來一夕遁<lb/>
<pb n="KR2k0050_WYG_081-84b"/>
　去吳玠遣張振來撫諭曰兩國見議和好不可生事<lb/>
　可量引軍赴行在遂至河池縣見玠玠撫之曰忠義<lb/>
　歸朝惟君第一至行在髙宗撫勞再三賜名加賚<hi>宋史</hi>
　<hi>李顯忠傳</hi>
十年<hi>金熙宗天眷三年</hi>夏五月金兵圍耀州<lb/>
　五月辛丑金人犯鳯翔之石壁砦吳璘遣統制姚仲<lb/>
　等拒郤之金人圍耀州郭浩遣兵救之金兵解去<hi>宋史</hi>
　<hi>髙宗本紀</hi>
<pb n="KR2k0050_WYG_081-85a"/>
六月吳璘敗金人於扶風復其城<lb/>
　吳璘節制陜西諸軍璘以書遺金將約戰金呼紐郎<lb/>
　君以三千騎衝璘軍璘使李師顔以驍騎擊走之呼<lb/>
　紐入扶風復攻抜之獲三將及女真百十有七人薩<lb/>
　里罕怒甚自戰百通坊列陣二十里璘遣姚仲力戰<lb/>
　破之<hi>宋史吳璘傳</hi>六月己未郭浩遣統制鄭建充攻破金<lb/>
　人於醴州復其城<hi>髙宗本紀</hi>
閏六月金兵入邠州王彦等擊敗之<lb/>
<pb n="KR2k0050_WYG_081-85b"/>
　薩里罕與吳璘楊政夾渭河而陣璘駐兵大蠱嶺薩<lb/>
　里罕覘之曰善戰者立於不敗之地此難與争乃引<lb/>
　去趨邠州田晟遣將拒之於青谿嶺胡世將又遣王<lb/>
　彦楊從儀分道而出屢戰敗之薩里罕還屯鳯翔<hi>通鑑</hi>
　六月己丑永興軍鈐轄傅忠信等與金人戰於華隂<lb/>
　縣敗之<hi>宋史髙宗本紀</hi>
秋七月金兵犯永興盩厔擊却之<lb/>
　秋七月庚戍永興軍統領辛鎮及金人戰於長安城<lb/>
<pb n="KR2k0050_WYG_081-86a"/>
　下敗之金人犯盩厔縣王俊逆戰於東洛谷郤之<hi>宋史</hi>
　<hi>髙宗本紀</hi>
八月敗金兵於汧陽<lb/>
　八月甲午川陜宣撫司統領王喜等遇金人於汧陽<lb/>
　縣敗之<hi>宋史髙宗本紀</hi>
九月統制楊從儀襲敗金兵於鳯翔<lb/>
　九月丁未楊政遣統制楊從儀夜襲金人於鳯翔府<lb/>
　敗之<hi>宋史髙宗本紀</hi>
<pb n="KR2k0050_WYG_081-86b"/>
冬十一月金兵犯寶鷄<lb/>
　十一月金兵犯寶雞縣統制楊從儀敗之<hi>宋史髙宗本紀</hi>
十一年<hi>金皇統元年</hi>春正月楊從儀擊金兵渭南敗之<lb/>
　正月癸夘鳯翔統制楊從儀敗金人於渭南<hi>宋史髙宗本紀</hi>
金兵陷商州<lb/>
　正月戊辰金人陷商州守臣邵隆棄城去二月邵隆<lb/>
　破金人於洪門復商南<hi>通鑑</hi>
秋九月諸將收復陜西<lb/>
<pb n="KR2k0050_WYG_081-87a"/>
　九月壬子楊政克隴州破岐下諸屯郭浩復華州<hi>宋史</hi>
　<hi>髙宗本紀</hi>
冬十月楊政及金人戰寶雞敗之<lb/>
　十月戊辰楊政及金人戰於寶雞縣敗之擒通吉貝<lb/>
　勒<hi>宋史髙宗本紀</hi>楊政敗金萬户通吉於寶雞時通吉居渭<lb/>
　北政欲攻拔其城通吉將精甲萬衆出政帥勇士鏖<lb/>
　戰遣禆將突出陣後登山執幟金軍見之大呼曰伏<lb/>
　發矣乃驚潰政乘勝掩殺通吉走至城門而橋已絶<lb/>
<pb n="KR2k0050_WYG_081-87b"/>
　遂擒之和議成帝召政還<hi>楊政傳</hi>
十二月金人來求商州之地詔割其半以畀之<lb/>
　烏珠遣使來求商州及和尚方山二原遂命周聿鄭<lb/>
　剛中分畫商秦之半以畀金國止存上津豐陽棄和<lb/>
　尚方山二原以大散闗為界初邵隆在商州十年披<lb/>
　荆榛瓦礫以為治招徠流散屢敗金人終不肯離商<lb/>
　而去值和議成割商與金隆常怏怏徙知金州嘗以<lb/>
　兵出敵境秦檜隂使人酖之<hi>宋元通鑑</hi>
<pb n="KR2k0050_WYG_081-88a"/>
十六年<hi>金皇統六年</hi>春二月詔以商州地予金<lb/>
　紹興十六年二月割豐陽乾祐縣畀金人<hi>宋史髙宗本紀</hi>
三十一年<hi>金主亮正隆六年</hi>秋九月金兵攻黄牛堡吳璘等敗<lb/>
之<lb/>
　圖克坦喀齊喀將五千騎扼大散闗逰騎攻黄牛堡守<lb/>
　將李彦堅告急人情洶洶制置使王剛中跨一馬馳<lb/>
　二百里至吳璘營起璘於帳中責之曰大將與國義<lb/>
　同休戚臨敵安得髙枕而卧璘大驚即馳至殺金平<lb/>
<pb n="KR2k0050_WYG_081-88b"/>
　駐軍青野原益調内郡兵分道而進授以方略以援<lb/>
　黄牛剛中又以蠟書抵張正彦濟師西師大集李彦<lb/>
　堅以神臂弓射金師却之璘遣别將彭青至寶雞渭<lb/>
　河夜刼橋頭寨破之遂復隴州<hi>通鑑</hi>
冬十月復商州<lb/>
　十月丙辰金州都統制王彦遣統制任天錫出洵陽<lb/>
　復豐陽縣戊午任天錫復商洛縣命吳璘趨出兵漢<lb/>
　中己未任天錫復商州執其守將完顔守能<hi>宋史髙宗本紀</hi>
<pb n="KR2k0050_WYG_081-89a"/>
三十二年<hi>金世宗大定二年</hi>春閏二月吳璘復大散闗<lb/>
　閏二月吳璘遣楊從儀等攻抜大散闗分兵據和尚<lb/>
　原金人走寶雞<hi>宋史髙宗本紀</hi>
冬十二月吳璘拒金兵於鳯翔詔璘班師<lb/>
　金以重兵扼鳯翔争吳璘新復十三州三軍璘亟馳<lb/>
　徳順以備之已而金富察世傑率師十萬來攻璘力<lb/>
　戰拒之時議棄三路遂詔璘班師<hi>通鑑</hi>
寧宗開禧二年<hi>金章宗泰和六年</hi>陜西安撫使吳曦叛降於金<lb/>
<pb n="KR2k0050_WYG_081-89b"/>
　曦既得志與其從弟睍及徐景望趙富米修之董鎮<lb/>
　共為反謀隂遣其客姚淮源獻闗外階成和鳯四州<lb/>
　於金求封蜀王<hi>宋元通鑑</hi>
五月興元軍亂<lb/>
　開禧二年五月興元都統秦世輔出師至城固縣軍<lb/>
　大亂<hi>宋史寧宗本紀</hi>
宣撫使程松棄興元歸<lb/>
　先是以程松為四川宣撫使吳曦副之松移司興元<lb/>
<pb n="KR2k0050_WYG_081-90a"/>
　金完顔綽哈攻鳯州松求援於吳曦曦紿言當發三<lb/>
　千騎徃松信不疑及曦受金詔宣言金使者欲得階<lb/>
　成和鳯四州以和馳書諷松使去松不知所為㑹報<lb/>
　金兵至百姓奔走相蹂躪松急趨米倉山而遁以書<lb/>
　抵曦匄贐禮稱曦為蜀王曦封致餽松望見大恐疑<lb/>
　為劒急逃奔使者追與之乃金寶也松受而兼程出<lb/>
　峽西向掩淚曰吾今始獲保頭顱矣<hi>宋元通鑑</hi>
三年<hi>金泰和七年</hi>春正月吳曦僭王位於興州權大安軍楊<lb/>
<pb n="KR2k0050_WYG_081-90b"/>
震仲死之<lb/>
　曦遣將利吉引金兵入鳯州以四郡付之表鐵山為<lb/>
　界曦乘黄屋左纛僭王位於興州即治所為行宫<hi>宋史</hi>
　<hi>吳曦傳</hi>楊震仲權大安軍吳曦叛素聞震仲名馳檄召<lb/>
　之震仲辭疾不行曦遣郭鵬飛趣其行益急震仲飲<lb/>
　毒死闔郡為之流涕<hi>楊震仲傳</hi>
二月興州將李好義等討吳曦誅之<lb/>
　監興州合江倉楊巨源謀討吳曦乃隂與曦將張林<lb/>
<pb n="KR2k0050_WYG_081-91a"/>
　朱邦寧及忠義士朱福等深相結眉州人程夢錫知<lb/>
　之以告轉運使安丙丙稱疾未視事乃屬夢錫以書<lb/>
　致巨源延之卧所巨源曰先生而為逆賊丞相長史<lb/>
　耶丙號哭曰目前兵將我所知不能奮起必得豪傑<lb/>
　乃滅此賊巨源曰非先生不足以主此事非巨源不<lb/>
　足以了此事㑹興州中軍正將李好義亦結軍士李<lb/>
　貴進士楊君玉李坤辰李彪等數十人謀誅曦好義<lb/>
　曰此事誓死報國但曦死後若無威望者鎮撫恐一<lb/>
<pb n="KR2k0050_WYG_081-91b"/>
　變未已一變復生欲奉安丙主事使坤辰來邀巨源<lb/>
　與㑹巨源徃與約還報丙丙出視事君玉與白子申<lb/>
　共草宻詔乙亥未明好義率其徒七十四人入偽宫<lb/>
　時偽宫門洞開好義大呼而入曰奉朝廷宻詔以安<lb/>
　長史為宣撫令我誅反賊敢抗者夷其族曦衛兵千<lb/>
　餘聞有詔皆棄梃而走巨源持詔乘馬自稱奉使入<lb/>
　内户曦啓戸欲逸李貴即前執之刃中曦頰曦反撲<lb/>
　貴仆於地好義急呼王煥斧其腰曦始縱貴貴遂斫<lb/>
<pb n="KR2k0050_WYG_081-92a"/>
　其首持告丙宣詔軍民拜舞聲動天地持曦首撫定<lb/>
　城中市不易肆盡收曦黨殺之<hi>通鑑續編</hi>
三月興州將李好義等復秦鳯等州及大散闗<lb/>
　楊巨源李好義謂安丙曰闗外四州為蜀要害盍乘<lb/>
　勢復取之不然必為後患丙從之於是分遣好義等<lb/>
　復西和階成鳯州孫忠鋭復大散闗<hi>宋元通鑑</hi>四月金人<lb/>
　復破大散闗<hi>宋史寧宗本紀</hi>
夏六月安丙殺叅議官楊巨源<lb/>
<pb n="KR2k0050_WYG_081-92b"/>
　初吳曦誅奬諭詔至沔州巨源謂人曰詔命一字不<lb/>
　及巨源疑有以蔽其功者俄報王喜授節度使而巨<lb/>
　源僅與通判心益不平乃愬功於朝或謂安丙曰巨<lb/>
　源謀亂丙令喜鞫其黨皆抵罪時巨源方與金人戰<lb/>
　於鳯州之長橋丙宻使興元都統制彭輅收巨源械<lb/>
　送閬州獄至大安龍尾灘丙使將校樊世顯取刀㫁<lb/>
　其頭不絶者踰寸遂以巨源自殪聞忠義之士聞者<lb/>
　莫不扼腕流涕<hi>宋元通鑑</hi>
<pb n="KR2k0050_WYG_081-93a"/>
嘉定元年<hi>金泰和八年</hi>夏六月金以大散闗來歸<lb/>
　六月庚午金人歸大散闗<hi>宋史寧宗本紀</hi>
二年冬十一月沔州將張林等謀作亂<lb/>
　嘉定二年十一月辛夘朔沔州統制張林等謀作亂<lb/>
　事覺貸死除名廣南羈管<hi>宋史寧宗本紀</hi>
十一年<hi>金宣宗興定元年</hi>春二月金兵陷大散闗及皂郊三月<lb/>
統制王逸將兵復之<lb/>
　二月甲辰金人焚大散闗而去丙午破皂郊死者五<lb/>
<pb n="KR2k0050_WYG_081-93b"/>
　萬人三月戊子王逸率忠義人復皂郊金副統軍完<lb/>
　顔贇包長夀遁去沔州軍郭雄追斬贇首長夀僅以<lb/>
　身免<hi>宋史寧宗本紀</hi>
夏四月金兵破黄牛堡統制吳政拒却之<lb/>
　金兵合長安鳯翔之衆復犯大散闗守將王立遁又<lb/>
　犯黄牛堡吳政拒却之政至大散闗執立斬之以狥<lb/>
　事聞進政三官<hi>宋元通鑑</hi>
十二年<hi>金興定三年</hi>春二月金兵入興元洋州遣兵破之於<lb/>
<pb n="KR2k0050_WYG_081-94a"/>
大安軍金人遁<lb/>
　嘉定十二年春正月甲午金人破鳯州守臣雷雲棄<lb/>
　城去金人夷其城乙未興元都統吳政及金人戰於<lb/>
　黄牛堡死之金人乘勝攻武休闗二月癸夘金人破<lb/>
　武休闗興元都統李貴遁還利州路提刓權興元府<lb/>
　事趙希皆棄城去丁未金人破興元府辛亥金人犯<lb/>
　洋州守臣蔡晉卿遣兵拒之不克洋州破壬子沔州<lb/>
　都統張威遣統制石宣等邀擊金人於大安軍大破<lb/>
<pb n="KR2k0050_WYG_081-94b"/>
　之金人遂去興元府丙辰金人去洋州三月癸酉金<lb/>
　人復入洋州焚其城而去<hi>宋史寧宗本紀</hi>
三月興元軍士作亂<lb/>
　三月乙亥興元軍士權興等作亂閏月癸亥興元軍<lb/>
　士張福莫簡等作亂以紅巾為號<hi>宋史寧宗本紀</hi>
十三年秋九月興元金州諸將取闗中<lb/>
　嘉定十三年九月興元副都統陳立出大散闗興元<lb/>
　統制田胄出子午谷金州副都統陳昱出上津<hi>宋史寧宗</hi>
<pb n="KR2k0050_WYG_081-95a"/>
　<hi>本紀</hi>
理宗端平二年冬十二月元兵入沔州殺知州髙稼統<lb/>
制曹友聞救却之<lb/>
　稼在沔葺理創殘招集流散皆襁負歸之及數與䝉<lb/>
　古力戰竒功甚多至是奎騰自鳯州入西川東路之<lb/>
　師多敗遂𢷬西池谷距沔九十里吏民議退保大安<lb/>
　稼言於制置使趙彦呐曰今日之事有進無退若能<lb/>
　進據險地以身捍蜀敵有後顧必不深入若倉皇召<lb/>
<pb n="KR2k0050_WYG_081-95b"/>
　兵退守内地敵長驅而前蜀事去矣彦呐曰吾志也<lb/>
　已而竟行留稼守沔䝉古自白水闗入六股株距沔<lb/>
　六十里沔無城依山為阻稼升髙鼓譟盛旗鼓為疑<lb/>
　兵彦呐至蜀口輟帳前總管李彦威以軍還沔召小<lb/>
　校楊俊何璘以兵㑹又選精兵千人命王宣帥以助<lb/>
　之已而䝉古大至何璘遁沔州遂陷衆擁稼出户稼<lb/>
　叱之不能止敵圍殺之彦呐聞稼死沔州破乃進屯<lb/>
　青野原䝉古圍之曹友聞救之解其圍既而䝉古先<lb/>
<pb n="KR2k0050_WYG_081-96a"/>
　鋒汪世顯𢷬大安友聞又救之指麾甫畢䝉古大軍<lb/>
　數萬突至友聞逆戰又敗之敵乃退友聞遂引兵扼<lb/>
　仙人闗<hi>宋元通鑑</hi>
三年秋九月曹友聞及元兵戰於陽平闗死之<lb/>
　初友聞帥師扼仙人闗諜報䝉古合蕃漢軍五十餘<lb/>
　萬將至友聞謂弟萬曰國家安危在此一舉衆寡不<lb/>
　敵豈容浪戰唯當乘髙據險出竒設伏以待之䝉古<lb/>
　攻武休闗敗都統李顯忠軍遂入興元欲衝大安軍<lb/>
<pb n="KR2k0050_WYG_081-96b"/>
　制置使趙彦呐檄友聞控制大安以保蜀口友聞以<lb/>
　為不可彦呐不從友聞乃遣弟萬及友諒引兵上雞<lb/>
　冠隘多張旗幟示敵堅守友聞選精鋭萬人夜渡江<lb/>
　宻徃流溪設伏約曰敵至内以鳴鼓舉火為應外呼<lb/>
　殺聲䝉古兵果至萬出迎戰䝉古巴圖魯及塔海帥<lb/>
　步騎萬餘人徃來搏戰矢石如雨萬身被數創令諸<lb/>
　軍舉烽友聞分所部為三親帥精兵三千人疾馳至<lb/>
　隘下先遣統領劉虎帥敢死士五百衝敵前鋒不動<lb/>
<pb n="KR2k0050_WYG_081-97a"/>
　友聞乃伏三百騎道傍而令虎銜枚突陣㑹大風雨<lb/>
　諸將請曰雨不止淖濘深没足宜俟少霽友聞叱曰<lb/>
　敵知我伏兵在此緩必失機遂擁兵齊進西軍素以<lb/>
　綿裘代鐵甲經雨濡濕不利步鬬黎明䝉古以鐵騎<lb/>
　四面圍繞友聞嘆曰此殆天乎吾有死而已於是血<lb/>
　戰愈厲與萬俱死軍盡没䝉古兵遂長驅入蜀<hi>宋元通鑑</hi>
　<lb/>
　<lb/>
<pb n="KR2k0050_WYG_081-97b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陜西通志巻八十一<lb/>
</p>
<p>
</p>
  </div>
</body>
</text>
</TEI>
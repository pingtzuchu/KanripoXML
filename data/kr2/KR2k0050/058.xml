<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陕西通志巻五十八</head> <lb/>
    <p>
<pb n="KR2k0050_WYG_058-1a"/>
欽定四庫全書<lb/>
　陕西通志巻五十八<lb/>
　　人物四<lb/>
　勇略上<lb/>
周<lb/>
樗里子名疾秦惠王弟滑稽多智秦人號曰智囊爵右<lb/>
　更使伐曲沃取其城地伐趙擄將軍莊豹抜藺明年<lb/>
　助魏章攻楚敗楚將屈匄取漢中地秦封號爲嚴君<lb/>
<pb n="KR2k0050_WYG_058-1b"/>
　武王立逐張儀魏章樗里子為相以車百乗入周周<lb/>
　迎之甚敬昭王元年樗里子伐蒲還擊皮氏卒<hi>史記本傳</hi>
頓弱<hi>秦人</hi>謂秦王曰山東之戰國有六韓天下之咽喉魏<lb/>
　天下之胸腹王資臣萬金而遊聽之韓魏入其社稷<lb/>
　之臣於秦即韓魏從而天下可圗也秦王曰善乃資<lb/>
　萬金使遊韓魏入其將相四國畢從<hi>國䇿</hi>
陳軫<hi>秦人</hi>齊助楚攻秦惠王患之使張儀見楚王曰大王<lb/>
　能閉闗絶齊臣請使秦王獻商於之地六百里楚王<lb/>
<pb n="KR2k0050_WYG_058-2a"/>
　大恱羣臣皆賀陳軫後至獨不賀楚王曰不榖得商<lb/>
　於之地六百里諸大夫皆賀子獨不賀何也軫對曰<lb/>
　臣見商於之地不可得而患必至也王曰何也對曰<lb/>
　秦所以重王以王有齊也今地未可得而齊先絶是<lb/>
　西生秦患北絶齊交兩國兵必至矣楚王不聽使受<lb/>
　地於秦張儀出見使者曰從某至某廣從六里使者<lb/>
　報楚王王大怒欲伐秦軫曰伐秦非計也王不如賂<lb/>
　之一名都與之伐齊是我亡於秦而取償於齊也王<lb/>
<pb n="KR2k0050_WYG_058-2b"/>
　不聽舉兵伐秦大敗於杜陵齊伐楚陳軫謂楚王曰<lb/>
　王不如以地東解於齊西講於秦秦王謂軫曰子秦<lb/>
　人也棄寡人事楚今齊楚相伐或謂救之便或謂救<lb/>
　之不便子獨不可以忠為子主計以其餘為寡人乎<lb/>
　軫曰王獨不聞夫管與之說乎有兩虎争人而鬭管<lb/>
　莊子將刺之管與止之曰虎者戾蟲人者甘餌今兩<lb/>
　虎争人而鬬小者必死大者必傷子待傷虎而刺之<lb/>
　則是一舉而兼兩虎也無刺一虎之勞而有刺兩虎<lb/>
<pb n="KR2k0050_WYG_058-3a"/>
　之名齊楚今戰戰必敗敗王起兵救之有救齊之利<lb/>
　而無伐楚之害計聽知覆逆者惟王可也<hi>國䇿</hi>
司馬錯<hi>秦人</hi>與張儀争論於惠王前司馬錯欲伐蜀張儀<lb/>
　曰不如伐韓王曰請聞其說對曰下兵三川以臨二<lb/>
　周此王業也今夫蜀西僻之國而戎狄之長也敝民<lb/>
　勞衆不足以成名得其地不足以為利臣聞争名者<lb/>
　於朝争利者於市今三川周室天下之市朝也而王<lb/>
　不争焉顧争於戎狄王業逺矣錯曰不然欲富國者<lb/>
<pb n="KR2k0050_WYG_058-3b"/>
　務廣其地欲強兵者務富其民欲王者務博其徳今<lb/>
　夫蜀西僻之國也戎狄之長也取其地足以廣國得<lb/>
　其財足以富民繕兵故拔一國而天下不以為暴利<lb/>
　盡四海諸侯不以為貪是我一舉而名實兩附而又<lb/>
　有禁暴正亂之名今周天下之宗室也韓周之與國<lb/>
　也二國並力合謀以因乎齊趙而求解乎楚魏臣所<lb/>
　謂危不如伐蜀之完也惠王曰善卒起兵伐蜀十月<lb/>
　取之<hi>國䇿</hi>錯孫蘄事武安君白起與武安坑趙長平軍<lb/>
<pb n="KR2k0050_WYG_058-4a"/>
　還而與之俱賜死杜郵𦵏於華池蘄孫昌為秦王鐵<lb/>
　官昌生毋懌毋懌為漢市長毋懌生喜喜為五大夫<lb/>
　卒𦵏髙門<hi>漢書司馬遷傳</hi>
犀首隂晉人名衍姓公孫氏相魏義渠君朝於魏犀首<lb/>
　謂義渠君曰中國無事秦得燒掇焚扞君之國有事<lb/>
　秦將使重幣事君之國其後五國伐秦㑹陳軫謂秦<lb/>
　王曰義渠君者蠻夷之賢君也不如賂之以撫其志<lb/>
　秦王曰善乃以文繡千純婦女百人遺義渠君義渠<lb/>
<pb n="KR2k0050_WYG_058-4b"/>
　君致羣臣而謀曰此公孫衍所謂邪乃起兵襲秦大<lb/>
　敗秦人李伯之下<hi>史記張儀傳</hi>
公子池三國攻秦入函谷昭王欲割河東而講召池問<lb/>
　之對曰講亦悔不講亦悔王曰何也對曰王割河東<lb/>
　以講三國雖去王必曰惜矣三國且去吾特以三城<lb/>
　從之此講之悔也王不講三國入函谷咸陽必危王<lb/>
　又曰惜矣吾愛三城而不講此不講之悔也王曰均<lb/>
　吾悔也寧亡三城而悔無危咸陽而悔也寡人決講<lb/>
<pb n="KR2k0050_WYG_058-5a"/>
　矣以三城講於三國兵乃退<hi>戰國䇿</hi>
白起郿人善用兵事秦昭王為左庶長擊韓之新城為<lb/>
　左更攻韓魏於伊闕斬首二十四萬抜五城遷為國<lb/>
　尉渉河取韓安邑以東到乾河為大良造攻魏取城<lb/>
　六十一與客卿錯攻垣城拔之攻趙拔光狼城攻楚<lb/>
　拔鄢鄧五城眀年拔郢燒夷陵遂東至竟陵遷為武<lb/>
　安君因取楚定巫黔中郡攻魏拔華陽走芒卯斬首<lb/>
　十三萬與趙將賈偃戰沉其卒二萬於河中攻韓陘<lb/>
<pb n="KR2k0050_WYG_058-5b"/>
　城拔五城斬首五萬攻南陽太行道絶之伐韓之野<lb/>
　王野王降秦使王齕攻韓上黨上黨民走趙因攻趙<lb/>
　趙使亷頗將堅壁待秦秦相應侯使人行反間趙因<lb/>
　使趙括代亷頗秦乃隂使武安君為上將軍趙括至<lb/>
　擊秦軍秦軍佯敗趙軍逐勝造秦壁堅拒不得入秦<lb/>
　竒兵二萬五千絶趙軍後又五千騎絶趙壁間趙軍<lb/>
　分為二糧道絶秦出輕兵擊之趙卒不得食四十六<lb/>
　日括自搏戰秦軍射殺括括軍四十萬降武安君盡<lb/>
<pb n="KR2k0050_WYG_058-6a"/>
　坑殺之韓趙恐使蘇代厚幣說應侯言於秦王罷兵<lb/>
　秦復發兵攻趙武安君稱疾楚使春申君及魏公子<lb/>
　將兵數十萬攻秦軍秦王彊起武安君稱病篤於是<lb/>
　免為士伍遷隂宻自殺武安君死非其罪秦人憐之<lb/>
　鄉邑皆祭祀焉<hi>史記本傳</hi>
王翦頻陽人少好兵事秦始皇十一年攻趙閼與破之<lb/>
　拔九城二十八年攻趙遂拔趙盡定趙地為郡眀年<lb/>
　攻燕遂定燕薊而還翦子賁擊荆荆兵敗還擊魏遂<lb/>
<pb n="KR2k0050_WYG_058-6b"/>
　定魏地始皇問李信吾欲攻取荆度用幾何人李信<lb/>
　曰不過二十萬問翦翦曰非六十萬不可始皇使李<lb/>
　信伐荆荆人大破李信軍始皇自馳如頻陽謝翦翦<lb/>
　曰不得已用臣非六十萬人不可始皇曰聽將軍計<lb/>
　於是王翦將兵六十萬東擊荆荆悉國中兵以拒秦<lb/>
　翦堅壁不肯戰日休士洗沐親與士卒同食乆之軍<lb/>
　中投石超距翦曰士卒可用矣荆數挑戰秦不出引<lb/>
　而東翦舉兵追之大破荆兵至蘄南殺其將軍項燕<lb/>
<pb n="KR2k0050_WYG_058-7a"/>
　乗勝畧定荆地城邑為郡縣因南征百越之君而王<lb/>
　翦子王賁與李信破定燕齊地始皇并天下王氏功<lb/>
　為多二世之時王翦及子賁已死陳勝反秦秦使王<lb/>
　翦孫王離擊趙項羽救趙虜王離<hi>史記本傳</hi>
漢<lb/>
重泉人李必駱甲習騎兵可為騎將漢王欲拜之必甲<lb/>
　曰臣故秦民恐軍不信臣願得大王左右善騎者傅<lb/>
　之廼拜灌嬰為中大夫令李必駱甲為左右校尉擊<lb/>
<pb n="KR2k0050_WYG_058-7b"/>
　楚騎於滎陽東大破之<hi>史記灌嬰傳</hi>
魏尚槐里人文帝時為雲中守軍市租盡以饗士卒出<lb/>
　私養錢五日一殺牛以饗賔客軍吏舎人匈奴逺避<lb/>
　不近雲中之塞敵一入尚帥車騎擊之所殺甚衆<hi>漢書</hi>
　<hi>馮唐傳</hi>
蘇建杜陵人以校尉從大將軍衛青擊匈奴封平陵侯<lb/>
　以將軍築朔方後以衛尉為遊擊將軍從大將軍出<lb/>
　朔方後一嵗以右將軍再從大將軍出定襄亡歙侯<lb/>
<pb n="KR2k0050_WYG_058-8a"/>
　失軍當斬贖為庶人其後為代郡太守卒官有三子<lb/>
　嘉為奉車都尉賢為騎都尉中子武最知名<hi>漢書本傳</hi>
張騫城固人為人強大有謀能渉逺為武帝開西域五<lb/>
　十二國窮河源南至絶逺之國拜校尉從討匈奴有<lb/>
　功遷衛尉博望侯至今方外開通騫之功也<hi>漢中士女志</hi>
　<hi>按博望雖不以武功顯然奉使殊方宣揚威命開邉拓境之功不在武臣下也自騫而後歴代使臣皆倣</hi>
　<hi>此</hi>
趙食其祋祤人武帝立十八年以主爵都尉從大將軍<lb/>
<pb n="KR2k0050_WYG_058-8b"/>
　斬首六百六十級元狩三年賜爵闗内侯<hi>漢書霍去病傳</hi>
辛慶忌字子正少以父任為左校丞随常恵屯田烏孫<lb/>
　赤谷城與歙侯戰䧟陣郤敵惠奏其功拜侍郎遷校<lb/>
　尉將吏士屯焉耆國還為謁者元帝初補金城長史<lb/>
　轉校尉遷張掖太守徙酒泉所在著名成帝初遷左<lb/>
　曹中郎將至執金吾坐子殺趙氏左遷酒泉太守嵗<lb/>
　餘大將軍王鳯薦慶忌通於兵事復徵為執金吾數<lb/>
　年坐小法左遷丞相司直後拜散騎給事中嵗餘徙<lb/>
<pb n="KR2k0050_WYG_058-9a"/>
　為左將軍慶忌居處恭儉遭世承平匈奴西域親附<lb/>
　敬其威信年老卒官長子通䕶羌校尉中子遵函谷<lb/>
　闗都尉少子茂水衡都尉出為郡守皆有將帥之風<lb/>
　慶忌狄道人徙昌陵昌陵罷留長安<hi>漢書本傳</hi>
馮奉世字子明潞人徙杜陵武帝末以良家子選為郎<lb/>
　昭帝時失官前將軍韓増奏以為軍司空令先是漢<lb/>
　數使西域多辱命増舉奉世持節送大宛諸國客至<lb/>
　伊修城時莎車攻刼南道鄯善以西皆絶不通奉世<lb/>
<pb n="KR2k0050_WYG_058-9b"/>
　與其副嚴昌計以為不亟擊之則莎車日強其勢必<lb/>
　危西域遂以節諭告諸國因發其兵南北道合萬五<lb/>
　千人進擊莎車攻拔其城莎車王自殺傳其首詣長<lb/>
　安諸國悉平威振西域遂西至大宛大宛敬之得其<lb/>
　名馬象龍而還上甚悦以為光禄大夫水衡都尉右<lb/>
　將軍常惠薨奉世代為右將軍永光二年秋隴西羌<lb/>
　反詔遣奉世將萬二千人以將屯為名到隴西天子<lb/>
　大發兵六萬餘人以助十一月羌大破斬首數十級<lb/>
<pb n="KR2k0050_WYG_058-10a"/>
　餘走出塞明年二月奉世還京師更為左將軍<hi>漢書本傳</hi>
王遵字子春霸陵人少豪俠有才辨與隗囂舉兵數勸<lb/>
　囂遣子入侍囂不從故去焉八年來歙襲得畧陽公<lb/>
　孫述助囂攻畧陽使遵持節監大司馬呉漢遵知囂<lb/>
　必敗而與牛邯舊故以書喻之邯歸命洛陽於是囂<lb/>
　大將皆降囂恚憤死<hi>漢書隗囂傳</hi>
萬修字君㳺茂陵人更始時為信都令與太守任光都<lb/>
　尉李忠共城守迎世祖拜為偏將軍封造義侯及破<lb/>
<pb n="KR2k0050_WYG_058-10b"/>
　邯鄲拜右將軍從平河北建武二年更封槐里侯與<lb/>
　揚化將軍堅鐔俱擊南陽未尅而病卒<hi>後漢書本傳</hi>
耿弇字伯昭茂陵人父况為王莽朔調連率王莽敗更<lb/>
　始立况自以莽所置不自安弇奉奏詣更始以求自<lb/>
　固聞光武在盧奴乃馳北上謁因從光武北至薊㑹<lb/>
　薊中亂光武南馳弇走昌平就况説况約彭寵發兵<lb/>
　弇與㓂恂景丹合軍而南擊王郎斬首三萬級定二<lb/>
　十二縣遂及光武於廣阿光武以為偏將軍從拔邯<lb/>
<pb n="KR2k0050_WYG_058-11a"/>
　鄲時更始徴代郡太守趙永况勸永詣光武光武遣<lb/>
　永復郡而代令張曅據城叛光武以弇弟舒為復胡<lb/>
　將軍擊曄破之更始立光武為蕭王令罷兵時光武<lb/>
　居邯鄲宫弇請間説光武乃拜弇為大將軍北發幽<lb/>
　州兵擊銅馬髙湖赤眉青犢又追尤來大槍五幡於<lb/>
　元氏弇常將精騎為軍鋒輒破走之光武即位拜建<lb/>
　威大將軍攻厭新賊大破之建武二年封好畤侯三<lb/>
　年延岑攻南陽弇與戰於穰大破之斬首三千級岑<lb/>
<pb n="KR2k0050_WYG_058-11b"/>
　遁走弇從幸舂陵四年詔弇進攻漁陽弇與朱祐王<lb/>
　常等擊望都故安西山賊十餘營皆破之時祭遵劉<lb/>
　喜拒彭寵寵遣弟將匈奴二千餘騎經軍都舒襲破<lb/>
　其衆况復與舒攻寵取軍都五年寵死天子嘉况功<lb/>
　使光禄大夫持節迎况封牟平侯遣弇擊富平獲索<lb/>
　賊大破之進討張歩先擊祝阿進定濟南拔臨淄城<lb/>
　張歩兵號二十萬弇示弱以盛其氣出戰自旦及昏<lb/>
　大破之弇豫置伏以待縱擊八九十里僵尸相屬齊<lb/>
<pb n="KR2k0050_WYG_058-12a"/>
　地悉平六年西拒隗囂八年從上隴明年與來歙分<lb/>
　徇安定北地諸營堡皆下之弇兄弟六人皆垂青紫<lb/>
　當代以為榮及况卒諡烈侯少子霸襲况爵十三年<lb/>
　増弇户邑年五十六永平元年卒諡曰愍侯子忠嗣<lb/>
　忠以騎都尉擊匈奴於天山有功<hi>後漢書本傳</hi>
耿國字叔慮<hi>弇弟</hi>建武四年初入侍光武拜黄門侍郎七<lb/>
　年拜駙馬都尉厯頓丘陽翟上蔡令所在吏人稱之<lb/>
　徵為五官中郎將時烏桓鮮卑屢㓂外境國素有籌<lb/>
<pb n="KR2k0050_WYG_058-12b"/>
　䇿數言邉事帝器之及匈奴薁鞬日逐王比自立為<lb/>
　呼韓邪單于欵塞稱藩願扞禦北邊議者皆以夷狄<lb/>
　情偽難知不可許國獨以為宜如孝宣故事受之令<lb/>
　東扞鮮卑北拒匈奴帝從其議立比為南單于由是<lb/>
　烏桓鮮卑保塞自守中國少争二十七年代馮勤為<lb/>
　大司馬又上言宜置度遼將軍左右校尉屯五原以<lb/>
　防逃亡永平元年卒官顯宗後置度遼將軍左右校<lb/>
　尉如其議焉<hi>後漢書耿弇傳</hi>
<pb n="KR2k0050_WYG_058-13a"/>
景丹字孫卿櫟陽人更始立為上谷長史王郎起丹將<lb/>
　兵南歸世祖拜為偏將軍號奉義侯從擊王郎將兒<lb/>
　宏等于南䜌丹等縱突騎擊大破之追奔十餘里死<lb/>
　傷者縱横丹還從征河北世祖即位拜丹為驃騎大<lb/>
　將軍建武二年定封櫟陽侯秋與呉漢耿弇等從擊<lb/>
　破五校于羛陽降其衆五萬人㑹陜賊蘇况攻破𢎞<lb/>
　農生獲郡守丹時病帝以其舊將欲令強起領郡事<lb/>
　丹不敢辭乃力疾拜命將營到郡十餘日薨子尚嗣<lb/>
<pb n="KR2k0050_WYG_058-13b"/>
　徙封余吾侯尚卒子苞嗣苞卒子臨嗣臨無子國絶<lb/>
　永初七年封苞弟遽為監亭侯<hi>後漢書本傳</hi>
班超字仲升平陵人有志節為官傭書常輟業投筆嘆<lb/>
　曰丈夫當立功異域以取封侯安能乆事筆研間乎<lb/>
　後竇固出擊匈奴以超為假司馬將兵别擊伊吾戰<lb/>
　於蒲類海多斬首級而還使西域鄯善王廣奉禮甚<lb/>
　備後忽懈超曰此必有北國使來夜將吏士奔敵營<lb/>
　順風縱火斬其使鄯善王震怖納子為質固上功以<lb/>
<pb n="KR2k0050_WYG_058-14a"/>
　超為軍司馬令遂前功時于寘王廣徳匈奴遣使監<lb/>
　䕶其國超至于寘廣徳素聞超在鄯善誅滅北使大<lb/>
　惶恐即攻殺匈奴使者而降超龜兹王建攻破疏勒<lb/>
　立龜兹人兠題為王超遣使刼縛兠題立故王兄子<lb/>
　忠為王肅宗即位詔徴超超至于寘王侯號泣抱馬<lb/>
　脚不得行乃更還疏勒建初三年率疏勒康居于寘<lb/>
　兵一萬人攻姑墨石城破之欲因此叵平諸國上疏<lb/>
　請益兵平陵人徐幹願佐超五年以幹為假司馬將<lb/>
<pb n="KR2k0050_WYG_058-14b"/>
　千人就超先是莎車降於龜兹而疏勒都尉番辰亦<lb/>
　反超與幹擊番辰破之八年拜超為將兵長史幹為<lb/>
　軍司馬明年疏勒王忠反超攻忠後三年忠與龜兹<lb/>
　謀遣使詐降詣超超叱吏縛忠斬之明年發于寘諸<lb/>
　國兵復擊莎車莎車降明年龜兹姑墨温宿皆降乃<lb/>
　以超為都䕶徐幹為長史超乃期大㑹諸國王於是<lb/>
　西域五十餘國悉皆納質明年詔封超定逺侯超乆<lb/>
　在絶域上疏願入闗超妹昭亦上書請超乃徵超還<lb/>
<pb n="KR2k0050_WYG_058-15a"/>
　卒長子雄累遷屯騎校尉㑹羌冦三輔詔雄將五營<lb/>
　兵屯長安就拜京兆尹<hi>後漢書本傳</hi>
耿秉字伯初<hi>國子</hi>好將帥畧以父任為郎數上言兵事永<lb/>
　平中拜謁者僕射十五年拜駙馬都尉十六年與奉<lb/>
　車都尉竇固等伐北匈奴虜皆奔走不戰而還十七年<lb/>
　詔秉與固合兵出白山擊車師車師有前後王廷相<lb/>
　去五百餘里固欲攻前王秉議先赴後王固計未決<lb/>
　秉奮身而起衆軍遂進斬首數千級收馬牛十餘萬<lb/>
<pb n="KR2k0050_WYG_058-15b"/>
　頭後王惶恐走出門脱帽抱馬足降秉將以詣固其前<lb/>
　王亦歸命遂定車師而還明年秋肅宗即位拜征西將<lb/>
　軍遣案行涼州建初元年拜度遼將軍視事七年匈奴<lb/>
　懷其恩信徵為執金吾章和二年復拜征西將軍副竇<lb/>
　憲擊北匈奴大破之封美陽侯永元二年代桓虞為光<lb/>
　禄勲明年夏卒諡曰桓侯子冲嗣官漢陽太守<hi>後漢書耿弇傳</hi>
耿䕫字定公<hi>秉弟</hi>少有氣決永元初為竇憲假司馬北擊<lb/>
　匈奴轉騎都尉三年復出河西為大將軍左校尉將<lb/>
<pb n="KR2k0050_WYG_058-16a"/>
　精騎八百出居延塞直奔北單于廷於金㣲山斬閼<lb/>
　氏名王已下五千餘級單于脫亡封粟邑侯遷遼東<lb/>
　太守元興元年貊人㓂郡界䕫擊斬其渠帥永初三<lb/>
　年南單于反使䕫率鮮卑及諸郡兵屯鴈門單于遣<lb/>
　薁健日逐王三千餘人遮漢兵䕫擊其左令鮮卑攻<lb/>
　其右虜敗走追斬千餘級建光中拜度遼將軍時鮮<lb/>
　卑攻殺雲中太守成嚴圍烏桓校尉徐常於馬城䕫<lb/>
　與幽州刺史龎參救之追敵出塞而還後坐法免卒<lb/>
<pb n="KR2k0050_WYG_058-16b"/>
　於家<hi>後漢書耿弇傳</hi>
耿恭字伯宗<hi>國弟廣之子</hi>慷慨多大畧有將帥材永平十七<lb/>
　年劉張出擊車師請恭為司馬破降之以功為戊己<lb/>
　校尉屯後王部金蒲城恭移檄烏孫大昆彌已下皆<lb/>
　遣子入侍明年北單于遣左鹿蠡王二萬騎擊車師<lb/>
　遂攻金蒲城恭乗城搏戰以毒藥傅矢射之中者視<lb/>
　創皆沸大驚解去恭以疏勒城傍有澗水可固乃引<lb/>
　兵據之七月匈奴復來擁絶澗水恭於城中穿井十<lb/>
<pb n="KR2k0050_WYG_058-17a"/>
　五丈不得水吏士渇乏恭乃整衣服向井拜禱有頃<lb/>
　泉奔出乃令吏士揚水示敵敵以為神明遂引去車<lb/>
　師畔與匈奴共攻恭恭厲士衆擊走之後數月食盡<lb/>
　煮鎧弩食其筋革單于遣使招恭恭擊殺之炙諸城<lb/>
　上單于大怒益兵圍恭不能下肅宗即位遣秦彭王<lb/>
　䝉發兵七千餘人㑹車師降䝉等欲引還先是恭遣<lb/>
　軍吏范羌迎兵士寒服随王䝉軍出塞羌固請迎恭<lb/>
　乃分兵二千人從山北至城中開門相持泣明日俱<lb/>
<pb n="KR2k0050_WYG_058-17b"/>
　歸時尚有二十六人至玉門唯餘十三人恭至雒陽<lb/>
　拜為騎都尉秋金城隴西羌反恭將五校士屯枹罕<lb/>
　數與羌戰燒何羌等十三種皆降監營謁者奏恭不<lb/>
　憂軍事免官卒於家子溥為京北虎牙都尉溥子宏<lb/>
　曅並為郎曅字季遇順帝初為烏桓校尉時鮮卑冦<lb/>
　縁邉曄率烏桓及諸郡卒出塞討擊大破之鮮卑震<lb/>
　怖詣遼東降自後頻出輒克獲遷度遼將軍<hi>後漢書耿弇傳</hi>
班勇字宜僚<hi>超子</hi>少有父風永初元年西域反以勇為軍<lb/>
<pb n="KR2k0050_WYG_058-18a"/>
　司馬與兄雄俱出敦煌迎都䕶及西域甲卒而還因<lb/>
　罷都䕶元初六年敦煌太守請出兵擊匈奴復取西<lb/>
　域勇上議宜復置䕶西域副校尉居敦煌又宜遣西<lb/>
　域長史屯樓蘭西當焉耆龜兹徑路南彊鄯善于寘<lb/>
　心膽北扞匈奴東近敦煌於是從勇議延光二年以<lb/>
　勇為西域長史出屯栁中明年正月勇至樓蘭龜兹<lb/>
　王白英詣勇降因發兵擊走匈奴伊蠡王于伊和谷<lb/>
　前部始復開通還屯田栁中四年秋發兵擊後部王<lb/>
<pb n="KR2k0050_WYG_058-18b"/>
　軍就大破之永建元年更立後部故王子為王又使<lb/>
　别校誅東且彌王更立其種人為王於是車師六國<lb/>
　悉平其冬勇擊匈奴呼衍王呼衍王亡走是後車師<lb/>
　無復虜跡後擊焉耆勇以後期徵下獄免卒於家<hi>後漢</hi>
　<hi>書班超傳</hi>
程苞字元道南鄭人光和二年上計吏時巴郡板楯反<lb/>
　軍旅數起征伐頻興天子患之訪問益州計吏考以<lb/>
　方畧苞對言板楯忠勇立功先漢為帝義民羌入漢<lb/>
<pb n="KR2k0050_WYG_058-19a"/>
　中輒䝉其力東征南戰世有功勞由不料恤以致叛<lb/>
　亂非有僭盜能相羣殺兵臨之未必卒得不如但選<lb/>
　明敏太守恩信懐服自然安定矣天子從之卒如其<lb/>
　言後在道卒<hi>漢中士女志</hi>
張奂字然明酒泉人舉賢良擢拜議郎永夀元年遷安<lb/>
　定屬國都尉初到職南匈奴左薁鞬等㓂美稷東羌<lb/>
　應之奐壁唯二百許人聞即勒兵屯長城收集兵士<lb/>
　詔誘東羌共擊薁鞬等連戰破之郡界以寧遷使匈<lb/>
<pb n="KR2k0050_WYG_058-19b"/>
　奴中郎將時休屠各及朔方烏桓同反奐乃潜誘烏<lb/>
　桓隂與和通遂使斬屠各渠帥襲破其衆諸敵悉降<lb/>
　延熹元年鮮卑冦邉奐率南單于襲之斬首數百級<lb/>
　遷度遼將軍數載間幽并清浄九年為䕶匈奴中郎<lb/>
　將鮮卑出塞去永康元年東羌先零㓂闗中冬羌岸<lb/>
　尾摩蟞等鈔三輔奐擊大破之三州清定賜除並不<lb/>
　受願徙屬𢎞農華隂始為𢎞農人建寧元年振旅而<lb/>
　還遷拜大司農光和四年卒年七十八<hi>後漢書本傳</hi>
<pb n="KR2k0050_WYG_058-20a"/>
馬騰字夀成茂陵人馬援後父字子碩為天水蘭干尉<lb/>
　騰性賢厚靈帝末為軍行事典領部衆討賊有功拜<lb/>
　軍司馬遷征西大將軍初平中拜征東偏將軍是時<lb/>
　西州少榖騰自表軍人多乏求就榖於池陽遂移屯<lb/>
　長平岸頭而將王丞等恐騰為已害乃攻騰營時騰<lb/>
　近出無備遂破走西土㑹三輔亂不復來東與鎮西<lb/>
　將軍韓遂結為兄弟始甚相親後轉以部曲相侵又<lb/>
　更為讐敵騰攻遂遂走合衆還攻騰殺騰妻子連兵<lb/>
<pb n="KR2k0050_WYG_058-20b"/>
　不解建安初徵騰還屯槐里轉拜為前將軍假節封<lb/>
　槐里侯北備山戎東備白騎待士敬賢矜救民命三<lb/>
　輔甚賴之十五年徵為衛尉騰自見年老遂入宿衛<lb/>
　初曹公為丞相辟騰長子超不就及騰之入因詔為<lb/>
　偏將軍使領騰營又拜超弟休奉車都尉休弟鐵騎<lb/>
　都尉徙其家屬皆詣鄴惟超獨留<hi>典畧</hi>
馬超字孟起茂陵人父騰徵為衛尉超為偏將軍封都<lb/>
　亭侯領騰部曲與韓遂等相結進軍至潼闗曹公單<lb/>
<pb n="KR2k0050_WYG_058-21a"/>
　馬㑹語超隂欲突前捉曹曹將許禇瞋目盼之超乃<lb/>
　不敢動曹用賈詡謀離間超遂軍以大敗超走保諸<lb/>
　戎率諸戎擊隴上郡縣皆應之殺凉州刺史韋康據<lb/>
　冀城有其衆自稱征西將軍領并州牧督涼州軍事<lb/>
　康故吏民楊阜等合謀擊超超奔漢中依張魯聞先<lb/>
　主圍劉璋於成都宻書請降先主遣人迎超超將兵<lb/>
　徑到城下城中震怖璋即稽首以超為平西將軍先<lb/>
　主為漢中王拜超為左將軍章武元年遷驃騎將軍<lb/>
<pb n="KR2k0050_WYG_058-21b"/>
　領涼州牧進封斄鄉侯卒從弟岱位為平北將軍進<lb/>
　爵陳倉侯<hi>三國蜀志本傳</hi>
魏<lb/>
張既字徳容髙陵人舉茂材除新豐令治為三輔第一<lb/>
　袁尚拒太祖於黎陽遣郭援髙幹與闗中諸將合從<lb/>
　既說馬騰等將兵㑹擊斬援首幹降後幹復反太祖<lb/>
　使既西徵馬騰等引兵破之騰子超反既從太祖定<lb/>
　闗右以既為京兆尹從征張魯别從散闗討叛氐代<lb/>
<pb n="KR2k0050_WYG_058-22a"/>
　收其麥以給軍食文帝初置涼州以鄒岐為刺史盧<lb/>
　水寇反帝以既代之既進軍顯美夜藏精卒為伏使<lb/>
　千餘騎挑戰陽退寇争奔之因發伏截其後斬首獲<lb/>
　生以萬數封西鄉侯蘇衡反既與夏侯儒撃破之黄<lb/>
　初四年薨追諡肅侯<hi>三國魏志本傳</hi>
梁<lb/>
杜崱杜陵人父懐珤少有志節梁天監中累有軍功後<lb/>
　又立功南鄭位梁秦二州刺史大同初魏軍復圍南<lb/>
<pb n="KR2k0050_WYG_058-22b"/>
　鄭懐珤命第三子嶷二百人與魏前鋒戰於光道寺<lb/>
　流矢中其目失馬敵人交矟將至嶷斬其一騎而上<lb/>
　馳以歸嶷膂力過人使馬善射一日中戰七八合所<lb/>
　佩霜明朱弓四石餘力斑絲纒矟長二丈五同心敢<lb/>
　死士百七十人每出殺傷數百人敵人憚之號為杜<lb/>
　彪懷珤卒諡曰桓侯嶷位西荆州刺史崱嶷弟也以<lb/>
　膽勇稱太清二年歸元帝元帝以為武州刺史隨王<lb/>
　僧辯東討侯景至巴陵景遁加侍中進爵為公仍隨<lb/>
<pb n="KR2k0050_WYG_058-23a"/>
　僧辯追景至石頭景敗崱入據臺城景平加散騎常<lb/>
　侍江州刺史齊將郭元建攻秦州僧辯令崱赴援大<lb/>
　破之元建遁王琳長史陸納等反帝徵崱與王僧辯<lb/>
　討之及納等戰於車輪大敗之納等降又與僧辯西<lb/>
　討武陵王於硤口旋鎮遘疾卒諡曰武兄嵩岑嵸岌<lb/>
　嶷巚岸及弟㓜安並知名岸字公衡太清中與崱随<lb/>
　岳陽王詧攻荆州同歸元帝帝以為北梁州刺史岸<lb/>
　請以五百騎襲襄陽詧夜遁歸襄陽岸等知詧至遂<lb/>
<pb n="KR2k0050_WYG_058-23b"/>
　奔其兄南陽太守巚於廣平詧遣將攻拔之獲巚岸<lb/>
　等斬於襄陽幼安性至孝寛厚雄勇過人與兄崱同<lb/>
　歸元帝帝以為西荆州刺史與王僧辯討河東王譽<lb/>
　於長沙平之又助徐文盛東討侯景至貝磯大敗景<lb/>
　將任約斬其儀同叱羅子通湘州刺史趙威方等仍<lb/>
　進軍大舉漢口别攻武昌景度蘆洲上流以壓文盛<lb/>
　幼安與衆軍大敗之㑹景䧟郢州人情大駭文盛遁<lb/>
　歸衆軍大敗幼安降景景殺之龕岑之子也少驍勇<lb/>
<pb n="KR2k0050_WYG_058-24a"/>
　善用兵與諸父歸元帝帝以為鄖州刺史與王僧辯<lb/>
　東討河東王譽又随僧辯下繼徐文盛軍至巴陵聞<lb/>
　侯景西上乃與僧辯等守巴陵景圍之數旬不尅而<lb/>
　遁遷定州刺史及衆軍至姑孰景將侯子鑒逆戰龕<lb/>
　擊之大敗子鑒遂至於石頭景親㑹戰龕與衆軍大<lb/>
　破之論功為最又與王僧辯降陸納平武陵王及魏<lb/>
　平江陵齊納貞陽侯明以紹梁嗣以龕為震州刺史<lb/>
　呉興太守遷散騎常侍鎮南大將軍龕僧辯壻也陳<lb/>
<pb n="KR2k0050_WYG_058-24b"/>
　文帝銜之切齒及僧辯敗龕據吳興以拒之頻敗陳<lb/>
　文帝軍部將杜泰私通於文帝說龕降龕然之其妻<lb/>
　王氏曰霸先讐隙如此何可求和因出私財賞募復<lb/>
　大敗文帝軍後杜泰降文帝文帝遣人負龕出項王<lb/>
　寺前斬之王氏因截髮出家杜氏一門覆矣<hi>南史本傳</hi>
康絢字長明藍田人少俶儻有志氣曽祖因為苻堅太<lb/>
　子詹事祖穆為姚萇河南尹絢伯元隆父元撫相繼<lb/>
　為華山太守絢仕齊為華山太守梁武起兵絢舉郡<lb/>
<pb n="KR2k0050_WYG_058-25a"/>
　以應天監元年除竟陵太守累遷太子右衛率甲仗<lb/>
　百人直殿内時堰淮水以灌夀陽假絢節都督淮上<lb/>
　諸軍事并䕶堰作役人及戰士十四年魏遣將楊大<lb/>
　眼揚聲決堰絢命諸軍撤營露次以待之遣其子恱<lb/>
　挑戰斬魏咸陽王府司馬徐方興魏軍小却十五年<lb/>
　四月堰成絢開湫東注又縱反間於魏魏人信之鑿<lb/>
　山深五丈開湫北注水日夜分流湫猶不减其月魏<lb/>
　軍竟潰而歸水之所及夾淮方數百里魏夀陽城戍<lb/>
<pb n="KR2k0050_WYG_058-25b"/>
　稍徙頓於八公山尋除司州刺史領安陸太守絢在<lb/>
　州大修城隍號為嚴整普通元年除衛尉卿未拜卒<lb/>
　諡曰壯子悦嗣<hi>南史本傳</hi>
馬仙琕字靈馥郿人父伯鸞宋冠軍司馬仙琕少以果<lb/>
　敢聞永元中累有戰功出為南汝隂譙二郡太守㑹<lb/>
　夀陽新陷魏將王肅侵邊仙琕力戰克之以功遷寧<lb/>
　朔將軍義師起四方多響應髙祖使人説之仙琕斬<lb/>
　以徇持兵於江西日鈔運漕建康城陷號哭經宿解<lb/>
<pb n="KR2k0050_WYG_058-26a"/>
　兵歸髙祖天監四年王師北討仙琕每戰勇冠三軍<lb/>
　當其衝者莫不摧破與諸將議口未嘗言功遷南義<lb/>
　陽太守累破山蠻郡境清謐遷都督司州諸軍事十<lb/>
　年朐山民殺琅邪太守以城降魏詔仙琕討之魏徐<lb/>
　州刺史盧昶以歩騎十餘萬赴焉仙琕與戰累破之<lb/>
　昶遁走仙琕縱兵乗之魏衆免者十一二收兵糧牛<lb/>
　馬器械不可勝數振旅還京師遷太子左衛率進爵<lb/>
　為侯十一年遷豫州刺史領南汝隂太守仙琕在邉<lb/>
<pb n="KR2k0050_WYG_058-26b"/>
　境常單身潜入敵庭伺知壁壘村落險要處所故戰<lb/>
　多克㨗士卒亦甘為用髙祖雅愛仗之在州四年卒<lb/>
　諡曰剛子嚴夫嗣<hi>梁書本傳</hi>
張齊馮翊人少有膽氣為歴陽太守吏治甚修天監二<lb/>
　年遷天門太守四年魏將王足㓂巴蜀以齊為輔國<lb/>
　將軍救蜀未至足退走齊進戌南安七年遷巴西太<lb/>
　守十年郡人姚景和聚合蠻蜑抄斷江路攻破金井<lb/>
　齊討景和於平昌破之十一年進假節都督益州外<lb/>
<pb n="KR2k0050_WYG_058-27a"/>
　水諸軍十二年魏將傅竪眼㓂南安齊率衆拒之竪<lb/>
　眼退走十四年遷巴西梓潼二郡太守是嵗葭萌人<lb/>
　任令宗殺魏晉夀太守以城歸欵益州刺史翻陽王<lb/>
　遣齊帥衆三萬督南梁州諸軍迎令宗十五年魏東<lb/>
　益州刺史元法僧遣子景隆來拒齊帥南安太守皇<lb/>
　甫諶及宗範逆擊之大破魏軍於葭萌屠十餘城魏<lb/>
　將邱突王穆等皆降齊在益部累年討擊蠻獠身無<lb/>
　寧嵗十七年遷持節智武將軍南梁州刺史普通四<lb/>
<pb n="KR2k0050_WYG_058-27b"/>
　年卒諡曰壯<hi>梁書本傳</hi>
陳<lb/>
韋載字徳基杜陵人沈敏有器局起家梁邵陵王法曹<lb/>
　參軍侯景之亂王僧辯東討元帝以載為假節都督<lb/>
　太原髙唐新蔡諸軍事率三郡兵自焦湖出柵口與<lb/>
　僧辯㑹於梁山景平除冠軍將軍尋授義興太守髙<lb/>
　祖誅王僧辯遣周文育輕兵襲載載嬰城自守髙祖<lb/>
　遣載族弟<graphic n="KR1962" url="https://raw.githubusercontent.com/kanripo/KR-Gaiji/master/images/KR1962.png" mimeType="image/png"/>賫書喻載以誅僧辯意并奉梁敬帝勅<lb/>
<pb n="KR2k0050_WYG_058-28a"/>
　勅載解兵載以衆降髙祖以其族弟<graphic n="KR1962" url="https://raw.githubusercontent.com/kanripo/KR-Gaiji/master/images/KR1962.png" mimeType="image/png"/>監義興郡引<lb/>
　載恒置左右與之謀議徐嗣徽任約等引齊軍濟江<lb/>
　據石頭城髙祖問計於載載曰齊若分兵先據三吳<lb/>
　路時事去矣今急於侯景舊壘築城以通東道轉輸<lb/>
　命輕兵絶其糧道則齊將之首旬日可致髙祖從其<lb/>
　計永定元年除和戎將軍通直散騎常侍二年進太<lb/>
　子右衛率天嘉元年以疾去官卒於家<graphic n="KR1962" url="https://raw.githubusercontent.com/kanripo/KR-Gaiji/master/images/KR1962.png" mimeType="image/png"/>字子羽少<lb/>
　有志操以仁孝著稱髙祖為南徐州刺史召為征北<lb/>
<pb n="KR2k0050_WYG_058-28b"/>
　參軍尋監義興郡遷驍騎將軍領朱衣直閣尋出為<lb/>
　宣城太守天嘉二年預平王琳之功封清源縣侯大<lb/>
　建中卒官子宏字徳禮有文學厯官至永嘉府諮議<lb/>
　參軍<hi>陳書本傳</hi>
魯悉達字志通郿人起家梁南平王中兵參軍侯景之<lb/>
　亂悉達招集晉熙等五郡盡有其地使其弟廣達領<lb/>
　兵随王僧辯討侯景景平授江州刺史髙祖遣趙知<lb/>
　禮授征西將軍送鼓吹女樂悉達受之不就髙祖遣<lb/>
<pb n="KR2k0050_WYG_058-29a"/>
　沈泰襲之不能克齊遣慕容紹宗來攻鬱口諸鎮悉<lb/>
　達與戰敗齊軍紹宗僅以身免王琳欲圖東下以悉<lb/>
　達制其中流頻遣使招誘悉達終不從琳乃連結於<lb/>
　齊齊遣髙岳助之相持嵗餘㑹禆將梅天養等引齊<lb/>
　軍入城悉達勒麾下數千人濟江歸髙祖授平南將<lb/>
　軍北江州刺史封彭澤縣侯世祖即位進號安左將<lb/>
　軍遷呉州刺史遭母憂哀毁過禮因遘疾卒諡曰孝<lb/>
　侯子覽嗣悉達弟廣達字遍覽少慷慨志立功名侯<lb/>
<pb n="KR2k0050_WYG_058-29b"/>
　景之亂與兄悉達聚衆保新蔡梁元帝承制授假節<lb/>
　壯武將軍晉州刺史景平加員外散騎常侍髙祖受<lb/>
　禪授征逺將軍東海太守尋除假節信武將軍新蔡<lb/>
　太守随呉明徹討周迪於臨川每戰功居最仍代兄<lb/>
　悉達為呉州刺史授都督南豫州諸軍事南豫州刺史<lb/>
　大建初與儀同章昭達入峡口拓定安蜀等州鎮時周氏<lb/>
　將圗江左大造舟艦於蜀并運糧青泥廣達將兵掩襲<lb/>
　縱火焚之以功増封仍還本鎮五年衆軍北伐畧淮南舊<lb/>
<pb n="KR2k0050_WYG_058-30a"/>
　地廣達與齊軍㑹於大峴大破之進克北徐州授都<lb/>
　督北徐州諸軍事徐州刺史入為右衛將軍十二年<lb/>
　都督郢州諸軍事後主即位入為安左將軍二年授<lb/>
　安南將軍拜侍中改封綏越郡公及賀若弼進軍鍾<lb/>
　山廣達率衆於白土崗南置陣躬擐甲胄手執桴鼔<lb/>
　率勵敢死冒刄而前殺傷甚衆及弼攻敗諸將乗勝<lb/>
　至宫城廣達猶督餘兵苦戰不息㑹日暮乃解甲面<lb/>
　臺再拜慟哭士卒皆涕泣於是就執依例入隋廣達<lb/>
<pb n="KR2k0050_WYG_058-30b"/>
　愴本朝淪覆遘疾不治尋以憤慨卒<hi>陳書本傳</hi>
北魏<lb/>
韋珍<hi>閬族弟杜陵人</hi>父尚安西府從事珍少有志操髙祖初蠻<lb/>
　首桓誕歸欵令珍與誕招慰蠻左自懸瓠西入三百<lb/>
　餘里至桐栢山窮淮源宣揚恩澤招降七萬餘户置<lb/>
　郡縣而還以奉使稱㫖除左將軍樂陵鎮將賜爵霸<lb/>
　城子蕭道成民謝天葢自署司州刺史欲以州内附<lb/>
　為道成將崔慧景攻圍詔珍渡淮援接珍破慧景擁<lb/>
<pb n="KR2k0050_WYG_058-31a"/>
　降民七千餘户内徙表置城陽剛陵義陽三郡以處<lb/>
　之詔珍移鎮北陽蕭頤遣陳顯達率衆來㓂珍凴城<lb/>
　拒戰殺傷甚衆相持旬有二日夜開城門掩擊之賊<lb/>
　遂奔潰以功進爵為侯後車駕征樊郢既平以珍試<lb/>
　守魯陽郡及髙祖崩除中散大夫尋加鎮逺將軍太<lb/>
　尉諮議參軍永平元年卒諡曰懿子纉字遵彦聰敏<lb/>
　明辯為博士李彪所稱髙祖每與名徳沙門談論往<lb/>
　復纉掌綴録無所遺漏夀春内附王肅出鎮揚州請<lb/>
<pb n="KR2k0050_WYG_058-31b"/>
　纉為長史帶梁郡太守永平三年卒朏字遵顯少有<lb/>
　志業年十八辟州主簿遷秘書郎中稍遷左軍將軍南<lb/>
　郢州刺史田夷啟稱朏父珍往任荆州恩洽夷夏乞朏<lb/>
　充南道别將領荆州驍勇共為腹背詔從之未幾行<lb/>
　南荆州事肅宗末除東徐州刺史尋遷東安將軍加<lb/>
　散騎常侍蕭衍遣其潁州刺史田麤喜來㓂朏於石<lb/>
　羊岡破斬之永安二年卒諡曰宣子鴻中書舎人弟<lb/>
　道植中兵參軍<hi>魏書韋閬傳</hi>
<pb n="KR2k0050_WYG_058-32a"/>
楊播字延慶華隂人髙祖結中山相曽祖珍上谷太守<lb/>
　祖真河内清河太守父懿廣平太守有稱績除洛州<lb/>
　刺史母王氏文明太后之外姑播以外親進比部給<lb/>
　事中詔播廵行北邉髙祖親送及户戒以軍畧與平<lb/>
　陽王頤出漠北擊蠕蠕大獲而還除左將軍随車駕<lb/>
　南討至鍾離師囘詔播領歩騎為衆軍殿時春水初<lb/>
　長賊衆大至播以諸軍渡淮未訖賊衆圍播乃為圓<lb/>
　陣以禦之身自搏擊斬殺甚多相拒再宿水勢稍减<lb/>
<pb n="KR2k0050_WYG_058-32b"/>
　播領精騎三百厯其舟船大呼曰今我欲渡能戰者<lb/>
　來賊莫敢動遂擁衆而濟髙祖壯之尋除右將軍後<lb/>
　從駕討崔慧景蕭衍於鄧城破之進號平東將軍景<lb/>
　明初使恒州贍恤寒乏授華州刺史延昌二年卒於<lb/>
　家諡曰壯<hi>魏書本傳</hi>
楊椿字延夀<hi>播弟</hi>性寛謹授中部曹折訟公正髙祖嘉之<lb/>
　後為梁州刺史初楊集始降於蕭鸞至是規復舊土<lb/>
　椿貽書集始開以利害遂領其部曲來降武都氐楊<lb/>
<pb n="KR2k0050_WYG_058-33a"/>
　㑹反假椿節冠軍將軍與軍司户羊祉討破之秦州<lb/>
　羌呂茍兒涇州屠各陳瞻等聚衆反詔椿為别將討<lb/>
　之賊入隴守蹊自固乃緩師不進隂簡精卒銜枚夜<lb/>
　襲斬瞻加安東將軍正光五年除雍州刺史時涇岐<lb/>
　及豳悉已陷賊扶風以西非復國有椿乃鳩募内外<lb/>
　得七千餘人遣兄子侃率以防禦詔以本官加侍中<lb/>
　為行臺普泰元年為爾朱天光所害弟頴本州别駕<lb/>
　子叔良新安太守頴弟順兾州刺史子辯東雍州刺<lb/>
<pb n="KR2k0050_WYG_058-33b"/>
　史辯弟仲宣有風度才學為正平太守有能名就加<lb/>
　安西將軍還京之日兄弟與父同遇害弟測朱衣直<lb/>
　閣亦同時見害測弟稚卿大昌中為尚書右丞<hi>魏書楊播</hi>
　<hi>傳</hi>
楊津字羅漢<hi>順弟</hi>本名延祚少以器度見稱延昌末拜右<lb/>
　衛將軍孝昌初加散騎常侍以本官行定州事賊帥<lb/>
　鮮于修禮起博陵定州圍急津開門出戰斬賊帥一<lb/>
　人殺賊數百賊退人心稍安加鎮軍將軍北道行臺<lb/>
<pb n="KR2k0050_WYG_058-34a"/>
　賊帥薛修禮杜洛周<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>掠州境津貯積柴粟修理戰<lb/>
　具賊毎來攻機械競起又於城中廣作地道潛兵湧<lb/>
　出置爐鑄鐵持以灌賊賊遂畏楊公鐵星津與賊帥<lb/>
　元洪業等書令圗賊帥毛普賢洪業等感悟修禮普<lb/>
　賢由此而死既而杜洛周圍城津盡力捍守葛榮以<lb/>
　司徒說津津大怒斬其使以絶之爾朱榮死以津為<lb/>
　都督驃騎大將軍北道大行臺委以討胡而爾朱仲<lb/>
　逺已陷東都普泰元年亦遇害於洛諡曰孝穆津有<lb/>
<pb n="KR2k0050_WYG_058-34b"/>
　六子長子遁字山才性恬退年近三十方為主簿莊<lb/>
　帝北廵奉詔慰勞山東永安末遷征東將軍亦被害<lb/>
　於洛諡曰恭定播家世純厚並敦義讓昆季相事有<lb/>
　如父子播剛毅椿津恭謙一家之内男女百口緦麻<lb/>
　同㸑庭無間言世隆誣其為逆遣歩騎夜圍其宅天<lb/>
　光亦同日收椿於華隂無少長皆遇害籍其家播族<lb/>
　弟鈞祖暉洛州刺史父恩河間太守鈞頗有幹用拜<lb/>
　恒州刺史轉懷朔鎮將所居以強濟稱後為七兵尚<lb/>
<pb n="KR2k0050_WYG_058-35a"/>
　書北道行臺卒長子暄尚書郎暄弟穆華州别駕穆<lb/>
　弟儉北雍州刺史儉弟寛黄門郎<hi>魏書楊播傳</hi>
楊侃字士業<hi>播子</hi>好計畫襲爵華隂伯侃叔椿為雍州刺<lb/>
　史請為録事參軍府州之務多所委決後蕭寳夤據<lb/>
　州反僕射長孫稚討之除侃為行臺左丞軍次𢎞農<lb/>
　侃白稚北取蒲坂飛棹西岸潼闗之賊必望風潰散<lb/>
　諸處既平長安自克稚從之長安平建義初為東雍<lb/>
　州刺史州罷除都督鎮潼闗屬元顥内逼詔率衆駐<lb/>
<pb n="KR2k0050_WYG_058-35b"/>
　大梁侃召發村民多縛筏間以舟檝令數百里中皆<lb/>
　為渡勢侃等遂於馬渚楊南渡破之顥南走以功進<lb/>
　爵濟北郡開國公万俟醜奴䧟東秦圍岐州扇誘巴<lb/>
　蜀爾朱天光西伐詔侃為闗右慰勞大使普泰初為<lb/>
　天光所害<hi>魏書楊播傳</hi>
張元亮漢中人便弓馬善戰鬭以勲封撫夷縣開國子<lb/>
　遷龍驤將軍<hi>魏書江悦之傳</hi>
士孫天與扶風人以勲封莫西縣男武功太守<hi>魏書江悦之傳</hi>
<pb n="KR2k0050_WYG_058-36a"/>
李忻榮漢中人擊尹天寳戰歿子建為清水子<hi>魏書江悦之傳</hi>
　<hi>魏按張元亮與士孫天與李忻榮皆以梁州附  梁華陽太守尹天寳圍城亮等皆有戰功</hi>
周<lb/>
陸通字仲明呉郡人曾祖載從宋武帝平闗中<hi>按續文獻通考</hi>
　<hi>云載留鎮闗中後家長安</hi>通好學有志節文帝引為帳内督賀拔<lb/>
　岳為侯莫陳悦所害時有傳軍府已亡散者文帝憂<lb/>
　之通以為不然問至果如所䇿自是愈見親禮從擒<lb/>
　竇泰復𢎞農沙苑之役力戰有功又從解洛陽圍軍<lb/>
<pb n="KR2k0050_WYG_058-36b"/>
　還趙青雀反於長安文帝將討之以人馬疲敝不可<lb/>
　速行通進曰青雀等詐言大軍敗績東㓂將至今兵<lb/>
　雖疲敝精鋭猶多以明公之威率思歸之衆何慮不平<lb/>
　文帝深納之因從平青雀功進爵為公進儀同三司九<lb/>
　年髙仲宻以地來附通從若干惠戰於芒山衆軍皆退<lb/>
　惟通率所部力戰至夜乃還授驃騎大將軍遷大司冦<lb/>
　通性柔謹清慎自守建徳元年轉大司馬薨弟逞起家<lb/>
　羽林監累遷驃騎大將軍開府儀同三司幹識詳明所<lb/>
<pb n="KR2k0050_WYG_058-37a"/>
　在著績進爵為公天和三年齊遣斛斯文略來聘詔<lb/>
　逞為使報之逞善辭令敏而有禮齊人稱焉為宜州<lb/>
　刺史有惠政東宫初建授太子太保卒子操嗣<hi>周書本傳</hi>
王羆字熊羆京兆人除殿中將軍稍遷雍州别駕後以<lb/>
　軍功封定陽子除荆州刺史梁使曹義宗圍荆州堰<lb/>
　水灌城不沒者數板城中糧盡羆乃煮粥與將士均<lb/>
　令食之出戰不擐甲胄三年義宗方退進封霸城縣<lb/>
　公莊帝時南秦數叛以羆行南秦州事擊捕反者孝<lb/>
<pb n="KR2k0050_WYG_058-37b"/>
　武西遷進車騎大將軍除華州刺史嘗修州城未畢<lb/>
　梯在城外神武遣韓軌司馬子如從河東宵濟襲羆<lb/>
　比曉乗梯入城羆尚卧未起聞閣外洶洶便袒身露<lb/>
　髻徒跣持一白棒大呼而出戰破之軌遁走沙苑之<lb/>
　役神武至城下不敢攻河橋之戰王師不利羆召城<lb/>
　中戰士固守軍士皆無異心徵拜雍州刺史未幾鎮<lb/>
　河東卒於官諡曰忠子慶逺為直閣大將軍<hi>北史本傳</hi>
扶猛字宗畧黄土人其種落號白獸蠻猛仕梁位南洛<lb/>
<pb n="KR2k0050_WYG_058-38a"/>
　北司二州刺史封宕渠縣男魏廢帝元年以衆降周<lb/>
　文厚加撫納復爵縣男羅州刺史令從開府賀若敦<lb/>
　南討信州敦令猛直道白帝所由之路人迹不通猛<lb/>
　乃梯山捫葛備歴艱阻遂入白帝城撫慰人夷莫不<lb/>
　悦附以功進開府儀同三司俄而信州蠻反從賀若<lb/>
　敦平之進爵臨江縣公後從田𢎞破漢南諸蠻進位<lb/>
　大將軍卒<hi>北史本傳</hi>
蘇椿字令欽<hi>綽弟武功人</hi>性亷慎沉勇有決斷魏正光中闗<lb/>
<pb n="KR2k0050_WYG_058-38b"/>
　右賊亂椿應募討之受盪冦將軍以功累遷中散大<lb/>
　夫賜爵美陽子大統初拜鎮東將軍金紫光祿大夫<lb/>
　賜姓賀蘭氏後除帥都督行𢎞農郡事椿當官強濟<lb/>
　特為周文帝所知十四年置當州鄉師乃令椿領鄉<lb/>
　兵其年破槃頭氐有功除散騎常侍加大都督十六<lb/>
　年征随郡軍還除武功郡守進爵為侯位驃騎大將<lb/>
　軍開府儀同卒子植嗣<hi>北史蘇綽傳</hi>
韋瑱字世珍杜陵人曽祖度惠魏中書侍郎祖千雄略<lb/>
<pb n="KR2k0050_WYG_058-39a"/>
　陽郡守父英代郡守瑱幼聰敏起家雍州治中遷郢<lb/>
　州刺史入為行臺左丞從復𢎞農戰沙苑加左光祿<lb/>
　大夫又從戰河橋進爵為子大統八年齊神武侵汾<lb/>
　絳瑱從太祖禦之軍還除蒲州總管府長史頃之以<lb/>
　望族領鄉兵進車騎大將軍瑱雅性清儉兼有武略<lb/>
　公私安静夷夏懷之授侍中驃騎大將軍開府儀同<lb/>
　三司卒諡曰惠子峻位至車騎大將軍儀同三司峻<lb/>
　弟師蒲州總管府中郎行河東郡事<hi>周書本傳</hi>
<pb n="KR2k0050_WYG_058-39b"/>
杜杲字子暉杜陵人祖建魏輔國將軍父皎武都郡守<lb/>
　杲有當世幹略起家奉朝請累遷修城郡守屬鳯州<lb/>
　人仇周貢等搆亂攻逼修城杲信洽於民部内無畔<lb/>
　者尋開府趙昶諸軍進討杲率郡兵與昶合勢遂破<lb/>
　平之入為司㑹上士初陳文帝弟頊為質於梁及江<lb/>
　陵平遷長安陳人請之太祖許而未遣至是欲歸之<lb/>
　命杲使焉陳文帝大悦即遣使報聘并賂黔中數州<lb/>
　地以杲奉使稱㫖進都督更往分界陳人於是以魯<lb/>
<pb n="KR2k0050_WYG_058-40a"/>
　山歸我帝乃拜頊柱國大將軍詔杲送之還國杲還<lb/>
　朝廷嘉之授大都督治小納言復聘於陳大象二年<lb/>
　加開府儀同大將軍進爵為侯隋開皇二年除西南<lb/>
　道行臺兵部尚書尋卒子運大象末宣納上士<hi>周書本傳</hi>
王子直字孝正杜陵人父琳東雍州長史子直性節儉<lb/>
　有幹能起家奉朝請除太尉府水曹參軍梁人圍夀<lb/>
　春臨淮王元彧率軍赴援子直以本官參彧軍事與<lb/>
　梁人戰斬其軍主夏侯景超梁人乃退永安初拜鴻<lb/>
<pb n="KR2k0050_WYG_058-40b"/>
　臚少卿魏孝武西遷封山北縣男大統初漢熾屠各<lb/>
　阻兵於南山太祖令子直率歩騎討破之除尚書左<lb/>
　外兵郎中進車騎將軍四年從太祖解洛陽圍經河<lb/>
　橋戰兼尚書左丞出為秦州總管府司馬時凉州刺<lb/>
　史宇文仲和據州逆命子直從隴右大都督獨孤信<lb/>
　討平之吐谷渾㓂西平以子直兼尚書兵部郎中出<lb/>
　隴右經畧之大破渾衆於長寜川進車騎將軍左光<lb/>
　禄大夫轉并州長史魏廢帝元年拜使持節大都督<lb/>
<pb n="KR2k0050_WYG_058-41a"/>
　行𤓰州事子直性清靜務以徳政化民西土悅附魏<lb/>
　恭帝初拜黄門郎卒於位子宣禮柱國府參軍事<hi>周書</hi>
　<hi>本傳</hi>
竇熾字光成平陵人父略平逺將軍熾性嚴明有謀畧<lb/>
　膂力過人永安元年爾朱榮破葛榮榮别帥韓婁據<lb/>
　薊城不下以熾為都督討之熾手斬婁以功拜揚烈<lb/>
　將軍魏孝武即位梁主遣元樹入㓂攻䧟譙城熾率<lb/>
　竒兵破之進爵上洛縣伯時帝與齊神武搆隙以熾<lb/>
<pb n="KR2k0050_WYG_058-41b"/>
　有威重拜閣内大都督從帝西遷與髙金龍戰千秋<lb/>
　門敗之大統元年以從駕功别封真定縣公從擒竇<lb/>
　泰復𢎞農破沙苑皆有功又從李弼討白額稽胡破<lb/>
　之髙仲宻來附率兵從太祖援之東魏據邙山大破<lb/>
　之追至石濟而還遷車騎大將軍十三年進使持節<lb/>
　驃騎大將軍開府儀同三司涇州刺史魏恭帝元年<lb/>
　茹茹㓂廣武熾率兵分討度河至麴使川追及與戰<lb/>
　大破之保定元年進封鄧國公宣政元年兼雍州牧<lb/>
<pb n="KR2k0050_WYG_058-42a"/>
　隋文帝初為相國百官皆勸進熾自以累代受恩不<lb/>
　肯署牋時人髙其節開皇四年薨諡曰恭子茂嗣<hi>周書</hi>
　<hi>本傳</hi>
王悦字衆喜藍田人少有氣幹太祖初定闗隴悦募鄉<lb/>
　里從軍屢有戰功大統元年除平東將軍封藍田縣<lb/>
　伯四年東魏將侯景攻圍洛陽悦又率鄉里千餘人<lb/>
　從軍斬獲居多十四年授雍州大中正加衛將軍從<lb/>
　大將軍楊忠征随郡安陸並平之時懸軍深入悦度<lb/>
<pb n="KR2k0050_WYG_058-42b"/>
　路程節減糧食至諸軍匱乏分給之太祖聞而嘉焉<lb/>
　尋拜京兆郡守遷大行臺尚書又領所部兵從達奚<lb/>
　武征梁漢武令悦説其城主楊賢悦貽之書賢遂降<lb/>
　悦説武率輕騎七百徑趣白馬其將梁深以城降梁<lb/>
　州平即以悦行刺史事孝閔踐阼拜使持節驃騎大<lb/>
　將軍開府儀同三司大都督進爵河北縣公悦性儉<lb/>
　約不營生業雖出入榮顯家徒四壁而已世宗手勅<lb/>
　勞勉之保定元年卒於位子康嗣<hi>周書本傳</hi>
<pb n="KR2k0050_WYG_058-43a"/>
毛遐字鴻逺三原人曾祖天愛定州刺史始昌子傳至<lb/>
　遐四世不絶正光中蕭寳夤討闗中諸賊以遐為府<lb/>
　長史寳夤敗還長安三輔騷擾遐因辭還北地與弟<lb/>
　鴻賔聚鄉曲豪傑東西畧地氐羌多赴之共推鴻賔<lb/>
　為盟主既而賊帥宿勤買奴自號京兆王遐與鴻賔<lb/>
　縱兵追擊七栅皆平後寳夤搆逆謀遐知之乃寄書<lb/>
　與鴻賔索馬迎接復於馬祇柵建旗鼔以拒寳夤攻<lb/>
　其將盧祖遷禽之詔授遐南幽州刺史又攻破其將<lb/>
<pb n="KR2k0050_WYG_058-43b"/>
　侯終徳寳夤知内外勢異輕騎走巴中孝武帝入闗<lb/>
　稍遷驃騎大將軍儀同三司卒弟鴻賔狀貌頗異昆<lb/>
　季之中尤輕財好施及賊起常與遐一守一戰後拜<lb/>
　岐州刺史明帝以鴻賔兄弟所定處多乃改北地郡<lb/>
　為北雍州三原縣為建中郡以旌其兄弟後爾朱天<lb/>
　光自闗中還洛鴻賔領鄉中壯武二千人以從拜西<lb/>
　兖州刺史羈寓倦㳺之輩四座常滿鴻賔資給衣食<lb/>
　與已悉同轉南青州刺史未幾徵還孝武帝與齊神<lb/>
<pb n="KR2k0050_WYG_058-44a"/>
　武有隙令鴻賔鎮潼闗車駕西幸漿糗乏絶鴻賔奉<lb/>
　獻酒食迎於稠桑武帝把其手曰寒松勁草所望於<lb/>
　卿仍留守潼闗後神武來㓂見禽至并州憂恚卒弟<lb/>
　鴻顯位散騎常侍遐乳母所産也遐養之為弟因姓<lb/>
　毛氏勁悍多力後随諸兄戰鬭多先鋒陷陣大統四<lb/>
　年為廣州刺史鎮東陽陷東魏卒<hi>北史本傳</hi>
宇文貴字永貴其先昌黎人徙居夏州正光末破六汗<lb/>
　拔圍夏州刺史源子雍嬰城固守以貴為統軍救之<lb/>
<pb n="KR2k0050_WYG_058-44b"/>
　前後數十戰軍中咸服其勇後從爾朱榮擒葛榮於<lb/>
　㵚口加别將又從元天穆平邢杲轉都督元顥入洛<lb/>
　從爾朱榮焚河橋力戰有功加征虜將軍大統三年<lb/>
　潁州刺史來降東魏遣堯雄攻潁貴與雄合戰馬中<lb/>
　矢乃短兵歩鬭雄大敗走師還進侍中驃騎大將軍<lb/>
　羌人傍乞鐵忽與渭州民鄭五醜扇惑諸羌同反太<lb/>
　祖令貴與豆盧寧史寧討之擒斬鐵忽及五醜朝廷<lb/>
　美其功立碑以紀其績孝閔帝踐阼進位柱國武成<lb/>
<pb n="KR2k0050_WYG_058-45a"/>
　初與賀蘭祥討吐谷渾軍還進封許國公厯遷太保<lb/>
　天和二年薨諡曰穆子善嗣善弟忻驍勇絶倫有將帥才<lb/>
　畧位至上柱國進封英國公忻弟愷少好學雜藝多<lb/>
　通襲祖爵安平郡公起家右侍上士位至上開府<hi>周書</hi>
　<hi>本傳</hi>
王雅字度容新囶人少沈毅木訥寡言有胆勇善騎射<lb/>
　周文聞其名召入軍以功賜爵居庸縣子從擒竇泰<lb/>
　於潼闗沙苑之戰雅擐甲出戰所向披靡周文壯之<lb/>
<pb n="KR2k0050_WYG_058-45b"/>
　又從戰邙山時諸將皆退雅獨拒之敵人見其無繼<lb/>
　歩騎競進左右奮擊斬九級敵衆稍退雅乃還周文<lb/>
　嘆曰王雅舉身悉是胆也進爵為伯累遷驃騎大將<lb/>
　軍開府儀同三司明帝初除汾州刺史人庶悦附自<lb/>
　逺至者七百餘家卒於夏州刺史子世積嗣<hi>北史本傳</hi>
李遷哲字孝彦安康人少有識度慷慨善謀畫起家文<lb/>
　徳主帥大同二年除安康郡守大統十七年太祖遣<lb/>
　達奚武等畧地山南遷哲率所部拒戰軍敗遂降即<lb/>
<pb n="KR2k0050_WYG_058-46a"/>
　拜車騎大將軍封沌陽縣伯魏恭帝初直州人樂熾<lb/>
　等為亂太祖以遷哲信著山南令往經畧熾等或降<lb/>
　或獲尋並平蕩仍與敦南出徇地梁巴州刺史牟安<lb/>
　民惶懼請降其子宗徹等猶據琵琶城遷哲攻而尅<lb/>
　之軍次鹿城城主遣使請降遷哲謂其詐梁果於道<lb/>
　左設伏遷哲進擊破之自此降欵相繼軍還除直州<lb/>
　刺史仍令與田𢎞討信州凡下十八州拓地三千里<lb/>
　及旋軍令遷哲留鎮白帝世宗三年進位大將軍四<lb/>
<pb n="KR2k0050_WYG_058-46b"/>
　年詔率金上諸州兵鎮襄陽建徳二年進爵安康郡<lb/>
　公三年卒諡壯武子洛嗣<hi>周書本傳</hi>
陽雄字元畧上洛邑陽人祖斌位上庸太守雄起家奉<lb/>
　朝請累遷至都督積射將軍從于謹攻盤頭柵復從<lb/>
　李逺經沙苑陣並力戰有功封安平縣侯後入洛陽<lb/>
　戰河橋解玉壁圍迎髙仲宻援侯景並預有戰功從<lb/>
　大將軍宇文虬攻克上津遷通直散騎常侍大都督<lb/>
　進儀同三司陳將侯方兒潘純陁㓂江陵雄從豆盧<lb/>
<pb n="KR2k0050_WYG_058-47a"/>
　寧擊走之除洵州刺史威惠相濟夷夏安之又置平<lb/>
　州以雄為刺史加驃騎大將軍除通洛防主雄處疆<lb/>
　埸務在保境息民接待敵人必推誠仗信入為京兆<lb/>
　尹尋進位大將軍遷江陵總管四州五防諸軍事改<lb/>
　封魯陽縣公宣政元年卒於鎮子長寛嗣官儀同大<lb/>
　將軍<hi>周書本傳</hi>
侯植字仁幹其先上谷人髙祖恕為北地太守子孫因<lb/>
　家於三水父欣秦州刺史植容貌竒偉武藝絶倫仕<lb/>
<pb n="KR2k0050_WYG_058-47b"/>
　魏為義州刺史甚有政績後從周文破沙苑戰河橋<lb/>
　進大都督凉州刺史文仲和據州作逆植從開府獨<lb/>
　孤信討禽之封肥城縣公從于謹平江陵進驃騎大<lb/>
　將軍開府儀同三司孝閔踐祚進爵郡公時帝冲㓜<lb/>
　晉公䕶執政隂忌之植懼不免禍遂以憂卒諡曰節<lb/>
　<hi>北史本傳</hi>
郭彦陽曲人其先從宦闗右遂居馮翊太祖辟為西尚<lb/>
　書佐大統十二年進大都督車騎大將軍時岷州羌<lb/>
<pb n="KR2k0050_WYG_058-48a"/>
　人鐵忽等㓂擾西服彦從宇文貴討平之從于謹伐<lb/>
　江陵進驃騎大將軍開府儀同三司孝閔帝踐阼出<lb/>
　為澧州刺史齊南安城主馮顯宻遣使歸降宇文貴<lb/>
　令彦率兵應接齊人先令顯送糧南下彦懼其衆不<lb/>
　從命於路邀之顯因得自拔衆果拒戰並擄獲之以<lb/>
　南安無備夜至城下詐稱顯歸門者開門彦引兵而<lb/>
　入遂有其城進懷徳縣公以南安懸逺尋令班師除<lb/>
　蒲州總管府長史保定四年從尉遲迥攻洛陽以彦<lb/>
<pb n="KR2k0050_WYG_058-48b"/>
　鎮豫州天和元年除隴右總管府長史四年卒於位<lb/>
　<hi>周書本傳</hi>
楊寛華隂人少有大志尚武藝弱冠除奉朝請以功拜<lb/>
　行臺郎中孝莊踐阼拜通直散騎侍郎領河南尹丞<lb/>
　邢杲反寛從上黨王元天穆討平之就拜通直散騎<lb/>
　常侍爾朱兆陷洛陽囚執孝莊寛自成臯奔梁聞孝<lb/>
　莊崩發哀盡禮梁武義之尋禮送還朝孝武初改受<lb/>
　驃騎將軍給事黄門侍郎時夏州戍兵數千據兖州<lb/>
<pb n="KR2k0050_WYG_058-49a"/>
　反詔寛節度諸軍討平之孝武與齊神武有隙召募<lb/>
　騎勇廣増宿衛以寛為閣内大都督專總禁旅從孝<lb/>
　武入闗兼吏部尚書録從駕勲進爵華山郡公大統<lb/>
　十六年朝議經畧漢川梁蕭循固守南鄭寛從大將<lb/>
　軍達奚武討之梁遣楊乾運率兵救循寛等邀擊之<lb/>
　軍至白馬與乾運合戰破之世宗初拜大將軍從賀<lb/>
　蘭祥討吐谷渾破之封宜陽縣公保定元年薨贈華<lb/>
　陜虞上潞五州刺史諡曰元子紀嗣官至上儀同大<lb/>
<pb n="KR2k0050_WYG_058-49b"/>
　將軍<hi>周書本傳</hi>
楊紹字子安華隂人祖興魏新平郡守父國中散大夫<lb/>
　紹少慷慨有志畧屢從征伐力戰有功永安中授廣<lb/>
　武將軍直盪别將大統四年出為鄜城郡守性恕直<lb/>
　有威惠百姓安之稽胡屢為抄竊紹率郡兵討之疋<lb/>
　馬先登破於黙泉之上累遷大都督車騎大將軍復<lb/>
　從達奚武征漢中時梁蕭循固守梁州紹以計誘之<lb/>
　城降以功授輔國將軍中散大夫又從于謹圍江陵<lb/>
<pb n="KR2k0050_WYG_058-50a"/>
　流矢中股力戰不衰事平進驃騎大將軍開府儀同<lb/>
　三司除衡州刺史孝閔帝踐阼進位大將軍保定二<lb/>
　年卒諡曰信<hi>周書本傳</hi>
王傑金州直城人本名文達髙祖萬國魏燕州刺史父<lb/>
　巢榆中鎮將傑少有壯志以功名自許善騎射太祖<lb/>
　竒其才擢揚烈將軍加都督嘗曰王文達萬人敵也<lb/>
　復潼闗破沙苑争河橋戰邙山皆以勇敢聞累遷開<lb/>
　府儀同三司從于謹圍江陵時柵内有人善長矟登<lb/>
<pb n="KR2k0050_WYG_058-50b"/>
　者多為所斃傑射之應弦而倒登者乃得入遂拔之<lb/>
　孝閔踐阼進爵張掖公河州刺史建徳初除涇州總<lb/>
　管傑所歴州府咸以忠恕為心為百姓所慕宣帝即<lb/>
　位拜上柱國薨諡曰威子孝仙位開府儀同大將軍<lb/>
　<hi>周書本傳</hi>
楊乾運字元邈興勢人父天興齊安康守乾運少雄武<lb/>
　為鄉閭所服孝昌初除安康守梁州民皇甫圎叛漢<lb/>
　中陷乾運亦入梁梁大同元年除西益潼刺史武陵<lb/>
<pb n="KR2k0050_WYG_058-51a"/>
　王蕭紀稱尊號拜梁州刺史時紀與湘東王繹争帝<lb/>
　乾運兄子略勸乾運送欵闗中太祖宻賜乾運鐵劵<lb/>
　持節大將軍梁州刺史乾運遂降子端拜梁州刺史<lb/>
　略以歸附功拜車騎大將軍頻從征討建徳末位至<lb/>
　儀同大將軍<hi>周書本傳</hi>
楊荐字承畧寧夷人父寳昌平郡守荐性亷謹魏永安<lb/>
　中随爾朱天光入闗討賊封髙邑縣男文帝臨夏州<lb/>
　補帳内都督及平侯莫陳悦使荐入洛請事孝武除<lb/>
<pb n="KR2k0050_WYG_058-51b"/>
　荐直閣將軍大統十六年大軍東討文帝恐蠕蠕乗<lb/>
　虛㓂掠乃遣荐往諭和好進使持節驃騎大將軍開<lb/>
　府儀同三司加侍中周孝閔帝踐阼仍使突厥結婚<lb/>
　突厥弟陁頭可汗與齊通和説其兄背先約謀以荐<lb/>
　等送齊荐知其意乃正色責之可汗慘然良乆然後<lb/>
　發遣我女乃令荐先報命仍請東討以奉使稱㫖遷<lb/>
　大將軍保定四年又納幣於突厥還行小司馬又行<lb/>
　大司徒從陳公純等逆女於突厥進爵南安郡公天<lb/>
<pb n="KR2k0050_WYG_058-52a"/>
　和三年遷總管梁州刺史後以疾卒<hi>北史本傳</hi>
于實字賔實<hi>謹子京兆人</hi>少和厚以軍功封萬年縣子累遷<lb/>
　尚書除渭州刺史恭帝二年羌東念姐反大將軍豆<lb/>
　盧寧討之踰時不剋又令實往遂破之孝閔踐阼授<lb/>
　户部中大夫天和二年延州蒲州賊郝三郎反遣實<lb/>
　討平之除延州刺史進凉州總管開皇元年薨諡曰<lb/>
　安<hi>北史于謹傳</hi>
趙文表其先天水人後徙南鄭父江性方嚴有度量厯<lb/>
<pb n="KR2k0050_WYG_058-52b"/>
　官驃騎大將軍昌國縣伯文表少修謹志存忠節魏<lb/>
　恭帝元年從田𢎞征山南復從平巴州信州除梁州<lb/>
　長史生獠懷不軌文表討平之遷蓬州刺史政尚仁<lb/>
　恕進爵為公拜呉州總管子海襲爵<hi>周書本傳</hi>
隋<lb/>
賀婁子幹字萬夀本代人随魏氏南遷世居闗右子幹<lb/>
　少以驍武知名尉迥作亂子幹從韋孝寛討之每戰<lb/>
　先登及破鄴進位上開府開皇元年吐谷渾㓂凉州<lb/>
<pb n="KR2k0050_WYG_058-53a"/>
　子幹以行軍總管從上柱國元諧擊之功最髙祖慮<lb/>
　邉塞未安即令鎮凉州明年突厥冦蘭州子幹率衆<lb/>
　至可洛峐山阻川為營賊軍不得水數日人馬甚敝<lb/>
　縱撃大破之冊授上大將軍徵拜工部尚書其年突<lb/>
　厥復犯塞以行軍總管從竇榮定擊之斬首千餘級<lb/>
　髙祖優詔勞勉吐谷渾復㓂邊子幹馳驛至河西發<lb/>
　五州兵掠其國二旬而還俄而虜㓂洮岷二州子幹<lb/>
　勒兵赴之賊聞遁去髙祖以子幹曉習邊事授榆闗<lb/>
<pb n="KR2k0050_WYG_058-53b"/>
　總管嵗餘拜雲州刺史後數年突厥遣使請降並獻<lb/>
　羊馬詔以子幹為行軍總管出西北道應接之還拜<lb/>
　雲州總管以母憂去職朝廷以榆闗重鎮非子幹不<lb/>
　可起視事卒官諡曰懷子幹兄詮亦有才器至北地<lb/>
　太守<hi>隋書本傳</hi>
蘇沙羅字子粹<hi>孝慈兄子扶風人</hi>父順周眉州刺史沙羅仕周<lb/>
　釋褐都督後從韋孝寛破尉迥以功授開府儀同三<lb/>
　司封通泰縣公開皇初冉駹羌作亂率兵擊破之後<lb/>
<pb n="KR2k0050_WYG_058-54a"/>
　數載從史萬嵗擊西㸑累戰有功進位大將軍尋檢<lb/>
　校益州總管長史㑹越嶲人王奉舉兵作亂沙羅從<lb/>
　段文振討平之賜奴婢百口卒於家<hi>隋書蘇孝慈傳</hi>
史萬嵗杜陵人父静周滄州刺史萬嵗少英武善騎射<lb/>
　好讀兵書平齊之役其父戰歿萬嵗襲爵太平縣公<lb/>
　尉迥亂萬嵗從梁士彦擊之每戰先登以功拜上大<lb/>
　將軍平陳之役又以功加上開府及髙智慧等作亂<lb/>
　江南萬嵗率衆二千踰嶺越海攻䧟溪洞前後七百<lb/>
<pb n="KR2k0050_WYG_058-54b"/>
　餘戰轉鬭千餘里還拜左領軍將軍南寧夷㸑翫復<lb/>
　叛萬嵗皆擊破之度西洱河入渠濫川破其三十餘<lb/>
　部擄獲男女二萬餘口諸夷大懼遣使請降以功進<lb/>
　位柱國開皇末突厥頭達可汗犯塞漢王諒與萬嵗<lb/>
　出馬邑道頭達聞之懼而引去萬嵗馳追百餘里乃<lb/>
　及大破之楊素害其功㑹窮東宫黨與上問萬嵗所<lb/>
　在楊素見上方怒因曰萬嵗謁東宫矣上大怒命左<lb/>
　右㩧殺之萬嵗為將不治營伍令士卒各随所安無<lb/>
<pb n="KR2k0050_WYG_058-55a"/>
　警夜之備敵亦不敢犯臨陣對敵應變無方號為良<lb/>
　將<hi>隋書本傳</hi>
劉方長安人性剛決有胆氣仕周以戰功拜上儀同髙<lb/>
　祖為丞相方從韋孝寛破尉迥於相州開皇三年從<lb/>
　衛王爽破突厥於白道進位大將軍仁夀中交州人<lb/>
　李佛子作亂上詔方為行軍總管進兵臨佛子佛子<lb/>
　降尋授驩州道行軍總管經畧林邑軍至海口林邑<lb/>
　王梵志遣兵守險方擊走之師次闍黎江賊據南岸<lb/>
<pb n="KR2k0050_WYG_058-55b"/>
　乗象四面而至方以弩射象因攻破之俘馘萬計進<lb/>
　至大緑江賊據險為柵又擊破之至其國都林邑王<lb/>
　梵志棄城奔海刻石紀功而還方在道遇患卒帝甚<lb/>
　傷惜之贈上柱國盧國公子通仁嗣<hi>隋書本傳</hi>
王世積新囶人父雅周使持節開府儀同三司世積容<lb/>
　貌魁岸腰帶十圍風神爽拔有傑人之表在周有軍<lb/>
　功拜上儀同封長子縣公髙祖為丞相尉迥作亂從<lb/>
　韋孝寛擊之每戰有功拜上大將軍髙祖受禪進封<lb/>
<pb n="KR2k0050_WYG_058-56a"/>
　宜陽郡公髙熲美其才能甚善之授蘄州總管平陳<lb/>
　之役以舟師自蘄水趣九江與陳將紀瑱戰於蘄口<lb/>
　大破之以功進位柱國後數嵗桂州人李光仕作亂<lb/>
　世積以行軍總管討平之進位上柱國遼東之役世<lb/>
　積與漢王並為行軍元帥至栁城遇疾疫而還拜凉<lb/>
　州總管令騎士七百人送之官未幾其親信安定皇<lb/>
　甫孝諧有罪吏捕之亡抵世積世積不納由是有憾<lb/>
　因徼幸上變由是被徵入朝按其事竟坐誅<hi>隋書本傳</hi>
<pb n="KR2k0050_WYG_058-56b"/>
李徹字廣達巖緑人父和開皇初為柱國徹性剛毅有<lb/>
　器幹多武藝大冡宰宇文䕶引為親信累遷儀同三<lb/>
　司武帝時從皇子征吐谷渾以功賜爵同昌縣男從<lb/>
　帝拔晉州復從破齊師於汾北下髙壁拔晉陽擒髙<lb/>
　湝於兾州俱有力焉髙祖受禪加上開府突厥沙鉢<lb/>
　畧犯塞上令衛王爽為元帥以徹為長史遇虜於白<lb/>
　道掩擊大破之沙鉢畧屈膝稱藩未幾沙鉢畧為阿<lb/>
　拔所侵上䟽請援以徹為行軍總管率精騎赴之阿<lb/>
<pb n="KR2k0050_WYG_058-57a"/>
　拔聞而遁去開皇十年進位柱國後突厥犯塞徹復<lb/>
　領行軍總管擊破之髙熲得罪徹素與熲善上賜宴<lb/>
　遇鴆而卒<hi>隋書本傳</hi>
杜整字皇育杜陵人祖盛魏直閣將軍潁川太守父闢<lb/>
　渭州刺史整少有風槩九嵗丁父憂哀毁骨立事母<lb/>
　以孝聞及長驍勇有膂力好讀孫呉兵法魏大統末<lb/>
　襲爵武郷侯髙祖受禪加上開府進封長廣郡公開<lb/>
　皇六年突厥犯塞以整為行軍總管至合川無兵而<lb/>
<pb n="KR2k0050_WYG_058-57b"/>
　還宻進取陳之策上善之於是以行軍總管鎮襄陽<lb/>
　尋病卒諡曰襄子楷嗣官至開府整弟肅少有志行<lb/>
　開皇初為通直散騎常侍北地太守<hi>隋書本傳</hi>
龎晃字元顯榆林人父虬周驃騎大將軍晃少以良家<lb/>
　子補州都督周太祖既有闗中署晃大都督後遷驃<lb/>
　騎將軍轉車騎將軍髙祖踐阼加上開府進爵為公<lb/>
　河間王𢎞擊突厥晃以行軍總管出賀蘭山擊賊破<lb/>
　之斬首千餘級遷原州總管仁夀中卒官子長夀頗<lb/>
<pb n="KR2k0050_WYG_058-58a"/>
　知名官驃騎將軍<hi>隋書本傳</hi>
杜彦雲中人父遷徙家於豳彦性勇果善騎射仕周左<lb/>
　侍上士擊陳將吳明徹於土州破之又擊叛蠻進平<lb/>
　郢州賊帥樊志以戰功拜大都督賜爵永安縣伯從<lb/>
　韋孝寛擊尉迥於相州每戰有功封襄武縣侯開皇<lb/>
　初進爵為公平陳之役以行軍總管渡江擊南陵城<lb/>
　拔之擒其守將許翼進位柱國賜子寳安爵昌陽縣<lb/>
　公髙智慧作亂復從楊素討之别解江州圍智慧餘<lb/>
<pb n="KR2k0050_WYG_058-58b"/>
　黨屯聚溪洞彦水陸兼進斬其渠帥賊李陁擁衆數<lb/>
　千據彭山彦襲擊破之斬陁傳其首又擊徐州宜豐<lb/>
　二洞悉平之拜洪州總管甚有治名嵗餘徵拜雲州<lb/>
　總管突厥來冦彦輒擒斬之北夷畏憚不敢至塞拜<lb/>
　朔州總管突厥復㓂雲州以彦素為突厥所憚復拜<lb/>
　雲州總管未幾以疾徵還卒<hi>隋書本傳</hi>
于仲文<hi>義兄子京兆人</hi>字次武父實周大左輔仲文性倜儻有<lb/>
　大志為固安太守聰察明斷累勲授儀同三司東郡<lb/>
<pb n="KR2k0050_WYG_058-59a"/>
　太守尉迥作亂遣將檀讓誘致仲文仲文拒之迥遣<lb/>
　宇文威攻之仲文大破威衆迥又遣將復攻仲文自<lb/>
　度不支棄妻子潰圍遯達於京師迥屠其三子一女<lb/>
　髙祖見之進位大將軍領河南道行軍總管軍至東<lb/>
　倪塢與迥將劉子昻等相遇進擊破之軍次蓼隄讓<lb/>
　擁衆數萬仲文以羸師挑戰偽北讓軍頗驕於是遣<lb/>
　精兵左右翼擊之大敗讓軍進攻梁郡擊曹州檀讓<lb/>
　以餘衆屯城武仲文選精騎襲之拔城武迥將席毗<lb/>
<pb n="KR2k0050_WYG_058-59b"/>
　羅十萬衆屯沛縣其妻子在金鄉仲文詐為毗羅使<lb/>
　者謂金鄉城主曰檀讓明日到金鄉賞將士仲文簡<lb/>
　精兵偽建迥旗幟遂取金鄉毗羅來薄官軍仲文結<lb/>
　陣設伏毗羅軍大潰河南悉平進位柱國明年拜行<lb/>
　軍元帥擊胡斬首千餘級至䕶軍川與虜遇可汗見<lb/>
　軍容齊肅不戰而退後突厥犯塞仲文大破賊而還<lb/>
　煬帝即位從帝討吐谷渾進位光禄大夫遼東之役<lb/>
　髙䴡出兵掩襲輜重仲文大破之東至薩水宇文述<lb/>
<pb n="KR2k0050_WYG_058-60a"/>
　以兵餒退歸師遂敗績帝大怒繫仲文仲文憂恚發<lb/>
　病卒<hi>隋書本傳</hi>
史祥字世休朔方人父寧周少司徒祥少有文武才幹<lb/>
　仕周爵武遂縣公髙祖踐阼領交州事頗有惠政伐<lb/>
　陳之役從王世積以舟師出九江道與陳人合戰破<lb/>
　之進拔江州進位上開府後以行軍總管從晉王廣<lb/>
　擊突厥於靈武破之仁夀中率兵屯𢎞化以備胡煬<lb/>
　帝即位漢王諒作亂帝以祥為行軍總管軍於河隂<lb/>
<pb n="KR2k0050_WYG_058-60b"/>
　乆不得濟祥乃令軍中修攻具簡精鋭於下流潜渡<lb/>
　於是其衆大潰祥縱兵乗之殺萬餘人進位上大將<lb/>
　軍從征吐谷渾祥率衆出間道擊虜破之俘男女千<lb/>
　餘口進位左光禄大夫拜燕郡太守被賊髙開道所<lb/>
　圍城䧟送祥於涿郡卒於塗有子義隆永年令祥兄<lb/>
　雲字世髙弟威字世武並有幹局<hi>隋書本傳</hi>
魚俱羅下邽人身長八尺膂力絶人從晉王廣平陳以<lb/>
　功拜開府楊素率兵擊突厥路逢俱羅奏與同行及<lb/>
<pb n="KR2k0050_WYG_058-61a"/>
　遇賊俱羅與數騎奔擊瞋目大呼出左入右往返若<lb/>
　飛以功進位柱國拜豐州總管以交通内臣坐除名<lb/>
　未幾越嶲飛山蠻作亂詔俱羅白衣領將討平之大<lb/>
　業九年重征髙麗以俱羅為碣石道軍將及還江南<lb/>
　劉元進作亂詔俱羅將兵向㑹稽諸郡逐捕之戰無<lb/>
　不㨗然賊勢寖盛敗而復聚朝廷發使案驗大理司<lb/>
　直梁敬正奏俱羅師徒敗䘐於是斬東市<hi>隋書本傳</hi>
薛世雄字世英本汾隂人其先寓居闗中父囘開皇初<lb/>
<pb n="KR2k0050_WYG_058-61b"/>
　封舞隂郡公領漕渠監世雄年十七從周武帝平齊<lb/>
　開皇時數有戰功累遷車騎將軍煬帝嗣位番禺夷<lb/>
　獠相聚為亂詔世雄討平之世雄性亷謹行軍破敵<lb/>
　秋毫無犯與突厥啟民可汗連兵擊伊吾伊吾初不<lb/>
　設備聞世雄已度磧大懼請降李宻逼東都詔世雄<lb/>
　率幽兾精兵擊之軍次河間欲討竇建徳建徳自選<lb/>
　精鋭數百夜來襲之於是大敗慚恚病卒時六十三<lb/>
　<hi>隋書本傳</hi>
<pb n="KR2k0050_WYG_058-62a"/>
閻毘盛樂人祖進魏本郡太守父慶周上柱國寧州總<lb/>
　管毘七嵗襲爵石保縣公及長儀貌矜嚴頗好經史<lb/>
　煬帝嗣位自洛口開渠達於涿郡以通漕運毘督其<lb/>
　役及征遼東以本官領虎賁郎將典宿衛時衆軍圍<lb/>
　遼東城帝令毘詣城下宣諭賊弓弩亂發所乗馬中<lb/>
　流矢毘顔色不變辭氣抑揚卒事而去㑹楊𤣥感作<lb/>
　逆帝班師從至髙陽暴卒<hi>隋書本傳</hi>
唐<lb/>
<pb n="KR2k0050_WYG_058-62b"/>
劉文静字肇仁世居武功倜儻有器畧大業末為晉陽<lb/>
　令與晉陽宫監裴寂善髙祖鎮太原文静深自結俄<lb/>
　坐李宻姻屬繫獄秦王私入視之文静挑言曰上南<lb/>
　幸盜賊蜉結真主取而用之一朝召號十萬衆可得<lb/>
　鼓而入闗王業成矣王乃隂部署賔客恐唐公不從<lb/>
　文静謀因裴寂開説唐公私可乃起兵以文静為司<lb/>
　馬文静請與突厥連和從之尋拒屈突通於潼闗與<lb/>
　其將桑顯和苦鬭文静以竒兵從後掩之顯和敗績<lb/>
<pb n="KR2k0050_WYG_058-63a"/>
　進光禄大夫魯國公唐公踐位授民部尚書文静自<lb/>
　以才能逺過裴寂而寂居其上意不平㑹文静妾兄<lb/>
　上變遂下吏秦王以文静首決非常宜全宥帝素䟽<lb/>
　忌之寂又言文静權詭猜險恐為後憂遂殺之貞觀<lb/>
　三年追復官爵子樹義襲魯國公<hi>唐書本傳</hi>
李髙遷岐州人客太原唐公引致左右執髙君雅等有<lb/>
　功以右三統軍從下霍邑圍長安力戰遷左武衛大<lb/>
　將軍江夏郡公檢校西麟州刺史突厥㓂馬邑髙滿<lb/>
<pb n="KR2k0050_WYG_058-63b"/>
　政請救詔髙遷督兵助守後歴資州刺史卒<hi>唐書本傳</hi>
李安逺夏州人父徹隋上柱國雲州刺史安逺襲爵城<lb/>
　陽公後補正平令兵起攻絳州安逺嬰城拒守唐公<lb/>
　素與安逺善及拔絳撫慰其家授右翊衛統軍復從<lb/>
　破屈突通進上柱國右武衛大將軍數從秦王征討<lb/>
　積功累封至廣徳郡公奉使吐谷渾安逺與約和吐<lb/>
　谷渾乃請為互市邉場利之隠太子將亂隂使誘動<lb/>
　安逺介無貳志秦王益親重貞觀初嘗命統邏騎都<lb/>
<pb n="KR2k0050_WYG_058-64a"/>
　下督盜賊厯潞州都督懐州刺史皆以幹用顯卒諡<lb/>
　曰安<hi>唐書本傳</hi>
公孫武達櫟陽人以豪俠稱為隋驍果兵興武達從秦<lb/>
　王討劉武周苦戰功多累遷秦府右三軍驃騎封清<lb/>
　水縣公貞觀初為肅州刺史突厥入㓂武達以精兵<lb/>
　二千人與戰虜稍却復殊死鬭薄之張掖河潜命上<lb/>
　流度兵虜已半濟乃兩岸夾擊斬溺殆盡璽書勞之<lb/>
　遷左監門將軍鹽州突厥叛詔武達趨靈州追及賊<lb/>
<pb n="KR2k0050_WYG_058-64b"/>
　斬其帥可邏拔扈進封東萊郡公終右武衛大將軍<lb/>
　陪塟昭陵諡曰壯<hi>唐書本傳</hi>
張長遜櫟陽人精馳射在隋以平陳功累遷五原郡守<lb/>
　義兵起以郡降拜安化郡公徙封范陽時梁師都薛<lb/>
　舉請突厥兵南渡河長遜矯作詔與莫賀咄設以伐<lb/>
　其謀㑹唐使亦至突厥兵不出武徳元年討薛舉不<lb/>
　待命輒引兵㑹賜錦袍金甲入朝授右武衛將軍徙<lb/>
　息國公檢校益州行臺厯遂䕫二州總管貞觀十一<lb/>
<pb n="KR2k0050_WYG_058-65a"/>
　年卒<hi>唐書本傳</hi>
張平髙綏州人為隋鷹揚府校尉戍太原遂預謀議從<lb/>
　唐公平京城累授左領軍將軍封蕭國公貞觀初為<lb/>
　丹州刺史坐事以右光禄大夫還第卒<hi>唐書本傳</hi>
屈突通其先昌黎人後家長安仕隋為虎賁郎將擢左<lb/>
　武衛將軍涖官正勁有法其弟葢為長安令亦以方<lb/>
　嚴顯通大業中與宇文述共破楊𤣥感以功遷左驍<lb/>
　衛大將軍秦隴盜起授闗内討捕大使安定人劉迦<lb/>
<pb n="KR2k0050_WYG_058-65b"/>
　論反衆十餘萬通發闗中兵擊之候其無備夜簡精<lb/>
　卒襲破之斬迦論並首級萬餘築京觀於上郡南山<lb/>
　髙祖起代王遣通守河東髙祖濟河通自武闗趨藍<lb/>
　田以援長安至潼闗阻劉文静兵不得進相持月餘<lb/>
　留桑顯和保潼闗率兵將如洛既行而顯和降通遂<lb/>
　被禽送長安帝曰忠臣也釋之授兵部尚書蔣國公<lb/>
　為秦王行軍元帥長史從平薛仁杲時賊珍用山積<lb/>
　諸將争得之通獨無所取從討王世充竇建徳來援<lb/>
<pb n="KR2k0050_WYG_058-66a"/>
　秦王分麾下兵以屬通俾與齊王圍洛世充平論功<lb/>
　第一拜陜東道大行臺鎮東都貞觀初為洛州都督<lb/>
　進左光禄大夫卒諡曰忠子夀襲爵太宗幸洛思通<lb/>
　忠節銓以少子拜果毅都尉終瀛州刺史銓子仲翔<lb/>
　神龍中復守瀛州<hi>唐書本傳</hi>
劉𢎞基池陽人大業末隂事髙祖又察太宗資度非常<lb/>
　益自託兵將舉𢎞基募士得二千人從攻下西河宋<lb/>
　老生敗棄馬投塹𢎞基斬其首拜右光禄大夫師至<lb/>
<pb n="KR2k0050_WYG_058-66b"/>
　蒲引兵先濟河下馮翊為渭北道大使西徇扶風衆<lb/>
　至六萬南度渭次長安故城隋將衛文昇來拒𢎞基<lb/>
　逆擊擒甲士千餘馬數百京師平功第一授右驍衛<lb/>
　大將軍劉武周犯太原從秦王屯栢壁以勁卒二千<lb/>
　由隰州趨西河躡賊歸路及宋金剛遁走率騎尾之<lb/>
　介休與王合擊大破之累封任國公從擊劉黒闥還<lb/>
　除井鉞將軍貞觀初授衛尉卿改封䕫國太宗征遼<lb/>
　召為前軍大總管戰駐蹕山有功累加封户卒諡曰<lb/>
<pb n="KR2k0050_WYG_058-67a"/>
　襄子仁實襲封<hi>唐書本傳</hi>
竇徳明<hi>徳元兄平陵人</hi>師事陳留王孝逸通知文史漢王諒反<lb/>
　遣將攻黎陽徳明年十八募士五千擊賊破之以功<lb/>
　擢累齊王府屬長安平謁髙祖拜考功郎中從擊王<lb/>
　世充厯常愛二州刺史<hi>唐書竇威傳</hi>
殷開山名嶠鄠人為隋大谷長髙祖兵起召補大將軍<lb/>
　掾從攻西河為渭北道元帥長史時闗輔羣盜驁力<lb/>
　自張開山招慰皆下與劉𢎞基破衛文昇兵賜爵陳<lb/>
<pb n="KR2k0050_WYG_058-67b"/>
　郡公遷丞相府掾以吏部侍郎從秦王討薛舉為舉<lb/>
　所敗除名頃之從平仁杲復爵位兼陕東道行臺兵<lb/>
　部尚書遷吏部從討王世充以功進爵鄖國公征劉<lb/>
　黒闥道病卒王哭之慟諡曰節<hi>唐書本傳</hi>
竇軌字士則<hi>威兄子平陵人</hi>父恭仕周為雍州牧軌性剛果有<lb/>
　威髙祖起兵軌募衆千餘人迎謁長春宫帝大悦使<lb/>
　略地渭南下永豐倉從平京師為大丞相諮議參軍<lb/>
　稽胡賊掠宜春詔軌討之斬首千級獲男女二萬赤<lb/>
<pb n="KR2k0050_WYG_058-68a"/>
　排羌與鐘俱仇冦漢中拜秦州總管連戰有功餘黨<lb/>
　悉降遷益州道行臺左僕射黨項吐谷渾㓂松州軌<lb/>
　進軍臨洮擊走其衆屯田松州明年還蜀軌既貴益<lb/>
　嚴酷然能自勤苦每出師臨敵身未嘗解甲其下有<lb/>
　不用命即誅由是蜀盜悉平行臺廢授益州都督貞<lb/>
　觀元年詔授右衛大將軍洛州刺史周洛間因隋亂<lb/>
　人不土著軌下令諸縣有㳺手末作者按之由是威<lb/>
　信大行民皆趨本弟琮有武幹大業末犯法亡命太<lb/>
<pb n="KR2k0050_WYG_058-68b"/>
　原依髙祖大將軍府建引為統軍從平西河破霍邑<lb/>
　授紫金光禄大夫從劉文静擊屈突通於潼闗敗其<lb/>
　將桑顯和通遁去琮以輕騎追獲於稠桑進兵下陜<lb/>
　縣拔太原倉遷左領軍大將軍武徳初為右屯衛大<lb/>
　將軍時將圗洛陽詔琮留守陜䕶餉道王世充將羅<lb/>
　士信數以兵鈔絶琮使人說降東都平檢校晉州總<lb/>
　管從隠太子平劉黒闥以功封譙國公卒諡曰敬<hi>唐書</hi>
　<hi>竇威傳</hi>
<pb n="KR2k0050_WYG_058-69a"/>
丘行恭<hi>和子郿人</hi>善騎射大業末與師利聚兵萬人保郿城<lb/>
　人多依之羣盜不敢窺境後原州奴賊圍扶風行恭<lb/>
　率五百人詣營奴帥長揖行恭手斬之乃率其衆與<lb/>
　師利迎秦王於渭北拜光禄大夫累從戰伐功多遷<lb/>
　左一府驃騎錫勞甚厚隠太子誅以功擢左衛將軍<lb/>
　貞觀中從侯君集平髙昌封天水郡公進右武侯將<lb/>
　軍髙宗立遷大將軍冀陜二州刺史致仕卒諡曰襄<lb/>
　陪葬昭陵初從討王世充太宗與諸騎相失惟行恭<lb/>
<pb n="KR2k0050_WYG_058-69b"/>
　從賊騎追及流矢著太宗馬行恭囘射之發無虛鏃<lb/>
　賊不敢前遂下拔箭以已馬進太宗歩執長刀大呼<lb/>
　導之斬數人突陣而還貞觀中詔鑿石為人馬象拔<lb/>
　箭狀立昭陵闕前以旌武功云<hi>唐書本傳</hi>
李子和蒲城人本郭氏為隋左翊衛以罪徙榆林大業<lb/>
　末自稱永樂王有騎兵二千南連梁師都北事突厥<lb/>
　武徳元年獻欵授靈州總管襲師都寧朔城克之又<lb/>
　伺突厥虚實隂以章聞為敵邏騎所獲於是子和危<lb/>
<pb n="KR2k0050_WYG_058-70a"/>
　畏南徙詔内延州故城五年從平劉黒闥有功賜姓<lb/>
　拜右武衛將軍顯慶初轉黔州都督乞骸骨許之進<lb/>
　光禄大夫卒<hi>唐書本傳</hi>
龎玉涇陽人事隋為監門直閣李宻據洛口玉以關中<lb/>
　銳兵屬王世充擊之百戰不䘐世充歸東都秦王東<lb/>
　徇洛玉率萬騎降髙祖以隋舊臣禮之玉魁梧有力<lb/>
　明軍法授領軍武衛二大將軍出為梁州總管巴山<lb/>
　獠叛玉梟其首餘黨四奔屬縣玉下令軍中曰非盡<lb/>
<pb n="KR2k0050_WYG_058-70b"/>
　賊不反賊營斬渠長以降召為監門大將軍太宗以<lb/>
　耆厚令主東宫兵雖老不怠小大之務無不親卒帝<lb/>
　為廢朝<hi>唐書龎堅傳</hi>
薛萬均本燉煌人後徙咸陽大業末以材武為羅藝所<lb/>
　厚善與藝歸欵髙祖授上柱國永安郡公竇建徳㓂<lb/>
　范陽萬均教藝羸兵阻水以誘之自以精騎匿城左<lb/>
　建徳師度水邀半度擊之大敗其衆明年建徳以二<lb/>
　十萬騎來攻萬均率死士百人出地道掩擊其背衆<lb/>
<pb n="KR2k0050_WYG_058-71a"/>
　驚潰去柴紹討梁師都以萬均為副斬其驍將敵陣<lb/>
　讙乗之俘殺相藉突厥走遂圍師都賊斬師都降從<lb/>
　李靖討吐谷渾軍次青海萬均以百騎行前與敵遇<lb/>
　單騎馳突斬數千級追奔至積石山大風折旗萬均<lb/>
　曰敵且來乃勒兵俄而敵至萬均直前斬其將衆遂<lb/>
　潰追至圗倫磧乃還遷本衛大將軍又副侯君集擊<lb/>
　髙昌進潞國公弟萬淑以戰功歴暢武道行軍總管<lb/>
　萬備以尚輦奉御從伐髙麗將軍契苾何力中槊萬<lb/>
<pb n="KR2k0050_WYG_058-71b"/>
　備單馬進救何力獲免歴左衛將軍<hi>唐書本傳</hi>
劉世讓字元欽醴泉人仕隋為徵仕郎髙祖入長安以<lb/>
　湋川歸授通議大夫時唐弼餘黨冦扶風世讓自請<lb/>
　安輯得其衆數千因授安定道行軍總管率兵二萬<lb/>
　拒薛舉舉平授彭州刺史俄領陜東道行軍總管獨<lb/>
　孤懐恩有逆謀世讓亡歸白發之封𢎞農郡公竇建<lb/>
　徳援王世充世讓率騎出黄沙嶺襲洛州突厥入㓂<lb/>
　詔以兵屯鴈門世讓馳騎八百赴之保武州城壞立<lb/>
<pb n="KR2k0050_WYG_058-72a"/>
　柵完拒可汗來説世讓叱之敵引去授廣州總管帝<lb/>
　問備邉䇿答曰突厥數南㓂恃有馬邑如使勇將屯<lb/>
　崞城厚儲金帛以招降者數出竒兵畧城下踐禾稼<lb/>
　不踰嵗馬邑可圗帝乃使馳驛經畧世讓至馬邑髙<lb/>
　滿政以地來降突厥縱反間帝不察因誅之貞觀初<lb/>
　突厥降者言世讓無逆謀乃原其妻子<hi>唐書本傳</hi>
韋雲起萬年人隋開皇中以明經補符璽直長大業初<lb/>
　改謁者契丹冦營州詔雲起䕶突厥兵討之啟民可<lb/>
<pb n="KR2k0050_WYG_058-72b"/>
　汗以二萬騎受節度雲起離為二十屯既入境使突<lb/>
　厥紿契丹引而南過賊營百里夜還陣掩擊之獲契<lb/>
　丹男女四萬拜治書御史髙祖入闗授司農卿陽城<lb/>
　縣公武徳初進上開府儀同三司判農圃監突厥入<lb/>
　㓂詔總豳寧以北九州兵禦之得一切便宜改益州<lb/>
　行臺兵部尚書時僕射竇軌奏生獠反兾得集兵以<lb/>
　威衆雲起數持掣由是始隙雲起弟事隠太子太子<lb/>
　死軌疑雲起有變隂設備遂殺之孫方質光宅初為<lb/>
<pb n="KR2k0050_WYG_058-73a"/>
　地官尚書嘗屬疾武承嗣兄弟往候方質據床自若<lb/>
　或曰倨見權貴且速禍答曰吉凶命也丈夫豈能折<lb/>
　節近戚以茍免耶俄為酷吏所䧟流死<hi>唐書本傳</hi>
蘇烈字定方武邑人後徙始平父邕當隋季率里人為<lb/>
　本郡討賊定方驍悍有氣決從父戰數先登䧟陣邕<lb/>
　卒代領其衆破劇賊張金稱楊公卿追北數十里自<lb/>
　是賊不舎境鄉黨賴之貞觀初為匡道府折衝從李<lb/>
　靖襲突厥頡利為前鋒去賊一里許見牙帳馳殺數<lb/>
<pb n="KR2k0050_WYG_058-73b"/>
　百人頡利遁去餘黨悉降再遷左衛中郎將與程名<lb/>
　振討髙麗破之拜右屯衛將軍從程知節征賀魯定<lb/>
　方馳𢷬賊營賊衆大潰擢伊麗道行軍大總管復征<lb/>
　賀魯斬首數萬級賊大奔明日振兵後進賀魯西走<lb/>
　定方領新附兵絶其後㑹大雪吏請少休定方曰敵<lb/>
　恃雪方止舎謂我不能進若縱使逺遁則莫能禽遂<lb/>
　勒兵進至雙河距賀魯所百里下令陣而行薄金牙<lb/>
　山定方縦擊破其牙下數萬人縳賀魯以還由是修<lb/>
<pb n="KR2k0050_WYG_058-74a"/>
　亭障列蹊隧定疆畛問疾收胔唐之州縣極西海矣<lb/>
　髙宗臨軒定方戎服奉賀魯以獻䇿功拜左驍衛大<lb/>
　將軍邢國公㑹都曼叛詔定方為安撫大使定方選<lb/>
　精卒襲之都曼驚戰遂大敗走馬保城師進攻之都<lb/>
　曼計窮遂面縳降䓤嶺以西遂定遷左武衛大將軍<lb/>
　出為神丘道大總管率師討百濟自城山濟海直趨<lb/>
　真都城王義慈降定方所滅三國皆生執其王未幾<lb/>
　為遼東道行軍大總管破髙麗圍平壤拜涼州安集<lb/>
<pb n="KR2k0050_WYG_058-74b"/>
　大使定吐蕃吐谷渾乾封二年卒諡曰莊<hi>唐書本傳</hi>
崔敦禮字安上祖仲方隋禮部尚書其先博陵著姓魏<lb/>
　末徙咸陽敦禮博渉書傳以節義自將武徳中官通<lb/>
　事舎人善辭令進止嘗持節召廬江王瑗瑗已舉兵<lb/>
　執之脅問朝廷事敦禮不為言太宗壯之除左衛郎<lb/>
　擢中書舎人遷兵部尚書詔撫輯囬紇鐵勒部姓㑹<lb/>
　薛延陀㓂邉與李勣合兵破之置祁連州處其餘衆<lb/>
　囘紇吐迷度為下所殺詔往綏定立其嗣而還敦禮<lb/>
<pb n="KR2k0050_WYG_058-75a"/>
　通知四夷情偽少慕蘇武為人屢使突厥前後建明<lb/>
　允㑹事機永徽四年拜侍中進中書令以乆疾不任<lb/>
　事更拜同中書門下三品卒諡曰昭弟餘慶位亦至<lb/>
　兵部尚書<hi>唐書本傳</hi>
楊𢎞禮字履莊華隂人隋尚書令素弟之子髙祖即位<lb/>
　以素有功於隋詔𢎞禮襲清河郡公除太子通事舎<lb/>
　人太宗征遼東拜兵部侍郎駐驆之役領歩騎二十<lb/>
　四軍跳出賊背所向摧靡帝自山下望其衆謂許敬<lb/>
<pb n="KR2k0050_WYG_058-75b"/>
　宗曰越公兒郎故有家風還拜中書侍郎遷司農卿<lb/>
　為崑丘道副大總管破處宻殺焉耆王降馺支部獲<lb/>
　龜兹于闐王凱旋㑹帝崩大臣疾之下遷涇州刺史<lb/>
　永徽初追論其功遷勝州都督改太府卿卒諡曰質<lb/>
　<hi>唐書本傳</hi>
和逢堯岐山人武后時舉進士髙第擢監察御史突厥<lb/>
　黙啜請尚公主逢堯以御史中丞攝鴻臚卿報可黙<lb/>
　啜遣貴近頡利來曰詔送金鏤鞍具乃塗金使者不<lb/>
<pb n="KR2k0050_WYG_058-76a"/>
　可信雖得公主猶非實請罷和親欲馳去左右色動<lb/>
　逢堯呼其人謂曰送鞍具欲安且久不以金為貴可<lb/>
　汗貴金不貴信耶黙啜聞因備禮以見逢堯説曰天<lb/>
　子思與可汗通舊好可汗當嚮風慕義襲冠冕取重<lb/>
　諸蕃黙啜信之為斂髮紫衣南面再拜稱臣遣子入<lb/>
　朝逢堯擢户部侍郎唐興奉使者稱逢堯<hi>唐書本傳</hi>
杜希望<hi>佑父萬年人</hi>重然諾所交㳺皆一時俊傑為安陸令<lb/>
　都督宋慶禮表其異政開元中署靈州别駕闗内道<lb/>
<pb n="KR2k0050_WYG_058-76b"/>
　度支判官自代州都督召還屬吐蕃攻勃律勃律乞<lb/>
　歸李林甫方領隴西節度拜希望鄯州都督知留後<lb/>
　馳傳度隴破烏莽衆斬千餘級進拔新城擢鴻臚卿<lb/>
　置鎮西軍希望引師部分塞下吐蕃懼遺書求和希<lb/>
　望報曰受和非臣下所得專敵悉衆争壇泉希望大<lb/>
　小戰數十俘其渠魁至莫門焚積蓄卒城而還時軍<lb/>
　屢興府庫虚寡希望居數嵗芻粟金帛豐餘希望愛<lb/>
　重文學門下所引如崔顥等皆名重當時<hi>唐書杜佑傳</hi>
<pb n="KR2k0050_WYG_058-77a"/>
蕭嵩<hi>壦子長安人</hi>開元初擢中書舎人姚崇稱其逺到歴宋<lb/>
　州刺史遷尚書左丞十四年以兵部尚書領朔方節<lb/>
　度使㑹吐蕃陷𤓰州囬紇又殺凉州守將王君㚟河<lb/>
　隴大震徙嵩河西節度使判涼州事嵩表裴寛郭虚<lb/>
　已牛仙客置幕府以建康軍使張守珪為𤓰州刺史<lb/>
　完樹陴塢懐保邊人於時悉諾邏恭禄威憺諸部吐<lb/>
　蕃倚其健噬邊嵩乃縱反間示疑端賛普果誅之使<lb/>
　悉末明攻𤓰州守珪拒甚力虜引卻㑹鄯州都督張<lb/>
<pb n="KR2k0050_WYG_058-77b"/>
　志亮破賊青海西嵩又遣副將杜賔客與吐蕃戰祁<lb/>
　連城下斬一將虜哭震山谷露布至帝大悦授嵩同<lb/>
　中書門下三品十七年進兼中書令遥領河西節度<lb/>
　在公慎宻人莫見其際久之進太子太師固請老見<lb/>
　許天寳八載卒子華謹重方雅有家法嗣爵天寳末<lb/>
　為兵部侍郎禄山亂䧟賊逼守魏州華間道奉表欲<lb/>
　舉魏以應為賊所執㑹崔光逺得魏州破械出之有<lb/>
　詔即授刺史擢河中晉絳節度使上元初同平章事<lb/>
<pb n="KR2k0050_WYG_058-78a"/>
　李輔國用事求宰相華拒之輔國怨貶華為峽州司<lb/>
　馬卒<hi>唐書蕭瑀傳</hi>
賈師順<hi>岐人</hi>悉諾邏并兵攻城使早降師順不可賊數日<lb/>
　又説師順曰明府不降吾衆且還宜有以贈我師順<lb/>
　請脱士卒衣𥜗悉諾邏知無有乃夜撤營去毁瓜州<lb/>
　師順開門收器械復完守備吐蕃果使精騎還襲見<lb/>
　有備乃去以功遷鄯州都督隴右節度使師順岐州<lb/>
　人終左領軍將軍<hi>唐書王君㚟傳</hi>
<pb n="KR2k0050_WYG_058-78b"/>
郭晞華州人善騎射從征伐有功復兩京戰最力出竒<lb/>
　兵破賊累進鴻臚卿河中軍亂子儀召首惡誅之支<lb/>
　黨猶反仄晞選親兵晝夜警以備非常姦人不得發<lb/>
　以功拜殿中監吐蕃囘紇入㓂加御史中丞領朔方<lb/>
　軍援邠州與馬璘合軍擊敵破之敵復來陣涇水北<lb/>
　子儀遣晞率徒兵五千騎五百襲敵晞以兵寡不進<lb/>
　須暮賊半濟乃擊斬首五千級加御史大夫子儀固<lb/>
　讓乃止居父喪值朱泚亂南走山谷賊舁致之欲汙<lb/>
<pb n="KR2k0050_WYG_058-79a"/>
　以官佯瘖不答賊露兵脅之不動數以城中事貽書<lb/>
　李晟既而奔奉天天子還改太子賔客累封趙國公<lb/>
　卒<hi>唐書郭子儀傳</hi>
馬璘扶風人少孤讀漢馬援傳至丈夫當死邊野以馬<lb/>
　革褁尸歸慨然曰使吾祖勲業墜地乎開元末挾䇿<lb/>
　從安西節度府以竒勞累遷金吾衛將軍至徳初王<lb/>
　室多難統精甲三千赴鳯翔肅宗委以東討初戰渭<lb/>
　南以百騎破賊五千衆從李光弼攻洛陽史朝義衆<lb/>
<pb n="KR2k0050_WYG_058-79b"/>
　十萬陣北邙山璘率部士五百薄賊屯出入三反衆<lb/>
　披靡賊遂潰明年吐蕃冦邊詔璘移軍援河西懐恩<lb/>
　之叛璘間闗轉鬭至鳯翔敵圍已合璘突入縣門不<lb/>
　解甲出戰背城陣敵潰率輕騎追之斬數千級擢御<lb/>
　史大夫永泰初拜四鎮行營節度南道和蕃使俄檢<lb/>
　校工部尚書北庭行營邠寧節度使大厯八年吐蕃<lb/>
　内㓂渾瑊戰宜禄不利璘設伏潘原與瑊合擊破之<lb/>
　俘級數萬進檢校尚書右僕射明年入朝進扶風郡<lb/>
<pb n="KR2k0050_WYG_058-80a"/>
　王十一年卒於軍諡曰武<hi>唐書本傳</hi>
李抱玉本安興貴孫世居河西為人沈毅有謀尤忠謹<lb/>
　禄山亂守南陽斬賊使至徳二載上言恥與逆臣同<lb/>
　姓詔賜姓徙籍京兆擢陳鄭潁亳節度使史思明已<lb/>
　破東都自謂無前李光弼壁河陽拒之使抱玉守南<lb/>
　城賊急攻抱玉縱竒兵表裏俘殺甚衆賊乃捨去封<lb/>
　欒城公代宗立徙涼國公進司徒吐蕃入冦帝次陜<lb/>
　羣盜徧南山五谷間詔抱玉討賊不閲旬五谷平詔抱<lb/>
<pb n="KR2k0050_WYG_058-80b"/>
　玉權鳯翔隴右節度使乆之加山南西道副元帥節度<lb/>
　使屯盩厔抱玉在鎮禁暴安人為將臣之良卒諡昭武<lb/>
　從父弟抱真沈慮而斷抱玉屬以軍事授汾州别駕僕<lb/>
　固懐恩反陷焉挺身歸京師遷陳鄭澤潞留後徳宗嗣<lb/>
　位領昭義節度使田悦反圍邢洺詔抱真救之敗悦於<lb/>
　雙岡又破之臨洺進圍魏悦大敗㑹朱滔王武俊救悦<lb/>
　抱真退保魏興元初進義陽郡王朱滔圍貝州抱真遣<lb/>
　客説武俊武俊猶豫抱真自造其壁約為昆弟旦日合<lb/>
<pb n="KR2k0050_WYG_058-81a"/>
　戰大破滔進檢校司空貞元初卒子緘匿喪其屬元<lb/>
　仲經詭抱真令請已節付緘天子遣使者馳入軍詔<lb/>
　以事屬大將王延貴䕶緘赴東都贈抱真太保<hi>唐書本傳</hi>
來瑱永夀人父曜著名西邊終右領軍大將軍瑱畧知<lb/>
　書尚名節崖然有大志天寳初充招討使安禄山反<lb/>
　拜汝南太守未行改潁川賊攻潁川瑱手射賊皆應<lb/>
　弦仆前後俘殺甚衆以功加防禦使徙山南東道節<lb/>
　度使瑱能撫訓士舉動安重賊不得侵改淮南西道<lb/>
<pb n="KR2k0050_WYG_058-81b"/>
　節度兩京平封潁國公上元二年春破史思明餘黨<lb/>
　於魯山俘賊渠又戰汝州獲馬牛槖駝凡兩戰斬首<lb/>
　萬級入朝拜兵部尚書同平章事時程元振疾瑱告<lb/>
　與巫祝言不順帝怒下詔賜死籍其家廣徳元年追<lb/>
　復官爵<hi>唐書本傳</hi>
辛雲京金城人客籍京兆世為將家雲京有膽決積功<lb/>
　遷特進太常卿史思明屯相州雲京以鋭兵四千襲<lb/>
　㵚陽追破其衆授開府儀同三司加代州都督鎮北<lb/>
<pb n="KR2k0050_WYG_058-82a"/>
　兵馬使授太原尹進封金城郡王雲京治謹於法下<lb/>
　有犯雖絲毫不貸及賞功亦如之故軍中畏而信囘<lb/>
　紇恃舊勲每入朝所在暴鈔至太原畏不敢惕息數<lb/>
　年太原大治加檢校尚書右僕射同平章事大厯三<lb/>
　年檢校左僕射卒諡忠獻從弟京杲信安王禕節度<lb/>
　朔方京杲與弟旻以䇿干禕評咨加異後從李光弼<lb/>
　出井陘督趫盪先驅戰嘉山尤力肅宗異之召見曰<lb/>
　黥彭闗張之流乎累遷鴻臚卿代宗立封庸國公遷<lb/>
<pb n="KR2k0050_WYG_058-82b"/>
　左金吾大將軍進晉昌郡王厯湖南觀察使後為工<lb/>
　部尚書致仕朱泚盜京師以老病不能從西嚮慟而<lb/>
　卒贈太子少保旻亦從光弼定恒趙後署太原三城<lb/>
　使史思明屯相軍及滏陽旻逆擊走之東都䧟退守<lb/>
　河陽卒於屯<hi>唐書本傳</hi>
楊朝晟字叔明夏州朔方人興行間以先鋒功授甘泉<lb/>
　府果毅建中初從李懐光討劉文喜涇州斬獲多加<lb/>
　驃騎大將軍李納㓂徐州從唐朝臣往討常冠軍懐<lb/>
<pb n="KR2k0050_WYG_058-83a"/>
　光赴難奉天屬朝晟兵千人下咸陽賜實封百五十<lb/>
　户懐光反賊黨張昕守邠州大索軍實多募士欲潜<lb/>
　歸之朝晟父懐賔夜以數十騎斬昕及同謀者朝晟<lb/>
　泣見懐光懐光縶之懷光平帝原朝晟為㳺瓌都虞<lb/>
　候吐蕃犯邉㳺瓌自將守寧州軍亂朝晟謀誅首惡<lb/>
　二百餘人加御史大夫貞元九年城鹽州發卒䕶境<lb/>
　朝晟屯木波堡為邠寧節度使朝晟請城方渠合道<lb/>
　木波以遏吐蕃路帝納其䇿已城吐蕃悉衆至度不<lb/>
<pb n="KR2k0050_WYG_058-83b"/>
　能害乃引去復城馬嶺而歸開地三百里十七年卒<lb/>
　於屯<hi>唐書本傳</hi>
韋臯字城武萬年人擢監察御史張鎰節度鳯翔以侍<lb/>
　御史知隴州行營留事徳宗狩奉天朱泚部將牛雲<lb/>
　光謀刼以臣泚遇泚奴使臯所以御史中丞授臯臯<lb/>
　偽受泚詔明日置酒大㑹奴雲光至伏甲盡殺之泚<lb/>
　復使他奴拜臯節度使臯亦斬之縱一人使報泚帝<lb/>
　聞授臯隴州刺史置奉義軍拜節度使寵其功士氣<lb/>
<pb n="KR2k0050_WYG_058-84a"/>
　益壯又馳使吐蕃與連和隴坻遂安貞元初為劍南<lb/>
　西川節度使初雲南蠻羈附吐蕃臯計得雲南則斬<lb/>
　吐蕃右支乃間使招徠之稍稍通西南夷又明年雲<lb/>
　南欵邊求内屬絶吐蕃盟五年臯與蠻共破吐蕃於<lb/>
　臺登屯柵以次降定九年天子城鹽州䇿吐蕃且來<lb/>
　撓詔臯出師牽之以為檢校尚書右僕射於是西山<lb/>
　八國部長皆因臯請入朝乃遣幕府崔佐時由石門<lb/>
　趣雲南南詔復通詔臯統押近界諸蠻西山八國雲<lb/>
<pb n="KR2k0050_WYG_058-84b"/>
　南安撫使俄進同平章事十三年復嶲州吐蕃擾邉<lb/>
　臯輒破却之賛普怒遂北掠靈朔破麟州帝詔臯深<lb/>
　入以撓虜十月大破吐蕃遂圍維州吐蕃釋靈朔兵<lb/>
　使論莽熱率衆十萬來救師伏以待生禽莽熱獻諸<lb/>
　朝帝悦進檢校司徒兼中書令南康郡王製紀功碑<lb/>
　褒賜之順宗立王叔文等干政臯上表請皇太子監<lb/>
　國又上牋太子暴叔文伾之姦且勸進㑹大臣繼請<lb/>
　太子遂受禪是嵗卒諡忠武臯治蜀二十一年其功<lb/>
<pb n="KR2k0050_WYG_058-85a"/>
　烈為西南劇善拊士臯沒蜀人徳之見其遺像必拜<lb/>
　弟平與臯斬朱泚使者間走奉天上功擢萬年尉<hi>唐書</hi>
　<hi>本傳</hi>
趙植<hi>隠祖奉天人</hi>徳宗出狩變倉卒羽衛單寡朱泚攻城急<lb/>
　植率家人奴客以死拒守獻家財勞軍帝嘉之賊平<lb/>
　渾瑊引在幕府累擢鄭州刺史鄭滑節度使李融奏<lb/>
　以自副融疾病委以軍政大將宋朝晏火其營夜為<lb/>
　亂植列卒不動頃之遲明而潰捕斬皆盡優詔嘉慰<lb/>
<pb n="KR2k0050_WYG_058-85b"/>
　累擢嶺南節度使終於官<hi>唐書趙隠傳</hi>
孫惟最<hi>徳昭父五原人</hi>有才略黄巢䧟長安惟最率鄉里子弟<lb/>
　得義兵千人南攻巢於咸陽州將壯其所為益以兵<lb/>
　二千以破賊功拜右金吾大將軍朱玫亂京師僖宗<lb/>
　幸興元惟最率兵擊賊累遷鄜州節度使留京師宿<lb/>
　衛鄜州將吏詣闕請惟最之鎮京師民數萬與神䇿<lb/>
　軍復遮留不得行改荆南節度使卒<hi>五代史孫徳昭傳</hi>
　陜西通志巻五十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陜西通志巻六十四</head> <lb/>
    <p>
<pb n="KR2k0050_WYG_064-1a"/>
欽定四庫全書<lb/>
　陜西通志巻六十四<lb/>
　　人物十<lb/>
　隱逸<lb/>
周<lb/>
漢陰丈人者楚人也子貢適楚過漢陰見丈人方將為<lb/>
　圃畦鑿隧而入井抱甕而出灌搰搰然用力甚多而<lb/>
　見功寡子貢曰有械於此挈水若抽其名為橰用力<lb/>
<pb n="KR2k0050_WYG_064-1b"/>
　甚寡而見功多丈人作色而笑曰聞之吾師有機械<lb/>
　者必有機事有機事者必有機心機心存於胷中則<lb/>
　純白不備純白不備則神生不定神生不定者道之<lb/>
　所不載也吾非不知羞而不為也子貢瞞然慚俯而<lb/>
　不對<hi>莊子</hi>
段干木晉人也少貧且賤乃治清節游西河師事卜子<lb/>
　夏與田子方干木守道不仕魏文侯欲見就造其門<lb/>
　干木踰牆而避文侯文侯以客禮待之出過其廬而<lb/>
<pb n="KR2k0050_WYG_064-2a"/>
　式其僕問曰干木布衣也式其廬不已甚乎文侯曰<lb/>
　干木賢者也不移勢利懷君子之道隱居窮巷聲馳<lb/>
　千里吾敢不式乎干木先乎德寡人先乎勢干木富<lb/>
　乎義寡人富乎財勢不如德貴財不若義高又請為<lb/>
　相不肯後卑已固請見與語文侯立倦不敢息文侯<lb/>
　名過齊桓公者蓋能尊段干木敬卜子夏遊田子方<lb/>
　故也<hi>高士傳</hi>
秦<lb/>
<pb n="KR2k0050_WYG_064-2b"/>
楊碩華陰人隱居華山仙谷交結名士洞習天文知秦<lb/>
　將亡漢當興生八子俱從高祖征伐第八子喜擊殺<lb/>
　項羽有功封赤泉亭侯餘皆將軍乃賜碩太史公<hi>馬志</hi>
漢<lb/>
邵平者故秦東陵侯秦破為布衣貧種瓜長安城東瓜<lb/>
　美故時俗謂之東陵瓜從邵平以為名也<hi>史記蕭相國世家</hi>
四皓者皆河内軹人也修道潔已非義不動秦始皇時<lb/>
　見秦政虐乃共入商洛隱地肺山以待天下定漢高<lb/>
<pb n="KR2k0050_WYG_064-3a"/>
　聞而徵之不至<hi>高士傳</hi>上欲廢太子立戚夫人子趙王<lb/>
　如意吕后恐乃使建成侯吕澤刼畱侯曰為我畫計<lb/>
　畱侯曰此難以口舌爭也顧上有不能致者天下有<lb/>
　四人四人者年老矣皆以為上慢侮人故逃匿山中<lb/>
　義不為漢臣然上高此四人今公誠能無愛金玉璧<lb/>
　帛令太子為書卑辭安車因使辨士固請宜來來以<lb/>
　為客時時從入朝令上見之上知此四人賢則一助<lb/>
　也於是吕后令吕澤卑辭厚禮迎此四人四人至客<lb/>
<pb n="KR2k0050_WYG_064-3b"/>
　建成侯所黥布反上病欲使太子將往擊之四人相<lb/>
　謂曰凡來者將以存太子太子將兵事危矣乃說建<lb/>
　成侯曰君何不急請吕后承間為上泣言吕澤夜見<lb/>
　吕后吕后為上涕泣而言如四人意上擊布還愈欲<lb/>
　易太子及燕置酒太子侍四人從太子年皆八十有<lb/>
　餘鬚眉皓然衣冠甚偉上問曰彼何為者四人前對<lb/>
　各言姓名曰東園公用里先生綺里季夏黄公上大<lb/>
　驚曰吾求公數嵗公避逃我今公何自從吾兒遊乎<lb/>
<pb n="KR2k0050_WYG_064-4a"/>
　四人皆曰陛下輕士善罵臣等義不受辱竊聞太子<lb/>
　仁孝恭敬愛士天下莫不延頸願為太子死者故臣<lb/>
　等來耳上曰煩公幸卒調䕶太子四人為壽畢趨去<lb/>
　上目送之召戚夫人曰我欲易之彼四人輔之羽翼<lb/>
　已成難動矣吕后真而主矣<hi>史記畱侯世家</hi>吕后德之將官<lb/>
　爵之四人復入商山吕氏不能畱<hi>商隱說</hi>東園公姓唐<lb/>
　名秉字宣明綺里季姓呉名實字子景夏黄公姓崔<lb/>
　名廣字少通甪里先生姓周名術字元道號稱四皓<lb/>
<pb n="KR2k0050_WYG_064-4b"/>
　<hi>鴻書</hi>
摯峻字伯陵長安人少治清節與太史遷交好峻獨退<lb/>
　身修德隱於岍山遷既親貴乃以書勸峻曰遷聞君<lb/>
　子所貴乎道者三太上立德其次立言其次立功伏<lb/>
　惟伯陵材能絶人高尚其志以善厥身氷清玉潔不<lb/>
　以細行荷累其名固已貴矣然未盡太上之所由也<lb/>
　願先生少致意焉峻報書曰峻聞古之君子料能而<lb/>
　行度德而處故悔恡去於身利不可以虚受名不可<lb/>
<pb n="KR2k0050_WYG_064-5a"/>
　以茍得漢興以來帝王之道於斯始顯能者見利不<lb/>
　肖者自屏亦其時也周易大君有命小人勿用徒欲<lb/>
　偃仰從容以遊餘齒耳峻之守節不移如此遷為李<lb/>
　陵遊說下腐刑果以悔恡被辱峻高尚不仕卒於岍<lb/>
　岍人立祠號曰岍居士世奉祀之不絶<hi>高士傳</hi>
楊王孫城固人學黄老之術家累千金厚自奉養生無<lb/>
　所不致病且死令其子曰吾欲躶葬以反吾真必無<lb/>
　易吾意死則為布囊盛尸入地七尺既下從足引脫<lb/>
<pb n="KR2k0050_WYG_064-5b"/>
　其囊以身親土其子不忍往見王孫友人祁侯祁侯<lb/>
　與王孫書王孫曰夫厚葬誠無益於死者而俗人競<lb/>
　以相高靡財單幣腐之地下或乃今日入而明日發<lb/>
　此真與暴骸於中埜何異且裹以幣帛隔以棺槨支<lb/>
　體絡束口含玉石欲化不得鬱為枯腊千載之後棺<lb/>
　槨腐朽乃得歸土就其真宅由是言之焉用久客曰<lb/>
　善遂躶葬<hi>漢書本傳</hi>
成公成帝時人自隱姓名常誦經不交世利時人號曰<lb/>
<pb n="KR2k0050_WYG_064-6a"/>
　成公成帝出遊問之成公不屈節上曰朕能富貴人<lb/>
　能殺人子何逆朕成公曰陛下能貴人臣能不受陛<lb/>
　下之官陛下能富人臣能不受陛下之祿陛下能殺<lb/>
　人臣能不犯陛下之法上不能折使郎二人就受政<lb/>
　事十二篇<hi>高士傳</hi>
安丘望之長陵人少治老子恬靜不求進宦號曰安丘<lb/>
　丈人成帝聞欲見之望之辭不肯見上以其道德深<lb/>
　重常宗師焉望之不以見敬為高愈自退損為巫醫<lb/>
<pb n="KR2k0050_WYG_064-6b"/>
　於民間著老子章句扶風耿况王汲等皆師事之從<lb/>
　受老子終身不仕道家宗焉<hi>高士傳</hi>
張仲蔚者平陵人與同郡魏景卿俱修道德隱身不仕<lb/>
　明天官博物善屬文好詩賦常居窮素所處蓬蒿没<lb/>
　人閉門養性不治榮名時人莫識唯劉龔知之<hi>高士傳</hi>
鄭朴字子真谷口人修道靜黙世服其清高成帝時大<lb/>
　將軍王鳯以禮聘之不屈揚雄盛稱其德曰谷口子<lb/>
　真耕於巖石之下名震京師馮翊人刻石祠之至今<lb/>
<pb n="KR2k0050_WYG_064-7a"/>
　不絶<hi>高士傳</hi>時人因子真所居名為鄭泉<hi>雲陽宫記</hi>
衞衡字伯梁南鄭人少師隱士同郡樊季齊以高行聞<lb/>
　郡九察孝亷公府州十辟公車三徵不應董扶任安<lb/>
　從洛還過見之曰京師天下之市朝也足下猶之人<lb/>
　耳何其在遠以虚名屢動徵書若至中國則價盡矣<lb/>
　衡笑曰時有險易道有汙隆若樊季齊楊仲桓雖應<lb/>
　徵聘何益於時乎茍無所則尼軻恓恓是以君平子<lb/>
　真不屈其志其子之徒也哉吾何虚假之有安扶服<lb/>
<pb n="KR2k0050_WYG_064-7b"/>
　之敬其言也<hi>漢中士女志</hi>
安陵清者有項仲山飲馬渭水日與三錢以償之<hi>三輔決錄</hi>
蔣詡杜陵人為兖州刺史以亷直為名王莽居攝詡以<lb/>
　病免官歸鄉里卧不出戸卒於家<hi>漢書鮑宣傳</hi>詡歸鄉里<lb/>
　荆棘塞門舍中有三徑不出惟求仲羊仲從之遊二<lb/>
　人不知何許人皆治車為業時人謂之二仲<hi>三輔決錄</hi>
楊寳<hi>震父華陰人</hi>習歐陽尚書哀平之世隱居教授居攝二<lb/>
　年與兩龔蔣詡俱徵遂逃遁不知所處光武高其節<lb/>
<pb n="KR2k0050_WYG_064-8a"/>
　建武中公車特徵老病不到卒於家<hi>後漢書楊震傳</hi>
井丹字大春郿人少受業太學通五經善談論京師為<lb/>
　之語曰五經紛綸井大春性清高未嘗修刺候人建<lb/>
　武末沛王輔等五王居北宫皆好賔客更遣請丹不<lb/>
　能致信楊侯陰就以外戚貴盛乃詭說五王求錢千<lb/>
　萬約能致丹而别使人要刼之丹既至就故為設麥<lb/>
　飯葱葉之食丹推去之曰以君侯能供甘㫖故來相<lb/>
　過何其薄乎更致盛饌乃食及就左右進輦丹笑曰<lb/>
<pb n="KR2k0050_WYG_064-8b"/>
　吾聞桀駕人車豈此邪坐中皆失色就不得已令去<lb/>
　輦自是隱閉不闗人事<hi>後漢書本傳</hi>
高恢字伯達京兆人少治老子恬虚不營世務與梁鴻<lb/>
　善隱於華隂山中及鴻東游思恢作詩曰鳥嚶嚶兮<lb/>
　友之期念高子兮僕懷思想念恢兮爰集兹二人遂<lb/>
　不復相見恢髙抗匿耀終身不仕焉<hi>高士傳</hi>
梁鴻字伯鸞平陵人受業大學家貧尚節介博覽無不<lb/>
　通而不為章句牧豕於上林苑中曽誤遺火延及他<lb/>
<pb n="KR2k0050_WYG_064-9a"/>
　舍鴻乃尋訪燒者問所失悉以豕償之其主猶以為<lb/>
　少鴻願以身居作主人許之因為執勤不懈鄰家耆<lb/>
　老見非恒人乃共讓責主人而稱鴻長者悉還其豕鴻不受而<lb/>
　去歸鄉里勢家慕其高節多欲女之鴻並絶不娶同<lb/>
　縣孟氏女擇對不嫁鴻聘之有頃共入霸陵山中以<lb/>
　耕織為業詠詩彈琴以自娯仰慕前世高士為四皓<lb/>
　以來二十四人作頌因東出闗作五噫之歌與妻子<lb/>
　居齊魯之間又去適呉依大家臯伯通居廡下為人<lb/>
<pb n="KR2k0050_WYG_064-9b"/>
　賃舂每歸妻為具食舉案齊眉伯通異之舍於家鴻<lb/>
　潛閉著書十餘篇疾且困告主人曰慎勿令我子持<lb/>
　喪歸去及卒伯通等為求葬地於要離冢咸曰要離<lb/>
　烈士伯鸞清高可令相近葬畢妻子歸扶風<hi>後漢書本傳</hi>
張楷字公超司𨽻舉茂才除長陵令不至官隱居𢎞農<lb/>
　山中學者隨之所居成市後華隂山南遂有公超市<lb/>
　五府連辟舉賢良方正不就順帝特下詔曰張楷行<lb/>
　慕原憲操擬夷齊前此徵命未至將主者翫習於常<lb/>
<pb n="KR2k0050_WYG_064-10a"/>
　優賢不足使其難進歟郡時以禮發遣復告疾不到<lb/>
　性好道術能作五里霧時闗西人裴優亦能為三里<lb/>
　霧自以為不如楷從學之楷避不肯見桓帝即位優<lb/>
　行霧作賊事覺被考引楷楷坐繫廷尉詔獄積二年<lb/>
　恒諷誦經籍作尚書注後事無驗見原還家<hi>後漢書張霸傳</hi>
韓康字伯休霸陵人常遊名山採藥賣長安市中口不<lb/>
　二價者三十餘年有女子從康買藥康守價不移女<lb/>
　子怒曰公是韓伯休邪乃不二價乎康歎曰我欲避<lb/>
<pb n="KR2k0050_WYG_064-10b"/>
　名乃小女子皆知有我何用藥為遂遯入霸陵山中<lb/>
　博士公車連徵不至桓帝時乃備𤣥纁安車以聘之<lb/>
　使者奉詔造康康不得已乃許諾辭安車自乘柴車<lb/>
　冒晨先發至亭亭長以韓徵君當過發人修道橋見<lb/>
　康柴車幅巾以為田叟也使奪其牛康即釋駕與之<lb/>
　有頃使者至奪牛翁乃徵君也使者欲奏殺亭長康<lb/>
　曰此自老子與之亭長何罪乃止康因中路逃遁以<lb/>
　壽終<hi>後漢書本傳</hi>
<pb n="KR2k0050_WYG_064-11a"/>
丘訢字季春扶風人少有大才自謂無伍傲世不與俗<lb/>
　人為羣郡守始召見曰明府欲臣訢邪友訢邪師訢<lb/>
　邪明府所以尊寵人者極於功曹所以榮祿人者已<lb/>
　於孝亷一極一已皆訢所不用也郡守異之遂不敢<lb/>
　屈<hi>高士傳</hi>
馬瑶茂陵人隱於汧山以兔罝為事所居俗化百姓美<lb/>
　之號馬牧先生<hi>後漢書矯慎傳</hi>
法真字高鄉扶風郿人學無常家博通内外圖典闗西<lb/>
<pb n="KR2k0050_WYG_064-11b"/>
　號為大儒弟子負笈嘗數百人性恬靜寡欲不涉人<lb/>
　間事太守請見之真乃幅巾請謁太守欲以功曹相<lb/>
　屈真曰以明府見待有禮故敢自同賔末若欲吏之<lb/>
　真將在北山之北南山之南矣太守不敢復言凡辟<lb/>
　公府賢良皆不就同郡田羽薦真㑹順帝西巡羽又<lb/>
　薦之帝虚心欲致前後四徵真曰吾既不能遯形遠<lb/>
　世豈飲洗耳之水哉遂深自隱絶友人郭正稱之曰<lb/>
　法真名可得而聞身不可得而見逃名而名我隨避<lb/>
<pb n="KR2k0050_WYG_064-12a"/>
　名而名我追可謂百世之師者矣共刋石頌之號曰<lb/>
　𤣥德先生年八十九以壽終<hi>高士傳</hi>
樊志張南鄭人博學多通隱身不仕嘗遊隴西時破羌<lb/>
　將軍段熲出征西羌請見志張其夕熲軍為羌所圍<lb/>
　因畱軍中三日不得去夜謂熲曰東南角無羌宜乘<lb/>
　虚引出住百里還師攻之可以全勝熲從之果以破<lb/>
　賊於是以狀表聞又說其人既有梓慎焦董之識宜<lb/>
　輔翼聖朝咨詢竒異於是有詔特徵㑹病終<hi>後漢書本傳</hi>
<pb n="KR2k0050_WYG_064-12b"/>
三國<lb/>
扈累字伯重京兆人初平中山東人有青牛先生字方<lb/>
　正客三輔曉知星歴風角鳥情累隨方正遊學人謂<lb/>
　之得其術有婦無子三輔亂隨方正入漢中漢中壞<lb/>
　隨徙民詣鄴喪其婦至黄初元年又徙詣洛陽遂不<lb/>
　復娶婦獨居道側以㼾甎為障施一㕑牀食宿其中<lb/>
　晝日潛思夜起仰視星宿吟咏内書人或問之閉口<lb/>
　不肯言至嘉平中年八九十纔若四五十者縣官以<lb/>
<pb n="KR2k0050_WYG_064-13a"/>
　其孤老給廩日五升不足食頗行傭以禆糧人與不<lb/>
　取食不求美衣敝縕服後病亡<hi>魏畧</hi>
劉仲始者長安市儈一為市吏所辱乃感激遂行學問<lb/>
　經明行修流名海内後以有道徵不就人歸其高<hi>三國</hi>
　<hi>魏志裴潛傳注</hi>
晉<lb/>
楊軻天水人少好易長而不娶學業精微常食粗飲水<lb/>
　衣褐縕袍人不堪其憂而軻悠然自得劉曜僭號徵<lb/>
<pb n="KR2k0050_WYG_064-13b"/>
　拜太常軻固辭曜亦敬而不逼遂隱於隴山曜後為<lb/>
　石勒所擒秦人東徙軻畱長安石季龍徵之軻以疾<lb/>
　辭迫之乃發後歸秦州<hi>晉書本傳</hi>今隴州山中有軻遺跡<lb/>
　<hi>隴州志</hi>
南宋<lb/>
韋元避吏隱長安南山武帝入關以太尉掾徵不至<hi>南史</hi>
　<hi>韋叡傳</hi>
陳<lb/>
<pb n="KR2k0050_WYG_064-14a"/>
馬樞字要理扶風郿人六嵗能讀孝經論語老子及長<lb/>
　博極經史尤善佛經及周易老子義梁邵陵王綸為<lb/>
　南徐州刺史引為學士綸時自講大品經命樞講維<lb/>
　摩老子周易同日發題道俗聽者二千人樞依次剖<lb/>
　判開其宗㫖然後支分流别轉變無窮綸甚嘉之將<lb/>
　引薦於朝廷尋遇侯景之亂綸舉兵援臺乃畱書二<lb/>
　萬巻以付樞樞肆志尋覽殆將周遍乃喟然歎曰吾<lb/>
　聞貴爵位者以巢由為桎梏愛山林者以伊吕為管<lb/>
<pb n="KR2k0050_WYG_064-14b"/>
　庫束名實則蒭芥柱下之言翫清虚則粃糠席上之<lb/>
　說稽之篤論亦各從其好也乃隱於茅山有終焉之<lb/>
　志元嘉元年文帝徵為度支尚書辭不應命及鄱陽<lb/>
　王為南徐州刺史欽其高尚卑辭厚意令使者邀之<lb/>
　前後數反樞不得已乃行王築别館以處之樞惡其<lb/>
　崇麗乃於竹林間自營茅茨而居每王公餽餉辭不<lb/>
　獲己者率十分受一樞少屬亂離每所居之處盜賊<lb/>
　不入依託者常數百家目精洞黄能視闇中物嘗有<lb/>
<pb n="KR2k0050_WYG_064-15a"/>
　白鷰一雙巢其庭樹馴狎欄廡時集几案春來秋去<lb/>
　幾三十年太建十三年卒時年六十撰道覺論二十<lb/>
　巻行於世<hi>陳書本傳</hi>
北魏<lb/>
魯祈扶風人遭赫連屈丐暴虐避地寒山教授弟子數<lb/>
　百人好方術少嗜慾<hi>魏書釋老志</hi>
杜景字宣明京兆人學通經史州府交辟不就子裕字<lb/>
　慶延文學相傳仕齊位止樂陵令齊亡退居教授終<lb/>
<pb n="KR2k0050_WYG_064-15b"/>
　於家<hi>北史杜銓傳</hi>
鄭修北海人少隱於岐南几谷中依巗結宇獨處淡然<lb/>
　屏跡人事不交世俗耕食水飲皮冠草服雅好經史<lb/>
　專意𤣥門前後州將每徵不至岐州刺史魏蘭根頻<lb/>
　遣使致命修暫出見尋還山舍<hi>魏書本傳</hi>
北周<lb/>
韋夐字敬遠杜陵人志尚夷簡淡於榮利弱冠被召拜<lb/>
　雍州從事謝疾去前後十見徵辟皆不應明帝即位<lb/>
<pb n="KR2k0050_WYG_064-16a"/>
　禮敬愈厚且為詩以貽之夐答詩願謁帝大悅勅有<lb/>
　司給河東酒一斗號曰逍遥公時晉公䕶廣營第宅<lb/>
　召夐訪以政事夐仰視其堂歎曰甘酒嗜音峻宇雕<lb/>
　牆有一於此未或不亡䕶不悅識者以為知言武帝<lb/>
　嘗與夐夜宴大賜縑帛夐惟取一疋帝以此益重之<lb/>
　孝寛為延州刺史夐至州寛以所乘馬及轡勒與夐<lb/>
　夐以其華飾笑謂曰舍舊錄新非吾志也乘舊馬以<lb/>
　歸宣帝在東宫遺夐書問以立身之道夐對曰儉為<lb/>
<pb n="KR2k0050_WYG_064-16b"/>
　德之恭侈為惡之大願殿下察之夐少畱情著述手<lb/>
　自抄錄數十巻晚年虚靜惟以體道㑹真為務宣政<lb/>
　元年卒於家武帝遣使祭贈有加<hi>周書本傳</hi>
唐<lb/>
司馬郊字子都隱居華山五十年禽獸日遊目前有如<lb/>
　家馴毎灌園不食菜心以其傷生意及四時山果熟<lb/>
　果大大鳥銜果小小鳥銜俱送郊齋中郊歎曰禽鳥<lb/>
　送果甚多但可日料三十顆異日如戒及郊卒百禽<lb/>
<pb n="KR2k0050_WYG_064-17a"/>
　聚於庭悲鳴累日而去<hi>獨異志</hi>
孫思邈華原人通百家說善言老莊獨孤信見其少異<lb/>
　之曰聖童也顧器大難為用耳及長居太白山隋文<lb/>
　帝輔政以國子博士召不拜宻語人曰後五十年有<lb/>
　聖人出吾且助之太宗初召詣京師年已老而聽視<lb/>
　聰瞭帝歎曰有道者欲官之不受顯慶初復召見拜<lb/>
　諫議大夫固辭上元元年稱疾還山思邈於陰陽推<lb/>
　步醫藥無不善孟詵盧照鄰等師事之永淳初卒<hi>唐書</hi>
<pb n="KR2k0050_WYG_064-17b"/>
　<hi>本傳</hi>
田游巖三原人永徽時補太學生罷歸入太白山母及<lb/>
　妻皆有方外志與共棲遲山水間自蜀歴荆楚愛夷<lb/>
　陵青溪止廬其側長史李安期表其才召赴京師行<lb/>
　及汝辭疾入箕山居許由祠旁自號由東鄰頻召不<lb/>
　出高宗幸嵩山遣中書侍郎薛元超就問其母賜藥<lb/>
　物絮帛帝親至其門游巖野服出拜儀止謹朴帝令<lb/>
　左右扶止謂曰先生比佳否曰臣所謂泉石膏盲烟<lb/>
<pb n="KR2k0050_WYG_064-18a"/>
　霞痼疾者帝悅因勅游巖將家屬乘傳赴都拜崇文<lb/>
　館學士進太子洗馬裴炎死坐素厚善放還山蠶衣<lb/>
　耕食不交當世惟與韓法昭宋之問為方外友云<hi>唐書</hi>
　<hi>本傳</hi>
武攸緒則天兄惟良子也恬淡寡欲好易莊周書少變<lb/>
　姓名賣卜長安市得錢輙委去<hi>唐書本傳</hi>
高太素商山隱士累徵不起在山中構道院二十餘間<lb/>
　太素起居清心亭下皆茂林秀竹竒花異卉每至一<lb/>
<pb n="KR2k0050_WYG_064-18b"/>
　時即有猿一枚詣亭前鞠躬而啼不易其候太素因<lb/>
　目之為報時猿其性度有如此<hi>開天遺事</hi>
王休居太白山下日與僧道異人往還每至冬時取溪<lb/>
　氷敲其精瑩者煮建茗共賔客飲之<hi>開天遺事</hi>
郭休字退夫太白山隱士有運氣絶粒之術於山中建<lb/>
　茅屋百餘間有白雲亭鍊丹洞注易亭修真亭朝元<lb/>
　壇集神閣每於白雲亭與賔客看山禽野獸即以槌<lb/>
　擊一鐵片子其聲清響山中鳥獸聞之集於亭下呼<lb/>
<pb n="KR2k0050_WYG_064-19a"/>
　為唤鐵<hi>開天遺事</hi>
呉筠字貞節華州華陰人通經誼美文詞舉進士不中<lb/>
　性高鯁不耐沈浮於世去居南陽倚帝山天寳初召<lb/>
　至京師請𨽻道士籍乃入嵩山依潘師正究其術南<lb/>
　游天台觀滄海與其名士相娯樂文辭傳京師𤣥宗<lb/>
　遣使召見大同殿與語甚悅勅待詔翰林獻𤣥綱三<lb/>
　篇帝嘗問道對曰深於道者無如老子五千文其餘<lb/>
　徒喪紙札耳復問神仙冶鍊法對曰此野人事非人<lb/>
<pb n="KR2k0050_WYG_064-19b"/>
　主宜畱意筠每開陳皆名教世務以微言諷天子天<lb/>
　子重之羣沙門嫉其見遇而高力士素事浮屠共短<lb/>
　筠於帝筠亦懇求還嵩山詔為立道館安祿山欲稱<lb/>
　兵乃還茅山因東入㑹稽剡山大厯十三年卒弟子<lb/>
　私諡為宗𤣥先生<hi>唐書本傳</hi>
韋況<hi>斌子萬年人</hi>少隱王屋山孔述睿以諌議大夫召薦況<lb/>
　為右拾遺不拜未幾以起居郎召半嵗輒棄官去徙<lb/>
　家龍門除司封員外郎稱疾固辭元和初授諫議大<lb/>
<pb n="KR2k0050_WYG_064-20a"/>
　夫勉諭到職數月乞骸骨以太子左庶子致仕卒况<lb/>
　雖世貴而志沖遠不為聲利所遷當時重其風操<hi>唐書</hi>
　<hi>韋安石傳</hi>
崔覲城固人以儒自業身耕耨取給老無子乃以田宅<lb/>
　貲財分給奴婢各為業而身與妻隱南山夫婦嘯詠<lb/>
　相視為娯文宗時左補闕王直方薦覲高行詔以起<lb/>
　居郎召辭疾不至<hi>唐書本傳</hi>
五代<lb/>
<pb n="KR2k0050_WYG_064-20b"/>
鄭元素華原人少習詩禮避亂南遊居廬山青牛谷高<lb/>
　卧四十餘年採薇食蕨絃歌自若構椽剪茅於舍後<lb/>
　㑹集古書至千餘巻<hi>南唐書</hi>
宋<lb/>
鄭雲叟本名遨棄家入少室山聞西岳有五粒松脂淪<lb/>
　入地千歳化為藥能去三尸因居華陰與李道殷羅<lb/>
　隱之友善道殷有釣魚之術釣而不餌又能化石為<lb/>
　金雲叟目擊其事而不求<hi>續世說</hi>碧雲洞在岳之東乃<lb/>
<pb n="KR2k0050_WYG_064-21a"/>
　鄭雲叟羅隱之翟士端隱居之所鄭遨南燕人天成<lb/>
　中以拾遺詔不起賜號逍遥先生羅隱之新淦縣玉<lb/>
　笥山玉梁觀道士來居華山一觴一咏高情自適天<lb/>
　福中賜號希夷先生翟士端字表正齊人博通九經<lb/>
　祥符中真宗幸汾陰詔不起無疾而逝七日肢體猶<lb/>
　溫鄭隱字明處兖之奉符人左臂有黑黶子如北斗<lb/>
　狀常居王刁三洞自冬涉春不出人咸異之祥符中<lb/>
　真宗祀后土還駐驆驛下賜號貞晦先生又賜歸山<lb/>
<pb n="KR2k0050_WYG_064-21b"/>
　歌<hi>華岳全集</hi>真宗祀汾陰時召華山隱士鄭隱敷水隱士<lb/>
　李寧隱以經術為業遇道士傳辟穀鍊氣之法修習<lb/>
　頗驗居華山王刁巖踰二十年冬夏常衣皮裘寧精<lb/>
　於藥術老而不衰常以藥施人人以金帛為報輒拒<lb/>
　之大中祥符四年賜號貞晦先生上並作詩以賜贈<lb/>
　以茶藥繒帛獨隱辭賜物不受<hi>宋史方技傳</hi>
王子華同州人博學能文尤工詩景德中與華山隱者<lb/>
　齊人翟士端兗人鄭隱南燕人鄭遨臨江羅隱之等<lb/>
<pb n="KR2k0050_WYG_064-22a"/>
　號五高士為一時名流所推重<hi>賈志</hi>
陳摶字圖南亳州真源人不求祿仕以山水為樂居華<lb/>
　山雲臺觀又止少華石室每寢處多百餘日不起因<lb/>
　世宗好黄白術有以摶名聞者命華州送至闕下從<lb/>
　容問其術對曰陛下當以致治為念奈何畱意黄白<lb/>
　之事乎世宗不之責命為諫議大夫不受太平興國<lb/>
　中來朝太宗待之甚厚九年復來朝上益加禮重宋<lb/>
　琪等從容問曰先生得𤣥黙修養之道可以教人乎<lb/>
<pb n="KR2k0050_WYG_064-22b"/>
　對曰摶山野之人非有方術可傳今聖上龍顔秀異<lb/>
　正君臣協心同德興化致治之秋勤作修煉無過於<lb/>
　此琪等以其語白上上益重之賜號希夷先生端拱<lb/>
　初忽謂其弟子賈德昇曰汝可於張超谷鑿石為室<lb/>
　吾將憩焉二年七月石室成摶手書表曰臣摶大數<lb/>
　已終已於今月二十二日化形張超谷中如期而卒<lb/>
　七日肢體猶溫有五色雲蔽塞洞口彌日不散摶好<lb/>
　讀易手不釋巻能逆知人意人咸異之<hi>宋史本傳</hi>華山陳<lb/>
<pb n="KR2k0050_WYG_064-23a"/>
　真人隱於睡馮翊寇朝一常事真人得睡之崖畧後<lb/>
　還鄉惟睡而已郡南劉垂範往謁其從者以睡告垂<lb/>
　範坐寢外聞齁鼾之聲雄美可聽退而告人曰冦先<lb/>
　生睡中有樂乃華胥調雙門曲也或曰未審譜記何<lb/>
　如垂範以濃墨塗紙滿幅題曰混沌譜云即此是也<lb/>
　<hi>清異錄</hi>
种放字明逸洛陽人沈黙好學父嘗令舉進士放辭以<lb/>
　業未成父卒與母隱居終南山豹林谷之東明峯以<lb/>
<pb n="KR2k0050_WYG_064-23b"/>
　講習為業淳化三年陜西轉運使宋惟幹言其才詔<lb/>
　召之放稱疾不起轉居窮僻人跡罕至太宗嘉其節<lb/>
　賜以緡錢使養母咸平元年母卒放水漿不入口三<lb/>
　日廬於墓側詔賜錢帛米助其喪四年兵部尚書張<lb/>
　齊賢言放孝行純至簡朴退靜詔赴闕放辭不起明<lb/>
　年齊賢守京兆復請加旌賁即遣供奉官周旺齎詔<lb/>
　赴闕九月放至對崇政殿詢以民政邊事放曰明王<lb/>
　之治愛民而已餘皆謙讓不對即日授左司諫直昭<lb/>
<pb n="KR2k0050_WYG_064-24a"/>
　文館六年春表暫歸山詔許其請將行遷起居舍人<lb/>
　十月遣使撫問圖其林泉居處以獻景德元年十月<lb/>
　來朝二年擢為右諫議大夫上表乞嵩少養疾許之<lb/>
　大中祥符元年判集賢院拜給事中二年四月歸山<lb/>
　四年正月復來朝拜工部侍郎放屢至闕下俄復還<lb/>
　山人貽書嘲其出處之跡放不答王嗣宗守京兆放<lb/>
　乘醉慢罵之嗣宗屢遣人責放不法仍條上其事放<lb/>
　遂徙居嵩山八年十一月乙丑忽取前章疏稿悉焚<lb/>
<pb n="KR2k0050_WYG_064-24b"/>
　之召諸生㑹飲酒數行而卒上甚痛悼親製文遣内<lb/>
　侍往致祭歸葬終南<hi>宋史本傳</hi>
宋澥長安人有清節不仕與种放魏野遊多篇什酬唱<lb/>
　<hi>宋史本傳</hi>
高懌字文悅荆南高季興四世孫幼養於外家通經史<lb/>
　百家之書聞种放隱終南山乃築室豹林谷從放受<lb/>
　業放竒之不敢處以弟子行與同時張嶤許勃號南<lb/>
　山三友㑹詔舉沈淪知長安㓂準薦之辭不起景祐<lb/>
<pb n="KR2k0050_WYG_064-25a"/>
　中錄國初侯王後懌推其弟欣得官及范雍建京兆<lb/>
　府學召懌講授諸生席間嘗數十百人杜衍嘗請賜<lb/>
　處士號乃命為大理評事懌固辭仁宗嘉其守號安<lb/>
　素處士賜良田五百畝文彦博表其經術該通有高<lb/>
　世之行可以勵風俗詔賜第一區嘉祐中除光祿寺<lb/>
　丞復固辭夢道士持素書聘為白鹿洞主卒<hi>宋史本傳</hi>
李植字化光京兆人觀察使士衡之孫自幼好道不樂<lb/>
　婚宦工畫山水劉原父嘗贊之<hi>圖繪寳鑑</hi>
<pb n="KR2k0050_WYG_064-25b"/>
楊沖遠興元人元符中張浚試吏興元與楊用中别問<lb/>
　公往來梁洋其人士有可與遊者乎用中曰楊沖遠<lb/>
　可與為師浚至遂與交<hi>漢中府志</hi>
安世通青城山道人本西人其父有謀策為武官數以<lb/>
　言干當路不用遂自沈於酒而終世通隱居青城山<lb/>
　中不出呉曦反乃獻書於成都帥楊輔曰世通雖方<lb/>
　外人竊以為公得曦檄即當還書誦其家世激以忠<lb/>
　義因而散金發粟興仗義之師以順討逆誰不願從<lb/>
<pb n="KR2k0050_WYG_064-26a"/>
　今悠悠不決所謂婦人女子之悲停囚長智吾恐朝<lb/>
　廷之大失望也輔不能從遂東如江陵請呉獵舉兵<lb/>
　討曦未幾曦敗獵使蜀薦士以世通為首云<hi>宋史本傳  按</hi>
　<hi>四川通志云安世通本陜西人</hi>
金<lb/>
岳行甫字仁老鄜州洛川人在闗中最有詩名泰和初<lb/>
　有以仁老時病詩達之道陵者道陵大加賞異授以<lb/>
　官不就士論高之詩百餘篇佳句甚多<hi>中州集</hi>
<pb n="KR2k0050_WYG_064-26b"/>
元<lb/>
楊恭懿字元甫奉元人力學强記尤深於易禮春秋父<lb/>
　殁水漿不入口者五日居喪盡禮宣撫司以掌書記<lb/>
　辟不就至元七年與許衡俱被召恭懿不至衡日稱<lb/>
　譽恭懿之賢詔遣使召之以疾不起十一年太子下<lb/>
　教中書俾如漢聘四皓者以聘恭懿丞相為書致命<lb/>
　乃至京師既入見世祖勞其遠來又親詢其鄉里氏<lb/>
　族無不周悉十二年侍讀學士圖克坦公履請設取士<lb/>
<pb n="KR2k0050_WYG_064-27a"/>
　科詔與恭懿議之恭懿言今欲取士宜勅有司舉有<lb/>
　行檢通經史之士試以經藝論策帝善之㑹北征恭<lb/>
　懿遂歸田里十六年詔安西王相敦請赴闕入見詔<lb/>
　與太史院改厯十七年進奏曰臣等更造新厯一依<lb/>
　前賢定論是日方跪帝命許衡及恭懿起曰無自勞<lb/>
　也授集賢學士兼太子院事十八年辭歸二十年以<lb/>
　太子賔客召二十二年以昭文館學士召二十九年<lb/>
　以議中書省事召皆不行三十一年卒年七十<hi>元史本傳</hi>
<pb n="KR2k0050_WYG_064-27b"/>
員炎字善卿同州人負竒氣不事生産大德二年故人<lb/>
　楊紫陽憫其窶用監嵩州酒炎薄之長揖而去嘗遊<lb/>
　河朔以詩名詩稿酒瓢外無長物<hi>賈志</hi>
駱天驤字飛卿長安人博涉羣書遊心翰墨樂道丘園<lb/>
　不求聞達<hi>馬志</hi>
張仝字之美涇陽人自幼好讀書不求聞達以山水文<lb/>
　籍自娯雖在布衣邑人待之如公輔<hi>馬志</hi>
第五勝愚字仲學富平人元末不悅仕進鑿洞山中甘<lb/>
<pb n="KR2k0050_WYG_064-28a"/>
　貧樂道日與同志優游於山水間學者稱為第五夫<lb/>
　子<hi>賈志</hi>
楊儼字敬夫涉獵經史元末隱陳倉谷中淡然無宦情<lb/>
　明初累徵不起<hi>賈志</hi>
明<lb/>
閻正叔侯伯正俱渭南人泰定中同舉進士正叔授五<lb/>
　經博士伯正授太常博士後以世亂棄官隱居田里<lb/>
　洪武初並被徵至京深衣幅巾入見以年高辭不願<lb/>
<pb n="KR2k0050_WYG_064-28b"/>
　仕明太祖見其鬚眉皓然禮之使歸俱以壽終於家<lb/>
　<hi>賈志</hi>
黄奮字熙載華陰人洪武初為博士教世子旋歸常乘<lb/>
　牛車賦詩飲酒郭司馬良師事之<hi>賈志</hi>
侯文禮白水人為人質直長厚言動不茍鄉里無少長<lb/>
　皆敬憚之有相競輙就質平無不傾服洪武初累薦<lb/>
　不起<hi>賈志</hi>
折鼎獨神木人洪武初以人材薦辟授河南按察司僉<lb/>
<pb n="KR2k0050_WYG_064-29a"/>
　事過中部喜曰此地可居乃卜築於縣西之村晦跡<lb/>
　高蹈婆娑泉石居人亦莫之知一日官府徵夫役曰<lb/>
　往役義也從之役愆期當罰度不能免乃曰君無笞<lb/>
　我我河南按察司僉事也尹驚詫禮而歸之自是人<lb/>
　莫知其終<hi>延安府志</hi>
李琛寧羌衞人性恬靜樂道工詩文不求聞達年八十<lb/>
　餘終<hi>馬志</hi>
郭琦漢中人𢎞治中領鄉薦任河南訓導陞解州學正<lb/>
<pb n="KR2k0050_WYG_064-29b"/>
　持身清苦教士有方逆瑾聞其名召之琦托疾不應<lb/>
　後瑾誅諸應聘者坐累琦不與焉人服其先見<hi>馬志</hi>
劉价中部人性甘淡泊恬素自守卜隱東莊引水灌竹<lb/>
　著書自娯縣令胡熹三造其廬閉戸不納尋逃入西<lb/>
　山年至八十卒<hi>賈志</hi>
王生逸其名咸寧雍端惠公泰幼與生同學泰既貴過<lb/>
　家往訪之時生已棄學業農矣遇諸塗謂曰雍泰猶<lb/>
　念貧賤之交乎如不棄予當約期過汝泰敬諾至期<lb/>
<pb n="KR2k0050_WYG_064-30a"/>
　肅冠帶以俟生布衣<graphic n="KR2513" url="https://raw.githubusercontent.com/kanripo/KR-Gaiji/master/images/KR2513.png" mimeType="image/png"/>毶背隻雞持瓢酒而至據席<lb/>
　正坐泰以兄事之酌飲必跪生受之亦不辭<hi>續文獻通考</hi>
孟彦施綸倪玳俱咸寧人同舉正德八年鄉試時劉瑾<lb/>
　以秦人横作威福彦等皆一上春宫不復再試隱居<lb/>
　讀書以終其身<hi>賈志</hi>
高延俊米脂人賦性高邁博學能文以明經選沔縣訓<lb/>
　導力辭不赴卜居圁東山谷四圍種鞠讀書彈琴著<lb/>
　述甚富<hi>米脂志</hi>
<pb n="KR2k0050_WYG_064-30b"/>
王維藩鄠人神姿清異家苦貧無書從人借讀後竟淹<lb/>
　貫嘉靖甲子舉於鄉或勉以就職藩曰入官以行道<lb/>
　也其次為祿養親今道既未成而親又不吾待五斗<lb/>
　祿將焉用之聞者歎服敎授里中為子弟講孝弟之<lb/>
　學遇人急難必竭力赴之曰吾非好名實惡夫世之<lb/>
　以死生貴賤二其心者後以壽終<hi>賈志</hi>
黄如籥咸寧人高才能文章善聲律隱於終南山自謂<lb/>
　太乙逸叟又同里趙時中事父母至孝世味淡泊結<lb/>
<pb n="KR2k0050_WYG_064-31a"/>
　廬種竹自號翠微生<hi>賈志</hi>
孫太初年十八入終南山繼入太白山嚼草木居息石<lb/>
　崖下時有所得走山最高峰持古松根扣巨竒石以<lb/>
　歌<hi>慎䝉山棲志</hi>太白山人莫知其所自來人問其姓名曰<lb/>
　我姓孫一元名問其字曰我字太初問何以稱太白<lb/>
　山人曰我秦人也嘗棲太白山之巔於是稱太白山<lb/>
　人山人善詩有超逸才嘗出秦四遊南走吳越呉㑹<lb/>
　人爭禮敬山人山人固善說清虚又渥顔飄鬚望之<lb/>
<pb n="KR2k0050_WYG_064-31b"/>
　如神仙中人於是愈禮敬山人一日病且革屬其友<lb/>
　曰死葬我佳山幸題墓曰明詩人孫一元之墓已而<lb/>
　山人甦起而憤曰幾負我志而呉越人以是覘知山<lb/>
　人初無羽化術稍稍疑避而山人顧益說世務用世<lb/>
　之士益喜之舉人施侃者雅喜山人而病其放說之<lb/>
　居山人然之買田苕溪之傍又說之婚則婚侃妻妹<lb/>
　張氏是時建業劉麟霓與呉充陸崐暨山人結社遊<lb/>
　號苕溪五隱山人始講吾儒性命之學無何病卒年<lb/>
<pb n="KR2k0050_WYG_064-32a"/>
　三十七<hi>李夢陽太白山人傳</hi>
王汝霖字九谷華陰人性孝友博學有文名避跡華陰<lb/>
　山之麓以詩賦自娯嘉靖登極詔求隱逸有司累薦<lb/>
　不起台府高其節贈匾旌廬著有松隱漫槁草木靈<lb/>
　異錄<hi>賈志</hi>
馬天章字季襄三原人少從學於溫恭毅立志端亮孝<lb/>
　事孀母善詩賦尤工篆𨽻栖遲衡門不求聞達人謂<lb/>
　烟姿霞韻既有田遊巖復有馬季襄實先後輝映云<lb/>
<pb n="KR2k0050_WYG_064-32b"/>
　<hi>三原志</hi>
梁文映三原人明經溫恭毅居總憲欲薦於朝文映固<lb/>
　辭酣歌退隱人高其節<hi>三原志</hi>
董旭兆長安人讀書彈琴淡於世味草書得二王遺意<lb/>
　以布衣終<hi>賈志</hi>
王之翰字宗卿華陰人少司馬之良之兄也之良官南<lb/>
　贛巡撫治績卓然之翰獨淡於榮利教授生徒有貧<lb/>
　者輙資給之笑傲林泉不治生産時人擬之韋敬遠<lb/>
<pb n="KR2k0050_WYG_064-33a"/>
　云子𢎞睿戊午舉人不樂仕進築潄園華麓優游其<lb/>
　間以詩文自娯<hi>賈志</hi>
劉鉦冦永清俱中部人鉦萬厯戊午舉人官保定通判<lb/>
　永清天啟辛酉恩選官汾州同知皆以清介耿直不<lb/>
　能俯仰隨時掛冠歸里鉦卜居於煖泉谷永清隱於<lb/>
　邑東龍灣之陽布衣糲飯彈琴著書以自娯足跡不<lb/>
　入城市人並美之鉦子世諫舉明經亦高節不仕<hi>賈志</hi>
張鑛張鑣中部人俱舉明經鑛任武邑縣知縣不樂為<lb/>
<pb n="KR2k0050_WYG_064-33b"/>
　吏即解印歸屏跡自晦終身不出鑣授通判不就官<lb/>
　卜居北原貧窘蔬食毫無慍色時稱為兩逸士<hi>賈志</hi>
楊清張暨辰俱宜君人清以恩選赴廷對時魏璫方煽<lb/>
　清拂袖西歸隱身不出植花種竹飄飄然有遺世之<lb/>
　思暨辰嘗從馮少墟講學見朝政日紊乃杜門晦迹<lb/>
　嵗當舉明經不應布袍蔬食窮約終身<hi>賈志</hi>
惠及岐清澗人閉戸讀書不計功名或手持一巻笑傲<lb/>
　山水間自謂羲皇上人尤喜施予弗事産業及貢期<lb/>
<pb n="KR2k0050_WYG_064-34a"/>
　不就廷對林泉自適隱居終身<hi>清澗志</hi>
師功凱字雲菴清澗人天性孝友有隱志不求聞達少<lb/>
　慕黄老之術居華山以醫活人弗責報夢帝錫以佳<lb/>
　嗣果生子遂謝絶人世遍遊名山不返<hi>清澗志</hi>
張曰炳字晦叔同州人知府守訓季子性醇篤好學凡<lb/>
　圖緯書數至稗官醫卜靡不綜獵恬於勢利不就有<lb/>
　司試或諷之傲然不屑與馬林友善日夕揚扢古文<lb/>
　辭郡中風雅一振為文典古華贍卓有矩矱著張晦<lb/>
<pb n="KR2k0050_WYG_064-34b"/>
　叔詩集八巻武成考一巻<hi>同州志</hi>
費甲鑄字子范咸寧人為人曠逸不覊植竹築圃以丘<lb/>
　壑自怡賔客往來接談忘倦獨不喜談世務事兄甲<lb/>
　鏸尤盡禮好吟詠工書畫所著有西湖草行於世<hi>賈志</hi>
于養麟興平嵗貢李景貞洋縣進士闖逆䧟長安皆棄<lb/>
　家遠遁<hi>賈志</hi>
晉國柱字擎衡長安人少受講於馮恭定以闖變高隱<lb/>
　卒之日門人諡曰貞孝先生時同時高隱身不仕者<lb/>
<pb n="KR2k0050_WYG_064-35a"/>
　郃陽訓導党國柱扶風人代州知州党珫城固人華<lb/>
　陰王𢎞學潼闗楊賔楊嘗有辭貢文當事者高其義<lb/>
　讓<hi>賈志</hi>
魏淵淵字空空隱居華嶽性朴誠恬靜甘淡泊絶口不<lb/>
　言世務足不出山者三十餘年後其子以淵淵老三<lb/>
　至嶽頂欲迎還就養淵淵決志不歸其子泣請移綿<lb/>
　山乃許之終不至家後無疾而卒<hi>賈志</hi>
劉綖中部人力行篤學苦志清修舉明經不仕家貧自<lb/>
<pb n="KR2k0050_WYG_064-35b"/>
　甘不受餽遺為廬於沮水之旁教受生徒學者稱為<lb/>
　滸西先生<hi>中部志</hi>
　流寓<lb/>
周<lb/>
太師疵少師疆武王東觀兵歸居二年太師疵少師疆<lb/>
　抱其樂器而奔周<hi>史記周本紀</hi>
寗戚衛人居約時客遊於秦郿有遺跡<hi>賈志</hi>郿東南有村<lb/>
　曰甯曲土厚泉深有流水繞於門庭之間僉曰此齊<lb/>
<pb n="KR2k0050_WYG_064-36a"/>
　相甯戚所導水也故宅遺址猶有存者<hi>金高褒食水碑記  按甯</hi>
　<hi>戚飯牛歌全是倦游歸來語意則流寓秦邦亦當日應有之事今郿縣以堡名甯曲非無自也至縣志云</hi>
　<hi>甯戚有相牛經一巻傳之百里奚後奚得此以要秦穆公則近於荒誕矣</hi>
夷吾晉侯使賈華伐屈夷吾不能守盟而行將奔狄郤<lb/>
　芮曰不如之梁梁近秦而幸焉乃之梁<hi>左傳</hi>
晉太子圉為質於秦秦妻之子圉將逃歸謂嬴氏曰與<lb/>
　子歸乎對曰子晉太子而辱於秦子之欲歸不亦宜<lb/>
　乎寡君之使婢子侍執巾櫛以固子也從子而歸棄<lb/>
<pb n="KR2k0050_WYG_064-36b"/>
　君命也不敢從亦不敢言遂逃歸<hi>左傳</hi>
晉公子重耳之及於難也晉人伐諸蒲城蒲城人欲戰<lb/>
　重耳不可曰保君父之命而享其生祿於是乎得人<lb/>
　有人而校罪莫大焉吾其奔也遂奔狄從者狐偃趙<lb/>
　衰顛頡魏武子司空季子狄人伐廧咎如獲其二女<lb/>
　叔隗季隗納諸公子公子取季隗生伯儵叔劉以叔<lb/>
　隗妻趙衰生盾處狄十二年而行及楚楚子乃送諸<lb/>
　秦秦伯納女五人懷嬴與焉奉匜沃盥既而揮之怒<lb/>
<pb n="KR2k0050_WYG_064-37a"/>
　曰秦晉匹也何以卑我公子懼降服而囚他日公享<lb/>
　之子犯曰吾不如衰之文也請使衰從公子賦河水<lb/>
　公賦六月趙衰曰重耳拜賜公子降拜稽首公降一<lb/>
　級而辭焉衰曰君稱所以佐天子者命重耳重耳敢<lb/>
　不拜<hi>左傳記按重耳從亡五人史  有先軫無顛頡</hi>
由余戎王使由余於秦由余其先晉人也亡入戎聞繆<lb/>
　公賢故使由余觀秦繆公問内使廖曰鄰國有聖人<lb/>
　敵國之憂也由余賢奈何廖曰君為由余請以疏其<lb/>
<pb n="KR2k0050_WYG_064-37b"/>
　間畱而莫遣以失其期戎王怪之必疑由余君臣有<lb/>
　間乃可虜也繆公因與由余曲席而坐傳器而食問<lb/>
　其地形與其兵勢終年乃歸由余<hi>史記秦本紀</hi>
晉先蔑奔秦<hi>春秋</hi>晉襄公卒靈公少晉人以難故欲立長<lb/>
　君晉人使先蔑士㑹如秦逆公子雍秦康公送公子<lb/>
　雍於晉多與之徒衞穆嬴日抱太子以啼於朝宣子<lb/>
　與諸大夫皆患穆嬴且畏偪乃背先蔑而立靈公敗<lb/>
　秦師於令狐先蔑奔秦士㑹從之先蔑之使也荀林<lb/>
<pb n="KR2k0050_WYG_064-38a"/>
　父止之弗聽及亡荀伯盡送其帑及其器用財賄於<lb/>
　秦曰為同寮故也士㑹在秦三年不見士伯其人曰<lb/>
　能亡人於國不能見於此焉用之士季曰吾與之同<lb/>
　罪非義之也將何見焉及歸遂不見晉人患秦之用<lb/>
　士㑹也使魏壽餘偽以魏叛者以誘士㑹執其帑於<lb/>
　晉使夜逸請自歸於秦秦伯許之履士㑹之足於朝<lb/>
　秦伯師於河西魏人在東壽餘曰請東人之能與夫<lb/>
　二三有司言者吾與之先使士㑹士㑹辭曰晉人虎<lb/>
<pb n="KR2k0050_WYG_064-38b"/>
　狼也若背其言臣死妻子為戮無益於君不可悔也<lb/>
　秦伯曰若背其言所不歸爾帑者有如河乃行繞朝<lb/>
　贈之以䇿曰子無謂秦無人吾謀適不用也既濟魏<lb/>
　人譟而還秦人歸其帑其處者為劉氏<hi>左傳</hi>
四飯缺適秦播鼗武入於漢<hi>論語中按朱註云漢漢中此漢  在興漢之間即禹</hi>
　<hi>貢嶓冢導漾東流為漢處也春秋之末地應屬楚然武避地而去萍踪無定云入漢者亦猶詩咏伊人在</hi>
　<hi>水一方之意未知其稅駕何所安知不為褒沔之遊故與入秦之缺並載之</hi>
卜商字子夏衞人少孔子四十四歲孔子既没子夏居<lb/>
<pb n="KR2k0050_WYG_064-39a"/>
　西河教授為魏文侯師<hi>史記仲尼弟子本傳</hi>所居石室在飛浮<lb/>
　山當河之中隨水消長為高下<hi>賈志</hi>
扁鵲勃海郡鄭人也姓秦氏名越人視病盡見五藏癥<lb/>
　結名聞天下來入咸陽聞秦人愛小兒即為小兒醫<lb/>
　隨俗為變秦太醫令李䤈自知伎不如扁鵲使人刺<lb/>
　殺之至今天下言脉者由扁鵲也<hi>史記本傳</hi>
蘇秦者東周洛陽人也西至秦秦孝公卒惠王方誅商<lb/>
　鞅疾辨士弗用<hi>史記本傳</hi>蘇秦說秦王書十上而說不行<lb/>
<pb n="KR2k0050_WYG_064-39b"/>
　黑貂之裘敝黄金百鎰盡資用乏絶去秦而歸<hi>戰國䇿</hi>
太子完頃襄王使太子完入質於秦秦畱之數年王病<lb/>
　太子不得歸<hi>史記春申君傳</hi>楚王子質於秦不得歸作思歸<lb/>
　歌曰去千乘之家國作咸陽之布衣<hi>怨錄</hi>
燕太子丹者故嘗質於趙而秦王政生於趙其少時與<lb/>
　丹驩及政立為秦王而丹質於秦秦王遇燕太子丹<lb/>
　不善故丹怨而亡歸<hi>史記刺客傳</hi>燕太子丹質於秦秦遇<lb/>
　之無禮不得意欲歸秦王不聽謬言曰令烏頭白馬<lb/>
<pb n="KR2k0050_WYG_064-40a"/>
　生角乃可丹仰天歎烏即白頭馬為生角秦王不得<lb/>
　已而遣之<hi>冊府元龜</hi>
漢<lb/>
陸賈楚人以客從高祖定天下有口辯常使諸侯孝惠<lb/>
　帝時吕太后用事陸生自度不能爭乃病免以好畤<lb/>
　田地善可家焉有五男乃出所使越得槖中裝賣千<lb/>
　金分其子子二百金令為生産陸生常安車駟馬從<lb/>
　歌舞鼓琴瑟侍者十人寳劍直百金謂其子曰與汝<lb/>
<pb n="KR2k0050_WYG_064-40b"/>
　約過汝汝給吾人馬酒食極飲十日而更所死家得<lb/>
　寳劍車騎侍從者一歲中往來過他客率不過再三<lb/>
　過數見不鮮無久慁公為也竟以壽終<hi>史記本傳</hi>
司馬季主楚人卜於長安東市宋忠賈誼同輿之市游<lb/>
　卜肆中司馬季主閒坐弟子三四人侍方辯天地之<lb/>
　道日月之運陰陽吉凶之本二大夫再拜謁司馬季<lb/>
　主使弟子延之坐坐定司馬季主復理前語數千言<lb/>
　宋忠賈誼瞿然而悟獵纓正襟危坐曰先生何行之<lb/>
<pb n="KR2k0050_WYG_064-41a"/>
　汚司馬季主曰騏驥不與罷驢為駟鳯凰不與燕雀<lb/>
　為羣賢者亦不與不肖者同列公等喁喁何知長者<lb/>
　之道乎於是再拜而辭<hi>史記日者列傳</hi>
灌夫字仲孺潁陰人為中郎將數月坐法去後家居長<lb/>
　安長安中諸公莫弗稱之<hi>史記灌夫列傳</hi>
李廣者隴西成紀人為將軍下吏當斬贖為庶人家居<lb/>
　數嵗廣家與故潁陰侯孫屏野居藍田南山中射獵<lb/>
　嘗夜從一騎出從人田間飲還至霸陵亭霸陵尉醉<lb/>
<pb n="KR2k0050_WYG_064-41b"/>
　呵止廣廣騎曰故李將軍尉曰今將軍尚不得夜行<lb/>
　何乃故也止廣宿亭下<hi>史記本傳</hi>
司馬相如者蜀郡人也字長卿口吃而善著書常有消<lb/>
　渇疾與卓氏婚饒於財其進仕宦未嘗肯與公卿國<lb/>
　家之事稱病閒居不慕官爵既病免家居茂陵天子<lb/>
　曰相如病甚可往從悉取其書若不然後失之矣使<lb/>
　所忠往而相如已死<hi>史記本傳</hi>相如將聘茂陵人女為妾<lb/>
　卓文君作白頭吟以自絶相如乃止<hi>西京雜記</hi>
<pb n="KR2k0050_WYG_064-42a"/>
朱買臣字翁子呉人家貧隨上計吏為卒將重車至長<lb/>
　安詣闕上書書久不報待詔公車糧用乏上計吏卒<lb/>
　更乞匄之邑子嚴助貴幸薦買臣拜中大夫坐事免<lb/>
　久之召待詔拜㑹稽太守初買臣免待詔常從㑹稽<lb/>
　守邸者寄居飯食拜為太守買臣衣故衣懷其印綬<lb/>
　步歸郡邸直上計時㑹稽吏方相與羣飲買臣入室<lb/>
　中守邸與共食食且飽有頃長安廐吏乘駟馬車來<lb/>
　迎買臣遂乘傳去<hi>漢書本傳</hi>
<pb n="KR2k0050_WYG_064-42b"/>
任安滎陽人少孤貧困為人將車之長安畱求事為小<lb/>
　吏未有因因占著名數家於武功武功扶風西界小<lb/>
　邑也谷口蜀剗道近山安以為武功小邑無豪易高<lb/>
　也安畱代人為求盜亭父後為亭長邑中人出獵安<lb/>
　為分麋鹿雉兔部署老小當壯劇易處衆人皆喜曰<lb/>
　任少卿分别平有智畧明日復合㑹㑹者數百人任<lb/>
　少卿曰某子甲何為不來乎諸人皆怪其見之疾也<lb/>
　後乃為衞將軍舍人<hi>史記田叔傳</hi>
<pb n="KR2k0050_WYG_064-43a"/>
王吉字子陽琅邪臯虞人少時學問居長安東家有大<lb/>
　棗樹垂吉庭中吉婦取棗以啖吉吉後知之乃去婦<lb/>
　東家聞而欲伐其樹鄰里共止之因固請吉令還婦<lb/>
　里人為之語曰東家有樹王陽婦去東家棗完去婦<lb/>
　復還其厲志如此<hi>漢書本傳</hi>
樓䕶字君卿齊人父世醫也䕶少隨父為醫長安出入<lb/>
　貴戚家䕶誦醫經本草方術數十萬言長者咸愛重<lb/>
　之共謂曰以君卿之材何不宦學乎繇是辭其父學<lb/>
<pb n="KR2k0050_WYG_064-43b"/>
　經傳為京兆吏數年甚得名譽䕶為人短小精辯議<lb/>
　論常依名節聽之者皆竦與谷永俱為五侯上客母<lb/>
　死送葬者致車二三千兩閭里歌之曰五侯治喪樓<lb/>
　君卿舉方正為諫大夫擢天水太守復為廣漢太守<lb/>
　<hi>漢書本傳</hi>
蔡順字君仲汝南人少孤事母至孝王莽末中原大亂<lb/>
　順奉母西入闗遯居華西廣鄉原即今渭南東原也<lb/>
　㑹歲饑順採桑椹供養赤眉賊向闗中順遭之賊衆<lb/>
<pb n="KR2k0050_WYG_064-44a"/>
　見其桑椹黒赤異器問故順曰黑者供母赤者自食<lb/>
　賊驚曰孝子也乃遺米三斗牛一蹄禮之使歸食母<lb/>
　<hi>西安府志</hi>
承宫字少子琅邪姑幕人少孤勤學不倦遭天下喪亂<lb/>
　遂將諸生避地漢中<hi>後漢書本傳</hi>
孔季彦魯人父臨晉令禧卒於官遂畱華陰有答張太<lb/>
　常備德君子及楊太尉震大儒之問<hi>西安府志</hi>
蔡邕字伯喈陳畱人初邕與司徒劉郃素不相平叔父<lb/>
<pb n="KR2k0050_WYG_064-44b"/>
　衞尉質又與將作大匠楊球有隙球即中常侍程璜<lb/>
　女夫也璜使人飛章言邕質數以私事請託於郃郃<lb/>
　不聽於是詔下邕質於洛陽獄劾棄市事奏中常侍<lb/>
　吕强愍邕無罪請之帝有詔減死一等與家屬髠鉗<lb/>
　徙朔方楊球使客追路刺邕客感其義皆莫為用又<lb/>
　賂其部主使加毒害所賂者反以其情戒邕故每得<lb/>
　免居五原安陽縣邕前在東觀與盧植韓說等撰補<lb/>
　後漢記因上書自陳奏其所著十意帝嘉其才高㑹<lb/>
<pb n="KR2k0050_WYG_064-45a"/>
　明年大赦乃宥邕還本郡邕自徙及歸凡九月焉<hi>後漢</hi>
　<hi>書本傳</hi>
丁蘭河内人寓居平陵後人名其居地曰孝子門<hi>馬志</hi>
李堅曹植鼙舞詩序云漢靈帝鼔吹有李堅者能鼙舞<lb/>
　遭世荒亂播越闗西隨將軍段煨先帝聞其舊伎下<lb/>
　書召堅堅年踰七十云<hi>晉書樂志</hi>
王粲字仲宣山陽高平人曾祖襲祖暢皆為漢三公獻<lb/>
　帝西遷粲徙長安左中郎將蔡邕見而竒之時邕才<lb/>
<pb n="KR2k0050_WYG_064-45b"/>
　學顯著貴重朝廷常車騎填巷賔客盈坐聞粲在門<lb/>
　倒屣迎之粲年即幼弱容狀短小一坐盡驚邕曰此<lb/>
　王公孫有異才吾不如也吾家書籍文章盡當與之<lb/>
　年十七司徒辟詔除黄門侍郎以西京擾亂皆不就<lb/>
　<hi>三國魏志本傳</hi>
青牛先生初平中山東人有青牛先生字正方客三輔<lb/>
　曉知星厯風角鳥情常食青葙芫華年似五六十者<lb/>
　人或親識之謂已百餘歲矣建安十六年三輔亂南<lb/>
<pb n="KR2k0050_WYG_064-46a"/>
　入漢中漢中壞入蜀<hi>三國志管志傳注</hi>
寒貧者本姓石字德林安定人建安初客三輔是時長<lb/>
　安有宿儒欒文博者門徒數千德林亦就學始精詩<lb/>
　書後好内事於衆輩中最𤣥黙十六年闗中亂南入<lb/>
　漢中不治産業不畜妻孥嘗讀老子五千文及諸内<lb/>
　書晝夜吟咏二十五年漢中破隨衆還長安遂癡愚<lb/>
　不復識人食不求味冬夏衣敝布衣體如無所勝目如無<lb/>
　所見獨居窮巷小屋無親里人與之衣食不肯取郡<lb/>
<pb n="KR2k0050_WYG_064-46b"/>
　縣以其鰥窮給廩日五升食不足頗行乞乞不取多<lb/>
　人問其姓字不肯言因號之曰寒貧或素有與相知<lb/>
　者往存恤之輙拜跪由是人謂其不癡<hi>魏畧</hi>
晉<lb/>
周虓字孟威少有節操歴梓潼太守寧康初符堅將楊<lb/>
　安冦梓潼虓遣送母妻為堅將邀而䕶之虓遂降於<lb/>
　安堅欲以為尚書郎虓曰䝉國厚恩以至今日老母<lb/>
　見獲失節於此母子獲全秦之惠也雖公侯之貴不<lb/>
<pb n="KR2k0050_WYG_064-47a"/>
　以為榮况郎任乎堅乃止太元三年虓潛至漢中堅<lb/>
　追得之後徙於太原<hi>晉書本傳</hi>
北魏<lb/>
賀狄干代人登國初道武遣狄干致馬千匹結婚於姚<lb/>
　萇㑹萇死興立止狄干而絶婚干在長安因習讀書<lb/>
　史通論語尚書諸經舉止風流有似儒者<hi>北史本傳</hi>
㓂讚字奉國上谷人因難徙居馮翊萬年姚泓滅秦雍<lb/>
　人千有餘家推讚為主歸順拜魏郡太守<hi>魏書本傳</hi>
<pb n="KR2k0050_WYG_064-47b"/>
胡叟字倫許安定臨涇人少聰慧好屬文以姚氏將衰<lb/>
　遂入長安觀風化隱匿名行懼人見知時京兆韋祖<lb/>
　思少閱典墳多蔑時彦待叟不足叟拂衣而出祖固<lb/>
　畱之遂歸主人賦韋杜二族一宿而成時年十八人<lb/>
　皆竒其才畏其筆叟孤飄坎壈未有仕路遂入漢中<lb/>
　刺史馮翊吉翰頗相禮接授末佐不稱懷未幾入蜀<lb/>
　<hi>北史本傳</hi>
游明根字志遠雅從祖弟廣平任人幼年遭亂為櫟陽<lb/>
<pb n="KR2k0050_WYG_064-48a"/>
　王氏奴主使牧羊明根以壺漿倩人書字路邊書地<lb/>
　學之長安鎮將竇瑾見之呼問知其姓名乃告雅雅<lb/>
　贖之<hi>北史游雅傳</hi>
馮熙信都人生於長安為姚氐魏母所養以叔父樂陵<lb/>
　公邈因戰入蠕蠕魏母攜熙逃避至氐羌中撫育年<lb/>
　十二好弓馬有勇幹氐羌皆歸附之魏母見其如此<lb/>
　將還長安始就學問從師受孝經論語好陰陽兵法<lb/>
　及長遊華陰河東二郡間性汎愛不拘小節人無士<lb/>
<pb n="KR2k0050_WYG_064-48b"/>
　庶來則納之後至侍中太師<hi>魏書外戚傳</hi>
李預字元凱太和初歴馮翊太守解郡遂居長安羨古<lb/>
　人飱玉法乃採訪藍田躬往攻掘得若環璧雜器形<lb/>
　者大小百餘頗有麄黑者亦篋盛以還至而觀之皆<lb/>
　光潤可玩乃椎七十枚為屑食之經年云有效驗而<lb/>
　世事寢食皆不節又好酒損志及病篤謂妻子曰吾<lb/>
　尸體必當有異勿速殯令後人知飱服之妙時七月<lb/>
　中旬長安毒熱預停尸四宿而體色不變妻常氏以<lb/>
<pb n="KR2k0050_WYG_064-49a"/>
　玉珠二枚唅之因嘘其口都無穢氣舉斂於棺堅直<lb/>
　不傾<hi>北史李先傳</hi>
薛拔<hi>辯孫汾陰人</hi>尚文成女西河長公主拔弟子驎駒舉秀<lb/>
　才除中書博士始拔尚主有賜田在馮翊驎駒徙居<lb/>
　之遂家於馮翊之夏陽<hi>北史本傳</hi>
李昶頓丘臨黄人父遊有才行屬亂奔江左昶於太祖<lb/>
　世已當樞要及晉公䕶執政委任如舊昶以父在江<lb/>
　南身寓闗右自少及終不飲酒聽樂時論以此稱焉<lb/>
<pb n="KR2k0050_WYG_064-49b"/>
　<hi>周書本傳</hi>
檀翥字鳯翔高平人好讀書善屬文能鼔瑟司州牧城<lb/>
　陽王元徽以翥為從事非其好也尋謝病客遊三輔<lb/>
　<hi>周書李昶傳</hi>
蕭大圜梁簡文帝子也大寳元年封樂梁郡王元帝改<lb/>
　封晉熙郡王于謹軍至元帝令大圜兄大封充使請<lb/>
　和大圜副焉其實質也出至軍所信宿元帝降魏恭<lb/>
　帝二年客長安太祖以客禮待之并賜田宅奴婢牛<lb/>
<pb n="KR2k0050_WYG_064-50a"/>
　馬粟帛等俄而開麟趾殿招集學士大圜預焉<hi>周書本傳</hi>
王褒字子淵琅琊臨沂人有重名於江左大軍征江陵<lb/>
　元帝出降褒出見柱國于謹謹甚禮之褒曽作燕歌<lb/>
　行妙盡闗塞寒苦之狀元帝及諸文士並和之競為<lb/>
　凄切之詞至此方驗褒與王克劉㲄宗懍等數十人<lb/>
　俱至長安太祖喜曰昔平呉之利二陸而已今羣賢<lb/>
　畢至可謂過之又謂褒及王克曰吾王氏甥也卿等<lb/>
　並吾之舅氏當以親戚為情弗以去鄉介意於是授<lb/>
<pb n="KR2k0050_WYG_064-50b"/>
　褒克等車騎大將軍儀同三司資餼甚厚褒等亦並<lb/>
　荷恩眄忘其覊旅初褒與梁處士汝南周𢎞讓相善<lb/>
　及𢎞讓兄𢎞正自陳來聘高祖許褒等通親知音問<lb/>
　褒贈𢎞讓詩并致書<hi>周書本傳</hi>
庾信字子山南陽新野人梁元帝即位加散騎常侍來<lb/>
　聘於我屬大軍南討遂畱長安江陵平陳氏與朝廷<lb/>
　通好南北流寓之士各許還其舊國陳氏請信等十<lb/>
　數人高祖惟放王克殷不害等信及褒並畱不遣世<lb/>
<pb n="KR2k0050_WYG_064-51a"/>
　宗高祖雅好文學特䝉恩禮信雖位望通顯常有鄉<lb/>
　闗之思乃作哀江南賦以致其意<hi>周書本傳</hi>
殷不害字長卿陳郡長平人江陵陷與王褒庾信俱入<lb/>
　長安自是蔬食布衣枯槁骨立見者哀之大建七年<lb/>
　自周還朝其還也周畱其長子僧首因居闗中禎明<lb/>
　三年京城陷僧首來迎不害道病卒<hi>陳書本傳</hi>
姚察呉興武康人父上開府僧垣知名察於大建初除<lb/>
　散騎侍郎左通直報聘於周初梁季淪没僧垣入於<lb/>
<pb n="KR2k0050_WYG_064-51b"/>
　長安至是得與僧垣相見將别之際絶而復蘇見者<lb/>
　莫不欷歔<hi>陳書姚察傳</hi>
徐文遠偃師人父徹梁秘書郎尚元帝女安昌公主而<lb/>
　生文遠屬江陵䧟被虜於長安安貧無以自給其兄<lb/>
　休鬻書為業文遠日閱書於肆博覽五經尤精春秋<lb/>
　左氏傳<hi>舊唐書儒學傳</hi>
劉行本沛人起家武陵國常侍遇蕭修以梁州北附遂<lb/>
　與叔父璠同歸於周寓居京兆之新豐每以諷讀為<lb/>
<pb n="KR2k0050_WYG_064-52a"/>
　事<hi>隋書本傳</hi>
隋<lb/>
蕭允字叔佐蘭陵人後主拜光祿大夫及隋師濟江遷<lb/>
　於闗右是時朝士至長安者例並授官惟允與尚書<lb/>
　僕射謝伷辭以老疾隋文帝義之並厚賜錢帛尋以<lb/>
　疾卒於長安<hi>陳書本傳</hi>
孔紹安越州山陰人少與兄紹新俱以文詞知名陳亡<lb/>
　入隋徙居京兆鄠縣閉門讀書誦古文集數十萬言<lb/>
<pb n="KR2k0050_WYG_064-52b"/>
　外兄虞世南歎異之紹新嘗謂世南曰本朝淪陷分<lb/>
　從湮滅但見此弟竊謂家族不亡矣<hi>舊唐書文苑傳</hi>
唐<lb/>
盧照鄰范陽人拜新都尉因疾去官處太白山中以服<lb/>
　餌為事<hi>舊唐書文苑傳</hi>照鄰始去新都寓於京城鄱陽公主<lb/>
　之廢府時詔徵太白山隱士孫思邈亦居此府思邈<lb/>
　時年九十餘視聽不衰照鄰自傷年纔強仕而沈疾<lb/>
　困憊乃作病梨樹賦<hi>冊府元龜</hi>
<pb n="KR2k0050_WYG_064-53a"/>
員半千字榮期齊州人累封平原郡公樂山水自放開<lb/>
　元九年遊堯山沮水間愛其地遂定居卒年九十四<lb/>
　即葬焉<hi>唐書本傳</hi>
王維字摩詰太原祁人得宋之問藍田别墅在輞口輞<lb/>
　水周於舍下與道友裴迪浮舟往來彈琴賦詩嘯詠<lb/>
　終日嘗聚其田園所為詩號輞川集<hi>舊唐書本傳</hi>維母亡<lb/>
　表輞川第為寺<hi>唐書本傳</hi>摩詰少以詞學知名有高致信<lb/>
　佛理藍田南置别業以水木琴書自娯善畫山水人<lb/>
<pb n="KR2k0050_WYG_064-53b"/>
　物嘗於清源寺壁畫輞川圖巖岫盤鬱雲水飛動<hi>圖畫</hi>
　<hi>見聞志</hi>是圖蓋維平生得意畫也予觀唐史暨維集所<lb/>
　謂竹館桞浪等皆可考江山雄勝草木潤秀使人徘<lb/>
　徊撫巻而忘倦浩然有結廬終焉之想而不知秦之<lb/>
　非吾土也物之移人觀者如是<hi>劉因輞川圖記</hi>
杜甫字子美其先自襄陽徙河南甫舉進士不第困長<lb/>
　安㑹祿山亂天子入蜀甫避走三川肅宗立自鄜州<lb/>
　羸服欲奔行在為賊所得至德三載亡走鳯翔謁上<lb/>
<pb n="KR2k0050_WYG_064-54a"/>
　拜右拾遺時所在冦奪甫家寓鄜彌年囏窶孺弱至<lb/>
　餓死因許甫自往省視從還京師出為華州司功叅<lb/>
　軍闗輔饑輙棄官去<hi>唐書杜甫傳</hi>
牛僧孺八代祖𢎞相隋封竒章郡公贈文安侯長安南<lb/>
　下杜樊鄉東文安有隋氏賜田數頃書千巻尚存公<lb/>
　年十五依以為學數年業就<hi>杜樊川集</hi>
張詢南海人不第後流寓長安以畫自適<hi>圖繪寳鑑</hi>
張䇿字少逸河西燉煌人少好浮圖之說乃落髮為僧<lb/>
<pb n="KR2k0050_WYG_064-54b"/>
　居長安慈恩寺黄巢犯長安䇿乃返初服奉父母以<lb/>
　避亂邠州王行瑜辟觀察支使晉王李克用攻行瑜<lb/>
　策與婢肩輿其母東歸<hi>五代史本傳</hi>
宋<lb/>
吕蕡汲郡人為比部郎中後知巴西縣致仕因葬京兆<lb/>
　藍田遂家焉<hi>河南通志</hi>
邵雍洛陽人嘗占籍商洛結廬天柱山商守給天柱山<lb/>
　戸帖與之唱和又寓居鳯州嘗登郡樓賦詩而去<hi>馬志</hi>
<pb n="KR2k0050_WYG_064-55a"/>
　堯夫遊商愛南秦川風土卜居八年與州守宋郎中<lb/>
　友善時以詩酒酬答一日州守延賞牡丹時章惇為<lb/>
　商洛令議論縱横堯夫言見蓓蕾而知花之高下者<lb/>
　知花之次也見根蘖而知花之高下者知花之上也<lb/>
　因陳天人理數之學章愧服<hi>商州志</hi>
吕希純河南人紹聖初以屯田員外郎分司南京後居<lb/>
　金州杜門讀書不以夷險縈心<hi>馮志</hi>
金<lb/>
<pb n="KR2k0050_WYG_064-55b"/>
李懋不知何許人有異術正大間游京兆行省完顔哈<lb/>
　達愛其術<hi>金史本傳</hi>
李汾字長源平晉人系出雁門避亂入闗京兆尹子容<lb/>
　愛其才招致門下畱二年去之涇州謁張公信甫一<lb/>
　見即以上客禮之自是游道日廣闗中無一人敢與<lb/>
　相軒輊者長源以詩為專門之學其所得如三輔樓<lb/>
　臺失歸燕上林花木怨啼鵑等句同輩作七言詩者<lb/>
　皆不及也有闗中往來詩十數首道其流離世故妻<lb/>
<pb n="KR2k0050_WYG_064-56a"/>
　子凋喪道塗萬里奔走狼狽之意雖詞㫖危苦而耿<lb/>
　耿自信者故在<hi>中州集</hi>
元<lb/>
毛沖蜀人原任普潤縣尹後謝政隱於岐山周公廟談<lb/>
　詩論禮不求聞達鄰邑諸向道者多與之遊居數十<lb/>
　年還籍<hi>岐山志</hi>
明<lb/>
常存字惟德開平王遇春從子累功授親軍侍衞指揮<lb/>
<pb n="KR2k0050_WYG_064-56b"/>
　洪武初從遇春入闗以久在兵間思脫塵網遂謝去<lb/>
　寓居蒲城之白堂山賢相鄉<hi>西安府志</hi>
羅性字子理泰和人洪武初中鄉貢進士授德安府同<lb/>
　知坐擅用棗木染軍衣為陳寧所劾謫戍西安行槖<lb/>
　枵虚怡然就役既至達官貴人咸加敬禮諸生從學<lb/>
　甚衆是時四方老師碩儒在西安者數十人吳中鄒<lb/>
　奕獨曰合吾輩所讀書庶幾羅先生之半<hi>名山藏</hi>
晉漢臣洪洞人愍王時為紀善慕終南之勝遂卜居江<lb/>
<pb n="KR2k0050_WYG_064-57a"/>
　村後陞審理卒於王事葬村西<hi>賈志</hi>
石無用字琴月南安人善詩尤工書往來江漢蒲團杖<lb/>
　笠片雲孤鶴寓洋之酆都山五雲宫<hi>洋縣志</hi>
俞安期字羡長呉江人寓居京兆詩名重海内著有翏<lb/>
　翏閣集雍勝畧并纂唐類函諸書<hi>賈志</hi>
祝世喬字子遷江西金谿人方襁褓時父神谷遠遊久<lb/>
　未歸世喬年十五獨行尋父歴楚及秦數瀕危殆先<lb/>
　是楚有楊某者德神谷療其疾思報之及見世喬亟<lb/>
<pb n="KR2k0050_WYG_064-57b"/>
　欲妻以女世喬辭去之西秦西秦山高地寒值嚴冬<lb/>
　皸瘃無完膚自分必死久之乃遇父於鞏昌西和道<lb/>
　中父子相抱而泣觀者咸為酸感奉父至高陵始卜<lb/>
　室焉世喬雖窮途孤旅讀書不輟後以選貢授南康<lb/>
　通判佐郡有聲移家𨽻籍咸寧<hi>馮少墟集</hi>
　方伎<lb/>
周<lb/>
偃師西域人周穆王西巡將還未及中國有獻工人名<lb/>
<pb n="KR2k0050_WYG_064-58a"/>
　偃師王問曰何能偃師曰臣惟命所試然臣已有所<lb/>
　造願王先觀之王曰日與俱來吾與若俱觀之翼日<lb/>
　偃師謁見王王曰若與偕來者何人耶對曰臣所造<lb/>
　能倡者王驚視之趣步俯仰信人也巧夫領其頥則<lb/>
　歌合律捧其手則舞應節千變萬化惟意所適王以<lb/>
　為實人也與盛姬内御並觀之技將終倡者瞬其目<lb/>
　而招王之左右侍妾王大怒立欲誅偃師偃師大懾<lb/>
　立剖散倡者以示王皆傅㑹革木膠漆白黒丹青之<lb/>
<pb n="KR2k0050_WYG_064-58b"/>
　所為王諦料之内則肝胆心肺脾腎腸胃外則筋骨<lb/>
　支節皮毛齒髮皆假物也合㑹復如初王試廢其心<lb/>
　則口不能言廢其肝則目不能視廢其腎則足不能<lb/>
　步王始悅而歎曰人之巧乃可與造化同功乎詔貳<lb/>
　車載之以歸<hi>列子</hi>偃師縛草作人能為之走<hi>文苑彚<graphic n="KR1471" url="https://raw.githubusercontent.com/kanripo/KR-Gaiji/master/images/KR1471.png" mimeType="image/png"/>  按方伎</hi>
　<hi>非秦産者不錄但偃師來自遐方入貢之後供奉周京終老於此直省各志既無從收錄入之流寓生平</hi>
　<hi>術藝又湮没不彰故特與土著並列於篇自周秦以迄隋唐遠人以方伎傳者凡得五人云</hi>
商南本黄帝之昆孫以地得姓周初封子男於商精數<lb/>
<pb n="KR2k0050_WYG_064-59a"/>
　學周髀衍其說為算經國語曰司商<hi>賈志</hi>
卜徒父<hi>秦太卜</hi>僖公十五年秦伯代晉卜徒父筮之吉涉<lb/>
　河侯車敗詰之對曰大吉三敗必獲晉君其卦遇蠱<lb/>
　曰千乘三去三去之餘獲其雄狐夫狐蠱必其君也<lb/>
　蠱之貞風也其悔山也歲云秋矣我落其實而取其<lb/>
　材所以克也實落材亡不敗何待三敗及韓戰於韓<lb/>
　原秦獲晉侯以歸<hi>左傳</hi>
卜招父<hi>梁太卜</hi>惠公之在梁也梁伯妻之梁嬴孕過期卜<lb/>
<pb n="KR2k0050_WYG_064-59b"/>
　招父與其子卜之其子曰將生一男一女男為人臣<lb/>
　女為人妾故名男曰圉女曰妾及子圉西質妾為宦<lb/>
　女焉<hi>左傳</hi>
伯樂善相馬秦穆公謂曰子之年長矣子姓有可使求<lb/>
　馬者乎對曰臣之子皆下材也臣有所與九方臯此<lb/>
　其於馬非臣之下也穆公見之使行求馬三月而反<lb/>
　報曰已得之矣在沙丘穆公曰何馬對曰牝而黄使<lb/>
　人往取之牡而驪穆公不悅謂伯樂曰敗矣子所使<lb/>
<pb n="KR2k0050_WYG_064-60a"/>
　求馬者物色牝牡尚弗能知又何馬之能知也伯樂<lb/>
　曰若臯之所觀天機也得其精而忘其粗若臯之相<lb/>
　馬乃有貴乎馬者也馬至果天下之良馬也<hi>列子</hi>
醫緩<hi>秦人</hi>成公十年晉侯疾病求醫于秦秦伯使醫緩為<lb/>
　之未至公夢疾為二䜿子曰彼良醫也懼傷我焉逃<lb/>
　之其一曰居肓之上膏之下若我何醫至曰疾不可<lb/>
　為也在肓之上膏之下攻之不可達之不及藥不至<lb/>
　焉不可為也公曰良醫也厚為之禮而歸之<hi>左傳</hi>
<pb n="KR2k0050_WYG_064-60b"/>
醫和<hi>秦人</hi>昭公元年晉侯求醫於秦秦伯使醫和視之曰<lb/>
　疾不可為也是謂近女室疾如蠱非鬼非食疾心喪<lb/>
　志良臣將死天命不祐公曰女不可近乎對曰節之<lb/>
　天有六氣降生五味發為五色徵為五聲淫生六疾<lb/>
　六氣曰陰陽風雨晦明也分為四時序為五節過則<lb/>
　為菑陰淫寒疾陽淫熱疾風淫末疾雨淫腹疾晦淫<lb/>
　惑疾明淫心疾女陽物而晦時淫則生内熱惑蠱之<lb/>
　疾今君不節不時能無及此乎趙孟曰誰當良臣對<lb/>
<pb n="KR2k0050_WYG_064-61a"/>
　曰主是謂矣主相晉國於今八年晉國無亂諸侯無<lb/>
　闕可謂良矣和聞之國之大臣榮其寵祿任其大節<lb/>
　有菑祻興而無改焉必受其咎今君至於淫以生疾<lb/>
　將不能圖恤社稷祻孰大焉主不能禦吾是以云也<lb/>
　趙孟曰何謂蠱對曰淫溺惑亂之所生也於文皿蟲<lb/>
　為蠱穀之飛亦為蠱在周易女惑男風落山謂之蠱<lb/>
　皆同物也趙孟曰良醫也厚其禮而歸之<hi>左傳</hi>
醫□者秦之良醫也為宣王割痤為惠王治痔皆愈張<lb/>
<pb n="KR2k0050_WYG_064-61b"/>
　子之背腫請□治之曰背非吾背也任子治焉遂愈<lb/>
　<hi>尸子</hi>
秦<lb/>
裂裔始皇元年騫霄國獻刻玉善畫工名夷使含丹青<lb/>
　以潄地即成魑魅及詭怪羣物之象刻玉為百獸之<lb/>
　形毛髮宛若真銘其臆前記以日月工人以指畫地<lb/>
　長百丈直如繩墨方寸之内畫四瀆五岳列國之圖<lb/>
　又畫為龍鳯騫翥若飛皆不㸃睛或㸃之必飛走始<lb/>
<pb n="KR2k0050_WYG_064-62a"/>
　皇嗟曰刻畫之形何得飛走使以淳漆各㸃兩玉虎<lb/>
　一眼睛旬日失之不知所在明年西方獻兩白虎各<lb/>
　無一目始皇發檻視之疑是先所失者乃刺殺之檢<lb/>
　其胸前果元年所刻玉虎也<hi>拾遺記作按歴代名畫記  裂夷</hi>
漢<lb/>
周仁其先任城人以醫見景帝為太子時為舍人積功<lb/>
　遷至大中大夫景帝初立拜仁為郎中仁為人陰重<lb/>
　不泄常衣弊補衣溺袴故不為潔清以是得幸入卧<lb/>
<pb n="KR2k0050_WYG_064-62b"/>
　内於後宫秘戲仁常在旁上時問人仁曰上自察之<lb/>
　然亦無所毁景帝再自幸其家家陽陵上所賜甚多<lb/>
　然終常讓不敢受也諸侯羣臣賂遺終無所受武帝<lb/>
　立為先帝臣重之仁乃病免以二千石祿歸老於家<lb/>
　子孫咸至大官<hi>漢書本傳</hi>
棓生<hi>安陵卜者</hi>袁盎家居多怪乃之棓生所問占<hi>漢書袁盎傳  按袁</hi>
　<hi>盎家安陵</hi>棓生秦時賢士善術者也<hi>袁盎傳注</hi>
許博昌安陵人善陸博竇嬰好之常與居處其術曰方<lb/>
<pb n="KR2k0050_WYG_064-63a"/>
　畔掲道張張畔掲道方張究屈元高高元屈究張三<lb/>
　輔兒童皆誦之法用六箸以竹為之長六分或用二<lb/>
　箸博昌又作大博經一篇<hi>西京雜記</hi>
蓋元<hi>西域人</hi>武帝平西域得胡人善蹴踘者蓋元便捷跳<lb/>
　躍帝好而為之羣臣不能諫<hi>彈碁經序</hi>
徐禹<hi>長安人</hi>武帝元封七年厯紀廢壞廼造漢太初厯元<lb/>
　鳯三年太史令張壽王言黄帝調厯漢元年以來用<lb/>
　之今陰陽不調更厯之過詔課諸厯疏宻長安徐禹<lb/>
<pb n="KR2k0050_WYG_064-63b"/>
　治太初厯第一壽王治黃帝調厯皆疏濶又言黃帝<lb/>
　至元鳯三年六千餘歲長安單安國安陵桮育治終<lb/>
　始言黄帝以來三千六百二十九嵗不與壽王合故<lb/>
　厯本之驗自漢厯初起盡元鳯六年三十六歲而是<lb/>
　非堅定<hi>漢書律厯志</hi>
古掾曹<hi>京兆人</hi>學從横揣摩弄矢揺丸樗蒲之術為都掾<lb/>
　史四十餘年善訑謾二千石隨以諧謔皆握其權要<lb/>
　而得其歡心趙廣漢為京兆尹黜之終於家京師排<lb/>
<pb n="KR2k0050_WYG_064-64a"/>
　戲皆稱古掾曹<hi>西京雜記</hi>
毛延壽杜陵人陳敞平陵人劉白新豐人陽望下杜人<lb/>
　樊育長安人並永光建昭中畫手時元帝後宫既多<lb/>
　使圖其狀每披圖召見諸宫人競賂畫工錢帛獨王<lb/>
　嬙貌麗意不茍求工人遂為醜狀及匈奴求漢美女<lb/>
　上按圖召昭君行帝見昭君貌甚悔之而籍已定乃<lb/>
　窮其事畫工皆棄市籍其家貲皆巨萬毛延壽畫人<lb/>
　老少美惡皆得其正陳敞劉白並工牛馬飛鳥衆勢<lb/>
<pb n="KR2k0050_WYG_064-64b"/>
　但人物不及延壽陽望樊育亦善畫尤善布色<hi>厯代名畫</hi>
　<hi>記陽按本傳畫手共六人其一乃洛  龔寛也以非秦産故不載</hi>
丁緩<hi>長安巧工</hi>常為滿燈七龍五鳯雜以芙蓉蓮藕之竒又<lb/>
　作卧褥香爐一名被中香爐本出房風其法後絶至<lb/>
　緩始更為之為機環轉運四周而爐體常平可置之<lb/>
　被褥故以為名又嘗作九層博山香爐鏤為竒禽怪<lb/>
　獸窮諸靈異皆自然運動又作七輪扇連七輪大皆<lb/>
　徑丈相連續一人運之滿堂寒顫<hi>西京雜記</hi>
<pb n="KR2k0050_WYG_064-65a"/>
杜夫子<hi>杜陵人</hi>善奕棋為天下第一人或譏其費日夫子<lb/>
　曰精其理者足以大禆聖教<hi>西京雜記</hi>
蒒翁者長安善相馬者也於邊郡求得駿馬騎以入市<lb/>
　去來人不見也後勞問之因請觀焉翁曰諸卿無目<lb/>
　不足示也<hi>桓譚新論</hi>
山子道<hi>馮翊人</hi>博物志曰漢世馮翊山子道王九真郭凱<lb/>
　等善圍棋<hi>三國志魏武帝本紀注</hi>
魏<lb/>
<pb n="KR2k0050_WYG_064-65b"/>
馬鈞<hi>扶風人</hi>巧思絶世傅𤣥序之曰馬先生天下之名巧<lb/>
　也為博士居貧舊綾機五十綜者五十躡六十綜者<lb/>
　六十躡先生患其喪功費日乃皆易以十二躡為給<lb/>
　事中與常侍高堂隆驍騎將軍秦朗言及指南車明<lb/>
　帝詔先生作之都内有地可為園患無水以灌之乃<lb/>
　作翻車令童兒轉之灌水自覆更入更出其巧百倍<lb/>
　於常其後人有上百戲者能設而不能動帝問可動<lb/>
　否曰可動其巧可益否曰可益受詔作之以大木彫<lb/>
<pb n="KR2k0050_WYG_064-66a"/>
　構使其形若輪平地施之潛以水發設為女樂舞象<lb/>
　至令木人擊鼓吹簫作山嶽使木人跳丸擲劒緣絙<lb/>
　倒立出入自在百官行署舂磨鬭雞變巧百端見諸<lb/>
　葛亮連弩曰巧矣未盡善也作之可令加五倍又患<lb/>
　發石車敵人之於樓邊懸濕牛皮中之則墮石不能<lb/>
　連屬而至欲作一輪縣大石數十以機鼔輪為常則<lb/>
　以斷懸石飛擊敵賊使首尾電至嘗試以車輪懸瓴<lb/>
　甓數十飛數百步先生之巧雖古公輸般墨翟王爾<lb/>
<pb n="KR2k0050_WYG_064-66b"/>
　近漢世張平子不能過也<hi>魏志杜䕫傳注</hi>
晉<lb/>
王彫<hi>新平人</hi>初苻堅即偽位彫陳說圖讖堅大悅以彫為<lb/>
　太史令嘗言於堅曰謹按讖云古月之末亂中州洪<lb/>
　水大起健西流惟有雄子定八州此即三祖陛下之<lb/>
　聖諱也又曰當有草付臣又土滅東燕破白虜氐在<lb/>
　中華在表案圖讖之文陛下當滅燕平六州願徙汧<lb/>
　隴諸氐於京師三秦大戸置之於邊地以應圖讖之<lb/>
<pb n="KR2k0050_WYG_064-67a"/>
　言堅訪之王猛猛以彫為左道惑衆勸堅誅之彫臨<lb/>
　刑上疏曰臣以趙建武四年從京兆劉湛學明於圖<lb/>
　記謂臣曰新平地古顓頊之墟里名曰雞閭記云此<lb/>
　里應出帝王寳器其名延壽寳鼎顓頊有云河上先<lb/>
　生為我隱之於咸陽西北吾之孫有草付臣又土應<lb/>
　之湛又云吾嘗齋於室中夜有流星大如半月落於<lb/>
　此地斯蓋是乎願陛下誌之平七州之後出於壬午<lb/>
　之年至是新平人得之以獻器銘篆書文題之法一<lb/>
<pb n="KR2k0050_WYG_064-67b"/>
　為天王二為王后三為三公四為諸侯五為伯子男<lb/>
　六為卿大夫七為元士自此以下考載文記列帝王<lb/>
　名臣自天子王后内外次序上應天文象紫宫布列<lb/>
　依玉牒版辭不違帝王之數從上元人皇起至中元<lb/>
　窮於下元天地一變盡三元而止堅以彫言有徵特<lb/>
　贈光祿大夫<hi>晉書符堅載記</hi>
北魏<lb/>
周澹鄠人多方術尤善醫藥為太醫令太宗嘗苦風頭<lb/>
<pb n="KR2k0050_WYG_064-68a"/>
　眩澹治得愈由此見寵位至特進賜爵成德侯<hi>魏書本傳</hi>
趙胡<hi>京兆人</hi>宣武靈皇后胡氏司徒國珍女也産之日赤<lb/>
　光四照京兆山北縣有趙胡者善卜相國珍問之胡<lb/>
　云賢女有大貴之表方為天地母生天地主勿過三<lb/>
　人知也<hi>魏書皇后傳</hi>
王伯達<hi>扶風人</hi>盧淵年四十嘗詣長安將還諸相餞送者<lb/>
　五十餘人别於渭北有相者扶風人王伯達曰諸君<lb/>
　皆不如此盧郎雖位不副實然德聲甚盛望踰公輔<lb/>
<pb n="KR2k0050_WYG_064-68b"/>
　後三十餘年當制命闗右願不相忘後淵果為安南<lb/>
　將軍督闗右諸軍事相者年過八十詣軍門請見言<lb/>
　敘平生未幾拜儀曹尚書<hi>魏書本傳</hi>
隋<lb/>
韋鼎字超盛京兆杜陵人少通脫博涉經史明陰陽逆<lb/>
　刺尤善相術仕梁遭父憂哀毁過禮殆將滅性侯景<lb/>
　之亂兄昂卒於京城鼎負屍出寄於中興寺求棺無<lb/>
　所得鼎哀憤慟哭忽見江中有物流至鼎異之往見<lb/>
<pb n="KR2k0050_WYG_064-69a"/>
　乃新棺也因以充殮元帝聞之以為精誠所感侯景<lb/>
　平歴中書侍郎陳武帝在南徐州鼎望氣知其當王<lb/>
　遂寄孥焉因謂曰後四歲梁其代終天之厯數當歸<lb/>
　舜後明公天縱神武繼絶統者無乃是乎帝大喜因<lb/>
　而定䇿及受禪拜黄門侍郎轉廷尉卿大建中為聘<lb/>
　國主使至德初鼎盡貨田宅寓居僧寺友人問其故<lb/>
　答曰江東王氣盡於此矣吾與爾當葬長安期運將<lb/>
　及故耳初鼎之聘周也嘗與高祖相遇鼎謂高祖曰<lb/>
<pb n="KR2k0050_WYG_064-69b"/>
　觀公容貌故非常人神鑒深遠亦非羣賢所逮歲一<lb/>
　周天老夫當委質願深自愛及陳平待遇甚厚高祖<lb/>
　命鼎還杜陵鼎考校昭穆自楚太傅孟以下二十餘<lb/>
　世作韋氏譜七巻開皇十二年除光州刺史以仁義<lb/>
　教導務𢎞清靜部内肅然咸稱其神<hi>隋書本傳</hi>
來和字𢎞順長安人少好相術所言皆驗高祖微時詣<lb/>
　和相和謂高祖曰公當王有四海及為丞相拜儀同<lb/>
　既受禪進爵為子和同郡韓則嘗詣和相和謂之曰<lb/>
<pb n="KR2k0050_WYG_064-70a"/>
　後四五當得大官人初不知所謂則至開皇十五年<lb/>
　五月而終人問其故和曰十五年為三五加以五月<lb/>
　為四五大官槨也和言多此類著相經四十巻<hi>隋書本傳</hi>
楊伯醜馮翊人好讀易隱於華山開皇初被徵入朝見<lb/>
　公卿不為禮無貴賤皆汝之人不能測也高祖召與<lb/>
　語竟無所答賜之衣服至朝堂捨之而去嘗有張永<lb/>
　樂者賣卜京師伯醜每從之遊永樂為卦有不能決<lb/>
　者伯醜輙為分析爻象尋幽入微永樂嗟服自以為<lb/>
<pb n="KR2k0050_WYG_064-70b"/>
　非所及也伯醜亦開肆賣卜國子祭酒何妥嘗詣之<lb/>
　論易聞妥言倐然而笑曰何用鄭𤣥王弼之言乎久<lb/>
　之微有辨答所說辭義皆異先儒之㫖而思理𤣥妙<lb/>
　論者以為天然獨得非常人所及也竟以壽終<hi>隋書本傳</hi>
臨孝恭京兆人明天文算術高祖甚親遇之每言災祥<lb/>
　之事未嘗不中上因令考定陰陽書官至上儀同<hi>隋書</hi>
　<hi>本傳</hi>
宇文愷字安樂<hi>忻弟夏州人</hi>家世武將諸兄並以弓馬自達<lb/>
<pb n="KR2k0050_WYG_064-71a"/>
　愷博覽書記解屬文多伎藝高祖踐祚詔領營新都<lb/>
　副監高熲雖總大綱凡所規畫皆出於愷上建仁壽<lb/>
　宫拜仁壽宫監煬帝即位遷都洛陽以愷為營東都<lb/>
　副監尋遷將作大匠愷揣帝心宏侈於是東都制度<lb/>
　窮極壯麗帝大悅之進位開府拜工部尚書及帝北<lb/>
　巡欲誇戎狄愷為大帳其下坐數千人帝大悅又造<lb/>
　觀風行殿上容侍衞者數百人離合為之下施輪軸<lb/>
　推移倐忽有若神功帝彌悅前後賞賚不可勝紀卒<lb/>
<pb n="KR2k0050_WYG_064-71b"/>
　諡曰康<hi>隋書本傳</hi>
何稠字桂林國子祭酒妥之兄子父通善琢玉江陵平<lb/>
　隨妥入長安開皇中累遷大府丞稠博覽古圖多識<lb/>
　舊物波斯嘗獻金線綿袍組織殊麗上命稠為之稠<lb/>
　錦成踰所獻者上甚悅時中國久絶琉璃作匠人無<lb/>
　敢措意稠以綠瓷為之與真不異尋加員外散騎侍<lb/>
　郎開皇末桂州俚李光仕為亂詔稠討之以勲授開<lb/>
　府仁壽初文獻皇后崩稠與宇文愷參典山陵制度<lb/>
<pb n="KR2k0050_WYG_064-72a"/>
　稠性少言善候上㫖由是漸見親昵大業初煬帝將<lb/>
　幸揚州敕稠討閲圖籍造輿服羽儀送至江都稠於<lb/>
　是營黄麾三萬六千人仗及車輿輦輅皇后鹵簿百<lb/>
　官儀服依期而就送於江都帝善之以稠守太府卿<lb/>
　領少府監遼東之役帝遣稠造橋二日而就初稠制<lb/>
　行殿及六合城至是帝於遼左與賊相對夜中施之<lb/>
　高麗望見謂若神功稍加至右光祿大夫從幸江都<lb/>
　遇宇文化及亂歸於大唐授少府監卒<hi>北史本傳</hi>
<pb n="KR2k0050_WYG_064-72b"/>
唐<lb/>
李淳風岐州雍人父播仕隋棄官為道士號黄冠子以<lb/>
　論譔自見淳風幼爽秀通羣書明步天厯算貞觀初<lb/>
　以將仕郎直太史局制渾天儀詆摭前世得失遷太<lb/>
　史丞太宗得秘讖言唐中弱有女武代王以問淳風<lb/>
　對曰其兆既成已在宫中又四十年而王夷唐子孫<lb/>
　且盡帝曰我求而殺之奈何對曰天之所命不可去<lb/>
　也徒使疑似之戮淫及無辜且四十年而老老則仁<lb/>
<pb n="KR2k0050_WYG_064-73a"/>
　雖易姓不能絶唐若殺之復生壯者則陛下子孫無<lb/>
　遺種矣帝采其言遂止淳風於占候吉凶若節契然當<lb/>
　世術家意有鬼神相之非學習可致終不能測也以<lb/>
　勞封樂昌縣男撰麟德厯代戊寅厯候者推最宻自<lb/>
　秘閣郎中復為太史令卒<hi>唐書本傳</hi>
閻讓字立德以字行萬年人父毗為隋殿内少監本以<lb/>
　藝進故立德與弟立本皆機巧有思武德初為秦王<lb/>
　府士曹叅軍遷尚衣奉御製衮冕六服腰輿傘扇咸<lb/>
<pb n="KR2k0050_WYG_064-73b"/>
　有典法貞觀初歴將作少匠䕶治獻陵拜大匠即洪<lb/>
　州造浮海大船五百艘遂從征遼攝殿中監規築土<lb/>
　山破安市城師還至遼澤淖不可通立德築道為橋<lb/>
　梁無畱行帝悅賜予良厚又營翠微玉華二宫擢工<lb/>
　部尚書永徽五年領徒四萬治京城卒諡曰康立本<lb/>
　顯慶中以將作大匠代立德為工部尚書總章元年<lb/>
　拜右相初太宗與侍臣泛舟春苑池見異鳥容與波<lb/>
　上悅之詔坐者賦詩而召立本侔狀閣外傳呼畫師<lb/>
<pb n="KR2k0050_WYG_064-74a"/>
　閻立本時已為主爵郎中俯伏池左研吮丹粉望坐<lb/>
　者羞悵流汗歸戒其子曰吾文辭不減儕輩今獨以<lb/>
　畫見名與厮役等若曹慎毋習然性所好雖被屈亦<lb/>
　不能罷也既輔政無宰相器時姜恪以戰功擢左相<lb/>
　故時人有左相宣威沙漠右相馳譽丹青之嘲諡文<lb/>
　貞立德孫知微為豹韜衛將軍武后時突厥黙啜請<lb/>
　和親后遣知微攝春官尚書䕶送武延秀聘其女黙<lb/>
　啜怒非天子子囚延秀挾知微入冦朝廷以知微賣<lb/>
<pb n="KR2k0050_WYG_064-74b"/>
　國夷其族子則先以武三思壻免死𤣥宗在藩時以<lb/>
　善割䝉寵開元中有司奏擬供奉姚崇以為則先刑<lb/>
　戮家不可畱京師詔曰朕在外日嘗驅使宜令供奉<lb/>
　<hi>唐書本傳</hi>
尉遲乙僧土火羅國胡人也貞觀初其國王以丹青巧<lb/>
　妙薦之闕下今慈恩寺塔前面中間功德义凹垤花<lb/>
　西面中間千手千眼菩薩精妙之極光宅寺七寳臺<lb/>
　後面畫降魔象千怪萬狀實竒蹤也然其畫功德人<lb/>
<pb n="KR2k0050_WYG_064-75a"/>
　物花草皆是外國之象無中華禮樂威儀之德<hi>唐畫斷</hi>
　乙僧父跋質那時人以跋質那為大尉遲乙僧為小<lb/>
　尉遲畫外國及菩薩小則用筆緊勁如屈鐵盤絲大<lb/>
　則灑落有氣槩僧悰云外國鬼神竒形異貌中華罕<lb/>
　見要之澄思用筆雖中華道殊然氣正跡髙可與顧<lb/>
　陸為友<hi>歴代名畫記</hi>
那羅爾娑婆<hi>中天竺人</hi>王元榮俘中天竺王阿羅那順詣闕<lb/>
　兼得術士那羅爾娑婆言壽二百歲太宗竒之館於<lb/>
<pb n="KR2k0050_WYG_064-75b"/>
　金飈門内造延年藥後卒於長安<hi>酉陽雜俎</hi>
馬祿師<hi>武功人</hi>善相長安主簿蕭璿與縣尉李嶠李全昌<lb/>
　同詣求決馬生云三人俱貴達大李少府位極人臣<lb/>
　聲名振耀南省官無虚任三入中書小李少府亦有<lb/>
　清資得五品以上要官位終卿監蕭主簿晚達亦大<lb/>
　富貴從今後十年家有大難兄弟並流唯公與一弟<lb/>
　獲全又十年之後方却得官遇大李少府在朝堂日<lb/>
　當得引用小李少府入省官時為其斷割後璿離長<lb/>
<pb n="KR2k0050_WYG_064-76a"/>
　安任作秘書郎則天既貴皇后王氏破滅蕭璿是其<lb/>
　外姻舉家流竄嶺南唯璿與弟瑗配遼東無何有處<lb/>
　置流移使出嶺南者俱死唯遼東者獲全兄弟二人<lb/>
　因亡命十餘年至神龍初再䝉洗滌其時李嶠作相<lb/>
　於街中忽逢璿使人問是蕭秘書耶因謂之曰公豈<lb/>
　忘武功馬生之言乎於是擢用時小李少府作刑部<lb/>
　員外判還其家蕭公竟歴中外清要<hi>定命錄</hi>
韋善俊雒南人武后時長齋奉道法飲其藥者病即愈<lb/>
<pb n="KR2k0050_WYG_064-76b"/>
　世稱為藥王<hi>賈志</hi>
楊元禧<hi>華陰人</hi>為尚舍奉御善醫武后所信愛<hi>唐書楊𢎞禮傳附</hi>
韋慈藏<hi>京兆人</hi>甄權後以醫顯者京兆韋慈藏<hi>唐書甄權傳附</hi>
裴知古雍州人善樂律為太樂令神龍元年正月享太<lb/>
　廟樂作知古宻語萬年令元行沖曰金石諧婉將有<lb/>
　大慶在唐室子孫乎是月中宗復位人有乘馬者知<lb/>
　古聞其嘶曰馬鳴哀主必墜死見新婚者聞珮聲曰<lb/>
　終必離訪之皆然<hi>唐書李嗣真傳</hi>
<pb n="KR2k0050_WYG_064-77a"/>
嚴善思朝邑人父延通儒術該曉圖讖善思傳延業舉<lb/>
　銷聲幽藪科及第隱居十年武后時擢監察御史方<lb/>
　酷吏構大獄以善思為詳審使平活八百餘人原千<lb/>
　餘姓長壽中按囚司刑寺罷疑不實者百人來俊臣<lb/>
　等誣以罪謫交趾得還是時李淳風死候家皆不效<lb/>
　詔善思以著作佐郎兼太史令聖厯二年熒惑入輿<lb/>
　鬼后問其占對曰大臣當之是年王及善卒長安中<lb/>
　熒惑入月鎮犯天闗善思曰法當亂臣伏罪而有下<lb/>
<pb n="KR2k0050_WYG_064-77b"/>
　謀上之象歲餘張柬之等起兵誅二張中宗時皇后<lb/>
　擅政嘗語姚崇曰韋氏禍且塗地相王所居有華蓋<lb/>
　紫氣必位九五公善䕶之睿宗立語聞召拜右散騎<lb/>
　常侍開元十六年卒<hi>唐書本傳</hi>
韋鑒<hi>京兆人</hi>工龍馬妙得精氣弟鑾工山水松石鑾子鶠<lb/>
　工山水高僧竒蟲老松異石筆力勁健風格高舉善<lb/>
　小馬牛羊山原俗人知鶠善馬不知松石更佳也咫<lb/>
　尺千尋駢柯攢影烟霞翳薄風雨颼飅輪囷盡偃蓋<lb/>
<pb n="KR2k0050_WYG_064-78a"/>
　之形宛轉極盤龍之狀<hi>歴代名畫記</hi>韋偃京兆人寓止蜀<lb/>
　川善畫馬韓幹之亞也故杜甫歌云韋侯别我有所<lb/>
　適知我憐君畫無敵戲拈秃筆掃驊驑歘見騏驎出<lb/>
　東壁好古者收得畫品錄定為妙品<hi>益州名畫錄作按名畫記偃</hi>
　<hi>鶠取其世系清晰事迹明淨故用之題名當以偃為正</hi>
車三華陰人善卜相進士李䝉宏詞及第入京注官至<lb/>
　華陰縣官令車三見諸公云此是李䝉宏詞及第欲<lb/>
　注官去看得何官車云公意欲作何官䝉云愛華陰<lb/>
<pb n="KR2k0050_WYG_064-78b"/>
　縣車云得此官但公無此祿如何衆皆不信及至京<lb/>
　畢注華陰縣尉授官相賀於曲江舟上宴㑹諸公令<lb/>
　䝉作序日晚序成史翽先起於䝉手取序看裴士南<lb/>
　等十餘人又爭起看序其船偏遂覆没李䝉士南等<lb/>
　並被没溺而死<hi>定命錄</hi>
韋無忝京兆人與其弟無縱以畫稱無忝在明皇朝以<lb/>
　畫馬及異獸擅名時外國有以獅子來獻者無忝一<lb/>
　見落筆酷似其真百獸望而辟易明皇嘗遊獵一發<lb/>
<pb n="KR2k0050_WYG_064-79a"/>
　中兩豝於𤣥武北門命無忝傳寫之遂為一時英妙<lb/>
　之極官至左衞大將軍<hi>宣和畫譜</hi>
法明<hi>同州僧</hi>善寫貌開元中嘗在内廷畫人物<hi>僧蓮儒畫禪</hi>
王生<hi>宣平坊卜者</hi>李揆以進士調集京師聞宣平坊王生善<lb/>
　易筮往問之王生每以五百文決一局而來者雲集<lb/>
　自辰至酉不得次揆時持一縑晨往生於几下取一<lb/>
　緘書可十數紙授之曰君除拾遺可發此緘揆藏之<lb/>
　至開元中詔揆試文詞其一曰紫絲盛露囊賦二曰<lb/>
<pb n="KR2k0050_WYG_064-79b"/>
　答吐蕃書三曰代南越獻白孔雀表揆自午及酉而<lb/>
　成翼日授左拾遺旬餘乃發王生之緘視之三篇皆<lb/>
　在其中遽命駕往宣平坊訪王則竟不復見矣<hi>唐鍾輅前</hi>
　<hi>定録</hi>
滿師<hi>西京僧</hi>善九宫大理卿王璿嘗問之師云公某月當<lb/>
　改官似是中書門下甚近玉階璿自謂黄門侍郎未<lb/>
　可得也給舍又已過矣後果改為金吾將軍常侍玉<lb/>
　階<hi>定命錄</hi>
<pb n="KR2k0050_WYG_064-80a"/>
張萱京兆人善畫人物於貴公子與閨房之秀最工其<lb/>
　為花蹊竹榭㸃綴皆極妍巧以金井梧桐秋葉黄之<lb/>
　句畫長門怨甚有思致又能寫嬰兒於大小歳數間<lb/>
　定其面目髫稚又貴賤氣調與骨法各别<hi>宣和畫譜</hi>萱尤<lb/>
　長於寫嬰兒其畫婦人以朱暈耳根為别<hi>圖繪寳鑒</hi>保壽<lb/>
　寺本高力士宅天寳九載捨為寺河陽從事李涿性<lb/>
　好竒古與僧善嘗至此寺觀庫中舊物忽於破瓮中<lb/>
　得物如被幅裂汙坌觸而塵起涿徐視之乃畫也因<lb/>
<pb n="KR2k0050_WYG_064-80b"/>
　以州縣圖三及縑三十換之令家人裝治大十餘幅<lb/>
　訪於常侍桞公權方知張萱所畫石橋圖也𤣥宗賜<lb/>
　力士因畱寺中後為鬻畫人宗牧言於右軍尋有小<lb/>
　使領軍卒數十人至宅宣勅取之即日進入帝見之<lb/>
　大悅命張于雲韶院<hi>酉陽雜俎</hi>
路生長安人賣卜於市有趙自强來選就生卜焉生云<lb/>
　公之官若非重日即是重口後又卜生云公官九日<lb/>
　不出十二日出至九日宰相果索吏部由厯至十二<lb/>
<pb n="KR2k0050_WYG_064-81a"/>
　日勅出為左拾遺拾遺字各有一口又補闕王冕訪<lb/>
　卜生云九月當入省官有禮字時禮部員外陶翰在<lb/>
　座乃曰公即替人九月陶病請假勅除王禮部員外<lb/>
　後又令卜云必出當為倉字官果貶温州司倉<hi>賈志</hi>
韓幹藍田人少時嘗為酒家送酒王維兄弟未遇每貰<lb/>
　酒幹常徵債戲畫地為人馬維精丹青竒其意乃與<lb/>
　錢二萬令幹畫十餘年今寳應寺有幹畫尤入神<hi>段成</hi>
　<hi>式寺塔記</hi>韓幹長安人天寳初入為供奉時陳閎畫馬榮<lb/>
<pb n="KR2k0050_WYG_064-81b"/>
　遇一時明皇令師之幹不奉詔曰臣自有師今陛下<lb/>
　内廐馬皆臣師也明皇益竒之後師曹霸畫馬得骨<lb/>
　肉停勻法傳染入縑素弟子孔榮頗得其法<hi>圖繪寳鑑</hi>幹<lb/>
　閒居之際忽有一人朱衣𤣥冠而至曰我鬼使也聞<lb/>
　君善圖良馬願賜一匹幹立畫焚之數日因出有人<lb/>
　揖而謝曰䝉君惠駿足亦有以酬効明日有人送素<lb/>
　縑百疋不知其來幹收而用之<hi>獨異志</hi>建中初有人牽<lb/>
　馬訪醫稱馬患脚以二千求治其馬毛色骨相馬醫<lb/>
<pb n="KR2k0050_WYG_064-82a"/>
　未嘗見笑曰君馬酷似韓幹所畫者真馬中固無也<lb/>
　因請馬主遶市門一匝馬醫隨之忽值韓幹幹亦驚<lb/>
　曰真是吾設色者乃至舍視其所畫馬本脚有一㸃<lb/>
　黑缺方知畫通靈矣馬醫所獲錢用歴數年乃成泥<lb/>
　錢<hi>酉陽雜俎</hi>嘉祐中一貴人使江南攜韓馬一匹行及回<lb/>
　渡采石磯風大作三日不可過欲過又大作於是禱<lb/>
　於中元水府廟是夕夢神告畱馬當相濟翼日詣廟<lb/>
　獻之風止乃渡<hi>畫史矣按幹係京兆藍田人羣書言之詳  名畫記作大梁人并誌之以</hi>
<pb n="KR2k0050_WYG_064-82b"/>
　<hi>備考</hi>
賈昌長安宜陽里人生七歲趫捷過人能摶柱乘梁善<lb/>
　應對解鳥語𤣥宗在藩時樂民間清明節鬭雞戲及<lb/>
　即位治雞坊兩宫間索長安雄雞金毫鐵距高冠昂<lb/>
　尾千數養於雞坊選六軍小兒五百人使教飼民家<lb/>
　傾産市雞以償雞直貧者弄假雞帝出遊見昌弄木<lb/>
　雞於雲龍門道旁召入為雞坊小兒三尺童子入雞<lb/>
　羣壯者弱者勇者怯者水穀之時疾病之候悉能知<lb/>
<pb n="KR2k0050_WYG_064-83a"/>
　之雞畏而馴使令如人中謁者王承恩言於元宗召<lb/>
　試殿庭即日為五百小兒長天子甚愛幸之金帛之<lb/>
　賜日至其家當時號為神雞童八月五日千秋節大<lb/>
　合樂於宫中或於洛元㑹與清明節率皆在驪山至<lb/>
　日羣樂具舉六宫畢從昌冠雕翠金華冠錦袖繡袴<lb/>
　執鐸拂導羣雞敘立廣場顧盻如神樹毛振翼礪吻<lb/>
　磨距抑怒待勝進退有期低昂不失勝負既決隨昌<lb/>
　雁行歸於雞坊教猱擾龍之徒歟昌席寵四十年恩<lb/>
<pb n="KR2k0050_WYG_064-83b"/>
　澤不渝及亂昌變姓名依佛舎洎建元三年於長安<lb/>
　東門外鎮國寺東偏構小舍居之以老<hi>陳鴻東城父老傳</hi>
謝阿蠻<hi>新豐人</hi>新豐進女伶謝阿蠻善舞上與妃子就按<lb/>
　於清元小殿寧王吹玉笛上羯鼔妃子琵琶馬仙期<lb/>
　方響李龜年觱篥張野狐箜篌賀懷智拍板自旦至<lb/>
　午歡洽異常曲罷妃子命侍兒紅桃取紅粟玉臂支<lb/>
　賜阿蠻後上自成都還復幸華清宫從官嬪御多非<lb/>
　舊人上命阿蠻舞凌波曲舞罷上凄然垂涕<hi>太真外傳</hi>
<pb n="KR2k0050_WYG_064-84a"/>
馬二孃<hi>長安人</hi>天寳末長安有馬二孃者善考召兗州刺<lb/>
　史蘇詵與馬氏相善初詵欲為子萊求婚盧氏謂馬<lb/>
　氏曰盧氏三女未知誰佳幸為致之令其母自閱視<lb/>
　馬氏乃於佛堂中結壇考召須臾三女魂悉至馬云<lb/>
　大者非不佳不如次者必當為刺史婦乃娶次女天<lb/>
　寳末萊至永寧令死於祿山之難其家懲馬氏失言<lb/>
　後二京收復有詔贈萊懷州刺史<hi>廣異記</hi>
楊坦楊仙喬並長安人好圖佛寺鬼神坦子爽亦善之<lb/>
<pb n="KR2k0050_WYG_064-84b"/>
　<hi>歴代名畫記</hi>
盧楞伽長安人學道於呉道元但才力未及尤善作經<lb/>
　變相入蜀名益著乾元初嘗於大聖慈寺畫行道僧<lb/>
　顔真卿為之題名時號二絶又嘗畫莊嚴寺三門竊<lb/>
　自比道元總持壁一日道元忽見之驚歎曰此子筆<lb/>
　力常時不及我今乃相類精爽盡於此矣居一月楞<lb/>
　伽果卒<hi>圖繪寳鑑作按名畫記楞伽  稜伽</hi>
周昉字景元長安人寓意丹青徳宗召畫章敬寺神初<lb/>
<pb n="KR2k0050_WYG_064-85a"/>
　落墨時徹去幄帟使往來縱觀之又寺接國門賢愚<lb/>
　畢至或言妙處或指摘未至衆目助其得失昉隨所<lb/>
　聞改定月餘是非語絶遂下筆成之無復瑕纇當時<lb/>
　推為第一昉為諸像精意至於感通夢寐示現相儀<lb/>
　傳諸心匠此殆非積習所能致至於傳寫婦女則為<lb/>
　古今之冠其稱譽流播往往見於名士詩篇文字中<lb/>
　<hi>宣和畫譜</hi>郭汾陽壻趙縱侍郎嘗令韓幹寫真衆稱其善<lb/>
　復請昉寫之二者皆有能名汾陽嘗以二畫張於坐<lb/>
<pb n="KR2k0050_WYG_064-85b"/>
　側未能定其優劣一日趙夫人歸寧汾陽問此畫誰<lb/>
　也云趙郎復曰何者最似云二者皆似後畫者為佳<lb/>
　葢前畫者得趙郎狀貌後畫者兼得趙郎情性笑言<lb/>
　之姿耳後畫者乃昉也汾陽喜曰今日乃決二子之<lb/>
　勝負令送錦綵數百疋以酬之昉平生畫牆壁巻軸<lb/>
　甚多貞元間新羅人以善價收置數十巻持歸本國<lb/>
　<hi>圖畫見聞誌</hi>昉傳家閥閱窮丹青之妙善畫貴遊人物作<lb/>
　士女多為穠麗豐肥之態葢其所見然也<hi>圖繪寳鑑</hi>
<pb n="KR2k0050_WYG_064-86a"/>
邊鸞京兆人攻丹青長於花鳥折枝之妙古所未有貞<lb/>
　元中新羅國獻孔雀解舞德宗召於𤣥武門寫貌一<lb/>
　正一背翠彩生動金鈿遺妍若運清聲宛應繁節後<lb/>
　於澤潞貌五參連根精妙之極近代折枝花居其首<lb/>
　也<hi>畫斷</hi>
終南二叟趙操相國憬孽子性疎狂不慎因盜驢私竄<lb/>
　南出啟夏門俄届南山漸入深遠操繫驢山木獨行<lb/>
　二十里忽遇人居有二白髮叟謂操曰汝既至可少<lb/>
<pb n="KR2k0050_WYG_064-86b"/>
　畱操顧其室内妻妾孤幼不異俗世操甚安焉月餘<lb/>
　二叟謂操曰勞汝入都汝所乘驢貨之可得五千用<lb/>
　此依吾所約買之而還操出山見其驢尚在貨之果<lb/>
　得五千因探懷中所示之書惟買水銀耳操即為交<lb/>
　易歸舍二叟以雜藥燒煉俄化為黄金因以此術示<lb/>
　之於操自爾半年二叟徐謂操曰汝可歸三年之後<lb/>
　當與汝㑹及家相國薨再宿矣服闋因告别昆仲遊<lb/>
　於江湖至今無覊於世從學道者甚衆操終無傳焉<lb/>
<pb n="KR2k0050_WYG_064-87a"/>
　<hi>集異記</hi>
段善本<hi>長安僧</hi>琵琶馬上樂器貞元中有康崐崙第一手<lb/>
　遇長安大旱詔移南市祈雨天門街市人廣較勝負<lb/>
　鬭聲樂街東有康崐崘琵琶必謂街西無敵遂令崐<lb/>
　崘登樓彈一曲新翻羽調其街西亦建一樓東市大<lb/>
　誚之及崐崘度曲西市樓上出一女郎抱樂器先云<lb/>
　我亦彈此曲兼移在楓香調中及下撥聲如雷其妙<lb/>
　入神崐崘驚拜請為師女郎更衣出見乃僧也葢西<lb/>
<pb n="KR2k0050_WYG_064-87b"/>
　市豪族厚賂莊嚴寺僧善本姓段以定東鄽之聲翼<lb/>
　日徳宗召入令陳本藝乃令教授崐崘段請崐崘彈<lb/>
　一調及彈師曰本領何雜兼帶邪聲崐崘驚曰段師<lb/>
　神人也段奏曰且遣崐崘不近樂器十年使忘其本<lb/>
　領然後可教詔許之後果盡段之藝<hi>樂府雜錄</hi>元載子伯<lb/>
　和勢傾中外福州觀察使寄樂妓十人既至半嵗不<lb/>
　得送使者窺伺門下有琵琶康崐崘最熟厚遺求通<lb/>
　既送妓伯和一試奏盡以遺之先有段和尚善琵琶<lb/>
<pb n="KR2k0050_WYG_064-88a"/>
　自製西梁州崐崘求之不與至是以樂之半贈之乃<lb/>
　傳焉今曲調梁州是也<hi>幽閒鼔吹</hi>
田佐元<hi>虢縣人</hi>憲宗末年銳於服餌詔天下搜訪竒士佐<lb/>
　元自言有竒術能變瓦礫為黄金自白衣授本縣令<lb/>
　<hi>冊府元龜</hi>
韓志和<hi>倭國人</hi>飛龍衞士善雕木作鸞鶴鵶鵲之狀飲啄<lb/>
　動靜與真無異以闗捩置腹内發之則凌雲奮飛可<lb/>
　高三尺至一二百步外方始却下兼刻木作猫兒以<lb/>
<pb n="KR2k0050_WYG_064-88b"/>
　捕䑕雀飛龍使異其機巧以事奏上覩而悅之志和<lb/>
　更雕踏床高數尺飾以金銀綵繪謂之見龍床置之<lb/>
　則不見龍形踏之則鱗鬛爪牙俱出及始進上以足<lb/>
　履之龍夭矯若得雲雨上怖畏令撤去志和伏上前<lb/>
　曰臣愚昧驚忤聖躬願别進薄技以贖死罪遂於懷<lb/>
　中出一桐木合子方數寸中有蠅虎子數不啻一二<lb/>
　百其形皆赤云以丹砂㗖之故也乃分為五隊令舞<lb/>
　涼州上令召樂以舉其曲虎子盤迴宛轉無不中節<lb/>
<pb n="KR2k0050_WYG_064-89a"/>
　每遇致詞處則隠隠如蠅聲曲終纍纍而退若有尊<lb/>
　卑等級志和臂虎子令於上前獵蠅數百步内如鷂<lb/>
　捕雀罕有不獲上賜以雜綵銀椀志和出宫門悉轉<lb/>
　施他人不逾年竟不知所在<hi>杜陽雜編</hi>
惟瑛<hi>京師人</hi>呉郡陸賔于舉進士在京師有一僧曰惟瑛<lb/>
　者善聲色兼知術數每言事無不驗寳厯二年春賔<lb/>
　于欲罷舉歸呉惟瑛謂曰君來嵗成名不必歸矣但<lb/>
　取京兆薦送必在高等賔于難之惟瑛曰君成名必<lb/>
<pb n="KR2k0050_WYG_064-89b"/>
　以京兆薦送七月六日若食水族必殊等及第矣賔<lb/>
　于乃書於牖間日省之數月後因於靖恭北門候一<lb/>
　郎官遂迴憇從孫聞禮之舍聞禮喜迎曰向有人惠<lb/>
　鯉魚方欲烹之賔于素嗜魚但令具羮至者輒盡後<lb/>
　日因視牖間所書字則七月六日也遽命駕詣惟瑛<lb/>
　且紿之曰將遊蒲闗故來訪别惟英笑曰水族已食<lb/>
　矣遊蒲闗何為賔于因取薦京兆果得殊等明年入<lb/>
　省試畢又訪惟瑛惟瑛曰君已登第名籍在十五上<lb/>
<pb n="KR2k0050_WYG_064-90a"/>
　下狀首姓李名合曳脚時正月二十四日賔于言於<lb/>
　從弟符符書壁間後月餘放榜狀頭李郃賔于名在<lb/>
　十六惟瑛又謂賔于曰君當食祿於呉越之分有一<lb/>
　事甚速賔于不喻其意及從事於越半年而終<hi>前定錄</hi>
趙公祐長安人寳厯中寓居蜀城工畫人物尤善佛像<lb/>
　天王神鬼贊皇公鎮蜀之日賔禮待之<hi>益州名畫錄</hi>公祐<lb/>
　太和間著畫名溫其公祐子幼而潁秀家學益工筆<lb/>
　法臻妙徳齊溫其子襲二世之精藝竒蹤逸筆為時<lb/>
<pb n="KR2k0050_WYG_064-90b"/>
　推許光化中詔許王建於成都置生祠命徳齊畫西<lb/>
　平王儀仗殿上畫后妃嬪御皆極精妙昭宗喜之遷<lb/>
　翰林待詔<hi>圖繪寳鑑</hi>
常粲長安人咸通中路巖牧蜀粲入蜀巖賔禮甚厚粲<lb/>
　畫道釋人物尤得時名喜為上古衣冠不墮近習衣<lb/>
　冠益古則韻益勝當時有伏羲畫卦神農播種陳元<lb/>
　達鎖諫等圖皆傳世之妙亦詩人諷諌之義也宜後<lb/>
　世有傳焉<hi>宣和畫譜</hi>重引粲子僖宗幸蜀回鑾之日蜀民<lb/>
<pb n="KR2k0050_WYG_064-91a"/>
　奏請畱御容於大聖慈寺陳敬瑄表進重引御容一<lb/>
　寫而成内外官屬無不歎駭謂為僧繇後身尋授殿<lb/>
　前翰林待詔賜緋魚袋<hi>益州名畫錄</hi>
吕嶤竹䖍並長安人工畫佛道人物僖宗朝為翰林待<lb/>
　詔廣明中扈從入蜀長安成都皆有畫壁<hi>圖畫見聞誌</hi>
趙鄂<hi>鄜州人</hi>武陵醫士梁新仕至尚醫奉御有朝士詣之<lb/>
　梁奉御曰風疾已深請速歸處置家事朝士惶懼䇿<lb/>
　馬歸時有鄜州馬醫趙鄂新到京都自牓姓名云攻<lb/>
<pb n="KR2k0050_WYG_064-91b"/>
　醫術朝士下馬告之鄂言疾已危與梁生所說同謂<lb/>
　曰只有一法請官人喫消梨不限多少咀齕不及捩<lb/>
　汁而飲或希萬一朝士以書畱質消梨馬上旋齕到<lb/>
　家旬日惟喫消梨頓覺爽朗訪趙生感謝又訪梁奉<lb/>
　御具言得趙生教也梁公驚異遂召趙生資以僕馬<lb/>
　錢帛廣為延譽官至太僕卿<hi>北夢瑣言</hi>唐時京城有醫人<lb/>
　忘其姓名有一婦人從夫南中曽誤食一蟲常疑之<lb/>
　由是成疾頻療不損請看之醫者知其所患乃請主<lb/>
<pb n="KR2k0050_WYG_064-92a"/>
　人姨妳中謹宻者一人預戒之曰今以藥吐瀉但以<lb/>
　盤盂盛之當吐時但言有一蝦蟇走去然切不得令<lb/>
　病者知是誑紿也其妳僕遵之此疾永除<hi>同上</hi>
王敬傲<hi>長安人</hi>前翰林待詔能棊善琴風骨清峻敬傲在<lb/>
　鄴中數嵗時李山甫文筆雄健名著一方適於道觀<lb/>
　中與敬傲相遇山甫曰幽蘭淥水可得聞乎敬傲即<lb/>
　應命而奏聲清韻古感動神爽曲終敬傲澘然返袂<lb/>
　云憶在咸通王庭秋夜供奉至尊之際不意流離於<lb/>
<pb n="KR2k0050_WYG_064-92b"/>
　此因别彈一曲坐客彌加悚敬山甫命酒停絃從容<lb/>
　問曰向所操者何曲也王生曰某家習正音奕世傳<lb/>
　受常所操弄人衆共知唯稽中散所受之曲人皆謂<lb/>
　絶於洛陽東市余得自先人名曰廣陵散山甫由是<lb/>
　常目待詔為王中散也後又遊常山是時節帥王鎔<lb/>
　年在幼齡初秉戎鉞方延多士以廣令名待詔琴棋<lb/>
　亦見禮於賓榻嵗時供給莫不豐厚或揮絃動軫必<lb/>
　承禮遇敬傲每戴危冠著高屐優游嘯詠冬月亦葛<lb/>
<pb n="KR2k0050_WYG_064-93a"/>
　巾單衣體無綿纊日醺酣於市人咸異之聞昭宗返<lb/>
　正辭歸帝里後不知所終敬傲又能衣袖中剪紙為<lb/>
　蜂蝶令飛滿四座或入人襟袖以手攬之即復於故<lb/>
　所當時咸疑其有神仙之術<hi>耳目記</hi>
刁光印長安人天復中避地入蜀工畫龍水竹石花鳥<lb/>
　貓兔黄筌孔嵩皆門弟子嘗於大慈寺承天院内窓<lb/>
　邉小壁四堵上畫四時花鳥體製精絶後黄居寀重<lb/>
　装飾之亦有圖軸傳於世<hi>圖畫見聞志</hi>
<pb n="KR2k0050_WYG_064-93b"/>
趙元徳長安人天復中入蜀雜工佛道鬼神山水屋木<lb/>
　遇唐季喪亂之際得隋唐名手畫様百餘本故所學<lb/>
　精博有漢高祖過豐沛盤車講學豐稔圖傳於世忠<lb/>
　義元徳子事孟蜀為翰林待詔雖從父訓宛若生知<lb/>
　蜀後主嘗令其畫關將軍起玉泉寺閣作地架一座<lb/>
　垂昂疊拱向背無失蜀主命匠氏較之無一差者其<lb/>
　精妙如此嘗與高道興黄筌輩畫成都寺壁甚多<hi>圖畫</hi>
　<hi>見聞志作按元徳一本  徳元</hi>
<pb n="KR2k0050_WYG_064-94a"/>
馬處謙<hi>扶風人</hi>病瞽父俾其學易以求衣食嘗於安陸鬻<lb/>
　筮自給有一人謁筮謂馬生曰子之筮未臻其妙我<lb/>
　有秘法能從我學之乎馬生隨往受星算之訣凡一<lb/>
　十七行因請其爵里乃云胡姓恬名誡之曰子有官<lb/>
　禄終五十二嵗幸勿道我行止於王侯之門馬生得<lb/>
　訣言事甚驗趙匡明棄荆入蜀因隨至成都王先主<lb/>
　嘗令杜光庭宻問享夀㡬何對曰主上受元陽之氣<lb/>
　四斤八兩果七十二而崩四斤八兩即七十二兩也<lb/>
<pb n="KR2k0050_WYG_064-94b"/>
　官至中郎金紫亦五十二而殞<hi>北夢瑣言</hi>
强紳<hi>鳳州人</hi>妙於三戒尤精雲氣屬王氏初并秦鳳張黄<lb/>
　於通衢强公指謂孫光憲曰悠悠梁蜀後何為哉於<lb/>
　時蜀兵初攻岐山謂其旦夕屠之强曰秦王非四海<lb/>
　之主雖然死於牖下乃其分也蜀人終不能尅秦而<lb/>
　秦川亦成丘墟矣後秦王令終王氏絶祚果叶强生<lb/>
　言有鹿盧蹻術自云老耄矣無人可傳其書藏在深<lb/>
　𨼆處古杉樹中因與孫光憲偕詣開樹皮發蠟緘取<lb/>
<pb n="KR2k0050_WYG_064-95a"/>
　出一通絹書選吉辰以授為强嫗止之謂孫少年慮<lb/>
　致發狂俟三年方議可否<hi>北夢瑣言</hi>
李靄之華隂人工畫山水寒林有江鄉之思鄴帥羅中<lb/>
　令厚禮之為建一亭為援毫之所名金波亭時號金<lb/>
　波李處士也有賣藥修琴歸山圖野人荷酒寒林并<lb/>
　山水巻軸傳於世<hi>圖畫見聞志</hi>靄之畫貓尤工蓋畫貓者<lb/>
　必在花下靄之獨畫在藥苗間豈非幽人逸士所寓<lb/>
　耶<hi>宣和畫譜</hi>
<pb n="KR2k0050_WYG_064-95b"/>
五代<lb/>
廣微者華州僧也知術數末帝在河中廣微嘗宻謂房<lb/>
　暠曰相公極貴然明年有大厄極危如得濟此凡事<lb/>
　不可言明年果有楊彦温之變<hi>册府元龜</hi>
張濛岐州瞽者自言知術數不龜不筮言事太白山神<lb/>
　其神祠元魏時崔浩廟時事否泰人之休咎濛於神<lb/>
　傳吉凶之言房暠酷信之末帝在岐陽暠引濛謁見<lb/>
　聞帝語乃駭然曰非人臣也令暠詢其時即傳神語<lb/>
<pb n="KR2k0050_WYG_064-96a"/>
　曰三珠併一珠驢馬没人驅嵗月甲寅午中興戊巳<lb/>
　土暠請解曰神言予不知也長興四年五月府廨諸<lb/>
　門無故自動濛見暠未交言先問暠衙署小異勿怪<lb/>
　不出三日有恩命其夜報至封潞王及帝被疑除鎮<lb/>
　甚懼再三質濛濛備保無恙及帝入洛受太后册宰<lb/>
　相讀文惟應順元年嵗次甲午四月庚午朔帝迴視<lb/>
　房曰張濛神言不亦異乎帝令暠共術士解三珠一<lb/>
　珠事言三珠三帝也驢馬無人驅失主也帝即位以<lb/>
<pb n="KR2k0050_WYG_064-96b"/>
　濛為将作少監同正賜金紫<hi>冊府元龜</hi>
孟繼瑜長安醫工帝留守時暴疾以醫效乃攝任洎帝<lb/>
　起兵鳳翔繼瑜在長安謁見從至洛屢進方藥年内<lb/>
　改諸寺少卿翰林諸醫莫得為比<hi>冊府元龜</hi>
陳立京兆人家世為醫後唐明宗朝為太原少尹集平<lb/>
　生騐方七十五首并修合藥法百件號曰要術刋石<lb/>
　置於太原府之左以示於衆病者頼焉<hi>册府元龜</hi>
關仝<hi>一名穜</hi>長安人畫山水早年師荆浩晚年筆力過浩<lb/>
<pb n="KR2k0050_WYG_064-97a"/>
　逺甚尤喜作秋山寒林與村店野渡幽人逸士漁市<lb/>
　山驛使見者不復有市朝抗塵走俗之狀盖其脱略<lb/>
　毫楮深造古淡如詩中淵明琴中賀若非畫工所能<lb/>
　知當時郭忠恕亦神仙中人亦師事仝故筆法不堕<lb/>
　近習仝於人物非所長於山間作人物多求胡翼為<lb/>
　之故仝所畫村堡橋彴色色備有翼因得以附名於<lb/>
　不朽也<hi>宣和畫譜</hi>關畫木葉間用墨揾時出枯梢筆蹤勁<lb/>
　利學者難到<hi>圖畫見聞誌</hi>
<pb n="KR2k0050_WYG_064-97b"/>
支仲元鳳翔人工畫人物有老子誡徐甲蕭翼賺蘭亭<lb/>
　商山四皓等圖傳於世<hi>圖畫見聞誌</hi>仲元多畫道家與神<lb/>
　仙像亦物外人也又喜作碁圖松下林間對棋者率<lb/>
　有思致<hi>宣和畫譜</hi>仲元畫人物極工筆法師顧陸𦂳細有<lb/>
　力清潤不俗宋高宗題作晉六朝者多仲元所作<hi>圖繪</hi>
　<hi>寳鑑</hi>
朱繇長安人工畫佛道酷類吳生雒中廣愛寺有文殊<lb/>
　普賢像長夀寺并河中府金真觀皆有畫壁<hi>圖畫見聞誌</hi>
<pb n="KR2k0050_WYG_064-98a"/>
　畫道釋皆以道子為法獨繇不惟妙造其極而時出<lb/>
　新意動人耳目國朝武宗元嘗在雒見其所畫壁云<lb/>
　文殊隊中舊有善財童子予酷愛其筆法玩之月餘<lb/>
　不忍去今遂失其童子所在信其畫亦神矣弟子趙<lb/>
　裔亦知名<hi>宣和畫譜</hi>
杜子瓌華隂人精意道釋因畫圓光自謂得意非丹青<lb/>
　家所及每詫於流輩曰我作圓光時心遊海上遐想<lb/>
　日出扶桑滄滄涼涼其状若此故脱略筆墨使妍淡<lb/>
<pb n="KR2k0050_WYG_064-98b"/>
　無迹宜他人所不能到也論者以為信然子瓌研吮<lb/>
　丹粉尤得其術故綵繪特異<hi>宣和畫譜</hi>
杜齯龜秦人避地居蜀事王衍為翰林待詔博學强識<lb/>
　善畫佛像人物始師常粲後舎舊學自成一家故筆<lb/>
　法凌轢流輩粲亦莫能接武也敬安齯龜子事孟蜀<lb/>
　為翰林待詔生平妙於佛像尤能傅彩益州名畫録<lb/>
　載為杜子瓌子未知孰是<hi>圖繪寳鑑蓋按齯龜父子周旋二蜀  五代時人也</hi>
　<hi>黄休復名畫録以為避禄山亂者誤</hi>
<pb n="KR2k0050_WYG_064-99a"/>
李處士<hi>關右人</hi>石晉時能畫馴狸復能補端硯百碎者賫<lb/>
　歸旬日即復舊如新琢成畧無瑕纇世莫得其法<hi>珍珠</hi>
　<hi>船</hi>
張及之京兆人畫犬馬花鳥頗工作犬得敦龎之状無<lb/>
　揺尾乞憐態<hi>圖繪寳鑑</hi>
跋異汧陽人工畫佛道鬼神洛中福先寺有畫壁<hi>圖畫見聞</hi>
　<hi>誌</hi>
施璘字仲寳藍田人工畫竹有生意為當時絶技<hi>圖繪寳鑑</hi>
<pb n="KR2k0050_WYG_064-99b"/>
衛賢長安人事江南李後主為内供奉工畫人物臺閣<lb/>
　初師尹繼昭後服膺吳體有望賢宫滕王閣盤車水<lb/>
　磨等圖<hi>圖畫見聞志</hi>賢畫高崖巨石則渾厚可取而皴法<lb/>
　不老林木雖勁挺而枝梢不稱其本論者少之妙處<lb/>
　亦人稀及<hi>圖繪寳鑑</hi>
杜韜京兆人少為富商師衛賢深得其要賢後延為東<lb/>
　榻所畫與賢伯仲<hi>圖繪寳鑑</hi>
宋<lb/>
<pb n="KR2k0050_WYG_064-100a"/>
麻衣道者錢若水為舉子時見陳希夷於華山希夷曰<lb/>
　明日當再來若水如期往見有一老僧與希夷擁地<lb/>
　罏坐僧熟視若水久之不語以火箸畫灰作做不得<lb/>
　三字徐曰急流中勇退人也若水辭去希夷不復留<lb/>
　後若水登科為樞宻副使年才四十致政希夷初謂<lb/>
　若水有仙風道骨意未决命老僧觀之僧云做不得<lb/>
　故不復留老僧麻衣道者也希夷素所尊禮云<hi>聞見前錄</hi>
范寛<hi>一名中正</hi>字中立華原人風儀峭古進止踈野常往來<lb/>
<pb n="KR2k0050_WYG_064-100b"/>
　京洛喜畫山水始學李成既悟乃歎曰吾與其師於<lb/>
　人者未若師諸物吾與其師於物者未若師諸心於<lb/>
　是居終南太華岩隈林麓之間覽其雲煙慘淡風月<lb/>
　隂霽難状之景黙與神遇一寄筆端千巖萬壑恍然<lb/>
　如行山隂道中天下皆稱寛善與山傳神宜與關李<lb/>
　並馳方駕也關中人謂性緩為寛中立不以名著以<lb/>
　俚語行故世傳范寛山水<hi>宣和畫譜</hi>范畫林木或側形如<lb/>
　偃盖别是一種風規畫屋既質以墨籠染後世目為<lb/>
<pb n="KR2k0050_WYG_064-101a"/>
　鐵屋<hi>圖畫見聞志</hi>寛始師李成又師荆浩山頂好作宻林<lb/>
　水際作突兀大石黄懐玉華原人有足疾時人目為<lb/>
　跛子學范寛頗有其格樹木皴剥人物清灑然大約<lb/>
　失之工<hi>圖繪寳鑑</hi>劉翼耀州呼為劉評事學范寛有自得<lb/>
　處不知者以為寛筆<hi>畫繼</hi>
趙光輔耀州人太宗朝為畫院學士工畫佛道人物兼<lb/>
　精蕃馬筆鋒勁利名刀頭燕尾張翼者一名鈐豳人<lb/>
　善畫蕃馬及人物師趙光輔得其筆法<hi>圖畫寳鑑</hi>
<pb n="KR2k0050_WYG_064-101b"/>
史序字正倫京兆人善推步厯算太平興國中補司天<lb/>
　學生雍熈二年廷試中選者二十六人序為之首命<lb/>
　知算造又知監事後累遷夏官正修儀天厯上之又<lb/>
　嘗纂天文厯書為十二巻以獻賜金紫俄權監事大<lb/>
　中祥符三年卒序慎宻勤職在監三十年未嘗有過<lb/>
　<hi>宋史本傳</hi>
許道寧京兆人性跌宕不羈畫山水法李成獨造其妙<lb/>
　可與營丘抗衡亦工傳神每見人寢陋者必戯冩貌<lb/>
<pb n="KR2k0050_WYG_064-102a"/>
　於酒肆識者皆笑之為其人毆擊至碎衣敗面竟不<lb/>
　悛後遊太華見其峰巒崷崪始有意於山水清潤高<lb/>
　秀濃纎得法不愧前人矣杜祁公帥長安道寧恃其<lb/>
　技犯公公怒捕之時种叔誼守環州道寧乃往投誼<lb/>
　杜公聞之笑曰道寧真善自為謀者乃貽書种公俾<lb/>
　善遇之在環嵗餘乃歸環學從祀弟子乃道寧所作<lb/>
　筆也予舅吳順圖有道寧畫終南積雪圖八幅真絶<lb/>
　品也亡於兵火惜哉長安涼榭大屛面亦道寧所作<lb/>
<pb n="KR2k0050_WYG_064-102b"/>
　殊竒偉<hi>墨荘漫録河按圖畫見聞志道寧長安人山水家法作  間人考宋張士遜有詩曰李成</hi>
　<hi>絶世范寛老惟有長安許道寧其為秦人無疑矣</hi>
成宗道長安人工畫人物兼善刻石凡長安壁傳吳筆<lb/>
　皆臨摹上石其跡細如絲髮而不失精神體段有所<lb/>
　集吳生三清像與左右侍衛宛如吴作或云因能勒<lb/>
　石後轉而為畫也又改武洞清長沙羅漢三元皆能<lb/>
　捨短求長自出新意過於長沙逺矣<hi>畫繼</hi>
陶裔鄠人工畫花竹翎毛形製設色亞於黄筌為圖畫<lb/>
<pb n="KR2k0050_WYG_064-103a"/>
　院祗候祥符中畫御座屏扆稱㫖尋改翰林待詔<hi>圖畫</hi>
　<hi>見聞志</hi>
李隠五原人工畫山水大中祥符末營㑹靈觀命隠冩<lb/>
　五嶽山形於璧及畫山水於五殿屏扆觀其危峰疊<lb/>
　嶂逺水踈林可謂盡美<hi>圖畫見聞志</hi>
甘風子關右人佯狂垢汚恃酒好罵酒酣耳熱大呌索<lb/>
　紙以細筆作人物頭面動以十數然後放筆如草書<lb/>
　法以就全體頃刻而成妙合自然多畫列仙之流題<lb/>
<pb n="KR2k0050_WYG_064-103b"/>
　詩其後傳觀既畢往往毁裂而去好事者藏匿一二<lb/>
　豪富求之唾罵不與或經年不落一筆故流傳者絶<lb/>
　少一日忽别素與遊者歸則薫浴題頌擲筆而逝<hi>畫繼</hi>
龍章櫟陽人工畫佛道人物兼工傳冩尤善畫虎曾有<lb/>
　貨藥人楊生檻中養一虎章因就視冩之故畫虎最<lb/>
　臻形似子淵有父風<hi>圖畫見聞志</hi>
李宗成鄜畤人工畫山水寒林學李成破墨潤媚取象<lb/>
　幽竒林麓江臯尤為盡善有風雨江山拜月圖四時<lb/>
<pb n="KR2k0050_WYG_064-104a"/>
　山水松柏寒林等圖傳於世<hi>圖畫見聞志</hi>
王易鄜州人工佛道人物學隣李元濟<hi>圖畫寳鑑</hi>
曾若虚隴州道士善醫尤得鍼砭之術里有寡婦再適<lb/>
　人遘疾且卒經日而心間尚暖家人因奔詣若虛哀<lb/>
　祈往救既至引鍼鍼之即時而蘇良久乃能語曰始<lb/>
　者夢故夫為一物刺中其足不能履步由是獨行忽<lb/>
　若夢覺郡人詣若虗詢之若虚曰向之所鍼乃黄帝<lb/>
　鍼八邪穴也<hi>西齋話記</hi>
<pb n="KR2k0050_WYG_064-104b"/>
雷宗道商州人工雜畫尤長於佛像山水似郭熈<hi>圖繪寳鑑</hi>
甯濤華隂敷水人師范寛多作關右風景其巧過寛而<lb/>
　渾厚藏蓄不及也樓觀人物纎悉畢呈失於大顯<hi>畫繼</hi>
　久中濤子也兼畫人物深得出俗之態筆意不减其<lb/>
　父但多平逺道路之景不起峰頂<hi>同上</hi>蒙亨華州人初<lb/>
　為僧兵火後偶其兄從軍遂置軍中學其鄉人甯濤<lb/>
　得典型也<hi>仝上</hi>
邠州父老唐羯鼓曲今惟邠州父老能之有大合蟬滴<lb/>
<pb n="KR2k0050_WYG_064-105a"/>
　滴泉之曲予在鄜延時尚聞其聲涇原承受公事楊<lb/>
　元孫因奏事回有㫖令召此人赴闕元孫至邠而其<lb/>
　人已死羯鼓遺音遂絶<hi>沈存中筆談</hi>
鳳翔老尼冦萊公好柘枝舞㑹客必舞柘枝每舞必盡<lb/>
　日時謂之柘枝顛今鳳翔有一老尼猶萊公柘枝妓<lb/>
　云當時柘枝尚有數十遍今日所舞柘枝比當時十<lb/>
　不得二三老尼尚能歌其曲好事者往往傳之<hi>夢溪筆談</hi>
老麻關中人熙寧間以花鳥稱非蜀之居禮也<hi>畫繼</hi>
<pb n="KR2k0050_WYG_064-105b"/>
侯封邠人工畫山水寒林始學許道寧不能踐其老格<lb/>
　然而筆墨調潤自成一體亦郭熈之亞<hi>圖畫見聞志</hi>
李希成華州人慕李成遂命名初入圖畫院能自晦以<lb/>
　防忌嫉比已補官始出所長衆雖睥睨無及矣<hi>畫繼</hi>
胡竒長安人長於蘆雁何丞相文縝家有四幅圖可觀<lb/>
　<hi>畫繼</hi>
張衍長安人年八十以術遊士大夫門章子厚蔡持正<lb/>
　官州縣時許其為宰相蒲傳正薛師正未顯皆以執<lb/>
<pb n="KR2k0050_WYG_064-106a"/>
　政許之紹聖初伯温官長安因論范忠宣公命衍曰<lb/>
　范丞相命甚似其父文正公僅作參知政事耳伯温<lb/>
　又問時為監司者張芸叟陸孝叔邵仲恭吳子平數<lb/>
　公命衍曰皆帶職正郎員外郎耳取進於此即不可<lb/>
　獨仲恭數促其後芸叟為侍郎孝叔待制未㡬皆謫<lb/>
　官孝叔帥熈子平帥秦尋卒仲恭邯鄲移常州卒年<lb/>
　五十五三公皆直龍圖無一不如衍言者衍病伯温<lb/>
　見之則曰數已盡某日當死凡家事悉處之矣已而<lb/>
<pb n="KR2k0050_WYG_064-106b"/>
　果然<hi>邵伯温聞見前録</hi>
劉浩居華隂愛作雪驢水磨故事人物多布叙景致意<lb/>
　象幽逺筆法輕清<hi>畫繼</hi>
張通鄜延人畫仙佛<hi>古今畫鑑</hi>
王沖隠名持字正叔長安人長於翎毛學崔白顔魯公<lb/>
　鹿脯帖後有題跋妙於筆法蓋其人也嘗於邵氏見<lb/>
　竹棘雪禽二軸極清雅上題云正叔為伯起作伯起<lb/>
　名振其兄也<hi>畫繼</hi>
<pb n="KR2k0050_WYG_064-107a"/>
賀正延安人出自戎籍畫人物山水古木怪松得郭熈<lb/>
　筆法<hi>圖繪寳鑑</hi>宣和初建寳正宫一時名手畢呈其技有<lb/>
　忌正者推為講堂照壁正亦不辭日醉酒於門衆工<lb/>
　皆畢中使促正正以幕圍壁揮却其徒不數日成作<lb/>
　雪林高八尺觀者歎賞衆工歛袵<hi>畫繼</hi>
符道隠長安人畫山水寒林<hi>古今畫鑑</hi>
雍巘字幼山興元人善山水作岩崖枯木雲氣墨梅佳<lb/>
　<hi>畫繼</hi>
<pb n="KR2k0050_WYG_064-107b"/>
田玘<hi>鄜州人</hi>作泥孩兒名天下態度無窮效之不能及一<lb/>
　對至直十縑一牀至三十千一牀者或五或七也小<lb/>
　者二三寸大者尺餘無絶大者予家舊藏一對卧者<lb/>
　有小字云鄜州田玘製紹興初避地東陽山中歸則<lb/>
　亡之矣<hi>老學庵筆記</hi>虞學士伯生亦有記言其精絶古今<lb/>
　<hi>書蕉</hi>
金<lb/>
陳道輔京兆人好寫墨竹自號夜江散人<hi>圖繪寳鑑</hi>
<pb n="KR2k0050_WYG_064-108a"/>
元<lb/>
蘭公和尚涇陽人嫻儒經有才力巧於射藝金元間賊<lb/>
　遍起蘭公以射藝救人者甚衆<hi>雲陽志</hi>
王𢎞毅字子逺淳化人唐王珪裔也總角通詩書善屬<lb/>
　文元兵克汴避難習醫後歸元管勾太醫院事治疾<lb/>
　如神年四十即求退隠谷口之文川結廬溪上夀七<lb/>
　十五而終<hi>淳化縣志</hi>
胡瓚字元禮京兆人官至衡州路同知善畫墨竹<hi>圖繪寳鑑</hi>
<pb n="KR2k0050_WYG_064-108b"/>
雷祥白水人能醫善陶所造磁器精工絶人世所謂雷公<lb/>
　器是也土人間掘得祥遺器形製古質色綠沉隱秀<lb/>
　或微作花墳起以手摩挲復勻潔無凸窪方之宣哥<lb/>
　諸窰不啻過之<hi>賈志</hi>
邉武字伯京京兆人善墨戯花鳥<hi>圖繪寳鑑</hi>
明<lb/>
劉純字宗厚洪武中居咸寧博學工文辭喜吟咏深明<lb/>
　醫道作醫經小學等書<hi>賈志</hi>
<pb n="KR2k0050_WYG_064-109a"/>
郭伯郁郿縣人精通天文厯數善䜟緯之術任欽天監<lb/>
　春官正名重京師洪武十七年清類天文分野書成<lb/>
　頒賜秦晉諸王有漏刻博士元統欲推衍大統厯積<lb/>
　分之數乃言曰皇上承運以來厯雖以大統為名而<lb/>
　積分猶授時之數然授時厯法以至元辛巳為厯元<lb/>
　至今洪武甲子積一百四年以厯法推之得三億七<lb/>
　千一十九萬九千七百七十五分經云大約七十年<lb/>
　而差一度每嵗差一分五十杪辛巳至今年逺數盈<lb/>
<pb n="KR2k0050_WYG_064-109b"/>
　漸差天度擬合修改蓋七政之源有遲疾順逆伏見<lb/>
　不齊其理深奥實難推演臣聞磨勘司令王道亨有<lb/>
　師郭伯郁者陜西郿縣人精明九數之理深通厯學<lb/>
　之源若得此人推大統厯法庶㡬可成一代之制蓋<lb/>
　天道無端惟數可以推其機天道至妙因數可以明<lb/>
　其理是理因數顯數從理出可相依而不可相違臣<lb/>
　等職在觀占推步以騐民時誠不敢以膚淺之學自<lb/>
　用願得博聞洽見之人任之上是其言<hi>賈志</hi>
<pb n="KR2k0050_WYG_064-110a"/>
張徵字以周三原人精通方脉天順間舉為太醫院醫<lb/>
　生術屢取效尋授御醫院判<hi>三原志</hi>
齊惠咸寧人咸寧處士郭理不與人茍合與遊者人人<lb/>
　嚴憚惠喜弈人有篤病當弈不肯廢見處士來即罷<lb/>
　弈應病者病者得恵醫皆生凡病者因其弈皆來趨<lb/>
　處士恵之醫與處士之方正渢然徧關中<hi>康對山集</hi>
王金字芝山西安人年十七遇道人墮水救歸嚴事之<lb/>
　已道人㩦入終南授以竒秘試輒騐時屬世廟好方<lb/>
<pb n="KR2k0050_WYG_064-110b"/>
　伎金以白衣召見為言三元大丹稱㫖歴官太常出<lb/>
　入禁闥二十年世廟賓天廷議金等進藥不謹論刑<lb/>
　新鄭高文襄再疏申雪得減戍閩海後數年歸依文<lb/>
　襄以居遂為鄭人李空同夢陽與交厚贈以芝山子<lb/>
　辭云<hi>河南通志</hi>
郭文英韓城人少為人牧羊以户匠乏人至京抵役久<lb/>
　之以巧力聞見知世廟每一工竣則序勞晉秩累階<lb/>
　至工部右侍郎賜二品服文英聰慧善詼諧嘗㑹諸<lb/>
<pb n="KR2k0050_WYG_064-111a"/>
　搢紳談及發科經書輒笑自謂不佞起家木經衆為<lb/>
　絶倒<hi>韓城志</hi>
李萬庫渭南人世號金鍼李同州丁牧母以哭夫喪明<lb/>
　越十年遇金鍼雙眸復炯炯時馬文荘公為文紀事<lb/>
　而丁牧贈詩云十年春色暗中度一旦看花識春暮<lb/>
　呼兒呼婦覷容顔恍惚猶疑夢中寤自萬庫殁其術<lb/>
　不傳<hi>渭南志</hi>
管澤字子民咸寧學生父楫正徳中進士官山左巡撫<lb/>
<pb n="KR2k0050_WYG_064-111b"/>
　<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>任五月翕然稱治未㡬以疾歸澤躬侍湯藥因精<lb/>
　硏岐黄應手輒效逺近求醫者甚衆由是以醫名聞<lb/>
　關輔所著有後垣元機効方藏於家<hi>賈志</hi>
大元禪師名現本漢中人後駐錫西山潭柘寺精素難<lb/>
　脉理及八法神鍼諸症鍼下即瘳於傷寒胎産起死<lb/>
　恒多宫禁大璫戚里貴人皆尊事之<hi>續文獻通考</hi>
梁時元涇陽人善冩山水得石田筆意<hi>涇陽志</hi>
張碧山涇陽人精於八法神鍼能起疲癃袁了凡習術<lb/>
<pb n="KR2k0050_WYG_064-112a"/>
　於其門<hi>涇陽志</hi>
王尚徳西安右衛人幼敏慧博覽經史過目不忘善詩<lb/>
　賦尤精醫術秦肅王疾諸藥弗瘳徵徳至進藥一七<lb/>
　而愈王曰神醫也遂奏請授迪功郎秦藩醫正兼宜<lb/>
　川郃陽兩王府教授事教子孫七人入庠以夀終<hi>賈志</hi>
路從廣字一元澄城人初任安邑改司儀封河務去積<lb/>
　水開沃池歴寳慶通判致政歸惟挾一鶴素精繪事<lb/>
　一時目為關中鸞仝有畫譜行世<hi>澄城志</hi>天啓丙寅從<lb/>
<pb n="KR2k0050_WYG_064-112b"/>
　廣任臨清嘗於關廂壁間畫虎崇禎中有諷經道士<lb/>
　至夜三鼓時見虎雙眸炯然從壁而下抖擻跳躍若<lb/>
　將攫人道士愕然不知所措急取劚柴斧格之倐忽<lb/>
　躍上乃壁間畫虎也遲明説其事州人觀者如堵迄<lb/>
　今臨摹其圖者甚衆競貴售之<hi>同上</hi>
梁世鰲字化宇渭南人少力學弗售見李伯時西園雅<lb/>
　集圖而悦之殫精竭思十年伎成冩照宛似遊長安<lb/>
　轟動貴人漸聞大内值上念太后令老内侍口授形<lb/>
<pb n="KR2k0050_WYG_064-113a"/>
　容而筆之圖成酷肖上感動懸之内殿朝夕禮焉授<lb/>
　鰲武英殿中書洵異數也<hi>縣志</hi>
柴定向字少池涇陽人善識風水能於數十里外望地<lb/>
　氣知休咎嘗過學宫見育才坊廢請於縣令曰此坊<lb/>
　復建必科第蔚興次年丙子果中鄉榜十人為祋祤<lb/>
　太學生王中伯公卜地其山峰峻拔占者以為不利<lb/>
　向曰此將軍山也當有以武成名者後果騐年九十<lb/>
　七嵗髪色如童<hi>涇陽志</hi>
<pb n="KR2k0050_WYG_064-113b"/>
王某秦人嘗為商結隊偕發忽剪徑賊至衆潰亂王笑<lb/>
　曰行耳我在欲何為者叱馭前進冦至近皆僵立不<lb/>
　動若有膠其脛者駭汗瞪立而已王行逺冦轉動得<lb/>
　逸去蓋以秘術拘制之也又嘗宿旅店主人應對稍<lb/>
　忤時邸中有妓女数輩王怒遽捉一妓投井中衆號<lb/>
　客殺人有知其術者勸主人前謝王意解呼妓使出<lb/>
　則固在室中也<hi>曠園雜志</hi>
本朝<lb/>
<pb n="KR2k0050_WYG_064-114a"/>
　王扆字公輔朝邑人父經商南中溺死徒跣千里求<lb/>
　　屍不得自以終天抱痛絶意仕進性嗜山水遂以<lb/>
　　畫名得右丞家法家貧每乘興潑墨自給鄉人李<lb/>
　　楷雷于霖極器重之<lb/>
　姜鎮蒲城人親喪廬墓六載幼習醫夢關帝君授以<lb/>
　　盧扁之術遂神名聞關中<lb/>
　雜傳<lb/>
商<lb/>
<pb n="KR2k0050_WYG_064-114b"/>
崇侯虎帝謂文王詢爾仇方同爾兄弟以爾鉤援與爾<lb/>
　臨衝以伐崇墉<hi>詩大雅</hi>崇侯虎譖西伯於殷紂曰西伯<lb/>
　積善累徳諸侯皆嚮之將不利於帝紂乃囚西伯於<lb/>
　羑里閎夭之徒患之乃求竒怪物獻之紂紂大悦乃<lb/>
　赦西伯曰譖西伯者崇侯虎也西伯於是伐崇侯虎<lb/>
　作豐邑自岐下而徙都豐<hi>史記周本紀</hi>正義曰崇國在豐<lb/>
　鎬之間詩云既伐于崇作邑于豐是也<hi>周本紀注</hi>
周<lb/>
<pb n="KR2k0050_WYG_064-115a"/>
暴公何人斯刺暴公也暴公為卿士而譖蘇公故蘇公<lb/>
　作是詩以絶之<hi>詩小雅</hi>暴蘇皆畿内國名<hi>毛傳</hi>
漢<lb/>
朱建楚人為淮南王黥布相初布欲反時問建建諫止<lb/>
　之布不聴漢既誅布聞建諫之高祖賜號平原君家<lb/>
　徙長安為人辯有口刻亷剛直行不茍合義不取容<lb/>
　辟陽侯行不正欲知建建不肯見及建母死貧未有<lb/>
　以發喪辟陽侯乃奉百金祱列侯貴人以辟陽侯故<lb/>
<pb n="KR2k0050_WYG_064-115b"/>
　徃賻凡五百金久之人或毁辟陽侯恵帝欲誅之辟陽<lb/>
　侯困急欲見建建辭曰不敢見君建乃求見孝恵幸<lb/>
　臣閎孺説曰君所以得幸帝天下莫不聞今辟陽侯<lb/>
　幸太后道路皆言君讒欲殺之今日辟陽侯誅旦日<lb/>
　太后含怒亦誅君君何不言帝出辟陽侯閎孺從其<lb/>
　計果出辟陽侯孝文時淮南厲王殺辟陽侯以黨諸<lb/>
　吕故孝文聞其客朱建為其䇿使吏捕欲治遂自剄<lb/>
　文帝聞而惜之曰吾無殺建意也乃召其子拜為中<lb/>
<pb n="KR2k0050_WYG_064-116a"/>
　大夫使匈奴單于無禮罵單于遂死匈奴中<hi>漢書本傳</hi>
趙禹斄人以佐史補中都官用亷為令史以刀筆積勞<lb/>
　稍遷為御史上以為能至大中大夫與張湯論定諸<lb/>
　律令作見知吏傳得相監自此始張湯者杜人其父<lb/>
　為長安丞出湯為兒守舎還而鼠盜肉父怒笞湯湯<lb/>
　掘窟得鼠及餘肉劾鼠掠治傳爰書訊鞫論報并取<lb/>
　鼠盜肉具獄磔堂下父見之視其文辭如老獄吏大<lb/>
　驚遂使書獄父死後湯為長安吏給事内史為甯成<lb/>
<pb n="KR2k0050_WYG_064-116b"/>
　掾調茂陵尉武安侯為丞相徵湯為吏薦之天子補<lb/>
　御史治陳皇后巫蠱獄深竟黨與於是上以為能遷<lb/>
　大中大夫與趙禹共定諸律令務在深文拘守職之<lb/>
　吏已而禹遷中尉徙少府湯為廷尉兩人交驩禹為<lb/>
　人亷倨舎毋食客公卿相造請禹禹終不報謝務在<lb/>
　絶知友賓客之請孤立行一意而已見文法輒取亦<lb/>
　不覆案求官屬隂罪湯為人多詐舞智以御人治淮<lb/>
　南衡山反獄皆窮根本遷御史大夫㑹渾邪等降漢<lb/>
<pb n="KR2k0050_WYG_064-117a"/>
　大興兵伐匈奴縣官空虗湯承上指請造白金及五<lb/>
　銖錢籠天下鹽鐵排富商大賈出告緡令鉏豪强兼<lb/>
　并之家舞文巧詆以輔法百姓不安其生騷動縣官<lb/>
　所興未獲其利姦吏並侵漁於是痛繩以罪自公卿<lb/>
　以下至庶人咸指湯㑹人有盜發孝文園瘞錢丞相<lb/>
　青翟朝與湯約俱謝湯念獨丞相以四時行園湯無<lb/>
　與也不謝上使御史案其事湯欲致其文丞相見知<lb/>
　丞相患之三長史皆害湯合謀曰吾知湯隂事使吏<lb/>
<pb n="KR2k0050_WYG_064-117b"/>
　捕案湯左田信等曰湯欲奏請信輒先知之居物致<lb/>
　富與湯分之天子使使簿責湯湯不服於是上使趙<lb/>
　禹責湯禹讓湯曰君所治夷滅者㡬何人矣今人言<lb/>
　君皆有狀天子欲令君自為計何多以對簿為湯乃<lb/>
　自殺<hi>史記酷吏傳</hi>
杜周南陽杜衍人<hi>徙茂陵</hi>少言重遲而内深刺骨為廷尉<lb/>
　其治大抵放張湯善候伺上所欲擠者因而陷之上<lb/>
　所欲釋久繫待問而微見其寃狀二千石繫者新故<lb/>
<pb n="KR2k0050_WYG_064-118a"/>
　相因不減百餘人郡吏太府舉之廷尉一嵗至千餘<lb/>
　章章大者連逮證案數百小者數十人逺者數千里<lb/>
　近者數百里㑹獄吏責如章告劾不服以掠笞定之<lb/>
　於是聞有逮證皆亡匿獄久者至更數赦十餘嵗而<lb/>
　相告言大抵盡詆以不道以上廷尉及中都官詔獄<lb/>
　逮至六七萬人吏所增加十有餘萬後為執金吾遂<lb/>
　捕桑𢎞羊衛皇后昆弟子刻深上以為盡力無私遷<lb/>
　御史大夫周久任事列三公兩子夾河為郡守家貲<lb/>
<pb n="KR2k0050_WYG_064-118b"/>
　累鉅萬治皆酷暴惟少子延年行寛厚云<hi>漢書本傳</hi>
田延年字子賓先齊諸田徙陽陵以材畧給事大將軍<lb/>
　幕府霍光重之遷長史出為河東太守姦邪不敢發<lb/>
　入為大司農㑹昌邑王嗣立滛亂霍將軍與公卿議<lb/>
　廢之莫敢發言延年按劍廷叱羣臣即日議決宣帝<lb/>
　即位以決疑定䇿功封陽成侯先是茂陵富人焦氏<lb/>
　賈氏隂積炭葦諸物昭帝大行用度未辦延年奏言<lb/>
　商賈或豫收方上不祥器物冀其疾用欲以求利非<lb/>
<pb n="KR2k0050_WYG_064-119a"/>
　民臣所當為請沒入縣官奏可富人亡財者皆怨出<lb/>
　錢求延年罪初大司農取民牛三萬兩為僦載沙便<lb/>
　橋下送致方上車直千錢延年上簿詐增僦直車二<lb/>
　千凡六千萬盜取其半焦賈兩家告其事下丞相府<lb/>
　議霍將軍召問延年抵無是事将軍曰即無事當窮<lb/>
　竟延年自刎死<hi>漢書本傳</hi>
田廣明字子公鄭人以郎為天水司馬遷河南都尉以<lb/>
　殺伐為治郡國盜賊並起遷為淮陽太守嵗餘故城<lb/>
<pb n="KR2k0050_WYG_064-119b"/>
　父令公孫勇與客胡倩等謀反詐稱光禄大夫從車<lb/>
　騎數十言使督盜賊止陳留傳舎廣明發兵皆捕斬<lb/>
　焉上以廣明連擒大姦徵入為大鴻臚擢兄雲中為<lb/>
　淮陽太守昭帝時廣明將兵擊益州還徙衛尉後出<lb/>
　為左馮翊治有能名宣帝初立為御史大夫嵗餘以<lb/>
　祁連將軍將兵擊匈奴出塞至受降城受降都尉前<lb/>
　死喪在堂廣明召其妻與姦既出不至質引軍空還<lb/>
　下太僕杜延年簿責廣明自殺闕下兄雲中為淮陽<lb/>
<pb n="KR2k0050_WYG_064-120a"/>
　守亦敢誅殺吏民守闕告之坐棄市<hi>漢書本傳</hi>
陳遵字孟公杜陵人祖遂元帝時為廷尉遵舉能治劇<lb/>
　補郁夷令與扶風相失自免去槐里大賊趙朋霍鴻<lb/>
　等起遵為校尉擊朋鴻有功遵嗜酒每大飲賓客滿<lb/>
　堂輒關門取客車轄投井中雖有急終不得去遵大<lb/>
　率常醉然事亦不廢畧涉記傳贍於文辭性善書與<lb/>
　人尺牘主皆蔵去以為榮請求不敢逆所到衣冠懐<lb/>
　之惟恐在後凡三為二千石王莽敗客池陽更始至<lb/>
<pb n="KR2k0050_WYG_064-120b"/>
　長安大臣薦遵為大司馬䕶軍使匈奴單于欲脅詘<lb/>
　遵陳利害為言屈直單于大竒之㑹更始敗遵留朔<lb/>
　方為賊所敗時醉見殺<hi>漢書本傳</hi>
原涉字巨先祖父武帝時以豪傑自陽翟徙茂陵涉父<lb/>
　為南陽太守涉父死讓還南陽賻送行喪冡廬三年<lb/>
　由是顯名京師舉能治劇為谷口令谷口聞其名不<lb/>
　言而治先是涉季父為茂陵秦氏所殺涉自劾去官<lb/>
　欲報仇谷口豪傑為殺秦氏亡命嵗餘逢赦出郡國<lb/>
<pb n="KR2k0050_WYG_064-121a"/>
　豪傑及長安五陵諸為氣節者皆歸慕之涉自以先<lb/>
　讓賻送得名而令先人墳墓儉約非孝也乃大治起<lb/>
　冢舎費用皆卭富人身衣服車馬纔具妻子内困專<lb/>
　以賑施貧窮赴人之急為務涉上冡奴買肉乘涉氣<lb/>
　斫傷屠者茂陵守令尹公知涉名豪欲以示衆勵俗<lb/>
　新豐人王游公素嫉涉説尹公墮壊涉冢舎涉遂刼<lb/>
　游公父及子斷兩頭去涉性似郭解外温仁謙遜而<lb/>
　内隠好殺王莽末兵起諸王薦涉能得死士莽召見<lb/>
<pb n="KR2k0050_WYG_064-121b"/>
　拜鎮戎大尹長安敗更始將軍申屠建請涉相見大<lb/>
　重之故茂陵令尹公壊涉冡舎者為建主簿涉使客<lb/>
　刺殺主簿欲亡去建遣兵徼取涉於車上遂斬涉哀<lb/>
　平間郡國處處有豪傑其名聞州郡者霸陵杜君敖<lb/>
　池陽韓㓜孺馬嶺繡君賓西河漕中叔皆有退讓之<lb/>
　風中叔子少游復以俠聞於世云<hi>漢書本傳</hi>
吕布字奉先九原人丁原屯河内以布為主簿甚見親<lb/>
　待董卓誘布殺原并其兵以為騎都尉稍遷至中郎<lb/>
<pb n="KR2k0050_WYG_064-122a"/>
　将卓行止常以布自衛嘗小失卓意卓拔手㦸擲之<lb/>
　布拳捷得免由是隂怨卓王允時宻謀誅卓因告布<lb/>
　使為内應許之乃刺殺卓李傕等攻長安布戰敗奔<lb/>
　袁術復去從張楊於河内楊諸將欲圖之布懼投袁<lb/>
　紹布將士多暴横紹患之布歸張楊道經陳留太守<lb/>
　張邈與陳宫等迎布為兖州牧據濮陽郡縣多應之<lb/>
　曹操引軍擊布盡收諸城布東奔劉備時備與袁術<lb/>
　相拒術欲引布擊備乃與布書送米二十萬斛布大<lb/>
<pb n="KR2k0050_WYG_064-122b"/>
　悦即勒兵襲下邳備敗走布恚術運糧不至乃迎備<lb/>
　屯小沛術懼為子求婚於布布遣女沛相陳珪恐徐<lb/>
　揚合從為難未已往説布布乃絶婚術怒遣大將張<lb/>
　勲等與韓暹楊奉連勢攻布布用珪策與暹奉書許<lb/>
　破術兵悉以軍資與之遂共擊勲等於下邳大破之<lb/>
　建安三年布復從術攻劉備於沛操自將擊布布欲<lb/>
　降宫等阻之曹軍壅沂泗以灌其城三月布乃降見<lb/>
　曹曰明公所患不過於布今服矣令布將騎明公將<lb/>
<pb n="KR2k0050_WYG_064-123a"/>
　步天下不足定也操命緩布縛備曰不可明公不見<lb/>
　布事丁原董卓乎遂縊殺之<hi>後漢書本傳</hi>
李休字子朗有智畧張魯前為鎮北将軍休為司馬家<lb/>
　南鄭時漢中有甘露降子朗見張魯精兵數萬人有<lb/>
　四塞之固遂建言赤氣久衰黄家當興欲魯舉號魯<lb/>
　不聴㑹魯敗太祖以其勸魯内附賜爵關内侯歴上<lb/>
　黨鉅鹿二郡守拜儀郎子勝少遊京師雅有才智與<lb/>
　曹爽善爽輔政徵為洛陽令累遷滎陽太守河南尹<lb/>
<pb n="KR2k0050_WYG_064-123b"/>
　勝前後所宰守未嘗不稱職後遷荆州刺史<hi>魏畧</hi>勝出<lb/>
　為荆州刺史詣宣王宣王稱疾困篤勝不能覺謂之<lb/>
　信然宣王收爽勝伏誅夷三族<hi>魏志曹爽傳</hi>
孟他扶風人靈帝時中常侍張讓專朝政讓監奴典䕶<lb/>
　家事他仕不遂乃盡以家財賂監奴奴與共結親積<lb/>
　年家業為之破奴慙問他所欲他曰欲得卿曹拜耳<lb/>
　奴許諾時賓客求見讓者或累日不得通他甫到衆<lb/>
　奴皆迎車百拜徑将他車獨入衆人悉驚異他與讓<lb/>
<pb n="KR2k0050_WYG_064-124a"/>
　善爭以珍物遺他他得之盡以賂讓讓喜他又以蒲<lb/>
　桃酒一斛遺讓讓即拜涼州刺史他生達後入蜀<hi>三輔</hi>
　<hi>決録注</hi>達副法正迎先主先主因念達留屯江陵蜀平<lb/>
　以達為宜都太守建安二十四年命達從秭歸北攻<lb/>
　房陵房陵太守蒯祺為達兵所害達将進攻上庸恐<lb/>
　難獨任乃遣劉封自漢中乘沔水下統達軍與達㑹<lb/>
　上庸太守申躭舉衆降封與達忿爭奪達鼓吹達恚<lb/>
　遂表辭先主率所領降魏魏文帝善之以達領新城<lb/>
<pb n="KR2k0050_WYG_064-124b"/>
　太守遣襲封封走還成都<hi>三國蜀志劉封傳</hi>魏申儀拜魏興<lb/>
　太守太和中儀與孟達不和數上言達有二心於蜀<lb/>
　達反儀絶蜀道使救不到達死<hi>魏畧</hi>咸熈元年達子興<lb/>
　為䕶督軍徙還扶風<hi>三國蜀志劉封傳注</hi>
晉<lb/>
楊佺期華隂人漢太尉震之後曾祖凖太常自震至凖<lb/>
　七世有名徳祖林有才望父亮終梁州刺史以貞幹<lb/>
　知名佺期沉勇果勁而兄廣及弟思平等皆强獷粗<lb/>
<pb n="KR2k0050_WYG_064-125a"/>
　暴自云門户承籍江表莫比時人每排抑之恒慷慨<lb/>
　切齒欲因事際以逞其志佺期少仕軍府領衆屯城<lb/>
　固苻堅将潘猛拒守康回壘佺期擊走之拜河南太<lb/>
　守苻堅将竇衝攻皇天塢佺期擊之累戰皆捷進號<lb/>
　龍驤将軍以疾去職荆州刺史殷仲堪引為司馬仲<lb/>
　堪與桓𤣥舉衆應王恭軍事一委佺期朝廷以佺期<lb/>
　為都督梁雍秦三州諸軍事雍州刺史仲堪𤣥皆有<lb/>
　遷換於是俱還尋陽結盟不奉詔朝廷復仲堪本職<lb/>
<pb n="KR2k0050_WYG_064-125b"/>
　乃各還鎮佺期仲堪與桓𤣥素不穆佺期欲與仲堪<lb/>
　襲𤣥仲堪内疑苦止之不得舉隆安三年桓𤣥舉兵<lb/>
　討佺期先攻仲堪仲堪急召佺期佺期曰江陵無食<lb/>
　可來見就共守襄陽仲堪紿之曰比來收集已有儲<lb/>
　矣佺期率衆赴焉既至仲堪惟以飯餉其軍佺期大<lb/>
　怒不見仲堪明日乘艦出戰𤣥拒之不得進㑹𤣥諸<lb/>
　軍至佺期退走餘衆盡没佺期與兄廣俱死弟思平<lb/>
　從弟尚保孜敬俱逃劉裕起義始歸國歴位州郡孜<lb/>
<pb n="KR2k0050_WYG_064-126a"/>
　敬為人剽鋭果於行事為梁州刺史經襄陽見魯宗<lb/>
　之侍衛皆佺期之舊憤見辭色宗之㕘軍劉千期於<lb/>
　座面折之因大怒抽劍刺千期立死宗之表而斬之<lb/>
　思平尚保後亦以罪誅楊氏遂滅<hi>晉書本傳</hi>
宋<lb/>
魯爽郿人祖宗之雍州刺史宋武帝討劉毅宗之㑹江<lb/>
　陵自以非武帝舊𨽻有自疑之志北奔入姚氐病卒<lb/>
　父軌隨父入姚氐武帝定長安軌北奔魏魏以軌為<lb/>
<pb n="KR2k0050_WYG_064-126b"/>
　荆州刺史爽少有武藝軌死代為荆州刺史粗中使<lb/>
　酒數有過失太武怒将誅之爽懼宻懐歸南計次弟<lb/>
　秀小字天念頗有意畧仕魏以軍功為中書郎與爽<lb/>
　俱來奔文帝以爽為司州刺史秀為滎陽潁川太守<lb/>
　孝武帝即位爽謀反左将軍薛安都刺殺之<hi>南史本傳</hi>
杜幼文<hi>驥子杜陵人</hi>太宗初以軍功為驍騎将軍封邵陽縣<lb/>
　男後以發太尉廬江王禕謀反事拜黄門侍郎出為<lb/>
　梁南秦二州刺史廢帝元徽中為散騎常侍幼文所<lb/>
<pb n="KR2k0050_WYG_064-127a"/>
　莅貪横家累千金女伎數十人絲竹晝夜不絶與沈<lb/>
　勃孫超之居止接近常相從又與阮佃夫厚善廢帝<lb/>
　不能平於是率宿衛兵誅幼文等<hi>宋書杜驥傳</hi>
北魏<lb/>
冦彌萬年人為尚書郎為陽城王徽所親愛永安末徽<lb/>
　避爾朱兆脱身南臺歸命於彌彌不納遣人加害時<lb/>
　論深薄之<hi>魏書冦讃傳</hi>
北齊<lb/>
<pb n="KR2k0050_WYG_064-127b"/>
孫騰字龍雀石安人少而質直明解吏事魏正光中北<lb/>
　方擾亂間關危險得達秀容屬爾朱榮建義随榮入<lb/>
　洛尋為髙祖都督府長史髙祖為晉州騰為長史髙<lb/>
　祖平鄴授騰相州刺史天平初入為尚書左僕射内<lb/>
　外之事騰咸知之時西魏遣将冦南兖詔騰為南道<lb/>
　行臺率諸将討之騰尫怯無威畧失利而還又除司<lb/>
　徒武定中使於青州括浮逃户口遷太保騰早依附<lb/>
　高祖契濶艱危勤力恭謹深見待信及髙祖置之魏<lb/>
<pb n="KR2k0050_WYG_064-128a"/>
　朝寄以心腹遂志氣驕盈與奪由已求納財賄不知<lb/>
　紀極在鄴與髙岳髙隆之司馬子如號為四貴非法<lb/>
　專恣騰為甚焉武定六年薨<hi>北齊書本傳</hi>
隋<lb/>
宇文忻字仲樂本朔方人徙京兆幼而敏慧年十二能<lb/>
　左右馳射驍捷若飛髙祖龍潜時與忻情好甚協及<lb/>
　為丞相恩顧彌隆尉迴作亂以忻為行軍總管進臨<lb/>
　相州斬獲畧盡直趨鄴下迴軍大敗及平鄴城以功<lb/>
<pb n="KR2k0050_WYG_064-128b"/>
　加上柱國是後每㕘帷幄出入卧内禪代之際忻有<lb/>
　力焉忻既佐命功臣頻經將領有威名於當世上由<lb/>
　是微忌焉以譴去官隂圖不軌謀洩伏誅<hi>隋書夲傳</hi>
蘇威字無畏<hi>綽子武功人</hi>周文帝時襲爵美陽縣公隋文帝<lb/>
　受禪徵拜太子少保俄兼納言初威父綽以國用不<lb/>
　足為征税法頗稱為重歎曰所為者正如張弓非平<lb/>
　世法也後之君子誰能弛乎威至是奏減務從輕典<lb/>
　時髙熲與威同心協贊政刑大小無不籌之遷吏部<lb/>
<pb n="KR2k0050_WYG_064-129a"/>
　尚書兼祭酒律令格式多威所定拜尚書右僕射國<lb/>
　子博士何妥奏威朋黨復言威以曲道任其從父弟<lb/>
　徹肅等罔冒為官上令按之事皆騐免威官爵未㡬<lb/>
　復拜納言仁夀初拜右僕射時天下大亂威知帝不<lb/>
　可匡正甚患之屬帝問盗賊事宇文述曰盗賊少威<lb/>
　曰臣非職司不知多少但患其漸近帝不悦裴藴希<lb/>
　㫖奏威典選濫授人官於是除名其年從幸江都宇<lb/>
　文化及弑逆以威為開府儀同化及敗歸李宻宻敗<lb/>
<pb n="KR2k0050_WYG_064-129b"/>
　歸東都王世充僭署太師威自以隋室舊臣遭逢喪<lb/>
　亂所經之處皆與時消息以求容免太宗平王世充<lb/>
　威請謁見稱老病不能拜上遣人數之曰公隋朝宰<lb/>
　輔政亂不能匡救致令品物塗炭君弑國亡見李宻<lb/>
　世充皆拜伏舞蹈今既老病無勞相見入長安至朝<lb/>
　堂請見又不許終於家威行己清儉然每至公議惡<lb/>
　人異已無大臣體所修格令章程頗傷煩碎論者以<lb/>
　為非簡久之道大業末年尤多征役至於論功行賞<lb/>
<pb n="KR2k0050_WYG_064-130a"/>
　威每承望風㫖輙寢其事時羣盗蜂起郡縣有奏聞<lb/>
　者又訶詰使人令减賊數故出師攻討多不尅捷由<lb/>
　是遂致敗亂為物議所譏<hi>隋書本傳</hi>
唐<lb/>
侯君集三水人太宗在藩引入幕府數從征伐建成元<lb/>
　吉之誅也君集之策居多貞觀四年遷兵部尚書㕘<lb/>
　議朝政君集出自行伍素無學術及被任遇方始讀<lb/>
　書典選舉定考課並有時譽髙昌王麴文泰遏絶西<lb/>
<pb n="KR2k0050_WYG_064-130b"/>
　域詔以君集為交河道行軍大總管討之遂平其國<lb/>
　君集初破髙昌未奏請輒配没無罪人又私取寳物<lb/>
　有司請推其罪詔下獄中書侍郎岑文本疏奏乃釋<lb/>
　君集殊怏怏尋與諸功臣同畫像凌煙閣時庶人承<lb/>
　乾在東宫恐有廢立數問以自安之術君集遂贊承<lb/>
　乾隂圖不軌及事發被收羣臣爭請誅之太宗謂君<lb/>
　集曰與公長訣矣遂斬之籍其家<hi>舊唐書</hi>
楊纂字續卿<hi>𢎞農族父華隂人</hi>大業時第進士髙祖度河上謁<lb/>
<pb n="KR2k0050_WYG_064-131a"/>
　長春宫遷累侍御史後為吏部侍郎有俗才抑文雅<lb/>
　進黠吏度時舞數以自進終户部尚書<hi>唐書楊𢎞禮傳</hi>
羅藝字子延襄陽人家京兆之雲陽父榮隋監門将藝<lb/>
　剛愎不仁勇攻戰大業中自稱幽州總管宇文化及<lb/>
　至山東遣使招藝藝斬使者為煬帝發喪時竇建徳<lb/>
　髙開道亦遣使於藝藝謂官屬曰建徳等皆劇賊不<lb/>
　足共功名唐公民望所係王業必成吾決歸之武徳<lb/>
　二年奉表以地歸詔封燕王藝弟監門将軍夀以兵<lb/>
<pb n="KR2k0050_WYG_064-131b"/>
　從請入朝帝厚禮之拜左翊衛大将軍藝負其功不<lb/>
　少屈秦王左右嘗至其營藝疻辱之時突厥横放籍<lb/>
　藝威名詔以本官鎮涇州太宗即位進開府儀同三<lb/>
　司藝内懼乃圖反稱宻詔入朝治中趙慈皓統軍楊<lb/>
　岌謀誅藝藝敗左右斬之夀時為利州都督亦反誅<lb/>
　<hi>唐書本傳</hi>
豆盧欽望萬年人祖寛隋梁泉令髙祖定關中率豪姓<lb/>
　進欵擢累殿中監子懐讓左衛大将軍欽望累官越<lb/>
<pb n="KR2k0050_WYG_064-132a"/>
　州都督擢尚書左僕射平章軍國重事居宰相積十<lb/>
　餘年方易之三思等怙勢宣烝窺間王室觖冀非常<lb/>
　不能有所裁抑獨謹身自全卒年八十<hi>唐書本傳</hi>
姚璹字令璋<hi>思廉孫萬年人</hi>少孤力學永徽中舉明經第補太<lb/>
　子宫門郎遷中書舎人武后時擢夏官侍郎坐從弟<lb/>
　敬節叛貶桂州長史后方以符瑞自神璹取山川草<lb/>
　樹名有武字者以為上應國姓裒類以聞后大悦擢<lb/>
　文昌左丞證聖初加秋官尚書明堂火后欲避正殿<lb/>
<pb n="KR2k0050_WYG_064-132b"/>
　應天變璹奏此人火非天灾也不宜避正殿貶常禮<lb/>
　后乃更御端門大酺燕羣臣與相娛樂遂造天樞著<lb/>
　已功徳命璹督之功費浩廣見金不足乃斂天下農<lb/>
　器并鑄以功賜爵一級坐累下遷益州長史始蜀吏<lb/>
　暴貪璹擿發之無所容貸后聞降璽詔慰勞浮屠理<lb/>
　中謀據劍南有宻告者詔璹按其獄疑似捕逮株聫<lb/>
　數千人道路寃譟拜地官冬官二尚書久之致仕卒<lb/>
　<hi>唐書姚思廉傳</hi>
<pb n="KR2k0050_WYG_064-133a"/>
韋巨源與安石同系<hi>萬年人</hi>有吏幹武后時累遷夏官侍<lb/>
　郎同鳳閣鸞臺平章事其治委碎無大體神龍初以<lb/>
　吏部尚書同中書門下三品時要官缺執政以次用<lb/>
　其親巨源秉筆當除十人楊再思得其一餘皆諸宰<lb/>
　相近屬再思喟然巨源曰時當爾爾士大夫莫不解<lb/>
　體尋遷侍中貝州大水刺史宋璟議免其租巨源以<lb/>
　為蠶桑可輸由是河朔人多流徙者景龍二年韋后<lb/>
　自言衣笥有五色雲巨源勸中宗宣布天下帝從其<lb/>
<pb n="KR2k0050_WYG_064-133b"/>
　言因是大赦巨源見帝昏惑乃與宗楚客等推據祥<lb/>
　妖隂導韋氏行武后故事俄遷尚書左僕射仍知政<lb/>
　事帝方南郊巨源請后為亞獻而自為終獻及臨淄<lb/>
　王平諸韋亂兵殺之<hi>唐書本傳</hi>
竇懐貞<hi>始平人</hi>少詭激仕累清河令有治状神龍中進左<lb/>
　御史大夫兼檢校雍州長史㑹嵗除中宗夜宴近臣<lb/>
　謂曰聞卿喪妻今繼室可乎懐貞唯唯俄而禁中寳<lb/>
　扇障衛有衣翟衣出者乃韋后乳媪王所謂莒國夫<lb/>
<pb n="KR2k0050_WYG_064-134a"/>
　人者故蠻婢也懐貞納之世謂媪壻為阿㸙時懐貞<lb/>
　每謁見奏請輒自署皇后阿㸙人或謂為國㸙軒然<lb/>
　不慚以自媚於后又附宗楚客安樂公主等以取貴<lb/>
　位韋后敗斬妻獻其首貶濠州司馬景雲初以殿中<lb/>
　監召再遷侍中方太平公主干政懐貞日詣主第刺<lb/>
　取所欲睿宗為金仙玉真二公主營觀諫者交疏不<lb/>
　止惟懐貞勸成之躬䕶役作弟維鍌諫曰公位上衮<lb/>
　當思輔天子而計較瓦木厠身工匠間使海内何所<lb/>
<pb n="KR2k0050_WYG_064-134b"/>
　瞻仰不答督繕益急時語曰前作后國㸙後為主邑<lb/>
　丞言事公主如邑官屬也𤣥宗受禪進左僕射與太<lb/>
　平公主謀逆既敗投水死然生平所得俸禄悉散親<lb/>
　族敗時惟米數石而已性謟詐宦者用事尤所畏奉<lb/>
　或見無鬚者誤為之禮從子兢舉明經為郪令百姓<lb/>
　徳之<hi>唐書本傳</hi>
祝欽明字文思始平人擢明經為東臺典儀拜著作郎<lb/>
　為太子率更令中宗在東宫欽明兼侍讀授太子經<lb/>
<pb n="KR2k0050_WYG_064-135a"/>
　中宗復位擢國子祭酒同中書門下三品進禮部尚<lb/>
　書封魯國公桓彦範崔𤣥暉袁恕已敬暉等皆從受<lb/>
　周官大義朝廷尊之以匿親忌日為御史中丞蕭至<lb/>
　忠所劾貶申州刺史入為國子祭酒景龍三年天子<lb/>
　将郊欽明與國子司業郭山惲隂迎韋后意謬立議<lb/>
　后當助天子祀天神祭地祇帝果用其言以皇后為<lb/>
　亞獻帝與羣臣宴欽明自言能八風舞帝許之欽明<lb/>
　體肥醜據地搖頭睆目左右顧盼帝大笑吏部侍郎<lb/>
<pb n="KR2k0050_WYG_064-135b"/>
　盧藏用歎曰是舉五經掃地矣景雲初侍御史倪若<lb/>
　水劾奏欽明等腐儒無行以諂佞亂常不宜在朝乃<lb/>
　貶饒州刺史欽明於五經為該淹自見坐不孝免無<lb/>
　以澡祓乃阿附韋氏圖再用又坐是見逐諸儒羞之<lb/>
　後入為崇文館學士卒<hi>唐書本傳</hi>
王璵方慶六世孫咸陽人少為禮家學𤣥宗在位久推<lb/>
　崇老子道好神仙事廣修祠祭靡神不祈璵上言請<lb/>
　築壇東郊祀青帝天子入其言擢為祠祭使璵專以<lb/>
<pb n="KR2k0050_WYG_064-136a"/>
　祠解中帝意有所禳祓大抵類巫覡漢以來葬喪皆<lb/>
　有瘞錢後世里俗稍以紙寓錢為鬼事至是璵乃用<lb/>
　之肅宗立累遷太常卿又以祠禱見寵乾元三年拜<lb/>
　同平章事乃奏置太一壇勸帝身見九宫祠帝嘗不<lb/>
　豫太卜建言祟在山川璵遣女巫乘傳分禱天下名<lb/>
　山大川巫皆盛服中人䕶領所至干託州縣賂遺狼<lb/>
　籍卒贈開府儀同三司<hi>唐書本傳</hi>
元載字公輔岐山人天寳初䇿髙第補新平尉累遷户<lb/>
<pb n="KR2k0050_WYG_064-136b"/>
　部侍郎李輔國妻載宗女也因相締昵拜同中書門<lb/>
　下平章事代宗立輔國勢愈重數言其才進拜中書<lb/>
　侍郎未㡬判天下元帥司馬盗殺李輔國載與其謀<lb/>
　復結中人董秀刺取宻㫖探微揣端無不諧契魚朝<lb/>
　恩驕横震天下與載不叶乃乘間奏誅朝恩初四鎮<lb/>
　北庭行營節度使寄治涇州大厯八年吐蕃冦邠寧議<lb/>
　者謂涇州不足守載嘗在西州具知河西隴右要領<lb/>
　乃言於帝曰國家西境極於潘原吐蕃防戍乃在摧<lb/>
<pb n="KR2k0050_WYG_064-137a"/>
　沙堡而原州界其間草薦水甘舊壘存焉請徙京西<lb/>
　軍戍原州乘間築作二旬可訖是為斷西戎脛朝廷<lb/>
　髙枕矣田神功沮短其議帝疑不決載智畧開果久<lb/>
　得君以為文武才畧莫已若外委主書卓英倩内刼<lb/>
　婦言縱諸子關通貨賄京師要司及方面皆擠忠良<lb/>
　進貪猥開南北二第室宇奢廣帳帟什器名姝異伎<lb/>
　雖禁中不逮帝深戒之載卒謷然不悛㑹李少良上<lb/>
　書詆其醜載奏殺少良道路目語帝積怒大厯十二<lb/>
<pb n="KR2k0050_WYG_064-137b"/>
　年收載賜自盡妻王及子伯和仲武季能並賜死發<lb/>
　其祖父冢斵棺棄屍籍其家董秀卓英倩悉論死英<lb/>
　倩弟英璘家金州州人縁以授官者百餘豪制鄉曲<lb/>
　聚無頼以伺變恃載權牧宰莫敢問載敗盗庫兵據<lb/>
　險叛詔發兵討捕刺史孫道平禽殺之<hi>唐書本傳</hi>
楊炎字公南天興人祖哲以孝行稱父播舉進士退居<lb/>
　求志炎文藻雄蔚豪爽尚氣父喪廬墓終喪為司勲<lb/>
　員外郎遷中書舎人元載與炎同郡炎又元出也親<lb/>
<pb n="KR2k0050_WYG_064-138a"/>
　重無比㑹載敗坐貶道州司馬徳宗即位拜門下侍<lb/>
　郎同平章事初定令有租賦庸調法開元承平久不<lb/>
　為版籍百役並作賦斂之司數四莫相統攝權臣巧<lb/>
　吏託進獻為贓盗者動萬萬計故課免於上而賦增<lb/>
　於下炎疾其弊乃請為兩税法户無主客以見居為<lb/>
　簿人無丁中以貧富為差其田畝之税則以大厯十<lb/>
　四年墾田之數為凖而均收之夏税盡六月秋税盡<lb/>
　十一月嵗終以户賦增失進退長吏而尚書度支總<lb/>
<pb n="KR2k0050_WYG_064-138b"/>
　焉天下利之炎素徳元載思有以報之復議城原州<lb/>
　節度使段秀實謂方農事不可興功炎怒追秀實為<lb/>
　司農卿又以劉晏劾載己坐貶乃出晏忠州用庾凖<lb/>
　為荆南節度使誣晏殺之朝野側目李正已表請晏<lb/>
　罪炎乃遣腹心分走諸道聲言宣慰而實自辯言晏<lb/>
　往嘗傅㑹姦邪帝自惡之帝聞使中人復其言於正<lb/>
　已還報信然帝意啣之盧把秉政罷為尚書左僕射<lb/>
　其子𢎞業賕賂狼籍杞按之並得他過貶崖州司馬<lb/>
<pb n="KR2k0050_WYG_064-139a"/>
　賜死初炎矯厲志節頗得名既傅㑹元載忮害根中<lb/>
　不能自止睚眦必讐果於用私終以此及禍<hi>唐書本傳</hi>
竇參字時中刑部尚書誕四世孫<hi>平陵人</hi>學律令為人矜<lb/>
　嚴悻直以䕃累為萬年尉同舎當夕直者聞親疾惶<lb/>
　遽參為代之㑹失囚京兆按直簿劾其人參曰彼往<lb/>
　參當坐乃貶江夏尉人皆義之進大理司直按江淮<lb/>
　獄入為御史中丞徳宗數召見語天下事或決大議<lb/>
　帝器之俄以中書侍郎同中書門下平章事領度支<lb/>
<pb n="KR2k0050_WYG_064-139b"/>
　鹽鐵使參無學術不能稽古立事惟樹親黨多所詗<lb/>
　察四方畏之於是淄青李納厚饋參外示嚴畏實賂<lb/>
　帝親近為間左右爭毁短參申參族子也為給事中<lb/>
　參特愛之每議除授多訪於申申或泄之以招權賂<lb/>
　所至人目之為喜鵲帝聞戒參曰卿他日必為申所<lb/>
　累不如出之以掩物議參曰臣無强子姪申雖踈屬<lb/>
　臣素親之不忍逺出請保無他犯帝曰而雖自保如<lb/>
　外言何參固陳丐初陸贄與參不平吳通元兄弟與<lb/>
<pb n="KR2k0050_WYG_064-140a"/>
　贄軒輊不得申舅嗣虢王則之與通微等善遂共譖<lb/>
　贄帝得其姦逐申為道州司馬貶參郴州别駕宣武<lb/>
　劉士寧餉參絹五千湖南觀察使以状聞帝怒貶參<lb/>
　驩州司馬賜死於邕州而杖殺申<hi>唐書本傳</hi>
韋渠牟萬年人少慧悟涉覽經史初為道士復為僧興<lb/>
　元中韓滉鎮浙西奏授試秘書郎累轉四門博士貞<lb/>
　元十二年四月徳宗誕日御麟徳殿召渠牟及道士<lb/>
　萬㕘成沙門譚延等十二人講論儒道釋三教渠牟<lb/>
<pb n="KR2k0050_WYG_064-140b"/>
　枝詞游説捷口水注上謂其講耨有素聴之意動數<lb/>
　日轉秘書郎旬日遷右補闕嵗終遷右諌議大夫延<lb/>
　英奏事率漏下五六刻上笑語欵狎往往外聞渠牟<lb/>
　形神佻躁無士君子器志尚不根道徳頗張恩勢以<lb/>
　招趨嚮上既偏聼浮薄率背本衒進以附渠牟遷<lb/>
　太府卿又轉太常卿卒<hi>舊唐書本傳</hi>
于頔字允元後周太師謹七世孫䕃補千牛累遷湖州<lb/>
　刺史部有湖陂異時溉田三千頃久廞廢頔行縣命<lb/>
<pb n="KR2k0050_WYG_064-141a"/>
　修堤閼嵗獲秔稻蒲魚無慮萬計州地庳濕薄葬者<lb/>
　不掩柩頔為坎瘞枯骨千餘人頼以安未㡬改蘇州<lb/>
　為政有績然暴横少恩俄遷大理卿為陜虢觀察使<lb/>
　益自肆峻罰苛懲官吏惴恐㕘軍姚峴不勝虐自沈<lb/>
　於河貞元十四年拜山南東道節度使時吳少誠叛<lb/>
　頔率兵自唐州戰吳房朗山取之禽其将李粲又勝<lb/>
　之濯神溝於是請升襄州為大都督府廣募戰士儲<lb/>
　良械<graphic n="KR0972" url="https://raw.githubusercontent.com/kanripo/KR-Gaiji/master/images/KR0972.png" mimeType="image/png"/>然有專漢南意公斂私輸持下益急而慢於<lb/>
<pb n="KR2k0050_WYG_064-141b"/>
　奉上俄擅以兵取鄧州天子未始誰何初襄有髹器<lb/>
　天下以為法至頔驕蹇故方帥不法者號襄様節度<lb/>
　憲宗立權綱自出頔稍懼願以子尚主帝許之遂入<lb/>
　朝拜司空同平章事時宦者梁守謙幸於帝頗用事<lb/>
　有梁正言者與頔子敏善敏因正言厚賂守謙求頔<lb/>
　出鎮久不報敏怒其紿責所饋誘正言奴支解之家<lb/>
　童上變詔頔貶恩王傅子敏竄雷州至商山賜死次<lb/>
　子季友奪二官正及方免官久之拜户部尚書又坐<lb/>
<pb n="KR2k0050_WYG_064-142a"/>
　季友居喪荒宴削金紫光禄大夫鬱鬱不得意卒方<lb/>
　長慶時通豪俠欲事河朔以䇿干宰相元稹而李逢<lb/>
　吉黨謀傾執政乃告稹結客刺裴度事下有司騐無<lb/>
　状方坐誅<hi>唐書本傳</hi>
杜亞字次公京兆人肅宗在靈武上書論當世事擢校<lb/>
　書郎再遷諫議大夫遷給事中常衮惡之出為江西<lb/>
　觀察使徳宗立召還亞意必任台宰倍道進與人語<lb/>
　皆天下大政或以事祈謁輒相然可帝知不悦罷為<lb/>
<pb n="KR2k0050_WYG_064-142b"/>
　陜虢觀察使興元初拜淮西節度使至則治漕渠引<lb/>
　湖陂築防庸入之渠中以通大舟夾堤田因得溉灌<lb/>
　人皆悦頼然雅意丞弼厭外官往往不親事日夜召<lb/>
　賓客言噱流連方春南民為競渡戲亞欲輕駛乃髤<lb/>
　船底使篙人衣油綵衣没水不濡觀沼華邃費皆千<lb/>
　金自是府財耗竭貞元中罷歸以檢校吏部尚書留<lb/>
　守東都病風痺且廢猶欲固寵奏墾苑中為營田可<lb/>
　减度支嵗稟詔許之先是苑地可耕者皆留司中人<lb/>
<pb n="KR2k0050_WYG_064-143a"/>
　及屯士占假亞計窘更舉軍帑錢與甸人至秋取菽<lb/>
　粟償息輸軍中貧不能償者發囷窖畧盡流亡過半<lb/>
　又賂中人求兼河南尹帝審其妄賜還卒<hi>唐書本傳</hi>
王遂<hi>俌孫咸陽人</hi>好興利操下以嚴累遷鄧州刺史㑹兵宿<lb/>
　淮西亟財賦藉遂幹强拜宣歙觀察使蔡已平師東<lb/>
　討李師道為檢校左散騎常侍兼御史大夫始調兵<lb/>
　食嵗三百萬俄而賊誅遂簿羡貲百萬以獻帝髙其<lb/>
　能即拜遂沂兖海觀察使遂資褊刻杖扑皆踰制盛<lb/>
<pb n="KR2k0050_WYG_064-143b"/>
　夏治署舎墻垣程督慘峭禆校王弁殺之自知留事<lb/>
　帝拜弁開州刺史至徐州械送京師斬東市監軍上<lb/>
　遂所製杖出示於朝為戒云<hi>唐書王琳傳</hi>
韋執誼京兆舊族幼有才及進士第對䇿異等授右拾<lb/>
　遺年踰冠入翰林為學士便敏側媚得幸於徳宗帝<lb/>
　誕日皇太子獻畫浮屠像帝使執誼賛之太子賜以<lb/>
　帛執誼到東宫謝太子卒見無所藉言乃曰君知王<lb/>
　叔文乎美才也執誼由是與叔文善順宗立以疾不<lb/>
<pb n="KR2k0050_WYG_064-144a"/>
　親政事叔文用事乃擢為尚書左丞同平章事叔文<lb/>
　與王伾居中竊命執誼奉行因迷奪朝權執誼既為<lb/>
　所引然外迫公議欲示天下非黨與者乃時時異論<lb/>
　相可否宻謝叔文曰不敢負約欲共濟國家事爾叔<lb/>
　文數為所梗遂成仇怨憲宗受内禪貶執誼為崖州<lb/>
　司户㕘軍死<hi>唐書本傳</hi>
杜元頴如晦五世孫貞元末及進士第以右補闕為翰<lb/>
　林學士敏文辭憲宗特所賞歎穆宗以元頴多識朝<lb/>
<pb n="KR2k0050_WYG_064-144b"/>
　章尤被寵拜同平章事甫再期出為劍南西川節度<lb/>
　使敬宗驕僻元頴每欲中帝意以固幸乃巧索珍異<lb/>
　獻之踵相躡於道斂取苛重至削軍食以助裒畜又<lb/>
　給與不時戍人寒飢於是人人咨苦戎備不修太和<lb/>
　三年南詔乘虚襲戎雋等州遂入成都大掠數日去<lb/>
　由是斥為循州司馬死貶所<hi>唐書杜如晦傳</hi>
韋綬字子章萬年人有至性然好不經喪父鑱臂血寫<lb/>
　浮屠書建中末為長安尉朱泚亂羸服走奉天拜華<lb/>
<pb n="KR2k0050_WYG_064-145a"/>
　隂令三遷職方郎中穆宗為太子綬入侍讀遷諫議<lb/>
　大夫方太子幼綬數為俚言以悦太子他日侍太子<lb/>
　為帝道之帝怒曰綬當以經義輔導太子而反語此<lb/>
　朕何頼焉外遷䖍州刺史穆宗立召為尚書右丞集<lb/>
　賢院學士出入禁中怙寵甚俄為山南西道節度使<lb/>
　入辭乞賜錢二百萬官子元弼太常丞帝以舊恩許<lb/>
　之綬耄而貪不能事軍政綱維亂弛卒諡謬醜<hi>唐書本傳</hi>
令狐滈<hi>綯子華原人</hi>避嫌不舉進士綯輔政滈與鄭顥為姻<lb/>
<pb n="KR2k0050_WYG_064-145b"/>
　家怙勢驕偃通賓客射取四方貨財皆側目無敢言<lb/>
　懿宗嗣位數為人白發其事綯因丐滈與羣進士試<lb/>
　有司詔可是嵗及第長安尉累遷詹事府司直湮阨<lb/>
　不振死<hi>唐書令狐楚傳附</hi>
五代<lb/>
敬翔字子振馮翊人少工書檄為館驛巡官太祖與蔡<lb/>
　人戰汴郊翔謀畫多中太祖欣然謂得翔之晚太祖<lb/>
　奉昭宗自岐還長安昭宗召翔與李振升延喜樓勞<lb/>
<pb n="KR2k0050_WYG_064-146a"/>
　之拜翔太府卿太祖即位以翔為金鑾殿大學士翔<lb/>
　深沉有大畧從太祖用兵三十餘年細大之務必關<lb/>
　之翔亦盡心勤勞晝夜不寢自言惟馬上乃得休息<lb/>
　太祖崩友珪立以李振代翔為崇政使荘宗入汴詔<lb/>
　赦梁羣臣振邀翔欲俱入見翔夜止髙頭車坊将旦<lb/>
　左右報曰崇政李公入朝矣翔歎曰李振謬為丈夫<lb/>
　矣復何面目入梁建國乎乃自經而卒<hi>五代史本傳</hi>
韋震字東卿萬年人初名肇為人彊敏有口辯事梁太<lb/>
<pb n="KR2k0050_WYG_064-146b"/>
　祖為都統判官昭宗幸石門太祖遣震由虢畧間道<lb/>
　奉表行在昭宗賜名震太祖已破兖鄆遂攻吳大敗<lb/>
　於清口太祖懼諸鎮乘間圖已乃諷杜洪鍾傳王師<lb/>
　範錢鏐等薦已為元帥且兼求領鄆州昭宗初不許<lb/>
　震彊辯敢大言語數不遜昭宗卒許梁以鄆州太祖<lb/>
　遂兼四鎮表震鄆州留後昭宗遷洛震入為河南尹<lb/>
　六軍諸衛副使以病瘖守太子太保致仕太祖受禪<lb/>
　改太子太傅末帝即位加太師卒<hi>五代史本傳</hi>
<pb n="KR2k0050_WYG_064-147a"/>
劉景巖延州人為丹州刺史晉髙祖起兵太原唐廢帝<lb/>
　調民七出一卒為義兵延州節度使楊漢章發鄉民<lb/>
　赴京師将行景巖遣人激怒之義兵亂殺漢章迎景<lb/>
　巖為留後晉髙祖即位即拜景巖節度使景巖從事<lb/>
　熊皦為人多智隂察景巖跋扈難制因語景巖以為<lb/>
　邉地不可以久安為陳保名享利之䇿言邠涇多善<lb/>
　田其利百倍宜多市田射利以自厚景巖信之嵗所<lb/>
　獲甚多景巖使皦朝京師皦乃言景巖不宜在邊可<lb/>
<pb n="KR2k0050_WYG_064-147b"/>
　徙之内地乃移景巖邠州又徙武勝景巖乃悟皦為<lb/>
　賣已開運三年景巖罷武勝以太子太師致仕居華<lb/>
　州契丹犯京師以周宻鎮延州景巖乃還故里而州<lb/>
　人逐宻立髙允權允權妻劉氏景巖孫女也允權妻<lb/>
　嵗時歸省景巖謂曰髙郎一縣令而有此州其可保<lb/>
　乎允權意惡之乃誣其反而殺之長子行琮徳州刺<lb/>
　史亦被誅次子行謙允權婦翁也為奏言非劉氏子<lb/>
　遂免不誅<hi>五代史本傳</hi>
<pb n="KR2k0050_WYG_064-148a"/>
姚顗字百真長安人少惷不修容止舉進士事梁為中<lb/>
　書舎人唐荘宗滅梁貶復州司馬已而以為散騎常<lb/>
　侍兼吏部尚書左丞廢帝擇宰相拜顗同平章事顗<lb/>
　為人仁恕不知錢帛數御家無法在相位齷齪無所<lb/>
　為唐制吏部分為三銓尚書曰尚書銓侍郎二人曰<lb/>
　中銓東銓天成中詔三銓合為一顗為相復分為三<lb/>
　選人多不便之往往遮宰相喧訴不遜顗無如之何<lb/>
　晉髙祖立罷為户部尚書卒<hi>五代史本傳</hi>
<pb n="KR2k0050_WYG_064-148b"/>
楊思權邠州新平人事梁為控鶴軍使荘宗滅梁以為<lb/>
　甲夾馬都指揮使明宗時秦王從榮為河東節度使<lb/>
　使思權為北京步軍都指揮以佐佑之從榮素驕多<lb/>
　不法時宋王從厚為河南尹謙恭好禮明宗遣人語<lb/>
　從厚之善以諷勉之從榮謂思權曰我将廢矣奈何<lb/>
　權曰公有甲士而思權在何患也乃勸從榮募死士<lb/>
　以為備明宗召思權還京師後為羽林都指揮使将<lb/>
　兵戍興元潞王從珂反鳳翔興元張䖍釗㑹兵討賊<lb/>
<pb n="KR2k0050_WYG_064-149a"/>
　思權攻城西破兩關城從珂登城呼外兵告以已非<lb/>
　反者軍士反逐䖍釗思權因呼其衆曰潞王真吾主<lb/>
　也即擁軍士入城降從珂乃出紙於懐中曰願志臣<lb/>
　姓名以為騐從珂即書曰可邠寧節度使廢帝立即<lb/>
　拜思權靜難軍節度使後為左衛上将軍卒<hi>五代史本傳</hi>
趙瑩字元暉華隂人為人純厚美風儀事梁将康延孝<lb/>
　為從事晉髙祖為保義軍節度使以瑩掌書記自是<lb/>
　徙鎮常以瑩從髙祖将起兵瑩勸髙祖無反髙祖即<lb/>
<pb n="KR2k0050_WYG_064-149b"/>
　位累拜中書出為晉昌節度是時出帝童昏馮玉等<lb/>
　用事以瑩柔弱易制復引為相契丹滅晉瑩從出帝<lb/>
　北徙虜中為太子太保子易則易從當其北徙與易<lb/>
　從俱易則留事漢官刑部郎中<hi>五代史本傳</hi>
蘇逢吉長安人漢髙祖鎮河東父悦為髙祖從事逢吉<lb/>
　常代悦作奏記悦言之髙祖髙祖以為節度判官高<lb/>
　祖性剛嚴賓佐稀得請見逢吉獨入終日侍立髙祖<lb/>
　書閣中兩使文簿盈積莫敢通逢吉輒取内懐中伺<lb/>
<pb n="KR2k0050_WYG_064-150a"/>
　高祖色可犯時進之高祖多以為可以故甚愛之然<lb/>
　為人貪詐無行喜為殺戮高祖嘗生日遣逢吉疏理<lb/>
　獄囚祈福謂之靜獄逢吉入獄無輕重曲直悉殺之<lb/>
　以報曰獄靜矣高祖建號拜同平章事時制度草創<lb/>
　逢吉素不學問隨事裁决出其意見不施徳政時天<lb/>
　下多盗逢吉草詔下州縣凡盗所居本家及鄰保皆<lb/>
　族誅由是殺人滋濫嘗從髙祖征鄴數使酒辱周太<lb/>
　祖太祖恨之隠帝立太祖起兵官軍敗逢吉自殺於<lb/>
<pb n="KR2k0050_WYG_064-150b"/>
　民舎<hi>五代史本傳</hi>
宋<lb/>
竇貞固字體仁白水人父專後唐左諫議大夫貞固能<lb/>
　屬文同光中舉進士授河東節度推官時晉祖在藩<lb/>
　以貞固亷介甚重之及即位擢為户部員外郎就拜<lb/>
　中書舎人少帝即位遷禮部尚書知貢舉舊制進士<lb/>
　夜試繼以三燭長興二年改令晝試貞固以晝晷短難<lb/>
　盡士材奏復夜試擇士平允時論稱之改刑部尚書<lb/>
<pb n="KR2k0050_WYG_064-151a"/>
　漢祖入汴貞固率百官見於滎陽西初營宗廟帝以<lb/>
　姓自漢出遂襲國號尊光武為始祖並親廟為五詔<lb/>
　羣臣議貞固上言陛下重興漢祚伏請立髙曾祖禰<lb/>
　四親廟更立始祖在四廟之外尊髙皇帝光武皇帝<lb/>
　為始祖法文王武王不遷之制用歴代六廟之規庶<lb/>
　合典禮漢祖從之論者以為非禮拜司徒門下侍郎<lb/>
　平章事隠帝即位加司徒楊邠史𢎞肇王章樹黨恣<lb/>
　横專權凌上貞固但端荘自持不能規救周祖兵起<lb/>
<pb n="KR2k0050_WYG_064-151b"/>
　貞固遂詣周祖周祖登位加兼侍中俄罷相守司徒<lb/>
　封沂國公世宗即位以范質為司徒貞固遂歸洛陽<lb/>
　齒為編民宋初貞固詣范質求任東宫三少質不為<lb/>
　奏乃還洛病困自為墓誌卒<hi>宋史本傳</hi>
王易簡字國寳萬年人性介特寡合曾祖朏劍州刺史<lb/>
　祖逺連州刺史父貫唐州刺史易簡少好學工詩梁<lb/>
　乾化中舉進士召為右拾遺上書忤㫖出為鄧州節<lb/>
　度推官後唐同光中為魏王府記室㕘軍明宗即位<lb/>
<pb n="KR2k0050_WYG_064-152a"/>
　周帥羅周恭辟為掌書記府罷退居華隂作小隠詩<lb/>
　二十首秦王從榮聞而重之召為祠部員外郎晉初<lb/>
　拜御史中丞吏部侍郎判吏部銓晉祖在大梁臺省<lb/>
　湫隘易簡奏舉故事得元省錢二百萬繕治省署及<lb/>
　造器物周初遷禮部尚書俄改刑部判兵部顯徳四<lb/>
　年致仕宋初加少保卒子景讓進士及第至尚書郎<lb/>
　<hi>宋史本傳</hi>
蘇曉武功人父瓚仕後唐歴秘書少監長興初曉辟鄧<lb/>
<pb n="KR2k0050_WYG_064-152b"/>
　州從事漢祖鎮太原表為觀察使歴屯田郎中宋乾<lb/>
　徳三年出為淮南轉運使建議𣙜蘄黄舒廬夀州茶<lb/>
　置十四塲規其利嵗八百餘萬緡開寳三年改西川<lb/>
　轉運使仍掌京城市征擢拜左諫議大夫七年監在<lb/>
　京啇税九年卒曉深文少恩當時號為酷吏及卒<lb/>
　無子有一女甚鍾愛亦先曉卒人以為深刻所致<hi>宋史</hi>
　<hi>本傳</hi>
崔嶧字之才長安人進士及第知遂州建議瞿塘峽置<lb/>
<pb n="KR2k0050_WYG_064-153a"/>
　關如劍門以察奸人徙提㸃刑獄嘉陵江嵗調民丁<lb/>
　治堤堨嶧更用州兵代役文州蕃卒數剽攻邊户嶧<lb/>
　請守臣嵗時行邉益募勇壮伺其發一切捕擊之後<lb/>
　無復内冦就除河東轉運使㑹更錢法潞州民大擾<lb/>
　推其首惡誅之人心遂定後遷集賢院學士知河中<lb/>
　府嶧所至貪奸比老益甚至河中請老以刑部侍郎<lb/>
　致仕卒<hi>宋史本傳</hi>
王陶字樂道萬年人第進士嘉祐初為監察御史裏行<lb/>
<pb n="KR2k0050_WYG_064-153b"/>
　神宗立拜御史中丞郭逵以簽書樞宻宣撫陜西詔<lb/>
　令還都陶言韓琦置逵二府至用太祖故事出師刼<lb/>
　制人主琦必有姦言惑亂聖徳願罷逵陶始受知於<lb/>
　琦帝初臨御陶料必易置大臣欲自軌重位故視琦<lb/>
　如仇力攻之帝徙陶為翰林學士出知陳州入權三<lb/>
　司使吕公著言其反覆不可近以東宫舊臣加觀文<lb/>
　殿學士帝薄其為人不復用元豐三年卒陶微時苦<lb/>
　貧寓京師其友姜愚氣豪樂施一日大雪念陶奉母<lb/>
<pb n="KR2k0050_WYG_064-154a"/>
　寒荷一鋪剗雪行二十里訪之陶母凍坐日高無炊<lb/>
　煙愚亟解所衣錦裘質錢買酒肉薪炭又捐數百千<lb/>
　為之娶陶既貴尹洛愚老而喪明往謁之意陶必念<lb/>
　舊哀已陶對之邈然但出尊酒而已愚大失望歸而<lb/>
　病死聞者益薄其為人<hi>宋史本傳</hi>
姚古<hi>兕子五原人</hi>以邊功官累熈河經略靖康元年金人逼<lb/>
　京城古與种師中俱勤王种師道與古子平仲先已<lb/>
　率兵入衛兩家子弟各不相下平仲恐功獨歸种氏<lb/>
<pb n="KR2k0050_WYG_064-154b"/>
　乃夜刼斡里雅布營反為所敗尼雅滿陷隆徳府以古為<lb/>
　河東制置种師中副之古總兵援太原師中援中山<lb/>
　河間諸郡古進兵復隆徳府威勝軍扼南北關師中<lb/>
　與金人戰互有勝負太原圍不解師中進師平定乘<lb/>
　勝復夀陽榆次朝廷數使人趣師中戰約古及張灝<lb/>
　兩軍齊進而二人失期不至師中敗而死金人迎古<lb/>
　于盤陀古兵潰退保隆徳中丞陳過庭奏古罪不可<lb/>
　恕詔安置廣州<hi>宋史姚兕傳</hi>
<pb n="KR2k0050_WYG_064-155a"/>
劉延慶保安軍人世為将家數從西伐立戰功積官至<lb/>
　鄜延路總管遷節度從北伐以宣撫都統制督兵十<lb/>
　萬渡白溝延慶行軍無紀律郭藥師叩馬諫不聴至<lb/>
　良鄉遼将蕭幹帥衆來延慶與戰敗績遂閉壘不出<lb/>
　藥師曰幹兵不過萬人今悉力拒我燕山必虚願得<lb/>
　竒兵五千倍道襲取令公子三将軍簡師為後繼延<lb/>
　慶許之藥師先入燕城幹舉精甲三千巷戰三将軍<lb/>
　光世渝約不至藥師失援敗走延慶營於盧溝橋南<lb/>
<pb n="KR2k0050_WYG_064-155b"/>
　明旦見火起以為敵至燒營而奔相蹂踐死者百餘<lb/>
　里自熈豐以來所儲軍實殆盡燕人作賦及歌誚之<lb/>
　靖康之難延慶分部守京城城陷引秦兵萬人奪開<lb/>
　逺門以出為追騎所殺<hi>宋史本傳</hi>光世字平叔延慶次子<lb/>
　初以䕃補三班奉職累陞鄜延路鈐轄康王即位以<lb/>
　功加檢校少保命討李成執其謀主陶子思加檢校<lb/>
　太保殿前都指揮使苗劉為亂素憚光世遷淮南制<lb/>
　置使張浚在平江馳書諭以勤王不從吕頥浩遣使<lb/>
<pb n="KR2k0050_WYG_064-156a"/>
　説之乃引兵㑹韓世忠破之命為江東宣撫使受杜<lb/>
　充節制光世言受充節制有不可者六帝怒詔毋入<lb/>
　光世殿門光世始受命隆祐太后在南昌議者謂金<lb/>
　人自蘄黄渡江陸行二百里可至命光世移屯江州<lb/>
　為屏蔽光世既至日置酒高㑹金人自黄州渡江凡<lb/>
　三日無知者比金人至遂遁授浙西安撫大使知鎮<lb/>
　江府光世言安撫控制一路若但守鎮江則他郡有<lb/>
　警不可離任望别除守臣光世專充安撫使從便置<lb/>
<pb n="KR2k0050_WYG_064-156b"/>
　司時光世慮金人必過江故預擇便地帝覺之止許<lb/>
　增辟通判金兵留淮東光世畏其鋒楚州被圍已百<lb/>
　日帝手札趣光世援楚者五竟不行但遣王徳酈瓊<lb/>
　将輕兵以出時奏殺獲而已授檢校太傅張浚言其<lb/>
　沈酣酒色不恤國事乞賜罷斥光世引疾罷<hi>宋史本傳</hi>
金<lb/>
鄭建充字仲實其先京兆人占籍鄜州仕宋累官知延<lb/>
　安府事天㑹七年來降仍知延安府宋劉光烈來攻<lb/>
<pb n="KR2k0050_WYG_064-157a"/>
　建充擊破之遷京兆府路兵馬都監敗宋曲端於彭<lb/>
　原高昌宗據延安為宋守建充擊之盡復城邑復知<lb/>
　延安軍府事朝廷以地賜宋為宋環慶路經畧安撫<lb/>
　副使仍知寧州天眷復取陜西仍以為經畧安撫使<lb/>
　知慶州從破甘谷城改平涼尹時營建南京宫室大<lb/>
　發河東陜西材木浮河而下筏工多沉溺有司不敢<lb/>
　以聞乃誣以逃亡錮其家建充白其事錮者得釋建<lb/>
　充性剛暴常畜猘犬十數奴僕有罪既笞已復嗾犬<lb/>
<pb n="KR2k0050_WYG_064-157b"/>
　齒之骨肉都盡郡省部文移有不應法度輙置之坐<lb/>
　下或即毁裂由是在位者銜之軍胥李換誣充藏甲<lb/>
　欲反死於獄中長子愬亦死焉<hi>金史本傳</hi>
明<lb/>
吕震字克聲臨潼人洪武中鄉舉入太學朝廷行天下<lb/>
　則壤均賦震承檄之兩浙報命稱任使擢山西按察<lb/>
　僉事入為户部主事尋出為北平按察僉事成祖潛<lb/>
　邸恭順有勞及即位累擢刑部尚書轉禮部命兼領<lb/>
<pb n="KR2k0050_WYG_064-158a"/>
　户兵二部事震深中寡言當其獨坐深念以手指刮<lb/>
　眉毛則必有精思宻計諸官屬相誡無敢白事主事<lb/>
　尹昌隆白震事震獨坐不應少選復前震怒拂衣起<lb/>
　曰君自行之何以問為昌隆不得請有語以公舊事<lb/>
　東宮皇太子素重公何不取令㫖行之昌隆從其計<lb/>
　震怒奏昌隆上為下昌隆獄尋赦復官後數年谷王<lb/>
　謀反以王嘗保奏昌隆為長史坐昌隆與謀下公卿<lb/>
　雜問昌隆力辯震折之夷其族仁宗朝加太子太保<lb/>
<pb n="KR2k0050_WYG_064-158b"/>
　宣徳元年病面疽宛轉病呼曰尹相尹相家人問故<lb/>
　曰尹昌隆守而欲殺我震竟死<hi>名山蔵</hi>
王命字子將同州人嘉靖己酉舉人慷慨有膽畧乙卯<lb/>
　嵗凶地震盗賊所在鈔掠命時宅憂糾宗守望其弟<lb/>
　弗良即勒令自盡於是威望大著州使君聞之就命<lb/>
　問計因假之事權命乃墨衰仗劍巡行鄉聚訪緝大<lb/>
　小偷或梃或刺死者枕藉道路以目盗賊雖少戢然<lb/>
　中多濫及無辜亦有斃於睚眦者後銓知蔚州不久<lb/>
<pb n="KR2k0050_WYG_064-159a"/>
卒官<hi>同州志</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0050_WYG_064-159b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陜西通志巻六十四<lb/>
</p>
<p>
</p>
  </div>
</body>
</text>
</TEI>
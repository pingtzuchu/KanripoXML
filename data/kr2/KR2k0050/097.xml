<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陜西通志巻九十七</head> <lb/>
    <p>
<pb n="KR2k0050_WYG_097-1a"/>
欽定四庫全書<lb/>
　陜西通志巻九十七<lb/>
　　藝文十三<hi>五言排律六言絶句</hi>　<hi>七言排律/七言絶句</hi>　<hi>五言絶句詩餘</hi>
　　途經華嶽　　　　　　　　　<hi>唐</hi>𤣥宗<lb/>
飭駕去京邑鳴鑾指洛川循途經太華迴蹕暫周旋翠<lb/>
㟧留斜影懸崖凝夕烟四方皆石壁五位配金天彷彿<lb/>
看髙掌依稀聽子先終當銘嵗月従此寄靈仙<lb/>
　　早渡蒲關　　　　　　　　　　同前<lb/>
<pb n="KR2k0050_WYG_097-1b"/>
鐘鼔嚴更曙山河野望通鳴鑾下蒲坂飛斾入秦中地<lb/>
險闗逾壯天平鎮尚雄春來津樹合月落戍樓空馬色<lb/>
分朝景雞聲逐曉風所希常道泰非復棄繻同<lb/>
　　首夏花萼樓觀羣臣宴寧王山亭囘樓下又申之<lb/>
　　　以賞樂賦詩　　　　　　　　同前<lb/>
今年通閏月入夏展春輝樓下風光晚城隅宴賞歸九<lb/>
歌揚政要六舞散朝衣天喜時相合人和事不違禮中<lb/>
推意厚樂處感心微别賞陽臺樂前旬暮雨飛<lb/>
<pb n="KR2k0050_WYG_097-2a"/>
　　兄弟同遊興慶宫作　　　　　　同前<lb/>
代邸青門右離宫紫陌陲庭如過沛日水若度江時綺<lb/>
觀連雞岫朱樓接雁池従來敦棣萼今此茂荆枝萬葉<lb/>
傳餘慶千年志不移憑軒聊曯目輕輦共追隨務本方<lb/>
従訓相輝保羽儀時康俗易漸徳薄政難施鼓吹迎飛<lb/>
葢絃歌送羽巵所希覃率土孝弟一同規<lb/>
　　幸鳯泉湯　　　　　　　　　　同前<lb/>
西狩觀周俗南山歴漢宫薦鮮知路近省斂覺年豐隂<lb/>
<pb n="KR2k0050_WYG_097-2b"/>
谷含神爨湯泉養聖功益齡仙井合愈疾醴源通不重<lb/>
鳴岐鳯誰矜陳寶雄願將無限澤霑沐衆心同<lb/>
　　駕幸三㑹寺　　　　　　　上官昭容<lb/>
釋子談經處軒臣刻字留故臺遺老識殘簡聖皇求駐<lb/>
蹕懐千古開襟望九州四川縁塞合二水夾城流宸翰<lb/>
陪瞻仰天杯接獻酬太平詞藻盛長願託鴻休<lb/>
　　早渡分水嶺　　　　　　　　盧照隣<lb/>
丁年遊蜀道斑鬢向長安徒費周王粟空彈漢吏冠馬<lb/>
<pb n="KR2k0050_WYG_097-3a"/>
蹄穿欲盡貂裘破轉寒層氷横九折積石凌七盤重溪<lb/>
既下潄峻峰亦上干隴頭聞戍鼓嶺外咽飛湍瑟瑟松<lb/>
風急蒼蒼山月團傳語後來者行路誠獨難<lb/>
　　和許侍郎遊昆明池　　　　　李百藥<lb/>
神池望不竭滄波接遠天儀星似河漢落葉𩔖虞泉年<lb/>
深平館宇道泰偃戈船差池下鳬雁掩映生雲烟浪花<lb/>
開已合風文直且連税馬金堤外横舟石岸前羽觴傾<lb/>
緑蟻飛日落紅鮮積水浮深智明珠曜雅篇大鯨方逺<lb/>
<pb n="KR2k0050_WYG_097-3b"/>
撃沈灰獨未然知君嘯儔侶短翮徒聨翩<lb/>
　　九成宫初秋應詔　　　　　　　劉褘之<lb/>
帝囿䟽金闕仙臺駐玉鑾野分鳴鳥岫路接寶雞壇林<lb/>
樹千霜積神功四序寒蟬急知秋早鸎踈覺夏闌怡神<lb/>
紫氣外凝眄白雲端舜海辭波發空驚遊聖難<lb/>
　　奉和幸長安故城未央宫應制　　宋之問<lb/>
漢皇未息戰蕭相乃營宫壯麗一朝盡威靈千載空明<lb/>
聖悵前跡置酒宴羣公寒輕綵仗外春發幔城中樂思<lb/>
<pb n="KR2k0050_WYG_097-4a"/>
迴斜日歌詞繼大風今朝天子貴不假叔孫通<lb/>
　　奉和晦日幸昆明池應制　　　　前人<lb/>
春豫靈池㑹滄波帳殿開舟凌石鯨度槎拂斗牛迴節<lb/>
晦蓂全落春遲栁暗催象溟看浴景燒刼辨沈灰鎬飲<lb/>
周文樂汾歌漢武才不愁明月盡自有夜珠來<lb/>
　　奉和幸長安故城未央宫應制　　李嶠<lb/>
舊宫賢相築新苑聖君來運改城隍變年深棟宇摧後<lb/>
池無復水前殿久成灰莫辨祈風觀空傳承露杯宸心<lb/>
<pb n="KR2k0050_WYG_097-4b"/>
千載合睿律九韶開今日聨章處猶疑上栢臺<lb/>
　　奉和聖製途經華嶽應制　　　　蘇頲<lb/>
朝望蓮華嶽神心就日來晴觀五千仭仙掌拓山開受<lb/>
命金符叶過祥玉瑞陪霧披乗鹿見雲起馭龍回偃樹<lb/>
枝封雪殘碑石冒苔聖皇惟道契文字勒巖隈<lb/>
　　敬和崔尚書大明朝堂雨後望終南山見示之作<lb/>
　　　　　　　　　　　　　　　　前人<lb/>
奕奕輕車至清晨朝未央未央在霄極中路視咸陽委<lb/>
<pb n="KR2k0050_WYG_097-5a"/>
曲漢京近周迴秦塞長日華動涇渭天翠合岐梁五丈<lb/>
旌旗色百層枌橑光東連歸馬地南指鬬雞塲晴壑照<lb/>
金戺秋雲含璧璫由余窺霸國蕭相奉興王功役隠不<lb/>
見頌聲存復揚權宜珍搆絶聖作寳圖昌在徳期巢燧<lb/>
居安法禹湯冢卿才順美多士賦成章價重三臺俊名<lb/>
超百郡良焉知掖垣下陳力自迷方<lb/>
　　興慶宫酺宴應制　　　　　　　張説<lb/>
千齡逢啓聖萬域共來威慶接郊禋後酺承農事稀御<lb/>
<pb n="KR2k0050_WYG_097-5b"/>
樓横廣路天樂下重闈鸞鳳調歌曲虹霓動舞衣合聲<lb/>
雲上聚連歩月中歸物睹思無外神和道入微鎬京陪<lb/>
樂飲柏臺奉文飛徒竭秋雲影何資春日暉<lb/>
　　奉和聖製途經華嶽應制　　　　前人<lb/>
西嶽鎮皇京中峰入太清玉鑾重嶺應緹騎薄雲迎霽<lb/>
日懸髙掌寒空𩔖削成軒遊㑹神處漢幸望仙情舊廟<lb/>
青林古新碑緑字生羣臣願封岱還駕勒鴻名<lb/>
　　扈從出長安應制　　　　　　沈佺期<lb/>
<pb n="KR2k0050_WYG_097-6a"/>
漢宅規模壯周都景命隆西賔讓東主法駕幸天中太<lb/>
史占星應春官奏日同旌門起長樂帳殿出新豐翕習<lb/>
黄山下紆徐清渭東金麾張畫月珠<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>戴松風是節嚴<lb/>
隂始寒郊散野蓬薄霜沾上路殘雪繞離宫賜帛矜耆<lb/>
老褰旒問小童復除恩載洽望秩禮新崇臣忝承明召<lb/>
多漸獻賦雄<lb/>
　　昆明池侍宴應制　　　　　　　前人<lb/>
武帝伐昆明穿池習五兵水同河漢在館有豫章名我<lb/>
<pb n="KR2k0050_WYG_097-6b"/>
后光天徳垂衣文教成黷兵非帝念勞物豈皇情春仗<lb/>
過鯨沼雲旗出鳳城靈魚銜寶躍仙女廢機迎栁拂旌<lb/>
門暗蘭依帳殿生還如流水曲日晚棹歌清<lb/>
　　奉和幸新豐温泉宫應制　　　武平一<lb/>
秦王登碣石周后襲崑崙何必在遐逺方稱萬㝢尊我<lb/>
皇順時豫星駕動軒轅雄㦸交馳道清笳度國門回輿<lb/>
長樂觀校獵上林園行漏移三象連營總八屯旌搖鸚<lb/>
鵡谷旗轉鳳凰原絶壁蒼苔古靈泉碧溜温參差開水<lb/>
<pb n="KR2k0050_WYG_097-7a"/>
殿<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱敞巖軒豐邑模猶在驪宫迹尚存烟松銜翠幄<lb/>
雪逕繞花源侍従推元草文章召虎賁深仁浹夷夏洪<lb/>
造溢乾坤謬忝王枚列多漸雨露恩<lb/>
　　奉和聖製早渡蒲津闗應制　　張九齡<lb/>
魏武中流處軒皇問道回長堤春樹發髙掌曙雲開龍<lb/>
負王舟渡人占仙氣來河津㑹日月天仗役風雷東顧<lb/>
重闗盡西馳萬國陪還聞股肱郡元首詠康哉<lb/>
　　和吏部崔尚書雨後大明朝堂望南山<lb/>
<pb n="KR2k0050_WYG_097-7b"/>
　　　　　　　　　　　　　　　　前人<lb/>
迢逓終南頂朝朝閶闔前朅來青綺外髙在翠微先雙<lb/>
鳳鶱為闕羣龍儼若仙還如到元圃更是謁甘泉夜雨<lb/>
塵初滅秋空月正懸詭容紛入望霽色宛成妍東極華<lb/>
隂踐西彌嶓冡連奔峰出嶺外瀑布落雲邊漢帝宫將<lb/>
苑商君陌與阡林華鋪近甸烟靄繞晴川既庶仁斯及<lb/>
分憂政已宣山公啓事罷吉甫頌聲傳濟濟金門步洋<lb/>
洋玉樹篇徒歌雖有屬清越豈同年<lb/>
<pb n="KR2k0050_WYG_097-8a"/>
　　奉和幸三㑹寺應制<hi>寺傳蒼頡造書䑓</hi>　　　鄭愔<lb/>
鳥籕遺新閣龍旂訪古臺造書臣頡往觀籍帝羲來睿<lb/>
覽山川匝宸心宇宙該梵音隨駐輦天歩接乗杯舊苑<lb/>
經寒露殘池問刼灰散花將捧日俱喜聖慈開<lb/>
　　㤙勅尚書省寮宴昆明池同用堯字<lb/>
　　　　　　　　　　　　　　　張嘉貞<lb/>
靈沼初開漢神池舊浴堯昔人徒習武明代此聞韶地<lb/>
脉山川勝天恩雨露饒時光牽利舸春淑覆柔條芳醖<lb/>
<pb n="KR2k0050_WYG_097-8b"/>
酲干日華牋落九霄幸承歡賫重不覺醉歸遙<lb/>
　　長安早春　　　　　　　　　張子容<lb/>
開國維東井城池起北辰咸歌太平日共樂建寅春雪<lb/>
盡黄山樹氷開黒水津草迎金埒馬花伴玉樓人鴻鴈<lb/>
看無數鶯歌聽欲頻何當桂枝擢還及栁條新<lb/>
　　奉和聖製早渡蒲津闗　　　　徐安貞<lb/>
仙掌臨秦甸虹橋闢晉闗兩都分地險一曲度河灣路<lb/>
得津門要時稱古戍閑城花春正發岸栁曙堪攀後乗<lb/>
<pb n="KR2k0050_WYG_097-9a"/>
猶臨水前旌欲換山長安迴望日宸御六龍還<lb/>
　　奉和聖製於望春亭觀褉飲應制　　王維<lb/>
長樂青門外宜春小苑東樓開萬井上輦過百花中畫<lb/>
鷁移仙仗金貂列上公清歌邀落日妙舞向春風渭水<lb/>
明秦甸黄山入漢宫君王來袚禊灞滻亦朝宗<lb/>
　　送李太守赴上洛　　　　　　前　人<lb/>
商山包楚鄧積翠靄沈沈驛路飛泉灑闗門落照深野<lb/>
花開古戍行客響空林板屋春多雨山城晝欲隂丹泉<lb/>
<pb n="KR2k0050_WYG_097-9b"/>
通虢畧白羽抵荆岑若見西山爽應知黄綺心<lb/>
　　降聖閣<hi>天寳七載改朝元閣為降聖閣</hi>　　　　　儲光羲<lb/>
一山盡天苑一峰開道宫道花飛羽衛天鳥游雲空玉<lb/>
殿俯元水春旗搖素風夾門小松柏覆井新梧桐自昔<lb/>
大仙下乃知元化功神皇作桂館此意與天通<lb/>
　　登總持寺浮屠　　　　　　　孟浩然<lb/>
半空躋寶塔晴望盡京華竹遶渭川遍山連上苑斜四<lb/>
門開帝宅阡陌俯人家累刼從初地為童憶聚沙一窺<lb/>
<pb n="KR2k0050_WYG_097-10a"/>
功徳見彌益道心加坐覺諸天近空香送落花<lb/>
　　過四皓墓　　　　　　　　　　李白<lb/>
我行至商洛幽獨訪神仙園綺復安在雲羅尚宛然荒<lb/>
凉千古跡蕪沒四墳連伊昔鍊金鼎何年閉玉泉隴寒<lb/>
惟有月松古漸無烟木魅風號去山精雨嘯旋紫芝髙<lb/>
咏罷青史舊名傳今日併如此哀哉信可憐<lb/>
　　重經昭陵　　　　　　　　　　杜甫<lb/>
草昧英雄起謳歌厯數歸風塵三尺劍社稷一戎衣翼<lb/>
<pb n="KR2k0050_WYG_097-10b"/>
亮真文徳丕承戢武威聖圖天廣大宗祀日光輝陵寢<lb/>
盤空曲熊羆守翠微載窺松柏路還見五雲飛<lb/>
　　華清宫　　　　　　　　　　皇甫冉<lb/>
驪岫接新豐岧嶤駕翠空鑿山開秘殿隠霧蔽仙宫絳<lb/>
闕猶棲鳳雕梁尚帶虹温泉曽浴日華館舊迎風肅穆<lb/>
瞻雲輦沈深閉綺櫳東郊倚望處瑞氣靄濛濛<lb/>
　　歸馬華山　　　　　　　　　白行簡<lb/>
牧野功成後周王戰馬閑驅馳休伏皁飲齕任依山逐<lb/>
<pb n="KR2k0050_WYG_097-11a"/>
日朝仍去隨風暮自還氷生疑隴阪葉落似榆闗躞蹀<lb/>
仙峰下騰驤渭水灣幸逢時偃武不復鼓鼙間<lb/>
　　春色滿皇州　　　　　　　　裴夷直<lb/>
寒銷山水地春遍帝皇州北闕晴光動南山喜氣浮夭<lb/>
紅粧暖樹急緑走陰溝思婦開香閣王孫上玉樓氛氲<lb/>
直城北駘蕩曲江頭今日靈臺下翻然却是愁<lb/>
　　華清宫三十韻　　　　　　　　杜牧<lb/>
繡嶺明珠殿層巒下繚墻仰窺丹檻影猶想赭袍光昔<lb/>
<pb n="KR2k0050_WYG_097-11b"/>
帝登封後中原自古强一千年際㑹三萬里農桑几席<lb/>
延堯舜軒墀接禹湯雷霆馳號令星斗煥文章釣築乗<lb/>
時用芝蘭在處芳北扉閑木索南靣富循良至道思元<lb/>
圃平居厭未央鈎陳裹巖谷文陛厭青蒼歌吹千秋節<lb/>
樓臺八月涼神仙逺縹緲環珮碎丁當泉煖涵窗鏡雲<lb/>
嬌惹粉囊嫩嵐滋翠葆清渭照紅妝帖泰生靈夀歡娯<lb/>
嵗序長月聞仙曲調霓作舞衣裳雨露徧金穴乾坤入<lb/>
醉鄉玩兵師漢武迴手倒干將鯨鬛掀東海胡牙掲上<lb/>
<pb n="KR2k0050_WYG_097-12a"/>
陽喧呼馬嵬血零落羽林槍傾國留無路還魂怨有香<lb/>
蜀峰横慘淡秦樹逺微茫鼎重山難轉天扶業更長望<lb/>
賢餘故老花萼舊池塘徃事人誰問幽襟淚獨傷碧簷<lb/>
斜送日殷葉半凋霜迸水傾瑤砌疎風罅玉房塵埃羯<lb/>
鼓索片段荔枝筐烏啄摧寒木蝸涎蠧畫梁孤烟知客<lb/>
恨遙起泰陵傍<lb/>
　　朱坡　　　　　　　　　　　　前人<lb/>
下杜鄉園古泉聲繞舍啼靜思長慘切薄宦與乖暌北<lb/>
<pb n="KR2k0050_WYG_097-12b"/>
闕千門外南山午谷西倚川紅葉嶺連寺緑楊堤迥墅<lb/>
翹霜鶴澄潭舞錦雞濤驚堆萬軸舸急轉千溪眉㸃萱<lb/>
芽嫩風條栁幄迷岸藤捎虺尾沙渚印麑蹄火燎緗桃<lb/>
塢波光碧繡畦日痕絙翠巘陂影墮晴霓蝸壁蘭班蘚<lb/>
銀筵荳冦泥洞雲生片段苔徑繚高低偃蹇松公老森<lb/>
嚴竹陣齊小蓮娃欲語幽笋稚相攜漢館留餘趾周臺<lb/>
接故蹊蟠蛟岡隠隠斑雉草萋萋樹老籐紆組巖深石<lb/>
啓閨侵窻紫桂茂拂面翠禽棲有計冠終挂無才筆謾<lb/>
<pb n="KR2k0050_WYG_097-13a"/>
題自塵何太甚休笑觸藩羝<lb/>
　　華清和杜舎人　　　　　　　　張祐<lb/>
五十年天子離宫舊粉墻登封時正泰御宇日初長上<lb/>
位名先實中興事憲章舉戎輕甲胄餘地取河湟道帝<lb/>
𤣥元祖儒封孔子王因縁百司署藂㑹一人湯渭水波<lb/>
搖緑秦山草半黄馬頭開夜照鷹眼利星芒下箭朱弓<lb/>
滿鳴鞭皓腕攘畋思獲呂望諫祗避周昌兎跡貪前逐<lb/>
梟心不早防幾添鸚鵡勸頻賜荔枝甞月鎖千門靜天<lb/>
<pb n="KR2k0050_WYG_097-13b"/>
髙一笛凉細音搖翠佩輕歩宛霓裳禍亂根潛結昇平<lb/>
意遽忘衣冠逃犬虜鼙鼓動漁陽外戚心殊迫中途事<lb/>
可量雪埋妃子貌刃斷禄兒腸近侍煙塵隔前蹤輦路<lb/>
荒益知迷寵佞惟恨喪忠良北闕尊明主南宫遜上皇<lb/>
禁清餘鳳吹池冷映龍光祝夀山猶在流年水共傷杜<lb/>
鵑魂厭蜀蝴蝶夢悲莊雀卵遺雕栱蟲絲罥畫梁紫苔<lb/>
侵壁潤紅樹閉門芳守吏齊鴛瓦耕民得翠璫歡康昔<lb/>
時樂講武舊兵塲暮草深巖靄幽花墜徑香不堪垂白<lb/>
<pb n="KR2k0050_WYG_097-14a"/>
叟行折御溝楊<lb/>
　　商於　　　　　　　　　　　李商隠<lb/>
商於朝雨霽歸路有秋光背塢猿收果投巖麝退香建<lb/>
瓴真得勢横㦸豈能當割地張儀詐謀身綺季長清渠<lb/>
州外月黄葉廟前霜今日看雲意依依入帝鄉<lb/>
　　監試蓮花峰　　　　　　　　劉得仁<lb/>
太華萬餘重岧嶤只此峰當秋倚寥泬入望似芙蓉翠<lb/>
拔千尋直青危一朶穠氣分毛女秀靈有羽人蹤倒影<lb/>
<pb n="KR2k0050_WYG_097-14b"/>
侵闗路流香激廟松塵埃終不及車馬自憧憧<lb/>
　　華嶽　　　　　　　　　　　薛能<lb/>
簇簇復亭亭三峰卓杳冥每思窮本末應合記圖經發<lb/>
地連宫觀衝天接井星河微臨巨勢秦重戴竒形太古<lb/>
朝羣后中央擘巨靈隣州猶映檻幾縣恰當庭鶴毳壇<lb/>
風亂龍漦洞水腥望遙通北極上徹見東溟客翫晴難<lb/>
偶農祈雨必零度闗無暑氣過路得愁醒羽客時應見<lb/>
霜猿夜可聽頂懸飛瀑峻崦合白雲青混石猜良玉尋<lb/>
<pb n="KR2k0050_WYG_097-15a"/>
苖得茯苓從官如側近悉俸致巖扄<lb/>
　　過華清宫二十二韻　　　　　温庭筠<lb/>
憶昔開元日承平事勝遊貴妃專寵幸天子冨春秋月<lb/>
白霓裳殿風乾羯鼓樓鬭雞花蔽膝騎馬玉搔頭繡轂<lb/>
千門妓金鞍萬户侯薄雲欹雀扇輕雪犯貂裘過客聞<lb/>
韶濩居人識冕旒氣和春不覺煙暖霽難收澁浪和瓊<lb/>
甃晴陽上彩斿巻衣輕髩嬾窺鏡淡娥羞屏掩芙蓉帳<lb/>
簾褰玳瑁鈎重瞳分渭曲纎手指神州御案迷萱草天<lb/>
<pb n="KR2k0050_WYG_097-15b"/>
袍妬石榴深巖藏浴鳯鮮隰媚潛虬不料邯鄲蝨俄成<lb/>
即墨牛劍鋒揮太皥旗熖拂蚩尤内嬖陪行在孤臣預<lb/>
坐籌瑶簪遺翡翠霜仗駐驊騮豔笑雙飛斷香魂一哭休<lb/>
早梅悲蜀道髙樹隔昭丘朱閣重霄近蒼崖萬古愁至<lb/>
今湯殿水嗚咽縣前流<lb/>
　　省試臘後望春宫　　　　　　　林寛<lb/>
皇都初渡臘鳳輦出深宫髙凭樓臺望遙瞻灞滻中仗<lb/>
凝霜彩白袍映日華紅栁眼方開凍鶯聲漸轉風御溝<lb/>
<pb n="KR2k0050_WYG_097-16a"/>
穿斷靄驪岫照晴空時見宸遊興因觀稼穡功<lb/>
　　華山　　　　　　　　　　　　張喬<lb/>
青蒼河一隅氣壯杳雄圖卓傑三峰出高竒四嶽無力<lb/>
疑擎上界勢似壓中區衆水東西走羣山逺近趨天迴<lb/>
諸宿照地聳百靈扶石壁煙霞麗龍潭雨雹麤澄凝臨<lb/>
甸服險固束神都淺覺川原異深應日月殊鶴歸青靄<lb/>
合仙去白雲孤濁瀑斜飛練長松倒掛枯每來洞穴下<lb/>
不擬泛江湖倘有芝田種巖間寄野夫<lb/>
<pb n="KR2k0050_WYG_097-16b"/>
　　太華山　　　　　　　　　　　鄭谷<lb/>
峭仭聳巍巍晴嵐逺近畿孤高不可狀圖冩盡應非絶<lb/>
頂神仙㑹半空鸞鶴歸雲臺分逺靄樹谷隠斜暉墜石<lb/>
連村響狂雷發廟威氣中寒渭濶影外白樓微雲對蓮<lb/>
華落泉横露掌飛乳懸危磴滑樵徹上方稀淡泊生真<lb/>
趣逍遙息世機野花明澗路春蘚澁松圍逺洞時聞磬<lb/>
羣僧晝掩扉他年洗塵骨香火願相依<lb/>
　　御溝十六韻　　　　　　　　　呉融<lb/>
<pb n="KR2k0050_WYG_097-17a"/>
一水終南下何年派到溝穿城初北注過苑却東流繞<lb/>
岸清波溢連宫瑞氣浮去應涵鳳沼來必滲龍湫激石<lb/>
珠爭散縈堤練不收照花長樂曙泛葉建章秋影炫金<lb/>
莖表光搖綺陌頭旁沾畫眉府斜入教簫樓有雨難澄<lb/>
鏡無萍易擲鈎鼓宜堯女瑟蕩必蔡姬舟臯著通鳴鶴<lb/>
津應接斗牛迴風還㶑㶑和月更悠悠淺憶觴堪泛深<lb/>
思杖可投祗懐涇合慮不帶隴分愁自有朝宗樂曾無<lb/>
潰穴憂不勞誇大漢清渭貫神州<lb/>
<pb n="KR2k0050_WYG_097-17b"/>
　　終南山二十韻　　　　　　　　李洞<lb/>
闗内平田窄東西截杳冥雨侵諸縣黑雲破九門青暫<lb/>
看猶無暇長棲信有靈古苔秋漬斗積霧夜昏螢怒恐<lb/>
撞天漏深疑隠地形蟠根連北岳轉影落南溟窮穴何<lb/>
山出遮蠻上國寧殘陽髙照蜀敗葉逺浮涇斸竹煙嵐<lb/>
凍踰秋雨雹腥閑房僧灌頂浴澗鶴遺翎梯滑危縁索<lb/>
雲深靜唱經放泉驚鹿睡聞磬得人醒踏着神仙宅敲<lb/>
開洞府扄碁殘秦士局字缺晉公銘一谷勢當午孤峰<lb/>
<pb n="KR2k0050_WYG_097-18a"/>
聳起丁逺平丹鳳闕冷射五侯廳萬丈氷聲坼千尋樹<lb/>
影停望中仙島動行處月輪馨疊石移靈砌研膠潑上<lb/>
屏明時獻君夀不假老人星<lb/>
　　春游南靜川　　　　　　　<hi>宋</hi>王禹偁<lb/>
南過高車嶺川原似掌平峰巒開畫障畎畆列棋枰帝<lb/>
女柔桑緑王孫野草生提壺催我醉戴勝勸人耕商嶺<lb/>
堪攜屐丹河可濯纓葢園松影密鞭亂竹根獰勃勃畬<lb/>
田氣磷磷水磑聲野桃誰是主山鳥不知名欲舞寧無<lb/>
<pb n="KR2k0050_WYG_097-18b"/>
蝶思歌亦有鶯官閒春日永擔酒此中行<lb/>
　　靈泉覽古　　　　　　　　　　韓琦<lb/>
靈舘驪山下開元迹尚遺蓮川噴玉溜字缺照人碑古<lb/>
殿天姿晦真工石匠竒羽衣沈舊曲錦鴈失前池不見<lb/>
長生鹿猶看連理枝詞雄小杜句意盡老陳詩治亂由<lb/>
斯監賢愚共一悲時君自奢儉繡嶺竟何如<lb/>
　　依韻和延安龎龍圖栁湖　　　范仲淹<lb/>
種栁穿湖後延安盛可游逺懐忘澤國真賞即瀛洲江<lb/>
<pb n="KR2k0050_WYG_097-19a"/>
景來秦塞風情屬庾樓劉琨増坐嘯王粲斗銷憂秀發<lb/>
千絲墮光摇匹練柔雙雙朔乳燕兩兩睡馴鷗折翠貽<lb/>
歸客濯清招隠流宴回銀燭夜行度玉闗秋勝處千塲<lb/>
醉勞生萬事浮主公多雅故思去共仙舟<lb/>
　　遊南内九龍宫　　　　　　　蘇舜欽<lb/>
昔帝龍驤後因池大此宫簫笳疊終日旌仗展無窮繪<lb/>
塑神靈集飛潛爪甲雄隂軒常隠霧暗堵亦含風巨盜<lb/>
來移國天王遽避戎倉皇狩巴蜀倐忽陷河潼閣殿回<lb/>
<pb n="KR2k0050_WYG_097-19b"/>
看逺塵氛乆見䝉歸來故基在不與徃時同叠瓦煙間<lb/>
碧新蕖路下紅波春蕩初月沙晚發悲鴻世變今無復<lb/>
人愁杳莫終樹穿瑤甃裂碑碎玉樓空九曲皆遺石諸<lb/>
王祗斷蓬興亡何足問一一夕陽中<lb/>
　　洋州　　　　　　　　　　　　蔡交<lb/>
武定新雄閫豐寧舊奥墟地兼秦蜀美川㑹漢洋紆翠<lb/>
壘環封嶺清流躍冶渠安知下斜<hi>音邪</hi>谷<hi>音浴</hi>别得上華胥<lb/>
乾酒香村落生金富里閭晴軒迎螮蝀夜管送蟾蜍啼<lb/>
<pb n="KR2k0050_WYG_097-20a"/>
鳥絃幽塢芳花繡碧墟路飛游女葢巷曳隠人裾陸㑹<lb/>
尋穿石江遨掲聚魚繳將藤解坼耗用榖驅除雙竹溪<lb/>
翁杖柔芎壩户蔬鎮留仙壻恨巖邃佛人居照市成都<lb/>
錦盈庠闕里書採茶驚雉鷓䕶橘□㣝徂俗洽庭無頌<lb/>
年豐廥有儲大資州將懶藐與世賢疏綂總村何有甘<lb/>
酣分已餘正宜心自怍更欲位誰如未執歸田耒猶乗<lb/>
集事車好於閑靜處積漸學樵漁<lb/>
　　自磻溪往陽平憩於麻田青峰寺之下院翠麓<lb/>
<pb n="KR2k0050_WYG_097-20b"/>
　　　亭　　　　　　　　　　　　蘇軾<lb/>
不到峰前寺空來渭上村北亭聊可喜修徑豈辭捫谷<lb/>
映朱欄秀山含古木尊路窮驚石斷林缺見河奔馬困<lb/>
思青草僧留薦晚飱我来秋日午旱久石牀温安得雲<lb/>
如葢能令雨瀉盆共看山下稻凉葉晚翻翻<lb/>
　　太華　　　　　　　　　　　　徐積<lb/>
怪怪不可狀誰云仭五千直侵黄道側高傍白榆偏秀<lb/>
氣還秦甸濃嵐滴渭川掌高長託日漢狹半含巔夜響<lb/>
<pb n="KR2k0050_WYG_097-21a"/>
金丹杵秋香玉井蓮排虚摧勁翮横鋭決浮烟隠豹文<lb/>
章異孤松節操堅渴虹麄飲澗饑虎瘦吞泉磴道竒<lb/>
花合杉株古蔓纒羣材皆挺特餘壤可陶甄義獸期臻<lb/>
萃妖狐困墜顛二闗資控扼萬里却腥羶直勢南衝斗<lb/>
雄姿北闞燕波濤清大海風雨到窮邊鎮壓地常静磨<lb/>
礱天更圓他山皆俯視何為可齊肩<lb/>
　　題輞川圖　　　　　　　　<hi>元</hi>貢師泰<lb/>
開圖縦竒觀江山鬱相繆兩垞矗岧岧重湖𣺌滺滺邃<lb/>
<pb n="KR2k0050_WYG_097-21b"/>
宇抗䟽巔危亭俯圓流春塢辛夷發夏陌高槐稠竹館<lb/>
翠隂晚茰沜紅實秋逺墅漆未割近園椒欲收驚鳥避<lb/>
溪泉野鹿逐巖幽日莫川上歸凉颷蕩孤舟靄靄雲氣<lb/>
合漠漠烟光浮顧思天寶初綱紀壊不修霓裳按妖拍<lb/>
鼙鼓起奸謀豈無匡濟術乃為閑曠留菱歌自來徃巴<lb/>
辭更倡酬遂令摹冩間意度猶可求乾坤多變態江海<lb/>
生暮愁白鷗飛不去千載空悠悠<lb/>
　　華山　　　　　　　　　　<hi>明</hi>李夢陽<lb/>
<pb n="KR2k0050_WYG_097-22a"/>
有嶽雄西土三峰挿渭川省方朝白帝分野障金天逖<lb/>
矣威靈赫遐哉秩望䖍百王開寶籙七聖演瑤編綺殿<lb/>
丹青列文窗俎豆聨風雲蒸大壑日月避層巒鸞舉天<lb/>
維闢鰲呿地軸旋岩巒莽翕水嶺嶂列綿翻巖掛仙人<lb/>
掌蘿飛玉女泉霞飛夕的皪錦繡曉相鮮葛藟搖金壁<lb/>
芝苓冒紫烟石膏滲復結鍾乳滴猶懸右壓秦闗壯南<lb/>
包漢鄧偏徒追散馬日𬗟憶祖龍年箭栝通神户雲臺<lb/>
秘妙筌豈惟棲鳳侶亦以遯鴻賢方士騎茅狗官人採<lb/>
<pb n="KR2k0050_WYG_097-22b"/>
石蓮搴帷瞻窈窕拄笏悵攀縁隂井遐雷馭陽崖起電<lb/>
鞭聊遊凌絶頂不為學神仙<lb/>
　　渡涇渭　　　　　　　　　　何景明<lb/>
北回亂涇渭東眺極澄瀛落日兩蕩潏遙天雙帶縈波<lb/>
流互明滅岸坼屢崩驚隔樹望迴合分濤揚濁清堰渠<lb/>
饒上壤形勢迥西京漕挽通秦世津梁跨漢城湮沈九<lb/>
州㑹雄壯八川名空挹入河志復含浮海情風沙滿世<lb/>
路雲浪渺江程鵲去星源逺鯨翻霧島輕片㠶倘可借<lb/>
<pb n="KR2k0050_WYG_097-23a"/>
萬里自兹行<lb/>
　　牛頭寺　　　　　　　　　　張治道<lb/>
梵宇香山下王城定水隈仙輪隨日轉塔洞拂天開聽<lb/>
法神龍謁叅禪怖鴿來慈風吹寶鐸花雨滴青臺覺路<lb/>
分金界迷津渡酒杯高僧千載去錫杖幾時迴<lb/>
　　香積寺　　　　　　　　　　王鶴<lb/>
古塔依蕭寺長川抱潏河林深青靄洽地僻白雲多春<lb/>
意催花鳥幽情寄薜蘿探竒得勝境税駕自巖阿郊夕<lb/>
<pb n="KR2k0050_WYG_097-23b"/>
牛羊下村歸漁牧歌佛光天上轉僧影月中過問法馴<lb/>
山鬼裁詩敵睡魔三千空世界到處是行窩<lb/>
　　甲戌初冬同萬堅之餉部行邊觀紅石峽盧副帥<lb/>
　　　置酒山堂即事　　　　　　錢天錫<lb/>
弭葢期荒徼彎弧跨錦韀嵗時分大閲部曲領中堅馬<lb/>
度駞峰外人行鴈塞邊水鳴山寂寂河亂石濺濺削壁<lb/>
皆銜赤嵌空各鬭妍荒城曽易馬列障可屯田入峽濤<lb/>
彌怒縁谿草尚芉河山嚴北戒風景異西偏石磴臨烟<lb/>
<pb n="KR2k0050_WYG_097-24a"/>
渚雲窗啟梵筵漢臣頻出塞戎騎未消煙起舞風生谷<lb/>
酣歌月映川甲兵湏洗盡片石即燕然<lb/>
　　棧道感懐　　　　　　　　　胡汝霖<lb/>
長劍嗟何倚焦桐悵獨攜十年錦橋柱萬里浣花溪浪<lb/>
跡違鳷鵲霜天入寶雞益門紆碧澗秦嶺折丹梯仄徑<lb/>
堅氷合危橋怪石擠雲林深不測魍魎自應迷行李誰<lb/>
東道空囊挾病奚庸疎虚努力薄劣走塗泥失路須存<lb/>
馬抨弓忍射麋流離紛老稚凍餓輟耕犂死結鶉衣短<lb/>
<pb n="KR2k0050_WYG_097-24b"/>
生餘垢面黧有心摧舊血無淚續新啼日氣千山暗風<lb/>
聲萬壑凄側身思漢輔何計拯周黎目極江湖濶心懸<lb/>
雨露低職司俱惙惙容好暇提提野戍曽烽燧郵亭縶<lb/>
馬蹄倩人給薪水徒歩劇攀躋綰綬愁多緒彈冠汗浹<lb/>
題那堪筋力盡且畏簡書稽流水能相送停雲似欲徯<lb/>
高歌生感激佇立重酸悽安得陽春布堪投谷口棲比<lb/>
鄰安服食出入混東西<lb/>
　　登五臺山絶頂詩　　　　　　李汝蘭<lb/>
<pb n="KR2k0050_WYG_097-25a"/>
終南有勝跡今日始攀登福地超三界天門上九層峰<lb/>
巒紛錯列樓觀儼飛騰陽谷千年樹隂崖六月氷空花<lb/>
晴墮雨野火晝燃燈坐石塵心息臨流爽氣澄鄉闗時<lb/>
一望身世杳難憑<lb/>
　　丙吉塚　　　　　　　　　　　馬元善<lb/>
高爵侈崇隆裒然獨異公牛耕識相度羊牧歎童䝉此<lb/>
日君臣塟當年嬰杵功悠悠滻水沜膴膴杜陵東露草<lb/>
初藏兎斜陽晚咽鴻夷封鳴退讓偃垤憶卑躬蕪沒纍<lb/>
<pb n="KR2k0050_WYG_097-25b"/>
纍者芳名誰與同<lb/>
　　初夏過渼陂　　　　　　　　王九臯<lb/>
渼陂真勝地海内此竒觀水漾烟波冷堂開空翠寒終<lb/>
南横黛色紫閣拱朱欄隴麥輕花落池荷小葉團潛虯<lb/>
翻錦浪鮮鯉躍金盤沽酒傾囊去題詩待墨乾天涯逢<lb/>
樂處官况倚能寛<lb/>
　　送吳門李仲木出守寧羌　　<hi>本朝</hi>呉偉業<lb/>
君到南山去興元驛路長孤城當沮口舊俗問華陽稻<lb/>
<pb n="KR2k0050_WYG_097-26a"/>
近磻溪種魚従丙穴甞殘兵白馬戍廢塢赤亭羌鐵鎖<lb/>
穿天上金牛立道傍隗囂宫尚在諸葛壘應荒徃事英<lb/>
雄恨新愁旅客裝七盤遮駱谷十口隔陳倉黒水分榆<lb/>
柳青泥老鷫鸘不堪巴女曲尚賽武都王<lb/>
　　得雒南家信　　　　　　　　徐徵麟<lb/>
長途分鞅掌薄宦信迍邅芍藥開時别芙蓉弄色妍白<lb/>
雲迷逺望黄耳怯言還獨立溪干月俄看京口船蒼頭<lb/>
紅笠子黒衛碧鞍韉訊問羣兒噪郵鴻幾幅聨平安書<lb/>
<pb n="KR2k0050_WYG_097-26b"/>
大意艱苦述終篇虢畧王畿峙唐宫帝業綿雄闗遙綴<lb/>
目間道側容肩西嶽碑攢㦸南山谷覆綖猙獰牛鬼踞<lb/>
盤互犬牙纒有路皆穿石無峰不挿天馬瘏秦嶺上鹿<lb/>
走洛河邊㕔事塵封鼓城樓蘚剥磚到門呼𨽻出宿堞<lb/>
聽烽傳孤障離羣鴈遺民縮項鯿征徭虚板屋牒訴束<lb/>
蒲鞭小市常驅虎荒郊未獻<graphic n="KR1807" url="https://raw.githubusercontent.com/kanripo/KR-Gaiji/master/images/KR1807.png" mimeType="image/png"/>團團昏夕霧落落數晨<lb/>
烟戎俗誠多陋山村更可憐胡桃勻麥飯索葦疊寒氊<lb/>
杗桷依陶穴皮毛購木棉祗聞榛莽莽罕覩帛戔戔獸<lb/>
<pb n="KR2k0050_WYG_097-27a"/>
鋌一之甚鱗圖十不全吾稽上洛郡乃在長安偏夏后<lb/>
藏書日商君卜邑年神書呈緑字地寶括丹鉛節鎮三<lb/>
荆重峪闗二陜連先生名紀皓刺史策褒泉勝國嚴山<lb/>
禁純皇靖冦祅千斤俘執馘四縣户分編篳路詳經始<lb/>
篁谿乆晏然太平方未逺風物竞何懸攷古蹟埋㓕詢<lb/>
人語涕漣中涓搜礦後么黨揭竿前旱魃頻為虐兵戈<lb/>
繼益煎赤眉同聚蟻白骨比僵鱣巢讓軍營密氐羌國<lb/>
號專丁男驚配伍婦稚賀登仙烈熖悲焦䑕摩雲詫老<lb/>
<pb n="KR2k0050_WYG_097-27b"/>
鸇非徒殷渭水從爾仆幽燕故里豺狼卧移家狐兎眠<lb/>
至今繁盜賊救此賴仙賢舍弟方朝氣居官習舊篇下<lb/>
僚甄利品僻壤近亷川淳靜思龔遂威靈屈董宣飛文<lb/>
銷叛壘積甲受降牋壯士歸轅幕傖夫度陌阡共迎張<lb/>
奭笑莫奮李陽拳賣劍追犁犢誅茆繕□枅居人爭入<lb/>
聚逋賦請新蠲坐看花將滿何嗟草不元菜根長嚼過<lb/>
轡勒好持堅庭訓原如是詢謀愈慎旃嘯猿當苑鶴馴<lb/>
雉狎霄鳶慚慣高山騎相宜晚稻田折腰毋鬱鬱豐羽<lb/>
<pb n="KR2k0050_WYG_097-28a"/>
自翩翩雲錦觀初製鹽梅試小鮮當時疑捧檄此後慶<lb/>
鳴絃常念倚閭望殷勤遣僕旋<lb/>
　　王端毅公祠<hi>有序</hi>　　　　　　魏裔介<lb/>
　　太師端毅王公祠在三原額曰彰徳載在祀典垂<lb/>
　　二百餘年今户部尚書諱𢎞祚其六世孫也追維<lb/>
　　前烈愾然霜露載庀新材式還舊觀裔介雖未獲<lb/>
　　駿奔祠下而顒聞盛美竊載拜稽首而系之以詩<lb/>
閥閲瑯琊盛山川華嶽摽偉人欣輩出駿烈翊先朝勲<lb/>
<pb n="KR2k0050_WYG_097-28b"/>
業三楊並儀型百代昭澄清金鏡湛獻納玉衡調正氣<lb/>
參元化餘威格有苖洞蠻傳繪像呉楚遍歌謠賜杖恩<lb/>
方渥懸車徳益劭上尊宣内勅祖帳動羣僚綸綍驚看<lb/>
數楩楠豈易撓潞公鶴髪秀令子鳯毛超孝廟垂裳乆<lb/>
康僖秉軸遙名齊楊伯起度越李文饒畢命仍居洛臯<lb/>
謨獨佐堯家聲山共斗經術梓同喬祠宇宸章煥裳衣<lb/>
衮繡飄邦人嚴伏臘牧豎戒薪樵籩豆形逾古春秋世<lb/>
不祧桑田戎馬後柏寢畫蟲凋榱桷霜中圮松杉雨半<lb/>
<pb n="KR2k0050_WYG_097-29a"/>
搖文孫工學冶天路坐鳴鑣共羡層城鳳重光六葉貂<lb/>
持籌咨㑹計曵履聽簫韶魏笏藏新笥王槐發逺條掃<lb/>
除因邑宰輪奐及齋寮壯觀歌丹艧豐碑倚絳霄曽元<lb/>
森在列頒白醉相邀遺澤留冠劍明馨有桂椒送尸風<lb/>
謖謖薦璧露蕭蕭傅説星猶燦巫咸賦可招寄言憑軾<lb/>
者佳氣正岧嶤<lb/>
　　終南春望　　　　　　　　　孫爾思<lb/>
岧嶤太乙前登陟俯郊埏樹接三條合花圍萬户妍樓<lb/>
<pb n="KR2k0050_WYG_097-29b"/>
臺遙聳矗冠葢數周旋西挹金莖露東瞻玉井蓮潨流<lb/>
方隠見複岫自欹偏羽色分林麓苔痕界瀑泉翠微輕<lb/>
若畫白閣迥如烟屐發看山興樽同結社禪逶迤臨凈<lb/>
土幽勝得諸天馴鹿尋谿卧歸樵逐徑穿鐘鳴方寂若<lb/>
梵響復幽然世在羲皇上人非魏晉年拂雲搴暮荈倚<lb/>
磴列清筵高咏垂金石閒情逺市鄽留侯思辟榖莊叟<lb/>
欲忘筌此際探幽者應疑物外仙<lb/>
　　卜卦臺賦得卦名<hi>有序</hi>　　　　張金度<lb/>
<pb n="KR2k0050_WYG_097-30a"/>
　　臺在邠州古過澗之濵顯應院内土阜焉而已傳<lb/>
　　是苖光義為宋藝祖卜處石虎石柱猶存門前老<lb/>
　　樹游童野女羣炙之<lb/>
觀水涇河口隨波過澗旁苔衣䝉石虎田鼓震空王寺<lb/>
僻雲恒宿苔荒山益蒼老松剥未盡古栢損無傷履跡<lb/>
坪前草乾興寨上霜漸看春欲入暌望日初長氷解凌<lb/>
隂壑花臨眉夀堂時豐閭井舊令節黍離香旅次苖光<lb/>
義師中㸃檢郎亨屯一以卜交泰豈尋常萃廟謀何逺<lb/>
<pb n="KR2k0050_WYG_097-30b"/>
升歌樂未央當年定鼎後可似此咸陽<lb/>
　　謁白帝祠　　　　　　　　　王又旦<lb/>
探幽凌絶境謁帝陟層巔赤日巖中出清流樹杪懸文<lb/>
窗陳俎豆繡栱錯風烟大勢吞商洛低峰走澗瀍天迴<lb/>
星作井帝用石為蓮成物功居兊司方位近乾吾生悲<lb/>
濩落弱質仰陶甄荷□生涯細攤書嵗月遷一燈愁卧<lb/>
閣五犗守空筌乗屩臨無地排雲欲問天威雲紛窈杳<lb/>
風雨莽回旋徙倚山庭下蒼茫夜未眼<lb/>
<pb n="KR2k0050_WYG_097-31a"/>
　　遊太湖洞<hi>唐孫思邈先生舊隐在耀州</hi>　　　　許孫荃<lb/>
古洞春雲靄空山遯跡深高風齊顯晦大隠閲升沈真<lb/>
氣浮霞頂方書滿石林居然仁者術宛彼上皇心洗藥<lb/>
池仍在燒丹竈可尋穴依琪樹迥碑峙渌蘿隂有客身<lb/>
如寄終年病苦侵青山連故里白髪戀華簪顧已慚疲<lb/>
□憑誰下砭鍼神仙不可接悵望夕陽岑<lb/>
　　棧道詠古　　　　　　　　　吕履恒<lb/>
棧閣勢嶐嵸蛇盤復鳥櫳星躔井鬼近襟帶蜀秦雄鳳<lb/>
<pb n="KR2k0050_WYG_097-31b"/>
嶺雲霄上龍江天地中石門雲積黒砯岸日窺紅蘿屋<lb/>
暗含雨松巖迥過風野花香莫辨山菜味堪充薄暮交<lb/>
猿狖髙秋滯鴈鴻峰横疑徑絶泉響忽橋通明滅看方<lb/>
眩砰渹聽若聾村扉來乳贙城市入沙蟲度索愁行旅<lb/>
贏糧累僕僮王尊回叱馭阮籍泣途窮地脉銷今古天<lb/>
心背始終陳倉歸鳥雀斜谷守羆熊荒戍沿唐驛殘碑<lb/>
紀漢功三分舊雞肋百穴總蠶叢割據何年事風雲此<lb/>
地空烟含張魯舍臺沒隗囂宫大散闗猶北嘉陵水自<lb/>
<pb n="KR2k0050_WYG_097-32a"/>
東子真谷口在幽意與誰同<lb/>
　　贈華州鄭大夫　　　　　　　<hi>唐</hi>王建<lb/>
此宫出入鳳池頭通化門前第一州少華山雲當驛起<lb/>
小敷溪水入城流空閑地内人初滿詞訟碑前草漸稠<lb/>
報狀拆開知足雨赦書宣過喜無囚自來不説雙旌貴<lb/>
恐替長教百姓愁公退晚凉無一事歩行攜客上南樓<lb/>
　　洋州　　　　　　　　　　　<hi>宋</hi>韓億<lb/>
梁州隣左古洋川氣候融融别是天地僻過冬希見鴈<lb/>
<pb n="KR2k0050_WYG_097-32b"/>
箐深初夏已聞蟬鄉風與蜀微相似驛路牽秦舊接連<lb/>
駱谷轉山圍境内漢江奔浪繞城邊展開步障繁花地<lb/>
畫出棋枰早稻田逺寺徑危攅迸筍後園池冷軟飛泉<lb/>
秋深滿院芭蕉雨晚色臨軒薜荔烟南浦採蒲當凛冽<lb/>
西溪踏石向暄妍夕陽道觀鳴鐘鼓夜月人家奏管絃<lb/>
楊柳影中沽酒市芰荷香裏釣魚船珍禽聽乆名難辨<lb/>
新菓甞餘味更全野渡潮平分淺瀨羣樓雲散露高巔<lb/>
喧闐鼓吹迎神社狼藉杯盤送客筵慈竹青筠霜鬬□<lb/>
<pb n="KR2k0050_WYG_097-33a"/>
海棠堆艶火爭燃蒼崖險峻應藏虎碧洞隂深恐隠仙<lb/>
妓女從遊持翠葢士流尋勝擘香箋戚姬廟宇青蕪沒<lb/>
和相詩碑緑蘚沿三縣俗淳宜靜理兩衙事簡可閒眠<lb/>
紛華度嵗他鄉外幽趣終朝在眼前不為近頒明詔下<lb/>
及𤓰情愿滿三年<lb/>
　　鳯州　　　　　　　　　　　汪元量<lb/>
鳳州山館有清輝古木扶疎散陸離紅尾錦雞鳴古埭<lb/>
緑頭花鴨蕩幽池荷聲䇿䇿秋來候桂影團團月上時<lb/>
<pb n="KR2k0050_WYG_097-33b"/>
病馬嚙荄思故櫪驚烏繞樹宿何枝三分割據人如夢<lb/>
滿目興亡客似癡走筆成詩聊紀實岷峩風土出蹲䲭<lb/>
　　望渭水　　　　　　　　　<hi>北周</hi>庾信<lb/>
樹似新亭岸沙如龍尾灣猶言吟瞑浦應有落㠶還<lb/>
　　潼闗口號　　　　　　　　　<hi>唐</hi>𤣥宗<lb/>
河曲回千里闗門限二京所嗟非恃徳設險到天平<lb/>
　　奉和聖製潼闗口號應制　　　　張説<lb/>
天徳平無外闗門東復西不將千里隔何用一九泥<lb/>
<pb n="KR2k0050_WYG_097-34a"/>
　　輞川　　　　　　　　　　　　　王維<lb/>
　　余别業在輞川山谷其遊止有孟城㘭華子岡文<lb/>
　　杏館斤竹嶺鹿柴木蘭柴茱萸沜宫槐陌臨湖亭<lb/>
　　南垞欹湖柳浪欒家瀨金屑泉白石灘北垞竹里<lb/>
　　館辛夷塢漆園椒園等與裴迪閑暇各賦絶句云<lb/>
新家孟城口古木餘衰柳來者復為誰空悲昔人有<hi>孟城㘭</hi>
飛鳥去不窮連山復秋色上下華子岡惆悵情何極<hi>華子岡</hi>
文杏栽為梁香茅結為宇不知棟裏雲去作人間雨<hi>文杏舘</hi>
<pb n="KR2k0050_WYG_097-34b"/>
檀欒映空曲青翠漾漣漪暗入商山路樵人不可知<hi>斤竹嶺</hi>
空山不見人但聞人語響返景入深林復照青苔上<hi>鹿柴</hi>
秋山斂餘照飛雨逐前侶彩翠時分明夕嵐無處所<hi>木蘭柴</hi>
結實紅且緑復如花更開山中儻留客置此茱萸杯<hi>茱萸沜</hi>
仄徑䕃宫槐幽隂多緑苔譍門但迎掃畏有山僧來<hi>宫槐陌</hi>
輕舸迎上客悠悠湖上來當軒對尊酒四靣芙蓉開<hi>臨湖亭</hi>
輕舟南垞去北垞淼難即隔浦望人家遙遙不相識<hi>南垞</hi>
吹簫臨極浦日暮送夫君湖上一回首青山巻白雲<hi>欹湖</hi>
<pb n="KR2k0050_WYG_097-35a"/>
分行接綺樹倒影入清漪不學御溝上春風傷别離<hi>柳浪</hi>
颯颯秋雨中淺淺石溜瀉跳波自相濺白鷺驚復下<hi>欒家瀨</hi>
日飲金屑泉少當千餘嵗翠鳳翊文螭羽節朝玉帝<hi>金屑泉</hi>
清淺白石灘緑蒲向堪把家住水東西浣紗明月下<hi>白石灘</hi>
北垞湖水北雜樹映朱闌逶迤南川水明滅青林端<hi>北垞</hi>
獨坐幽篁裏彈琴復長嘯深林人不知明月來相照<hi>竹里館</hi>
木末芙蓉花山中發紅萼澗户寂無人紛紛開且落<hi>辛夷塢</hi>
古人非傲吏自闕經世務偶寄一微官婆娑數株樹<hi>
                        <graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>園</hi>
<pb n="KR2k0050_WYG_097-35b"/>
桂尊迎帝子杜若贈佳人椒漿奠瑤席欲下雲中君<hi>椒園</hi>
　　輞川集二十首　　　　　　　　　裴迪<lb/>
結廬古城下時登古城上古城非疇昔今人自來徃<hi>孟城㘭</hi>
落日松風起還家草露晞雲光侵履跡山翠拂人衣<hi>華子岡</hi>
迢迢文杏館躋攀日已屢南嶺與北湖相看復迴顧<hi>文杏舘</hi>
明流紆且直緑篠密復深一徑通山路行歌望舊岑<hi>斤竹嶺</hi>
日夕見寒山便為獨往客不知深林事但有麏麚跡<hi>鹿柴</hi>
蒼蒼落日時鳥聲亂溪水縁谿路轉深幽興何時已<hi>木蘭柴</hi>
<pb n="KR2k0050_WYG_097-36a"/>
飄香亂椒桂布葉間檀欒雲日雖迴照森沈猶自寒<hi>茱萸沜</hi>
門前宫槐陌是向欹湖道秋來山雨多落葉無人掃<hi>宫槐陌</hi>
當軒彌滉漾孤月正裴迴谷口猿聲發風傳入户來<hi>臨湖亭</hi>
孤舟信一泊南垞湖水岸落日下崦嵫清波殊淼漫<hi>南垞</hi>
空濶湖水廣青熒天色同艤舟一長嘯四靣來清風<hi>欹湖</hi>
映池同一色逐吹散如絲結隂既得地何謝陶家時<hi>柳浪</hi>
瀨聲喧極浦沿渉向南津汎汎鷗鳬渡時時欲近人<hi>欒家瀨</hi>
縈停澹不流金碧如可拾迎晨含素華獨往事朝汲<hi>金屑泉</hi>
<pb n="KR2k0050_WYG_097-36b"/>
跂石復臨水弄波情未極日下川上寒浮雲澹無色<hi>白石灘</hi>
南山北垞下結宇臨欹湖每欲采樵去扁舟出菰蒲<hi>北垞</hi>
來過竹里館日與道相親出入惟山鳥幽深無世人<hi>竹里舘</hi>
緑堤春草合王孫自留翫况有辛夷花色與芙蓉亂<hi>辛夷塢</hi>
好閑早成性果此諧宿諾今日漆園遊還同莊叟樂<hi>漆園</hi>
丹刺罥人衣芳香留過客幸堪調鼎用願君垂采摘<hi>椒園</hi>
　　終南望餘雪　　　　　　　　　　　祖詠<lb/>
終南隂嶺秀積雪浮雲端林表明霽色城中増暮寒<lb/>
<pb n="KR2k0050_WYG_097-37a"/>
　　杜陵絶句　　　　　　　　　　李白<lb/>
南登杜陵上北望五陵間秋水明落日流光滅逺山<lb/>
　　題三㑹寺倉頡造字臺　　　　　岑參<lb/>
野寺荒臺晚寒天古木悲空堦有鳥跡猶似造書時<lb/>
　　藍田溪雜詠　　　　　　　　　錢起<lb/>
片霞照仙井泉底桃花紅那知幽石下不與武陵通<hi>石井</hi>
幾轉到青山數重渡流水秦人入雲去知向桃源裏<hi>仙洞謠</hi>
　　敷水驛　　　　　　　　　　　權徳輿<lb/>
<pb n="KR2k0050_WYG_097-37b"/>
空見水名敷秦樓昔事無臨風駐征騎聊復捋頿鬚<lb/>
　　隴上行　　　　　　　　　　張仲素<lb/>
行到黄雲隴惟聞羌戍鼙不如山下水猶得任東西<lb/>
　　華下逄楊侍御　　　　　　　　馬戴<lb/>
巨靈掌上月玉女盆中泉柱史息車看孤雲心浩然<lb/>
　　秦闗　　　　　　　　　　　司空圖<lb/>
形勢今雖在荒凉恨不窮虎狼秦國破狐兎漢陵空<lb/>
　　牛頭寺　　　　　　　　　　　前人<lb/>
<pb n="KR2k0050_WYG_097-38a"/>
終南最佳處禪誦出青霄羣木澄幽寂踈烟泛泬寥<lb/>
　　題慈恩塔　　　　　　　　　　荆叔<lb/>
漢國山河在秦陵草樹深暮雲千里色無處不傷心<lb/>
　　清凉山<hi>四首選一</hi>　　　　　　　<hi>宋</hi>范仲淹<lb/>
金明阻西嶺清涼峙其東延水正中出一郡兩城雄<lb/>
　　華山　　　　　　　　　　　　㓂凖<lb/>
只有天在上更無山與齊舉頭紅日近回首白雲低<lb/>
　　長安春望感懐　　　　　　　　前人<lb/>
<pb n="KR2k0050_WYG_097-38b"/>
灞岸春波遠秦川暮雨微凭高正愁絶烟樹更斜暉<lb/>
　　延利渠　　　　　　　　　　司馬光<lb/>
枝分清淺流縦横貫城市還如恩在人利澤無窮既<lb/>
　　供兵磑<hi>在延安府城南</hi>　　　　　　　　　前人<lb/>
晨暮響寒泉飛輪駛風轉士飽氣益振輕與先零戰<lb/>
　　華山　　　　　　　　　　<hi>金</hi>王特起<lb/>
三峰盤地軸一水落天神造化無遺巧丹青總失真<lb/>
　　商山四皓　　　　　　　　<hi>元</hi>錢惟善<lb/>
<pb n="KR2k0050_WYG_097-39a"/>
已剖巴陵橘猶歌商嶺芝避秦非避漢一出繫安危<lb/>
　　過未央宫遺趾　　　　　　　<hi>明</hi>程誥<lb/>
木落漢宫秋寒蟲苦悲咽君看草色丹猶染淮隂血<lb/>
　　夢遊華山　　　　　　　　　孫一元<lb/>
半空隔風雨萬壑間長松我往探三秀騎龍蓮華峰<lb/>
　　潤徳泉　　　　　　　　　　王九思<lb/>
泉湧出前道滔滔兆嵗豐山前問古老泉上拜周公<lb/>
　　吳嶽　　　　　　　　　　　　前人<lb/>
<pb n="KR2k0050_WYG_097-39b"/>
城西三里道門外五峰青雲氣長來往朝朝看畫屏<lb/>
　　長安城南懐古　　　　　　　許宗魯<lb/>
楊柳今無渚芙蓉舊有園請看蒿里地即是樂遊原<lb/>
　　過七盤嶺　　　　　　　　　呉國倫<lb/>
驅馬度層嶺馬鳴知轗軻欲舒千里足其奈七盤何<lb/>
　　召村<hi>在岐山縣西八里</hi>　　　　　　　　范吉<lb/>
葉落召村暮秋風野寺深甘棠千載樹蔽芾到如今<lb/>
　　武侯琴室　　　　　　　　　范文光<lb/>
<pb n="KR2k0050_WYG_097-40a"/>
掃地走司馬此意尚如生遂令一撃節輒作七弦聲<lb/>
　　望華　　　　　　　　　<hi>本朝</hi>白乃貞<lb/>
誰以開天手䜿兹一片石芙蓉秀頂門萬古挿空碧<lb/>
　　太史祠隔河望孤山　　　　　　王又旦<lb/>
絶巘連雲出秋風隔水多韓原中缺處山翠壓黄河<lb/>
　　渭川懐古　　　　　　　　　許孫荃<lb/>
西風殘照急渭水奔東流不見持竿叟烟深古渡頭<lb/>
　　豐原　　　　　　　　　　　王士禎<lb/>
<pb n="KR2k0050_WYG_097-40b"/>
豐原高不極原上行人度秋晴渭川望遙見藍田樹<lb/>
　　六言詩<hi>三首選一</hi>　　　　　　　　<hi>漢</hi>孔融<lb/>
郭李分爭為非遷都長安思歸瞻望闗東可哀夢想曹<lb/>
公歸來<lb/>
　　過九成宫舊址二首　　　　　<hi>宋</hi>游師雄<lb/>
今古市朝已變隋唐樓殿成空惟有山頭明月夜來猶<lb/>
照荒宫<lb/>
不見六龍駐蹕空餘五栝隂森當日宫前流水潺湲直<lb/>
<pb n="KR2k0050_WYG_097-41a"/>
到如今<lb/>
　　過蒲城馬上二首<hi>選一</hi>　　　　　<hi>金</hi>震仲澤<lb/>
空有滿衣塵土曽無葢世功名忽認青山影裏有人卧<lb/>
月眠雲<lb/>
　　七盤山　　　　　　　　　　<hi>明</hi>張錬<lb/>
昔聞商嶺秦嶺今過六盤七盤古木啼猿裊裊荒祠夜<lb/>
雪漫漫<lb/>
　　觀巖下花栁<hi>三首選一</hi>　　　　　　　康海<lb/>
<pb n="KR2k0050_WYG_097-41b"/>
水際碧山如畫原頭輕靄霏烟繡草平連漢苑繁花逺<lb/>
接秦川<lb/>
　　渡渭　　　　　　　　　　　　前人<lb/>
馬家渡口浮渭烟波一望無涯雲外小舟迴棹泥中野<lb/>
老停車<lb/>
　　藍橋道中　　　　　　　　　李本固<lb/>
鬱鬱蒼松翠栢磷磷白石丹砂玉杵元霜何處洞門深<lb/>
鎖烟霞<lb/>
<pb n="KR2k0050_WYG_097-42a"/>
不盡青山緑水都來鳥語花香攬轡藍橋幽處渾忘身<lb/>
在他鄉<lb/>
　　望終南太華有懐　　　　<hi>本朝</hi>許孫荃<lb/>
紫閣烟迷白閣千峰雲擁三峰此際風前短笛何時杖<lb/>
底疎鐘<lb/>
　　奉和聖製幸韋嗣立山莊應制　　<hi>唐</hi>李嶠<lb/>
萬騎千官擁帝車八龍三馬訪仙家鳳凰原上開青壁<lb/>
鸚鵡杯中美紫霞<lb/>
<pb n="KR2k0050_WYG_097-42b"/>
　　上巳日袚褉渭濵應制　　　　　韋嗣立<lb/>
乗春袚褉逐風光扈䠋陪鑾渭渚傍還笑當時水濵老<lb/>
衰年八十待文王<lb/>
　　前題　　　　　　　　　　　沈佺期<lb/>
寶馬香車清渭濵紅桃碧柳褉堂春皇情尚憶垂竿佐<lb/>
天祚<hi>一作瑞</hi>先呈捧劍人<lb/>
　　送新安張明府歸秦中　　　　孟浩然<lb/>
試登秦嶺<hi>一作望</hi>望秦川遙憶青門春可憐仲月送君従<lb/>
<pb n="KR2k0050_WYG_097-43a"/>
此去𤓰時須及邵平田<lb/>
　　題觀樓　　　　　　　　　　　岑參<lb/>
荒樓荒井閉空山闗令乗雲去不還羽葢霓旌何處在<lb/>
空餘藥臼在人間<lb/>
　　度隴思家　　　　　　　　　　前人<lb/>
西向輪臺萬里餘也知鄉信日應疎隴山鸚鵡能言語<lb/>
為報家人數寄書<lb/>
　　過驪山　　　　　　　　　　　竇鞏<lb/>
<pb n="KR2k0050_WYG_097-43b"/>
翠輦紅旗去不回蒼蒼宫樹鎖青苔有人説得當時事<lb/>
曽見長生玉殿開<lb/>
　　曲江春望　　　　　　　　　　盧綸<lb/>
菖蒲翻葉柳交枝暗上蓮舟鳥不知更上荷花最深處<lb/>
玉樓金殿影參差<lb/>
　　華清宫　　　　　　　　　　　前人<lb/>
水氣朦朧暖畫梁一回開殿滿山香宫娃幾許輕歌舞<lb/>
白首翻令憶建章<lb/>
<pb n="KR2k0050_WYG_097-44a"/>
　　雪二首　　　　　　　　　　司空曙<lb/>
樂遊春苑望鵞毛宫殿如星樹似毫漫漫一川横渭水<lb/>
太陽初出五陵高<lb/>
　　題嘉陵驛　　　　　　　　　武元衡<lb/>
悠悠風斾繞山川山驛空濛雨似烟路半嘉陵頭已白<lb/>
蜀門西上更青天<lb/>
　　石甕寺<hi>在驪山</hi>　　　　　　　　權徳輿<lb/>
石甕靈泉勝寶井汲人迴挂青絲綆厨烟半逐白雲飛<lb/>
<pb n="KR2k0050_WYG_097-44b"/>
當畫老僧來灌頂<lb/>
　　遊太平公主山莊　　　　　　　韓愈<lb/>
公主當年欲占春故將臺榭壓城闉欲知前面花多少<lb/>
直到南山不屬人<lb/>
　　次潼闗先寄張十二閣老使君<hi>張賈</hi>　前人<lb/>
荆山已去華山來日出潼闗四扇開刺史莫辭迎候逺<lb/>
相公親破蔡州迴<lb/>
　　漢苑竹　　　　　　　　　　　王涯<lb/>
<pb n="KR2k0050_WYG_097-45a"/>
二月春風遍柳條九天仙樂奏雲韶蓬萊殿後花如錦<lb/>
紫閣堦前雪未消<lb/>
　　題秦嶺　　　　　　　　　　歐陽詹<lb/>
南下斯須隔帝鄉北行一歩掩南方悠悠烟景兩邊意<lb/>
蜀客秦人各斷腸<lb/>
　　自南山却赴京師石臼嶺頭即事寄嚴僕射<lb/>
　　　　　　　　　　　　　　　　前人<lb/>
鳥企蛇蟠地半天下窺千仭到浮烟因高囬望沾恩處<lb/>
<pb n="KR2k0050_WYG_097-45b"/>
認得梁州落日邊<lb/>
　　華清宫　　　　　　　　　　　張籍<lb/>
温泉流入漢離宫宫樹行行浴殿空武帝舊時人欲盡<lb/>
青山空閉御墻中<lb/>
　　馬嵬　　　　　　　　　　　　賈島<lb/>
長川幾處樹青青孤驛危樓對翠屏一自上皇惆悵後<lb/>
至今來徃馬蹄腥<lb/>
　　白侍郎洞<hi>在鎮安</hi>　　　　　　　　前人<lb/>
<pb n="KR2k0050_WYG_097-46a"/>
一山未盡一山迎百里都無半里平宜是老僧遙指處<lb/>
只堪圖畫不堪行<lb/>
　　奉誠園<hi>馬司徒舊宅</hi>　　　　　　　　元稹<lb/>
蕭相深誠奉至尊舊居求作奉誠園秋來古巷無人掃<lb/>
樹滿空墻閉㦸門<lb/>
　　長樂坡送人賦得愁字　　　　白居易<lb/>
行人南北分征路流水東西接御溝終日坡前恨離别<lb/>
謾名長樂是長愁<lb/>
<pb n="KR2k0050_WYG_097-46b"/>
　　羅敷水　　　　　　　　　　　前人<lb/>
野店東頭花落處一條流水號羅敷芳魂艷骨知何處<lb/>
春草茫茫墓亦無<lb/>
　　曲江池上　　　　　　　　　雍裕之<lb/>
殷勤春在曲江頭全藉羣仙占勝遊何必三山待鸞鶴<lb/>
年年此地是瀛洲<lb/>
　　責商山四皓　　　　　　　　　蔡京<lb/>
秦末家家思逐鹿商山四皓獨忘機如何鬚髪霜相似<lb/>
<pb n="KR2k0050_WYG_097-47a"/>
更出深山定是非<lb/>
　　再宿武闗　　　　　　　　　　李渉<lb/>
逺别秦城萬里遊亂山高下出商州闗門不鎖寒溪水<lb/>
一夜潺湲送客愁<lb/>
　　出藍田闗寄董使君　　　　　　陸暢<lb/>
萬里烟蘿錦帳間雲迎水送度藍闗七盤九折難行處<lb/>
盡是龔黄界外仙<lb/>
　　過華清宫<hi>三首選一</hi>　　　　　　　　杜牧<lb/>
<pb n="KR2k0050_WYG_097-47b"/>
長安回望繡成堆山頂千門次第開一騎紅塵妃子笑<lb/>
無人知是荔枝來<lb/>
　　晚秋潼闗西門作　　　　　　　張祜<lb/>
日落寒郊煙物清古槐隂黒少人行闗門西去華山色<lb/>
秦地東來河水聲<lb/>
　　渭城曲　　　　　　　　　　　王維<lb/>
渭城朝雨浥輕塵客舍青青柳色新勸君更進一杯酒<lb/>
西出陽闗無故人<lb/>
<pb n="KR2k0050_WYG_097-48a"/>
　　華清宫<hi>四首選一</hi>　　　　　　　　　前人<lb/>
紅樹蕭蕭閣半開上皇曽幸此宫來至今風俗驪山下<lb/>
村笛猶吹阿濫堆<lb/>
　　阿䳰湯　　　　　　　　　　　前人<lb/>
日照宫城紅樹芳緑窗燈影在彫梁金輿未到長生殿<lb/>
妃子偷尋阿䳰湯<lb/>
　　華山王母祠　　　　　　　　李商隠<lb/>
蓮華峰下鎖彫梁此去瑤池地共長好為麻姑到東海<lb/>
<pb n="KR2k0050_WYG_097-48b"/>
勸栽黄竹莫栽桑<lb/>
　　咸陽　　　　　　　　　　　　前人<lb/>
咸陽宫闕鬱嵯峩六國樓臺艷綺羅自是當時天帝醉<lb/>
不闗秦地有山河<lb/>
　　嘉陵江　　　　　　　　　　　薛逢<lb/>
備問嘉陵江水湄百川東去爾西之但教清淺源流在<lb/>
天路朝宗㑹有期<lb/>
　　冷日過驪山　　　　　　　　　趙嘏<lb/>
<pb n="KR2k0050_WYG_097-49a"/>
冷日微烟渭水愁翠華宫樹不勝秋霓裳一曲千門鎖<lb/>
白盡梨園弟子頭<lb/>
　　馬嵬坡　　　　　　　　　　　鄭畋<lb/>
肅宗回馬楊妃死雲雨雖亡日月新終是聖明天子事<lb/>
景陽宫井又何人<lb/>
　　駱谷曉望　　　　　　　　　　韓琮<lb/>
秦川如畫柳如絲去國還家一望時公子王孫莫來好<lb/>
嶺花多是斷腸枝<lb/>
<pb n="KR2k0050_WYG_097-49b"/>
　　華清宫<hi>三首選一</hi>　　　　　　　　　崔櫓<lb/>
門横金鎖悄無人落日秋聲渭水濵紅日下山寒寂寂<lb/>
濕雲如夢雨如塵<lb/>
　　退朝望終南　　　　　　　　　李拯<lb/>
紫宸朝罷綴鵷鸞丹鳳樓前駐馬看惟有終南山色在<lb/>
晴明依舊滿長安<lb/>
　　紫閣峰　　　　　　　　　　　邵謁<lb/>
壯國山河倚空碧迴拔煙霞侵太白緑崖下視千萬尋<lb/>
<pb n="KR2k0050_WYG_097-50a"/>
青天只據百餘尺<lb/>
　　湯泉　　　　　　　　　　　陸龜䝉<lb/>
暖殿流湯數十間玉渠香細浪回環上皇初解雲衣浴<lb/>
珠櫂時敲琴瑟山<lb/>
　　青門　　　　　　　　　　　　胡曽<lb/>
漢皇提劍滅咸秦亡國諸侯盡是臣惟有東陵守高節<lb/>
青門甘作種𤓰人<lb/>
　　温泉　　　　　　　　　　　羅鄴<lb/>
<pb n="KR2k0050_WYG_097-50b"/>
一條春水潄莓苔幾繞元宗浴殿回此水貴妃曽照影<lb/>
不堪流入舊宫來<lb/>
　　焚書坑　　　　　　　　　　　羅隠<lb/>
千載遺踪一窖塵路旁耕者亦傷神祖龍筭事渾乖角<lb/>
將謂詩書活得人<lb/>
　　仙掌　　　　　　　　　　　　前人<lb/>
掌前流水駐無塵掌下軒車日日新謾向山頭高舉手<lb/>
何曽招得路行人<lb/>
<pb n="KR2k0050_WYG_097-51a"/>
　　曲江春望　　　　　　　　　唐彦謙<lb/>
杏艷桃光奪晚霞樂遊無廟有年華漢朝冠葢皆陵墓<lb/>
十里宜春漢苑花<lb/>
　　驪山　　　　　　　　　　　　李洞<lb/>
春日遲遲春草緑野棠開盡飄香玉繡嶺宫前鶴髪翁<lb/>
猶唱開元太平曲<lb/>
　　灞上　　　　　　　　　　　紇干著<lb/>
鳴鞭晚日禁城東渭水晴烟灞岸風都傍柳隂回首望<lb/>
<pb n="KR2k0050_WYG_097-51b"/>
春天樓閣五雲中<lb/>
　　無定河　　　　　　　　　　陳祐<lb/>
無定河邊暮笛聲赫連臺畔旅人情函闗歸路千餘里<lb/>
一夕秋風白髪生<lb/>
　　題鄜州相思鋪　　　　　　　令狐楚<lb/>
誰把相思號此河塞垣車馬往來多只因自古征人淚<lb/>
灑向空川作逝波<lb/>
　　聞种山人表謝急徵不赴<hi>二首選一</hi>　　王禹偁<lb/>
<pb n="KR2k0050_WYG_097-52a"/>
表讓皇家買酒錢<hi>上令京兆府賜山人酒錢讓而不受</hi>醉鄉歸去更陶然<lb/>
吾君若問徵君意自有東臯種黍田<lb/>
　　别丹水　　　　　　　　　　　前人<lb/>
曽經爛漫濯吾纓忍别潺湲月夜聲便入紅塵染詩思<lb/>
吟魂猶合數年清<lb/>
　　温泉　　　　　　　　　　　　王素<lb/>
妃子當時已塵土華清今日盡荒凉後人不管唐成敗<lb/>
猶自嚴扄道御湯<lb/>
<pb n="KR2k0050_WYG_097-52b"/>
　　御愛山　　　　　　　　　　　前人<lb/>
當日䝉塵歴險難得逢蒼翠喜開顔吾皇高拱巖廊下<lb/>
只愛生靈不愛山<lb/>
　　過華山懐白雲陳先生　　　　　　張詠<lb/>
性愚不肯林泉住强要清流擬致君今日星馳劍南去<lb/>
回頭慚愧華山雲<lb/>
　　過青泥嶺　　　　　　　　　　余靖<lb/>
老杜休誇蜀道難我聞天險不同山青泥嶺上青雲路<lb/>
<pb n="KR2k0050_WYG_097-53a"/>
二十年來七往還<lb/>
　　雲臺觀　　　　　　　　　　韓琦<lb/>
仙掌峰前羽客家玉虚宫殿倚雲霞最高頂上誰曽到<lb/>
得見蓮開十丈花<lb/>
　　戯題仙掌　　　　　　　　　前人<lb/>
三峰晴曉碧相挨仙掌分明出霧開莫向巍峩衒高手<lb/>
也曾先得桂枝來<lb/>
　　麟州　　　　　　　　　　范仲淹<lb/>
<pb n="KR2k0050_WYG_097-53b"/>
宣恩來到極西州城下羌山隔一流不見耕桑見烽火<lb/>
願封丞相冨人侯<lb/>
　　眉夀堂勸農　　　　　　　　　前人<lb/>
烹葵剥棗古年豐莫管時殊俗自同太守勸農農勉聽<lb/>
從今再願詠豳風<lb/>
　　過下馬陵　　　　　　　　　蘇舜欽<lb/>
下馬陵頭草色春我來懐古一沾巾陵邊又有纍纍冢<lb/>
應是當年取酒人<lb/>
<pb n="KR2k0050_WYG_097-54a"/>
　　南岐州　　　　　　　　　　　邵雍<lb/>
鳳州十二大峰崇峙立嵯峩宇宙中不與巫山高下論<lb/>
敢同四嶽列郡雄<lb/>
　　再登大像閣　　　　　　　　　富弼<lb/>
萬古泥陽舊帝畿苦教行客淚沾衣舊遊水石應牢落<lb/>
落盡餘花猶未歸<lb/>
　　雲際山　　　　　　　　　　　程顥<lb/>
南藥東邊白閣西登臨身共白雲齊上方頂上朝來望<lb/>
<pb n="KR2k0050_WYG_097-54b"/>
陡覺羣峰四面低<lb/>
　　天漢臺<hi>和文與可洋州園池三十首選一</hi>　　　　蘇軾<lb/>
漾水東流舊見經銀河左界上通靈此臺試向天文覔<lb/>
閣道中間第幾星<lb/>
　　聞种諤米脂川大㨗　　　　　　前人<lb/>
聞説將軍取乞銀將軍旗鼓捷如神應知無定河邊柳<lb/>
得共中原雪絮春<lb/>
　　中梁山寺　　　　　　　　　　徐積<lb/>
<pb n="KR2k0050_WYG_097-55a"/>
上方梯磴繞巖頭誰説孤高更起樓直望漢江三百里<lb/>
一條如線下洋州<lb/>
　　驪山靈泉觀　　　　　　　　　　李埏<lb/>
山原繚繞水縈紆繡嶺屏風列左隅更上朝元最高處<lb/>
饒君都看渭川圖<lb/>
　　朝元閣　　　　　　　　　　　杜常<lb/>
行盡江南數十程曉風殘月入華清朝元閣上西風急<lb/>
都入長楊作雨聲<lb/>
<pb n="KR2k0050_WYG_097-55b"/>
　　過郿縣懐古二首　　　　　　蔣頴叔<lb/>
蜀相揚聲欲取郿闗中形勢已全窺當時不是長星隕<lb/>
席捲中原未可知<lb/>
據險先取五丈原駐兵分闢渭南田諸軍未得全無事<lb/>
天下竒才始信然<lb/>
　　過漢中　　　　　　　　　　　陸游<lb/>
雲棧屏山日月遊馬蹄初喜踏梁州地連秦蜀川原壯<lb/>
水下荆揚日夜遊<lb/>
<pb n="KR2k0050_WYG_097-56a"/>
　　馬嵬　　　　　　　　　　　　真山民<lb/>
三郎掩面馬嵬坡生死恩深可奈何瘞土驛旁何足恨<lb/>
潼闗戰處骨埋多<lb/>
　　鳯州歌　　　　　　　　　　汪元量<lb/>
鳳州南去是南岐大散横盤勢更危躍馬紫金河畔路<lb/>
萬枝楊柳撒金絲<lb/>
　　翠微寺　　　　　　　　　<hi>金</hi>趙秉文<lb/>
南山常愛退之詩未説雲烟潤色之要看山光如潑黛<lb/>
<pb n="KR2k0050_WYG_097-56b"/>
更須留待雨晴時<lb/>
南山深鎖翠微宫寺在南山十里東祗怪朝來衫袖濕<lb/>
不知身在翠微中<lb/>
　　過楊太尉墳　　　　　　　　　前人<lb/>
直道從來自不容斷碑千載尚塵封潼闗闗下墳三尺<lb/>
清節高於太華峰<lb/>
　　慈恩寺塔　　　　　　　　　　酈權<lb/>
慈恩石塔半公卿時遇聞人為指名龍虎榜中休着眼<lb/>
<pb n="KR2k0050_WYG_097-57a"/>
一篇俚賦誤平生<lb/>
　　過驪山　　　　　　　　　　　陳規<lb/>
豐鎬無由問故基三章只見黍離詩而今多少華清石<lb/>
都與行人刻艷詞<lb/>
　　客有自闗輔來言秦民之東徙者餘數十萬口<lb/>
　　　攜持負戴絡繹山谷間晝餐無糧糒夕休無室<lb/>
　　　廬饑羸暴露濵死無㡬間有為秦聲冩去國之<lb/>
　　　思者余聞之悲不可禁乃為作商歌十章倚其<lb/>
<pb n="KR2k0050_WYG_097-57b"/>
　　　聲以紓予懷<hi>十首選二</hi>
折來灞水橋邊栁盡向商於道上栽明年三月花如雪<lb/>
㑹有好風吹汝回<lb/>
行人十步九盤桓叢壑縈迴行路難忽到商顔最髙<lb/>
處一時回首望長安<lb/>
　　驪山<hi>二首選一</hi>　　　　　　　　　　伊喇霖<lb/>
蒼苔徑滑明珠殿落葉林荒羯鼓樓渭水都來細如綫<lb/>
若為流得許多愁<lb/>
<pb n="KR2k0050_WYG_097-58a"/>
　　磻溪　　　　　　　　　　　　李汾<lb/>
封侯輸與曲如鈎冷坐磻溪到白頭老婦厨中莫彈鋏<lb/>
白魚留待躍王舟<lb/>
　　興慶夜月　　　　　　　　　　喬扆<lb/>
花萼樓傾有故基行人空讀火餘碑可憐興慶池邊月<lb/>
曽伴寧王玉笛吹<lb/>
　　四皓　　　　　　　　　　<hi>元</hi>趙孟頫<lb/>
白髪商顔四老翁紫芝歌罷聽松風半生不與人間事<lb/>
<pb n="KR2k0050_WYG_097-58b"/>
亦墮留侯計術中<lb/>
　　鳯鳴崗　　　　　　　　　　仇聖耦<lb/>
和鳴千古詠西周喚起春風遍九州一自岐陽留語後<lb/>
碧梧烟冷不勝秋<lb/>
　　楊妃墓　　　　　　　　　　馬祖常<lb/>
漢廟衣冠照碧燐唐陵翁仲作黄塵馬嵬坡上棠梨樹<lb/>
猶占秦園幾日春<lb/>
　　驪山<hi>二首選一</hi>　　　　　　　　　　前人<lb/>
<pb n="KR2k0050_WYG_097-59a"/>
玉女泉邊翠藻多石池涵影媚宫娥可憐繡嶺啼春鳥<lb/>
猶似梨園弟子歌<lb/>
　　甘泉故宫　　　　　　　　　朱徳潤<lb/>
漢郊五畤答鴻禧草木甘泉夜色移昨日長安道旁過<lb/>
故宫無奈黍離離<lb/>
　　天台山<hi>九成宫故墟</hi>　　　　　　　董雄飛<lb/>
玉立巉巉止斷崖昔日題此作天台蟠根誰似山頭栝<lb/>
曾見隋唐池館來<lb/>
<pb n="KR2k0050_WYG_097-59b"/>
　　過華山　　　　　　　　　　<hi>明</hi>解縉<lb/>
謫臣西來登華嶽黄河東去一秋毫可憐閒却擎天手<lb/>
萬里雲霄日月高<lb/>
　　奉命訪張三丰到香溪祠　　　　胡濙<lb/>
枝頭小鳥語間闗野逕無人自往還扶杖香溪臨絶壁<lb/>
石橋空聽水潺潺<lb/>
　　送韓汝慶還闗中　　　　　　何景明<lb/>
華嶽雲臺萬里情高秋落日照秦城黄河一線通滄海<lb/>
<pb n="KR2k0050_WYG_097-60a"/>
身在仙人掌上行<lb/>
　　漢中歌　　　　　　　　　　　前人<lb/>
漢王昔日定三秦壯士東歸意氣新旌旗暗度陳倉口<lb/>
父老重迎灞水濵<lb/>
　　潼闗　　　　　　　　　　　王廷相<lb/>
天設潼闗金陡城中條華嶽拱西京何時帝劈蒼龍峽<lb/>
放與黄河一線行<lb/>
　　扶風道中<hi>十首選二</hi>　　　　　　　　康海<lb/>
<pb n="KR2k0050_WYG_097-60b"/>
鳳城原是美陽城秦后離宫跡已平細草不知龍輦去<lb/>
城邊日日喚愁生<lb/>
杏林東望望隋陵覆斗巃嵸隠地形香火莫悲陵邑吏<lb/>
河山空倚少微星<lb/>
　　終南篇　　　　　　　　　　王九思<lb/>
經臺西峙五臺東白閣隂森紫閣融郡山羅列重雲外<lb/>
圭峰拱立碧天中<lb/>
　　驪山　　　　　　　　　　　　張原<lb/>
<pb n="KR2k0050_WYG_097-61a"/>
烽火空餘百尺臺華清宫殿已成灰兩家失國由妃子<lb/>
落日行人謾自哀<lb/>
　　咸陽懐古　　　　　　　　　　馬理<lb/>
咸陽原上望秦中渭水依然帶故宫指鹿臂鷹人惡説<lb/>
青山惟愛茹芝翁<lb/>
　　下馬陵　　　　　　　　　　　前人<lb/>
三尺孤墳禁苑頭王侯至此下驊騮兒童為問縁何事<lb/>
千載真儒在此坵<lb/>
<pb n="KR2k0050_WYG_097-61b"/>
　　闗西雜詠　　　　　　　　　　程誥<lb/>
千年迴磴絶鳴鑾太乙祈靈有漢壇一夜悲風銅柱折<lb/>
仙人垂淚下金盤<lb/>
　　阿房宫　　　　　　　　　　　胡侍<lb/>
六王纔畢鮑魚回赤帝兵從軹道來雲閣曲連三百里<lb/>
野風吹作楚人灰<lb/>
　　西廵曲　　　　　　　　　　　頓鋭<lb/>
飛輪撃水日三千咫尺長安在日邊試向茂陵髙處望<lb/>
<pb n="KR2k0050_WYG_097-62a"/>
未央前殿列銅仙<lb/>
　　答寄延綏王中丞慎微　　　　王世貞<lb/>
中丞繡斧下青霄十萬軍聲靜不囂何限五陵春草色<lb/>
莫容戎馬向秦驕<lb/>
　　華嶽雲臺觀<hi>二首選一</hi>　　　　　　喬世寧<lb/>
太華三峰凌紫烟雲臺猶自隔仙壇卧看虹飲星池水<lb/>
笑指雲間玉井蓮<lb/>
　　孟姜女祠<hi>在同官縣</hi>　　　　　　　傅振商<lb/>
<pb n="KR2k0050_WYG_097-62b"/>
遙瞻絶塞暮雲間萬死尋夫豈望還招得遺魂従舊骸<lb/>
千秋同對女迴山<lb/>
　　前題　　　　　　　　　　　　楊巍<lb/>
列女山頭猶有廟秦人塞上已無城經過莫聽漆河水<lb/>
猶似當年痛哭聲<lb/>
　　太乙峰　　　　　　　　　　　　張錬<lb/>
坐對雲山幾萬重中間秀出玉芙蓉四時鬱鬱浮佳氣<lb/>
知是終南第一峰<lb/>
<pb n="KR2k0050_WYG_097-63a"/>
　　蘇武節義臺　　　　　　　　　前人<lb/>
蘇家門館冠當時祗剰荒臺傍水湄欲向耕人尋往事<lb/>
西風吹鴈黍離離<lb/>
　　烟霞洞鄭子貞隐處<hi>在醴泉縣谷口</hi>　　　趙崡<lb/>
流水柴門曲曲斜青山有洞鎖烟霞野人不識當年事<lb/>
笑道隣無姓鄭家<lb/>
　　隋公泉<hi>在澄城</hi>　　　　　　　　　路車<lb/>
蹟古隋皇可漫傷清流猶帶粉脂香獨憐一脉甘霖水<lb/>
<pb n="KR2k0050_WYG_097-63b"/>
不潤蒼生照曉妝<lb/>
　　潼闗候門　　　　　　　　　　劉璽<lb/>
萬古河山天府雄秦時地利漢時功要知鎖鑰提防處<lb/>
不在晨昏啟閉中<lb/>
　　漢隂灌臺　　　　　　　　<hi>本朝</hi>尹任<lb/>
郭外臺空徑就荒雨餘草色自芬芳當年假使憑橰桔<lb/>
千載誰傳抱甕鄉<lb/>
　　太史祠晚照　　　　　　　　王又旦<lb/>
<pb n="KR2k0050_WYG_097-64a"/>
雲中墮下三重嶺天上流來九折河水面紅霞搖不定<lb/>
晴空一㸃是羲和<lb/>
　　橋陵　　　　　　　　　　　許孫荃<lb/>
黄帝乗龍去不還衣冠留此塟空山仙臺縹緲青霄上<lb/>
古栢森森翠靄間<lb/>
　　沙苑　　　　　　　　　　　　前人<lb/>
百里周垣抱曲堤青青豐草映回谿不知天廏今何處<lb/>
惟見春風長蒺藜<lb/>
<pb n="KR2k0050_WYG_097-64b"/>
　　長武孝子灘　　　　　　　　　張緄<lb/>
千古芳名孝子灘峰巒環繞水漫漫行人莫向前村望<lb/>
滿樹烏哺噪影寒<lb/>
　　望見望山<hi>二首選一</hi>　　　　　　　　王士禎<lb/>
蒲阪南來問釣船風陵塠上隔風烟黄河一曲流千里<lb/>
太華居然落眼前<lb/>
　　雨宿嶽廟萬夀閣　　　　　　　前人<lb/>
松蜕龍鱗不記年驚人老鶴起松巔扶笻未到希夷峽<lb/>
<pb n="KR2k0050_WYG_097-65a"/>
先對三峰一夜眠<lb/>
　　驪山懐古<hi>八首選三</hi>　　　　　　　　前人<lb/>
鸚鵡何年問上皇野棠風折繚絙長銷魂此日朝元閣<lb/>
親試華清第二湯<lb/>
内殿傳呼菊部頭梨園弟子按梁州善才零落龜年老<lb/>
渭水猶明羯鼓樓<lb/>
鳳凰原下鹿槽旁虢國夫人有賜莊無數青山學眉黛<lb/>
當年誰入合歡堂<lb/>
<pb n="KR2k0050_WYG_097-65b"/>
　　馬嵬懐古二首　　　　　　　　前人<lb/>
何處長生殿裏秋無情清渭入東流香魂不及黄旛綽<lb/>
猶占驪山土一丘<lb/>
巴山夜雨却歸秦金粟堆邊草不春一種傾城好顔色<lb/>
茂陵終傍李夫人<lb/>
　　華清宫<hi>四首選二</hi>　　　　　　　　康乃心<lb/>
開元天子幸温泉萬乗旌旗擁渭川一自馬嵬鈴雨後<lb/>
華清清夢杳如年<lb/>
<pb n="KR2k0050_WYG_097-66a"/>
按歌臺上新聲歇羯鼓樓邊夕照紅莫向行人頻問古<lb/>
杏花零落舊離宫<lb/>
　　秦莊襄墓　　　　　　　　　　前人<lb/>
莊襄塚並白雲齊眺眎長安萬井低誰指韓生傳古墓<lb/>
教人錯認灞陵西<lb/>
　　楊妃粉　　　　　　　　　　呉呈祥<lb/>
海棠不受鉛華染虢國猶然淡掃眉玉骨已消泉下土<lb/>
後人何事檢黄泥<lb/>
<pb n="KR2k0050_WYG_097-66b"/>
　　昆明池　　　　　　　　　　王心敬<lb/>
滄池漭沆古城邊盡道昆明鑿漢年武帝旌旗何處是<lb/>
石鯨空傍月華眼<lb/>
　　晨過咸陽　　　　　　　　　　前人<lb/>
厯盡瀕河嶺幾層秦家城闕杳無徵徒餘纍纍北原上<lb/>
不是唐陵即漢陵<lb/>
　　憶秦娥<hi>樂遊原</hi>　　　　　　　　<hi>唐</hi>李白<lb/>
簫聲咽秦娥夢斷秦樓月秦樓月年年柳色灞陵傷别<lb/>
<pb n="KR2k0050_WYG_097-67a"/>
　樂遊原上清秋節咸陽古道音塵絶音塵絶西風殘<lb/>
照漢家陵闕<lb/>
　　漁家傲<hi>秋思</hi>　　　　　　　　　　<hi>宋</hi>范仲淹<lb/>
塞下秋來風景異衡陽鴈去無留意四面邊聲連角起<lb/>
千障裏長煙落日孤城閉　濁酒一杯家萬里燕然未勒歸<lb/>
無計羌管悠悠霜滿地人不寐將軍白髪征夫淚<lb/>
　　華清引　　　　　　　　　　　　　蘇軾<lb/>
平時十月幸蓮湯玉甃瓊梁五家車馬如水珠璣滿路旁<lb/>
<pb n="KR2k0050_WYG_097-67b"/>
　翠華一去掩方牀獨留烟樹蒼蒼至今清夜月依舊<lb/>
過繚墻<lb/>
　　西河<hi>一百四字三叠</hi>　　　　　　　　　周美成<lb/>
長安道瀟洒西風時起塵埃車馬晚遊行灞陵烟水亂鴉<lb/>
棲鳥夕陽中參差霜樹相倚　到此際愁似葦冷落闗<lb/>
河千里追思唐漢昔繁華斷碣殘記未央宫闕已成灰<lb/>
終南依舊濃翠　對此景無限愁思遶天涯秋蟾如水<lb/>
轉使客情如醉想當時萬古雄名盡作往來人凄凉事<lb/>
<pb n="KR2k0050_WYG_097-68a"/>
　　酹江月<hi>秋夕興元使院作用東坡赤壁韻</hi>　　　　胡世將<lb/>
神州沈陸問誰是一范一韓人物北望長安應不見抛<lb/>
却闗西半壁塞馬晨嘶胡笳夕引贏得頭如雪三秦往<lb/>
事只數漢家三傑　試看百二山河奈君門萬里六師<lb/>
不發<hi>朝議主和</hi>閫外何人回首處鐵騎千羣都滅<hi>富平之敗</hi>拜將<lb/>
臺欹懐賢閣杳空指衝冠髪欄杆拍遍獨對中天明月<lb/>
　　朝中措　　　　　　　　　　<hi>金</hi>密璹<lb/>
襄陽古道灞陵橋詩興與秋高千古風流人物一時多<lb/>
<pb n="KR2k0050_WYG_097-68b"/>
少雄豪　霜清玉塞雲飛隴首風落江臯夢到鳳凰臺<lb/>
上山圍故國周遭<lb/>
　　水龍吟<hi>從商帥國器獵同裕之賦</hi>　　　　　　　王渥<lb/>
短衣匹馬清秋慣射虎南山下西風白水石鯨鱗甲山<lb/>
川圖畫千古神州一時勝事賔僚儒雅快長堤萬弩平<lb/>
岡千騎波濤巻魚龍夜　落日孤城鼓角笑歸來長圍<lb/>
初罷風雲慘淡貔貅得意旌旗閑暇萬里天河更須一<lb/>
洗中原兵馬看櫜鞬嗚咽咸陽道左拜西還駕<lb/>
<pb n="KR2k0050_WYG_097-69a"/>
　　驀山溪　　　　　　　　　　張信甫<lb/>
山河百二自古闗中好壯嵗喜功名擁征鞍雕裘繡帽<lb/>
時移事改萍梗落江湖聽楚語厭蠻歌往事知多少<lb/>
蒼顔白髪故里欣重到老馬省曽行也頻嘶冷烟殘照<lb/>
終南山色不改舊時青長安道一回來須信一回老<lb/>
　　望海潮<hi>從軍舟中作</hi>　　　　　　　　忻元禮<lb/>
地雄河嶽疆分韓晉潼闗高壓秦頭山倚斷霞江吞絶<lb/>
壁野烟縈帶滄洲虎斾擁貔貅看陣雲截岸霜氣横秋<lb/>
<pb n="KR2k0050_WYG_097-69b"/>
千雉嚴城五更殘角月如鈎　西風曉入貂裘恨儒冠<lb/>
誤我却羡兠鍪六郡少年三朝老將賀蘭烽火新收天<lb/>
外嶽連樓想斷雲横曉誰繞歸舟剰着黄金換酒羯鼓<lb/>
醉涼州<lb/>
　　風流子<hi>題温泉</hi>　　　　　　　布薩汝弼<lb/>
三郎年少客風流夢繡嶺蠱瑤環看浴酒發春海棠睡<lb/>
暖笑波生媚荔子漿寒况此際曲江人不見偃月事無<lb/>
端羯鼓數聲打開蜀道霓裳一曲舞破潼闗　馬嵬西<lb/>
<pb n="KR2k0050_WYG_097-70a"/>
去路愁來無會處但淚滿闗山賴有紫囊泣進錦襪傳<lb/>
看歎玉笛聲沈樓頭月下金釵信杳天上人間幾度秋<lb/>
風渭水落葉長安<lb/>
　　玉樓春<hi>送程大尹鵬述職</hi>　　　　　　<hi>明</hi>王九思<lb/>
雪峰萬叠長安路禁苑到時冬欲暮功能纔奏尚書聞<lb/>
名姓早從仙桂注　繡衣映日看丰度玉斧飛霜來鄠<lb/>
杜門墻桃李已成隂又見春風吹雨露<lb/>
　　念奴嬌<hi>沙苑懐古</hi>　　　　　　　　王三省<lb/>
<pb n="KR2k0050_WYG_097-70b"/>
黄沙漠漠更何處在坰驌驦廏屋塠阜纍纍尋常有落<lb/>
日牛羊亂牧緑柳縱横黒闥戰處遙想龍蛇逐殘基斷<lb/>
礫倒盡周垣遺築　一望衰草連天荒陂邊鷗鷺驚飛<lb/>
還啄寒日狂風行人迷路衫䄂遮雙目野烟淺水巨魚<lb/>
肯此潛伏<lb/>
　　江城子<hi>登華山</hi>　　　　　　　<hi>本朝</hi>張恂<lb/>
朝來爽氣畫圖中石磴窮索垂龍避世何深樓閣挂危<lb/>
峰過得青柯坪以上竒最絶與天通　仙人掌上許誰<lb/>
<pb n="KR2k0050_WYG_097-71a"/>
同石脂濃水溶溶回首紅塵千斛縱無容探取驚人詩<lb/>
在否搔首問拍蒼穹<lb/>
　　沁園春<hi>華清懐古</hi>　　　　　　　　孫爾思<lb/>
欲訪驪山開元遺事華清故宫歎長生殿裏獨留寒月<lb/>
朝元閣上又起西風仙樂無聲龍去盡霜霰依然飛滿<lb/>
空添長恨是花開桃李葉落梧桐　回思唐運方隆正<lb/>
曲奏霓裳猶未終乍漁陽鼙鼓一聲動地白衣紅袖各<lb/>
自西東烏呌延秋鈴鳴棧道驛騎紅塵何處紅空腸斷<lb/>
<pb n="KR2k0050_WYG_097-71b"/>
温泉錦浪千古冲瀜<lb/>
　　浣溪沙<hi>春日遊黄公栁堤</hi>　　　　　　　前人<lb/>
來往朱輪輾畫橋春雲靄靄水迢迢浪花深帶酒帘搖<lb/>
　青帝郊中烟一縷黄公堤上柳千條鶯兒又作殢人<lb/>
嬌<lb/>
　　洞仙歌<hi>題香溪洞</hi>　　　　　　　　劉應秋<lb/>
壺天不逺松月長如曉發磵騰山覔瑤草見橋梁放鶴<lb/>
洞府流丹歎舊時幾許遊人盡老　殘棋半局爛柯無<lb/>
<pb n="KR2k0050_WYG_097-72a"/>
人到誰解得茶杯火棗<hi>相傳鄭太守訪吕仙輟碁烹茗剥棗以欵之</hi>惟有孤<lb/>
蓬喬木石磴溪流長在也數聲啼鳥任重門臺榭作坵<lb/>
墟憑片片白雲清風自掃<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0050_WYG_097-72b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陜西通志巻九十七<lb/>
</p>
<p>
</p>
  </div>
</body>
</text>
</TEI>
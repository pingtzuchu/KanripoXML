<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陜西通志巻一百</head> <lb/>
    <p>
<pb n="KR2k0050_WYG_100-1a"/>
欽定四庫全書<lb/>
　陜西通志巻一百<lb/>
　　拾遺三<hi>權竒</hi>　<hi>滑稽/</hi>　<hi>神異/</hi>　<hi>鑒戒</hi>
　權奇<lb/>
秦晉戰於韓原秦獲晉侯以歸穆姬聞晉侯將至以太<lb/>
子罃𢎞與女簡璧登臺而履薪焉使以免服衰絰逆且<lb/>
告曰若晉君朝以入則婢子夕以死夕以入則朝以死<lb/>
唯君裁之乃舍諸靈臺<hi>左傳</hi>
<pb n="KR2k0050_WYG_100-1b"/>
楚攻魏張儀曰不如與魏以勁之魏戰勝復聴於秦必<lb/>
入西河之外不勝魏不能守王必取之王用儀言魏兵<lb/>
罷敝恐畏秦果獻西河之外<hi>戰國策</hi>
列士傳曰秦昭王㑹魏王魏王不行使朱亥奉璧一雙<lb/>
秦王大怒置朱亥虎圈中亥瞋目視虎目眥皆裂血出<lb/>
濺虎虎不敢動<hi>水經注</hi>
戎使由余觀秦繆公退問内史廖曰孤聞鄰國有聖人<lb/>
敵國之憂也今由余賢奈何廖曰戎王處僻匿未聞中<lb/>
<pb n="KR2k0050_WYG_100-2a"/>
國之聲君試女樂以奪其志為由余請以疎其間留而<lb/>
莫遣以失其期戎王怪之必疑由余君臣有間乃可虜<lb/>
也繆公曰善令廖以女樂二八遺戎王戎王受而悅之<lb/>
由余數諫不聴遂降秦<hi>史記秦本紀</hi>
闗中長安樊仲子槐里趙王孫長陵髙公子西河郭公<lb/>
仲雖為俠而逡遜有退讓君子之風<hi>史記游俠傳</hi>
季布者楚人也弟季心氣葢闗中長事袁絲弟畜灌夫<lb/>
籍福之屬嘗為中司馬中尉郅都不敢不加禮少年多<lb/>
<pb n="KR2k0050_WYG_100-2b"/>
時時竊籍其名以行當是時季心以勇布以諾著聞闗<lb/>
中<hi>史記本傳</hi>
母鹽氏闗中人吳楚兵起長安中列侯封君行從軍旅<lb/>
賫貸子錢家子錢家以為闗東成敗未決莫肯與唯母<lb/>
鹽氏出捐千金貸其息什之三月吳楚平一嵗之中則<lb/>
母鹽氏息十倍用此富闗中<hi>史記貨殖傳</hi>
段紀明久為邊將威震西土其後賈詡察孝㢘為郎以<lb/>
疾病去官西還至汧道遇叛氐同行數十人皆為所執<lb/>
<pb n="KR2k0050_WYG_100-3a"/>
翊曰我段公外孫也汝别埋我我家必厚贖之詡實非<lb/>
段甥假以愳氐氐果不敢害與盟而送之其餘悉死<hi>冊府</hi>
<hi>元龜</hi>
太祖征劉備先遣逵至斜谷觀形勢道逢水衡載囚人<lb/>
數十車逵以軍事急輒竟重者一人皆放其餘太祖善<lb/>
之<hi>三國志賈逵傳</hi>
楊忠華隂人小名奴奴召居帳下嘗從太祖狩於龍門<lb/>
忠獨當一猛獸左挾其腰右拔其舌太祖壯之北臺謂<lb/>
<pb n="KR2k0050_WYG_100-3b"/>
猛獸為揜于因以字之<hi>周書楊忠傳</hi>
唐柴紹之弟某有材力輕趫迅捷踊身而上挺然若飛<lb/>
十餘歩乃止太宗令取趙公長孫無忌鞍韉仍先報無<lb/>
忌令其守備其夜見一物如鳥飛入宅内割雙鐙而去<lb/>
追之不及又遣取丹陽公主鏤金函枕飛入内室以手<lb/>
撚公主面上舉頭即以他枕易之而去至曉始覺嘗著<lb/>
吉莫靴走上磚城且至女墻手無攀引又以足蹈佛殿<lb/>
柱至簷頭捻椽覆上越百尺樓閣了無障礙太宗奇之<lb/>
<pb n="KR2k0050_WYG_100-4a"/>
曰此人不可處京邑出為外官時人號為壁龍<hi>天中記</hi>
李靖為岐州刺史人或告其謀反髙祖命御史按之謂<lb/>
曰靖反且實便可處分御史知其誣同行數驛佯失告<lb/>
狀驚懼鞭撻行典乃祈求於告事者曰李靖反狀分明<lb/>
親奉進㫖今失告狀幸救某命更請狀告事者乃疏狀<lb/>
於御史驗與本狀不同即日還以聞髙祖大驚御史具<lb/>
奏請不坐<hi>鴻書</hi>
馬周初入京至霸上逆旅數公飲酒不顧周周市斗酒<lb/>
<pb n="KR2k0050_WYG_100-4b"/>
濯足衆異之<hi>眉公秘笈</hi>
中書舎人郭正一破平壤得一髙麗婢名玉素極殊艷<lb/>
令専知財物庫正一夜須漿水粥玉素乃毒之而進正<lb/>
一急曰此婢藥我索土漿甘草服之良久乃解覔婢不<lb/>
得并失金銀器物十餘事錄奏勅令長安萬年捉不良<lb/>
脊爛求賊鼎沸三日不獲不良主帥魏昶有策略取舍<lb/>
人家奴選年少端正者三人布衫籠頭至街縛衛士四<lb/>
人問十日内已来何人覔舍人家衛士云有投化髙麗<lb/>
<pb n="KR2k0050_WYG_100-5a"/>
留書遣付舍人捉馬奴書見在檢云金城坊中有一空<lb/>
宅更無語不良往金城坊空宅並搜之至一宅封鎻甚<lb/>
密打鎻破開之婢及髙麗並在其中拷問乃是投化髙<lb/>
麗共捉馬奴藏之奉敕斬於東市<hi>朝野僉載</hi>
上藩邸時戱游城南有書生延上過其家家貧止一驢<lb/>
書生殺驢備饌與語磊落不凡問其姓名乃王琚也自<lb/>
是上每游韋杜必過琚家諮議及韋氏專制密言於琚<lb/>
曰亂則殺之又何疑也上遂納琚謀戡定禍難累拜中<lb/>
<pb n="KR2k0050_WYG_100-5b"/>
書侍郎實預配享<hi>開天傳信記</hi>
李相夷簡未登第時為鄭縣丞涇軍之亂有使走驢東<lb/>
去甚急夷簡入白刺史曰聞京城有故此使必非朝命<lb/>
請執問之果朱泚使於朱滔者<hi>國史補</hi>
李汧公鎮鳳翔屬邑民因耨田得馬蹄金一瓮送於縣<lb/>
署宰邑者慮公藏主守不嚴置於私室信宿重開視之<lb/>
皆為土塊以狀聞府遣吏按其事宰邑者莫能自白遂<lb/>
以易金伏罪時袁相公滋在幕中疑此事汧公曰非判<lb/>
<pb n="KR2k0050_WYG_100-6a"/>
官莫探情偽袁相曰諾因俾移獄府中按問乃令閱瓮<lb/>
間得三十五塊詰其初獲者即本質在焉遂於列肆索<lb/>
金鎔瀉與塊形等既成秤其半已三百斤矣詢其負擔<lb/>
人力二農工舁至縣境計其負金大數非二人以竹擔<lb/>
可舉明其即路金已化土矣於是羣情大豁宰遂獲雪<lb/>
<hi>劇談録</hi>
開元中吳郡士人入京應明經至京閒步曲坊逢二少<lb/>
年揖士人而過色甚恭後數日又逢二人揖之請行士<lb/>
<pb n="KR2k0050_WYG_100-6b"/>
人強隨之至其處舍宇極整升堂列筵甚盛及午見一<lb/>
女子乘車至容色甚佳二人羅拜女亦不答揖客入宴<lb/>
酒數巡女子捧盃問士人曰聞君有妙技肯賜觀乎士<lb/>
人遜謝曰某但能着靴於壁上數步女曰請試之士起<lb/>
行於壁上不數步而下女乃顧坐中諸少年各令呈技<lb/>
有行於壁上者有手緣椽行者少頃女子起辭士人出<lb/>
驚惶不安又數日途中復見二人曰欲假駿騎可乎士<lb/>
人許之至明日聞宫苑中失物掩捕其賊惟收得馬驗<lb/>
<pb n="KR2k0050_WYG_100-7a"/>
問馬主遂收士人入内勘問驅入小門吏自後推之倒<lb/>
落深坑仰望屋頂惟見一孔深夜悲惋之極忽見一物<lb/>
如鳥飛下覺至身乃人也以手撫士曰毋驚某在無慮<lb/>
也聴其聲則向女子也用絹重縛士人胸膊訖以絹頭<lb/>
繫女身聳然飛出宫城去門數十里乃下<hi>劍俠傳</hi>
韓翃少負才名天寳末舉進士居長安隣有李將軍妓<lb/>
栁氏李每至必邀韓同飲一日酒酣謂韓曰秀才當今<lb/>
名士柳氏當今名色以名色配名士不亦可乎韓懇辭<lb/>
<pb n="KR2k0050_WYG_100-7b"/>
李卒投之韓來嵗成名淄青節度侯希逸奏為從事以<lb/>
世方擾不敢以柳自隨置于都下期至而迓之連三嵗<lb/>
不果迓後翊隨侯希逸入朝尋訪不得已為畨將沙吒<lb/>
利所刧翊悵然不能割一日淄青大校置酒邀韓座人<lb/>
曰韓員外風流談笑未嘗不適今日何慘然耶韓具話<lb/>
之有虞侯將許俊年少被酒起曰俊嘗以義烈自許願<lb/>
得貟外手筆數字當立致之韓與之俊乃急裝乘一馬<lb/>
牽一馬而馳逕趨沙吒利之第會吒利出即以白曰將<lb/>
<pb n="KR2k0050_WYG_100-8a"/>
軍墜馬且不救遣取柳夫人柳驚出即以韓札示之挾<lb/>
上馬絶馳而去座未罷以柳氏授韓曰幸不辱命時吒<lb/>
利初立功代宗方優借大懼禍作闔坐同見希逸白其<lb/>
故希逸扼腕奮髯曰此我往日所為事俊乃能爾乎立<lb/>
修表上聞深罪沙吒利代宗御批曰沙吒利宜賜絹二<lb/>
千疋柳氏却歸韓翊<hi>外史章臺柳傳</hi>
唐彭先覺叔祖博通膂力絶倫嘗於長安與狂士魏𢎞<lb/>
哲宋令文馮師本角力博通堅卧命三人奪其枕三人<lb/>
<pb n="KR2k0050_WYG_100-8b"/>
力極牀脚盡折而枕不動嘗與家君同飲會暝獨持兩<lb/>
牀降階就月於庭酒俎之𩔖略無傾瀉<hi>御史臺記</hi>
徳宗初登勤政樓外無知者望見一人衣緑乘驢至樓<lb/>
下仰視久之俛而東去上立遣宣示京尹命以物色求<lb/>
之尹召萬年捕賊官李錡使促求訪李尉佇立思之曰<lb/>
必得出召幹事於春明門外數里内應有諸司舊職事<lb/>
伎藝人悉搜羅之而緑衣者果在其中詰之對曰某天<lb/>
寶教坊樂工也上皇時數登此每來鴟必集樓上號隨<lb/>
<pb n="KR2k0050_WYG_100-9a"/>
駕老鴟某自罷居城外更不復見今羣鴟盛集又覺景<lb/>
光宛如昔時心知聖人在上悲喜且欲泣下以此奏聞<lb/>
勅盡收此輩李尉亦為京尹擢用後至郡守<hi>因話錄</hi>
郭晞在邠州縱士卒為暴節度使白孝徳患之涇州刺<lb/>
史段秀實自請補都虞孝徳從之既署一月晞軍士十<lb/>
七人入市取酒以刃刺酒翁壞釀器秀實列卒取十七<lb/>
人首注槊上植市門晞一營大譟盡甲孝徳震恐召秀<lb/>
實曰奈何曰無傷也請往解之孝徳使數十人從行秀<lb/>
<pb n="KR2k0050_WYG_100-9b"/>
實盡辭去選老躄者一人持馬至晞門下甲者出秀實<lb/>
笑且入曰殺一老卒何甲也吾戴吾頭來矣晞出秀實<lb/>
讓之曰副元帥勲塞天地當念終始今常侍恣卒為暴<lb/>
行且致亂亂則罪及副元帥郭氏功名存者幾何言未<lb/>
畢晞再拜叱左右解甲散還伍<hi>柳宗元段太尉逸事狀</hi>
有江節者其母避瘧於村西禄田寺金剛下因假寐感<lb/>
而生節節有神力入長安行到東渭橋橋邊有石獅子<lb/>
重千斤節指而告人曰吾能提此而擲之人不信節遂<lb/>
<pb n="KR2k0050_WYG_100-10a"/>
提獅子投之丈餘衆駭異遂賂請節又提而致之故地<lb/>
尋薦入禁軍補神䇿軍將嘗對御俯身負一石碾置二<lb/>
丈方木于碾上上又置一床上坐龜兹樂人一部奏曲<lb/>
終下無壓重之色徳宗甚寵惜之<hi>歙州圗經</hi>
貞元中有韋自東嘗遊太白山棲止段將軍莊段素知<lb/>
其壯勇一日眺望山谷段將軍曰昔二僧居山頂聞樵<lb/>
者說僧為怪物所食又聞人說有二夜义亦無人敢窺<lb/>
自東怒曰今夕必挈夜义首至門下遂仗劍奮衣捫蘿<lb/>
<pb n="KR2k0050_WYG_100-10b"/>
躡石至精舍見佛堂内細草茸茸似有巨物偃寢四壁<lb/>
多掛野彘𤣥熊或庖炙之餘自東度夜义未至遂拔栢<lb/>
樹徑如碗為杖扃其戸以石佛拒之夜未分夜义挈鹿<lb/>
而至怒其扃鐍大呌以首觸門折石佛而踣於地自東<lb/>
以栢樹撾其腦死而拽之入室又闔其扉頃之復有夜<lb/>
义繼至亦哮吼觸扉復踣于戸閾又撾之亦死遂掩關<lb/>
烹鹿而食及明斷二夜义首示段段大駭曰真周處之<lb/>
儔矣<hi>太平廣記</hi>
<pb n="KR2k0050_WYG_100-11a"/>
唐韋行規少遊京西暮止店中既而欲兼程歸第老人<lb/>
曰勿夜行此地多盜韋云某留心弧矢無虞也因行數<lb/>
里天晚有人尾之韋叱不應連發矢中之不退矢盡韋<lb/>
懼䇿馬行有頃風雷驟至韋下馬負大樹見空中雷電<lb/>
相逐漸偪樹杪韋乃投弧拜乞命風雷漸息韋顧樹枝<lb/>
葉剪擊盡矣行李胥失遂返前店老人笑曰客勿恃弓<lb/>
矢須知劍術引韋入後院指行李曰聊相試耳又出桶<lb/>
板一片昨夜之箭悉中其上韋請學其術不許<hi>劍俠傳</hi>
<pb n="KR2k0050_WYG_100-11b"/>
義成監軍薛盈珍欲奪節度使姚南仲軍政乃遣小吏<lb/>
程務盈乘驛誣奏南仲罪牙將曹文洽亦奏事長安知<lb/>
之晨夜兼行追及務盈于長樂驛<hi>按長樂驛唐時在富平境</hi>與之同<lb/>
宿中夜殺之沈盈珍表於厠中自作表雪南仲之寃且<lb/>
首專殺之罪亦作狀白南仲遂自殺明旦門不啟驛吏<lb/>
排之入得表狀於文洽尸旁上聞而異之徴盈珍入朝<lb/>
<hi>通鑑</hi>
唐大厯中有崔生者其父為顯僚與蓋天之勲臣一品<lb/>
<pb n="KR2k0050_WYG_100-12a"/>
者熟生時為千牛父使往省一品疾生少年容貌如玉<lb/>
一品忻然命坐與語時三妓居前以金甌貯緋桃擘之<lb/>
沃以甘酪而進一品命衣紅綃妓者擎一甌與生食辭<lb/>
去一品命紅綃送出院時生囘顧妓立三指又反掌者<lb/>
三然後指胷前小鏡子云記取生歸恍然凝思日不暇<lb/>
食時家有崑崙奴磨勒顧謂曰郎君心中有恨何不報<lb/>
老奴生具告之又白其隠語磨勒曰立三指者宅中十<lb/>
院歌姬此第三院耳反掌三者數十五胸前小鏡子十<lb/>
<pb n="KR2k0050_WYG_100-12b"/>
五夜月圎如鏡令郎來耳磨勒笑曰後夜乃十五夜請<lb/>
深青絹兩疋為郎君製束身之衣一品宅有猛犬當為<lb/>
郎君撾殺之洎十五夜三更與生衣青衣遂負而踰十<lb/>
重垣至第三院繡戸不扃金釭微明惟聞妓長嘆而坐<lb/>
生搴簾而入姬躍下榻執手曰郎君有何神術而能至<lb/>
此生具告磨勒之謀姬召入以金甌酌酒而飲之徐白<lb/>
生曰賢爪牙既有神術何妨為脫狴牢所願既伸雖死<lb/>
不悔磨勒曰此亦小事耳遂負生與姬飛出峻垣十餘<lb/>
<pb n="KR2k0050_WYG_100-13a"/>
重守禦者及旦方覺一品大駭曰此必俠士挈之無更<lb/>
聲聞姬隠崔生家二載花時駕小車遊曲江為一品家<lb/>
人誌認白之一品召崔生詰其事懼不敢隠遂言奴磨<lb/>
勒一品曰他事不問某須為天下人除害命甲士五十<lb/>
人嚴持兵仗使擒磨勒磨勒持匕首飛出髙垣瞥若翅<lb/>
翎疾同鷹隼攢矢如雨莫能中之頃刻不知所向後十<lb/>
餘年有人見磨勒賣藥於洛陽市容顔如舊<hi>崑崙奴傳</hi>
黎幹為京兆尹時曲江禱雨獨有老人不避黎怒杖背<lb/>
<pb n="KR2k0050_WYG_100-13b"/>
二十如擊鞔革黎疑非常人命老坊卒尋至蘭陵里入<lb/>
小門大言曰我今日困辱甚可具湯也坊卒反白黎黎<lb/>
因敝衣至其處曰向迷丈人物色罪當十死老人驚起<lb/>
曰誰引君來此即具酒設席語及養生術言約理辯因<lb/>
曰老夫有一技請為尹設遂入良久紫衣朱鬕擁劍長<lb/>
短七口舞於庭中迭躍揮霍攙光電激有短劍二尺餘<lb/>
時時及黎之袵食頃擲劍植地揖黎而入黎歸臨鏡方<lb/>
覺鬚刜落十餘翌日復往室已空矣<hi>酉陽雜俎</hi>
<pb n="KR2k0050_WYG_100-14a"/>
張松夀為長安令時昆明池側有刧殺奉勅十日内須<lb/>
獲賊夀至行刧處尋蹤緒見一老婆于樹下賣食以從<lb/>
騎䭾入縣供以酒食經三日還以馬送舊坐處令一腹<lb/>
心人看有人共婆語即捉来須㬰一人来問明府若何<lb/>
為推遂即被布衫籠頭送縣一問具承賍並獲時人以<lb/>
為神明<hi>朝野僉載</hi>
興元兵亂殺李絳以尚書右丞温造為山南西道節度<lb/>
使造至褒城遇興元都將衛志忠征蠻歸造密與之謀<lb/>
<pb n="KR2k0050_WYG_100-14b"/>
誅亂者以兵八百人為牙隊五百人為前軍入府分守<lb/>
諸門造視事享將士於牙門造曰吾欲問新軍去留之<lb/>
意宜悉使来前既勞問命坐行酒志忠宻以牙兵圍之<lb/>
既合唱殺新軍八百餘人皆死其手殺絳者斬百段<hi>通鑑</hi>
唐王仙客尚書劉震之甥少孤隨母歸外氏與震之女<lb/>
無雙幼相狎愛劉氏疾且死召震以仙客為託無令無<lb/>
雙歸他姓仙客䕶䘮歸葬襄鄧服闋抵京值涇原兵反<lb/>
驚走歸襄陽三年後知尅復京師乃入京訪舅氏消息<lb/>
<pb n="KR2k0050_WYG_100-15a"/>
遇舊使蒼頭塞鴻乃聞尚書受偽官與夫人皆處極刑<lb/>
無雙已入掖庭惟所使婢采蘋在金吾將軍王遂中宅<lb/>
乃厚價贖之稅屋與鴻蘋居尋為富平縣尹知長樂驛<lb/>
累月忽報中使押領内家三十人徃園陵備灑掃氊車<lb/>
十乗下驛中訖仙客恐無雙在焉因令塞鴻為驛卒烹<lb/>
茗於簾外夜深忽聞簾下語曰塞鴻汝爭知我在此耶<lb/>
鴻曰郎君見知此驛疑娘子在此令鴻問訊無雙曰明<lb/>
日我去後汝於東北舍閣子中紫褥下取書送郎君其<lb/>
<pb n="KR2k0050_WYG_100-15b"/>
書後云常見敕使說富平古押衙人間有心人今能求<lb/>
之否仙客尋訪古押衙見於村野凡所願必力致之一<lb/>
年未開口古生忽曰察郎君意將有求於老夫老夫乃<lb/>
一片有心人也仙客泣拜以實告古生仰天以手指腦<lb/>
數四曰此事大不易然與郎君試求不可旦夕便望半<lb/>
嵗無消息一日謂仙客曰宅中有人識無雙否仙客以<lb/>
采蘋對古生端相喜曰暫借三五日後累日忽傳有髙<lb/>
品過處置園陵宫人仙客心甚異之是夕更深聞扣門<lb/>
<pb n="KR2k0050_WYG_100-16a"/>
甚急及開門乃古生領一篼子入謂仙客曰此無雙也<lb/>
今死矣後日當活仙客抱入閣子中獨守之至明遍體<lb/>
有暖氣至夜方愈古生曰比聞茅山道士有藥術服之<lb/>
立死三日却活某使人求一丸采蘋假作中使以無雙<lb/>
逆黨賜此藥令自盡至陵下託以親故百縑贖其尸道<lb/>
路郵傳皆厚賂必免漏泄處置訖老夫為郎君自刎門<lb/>
外有擔子十人馬五匹絹二百疋五更挈無雙便發變<lb/>
姓名浪跡以避禍言訖舉刃仙客救之頭已落矣並尸<lb/>
<pb n="KR2k0050_WYG_100-16b"/>
蓋覆訖潛奔蜀下峽終老襄鄧間<hi>唐薛調撰</hi>
憲宗元和八年上以用兵事委武元衡李師道所養客<lb/>
請密往刺之元衡入朝出所居靖安坊東門有賊自暗<lb/>
中突出射殺之取其顱骨而去又入通化坊擊裴度傷<lb/>
其首墜溝中度氊帽厚得不死傔人王義自後抱賊大<lb/>
呼賊斷義臂而去京城大駭賊遺紙於金吾及府縣曰<lb/>
毋急捕我我先殺汝詔中外所在搜捕神策將軍王士<lb/>
則等告王承宗使張宴等殺元衡李師道客竟潜匿亡<lb/>
<pb n="KR2k0050_WYG_100-17a"/>
去<hi>通鑑</hi>
京國豪士潘將軍在光徳坊有玉念珠貯以繡囊玉合<lb/>
一日啓囊亡珠主藏者密話於王超超他日過勝業里<lb/>
北街有女子年十七八衣裳襤褸著木履道側值少年<lb/>
蹴踘接送髙數丈超異之因結為甥舅見其累日不爨<lb/>
設殽則水陸異珍吳中初進洞庭橘恩賜宰臣女以二<lb/>
枚贈超超甚疑嘗從容謂曰潘將軍失念珠知否微笑<lb/>
曰從何知超曰若可得當厚酬女子曰舅詰旦於慈恩<lb/>
<pb n="KR2k0050_WYG_100-17b"/>
寺塔院相候超往女子已至謂超曰少頃仰觀塔上當<lb/>
有所見語訖而走疾若飛鳥忽舉手示超歘然攜念珠<lb/>
下曰便可將還超送詣潘備金帛為贈明日訪之已空<lb/>
室矣<hi>劇談録</hi>
唐文宗嘗寳白玉枕乃徳宗朝于闐國所貢也置寢殿<lb/>
中一旦忽失所在上驚駭移時下詔都城索賊有龍武<lb/>
蕃將王敬𢎞常蓄少僕神彩俊利一日敬𢎞於威逺軍<lb/>
會宴有侍姬善鼓胡琴四座酒醉因請度曲辭以樂器<lb/>
<pb n="KR2k0050_WYG_100-18a"/>
非妙須常御者彈之時中漏已傳求之不及頃之小僕<lb/>
以繡囊將琵琶而至敬𢎞驚異時失枕搜捕嚴急宴罷<lb/>
敬𢎞問曰汝殆俠士耶小僕曰非有此但能行耳因言<lb/>
偷枕者田膨郎也勇力過人且善超越茍非折其足雖<lb/>
千兵萬騎亦將奔走自兹再宿候于望仙門伺便擒之<lb/>
是時涉旬無雨塵埃頗甚跬步間人不相見膨郎與少<lb/>
年數軰連臂將入軍門小僕執毬杖擊折其左足仰而<lb/>
言曰我偷枕来不怕他人惟懼子耳既此相值豈復多<lb/>
<pb n="KR2k0050_WYG_100-18b"/>
言於是上得賊甚喜引膨郎臨軒詰問具陳常在宫内<lb/>
往来遂令凡内外囚繫悉原赦之<hi>劍俠傳</hi>
京兆尹薛元賞常詣李石第聞石方坐㕔事與一人爭<lb/>
辯甚喧使覘之云有神策軍將訴事元賞趨入責石曰<lb/>
相公綱紀四方近不能制一軍將何以鎮服四夷即趨<lb/>
出上馬命左右擒軍將俟於下馬橋至則已解衣跪之<lb/>
矣其黨訴於仇士良士良遣宦者召之元賞曰屬有公<lb/>
事遂杖殺之乃白服見士良士良知軍將已死無可如<lb/>
<pb n="KR2k0050_WYG_100-19a"/>
何乃呼酒與元賞歡飲而罷<hi>通鑑</hi>
咸通中張季𢎞勇而多力嘗雨中經勝業坊有村人驅<lb/>
驢負薪適當其道季𢎞怒捉驢四足擲過水渠數步觀<lb/>
者驚駭後泊商山逆旅有老嫗愁憤吁歎季𢎞問之曰<lb/>
有新婦悖徳制之不可季𢎞笑曰當為主人除之日暮<lb/>
婦人負薪歸季𢎞召而謂曰我在長安即聞汝倚氣力<lb/>
不承事阿家婦曰只如某年此事豈是新婦不是每言<lb/>
一事輒引手於季𢎞所坐盤石上以中指畫之隨手作<lb/>
<pb n="KR2k0050_WYG_100-19b"/>
痕深可數寸季𢎞汗落神駭<hi>劇談録</hi>
陳子昂初入京不為人知有賣胡琴者以千緡市之衆<lb/>
驚問曰余善此樂皆曰可得聞乎曰明日可集宣陽里<lb/>
如期偕往則酒肴畢具置胡琴於前食畢捧琴語曰蜀<lb/>
人陳子昂有文百軸馳走京轂不為人知此樂賤工之<lb/>
役豈宜留心舉而碎之以其文軸遍贈會者一日之内<lb/>
聲華溢京都<hi>酉陽雜俎</hi>
張乖崖布衣時客長安旅次聞鄰家夜聚哭甚悲訊之<lb/>
<pb n="KR2k0050_WYG_100-20a"/>
其家無他故乖崖力叩之主人遂以實告曰某在官不<lb/>
慎嘗私用官錢為家僕所持欲娶長女拒之則畏禍從<lb/>
之則女子失身所以舉家悲泣乖崖明日至門首候其<lb/>
僕出即曰我白汝主人假汝至一親家僕遲遲強之而<lb/>
去出城使導馬前至崕間即疏其罪僕倉皇間以刃揮<lb/>
墜崕中歸告其鄰曰盛僕已不復來矣速歸汝鄉後當<lb/>
謹於事也<hi>聞見後録</hi>
宋元符年間衆人宿岐山縣客邸明日一人亡其首無<lb/>
<pb n="KR2k0050_WYG_100-20b"/>
血官捕殺者踰年竟不得或云俠客氣劍中人無血<hi>聞見</hi>
<hi>後録</hi>
鄧弼字伯翊秦人也以力雄人鄰牛方鬬不可劈拳其<lb/>
脊折仆地市門石鼓十人舁弗能舉兩手持之行一日<lb/>
獨飲娼樓蕭馮兩書生過其下急牽入共飲弼自據中<lb/>
筵酒酣解衣箕踞拔刀置案上兩生素聞其酒狂欲起<lb/>
走弼止之曰弼亦粗知書四庫書從君問即不能答當<lb/>
血是刃兩生遽摘七經數十義問之弼歴舉傳䟽復詢<lb/>
<pb n="KR2k0050_WYG_100-21a"/>
歴代史上下三千年纚纚如貫珠兩生相顧慘沮不敢<lb/>
再有問弼索酒披髪跳叫曰吾今日壓倒老生矣泰定<lb/>
間徳王執法西御史臺弼造書請謁閽卒不為通弼曰<lb/>
若不聞闗中有鄧伯翊耶連擊踣數人聲聞於王令隸<lb/>
人捽入弼盛氣曰公奈何不禮壯士王曰爾自號壯士<lb/>
解持矛鼓譟前登堅城乎曰能百萬軍中可刺大將乎<lb/>
曰能王顧左右曰姑試之問所須曰銕鎧良馬各一雌<lb/>
雄劍二王即命給予陰戒善槊者五十人馳馬出東門<lb/>
<pb n="KR2k0050_WYG_100-21b"/>
外然後遣弼往王自瞻觀弼至衆槊並進弼虎吼而奔<lb/>
人馬辟易五十步已而烟塵障天但見雙劍飛舞雲霧<lb/>
中連斫馬首墮地血涔涔滴王撫髀歎曰誠壯士誠壯<lb/>
士命酌酒勞弼弼立飲不拜由是聲振一時<hi>宋濂鄧弼傳</hi>
榆林堡之敗總旗江通所領十人通乗良馬善走餘九<lb/>
人馬不能及通曰余走則脱餘皆不免人手吾不忍也<lb/>
乃下馬背相倚而立命九人曰不可不死中求生時天<lb/>
暑十弓惟二弓可射通視其來攻處則射之内六人中<lb/>
<pb n="KR2k0050_WYG_100-22a"/>
賊矢通曰傷者母坐坐則賊乘隙而攻吾俱死矣傷者<lb/>
立如令賊不敢逼皆得免歸<hi>醫閭漫記</hi>
近有二賈路迷誤入終南山猿啼虎嘯意其必死望烟<lb/>
炊而進得草廬有老嫗訝之曰爾何来吾兒勇且武遇<lb/>
之則死宜速去二賈求哀老嫗不得已而止之俄有一<lb/>
勇士以鐵杖擔一虎一鹿而歸嫗語之二賈為通姓氏<lb/>
具告以失路艱辛之狀勇士憐之遂出酒肉為餉了無<lb/>
害意明旦二賈告行勇士送之半途而返且曰勿語吾<lb/>
<pb n="KR2k0050_WYG_100-22b"/>
姓名恐見知也<hi>莘野纂聞</hi>
秦中王某為商結隊偕發忽剪徑賊至王叱馭前進寇<lb/>
近皆僵立不動若膠其脛王行逺寇乃得轉動逸去蓋<lb/>
以秘術制之也<hi>曠園雜志</hi>
明涇陽郭光緯兄光經早卒遺一子光緯撫之值嵗荒<lb/>
度勢不能俱存乃自舍其次子攜姪並長子就食他方<lb/>
以全兩門宗祀郢上劉元勲記其事至比之鄧伯道云<lb/>
<hi>涇陽縣志</hi>
<pb n="KR2k0050_WYG_100-23a"/>
　滑稽<lb/>
范睢至秦秦王見之離宫睢佯為不知永巷而入其中<lb/>
王来宦者怒逐之曰王至睢謬曰秦安得王獨有太后<lb/>
穰侯耳王微聞其言乃屏左右跪而請教睢因説曰臣<lb/>
居山東時聞齊之有田文不聞其有王也聞秦之有太<lb/>
后穰侯華陽髙陵涇陽不聞其有王也夫擅國之謂王<lb/>
能利害之謂王制殺生之威之謂王今太后擅行不顧<lb/>
穰侯出使不報華陽涇陽等擊斷無諱髙陵進退不請<lb/>
<pb n="KR2k0050_WYG_100-23b"/>
四貴備而國不危者未之有也為此四貴者下乃所謂<lb/>
無王也臣聞善治國者乃内固其威而外重其權穰侯<lb/>
使者操王之重決制於諸侯剖符於天下政適伐國莫<lb/>
敢不聽戰勝攻取則利歸於陶國弊御於諸侯戰敗則<lb/>
結怨於百姓而禍歸於社稷詩曰木實繁者披其枝披<lb/>
其枝者傷其心大其都者危其國尊其臣者卑其主今<lb/>
自有秩以上至諸大吏下及王左右無非相國之人者<lb/>
見王獨立於朝臣竊為王恐萬世之後有秦國者非王<lb/>
<pb n="KR2k0050_WYG_100-24a"/>
子孫也昭王聞之大懼<hi>史記列傳</hi>
優旃者秦倡朱儒也善爲笑言然合於大道始皇議欲<lb/>
大苑囿東至函谷闗西至雍陳倉優旃曰善多縱禽獸<lb/>
於其中寇從東方來令麋鹿觸之足矣始皇以故輒止<lb/>
二世欲漆其城優旃曰善主上雖無言臣固將請之漆<lb/>
城雖百姓愁費然佳哉漆城蕩蕩寇來不可上即欲就<lb/>
之易為漆耳顧難為蔭室於是二世笑之以其故止<hi>史記</hi>
<hi>滑稽傳</hi>
<pb n="KR2k0050_WYG_100-24b"/>
齊助楚攻秦惠王患之張儀南見楚王曰大王茍能閉<lb/>
關絶齊臣請使秦王獻商於之地方六百里楚王大恱<lb/>
使人絶齊張儀知楚絶齊也乃見使者曰從某至某廣<lb/>
從六里使者曰臣聞六百里不聞六里儀曰儀固小人<lb/>
安得六百里<hi>戰國策</hi>
武帝時有殺上林鹿者下有司收殺之東方朔時在旁<lb/>
曰是固當死者三使陛下以鹿殺人一當死天下聞陛<lb/>
下重鹿賤人二當死匈奴有急須鹿觸之三當死帝黙<lb/>
<pb n="KR2k0050_WYG_100-25a"/>
然赦之<hi>曼倩傳</hi>
漢武帝時上林獻棗上以杖擊未央殿檻呼朔曰叱叱<lb/>
先生来来先生知此䈄裏何物朔曰上林獻棗四十九<lb/>
枚上曰何以知之朔曰呼朔者上也以杖擊檻兩木林<lb/>
也朔來來者棗也叱叱者四十九也上大笑賜帛十疋<lb/>
<hi>齊民要術</hi>
漢武游上林見一好樹問東方朔朔曰名善哉帝陰使<lb/>
人浴其樹後數嵗復問朔朔曰名為瞿所帝曰朔欺人<lb/>
<pb n="KR2k0050_WYG_100-25b"/>
矣名與前不同何也朔曰夫大為馬小為駒長為雞小<lb/>
為雛大為牛小為犢人生為兒長為老且昔為善哉長<lb/>
為瞿所長少死生萬物敗成豈有定哉帝乃大笑<hi>小說</hi>
王吉居長安其東家有棗樹埀吉庭中吉婦取啖吉吉<lb/>
知而去婦東家聞欲伐其樹鄰里止之因請吉還婦為<lb/>
之語云東家棗熟王吉婦去東家棗完婦去復還<hi>漢書王吉</hi>
<hi>傳</hi>
王莽簒位後復上符命者莽盡誅時揚雄校書天祿閣<lb/>
<pb n="KR2k0050_WYG_100-26a"/>
使者欲收雄雄恐乃從閣自投幾死京師為之語曰惟<lb/>
寂寞自投閣爰清靜作符命<hi>漢書揚雄傳</hi>
李廣屏居藍田山中射獵嘗夜還至亭霸陵尉醉呵止<lb/>
廣曰故李將軍尉曰今將軍尚不得夜行何故也<hi>漢書李廣</hi>
<hi>傳</hi>
更始在長安所授官爵或膳夫庖人長安為之語曰竈<lb/>
下養中郎將爛羊胃騎都尉爛羊頭闗内侯<hi>東觀漢記</hi>
丁邯京兆陽陵人也為漢中太守妻弟為公孫述將邯<lb/>
<pb n="KR2k0050_WYG_100-26b"/>
收妻繫南鄭獄免冠徒跣自陳詔曰漢中太守妻乃係<lb/>
南鄭獄誰得搔其背垢者懸牛頭賣馬脯盜跖行孔子<lb/>
語以邯服罪<hi>決録注</hi>
周天官選人沈子榮誦判二百道試日不下筆人問之<lb/>
榮曰今日誦判無一相當有一道蹟同人名又别至來<lb/>
年選判水磑又不下筆人問之曰我誦水磴乃是藍田<lb/>
今問富平如何下筆聞者莫不撫掌<hi>朝野僉載</hi>
秦王俊為尚書俊妃崔氏生男隋主喜頒賜羣臣直秘<lb/>
<pb n="KR2k0050_WYG_100-27a"/>
書内省李文博素貧人往賀之文博曰賞罰之設功過<lb/>
所存今王妃生男於羣臣何事乃妄賞也<hi>通鑑</hi>
楊素闗中人侯白山東人關中謂水為霸山東言擎將<lb/>
去為搩<hi>音其列反</hi>刀去素嘗戲白曰山東固多仁義借一而<lb/>
得兩曰若為得兩答曰有人從其借弓者乃曰搩刀去<lb/>
豈非借一而得兩白應聲曰闗中人亦甚聰明問一而<lb/>
知二素曰何以得知白曰有人問北来多雨渭水漲否<lb/>
答曰霸長豈非問一知二素於是服其辯捷<hi>啟顔録</hi>
<pb n="KR2k0050_WYG_100-27b"/>
釋元康入京見一法師盛集徒衆講經譏康無生徒康<lb/>
為之解曰甘桃不結實苦李壓低枝太宗聞之詔入安<lb/>
國寺講<hi>全唐詩話</hi>
貞觀中尹伊嘗為坊州司戸尚藥局牒省索杜若省符<lb/>
下坊州供送伊判之曰坊州本無杜若天下共知省符<lb/>
忽有此科應由謝脁詩誤華省曹郎如此判豈不畏二<lb/>
十八宿向下笑人<hi>大唐新語</hi>
文徳皇后既葬太宗於苑中作層觀以望昭陵嘗引魏<lb/>
<pb n="KR2k0050_WYG_100-28a"/>
徴同登使視之徴熟視之曰臣昏眊不能見上指視之<lb/>
徴曰臣以為陛下望獻陵若昭陵則臣固見之<hi>唐書魏徵傳</hi>
化度寺貞觀中有僧裴元智戒行修謹宛是修行人使<lb/>
之守藏盜去黄金極多寢房壁上有詩曰將肉遣狼守<lb/>
置骨向狗投自非阿羅漢誰能免得偷<hi>靈異小録</hi>
永徽元年上出獵遇雨問諫議大夫谷那律曰油衣若<lb/>
為則不漏對曰以瓦為之必不漏上恱<hi>綱鑑補</hi>
唐長孫元同幼有機辯永徽中在京會宴衆因曰醴泉<lb/>
<pb n="KR2k0050_WYG_100-28b"/>
去京不逺百姓遂行蠱毒須逺配流一人乃曰若令配<lb/>
流處還有百姓此人復行蠱毒元同即云若令元同安<lb/>
置必令得所諸人問之答曰但行蟲毒人並送與莫離<lb/>
支作食手衆皆歡笑<hi>啓顔録</hi>
髙宗時閻立本善畫為右相姜恪以邊將立功為左相<lb/>
時人語云左相宣威沙漠右相馳譽丹青<hi>全唐詩話</hi>
雛駱駝長安人其子昉與蕭佺駙馬遊時人語曰蕭佺<lb/>
駙馬子雛昉駱駝兒非闗道徳合只為錢相知<hi>全唐詩話</hi>
<pb n="KR2k0050_WYG_100-29a"/>
唐内謁者監仇士良請以開府蔭其子千牛給事中李<lb/>
敏中判云開府階誠宜蔭子謁者監何由有兒士良慙<lb/>
恚<hi>綱鑑補</hi>
陸餘慶轉洛川長史善論事而謬於判決人嘲云說事<lb/>
則喙長三寸判事則手重五斤<hi>全唐詩話</hi>
竇懷貞為京兆尹神龍之際京尉由墨勑入臺者不可<lb/>
勝數或謂懷貞曰縣官相次入縣事多辦否懷貞對曰<lb/>
倍辦於往時問其故曰好者總在僥倖者去故也聞者<lb/>
<pb n="KR2k0050_WYG_100-29b"/>
皆大噱<hi>大唐新語</hi>
𤣥宗為太子王琚至長安見之至庭中故徐行宦者曰<lb/>
殿下在簾内琚曰何謂殿下今獨有太平公主耳上遽<lb/>
召見與語<hi>通鑑</hi>
𤣥宗嘗登苑北樓望渭水見一醉人臨水卧問左右是<lb/>
何人左右不知將遣使問之黄幡綽曰臣知之此是年<lb/>
滿令吏上曰爾何以知對曰更一轉入流上大笑<hi>松窗雜録</hi>
宋璟為相朝集使往往齎貨入京師將還多遷官璟奏<lb/>
<pb n="KR2k0050_WYG_100-30a"/>
一切勒還璟又疾負罪而妄訴不已者悉付御史臺治<lb/>
之人多怨之會天旱優人作魃狀戯於上前問魃何為<lb/>
出對曰負冤者三百餘人相公悉以繫獄故不得不出<lb/>
耳上心以為然罷璟<hi>世史𩔖編</hi>
唐天寳初𤣥宗遊華清宫劉朝霞獻駕幸温泉賦詞調<lb/>
倜儻雜以俳諧其賦首云若夫天寳二年十月後兮臘<lb/>
月前辦有司之供具命駕幸於温泉青一隊兮黃一隊<lb/>
熊蹋胸兮豹拏背珠一團兮繡一團玉鏤珂兮金鏤鞍<lb/>
<pb n="KR2k0050_WYG_100-30b"/>
其後述聖徳云遮莫你古來千帝豈如我今代三郎其<lb/>
自叙云今日是千年一遇叩頭莫五角六張上覽而奇<lb/>
之將加殊賞命朝霞改去五角六張字奏云臣草此賦<lb/>
若有神助自謂文不加㸃筆不停綴不願改之上聞顧<lb/>
左右曰真窮薄人也遂授春宫衛佐而止焉<hi>開天傳信記</hi>
裴休㢘察宣城未離京值曲江池荷花盛發同省閣名<lb/>
士遊賞自慈恩寺各屏左右隨以小僕歩至紫雲樓見<lb/>
數人坐於水濱裴與朝士憩其旁中有黄衣半酣軒昂<lb/>
<pb n="KR2k0050_WYG_100-31a"/>
自若指諸人笑語輕脫裴意稍不平揖而問之吾賢所<lb/>
任何官率爾對曰喏郎不敢新授宣州廣徳令及問裴<lb/>
曰押衙所任何職裴效之曰喏郎不敢新授宣州觀察<lb/>
使於是狼狽而去同坐亦皆奔散朝士撫掌大笑不數<lb/>
日布至京華後於銓司訪之曰有廣徳令請換羅江矣<lb/>
宣皇在邸聞是說與諸王每為戯談<hi>松窻雜録</hi>
魏奉古初任為雍州尉九日公宴有客草序五百言奉<lb/>
古曰此舊文也授筆倒書之徐笑曰適覽記之耳<hi>尚友録</hi>
<pb n="KR2k0050_WYG_100-31b"/>
京城流俗僧道常爭二教優劣總章中興善寺為火所<lb/>
焚東明觀道士李榮詠詩曰道善何曽善言興且不興<lb/>
如來燒赤盡惟有一羣僧<hi>全唐詩話</hi>
元次山自叙遊長安中與丐者友或以友丐為太下者<lb/>
然世有丐顔色於人丐名位於人者不此之羞而羞與<lb/>
丐者伍耶<hi>清暑筆談</hi>
元和中長安有沙門善病人文章尤能捉語意相合處<lb/>
張籍頗恚之冥捜得句曰長因送人處憶得别家時徑<lb/>
<pb n="KR2k0050_WYG_100-32a"/>
往誇揚乃曰此應不合前輩意也僧笑曰此有人道了<lb/>
也籍曰向有何人僧冷吟曰見他桃李發思憶後園春<lb/>
籍因撫掌大笑<hi>摭言</hi>
元和中令狐楚鎮三峯時及秋賦牓云特置五塲試蓋<lb/>
詩歌文賦帖經為五盧𢎞正獨詣華試自謂獨步已試<lb/>
兩塲馬植下解狀既而植試登山採珠賦略曰文豹且<lb/>
異於驪龍採斯踈矣白石又殊於老蚌割莫得之楚服<lb/>
其精當遂奪𢎞正狀頭後𢎞正自丞郎使判鹽鐵俄而<lb/>
<pb n="KR2k0050_WYG_100-32b"/>
為植所據𢎞正以手札戱植曰昔日華元曾遭毒手今<lb/>
來鹺務又中老拳<hi>太平廣記</hi>
韋慶本女選為妃詣明堂謝而慶本兩耳先巻朝士多<lb/>
呼為巻耳長安令杜松見而賀之曰僕固知足下女得<lb/>
妃慶本曰何以知之松曰巻耳后妃之徳也<hi>羣居解頤</hi>
崔沆及第年為主罸録事同年盧彖俯近闗讌堅請假<lb/>
往洛下拜慶既而淹緩久之及同年讌於曲江亭子彖<lb/>
以雕幰載妓微服□鞚縱觀於側遽為團司所發沆判<lb/>
<pb n="KR2k0050_WYG_100-33a"/>
之略曰深攙席帽密映氊車紫陌尋春便隔同年之面<lb/>
青雲得路可知異日之心<hi>摭言</hi>
劉行敏令長安有崔生飲酒歸犯夜武侯執縛五更初<lb/>
猶未解行敏至街逢之與解縛因戯詠之曰崔生犯夜<lb/>
行武候正嚴更幞頭拳下落髙髻掌中擎杖迹胸前出<lb/>
繩文腕後生愁人不惜夜隨意曉參横<hi>全唐詩話</hi>
唐三原縣令閻元一為人多忘曽至州於主人舍坐州<lb/>
佐史前過以為縣典也呼欲杖之典曰某是州佐也一<lb/>
<pb n="KR2k0050_WYG_100-33b"/>
慙謝而止須㬰縣典至一疑其州佐也執手引坐典曰<lb/>
某是縣典也又愧而止曽有人傳其兄書者止於階下<lb/>
俄而里胥白録人到一索杖遂鞭送書人數下其人不<lb/>
知所以訊之一曰吾大錯顧直典向宅取杯酒㬉瘡良<lb/>
久直典持酒至一既忘其取復忘其被杖者因賜直典<lb/>
飲之<hi>朝野僉載</hi>
唐道士程子霄登華山上方偶有顛仆郎中宇文翰致<lb/>
書戯之曰不知上得不得且怪懸之又懸<hi>諧噱録</hi>
<pb n="KR2k0050_WYG_100-34a"/>
唐有内大臣學作别紙言語鳳翔節度使寄柴數車回<lb/>
書謝云䝉惠也愚若干<hi>盧氏雜説</hi>
㑹昌毁寺時有蘇監察者巡撫兩街諸寺見銀佛一尺<lb/>
已下者多袖之歸人謂之蘇揑佛或問温庭筠云將何<lb/>
對好遽曰無過蜜陀僧<hi>尚書故實</hi>
長慶四年上欲幸驪山湯泉拾遺張權輿伏紫宸殿下<lb/>
叩頭諌曰昔周幽王幸驪山為犬戎所殺秦始皇葬驪<lb/>
山國亡𤣥宗宫驪山而禄山亂先帝幸驪山享年不永<lb/>
<pb n="KR2k0050_WYG_100-34b"/>
上曰驪山若此之凶邪我宜一往以驗彼言十一月庚<lb/>
寅幸温湯即日還宫謂左右曰彼叩頭者之言安足信<lb/>
哉<hi>通鑑</hi>
馮翊之東窟谷有隠士趙存者自云父諱君乘嘗事兖<lb/>
公陸象先言兖公之量非可測度為馮翊太守小軍等<lb/>
多名族子弟以象先性仁厚於是與府寮共約戯賭一<lb/>
人曰我能旋笏於㕔前硬努眼眶衡揖使君唱喏而出<lb/>
其人便為之象先視之如不見又一叅軍曰吾能於使<lb/>
<pb n="KR2k0050_WYG_100-35a"/>
君㕔前墨塗其面著碧衫子作神舞一曲慢趨而出羣<lb/>
寮皆曰不可其二叅軍便為之象先亦如不見其第三<lb/>
叅軍又曰吾能於使君㕔前作女人梳粧學新嫁女拜<lb/>
舅姑四拜則如之何衆曰不可其第三叅軍遂施粉黛<lb/>
髙髻笄釵女人衣疾入深拜四拜象先乂不以為怪弟<lb/>
景融大怒曰家兄為三輔刺史今乃為天下笑具象先<lb/>
徐語景融曰是渠參軍兒等笑具我豈為笑哉<hi>乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
李克助為大理卿昭宗在華州鄭縣令崔鑾有民告舉<lb/>
<pb n="KR2k0050_WYG_100-35b"/>
放絹刺史韓建令計以為贓奏下二旬定罪御史臺奏<lb/>
罪當絞大理寺數月不奏建問李尚書崔令乃親情耶<lb/>
何不奏李克助云俾公之政也韓云崔令犯贓奈何言<lb/>
我之過李云聞公舉放數將及萬矣韓曰我華州節度<lb/>
華民我民也李曰華民乃天子民非公之民若爾即鄭<lb/>
縣民乃崔令之民也建服其論乃捨崔罪<hi>聞奇録</hi>
唐末劉訓京師春遊賞牡丹訓邀客賞花乃繫水牛在<lb/>
前指曰此劉氏黑牡丹也<hi>潜確𩔖書</hi>
<pb n="KR2k0050_WYG_100-36a"/>
馮道鎮同州有酒務吏乞以家財修夫子廟道以付判<lb/>
官判官素滑稽書絶句於判後云荆棘森森遶杏壇儒<lb/>
官髙貴盡偷安若教酒務修夫子覺我慚惶也大難道<lb/>
有愧色出俸修之<hi>香祖筆記</hi>
向相延州詩云四時常有烟棚合三月猶無菜甲生又<lb/>
有人嘲同州詩云三春花發惟樗樹二月鶯啼是老鴉<lb/>
<hi>癸辛雜識</hi>
李克用破黃巢收復長安時年二十八於諸將最少而<lb/>
<pb n="KR2k0050_WYG_100-36b"/>
功第一諸將皆畏之克用一目微眇時人謂之獨眼龍<lb/>
<hi>綱鑑補</hi>
陳希亮嘉祐中知鳳翔東坡初擢制科簽書判官事吏<lb/>
呼蘇賢良公弼怒曰府判官何賢良也杖其吏<hi>聞見後録</hi>
蘇子瞻任鳳翔府節度判官章子厚為商州令二人同<lb/>
遊南山抵仙遊潭下臨絶壁萬仞岸甚狹横木架橋子<lb/>
厚推子瞻過橋書壁子瞻不敢過子厚平歩以過用索<lb/>
繫樹躡之上下神色不動以漆墨濡筆大書石壁上曰<lb/>
<pb n="KR2k0050_WYG_100-37a"/>
章惇蘇軾來遊子瞻拊其背曰子厚必能殺人子厚曰<lb/>
何也子瞻曰能自拚命者能殺人子厚大笑<hi>漫笑録</hi>
石蒼舒字叔才雍人也蓄圗書甚富文潞公帥長安借<lb/>
褚遂良聖敎序墨跡一觀因令子弟臨一本休日宴僚<lb/>
屬出二本令坐客别之客盛稱公者為真反以叔才所<lb/>
收為偽叔才笑啟鄭公云今日方知蒼舒孤寒<hi>玉照新志</hi>
張元<hi>一作源</hi>本華陰布衣嘗以詩干韓魏公公不納遂投<lb/>
西夏迨王師失律於好水川元題詩於界上寺云夏竦<lb/>
<pb n="KR2k0050_WYG_100-37b"/>
何曾聳韓琦未是奇滿川龍虎輦猶自說兵機其不遜<lb/>
如此<hi>清波雜志</hi>
司馬温公為西京留臺或不張蓋自持扇障日程伊川<lb/>
謂曰公出無從騎市人或不識有未便者公曰某惟求<lb/>
人不識耳<hi>事文𩔖聚</hi>
同州澄城縣有九龍廟然止一妃耳土人云馮瀛王之<lb/>
女也夏縣司馬才仲戲題詩云身既事十主女亦妃九<lb/>
龍過客讀之者無不一笑<hi>嬾真子</hi>
<pb n="KR2k0050_WYG_100-38a"/>
程伯淳遊終南山山僧云晏元獻公來獼猴滿山戲為<lb/>
一絶曰聞說獼猴性頗靈相車來便滿山迎鞭羸到此<lb/>
何曾見始覺毛蟲更世情<hi>明道文集</hi>
劉貢父知長安妓有茶嬌者以色慧稱貢父惑之被召<lb/>
造朝茶逺送之貢父為夜宴痛飲有别詩曰畫堂銀燭<lb/>
徹宵明白玉佳人唱渭城唱盡一杯須起舞闗河風月<lb/>
不勝情至闗永叔直出道迓貢父貢父適酒病永叔戲<lb/>
之曰非獨酒能病人茶亦病人<hi>鴻書</hi>
<pb n="KR2k0050_WYG_100-38b"/>
太學生相聚各言物産以相嘲難東魯生曰一山一水<lb/>
一秀才甲天下矣闗中生曰何山曰泰山曰只有天在<lb/>
上更無山與齊當在華山下矣又何水曰東海曰黃河<lb/>
之水天上來東流到海不復迴乃屬河之委矣又秀才<lb/>
誰也曰孔子曰文王我師也周公豈欺我哉孔子文王<lb/>
之弟子也相與一笑是稱文譚<hi>鴻書</hi>
郭文英韓城人明嘉靖中以大匠工師至工部右侍郎<lb/>
賜二品服聰慧善詼諧㑹諸縉紳談及發科經書輒笑<lb/>
<pb n="KR2k0050_WYG_100-39a"/>
自謂不佞起家木經衆為絶倒<hi>韓城縣志</hi>
王給事崇為陜西主考出題四罪而天下咸服及考察<lb/>
汪鋐以其指已與羅峰也為羅峰誦之欲去崇羅峰曰<lb/>
彼自出題耳爾非四凶安得即與招認<hi>項甌東松窓録</hi>
李自成據秦府大集士子考試出題曰道得衆則得國<lb/>
士子私相謂曰仍不離盜賊二字<hi>延綏志</hi>
　神異<lb/>
二華之山本一山也當河河水過之而曲行河神巨靈<lb/>
<pb n="KR2k0050_WYG_100-39b"/>
以手擘開其上以足蹈離其下中分為兩以利河流今<lb/>
觀手跡於華嶽上指掌之形跡在脚跡在首陽山下故<lb/>
張衡西京賦稱巨靈贔屭髙掌逺蹠以流河曲是也<hi>搜神</hi>
<hi>記</hi>
金星之精墜於終南圭峯之西因號為太白山其精化<lb/>
為白石狀如美玉時有紫氣覆之<hi>録異記</hi>
禹鑿龍闗之山亦謂之龍門至一空巖深數十里幽暗<lb/>
不可復行有獸狀如豕銜夜明之珠其光如燭又見一<lb/>
<pb n="KR2k0050_WYG_100-40a"/>
神蛇身人面禹因與神語即示禹八卦之圗列於金板<lb/>
之上又探玉簡授禹長一尺二寸以合十二時之數使<lb/>
量度天地禹即執持此簡以平定水土<hi>拾遺記</hi>
渭水石柱橋舊有忖留神像此神嘗與魯班語班令其<lb/>
出忖留曰我貌狠醜卿善圖物容我不能出班拱手與<lb/>
言曰出頭見我忖留乃出首班於是以脚畫地忖留覺<lb/>
之便還没水故置其像於水唯背以上立水上<hi>水經注</hi>
秦伯出狩至於咸陽天震大雷有火下化為白雀銜籙<lb/>
<pb n="KR2k0050_WYG_100-40b"/>
集於公車<hi>尚書中候</hi>
武都故道有怒特祠上生梓樹文公使人伐之輒有大<lb/>
風雨樹創隨合有一人傷足不能行卧樹下聞有鬼語<lb/>
樹神曰秦若使人披髮以朱絲繞樹赭衣灰坌伐汝汝<lb/>
得不困耶樹神無言明日病人語文公如其言伐樹斷<lb/>
中有一青牛出走入豐水中其後牛出豐水中使騎擊<lb/>
之不勝有騎墮地復上髮解牛畏之入不出故秦自是<lb/>
置髦頭騎<hi>録異傳</hi>
<pb n="KR2k0050_WYG_100-41a"/>
秦始皇起雲明臺窮天下之珍木搜四方之巧工有二<lb/>
人騰虚緣木揮斤斧於空中子時起工午時已畢秦人<lb/>
謂之子午臺<hi>鴻書</hi>
秦始皇大苑中多枉死者橫道有鳥狀如烏銜草覆死<lb/>
人面當時起坐自活始皇遣使齎草問鬼谷先生答云<lb/>
此東海祖洲不死草生瓊田中名為養神芝一株可活<lb/>
一人<hi>十洲記</hi>
秦始皇時有王道平長安人少與同村唐叔偕女誓為<lb/>
<pb n="KR2k0050_WYG_100-41b"/>
夫婦尋道平被差征伐九年不歸其父母見女長成逼<lb/>
嫁他姓遂悒怏而死經三年道平還詢知往墓所悲號<lb/>
女魂自墓出問平何自而來本與君誓為夫婦為父母<lb/>
逼嫁結恨致死然念君夙願不忘妾身未損可以再生<lb/>
道平乃啓墓門捫看之其女果活隨道平歸他姓聞之<lb/>
驚怪申訴郡縣録狀奏上斷還王道平為妻<hi>搜神記</hi>
春秋後傳曰使者鄭客入函谷闗至平舒道見華山有<lb/>
素車白馬謂鄭客安之答曰之咸陽曰吾華山君願托<lb/>
<pb n="KR2k0050_WYG_100-42a"/>
書致鎬池君子之咸陽過鎬池見一大梓下有文石取<lb/>
以欵扣梓當有應者客行至鎬池取石扣梓應曰喏鄭<lb/>
客如睡覺而見宫闕若王者之居焉謁者出受書入<hi>水經</hi>
<hi>注</hi>
武帝好微行於長安城西夜見一螭遊於路董謁曰昔<lb/>
末喜以金簪貫玉螭腹為戲今螭腹餘簪痕得非此耶<lb/>
<hi>洞㝠記</hi>
漢武宴於未央宫忽聞人語云老臣負自訴不見其形<lb/>
<pb n="KR2k0050_WYG_100-42b"/>
良久見架上一老翁長八九寸僂步至前帝問曰叟所<lb/>
訴者何翁仰看屋俯視帝足忽不見帝駭懼問東方朔<lb/>
朔曰其名為藻兼水木之精也陛下頃來頻修宫室斬<lb/>
伐其居故來訴耳仰看屋而後視足願陛下宫室足於<lb/>
此帝乃息役<hi>述異記</hi>
秦驪山墳破行者見金鳬向南飛寳鼎元年張善為日<lb/>
南太守郡民有得金鳬以獻者善考其年月即始皇墓<lb/>
金鳬<hi>賈志</hi>
<pb n="KR2k0050_WYG_100-43a"/>
神仙傳曰山中衛叔卿常乘雲車駕白鹿見漢武帝帝<lb/>
將臣之叔卿不言而去武帝悔求得其子度世令追其<lb/>
父度世入華山見父與數人博於石上勑度世還<hi>水經注</hi>
宣帝以皁蓋車賜霍光至夜車轄上金鳳凰輒亡去至<lb/>
曉乃還後南郡黃君仲羅鳥得鳳凰入手即化成紫金<lb/>
守車人上云夜車轄上鳳凰飛去不返恐為人所得光<lb/>
甚異之後數日君仲詣闕上鳳凰帝疑之置承露盤上<lb/>
俄而飛去帝使人尋之直入光家止車轄上乃知信然<lb/>
<pb n="KR2k0050_WYG_100-43b"/>
<hi>齊諧記</hi>
漢中有鬼神欒侯常在承塵上能知吉凶甘露中蝗大<lb/>
起所經處禾稻輒盡太守遣使告欒侯侯謂吏曰蝗蟲<lb/>
小事輒當除之言訖翕然飛出吏髣髴其狀𩔖鳩聲如<lb/>
水鳥吏還具白太守即果有衆鳥億萬來食蝗須㬰皆<lb/>
盡<hi>列異傳</hi>
劉向校書天祿閣專精覃思夜有老人着黃衣植青藜<lb/>
杖登閣而進見向暗中獨坐誦書老人乃吹杖端烟燃<lb/>
<pb n="KR2k0050_WYG_100-44a"/>
向請問姓名云我是太乙之精天帝聞卯金之子有博<lb/>
學者下而觀焉乃出懐中竹牒有天文地圗之書授向<lb/>
遂不見<hi>拾遺記</hi>
張魯仕漢為漢中太守隠身學道曹操遣將攻漢中魯<lb/>
以手板畫地成河怒濤洶湧兵不得渡操將復率水兵<lb/>
將至岸魯又以手版畫河中輒聳一峯髙千餘丈兵不<lb/>
能進<hi>尚友録</hi>
張魯之女曾浣衣於山下有白霧濛身因而孕焉恥之<lb/>
<pb n="KR2k0050_WYG_100-44b"/>
自裁將死謂其婢曰我死後可破腹視之婢如其言得<lb/>
龍子一雙遂送於漢水既而女殯於山後數有龍至其<lb/>
墓前成豀<hi>道家雜記</hi>
漢楊寳年九嵗至華陰山北見一黃雀為鴟梟所搏墜<lb/>
於樹下取歸置巾箱中百日毛羽成一夕三更有黃衣<lb/>
童子曰我西王母使者為鴟梟所搏君仁愛見拯乃以<lb/>
白環四枚與寳曰令君子孫清白位至三公當如此環<lb/>
<hi>搜神記</hi>
<pb n="KR2k0050_WYG_100-45a"/>
漢末闗中亂有發前漢時宫人塚者猶活既出復如舊<lb/>
郭后愛念之常置左右問當時宫内事了了有次第<hi>山陵</hi>
<hi>雜記</hi>
魏景初中咸陽縣吏王臣家有怪其母夜寢聞竈下有<lb/>
呼聲曰文約何以不來頭下枕應曰我見枕不能往汝<lb/>
可來就我飲至明乃飯臿也即聚燒之其怪遂絶<hi>捜神記</hi>
晉扶風楊道和夏於田中值風雨至桑樹下霹靂下擊<lb/>
之道和以鋤格折其肱遂落地不得去唇如丹目如鏡<lb/>
<pb n="KR2k0050_WYG_100-45b"/>
毛角長三尺餘狀如六畜頭似獼猴<hi>搜神記</hi>
隴西有辛道度者游學至雍城西見一宅有青衣女子<lb/>
在門道度詣門下求食女子入吿俄出引道度入見一<lb/>
女曰我秦閔王女今日君來願為夫婦經三宿女曰不<lb/>
可久居乃取金枕送出未逾數歩惟有一塜道度至秦<lb/>
以枕貨於市適秦妃出遊見枕疑之道度具以實吿妃<lb/>
悲泣遣人發塚啓柩始信之歎曰此是我婿也遂封道<lb/>
度為駙馬都尉賜金帛車馬令還本國<hi>搜神記載按法苑珠林  王志</hi>
<pb n="KR2k0050_WYG_100-46a"/>
<hi>任女事與此畧同不重載</hi>
𢎞農鄧紹嘗八月旦入華山採藥見一童子執五綵囊<lb/>
子柏葉上露皆如珠滿囊紹問曰用此何為答曰赤松<lb/>
先生取以明目言訖便失所在<hi>續齊諧記</hi>
郄方囘葬婦於驪山治墓多平夷古墳後壞一塚構制<lb/>
甚偉器物殊盛塚發聞鼓角聲<hi>蘇頲壠上記</hi>
魏興李宣妻樊氏義熙中過期不孕而額上有創兒穿<lb/>
之以出長為將<hi>幽明録</hi>
<pb n="KR2k0050_WYG_100-46b"/>
苻堅為赦與左僕射猛右僕射融密議於露堂有一大<lb/>
蒼蠅入自牖間鳴聲甚大集於筆端驅而復来久之乃<lb/>
去俄而長安街巷里民相吿曰官今大赦有司以聞堅<lb/>
驚謂融猛曰事從何泄推窮之咸言有一小人衣黑大<lb/>
言於市曰官今大赦須㬰不見堅歎曰其向蒼蠅乎<hi>十六</hi>
<hi>國春秋</hi>
南徐一士子從華山畿往雲陽見客舍有女子年十八<lb/>
九恱之無因遂感心疾母問其故具以啟母母為至華<lb/>
<pb n="KR2k0050_WYG_100-47a"/>
山尋訪見女具說女聞感之因脫蔽膝令母密藏於席<lb/>
下卧之當已少日果差忽舉席見蔽膝持而泣之氣欲<lb/>
絶謂母曰葬時車從華山度母從其意比至女門牛不<lb/>
肯前須㬰女粧㸃沐浴竟出歌曰華山畿君既為儂死<lb/>
獨活為誰施君若見憐時棺木為儂開棺應聲開女入<lb/>
抱之遂活兩家相慶配為夫婦<hi>誠齋雜記</hi>
王胡長安人叔死數載元嘉二十三年忽形見還家責<lb/>
胡以家事不理罰胡五杖傍人及鄰里並聞其語及杖<lb/>
<pb n="KR2k0050_WYG_100-47b"/>
聲又見杖瘢而不見其形唯胡獨得親接俄而辭去<hi>太平</hi>
<hi>廣記</hi>
延州刺史獨孤陀有婢曰徐阿尼事猫鬼能使之殺人<lb/>
云每殺人則死家財物潛移於畜猫鬼家隋書陀傳云<lb/>
陀嘗索酒其妻曰無錢可酤陀因謂阿尼曰可令猫鬼<lb/>
向越公家為我足錢也阿尼咒之猫鬼便向其家<hi>通鑑注</hi>
長安懿徳禪院内有大石臼重五百斤隋末鄠縣沙門<lb/>
法通自南莊致此法通初極尫劣夢人遺三䭾筋使噉<lb/>
<pb n="KR2k0050_WYG_100-48a"/>
之適噉一筋遽覺試舉大石臼不以為困有寺僧行戡<lb/>
稱有力通竊其所服袈裟舉堂柱而壓之行戡見而驚<lb/>
異盡力莫能取通徐舉柱而取衆駭為神助<hi>西京記</hi>
杜子春周隋間人少落拓徒行長安中一老人與錢三<lb/>
百萬一二年間稍稍而盡復來前期處得錢一千萬又<lb/>
一二年間貧過舊日復遇老人與三千萬子春曰吾得<lb/>
此人間之事可立感叟深惠唯叟所使老人曰吾心也<lb/>
子治生畢來嵗中元見我於老君雙檜下子春及期往<lb/>
<pb n="KR2k0050_WYG_100-48b"/>
老人遂與登華山雲臺峯入四十里餘見空屋嚴潔中<lb/>
有藥爐紫熖光發玉女九人環爐而立青龍白虎分據<lb/>
前後老人持白石三丸酒一巵遺子春食之訖戒曰慎<lb/>
勿語雖尊神惡鬼皆非真實但當不動不語一心念吾<lb/>
所言言訖而去道士適去有一人稱大將軍親衛數百<lb/>
仗劍張弓直入呵問皆不對怒而去俄而猛虎毒龍哮<lb/>
吼拏攫子春神色不動既而大雨晦暝流電吼雷若山<lb/>
川開破波及坐下子春端坐不顧未頃而將軍者復來<lb/>
<pb n="KR2k0050_WYG_100-49a"/>
執其妻令取剉碓妻呌哭竟不顧將軍曰此賊妖術已<lb/>
成斬之斬訖見閻羅王苦無不嘗心念道士之言亦似<lb/>
可忍王令作女生宋州為啞女有盧進士迎為妻生男<lb/>
聰慧盧抱兒與之言不應盧大怒以兒頭撲石而碎血<lb/>
濺數步子春愛生忘約不覺失聲云噫嘻聲未息身坐<lb/>
故處道士亦在前初五更矣見熖火起屋室俱焚道士<lb/>
歎曰措大悞余向使子無噫聲吾藥成子亦上仙仙才<lb/>
難得也指路使歸<hi>續𤣥怪録</hi>
<pb n="KR2k0050_WYG_100-49b"/>
髙祖將封東嶽華山道士李播淳風父也遣劉仁軌問<lb/>
播播曰待問泰山府君遂令呼之良久府君至拜謁甚<lb/>
恭播曰唐皇帝欲封禪如何對曰合封其後帝遂封禪<lb/>
<hi>稗海</hi>
隴西李義琰貞觀中為華州縣尉縣忽失一人莫知所<lb/>
在其父兄疑讐家所害詣縣陳情義琰案之不能決夜<lb/>
中執燭委細窮問據案俯首不覺死人即至猶帶被傷<lb/>
之狀云某乙打殺置於某所井中公可早驗不然恐被<lb/>
<pb n="KR2k0050_WYG_100-50a"/>
移向他處不可尋覔義琰即親往果如所陳而讐家始<lb/>
具欵伏當時聞見者莫不驚歎<hi>法苑珠林</hi>
俗說務本坊西門是鬼市或風雨曛晦皆聞其喧聚之<lb/>
聲秋冬夜多聞賣乾柴云是枯柴精也又或中秋望夜<lb/>
聞鬼吟云六街鼔絶行人歇九衢茫茫空有月有和者<lb/>
云九衢生人何勞勞長安土盡槐根髙<hi>嵗時記</hi>
房𤣥齡杜如晦微時嘗偕之秦宿敷水店夜深對食忽<lb/>
見兩黒毛手出燈下乃各以一炙置手中有頃復出若<lb/>
<pb n="KR2k0050_WYG_100-50b"/>
掬又各斟酒與之遂不復見食訖就寢聞街中連呼王<lb/>
文昻忽一人應於燈下呼者曰東村延神酒食甚豐汝<lb/>
去否對曰吾已醉飽被界吏差直二相䝉賜酒肉故不<lb/>
得去<hi>續𤣥怪録</hi>
負琴生遊長安日在酒市負一琴弄必凄切感人李太<lb/>
白聞之就酒對飲因請作一調弄太白不覺愴然生曰<lb/>
琴音傷人心不知爾亦傷心耶且曰君骨凡肉異非真<lb/>
仙也但一貴人亦貴不久同醉而囘後數日太白復於<lb/>
<pb n="KR2k0050_WYG_100-51a"/>
長安南大樹下見之方欣喜欲就問忽然而滅<hi>古今書抄疑仙</hi>
<hi>傳</hi>
鄭又𤣥性憍率假尉唐興官罷因入長安褒城逆旅有<lb/>
一童子十餘嵗狀貌秀而慧謂又𤣥曰我與君故人省<lb/>
之乎又𤣥曰忘之矣童子曰我太清真人也上帝以爾<lb/>
有道氣使我生於人間與汝為友將授汝神仙之訣而<lb/>
汝輕果髙傲終不得道言訖忽不見<hi>神仙感遇傳</hi>
太宗時李淳風奏北斗七星當化為人明日至西京市<lb/>
<pb n="KR2k0050_WYG_100-51b"/>
飲酒帝使人候之有胡僧七人入自金光門至西京酒<lb/>
肆飲酒使者宣勅七人笑曰此必淳風小兒言也忽不<lb/>
見<hi>國史異纂</hi>
貞觀中玉潤山悟真寺僧夜於藍溪忽聞有誦法華經<lb/>
者聲自地中發以標表其所明日窮表下得一顱骨在<lb/>
積壤中其骨槁然獨唇吻與舌鮮潤遂以石函置於千<lb/>
佛殿下自是後每夕常有誦經聲在石函内長安士女<lb/>
觀者千數後新羅僧竊石函去<hi>宣室志</hi>
<pb n="KR2k0050_WYG_100-52a"/>
孫思邈隠居終南山時大旱西域僧請於昆明池結壇<lb/>
祈雨凡七日縮水數尺池龍化為老人詣宣律和尚求<lb/>
救曰弟子昆明池龍也胡僧利弟子腦將為藥命在旦<lb/>
夕宣公曰可求孫先生至思邈石室求救孫謂曰我知<lb/>
昆明池有仙方三千首能與予予將救汝老人曰此方<lb/>
上帝不許妄傳今急矣固無所恡有頃捧方至思邈曰<lb/>
爾苐還無慮胡僧也自是池水忽漲溢岸胡僧羞恚而<lb/>
死<hi>酉陽雜俎</hi>
<pb n="KR2k0050_WYG_100-52b"/>
儀鳳中柳毅於涇陽見婦人牧羊道畔怪而問之曰洞<lb/>
庭龍君小女也問牧羊何用曰非羊也雨工也雷霆之<lb/>
𩔖毅後配此女開元中猶在<hi>異聞録</hi>
有人遊終南山一乳洞洞深數里乳旋滴瀝成飛仙狀<lb/>
洞中已有數十眉目衣服形製精巧一處至腰以上其<lb/>
人因手承潄之經年再往見其像已成矣當手承處衣<lb/>
缺三寸不就<hi>酉陽雜俎</hi>
汧陽郡有張四郎廟上元中有韋氏子客汧至廟解鞍<lb/>
<pb n="KR2k0050_WYG_100-53a"/>
以憩見廟中有二屐子乃結草而成色白制度極妙生<lb/>
收貯槖中及至郡郡守舍生於館亭中生以所得屐致<lb/>
於前而寐明日已亡所在食頃乃於館亭瓦屋上得之<lb/>
如是者三生僕乃竊於隙中伺之夜將半展忽化為白<lb/>
鳥飛於屋上韋生命取焚之乃飛去<hi>宣室志</hi>
則天初稱周方具告天文有吏人見大周字上有兩仙<lb/>
童長二三寸執刀剗削斯須失去周字人知唐必復興<lb/>
<hi>鳳池編</hi>
<pb n="KR2k0050_WYG_100-53b"/>
萬嵗元年長安道中有羣盜晝伏夜動行人往往遭殺<lb/>
後有道士宿逆旅謂衆曰此當是怪深夜持一古鏡潛<lb/>
伺之俄有一隊少年至兵甲完具齊呵責道士曰何不<lb/>
顧生命道士以鏡照之少年棄兵甲奔走逐之約五七<lb/>
里少年盡入一大穴中道士守之至曙却復逆旅召<lb/>
衆發掘有大䑕百餘走出遂盡殺之其患乃絶<hi>瀟湘録</hi>
開元中長安裴氏子於延平門外莊居嘗有一老父求<lb/>
漿裴子待之甚謹積數年别去後三年復至裴子願從<lb/>
<pb n="KR2k0050_WYG_100-54a"/>
學老父遂將西去至太白山下有石壁老父以杖叩之<lb/>
須㬰開乃一洞天老父引入留宿食以胡麻飲麟脯仙<lb/>
酒裴告歸老父送之謂曰後二十年天下當亂此是太<lb/>
白左淹洞至時可來此比至安史亂裴氏全家隠洞中<lb/>
數年復出兄弟數人皆至大官<hi>原化記</hi>
開元中吳人陸生貢舉在京常自駕其驢驢走生追至<lb/>
終南山下見一徑直上生随至一處有人家見驢繫樹<lb/>
下生叩門一老人延生入見華堂邃宇林亭池沼葢仙<lb/>
<pb n="KR2k0050_WYG_100-54b"/>
境也將辭老人曰君當處此願之乎生拜謝老人曰授<lb/>
學合獻一女今授君一術求之令取一青竹如人長授<lb/>
之曰持此入城中朝官家投竹取女慎勿入權貴家生<lb/>
持杖入城誤入户部王侍郎宅入閣見一女臨鏡晨粧<lb/>
生投杖攜女而去比下階顧見竹已化作女形殭卧在<lb/>
床會侍郎下朝聞女亡時葉天師在朝奔遣邀屈天師<lb/>
至取水噴呪死女立變為竹又持刀禁呪遶宅尋索果<lb/>
於門側得生生被擒遂被拷訊令錮項領從人至山下<lb/>
<pb n="KR2k0050_WYG_100-55a"/>
生向山慟哭見老人杖策而下以杖畫地遂成一水取<lb/>
水噀之黑霧數里食頃而散已失陸生所在<hi>原化記</hi>
開元中有士人從洛陽道見一女子容服鮮麗謂云已<lb/>
非人昆明池神之女欲送書一封池西有斜柳樹君可<lb/>
叩之若呼阿青當有人出士人入京送書池上果有此<lb/>
樹叩之喚阿青俄見㓜婢從水中出得書甚喜曰久不<lb/>
得小娘子消息延士人入謂曰君後日可暫至此如期<lb/>
果有女子從水中出持真珠一笥以授士人<hi>王銍小名録</hi>
<pb n="KR2k0050_WYG_100-55b"/>
開元初有巴人好伐樹作板一日百餘輩自褒中出至<lb/>
太白廟前松栢百餘株各大十數圍羣巴見之喜伐至<lb/>
二十餘株忽一老人拄杖至前曰此神樹不宜伐羣巴<lb/>
不聴老人曰我太白山神也亦不聴又曰不止且有禍<lb/>
當俱死無益也羣巴益不輟作老人登山呼斑子俄數<lb/>
虎踵至噬巴人殆盡僅餘五六人老人曰以汝心善故<lb/>
耳宜速去其倒樹至天寳末尚存<hi>廣異記</hi>
𤣥宗東封次華陰見岳神迎謁帝問左右莫見遂召諸<lb/>
<pb n="KR2k0050_WYG_100-56a"/>
巫問神安在老巫阿馬婆奏云在路左朱鬒紫衣迎候<lb/>
陛下帝顧笑之仍勅阿馬婆勅神先歸帝至廟見神槖<lb/>
鞬俯伏殿庭東南大柏之下又召阿馬婆問之對如帝<lb/>
所見帝加禮敬令阿馬婆致意而旋尋詔先諸岳封為<lb/>
金天王帝自製碑文以寵異之<hi>開天傳信記</hi>
鍾馗唐武徳中應舉不第觸階死後明皇晝寢夢一小<lb/>
鬼盜玉笛上叱之忽有大鬼破帽藍袍角帶提小鬼刳<lb/>
其目擘而啖之上問對曰臣終南進士鍾馗不第而死<lb/>
<pb n="KR2k0050_WYG_100-56b"/>
䝉㫖賜袍帶葬之誓除天下虛耗帝悟感命吳道子圗<lb/>
其像儼然如夢中所見<hi>述異志</hi>
明皇召張果賜酒曰臣有弟子能飲俄一小道士自殿<lb/>
簷下年十六七美風姿善談笑帝賜飲一斗不醉又逼<lb/>
飲之酒忽從頂出仆地化一酒榼乃集賢院中物也<hi>珍珠</hi>
<hi>船</hi>
天寳初嚴安之為萬年縣捕盜官亭午有中使黄衣乘<lb/>
馬自門馳入宣勅曰城南十里某公主墓見被賊刧宣<lb/>
<pb n="KR2k0050_WYG_100-57a"/>
使往捕之安之即領所由並器杖往掩捕見六七人方<lb/>
穴地道纔及埏門一時擒獲令求中使不得至縣乃召<lb/>
賊訊其事賊曰纔開墓至第一門有盟器勅使數人黃<lb/>
衣勅使騎馬内一人揖狀如走勢幞頭角亦如風吹直<lb/>
豎眉目悉皆飛動安之思前勅使狀乃盟器勅使耳<hi>咸寧</hi>
<hi>志</hi>
王度至長安程雄家雄新受寄一婢頗端嚴名曰鸚鵡<lb/>
度疑其精魅引鏡逼之化為老狸而死<hi>異聞録</hi>
<pb n="KR2k0050_WYG_100-57b"/>
貴妃以水精屏遺楊國忠上刻前代美人可三寸許服<lb/>
玩雜用衆寳國忠置之樓上常偃息其下一日屏上諸<lb/>
女悉下各通名<hi>珍珠船</hi>
長安有僧賣一小猿虢國夫人聞之問其由僧曰此小<lb/>
猿收養纔半年會人言語資用頗乏故鬻之夫人曰留<lb/>
此我當養之後半載貴妃遺夫人芝草夫人喚小猿令<lb/>
看翫小猿倒地化為一小兒容貌端妍年可十四五夫<lb/>
人甚異呵而問之小兒曰我本姓袁隨父入山採藥一<lb/>
<pb n="KR2k0050_WYG_100-58a"/>
日不覺變為猿我父棄我被此僧收養自受恩育甚欲<lb/>
述懐抱於夫人恨不能言今不期却變人身夫人奇之<lb/>
遂安於小室使侍婢常供飼藥食忽一日小兒與婢俱<lb/>
化為猿夫人令人射殺之其小兒乃木人耳<hi>大唐傳奇</hi>
興元城固縣有韋氏女兩嵗能語自然識字好讀佛經<lb/>
至五嵗一縣所有經悉讀遍至八嵗忽清晨薫衣靚粧<lb/>
黙存牖下視之已蛻衣而失竟不知何之<hi>酉陽雜俎</hi>
王姥兒犯殺人罪訪一行求救一行心計渾天寺中命<lb/>
<pb n="KR2k0050_WYG_100-58b"/>
空其室徙大瓮於中又密選奴二人授以布囊曰某坊<lb/>
有廢園從午至昬當有物入來其數七可盡掩之奴悉<lb/>
獲而歸一行令寘瓮中朱題梵字詰朝召至便殿𤣥宗<lb/>
問曰太史奏昨夜北斗不見是何祥也曰天將大警於<lb/>
陛下也莫若大赦天下𤣥宗從之又其夕太史奏一星<lb/>
見凡七日而復<hi>酉陽雜俎</hi>
處士劉平善吐納之術能夜中視物安禄山厚幣致於<lb/>
門下平見禄山左右常有鬼物數十殊形詭狀持鑪持<lb/>
<pb n="KR2k0050_WYG_100-59a"/>
蓋以為導從平心異之及禄山朝覲與平俱至輦下行<lb/>
之華陰縣值葉天師投龍於西嶽平見二青衣童子乘<lb/>
虚而至所衞禄山魑魅皆棄鑪投蓋狼狽而行平因知<lb/>
禄山為邪物所輔遂逃入華山<hi>劇談録</hi>
邠公杜悰一日之費皆至萬錢西京李容見人牧羊遍<lb/>
滿山谷詰自何來曰自鄜夏來供相公食轉首並無所<lb/>
睹<hi>五色線</hi>
唐天寳末禄山作亂梨園弟子有笛師者竄終南山谷<lb/>
<pb n="KR2k0050_WYG_100-59b"/>
中有蘭若因而寓居清宵朗月援笛而吹嘹唳之聲滿<lb/>
山谷俄有物虎頭人形着白袷單衣自外而入笛師驚<lb/>
懼下階愕眙虎頭人曰美哉笛乎可復吹之如是累奏<lb/>
五六曲乃咍嘻大鼾師懼覺乃抽身走出得上髙樹枝<lb/>
葉陰宻能蔽人形其物覺後不見笛師因大懊歎曰不<lb/>
早食之被其逸也乃立而長嘯須㬰有虎十餘頭悉至<lb/>
狀如朝謁虎頭云適有吹笛小兒乘我之寐因而奔竄<lb/>
可分路四逺取之言訖各散去五更後復來云各行四<lb/>
<pb n="KR2k0050_WYG_100-60a"/>
五里求之不得會月落斜照忽見人影在髙樹上虎頭<lb/>
視笑曰謂汝雲行電滅而乃在兹遂率諸虎攫取既不<lb/>
可及虎頭復跳身亦不至遂散去少間天曙行人稍積<lb/>
笛師乃遁去<hi>鴻書</hi>
至徳二載安禄山之亂哥舒翰與賊將崔乾祐戰見黃<lb/>
旗軍數百隊官軍疑為賊賊亦疑為官軍相持久之忽<lb/>
不見是日昭陵内石馬皆汗流<hi>昭陵志</hi>
至徳中有調選同州督郵者姓崔㤀其名出春明門見<lb/>
<pb n="KR2k0050_WYG_100-60b"/>
一青袍人乗馬出因相揖偕行徐問何官青袍云新受<lb/>
同州督郵崔云某新受此官君豈誤乎青袍笑而不答<lb/>
去同州數十里至斜路中有官吏拜迎青袍謂崔生曰<lb/>
君為陽道録事我為陰道録事路從此别豈不相送耶<lb/>
崔生異之即與連轡入斜路遂至一署青袍至㕔與崔<lb/>
生同坐通胥徒僧道等訖次通詞訟獄囚崔生大驚謂<lb/>
青袍曰吾妻何得至是青袍即避案後令崔生與妻言<lb/>
妻云被追至此已數日崔生即祈求青袍因令吏促放<lb/>
<pb n="KR2k0050_WYG_100-61a"/>
崔生妻崔生請囘青袍餞送崔生至同州問妻云病七<lb/>
八日都不記陰道見崔生言<hi>𤣥怪録</hi>
黑髭老君在京左街光天觀帳幄嚴備不知所置年月<lb/>
唐代宗嘗夢為二青童所召混元聖祖命皇帝從遊海<lb/>
外夢中隨二童至老君所帝著綘紗衣平天冠執玉立<lb/>
老君後遊洲島海嶽無不備到歴記隊從儀衛一無遺<lb/>
忘既覺命畫工圖之宣示京師求訪其像於光天觀所<lb/>
驗部仗人物與所夢同勑塑御容乘五色雲從老君後<lb/>
<pb n="KR2k0050_WYG_100-61b"/>
選髙徳道士七人住持刻石以紀其事<hi>道教靈驗記</hi>
大厯中進士竇裕下第將之成都至洋州無疾卒嘗與<lb/>
吴興沈生善生調補金堂令至洋州舍於館亭夜半俄<lb/>
見一丈夫自門歩來吟且嗟曰家依楚水岸身寄洋州<lb/>
館望月獨相思塵襟淚痕滿生見甚𩔖竇裕特起與語<lb/>
未及遂不見歎曰竇君豈為鬼耶明日行未數里有殯<lb/>
在路前識曰進士竇裕生驚馳問館吏曰有進士竇自<lb/>
京遊蜀至此暴亡道左殯宫是也即致奠拜泣而去<hi>宣室</hi>
<pb n="KR2k0050_WYG_100-62a"/>
<hi>志</hi>
大厯中有吕生者自會稽上虞尉調集於京師僑居永<lb/>
崇里一夕就寢俄有一嫗容服潔白長二尺許於室之<lb/>
北隅緩步而來漸迫其榻吕生叱之遂退去至北隅乃<lb/>
亡明日又見嫗在北隅下將前且退若有所懼生又叱<lb/>
之遂沒生黙念曰是必怪也即命劍置其榻下是夕果<lb/>
來生以劍揮之嫗忽上榻以臂揕生久之又有一嫗上<lb/>
榻復以臂揕生遽覺一身凛然若霜又以劍亂揮俄為<lb/>
<pb n="KR2k0050_WYG_100-62b"/>
十餘嫗各長寸許環走四垣俱至榻前翕然合為一嫗<lb/>
與始見者不異生懼甚嫗笑曰吾之來戲君耳非敢害<lb/>
也言畢退於北隅而沒明日吕生於北隅發之得一瓶<lb/>
可受斛許貯水銀甚多生方悟嫗乃水銀精也<hi>宣室志</hi>
大厯中有士人莊在渭南妻柳氏莊居一子年十二夏<lb/>
夜三更後忽見一老人白衣兩牙出吻外漸近床前有<lb/>
婢熟眠因扼其喉咬然有聲攫食之須㬰骨露乃舉起<lb/>
飲其五臟見老人口大如箕子方呌一無所見婢已骨<lb/>
<pb n="KR2k0050_WYG_100-63a"/>
矣數月後柳氏露坐有胡蜂遶其首以扇擊墜地乃胡<lb/>
桃也取翫之遂長如拳驚顧之際已如盤矣嚗然分為<lb/>
兩扇空中輪轉聲如分蜂忽合於柳氏首碎首齒着於<lb/>
樹其物飛去竟不知何怪<hi>酉陽雜俎</hi>
李泌興元五年三月薨是月中使林逺於藍闗逆旅遇<lb/>
泌單騎常服言暫往衡山話四朝之重遇慘然久之而<lb/>
别逺到長安方聞其薨徳宗聞之尤加愴異<hi>鄴侯外傳</hi>
興元元年朱泚亂有閻敬立為段秀實告密使潛出鳳<lb/>
<pb n="KR2k0050_WYG_100-63b"/>
翔夜抵太平舊館有二皁衫人控轡至㕔皁衫人通曰<lb/>
知館官前鳳州河池縣尉劉俶敬立見之問曰此館甚<lb/>
荒蕪何也俶云館卒並散逃此皆某家奴權且應奉耳<lb/>
良久敬立與俶同飡甚飽畜僕等皆如法敬立問俶别<lb/>
假一馬至四更俶又具饌令所借馬被䭾而行東方似<lb/>
明有吏迎拜曰前館無人大使何以宿及問所送僕馬<lb/>
俱已不見所䭾輜重已却廻百歩置路側館吏曰昔有<lb/>
河池縣尉劉少府殯宫在彼館後久已頽毁敬立却迴<lb/>
<pb n="KR2k0050_WYG_100-64a"/>
驗之廢館墻後有古殯宫木馬廢堠冥器數人而已<hi>博異</hi>
<hi>記</hi>
進士楊禎家於渭橋以居處繁雜頗妨肄業乃詣昭應<lb/>
縣借石甕寺文殊院居旬餘有紅裳既夕而至容色姝<lb/>
麗徐步於簾外歌曰涼風暮起驪山空長生殿鏁霜葉<lb/>
紅朝来試入華清宫分明憶得開元中禎曰歌者誰耶<lb/>
紅裳又歌曰金殿不勝秋月斜石樓冷誰是相顧人褰<lb/>
帷弔孤影禎拜迎於門既即席問禎之姓氏禎具告禎<lb/>
<pb n="KR2k0050_WYG_100-64b"/>
祖父親族曾遊石甕寺者無不熟識禎異之曰可聞姓<lb/>
氏乎對曰某燧人氏之苗裔也漢明帝時十四代祖封<lb/>
長明公開元初帝封某為西明夫人昨聞足下有幽陰<lb/>
之志願一欵顔自是晨去暮還禎乳母潛伏佛榻觀之<lb/>
自隙而出入西幢澄澄一燈因撲滅之後遂絶紅裳者<lb/>
<hi>纂異記</hi>
貞元中韋自東以壯勇聞有道士煉丹於太白山石洞<lb/>
中數有妖魔擊散藥爐邀自東仗劒相䕶有巨虺及美<lb/>
<pb n="KR2k0050_WYG_100-65a"/>
女至自東並以劍擊退後有道士駕鶴而来勞自東曰<lb/>
妖魔已盡丹將成矣自東釋劍禮之俄而突入藥爐爆<lb/>
烈無餘<hi>全唐詩話</hi>
上都務本坊貞元中有掘地遇一石函發之見物如絲<lb/>
滿函飛出於外驚視之忽有一人起於函被白髮長丈<lb/>
餘振衣而起出門失所在蓋太陰鍊形日將滿人必露<lb/>
之<hi>酉陽雜俎</hi>
貞元中什邡尉申屠澄赴官至真符縣東投茅舍中有<lb/>
<pb n="KR2k0050_WYG_100-65b"/>
老父及嫗一女年十四五態甚閒麗與之訂婚後生一<lb/>
男一女秩滿歸秦及過妻家不復有人於故衣中見一<lb/>
虎皮妻大笑曰此物尚在耶披之即變為虎哮吼而去<lb/>
<hi>全唐詩話</hi>
貞元中望苑驛西有百姓王申構茅屋數椽夏月常饋<lb/>
水漿於人有兒十三令伺客有女子求水衣碧襦白幅<lb/>
巾自言家在此南十餘里夫死無子將適馬嵬訪親王<lb/>
申妻戲曰既無親能為我作新婦乎女笑曰願執井竈<lb/>
<pb n="KR2k0050_WYG_100-66a"/>
王申即日賃衣貰禮為新婦及半夜王申妻夢子披髮<lb/>
訴曰食將盡矣還睡復夢如初申與妻秉燭呼其子不<lb/>
應戸牢如鍵乃壊門闔有物圎目鑿齒體如藍色衝人<lb/>
而去其子惟餘骨髮<hi>酉陽雜俎</hi>
祁鳳居長安平康里晝寢夢一美人自西楹來執巻且<lb/>
吟視其首篇曰春陽曲鳳即從東廡下几上取彩箋傳<lb/>
春陽曲其詞曰長安少女玩春陽何處春陽不斷腸舞<lb/>
袖弓腰渾忘却羅幃空帯九秋霜鳳尋覺昏然無所記<lb/>
<pb n="KR2k0050_WYG_100-66b"/>
及更衣襟袖間得其辭驚視復省所夢事在貞元中<hi>唐任</hi>
<hi>蕃夢遊録</hi>
貞元中進士獨孤遐叔家於長安崇賢里新娶白氏女<lb/>
家貧不第將遊劍南與其妻訣曰遲可周嵗歸矣逾二<lb/>
年乃歸至鄠縣西天色已暝路隅有佛堂遐叔止焉忽<lb/>
聞墻外相呼聲有公子女郎十數輩步月徐來有一女<lb/>
郎憂傷憔悴風韻若似遐叔之妻窺之大驚乃就堦間<lb/>
捫磚飛擊磚纔至地俏然一無所有遐叔悵然悲惋謂<lb/>
<pb n="KR2k0050_WYG_100-67a"/>
其妻死矣平明疾走入門妻卧猶未興良久說夢中聚<lb/>
言語與遐叔所見並同<hi>任蕃夢遊録</hi>
鄭馴貞元中進士擢第調補門下典議第三十五莊居<lb/>
在華陰縣南五六里與渭橋判官髙叔讓中外相厚丐<lb/>
髙為設膾食其夜暴卒時方暑不及候其家人即為具<lb/>
棺椁衾襚斂之題𡨕器童背一曰鷹兒一曰鶻子馬有<lb/>
青色者題曰撒豆驄十數日柩歸華陰别墅時邑客李<lb/>
道古遊虢川半月矣未知馴死囘至潼關西永豐倉路<lb/>
<pb n="KR2k0050_WYG_100-67b"/>
忽逢馴自北來車僕甚盛呼二童鷹兒鶻子參李大郎<lb/>
又指所乘馬曰兼請看僕撒豆驄乃相與並轡頃到華<lb/>
陰岳廟東馴曰自此徑路歸矣李曰且相隨至縣馴固<lb/>
不肯過岳廟須㬰李至縣問吏吏曰鄭三十五郎今月<lb/>
初向渭橋亡柩昨夜歸莊李曰我適與鄭偕自潼闗來<lb/>
一縣人吏皆曰不虚李乃大驚後人往往於京城鬧處<lb/>
即逢行李僕馬不異李之所見而不復有言<hi>河東記</hi>
唐故兵戸尚書蕭昕為京兆尹京師大旱時天竺僧不<lb/>
<pb n="KR2k0050_WYG_100-68a"/>
空三藏居於靜住寺善以持念召龍興雲雨昕於是詣<lb/>
寺謂三藏為結壇致雨三藏乃命其徒取樺木皮尺餘<lb/>
鑽小龍於上轉呪震舌呼祝呪者食頃即以鑽龍授昕<lb/>
曰可投曲江中投訖亟還昕如言投之旋有白龍纔尺<lb/>
餘揺鬛振鱗自水出俄而身長數丈狀如曳素倐忽亘<lb/>
天昕鞭馬疾驅未及數十步雲物凝晦暴雨驟降比及<lb/>
永崇里道中之水已若決渠矣<hi>宣室志</hi>
古有豢龍氏長安有豢龍戸觀水即知龍色目有無懿<lb/>
<pb n="KR2k0050_WYG_100-68b"/>
皇朝上言龍池中走失兩條往闗東尋訪於東都魏王<lb/>
池中見之取而歸闕經華州時李訥為華州刺史聞得<lb/>
龍來命就公府視之則於一小瓶子中倒於盆内乃二<lb/>
細鰍魚也訥曰何以為驗其人鑿穴寸許注水其間收<lb/>
鰍投水内相趂旋轉尾觸穴四隅隨觸而陷水亦暴漲<lb/>
逡巡穴已數尺濶其人諮訥曰恐穴更廣即難制也遂<lb/>
搦入瓶中攜歸輦下<hi>鴻書</hi>
貞元二年李晟復京師朱泚以千餘人西走昏忽迷路<lb/>
<pb n="KR2k0050_WYG_100-69a"/>
問於田父曰豈非朱太尉耶源休止之曰漢皇帝田父<lb/>
曰天不長凶地不生惡蛇不為龍䑕不為虎天網恢恢<lb/>
去將安適泚怒將殺之忽失所在<hi>杜陽雜編</hi>
李生貞元中下第歸途次商洛會漢南節度入覲為導<lb/>
騎所迫時日暮馬劣見荆棘之深有殯宫在焉生遂投<lb/>
匿其中既而風月澄霽彷彿見一女子粧飾嚴麗至殯<lb/>
宫南言曰金華夫人奉白崔女郎今夕風月好可以肆<lb/>
目穴中應曰屬有貴客寄居吾不忍去其女子乃去生<lb/>
<pb n="KR2k0050_WYG_100-69b"/>
明日至逆旅問之是博陵崔氏女隨父宦遊而歿遂藁<lb/>
葬焉生感之致奠而去<hi>宣室志</hi>
博陵崔書生住長安永樂里先有舊業在渭南貞元中<lb/>
嘗因清明節歸渭南行至昭應北歇馬於古道左見一<lb/>
女似失路於松柏間遂令以僕馬送纔數百步忽見長<lb/>
年青衣駐立以俟邀郎君至莊取北行一二里到一樹<lb/>
林屋室甚盛一青衣出傳主母命邀崔入宅既見從容<lb/>
敘言某王氏外甥女欲侍君子巾櫛住三日讌遊歡洽<lb/>
<pb n="KR2k0050_WYG_100-70a"/>
王氏常呼其姨曰王姨忽一家大驚曰有賊至其妻推<lb/>
崔生於後門出纔出唯芫花半落松風晚清草露沾衣<lb/>
而已見童僕以鍬鍤發掘一墓穴已至櫬中見銘記曰<lb/>
後周趙王女王姨之墓棺柩儼然崔生感之急為掩瘞<lb/>
<hi>博物志</hi>
貞元末渭南縣丞盧佩性篤孝其母病腰脚曉夜痛楚<lb/>
佩即棄官奉母歸長安寓長樂里將欲竭産求國醫王<lb/>
彦伯日往祈請忽見一白衣婦人姿容絶麗乘駿馬從<lb/>
<pb n="KR2k0050_WYG_100-70b"/>
一女僮來謂佩曰觀君顔色憂沮似有所待佩具以情<lb/>
告婦人曰妾有薄技庶不減王彦伯佩驚喜入白母遂<lb/>
引至母前婦人纔舉手侯之母已能自動一家歡躍婦<lb/>
人曰此猶未也當要進一服藥非止除痼疾亦永睂夀<lb/>
母曰未知何階上答婦人曰但許奉九郎巾櫛則可遂<lb/>
於女僮手取所持小粧奩中藥一刀圭以和進母母入<lb/>
口諸苦頓平佩即納為妻每十日一歸本家唯乘舊馬<lb/>
倐忽往來略無踪跡一旦伺其將出佩潛窺之見乘馬<lb/>
<pb n="KR2k0050_WYG_100-71a"/>
出延興門馬行空中佩又隨至城東墓田中巫者陳設<lb/>
酒殽瀝酒祭地即見婦人下馬就接而飲之其女僮隨<lb/>
後收拾紙錢載於馬上即變為銅錢又見婦人以䇿畫<lb/>
地巫者遂指其處為穴事畢即乘馬而囘佩心甚惡之<lb/>
歸具告母自是婦人不復歸佩家使女僮傳語佩曰妾<lb/>
以君孝行有感故為若婦今既見疑便當永訣矣佩問<lb/>
今安在女僮曰娘子是地祗管京兆府三百里内人家<lb/>
䘮葬所在長須在京城中作生人妻娘子終不失所但<lb/>
<pb n="KR2k0050_WYG_100-71b"/>
嗟九郎福祐太薄盧佩第九也<hi>河東記</hi>
王維為岐王畫一石有天然之致數年益精彩一旦風<lb/>
雨中雷電交作屋宇俱壊不知所以後見軸空乃知畫<lb/>
石飛去憲宗朝髙麗遣使言㡬年月日大風雨中飛一<lb/>
奇石下有王維字印王不敢留遣使奉獻上命羣臣以<lb/>
維手跡較之無毫髮差謬<hi>酉陽雜俎</hi>
長安安業唐昌觀舊有玉蘂花其花每發若瓊林瑶樹<lb/>
唐元和中有女子年可十七八衣緑繡衣垂雙髻容色<lb/>
<pb n="KR2k0050_WYG_100-72a"/>
婉婉從以二女而冠三小僕皆丱髻黃衫端麗無比以<lb/>
白角扇障面直造花所異香芬馥聞數十步外觀者疑<lb/>
出自宫掖莫敢逼視佇立良久令女僕取花數枚而出<lb/>
將乘馬顧謂黃衫者曰曩有玉峰之期自此行矣舉轡<lb/>
百餘步有輕風擁塵隨之而去須㬰塵滅望之已在半<lb/>
空方悟神仙之遊餘香不散者經月餘時嚴休復元微<lb/>
之劉禹錫白居易俱作玉蘂院真人降詩<hi>劇談録</hi>
元和中博陵崔㲄僑居長安延福里嘗讀書牖下忽見<lb/>
<pb n="KR2k0050_WYG_100-72b"/>
一僮長不盡尺謂曰幸寄君硯席可乎㲄不應已而上<lb/>
榻拱立於袖中出一小幅文書致㲄前細字如粟歴然<lb/>
可辨詩曰昔荷䝉恬惠尋遭仲叔投夫君不指使何處<lb/>
覔銀鈎覽訖笑曰既願相從無乃後悔耶其僮又出一<lb/>
詩曰學問從君有詩書自我傳須知王逸少名價動千<lb/>
年又曰吾無逸少之藝雖得汝安所用俄而又投一篇<lb/>
曰能令音信通千里解致龍蛇運八行惆悵江生不見<lb/>
賞應緣自負好文章㲄戲曰恨汝非五色者其僮笑趨<lb/>
<pb n="KR2k0050_WYG_100-73a"/>
北垣入一穴中㲄發其下得一大筆因取書鋒銳如新<lb/>
亦無他怪<hi>宣室志</hi>
華陰縣七級趙村有村正常夜度橋見小兒聚火為戲<lb/>
村正知其魅射之若中木聲火即滅聞啾啾曰射着我<lb/>
阿連頭村正上縣迴尋之見破車輪六七片有頭杪尚<lb/>
銜其箭<hi>酉陽雜俎</hi>
韓侍郎愈有從子姪自江淮來年甚少曰某有一藝恨<lb/>
叔不知因指階前牡丹曰叔要此花素紫黃赤惟命韓<lb/>
<pb n="KR2k0050_WYG_100-73b"/>
遂給所須試之乃掘窠四面深及其根賫紫鑛輕粉朱<lb/>
紅治其根牡丹本紫及花發色紅白每朶有一聯詩字<lb/>
色紫分明乃是韓出官時詩雲横秦嶺家何在雪擁藍<lb/>
關馬不前十四字韓大驚異<hi>酉陽雜俎外按仙傳拾遺作韓  甥事</hi>
僧無可言近傳有白將軍者嘗於曲江洗馬忽然驚起<lb/>
前足有物色白如衣帶縈繞數匝遽令解之血流數升<lb/>
白異之遂封紙帖中藏於衣箱一日送客至滻水出示<lb/>
諸客客曰盍以水試之白以劍畫地成竅置蟲於中沃<lb/>
<pb n="KR2k0050_WYG_100-74a"/>
盥其上少頃蟲蠕而長竅中泉湧倐忽自盤若一席有<lb/>
黑氣如香烟徑出簷外衆懼曰必龍也遂急歸未數里<lb/>
風雨驟至大震數聲<hi>酉陽雜俎</hi>
裴璞杜陵韋元方外兄也任邠州新平縣尉元和五年<lb/>
卒於官長慶初元方下第將客於隴右出開逺門數十<lb/>
里抵偏店見前武吏躍馬而來騎從數十真裴璞也元<lb/>
方驚喜拜之曰兄去人間復效武職何也璞曰吾為陰<lb/>
官職掌武事故武飾耳元方曰何官曰西川掠剰使職<lb/>
<pb n="KR2k0050_WYG_100-74b"/>
司人剩財而掠之元方曰何謂剩財璞曰數外之財即<lb/>
為剩故掠之或令虚耗或索横事或買賣不及償價子<lb/>
之逢吾亦是前定合得白金二斤過此遺子又當復掠<lb/>
故不敢厚人生有命以道靜觀無復躁撓勉之哉<hi>鴻書</hi>
張庾元和十三年居長安昇道里南街十一月八日夜<lb/>
忽異香滿院俄聞履聲漸近數青衣推門而入曰步月<lb/>
逐勝不必樂遊原只此院小臺藤架可矣遂引少女七<lb/>
八人容色艷絶服飾華麗宛若豪貴家庾走避堂中垂<lb/>
<pb n="KR2k0050_WYG_100-75a"/>
簾望之諸女徐行直詣藤下須臾陳設牀榻雕盤玉樽<lb/>
盃杓皆奇物八人環坐絲管方動命一青衣傳語曰秀<lb/>
才能暫出為主否乃閉門拒之庾度此坊南街盡是墟<lb/>
墓若非妖狐乃是鬼物潛取搘牀石徐開門突出望塵<lb/>
而擊正中臺盤紛然而散庾逐之奪得一盞及明視之<lb/>
乃一白角盞奇不可名院中香氣數日不歇盞後忽墮<lb/>
地遂不復見庾明年進士上第<hi>續𤣥怪録</hi>
穆宗有事於南郊將謁太清宫長安縣主簿鄭翦主役<lb/>
<pb n="KR2k0050_WYG_100-75b"/>
見白衣老人云此下有井正值皇帝過路汝速實之翦<lb/>
使修之則古井也驚顧之際已失老人所在䕶軍中尉<lb/>
劉𢎞規奏之帝命韋處厚撰記柳公權書於實井之上<lb/>
名曰聖瑞感應紀<hi>唐統紀</hi>
進士趙合太和初遊五原夜聞沙中女子悲吟曰雲鬟<lb/>
消盡轉蓬稀埋骨窮荒失所依云云問之自陳姓李家<lb/>
奉天城南小李村遭黨羌撾殺於此倘能歸骨必有以<lb/>
報合收骨攜至奉天訪小李村葬之明日見女來謝曰<lb/>
<pb n="KR2k0050_WYG_100-76a"/>
吾大父有衍參同契續混元子能窮之龍虎之丹不日<lb/>
成矣合受之究其𤣥微得度世<hi>全唐詩</hi>
太和二年長安城南韋曲慈恩寺塔院月夕忽見一美<lb/>
婦人從三四青衣遶塔言笑甚有風味囘顧侍婢曰白<lb/>
院主借筆硯來於廊柱上題詩曰黃子陂頭好月明忘<lb/>
却華筵到曉行烟收山低翠黛橫折得荷花逺恨生題<lb/>
訖院主執燭將視之悉變為白鶴沖天而去書迹至今<lb/>
尚存<hi>河東記</hi>
<pb n="KR2k0050_WYG_100-76b"/>
馮翊屬縣夏陽有瀵泉太和中有趙生者尉於夏陽與<lb/>
友步月泉上見一人貌甚黒被緑袍自水中流沿泳吟<lb/>
詩曰夜月明皎皎綠波空悠悠久之入水沒明日又至<lb/>
泉所有神祠曰瀵水神入廟見偶人被緑袍者前所見<lb/>
水中人也<hi>全唐詩話</hi>
開成末永興坊王乙掘井過常井一丈餘無水忽聴下<lb/>
有人語及雞甚喧鬧近如隔壁井匠懼不敢掘<hi>白孔六帖</hi>
會昌開成中含元殿換一柱軍士下盩厔山塲購懸重<lb/>
<pb n="KR2k0050_WYG_100-77a"/>
賞有工人遇一巨材徑將袤丈其長百餘尺正中其選<lb/>
歘有一狂士遶材惋咨聴其所說須當中鋸解至二尺<lb/>
見驗矣解一尺八寸但訝霏色紅殷至二寸血流矣急<lb/>
命千百推曳渭流下聴其人云深山大澤實生龍蛇此<lb/>
材中是巨蟒更十年當出樹杪而去若為殿柱後必載<lb/>
此殿而之他國吁可畏也言訖失人<hi>太平廣記</hi>
杜陵韋氏子家於韓城有别墅在邑北十餘里開成四<lb/>
年自邑中遊焉日暮見一婦人素衣自北而來謂韋曰<lb/>
<pb n="KR2k0050_WYG_100-77b"/>
妾居邑北里今為里胥所辱將訟於官幸吾子與紙筆<lb/>
書其事即約韋坐田野衣中出一酒巵曰瓢中有酒願<lb/>
與吾子盡醉韋方舉巵會有獵騎從西來引數犬婦人<lb/>
望見東走數十步化為狐韋大恐視手中巵乃一髑髏<lb/>
酒若牛溺之狀<hi>宣室志</hi>
道士張謹者嘗客遊華陰市中賣𤓰者買食之旁有老<lb/>
父謹覺其飢取以遺之累食百餘謹知其異奉之愈敬<lb/>
將去謂謹曰吾土地神也感子之意有以相報因出一<lb/>
<pb n="KR2k0050_WYG_100-78a"/>
編書曰此禁狐魅術也宜勤行之謹嘗獨行忽有二奴<lb/>
詣謹自稱曰徳兒歸寳願侍左右謹納之凡書囊符法<lb/>
皆付歸寳負之將及闗倐忽不見既而徳兒亦不見所<lb/>
齎之物皆失時關禁嚴急客行無驗不敢東度因止於<lb/>
田家遂為耕夫疲苦備至憩大樹下仰見二兒曰吾徳<lb/>
兒歸寳也汝為奴苦否此符法我之書也今喜再獲吾<lb/>
豈無情於子乎因擲行李還之大笑而去<hi>稽神録</hi>
進士祖價詠之孫也落第後嘗遊商山中夕至一空佛<lb/>
<pb n="KR2k0050_WYG_100-78b"/>
寺價與僕夫投宿價獨翫月忽有一人自殿後出揖價<lb/>
共坐價烹茶待之此人云今夕偶相遇後會難期輒賦<lb/>
三兩篇以述懷遂朗吟云家住驛北路百里無四鄰往<lb/>
來不相問寂寂山家春又吟南岡夜蕭蕭青松與白楊<lb/>
家人應有夢逺客已無腸又吟白草寒露裏亂山明月<lb/>
中是夕苦吟罷寒燭與君同夜久遂揖而退至明日問<lb/>
鄰人云此前後數里並無人居但有書生客死者葬在<lb/>
佛殿後南岡上價度其詩乃知是鬼為文弔之而去<hi>會昌</hi>
<pb n="KR2k0050_WYG_100-79a"/>
<hi>解頤録</hi>
咸通九年春華陰縣南十餘里一夕風雨暴作有龍移<lb/>
湫自逺而至先是崖壠髙亞無貯水之所此夕小山從<lb/>
東西直亘南北峯巒草樹一無所傷碧波迴塘湛若疏<lb/>
鑿<hi>劇談録</hi>
咸通丁亥嵗隴西李夷遇為邠州從事有僕李約常自<lb/>
京還邠早行倦憩古槐下時有一父皤然偃而曳杖亦<lb/>
來同止謂約曰老夫欲至咸陽而蹣跚不能行若能負<lb/>
<pb n="KR2k0050_WYG_100-79b"/>
我乎約不應父請之不已約曰可登背父欣然而登約<lb/>
陰以所得哥舒棒自後束之而趨時及開逺門東方明<lb/>
矣父數請下約束之愈急父求哀請命約不答忽覺背<lb/>
輕有物墜地視之乃敗柩板也<hi>三水小牘</hi>
陳季卿者江南人舉進士至長安十年不歸一日於青<lb/>
龍寺訪僧不值憩於大閣有終南山翁亦候僧偶坐久<lb/>
之壁間有寰瀛圖季卿尋江南路太息曰得此歸不悔<lb/>
無成翁曰此何難乃折堦前竹葉置圗上渭水中謂陳<lb/>
<pb n="KR2k0050_WYG_100-80a"/>
曰注目於此如願矣季卿熟視即渭水波濤洶洶涌一<lb/>
舟甚大恍然登舟行次禪窟寺題詩云霜鐘鳴時夕風<lb/>
急亂鴉又望寒林集此時輟棹悲且吟獨對蓮花一峯<lb/>
立明日次潼闗又作詩題之末句云已作羞歸計獨勝<lb/>
羞不歸踰旬至家兄弟妻子迎見甚喜信宿謂其妻曰<lb/>
我試期已迫不可久留乃復進棹作詩别其妻云酒至<lb/>
添愁飲詩成和淚吟飄然而去倐忽復至渭水徑趨青<lb/>
龍寺山翁尚擁褐而坐僧猶未歸季卿謝曰豈非夢耶<lb/>
<pb n="KR2k0050_WYG_100-80b"/>
翁曰他日自知經月家人來訪具述所以題詩皆在<hi>異聞</hi>
<hi>實錄</hi>
許棲岩岐陽人曾舉進士習業昊天觀朝祝靈仙以希<lb/>
長生一日市馬欲入蜀日加芻秣瘦削益甚卜之道流<lb/>
遇乾之九五道流以為龍馬云比登途歴險與馬俱墜<lb/>
棲岩計窮乃去鞍任馬所之至一崖洞乘以入迥異塵<lb/>
界見一道士卧石上二玉女侍稱為太乙真君云乃詰<lb/>
棲岩曰汝亦好道乎棲岩以老莊黄庭對曰三景之中<lb/>
<pb n="KR2k0050_WYG_100-81a"/>
何得對以其精甚真息之以踵但却以思夀無窮真君<lb/>
曰去道近矣可教也飲以石髓復邀入别室見頴陽尊<lb/>
師棲岩熟視乃卜馬道士並謂真君當東遊十萬里乃<lb/>
偕從東海西龍山赴會畢歸洞中半月求還家真君曰<lb/>
汝飲石髓夀當千嵗仍令乘馬以還曰此吾洞中龍也<lb/>
因怒傷稼謫以負荷子有仙骨得值不然此太白洞天<lb/>
瑶華上宫何由至乎至人間仍放之渭曲既别逡巡已<lb/>
達虢縣則無復故居問鄉人世代已六十年出洞時二<lb/>
<pb n="KR2k0050_WYG_100-81b"/>
玉女託買虢縣田婆鍼乃市之繫馬鞍解放化龍而去<lb/>
大中末棲岩復入太白山<hi>太平廣記</hi>
長安楊氏宅恒有青衣婦人不知由來每詆之迥無畏<lb/>
避一日悉取諸女囊中襟衣暴置庭前女不勝忿呼神<lb/>
巫設壇驅逐莫能止乃徙家避之會所親素有膽使獨<lb/>
止其宅夜婦人至所親留之寢宿匿其所曳緑履求之<lb/>
不得狼狽而去取履視之則羊蹄也尋之至宅東寺中<lb/>
見長生青羊雙蹄無甲贖而殺之其怪遂絶<hi>廣異記</hi>
<pb n="KR2k0050_WYG_100-82a"/>
進士宋洵下第南歸兄波為石泉令洵以縣邑喧雜於<lb/>
縣東葺一山居未畢役者聞石中有婦人語云宋三郎<lb/>
來矣及洵居之因月夜於書堂側屣步又聞石中云宋<lb/>
三郎來矣駐步聴之石門忽開見婦人數輩再拜笑曰<lb/>
請三郎入來洵欲走為數軰所擒入石門遂閉僕夫急<lb/>
穿石求之終不能得<hi>聞奇録</hi>
太原掌書記姚康成奉使汧隴假邢君才舊宅二更後<lb/>
月色如練廊房内聞音樂之聲曰今三人可各賦一篇<lb/>
<pb n="KR2k0050_WYG_100-82b"/>
取樂康成推門求之則皆失矣尋其處惟見有鐵銚破<lb/>
笛秃黍穰帚而已<hi>全唐詩話</hi>
唐時舉子下第不歸僦居長安寺刹謂之過夏有人請<lb/>
乩仙忽飛筆題詞塵上云淒凉天氣凄凉院宇凄凉時<lb/>
候孤鴈叫斜月寒燈伴殘漏落盡梧桐秋影瘦鑑古畫<lb/>
眉難就重陽又近也對黄花依舊後書過夏子題此蓋<lb/>
玉樓賫志者也<hi>竹溪雜録</hi>
鄭昌圗登第嵗居長安夜後納凉於庭夢為人毆擊擒<lb/>
<pb n="KR2k0050_WYG_100-83a"/>
出春明門外至石橋上乃得解遺其紫羅履一隻奔及<lb/>
居而寤甚困床前果失一隻履旦令人於石橋上追尋<lb/>
得之<hi>玉泉子</hi>
參軍黄仁濬自言壬子嵗罷汧陽主簿至鳳翔城有文<lb/>
殊寺寺中土偶數十軀忽自揺動狀如醉人食頃不止<lb/>
觀者如堵<hi>稽神錄</hi>
扶風馬震居長安平康坊聞扣門往看見一賃驢小兒<lb/>
云適有夫人賃驢至此入宅未還賃價其家實無人來<lb/>
<pb n="KR2k0050_WYG_100-83b"/>
且付錢遣之經數日聞扣門又如此乃置人於門果有<lb/>
婦人乘驢來漸近識之乃是震母亡十一年矣葬於南<lb/>
山震驚號奔出已見下驢被人覺不暇隠滅震逐之入<lb/>
馬廏中而立馬生遂牽其裾卒然而倒乃白骨耳衣服<lb/>
儼然而體骨具足細視之有赤脈如紅線貫穿骨間馬<lb/>
生號哭舉收斂之往南山驗其墳域如故發視棺中已<lb/>
空矣馬生遂别卜遷窆之<hi>續𤣥怪録</hi>
雲花寺有聖畫殿長安中謂之七聖畫初殿宇既製寺<lb/>
<pb n="KR2k0050_WYG_100-84a"/>
僧將施彩飾有七少年詣寺來謁曰某善畫願輸工可<lb/>
乎寺僧難之少年曰某不納直茍不可師意即圬其壁<lb/>
未晚也許之七人果挈綵繪將入且曰從此去七日泥<lb/>
錮吾門無使有纎隙不然則不能施其妙矣僧從其語<lb/>
凡六日閴無有聞僧曰此必怪也遂發其封戸既啟有<lb/>
七鴿翩翩望空飛去其殿中綵繪儼若四隅唯西北墉<lb/>
未盡其餙後畫工來見之大驚曰真神妙之筆也於是<lb/>
無敢繼其色者<hi>宣室志</hi>
<pb n="KR2k0050_WYG_100-84b"/>
岐人于凝者常往來邠涇間忽見馬首南顧鼻息恐駭<lb/>
凝隨向觀之百步外有枯骨如雪箕踞荒塜上眼鼻通<lb/>
明背肋枝節可數凝即跨馬前逼枯骨乃竦然挺立凝<lb/>
心悸馬亦驚走遂馳赴旅舍凝即說之適有涇卒十餘<lb/>
洎逆旅少年軰凝為之導俄至其處端坐如故久之枯<lb/>
骸歘然自起徐南去衆各恐讋凝亦鞭馬而迴<hi>集異記</hi>
岐州王祐常開館舍以待往來有一道士謁祐自稱華<lb/>
山道士攜一張琴負一壺藥來求寄泊纔曙辭去祐令<lb/>
<pb n="KR2k0050_WYG_100-85a"/>
人潜偵之見道士化一大鹿西走不知所之<hi>瀟湘録</hi>
大唐中有路氏子性好奇廬於太白山嘗有老僧叩門<lb/>
路君延坐與語久之僧曰檀越好奇請觀我𤣥妙之踪<lb/>
言訖即出一合子徑寸餘其色黑而光既啟即以身入<lb/>
俄化為鳥飛沖天<hi>宣室志</hi>
僧令因於子午谷過山往金州見一竹輿先行有女僕<lb/>
服縗從之令因窺之乃一婦人首而蛇身婦人曰不幸<lb/>
業重身忽變化上人何乃窺之問其僕曰欲送秦嶺之<lb/>
<pb n="KR2k0050_WYG_100-85b"/>
上送及秦嶺亦不見婦人之首遂入林中矣<hi>聞奇録</hi>
驪山下有一白狐驚撓山下人不能除乾符中忽一日<lb/>
突入温泉自浴須㬰之間雲蒸霧湧狂風大起化一白龍<lb/>
昇天而去後三年忽有一老父每夜哭於山前人問其<lb/>
故老父曰狐龍死故哭爾我狐龍之子也人又問曰狐<lb/>
何為化為龍老父曰此狐象西方之正氣而生故色白<lb/>
不與衆遊不與近處託於驪山下千餘年後偶合於雌<lb/>
龍上天知之遂命為龍亦猶人間自凡而成聖耳言訖<lb/>
<pb n="KR2k0050_WYG_100-86a"/>
而滅<hi>奇事記</hi>
唐長安昝規家貧兒女六人盡幼無計撫養其妻謂規<lb/>
曰存活無路欲自賣身以濟君及兒女如何規允之數<lb/>
日有一老父及門規言妻欲自賣之意老父曰我家藍<lb/>
田今欲賣君妻奉錢十萬規許之老父送錢便挈妻去<lb/>
仍謂規曰或兒女思母但攜至山下訪我當令相見經<lb/>
三載後兒女皆死又貧乏規思老父言因往訪之俄見<lb/>
一野寺老父命規入設食出妻相見妻聞兒女皆死號<lb/>
<pb n="KR2k0050_WYG_100-86b"/>
泣氣絶老父怒擬謀害規規懼走出囘顧已失宅所在<lb/>
見其妻死古塚前其塜傍有穴規發塚見一老狐走出<lb/>
乃知其妻為老狐所買<hi>奇事記</hi>
唐坊州中部縣令長孫甲者其家篤信佛道一日齋次<lb/>
舉家見文殊菩薩乘五色雲從日邊下須臾至齋所其<lb/>
家供養數十日其子心疑之求道士為設禁遂擊殺一<lb/>
狐令家奉馬一匹錢五十千後數十日復有菩薩乘雲<lb/>
來至家人敬禮如故其子復延道士禁呪如前菩薩問<lb/>
<pb n="KR2k0050_WYG_100-87a"/>
道士汝讀道經知有狐剛子否答云知之菩薩云狐剛<lb/>
子者即我也我得仙来已三萬嵗我子孫為汝所殺寧<lb/>
宜活汝因杖道士一百畢謂令曰子孫無狀至相勞擾<lb/>
當令君永無災橫以此相報顧謂道士可即還馬及錢<lb/>
言訖飛去<hi>廣異記</hi>
博陵崔敏㲄性不懼鬼為華州刺史岳祠旁有人夜聞<lb/>
廟中喧呼及視庭燎甚盛兵數百人陳列受勅云當與<lb/>
三郎迎婦又曰崔使君在州勿妄飄風暴雨皆云不敢<lb/>
<pb n="KR2k0050_WYG_100-87b"/>
既出遂無所見<hi>廣異記</hi>
昭宗初年鳳翔釋寗師者忽暴終三日而蘇云𡨕中游<lb/>
歴入一門見數殿各有榜一殿署云李克用於牖間窺<lb/>
有一黒龍眇一目中立鐵柱連鎻擊之次一殿署云朱<lb/>
全忠乃青鞟白額虎鎻繫如初次署曰王建黃金牀上<lb/>
卧一白兔次署曰李茂貞具冠冕如王者左右數侍女<lb/>
焉次署曰楊行宻牕牖卑暗不能細瞻問侍者曰此怪<lb/>
狀者何耶曰將來王者也判官謂使者曰好送師囘遂<lb/>
<pb n="KR2k0050_WYG_100-88a"/>
蘇事聞於官皆以為妄其後一皆符合初師為冥司所<lb/>
攝也一判官云和尚夀在而無禄召吏檢之只有乾荷<lb/>
葉三石因令著於簿寗自此每斷厚食惟荷葉湯而已<lb/>
岐下號入𡨕和尚<hi>鴻書</hi>
朱梁時有士人自雍之邠月夜行至曠野忽聞有車騎<lb/>
聲少頃漸近士人避於道旁見三騎冠帶如王者士人<lb/>
躡之因言曰今奉命往邠州取三數千人未知以何道<lb/>
取試為籌之其一曰當以兵取又一曰兵取君子小人<lb/>
<pb n="KR2k0050_WYG_100-88b"/>
俱罹其禍宜以疫取同行者深以為然既車騎漸逺士<lb/>
人至邠州則部民大疫死者甚衆<hi>玉堂閒話</hi>
盩厔吏魁召士人訓子弟士素有蛀牙一日復作左腮<lb/>
掀腫遂張口卧忽聞有聲發於齦齶若切切語言人馬<lb/>
喧鬨漸次出口外痛頓止至半夜却聞蚤來之聲仍云<lb/>
小都郎囘活玉窠也似呵喝狀頰上蠢蠢然直入口彈<lb/>
指頃齒大痛具吿主人勸呼符祝士人從之痛已腫消<lb/>
竟不知何怪<hi>陶榖清異録</hi>
<pb n="KR2k0050_WYG_100-89a"/>
道家書載希夷初隠武當有五老人來聴講易謂希夷<lb/>
曰吾輩日月池中龍也此非君所棲令其閉目凌空馳<lb/>
風及張目已在華山石上又謂希夷之睡乃五龍蟄法<lb/>
葢龍所授也<hi>都穆游華山記</hi>
陳希夷曽當春日於華山水邊石上閒步偶筮遇需上<lb/>
爻謂弟子賈得昇曰當有不速之客三人少頃見三仙<lb/>
至<hi>筮述</hi>
長安富民楊氏家有鬼物為怪召僧衆作梵唄以袪之<lb/>
<pb n="KR2k0050_WYG_100-89b"/>
俄有物攖其道具或投於屋或棄於井羣僧惶懼而去<lb/>
乃至𢷬衣砧石亦自空中騰起三三兩兩相逐而落中<lb/>
庭遇物凌觸而物無所損<hi>翊聖保徳真君傳</hi>
同州北境良輔鎮即唐鄭魏公莊也嘉祐中出城看夜<lb/>
义既至野次見之如人形狀正如圗畫髮朱皮如螺蚌<lb/>
腰着豹皮禈觀者畧數千人常以大樹庇身累日乃不<lb/>
復見<hi>畫墁録</hi>
謝翺舉進士寓居長安昇道里一日晚南行百步眺終<lb/>
<pb n="KR2k0050_WYG_100-90a"/>
南峰見一騎自西馳來近乃雙鬟因駐謂翺曰郎非見<lb/>
待耶願郎歸所居入見堂中設茵毯張帳帟錦繡輝映<lb/>
頃之有金車至門一美人入門與翺相見曰聞此地有<lb/>
名花故來與君一醉耳即命酒逓酌夜䦨謂翺曰聞君<lb/>
善為詩願見贈翺因命筆賦詩美人求絳箋寫詩答之<lb/>
筆札甚工遂顧左右撤帷帟命燭登車翺送至門未數<lb/>
十步而沒<hi>宣室志</hi>
宋時同州有白蛇為害知者皆不敢出守政和間有宰<lb/>
<pb n="KR2k0050_WYG_100-90b"/>
相壻某到官張樂會僚忽視娼皆衣白家人知中妖騎<lb/>
報相君白徽宗詔虚靜張天師來治問得蛇所結壇作<lb/>
法飛符良久風雷四起俄白氣滃於天際火從穴發漸<lb/>
及壇畔有大蛇至遂飛劍殺之已又斬如柱楹者二十<lb/>
許<hi>賈志</hi>
房寅韓城人善呪禁之術墓在文嶺之陽宋真宗病疽<lb/>
諸醫藥之不效一夕夢一神人以水噀之者數四頓覺<lb/>
體輕如無病者帝問何人對曰臣家韓城居槐柏相纜<lb/>
<pb n="KR2k0050_WYG_100-91a"/>
處帝每憶夢中事欲作祀未果一夕復夢神人至復詰<lb/>
其姓氏家居歴歴陳之已而不見詔訪所居果得之因<lb/>
勅建廟以祀香火日盛澄郃諸邦亦皆建祀疾病痛楚<lb/>
禱輒響應<hi>韓城志</hi>
褒女者漢中人也居漢沔間幼好道既笄浣紗於濜水<lb/>
上雲雨晦㝠若有所感而孕父母責之憂患而終謂其<lb/>
母曰死後願以牛車載送西山之上言訖而終父母置<lb/>
之車中未及駕牛其車自行踰沔漢二水直上濜口平<lb/>
<pb n="KR2k0050_WYG_100-91b"/>
元山頂家人追之但見五雲如葢天樂駭空幢節導從<lb/>
其女昇天而去邑人立祠祭之水旱祈禱俱驗濜口山<lb/>
頂雙轍迹存<hi>集仙録</hi>
華嶽張超谷巖石下有僵尸齒髮皆完春時遊人多以<lb/>
酒灑口中呼為卧仙好事者作木榻以薦之嘉祐中有<lb/>
石方十餘丈自上而下正塞巖口豈仙者蛻山靈䕶之<lb/>
耶<hi>陳襄文昌雜録</hi>
華陰令王真妻趙氏燕中富人女少適真洎隨之任近<lb/>
<pb n="KR2k0050_WYG_100-92a"/>
半年忽有一少年每伺真出輒至氏室因戲誘私之忽<lb/>
真自外入見少年與氏飲酌歡笑真大驚訝趙氏不覺<lb/>
自仆氣絶少年化一大蛇奔突而去真乃令婢扶掖起<lb/>
氏亦化蛇奔突隨入華山久之不見<hi>瀟湘録</hi>
鄜延長吏有大竹凌雲可三四圍伐之見二仙翁對云<lb/>
平生深根勁節惜為主人所伐言畢乘雲而去<hi>幽怪録</hi>
建炎初石泉縣民楊廣得疾絶惡見人自隙窺之時捽<lb/>
所藉稻藁食之日數尺乃死斂畢棺中忽有聲若□蹋<lb/>
<pb n="KR2k0050_WYG_100-92b"/>
者啟之則一驢躍出嘶鳴甚壯衣帽如蟬蛻然家人縶<lb/>
之隙屋中一日其子婦持草飼驢忽跳齧婦背流血婦<lb/>
忿怒取剉草刀刺之立死廣妻遂訴縣稱婦殺翁縣遣<lb/>
修武郎王直臣往驗之備得其事<hi>清尊録</hi>
李徳逺紹興中與福州姚知縣同邸時姚之舊友賈縣<lb/>
丞<hi>名詡字虞仲</hi>所居相去百步必過姚夜話李因得識之賈<lb/>
長安人談驪山宫闕故都井邑之事滚滚可聴又嘗為<lb/>
縉雲丞説鬼仙英華事蹟尤有依據又二年李與同僚<lb/>
<pb n="KR2k0050_WYG_100-93a"/>
唐信道語怪唐具述英華李應答如響唐曰君何知之<lb/>
以所聞告唐駭曰得非長身多髯者乎曰然陜西人乎<lb/>
曰然是人自縉雲罷即死其兄葬之某處吾送之窆于<lb/>
今十年安得如君所云李方懼徐思未嘗白晝來其坐<lb/>
嘗去燈逺知乃鬼爾<hi>異聞總録</hi>
金天會戊申有紅巾十萬攻城危甚忽大兵至破賊統<lb/>
兵烏嚕大王憩兵同州界八魚井見老翁馳白馬汗如<lb/>
流詣軍門吿急莫知為誰忽有人曰城隍廟塑馬迄今<lb/>
<pb n="KR2k0050_WYG_100-93b"/>
有汗<hi>同州志</hi>
陜西某縣一老嫗住莊村間日有道流乞食與之無吝<lb/>
色曰二十年後當有難今以鐵簡授汝至時急投諸火<lb/>
言訖而去久之嫗之女長而且美一日有曰大王者騎<lb/>
從甚都借宿嫗家遣左右謂曰聞得異人鐵簡可出示<lb/>
否嫗平日數為他人借觀因造一偽物而以真者懸腰<lb/>
間遂用偽獻留不還曰汝可呼汝女行酒以疾辭大王<lb/>
怒便欲為姦嫗思道流之説計嵗數又合乃解鐵簡投<lb/>
<pb n="KR2k0050_WYG_100-94a"/>
酒竈火内既而電掣雷轟擊死獼猴數十其一甚鉅所<lb/>
齎器用悉金銀寳玉赴告有司籍入官庫台哈布哈為西<lb/>
臺御史日閱其案曰鬼贓<hi>輟耕録</hi>
西安有蝎魔寺塑大蝎於楣相傳明初有女子素不慧<lb/>
病死復生遂以文史知名時有布政䘮儷遂娶之月餘<lb/>
布政方視事使閽人入廨見老蝎伏榻上輾轉間又成<lb/>
好女子已而忽失所在是夕人定乃出拜燈下曰身本<lb/>
蝎魔得罪𡨕道賴大士救免因假女屍幸獲侍左右覬<lb/>
<pb n="KR2k0050_WYG_100-94b"/>
公建一蘭若報大士之徳今醜迹已彰幸公哀憐布政<lb/>
頷之女子遂隠他日乃命所司建寺<hi>郎瑛續庚巳編闗按今為鐵旗竿</hi>
<hi>帝廟在滿城中近東門</hi>
香溪洞在興安州南二十里成化中知州鄭福聞洞中<lb/>
有胡濙題訪之行三里許峽峪如門迤邐而進小庵在<lb/>
焉二人對奕化白雲飛去遺石局數十碁子推之動取<lb/>
之不下<hi>賈志</hi>
成化二十一年郃陽民王興左拇甲出龍先是甲内見<lb/>
<pb n="KR2k0050_WYG_100-95a"/>
紅紋如線紆曲每雷雨輒旋動小苦興數欲剔去之後<lb/>
夢一男子形容甚異謂興曰余乃龍也謫托君體三日<lb/>
後當去幸勿訝至期雷雨大作自牖出其手有龍裂甲<lb/>
飛去<hi>賈志</hi>
蟾宫吸月亭在斗山後時有白氣亘天土人多見之明<lb/>
孝廉方策偕友讀書斗山寺間偶步山麓忽見重門洞<lb/>
開視其額有蟾宫吸月亭字遂入有一女子以茗飲之<lb/>
方謂如此清異之處當與友共遊置茗於几急出呼友<lb/>
<pb n="KR2k0050_WYG_100-95b"/>
至已迷矣<hi>漢中府志</hi>
明扶風馬孺子與羣兒戲郊亭上忽有奇女墮地羣兒<lb/>
駭且恱之稍狎焉女怒曰帝以吾心侈大怒而謫來七<lb/>
日當去遂入居佛寺講室及期取杯水飲之嘘成雲氣<lb/>
五色因取裘反之化為白龍迴翔登天而去<hi>扶風縣志</hi>
嘉靖十二年褒人於㢘水之隈飲牛見一物如牛鷹嘴<lb/>
肉翅自深潭盤旋而出其聲如雷以翅裹牛入水衆用<lb/>
瓦石擊之遂深入牛乃出<hi>漢中府志</hi>
<pb n="KR2k0050_WYG_100-96a"/>
蒲城羅秀才館邑之東偏遇一僧毰毸披髮貌甚奇古<lb/>
生問從來笑而不答邀至館授以一餐僧曰明日俟我<lb/>
於東嶽神祠如期而赴良久僧至時已昬黑僧乃於袖<lb/>
出圎紙吹上屋梁忽成皎月向祠東壁以手指畫門豁<lb/>
然開長鬚數人從壁門出布設坐錦屏繡縟海錯山珍<lb/>
備具酒再行僧曰寂寂無以娛賓可命妓能歌舞者來<lb/>
俄見十六麗姝亦出自壁門纎謳乍發雅樂齊鳴咸呈<lb/>
妙技羅目眩神駭逡巡求退僧舉袖一揮妓僕器物俱<lb/>
<pb n="KR2k0050_WYG_100-96b"/>
隠入壁中梁月隨人移照嶽祠外譙樓鼓聲已三嚴矣<lb/>
僧仍於袖出一木龍令羅乘之倐長數丈千林萬壑瞬<lb/>
息而過僧呼曰可下矣下則一海島茅庵也庵外白虎<lb/>
張口向羅僧叱之羅悽怖求歸僧傾小藥丸如豆斷庭<lb/>
前細竹數寸贈羅曰君歸後殷邦十五年鬼井奇祲用<lb/>
此乃免羅祇受假寐少頃依然身在嶽祠門外天甫向<lb/>
曉悵惘囘書館竹葉藥猶在掌中閲三年奇旱羅貧困<lb/>
取藥偶向屈戌磨之藥化火發融為黃金又以竹節畫<lb/>
<pb n="KR2k0050_WYG_100-97a"/>
地成圏輒得胡餅一枚啖至三枚再劃則不成矣日以<lb/>
為常次年稔遂失竹枝所在殷邦蓋謂嘉靖十五即七<lb/>
八兩年鬼井乃秦分也<hi>觚賸</hi>
嘉靖二十四年别駕王濯征未第時同二三友人丙夜<lb/>
過秦邸見一巨人從東柵來髙三丈餘至蕭墻東南隅<lb/>
扶墻内望若有太息聲越明年一宗室出門又見一巨<lb/>
人從北着白衣白幘耳有□髙二丈餘兩目炯炯火光<lb/>
射地望南去<hi>咸寧志</hi>
<pb n="KR2k0050_WYG_100-97b"/>
宜君楊筠湄締婚中部劉氏未娶而劉殀筠湄書齋夜<lb/>
讀有女子碧襦紅裳欵戸曰妾即君之婦劉氏也誼托<lb/>
絲蘿理無幽顯故逺叩書幃自此及夕即來踰嵗乃絶<lb/>
筠湄詢以科名口占四語云中舉中進士做官做御史<lb/>
督學在山西巡撫江南止其後一一皆驗<hi>觚賸</hi>
長安明時五隅頭有葉姓老翁鬚已皓然一道人過之<lb/>
化齋葉仰視日近巳曰非其時矣道人乃舒右手抹翁<lb/>
右頰尋鬚而下曰美哉鬚遂飄然而行少時侍婢見右<lb/>
<pb n="KR2k0050_WYG_100-98a"/>
畔鬚純黑而半面肉色亦嫩如少年後翁得上夀鬚容<lb/>
卒不變<hi>長安縣志</hi>
嘉靖三十九年永夀城西武亭河岸穴中出白霧俄然<lb/>
結成人馬形有乘馬者有步行者宛然如生皆雄傑可<lb/>
畏至盤道山北散為有翼螻蟻<hi>永夀縣志</hi>
温韜發諸陵惟乾陵風雨不可發嘉靖戊戌先君作吏<lb/>
隴西道出乾州土人云過則天陵如有謾語輒以雷雨<lb/>
報之先君弗信為一詩詆之行不數里雷雨大作仲兄<lb/>
<pb n="KR2k0050_WYG_100-98b"/>
再過其地復賦一詩詆之中道亦遭風雨千年虐熖死<lb/>
而不亡<hi>何偉然廣快書</hi>
崇禎甲戌澄城闗帝廟有畫虎道士諷經至夜三鼓見<lb/>
虎雙眸炯然從壁而下若將噬人道士取斧格之虎上<lb/>
壁忽不見<hi>二申野録</hi>
吉給諫時為諸生讀書城隍廟偶暮歸忽聞門下有人<lb/>
言去得否徐伺之乃二泥鬼言也須㬰二鬼下臺東向<lb/>
行時因尾之一鬼曰勿髙言吉解元在後尋至一人家<lb/>
<pb n="KR2k0050_WYG_100-99a"/>
叩門即開以納次日往訊主人言有女得疾每起鼓後<lb/>
如魅魘狀至五更方甦時令取硃紙書吉解元在此五<lb/>
字貼床頭女尋愈後時果發解<hi>長安縣志</hi>
米脂諸生賀時雨貢生艾詔詣督師汪喬年上書請發<lb/>
李自成祖墳為厭勝計喬年以聞報可事下知縣邊大<lb/>
綬親臨發掘及開有大蛇十數皆長丈餘囘旋其中枯<lb/>
骸成漆色生毛髮赤蟻數斛盡焚棄之<hi>延綏志</hi>
崇禎末蒲城人屈曼為縣𨽻嘗中途醉卧夜半見古槐<lb/>
<pb n="KR2k0050_WYG_100-99b"/>
間有少年書生仰月呼吸俄而口吐一珠色赤於火以<lb/>
手承弄曼踉蹌而前奪取吞嚥書生怒爭不已既而曰<lb/>
假汝經年仍當歸我隨失所在曼吞珠後體甚飃忽咸<lb/>
謂曼得隠形術適御史巡蒲録諸訟牒怨家重賂曼徑<lb/>
入堂掣牒左右無見者御史覺階前有半體人案牒翻<lb/>
翻自動心甚駭異急以所佩印重按之忽得人手其全<lb/>
體遂現立命箠斃掩埋逾夕其地墳起成一小穴若有<lb/>
物出入狀葢書生取珠為之<hi>觚賸</hi>
<pb n="KR2k0050_WYG_100-100a"/>
明末少華峰有龍出玉皇殿泥龍内坐山道人及張天<lb/>
錫見之<hi>華州志</hi>
　鑒戒<lb/>
秦孝公用商君嘗臨渭論囚渭水盡赤孝公卒太子立<lb/>
發吏捕商君商君亡至闗下欲舍客舍主人不知其是<lb/>
商君也曰商君之法舍人無驗者坐之商君喟然歎曰<lb/>
嗟乎為法之弊至此哉<hi>史記商君傳</hi>
郭解軹人徙入闗闗中賢豪知與不知聞其聲爭交驩<lb/>
<pb n="KR2k0050_WYG_100-100b"/>
解殺楊季主楊季主家上書人又殺之闕下上聞乃下<lb/>
吏捕解解亡置其母家室夏陽身至臨晉出闗久之得解<lb/>
遂族郭解<hi>史記游俠傳</hi>
趙廣漢為京兆尹好用世吏子孫新進少年者專厲强<lb/>
壯蠭氣見事風生以私怨論殺男子榮畜人上書言之<lb/>
事下丞相御史按驗廣漢疑丞相夫人殺侍婢欲以脇<lb/>
丞相乃將吏卒入丞相府召夫人跪庭下受辭收奴婢<lb/>
十餘人去丞相上書自陳上惡之下廣漢廷尉竟坐腰<lb/>
<pb n="KR2k0050_WYG_100-101a"/>
斬<hi>漢書本傳</hi>
減宣為左内史其治米鹽事小大皆闗其手自部署縣<lb/>
名曹實物官吏令丞弗得擅揺動以重法繩之居官數<lb/>
年廢為右扶風坐怨成信<hi>漢書曰成信宣吏</hi>信亡藏上林中宣<lb/>
使郿令格殺信吏卒格信時射中上林苑門宣下吏抵<lb/>
罪以為大逆當族自殺<hi>史記酷吏傳</hi>
王温舒者陽陵人為御史督盜賊殺傷甚多遷河内太<lb/>
守捕郡中豪猾相連坐千餘家上書請大者族小者死<lb/>
<pb n="KR2k0050_WYG_100-101b"/>
流血十餘里其好殺伐行威如此嵗餘㑹宛軍發詔徴<lb/>
豪吏温舒匿其吏華成及人有變告温舒他姦利事罪<lb/>
至族自殺<hi>史記酷吏傳</hi>
扶風人士孫奮居富而性吝梁冀以乘馬遺之從貸錢<lb/>
五千萬奮以三千萬與之冀大怒乃告郡縣認奮母為<lb/>
其守藏婢云乃盜白珠十斛紫金千斤以叛遂收考奮<lb/>
兄弟死於獄中悉沒貲財億七千餘萬<hi>後漢書梁冀傳</hi>
董卓既死當時日月清淨微風不起旻璜等及宗族老<lb/>
<pb n="KR2k0050_WYG_100-102a"/>
弱悉在郿皆還為其羣下所斫射卓母年九十走至塢<lb/>
門曰乞脫我死即斬首袁氏門生故吏改殯諸袁死於<lb/>
郿者斂聚董氏尸於其側而焚之暴卓尸於市卓素肥<lb/>
膏流浸地草為之丹守尸吏冥以為大炷致卓臍中以<lb/>
為燈光明達旦如是積日後卓故部曲收所燒者灰并<lb/>
以一棺棺之葬於郿卓塢中金有二三萬斤銀八九萬<lb/>
斤珠玉錦繡奇玩雜物皆山崇阜積不可知數<hi>英雄記</hi>李<lb/>
傕等葬董卓於郿葬日大風雨霆震卓墓流水入藏漂<lb/>
<pb n="KR2k0050_WYG_100-102b"/>
其棺木<hi>後漢書董卓傳</hi>
王如新豐人初為州武吏時闗中荒殘潛結無賴諸少<lb/>
年乘夜襲破山簡杜㽔軍於是馮翊嚴凝長安侯脫等<lb/>
各率其黨攻城殺令以應之未幾衆至四五萬自號大<lb/>
將軍領司雍二州牧歸王敦卒為敦所誅<hi>晉書本傳</hi>
皇初中姚興給事黃門侍郎古成詵每以天下是非為<lb/>
己任時京兆韋髙慕阮籍為人居母䘮彈琴飲酒詵聞<lb/>
而泣曰吾當私刃斬之以崇風教遂持劍求髙髙懼逃<lb/>
<pb n="KR2k0050_WYG_100-103a"/>
匿終身不敢見詵<hi>姚興載記</hi>
魏葢吳反杏城闗中騷動帝西伐至於長安先是長安<lb/>
沙門種麥寺内御騶牧馬於麥中帝入觀馬沙門飲從<lb/>
官酒從官入其便室見大有弓矢矛楯出以奏聞帝曰<lb/>
此非沙門所用當與葢吳同謀規害人耳命有司案誅<lb/>
一寺閱其財産大得釀酒具及州郡牧守富人所寄藏<lb/>
物葢以萬計又為曲室與貴室女私亂帝既怒沙門非<lb/>
法崔浩時從行因進其說詔誅長安沙門焚破佛像勅<lb/>
<pb n="KR2k0050_WYG_100-103b"/>
下四方令一依長安故事<hi>魏書釋老志</hi>
杜陵人韋伯昕學尚有壮氣自以才智優於裴植常輕<lb/>
之延昌末告植謀為廢黜植坐死後百餘日伯昕亦病<lb/>
卒臨亡見植爲祟云<hi>魏書裴叔業傳</hi>
燕榮華陰人性剛嚴有武藝仕周從武帝伐齊以功授<lb/>
開府儀同三司隋文帝受禪徴為武候將軍除幽州總<lb/>
管榮性嚴酷嘗按部道次見叢荆堪為箠命取之輒以<lb/>
試人人或自陳無咎榮曰有罪當免及後犯將撾之人<lb/>
<pb n="KR2k0050_WYG_100-104a"/>
曰前被杖許有罪宥之榮曰無過尚爾况有過耶榜捶<lb/>
如舊每巡省管内聞人吏妻有美色輒舍其室而淫之<lb/>
暴縱日甚元𢎞嗣除幽州長史懼辱固辭上知之勅榮<lb/>
𢎞嗣杖十已上罪皆奏聞榮遣𢎞嗣監納倉粟颺得一<lb/>
糠一粃罰之毎笞不滿十一日中或至三數如是歴年<lb/>
怨隙日搆遂收付獄絶其糧𢎞嗣飢抽衣絮雜水咽之<lb/>
其妻詣闕稱寃上遣考功侍郎劉士龍馳驛鞫問奏榮<lb/>
毒虐又贓穢狼藉徴還京賜死先是榮家寢室無故有<lb/>
<pb n="KR2k0050_WYG_100-104b"/>
蛆數斛從地噴出未幾榮死於其處<hi>北史酷吏傳</hi>
王文同頻陽人開皇中以軍功拜儀同煬帝嗣位出為<lb/>
恒山郡贊務有一豪猾每持長吏長短文同下車聞其<lb/>
名而數之因令剡木為木橛埋之於庭出尺餘四面各<lb/>
埋小橛令其人踣心於木橛上縛四支於小橛以棒打<lb/>
其背應時潰爛郡中大駭及帝征遼東令文同巡察河<lb/>
北諸郡北至河間召郡官人小有遲違者輒覆面於地<lb/>
捶殺之求沙門相聚講論及共為佛會者數百人文同<lb/>
<pb n="KR2k0050_WYG_100-105a"/>
以為聚結惑衆盡斬之又悉裸僧尼驗有淫狀非童男<lb/>
女者數千人復將殺之郡中士女號哭於路諸郡驚駭<lb/>
各奏其事帝聞大怒遣使馳鎻之斬於河間<hi>北史本傳</hi>
魚俱羅<hi>馮翊下邽人</hi>初煬帝在藩俱羅弟贊以左右從累遷<lb/>
大都督帝嗣位拜車騎將軍贊性凶暴虐其部下令左<lb/>
右炙肉遇不中意以籤刺其眼有温酒不適者立斷其<lb/>
舌帝以贊藩邸之舊不忍加誅令自為計贊飲藥而死<lb/>
<hi>隋書魚俱羅傳</hi>
<pb n="KR2k0050_WYG_100-105b"/>
大業中京兆獄卒失其名酷暴諸囚囚不堪其苦而獄<lb/>
卒以為戯樂後生一子頤下肩上有若肉枷無頸數嵗<lb/>
而死<hi>廣古今五行記</hi>
隋大業末有道者居太白山煉丹砂有成弼者給侍甚<lb/>
久一日以家艱辭去道者遺丹十粒令一粒化赤銅十<lb/>
斤足辦葬事弼還如言襄事復入山求丹不與乃持刃<lb/>
刧之斷手刖足顔色不變并斬其首解衣見肘後有赤<lb/>
囊開之則丹也弼喜持之下山忽聞呼弼聲囘顧乃道<lb/>
<pb n="KR2k0050_WYG_100-106a"/>
者也曰吾不期與子至此子受丹神必誅汝終如吾矣<lb/>
言已不見弼既得丹多變黄金家大富則為人告云有<lb/>
姦弼自列能成黃金唐太宗召試有驗因授五品官令<lb/>
造金凡造數萬斤而丹盡因求去帝令列其方弼訴不<lb/>
知帝謂其詐遂令斷手刖足斬首如道者云<hi>廣異記</hi>
武徳四年赦王世充為庶人與兄弟子姪處蜀以防夫<lb/>
未備置雍州廨舍獨孤機之子修徳帥兄弟至其所矯<lb/>
稱勅呼鄭王世充與兄世惲趨出修徳等殺之其餘兄<lb/>
<pb n="KR2k0050_WYG_100-106b"/>
弟子姪等於道亦以謀反誅武徳二年獨孤機兄弟為<lb/>
世充所殺故修徳報仇<hi>通鑑注</hi>
李密字元䆳其先襄平人父寛隋上柱國遂家長安密<lb/>
趣解雄逺多策畧以蔭為千牛備身謝病去感厲讀書<lb/>
以蒲韉乘牛挂漢書一帙角上行且讀時賊翟讓聚黨<lb/>
萬人密以策干讓讓分兵與密號蒲山公推為盟主建<lb/>
號魏公密殺讓心稍驕武徳元年王世充悉衆決戰密<lb/>
軍潰歸闗中髙祖拜光禄卿封邢國公殊怨望髙祖詔<lb/>
<pb n="KR2k0050_WYG_100-107a"/>
以本兵就黎陽招撫故部曲王伯當為副馳至稠桑驛<lb/>
有詔復召密密大懼謀叛伯當止之不從熊州副將盛<lb/>
彦師擊斬之<hi>唐書本傳</hi>
那羅邇娑婆寐帝那伏國人也貞觀二十二年右衞率<lb/>
長史王元策破帝那伏國得之自言夀三百嵗云有長<lb/>
生之術太宗深加敬禮造延年之藥發使天下採諸奇<lb/>
藥異石有藥名畔茶位水出山中石臼内有七種色或<lb/>
熱或冷能消草木金鐵人手入水即銷爛欲取之以駱<lb/>
<pb n="KR2k0050_WYG_100-107b"/>
駝髑髏沈於石臼以水轉注瓠蘆中每有此水處即有<lb/>
石桂似人形守之若彼山人傳道出此水者即死又有<lb/>
藥名咀賴羅在髙山石崖腹有石孔孔前有一小樹其<lb/>
葉青綠狀如黎杏石孔中有大毒蛇守之人不得到欲<lb/>
取此樹為藥以大方頭箭射取枝葉葉下便有鳥銜將<lb/>
飛去即以衆箭射鳥而取其葉詭異之事𩔖多如此徒<lb/>
延嵗月術卒不就終死於長安<hi>冊府元龜</hi>
白鐵余者延州稽胡也先於深山中埋一銅佛像經數<lb/>
<pb n="KR2k0050_WYG_100-108a"/>
年草生其上詔鄉人曰吾昨夜山下過見有佛光於是<lb/>
卜日設齋以出聖佛及期集數百人命於非所藏處斸<lb/>
不得則詭曰諸人不至誠布施佛不可見是日男女爭<lb/>
施捨百餘萬即於埋處斸之得銅佛鄉人以為聖人逺<lb/>
近相傳莫不欲見宣言曰見聖佛者百病即愈計百里<lb/>
老小士女皆就之乃緋綾為袋數十重盛佛像人來觀<lb/>
者去其一重一囘布施獲千萬乃見其像如此矯偽一<lb/>
二年鄉人歸伏遂作亂自稱光王署置官屬設長吏為<lb/>
<pb n="KR2k0050_WYG_100-108b"/>
患數年命將軍程務挺討斬之<hi>朝野僉載</hi>
薛萬均弟萬徹<hi>徹按薛萬  咸陽人</hi>髙宗永徽二年授寧州刺史<lb/>
入朝與房遺愛昵甚因曰我雖病足坐置京師諸輩猶<lb/>
不敢動遺愛曰若國有變當與公共輔荆王謀洩下獄<lb/>
誅<hi>唐書薛萬均傳附</hi>
杜如晦次子荷<hi>杜按杜氏  陵人</hi>性暴詭不循法尚城陽公主<lb/>
官至尚乘奉御封襄陽郡公承乾謀反荷曰琅邪顔利<lb/>
仁善星數言天有變宜建大事陛下當為太上皇請稱<lb/>
<pb n="KR2k0050_WYG_100-109a"/>
疾上必臨問可以得志及敗坐誅臨刑意象軒驁<hi>唐書杜如</hi>
<hi>晦傳</hi>
周興萬年人少習法律自尚書吏積遷秋官侍郎屢決<lb/>
制獄文深峭妄殺數千人天授中人告興與丘神勣謀<lb/>
反詔來俊臣鞫狀興未知被告方對俊臣食俊臣曰囚<lb/>
多不服奈何曰易耳内之大甕熾炭周之何事不承俊<lb/>
臣曰善命取甕具熾火徐謂興曰有詔按君請嘗之興<lb/>
駭汗叩頭服罪<hi>唐書本傳</hi>
<pb n="KR2k0050_WYG_100-109b"/>
來俊臣萬年人凶險不事生産妄告密引見則天以為<lb/>
忠累遷侍御史按制獄少不會意者必引之前後至族<lb/>
千餘家則天於麗景門别置推事院令俊臣等按鞫俊<lb/>
臣造告密羅織經一巻皆有條貫支節布置事由每鞫<lb/>
囚無輕重多以醋灌鼻禁地牢中或盛之甕中以火遶<lb/>
炙之並絶其粮至有抽衣絮以噉者每有赦令俊臣必<lb/>
先遣獄卒盡殺重囚然後宣示由是告密之徒紛然道<lb/>
路諸武及太平公主恐懼共發其罪乃棄市國人無少<lb/>
<pb n="KR2k0050_WYG_100-110a"/>
長皆怨之競剮其肉斯須盡矣<hi>舊唐書酷吏傳</hi>
來子珣萬年人永昌初上䟽擢左臺監察御史后倚以<lb/>
按獄多徇后㫖故賜姓武字家臣既誣雅州刺史劉行<lb/>
實弟兄謀反誅得遷游擊將軍常衣錦半臂自異俄流<lb/>
死<hi>唐書來俊臣傳附</hi>
唐則天初京兆人李全聞家富於財性好殺戮猪羊驢<lb/>
犢皆烹宰於前常與諸子取鳥雀以刀齊刈其頭即放<lb/>
飛看其飛得近逺逺者為勝近者為負以此戲樂在家<lb/>
<pb n="KR2k0050_WYG_100-110b"/>
極嚴殘婢妾及奴客少有事或懸開其心或剜去其目<lb/>
其妻初生一子自眼上䀹有皮埀下至於鼻從額已後<lb/>
又有一片皮垂至於頸有似人着帽焉後生一子牙爪<lb/>
如虎口似鷹吻又生一子從項至腰有縫撥看見其心<lb/>
肺五臟生而俱死其兄亦好鷹犬弋獵性又殘忍酷毒<lb/>
其妻生男項上有肉枷鳥獸魚鱉形或無眼鼻者數矣<lb/>
<hi>廣古今五行記</hi>
周侍御史侯思止醴泉賣餅食人也羅告准例酬五品<lb/>
<pb n="KR2k0050_WYG_100-111a"/>
於上前索御史上曰卿不識字對曰獬豸豈識字但為<lb/>
國觸罪人而已遂授之凡推勘殺戮甚衆更無餘語唯<lb/>
謂囚徒曰不用你書言筆語止還我白司馬若不肯來<lb/>
俊即與你孟青横遭苦楚非命者不可勝數白司馬者<lb/>
北邙山司馬坂也來俊者中丞來俊臣也孟青者將軍<lb/>
孟青棒也後坐私蓄錦朝堂決殺之<hi>朝野僉載</hi>
張易之兄弟驕貴强奪莊宅奴婢姬妾不可勝數昌期<lb/>
於萬年縣街内行逢一女人壻抱兒相逐昌期馬鞭撥<lb/>
<pb n="KR2k0050_WYG_100-111b"/>
其頭巾女婦罵之昌期顧謂奴曰横䭾將來壻投匭三<lb/>
四狀並不出昌期捉送萬年縣誣以他罪決死之昌儀<lb/>
常謂人曰丈夫當如此今時千人推我不能倒及其敗<lb/>
也萬人擎我不能起俄而事敗兄弟俱斬<hi>朝野僉載</hi>
天受年彭城劉誡之粗險不調凌上忽下恐嚇財物從<lb/>
萬年縣尉常彦瑋索錢一百千云我是劉果毅當與富<lb/>
貴彦瑋進狀告之上令二給事先入彦瑋房中下簾坐<lb/>
牕下聴之有頃誡之及盧千仭至坐談彦瑋引之說國<lb/>
<pb n="KR2k0050_WYG_100-112a"/>
家短長無所忌諱給事一一紙筆抄之以進上怒令金<lb/>
吾捕捉親問之具承遂腰斬誡之千仞處絞授彦瑋侍<lb/>
御史<hi>朝野僉載</hi>
崔湜為襄州刺史請别開南山新路以趣商州役工數<lb/>
萬死者十三四仍嚴錮舊道不許人行其新路每經夏<lb/>
潦摧壓踣陷行旅艱辛僵仆相繼後湜流嶺表俄誅戮<lb/>
於路山南人先苦湜所役競以磚瓦投擲其尸應時盡<lb/>
碎而商州奏請復依舊路<hi>冊府元龜</hi>
<pb n="KR2k0050_WYG_100-112b"/>
景雲中西京霖雨六十餘日有一胡僧名寳嚴自云有<lb/>
術能止雨設壇塲讀經呪其時禁屠家寳嚴用羊二十<lb/>
口馬二疋以祭祈讀經五十餘日其雨更盛於是斬逐<lb/>
胡僧其雨遂止<hi>朝野僉載</hi>
相王誅逆韋崔日用將兵杜曲誅諸韋畧盡綳子中嬰<lb/>
孩亦揑殺之<hi>朝野僉載</hi>
京兆尹崔日知處分長安萬年及諸縣左降流移人不<lb/>
許暫停有違晷刻所由決杖無何日知貶歙縣丞被縣<lb/>
<pb n="KR2k0050_WYG_100-113a"/>
家催求與妻子别不得<hi>朝野僉載</hi>
楊虞卿為京兆尹市里有三王子力能揭巨石遍身圗<lb/>
劄前後合抵死數四皆匿軍以免會有過楊令所由數<lb/>
人捕獲閉闗杖殺之判云刺劄四肢口稱王子何須訊<lb/>
問便合當辜<hi>酉陽雜俎</hi>
王旭侍中珪孫神龍初遷累左臺侍御史每治獄囚皆<lb/>
逆服制獄械率有名曰驢駒拔橛犢子懸等以怖下又<lb/>
縋髮以石脅承之時監察御史李嵩李全交皆嚴酷與<lb/>
<pb n="KR2k0050_WYG_100-113b"/>
旭埒京師號三豹里閭至相詛曰若違教值三豹宋王<lb/>
憲官屬納希虬兄為劍南令坐贓旭奉使臨訊見其妻<lb/>
美逼亂之囚殺其夫納贓數百萬希虬泣訴於王王為<lb/>
上聞詔劾治獲姦贓不貲貶龍州尉恚而死<hi>唐書本傳  按王旭</hi>
<hi>郿縣人</hi>
王涯有再從弟沐家於江南貧且老聞涯為相跨驢詣<lb/>
之欲求一簿尉留長安二嵗始得一見涯待之殊落寞<lb/>
久之沐因嬖奴以道所欲涯許以微官自是旦夕造門<lb/>
<pb n="KR2k0050_WYG_100-114a"/>
以俟命及涯家被收沐適在其第與涯俱腰斬舒元輿<lb/>
有族子守謙愿而敏元輿愛之從元輿者且十年一日<lb/>
忽以非罪怒之日加譴責奴婢軰亦薄之守謙求歸元<lb/>
輿亦不留悲嘆而去夕至昭應聞元輿收族守謙獨免<lb/>
<hi>通鑑</hi>
天寳中御史大夫王鉷有罪賜死縣官簿錄鉷太平坊<lb/>
宅數日不能遍宅内有自雨亭從簷上飛流四注當夏<lb/>
處之凛若髙秋又有寳鈿井欄不知其價他物稱是<hi>封氏</hi>
<pb n="KR2k0050_WYG_100-114b"/>
<hi>見聞録</hi>
長安城中有豪民楊崇義者妻劉氏與隣舍兒李弇私<lb/>
通崇義一日醉歸劉氏與李弇同謀而害之埋於枯井<lb/>
中其時僕妾軰並無所覺惟有鸚鵡一隻在堂前架上<lb/>
洎殺崇義之後其妻遂經府陳詞言其夫不歸竊慮為<lb/>
人所害府縣官吏莫究其弊後來縣官等再詣崇義家<lb/>
檢校鸚鵡忽然聲屈曰殺家主者劉氏李弇也官吏遂<lb/>
執劉氏及李弇備招情欵府尹具事案奏聞明皇歎訝<lb/>
<pb n="KR2k0050_WYG_100-115a"/>
久之封鸚鵡為綠衣使者<hi>開元天寳遺事</hi>
鳳州城南有明相寺佛數尊皆飾以金亂後有貧民刮<lb/>
金鬻而自給迨至時寧金綵已盡於是遍身生癬癢不<lb/>
可忍必須以物自刮皮盡至肉肉盡至骨而死<hi>王琰㝠祥記</hi>
長安完盛時有一道術人稱得丹砂之妙顔如弱冠自<lb/>
言三百餘嵗京都人甚慕之至於輸貨求丹横經請益<lb/>
者門如市肆時有朝士數人造其地飲啜方酣有閽者<lb/>
報曰郎君從莊上來欲叅覲俄見一老叟鬢髮如銀昏<lb/>
<pb n="KR2k0050_WYG_100-115b"/>
耄傴僂趨前而拜拜訖叱入中門徐謂坐客曰小兒愚<lb/>
騃不肯服食丹砂以至於是都未及百嵗枯槁如斯坐<lb/>
客愈更神之後有人私詰道者親故乃云傴僂者即其<lb/>
父也好道術者受其誑惑如欺嬰孩矣<hi>玉堂閒話</hi>
元載結中人董秀厚啖以金使刺取密㫖帝有所屬必<lb/>
先知之探微揣端無不諧契故帝任不疑魚朝恩誅載<lb/>
益矜肆外委主書卓英倩李待榮内刧婦言縱諸子闗<lb/>
通貨賄擠忠良進貪猥城中開南北二第室宇奢廣當<lb/>
<pb n="KR2k0050_WYG_100-116a"/>
時為冠近郊作觀榭帳帟什器不徙而供膏腴列墅疆<lb/>
畛相望名姝異伎雖禁中不逮帝盡得其狀李少良上<lb/>
書詆其醜狀載怒殺少良帝積怒大厯十二年詔收載<lb/>
賜死<hi>唐書本傳</hi>
元載寵姬薛瑶英母趙姢本岐王愛妾後出為薛氏妻<lb/>
生瑶英及載納為姬善為巧媚載惑之怠於庶務瑶英<lb/>
父兄與趙娟出入賄賂號為闗節天下齎寶貨求大官<lb/>
職無不指薛為梯媒載死瑶英自為俚妻矣<hi>杜陽雜編</hi>元載<lb/>
<pb n="KR2k0050_WYG_100-116b"/>
於萬年縣佛堂子中謁主官乞一快死主者曰相公今<lb/>
受些子汚泥不怪也乃脫穢襪塞其口而終<hi>嘉話錄</hi>
華山道士明思逺勤修道籙三十餘年常教人金水分<lb/>
形之法並閉氣存思師事甚衆永泰中華州虎暴思逺<lb/>
云虎不足畏但閉氣存思令十指頭各出一獅子虎即<lb/>
去思逺兼與人同行欲暮於谷口行逢虎其伴驚懼散<lb/>
去唯思逺端然閉氣存思俄爲虎所食其徒明日於谷<lb/>
口相尋但見松蘿及雙履耳<hi>辨疑志</hi>
<pb n="KR2k0050_WYG_100-117a"/>
李廣𢎞小字軟奴自稱嵩山僧或詐云王孫與其黨王<lb/>
昌至京師有董昌者導廣𢎞舍於資敬寺尼智因董昌<lb/>
又令妖人唐郛言廣𢎞當大貴郛又誘射生將韓欽緒<lb/>
李政諫南珍霞及神䇿將魏循李傪前越州參軍李昉<lb/>
明經陸降於廣𢎞所皆行君臣之禮各有署置廣𢎞通<lb/>
於智因許以為妃又云嶽瀆為我擇十月十日庚寅舉<lb/>
行魏循李傪上變令中官捕之三司覆驗連坐死者百<lb/>
人<hi>冊府元龜</hi>
<pb n="KR2k0050_WYG_100-117b"/>
上都市肆惡少率髠而膚劄備衆物形狀恃諸軍張拳<lb/>
强刧至有以蛇集酒家捉羊甲擊人者京兆尹薛元賞<lb/>
上言白令里長潛捕約三十餘人悉杖殺屍於市市人<lb/>
有㸃青者皆炙滅之時大寧坊力者張幹劄左膊曰生<lb/>
不怕京兆尹右膊曰死不畏閻羅王又有王力奴以錢<lb/>
五千召劄工可胷腹為山亭院池樹草木鳥獸無不悉<lb/>
具公悉杖殺之<hi>酉陽雜俎</hi>
元和初天水趙雲客遊鄜畤過中部縣縣寮有讌吏擒<lb/>
<pb n="KR2k0050_WYG_100-118a"/>
一囚至罪不甚重官寮願縱之雲醉因勸加刑杖之二<lb/>
十累月雲出塞行及蘆子闗道逢一人要之過其居命<lb/>
酒偶酌既而問曰君省相識耶前某月日於中部值君<lb/>
某遭罹橫罪與君素無讐隙為君所勸因被重刑雲遽<lb/>
起謝之其人曰吾望子久矣乃令左右拽入一室有大<lb/>
坑深三丈餘中惟貯酒糟數十斗剥去其衣推雲於中<lb/>
飢食其糟渴飲其汁昏昏幾一月乃出之使人<graphic n="KR1370" url="https://raw.githubusercontent.com/kanripo/KR-Gaiji/master/images/KR1370.png" mimeType="image/png"/>額挼<lb/>
捩肢體手指肩髀皆改舊提出風中倐然凝定至於聲<lb/>
<pb n="KR2k0050_WYG_100-118b"/>
韻亦改以為賤隸會其弟為御史出案靈州獄雲以前<lb/>
事密䟽示之其弟告於觀察使李銘由是發卒討尋盡<lb/>
得姦人而覆滅其黨臨刑亦無隠匿云前後如此變改<lb/>
人者數代矣<hi>獨異記</hi>
温韜京兆華原人少為盜後事李茂貞為華原鎮將茂<lb/>
貞以華原縣為耀州韜為刺史梁太祖圍茂貞於鳳翔<lb/>
韜以耀州降梁即以韜為節度使韜在鎮七年唐諸陵<lb/>
在境内者悉發之取其金寶昭陵最固韜從埏道下見<lb/>
<pb n="KR2k0050_WYG_100-119a"/>
宫室制度閎麗不異人間中為正寢東西廂列石床床<lb/>
上石函中為鐵匣悉藏前世圗書鍾王筆迹紙墨如新<lb/>
韜悉取之遂傳人間惟乾陵風雨不可發後求徙他鎮<lb/>
遂徙忠武莊宗滅梁韜來朝莊宗待韜甚厚郭崇譛曰<lb/>
此刧陵賊罪不可赦莊宗遽遣還鎮明宗入洛流徳州<lb/>
賜死<hi>五代史本傳</hi>
西京咸宜觀女道士魚𤣥機字幼微長安里家女也色<lb/>
傾國喜讀書屬文尤致意吟咏咸通初從冠帔於咸宜<lb/>
<pb n="KR2k0050_WYG_100-119b"/>
或載酒詣之必鳴琴賦詩間以謔浪其詩有雲情自鬱<lb/>
爭同夢仙貌長芳又勝花一女僮曰綠翹亦明慧有色<lb/>
一日機為隣院所邀迨暮方歸綠翹曰適某客來知鍊<lb/>
師不在而去客乃機素相暱者意翹與之私及夜張燈<lb/>
扃戸命翹入卧内訊之裸而笞百數既委頓請盃水酹<lb/>
地曰無天則無所訴若有誰能抑我言訖絶於地機坎<lb/>
後庭瘞之自謂無人知者有問翹者則曰春雨霽逃矣<lb/>
客有宴於機室者因溲於後庭當瘞上見青蠅數十集<lb/>
<pb n="KR2k0050_WYG_100-120a"/>
於地驅去復來詳視之如有血痕且腥客既出竊語其<lb/>
僕僕歸復語其兄其兄為府街卒嘗求金於機機不顧<lb/>
卒深銜之聞此遽至觀門覘伺見偶語者乃訝不覩綠<lb/>
翹之出入街卒復呼數卒攜鍤具突入𤣥機院發之而<lb/>
綠翹貌如生卒遂録𤣥機京兆府吏詰之辭伏朝士多<lb/>
為言者府乃表列上至秋竟戮之<hi>三水小牘</hi>
有處子姓文不記其名居漢中以燒煉為業有富商李<lb/>
十五郎者積貨甚多為文所惑三年之内家財罄空恥<lb/>
<pb n="KR2k0050_WYG_100-120b"/>
之自經又有蜀中大將屯兵漢中者亦為所惑華陽坊<lb/>
有成太尉新造一第未居言其空淨遂求主者賃以燒<lb/>
藥因火發焚其第延其一坊掃地而盡文遂夜遁欲向<lb/>
西取桑林路東趨斜谷以脫身出門便為猛虎所逐不<lb/>
得西去遂北入王子山虎隨之不離跬步既窘迫遂攀<lb/>
枝上樹以帶自縛於喬柯之上虎遶樹咆哮及曉官司<lb/>
捕逐者及樹下虎乃徐去遂就樹擒之斬於燒藥之所<lb/>
<hi>王氏見聞</hi>
<pb n="KR2k0050_WYG_100-121a"/>
長安城西明寺鐘寇亂之後有貧民偷其銅袖鎚鏨往<lb/>
竊鑿之日獲一二斤鬻於闤闠如是經年其家忽失所<lb/>
在市銅者亦訝其不來後官欲徙鐘於别寺見寺鐘平<lb/>
墮在閣上及仆之見盜鐘者抱鎚鏨儼然坐於其間即<lb/>
已乾枯矣<hi>玉堂閒話</hi>
偽蜀王宗信鎮鳳州有角觝人蘇鐸者委之巡警嘗與<lb/>
宗信之左右孫延膺不協宗信因暇日登樓望見蘇鐸<lb/>
錦袍束帶似逺行人之狀宗信訝之鐸本岐人也延膺<lb/>
<pb n="KR2k0050_WYG_100-121b"/>
因譛曰蘇鐸雖受公畜養其如包藏禍心久欲逃去宗<lb/>
信大怒立命擒至先斷舌臠肉然後斬之及延膺作逆<lb/>
其被法之狀一如鐸焉<hi>儆戒録</hi>
臨潼縣驛前有俚婦三子皆售諸過客二為正使一為<lb/>
郎官正使者一田一劉郎官者縣人田升卿也田登第<lb/>
嫡父自陳升卿大怒聞公決杖元祐中升卿坐市易錢<lb/>
不明配流廣南人謂無親之報<hi>畫墁録</hi>
劉原父晚年病日月兒女皆不能認人言永興中多發<lb/>
<pb n="KR2k0050_WYG_100-122a"/>
塚墓求古物致此<hi>暇日記</hi>
武功典史張儀儀封人刻薄狡險善虐其民取之及骨<lb/>
髓及語百姓吾為吏㢘士大夫不知也即有弗㢘我安<lb/>
敢昧城隍當使我父子同日橫死不踰年果父子同日<lb/>
死壯兵祗候儀宅者是夜未寐見二長鬚人皂衣持鎖<lb/>
突入儀寢兵以為同事者俄傳儀子死兵亟尋持鎻者<lb/>
内無有也乃儀亦暴死日中<hi>武功志</hi>
張獻忠號八大王延安衛柳樹澗人為府快手不得志<lb/>
<pb n="KR2k0050_WYG_100-122b"/>
去從神一魁領紅旗為先鋒有力多詭同夥咸尊事之<lb/>
㸃燈子清澗人趙四兒也紫金梁者即王自用一名王<lb/>
和尚老囘囘者即馬守應皆綏徳人也過天星者張天<lb/>
綝也綏徳人惠登相者亦號過天星清澗人也曹操者<lb/>
羅汝才也延安人多智而狡賊中號之為曹操<hi>延綏志  按諸</hi>
<hi>賊旋相殄滅</hi>
李自成小字磑生米脂人居於懷逺堡之李繼遷寨二<lb/>
十一嵗應募銀川馬夫夜失道有雙狼引之行給事劉<lb/>
<pb n="KR2k0050_WYG_100-123a"/>
懋上言裁減驛跕自成復無聊里中推為里長值催科<lb/>
甚迫縣令笞之加以杻自成脫去竄入王左掛子苗美<lb/>
隊中號八隊闖將自成身不甚長髙顴深䪼鴟目鷹鼻<lb/>
反膺巨肩後髮際如蠆聲似豺而語甚遲緩逺望之猶<lb/>
俗所畫鍾馗也性慘酷鉗鑿鎚鋸不離左右斫足剖心<lb/>
日以為常後南奔辰州往邨落中求食邨民擊之不知<lb/>
所終<hi>延綏志</hi>
姜瓖榆林人明崇禎間掛鎮朔將軍印鎮大同李自成<lb/>
<pb n="KR2k0050_WYG_100-123b"/>
之亂瓖投賊自成敗來歸仍命為大同總兵官内懷反<lb/>
側順治五年冬院府各官出城閱粮瓖乘虛舉兵朔渾<lb/>
望風奔潰我師雲集立復朔渾等處遂圍大同六年秋<lb/>
賊黨勢窮内潰斬瓖首出降<hi>山西通志</hi>
　<lb/>
　<lb/>
　<lb/>
　陜西通志巻一百<lb/>
</p>
<p>
</p>
  </div>
</body>
</text>
</TEI>
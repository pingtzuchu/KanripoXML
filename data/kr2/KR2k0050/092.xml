<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陜西通志巻九十二</head> <lb/>
    <p>
<pb n="KR2k0050_WYG_092-1a"/>
欽定四庫全書<lb/>
　陜西通志巻九十二<lb/>
　　藝文八<hi>記二</hi>
　　増修華清宫記　　　　　　　　<hi>元</hi>商挺<lb/>
始余從先大夫宦遊長安道過華清因讀古今名賢石<lb/>
刻其興廢沿革之迹畢陳於目前重樓延閣層臺邃沼<lb/>
雖不逮承平盛時䂓模制度宛然固在迨兵燹之餘居<lb/>
民播遷所在宫觀例隨灰刼華清亦不免莽為薉區矣<lb/>
<pb n="KR2k0050_WYG_092-1b"/>
嵗癸丑復過故宫意謂蕩然無復向日及見屋宇修整<lb/>
階序廓大為殿者八曰三清曰紫㣲曰御容曰四聖曰<lb/>
三官曰列祖曰真武曰玉女為閣者二曰朝元曰沖明<lb/>
為湯者二曰九龍曰芙蓉鐘鼓有樓靈官有臺星壇雲<lb/>
室蔬圃水輪以次而具丹堊藻繪燦然一新若初未毁<lb/>
而又有加焉者詰其故主㑹趙志古輩合辭言曰先師<lb/>
清平老人趙志淵自洛川還過驪山西顧彷徨憫宫室<lb/>
之彫廢慨然以修復為事乃命其徒剪榛棘礱柱礎陶<lb/>
<pb n="KR2k0050_WYG_092-2a"/>
瓴甓勤垣墉於是四方道侣各執其藝來㑹宫下鼓舞<lb/>
欣躍咸願薦力土木之功以時竟舉斜傾者起之腐敗<lb/>
者易之破缺者完之漫漶者飾之又得太傅伊喇公總<lb/>
管田公輸貲助役相與翼成稍稍興葺僅見倫叙事未<lb/>
竟不幸厭世志古等才謭力綿大懼不任以墜宗緒自<lb/>
是脅不霑席食不甘味饑寒疾苦不以累業者逾十五<lb/>
年始克有成敢以記請庶徵石書辭俾永傳焉余謂秦<lb/>
中名山水多矣可取者惟華清為最闢門可以瞰清渭<lb/>
<pb n="KR2k0050_WYG_092-2b"/>
登髙可以臨商於髙甍鉅棟綿亘盤鬱寒藤老樹䝉絡<lb/>
揺綴而漢唐之離宫別館咸在焉斯則華清之竒觀也<lb/>
又況東西奔走實當衝要而往來大小畢慰其意此誠<lb/>
與時遷徙應物變化無所往而不宜者也向非清平𤣥<lb/>
應感人何能新宫宇還舊觀非志古竭力盡悴曷能勤<lb/>
堂構紹宗風而喑無一言是使師弟之功泯然而不傳<lb/>
也聊推次營造始末刻諸石用紀嵗月云時中統二年<lb/>
九月念五日商挺記<lb/>
<pb n="KR2k0050_WYG_092-3a"/>
　　重修奉元路廟學記　　　　　　　虞集<lb/>
集聞之兹土也昔者周公嘗治而教之矣禮樂其具也<lb/>
出之於宗廟朝廷之上行之乎學校井田之間因其秉<lb/>
彛好德之懿而詠歎夫天命之不已因夫卦畫示人之<lb/>
藴而發揮乎變通之無窮致嚴於閨門袵席之㣲而推<lb/>
至乎天地神明之著致察乎時物衣食之末而究極乎<lb/>
輔成化育之功耕祿之均施之四海而無不準也祭祀<lb/>
之達傳之子孫而無不保也三代以降人文莫過焉世<lb/>
<pb n="KR2k0050_WYG_092-3b"/>
降俗易仲尼猶有不復夢見之歎而況於千載之下乎<lb/>
漢唐之遺迹無復有者又何有於教之可言耶昔者程<lb/>
子得周子之傳而起於洛邵子在焉横渠張子特起於<lb/>
關中其學一原也而尤有意於制作之事焉程子之言<lb/>
有關雎麟趾之意而後可以行周官之法度此周公之<lb/>
遺意而張子之志也與正䝉之書學者受讀訂頑之銘<lb/>
推極乎事親事天之誠而程子以為其修辭之不可及<lb/>
其智勇之所造非振古之豪傑孰能與於此而其言曰<lb/>
<pb n="KR2k0050_WYG_092-4a"/>
貧富不均教養無法雖欲言治皆茍而已議與學者買<lb/>
田畫井正其疆界不失公家之賦而立斂法廣儲蓄救<lb/>
災恤患厚本抑末以見先王之遺意而當今可行也又<lb/>
曰今欲以正經為事自古聖賢莫不由此而始逺者大<lb/>
者有所未及而可於家庭見之又曰學者且須識禮可<lb/>
以滋養德性集義養氣蓋有所據依即有常業可以見<lb/>
諸行事其端緒可見如此方是時關洛相望表裏經緯<lb/>
孟子以來亦未有盛於此時者其為言曰衣被天下後<lb/>
<pb n="KR2k0050_WYG_092-4b"/>
世至於今賴之詠歌周南者不亦歸而求之有餘師乎<lb/>
世祖皇帝初年覃懐文學許文正公上書與師友講明<lb/>
於斯文矣儒者之效遂大見於當時而至元大德之間<lb/>
猶有守志勵操之士髙蹈深隠於其鄉朝廷不愛尊爵<lb/>
顯位以延致之以表式於四方聞其風而及其門者亦<lb/>
多矣未必其寂然也夫其風氣四塞之地土厚而水深<lb/>
其生人也質直而忠厚是以文王周公之教易行焉仲<lb/>
尼所以賛諸易詠諸詩載之於書者莫究其事至於關<lb/>
<pb n="KR2k0050_WYG_092-5a"/>
洛諸君子而大明焉舍此無以為教矣學於斯者思周<lb/>
公之為治以極於孔子之道因横渠之學而博通乎濓<lb/>
洛之原則化行俗美賢才衆多豈不於吾雍學而見之<lb/>
乎詩曰南山有臺北山有萊樂只君子邦家之基不有<lb/>
聖賢之遺訓則斯焉取斯請以諸大夫君子而與其都<lb/>
人士講焉<lb/>
　　始入華山至西峯記　　　　　　<hi>明</hi>王履<lb/>
寓長安之踰年新豐丘丈來偶談登華山所得且慫惥<lb/>
<pb n="KR2k0050_WYG_092-5b"/>
余遂諾焉時暑溽期秋初偕余再登七月十有八日至<lb/>
丘丈所而丈適病餘尚困命其外孫沈生相余騎驢行<lb/>
并以日夜越二日暮抵華隂遞運所託宿焉大使黄某<lb/>
具酒肴待因以所登難易為問曰官此六年去山僅數<lb/>
里懼弗勝興作隨止聞遊者及青柯坪仰瞻多自沮而<lb/>
退以故卒不敢往遣其僕慣登者二人導余翌日早食<lb/>
畢行近山口泉聲琅然稍入殿角出灌木中僕曰此玉<lb/>
泉院也至院外觀希夷先生塑像熟睡如生立清樾中<lb/>
<pb n="KR2k0050_WYG_092-6a"/>
風泠泠來鬢鬚動揺而塵垢之面如濯諸道士出迎具<lb/>
茶果言緣險難甚草木交㦸不可以禮服贈余一杖謂<lb/>
扶到青柯坪而止以上則不可杖矣於是冠履外服等<lb/>
悉留院中唯幅巾短衣行縢草履而已沈生健善步跣<lb/>
以行二僕前道旁山對開神意飛動未遽行且覽其槩<lb/>
於時宿雲在嶺羣峭未出餘烟自旁山上騫朝陽射其<lb/>
端壁立之妙荏苒可得風觸壁一鳴翏翏焉而往調調<lb/>
焉而不知其所窮余善畫相契時深遂凝立四人已及<lb/>
<pb n="KR2k0050_WYG_092-6b"/>
逺呼予且趣急登而安知予之所得不在急也地多樲<lb/>
棘且蘙薈不見路二僕予離輒誤岐之他□相錯稍不<lb/>
謹視則觸面罥髪跼且蹐杖攀以進予素不善步驟登<lb/>
累息不能制必竢定始行予時以紙筆自隨遇勝則貌<lb/>
故行視四人愈遲四人常先若猶豫然然沈生知予見<lb/>
予䇿亦䇿予憩亦憩予僮雖不解畫頗解吾癖遇竒樹<lb/>
竒石即報亦頗慧貌不能盡者俾記之及澗而斧斤聲<lb/>
雜蟬鳴鳥哢中出輟䇿聽之謌伐木丁丁鳥鳴嚶嚶詩<lb/>
<pb n="KR2k0050_WYG_092-7a"/>
以過泉淙淙然如琴如筑如佩環不少休其停滙處澄<lb/>
澈如鏡㣲漣動揺日影上壁中多紅白礫予盥頮清寒<lb/>
透骨試嘗焉甚甘美憶嚮年飲吾鄉陽山泉不知去此<lb/>
幾十倍澗北絶徑處實如柚者下垂僮以為橘越險而<lb/>
擷之蜇口畧不可食棄去峛崺西轉至小石洞洞外平<lb/>
石如枰中可㕘坐恨不攜本道輩絃琴于兹以寫幽抱<lb/>
既而坐枰上書所賦詩而東巖方洞適與之對意靈詭<lb/>
内?遂相率以入僕曰此希夷匣耳蓋其𦵏處也棘梗<lb/>
<pb n="KR2k0050_WYG_092-7b"/>
道不得近因疑匣為函恐指所盛蛻者而俗謂之匣與<lb/>
辰巳許及上方峯峯直立鐵鎖下垂望峯端漫不辨何<lb/>
似但峯腰雜樹倒懸斜倚而幽意可人鏁兩畔多小坎<lb/>
從下達上深可二寸僅容履端蓋登則緣鏁以託足者<lb/>
僕曰上有道士王友巖居之不下峯唯玉泉一二道士<lb/>
時裹糧往食之鏁盡處乃石罅號西天門北峯蓋唐𤣥<lb/>
宗妹金仙公主駕鶴昇仙之地而門則𤣥宗覓金仙以<lb/>
鑿焉者也從門入屈曲以上盤折數峯頂始及友巖所<lb/>
<pb n="KR2k0050_WYG_092-8a"/>
居南望連山不知止於何所上無雜草唯細辛一方不<lb/>
多産予雖揺中而憚險弗敢進坐峯根娑羅樹下瞻悵<lb/>
者久之由峯根北折度狹徑容僅一人徑外則壑谷類<lb/>
也地不生草皆敗葉所覆行葉上不知窊隆躡空輒仆<lb/>
予誤躡徑側一失脚幾墮厓下偶旅跡幽翳中古藤鬱<lb/>
屈可畏正躡樹根進葉卒然鳴疑以為蛇也注視者久<lb/>
樵人適從上來予問青柯坪逺近不對唯放謌倡答而<lb/>
去出樹外石突突立中豁若斧劈然僕曰此第一關也<lb/>
<pb n="KR2k0050_WYG_092-8b"/>
鄉兵亂時民逃入山壘石絶此遂全予視關内尚亂石<lb/>
旁聚無數關右二黒石虎踞因坐摹之忽不知四人所<lb/>
在厲聲呼不應跡之半里所則皆坐澗邊投石于澗中<lb/>
以戯此處水深路絶當驀澗賴澗石㕘錯不逺躐過既<lb/>
過回視其澴瀯衍漾砯衝之態而吾意適永不能以遽<lb/>
釋幾失吾主澗外瀑布正懸南崖端下激樹幹飛沫成<lb/>
雨㸃因風容與久而後墜又百餘步則第二關也類天<lb/>
作亦似人為視第一關壯雖不逮而險則過之關中隂<lb/>
<pb n="KR2k0050_WYG_092-9a"/>
風勁甚不可留促步出返顧所來則一青靄爾復登頓<lb/>
冥宻以行詰屈數百折見平綠靄然林端既至青柯坪<lb/>
也山恰半從入山來悉﨑崟側塞夷者唯此草長過人<lb/>
岡之上有神祠焉礎餘瓦缺像設多壊祠旁小室中敝<lb/>
竈猶存知舊有所主也日正午少饑初擬假爨於此不<lb/>
意荒寂若是幸持𤓰果餅脯分食之汲祠畔井止渇日<lb/>
漸熱足軟不可支卧祠前石階上適二道士自上下問<lb/>
焉蓋玉泉之侣從西峯還也與之語雖無所竒亦善遺<lb/>
<pb n="KR2k0050_WYG_092-9b"/>
世者自山口至此其石之奔突倚伏出林翳樹者殊形<lb/>
詭觀殆不能以物擬祠西南則始攀鎖處也置杖草間<lb/>
聞松風飀然此以下皆雜木無松以上則純松矣蟬鳥<lb/>
遂絶詩人謂山深無鳥聲信然鏁曳危石上僕先進予<lb/>
亦攀過路縈紆并石根極隘瑟縮以行路斷接以木行<lb/>
則揺少選一峯前障不甚峻上大下小所謂巘也無草<lb/>
樹黒黄白相間上有赤白二圓形僕曰日月巖也豈生<lb/>
成者歟復行餘二百步直岩嶄立有短橛閣崖罅為級<lb/>
<pb n="KR2k0050_WYG_092-10a"/>
如梯鎖旁垂問之乃百尺橦也<hi>橦直絳切自下突上之義蓋聞之山中道士云</hi>
級每腐或缺掇級以上先輕躡試之然後置足過此又<lb/>
有類是而愈長者千尺橦也缺腐亦然縱僕輩欲援何<lb/>
以為力既上凡石之如嶠如扈如巋如岊者眩視不可<lb/>
數抵前崖逕忽斷崖峻削無可為徑者即崖腹綴小木<lb/>
如杓當絶谷之上凡三接始及徑鎖亦横綴崖腹余目<lb/>
焉跡未及而先痿矣遣四人前度慮逼吾後以振也余<lb/>
趦趄握鏁寸進之閉聽壹視步歇半木伊軋鳴東野登<lb/>
<pb n="KR2k0050_WYG_092-10b"/>
閣尚稱脚脚踏墜魂吾今何稱哉因自咎以親肢履此<lb/>
險其孝安在昌黎慟哭遺書以訣者即此非與半時許<lb/>
乃得過問諸僕僕曰老君離垢也信仙凡之隔如是復<lb/>
斗折道松林中翳不見日毛髪為之聳然沈生謁山神<lb/>
祠有禱懼蒼龍嶺之迅風也既至老木赤立惟東南一<lb/>
枝僅存㣲有葉根亂布石上若萬小蛇攅綴蝡動余駭<lb/>
焉貌其大較因思平日畫樹雖搜竒獵怪致巧寧得似<lb/>
此所謂畫不神於所倣而神於所遇也然而望蜿蜒入<lb/>
<pb n="KR2k0050_WYG_092-11a"/>
雲勢未知何以處此嘗聞登者言度嶺慎勿旁視視則<lb/>
惡風至危不可度嶺凡兩折中突旁殺如背色正黒鏁<lb/>
當背上并鏁皆小坎亦猶上方峯所託足者二僕先示<lb/>
所以登余匍匐踵其後以式大喘不自禁四面布伏嶺<lb/>
背竊窺其旁則深不見底安知其幾千仞但松頭濈濈<lb/>
出没蒼烟中萬峯羅拱向背髙低斜正起伏若翠浪洶<lb/>
湧相後先秀不可狀風䬃爾有聲衆籟齊作沓盪奔激<lb/>
逺近胥應憶登者言遂膽掉股栗不能動去上折無幾<lb/>
<pb n="KR2k0050_WYG_092-11b"/>
視若天淵然風稍止尋進而僕已過上折矣余强勉盡<lb/>
一折日少昃愈熱余裸上體猶流汗不止行上折覺稍<lb/>
便漸熟故也自嶺下仰觀將謂頂絶無復過此及嶺端<lb/>
則峯頭挿雲尚不知有幾里由是筋骨如蛻喘促弗暇<lb/>
出一語倚樹息四人則相語角健若賈勇於余者時雲<lb/>
方滃然進退開合若相與相背往來四峯端悠颺不已<lb/>
余神凝其間忘所以事事者僕輩弗是喻促以西峯尚<lb/>
逺勿稽遂作以行至此則少土皆徑於石鏁縱横罕無<lb/>
<pb n="KR2k0050_WYG_092-12a"/>
鏁者又越五六險始及鎮嶽宫宫在西峯頂東諸神列<lb/>
坐不辨誰何松罅間金壁參差與日争炫者嶽帝廟也<lb/>
廟後松極森邃風一振之掩苒之形紆徐之韻由松端<lb/>
倐爾東騖接之既泯忽又如在余行遲常殿四人已及<lb/>
廟笑語未竟而曼聲速余至則烹茶熟矣道士王老師<lb/>
欵坐廟之前則其居也四壁蕭然余意其以一身而處<lb/>
於荒冷僻絶之區無所畏無所悔者非有得其能爾耶<lb/>
茶罷徐叩所有則平平焉耳迺知其不得於見道而得<lb/>
<pb n="KR2k0050_WYG_092-12b"/>
於寡欲也牕在西壁隙有光啓牕而其居則庋之懸崖<lb/>
之上俯瞰峻谷不見所極唯松頂麻萃斜距牕二丈許<lb/>
峯壁峻拔自峻谷直上霄外畧無突陷真所謂削成者<lb/>
壁上一松寄之璺間根直下如懸死蛇枝稍正拂牕手<lb/>
可接松實纍纍余投以斷甓弗中墜下觸石且墜且觸<lb/>
聲如從甕中來良久始息至是則頹陽向㣲霞彩漸發<lb/>
倚牕望西北平田無際荒烟莽然中有渭水委蛇如龍<lb/>
日光射水中金閃爍不敢正視居之南乃大岡頗類龜<lb/>
<pb n="KR2k0050_WYG_092-13a"/>
背色墨殊粗岡之下羣峯如攅劒如束筍無一渾然者<lb/>
予將摹之而嵐靄迷漫弗果東望玉女峯殿正在峯頂<lb/>
雪壁爍日殿旁有物似人非人往還松樹間逺不可辨<lb/>
岡稍南大跡一岡上深可三寸長四尺餘旁鐫巨靈足<lb/>
三字竊謂力能擘山其足跡僅如此得㣲不能載其形<lb/>
乎且東峯掌形自峯端達峯底假使所傳果然則如彼<lb/>
之大手而配以如此之小足有是理耶東則東峯玉女<lb/>
峯昆季相倚唯南峯嶻焉獨出姪視三峯薄暮不及往<lb/>
<pb n="KR2k0050_WYG_092-13b"/>
遂宿焉風怒號御裌猶冷視蒼龍嶺裸體其寒暑之異<lb/>
迺爾哉<lb/>
　　南峯記　　　　　　　　　　　　前人<lb/>
拂旦起王道士出華山記相示自峰厓洞谷池潭外其<lb/>
宫觀古跡等不可計道士雖老而兵餘湮毁不甚識又<lb/>
龍鍾弗能余偕故無以攷食已纎雲不痕旭日初吐露<lb/>
未晞具行縢草屨以適南岡外皆松林也裁入笙簧盈<lb/>
耳既不見天寧復有露但葉聲隨足悉屑可聽屈盤行<lb/>
<pb n="KR2k0050_WYG_092-14a"/>
林中迤邐漸髙境意交至弗暇接將謂地昇恍不記自<lb/>
西峯來也松皆合抱森若筍擢蓋以險而存非如他木<lb/>
之得全於擁腫也寒不生陵苕唯蘿薜青青以與松永<lb/>
神則有之而樵斤不及余感其得所棲焉于吾中永依<lb/>
依不能去行二三里稍疲坐松根養力而四人已在石<lb/>
梁外髙唱曰南峯至矣起而前僕曰此希夷避詔巖也<lb/>
余凡行以目昏不敢流盼竟不知已達巖底因仰首怪<lb/>
狀可愕巖上覆如屋似蜂窠然頗類太湖石或類濤波<lb/>
<pb n="KR2k0050_WYG_092-14b"/>
蕩潏所為淡黒津津焉余坐觀不厭自謂不世竒逢細<lb/>
貌之僅得髣髴西南角一罅明透可側身入余命僮掖<lb/>
入之及罅半見罅外樹梢動揺日影流罅中明闇稍分<lb/>
上滴瀝如雨隂氣挾罅風撲人巾服皆潤下濕不敢進<lb/>
僮曰壁有鐫字四行不識字不辨余眊亦不之識俄罅<lb/>
外喧聲意游者相與僮曰吾之伴三人也僮因呼其名<lb/>
答在朝元洞待由是自巖底北旋嶢兀中度小𣙜又度<lb/>
架枝代𣙜者三若波舟之所揺蕩古松一根扳卧壑上<lb/>
<pb n="KR2k0050_WYG_092-15a"/>
閼道勃窣踰松上過得真武祠遂入謁龜蛇在前記晦<lb/>
翁謂其本北方𤣥武宿非實有此神蓋其教中設為形<lb/>
像以神之耳余謂乾魚朽木題以大王居士便能威福<lb/>
此何足怪從祠畔上磴扶石䦨轉峯角皆石版布道䦨<lb/>
外臨絶谷試㣲瞰怵然神<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>噤㾕不可當閉目低首倚<lb/>
壁始定峯南面上下壁削亘東西皆䦨也異焉伏石版<lb/>
下覘蓋鑱壁成堮以疊石置䦨面之中窽石以入則所<lb/>
謂朝元洞也深可四丈廣近之髙又倍焉純白如雪中<lb/>
<pb n="KR2k0050_WYG_092-15b"/>
設三清像諸神旁䕶凡供奉之具咸備余問故於主者<lb/>
岳師師曰昔賀老師營此四十年雖鑿焉而不敢碎石<lb/>
下墜墜則雷動龍?故也自爾且鑿且運不勝其勞功<lb/>
未就而師亡繼以其徒甫就洞外西數步師又穴石版<lb/>
鏁以下達西折則師之避静處也沈生等躍然往觀予<lb/>
不敢從倚䦨待二時許還生曰穴之下則鏁雙垂鏁盡<lb/>
則版道也穴道相距不知幾十丈石杙挿壁以當其中<lb/>
鎚鏁下至石杙少息復縋至版道又少息然後攀鏁西<lb/>
<pb n="KR2k0050_WYG_092-16a"/>
行數十步始及避静處回視版道則載之銅杙之上而<lb/>
銅杙則挿之峻壁之中外雖有䦨木久多腐以鏁是賴<lb/>
掩其振揺石杙一銅杙十七竟不知作時於何所置足<lb/>
䦨之外下見松頂如灌莽在沓冥中師去此幾時其室<lb/>
其爨所猶在然非慿土慿于塊石之突崖耳室畔石窪<lb/>
亦不深水則滿豈師藉是以食飲者與室之西則別巖<lb/>
也巖類俛首形遥覆室上上鐫全真巖三大字赤色以<lb/>
實之雖知人所為然上不可下下不可上其履虚而作<lb/>
<pb n="KR2k0050_WYG_092-16b"/>
之耶何其神也吾版道之初躡也知有版道而已奚暇<lb/>
他及既至而得其所以危是心也始不知止於何地我<lb/>
輩壯年恃力不少怯今精奪於此矣去洞沿故路東行<lb/>
降八九折緣磴復升巨石錯峙石分處如甈下視類井<lb/>
底黝不見物然兩木倚石可下問之僕僕曰安真人肉<lb/>
身所沈生率三人下觀余坐石上及還談真人坐石龕<lb/>
不壊具衣履如生人抑坐逝處耶躋石以望見峯巔羣<lb/>
松如沃峯背類覆盂麄散如礪可縱步四人争先若飛<lb/>
<pb n="KR2k0050_WYG_092-17a"/>
余至此已疲甚足不吾許殆及巔憩龍潭旁掬潭水頮<lb/>
面潭有三深者不過二三尺僕言雖大旱此弗枯竊意<lb/>
龍?淵深恐未必在此然神物故不可以常理推也誌<lb/>
雖稱頂有池生千葉蓮覓之不見不知當時騎茅龍天<lb/>
飛者其由此非歟最髙處一松孑立余倚松望信乎諸<lb/>
峯羅列似兒孫矣雲適生從玉女峯東峯兩間出倚風<lb/>
作嬾態欻突然北涌似巔崖狀既而復還漸幔於松巔<lb/>
不動如憩而山北所見皆漫漶不可識意彼或仰瞻吾<lb/>
<pb n="KR2k0050_WYG_092-17b"/>
固在雲表也青蓮居士謂呼吸氣想通帝座非此而何<lb/>
既下又東行至龍神祠祠之外小碑一辭翰具美有道<lb/>
渙而為氣氣運而為精精變而為神神化而為靈等語<lb/>
因愛而再誦忽祠畔二小鳥下上峯壁不鳴青灰色頗<lb/>
類鶺鴒尾稍短不知其何名岳師曰此鳥相與久矣飯<lb/>
熟則乞食於我食已即去或置粟掌中亦躍以就啄師<lb/>
年八十五矣兩目俱昩然往來祠洞兩間陟降如睹非<lb/>
有道者與不然安得人鳥相忘如此<lb/>
<pb n="KR2k0050_WYG_092-18a"/>
　　東峯記　　　　　　　　　　　　前人<lb/>
由祠北降而東取道松間忽有物行松上大如鼠尾芃<lb/>
芃然聞人聲矍視不復動僕輩拊掌激之越樹去行二<lb/>
里所至山祠入觀焉山水畫滿壁頗似范寛家法而渾<lb/>
不及范余笑曰此中著此畫作者固無足責命之者誰<lb/>
歟老君殿中居楊師迓余余謁之再拜因思吾夫子謂<lb/>
見之猶龍口張而不能嗋吾安敢不拜師出果茗松花<lb/>
粉供余并以萬年松數十本為贈蓋巻栢之屬而不屈<lb/>
<pb n="KR2k0050_WYG_092-18b"/>
者雖有松栢名不過石上小草耳巻栢亦以萬嵗見稱<lb/>
於本草則知二物固皆槁而不死大松蔽峯頂清悄幽<lb/>
閒殆不可為情然過青柯坪來松弗他雜唯白楊一二<lb/>
間之毎風韻松林楊葉作䇿䇿聲如按如節彼吹竹彈<lb/>
絲敲金擊石者其近歟余偃仰是間意風味未減貞白<lb/>
殿之東則東峯盡處也下望平野襟懐灑然逺近諸山<lb/>
相闖于烟蕪雲樹之表黄河隠顯東迤如帶潼關岡壟<lb/>
積蘇於河濵遐覽未周雲倐隂漸黒平野皆晦予疑雨<lb/>
<pb n="KR2k0050_WYG_092-19a"/>
東向立風颯然自西南來萬松皆鳴松實交墜日斜透<lb/>
雲罅出雲影漸北逝遂散余與沈生磔松實啖之索苦<lb/>
茗於師以助其勝俄林中有聲若隕物然予怪而覘之<lb/>
僕輩乃在松杪摘實以亂擲也於是俾沈生囊頓以備<lb/>
騎驢疲困之用稍南一煬突出松底下磴迹之得石室<lb/>
焉曠朗可容四五十人都竈湢所等舉不敝迺知居者<lb/>
固盛於昔今唯一人者荒涼無養故爾禽聲不上青柯<lb/>
坪雖因於髙寒而亦因於無養也聞是峯可翫日於天<lb/>
<pb n="KR2k0050_WYG_092-19b"/>
未明之際而糧少不敢居唯問師仙掌何在師指在峯<lb/>
側而玉女峯可迫觀於是别去<lb/>
　　玉女峯記　　　　　　　　　　　前人<lb/>
降而西可二里許東折漸上時正午稍熱渇且饑遂團<lb/>
坐松隂中食所攜新棗至是無磴多倚木枝根石間危<lb/>
且弗固因枝根為級皮脫滑不可登五人相與援推以<lb/>
進凡二十餘處既盡則玉女峯頂也嘗聞女道楊氏名<lb/>
妓也少年入山今耄矣初食松皮八年始火食或絶火<lb/>
<pb n="KR2k0050_WYG_092-20a"/>
則枵腹坐偶大雪不粒者七日亦無恙竟日夜弗卧余<lb/>
心敬焉因訪之石室中尸坐如寐見予起相見具客主<lb/>
禮笑曰此山罕聞人聲或聞之林中則指以為異君何<lb/>
來之異耶余以所癖所偶為對就問其入山時才三十<lb/>
有七嵗今已七十三矣乃自云一生無疾觀其顔雖非<lb/>
丹而精神粲然步甚健固知其有所養也初見未敢叩<lb/>
引余步松間風來激峯壁直下如箭㝷穿于林中松葉<lb/>
皆沸鳴度壑而去相與立隒端目送其披靡者因指西<lb/>
<pb n="KR2k0050_WYG_092-20b"/>
峯東面窊隆如蓮花謂余曰此正所謂西嶽蓮花峯也<lb/>
安有峯頭池井之産予疑焉未之決至玉女殿道玉女<lb/>
所由觀洗頭盆蓋石上一圓坎耳水紺碧不乾集仙錄<lb/>
稱有五十臼不知何據殿右觀韓姑姑遺蛻遣僮撤所<lb/>
障亂甓啓棺蓋視之卧棺中如初殁者楊氏曰殁幾三<lb/>
十年矣唯槁不腐以杖摘其足亦不僵有道者乃如是<lb/>
蓋楊氏師也大石如龜殿正坐龜上而楊氏石室則藉<lb/>
龜腹為之覆余問以昨之所不能辨迺楊氏采薪以虞<lb/>
<pb n="KR2k0050_WYG_092-21a"/>
雨雪之或及也由殿前踰石梁北眺崇岡廓然貍豸不<lb/>
能進岡半有大璺焉楊氏曰唐𤣥宗禱雨抛簡處也下<lb/>
通黄河雖未必果然恐或有自復旋至石室前指以迫<lb/>
觀仙掌所在余與四人循東峯北行斯須林斷豁然乃<lb/>
東峯之西北壁而玉女峯之東北巖也巖西努如鳥喙<lb/>
距東峯不逺上豐下縮瞰即魄褫努處山松一生附巖<lb/>
側不見根出巖上者三之一中無鱗而光僕曰此捨身<lb/>
樹也游者抱樹轉數匝則獲福予僮聞即抱之轉不休<lb/>
<pb n="KR2k0050_WYG_092-21b"/>
峻遏乃止巖正當仙掌可察遂坐憶王涯仙掌辨謂峯<lb/>
有五崖比壑破巖而列自下逺望偶為掌形俗傳則曰<lb/>
巨靈擘剖掌跡猶存余因思之所辨又似得於傳聞使<lb/>
果見之寧作是語不然則亦逺望而已未嘗如吾之近<lb/>
觀也殊不知膏出於璺溜以漸淡黄㣲白間之黒壁中<lb/>
上則五岐下則片屬岐者如指屬者如掌復有細溜無<lb/>
數雜五岐間逺望之則惟見其大者故五岐如指耳寧<lb/>
有崖比豁破巖而列哉由此觀之俗傳固非涯辨亦未<lb/>
<pb n="KR2k0050_WYG_092-22a"/>
為是且膏所溜處比比皆有豈惟此掌為然山石本黒<lb/>
其或淡黄㣲白者皆膏之所溜使然也此掌外唯日月<lb/>
巖最多其次則東峯西壁近於楊氏之石室者其色其<lb/>
狀與此掌溜痕絶無少殊但彼不類物形故不以為異<lb/>
而不稱耳雖歴代碩儒其詩賦諸作舉同然一辭於巨<lb/>
靈之擘而不之䆒何也然則天下古今貴耳賤目訛以<lb/>
承訛者安知其幾多耶將暮假榻楊氏石室中坐定㣲<lb/>
請所有則答以待盡而已再請亦然余知其弗襮弗强<lb/>
<pb n="KR2k0050_WYG_092-22b"/>
也歘有光如燈度室前松林中僕輩驚指楊氏徐掩其<lb/>
户曰與爾何預豈記所謂昭明者歟此亦可見楊氏之<lb/>
有定力矣北牖漸明余出望月然隠於東峯未之見乃<lb/>
與沈生步殿前以待之二更許光射萬松中碎影滿地<lb/>
風颸颸然自歴三峯來松聲殊絶無他音清固不勝寂<lb/>
亦難處因退寢夜過半大聲疊陣如濤雷然孔隙皆唱<lb/>
喁明處寖黒知雲風欲釀雨也然僅攜三日糧遂懼數<lb/>
視聽竟不得翕目迨曉風幸息曙光復來趣具飯下山<lb/>
<pb n="KR2k0050_WYG_092-23a"/>
至都土地祠僕還指南峯端如練者曰水簾洞也以昨<lb/>
之弗知少立祠畔以聽杳不得所聞誦徐凝惡詩一噱<lb/>
而去午及青柯坪覓所置杖亡矣然降比登頗易步可<lb/>
與四人敵因思宫殿林木得全於上者險是賴耳然不<lb/>
知鐵鏁之所經始路何以識人何以登也鬼與仙與皆<lb/>
不可測已余學畫餘三十年不過紙絹者展轉相承指<lb/>
為某家數某家數以剽其一二以襲夫畫者之名安知<lb/>
紙絹之外其神化有如此者始悟筆墨之不足以盡其<lb/>
<pb n="KR2k0050_WYG_092-23b"/>
形丹碧之不足以盡其色然是游也亦非紙絹相承之<lb/>
故吾矣箕踞石上若久客還家而不能以遽出也三步<lb/>
回頭五步坐迺於我乎見之雖知毛女峯鄰於上方而<lb/>
不識其處僕言王刁三洞山外之西及玉泉院則日已<lb/>
在西南隅矣弗果往午飯已熱如炙假籧篨卧院前亭<lb/>
上繞亭皆泉聲咫尺不辨人語因憊竟睡去二時許始<lb/>
醒諸道士索留題爰口占書希夷像之壁間以出嗚呼<lb/>
生大華之方由大華之側古及今安知幾許然愛焉者<lb/>
<pb n="KR2k0050_WYG_092-24a"/>
亦每以艱險自畫而不之遂雖少陵枕藉關中亦望焉<lb/>
而止耳天下竒絶處固有係乎緣偶不偶也郄詵謂山<lb/>
行洗盡五年塵土腸胃吾塵土五十年不意中得此行<lb/>
雖遘一遺十而秀拔之神雄峙之觀亦足以暢夫一生<lb/>
之拳跼矣昔人言會心處不必在逺竊意未得至此恐<lb/>
未可謂之㑹心余子平之累已向畢而遐蹈未能者以<lb/>
母氏之頽暮故也掇其大都以志竒遇<lb/>
　　巡撫陜西都察院題名記　　　　楊一清<lb/>
<pb n="KR2k0050_WYG_092-24b"/>
今天下藩省重地朝廷勅遣内臺重臣以臨蒞之謂之<lb/>
巡撫巡撫之職凡有司政務若錢穀士馬若刑名若賦<lb/>
役農桑水利之類悉聽剸裁文臣自方伯監司武臣自<lb/>
連帥偏禆而下咸奉法令遵受約束事有益於兵民得<lb/>
承制以便宜從事不拘文法焉可謂重矣陜西古稱秦<lb/>
中天府四塞之國内領八郡綿亘數千里北接沙漠西<lb/>
控羌戎為四方根本樞要之地若延綏寧夏甘肅三鎮<lb/>
雖俱宿重兵各有内外重臣仗節握符開府其地然饋<lb/>
<pb n="KR2k0050_WYG_092-25a"/>
餉供億率仰給内郡至於屯戍之兵統領之將多自陜<lb/>
西調遣三鎮不得專焉是其為任又非他省巡撫比矣<lb/>
凡巡撫闕人吏部請于上于廷臣及方嶽中舉才行素<lb/>
著者二人以聞而親簡其一用之比嵗陜西巡撫闕人<lb/>
則又多自他省巡撫有勲績負時望者改命而來蓋難<lb/>
之也𢎞治戊午都察院右副都御史汝南熊公自巡撫<lb/>
山東移鎮于兹顧瞻行臺宏麗靚深稽閱庶務察凡所<lb/>
以安内全外者規畫井井纎細備具嘆曰前任經理之<lb/>
<pb n="KR2k0050_WYG_092-25b"/>
功大矣求其名位世次之詳不可悉得爰命有司稽之<lb/>
籍牒詢之父老礱貞石將刻之乃進提學副使楊一清<lb/>
而屬之以文惟㕔事有石題名有記非古也而後世行<lb/>
之於政治不為無助列賢不肖有觀戒之義焉識寛猛<lb/>
弛張繁簡先後得損益之宜焉邦人之去思士林之仰<lb/>
止率于是乎在而豈徒哉按陜西巡撫宣德間吉水羅<lb/>
公汝敬以工部侍郎始授兹任正統間姑蘇陳公鎰束<lb/>
鹿王公文皆以右御史出入更代而鹽山王公翺慈谿<lb/>
<pb n="KR2k0050_WYG_092-26a"/>
張公楷繼之其在景泰則有若萬安劉公廣衡平定耿<lb/>
公九疇其在天順有若廬陵王公槩至于西蜀陳公玠<lb/>
嘉興項公忠鈞陽馬公文升青神余公子俊常熟程公<lb/>
宗長子阮公勤舒城鄭公時皆成化間相繼而來者也<lb/>
重慶賈公奭泰和蕭公楨束鹿王公宗彛安成張公敷<lb/>
華靈寶許公進則自𢎞治間相繼而來者也維今熊公<lb/>
實繼許公後蓋自羅公而下所及知者凡二十一人或<lb/>
以惠愛聞或以風力顯或以討叛樹勲烈或以修築城<lb/>
<pb n="KR2k0050_WYG_092-26b"/>
塹疏通水利著勞效進位尚書者已十二人位兼保傅<lb/>
者五人為冢宰者一人為大司馬者三人而今在朝者<lb/>
方來所進固未涯也其無聞於世者纔一二人爾嗚呼<lb/>
可謂盛哉夫惟天下之重地當用天下之正人夫惟天<lb/>
下之正人斯受天下之重任之數公者咸以正人被簡<lb/>
擢臨重地其卒當天下之重任而有餘力也宜矣繼自<lb/>
今巡撫于兹者宜何如紹承之哉國家設郡縣以統民<lb/>
設衛所以統兵慮其不職也而領之以三司復慮三司<lb/>
<pb n="KR2k0050_WYG_092-27a"/>
之不職也而糾之以巡按又以巡按嵗代不常且官有<lb/>
常職未免為文法所制勢有所格柄有所不專于是乎<lb/>
有巡撫都御史之設焉今之民與兵皆創傷困憊之餘<lb/>
愁苦之狀有不忍言者郡縣不能為之所望之三司三<lb/>
司不能為之所望之巡按又望之巡撫至巡撫則止矣<lb/>
巡撫不能為之所民將復誰望哉故為巡撫者知為朝<lb/>
廷愛養兵民而已政有為民病者我得而釐之事有為<lb/>
民利者我得而興之諸司百執事有剝民財窮民力殘<lb/>
<pb n="KR2k0050_WYG_092-27b"/>
民肌體以行若私者我得而除之宿奸鉅盜慿藉以逞<lb/>
為民大蠧者我得而發之坐一堂之上有兵有刑有挺<lb/>
有刃有斧鉞有華衮有陽春有霜雪其未來也以無心<lb/>
待之其已來也以至公將之不詭不隨不矯不亢不撓<lb/>
不奪為之在我者盡吾心焉而毁譽榮辱成敗利鈍皆<lb/>
有所不計嗚呼為巡撫者不當如是邪抑此皆數公所<lb/>
嘗行而已效焉者余將致忠告于後來意無出此故承<lb/>
熊公命于題名之石極言之公名翀字騰霄舉己丑進<lb/>
<pb n="KR2k0050_WYG_092-28a"/>
士<lb/>
　　四獻祠重修記　　　　　　　　張士佩<lb/>
古之邦獻没世祠于梓里禮也蓋一以欽崇前哲而型<lb/>
範在焉一以風厲後進而教化在焉故鏡燭治體者率<lb/>
重之然必材犖而庶政咸績民皥而四境乂安亷髙而<lb/>
經費弗匱乃能注及典禮墜舉𢎞曠也藍田之北故有<lb/>
四獻祠祀正愍公昆仲嵗久祠圮壖削幾半邑令王君<lb/>
慨焉力復之更飭棟宇増拓簷榱且東建簠簋之庫西<lb/>
<pb n="KR2k0050_WYG_092-28b"/>
創燕胙之堂前為儀門而儀門左右為黄冠之室蓋司<lb/>
香司帚者也前復為大門三楹匾曰四獻祠垣周祠外<lb/>
瓦覆垣顛工始萬厯己亥嵗孟夏以庚子嵗季秋工訖<lb/>
予兒惟俶適得其門歸述𢎞碩皆永圖也蓋懲前修未<lb/>
再紀輒多就圮爾按史吕正愍公名大防字㣲仲以左<lb/>
僕射同范純仁相垂簾聽政者八年能使元祐之治隆<lb/>
比嘉祐而厥兄直學士大忠字進伯知代州曰契丹使<lb/>
求代北地神宗將從之大忠曰彼遣一使來即與地五<lb/>
<pb n="KR2k0050_WYG_092-29a"/>
百里若使魏王英弼來求關南則何如神宗曰卿是何<lb/>
言也劉沆曰大忠之言社稷大計願熟思之厥弟宣義<lb/>
郎大鈞字和叔從横渠學中乙科能踐履師說衰麻𦵏<lb/>
祭冠婚膾飲慶弔一本于禮關中化之為從事日以剛<lb/>
直折种諤卒脫轉運使之禍厥弟秘書省正字大臨字<lb/>
與叔學於伊川通六經尤邃于禮元祐中為太學博士<lb/>
遷秘書正字范祖禹薦其好學修身如古人可備勸學<lb/>
未及用而卒據此則四公之獻彰彰矣然和叔鄉約今<lb/>
<pb n="KR2k0050_WYG_092-29b"/>
為令甲而與叔選舉論奈之何施行有待乎其論畧曰<lb/>
為國之要不過得人以治其事今任人以事不問其才<lb/>
之所堪如此而欲事治未之有也今欲立士䂓以養德<lb/>
厲行更學制以量才進藝定試法以區別能否修辟法<lb/>
以與能備用嚴舉法以覈實得人制考法以責任稽功<lb/>
此善治之論也今去宋逺矣取人而用不問其可任何<lb/>
事猶之宋也焉得繹及選舉之論而為取士必得之制<lb/>
乎取士必得則薄海内外善治班班矣然則四公者立<lb/>
<pb n="KR2k0050_WYG_092-30a"/>
德立言立功萃一門而傳百世宋因之代稱多賢于國<lb/>
増重矣豈特光秦中獻藍田已哉祠協典禮王令拓為<lb/>
修建有以也夫有以也夫祠依墳墳廣廿畝祠廣十有<lb/>
四畝而墳祠之壖祭田寓焉王令名邦才字汝用號西<lb/>
皋河南盧氏人<lb/>
　　遊龍門記　　　　　　　　　　　吕柟<lb/>
龍門在秦晉之間萬山之㑹禹治水竭力之地形勝甲<lb/>
於海内久懐遊覽而未獲内濵子曰天下之美不努力<lb/>
<pb n="KR2k0050_WYG_092-30b"/>
一至惰違不可補他日谷泉子西巡亦猶是興也乃四<lb/>
月之初實齋王子以隨谷泉子之清澗也先自安邑至<lb/>
河津以俟二公明日谷泉子自萬泉至又明日予自解<lb/>
州猗氏至又明日内濵子自運城至是日雨甚内濵子<lb/>
陟降懸坡跋涉泥潦不倦也既且集二公曰如來日霽<lb/>
天貺佳期矣來日者月五日也果霽於是實齋王子先<lb/>
往龍門予繼往以同俟二公道過辛村謁卜子祠召其<lb/>
雲裔撫問焉有題詩北至清澗風大作從者曰俗傳食<lb/>
<pb n="KR2k0050_WYG_092-31a"/>
豕肉詣禹廟必風予未諾然以懾寒入福聖寺加衣兼<lb/>
錄途中作風滋甚反袂䝉面衝風而往過神前村始至<lb/>
龍門山麓乃緣棧道步屧而升一吏外持以防惴墮既<lb/>
謁禹像風益焚輪起撼松栢騰砂礫上蔀天日下掩河<lb/>
汾肅肅然森森然正若蛟變虎嘯而禹在殿上使羣怪<lb/>
持雷斧秉神斤以闢龍門也然實齋席設亦無豕肉王<lb/>
子曰俗傳於義無害亦可從未幾二公亦經卜子祠而<lb/>
至既拜禹升殿有攜尊從者置之神几内濵子曰禹惡<lb/>
<pb n="KR2k0050_WYG_092-31b"/>
㫖酒可避之東下谷泉曰禹所惡於酒者㫖也此酒不<lb/>
足以當禹惡酒行移時食且舉風息食有饅頭飣其饀<lb/>
者豕又不風不知俗傳者何也土人又曰此地日有潮<lb/>
風蓋兩山夾立而大河中出嵐氣縈迴空洞薄觸即颼<lb/>
颼無所於散此或其真云若乃食豕犯諱厚誣聖人於<lb/>
經無取焉食既乃游觀四壁金碧丹青十三彫謝蓋自<lb/>
六籍羣史四書諸子凡言禹事者無不開方絢識且筆<lb/>
精意逺非時人可到殿記在元貞年間此壁之圖必其<lb/>
<pb n="KR2k0050_WYG_092-32a"/>
並興關中人稱岐山周公廟畫殆不過是也既而進謁<lb/>
後寢見塗山氏像止二嬪侍側而冠裳樸質猶可想見<lb/>
古風出廟西南乃捫青蘿緣曲磴以上望河樓即谷泉<lb/>
所改吞吐雲雷樓也在龍門東闑之上蓋梁山中斷而<lb/>
東峙者也前臨中流上作石室旋柱其外以為傳廊室<lb/>
塑十閻羅像俗言至此絶險之地與死為隣也樓外俯<lb/>
黄流凌白雲孤山直對其前而雷首中條𣺌𣺌冥冥乍<lb/>
見乍没皆入望眸從人舉爵者三而風又作不可留乃<lb/>
<pb n="KR2k0050_WYG_092-32b"/>
附僕背蹴蹬而下二公先過流丹亭實齋王子比至河<lb/>
堧以觀遡舟予謂斯樓不可無識也乃獨上寫一絶於<lb/>
石室東壁而下二公使人召予至流丹亭北倚石崖其<lb/>
南半懸中流栢柱斜度其下上用板棚鑿板如井口以<lb/>
汲流即取勺水於滄海也亭匾則白巖喬公小篆谷泉<lb/>
子甚羨取焉下亭乃從内濵子比就實齋王子於河堧<lb/>
路西即河其東皆怪石層崖崒嵂﨑嶇不可以步而内<lb/>
濵飄裔如飛予力追不能及至堧則西山東轉北遮河<lb/>
<pb n="KR2k0050_WYG_092-33a"/>
流不見來處□灘環望四面皆山如人院落其前則兩<lb/>
山拱峙正若龍門有煤舟自北絡繹而來棹歌漁唱不<lb/>
可殫圖此其為禹穴乎或曰龍門之外河洲之上青草<lb/>
萋萋黄沙瑩瑩視河之髙不過咫尺若遇秋水泛溢雖<lb/>
百里之漲千尋之濤不能浸一坏土焉是則禹穴者也<lb/>
内濵子曰禹古今之大智而乃喪身于此乎谷泉子曰<lb/>
會稽亦有禹穴云在其河之堧方欲即舟北行以求所<lb/>
謂元流三汲浪者或曰在金門五七十里或曰在吉州<lb/>
<pb n="KR2k0050_WYG_092-33b"/>
百餘里不能往徘徊悵望而西方孤雲與寒雨驟至乃<lb/>
即挽僕南返蓋天下竒觀不欲人盡覩而風雨幻忽雲<lb/>
雷時出亦此山之神粧㸃修飾以聳來者之瞻乎然斯<lb/>
遊也不可謂不索其隠而得其竒矣故既歸夜夢猶在<lb/>
此山之上明日以告二公二公曰子可作龍門風雨遊<lb/>
記遂分題為四韻一詩<lb/>
　　關中書院記　　　　　　　　　馮從吾<lb/>
余不肖偕諸同志講學寶慶古刹有年矣嵗己酉十月<lb/>
<pb n="KR2k0050_WYG_092-34a"/>
朔日右丞汪公憲長李公憲副陳公學憲段公聨鑣會<lb/>
講同志幾千餘人相與講心性之㫖甚具驩然日晡始<lb/>
別瀕行諸公謂余曰寺中之會第可蹔借而難垂久逺<lb/>
當別有以圖之明日即以寺東小悉園檄咸長兩邑改<lb/>
為關中書院延余與周淑逺諸君子講學其中而汪公<lb/>
復為書院置公田延綏撫臺凃公聞而嘉之以俸餘増<lb/>
置焉講堂六楹諸公匾曰允執蓋取關中中字意也左<lb/>
右各為屋四楹皆南向若翼東西號房各六楹堂後假<lb/>
<pb n="KR2k0050_WYG_092-34b"/>
山一座三峯聳翠宛然一小華嶽也堂前方塘半畝䜿<lb/>
亭于中砌石為橋偏西南不數武掘井及泉引水注塘<lb/>
并覆以亭二門四楹大門二楹舊開于南緣隣官署冠<lb/>
蓋紛遝深山野人不便厠跡因改于西巷境益岑寂且<lb/>
不失吾顔氏陋巷家法也西巷地基乃用價易民居大<lb/>
門外復搆屋南北相向各三楹門北隙地復搆小屋數<lb/>
楹仍居數家以供洒掃之役前後稍為修葺未及數月<lb/>
煥然成一大觀矣松風明月鳥語花香令人有春風舞<lb/>
<pb n="KR2k0050_WYG_092-35a"/>
雩之意而劉郡丞孟直復為八景詩以壯之一時同志<lb/>
川至雲集吾道庶幾興起而余愧不足以當之也一日<lb/>
講畢諸生請曰自昔書院剙建皆有記而當道諸公盛<lb/>
舉又不可泯焉不彰也先生得無意乎余唯唯因進諸<lb/>
生諗之曰我關中形勝甲于天下羲文武周後先崛起<lb/>
弗可尚矣自横渠後理學名儒代不乏人蓋文獻之邦<lb/>
而學問之藪也吾輩生于其後何可無髙山景行之思<lb/>
且書院名關中而匾其堂為允執蓋借關中中字闡允<lb/>
<pb n="KR2k0050_WYG_092-35b"/>
執厥中之秘耳夫中之一字自堯始發之所謂堯得統<lb/>
於天者此也然中與不中雖見于事而實根於心舜又<lb/>
恐人求中于事而不知求中於心故曰人心惟危道心<lb/>
惟㣲惟精惟一允執厥中其㫖㣲矣然危㣲精一之辨<lb/>
莫詳于子思中庸一書蓋中之為德庸德也中之為言<lb/>
庸言也喜怒哀樂中節子臣弟友盡道是也于此一　一<lb/>
中節一一盡道直至中和致而位育臻然後可以合無<lb/>
聲無臭之妙然後可以語盡性至命之學嗚呼豈易言<lb/>
<pb n="KR2k0050_WYG_092-36a"/>
哉夫喜怒哀樂中節固也若必待已發而後求中節子<lb/>
臣弟友盡道固也若必待既感而後求盡道則晚矣故<lb/>
必當一念方動之時而慎之而後能中節盡道也此慎<lb/>
獨之說也故曰其要只在謹獨雖然又必待念起而後<lb/>
慎之則亦晚矣故必當一念未起之時而慎之而後能<lb/>
中節盡道也此戒慎不睹恐懼不聞之說也故曰静中<lb/>
看喜怒哀樂未發氣象一念未起則涵養此心一念方<lb/>
動則㸃檢此心于此惟精于此惟一庶乎有不發發皆<lb/>
<pb n="KR2k0050_WYG_092-36b"/>
中節有不感感皆盡道矣嗚呼豈易言哉然人多不肯<lb/>
用戒慎之功者何蓋亦未知本體責任不容諉耳且天<lb/>
命之謂性非命之甘食恱色如告子所稱正命之使我<lb/>
位天地命之使我育萬物也我能位育則性盡而能復<lb/>
天之命我不能位育則性失而無以復天之命可不畏<lb/>
哉命如君命父命師命然君命父命師命皆著於聲臭<lb/>
而惟天命不著于聲臭故曰上天之載無聲無臭天之<lb/>
命我者如此其重而又無聲臭之可即念及于此喜怒<lb/>
<pb n="KR2k0050_WYG_092-37a"/>
哀樂雖欲不中節不敢也子臣弟友雖欲不盡道不敢<lb/>
也獨雖欲不慎不睹不聞雖欲不戒慎恐懼不敢也孔<lb/>
子曰畏天命又曰小人不知天命而不畏也彼不畏者<lb/>
原不知耳若知之豈敢不畏哉知本體之難諉自知功<lb/>
夫之當盡而或又謂本體原自現成用功即落意說是<lb/>
謂天地本位萬物本育而我不必位育之也棄天䙝天<lb/>
甚矣其如天命何嗚呼位天地育萬物聖人此天命凡<lb/>
人亦此天命上而天子此天命下而庶人亦此天命無<lb/>
<pb n="KR2k0050_WYG_092-37b"/>
聖凡貴賤無弗同者今吾輩自天生以來俱各命之以<lb/>
位育之性俱不容不講危㣲精一之學即汲汲皇皇異<lb/>
日猶未知能復天之命否也而尚敢暇逸為哉上帝臨<lb/>
汝無貳爾心願共勉之諸生<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然曰今而後始解允執<lb/>
之義矣敢不努力以毋負上天所以命我之意于是次<lb/>
其語書之以為記<lb/>
　　巡撫延綏都察院題名記　　　　　姚鏌<lb/>
延綏在秦時為上郡歴代以來皆為邊塞地而黄河以<lb/>
<pb n="KR2k0050_WYG_092-38a"/>
南則時亦有擾於干戈者我髙皇帝再造區夏盡復秦<lb/>
漢之故境河南地皆國家所有時議者不能因河為塞<lb/>
乃就近地設榆林莊等十八寨屯兵戍之正統初火篩<lb/>
遂渡河朝廷始遣都指揮同知一員監察御史一員議<lb/>
控制焉於是展作榆林城立石為界増置屯堡置墩臺<lb/>
以偵伺其備亦漸以飭矣旋又去御史不設以陜西副<lb/>
使代之正統三年又去副使不設以鎮守陜西右副都<lb/>
御史陳公鎰往來提督之繼者為右僉都御史王公翺<lb/>
<pb n="KR2k0050_WYG_092-38b"/>
大臣之行邊者自二公始已而更革不常正統十二年<lb/>
復擢前任榆林監察御史馬公恭為右僉都御史叅賛<lb/>
軍務始專制延慶二府軍民事馬公前後凡七年以老<lb/>
去乃以右僉都御史陸公矩蒞焉俄又以大理寺左少<lb/>
卿曹公璉更為之皆駐綏德以控邊陲亦未有定設也<lb/>
天順初河套失守乃就榆林建都察院命徐公瑄為右<lb/>
副都御史身臨邊制之改叅賛為巡撫去綏德而駐榆<lb/>
林於内地則間一歴焉自是專以都御史為之矣歴成<lb/>
<pb n="KR2k0050_WYG_092-39a"/>
化來未有改者至余公子俊建議於朝大為指畫再拓<lb/>
榆林城添置公署相度形勢東西列營堡共三十有六<lb/>
屯軍四萬有餘士馬精彊甲於西陲榆林始號為重鎮<lb/>
矣𢎞治間復用都御史陳瑶議以延慶州縣盡屬於陜<lb/>
西之巡撫而延綏巡撫專責之巡邊事權已不無稍異<lb/>
敕諭猶以巡撫延綏為名者仍其舊也夫上下數十年<lb/>
來大臣從事於此設置固不必同其為都御史者蓋十<lb/>
之九也顧未有記其名以示後人非缺典乎夫都御史<lb/>
<pb n="KR2k0050_WYG_092-39b"/>
臺官之長也明初專以司糾察申理寃抑其職獨雄於<lb/>
諸曹其後用為巡撫則於事無所不理而所謂糾察與<lb/>
申理者固在也及用之以彈壓邊鎮則地方之安危盡<lb/>
繫之得其人則一邊盡治外安邊疆内奠軍民其於鎖<lb/>
鑰之寄視内地愈重矣居是官者得不思所以自厲哉<lb/>
古之人有功業彪著其榮名足以歆艷後世者世之人<lb/>
聞其名輒想其人不能自己是人有賢否而名之輕重<lb/>
繫焉可不慎歟是碑所記二十有七人其聲績卓然名<lb/>
<pb n="KR2k0050_WYG_092-40a"/>
世者正不少蒞此者當自得其人為觀戒焉榆城舊有<lb/>
都察院已頽壊不可居予視事之二月為稍改作以新<lb/>
其規于是志其沿革自陳公鎰而下其姓名咸勒之碑<lb/>
隂使後此者可續而書亦世有徵焉<lb/>
　　太華山記　　　　　　　　　　李攀龍<lb/>
經曰太華之山削成而四方其髙五千仞其廣十里蓋<lb/>
指華中削成而四方者爾四方之外未之盡華山也自<lb/>
縣南十里入谷逶迤上二十里抵削成北方壁下乃谷<lb/>
<pb n="KR2k0050_WYG_092-40b"/>
即西南出不可行行東北大霤中霤中一峽裁容人左<lb/>
右穿受不滿足穿受手如决吻人上出如自井中者千<lb/>
尺曰千尺橦北不至十步復得一峽百尺人上出如前<lb/>
峽曰百尺峽則東南行厓往往如覆墩出人穿其穹中<lb/>
行穹中穿如仄輪牙也厓絶為橋者二所東北徑雲臺<lb/>
峯東南得大阪可千尺人從其罅中躡銜上阪窮為棧<lb/>
五步顧見罅中如一耦之<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>新發諸耜矣罅中穿如峽<lb/>
中峽中銜如罅中峽中之繘垂罅中之繘倚皆自汲也<lb/>
<pb n="KR2k0050_WYG_092-41a"/>
棧北得厓徑丈人仄行於穿手在決吻中左右代相受<lb/>
踵二分垂在外足已茹則齧膝也足已吐是以趾任身<lb/>
也北不至十步厓乃東折得路尺許於厓剡中人並厓<lb/>
南行耳如屬垣者二里剡窮復西出厓上行則積穿三<lb/>
丈有厓從北來踆北厓上複髙三丈自踆首南行厓如<lb/>
前剡中屬耳甐耳矣三里而近為蒼龍嶺嶺廣尺有咫<lb/>
長五百丈厓東西深數千仞人莫敢睨視是酈生所稱<lb/>
搦嶺須騎行者矣雖今得拾級行哉足欲置之置先嘗<lb/>
<pb n="KR2k0050_WYG_092-41b"/>
一足于級上置也然後更置一足其所置足猶若置入<lb/>
石中者猶人人不自固匍匐進也余夫善載腐肉朽骨<lb/>
者乎至級窮得厓踆焉髙二丈一隅西北出入從其隅<lb/>
上南一里得厓又盡磝不可以穿繘自汲也是皆所謂<lb/>
懸度矣不至百步西北冒大石出厓下西南上二里得<lb/>
松林五樹稱五將軍厓上者不見杪厓下者不見本從<lb/>
縣中望見松如樹菼也西一里有大石如百斛囷不知<lb/>
何來客於此横道而處踰之為穿徑二十所西南百步<lb/>
<pb n="KR2k0050_WYG_092-42a"/>
得巨靈掌掌在削成東北方壁上不盡壁五丈許人不<lb/>
得至掌二丈許掌形覆其拇北引如三尋之㦸從縣中<lb/>
望見掌即五指參差出壁上也又西北百步詣削成四<lb/>
方上矣西南望削成四方中東北望所從上削成道道<lb/>
從東北隅出二十里是錞于雲臺峯猶杓之在斗矣削<lb/>
成上四方顧其中汚也上宫在汚中西北玉井在上宫<lb/>
前五尺許水出於其上?於其下東北淫大坎中凡二<lb/>
十八所北注壁下壁下注道中一穴北出水從上冪之<lb/>
<pb n="KR2k0050_WYG_092-42b"/>
也四壁之穴各在一摶上宫東南上三里許得明星玉<lb/>
女祠含神霧稱明星玉女持玉漿乃祠在大石上大石<lb/>
長十丈許祠前輒拆拆下有穴穴有石石如馬折南五<lb/>
丈坎如盆者五所如臼者一所水方澹澹也下從祠東<lb/>
南峽中行二里得池二所大如輪東南行三里望見衛<lb/>
叔卿之博臺在別巔為埒不盡厓尺中如砥可坐十人<lb/>
厓南北繘纚纚也欲度者先握繘自懸厓中乃跖厓自<lb/>
汰令就繘不得繘還跖厓自汰得而後釋所自懸繘也<lb/>
<pb n="KR2k0050_WYG_092-43a"/>
此即秦昭王使人施鉤梯處也西南上三里許得一箭<lb/>
如括曰天門門西出為棧而銅柱陿不能尺長二十丈<lb/>
棧窮穿井下三丈竅旁出復西行為棧而銅柱一池在<lb/>
石室中不可涸也天門旁有臺如叔卿之臺南望三公<lb/>
山三峯如食前之豆是白帝之所觴百神也從上望壁<lb/>
下大谿谿肆無景即日中窈窈爾久之一山出其末若<lb/>
鏃矢頃即失之矣是為南峯南峯削出南壁上東峯出<lb/>
東南隅壁上西峯出西北隅壁上從下望之五千仞一<lb/>
<pb n="KR2k0050_WYG_092-43b"/>
壁矣攀龍曰余既達削成四方中不復知天不可及矣<lb/>
余夫善載腐肉朽骨者乎及俯三峯望中原見黄河從<lb/>
塞外來下窺大壑精氣之所出入又未嘗不爽然自失<lb/>
也<lb/>
　　華山記　　　　　　　　　　　袁宏道<lb/>
凡山之名者必以骨率不能倍膚得三之一竒乃著表<lb/>
裏純骨者唯華為然骨有態有色黯而濁病在色也塊<lb/>
而獰病在態也華之骨如割雲如堵碎玉天水煙雪雜<lb/>
<pb n="KR2k0050_WYG_092-44a"/>
然綴壁矣方而削不受級不得不穴其壁以入壁有罅<lb/>
才容人隂者如井陽者如霤如井者曰橦曰峽如霤者<lb/>
曰溝皆斧為銜以受手足銜窮代以枝受手者不没指<lb/>
受足者不盡踵鐵索累千尋直垂下引而上如粘壁之<lb/>
鼯壁不盡罅時為懸道巨巒折折相逼若故為亘以嘗<lb/>
者横亘者綴腹倚絶厓行足垂磴外如面壁如臨淵如<lb/>
屬垣撮心于粒焉知鬼之不及夕也長亘者搦其脊匍<lb/>
匐進危磴削立千餘仞廣不盈背左右顧皆絶壑唯見<lb/>
<pb n="KR2k0050_WYG_092-44b"/>
深黒吾形<graphic n="KR2338" url="https://raw.githubusercontent.com/kanripo/KR-Gaiji/master/images/KR2338.png" mimeType="image/png"/>
                    <graphic n="KR2338" url="https://raw.githubusercontent.com/kanripo/KR-Gaiji/master/images/KR2338.png" mimeType="image/png"/>如負甕自視甚贅然㣲風至揺揺欲落<lb/>
苐恐身之不為石矣夫人所慿仗者手足而督在目方<lb/>
其在罅目著暗壁升則寄視于指也降則寄視于踵也<lb/>
目受成焉耳罅盡而厓目乃為祟眩于削為栗眩于深<lb/>
為掉眩于仄為喘愚者不然心不至目故也今乃知嶮<lb/>
之所以劇矣余衣不蔽腰下著窮袴見影乃笑登厓下<lb/>
望攀者如猱側者如蟹伏者如蛇折者如鷂山之□□<lb/>
乃至此自恨無虎頭寫真筆也踰仙掌壁折入石弄北<lb/>
<pb n="KR2k0050_WYG_092-45a"/>
旋上石滑而不級為東峯過坪躡厓道尊特而中斷為<lb/>
南峯度峯足蜿蜒上石葉上覆而横裂為西峯南峯踞<lb/>
兩峯之上如人危坐而雙引其膝下有土徑異樹交絡<lb/>
峽水鳴其間峯嶺各有池如臼如盆如破甕鮮碧澄澈<lb/>
古松覆之西峯石多璺乍視如未穏南峯之背有静室<lb/>
垂雙鏁鏁盡為鐵杙以承板道東峯南下為衛叔卿博<lb/>
臺鏁對懸拓厓自達皆竒嶮<lb/>
　　華山後記　　　　　　　　　　　前人<lb/>
<pb n="KR2k0050_WYG_092-45b"/>
從玉泉院至青柯坪東西皆石壁澗水縈洄出踰張超<lb/>
谷壁乃峭至希夷峽石忽具態摩雲綴日壓叠而上行<lb/>
大石纍纍卧澗中水不得直去則躍舞飛鳴與山争竒<lb/>
于一罅之内至青柯坪西峯斗絶出諸山忽若屏息竒<lb/>
者平髙者俯若童子之見嚴師不知其氣之㣲也西峯<lb/>
之竒在水簾洞逺視見竇下有丹石瀑布羃之千尺橦<lb/>
而上大竒則大嶮小竒則小嶮寸寸焉如弱夫之挽勁<lb/>
弓至蒼龍嶺千仞一脊仄仄如蛻龍之骨四匝峯巒映<lb/>
<pb n="KR2k0050_WYG_092-46a"/>
帶秀不可狀遊者至此如以片板浮顛浪中不復謀目<lb/>
矣然其竒可直一死也若日月巖前方石峭壁直上止<lb/>
嶮耳無他竒也踰嶺路絶折身反度其嶮更甚而不名<lb/>
者厓不甚脩也過五將軍樹度橋至通天門嶮乃盡山<lb/>
自仙人拇始為嶽嶽以内若自為天地者諸星曜平視<lb/>
得人間之半其地㣲膚長松檜汚處齊雲臺峯頂雲臺<lb/>
直北當入㠉時猶千霄諸峯之在雲臺下者猶矗矗也<lb/>
南上即落雁峯千山環之如羽林執㦸兒山皆竒峭鋒<lb/>
<pb n="KR2k0050_WYG_092-46b"/>
鍔林林一峯直背如輪若與峯争秀渭水東行與黄河<lb/>
合下見樹影東峯即玉女峯也祠玉女者乃峯之一臂<lb/>
所謂洗頭盆亦渇而淺而東峯有之圓滑深潔錫以盤<lb/>
名亦稱西峯最幽奥石態生動有石葉如蓮瓣覆厓顛<lb/>
其下有龜却立昂首如欲行蓋葉上物也是即所謂蓮<lb/>
花峰矣玉井在峯足二十八潭圓轉而下瀑布上流也<lb/>
恨不於雨後觀之山壁樹如錯繡鳥語從隙中來云無<lb/>
鳥者誤洞少天成然整潔可居廬舍亦有而黄冠不至<lb/>
<pb n="KR2k0050_WYG_092-47a"/>
嵗一至以館香客耳山靈之寂寞無侣可知矣<lb/>
　　遊驪山記　　　　　　　　　　　前人<lb/>
驪之山鬱然而青而其水浩浩然鳴九衢也古栢森森<lb/>
然翳東西嶺故宫遺址多不可識山下之民有雪頷而<lb/>
杖者作而前曰民雖耄猶髣髴憶之指其巋然而墳者<lb/>
曰是舉火臺褒女之所笑也指其温然而澄澈者曰是<lb/>
蓮花湯明皇妃子之所浴也問山下之故壘曰是嘗錮<lb/>
三泉而閉七曜者始皇帝之地市也余倚松四顧蒼茫<lb/>
<pb n="KR2k0050_WYG_092-47b"/>
久之乃披荒榛踞危石楚聲而歌曰涓涓者流與山俱<lb/>
逝兮空潭自照影不至兮吁嗟乎兹祟三世兮歌竟浴<lb/>
于長湯遂登老氏宫極于臺東過石甕寺休焉稍倦假<lb/>
寐僧榻忽有丈夫峩冠脩髯揖余而言曰吾子失言夫<lb/>
山奚能祟使吾幸而遇嚴匡諸君子豈不亦嘉遯之藪<lb/>
吾子謂九叠之屏七里之灘何遽出吾上耶又使吾所<lb/>
遭者為宣城孤山輩騷壇之士艷稱久矣吾豈復戎吾<lb/>
姓也余蘧然覺自悼言之失也復喟然嘆曰異哉天子<lb/>
<pb n="KR2k0050_WYG_092-48a"/>
之貴不能與匹夫争榮而詞人墨客之隻詞有時為山<lb/>
川之九錫也異哉今之處士誰能入山而為水石所倚<lb/>
重哉吾當北面事之<lb/>
　　游牛山香溪洞記　　　　　　　　劉閣<lb/>
金州境内多名山丁亥秋九日與白菴出萬春堤三里<lb/>
所至牛山山之下有忠惠王祠唐刺史崔偉能慈惠澤<lb/>
民中和三年黄巢作亂太白山人者蹐門獻計曰公毋<lb/>
患也一發牛山則巢滅矣掘之得一石桶黄腰獸棲之<lb/>
<pb n="KR2k0050_WYG_092-48b"/>
而置劍其上獸見劍自殺巢果敗公由是得道宋嘉泰<lb/>
中封忠惠王元紅巾起樹隂旗殄賊相傳所掘山在五<lb/>
十里外此其行祠然山亦嶻嶪可觀二里所至漢江泛<lb/>
舟江源出嶓<graphic n="KR1815" url="https://raw.githubusercontent.com/kanripo/KR-Gaiji/master/images/KR1815.png" mimeType="image/png"/>山嘗至石泉紫陽諸縣皆兩崖峭拔壁<lb/>
立水流其間數百里至鄖西始見平原舟中對酌聞髙<lb/>
鳥聲雜出叢薄樵歌與漁唱互答頗發吟興江中有安<lb/>
康石翳沙磧見則嵗饑余竊窺之石粼粼見波底顧謂<lb/>
白菴曰果然吾輩憂也罷酒升輿五里許至心山山有<lb/>
<pb n="KR2k0050_WYG_092-49a"/>
異草風吹之不偃無風乃自揺漢陽厥守漢中過而異<lb/>
之棄官修道於此復二里所至魏山三面險絶惟北小<lb/>
徑可捫葛而升晉吉挹督䕶梁州秦韋鍾來冦挹嬰壘<lb/>
急口岐山固三年不可下固知兹山之阻可壘也又三<lb/>
里渡香溪溝入崇山中有石洞相傳吕洞賓郭尚竈傳<lb/>
道兹洞洞前有石棋枰及子人不敢取胡尚書濙詩鑱<lb/>
石壁令從者芟棘通道前後推挽二人並詣其巔山約<lb/>
百仞近眺西北巖巒亘疊白菴嘆曰焉得褰裳一并討<lb/>
<pb n="KR2k0050_WYG_092-49b"/>
乎余因指燕子嶺謂白菴曰往劇盜淡文省巢據兹山<lb/>
距邑二百八十里余提兵往撲之七十里經鳯凰山其<lb/>
山盤二十里中有十二層崖甚竒以戎事不暇登又三<lb/>
里經桃林異之而亦不暇問至燕子嶺滅賊訖暫詣山<lb/>
中草菴有老比丘自稱元時人頭白而顔紅問其年不<lb/>
記也詰其度牒則曰有出視之紙厚方可七尺許字如<lb/>
縈蚓盤蛇䝉古書也見余跏趺坐驗其牒與年等縱之<lb/>
回軍至桃林旁圍髙中低而夷草舍置中垤石澗泉繞<lb/>
<pb n="KR2k0050_WYG_092-50a"/>
舍左右流一道人年可九十餘而色不槁問之曰採桃<lb/>
實自給耳左右耳語曰道人頗豐積余因戯之曰聞道<lb/>
人甚饒可餉諸兵一飱乎曰非都竈不給具食其他則<lb/>
可留宿明發人具折供二千人無漏者歸而復召二人<lb/>
皆不知所往矣夫秦政暴毒逺在鼎州且避亂入桃花<lb/>
洞況關陜近切湯火能無幽遁萬山如桃源客者乎則<lb/>
燕嶺鳯山固有希心異人而求不死之鄉如老比丘道<lb/>
人者疑不與之談接者尚多也乃與白菴慿髙逺覽東<lb/>
<pb n="KR2k0050_WYG_092-50b"/>
則鄖襄諸山南則劍閣子午谷西則終南棧道北則商<lb/>
顔秦嶺或笋植天表或丹青一抹撒豆積黛隠約蒼霧<lb/>
間目眦盈溢神情敞朗倘能標長組履不借盡凌雲磴<lb/>
以弔四皓諸葛武侯之遺跡而後歴青城峨嵋藉葛陂<lb/>
之龍以與朱桃椎封君達諸公翺翔埃壒之外可乎白<lb/>
菴曰榮願系人逺心莫暢相與嘘唏者久之金飈動林<lb/>
玉蟾掛樹乃命歸輿從陸入東關至治燈火且爛門矣<lb/>
　　遊白沙泉記　　　　　　　　　劉士龍<lb/>
<pb n="KR2k0050_WYG_092-51a"/>
泉莫勝于終南而鄠為最泉莫勝于鄠而西南鄉為最<lb/>
泉莫勝于鄠之西南鄉而白沙泉為最蓋泉亦難言矣<lb/>
貌不難于澄而味難于甘神不難于寂而韻難于活惟<lb/>
白沙泉則具有之色如銀而加湛味如飴而加冽其奮<lb/>
而上湧者如湯沸如波騰其翻而漚汎者如珠噴如璣<lb/>
躍溢而為流其清激而雋快者如哀玉出聲霜鐘遞響<lb/>
滋而為草其葱鬱而浮動者如鏡窺錄鬟風牽翠帶每<lb/>
風辰月夕晴日雪朝或孤往或偕游流連忘歸率以為<lb/>
<pb n="KR2k0050_WYG_092-51b"/>
常即人事紛錯書債糾纒未有不極力擺撥而偷閒一<lb/>
至者也聲色味俱佳耳目口皆適而深領之則肺腸都<lb/>
濯魂夢亦清我輩受益于泉者多矣因與克甫商所以<lb/>
酧泉者為泉加䕶惜焉白璧砌而青玉䦨毋為頑石所<lb/>
辱也癭瓢汲而定甆貯毋為穢器所褻也戰茗取足于<lb/>
靈液潄濯不得輕試也標格欲稱其清容塵俗不得少<lb/>
著也又為泉加㸃綴焉芝蘭叢種松竹環列而惡草不<lb/>
容託常木不容䕃也白鷗睡其旁朱魚戯其中而俗禽<lb/>
<pb n="KR2k0050_WYG_092-52a"/>
不容浴凡鱗不許泳也架築無貴于華整蓋頭一把取<lb/>
足庇風雨而已招呼無及于猥雜識韻一人取足供笑<lb/>
語而已泉主我賔我歌泉答而泉之常清者不受溷常<lb/>
静者不受喧也泉受益于我輩者亦不少矣是泉于我<lb/>
輩相遇交相益而相酧也亦千百世一段佳語也<lb/>
　　陜西都察院題名記　　　　<hi>本朝</hi>吕雲藻<lb/>
天子御宇百度維新設官分職一準諸舊此陜西都御<lb/>
　　史臺之建猶昔也秦中重地都御史重臣雖三鎮<lb/>
<pb n="KR2k0050_WYG_092-52b"/>
　　各有擁旄節者而征發調遣咸於内地取裁則都<lb/>
　　御史在長安者視三鎮為尤重然在他時吏之臧<lb/>
　　否民之休戚兵之汰練芻粟之贏詘繄惟責之方<lb/>
　　伯監司連帥偏裨都御史於中酌其可受其成焉<lb/>
　　今乃迥于前不侔矣<lb/>
　鼎定方新獻琛納上者雲集幽遐阻深不無梗化既<lb/>
　　宣仁風亦時勤義問鞠蜀漢之旅則秦其孔道也<lb/>
　　士馬飽騰非取辦于民罔濟民亦疲極幾不聊生<lb/>
<pb n="KR2k0050_WYG_092-53a"/>
　　若第如昔之責方伯監司連帥偏裨而已不將軍<lb/>
　　民交病耶則察其肥瘠節宣其底滯㑹通其隂陽<lb/>
　　權時之宜非大中丞苦心調劑則不可<lb/>
　清興秦中都御史有二乙酉之始為雷公雷公以移<lb/>
　　疾去繼之者為今黄公黄公至而征調愈繁饋餉<lb/>
　　愈棘築鑿搬運之工愈益熾公乃以沈機閒神應<lb/>
　　之民有畝棲兵無譁伍不苛督方伯監司連帥偏<lb/>
　　裨一切皆自為裁度暇日以都御史題名屬藻記<lb/>
<pb n="KR2k0050_WYG_092-53b"/>
　　藻以礱貞石示來兹昭勸懲也黄公精白籌國儉<lb/>
　　以自奉寛大以佐軍興而民不坐困斯記所謂有<lb/>
　　勸無懲者詩云文武吉甫萬邦為憲殆公之謂與<lb/>
　　重修周文王武王陵記　　　　　江山秀<lb/>
皇上御極之八年山秀初抵關中令兹渭水兩閱月我<lb/>
　　太保大宗伯王公特膺<lb/>
簡命祀古帝王陵甚盛典也咸封之北維周文考寧王<lb/>
　　二陵毓於斯數千年來邑令之所主祀焉恭閱邸<lb/>
<pb n="KR2k0050_WYG_092-54a"/>
　　報疾趨畢郢髙原隆厥儀文見其殿宇頹廊廡缺<lb/>
　　龍門鳯户走狐狸而狀荒涼雖周原膴膴依稀帝<lb/>
　　子之鄉而野處蕭蕭寧復王風之舊山秀愀然曰<lb/>
　　予何人也食大聖之鄉任其彫殘而忽夫整頓本<lb/>
　　源安在而令王道凌替若斯也遂命鳩工克期即<lb/>
　　舉時有儒生進而誨之曰二王之陵其在前朝幾<lb/>
　　經修建往者不可問猶憶萬厯初年前令修此申<lb/>
　　文上臺曽經題疏所費數千金吾子為此恐力薄<lb/>
<pb n="KR2k0050_WYG_092-54b"/>
　　不勝其任也予曰不然<lb/>
　國家設官分職一邑之山川社稷即賴斯人主之者<lb/>
　　弗潔為之者奚功庸庸若輩適足以貽羞子黎耳<lb/>
　　予有俸薪願言竭力上不告於王公大人下不資<lb/>
　　於窮簷孑遺爰集工人誓之曰今者盛舉而願之<lb/>
　　乎刀幣惟予貨食惟予金碧惟予梓材惟予手足<lb/>
　　竭蹷爾共勷之衆報曰可風雷之勢晷不留停甫<lb/>
　　滿三旬而神功告竣抑孔邇之靈猶在人心與不<lb/>
<pb n="KR2k0050_WYG_092-55a"/>
　　然何㨗之甚也由是而登其殿榱題翼翼然升其<lb/>
　　堦規模赫赫然環觀華廡翠影屯雲也棲遲茂林<lb/>
　　綠隂翳日也重門洞闢壯渭水之竒觀也百堵皆<lb/>
　　興象周邦之鞏固也豈惟殘缺之舊蔚然改觀其<lb/>
　　於予以人事神之悃亦克有濟云後之君子昭明<lb/>
　　緝熙闡揚聖烈慿弔前王之美業大其式廓増其<lb/>
　　輪奐予日望之矣<lb/>
　　石門記　　　　　　　　　　　王國瑋<lb/>
<pb n="KR2k0050_WYG_092-55b"/>
　　走三千里到汧閱歴山川竒勝目眩心揺乃始望<lb/>
　　洋而驚適適然嘆天地之大也顧山不孤放水不<lb/>
　　遂往凡名山大川每相附麗匡廬也附乎彭蠡姑<lb/>
　　胥也附乎震澤鍾山牛首也附乎大江羅浮武彞<lb/>
　　也附乎渤海故凡言山必兼言水以其為物不二<lb/>
　　也秦饒于山嗇于水即水亦多漫衍迅削與山不<lb/>
　　相親比夫人一身膚骨營血相附不離而後氣韻<lb/>
　　生動丰采離披發之清和潤澤望而知為靈秀焉<lb/>
<pb n="KR2k0050_WYG_092-56a"/>
　　山其骨也土石相間夷衍綿沓其膚也水則其營<lb/>
　　衛血澤也秦地百二雄甲天下如崆峒太白龍門<lb/>
　　少華諸山膾炙人口余恨未盡寓目其他峻削蟠<lb/>
　　曲髙並蒼天深極幽谷固多竒勝哉然骨或稜露<lb/>
　　膚或皴笨呆重童枯對之悶頓每懐南中江山之<lb/>
　　秀思得放舟湖上弄水江邊觀競渡于天中望濤<lb/>
　　氣于八月言念徒殷祇勞夢寐耳公餘偶暇尋訪<lb/>
　　禹蹟因縱視城頭門其山石對立膚色皆青瑩潤<lb/>
<pb n="KR2k0050_WYG_092-56b"/>
　　澤不枯且層叠起卧蜿蜒垂下俯臨深潭有金山<lb/>
　　半壁之勢汧暉二水匯奔極猛到峽口鎖束若扼<lb/>
　　吭逆留之水不得快志往遂乃怒激奔騰兩相射<lb/>
　　激若兵挺擊撞回復鬨鬭經數遭乃去去則鳥奔<lb/>
　　獸軼衝石翻岸若武夫悍卒醉怒决張不可拘縛<lb/>
　　益以淫雨暴漲川水迸發則洶湧怒號驚聞數里<lb/>
　　聲光所激則全乎江濤飛立之勢矣對岸羣山聳<lb/>
　　翠攅叠迴翔山腰一抹空濶旋繞各饒秀致日暮<lb/>
<pb n="KR2k0050_WYG_092-57a"/>
　　鴉歸逺樹鷺落沙汀烟霧迷離夕陽返照頗有南<lb/>
　　中景況此則山水相遭有聲有韻有景有色所謂<lb/>
　　骨與膚衛相附而成采也夫山水豈必髙深取其<lb/>
　　足以寄適性情暢發天懐而已予坐斗大城中日<lb/>
　　苦奔走必求華嶽太行瞿唐孟門逞極大觀而後<lb/>
　　快志無論時不我假㑹不適逢且抛却目前侈想<lb/>
　　逺大不令一拳一勺笑我誕妄哉蘇子云山水無<lb/>
　　常主閒者便是主人予與石門若米顛袖中石嵌<lb/>
<pb n="KR2k0050_WYG_092-57b"/>
　　空玲瓏時相玩弄仍恐傳舍吏一朝攫去此塊然<lb/>
　　者將不復為我有今既有之又偷得餘閒云胡不<lb/>
　　愛且賞也因咏懐數首聊以寄興且厚有所託于<lb/>
　　石門以待後之蒞兹土者<lb/>
　　潼關樓刻詩記　　　　　　　　　湯斌<lb/>
　　潼關古桃林地也太華峙其西崤函踞其東泰山<lb/>
　　迴合萬峯刺天河渭屈盤千壑奔㑹崖谷岡嶺環<lb/>
　　抱叢倚道路狹峻車馬如束真天造竒險為秦閫<lb/>
<pb n="KR2k0050_WYG_092-58a"/>
　　閾且南控武關之隘北扼蒲津之阻握函夏之樞<lb/>
　　紐鏁川隴於堂奥漢唐以來莫不倚為巨鎮以資<lb/>
　　藩屏兵火之後城垣傾圯樓櫓半缺廢址荒煙過<lb/>
　　者為之躊躇而悽愴順治十三年斌奉<lb/>
命飭兵兹土自顧庸菲不足當斯重寄恒惴惴自恐仰<lb/>
　　賴<lb/>
　朝廷德威遐被數千里外如在輦轂之下故承乏三<lb/>
　　年兵强吏馴士習民安乃謀寮屬重建城樓貲皆<lb/>
<pb n="KR2k0050_WYG_092-58b"/>
　　蠲俸役罔妨農工既成集古人過關題詠之詞自<lb/>
　　唐明皇以下凡一帝十有八人為詩二十九首刻<lb/>
　　於東門樓壁嗚呼當明皇停鑾關上與侍從唱和<lb/>
　　其時君臣樂豫海㝢清寧登嵩躡岱勒石銘功可<lb/>
　　謂極盛未幾而漁陽變起雄師告潰關塞失守六<lb/>
　　龍西幸豈山河之險不足恃與抑成敗之故皆自<lb/>
　　於人也孟子曰地利不如人和吳起曰在徳不在<lb/>
　　險有國家者修德以懐逺和人以守國則雍容樽<lb/>
<pb n="KR2k0050_WYG_092-59a"/>
　　　爼偃戈休甲彼放牛歸馬之盛此非其故墟哉後<lb/>
　　　之君子登斯樓也眺山川之雄勝覽昔人之詠歌<lb/>
　　　古今興衰之感制治保邦之要亦可以慨然而思<lb/>
　　　矣<lb/>
　　　賈大司馬修棧記　　　　　　　党崇雅<lb/>
　　　康熈三年秋九月尚書奉<lb/>
　天子命巡視漢南城垣渡渭入棧喟然曰是昔魏武所<lb/>
　　　謂五百石穴者也行人騎畜經其地者大則有性<lb/>
<pb n="KR2k0050_WYG_092-59b"/>
　　　命之虞小亦有顛仆之患自五丁粗開山徑以後<lb/>
　　　數千年於兹矣降至明季逆闖横肆秦蜀梗塞羊<lb/>
　　　腸一線僅供猿狐出没幸天佑<lb/>
　皇清我<lb/>
世祖章皇帝仗義提兵出無辜於水火之中奠元元於袵<lb/>
　　　席之上爰登大寶傳及<lb/>
　聖明天下一統而西服朝宗勢必以棧道為咽喉顧乃<lb/>
　　　深洞隘窄使億萬年皇華馳驛之路弗克共遊蕩<lb/>
<pb n="KR2k0050_WYG_092-60a"/>
　　平余心滋戚務使巉岈盡削闢成坦途庶幾無負<lb/>
　　鎮撫之任雖然吾不忍以逸人者勞人必也計口<lb/>
　　授食計食授錢乃克有成功因捐金募工指授方<lb/>
　　畧進關南巡使范公而謀之迺命㕘戎李君司李<lb/>
　　曽君耑董其事於是修險□凡五千二百丈有竒<lb/>
　　險石路凡二萬三千八十九丈有竒險土路凡一<lb/>
　　千七百八十一丈有竒修偏橋一百一十八處計<lb/>
　　一百五十七丈去偏橋而壘石以補之者自江面<lb/>
<pb n="KR2k0050_WYG_092-60b"/>
　　至岸髙三丈許共長六十五丈二尺凡十五處修<lb/>
　　水渠一百四十五道煅石三十二處共一百五十<lb/>
　　六丈六尺去當路山根大石二百八十九處壘修<lb/>
　　木欄杆一百二十三處凡九百三十八丈有竒合<lb/>
　　營兵驛夫民夫各匠積六萬九千八十三工是役<lb/>
　　也不三月而告竣成功之速若有神助夫自有雲<lb/>
　　棧以來閱歴數千載其間豈無豪傑自命之士痛<lb/>
　　惜行路之難思欲平險為易然皆逡巡不敢施功<lb/>
<pb n="KR2k0050_WYG_092-61a"/>
　　者以雲棧地連雍梁二郡寶鳯褒三邑綿亘六百<lb/>
　　里髙者出層霄下者臨無地置足靡所舉手何從<lb/>
　　乃欲寸寸而治之尺尺而易之歎綦難也尚書公<lb/>
　　獨不以為難奮焉圖之一舉而二郡三邑六百里<lb/>
　　蛇盤狙<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>之區無尺寸不坦若康莊誠不朽盛事<lb/>
　　也且雲棧去京兆數百里尚書公開府尊重設非<lb/>
　　奉<lb/>
勅南巡必不逺歴棧□是查城之役天實假之以令尚<lb/>
<pb n="KR2k0050_WYG_092-61b"/>
　　書公竟億萬年未竟之業也夫人之勲業存乎志<lb/>
　　量澤及一時猶戛戛難之尚書公一巡行間體忠<lb/>
　　君愛國之心開萬古蕩平之績其志慮為何如乎<lb/>
　　余老矣不能復遊褒斜深幸億萬年未竟之業賴<lb/>
　　尚書公克底厥成又喜尚書公功德之隆與天地<lb/>
　　同其悠久而余以野老頌揚嘉績載名其上榮莫<lb/>
　　大焉因記其事而刻諸石一置雞頭關一置煎茶<lb/>
　　坪志功所自始與所自成也尚書公姓賈諱漢復<lb/>
<pb n="KR2k0050_WYG_092-62a"/>
　　字膠侯别號静菴山西曲沃人范公諱發愚河南<lb/>
　　河内人李君諱承恩北直大興人曾君諱王孫浙<lb/>
　　江秀水人<lb/>
　　龍門遊記　　　　　　　　　　　前人<lb/>
　　予經伊闕人盡稱龍門竊嘗疑之龍門在予鄉詎<lb/>
　　有二哉獨以未得至少梁為憾夫逺在他方而負<lb/>
　　竒詭靈異之名者尚足以奔走天下之人近在咫<lb/>
　　尺往往多棄之不一省覽予陋矣丙午之春自河<lb/>
<pb n="KR2k0050_WYG_092-62b"/>
　　津而西急思龍門望見羣山即求其罅以當之山<lb/>
　　勢綿亘連而不斷北為鄉寧西為韓城渾渾茫茫<lb/>
　　不見所謂門者或謂門以兩岸對峙為義如秦之<lb/>
　　長門吳之天門越之石門水貫其中而可以涉可<lb/>
　　以亂可以沿溯者皆可以稱之行二十餘里乃見<lb/>
　　黄河瀰漫灝淼之光洶湧怒號之聲迅疾注下之<lb/>
　　狀肅而畏之已而至于門之左以瞻門右之阜河<lb/>
　　束如帶似可超躍志述其廣八十步蓋冰凍時安<lb/>
<pb n="KR2k0050_WYG_092-63a"/>
　　流凝沍人或履而過之不必引量江之絲矣嘆曰<lb/>
　　為地紀之咽喉百川之伯長蛟虬之都㑹風雨之<lb/>
　　萃藪者非此門也耶門未闢則懐山襄陵之洚水<lb/>
　　壅于上門既鑿則砥柱巨靈之竒蹤呈于下㣲但<lb/>
　　是也溯於積石壺口俾四瀆之冠冕安其職散于<lb/>
　　徒駭馬頰亦俾九河之本支奏其功天地平成有<lb/>
　　如此門人皆曰禹之大智異于昏墊故能然嗟乎<lb/>
　　神哉謁禹廟成禮危峻而壁削者其山也拾級而<lb/>
<pb n="KR2k0050_WYG_092-63b"/>
　　聚足者其磴也懸棧而偪仄者其閣道也垂繘而<lb/>
　　用汲者其飛樓也鐘鼔鏜<graphic n="KR1861" url="https://raw.githubusercontent.com/kanripo/KR-Gaiji/master/images/KR1861.png" mimeType="image/png"/>音徹天際古木堅疎<lb/>
　　翠流烟外老碣十朋層峯萬叠有礟手將以象雷<lb/>
　　霆予亟止之無使焦尾爆鰓者驚怖而坎遁輿人<lb/>
　　促予行榜人亦艤舟以待曰及此未風而渡無誤<lb/>
　　乘于風伯之浪也登舟回視禹廟已若在天上水<lb/>
　　雖砥平其深乃不可測舟子以竹篙鈎石吻而逆<lb/>
　　之上行少頃可渡則款乃合力倐而西岸岸有巨<lb/>
<pb n="KR2k0050_WYG_092-64a"/>
　　石上有禹廟不再登神不可數凟故也予于龍門<lb/>
　　夢想者數十年今始一慰甚且釋慚焉後之君子<lb/>
　　有來遊者其知河之濵垂老而好遊者乎<lb/>
聖駕西巡恭建<lb/>
萬夀亭碑記　　　　　　　　　　　　鄂海<lb/>
　　欽惟<lb/>
皇上乘乾御極秉道綏猷備聰明睿智之資兼五帝三<lb/>
　　王之學文治丕昭武功赫濯固已措萬方于磐石<lb/>
<pb n="KR2k0050_WYG_092-64b"/>
　　之安鞏社稷于金甌之固矣於時深仁廣被至德<lb/>
　　𢎞敷萬國民心咸懐望幸維此秦民向罹災祲實<lb/>
　　䝉拯濟賴以生全於康熈四十二年春合詞籲<hi>臣</hi>
　　恭請<lb/>
聖駕西巡以遂就日瞻雲之願我<lb/>
皇上俯念輿情允答民望於是年冬十月聿頒<lb/>
詔㫖陜西巖疆重地乘此冬令農隙之際觀覽民風詢<lb/>
　　察吏治簡閱禁旅整飭軍營實為要務用是輕裝<lb/>
<pb n="KR2k0050_WYG_092-65a"/>
　　減從諏吉西巡凡往返供億皆取給於宫府纖毫<lb/>
　　不累百姓即有市易亦飭所司依時給直沿途官<lb/>
　　吏禁借名科索及與扈從官妄行餽送有不恪遵<lb/>
　　生事擾民者以軍法從事<lb/>
天語遥頒歡聲動地<hi>臣</hi>等聞<lb/>
命之下偕陜省文武大吏預期星馳十一月朔有五日<lb/>
　　恭迓<lb/>
聖駕於山西之平陽界越十二日<lb/>
<pb n="KR2k0050_WYG_092-65b"/>
鑾輿入潼關億萬臣民趨迎道路黄童白叟瞻拜<lb/>
天顔獻菓捧漿者駢肩累跡十三日<lb/>
駕抵渭南較閱軍士褒賞有加焉十四日<lb/>
上至零口小獵鳴弦激羽中必叠雙十五日<lb/>
駕抵西安自斜口至城東門旌旗耀日鼓吹溢途士女<lb/>
　　分行香烟四十餘里不絶是日也太和之氣洋溢<lb/>
　　宇宙風和景明深冬如春天心人意蓋交暢而僉<lb/>
　　符矣十七日<lb/>
<pb n="KR2k0050_WYG_092-66a"/>
駕幸演武塲大閱<lb/>
皇上親御戎衣設鵠樹侯連發五矢無不應弦洞的一<lb/>
　　時文武大小諸臣滿漢官軍及塞外來享之苦苦<lb/>
　　腦兒王貝勒台吉俄爾多斯貝子台吉輩莫不欽<lb/>
　　仰<lb/>
聖天子智勇天錫神武光昭懽忭舞蹈咸呼萬嵗於是<lb/>
聖心喜恱温言奬勸各將士實心盡職出大庖芳饌綠<lb/>
　　酒瓊酥飲勞之以示慈惠<lb/>
<pb n="KR2k0050_WYG_092-66b"/>
　頒天府文錦貂裘錦韉名馬彤弓盧矢賜予文武諸<lb/>
　　臣各有差而行間介士賞賚餉銀復以百萬計云<lb/>
　　二十一日特頒<lb/>
恩詔秦省為天下要地曩嵗荒旱所司未經奏報朕訪<lb/>
　　聞得實多方籌畫運米拯救分行蠲賑秦民始得<lb/>
　　少蘇自三十二年遣皇長子致祭華山以來雨暘<lb/>
　　時若年穀豐登兹見百姓歡迎載道且知今嵗有<lb/>
　　秋地方文武官吏能恪勤奉職滿漢軍士亦皆訓<lb/>
<pb n="KR2k0050_WYG_092-67a"/>
　　練有方朕心甚慰凡巡幸所至必大沛恩膏今將<lb/>
　　陜西甘肅所屬康熈四十二年以前各項積欠銀<lb/>
　　米草豆錢糧盡行蠲免<lb/>
玉音宣布萬姓歡騰復優恤在籍老臣禮問山林逸士<lb/>
　　厚施粟帛頥養髙年將士曽致命行陣者賑其家<lb/>
　　室其子弟有才能英異者越次錄用凡行慶施惠<lb/>
　　恤忠勸節之典靡不備至而我<lb/>
皇上道藝兼綜八體六書駕唐軼晉詩聨題額超聖入<lb/>
<pb n="KR2k0050_WYG_092-67b"/>
　　神於閱武蒞政之餘<lb/>
親染宸翰普賜羣臣人人如獲重寶數日之内萬幾之<lb/>
　　勞而精神萬倍綽有餘裕蓋無逸作所行健法天<lb/>
　　自開闢以來所未嘗有也二十二日<lb/>
聖駕回鑾臣民遮道跪泣如赤子之戀父母途次絡繹<lb/>
　　至潼關不忍捨去臣等恭送<lb/>
聖駕目擊秦人瞻依眷戀忭舞之誠并滿漢大小臣工<lb/>
　　軍民人等頌祝<lb/>
<pb n="KR2k0050_WYG_092-68a"/>
皇恩永久不忘之意臣等叙其大槩敬勒貞珉樹之<lb/>
萬夀亭左仰見<lb/>
皇上聖神文武昭示億千萬世與南山華嶽地久天長<lb/>
　　同為無極不獨西安履任諸臣受<lb/>
恩深重各宜公忠亷潔咫尺<lb/>
天威務盡竭力致身之義即三秦老少士女霑被<lb/>
鴻恩為臣者當相勉於忠為子者當相勉於孝兄弟當<lb/>
　　相篤以恩室家當相安於順擊壤歌風無忘<lb/>
<pb n="KR2k0050_WYG_092-68b"/>
帝德此則<hi>臣</hi>等惓惓勒石之㣲意也<lb/>
御書亭記<hi>在咸陽縣</hi>　　　　　　　　　前人<lb/>
　　嘗聞之帝德如天凡物之得乎天者厚栽培滋長<lb/>
　　順其時而不失乃得以永存斯民之被乎帝徳者<lb/>
　　深安恬頥養遂其性而不撓則每多夀考故必聖<lb/>
　　人在上老老之政日興夫然後逺陬僻野黄耉駘<lb/>
　　背期頥耄耋之人皆得以優游盛世而長為太平<lb/>
　　之幸民<lb/>
<pb n="KR2k0050_WYG_092-69a"/>
今上御極四十有七年恩週禹甸化溥堯衢凡在含生<lb/>
　　負性之倫皆獲親䝉膏澤而於養老之典尤加意<lb/>
　　焉屢嵗以來宇内老民受賜粟帛者以億萬計直<lb/>
　　省大吏莫不仰承德意覆育羣黎余奉<lb/>
簡命來關中自弼教宣化以至於今十有餘年矣曩嵗<lb/>
　　恭遇<lb/>
聖天子西巡耳提面命指授撫綏之術總總林林益䝉<lb/>
　　庥而向化比年間余諮度閭閻搜羅草澤每見皤<lb/>
<pb n="KR2k0050_WYG_092-69b"/>
　　顔皓齒必嘉惠無已以體<lb/>
皇仁養老之至意而於咸陽西北原蘇家莊古寺得老<lb/>
　　民李姓生於前萬厯二十年歴今百又十五嵗其<lb/>
　　世系亦不以語人詢之寺中老人皆云數十年前<lb/>
　　見老民行動一如今日童顔鶴髪脣若塗朱齒落<lb/>
　　重生飲啖如少壯人言笑同兒戲時此陶唐氏之<lb/>
　　民含餔鼓腹歌衢擊壤所謂不識不知順帝之則<lb/>
　　者非歟時戊子春<lb/>
<pb n="KR2k0050_WYG_092-70a"/>
天子聞而召見之賚金帛不受乃<lb/>
御書長年人瑞四字錫以歸之猗歟休哉老民生長於<lb/>
　　窮荒寂寞之地茍不得見知於世亦山澤之臞耳<lb/>
　　一旦寵邀<lb/>
宸翰輝映林泉老民實賴以不朽此天之篤生老民加<lb/>
　　以<lb/>
帝徳之淪浹得長有此年嵗以符太平之應彼嘉禾芝<lb/>
　　草卿雲醴泉皆未可同日而語也余因為搆亭於<lb/>
<pb n="KR2k0050_WYG_092-70b"/>
　　寺之前鏤<lb/>
御書為之額時川陜總督齊公新受<lb/>
命來西安與余率司道各捐俸如干命咸陽令丞同鳩<lb/>
　　工庀材而驛使者董其成焉不日厥工告竣計亭<lb/>
　　三楹亭後東西各三楹舊殿及宇舍則葺而新之<lb/>
　　若門庭若墻垣皆稱是蕭寺岑寂煥然改觀逺近<lb/>
　　紳士人民蹌蹌濟濟不絶於道皆能播揚休美<lb/>
聖恩所暨浩蕩無涯夫豈偶然哉落成之日余躬率僚<lb/>
<pb n="KR2k0050_WYG_092-71a"/>
　　屬頌<lb/>
聖天子無疆之德因爰筆夀之石云<lb/>
　　修西嶽廟并修山記　　　　　　　前人<lb/>
皇上御極之四十二年文德武功蟠天際地猶且堯咨<lb/>
　　舜儆宵旰不遑軫念秦人被災之後唯恐匹夫匹<lb/>
　　婦不得其所于是翠華西邁聿舉時巡<hi>臣海</hi>乃馳<lb/>
　　詣華山修理山路蓋<lb/>
聖天子所過之地百靈協應河嶽懐柔倘山路﨑嶇不<lb/>
<pb n="KR2k0050_WYG_092-71b"/>
　　足以容萬乘則非人臣敬事之禮於是由山趾而<lb/>
　　上至青柯坪其偪仄處皆為展拓其有水處皆為<lb/>
　　架橋其不平處皆為修整由青柯坪而上則危崖<lb/>
　　峭壁突兀凌空愈出愈竒愈行愈險予皆周詳審<lb/>
　　視相度經營險者平之窄者擴之逆者順之腐者<lb/>
　　新之迂逺者使之徑直峻削者使之紆徐外則輔<lb/>
　　以䦨干使人不至于心悸内則疏通泉路使人不<lb/>
　　知有泥濘之苦髙髙下下不可勝數而最大者凡<lb/>
<pb n="KR2k0050_WYG_092-72a"/>
　　有數處曰千尺橦曰百尺峽曰犁溝曰擦耳崖曰<lb/>
　　蒼龍嶺曰金天洞所謂千尺橦百尺峽者皆上下<lb/>
　　陡直並無階級舊惟穿石受履用鐵索牽挽而上<lb/>
　　一失足即有顛仆之恐予命工鑿石為級并造木<lb/>
　　梯佐之犁溝在山之傍崖最險最峻予命工修理<lb/>
　　一與千尺橦相似擦耳崖俯臨大壑深不見底所<lb/>
　　行道止寛尺許過此者面山挽索不敢俯視予命<lb/>
　　工鑿入數尺䕶以䦨干較前有兩倍之濶蒼龍嶺<lb/>
<pb n="KR2k0050_WYG_092-72b"/>
　　聳立天際兩傍懸崖萬丈無可倚傍人過此若從<lb/>
　　魚背上行即韓文公痛哭處也予命工重為修理<lb/>
　　闌干壯偉階級分明人始無心驚目眩之患金天<lb/>
　　洞亦横空突立攀躋不易予命工鑿成階級并以<lb/>
　　木梯助之過此即南峯頂上矣<lb/>
皇上行次華嶽為萬民祈福欲親至山頂特薦馨香<hi>臣</hi>
　　以道險啓奏乃<lb/>
命三殿下登山詣廟代致悃誠<lb/>
<pb n="KR2k0050_WYG_092-73a"/>
特發帑金數千兩重修嶽廟維華嶽秉正秋之令其色<lb/>
　　也白其行也金在易曰兊正秋也萬物之所說也<lb/>
　　蓋濟火之燥則亢陽剛烈之氣得以制其威涵水<lb/>
　　之精則東方長養之機得以培其本億萬生民之<lb/>
　　命於此行養焉維<lb/>
皇上覆載生成徳洋恩溥時刻以生民為念故<lb/>
　賜金修造感格神明所以祝萬寶之告成培化工之<lb/>
　　源本仁心惻怛隨處周流正自古帝王所未有南<lb/>
<pb n="KR2k0050_WYG_092-73b"/>
　　峯頂故有嶽廟然䂓制狹小且嵗久剝落臣海恭<lb/>
　　承<lb/>
聖天子之丕顯休命廓而大之庀匠氏構新材丹雘垣<lb/>
　　墉煥然改色内自大殿外至大門金碧輝煌焜燿<lb/>
　　天地殿上及兩廡前此從無畫廊今皆炳炳烺烺<lb/>
　　丹青燦爛自余之奉<lb/>
㫖修廟始也立廟門之外澄空萬里一望無涯俯視渭<lb/>
　　河如帶迴抱山下門外青松拱立皆千百年物環<lb/>
<pb n="KR2k0050_WYG_092-74a"/>
　　繞祠宇葱葱鬱鬱大者如蛟龍騰攫噴薄風雨廟<lb/>
　　後有仰天池蒸發雲霞吞吐日月晴嵐翠色元氣<lb/>
　　滃然是山雖有三峯然南峯獨為峻拔顧視東西<lb/>
　　二峯乃如培塿華隂白帝廟亦修造一新氣象靚<lb/>
　　深䂓模宏敞逺近贍禮皆舉手加額感激<lb/>
聖天子為民祈福之意予于是禀<lb/>
君命思所以謀國之心對山靈思所以事神之敬而<lb/>
皇上民胞物與宇宙一家不獨為陜左陜右請命西嶽<lb/>
<pb n="KR2k0050_WYG_092-74b"/>
　　且將統六合而康阜之則秦人之父老子弟宜如<lb/>
　　何報也海内之蒼生百姓又宜如何報也惟當生<lb/>
　　生世世頂頌<lb/>
皇恩祝<lb/>
　國祚與華嶽同長<lb/>
聖夀與南山並永庶幾少盡臣子涓埃報國之義廟成<lb/>
　　而後予特疏恭請匾額并請<lb/>
御製碑文䝉<lb/>
<pb n="KR2k0050_WYG_092-75a"/>
恩報可為太華萬萬年生色因次第其事載之華隂志<lb/>
　　中所以紀<lb/>
君德告成功而且述守土<hi>臣</hi>感<lb/>
恩圖報之意云<lb/>
　<lb/>
　<lb/>
　<lb/>
　<lb/>
<pb n="KR2k0050_WYG_092-75b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陜西通志巻九十二<lb/>
</p>
<p>
</p>
  </div>
</body>
</text>
</TEI>
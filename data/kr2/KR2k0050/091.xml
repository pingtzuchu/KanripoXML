<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陜西通志巻九十一</head> <lb/>
    <p>
<pb n="KR2k0050_WYG_091-1a"/>
欽定四庫全書<lb/>
　陜西通志巻九十一<lb/>
　　藝文七<hi>碑</hi>　<hi>記□</hi>
　　西嶽華山廟碑<hi>延熹八年</hi>　　　　<hi>漢</hi>闕名<lb/>
周禮職方氏河南山鎭曰華謂之西嶽春秋傳曰山嶽<lb/>
則配天乾坤定位山澤通氣雲行雨施賦成萬物易之<lb/>
義也祀典曰日月星辰所昭仰也地理山川所生殖也<lb/>
功加於民祀以報之禮記曰天子祭天地及山川歲徧<lb/>
<pb n="KR2k0050_WYG_091-1b"/>
焉自三五迭興其奉山川或在天子或在諸侯是以唐<lb/>
虞疇咨四嶽五歲一巡狩皆以四時之中月各省其方<lb/>
親至其山柴祭燔燎夏商則未聞所損益周監於二代<lb/>
十有二歲王巡狩殷國亦有事於方嶽祀以圭璧樂奏<lb/>
六歌髙祖初興改秦淫祀太宗承循各詔有司其山川<lb/>
在諸侯者以時祀之孝武皇帝修封禪之禮思登假之<lb/>
道巡省五嶽禋祀豐備故立宫其下宫曰集靈宫殿曰<lb/>
存仙殿門曰望仙門中宗之世重使使者持節祀焉歲<lb/>
<pb n="KR2k0050_WYG_091-2a"/>
一禱而二祠後不承前至於亡新寖用丘墟迄今垣趾<lb/>
營兆猶存建武之元事舉其中禮從其省但使二千石<lb/>
以歲時往祠其有風旱禱請祈求靡不報應自是以來<lb/>
百有餘年有事西巡輒過亨祭然其所立碑石刻紀時<lb/>
事文字磨滅莫能存識延熹四年七月甲子𢎞農太守<lb/>
安國亭侯汝南袁逢掌華嶽之正位應古制修廢起頓<lb/>
閔其若兹深達和民事神之義精通誠至礿祭之福乃<lb/>
按經傳所載原本所由銘勒斯石垂之於後其辭曰巖<lb/>
<pb n="KR2k0050_WYG_091-2b"/>
巖西嶽峻極穹蒼奄有河朔遂荒華陽觸石興雲雨我<lb/>
農桑資糧品物亦相瑤光崇冠二州古曰雝梁馮于豳<lb/>
岐文武克昌天子展儀巡狩省方玉帛之贄禮與岱亢六<lb/>
樂之變舞以致康在漢中葉建設宇堂山嶽之守是秩<lb/>
是望侯惟安國兼命斯章尊修靈基肅共壇場明徳惟<lb/>
馨神歆其芳遏攘凶札揫斂吉祥歲其有年民説無疆<lb/>
　　西嶽華山亭碑　　　　　　　　　衛覬<lb/>
惟光和元年歲在戊子名曰咸池季冬己巳𢎞農太守<lb/>
<pb n="KR2k0050_WYG_091-3a"/>
河南樊府君諱毅字仲徳下車之初恭肅神祀西嶽至<lb/>
尊詔書奉祠躬親自往省從勞謙即事有漸散齊華亭<lb/>
齊堂逼窄郡縣官屬清齊無處尊卑錯綜精誠不固畏<lb/>
天之威逢斯癉怒時雨不興甘澍不布念存黔首懼譏<lb/>
曠素於是與令巴郡朐䏰先讜公謀圖議繕故斷度樳<lb/>
廊立室異處左右趣之莫不競慕二年正月己卯興就<lb/>
既成有元休嘉啟寤各得竭情福禄是顧刻兹碑號吏<lb/>
卒俠路其辭曰巖巖西嶽五鎭次宗序徳之尊太華優<lb/>
<pb n="KR2k0050_WYG_091-3b"/>
隆皇帝永思祀典孔明髙神肻宴圭璧贄通赫赫在上<lb/>
以畜萬邦惟嶽降神實生羣公卿士百辟纉業攸䝉帝<lb/>
命不違歲事報功羣后命卿散齊外亭敬恭明祀以奉<lb/>
皇靈處所逼窄屑窣有聲神樂其靜翛翬無形尊卑有<lb/>
序潔心致誠因繕舊室整頓端平在其板屋孰不加精<lb/>
天人同道萬祚來迎既受帝祉延於後生為龍為光顯<lb/>
乂王庭為公為侯福禄來成刻石紀號永享利貞<lb/>
　　修西嶽廟碑　　　　　　　　　　樊毅<lb/>
<pb n="KR2k0050_WYG_091-4a"/>
山經曰太華之山削成四方其髙五千仞廣十里周禮<lb/>
職方氏華謂之西嶽祭視三公者以其能興雲雨産萬<lb/>
物通精氣有益於人則祀之故帝舜受堯厯數親自巡<lb/>
省設五鼎之奠柴燎煙致敬神祇乂用昭明百穀繁殖<lb/>
黎民時雍鳥獸率舞鳳凰來儀暨夏殷周末之有改也<lb/>
其徳休明則有禎祥荒淫臊穢篤災必降秦違其典璧<lb/>
遺鄗池二世以亡髙祖應運禮遵陶唐祭則獲福奕世<lb/>
克昌亡新滔逆鬼神不享建武之初彗掃頑凶更率舊<lb/>
<pb n="KR2k0050_WYG_091-4b"/>
章敢用元牡牲牷必充天惟純祐萬國以康光和二年<lb/>
有漢元舅五侯之胄謝陽之孫曰樊府君諱毅字仲徳<lb/>
承考讓國家於河南究職州郡辟公府除防東長中都<lb/>
令誅强虣撫瘠民二鄙以清命守斯邦威隆秋霜恩踰<lb/>
冬日景化既宣猶復夕惕惟窺禄之報順民之則孟冬十<lb/>
月齊祀西嶽以傳舍窄狹不足處尊卑廟舍舊久牆屋<lb/>
傾亞世室不修春秋作譏特部行事荀班與縣令先讜<lb/>
以漸補治設中外館圖珍竒畫怪獸嶽瀆之精所出禎<lb/>
<pb n="KR2k0050_WYG_091-5a"/>
秀役不干時而功已著暫勞久逸神永有憑自古太山<lb/>
邸邑猶存五嶽同尊哀此勤民獨不賴福乃上復十里<lb/>
内工商農賦克厭帝心嘉瑞仍畣風雨應起瀐潤品物<lb/>
君舉必書况乃盛徳惠及神人可無述焉於是功曹郭<lb/>
敏主簿魏襲户曹史許禮等遂刋元石銘勒鴻勛垂曜<lb/>
含靈軫存有識其詞曰二儀剖判清濁始分陽凝成<lb/>
山隂積為川泰氣摧否洪波汜臻堯命伯禹決江開汶<lb/>
川靈既定恩覆兆民乃開祀典辨於羣臣因瀆祭地嶽<lb/>
<pb n="KR2k0050_WYG_091-5b"/>
以配天世主遵循永享歴年赤鋭煌煌受兹介福京夏<lb/>
密清殊俗賓服令問不違可謂至徳徳音孔昭實惟我<lb/>
后出自中興大漢之舅本支惟百延慶長久俾守西嶽<lb/>
達奉神祀改傳飾廟靈有攸濟降瑞畣祚景風凱悌<lb/>
惟風及雨成我稷黍俊氏用章康乂室宇勒銘紀頌克<lb/>
配梁甫<lb/>
　　温湯碑<hi>隋書盩厔縣太乙山有温湯</hi>　　　　<hi>北周</hi>庾信<lb/>
咸池浴日先應緑甲之圖砥柱浮天始受𤣥夷之命仁<lb/>
<pb n="KR2k0050_WYG_091-6a"/>
則滌蕩埃氛義則激揚清濁勇則負山餘力弱則鴻毛<lb/>
不勝仲春則榆莢同流三月則桃花共下其色變者通<lb/>
為五雲之漿其味美者結為三危之露烟青於銅浦色<lb/>
白於鉛溪非神鼎而長浮異龍池而獨涌灑胃湔腸興<lb/>
羸起瘠秦皇餘石仍為雁齒之階漢武舊陶即用魚鱗<lb/>
之瓦山間湧水實表忠誠室内江流彌彰純孝豈若醴<lb/>
泉消疾聞乎建武之朝神水蠲疴在乎咸康之世嵩嶽<lb/>
二仙之館不孤擅於天池華隂百丈之泉豈獨髙於蓮<lb/>
<pb n="KR2k0050_WYG_091-6b"/>
井<lb/>
　　西嶽太華山碑<hi>有銘</hi>　　　　　　<hi>唐</hi>𤣥宗<lb/>
天有四序星辰辨其分地有五方山嶽鎭其域隂陽交<lb/>
暢則品物形矣精氣相射則神明著矣西嶽太華山者<lb/>
當少隂用事萬物生華故曰華山居中土西偏七宫正<lb/>
位是稱西嶽按圖以察削成而四方信焉立表以算其<lb/>
髙五千仞明焉石壁傑堅而雄竦衆山奔走而傾附其<lb/>
氣肅其威振其行配金其辰直酉前對華陽之谷後壓<lb/>
<pb n="KR2k0050_WYG_091-7a"/>
華隂之郡左抱桃林之塞右産藍田之玉諒少昊之下<lb/>
都蓐收之別館者也軒帝遊焉以㑹衆神虞舜柴焉以<lb/>
覲羣后爰自夏氏迄於隋室朝更五姓載歴三千祀典<lb/>
相因舊章未改壇場廟宇何代不修一禱三祀無歲而<lb/>
缺所以報生殖事靈神不有怠也故亦祚休明災淫慝<lb/>
未嘗爽也皇天眷佑馨我烈祖奄有萬方逮於六葉郊<lb/>
天地望山川精意必達墜典禮咸甄亦命州將四時告<lb/>
䖍加視王秩進號金天若是何者抑有由焉予小子之<lb/>
<pb n="KR2k0050_WYG_091-7b"/>
生也歲庚戌月仲秋膺少昊之盛徳協太華之本命故<lb/>
嘗寤寐靈嶽肸蠁神交玉帛未陳幽賛必先意而啟椒<lb/>
醴雖薄景福果應期而集𤣥感昭賽可一二而道耶記<lb/>
云下有方士眞人金鼎石室上有明星玉女仙草瓊漿<lb/>
茅龍一去毛女千祀前代帝王多所僥覬朕學犧文之<lb/>
道故靡斯人之徒憂在至道之不𢎞不憂富貴之無永<lb/>
患在蒼生之不理不患年夀之若流以功施四海為長<lb/>
生以業傳百代為不死焉羨置集靈之宫虚望非福立<lb/>
<pb n="KR2k0050_WYG_091-8a"/>
存仙之殿妄思輕舉哉於戲維嶽配天尚弼予志予欲<lb/>
布大政康兆人嶽翼予欲定禮樂諧神人嶽聽予思其<lb/>
維嶽降神生此多士無俾申甫專美於嵩語酌古訓心<lb/>
通神景善而不答誠而不應未之有也嶽其念哉十有<lb/>
二載孟冬之月步自京邑幸於洛師停鑾廟下清眺仙<lb/>
掌雲拂石狀霓裳可接風過松嶺仙駕如聞久勤報徳<lb/>
之願未暇封崇之禮遲迴刻石梗概銘山萬姓瞻予言<lb/>
可復也銘曰巖巖太華柱天直上青崖白谷仰見靈掌<lb/>
<pb n="KR2k0050_WYG_091-8b"/>
雄封峻削菡萏森爽是曰靈嶽衆山之長白帝西下黄<lb/>
河北來隂陽孕育精氣徘徊偶聖呈瑞逢昏降災玉池<lb/>
神挹石室仙開海絶瀛洲天遙𤣥圃偉哉此鎭崢嶸中<lb/>
土鬼神乍遊風雲忽聚髙標爀日半壁飛雨自古王者<lb/>
巡方必至龍駕帝服封天禪地南面㑹神西后在位待<lb/>
予治國安人然後徐思其事<lb/>
　　贈太尉段秀實紀功碑<hi>并序</hi>　　　　徳宗<lb/>
立人之道曰君與臣為臣之義曰忠與節忠莫極於衛<lb/>
<pb n="KR2k0050_WYG_091-9a"/>
國節莫大於忘身存其誠徳貫乎天地致其功用施於<lb/>
社稷獨斷勦凶慝之命沈謀安宇宙之危其智勇足以<lb/>
拯時其義烈足以𢎞教非昊穹錫慶敷佑皇家重振紀<lb/>
綱再激汙俗何遘屯之㑹而獲見斯人開府儀同三司<lb/>
檢校禮部尚書兼司農卿上柱國張掖郡王段氏名秀<lb/>
實字成功應期降生扶翼唐祚稟隂陽之粹氣備剛柔<lb/>
之全徳體正明道從時巻舒蓄為淳和發為功烈朕宅<lb/>
帝位之五載孟冬十月賊臣朱泚反天悖人因時多虞<lb/>
<pb n="KR2k0050_WYG_091-9b"/>
乘我無備誘聚叛卒作亂於京師朕深惟罪已之誠逺<lb/>
遵避狄之義駕自中禁狩於近埛賊隂謀為奸陽言示<lb/>
順以公嘗任涇帥素得士心採諸衆情引以自助公感<lb/>
時悲憤思定大業謂復國安人由已不可以顧私謂開<lb/>
物變化在權不可以虚死畧匹夫之褊介藴曠代之宏<lb/>
規内貞其心外混其跡且控察元惡情狀將因而圖之<lb/>
賊果不疑委以心腹遽發凶黨謀襲我師公詭説以<lb/>
詞止之不可乃竊取官印假為兵符急追㓂軍不逺而<lb/>
<pb n="KR2k0050_WYG_091-10a"/>
復銷禍紓難隂陽若神於時物情危疑忠邪莫辨卒乘<lb/>
未輯軍旅未完㣲公之謀吾幾蔑濟既而密結勇敢誓<lb/>
殱㓂讐決䇿尅期中外發應㑹賊泚召公計事引入閤<lb/>
中露其奸情言及僣竊公氣塡胸臆植髪衝冠仰天大<lb/>
呼帝鑒何昧孰為臣子而忍是心語未絶音奮笏前擊<lb/>
凶徒敗面既躓而奔左右駭然初未敢動繼者不至事<lb/>
遂無成逆徒交鋒因而遇害嗟乎天生萬物惟人最靈<lb/>
稟元氣之精鍾五行之秀是宜守正居順移孝資忠君<lb/>
<pb n="KR2k0050_WYG_091-10b"/>
君臣臣父父子子各履於達道同臻於太和天乎不融<lb/>
生彼狂悖神乎不惠喪我忠貞靜言思之輟饋忘寐詳<lb/>
求其理抑有以焉兹朕不明敗德招損故列聖垂佑儆<lb/>
戒於予則泚之亂所以懲既往勗將來禮教陵夷風訛<lb/>
俗敝故上帝降鑒聳動於人則段公之死所以勵當今<lb/>
傳不朽也訪彼前史稽諸昔賢全大節者不必成功建<lb/>
大功者或未立節非節不可以禆教非功不可以持危<lb/>
義實相須事難並備吉甫以文武翼周室宣王中興絳<lb/>
<pb n="KR2k0050_WYG_091-11a"/>
侯以智謀安劉氏文皇紹立茂功著矣而節未可稱董<lb/>
卓脇國以擅威伍孚刺之而不畏王敦擁衆以稱亂周<lb/>
顗折之而無疑奇節偉矣而功竟不就至若屈伸合變<lb/>
進退知機智以遂其謀勇以決其死功與時並節與名<lb/>
偕依古以還無公儔比貞烈之至通於神明桀驁聞之<lb/>
而動心仇讐感之而不怨死於義而義著忘其家而家<lb/>
全行路興悲懦夫増氣矧予之慟其可弭忘且人之所<lb/>
重者身也國之所重者位也公能殺身殉國朕得不以<lb/>
<pb n="KR2k0050_WYG_091-11b"/>
重位報之哉乃詔有司冊贈太尉諡曰忠烈賜實封五<lb/>
百戸莊宅各一所嗣子授三品正員官諸子各授五品<lb/>
正員官表其閭里䕶其喪葬官立祠宇史載忠勲哀榮<lb/>
之典備矣君臣之義極矣公始以天寳四載奮筆從戎<lb/>
才為時生官由才達得司馬戰陳之法叅將軍帷幄之<lb/>
籌累典方州更踐臺寺出擁旄節入為卿士位歴十七<lb/>
歳踰三紀封王列於異姓開府比於台司參職六官食<lb/>
賦百室言不伐善慮常下人恒持順信之規罔居疑悔<lb/>
<pb n="KR2k0050_WYG_091-12a"/>
之地利刃在手投節皆虚貞松有心老而彌勁吞大憝<lb/>
於方寸之内安危疑於晷刻之間力可屈而志不可遷<lb/>
身可殺而節不可奪所謂有始有卒為臣之極致者歟<lb/>
日月有期宅兆云畢身殁功在凜然如山勒銘傳芳終<lb/>
古不滅以志吾過且旌善人銘曰浩浩上天四序唯均<lb/>
氣或埋鬱過為災氛否不可終必復元亨洗以膏雨播<lb/>
之祥雲濟濟蒸人五常是則時或屯難乃生凶慝亂必<lb/>
有定允歸皇極拯以茂勲輔之明徳勲徳克崇兹惟段<lb/>
<pb n="KR2k0050_WYG_091-12b"/>
公實天降靈寧保朕躬日月蔽虧宇宙昏䝉冏然明誠<lb/>
獨誓深忠豺狼為羣㹞㹞逞惡咆哮奔突乘我未備公<lb/>
飛尺符横制醜𩔖變化若神邦家不墜元惡大憝誘奸<lb/>
作狂竊器僣名反易天常公獨挺身奮擊暴强烈烈英<lb/>
武殁而彌彰義振名教功存社稷贈極上台賞延眞食<lb/>
省咎祇畏懷賢憫惻刻銘豐碑昭示萬國<lb/>
　　西平王李晟東渭橋紀功碑<hi>有銘</hi>　　同前<lb/>
天有柱以正其傾地有維以紐其絶皇王有輔佐以濟<lb/>
<pb n="KR2k0050_WYG_091-13a"/>
其艱難非命厯所歸不得生良弼非君臣相合不能集<lb/>
大勲非暴亂𢎞多不足表忠節非奸猾熾熖不克展雄<lb/>
才天與事肆㑹然後功臣著而王業興焉髙祖太宗拓<lb/>
跡垂統掃乾坤之沴氣拯生靈之塗炭其受命也正其<lb/>
布澤也寛六宗丕承克廣前烈雖遇屯否化危成安二百<lb/>
年間五夷大難由内以正宸極者再自外而復都邑者<lb/>
三山嶽降神雲龍叶契繼生賢哲保定邦家神龍中諸<lb/>
武擅權甚間王室則有若扶陽王彦範等推戴中宗紹<lb/>
<pb n="KR2k0050_WYG_091-13b"/>
復𢎞業景龍末嬖韋窺國瀆紊乾綱則有若徐國公幽<lb/>
求等左右𤣥宗掃除凶穢天寳之季盜起幽陵翠華南<lb/>
征潼關不守廣徳之際戎軼邠郊皇輿東巡酆宫罷警<lb/>
則有若尚父子儀等殄殪醜逆冊肅宗於岐攘却蕃夷<lb/>
翊代宗於陜建中四祀冦發上京暴滅人神僣稱名器<lb/>
則有若西平王晟等剪滅大憝廓清中區惟兹數公異<lb/>
時同道徳濟於社稷勲書於鼎彞唐之得人於斯為盛東<lb/>
渭橋抵王城東北四十里而國之廩積在焉始晟於此<lb/>
<pb n="KR2k0050_WYG_091-14a"/>
駐孤軍糾羣帥俟時而動一舉成功予用是揚其美而<lb/>
紀其功以明事之有因謀之有素也粤若菲徳嗣膺大<lb/>
寳化乖柔逺明不燭幽淮右賊臣提兵犯順憑凌汝服<lb/>
震壓洛師朕憫將吏之受汙哀蒸黎之無訴罔思衛<lb/>
已姑務靖人亟發禁師東征不軌猶慮勝敵之未勇乃<lb/>
徵涇師以繼之賊泚畜奸覷隙乘便餌誘貪卒扇結暴<lb/>
徒伺其不虞譟聚犯闕朕引咎出次薄伐二畿封豕長<lb/>
虵穴處宫廟磨牙噴毒噬螫害人晟時總偏師逺戍河<lb/>
<pb n="KR2k0050_WYG_091-14b"/>
朔曾不俟召聞難駿奔鼓義勇仗順之師吞敗亡稔惡<lb/>
之㓂雄威勝勢疾若飈馳屬賊帥昏迷恃衆貪亂誘我<lb/>
蟊賊連謀内逼朝廷載遷闗河長擾豺狼塞路羿澆爭<lb/>
驅人烟絶於井邑隂燐交於田野物情大駭蕩然靡依<lb/>
晟乃設位軍門哭而誓衆國讐不滅無以身為遂發感<lb/>
激嗚咽流涕天地為之變色將帥為之動心軍中較然<lb/>
知有逆順晟乃度公積計私課程賞典定刑章行令自<lb/>
身録功先下由是勇者奮力智者効謀其氣倍增其心<lb/>
<pb n="KR2k0050_WYG_091-15a"/>
如一屹立堅壁於渭之陽奸逆畏威而震慴忠義奮氣<lb/>
而聳慕分羣凶之勢不敢相附為諸鎭之援俾得自堅<lb/>
晟之力也二月守暨乎夏五月晟知衆心可用乃揀日<lb/>
饗士乙未陳師於東郊如虎如豹如熊如羆凶徒接戰<lb/>
累合皆北倒戈棄甲罔敵我師乘而殪之摩壘而止戊<lb/>
戌方旭連營進攻賊衆相驚股戰魄駭登陴而不敢拒<lb/>
闔門而不敢窺晟仗鉞啟行執桴親鼓斂隍塹排牆垣<lb/>
勝氣兆於風雲威聲振於原野指顧摧靡蕩無孑遺布<lb/>
<pb n="KR2k0050_WYG_091-15b"/>
朝㫖以寛脅從勵臣節以誅同惡乾軸傾而復紐皇維<lb/>
弛而更張遷梟聲為好音變祅祲為和氣然後閑戎律<lb/>
釐軍容不諠不譁有嚴有翼搜苑圃殄遺冦清宫門授<lb/>
彼有司宣言於衆曰龔行天討將以遏亂畧去人害王<lb/>
師所至歌舞從之其或矜勇恃勲作威肆掠是則以暴<lb/>
易暴夫何賴焉懋功有恒賞違禁有常罰惟國之令典<lb/>
不得以贖論敢犯令者殺之無赦爰擇便地引軍出屯<lb/>
馬無錯羣士必成列尅敵彌日都人莫知徐命有地之<lb/>
<pb n="KR2k0050_WYG_091-16a"/>
官周諭鄽里士庶聞巨猾之殱殄而我師壺觴犒軍如<lb/>
恐不及者若赤子之保慈母涸鱗之起洪波或欣而呼<lb/>
或感而泣吾是以知列祖積徳人懐其深賢臣佐時功<lb/>
濟斯美晟有興運之畧有匪躬之忱有定亂之勲有禁<lb/>
暴之德俾予從乂垂拱仰成乃冊拜司徒兼中書令加<lb/>
實封一千户錄功第一叙位居首事業編乎史冊徳輝<lb/>
流乎頌聲入為䕫龍出作方召賛賀徽烈中外具瞻而<lb/>
晟居髙牧卑辭滿守約崇讓而勲閥彌耀惡盈而福祿<lb/>
<pb n="KR2k0050_WYG_091-16b"/>
攸歸斯又明哲之規愼終如始者也夫制敵在謀不在<lb/>
衆感人以義不以威當天地屯䝉邦家離析援孤者踣<lb/>
黨盛者强羣心囂囂靡所止戾若風動中野波騰滄𬈑<lb/>
從而拯之豈易為力於時馬不滿百駟兵不盈萬人無<lb/>
郡邑土田之資無城池險阻之固獨立不懼氣吞羣凶<lb/>
以盡忠誓心以必死勵已以大順率衆以至誠動天衆<lb/>
心攸同天意允答故措軍散地而不可拔致討勍冦而<lb/>
力有餘國危能安軍勝能整古所謂衛社稷者晟其當<lb/>
<pb n="KR2k0050_WYG_091-17a"/>
之播揚休風篆刻貞石俾厥後嗣無忘乃功銘曰赫矣<lb/>
我唐受天眷命祖功宗德浸澤儲慶窮海請吏遐荒稟<lb/>
令寧一九服惠康萬姓三五以還莫之與盛迨予不𩔖<lb/>
辱守丕圖燭理匪時立誠未孚蠢爾逆臣扇兹潰徒震<lb/>
驚朕師黷穢皇都宇宙沸騰人神睢盱重以統戎誘姦<lb/>
同貫播遷斯載歲聿云半天既悔禍人胥厭亂乃錫元<lb/>
臣夷凶剪叛昏祲茫茫横流湯湯挺然孤軍在渭之陽<lb/>
我城非完恃順為防我旅非衆同心為强由義率人人<lb/>
<pb n="KR2k0050_WYG_091-17b"/>
皆嚮方萬事如一爭先啟行抝憤求逞畜威斯張力足<lb/>
勢全時維鷹揚以戰則克以謀則臧指揮之間羣醜潜<lb/>
亡鯨鯢既平宫室既清軍伍無聲都人不驚成功禁暴<lb/>
自昔稀有實天生徳彰於厥後洋洋令名兹為不朽<lb/>
　　九成宫碑<hi>有銘</hi>　　　　　　　　　　魏徵<lb/>
維貞觀六年孟夏之月皇帝避暑乎九成之宫此則隋<lb/>
之仁夀宫也冠山抗殿絶壑為池跨水架楹分巖竦闕<lb/>
髙閣周建長廊四起棟宇膠葛臺榭參差仰視則迢□百<lb/>
<pb n="KR2k0050_WYG_091-18a"/>
尋下臨則崢嶸千仞珠璧交暎金碧相輝照灼雲霞蔽<lb/>
虧日月觀其移山迴澗窮泰極侈以人從欲良足深尤<lb/>
至於炎景流金無鬱蒸之氣㣲風徐動有凄清之涼信<lb/>
安體之佳所誠養身之勝地漢之甘泉不能尚也皇帝<lb/>
爰在弱冠經營四方逮乎立年撫臨億兆始以武功壹<lb/>
海内終以文德懷逺人東越青丘南踰丹徼皆獻琛奉<lb/>
贄重譯來王西暨輪臺北距𤣥闕並地列州縣人充編<lb/>
戸氣淑年和邇安逺肅羣生咸遂靈貺畢臻雖藉二儀<lb/>
<pb n="KR2k0050_WYG_091-18b"/>
之功終資一人之慮遺身利物櫛風沐雨百姓為心憂<lb/>
勞成疾同堯肌之如腊甚禹足之胼胝針石屢加腠理<lb/>
猶滯爰居京室每弊炎暑羣下請建離宫庶可怡神養<lb/>
性聖上愛一夫之力惜十家之産深閉固拒未肻俯從<lb/>
以為隋氏舊宫營於曩代棄之則可惜毁之則重勞事<lb/>
貴因循何必改作於是斵雕為樸損之又損去其太甚<lb/>
葺其頹壞雜丹墀以砂礫間粉壁以塗泥玉砌接於土<lb/>
階茅茨續於瓊室仰觀壯麗可作鑒於既往俯察卑儉<lb/>
<pb n="KR2k0050_WYG_091-19a"/>
足垂訓於後昆此所謂至人無為大聖不作彼竭其力<lb/>
我享其功者也然昔之池沼咸引谷澗宫城之内本乏<lb/>
水源求而無之在乎一物既非人力所致聖心懷之不忘<lb/>
粤以四月甲申朔旬有六日己亥上及中宫厯覽臺觀閒<lb/>
步西城之隂躊躇髙閣之下俯察厥土㣲覺有潤因而<lb/>
以杖導之有泉隨而湧出乃承以石檻引為一渠其淸<lb/>
若鏡味甘如醴南注丹霄之右東流度於雙闕貫穿靑<lb/>
瑣縈帶紫房激揚淸波滌蕩瑕穢可以導養正性可以<lb/>
<pb n="KR2k0050_WYG_091-19b"/>
澂瑩心神鑒暎羣形潤生萬物同湛恩之不竭將元澤<lb/>
之常流匪惟乾象之精盖亦坤靈之寳謹案禮緯云王<lb/>
者刑殺當罪賞錫當功得禮之宜則醴泉出於闕庭鶡<lb/>
冠子曰聖人之德上及太清下及太寧中及萬靈則醴<lb/>
泉出瑞應圖曰王者純和飲食不貢獻則醴泉出飲之<lb/>
令人夀東觀漢記曰光武中元元年醴泉出於京師飲<lb/>
之者痼疾皆愈然則神物之來實扶明聖既可蠲兹沈<lb/>
痼又將延彼遐齡是以百辟卿士相趨動色我后固懷<lb/>
<pb n="KR2k0050_WYG_091-20a"/>
撝挹推而弗有雖休勿休不徒聞於往昔以祥為懼實<lb/>
取驗於當今斯乃上帝𤣥符天子令徳豈臣之末學所<lb/>
能丕顯但職在記言屬兹書事不可使國之盛美有遺<lb/>
典䇿敢陳實錄爰勒斯銘其詞曰惟皇撫運奄壹寰宇<lb/>
千載膺期萬物斯覩功髙大舜勤深伯禹絶後光前登<lb/>
三邁五握機蹈矩乃聖乃神武克禍亂文懷逺人書契<lb/>
未紀開闢不臣冠冕並襲琛贄咸陳大道無名上徳不<lb/>
徳元功潛運幾深莫測鑿井而飲耕田而食靡謝天功<lb/>
<pb n="KR2k0050_WYG_091-20b"/>
安知帝力上天之載無臭無聲萬物資始品物流形隨<lb/>
感變質從徳效靈介焉如響赫赫明明雜遝景福葳蕤<lb/>
繁祉雲氏龍官龜圖鳳紀日含五色烏呈三趾頌不輟<lb/>
工筆無停史上善降祥上知斯悦流謙潤下潺湲皎潔<lb/>
萍㫖醴甘冰凝鏡澈用之日新挹之無竭道隨時泰慶<lb/>
與泉流我后夕惕雖休勿休居崇茅宇樂不般遊黄屋<lb/>
非貴天下為憂人玩其華我取其實還淳反本代文以<lb/>
質居髙思墜持滿戒溢念兹在兹永保貞吉<lb/>
<pb n="KR2k0050_WYG_091-21a"/>
　　河瀆神靈源公祠廟碑　　　　　王延昌<lb/>
中國經瀆河為長上應析木下朝扶桑演崑崙踰積石<lb/>
繚大漠經龍門灌注九州之間經營萬里之外鱗介所<lb/>
宅神靈所都𤣥𡨕總之以命官憑之以為伯唐堯觀諸<lb/>
龍圖肇見周公沈璧榮光發祥元符之末彪炳彰灼古<lb/>
先哲后罔不欽崇奠封居之儀修壇墠之制存乎祀典<lb/>
代以為常則班固序漢書所謂河祠臨晉是也偉其南<lb/>
直太華左臨中條渭水過其旁汾脽揭其後風雲相盪<lb/>
<pb n="KR2k0050_WYG_091-21b"/>
精氣交馳於以禮神事之宜也不然發源自逺地則多<lb/>
漫胡為不昭晰於他邦獨受享於兹土前賢經始抑有<lb/>
其由至於春以泮凍秋以涸流初以歲禱終以報祈嘗<lb/>
醪有加駵駒是薦蓋以在雍州之域通天子之都地既<lb/>
稱雄禮云異數與夫淮流桐柏江出岷山僻在遐方莫<lb/>
我京也幽賛之力實賴河公以潔為清瀾至於數四息<lb/>
昏墊之苦絶羨溢之憂濵河之人濶無大害此靈長之<lb/>
德上善之功也祈以正直享以精誠未嘗不誘其衷而<lb/>
<pb n="KR2k0050_WYG_091-22a"/>
降之吉也或進以便佞言以矯誣未嘗不奪其魄而貽<lb/>
之禍也歲大旱而作霖雨時大札以惠嘉生依仁而行<lb/>
惟徳是輔天寳歳安禄山稱兵朔裔肆逆東夏熖烻扇<lb/>
燥烝人爇焉宗社有綴旒之危士庶畜阽原之懼太上<lb/>
南幸肅宗北巡賊相張儒據有長安賊將崔乾祐固守<lb/>
蒲坂今闗内河東副元帥中書令汾陽郡王郭公時為<lb/>
兵部尚書門下平章事朔方節度使訓兵誓衆超百二<lb/>
之險謂此邦底定則京師可圖䖍禱於河潛軍以往金<lb/>
<pb n="KR2k0050_WYG_091-22b"/>
鼓掩夜渠魁出奔遂收蒲城神所導也及師次渭汭隂<lb/>
霧晦宴公假寢之際夢河神謂曰永豐倉側將有急變<lb/>
不如速退姑以避之比全軍及郊虜已雲合克違冦難<lb/>
神所扶也其後李國貞之遇禍公復總戎故絳僕固懷<lb/>
恩之逆命公又出鎮河東大君日旰食中外騷擾公獨奮<lb/>
無前之勇馳不測之深始按節而來終奠醑其邁所謀<lb/>
必克無往不平再安畔渙神所相也爰自兵亂以迄於<lb/>
今時更十年代歴二聖國之氛霾惟河公蕩滌國之土<lb/>
<pb n="KR2k0050_WYG_091-23a"/>
宇惟河公廓開國之忠良惟河公保佑國之奸慝惟河<lb/>
公殄摧誠靡幽而不應澤罔㣲而不該得一以靈不其<lb/>
宜哉汾陽王深維據我屢崇昭報奉牲玉莫敢愛也致精<lb/>
意未嘗怠也每蠲吉歴選自郊徂宫奠於堂户之間則<lb/>
神之昆弟具在酧於屋漏之内則神之伉儷攸居文墨<lb/>
相望男女無別公曰神人之主也禮政之源也人有上<lb/>
下則禮有内外之制人所謂否神具可考盍築館於後<lb/>
以安靈匹乃諮於副元帥副使太子賔客御史大夫知<lb/>
<pb n="KR2k0050_WYG_091-23b"/>
河中府事崔公寓量功命日而後役於河西縣大夫李開<lb/>
不徵貨財不殫日力曾不踰月克復於成大厦耽耽鬱<lb/>
其特起内寢既立神儀穆然於是齒危髪秃之老王端<lb/>
等進而稱曰大河浩蕩敝邑之望也自公仗鉞三至我<lb/>
里靈應肸蠁未嘗或欺國之克復實始於此安天步於臲<lb/>
卼定人心於驛騷大君成湯武之功賢相保桓文之業<lb/>
皆神之由也矧内寢棘翼今兹有成此而無述何以示<lb/>
後願刻樂石以彰厥庸公教曰諸公之辭固不可抑頌<lb/>
<pb n="KR2k0050_WYG_091-24a"/>
祗則可無推美於子墨客聞敢繫辭曰浩浩長河中國<lb/>
之紀洪流激射横致地理蒸雲吐霧薦圖効祉是曰經<lb/>
瀆斯為徳水聖唐六葉巨猾挻災搟邑靡城如霆如雷<lb/>
汾陽矯矯仗鉞而來乃臨蒲坂神實先導乃亂渭水一<lb/>
一胥告嗟我上相神之所勞汾陽之德温恭正直柔嘉<lb/>
維則忠勤是力秉心泉塞不測不克東西南北𠞰絶奸<lb/>
慝入登九命一人是毗出統三軍四方是維維言祐之<lb/>
河公降禧衆神在列曾未區別公為之節内寢攸設寢<lb/>
<pb n="KR2k0050_WYG_091-24b"/>
廟亭亭中外有經濯濯厥靈妃耦攸寧於戲祠宇焜耀<lb/>
中土在河之滸在城之下刋兹片石昭灼千古<lb/>
　　郭子儀家廟碑　　　　　　　　顏眞卿<lb/>
昔申伯翰周降神於維岳仲父匡晉演慶於筮淮而猶<lb/>
見美詩人騰芳史冊豈比夫神明積高之壤百二懸隔<lb/>
之都三峯發地而削成九派浮天而噴激炳靈毓粹奕<lb/>
葉生賢括宇宙而稟和總河山而藴秀莫與京者其唯<lb/>
郭宗乎其先盖出周之虢叔虢或為郭因而氏焉代為<lb/>
<pb n="KR2k0050_WYG_091-25a"/>
太原著姓漢有光禄大夫廣意生孟儒為馮翊太守子<lb/>
孫始自太原家焉後轉徙於華山之下故一族今為華<lb/>
州鄭縣人夫其築臺見師瘞子致養家承金穴之貴政<lb/>
有露晃之高或哲或謀或肅或乂皆海有珠而鳥有鳯<lb/>
也閥閲之盛其流益光隋有金州司倉諱履球府君懋<lb/>
其徳輝不憎下位克己復禮州邦化焉篤生唐凉州司<lb/>
法諱昶府君能世其業以伸其道逺近宗之不隕厥問<lb/>
生美原縣主簿贈兵部尚書通府君清識徹照博綜羣<lb/>
<pb n="KR2k0050_WYG_091-25b"/>
言始登王畿鬱有佳稱道悠運促靡及貴仕垂於後昆<lb/>
沒而見尊是生我諱敬之府君幼而好仁長有全徳身<lb/>
長八尺二寸行中絜矩聲如洪鐘河目電照虬鬚蝟磔<lb/>
進退閑雅望之若神以仲由之政事兼翁歸之文武始<lb/>
自涪州錄事參軍轉瓜州司倉雍北府右果毅加游擊<lb/>
將軍申王府典軍金吾府折衝兼左衛長上原州別駕<lb/>
遷扶州刺史未上除左威衞左郎將兼監牧南使渭吉<lb/>
二州刺史侍中牛仙客韙君清節奏授綏州遷夀州累<lb/>
<pb n="KR2k0050_WYG_091-26a"/>
加中大夫䇿勲上柱國以天寳三載春正月十日遘疾終於<lb/>
京師常樂坊之私第春秋七十有八乾元元年春二月<lb/>
以公之寳𦙍開府儀同三司司徒兼中書令上柱國汾<lb/>
陽郡王曰子儀有大勲於王室乃下詔曰故中大夫夀<lb/>
州刺史郭敬之累君子之行毓達人之徳才光文武政<lb/>
美中和生此大賢為我良弼頃以孽胡作亂黔首罹殃<lb/>
朕於是鬱興神武之師克掃欃槍之氣而子儀率彼勁<lb/>
卒赫然先驅取京洛如拾遺剪凶殘猶振槁功存社稷<lb/>
<pb n="KR2k0050_WYG_091-26b"/>
澤潤生人是用寵洽哀榮義申存殁累追贈太保於戲<lb/>
府君體含𢎞之素履秉冲邈之高烈言必主於忠信行<lb/>
不違於直方清白為吏者之師死生敦交友之分端一<lb/>
之操不以夷險槩其懷堅明之姿不以雪霜易其令用<lb/>
情不間於疎逺泛愛莫遺於賤貧拳拳服膺終始靡二<lb/>
故所至則化所去見思人到於今稱之斯不朽矣傳曰<lb/>
盛徳必百代祀其有後也宜哉恭惟令公先皇之佐命<lb/>
臣也少而美秀長而瓌偉姿性質直天然孝弟寛仁無<lb/>
<pb n="KR2k0050_WYG_091-27a"/>
比騎射絶倫所蒞以清白見稱居常以經濟自命弱冠<lb/>
以邦鄉之賦驟膺將帥之舉四擢高第有聲前朝三為<lb/>
將軍再守大郡累典兵要必聞休績天寳末安禄山反<lb/>
於范陽令公以節度使擁朔方之衆圍髙秀巖於雲中破<lb/>
史思明於嘉山先皇帝之幸朔方赴行在於靈武擊同<lb/>
羅於河曲走崔乾祐於蒲坂今上之為元帥也首副旄<lb/>
鉞㑹囘紇於扶風摧羯胡於渭水追餘孽於陜服長驅<lb/>
河洛弼成睿圖再造生靈克清天步乂函夏之未乂安<lb/>
<pb n="KR2k0050_WYG_091-27b"/>
天下之不安一年之間區宇大定丕休哉徒觀其元和<lb/>
降精間氣生徳感星辰而作輔應期運以濟時忠於國<lb/>
而孝於家威可畏而儀可象盛徳繄物寛身厚下用人<lb/>
由已從善如流沈謀祕於鬼神精義貫於天地推赤誠<lb/>
而許國冒白刃以率先霆擊於雷雨之初鷹揚乎廟堂<lb/>
之上凡二歴鼎司兩升都座四作元帥九年中書歴事<lb/>
三聖厥徳惟懋易相二十而受遇益深盖尅復上都者<lb/>
再戡定東京者一其餘麾城搟邑得雋摧鋒亦非遽數<lb/>
<pb n="KR2k0050_WYG_091-28a"/>
之所周也信可謂王國之虓虎生人之廕庥者歟非太<lb/>
保之邁種不孤則何以鍾美若是况乎友于著睦□龍<lb/>
虎者十人貽厥有光紆青紫者八士勲庸舉集今古莫<lb/>
儔昔奮號尊榮紅粟纔霑於萬石惲家全盛朱輪不出<lb/>
於十人繇我觀之事不侔焉於戲清廟之典所以仁祖<lb/>
考鴻伐之刻亦以垂子孫爰剏制於舊居將永圖而觀<lb/>
徳中唐有侐丕構克崇感霜露而怵惕以増叙昭穆而<lb/>
敬恭斯在庶乎觀盥顒若既無斁於永懷入室僾然必<lb/>
<pb n="KR2k0050_WYG_091-28b"/>
有覿乎其位哀榮既極情禮用申仁人之所及逺哉孝<lb/>
子之事親終矣豈唯温温孔父逺稱讒鼎之銘穆穆魯<lb/>
侯獨美龍旂之祀其詞曰郭之皇祖肇允虢土逮乎後<lb/>
昆實守左輔徙華隂兮源長流光施於司倉涼州兵部<lb/>
克熾而昌載徳深兮篤生太保允懋厥道神之聽之永<lb/>
錫難老式如金兮於穆令公汾陽啟封文經武緯訓徒<lb/>
陟空簡帝心兮含一不二格於天地愷悌君子邦之攸<lb/>
塈貊徳音兮芝馥蘭芳羽儀公堂子子孫孫為龍為光<lb/>
<pb n="KR2k0050_WYG_091-29a"/>
鏘璆琳兮乃立新廟肅雍允邵神保是聽孝思孔炤亶<lb/>
居歆兮乃立髙碑盛美奚㩼日月有既徽猷永垂映來<lb/>
今兮<lb/>
　　諸葛武侯廟碑<hi>有銘</hi>　　　　　　　沈迥<lb/>
皇帝御極貞元三祀時乘盛秋府主左僕射馮翊嚴氏<lb/>
總帥文武將佐洎䝉輪突鬢之旅疆理西鄙營軍沔陽<lb/>
先聲馳於種落伐謀息其狂狡於時威武震疊敵騎收<lb/>
跡塞垣蕭條烽爟滅熖士無保障之役馬無服轅之勞<lb/>
<pb n="KR2k0050_WYG_091-29b"/>
重闗弛柝邉轂棲野我師惟揚則有餘力乃昇髙訪古<lb/>
周覽原隰敬修兹廟式薦馨香光靈若存年祀寖逺雖<lb/>
簫鼓忻奏邑里祈禳而風雨飄颻祠堂落構土堦莫數<lb/>
尺之崇庭除無袤丈之隙登舉不能成禮牲玉不得備<lb/>
陳頽墉露肩灌木翳景樵蘇滿徑麋鹿走集馮翊曰丞<lb/>
相以命世令徳功存季漢遺風餘烈顯赫南方丘隴南<lb/>
山實在兹地荒祠偏欹廟貌詭裂非所以式先賢崇祀<lb/>
典也乃發泉府徵役徒撤編菅芟薙叢薄是營是葺衆<lb/>
<pb n="KR2k0050_WYG_091-30a"/>
工羣至繚以髙墉隔閡芻牧増以峻宇昭示威神靈英<lb/>
昔賢像設如在翼翼新廟日至而畢顧謂小子揚㩁前<lb/>
烈銘於廟門曰在昔君臣合徳興造功業有若伊尹相<lb/>
湯吕望興周夷吾覇齊樂毅昌燕是數君子皆風雲𤣥<lb/>
感垂裕來世嘗以為阿衡則尊立聖主天下樂推尚父<lb/>
則上讐獨夫諸侯同舉管氏藉强齊之力以宗周周無<lb/>
令主樂生因建國之資賛燕昭為奥主君臣同道僅能<lb/>
成功惟武侯遭時昏亂羣雄競起髙光之澤已竭桓靈<lb/>
<pb n="KR2k0050_WYG_091-30b"/>
之虐在人遇先主之短促値曹魏之雄富能以區區一<lb/>
州介在山谷驅羸卒輔孱主衡擊中原撑拒强敵論時<lb/>
則辛癸惡稔語地則燕齊勢勝遷夏殷者未可校功覇<lb/>
桓昭者不足侔力向使天假之年理兵渭汭其將席巻<lb/>
西邑底綏東周祀漢配天不失舊物矣洪伐彰彰宜冠<lb/>
古今卓軼前烈其誰曰不然武侯名跡存乎國志今之<lb/>
羣書姑務統論大畧叙我新意至於備載爵位追述史<lb/>
傳非作者至徳也今則不書其銘曰桓靈濟虐雲海横<lb/>
<pb n="KR2k0050_WYG_091-31a"/>
流羣雄蝟起毒蠚九州天既厭漢人思代劉沸渭交爭<lb/>
存亡之秋其誰存之時惟武侯伊昔武侯踠足南陽退<lb/>
藏於密不曜其光有時有君將排垢氛魚脱溪泉龍躍<lb/>
風雲先主纉緒天下三分馥馥徳馨悠悠青塵前哲<lb/>
後賢心跡暗淪建兹新廟式是梁氓<lb/>
　　姜嫄公劉廟碑　　　　　　　　　髙郢<lb/>
姜嫄者炎帝之後有邰氏之女姓姜字嫄帝嚳之元妃<lb/>
后稷之母也公劉者后稷之曽孫周文王十一代之祖也<lb/>
<pb n="KR2k0050_WYG_091-31b"/>
姜嫄嘗出遊見巨人跡而履之載震載夙時維后稷以<lb/>
居然生子心所不康初寘之隘巷再寘之平林三寘之<lb/>
寒冰皆有以全度者既而收之遂名之曰棄生有赫靈<lb/>
之異長有躬稼之勤法施於人以濟粒食堯乃命為農<lb/>
師而封諸邰農師實后稷也古初造物首出羣理事必<lb/>
生成之本言必天地之際當虞舜之時稱禹平水土契<lb/>
布五教稷播百穀咎繇明五刑地平天成萬世永賴舜<lb/>
以奮庸乃命禹禹讓於稷契暨咎繇及以元后命禹禹<lb/>
<pb n="KR2k0050_WYG_091-32a"/>
獨讓於咎繇曰朕徳弗克人不依咎繇邁種徳徳乃降<lb/>
黎民懷之兹大禹所以言天意永命之所歸也夏有天<lb/>
下載祀四百禹之祚也商有天下載祀六百契之祚也<lb/>
周有天下載祀八百后稷之所祚也自時厥後百王澆<lb/>
季而咎繇之積累在天天祚永歸有所底止乃以無疆<lb/>
之厯命我盛唐盛徳大業與天地凖追視三代猶指掌<lb/>
矣昔者周文武之烈本於后稷后稷之生本於姜嫄故<lb/>
詩曰厥初生民時維姜嫄后稷之子曰不窋失官而奔<lb/>
<pb n="KR2k0050_WYG_091-32b"/>
於外土不窋之孫曰公劉往遷於邠居以平西土以篤<lb/>
前烈故詩曰篤公劉于邠斯館是知姜嫄有徳於周公<lb/>
劉有徳於邠先賢所出立祠舊矣我國家稱秩元祀咸<lb/>
秩無文山川鬼神亦莫不寧而姜嫄公劉之廟舊制卑<lb/>
陋湫隘在市非所以崇明祀敬鬼神也貞元四年邠寧<lb/>
節度觀察使檢校刑部尚書兼御史夫邠寧郡王張公獻<lb/>
甫外閫是膺授鉞而至肅肅王命維公將之烈烈征士<lb/>
維公成之畧地千里亭鄣嚴於外啟行一戰弓矢槖於<lb/>
<pb n="KR2k0050_WYG_091-33a"/>
内卒乘睦而知禮風俗康而狎野覩此二廟獨為匪安<lb/>
公曰嘻精潔莫重於神明喧囂莫甚於市鄽奈何雜處<lb/>
乎夫小人者知鼔舞之事神而不知䙝狎之慢神知事<lb/>
神之求佑而不知慢神之賈禍茂草一去遺塵萬祀使<lb/>
神而無知則已若曰有知喧囂瀆易之義札瘥夭昏之<lb/>
患者得非長吏慈惠之不足耶乃以不忍人之心行不<lb/>
忍人之政且為神告既而卜遷粤以貞元六年十一月<lb/>
九日作新廟於南郭焉地則郊野之閑左水右山有清<lb/>
<pb n="KR2k0050_WYG_091-33b"/>
謐之勝材則貿遷之至上棟下宇非徵斂之煩擇農之<lb/>
隙量功計日無妨奪之弊移嘉木而樹之考良辰而落<lb/>
之神於是嚴威而蠲乎所處人於是祗懼而逺乎所瀆<lb/>
是惠人於無過之地而寧神於不怒之境仁為己任不<lb/>
亦厚乎夫神聰明正直者也惟忠肅恭懿乃能承之順<lb/>
此而祭不必多品故雖澗谿之毛潢汙之水而君子率<lb/>
是四徳陳於二簋行之以禮奉之以慤潔之以齊逹之<lb/>
以和神可得而事焉祜可得而致焉孔夫子曰丘之禱<lb/>
<pb n="KR2k0050_WYG_091-34a"/>
久矣抑為尚書張公以文武之憲純一之良知無不為<lb/>
忠也正色率下肅也執事有恪恭也擇善而從懿也自<lb/>
先邠州大夫以來一門四人義方繼踵勲績為時心膂<lb/>
所資非他忠肅恭懿而已用能承天之寵獲神之勞以<lb/>
屏王室以揚家聲也宜哉祠成二歲矣而銘記尚闕<lb/>
將恐寖逺失其所由乃陳梗槩爰此刋刻詞曰何賢乎<lb/>
姜嫄曰克生后稷何賢乎后稷曰克降農殖后稷之道<lb/>
至今賴之姜嫄之徳如何勿思何賢乎公劉曰肇宅邠<lb/>
<pb n="KR2k0050_WYG_091-34b"/>
土何樂乎邠土曰平西之所乃今乃古有廟有宇宇亦<lb/>
既卑廟亦既摧闤闠朝合囂塵暮開蚩蚩羣甿屑屑徘<lb/>
徊瀆禮非敬祀神有災明寧戾止理化咸集財豐衆和<lb/>
暴禁兵戢惟此牆屋公私必葺矧伊明祠風雨所及是<lb/>
度是築乃遷乃立奉我皇親達於有神揚彼神威靜乎<lb/>
氛塵亦惟正直克賛忠純勒銘兹庭永示邑人<lb/>
　　周武王廟碑<hi>有銘</hi>　　　　　　　<hi>宋</hi>盧多遜<lb/>
古者聖人體乾坤樹道徳功濟天下法施民生歴代咸<lb/>
<pb n="KR2k0050_WYG_091-35a"/>
欲稱其名美其事或樂章以歌之或畫像以讃之亦以<lb/>
為宣揚前烈敦摩王化其有濟黔首倒懸之命成域中<lb/>
太平之績盛徳洪業垂光典墳傳萬代而不朽者其惟<lb/>
周武王乎嘗觀樂音大武將闋其歌云於皇武王無競<lb/>
維烈又觀畫讃黄初舊文其詞云桓桓武王救世濟民<lb/>
皆謂追美褒揚遺徳歴被千祀止聞虚詞曾未若崇一<lb/>
時之典章振列聖之耿光訪陵寢以奉之祈户人以守<lb/>
之乃建祠廟乃崇祀典先王不能有其制前代未能行<lb/>
<pb n="KR2k0050_WYG_091-35b"/>
其事出自我應天廣運聖文神武明道至徳仁孝皇帝<lb/>
冠絶古今之聖徳也將以事實刋於貞珉乃命㣲臣對<lb/>
敭休烈謹再拜而稱曰伊昔皇風肇興西土磻溪協徳<lb/>
時雨降而山川出雲孟津會盟天機發而龍蛇起陸既<lb/>
而威加四海化成天下武王之徳可得言焉若乃戎車<lb/>
虎賁右旄左鉞赤烏止屋表天命也白魚入舟象人事<lb/>
也仗大義而平定依純誠而臨御旌賢人而示來者所<lb/>
以表商容之閭重烈士而悼云亡所以封比干之墓先<lb/>
<pb n="KR2k0050_WYG_091-36a"/>
濟民而後國用所以散鹿臺之財輕積廩而重物情所<lb/>
以發鉅橋之粟暴斂殘毒自我而息遂致羣心翕然義<lb/>
道斯應海内黎庶捨塗炭而登春臺寰中歌謠釋豐蔀<lb/>
而見白日及乎敦治本澄化源封五帝之後嗣削五虐<lb/>
之弊政命周公旦營成周而卜洛命太公望授賜履而<lb/>
封齊分治西陜委召伯之共功保釐東郊有畢公之繼<lb/>
徳宇内由是安泰民風所以和暢豈直放牛歸馬但美<lb/>
於偃兵保泰建功空歌於成徳者哉揚積世之大業成<lb/>
<pb n="KR2k0050_WYG_091-36b"/>
後嗣之丕基生民以來鮮能踰者我皇所以覽虎觀之<lb/>
史籍披職方之圖誌酆邑故地得其舊陵因命守臣躬<lb/>
往省視乃曰陵寢如故而荒榛之地弗禁於樵採廟宇<lb/>
甚陋而牲牢之奠無聞於俎饌上言至止帝曰吁哉以<lb/>
為修廢寢園無以褒聖王之徳教守無人戸無以奉古<lb/>
陵之封植既而封植有所守奉有戸必嚴肅於廟貌何<lb/>
崇重於瞻仰於是下明詔命有司梗楠杞梓集其材公<lb/>
輸匠石規其制將作圖畫永錫宸扆臨觀而命使廷臣<lb/>
<pb n="KR2k0050_WYG_091-37a"/>
受詔軺車載馳揆程鳩功不日而就徒觀其殿宇巍巍<lb/>
丹楹赤墀瑤軒藻井金堦寳砌迴廊環周彤亭對飛朱<lb/>
欄綺疏交錯光輝何修奉之所至而輪奐之若是則知<lb/>
武王以大聖之徳恩濟於人民我皇以不刋之典光揚<lb/>
於祭享使彼功不昧而我徳愈盛大牢致奠極崇重也<lb/>
二時行禮立典制也嗚呼天本無親惟有徳而能親之<lb/>
神非常享惟克誠而能享之足使隂助景福而明埀令<lb/>
典豈止犧象元酒江文通稱薦徳之辭簠簋香萁陳叔<lb/>
<pb n="KR2k0050_WYG_091-37b"/>
達動八齊之作徵諸舊典謹為銘云卜世其昌卜年其長以<lb/>
徳嗣徳天鍾武王景祚無疆神智無方以聖觀聖時惟<lb/>
我皇褒盛徳而振起追遺風而載揚讀武成於周書兮<lb/>
其功未彰歌下武於周頌兮其道未光不若因我朝崇<lb/>
廟享億萬世與國史而同芳<lb/>
　　四皓廟碑　　　　　　　　　　　王禹偁<lb/>
易稱知進退存亡而不失其正者其惟聖人乎先生避<lb/>
秦知亡也安劉知存也應孝惠之聘知進也拒髙祖之<lb/>
<pb n="KR2k0050_WYG_091-38a"/>
命知退也四者俱備而正在其中矣先生非聖而孰為<lb/>
聖乎若其秦亂而不避則焚書坑儒髙斯之流也漢危<lb/>
而不出則索隠行怪巢由之徒也應髙祖之命則溺其<lb/>
冠而騎其項矣拒孝惠之聘則功不立而名不稱矣引<lb/>
而伸之先生可謂全徳矣嘗試論之曰古稱周公聖人<lb/>
也鞭伯禽教孺子居攝六年明辟未復而召公不悦於<lb/>
内三叔流言於外盛徳大業幾於墜地其輔幼君秉大<lb/>
政之難也有如是哉觀乎戚姬之嬖如意之寵以妾並<lb/>
<pb n="KR2k0050_WYG_091-38b"/>
后以孽代宗本根一搖社稷將墜咸謂扶蘇之賜死胡<lb/>
亥之亡國可翹足而待也何止炎靈之不祀抑亦黔首<lb/>
之罹禍豈無留侯陳八難罷六國則可議主鬯則以水<lb/>
而投石也豈無曲逆諫强楚解長平則可言立嫡則圓<lb/>
鑿而方柄也先生一出而助之一言而定之漢廷公卿<lb/>
皆出其下而能錙銖鐘鼎桎梏衣冠安萬乘而不有其<lb/>
功抗匹夫而不食其禄此非至人達識孰與於此乎向<lb/>
使先生定漢嗣為漢臣報徳崇功必在平勃之右當以<lb/>
<pb n="KR2k0050_WYG_091-39a"/>
左輔右弼前凝後承而處之居是時也以四鉅賢事一<lb/>
少帝挾震主之威負不賞之功又何止流言不悦之事<lb/>
哉欲望其茹紫芝卧商顔其可得乎是知先生之出非<lb/>
獨謀漢也實將救時也先生之退非獨全身也亦將矯<lb/>
世也危而䕶之不晏安於獨善可謂救乎時矣定而去<lb/>
之不乘時以糜禄可謂矯乎世矣用是警民猶有建桓<lb/>
立順之徒也嗚呼世為人臣議廢立者可勝道哉或因<lb/>
定䇿而專國或因援立而無君戕殺凶殘何莫由此其<lb/>
<pb n="KR2k0050_WYG_091-39b"/>
後滔天於莽卓盜國於曹馬移徙龜鼎於奕棋纍纍簡<lb/>
編可為太息是以先生危則助之安則去之其來也至<lb/>
公於萬民其往也無私乎一身此所謂知進退存亡而<lb/>
不失其正者千古四人而已辛卯歲余坐事解制誥職<lb/>
翌日有商於二使之命下車拜廟於西山之側退立廊<lb/>
廡古碑在焉自唐御史大夫賛皇李公而下作者若干<lb/>
人因歴覽之美則美矣叙先生之道似有未盡就館濡<lb/>
筆申之以碑其辭曰猗與先生時行則行髙眠商顔辟<lb/>
<pb n="KR2k0050_WYG_091-40a"/>
難抗秦知秦之祚亡於子嬰知漢之祚存於惠盈一言<lb/>
悟主萬邦以禎不有其功不食其禄逺害全身矯世厲<lb/>
俗清泉洗耳紫芝充腹獵犬自烹𡨕鴻不復矯矯髙節<lb/>
悠悠從來漢之戾園晉之愍懷江充厚誣賈后雄猜先生不<lb/>
至孰為來哉昏亂之世廢立不已操欺孤兒莽抱孺子<lb/>
成既自我權亦歸已先生不來大事去矣蒼野峩峩祠<lb/>
荒薜蘿遺像在斯徳音可歌清風凜凜素髪皤皤永懷<lb/>
貞遯刻石山阿<lb/>
<pb n="KR2k0050_WYG_091-40b"/>
　　西嶽廟碑<hi>有銘</hi>　　　　　　　　楊昭儉<lb/>
惟天惠民五嶽分其職辨方正位太華鎭乎西所以四<lb/>
象平興金徳應收成之令八卦迭代兑宫開潤澤之門<lb/>
太白明而寰海烟收涼風至而乾坤氣爽觀其三峯如<lb/>
畫羣山若拱峭壁直立仰之者不覺神驚秀氣下廕望<lb/>
之者惟知目眩髙掌逺蹠出函谷之東闗少隂用事祐<lb/>
全秦之大野膏腴具而三川綺錯潤澤流而八水星馳<lb/>
雲霞噴薄而垂隂金石晶熒而發彩仲秋出狩明標乎<lb/>
<pb n="KR2k0050_WYG_091-41a"/>
舜典四望展祀光揚乎周禮西成告瑞生民繫造化之<lb/>
權一禱䖍誠歴代重馨香之薦荷我應天廣運聖文神<lb/>
武明道至徳仁孝皇帝以文明清四海以勤儉示天下<lb/>
仁如愛日其恩煦嫗焉惠如甘露其澤普濟焉百揆無<lb/>
擁而振舉五刑不撓而欽䘏授民以時令神實助之勸<lb/>
民以農耕神得佑之太平之基不勞而致然後舉墜典<lb/>
秩無文首議廟貌特加修建闡舊規而從新製起卑陋<lb/>
而為顯敞土木之制盡其壯麗帝曰以人民受賜而推<lb/>
<pb n="KR2k0050_WYG_091-41b"/>
謝於神貺為人民祈福而嚴奉於神府乃益罇罍乃盛<lb/>
俎饌豆籩之品加其等脯醢之列増其數薦奠之誠古<lb/>
無與比將命實録掲於豐碑夫何㣲臣䖍應上命但欲<lb/>
使徳垂聖主岸為谷以無遷祀貴明神海為壑以不變<lb/>
碩言柔翰徒用厚顔為銘曰明星之下太華之疆聳躍萬<lb/>
仞神明一方兑曰麗澤秩為白藏奠我西夏實流耿光<lb/>
爰有神明宅於<graphic n="KR1324" url="https://raw.githubusercontent.com/kanripo/KR-Gaiji/master/images/KR1324.png" mimeType="image/png"/>嶽惟正直兮斯在故蒸黎兮所托我<lb/>
后所以搜墜典秩無文撒卑陋之舊制兮繚垣匝野構<lb/>
<pb n="KR2k0050_WYG_091-42a"/>
顯敞之新規兮髙楹窣雲神兮神兮所當揚厥職而顯吾君<lb/>
禦災捍患兮福吾生民<lb/>
　　重興岐山文憲王廟碑<hi>有銘</hi>　　　　　游淑<lb/>
乾道儲精星辰闡其耀坤元孕秀嶽瀆成其形稟其精<lb/>
鍾其秀不星辰不嶽瀆化而為人是為聖者則憲王<lb/>
其人也王徳巍巍道恢恢周流乎百行範圍乎衆善如<lb/>
其聖如其聖方其為子篤仁而孝突而弁兮冠冕諸子<lb/>
近事武王乃清王室謂天討不得不行大鉞一麾則諸侯<lb/>
<pb n="KR2k0050_WYG_091-42b"/>
爭先馘紂矣謂寳命不得不救植璧昭告則王疾翼日<lb/>
乃瘳矣至其後武考既崩而鼎業未安旌搖斾贅王乃<lb/>
慨然為憂攝政踐祚而治奈何讒飄山謗薫天謂弗利<lb/>
孺子而四國流言市虎之疑既成東山之征莫返桃蟲<lb/>
肇而集于蓼䲭鴞悲而毁我室然忠赤在己不厄不昭<lb/>
天變俄彰朝廷盡弁金滕既啟王泣賜還豈嵗寒然後<lb/>
知松柏之後彫也至如伊摯聖臣也殊勲丕業格于皇<lb/>
天而王與之比肩故世稱伊周伊周在嗣君與在社稷<lb/>
<pb n="KR2k0050_WYG_091-43a"/>
亡伊周先亡既周既伊變亂潛襄不伊不周姦逆横流<lb/>
孔子聖人也金聲玉振集厥大成而王與之齊名故世<lb/>
稱周孔周而孔作之述之孔而周王道誕章周孔道行<lb/>
天下文明周孔道謝萬古如夜吁大哉之至於斯也子<lb/>
則孝弟則悌臣則忠道隆乎一代言楷乎萬世天下之<lb/>
能事畢矣聖人之人倫至矣記曰後世雖有作者虞舜<lb/>
弗可及矣淑請續其説曰後世雖有人臣文憲弗可及<lb/>
矣信夫岐山太王邑周之地也以其故邦為建王廟旁<lb/>
<pb n="KR2k0050_WYG_091-43b"/>
按鳳鳴之崗中穴潤徳之泉地幽勢阻萬木森列憑高<lb/>
縱觀寸寸古色其神宇之所宜處也往年安定御史李<lb/>
公守節嘗宰是邑公龍游學海虎守聖門嫉誕説若探<lb/>
湯尊王道比軻愈先是有贍廟田十餘頃久之耕者侵<lb/>
之既公患之未有以覺舉適有黄冠者私詣上府市斯<lb/>
廟以作道觀行且以牓公聞之大怒曰吾可以并按若<lb/>
屬矣呼黄冠至責曰若敢唐突底柱耶叱吏縳冠繫於<lb/>
嶽言狀聞府府以聞按察司按察是公下其事令理<lb/>
<pb n="KR2k0050_WYG_091-44a"/>
决之公即正冠之罪而褫其牓並贍田一為改正其具<lb/>
存焉今縣令岐陽侯兖心先聖學胸良吏才三輔藹仁<lb/>
化之稱朝廷屬表選之望矣下車之初悉聞其事乃歎<lb/>
曰王之廟日月也不幸而為冠所毁日月之蝕也幸而<lb/>
為公所復蝕而更明也使他日復有毁之若冠者則縣<lb/>
令之責也縣令之責而不先刻之石終無以為質也於<lb/>
是錄其本末咸刻諸碑將使膺是責者以李公去邦為<lb/>
己任以黄冠肆欺為常誡三軍之帥可奪也去邦之志<lb/>
<pb n="KR2k0050_WYG_091-44b"/>
不可奪八佾之僣可忍也肆欺之罪不可忍斯張侯之<lb/>
心歟遂得新廟貌緝殿廡構三門而隆威嚴建碑亭而<lb/>
萃衆作俾淑鋪辭以垂不朽淑也才㣲識淺敢辱斯述<lb/>
伏顧諛鬼神以空文佞佛老而曲筆較其所取猶無媿<lb/>
焉則何敢辭銘曰曲阜舊宅魯王欲毁一聞天音驚悸<lb/>
而止文憲廟貌黄冠潜移李公力拯扑而植之莫耶指<lb/>
日物不可蝕飛㢘決氛復見太極猗歟張侯克大芳猷<lb/>
著於貞石何千萬秋凡百為令勿忘翼聖尚監兹文以<lb/>
<pb n="KR2k0050_WYG_091-45a"/>
為龜鏡毋使廟汚毋容冠欺李公之志張侯之規岐山<lb/>
蒼蒼渭流洋洋神宇儼然岐渭之陽<lb/>
　　吳嶽廟碑　　　　　　　　　　閻仲卿<lb/>
惟汧隴之南極有山曰吳嶽五峯削成屏列環異雲霞<lb/>
韜映秀氣中出且咸秦奥邑西望益都羣阜交立形勢<lb/>
多殊噫混元融結之意於兹而拔乎其萃也其下東設<lb/>
巖祠古今常享𡨕符幽賛誠非溢語而又尊嶽之號顯<lb/>
諸方志故畧而不述在昔李唐天寳中封成徳公淸泰<lb/>
<pb n="KR2k0050_WYG_091-45b"/>
二年備冊命昇靈應王至今文簡存焉洎乎聖朝毎歲<lb/>
立秋降服次方嶽之禮以三獻祭之仲卿景徳四年冬<lb/>
罷太華守奉詔復理於是邦來年秋躬詣廟宇躡階之<lb/>
際四顧蕭條堂殿傾摧風雨不蔽况人寰之内綽有嘉<lb/>
名水旱之患民所翳賴何斯陋矣豈弗欽哉歴代相承<lb/>
但因循而已興替之道諒偶時焉仲卿敢不潜啟精誠<lb/>
覼縷事狀奏發聞上尋乃允俞衆選攝州司馬范秀兼<lb/>
廟令以專掌之及諸工雲集月無虚日鑿山就平累土<lb/>
<pb n="KR2k0050_WYG_091-46a"/>
成室惟新制度經營倍力數邑供用餘<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>方畢自大殿<lb/>
周於廊廡等別創一百五十三間無大無小以丹以雘<lb/>
飛甍架空忩牖如織至於奇花異草之栽珍禽怪石之<lb/>
𩔖率非舊物亦自逺而致盖規模於金天氏之下館耶<lb/>
而後瞻仰之徒俱駭心目聰明之貴不染風埃儼如在<lb/>
之容助鴻鈞之化重樓向日與金碧以兼高綵帳凝烟<lb/>
對風光而永固足使清風凜然徽音不墜雖陵谷亦云<lb/>
變勒貞珉之可觀仲卿遂操觚染翰恭而書之庶知來<lb/>
<pb n="KR2k0050_WYG_091-46b"/>
者表一時之事耳<lb/>
　　修太史公祠碑　　　　　　　　　尹陽<lb/>
太史公為記錄之宗表表而矜文辭者皆不能出其囿<lb/>
吾得觀其書矣至於廟像冢藏之古吾弗得而見之宣<lb/>
和七年秋予始官韓城尋遺訪古乃在少梁之南芝川<lb/>
之西得太史公之遺像焉予咨嗟而致式之因低徊周<lb/>
覽則棟宇其傾頽階戺其卑壞埏隧其荒茀惟是享嘗<lb/>
缺然不至予乃愀然發喟屬其耆老而告之曰司馬公<lb/>
<pb n="KR2k0050_WYG_091-47a"/>
文為百世之英而所居不能蔽風雨學為繼述之源而<lb/>
所藏不能去荆榛今洪河汩流漾乎前也中條崛起峙<lb/>
乎東也河嶽深崇氣象雄渾公文實似之而冢廟卑庳<lb/>
如此其不稱公之辭與學也甚矣猶不為邦人之恥與<lb/>
予乃率芝川之民擇其淑韙而好事者凡一楹一桷至<lb/>
於瓦甓門疏之用悉以資之即公墓為五架四楹之室<lb/>
又為複屋以崇之既宏既完矣於是直榮光之奥覘禹<lb/>
鑿之山面汾隂之脽縱望遐觀豈不快哉嗚呼惟公之<lb/>
<pb n="KR2k0050_WYG_091-47b"/>
文大肆於炎漢之間馳騁於千世之前其力贔屭實斡<lb/>
造物欲舉而悉之吾所不敢動吾喙觀其下葬於兹豈<lb/>
非洪河巨嶽實稱公之文也哉乃作述事享神之歌俾<lb/>
邦人習之歲時以樂公之神其詞曰公詞有如黄河流<lb/>
黄河吐溜崑崙丘上貫星躔經斗牛下連地軸横九州<lb/>
崩崖摶石轉洑流騰烟跐霧飛蛟虬邇來宏放三千秋<lb/>
班沿范襲非公儔公鑿混沌開雙眸力敵造化窮𡨕搜<lb/>
公祠慘淡連古坵甍摧瓦落風蕭颼我獨來兮為公愁<lb/>
<pb n="KR2k0050_WYG_091-48a"/>
新公祠兮去榛杞殽甚豐兮酒甚㫖民髣髴兮公燕喜<lb/>
韓之原兮山之趾雲亭亭兮河瀰瀰公之來兮歲豐美<lb/>
雲為車兮飈為轡公之來兮福滂被雲滅没兮風不留<lb/>
公曷往兮俾我憂<lb/>
　　鄠縣明道先生廟碑<hi>有銘</hi>　　　　<hi>明</hi>王鏊<lb/>
聖賢道被天下萬世而深於過化之地鄠為縣介京兆<lb/>
西南宋嘉祐間明道程先生嘗主其簿其南山白雲紫<lb/>
閣高冠谷長嘯巖凌霄峰皆嘗徧覽題咏遺刻往往猶<lb/>
<pb n="KR2k0050_WYG_091-48b"/>
在庭有巨槐相傳為先生手植其辨藏錢止佛怪興水<lb/>
利諸政猶赫赫在人自今而言先生之道在萬世不獨<lb/>
行於鄠自當時而言先生之道不得行於天下猶幸行<lb/>
於鄠鄠固先生過化之地哉自宋理宗朝從祀之典徧<lb/>
天下亦非獨鄠也而其流風餘惠在鄠尤深迄今三百<lb/>
餘年鄠之一草樹一禽魚一泉石猶起敬生愛詩云蔽<lb/>
芾甘棠勿翦勿伐而廟無專祀人奚以慰𢎞治二年沁<lb/>
水李君瀚以監察御史按陜行縣至鄠則命所司治之<lb/>
<pb n="KR2k0050_WYG_091-49a"/>
八年復莅兹邑顧瞻廟宇庳隘桷樸弗稱初意時邑陵<lb/>
楊君一清以憲副董學正於陜議以克合命知鄠縣事<lb/>
房嵩撤文昌舊祠以拓其址作祠五室周垣外繚重門<lb/>
中伉黝堊圭潔像設孔肖憲副謂予文其事於碑以示<lb/>
來者盖自孟子沒而斯道絶先生兄弟起千四百歲之<lb/>
後獨得不傳之妙至於今雖遐荒絶徼咸知誦程氏之<lb/>
書而先生所得之妙則有不在言語者矣固非鏊之所<lb/>
能賛述也獨二君協心一力表尚正學激起頽俗使鄠<lb/>
<pb n="KR2k0050_WYG_091-49b"/>
之人穆然如復覩卿雲霽月之度被和風甘雨之澤其<lb/>
無異於親臨而炙之者乎二君可謂知所重矣故附書<lb/>
之銘曰有嚴學宫祀事孔時新廟再登維鄠之思伊昔<lb/>
夫子蒞我鄠人辨奸折獄唯誠與仁孔孟既没道墜何<lb/>
啟天續斯文生兩夫子唯兩夫子尊自遐方豈伊鄠人<lb/>
俾也可忘南山巖巖白雲在天夫子逺矣何日來還<lb/>
　　修周文武陵寢及周公太公墓祠碑<hi>有銘</hi>　孔天𦙍<lb/>
咸陽之北畢原之上周文王武王之陵在焉而周公太<lb/>
<pb n="KR2k0050_WYG_091-50a"/>
公之墓亦在於是盖自歴代以來世世崇祀載在典册<lb/>
舉莫敢廢元季弗紘典禮堙昧兵燹之後畧存遺蹟而<lb/>
已明興統天範世咸五登三惇禮右文鑒周為烈故洪<lb/>
武之初於天地帝王山川岳瀆賢聖功勲之祀咸事表章<lb/>
升中告望百神允懷維是陵寢實𢎞創構兼置守塚四<lb/>
家爰勅有司奉守勿替憲臣省覽務時脩葺所以昭當<lb/>
代禮樂之光而保先王本源之舊洪熙中嘗葺寢廟增<lb/>
建殿門齋宫歴成化𢎞治正徳之間累有修増而祠祀<lb/>
<pb n="KR2k0050_WYG_091-50b"/>
周公則成化十六年始祠祀太公則正徳九年始云嗣<lb/>
時厥後有司因循成事漸致傾圮嘉靖二十八年監察<lb/>
御史桐城盛公汝謙令縣吏補治明年監察御史濡須<lb/>
劉公崙代至飭興茶馬宣闡風猷訪豐鎬之故墟追雅<lb/>
頌之遐業展禮陵墓徘徊屋垣謂頹簷壞壁逼陋被野<lb/>
甚非所以幽妥神靈明肅禋祀内之周旋駿奔外之禁防<lb/>
樵牧乃自發公府之藏若干金檄分巡道行縣悉修蕆<lb/>
之於是文陵丕顯之殿武陵丕承之殿及門廡坊牌咸撒<lb/>
<pb n="KR2k0050_WYG_091-51a"/>
易舊敝加飾新美二陵周圍繚以廣垣比舊增廓通計<lb/>
百餘丈沿東故址建更衣亭三間西建庖㕑一所又因<lb/>
故齋壇建道院房九間其軒廊嚴靜盖儼乎若二聖雝<lb/>
雝然肅肅然競競然之在其上也又表周公太公之墓<lb/>
各題一碑墓上周故有祠隘乃修廣之而扁其堂曰太<lb/>
和宇宙其大門坊牌無弗整葺周圍垣之計丈百有七<lb/>
十而魯公伯禽之塚入焉太公祠圮矣乃更建堂三間<lb/>
而扁曰武成門垣之築盖差簡於周有俟於後云要之<lb/>
<pb n="KR2k0050_WYG_091-51b"/>
軒廊嚴靜亦儼乎若二公几几然桓桓然之在其旁也<lb/>
功不干時財不損下經始落成無廢多日尚亦靈臺之<lb/>
意矣落成之辰七月初吉適公按節來縣乃精意潔牲<lb/>
躬申祭告時分巡副使張渙方督視厥成及分守叅政<lb/>
天引咸以執事得附拜瞻郡縣吏民學官弟子咸從樂<lb/>
嘉觀知縣孫湛礱石請銘用紀鴻造公以天引嘗祇文<lb/>
學之役遂令述之子貢有言文武之道在人賢者識其<lb/>
大者夫不識其大孰能修舉之如斯其辭曰洪荒既判<lb/>
<pb n="KR2k0050_WYG_091-52a"/>
神聖有作遐哉莫考二帝維鑠守道執中三王一之禮<lb/>
樂明備維周緝熙是為顯承佑啟無疆成以元聖翊以<lb/>
鷹揚開世淑民以養以訓正徳厚生大化大順幽厲弗<lb/>
繇降於戰國及無道秦禮器猶識文不喪天代纂其徽<lb/>
之綱之紀是馮是依我明時憲萬邦作孚肇禋弗替奕<lb/>
寢勿渝敬恭侍史肅將有䖍省覽墮缺乂用植埏門墉<lb/>
崇崇殿堂業業祀有攸容靈罔弗愜純嘏况臻敷錫保<lb/>
和民用秩秩士也峩峩維畢之原維周之道君子式尊<lb/>
<pb n="KR2k0050_WYG_091-52b"/>
式修維好曰識其大典禮㑹焉紀載勒銘以啟後賢<lb/>
　　梁敏壯公崇祀名臣祠碑　　<hi>本朝</hi>李因篤<lb/>
　　粤稽古褒徳酬庸之典榮哀備極廟朝而生有方<lb/>
　　蒞官有地士大夫追叙生平遺烈祀之瞽宗曰鄉<lb/>
　　賢曰名宦世世勿絶尤鉅者則特陟名臣祠比隆<lb/>
　孔庭有堂上之豆籩合享宗功有配食之元佐也獲<lb/>
　　與其列代止數人必身繫安危任兼將相名徳至<lb/>
　　重為當代所景行捍患禦災奕<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>永賴徵諸祭義<lb/>
<pb n="KR2k0050_WYG_091-53a"/>
　　而不愧乃今得少保梁公焉公諱化鳯字翀天一<lb/>
　　字灃源吾陜西長安人弱冠補諸生聲噪甚値有<lb/>
　　明末造流羽日張慷慨棄儒自請學使者改𨽻武<lb/>
　　籍隨舉於鄉<lb/>
大清受命肇科成順治三年進士授山西大同府陽和<lb/>
　　髙山衛守備陞大同掌印都司加三級遷遊擊進<lb/>
　　副總兵都督僉事江南蕪萊副將管叅將事遷寧<lb/>
　　國副將陞蘇松總兵進左都督太子太保授三等<lb/>
<pb n="KR2k0050_WYG_091-53b"/>
　　阿達哈哈番世職陞提督進江南全省提督授三<lb/>
　　等阿思哈哈畨世襲八次公長身倜儻音吐甚宏<lb/>
　　雄鷙沈深好謀善斷初繇禆校戮力戎行剪逆渠<lb/>
　　平逋㓂能以少擊衆所向無前南北並宜戰攻互<lb/>
　　用積其功閥史不勝書畧載吳學士駿公所撰壯<lb/>
　　猷紀中姑不具述惟是雲中姜瓖之叛値版圖初<lb/>
　　定山西為京師右臂大同被邊變起倉惶全晉皆<lb/>
　　搖公乘塞上一小障所將不過數百非有葭莩之<lb/>
<pb n="KR2k0050_WYG_091-54a"/>
　　契爪牙之足憑也而奮其孤忠披荆棘以從諸王<lb/>
　　䝉知旅謁遂叅宻畫委前茅摧鋒陷堅諸將咸出<lb/>
　　其後期年之内大憝就誅飈發電馳大小七十七<lb/>
　　戰晉地悉定夫晉與秦脣齒之國河上揚氛矢逸<lb/>
　　及闗不逞之徒潛相扇誘賊壘去西安三百里㣲<lb/>
　　公即嶽輔間伏莽堪虞捲西北以踞上游事尚可<lb/>
　　言哉故論公血戰之勲著於山西而受庇在秦晉<lb/>
　　磐石在社稷矣比公建牙江表仍際海波鄭成功<lb/>
<pb n="KR2k0050_WYG_091-54b"/>
　　張名振狡焉狂謀先後連數十萬艘空巢穴入犯<lb/>
　　公初入蘇特攝而換任淛東業奉<lb/>
新綸既至崇明有高橋土城之捷已足謝三吳而去公<lb/>
　　則曰緩追佚獲藉口越之簡書是便已自營也而<lb/>
　　搜勦平沙之䇿始决故舟山之内指不詭於浮言<lb/>
　　小洪之築隄不諮於制府及鎭蘇有命帥水師進<lb/>
　　階横海一軍屹然勁旅其後成功親驅風鷁直闚<lb/>
　　江寧賴公鼓擢飛臨用三千人破賊數十萬成功<lb/>
<pb n="KR2k0050_WYG_091-55a"/>
　　僅以身免艍<graphic n="KR1620" url="https://raw.githubusercontent.com/kanripo/KR-Gaiji/master/images/KR1620.png" mimeType="image/png"/>焚湯無遺嗟乎賊沮洳跳梁萬分<lb/>
　　何慮然茍將牢弗擊致倔彊江湖詿誤吏民必多<lb/>
　　至於不獲已而用兵則東南勞費巨億肝腦塗地<lb/>
　　又不知幾何故遡公之功方諸光弼中潬而識者<lb/>
　　謂崇明墨守永奠江淮不徒繫一城也善乎吳學<lb/>
　　士之論曰公之渡桑乾下句注揚武青陂白道之<lb/>
　　上張耳之禽夏説絳侯之斬陳豨也定西河平上<lb/>
　　黨耀兵雀䑕之谷振旅天井之闗武安君之走馮<lb/>
<pb n="KR2k0050_WYG_091-55b"/>
　　亭淮隂侯之襲魏豹也大航救至東府城開白石<lb/>
　　鑱其空屯赭圻掃其餘燼陶士行之誅蘇峻李藥<lb/>
　　師之破輔公祏也龍江戰氣鴉浦軍聲窮冦逞五<lb/>
　　火之攻孤城保三沙之固楊越國之追髙智慧王少<lb/>
　　保之取邵靑也又稱公智勇有餘畧不世出而歴<lb/>
　　舉古之名將若莫罄於名言予猶備考其勲猷觀<lb/>
　　其所樹立而推本於用心之獨至曰忠曰誠夫忠<lb/>
　　者事君之先資而誠者臣子所以貫金石孚君親<lb/>
<pb n="KR2k0050_WYG_091-56a"/>
　　洋溢乎智名勇功之間率是物也公為禆校聲出<lb/>
　　大將之右為大將身在士卒之先良由自矢忠貞<lb/>
　　屢鬭畢勝而究其涉水不濡入火不焚冐礟石而<lb/>
　　不傷刀箭之瘢徧體犁犁若畫汔於脱險而必濟<lb/>
　　則一誠為之根柢緬仰公之徳音槩此矣至孝友<lb/>
　　端亮萬鍾之禄養渥二人五色之光<lb/>
恩貤三世而公兄翀霄君優游泉石拊背暮年四子長<lb/>
　　君鼎<lb/>
<pb n="KR2k0050_WYG_091-56b"/>
御前侍衞<lb/>
予告仲君鼐蘇松水師總兵都督同知叔君鼒廣東惠<lb/>
　　潮兵巡道按察司僉事季君鼑官䕃候選諸孫長<lb/>
　　祚昌世襲三等阿思哈尼哈番仲祚晟長安庠生<lb/>
　　餘俱幼庠序黨塾之中彬彬矣極人世之遭逢<lb/>
　　擅天倫之樂事亦孰非積誠之效作忠之基哉公<lb/>
　　薨<lb/>
皇上震悼輟朝贈少保賜諡敏壯山西江南兩省祀名<lb/>
<pb n="KR2k0050_WYG_091-57a"/>
　　宦者數十區陜西祀鄉賢士大夫謂未足酬公休<lb/>
　　烈也合詞上請進主祏於名臣之楹萬人歌泣相<lb/>
　　聞信稽之輿誦而孚徵諸祭義而不爽者子叨長<lb/>
　　君宿契屬記豐碑若公自盛壯登壇老於戰陣干<lb/>
　　戈既靖輕裘緩帶日與賔客飲酒賦詩著作等身<lb/>
　　又諸疏草條議禁令並已刋行世而崇儒重士月<lb/>
　　課觀風咸有成書與前後所得<lb/>
誥勅奬勞之文俱藏於家其築平沙隄因得壖田千餘<lb/>
<pb n="KR2k0050_WYG_091-57b"/>
　　頃資灌溉並收其薪芻佐軍金山衞一帶捐俸修<lb/>
　　堤數十里而遙農桑歲稔嗣憫淮揚水患捐米千<lb/>
　　餘石賑飢各載貞珉不能備錄也予更撮其大指<lb/>
　　賦古體以妥公靈其詞曰於維少保世系吾秦三<lb/>
　　峰鍾異乃降偉人涵輝東序衎國之賔遭時不造<lb/>
　　小絀大伸艱難用武敢庀其倫前繻可棄雜珮為<lb/>
　　親遂掇鄉射公車在旬<lb/>
天眷初輯肇科俊民乃叱戎車髙山紫塞蒞事崇朝隂<lb/>
<pb n="KR2k0050_WYG_091-58a"/>
　　雲晝晦夫何狂且肆彼頑悖千里傳烽蠢兹宵蠆<lb/>
帝赫斯怒諸王畢㑹儔奮顔行獨公入對策險臣趨搴<lb/>
　　旗致艾羣目攸屬迅飈掃介公戈所指電激星煌<lb/>
　　如哮猛虎駭束羊獐殺賊如草無聲有光徐瞻公<lb/>
　　至漬血盈裳七十餘戰爰綏晉疆王朝行壘徧親<lb/>
　　敵場稱公之勇信不可當露布夕奏<lb/>
恩綸是彰起騎都尉超遷督弁暨王軍中頻錫寵讌賚<lb/>
　　之章服爰及錦帣寳馬麗刀如金篦箭樞曹推轂<lb/>
<pb n="KR2k0050_WYG_091-58b"/>
　　未竟厥撰謂公壯畧南北皆擅濟川須才卜諸衆<lb/>
　　彥將舒培風歴試乃見海陬遺孽鼓浪跳澌張帆<lb/>
　　入冦震我嘉師公適改淛㑹逢其時拯危自任遑<lb/>
　　飾於辭敵舟雨集公曰驅之燎原何懼葭葦在兹<lb/>
　　<graphic n="KR1620" url="https://raw.githubusercontent.com/kanripo/KR-Gaiji/master/images/KR1620.png" mimeType="image/png"/>艚立盡鷹䳱同嗤江淮遐奠永繫我思公賀賊<lb/>
　　平疊聞<lb/>
優詔進公宫銜帥週南奥世掌虎旅親居前導彤盧文<lb/>
　　駟燦列七校殁為明神陪食<lb/>
<pb n="KR2k0050_WYG_091-59a"/>
太廟遡初暨官宗祏同耀載叙膚功名臣肅告長修豆籩<lb/>
　　　不毁不祧<lb/>
　　　東山記　　　　　　　　　　　<hi>唐</hi>張説<lb/>
　兵部尚書同中書門下三品修文館大學士韋公體含<lb/>
　貞靜思叶幽曠雖翊亮廊廟而緬懷林藪東山之曲有<lb/>
　別業焉嵐氣入野榛煙出谷石潭竹岸松齋藥畹虹泉<lb/>
　電射雲木虚吟恍忽疑夢間闗忘術兹所謂丘壑䕫龍<lb/>
　衣冠巢許幸温泉之歳皇上聞而賞之乃命掌舍設帟<lb/>
<pb n="KR2k0050_WYG_091-59b"/>
　金吾劃次太官載酒奉常抱樂停輿輦於靑靄佇翬䄖<lb/>
　於紫氛百神朝於谷中千官飲乎池上緹騎環山朱斾<lb/>
　焰野縱觀空巷途歌傳壑是日即席拜公逍遙公名其<lb/>
　居曰淸虚原幽棲谷景移樂極天子賦詩王后帝女宫<lb/>
　嬪邦媛歌焉和焉以寵徳也加以中宫敦序謂我諸兄<lb/>
　引内子於重幄見兒童於行殿家人之禮優棠棣之詩<lb/>
　作於是實其筐筥下以昭忠信之獻賁其束帛上以示<lb/>
　慈惠之恩朝野歡并君臣義洽夫飛翠華歴茨嶺至道<lb/>
<pb n="KR2k0050_WYG_091-60a"/>
之主也紆紫綬期赤松素履之輔也千載一時難乎此<lb/>
遇故兩耀合舎衆星聚徳雅道光華髙風允塞寒谷煦<lb/>
景竅崖潤色猗歟盛事振古未有篆之元石貽代厥後<lb/>
　　司徒岐公杜城郊居記　　　　　權徳輿<lb/>
司徒岐國公以盛徳相三朝以大中敷五敎帝載叶龢<lb/>
太階躋平既致用於方内亦宅心於事外神京善地啟<lb/>
夏南出凡十有六里而仁智之居在焉縈迴巖巘左右<lb/>
勝勢徑術委迤於木杪臺亭<graphic n="KR1132" url="https://raw.githubusercontent.com/kanripo/KR-Gaiji/master/images/KR1132.png" mimeType="image/png"/>嵼於山腹下崇岡冐青<lb/>
<pb n="KR2k0050_WYG_091-60b"/>
蒼步履平夷以至於堂皇四敞賔榻中容宴豆孤齋閒<lb/>
館幽槩隨之乃開洞穴以導泉脉其流泠泠或决或渟<lb/>
激而杯行瀑為玉聲初䝉於山下終匯於池際白波淪<lb/>
漣繚以方塘輕艫緩棹㳂洄上下見烟霞澄霽之狀魚<lb/>
鳥飛沈之適濯於潺湲風於碧鮮紅葩火燃素英雪翻<lb/>
芊綿䓤蒨杳窱迴合含虚籟以四達遡清輝而交映故<lb/>
其休沐燕息盍簪投轄則有鳴珮拖紳宗公雋人金閨<lb/>
玉堂之賔淑姿修態流光含睇迴風遏雲之藝中飲笑<lb/>
<pb n="KR2k0050_WYG_091-61a"/>
抃交歡擊節不知公相之為貴適其適故也易坤之説曰<lb/>
君子以厚徳載物詩曰愷悌君子求福不囘惟公以徳<lb/>
受福故光明昌大毎温室宴見一人尊禮而不名故其<lb/>
代天工斷國論卓爾以冠羣后暨夫暇日之戾止於斯<lb/>
也則暢天理棲顥氣翛然以遺萬物其無方歟其不器<lb/>
歟昔子房赤松子之遊且非代教安石東山之賞僻在<lb/>
下國豈若公宻贊化育内諧恬曠如春之仁如樂之和<lb/>
以君臣之交感兼動靜之極摯從古已還無公比焉公<lb/>
<pb n="KR2k0050_WYG_091-61b"/>
之華宗自漢建平侯徙杜陵三守本封幾乎千祀故城<lb/>
南墟里多以杜為名逮今郊居不忘厥初又以見積厚<lb/>
流澤此焉囘復且公之心無町畦夀若岡陵昭融烜赫<lb/>
未始有極徳輿謬陪衆君子升公之堂嘉招盛集靡間<lb/>
弦晦以衆美之不可以不紀也承命遽書刻於巖石云<lb/>
　　館驛使壁記　　　　　　　　　　柳宗元<lb/>
凡萬國之㑹四方之來天下之道塗畢出於邦畿之内<lb/>
奉貢輸賦修職於王都者入於近闗則皆重足錯轂以<lb/>
<pb n="KR2k0050_WYG_091-62a"/>
聽有司之命徵令賜予布政於下國者出於甸服而後<lb/>
按行成列以就諸侯之館故館驛之制於千里之内尤<lb/>
重自萬年至於渭南其驛六其蔽曰華州其闗曰潼闗<lb/>
自華而北界於櫟陽其驛六其蔽曰同州其闗曰蒲津<lb/>
自灞而南至於藍田其驛六其蔽曰商州其闗曰武闗<lb/>
自長安至於盩厔其驛十有一其蔽曰洋州其闗曰華<lb/>
陽自武功西至於好畤其驛三其蔽曰鳳翔府其闗曰<lb/>
隴闗自渭而北至於華原其驛九其蔽曰坊州自咸陽<lb/>
<pb n="KR2k0050_WYG_091-62b"/>
而西至於奉天其驛六其蔽曰邠州由四海之内總而<lb/>
合之以至於闗由闗之内束而會之以至於王都華人<lb/>
夷人往復而授館者旁午而至傳吏奉符而閲其數縣<lb/>
吏執牘而書其物告至告去之役不絶於道寓望迎勞<lb/>
之禮無曠於日而春秋朝陵之邑皆有傳館其飲飫餼<lb/>
饋咸出於豐給繕完築復必歸於整頓列其田租布其<lb/>
貨利權其入而用其積於是有出納奇贏之數勾㑹考<lb/>
校之政大厯十四年始命御史為之使俾考其成以質<lb/>
<pb n="KR2k0050_WYG_091-63a"/>
於尚書季月之晦必合其簿書以視其等列而校其信<lb/>
宿必稱其制有不當者反之於官尸其事者有勞焉則<lb/>
復於天子而優升之勞大者増其官其次者降其調之<lb/>
數又其次猶異其考績官有不職則以告而罪之故月<lb/>
受俸二萬於太府吏五人承符者二人皆有食焉先是<lb/>
假廢官之印而用之貞元十九年南陽韓泰告於上始<lb/>
鑄使印而正其名然其嗣當斯職未嘗有記之者追而<lb/>
求之盖數歲而往則失之矣今余為之記遂以韓氏為<lb/>
<pb n="KR2k0050_WYG_091-63b"/>
首且曰修其職故首之也<lb/>
　　興州江運記　　　　　　　　　　前人<lb/>
御史大夫嚴公礪牧於梁五年嗣天子用周漢進律增<lb/>
秩之典以親諸侯謂公有功徳理行就加禮部尚書是<lb/>
年四月使中謁者來錫公命賔僚吏屬將校卒士黧老<lb/>
童孺塡溢公門舞躍歡呼願建碑紀徳垂億萬祀公固<lb/>
不許而相與怨咨遑遑如不飲食於是西鄙之人密以<lb/>
刋山導江之事願刻巖石曰維梁之西其蔽曰某山其<lb/>
<pb n="KR2k0050_WYG_091-64a"/>
守曰興州興州之西為戎居歲備亭障實以精卒以道<lb/>
之險隘兵困於食守用不固公患之曰吾嘗為興州凡<lb/>
其土地之故吾能知之自長舉北至於青泥山又西抵<lb/>
於成州過栗亭川踰寳井堡崖谷峻隘十里百折負重<lb/>
而上若蹈利刃盛秋水潦窮冬雨雪深泥積水相輔為<lb/>
害顚踣騰藉血流棧道糗糧芻藁塡谷委山牛馬羣畜<lb/>
相藉物故運夫畢力守卒延頸嗷嗷之聲甚可哀也若<lb/>
是者綿三百里而餘自長舉而西可以導江而下二百<lb/>
<pb n="KR2k0050_WYG_091-64b"/>
里而至昔之人莫得知也吾受命於君而育斯人其可<lb/>
已乎乃出軍府之幣以備器用即山僦工由是轉巨石<lb/>
仆大木焚以炎火沃以食醯摧其堅剛化為灰燼畚鍤<lb/>
之下易甚朽壤乃闢乃墾乃宣乃理隨山之曲直以休<lb/>
人力順地之髙下以殺湍悍厥功既成咸如其素於是<lb/>
决去壅土疏導江濤萬夫呼抃莫不如志雷騰雲奔百<lb/>
里一瞬既㑹既逺澹為安流烝徒謳歌枕卧而至戍人<lb/>
無虞專力待㓂惟我公之功疇可侔也而無以酧徳致<lb/>
<pb n="KR2k0050_WYG_091-65a"/>
其大願又不可得命矧公之始來屬當惡歲府庾甚虚<lb/>
器備甚殫饑饉昏札死徙充路賴公節用愛人克安而<lb/>
生老窮有養幼乳以遂不問不使咸得其志公命鼓鑄<lb/>
庫有利兵公命屯田師有餘糧選徒練旅有衆孔武平<lb/>
刑議獄有衆不黷増石為防膏我稻粱歲無凶災家有<lb/>
積倉傳館是飾旅忘其歸杠梁以成人不履危若是者<lb/>
皆以戎隙帥士而為之不出四人之力而百役以就且<lb/>
我西鄙之職官故不能具舉惟公和恒直方㢘毅信讓<lb/>
<pb n="KR2k0050_WYG_091-65b"/>
敦尚儒學挹損貴位率忠與仁以厚其誠有可以安利<lb/>
於人者行之堅勇不俟終日其興功濟物宜如此其大<lb/>
也昔之為國者惟水事為重故有障大澤勤其官而受<lb/>
封國者矣西門遺利史起興歎白圭壑鄰孟子不與公<lb/>
能平險休勞以惠萬代其功烈尤章章焉不可盖也是<lb/>
用假辭碣工勒石存之用永憲於後祀<lb/>
　　曲江池記　　　　　　　　　　歐陽詹<lb/>
水不注川者在藪澤則曰陂曰湖在苑囿則為池為沼<lb/>
<pb n="KR2k0050_WYG_091-66a"/>
苑之沼囿之池力墾而成則多天然而有則寡兹池者<lb/>
其天然歟循原北峙迴岡北轉圓環四帀中成坎□窙<lb/>
窌港洞生泉噏源東西三里而遙南北三里而近當天<lb/>
邑別卜繚垣未繞乃空山之濼曠野之湫然黄河作其<lb/>
左塹清渭為其後洫襃斜右走太一前横崇山濬川鈎<lb/>
結蟠䕶不南不北湛然中渟西北有地平坦彌望五六<lb/>
十里而無窪㘭紫盖凝而不散黄旗鬱以常在實陶鈞<lb/>
之至造化之工沙汰一氣之辰財成六合之日既以磽<lb/>
<pb n="KR2k0050_WYG_091-66b"/>
确外為寰宇敞無垠堮以居億兆又選英精内為區城<lb/>
東以襟帶用宅君長若人斯生支體具矣有心以繫其<lb/>
神焉若堂斯考廊廡設矣有室以處其尊焉彼如紫盖<lb/>
黄旗之氣盖陶鈞造化者用宅君長英精之所耶夫物<lb/>
茍相表裏制必同象泄夫外則廓以靈海導夫内則融<lb/>
乎此湫歴代帝王未得而有豈降巢室土之後聯綿千<lb/>
百之代建卜都邑不欲合夫天意而居乎將天意尚同<lb/>
根深蔕固可與終畢者而命處乎故涸於有隋比我皇<lb/>
<pb n="KR2k0050_WYG_091-67a"/>
唐之存孕詔其季主營之以須焉揆北辰以正方度南<lb/>
端而制極墉隍劃趾勾陳定位地迴帝室湫成厥池既<lb/>
由我署纔成伊去眞主巍巍龍蟠虎踞爰自中而軌物<lb/>
取諸象以正名字曰曲江儀形也觀夫妙用在人豐功<lb/>
及物則總天府之津液疏皇居之墊隘潢汙入其洞澈<lb/>
銷涎漦以下澄汙㕎隨其佳氣蕩鬱攸而上滅萬戸無<lb/>
重膇之患千門就爽塏之致其流惡含和厚生蠲疾有<lb/>
如此者皎皛如練清明若空俯睇沖融得渭北之飛雁<lb/>
<pb n="KR2k0050_WYG_091-67b"/>
斜窺澹泞見終南之片石珍木周庇奇花中縟重樓夭<lb/>
矯以縈映危榭巉巖以輝燭芬芳䕃潛滉瀁電烻凝烟<lb/>
吐靄泛羽遊鱗斐郁郁以閑麗謐徽徽而清肅其涵虚<lb/>
抱景氣象澄鮮有如此者皇皇后辟振振都人遇良辰<lb/>
於令月就妙賞乎勝趣九重繡轂翼六龍而畢降千門<lb/>
錦帳同五侯以偕至泛菊則因髙乎斷㟁祓禊則就潔<lb/>
乎芳沚戯舟載酒或在中流清芬入襟沈昏以滌寒光<lb/>
眩目貞白以生絲竹駢羅緹綺交錯五色結章於下地<lb/>
<pb n="KR2k0050_WYG_091-68a"/>
八音成文於上空砰鞫沸渭神仙奏鈞天於赤水黤藹<lb/>
敷俞天人曳雲霓於𤣥都其洗慮延歡俾人怡懌有如<lb/>
此者至若嬉遊以節宴賞有經則纎埃不動㣲波以寧<lb/>
熒熒渟渟瑞見祥形其或淫湎以情泛覽無斁則飄風<lb/>
暴振洪濤噴射崩騰駱驛妖生禍覿其棲神育靈興善<lb/>
懲惡有如此者某幸因受遣觀光上國身不佞而自棄<lb/>
日無名以多暇訽奇覽物得之於斯矚太始之元造訪<lb/>
前聞於碩老天生地成之理識之於性情物儀人事之<lb/>
<pb n="KR2k0050_WYG_091-68b"/>
端徵之於耳目夫流惡含和厚生蠲疾則去隂之慝輔<lb/>
陽之徳也涵虚抱影氣象澄鮮則藻飾神州芳榮帝宇<lb/>
也洗慮延歡俾人怡悦則致民樂土而安其志也棲神<lb/>
育靈興善懲惡則俗知所勸而重其教也號惟天邑非<lb/>
可謬創一山一水拳石草樹皆有所謂兹池者其有謂<lb/>
之雄焉意我皇唐須有此地以居之有此地須有此池<lb/>
以毗之佑不仁之亭毒賛無言之化育至矣哉以其廣<lb/>
狹而方於大則小矣以其淵洞而論夫深則淺矣而有<lb/>
<pb n="KR2k0050_WYG_091-69a"/>
功如彼有徳若此代之君子盖有知之而不述令民無<lb/>
得而稱焉輒粗陳其㫖刋諸石庶元元荷日用之力也<lb/>
貞元五年歲在己巳夏五月十五日記<lb/>
　　邠州節度使院壁記　　　　　　李直方<lb/>
自西漢始置幕府得顓辟士其聘舉之盛與公府置吏<lb/>
王國命官為比於是有班固傳毅崔駰蔡邕陳琳阮瑀<lb/>
之徒出焉大抵多巡禦封畧經叅戎事居無恒處秩靡<lb/>
常品故命之曰賔國朝篤方岳之任愼求其佐班以職<lb/>
<pb n="KR2k0050_WYG_091-69b"/>
貢為之定制或辟自諸侯或降於朝廷皆命於天子其<lb/>
所司也調政教之和策軍算之秘出入聘覲應對賔客<lb/>
其立署也行有戎次處有公堂與方伯周旅彌縫潤色<lb/>
而已王畿之腋劃為巨防外殿朝那作捍西疆中拱皇<lb/>
都以臨諸夏漆沮之仁既逺華夷之俗相猾非瓌材英<lb/>
傑莫典封守非莊明純固莫叅甿佐六年春皇帝勞韓<lb/>
侯牧圉之勤俾尹西夏申命御史中丞王君等九人為<lb/>
之使介既而師貞於律農勤其功惠和威武澤浸火烈<lb/>
<pb n="KR2k0050_WYG_091-70a"/>
孟秋述職耀兵河塞亭障蕭條千里宴清然後用虎旗<lb/>
虵矛定功於蒲入覲皇都增秩受賜旋師舊服勲明徳<lb/>
舉非元臣雄畧能賢嘉績蔑用濟此先是尚父郭公開<lb/>
府是邦搜賢勿貳駿乂咸集不十數年持樞衡治邦憲<lb/>
司誥命者咸布職於清朝今韓侯亦能詳延端士輔相<lb/>
威徳是府將來宜為俊賢之郊藪榮達之閫閾衛多君<lb/>
子邠其有之夫敬其事則命始春秋之誼也是邦當徵<lb/>
號朔方而以名師建為三郡肇基於我師事舉徳宜始<lb/>
<pb n="KR2k0050_WYG_091-70b"/>
韓侯<lb/>
　<hi>此記舊題於堂之北牖慮他日文字湮滅作者之文莫傳遂刻石以紀之</hi>
　　中渭橋記　　　　　　　　　　　喬潭<lb/>
自鳥䑕穴者兹水廣矣依鳳凰城者兹橋壯矣水朝巨<lb/>
海而不竭橋通大路而居要不然豈自秦至我唐六千<lb/>
甲子而獨存也稽厥𢎞道率兹帝圻候天根之見當農務<lb/>
之隙司金司木鳩而積也水工木工速而至也揮刃落<lb/>
雪荷鍤成雲京兆尹紫綬而董之邑吏墨綬以臨之逺<lb/>
<pb n="KR2k0050_WYG_091-71a"/>
邇子來結構勿亟無小無大咸稱天休經之營之不愆<lb/>
於素丹柱揷於坎陷朱欄赩而電炫乃虹引成勢猶雀<lb/>
塡就功連横門抵禁苑南馳終嶺商洛北走滇池鄜畤<lb/>
濟濟有衆憧憧往來車馬載馳而不危水潦起漲而轉<lb/>
固人思啟者吾其能濟赩赩赫赫轟轟闐闐且周穆之<lb/>
駕黿鼉振千祀也東明之聚魚鱉稱一時也孰若我由<lb/>
之而必達憑之而必安若以匹敵夫何逺矣潭遂因行<lb/>
邁覩兹崇飾將刋石以表迹敢搦札以紀事赤奮歲流<lb/>
<pb n="KR2k0050_WYG_091-71b"/>
火之月也<lb/>
　　重修漢未央宫記　　　　　　　　裴素<lb/>
皇帝嗣位之年衆靈悦附日月所照莫不砥礪是以逺<lb/>
夷慕義琛賮鼎來用文明以為理洞風露之所啟草木<lb/>
茂暢山川景清擊壤鼓腹莫識由乎帝力嘗因勝日聖<lb/>
思閒逺倦大厦之講習想鮮原之遊衍乃命法駕備宫<lb/>
馭細草迎輦神飈引衣超然肆行造適自得視往昔之<lb/>
遺館獲漢京之餘址邈風光以遐矚眇思古以論都襟<lb/>
<pb n="KR2k0050_WYG_091-72a"/>
靈洋洋周視若感者久之於是召左䕶軍中尉志𢎞指<lb/>
示之曰此漢遺宫也其金馬石渠神池龍闕往往而在<lb/>
朕嘗以古事况今亦欲順考古道訓齊天下也至是遐<lb/>
歴恍然深念且欲存列漢事悠揚古風耳昔人有思其<lb/>
人猶愛其樹况悦其風登其址乎吾欲崇其頽基建斯<lb/>
餘構勿使華麗爰舉舊規而已庶得認其風烟時有以<lb/>
凝神於此也於是命工度材審曲面勢裁成法度以就<lb/>
斯宫攅櫨栱宻玉石碧瓦龍錯層軒烏跂崇墉粉靜璇<lb/>
<pb n="KR2k0050_WYG_091-72b"/>
題月照舒廊四注以雲委隆臺分據而山屹蟠虬蜿蜒<lb/>
鱗動梠桷蹲獸却騁姿雄欄檻宏袤乎豁達跨臨乎涇<lb/>
渭綠竹凝逺繁松藹深竒樹流光丹墀迴繞於是辟戲<lb/>
馬之廣場開逺日之閒館天地景新山川勢重迴大華<lb/>
之秀氣列終南之翠屏九嵕<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>
                    <graphic n="KR1625" url="https://raw.githubusercontent.com/kanripo/KR-Gaiji/master/images/KR1625.png" mimeType="image/png"/>而固䕶八水分流以<lb/>
縈帶而又揚太液之波繚周帝之垣原隰成文丹素含<lb/>
華翼樓杳以分飛雄虹直而中跱神機一發廓若懸㝢<lb/>
祥煙瑞彩鬱鬱葱葱瞻迴途以下濟撫璇璣而高視見<lb/>
<pb n="KR2k0050_WYG_091-73a"/>
秦川風物漢原邐迤感前王興廢稼穡艱難吾君用此<lb/>
鏡是非閲思慮豈獨恣耳目縱遊翫也凡殿宇成構揔<lb/>
三百四十九間工徒役指萬計武夫奮力將有成規然<lb/>
而材匪藻棁塗惟儉静經之營之不日而成也按漢史<lb/>
髙祖初定天下悦卜洛之邑為天地之中有周室遺風<lb/>
將都之婁敬諫曰陛下取天下與周室異不可居也夫<lb/>
洛陽四戰之地豈若秦川天府之國山河形勝正百二<lb/>
之勢乎髙祖是日駕如長安其後七年北擊韓王信相<lb/>
<pb n="KR2k0050_WYG_091-73b"/>
國蕭何居守營未央宫因龍首山作前殿建觀闕街道<lb/>
周圍七十里臺殿四十所帝還見之怒曰何治宫室之<lb/>
過度也何曰天子以四海為家非壯麗無以重威徳帝<lb/>
悦而就居焉自漢元年乙未歲至聖唐㑹昌元年之辛<lb/>
酉凡一千四十有七年矣其傾頹毁圮悠然邈然竟無<lb/>
有存焉者我后緬慕古昔之興時即其舊而新是圖築<lb/>
摧基而繩修木不侈不約巍然嶷然時以通覽無方周<lb/>
視有截則有若志𢎞奉聖君之㫖也明年上親見祖考<lb/>
<pb n="KR2k0050_WYG_091-74a"/>
郊天神雪灑川原塵清城闕陽和風扇緑野烟澹是月<lb/>
也三辰承初以表無事上乃顧新宫迴玉輦列騎雲動<lb/>
彩仗天旋造於未央俯仰周視肅威神而煌煌遊焉息<lb/>
焉容與説懌晴山屏開以四達故城巉然而隠嶙鮮風<lb/>
美景薰然入座上從容言曰吾今建是殿且錫之以嘉<lb/>
名名其殿曰通光其東曰韶芳亭其西曰凝思亭乃立<lb/>
臯門曰端門其應門題曰未央宫不忘好古也乃命侍<lb/>
臣曰爾為我記之刻以貞石傳示乎不朽臣素任當承<lb/>
<pb n="KR2k0050_WYG_091-74b"/>
㫖不敢固讓拜舞而文之時㑹昌元祀濡大澤之明月<lb/>
也<lb/>
　　新開白水路記　　　　　　　<hi>宋</hi>雷簡夫<lb/>
至和二年冬利州路轉運使主客郎中李虞卿以蜀道<lb/>
靑泥嶺舊路髙峻請開白水路自鳳州河池驛至長舉<lb/>
驛五十里有半以便公私之行具上未報即預畫材費<lb/>
以待其可明年春迺與州巡轄馬遞舖殿直喬達領橋<lb/>
閣并郵兵五百餘人因山伐木積於路處遂藉其人用<lb/>
<pb n="KR2k0050_WYG_091-75a"/>
訖是役又請知興州軍州事虞部員外郎劉拱總䕶督<lb/>
作一切仰給悉令為長命簽署興州判官㕔公事太子<lb/>
中舍李良祜權知長舉縣事順政令商應程度逺近按<lb/>
事險易同督斯衆知鳳州河池縣事殿中丞王令圖首<lb/>
建路議路古縣地且十五餘里部屬陜西即移文令圖<lb/>
通幹其事至秋七月始可其奏然八月行者已走斯路<lb/>
矣十二月諸功告畢作閣二千三百九間郵亭營屋綱<lb/>
院三百八十三間減舊路三十三里廢青泥一驛除郵<lb/>
<pb n="KR2k0050_WYG_091-75b"/>
兵驛馬一百五十六人騎歲省驛廩舖糧五千石畜草<lb/>
一萬束故事役夫三十餘人路未成㑹李遷東川路今<lb/>
轉運使工部郎中集賢校理田諒至審其續狀可成故<lb/>
喜猶已出事益不懈於是斯役實肇於李而遂成於田<lb/>
也嘉祐二年三月田以狀上且曰虞卿以至和二年仲<lb/>
春興是役仲夏移去其經營建樹之狀本與令圖同臣<lb/>
雖承乏在臣何力願朝廷旌虞卿令圖之勞用勸來者<lb/>
又拱之督役應用良祜應之按視修創達之採造監領<lb/>
<pb n="KR2k0050_WYG_091-76a"/>
皆有著效亦已陞擢至軍士什長而下並望賜與以慰<lb/>
逺心朝廷議依其請初景徳元年嘗通此路未幾而復<lb/>
廢者盖青泥土豪輩唧唧巧語以疑行路且驛廢則客<lb/>
邸酒壚為棄物矣浮食遊手安所仰耶小人居常嘗爭<lb/>
半分之利或睚眦抵死况望要路無有在家遲行人一<lb/>
切之急射一日十倍之資顧肻黙黙耶造作百端理當<lb/>
然爾嚮使愚者不怖其誕説賢者不惑其風聞則斯路<lb/>
初亦不廢也大抵蜀道之難自昔青泥嶺稱首一旦避<lb/>
<pb n="KR2k0050_WYG_091-76b"/>
險即安寛民費斯利害斷然易曉烏用聽其悠悠之談<lb/>
耶而後之人見已成之易不念始成之難茍念其難則斯<lb/>
路永期不廢矣簡夫之文雖磨崖鏤石亦恐不足其請<lb/>
附於尚書職方之籍之圖則將久其傳也<lb/>
　　游玉華山記　　　　　　　　　　張岷<lb/>
宜君縣西南四十里有夾道而來者玉華也其南曰野<lb/>
火谷望之如爨烟而莫知其所自也野火之西曰鳳凰<lb/>
谷則唐置宫之故地也盖其初有九殿五門而可記其<lb/>
<pb n="KR2k0050_WYG_091-77a"/>
名與處者六其正殿為玉華其上為排雲又其上為慶<lb/>
雲其正門為南風南風之東為太子之居其殿曰耀和<lb/>
門曰嘉禮知其名失其處者一曰金飈門也過而覽之<lb/>
惟野田荒草而已其西曰珊瑚谷盖嘗有別殿在焉珊<lb/>
瑚之北蘭芝谷昔唐太宗詔沙門𤣥裝者譯經於此其<lb/>
始曰肅成殿後廢而為寺云中有石巖嶄然天成下有<lb/>
鑿室可容數十人有泉懸勢若飛雨有松十八環其側皆<lb/>
生石上髙可十尋端如植筆其西南有崖曰駐鑾其始<lb/>
<pb n="KR2k0050_WYG_091-77b"/>
入也雙壁屹然如削石而成既至其處若視甕側有泉<lb/>
飛而下如懸雨噴珠其名曰水簾稍北有崖與泉亦若<lb/>
是而差小治平三年夏余與六人者來遊乃相與坐石<lb/>
䕃松聽泉而飲之已而覽故宫以徘徊問遺事於田老<lb/>
方囂然不欲歸而余與六人者各以事牽不可久留咸<lb/>
相視有不懌之色余為之言曰夫山林泉石竒偉之觀<lb/>
常在乎窮僻之處而去人跡甚逺故必為野僧方士與<lb/>
夫幽潛之人所據而有也然幽潛之人知好之而力不<lb/>
<pb n="KR2k0050_WYG_091-78a"/>
足以營之惟佛老之説可以動人其徒常獨力而危亭<lb/>
廣厦之娛莫不為其所擅也夫以唐有天下之盛窮天下<lb/>
之富建宫於此隨而廢沒而杜甫乃其時人過之且有<lb/>
悲傷之感至或形於歌詩獨寺僧之徒更相傳而不息<lb/>
迄於今而尚存則雖天下之力亦有屈於此與以太宗<lb/>
之賢致治之美宜其久而彌傳也今諸遺老無所稱道<lb/>
而彼𤣥裝者不過一浮屠耳然説者至為荒怪難知之<lb/>
語以增大其事豈常人之情樂於放肆而易忘於中正<lb/>
<pb n="KR2k0050_WYG_091-78b"/>
哉豈物之盛衰廢興亦各有時而此特其盛也與斯可<lb/>
為之太息也已若夫太宗之賢天下之力猶不長有此<lb/>
也則吾曹可以一寓目而足矣又何必以不久為悵哉<lb/>
然荒崖窮谷﨑危廢宫𩔖此之蕭條雖累歳月未嘗有<lb/>
一二人遊焉而余與六人者同時而來亦可謂之盛哉<lb/>
　　凌虚臺記　　　　　　　　　　　蘇軾<lb/>
國於南山之下宜若起居飲食與山接也四方之山莫<lb/>
髙於終南而都邑之近於山者莫近於扶風以至近求<lb/>
<pb n="KR2k0050_WYG_091-79a"/>
最髙其勢必得而太守之居未嘗知有山焉雖非事之所<lb/>
以損益而物理有不當然者此凌虚之所為築也方其<lb/>
未築也太守陳公杖履逍遙於其下見山之出於林木<lb/>
之上者纍纍如人之旅行於牆外而見其髻也曰是必<lb/>
有異使工鑿其前為方池以其土築臺髙出於屋之簷<lb/>
而止然後人之至於其上者恍然不知臺之髙而以為<lb/>
山之踴躍奮迅而出也公曰是宜名凌虚以告其從事<lb/>
蘇軾而求文以為記軾復於公曰物之興廢成毁皆不<lb/>
<pb n="KR2k0050_WYG_091-79b"/>
可得而知也昔者荒草野田霜露之所䝉翳狐虺之所<lb/>
竄伏方是時豈知有凌虚臺邪廢興成毁相尋於無窮<lb/>
則臺之復為荒草野田亦不可知也嘗試與公登臺而<lb/>
望其東則秦穆之祈年槖泉也其南則漢武之長楊五<lb/>
柞而其北則隋之仁夀唐之九成也計其一時之盛宏<lb/>
傑詭麗堅固而不可動者豈特百倍於臺而已哉然而<lb/>
數世之後欲求其髣髴而破瓦頹垣無復存者既已化<lb/>
為荆棘禾黍丘墟壠畝矣而况於此臺歟夫臺猶不足<lb/>
<pb n="KR2k0050_WYG_091-80a"/>
恃以長久而况於人事之得喪忽往而忽來者歟而或<lb/>
者欲以夸世而自足則過矣盖世有足恃者而不在乎<lb/>
臺之存亡也既以言於公退而為之記<lb/>
　　文與可畫篔簹谷偃竹記　　　　　前人<lb/>
竹之始生一寸之萌耳而節葉具焉自蜩腹虵蚹以至<lb/>
於劒拔十尋者生而有之也今畫者乃節節而為之葉<lb/>
葉而累之豈復有竹乎故畫竹者必先得成竹於胸中<lb/>
執筆熟視乃見其所欲畫者急起從之振筆直遂以追<lb/>
<pb n="KR2k0050_WYG_091-80b"/>
其所見如兔起鶻落少縱則逝矣與可之教予如此予<lb/>
不能然也而心識其所以然夫既心識其所以然而不<lb/>
能然者内外不一心手不相應不學之過也故凡有見<lb/>
於中而操之不熟者平居自視了然而臨事忽焉喪之<lb/>
豈獨竹乎子由為墨竹賦以遺與可曰庖丁解牛者也<lb/>
而養生者取之輪扁斵輪者也而讀書者與之今夫夫<lb/>
子之託於斯竹也而以子為有道者則非耶子由未嘗<lb/>
畫也故得其意而已若予者豈獨得其意并得其法與<lb/>
<pb n="KR2k0050_WYG_091-81a"/>
可畫竹初不自貴重四方之人持縑素而請者足相躡<lb/>
於其門與可厭之投諸地而罵曰吾將以為韈士大夫<lb/>
傳之以為口實及與可自洋州還而余為徐州與可以<lb/>
書遺余曰幸語士大夫吾墨竹一𣲖近在彭城可往求<lb/>
之韈材當萃於子矣書尾復寫一詩其畧曰擬將一段<lb/>
鵞谿絹埽取寒梢萬尺長予謂與可竹長萬尺當用絹<lb/>
二百五十匹知公倦於筆研願得此絹而已與可無以<lb/>
答則曰吾言妄矣世豈有萬尺竹哉余因而實之答其<lb/>
<pb n="KR2k0050_WYG_091-81b"/>
詩曰世間亦有千尋竹月落庭空影許長與可笑曰蘇子<lb/>
辯則辯矣然二百五十匹吾將買田而歸老焉因以所<lb/>
畫篔簹谷偃竹遺余曰此竹數尺耳而有萬尺之勢篔<lb/>
簹谷在洋州與可嘗令予作洋州三十詠篔簹谷其一<lb/>
也予詩云漢川修竹賤如蓬斤斧何曾赦籜龍料得清<lb/>
貧饞太守渭濵千畝在胸中與可是日與其妻遊谷中<lb/>
燒筍晚食發函得詩失笑噴飯滿案元豐二年正月二<lb/>
十日與可沒於陳州是歳七月七日予在湖州曝書畫<lb/>
<pb n="KR2k0050_WYG_091-82a"/>
見此竹廢巻而哭失聲昔曹孟徳祭橋公文有車過腹<lb/>
痛之語而予亦載與可疇昔戯笑之言者以見與可於<lb/>
予親厚無間如此也<lb/>
　　張横渠先生祠記　　　　　　<hi>宋</hi>文禮愷<lb/>
延祐四年冬十有二月朔陽陵李中從政奉紫㣲檄赴<lb/>
郿文學掾道横渠進謁故宋張獻公祠下盥薦畢禮徘<lb/>
徊瞻顧内則䑕穴雀穿榱棟霖毁寖危神位外則豕囿<lb/>
蛇藪蔓葛叢棘牆壁悉傾歎息良久乃詣縣諗主簿劉<lb/>
<pb n="KR2k0050_WYG_091-82b"/>
公楫請重葺以副具瞻適廣宣聖廟廡董役孔亟力不<lb/>
暇及越明年春始鳩工徵材祠之故壞腐者咸易之㑹<lb/>
劉丁内艱旋復中畫洎今尉楊侯粹至欣然協規僦力<lb/>
迄歲而功成甍楶扉牖煥然一新囑記於走且曰是鎭<lb/>
之南先生故居今皆蕪沒疑為緇黄有欲髣髴一覽不<lb/>
可得是祠元貞初所建陋復若此向非嗣葺日就廢矣<lb/>
予居郿積年悉其事盍筆以詔永久竊惟先生以道學<lb/>
鳴於嘉祐熈寧間河南兩程夫子從濂溪周子學而先<lb/>
<pb n="KR2k0050_WYG_091-83a"/>
生適相後先羽翼孔孟淵源洙泗著書立説垂範後世<lb/>
從祀清廟以來尚矣矧其一時徳業之盛則昔儒記述<lb/>
之詳盖已備列簡冊而布之天下學者至今稱闗中之<lb/>
横渠與舂陵之濂溪河南之伊洛擬聖賢鄒魯兹固可<lb/>
畧矣病夫俗學之士猶吝舊習或局於辭藻或馳鶩詭<lb/>
怪既自逺乎正大之域斯先生之書容有覆瓿之議者<lb/>
天相斯文無往不復今聖天子龍飛乾造恢崇儒雅科<lb/>
舉定制摭實去華源本道學體用該具天下之學翕然<lb/>
<pb n="KR2k0050_WYG_091-83b"/>
向風則向之覆瓿者匪徒珍而誦之第將行其所知矣<lb/>
君等乃能上體國家崇儒復古之意一新是祠展鄉曲<lb/>
之敬申歲時祀事郿人不徒擅其處吾儒亦以之而增<lb/>
輝焉若夫窮神化一天人立大本斥異端同志之士瞻<lb/>
拜遺像於以想見先生之丰采則其胸次興起者又當<lb/>
何如也走不敢辭而辱為其記亦附管見方與君子共<lb/>
勉之云<lb/>
　　遊城南記　　　　　　　　　　　張禮<lb/>
<pb n="KR2k0050_WYG_091-84a"/>
元祐改元季春戊申明㣲茂中同出京兆之東南門歴<lb/>
興道務本二坊由務本西門入聖容院觀薦福寺塔南<lb/>
行至永樂坊東南至慈恩寺少遲登塔觀唐人留題倚<lb/>
塔下瞰曲江宫殿樂遊燕喜之地皆為野草不覺有黍<lb/>
離麥秀之感出寺涉黄渠上杏園望芙蓉園西行過杜<lb/>
祁公家廟出啟夏門覽南郊百神靈星三壇次杜光村<lb/>
東南歴仇家庄過髙望西南行至蕭灌墓讀碑由趙村<lb/>
訪章敬寺基經撥川王論弓仁墓下勲䕃坡入牛頭寺<lb/>
<pb n="KR2k0050_WYG_091-84b"/>
登長老文公禪堂夜宿寺之南軒己酉謁龍堂循清明<lb/>
渠而西至皇子陂徘徊久之覽韓鄭郊居至韋曲扣堯<lb/>
夫門上逍遙公讀書臺尋所謂何將軍山林而不可見<lb/>
因思唐人之居城南者往往舊蹟湮沒無所考求豈勝<lb/>
遺恨哉晚抵申店李氏園亭夜宿祁子虚書舎庚戌子<lb/>
虚邀飲韋氏㑹景堂及門主人出迓明㣲以為不足子<lb/>
虚道其景且誦其詩明㣲聞始入其奥復相率濟潏水<lb/>
陟神禾原西望香積寺塔原下有樊川御宿之水交流<lb/>
<pb n="KR2k0050_WYG_091-85a"/>
謂之交水西合於豐北入於渭下原訪劉希古過瓜洲<lb/>
村復涉潏水遊范公五居東上朱坡憩華巖寺下瞰終<lb/>
南之勝霧巖玉案圭峰紫閣粲在目前不徒足履而盡<lb/>
也已而子虚希古開樽三門寺僧子齊出詩凡數百篇<lb/>
皆詠寺焉予賞蘇子美詩明㣲吟唐僧子蘭詩疎鐘搖<lb/>
雨脚積雨浸雲容之句及讀相國陳公悔把吾廬寄杜<lb/>
城之言則又知華巖之為勝也酒闌過東閣閣以華巖<lb/>
有所蔽而登覽勝之眞如塔在焉謂之東閣以西有華<lb/>
<pb n="KR2k0050_WYG_091-85b"/>
巖寺故也今為草堂別院下閣至澄襟院院引北岩泉<lb/>
水架竹落庭注石盆中瑩徹可挹使人不覺頓忘俗意<lb/>
時子虚希古先歸院之東元醫之居也予與明㣲宿焉<lb/>
辛亥歴廢延興寺過夏侯村王白二庄林泉東次杜曲<lb/>
前瞻杜固盤桓移時越姜堡至興教寺上玉峰軒南望<lb/>
龍池廢寺過塔院抵韋趙覽牛相公樊鄉郊居迺登少<lb/>
陵原西過司馬村穿三像院尋舊路暮歸孫君中復之<lb/>
廬壬子渡潏水而南上原觀乾湫憩塗山寺望翠㣲百<lb/>
<pb n="KR2k0050_WYG_091-86a"/>
塔子虚約有五臺而與僕夫負行李者相失遂飲於御<lb/>
宿川之王渠醉還申店幾半夜矣癸丑詣張思道循原<lb/>
而來詣蓮花洞經裴相舊居越幽州庄上道安洞抵炭<lb/>
谷既行小雨而還復尋㑹景堂清談終日甲寅北歸及<lb/>
内家橋子虚別焉予與明㣲自翠臺庄由天門街上畢<lb/>
原西望三㑹寺定昆池迤邐入明徳門歴延祚光行道<lb/>
徳永達四坊之地至崇業坊覽𤣥都觀之遺基過岡論<lb/>
唐昌觀故事既而北行數里入含光門而歸焉實閏月<lb/>
<pb n="KR2k0050_WYG_091-86b"/>
十六也<lb/>
　　京兆府學石經記　　　　　　　　黎持<lb/>
汲郡吕公龍圖領漕陜右之日持適承乏雍學一日謁<lb/>
公公喟然謂持曰京兆闤闠間有唐國子監存焉其間<lb/>
石經乃開成中䥴刻唐史載文宗時太學勒石而鄭覃<lb/>
與周墀等校定九經文字上石及覃以宰相兼祭酒於<lb/>
是進石壁九經一百六十巻即今之石經是已舊在務<lb/>
本坊自天祐中韓建築新城而六經石本委棄於野至<lb/>
<pb n="KR2k0050_WYG_091-87a"/>
朱梁時劉鄩守長安有幕吏尹玉羽者白鄩請輦入城<lb/>
鄩方備岐軍之侵軼謂此非急務玉羽紿之曰一旦敵<lb/>
兵臨城碎為矢石亦足以助賊為虐鄩然之乃遷置於<lb/>
此即唐尚書省之西隅也地襍民居其處窪下霖潦衝<lb/>
注隨立輒仆埋沒腐壤歲久折缺予欲徙置於府學之<lb/>
北墉子且伻圖來視厥既視圖則命徒役凡石刻偃仆<lb/>
者悉輦置於其地東西陳列明皇注孝經及建學碑則<lb/>
立之中央顔褚歐陽徐柳之書逮偏旁字源之𩔖則分<lb/>
<pb n="KR2k0050_WYG_091-87b"/>
布於庭之左右如入東序河圖洛書大璧琬琰爛然盈<lb/>
目先是有興平僧誕妄惑衆取索無厭大尹劉公希道<lb/>
沒入其貲有欲請於朝以修慈恩浮圖者公即建言崇<lb/>
飾塔廟非古而興建學校為急朝廷乃以五百千畀之<lb/>
經始於元祐二年初秋盡孟冬而落成門序旁啟雙亭<lb/>
中峙廟廡囘環不崇不卑誠故都之壯觀翰墨之淵藪<lb/>
也竊惟六經大人之道備聖人所以遺天下來世之意<lb/>
盡在於是自周末至隋千餘載之間已遭五厄道雖無<lb/>
<pb n="KR2k0050_WYG_091-88a"/>
窮而器則有敝唯鑱之金石庶可以久有唐之君相知<lb/>
物之終始而憂後世之慮深故石經之立殆以此也然<lb/>
以洛陽蔡邕石經四十六碑觀之其始立也觀視摹冩<lb/>
者車乘日千餘兩塡塞街陌可謂盛矣乃范蔚宗所見<lb/>
其存者纔有十六枚餘皆毁壞磨滅然後知不得其人<lb/>
以䕶持雖金石之固亦難必其可久此吕公所以為有<lb/>
功於聖人之經而不可不書也元祐五年歲次庚午九<lb/>
月壬戌朔二十日記<lb/>
<pb n="KR2k0050_WYG_091-88b"/>
　　驪山圖記　　　　　　　　　　㳺師雄<lb/>
驪山温泉自秦漢周隋相繼崇飾唐貞觀初始營御湯<lb/>
天寳六載築羅城於湯所置百司公卿邸第治湯為池<lb/>
沼增起臺殿環列山谷因改温泉宫為華清宫明皇歲<lb/>
幸焉殿曰九龍以待上浴曰飛霜以奉御寢曰長生以<lb/>
備齋祀其他殿閣樓觀不可勝數維披圖然後可盡述<lb/>
焉逮禄山亂天子遊幸益鮮唐末遂廢晉天福中改曰<lb/>
靈泉觀以賜道士本朝因之盖百有餘年矣府從事李<lb/>
<pb n="KR2k0050_WYG_091-89a"/>
彥博始諭邑宰王注刋故宫圖於石盖欲後人知昔之<lb/>
全盛焉時元祐三年中秋日武功㳺景淑識<lb/>
　　龍門洞記　　　　　　　　　　蘇在廷<lb/>
自蜀至京行四千餘里幾半天下山水之可喜者莫如<lb/>
利三泉興自利至興行五百里幾半蜀道巖洞之可喜<lb/>
者莫如龍洞自三泉西行大道不能二里又自大道南<lb/>
行支徑不能百步山舒水湧無他異少焉突有若觀闕<lb/>
者當其前迫而視之則洞也其深七十三步廣半之其<lb/>
<pb n="KR2k0050_WYG_091-89b"/>
兩旁石壁之嵌空突怒者若耳目鼻口鱗甲跟跗甚具<lb/>
其下皆石為底水文其上若鋪筦簟石墮其間若設俎<lb/>
豆其兩巖皆瘦木翠蔓附石而生葳蕤下覆若綴纓絡<lb/>
木蔓之間布水十道後先交映若垂冕旒水落石底其<lb/>
勢跳瀉與石相鬭若濺霜雪其聲鏘鳴與洞相應若響<lb/>
琴筑寒峭邃幽殆非人境予不能盡名其狀盖造物者<lb/>
專為是瑰詭以聳世俗天地間一尤物循洞南升石斷<lb/>
而山分棄奇為平有土田甚沃有竹箭檜柏松柟襍他<lb/>
<pb n="KR2k0050_WYG_091-90a"/>
卉木甚茂野人或居焉若世所謂桃花源者少西而升<lb/>
不能百步泉湧地中清泠滑甘委蛇東下及洞之額而<lb/>
落向之為布水者此也洞不知本所出相傳以為往有<lb/>
蟄龍騰去擘巖掀麓而為此也故以云淳化中縣令錢<lb/>
侯泳始開為游晏之所水自洞出北合嘉陵大江深不<lb/>
可涉橋於洞北閣於洞下館於洞東又橋於洞南亭榭<lb/>
臺圃於洞西以便遊者又南而升能三里路益險山水<lb/>
益秀復得洞焉若重簷夏屋深不可窮有石牀甚古水<lb/>
<pb n="KR2k0050_WYG_091-90b"/>
出洞中既冽且清然以道惡故絶無遊人歲大旱取湫<lb/>
水輒應疑龍之所家以前洞為門閭而此其堂奥也予<lb/>
蜀人去鄉里生長道路往來京蜀凡十數過過未嘗不<lb/>
遊遊未嘗不飲酒賦詩而去洞中水石草木皆若舊識<lb/>
雖使予自有而賞之不若是數也予同年友李侯山父<lb/>
為令於此予弟䝉父又為尉於此書來告曰願有記也<lb/>
子聞之山水之無知也以人為榮辱故峴山雖卑以叔<lb/>
子而顯冉溪雖秀以子厚而愚今兹洞之奇冠天下非<lb/>
<pb n="KR2k0050_WYG_091-91a"/>
得奇文無以稱之且文人之過其下者相躡也而獨以<lb/>
屬愚何哉嗟夫靈壁之石天下奇翫也盖僅有巖穴處<lb/>
耳徒以其近於中都故取重當世甚至一拳之㣲價累千金<lb/>
而彌不可得其亦巧於效技也今此洞豈特百倍於靈<lb/>
壁惟蒼然獨秀於逺方不效技於王公貴人之前而獨<lb/>
為田夫漁父之所簡賤髙人逸士之所躭翫盖其拙有<lb/>
𩔖予者而予又與洞舊識則雖辱之以予文可也予之<lb/>
拙滋甚終若洞之不可變遷當歸老於故山過洞而留<lb/>
<pb n="KR2k0050_WYG_091-91b"/>
益飲酒賦詩將水石草木一一而辱之不知山靈尚許<lb/>
之乎<lb/>
　<lb/>
　<lb/>
　<lb/>
　<lb/>
　<lb/>
　陜西通志巻九十一<lb/>
</p>
<p>
</p>
  </div>
</body>
</text>
</TEI>
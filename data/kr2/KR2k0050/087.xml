<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陜西通志巻八十七</head> <lb/>
    <p>
<pb n="KR2k0050_WYG_087-1a"/>
欽定四庫全書<lb/>
　陜西通志巻八十七<lb/>
　　藝文三<hi>表</hi>　<hi>状/</hi>　<hi>議/</hi>　<hi>策/</hi>　<hi>檄/</hi>　<hi>露布</hi>
　　羣下上漢帝請先主爲漢中王表<hi>漢</hi>諸葛亮<lb/>
昔唐堯至聖而四凶在朝周成仁賢而四國作難高后<lb/>
稱制而諸吕竊命孝昭幼冲而上官逆謀皆馮世寵藉<lb/>
履國權窮凶極亂社稷幾危非大舜周公朱虚博陸則<lb/>
不能流放禽討安危定傾伏惟陛下誕姿聖德統理萬<lb/>
<pb n="KR2k0050_WYG_087-1b"/>
邦而遭厄運不造之艱董卓首難蕩覆京畿曹操階禍<lb/>
竊執天衡皇后太子鴆殺見害剝亂天下殘毁民物乆<lb/>
令陛下䝉塵憂危幽處虚邑人神無主遏絶王命厭昧<lb/>
皇極欲盗神噐左将軍領司𨽻校尉豫荆益三州牧宜<lb/>
城亭侯備受朝爵秩念在輸力以殉國難覩其機兆赫<lb/>
然憤發與車騎将軍董承同謀誅操将安國家克寜舊<lb/>
都㑹承機事不宻令操游魂得遂長惡殘冺海内臣等<lb/>
每懼王室大有閻樂之禍小有安定之變夙夜惴惴戰<lb/>
<pb n="KR2k0050_WYG_087-2a"/>
慄累息昔在虞書敦序九族周監二代封建同姓詩著<lb/>
其義歴載長乆漢興之初割裂疆土尊王子弟是以卒<lb/>
折諸吕之難而成太宗之基臣等以備肺腑枝葉宗子<lb/>
藩翰心有國家念在弭亂自操破於漢中海内英雄望<lb/>
風蟻附而爵號不顯九錫未加非所以鎮衛社稷光昭<lb/>
萬世也奉辭在外禮命斷絶昔河西太守梁統等值漢<lb/>
中興限於山河位同權均不能相率咸推竇融以爲元<lb/>
帥卒立效績摧破隗囂今社稷之難急於隴蜀操外吞<lb/>
<pb n="KR2k0050_WYG_087-2b"/>
天下内殘羣寮朝廷有蕭牆之危而禦侮未建可爲寒<lb/>
心臣等輒依舊典封備漢中王拜大司馬董齊六軍糾<lb/>
合同盟掃滅凶逆以漢中巴蜀廣漢犍爲爲國所署置<lb/>
依漢初諸侯王故典夫權宜之制苟利社稷專之可也<lb/>
然後功成事立臣等退伏矯罪雖死無恨<lb/>
　<hi>按梁州記先主爲漢王權住沔陽城在今漢中沔縣界</hi>
　　後出師表　　　　　　　　　　　前人<lb/>
先帝慮漢賊不兩立王業不偏安故託臣以討賊也以<lb/>
<pb n="KR2k0050_WYG_087-3a"/>
先帝之明量臣之才固知臣伐賊才弱敵强也然不伐<lb/>
賊王業亦亡惟坐而待亡孰與伐之是故託臣而弗疑<lb/>
也臣受命之日寝不安席食不甘味思惟北征宜先入<lb/>
南故五月渡瀘深入不毛并日而食臣非不自惜也顧<lb/>
王業不可偏安於蜀都故冒危難以奉先帝之遺意也<lb/>
而議者謂爲非計今賊適疲於西又務於東兵法乘勞<lb/>
此進趨之時也謹陳其事如左高帝明並日月謀臣淵<lb/>
深然渉險被創危然後安今陛下未及高帝謀臣不如<lb/>
<pb n="KR2k0050_WYG_087-3b"/>
良平而欲以長䇿取勝坐定天下此臣之未解一也劉<lb/>
繇王朗各據州郡論安言計動引聖人羣疑滿腹衆難<lb/>
塞胸今嵗不戰明年不征使孫策坐大遂并江東此臣<lb/>
之未解二也曹操智計殊絶於人其用兵也髣髴孫呉<lb/>
然困於南陽險於烏巢危於祁連偪於黎陽幾敗北山<lb/>
殆死潼闗然後僞定一時爾況臣才弱而欲以不危而<lb/>
定之此臣之未解三也曹操五攻昌覇不下四越巢湖<lb/>
不成任用李服而李服圖之委任夏侯而夏侯敗亡先<lb/>
<pb n="KR2k0050_WYG_087-4a"/>
帝每稱操爲能猶有此失況臣駑下何能必勝此臣之<lb/>
未解四也自臣到漢中中間期年耳然喪趙雲陽羣馬<lb/>
玉閻芝丁立白壽劉邰鄧銅等及曲長屯将七十餘人<lb/>
突将無前賨叟青羌散騎武騎一千餘人此等皆數十<lb/>
年之内所糾合四方之精鋭非一州之所有若復數年<lb/>
則損三分之二也當何以圖敵此臣之未解五也今民<lb/>
窮兵疲而事不可息事不可息則住與行勞費正等而<lb/>
不及早圖之欲以一州之地與賊持乆此臣之未解六<lb/>
<pb n="KR2k0050_WYG_087-4b"/>
也夫難平者事也昔先帝敗軍於楚當此時曹操拊手<lb/>
謂天下已定然後先帝東連呉越西取巴蜀舉兵北征<lb/>
夏侯授首此操之失計而漢事将成也然後呉更違盟<lb/>
荆州毁敗秭歸蹉跌曹丕稱帝凡事如是難可逆見臣<lb/>
鞠躬盡瘁死而後已至於成敗利鈍非臣之明所能逆<lb/>
覩也<lb/>
　　由南歸魏自陳表　　　　<hi>北魏</hi>夏侯道遷<lb/>
臣聞知機其神趨利如響臣雖不武敢忘機利伏惟陛<lb/>
<pb n="KR2k0050_WYG_087-5a"/>
下澤被區宇德濟蒼生八表同忻品物咸頼臣頃亡蟻<lb/>
賊匹馬歸闕自斯搏噬罄竭丹欵但中於壽陽横爲韋<lb/>
纉所謗理之曲直並是楊集朗王秉所悉臣實愚短豈<lb/>
能自安便逃竄江呉茍存視息梁衍梁州刺史荘丘黒<lb/>
與臣早舊申臣爲長史值黑亡殁専任天時素願機㑹<lb/>
在兹遇武興私署侍郎鄭洛生來此臣即披露誠欵與<lb/>
其共契機要報武興王楊紹先并其中叔集起等請其<lb/>
遣軍以爲腹背即遣左天長由寒山路馳啟復㑹通直<lb/>
<pb n="KR2k0050_WYG_087-5b"/>
散騎常侍臣集朗還至武興臣聞其至知事必尅集朗<lb/>
果遣鄭右留使至臣間宻參機舉㑹有蕭衍使人呉公<lb/>
之至知臣懐誠将歸大化遂與府司馬嚴思臧恭典籖<lb/>
呉宗肅王勝等共楊靈珍父子宻相構結期當取臣臣<lb/>
幸先覺悉得戮思恭等臣即遣鄭猥馳告集朗急求軍<lb/>
援而武興軍未至之間蕭衍白馬戌主尹天寳不識天<lb/>
命固執愚迷乃率部曲驅掠民丁敢爲不逞臣即遣軍<lb/>
主江悦之率諸軍主席靈坦龎樹等領義勇應時討撲<lb/>
<pb n="KR2k0050_WYG_087-6a"/>
而樹鋭氣難裁違悦之節度輕進失脱天寳因此直到<lb/>
南鄭重圍州城梁秦士庻僉云危棘以義偪臣勸爲刺<lb/>
史須藉此威鎮静内外臣赤誠奉國茍取濟事輒捐小<lb/>
跡且從權宜假當州位重遣皇甫選由斜谷道以事啟<lb/>
聞臣即親率士卒四日三夜交鋒苦戰武興之軍乘虚<lb/>
躡後天寳兇徒因宵鳥散進既摧破退失巢穴潜舍軍<lb/>
衆依山傍險突入白馬集朗與二弟躬擐甲胄率其所<lb/>
領登即擒斬戍内户口即放還民斯由皇威遐振罪人<lb/>
<pb n="KR2k0050_WYG_087-6b"/>
授首凶校時殄公私慶快非但梁秦竭力實闗集朗赴<lb/>
接之機臣前已遣軍主杜法先還洵陽搆合徒黨誘結<lb/>
鄉落令晉壽土豪王僧承王文粲等還至西闗共興大<lb/>
義當今庸蜀虚弱楚鄧懸危開拓九區掃清六合形要<lb/>
之利在於此時進趨之畧願速處分臣以愚陋猥當推<lb/>
舉事定之後便即束身馳歸天闕但物情草創猶有参<lb/>
差蕭衍魏興太守范珣安康太守范泌共前巴西太守<lb/>
姜脩屯聚川東尚規舉斧登遣討襲具於别啟集朗兄<lb/>
<pb n="KR2k0050_WYG_087-7a"/>
弟並議曰臣徃日歸誠誓盡心力超䝉榮奨灰殞匪報<lb/>
但留臣權相綏奨須得撲㓕珣等便即首路伏願聖慈<lb/>
特垂鑒照<lb/>
　　爲鳯閣侍郎李元素進冬椹表　　<hi>唐</hi>李嶠<lb/>
臣某言聞京兆萬年縣大寜坊宅内有桑一株暮秋生<lb/>
子初冬椹熟今謹取得專輒進奉伏惟陛下惠覃區㝢<lb/>
仁洎草木故得神蠶之樹發秀於寒露之辰帝女之林<lb/>
結實於繁霜之下出於萬年之界彰一人萬嵗之符生<lb/>
<pb n="KR2k0050_WYG_087-7b"/>
自大寜之坊表羣生大安之慶鴟鴞已革見夷貊之懐<lb/>
音絲繭行豐知府藏之逾實殊禎薦委絶貺仍臻凡在<lb/>
含生孰不欣慶<lb/>
　　爲太子請以家令寺地給貧人表　　崔融<lb/>
臣聞法天之道義屬於有餘象地之宜理存於益寡頃<lb/>
以咸城近縣鄜市傍州頗積風霜或侵苗稼天王兩儀<lb/>
合德百姓爲心發倉廪以賑貧人垂雨露以滋㣲物俗<lb/>
荷裁成之施家懐亭毒之恩臣忝奉宗祧親承覆載嵗<lb/>
<pb n="KR2k0050_WYG_087-8a"/>
時衣服咸憑府藏之餘朝夕饍羞必佇饔餼之辦過此<lb/>
以徃臣亦何求但知問豎寝門尊師胄序魏兩文儒之<lb/>
盛竊所係心漢儲湯沐之資未嘗留意但闗輔之地萌<lb/>
庻孔殷丁壮受田罕能充足所以水旱之嵗家室未豐<lb/>
正末端本思有禆助臣家令寺有地九百餘頃特請迴<lb/>
授闗中貧下等邑雖地非安邑寜期千户之封而價等<lb/>
露臺虚費十家之産伏望皇恩逺及聖澤旁流矜臣愚<lb/>
効遂臣誠請<lb/>
<pb n="KR2k0050_WYG_087-8b"/>
　　爲留守作慶山醴泉表　　　　　　張説<lb/>
臣聞至德洞微天鍳不逺休徴秘景時和則見是知綿<lb/>
代曠厯慶牒祥經帝王有必感之符神靈無虚出之瑞<lb/>
伏惟陛下金鏡御天璿衡考政欽若元象𢎞濟蒼甿茂<lb/>
功将大造混成純化與陽和俱扇朝百神之樂職宅萬<lb/>
國之歡心嘉氣内充淫雨外息豈止揺風紀月之草列<lb/>
蒔於階厨儀簫御籙之禽相鳴於户閣而已固有發禎<lb/>
厚載抽貺泉源表元德之潜通顯黄祗之昭報臣去六<lb/>
<pb n="KR2k0050_WYG_087-9a"/>
月二十五日得所部萬年縣令鄭國忠状稱去六月十<lb/>
四日縣界霸陵鄉有慶山見醴泉出臣謹差司户叅軍<lb/>
孫履直對山側百姓檢問得状其山平地湧㧞周回數<lb/>
里列置三峰齊高百仞山見之日天晴無雲異雷雨之<lb/>
遷徙非崖岸之騫震歘爾隆崇巍然葱鬰阡陌如舊草<lb/>
樹不移騐益地之祥圖知太乙之靈化山南又有醴泉<lb/>
三道引注三池分流接潤連山對浦各深丈餘廣百歩<lb/>
味色甘潔特異常泉比僊漿於軒后均愈疾於漢代臣<lb/>
<pb n="KR2k0050_WYG_087-9b"/>
按孫氏瑞應圖曰慶山者德茂則生臣又按白虎通曰<lb/>
醴泉者義泉也可以養老常出於京師禮斗威儀曰人<lb/>
君乗土而王其政太平則醴泉湧潛潭巴曰君臣和德<lb/>
道度叶中則醴泉出臣竊以五行推之六月土王神在<lb/>
未母之象也土爲宫君之義也水爲智土爲信水伏於<lb/>
土臣之道也水相於金子之佐也今土以月王而高水<lb/>
從土制而静天意若曰母王君尊良臣善相仁化致理<lb/>
德茂時平之應也臣又以山爲鎮國水實利人縣有萬<lb/>
<pb n="KR2k0050_WYG_087-10a"/>
年之名山得三仙之𩔖此盖金契景福寳祚昌圖邦固<lb/>
不移之基君永無疆之壽自永昌之後迄於兹辰地寳<lb/>
屢昇神山再聳未若連巖結慶並泌䟽甘羣瑞同區二<lb/>
美齊舉高視今古曽無擬議信可以紀元立號薦廟登<lb/>
郊彰賁億齡愉衍萬宇臣辱司京尹忝寄留臺牧西土<lb/>
之疲人荷東蕃之餘寵游泳鴻露震悚明神禧祉有歸<lb/>
光啟兹部喜覩殊觀實百恒流踴躍一隅馳誠雙闕伏<lb/>
請宣付史館頒示外廷無任鳬藻之至謹遣官並圖奉<lb/>
<pb n="KR2k0050_WYG_087-10b"/>
進<lb/>
　　再請封西嶽表　　　　　　　　　崔翹<lb/>
臣翹等伏稽古訓上請増封再奉明㫖未䝉允諾臣等<lb/>
承詔惶駭失圖臣聞省方展義君人之大典登封告成<lb/>
王者之丕業是以古先哲后道洽則封所以答神祗之<lb/>
功増兆庻之福無私於已故行之者不思必順於天故<lb/>
言之者難奪敢昧萬責竭誠終請伏惟陛下紹文武之<lb/>
丕烈合君臣於昌運均雨露和隂陽西海無波而静黙<lb/>
<pb n="KR2k0050_WYG_087-11a"/>
羣生自樂而仁壽由是德懐蠻貊澤洎昆蟲宗廟祀典<lb/>
㒺不祗肅要荒殊俗亦莫不庭自皇王已來載籍所記<lb/>
未有混區宇窮禎祥地平天成德茂道洽若今日之盛<lb/>
者也固可告太平之功展封崇之禮故臣與王公侯伯<lb/>
黎老緇黄累陳白奏備竭丹懇豈謂聖恩猶阻皇鑒未<lb/>
迴伏奉癸丑詔書曰輕修大典所不願爲臣等戰慄匪<lb/>
遑寜處實以陛下功成道洽理實升中且夫龜龍咸格<lb/>
天意也夷夏大同人事也時和年豐太平也無爲清浄<lb/>
<pb n="KR2k0050_WYG_087-11b"/>
至理也允應大典豈謂輕修乎奉若靈命安可不爲乎<lb/>
臣等敢冒宸極重明其義竊以西嶽華山實鎮京國皇<lb/>
虞之所循省靈仙之所依憑固可封也况金方正位合<lb/>
陛下本命之符白帝臨壇告陛下長生之籙發祥作聖<lb/>
抑有明徴又可封也昔周成王以剪桐爲戯唐叔因是<lb/>
而定封葢人君之言動有成憲斯事至細猶不忽也况<lb/>
陛下眷言封祀宿著神明道已洽於升平事未符於琬<lb/>
琰豈可抑至公於私讓棄誠信於神明乎固不可得而<lb/>
<pb n="KR2k0050_WYG_087-12a"/>
辭也日者封章累奉嘉應必臻一獻而甘雨流再陳而<lb/>
瑞雪降則知人天之意影響合符若然者陛下安得稽<lb/>
天命以固辭違人事以乆讓太平不告其若休祥何至<lb/>
理不答其若神祗何伏願仰答天心允祗靈貺上以揚<lb/>
祖宗之盛烈下以副億兆之懇誠克崇上報永光大典<lb/>
　　請封西嶽表　　　　　　　　　　李徹<lb/>
伏見禎祥委積河海澄清長瞻北極之尊屢獻西封之<lb/>
疏誠懇不達天鑒未從徘徊闕庭隕越無地陛下再造<lb/>
<pb n="KR2k0050_WYG_087-12b"/>
區㝢肇康生人與天合符與道契合故得靈芝表瑞玉<lb/>
板呈文九榖嵗衍於京坻百蠻盡習其冠帶能事備於<lb/>
典策盛德光於祖宗升中告成是屬今日惟夫太華高<lb/>
冠羣山當其少隂鎮此西土自有虞巡狩歷祀三千夏<lb/>
殷以還罕能肆覲陛下雖加進寵號増崇廟宇而大禮<lb/>
未施精意空潔又陛下頃嵗建碑曰嘗勤報德之願未<lb/>
暇封崇之禮萬姓瞻予言可復也臣以爲天地之主豈<lb/>
徒信哉神祗候望故已乆矣伏願俯順百辟兆人之請<lb/>
<pb n="KR2k0050_WYG_087-13a"/>
明徴刻石銘山之記蹔遷萬乘降被三峰奠珪璧於中<lb/>
壇奏笙鏞於上帝使普天䝉福重賜無疆頻冒宸嚴並<lb/>
期必遂<lb/>
　　請頒示御製西嶽碑文表　　　　　李禕<lb/>
臣伏見御製西嶽碑文來從上元光炤下土羣臣捧戴<lb/>
遊聖難名臣聞天作高山氣雄兹嶽壓洪河而傑起凌<lb/>
蒼昊而孤標近當國門用固京邑自巨靈開拓徃帝廵<lb/>
遊精意嘗聞頌聲則未非勝賞難就葢詞翰無能不遇<lb/>
<pb n="KR2k0050_WYG_087-13b"/>
非常之君孰覩非常之事陛下知其若此金聲而玉振<lb/>
之乃發揮睿詞幽贊神化廣大極天地光明融日月至<lb/>
理洞精微至功含造化合而成體散而成章巍乎煥乎<lb/>
不可得而稱也又復親迂彩筆冩在香牋隨手生姿入<lb/>
神變態勢如飛動妙絶古今諒得之自然豈因之外物<lb/>
對揚天休臣子之常也美而無述過莫大焉請以御製<lb/>
碑文頒示四海使伊昔之后自愧不才率土之臣咸知<lb/>
所謂<lb/>
<pb n="KR2k0050_WYG_087-14a"/>
　　讓山南西道副元帥及山南節度使表<lb/>
　　　　　　　　　　　　　　　　李抱玉<lb/>
臣志誠有涯寄任過分嘗懼覆敗自貽譴責且授其旄<lb/>
節扞彼蕃戎所掌之兵須自訓練如臂使指若網在綱<lb/>
則人有固心前無强敵今以臣守在西鄙兼統漢中撫<lb/>
循實難威令不及况自壠坻達於扶文綿亘邊陲二千<lb/>
餘里雖山谷險阻足爲藩蔽其中賊路不一皆要防虞<lb/>
加之夷狄無厭憑陵滋甚去年既侵右地復擾西山倘<lb/>
<pb n="KR2k0050_WYG_087-14b"/>
至前秋兩道俱下臣若固其<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>隴則不救梁岷若進兵<lb/>
扶文恐患逼闗輔首尾不應進退無從伏惟陛下居安<lb/>
慮危圖難於易其前件使及梁州刺史伏請别擇能者<lb/>
悉以委之令臣西備隴闗竭其誠節國家大計敢不上<lb/>
陳<lb/>
　　李採訪請駕停金牛一日表　　　　常衮<lb/>
臣聞葵藿何禀猶每傾陽犬馬無知尚能戀主伏惟陛<lb/>
下迴鑾巴蜀指斾咸秦萬乗雷奔經劒門之險阻六宫<lb/>
<pb n="KR2k0050_WYG_087-15a"/>
雲從歴棧道以﨑嶇恐天歩有厭於登臨聖躬暫勞於<lb/>
行幸稍移玉輦将至金牛漢水梁城郡當所守蜀門秦<lb/>
塞路則居中乃㣲臣厠侍從之時宜陛下休羽儀之地<lb/>
伏望小停仙蹕寛一日之程暫奉宸居喜千年之遇臣<lb/>
忝陪宗室得備藩條懇欵之誠倍萬恒品無任攀戀屏<lb/>
營之至奉表陳情以聞<lb/>
　　爲郭子儀讓華州及奉天縣請立生祠堂及碑第<lb/>
　　四表　　　　　　　　　　　　　邵説<lb/>
<pb n="KR2k0050_WYG_087-15b"/>
伏以奉天華州耆壽請爲臣立碑及生祠臣自揣功業<lb/>
至薄不足以當刋紀百姓至弊不可以興力役歷獻愚<lb/>
懇至於再三言不動天未䝉允納夙夜兢懼不遑寜止<lb/>
臣非有馬援南征之績竇憲北伐之功安敢飾詞以陳<lb/>
謙讓但以兵革不息十年於兹天下之人未獲其所臣<lb/>
幸備相位尚負憂責頃嵗之克復京都去冬之小却戎<lb/>
醜所有微效皆禀聖謀然未能使干戈盡銷郊甸罷警<lb/>
北有亡命之虜西有無厭之戎公卿大夫未免旰食臣<lb/>
<pb n="KR2k0050_WYG_087-16a"/>
幸而獲宥其榮已多豈可竊功僥名以圖不朽其若千<lb/>
古何昔漢爲霍去病理第辭以匈奴未㓕無以家爲况<lb/>
今殘孽尚存而敢播美金石臣雖才不逮名竊慕古人<lb/>
之志所望再効駑蹇逺斥兇渠三虜之首必懸四海之<lb/>
波自定從兹偃伯可以息人然後紀功亦未爲晚臣以<lb/>
誠願實在於斯伏乞聖恩特遂勤請無任惶布懇迫之<lb/>
至<lb/>
　　爲同州顔中丞謝上表　　　　　　謝楚<lb/>
<pb n="KR2k0050_WYG_087-16b"/>
伏奉恩制授臣同州刺史本州防禦長春宫等使即以<lb/>
今月八日到任上訖載服明命叨塵寵光逾涯之榮滿<lb/>
覆是懼某誠幸逢昌時早獲入仕由乎邑吏叅佐戎藩<lb/>
材謝中人官寜期達聖朝道廣菅蒯不遺遂得牧守連<lb/>
擢大郡徒以清心自約直質在公未申致命之誠乆負<lb/>
竊位之責前秋屬奸兇搆禍譟動諸方臣所部當州首<lb/>
爲刼脅乃藉天聲以告鄰境戮其僞将以阻奸謀葢知<lb/>
無不爲是臣職分陛下特録其微効超授方隅從政未<lb/>
<pb n="KR2k0050_WYG_087-17a"/>
洽於逺人進律俄遷於近輔非次之奨臣何以膺又臣<lb/>
伯父贈太師臣真卿在肅宗朝嘗典兹郡餘蹤遺事較<lb/>
然可徴臣以不腆之姿繼序官業誠比德非省陳力異<lb/>
能而代受國恩若未失墜臣不勝感涕榮荷之至當今<lb/>
德澤被於寰宇薰風襲於隠微俗臻大寜吏易爲理臣<lb/>
專奉揚大化申報皇慈有未便於人者續具條奏以酬<lb/>
陛下子育之㫖臣無任戴恩隕越之至<lb/>
　　爲京兆第五尹請車駕迴西京表　　　于邵<lb/>
<pb n="KR2k0050_WYG_087-17b"/>
臣聞古公去邠初因避狄襄王出鄭終見興周故能成<lb/>
九五之尊享八百之祚載在前史昭然可知伏惟陛下<lb/>
道合四國威加八紘啟中興之運𢎞下武之功殊方異<lb/>
俗重譯交順惟犬戎小醜敢亂天常陵逼豐鎬震驚都<lb/>
邑陛下理兵陜服遣将秦川鴟張未幾狗游自溺今八川<lb/>
底定萬姓怨思同懐捧日之誠共結屬車之望况地稱<lb/>
百二勢比咽喉足以横制九圍裁成六合陛下豈可捨<lb/>
山川之固爲巡省之游臣雖至愚竊知不可伏願謀及<lb/>
<pb n="KR2k0050_WYG_087-18a"/>
百辟俯徇羣心迴鑾舊宫駐蹕西夏庻百川有朝宗之<lb/>
所衆星復環拱之方凡在有形孰不幸甚無任懇欵涕<lb/>
戀之至謹遣官奉表陳情以聞<lb/>
　　爲京兆韋尹謝許折糴表　　　　劉禹錫<lb/>
伏奉詔㫖臣所請畿内折糴宣令度支計㑹定數奏來<lb/>
者天慈廣被人瘼是求中謝臣自理京邑不先刑威惟<lb/>
務便安所期富庻每因賜對常奉德音府縣之間巨細<lb/>
令奏伏以聖明在上風雨應時順成之年糓糴常賤若<lb/>
<pb n="KR2k0050_WYG_087-18b"/>
無輕重之法必利兼并之家輒敢上聞請行折糴天光<lb/>
下燭幽隐無遺宣付所司允臣所奏事闗理本惠及生<lb/>
靈臣忝尹京倍百欣荷<lb/>
　　賀老人星見表　　　　　　　　令狐楚<lb/>
當道進奏院状報司天臺奏八月十五日乙亥夜老人<lb/>
星見於井東色黄明潤勅㫖宣付所司者率土咸觀際<lb/>
天同慶中賀臣聞上天不言而星垂象次舍隠見其指<lb/>
甚明伏惟陛下道冠帝先恩覃物表太和之氣上達萬<lb/>
<pb n="KR2k0050_WYG_087-19a"/>
壽之瑞下呈既在井東又當秦分色侔蒸栗光掩連珠<lb/>
彰爾寳圖𩔖堯年之河出延長聖厯齊漢代之山呼凡<lb/>
百臣下歡心如一况臣等幸霑皇屬叨守國藩瞻望闕<lb/>
庭不勝慶忭之至<lb/>
　　賀櫟陽醴泉表　　　　　　　　獨孤及<lb/>
伏見京兆尹李勉奏櫟陽縣有醴泉出飲之者痼疾皆<lb/>
愈臣聞王者澤周庻𩔖則神降百祥天地之心去人不<lb/>
逺陛下厚德載物與坤同符以善利人如水潤下故厚<lb/>
<pb n="KR2k0050_WYG_087-19b"/>
土獻瑞湧泉療疾靈源酌而不竭沉痼飲而皆痊勿藥<lb/>
之喜萬人是頼仰窺天意豈不以是彰陛下之德施乎<lb/>
不然何衆庶顒顒强名聖水彼丹甑朱草白麒赤雁徒<lb/>
稱太平之瑞未聞功施於人方之聖泉豈喻神異臣等<lb/>
無任喜慶之至<lb/>
　　請贈恤故鳯翔節度使鄭畋表　　李茂貞<lb/>
臣聞有勲不廢前代格言無美不稱先王令典是垂休<lb/>
於國牒将衍示於孫謀其有漢閣元勲岐山茂政霜露<lb/>
<pb n="KR2k0050_WYG_087-20a"/>
已彫於大樹蓬蒿将沒於豐碑歎泉扄而縟禮未加顧<lb/>
藩翰而清風盡在是敢敷陳徃事啟廸前功庶雅頌而<lb/>
重興冀徽猷而復舉臣伏見故鳯翔尹同中書門下平<lb/>
章事鄭畋瑞應星精祥開日角建洪鑪於聖代成庶𩔖<lb/>
於明時鳯毛方浴於春池龍節忽移於右輔旋於羣鴟<lb/>
聚噪方蝟攢鋒蒼黄而玉輦省方次第而金門撤鏁九<lb/>
州相望初猶豫以從風百辟無歸半狐疑而委質鄭畋<lb/>
峩冠䜿髪褒袖運籌羅将校於帳前列貔貅於麾下乃<lb/>
<pb n="KR2k0050_WYG_087-20b"/>
言曰封豕肆兇長鯨噴毒寘生靈於塗燼委神噐於腥<lb/>
羶我國家時運雖艱天厯方逺豈可以大朝簮紱當屈<lb/>
節於豺狼近甸籓籬欲輸誠於虺蜴由是埋牲誓衆釁<lb/>
鼓出師飛羽檄於四方㑹諸侯於萬里擎迴地軸決驚<lb/>
波而盡入東溟抽轉天闗驅列宿而咸尊北帝雷喧鼙<lb/>
鼓山轟旌旗五兵纔入犬牙一陣盡塗龍尾值大憝建<lb/>
瓴之勢在元臣反掌之間不意天柱朝摧将星夜隕竹<lb/>
帛徒懸於皎日衣冠已隔於佳城始舉義師爰從指顧<lb/>
<pb n="KR2k0050_WYG_087-21a"/>
禀三令五申之訓職囊沙减竈之謀今則謬以微功叨<lb/>
居重鎮仰髙蹤而如在念遺烈而未書伏乞陛下顯舉<lb/>
舊勲榮加盛禮俯盡褒酬之典遐追鎔範之功俾四海<lb/>
有聞致九泉無恨<lb/>
　　謝充秦鳯路經畧安撫招討使表　<hi>宋</hi>韓琦<lb/>
伏䝉聖慈特授臣尚書禮部郎中依前充樞宻直學士<lb/>
知秦州兼秦隴州鳯翔府階成州路馬歩軍都部署兼<lb/>
經略安撫㳂邊招討等使者秩進儀曹任專閫寄寵靈<lb/>
<pb n="KR2k0050_WYG_087-21b"/>
不次震慄無從中謝伏念臣禀識至卑賦才甚短早縁<lb/>
薄技濫竊雋科亟踐顯塗力陳拙效徒能辦職本不知<lb/>
兵屬羌落之背恩命王師而興伐俾參戎畧猥貳帥權<lb/>
慙無制勝之謀終抵敗軍之罪貶官以勸尚獲保邊乗<lb/>
障盡勤遽叨復職方思策勵少謝矜全豈謂廟算更張<lb/>
塞垣分制重遷官次増峻使名荷委注之至優懼虚孱<lb/>
之不振此盖伏遇陛下本仁御俗貴恕使臣謂駑蹇之<lb/>
材或期於逺到庶朴忠之節可責於後圖遂此甄升許<lb/>
<pb n="KR2k0050_WYG_087-22a"/>
其輸藎謹當博訪碩畫講求善經明賞罰以御軍濟恩<lb/>
威而撫俗冀樹涓埃之績仰酬旒扆之施<lb/>
　　永興軍謝上表　　　　　　　　　前人<lb/>
奉勅差判永興軍府充陜府西路經畧安撫使兵馬都<lb/>
總管已於今月十一日上訖避賢而罷方獲典於鄉邦<lb/>
改帥以行復誤膺於聖寄易畫錦還家之樂爲夕氷将<lb/>
命之憂雖已見於吏民懼不勝其責任臣某中謝竊以<lb/>
自陜而右惟雍處中昔日用兵嘗并制於諸路平時無<lb/>
<pb n="KR2k0050_WYG_087-22b"/>
事遂分總於中權然而勢不相維事難克協或左有防<lb/>
虞而右弗思於援助或彼專嚴戢而此姑尚於因循致<lb/>
邊備之寝隳實議臣之同病欲正元戎之法式欽睿算<lb/>
之精恭惟皇帝陛下禀大舜之聰明邁成湯之勇智謂<lb/>
堂上之兵必勝猶貴任人而閫外之制不專胡能制衆<lb/>
俾悉歸於節度當謹擇於材雄而臣乆冒冢司積成衰<lb/>
疹適懇章之屢凟得本郡以榮歸不圖乗障之臣驟有<lb/>
邀功之舉一開邊隙上軫旰宵命更領於麾符敢幸安<lb/>
<pb n="KR2k0050_WYG_087-23a"/>
於桑梓慨然就道遽爾之藩心目所經頗諳詳於舊事<lb/>
精神之用已耗竭於當年兹惟仗國威靈挺身忠義導<lb/>
天聲之震怒宣上德之寛仁外以圖疆場之亟寜内以<lb/>
務編齊之無擾闗中安堵茍粗底於小康鄴下飬痾願<lb/>
祗還於故守荷諭言之無戯期病質之少休<lb/>
　　延州謝上表　　　　　　　　　范仲淹<lb/>
伏奉勅命就差臣兼知延州軍州事已到任交割管勾<lb/>
訖討伐之秋委寄方重豈繄懦品可副聖憂臣中謝竊<lb/>
<pb n="KR2k0050_WYG_087-23b"/>
以延水極邊東夏雄屏控黠虜之衝要歷大臣之鎮臨<lb/>
范廷召出師於塞門向敏中移節於京兆斯爲劇任曷<lb/>
在匪人況經侵軼之虞彌藉緝綏之政宿兵既盛爲地<lb/>
可知臣職貳統戎志存殄㓂所宜盡瘁敢昧請行自薦<lb/>
老臣固慙於漢将誓平此賊詎擬於唐賢伏䝉陛下曲<lb/>
徇㣲忠亟頒成命寛其無状用之弗疑臣夙夜敢寜奔<lb/>
馳㒺暇刻時蒞事翌日興師庶牽制於戎心仍掩襲於<lb/>
邊落大軍已出中使聿臨不謂孱謀偶符睿算所期克<lb/>
<pb n="KR2k0050_WYG_087-24a"/>
勝少慰焦勞重念百姓屢驚體當招撫五兵乆戢務在<lb/>
訓齊如治亂繩必期於耐事先除害馬亦假於行權仰<lb/>
頼聖威即紓邊患<lb/>
　　耀州謝上表　　　　　　　　　　前人<lb/>
伏奉勅命降授户部員外郎依前充職知耀州已到任<lb/>
禮上訖雷霆之威足加死責天地之造曲致生全臣中<lb/>
謝竊念臣運偶文明世專儒素靡學孫呉之法恥道桓<lb/>
文之事國家以西陲騷動之際起臣貶所特加奨用臣<lb/>
<pb n="KR2k0050_WYG_087-24b"/>
自知甚明豈堪其任但國家之急不敢不行自兼守延<lb/>
安莫遑寝食城寨未謹兵馬未精日有事宜處置不暇<lb/>
而復虞内應之患發於邊城或反間之言行於中國百<lb/>
憂具在數月於兹而方修完諸柵訓齊六将相山川利<lb/>
噐械爲将來之大備不幸昨者高延德來自賊廷求通<lb/>
中國之好其僣僞之稱即未削去臣以朝廷方命入討<lb/>
豈以未順之欵送於闕下此不可一也或送於闕下請<lb/>
朝廷處置又恐答以詔㫖則降禮太甚若屏而不答則<lb/>
<pb n="KR2k0050_WYG_087-25a"/>
阻絶來意此不可二也兼慮詐爲欵好以紿諸路之兵<lb/>
茍輕信而納之賊爲得計此不可三也又寳元三年正<lb/>
月八日曽有宣㫖今後賊界差人齎到文字如依前僣<lb/>
僞立便發遣出界不得收接臣所以却令髙延德回去<lb/>
仍諭與本人須候禮意遜順方可聞於朝廷亦已一面<lb/>
宻奏臣又别奉朝㫖依臣所奏留鄜延一路未加討伐<lb/>
容臣示以恩意嵗時之間或可招納臣方令韓周等在<lb/>
邊上探伺彼或有進奉之意即遣深入曉諭適㑹髙延<lb/>
<pb n="KR2k0050_WYG_087-25b"/>
德到來堅請使介同行況奉朝㫖許臣示以恩意乃遣<lb/>
韓周等送髙延德過界以繫其意或未禀承則於臣爲<lb/>
恥於朝廷無損及韓周等回且言初入界時見迎接之<lb/>
人叩頭爲賀無何前行兩程便聞任福等有山外之敗<lb/>
去人沮氣無以爲辭賊乃益驕勢使然矣其回來文字<lb/>
臣始不敢開封便欲進上都鈐轄張亢懇言曽有朝㫖<lb/>
若得外界章表須先開視及僣僞文字應有辭渉悖慢<lb/>
者並須隨處焚毁勿使騰布臣相度事機誠合如此章<lb/>
<pb n="KR2k0050_WYG_087-26a"/>
表尚令先開況是與臣文字遂同張亢開封視之見其<lb/>
挾山外事後辭頗驕易亦有怨尤與賀九言齎來文字<lb/>
意度頗同非戎狄之能言皆漢家叛人所爲枝葉之辭<lb/>
也恐上黷聖聰或傳聞於外爲輕薄軰増飾而談有損<lb/>
無益臣尋便焚毁只存書後所求通好之言及韓周等<lb/>
别有劄到邀求數事並已納赴樞宻院今於涇原路取<lb/>
得寳元二年七月十四日聖㫖劄子一道並如張亢之<lb/>
言其所來文字果合焚毁則臣前之措置皆應得朝廷<lb/>
<pb n="KR2k0050_WYG_087-26b"/>
處分唐相李德裕與将帥王宰書爲游奕将收得劉稹<lb/>
章表悖慢無禮不便毁除令向後得賊中文字所在焚<lb/>
之亦與今來意合其劄到數事内一事如臣所諭取單<lb/>
于可汗故事欲稱兀卒以避中朝之號此大事稍順餘<lb/>
皆可與損益倘朝廷欲雪邊将之恥當振皇威大加討<lb/>
伐亦繫朝廷熟議必持重而緩圖之或朝廷欲息生民<lb/>
之敝屈一介之使重諭利害茍能聼服亦天下之幸也<lb/>
臣前所措置於此二道並未有妨然以臣之愚處兹寄<lb/>
<pb n="KR2k0050_WYG_087-27a"/>
任豈得無咎何敢自欺伏䝉皇帝陛下至仁廣度不欲<lb/>
彰臣子之惡特因此量行薄責斯天之造臣之幸也臣<lb/>
敢不夙夜思省進退惕厲犬馬有志曽未施爲日月無<lb/>
私尚兹臨照<lb/>
　　讓觀察使第一表　　　　　　　　前人<lb/>
馬遞降到誥敕各一道特授臣邠州管内觀察使仍依<lb/>
前邠寧環慶路馬步軍都部署兼經畧招討安撫等使<lb/>
非常之命既出於絲綸未盡之誠敢逃於斧鉞臣中謝<lb/>
<pb n="KR2k0050_WYG_087-27b"/>
臣聞先王爵以尚德禄以報功諸侯之失德者降其爵<lb/>
諸侯之有功者増其禄此百代不易之典也臣又聞貴<lb/>
貴者爲其近於君也漢遣御史繡衣持斧出按二千石<lb/>
唐御史之出節度使以軍禮見所以表朝廷之重也學<lb/>
士丞郎出則居亷察刺史之任入則復其位自五代之<lb/>
亂措置乖失亷察刺史之位遂爲武官學士丞郎一出<lb/>
爲之謂之換過入朝則不復其位故士大夫寜甘薄禄<lb/>
而不樂換之者乆矣况今用兵之際事繫安危今日之<lb/>
<pb n="KR2k0050_WYG_087-28a"/>
命理有利害臣倘黙黙而受一則失朝廷之重勢二則<lb/>
減議論之風采三則發将佐之怒四則鼔軍旅之怨五<lb/>
則取夷狄之輕六則貽國家之患何以言之臣與韓琦<lb/>
並命陜西初爲經畧安撫副使次則分領秦慶二州兼<lb/>
本路都部署司兵馬公事次則進秩爲本路都部署兼<lb/>
領經畧安撫招討等使皆以學士之職行都統之權是<lb/>
用内朝近臣出臨戎閫以節制諸将孰不以朝廷之勢<lb/>
而望風禀律臣軰亦以内朝之職每覩詔令之下或有<lb/>
<pb n="KR2k0050_WYG_087-28b"/>
非便必極力議論覆奏不已期於必正自以近臣當彌<lb/>
縫其闕而無嫌矣今一旦落内朝之職而補外帥前在<lb/>
左右丞諸行侍郎節度留後之上今降於知制誥待制<lb/>
之下使居方榮劉興之下列以外官而行都統之權此<lb/>
則失朝廷之重勢一也又既爲外帥則今而後朝廷詔<lb/>
令之出或不便於軍中或有害於邊事豈敢區别是非<lb/>
與朝廷抗論自非近臣無彌縫其闕之理縱降詔丁寧<lb/>
須令奏覆而臣軰豈不鑒前代将帥驕亢之禍存國家<lb/>
<pb n="KR2k0050_WYG_087-29a"/>
内外指蹤之體此則減議論之風采二也臣又自至邊<lb/>
上常責将佐當圖實效上報國家勿樹虚聲妄求恩奨<lb/>
故得嵗年以來所奏邊效稍稍得實不至矯誣臣方經<lb/>
制補葺以救邊防之闕而西賊猖熾枝葉愈大臣則一<lb/>
年之中三換寵數将何面目責諸将之實效此則發将<lb/>
佐之怒三也又臣聞自古将帥與士旅同其安樂則可<lb/>
共其憂患而爲國家之用故士未飲而不敢言渴士未<lb/>
食而不敢言饑今邊兵請給粗供樵㸑醋鹽之費食必<lb/>
<pb n="KR2k0050_WYG_087-29b"/>
麤糲經逾歳年不霑肉味至有軍行之時羸不勝甲棄<lb/>
而埋之負罪以逋未能逺去皆捕而斬之臣雖痛而不<lb/>
忍豈敢慢法或有危逼欲使此等之心同其憂患爲國<lb/>
家之用不亦難哉昔禄山之亂河北三十餘城俱歸於<lb/>
賊者非皆攻而下之由衆心無恩當未危之時勉以從<lb/>
事及既危之後翻然改圖刼長吏以應賊皆此𩔖也臣<lb/>
每思之則常寒心古之方侯獲其厚禄飬敢死之士以<lb/>
備㓂患今之戰士飬有常廪賞有常格臣得千鍾之禄<lb/>
<pb n="KR2k0050_WYG_087-30a"/>
千金之賜豈敢私與死士哉徒聚之於家使彼目而銜<lb/>
之以待其釁爾臣恐此軰一日倉卒乗怒而發刼長吏<lb/>
以應賊不能爲國家之用而能爲國家之患矣此則皷<lb/>
軍旅之怨四也又臣聞内列三公九卿外分五侯九伯<lb/>
所以安天下也臣自到邊上其熟户蕃部皆呼臣爲龍<lb/>
圖老子至於賊界亦傳而呼之且不測其品位之高下<lb/>
也今賊界沿邊小可首領並偽署觀察團練使之名臣<lb/>
若受兹新命使蕃部聞之適足取夷狄之輕五也臣謂<lb/>
<pb n="KR2k0050_WYG_087-30b"/>
國家此舉使四路首帥失朝廷之重勢減議論之風采<lb/>
發将佐之怒皷軍旅之怨取西夏之輕由斯以徃必敗<lb/>
乃事寧不貽國家之後患哉此六者臣上爲國體而辭<lb/>
之也再念臣世專儒素遭逢盛時以文藝登科陛下擢<lb/>
於秘館處之諫司歴天章龍圖之職可謂清切矣寒士<lb/>
至此大逾本望儒者報國以言爲先如臣曩者不能練<lb/>
事效賈生慟哭長太息之説黷於聖聰以中外共棄屢<lb/>
經貶放亦已塞朝廷之薄責矣然今之狂士效唐人肆<lb/>
<pb n="KR2k0050_WYG_087-31a"/>
言朝市徃徃甚於臣者而朝廷容之直以臣於無事之<lb/>
秋先爲之言故天下指之爲狂矣而臣自追其咎未嘗<lb/>
怏怏此搢紳之所諒也前春延安之戰主将不利大挫<lb/>
國威朝廷有使愚使過之議遂及於臣逮臣至於延安<lb/>
竭心悉力而處置之間不合朝廷之意既廢復用無所<lb/>
逃遁臣顛沛十載灰而又燃者數四矣臣自知孑孑惴<lb/>
惴非将相之才豈了大事但國家急難之際邊鄙乏人<lb/>
臣以事君之心雖知屢困日勉一日俟将帥得人臣即<lb/>
<pb n="KR2k0050_WYG_087-31b"/>
引退丘園詠歌太平雖多難之夫有全歸之樂此臣之<lb/>
所期也臣粗守亷隅朝廷豈以貪夫畜臣落近職而増<lb/>
厚禄将令長居邊鄙永謝丘園非臣之所期也臣本有<lb/>
風眩之疾聞命以來心墮氣索不知其涯縁臣夙夜乃<lb/>
事精爽已乏量臣之力豈堪武帥長爲荷戈之事乎此<lb/>
臣下爲私心而辭之也伏望皇帝陛下垂日月之明發<lb/>
於獨斷追還新恩許存舊職則是以内朝近臣經畧邊<lb/>
事節制諸将其體重矣而況儒臣武士所習不同所志<lb/>
<pb n="KR2k0050_WYG_087-32a"/>
亦異臣軰不願去清列而就亷察之厚禄者如方榮劉<lb/>
興軰必不願減厚禄以就學士之清列矣如使四路之<lb/>
帥上失其勢下撓其志沮䘮不樂意衰神瘁則事有墮<lb/>
墮豈復能振謀發策爲國家長城之倚哉恐非陛下推<lb/>
委使人人盡心之意也一昨宰臣堅讓三公雖已行之<lb/>
命䝉陛下特俞其請臣今冒犯天威爲國體而辭之者<lb/>
六爲私心而辭之者一茍不獲命臣當繫身慶州之獄<lb/>
自劾無功冒賞之咎又劾違制不受之罪以聼於朝廷<lb/>
<pb n="KR2k0050_WYG_087-32b"/>
假使朝廷極怒臣得死於君父之命猶勝貪此厚禄敗<lb/>
名速禍死於㓂亂之手此臣之所以知其退而不知進<lb/>
也惟天鑒處之<lb/>
　　謝許讓觀察使守舊官表　　　　　前人<lb/>
准樞密院劄子奉聖㫖令臣却守舊官者寵禄固辭渉<lb/>
邀君之大咎聖言惟允推舍己之至仁臣中謝臣聞進<lb/>
人以禮退人以禮哲王之體也大讓如慢小讓如僞儒<lb/>
臣之行也上得其體足以寜家邦下興其行可以導風<lb/>
<pb n="KR2k0050_WYG_087-33a"/>
俗臣親逢盛美得不手之舞之足之蹈之與天下稱慶<lb/>
哉竊念臣少游庠序長登科級周旋孤宦了無聞逹伏<lb/>
遇皇帝陛下金鑑臨御多士駿奔於千官百辟之中擢<lb/>
臣諫諍之列置臣圖書之府敭歴中外恩常異等自西<lb/>
陲用兵朝廷旰食遣臣經畧邊事歳月無状亦嘗得請<lb/>
示以招納之意期於平定而物議喧然禍在不測上頼<lb/>
日月垂照保全微生暨再委方面專此一路又無出竒<lb/>
之策惟知守禦而已日常自訟以待來者陛下濬發宸<lb/>
<pb n="KR2k0050_WYG_087-33b"/>
謀思欲崇諸路之寄例改亷車且從廪禄之優兼貴稱<lb/>
呼之重霈然渥澤被於弱質臣以今之觀察使列爲武<lb/>
帥書生何力可堪此任幸以内朝之職爲國家心腹耳<lb/>
目權節制之任其體甚重不煩改作願迴寵異少寛憂<lb/>
慄三黷天聼義不容誅伏䝉陛下念進人退人之禮察<lb/>
如慢如僞之情特降俞㫖許存舊秩臣且懼且喜不知<lb/>
所爲懼者有不即從制之罪而尚屈彛典喜者以不奪<lb/>
稽古之志而復被儒紳臣敢不竭力悉心夙宵乃職謹<lb/>
<pb n="KR2k0050_WYG_087-34a"/>
疆埸之細事佇干羽之大猷退作頌聲仰答聖造<lb/>
　　謝授知邠州表　　　　　　　　　前人<lb/>
伏䝉聖慈特授臣依前行右諫議大夫充資政殿學士<lb/>
知邠州軍州事及管内勸農使兼陜西四路沿邊安撫<lb/>
使改賜推誠保德功臣者陟降秘殿爲寵甚隆撫按邊<lb/>
庭所寄至重臣中謝竊念臣涉道尚淺立身本孤偶縁<lb/>
英主之知獲厠邇臣之列進登二府參預萬機議刑賞<lb/>
則不避上疑革僥倖則多招衆怨心雖無愧跡已難安<lb/>
<pb n="KR2k0050_WYG_087-34b"/>
而况親奉德音逺憂邊患既此聞命誠合請行始塵宣<lb/>
慰之名來撫凋疲之俗纔周晉地将適秦闗屬府庫之<lb/>
已虚積兵旅之尚衆動費萬計理當三思願假一麾就<lb/>
兼四路亦可處其疆事庶不傷於國財詔㫖弗從留居<lb/>
丞弼之位表章再露請陳疆場之機伏䝉皇帝陛下俯<lb/>
照臣心特迴天聼罷政府之重責加仙殿之寵名往守<lb/>
要藩遙按諸部存兹國體簡於聖心臣敢不即日首塗<lb/>
奉詔行事生民疾苦可得詢求邊塞機宜更當籌慮用<lb/>
<pb n="KR2k0050_WYG_087-35a"/>
罄臣節以酧聖知<lb/>
　　知永興軍謝上表　　　　　　　司馬光<lb/>
臣識慮闇淺規爲闊踈唯知愚忠屢貢狂直奉事三世<lb/>
操守一心間以齒髪寖衰疾疹交集曽靡論思之效乆<lb/>
汚侍從之班既無補於本朝祈自安於散地不圖睿澤<lb/>
更委名都雖要重之權自知不稱而煩劇之地難以固<lb/>
辭受命以還措躬無所朅來就道甫爾到官惟此咸秦<lb/>
昔爲畿甸山川秀美土地膏腴論其平時誠爲樂土在<lb/>
<pb n="KR2k0050_WYG_087-35b"/>
於今日適值凶年經夏亢陽苗青乾而不秀涉秋淫雨<lb/>
穗腐黑而無收廪食一空家乏藏盖之粟襁負相屬道<lb/>
有流離之人老弱懐溝壑之憂姦猾蓄萑蒲之志正宜<lb/>
安静不可動揺譬諸烹魚勿煩擾則免於糜爛如彼種<lb/>
木任生植則自然蕃滋謹當䇿勵疲駑雕磨朽鈍智力<lb/>
所及勤瘁無辭雖復失位危身終不病民負國庶幾小<lb/>
補用答大恩<lb/>
　　掾臣條屬臣準書佐臣謀𢎞農太守上祠西岳乞<lb/>
<pb n="KR2k0050_WYG_087-36a"/>
　　差一縣賦發復華下十里以内民租田口算状<lb/>
　　　　　　　　　　　　　　　　<hi>漢</hi>樊毅<lb/>
光和二年十二月庚午朔十三日壬午𢎞農太守臣毅<lb/>
頓首死罪状書臣毅頓首頓首死罪死罪謹按文書臣<lb/>
以去元年十一月到官其十二月奉祠西嶽華山省視<lb/>
廟舍及齋衣祭噐率皆乆逺有垢故魯不修太室春秋<lb/>
示譏臣以神嶽至尊宜加恭肅輒遣行事荀班與華隂<lb/>
令先讜以漸繕治成就之後仍雨甘雪瀐潤宿麥惠兹<lb/>
<pb n="KR2k0050_WYG_087-36b"/>
黎庶臣即日以詔書齋祀雪未消釋時日晴和神清民<lb/>
喜誠聖朝勞神昃晏廣被四表覆育之德神人被施遐<lb/>
邇大小莫不幸甚臣毅頓首頓首死罪死罪讜書言縣<lb/>
當孔道加奉尊嶽一嵗四祠飬牲百日常常充肥用榖<lb/>
藳三十餘斛或有請雨齋禱役費兼倍每被詔書調發<lb/>
無差山高聼下恐近廟小民不堪役賦有饑寒之窘違<lb/>
宗神之敬乞差諸賦役復華下十里以内民租田口業<lb/>
以寵神靈廣祈多福降中興之祚臣輒聼行盡力奉宣<lb/>
<pb n="KR2k0050_WYG_087-37a"/>
詔書思惟惠利増異復上臣毅誠惶誠恐頓首頓首死<lb/>
罪死罪上尚書<lb/>
　　賀昭陵徴應状　　　　　　　　<hi>唐</hi>張説<lb/>
右御史中丞徐惲從京使還向臣等説妖賊劉志誠四<lb/>
日從咸陽北原向南見昭陵山上有黑雲忽起志誠謂<lb/>
其凶徒云此雲将有暴風若衝頭立恐有破敗志誠乆<lb/>
從軍伍頗解雜占其言未畢飃風果至直衝行首莫不<lb/>
昏迷衆心驚惶不知所出及至便橋之際並即散走又<lb/>
<pb n="KR2k0050_WYG_087-37b"/>
見父老云往年權梁山之徒将逞不軌當時亦有烈風<lb/>
暴雨發自昭陵北至京城賊還破滅謹參徃事與今同<lb/>
符者伏以閭閻賤類竊敢猖狂而祖宗威靈亦已元鑒<lb/>
昔年感召若命蚩尤今日驅除更徴風伯所以妖氣自<lb/>
殄狡計莫施頃刻之間逃形無路此皆神功潜運昌厯<lb/>
無窮将俾孫謀用昭聖德事堪懲惡可以垂後無任慶<lb/>
悦之至仍望宣付史官并示朝列<lb/>
　　謝賜天寳寺額状　　　　　　　釋嗣安<lb/>
<pb n="KR2k0050_WYG_087-38a"/>
臣聞皇天以平安四時聖人以亭育萬物僧等何幸頓<lb/>
沐殊私但以王者封畿乃稱鄠杜之邑諸侯近甸是惟<lb/>
灃滈之濵頃者靈符發兆聖號輝煥百神慶答萬國惟<lb/>
新不謂惠澤旁流降仙毫之瑞札宸慈下被賜天寳之<lb/>
嘉名普潤緇黃齊霑寺觀而魚龍起伏來從日月之宫<lb/>
束帛戔戔更賁金繩之界雙林戴色紺苑増榮臣等不<lb/>
勝忭躍之至<lb/>
　　論闗中事宜状　　　　　　　　　陸贄<lb/>
<pb n="KR2k0050_WYG_087-38b"/>
臣聞國家之立也本大而末小是以能固又聞理天下<lb/>
者若身之使臂臂之使指則小大適稱而不悖焉身所<lb/>
以能使臂者身大於臂故也臂所以能使指者臂大於<lb/>
指故也王畿者四方之本也京邑者又王畿之本也其<lb/>
勢當令京邑如身王畿如臂四方如指故用則不悖處<lb/>
則不危斯乃居重馭輕天子之大權也不獨爲御諸夏<lb/>
而已抑又有鎮撫戎狄之術也是以前代之制轉天下<lb/>
租税委之京師徙郡縣豪傑處之陵邑選四方壮勇實<lb/>
<pb n="KR2k0050_WYG_087-39a"/>
之邊城其賦役則輕近而重逺也其惠化則悦近以來<lb/>
逺也太宗文皇帝既定大業萬方厎乂猶務戎備不忘<lb/>
慮危列置府兵分𨽻禁衛大凡諸府八百餘所而在闗<lb/>
中者殆五百焉舉天下不敵闗中則居重馭輕之意明<lb/>
矣承平漸乆武備寖微雖府衛具存而卒乗罕習故禄<lb/>
山竊倒持之柄乗外重之資一舉滔天兩京不守尚頼<lb/>
經制頗存典型彊本之意則忘㳂邊之備猶在加以諸<lb/>
牧有馬每州有糧故肅宗得以爲資中復興運乾元之<lb/>
<pb n="KR2k0050_WYG_087-39b"/>
後大憝初夷繼有外虞悉師東討邊備既弛禁戍亦空<lb/>
吐蕃乗虚深入爲寇故先皇帝莫與爲禦避之東遊是<lb/>
皆失居重馭輕之權忘深根固柢之慮内寇則崤函失<lb/>
險外侵則汧渭爲戎於斯之時朝市離析事變可慮須<lb/>
臾萬端雖有四方之師寜救一朝之患陛下追想及此<lb/>
豈不爲之寒心哉尚頼宗社威靈先皇仁聖攘却醜類<lb/>
再安宸居城邑具全宫廟無霣此又非常之幸振古所<lb/>
未聞焉足以見天意之於皇家保佑深矣故示大儆将<lb/>
<pb n="KR2k0050_WYG_087-40a"/>
𢎞永圖陛下誠宜上副天心下察時變逺考前代成敗<lb/>
近鑒國朝盛衰垂無疆之休建不㧞之業今則勢可危<lb/>
慮又甚於前伏唯聖謀已有成算愚臣未達敢獻所憂<lb/>
先皇帝還自陜郛懲艾徃事稍益禁衛漸修邊防是時<lb/>
闗中有朔方涇原隴右三帥以扞西戎河東有太原全<lb/>
軍以控北虜此四軍者皆聲勢雄盛士馬精强又徴諸道<lb/>
戍兵每嵗乗秋備塞尚不能保固封守遏其奔衝京師<lb/>
戒嚴比比而有陛下嗣膺寳位威懾殊鄰蠢兹昆夷猶<lb/>
<pb n="KR2k0050_WYG_087-40b"/>
肆毒螫舉國來寇志吞岷梁貪冒既深覆亡幾盡遂求<lb/>
通好少息交侵葢縁馬䘮兵疲務以計謀相緩固非畏<lb/>
威懐德必欲守信結和所以歴年優柔竟未堅定要約<lb/>
息兵稍乆育馬漸蕃必假小事忿争因復大肆侵掠張<lb/>
光晟又於振武誘殺羣胡自爾以來絶無虜使其爲嫌<lb/>
怨足可明徴借如吐蕃實和囬紇無憾戎狄貪詐乃其<lb/>
常情茍有便利可窺豈肯端然自守今朔方太原之衆<lb/>
逺在山東神策六軍之兵繼出闗外儻有賊臣㗖寇黠<lb/>
<pb n="KR2k0050_WYG_087-41a"/>
虜窺邊伺隙乗虚微犯亭障此愚臣所竊爲憂者也未<lb/>
審陛下其何以禦之側聞伐叛之初議者多易其事僉<lb/>
謂有征無戰役不逾時計兵未甚多度費未甚廣於事<lb/>
爲無擾於人爲不勞曾不料兵連禍結變故難測日引<lb/>
月長漸乖始圖故前志以兵爲凶噐戰爲危事至戒至<lb/>
懼不敢輕用之者盖爲此也當勝而反敗當安而倒危<lb/>
變亡而爲存化小而成大在覆掌之間耳何可不畏而<lb/>
重之乎近事甚明足以爲鑒徃歳爲天下所患咸謂除<lb/>
<pb n="KR2k0050_WYG_087-41b"/>
之則可致昇平者李正已李寳臣梁崇義田悦是也徃<lb/>
歳爲國家所信咸謂任之則可除禍亂者朱滔李希烈<lb/>
是也既而正已死李納繼之寳臣死惟岳繼之崇義卒<lb/>
希烈叛惟岳戮朱滔攜然則徃歳之所患者四去其三<lb/>
矣而患竟不衰徃歳之所信者今則自叛矣而又難保<lb/>
是知立國之安危在勢任事之濟否在人勢茍安則異<lb/>
類同心也勢茍危則舟中敵國也陛下豈可不追鑒徃<lb/>
事惟新令圖循偏廢之柄以靖人復倒持之權以固國<lb/>
<pb n="KR2k0050_WYG_087-42a"/>
而乃孜孜汲汲極思勞神徇無己之求望難必之效其<lb/>
於爲人除害之意則已至矣其爲宗社自重之計恐未<lb/>
至焉自頃将帥徂征乆未盡敵茍以藉口則請濟師陛<lb/>
下乃爲之輟邊軍缺環衛虚内廐之馬竭武庫之兵占<lb/>
将家之子以益師賦私飬之畜以增騎猶且未戰則曰<lb/>
乏財陛下又爲之算室廬貸商賈傾司府之幣設請𣙜<lb/>
之科闗輔之間徴發已甚宫苑之内備衛不全萬一将<lb/>
帥之中又如朱滔希烈或負固邊壘誘致豺狼或竊發<lb/>
<pb n="KR2k0050_WYG_087-42b"/>
郊畿驚犯城闕此亦愚臣所竊爲憂者也未審陛下復<lb/>
何以備之陛下盛德君臨率土欣戴非常之慮豈所宜<lb/>
言然居安備危哲王是務以言為諱中主不行若備<lb/>
之已嚴則言亦何害儻忽而未備又安可勿言臣是以<lb/>
罄陳狂愚無所諱避㒺敢以中主不行之事有虞於聖<lb/>
朝也惟陛下熟察之過防之且今之闗中即古者邦畿<lb/>
千里之地也王業根本於是在焉秦嘗用之以傾諸侯<lb/>
漢嘗因之以定四海葢由憑山河之形勝宅田里之上<lb/>
<pb n="KR2k0050_WYG_087-43a"/>
腴弱則内保一方當天下之半可以飬力俟時也强則<lb/>
外制東夏據域中之大可以蓄威昭德也豪勇之在闗<lb/>
中者與籍於營衛不殊車乗之在闗中者與列於廐牧<lb/>
不殊財用之在闗中者與貯於帑藏不殊有急而湏一<lb/>
朝可取今執事者先㧞其本棄重取輕所謂倒持太阿<lb/>
授人以柄議制置則强幹弱枝之術反語綏懐則悦近<lb/>
來逺之道乖求諸通方無適而可顧臣庸懦竊爲陛下<lb/>
惜之徃者不可追來者猶可補臣不勝懇懇憂國之至<lb/>
<pb n="KR2k0050_WYG_087-43b"/>
輒敢效其狂鄙以備采擇之一端陛下儻俯照微誠過<lb/>
聽愚計使李芃援東洛懐光救襄城希烈兇徒勢必退<lb/>
衂則所遣神䇿六軍士馬及㸃召節将子弟東行應援<lb/>
者悉可追還河北既有馬燧抱真固亦無藉李晟亦令<lb/>
旋斾完復禁軍明勅涇隴邠寜但令嚴備封守仍云更<lb/>
不徴發使知各保安居又降德音勞徠畿甸具言京輦<lb/>
之下百役殷繁且又萬方會同諸道朝奏䘏勤懐逺理<lb/>
合優容其京城及畿縣所税間架𣙜酒抽貫貸商㸃召<lb/>
<pb n="KR2k0050_WYG_087-44a"/>
等請如此類一切停罷則冀已輸者弭怨見處者獲寜<lb/>
人心不揺邦本自固禍亂無從而作朝廷由是益尊然<lb/>
後可以度時宜施教令弛張自我何有不從端本整棼<lb/>
無易於此謹奏<lb/>
　　請依京兆所請折納状　　　　　　前人<lb/>
京兆府先奏當管蟲食豌豆全然不收請據數折納大<lb/>
豆奉勅宜依度支續奏稱據時估豌豆每斗七十價以<lb/>
上大豆每斗三十價以下京兆府所請将大豆替豌豆<lb/>
<pb n="KR2k0050_WYG_087-44b"/>
望令各據估計錢數折納則冀免損官司者求瘼救災<lb/>
國之令典求瘼在知其所患救菑在䘏其所無只如螟<lb/>
域爲殃豌豆全損檢覆若非虚謬地税固合免徴直道<lb/>
而行大體斯在司府折納充數已爲尅下從權度支凖<lb/>
估計錢乃是幸菑規利所得無幾其傷實多傷風得財<lb/>
非謂理道且豌豆爲物入用甚微舊例所支唯充畜料<lb/>
凖數迴給大豆諸司誰曰不然計價剰徴義将安在理<lb/>
無所據事不可從望依前敕處分未審可否<lb/>
<pb n="KR2k0050_WYG_087-45a"/>
　　論度支令京兆府折税市草事状　　前人<lb/>
度支奏縁當年税草支用不充諸塲和市所得又少所<lb/>
以每至秋夏常有欠闕請令京兆府折今年秋税如市<lb/>
草一千萬束便令人户送入城輸納每束兼車脚與折<lb/>
錢二十五文既利貧人兼濟公用希顔奉宣進止宜依<lb/>
者伏以制事之體所貴有常順人之情尤重改作革而<lb/>
能當尚恐未孚動且非宜曷由無擾臣等每承睿㫖常<lb/>
以百姓爲憂審知事不可行安敢默而無述每年蓄聚<lb/>
<pb n="KR2k0050_WYG_087-45b"/>
芻藁所司素有恒規計料税草不充即便開塲和市既<lb/>
優價值復及農收人皆樂輸事不勞擾陛下追想徃年<lb/>
之事豈嘗有縁草不足上闗宸慮者乎延䶖欲衒已能<lb/>
頗隳舊制茍收經費之用以資贏羡之功遂使諸備空<lb/>
虚支計寥落廐圉告闕頻煩聖聰去嵗已然今夏尤甚<lb/>
此乃不遵舊制之過也舊制何害而變之哉臣等謹檢<lb/>
京兆府應徴地税草數每年不過三百萬束其中除留<lb/>
供諸縣舘驛及鎮軍之外應合入城輸納唯二百三十<lb/>
<pb n="KR2k0050_WYG_087-46a"/>
萬而已百姓搬運已甚艱辛常迫春農僅能得畢今若<lb/>
更徴一千萬束仍令並送入城即是一年之中併徴三<lb/>
年税草計其所加車脚則又四倍常時物力有窮求取<lb/>
無藝其爲騷怨理在不疑甸服且然四方安仰假使時<lb/>
當豐稔家悉阜殷有草可輸有車可載然於程途徃復<lb/>
理須淹歴歳時牛廢耕犁人妨播植東作既闕西成曷<lb/>
期況蒸黎之間貧冨不等收穫之際豐耗靡均今忽併<lb/>
役車牛雇車傭必騰貴併徴税草買草價必倍高是使<lb/>
<pb n="KR2k0050_WYG_087-46b"/>
豪冨之徒乗急令以邀其利窮乏之軰因暴斂以毁其<lb/>
家非所謂均節財物凖平賦法之術也臣等又勘度支<lb/>
京兆比來雇車估價及所載多少大率每一車載一百<lb/>
二束每一里給傭錢三十五文百束應輸二束充耗今<lb/>
京畿諸縣去城近者七八十里逺者向二百里設令逺<lb/>
近相補通以百里爲程則雇車載草百束悉依官司常<lb/>
估猶用錢三千五百文即是一束之草唯計搬運已當<lb/>
三十有五文買草本價又更半之而度支曽不計量自<lb/>
<pb n="KR2k0050_WYG_087-47a"/>
我作古徑以胸臆斟酌限爲二十五文謂之加徴則法<lb/>
度廢隳謂之和市則名實乖反倘可其奏人何以觀豈<lb/>
如官自置塲要便收市欲少市則平其估以節費欲多<lb/>
市則優其價以招人買賣既和貧冨俱便有餘者趨加<lb/>
饒易售之利不足者免轉求貴賃之資比之抑徴固不<lb/>
同等幸有舊制足可遵行何必捨易而即難棄利而從<lb/>
害臣誠暗滯未見其宜伏望戒飭度支令依舊例和市<lb/>
承前既有恒用以後不得闕供稍峻隄防使知懔懼妄<lb/>
<pb n="KR2k0050_WYG_087-47b"/>
作但不施用嵗計必免愆違陛下若以軍廐之中馬畜<lb/>
漸衆度支所營藁芻纔可供給當年或慮水旱不虞别<lb/>
須蓄積爲備今屬嵗稔亦是其時但要收斂有方不宜<lb/>
科配致擾若度支併市延䶖必復辭難湏有區分使之<lb/>
均濟望委京兆尹幹當别和市草五百萬束以充貯備<lb/>
其所和市並隨要便官自置塲每塲置錢旋付價值時<lb/>
估之外仍稍優饒交易徃來一依市利勿令官吏催遣<lb/>
道路遮邀但不抑人自當趨利其市草價直並於年支<lb/>
<pb n="KR2k0050_WYG_087-48a"/>
留府錢數内以給用不盡者充每市滿十萬束一度聞<lb/>
奏便以府司郵遞車牛并更雇脚相添轉徙塲所船載<lb/>
送付苑中輸納如䝉聖恩允許臣即依此宣行既免擾<lb/>
人又不增費以資儲蓄足禦凶菑度支謹守恒規亦自<lb/>
不闕常用臣等商度将爲合宜謹録奏聞伏聽進止<lb/>
　　諫駕幸温湯状　　　　　　　　　元稹<lb/>
今月二十一日車駕欲幸温湯右臣等伏以駕幸温湯<lb/>
始自元宗皇帝乗開元致理之後當天寳盈羡之秋葺<lb/>
<pb n="KR2k0050_WYG_087-48b"/>
殿宇於驪山置官曹於昭應警蹕於繚垣之内周行於<lb/>
馳道之中萬乗齊驅有司盡去無妨朝㑹不廢戒嚴而<lb/>
猶物議喧囂財力耗顇數年之外天下蕭然累聖已來<lb/>
深懲覆轍驪宫圮毁永絶脩營官曹盡復於田萊殿宇<lb/>
半堙於巖谷深林有逸才之獸環山無匡衞之廬陛下<lb/>
若騎從輕馳則道途無拱辰之備若乗輿稍具則邑縣<lb/>
有駕肩之憂若帳殿宿張則原野非邀廵之所若鑾車<lb/>
夕入則門禁失啟閉之時六軍守衛於空宫百吏宴安<lb/>
<pb n="KR2k0050_WYG_087-49a"/>
於私室忝爲臣子誰不惕然况陛下新御寳圖将行大<lb/>
典郊天之儀方設謁陵之禮未遑遽有温泉之行恐失<lb/>
人神之望臣等謬居榮近冒死上言伏乞特罷宸遊曲<lb/>
回天眷稍待昇平之後别卜游幸之期則云亭之禪可<lb/>
登崆峒之駕非逺豈必驅馳一徃竦駭羣情勝境未周<lb/>
聖躬徒倦臣等無任懇廹忘軀之至謹詣東上閤門奏<lb/>
状以聞伏候勅㫖<lb/>
　　三月三日謝恩賜曲江宴樂状　　白居易<lb/>
<pb n="KR2k0050_WYG_087-49b"/>
右今日伏奉聖恩賜臣等於曲江宴樂并賜茶果者伏<lb/>
以暮春良月元已嘉辰獲侍宴於内庭又賜歡於曲水<lb/>
蹈舞跼地歡呼動天况妓樂選於内坊茶果出於中庫<lb/>
榮降天上寵驚人間臣等謬列近司猥承殊澤捧觴知<lb/>
感終宴懐慙肉食無謀未展涓埃之效素飡有愧難勝<lb/>
醉飽之恩以此兢惶未知所報謹奉状陳謝以聞謹奏<lb/>
　　陳乞邠州状　　　　　　　　<hi>宋</hi>范仲淹<lb/>
右臣聞臣之事君也貴先勞而後禄朝之命官也患重<lb/>
<pb n="KR2k0050_WYG_087-50a"/>
内而輕外重内輕外何以收藩翰之功先勞後禄所以<lb/>
勵搢紳之志臣雖無似輒慕前修臣昨在朝日曽與韓<lb/>
琦同進陜西攻守䇿又覩手詔云今用何人鎮彼西方<lb/>
又去年秋曾有聖㫖令韓琦與臣牙換徃邊上照管臣<lb/>
遂面奏乞罷參知政事知陜西一郡兼沿邊安撫使乞<lb/>
不轉官及不帶招討部署之名尋䝉聖恩差充陜西宣<lb/>
撫使又以契丹舉兵西征元昊在河東接近復差臣兼<lb/>
河東宣撫使臣自至河東體量得邊上利害各已奏陳<lb/>
<pb n="KR2k0050_WYG_087-50b"/>
今余靖自北既回必見契丹無南牧之意臣乆住州軍<lb/>
亦慮煩擾欲過陜西即又宣撫使所行諸軍須望特支<lb/>
恩澤縁南郊均賜之後陜西府庫已虚或更行特支又<lb/>
須費十數萬貫如不徃陜西則前所上攻守之策復成<lb/>
空言伏望聖慈依臣前來面奏罷參知政事并安撫使<lb/>
只差臣於邠涇間知一州帯沿邊安撫使乞不轉官仍<lb/>
不帶招討部署之名如此則不銷更散特支自可就近<lb/>
處置邊事臣此直誠並守前奏俟二三年間邊事寜息<lb/>
<pb n="KR2k0050_WYG_087-51a"/>
攻守有備儻聖恩未移用臣不晚庶朝廷無内重外輕<lb/>
之失臣亦有先勞後禄之效進退始終良得其宜<lb/>
　　再論差中官爲陜西鈐轄状　　　　趙瞻<lb/>
帥臣處置蕃部乃是邊事萬分之一今以一事偶失即<lb/>
爲添置中官将來復有事生又欲何以爲計况彼各受<lb/>
密㫖歳入朝謁邊臣䟽逺日慮傾危軍政異同孰爲主<lb/>
執外未制敵内先壊事昔程元振誣來瑱之罪魚朝恩<lb/>
間子儀之功故穆質諫用宦人爲将而吐<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>承璀終無<lb/>
<pb n="KR2k0050_WYG_087-51b"/>
功於鎮定裴度奏罷諸軍監陣而李愬逐賊於淮蔡至<lb/>
如本朝鄜延敗事則斬德和於河中麟府䘮師則流元<lb/>
道於海裔豈非古今得失之明效哉然猶使議者惓惓<lb/>
疑宸衷之未斷怪輔臣之依違斯可謂事機之切不可<lb/>
不亟諫也<lb/>
　　論屈野河西修堡状　　　　　　司馬光<lb/>
竊以爲人臣者事君不避難有罪不逃刑臣先任通判<lb/>
并州軍州事日准經畧司牒差徃麟州勾當公事其屈<lb/>
<pb n="KR2k0050_WYG_087-52a"/>
野河西一帯田土積年以來爲夏人所侵臣委曲詢訪<lb/>
本州當職官吏以夏人侵盗爲日已乆諭之以理則不<lb/>
肯退縮逼之以兵則動成戰鬬召之重定界至則偃蹇<lb/>
不來春種秋穫無有已期如何區處可以不戰而得所<lb/>
侵之地其本州官吏爲臣言州城之西臨屈野河自河<lb/>
以西直抵界首五六十里並無堡障斥<graphic n="KR1380" url="https://raw.githubusercontent.com/kanripo/KR-Gaiji/master/images/KR1380.png" mimeType="image/png"/>以此夏得恣<lb/>
耕其田遊騎徃徃直至城下或過城東州人不知去嵗<lb/>
已於河西置一小堡以處斥<graphic n="KR1380" url="https://raw.githubusercontent.com/kanripo/KR-Gaiji/master/images/KR1380.png" mimeType="image/png"/>之人亦曽申經畧司乞<lb/>
<pb n="KR2k0050_WYG_087-52b"/>
於其西増置二堡㑹今春以來㓂騎屯聚徧滿河西經<lb/>
畧司牒令候西人退散别申取指揮今夏衆盡已退去<lb/>
自州城以西至大橫水浪爽平數十里間絶無一人一<lb/>
騎若乗此際急於州西二十里左右増置二堡每堡不<lb/>
過十日可成比至夏人再行㸃集此堡已皆有備㓂不<lb/>
能爲害如此則麟州永無侵軼之虞州兵出入有所宿<lb/>
頓堡外先侵之田夏皆不能耕種臣之愚心亦爲國家<lb/>
固争屈野河西田者非少此尺寸之地葢以夏侵耕至<lb/>
<pb n="KR2k0050_WYG_087-53a"/>
河則麟州孤危果能成此二堡以爲麟州耳目藩蔽於<lb/>
事誠便遂歸具以官吏所言白於龎籍籍用臣言即牒<lb/>
麟州令依前申修築二堡仍令精加探候廣設隄備戒<lb/>
諭約束莫非丁寜葢欲乗間急修故不暇取㫖俟報但<lb/>
曾奏知而已不期牒到之後元未興修夏人已復大集<lb/>
於五月五日彼處兵官引一千許人夜開城門徑徃屈<lb/>
野河西前無探候後無策應中無部伍但齎酒食不爲<lb/>
戰備以此逢敵如何不敗遂令所謀之事悉皆無成此<lb/>
<pb n="KR2k0050_WYG_087-53b"/>
乃諸将恃勇輕敵臨事無備之所致本非修堡之過况<lb/>
自元昊納欵以來麟州修建堡寨及出兵過屈野河西<lb/>
前後非一雖與冦遇未嘗敗北明知今日之敗在於無<lb/>
備不在修堡與過河也然臣竊聞議者乃以龎籍爲擅<lb/>
修堡寨引惹邊事臣伏自惟省本因臣與麟州官吏商<lb/>
量傳道其言逹於龎籍籍未嘗身至河西周知利害皆<lb/>
臣愚戇思慮不熟輕議大事當伏重誅今乃使議者悉<lb/>
歸咎於龎籍臣豈敢晏然不言茍求自脱上負聖朝死<lb/>
<pb n="KR2k0050_WYG_087-54a"/>
有餘責臣雖小人義不忍爲伏望陛下察龎籍本心欲<lb/>
爲國家保固疆圉發於忠赤不顧身謀過聽臣言以至<lb/>
於此獨治臣罪以正典型雖蹈鼎鑊亦無所恨<lb/>
　　乞罷修腹内城壁樓櫓及噐械状　　前人<lb/>
准熈寜三年十一月初七日准樞密院劄子節文檢會<lb/>
近爲麟府路豐州及外堡寨官吏弛慢不職不修完城<lb/>
池樓櫓噐甲等已奉聖㫖降官等第斷遣及劄與三路<lb/>
轉運司徧牒轄下㳂邊州軍知委去訖近又據陜西路<lb/>
<pb n="KR2k0050_WYG_087-54b"/>
提刑宣撫司奏華州甲仗庫弓弩不堪葢是監官並本<lb/>
州官員全不用心㸃檢有誤緩急使用其鈐轄盧戭坐<lb/>
受優俸空占當直兵士畧不營職朝廷已令鄜延路經<lb/>
畧司舉官差替盧戭其華州甲庫弓弩不堪本州當職<lb/>
官員全不用心㸃檢仍宣撫司差官取勘聞奏竊慮諸<lb/>
路亦有不修完城壁噐甲等去處奉聖㫖令河東河北<lb/>
陜西經畧安撫司指揮轄下州軍委官吏仔細㸃檢須<lb/>
管日近修完城壁樓櫓堅固噐甲精利如将來朝廷專<lb/>
<pb n="KR2k0050_WYG_087-55a"/>
差官㸃檢得却有未修城壁樓櫓噐甲等其應干官吏<lb/>
必當依此重行斷遣劄付本司者尋依准朝㫖行下本<lb/>
路諸州軍施行近准虢州申州司勘㑹本州雖陜西路<lb/>
即不係近邊州軍其州城從來並不曽有敵樓戰棚爲<lb/>
自來霖雨損壊摧塌及無兵功累年不曽修築今來亦<lb/>
不敢專擅役夫修築已牒在城兵馬都監吕士宣重行<lb/>
檢計損壊城邑去處才候檢計到合使人功物料别具<lb/>
状供申乞差兵夫次及據解州申准兵馬監押状申准<lb/>
<pb n="KR2k0050_WYG_087-55b"/>
州牒備録到安撫使司牒内坐到聖㫖指揮修完城壁<lb/>
樓櫓等尋将帶壕寨木匠作頭等檢計外羅城面上只<lb/>
有更屋二十三座並係年深倒塌及城壁墜倒乆來亦<lb/>
不曽泥補修完伏乞據状申上衙乞差官計料修城人<lb/>
工及剏添樓櫓免致将來朝廷差官檢視見並不修完<lb/>
城壁及創盖樓櫓虚負責降停替州司勘㑹舊來城上<lb/>
並無樓櫓即自城面上濶處只及四五尺以來今若指<lb/>
揮使行創造又縁合使人工材料數目不少今來未敢<lb/>
<pb n="KR2k0050_WYG_087-56a"/>
專擅創修伏候指揮<lb/>
右謹具如前勘㑹管下永興等一十州軍城壁内有乆<lb/>
來已行安置樓櫓完備亦有城壁低下薄怯全未有樓<lb/>
櫓去處其逐州州官吏既准上項朝㫖及見麟府豐州<lb/>
官吏以不修完城壁樓櫓噐甲降官等第斷遣并華州<lb/>
官吏差替取勘仍恐朝廷非時差官㸃檢例各畏懼争<lb/>
欲日近興功完葺以避譴責伏緣營造樓櫓須藉城基<lb/>
厚濶方可安置今來解虢兩州城壁皆稱濶處只及四<lb/>
<pb n="KR2k0050_WYG_087-56b"/>
五尺似此之類須是先貼築城基方可創修樓櫓若非<lb/>
大段興功無以辦濟况今本路州軍全闕廂軍應急差<lb/>
使官庫亦闕見錢收買材料若是差役人夫配率材料<lb/>
又縁陜西州軍已是去歳夏麥薄收秋苗旱傷當此饑<lb/>
饉人户流移之際若更加此差擾必是轉難存濟兼永<lb/>
興軍一路州軍盡在腹裏去沿邊絶逺設若蕃賊入㓂<lb/>
亦未能便到逐州軍城下其樓櫓修下數年不用不免<lb/>
損壊今來若盡令與沿邊州軍一例須管日近修完城<lb/>
<pb n="KR2k0050_WYG_087-57a"/>
壁樓櫓堅固噐甲精利顯見官私虚有勞費欲乞朝廷<lb/>
特降指揮其沿邊又次邊州軍即一依近降朝㫖修完<lb/>
所有腹内州軍城壁樓櫓並候将來豐熟以漸營葺其<lb/>
噐甲即據不堪數目逐旋勒作院人匠依程課修整務<lb/>
令精利所貴公私皆得辦濟<lb/>
　　薦張載奏状　　　　　　　　　吕大防<lb/>
伏見本州路鳯翔府寄居著作佐郎前崇文院校書郎<lb/>
張載學術精深性姿方毅昨因得告尋醫未䝉朝廷召<lb/>
<pb n="KR2k0050_WYG_087-57b"/>
命義難自進老於田間衆所共惜臣未敢别乞朝廷任<lb/>
使欲望聖慈且令召還書館舊職有不如臣所舉甘㒺<lb/>
上不忠之罪<lb/>
　　乞封太白山神状　　　　　　　　蘇軾<lb/>
伏見當府郿縣太白山雄鎮一方載在祀典按唐天寳<lb/>
八年詔封山神爲神應公迨至皇朝始改封侯而加以<lb/>
惠民之號府界自去歳九月不雨徂冬及春農民拱手<lb/>
以待饑饉粒食将絶盗賊且興臣採之道途得於父老<lb/>
<pb n="KR2k0050_WYG_087-58a"/>
咸謂此山舊有湫水試加禱請必獲響應遂令擇日齋<lb/>
戒差官蒞取臣與百姓數千人待於郊外風色慘變從<lb/>
東南來隆隆獵獵若有驅道既至之日隂風凛然油雲<lb/>
蔚興始如車葢既日不散遂彌四方化爲大雨㒺不周<lb/>
飫破驕陽於鼎盛起二麥於垂枯鬼神甚幽報答甚著<lb/>
竊以爲功效甚大封爵未充使其昔公而今侯是謂自<lb/>
我而左降揆以人意殊爲不安且此山崇髙足亞五嶽<lb/>
若賜公爵尚虛王稱校其有功實未爲過伏乞更下所<lb/>
<pb n="KR2k0050_WYG_087-58b"/>
司詳酌可否特賜指揮<lb/>
　　昭陵寝宫議　　　　　　　　<hi>唐</hi>王仲舒<lb/>
右奉進止寝宫在山上置來多年曽經野火燒爇摧毁<lb/>
畧盡其宫尋移在瑶臺寺左側今屬連年欲議修置縁<lb/>
舊宫本山上元無井泉每縁供水稍逺百姓非常勞弊<lb/>
今欲於見在行宫處修造所冀乆逺便人又爲改移舊<lb/>
制恐所見未周宜令中書門下及百寮同商量可否聞<lb/>
奏者右補闕王仲舒議曰伏詳勅㫖以太宗陵廟衣冠<lb/>
<pb n="KR2k0050_WYG_087-59a"/>
所遊嚴上之誠重於改作實聖人之孝也但以既經焚<lb/>
毁舊制将來仙馭所經恐違虔奉之意其本地素無泉<lb/>
源日羞饋祀出於人力登降難爲䙝味又仲尼有言易<lb/>
墓非古臣庻兆域尚重芟夷園寢之間豈宜振擾不可<lb/>
再興版築理足明徴陛下聰明聖神德叶文祖寢宫廢<lb/>
墜嵗月滋深獨留其功以候聖㫖伏惟精選信任大臣<lb/>
嚴重其禮昭告陵廟以通明靈令於栢城之中卜其近<lb/>
地畧彫琢之費因耕稼之休務録愛人節用之心副文<lb/>
<pb n="KR2k0050_WYG_087-59b"/>
皇還郭之志天下幸甚謹議<lb/>
　　西伯受命稱王議　　　　　　　　梁肅<lb/>
太史公曰詩人道西伯以受命之年稱王而斷虞芮之<lb/>
訟遂追王太王王季改正朔易服色十年而崩或謂大<lb/>
雅序文王受命作周泰誓序十有一年武王伐殷妄徴<lb/>
二經以實其説予以爲反經非聖不可以訓莫此甚焉<lb/>
嘗試言之夫聖人無作作則爲萬代法葢仲尼美文王<lb/>
之德曰三分天下有其二以服事殷又曰内文明而外<lb/>
<pb n="KR2k0050_WYG_087-60a"/>
柔順以䝉大難文王以之未有南面稱王而謂之服事<lb/>
易姓創制而謂之柔順仲尼稱武王之烈曰湯武革命<lb/>
又曰武王末受命未有父受之而子復革命父爲天子<lb/>
子云末受當武王之㑹孟津也告諸侯曰汝未知天命<lb/>
未可以誓師也曰惟我文考大統未集予小子其承厥<lb/>
志孰有王者出征復俟天命天統既改而復云未集禮<lb/>
大傳稱牧之野既事而退柴於上帝追王太王王季文<lb/>
王改正朔書徽號若虞芮之歳稱王則不應復云追王<lb/>
<pb n="KR2k0050_WYG_087-60b"/>
王制既行則不應復云改物是皆反經者也夫大者天<lb/>
地其次君臣聖人知定位之不可易也故制爲上下之<lb/>
禮裁成天地之道使各當其分而不相間若億兆之去<lb/>
留天命之與奪則存乎其時聖人順而行之故謳歌歸<lb/>
而舜禹揖讓桀紂惡而湯武放伐所謂後天而奉天時<lb/>
不得已而爲之者也若殷道未絶紂惡未極而遂稱王<lb/>
以令天下則不可謂至德也此非其聖者也予以爲大<lb/>
雅作周之義葢承夫積德累仁爲海内所歸徃武王因<lb/>
<pb n="KR2k0050_WYG_087-61a"/>
之遂成大業非謂革命易姓爲作周也泰誓紀年葢武<lb/>
王周公追考前文陳王業之盛自虞芮始故斷爲受命<lb/>
之嵗仲尼憲章文武故因而叙之曰十有一年武王伐<lb/>
殷非所謂自稱王而爲之數也文王既沒經義斯在如<lb/>
曰不然以俟君子<lb/>
　　議攻　　　　　　　　　　　<hi>宋</hi>范仲淹<lb/>
臣謂進討未利則又何攻臣竊見延安之西慶州之東<lb/>
有賊界百餘里侵入漢地中有金湯白豹後橋三寨阻<lb/>
<pb n="KR2k0050_WYG_087-61b"/>
延慶二州徑過道路使兵勢不接策應迂逺自來雖曽<lb/>
攻取無招降之恩據守之謀漢兵纔廻邊患如舊臣謂<lb/>
西賊更有大舉朝廷必令牽制則可攻之地其在於此<lb/>
可用步兵三萬騎兵五千<hi>鄜延路步兵一萬二千騎兵三千涇原路步兵九千騎兵</hi>
<hi>一千環慶自選馬步一萬八千軍外番兵更可得七八千人</hi>軍行入界當先布號令<lb/>
生降者賞殺降者斬得精强者賞害老幼婦女者斬拒<lb/>
者併兵以戮之服者厚利以安之遁者勿追疑有質也<lb/>
居者勿遷俾安土也乃大爲城寨以據其地<hi>如舊城已險因而増</hi>
<pb n="KR2k0050_WYG_087-62a"/>
<hi>修非守地則别擇要害之處以錢召帶甲之兵<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>户强壮兼其土役昨奉朝㫖令修緣邊城寨臣以民方穡事</hi>
<hi>将係官閒雜錢並勸令近土人户以雇夫錢散與助功兵士充食錢其帶甲兵士翕然情願諸寨並已畢功</hi>
俟城寨堅完當留土兵以守之方諸舊寨必倍其數使<lb/>
范全趙明以按撫之<hi>范全今爲騏驥副使慶州北都巡檢趙明今爲束頭供奉官柔逺寨</hi>
<hi>蕃部巡檢</hi>必嚴其戒曰賊大至則明斥堠召援兵<hi>金湯東去德靖寨四</hi>
<hi>十里西去東谷寨八十里西南去柔逺八十里白豹西去柔逺五十里南至慶州一百五十里</hi>堅壁清<lb/>
野以困之小至則扼險設伏以待之居常高估入中及<lb/>
置營田以助之如此則可分彼賊勢振此兵威通得延<lb/>
<pb n="KR2k0050_WYG_087-62b"/>
慶兩路軍馬易於應援所用主兵官員使勇決身先者<lb/>
居其前<hi>王信狄青劉極劉眙蓀張建侯范全</hi>可用策應者居其次<hi>任守臣王逹王</hi>
<hi>遇張宗武譚嘉震王文恩王文</hi>使臣中可當一隊者叅於前後<hi>張信王遇張忠</hi>
<hi>郭逵張懐寳</hi>有心力幹事者營立城寨<hi>周美張璨劉兼濟李緯張繼勲楊麟</hi>臣<lb/>
觀後漢段紀明以騎五千步萬人車三千兩錢五十四<lb/>
億三冬二夏大破諸羌又觀唐馬燧造戰車行則載甲<lb/>
兵止則爲營陣或塞險以遏奔衝臣以此路山坡大車<lb/>
難進當用小車二十兩銀絹錢二十萬以賞有功将吏<lb/>
<pb n="KR2k0050_WYG_087-63a"/>
及歸降番部并就糴芻粟亦稍足用其環州之西鎮戎<lb/>
之東復有葫蘆泉一帶番部與明珠滅臧相接阻環州<lb/>
鎮戎徑過道路明珠滅臧之居北接賊疆多懐觀望义<lb/>
延州南安去故綏州四十里在銀夏川口今延州兵馬<lb/>
東渡黄河北入嵐石却西渡黄河倒來麟州策應葢以<lb/>
故綏州一帶賊界阻斷徑過道路<hi>已上三處内麟府一路臣不曾到彼乞下</hi>
<hi>本處訪問及畫圖即可見山川道路次第</hi>如取下一處城寨平定則更圖一<lb/>
處爲據守之策比之朝去暮還此稍爲便<lb/>
<pb n="KR2k0050_WYG_087-63b"/>
　　議守　　　　　　　　　　　　　前人<lb/>
臣觀西戎居絶漢之外長河之北倚逺而險未易可取<lb/>
建官置兵不用禄食每舉衆犯邊一毫之物皆出其下<lb/>
風集雲散未嘗聚飬中國則不然逺戍之兵乆而不代<lb/>
負星霜之苦懐鄉國之望又日給廪食月給庫緡春冬<lb/>
之衣銀鞋饋輸滿道千里不絶國用民力日以屈之軍<lb/>
情愁怨須務姑息此中原積兵之憂異於西戎也臣謂<lb/>
戎虜縱降塞垣須守當務經逺古豈無謀臣觀漢趙充<lb/>
<pb n="KR2k0050_WYG_087-64a"/>
國興屯田大獲地利遂破先零魏武於征伐之中分帶<lb/>
甲之士隨宜懇闢故下不甚勞大功克舉數年之中所<lb/>
在積粟倉廪皆滿唐置屯田天寳八年河西收二十六<lb/>
萬石隴西收四十四萬石孫武曰分建諸侯以其利而<lb/>
利之使食其土之毛實役其人氓之力故賦税無轉徙<lb/>
之勞徭役無怨曠之嘆臣昨在延州見知青澗城种世<lb/>
衡言欲於本處漸興田利今聞僅獲萬石臣觀今之邊<lb/>
寨皆可使弓手土兵以守之因置營田據畆定課兵獲<lb/>
<pb n="KR2k0050_WYG_087-64b"/>
餘羡中糶於官人樂其勤公收其利則轉輸之患乆可<lb/>
息矣且使其兵徙家寨下重田利習地勢父母妻子而<lb/>
堅其守比之東兵不樂田利不習地勢復無懐戀者功<lb/>
相逺矣<hi>少田處許蕃部進納荒田以遷資酬奨或量給價直</hi>倘朝廷許行此道則<lb/>
委臣舉擇官員約古之義進今之宜行於邊陲庶幾守<lb/>
愈乆而備愈充雖戎狄時爲邊患不能困我中國此臣<lb/>
所以言假土兵弓手之力以置屯田爲守之利也然臣<lb/>
觀前漢高帝之盛臣有蕭張決勝千里下有百戰之師<lb/>
<pb n="KR2k0050_WYG_087-65a"/>
以四十萬之衆困於平城乃約匃奴和親至高后文景<lb/>
代代如之不絶其好匃奴屢變徃徃犯塞殺戮吏民不<lb/>
勝其酷至於書問傲慢下視中國而人主以生民之故<lb/>
屈己含容不爲之動孝文即位将軍陳武請議征討以<lb/>
一封疆孝文曰兵凶噐也雖克所願動亦耗病謂百姓<lb/>
逺方何今匃奴内侵軍吏無功邊民父子荷兵日乆朕<lb/>
動心痛傷何日忘之未能消距願且堅邊設候結和通<lb/>
使休寧北陲爲功多矣且無議兵故百姓無内外之徭<lb/>
<pb n="KR2k0050_WYG_087-65b"/>
得息肩於田畆天下冨實雞鳴犬吠烟火萬里可謂和<lb/>
樂者乎司馬遷以文帝能和樂天下協於大樂故著於<lb/>
律書爲後代法臣謂國家用攻則宜取其近而兵勢不<lb/>
危用守則必圖其乆而民力不匱然後取文帝和樂之<lb/>
德無孝武哀痛之悔則天下幸甚天下幸甚<lb/>
　　鹽法議　　　　　　　　　　　<hi>明</hi>張鍊<lb/>
夫食鹽山澤自然之利天地所以飬民也上古無征近<lb/>
古薄征以佐國用要在先不病民而後利國爲可貴耳<lb/>
<pb n="KR2k0050_WYG_087-66a"/>
闗中食鹽一出於河東一出於花馬池一出於靈州一<lb/>
出於西章靈州西章去三輔絶逺專供靈夏洮岷西北<lb/>
兵民之用無容議矣花馬池鹽北供延慶平三府寧榆<lb/>
二鎮南與河東鹽並行於三輔間河東鹽上下公行謂<lb/>
之官鹽花馬池鹽私者貿易謂之私鹽民間便於私鹽<lb/>
不便於官鹽者百年於兹矣必欲行河東官鹽其弊有<lb/>
四葢行鹽郡縣各有分界所司徒知紙上陳跡河東鹽<lb/>
行三省不可越縮若究其實在山西河南未知何如其<lb/>
<pb n="KR2k0050_WYG_087-66b"/>
在闗中自長安以西河東美鹽絶跡不至間有至者皆<lb/>
泥滓苦惡中人不以入口惟耕夫寡婦黽勉食之計其<lb/>
所售無幾也名雖謂行其實未嘗行之一也徃來商人<lb/>
慮惡鹽不售告發郡縣使所在輦運外加様鹽包封印<lb/>
記之及以給民封者自佳輦者自惡唱户分鹽畏如飲<lb/>
鴆計賑徴價峻於正税今雖暫止既爲故事恐不能已<lb/>
二也商人賣鹽與販夫隨以小票鹽盡票不收毁官鹽<lb/>
不至西路則無票無票則通責店肆負販細人請東路<lb/>
<pb n="KR2k0050_WYG_087-67a"/>
自買未毁之票繳官公人亦幸免責不問由來互相欺<lb/>
抵三也買票日乆奸人依式私製盗賣僥倖者冒利敗<lb/>
露者破家雖有防禁迄今未已四也必欲禁花馬池私<lb/>
鹽其弊有五闗中民貧衣食驅遣賦税催切罄家所有<lb/>
走北地販鹽冀侔斗升之利一爲公人所獲則身入陷<lb/>
阱家計盡空一也貧人既爲囚縶内無供餽冬月多斃<lb/>
於獄考驛遞囚賑鹽徒居半死者又居强半民命可恤<lb/>
二也小販懼捕結聚大夥經山谿要隘偶遇公人勢强<lb/>
<pb n="KR2k0050_WYG_087-67b"/>
則抵敵勢弱則冒險奔迸投崖落澗人畜死傷塗地三<lb/>
也公人與有力慣販者交闗終嵗不捕反爲盗䕶惟單<lb/>
弱貧瘠者捕之或以升斗惡鹽强入路人筐袋執以報<lb/>
功使無辜受害四也衆役工食悉有定例惟巡捕工食<lb/>
私幇公費嵗増十倍官吏比銷徒御勞悴動經時月候<lb/>
文曠職旅食空囊或罰或貸俱爲無補五也夫物力不<lb/>
齊物之情也好美惡惡趨利就便民之情也所欲與聚<lb/>
所惡勿施裒多益寡因俗成務司國計者之情也以物<lb/>
<pb n="KR2k0050_WYG_087-68a"/>
力言河東舊商帶支坐困新商超納無幾澆晒徒勞増<lb/>
課未減公私俱稱歉矣河東一池雖差大供三省則不<lb/>
足花馬二池雖差小供三郡二鎮則有餘自然之勢也<lb/>
以人情言河東鹽百方督之使行至以泥沙勒售假票<lb/>
甘罪而終不能行花馬池鹽百方禁之使不得行至於<lb/>
比屋破産接踵䘮生而終不能禁者民之大欲大惡不<lb/>
可强也以國計言河東嵗課一十九萬有竒花馬二池<lb/>
歳課不盈數千河東鹽一引三錢有竒二池鹽一石六<lb/>
<pb n="KR2k0050_WYG_087-68b"/>
分有竒如是相懸者意河東與天下六運自祖宗朝俱<lb/>
有定額由來乆逺二池迫近塞垣棄取不時故課亦微<lb/>
𦕈後來因循取足原辦而止耳夫河東鹽既不能及逺<lb/>
二池鹽卒不能禁民間又不可一日無鹽而盗買盗賣<lb/>
終非常理今當直開二池鹽禁使西鳯漢中沛然通行<lb/>
計三府所當常食河東鹽一十二萬有竒嵗課即照河<lb/>
東責三府代辦以其事權統歸河東巡鹽御史則達觀<lb/>
無異督禁有程兩地歳徴四鎮年例保無纎爽而闗中<lb/>
<pb n="KR2k0050_WYG_087-69a"/>
可少事矣夫居害者擇其寡興利者取其多儻今不弛<lb/>
二池鹽禁則愚民被逮供餽爲費罪贖爲費奸人騙詐<lb/>
爲費兵民歳増工食爲費官吏比銷爲費一切顯隠猥<lb/>
雜不可㑹計財足抵河東花馬二池正課出於千瘡百<lb/>
痛徒然費之而下殘民命上損國體又餘殃也儻今一<lb/>
弛二池之禁則愚民被逮供餽可省罪贖可省奸人騙<lb/>
詐可省歳増工食可省官吏比銷可省一切顯隠猥雜<lb/>
不可㑹計財足抵河東花馬二池正課出於不識不知<lb/>
<pb n="KR2k0050_WYG_087-69b"/>
漠然省之而下活民命上全國體又餘福也夫人情不<lb/>
甚逺比聞鹽法侍御皆一時英碩表表長者使其聞見<lb/>
悉如闗中人習知其利病則亦何憚而不爲良處哉但<lb/>
其受命而來也惟以行官鹽禁私鹽爲職而反是則駭<lb/>
矣地非素履事未前聞雖聖人有所不知者何可遽望<lb/>
改易其常耶雖然安國家利百姓大夫出疆義也究理<lb/>
從長議政從便人心不昧因革有時此又闗斯民之幸<lb/>
不幸也<lb/>
<pb n="KR2k0050_WYG_087-70a"/>
　　豳防議　　　　　　　　　　　文翔鳯<lb/>
三水同官耀州者畿輔之藩也寧州真寧宜君者又三<lb/>
邑之藩也盗自三水入者十之七自同耀入者十之三<lb/>
榆林定邊之直子午嶺而下也中部宜君之經子午嶺<lb/>
而西也皆會於劉家店子即杜詩所謂子午闗者而一<lb/>
支可自馬蘭直入同官一支可自馬蘭直入耀之柳林<lb/>
鎮一支可自馬蘭出三水之石門闗是馬蘭其一扼要<lb/>
區也而馬蘭河即吾三水之水源可沿川直至縣然谷<lb/>
<pb n="KR2k0050_WYG_087-70b"/>
側蹶近未有由此者劉家店一支又可自兩女砦直入<lb/>
三水之職田鎮則劉家店又大扼要區也而防者宜防<lb/>
此以遏其入勦者宜從此以從其所歸落此東盗之槩<lb/>
也故宜君寧州真寧之衛嚴則三水同耀靖三水同耀<lb/>
之衛嚴則涇陽三原富平又何從受兵耶余生長中豳<lb/>
少嘗北至慶陽西至鎮原東至三河鎮石門一道又其<lb/>
所屢出頗諳其要地之防特出胸中粉本爲此議以代<lb/>
抵掌羣公可據按而坐策耳嘗謬爲四道會勦之説欲<lb/>
<pb n="KR2k0050_WYG_087-71a"/>
以慶陽道駐寧州鄜州道駐宜君守道駐耀州巡道駐<lb/>
邠州以一府㕔駐三水督餉其中爲接應大掃除而就<lb/>
近勦則兩道分駐而亦可辦耀州爲受盗之衝守道駐<lb/>
耀以逐其去三水爲納盗之衝巡道駐邠以要其歸總<lb/>
之東防勦於劉家店西防勦於寧州中立防於真寧此<lb/>
地形之不可易者也兵太分則土兵客兵之相軋固不<lb/>
宜角立兵太合則東衝西衝之分據亦不便歸併兵少<lb/>
則将不給兵多則将驕而餉亦不易給倘兵委之将将<lb/>
<pb n="KR2k0050_WYG_087-71b"/>
委之敵而無監軍之司道則制将難無轉餉之府㕔則<lb/>
兵飫飽難濫殺可虞横斂誰馭而山深道曠即給行糧<lb/>
又於何處辦食耶則乾餱酒漿之具即他爲取辦亦弗<lb/>
得太恤大畧勦加於邊盗而撫加於内地之脅從勦行<lb/>
而後可撫盗定而後可防以乆安耳必有全籌惠我西<lb/>
土<lb/>
　　來民　　　　　　　　　　　　<hi>秦</hi>商鞅<lb/>
地方百里者山林處什一藪澤處什一谿谷流水處什<lb/>
<pb n="KR2k0050_WYG_087-72a"/>
一都邑蹊道處什一惡田處什一良田處什四而民食<lb/>
作夫五萬其山林谿谷藪澤可以給其材都邑蹊道足<lb/>
以處其民先王制土分民之律也今秦之地方千里者<lb/>
五而榖土不能處二田數不滿百萬其藪澤谿谷名山<lb/>
大川之材物貨寳又不盡爲用此人不稱土也秦之所<lb/>
與鄰者三晉也所欲用兵者韓魏也彼土狹而民衆其<lb/>
宅叅居而并處民上無通名下無田宅而恃姦務末作<lb/>
以處人之復隂陽澤水者過半此其土之不足以生其<lb/>
<pb n="KR2k0050_WYG_087-72b"/>
民也以有過秦民之不足以實其土也意民之情其所<lb/>
欲者田宅也而晉之無有也信秦之有餘也必如此而<lb/>
民不西者秦士戚而民苦也臣竊以王吏之明爲過見<lb/>
此其所以弱不奪三晉民者愛爵而重復也其説曰三<lb/>
晉之所以弱者其民務樂而復爵輕也今秦之所以强<lb/>
者其民務苦而務爵重也今多爵而乆復是釋秦之所<lb/>
以强而爲晉之所弱也此王吏重爵愛復之説也而臣<lb/>
竊以爲不然夫所以爲苦民而强兵者将以攻敵而成<lb/>
<pb n="KR2k0050_WYG_087-73a"/>
所欲也兵稱曰敵弱而兵强此言不失吾所以攻而敵<lb/>
失其所守也今三晉不勝秦四世矣自魏襄王以來野<lb/>
戰不勝守城必㧞小大之戰三晉之所以亡於秦者不<lb/>
可勝數也若此而不服秦能取其地而不能奪其民也<lb/>
今王發明惠諸侯之士來歸義者今使復之三世無知<lb/>
軍事秦四境之内陵阪丘隰不起十年足以造作夫百<lb/>
萬曩者臣言曰意民之情其所生者田宅也晉之無有<lb/>
也信秦之有餘也必若此而民不西者秦士戚而民苦<lb/>
<pb n="KR2k0050_WYG_087-73b"/>
也今利其田宅而復之三世此必與其所欲而不使行<lb/>
其所惡也然即山東之民無不西者矣豈徒不失其所<lb/>
以攻乎夫秦之所患者興兵而伐則國家貧安居而農<lb/>
則敵息此王所不能兩成也故四世戰勝而天下不能<lb/>
以故秦事敵而使新民作本兵雖百宿於外境内不失<lb/>
須臾之時此富强兩成之效也臣之所謂兵者非謂悉<lb/>
興盡起也論境内所能給軍卒車騎令故秦民事兵新<lb/>
民給芻食天下有不服之國則王以此春圍其農夏食<lb/>
<pb n="KR2k0050_WYG_087-74a"/>
其食秋取其刈冬陳其寳以大武揺其本以廣文安其<lb/>
嗣王行此十年之内諸侯将無異民而王何爲愛爵而<lb/>
重復乎周軍之勝華軍之勝秦斬首而東之東之無益<lb/>
亦明矣而吏猶以爲大功爲其損敵也今以草茅之地<lb/>
來三晉之民而使之事本此其損敵也與戰勝同實而<lb/>
秦得之以爲粟此反行兩登之計也且周軍之勝華軍<lb/>
之勝長平之勝秦所以亡民者幾何民客之兵不得事本<lb/>
者幾何臣竊以爲不可數矣假使王之羣臣有能用之費<lb/>
<pb n="KR2k0050_WYG_087-74b"/>
此之半弱晉强秦若三戰之勝者王必加大賞焉今臣<lb/>
之所言民無一日之繇官無數錢之費其弱晉强秦有<lb/>
過三戰之勝而王猶以爲不可則臣愚竊不能知己齊<lb/>
人有東郭敞者猶多願願有萬金其徒請賙焉不與曰<lb/>
吾将以求封也其徒怒而去之宋曰此無益於愛也故<lb/>
不如與之有得也今晉有民而秦愛其復此愛非其有<lb/>
以失其有也豈異東郭敬之愛非其有以亡其徒乎且<lb/>
古有尭舜當時而見稱中世有湯武在位而民服此三<lb/>
<pb n="KR2k0050_WYG_087-75a"/>
王者萬世之所稱以爲聖王也然其道猶不能取用於<lb/>
後今復之三世而三晉之民可盡也是非王賢力今時<lb/>
而使後世爲王用乎然則非聖人之難用聖人難也<lb/>
　　問秦居上腴利號近蜀然都畿所理征賦不充故<lb/>
　　　歳漕山東榖四百萬斛用給京師其間水旱不<lb/>
　　　時賑貧貸乏今議者罷運榖而收脚價和糴粟<lb/>
　　　而折税錢但未知利於彼乎害於此乎<lb/>
　　　　　　　　　　　　　　　<hi>唐</hi>白居易<lb/>
<pb n="KR2k0050_WYG_087-75b"/>
臣聞議者将欲罷漕運於江淮請和糴於闗輔以省其<lb/>
費以便於人臣愚以爲救一時之弊則可也若以爲長<lb/>
乆之法則不知其可也何者方今自淮以南逾年旱歉<lb/>
自洛而西仍歳豐稔彼人困於艱食此榖賤於傷農困<lb/>
則難於發租賤則易於乞糴斯則不便於彼而無害於<lb/>
此矣臣所謂救一時之弊則可也若舉而爲法循以爲<lb/>
常臣雖至愚知其不可何者夫都畿者四方所湊也萬<lb/>
人所㑹也六軍所聚也雖利稱近蜀之饒猶未能足其<lb/>
<pb n="KR2k0050_WYG_087-76a"/>
用雖田有上腴之利猶不得充其費况可日削其榖月<lb/>
朘其食乎故國家歳漕東南之粟以給焉時發中都之<lb/>
廪以賑焉所以贍闗中之人均天下之食而古今不易<lb/>
之制也然則用舍利害可明徴矣夫齎斂糴之資省漕<lb/>
運之費非無利也葢利小而害大矣故乆而不勝其害<lb/>
挽江淮之租贍闗輔之食非無害也葢害小而利大矣<lb/>
故乆而不勝其利大凡事之大害者不能無小利也事<lb/>
之大利者不能無小害也葢恤小害則大害不去愛小<lb/>
<pb n="KR2k0050_WYG_087-76b"/>
利則大利不成也古之明王所以能興利除害者非他<lb/>
葢棄小而取大耳今若恤汎舟之役忘移榖之用是知<lb/>
小計而不知大㑹矣此臣所以謂若以爲長乆之法則<lb/>
不知其可也<lb/>
　　陜西守策　　　　　　　　　　范仲淹<lb/>
元昊自來通順之時歳受恩賜朝廷撫納甚厚未嘗有<lb/>
失尚猶時擾邊境殺戮将吏暨叛命以來累次大舉曽<lb/>
無沮敗乃求通順實蓄隂謀非屈伏之志也朝廷若以<lb/>
<pb n="KR2k0050_WYG_087-77a"/>
權宜許之更當嚴其備守其陜西乆屯大兵供費殫竭<lb/>
減兵則守備不足不減則物力已困臣等請縁邊城寨<lb/>
愈加繕完使戎虜之心無所窺伺又乆守之計須用土<lb/>
兵各諳山川多習戰鬬比之東兵戰守功倍然縁邊次<lb/>
邊土兵數少分守不足更當於要便城寨招置土兵若<lb/>
近裏土兵願改𨽻邊寨者即遷其家而團集之况昨來<lb/>
慶州創起大順城欲置振武保㨗兵兩指揮仍於永興<lb/>
華耀土兵中召其願守寨者而應募甚衆何則闗内諸<lb/>
<pb n="KR2k0050_WYG_087-77b"/>
州土兵多在邊上或得代歸營而數月之間復出逺戌<lb/>
豈徒星霜之苦極傷骨肉之恩征夫不保其家離婦頗<lb/>
多犯法人情不免乆則怨起如得併遷其家於縁邊住<lb/>
營更免出軍父母妻子樂於完聚戰則相救守則相安<lb/>
或謂若土兵攜家居於寨下則全分請給其費尤多不<lb/>
然土兵月給差少又素號精强使之戍邊於東兵數復<lb/>
可減然於逐路漸爲増益二年已來方能整習固非一<lb/>
朝可驟改也又陜西新刺保㨗土兵其中尫弱不堪戰<lb/>
<pb n="KR2k0050_WYG_087-78a"/>
陣者宜沙汰之使歸於田畆既省軍費復増農力然後<lb/>
東兵三分中一分屯邊以助土兵之勢一分移入次邊<lb/>
或屯闗輔以息餽餉之困一分歸京師以嚴禁衛之防<lb/>
彼如納欵未變則東兵三分中更可減退又縁邊無税<lb/>
之地所招弓箭手必使聚居險要每一兩指揮共修一<lb/>
堡以完其家與城寨相應彼戎小至則使屬户蕃兵暨<lb/>
弓箭手與諸寨土兵共力禦捍彼戎大舉則二旬之前<lb/>
必聞舉集我之次邊軍馬盡可勾呼駐於堅城以待敵<lb/>
<pb n="KR2k0050_WYG_087-78b"/>
之進退縁邊山岅重復彼之重兵必循大川而行先求<lb/>
疾速俟其得勝使我師沮而不出方敢散兵虜掠過越<lb/>
險阻更無顧慮我若持重不戰則彼之重兵行川路中<lb/>
糧草無所給牛羊無所獲不數日人馬困敝彼之重兵<lb/>
更不敢越險又未能决勝必不得已而散兵虜掠我於<lb/>
山谷村落中伏精鋭以待之彼散掠之兵輕而寡弱可<lb/>
擊可逐使散無所掠聚不得戰欲長驅深入我則使諸<lb/>
将出竒以躡其後欲全師以歸我則使諸城出兵以乗<lb/>
<pb n="KR2k0050_WYG_087-79a"/>
其敝彼将進而有禍不三兩舉勢必敗亡此守策之要也<lb/>
　　陜西攻策　　　　　　　　　　　前人<lb/>
元昊巢穴實在河外河外之兵懦而罕戰惟横山一帶<lb/>
蕃部東至麟府西至原渭二千餘里人馬精勁慣習戰<lb/>
鬬與漢界相附每大舉入㓂必爲前鋒故西戎以山界<lb/>
蕃部爲强兵漢家以山界屬户及弓箭爲善戰以此觀<lb/>
之各以邊人爲强理固明矣所以秦漢驅逐西戎必先<lb/>
得山界彼則逺遁然後以河爲限宼不深入儻元昊歸<lb/>
<pb n="KR2k0050_WYG_087-79b"/>
欵則請假和策以待之如未通順或順而翻覆則有可<lb/>
攻之策非窮兵黷武角勝於絶漠之外也臣等嘗計陜<lb/>
西四路之兵總數幾三十萬非不多也然各分守城寨<lb/>
故每嵗戰兵大率不過二萬餘人坐食芻糧不敢動舉<lb/>
歳歳設備常如㓂至不知賊人之謀果犯何路賊界則<lb/>
不然種落散居衣食自給忽爾㸃集併攻一路故犬羊<lb/>
之衆動號十餘萬人以我分散之兵拒彼專一之勢衆<lb/>
寡不敵遂及放敗且彼爲客當勞而反逸我爲主當逸<lb/>
<pb n="KR2k0050_WYG_087-80a"/>
而返勞我若復用此計彼勞我逸則取勝必矣臣等請<lb/>
於鄜延環慶涇原路各選将佐三五人使臣一二十人<lb/>
步兵二萬騎兵三千以爲三軍以新定陣法訓練歳餘<lb/>
候其精勇然後觀賊之隙使三軍掠於横山更進兵降<lb/>
者納質厚賞各令安土拒者併兵急擊必破其族假若<lb/>
鄜延一軍先出賊必大舉來應我則退守邊寨或據險<lb/>
要不與大戰不越旬日彼自困敝勢将潰歸則我環慶<lb/>
之軍復出焉彼若再圖㸃集來拒王師則又有涇原之<lb/>
<pb n="KR2k0050_WYG_087-80b"/>
師乘間而入使賊奔命不暇部落攜怨則我兵勢自振<lb/>
如宥州綏州金湯白豹折薑等寨皆可就而城之其山<lb/>
界蕃部去元昊且逺求援不及又我以堅城據之以精<lb/>
兵臨之彼既樂其土復逼以威必須歸附以圖安全三<lb/>
五年間山界可以盡取此春秋時呉用三帥破楚之策<lb/>
也元昊若失横山之勢可謂斷其右臂矣矧漢唐之舊<lb/>
疆豈今日之生事也<lb/>
　　西陲禦備策<hi>慶厯八年</hi>　　　　　魚周詢<lb/>
<pb n="KR2k0050_WYG_087-81a"/>
陛下患西陲禦備天下驛騷趨募兵士急調軍食雖常<lb/>
有増而經用不足臣以為唐季及五代强臣專地中國<lb/>
所制疆域非廣及祖宗有天下俘兵楚蜀晉北捍獯鬻<lb/>
中服戎羌所用甲兵所入租賦比之於今其數尚寡然<lb/>
而摧堅震敵府庫無空虛之弊縣官無煩費之勞葢賞<lb/>
信罰必将選兵精之效也近元昊背惠四方宿師朝廷<lb/>
用空踈闒葺者爲偏禆以遊惰怯懦者備行伍故大舉<lb/>
即大敗小戰輒小奔徒日費千金度支不給賣官鬻爵<lb/>
<pb n="KR2k0050_WYG_087-81b"/>
淆雜仕流以鐵爲錢隳壊國法而又官立鹽禁驅民齎<lb/>
輦蕩析恒産怨咨盈路去秋水旱繼作今春饑饉相屬<lb/>
生靈重困於兹爲劇今元昊㓜子新立乃朝廷寛財用<lb/>
惜民力之時也速宜經度以紓匱乏願委安撫使與本<lb/>
路守邊掌計臣僚同議裁減冗兵節抑浮費禁止横斂<lb/>
廪假貧民去武臣之庸懦出守宰之貪殘仍冀特發宸<lb/>
𠂻出内帑錢助闗陜經費使通鹽商之利改錢幣之法<lb/>
宣布德澤與民休息然後勸勉農桑隠括税籍收遺利<lb/>
<pb n="KR2k0050_WYG_087-82a"/>
抑兼并則公有羡財私有餘力矣<lb/>
　　榆問　　　　　　　　　　　　<hi>明</hi>張珩<lb/>
懐德公問於憂心子曰嘗聞王晉溪議余肅敏遷鎮失<lb/>
策何如憂心子曰鎮城原設綏德州本秦上郡地也其<lb/>
形勢則雕山䟽屬嶕嶢橫峙無定大理㶑灎奔流有葭<lb/>
蘆府谷神木之險搤之於左有響水土門筆架之阻環<lb/>
之於右中自米脂魚河直抵河套一千二百餘里皆屬<lb/>
内地足堪戰守縱有猖獗中有榆林百里沙磧我主彼<lb/>
<pb n="KR2k0050_WYG_087-82b"/>
客我逸彼勞何能爲哉懐德公曰晉溪以河套爲内地<lb/>
果何所考憂心子曰河套古朔方郡地詩所謂天子命<lb/>
我城彼朔方者此也歷秦漢皆郡縣其地唐張仁愿攝<lb/>
御史大夫代朔方總管築三受降城受降之外有青山<lb/>
迤邐東西二千餘里山之上置斥堠千八百座突厥不<lb/>
敢踰山牧馬減鎮兵數萬省費以億計是山之北方爲<lb/>
境外至宋仁宗時爲夏所併及元滅夏立西夏尚書省<lb/>
以𨽻之逮我洪武舍受降而衛東勝已失一面之險其<lb/>
<pb n="KR2k0050_WYG_087-83a"/>
棄東勝以就延綏則以一面之地遮千餘里之衝所幸<lb/>
者邊境帖然耳及正統十四年乗土木之變阿羅出等<lb/>
始入河南入犯勅都督王禎鎮守延綏提輕騎三千晝<lb/>
夜兼行五百里即追出境遂秦築榆林城南作延綏之<lb/>
屏翰北保河套之沃壤以爲重險耳至成化七年巡撫<lb/>
王公鋭奏立榆林衛八年余肅敏代鋭始遷綏德鎮於<lb/>
榆林故晉溪謂失策正在於此何也天下之事有理有<lb/>
勢理可爲也值勢有所阻雖豪傑不能以有濟今考自<lb/>
<pb n="KR2k0050_WYG_087-83b"/>
正統十四年一犯之後歴景泰以至肅敏遷鎮時十五<lb/>
年間絶無警報正所謂天未隂雨綢繆牖户之時也使<lb/>
肅敏果欲立萬世之業即復張仁愿之所經畧者掣榆<lb/>
鎮守哨之軍置青山見在墩臺則烽火明矣移榆鎮畚<lb/>
鍤之夫築沿河塞垣故址則保障固矣採套中之材木<lb/>
則公廨建矣因套中之鹽池則國課興矣治地分田則<lb/>
屯田舉矣立置設郵則王命傳矣豈不爲乆安長治之<lb/>
策哉奈肅敏智不及此顧乃屑屑以就河套之利置重<lb/>
<pb n="KR2k0050_WYG_087-84a"/>
鎮於沙磧之間譬如棄珠玉於道途終必爲人所得河<lb/>
套之利又安可保哉果至𢎞治十四年和碩入套迄今<lb/>
濟農據爲巢穴已爲門庭之㓂深抱蠶食之憂及覽肅<lb/>
敏奏議原議榆林将士耕種於套以省民運牧馬於套<lb/>
以省内帑今兩利俱失而且外困於兵内困於食皆肅<lb/>
敏失策之所致也公曰徃事難咎矣套利既失通變宜<lb/>
民必有其道願吾子思之憂心子曰青山之北爲境外<lb/>
彼既踰我青山復據我河套河套之南爲墪臺彼既攻<lb/>
<pb n="KR2k0050_WYG_087-84b"/>
我墪臺復掠我樵牧又不時輒至我内地於東路侵三<lb/>
角城花石崖答兒山等處於西路侵白洛城蘆闗嶺金<lb/>
湯寨等處於中路侵碎金驛銀州闗魚河峁等處至秋<lb/>
髙馬壮輒爲大舉如嘉靖七年入涇邠十九年入固靖<lb/>
二十二年入綏德清澗二十四年入保安二十五年入<lb/>
環慶榆林雖有防秋之備而侵軼之患不能一朝居也<lb/>
懐德公曰子今計将安出憂心子曰余觀今日榆鎮與<lb/>
前迥然不同茍不急爲之圖必致燎原莫遏竊不自量<lb/>
<pb n="KR2k0050_WYG_087-85a"/>
會題城堡二官經畫腹裡遴選能幹武職處置臨邊使<lb/>
隨處堅壁人皆賈勇自爲戰守以保身家亦唐府兵遺<lb/>
意也至於三十五城營堡每空四十餘里地勢平漫無<lb/>
墻可據則地利尚矣復於石門鎮石門子野豬硤禪梯<lb/>
嶺闗背干川開光堡棗灣兒黄草墕白晝山順寧司五<lb/>
谷城俱有峻嶺深溝爲大舉必經之路乃挑築城塹嚴<lb/>
兵伏遏庻得用少守險之要使彼不得南下更於各路<lb/>
選鋒令驍将統領預發通事夜不收監哨水頭如見大<lb/>
<pb n="KR2k0050_WYG_087-85b"/>
衆聚結分投飛報相機而擊之是我守險者步兵當鋒<lb/>
者精騎彼聚衆以攻我合兵以拒勢亦不分此防秋之<lb/>
計也若彼夜伏邊外伺旦竊掠我偵知要擊有功者即<lb/>
具題陞賞以示鼓舞人皆争戰彼自不敢近邊矣倘或<lb/>
陡逼塞垣覘我虗實哨探得實速發驍健擊之彼将膽<lb/>
落心寒必逺我邊三四百里不但樵牧之人可保無虞<lb/>
河套之利亦得少資萬一余昔撫榆林鎮嘗集議主勦<lb/>
大将劉文周尚文偏禆梁震白爵三年間頗多斬獲至<lb/>
<pb n="KR2k0050_WYG_087-86a"/>
於梁震直搗其營今彼中猶稱梁太師來以止兒啼云<lb/>
懐德公曰彼未入犯乗吭搗穴豈非搆怨啓釁乎憂心<lb/>
子曰攷之别鎮出大邊爲境外榆林青山之外爲境外<lb/>
見載肅敏題准事例有馬官軍夏秋牧馬於套每軍復<lb/>
採秋青草以備春冬之用無馬官軍亦然嘉靖七年有<lb/>
神木叅将王効入套奪馬百餘匹被豪民薛天禄者挾<lb/>
財不遂赴登聞鼔奏効隠匿邊釁下陜西撫按會勘有<lb/>
云果如薛天禄所奏王効當正典刑但不知所謂境外<lb/>
<pb n="KR2k0050_WYG_087-86b"/>
指何地而言若是河套乃我祖宗内地王効仍當論功<lb/>
行賞薛天禄從重發遣此余巡按陜西時事也且河套内<lb/>
地備載陜西通志官軍牧馬採草明載余肅敏奏議總<lb/>
督楊䆳菴經畧三疏亦論及之俱可考證夫以境外視<lb/>
河套者固失考國家故實其冐昧復套者又不察事機<lb/>
之會可勝嘆哉今彼據我河套使我耕牧樵採之利盡<lb/>
失在套則犯延寧出套則東犯宣大西犯甘涼猶爲四<lb/>
肢之疾至二十九年東渡與諳達小王子糾衆數萬由<lb/>
<pb n="KR2k0050_WYG_087-87a"/>
古北口直犯畿輔上厪我皇上宵旰之憂以致調各鎮<lb/>
精兵入衛又於都門之外議築重闗是腹心之病矣今<lb/>
日者臨邊斬獲逺振軍威而謂之搆怨啟釁可乎公改<lb/>
容曰子之言是<lb/>
　　宣三輔討姚萇檄　　　　　　　<hi>晉</hi>郭質<lb/>
義感君子利動小人吾等生逢先帝堯舜之化累世受<lb/>
恩非常伯納言之子即卿校牧守之裔而坐視豺狼忍<lb/>
害君父祼尸薦棘痛結幽泉山陵無松隧之兆靈主無<lb/>
<pb n="KR2k0050_WYG_087-87b"/>
清廟之頌賊臣莫大之罪自古所未聞雖茹荼之苦銜<lb/>
蓼之辛何以喻之姚萇窮凶肆害毒被神人於圖䜟厯<lb/>
數萬無一分而敢妄竊重名厚顔瞬息日月固所不照<lb/>
二儀實亦不育皇天雖欲絶之亦将假手於忠節凡百<lb/>
君子皆夙漸神化有懐義方含耻而存孰若蹈道而没<lb/>
乎<lb/>
　　傳藩鎮會復闗中檄　　　　　　<hi>唐</hi>鄭畋<lb/>
夫屯亨有數否泰相㳂如日月之蔽虧似隂陽之愆伏<lb/>
<pb n="KR2k0050_WYG_087-88a"/>
是以漢朝方盛則莽卓肆其奸凶夏道未衰而羿澆騁<lb/>
其殘酷不無僣越尋亦誅夷妖孽之生古今難免代有<lb/>
忠貞之士力爲匡復之謀我國家應五運以乗乾躡三<lb/>
王之垂統緜區飲化匝宇歸仁十八帝之鴻猷銘於神<lb/>
鼎三百年之睿澤播在人謡加以政尚寛𢎞刑無枉濫<lb/>
翼翼勤行於王道孜孜務恤於生靈足可傳寳祚於無<lb/>
窮御瑶圖於不朽近歳螟蝗作害旱暵延灾因令無賴<lb/>
之徒遽起亂常之暴雖加討逐猶肆猖狂草賊黄巢奴<lb/>
<pb n="KR2k0050_WYG_087-88b"/>
僕下才豺狼醜類寒耕熱耨不厲力於田疇媮食靡衣<lb/>
務偷生於剽奪結連凶黨驅迫平人始擾害於里閭遂<lb/>
侵陵於郡邑屬以蕃臣不武戎士貪財徒加討逐之名<lb/>
竟作遷延之役致令滋蔓累有邀求聖上愛育情深含<lb/>
𢎞道廣指萬方而罪已用百姓以爲心假以節旄委之<lb/>
藩鎮兾其悛革免困疲羸而殊無犬馬之誠但恣蟲蛇<lb/>
之毒䖍劉我征鎮覆没我京都凌辱我衣冠屠殘我士<lb/>
庶視人命有同於草芥謂大寳易取如奕棋而乃竊據<lb/>
<pb n="KR2k0050_WYG_087-89a"/>
宫闈僞稱名號爛羊頭而拜爵續狗尾以命官燕巢幕<lb/>
以誇安魚在鼎而猶戯殊不知五侯抝怒期分項羽之<lb/>
屍四冡既成待葬蚩尤之骨猶復廣侵田宅濫畜貨財<lb/>
比谿壑以難盈類烏鳶而縱攫茫茫赤縣僅同夷貉之<lb/>
鄉惴惴黔黎若在狴牢之内人神共怒行路傷心畋謬<lb/>
領藩垣榮兼将相每枕戈而待旦常泣血以忘飱誓與<lb/>
義士忠臣共剪狐嗚狗盗近承詔命會合諸軍皇帝親<lb/>
御六師即離三蜀霜戈萬隊鐵馬千羣雕虎嘯以風生<lb/>
<pb n="KR2k0050_WYG_087-89b"/>
應龍驤而雲起淮南髙相公會闗東諸道百萬雄師計<lb/>
以初夏會於闗内畋與涇原節度使程宗楚秦州節度<lb/>
使仇公遇等已驅組練大集闗畿争麾隴上之蛇矛待<lb/>
掃闗中之蟻聚而吐蕃党項以乆濡皇化深憤國讐願<lb/>
以沙漠之軍共獻盪平之㨗此際華夷合勢藩鎮連衡<lb/>
旌旗煥爛於雲霞劔㦸晶熒於霜雪莫不持繩待試賈<lb/>
勇争先思垂竹帛之功誓雪朝廷之耻矧兹殘孽不足<lb/>
殄除况諸道世受國恩身縻好爵皆貯興邦之略咸傾<lb/>
<pb n="KR2k0050_WYG_087-90a"/>
致主之誠自函洛構氛鑾輿避狄莫不指銅駝而眥裂<lb/>
望玉壘以䰟銷聞此勤王固宜投袂更希憤激速殄㓂<lb/>
讐永圖社禝之勲以報君親之德迎鑾反正豈不休哉<lb/>
　　報西夏索割鄜延檄　　　　　　<hi>宋</hi>王庶<lb/>
金人初犯本朝嘗以金肅河清畀爾今誰與守國家以<lb/>
奸臣貪得不恤鄰好遂至於此貪利之臣何國無之豈<lb/>
意夏國躬蹈覆轍比聞金人欲自涇原徑擣興靈方切<lb/>
寒心不圖尚欲乗人之急幕府雖士卒單寡然類皆節<lb/>
<pb n="KR2k0050_WYG_087-90b"/>
制之師左支右吾尚堪一戰果能辦此何用多言<lb/>
　　西平王李晟收西京露布　　　<hi>唐</hi>于公異<lb/>
臣聞春司生榮秋主殺伐若終始煦嫗則不能成歳功<lb/>
仁則順成暴則殘滅若一貫邪正則不能建大中是以<lb/>
春秋序行則通天和而母元氣德刑具舉則協王道而<lb/>
經彛倫亂由是除兵不可去堯舜禹湯之德統元立極<lb/>
之君或制五兵或張九伐葢欲攘剔兇戾乂安生靈補<lb/>
雍熈之未洽佐聲敎之不暨有以然者抑實爲焉伏惟<lb/>
<pb n="KR2k0050_WYG_087-91a"/>
皇帝陛下溥博法於乾坤貞明侔於日月陶埏六籍表<lb/>
正萬邦揚髙祖太宗之耿光奉肅宗代宗之丕烈自纂<lb/>
承前緒髙居穆清率土承有截之風懐生無不遂之性<lb/>
頃者邊鄙或聳干戈爰設有征無戰許蔡傒首領之誅<lb/>
陸梁背誕涇原生肘腋之變逆賊朱泚所以委身凶德<lb/>
假翮奸徒熒惑我生人僣賊我神噐聚爲起穢之物腥<lb/>
彼宫闈散作旬始之妖孛於躔次先皇帝懐柔河朔敷<lb/>
佑下人録其率化之績優以登朝之禮恩澤汪濊集凡<lb/>
<pb n="KR2k0050_WYG_087-91b"/>
庶之門名噐燻灼加闒茸之軰謂革桀跖将馴大和殊<lb/>
不知惡木生槎枿之荑瘈狗吠豢牢之主頃屬鑾輿順<lb/>
動郊畿駐驆而泚乃嘯兇命醜阻兵安忍長㦸指闕流<lb/>
矢射天穿髙墉以䑕牙毒王師以蠆尾罪浮羿浞惡貫<lb/>
梟獍是以萬方糾怒九服囂騰思齒劔者投袂而興争<lb/>
倳刅者不期而㑹屬賊臣聞釁隂貸凶謀中緩雷霆之<lb/>
誅遂延頃刻之命臣是用祗承睿筭恭行天罰攝衣登<lb/>
壇明君親之大義禡牙宜社假神祗之幽贊以今月廿<lb/>
<pb n="KR2k0050_WYG_087-92a"/>
五日更總領師徒直趨都邑畧㶚滻而揚斾瞰囿游而<lb/>
下營土濠雲舒木柵林植飬威畜鋭直殄元兇卧鼔偃<lb/>
旗猶輕小利賊初陵犯畧以芟夷謂其氣竭而來歸尚<lb/>
敢尸居而作固敵若可縱師多奚爲遂至廿七日㑹諸<lb/>
将於中權占勝風於大斾未鼔而人心粗勵先庚而軍<lb/>
令凝嚴各懐報主之誠盡淬復讐之刅臣知其可用遂<lb/>
此疾驅五月廿八日寅時華州鎮國軍節度使駱元光<lb/>
神策行營商州節度使兼御史大夫尚可孤本軍副使<lb/>
<pb n="KR2k0050_WYG_087-92b"/>
都知兵馬使御史大夫呉詵都虞候兼御史大夫邢君<lb/>
牙京西行營都知兵馬使檢校工部尚書孟涉右廂兵<lb/>
馬使御史大夫康英俊隴州節度右廂兵馬使郭審全<lb/>
又權乂成神䇿行營商州節度都虞候彭元俊等受命<lb/>
於牙旗之下分麾於轅門之外将士等超乗賈勇免胄<lb/>
啟行夾川陸而左旋右抽抵丘陵而浸淫布濩聲塞宇<lb/>
宙氣雄鉦鼔陳兵於光泰門外悉鋭於神䴥倉東繚垣<lb/>
岔以成塵滋水涸而爲地左廣未離於舊壘前偏已交<lb/>
<pb n="KR2k0050_WYG_087-93a"/>
於賊鋒若降於天若出於地賊帥姚令言張芝等志懐<lb/>
剽狡心尚憑陵作忠盡謀力則不及怙亂賊義氣則有<lb/>
餘勢如飈馳衆若蜂集横列堅陣勢連髙岡猶張蹭蹬<lb/>
之鱗更舉螳螂之臂衙前兵馬使兼御史大夫王必知<lb/>
牙官兼刀斧将兼御史中丞史萬頃等自相誓約又令<lb/>
軍行指麾而貔兕作威感激而風雲動色遂先登進擊<lb/>
深入合攻七擒連發而星馳兩翼旁張而雲合霜刅吐<lb/>
光而揮霍鼉鼓騰聲而隠轔賊方土崩我乃霆擊乗其<lb/>
<pb n="KR2k0050_WYG_087-93b"/>
蹈籍遂至於上蘭取彼鯨鯢直通乎中禁段誠諫賊之<lb/>
心膂既就生擒涇原将賊之羽毛終制死命顧其係頸<lb/>
求活投戈乞降崩騰於蓁莽之間震懾於旌麾之下臣<lb/>
以其今染汙俗昔實平人推赤心以如初敷皇化而咸<lb/>
一姚令言等力扞王師退而復合惡烏将墜尚顧危巢<lb/>
妖狐就擒猶守舊穴自卯及申拒而復攻讙譟之聲山<lb/>
傾而河泄鼔鼙之氣霆鬪而電奔屏翳發向敵之風回<lb/>
禄扇燎原之熖馬逸不止人怒未舒既自北而徂南竟<lb/>
<pb n="KR2k0050_WYG_087-94a"/>
輿屍而折首又使決勝軍節度使工部尚書唐良臣右<lb/>
廂兵馬使御史大夫趙光鏟義武軍兵馬使楊萬榮左<lb/>
步軍使御史大夫孟曰華馬将軍田子竒霍去憞郝覲<lb/>
等華州節度使左廂先軍兵馬使馬英華右先鋒兵馬<lb/>
使董泚神䇿行營商州節度兵馬使賈值金右廂左都<lb/>
虞候張望都等領馬步爲副勢均破浪攻若決河雖其<lb/>
盗武庫之五兵憑宫垣之萬雉及兹剪滅才欲乗陵曽<lb/>
無鐏刅之鋒已失藩籬之固遂生擒僞署侍中董泰中<lb/>
<pb n="KR2k0050_WYG_087-94b"/>
書侍郎平章事蒋鎮左僕射同平章事張光晃兵馬使<lb/>
李倩敬釭等逆賊朱泚與同惡姚令言張芝等輕騎走<lb/>
出臣已遣兵馬使田子竒等追躡計即梟夷臣竊以此<lb/>
賊包藏逆謀叅㑹凶德祲沴其氣豺武其心背先皇亭<lb/>
育之恩傷陛下元黙之化漢之莽卓未足等夷晉有敦<lb/>
元自當超軼子暴其父隂侵於陽自古未有如泚之大<lb/>
者也或者上天之意申儆於巨唐中興之期先啟於陛<lb/>
下不然何王師奮伐勢無駐於建瓴醜類搶攘功有輕<lb/>
<pb n="KR2k0050_WYG_087-95a"/>
於折箠猶逃宻網尚反隻輪誠當盡敵之時更發追亡<lb/>
之騎且稽分體未即燃臍快億兆之歡心復宗社之深<lb/>
耻即當梟戮用申刑典今已肅清宫禁祗謁寝園鐘簴<lb/>
不移廟貌如故葢宸極之所垂象列聖之所雄都神扶<lb/>
業業之傾天降穰穰之福不然豈免於毁圮之患崩剥<lb/>
之虞者哉此皆上天降鑒睿慮潜施制兵要於事先規<lb/>
雄武於彀内再造可封之俗因櫜不戰之功左武右文<lb/>
銷鋒鑄鏑澹乎華胥之代㝠然葛天之風臣謬寄台司<lb/>
<pb n="KR2k0050_WYG_087-95b"/>
幸當統帥乏吉甫之文武缺郤縠之詩書此皆衆将叶<lb/>
心羣帥宣力非臣庸𤨏敢自矜大臣不勝慶快之極謹<lb/>
差某官奉露布以聞<lb/>
　　收復京城奏捷露布<hi>中和三年</hi>　　楊復光<lb/>
頃者妖興霧市嘯聚叢祠而岳牧藩侯備盗不謹謂大<lb/>
同之運常可容姦謂無事之秋縱其長惡賊首黃巢因<lb/>
得充盈窟穴蔓延萑蒲驅我蒸黎徇其兇<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>展生鍔以<lb/>
成鋒刄殺耕牛以恣燔炮魑魅晝行虺蜴夜噬自南海<lb/>
<pb n="KR2k0050_WYG_087-96a"/>
失守湖外喪師飬虎災深馴梟逆大物無不害惡靡不<lb/>
爲豺狼貽朝市之憂瘡痏及腹心之痛遂至毒流萬姓<lb/>
盗汚兩京衣冠銜塗炭之悲郡邑起丘墟之痛萬方共<lb/>
怒十道齊攻仗九廟之威靈殄積年之兇醜河中節度<lb/>
使王重榮神資壮烈天賦機謀誓立功名志安家國至<lb/>
於屯田待敵率士當衝收百姓十餘萬家降賊黨三萬<lb/>
餘衆法能持重功遂晚成乆稽原野之刑未决雷霆之<lb/>
怒自收同華進逼京師夕烽髙炤於國門遊騎頻臨於<lb/>
<pb n="KR2k0050_WYG_087-96b"/>
㶚岸既知四隅㫁絶百計奔衝如窮鳥觸籠似飛蛾赴<lb/>
熖雁門節度使李克用神傳将畧天付忠貞機謀與武<lb/>
藝皆優臣節共本心相稱殺賊無非手刄入陣率以身<lb/>
先可謂雄才得名飛将統領本軍南下與臣同力前驅<lb/>
雖在寝興不忘㓂孽今月八日遣牙隊将前鋒守宗河<lb/>
中騎将白志遷橫野軍使滿存雲躡将丁行存胡邑鎮<lb/>
将康思貞忠武黄頭軍使龎從等三十二都隨李克用<lb/>
自光泰門先入京師力摧兇逆又遣河中将劉讓王瓌<lb/>
<pb n="KR2k0050_WYG_087-97a"/>
兾軍武孫珙忠武大将喬從遇鄭滑将韓從威荆南大<lb/>
将申屠悰滄州大将賈滔易定大将張仲慶壽州大将<lb/>
張行方天德大将顧彦明左神策弩手甄君楚公孫佐<lb/>
横衝軍使楊守亮躡雲都将髙周彛忠順都将胡貞絳<lb/>
州監軍毛宣伯聶𢎞裕等七十都繼進賊尚爲堅陣來<lb/>
抗官軍李克用率勵驍雄整齊金革呌噪而聲将動瓦<lb/>
時咽而氣欲吞沙寛列戈矛麾軍夾擊自卯至申兇徒<lb/>
大敗自望春宫䠞殺至昇陽殿合圍戈不濫揮矢無虚<lb/>
<pb n="KR2k0050_WYG_087-97b"/>
發其賊即時奔遁散入商山徒延漏刄之生停作飲頭<lb/>
之噐伏自收平京國三面皆立大功若破敵摧鋒雁門<lb/>
寔居其首其餘将佐同効馳驅兼臣所部二萬餘人數<lb/>
歳櫛風沐雨既兹盪定並録以聞<lb/>
　<lb/>
　<lb/>
　<lb/>
　陜西通志巻八十七<lb/>
</p>
<p>
</p>
  </div>
</body>
</text>
</TEI>
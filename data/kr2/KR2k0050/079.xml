<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陜西通志巻七十九</head> <lb/>
    <p>
<pb n="KR2k0050_WYG_079-1a"/>
欽定四庫全書<lb/>
　陜西通志巻七十九<lb/>
　　紀事第四<lb/>
周<lb/>
明帝二年夏六月帝如昆明池秋九月帝如同州<lb/>
　六月辛未幸昆明池九月丁未幸同州過故宅賦詩<lb/>
　十月辛酉還宫<hi>周書明帝紀</hi>
武成元年延州稽胡叛擊破之<lb/>
<pb n="KR2k0050_WYG_079-1b"/>
　髙琳武成初除延州刺史從柱國盧豆寜討稽胡郝<lb/>
　阿保劉桑德等破之<hi>周書髙琳傳</hi>
武帝保定元年丹綏銀州作亂討平之<lb/>
　是年丹州綏州銀州部内與蒲川賊同反以達奚震<lb/>
　辛威討平之<hi>延綏鎮志</hi>
冬十一月帝如岐陽<lb/>
　十一月丁巳狩於岐陽十二月壬午至自岐陽<hi>周書武帝</hi>
　<hi>紀</hi>
<pb n="KR2k0050_WYG_079-2a"/>
二年春閏正月洛州民謀亂伏誅<lb/>
　洛州民周共妖言惑衆假署將相事發伏誅<hi>周書武帝紀</hi>
冬十月治兵<lb/>
　十月辛亥帝御大武殿大射公卿列將皆㑹戊午講<lb/>
　武於少陵原<hi>周書武帝紀縣按咸寕志少陵原在今  南四十里</hi>
三年秋九月帝如同州<lb/>
　九月丙戌幸同州十有二月辛卯至自同州<hi>周書武帝紀</hi>
四年冬十月帝如沙苑<lb/>
<pb n="KR2k0050_WYG_079-2b"/>
　十月丁卯幸沙苑勞師癸酉還宫<hi>周書武帝紀</hi>
五年春二月帝如岐州<lb/>
　二月壬申行幸岐州<hi>周書武帝紀</hi>
天和元年秋七月築屯兵列城冬十一月如新城<lb/>
　七月戊寅築武功郿斜谷武都留谷津坑諸城以置<lb/>
　軍人十一月丙戌行幸武功等新城十二月庚申還<lb/>
　宫<hi>周書武帝紀</hi>
二年延州賊作亂于實率衆討平之<lb/>
<pb n="KR2k0050_WYG_079-3a"/>
　天和二年延州蒲川賊郝三郎等反遣實率衆討平<lb/>
　之斬三郎首獲雜畜萬餘頭乃除延州刺史<hi>周書于謹傳附</hi>
三年二月帝如武功夏五月帝如醴泉宫冬十月治兵<lb/>
十一月帝如岐陽<lb/>
　二月丁卯幸武功丁亥還宫五月庚申行幸醴泉宫<lb/>
　秋七月戊午至自醴泉宫十月丁亥上親率六軍講<lb/>
　武於城南京邑觀者輿馬彌漫數十里諸蕃使咸在<lb/>
　焉十一月甲辰行幸岐陽十二月丁丑至自岐陽<hi>周書</hi>
<pb n="KR2k0050_WYG_079-3b"/>
　<hi>武帝紀</hi>
四年夏五月帝如醴泉宫<lb/>
　五月庚戌行幸醴泉宫七月辛亥至自醴泉宫<hi>周書武帝</hi>
　<hi>紀</hi>
五年夏四月帝如醴泉宫<lb/>
　四月甲寅行幸醴泉宫七月乙卯至自醴泉宫<hi>周書武帝</hi>
　<hi>紀</hi>
冬十二月齊遣兵冦邊置防守<lb/>
<pb n="KR2k0050_WYG_079-4a"/>
　齊將斛律明月冦邊於汾北築城自華谷至於龍門<lb/>
　<hi>周書武帝紀</hi>
六年秋九月築塞上列城五<lb/>
　稽胡數為冦亂使榮綏集之榮於上郡延安築周昌<lb/>
　𢎞信廣安招逺咸寧等五城以遏其要路稽胡由是不能<lb/>
　為冦<hi>隋書郭榮傳</hi>
冬十月治兵十一月帝如散闗<lb/>
　十月壬寅上親率六軍講武於城南十一月丁巳行<lb/>
<pb n="KR2k0050_WYG_079-4b"/>
　幸散闗十二月己丑還宫<hi>周書武帝紀</hi>
建徳元年冬十一月治兵十二月帝如斜谷<lb/>
　十一月丙午上親率六軍講武於城南庚戌行幸羌<lb/>
　橋集京城以東諸軍都督以上頒賜有差乙卯還宫<lb/>
　十二月壬申行幸斜谷集京城以西諸軍都督以上<lb/>
　頒賜有差丙戌還宫<hi>周書武帝紀</hi>
二年春二月詔皇太子贇撫廵西土<lb/>
　二月甲寅詔皇太子贇撫廵西土三月己卯皇太子<lb/>
<pb n="KR2k0050_WYG_079-5a"/>
　於岐州獲二白鹿以獻詔答曰在德不在瑞<hi>周書武帝紀</hi>
冬十一月治兵<lb/>
　十一月辛巳帝親率六軍講武於城東癸未集諸軍<lb/>
　都督以上五十人於道會苑大射帝親臨射宫大備<lb/>
　軍容<hi>周書武帝紀</hi>
三年春二月帝如雲陽宫<lb/>
　二月乙卯行幸雲陽宫三月辛酉至自雲陽宫<hi>周書武帝</hi>
　<hi>紀</hi>
<pb n="KR2k0050_WYG_079-5b"/>
秋七月帝如雲陽宫衛王直舉兵反司武尉遲運拒討<lb/>
之敗走<lb/>
　七月庚申行幸雲陽宫乙酉衛王直在京師舉兵反<lb/>
　欲突入肅章門司武尉遲運等拒守直敗率百餘騎<lb/>
　遁走戊子至自雲陽宫<hi>周書武帝紀</hi>帝幸雲陽令運以本<lb/>
　官兼司武與長孫覽輔太子居守俄而衛剌王直作<lb/>
　亂率其黨襲肅章門覽懼走行在所運時偶在門中<lb/>
　直兵奄至不暇命左右乃手自闔門直黨與運争門<lb/>
<pb n="KR2k0050_WYG_079-6a"/>
　斫傷運手指僅而得閉直既不得入乃縱火燒門運<lb/>
　懼火盡直黨得進乃取宫中材木及牀等以益火更<lb/>
　以膏油灌之火勢轉熾直不得進乃退運率留守兵<lb/>
　因其退以擊之直大敗而走<hi>尉遲運傳</hi>
八月帝如雲陽宫九月如同州<lb/>
　八月丙申行幸雲陽宫九月庚申幸同州十一月甲<lb/>
　戌至自同州<hi>周書武帝紀</hi>
四年春正月帝如同州<lb/>
<pb n="KR2k0050_WYG_079-6b"/>
　正月癸酉行幸同州三月丙寅至自同州<hi>周書武帝紀</hi>
秋七月帝如雲陽宫<lb/>
　七月丙辰行幸雲陽宫丁卯至自雲陽宫<hi>周書武帝紀</hi>
冬十月帝如同州<lb/>
　十月甲午行幸同州十二月庚午至自同州<hi>周書武帝紀</hi>
五年春正月帝如同州夏四月再幸同州六月帝如雲<lb/>
陽宫<lb/>
　正月癸未行幸同州三月壬寅至自同州四月乙卯<lb/>
<pb n="KR2k0050_WYG_079-7a"/>
　行幸同州五月壬辰至自同州六月丁巳行幸雲陽<lb/>
　宫八月乙卯至自雲陽宫<hi>周書武帝紀</hi>
六年夏五月帝如雲陽宫<lb/>
　五月癸巳行幸雲陽宫六月丁未至自雲陽宫<hi>周書武帝</hi>
　<hi>紀</hi>
宣政元年夏五月帝北伐次雲陽宫<lb/>
　突厥入冦五月己丑帝總戎北伐發闗中公私驢馬<lb/>
　悉從軍癸巳帝不豫止於雲陽宫丙申詔停諸軍事<lb/>
<pb n="KR2k0050_WYG_079-7b"/>
　<hi>周書武帝紀</hi>
秋八月帝如同州<hi>是年六月武帝崩宣帝即位</hi>
　八月壬申行幸同州十月癸酉至自同州<hi>周書宣帝紀</hi>
宣帝大象元年秋八月帝如同州<lb/>
　八月庚申行幸同州壬申還宫<hi>周書宣帝紀</hi>
冬十一月帝如温湯遂如同州<lb/>
　十一月乙未幸温湯戊戌行幸同州壬寅還宫<hi>周書宣帝</hi>
　<hi>紀</hi>
<pb n="KR2k0050_WYG_079-8a"/>
二年春三月帝如同州<lb/>
　三月辛卯行幸同州增候正前驅戒道為三百六十<lb/>
　重自應門至於赤岸澤<hi>通鑑赤岸澤在長安北同州南</hi>數十里間幡<lb/>
　旗相蔽鼓樂俱作又令武賁持鈒馬上稱警蹕以至<lb/>
　於同州改同州宫為天成宫庚子至自同州<hi>周書宣帝紀</hi>
遣兵屯潼闗<lb/>
　宣帝崩髙祖以楊尚希督宗室兵三千人鎮潼闗<hi>隋書</hi>
　<hi>楊尚希傳</hi>
<pb n="KR2k0050_WYG_079-8b"/>
隋<lb/>
髙祖開皇元年冬十月帝如岐州<lb/>
　十月壬辰行幸岐州十二月庚子至自岐州<hi>隋書文帝紀</hi>
二年夏六月作新都<lb/>
　開皇二年六月詔左僕射髙熲將作大匠劉龍鉅鹿<lb/>
　郡公賀婁子幹太府少卿髙龍乂等創造新都<hi>隋書髙祖</hi>
　<hi>紀</hi>初帝嫌臺城制度窄小宫内多鬼妖夜與髙熲蘇<lb/>
　威二人定議遷都通直散騎常侍庾季才旦而奏曰<lb/>
<pb n="KR2k0050_WYG_079-9a"/>
　臣仰觀天象俯察圖記龜兆允襲必有遷都且堯都<lb/>
　平陽舜都冀土是知帝王居止世代不同而漢營此<lb/>
　城經今八百嵗水皆鹹鹵不甚冝人願陛下協天人<lb/>
　之心為遷徙之計帝愕然謂熲等曰是何神也朕自<lb/>
　今已後信有天道矣是時太師李穆上表改都邑帝<lb/>
　曰天道聰明已有應徴太師民望復抗此請是則可<lb/>
　矣遂發詔施行<hi>册府元龜</hi>
冬十月突厥入冦詔屯兵咸陽以備之<lb/>
<pb n="KR2k0050_WYG_079-9b"/>
　初帝初立待突厥禮薄突厥大怒千金公主傷其宗<lb/>
　祀覆滅日夜言於沙鉢畧請為周室復讐沙鉢畧謂<lb/>
　其臣曰我周之親也今隋主自立而不能制復何面<lb/>
　目見可賀敦乎乃悉發五可汗控弦之士四十萬伐<lb/>
　隋入長城帝患之勅縁邊修保障詔太子勇屯兵咸<lb/>
　陽以備之<hi>通鑑</hi>馮昱叱李長乂李崇皆為虜所敗於是<lb/>
　縱兵來冦上郡延安六畜咸盡<hi>隋書突厥傳</hi>
十二月新都成<lb/>
<pb n="KR2k0050_WYG_079-10a"/>
　十二月丙子名新都曰大興城<hi>隋書髙祖紀</hi>
三年春遷於新都<lb/>
　三月丙辰雨常服入新都五月乙巳梁太子琮來賀<lb/>
　遷都<hi>隋書髙祖紀</hi>
秋九月帝如城東<lb/>
　九月壬子幸城東觀稼榖<hi>隋書髙祖紀</hi>
四年春正月梁王來朝二月帝如隴州九月帝如灞上<lb/>
　正月壬申梁王蕭巋來朝二月乙巳上餞梁王於灞<lb/>
<pb n="KR2k0050_WYG_079-10b"/>
　上庚戌幸隴州突厥可汗阿史那玷率其屬來降九<lb/>
　月乙丑幸灞水觀漕渠賜督役者帛各有差<hi>隋書髙祖紀</hi>
七年春二月帝如醴泉宫<lb/>
　二月壬申車駕幸醴泉宫<hi>隋書髙祖紀</hi>
冬十月帝如同州<lb/>
　十月庚申行幸同州以先帝所居降囚徒<hi>隋書髙祖紀</hi>
十一月帝如馮翊<lb/>
　十一月甲午幸馮翊親祠故社父老對詔失㫖上大<lb/>
<pb n="KR2k0050_WYG_079-11a"/>
　怒免其縣官而去<hi>隋書髙祖紀</hi>是行也内史李德林以疾<lb/>
　不從勅書追之與議伐陳之計及還隋主馬上舉鞭<lb/>
　南指曰待平陳之日以七寳裝嚴公使自山以東無<lb/>
　及公者<hi>綱目</hi>
八年冬十一月帝如定城誓師<lb/>
　十月命晉王廣秦王俊清河公素皆為行軍元帥以<lb/>
　伐陳十一月丁卯車駕餞師乙亥行幸定城陳師誓<lb/>
　衆<hi>隋書髙祖本紀三按述征記定城去長安  十里</hi>
<pb n="KR2k0050_WYG_079-11b"/>
九年夏四月帝如驪山<lb/>
　四月己亥幸驪山勞旋師也<hi>册府元龜</hi>
十二年秋七月帝如昆明池<lb/>
　七月壬戌幸昆明池其日還宫<hi>隋書髙祖紀</hi>
秋八月帝如龍首池<lb/>
　八月乙亥幸龍首池癸巳制宿衛者不得輙離所守<lb/>
　<hi>隋書髙祖紀</hi>
十三年春正月帝如岐州<lb/>
<pb n="KR2k0050_WYG_079-12a"/>
　正月壬戌行幸岐州二月丁亥至自岐州<hi>隋書髙祖紀</hi>
二月作仁壽宫<lb/>
　二月丙子詔楊素營仁夀宫於岐山之北素奏宇文<lb/>
　愷封德彛為土木監於是夷山堙谷以立宫殿崇臺<lb/>
　累榭宛轉相屬役使嚴急丁夫多死覆以土石因而<lb/>
　築之死者以萬數<hi>通鑑在按明一統志仁夀宫  今麟遊縣西</hi>
秋七月帝如昆明池<lb/>
　七月丁巳幸昆明池<hi>隋書髙祖紀</hi>
<pb n="KR2k0050_WYG_079-12b"/>
十五年春三月帝如仁夀宫<lb/>
　仁夀宫成三月丁亥幸之時天暑役夫死者相次於<lb/>
　道楊素悉焚除之帝不悦及至見制度壯麗大怒曰<lb/>
　楊素為吾結怨天下素聞之慮獲譴封德彛曰公勿<lb/>
　憂俟皇后至必有恩詔明日帝果召素入對后勞之<lb/>
　曰公知吾夫婦老無以自娱盛飾此宫豈非忠孝賜<lb/>
　賚甚厚<hi>通鑑</hi>
冬十一月帝如温湯<lb/>
<pb n="KR2k0050_WYG_079-13a"/>
　十一月辛酉幸温湯乙丑至自温湯<hi>隋書髙祖紀</hi>
十六年冬十月帝如長春宫<lb/>
　十月己丑幸長春宫十一月壬子至自長春宫<hi>隋書髙祖</hi>
　<hi>紀所按長春宫周時  建在同州</hi>
十七年春二月帝如仁夀宫<lb/>
　二月庚寅幸仁夀宫九月甲申至自仁夀宫<hi>隋書髙祖紀</hi>
十八年春二月帝如仁夀宫<lb/>
　二月甲辰幸仁夀宫九月辛卯至自仁夀宫十二月<lb/>
<pb n="KR2k0050_WYG_079-13b"/>
　自京師至仁夀宫置行宫十有二所<hi>隋書髙祖紀</hi>
十九年春二月帝如仁夀宫冬十月徙突厥染干於五<lb/>
原<lb/>
　二月甲寅幸仁夀宫<hi>隋書髙祖紀</hi>突厥染干尚宗女安義<lb/>
　公主患雍虞閭抄畧請徙五原從之<hi>突厥傳</hi>
仁夀二年春三月帝如仁夀宫<lb/>
　三月己亥幸仁夀宫九月丙戌至自仁夀宫<hi>隋書髙祖紀</hi>
四年春正月帝如仁壽宫<hi>七月煬帝即位</hi>
<pb n="KR2k0050_WYG_079-14a"/>
　正月甲子幸仁夀宫<hi>隋書髙祖紀</hi>帝將避暑於仁夀宫術<lb/>
　士章仇大翼諫曰是行恐鑾輿不返帝大怒繫之長<lb/>
　安獄期還而斬之<hi>通鑑</hi>
煬帝大業三年夏四月帝北廵<lb/>
　四月丙申車駕北廵狩己亥次赤岸澤六月辛巳獵於<lb/>
　連谷<hi>連谷縣名屬勝州</hi>戊子次榆林郡甲辰上御北樓觀漁於<lb/>
　河以宴百僚八月壬午車駕發榆林啓民可汗飾廬<lb/>
　清道以候乗輿帝幸其帳啓民奉觴上夀宴賜極厚<lb/>
<pb n="KR2k0050_WYG_079-14b"/>
　皇后亦幸義成公主帳<hi>隋書煬帝紀</hi>車駕北廵至榆林遂<lb/>
　欲出塞耀兵徑突厥中恐啓民驚懼先遣公孫晟諭<lb/>
　㫖啓民奉詔因召所部豪長咸集於是發榆林北境<lb/>
　開為御道長三千里廣百步啓民及義成公主來朝<lb/>
　行宫令宇文愷為大帳其下可坐數千人以宴啓民<lb/>
　及其部落諸長駭悦<hi>通鑑</hi>
四年春三月帝如五原<lb/>
　三月乙丑車駕幸五原因出塞廵長城<hi>隋書煬帝紀</hi>行宫<lb/>
<pb n="KR2k0050_WYG_079-15a"/>
　設六合板城載以槍車每頓舍則外其轅以為外圍<lb/>
　内布鐵芰次施弩牀以繩連機人來觸繩則弩機旋<lb/>
　轉向所觸而發<hi>通鑑</hi>
五年春三月帝西廵<lb/>
　三月己巳車駕西廵乙亥幸扶風舊宅九月癸未車<lb/>
　駕入長安<hi>隋書煬帝紀</hi>帝出臨津闗渡黄河至西平陳兵講<lb/>
　武大獵於㧞延山將擊吐谷渾自西京及西北諸郡<lb/>
　皆轉輸塞外或遇冦鈔死亡不達及車駕東還山路<lb/>
<pb n="KR2k0050_WYG_079-15b"/>
　險隘魚貫而出風雪晦冥文武饑餒沾濕士卒凍死<lb/>
　者大半後宫妃主或狼狽相失與軍士雜宿山間<hi>通鑑</hi>
六年春正月京城大索<lb/>
　正月癸亥朔旦有盜數十人皆素冠練衣焚香持華<lb/>
　自稱彌勒佛入自建國門監門者皆稽首既而奪衛<lb/>
　士仗將為亂齊王暕遇而斬之於是都下大索與相<lb/>
　連坐者千餘家<hi>隋書煬帝紀</hi>
三月築大興城<lb/>
<pb n="KR2k0050_WYG_079-16a"/>
　三月丁丑發丁男十萬城大興<hi>隋書煬帝紀</hi>
冬十二月扶風妖人作亂討平之<lb/>
　十二月丁亥扶風人向海明舉兵作亂稱皇帝建元<lb/>
　白烏遣太僕卿楊義臣擊破之<hi>隋書煬帝紀</hi>桑門向海明<lb/>
　於扶風自稱彌勒佛出世潛謀逆亂人有歸心者輙<lb/>
　獲吉夢繇是人皆惑之三輔之士翕然稱為大聖因<lb/>
　舉兵反衆至數萬官軍擊破之<hi>五行志</hi>
十年春二月扶風人唐弼舉兵反<lb/>
<pb n="KR2k0050_WYG_079-16b"/>
　扶風人唐弼舉兵反衆十萬推李𢎞芝為天子自稱<lb/>
　唐王<hi>隋書煬帝紀</hi>
夏五月延安賊劉迦論舉兵反將軍屈突通討斬之<lb/>
　屈突通仕隋大業中以功遷左驍衛大將軍秦隴盗<lb/>
　起授闗内討捕大使安定人劉迦論反衆十餘萬據<lb/>
　雕隂通發闗中兵擊之初不與戰軍中意其怯揚言<lb/>
　旋師而潛入上郡賊未之覺引而南去通七十里舍<lb/>
　分兵狥地通候其無備夜簡精甲襲破之斬迦論幷<lb/>
<pb n="KR2k0050_WYG_079-17a"/>
　首級萬餘築京觀於上郡南山擄老弱數萬口<hi>唐書屈突</hi>
　<hi>通傳</hi>
十二年秋七月馮翊郡反<lb/>
　秋七月戊辰馮翊人孫華自號總管舉兵為盜<hi>隋書煬帝</hi>
　<hi>紀</hi>
十三年春二月朔方郎將梁師都反引突厥冦邊<lb/>
　梁師都朔方人仕隋鷹揚府郎將大業末罷歸結徒<lb/>
　起為盜殺郡丞唐世宗據郡自稱大丞相聯兵突厥<lb/>
<pb n="KR2k0050_WYG_079-17b"/>
　因畧定雕隂𢎞化延安自為梁國僭皇帝位建元永<lb/>
　隆始畢可汗遺以狼頭纛號大度毗伽可汗解事天<lb/>
　子遂導突厥兵居河南地㧞鹽川郡<hi>唐書梁師都傳</hi>
三月流人郭子和據揄林反<lb/>
　翊衛郭子和坐事徙榆林會郡中大饑子和潛結敢<lb/>
　死士十八人執郡丞數以不恤百姓斬之開倉賑施<lb/>
　自稱永樂王南連梁師都北附突厥始畢以子和為<lb/>
　平陽天子子和固辭不敢當乃更以為屋利設<hi>綱目</hi>
<pb n="KR2k0050_WYG_079-18a"/>
秋八月唐師次龍門遂下韓城<lb/>
　任瓌隋仁夀中為韓城尉未幾罷髙祖討捕於汾晉<lb/>
　承制署河東縣户曹義師起瓌至龍門請見髙祖曰<lb/>
　今主政殘酷兵役不止天下之人思見拯亂與之息<lb/>
　肩公天付神武仗順而起軍令嚴明所下城邑無秋<lb/>
　毫之犯闗中兵起者跂踵而待瓌在馮翊久悉其人<lb/>
　情願為一介使入闗宣布威靈以收左輔繇梁山濟<lb/>
　河直趨韓城逼郃陽狥朝邑蕭造文吏勢當自下次<lb/>
<pb n="KR2k0050_WYG_079-18b"/>
　招諸賊然後鼔行而前據永豐積粟雖未得京師闗<lb/>
　中固已定矣髙祖曰是吾心也廼授銀青光禄大夫<lb/>
　遣陳演夀史大奈步騎六千趨梁山以瓌及薛獻為<lb/>
　招慰大使髙祖謂演夀曰閫外事與任瓌籌之既而<lb/>
　賊孫華白元度等果降且具舟於河以濟師瓌行説<lb/>
　下韓城與諸將進擊飲馬泉破之拜左光禄大夫留<lb/>
　戍永豐倉<hi>唐書任瓌傳</hi>髙祖至河東屈突通拒守不下三<lb/>
　輔豪傑歸義者日有千數髙祖將先定京師猶豫未<lb/>
<pb n="KR2k0050_WYG_079-19a"/>
　决寂進曰今通據蒲闗若不先下前有京城之守後<lb/>
　有屈突之援此腹背受敵敗之道也未若攻蒲州下<lb/>
　之而後入闗太宗曰不然兵法尚權權在於速冝乗<lb/>
　機早渡以駭其心我若遲留彼則生計且闗中羣盗<lb/>
　所在屯結未有定主易可招懐賊附兵强何城不克<lb/>
　屈突通自守賊耳不足為虞髙祖兩從之留兵圍河<lb/>
　東而引兵入闗<hi>舊唐書裴寂傳</hi>
九月唐師濟河次長春宫遣建成守潼闗世民狥渭北<lb/>
<pb n="KR2k0050_WYG_079-19b"/>
　九月丙辰馮翊太守蕭造以郡來降戊午華隂令李<lb/>
　孝嘗以永豐倉來降庚申髙祖率軍濟河舍於長春<lb/>
　宫三秦士庶至者日以千數髙祖禮之幷過所望人<lb/>
　皆喜悦丙寅遣隴西公建成司馬劉文静屯永豐倉<lb/>
　兼守潼闗以備他盗太宗率劉𢎞基長孫順德等前<lb/>
　後數萬人自渭北狥三輔所至皆下<hi>唐書髙祖紀</hi>
屈突通引兵趣長安劉文静等拒却之<lb/>
　髙祖濟河通大懼乃留鷹揚郎將堯君素守蒲將自<lb/>
<pb n="KR2k0050_WYG_079-20a"/>
　武闗趨藍田以援長安至潼闗阻劉文静兵不得進<lb/>
　<hi>唐書屈突通傳</hi>段志𤣥從劉文静拒屈突通於潼闗文静為<lb/>
　桑顯和所襲軍且潰志𤣥率壯騎馳賊殺十餘人中<lb/>
　流矢忍不言突擊自如唐兵復振<hi>段志𤣥傳</hi>
柴紹妻李氏及李神通等起兵應唐師於渭北闗中羣<lb/>
盜降於唐<lb/>
　髙祖從父弟神通起兵於鄠柴氏婦髙祖女也亦起<lb/>
　兵於司竹皆與世民會郿賊丘師利李仲文盩厔賊<lb/>
<pb n="KR2k0050_WYG_079-20b"/>
　何潘仁向善思冝君賊劉炅等皆來降因畧定鄠杜<lb/>
　壬申髙祖次馮翊乙亥燉煌公世民屯阿城隴西公<lb/>
　建成自新豐趨灞上丙子髙祖自下邽以西所經隋<lb/>
　行宫籞苑悉罷之出宫女還其家<hi>唐書髙祖紀</hi>義兵將起<lb/>
　公主與紹並在長安遣使召之紹謂公主曰尊公將<lb/>
　掃清多難紹欲迎接義旗同去則不可獨行則恐罹<lb/>
　後患為計若何公主曰君冝速去我一婦人易可藏<lb/>
　隐當别自為計矣紹即行公主乃歸鄠縣莊所遂散<lb/>
<pb n="KR2k0050_WYG_079-21a"/>
　家資招引山中亡命得數百人起兵以應髙祖時有<lb/>
　巨賊何潘仁聚衆於司竹園<hi>隋志盩厔冇司竹園</hi>自稱總管未<lb/>
　有所屬公主遣家僮馬三寳説以利害潘仁攻鄠縣<lb/>
　陷之三寳又説羣盜李仲文向善思丘師利等各率<lb/>
　衆數千人來會時京師留守熲遣軍討公主三寳潘<lb/>
　仁屢挫其鋒公主畧地至盩厔武功始平皆下之每<lb/>
　申明法令示兵士無得侵掠逺近奔赴者甚衆得兵<lb/>
　七萬人公主令間使以聞髙祖大悦及義軍渡河遣<lb/>
<pb n="KR2k0050_WYG_079-21b"/>
　紹將數百騎趨華隂傍南山以迎公主公主領精兵<lb/>
　萬餘與太宗軍會於渭北與紹各置幕府號曰娘子<lb/>
　軍<hi>舊唐書平陽公主傳</hi>淮安王神通大業末亡命入鄠南山舉<lb/>
　兵應太原約司竹賊帥何潘仁連和進與平陽公主<lb/>
　兵合自署闗中道行軍總管從平京師<hi>唐書淮安王傳</hi>時左<lb/>
　親衛段綸娶淵女亦聚徒於藍田得萬餘人遣使迎<lb/>
　淵<hi>綱目</hi>
冬十月唐師圍長安<lb/>
<pb n="KR2k0050_WYG_079-22a"/>
　十月辛巳次長樂宫有衆二十萬隋留守衛文昇等<lb/>
　奉代王侑守京城髙祖遣使諭之不報乃圍城下令<lb/>
　曰犯隋七廟及宗室者罪三族<hi>唐書髙祖紀</hi>京兆内史衛<lb/>
　文昇年老聞淵軍至憂懼成疾獨將軍隂世師郡丞<lb/>
　骨儀奉代王侑乗城拒守淵如永豐倉勞軍賑饑民<lb/>
　進屯馮翊世民所至吏民及羣盜趨之如流世民收<lb/>
　其豪俊以備僚屬營於涇陽勝兵九萬李氏將精兵<lb/>
　萬餘會世民於渭北隰城尉房𤣥齡謁世民於軍門<lb/>
<pb n="KR2k0050_WYG_079-22b"/>
　世民一見如舊識署記室叅軍引為謀主𤣥齡罄竭<lb/>
　心力知無不為淵命劉𢎞基殷開山分兵西畧扶風<lb/>
　有衆六萬南渡渭水屯長安故城城中出戰𢎞基逆<lb/>
　擊破之世民引兵趣司竹軍令嚴整秋毫不犯遣使<lb/>
　白淵請期日赴長安淵命建成選倉上精兵歸長樂<lb/>
　宫世民帥新附諸軍北屯長安故城延安上郡雕隂<lb/>
　皆請降淵引軍西行十月至長安諸軍皆集合二十<lb/>
　餘萬淵命各依壘壁毋得入村落侵暴遣使至城下<lb/>
<pb n="KR2k0050_WYG_079-23a"/>
　諭衛文昇等不報命諸軍進圍城<hi>綱目</hi>
十一月唐師入長安<hi>是月恭帝即位改元義寜</hi>
　十一月丙辰克京城命主符郎宋公弼收圖籍約法<lb/>
　十二條遥尊隋帝為太上皇立代王為皇帝甲子髙<lb/>
　祖入京師至朝堂望闕而拜隋帝授髙祖假黄鉞使<lb/>
　持節都督内外諸軍事大丞相録尚書事進封唐王<lb/>
　<hi>唐書髙祖紀</hi>姚思亷仕隋代王侍讀髙祖定京師府僚皆<lb/>
　奔亡獨思亷侍王兵將升殿思亷厲聲曰唐公起義<lb/>
<pb n="KR2k0050_WYG_079-23b"/>
　本安王室若等不宜無禮衆眙却布列階下帝義之<lb/>
　聽扶王至順陽閣下泣辭去觀者歎曰仁者有勇謂<lb/>
　此人乎<hi>姚思亷傳</hi>李靖為馬邑丞髙祖擊突厥靖察有非<lb/>
　常志自囚上急變傳送江都至長安道梗髙祖已定<lb/>
　京師將斬之靖呼曰公起兵為天下除暴亂欲就大<lb/>
　事以私怨殺誼士乎秦王亦為請得釋引為三衛<hi>李靖</hi>
　<hi>傳</hi>
唐叅軍竇軌及稽胡戰於黄欽山破之<lb/>
<pb n="KR2k0050_WYG_079-24a"/>
　時稽胡兵五萬餘人掠宜春軌討之次黄欽山<hi>水經注清</hi>
　<hi>水出雲陽縣之石門山東南流逕黄欽山西</hi>賊乘髙縱火王師小却軌斬<lb/>
　其部將十四人㧞隊中小帥代之軌自率數百騎殿<lb/>
　後令之曰聞鼓聲有不進者自後斬之既聞鼓之士<lb/>
　卒争先赴敵賊射之不能止因大破之斬首千餘級<lb/>
　掠男女二萬口<hi>舊唐書竇軌傳</hi>
十二月薛舉侵扶風唐王遣秦公世民擊敗之<lb/>
　薛舉攻扶風太宗擊敗之斬首萬餘級<hi>唐書太宗紀</hi>仁杲<lb/>
<pb n="KR2k0050_WYG_079-24b"/>
　冦扶風汧源賊唐弼拒不得進初弼立李𢎞芝為天<lb/>
　子有衆十萬舉遣使招弼弼殺𢎞芝從舉仁杲聞弼<lb/>
　無備襲之盡奪其衆弼以數百騎走軍益張號二十<lb/>
　萬將窺京師會髙祖入闗遂留攻扶風秦王擊破之<lb/>
　斬首數千級逐北至隴還<hi>唐書薛舉傳</hi>
河池太守蕭瑀以郡降唐<lb/>
　唐以瑀為禮部尚書封宋國公時榆林漢陽諸郡相<lb/>
　繼皆降於唐<hi>綱目周按河池郡後魏置南岐州後  改曰鳯州隋改河池郡</hi>
<pb n="KR2k0050_WYG_079-25a"/>
劉文静大破屈突通於潼闗追降之<lb/>
　通至潼闗為劉文静所遏相持月餘通令桑顯和夜<lb/>
　襲文静詰朝大戰義軍不利縱兵破二栅惟文静一<lb/>
　栅獨存顯和兵復入栅而戰者徃復數焉文静為流<lb/>
　矢所中義軍氣奪垂至於敗顯和以兵疲傳餐而食<lb/>
　文静因得分兵以實二栅又有遊擊數百騎自南山<lb/>
　來擊其背三栅之兵復大呼而出表裏齊奮顯和軍<lb/>
　潰僅以身免盡併其衆勢彌蹙或説通降通泣曰吾<lb/>
<pb n="KR2k0050_WYG_079-25b"/>
　歴事兩主受人厚禄安可逃難有死而已每自摩其<lb/>
　頸曰要當為國家受人一刀耳勞勉將士未嘗不流<lb/>
　涕人亦以此懐之髙祖遣其家僮召之通命斬之通<lb/>
　聞京師平家屬盡没乃留顯和鎮潼闗率兵東下通<lb/>
　適進路而顯和降文静遣竇琮等與顯和追之擒通<lb/>
　送長安髙祖曰何相見晚耶授兵部尚書封蔣國公<lb/>
　<hi>舊唐書屈突通傳</hi>
唐<lb/>
<pb n="KR2k0050_WYG_079-26a"/>
髙祖武德元年夏四月張長遜以五原郡降<hi>是年即隋恭帝義寜</hi>
<hi>二年五月髙祖即位改元武德</hi>
　張長遜以平陳功累遷五原郡通守遭亂附突厥突<lb/>
　厥號為割利特勒義兵起以郡降即拜五原太守安<lb/>
　化郡公<hi>唐書張長遜傳</hi>初長遜以中原大亂舉郡附突厥時<lb/>
　啓民可汗之子號莫賀咄設建牙直五原之北薛舉<lb/>
　遣使與莫賀咄設謀入冦莫賀咄設許之唐王使都<lb/>
　水監宇文歆賂莫賀咄設且為陳利害止其出兵又<lb/>
<pb n="KR2k0050_WYG_079-26b"/>
　説莫賀咄設遣張長遜入朝以五原之地歸之中國<lb/>
　莫賀咄設從之長遜以五原郡降<hi>通鑑</hi>
秋七月秦王長史劉文静等與薛舉戰於髙墌敗績<lb/>
　薛舉進逼髙墌遊兵至於豳岐秦王世民深溝髙壘<lb/>
　不與戰會世民得瘧疾委軍事於長史劉文静司馬<lb/>
　殷開山且戒之曰舉懸軍深入食少兵疲若來挑戰<lb/>
　慎勿應也俟吾疾愈為君等破之開山退謂文静曰<lb/>
　王慮公不能辦故有此言耳賊聞王有疾必輕我冝<lb/>
<pb n="KR2k0050_WYG_079-27a"/>
　耀武以威之乃陳於髙墌西南恃衆而不設備舉潛<lb/>
　師掩其後壬子戰於淺水原八總管皆敗士卒死者<lb/>
　什五六大將慕容羅□李安逺劉𢎞基皆没世民引<lb/>
　兵還長安文静等皆坐除名<hi>通鑑長按髙墌城在今  武縣北</hi>
榆林賊帥郭子和來降<lb/>
　子和同州蒲城人為隋左翊衛以罪徙榆林大業末<lb/>
　子和與死士十八人執丞王才斬之自號永樂王建<lb/>
　元丑平號其父為太公以弟子政為尚書令子端子<lb/>
<pb n="KR2k0050_WYG_079-27b"/>
　升為左右僕射有騎兵二千武徳元年獻欵授靈州<lb/>
　總管金河郡公<hi>唐書李子和傳</hi>
八月遣秦王世民伐薛舉<lb/>
　郝瑗言於薛舉曰唐兵新破闗中騷動宜乗勢取長<lb/>
　安舉然之會有疾而止舉卒太子仁杲立居於折墌<lb/>
　城<hi>一統志云折墌城在宜禄廢城北五里</hi>以秦王世民為元帥擊薛仁<lb/>
　杲<hi>通鑑</hi>
九月薛仁杲陷隴州<lb/>
<pb n="KR2k0050_WYG_079-28a"/>
　隴州刺史常達擊薛仁杲於冝禄川<hi>通鑑注宜禄川在豳涇二州之</hi>
　<hi>間</hi>斬首千餘級仁杲屢攻達不能克乃遣其將仵士<lb/>
　政以數百人詐降達厚撫之士政伺隙以其徒刦達<lb/>
　擁城中二千人降於仁杲達見仁杲詞色不屈仁杲<lb/>
　壯而釋之奴賊帥張貴謂達曰汝識我乎達曰汝逃<lb/>
　死奴賊耳貴怒欲殺之人救之得免<hi>通鑑</hi>
冬十月岐州鄜州賊邵江海降<lb/>
　武德元年十月岐州鄜州邵江海自號新平王遣隴<lb/>
<pb n="KR2k0050_WYG_079-28b"/>
　州刺史叔孫老擊之江海率其衆來降<hi>册府元龜</hi>
十一月秦王世民破薛仁杲於淺水原降之<lb/>
　太宗疾間復屯於髙墌城相持六十餘日舉死仁杲<lb/>
　率其衆求戰太宗按軍不動久之仁杲糧盡衆稍離<lb/>
　叛太宗曰可矣乃遣行軍總管梁實栅淺水原仁杲<lb/>
　將宗羅□擊實太宗遣將軍龎玉救實玉軍幾敗太<lb/>
　宗率兵出其後羅㬋敗走太宗追之至其城下杲降<lb/>
　師還髙祖遣李宻馳傳勞之於豳州宻見太宗不敢<lb/>
<pb n="KR2k0050_WYG_079-29a"/>
　仰視退而歎曰真英主也<hi>唐書太宗本紀</hi>
十二月朱粲冦啇州戰敗之<lb/>
　鄭元璹及朱粲戰於商州敗之<hi>唐書髙祖紀</hi>
帝如周氏陂<lb/>
　髙祖武德元年十二月乙酉如周氏陂丁亥至自周<lb/>
　氏陂<hi>唐書髙祖紀在按明一統志周氏陂  髙陵縣</hi>
羌豪旁仚地叛入南山伏誅<lb/>
　初羌豪旁仚地以所部附薛舉及薛仁杲敗仚地來<lb/>
<pb n="KR2k0050_WYG_079-29b"/>
　降留長安仚地不樂率其衆數千叛入長安南山自<lb/>
　南山諸谷出漢川<hi>隋改漢中為漢川郡</hi>所過殺掠武侯大將軍<lb/>
　龎玉擊之為仚地所敗行至始州掠女子王氏與俱<lb/>
　醉卧野外王氏㧞其佩刀斬首送梁州<hi>唐改漢川郡為梁州</hi>其<lb/>
　衆遂潰詔賜王氏為崇義夫人<hi>通鑑</hi>
賊冦涇陽討捕使王師仁擊走之<lb/>
　王師仁為討捕使武德元年突厥八千人掠涇陽師<lb/>
　仁擊走之<hi>册府元龜</hi>
<pb n="KR2k0050_WYG_079-30a"/>
鄜州刺史梁禮叛將軍藺興粲擊敗之<lb/>
　藺興粲為驍騎將軍武德元年鄜州刺史梁禮叛擊<lb/>
　破之俘斬千餘人<hi>册府元龜</hi>
賊陷盩厔將軍趙欽擊破之<lb/>
　趙欽為驃騎武德元年賊帥吕寳生衆七千人破盩<lb/>
　厔縣欽擊之斬首百餘級<hi>册府元龜</hi>
二年春二月將軍何潘仁等及司竹賊戰死之<lb/>
　春二月乙卯左屯衛將軍何潘仁及山賊張子恵戰<lb/>
<pb n="KR2k0050_WYG_079-30b"/>
　於司竹死之庚申驍騎將軍趙欽王婆羅及山賊戰<lb/>
　於盩厔死之<hi>唐書髙祖紀</hi>
夏四月太子建成擊司竹羣盗平之<lb/>
　武德二年四月司竹羣盗祝山海有衆一千自稱䕶<lb/>
　卿公太子建成率將軍桑顯和進擊山海平之<hi>册府元龜</hi>
秋九月梁師都冦延州總管段德操擊敗之<lb/>
　梁師都與突厥千騎營野猪嶺延州總管段德操勒<lb/>
　兵不戰師都氣懈遣兵進擊戰酣德操以輕騎出其<lb/>
<pb n="KR2k0050_WYG_079-31a"/>
　旁乘之師都大潰逐北二百里俘馘甚衆未幾以步<lb/>
　騎五千入冦德操又盡屠其衆降堡將張舉劉旻<hi>唐書</hi>
　<hi>梁師都傳</hi>
冬十月帝如華隂<lb/>
　二年十月己卯以秦王世民東伐王世充車駕幸華<lb/>
　隂送出師也<hi>册府元龜</hi>時王行本據蒲阪反與劉武周相<lb/>
　應闗中震駭上出手勅曰賊勢如此難與争鋒宜棄<lb/>
　大河謹守闗西而已秦王世民上表願假精兵三萬<lb/>
<pb n="KR2k0050_WYG_079-31b"/>
　克復汾晉於是悉發闗中兵以益世民所統使擊武<lb/>
　周乙卯幸華隂至長春宫以送之<hi>通鑑</hi>
祠華山<lb/>
　十月甲子祠華山十二月丙申獵於華山<hi>唐書髙祖紀</hi>
三年春正月獵於渭濵二月如華隂<lb/>
　正月己巳獵於渭濵二月庚子如華隂夏四月丙申<lb/>
　祠華山壬寅至自華隂<hi>唐書髙祖紀</hi>
秋七月梁師都導突厥稽胡入冦段德操敗之<lb/>
<pb n="KR2k0050_WYG_079-32a"/>
　七月丙戌梁師都導突厥稽胡冦邊行軍總管段德<lb/>
　操敗之<hi>唐書髙祖紀</hi>師都遣尚書陸季覽説處羅可汗曰<lb/>
　隋亡中國裂為四五勢均力弱皆争附突厥今唐滅<lb/>
　劉武周國益大兵方四出師都將朝夕亡然次亦及<lb/>
　突厥願可汗如魏孝文引兵而南師都請為鄉道處<lb/>
　羅納之令莫賀咄設入五原泥步設與師都趨延州<lb/>
　又為德操所敗<hi>梁師都傳</hi>
四年春二月稽胡冦延州總管段德操擊破之<lb/>
<pb n="KR2k0050_WYG_079-32b"/>
　稽胡大帥劉仚成部落數萬為邊冦詔太子建成統<lb/>
　諸軍討之二月延州總管段德操擊破之<hi>通鑑</hi>
將軍董阿興反討誅之<lb/>
　二月己丑車騎將軍董阿興反於隴州伏誅<hi>唐書髙祖紀</hi>
冬閏十月帝如稷州遂如周氏陂<lb/>
　閏月乙卯如稷州己未幸舊墅壬戌獵於好畤乙丑<lb/>
　獵於九嵕丁卯獵於仲山戊辰獵於清水谷遂幸三<lb/>
　原辛未如周氏陂<hi>唐書髙祖紀</hi>蘇世長武德四年拜諫議<lb/>
<pb n="KR2k0050_WYG_079-33a"/>
　大夫從幸涇陽校獵大獲禽獸於旌門髙祖入御營<lb/>
　顧謂朝臣曰今日畋樂乎世長進曰陛下遊獵薄廢<lb/>
　萬幾不滿十旬未為大樂髙祖色變既而笑曰狂態<lb/>
　發耶世長曰為臣私計則狂為陛下國計則忠矣<hi>舊唐</hi>
　<hi>書蘇世長傳厔按明一統志武德三年以京兆之武功好畤盩  置稷州九嵏志仲山在涇陽縣</hi>
十一月李子通叛走至藍田伏誅<lb/>
　杜伏威遣將討子通子通窮乃降伏威受之並樂伯<lb/>
　通送京師及伏威來朝子通語伯通曰東南未靖而<lb/>
<pb n="KR2k0050_WYG_079-33b"/>
　伏威來我故兵多在江外若收之可建大功皆亡及<lb/>
　藍田為闗吏所獲並伏誅<hi>唐書李子通傳</hi>
五年秋七月作𢎞義宫<lb/>
　甲申為秦王世民營𢎞義宫使居之<hi>通鑑</hi>
八月突厥入冦陷大震闗尋引兵還<lb/>
　八月乙卯突厥冦邊庚申皇太子出豳州道以禦突<lb/>
　厥<hi>唐書髙祖紀</hi>突厥頡利可汗冦邊遣别將入大震闗上<lb/>
　遣鄭元璹詣頡利責以負約頡利頗慙元璹因説之<lb/>
<pb n="KR2k0050_WYG_079-34a"/>
　曰唐與突厥風俗不同突厥雖得唐地不能居也不<lb/>
　如還師修好坐受金幣孰與昆弟積年之歡結子孫<lb/>
　無窮之怨乎頡利悦引兵還<hi>通鑑今按大震闗在  隴州</hi>
冬十一月帝如宜州<lb/>
　武德五年十一月丙申幸宜州癸卯校獵於富平之<lb/>
　北原十二月丙辰校獵於華池之萬夀原白鹿見帝<lb/>
　親御弧矢射而獲之<hi>册府元龜置按鑑注隋以華原同官宜君  宜君郡唐改宜州</hi>
六年春二月帝如温湯三月如昆明池<lb/>
<pb n="KR2k0050_WYG_079-34b"/>
　武德六年二月庚戌幸温湯戌午校獵於驪山獲白<lb/>
　鹿甲寅至自温湯三月乙未幸昆明池宴從官極歡<lb/>
　而罷<hi>册府元龜</hi>
夏四月段德操攻梁師都破之<lb/>
　師都為德操所破六年其將賀遂索周以所部十二<lb/>
　州降德操悉兵攻之㧞東城師都保西城不敢出求<lb/>
　救於突厥頡利頡利以勁兵萬騎赴之先是稽胡大<lb/>
　帥劉仚成以衆赴師都因䜛見殺其下疑懼乃多叛<lb/>
<pb n="KR2k0050_WYG_079-35a"/>
　師都日益蹙遂徃朝頡利教使南畧故突厥盗邊無<lb/>
　寜歳<hi>唐書梁師都傳州按師都時據夏</hi>
六月突厥冦匡州<lb/>
　突厥冦匡州與屯將相勝負<hi>唐書突厥傳内按匡州今套</hi>
冬十月帝如華隂<lb/>
　十月己未幸華隂庚申校獵於白鹿原十一月丁亥<lb/>
　校獵於華山之隂十二月甲寅至自華隂<hi>册府元龜</hi>
七年夏五月作仁智宫六月帝如仁智宫<lb/>
<pb n="KR2k0050_WYG_079-35b"/>
　五月丙戌作仁智宫六月辛丑幸仁智宫避暑<hi>唐書髙祖</hi>
　<hi>紀</hi>
秋閏七月突厥入冦遣秦王世民屯兵豳州以備之<lb/>
　或説上曰突厥所以屢冦闗中者以子女玉帛皆在<lb/>
　長安故也若焚長安而不都則突厥自息矣上以為<lb/>
　然秦王世民諫曰陛下聖武龍興光宅中夏精兵百<lb/>
　萬所征無敵奈何以突厥擾邊遽遷都以避之貽四<lb/>
　海之羞為百世之笑乎願假數年之期請繫頡利之<lb/>
<pb n="KR2k0050_WYG_079-36a"/>
　頸致之闕下若其不效遷都未晚上曰善會有司奏<lb/>
　突厥入冦詔世民元吉將兵出邠州以禦突厥<hi>通鑑</hi>
八月突厥冦綏州<lb/>
　八月戊寅突厥冦綏州刺史劉大俱敗之壬辰突厥<lb/>
　請和<hi>唐書髙祖紀</hi>
秦王世民與突厥遇於豳州突厥受盟而還<lb/>
　武徳七年八月頡利突利二可汗舉國入冦道自原<lb/>
　州連營南上太宗時為秦王受詔北討相與遇於豳<lb/>
<pb n="KR2k0050_WYG_079-36b"/>
　州醜徒震駭因而請和太宗許之結盟而去<hi>册府元龜</hi>初<lb/>
　闗中霖潦饟道絶軍次豳州可汗萬餘騎奄至陣五<lb/>
　龍坂以數百騎挑戰舉軍失色秦王馳百騎掠陣大<lb/>
　言曰國家於可汗無負何為深入我秦王也故來自<lb/>
　與可汗決若固欲戰我纔百騎耳徒廣殺傷無益也<lb/>
　頡利笑不答又馳騎語突利曰爾徃與我盟急難相<lb/>
　助今無香火情耶能一決乎突利亦不對王將絶水<lb/>
　前頡利見兵少又聞與突利語隂相忌即遣使者來<lb/>
<pb n="KR2k0050_WYG_079-37a"/>
　曰王無苦我固不戰將與王議事耳於是引却秦王<lb/>
　縱反間突利乃歸心不欲戰乃遣突利及夾畢特勒<lb/>
　思摩請和帝許之突利遂自託於王為昆弟<hi>唐書突厥傳</hi>
冬十月帝如慶善宫遂如終南十二月如躍龍宫<lb/>
　十月丁卯如慶善宫辛未獵於鄠南癸酉幸終南山<lb/>
　丙子謁樓觀老子庚寅獵於圍川<hi>唐書髙祖紀</hi>武德七年<lb/>
　幸樓觀以太牢祭隋文帝陵十二月丁卯幸躍龍宫<lb/>
　戊辰校獵於髙陵庚午至自髙陵<hi>册府元龜功按慶善宫在武  躍龍</hi>
<pb n="KR2k0050_WYG_079-37b"/>
　<hi>宫在髙陵</hi>
八年夏四月帝如鄠六月幸太和宫<lb/>
　四月甲申幸鄠縣獵於甘谷作太和宫丙戌至自鄠<lb/>
　六月甲子如太和宫七月丙午至自太和宫<hi>唐書髙祖紀</hi>
　<hi>按太和宫在長安城南五十里</hi>
冬十月帝如周氏陂十一月如宜州<lb/>
　十月辛巳幸周氏陂校獵於北原壬午如躍龍宫十<lb/>
　一月辛卯如宜州校獵於西原庚子講武於同官癸<lb/>
<pb n="KR2k0050_WYG_079-38a"/>
　丑獵於華池北原十二月辛酉至自華池<hi>唐書髙祖紀</hi>十<lb/>
　二月庚辰臘帝曰臘獵以供宗廟朕當躬其事以申<lb/>
　孝享之誠於是車駕廵狩於鳴犢泉之野是日宴從<lb/>
　官賚物綵帛各有差<hi>册府元龜</hi>
九年春三月帝如昆明池<hi>八月太宗即位</hi>
　三月庚寅幸昆明池習水戰壬辰至自昆明池<hi>唐書髙祖</hi>
　<hi>紀</hi>
帝如周氏陂<lb/>
<pb n="KR2k0050_WYG_079-38b"/>
　丙午如周氏陂乙卯至自周氏陂<hi>唐書髙祖紀</hi>
秋八月突厥入冦帝帥六師次於渭突厥受盟而還<lb/>
　七月頡利自將十萬騎襲武功京師戒嚴攻髙陵尉<lb/>
　遲敬德與戰涇陽獲俟斤烏没啜斬首千餘級頡利<lb/>
　遣謀臣執失思力入朝以覘我因夸説曰二可汗兵<lb/>
　百萬今至矣太宗曰我與可汗當面約和爾則背之<lb/>
　且義師之初爾父子身從我賜遺玉帛多至不可計<lb/>
　何妄以兵入我都畿自誇盛彊耶今我當先戮爾矣<lb/>
<pb n="KR2k0050_WYG_079-39a"/>
　思力懼請命蕭瑀封德彛諫帝不如禮遣之帝不許<lb/>
　繫於門下省乃與侍中髙士亷中書令房𤣥齡將軍<lb/>
　周範馳六騎幸渭上與可汗隔水語且責其負約其<lb/>
　衆見帝皆驚下馬羅拜俄而衆軍至旗鎧光明部隊<lb/>
　静嚴因大駭帝與頡利按轡即麾軍却而陣焉蕭瑀<lb/>
　以帝輕敵叩馬諫帝曰我思熟矣非爾所知也夫突<lb/>
　厥掃地入境以我新有内難謂不能師我若闔城彼<lb/>
　且大掠吾境故我獨出示無所畏又盛兵使知必戰<lb/>
<pb n="KR2k0050_WYG_079-39b"/>
　不意我能沮其始謀彼入吾地既深懼不能返故與<lb/>
　戰則克和則固制賊之命在此舉矣是日頡利果請<lb/>
　和許之翌日刑白馬與頡利盟便橋上突厥引還蕭<lb/>
　瑀曰頡利之來諸將多請與戰陛下不聽既而果自<lb/>
　退其䇿奈何帝曰突厥衆而不整君臣唯利是視可<lb/>
　汗在水西而酋帥皆來謁我我醉而縛之其勢易甚<lb/>
　又我勅長孫無忌李靖潛師幽州以須若大軍躡其<lb/>
　後伏邀諸前取之反覆掌爾然我新即位為國者要<lb/>
<pb n="KR2k0050_WYG_079-40a"/>
　在安静一與彼校殺傷必多彼敗未及亡懼而修德<lb/>
　與我為怨其可當耶今卧械巻鎧啗以玉帛彼志必<lb/>
　驕驕則亡之端也故曰將欲取之必固與之瑀再拜<lb/>
　曰非臣愚所逮也<hi>唐書突厥傳</hi>武德末年突厥至渭水橋<lb/>
　控弦四十萬太宗初親庶政驛召衛公問䇿時發諸<lb/>
　州軍未到長安居人勝兵不過數萬敵人精騎騰突<lb/>
　挑戰日數十合帝怒欲擊之靖請傾府庫賂以求和<lb/>
　潛軍邀其歸路帝從其言敵兵遂退於是據險邀之<lb/>
<pb n="KR2k0050_WYG_079-40b"/>
　乃棄老弱而遁獲馬數萬匹玉帛無遺焉<hi>隋唐嘉話</hi>
太宗貞觀元年春正月燕郡王李藝冦豳州統軍楊岌<lb/>
討斬之<lb/>
　正月辛丑李藝據涇州反藝之初入朝也恃功驕倨<lb/>
　秦王左右至其營藝無故毆之上即位藝内不自安<lb/>
　詐稱奉宻勅勒兵入朝引兵至豳州豳州治中趙慈<lb/>
　皓馳出謁之藝入據豳州詔長孫無忌為行軍總管<lb/>
　討之慈皓聞官軍將至密與統軍楊岌圖之事洩囚<lb/>
<pb n="KR2k0050_WYG_079-41a"/>
　慈皓岌在城外覺變勒兵攻之藝衆潰將奔突厥左<lb/>
　右斬之傳首長安<hi>通鑑</hi>
二年夏四月遣兵討梁師都朔方人殺之以降<lb/>
　太宗以師都寖危乃諭以書使歸不從詔夏州長史<lb/>
　劉旻司馬劉蘭經畧之有得其生口者輙縱遣令為<lb/>
　反間離其君臣之計頻選輕騎踐其禾稼有李正寳<lb/>
　辛獠兒者皆其名將謀執師都事洩來降太宗遣右<lb/>
　衛大將軍柴紹殿中少監薛萬均擊之又使劉旻劉<lb/>
<pb n="KR2k0050_WYG_079-41b"/>
　蘭率勁卒直據朔方東城以逼之頡利可汗遣兵來<lb/>
　援師都紹逆擊破之進屯城下師都兵勢日蹙其從<lb/>
　父弟洛仁斬師都詣紹降以其地為夏州<hi>舊唐書梁師都傳</hi>
四年春正月李靖破突厥頡利於鐵山走之<lb/>
　四年正月靖屯惡陽嶺夜襲頡利頡利窘走保鐵山<lb/>
　兵猶數萬令執失思力來陽為哀言謝罪請内屬帝<lb/>
　詔鴻臚卿唐儉將軍安修仁等持節慰撫靖知儉在<lb/>
　敵所敵必安乃襲擊之盡獲其衆頡利得千里馬獨<lb/>
<pb n="KR2k0050_WYG_079-42a"/>
　奔沙鉢羅<hi>唐書突厥傳河按鐵山今榆林府  套内</hi>
二月帝如温湯秋九月如隴州冬十二月如鹿苑<lb/>
　二月己亥幸温湯賜從官帛有差丙午至自温湯九<lb/>
　月己卯如隴州十月辛丑校獵於貴泉谷賜將士帛<lb/>
　有差甲辰校獵於魚龍川親自射鹿獻獲於太安宫<lb/>
　十一月甲子至自隴州十二月甲辰獵狩於鹿苑見<lb/>
　野人多藍縷遣侍中王珪賑賜貧人焉乙巳至自鹿<lb/>
　苑<hi>册府元龜髙按武德元年分京兆之  陵置鹿苑縣</hi>
<pb n="KR2k0050_WYG_079-42b"/>
五年春正月帝如昆明池冬十二月如温湯<lb/>
　貞觀五年正月癸酉大蒐於昆明池蕃夷君長咸從<lb/>
　帝謂髙昌王麴文泰曰丈夫在世樂事有三耳天下<lb/>
　太平家給人足一樂也草淺獸肥以禮田狩弓不虛<lb/>
　發箭不妄中二樂也六合大同萬方咸寜張樂髙宴<lb/>
　上下歡洽三樂也今日王可從禽明當歡讌耳丙子<lb/>
　至自昆明池親獻禽於太安宫<hi>册府元龜</hi>十二月壬寅幸<lb/>
　温湯癸卯獵驪山賜新豐髙年帛戊申至自温湯<hi>唐書</hi>
<pb n="KR2k0050_WYG_079-43a"/>
　<hi>太宗紀</hi>
六年春三月帝如九成宫<lb/>
　貞觀六年三月戊辰幸九成宫發使存問髙年鰥寡<lb/>
　<hi>舊唐書太宗本紀</hi>馬周上疏曰臣竊惟太上皇春秋已髙陛<lb/>
　下宜朝夕視膳今所幸宫去京三百餘里太上皇情<lb/>
　或思感而欲即見陛下何以赴之今行本為避暑然<lb/>
　則太上皇尚留熱所而陛下自逐凉處温凊之道臣<lb/>
　竊未安然勅書既出願示速返之期以開衆惑<hi>馬周傳</hi>
<pb n="KR2k0050_WYG_079-43b"/>
　<hi>按九成宫即隋仁夀宫髙祖更名萬年宫在今麟遊縣</hi>
秋閏八月帝如岐州九月如慶善宫<lb/>
　貞觀六年閏八月帝在岐州皇太子來朝丙申宴東<lb/>
　宫官屬賜帛各有差乙巳宴岐州父老賜帛各有差<lb/>
　<hi>册府元龜</hi>九月己酉幸慶善宫十月乙卯至自慶善宫<hi>唐書</hi>
　<hi>太宗紀</hi>慶善宫上生時故宅也因宴賦詩被之管絃命<lb/>
　曰功成慶善樂使童子八佾為九功之舞大宴會與<lb/>
　破陣舞偕奏於庭同州刺史尉遲敬德預宴有班在<lb/>
<pb n="KR2k0050_WYG_079-44a"/>
　其上者敬德怒曰汝何功坐我上任城王道宗諭解<lb/>
　之敬德拳毆道宗目幾眇上不懌而罷謂敬德曰朕<lb/>
　欲與卿等共保富貴然卿居官數犯法乃知韓彭葅<lb/>
　醢非髙祖之罪也敬德由是始懼而自戢<hi>通鑑在按慶善  今</hi>
　<hi>武功縣南</hi>
七年夏五月帝如九成宫冬十二月如芙蓉園<lb/>
　五月癸未如九成宫十月庚申至自九成宫十二月<lb/>
　甲寅幸芙蓉園丙辰獵於少陵原<hi>少陵原在長安城南</hi>戊午至<lb/>
<pb n="KR2k0050_WYG_079-44b"/>
　自少陵原<hi>唐書太宗紀</hi>
帝從太上皇幸未央宫<lb/>
　戊午從上皇置酒故漢未央宫上皇命突厥頡利可<lb/>
　汗起舞又命南蠻豪長馮智戴詠詩既而笑曰<lb/>
　一家自古未有也帝奉觴上夀曰今四方入臣皆陛<lb/>
　下教誨非臣智力所及昔漢髙祖亦從太上皇置酒<lb/>
　此宫妄自矜大臣所不取也上皇大悦殿上皆呼萬<lb/>
　歳<hi>通鑑</hi>
<pb n="KR2k0050_WYG_079-45a"/>
八年春三月帝如九成宫<lb/>
　三月庚辰如九成宫十月甲子至自九成官<hi>唐書太宗紀</hi>
冬十月作永安宫<lb/>
　上屢請上皇避暑九成宫上皇以隋文帝終於彼惡<lb/>
　之十月營永安宫為上皇清暑之所未成而上皇寢<lb/>
　疾不果居<hi>通鑑名按永安宫在西安府治東北五里初  永安改曰蓬萊又改曰大明</hi>
十二月治兵<lb/>
　十二月丁卯從太上皇閲武於城西<hi>唐書太宗紀</hi>
<pb n="KR2k0050_WYG_079-45b"/>
十二年春二月帝如長春宫冬十月如始平<lb/>
　二月甲戍如長春宫乙亥獵於河濵閏二月丙戍至<lb/>
　自長春宫十月己卯獵於始平乙未至自始平<hi>唐書太宗</hi>
　<hi>紀</hi>
十三年春正月帝如三原謁獻陵夏四月如九成宫<lb/>
　正月乙巳拜獻陵賜宿衛陵邑郎將三原令爵一級<lb/>
　丁未至自獻陵四月戊寅如九成宫十月甲申至自<lb/>
　九成宫<hi>唐書太宗紀</hi>
<pb n="KR2k0050_WYG_079-46a"/>
突厥結社率反伏誅<lb/>
　初突利可汗之弟結社率入朝為中郎將久不進秩<lb/>
　隂結故部落四十餘人作亂夜襲御營折衝孫武開<lb/>
　等率衆奮擊久之乃退馳入御廏盜馬北走追獲斬<lb/>
　之<hi>綱目</hi>
冬十二月帝如咸陽校獵<lb/>
　十二月壬辰獵於咸陽癸巳至自咸陽<hi>唐書太宗紀</hi>
十四年春二月帝如温湯冬閏十月如同州<lb/>
<pb n="KR2k0050_WYG_079-46b"/>
　二月壬午幸温湯辛卯至自温湯<hi>唐書太宗紀</hi>閏十月乙<lb/>
　未幸同州甲辰狩於堯山庚戌輿駕還宫<hi>册府元龜</hi>劉仁<lb/>
　軌為櫟陽丞上將幸同州校獵仁軌上言今秋大稔<lb/>
　民收穫者十纔一二使之共承獵事治道葺橋動費<lb/>
　一二萬功實妨農事願少留鑾輿旬日俟其畢務則<lb/>
　公私俱濟上賜璽書嘉納之<hi>通鑑</hi>
十二月帝如樊川校獵<lb/>
　十二月壬辰臘校獵於樊川遇大雪其夜解圍乙巳<lb/>
<pb n="KR2k0050_WYG_079-47a"/>
　輿駕還宫<hi>册府元龜</hi>
十六年冬十一月帝如武功岐陽十二月如温湯<lb/>
　十一月丙辰上獵於武功壬戌獵於岐山之陽遂幸<lb/>
　慶善宫庚午至自慶善宫<hi>唐書太宗紀</hi>十二月癸卯幸温<lb/>
　湯甲辰獵於驪山上登山見圍有斷處顧謂左右曰<lb/>
　吾見其不整而不刑則墮軍法刑之則是吾登髙臨<lb/>
　下以求人之過也乃託以道險引轡入谷以避之乙<lb/>
　巳還宫<hi>通鑑</hi>
<pb n="KR2k0050_WYG_079-47b"/>
十七年冬十二月如温湯<lb/>
　十二月庚申幸温湯庚午至自温湯<hi>唐書太宗紀</hi>
十八年春正月帝如鍾官城夏四月如九成宫<lb/>
　貞觀十八年正月乙未幸鍾官城庚子幸鄠縣壬寅<lb/>
　幸温湯二月己酉幸靈口村落偪側問其受田丁三<lb/>
　十畝遂夜分而寢憂其不給詔雍州録尤少田者並<lb/>
　給復移之於寛鄉乙卯還宫<hi>册府元龜</hi>四月辛亥幸九成<lb/>
　宫壬子至太平宫<hi>在今鄠縣東南三十里</hi>乙未至顯仁宫<hi>在今郿縣</hi>
<pb n="KR2k0050_WYG_079-48a"/>
　八月甲子還京師<hi>通鑑</hi>
十九年冬十二月薛延陀入冦大敗之遣兵戍勝州<lb/>
　帝詔思力屯金州道領突厥扞薛延陀延陀兵十萬<lb/>
　冦河南<hi>鑑注北河之南即朔方新秦之地</hi>思力示羸不與确賊深入<lb/>
　至夏州乃整陣擊敗之追躡六百里會毗伽可汗死<lb/>
　耀威磧北而歸<hi>唐書執失思力傳</hi>多彌可汗冦邉帝遣江夏<lb/>
　王道宗都督薛萬徹與左驍衛大將軍阿史那社尒<lb/>
　屯勝州執失思力與突厥掎捔塞下敵知有備乃去<lb/>
<pb n="KR2k0050_WYG_079-48b"/>
　<hi>回鶻傳</hi>
二十年秋八月帝如涇陽遂踰隴<lb/>
　庚午車駕至涇陽回紇等十一姓各遣使入貢乞置<lb/>
　官司上大喜壬申幸漢甘泉宫丙戌踰隴山九月丙<lb/>
　戌車駕還京師<hi>通鑑</hi>
二十一年夏四月作翠㣲宫五月帝如翠㣲宫<lb/>
　夏四月乙丑營太和宫於鍾南之上改為翠㣲宫五<lb/>
　月戊子幸翠㣲宫<hi>舊唐書太宗本紀</hi>上幸翠㣲宫冀州進士<lb/>
<pb n="KR2k0050_WYG_079-49a"/>
　張昌齡獻翠㣲宫頌上愛其文命於通事舍人裏供<lb/>
　奉<hi>通鑑</hi>
秋七月作玉華宫<lb/>
　七月庚子建玉華宫於宜君縣之鳯凰谷庚戌至自<lb/>
　翠㣲宫<hi>舊唐書太宗本紀</hi>
二十二年春正月帝如温湯二月如玉華宫<lb/>
　正月戊戌幸温湯癸卯御製温湯碑以示羣臣戊申<lb/>
　還宫二月乙亥行幸玉華宫三月丙戍至自玉華宫<lb/>
<pb n="KR2k0050_WYG_079-49b"/>
　<hi>册府元龜</hi>貞觀末稍治宫室百姓勞怨惠上疏極諫言翠<lb/>
　㣲玉華等宫雖因山藉水無築搆之苦而工力和僦<lb/>
　不謂無煩帝善其言優賜之<hi>唐書太宗賢妃徐惠傳</hi>
二十三年夏四月帝如翠㣲宫<lb/>
　四月乙亥幸翠㣲宫<hi>唐書太宗紀</hi>
髙宗永徽四年冬十月帝如温湯<lb/>
　十月庚子幸温湯乙巳至自温湯<hi>唐書髙宗紀</hi>
五年春二月帝如萬年宫遂如鳯泉<lb/>
<pb n="KR2k0050_WYG_079-50a"/>
　二月戊午幸萬年宫乙丑次鳯泉湯九月丁酉至自<lb/>
　萬年宫<hi>唐書髙宗紀</hi>髙宗幸萬年宫山水暴至夜突𤣥武<lb/>
　門宿衛皆散走仁貴曰當天子緩急安可懼死遂登<lb/>
　門大呼以警宫内帝遽出乘髙俄而水入帝寢帝曰<lb/>
　賴卿以免始知有忠臣也賜以御馬<hi>唐書薛仁貴傳  按括地志鳯</hi>
　<hi>泉温湯在岐州郿縣</hi>
冬十月築長安郭城<lb/>
　十月癸卯築京師羅郭起觀於九門<hi>唐書髙宗紀</hi>
<pb n="KR2k0050_WYG_079-50b"/>
六年春正月帝如醴泉謁昭陵<lb/>
　正月壬申拜昭陵陵所宿衛進爵一級癸酉以少牢<lb/>
　祭陪葬者甲戌至自昭陵<hi>唐書髙宗紀</hi>
龍朔二年春三月帝如同州<lb/>
　三月癸丑如同州四月庚申至自同州<hi>唐書髙宗紀</hi>
夏四月作蓬萊宫<lb/>
　四月辛巳作蓬萊宫<hi>通鑑</hi>
冬十月帝如温湯<lb/>
<pb n="KR2k0050_WYG_079-51a"/>
　十月丁酉幸温湯皇太子監國丁未至自温湯<hi>唐書髙宗</hi>
　<hi>紀</hi>
麟德元年春二月帝如萬年宫<lb/>
　二月戊子發京師幸福陽宫癸卯至萬年宫八月丙<lb/>
　子至自萬年宫便幸舊宅停七日壬午還蓬萊宫<hi>册府</hi>
　<hi>元龜</hi>
總章元年春二月帝如九成宫<lb/>
　二月戊寅幸九成宫八月癸酉至自九成宫<hi>唐書髙宗紀</hi>
<pb n="KR2k0050_WYG_079-51b"/>
二年夏四月帝如九成宫<lb/>
　四月己酉如九成宫九月壬寅如岐州十月丁巳至<lb/>
　自岐州<hi>唐書髙宗紀</hi>上幸九成宫冬十月車駕還京仍西<lb/>
　廵校獵自麟遊西北遶岐梁歴普潤<hi>隋志普潤縣名大業初置屬扶</hi>
　<hi>風郡</hi>丁巳還長安<hi>文獻通考</hi>
咸亨元年帝如九成宫<lb/>
　四月庚午幸九成宫八月丁巳至自九成宫<hi>唐書髙宗紀</hi>
四年夏四月帝如九成宫<lb/>
<pb n="KR2k0050_WYG_079-52a"/>
　咸亨四年四月丙子發京師幸九成宫十月庚子發<lb/>
　九成宫乙巳至京師<hi>册府元龜</hi>
上元元年冬十一月帝如華山校獵<lb/>
　咸亨五年十一月丙午朔車駕發京師己酉畋於華<lb/>
　山之曲武原<hi>册府元龜</hi>
儀鳯元年四月帝如九成宫<lb/>
　四月戊午幸九成宫冬十月乙未至自九成宫<hi>唐書髙宗</hi>
　<hi>紀</hi>
<pb n="KR2k0050_WYG_079-52b"/>
二年春正月帝如司竹園<lb/>
　正月庚辰幸司竹園即日還宫<hi>册府元龜</hi>
三年夏五月帝如九成宫<lb/>
　五月壬戌如九成宫九月辛酉至自九成宫<hi>唐書髙宗紀</hi>
𢎞道元年夏四月綏州步落稽作亂討平之<lb/>
　綏州步落稽白鐵余埋銅佛於地中乆之草生其上<lb/>
　紿鄉人曰吾於此數見佛光集衆掘地果得之因曰<lb/>
　得見聖佛者百疾皆愈逺近附之數年歸信者衆遂<lb/>
<pb n="KR2k0050_WYG_079-53a"/>
　謀作亂據城平縣<hi>故扯在延安府宜君縣西北</hi>稱皇帝置百官攻<lb/>
　綏德大斌二縣殺官吏焚民居遣右武衛將軍程務<lb/>
　挺與王方翼討之擒鐵余餘黨悉平<hi>通鑑</hi>
武后神功元年春正月突厥冦勝州邉兵擊破之<lb/>
　正月癸亥突厥黙啜冦勝州平狄軍副使安道買敗<lb/>
　之<hi>唐書武后紀</hi>
中宗景龍二年春三月築三受降城<lb/>
　初朔方軍與突厥以河為境時黙啜悉衆西擊突騎<lb/>
<pb n="KR2k0050_WYG_079-53b"/>
　施仁愿請乘虛取漠南地於河北築三受降城首尾<lb/>
　相應絶其南冦路六旬而三城就相距各四百餘里<lb/>
　皆據津要自是突厥不敢踰山牧馬朔方益無冦嵗<lb/>
　捐費億計减鎮兵數萬初建三成也不置壅門曲敵<lb/>
　戰格或曰邊城無守備可乎仁愿曰兵貴攻取賤退<lb/>
　守冦至當併力出拒敢囘望城者斬何事守備退忸<lb/>
　其心哉<hi>唐書張仁愿傳</hi>
三年冬十二月帝如温湯<lb/>
<pb n="KR2k0050_WYG_079-54a"/>
　景龍三年十二月甲午幸新豐之温湯庚子幸兵部<lb/>
　韋嗣立莊舍宴賜甚厚特奉谷為幽栖谷是月幸驪<lb/>
　山乙巳至自温湯<hi>册府元龜</hi>兵部尚書韋嗣立景龍中中<lb/>
　宗與韋后幸其莊封嗣立為逍遥公又改其居鳯凰<lb/>
　原為清虛原鸚鵡谷為幽栖谷<hi>隋唐嘉話</hi>
四年夏四月帝如隆慶池<hi>六月睿宗即位改元景雲</hi>
　初武后之世長安城東民家井溢浸成大池數十頃<lb/>
　號隆慶池相王子五王列第於其北望氣者言常鬰<lb/>
<pb n="KR2k0050_WYG_079-54b"/>
　鬰有帝王氣比日尤盛上幸池宴侍臣以厭之<hi>通鑑</hi>
𤣥宗先天元年冬十月帝如新豐校獵<lb/>
　先天元年十月癸卯從太上皇幸新豐獵於驪山之<lb/>
　下命從官宴設摴蒲焉賜帛各有差十二月癸卯帝<lb/>
　幸新豐之温湯便獵於渭川<hi>册府元龜</hi>
開元元年帝如驪山治兵<lb/>
　先天二年十月癸卯親講武於驪山之下徴兵二十<lb/>
　萬旌旗連亘五十餘里戈鋋金甲照耀天地列大陣<lb/>
<pb n="KR2k0050_WYG_079-55a"/>
　於長川坐作進退以金鼓之聲節之三軍出入號令<lb/>
　如一帝親擐戎服持沉香大鎗立於陣前威振宇宙<lb/>
　長安士庶奔走縱觀填塞道路<hi>册府元龜</hi>
二年秋七月作興慶宫<lb/>
　九月庚寅作興慶宫<hi>唐書𤣥宗紀東按興慶宫在西安府治  南五里</hi>
帝如温湯及長春宫<lb/>
　戊戌幸温湯十月戊午至自温湯<hi>唐書𤣥宗紀</hi>
三年冬十月帝如郿十一月如温湯<lb/>
<pb n="KR2k0050_WYG_079-55b"/>
　十月癸亥如郿甲子如鳯泉湯十一月己卯至自鳯<lb/>
　泉湯乙酉幸温湯甲午至自温湯<hi>唐書𤣥宗紀</hi>
四年春二月帝如温泉湯冬十二月如温湯<lb/>
　二月丙辰幸温泉湯丁卯至自温泉湯<hi>唐書𤣥宗紀</hi>
七年冬十月帝如温湯<lb/>
　開元七年十月辛卯幸新豐之温湯癸卯至自温湯<lb/>
　<hi>册府元龜</hi>
八年夏六月朔方突厥降户謀作亂長史張説慰安之<lb/>
<pb n="KR2k0050_WYG_079-56a"/>
　突厥降户僕固都督勺磨及<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>跌部落散居受降城<lb/>
　側朔方大使王晙言其隂引突厥謀陷軍城誘僕勺<lb/>
　磨等於受降城伏兵殺之㧞曵固同羅諸部聞之皆<lb/>
　忷懼并州長史張説引二千騎持節即其部落撫慰<lb/>
　之由是遂安<hi>通鑑</hi>
冬十月帝如長春宫<lb/>
　八年十月辛卯幸長春宫壬午畋於華州之下邽庚<lb/>
　寅遂幸温泉十一月辛卯至自長春宫<hi>册府元龜</hi>
<pb n="KR2k0050_WYG_079-56b"/>
九年春正月帝如温湯<lb/>
　開元九年正月甲寅幸新豐之温湯乙亥至自温湯<lb/>
　<hi>册府元龜</hi>
夏四月蘭池胡冦夏州遣兵討之<lb/>
　蘭池州胡康待賔誘諸降户同反夏四月攻陷六胡<lb/>
　州<hi>宋白曰六胡州在夏州徳静縣</hi>有衆七萬進逼夏州命朔方大總<lb/>
　管王晙隴户節度使郭知運討之<hi>通鑑</hi>
秋七月王晙擊康待賔擒斬之<lb/>
<pb n="KR2k0050_WYG_079-57a"/>
　秋七月己酉王晙大破康待賔生擒之殺其衆萬五<lb/>
　千人辛酉集四邊豪長腰斬待賔於西市先是待賔<lb/>
　潛與党項通謀攻銀城連谷<hi>杜佑曰銀城連谷皆漢圁隂縣地</hi>據其<lb/>
　倉庾張説將步騎萬人揜擊大破之追至駱駝堰党<lb/>
　項更與待賓戰衆潰走説安集党項使復其居業因<lb/>
　奏置麟州<hi>一統志云麟州本漢五原西河二郡地元改為神木縣連谷縣故址在神木縣北一</hi>
　<hi>十里</hi>以鎮撫党項餘衆<hi>通鑑</hi>
冬十二月帝如温湯<lb/>
<pb n="KR2k0050_WYG_079-57b"/>
　十二月乙酉幸新豐之温湯壬辰至自温湯<hi>唐書𤣥宗紀</hi>
十年秋八月京兆人權梁山反伏誅以宋璟守西京<lb/>
　王志愔為揚州長史帝幸東都詔留守京兆京兆人<lb/>
　權梁山妄稱襄王子與左右屯營官謀反自稱光帝<lb/>
　夜犯長樂門入宫城將殺志愔志愔踰垣走而屯營<lb/>
　兵悔更斬梁山等自歸志愔慙悸卒<hi>唐書王志愔傳</hi>權梁山<lb/>
　謀反勅河南尹王怡馳傳徃按牢械充滿久未决乃<lb/>
　命璟為京留守復其獄平縱數百人<hi>宋璟傳</hi>
<pb n="KR2k0050_WYG_079-58a"/>
九月朔方節度大使張説討康待賔餘黨平之<lb/>
　四月己亥張説持節朔方軍節度大使九月張説敗<lb/>
　康願子於木盤山執之<hi>唐書𤣥宗紀</hi>康待賔餘黨康願子<lb/>
　反自稱可汗張説至朔方發兵討擒之其黨悉平徙<lb/>
　殘兵五萬餘口於許汝等州空河南朔方千里之地<lb/>
　先是縁邊戍兵常六十餘萬説以時無彊㓂奏罷二<lb/>
　十餘萬使歸農上以為疑説曰臣久疆場具知其情<lb/>
　將帥茍以自衛及役使營私而已若禦敵制勝不必<lb/>
<pb n="KR2k0050_WYG_079-58b"/>
　多擁冗卒以妨農務上乃從之<hi>通鑑</hi>
十一年冬十月帝如温湯初作宫十二月如鳯泉湯<lb/>
　十一年十月丁酉幸新豐之温湯置温泉宫甲寅至<lb/>
　温泉宫十二月甲午幸鳯泉湯詔有司萬事自備不<lb/>
　得干擾百姓戊申至自鳯泉湯<hi>册府元龜</hi>
十五年十二月帝如温泉宫<lb/>
　十一月丁卯獵於城南十二月乙亥幸温泉宫丙戌<lb/>
　至自温泉宫<hi>唐書𤣥宗紀</hi>
<pb n="KR2k0050_WYG_079-59a"/>
十六年冬十月帝如温泉宫十二月如温泉宫<lb/>
　十月己卯幸温泉宫乙丑至自温泉宫十二月丁卯<lb/>
　幸温泉宫丁丑至自温泉宫<hi>唐書𤣥宗紀</hi>
十七年冬十一月帝行謁諸陵十二月如温泉宫<lb/>
　十一月丙申拜橋陵戊戌拜定陵己亥拜獻陵壬寅<lb/>
　拜昭陵乙巳拜乾陵戊申至自乾陵<hi>唐書𤣥宗紀</hi>開元中<lb/>
　有事五陵有司以鷹犬從姚崇子奕曰非禮也奏罷<lb/>
　之<hi>白孔六帖</hi>十二月辛酉幸温泉宫壬申至自温泉宫<hi>唐書</hi>
<pb n="KR2k0050_WYG_079-59b"/>
　<hi>𤣥宗紀</hi>
十八年夏四月築郭城<lb/>
　四月乙卯築京師外郭<hi>唐書𤣥宗紀</hi>
冬十月帝如鳯泉湯十一月如温泉宫<lb/>
　十月庚寅幸岐州之鳯泉湯癸卯至自鳯泉湯<hi>册府元龜</hi>
　十一月丁卯幸温泉宫丁丑至自温泉宫<hi>唐書𤣥宗紀</hi>
二十一年春正月帝如温泉宫冬十月如温泉宫<lb/>
　正月丁巳幸温泉宫丁亥至自温泉宫十月庚戌幸<lb/>
<pb n="KR2k0050_WYG_079-60a"/>
　温泉宫己未至自温泉宫<hi>唐書𤣥宗紀</hi>
二十三年冬十二月命畿内舉賢守令賜帛各有差<lb/>
　開元二十三年十二月命十道採訪使舉賢刺史縣<lb/>
　令以隴州刺史武崇節京兆府髙陵縣令裴廽京兆<lb/>
　府盩厔縣令戴休琔京兆府奉先縣令李知止京兆<lb/>
　府涇陽縣令韋伯祥等聞上降書宣慰刺史賜帛八<lb/>
　十匹縣令五十匹勅之曰卿等各能用心副朕所委<lb/>
　今兹嵗會風政有歸是用激揚以勵清操<hi>册府元龜</hi>
<pb n="KR2k0050_WYG_079-60b"/>
二十四年夏五月醴泉人劉志誠反伏誅<lb/>
　醴泉妖人劉志誠作亂驅掠路人將趣咸陽村民走<lb/>
　縣官焚橋斷路以拒之其衆遂潰數日悉擒斬之<hi>通鑑</hi>
二十五年冬十一月帝如温泉宫<lb/>
　十一月壬申幸温泉宫乙酉至自温泉宫<hi>册府元龜</hi>
二十六年冬十月帝如温泉宫<lb/>
　十月戊寅幸温泉宫壬辰至自温泉宫<hi>唐書𤣥宗紀</hi>
二十七年冬十月帝如温泉宫<lb/>
<pb n="KR2k0050_WYG_079-61a"/>
　十月丙寅幸温泉宫十二月辛丑至自温泉宫<hi>唐書𤣥宗</hi>
　<hi>紀</hi>
二十八年春正月帝如温泉宫<lb/>
　正月癸巳幸温泉宫庚子至自温泉宫<hi>唐書𤣥宗紀</hi>
夏五月立𤣥元皇帝廟<lb/>
　二十八年五月帝謂宰臣曰朕在藩邸有宅在積善<lb/>
　里東南隅宜於此地置𤣥元皇帝廟及崇𤣥學<hi>文獻通考</hi>
冬十月帝如温泉宫<lb/>
<pb n="KR2k0050_WYG_079-61b"/>
　十月甲子幸温泉宫辛巳至自温泉宫<hi>唐書𤣥宗紀</hi>
二十九年春正月帝如温泉宫<lb/>
　正月癸巳幸温泉宫庚子至自温泉宫<hi>唐書𤣥宗紀</hi>
夏四月迎𤣥元皇帝像於盩厔<lb/>
　二十九年四月上夣𤣥元皇帝云吾像在京城西南<lb/>
　百餘里遣使求得之於盩厔迎置興慶宫<hi>文獻通考</hi>
冬十月帝如温泉宫<lb/>
　十月丙申幸温泉宫十一月辛酉至自温泉宫<hi>唐書𤣥宗</hi>
<pb n="KR2k0050_WYG_079-62a"/>
　<hi>紀</hi>
天寳元年春二月祠𤣥元皇帝廟<lb/>
　正月甲寅陳王府參軍田國秀言𤣥元皇帝降於丹<lb/>
　鳯門通衢二月辛卯享𤣥元皇帝於新廟<hi>唐書𤣥宗紀</hi>
冬十月帝如温泉宫<lb/>
　十月丁酉幸温泉宫十一月己巳至自温泉宫<hi>唐書𤣥宗</hi>
　<hi>紀</hi>
二年春正月作昇仙宫<lb/>
<pb n="KR2k0050_WYG_079-62b"/>
　正月乙卯作昇仙宫丙辰加號𤣥元皇帝曰大聖祖<lb/>
　三月壬子享於𤣥元宫改𤣥元宫曰太清宫<hi>唐書𤣥宗紀</hi>
冬十月帝如温泉宫<lb/>
　十月戊寅幸温泉宫十一月乙卯至自温泉宫<hi>唐書𤣥宗</hi>
　<hi>紀</hi>
三載春正月帝如温泉宫冬十月帝如温泉宫<lb/>
　正月辛丑幸温泉宫二月庚午至自温泉宫十月甲<lb/>
　午幸温泉宫十一月丁卯至自温泉宫<hi>唐書𤣥宗紀</hi>
<pb n="KR2k0050_WYG_079-63a"/>
四載冬十月帝如温泉宫<lb/>
　四載十月戊戌幸温泉宫十二月至自温泉宫<hi>唐書𤣥宗</hi>
　<hi>紀</hi>
五載冬十月帝如温泉宫<lb/>
　五載戊戌幸温泉宫十一月乙巳至自温泉宫<lb/>
六載冬十月帝如華清宫<lb/>
　六載十月戊申幸華清宫十二月癸丑至自華清宫<lb/>
　<hi>唐書𤣥宗紀</hi>十月幸驪山温泉改温泉宫曰華清宫<hi>通鑑</hi>𤣥<lb/>
<pb n="KR2k0050_WYG_079-63b"/>
　宗廣温泉為華清宫環宫所置百司區署以琯資機<lb/>
　算詔總經度驪山䟽巖剔藪為天子遊觀<hi>唐書房琯傳</hi>
十二月築會昌城置百司王公第舍<lb/>
　十二月壬戌發馮翊華隂民夫築會昌城置百司王<lb/>
　公各置第舍土畆直千金<hi>通鑑</hi>自開元來每嵗十月臨<lb/>
　幸温泉嵗盡乃歸以新豐去泉稍逺即於湯所置會<lb/>
　昌縣又置百司及公卿邸第焉<hi>元和志</hi>
七載冬十月帝如華清宫<lb/>
<pb n="KR2k0050_WYG_079-64a"/>
　天寳七年十月庚戌幸華清宫辛酉還宫<hi>册府元龜</hi>唐明<lb/>
　皇常嵗十月幸華清宫春乃還而諸楊湯沐館在宫<lb/>
　東垣連蔓相照帝臨幸必徧五家<hi>白孔六帖</hi>
八載夏六月謁太清宫<lb/>
　六月丙寅謁太清宫加上𤣥元皇帝號曰聖祖大道<lb/>
　𤣥元皇帝<hi>唐書𤣥宗紀</hi>天寶八載六月太白山人李渾上<lb/>
　言有神人言金星洞内有版石記聖皇福夀之符命<lb/>
　御史中丞王鉷入仙遊谷求而獲之以獻帝御勤政<lb/>
<pb n="KR2k0050_WYG_079-64b"/>
　樓受焉<hi>册府元龜</hi>
冬十月帝如華清宫<lb/>
　十月乙丑幸華清宫九載正月己亥至自華清宫<hi>唐書</hi>
　<hi>𤣥宗紀</hi>
九載冬十月帝如華清宫<lb/>
　天寶九載十月庚申幸華清宫改驪山為昌山十二<lb/>
　月乙亥還宫<hi>册府元龜</hi>
十載春正月謁太清宫<lb/>
<pb n="KR2k0050_WYG_079-65a"/>
　天寶九載十月太白山人王元翼上言𤣥元皇帝降<lb/>
　見言寶仙洞中有妙寶真符詔刑部尚書王倕等獲<lb/>
　之十載正月壬辰獻於太清宫<hi>册府元龜</hi>
冬十月帝如華清宫<lb/>
　十月壬子幸華清宫十一載正月丁亥至自華清宫<lb/>
　<hi>唐書𤣥宗紀</hi>
十一載夏四月京兆人邢縡謀反伏誅<lb/>
　京兆人王鉷權寵日盛領二十餘使鉷弟户部郎中<lb/>
<pb n="KR2k0050_WYG_079-65b"/>
　銲凶險不法召術士任海川問我有王者之相否海<lb/>
　川懼亡匿鉷恐事洩捕得杖殺之王府司馬韋會話<lb/>
　之私庭鉷又使長安尉賈季隣收會縊殺之銲所善<lb/>
　邢縡與龍武萬騎謀作亂有告之者上以狀面授鉷<lb/>
　使捕之鉷意銲在縡所先遣人召之乃命季隣等捕<lb/>
　縡縡帥其黨格鬭會髙力士引集軍至擊斬縡捕其<lb/>
　黨皆擒之國忠以狀白上曰鉷必預謀上以鉷恩遇<lb/>
　深不應同逆乃命特原銲不問然意欲鉷表請罪之<lb/>
<pb n="KR2k0050_WYG_079-66a"/>
　使國忠諷之鉷不忍上怒會陳希烈極言鉷大逆當<lb/>
　誅勅希烈與國忠鞫之於是任海川韋會等事皆發<lb/>
　獄具鉷賜自盡銲杖死於朝堂<hi>通鑑</hi>
十二載冬十月帝如華清宫<lb/>
　十月戊寅幸華清宫十三載正月丙午至自華清宫<lb/>
　<hi>唐書𤣥宗紀</hi>楊國忠與虢國夫人居第相隣晝夜徃來無<lb/>
　復期度或並轡走馬入朝不施障幕道路掩目三夫<lb/>
　人將從幸華清宫會於國忠第車馬僕從充溢數坊<lb/>
<pb n="KR2k0050_WYG_079-66b"/>
　錦繡珠玉鮮華奪目國忠謂客曰吾本寒家一旦縁<lb/>
　椒房至此未知税駕之所然終不能致令名不若且<lb/>
　極樂耳上在華清宫欲夜出遊龍武大將軍陳元禮<lb/>
　諫曰宫外即曠野安可不備不虞上為之引還<hi>通鑑</hi>
十三載冬十月帝如華清宫<lb/>
　天寳十三載十月乙酉幸華清宫十二月戊午還宫<lb/>
　<hi>册府元龜</hi>
十四載冬十月帝如華清宫<lb/>
<pb n="KR2k0050_WYG_079-67a"/>
　天寶十四載十月庚寅幸華清宫十一月丙子還宫<lb/>
　<hi>册府元龜</hi>
十二月封常清討安禄山敗績髙仙芝退保潼闗<lb/>
　禄山反榮王為元帥仙芝副之領飛騎彍騎及朔方<lb/>
　等兵出禁財募闗輔士五萬繼封常清東討詔監門<lb/>
　將軍邊令誠監軍次陜郡而常清敗仙芝引兵趨潼<lb/>
　闗會賊至甲仗資糧委於道路既至潼闗勒兵繕守<lb/>
　具士氣稍稍復振賊攻闗不得入<hi>唐書髙仙芝傳</hi>常清戰敗<lb/>
<pb n="KR2k0050_WYG_079-67b"/>
　奔陜語髙仙芝曰賊鋭甚難與争鋒潼闗無兵一夫<lb/>
　奔突則京師危不如急守潼闗仙芝從之<hi>封常清傳</hi>
詔監軍邉令誠斬髙仙芝封常清於潼闗以哥舒翰為<lb/>
兵馬副元帥守潼闗<lb/>
　監軍邊令誠數以事干仙芝不從令誠入奏事云常<lb/>
　清以賊揺衆仙芝棄地數百里又盜减軍士糧賜上<lb/>
　大怒遣令誠齎勅即軍中斬仙芝常清初常清既敗<lb/>
　三遣使陳賊形勢上皆不之見乃自馳詣闗至渭南<lb/>
<pb n="KR2k0050_WYG_079-68a"/>
　勅削其官爵令還軍自効常清草遺表曰臣死之後<lb/>
　望陛下不輕此賊無忘臣言令誠至潼闗先引常清<lb/>
　宣勅示之常清以表附令誠上之常清既死令誠乃<lb/>
　謂仙芝曰大夫亦有恩命仙芝遽下令誠宣勅仙芝<lb/>
　曰我遇賊而退死則宜矣謂我盜减糧賜則誣也時<lb/>
　士卒在前大呼稱枉其聲震地遂斬之隴右節度使<lb/>
　哥舒翰病廢在家上藉其威名且素與禄山不協召<lb/>
　見拜兵馬副元帥將兵八萬并仙芝舊卒號二十萬<lb/>
<pb n="KR2k0050_WYG_079-68b"/>
　軍於潼闗翰用法嚴而不恤士卒皆懈弛無鬭志<hi>通鑑</hi>
十五載春正月賊兵冦潼闗<hi>是月肅宗即位改元至德</hi>
　安禄山遣子慶緒攻闗翰擊走之<hi>唐書哥舒翰傳</hi>
夏六月哥舒翰及賊戰敗績賊陷潼闗<lb/>
　或説翰曰禄山本以誅國忠故稱兵今若留卒三萬<lb/>
　守闗悉精鋭渡滻水誅君側此漢挫七國計也翰猶<lb/>
　豫未發謀頗露國忠大駭入見帝曰兵法安不忘危<lb/>
　大兵在潼闗而無後殿萬一不利京師危矣既募牧<lb/>
<pb n="KR2k0050_WYG_079-69a"/>
　兒三千人日夜訓練以劍南列將分統之又募萬人<lb/>
　屯灞上使腹心杜乾運為帥翰疑圖已表請乾運兵<lb/>
　𨽻節下因詭詔乾運計事至軍即斬首梟牙門并其<lb/>
　軍國忠愈恐翰亦不自安數奏言禄山不得人心請<lb/>
　持重以敝之待其離隙可不血刃而擒賊將崔乾佑<lb/>
　守陜郡仆旗鼓羸師以誘戰國忠謬説帝趨翰出潼<lb/>
　闗復陜洛使者頂背相望翰窘慟哭出闗戰既敗翰<lb/>
　引數百騎絶河還營羸兵裁八千至潼津收散卒復<lb/>
<pb n="KR2k0050_WYG_079-69b"/>
　守闗乾佑進攻於是火㧞歸仁等紿翰出闗翰失守<lb/>
　華隂馮翊上洛郡官吏皆潰<hi>唐書哥舒翰傳</hi>
帝西廵以崔光逺守西京<lb/>
　翰麾下來告急上不時召見及暮平安火不至上始<lb/>
　懼壬辰召宰相謀之楊國忠首唱幸蜀之䇿上然之<lb/>
　甲午上御勤政樓下制云欲親征聞者皆莫之信以<lb/>
　崔光逺為京兆尹充西京留守既夕命龍武大將軍<lb/>
　陳𤣥禮整比六軍乙未黎明上獨與貴妃姊妹皇子<lb/>
<pb n="KR2k0050_WYG_079-70a"/>
　妃主皇孫及親近宦官宫人出延秋門妃主皇孫之<lb/>
　在外者皆委之而去上過便橋楊國忠使人焚橋上<lb/>
　曰士庶各避賊求生奈何絶其路留髙力士使撲㓕<lb/>
　乃來至咸陽日向中上猶未食民争獻糲飯雜以麥<lb/>
　豆皇孫軰争以手掬食之須臾而盡猶未能飽有老<lb/>
　父郭從謹進言曰禄山包藏禍心固非一日有告其<lb/>
　謀者陛下徃徃誅之使得逞其奸逆致陛下播越臣<lb/>
　猶記宋璟為相數進直言天下賴以安自頃以來在<lb/>
<pb n="KR2k0050_WYG_079-70b"/>
　廷之臣以言為諱闕門之外陛下皆不得而知草野<lb/>
　之臣必知有今日久矣但九重嚴邃區區之心無路<lb/>
　上達事不至此臣何由得睹陛下之面而訴之乎上<lb/>
　曰朕之不明悔無所及慰諭而遣之命軍士散村落<lb/>
　求食夜將半乃至金城<hi>金城縣本始平縣中宗景龍二年送金城公主延吐蕃至</hi>
　<hi>此更名金城</hi>縣令亦逃縣民皆走驛中無燈人相枕藉而<lb/>
　寢貴賤無以復辨<hi>通鑑</hi>
帝次馬嵬<lb/>
<pb n="KR2k0050_WYG_079-71a"/>
　丁酉至馬嵬驛將士饑疲皆憤怒陳𤣥禮以禍由楊<lb/>
　國忠欲誅之會吐蕃使者二十餘人遮國忠馬訴以<lb/>
　無食軍士呼曰國忠與蕃謀反追殺之以槍揭其首<lb/>
　於驛門外並殺韓國秦國夫人上聞諠譁杖屨出驛<lb/>
　門慰勞軍士令收隊軍士不應上使髙力士問之𤣥<lb/>
　禮對曰國忠謀反貴妃不冝供奉願陛下割恩上入<lb/>
　門倚杖傾首而立久之髙力士曰貴妃誠無罪然將<lb/>
　士已殺國忠而貴妃在陛下左右豈敢自安願陛下<lb/>
<pb n="KR2k0050_WYG_079-71b"/>
　審思之將士安則陛下安矣乃命力士引貴妃於佛<lb/>
　堂縊殺之於是始整部伍為行計國忠妻子及虢國<lb/>
　夫人走陳倉縣令薛景仙誅之<hi>通鑑</hi>韋諤歴京兆府司<lb/>
　録參軍國忠死軍聚不解陳𤣥禮請殺貴妃以安衆<lb/>
　帝意猶豫諤諫曰臣聞以計勝色者昌以色勝計者<lb/>
　亡今宗社震驚陛下棄神器奔草莽唯割恩以安社<lb/>
　稷因叩頭流血帝悟賜貴妃死軍乃大悦擢諤御史<lb/>
　中丞為置頓使乘輿將行帝心向蜀未言諤曰今兵<lb/>
<pb n="KR2k0050_WYG_079-72a"/>
　少不能捍賊還京非萬全計不如至扶風徐圖去就<lb/>
　帝問於衆衆然之遂至扶風乃決西幸<hi>唐書韋諤傳</hi>
戊戌帝發馬嵬留太子東討賊<lb/>
　戊戌發馬嵬父老遮道請留上令太子宣慰父老父<lb/>
　老曰至尊既不肯留某等願帥子弟從殿下東破賊<lb/>
　取長安若殿下與至尊皆入蜀使中原百姓誰為之<lb/>
　主須臾衆至數千人太子不可涕泣䟦馬欲西建寜<lb/>
　王倓與李輔國執鞚諫廣平王俶亦勸太子留父老<lb/>
<pb n="KR2k0050_WYG_079-72b"/>
　共擁太子馬不得行上總轡待太子久不至使人偵<lb/>
　之還白狀上曰天也乃分後軍及飛龍廄馬從太子<lb/>
　又使送東宫内人於太子<hi>通鑑</hi>承天皇帝倓始王建寜<lb/>
　英毅有才畧善騎射禄山亂典親兵扈車駕渡渭百<lb/>
　姓遮道留太子太子使喻曰至尊播遷吾可以違左<lb/>
　右乎倓進説曰叛人亂常四海崩分不因人情圖興<lb/>
　復雖欲從上入蜀而散闗以東非國家有夫大孝莫<lb/>
　若安社稷殿下當募豪傑趨河西收牧馬今防邊屯<lb/>
<pb n="KR2k0050_WYG_079-73a"/>
　士不下十萬而光弼子儀全軍在河朔與謀興復䇿<lb/>
　之上者廣平王亦贊之於是議定太子北過渭兵仗<lb/>
　濫惡士氣崩沮日數十戰倓以驍騎數百從每接戰<lb/>
　常身先血殷袂不告也太子或過時未食倓涕泗不<lb/>
　自勝三軍皆屬目<hi>唐書承天皇帝倓傳</hi>天寶末𤣥宗幸蜀輔國<lb/>
　侍太子扈從至馬嵬乃獻計分兵北如朔方以圖興<lb/>
　復<hi>册府元龜</hi>肅宗為皇太子𤣥宗幸蜀留上在後宣諭百<lb/>
　姓賊追至渭北便橋已斷水瀑漲無舟楫上號令水<lb/>
<pb n="KR2k0050_WYG_079-73b"/>
　濵百姓歸者三千餘人渭水可涉又遇潼闗散卒誤<lb/>
　以為賊與之戰士衆多傷乃收其餘衆北上軍既濟<lb/>
　其後皆溺上喜以為天之佑時從上惟廣平建寜二<lb/>
　王及四軍將士纔二千人自奉天而北夕次永夀百<lb/>
　姓遮道獻牛酒有白雲起西北長數丈如樓閣之狀<lb/>
　議者以為天子之氣自是紫雲擁帝所乘馬聚散不<lb/>
　時<hi>鴻書</hi>
安禄山陷長安<lb/>
<pb n="KR2k0050_WYG_079-74a"/>
　禄山遣孫孝哲安神威西攻長安會哥舒翰守潼闗<lb/>
　為乾佑所敗賊不謂天子能遽去駐兵潼闗十日乃<lb/>
　西時行在已至扶風於是汧隴以東皆没於賊禄山<lb/>
　未至長安士人皆逃入山谷東西駱驛二百里宫嬪<lb/>
　散匿行哭將相第家委寶貨不貲羣不逞争取之累<lb/>
　日不能盡又剽左藏大盈庫百司帑藏竭乃火其餘<lb/>
　禄山至怒乃大索三日民間財貲盡掠之府縣因株<lb/>
　根牽連勾剥苛急百姓愈騷禄山怨慶宗死乃取帝<lb/>
<pb n="KR2k0050_WYG_079-74b"/>
　近屬自霍國長公主諸王妃妾子孫姻壻等百餘人<lb/>
　害之以祭慶宗羣臣從天子者誅㓕其宗虜性得所<lb/>
　欲則肆為殘虐人益不附諸大將欲有咨決皆因嚴<lb/>
　莊以見御下少恩雖腹心雅故皆為仇敵郡縣相與<lb/>
　殺守將迎王師前後反覆十數城邑墟矣長安相傳<lb/>
　太子西來矣人聞輙東走闤里至空都畿豪傑殺賊<lb/>
　吏自歸者無虛日賊斬刈懲之不能止又賊將𩔖慓<lb/>
　勇無逺謀日縱酒嗜聲色財利車駕佹得入蜀終無<lb/>
<pb n="KR2k0050_WYG_079-75a"/>
　追躡之患<hi>唐書安禄山傳</hi>
帝次扶風<lb/>
　己亥次扶風軍士各懐去就咸出醜言陳𤣥禮不能<lb/>
　制上患之會益州貢春綵十萬匹上命悉置於庭召<lb/>
　諸將諭之曰卿等國家功臣陳力久矣朕之優獎常<lb/>
　亦不輕叛人背恩事須廻避甚知卿等不得别父母<lb/>
　妻子言發涕流曰朕須幸蜀路險人多恐難供承今<lb/>
　有此綵宜分取各圖去就朕自有子弟中官相隨便<lb/>
<pb n="KR2k0050_WYG_079-75b"/>
　與卿等訣别衆咸俯伏涕泣曰死生願從陛下上曰<lb/>
　去住任卿自此背亂之言稍息<hi>舊唐書𤣥宗紀</hi>
帝次散闗<lb/>
　辛丑發扶風郡是夕次陳倉壬寅至散闗分部下為<lb/>
　六軍穎王璬先行夀王瑁等分統六軍前後左右相<lb/>
　次<hi>舊唐書𤣥宗紀西按散闗今在寶雞縣  南</hi>
帝至河池以隴公瑀為梁州都督<lb/>
　丙午至河池郡<hi>唐書𤣥宗紀</hi>
<pb n="KR2k0050_WYG_079-76a"/>
陳倉令薛景仙復扶風<lb/>
　戊申扶風人康景龍等殺賊宣慰使薛總等二百餘<lb/>
　人陳倉令薛景仙率衆收扶風郡守之由是闗輔豪<lb/>
　右皆謀殺賊賊故不敢侵軼<hi>舊唐書肅宗紀</hi>
九月詔以房琯為招討西京兵馬元帥<lb/>
　房琯至德初抗䟽自請將兵以誅冦孽收復京師肅<lb/>
　宗望其成功許之詔加持節招討西京兼防禦蒲潼<lb/>
　两闗兵馬元帥王思禮副之南軍入於宜夀中軍入<lb/>
<pb n="KR2k0050_WYG_079-76b"/>
　於武功北軍入於奉天<hi>册府元龜</hi>
賊入汧隴隴右採訪使郭英乂破之<lb/>
　賊將髙嵩擁兵入汧隴英乂偽勞之且具饗既而伏<lb/>
　兵發盡掠其衆<hi>唐書郭英乂傳</hi>
冬十月房琯及賊戰於陳濤斜敗績<lb/>
　十月庚子次便橋辛丑中軍北軍遇賊陳濤斜戰不<lb/>
　利琯欲持重有所伺中人邢延恩促戰故敗癸卯率<lb/>
　南軍復戰遂大敗初琯用春秋時戰法以車二千乘<lb/>
<pb n="KR2k0050_WYG_079-77a"/>
　繚營騎歩夾之既戰賊乘風譟牛悉髀栗賊投芻而<lb/>
　火之人畜焚燒殺卒四萬血丹原野殘衆才數千不<lb/>
　能軍琯還走行在見帝肉袒請罪帝宥之<hi>唐書房琯傳  按括</hi>
　<hi>地志陳濤斜在咸陽縣東</hi>
十二月郭子儀率回紇擊同羅於榆林河北破之<lb/>
　十二月戊午回紇至帶汗谷與郭子儀軍合辛酉與<lb/>
　同羅及叛人戰於榆林河北大破之斬首三萬捕掠<lb/>
　一萬河曲皆平子儀還軍洛交<hi>通鑑州按注洛交郡本鄜  上郡天寶元</hi>
<pb n="KR2k0050_WYG_079-77b"/>
　<hi>年更郡名</hi>
肅宗至德二載春二月帝至鳯翔<lb/>
　二月戊子上至鳯翔旬日隴右河西諸鎮皆會江淮<lb/>
　庸調亦至洋川漢中長安人聞車駕至從賊中自㧞<lb/>
　而來者日夜不絶<hi>通鑑</hi>
闗西兵馬使郭英乂及賊戰於武功敗績<lb/>
　闗内節度使王思禮軍武功兵馬使郭英乂軍東原<lb/>
　王難得軍西原賊將安守忠等冦武功郭英乂戰不<lb/>
<pb n="KR2k0050_WYG_079-78a"/>
　利矢貫其頤而走王難得望之不救亦走思禮退軍<lb/>
　扶風賊遊兵至大和闗去鳯翔五十里鳯翔大駭戒<lb/>
　嚴<hi>通鑑</hi>
朔方節度使郭子儀擊賊於潼闗破之<lb/>
　二月朔方節度使郭子儀大破賊將崔乾祐於潼闗<lb/>
　<hi>舊唐書肅宗紀</hi>正月二十八日使宗子懐文潛募郭俊茍文<lb/>
　俊入河東搆忠義與大軍期約以翻城公乃進軍出<lb/>
　洛交分兵收馮翊二月十一日郭俊等俟大軍將至<lb/>
<pb n="KR2k0050_WYG_079-78b"/>
　舉火尅斬幽檀勁卒千人崔乾運尋縋而免乾祐先<lb/>
　置兵於城北廢府遂以三千兵攻城自領馬歩五千<lb/>
　伏於闗城中公使旰及僕固懐恩等先擊之賊大破<lb/>
　遽焚橋我軍蹈之而㓕乾祐棄闗城尋白涇嶺而逸<lb/>
　<hi>汾陽家傳</hi>
賊陷同州刺史蕭蕡死之<lb/>
　子儀襲下潼闗及同州盛兵潼闗以守之賊將李歸<lb/>
　仁來救子儀大戰死者萬餘人退守河東歸仁遂攻<lb/>
<pb n="KR2k0050_WYG_079-79a"/>
　陷同州州守蕭蕡死之盡屠城中<hi>唐厯</hi>
夏四月兵馬副元帥郭子儀及賊戰於清渠敗績<lb/>
　郭子儀詔還鳯翔進司空充闗内河東兵馬副元帥<lb/>
　率師趨長安次潏水上守忠等軍清渠左大戰王師<lb/>
　不利委杖奔子儀收潰卒保武功<hi>唐書郭子儀傳</hi>子儀赴鳯<lb/>
　翔李歸仁以勁卒五千邀之於三原北子儀使懐恩<lb/>
　及王昇陳廻光等伏兵於白渠留運橋以待之伏發<lb/>
　歸仁大敗而走又從子儀戰於清渠不利<hi>舊唐書僕固懐恩傳</hi>
<pb n="KR2k0050_WYG_079-79b"/>
六月將軍王去榮擅殺富平令曲宥之<lb/>
　將軍王去榮以私怨殺本縣令當死上以其善用礮<lb/>
　勅免死以白衣於陜郡効力<hi>通鑑</hi>王去榮殺富平令杜<lb/>
　徽肅宗惜去榮才詔貸死至諫曰聖人誅亂必先示<lb/>
　法令崇禮義將軍去榮以朔方偏禆提數千士不能<lb/>
　整行列挾私怨殺縣令有犯上之逆或曰去榮善守<lb/>
　陜新下非去榮不可守臣謂不然李光弼守太原程<lb/>
　千里守上黨許叔冀守靈昌魯炅守南陽賈賁守雍<lb/>
<pb n="KR2k0050_WYG_079-80a"/>
　丘張廵守睢陽初無去榮未聞賊能下也以一能而<lb/>
　免死彼弧矢絶倫劍術無前者恃能犯上何以止之<lb/>
　若捨去榮誅將來是法不一而招罪人也律令者太<lb/>
　宗之律令陛下不可以一士小材廢祖宗大法帝詔<lb/>
　羣臣議太子太師韋見素文部郎中崔器等皆以為<lb/>
　法者天地大典王者不敢專也帝王不擅殺而小人<lb/>
　得擅殺者是權過人主開元以前無敢專殺尊朝廷<lb/>
　也今有之是弱國家也太宗定天下陛下復鴻業則<lb/>
<pb n="KR2k0050_WYG_079-80b"/>
　去榮非至德罪人乃貞觀罪人也其罪祖宗所不赦<lb/>
　陛下可易之耶<hi>唐書賈至傳</hi>
秋閏八月賊冦好畤李光進敗之<lb/>
　閏八月甲寅安慶緒冦好畤渭北節度使李光進敗<lb/>
　之<hi>唐書肅宗紀</hi>
賊冦鳯翔遣兵敗之司馬王伯倫戰没<lb/>
　閏八月辛未賊將冦鳯翔崔光逺行軍司馬王伯倫<lb/>
　判官李椿率衆捍賊至中渭橋殺賊守橋衆千人追<lb/>
<pb n="KR2k0050_WYG_079-81a"/>
　擊入苑中時賊大軍屯武功聞之燒營而去伯倫與<lb/>
　賊血戰而死李椿力窮被執然自是賊不敢西侵<hi>舊唐</hi>
　<hi>書肅宗紀</hi>
九月元帥廣平王俶率諸軍克復西京<lb/>
　至德二載九月以廣平郡王為天下兵馬元帥率朔<lb/>
　方安西囘紇南蠻大食等兵二十萬以進討百官送<lb/>
　於朝堂過闕而下步出木馬門然後復騎以安西北<lb/>
　庭行營節度使李嗣業為前軍朔方河西隴右行營<lb/>
<pb n="KR2k0050_WYG_079-81b"/>
　節度使郭子儀為中軍闗内行營節度使王思禮為<lb/>
　後軍屯於香積寺敗賊將安守忠斬首六萬級賊將<lb/>
　張通儒守長安聞守忠敗棄城走遂克京城乃留思<lb/>
　禮屯於苑中代宗率大軍以東<hi>唐書代宗紀</hi>廣平王收長<lb/>
　安嗣業統前軍陣於香積寺賊首李歸仁擁精騎薄<lb/>
　戰王師注矢逐之走未及營賊大出掩追騎還蹂王<lb/>
　師於是亂不能陣嗣業謂子儀曰今日不蹈萬死取<lb/>
　一生則軍無𩔖矣即袒持長刀大呼出陣前殺數十<lb/>
<pb n="KR2k0050_WYG_079-82a"/>
　人陣復整步卒二千以陌刀長柯斧堵進所向無前<lb/>
　歸仁匿兵覘左營軍勢王分回紇鋭兵擊其伏嗣業<lb/>
　出賊背合攻之自日中至昃斬首六萬餘級填澗壑<lb/>
　死幾半賊東走遂平長安<hi>李嗣業傳</hi>郭子儀從元帥廣平<lb/>
　王率蕃漢兵十五萬收長安李嗣業為前軍元帥為<lb/>
　中軍子儀副之王思禮為後軍陣香積寺之北距灃<lb/>
　水臨大川彌亘一舍賊李歸仁領勁騎薄戰官軍囂<lb/>
　嗣業以長刀突出斬賊數十騎乃定回紇以騎兵繚<lb/>
<pb n="KR2k0050_WYG_079-82b"/>
　賊背夾攻之斬首六萬級生擒二萬賊帥張通儒夜<lb/>
　亡陜郡翌日王入京師老幼夾道呼曰不圖今日復<lb/>
　見官軍王休士三日遂東<hi>郭子儀傳</hi>回紇請助討禄山以<lb/>
　太子葉䕶身將四千騎來帝命廣平王見葉䕶約為<lb/>
　昆弟葉䕶大喜使首領達千等先到扶風見子儀犒<lb/>
　飲三日葉䕶辭曰國多難我助討逆何敢食固命乃<lb/>
　留既行日賜牛四十角羊八百蹄米四十斛香積之<lb/>
　戰陣灃上賊詭伏騎於王師左襲我僕固懐恩回紇<lb/>
<pb n="KR2k0050_WYG_079-83a"/>
　馳之盡剪其伏乃出賊背與鎮西北庭節度李嗣業<lb/>
　夾㢁之賊大敗進收長安<hi>回紇傳</hi>
兵馬副元帥郭子儀克華隂<lb/>
　子儀引蕃漢兵追賊至潼闗斬首五千級克華隂郡<lb/>
　獻俘百餘人勅皆斬之監察御史李勉諫曰今元惡<lb/>
　未除為賊所汙者半天下聞陛下龍興咸思洗心以<lb/>
　承聖化今悉誅之是驅之使從賊也上遽使赦之<hi>通鑑</hi>
冬十月車駕入長安<lb/>
<pb n="KR2k0050_WYG_079-83b"/>
　九月癸卯收西京甲辰㨗書至行在百僚稱賀即日<lb/>
　告㨗於蜀上皇遣裴冕入京啓告郊廟社稷十月癸<lb/>
　亥上自鳯翔還京遣太子太師韋見素入蜀迎上皇<lb/>
　丙寅至望賢宫丁卯入長安士庶涕泣拜忭曰不圖<lb/>
　復見吾君上亦為之感惻九廟為賊所焚上素服哭<lb/>
　於廟三日入居大明宫是日上皇發蜀文武脅從官<lb/>
　免冠徒跣朝堂待罪禁之府獄令中丞崔器劾之<hi>舊唐</hi>
　<hi>書肅宗紀</hi>
<pb n="KR2k0050_WYG_079-84a"/>
十二月迎上皇至長安<lb/>
　上皇至自蜀上至望賢宫奉迎上皇御宫南樓上望<lb/>
　樓辟易下馬趨進蹈舞稱慶上皇下樓上匍匐捧上<lb/>
　皇足涕泗嗚咽不能自勝遂扶侍上皇御殿親自進<lb/>
　食自御馬以進上皇上馬又躬攬轡而行止之而後<lb/>
　退上皇曰吾享國長久吾不知貴見吾子為天子吾<lb/>
　知貴矣上乘馬前導自開元門至丹鳯門旗幟燭天<lb/>
　綵栩夾道士庶舞忭路側曰不圖今日再見二聖百<lb/>
<pb n="KR2k0050_WYG_079-84b"/>
　僚班於含元殿上皇御殿左相百辟稱賀畢上皇詣<lb/>
　長樂殿詣九廟主即日幸興慶宫上請歸東宫上皇<lb/>
　遣髙力士再三諭譬而止<hi>舊唐書肅宗紀</hi>
上元元年春正月党項羌冦邊遣兵分討之<lb/>
　党項等羌吞噬邊鄙將逼京畿乃分邠寜為鄜坊節<lb/>
　度以邠州刺史桑如珪鄜州刺史杜冕領之分道招<lb/>
　討而以郭子儀領两道節度留京師假其威名以鎮<lb/>
　之<hi>綱目</hi>
<pb n="KR2k0050_WYG_079-85a"/>
夏六月鳯翔節度使崔光逺破党項於普潤<lb/>
　上元元年六月鳯翔節度崔光逺奏破涇州隴州等<lb/>
　界羌渾党項等十餘萬衆又於普潤縣界破党項四<lb/>
　千餘衆斬二千級生擒一百餘人收獲駝馬牛羊器<lb/>
　械等不可勝數<hi>册府元龜</hi>
秋九月命郭子儀出鎮邠州黨項遁走<lb/>
　或上言天下未平不冝置郭子儀於散地命出鎮邠<lb/>
　州党項遁去<hi>汾陽家傳</hi>
<pb n="KR2k0050_WYG_079-85b"/>
十二月党項掠美原同官<lb/>
　十二月丙子党項冦美原同官大掠而去<hi>通鑑</hi>
二年春二月羌冦鳯州刺史蕭<graphic n="KR1957" url="https://raw.githubusercontent.com/kanripo/KR-Gaiji/master/images/KR1957.png" mimeType="image/png"/>死之<lb/>
　二月己未奴刺党項羌冦寶鷄焚大散闗冦鳯州刺<lb/>
　史蕭<graphic n="KR1957" url="https://raw.githubusercontent.com/kanripo/KR-Gaiji/master/images/KR1957.png" mimeType="image/png"/>死之鳯翔尹李鼎敗之<hi>唐書肅宗紀</hi>
寶應元年建卯月羌冦梁州<hi>四月代宗即位</hi>
　寶應元年建卯月羌渾奴剌冦梁州壬申鄜州刺史<lb/>
　成公意及党項戰敗之<hi>唐書肅宗紀</hi>
<pb n="KR2k0050_WYG_079-86a"/>
建辰月奴剌冦梁州<lb/>
　建辰月甲午奴剌冦梁州<hi>唐書肅宗紀</hi>
秋九月羌冦鳯州刺史擊破之<lb/>
　九月戊子鳯州刺史吕日將及党項羌戰於三絶谷<lb/>
　敗之<hi>唐書代宗紀</hi>
代宗廣德元年春三月羌冦同州郭子儀敗之<lb/>
　三月甲子党項羌冦同州郭子儀敗之於黄堆山<hi>唐書</hi>
　<hi>代宗紀</hi>
<pb n="KR2k0050_WYG_079-86b"/>
秋七月吐蕃入大震散闗<lb/>
　廣德元年七月吐蕃大冦河隴入大震闗<hi>舊唐書代宗紀</hi>
冬十月吐蕃入冦逼京師詔郭子儀禦之車駕東幸<lb/>
　十月辛未吐蕃犯京畿冦奉天武功盩厔等縣自司<lb/>
　竹園渡渭循南山而東<hi>舊唐書肅宗紀</hi>吐蕃陷涇州獲刺史<lb/>
　髙暉暉遂與蕃為鄉導引賊深入京畿掠奉天武功<lb/>
　濟渭而南縁山而東渭北行營兵馬使吕日將逆戰<lb/>
　於盩厔自辰至酉殺蕃軍數千然其徒多隕賊將逼<lb/>
<pb n="KR2k0050_WYG_079-87a"/>
　京師君上計無所出詔子儀為闗内副元帥出鎮咸<lb/>
　陽子儀自相州不利李光弼代掌兵柄及徴還朝廷<lb/>
　部曲散去及是承詔部下惟二十騎强取民間蓄産<lb/>
　以助軍至咸陽蕃軍已過渭水其日天子避狄幸陜<lb/>
　州子儀聞上避狄雪涕還京至則車駕已發射生將<lb/>
　王獻忠從駕㳂路遂以四百騎叛仍逼豐王以下十<lb/>
　王欲投於賊子儀入開逺門遇之詰豐王等所向遂<lb/>
　援送行在<hi>郭子儀傳</hi>
<pb n="KR2k0050_WYG_079-87b"/>
吐蕃入長安副元帥郭子儀擊走之長安平<lb/>
　子儀退趨商州髙暉導蕃入長安立廣武王承宏為<lb/>
　帝改元擅作赦令署官吏衣冠皆南奔荆襄或逋棲<lb/>
　山谷亂兵因相攘鈔道路梗閉光禄卿殷仲卿率千<lb/>
　人壁藍田選二百騎度滻或紿蕃曰郭令公軍且來<lb/>
　吐蕃大震會少將王甫與惡少年伐鼓譟苑中蕃驚<lb/>
　夜引去子儀入長安髙暉東奔至潼闗守將李日越<lb/>
　殺之吐蕃留京師十五日乃走<hi>唐書吐蕃傳</hi>子儀遣六軍<lb/>
<pb n="KR2k0050_WYG_079-88a"/>
　兵馬使張知節烏崇福羽林軍使長孫全緒等將兵<lb/>
　萬人為前鋒營於韓公堆盛張旗幟鼓鞞震山谷全<lb/>
　緒遣禁軍舊將王甫入長安隂結少年豪俠以為内<lb/>
　應一日齊擊鼓於朱雀街蕃軍惶駭而去大將李忠<lb/>
　義先屯兵苑中渭北節度使王仲升守朝堂子儀以<lb/>
　大軍續進至滻西射生將王撫自署為京兆尹聚兵<lb/>
　二千人擾亂京城子儀殺之詔子儀權京城留守<hi>舊唐</hi>
　<hi>書郭子儀傳</hi>鄜延節度判官段秀實説節度使白孝德引<lb/>
<pb n="KR2k0050_WYG_079-88b"/>
　兵赴難孝德即日大舉南趣京畿與蒲陜商華合勢<lb/>
　進擊<hi>通鑑</hi>
吐蕃寇鳯翔鎮西節度使馬璘敗之<lb/>
　吐蕃寇邊詔璘移軍援河西懐恩之叛璘引還間闗<lb/>
　轉鬭至鳯翔陣圍已合節度孫志直嬰城守璘令士<lb/>
　持滿外向突入縣門不解甲出戰背城陣寇潰率輕<lb/>
　騎追之斬數千級漂血丹渠<hi>唐書馬璘傳</hi>
冬十二月車駕入京師<lb/>
<pb n="KR2k0050_WYG_079-89a"/>
　十二月甲午至自陜州<hi>唐書代宗紀</hi>子儀為京城留守程<lb/>
　元振説帝都洛陽帝可其計子儀奏曰雍州古稱天<lb/>
　府右隴蜀左崤崡襟憑終南太華之險背負清渭濁<lb/>
　河之固地方數千里帶甲十餘萬兵强士勇真用武<lb/>
　之國秦漢所以成帝業也後或處而泰去而亡者不<lb/>
　一姓故髙祖先入闗定天下先帝興朔方誅慶緒陛<lb/>
　下席西土戮朝義雖天道助順亦地勢則然比吐蕃<lb/>
　憑陵而不能抗者臣能言其畧夫六軍皆市井人竄<lb/>
<pb n="KR2k0050_WYG_079-89b"/>
　虛名逃實賦一旦驅以就戰有百奔無一前又宦豎<lb/>
　掩迷庶政荒奪遂令陛下徬徨暴露越在陜服斯委<lb/>
　任失人豈秦地非良哉今咸謂且都洛陽洛陽自大<lb/>
　盜以來焚埃畧盡百曹榛荒寰服不滿千戸井邑如<lb/>
　墟豺狼羣嘷千里蕭條亭舍不烟何以奉萬乗牲餼<lb/>
　供百官次舍哉且地狹阨裁數百里險不足防適為<lb/>
　鬭場陛下意者或以京畿新罹剽蹂國用不足乎臣<lb/>
　願陛下斥素餐去冗食抑閹寺任直臣薄征弛役䘏<lb/>
<pb n="KR2k0050_WYG_079-90a"/>
　隐撫鰥委宰相以簡賢任能付臣以訓兵禦侮則中<lb/>
　興之功日月可冀惟時邁亟還見宗廟謁園陵再造<lb/>
　王家以幸天下帝得奏泣謂左右曰子儀固社稷臣<lb/>
　也朕西決矣乘輿還子儀頓首請罪帝勞曰用卿晚<lb/>
　故至此乃賜鐡劵圖形凌煙閣<hi>唐書郭子儀傳</hi>
築城於鄠<lb/>
　築城於鄠縣及中渭橋屯兵以備吐蕃以駱奉先為<lb/>
　鄠縣築城使遂將其兵<hi>通鑑</hi>
<pb n="KR2k0050_WYG_079-90b"/>
放廣武王承𢎞於華州<lb/>
　代宗廣徳元年十月吐蕃盜入長安邠王守禮之孫<lb/>
　廣武王承𢎞竊尊號及京城平鑾輿自陜州還京師<lb/>
　十二月丙申放廣武王承𢎞於華州一切不問<hi>册府元龜</hi>
　<hi>𢎞按唐書宗室傳世系表俱云承  係邠王守禮子此云孫者疑誤</hi>
二年春三月羌冦同州郭子儀遣將擊破之<lb/>
　党項羌冦同州郭子儀使開府儀同三司李國臣擊<lb/>
　之曰彼得間則出掠官軍至則逃入山宜使羸師居<lb/>
<pb n="KR2k0050_WYG_079-91a"/>
　前以誘之勁騎居後以覆之國臣與戰於澄城北大<lb/>
　破之斬首捕獲千餘人<hi>通鑑</hi>
秋八月僕固懐恩引回紇吐蕃入冦詔郭子儀出鎮奉<lb/>
天<lb/>
　懐恩誘吐蕃囘紇党項數十萬入冦朝廷大恐詔郭<lb/>
　子儀屯奉天帝問計所出對曰無能為也懐恩本臣<lb/>
　偏將雖慓果然素失士心今能為亂者誅思歸之士<lb/>
　刦與俱來且皆臣故部曲素以恩信結之彼忍以刃<lb/>
<pb n="KR2k0050_WYG_079-91b"/>
　相向乎帝曰善<hi>唐書郭子儀傳</hi>
吐蕃冦邠州節度使白孝德敗之<lb/>
　懐恩誘吐蕃進掠涇邠祭來填墓渡涇水邠寜節度<lb/>
　使白孝德禦之覆其陣懐恩泣曰曩者皆為我子反<lb/>
　為人致死於我<hi>唐書僕固懐恩傳</hi>
冬十月吐蕃冦奉天郭子儀禦之遁去<lb/>
　十月丙寅吐蕃冦邠州丁卯冦奉天京師戒嚴<hi>唐書代宗</hi>
　<hi>紀</hi>蕃冦邠州先驅至奉天諸將請擊之子儀曰客深<lb/>
<pb n="KR2k0050_WYG_079-92a"/>
　入利速戰彼下素徳我吾緩之當自攜貳因下令<lb/>
　敢言戰者斬堅壁待之賊果遁去<hi>唐書郭子儀傳</hi>
朔方兵馬使郭晞擊吐蕃於邠西敗之<lb/>
　十月辛未夜郭晞遣馬步三千人於邠州西斬賊營<lb/>
　殺千餘人生擒八十三人俘大將四人十一月乙未<lb/>
　懐恩及吐蕃等自潰<hi>實録</hi>賊至邠州營於北原攻其東<lb/>
　門不尅横陣於南原請戰晞等與之連戰大破之追<lb/>
　奔數十里涉涇而還<hi>汾陽家傳</hi>時郭子儀為副元帥在蒲<lb/>
<pb n="KR2k0050_WYG_079-92b"/>
　子晞以檢校尚書領行營節度使屯邠州士放縱不<lb/>
　法孝德不敢劾秀實以狀白孝德請為都虞侯俄而<lb/>
　晞士十七人入市取酒刺酒翁壊釀器秀實列卒<lb/>
　取之斷首置槊上植市門外一營大譟盡甲孝徳恐<lb/>
　召秀實曰奈何秀實曰請辭於軍乃解佩刀選老躄<lb/>
　一人持馬至晞門下甲者出秀實笑且入曰殺一老<lb/>
　卒何甲也吾戴吾頭來甲者愕眙因曉之曰尚書固<lb/>
　負若屬耶副元帥固負若屬耶奈何欲以亂敗郭氏<lb/>
<pb n="KR2k0050_WYG_079-93a"/>
　晞出秀實曰副元帥功塞天地當務始終今尚書恣<lb/>
　卒為暴使亂天子邊罪且及副元帥郭氏功名其與<lb/>
　存者有幾晞再拜曰公幸敎晞願奉軍以從即叱左<lb/>
　右皆解甲令曰敢讙者死秀實宿軍中且與俱至孝<lb/>
　徳所謝<hi>唐書段秀實傳</hi>
十一月節度使李抱玉討南山五谷賊平之<lb/>
　廣徳中吐蕃入冦帝次陜羣盜徧南山五谷間東拒<lb/>
　虢西抵岐椎剽不勝計詔太子賔客謝景仙為南山<lb/>
<pb n="KR2k0050_WYG_079-93b"/>
　五溪谷防禦使引兵招捕久不克更詔抱玉討賊抱<lb/>
　玉盡得賊株柢遂分兵守諸谷使牙將李崇客精騎<lb/>
　四百襲之賊帥髙玉脱身走城固山南西道張獻誠<lb/>
　擒以獻悉索支黨斬之不閱旬五谷平<hi>唐書李抱玉傳</hi>
永㤗元年春二月羌冦富平<lb/>
　二月戊寅党項羌冦富平焚定陵寢殿<hi>舊唐書代宗紀</hi>
三月遣兵戍奉天<lb/>
　吐蕃遣使請和詔元載杜鴻漸與盟於興唐寺<hi>㑹要云興</hi>
<pb n="KR2k0050_WYG_079-94a"/>
　<hi>唐寺在大寜坊太平公主為天后立</hi>上問郭子儀吐蕃請盟何如對曰<lb/>
　吐蕃乘我不虞而來國不可守矣乃相繼遣河中兵<lb/>
　戌奉天<hi>通鑑</hi>
秋九月囘紇吐蕃同時入冦召郭子儀屯涇陽<lb/>
　九月甲辰吐蕃冦醴泉奉天党項羌冦同州渾奴剌<lb/>
　冦盩厔京師戒嚴己酉屯於苑郭子儀屯於涇陽丁<lb/>
　巳同華節度使周智光及吐蕃戰於澄城敗之<hi>唐書代宗</hi>
　<hi>紀</hi>懐恩説吐蕃回紇黨項羌渾剌奴等三十萬掠涇<lb/>
<pb n="KR2k0050_WYG_079-94b"/>
　邠蹂鳯翔入醴泉奉天京師大震於是帝命李忠臣<lb/>
　屯東渭橋李光進屯雲陽馬璘郝廷玉屯便橋李抱<lb/>
　玉屯鳯翔周智光屯同州杜冕屯坊州天子自將屯<lb/>
　苑中急召子儀屯涇陽<hi>郭子儀傳</hi>
冬十月囘紇及郭子儀盟於涇陽而還吐蕃遁去<lb/>
　十月己未吐蕃至邠州與囘紇冦邊辛酉冦奉天癸<lb/>
　亥冦同州乙丑冦興平丁卯囘紇党項羌請降<hi>唐書代宗</hi>
　<hi>紀</hi>子儀屯涇陽軍纔萬人而冦圍已合乃使李國臣<lb/>
<pb n="KR2k0050_WYG_079-95a"/>
　髙昇魏楚玉陳廻光朱元琮各當一面身自率鎧騎<lb/>
　二千出入陣中回紇怪問是為誰報曰郭令公驚曰<lb/>
　郭令公存乎懐恩言天可汗棄天下令公即世中國<lb/>
　無主故我從以來公今存天可汗存乎曰天子萬夀<lb/>
　囘紇悟曰彼欺我乎子儀使諭之曰昔回紇涉萬里<lb/>
　戡大憝助復二京我與若等休戚同之今乃棄舊好<lb/>
　助叛臣一何愚彼背主棄親於囘紇何有回紇曰本<lb/>
　謂公云亡不然何以至此今誠存我得見乎子儀將<lb/>
<pb n="KR2k0050_WYG_079-95b"/>
　出左右諫戎狄野心不可信子儀曰虜衆數十倍今<lb/>
　力不敵吾將示以至誠左右請以五百騎從又不聽<lb/>
　即傳呼曰令公來虜皆持滿待子儀以數十騎出免<lb/>
　胄見其大酋曰諸君同艱難久矣何忽亡忠義而至<lb/>
　是邪囘紇捨兵下馬拜曰果吾父也子儀即召與飲<lb/>
　遺錦綵結歡誓好如初因曰吐蕃本吾舅甥國無負<lb/>
　而來棄親也馬牛被數百里公等若倒戈乘之若俛<lb/>
　取一芥是謂天賜不可失且逐戎得利與我繼好不<lb/>
<pb n="KR2k0050_WYG_079-96a"/>
　兩善乎㑹懐恩暴死無所統一遂許諾吐蕃疑之夜<lb/>
　引去<hi>唐書郭子儀傳</hi>囘紇首領羅達干等率其衆二千餘騎<lb/>
　詣涇陽請降子儀許之合胡禄都督等與宰相磨咄<lb/>
　莫賀達干宰相噋莫賀達于宰相䕶都毗伽將軍宰<lb/>
　相揭拉裴羅達干宰相梅録大將軍羅達干平章事<lb/>
　海寜□達干等子儀先執杯合胡禄都督請咒子儀<lb/>
　咒曰大唐天子萬萬嵗囘紇可汗亦萬萬嵗若起負<lb/>
　心背盟約者身死陣前家口屠戮合胡禄都督等失<lb/>
<pb n="KR2k0050_WYG_079-96b"/>
　色及杯至即譯曰如令公盟約皆喜曰初發本部將<lb/>
　巫師两人來云此行見一大人即歸巫師信有徵矣<lb/>
　<hi>舊唐書囘紇傳</hi>郝廷玉累封安邊郡王授神䇿將軍時吐蕃<lb/>
　犯京畿與馬璘屯中渭橋魚朝恩聞其善布陣請觀<lb/>
　之廷玉申號令鳴鼓角部伍坐作進退若一朝恩歎<lb/>
　曰吾處兵間久今始識訓練法廷玉惻然曰此臨淮<lb/>
　王遺法也<hi>郝廷玉傳</hi>
大厯元年冬十二月同華節度使周智光反<lb/>
<pb n="KR2k0050_WYG_079-97a"/>
　智光遷同華二州節度使聚不逞數萬恣剽掠以甘<lb/>
　其欲結固之殺陜州監軍張志斌及前虢州刺史龎<lb/>
　充時崔圓自淮南納方物百萬盗頡其半天下貢奉<lb/>
　輸漕刦留之士沿調當西間道走同者遣部將邀捕<lb/>
　斬之代宗未暴其罪命中使余元仙持詔拜尚書左<lb/>
　僕射既授詔恚語曰吾有大功上不與平章事且同<lb/>
　華地狹不足伸足若加陜虢商鄜坊五州差可元仙<lb/>
　震汗徐遺百縑遣之<hi>唐書周智光傳</hi>
<pb n="KR2k0050_WYG_079-97b"/>
二年春正月郭子儀討周智光斬之<lb/>
　二年上詔郭子儀密圖之同華路閉詔書不能通乃<lb/>
　詔子儀婿趙縱受口詔書帛内密丸遣家僮走間道<lb/>
　傳詔子儀得詔聲言討之未行其衆大攜部將李漢<lb/>
　惠自同州降子儀乃貶智光灃州刺史聽百人隨身<lb/>
　貸將吏一切不問尋為帳下斬其首并斬子元耀元<lb/>
　幹來獻詔梟首皇城南街判官邵賁别將蔣羅漢並<lb/>
　伏誅<hi>唐書周智光傳</hi>華州牙將姚懐李延俊殺智光<hi>通鑑</hi>
<pb n="KR2k0050_WYG_079-98a"/>
淮西節度使李忠臣掠華州<lb/>
　淮西李忠臣入朝次潼闗聞智光反率兵討之會敗<lb/>
　忠臣因入華大掠自赤水至潼闗畜産財物皆盡官<lb/>
　吏至有衣紙自蔽累日不食者<hi>唐書周智光傳</hi>
二月帝如昆明池<lb/>
　大厯二年二月壬午幸昆明池從俗踏青也<hi>册府元龜</hi>
秋七月作章敬寺<lb/>
　魚朝恩奏以先所賜莊為章敬寺以資章敬太后冥<lb/>
<pb n="KR2k0050_WYG_079-98b"/>
　福窮壯極麗毁曲江及華清宫館以給之費逾萬億<lb/>
　衛州進士髙郢上書曰先太后聖德不必以一寺增<lb/>
　輝國家永圖無寜以百姓為本捨人就寺何福之為<lb/>
　又曰古之明王積善以致福不費財以求福修徳以<lb/>
　消禍不勞人以禳禍今狥左右之過計傷皇上之大<lb/>
　猷臣竊為陛下惜之不報<hi>通鑑</hi>
秋九月吐蕃入冦詔郭子儀鎮涇陽<lb/>
　吐蕃冦邠州詔子儀率師三萬自河中鎮涇陽京師<lb/>
<pb n="KR2k0050_WYG_079-99a"/>
　戒嚴戊午移鎮奉天<hi>舊唐書代宗紀</hi>
三年春正月帝如章敬寺<lb/>
　上幸章敬寺度僧尼千人<hi>通鑑</hi>
二月商州兵馬使劉洽作亂<lb/>
　二月癸巳商州兵馬使劉洽殺其刺史殷仲卿<hi>唐書代宗</hi>
　<hi>紀</hi>
秋八月吐蕃冦邠節度使馬璘敗之<lb/>
　八月丁卯吐蕃冦邠州京師戒嚴節度使馬璘破吐<lb/>
<pb n="KR2k0050_WYG_079-99b"/>
　蕃二萬於邠州<hi>舊唐書代宗紀</hi>
冬十二月邠州兵馬使王童之謀作亂知留後段秀實<lb/>
捕斬之<lb/>
　元載以吐蕃連嵗入冦議徙馬璘鎮涇州而使郭子<lb/>
　儀以朔方兵鎮邠州璘先徃城涇州以都虞候段秀<lb/>
　實知邠州留後初四鎮北庭兵久覊旅數遷徙頗積<lb/>
　勞弊及徙涇州衆皆怨誹刀斧兵馬使王童之謀作<lb/>
　亂期以辛酉旦警嚴而發有告之者秀實陽召掌漏<lb/>
<pb n="KR2k0050_WYG_079-100a"/>
　者怒之以其失節令毎更來白輙延之數刻遂四更<lb/>
　而曙童之不果發秀實欲討之而亂迹未露又云今<lb/>
　夕欲焚馬坊草因救火謀作亂中夕火起秀實命軍<lb/>
　中行者皆止坐者勿起各整部伍嚴守要害童之白<lb/>
　請救火不許及旦捕童之及其黨八人皆斬之下令<lb/>
　曰後徙者族流言者刑遂徙於涇<hi>通鑑</hi>
五年二月鳯翔軍亂<lb/>
　二月戊戍李抱玉移鎮盩厔軍士忿怒大掠鳯翔坊<lb/>
<pb n="KR2k0050_WYG_079-100b"/>
　市數日乃定<hi>通鑑</hi>
七年春正月回紇使者犯朱雀門<lb/>
　回紇使出鴻臚寺刦掠坊市吏不能禁止復以三百<lb/>
　騎犯金光朱雀等門是日皇城諸門皆閉遣諭之乃<lb/>
　止<hi>舊唐書代宗紀</hi>
八年冬十月兵馬使渾瑊及吐蕃戰於宜禄敗績<lb/>
　十月西戎冦邠涇原節度使馬公襲之郭公使其將<lb/>
　渾瑊率步騎五千為之掎角十八日師登黄萯原望<lb/>
<pb n="KR2k0050_WYG_079-101a"/>
　見吐蕃瑊急引其衆前據乘險仍設拒馬槍以遏馳<lb/>
　突之勢史抗温儒雅等宿將五六人任氣自負輕侮<lb/>
　督將置酒高飲使人召之至則皆醉矣見拒馬槍曰<lb/>
　野地見賊須擊設此何為命去之戎衆既陳抗等叱<lb/>
　馬軍使馳賊及囘自衝其軍吐蕃躡背而入我師大<lb/>
　敗卒之不死者什二三<hi>邠志</hi>
九年春二月遣兵戍朔方<lb/>
　二月郭子儀入朝言朔方國之北門戰士耗散存者<lb/>
<pb n="KR2k0050_WYG_079-101b"/>
　什纔有一今吐蕃兼河隴之地雜羌渾之衆勢彊十<lb/>
　倍願更於諸道各發精卒戍兵四五萬人則可以制<lb/>
　勝矣<hi>通鑑</hi>
十年秋九月吐蕃冦隴州李抱玉敗之<lb/>
　九月癸丑吐蕃冦隴州鳯翔節度使李抱玉擊退之<lb/>
　<hi>舊唐書代宗紀</hi>
冬十二月囘紇冦夏州梁榮宗敗之<lb/>
　囘紇千騎冦夏州州將梁榮宗破之於烏水<hi>烏水在夏州朔</hi>
<pb n="KR2k0050_WYG_079-102a"/>
　<hi>方縣</hi>郭子儀遣兵三千救夏州囘紇遁去<hi>通鑑</hi>
十一年春二月詔加邊城防戍<lb/>
　二月增朔方五城戍兵以備囘紇<hi>通鑑</hi>
十二年夏五月金州卓英璘叛刺史孫道平擒殺之<lb/>
　載委主書卓英倩闗通貨賄大厯十二年詔收載賜死<lb/>
　英倩弟英璘家金州州人縁以授官者亦百餘聚無<lb/>
　頼少年以伺變載誅璘盜庫兵據險以叛詔發禁兵<lb/>
　及山南西道兵二千討捕刺史孫道平擒殺之詔給<lb/>
<pb n="KR2k0050_WYG_079-102b"/>
　其州三年<hi>唐書元載傳</hi>
秋九月吐蕃冦坊州<lb/>
　九月庚午吐蕃冦坊州掠党項羊馬而去<hi>舊唐書代宗紀</hi>吐<lb/>
　蕃冦坊州又冦鹽夏州又冦長城郭子儀遣兵拒却<lb/>
　之<hi>通鑑</hi>
十三年秋八月吐蕃冦銀麟州郭子儀遣兵敗之<lb/>
　吐蕃二萬冦銀麟州畧党項雜畜郭子儀遣李懐光<lb/>
　擊破之<hi>通鑑</hi>
<pb n="KR2k0050_WYG_079-103a"/>
冬十二月邠州兵馬使李懐光謀作亂知留務杜黄裳<lb/>
矯定之<lb/>
杜黄裳郭子儀辟佐朔方府子儀入朝使主留事李<lb/>
懐光與監軍隂謀矯詔誅大將等以動衆心欲代子<lb/>
儀黄裳得詔判其非以質懐光懐光伏罪於是諸將<lb/>
　狠驕難制者黄裳皆以子儀令易置衆不敢亂<hi>唐書杜黄</hi>
　<hi>裳傳</hi>
　<lb/>
<pb n="KR2k0050_WYG_079-103b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陜西通志巻七十九<lb/>
</p>
<p>
</p>
  </div>
</body>
</text>
</TEI>
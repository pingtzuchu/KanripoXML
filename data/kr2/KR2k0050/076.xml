<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陜西通志卷七十六</head> <lb/>
    <p>
<pb n="KR2k0050_WYG_076-1a"/>
欽定四庫全書<lb/>
　陜西通志卷七十六<lb/>
　　紀事第一<lb/>
　古昔國君左右有史乘與檮杌實維載紀矧此舊邦<lb/>
　政有張弛戰甘伐崇玁狁宻邇漢唐鼎移氐羌蠭起<lb/>
　巡狩會盟命將岀使鍳於往時得失臧否闗内編年<lb/>
　綱目竊取作紀事志第二十九<lb/>
唐虞<lb/>
<pb n="KR2k0050_WYG_076-1b"/>
帝堯五十載帝觀于華<lb/>
　堯觀乎華華封人曰嘻請祝聖人使聖人壽富多男<lb/>
　子堯曰辭多男子則多懼富則多事壽則多辱封人<lb/>
　曰天生萬民必授之職多男子而授之職何懼之有<lb/>
　富而使人分之何事之有天下有道與物皆昌天下<lb/>
　無道修徳就閒千嵗厭世去而上仙乘彼白雲至於<lb/>
　帝鄉何辱之有<hi>南華經山按注華西岳  名</hi>
七十四載虞舜攝位巡于西岳<lb/>
<pb n="KR2k0050_WYG_076-2a"/>
　八月西巡狩至于西岳如岱禮<hi>虞書舜典</hi>帝堯七十四年<lb/>
　舜巡狩四岳<hi>竹書紀年</hi>舜八月巡狩至西岳西岳華山也<lb/>
　<hi>史記封禪書</hi>
夏<lb/>
后啟三嵗王帥師伐有扈大戰于甘<lb/>
　大戰于甘乃召六卿<hi>夏書甘誓</hi>啟即天子位有扈氏不服<lb/>
　啟伐之大戰于甘將戰作甘誓乃召六卿申之遂滅<lb/>
　有扈氏<hi>史記夏本紀是按地理志扶風鄠縣  扈國</hi>
<pb n="KR2k0050_WYG_076-2b"/>
帝癸三嵗畎夷侵岐<lb/>
　后桀之亂畎夷入居邠岐之間<hi>後漢書西羌傳</hi>后癸三年畎<lb/>
　夷入於岐以叛<hi>竹書紀年</hi>
六嵗岐戎來賔<lb/>
　帝癸六年岐踵戎來賔<hi>竹書紀年</hi>
二十二嵗公劉遷國於豳<lb/>
　篤公劉于豳斯館涉渭為亂取厲取鍛止基迺理爰<lb/>
　衆爰有夾其皇澗遡其過澗止旅迺宻芮鞫之即<hi>詩經</hi>
<pb n="KR2k0050_WYG_076-3a"/>
　<hi>大雅</hi>公劉在戎狄之間復修后稷之業自漆沮渡渭取<lb/>
　材用<hi>正義曰公劉徙漆水南渡渭水至南山取材木為用也</hi>百姓懐之多徙而<lb/>
　保歸焉周道之興自此始<hi>史記周本紀</hi>夏道衰而公劉失<lb/>
　其稷官變於西戎邑於豳<hi>匈奴傳</hi>
商<lb/>
王小乙二十六祀古公亶父自豳遷岐改國號曰周<lb/>
　古公亶父來朝走馬率西水滸至于岐下<hi>詩經大雅</hi>天作<lb/>
　髙山太王荒之<hi>周頌</hi>古公亶父復修后稷公劉之業薰<lb/>
<pb n="KR2k0050_WYG_076-3b"/>
　育攻之欲得地與民民皆怒欲戰古公曰殺人父子<lb/>
　而君之予不忍為乃與私屬遂去豳踰梁山止於岐<lb/>
　下豳人扶老攜弱盡復歸古公於岐下他旁國亦多<lb/>
　歸之于是古公乃營築城郭室屋而邑别居之<hi>史記周本</hi>
　<hi>紀</hi>古公去豳處岐周居三月成城郭一年成邑二年<lb/>
　成都而民五倍其初<hi>吳越春秋</hi>
王武乙三祀王賜周岐地<lb/>
　武乙三年命周公亶父賜以岐邑<hi>竹書紀年</hi>
<pb n="KR2k0050_WYG_076-4a"/>
王辛六祀周始禴于畢<lb/>
　帝辛六年周文王初禴于畢<hi>竹書紀年縣按畢在今咸陽  西北</hi>
十三祀西伯獻洛西地請除炮烙之刑許之<lb/>
　紂囚西伯于羑里閎夭之徒求有莘氏美女驪戎之<lb/>
　文馬有熊九駟他奇怪物因殷嬖臣費仲獻之紂紂<lb/>
　大悦曰此一物足以釋西伯況其多乎乃赦西伯賜<lb/>
　之弓矢斧鉞使西伯得征伐曰譛西伯者崇侯虎也<lb/>
　西伯乃獻洛西之地以請紂去炮烙之刑紂許之<hi>史記</hi>
<pb n="KR2k0050_WYG_076-4b"/>
　<hi>周本紀</hi>
十四祀虞芮質成于周<lb/>
　虞芮質厥成<hi>詩經大雅</hi>虞芮之君相與爭田乆而不平乃<lb/>
　相與朝周入其境則耕者讓畔行者讓路入其邑男<lb/>
　女異路斑白者不提挈入其朝士讓為大夫大夫讓<lb/>
　為卿二國之君感而相謂曰我等小人不可以履君<lb/>
　子之庭乃相讓以其所爭之田為閒田而退天下聞<lb/>
　而歸者四十餘國<hi>詩傳</hi>
<pb n="KR2k0050_WYG_076-5a"/>
十五祀西伯田于渭陽<lb/>
　吕尚葢嘗窮困年老矣以漁釣干周西伯西伯將出<lb/>
　獵卜之曰所獲非龍非彲非虎非羆所獲霸王之輔<lb/>
　于是周西伯獵果遇太公于渭之陽與語大悦曰自<lb/>
　吾先君太公曰當有聖人適周周以興子真是耶吾<lb/>
　太公望子乆矣故號之曰太公望載與俱歸立為師<lb/>
　<hi>史記齊世家</hi>
十六祀西伯徙都于程<lb/>
<pb n="KR2k0050_WYG_076-5b"/>
　依其在京侵自阮疆陟我髙岡無矢我陵我陵我阿<lb/>
　無飲我泉我泉我池度其鮮原居岐之陽在渭之將<lb/>
　<hi>詩經大雅</hi>文王在周之京而所整之兵既遏宻人遂征阮<lb/>
　疆而出以侵宻於是相其髙原而徙都焉所謂程邑<lb/>
　也其地於漢為扶風安陵今在京兆府咸陽縣<hi>詩註</hi>維<lb/>
　三月既生魄文王合六州之侯奉勤于商商王用宗<lb/>
　讒震怒無疆諸侯不娛逆諸文王文王弗忍乃作程<lb/>
　典以命三忠<hi>汲冢書</hi>
<pb n="KR2k0050_WYG_076-6a"/>
十九祀西伯伐崇因作豐邑徙都之<lb/>
　既伐于崇作邑于豐<hi>詩經大雅</hi>文王聞崇徳亂而伐之軍<lb/>
　三旬而不降退修教而復伐之因壘而降<hi>左傳</hi>紂赦西<lb/>
　伯賜之弓矢鈇鉞得征伐西伯伐崇侯虎而作豐邑<lb/>
　自岐下而徙都豐<hi>史記周本紀鄠按詩註豐即崇國之地在今  縣杜陵西南</hi>
周立靈臺于豐<lb/>
　經始靈臺經之營之庶民攻之不日成之<hi>詩經大雅</hi>昌二<lb/>
　十九年伐崇侯作靈臺<hi>周易乾鑿度</hi>文王作靈臺及為池<lb/>
<pb n="KR2k0050_WYG_076-6b"/>
　沼掘地得死人之骨吏以聞文王曰葬之吏曰此無<lb/>
　主矣文王曰有天下者天下之主也有一國者一國<lb/>
　之主也寡人固其主又安求主遂令吏以衣棺更葬<lb/>
　之天下聞之皆曰文王賢矣澤及枯骨又况于人乎<lb/>
　或得寳以危國文王得朽骨以喻其意而天下歸心<lb/>
　焉<hi>劉向新序</hi>
周<lb/>
武王十三年春二月王遷都于鎬<lb/>
<pb n="KR2k0050_WYG_076-7a"/>
　考卜維王宅是鎬京<hi>詩經大雅</hi>鎬京武王所營也在豐水<lb/>
　東去豐邑二十五里<hi>詩註</hi>
夏四月王至自伐商<lb/>
　惟一月壬辰旁死魄越翼日癸巳王朝步自周于征<lb/>
　伐商厥四月哉生明王來自商至于豐乃偃武修文<lb/>
　歸馬于華山之陽放牛于桃林之野示天下弗服<hi>周書</hi>
　武王伐紂居酆鎬放戎夷涇洛之北以時入貢命曰<lb/>
　荒服<hi>匈奴傳</hi>
<pb n="KR2k0050_WYG_076-7b"/>
成王五年大蒐于岐陽<lb/>
　成王有岐陽之蒐<hi>左傳</hi>成王歸自奄大蒐于岐山之陽<lb/>
　<hi>杜註</hi>昔者成王盟諸侯于岐陽楚為荆蠻置茆蕝設望<lb/>
　表與鮮牟守燎故不與盟<hi>外傳</hi>
七年春二月王自周至豐<lb/>
　周公攝政七年二月成王自鎬京至豐以遷都事告<lb/>
　于文王廟<hi>孔氏書疏</hi>
十年王游于卷阿<lb/>
<pb n="KR2k0050_WYG_076-8a"/>
　有卷者阿飄風自南豈弟君子來游來歌以矢其音<lb/>
　<hi>詩經大雅</hi>召康公從成王游歌于卷阿之上因王之歌而<lb/>
　作此以為戒<hi>詩註</hi>
三十年驪戎來告兵<lb/>
　成王三十年離戎來賔注離戎驪山之戎也為林氏<lb/>
　所伐告于成王<hi>竹書紀年</hi>
穆王元年春正月作昭宫<lb/>
　元年己未春正月王即位作昭宫<hi>竹書紀年</hi>
<pb n="KR2k0050_WYG_076-8b"/>
冬十月築祗宫于南鄭<lb/>
　自武王至穆王享國百年穆王以下都于西鄭<hi>竹書紀年</hi>
　<hi>注</hi>
九年築春宫<lb/>
　王所居有鄭宫春宫<hi>竹書紀年注</hi>
十四年夏作范宫<lb/>
　五月作范宫<hi>竹書紀年</hi>
懿王元年徙都槐里<lb/>
<pb n="KR2k0050_WYG_076-9a"/>
　自懿王為政周綱不振王室始衰徙都于槐里<hi>雍大紀</hi>
　懿王自鎬徙都犬丘一曰廢丘今槐里是也<hi>索隱</hi>
七年西戎入冦<lb/>
　懿王七年西戎侵鎬<hi>竹書紀年</hi>
十三年翟入冦<lb/>
　懿王十三年翟人侵岐<hi>竹書紀年</hi>
厲王三十六年西戎入冦<lb/>
　秦仲立三年周厲王無道諸侯或叛之西戎反王室<lb/>
<pb n="KR2k0050_WYG_076-9b"/>
　滅犬丘大駱之族<hi>史記秦本紀</hi>
宣王元年命秦仲討西戎<lb/>
　宣王即位乃以秦仲為大夫誅西戎<hi>史記秦本紀</hi>
命尹吉甫帥師伐戎<lb/>
　玁狁孔熾我是用急王于出征以匡王國<hi>詩經小雅</hi>成康<lb/>
　既沒周室寖衰八世而厲王胡暴虐周人逐之出居<lb/>
　于彘玁狁内侵逼近京邑宣王即位命尹吉甫帥師<lb/>
　伐之有功而歸詩人作歌以叙其事<hi>詩傳茹按詩玁狁匪  整居焦</hi>
<pb n="KR2k0050_WYG_076-10a"/>
　<hi>穫侵鎬及方至于涇陽焦穫鎬京皆京畿地</hi>
六年秦仲伐西戎死之王命其子伐戎破之<lb/>
　西戎殺秦仲秦仲有子五人其長者曰莊公宣王乃<lb/>
　召莊公昆弟五人與兵七千人使伐西戎破之於是<lb/>
　復予秦仲後及其先大駱地犬丘并有之莊公居其<lb/>
　故西犬丘<hi>史記秦本紀</hi>
幽王六年戎圍犬丘<lb/>
　襄公二年戎圍犬丘世父世父擊之為戎人所擄嵗<lb/>
<pb n="KR2k0050_WYG_076-10b"/>
　餘復歸世父<hi>史記秦本紀</hi>
十一年申侯以犬戎入冦戎弑王于驪山<lb/>
　幽王嬖愛襃姒欲廢申后并去太子宜臼以襃姒為<lb/>
　后以伯服為太子周太史伯陽讀史記曰周亡矣昔<lb/>
　自夏后氏之衰也有二神龍止于夏帝庭而言曰余<lb/>
　襃之二君夏帝卜殺之與去之與止之莫吉卜請其<lb/>
　漦而藏之乃吉於是布幣而策告之龍亡而漦在櫝<lb/>
　而去之夏亡傳此器殷殷亡又傳此器周比三代莫<lb/>
<pb n="KR2k0050_WYG_076-11a"/>
　敢發之至厲王之末發而觀之漦流于庭不可除厲<lb/>
　王使婦人裸而譟之漦化為黿以入王後宫後宫之<lb/>
　童妾既齔而遭之既笄而孕無夫而生子懼而去之<lb/>
　宣王之時童女謠曰檿<graphic n="KR1249" url="https://raw.githubusercontent.com/kanripo/KR-Gaiji/master/images/KR1249.png" mimeType="image/png"/>箕服實亡周國於是宣王<lb/>
　聞之有夫婦賣是器者宣王使執而戮之逃于道而<lb/>
　見鄉者後宫童妾所棄妖子出於路者聞其夜啼哀<lb/>
　而収之夫婦遂亡奔於襃襃人有罪請入童妾所棄<lb/>
　女子者于王以贖罪棄女子出于襃是為襃姒當幽<lb/>
<pb n="KR2k0050_WYG_076-11b"/>
　王三年王之後宫見而愛之生子伯服竟廢申后及<lb/>
　太子以襃姒為后伯服為太子太史伯陽曰禍成矣<lb/>
　無可奈何襃姒不好笑幽王欲其笑萬方故不笑幽<lb/>
　王為烽燧大鼓有冦至則舉燧火諸侯悉至至而無<lb/>
　冦襃姒乃大笑幽王悦之為數舉烽火其後不信諸<lb/>
　侯益亦不至幽王以虢石父為卿用事國人皆怨石<lb/>
　父為人佞巧善諛好利王用之又廢申后去太子也<lb/>
　申侯怒與繒西夷犬戎攻幽王幽王舉烽火徵兵兵<lb/>
<pb n="KR2k0050_WYG_076-12a"/>
　莫至遂殺幽王驪山下擄襃姒盡取周賂而去於是<lb/>
　諸侯乃即申侯而共立故幽王太子宜臼是為平王<lb/>
　以奉宗祀<hi>史記周本紀</hi>
平王元年始命秦為諸侯賜岐豐地<lb/>
　周辟犬戎難東徙雒邑襄公以兵送平王王封襄公<lb/>
　為諸侯賜之岐以西之地曰戎無道侵奪我岐豐之<lb/>
　地秦能攻逐戎即有其地與誓封爵之襄公於是始<lb/>
　國而與東諸侯通使聘享之禮<hi>史記秦本紀</hi>犬戎殺幽王<lb/>
<pb n="KR2k0050_WYG_076-12b"/>
　遂取周之焦穫而居於涇渭之間侵暴中國秦襄公<lb/>
　救周於是平王去酆鄗而東徙雒邑<hi>匈奴傳</hi>
秦祀上帝於西畤<lb/>
　秦用駵駒黄牛羝羊各三祠上帝西畤<hi>史記秦本紀</hi>秦立<lb/>
　西畤祠白帝<hi>年表</hi>襄公始列為諸侯自以居西故作西<lb/>
　畤<hi>索隠</hi>
九年秦徙居<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>渭<lb/>
　秦襄公十二年伐戎至岐卒生文公文公元年居西<lb/>
<pb n="KR2k0050_WYG_076-13a"/>
　垂宫三年以兵七百人東獵四月至<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>渭之㑹曰昔<lb/>
　周邑我先秦嬴于此後卒獲為諸侯乃卜居之占曰<lb/>
　吉即營邑之<hi>史記秦本紀十按竹書書秦遷于<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>陽在平王  年今從綱目前編</hi>
十五年秦作鄜畤<lb/>
　秦文公十年作鄜畤<hi>史記年表</hi>於鄜地作畤故曰鄜畤<hi>索隠</hi>
　文公夢黄蛇自天下屬地其口止於鄜衍文公問史<lb/>
　敦敦曰此上帝之徵君其祠之於是作鄜畤用三牲<lb/>
　郊祭白帝焉<hi>漢書郊祀志</hi>
<pb n="KR2k0050_WYG_076-13b"/>
二十一年秦伐戎収岐西地以岐東地歸于王<lb/>
　秦文公十六年以兵伐戎戎敗走于是文公收周餘<lb/>
　民有之地至岐岐以東獻之王<hi>史記秦本紀</hi>
桓王六年冬秦徙居平陽<lb/>
　秦寧公二年徙居平陽<hi>史記秦本紀</hi>平陽故城在岐州岐<lb/>
　山縣秦寧公徙都之處<hi>括地志</hi>
七年秦滅蕩社<lb/>
　秦寧公二年伐蕩社三年與亳戰亳王奔戎遂滅蕩<lb/>
<pb n="KR2k0050_WYG_076-14a"/>
　社<hi>史記秦本紀</hi>西戎之君號曰亳王葢成湯之裔其邑曰<lb/>
　蕩社<hi>索隠言按徐廣注蕩社一作湯杜  <graphic n="KR2266" url="https://raw.githubusercontent.com/kanripo/KR-Gaiji/master/images/KR2266.png" mimeType="image/png"/>邑在杜縣之界</hi>
十二年秋秦人侵芮<lb/>
　芮伯萬之母芮姜惡芮伯之多寵人也故逐之出居<lb/>
　于魏秦師侵芮敗焉小之也冬王師秦師圍魏執芮<lb/>
　伯以歸十八年秦人納芮伯萬于芮<hi>左傳馮按通典同州  翊縣古</hi>
　<hi>芮國</hi>
二十三年秦伐彭戲氏<lb/>
<pb n="KR2k0050_WYG_076-14b"/>
　秦武公元年伐彭戲氏至於華山下居平陽封宫<hi>史記</hi>
　<hi>秦本紀州按正義戲戎號葢同  彭衙故城</hi>
莊王十一年秦滅小虢<lb/>
　秦武公十一年初縣杜鄭滅小虢<hi>史記秦本紀雞按虢故城在寳  縣</hi>
　<hi>東</hi>
僖王五年秦徙居雍<lb/>
　秦徳公元年初居雍城大鄭宫以牲三百牢祠鄜畤<lb/>
　卜居雍後子孫飲馬於河梁伯芮伯來朝<hi>史記秦本紀</hi>
<pb n="KR2k0050_WYG_076-15a"/>
惠王五年秦作宻畤<lb/>
　秦宣公四年作宻畤<hi>史記年表</hi>秦宣公作宻畤于渭南祭<lb/>
　青帝<hi>括地志</hi>
晉人伐驪戎<lb/>
　晉伐驪戎驪戎男女以驪姬歸生奚齊其娣生卓子<lb/>
　<hi>左傳</hi>初獻公將伐驪戎卜曰齒牙為禍及破驪戎獲驪<lb/>
　姬愛之竟以亂晉<hi>史記晉世家</hi>
十七年春虢公敗犬戎于渭汭<lb/>
<pb n="KR2k0050_WYG_076-15b"/>
　春公敗戎于渭汭舟之僑曰無徳而禄殃也殃將至<lb/>
　矣遂奔晉<hi>紀事年表</hi>
二十三年春晉公子夷吾奔梁<lb/>
　晉侯使賈華伐屈夷吾不能守將奔狄郤芮曰不如<lb/>
　之梁梁近秦而幸焉乃之梁<hi>左傳少按括地志韓城縣南  梁故城古梁國</hi>
五年冬晉乞糴於秦<lb/>
　冬晉薦饑使乞糴於秦秦伯謂子桑與諸乎對曰重<lb/>
　施而報君將何求重施而不報其民必攜攜而討焉<lb/>
<pb n="KR2k0050_WYG_076-16a"/>
　無衆必敗謂百里奚與諸乎對曰天災流行國家代<lb/>
　有救災恤隣道也行道有福㔻鄭之子豹在秦請伐<lb/>
　晉秦伯曰其君是惡其民何罪秦於是乎輸粟於晉<lb/>
　自雍及絳相繼命曰汎舟之役<hi>左傳</hi>
六年冬秦乞糴於晉晉不許遂發兵伐秦<lb/>
　晉惠公五年秦饑請糴於晉晉君謀之慶鄭曰以秦<lb/>
　得立已而倍其地約晉饑而秦貸我今秦饑請糴與<lb/>
　之何疑而謀之虢射曰往年天以晉賜秦秦弗知取<lb/>
<pb n="KR2k0050_WYG_076-16b"/>
　而貸我今天以秦賜晉晉其可以逆天乎遂伐之惠<lb/>
　公用虢射謀不與秦粟而發兵且伐秦<hi>史記晉世家</hi>
七年冬晉侯及秦伯戰於韓獲晉侯<lb/>
　晉侯之入也許賂秦伯以河外列城五東盡虢畧南<lb/>
　及華山内及解梁城既而不與晉饑秦輸之粟秦饑<lb/>
　晉閉之糴故秦伯伐晉三敗及韓晉侯逆秦師使韓<lb/>
　簡視師復曰師少於我鬬士倍我公曰何故對曰出<lb/>
　因其資入用其寵饑食其粟三施而不報是以來也<lb/>
<pb n="KR2k0050_WYG_076-17a"/>
　今又擊之我怠秦奮倍猶未也公曰一夫不可狃况<lb/>
　國乎遂使請戰壬戌戰於韓原晉戎馬還濘而止公<lb/>
　號慶鄭慶鄭曰愎諫違卜固敗是求又何逃焉秦獲晉<lb/>
　侯以歸晉大夫反首拔舎從之<hi>左傳</hi>晉興兵將攻秦繆<lb/>
　公發兵使丕豹將自往擊之與晉惠公夷吾合戰於<lb/>
　韓地晉君棄其軍與秦争利還而馬鷙繆公與麾下<lb/>
　馳追之不能得晉君反為晉軍所圍晉擊繆公繆公<lb/>
　傷於是岐下食善馬者三百人馳冒晉軍晉軍解圍<lb/>
<pb n="KR2k0050_WYG_076-17b"/>
　遂脱繆公而反生得晉君初繆公亡善馬岐下野人<lb/>
　共得而食之者三百餘人吏逐得欲法之繆公曰君<lb/>
　子不以畜産害人吾聞食善馬肉不飲酒傷人乃皆<lb/>
　賜酒而赦之三百人者聞秦擊晉皆求從從而見繆<lb/>
　公窘亦皆推鋒争死以報食馬之徳<hi>史記秦本紀原按括地志韓</hi>
　<hi>在同州韓城縣西南</hi>
王命秦伯釋晉侯<lb/>
　繆公擄晉君以歸令於國齋宿吾將以晉君祠上帝<lb/>
<pb n="KR2k0050_WYG_076-18a"/>
　周天子聞之曰晉我同姓爲請晉君夷吾姊亦為繆<lb/>
　公夫人夫人聞之乃衰經跣曰妾兄弟不能相救以<lb/>
　辱君命繆公曰我得晉君以為功今天子為請夫人<lb/>
　是憂乃與晉君盟許歸之<hi>史記秦本紀</hi>
晉隂飴甥會秦伯盟於王城<lb/>
　晉隂飴甥㑹秦伯盟於王城秦伯曰晉國和乎對曰<lb/>
　不和小人恥失其君而悼喪其親不憚征繕以立圉<lb/>
　也曰必報讐寧事戎狄君子愛其君而知其罪不憚<lb/>
<pb n="KR2k0050_WYG_076-18b"/>
　征繕以待秦命曰必報徳有死無二以此不和秦伯<lb/>
　曰國謂君何對曰小人慼謂之不免君子恕以為必<lb/>
　歸小人曰我毒秦秦豈歸君君子曰我知罪矣秦必<lb/>
　歸君貳而執之服而舎之徳莫厚焉刑莫威焉服者<lb/>
　懐徳貳者畏刑此一役也秦可以霸納而不定廢而<lb/>
　不立以徳為怨秦不其然秦伯曰是吾心也改館晉<lb/>
　侯饋七牢焉晉侯歸殺慶鄭而後入是嵗晉又饑秦<lb/>
　伯又餼之曰吾怨其君而矜其民<hi>左傳</hi>秦歸晉侯夷吾<lb/>
<pb n="KR2k0050_WYG_076-19a"/>
　夷吾獻其河西地使太子圉為質於秦秦妻子圉以<lb/>
　宗女是時秦地東至河<hi>史記秦本紀在按括地志王城故城  朝邑縣</hi>
十一年秦滅梁<lb/>
　初梁伯好土功亟成而弗處民罷而弗堪則曰某冦<lb/>
　將至乃溝公宫曰秦將襲我民懼而潰秦遂取之<hi>左傳</hi>
三月晉侯潛㑹秦伯於王城<lb/>
　晉惠公病子圉亡歸晉惠公卒子圉立是為懐公子<lb/>
　圉之亡秦怨之乃求公子重耳發兵送重耳使人告<lb/>
<pb n="KR2k0050_WYG_076-19b"/>
　欒郤之黨為内應殺懐公于髙梁入重耳重耳立是<lb/>
　為文公文公恐初入國國人賣已乃為㣲行㑹秦繆<lb/>
　公於王城國人莫知三月己丑吕郤等果反焚公宫<lb/>
　不得文公秦繆公誘吕郤等殺之河上晉國復而文<lb/>
　公得歸<hi>史記晉世家</hi>
十七年春秦伯帥師勤王次於河上<lb/>
　太叔以狄師伐周王出適鄭使告難於諸侯秦伯師<lb/>
　於河上將納王狐偃言於晉侯曰求諸侯莫如勤王<lb/>
<pb n="KR2k0050_WYG_076-20a"/>
　諸侯信之且大義也繼文之業而信宣於諸侯今為<lb/>
　可矣晉侯辭秦師而下<hi>左傳</hi>繆公二十五年周王使人<lb/>
　告難於晉秦秦繆公將兵助晉文公入襄王殺王弟<lb/>
　帶<hi>史記秦本紀</hi>
夏四月晉侯伐戎<lb/>
　襄王告急於晉文公文公興師伐逐戎翟誅子帶迎<lb/>
　内周襄王居於洛邑當是之時秦晉為彊國晉文公<lb/>
　攘戎翟居於河西圁洛之間號曰赤翟白翟<hi>史記匈奴傳</hi>
<pb n="KR2k0050_WYG_076-20b"/>
　<hi>按徐廣注圁在西河洛在上郡馮翊間</hi>
二十七年春二月晉侯及秦師戰於彭衙秦師敗績<lb/>
　春秦孟明視帥師伐晉以報殽之役晉侯禦之先且<lb/>
　居將中軍趙衰佐之王官無地御戎狐鞠居為右及<lb/>
　秦師戰於彭衙秦師敗績晉人謂秦拜賜之師<hi>左傳  按</hi>
　<hi>地理志彭衙故城在今白水縣</hi>
冬晉人宋人陳人鄭人伐秦<lb/>
　冬晉先且居宋公子成陳轅選鄭公子歸生伐秦取<lb/>
<pb n="KR2k0050_WYG_076-21a"/>
　汪及彭衙以報彭衙之役<hi>左傳之按路史汪秦邑同  白水有汪城</hi>
二十八年秦人伐晉<lb/>
　秦伯伐晉濟河焚舟取王官及郊而還<hi>左傳王按括地志  官城</hi>
　<hi>在澄城西北六十里左傳秦伐晉取王官即此先言渡河史文倒耳</hi>
二十九年秋晉侯伐秦<lb/>
　秋晉侯伐秦圍邧新城以報王官之役<hi>左傳今按新城在  澄城</hi>
　<hi>縣東北二十里</hi>
王賜秦金鼔命為西伯<lb/>
<pb n="KR2k0050_WYG_076-21b"/>
　秦用由余謀伐戎王益國十二開地千里遂霸西戎<lb/>
　天子使召公過賀賜繆公以金鼔<hi>史記秦本紀</hi>王賜秦伯<lb/>
　金鼔命為西方諸侯伯<hi>綱目前編</hi>
三十三年夏秦人伐晉取武城<lb/>
　晉靈公二年秦伐我取武城<hi>史記年表</hi>秦康公元年晉襄<lb/>
　公之弟名雍秦出也在秦晉趙盾欲立之使隨㑹來<lb/>
　迎雍秦以兵送至令狐晉立襄公子而反擊秦師秦<lb/>
　師敗二年秦伐晉於武城報令狐之役<hi>秦本紀城按正義武  一</hi>
<pb n="KR2k0050_WYG_076-22a"/>
　<hi>名武平城在華州鄭縣東北</hi>
頃王二年春晉人伐秦取少梁<lb/>
　晉靈公四年伐秦取少梁<hi>史記晉世家</hi>
夏秦伯伐晉取北徵<lb/>
　報少梁也<hi>左傳杜註</hi>伐秦拔少梁秦取我北徵<hi>史記年表  按索隠</hi>
　<hi>徵葢今之澄城也</hi>
五年冬晉趙穿帥師侵崇<lb/>
　晉欲求成於秦趙穿曰我侵崇崇急秦必救之吾以<lb/>
<pb n="KR2k0050_WYG_076-22b"/>
　求成焉冬趙穿侵崇秦弗與成<hi>左傳</hi>崇秦之與國<hi>杜注  按</hi>
　<hi>崇今鄠縣</hi>
六年春秦師伐晉<lb/>
　秦師伐晉以報崇也遂圍焦<hi>左傳</hi>
定王六年夏晉師白狄伐秦<lb/>
　宣公八年春白狄及晉平夏㑹晉伐秦晉人獲秦諜<lb/>
　殺諸絳市六日而蘇<hi>左傳</hi>
十三年秋七月秦伯伐晉晉敗秦師於輔氏<lb/>
<pb n="KR2k0050_WYG_076-23a"/>
　宣公十五年秋七月秦桓公伐晉次于輔氏魏顆敗<lb/>
　秦師于輔氏獲杜回秦之力人也初魏武子有嬖妾<lb/>
　無子武子疾命顆曰必嫁是疾病則曰必以為殉及<lb/>
　卒顆嫁之曰疾病則亂吾從其治也及輔氏之役顆<lb/>
　見老人結草以亢杜回杜回躓而顛故獲之夜夢之<lb/>
　曰余而所嫁婦人之父也爾用先人之治命余是以<lb/>
　報<hi>左傳同按輔氏今  州地</hi>
簡王六年晉侯秦伯夾河而盟<lb/>
<pb n="KR2k0050_WYG_076-23b"/>
　秦晉為成將㑹于令狐晉侯先至焉秦伯不肯涉河<lb/>
　次于王城使史顆盟晉侯于河東晉郤犨盟秦伯于<lb/>
　河西范文子曰是盟也何益齊盟所以質信也㑹所<lb/>
　信之始也始之不從其可質乎秦伯歸而背晉成<hi>左傳</hi>
八年夏五月晉侯以諸侯之師伐秦<lb/>
　秦桓公既與晉厲公為令狐之盟而又召狄與楚欲<lb/>
　道以伐晉諸侯是以睦于晉五月丁亥晉師以諸侯<lb/>
　之師及秦師戰于麻隧秦師敗績獲秦成差及不更<lb/>
<pb n="KR2k0050_WYG_076-24a"/>
　女父曹宣公卒於師師遂濟涇及侯麗而還迓晉侯<lb/>
　于新楚成肅公卒于瑕<hi>左傳新按杜注麻隧侯麗  楚皆秦地</hi>
靈王八年秋楚子師于武城援秦以伐晉<lb/>
　秦景公使士雅乞師于楚將以伐晉楚子許之子囊<lb/>
　曰不可當今吾不能與晉爭晉君𩔖能而使之舉不<lb/>
　失選官不易方其卿讓於善其大夫不失守其士競<lb/>
　於教其庻人力於農穡商工皂𨽻不知遷業君明臣<lb/>
　忠上讓下競當是時也晉不可敵事之而後可楚子<lb/>
<pb n="KR2k0050_WYG_076-24b"/>
　曰吾既許之雖不及晉必將出師以為秦援秦人侵<lb/>
　晉晉饑弗能報也<hi>左傳</hi>
九年夏五月晉師伐秦<lb/>
　夏五月晉荀罃伐秦報其侵也<hi>左傳</hi>
十年冬秦人伐晉戰於櫟晉師敗績<lb/>
　秦庻長鮑庻長武帥師伐晉以救鄭鮑先入晉地士<lb/>
　魴禦之少秦師而弗設備壬午武濟自輔氏與鮑交<lb/>
　伐晉師己丑秦晉戰於櫟晉師敗績易秦故也<hi>左傳</hi>
<pb n="KR2k0050_WYG_076-25a"/>
十三年夏四月晉荀偃以諸侯之大夫伐秦<lb/>
　諸侯之大夫從晉侯伐秦以報櫟之役也晉侯待于<lb/>
　竟使六卿帥諸侯之師以進及涇不濟叔向見叔孫<lb/>
　穆子穆子賦匏有苦葉叔向具舟魯人莒人先濟鄭<lb/>
　子蟜見衛北宫懿子曰與人而不固若社稷何二子<lb/>
　見諸侯之師而勸之濟濟涇而次秦人毒涇上流師<lb/>
　人多死鄭司馬子蟜帥鄭師以進師皆從之至於棫<lb/>
　林<hi>杜預云棫林秦地</hi>不獲成焉荀偃令曰雞鳴而起惟余馬<lb/>
<pb n="KR2k0050_WYG_076-25b"/>
　首是瞻欒黶曰晉國之命未有是也余馬首欲東乃<lb/>
　歸下軍從之乃命大還晉人謂之遷延之役欒鍼曰<lb/>
　此報櫟之敗也又無功晉之恥也與士鞅馳秦師死<lb/>
　焉士鞅反欒黶謂士匄曰余弟死而子來是而子殺<lb/>
　余弟也弗逐余亦將殺之士鞅奔秦<hi>左傳</hi>
二十九年夏楚師臨上雒晉人執戎蠻子赤歸於楚<lb/>
　楚人既克夷虎乃謀北方襲梁及霍單浮餘蠻氏蠻<lb/>
　氏潰蠻子赤奔晉隂地司馬起豐柝與狄戎以臨上<lb/>
<pb n="KR2k0050_WYG_076-26a"/>
　雒左師軍於菟和右師軍於倉野<hi>杜預云菟和山在上雒東倉野在上</hi>
　<hi>雒縣</hi>使謂隂地之命大夫士蔑曰晉楚有盟好惡同之<lb/>
　若將不廢寡君之願也不然將通於少習以聽命<hi>杜預</hi>
　<hi>云少習商縣武闗也將大開武闗道以伐晉</hi>士蔑請諸趙孟趙孟曰晉國<lb/>
　未寧安能惡於楚必速與之士蔑乃致九州之戎執<lb/>
　蠻子以畀楚師於三户司馬致邑立宗焉以誘其遺<lb/>
　民而盡俘以歸<hi>左傳</hi>
定王八年秦伐大荔取王城<lb/>
<pb n="KR2k0050_WYG_076-26b"/>
　秦厲共公十六年塹河旁以兵二萬伐大荔取其王<lb/>
　城<hi>史記秦夲紀</hi>大荔戎之别種也<hi>大事記</hi>是時義渠大荔最<lb/>
　强築城數十皆自稱王<hi>外紀</hi>
十三年秦縣頻陽<lb/>
　秦厲共公二十一年初縣頻陽<hi>史記秦本紀地按頻陽今富平</hi>
晉取秦武城<lb/>
　晉取武城<hi>史記秦本紀</hi>
十七年晉知開奔秦<lb/>
<pb n="KR2k0050_WYG_076-27a"/>
　秦厲共公二十五年晉大夫知開率其邑人來奔<hi>史記</hi>
　<hi>年表</hi>
十八年秦城南鄭<lb/>
　秦厲共公二十六年左庶長城南鄭<hi>史記年表</hi>
二十一年晉知寛奔秦<lb/>
　秦厲共公二十九年晉大夫知寛率其邑人來奔<hi>史記</hi>
　<hi>年表</hi>
二十八年秦南鄭反<lb/>
<pb n="KR2k0050_WYG_076-27b"/>
　秦躁公二年南鄭反<hi>史記秦本紀</hi>
考王十一年義渠伐秦<lb/>
　秦躁公十三年義渠伐秦侵至渭陽<hi>史記年表</hi>自秦厲公<lb/>
　㓕大荔取其地其遺脫者皆西走踰汧隴自是中國<lb/>
　無戎冦唯餘義渠種焉至貞王二十五年秦伐義渠<lb/>
　擄其王後十四年義渠侵秦至渭<hi>後漢書西羌傳</hi>
威烈王四年秦作上下畤<lb/>
　秦靈公作上下畤於呉陽<hi>方輿勝覽云呉陽呉山之陽在隴州</hi>上畤祭<lb/>
<pb n="KR2k0050_WYG_076-28a"/>
　黄帝下畤祭炎帝<hi>大事記</hi>
七年晉魏斯城少梁<lb/>
　晉烈公元年魏城少梁<hi>史記年表</hi>魏有大梁故以少梁别<lb/>
　之<hi>正義</hi>
八年秦人晉人戰於少梁<lb/>
　秦靈公七年與魏戰少梁<hi>史記年表</hi>
九年晉魏氏復城少梁<lb/>
　魏文侯八年復城少梁<hi>史記年表</hi>
<pb n="KR2k0050_WYG_076-28b"/>
秦塹河瀕<lb/>
　秦靈公八年城塹河瀕初以君主妻河<hi>史記年表</hi>魏城少<lb/>
　梁而秦塹河瀕葢相備也<hi>綱目前編</hi>
十一年秦城籍姑<lb/>
　秦靈公十年補龎城城籍姑<hi>史記年表</hi>龎及籍姑皆城邑<lb/>
　之名補者修也謂修龎而城籍姑也<hi>索隠籍按明一統志  姑在韓</hi>
　<hi>城縣北</hi>
十三年晉敗秦師於鄭<lb/>
<pb n="KR2k0050_WYG_076-29a"/>
　秦簡公二年與晉戰敗鄭下<hi>史記年表北按鄭在華州</hi>
十四年晉人圍秦繁龎<lb/>
　魏文侯十三年公子擊圍繁龎出其民人<hi>史記年表  按繁龎</hi>
　<hi>城在韓城縣</hi>
十七年晉伐秦築臨晉元里<lb/>
　魏文侯十六年伐秦築臨晉元里<hi>史記魏世家同按正義臨晉在  州</hi>
　<hi>馮翊縣西南</hi>
十八年晉人築洛隂郃陽<lb/>
<pb n="KR2k0050_WYG_076-29b"/>
　魏文侯十七年子擊西攻秦至鄭而還築洛隂郃陽<lb/>
　<hi>史記魏世家</hi>
秦塹洛城重泉<lb/>
　秦簡公七年塹洛城重泉<hi>史記年表同按明一統志重泉城在  州蒲城縣</hi>
安王十二年秦侵晉陰晉<lb/>
　魏文侯三十六年秦侵我陰晉<hi>史記魏世家今按括地志云隂晉  華隂</hi>
　<hi>縣</hi>
十五年秦敗晉師於武下<lb/>
<pb n="KR2k0050_WYG_076-30a"/>
　文侯三十八年伐秦敗我武下得其將識<hi>史記魏世家  按武</hi>
　<hi>下即武城地</hi>
秦取南鄭<lb/>
　秦惠公十三年伐蜀取南鄭<hi>史記秦本紀</hi>
十九年秦城櫟陽<lb/>
　秦獻公二年城櫟陽<hi>史記秦本紀</hi>
顯王元年秦作畦畤<lb/>
　櫟陽雨金獻公自以為得金瑞故作畦畤櫟陽而禮<lb/>
<pb n="KR2k0050_WYG_076-30b"/>
　白帝<hi>史記封禪書</hi>
五年秦敗三晉之師于石門<lb/>
　秦獻公二十一年與晉戰于石門斬首六萬天子賀<lb/>
　以黼黻<hi>史記秦本紀雍按括地志堯門山俗名石門在  州三原縣西北</hi>
六年秦攻少梁<lb/>
　趙成侯十二年秦攻魏少梁趙救之<hi>史記趙世家</hi>
七年秦敗魏師于少梁取龎<lb/>
　秦獻公二十三年與魏戰少梁擄其將公孫痤<hi>史記秦本</hi>
<pb n="KR2k0050_WYG_076-31a"/>
　<hi>紀</hi>魏惠王九年秦敗我少梁取龎<hi>魏世家龎按龎即繁</hi>
十四年秦魏㑹于杜平<lb/>
　秦少公七年與魏惠王㑹杜平<hi>史記秦本紀州按正義杜平在同  澄城</hi>
　<hi>縣界</hi>
十五年秦取少梁<lb/>
　魏惠王十七年與秦戰元里秦取我少梁<hi>史記魏世家</hi>秦<lb/>
　孝公元年魏築長城自鄭濵洛以北有上郡孝公於<lb/>
　是布惠振孤寡招戰士明功賞下令國中曰昔我穆<lb/>
<pb n="KR2k0050_WYG_076-31b"/>
　公自岐雍之間修徳行武東平晉亂以河為界西霸<lb/>
　戎翟廣地千里天子致伯諸侯畢賀為後世開業甚<lb/>
　光美㑹往者厲躁簡公出子之不寧國家内憂未遑<lb/>
　外事三晉攻奪我河西地獻公即位鎮撫邊境徙治<lb/>
　櫟陽且欲東伐復穆公之故地修穆公之政令寡人<lb/>
　思念先君之意常痛于心賔客羣臣有能出奇計强<lb/>
　秦者吾且尊官與之分土衛鞅聞是令下西入秦孝<lb/>
　公拜為左庶長八年與魏戰元里有功<hi>史記秦本紀</hi>
<pb n="KR2k0050_WYG_076-32a"/>
十九年秦徙咸陽始廢井田<lb/>
　秦孝公十二年作為咸陽築冀闕徙都之并諸小鄉<lb/>
　聚集為一縣縣一令四十一縣為田開阡陌東地渡<lb/>
　洛<hi>史記秦本紀</hi>
二十九年魏割河西地於秦<lb/>
　衛鞅説孝公伐魏魏使公子卬將而擊之軍既相距<lb/>
　鞅遺公子卬書曰吾始與公子驩今俱為兩國將不<lb/>
　忍相攻可與公子面相見盟樂飲而罷兵公子卬以<lb/>
<pb n="KR2k0050_WYG_076-32b"/>
　為然㑹盟已飲而鞅伏甲士襲擄公子卬因攻其軍<lb/>
　盡破之以歸秦魏惠王恐乃使使割河西之地獻於<lb/>
　秦以和<hi>史記商君傳</hi>
三十一年秦誅商鞅滅其家<lb/>
　鞅既破魏還秦封之商於十五邑號為商君相秦十<lb/>
　年宗室貴戚多怨望者孝公卒太子立公子䖍之徒<lb/>
　吿商君欲反發吏捕商君商君亡至闗下欲舎客舎<lb/>
　舎人曰商君之法舎人無騐者坐之商君嘆曰為法<lb/>
<pb n="KR2k0050_WYG_076-33a"/>
　之弊一至此哉去之魏弗受遂内秦商君既復入秦<lb/>
　走商邑與其徒屬發邑兵北出擊鄭<hi>鄭縣也在今華州</hi>秦發<lb/>
　兵攻商君殺之車裂商君遂滅商君之家<hi>史記商君傳</hi>
三十六年秦大敗魏師取雕陰<lb/>
　秦惠文王七年公子卭與魏戰擄其將龍賈斬首八<lb/>
　萬<hi>史記秦本紀</hi>魏襄王二年秦取我雕陰<hi>年表陰按括地志雕  故城在</hi>
　<hi>鄜州洛交縣北</hi>
三十七年魏人以陰晉歸秦<lb/>
<pb n="KR2k0050_WYG_076-33b"/>
　秦惠文王六年魏以陰晉為和命曰寧秦<hi>史記年表</hi>
三十九年魏獻少梁於秦<lb/>
　魏襄王五年與秦河西地少梁<hi>史記年表</hi>
四十一年魏賂秦上郡地<lb/>
　秦惠文王十年魏納上郡<hi>史記秦本紀</hi>秦使公子華與張<lb/>
　儀圍蒲陽降之儀因言秦復與魏而使公子繇質于<lb/>
　魏因説魏王曰秦之遇魏甚厚魏不可以無禮魏因<lb/>
　入上郡少梁謝秦惠王乃以張儀為相<hi>張儀傳郡按正義上  今</hi>
<pb n="KR2k0050_WYG_076-34a"/>
　<hi>鄜綏等州</hi>
赧王二年秦魏㑹於臨晉<lb/>
　魏哀王六年秦來立公子政為太子與秦王㑹臨晉<lb/>
　<hi>史記年表</hi>
楚屈匄伐秦<lb/>
　楚懐王十六年秦欲伐齊而楚與齊從親秦惠王患<lb/>
　之乃宣言張儀免相使張儀南見楚王謂楚王曰敝<lb/>
　邑之王所甚説者無先大王雖儀之所甚願為門闌<lb/>
<pb n="KR2k0050_WYG_076-34b"/>
　之厮者亦無先大王敝邑之王所甚憎者無先齊王<lb/>
　雖儀之所甚憎者亦無先齊王而大王和之是以敝<lb/>
　邑之王不得事王而令儀亦不得為門闌之厮也王<lb/>
　為儀閉闗而絶齊今使使者從儀西取故秦所分楚<lb/>
　商於之地方六百里<hi>索隠曰地理志丹水及商屬𢎞農魏晉始分置順陽郡商城丹</hi>
　<hi>水俱𨽻之</hi>如是則齊弱矣是北弱齊西徳於秦私商於以<lb/>
　為富此一計而三利俱至也懐王大悦乃置相璽於<lb/>
　張儀日與置酒宣言吾復得吾商於之地羣臣皆賀<lb/>
<pb n="KR2k0050_WYG_076-35a"/>
　而陳軫獨弔懐王曰何故陳軫對曰秦之所為重王<lb/>
　者以王之有齊也今地未可得而齊交先絶是楚孤<lb/>
　也夫秦又何重孤國哉必輕楚矣且先出地而後絶<lb/>
　齊則秦計不為先絶齊而後責地則必見欺於張儀<lb/>
　見欺於張儀則王必怨之怨之則西起秦患北絶齊<lb/>
　交西起秦患北絶齊交則兩國之兵必至臣故弔楚<lb/>
　王弗聽因使一將軍西受封地張儀至秦徉醉墜車<lb/>
　稱病不岀三月地不可得楚王曰儀以吾絶齊為尚<lb/>
<pb n="KR2k0050_WYG_076-35b"/>
　薄耶乃使勇士宋遺北辱齊王齊王大怒折楚符而<lb/>
　合於秦秦齊交合張儀乃起朝謂楚將軍曰子何不<lb/>
　受地從某至某廣袤六里楚將軍曰臣之所以見命<lb/>
　者六百里不聞六里即以歸報懐王懐王大怒興師<lb/>
　將伐秦陳軫又曰伐秦非計也不如因賂之一名都<lb/>
　與之伐齊是我亡於秦取償於齊也吾國尚可全今<lb/>
　王已絶於齊而責欺於秦是吾合秦齊之交而來天<lb/>
　下之兵也國必大傷矣楚王不聽遂絶和於秦發兵<lb/>
<pb n="KR2k0050_WYG_076-36a"/>
　西攻秦秦亦發兵擊之<hi>史記楚世家</hi>
三年秦敗楚師取漢中楚復襲秦又大敗於藍田<lb/>
　楚懐王十七年春與秦戰丹陽<hi>索隠曰此丹陽在漢中</hi>秦大敗<lb/>
　我軍斬甲士八萬擄大將軍屈匄禆將軍逢侯丑等<lb/>
　七十餘人遂取漢中之郡楚王大怒乃悉國兵襲秦<lb/>
　戰於藍田<hi>正義曰藍田在雍州東南八十里</hi>大敗楚軍<hi>史記楚世家</hi>甘茂<lb/>
　因張儀樗里子求見秦惠王王見而悦之使將而佐<lb/>
　魏章略定漢中地<hi>甘茂傳</hi>張儀曰楚嘗與秦搆難戰於<lb/>
<pb n="KR2k0050_WYG_076-36b"/>
　漢中楚人不勝列侯執珪死者七十餘人遂亡漢中<lb/>
　<hi>張儀傳</hi>
五年秦魏㑹於臨晉<lb/>
　梁哀王九年與秦王㑹臨晉張儀魏章皆歸於魏<hi>史記</hi>
　<hi>魏世家</hi>
七年秦韓㑹於臨晉<lb/>
　韓襄王四年與秦㑹臨晉<hi>史記年表</hi>
九年趙略地至榆中<lb/>
<pb n="KR2k0050_WYG_076-37a"/>
　趙武靈王二十年西畧胡地至榆中林胡王獻馬歸<lb/>
　使樓緩之秦<hi>史記趙世家</hi>王胡服率騎入胡出於遺遺之<lb/>
　門踰九限之固絶五徑之險至榆中辟地千里<hi>戰國策</hi>
　<hi>按括地志榆中勝州所治榆林縣是</hi>
十三年秦及魏韓㑹於臨晉<lb/>
　梁哀王十七年與秦㑹臨晉<hi>史記魏世家</hi>韓襄王十年太<lb/>
　子嬰與秦王㑹臨晉至咸陽而歸<hi>年表</hi>
十五年趙畧地至九原<lb/>
<pb n="KR2k0050_WYG_076-37b"/>
　趙武靈王二十六年攘地西至雲中九原<hi>史記趙世家  按括</hi>
　<hi>地志九原漢更名五原故城在今榆林縣界</hi>
十六年趙君自九原入秦<lb/>
　趙武靈王二十七年立王子何為王武靈王自號為<lb/>
　主父主父欲令子主治國而身胡服將士大夫西北<lb/>
　畧胡地而欲從雲中九原直南襲秦於是詐自為使<lb/>
　者入秦秦昭王不知已而怪其狀甚偉非人臣之度<lb/>
　使人逐之而主父馳已脫闗矣審問之乃主父秦人<lb/>
<pb n="KR2k0050_WYG_076-38a"/>
　大驚主父所以入秦者欲自畧地形因觀秦王之為<lb/>
　人也<hi>史記趙世家</hi>
秦誘楚君槐於武闗執之以歸<lb/>
　楚懐王三十年秦復伐楚取八城秦昭王遺楚王書<lb/>
　曰始寡人與王約為兄弟盟於黄棘太子為質至驩<lb/>
　也太子陵殺寡人之重臣不謝而亡去寡人誠不勝<lb/>
　怒使兵侵君王之邉今聞君王乃令太子質於齊以<lb/>
　求平寡人與楚接境壤界故為婚姻所從相親乆矣<lb/>
<pb n="KR2k0050_WYG_076-38b"/>
　而今秦楚不驩則無以令諸侯寡人願與君王㑹武<lb/>
　闗面相約結盟而去敢以聞下執事楚王見書患之<lb/>
　欲往恐見欺無往恐秦怒昭睢曰王無行而發兵自<lb/>
　守耳秦虎狼不可信有并諸侯之心王子子蘭勸王<lb/>
　行於是往㑹秦昭王昭王詐令一將軍伏兵武闗號<lb/>
　為秦王楚王至則閉武闗遂與西至咸陽朝章臺如<lb/>
　蕃臣禮因留之<hi>史記楚世家上按一統志武闗在商州  洛縣界</hi>
二十年趙滅中山遷其君於膚施<lb/>
<pb n="KR2k0050_WYG_076-39a"/>
　趙惠文王二年主父行新地遂出代西遇樓煩王于<lb/>
　西河而致其兵三年滅中山遷其王于膚施<hi>史記趙世家</hi>
　<hi>按年表趙惠文王四年滅中山此云三年互異</hi>
二十八年秦王畧地<lb/>
　秦昭襄王二十年王之漢中又之上郡北河<hi>史記秦本紀</hi>
三十五年楚獻漢北于秦<lb/>
　楚頃襄王十九年秦伐楚楚軍敗割漢北地予秦<hi>史記</hi>
　<hi>楚世家</hi>
<pb n="KR2k0050_WYG_076-39b"/>
四十六年秦誘殺義渠戎于甘泉<lb/>
　秦昭王時義渠戎王與宣太后亂有二子宣太后詐<lb/>
　而殺義渠于甘泉遂起兵伐殘義渠於是秦有隴西<lb/>
　北地上郡<hi>史記匈奴傳</hi>
秦<lb/>
始皇帝六年楚趙魏韓衛合從以伐秦不克<lb/>
　趙悼襄王四年龎煖將趙楚衛燕之鋭師攻秦蕞<hi>徐廣</hi>
　<hi>曰在新豐</hi>不拔<hi>史記趙世家</hi>
<pb n="KR2k0050_WYG_076-40a"/>
九年夏四月嫪毒伏誅遷太后於雍<lb/>
　莊襄王薨太子政立年少太后竊私通吕不韋始皇<lb/>
　帝壯不韋恐事覺禍及乃進嫪毒詐為宦者侍太后<lb/>
　太后私與通絶愛之太后恐人知之詐徙宫居雍嫪<lb/>
　毒常從始皇九年有人告嫪毒實非宦者常與太后<lb/>
　私亂生子二人皆匿之於是秦王下吏治具得情實<lb/>
　夷毒三族殺太后所生兩子而遂遷太后於雍<hi>史記吕不</hi>
　<hi>韋傳</hi>四月上宿雍己酉王冠帶劍長信侯毒作亂而覺<lb/>
<pb n="KR2k0050_WYG_076-40b"/>
　矯王御璽及太后璽以發縣卒及衛卒官騎戎翟君<lb/>
　公舎人將欲攻蘄年宫為亂王知之令相國昌平君<lb/>
　昌文君發卒攻毒戰咸陽斬首數百毒等敗走即令<lb/>
　國中有生得毒賜錢百萬殺之五十萬盡得毒等二<lb/>
　十人皆梟首車裂以殉滅其宗<hi>始皇本紀</hi>
二十年燕人使盜刺秦王不克<lb/>
　燕太子丹故常質于趙秦王政生於趙其少時與丹<lb/>
　驩及政立為秦王而丹質于秦王遇丹不善丹怨而<lb/>
<pb n="KR2k0050_WYG_076-41a"/>
　亡歸求報秦王問鞠武田光光曰所善荆卿可使也<lb/>
　丹於是尊荆卿為上卿舎上舎太子日造門下恣荆<lb/>
　軻所欲以順適其意乆之軻未有行意秦王翦破趙<lb/>
　進兵略地至燕南界丹懼乃請荆軻曰秦兵旦暮渡<lb/>
　易水雖欲長待其可得哉軻曰行而無信則秦未可<lb/>
　親也誠得樊將軍首與燕督亢地圖奉獻秦王秦王<lb/>
　必悦見臣臣乃有以報丹曰樊將軍窮困來歸丹丹<lb/>
　不忍軻乃私見於期曰秦之待將軍可謂深矣父母<lb/>
<pb n="KR2k0050_WYG_076-41b"/>
　宗族皆為戮没願得將軍之首以獻秦王秦王必喜<lb/>
　而見臣臣左手把其袖右手揕其胷則將軍之仇報<lb/>
　而燕見凌之愧除矣於期曰此臣之日夜切齒腐心<lb/>
　者也遂自刎太子聞之馳往伏哭然已不可奈何乃<lb/>
　遂盛樊於期首函封之於是太子豫求天下之利匕<lb/>
　首以藥焠之以試人血濡縷無不立死者乃裝為遣<lb/>
　荆卿燕勇士秦武陽為副至秦秦王為之大喜見燕<lb/>
　使者咸陽宫荆軻奉樊於期頭函秦武陽奉地圖匣<lb/>
<pb n="KR2k0050_WYG_076-42a"/>
　以次進至陛秦武陽色變軻取秦武陽所持地圖圖<lb/>
　窮而匕首見因左手把王之袖而右手持匕首揕之<lb/>
　未至身王驚起袖絶軻逐王環柱而走秦法羣臣侍<lb/>
　殿上者不得持兵是時侍醫夏無且以其所奉藥囊<lb/>
　提荆軻左右乃曰王負劍遂拔以擊軻斷其左股軻<lb/>
　引其匕首以擿王不中於是左右殺軻秦王大怒發<lb/>
　兵伐燕<hi>史記荆軻傳</hi>
二十六年秦王更號皇帝徙豪傑於咸陽<lb/>
<pb n="KR2k0050_WYG_076-42b"/>
　秦初并天下采上古帝位號號曰皇帝推終始五徳<lb/>
　之傳以為周得火徳秦代周徳從所不勝方今水徳<lb/>
　之始改年始朝賀皆自十月朔衣服旌旄節旗皆尚<lb/>
　黑數以六為紀更名河曰徳水剛<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>戾深事皆決于<lb/>
　法然後合五徳之數於是急法乆者不赦徙天下豪<lb/>
　富于咸陽十二萬戸<hi>史記始皇本紀</hi>
作咸陽宫<lb/>
　初諸廟及章臺上林皆在渭南秦每破諸侯寫放其<lb/>
<pb n="KR2k0050_WYG_076-43a"/>
　宫室作之咸陽北阪上南臨渭自雍門以東至涇渭<lb/>
　<hi>徐廣曰在髙陵縣正義曰在岐州雍縣東</hi>殿屋複道周閣相屬所得諸侯<lb/>
　美人鐘鼔以充入之<hi>史記始皇本紀</hi>
二十七年作信宫及甘泉前殿<lb/>
　作信宫渭南已更命信宫為極廟象天極自極廟道<lb/>
　通驪山作甘泉前殿築甬道自咸陽屬之<hi>史記始皇本紀</hi>
三十二年帝巡北邊從上郡入遣將軍䝉恬伐匈奴<lb/>
　始皇使䝉恬將三十萬之衆北擊匈奴悉收河南地因<lb/>
<pb n="KR2k0050_WYG_076-43b"/>
　河為塞築四十四縣城臨河徙適戍以充之<hi>史記匈奴傳</hi>
　䝉恬為秦將北逐戎人開榆中地數千里<hi>項羽本紀</hi>
三十五年除道道九原抵雲陽<lb/>
　始皇欲㳺天下道九原直抵甘泉<hi>正義曰宫在雍州</hi>乃使䝉<lb/>
　恬通道自九原抵甘泉壍山堙谷千八百里<hi>史記䝉恬傳</hi>
營朝宫作阿房<lb/>
　始皇以咸陽人多先王宫廷小乃營朝宫渭南上林<lb/>
　苑中先作前殿阿房為複道渡渭屬之咸陽隠宫徒<lb/>
<pb n="KR2k0050_WYG_076-44a"/>
　刑者七十餘萬人分作阿房宫或作麗山發北山石<lb/>
　椁乃寫蜀荆地材皆至闗中計宫三百闗外四百餘<lb/>
　於是立石東海上朐界中以為秦東門因徙三萬家<lb/>
　麗邑五萬家雲陽皆復不事十歲盧生説始皇為㣲<lb/>
　行以辟惡鬼所居宫毋令人知然後不死之藥可得<lb/>
　始皇乃令咸陽旁二百里内宫觀二百七十複道甬<lb/>
　道相連帷帳鐘鼔美人充之各案署不移徙行所幸<lb/>
　有言其處者死嘗幸梁山宫<hi>在好畤縣</hi>從山上望見丞相<lb/>
<pb n="KR2k0050_WYG_076-44b"/>
　車騎衆弗善也中人或吿丞相丞相後損車騎始皇<lb/>
　怒曰此中人泄吾語捕時在旁者盡殺之自是莫知<lb/>
　行之所在羣臣受決事者悉於咸陽宫<hi>史記始皇本紀</hi>
阬諸生於咸陽使長子扶蘇監軍上郡<lb/>
　侯生盧生相謀曰始皇為人天性剛戾自用貪于權<lb/>
　勢未可為求仙藥乃亡去始皇聞之大怒曰盧生等<lb/>
　吾尊賜之甚厚今乃誹謗我以重吾不徳也諸生在<lb/>
　咸陽者或為妖言以亂黔首於是使御史悉案問諸<lb/>
<pb n="KR2k0050_WYG_076-45a"/>
　生諸生傳相告引乃自除犯禁者四百六十餘人皆<lb/>
　阬之咸陽長子扶蘇諫曰諸生誦法孔子今上皆重<lb/>
　法繩之臣恐天下不安始皇怒使扶蘇北監䝉恬軍<lb/>
　於上郡<hi>史記始皇本紀</hi>衛宏詔定古文尚書序云秦既焚書<lb/>
　恐天下不從所改更法而諸生到者拜為郎前後七<lb/>
　百人乃宻種𤓰於驪山陵谷中温處𤓰實成詔博士<lb/>
　諸生説之人言不同乃令就視為伏機諸生賢儒皆<lb/>
　至焉方相難不決因發機從上填之以土皆壓終乃<lb/>
<pb n="KR2k0050_WYG_076-45b"/>
　無聲也<hi>儒林傳注</hi>
二世皇帝元年夏四月復作阿房宫<lb/>
　二世還至咸陽曰先帝為咸陽朝廷小故營阿房宫<lb/>
　為室堂未就罷其作者復土酈山酈山事大畢今釋<lb/>
　阿房宫弗就則是章先帝舉事過也復作阿房宫徵<lb/>
　材士五萬人為衛狗馬禽獸當食者多調郡縣轉輸<lb/>
　菽粟芻稿皆令自齎糧食咸陽三百里内不得食其<lb/>
　穀<hi>史記二世本紀</hi>
<pb n="KR2k0050_WYG_076-46a"/>
秋七月楚人伐秦次戲秦章邯擊敗之<lb/>
　周文<hi>通鑑作周章</hi>自言習兵陳王與之將軍印西擊行収<lb/>
　兵至闗車千乘卒數十萬至戲軍焉秦令少府章邯<lb/>
　免酈山徒人奴産子悉發以擊楚大軍盡敗之周文<lb/>
　敗走出闗<hi>史記陳涉世家二按地理志戲在新豐東  十里</hi>
二年秋七月楚遣沛公伐秦<lb/>
　懐王令沛公西畧地入闗與諸將約先入定闗中者<lb/>
　王之時秦兵强諸將莫利先入闗獨羽怨秦破項梁<lb/>
<pb n="KR2k0050_WYG_076-46b"/>
　軍奮願與沛公西入闗懐王諸老將皆曰項羽為人<lb/>
　慓悍猾賊所過無不殘滅不如更遣長者扶義而西<lb/>
　告諭秦父兄秦父兄苦其主乆矣今誠得長者往毋<lb/>
　侵暴宜可下獨沛公素寛大長者卒不許羽而遣沛<lb/>
　公西<hi>史記髙祖本紀</hi>
秋八月沛公入武闗九月擊嶢闗破之<lb/>
　沛公攻武闗入秦秦相趙髙恐乃殺二世使人來欲<lb/>
　約分王闗中沛公不許九月趙髙立二世兄子子嬰<lb/>
<pb n="KR2k0050_WYG_076-47a"/>
　為秦王子嬰誅滅趙髙遣將將兵距嶢闗沛公欲擊<lb/>
　之張良曰秦兵尚彊未可輕願先遣人益張旗幟於<lb/>
　山上為疑兵使酈食其陸賈往説秦將啗以利秦將<lb/>
　果欲連和沛公欲許之張良曰止獨其將欲畔恐其<lb/>
　士卒不從不如因其怠懈擊之沛公引兵繞嶢闗踰<lb/>
　簣山擊秦軍大破之藍田南<hi>正義曰蕢山在藍田縣東二十五里</hi>遂至<lb/>
　藍田又戰其北秦兵大敗<hi>漢書髙帝本紀</hi>
漢<lb/>
<pb n="KR2k0050_WYG_076-47b"/>
漢王元年冬十月沛公至霸上子嬰降<lb/>
　沛公至霸上秦王子嬰素車白馬繫頸以組封皇帝<lb/>
　璽符節降枳道旁諸將或言誅秦王沛公曰始懐王<lb/>
　遣我固以能寛容且人已服降殺之不祥乃以屬吏<lb/>
　<hi>漢書髙帝本紀</hi>
沛公入咸陽還次霸上<lb/>
　沛公西入咸陽欲止宫休舍樊噲張良諫乃封秦重<lb/>
　寳財物府庫還軍霸上<hi>史記髙祖本紀</hi>沛公至咸陽諸將皆<lb/>
<pb n="KR2k0050_WYG_076-48a"/>
　爭走金帛財物之府分之何獨先入収秦丞相御史<lb/>
　律令圖書藏之沛公為漢王以何為丞相項王與諸<lb/>
　侯屠燒咸陽而去漢王所以具知天下阨塞户口多<lb/>
　少强弱之處<hi>蕭相國世家</hi>十一月沛公召諸縣豪傑約法<lb/>
　三章秦民大喜爭持牛羊酒食獻享軍士公讓不受<lb/>
　曰倉粟多不欲費民民又益喜惟恐沛公不為秦王<lb/>
　<hi>漢書髙帝紀</hi>
十二月項籍入秦軍于戲沛公㑹籍于鴻門<lb/>
<pb n="KR2k0050_WYG_076-48b"/>
　沛公破咸陽項羽大怒使當陽君等擊闗項羽遂入<lb/>
　至于戲西沛公軍霸上未得與項羽相見沛公左司<lb/>
　馬曹無傷使人言于項羽曰沛公欲王闗中使子嬰<lb/>
　為相珍寳盡有之項羽大怒曰旦日饗士卒為擊破<lb/>
　沛公軍當是時項羽兵四十萬在新豐鴻門沛公兵<lb/>
　十萬在霸上范増説項羽曰沛公入闗財物無所取<lb/>
　婦女無所幸此其志不在小吾令人望其氣皆為龍<lb/>
　虎成五采此天子氣也急擊勿失楚左尹項伯者項<lb/>
<pb n="KR2k0050_WYG_076-49a"/>
　羽季父也素善留侯張良項伯乃夜馳之沛公軍私<lb/>
　見張良具告以事欲呼良與俱去良曰今事急亡去<lb/>
　不義良乃入具吿沛公沛公大驚曰為之奈何張良<lb/>
　曰誰為大王為此計者曰鯫生説我曰距闗毋内諸<lb/>
　侯秦地可盡王也故聽之良曰料大王士卒足以當<lb/>
　項王乎沛公黙然曰固不如也張良曰請往謂項伯<lb/>
　言沛公不敢背項王也沛公曰君為我呼入吾得兄<lb/>
　事之張良出要項伯入見沛公沛公奉巵酒為壽約<lb/>
<pb n="KR2k0050_WYG_076-49b"/>
　為婚姻曰吾入闗秋毫不敢有所近籍吏民封府庫<lb/>
　而待將軍所以遣將守闗者備他盜出入與非常也<lb/>
　日夜望將軍至豈敢反乎願伯具言臣之不敢倍徳<lb/>
　也項伯許諾于是夜去至軍中具報項王因言曰沛<lb/>
　公不先破闗中公豈敢入乎今人有大功而擊之不<lb/>
　義不如善遇之項王許諾沛公旦日從百餘騎來見<lb/>
　項王至鴻門謝曰臣與將軍戮力而攻秦將軍戰河<lb/>
　北臣戰河南然不自意能先入闗破秦得復見將軍<lb/>
<pb n="KR2k0050_WYG_076-50a"/>
　于此今者有小人之言令將軍與臣有郤項王曰此<lb/>
　沛公左司馬曹無傷言之不然籍何以至此項王因<lb/>
　留沛公與飲范增數目項王舉所珮玉玦以示之者<lb/>
　三項王不應范增起出召項莊謂曰君王為人不忍<lb/>
　若入以劍舞因擊沛公殺之莊入為壽壽畢請以劍<lb/>
　舞項王曰諾項莊拔劍起舞項伯亦拔劍起舞常以<lb/>
　身翼蔽沛公莊不得擊于是張良至軍門見樊噲曰<lb/>
　今者項莊舞劍其意常在沛公噲曰此迫矣臣請入<lb/>
<pb n="KR2k0050_WYG_076-50b"/>
　噲即帶劍擁盾入瞋目視項王頭髮上指目眦盡裂<lb/>
　項王曰壯士賜之巵酒與斗巵酒噲拜謝起立而飲<lb/>
　之項王曰賜之彘肩與一生彘肩樊噲覆其盾于地<lb/>
　加彘肩上按劍切而啗之項王曰壯士能復飲乎樊<lb/>
　噲曰臣死且不避巵酒安足辭夫秦有虎狼之心天<lb/>
　下皆叛之懐王與諸將約曰先入咸陽者王之今沛<lb/>
　公先破秦入咸陽毫毛不敢近封閉宫室還軍霸上<lb/>
　以待大王來故遣將守闗者備他盜出入與非常也<lb/>
<pb n="KR2k0050_WYG_076-51a"/>
　勞苦功髙如此未有封侯之賞而欲誅有功之人竊<lb/>
　為大王不取也須臾沛公起如厠因招樊噲出沛公<lb/>
　已出項王使都尉陳平召沛公沛公令張良留謝曰<lb/>
　我持白璧一雙欲獻項王玉斗一雙欲與亞父公乃<lb/>
　為我獻之張良曰謹諾當是時項王軍在鴻門下沛<lb/>
　公軍在霸上相去四十里沛公脫身獨騎與樊噲等<lb/>
　持劍盾步走從酈山下道芷陽間行沛公謂張良曰<lb/>
　從此道至吾軍不過二十里耳度我至軍中公乃入<lb/>
<pb n="KR2k0050_WYG_076-51b"/>
　沛公已去間至軍中張良入謝曰沛公不勝杯杓不<lb/>
　能辭謹使臣奉白璧一雙冄拜獻大王足下玉斗一<lb/>
　雙冄拜奉大將軍足下項王曰沛公安在良曰聞大<lb/>
　王有意督過之脫身獨去已至軍矣項王則受璧置<lb/>
　之座上亞父受玉斗置之地拔劍撞而破之曰唉䜿<lb/>
　子不足與謀奪項王天下者必沛公也吾屬今為之<lb/>
　擄矣沛公至軍立誅殺曹無傷<hi>史記項羽本紀新按續漢志鴻門在  豐</hi>
　<hi>東十七里</hi>
<pb n="KR2k0050_WYG_076-52a"/>
項籍屠咸陽殺子嬰<lb/>
　沛公歸數日羽引兵西屠咸陽殺秦降王子嬰燒秦<lb/>
　宫室所過無不殘滅秦民大失望<hi>漢書髙帝紀</hi>羽殺子嬰<lb/>
　収其寳貨婦女而東燒秦宫室火三月不滅韓生説<lb/>
　羽令都闗中羽曰富貴不歸故鄉如衣錦夜行韓生<lb/>
　曰人謂楚人沐猴而冠果然羽聞之怒殺韓生<hi>荀悦前漢</hi>
　<hi>紀</hi>
春二月立沛公為漢王以秦降將章邯等為三秦王<lb/>
<pb n="KR2k0050_WYG_076-52b"/>
　項王范增疑沛公之有天下業已講解又惡負約恐<lb/>
　諸侯叛之乃陰謀曰蜀亦闗中地立沛公為漢王王<lb/>
　巴蜀漢中都南鄭而三分闗中王秦降將以距塞漢<lb/>
　王章邯為雍王王咸陽以西都廢丘長史欣者故為<lb/>
　櫟陽獄掾嘗有徳于項梁都尉董翳者本勸章邯降<lb/>
　楚故立司馬欣為塞王<hi>韋昭曰在長安東名桃林塞</hi>王咸陽以東<lb/>
　至河都櫟陽立董翳為翟王王上郡都髙奴羽自立<lb/>
　為西楚霸王<hi>史記項羽本紀</hi>
<pb n="KR2k0050_WYG_076-53a"/>
夏四月諸侯罷戲下兵各就國漢王之國南鄭<lb/>
　四月兵罷戲下諸侯各就國漢王之國項王使卒三<lb/>
　萬人從楚與諸侯之慕從者數萬人<hi>史記髙祖本紀</hi>漢王之<lb/>
　國良送至褒中遣良歸韓良因説漢王曰王何不燒<lb/>
　絶所過棧道示天下無還心以固項王意乃使良還<lb/>
　行燒絶棧道良説項王曰漢王燒絶棧道無還心矣<lb/>
　<hi>留侯世家</hi>信從沛公入武闗沛公立為漢王信從入漢中<lb/>
　<hi>韓王信傳</hi>
<pb n="KR2k0050_WYG_076-53b"/>
秋七月漢王還定三秦<lb/>
　漢王既至南鄭諸將及士卒皆歌謳思東歸多道亡<lb/>
　還者韓信為治粟都尉亦亡去蕭何追還之因薦於<lb/>
　漢王曰必欲争天下非信無可與計事者於是漢王<lb/>
　齋戒設壇塲拜信為大將軍問以計策信因陳羽可<lb/>
　圖三秦易并之計漢王大恱遂聽信策部署諸將留<lb/>
　蕭何収巴蜀租給軍糧食漢王引兵從故道出襲雍<lb/>
　雍王邯迎擊漢陳倉雍兵敗還走戰好畤又大敗走<lb/>
<pb n="KR2k0050_WYG_076-54a"/>
　廢丘漢王遂定雍地東如咸陽引兵圍雍王廢丘而<lb/>
　遣諸將畧地八月塞王欣翟王翳皆降漢羽聞漢王<lb/>
　并闗中而齊梁畔之大怒時張良徇韓地遺羽書曰<lb/>
　漢王欲得闗中如約即止不敢復東羽以故無西意<lb/>
　而北擊齊<hi>漢書髙帝紀</hi>酈商以所將四千人屬沛公于岐<lb/>
　從攻長社先登别將攻旬闗<hi>師古曰今旬陽縣</hi>西定漢中漢<lb/>
　王賜爵信成君以將軍為隴西都尉别定北地郡破<lb/>
　章邯别將於烏氏栒邑<hi>師古曰栒邑在豳州</hi>泥陽<hi>酈商傳</hi>曹參從<lb/>
<pb n="KR2k0050_WYG_076-54b"/>
　至漢中遷為將軍從還定三秦初攻下辨故道雍斄<lb/>
　擊章平軍於好畤南破之圍好畤取壤鄉擊三秦軍<lb/>
　壤東及髙櫟破之復圍章平平出好畤走因擊趙賁<lb/>
　内史保軍破之東取咸陽<hi>曹參傳</hi>樊噲從入漢中還定<lb/>
　三秦别擊西丞白水北擁輕車騎于雍南破之從攻<lb/>
　雍斄城擊章平軍好畤從擊秦軍騎壤東攻趙賁下<lb/>
　郿槐里柳中咸陽至櫟陽<hi>樊噲傳</hi>周勃從入漢中拜為<lb/>
　將軍還定三秦賜食邑懐徳攻槐里好畤最北擊趙<lb/>
<pb n="KR2k0050_WYG_076-55a"/>
　賁内史保於咸陽最北救漆擊章平姚卭軍西定汧<lb/>
　還下郿頻陽<hi>周勃傳</hi>漢王元年定三秦賈為將軍定塞<lb/>
　地<hi>荆王賈傳</hi>灌嬰從還定三秦下櫟陽還圍章邯于廢丘<lb/>
　<hi>灌嬰傳</hi>
二年十一月漢王徙都櫟陽<lb/>
　漢王還歸都櫟陽使諸將略地<hi>漢書髙帝紀</hi>
夏四月塞王翟王降楚<lb/>
　漢王悉發闗中兵東伐楚羽大破漢軍諸侯見漢敗<lb/>
<pb n="KR2k0050_WYG_076-55b"/>
　皆亡去塞王欣翟王翳降楚<hi>漢書髙帝本紀</hi>
六月作北畤於櫟陽<lb/>
　二年東擊項籍而還入闗問故秦時上帝祠何帝也<lb/>
　對曰四帝有白青黄赤帝之祠髙祖曰吾聞天有五<lb/>
　帝而有四何也莫知其説於是髙祖曰吾知之矣乃<lb/>
　待我而具五也乃立黑帝祠命曰北畤<hi>史記封禪書</hi>
漢兵圍廢丘雍王自殺<lb/>
　漢兵引水灌廢丘廢丘降章邯自殺雍州定八十餘<lb/>
<pb n="KR2k0050_WYG_076-56a"/>
　縣置河上渭南中地隴西上郡興闗中卒乘邊塞<hi>漢書</hi>
　<hi>髙帝本紀</hi>
秋八月漢王㑹兵擊楚蕭何守闗中<lb/>
　漢王以何為丞相漢二年漢王與諸侯擊楚何守闗<lb/>
　中侍太子治櫟陽為法令約束立宗廟社稷宫室縣<lb/>
　邑輒上可許以從事即不及奏上輒以便宜施行上<lb/>
　來以聞闗中事計戸口轉漕給軍漢王數失軍遁去<lb/>
　何常興闗中卒補缺上以此專屬任何闗中事<hi>史記蕭相</hi>
<pb n="KR2k0050_WYG_076-56b"/>
　<hi>國世家</hi>
四年冬十一月漢王至自伐楚<lb/>
　漢王西入闗至櫟陽存問父老置酒梟故塞王欣頭<lb/>
　櫟陽市留四日復如軍軍廣武闗中兵益出<hi>漢書髙帝本紀</hi>
髙祖五年<hi>二月即帝位</hi>夏五月還都闗中<lb/>
　髙帝五年敬過洛陽說曰陛下都洛陽豈欲與周室<lb/>
　比隆哉陛下起豐擊沛収卒三千人以之徑往而卷<lb/>
　蜀漢定三秦與項羽戰滎陽争成臯之口大戰七十<lb/>
<pb n="KR2k0050_WYG_076-57a"/>
　小戰四十使天下之民肝腦塗地傷痍未起而欲比<lb/>
　隆於成康之時臣竊以為不侔也且夫秦地被山帶<lb/>
　河四塞以為固卒然有急百萬之衆可具也因秦之<lb/>
　故資膏腴之地此所謂天府者也陛下入闗而都之<lb/>
　山東雖亂秦之故地可全而有也夫與人鬭不搤其<lb/>
　吭拊其背未能全其勝也今陛下入闗而都之案秦<lb/>
　之故地此亦搤天下之吭而拊其背也羣臣皆山東<lb/>
　人争言周數百年秦二世即亡不如都周上疑未能<lb/>
<pb n="KR2k0050_WYG_076-57b"/>
　決及留侯明言入闗便車駕即日西都闗中<hi>史記婁敬傳</hi>
　劉敬説髙帝都闗中左右多勸上都洛陽留侯曰洛<lb/>
　陽四面受敵非用武之國夫闗中左殽函右隴蜀沃<lb/>
　野千里南有巴蜀之饒北有胡苑之利阻三面而守<lb/>
　獨以一面制諸侯諸侯安定河渭漕輓天下西給京<lb/>
　師諸侯有變順流而下足以委輸此所謂金城千里<lb/>
　天府之國劉敬説是也於是髙帝即日駕西都闗中<lb/>
　<hi>留侯世家</hi>
<pb n="KR2k0050_WYG_076-58a"/>
秋九月治長樂宫<lb/>
　徙諸侯子闗中治長樂宫<hi>漢書髙帝本紀</hi>
七年春二月帝至長安始定徙都<lb/>
　二月至長安蕭何治未央宫立東闕北闕前殿武庫<lb/>
　太倉上見其壯麗甚怒謂何曰天下匈匈勞苦數歲<lb/>
　成敗未可知是何治宫室過度也何曰天下方未定<lb/>
　故可因以就宫室且天子以四海為家非壯麗無以<lb/>
　重威且亡令後世有以加也上說自櫟陽徙都長安<lb/>
<pb n="KR2k0050_WYG_076-58b"/>
　<hi>漢書髙帝本紀</hi>
九年冬十一月徙齊楚大族於闗中<lb/>
　髙祖九年十一月徙齊楚大族昭氏屈氏景氏懐氏<lb/>
　田氏五姓闗中與利田宅<hi>漢書髙帝紀</hi>婁敬從匈奴來因<lb/>
　言匈奴河南白洋樓煩主去長安近者七百里輕騎<lb/>
　一日一夕可以至秦中秦中新破少民地肥饒可益<lb/>
　實夫諸侯初起時非齊諸田楚昭屈景莫能興今陛<lb/>
　下雖都闗中實少人臣願陛下徙齊諸田楚昭屈景<lb/>
<pb n="KR2k0050_WYG_076-59a"/>
　燕趙韓魏後及豪傑名家居闗中無事可以備邊諸<lb/>
　侯有變亦足率以東伐帝曰善乃使劉敬徙所言闗<lb/>
　中十餘萬口<hi>婁敬傳</hi>
十一年春正月韓信謀反吕后詐誅之<lb/>
　十一年陳豨反上自將而往信病不從隂使人至豨<lb/>
　所曰第舉兵吾從此助公信乃謀與家臣夜詐詔赦<lb/>
　諸官徒奴欲發以襲吕后太子部署已定待豨報其<lb/>
　舎人得罪于信信囚欲殺之舎人弟上變告信欲反<lb/>
<pb n="KR2k0050_WYG_076-59b"/>
　狀吕后乃與蕭相國謀詐舎人從上所來言豨已得<lb/>
　死列侯羣臣皆賀相國紿信曰雖疾彊入賀信入吕<lb/>
　后使武士縛信斬之長樂鐘室信曰吾悔不聽蒯通<lb/>
　之計乃為兒女子所詐豈非天哉遂夷信三族<hi>史記淮隂</hi>
　<hi>侯列傳</hi>
秋七月帝自將討黥布命太子監闗中<lb/>
　上欲廢太子立趙王如意吕后使建成侯吕澤刼留<lb/>
　侯為畫計留侯曰上有不能致者四人令太子為書<lb/>
<pb n="KR2k0050_WYG_076-60a"/>
　卑辭安車固請為客上知此四人賢則一助也於是<lb/>
　吕后令吕澤使人奉太子書卑辭厚禮迎此四人四<lb/>
　人至十一年黥布反上病欲使太子將往擊之四人<lb/>
　説建成侯請吕后乘間為上泣言黥布猛將善用兵<lb/>
　諸將皆陛下故等夷乃令太子將此屬無異使羊將<lb/>
　狼且使布聞之則鼔行而西耳吕澤立夜見吕后吕<lb/>
　后承間為上涕泣而言如四人意於是上自將而東<lb/>
　羣臣居守皆送至霸上留侯病自彊起至曲郵<hi>長安縣東</hi>
<pb n="KR2k0050_WYG_076-60b"/>
　<hi>有曲郵聚</hi>因説上令太子為將軍監闗中兵<hi>史記留侯世家</hi>太子<lb/>
　監闗中兵上曰子房雖病强卧而傅之時叔孫通已<lb/>
　為太傅留侯行少傅事發闗中車騎巴蜀材官及中<lb/>
　尉卒三萬人為太子衛軍霸上<hi>綱目</hi>
惠帝元年春正月城長安<lb/>
　漢都長安蕭何雖治宫室未暇築城帝元年始築之<lb/>
　至五年乃畢<hi>通鑑</hi>
三年春城長安<lb/>
<pb n="KR2k0050_WYG_076-61a"/>
　春發長安六百里内男女十四萬六千人城長安三<lb/>
　十日罷夏六月發諸侯王列侯徒𨽻二萬人城長安<lb/>
　<hi>漢書惠帝本紀</hi>
五年春正月城長安秋九月成<lb/>
　正月復發長安六百里内十四萬五千人城長安三<lb/>
　十日罷九月長安城成<hi>漢書惠帝本紀</hi>
髙后八年秋九月吕禄吕産謀作亂朱虛侯章與太尉<lb/>
勃丞相平等誅之<lb/>
<pb n="KR2k0050_WYG_076-61b"/>
　秋髙后崩于未央宫諸吕恐為大臣所誅謀作亂欲<lb/>
　廢少帝而立吕産朱虚侯婦吕禄女宻聞其謀告章<lb/>
　章乃使人隂告其兄齊王嬰令發兵西章及興居欲<lb/>
　從中與大臣為内應誅諸吕立齊王曲周侯酈商其<lb/>
　子寄與吕禄善周勃陳平使人執刼商而令寄説吕<lb/>
　禄曰髙帝與吕氏定天下劉氏所立九王吕氏所立<lb/>
　三王皆大臣之議事已布告諸侯王諸侯王以為宜<lb/>
　今太后崩少帝幼足下不急之國守藩乃為上將將<lb/>
<pb n="KR2k0050_WYG_076-62a"/>
　兵為大臣諸侯所疑何不速歸將軍印綬因以兵屬<lb/>
　太尉請梁王亦歸相印與大臣盟而之國髙枕而王<lb/>
　千里此萬世之利禄然其計使人報産及諸吕多以<lb/>
　為不便計未決禄信寄與俱出遊過其姑吕嬃嬃怒<lb/>
　曰汝為將軍而棄軍吕氏今無𩔖矣乃悉出珠玉寳<lb/>
　器散之堂下曰無為他人守也八月太尉周勃復令<lb/>
　寄謂禄曰帝使太尉守北軍欲令足下之國急歸將<lb/>
　軍印綬辭去不然禍且起禄遂解印屬典客而以兵<lb/>
<pb n="KR2k0050_WYG_076-62b"/>
　授勃勃入軍門行令軍中曰為吕氏者右袒為劉氏<lb/>
　者左袒軍皆左袒勃遂統北軍兵而朱虚侯將卒千<lb/>
　人入未央宫斬吕産辛酉斬吕禄諸吕無長幼皆斬<lb/>
　之大臣相與謀以為少帝及諸侯王皆非惠帝子欲<lb/>
　盡誅之立齊王議者曰王暴戾虎冠之代王母家薄<lb/>
　氏君子也且代王親髙帝子於今為長仁孝聞於天<lb/>
　下以子則順以賢則大臣安乃迎代王東牟侯興居<lb/>
　與太僕夏侯嬰隂共入宫中誅少帝於是告齊王令<lb/>
<pb n="KR2k0050_WYG_076-63a"/>
　罷兵<hi>荀悦漢紀</hi>
文帝三年匈奴入冦帝如甘泉遣丞相灌嬰擊走之<lb/>
　三年五月匈奴入冦上幸甘泉遣丞相灌嬰擊匈奴<lb/>
　匈奴去發中尉材官屬衛將軍軍長安<hi>史記文帝本紀</hi>文帝<lb/>
　三年匈奴右賢王入居河南地侵盜上郡葆塞蠻夷<lb/>
　殺畧人民於是文帝詔丞相灌嬰發車騎八萬五千<lb/>
　詣髙奴<hi>正義延州城本漢髙奴縣舊都</hi>擊右賢王右賢王走出塞<hi>匈奴</hi>
　<hi>傳</hi>
<pb n="KR2k0050_WYG_076-63b"/>
十年冬帝如甘泉<lb/>
　文帝十年冬行幸甘泉<hi>漢書文帝本紀</hi>
十五年夏四月始郊見五帝於雍<lb/>
　夏四月上幸雍始郊見五帝<hi>漢書文帝本紀</hi>文帝十三年議<lb/>
　增雍五畤路車各一乘駕被具西畤畦畤禺車各一<lb/>
　乘禺馬四匹駕被具後三歲<hi>徐廣曰在文帝十五年</hi>夏四月文<lb/>
　帝始郊見雍五畤祠<hi>史記封禪書</hi>
作渭陽五帝廟<lb/>
<pb n="KR2k0050_WYG_076-64a"/>
　趙人新垣平以望氣見上言長安東北有神氣成五<lb/>
　采若人冠冕焉或曰東北神明之舎西方神明之墓<lb/>
　也天瑞下宜立祠上帝以合符應於是作渭陽五帝<lb/>
　廟同宇帝一殿面五門各如其帝色祠所用及儀亦<lb/>
　如雍五畤<hi>漢書郊祀志</hi>
十六年夏四月帝祀渭陽五帝<lb/>
　文帝親拜霸渭之㑹以郊見渭陽五帝五帝廟臨渭<lb/>
　其北穿蒲池溝水權火舉而祠若光煇然屬天焉於<lb/>
<pb n="KR2k0050_WYG_076-64b"/>
　是貴平至上大夫賜累千金而使博士諸生刺六經<lb/>
　中作王制謀議巡狩封禪事文帝出長門<hi>如淳曰亭名也</hi>若<lb/>
　見五人於道北遂因其直立五帝壇<hi>鄭氏曰因其所立處以立祠也</hi>
　祠以五牢<hi>漢書郊祀志</hi>
後二年夏帝如雍<lb/>
　文帝後二年夏行幸雍棫陽宫<hi>漢書文帝本紀圖棫陽宫按三輔黄  在</hi>
　<hi>扶風</hi>
四年夏五月帝如雍<lb/>
<pb n="KR2k0050_WYG_076-65a"/>
　後四年夏五月行幸雍<hi>漢書文帝本紀</hi>
五年春三月帝如雍<lb/>
　後五年春三月行幸雍<hi>漢書文帝本紀</hi>
六年冬匈奴冦上郡詔將軍周亞夫等屯兵以備之<lb/>
　軍臣單于立四歲匈奴復絶和親大入上郡雲中烽<lb/>
　火通于甘泉長安數月漢兵至邊匈奴亦去逺塞<hi>史記</hi>
　<hi>匈奴傳</hi>文帝之後六年匈奴大入邊以宗正劉禮為將<lb/>
　軍軍霸上祝兹侯徐厲為將軍軍棘門以河内守亞<lb/>
<pb n="KR2k0050_WYG_076-65b"/>
　夫為將軍軍細柳以備邊上自勞軍至霸上及棘門<lb/>
　軍直馳入將以下騎送迎已而之細柳軍軍士吏被<lb/>
　甲鋭兵刃彀弓弩持滿天子先驅至不得入先驅曰<lb/>
　天子且至軍門都尉曰將軍令曰軍中聞將軍令不<lb/>
　聞天子之詔居無何上至又不得入于是上乃使使<lb/>
　持節詔將軍吾欲入勞軍亞夫乃傳言開壁門壁門<lb/>
　士吏謂從屬車騎曰將軍約軍中不得驅馳于是天<lb/>
　子乃按轡徐行至營將軍亞夫持兵揖曰介胄之士<lb/>
<pb n="KR2k0050_WYG_076-66a"/>
　不拜請以軍禮見天子為動容式車使人稱謝皇帝<lb/>
　敬勞將軍成禮而去既出軍門羣臣皆驚文帝曰嗟<lb/>
　乎此真將軍矣曩者霸上棘門軍若兒戲耳其將固<lb/>
　可襲而擄也至於亞夫可得而犯耶月餘三軍皆罷<lb/>
　乃拜亞夫為中尉<hi>絳侯世家昆按張揖注細柳營在  明池南</hi>
景帝中六年春二月帝如雍祠五帝<lb/>
　春二月己酉行幸雍郊見五帝<hi>漢書景帝本紀</hi>
夏六月匈奴冦上郡<lb/>
<pb n="KR2k0050_WYG_076-66b"/>
　李廣為上郡太守匈奴入上郡上使中貴人從廣勒<lb/>
　習兵擊匈奴中貴人將騎數十從見匈奴三人與戰<lb/>
　射傷中貴人殺其騎且盡中貴人走廣廣曰是必射<lb/>
　雕者也廣乃從百騎往馳三人三人亡馬步行行數<lb/>
　十里廣令其騎張左右翼而廣身自射彼三人者殺<lb/>
　其二人生得一人果匈奴射雕者也已縛之上山望<lb/>
　匈奴數千騎見廣以為誘騎皆驚上山陳廣之百騎<lb/>
　皆大恐欲馳還走廣曰吾去大軍數十里今如此走<lb/>
<pb n="KR2k0050_WYG_076-67a"/>
　匈奴追射我立盡今我留匈奴以我為大軍之誘不<lb/>
　我擊廣令曰前未到匈奴陳二里所止令曰皆下馬<lb/>
　解鞍其騎曰敵多如是解鞍即急奈何廣曰彼皆以<lb/>
　我為走今解鞍以示不去用堅其意有白馬將出䕶<lb/>
　兵廣上馬與十餘騎奔射殺白馬將而復還至其百<lb/>
　騎中解鞍縱馬卧㑹暮匈奴終怪之弗敢擊夜半匈<lb/>
　奴亦以為漢有伏軍于旁欲夜取之即引去平旦廣<lb/>
　乃歸其大軍<hi>漢書李廣傳</hi>
<pb n="KR2k0050_WYG_076-67b"/>
武帝建元三年秋九月起上林苑<lb/>
　武帝建元三年㣲行始出北至池陽西至黄山南獵<lb/>
　長楊東遊宜春與侍中常侍武騎及待詔隴西北地<lb/>
　良家子能騎射者期諸殿門以夜迺出常稱平陽侯<lb/>
　旦明入山下馳射鹿豕狐兔手格熊羆馳騖禾稼稻<lb/>
　秔之地民皆號呼罵詈鄠杜令欲使吏呵止獵者數<lb/>
　騎見留迺示以乘輿物乆之乃得去後乃私置更衣<lb/>
　十二所上以為道逺勞苦又數為百姓所患迺使吾<lb/>
<pb n="KR2k0050_WYG_076-68a"/>
　丘夀王為上林苑屬之南山又詔中尉左右内史表<lb/>
　屬縣草田欲以償鄠杜之民朔進諫曰夫南山之阻<lb/>
　陸海之地也山出玉石金銀銅鐵豫章檀柘異𩔖之<lb/>
　物不可勝原此百工所取給萬民所仰足也又有秔<lb/>
　稻梨栗桑麻竹箭之饒土宜薑芋水多鼃魚貧者得<lb/>
　以人給家足無饑寒之憂故酆鄗之間號為土膏其<lb/>
　價畮一金今規以為苑絶陂池水澤之利而取民膏<lb/>
　腴之地上乏國用下奪農桑其不可一也且盛荆棘<lb/>
<pb n="KR2k0050_WYG_076-68b"/>
　之林大虎狼之虛壞人冢墓發人室廬其不可二也<lb/>
　垣而囿之騎馳車騖有深溝大渠夫一日之樂不足<lb/>
　以危無堤之輿其不可三也且殷作九市之宫而諸<lb/>
　侯畔靈王起章華之臺而楚民散秦興阿房之殿而<lb/>
　天下亂糞土愚臣逆盛意犯隆指罪當萬死上乃拜<lb/>
　朔為太中大夫給事中賜黄金百斤然遂起上林苑<lb/>
　如壽王所奏云<hi>漢書東方朔傳</hi>
元光二年冬十月帝如雍祠五畤<lb/>
<pb n="KR2k0050_WYG_076-69a"/>
　二年冬十月行幸雍祠五畤<hi>漢書武帝本紀</hi>
立太一祠<lb/>
　亳人謬忌奏祠太一方曰天神貴者太一太一佐曰<lb/>
　五帝古者天子以春秋祭太一東南郊用太牢七日<lb/>
　為壇開八通之鬼道于是天子令太祝立其祠長安<lb/>
　東南郊常奉祠如忌方<hi>史記封禪書</hi>
六年夏六月帝如雍<lb/>
　元光六年夏六月行幸雍<hi>漢書武帝本紀</hi>
<pb n="KR2k0050_WYG_076-69b"/>
元朔二年春匈奴入冦遣衛青等擊走之取河南地<lb/>
　匈奴入上谷殺畧吏民遣將軍衛青李息出髙闕獲<lb/>
　其首數千級収河南地置朔方五原郡夏募民徙朔<lb/>
　方十萬口<hi>漢書武帝本紀</hi>衛青出擊匈奴于是漢遂取河南地<lb/>
　築朔方復繕故秦時䝉恬所為塞因河為固是歲元<lb/>
　朔二年也<hi>匈奴傳</hi>元朔二年春収河南地置朔方五原<lb/>
　郡興十餘萬人築衛朔方轉漕甚逺自山東咸被其<lb/>
　勞費數十百鉅萬府庫益虚迺募民能入奴婢得以<lb/>
<pb n="KR2k0050_WYG_076-70a"/>
　終身復為郎增秩及入羊為郎<hi>史記平準書</hi>偃盛言朔方<lb/>
　地肥饒外阻河䝉恬城之以逐匈奴内省轉輸戍漕<lb/>
　上覽其説下公卿議皆言不便公孫𢎞曰秦時嘗發<lb/>
　三十萬衆築北河終不可就已而棄之主父偃盛言<lb/>
　其便上竟用主父計立朔方郡<hi>主父偃傳府按髙闕在今榆林  北套内</hi>
三月徙郡國豪傑於茂陵<lb/>
　主父偃説上曰茂陵初立天下豪傑并兼之家亂衆<lb/>
　之民皆可徙茂陵内實京師外銷姦猾此所謂不誅<lb/>
<pb n="KR2k0050_WYG_076-70b"/>
　而害除上從其計<hi>史記主父偃傳鄉按茂陵武帝陵邑本槐縣之茂  在長安縣西北</hi>
四年冬帝如甘泉<lb/>
　元朔四年冬行幸甘泉<hi>漢書武帝本紀</hi>
夏匈奴冦上郡<lb/>
　匈奴入代郡定襄上郡各三萬騎殺畧數千人匈奴<lb/>
　右賢王怨漢奪河南地而築朔方數為冦盜邊及入<lb/>
　河南侵擾朔方殺畧吏民甚衆<hi>史記匈奴傳</hi>
五年春匈奴冦朔方遣衛青率六將軍擊之<lb/>
<pb n="KR2k0050_WYG_076-71a"/>
　匈奴比歲入上郡朔方所殺畧甚衆元朔五年春上<lb/>
　令青將三萬騎出髙闕衛尉蘇建為㳺擊將軍左内<lb/>
　史李沮為彊弩將軍太僕公孫賀為車騎將軍代相<lb/>
　李蔡為輕車將軍皆領屬車騎將軍俱出朔方匈奴<lb/>
　右賢王當青等兵以為漢兵不能至此飲醉漢兵夜<lb/>
　至圍右賢王右賢王驚夜逃獨與其愛妾一人騎數<lb/>
　百馳潰圍北去得右賢王禆王十餘人衆男女萬五<lb/>
　千餘人畜數十百萬<hi>漢書衛青傳</hi>
<pb n="KR2k0050_WYG_076-71b"/>
元狩元年冬十月帝如雍祠五畤<lb/>
　武帝郊雍獲一角獸若麃然有司曰陛下肅祗郊祀<lb/>
　上帝報享賜一角獸葢麟云於是以薦五畤畤加一<lb/>
　牛以燎賜諸侯白金以風符應合于天<hi>漢書郊祀志</hi>武帝<lb/>
　幸雍祠五畤獲白麟一角五足作歌歌之終軍對曰<lb/>
　野獸并角同本也殆將有解辮髮左衽冠帶而化者<lb/>
　由是改年曰元狩後越地及匈奴名王率衆來降<hi>白孔</hi>
　<hi>六帖</hi>
<pb n="KR2k0050_WYG_076-72a"/>
二年冬十月帝如雍祠五畤<lb/>
　元狩二年冬十月行幸雍祠五畤<hi>漢書武帝本紀</hi>
三年夏徙山東貧民於闗西朔方<lb/>
　山東被水民多饑乏遣使虚倉廩以賑猶不足又募<lb/>
　富人假貸尚不能相救乃徙貧民闗西朔方新秦中<lb/>
　七十餘萬口皆仰給縣官數歲貸與産業使者分䕶<lb/>
　費以億計<hi>綱目</hi>
作昆明池<lb/>
<pb n="KR2k0050_WYG_076-72b"/>
　上將討昆明以昆明有滇池方三百里乃作昆明池<lb/>
　以習水戰吏弄法皆令伐棘上林穿昆明池<hi>綱目明按昆</hi>
　<hi>池在西安城南</hi>
五年夏四月幸甘泉祠神君<lb/>
　天子病鼎湖甚<hi>索隠曰鼎湖宫在藍田</hi>巫醫無所不致游水發<lb/>
　根言上郡有巫病而鬼下之上召置祠之甘泉及病<lb/>
　使人問神君神君言曰天子毋憂病病少愈强與我<lb/>
　㑹甘泉于是病愈遂幸甘泉病良已大赦置壽宫神<lb/>
<pb n="KR2k0050_WYG_076-73a"/>
　君神君最貴者曰太一其佐曰太禁司命之屬皆從<lb/>
　之非可得見聞其言與人音等時去時來來則風肅<lb/>
　然居室帷中時晝言然常以夜天子祓然後入因巫<lb/>
　為主人闗飲食所欲言行下又置壽宫北宫張羽旗<lb/>
　設供具以禮神君神君所言上使受書其名曰畫法<lb/>
　其所言世俗之所知也毋絶殊者而天子獨喜其事<lb/>
　秘世莫知也<hi>漢書郊祀志</hi>
元鼎二年春起柏梁臺作承露盤<lb/>
<pb n="KR2k0050_WYG_076-73b"/>
　長陵女子先嫁為人妻生一男數歲死以悲痛卒祠<lb/>
　之有靈説人家小事有騐平原君亦祠之上即位延<lb/>
　于宫中祭之聞其言不見其人至是神君求出乃營<lb/>
　柏梁臺舎之<hi>漢武故事</hi>
四年冬十月帝如雍祠五畤<lb/>
　十月行幸雍祠五畤自夏陽東幸汾隂<hi>漢書武帝本紀</hi>汾隂<lb/>
　巫錦<hi>應邵曰錦巫名</hi>得鼎天子迺以禮祠迎鼎至甘泉從上<lb/>
　行薦之至中山晏温<hi>如淳曰三輔謂日出清濟為晏晏而温乃有黄雲故為異也師</hi>
<pb n="KR2k0050_WYG_076-74a"/>
　<hi>古曰中讀曰仲即今雲陽之中山也</hi>有黄雲焉有鹿過上自射之因之<lb/>
　以祭云<hi>郊祀志</hi>
秋帝郊雍幸甘泉<lb/>
　秋上雍且郊或曰五帝太一之佐也宜立太一而上<lb/>
　親郊之上疑未定齊人公孫卿曰漢興復當黄帝之<lb/>
　時寳鼎出而與神通黄帝接萬靈明廷明廷者甘泉<lb/>
　也黄帝採首山銅鑄鼎于荆山下鼎既成有龍垂胡<lb/>
　<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>下迎黄帝黄帝上騎羣臣後宫從上龍七十餘人<lb/>
<pb n="KR2k0050_WYG_076-74b"/>
　龍去天子曰嗟乎誠得如黄帝吾視去妻子如脱屣<lb/>
　耳拜卿為郎使東候神于太室上遂郊雍幸甘泉<hi>漢書</hi>
　<hi>郊祀志</hi>
五年冬十月帝如雍祠五畤遂巡邊<lb/>
　上祠五畤於雍遂踰隴西出蕭闗從數萬騎獵新秦<lb/>
　中以勒邊兵而歸新秦中或千里無亭徼於是誅北<lb/>
　地太守以下<hi>綱目</hi>
立泰畤於甘泉十一月朔郊見如雍禮<lb/>
<pb n="KR2k0050_WYG_076-75a"/>
　十一月辛巳朔旦冬至立泰畤于甘泉天子親郊見<lb/>
　<hi>漢書武帝本紀</hi>十一月辛巳朔旦冬至昒爽天子始郊拜泰<lb/>
　一朝朝日夕夕月則揖而見泰一如雍郊禮<hi>郊祀志</hi>
秋九月匈奴冦五原<lb/>
　九月匈奴入五原殺太守<hi>漢書武帝本紀</hi>
六年冬十月將軍公孫賀帥師出九原<lb/>
　漢已滅南越遣故太僕賀<hi>姓公孫</hi>將萬五千騎出九原<lb/>
　三千餘里至浮苴井而還不見匈奴一人<hi>史記匈奴傳</hi>
<pb n="KR2k0050_WYG_076-75b"/>
元封元年冬十月帝北巡還祠橋陵<lb/>
　十月詔曰南越東甌咸伏其辜西蠻北夷頗未輯睦<lb/>
　朕將巡邉陲躬秉武節置十二部將軍親帥師焉行<lb/>
　自雲陽北歴上郡西河五原出長城北登單于臺至<lb/>
　朔方臨北河勒兵十八萬騎旌旗經千餘里威振匈<lb/>
　奴還祠黄帝于橋山<hi>在上郡周陽縣</hi>迺歸甘泉<hi>漢書武帝本紀</hi>
二年冬十月帝如雍祠五畤<lb/>
　冬郊雍五帝還拜祝祠太一<hi>史記封禪書</hi>
<pb n="KR2k0050_WYG_076-76a"/>
夏作蜚亷桂館通天臺<lb/>
　公孫卿曰僊人可見上往常遽以故不見今陛下可<lb/>
　為館如緱氏城置脯棗神人宜可致且僊人好樓居<lb/>
　于是上令長安則作飛㢘桂館甘泉則作益夀延夀<lb/>
　館使卿持節設具而候神人乃作通天臺置祠具其<lb/>
　下招來神仙之屬于是甘泉更置前殿始廣諸宫室<lb/>
　<hi>漢書郊祀志</hi>
四年冬十月帝如雍祠五畤<lb/>
<pb n="KR2k0050_WYG_076-76b"/>
　元封四年冬行幸雍祠五畤<hi>漢書武帝本紀</hi>
夏匈奴冦邊遣郭昌將兵屯朔方<lb/>
　天子巡邊至朔方使郭吉風告單于單于留郭吉不<lb/>
　歸休養士馬習射獵數使使請和親漢使王烏窺匈<lb/>
　奴單于佯許甘言為遣太子入漢為質紿曰吾欲入<lb/>
　漢見天子面相約為兄弟王烏歸報漢為單于築邸<lb/>
　於長安匈奴使其貴人至漢病死漢使路充國送其<lb/>
　喪單于以為漢殺吾使者乃留充國數使奇兵侵犯<lb/>
<pb n="KR2k0050_WYG_076-77a"/>
　漢邊漢乃拜郭昌為將軍及浞野侯屯朔方備邊<hi>史記</hi>
　<hi>匈奴傳</hi>
五年夏四月帝如甘泉郊泰畤<lb/>
　元封五年夏四月幸甘泉郊太畤<hi>漢書武帝本紀</hi>
太初元年春受計於甘泉二月起建章宫<lb/>
　上以柏梁災故受計甘泉勇之迺曰粤俗有火災復<lb/>
　起屋必以大用勝服之於是作建章宫<hi>漢書郊祀志</hi>
三年秋匈奴冦五原朔方<lb/>
<pb n="KR2k0050_WYG_076-77b"/>
　太初三年使光禄徐自為出五原塞數百里逺者千<lb/>
　里築城障列亭至盧朐而使游擊將軍韓說長平侯<lb/>
　衛伉屯其旁其秋匈奴大入五原朔方殺畧數千人<lb/>
　敗數二千石而去<hi>漢書匈奴傳</hi>
四年起明光宫<lb/>
　秋起明光宫<hi>漢書武帝本紀</hi>
天漢元年春帝如甘泉郊泰畤<lb/>
　正月行幸甘泉郊泰畤<hi>漢書武帝本紀</hi>
<pb n="KR2k0050_WYG_076-78a"/>
二年冬詔闗内都尉謹防衛<lb/>
　武帝天漢二年冬十一月詔闗内都尉曰今豪桀多<lb/>
　逺交依東方羣盜其謹察出入者<hi>漢書武帝本紀</hi>
四年春正月貳師將軍李廣利等擊匈奴不利<lb/>
　使貳師將軍<hi>案漢書謂李廣利也</hi>將六萬騎步兵十萬人出朔<lb/>
　方彊弩都尉路博徳將萬餘人與貳師㑹游擊將軍<lb/>
　説將步騎三萬人出五原匈奴聞悉遷其累重於余<lb/>
　吾水北<hi>徐廣曰余吾水在朔方郡北</hi>而單于以十萬騎待水南與<lb/>
<pb n="KR2k0050_WYG_076-78b"/>
　貳師將軍接戰貳師乃解而引歸<hi>史記匈奴傳</hi>
太始元年春徙豪桀於茂陵<lb/>
　春正月徙郡國吏民豪桀於茂陵雲陵<hi>師古曰此當言雲陽而傳</hi>
　<hi>寫者誤為陵耳漢書武帝本紀</hi>
三年春正月帝如甘泉宫<lb/>
　正月行幸甘泉宫饗外國客<hi>漢書武帝本紀</hi>江充為趙王客<lb/>
　得罪亡詣闕告趙太子隂事太子坐廢上召與語大<lb/>
　悦之拜直指繡衣使者使督察貴戚近臣踰侈者嘗<lb/>
<pb n="KR2k0050_WYG_076-79a"/>
　從上甘泉逢太子家使乘車馬行馳道中充以屬吏<lb/>
　太子使人謝充曰非愛車馬誠不欲令上聞之以教<lb/>
　敇亡素者惟江君寛之充不聽遂白奏上曰人臣當<lb/>
　如是矣大見信用威震京師<hi>綱目</hi>
四年夏五月帝如建章宫<lb/>
　五月幸建章宫大置酒<hi>漢書武帝本紀</hi>
冬十二月帝如雍祠五畤<lb/>
　十二月行幸雍祠五畤<hi>漢書武帝本紀</hi>
<pb n="KR2k0050_WYG_076-79b"/>
征和元年春正月帝如建章宫<lb/>
　春正月行幸建章宫<hi>漢書武帝本紀</hi>
冬十一月大搜長安十日<lb/>
　上居建章宫見一男子帶劍入中龍華門命収之弗<lb/>
　獲上怒斬門候發三輔騎士搜上林索長安中十一<lb/>
　日迺解巫蠱始起<hi>綱目</hi>
二年夏帝如甘泉宫秋七月太子殺使者江充舉兵反<lb/>
　武帝末衛后寵衰江充用事充與太子及衛氏有隙<lb/>
<pb n="KR2k0050_WYG_076-80a"/>
　恐上晏駕後為太子所誅㑹巫蠱事起充因此為姦<lb/>
　是時上春秋髙意多所惡以為左右皆為蠱道祝詛<lb/>
　窮治其事丞相公孫賀父子陽石諸邑公主及皇后<lb/>
　弟子長平侯衛伉皆坐誅充典治巫蠱既知上意白<lb/>
　言宫中有蠱氣入宫至省中壊御座掘地上使按道<lb/>
　候韓説御史章贛黄門蘇文等助充充遂至太子宫<lb/>
　掘蠱得桐木人時上病避暑甘泉宫獨皇后太子在<lb/>
　太子召問少傅石徳徳懼為師傅並誅因謂太子曰<lb/>
<pb n="KR2k0050_WYG_076-80b"/>
　前丞相父子兩公主及衛氏皆坐此今巫與使者掘<lb/>
　地得徵驗不知巫置之邪將實有也無以自明可矯<lb/>
　以節収捕充等繫獄窮治其姦詐且上疾在甘泉皇<lb/>
　后及家吏請問皆不報上存亡未可知而姦臣如此<lb/>
　太子將不念秦扶蘇事耶太子急然徳言征和二年<lb/>
　七月壬午乃使客為使者収捕充等按道候説疑使<lb/>
　者有詐不肯受詔客格殺説御史章贛被創突亡自<lb/>
　歸甘泉太子使舎人無且持節夜入未央宫殿長秋<lb/>
<pb n="KR2k0050_WYG_076-81a"/>
　門因長御倚華具白皇后發中廐車載射士出武庫<lb/>
　兵發長樂宫衛告令百官曰江充反乃斬充以徇炙<lb/>
　胡巫上林中遂部賓客為將率與丞相劉屈□等戰<lb/>
　長安中擾亂言太子反以故衆不肯附太子兵敗亡<lb/>
　<hi>漢書戾太子傳</hi>
三年春正月帝如雍<lb/>
　正月行幸雍<hi>漢書武帝本紀</hi>
匈奴冦五原三月遣兵擊之不利<lb/>
<pb n="KR2k0050_WYG_076-81b"/>
　貳師將軍李廣利將十萬人出五原御史大夫商丘<lb/>
　成將二萬人出西河重合侯馬通將四萬騎出酒泉<lb/>
　城至峻稽山多斬首級通至天柱山敵引去因招降<lb/>
　車師皆引還廣利兵敗降<hi>荀悦前漢紀</hi>初貳師之出也丞<lb/>
　相劉屈□為祖道送至渭橋廣利曰願君侯早請昌<lb/>
　邑王為太子如立為帝君侯長何憂乎屈□許諾昌<lb/>
　邑王者貳師女弟李夫人子也貳師女為屈□子妻<lb/>
　故共欲立焉貳師出塞破匈奴兵於夫羊句山乘勝<lb/>
<pb n="KR2k0050_WYG_076-82a"/>
　追北至范夫人城㑹有告丞相夫人祝詛上及與貳<lb/>
　師共禱祠欲令昌邑王為帝按驗罪至大逆不道六<lb/>
　月屈氂要斬東市貳師妻子亦収貳師聞之憂懼遂<lb/>
　深入要功北至郅居水上逢左賢王左大將合戰一<lb/>
　日殺左大將敵死傷甚衆還至燕然山單于自將五<lb/>
　萬騎遮擊貳師夜塹漢軍前後數尺從後急擊之軍<lb/>
　大亂敗貳師遂降<hi>綱目林按燕然山在榆  邊外套内</hi>
四年夏六月帝如甘泉宫<lb/>
<pb n="KR2k0050_WYG_076-82b"/>
　六月行幸甘泉<hi>漢書武帝本紀</hi>
後元元年春帝如甘泉郊泰畤<lb/>
　正月行幸甘泉郊泰畤<hi>漢書武帝本紀</hi>
夏六月侍中僕射莽何羅反伏誅<lb/>
　初莽何羅與江充相善及充敗衛太子何羅弟通用<lb/>
　誅太子力戰得封後上知太子寃迺夷滅充宗族黨<lb/>
　與何羅兄弟懼及遂謀為逆日磾視其志意有非常<lb/>
　心疑之隂獨察其動靜與俱上下以故乆不得發上<lb/>
<pb n="KR2k0050_WYG_076-83a"/>
　幸林光宫<hi>括地志云秦林光宫漢甘泉宫也</hi>旦上未起何羅袖白刄<lb/>
　從東箱上見日磾色變走趨卧内欲入行觸寳瑟僵<lb/>
　日磾得抱何羅因傳曰莽何羅反日磾捽胡投何羅<lb/>
　殿下禽縛之窮治皆伏辜<hi>漢書金日磾傳</hi>
二年春二月帝如五柞宫<hi>是月昭帝即位</hi>
　二月上行幸盩厔五柞宫上疾篤侍中光禄大夫霍<lb/>
　光問嗣焉上曰立少子君行周公之事光頓首讓曰<lb/>
　臣不如金日磾日磾曰臣外國人將令匈奴輕漢三<lb/>
<pb n="KR2k0050_WYG_076-83b"/>
　月乙卯拜光禄大夫司馬大將軍日磾為車騎將軍<lb/>
　上官桀為左將軍桑𢎞羊為御史大夫與丞相田千<lb/>
　秋俱受遺詔輔少主<hi>荀恱前漢紀</hi>
冬匈奴冦朔方遣上官桀行邊<lb/>
　匈奴入朔方殺畧吏民發軍屯西河左將軍桀行北<lb/>
　邊<hi>漢書昭帝本紀</hi>
昭帝始元五年春正月夏陽人成方遂詣闕詐稱衛太<lb/>
子伏誅<lb/>
<pb n="KR2k0050_WYG_076-84a"/>
　有男子乗黄犢車詣北闕自謂衛太子公車以聞詔<lb/>
　公卿將軍中二千石雜識視長安中吏民聚觀者數<lb/>
　萬人右將軍勒兵闕下以備非常丞相御史中二千<lb/>
　石至者立莫敢發言京兆尹不疑後到叱從吏収縛<lb/>
　或曰是非未可知也且安之不疑曰諸君何患於衛<lb/>
　太子昔蒯瞶遺命出奔輙拒而不納春秋是之衛太<lb/>
　子得罪先帝亡不即死今來自詣此罪人也遂送詔<lb/>
　獄天子與大將軍霍光聞而喜之曰公卿大臣當用<lb/>
<pb n="KR2k0050_WYG_076-84b"/>
　經術明於大誼繇是名聲重於朝廷在位者皆自以<lb/>
　不及也廷尉騐治竟得姦詐本夏陽人姓成名方遂<lb/>
　居湖以卜筮為事有故太子舎人嘗從方遂卜謂曰<lb/>
　子狀貌甚似衛太子方遂心利其言幾得以富貴即<lb/>
　詐自稱詣闕廷尉逮召鄉里識知者張宗禄等方遂<lb/>
　坐誣罔不道要斬東市一姓張名延年<hi>漢書雋不疑傳</hi>
元鳳元年冬匈奴入㓂邊兵擊之獲甌脫王<lb/>
　匈奴發左右部二萬騎為四隊並入邊為㓂漢兵追<lb/>
<pb n="KR2k0050_WYG_076-85a"/>
　之斬其首獲九千人生得甌脫王匈奴見甌脫王在<lb/>
　漢恐漢以為道擊之即逺去不敢南逐水草遣九千<lb/>
　騎屯受降城以備漢北橋余吾令可度以備奔走欲<lb/>
　和親常使左右諷漢使者然其侵盜益希遇漢使愈<lb/>
　厚欲以漸致和親漢亦羈縻之<hi>漢書匈奴傳俱按受降城余吾水  在今</hi>
　<hi>榆林套内</hi>
宣帝神爵元年春正月帝如甘泉泰畤<lb/>
　上始幸甘泉郊見泰畤數有美祥修武帝故事盛車<lb/>
<pb n="KR2k0050_WYG_076-85b"/>
　服敬齋祠之禮<hi>漢書郊祀志</hi>
五鳳元年春帝如甘泉郊泰畤<lb/>
　元年正月行幸甘泉郊泰畤<hi>漢書宣帝本紀</hi>
二年春三月帝如雍祠五畤<lb/>
　二年春三月行幸雍祠五畤<hi>漢書宣帝本紀</hi>
甘露元年春正月帝如甘泉郊泰畤<lb/>
　元年春正月行幸甘泉郊泰畤<hi>漢書宣帝本紀</hi>
二年冬帝如萯陽宫<lb/>
<pb n="KR2k0050_WYG_076-86a"/>
　二年冬十二月行幸萯陽宫屬玉觀<hi>漢書宣帝本紀  按括地志萯</hi>
　<hi>陽宫在鄠縣</hi>
匈奴欵五原塞請朝<lb/>
　匈奴呼韓邪單于欵五原塞願奉國珍朝三年正月<lb/>
　詔有司議咸曰陛下聖徳充塞天地光被四表匈奴<lb/>
　單于鄉風慕義舉國同心奉珍朝賀自古未之有也<lb/>
　單于非正朔所加王者所客也禮儀宜如諸侯王稱<lb/>
　臣位次諸侯王下詔以客禮待之位在諸侯王上<hi>漢書</hi>
<pb n="KR2k0050_WYG_076-86b"/>
　<hi>宣帝本紀</hi>
三年春正月帝如甘泉<lb/>
　三年春正月行幸甘泉郊泰畤匈奴呼韓邪單于稽<lb/>
　侯㹪來朝賛謁稱藩臣而不名賜以璽綬冠帶衣裳<lb/>
　安車駟馬黄金錦繡繒絮使有司道單于先行就邸<lb/>
　長安宿長平上自甘泉宿池陽宫上登長平阪詔單<lb/>
　于母謁其左右當户之羣皆列觀蠻夷君長王侯迎<lb/>
　者數萬人夾道陳上登渭橋咸稱萬歲單于就邸置<lb/>
<pb n="KR2k0050_WYG_076-87a"/>
　酒建章宫饗賜單于觀以珍寳二月單于罷歸遣長<lb/>
　樂衛尉髙昌侯忠車騎都尉昌騎都尉虎將萬六千<lb/>
　騎送單于單于居幕南保光禄城<hi>漢書宣帝本紀禄按明一統志光</hi>
　<hi>塞即五原城</hi>
詔諸儒講五經同異於石渠閣<lb/>
　詔諸儒講五經同異太子太傅蕭望之等平奏其議<lb/>
　上親稱制臨決焉迺立梁丘易大小夏侯尚書穀梁<lb/>
　春秋博士<hi>漢書宣帝本紀</hi>
<pb n="KR2k0050_WYG_076-87b"/>
黄龍元年春正月帝如甘泉郊泰畤<lb/>
　正月行幸甘泉郊太畤<hi>漢書宣帝本紀</hi>
元帝初元二年春正月帝如甘泉郊泰畤<lb/>
　元帝即位遵舊儀間歲正月一幸甘泉郊泰畤<hi>漢書郊祀</hi>
　<hi>志</hi>
四年春正月帝如甘泉郊泰畤<lb/>
　正月行幸甘泉郊泰畤<hi>漢書元帝本紀</hi>
五年春三月帝如雍祠五畤<lb/>
<pb n="KR2k0050_WYG_076-88a"/>
　三月行幸雍祠五畤<hi>漢書元帝本紀</hi>
永光元年春正月帝如甘泉郊泰畤<lb/>
　上幸甘泉郊泰畤禮畢因留射獵御史大夫廣徳上<lb/>
　書曰闗東困極人民離流陛下日撞亡秦之鐘聽鄭<lb/>
　衛之樂臣誠悼之今士卒暴露從官勞倦陛下亟反<lb/>
　宫思與百姓同憂樂天下幸甚上即日還<hi>漢書薛廣徳傳</hi>
四年春三月帝如雍祠五畤<lb/>
　三月行幸雍祠五畤<hi>漢書元帝本紀</hi>
<pb n="KR2k0050_WYG_076-88b"/>
五年春正月帝如甘泉郊泰畤<lb/>
　正月行幸甘泉郊泰畤<hi>漢書元帝本紀</hi>
冬帝如長楊宫校獵<lb/>
　冬幸長楊射熊館布車騎大獵<hi>漢書元帝本紀</hi>
建昭元年春三月帝如雍祠五畤<lb/>
　三月上幸雍祠五畤<hi>漢書元帝本紀</hi>
二年春正月帝如甘泉郊泰畤<lb/>
　正月行幸甘泉郊泰畤<hi>漢書元帝本紀</hi>
<pb n="KR2k0050_WYG_076-89a"/>
成帝建始元年冬作長安南北郊罷甘泉祠<lb/>
　帝初即位丞相衡御史大夫譚奏言帝王之事莫重<lb/>
　於郊祀祭天於南郊就陽之義也瘞地於北郊即隂<lb/>
　之義也天之于天子也因其所都而各饗焉宜於長<lb/>
　安定南北郊為萬世基天子從之既定衡言甘泉泰<lb/>
　畤不宜復修由是皆罷<hi>漢書郊祀志</hi>
二年春正月罷雍五畤始親祠南郊<lb/>
　正月罷雍五畤辛巳上始郊祀長安南郊詔曰迺者<lb/>
<pb n="KR2k0050_WYG_076-89b"/>
　徙泰畤后土于南郊北郊朕親飭躬郊祀上帝皇天<lb/>
　報應神光並見三輔長無共張繇役之勞赦奉郊縣<lb/>
　長安長陵及中郎官耐罪徒三月祠后土于北郊<hi>漢書</hi>
　<hi>成帝本紀</hi>
鴻嘉元年春二月行幸初陵<lb/>
　上行幸初陵赦作徒以新豐戲縣為昌陵縣奉初陵<lb/>
　賜百戸牛酒<hi>漢書成帝本紀</hi>
帝始為㣲行<lb/>
<pb n="KR2k0050_WYG_076-90a"/>
　上始為㣲行從期門郎或私奴或乘小車或皆騎出<lb/>
　入市里郊埜逺至旁縣鬬雞走馬常自稱富平侯家<lb/>
　人富平侯者侍中張放也寵幸無比故假稱之<hi>通鑑</hi>
二年春帝如雲陽<lb/>
　鴻嘉二年春上幸雲陽<hi>漢書成帝本紀</hi>
夏徙郡國豪桀於昌陵<lb/>
　初元帝儉約渭陵不復徙民起邑帝起初陵<hi>集覧云成帝以</hi>
　<hi>渭城延陵亭部為初陵</hi>數年後樂霸陵曲亭南更營之將作大<lb/>
<pb n="KR2k0050_WYG_076-90b"/>
　匠解萬年奏請為初陵徙民起邑上從其言起昌陵<lb/>
　邑徙郡國豪桀五千戸於昌陵<hi>通鑑</hi>
永始三年冬十月復甘泉泰畤及雍五畤<lb/>
　初罷甘泉泰畤作南郊日大風壊甘泉竹宫折㧞畤<lb/>
　中樹木十圍以上百餘天子異之以問劉向向對曰<lb/>
　家人尚不欲絶種祠况于國之神寳舊畤且甘泉及<lb/>
　雍五畤始立皆有神祇感應然後營之非茍而已也<lb/>
　祖宗所立神祇舊位誠未易動上意恨之後上以無<lb/>
<pb n="KR2k0050_WYG_076-91a"/>
　繼嗣故令太后詔有司復甘泉泰畤及雍五畤天子<lb/>
　復親郊禮如前又復長安雍及郡國祠著明者<hi>漢書郊祀</hi>
　<hi>志</hi>
四年春正月帝如甘泉郊泰畤<lb/>
　上幸甘泉郊泰畤神光降集紫殿賜雲陽吏民爵女<lb/>
　子百戸牛酒鰥寡孤獨髙年帛<hi>漢書成帝本紀</hi>
元延元年春正月帝如雍祠五畤<lb/>
　三月行幸雍祠五畤<hi>漢書成帝本紀</hi>
<pb n="KR2k0050_WYG_076-91b"/>
二年春正月帝如甘泉郊泰畤<lb/>
　正月行幸甘泉郊泰畤<hi>漢書成帝本紀</hi>
三月帝陟西嶽<lb/>
　元延二年三月帝幸河東祀后土既祭行遊龍門登<lb/>
　歴觀陟西嶽而歸<hi>紀事年表</hi>
冬帝如長楊宫校獵<lb/>
　冬行幸長楊宫從胡客大校獵宿萯陽宫<hi>漢書成帝紀</hi>
三年春正月帝如雍祠五畤<lb/>
<pb n="KR2k0050_WYG_076-92a"/>
　三月行幸雍祠五畤<hi>漢書成帝本紀</hi>
秋帝如長楊射熊館校獵<lb/>
　上將大誇胡人以多禽獸秋命右扶風發民入南山<lb/>
　西自襃斜東至𢎞農南敺漢中張羅罔罝罘捕熊羆<lb/>
　豪豬虎豹狖玃狐菟麋鹿載以檻車輸長楊射熊館<lb/>
　以罔為周阹縱禽獸其中令胡人手搏之自取其獲<lb/>
　上親臨觀焉是時農民不得収斂雄從至射熊館上<lb/>
　長楊賦以風<hi>漢書揚雄傳</hi>
<pb n="KR2k0050_WYG_076-92b"/>
四年春正月帝如甘泉郊泰畤<lb/>
　正月行幸甘泉郊泰畤<hi>漢書成帝夲紀</hi>
綏和元年春三月帝如雍祠五畤<lb/>
　三月行幸雍祠五畤<hi>漢書成帝本紀</hi>
二年春正月帝如甘泉郊泰畤<lb/>
　正月行幸甘泉郊泰畤<hi>漢書成帝本紀</hi>
三月復長安南北郊<lb/>
　帝崩皇太后詔有司曰皇帝即位思順天心遵經義<lb/>
<pb n="KR2k0050_WYG_076-93a"/>
　定郊禮天下悦憙懼未有皇孫故復甘泉泰畤汾隂<lb/>
　后土庶幾獲福皇帝恨難之卒未得其祐其復南北<lb/>
　郊長安如故以順皇帝之意也<hi>漢書郊祀志</hi>
哀帝建平三年冬十一月復甘泉泰畤祠罷南北郊<lb/>
　建平三年冬十一月壬子復甘泉泰畤汾隂后土祠<lb/>
　罷南北郊<hi>漢書哀帝紀</hi>哀帝即位寢疾博徵方術士京師<lb/>
　諸縣皆有侍祠使者盡復前世所常興諸祠官凡七<lb/>
　百餘所一歲三萬七千祠云明年復令太皇太后詔<lb/>
<pb n="KR2k0050_WYG_076-93b"/>
　有司曰皇帝孝順奉承聖業靡有解怠而乆疾未瘳<lb/>
　夙夜惟思殆繼體之君不宜改作其復甘泉泰畤汾<lb/>
　隂后土祠如故上亦不能親至遣有司行事而禮祠<lb/>
　焉<hi>漢書郊祀志</hi>
平帝元始四年春二月起明堂辟雍靈臺<lb/>
　王莽奏起明堂辟雍靈臺為學者築舎萬區制度甚<lb/>
　盛<hi>漢書王莽傳</hi>
五年春正月復長安南北郊<lb/>
<pb n="KR2k0050_WYG_076-94a"/>
　莽奏復長安南北郊又頗改其祭禮曰周官天墜之<lb/>
　祀三十餘年間天墜之祠五徙焉<hi>漢書郊祀志</hi>
孺子居攝元年西羌反攻西河<lb/>
　西羌龎恬等怨莽奪其地反攻西河太守莽遣兵擊<lb/>
　破之<hi>綱目</hi>
二年秋七月三輔亂<lb/>
　三輔聞翟義起自茂陵以西至汧二十三縣盜賊並<lb/>
　發趙明霍鴻等自稱將軍攻燒官寺殺右輔都尉及<lb/>
<pb n="KR2k0050_WYG_076-94b"/>
　斄令刼畧吏民衆十餘萬火見未央宫前殿莽晝夜<lb/>
　抱孺子禱宗廟拜衛尉王級為虎賁將軍大鴻臚望<lb/>
　鄉侯閻遷為折衝將軍與甄邯王晏西擊趙明等<hi>漢書</hi>
　<hi>翟方進傳</hi>
初始元年春三輔兵皆破滅<lb/>
　正月莽虎牙將軍王邑等自闗東還便引兵西復以<lb/>
　邑弟侍中王奇為揚武將軍復將兵西二月明等殄<lb/>
　滅諸縣悉平還師振旅莽乃置酒白虎殿勞饗將帥<lb/>
<pb n="KR2k0050_WYG_076-95a"/>
　大封拜自謂威徳日盛大得天人之助至其年十二<lb/>
　月遂即真矣<hi>漢書翟方進列傳</hi>
新莽始建國二年冬十二月起八風臺<lb/>
　王莽簒位二年興神僊事以方士蘇樂言起八風臺<lb/>
　於宫中臺成萬金作樂其上順風作液湯<hi>如淳曰藝文志有液</hi>
　<hi>湯經其義未聞也</hi>又種五梁禾於殿中<hi>師古曰五色禾也谷永所謂耕耘五徳也</hi>
　各順色置其方面先鬻鶴□毒冒犀玉二十餘物漬<lb/>
　種<hi>師古曰鬻古煑字也□古髓字也謂鬻取汁以漬穀子也</hi>計粟斛成一金言此<lb/>
<pb n="KR2k0050_WYG_076-95b"/>
　黄帝穀僊之術也吕樂為黄門郎主之<hi>漢書郊祀志</hi>
天鳳二年春五原兵起<lb/>
　莽好變改制度政令煩多當奉行者輒質問乃以從<lb/>
　事前後相乘憒眊不渫上書待報者連年不得去拘<lb/>
　繫郡縣者逢赦而後出衛卒不交代三歲矣穀常貴<lb/>
　邊兵二十餘萬人仰衣食縣官五原代郡尤被其毒<lb/>
　起為盜賊數千人為輩轉入旁郡莽遣捕盜將軍孔<lb/>
　仁將兵與郡縣合擊歲餘迺定邊郡亦畧將盡<hi>漢書王莽</hi>
<pb n="KR2k0050_WYG_076-96a"/>
　<hi>傳</hi>
地皇元年秋九月莽起九廟於長安城南<lb/>
　太初祖廟東西南北各四十丈髙十七丈餘廟半之<lb/>
　為銅薄櫨飾以金銀琱文窮極百工之巧帶髙増下<lb/>
　功費數百鉅萬<hi>漢書王莽傳</hi>
二年秋莽毁漢髙廟<lb/>
　莽感漢髙廟神靈遣虎賁武士入髙廟抜劍四面提<lb/>
　擊斧壞户牖桃湯赭鞭鞭灑屋壁令輕車校尉居其<lb/>
<pb n="KR2k0050_WYG_076-96b"/>
　中<hi>漢書王莽傳</hi>
淮陽王更始元年秋析人鄧葉等起兵攻武闗克之<lb/>
　析人鄧葉于匡起兵南鄉百餘人時析宰將兵數千<lb/>
　備武闗葉匡謂宰曰劉帝已立君何不知命也宰請<lb/>
　降盡得其衆葉自稱輔漢左將軍匡右將軍攻武闗<lb/>
　都尉朱萌降進攻右隊大夫宋綱殺之莽憂不知所<lb/>
　出乃率羣臣南郊陳具符命本末仰天大哭氣盡伏<lb/>
　而叩頭諸生小民旦夕㑹哭甚悲哀者除以為郎<hi>漢書</hi>
<pb n="KR2k0050_WYG_076-97a"/>
　<hi>王莽傳</hi>
莽遣九虎將軍迎擊漢兵至華隂敗走保京師倉<lb/>
　莽拜將軍九人皆以虎為號號曰九虎將北軍精兵<lb/>
　數萬人東内其妻子宫中以為質時省中黄金萬斤<lb/>
　者為一匱尚有六十匱長樂御府中御府及都内平<lb/>
　凖帑藏錢帛珠玉財物甚衆莽愈愛之賜九虎士人<lb/>
　四千錢衆重怨無鬬意九虎至華隂囘谿距隘北從<lb/>
　河南至山于匡持數千弩乘堆挑戰鄧葉北出九虎<lb/>
<pb n="KR2k0050_WYG_076-97b"/>
　後擊之六虎敗走史熊王况詣闕歸死莽使使責死<lb/>
　者安在皆自殺其四虎亡三虎郭欽陳翬成重収散<lb/>
　卒保京師倉<hi>漢書王莽傳</hi>
鄧葉開武闗迎漢兵三輔豪桀共起討莽<lb/>
　葉開武闗迎漢丞相司直李松將二千餘人與葉等<lb/>
　共攻京師倉未下葉以𢎞農掾王憲為校尉將數百<lb/>
　人北度渭入左馮翊界降城畧地李松遣偏將軍韓<lb/>
　臣等徑西至新豐與莽波水將軍戰波水走韓臣等<lb/>
<pb n="KR2k0050_WYG_076-98a"/>
　追奔遂至長門宫王憲北至頻陽所過迎降大姓櫟<lb/>
　陽申碭下邽王大皆率衆隨憲屬縣斄嚴春茂陵董<lb/>
　喜藍田王孟槐里汝臣盩厔王扶陽陵嚴本杜陵屠<lb/>
　門少之屬衆皆數千人假號稱漢將時李松鄧葉以<lb/>
　京師小小倉尚未可下何况長安城當須更始帝大<lb/>
　兵到即引軍至華隂治攻具而長安旁兵四㑹城下<lb/>
　聞天水隗氏兵方到皆争欲先入城貪立大功鹵掠<lb/>
　之利莽遣使者分赦城中諸獄囚徒皆授兵殺豨飲<lb/>
<pb n="KR2k0050_WYG_076-98b"/>
　其血與誓曰有不為新室者社鬼記之<hi>漢書王莽傳</hi>
冬十月漢兵入長安共誅莽<lb/>
　莽更始將軍史諶將度渭橋皆散走諶空還衆兵發<lb/>
　掘莽妻子父祖冡燒其棺槨及九廟明堂辟雍火照<lb/>
　城中十月戊申朔兵從宣平門入張邯行城門逢兵<lb/>
　見殺王邑王林王巡䠠惲等分將兵距擊北闕下漢<lb/>
　兵貪莽封力戰者七百餘人<hi>獲莽當得封故貪之而力戰</hi>㑹日暮<lb/>
　官府邸第盡犇亡二日己酉城中少年朱弟張魚等<lb/>
<pb n="KR2k0050_WYG_076-99a"/>
　恐見鹵掠趨讙並和燒作室門斧敬法闥謼曰反賊<lb/>
　王莽何不出降火及掖庭莽避火宣室前殿火輒隨<lb/>
　之莽紺袀服帶璽韍持虞帝七首天文郎按式於前<lb/>
　莽旋席隨斗柄而坐曰天生徳於予漢兵其如予何<lb/>
　三日庚戌羣臣扶莽之漸臺欲阻池水王邑晝夜戰<lb/>
　士死傷畧盡馳入宫間闗至漸臺見其子睦解衣冠<lb/>
　欲逃邑叱之令還父子共守莽軍人入殿中謼曰王<lb/>
　莽安在有美人出房曰在漸臺衆兵圍數百重臺上<lb/>
<pb n="KR2k0050_WYG_076-99b"/>
　亦弓弩與相射矢盡短兵接王邑父子䠠惲王巡戰<lb/>
　死莽入室下晡時衆兵上臺王揖趙博苗訢唐尊王<lb/>
　盛等皆死臺上商人杜呉殺莽取其綬校尉東海公<lb/>
　賔就斬莽首軍人分莽身支節肌骨臠分公賔就持<lb/>
　莽首詣王憲憲自稱漢大將軍城中兵數十萬皆屬<lb/>
　焉六日癸丑李松鄧葉入長安將軍趙萌申屠建亦<lb/>
　至以憲得璽綬不輒上多挟宫女建天子皷旗収斬<lb/>
　之傳莽首詣宛<hi>漢書王莽傳</hi>
<pb n="KR2k0050_WYG_076-100a"/>
二年春二月更始自雒陽遷都長安<lb/>
　鄭興河南人更始立以李松行丞相事先入長安松<lb/>
　以興為長史令興奉迎遷都更始諸將皆山東人咸<lb/>
　勸留雒陽興說更始曰陛下起自荆楚權政未施一<lb/>
　朝建號而山西雄桀争誅王莽開闗郊迎者何也此<lb/>
　天下同苦王氏虐政而思髙祖之舊徳也今又不撫<lb/>
　之臣恐百姓離心盜賊復起矣春秋書齊小白入齊<lb/>
　不稱侯未朝廟故也今議者欲先定赤眉而後入闗<lb/>
<pb n="KR2k0050_WYG_076-100b"/>
　是不識其本而争其末恐國家之守轉在函谷雖卧<lb/>
　雒陽庸得安枕乎更始曰朕西決矣<hi>後漢書鄭興傳</hi>李松自<lb/>
　長安傳送乘御服御又遣中黄門從官奉迎遷都二<lb/>
　年二月更始自洛陽而西初王莽敗唯未央宫被焚<lb/>
　而已其餘宫館一無所毁宫女數千備列後庭自鐘<lb/>
　鼓帷帳輿輦器服太倉武庫官府市里不改於舊更<lb/>
　始既至居長樂宫升前殿郎吏以次列庭中更始羞<lb/>
　怍俛首刮席不敢視諸將後至者更始問擄掠得幾<lb/>
<pb n="KR2k0050_WYG_076-101a"/>
　何左右皆宫省乆吏各驚相視<hi>劉𤣥傳</hi>
延岑據漢中漢中王嘉擊降之<lb/>
　更始即位嘉遷大將軍擊延岑于冠軍降之更始既<lb/>
　都長安以嘉為漢中王扶威大將軍持節就國都於<lb/>
　南鄭衆數十萬<hi>後漢書順陽侯嘉傳</hi>
冬十二月赤眉西入闗<lb/>
　赤眉雖數戰勝而疲敝愁泣思欲東歸崇<hi>樊崇也</hi>等慮<lb/>
　衆東向必散不如西攻長安更始二年冬崇自武闗<lb/>
<pb n="KR2k0050_WYG_076-101b"/>
　徐宣自陸渾闗兩道俱入<hi>後漢書劉盆子傳</hi>
蕭王遣將軍鄧禹將兵入闗<lb/>
　蕭王將北徇燕趙度赤眉必破長安乃拜鄧禹為前<lb/>
　將軍中分麾下精兵二萬人遣西入關<hi>綱目</hi>
　<lb/>
　<lb/>
　<lb/>
　陜西通志卷七十六<lb/>
</p>
<p>
</p>
  </div>
</body>
</text>
</TEI>
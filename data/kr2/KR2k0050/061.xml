<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陜西通志巻六十一</head> <lb/>
    <p>
<pb n="KR2k0050_WYG_061-1a"/>
欽定四庫全書<lb/>
　陜西通志巻六十一<lb/>
　　人物七<lb/>
　忠節<lb/>
周<lb/>
富辰<hi>郃人襄王大夫</hi>鄭伐滑王使伯服游孫伯如鄭請滑鄭執<lb/>
　二子王怒將以狄伐鄭富辰諫王弗聽狄伐鄭取櫟<lb/>
　王德狄人將以其女為后辰諫王又弗聽王黜狄后<lb/>
<pb n="KR2k0050_WYG_061-1b"/>
　狄人來誅殺譚伯辰曰昔吾驟諫王王弗從以及此<lb/>
　難若其不出王其以我為懟乎乃以其屬死之<hi>國語</hi>
子車奄息<hi>秦大夫</hi>交交黄鳥止於棘誰從穆公子車奄息<lb/>
　交交黄鳥止於桑誰從穆公子車仲行交交黄鳥止<lb/>
　於楚誰從穆公子車鍼虎<hi>詩秦風</hi>秦穆公卒以子車氏<lb/>
　之三子為殉皆秦之良也國人哀之為之賦黄鳥<hi>詩經</hi>
　<hi>注</hi>穆公與羣臣飲酒酣公曰生共此樂死共此哀於<lb/>
　是奄息仲行鍼虎許諾及公薨皆從死黄鳥之詩所<lb/>
<pb n="KR2k0050_WYG_061-2a"/>
　為作也<hi>史記秦本紀注</hi>
漢<lb/>
蘇武字子卿<hi>建子杜陵人</hi>天漢元年以中郎將持節送匈奴<lb/>
　使留在漢者與副中郎將張勝假吏常惠等俱至匈<lb/>
　奴匈奴欲降之使衞律召武受辭武引佩刀自刺律<lb/>
　驚自抱持武氣絕半日復蘇律謂武曰蘇君律前歸<lb/>
　匈奴擁衆數萬蘇君今日降明日復然空以身膏草<lb/>
　野誰復知之武不應律曰君今不聽吾計後雖欲復<lb/>
<pb n="KR2k0050_WYG_061-2b"/>
　見我尚可得乎武罵曰女畔主背親何以女為見律<lb/>
　知武終不可脅白單于乃幽武大窖中絕不飲食天<lb/>
　雨雪武臥齧雪與旃毛幷咽之數日不死匈奴以為<lb/>
　神徙武北海上無人處使牧羝武至海上廩食不至<lb/>
　掘野䑕去草實而食之仗漢節牧羊臥起操持節旄<lb/>
　盡落久之單于使李陵至海上置酒設樂謂武曰單<lb/>
　于聞陵與子卿素厚故使來說足下虚心欲相待武<lb/>
　曰武父子無功德皆為陛下所成就今得殺身自效<lb/>
<pb n="KR2k0050_WYG_061-3a"/>
　誠甘樂之願勿復再言陵數日復曰子卿一聽陵言<lb/>
　武曰自分已死久矣王必欲降請畢今日之懽效死<lb/>
　於前陵見其至誠喟然嘆曰嗟乎義士陵與衞律之<lb/>
　罪上通於天因泣下沾巾與武決去後陵復至海上<lb/>
　語武捕得雲中生口言吏民皆白服曰上崩武號哭<lb/>
　嘔血旦夕臨數月昭帝即位匈奴與漢和親漢求武<lb/>
　等匈奴詭言武死後漢使復至匈奴常惠敎使者謂<lb/>
　天子射上林苑得雁足有繫帛書言武等在某澤中<lb/>
<pb n="KR2k0050_WYG_061-3b"/>
　單于驚謝漢使召會武官屬隨武還始元六年春至<lb/>
　京師詔奉武一太牢謁武帝園廟拜為典屬國武留<lb/>
　匈奴凡十九嵗始以强壯出及還鬚髮盡白宣帝神<lb/>
　爵二年病卒圖畫麒麟閣<hi>漢書本傳</hi>
段崇字禮高南鄭人太守鄭厪命為主簿凉州羌入漢<lb/>
　中從厪屯褒中厪欲戰崇諫不可厪不聽出戰敗績<lb/>
　崇及子勃兄子伯生等皆死羌遂得厪殺之程信字<lb/>
　伯義南鄭人時為功曹居守馳來赴難殯殮厪喪結<lb/>
<pb n="KR2k0050_WYG_061-4a"/>
　故吏子弟二十五人各募敢死士以待時太守鄧成<lb/>
　命為五官虜復來信等將其同志率先奮討大破之<lb/>
　信被八創死天子咨嗟賜信崇家穀數千斛有王宗<lb/>
　原展及嚴孶李容姜濟陳已曹廉勾矩劉旌九人皆<lb/>
　以令義為鄭厪所命王宗原展與厪同死孳容等七<lb/>
　人與信幷命詔書賜九子家穀各五百斛<hi>漢中士女志</hi>
魯旭<hi>謙子平陵人</hi>官太僕與王允共誅董卓李傕入長安旭<lb/>
　遇害<hi>後漢書魯恭傳</hi>
<pb n="KR2k0050_WYG_061-4b"/>
金元休名尚京兆人與同郡韋休甫第五休文俱著名<lb/>
　號三休為兖州刺史東之郡而太祖已臨兗州尚依<lb/>
　袁術術僭號欲以尚為太尉尚無屈意術亦不敢强<lb/>
　也建安初尚逃還為術所害後喪至京天子嘉尚忠<lb/>
　烈為之咨嗟詔百官弔祭拜子暐為郎<hi>典畧</hi>
金禕字德禕<hi>璇子京兆人</hi>自以世為漢臣覩漢祚將移與耿<lb/>
　紀韋晃吉本本子邈邈弟穆等結謀禕與王必善必<lb/>
　典兵督許中事邈等率千餘人夜攻必禕遣人為内<lb/>
<pb n="KR2k0050_WYG_061-5a"/>
　應射必中肩必投禕夜喚德禕禕家不知是必謂為<lb/>
　邈等曰王長史已死乎必乃更他路奔南城會天明<lb/>
　邈等衆散故敗<hi>三輔決錄注</hi>
韋康字元將京兆人康父端從涼州徵為太僕康代為<lb/>
　涼州刺史後為馬超所圍堅守歴時救軍不至遂為<lb/>
　超所殺<hi>三輔決錄</hi>
晉<lb/>
傅祗字子莊泥陽人性至孝才識明練起家太子舍人<lb/>
<pb n="KR2k0050_WYG_061-5b"/>
　遷滎陽太守自魏黄初大水之後河濟汎溢祗造沈<lb/>
　萊堰自此兗豫無水患遷常侍左將軍楊駿輔政欲<lb/>
　悅衆心議普進封爵祇與駿書曰未有帝王始崩臣<lb/>
　下論功者也不從氐人齊萬年反以祗為行安西軍<lb/>
　司加常侍討平之趙王倫輔政以為中書監王戎陳<lb/>
　準等相與言曰傅公在事吾屬無憂矣懷帝即位東<lb/>
　海王越輔政祗旣居端右明達國體朝廷制度多所<lb/>
　經綜大將軍茍晞表請遷都使祗出詣沔陰脩理舟<lb/>
<pb n="KR2k0050_WYG_061-6a"/>
　楫為水行之備洛陽陷遂共建行臺推祗為盟主傳<lb/>
　檄四方徵義兵以暴疾薨祗自以義誠不終力疾手<lb/>
　筆勑厲其二子宣暢辭㫖深切覽者莫不感激慷慨<lb/>
　<hi>晉書傅𤣥傳</hi>
魏浚東阿人寓居關中有幹用永嘉末與流民東保河<lb/>
　陰之硤石時京邑荒儉浚掠穀麥獻懷帝及洛陽陷<lb/>
　屯於洛北石梁塢撫養遺衆其附賊者解喻之恃遠<lb/>
　不從命者遣將討之遠近感悅襁負至者甚衆劉琨<lb/>
<pb n="KR2k0050_WYG_061-6b"/>
　承制假浚河南尹劉曜忌浚得衆率軍圍之浚夜走<lb/>
　為曜所得遂死之贈平西將軍浚族子該一名亥劉<lb/>
　曜攻長安隨浚赴難守金墉城曜引去餘衆依之元<lb/>
　帝承制加冠軍將軍雍州刺史助周訪討平杜曾詔<lb/>
　以為順陽太守王敦反梁州刺史甘卓試以敦㫖動<lb/>
　之該距而不應蘇峻反率衆救臺軍峻未平卒<hi>晉書本傳</hi>
吉挹字祖沖蓮勺人祖朗愍帝時為御史中丞西朝不<lb/>
　守朗嘆曰吾何忍君臣相隨北面事賊乎乃自殺挹<lb/>
<pb n="KR2k0050_WYG_061-7a"/>
　少有志節孝武帝初苻堅陷梁益桓豁表挹為魏興<lb/>
　太守尋加輕車將軍領晉昌太守以拒堅功拜員外<lb/>
　散騎侍郎苻堅將韋鍾攻魏興挹拒之斬七百餘級<lb/>
　加督五郡軍事鍾率衆欲趨襄陽挹邀擊斬五千餘<lb/>
　級鍾怒回軍圍之挹又屢挫其銳後賊衆繼至挹力<lb/>
　不能抗賊城將陷挹引刀欲自殺友人逼奪其刀會<lb/>
　賊執之挹閉口不言不食而死追贈益州刺史<hi>晉書本傳</hi>
傅𢎞之字仲度泥陽人父韶晉梁州史𢎞之少倜儻有<lb/>
<pb n="KR2k0050_WYG_061-7b"/>
　大志舉秀才不行義旗建輔國將軍道規以為㕘軍<lb/>
　盧循作亂桓石綏自號荆州刺史王天恩自號梁州<lb/>
　刺史襲西城時韶為梁州遣𢎞之討石綏等斬之除<lb/>
　太尉行㕘軍高祖北伐𢎞之與扶風太守沈田子等<lb/>
　七軍自武關入偽上洛太守脫走進據藍田招懷戎<lb/>
　晉晉人龎斌之羌人康横等各率部歸化進為桂陽<lb/>
　公除畧陽太守徐師高叛𢎞之討平之高祖歸後勃<lb/>
　勃偽太子赫連璝率衆三萬襲長安𢎞之領步騎五<lb/>
<pb n="KR2k0050_WYG_061-8a"/>
　千於池陽破之璝又抄掠渭南𢎞之又於寡婦渡破<lb/>
　璝掠七千餘口義真東歸勃勃傾國追躡於青泥大<lb/>
　戰𢎞之軍敗陷没逼令降不屈見殺時年四十二<hi>宋書</hi>
　<hi>本傳</hi>
梁<lb/>
韋粲字長倩杜陵人好學仗氣太清二年為散騎常侍<lb/>
　粲聞侯景作逆簡閱部下得精卒五千馬百疋倍道<lb/>
　赴援至豫章奉命報云賊已出横江粲就内侍劉孝<lb/>
<pb n="KR2k0050_WYG_061-8b"/>
　儀謀之孝儀曰必期如此當有别勑豈可妄相驚動<lb/>
　時孝儀置酒粲怒以杯抵地曰賊已渡江便逼宫闕<lb/>
　水陸俱斷何暇有報假令無勑豈得自安韋粲今日<lb/>
　何情飲酒即馳馬出以輕舸就路至南洲司州刺史<lb/>
　栁仲禮亦帥步騎萬餘人至横江粲即送糧仗贍給<lb/>
　幷散私金帛以賞其戰士建議推仲禮為大都督進<lb/>
　軍次新亭是夜仲禮入粲營部分衆軍令粲頓青塘<lb/>
　粲帥所部水陸俱進時値昏霧軍人失道比及青塘<lb/>
<pb n="KR2k0050_WYG_061-9a"/>
　夜已過半壘栅至曉未合景率銳卒來攻軍副王長<lb/>
　茂勸據柵待之粲不從令軍主鄭逸逆擊之遂敗賊<lb/>
　乘勝入營左右牽粲避賊粲不動叱子弟力戰兵死<lb/>
　畧盡遂見害子尼及三弟助警構從弟昂皆戰死賊<lb/>
　傳粲首以示城内太宗聞之流涕曰社稷所寄惟在<lb/>
　韋公如何不幸先死行陣詔贈䕶軍將軍世祖平侯<lb/>
　景追諡曰忠貞並贈助警構及尼皆中書郎昂員外<lb/>
　散騎常侍粲長子臧字君理厯官東宫領直侯景至<lb/>
<pb n="KR2k0050_WYG_061-9b"/>
　帥兵屯西華門城陷奔江州收舊部曲據豫章為部<lb/>
　下所害<hi>梁書本傳</hi>
北魏<lb/>
王洛兒京兆人明元在東宫給事帳下性謹愿未嘗有<lb/>
　過明元嘗獵於灅南乘氷而濟氷陷没馬洛兒投水<lb/>
　奉帝出殆將凍死帝解衣賜之恩寵日隆天賜末帝<lb/>
　避難居外洛兒晨夜侍衞恭勤發於至誠元紹之逆<lb/>
　帝晝居山嶺夜還洛兒家洛兒冐難往返京都通問<lb/>
<pb n="KR2k0050_WYG_061-10a"/>
　大臣大臣遂出奉迎明元還宫社稷獲全洛兒有功<lb/>
　焉太宗即位拜散騎常侍賜爵新息公卒贈太尉太<lb/>
　宗親臨哀慟者數四子長城襲爵<hi>北史本傳</hi>
宿查干<hi>石祖朔方人</hi>世祖時虎賁幢將從征平涼有功賜爵<lb/>
　安漢男遷給事討蠕蠕戰殁<hi>魏書宿石傳</hi>
蘇湛字景儁魏侍中則之後舉秀才蕭寶夤之討關西<lb/>
　以湛為行臺郎中深見委任孝昌中寶夤反時湛臥<lb/>
　疾於家寶夤報湛云死生榮辱與君共之湛聞之舉<lb/>
<pb n="KR2k0050_WYG_061-10b"/>
　聲大哭曰為我白齊王王本以窮鳥投人賴朝廷假<lb/>
　王羽翼不能竭忠報德乃欲乘人間隙有不臧之心<lb/>
　蘇湛不能以百口為王族滅願乞骸骨還鄕里寶夤<lb/>
　素重之聽還武功寶夤敗莊帝即位徵補尚書帝謂<lb/>
　曰聞卿答寶夤甚有美辭湛頓首謝曰臣與寶夤周<lb/>
　旋契濶言得盡心而不能令其守節臣之罪也莊帝<lb/>
　大悦加散騎侍郎尋遷中書病還鄕里終於家<hi>魏書本傳</hi>
韋元恢杜陵人有氣幹孝昌初值刺史元法僧外叛元<lb/>
<pb n="KR2k0050_WYG_061-11a"/>
　恢招聚同志潛規克復事泄為法僧所害時人傷之<lb/>
　<hi>魏書韋閬傳</hi>
泉企字思道上洛豐陽人曾祖景言魏建節將軍世襲<lb/>
　本縣令父安志復領本縣企九嵗喪父哀毁類成人<lb/>
　年十二鄉人詣州請企為縣令魏宣武帝詔從所請<lb/>
　企雖童幼而好學恬靜百姓安之孝昌初加龍驤將<lb/>
　軍除上洛郡守蕭寶夤反遣其黨郭子恢襲據潼關<lb/>
　企率鄉兵三千人拒之連戰數日子弟死者二十餘<lb/>
<pb n="KR2k0050_WYG_061-11b"/>
　人遂大破子恢以功拜征虜將軍寶夤又遣兵萬人<lb/>
　趨青泥圖取上洛豪族泉杜二姓宻應之企與刺史<lb/>
　董紹宗潛兵掩襲二姓散走寶夤亦退遷淅州刺史<lb/>
　永安中梁將王元真宼荆州加企持節都督率衆援<lb/>
　之遇於順陽與戰大破之除東雍州刺史企性清約<lb/>
　纎毫不擾於民每於鄉里運米自給孝武初齊神武<lb/>
　專政魏帝有西顧之心欲委企以山南之事乃除洛<lb/>
　州刺史當州都督未幾帝西遷齊神武率衆至潼關<lb/>
<pb n="KR2k0050_WYG_061-12a"/>
　企遣子元禮禦之上洛人泉岳其弟猛畧與拒陽人<lb/>
　杜窋等謀翻洛州以應東軍企知之殺岳及猛畧等<lb/>
　窋亡投東魏大綂初進爵上洛郡公三年高敖曹圍<lb/>
　逼州城杜窋為鄉導企拒守旬餘矢盡援絕城乃陷<lb/>
　企謂敖曹曰泉企力屈志不服也及竇泰被擒敖曹<lb/>
　遂執企而東以杜窋為刺史企臨發宻誡子元禮仲<lb/>
　遵致力本朝餘無所言聞者莫不憤歎尋卒於鄴元<lb/>
　禮少有志氣好弓馬釋褐奉朝請本州别駕累遷散<lb/>
<pb n="KR2k0050_WYG_061-12b"/>
　騎常侍洛州陷與企俱被執而東於路迯歸時杜窋<lb/>
　雖為刺史然邑人素輕杜而重泉及元禮至與仲遵<lb/>
　相見感父臨别之言潛與豪右結託信宿之間遂率<lb/>
　鄉人襲州城斬窋傳首長安朝廷嘉之拜車騎大將<lb/>
　軍世襲洛州刺史從戰沙苑為流矢所中卒仲遵少<lb/>
　謹實涉獵經史年十四為本縣令及長有武藝每從<lb/>
　父兄征討以勇決聞高敖曹攻洛州企令仲遵出戰<lb/>
　衆寡不敵為流矢中目不堪復戰及城陷仲遵以被<lb/>
<pb n="KR2k0050_WYG_061-13a"/>
　傷不行後與元禮斬窋以功封豐陽伯加授征東將<lb/>
　軍豫州刺史及元禮於沙苑戰殁復以仲遵為洛州<lb/>
　刺史隨于謹攻柏谷塢力戰先登擒其將王顯明復<lb/>
　會大軍戰於邙山授荆州刺史仲遵雖出自巴夷而<lb/>
　有方雅之操歴官以清白見稱朝廷以其父臨危抗<lb/>
　節令襲爵上洛郡公恭帝初徵拜左衞將軍尋出為<lb/>
　金州刺史武成初卒諡曰莊<hi>周書泉企傳</hi>
韋祐字法保山北人祖騈中書博士父義上洛郡守法<lb/>
<pb n="KR2k0050_WYG_061-13b"/>
　保少好遊俠人有急難投之者多保存之父殁事母<lb/>
　兄以孝敬聞慕李長壽之為人遂娶長壽女因寓居<lb/>
　關南正光末拜員外散騎侍郎孝武西遷除右將軍<lb/>
　及長壽被害其子延孫收餘衆守禦東境朝廷恐延<lb/>
　孫兵少不能自固乃除法保東洛州刺史配兵數百<lb/>
　人以援延孫法保遂倍道兼行東魏陜州刺史劉貴<lb/>
　以步騎邀之法保命所部為圓陣且戰且前數日得<lb/>
　與延孫兵接乃幷勢置栅於伏流未幾太祖徵法保<lb/>
<pb n="KR2k0050_WYG_061-14a"/>
　與延孫還朝賞勞甚厚授大都督除河南尹頻與敵<lb/>
　人交兵每身先士卒單馬陷陣嘗至關南與東魏人<lb/>
　戰流矢中頸從口中出當時氣絕輿至營久之乃蘇<lb/>
　拜車騎大將軍鎮九曲城加驃騎大將軍會東魏遣<lb/>
　軍送糧饋宜陽法保潛邀之轉戰數十里兵少不敵<lb/>
　為流矢所中卒諡曰壯<hi>周書本傳</hi>
北周<lb/>
楊敷字文衍華山公寛之兄子父暄歴輔國將軍諌議<lb/>
<pb n="KR2k0050_WYG_061-14b"/>
　大夫以别將從魏廣陽王深征葛榮為榮所害贈華<lb/>
　州刺史敷少有志操重然諾每覽書傳見忠臣烈士<lb/>
　之事常慨然景慕之魏建義初襲祖鈞爵臨貞縣伯<lb/>
　天和六年出為汾州刺史齊將段孝先率衆五萬來<lb/>
　寇梯衝地道晝夜攻城敷親當矢石隨事扞禦拒守<lb/>
　纍旬攻之愈急時城中兵不滿二千戰死者已十四<lb/>
　五糧儲又盡公私窮蹙齊公憲總兵赴救憚孝先不<lb/>
　敢進軍敷知陷没乃召其衆謂之曰吾等糧絕今欲<lb/>
<pb n="KR2k0050_WYG_061-15a"/>
　突圍出戰死生一決於諸君意何如衆咸涕泣從命<lb/>
　乃率兵夜出擊殺齊軍數十人俄而孝先率諸軍盡<lb/>
　銳圍之敷殊死戰矢盡為孝先所擒齊人方欲任用<lb/>
　之敷不為屈遂卒於鄴高祖平齊贈使持節大將軍<lb/>
　諡曰忠壯<hi>周書本傳</hi>
韓盛字文熾南陽堵陽人五世祖遠為鄭縣令因徙居<lb/>
　京兆之渭南幼有操行涉獵經史兼善騎射膂力過<lb/>
　人大綂初起家開府行㕘軍從李遠積年征討每有<lb/>
<pb n="KR2k0050_WYG_061-15b"/>
　戰功纍遷至大都督出為新平郡守居守清靜嚴而<lb/>
　不殘矜恤孤貧抑挫豪右賊盜止息郡治肅然尋以<lb/>
　本官從晉公䕶東討於洛陽戰殁贈淅洛義三州刺<lb/>
　史謚曰壯子謙嗣官至大都督兄德輿厯官邵州刺<lb/>
　史仲恭歴廣原靈原新豐三縣令所在皆有聲績有<lb/>
　八子並有志操少子紉約後最知名<hi>周書楊摽傳</hi>
韋總字善會<hi>孝寛子杜陵人</hi>聰敏好學位京兆尹帝嘗戲總曰<lb/>
　卿師尹帝鄉故當不以富貴威福鄉里耶總正色對<lb/>
<pb n="KR2k0050_WYG_061-16a"/>
　曰陛下擢臣非分竊謂已鑒愚誠今奉嚴旨便似未<lb/>
　照丹赤豈可久忝此職用疑聖慮請解印綬以避賢<lb/>
　能帝大笑曰前言戲之耳五年從武帝東征每率麾<lb/>
　下先驅陷敵遂於并州戰殁贈上大將軍追封河南<lb/>
　郡公諡曰貞<hi>北史韋孝寛傳</hi>
隋<lb/>
趙世模初事高寶寧後以衆歸周授上開府寓居京兆<lb/>
　之雲陽高祖踐祚恒典宿衞迨同晉王伐陳先鋒遇<lb/>
<pb n="KR2k0050_WYG_061-16b"/>
　賊力戰而死朝廷以身死王事令子元淑襲本官<hi>隋書</hi>
　<hi>趙元淑傳</hi>
張定和字處謐萬年人少貧賤有志節初為侍官從上<lb/>
　柱國李充擊突厥先登陷陣虜刺之中頸定和以草<lb/>
　塞瘡而戰神氣自若虜遂敗走上聞而壯之進位柱<lb/>
　國封武安縣侯煬帝嗣位拜宜州刺史尋轉河内太<lb/>
　守頗有惠政嵗餘從帝征吐谷渾定和挺身登山賊<lb/>
　伏兵於巖谷之下發矢中之而斃諡曰壯武子世立<lb/>
<pb n="KR2k0050_WYG_061-17a"/>
　嗣尋拜為光禄大夫<hi>隋書本專</hi>
韋洸字世穆<hi>世康兄杜陵人</hi>性剛毅有氣幹少便弓馬隋文帝<lb/>
　為丞相從季父孝寛擊尉遲迥於相州以功拜柱國<lb/>
　進襄陽郡公時突厥寇邊令洸綂兵出原州擊破之<lb/>
　拜江陵總管陳平拜江州總管畧定九江遂圖嶺南<lb/>
　上與書慰勉之洸至廣州嶺表皆降上聞而大悅許<lb/>
　以便宜從事拜廣州總管嵗餘番禺夷王仲宣反以<lb/>
　兵圍洸洸拒之中流矢卒贈上柱國諡曰敬子恊字<lb/>
<pb n="KR2k0050_WYG_061-17b"/>
　欽仁好學有雅量位秘書郎其父在廣州上命恊齎<lb/>
　詔勞問未至而父卒上以其父死王事拜柱國厯定<lb/>
　息秦三州刺史有能名<hi>北史韋世康傳</hi>
韋福奬<hi>世康少子杜陵人</hi>通事舍人在東都與楊𤣥感戰没<hi>北史</hi>
　<hi>韋世康傳</hi>
楊武通華陰人性果烈善馳射數以行軍總管討西南<lb/>
　夷以功拜左武衞將軍歴岷蘭二州總管復與周法<lb/>
　尚討叛獠法尚軍不利武通束馬懸車出賊不意頻<lb/>
<pb n="KR2k0050_WYG_061-18a"/>
　戰破之賊知其孤軍無援傾部落而至武通轉鬭數<lb/>
　百里為賊所拒四面路絕武通輕騎挑戰墜馬為賊<lb/>
　所執殺而噉之<hi>北史劉方傳</hi>
陶模京兆人性明敏有器幹仁壽初為嵐州司馬諒旣<lb/>
　作亂刺史喬鍾葵發兵將赴逆模拒之曰漢王所圖<lb/>
　不軌公荷國厚恩致位方伯謂當竭誠效命以答慈<lb/>
　造豈有大行皇帝梓宫未掩翻為厲階鍾葵失色曰<lb/>
　司馬反邪臨之以兵詞氣不撓鍾葵義而釋之軍吏<lb/>
<pb n="KR2k0050_WYG_061-18b"/>
　進曰若不斬模何以壓衆心於是囚之於獄及諒平<lb/>
　煬帝嘉之拜開府授大興令楊𤣥感反率兵從衞元<lb/>
　擊之以功進位銀青光禄大夫卒官<hi>隋書本傳</hi>
劉韶<hi>文靜父武功人</hi>仕隋戰死贈上儀同三司<hi>唐書劉文靜傳</hi>
楊善會字敬仁華陰人大業中為鄃令以清正聞俄而<lb/>
　山東饑饉百姓相聚為盜善會以左右數百人逐捕<lb/>
　之往皆克捷其後賊帥張金稱屠城剽邑善會率所<lb/>
　領與賊捕戰數挫其鋒於時郡縣微弱陷没相繼能<lb/>
<pb n="KR2k0050_WYG_061-19a"/>
　抗賊者惟善會而已金稱將數百人招集餘黨善會<lb/>
　追捕斬之進拜清河通守其年從楊義臣斬漳南賊<lb/>
　帥高士達士達部將竇建德復擾清河善會逆拒之<lb/>
　為賊所執建德禮之用為貝州刺史善會罵之曰老<lb/>
　賊何敢擬議國士我豈屠酤兒輩敢欲更相吏邪於<lb/>
　是害之<hi>隋書本傳</hi>
張季珣京兆人父祥少為高祖所知開皇中累遷幷州<lb/>
　司馬仁壽末漢王諒舉兵反遣其將劉建畧地燕趙<lb/>
<pb n="KR2k0050_WYG_061-19b"/>
　至井陘祥勒兵拒守建攻之復縱火燒其郭下百姓<lb/>
　驚駭其城側有西王母廟祥登城望之再拜號泣而<lb/>
　言曰百姓何罪致此焚燒神其有靈可降雨相救須<lb/>
　臾驟雨其火遂㓕士卒感其至誠莫不用命月餘援<lb/>
　軍至賊遂退走以功授開府入為都水監卒官季珣<lb/>
　少慷慨有志節大業末為鷹揚郎將其府據箕山為<lb/>
　固與洛口連接及李密陷倉城遣人呼之季珣罵密<lb/>
　極口密怒遣兵攻之連年不克時密衆數十萬季珣<lb/>
<pb n="KR2k0050_WYG_061-20a"/>
　四面阻絕而執志彌固誓以必死經三年糧盡士卒<lb/>
　羸病不能拒戰遂為所陷季珣坐聽事顏色自若羣<lb/>
　賊曳季珣殺之時年二十八其弟仲琰大業末為上<lb/>
　洛令及義兵起率吏人城守部下殺之以歸義仲琰<lb/>
　弟琮為千牛左右宇文化及之亂遇害季珣家素忠<lb/>
　烈兄弟俱死國難論者賢之<hi>隋書本傳</hi>
沈光字總持吳興人父君道仕陳陳㓕家於長安光少<lb/>
　驍捷善戲馬常慕立功名不拘小節大業中徵天下<lb/>
<pb n="KR2k0050_WYG_061-20b"/>
　驍果之士光預焉同類皆出其下及帝攻遼東以衝<lb/>
　梯擊城竿長十五丈光升其端臨城與賊戰賊競擊<lb/>
　而墜適竿有垂絙光接而復上帝壯之即日拜朝請<lb/>
　大夫江都之難潛搆義勇為帝復讎光身無介胄遂<lb/>
　為所害壯士聞之莫不隕涕<hi>隋書本傳</hi>
唐宗<hi>休璟祖京兆始平人</hi>隋大業末為朔方郡丞梁師都舉兵將<lb/>
　據城宗抗節不從為所害<hi>舊唐書唐休璟傳</hi>
王辯字警畧蒲城人少習兵書尤善騎射漢王諒作亂<lb/>
<pb n="KR2k0050_WYG_061-21a"/>
　從楊素討平之賜爵武寧縣男遼東之役以功加通<lb/>
　議大夫山東賊帥等寇掠河北辯進兵擊之所往皆<lb/>
　捷深為羣賊所憚翟讓寇徐豫辯頻擊走讓與李密<lb/>
　屯據洛口倉辯與王世充討密阻洛水相持經年辯<lb/>
　率諸將攻敗密因薄其營戰破外柵宻諸營已有潰<lb/>
　者乗勝將入城世充不知鳴角收兵翻為密徒所乘<lb/>
　官軍大潰不可救止辯至洛水橋已壞竟溺死焉<hi>隋書</hi>
　<hi>本傳</hi>
<pb n="KR2k0050_WYG_061-21b"/>
骨儀京兆長安人性剛鯁有不可奪之志開皇初為侍<lb/>
　御史處法平當不為勢利所囘煬帝嗣位遷尚書右<lb/>
　司郎時朝政漸亂濁貨公行儀勵志守常介然獨立<lb/>
　超拜京兆郡丞公方彌著時刑部尚書衞元兼領京<lb/>
　兆内史頗行詭道輒為儀所執正元不能傷也義兵<lb/>
　至元恐禍及遂稱老病儀與陰世師同心叶契父子<lb/>
　並誅<hi>隋書本傳</hi>
唐<lb/>
<pb n="KR2k0050_WYG_061-22a"/>
劉感岐州鳳泉人武德初以驃騎將軍戍涇州為薛仁<lb/>
　杲所圍糧盡殺所乘馬啖士而煑骨自飲至和木屑<lb/>
　以食城垂陷長平王叔良救之乃解與叔良出戰為<lb/>
　賊執還圍涇州令感約城中降感紿諾至城下大呼<lb/>
　曰賊大饑亡在朝暮秦王數十萬衆且至勉之無苦<lb/>
　仁杲怒執感埋其半土中馳射之至死罵益甚賊平<lb/>
　高祖購得其尸祭以少牢贈瀛州刺史諡忠壯詔其<lb/>
　子嗣封爵賜田宅焉<hi>唐書本傳</hi>
<pb n="KR2k0050_WYG_061-22b"/>
楊大寶<hi>炎曾祖天興人</hi>為龍門令劉武周攻之死於守贈全節<lb/>
　侯<hi>唐書楊炎傳</hi>
靳孝謨武功人為金紫光禄大夫武德二年正月遣孝<lb/>
　謨安集邊郡為梁師都所獲孝謨罵之極口師都殺<lb/>
　之二月詔追賜爵武功縣公諡曰忠<hi>通鑑</hi>
盧士叡劉黑闥之亂死事者又有盧士叡李元通士叡<lb/>
　客韓城隋亂結納英豪高祖與之舊及兵興率數百<lb/>
　人上謁汾陰又使兄子諭降劇賊孫華與劉𢎞基敗<lb/>
<pb n="KR2k0050_WYG_061-23a"/>
　隋將桑顯和於飲馬泉擢瀛州刺史黑闥遣輕騎破<lb/>
　其郛拒戰半日叡為賊禽欲使說下城堡不從見殺<lb/>
　元通藍田人高祖入關率所部自歸拜定州總管為<lb/>
　黑闥所破愛其才欲以為將元通曰吾當守節以報<lb/>
　烏能降志耶不聽囚之故吏有餉欲餽者元通曰諸<lb/>
　君見哀吾能一醉遂縱飲謂守者曰吾能劍舞可借<lb/>
　刀守士與之曲終仰天太息曰大丈夫撫方面不能<lb/>
　保所守尚何惕息耶乃潰腹死帝為流涕擢其子伏<lb/>
<pb n="KR2k0050_WYG_061-23b"/>
　䕶大將軍<hi>唐書忠義傳</hi>
安金藏長安人在太常工籍睿宗為皇嗣有誣皇嗣異<lb/>
　謀者武后詔來俊臣問狀左右欲引服金藏大呼曰<lb/>
　公不信我言請剖心以明皇嗣不反引佩刀自刺腹<lb/>
　中腸出被地眩而仆武后聞大驚輿致禁中命高醫<lb/>
　納腸褫桑□紩之閱夕而蘇后臨視嘆曰吾有子不<lb/>
　能自明不如爾之忠也即詔停獄睿宗乃安神龍初<lb/>
　母喪葬南闕口營石墳晝夜弗息地本卬燥泉忽湧<lb/>
<pb n="KR2k0050_WYG_061-24a"/>
　流廬之側李冬有花犬虎相擾本道使盧懷慎上其<lb/>
　事詔表闕於閭擢右驍衞將軍卒諡曰忠以子承恩<lb/>
　為廬州長史中和中擢其遠孫敬則為太子右諭德<lb/>
　<hi>唐書本傳</hi>
韋安石萬年人祖津陵州刺史父琬成州刺史安石舉<lb/>
　明經蘇良嗣薦於武后擢膳部員外郎遷幷州司馬<lb/>
　有善政安石性方重不茍言笑政尚清嚴吏民尊畏<lb/>
　久視中遷文昌右丞時二張及武三思寵横安石數<lb/>
<pb n="KR2k0050_WYG_061-24b"/>
　折辱之易之引蜀商博塞后前安石奏商等賤類不<lb/>
　當戲殿上顧左右引出坐皆失色后以安石辭正改<lb/>
　容慰勉后幸興泰宫議趨疾道安石曰千金子且誡<lb/>
　垂堂况萬乘可乘危哉后為回輦睿宗立復為侍中<lb/>
　中書令太平公主有異謀欲引安石數邀之拒不往<lb/>
　帝一日召安石曰朝廷傾心東宫卿胡不察曰太子<lb/>
　仁孝天下所稱且有大功陛下今安得亡國語此必<lb/>
　太平公主計也帝矍然曰卿勿言朕知之主竊聞乃<lb/>
<pb n="KR2k0050_WYG_061-25a"/>
　構飛變欲訊之賴郭元振保䕶免俄罷政事遷蒲州<lb/>
　刺史太常卿姜皎有所請拒之皎奏安石䕶作定陵<lb/>
　有盜没詔籍其贓安石乃發憤卒天寶初贈左僕射<lb/>
　郇國公諡文貞二子陟斌陟字殷卿累遷吏部侍郎<lb/>
　楊國忠忌其才貶桂嶺尉徙平樂肅宗即位永王兵<lb/>
　起委陟招諭授江東節度使與高適來瑱會安州推<lb/>
　瑱為地主為載書登壇辭旨慷慨士皆隕泣永王敗<lb/>
　除御史大夫拜吏部尚書卒諡忠孝斌父為相時授<lb/>
<pb n="KR2k0050_WYG_061-25b"/>
　太子通事舍人嚴峭有大臣體天寶中為中書舍人<lb/>
　禄山陷洛陽斌為賊得憂憤卒贈秘書監<hi>唐書本傳</hi>
王孝傑新豐人少以軍功進長壽元年為武威道總管<lb/>
　克龜茲于闐疏勒碎葉等城武后曰貞觀中西境在<lb/>
　四鎮其後不善守棄之吐蕃今故土盡復孝傑功也<lb/>
　進鳳閣鸞臺三品契丹李盡忠等叛詔為靖邊總管<lb/>
　將兵討之軍至東硤石谷與賊戰後軍不至為虜所<lb/>
　乘軍潰孝傑墮谷死贈耿國公以其子無擇為朝散<lb/>
<pb n="KR2k0050_WYG_061-26a"/>
　大夫<hi>唐書本傳</hi>
高叡萬年人舉明經歴趙州刺史聖厯初突厥黙啜入<lb/>
　寇叡嬰城拒虜攻益急長史唐波若度且陷即與虜<lb/>
　通叡覺之力不能制即自經不得死為虜執使降諭<lb/>
　諸縣不肯應見殺初虜至有為叡計者突厥蠭銳所<lb/>
　向無完公不能抗且當下之答曰我刺史不戰而降<lb/>
　罪大矣武后嘆息贈冬官尚書諡曰節詔誅波若籍<lb/>
　其家下制褒叡忠節波若臣賊使天下知之子仲舒<lb/>
<pb n="KR2k0050_WYG_061-26b"/>
　通故訓學擢明經開元初宋璟蘇頲當秉多咨訪焉<lb/>
　時舍人崔琳練達政宜璟等禮異之語人曰古事問<lb/>
　高仲舒時事問崔琳何復疑終太子右庶子<hi>唐書本傳</hi>
王海賓<hi>忠嗣父華州鄭人</hi>官太子右衞率豐安軍使開元二年<lb/>
　吐蕃寇隴右詔隴右防禦使薛訥率杜賓客郭知運<lb/>
　王晙安思順禦之以海賓為先鋒戰武階追北至壕<lb/>
　口殺其衆進戰長城堡諸將媢其功按兵顧望海賓<lb/>
　戰死大軍乘之斬賊萬七千級獲馬七萬牛羊十四<lb/>
<pb n="KR2k0050_WYG_061-27a"/>
　萬𤣥宗憐其忠贈左金吾大將軍<hi>唐書王忠嗣傳</hi>
賈循京兆華原人蘇頲嘗謂今頗牧為益州表署列將<lb/>
　敗吐蕃於西山三遷靜塞軍營田使母亡將葬宅有<lb/>
　枯桑一夕再生芝出北墉人以為瑞𤣥宗以循有功<lb/>
　詔贈其父常山太守禄山反使循守幽州故杲卿招<lb/>
　之以傾賊巢穴循許可為向潤客等發其謀賊縊之<lb/>
　建中二年贈太尉諡曰忠從子隱林為永平兵馬使<lb/>
　當入衞屬朱泚難率衆扈行在德宗見隱林偉其貌<lb/>
<pb n="KR2k0050_WYG_061-27b"/>
　問家世答曰故范陽節度副使循臣從父也帝異之<lb/>
　令糾察行在遷檢校右散騎常侍封武威郡王賊圍<lb/>
　急隱林冐矢石死戰已而圍解羣臣稱慶卒贈尚書<lb/>
　左僕射<hi>唐書本傳</hi>
顏杲卿字昕與真卿同五世祖父元孫為濠州刺史杲<lb/>
　卿以蔭調遂州司法參軍與兄春卿弟曜卿並以書<lb/>
　判超等遷范陽參軍安禄山聞其名表為假常山太<lb/>
　守禄山反杲卿及長史袁履謙謁於道賜杲卿紫袍<lb/>
<pb n="KR2k0050_WYG_061-28a"/>
　履謙緋袍杲卿指所賜衣謂履謙曰與公何為著此<lb/>
　履謙悟乃與真定令賈深内丘令張通幽定謀圖賊<lb/>
　使子泉明往返計議時真卿在平原陰養死士為拒<lb/>
　守計遣甥盧逖至常山約起兵斷賊北道杲卿大喜<lb/>
　以為兵犄角可挫賊西鋒𤣥宗拜杲卿衞尉卿兼御<lb/>
　史中丞履謙常山太守即傳檄河北言王師二十萬<lb/>
　入土門遣郭仲邕引百騎為先鋒馳而南於是趙鉅<lb/>
　鹿廣平河間並斬偽刺史傳首常山杲卿兄弟兵大<lb/>
<pb n="KR2k0050_WYG_061-28b"/>
　振禄山聞兵興大懼使史思明等率兵攻常山兵少<lb/>
　未及為守計六日而陷與履謙同執賊脅使降不應<lb/>
　取少子季明刅頸上曰降我當活爾子杲卿不答遂<lb/>
　並盧逖殺之杲卿至洛陽禄山怒曰吾擢爾太守何<lb/>
　所負而反杲卿瞋目罵曰汝牧羊羯奴耳天子負汝<lb/>
　何事而反我唐臣守忠義恨不斬爾以謝上禄山不<lb/>
　勝忿節解以肉噉之詈不絕賊鉤斷其舌曰復能詈<lb/>
　否杲卿含胡而絕履謙斷手足賊臠之杲卿宗子近<lb/>
<pb n="KR2k0050_WYG_061-29a"/>
　屬皆被害乾元初贈太子太保諡忠節建中中又贈<lb/>
　司徒泉明購尸葬長安鳳栖原泉明有孝節常山陷<lb/>
　客壽陽真卿為蒲州刺史令泉明到河北求宗屬始<lb/>
　一女及姑女並流離賊中及是并得之悉錢贖姑女<lb/>
　還取貲復往則已女復失之履謙及父故將妻子尚<lb/>
　三百餘人不能自存泉明悉力贍給殯父與履謙分<lb/>
　柩䕶還長安履謙妻疑斂具儉狹發視之與杲卿等<lb/>
　乃號踊待泉明如父肅宗拜泉明郫令政化清明遷<lb/>
<pb n="KR2k0050_WYG_061-29b"/>
　潮州司馬居官廉飦鬻不給居母喪哀毁骨立當世<lb/>
　以為難春卿倜儻通當世務舉明經終偃師丞沈盈<lb/>
　者亦杲卿甥有行義釋褐博野尉與杲卿同死難<hi>唐書</hi>
　<hi>本傳</hi>
龎堅涇陽人歴潁川太守安禄山反南陽節度使魯炅<lb/>
　表堅為長史兼防禦副使以薛愿為潁川太守共守<lb/>
　潁川賊將阿史那承慶悉銳攻之愿堅晝夜戰諸郡<lb/>
　兵無援者自正月盡十一月賊設木鵞衝車飛梯薄<lb/>
<pb n="KR2k0050_WYG_061-30a"/>
　城矢如雨士皆雷譟夜半踰城入二人不肯降賊紼<lb/>
　致東京將磔解之有說禄山者曰義士也彼為其主<lb/>
　殺之不祥乃縛於樹比且死見者哭之<hi>唐書本傳</hi>
蘇震<hi>詵子武功人</hi>以䕃補千牛累遷殿中侍御史禄山陷京<lb/>
　師震棄家出奔會肅宗興師靈武震晝夜馳及行在<lb/>
　帝嘉之拜御史中丞終太常卿<hi>唐書蘇瓌傳</hi>
韓浩<hi>休子長安人</hi>萬年主簿弟洪為華州刺史洪弟渾大理<lb/>
　司直安禄山盜京師皆陷賊賊逼以官將走行在浩<lb/>
<pb n="KR2k0050_WYG_061-30b"/>
　洪渾及洪四子復為賊擒殺之洪善與人交有節義<lb/>
　藉甚於時見者為流涕肅宗以臣子能死難詔贈浩<lb/>
　吏部郎中洪太常卿渾太常少卿<hi>唐書韓休傳</hi>
郭旰<hi>子儀子鄭人</hi>賊安守忠壁永豐倉子儀遣子旰與戰多<lb/>
　殺至萬級旰死於陳旰弟晞善騎射復兩京戰最力<lb/>
　纍進鴻臚卿吐蕃囘紇入寇加御史中丞援邠州擊<lb/>
　虜破之居父喪值朱泚亂南走山谷賊舁致之欲汙<lb/>
　以官陽瘖不答賊脅之不動數以城中事貽書李晟<lb/>
<pb n="KR2k0050_WYG_061-31a"/>
　旣而奔奉天天子還改太子賓客封趙國公晞弟曙<lb/>
　累官司農卿德宗幸奉天曙方獵苑北聞蹕至從乘<lb/>
　輿入駱谷與功臣子李昇韋清令狐建李彥輔被甲<lb/>
　請見言南行路險且虞姦變臣等相誓願更挾帝馬<lb/>
　許之帝還擢金吾大將軍終祁國公<hi>唐書郭子儀傳</hi>
李嗣業高陵人開元中從安西都䕶來曜討十姓蘇禄<lb/>
　累功署昭武校尉後安西軍中初用陌刀而嗣業尤<lb/>
　善所嚮摧北高仙芝討勃律署嗣業為陌刀將時吐<lb/>
<pb n="KR2k0050_WYG_061-31b"/>
　蕃兵十萬據山瀕水以扼王師嗣業提步卒升山頹<lb/>
　石四面擊賊虜大潰鼓而驅至勃律禽其主授右武<lb/>
　衞將軍從平石國以跳盪先鋒加特進諸胡連兵攻<lb/>
　四鎮仙芝為大食所敗嗣業馳守白石嶺會拔汗那<lb/>
　還兵塞道嗣業手挺鏖擊人馬斃仆者數十百虜駭<lb/>
　走仙芝乃得還進右金吾大將軍疏勒鎮使安禄山<lb/>
　反肅宗詔至即引道廣平王收長安嗣業綂前軍賊<lb/>
　酋李歸仁擁精騎薄戰王師亂不能陣嗣業袒持長<lb/>
<pb n="KR2k0050_WYG_061-32a"/>
　刀殺數十人陣復整步卒以陌刀長柯斧堵進所向<lb/>
　無前斬首六萬級遂平長安進收東都封虢國公兼<lb/>
　北庭節度使與子儀等圍相州師老諸將無功獨嗣<lb/>
　業披堅數奮為諸軍冠中流矢臥帳中方愈忽聞金<lb/>
　鼓知與賊戰大呼創潰流血數升而卒諡曰忠勇嗣<lb/>
　業忠毅憂國不計居產前後賞賜皆以助軍<hi>唐書本傳</hi>
程千里萬年人長七尺魁岸有力應募磧西累官安西<lb/>
　副都䕶天寶末安禄山反詔募兵河東即拜節度副<lb/>
<pb n="KR2k0050_WYG_061-32b"/>
　使雲中太守遷上黨長史至德二載賊將蔡希德圍<lb/>
　上黨千里恃勇開門率百騎欲直擒希德幾得而救<lb/>
　至乃退會橋壞馬顛為賊執仰首勑諸騎使還曰為<lb/>
　我報諸將可失帥不可失城軍中皆為泣下賊還囚<lb/>
　千里至東都<hi>唐書本傳</hi>
郭昕子儀母弟幼明子肅宗末為四鎮留後會吐蕃陷<lb/>
　關隴昕率將士閉境拒守北庭去西安七千餘里數<lb/>
　遣使奉表皆不達聲問絕者十七年代宗朝昕宻遣<lb/>
<pb n="KR2k0050_WYG_061-33a"/>
　間使自囘紇中來<hi>華州志</hi>
令狐彰富平人父濞天寶中尉范陽彰遂少長范陽倜<lb/>
　儻有膽氣涉獵書傳知大義事安禄山史思明偽署<lb/>
　博滑州刺史鎮滑臺彰感激忠義思立名節乃潛謀<lb/>
　歸順募勇士善水者乘夜涉河表請以所管賊一將<lb/>
　兵馬及州縣歸順肅宗大悅賜書慰勞時彰移鎮杏<lb/>
　園渡遂為思明所疑遣所親薛岌圍攻之彰明示三<lb/>
　軍曉以逆順衆心感附與賊戰大破之遂以麾下入<lb/>
<pb n="KR2k0050_WYG_061-33b"/>
　朝肅宗深奬之禮甚優厚拜御史中丞兼滑州刺史<lb/>
　鎮滑州在職數年田疇大闢庫藏充積嵗奉王稅及<lb/>
　脩貢獻未嘗暫闕時吐蕃犯邊徵兵防秋彰遣屬吏<lb/>
　部綂營伍自滑至京師率自齎糧所過供擬皆讓不<lb/>
　受識者稱之子建大厯四年入朝特加兼御史中丞<lb/>
　歸滑州彰卒三軍逼奪情建守死不從舉家歸京師<lb/>
　轉右龍虎軍使德宗出幸奉天建方敎射軍中遂以<lb/>
　四百人隨駕為後殿加檢校左散騎常侍<hi>舊唐書本傳</hi>
<pb n="KR2k0050_WYG_061-34a"/>
馮河清京兆人始𨽻郭子儀軍以戰多拜左衞大將軍<lb/>
　後從涇原節度馬璘充兵馬使數以偏師與吐蕃遇<lb/>
　多効級名聞軍中建中時姚令言討關東以河清知<lb/>
　留後行師過闕有急變德宗走奉天河清召諸將計<lb/>
　事東向哭相勵以忠衆無異言即發儲鎧完仗百餘<lb/>
　乘獻行在披堅勒兵軍聲大振拜河清涇原節度使<lb/>
　安定郡王朱泚數遣諜人訹之河清輒斬以狥興元<lb/>
　元年田希鑒害河清京師平贈河清尚書左僕射再<lb/>
<pb n="KR2k0050_WYG_061-34b"/>
　贈太子少傅<hi>唐書本傳</hi>
辛讜<hi>雲京孫京兆人</hi>初事李嶧性廉勁居揚州慨然常有濟時<lb/>
　意龎勛反攻杜慆於泗州讜聞之挐舟趨泗口貫賊<lb/>
　柵以入慆素聞其名握手曰吾僚李延樞常為吾道<lb/>
　夫子為人何意臨敎吾無憂矣賊將李圓焚淮口讜<lb/>
　曰事棘矣獨出可以求援乃夜踰淮馳至洪澤見戍<lb/>
　將郭厚本告急大將袁公异等曰賊衆我寡不可往<lb/>
　讜拔劍瞋目呼曰泗州陷在旦夕吾今斷左臂殺君<lb/>
<pb n="KR2k0050_WYG_061-35a"/>
　去推劍直前厚本持之公异僅免厚本決許付兵五<lb/>
　百讜徧問士曰能行乎皆曰諾讜泣以謝衆擊賊大<lb/>
　敗人心遂固圍三月救兵敗城益危讜復請乞兵與<lb/>
　壯士持斧夜斬賊柵出見節度使令狐綯復詣浙西<lb/>
　見杜審權合兵五千路梗不得進讜引兵決戰斬賊<lb/>
　六百級乃克入慆迎泣表其功於朝授監察御史圍<lb/>
　凡十月乃解初讜求救過家十餘未嘗見妻子後以<lb/>
　功第一拜亳州刺史乾符末終嶺南節度使<hi>唐書本傳</hi>
<pb n="KR2k0050_WYG_061-35b"/>
杜慆<hi>悰弟杜陵人</hi>咸通中為泗州刺史會龎勛反圍城處士<lb/>
　辛讜勸慆出家屬獨以身守慆曰吾出百口求生衆<lb/>
　心搖矣不如與將士死生共之衆聞皆泣下慆完濬<lb/>
　城隍閱器械無不具賊將李圓易慆馳勇士百人欲<lb/>
　入封府庫慆為好言厚禮迎勞賊不虞慆之謀明日<lb/>
　伏甲士三百宴毬場賊皆殱焉圓怒傅城戰慆殺數<lb/>
　百人圓退未幾賊焚淮口晝夜戰不息慆使人間道<lb/>
　走京師詔戴可師以沙陀吐谷兵二萬招討淮南節<lb/>
<pb n="KR2k0050_WYG_061-36a"/>
　度使令狐綯遣牙將李湘屯淮口為圓所敗湘等並<lb/>
　没於是援絕賊乃以鐵鎻絕淮流梯衝乘城懿宗遣<lb/>
　使加慆檢校右散騎常侍勉以堅守勛遣圓入城見<lb/>
　慆約降慆怒殺之勛纍攻不得志會招討使馬舉率<lb/>
　兵至遂解去圍凡十月慆拊循士卒皆殊死戰卒完<lb/>
　一州時稱為難賊平遷義成軍節度使檢校兵部尚<lb/>
　書卒<hi>唐書杜佑傳</hi>
杜讓能字羣懿<hi>審權子杜陵人</hi>擢進士第為集賢校理稍進兵<lb/>
<pb n="KR2k0050_WYG_061-36b"/>
　部員外郎僖宗狩蜀奔謁行在三遷中書舍人為翰<lb/>
　林學士方兵興調發綏徠讓能處事機無所遺算帝<lb/>
　倚重之從還京師再遷兵部尚書李克用兵至帝夜<lb/>
　出讓能徒步從之朱玫兵逼帝狩梁是時棧道為南<lb/>
　山石君涉所毁間關險澁讓能未嘗去側帝次褒中<lb/>
　擢兵部侍郎同平章事於時貢賦不輸行在衞兵往<lb/>
　往乏食讓能遣使入河中諭王重榮榮果奉詔京師<lb/>
　平進中書侍郎昭宗立累進太尉李茂貞守鳳翔恃<lb/>
<pb n="KR2k0050_WYG_061-37a"/>
　有功不奉法帝詔茂貞領興元武定以徐彥若為鳳<lb/>
　翔節度使茂貞不赴鎮帝怒詔讓能計議曰卿為我<lb/>
　圖之朕自以兵屬諸王讓能泣曰陛下之心憲祖心<lb/>
　也但時有所未便他日臣䝉眺錯之誅顧不足弭七<lb/>
　國患然敢不奉詔景德二年以嗣覃王為詔討使率<lb/>
　師送彥若赴鎮茂貞迎戰盩厔覃王敗讓能曰臣固<lb/>
　豫言之請歸死以紓難乃賜死弟彥林御史中丞𢎞<lb/>
　徽户部侍郎皆及誅帝痛之後贈太師子光乂次子<lb/>
<pb n="KR2k0050_WYG_061-37b"/>
　曉不復仕<hi>唐書杜如晦傳</hi>
韋昭度字正紀京兆人擢進士第踐歴華近累遷中書<lb/>
　舍人僖宗西狩進同平章事還京授司空再狩南山<lb/>
　還次鳳翔李昌符亂昭度質家族於禁軍誓共討賊<lb/>
　士感動乃平昌符昭宗即位封岐國公進太傅王行<lb/>
　瑜求為尚書令昭度建言太宗由是即位後人臣無<lb/>
　復拜者郭子儀有大功嘗授之因辭免況行瑜乎乃<lb/>
　更號尚父行瑜恕請貶之未及報而行瑜收昭度於<lb/>
<pb n="KR2k0050_WYG_061-38a"/>
　都亭殺之後追贈太尉<hi>唐書本傳</hi>
于琮字禮用高陵人休烈曾孫擢第授左拾遺咸通八<lb/>
　年同平章事拜尚書右僕射黄巢陷京師以病臥家<lb/>
　巢欲起為相琮辭疾賊迫脅不止乃曰吾死在旦夕<lb/>
　位宰相義不受汚賊遂害之<hi>唐書于琮傳</hi>
王徽字昭文京兆人第進士廣明元年為户部侍郎同<lb/>
　平章事是日黄巢入關僖宗西狩徽追帝不及為賊<lb/>
　所執將汙以官徽陽瘖不答以刅環脅卒不動久之<lb/>
<pb n="KR2k0050_WYG_061-38b"/>
　守者懈乃奔河中裂縑書章遣人間走蜀詔拜兵部<lb/>
　尚書京城四面宣慰催陣使更為租庸供軍使因請<lb/>
　赦沙陀罪令赴難其夏沙陀會諸軍遂平京師遷右<lb/>
　僕射大亂之後宫觀焚殘園陵發掘徽充京畿安撫<lb/>
　制置脩奉使外調兵食内撫流亡踰年稍稍完聚即<lb/>
　奉表請帝東還進檢校司空御史大夫仍權京兆尹<lb/>
　宦要家爭遣人治第侵冐齊民訟訴滿前徽一平以<lb/>
　法由是為左右所憎遂移疾免昭宗立授吏部尚書<lb/>
<pb n="KR2k0050_WYG_061-39a"/>
　大順元年卒贈司空諡曰貞<hi>唐書本傳</hi>
宋<lb/>
韓杲華州鄭人為曲陽主簿及寇攻城陷殁焉<hi>宋史韓丕傳</hi>
蔣偕字齊賢華州鄭縣人幼貧有立志父病嘗刲股以<lb/>
　療父愈詰之偕曰情之所感實不自知也舉進士為<lb/>
　大理寺詳斷官宻州豪人王澥使奴殺一家四人偕<lb/>
　當澥及奴皆大辟宰相陳堯佐欲寛澥持之不從偕<lb/>
　以是知名歴知汾涇二州徙原州邊民苦屬户為鈔<lb/>
<pb n="KR2k0050_WYG_061-39b"/>
　盜偕得數輩腰斬境上盜為息珠明康奴諸族數為<lb/>
　寇偕潛兵伺之斬首四百徙華州鈐轄湖南蠻唐和<lb/>
　内寇徙潭州賊平知忻州儂智高反除韶州團練使<lb/>
　廣南東西路鈐轄軍次賀州太平塲賊夜入營襲殺<lb/>
　之贈武信軍節度觀察留後<hi>宋史本傳</hi>
劉懷忠保安軍人官内殿崇班閣門祇候元昊叛厚以<lb/>
　金幣及王爵招之懷忠毁印斬使洎入寇力戰以死<lb/>
　<hi>宋史本傳</hi>
<pb n="KR2k0050_WYG_061-40a"/>
高永能字君舉綏州人少有勇力善騎射由行伍補殿<lb/>
　侍稍遷供奉官种諤取綏州發永能兵六千先驅入<lb/>
　囉兀五戰皆捷治綏德城闢地四千頃增户千三百<lb/>
　即知城事元豐初為鄜延都監秋大稔夏人屯一千<lb/>
　騎於大會坪將取稼永能簡精騎<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>過其營騎卒驚<lb/>
　潰獲鈐轄二人轉六宅使夏人患之令曰有得高六<lb/>
　宅者賞金等其身四年西討永能為前鋒鏖戰於無<lb/>
　定河斬首數千級得馬三千槖駞牛羊萬計進東上<lb/>
<pb n="KR2k0050_WYG_061-40b"/>
　閣門使永樂之役獻謀皆不用城旣陷其孫昌裔欲<lb/>
　拔之從間道出永能歎曰此吾死所也易一卒敝衣<lb/>
　戰而死其子世亮與昌裔求得尸以歸邊人無不痛<lb/>
　惜詔贈房州觀察使永能之亡延州將皇城使宼偉<lb/>
　亦力戰而没贈均州防禦使<hi>宋史本傳</hi>
張確字子固邠州宜禄人元祐中擢進士第徽宗即位<lb/>
　應詔上書言十事乞誅大奸退小人進賢能開禁錮<lb/>
　起老成擢忠鯁息邊事修文德廣言路容直諌宣和<lb/>
<pb n="KR2k0050_WYG_061-41a"/>
　二年知坊汾二州七年徙隆德府明年二月金兵至<lb/>
　知城中無備諭使降確乘城拒守力戰而死欽宗聞<lb/>
　之悲悼贈述古殿直學士<hi>宋史本傳</hi>
种朴<hi>世衡孫長安人</hi>知河州蕃部叛朴出討時朴至州才二日<lb/>
　以賊鋒方銳且盛寒欲姑待之而胡宗囘馳檄至六<lb/>
　七不得已遂出兵羌知朴來伏以待朴遇伏首尾不<lb/>
　相應朴殊死戰為賊所殺以馬負其屍去事聞贈朴<lb/>
　防禦使<hi>宋史本傳</hi>
<pb n="KR2k0050_WYG_061-41b"/>
李翼麟州新秦人宣和末為代州西路都廵檢使屯崞<lb/>
　縣金人取代執守將嗣本遣諭降翼射却之帥士卒<lb/>
　堅守義勝軍綂領崔忠殺都監張洪輔夜引金兵入<lb/>
　城翼挺身搏戰達旦力不敵被執酋粘罕欲臣之怒<lb/>
　罵不屈死之<hi>宋史本傳</hi>
朱昭字彥明府谷人宣和末為振武城兵馬監押攝知<lb/>
　城事金兵内侵夏人乘虛攻之城壞不可復支昭退<lb/>
　召諸校謂曰城且破妻子不可為賊汚幸先戕我家<lb/>
<pb n="KR2k0050_WYG_061-42a"/>
　而背城死戰勝則東向圖大功不勝則暴骨境内大<lb/>
　丈夫一生之事畢矣衆未應昭幼子戲堦下遽起手<lb/>
　刅之長子驚視又殺之徑領數卒屠其家人舁屍納<lb/>
　井中賊登城昭勒衆於通衢接戰自暮達旦屍填街<lb/>
　不可行昭躍馬從缺城出馬蹷墜塹賊驩曰得朱將<lb/>
　軍矣生致之昭瞋目仗劍無一敢前旋中矢死年四<lb/>
　十六<hi>宋史本傳</hi>
种師中字端儒<hi>世衡孫長安人</hi>歴知邠州慶陽府金人内侵師<lb/>
<pb n="KR2k0050_WYG_061-42b"/>
　中援中山河間尼堪至太原師中抵壽陽之石坑為<lb/>
　金人所襲兵潰獨以麾下死戰身被四創力疾鬭死<lb/>
　師中老成持重為時名將諸軍自是氣奪其聞命即<lb/>
　行奮不顧身雖古忠臣不過也詔贈少師諡莊愍<hi>宋史</hi>
　<hi>本傳</hi>
楊綯<hi>邦基父華州人</hi>宋末為易州州佐宗望伐宋蔡靖以燕山<lb/>
　降易州即日來附綯被殺<hi>金史楊邦基傳</hi>
吳革字義夫華州華陰人好學喜談兵以秉義郎幹辦<lb/>
<pb n="KR2k0050_WYG_061-43a"/>
　經畧司公事金人南牧使尼堪軍見之庭揖不拜責<lb/>
　其貪利敗約詞直氣勁尼堪少屈為追囘威勝諸屯<lb/>
　兵授書使歸欽宗問割地與不割地利害對曰金人<lb/>
　有吞噬之意願悉起關中士馬赴都為備詔以為閣<lb/>
　門宣贊舍人持節諭陜西行至朱仙聞金人犯京師<lb/>
　復還與張叔夜同入城請於帝乞幸秦州又乞出城<lb/>
　刼之使不敢近又乞諸門同出兵牽制衝宇尾襲應<lb/>
　援可一戰而勝時衆言已入皆不果後金人攻安上<lb/>
<pb n="KR2k0050_WYG_061-43b"/>
　門填道度壕革言之守將使洩蔡河水以灌之不聽<lb/>
　及填道將合欲用前議則水已涸矣車駕幸金營革<lb/>
　以為墮其計往請叔夜欲身見其大酋計事叔夜問<lb/>
　其故曰茲行有三說一則天子還内二則金騎歸國<lb/>
　三則革死叔夜為言之不報上皇妃后太子出郊革<lb/>
　白孫傅乞留之不得乃與傅謀於啓聖僧院置賑濟<lb/>
　局募士民就食一日之間至萬計陰以軍法部勒久<lb/>
　之所合已至數萬多兩河驍悍之士旣而有立張邦<lb/>
<pb n="KR2k0050_WYG_061-44a"/>
　昌之議革謀先誅范瓊輩以三月八日起兵謀旣定<lb/>
　前期三日有班直甲士數百人排闥入言邦昌以七<lb/>
　日受冊請亟起事革乃披甲上馬至咸豐門四面皆<lb/>
　瓊黨紿革入即執之脅以從逆革罵之極口引頸受<lb/>
　刅顏色不變其麾下百人皆死<hi>宋史本傳</hi>
劉化源耀州人紹聖元年進士建炎初金人陷關陜守<lb/>
　令以城降者金人因而命之化源時知隴州不肯降<lb/>
　城陷被執金人使人守之不得死遂驅入河北鬻蔬<lb/>
<pb n="KR2k0050_WYG_061-44b"/>
　果隱民間者十年終不屈有米璞者與化源同鄉里<lb/>
　登政和二年進士第時通判原州劉豫欲官之杜門<lb/>
　謝病卒不汙偽命有劉長孺者亦耀州人時簽事博<lb/>
　州判官㕔公事與豫書備陳祖宗德澤勸以轉禍為<lb/>
　福豫怒囚之百日長孺終不屈豫後復官之不從紹<lb/>
　興九年宣諭使周聿上之朝詔赴行在簽書樞密院<lb/>
　事樓炤言璞苦風痺化源長孺老病遂命各轉兩官<lb/>
　奉祠又言新鳳翔敎授陰晫守節不仕詔特改令入<lb/>
<pb n="KR2k0050_WYG_061-45a"/>
　官其後金復渝盟長孺之華陰縣不屈而死<hi>宋史本傳</hi>
張吉<hi>宗顔父延安人</hi>為涇原將解宣威城圍死之<hi>宋史張宗顏傳</hi>
李好義下邽人祖師忠州團練使父定一興州中軍綂<lb/>
　制好義弱冠從軍善騎射為興州正將吳曦受金人<lb/>
　說以蜀叛亟歸與其兄對哭謀誅之密結親衞軍黄<lb/>
　術趙亮吳政等女弟夫楊君玉亦與知長史安丙與<lb/>
　楊巨源陰結忠義欲圖曦好義遂遣君玉報丙丙喜<lb/>
　曰非綂制李定一之子乎此人來斷曦臂矣約二月<lb/>
<pb n="KR2k0050_WYG_061-45b"/>
　晦舉事好義夜享士麾衆受甲與好古好仁及子姓<lb/>
　拜決於家廟衆皆踴躍時偽宫門洞開好義大呼而<lb/>
　入曦露頂徒跣開寢户欲遁遂斫其首出偽宫亟馳<lb/>
　告丙城中市不改肆好義請乘時取關外四州王喜<lb/>
　忌其能沮之好義曰西和乃腹心之地願得馬步千<lb/>
　人死士二百齎十日糧可濟丙從其請好義率衆攻<lb/>
　城親犯矢石人人樂死以少擊衆前無留敵金西和<lb/>
　節度使完顏欽奔遁好義整衆而入欲乘勝徑取秦<lb/>
<pb n="KR2k0050_WYG_061-46a"/>
　隴宣撫令謹守故疆不得侵越士氣皆沮好義以中<lb/>
　綂制知西和州卒諡曰忠壯<hi>宋史本傳</hi>
張珏字君玉鳳州人以戰功累官中軍都綂制號虓將<lb/>
　寶祐末大兵圍合州珏與王堅恊力守之景定初堅<lb/>
　入朝以馬千代四年乃以珏代千珏魁雄有謀善用<lb/>
　兵出奇設伏算無遺策其治合州士卒必練器械必<lb/>
　精御部曲有法故人人用命咸淳三年四月賽音迪<lb/>
　延齊提兵出合州城下珏碇舟斷江中為水城大兵<lb/>
<pb n="KR2k0050_WYG_061-46b"/>
　數萬攻之不克遂引去德祐元年陞四川制置副使<lb/>
　知重慶府二年十二月珏入重慶至元十五年二月<lb/>
　珏率兵出戰兵大潰歸索鴆飲左右匿鴆乃以小舟<lb/>
　載妻子東走涪中道大憾斧其舟欲自沈舟人奪斧<lb/>
　擲江中珏踴躍欲赴水家人挽持不得死明日鐵木<lb/>
　兒追及於涪執送京師珏至安西趙老庵解弓絃自<lb/>
　經厠中<hi>宋史本傳</hi>
金<lb/>
<pb n="KR2k0050_WYG_061-47a"/>
楊達夫字晉卿耀州三原人泰和三年進士會有詔徙<lb/>
　民東入關達夫與衆行及韶避兵於州北之横嶺為<lb/>
　遊騎所執將禠衣害之達夫挺然直立馬首畧無所<lb/>
　懼稍侵辱之即大言曰我金國臣子旣為汝所執不<lb/>
　過一死忍裸袒以黷天日耶遂見殺<hi>金史本傳</hi>
完顔陳和尚名彞字良佐豐州人父乞哥同知階州軍<lb/>
　事戰殁於嘉陵江陳和尚試補䕶衞轉忠孝軍提控<lb/>
　正大五年北兵入大昌原合達問誰可為前鋒者陳<lb/>
<pb n="KR2k0050_WYG_061-47b"/>
　和尚擐甲上馬不反顧是日以四百騎破八千衆奏<lb/>
　功第一授定遠大將軍六年有衞州之勝八年有倒<lb/>
　囘谷之勝九年三峯山之敗走鈞州城破陳和尚趨<lb/>
　避隱處殺掠稍定乃出自言曰我金國大將欲見白<lb/>
　事詣行帳前曰我忠孝軍總領陳和尚也我死亂軍<lb/>
　中人謂我負國家今日明白死天下必有知我者時<lb/>
　欲其降斫足脛折不為屈割口吻至耳噀血而呼至<lb/>
　死不絕大將酹以馬湩祝曰好男子他日再生當令<lb/>
<pb n="KR2k0050_WYG_061-48a"/>
　我得之時年四十一<hi>金史本傳</hi>
劉興哥楊沃衍部將率兵往來邠隴間屢戰屢勝故大<lb/>
　軍猝不能東下興哥鳳翔虢縣人起於羣盜人呼曰<lb/>
　熱劉後於清化戰死大兵至酹酒以弔西州耆老語<lb/>
　之至為泣下<hi>金史本傳</hi>
元<lb/>
董成夫奉元人以軍功授察罕諾爾宣慰使敵兵入邊<lb/>
　殁於王事贈中大夫樞密院副使諡忠烈<hi>賈志</hi>
<pb n="KR2k0050_WYG_061-48b"/>
明<lb/>
王真咸寧人洪武中以功授燕山右䕶衞百户從靖難<lb/>
　出奇制勝肥河之戰斬獲無算而後隊不繼被圍數<lb/>
　匝真氣愈奮斬敵數十人馬上自刅而斃<hi>續文獻通考</hi>
高翔朝邑人洪武中以明經徵為監察御史所論奏皆<lb/>
　國家機要多被采納建文時尤戮力戎事相與激發<lb/>
　忠義初翔與程濟並徵翔勵名節濟好術數翔止濟<lb/>
　勿為此不聽已而有兵事濟又勸翔學其術翔曰我<lb/>
<pb n="KR2k0050_WYG_061-49a"/>
　願為忠臣也金川門破翔招濟同死濟曰我願為智<lb/>
　士文皇素聞翔名即位後召之翔持喪服入見大哭<lb/>
　語不遜乃命殺之没產夷族諸給高氏產者皆加稅<lb/>
　曰令世世罵翔也親戚悉戍邊又發其先墓雜犬馬<lb/>
　骨焚灰揚之而以其地為漏澤園<hi>世法錄</hi>
韓永陜西西安人或曰浮山人豐軀美髯音吐宏朗官<lb/>
　户科給事中慷慨論兵建文喜之靖難後杜門不出<lb/>
　召入見不屈死<hi>續藏書</hi>
<pb n="KR2k0050_WYG_061-49b"/>
趙義商州人洪武中進士任中軍都督府經厯死於靖<lb/>
　難親族為盡今其地名為趙峪<hi>賈志</hi>
程濟朝邑人以明經為岳池敎諭去家數千里濟夜歸<lb/>
　朝邑朝講岳池人咸異之建文初熒惑守心濟上言<lb/>
　明年某月某日兵當從西北方起帝曰安得此不祥<lb/>
　語將誅之濟請囚而觀之明年燕果起兵帝出濟獄<lb/>
　中以為翰林院編修使充軍師䕶軍小河之戰南軍<lb/>
　大捷諸將樹碑露功誇列姓名濟固辭不得夜自禳<lb/>
<pb n="KR2k0050_WYG_061-50a"/>
　碑下鐫之及靈壁之戰南軍大敗成祖過軍碑下大<lb/>
　怒命鐫㓕之遽使止曰録其姓名來乃如碑按治濟<lb/>
　名獨以先鐫脫及金川門破濟自髠從建文君亡屢<lb/>
　免之於阨其後建文君出滇濟嘗從行已莫知其所<lb/>
　終<hi>名山藏</hi>
趙天泰三原人建文元年以明經為翰林編修出亡之<lb/>
　日天泰與焉時衣葛因自稱衣葛翁又號為天肖子<lb/>
　後老死於蜀<hi>表忠紀</hi>
<pb n="KR2k0050_WYG_061-50b"/>
王志咸寧人永樂初進士授吏科給事中陞河南知府<lb/>
　四年草宼猝發死之勑旌忠臣<hi>表忠紀</hi>
高士文咸陽人官燕山左䕶衞百户從靖難有功纍陞<lb/>
　前軍都督僉事為人質直剛果善騎射其征交阯多<lb/>
　効勞勩勦賊至廣源州没於陣人皆惜之<hi>名山藏</hi>
路俊字文英富平人官錦衣衞百户英宗北征俊扈從<lb/>
　土木敗績俊潰圍而出號召軍將軍將莫應又擊虜<lb/>
　營未至行在力竭遇害天順間諡昭信子誠世襲錦<lb/>
<pb n="KR2k0050_WYG_061-51a"/>
　衣衞百户<hi>富平志</hi>
王尚文商州人正綂中舉進士授户部主事土木之變<lb/>
　没於沙漠<hi>賈志</hi>
霍瑄字大宗鳳翔人永樂中舉人授山西大同通判陞<lb/>
　知府正綂十四年英宗土木之變守城者戒嚴不敢<lb/>
　啓瑄感慨奮不顧身從水竇匍匐出親叩馬嗚咽進<lb/>
　膳羞靴袍<hi>賈志</hi>
姜漢字大容榆林人由指揮歴總兵鎮寧夏正德五年<lb/>
<pb n="KR2k0050_WYG_061-51b"/>
　寘鐇之變其黨何錦周昂丁廣等謀置酒王宫伏兵<lb/>
　召鎮廵官挾之使叛漢至寘鐇以微言挑漢漢責以<lb/>
　大義寘鐇知不可奪伏兵起執之漢罵不絕口遂遇<lb/>
　害事聞賜祭葬加子奭官指揮使後鎮甘州數立邊<lb/>
　功能世其家部將有李秦者綏德衞千户於寧夏花<lb/>
　馬池石溝堡戰死<hi>延安府志</hi>
殷輔西安前衞指揮僉事正德七年調征四川與賊廖<lb/>
　麻子戰於德陽死之時有遊擊姚震榆林人亦征蜀<lb/>
<pb n="KR2k0050_WYG_061-52a"/>
　寇戰殁<hi>賈志</hi>
馮禎綏德衞指揮歴榆林副總兵正德七年流賊猖獗<lb/>
　禎奉命討之連戰皆捷及洛兵半渡賊悉衆薄之戰<lb/>
　死事聞贈洛南伯建祠於河南府<hi>延綏鎮志</hi>
蔣賢榆林人以監生任靈璧縣主簿有清謹名時流賊<lb/>
　犯鳳陽賢以靈璧去皇陵不遠繕城隍修戰具選民<lb/>
　丁以備之賊至賢禦之郭外力不敵衆潰城遂陷賢<lb/>
　短兵巷戰賊趣降賢曰榆林忠孝地我有死而已遂<lb/>
<pb n="KR2k0050_WYG_061-52b"/>
　為亂兵所殺事聞賜祭奠於靈璧妻謝氏守節十數<lb/>
　年以饑死無嗣<hi>延綏鎮志</hi>
邵璋西安後衞人正德中舉人任登州府通判流賊犯<lb/>
　境璋率衆力戰死之<hi>賈志</hi>
霍宗鄜州人正德十四年回賊作亂掠州境兵備道甯<lb/>
　溥遣指揮率戍卒及民兵捕之至石梯山賊勢猖獗<lb/>
　衆潰走宗以鄉兵獨當一面力不能支死於難<hi>鄜州志</hi>
張澍渭南監生正德末任江西按察使知事宸濠反械<lb/>
<pb n="KR2k0050_WYG_061-53a"/>
　繫之驅令督舟投水死<hi>渭南縣志</hi>
郭江榆林衞指揮歴固原總兵官戰於定邊死之賜葬<lb/>
　祭建憫忠祠蔭一子指揮世襲是時有綏德衞指揮<lb/>
　孟仁中軍指揮賀節者以力戰死於定邊又有龍州<lb/>
　把總延安任傑者臨陣見殺<hi>延綏鎮志</hi>
張鳳榆林衞指揮大同𢎞寺堡參將以罪謪戍嘉靖中<lb/>
　總督翟鵬題起廢官立功贖罪鳳赴焉戰於鵓鴿峪<lb/>
　全軍覆殁詔復官建祠蔭次子正千户是時死事者<lb/>
<pb n="KR2k0050_WYG_061-53b"/>
　又有把總宗俍臣戰殁於永興之頁沙梁俍臣威武<lb/>
　堡人又榆林衞指揮王璋延綏衞指揮僉事史畧指<lb/>
　揮孫世傑皆戰死於宣府<hi>延綏鎮志</hi>
趙天福延綏奇兵營軍也嘉靖二十四年隨副總兵李<lb/>
　琦被圍於靖邊指揮崔經力戰矢石如雨天福以身<lb/>
　翼蔽經得免三十三年副總兵李梅雙山之戰天福<lb/>
　從管司賈琛先登軍敗琛與天福同戰死<hi>延綏鎮志</hi>
武城榆林人正德間武舉與千户李江管本鎮司事嘉<lb/>
<pb n="KR2k0050_WYG_061-54a"/>
　靖初禦敵於紅山兒敵衆兵寡力戰而殁<hi>延綏鎮志</hi>
高儒綏德衞百户嘉靖中隨遊擊梁震拒敵於棗茨梁<lb/>
　死之又有宋銳者榆林衞百户嘉靖中隨副總兵白<lb/>
　爵戰殁於高家堡之馬鞍山<hi>延綏鎮志</hi>
王勲渭南人襲祖職為延安衞百户驍勇多智所向克<lb/>
　捷歴陞寧夏副總兵嘉靖中邊境不靖勲率師出戰<lb/>
　於鹿泉敵大至勲據險發矢力戰移時矢盡而殞世<lb/>
　宗錄其忠詔立祠子以寧襲指揮使<hi>渭南志</hi>
<pb n="KR2k0050_WYG_061-54b"/>
孫臏綏德衞指揮為薊鎮總兵嘉靖中勤王戰死傅楫<lb/>
　傅潛子萬厯中陣亡<hi>延綏鎮志</hi>
馮恩榆林千户厯官指揮僉事嘉靖中由延綏遊擊陞<lb/>
　大同參將前守將遇警多不出恩至力戰死之贈右<lb/>
　軍都督府都督諡壯愍蔭子時泰指揮僉事世襲又<lb/>
　千户姬曉亦死於大同<hi>延綏鎮志</hi>
杜松號鶴林榆林人少負胆決精騎射軍中目為飛將<lb/>
　萬厯間火落赤糾套騎吉能屢為邊患松從總兵官<lb/>
<pb n="KR2k0050_WYG_061-55a"/>
　麻貴為前鋒屢破走之積功至坐營中軍二十三年<lb/>
　領兵出常樂塞先登陷陣論功最進實授參將繼敗<lb/>
　火落赤於安定又敗鐵雷於磚井威名日起請告歸<lb/>
　松在軍與士卒同甘苦紀律甚嚴又驍果善戰松去<lb/>
　邊四年督撫以邊事急交薦之詔起原官協守延綏<lb/>
　東路炒忽擁衆寇孤山之紅崖堡松率精騎直前搏<lb/>
　之斬其部長十二奪駝馬鎧仗無算進都督僉事掛<lb/>
　征西將軍印專守延綏三十四年大敗火落赤於安<lb/>
<pb n="KR2k0050_WYG_061-55b"/>
　邊塞吉能邀王封不得大舉宼邊又勾東西部入犯<lb/>
　松分馳應禦諸部皆退走多棄其所掠人畜輜重去<lb/>
　西陲倚為保障復告歸四十六年<lb/>
王師破撫順鐵嶺中外大震言官爭薦以原官起駐瀋<lb/>
　陽破家募士及蒼頭廬兒得數千人疾馳出關四十<lb/>
　七年春經畧楊鎬分四路出兵松一軍出南路經畧<lb/>
　原期三月朔進兵松自負夙將先二日三鼓嚴裝出<lb/>
　撫順<lb/>
<pb n="KR2k0050_WYG_061-56a"/>
王師聞松先出亟簡精銳三萬騎悉力禦之松越五嶺<lb/>
　渡渾河已半渡忽萬騎遮擊軍衝為二車營鎗砲在<lb/>
　後水急不能即渡林間伏四起自午至酉血戰力竭<lb/>
　全師殱焉松碎首淪没寸骨不存<hi>續表忠記</hi>
袁應泰鳳翔人由永平道陞遼撫適熊廷弼被論代為<lb/>
　經畧辛酉二月<lb/>
王師渡渾河臨遼城至三月二十三日城破經畧登樓<lb/>
　拜疏佩印劍自裁内姪姚居秀從之僕唐世明撫屍<lb/>
<pb n="KR2k0050_WYG_061-56b"/>
　大慟焚樓而死<hi>續表忠記</hi>
段展涇陽舉人厯自在州知州轉餉出關駐瀋陽時日<lb/>
　暈異常展移牒經畧言天象示警宜預飭邊防踰月<lb/>
　而瀋陽城破展死之<hi>續表忠記</hi>
姬文𦙍字士昌華州人萬厯癸卯舉人謁選滕縣知縣<lb/>
　莅任三日白蓮賊攻滕縣時滕民什九從賊公徒步<lb/>
　呌號登陴才數十人問民何以從賊則曰禍由董二<lb/>
　董二者延綏巡撫某子也公登城呼賊曰若等以董<lb/>
<pb n="KR2k0050_WYG_061-57a"/>
　二故挺而走險吾執董二治其罪以伸若寃若等復<lb/>
　為良民可乎公長身赤面髭髯奮張乘墉大呼聲殷<lb/>
　殷動樓櫓賊望見以為神人讙呼羅拜俄而箭發於<lb/>
　西隅二賊斃焉視之則延綏沙栁簳也賊憤盈肉薄<lb/>
　而上遂不可禦公緋衣坐堂上嚼齒罵賊賊前搏公<lb/>
　裂其冠裳以鋃鐺鎻之公大罵胡不速殺我越三日<lb/>
　為詩八章書於屋壁以印狀授門役魏顯炤家僮守<lb/>
　務北向再拜自縊而死遂葬於官署之池側賊考掠<lb/>
<pb n="KR2k0050_WYG_061-57b"/>
　顯炤索印顯炤及守務罵賊死之詔拜錄顯炤守務<lb/>
　復其家<hi>墓志</hi>
楊愈懋潼關衞人萬厯末為中軍都督天啓癸亥蜀奢<lb/>
　寇亂命愈懋總鎮四川獲捷功者五急欲進掃其巢<lb/>
　遂率師至江門候援兵不至愈懋曰事不可為矣乃<lb/>
　以勑印齎巡撫望闕遙拜曰此戰犂庭社稷之福茍<lb/>
　或失利以死從之決計深入竟遇害妾王氏聞訃絕<lb/>
　粒死<hi>潼關志此按奢崇明亂蜀是天啓中事愈懋盡節必在  時潼關志作佘酋當是奢佘音近相</hi>
<pb n="KR2k0050_WYG_061-58a"/>
　<hi>訛耳</hi>
牛彩南鄭人以明經為成都敎授多士奉為師表為奢<lb/>
　賊所執不屈被殺<hi>漢中府志</hi>
鄭國昌字天符邠州人萬厯丁未進士任永平兵備道<lb/>
　己巳<lb/>
王師下永平有勸出亡者國昌厲叱之先令妻子縊死<lb/>
　乃從容自盡事聞追贈太僕寺卿從祀表忠祠<hi>畿輔通志</hi>
　子奉先以蔭歴衡州府同知亦殉難<hi>邠州志</hi>
<pb n="KR2k0050_WYG_061-58b"/>
党還醇字子真三原人天啓乙丑進士為良鄉令有聲<lb/>
　己巳城破死之妾媵友僕死者一十二人事聞贈光<lb/>
　禄寺丞<hi>賈志</hi>
高運馨神木人崇禎初王嘉𦙍倡亂運馨被掠拷索財<lb/>
　帛因極罵投河死時賊入貢生蘇萬元室萬元瞪目<lb/>
　罵不已賊怒斫之又有秦光祖李亨俱涇陽人仗義<lb/>
　討賊俱力竭而死<hi>賈志</hi>
薛永譽吳堡人嵗貢崇禎三年賊大起七月犯吳堡之<lb/>
<pb n="KR2k0050_WYG_061-59a"/>
　川口永譽先奉母居城中身率衆守虎頭二寨攻圍<lb/>
　旣久永譽知力不支盡趣寨中老弱渡河永譽自斷<lb/>
　後以禦賊賊衆蝟集矢石如雨遂入河中死又安定<lb/>
　王俊彦字升庸素重氣節寇陷城閤室自縊<hi>賈志</hi>
秦三輔字陸海萬厯戊午舉人令新城值吳橋兵變直<lb/>
　攻新城三輔率衆守陴身被七創而死<hi>三原縣志</hi>
方振寰字斗華城固人崇禎丁夘舉人任山東福山知<lb/>
　縣城破死之<hi>賈志</hi>
<pb n="KR2k0050_WYG_061-59b"/>
梁體坤字寧宇臨潼人增廣生崇禎五年流賊縱掠其<lb/>
　地令牽馬坤大罵曰我朝廷士子豈為賊驅使耶賊<lb/>
　舉刅斷其四肢遂殺之<hi>臨潼志</hi>
楊呈秀字實甫華陰人登萬厯庚戍進士歴官順慶知<lb/>
　府後罷官家居會流寇侵掠慨然結鄉勇以為保固<lb/>
　得數千人每戰獲捷崇禎七年賊衆大至迎戰於縣<lb/>
　西二十里不勝或勸之退避叱曰丈夫受國恩臨難<lb/>
　當致死豈可縮首茍生遂奮呼當先力竭被執賊怒<lb/>
<pb n="KR2k0050_WYG_061-60a"/>
　甚遂磔殺之直指傅永淳以聞贈光禄寺少卿賜祭<lb/>
　葬弟呈芳字泗源性篤孝友兄呈秀禦賊被執呈芳<lb/>
　泣曰兄亡弟豈獨存遂單騎直入賊營横戰至暮身<lb/>
　帶重傷猶斬賊數十人及項將斷呼兄之聲不絶直<lb/>
　指并以聞建坊旌表<hi>華陰志</hi>
張應昌字順之榆林人初為延綏副總兵崇禎四年正<lb/>
　月賊神一元陷保安應昌擊敗之三月賊圍慶陽應<lb/>
　昌援之賊解去降賊不沾泥擁衆脇糧賞攻米脂洪<lb/>
<pb n="KR2k0050_WYG_061-60b"/>
　承疇與應昌往討賊分兩營以待連戰賊始遁至西<lb/>
　川斬三百餘級賊溺死無算六月鄜州賊混天猴張<lb/>
　孟金謀襲靖邊應昌邀之於真水川敗之追斬四百<lb/>
　餘級神一元死弟一魁領其衆降尋叛去其黨黄友<lb/>
　才斬之來歸旣而友才復叛至是為應昌所誅以功<lb/>
　陞寧武總兵官加都督同知紫金梁諸賊破臨縣山<lb/>
　西震動六年二月許鼎臣曹文詔屯平定應昌屯汾<lb/>
　州往來太原以禦寇七月賊攻彰德應昌進勦賊汾<lb/>
<pb n="KR2k0050_WYG_061-61a"/>
　陽九月敗賊於平山獲賊首張有義即一盞燈也七<lb/>
　年四月川賊三萬屯鄖陽之黄龍灘應昌與戰於均<lb/>
　州敗績死之<hi>延安府志</hi>
張景耀字振兮盩厔廩生時流氛四煽景耀以禦宼保<lb/>
　鄉閭自任知縣田時暢令主義兵訓練嚴肅崇禎七<lb/>
　年七月賊鑽天鷂等循山而至景耀遏之西境乘勝<lb/>
　追至謝家灘會天大雨衆潰為賊所獲支解之又同<lb/>
　邑諸生雷一聲里民翟羽翺與叔翟三皆率鄉兵禦<lb/>
<pb n="KR2k0050_WYG_061-61b"/>
　賊衆潰而死<hi>盩厔志</hi>
黎屛極鳳縣武生崇禎七年流宼破城屛極挺身巷戰<lb/>
　自辰至午以刀折見殺<hi>漢中府志</hi>
薛國蕙華州人以寧夏守備家居弟國華郡諸生崇禎<lb/>
　七年八月流寇千人盤踞西南石脆山峪肆行屠掠<lb/>
　國蕙及國華欲奮身搏戰苦無兵適御史傅永淳入<lb/>
　關抵華阻寇聞其事呼至面諭勦賊遇賊於峪口之<lb/>
　柿村同義勇姬文啓羅國楨史曰環王紹禹馬任等<lb/>
<pb n="KR2k0050_WYG_061-62a"/>
　十八人喋血大戰俱陷陣而殁賊死甚衆即夕遁<hi>賈志</hi>
徐應龍應鰲華州人應龍為山東鄒縣典史應鰲為四<lb/>
　川雅州吏目崇禎七年流寇刼掠俱被虜不屈死時<lb/>
　同郡諸生范祖淹壽官徐邦瑞皆罵賊死<hi>華州志</hi>
韓識武功人儒生崇禎甲戍守堡禦賊堡已陷猶持梃<lb/>
　當門傷數賊賊壯之不欲殺識大罵不已竟磔死<hi>賈志</hi>
王祚丕字念兹涇陽人崇禎甲戍流寇入境祚丕奮率<lb/>
　鄉勇戰於王六十橋手刅數賊為流矢所中而殁<hi>涇陽</hi>
<pb n="KR2k0050_WYG_061-62b"/>
　<hi>志</hi>
屈學曾鳳翔縣諸生崇禎中流寇大起當事檄屬邑各<lb/>
　練鄉勇為守禦計學曾身承其事八年春賊趨鳳翔<lb/>
　學曾督衆力戰陷陣死<hi>涇陽志</hi>
張全昌字濶之應昌弟以父蔭歴官靈州參將崇禎四<lb/>
　年延安賊趙四兒以萬餘人掠韓城郃陽全昌以五<lb/>
　百人戰三日斬三百餘級賊走鄜州復擊斬六百餘<lb/>
　級趙四兒尋降陞宣府總兵官七年二月河南賊自<lb/>
<pb n="KR2k0050_WYG_061-63a"/>
　鄖陽渡河入郢陷房縣全昌連敗之七月賊混世王<lb/>
　等從鳳翔東奔將犯西安洪承疇檄諸路兵合擊又<lb/>
　恐賊東出潼關先令曹變蛟同全昌間道走渭華遏<lb/>
　其前而自率兵至潼關紅鄉溝追賊賊郤承疇馳赴<lb/>
　藍田欲從山後間道勦之賊夜走商洛八年五月全<lb/>
　昌自咸陽出興平之東距老<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>
                    <graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>營五十里賊渡河<lb/>
　走郿縣官兵追至秦王嶺值寇大至全昌擊敗之自<lb/>
　是商洛之寇逃終南山中餘寇西奔興平遂祈降陰<lb/>
<pb n="KR2k0050_WYG_061-63b"/>
　遣諸賊連營走潼關守將艾萬年等兵潰全昌亦没<lb/>
　於陣子福壽武舉任宣府深井堡守備亦以勇力聞<lb/>
　<hi>賈志</hi>
王廷賓字觀光澄城人崇禎戊辰進士任鄢陵令調永<lb/>
　城以治行卓異與考選旋丁艱歸里八年秋賊混天<lb/>
　星破城被執不屈而死<hi>澄城志</hi>
梁民養韓城諸生崇禎八年寇至民養攜家入砦自保<lb/>
　寇攻急度不能全泣跪母衞氏前母自裁呼妻女至<lb/>
<pb n="KR2k0050_WYG_061-64a"/>
　手刅之三子皆遣去遂自經死<hi>韓城志</hi>
張國禎字藎翼臨潼人從兄給諫國祥講實踐之學一<lb/>
　夕賊數十刼其父國禎即持梃赴之免父於厄人稱<lb/>
　其孝崇禎乙亥流賊薄城率族人避去夜深雨雪曰<lb/>
　不可獨全吾家於是率僕人遍至隣家令亟起避難<lb/>
　黎明賊突至率衆禦之手刃數賊相持至未力疲被<lb/>
　執不屈遂遇害<hi>賈志</hi>
杜必殿字賓皇世居咸陽北杜鎮崇禎乙亥賊薄邑必<lb/>
<pb n="KR2k0050_WYG_061-64b"/>
　殿倡義堅守援兵不至城遂陷被執賊有渠魁奇其<lb/>
　貎露刃逼降必殿不屈指賊罵曰若獨非朝廷赤子<lb/>
　何竟反耶賊怒甚遂遇害<hi>鶴雪堂集</hi>
俞翀霄靖邊人任延綏總兵崇禎九年闖賊擁兵北至<lb/>
　時翀霄蒞任甫月餘倉卒率兵五千拒之於西川土<lb/>
　壑砦遇賊力戰自辰至酉殺獲甚衆援兵不至遂死<lb/>
　焉<hi>延綏志</hi>
鄭國禎延長人以選貢授歸德府通判尋告歸崇禎十<lb/>
<pb n="KR2k0050_WYG_061-65a"/>
　年六月流寇陷城子諸生鳴世欲奉之逃國禎曰城<lb/>
　亡吾安所逃乎遂自刎死鳴世見父死義不與賊俱<lb/>
　生奮刀出門殺賊力盡被執賊過天星壯其貌欲釋<lb/>
　之鳴世仰天大呼曰父死吾何生為罵不絕口賊殺<lb/>
　之同邑張程恩貢生授南陽府經厯終養家居城陷<lb/>
　以大義諭賊賊怒殺之<hi>賈志</hi>
茍好善字若誠醴泉人天啓乙丑進士歴長治蘭陽令<lb/>
　有惠政擢御史建言忤㫖出知濟南府戊寅<lb/>
<pb n="KR2k0050_WYG_061-65b"/>
王師南下好善分守北城城陷死之贈太僕寺卿子鶴<lb/>
　齡字子和聞父死徒跣走數千里遍覔遺骸出於壕<lb/>
　下始扶櫬歸葬時兵火倉皇幼弟延齡壽齡俱相失<lb/>
　鶴齡間關求訪復得完聚蓋孝友兼至云同時又有<lb/>
　茌平令黄建極文安令王鑰俱武功人武邑令鄭集<lb/>
　命延長人鉅鹿令郭司南安塞人任邱令白元慧清<lb/>
　澗人皆城破力竭而死白妻某氏郭僕張爾璋同死<lb/>
　焉<hi>賈志</hi>
<pb n="KR2k0050_WYG_061-66a"/>
劉光祚字鴻基榆林人積功至保定提督三關總兵以<lb/>
　河南賊盛督師楊嗣昌調援勦過南陽唐藩留守郡<lb/>
　城值李自成兵數十萬來攻光祚血戰七晝夜力盡<lb/>
　而殁<hi>延安府志</hi>
劉國能之守葉也力戰不能支城陷自成念國能幼同<lb/>
　里習嬉戲稍長同學拳武又同起草澤有意欲生之<lb/>
　乃好語國能曰若我故人也何不服國能唾而罵曰<lb/>
　我初與若同反今則王臣也奈何從賊遂遇害<hi>續表忠記</hi>
<pb n="KR2k0050_WYG_061-66b"/>
　豫撫常道立招撫射塌天等射塌天本名劉國能性<lb/>
　至孝就撫乃奉其母命也庚辰六月左良玉遣國能<lb/>
　圍張獻忠於瑪瑙山獻忠食盡分兵四出抄糧不得<lb/>
　糧歸者盡殺之未歸者詣降左良玉使國能將之首<lb/>
　行詐稱糧至獻忠開營延入國能掃其營壘擒其妻<lb/>
　孥與徐以顯潘獨鰲等送襄陽獄自成破葉縣國能<lb/>
　守葉自刎死其妻先死子方八嵗自成入城抱置膝<lb/>
　上欲收養之不從自解所帶小刀亦刎死<hi>明季遺聞  按續表</hi>
<pb n="KR2k0050_WYG_061-67a"/>
　<hi>忠記國能附汪喬年傳盡節在十四年明季遺聞作庚辰年事不合</hi>
武大烈臨潼舉人强敏有幹濟時令永寧寇掠境上數<lb/>
　卻之至是獄囚勾賊來攻城守都司宵遁大烈固守<lb/>
　三日賊夜半登城執大烈自成以同鄉故欲活之大<lb/>
　烈不屈索印又不予乃燔灼以死<hi>續表忠記</hi>
盛以恒潼關衞人崇禎十年冬來知商城縣事雖儒者<lb/>
　而秦人素習金革甫涖任寇猝來犯以恒登陴設守<lb/>
　以兵法部勒邑中子弟賊攻城不能克乃解去嗣後<lb/>
<pb n="KR2k0050_WYG_061-67b"/>
　不復來犯邑賴以安及獻忠陷襄陽勢益張以恒已<lb/>
　遷開封府同知士民以其前此禦寇有方畧城得無<lb/>
　陷羣起攀留以恒因士民歸誠於已遂慨然任城守<lb/>
　事十四年二月賊大隊雲集以恒堵禦甚力雨雪大<lb/>
　作守陴者寒凍不能支以恒猶擐甲執弓督家衆射<lb/>
　賊賊益併力合攻流矢中以恒右額猶裹創拒敵敗<lb/>
　留餘黨綴以恒而别揀驍悍緣北城而登遂陷以恒<lb/>
　率家衆巷戰良久殱賊甚多家衆亦盡於賊乃被縳<lb/>
<pb n="KR2k0050_WYG_061-68a"/>
　大罵不屈為賊所支解其孫覺亦不屈死事聞贈副<lb/>
　使<hi>續表忠記</hi>
葛竹溪淳化諸生善射崇禎十四年流寇滿天星過縣<lb/>
　恣行剽掠竹溪不勝忿急挽弓挾矢而往射賊殺十<lb/>
　餘騎須臾矢盡弦絕賊衆大至遂遇害於寺坡崖下<lb/>
　<hi>柴菴疏集</hi>
猛如虎虎大威俱邊外人家榆林如虎歴總兵官鎮守<lb/>
　南陽屢卻賊及圍城將陷持短兵巷戰手及袍袖有<lb/>
<pb n="KR2k0050_WYG_061-68b"/>
　血數升過唐府北門叩頭謝自稱力竭為賊所殺大<lb/>
　威為楊文岳大將鎮守汝寧攻土賊中礟而死<hi>延綏鎮志</hi>
李賢中部嵗貢任汝寧敎諭以老歸崇禎十四年寇陷<lb/>
　中部執賢欲加笞辱賢張目大罵延頸向賊賊竟殺<lb/>
　之子諸生芬宇慟父死歴白當道得祀卿賢<hi>賈志</hi>
艾毓初字孩如米脂人崇禎辛未進士知内鄉縣毓初<lb/>
　生長邊陲知兵習戰六年冬流賊來犯毓初令埋大<lb/>
　砲滚地龍於城外城内暗通火線故於埋砲處備禦<lb/>
<pb n="KR2k0050_WYG_061-69a"/>
　單疎示賊以瑕賊果爭馳之燃線而炮發賊死無算<lb/>
　乃解去歴陞至參議分守南陽自成用宋獻䇿計復<lb/>
　來犯楊文岳援軍至即引退甫退又復嘯聚使援者<lb/>
　疲於奔命城遂潰毓初登城樓自縊<hi>續表忠記</hi>
杜邦舉富平人任鄢陵典史崇禎十四年十二月城破<lb/>
　被執自成知其素得民心欲降之大罵曰朝廷臣子<lb/>
　豈為賊用自成怒抉其舌邦舉噀血噴之仍大罵遂<lb/>
　遇害<hi>續表忠記</hi>
<pb n="KR2k0050_WYG_061-69b"/>
馬嗣烋字孟善同州人官户部主事管薊鎮糧儲壬午<lb/>
　年死難母薛氏弟嗣杰與焉又嗣烋從兄嗣煜官濟<lb/>
　南府通判城破亦以身殉<hi>賈志</hi>
党威字振玉神木人以西安參將有戰功見重於經畧<lb/>
　丁啓睿崇禎十五年督師汪喬年綂兵二十萬勦闖<lb/>
　賊威以中軍副將進秩總兵同四總兵十副將當闖<lb/>
　賊八十萬衆環戰十七陣互為勝負及賊勢日衆汪<lb/>
　督駐襄縣為戰守之計威與曹文詔以萬餘兵䕶汪<lb/>
<pb n="KR2k0050_WYG_061-70a"/>
　督據孤城城中乏食威見勢不可支乃進謀督師曰<lb/>
　不如暫退關中休養一年簡勁兵以殄渠魁餘黨不<lb/>
　足平也汪不可及賊圍城下汪知事去欲自盡威泣<lb/>
　勸乃止旋登城見賊帥旗在南威引精銳二十騎出<lb/>
　西門直抵賊帳適賊帥他逸斬左右數人奪帥旗而<lb/>
　還次日復率千餘騎出東入南出西入北衝突賊營<lb/>
　當者無不披靡及城陷汪自經威復馳驟數創失馬<lb/>
　自刎而屍不仆者移時賊帥為具棺函瘞之<hi>賈志</hi>是時<lb/>
<pb n="KR2k0050_WYG_061-70b"/>
　副總兵樊來保及神木副總兵艾萬年與李賊戰于<lb/>
　巴家寨死之<hi>延綏鎮志</hi>
吉孔嘉洋縣舉人累擢順德知府壬午<lb/>
王師臨城孔嘉力屈與妻張氏長子貢生惠迪次子婦<lb/>
　王氏並死焉<hi>續表忠記</hi>
李盛英榆林人以明經任太湖縣流賊搆難圍城盛英<lb/>
　竭力拒守援絕城陷被執賊欲降之盛英不從罵賊<lb/>
　撞樹而死其妻亦完節<hi>賈志</hi>
<pb n="KR2k0050_WYG_061-71a"/>
劉其德字子上興安州人寄籍紫陽崇禎戊辰進士由<lb/>
　庶常歴官諭德在史館有聲尋目盲乞骸歸僑寓襄<lb/>
　陽闖賊破襄陽其德罵賊而死<hi>興安州志守按省志云其德歸  興安興</hi>
　<hi>安志云死於襄陽中間事蹟不無抵牾存疑可也</hi>
馬颷字電如陜西同官貢士崇禎十五年任沔陽州同<lb/>
　知賊陷承天督兵堵賊賊繞出颷背颷馳介馬疾呼<lb/>
　所向披靡賊至愈衆下馬奮呼家丁數人背城與賊<lb/>
　戰猶射殺數十賊矢盡力竭被執不屈賊怒用勁梃<lb/>
<pb n="KR2k0050_WYG_061-71b"/>
　通中而死藁葬城東二十一載子來沔啓殯易棺顔<lb/>
　色如生<hi>湖廣志</hi>
李振聲米脂人進士巡按湖廣王璣扶風人舉人承天<lb/>
　知府崇禎壬午除夕賊破承天並以不屈遇害振聲<lb/>
　被執自成以同姓同邑稱之為兄且贈以金幣振聲<lb/>
　不屈賊數置酒邀飲醉即厲詞詆斥乃移之襄陽令<lb/>
　部將劉體仁伺察之及孫傳庭出關討賊復移之裕<lb/>
　州有言振聲通書傳庭者賊怒遣其將谷永殺之南<lb/>
<pb n="KR2k0050_WYG_061-72a"/>
　門外時九月二十九日也先是振聲被執有傳其降<lb/>
　賊者朝野共詆之後賊入山西榜列受職者姓名以<lb/>
　誑遠近振聲與焉實未受職也<hi>續表忠記</hi>璣字玉温知承<lb/>
　天府時築關守城勤事如家旣報陞鳳陽副使忽流<lb/>
　寇大至攻城璣極力禦之降兵内潰璣憤甚執刃轉<lb/>
　戰被執罵不絕口賊百計脅降不從怒令殺之璣望<lb/>
　闕再拜延頸受刃時崇禎癸未正月也楚人義之收<lb/>
　屍殯殮子鍼鎬扶喪歸葬<hi>賈志</hi>
<pb n="KR2k0050_WYG_061-72b"/>
孫璜字用謙三原人由嵗薦任鹽山敎諭癸未鹽山城<lb/>
　將陷左右促璜與令同出走璜曰臨難茍免何以為<lb/>
　臣已而城破璜自縊<hi>三原志</hi>
范如游郃陽人崇禎癸酉舉人性明敏有執持後知武<lb/>
　定州死於難<hi>郃陽志</hi>
邵公坤廩生公巽公佐監生公齊公量生員俱商州人<lb/>
　羣從聚居夙敦友愛閨門雍睦無間言癸未七月州<lb/>
　城陷賊將袁宗第巡遊至邵氏逼降之公坤兄弟五<lb/>
<pb n="KR2k0050_WYG_061-73a"/>
　人同聲罵賊不少屈脅以刃罵益厲賊盡殺之公坤<lb/>
　之胞姪紹祖徽祖遵祖緒祖嗣祖公佐子昭祖公量<lb/>
　子光祖𢎞祖式祖爭衞父兄難長者制梃㓜者投瓦<lb/>
　礫俱遇害賊入中閫公坤之寡嫂公乾妻張氏痛五<lb/>
　子無一存赴井死公佐妻孔氏公巽妻劉氏俱投繯<lb/>
　死公坤之胞妹適雒南薛匡倫歸省其兄最後遇賊<lb/>
　賊俾執爨氏厲聲罵賊賊愈怒磔裂之邵氏一門男<lb/>
　婦死難共一十八人亂定合塋安葬一時稱奇節云<lb/>
<pb n="KR2k0050_WYG_061-73b"/>
　<hi>賈志</hi>
張任字碧岑三水人萬厯間舉人歴官衡州守未幾寇<lb/>
　至任率衆督戰舟中力屈死之舉家咸盡節焉<hi>賈志</hi>
劉禋字誠若中部人舉人性剛介識大節事父極孝賊<lb/>
　陷邑城禋負父走時秋雨河漲渡者多溺禋獨弗溺<lb/>
　辛巳授登封知縣時大盜李際遇申靖邦盤據山砦<lb/>
　禋設法守禦與士卒同甘苦練死士數百且戰且守<lb/>
　賊不敢近癸未逆闖攻登封城陷被執自成欲降之<lb/>
<pb n="KR2k0050_WYG_061-74a"/>
　禋掉鬚罵曰豈有七世清白吏而降賊耶自成從容<lb/>
　言曰吾與公誼切桑梓今方有事關中當同載西歸<lb/>
　禋神色愈厲曰吾願血沾登土自成義之次日復令<lb/>
　賊將劉崇文說之反覆數百言終不屈遂遇害於泮<lb/>
　水之側事聞贈按察司僉事先是登封不守父爾完<lb/>
　泣曰吾子素剛烈死國事矣及聞訃顧坦然曰殺身<lb/>
　成仁又何憾焉<hi>賈志</hi>
趙希魁渭南人由武進士官參將從孫傳庭戰殁於河<lb/>
<pb n="KR2k0050_WYG_061-74b"/>
　南<hi>渭南志</hi>
盛昶之字璽振潼關衞指揮使總制孫傳庭與寇自成<lb/>
　戰郟縣敗績自成乘勝抵關勢若山裂人無固志城<lb/>
　遂陷昶獨堅立不動日暮被擄明日賊促諸將西强<lb/>
　昶之行不從厲聲罵曰我固盛指揮也世受國厚恩<lb/>
　有死而已恨不手刃諸賊奴豈有職官從賊者哉賊<lb/>
　怒縊殺之又衞指揮使張爾猷字定遠潼關陷率家<lb/>
　僮奮馬馳突遇賊南門矢發輒應手仆復揮刀斬其<lb/>
<pb n="KR2k0050_WYG_061-75a"/>
　數騎賊相顧失色俄頃賊大至環攻之矢下如雨爾<lb/>
　猷大呼曰我前掌印指揮張爾猷也賊爭前刺之身<lb/>
　被數十創旣墜馬猶罵不絶聲而死時本衞指揮使<lb/>
　李繼祖守東城本衞千户袁化龍守西城賊入各就<lb/>
　所守汛地死之<hi>賈志</hi>
郭宗振字引震華州人萬厯癸卯舉人初授河陽令河<lb/>
　陽地當衝道官商絡繹供億維艱宗振至力革之調<lb/>
　太邱時有貴公子奪人田逼婦自刎宗振竟置以法<lb/>
<pb n="KR2k0050_WYG_061-75b"/>
　境多盜宗振懸金以購盜賊遂息轉壽春守境内奸<lb/>
　宄作亂者聞宗振至悉散去郡北多水患民皆迯亡<lb/>
　宗振捐俸招集歸者六十餘家人名之曰郭公集郡<lb/>
　地多荒磧宗振給牛種寛賦稅漸次開墾遂成良田<lb/>
　丁内艱補右丞遷比部郎檢驗吏牘謹敬罔懈有言<lb/>
　官陳贖軍之奏宗振抗疏力争朝論是之丙子銜命<lb/>
　恤蜀有納賄縱賊並開釋重案者宗振悉寘於理後<lb/>
　旋里崇禎癸未殉難<hi>華州志</hi>
<pb n="KR2k0050_WYG_061-76a"/>
陳嗣虞字述敬華陰人萬厯庚子舉人仕至高郵知州<lb/>
　性沈靜廉潔一介不茍歸里後杜門讀書不妄交遊<lb/>
　闖賊陷省偽檄依例輸餉嗣虞内懷悲憤而不形於<lb/>
　色乘家人不意步至渭濱投水而死<hi>賈志</hi>
東肇商字雲駒華州人諸生性敏而多學詩文千言立<lb/>
　就聞賊至人皆逃避肇商獨飲酒不輟挺刃而出大<lb/>
　罵賊奴遂被害<hi>賈志</hi>
焦源清號湛一由進士厯官至宣府巡撫年七十始舉<lb/>
<pb n="KR2k0050_WYG_061-76b"/>
　一子賊入西安勒源清往見不屈自經弟源溥號涵<lb/>
　一以進士由知縣入為御史歴撫大同未一年罷歸<lb/>
　癸未冬闖賊入西安召諸邑搢紳受偽職源溥為賊<lb/>
　黨所刼執見自成授以總督銜源溥大罵曰爾為賊<lb/>
　乃欲汚我自成閉諸空室罵益烈鬚髯皆上指眥皆<lb/>
　裂賊稍近舉手擊之復厲罵不輟賊拔其舌支解之<lb/>
　同死者渭南吏部尚書南企仲號弦蒲進士起家年<lb/>
　八十三矣罵賊不屈曰老臣何惜此餘年報國不食<lb/>
<pb n="KR2k0050_WYG_061-77a"/>
　死子進士禮部郎居業不屈死從子居益由進士歴<lb/>
　官至福建巡撫海外有紅毛夷者俗殷富國名賀蘭<lb/>
　自昔不通中土奸民潘秀賈大泥始引其人據彭湖<lb/>
　求市遂入犯内地濱海大擾及居益履任設方畧討<lb/>
　平之天啓五年遷督河道晉工部侍郎時逆奄竊柄<lb/>
　奄黨迎合逆意劾居益依傍門户削籍去福建士民<lb/>
　詣闕留之不聽乃立祠以祀𥪡碑於彭湖平遠諸山<lb/>
　紀其績焉崇禎元年起督倉塲時陜西四鎮缺餉至<lb/>
<pb n="KR2k0050_WYG_061-77b"/>
　三十餘月貧卒蠭起為盜居益為鄉土憂疏請以陜<lb/>
　賦當輸關門者留三十萬紓其急報可代張鳳翔為<lb/>
　工部尚書以疏救曹郎帝怒其狥私再削籍後叙守<lb/>
　城功乃復冠帶城破自成誘降不屈罵賊被炮烙而<lb/>
　死<hi>續表忠記</hi>
鄭君愛字錫吾渭南人選貢授鄖陽府推官以憂歸復<lb/>
　補衡州府皆有聲事父極孝值李自成陷渭南堅持<lb/>
　大節不應偽命遂不食死<hi>渭南志</hi>
<pb n="KR2k0050_WYG_061-78a"/>
王佩珂臨潼人事親色養備至明末司鐸河南商邱歸<lb/>
　里後值李賊肆横預戒子孫潔身蹈義勿致玷汚癸<lb/>
　未冬賊入關中堅臥不起水米不入口旬餘而卒其<lb/>
　子及孫賊迫脅以偽官皆遵訓守義不為賊屈<hi>臨潼志</hi>
白昭遠字允哲臨潼監生崇禎癸未闖賊圍堡堡破昭<lb/>
　遠大呼城頭曰城破矣節義為重婦女各宜入井一<lb/>
　時婦女死節者甚衆賊怒殺之<hi>臨潼志</hi>
陶爾德字太初咸寧人進士仕至川北道告歸李賊攻<lb/>
<pb n="KR2k0050_WYG_061-78b"/>
　長安爾德分守東城賊至被刃死<hi>咸寧志</hi>
崔爾達字汝明西安右衞指揮擢秦州守備秦藩稔其<lb/>
　賢疏留之癸未逆闖圍會城爾達擐甲侍衞昕夕不<lb/>
　懈城陷衞士皆竄爾達獨以短兵接戰賊衆大集爾<lb/>
　達奮呼殺賊手刃數人賊怒環攻之遂死五日得屍<lb/>
　顔色如生<hi>咸寧志</hi>
李光信咸寧學生崇禎癸未賊圍城光信晝夜守禦城<lb/>
　已陷猶持斧與賊戰賊怒以刀斫其頸死又諸生王<lb/>
<pb n="KR2k0050_WYG_061-79a"/>
　召俊亦投井死<hi>賈志</hi>
朱誼䍒秦藩宗室也字明遠丙子鄉薦聞變投井死秦<lb/>
　府舍人不知姓名王被執舍人牽賊而罵遂死亦袁<lb/>
　憲一流也<hi>學古堂集</hi>
徐應魁秦藩右䕶衞旗官王愛其才敏每奏事京師取<lb/>
　辦江南皆特任之應魁忠摰自矢癸未城陷應魁從<lb/>
　王嗣及王嗣為賊所刼應魁絕粒七日而死<hi>賈志</hi>
祝萬齡長安人少受學於馮恭定歴官至副使賊陷省<lb/>
<pb n="KR2k0050_WYG_061-79b"/>
　會萬齡衣冠入關中書院拜先師畢自縊於側御史<lb/>
　霍達表聞於朝䝉詔褒異<hi>學古堂集</hi>
竇光儀長安貢生任懷慶府通判崇禎末歸里闖逆陷<lb/>
　會城光儀衣冠東向拜遂赴井死又徐方敬者萬厯<lb/>
　時舉於鄉授儀封知縣旣歸里值會城破不欲辱賊<lb/>
　手遂正衣冠赴井死<hi>賈志</hi>
孫孕芳字嗣香世居西安之咸寧與兄孕泰讀書慈恩<lb/>
　以節義為己任壬午孕芳舉於鄉孕泰拔貢士賊入<lb/>
<pb n="KR2k0050_WYG_061-80a"/>
　城孕芳自經孕泰尋父不見亦投井死<hi>學古堂集</hi>
周培忠咸寧人以興平縣貢生任隰州知州謝政歸會<lb/>
　李賊陷西安一門盡節者數十人又咸寧朱恩同弟<lb/>
　斗環姪浯俱義不從賊投井死<hi>賈志</hi>
丘從周都司吏也長不滿三尺彊直敢言西安陷見自<lb/>
　成暴虐乘醉直至其前㦸手罵曰若一貧賤細民今<lb/>
　妄踞王府將僭偽號逆天背理所為如此吾見汝屍<lb/>
　之萬叚也自成大怒立砍殺之<hi>續表忠記東按賈志作丘  周</hi>
<pb n="KR2k0050_WYG_061-80b"/>
雷堂商州廩生崇禎十六年十月十五日李自成陷商<lb/>
　州謂家人曰我自有死所乃衣冠出至博文齋自經<lb/>
　死李本健亦廩生城破逃北山被執慮不得死所紿<lb/>
　賊曰我有藏金盍至家比至急投入井賊誘使出乃<lb/>
　大罵以石擊之罵愈甚賊以土石填其井又庠生李<lb/>
　本深城破服衰麻與子合娃守父柩而哭賊至並子<lb/>
　俱被殺庠生呂元聲城破與母妻誓同死母妻曰汝<lb/>
　盍逃乎元聲堅不去死之又生員孔纘文城破被賊<lb/>
<pb n="KR2k0050_WYG_061-81a"/>
　執大罵不止賊煎油灌之立死賊退收其屍油尚透<lb/>
　腹又楊名道役也被賊掠罵不絕口乃縳置樹上罵<lb/>
　益厲割其舌磔之州民周揚實工鳥鎗賊攻城三晝<lb/>
　夜揚實傷賊甚衆賊識之城破執而磔之焚其骸<hi>商州</hi>
　<hi>志</hi>
李喬崑字孕厚高陵人天啓乙丑進士筮仕洪洞洪洞<lb/>
　故多李氏喬崑之遠祖在焉有持家譜干以私者謝<lb/>
　卻之擢守真定中官欲加以屬禮杜門不屈人稱其<lb/>
<pb n="KR2k0050_WYG_061-81b"/>
　節闖寇據關汚以偽司馬拒弗受望闕北拜而死<hi>賈志</hi>
王徵號葵心涇陽人由進士除廣平推官白蓮獄起株<lb/>
　連者數千人徵咸理出之濬清河水閘漑田至千頃<lb/>
　母憂去補任揚州三王之國䕶從者多所誅求徵白<lb/>
　王禁戢民以無擾天啓中徽州富民呉養春與弟養<lb/>
　澤爭産弟赴東厰首其兄佔黄山獲利無算閹提養<lb/>
　春拷問又遣主事吕好問追贓變産激變徽民事連<lb/>
　巨室數百人下徵按問徵據法爭之所全活者甚衆<lb/>
<pb n="KR2k0050_WYG_061-82a"/>
　各省建祠媚忠賢揚州祠成大吏咸往叩首賀徵竟<lb/>
　不往父憂服闋陞僉事歸里後流寇大起徵創為連<lb/>
　弩活橋自行車自飛礟以資捍禦癸未闖賊入關羅<lb/>
　致搢紳徵已先期自題墓石曰了一道人之墓又書<lb/>
　全忠全孝四大字授其子永春曰吾且死死豈為名<lb/>
　欲汝識我心耳賊果遣使趣徵往見引佩刀自誓乃<lb/>
　繫永春去徵遂絕粒越七日而卒里人諡曰端節徵<lb/>
　素為德於鄉當永春被繫時鄉人不避賊鋒請以身<lb/>
<pb n="KR2k0050_WYG_061-82b"/>
　代者數百人賊乃舍之永春竟得不死<hi>續表忠記</hi>
牛象爚字汝華涇陽諸生賊至其家爚踞樓不肯下賊<lb/>
　舉火焚樓以逼之爚蹈火死又涇陽民趙九筵家居<lb/>
　堡中賊至衆皆懼九筵鼓勇扞禦賊登陴九筵拒之<lb/>
　中矢死<hi>賈志</hi>
常道立字修之三原人萬厯間進士仕至河南中丞政<lb/>
　績著聞歸里值李賊入秦不屈北望神京稽首哀呼<lb/>
　不食而死<hi>賈志</hi>
<pb n="KR2k0050_WYG_061-83a"/>
喬巍字維嶽三原人幼從馮少墟温無知遊踐履篤實<lb/>
　待異母弟極友愛居繼母喪哀毁骨立登萬厯己未<lb/>
　進士授司農郎司餉山海關陞參政出巡川南時奢<lb/>
　安二寇叛巍削平之以事左遷僉事後論平奢功陞<lb/>
　副使尋擢山西參政分守冀寧道便道過里值逆闖<lb/>
　陷省徵索不少屈與表弟王伯達僕人王崇德同日<lb/>
　被戮時並稱之<hi>賈志</hi>
袁養和字祥人盩厔人萬厯戊子舉人為屏山令火焚<lb/>
<pb n="KR2k0050_WYG_061-83b"/>
　獄獄中囚避於外火熄囚復歸獄人奇之擢刑曹持<lb/>
　平不阿出守南安防澗賊修水城擢滇南憲副有疾<lb/>
　歸里癸未逆宼自成力徵之時年八十二不屈絕粒<lb/>
　而死<hi>賈志</hi>
竇汝器字擢五富平人幼穎悟長尚節義以嵗薦授城<lb/>
　固司訓崇禎癸未冬李闖入關諸郡風靡汝器說邑<lb/>
　令增陴濬隍簡練丁壯戮力拒守及欃槍雲集衆皆<lb/>
　潰散汝器度勢危歸整冠帶望闕拜畢坐明倫堂以<lb/>
<pb n="KR2k0050_WYG_061-84a"/>
　待寇入賊殺縣令并執汝器脅以白刃欲降之汝器<lb/>
　大罵不屈遂遇害於泮池側<hi>賈志</hi>
牛養傑岐山人事後母能孝由選貢知延津縣坐剛直<lb/>
　免歸闖逆之變衣冠向闕北拜罵賊死又同時南鄭<lb/>
　舉人席增光諸生葉烶皆不屈死<hi>賈志</hi>
張鳳翮字健翀城固人天啓乙丑進士官江西巡撫歸<lb/>
　遭闖逆陷城為賊所執脅之仕抗志不從遂遇害<hi>賈志</hi>
岳中衡城固貢生崇禎末賊至為所執呵之跪不屈令<lb/>
<pb n="KR2k0050_WYG_061-84b"/>
　斬之中衡曰我得死所矣復釋之誘以官中衡曰我<lb/>
　已成貢士猶不屈肯為汝賊官邪遂為亂刃所斃<hi>賈志</hi>
劉長庚同州生員慷慨有志節明崇禎末李自成蹂躪<lb/>
　秦關長庚挺身誓衆固守城圉繼聞會城陷遊騎且<lb/>
　薄州衆皆奔散長庚仰天嘆曰是草莽臣委命之秋<lb/>
　也先謁孔子廟焚衣冠次邀族黨於家指割城内地<lb/>
　建祠祀先餘備烝嘗衆謂士無死法隱遁可以潔身<lb/>
　可以全義長庚決志不從顧其妻曰吾乏嗣納妾幸<lb/>
<pb n="KR2k0050_WYG_061-85a"/>
　生二子宗祧可繼善撫之死後葬我於讀書樓下又<lb/>
　顧謂妾雷氏爾將奈何雷慨然言願相從於地下長<lb/>
　庚拜謝引至書樓曰此吾平生脩習之所天地鬼神<lb/>
　共鑒在茲遂手刃其妾并六嵗女徐自經死一時觀<lb/>
　者如堵莫不垂泣<hi>賈志</hi>
解光纓字端甫韓城人性端謹師事韓令左懋第以名<lb/>
　節相勉會賊難避地晉中日結義士圖刺賊晉撫行<lb/>
　視軍光纓往說謂長安雖陷三邊宿重兵兵將中豈<lb/>
<pb n="KR2k0050_WYG_061-85b"/>
　遂無顔真卿郭子儀其人者願以忠義檄三邊令會<lb/>
　勦未果賊攫搢紳金匿之者多波及光纓挺身往見<lb/>
　賊不少屈繫長安掠以刑備極苦楚終不屈賊壯之<lb/>
　適有為賊䇿餌衣冠收人心者檄令受職光纓不應<lb/>
　辭氣益烈賊不能平遂遇害<hi>賈志</hi>
魏國柱字鳳庭蒲城人萬厯壬子舉人幼即孝親敬兄<lb/>
　不事浮飾宗族稱之初令臨淮清慎自矢愛民如子<lb/>
　陞睢州守益勵清貞尋罷歸值賊亂被執遇害子諸<lb/>
<pb n="KR2k0050_WYG_061-86a"/>
　生允貺事父母極孝父為賊執追餉允貺定省不離<lb/>
　側卒以身殉又童僕羅安隨侍國柱朝夕痛哭同時<lb/>
　被害人咸義之<hi>賈志</hi>
王淑景耀州人中丞國長子廕知府性穎敏學行與三<lb/>
　水文翔鳳齊名廕職未任值闖逆陷關中偽守欲用<lb/>
　堅不為屈與子生員肇祥同遇害<hi>賈志</hi>
趙士達永壽人嵗貢任莊浪衞敎授流寇破城被執罵<lb/>
　賊遇害又同里貢生張應泰亦被執不屈而死<hi>賈志</hi>
<pb n="KR2k0050_WYG_061-86b"/>
齊大成鄜州諸生崇禎癸未李自成陷長安大成哭於<lb/>
　家已復别妻子獨衣冠入文廟不食問之輒詬罵越<lb/>
　十日而死<hi>延安府志</hi>
尤世威榆林人官總兵有戰功崇禎十六年李自成陷<lb/>
　長安十月傳檄榆林是時巡撫甫罷代者未至人心<lb/>
　恟恟時世威家居榆林道都任以衆議推世威為大<lb/>
　將無何賊衆十萬下延安克綏德遣人說降衆未發<lb/>
　議參將劉廷傑大呼曰賊雖破長安然三邊尚屬朝<lb/>
<pb n="KR2k0050_WYG_061-87a"/>
　廷中州子弟不習戰榆林天下勁兵一戰必奪其氣<lb/>
　然後約寧夏固原為三師以遞進賊可破也衆曰將<lb/>
　軍議是於是都任令於軍中曰壯士壹聽尤將軍令<lb/>
　世威迺簡兵誓師守具未備賊臨城下出戰敗之賊<lb/>
　復悉衆薄城攻戰七晝夜不下賊穿城納火炮穴中<lb/>
　城崩世威率衆巷戰兩日夜婦女登屋上亦彎弓助<lb/>
　戰都任死之世威與弟世禄劉廷傑王世欽王世官<lb/>
　李昌齡被執檻車送長安自成坐堂上世威等不跪<lb/>
<pb n="KR2k0050_WYG_061-87b"/>
　自成曰將軍皆名將佐朕共取封侯可乎世威等仰<lb/>
　天大笑罵曰驛中小卒敢大言某等朝廷上將悔不<lb/>
　速殺汝自成笑前解縛世欽唾曰唉驛卒勿近前汚<lb/>
　將軍衣自成怒命皆斬之榆林之陷婦女死義者數<lb/>
　十人城中井滿<hi>賈志</hi>
王世欽榆林人山海總兵免官家居崇禎十六年李自<lb/>
　成陷長安榆林守將王定棄城走世欽與尤世禄等<lb/>
　部署諸軍守榆林城以拒自成城旣陷被執檻車送<lb/>
<pb n="KR2k0050_WYG_061-88a"/>
　長安自成親釋其縛罵不絕口自成殺之世欽方械<lb/>
　繫道宿長安傳舍中且歌且飲大醉顧謂驛使自今<lb/>
　至長安幾日驛使以對仰天大笑曰行矣丈夫死當<lb/>
　為厲鬼以殺賊聞者壯之<hi>賈志</hi>世欽弟洪官天津總兵<lb/>
　以勞卒於軍<hi>延綏鎮志</hi>
王學書字忠吾榆林人父保字麟岡鎮守昌平及寧武<lb/>
　薊鎮遼東總兵有戰功殁於海州學書補世職歴遷<lb/>
　宣府總兵官尋轉天津防海總兵以老致仕林居值<lb/>
<pb n="KR2k0050_WYG_061-88b"/>
　闖逆攻榆學書念巖疆重地世受國恩散家資給兵<lb/>
　民拒賊七日城陷被掠罵不絕口遇害子國鼎字新<lb/>
　甫官浙江寧波道以勞瘁卒官<hi>延綏鎮志</hi>
鍾茂先榆林人為綏德衞管屯指揮賊至督衆固守及<lb/>
　賊勢熾茂先知力不支藏二匕首於左右蔽膝中賊<lb/>
　入茂先家陽以酒勞之左手捧觴右手拔匕首刺賊<lb/>
　賊負傷出走茂先入殺其妻子而自刎焉<hi>延綏鎮志</hi>
賀世魁榆林千户從總督守薊門適歸值賊圍城悉力<lb/>
<pb n="KR2k0050_WYG_061-89a"/>
　固守攻益急城陷歸家陳衣冠取祖宗承襲號紙置<lb/>
　香案東向而拜曰臣力盡矣更着深衣從容縊死妻<lb/>
　栁氏亦殉焉<hi>延綏鎮志</hi>
黄廷政廷用廷弼俱黄演孫也演榆林衞指揮歴官延<lb/>
　綏恊守出兵芹河陣亡蔭廷政襲指揮使廷用千户<lb/>
　廷弼百户李賊薄城廷政兄弟念家世忠烈力戰抗<lb/>
　賊廷政中炮而隕廷用廷弼益自憤勵城陷遂偕死<lb/>
　焉<hi>延綏鎮志</hi>
<pb n="KR2k0050_WYG_061-89b"/>
尤世禄字裕齋榆林人以世職起家歴任固原遼東宣<lb/>
　府總兵子拱極字樞寰任山海總兵家居寇至守新<lb/>
　添門賊從海潮寺穴城入世禄覺之募敢死士縋城<lb/>
　擊賊南門陷父子見執死之同時死者有原任宣府<lb/>
　總兵王世國山海副將楊明山海參將尤岱岱子捷<lb/>
　官薊鎮總兵甲申京城陷率兵奔河南志圖興復為<lb/>
　叛兵所殺<hi>舊志</hi>
潘國俊漢中衞百户官榆林副將逆闖破城死之<hi>漢中府志</hi>
<pb n="KR2k0050_WYG_061-90a"/>
張雲鶚字元舉榆林人舉人為户部主事督餉山海闗<lb/>
　致任歸賊至城守不屈死之子發字啓之定邊副將<lb/>
　先雲鶚戰死<hi>延綏鎮志</hi>
馬應舉榆林人為撫標中軍賊薄城應舉曰孤城不可<lb/>
　守也乞師於套以數千騎至西門衆寡不敵套人引<lb/>
　去賊入被擒梟於市<hi>延綏鎮志</hi>
潘雲騰漢中人官延綏參將賊陷城與兄國奇俱死之<lb/>
　<hi>賈志</hi>
<pb n="KR2k0050_WYG_061-90b"/>
李淮榆林人原任西安參將值賊李過入城淮先令妻<lb/>
　子自縊率子出門殺賊父子皆自刎死<hi>延綏鎮志</hi>
陳義昌榆林學生性耿直闖逆陷城義昌獨正色罵賊<lb/>
　為賊所殺諸生以罵賊死者又有沈濬沈演白拱極<lb/>
　白含章<hi>延綏鎮志</hi>
張連元榆林學生城陷偕弟連捷入漢壽亭侯廟從容<lb/>
　縊於梁間又諸生李可柱縊死於余肅敏祠胡一魁<lb/>
　李引祥亦自經於家<hi>延綏鎮志</hi>
<pb n="KR2k0050_WYG_061-91a"/>
梁文炳及弟文□俱靖邊諸生崇禎末流寇破城欲招<lb/>
　致幕下皆抗節不屈而死<hi>延綏鎮志</hi>
熊維藩字振宇威武堡人宣府參將致仕歸高賊攻堡<lb/>
　維藩力戰傷賊甚衆堡陷維藩自刎<hi>延綏鎮志</hi>
台元延安衞人闖賊入城兩手握大石欲為狙擊計隣<lb/>
　人恐禍及縛之至家不食五日死<hi>延綏鎮志</hi>
劉廷傑字若三彛鼎子崇禎癸未為延綏撫標參將寇<lb/>
　逼榆林堅志固守城陷被執罵賊不屈賊支解之事<lb/>
<pb n="KR2k0050_WYG_061-91b"/>
　聞贈都督僉事其從弟廷䕫亦投雲巖閣死焉<hi>賈志</hi>
馬鳴節榆林人世襲百户賦性忠勇闖兵攻城將陷鳴<lb/>
　節將妻孥用木器廂櫃圍聚一處引柴燃火烈熖薫<lb/>
　天鳴節持刀巷戰砍死賊兵數十力竭身跳入火熖<lb/>
　中弟鳴廉任總督汪喬年中軍勦賊於郟縣被圍單<lb/>
　騎馳救出入賊營者三殺死賊兵無算力竭而死<hi>賈志</hi>
楊繡徵膚施人生員崇禎十六年闖逆破延安繡徵衣<lb/>
　冠至公署縊死衣冠内題云所恨上有老母未葬下<lb/>
<pb n="KR2k0050_WYG_061-92a"/>
　有幼子未成眼觀時勢斷無苟生之理云云聞者哀<lb/>
　之<hi>賈志</hi>
惠顯清澗人由步卒積功至延綏副將闖賊至激勵將<lb/>
　士勉以忠義閉城固守城破被擒賊慰之曰若固世<lb/>
　家子而有武畧能從我則以權將軍相授顯極口詈<lb/>
　之磔於市從子漸時為撫邊守備亦罵賊死<hi>延安志</hi>
赫崇德綏德州人生員聞偽官入城即具衣冠自縊於<lb/>
　文廟為門斗救免掖至學宫觸柱而死又鳳翔一生<lb/>
<pb n="KR2k0050_WYG_061-92b"/>
　面詰賊官鞏焴焴為之痛哭賊聞之決杖而死又賊<lb/>
　至三原下學令生員講書一生出曰孔孟之書敎子<lb/>
　孝敎臣忠諸公相率從賊講忠孝乎講不忠不孝乎<lb/>
　牛鞏諸賊無以對撤席而起惜未得兩生姓名云<hi>學古</hi>
　<hi>堂集</hi>
張禮字義亭威武堡人為鹽商素有行義賊至傾家貲<lb/>
　守城城陷被賊執罵賊而死<hi>延安府志</hi>
李樹聲岐山人知猗氏縣廉靜不擾有德及人丁内艱<lb/>
<pb n="KR2k0050_WYG_061-93a"/>
　不復仕闖逆徵之使仕樹聲曰吾家六世受國恩今<lb/>
　安往乎即夕呼天而逝<hi>賈志</hi>
羅世濟字虛舟平利人萬厯己酉舉人官澠池敎諭素<lb/>
　負大義剛正不阿闖賊亂起即毅然以死自誓旣而<lb/>
　澠池失陷力戰被執不屈死之子得鴻練兵守平利<lb/>
　殺賊甚多城破與妻子俱死焉<hi>賈志</hi>
郭天吉榆林人武進士仕至甘肅西恊副將賊攻甘涼<lb/>
　城陷天吉巷戰被擒不屈賊怒磔之<hi>賈志</hi>
<pb n="KR2k0050_WYG_061-93b"/>
衞景瑗字仲玉韓城人天啓進士授河南推官以廉明<lb/>
　擢御史兵部尚書楊嗣昌議加勦賊兵餉景瑗抗疏<lb/>
　拒之訖不能用會給事中傅朝佑李如燦以劾閣臣<lb/>
　温體仁得罪下詔獄景瑗請釋兩臣以作敢言之氣<lb/>
　帝大怒降行人司正屢遷至大理少卿以右僉都御<lb/>
　史巡撫大同崇禎十七年李自成東犯太原景瑗議<lb/>
　調兵趨控鴈門總兵不肯行寧武陷賊遂長驅抵大<lb/>
　同總兵出降景瑗猶督麾下巷戰賊大至士皆散走<lb/>
<pb n="KR2k0050_WYG_061-94a"/>
　衆擁景瑗入自成營或叱之跪景瑗不為動踞坐於<lb/>
　地大呼皇帝而哭自成好謂曰吾非有天命不至此<lb/>
　君佐我我當益加君官景瑗瞋目曰吾期㓕汝朝食<lb/>
　肯從汝作逆耶自成見景瑗言切急命掖之出越三<lb/>
　日再擁見自成自成又好謂曰君忠臣吾將具車騎<lb/>
　放君還家景瑗曰國破何家可歸盍速殺我因出不<lb/>
　意以頭搶階石血淋漓被面絕而復蘇自成又命掖<lb/>
　之出復三日驅景瑗行至海會寺北向再拜自經死<lb/>
<pb n="KR2k0050_WYG_061-94b"/>
　有繼母及兩子從行賊亦不之殺也<hi>堯峯文鈔</hi>
石可礪字用汝城固人萬厯乙夘舉人知寶豐縣時縣<lb/>
　舉人牛金星居鄉肆惡又納族妹為妾被告可礪奉<lb/>
　審執法無狥金星懼逃投闖逆及陷西安金星欲復<lb/>
　舊怨遣人搜獲可礪囚禁挾餉備受酷毒可礪不屈<lb/>
　仍指數前事殺於紅芝驛<hi>賈志</hi>
劉必達山陽人崇禎庚辰廷試特用授山西汾陽知縣<lb/>
　有聲及闖逆抵汾仗義不降投井中賊兵尾至自井<lb/>
<pb n="KR2k0050_WYG_061-95a"/>
　引出縛繫太原陰通書信於京口賊怒殺之<hi>賈志</hi>
左士元耀州監生御史永圖子闖賊破州拘士元至省<lb/>
　勒銀助餉士元曰我乃清白吏子孫安有此即有肯<lb/>
　齎賊乎賊怒欲殺之見其年少有才欲脅降士元不<lb/>
　屈遂遇害<hi>賈志</hi>
宋師襄耀州人萬厯丙辰進士仕順天府尹家居闖賊<lb/>
　入關師襄不屈被虜而東孫金臺邑諸生知師襄必<lb/>
　不免仗劒尾行至聞喜師襄盡節金臺亦從死祖忠<lb/>
<pb n="KR2k0050_WYG_061-95b"/>
　孫孝士林重之<hi>賈志</hi>
李遇知字伸伯洋縣人萬厯庚戍進士授東明令持廉<lb/>
　秉公特召考選補兵科給事疏月凡十上理餉徵兵<lb/>
　有禆樞政丁母憂補官正崔魏煬蔽舉國如狂之日<lb/>
　遇知先官樞垣有疏薦鄒元標馮從吾等甫近都魏<lb/>
　璫嗾其同類中公以薦舉匪類獻媚東林矯旨削籍<lb/>
　崇禎初起禮科累陞户尚總督倉塲時不苦寇即苦<lb/>
　旱防盜打壩不遺餘力擢吏部尚書時時勢日危遇<lb/>
<pb n="KR2k0050_WYG_061-96a"/>
　知以文文山正氣歌作屛顧而泣焉都城陷自縊於<lb/>
　紅廟賊解縊執之劉閔宗宋企郊等迫之仕遇知不<lb/>
　屈遂遇害一門同死者七人遇知妻先殂妾王氏先<lb/>
　遇知縊死<hi>劉如漢李公紀略</hi>
李昌齡字仁徵咸寧人天啓辛酉舉人為河南靈寶學<lb/>
　諭月課諸生以忠孝大義勸率之至流寇侵城聚諸<lb/>
　生於明倫堂曰平日所講忠孝大義安在誰無父母<lb/>
　誰無妻子誰不履王土而可偷生乎每一生令監百<lb/>
<pb n="KR2k0050_WYG_061-96b"/>
　姓十人倡義堅守賊始退陞山西猗氏知縣令各村<lb/>
　社立鄉約以敦風化親詣四鄉力田者賞荒蕪者責<lb/>
　時旱災頻仍兼以黄䑕害稼地多菅草蕪地萬頃竭<lb/>
　誠祈禱霖雨時降令搆訟有罪者罰捕黄鼠若干或<lb/>
　罰鋤菅草若干不半載悉為良田流寇煽突軍需不<lb/>
　繼當道有議加糧者昌齡為民請命繪圖告減文移<lb/>
　十數反始獲免尋以失當道意謫河南布政司檢校<lb/>
　未幾遷知沈丘就道會永城劉超叛鳳陽督師檄取<lb/>
<pb n="KR2k0050_WYG_061-97a"/>
　監軍即親赴軍前冐矢石獲叛告捷而監軍之日賊<lb/>
　潰沈丘當道卸罪誣下刑部獄數月神京陷逆闖釋<lb/>
　獄内諸搢紳令就選昌齡堅臥不食其子泣勸之正<lb/>
　色曰余生平所學所講者何事余為國家罪人當死<lb/>
　余不為國家罪人尤當死余志決矣越五日而卒<hi>賈志</hi>
高鍟榆林人為北京神機營參將李自成犯闕鍟闔門<lb/>
　自焚死先是鍟族父從龍任固原參將崇禎中調征<lb/>
　流寇從龍行至三水遇賊力戰而殁諡忠勇<hi>延安府志</hi>
<pb n="KR2k0050_WYG_061-97b"/>
劉彰本保安人貢士赴銓授涇陽訓導未出都城闖逆<lb/>
　入京彰本囑其子雙全曰受朝廷一命之榮身屬朝<lb/>
　廷矣今國破君亡吾不苟生兒歸幸勿以我為念遂<lb/>
　縊於涇陽會館<hi>賈志</hi>
蕭偲字慎甫延安人如薫子襲錦衣指揮逆闖犯京師<lb/>
　偲年二十三殉難<hi>賈志</hi>
郝允曜字覺天清澗人以祖蔭補南國學典簿歴刑部<lb/>
　郎中多所平反以清獄忤旨謫上林簿尋復户部主<lb/>
<pb n="KR2k0050_WYG_061-98a"/>
　事逆闖至不屈死<hi>賈志</hi>
李固本字伯立洋縣人崇禎丁夘舉人歴官定州僉事<lb/>
　闖逆入定死之<hi>賈志</hi>
張光斗字元圃神木人貢士天資頴異嘗遊馮少墟先<lb/>
　生門筮仕南皮令豁荒恤殘優禮師儒擢天津監紀<lb/>
　復調河間同知闖兵陷城欲大用抗節不屈罵賊而<lb/>
　死其妻單氏亦與難合郡憐其忠祀名宦<hi>賈志</hi>
李承燦華州人山海闗義院口守備加遊擊崇禎末城<lb/>
<pb n="KR2k0050_WYG_061-98b"/>
　破死之又同里有濬縣尉李華貴新城主簿王者佐<lb/>
　郯城典史李嘉賓皆城破不屈而死<hi>華州志</hi>
馮登鰲膚施人以舉人知靈壽賊陷城不屈死之其叔<lb/>
　父大緯訓蠡城亦罵賊死<hi>賈志</hi>
石嶐字長卿三原人少好騎射尤善古文詞癸未聯捷<lb/>
　憤時政擬上書為權貴所遏賊入秦曲沃李建泰督<lb/>
　師公慨然請纓願復三邊自黄甫川渡河聯絡榆中<lb/>
　靈夏曲沃不能從遂憤鬱成疾避地江南甲甲五月<lb/>
<pb n="KR2k0050_WYG_061-99a"/>
　聞北都陷痛哭數日不語不食三日死湖口友人劉<lb/>
　湘客經紀其喪<hi>學古堂集</hi>
王被徵張少保士佩家僮也幼從少保事主極忠順闖<lb/>
　賊陷京師被徵哭詣少保墳曰奴從主人食朝廷之<lb/>
　澤久矣今主人之主已晏駕奴何以生為不食數日<lb/>
　死<hi>韓城志</hi>
衞楨固字屏君韓城人少負奇氣喜談兵手畫山川形<lb/>
　勢習戰陣攻守之法崇禎甲戍成進士授開封府推<lb/>
<pb n="KR2k0050_WYG_061-99b"/>
　官是時流寇往來村民扶攜奔走多及於難公議脩<lb/>
　築西闗城處之經南陽汝寧河南諸城皆量其地宜<lb/>
　城者勸諭增築論守城事宜十三條撫按奇公才有<lb/>
　警必檄與謀公受檄即戎服據鞍按視城壘所過扼<lb/>
　塞險易悉識之十四年九月以卓異召對中左門言<lb/>
　平寇為足國第一務帝善其對擢拜雲南道御史明<lb/>
　年受命巡按真定等處時河南民有遭寇竄河上者<lb/>
　楨固竭家貲以賑檄縁河州縣安輯活數十萬人甲<lb/>
<pb n="KR2k0050_WYG_061-100a"/>
　申正月闖逆陷河東諸郡大學士李建泰請禦之命<lb/>
　楨固監其軍三月京城陷誓殉國難楨固按畿南嘗<lb/>
　疏救參將王燝燝以兵二百隨征至是行至大石橋<lb/>
　遇賊數萬騎督燝兵殊死戰賊引卻已復益兵來戰<lb/>
　官軍盡覆楨固突圍出走追騎至躍入井中水涸不<lb/>
　得死為賊所執抗罵不屈賊相牛金星故中州舉人<lb/>
　嗛公理汴時發其惡幽公於獄中會自成西奔楨固<lb/>
　乃得脱入五臺山之西北峪為絕命辭遂自殺<hi>河濱全書</hi>
<pb n="KR2k0050_WYG_061-100b"/>
劉之勃字安劉寶雞人崇禎七年進士由行人擢御史<lb/>
　風采清峻尤長於奏議時帝因寇亂頗崇信二氏之<lb/>
　勃疏言近傳營殿閣設齋醮臣竊以兵荒交迫流移<lb/>
　載道省土木齋醮之費以養饑民固萬年根本之圖<lb/>
　也以佐軍需亦一時騰飽之資也若費之無用之地<lb/>
　豈不重可惜耶疏出時論韙之繼上節財六議謂國<lb/>
　初馬以萬計草塲止五六處今為額漸少而草塲反<lb/>
　增二倍可節者一水衡工役之費嵗幾百萬請察可<lb/>
<pb n="KR2k0050_WYG_061-101a"/>
　以停緩之工盡助軍興可節者二諸鎮兵馬潰敗時<lb/>
　聞而餉額不減當嚴察隱冐可節者三光禄宴享賜<lb/>
　賚旣從儉約而監局官役額設如故日廩月餼不貲<lb/>
　可節者四三吳與澤潞之織造以及香蠟藥材陶器<lb/>
　之屬無嵗不貢積之在内則為廢物輸之自下皆是<lb/>
　金錢可節者五監軍贊畫之官不可數計平時則以<lb/>
　一人而糜千百人之餉臨敵又以千百人而衞一人<lb/>
　之身不惟耗食兼且耗兵可節者六優旨議行十五<lb/>
<pb n="KR2k0050_WYG_061-101b"/>
　年正月疏參諸督撫之溺職者二月請停東厰言京<lb/>
　師之五城及巡按御史俱有察訪之責刑部定罪大<lb/>
　理平反此定例也今緝訪旣屬東厰刑部且為承行<lb/>
　之吏大理更屬贅員不便於官守者一律法越訴有<lb/>
　禁一詞告二事不准非兩造俱陳不定罪今四方奸<lb/>
　頑以所𨽻有司難售其奸悉赴厰投首道路遠隔數<lb/>
　千姓名半多假揑一紙連株全家立破不便於民生<lb/>
　者一從來尊卑相制四維乃張今緝訪所獲或以子<lb/>
<pb n="KR2k0050_WYG_061-102a"/>
　弟訐父兄或以僕𨽻訐家主或以部民訐官府不便<lb/>
　於國體者一帝即命飭行未幾命之勃巡按四川甲<lb/>
　申年八月賊逼成都初九日賊遂入城蜀王率宫眷<lb/>
　投井死之勃被執賊以之勃同鄉欲强以官之勃勸<lb/>
　以不殺百姓改邪從正輔立蜀世子賊不從遂大罵<lb/>
　求死賊酷苦之終不少屈臨死語賊曰寧多刳吾肉<lb/>
　無濫殺百姓縛於蜀府端禮門外攢矢射殺之<hi>續表忠記</hi>
　文郁邑諸生之勃從子也從之勃出按四川之勃遇<lb/>
<pb n="KR2k0050_WYG_061-102b"/>
　害文郁抱尸號慟觸樹死院吏石璞殯之西門外<hi>鳳翔</hi>
　<hi>府志</hi>
張繼孟字伯功文質之曾孫也萬厯己未進士知濰縣<lb/>
　擢御史奉命巡江極陳江防八要以堅執不立魏璫<lb/>
　生祠削籍逆黨敗詔補山東道御史直言糾劾出知<lb/>
　廣西府宣慰普名聲與交趾倡亂勢甚猖獗繼孟單<lb/>
　騎至息宰河招降之滇人懷其德立祠尸祝稍遷兩<lb/>
　浙鹽運使加參政因忤權璫崔璘左遷保寧知府歴<lb/>
<pb n="KR2k0050_WYG_061-103a"/>
　川西道崇禎甲申獻賊陷成都不屈死之妻賈氏同<lb/>
　遇害<hi>賈志</hi>
王勵精蒲城人崇慶知州初由選貢生授廣西府通判<lb/>
　仁恕善折獄嵗饑毁所繫銀帶以賑及聞成都陷士<lb/>
　民驚竄其僕勸之去不可曰身受國恩焉所逃死賊<lb/>
　勢逼具朝服北向拜闕西向拜辭其家從容書於壁<lb/>
　曰為臣盡忠為子盡孝而今而後庶幾無愧書畢登<lb/>
　樓縛利刃於柱而露其鋒貯火藥於樓下危坐以待<lb/>
<pb n="KR2k0050_WYG_061-103b"/>
　及報賊騎渡江勵精身自舉火火烈觸刃貫胷而死<lb/>
　<hi>表忠記</hi>
張耀字融我三原人萬厯癸夘舉人嘗從學於温恭毅<lb/>
　之門篤志力行事親至孝仕至貴州布政使值流寇<lb/>
　張獻忠檄至耀率僚屬登陴拒守誓同一死城破耀<lb/>
　率僕役猶格殺數賊遂被執賊逼耀降耀大聲罵曰<lb/>
　狂賊不知天命逞目前耳我天朝臣子豈從賊乎今<lb/>
　日惟一死耳賊怒遂縳耀耀怒罵如初於是磔殺耀<lb/>
<pb n="KR2k0050_WYG_061-104a"/>
　眷屬一十三口同時俱被害<hi>賈志</hi>
衞𦙍文字祥趾韓城人崇禎辛未進士授庶吉士歴編<lb/>
　修司業中允諭德環堵蕭然時家口近百同居五世<lb/>
　無間言流寇四起海内瘡痍𦙍文方在里癸未十月<lb/>
　逆闖入關全省瓦解即星夜赴京極陳利害時賊勢<lb/>
　猖獗在朝猶未敢言而𦙍文以詞臣越爼言且將以<lb/>
　家財輸國上以其愷切召見𦙍文痛哭陳勦賊之計<lb/>
　請召四大鎮翼衞王室已而神京陷遂之江南以憂<lb/>
<pb n="KR2k0050_WYG_061-104b"/>
　憤死<hi>賈志</hi>
王總衡字振乾咸寧人由廕生仕熹宗朝不附魏璫因<lb/>
　失朝儀例止罰俸竟以革處西歸侍奉兩親備極色<lb/>
　養璫敗寃白以親老弗仕及闖賊入秦授以官不受<lb/>
　賊怒加刑掠體無完膚罵不絕口賊以為死置之踰<lb/>
　日復甦避居終南山<hi>賈志</hi>
　　按忠節列傳俱以殉節之先後為編次其有事蹟<lb/>
　　畧具而嵗月未詳者則綂列於後如宋西安朱友<lb/>
<pb n="KR2k0050_WYG_061-105a"/>
　　恭為涇原將以兵敗不屈死明西安費邑宰以寧<lb/>
　　羌州參將戰死鄠縣諸生靳之翰以罵賊死鄠縣<lb/>
　　吳大猷仝調鼎張奇英王福劉學鑑王良志劉慎<lb/>
　　俱以殺賊死涇陽貢生趙友梧以守堡陷賊死延<lb/>
　　安衞人張維忠以寧夏總兵戰敗自經死延安衞<lb/>
　　世職指揮岳茂以大同總兵戰死延安衞世職百<lb/>
　　户邵復初以平遼將軍戰死膚施人孫仲嗣以階<lb/>
　　州廣文守城死安塞貢生袁光先以滎陽訓導城<lb/>
<pb n="KR2k0050_WYG_061-105b"/>
　　破自刎死麟遊諸生劉心潔罵賊死隴州貢生郝<lb/>
　　珊以訓導守節死漢中衞世職指揮胡汝寧以四<lb/>
　　川守備征氐戰死漢中舉人王彥芹以新城知縣<lb/>
　　抗節死褒城舉人歐植以長葛敎諭罵賊觸柱死<lb/>
　　洋縣崔榮宗以䝉陰尉罵賊死鳳縣原任天津參<lb/>
　　政辛思齊以家居罵賊死寧羌衞人張錦以寧夏<lb/>
　　百户征蜀寇死榆林衞世職指揮崔世榮丁碧俱<lb/>
　　以平羅衞參將戰死榆林衞人吳國偉以副將戰<lb/>
<pb n="KR2k0050_WYG_061-106a"/>
　　死商州諸生趙吉士以殺賊死雒南貢生張丕式<lb/>
　　以三河訓導抗節死韓城舉人趙春芳以許州學<lb/>
　　正罵賊死潼關衞武進士王乾以遼陽守備戰死<lb/>
　　乾州舉人陳虞裔以南皮知縣抗節死三水貢生<lb/>
　　秦廷輔以濟南府通判遇變死綏德衞指揮李芳<lb/>
　　以固原遊擊戰死綏德衞世職指揮鄭東以分守<lb/>
　　蘭州戰死綏德衞指揮沈應麒戰死綏德人張興<lb/>
　　以總旗戰死葮州李養成以口外守備殉難死高<lb/>
<pb n="KR2k0050_WYG_061-106b"/>
　　家堡人王琮琮子賜福以神木把總戰死神木人<lb/>
　　張拱㣲以三屯營副將戰死神木貢生張正名以<lb/>
　　汝州州判殉節死閱其姓氏迄今猶凜凜有生氣<lb/>
　　也<lb/>
本朝<lb/>
　田佳運長安人貢生居堡中以耕讀自適順治二年<lb/>
　　賀逆犯省城破其堡獲之罵賊死仲子陌亦投井<lb/>
　　死<lb/>
<pb n="KR2k0050_WYG_061-107a"/>
　安尼恭郿縣人生員賦性質直順治二年流寇賀琛<lb/>
　　破城尼恭被執不屈仍大罵琛怒甚寸磔以狥至<lb/>
　　死罵不絕口遠近哀之時寇孽未靖刼掠四出以<lb/>
　　諸生不屈者鄠縣王圻被殺死華州趙文明自剄<lb/>
　　死又華州民郭汝寧字君泰亦罵賊死<lb/>
　許國楠咸陽人順治三年隨征入閩漳泉旣下奉檄<lb/>
　　攝漳浦令時戎馬在郊徵輸百出國楠處之裕如<lb/>
　　未幾楊學臯變起率衆襲城城陷國楠義不辱身<lb/>
<pb n="KR2k0050_WYG_061-107b"/>
　　赴井死<lb/>
　吳錦興安庠生順治三年流寇餘孽陷州城錦與州<lb/>
　　人譚達文並罵賊不屈死<lb/>
　李增廣鳳翔武生順治四年土寇李啓陽據麟遊清<lb/>
　　涼寺嘯聚數千人侵掠村堡道府團練鄉勇為守<lb/>
　　禦計知增廣多勇畧俾督其衆及破賊乗勝逐北<lb/>
　　馬蹶被執不屈死之妻王氏年甫二十家貧苦守<lb/>
　　敎二子俱入泮夫義妻貞聞於遠邇年六十一卒<lb/>
<pb n="KR2k0050_WYG_061-108a"/>
　白旗郿縣人由嵗貢除蘭州訓導順治五年米<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>子<lb/>
　　寇蘭州城陷罵賊殉難事<lb/>
聞贈國子監學録<lb/>
賜祭一壇<lb/>
　周基昌城固貢生順治元年英王西畧從大兵至延<lb/>
　　安二年招撫興漢暨四川保寧諸處有功三年賀<lb/>
　　珍寇漢中基昌單騎潰圍赴省請救家人悉遇害<lb/>
　　賊平授直𨽻保定通判七年大兵下川南調基昌<lb/>
<pb n="KR2k0050_WYG_061-108b"/>
　　從征八年以功授叙州府知府甫半載劉文秀自<lb/>
　　滇窺蜀城陷不屈死妻王氏守節撫孤歴五十四<lb/>
　　年年七十有二卒子志道孫元侯皆遊庠<lb/>
　倪光友定邊人任福建連江副將順治九年與海寇<lb/>
　　戰殁於陣<lb/>
　孫一鵾字圖南富平人起家諸生中武科累功至參<lb/>
　　將順治初遷廣東水師副總兵十年冬進水師總<lb/>
　　兵官十一年李定國寇廣東之新會一鵾以舟師<lb/>
<pb n="KR2k0050_WYG_061-109a"/>
　　守江門值陳奇䇿從海上突至一鵾率兵大戰衆<lb/>
　　寡不敵遂殁於陣事<lb/>
聞贈太子太保<lb/>
賜祭葬仍月給俸米以恤其家<lb/>
　陳有虞字嗣韶富平人順治壬辰進士授仙遊令十<lb/>
　　一年十二月朔海宼陷漳泉欲乘虛犯會城有虞<lb/>
　　曰吾城僅斗大然興福藩籬也乃集士民議固守<lb/>
　　先是鄭成功屢經招撫益肆滛掠有虞至任募鄉<lb/>
<pb n="KR2k0050_WYG_061-109b"/>
　　勇二百人又得家丁十五人俾為長復擇鄉勇一<lb/>
　　人為百總使將之賊至輒獲士民咸倚為重至是<lb/>
　　賊百道來攻志在必克有虞晝夜登陴與士卒同<lb/>
　　臥起士卒日裹創泣戰賊屢敗次年正月朔賊大<lb/>
　　進復敗賊憤甚即城下掘地道實以火藥名地雷<lb/>
　　初五日日方旦地雷大作地盡裂城頽守兵大潰<lb/>
　　有虞率餘兵巷戰至日中轉戰至城西馬蹶遂中<lb/>
　　箭死從死者家丁趙啓遜等十四人皆西北勁卒<lb/>
<pb n="KR2k0050_WYG_061-110a"/>
　　也子常夏適以省覲入閩中途聞變事<lb/>
聞贈福建按察司僉事<lb/>
予祭葬常夏以蔭官户部郎中<lb/>
　張占鰲洛川人順治二年拔貢生性至孝父病禱於<lb/>
　　神願以身代任湖廣荆州府通判有治劇才康熙<lb/>
　　元年大兵進剿流賊餘孽占鰲督運糧餉晝夜催<lb/>
　　趲至房縣之七連坪猝遇賊被執罵賊不屈死之<lb/>
特贈按察司僉事<lb/>
<pb n="KR2k0050_WYG_061-110b"/>
賜祭葬子超以蔭生令宜陽<lb/>
　劉本善字太素高陵人順治辛夘武舉任湖廣守備<lb/>
　　康熙元年冬山寇竊發制府徵兵會勦本善帥兵<lb/>
　　三百以往屢捷明年秋本善渡河迎宼遂戰殁七<lb/>
　　年録前功加<lb/>
恩賜祭<lb/>
　劉偁三水人少有大志由行伍積功至總兵順治十<lb/>
　　六年歸誠充雲南義勇前營總兵官康熙三年從<lb/>
<pb n="KR2k0050_WYG_061-111a"/>
　　吳三桂出師征水西偁每戰輒奮戈先登賊潰走<lb/>
　　偁單騎追之陷大澤中為賊兵環射而死事<lb/>
聞給祭葬如制<lb/>
　李化龍字躍禹榆林人康熙三年以從征黔蜀功進<lb/>
　　遊擊駐防建寧縣時寇孽不靖兵民疑貳化龍多<lb/>
　　方綏輯四境安之會江右賊入盤湖隘化龍即出<lb/>
　　兵擊賊賊夜遁化龍追至嚴塘及之疾提兵走賊<lb/>
　　後奮騎獨出擊其中堅賊衆皆披靡俄為鳥銃所<lb/>
<pb n="KR2k0050_WYG_061-111b"/>
　　中而斃士民立祠祀焉<lb/>
　馬琾武功人由副榜貢生令永嘉屢著惠政康熈十<lb/>
　　三年耿逆蠢動温郡戒嚴琾與副使陳丹赤恊謀<lb/>
　　防禦一日集文武僚屬議城守事逆弁祖𢎞勲出<lb/>
　　不意殺丹赤倡衆從逆琾不屈瞋目大罵死之逆<lb/>
　　黨進逼縣署姪穎姿僕張義保俱格鬭死事<lb/>
聞贈浙江布政司參政<lb/>
予祭葬如制穎姿義保並䝉優恤子逸姿以蔭官蘇松<lb/>
<pb n="KR2k0050_WYG_061-112a"/>
　　　糧道會<lb/>
聖祖南巡面陳父琾殉難狀且請諡奉<lb/>
　㫖賜諡忠勤<lb/>
　　姚開先字堯門淳化拔貢生由臨縣令補四川鹽井<lb/>
　　　經歴吳逆叛逆黨入蜀開先不屈自縊死子謙被<lb/>
　　　掠後冐險扶櫬歸里事母王氏曲盡子道苦志力<lb/>
　　　學中癸酉鄉試早卒父忠子孝一時重之<lb/>
　　張宷蒲城人順治辛夘舉人康熈十三年任綦江知<lb/>
<pb n="KR2k0050_WYG_061-112b"/>
　　　縣吳逆竊據全蜀宷矢志不屈以憤死<lb/>
　　邵廷儀咸寧人順治甲午舉於鄉授清澗敎諭尋陞<lb/>
　　　靖遠衞敎授值王輔臣兵叛偽檄促各官盡改舊<lb/>
　　　印廷義獨懷印不予以死自誓賊怒之勿責也事<lb/>
　　　平以節義聞於<lb/>
　　朝擢香山令有善政<lb/>
　　王𢎞毅行五居淳化白堡村務農膂力絕人人呼為<lb/>
　　　狠王五康熈十三年王輔臣叛五月賊至村縱掠<lb/>
<pb n="KR2k0050_WYG_061-113a"/>
　　衆竄𢎞毅力敵被擒賊喜其勇啗以偽劄立碎之<lb/>
　　瞋目罵不已遂遇害<lb/>
　李毓采清澗人康熈十四年朱龍叛逆縁邊城堡皆<lb/>
　　奔潰毓采以把總率兵逆戰於綏德死之賊乘勝<lb/>
　　陷神木營守備張光斗死之又次陷木𤓰營守備<lb/>
　　左成庫死之光斗成庫皆榆林人也<lb/>
　常日暄三原人康熈十四年滇逆方熾慶陽土宼作<lb/>
　　亂犯涇原攻馮家堡三晝夜將陷日暄同魏良佐<lb/>
<pb n="KR2k0050_WYG_061-113b"/>
　　蔣四等率鄉兵一十八人往援殺賊數十賊撤圍<lb/>
　　并全營衝殺日暄力戰鞭死渠魁并賊黨數人衆<lb/>
　　寡不敵十八人俱戰死馮堡獲全<lb/>
　董正第五小根俱三水人甲寅王輔臣叛平慶間日<lb/>
　　無寧宇邑令林逢堯招集鄉勇為守禦計二人與<lb/>
　　焉乙夘三月宼猝至據其城鄉勇分門殺入賊營<lb/>
　　賊大敗走二人竟戰死<lb/>
　周士英榆林人由行伍授順德鎮標左營守備陞遊<lb/>
<pb n="KR2k0050_WYG_061-114a"/>
　　擊逆鎮劉進忠作亂士英綂兵堵截至黄岡力戰<lb/>
　　死康熈十七年贈廕如制<lb/>
　文天爵安塞人由將材授廣東左翼鎮標遊擊康熈<lb/>
　　十五年賊孫楷宗來誘叛天爵叱之遂被殺沈屍<lb/>
　　於海十九年贈䘏有加<lb/>
　韓璽聖淳化人幼喜韜畧順治二年以行伍從征屢<lb/>
　　立戰功授十總擢鄖陽守備康熈十七年檄勦竹<lb/>
　　房至岔山與賊血戰力盡被擒時吳逆踞衡州賊<lb/>
<pb n="KR2k0050_WYG_061-114b"/>
　　械以往逼降之不屈死贈署遊擊事<lb/>
　傅汝友清澗人康熈十九年六月定海將軍王之鼎<lb/>
　　出師救永寧汝友以總兵官隨征九月城陷被執<lb/>
　　至貴陽遂遇害事<lb/>
聞贈都督同知子𢎞經廕衞千總大兵復貴州偏沅巡<lb/>
　　撫韓士琦收汝友遺骸殯於旅次三十年𢎞經始<lb/>
　　扶柩歸葬時同殁者總兵何成德劉奎陜西人王<lb/>
　　永世榆林人贈廕如汝友例<lb/>
<pb n="KR2k0050_WYG_061-115a"/>
　王伏金咸寧人任涼州鎮屬西把截堡守備雍正元<lb/>
　　年十月隨征西寧陣亡<lb/>
　張先志長安人康熈戊子武解元授七里關守備雍<lb/>
　　正二年勦卓子等山土番先志獨當加爾多寺一<lb/>
　　面因道險不得入率兵十五人進覘賊壘適林中<lb/>
　　番衆突出先志奮勇衝擊矢盡力竭遇害屍無完<lb/>
　　膚雍正三年奉<lb/>
㫖贈加一級<lb/>
<pb n="KR2k0050_WYG_061-115b"/>
賜祭葬廕一子以衞千總用<lb/>
　徐宗仁長安人康熈六十年由行伍授陜西督標右<lb/>
　　營把總雍正元年九月從大兵出西寧十月羅卜<lb/>
　　藏丹津寇鎮海堡又宼新城宗仁先登陷陣前後<lb/>
　　得首功甚夥十一月勦郭莽寺二年正月勦爾各<lb/>
　　隆寺二月勦西海俱有功尋以獻俘引<lb/>
見賜銀幣授千總累擢山西殺虎口副將七年四月奉<lb/>
㫖赴陜從征八年大軍進駐巴里坤宗仁綂涼州兵分<lb/>
<pb n="KR2k0050_WYG_061-116a"/>
　　駐峩崘磯十二月初四日賊大至宗仁飛符請援<lb/>
　　而身督兵拒戰三晝夜殺賊數千獲馬數百匹會<lb/>
　　各汛同時告警因出兵禦之十八日至卜羅磚井<lb/>
　　遇賊堵戰奪囘被掠人畜宗仁率師前進數遇賊<lb/>
　　轉戰不息二十二日至紅山硤賊悉兵來迎宗仁<lb/>
　　謂據山者勝遂駐軍以待頃之賊攻急宗仁自辰<lb/>
　　至未血戰突圍為火器傷脇而殞事<lb/>
聞入祀忠勇祠給世職拜他拉布勒哈番先是宗仁同<lb/>
<pb n="KR2k0050_WYG_061-116b"/>
　　邑李國勲者雍正元年九月由武舉同宗仁出西<lb/>
　　寧戰鎮海堡戰新城戰郭莽寺俱有功引<lb/>
見授甘肅南古城守備八年調巴里坤從征於紅山硤<lb/>
　　遇賊苦戰中火器而斃時十二月初七日也<lb/>
勅賜葬祭給世職拖沙喇哈番又督標中營千總王大<lb/>
　　謨蒲城人興漢鎮標中營百總劉世勲興安人俱<lb/>
　　戰殁<lb/>
恩䘏有加<lb/>
<pb n="KR2k0050_WYG_061-117a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0050_WYG_061-117b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陜西通志巻六十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陜西通志巻八十</head> <lb/>
    <p>
<pb n="KR2k0050_WYG_080-1a"/>
欽定四庫全書<lb/>
　陜西通志巻八十<lb/>
　　紀事第五<lb/>
唐<lb/>
徳宗建中元年夏六月築奉天城<lb/>
　術士桑道茂待詔翰林上言國家不出三年有厄㑹<lb/>
　奉天有王氣宜髙垣堞為王者居使可容萬乘者徳<lb/>
　宗素驗其術詔京兆尹嚴郢發衆數千及神策兵城<lb/>
<pb n="KR2k0050_WYG_080-1b"/>
　之時當盛夏趨功人莫知其故及朱泚反帝蒙難奉<lb/>
　天賴以濟<hi>白孔六帖</hi>
二年春二月帝御望春樓勞師<lb/>
　田悦加兵河上河南大擾詔移京西戎兵萬二千人<lb/>
　備闗東帝御望春樓親誓師以遣之及賜宴諸將列<lb/>
　坐酒至神策將士皆不飲帝使問之惠元時為都將<lb/>
　對曰臣初發奉天軍帥張巨濟與臣等約曰斯役也<lb/>
　將策大勲建大名凱旋之日當共為歡茍未捷無以<lb/>
<pb n="KR2k0050_WYG_080-2a"/>
　飲酒故臣等不敢違約上稱歎久之降璽書慰勞<hi>舊唐</hi>
　<hi>書陽惠元傳</hi>
四年冬十月涇原節度使姚令言犯京師帝如奉天<lb/>
　姚令言為涇原節度使李希烈叛圍襄城甚急十月<lb/>
　詔令言率本鎮兵五萬赴援涇士多攜子弟而來望<lb/>
　京師獲厚賞及師上路一無所賜時詔京兆尹王翊<lb/>
　犒軍士惟糲食菜餤而已軍士覆而不顧曰吾輩將<lb/>
　死於難而食且不飽安能以草命捍白刃耶國家瓊<lb/>
<pb n="KR2k0050_WYG_080-2b"/>
　林大盈寶貨堆積不取此以自活何往耶行至滻水<lb/>
　乃返戈大呼鼔譟而還以戈環令言令言急奏之上<lb/>
　恐令内庫出繒綵二十車馳賜之軍聲浩浩令言不<lb/>
　能戢街市居人狼狽走竄亂兵呼曰勿走不税汝間<lb/>
　架矣徳宗令普王與學士姜公輔往撫勞之纔出内<lb/>
　門賊已斬闗陣於丹鳳樓下是日徳宗倉卒出幸賊<lb/>
　縱入府庫輦運極力而止<hi>舊唐書姚令言傳</hi>上與太子諸王<lb/>
　公主自苑北門出王貴妃以傳國寶繫衣中宦官竇<lb/>
<pb n="KR2k0050_WYG_080-3a"/>
　文場霍仙鳴帥宦官左右僅百人以從姜公輔扣馬<lb/>
　言曰朱泚嘗為涇帥坐弟滔之故廢處京師心常怏<lb/>
　怏亂兵若奉以為主則難制矣請召使從行上曰無<lb/>
　及矣遂行夜至咸陽飯數匕而過羣臣皆不知乘輿<lb/>
　所之白志貞王翊陸贄等追及上於咸陽上思桑道<lb/>
　茂之言幸奉天金吾大將軍渾瑊至衆心恃之稍安<lb/>
　<hi>通鑑</hi>徳宗幸奉天郭曙方領家兵獵苑北聞蹕至伏謁<lb/>
　道左遂從乘輿入駱谷<hi>白孔六帖</hi>徳宗將幸奉天自攜火<lb/>
<pb n="KR2k0050_WYG_080-3b"/>
　精劒出内殿因歎曰千萬年社稷豈為狗鼠所竊耶<lb/>
　遂以劒斫楹上鐵狻猊應手而碎左右皆呼萬嵗及<lb/>
　乘輿遇夜侍從皆見上仗數尺光明即火精劒也<hi>杜陽</hi>
　<hi>雜編</hi>徳宗欲西幸有知星者奏云逢林即住帝曰豈欲<lb/>
　令朕止於林木間姜公輔曰不然但地亦應乃奉天<lb/>
　尉賈隱林謁帝於行在帝觀隱林氣色雄傑兼是忠<lb/>
　烈之家而名叶星者所奏帝因召於卧内以探籌畧<lb/>
　之淺深隱林於御榻前以手板畫地陳攻守之策帝<lb/>
<pb n="KR2k0050_WYG_080-4a"/>
　甚異之隱林奏曰臣昨夢日墮於地臣以頭戴日上<lb/>
　天帝曰朕此來也乃已前定遂拜隱林為侍御史糾<lb/>
　劾行在<hi>神異䤸</hi>
朱泚據長安<lb/>
　時太尉朱泚罷鎮居晉昌里第是夜叛卒謀曰朱太<lb/>
　尉久囚於宅若迎為主大事濟矣泚嘗節制涇州衆<lb/>
　知其失權廢居怏怏又幸泚寛和乃請令言率騎迎<lb/>
　泚於晉昌里泚初遲疑以食飼之徐觀衆言既而諸<lb/>
<pb n="KR2k0050_WYG_080-4b"/>
　校齊至乃自第張炬火入居含元殿<hi>舊唐書姚令言傳</hi>朱泚<lb/>
　反以秀實失兵必恨憤且素有人望使騎往迎秀實<lb/>
　與子弟訣而入泚喜曰公來吾事成矣秀實曰將士<lb/>
　東征宴賜不豐有司過耳人主何與知公本以忠義<lb/>
　聞天下今變起倉卒當諭衆以禍福掃清宫室迎乘<lb/>
　輿公之職也泚黙然秀實知不可乃陽與合<hi>唐書段秀實傳</hi>
　朱泚擁徒居白華殿或教以迎天子泚顧望愕然光<lb/>
　禄卿源休至請間教以不臣詭稱符命泚悦張光晟<lb/>
<pb n="KR2k0050_WYG_080-5a"/>
　李忠臣皆新失職怨望亦勸成之<hi>朱泚傳</hi>泚反盧把白<lb/>
　志貞皆謂泚有功不宜首難得大臣一人持節慰曉<lb/>
　惡且悛徳宗顧左右無敢行漵曰陛下不以臣亡能<lb/>
　願至賊中諭天子至意帝大悦漵退謂人曰吾知死<lb/>
　無益而決見賊者人臣食禄死其難所也方危時安<lb/>
　得自計即日齎詔見泚泚業僣逆故留漵客省不遣<lb/>
　卒被害<hi>吳漵傳</hi>
司農卿段秀實謀誅朱泚不克死之<lb/>
<pb n="KR2k0050_WYG_080-5b"/>
　秀實隂結將軍劉海賔姚令言都虞候何明禮欲圖<lb/>
　泚㑹源休教泚偽迎天子遣將韓旻領鋭師三千疾<lb/>
　馳奉天秀實以為宗社之危不容喘遣人諭大吏岐<lb/>
　靈岳竊取令言印不獲乃倒用司農印追其兵旻至<lb/>
　駱繹得符還秀實謂海賔曰旻之來吾等無遺𩔖我<lb/>
　當直搏殺賊不然則死乃約事急為繼而令明禮應<lb/>
　於外翌日泚召秀實計事源休姚令言李忠臣李子<lb/>
　平皆在座秀實戎服與休並話至僣位勃然起奪其<lb/>
<pb n="KR2k0050_WYG_080-6a"/>
　象笏奮而前唾泚面大罵曰狂賊可磔萬段我豈從<lb/>
　汝反邪遂擊之中顙流血衊面匍匐走賊衆未敢動<lb/>
　而海賔等無至者秀實大呼曰我不同反胡不殺我<lb/>
　遂遇害海賔明禮靈岳皆繼為賊害帝在奉天恨用<lb/>
　秀實不極才垂涕悔悵<hi>唐書段秀實傳</hi>
朱泚遣使出潼闗徵兵闗將元光誅之<lb/>
　李夷簡為鄭縣丞遇朱泚僣逼徳宗避難於奉天泚<lb/>
　初揚言將迎車駕逆順未辨俄而遣使速出潼闗行<lb/>
<pb n="KR2k0050_WYG_080-6b"/>
　至華州郵吏李翼縱之不問夷簡謂翼曰朱泚必有<lb/>
　異謀前發豳隴兵五千救援襄城皆泚之部曲也今<lb/>
　所遣使是必遣往襄城耳上越在外未有防虞若五<lb/>
　千之兵倍道兼行不數日而至助泚為逆其為禍也<lb/>
　非細不如徑追其使若果挾徵兵之符便宜戮之翼<lb/>
　馳往潼闗及之鞫驗果有泚符實追襄城之兵也翼<lb/>
　言於闗將元光光立斬泚使收其符遣使間道獻於<lb/>
　行在遂以元光為華州刺史元光不舉翼之功罕知<lb/>
<pb n="KR2k0050_WYG_080-7a"/>
　者<hi>册府元龜</hi>
鳳翔衙將李楚琳叛殺其節度使張鎰以應朱泚<lb/>
　張鎰為鳳翔節度帝幸奉天鎰罄家貲將自獻行在<lb/>
　而營將李楚琳者嘗事朱泚得其心軍司馬齊映等<lb/>
　謀曰楚琳必為亂乃遣屯隴州楚琳知之稽故未行<lb/>
　鎰以帝在外心憂惑謂已亟去不為備楚琳夜率其<lb/>
　黨王玢李卓牛僧伽等作亂鎰縋城走不及逺與二<lb/>
　子皆為候騎所執楚琳殺之<hi>唐書張鎰傳</hi>映為行軍司馬<lb/>
<pb n="KR2k0050_WYG_080-7b"/>
　徳宗出奉天鎰儒緩不知兵部將李楚琳素剽悍欲<lb/>
　介賊爲亂映與齊抗請先事誅之鎰不用更示寛大<lb/>
　徐謂楚琳曰欲以君使外若何楚琳恐夜殺鎰以應<lb/>
　賊映雅為軍中慕賴故得免奔奉天授御史中丞<hi>齊映</hi>
　<hi>傳</hi>建中四年帝避難遷於奉天以城隘不可久議幸<lb/>
　鳳翔且依張鎰户部尚書蕭復聞之遽請見曰竊聞<lb/>
　移幸鳳翔未審虛實帝曰有之復曰陛下大誤鳳翔<lb/>
　將士皆朱泚舊兵今泚悖逆此中必有同惡相濟者<lb/>
<pb n="KR2k0050_WYG_080-8a"/>
　臣尚慮張鎰不能久奈何擬幸鳳翔帝曰朕行計已<lb/>
　決試為卿駐駕一日屬鳯翔後營將李楚琳殺張鎰<lb/>
　自為節度使乃止<hi>册府元龜</hi>
朱泚僣號於長安<lb/>
　泚大陳旗章金石於廷傳言立宗室王監國士庶競<lb/>
　往觀泚僣即皇帝位於宣政殿號大秦建元應天侍<lb/>
　衛皆卒伍諸臣在位者纔十餘逼太常卿樊系為册<lb/>
　册成仰藥死<hi>唐書朱泚傳</hi>朱泚僣位長安既據府庫之富<lb/>
<pb n="KR2k0050_WYG_080-8b"/>
　不愛金帛以悦將士公卿家屬在城者皆給月俸神<lb/>
　策及六軍從車駕及哥舒曜李晟者皆給其衣糧加<lb/>
　以繕完器械日費甚廣及長安平府庫尚有餘蓄見<lb/>
　者皆追怨有司之横斂焉<hi>文獻通考</hi>
涇原留後馮河清發甲兵輸奉天<lb/>
　姚令言討闗東以河清知留後幕府侍御史姚况領<lb/>
　州而行師過闕有急變徳宗走奉天河清况聞問召<lb/>
　諸將計事東向哭相厲以忠義衆義其為無敢異言<lb/>
<pb n="KR2k0050_WYG_080-9a"/>
　即發儲鎧完仗百餘乘獻行在初帝之出六軍倉卒<lb/>
　無良兵士氣沮及河清輸械至被堅勒兵軍聲大振<lb/>
　拜河清涇原節度使<hi>唐書馮河清傳</hi>李觀為右龍武將軍領<lb/>
　兵千餘扈徳宗奉天詔盡察諸軍整飭誰邏増募五<lb/>
　千人鼙旝讙䜿士氣益振<hi>李觀傳</hi>
李懷光率衆赴長安<lb/>
　帝狩奉天懷光率所部奔命方雨淖奮厲軍士倍道<lb/>
　進自蒲津絶河敗泚軍於醴泉<hi>唐書李懷光傳</hi>崔縱為運使<lb/>
<pb n="KR2k0050_WYG_080-9b"/>
　徳宗出奉天方鎮兵未至縱勸李懷光奔命悉軍財<lb/>
　稱所須懷光兵疲久戰次河中遷延不進縱以金帛<lb/>
　先渡曰濟者即賜衆趨利爭西<hi>崔縱傳</hi>
朱泚犯奉天留後韓游瓌及都虞候渾瑊拒之<lb/>
　韓游瓌為邠寧節度留後奉天之狩游瓌與慶州刺<lb/>
　史論惟明以兵三千來赴自乾陵北趨醴泉未至有<lb/>
　詔引兵屯便橋次泥泉與泚兵值游瓌欲還奉天監<lb/>
　軍翟文秀曰吾壁於此賊敢踰我而西夾攻取之今<lb/>
<pb n="KR2k0050_WYG_080-10a"/>
　入奉天賊亦隨至是引賊迫天子也游瓌曰我寡賊<lb/>
　衆彼分以亢我猶能鼔而西也不如先入衛天子且<lb/>
　奉天無強卒安得夾攻遂還奉天泚兵攝攻之戰不<lb/>
　利泚兵奪門游瓌殊死戰乃解泚大治戰棚雲橋士<lb/>
　皆懼游瓌曰賊取佛祠乾木為攻具可以火之<hi>唐書韓游</hi>
　<hi>瓌傳</hi>渾瑊為都虞候帝狩奉天瑊率家人子弟以從授<lb/>
　京畿渭北節度使朱泚兵薄城戰譙門晨至日中不<lb/>
　解或以蒭車至瑊曵車塞門焚以戰賊乃解<hi>渾瑊傳</hi>泚<lb/>
<pb n="KR2k0050_WYG_080-10b"/>
　自是日來攻城瑊游瓌晝夜力戰豳州兵救襄城者<lb/>
　聞泚反突入潼闗歸泚於奉天普潤戍卒亦歸之有<lb/>
　衆數萬<hi>通鑑</hi>
將軍吕希倩髙重傑戰死<lb/>
　賊三面攻奉天渾瑊力戰禦之方退大將吕希倩死<lb/>
　之賊自丁未攻城至己巳二十餘日矢石不絶<hi>舊唐書徳</hi>
　<hi>宗本紀</hi>帝使髙重傑屯梁山禦賊賊將李日月殺之帝<lb/>
　拊尸哭盡哀結蒲為首以葬泚得首亦哭曰忠臣也<lb/>
<pb n="KR2k0050_WYG_080-11a"/>
　用三品葬焉日月鋭甚自謂無前乃燒陵廟鹵御物<lb/>
　帝患之渾瑊伏兵漠谷引數千騎跳攻長安泚大警<lb/>
　踣榻前瑊引却日月尾追遇伏鬬射日月殺之泚悵<lb/>
　恨其母不哭罵曰奚奴天子負爾何事死且晚<hi>唐書朱泚</hi>
　<hi>傳城按鑑注梁山在奉天  北五里乾陵在焉</hi>
將軍劉徳信破賊衆於見子陵進軍東渭橋<lb/>
　汝鄭應援使劉徳信將子弟軍在汝州<hi>通鑑注云是年募嘗為節</hi>
　<hi>度等使子弟從軍使劉徳信將之救襄城</hi>聞難引兵入援與泚衆戰於見<lb/>
<pb n="KR2k0050_WYG_080-11b"/>
　子陵破之以東渭橋有轉輸積粟進屯東渭橋<hi>通鑑  按</hi>
　<hi>鑑注漢薄太后陵近文帝陵俗呼為見子陵</hi>
十一月隴州戍將叛歸朱泚行營留事韋臯討誅之<lb/>
　初泚鎮鳳翔既歸節而留兵五百戍隴上以部將牛<lb/>
　雲光督之至是雲光謀請臯為帥將刼以臣泚别將<lb/>
　翟煜伺知以白臯雲光懼不克率衆出奔汧陽遇泚<lb/>
　奴使臯所謂雲光曰太尉已為天子使我以御史中<lb/>
　丞授臯若聴固吾人也不受遂可誅之請以兵俱許<lb/>
<pb n="KR2k0050_WYG_080-12a"/>
　之臯迎勞先納奴偽受泚詔即讓雲光曰既去而復<lb/>
　何也對曰向未知公之命故去今還願與公同生死<lb/>
　臯曰大使茍無他圖請釋甲安衆而後可入雲光以<lb/>
　臯諸生無能為乃命士委仗鎧臯受而納其卒明日<lb/>
　置酒大㑹奴雲光與其卒至臯伏兵殺之以其首徇<lb/>
　泚復使他奴拜臯鳳翔節度使臯亦斬之<hi>唐書韋臯傳</hi>
官軍及賊戰於漠谷敗績<lb/>
　建中四年十月在奉天靈武留後杜希全鹽州刺史<lb/>
<pb n="KR2k0050_WYG_080-12b"/>
　戴休顔夏州刺史時嘗春合率兵六千赴難將至帝<lb/>
　召宰相盧把闗播與白志貞渾瑊同議來路利害把<lb/>
　與志貞以漠谷路為便瑊曰漠谷險隘必為賊所邀<lb/>
　若取乾陵北適附栢城守固而行便取城東北鷄子<lb/>
　堆下與城中掎角相應且分賊勢朱泚必不敢更於<lb/>
　陵寢往來杞曰漠谷路近若慮逆賊邀擊即此出兵<lb/>
　應接更取乾陵路過恐驚陵寢瑊曰今朱泚圍城斬<lb/>
　伐松栢以夜繼日驚動多矣况又城中事危諸道救<lb/>
<pb n="KR2k0050_WYG_080-13a"/>
　兵不至唯希全等率兵赴難所繫不輕若此軍得於<lb/>
　鷄子堆下營固守善地則朱泚可以計破杞曰陛下<lb/>
　以順討逆豈同逆賊乎若令希全等北來即是自驚<lb/>
　陵寢白志貞復賛其言帝重違之遂命取漠谷路丙<lb/>
　子希全等軍至漠谷果為逆賊邀擊乘髙以大弩巨<lb/>
　石左右連擊殺傷頗甚<hi>册府元龜天按鑑注漠谷在奉  城西北</hi>
李晟尚可孤入援<lb/>
　帝出奉天有詔召晟拜神策行營節度使進臨渭北<lb/>
<pb n="KR2k0050_WYG_080-13b"/>
　壁東渭橋<hi>唐書李晟傳</hi>晟聞上幸奉天引兵出飛狐道晝<lb/>
　夜兼行自蒲津濟軍於東渭橋有卒四千晟善於撫<lb/>
　御與士卒同甘苦人樂從之旬月間至萬餘人神策<lb/>
　兵馬使尚可孤將三千人在襄陽自武闗入援軍於<lb/>
　七盤<hi>七盤即古繞霤之險</hi>敗泚將仇敬忠遂取藍田<hi>通鑑</hi>
潼闗守將李元諒克華州<lb/>
　李元諒為太子詹事李懷讓節度鎮國署奏以自副<lb/>
　徳宗出奉天賊遣將何望之襲華州刺史董晉棄城<lb/>
<pb n="KR2k0050_WYG_080-14a"/>
　走望之欲聚兵以絶東道元諒自潼闗引兵徑薄其<lb/>
　城拔之時兵興倉卒裹罽為鎧剡蒿為矢募兵數日<lb/>
　至萬餘軍氣乃振時尚可孤守藍田元諒屯昭應王<lb/>
　權壁中渭橋賊兵不能逾渭南<hi>唐書李元諒傳</hi>
馬燧遣兵赴長安<lb/>
　燧遣軍司馬王權以兵五千走奉天又遣子彚與諸<lb/>
　將子壁中渭橋<hi>唐書馬燧傳</hi>
渾瑊擊泚破走之奉天圍解<lb/>
<pb n="KR2k0050_WYG_080-14b"/>
　泚治攻具矢石四集如雨晝夜不息凡浹日鑿塹圜<lb/>
　城城中死者可藉人心危惴或夜縋出掇蔬本供御<lb/>
　帝與瑊相泣泚方據乾陵下瞰城翠翟紅袍左右宦<lb/>
　人趨走宴賜拜舞又縱慢辭戯斥天子以為勝在景<lb/>
　刻使騎環馳責大臣不識天命造雲梁廣數十丈施<lb/>
　大輪濡氈及革冒之周布水囊為鄣指城東北構水<lb/>
　廬䝉革周置之運薪土其下將塞隍帝召瑊授以詔<lb/>
　書千餘自御史大夫實封五百户而下募突將死士<lb/>
<pb n="KR2k0050_WYG_080-15a"/>
　當賊賜瑊筆使量功署詔不足則署衣以授因曰朕<lb/>
　與公訣矣令馬承倩往有急可奏瑊俯伏嗚咽帝撫<lb/>
　而遣之瑊前與防城使侯仲莊揣雲梁所道掘大隧<lb/>
　積馬矢及薪然之賊乘風推梁以進載數千人王師<lb/>
　乘城者皆凍餒甲敝兵鈍瑊但以忠義感率使當賊<lb/>
　人憂不支羣臣號天以禱瑊中矢自揠去被血而戰<lb/>
　愈厲雲梁及隧而陷風返悉焚賊皆死舉城歡譟是<lb/>
　日詔授瑊二子官乃第賞將校泚攻城益急㑹李懷<lb/>
<pb n="KR2k0050_WYG_080-15b"/>
　光奔難賊乃去<hi>唐書渾瑊傳</hi>李懷光將抵奉天前遣禆將<lb/>
　張韶以蠟韜表隨賊攻城叩壘呼曰我朔方使也縋<lb/>
　而上比登身被數十矢時帝被圍急聞之喜即持韶<lb/>
　大號城上人心乃安又敗賊於魯店解圍去<hi>李懷光傳</hi>幸<lb/>
　順天時順宗為太子倉卒間嘗親執弓矢率禁軍先<lb/>
　後導衞備嘗辛苦及賊來攻奉天城中危迫人人恂<lb/>
　慄不自保帝朝夕自巡城傳宣慰勞督勵戰士其有<lb/>
　用命及死事者登時與入陳奏隨加賞贈故戰士無<lb/>
<pb n="KR2k0050_WYG_080-16a"/>
　不感激奮發氣益百倍<hi>册府元龜</hi>
李懷光至奉天詔引軍還取長安<lb/>
　李懷光來赴難數與人言盧杞趙贊白志貞之姦佞<lb/>
　且曰吾見上當請誅之把聞之懼言於上曰懷光勲<lb/>
　業賊徒破膽若使之乘勝取長安此破竹之勢也今<lb/>
　聴入朝留連累日使賊得成備恐難圖矣上以為然<lb/>
　詔懷光直引軍屯便橋與李建徽李晟陽惠元共取<lb/>
　長安懷光自以數千里赴難咫尺不得見天子意殊<lb/>
<pb n="KR2k0050_WYG_080-16b"/>
　怏怏曰吾今已為姦臣所排遂引兵行<hi>綱目</hi>
興元元年春二月詔李晟引兵㑹李懷光於咸陽<lb/>
　李晟壁東渭橋劉徳信自扈澗敗歸軍囂無制徳信<lb/>
　入謁晟晟責所以敗斬之以數騎入壁勞其軍無敢<lb/>
　動晟已并兵軍益振李懷光軍咸陽不欲晟當一面<lb/>
　請與晟合有詔徙屯乃引趨陳濤斜與懷光聨壘晟<lb/>
　每與賊戰必錦裘繡帽自表指顧陣前懷光望見惡<lb/>
　之戒曰將務持重豈宜自表襮為賊餌哉晟曰昔在<lb/>
<pb n="KR2k0050_WYG_080-17a"/>
　涇原士頗相畏欲令見之奪其心爾晟説懷光進兵<lb/>
　懷光不納每兵至都城下懷光軍多擄掠晟軍整戢<lb/>
　懷光使分所獲遺之又辭不敢受<hi>唐書李晟傳</hi>李懷光屯<lb/>
　咸陽李晟㑹陳濤斜壁壘未具賊大至晟説懷光曰<lb/>
　賊保宫苑攻之良難今敢離窟穴與公薄戰此天以<lb/>
　賊賜公也懷光曰吾馬未秣士未飯可遽戰哉晟不<lb/>
　得已閉壁不出<hi>李懷光傳</hi>
李晟還軍東渭橋<lb/>
<pb n="KR2k0050_WYG_080-17b"/>
　晟説懷光進兵不納懷光謀沮撓其軍即奏言神策<lb/>
　兵給賜比方鎮獨厚今桀逆未平軍不可以異且衆<lb/>
　以為言臣無以解惟陛下裁處懷光欲晟自削其軍<lb/>
　則士怨易撓晟曰公元帥軍政得專之晟將一軍惟<lb/>
　所命懐光黙然乃止懷光屯咸陽凡八旬帝數促戰<lb/>
　以伺賊隙為言卒不出兵隂通朱泚反亦寢露晟懼<lb/>
　為所并上言當先變制備未報㑹帝議幸咸陽督戰<lb/>
　懷光大駭疑帝奪其軍圖反益急晟與李建徽陽惠<lb/>
<pb n="KR2k0050_WYG_080-18a"/>
　元皆聨屯適有使者到晟軍晟乃令曰有詔徙屯即<lb/>
　結陣趨東渭橋後數日懷光并建徽惠元兵惠元死<lb/>
　之<hi>唐書李晟傳</hi>陸贄為翰林學士李懷光異志已萌欲激<lb/>
　怒諸軍表論諸軍衣糧薄神策衣糧厚意在撓沮李<lb/>
　晟宻奏恐其有變帝憂之遣贄使懷光宣諭使還贄<lb/>
　奏事曰賊泚勢窮援絶引日偷生懷光總仗順之軍<lb/>
　乘制勝之氣鼓行芟翦易若摧枯乃諸帥每欲進取<lb/>
　懷光輒沮其謀據兹事情殊不可解陛下意在全䕶<lb/>
<pb n="KR2k0050_WYG_080-18b"/>
　委曲聽從觀其所為亦未知感若不别為規略漸相<lb/>
　制持終恐變故難測今李晟奏請移軍適遇臣衘命<lb/>
　宣諭懷光懷光大自矜誇已肆輕言不可中變伏望<lb/>
　以李晟表出付中書勅下依奏别賜懐光手詔示以<lb/>
　移軍事雖蓄異端何繇起怨臣初奉使諭旨本緣糧<lb/>
　料不均偶屬移軍事相諧㑹幸懐光詭對且無阻絶<lb/>
　之言機宜合并若有幽贊一失其便後何可追幸垂<lb/>
　裁察徳宗初望懷光迴意破賊故晟累奏移軍不許<lb/>
<pb n="KR2k0050_WYG_080-19a"/>
　及贄累陳懷光反狀乃可晟之奏遂移軍渭橋而鄜<lb/>
　坊節度李建徽神策行營陽惠元猶在咸陽贄慮懷<lb/>
　光并建徽等軍又奏曰懷光當管師徒足以獨制兇<lb/>
　冦逗留未進抑有他繇所患太彊不資傍助比者李<lb/>
　晟請移軍就東建徽惠元勢轉孤弱為其吞噬理在<lb/>
　必然今因李晟願行便遣合軍同往託言晟兵素少<lb/>
　慮為賊所邀藉此兩軍迭為掎角仍先諭旨密使促<lb/>
　裝詔書至營即日進路懷光意雖不欲然亦計無所<lb/>
<pb n="KR2k0050_WYG_080-19b"/>
　施是謂先人有奪人之心疾雷不及掩耳徳宗曰卿<lb/>
　所料極善然李晟移軍懷光必已惆悵若遣建徽惠<lb/>
　元就東則足得為辭且俟旬時晟至東渭橋不旬日<lb/>
　懷光果得兩節度兵建徽單騎遁而獲免惠元中路<lb/>
　被執害之報至行在人情大恐翌日移幸山南<hi>册府元龜</hi>
李懷光城咸陽移軍據之<lb/>
　李晟以為懷光反狀已明緩急宜有備詔加懷光太<lb/>
　尉賜鐵券遣使諭旨懷光對使者投鐵券於地曰人<lb/>
<pb n="KR2k0050_WYG_080-20a"/>
　臣反賜鐵券懷光不反今賜鐵券是使之反也辭氣<lb/>
　甚悖左兵馬使張名振當軍門大呼曰太尉視賊不<lb/>
　擊待天使不敬果欲反邪懷光曰我不反欲蓄鋭以<lb/>
　候時耳懷光又發卒城咸陽移軍據之名振曰乃者<lb/>
　言不反今不攻長安殺朱泚取富貴而拔軍此來何<lb/>
　邪懷光殺之懐光潜與朱泚通謀其養子石演芬遣<lb/>
　客詣行在告之事覺懐光召演芬責之曰我以爾為<lb/>
　子奈何負我死甘心乎演芬曰天子以太尉為股肱<lb/>
<pb n="KR2k0050_WYG_080-20b"/>
　太尉以演芬為心腹太尉既負天子演芬安得不負<lb/>
　太尉乎茍免賊名而死死甘心矣懐光使左右臠食<lb/>
　之皆曰義士也以刀斷其喉而去<hi>綱目</hi>
梁州迎駕使張用誠叛牙將馬勛擒殺之<lb/>
　徳宗欲幸梁洋嚴振遣兵五千至盩厔以俟南幸其<lb/>
　將張用誠隂謀叛背輸欵於李懷光朝廷憂之㑹梁<lb/>
　州將馬勛至上臨軒與之謀勛曰臣請計日至山南<lb/>
　取節度符召之即不受召臣當斬其首以復命上喜<lb/>
<pb n="KR2k0050_WYG_080-21a"/>
　曰幾日當至勛尅日時而奏上勉勞而遣之勛既得<lb/>
　振符乃與壯士五十人偕行出駱谷用誠以為未知<lb/>
　其叛以數百騎迓勛勛與俱之傳舎用誠左右森然<lb/>
　勛曰天寒且休軍士左右皆退勛乃令人多焚其草<lb/>
　以誘之軍士爭附火勛乃令人從容出懷中符示之<lb/>
　曰大夫召君用誠惶駭起走壯士自背束其手而擒<lb/>
　之不虞用誠之子居後引刀斫勛勛左右遽承其背<lb/>
　刀不甚下微傷勛首遂格殺其子而仆用誠於地令<lb/>
<pb n="KR2k0050_WYG_080-21b"/>
　壯士跨其腹以刃擬其喉曰聲則死之勛馳就其軍<lb/>
　營士已被甲執兵勛大言曰汝等父母妻孥皆在梁<lb/>
　州棄之從人反逆將欲滅汝族耶大夫使我取張用<lb/>
　誠不問汝輩乃何為乎衆讋伏於是縛用誠遣送洋<lb/>
　州振杖殺之拔其二使總其衆勛以藥自封其首來<lb/>
　復命愆約半日<hi>譚賔録</hi>
李懷光反帝狩梁州<lb/>
　二月甲子李懷光反丁夘如梁州懷光將孟廷保以<lb/>
<pb n="KR2k0050_WYG_080-22a"/>
　兵來追左衛大將軍左仲莊敗之於驛店<hi>唐書徳宗本紀</hi>時<lb/>
　部將韓游瓌將兵衛奉天懷光約令為變游瓌以聞<lb/>
　數日又密書趣之門者捕送又遣將趙昇鸞諜於奉<lb/>
　天昇鸞告渾瑊曰懐光遣達奚承俊火乾陵使我為<lb/>
　内應以脅乘輿瑊白發其姦請帝決幸梁州帝令瑊<lb/>
　戒嚴未畢帝自西門出詔戴休顏守奉天懷光遣將<lb/>
　孟廷寳惠靜夀孫福率輕騎趣南山糧料使張増遇<lb/>
　之三人計曰吾屬以叛聞不如緩兵彼怒不過不吾<lb/>
<pb n="KR2k0050_WYG_080-22b"/>
　將耳使増紿衆曰由此東吾有見糧可食也廷寶等<lb/>
　引而東縱卒大掠百官遂入駱谷追帝不及還白懐<lb/>
　光懷光怒悉罷其兵<hi>李懷光傳</hi>李懷光叛誘游瓌為變游<lb/>
　瓌白發其書帝曰卿可謂忠義矣對曰臣安知忠義<lb/>
　但懷光誣臣使震驚乘輿後持臣自解帝嘉其誠從<lb/>
　問計欲安出對曰懷光總諸府兵怙以為亂今邠有<lb/>
　張昕靈武有寗景璿河中有吕鳴岳振武有杜從政<lb/>
　潼闗有李朝臣渭北有竇覦皆守將也陛下以其衆<lb/>
<pb n="KR2k0050_WYG_080-23a"/>
　與地授之罷懷光權而尊以元功諸將仰首各聽其<lb/>
　帥彼安能以亂帝曰罷懷光權而泚益張若何對曰<lb/>
　陛下約士以不次之賞今貢賦方至發而酬之其守<lb/>
　自固邠有萬精甲臣得將之可以誅賊四方仗義而<lb/>
　起賊不足慮帝美其言㑹懷光誘復至渾瑊得書稍<lb/>
　嚴卒以警游瓌不知發怒嫚罵瑊帝疑有變即日幸<lb/>
　梁州游瓌使子從帝<hi>韓游瓌傳</hi>
三月兵馬使韓游瓌率兵入邠州留後張昕叛討斬之<lb/>
<pb n="KR2k0050_WYG_080-23b"/>
　懷光檄假游瓌邠州刺史欲因張昕殺之游瓌既失<lb/>
　兵不知所圖有客劉南金説曰邠有留甲可以立功<lb/>
　殆天假也游瓌悟誘舊部兵八百馳入邠説昕曰懷<lb/>
　光自蹈禍機公今可取富貴無共汚不義也我願以<lb/>
　麾下為公先驅昕不聴游瓌移疾不出隂結其將髙<lb/>
　固等昕欲殺游瓌戒左右𠂻甲入昕小吏李岌潜白<lb/>
　游瓌伏甲先起髙固等應之斬昕首以聞時懷光子<lb/>
　玟在邠游瓌衞出之曰殺之祗以怒敵至必遽不如<lb/>
<pb n="KR2k0050_WYG_080-24a"/>
　捨之<hi>唐書韓游瓌傳</hi>懷光遣使詣邠州令張昕悉發所留兵<lb/>
　萬餘人及行營將士家屬㑹涇陽仍遣其將劉禮等<lb/>
　將三千餘騎脅遷之游瓌隂與諸將髙固楊懷賔等<lb/>
　相結時崔漢衡以吐蕃兵營於邠南髙固曰昕以衆<lb/>
　去則邠城空矣乃詐為渾瑊書詔吐蕃使稍逼邠城<lb/>
　昕等懼不敢出昕謀殺諸將之不從者游瓌知之先<lb/>
　與髙固舉兵殺昕<hi>通鑑</hi>
詔加李晟同平章事諸軍分屯討賊<lb/>
<pb n="KR2k0050_WYG_080-24b"/>
　帝自行在遣晟將張少𢎞口詔進晟尚書左僕射同<lb/>
　中書門下平章事晟受命拜且泣曰京師天下本若<lb/>
　皆執羈靮誰將復之乃繕甲兵治陴隍以圖收復是<lb/>
　時晟提孤軍横當冦鋒恐二盜合以軋之則卑詞厚<lb/>
　幣偽致誠於懷光者時厫廥單覂乃使張或假京兆<lb/>
　少尹多署吏調畿内賦不淹旬芻米告具乃陳兵下<lb/>
　令曰國家多難見危死節自吾之分公等此時不誅<lb/>
　元凶取富貴非英豪也渭橋斷賊首尾吾欲與公戮<lb/>
<pb n="KR2k0050_WYG_080-25a"/>
　力一心建不世之功可乎士皆雪泣曰惟公命於是<lb/>
　駱元光以華州之衆守潼闗尚可孤以神策兵保七<lb/>
　盤皆受晟節度戴休顔舉奉天韓游瓌悉邠寧軍從<lb/>
　晟懷光始懼奔河中<hi>唐書李晟傳</hi>
李懷光大掠涇陽等縣<lb/>
　李懷光奪李建徽陽惠元等軍屯好畤然其下稍稍<lb/>
　攜貳泚始憚之至是遂欲臣懷光懷光怒告絶益不<lb/>
　安乃引兵掠涇陽三原富平遂如河中<hi>唐書李懷光傳</hi>
<pb n="KR2k0050_WYG_080-25b"/>
夏四月李懷光部將趙貴先來降<lb/>
　建中初裴向為同州刺史李紓從事李懷光叛河中<lb/>
　使其將趙貴先築壘於同州紓奔奉天向領州務詣<lb/>
　貴先軍壘以順逆之理責之貴先感悟遂來降故同<lb/>
　州不陷向由是知名<hi>册府元龜</hi>
李懷光陷坊州渭北守將竇覦復之<lb/>
　懷光使其將符嶠襲坊州據之渭北守將竇覦帥獵<lb/>
　團七百圍之嶠請降詔以覦為渭北行軍司馬<hi>通鑑</hi>
<pb n="KR2k0050_WYG_080-26a"/>
車駕次梁州<lb/>
　三月庚寅車駕次城固壬申至梁州<hi>舊唐書徳宗本紀</hi>徳宗<lb/>
　鑾駕之幸梁洋中書舎人齊映為之御下洋州青源<lb/>
　川見旌旗蔽野上心方駭謂泚兵有諳疾路者透秦<lb/>
　嶺而要焉俄見梁帥嚴震具櫜鞬拜御馬前具言君<lb/>
　臣亂離嗚咽流涕上大喜勅令震上馬前去與朕作<lb/>
　主人映身本短小聲氣抑揚乃曰嚴震合與至尊導<lb/>
　馬御膳自有所司頃之上次洋州行在召映責以儒<lb/>
<pb n="KR2k0050_WYG_080-26b"/>
　生不達時變煙塵時須姑息戎帥映伏奏曰山南士<lb/>
　庶只知有嚴震不知有陛下今者天威親臨令巴蜀<lb/>
　士民知天子之尊亦足以盡震為臣子之節上深嘉<lb/>
　歎震聞特拜謝映時議許映<hi>乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>嚴震為山南西道<lb/>
　節度觀察等使及朱泚竊據京城泚令腹心穆廷光<lb/>
　宋瑗等齎帛書誘結震震集衆斬廷光等仍發兵出<lb/>
　界至盩厔以東守禦賊竟不能為害車駕入駱谷且<lb/>
　無驚擾帝匆遽行幸梁州山南地素貧褊又連遭山<lb/>
<pb n="KR2k0050_WYG_080-27a"/>
　賊剽衂之後雖云十五州之地其實未敵江南三數<lb/>
　縣户口震悉心供應人既不擾事亦不闕<hi>册府元龜</hi>陸贄<lb/>
　為翰林學士從狩奉天恒居中㕘裁可否時號内相<lb/>
　從幸梁州帝偶與相失夜召不得詔得贄者賞千金<lb/>
　及來謁太子以下皆賀時機務填委書詔日數百他<lb/>
　學士筆閣不得下贄沛然有餘吏承冩不給皆周盡<lb/>
　事情人人可曉常勸帝痛自咎悔以謝天下庶叛者<lb/>
　革心贄所行制書雖武夫悍卒無不感泣思奮<hi>嘉興府志</hi>
<pb n="KR2k0050_WYG_080-27b"/>
夏四月渾瑊以吐蕃兵拔武功<lb/>
　渾瑊遷奉天行營副元帥帝臨軒授鉞用漢拜韓信<lb/>
　故事制曰冦賊干紀授爾節鉞以戢多難往欽哉瑊<lb/>
　頓首曰敢不畢力以對揚天子休命乃率諸軍趨京<lb/>
　師賊韓旻拒武功瑊率吐蕃論莽羅兵破之武亭川<lb/>
　斬首萬級遂屯奉天以抗西面<hi>唐書渾瑊傳</hi>渾瑊率諸軍<lb/>
　出斜谷崔漢衡勸吐蕃出兵助之尚結贊曰邠軍不<lb/>
　出將襲我後韓游瓌聞之遣其將曹子達將兵三千<lb/>
<pb n="KR2k0050_WYG_080-28a"/>
　往㑹瑊軍吐蕃遣兵二萬從之李楚琳遣將石鍠將<lb/>
　卒七百從瑊拔武功朱泚將韓旻攻武功鍠以其衆<lb/>
　迎降瑊戰不利收兵登西原<hi>在武功縣西</hi>㑹曹子達以吐<lb/>
　蕃至擊旻大破之於武亭川<hi>在武功縣南漆渭交合處</hi>斬首萬餘<lb/>
　級旻僅以身免瑊遂引兵屯奉天與李晟東西相應<lb/>
　以逼長安<hi>通鑑</hi>
五月韓滉遣使貢獻至梁州<lb/>
　韓滉為鎮海軍節度使帝狩梁州獻縑十萬匹請以<lb/>
<pb n="KR2k0050_WYG_080-28b"/>
　鎮兵三萬助討賊有詔嘉勞<hi>唐書韓滉傳</hi>山南地熱上以<lb/>
　軍士未有春服亦自御袷衣五月鹽鐵判官王紹以<lb/>
　江淮繒帛來至上命先給將士然後御衫韓滉欲遣<lb/>
　使獻綾羅四十擔詣行在幕僚何士幹請行滉喜曰<lb/>
　君能相為行請今日過江士幹歸别家則家之薪米<lb/>
　儲偫已羅門庭矣登舟則資裝器用已充舟中矣每<lb/>
　擔夫與白金一版置腰間又運米百艘以餉李晟自<lb/>
　負囊米置舟中將佐爭舉之須臾而畢艘置五弩手<lb/>
<pb n="KR2k0050_WYG_080-29a"/>
　以為防援有冦則叩舷相警五百弩已彀矣比至渭<lb/>
　橋盜不敢近時闗中兵荒斗米五百及滉米至減五<lb/>
　之四<hi>通鑑</hi>
神策軍節度使尚可孤及賊戰於藍田西破之㑹師圍<lb/>
　長安<lb/>
　五月壬辰尚可孤破賊於藍田<hi>舊唐書徳宗本紀</hi>尚可孤遷<lb/>
　神策京畿渭南商州節度使仇敬復來㓂可孤率兵<lb/>
　擊擒敬斬之遂進軍與副元帥李晟決策攻討可孤<lb/>
<pb n="KR2k0050_WYG_080-29b"/>
　之師為先鋒<hi>尚可孤傳</hi>
副元帥李晟等收復京師朱泚敗走<lb/>
　晟邏士得姚令言崔宣諜者晟命飯飲之遣還敕曰<lb/>
　為我謝令言等善為賊守乃引兵叩都門賊不敢出<lb/>
　振旅而還明日㑹諸將圖所向衆對先拔外城然後<lb/>
　清宫晟曰外城有里閈之隘若設伏格戰居人囂潰<lb/>
　非計也賊重甲精兵聚苑中今直擊之是披其心腹<lb/>
　將圖走不暇諸將曰善乃自東渭橋移壁光泰門以<lb/>
<pb n="KR2k0050_WYG_080-30a"/>
　薄都城連溝柵而賊將張庭芝李希倩求戰晟曰賊<lb/>
　不出是吾憂也今乃冒死來天誘之矣勒呉銑等縱<lb/>
　兵鏖擊賊攻華師急晟以精騎馳救中軍譟而從大<lb/>
　破之乘勝入光泰門再戰賊却僵尸相藉餘衆走白<lb/>
　華賊大哭終夜不息翌日將復戰或請待西師晟曰<lb/>
　賊既敗當乘機撲殄茍俟西軍是容其為計豈吾利<lb/>
　耶乃悉軍軍光泰門使王佖李演將騎史萬頃將歩<lb/>
　抵苑北晟先夜隤苑垣為道二百歩比兵至賊已伐<lb/>
<pb n="KR2k0050_WYG_080-30b"/>
　木塞以拒戰晟叱諸將曰安得縱賊今先斬公矣萬<lb/>
　頃懼先登拔栅以入佖督騎繼之賊崩潰執其將叚<lb/>
　誠諫大兵分道進雷譟震地令言庭芝希倩等殊死<lb/>
　鬬晟令唐良臣等歩騎奔突賊陣成輒北十餘遇皆<lb/>
　不勝䠞入白華賊伏千騎出官軍背晟以麾下百騎<lb/>
　自馳之左右呼曰相公來賊驚潰禽馘畧盡泚率殘<lb/>
　卒萬人西走田子奇追之餘黨悉降晟引軍屯含元<lb/>
　外庭令軍中曰五日内不得輒通家問違者斬遣京<lb/>
<pb n="KR2k0050_WYG_080-31a"/>
　兆尹李齊運部長安萬年令分慰居人秋毫無所擾<lb/>
　坊人之逺者宿昔乃知王師之入也明日孟渉屯白<lb/>
　華尚可孤屯望仙門駱元光屯章敬寺晟屯安國寺<lb/>
　斬賊用事者及臣賊宦䜿於市表著節不屈者擇文<lb/>
　武攝臺省官以俟乘輿露布至梁帝感泣<hi>唐書李晟傳</hi>始<lb/>
　張光晟以精兵壁九曲距東渭橋十里密約降於晟<lb/>
　晟之入光晟勸泚等出奔故泚挾令言庭芝休子平<lb/>
　朱遂西走光晟衛出之因詣晟降<hi>朱泚傳</hi>王佖者晟之<lb/>
<pb n="KR2k0050_WYG_080-31b"/>
　甥晟在師佖無不從攻朱泚於光泰門賊方鋭佖與<lb/>
　李演鏖戰蹀血賊數北諸軍乘之遂大振<hi>王佖傳</hi>李晟<lb/>
　破賊瑊與韓游瓌戴休顔以西軍收咸陽進屯延秋<lb/>
　門<hi>渾瑊傳</hi>戴休顔遷奉天行營節度使合渾瑊兵破泚<lb/>
　偏師追至中渭橋京師平又與瑊率兵趨岐陽邀泚<lb/>
　殘黨加檢校尚書右僕射<hi>戴休顔傳</hi>李晟收京師次滻西<lb/>
　元諒先奮鏖賊敗之進屯苑東晟使壞苑垣入泚連<lb/>
　戰皆北遂大潰京師平<hi>李元諒傳</hi>朱泚為晟等所敗走涇<lb/>
<pb n="KR2k0050_WYG_080-32a"/>
　州晟遣衙前將兼御史大夫張少烈上收京師露布<lb/>
　至百僚稱賀帝覽之感泣百官皆出涕稱萬嵗曰晟<lb/>
　䖍奉聖謨盪滌兇惡古之樹勲力復都邑者往往有<lb/>
　之至於不驚宗廟不易市肆長安人不識旌旗安堵<lb/>
　如初三代以來未之有也帝笑曰天生李晟為社稷<lb/>
　萬民不為朕也<hi>册府元龜</hi>
秋七月車駕次鳳翔<lb/>
　上問陸贄今至鳳翔有迎駕諸軍形勢甚盛因此遣<lb/>
<pb n="KR2k0050_WYG_080-32b"/>
　人代李楚琳何如贄上奏以為如此則事同脇執以<lb/>
　言乎除亂則不武以言乎務理則不誠不如俟奠枕<lb/>
　京邑徴授一官彼將奔走不暇安敢復勞誅鉏哉戊<lb/>
　午車駕發漢中秋七月丙子至鳳翔斬喬琳蔣鎮張<lb/>
　光晟等李晟以光晟雖臣賊而滅賊亦頗有力欲全<lb/>
　之上不許<hi>通鑑</hi>
車駕還長安<lb/>
　晟遣大將呉詵以兵三千到寳鷄清道自請迎扈不<lb/>
<pb n="KR2k0050_WYG_080-33a"/>
　許帝至自梁晟以戎服見三橋帝駐馬勞之晟再拜<lb/>
　頓首賀克殄大盜廟朝安復已即跪陳不能指日破<lb/>
　賊至乘輿再狩乃臣不職之咎請死伏道左帝為掩<lb/>
　涕命給事中齊映起之使就位有詔賜第永崇里涇<lb/>
　陽上田延平門之林園女樂一列晟入第京兆供帳<lb/>
　教坊鼓吹迎導詔將相送之帝紀其功自文於碑敕<lb/>
　皇太子書立於東渭橋以示後世又令太子録副以<lb/>
　賜始晟屯渭橋也熒惑守嵗久乃退府中皆賀曰熒<lb/>
<pb n="KR2k0050_WYG_080-33b"/>
　惑退國家之利速用兵者昌晟曰天子暴露人臣當<lb/>
　力勤死難安知天道耶至是乃曰前士大夫勸晟出<lb/>
　兵非敢拒也且人可用而不可使之知也夫惟五緯<lb/>
　盈縮不常晟懼復守嵗則我兵不戰自屈矣皆曰非<lb/>
　所及也<hi>唐書李晟傳</hi>七月壬午至長安渾瑊韓游瓌戴休<lb/>
　顔以其衆扈從李晟駱元光尚可孤以其衆奉迎歩<lb/>
　騎十餘萬旌旗數十里晟謁見上於三橋上駐馬慰<lb/>
　撫至宫每間日輒宴勲臣李晟為首渾瑊次之諸將<lb/>
<pb n="KR2k0050_WYG_080-34a"/>
　相又次之<hi>通鑑</hi>
八月遣渾瑊等討李懷光軍於同州<lb/>
　上命渾瑊駱元光討李懷光懷光遣其將徐庭光以<lb/>
　精卒六千軍長春宫以拒之<hi>通鑑</hi>
冬十月懷光遣兵冦同州官軍敗績<lb/>
　丙辰李懷光將閻宴冦同州官軍敗於沙苑詔徵邠<lb/>
　州之兵韓游瓌將甲士六千赴之<hi>通鑑</hi>
十二月渾瑊及李懷光戰於乾坑敗績<lb/>
<pb n="KR2k0050_WYG_080-34b"/>
　十二月乙酉渾瑊及李懷光戰於乾坑敗績<hi>唐書徳宗本紀</hi>
　<hi>今按乾坑在  同州境</hi>
貞元元年夏四月馬燧渾瑊破李懷光兵於長春宫<lb/>
　四月壬午馬燧渾瑊破懷光兵於長春宫南遂掘塹<lb/>
　圍宫城懷光諸將相繼來降詔以燧瑊為招撫使韓<lb/>
　游瓌請兵於渾瑊共取朝邑懷光將閻宴欲爭之士<lb/>
　卒指邠軍曰彼非吾父兄則吾子弟奈何以白刃相<lb/>
　向乎語甚囂宴遽引兵去懷光知衆心不從乃詐稱<lb/>
<pb n="KR2k0050_WYG_080-35a"/>
　欲歸國聚貨財飾車馬云俟路通入貢由是得復踰<lb/>
　旬月時連年旱蝗資糧匱竭言者多請赦懷光李晟<lb/>
　上言赦懷光有五不可但敇諸道圍守旬時必有内<lb/>
　潰之變何必養腹心之疾為他日之悔哉馬燧入朝<lb/>
　奏稱懷光凶逆尤甚赦之無以令天下願得一月糧<lb/>
　必為陛下平之上許之<hi>通鑑</hi>
秋八月馬燧取長春宫<lb/>
　賊將徐庭光守長春宫城燧度長春不下則懷光固<lb/>
<pb n="KR2k0050_WYG_080-35b"/>
　守久攻所傷必衆乃挺身至城下見庭光庭光再拜<lb/>
　燧曰公等朔方士自禄山以來功髙天下奈何棄之<lb/>
　為滅族計若從吾言非止免禍富貴可遂也未對燧<lb/>
　曰爾以吾為欺耶今不逺數歩可射我披而示之心<lb/>
　庭光感泣一軍皆流涕即率衆降燧以數騎入其城<lb/>
　衆大呼曰吾輩等更為王人矣渾瑊亦自以為不及<lb/>
　也嘗疑馬公能窘田悦今觀其制敵有過人者吾不<lb/>
　逮逺矣進營焦籬堡堡將降餘戍望風遁去燧濟河<lb/>
<pb n="KR2k0050_WYG_080-36a"/>
　賊將牛名俊斬懷光降河中平<hi>唐書馬燧傳</hi>
二年夏四月韓滉運米至闗中給軍<lb/>
　闗中倉庫竭禁軍或自脱巾呼於道曰拘吾於軍而<lb/>
　不給糧吾罪人也㑹韓滉運米三萬斛至陜上喜至<lb/>
　東宫謂太子曰米至陜吾父子得生矣時禁中不釀<lb/>
　命於坊市取酒為樂至是麥始熟市有醉人當時以<lb/>
　為嘉瑞<hi>通鑑</hi>
秋八月吐蕃入冦遣兵屯咸陽<lb/>
<pb n="KR2k0050_WYG_080-36b"/>
　貞元二年八月吐蕃冦涇隴邠寧數道掠人畜取禾<lb/>
　稼西境騷然諸道節度及軍鎮咸閉壁自守而已京<lb/>
　師戒嚴上遣左將軍張獻甫與神策將李昇曇蘇清<lb/>
　沔等屯於咸陽召節度駱元光率衆戍咸陽以援之<lb/>
　<hi>舊唐書吐蕃傳</hi>
九月吐蕃逼好畤鳳翔節度使李晟遣兵於汧陽敗之<lb/>
　九月以吐蕃遊騎及好畤上復遣張獻甫屯於咸陽<lb/>
　鳳翔節度使李晟以吐蕃侵軼遣其將王佖夜襲賊<lb/>
<pb n="KR2k0050_WYG_080-37a"/>
　營率驍勇三千人入汧陽戒之曰賊之大衆當過城<lb/>
　下甚勿擊其首尾首尾雖敗中軍力全若合勢攻之<lb/>
　汝必受其弊候其前軍已過見五方旗虎豹衣則其<lb/>
　中軍也出其不意乃是奇功佖如其言擊之衆果敗<lb/>
　副將史廷光力戰死之又冦鳳翔城下李晟出兵禦<lb/>
　之一夕而退十月李晟遣兵襲吐蕃之堆沙堡大破<lb/>
　之焚其儲積斬蕃首扈屈律設贊等七人傳首京師<lb/>
　<hi>舊唐書吐蕃傳</hi>
<pb n="KR2k0050_WYG_080-37b"/>
十二月吐蕃寇陷緣邊諸州以馬燧為招討使<lb/>
　吐蕃陷夏州刺史托拔乾暉率衆而去據其城又寇<lb/>
　麟州州素無城壁人皆奔散<hi>舊唐書吐蕃傳</hi>十二月馬燧為<lb/>
　綏銀麟勝招討使<hi>唐書徳宗本紀</hi>
三年春正月淮西戌兵自鄜州叛歸討斬之<lb/>
　陳<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>奇舉淮西降詔發其兵於京西防秋㑹僊奇為<lb/>
　呉少誠所殺少誠密遣人召門槍兵馬使呉法超等<lb/>
　使引兵歸蒲不之知法超等遂引歩騎四千自鄜州<lb/>
<pb n="KR2k0050_WYG_080-38a"/>
　叛歸渾城使其將白娑勒追之反為所敗上急遣中<lb/>
　使勅陜虢觀察使李泌發兵防遏泌遣將伏隘擊之<lb/>
　<hi>通鑑</hi>
二月復夏州<lb/>
　二月己卯華州潼闗節度使駱元光克夏州<hi>唐書徳宗本紀</hi>
八月吐蕃冦隴州刺史韓清沔敗之<lb/>
　吐蕃率羌渾之衆犯塞分為三道其一趨隴州一趨<lb/>
　汧陽之東一趨釣竿原連營數十里其汧陽賊營距<lb/>
<pb n="KR2k0050_WYG_080-38b"/>
　鳳翔四十里士庶奔駭賊遣羌渾之衆衣漢戎服假<lb/>
　稱邢君牙之衆奄至呉山及寳鷄北界焚燒廬舎驅<lb/>
　掠人畜百姓丁壯者驅之以歸羸老者咸殺之或斷<lb/>
　手鑿目棄之而去初李晟在鳳翔令伐大木塞安化<lb/>
　峽及是賊並焚之九月詔神策軍將石季章以衆三<lb/>
　千戍武功唐良臣戍百里城是月吐蕃大掠汧陽呉<lb/>
　山<hi>通鑑註呉山縣屬隴州隋長蛇縣地</hi>等界人庶男女萬餘口渾瑊遣<lb/>
　其將任䝉王以衆三千戌好畤吐蕃復至圍隴州刺<lb/>
<pb n="KR2k0050_WYG_080-39a"/>
　史韓清沔與蘇太平夜出兵伏於大像龕及夜半令<lb/>
　城中及龕各舉火相應賊大驚因襲其營賊乃退散<lb/>
　<hi>舊唐書吐蕃傳</hi>
冬十月吐蕃冦長武城<lb/>
　十月吐蕃數千騎復至長武城韓全義率衆禦之韓<lb/>
　游瓌之將請以衆助之游瓌不許及暮賊退全義亦<lb/>
　引還自是賊之騎常往來邠涇之間諸城西門無敢<lb/>
　啟者<hi>舊唐書吐蕃傳</hi>
<pb n="KR2k0050_WYG_080-39b"/>
四年夏五月吐蕃入冦韓全義禦之於長武<lb/>
　四年五月蕃三萬騎略涇邠寧慶鄜五州之鄙焚吏<lb/>
　舎民閻係執數萬韓全義以陳許兵戰長武無功初<lb/>
　吐蕃盜塞畏春夏疾疫嘗以盛秋及是得唐俘多厚<lb/>
　給產質其孥故盛夏入邊<hi>唐書吐蕃傳</hi>
盜韋士元等刼掠京城六月捕誅之<lb/>
　韋士元貞元四年四月與盧寧等四人白晝挾弓操<lb/>
　劒於萬年縣常樂坊盜縣吏捕之士元等突殺吏歩<lb/>
<pb n="KR2k0050_WYG_080-40a"/>
　相自延興門逸焉六月士元棄市居賊人豳王孫湛<lb/>
　絞士元既死其黨盧寧梁劒等三人刼近城村盧射<lb/>
　殺捕吏居人多棄業投城徳宗乃發神策善弩騎與<lb/>
　長安萬年縣官率人吏具器械急捕之又射殺神策<lb/>
　將及縣吏二十餘人以刃殺一人奪弩犯圍而逸又<lb/>
　遣神策兵二百人助之居數日偷長梁劒以中矢死<lb/>
　南山下得其屍送之盧寧等二十人竟失所在<hi>册府元龜</hi>
五年夏吐蕃冦長武<lb/>
<pb n="KR2k0050_WYG_080-40b"/>
　吐蕃冦長武城韓全義敗之於佛堂原<hi>唐書徳宗本紀</hi>
六年春二月詔葬佛骨於岐陽<lb/>
　初岐陽有佛指骨寸餘葬於無憂王寺或奏請出之<lb/>
　以示衆帝乃出之置於禁中精舍又送於京師佛寺<lb/>
　傾都瞻拜施財物累鉅萬是日命中官送歸岐陽神<lb/>
　策行營節度使鳳翔尹邢君牙迎䕶葬於舊所<hi>册府元龜</hi>
十二年秋九月帝如魚藻宫<lb/>
　貞元十二年九月癸卯幸魚藻宫即日還宫<hi>册府元龜</hi>
<pb n="KR2k0050_WYG_080-41a"/>
十三年夏四月帝如興慶宫<lb/>
　貞元十三年四月壬戍幸興慶宫龍堂求雨七月幸<lb/>
　魚藻宫池先深一丈更掏加四尺<hi>册府元龜</hi>
十四年夏閏五月長武城軍亂都虞候髙崇文討平之<lb/>
　閏五月庚申以神策行營節度使韓全義為夏綏銀<lb/>
　宥節度使全義時屯長武城詔率其衆赴鎮士卒以<lb/>
　夏州磧鹵又盛夏不樂徙居辛酉軍亂殺大將軍王<lb/>
　栖巖全義踰城走都虞候髙崇文誅首亂者衆然後<lb/>
<pb n="KR2k0050_WYG_080-41b"/>
　定崇文幽州人也丙子以崇文為長武城都知兵馬<lb/>
　使不降勅令中使口宣授之<hi>通鑑</hi>
秋七月吐蕃陷麟州<lb/>
　吐蕃陷麟州殺刺史郭鋒湮湟墮陴係居人掠黨項<lb/>
　諸部屯横槽峯<hi>唐書吐蕃傳</hi>
十八年冬十月鄜坊軍亂都虞候裴玢討平之<lb/>
　十月己酉鄜坊節度使王栖曜薨中軍將何朝宗謀<lb/>
　作亂夜縱火都虞候裴玢潜匿不救火旦擒朝宗斬<lb/>
<pb n="KR2k0050_WYG_080-42a"/>
　之以同州刺史劉公濟為鄜坊節度使以玢為行軍<lb/>
　司馬<hi>通鑑</hi>
憲宗元和元年春三月夏綏留後楊恵琳作亂伏誅<lb/>
　初韓全義入朝以其甥楊惠琳知夏綏留後杜元裳<lb/>
　以全義出征無功以將軍李演為夏綏節度使惠琳<lb/>
　勒兵拒之河東節度使嚴綬表請討之遣牙將阿跌<lb/>
　光進及弟光顏將兵赴之夏州兵馬使張承金斬惠<lb/>
　琳傳首京師<hi>通鑑</hi>
<pb n="KR2k0050_WYG_080-42b"/>
冬十月梁州戌兵謀作亂節度使栁晟慰安之<lb/>
　十月以栁晟為山南西道節度使晟至漢中府兵討<lb/>
　劉闢還未至城詔復遣戌梓州軍士怨怒脅監軍謀<lb/>
　作亂晟聞之疾驅入城慰勞之曰汝曹何以得成功<lb/>
　對曰誅反者劉闢耳晟曰闢以不受詔命故汝曹得<lb/>
　以立功豈可復使他人誅汝以為功乎衆皆拜謝咸<lb/>
　詣戌所軍府由是獲安<hi>通鑑</hi>
十年夏六月盜殺武元衡於都城<lb/>
<pb n="KR2k0050_WYG_080-43a"/>
　上悉以兵事委宰相武元衡李師道客曰天子所以<lb/>
　鋭意誅蔡者元衡贊之也請密往刺之元衡死則他<lb/>
　相不敢主其謀爭勸天子罷兵矣師道資給遣之至<lb/>
　是元衡入朝有賊自闇中射殺之取其顱骨而去又<lb/>
　入通化坊擊裴度傷其首墜溝中度氈帽厚得不死<lb/>
　京城大駭於是詔宰相出入加金吾騎士張弦露刃<lb/>
　以衛之賊遺紙於金吾府縣曰毋急捕我先殺汝故<lb/>
　捕賊者不敢過急而師道客竟潜匿亡去<hi>通鑑</hi>
<pb n="KR2k0050_WYG_080-43b"/>
冬十一月盜焚獻陵<lb/>
　十一月戊寅盜焚獻陵<hi>舊唐書憲宗本紀</hi>
十一年春正月盜犯建陵<lb/>
　正月甲申盜斷建陵門㦸<hi>唐書憲宗本紀</hi>
夏五月宥州軍亂討平之<lb/>
　五月丁卯宥州軍亂逐其刺史駱怡夏綏銀節度使<lb/>
　田縉敗之<hi>唐書憲宗本紀漢按宋白鑑注宥州治長澤本  三封縣地</hi>
十三年冬十二月迎佛骨於鳳翔<lb/>
<pb n="KR2k0050_WYG_080-44a"/>
　元和十三年十二月庚戌僧惟應等辭赴鳳翔法門<lb/>
　寺迎佛骨命髙品中使杜英琦監焉是月癸卯命中<lb/>
　使齎香監領宫人十三人赴臨皋驛迎佛骨先是功<lb/>
　徳使奏鳳翔府法門寺有䕶國正身塔塔内有釋迦<lb/>
　牟尼佛指骨一節其本傳以為當三十年一開開則<lb/>
　嵗豐人安至來年合發詔許之及至又命中使領禁<lb/>
　兵與僧徒迎䕶開光順門以納之留禁中二日乃送<lb/>
　京城佛寺<hi>册府元龜</hi>刑部侍郎韓愈上表切諌上怒將加<lb/>
<pb n="KR2k0050_WYG_080-44b"/>
　極刑裴度崔羣言愈雖狂發於忠懇宜寛容以開言<lb/>
　路乃貶潮州刺史<hi>通鑑</hi>
十五年秋八月帝如魚藻宫冬十月如華清宫十二月<lb/>
　如城外校獵<hi>是年閏五月穆宗即位</hi>
　九月辛丑觀競渡角觝於魚藻宫用樂十二月庚辰<lb/>
　獵於城南壬子擊鞠於右神策軍遂獵於城西甲申<lb/>
　獵於苑北<hi>唐書穆宗紀</hi>上將幸華清宫宰相率兩省官詣<lb/>
　延英門三上表切諫皆不聽諫官伏門下至暮乃退<lb/>
<pb n="KR2k0050_WYG_080-45a"/>
　明日上自複道出城幸華清宫獨宫主駙馬中尉兵<lb/>
　千人扈從晡時還宫<hi>通鑑</hi>
穆宗長慶二年夏六月羌冦渭北<lb/>
　党項羌冦渭北掠官馬<hi>通鑑</hi>
冬十月帝如咸陽十一月如華清宫<lb/>
　長慶二年十月己卯帝由複道出城狩於咸陽即日<lb/>
　還宫十一月癸酉幸華清宫遂狩於驪山即日還宫<lb/>
　<hi>册府元龜</hi>
<pb n="KR2k0050_WYG_080-45b"/>
三年秋八月帝如興慶宫<lb/>
　上由複道幸興慶宫至通化門賜持盂僧絹二百匹<lb/>
　因幸五方賜從官金銀鋌有差<hi>舊唐書穆宗本紀</hi>
四年夏四月盜入清思殿中尉馬存亮討平之<hi>正月敬宗即位</hi>
　夏四月丙申賊張韶等百餘人至右銀臺門殺閽者<lb/>
　揮兵大呼進至清思殿登御榻而食弓箭庫右神策<lb/>
　軍兵馬使康藝全率兵入宫討平之是日上閒變急<lb/>
　幸左軍<hi>舊唐書敬宗本紀</hi>卜者蘇伭明與染坊供人張韶善<lb/>
<pb n="KR2k0050_WYG_080-46a"/>
　謂之曰我為子卜當升殿坐與我共食今主上晝夜<lb/>
　毬獵多不在宫大事可圖也韶以為然乃謀結染工<lb/>
　無賴者百餘人匿兵於紫草車載以入有疑其重而<lb/>
　詰之者韶急殺之斬闗而入先是右軍中尉梁守謙<lb/>
　有寵每兩軍角伎上常佑右軍至是上狼狽欲幸右<lb/>
　軍以逺不能遂幸左軍左軍中尉馬存亮走出迎自<lb/>
　負上入軍遣大將康藝全將騎卒入宫討賊上憂二<lb/>
　太后隔絶存亮復以騎迎至軍韶升清思殿與伭明<lb/>
<pb n="KR2k0050_WYG_080-46b"/>
　同食曰果如子言伭明驚曰事至此耶韶懼而走藝<lb/>
　全兵至擊殺之餘黨悉獲上乃還宫盜所歴諸門監<lb/>
　門宦者法當死詔並杖之使仍舊職存亮不自矜委<lb/>
　權求出監淮南軍<hi>綱目</hi>
敬宗寶歴元年夏五月帝如魚藻宫<lb/>
　五月庚戍觀競渡於魚藻宫<hi>唐書敬宗本紀</hi>
冬十一月帝如溫湯<lb/>
　寶歴元年十一月庚寅幸溫湯即日還宫<hi>舊唐書敬宗本紀</hi>
<pb n="KR2k0050_WYG_080-47a"/>
　初上欲幸驪山温湯左僕射李綘諫議大夫張仲方<lb/>
　等屢諫不聽拾遺張權輿伏紫宸殿下叩頭諫曰昔<lb/>
　周幽王幸驪山而為犬戎所殺秦始皇幸驪山而國<lb/>
　亡𤣥宗宫驪山而禄山亂先帝幸驪山而享年不長<lb/>
　帝曰驪山若此之凶耶我宜一往以驗彼言幸溫湯<lb/>
　還謂左右曰彼叩頭者之言安足信哉<hi>綱目</hi>
二年春三月帝如魚藻宫<lb/>
　寶歴二年三月戊寅幸魚藻宫觀競渡己卯賜魚藻<lb/>
<pb n="KR2k0050_WYG_080-47b"/>
　宫從官左右神策中尉諸司使翰林學士等錦綵銀<lb/>
　器有差<hi>册府元龜</hi>
文宗太和四年春二月興元軍亂殺其節度使李綘<lb/>
　二月乙卯興元軍亂殺其節度使李綘<hi>唐書文宗本紀</hi>南蠻<lb/>
　冦蜀道詔綘募兵千人往赴不半道蠻已去兵還監<lb/>
　軍使楊叔元者素疾綘遣人迎説軍曰將收募直而<lb/>
　還為民士皆怒乃譟而入刼庫兵綘方宴不設備遂<lb/>
　握節登陴或言縋城可以免綘不從牙將王景延力<lb/>
<pb n="KR2k0050_WYG_080-48a"/>
　戰歿綘遂遇害幕府趙存約薛齊皆死事聞諫官崔<lb/>
　戎等列綘寃<hi>唐書李綘傳</hi>
命崔琯等宣慰山南<lb/>
　太和四年二月興元三軍作亂節度使李綘及家並<lb/>
　被處置訖命給事中崔琯充山南西道宣慰使户部<lb/>
　員外郎嚴謇為副又命中使先義逸赴興元宣慰<hi>册府</hi>
　<hi>元龜</hi>
詔以溫造鎮興元討亂兵誅之<lb/>
<pb n="KR2k0050_WYG_080-48b"/>
　興元軍亂殺節度使李綘文宗以造氣豪嫉惡乃授<lb/>
　檢校右散騎常侍興元尹山南西道節度使造辭赴<lb/>
　鎮以興元兆亂之狀奏之文宗許以便宜從事造行<lb/>
　至褒城㑹興元都將衛志忠征蠻迴謁見造即留以<lb/>
　自衛密與志忠謀又召亞將張丕李少直各諭其㫖<lb/>
　暨發褒城以八百人為衙隊五百人為前軍前軍入<lb/>
　府分守諸門造下車置宴牙門造曰吾欲問新軍去<lb/>
　住之意可悉前勞問既畢因令舁酒巡行酒匝未至<lb/>
<pb n="KR2k0050_WYG_080-49a"/>
　者皆至牙兵圍之亦合坐卒詰以殺綘之狀志忠張<lb/>
　丕夾階立拔劒呼曰殺圍兵齊奮其賊首教練使丘<lb/>
　鑄等並官健千人皆斬首於地血流四注監軍楊叔<lb/>
　元遽起求哀擁造靴以請命遣兵衛出之以俟朝㫖<lb/>
　勅㫖流配康州其親刃綘者斬一百斷號令者斬三<lb/>
　斷餘並斬首内一百首祭綘三十首祭王景延趙存<lb/>
　約等並投屍於江<hi>舊唐書温造傳</hi>
九年春二月浚曲江<lb/>
<pb n="KR2k0050_WYG_080-49b"/>
　二月丁亥發神䇿軍一千五百人修淘曲江如諸司<lb/>
　要於曲江置亭館者宜給與閒地<hi>舊唐書文宗本紀</hi>
冬十一月李訓等謀誅中宦不克訓及舒元輿王涯等<lb/>
　皆死殺鄭注於鳳翔<lb/>
　鄭注先顯訓藉以進及勢相埒賴寵爭功不兩立然<lb/>
　方事未集乃出注使鎮鳳翔外為助援内實猜克待<lb/>
　逞且殺之擢所厚善分總兵柄於是王璠為太原節<lb/>
　度使郭行餘為邠寧節度使羅立言權京兆尹韓約<lb/>
<pb n="KR2k0050_WYG_080-50a"/>
　金吾將軍李孝本權御史中丞隂許璠行餘多募士<lb/>
　及金吾臺府卒刼以為用十一月壬戍帝御紫宸殿<lb/>
　約奏甘露降金吾左仗樹詔宰相羣臣往視訓奏言<lb/>
　非甘露帝顧中尉仇士良魚志𢎞等驗之訓因欲閉<lb/>
　止諸宦人使無逸者時璠行餘列兵丹鳳門外訓呼<lb/>
　兩鎮軍入邠寧軍不至璠懼弗能前獨行餘拜殿下<lb/>
　宦人至仗所約汗流不能舉首士良等怪之㑹風動<lb/>
　廡幕見執兵者士良等驚走訓連呼金吾兵宦人曰<lb/>
<pb n="KR2k0050_WYG_080-50b"/>
　急矣上當還内即扶輦決罘罳下殿趨訓攀輦曰陛<lb/>
　下不可去士良手搏訓而躓立言孝本領衆四百東<lb/>
　西來上殿與金吾士縱擊宦官死者數十人訓持輦<lb/>
　愈急至宣政門宦人郗志榮揕訓仆之輦入宫舒元<lb/>
　輿雖知謀不以告王涯曰上將開延英邪㑹士良遣<lb/>
　神䇿衛士五百出所值輒殺涯等惶懼易服出殺諸<lb/>
　司史六七百人復分兵屯諸宫門捕訓黨千餘人斬<lb/>
　四方館流血成渠俄而元輿涯皆為兵所執涯實不<lb/>
<pb n="KR2k0050_WYG_080-51a"/>
　知謀士良榜笞急乃自署反狀詔出衛騎千餘馳咸<lb/>
　陽奉天捕亡者大索都城明日京城剽刼未止訓奔<lb/>
　鳳翔為盩厔將所執傳其首餘黨悉擒皆腰斬梟首<lb/>
　以狥<hi>唐書李訓傳</hi>王守澄死注奏言守澄國勞舊願身䕶<lb/>
　喪因羣宦者臨送欲以鎮兵擒誅之訓畏注專其功<lb/>
　乃先五日舉事注率五百騎至扶風聞訓敗乃還監<lb/>
　軍張仲清用其將李叔和策訪注計事斬其首兵皆<lb/>
　潰去<hi>鄭注傳</hi>
<pb n="KR2k0050_WYG_080-51b"/>
開成三年春正月京城大索<lb/>
　正月甲子宰臣李石遇盜於親仁里中劎斷其馬尾<lb/>
　又中流矢不甚傷是時京城大恐捕盜不獲既而知<lb/>
　仇士良所為乙丑常㕘官入朝者九人而已餘皆潛<lb/>
　竄累日方安<hi>舊唐書文宗本紀</hi>
五年冬十月回鶻冦邊詔屯兵雲迦闗以備之<hi>是年四月武宗</hi>
　<hi>即位</hi>
　可汗牙部十三姓奉烏介特勒為可汗南保錯子山<lb/>
<pb n="KR2k0050_WYG_080-52a"/>
　黠戞斯已破回鶻得太和公主又自以李陵後與唐<lb/>
　同宗故遣使者達干奉主來歸烏介怒追擊達干殺<lb/>
　之刼主南渡磧邊人大恐進攻天徳城振武節度使<lb/>
　劉沔屯雲迦闗拒却之<hi>唐書回鶻傳今按錯子山天徳軍皆在  榆林套内</hi>
十二月帝如雲陽<lb/>
　十二月癸酉上幸雲陽校獵<hi>通鑑</hi>
武宗會昌元年冬十月帝如咸陽<lb/>
　十月車駕校獵咸陽<hi>舊唐書武宗本紀</hi>武宗喜畋遊角武抃<lb/>
<pb n="KR2k0050_WYG_080-52b"/>
　擇五方小兒得出入禁中他日問后起居從容請曰<lb/>
　如何可為盛天子后曰諫臣章疏宜審覽毋拒直言<lb/>
　帝再拜還索諫章閲之往往道遊畋事自是畋幸稀<lb/>
　小兒武抃等不復横賜矣<hi>唐書懿安郭太后傳</hi>
二年冬十一月帝如涇陽<lb/>
　帝幸涇陽校獵白鹿原諫議大夫髙少逸鄭朗等於<lb/>
　内閣論陛下校獵太頻出城稍逺萬幾廢弛星出夜<lb/>
　歸方今用兵且宜停止上優勞之諫官出謂宰相曰<lb/>
<pb n="KR2k0050_WYG_080-53a"/>
　諫官甚要朕時聞其言庶幾改過<hi>舊唐書武宗本紀</hi>
三年十一月羌冦邠寧<lb/>
　党項冦邠寧兖王岐為靈夏六道元帥安撫党項大<lb/>
　使御史中丞李回副之<hi>唐書武宗本紀</hi>
四年冬十月帝如鄠十二月如雲陽<lb/>
　十月獵於鄠縣十二月獵於雲陽<hi>唐書武宗本紀</hi>
五年夏六月作望仙樓<lb/>
　六月甲申作望仙樓於神策軍<hi>唐書武宗本紀</hi>
<pb n="KR2k0050_WYG_080-53b"/>
六年春二月以米暨為招討党項使討党項<lb/>
　朝廷雖為党項置使党項侵盜不已攻陷邠寧鹽州<lb/>
　界城堡屯叱利寨宰相請遣使宣諭上決意討之二<lb/>
　月庚辰以夏州節度使米暨為東北道招討党項使<lb/>
　<hi>通鑑</hi>
宣宗大中四年冬十一月羌入冦詔諸道兵討之<lb/>
　十一月党項羌冦邠寧十二月鳳翔節度使李安業<lb/>
　河東節度使李栻為招討党項使<hi>唐書宣宗本紀</hi>
<pb n="KR2k0050_WYG_080-54a"/>
五年春三月以白敏中充招討党項都統秋八月党項<lb/>
　降<lb/>
　上以南山平夏党項久未平<hi>趙珣聚米閻經曰党項部落在銀夏以北居川</hi>
　<hi>澤者號平夏部在安鹽以南居山谷者謂之南山党項</hi>頗厭用兵崔鉉建議宜<lb/>
　遣大臣鎮撫乃以敏中為制置等使四月定逺城使<lb/>
　史元破党項九千餘帳於三交谷<hi>三交谷在夏州界</hi>敏中奏<lb/>
　党項平詔平夏党項已就安帖南山党項猶行抄掠<lb/>
　宜委李福存諭於銀夏境内授以閒田或復入山林<lb/>
<pb n="KR2k0050_WYG_080-54b"/>
　不受教令誅討無赦八月敏中奏南山党項亦請降<lb/>
　赦之<hi>通鑑</hi>
懿宗咸通七年春閏三月吐蕃冦邠寧<lb/>
　閏三月吐蕃冦邠寧節度使薛𢎞宗拒却之<hi>通鑑</hi>
十二年夏五月帝如安國寺<lb/>
　上幸安國寺賜講經僧沈香髙座<hi>舊唐書㦤宗本紀</hi>沈檀講<lb/>
　座二各髙二丈設萬人齋<hi>綱目</hi>
十四年春三月迎佛骨於鳳翔<lb/>
<pb n="KR2k0050_WYG_080-55a"/>
　上遣勅使迎佛骨於鳳翔乃以金銀為刹珠玉為帳<lb/>
　孔鷸周飾之<hi>白孔六帖</hi>咸通十四年三月詔曰兩街僧道<lb/>
　於鳳翔法門寺迎佛骨四月八日佛骨至京自開逺<lb/>
　門達安福門迎禮之迎入内道場二日出於京城諸<lb/>
　寺士女雲合威儀盛飾古無其比遂下制赦京畿及<lb/>
　天下見禁囚徒<hi>册府元龜</hi>咸通十四年詔自鳳翔迎佛骨<lb/>
　至於輦下都城士庶奔走雲集自開逺門達於岐川<lb/>
　車馬晝夜相屬飲饌盈溢路衢謂之無礙檀施至京<lb/>
<pb n="KR2k0050_WYG_080-55b"/>
　日上與諸王親御城樓坊市以繒綵結為龍鳳象馬<lb/>
　之形紙竹作僧佛鬼神之狀幡花幢葢之屬羅列二<lb/>
　十餘里間之歌舞管絃雜以禁軍兵仗緇徒梵誦之<lb/>
　聲沸聒天地民間有嬉笑踴躍者有悲愴涕泣者以<lb/>
　寶轝舁之居於内殿數月屬懿皇厭代密使送於鳳<lb/>
　翔<hi>劇談録</hi>
僖宗乾符元年冬十二月商州民作亂討平之<lb/>
　商州刺史王樞以軍州空窘減折糴錢民相率以白<lb/>
<pb n="KR2k0050_WYG_080-56a"/>
　梃毆之又毆殺官吏二人朝廷更除刺史李誥到官<lb/>
　收捕民李叔汶等三十餘人斬之<hi>通鑑</hi>
廣明元年冬十一月遣將軍張承範等守潼闗<lb/>
　黄巢欲薄東都時宰相建言悉神策并闗内諸節度<lb/>
　兵十五萬守潼闗田令孜請自將而東帝幸神策軍<lb/>
　擢左軍騎將張承範為先鋒右軍步將王師會督糧<lb/>
　道以飛龍使楊復恭副令孜於是募兵京師得數千<lb/>
　人帝餞令孜章信門賚遺豐優然衛兵皆長安髙貲<lb/>
<pb n="KR2k0050_WYG_080-56b"/>
　世籍兩軍得廩賜侈服怒馬以詫權豪初不知戰聞<lb/>
　科選皆哭於家隂出貲雇販區病坊以備行陣不能<lb/>
　持兵觀者寒毛以慄承範以彊弩三千防闗辭曰禄<lb/>
　山率兵五萬陷東都今賊衆六十萬過禄山逺甚恐<lb/>
　不足守帝不許賊進取陜虢檄闗戍曰吾道淮南逐<lb/>
　髙騈如鼠走穴爾無我拒神策軍過華裹三日糧不<lb/>
　能飽無鬭志<hi>唐書黄巢傳</hi>
十二月黄巢入潼闗<lb/>
<pb n="KR2k0050_WYG_080-57a"/>
　十二月巢攻闗齊克讓以其軍戰闗外賊少郤俄而<lb/>
　巢至師大謼川谷皆震時士饑甚潜燒克讓營克讓<lb/>
　走入闗承範出金諭軍中曰諸君勉報國救且至士<lb/>
　感泣拒戰賊見師不繼急攻闗王師矢盡飛石以射<lb/>
　巢驅民内塹火闗樓皆盡始闗左有大谷禁行人號<lb/>
　禁谷賊至令孜屯闗而忘谷之可入尚讓引衆趨谷<lb/>
　承範惶遽使師㑹以勁弩八百邀之比至而賊已入<lb/>
　明日夾攻闗王師潰師㑹欲自殺承範曰吾二人死<lb/>
<pb n="KR2k0050_WYG_080-57b"/>
　熟當辯者不如見天子以實聞乃羸服逃<hi>唐書黄巢傳</hi>初<lb/>
　田令孜之起神策軍也衆號七萬皆長安豪民以貨<lb/>
　賂求隸六軍不能負戈㦸鎧甲之重乃祈於官執事<lb/>
　者厚以直傭兩市之負販者以備其行其實不過三<lb/>
　萬人但飾其旌旄鉦鼓而已及守潼闗賊已他道而<lb/>
　入一時狼狽迴至輦下<hi>册府元龜</hi>
黄巢入長安帝走興元<lb/>
　黄巢陷華州河口節度使李侃表降於賊朝廷使田<lb/>
<pb n="KR2k0050_WYG_080-58a"/>
　令孜率神策軍拒之賊以王鐸失守乃自潼闗谷路<lb/>
　入遂冦京師時前夏州節度使諸葛爽亦統禁軍聞<lb/>
　賊盛退保櫟陽及黄巢至乃降<hi>册府元龜</hi>始博野鳳翔軍<lb/>
　過渭橋見募軍服鮮燠怒曰是等何功遽然至是更<lb/>
　為賊鄉導前賊焚西市帝𩔖郊祈哀㑹承範至具言<lb/>
　不守狀帝黜宰相盧攜方朝而傳言賊至百官奔令<lb/>
　孜以神策兵五百奉帝趨咸陽惟福穆潭夀四王與<lb/>
　妃御一二從中人西門匡範統右軍以殿巢以尚讓<lb/>
<pb n="KR2k0050_WYG_080-58b"/>
　為平唐大將軍金吾將軍張直方與羣臣迎賊灞上<lb/>
　巢陷京師入自春明門升太極殿宫女數千迎拜稱<lb/>
　黄王巢喜曰殆天意歟數日因大掠縛箠居人索財<lb/>
　號淘物捕得官吏悉斬之火廬舎不可貲宗室侯王<lb/>
　屠之無𩔖矣<hi>唐書黄巢傳</hi>上趣駱谷鳳翔節度使鄭畋謁<lb/>
　於道次請留鳳翔上曰朕不欲宻爾巨冦且幸興元<lb/>
　徵兵以圖收復卿可糾合隣道勉建大勲畋曰道路<lb/>
　梗澁奏報難通請得便宜從事許之<hi>綱目</hi>
<pb n="KR2k0050_WYG_080-59a"/>
黄巢僣號於長安<lb/>
　巢入宫自稱大齊皇帝改元金統唐官三品以上悉<lb/>
　停四品以下如故巢將碭山朱温屯東渭橋温少孤<lb/>
　貧與兄存昱依蕭縣劉崇家崇數笞辱之崇母獨憐<lb/>
　之戒家人曰朱三非常人汝曹善遇之豆盧瑑崔沆<lb/>
　于琮劉鄴匿民間巢搜獲皆殺之廣徳公主曰我唐<lb/>
　室之女誓與于僕射俱死賊皆殺之將作監鄭綦庫<lb/>
　部郎中鄭係義不降賊舉家自殺張直方多納亡命<lb/>
<pb n="KR2k0050_WYG_080-59b"/>
　匿公卿於複壁巢殺之<hi>綱目</hi>
鳳翔節度使鄭畋合隣道兵討賊<lb/>
　畋還鳳翔召將佐議拒賊皆曰賊勢方熾且宜從容<lb/>
　以俟兵集乃圖收復畋曰諸君勸畋臣賊乎因悶絶<lb/>
　仆地不能言㑹巢使者以詔書至監軍與之宴樂奏<lb/>
　將佐以下皆哭使者怪之幕客靳儲曰以相公風痺<lb/>
　不能來故悲耳民間聞者莫不泣畋聞之曰吾固知<lb/>
　人心尚未厭唐賊授首無日矣乃刺指血為表遣使<lb/>
<pb n="KR2k0050_WYG_080-60a"/>
　詣行在召將佐諭以逆順皆聽命刺血與盟完城塹<lb/>
　繕器械訓士卒密約隣道合兵討賊隣道皆許諾發<lb/>
　兵時禁軍分鎮闗中者尚數萬畋使人招之皆至軍<lb/>
　勢大振巢遣人齎詔召畋畋斬之<hi>綱目</hi>
車駕至興元義武節度使王處存以兵來衛<lb/>
　帝幸興元道中無供頓衛士食不給漢隂令李康獻<lb/>
　糗餌數百䭾士皆厭給帝異之曰爾乃及是乎對曰<lb/>
　臣安知為此張濬教臣也乃急召濬至行在以為兵<lb/>
<pb n="KR2k0050_WYG_080-60b"/>
　部郎中再進諌議大夫<hi>白孔六帖</hi>王處存累遷義武節度<lb/>
　使黄巢陷京師處存號哭不俟詔分麾下兵間道至<lb/>
　山南衛乘輿<hi>唐書王處存傳</hi>王景崇進同中書門下平章事<lb/>
　黄巢反帝西狩偽使齎詔至景崇斬以徇因發兵馳<lb/>
　徼諸道合定州王處存連師西入闗問行在貢輸相<lb/>
　踵<hi>五代史王景崇傳</hi>
河中節度使王重榮引兵入援進屯渭北<lb/>
　巢遣使調發河中吏民不勝其苦王重榮謂衆曰始<lb/>
<pb n="KR2k0050_WYG_080-61a"/>
　吾屈節以紓患今調發不已亡無日矣悉驅巢使者<lb/>
　殺之巢遣朱溫擊河中重榮與戰大破之遣使與王<lb/>
　處存結盟引兵營於渭北<hi>綱目</hi>
中和元年春正月詔諸道兵討賊<lb/>
　帝在興元詔太原節度使鄭從讜發本道之師與北<lb/>
　面行營招討使諸葛爽代州刺史北面行營馬步都<lb/>
　虞候朱玫夏州將李思恭等行營諸軍並赴京師討<lb/>
　賊<hi>册府元龜</hi>
<pb n="KR2k0050_WYG_080-61b"/>
三月黄巢遣兵冦鳳翔都統鄭畋擊敗之<lb/>
　賊將王璠率衆三萬來攻畋使𢎞夫<hi>時唐𢎞夫為畋行軍司馬</hi>設<lb/>
　伏以待璠内輕畋儒柔縱步騎鼓而前畋以鋭卒數<lb/>
　千當賊疏陣而多旗幟乘髙伐鼓賊不測衆寡陣未<lb/>
　整伏發衆皆囂日暮軍四合鏖戰龍尾坡<hi>鑑注龍尾坡在岐山</hi>
　<hi>縣東</hi>斬首二萬級積屍數十里多獲鎧仗璠遁去擒璠<lb/>
　子斬之威動京師<hi>唐書鄭畋傳</hi>
夏四月黄巢遣將據邠州鎮將朱玫討誅之<lb/>
<pb n="KR2k0050_WYG_080-62a"/>
　邠將朱玫陽為賊將王玫裒兵俄而殺玫引軍入於<lb/>
　王師<hi>唐書黄巢傳</hi>
官軍入長安黄巢走還襲之復據長安<lb/>
　詔涇原節度使程宗楚為諸軍行營副都統前朔方<lb/>
　節度使唐𢎞夫為行營司馬數擊賊𢎞夫進屯渭北<lb/>
　王重榮屯沙苑王處存次渭橋李孝昌拓拔思恭壁<lb/>
　武功𢎞夫拔咸陽栰渭水破尚讓軍乘勝入京師巢<lb/>
　竊出至石井宗楚入自延秋門𢎞夫傳城舎都人共<lb/>
<pb n="KR2k0050_WYG_080-62b"/>
　譟曰王師至處存遣鋭卒五千以白<graphic n="KR2254" url="https://raw.githubusercontent.com/kanripo/KR-Gaiji/master/images/KR2254.png" mimeType="image/png"/>自誌夜入殺<lb/>
　賊都人傳言巢已走邠涇軍爭入京師諸軍亦解甲<lb/>
　休競掠貨財子女市少年亦冒作<graphic n="KR2254" url="https://raw.githubusercontent.com/kanripo/KR-Gaiji/master/images/KR2254.png" mimeType="image/png"/>肆為剽巢伏野<lb/>
　使覘城中弛備遣孟楷率賊數百掩邠涇軍都人猶<lb/>
　謂王師讙迎之時軍士得珍賄不勝載聞賊至負重<lb/>
　不能走賊執𢎞夫害之處存走營始王璠破奉天引<lb/>
　衆數千隨𢎞夫諸將敗獨一軍戰尤力巢復入京師<lb/>
　怒民迎王師縱擊殺八萬人血流於路可涉也謂之<lb/>
<pb n="KR2k0050_WYG_080-63a"/>
　洗城諸軍退保武功<hi>唐書黄巢傳</hi>
五月官軍克華州<lb/>
　昭義節度使髙潯㑹王重榮攻華州克之<hi>通鑑</hi>
六月西川黄頭軍使李鋋等與賊戰於興平敗之<lb/>
　邠寧節度副使朱玫屯興平黄巢將王璠圍興平玫<lb/>
　退屯奉天及龍尾坡西川黄頭軍使李鋋將萬人鞏<lb/>
　咸將五千人屯興平為二寨與黄巢戰屢捷陳敬瑄<lb/>
　遣神機營使髙仁厚將二千人益之<hi>通鑑</hi>黄巢陷京師<lb/>
<pb n="KR2k0050_WYG_080-63b"/>
　陳敬瑄遣黄頭軍部將李鋋鞏咸以兵萬五千屯興<lb/>
　平數敗巢軍賊號蜀兵為鴉兒每戰輒戒曰毋與鴉<lb/>
　兒鬭<hi>白孔六帖</hi>
秋七月李孝昌拓跋思恭進軍東渭橋<lb/>
　鄜延節度使李孝昌權夏州節度使拓跋思恭屯東<lb/>
　渭橋黄巢遣朱溫拒之是月以義武節度使王處存<lb/>
　為東南面行營招討使以邠寧節度副使朱玫為節<lb/>
　度使<hi>通鑑</hi>
<pb n="KR2k0050_WYG_080-64a"/>
八月髙潯及賊戰於石橋敗績<lb/>
　髙潯與黄巢將李詳戰於石橋潯敗奔河中詳乘勝<lb/>
　復取華州<hi>是年五月髙潯克華州</hi>巢以詳為華州刺史<hi>通鑑</hi>
延夏兵及賊戰於東渭橋敗績<lb/>
　李孝昌拓跋思恭與尚讓朱溫戰於東渭橋不利引<lb/>
　去<hi>通鑑</hi>
九月忠武監軍楊復光屯武功<lb/>
　黄巢之陷長安也忠武節度使周岌降之嘗夜宴召<lb/>
<pb n="KR2k0050_WYG_080-64b"/>
　復光酒酣言及本朝復光泣下良久曰公自匹夫為<lb/>
　公侯奈何捨十八葉天子而臣賊乎岌亦流涕曰吾<lb/>
　不能獨拒賊故貌奉而心圖之今日召公正為此耳<lb/>
　因瀝酒為盟命復光將兵三千詣蔡州説秦宗權同<lb/>
　舉兵討賊宗權遣其將王淑將兵三千從復光淑逗<lb/>
　留不進復光斬之并其軍分忠武八千人為八都遣<lb/>
　牙將王建韓建等八人將之帥八都與朱溫戰敗之<lb/>
　克鄧州逐北至藍橋<hi>通鑑注云藍橋在藍田闗南</hi>八月復光屯武<lb/>
<pb n="KR2k0050_WYG_080-65a"/>
　功<hi>通鑑</hi>
冬十月鳳翔行軍司馬李昌言作亂鄭畋赴行在<lb/>
　行軍司馬李昌言屯興平遣麾下求為南面都統輒<lb/>
　引兵趣府畋不意見襲登城好語曰吾方入朝公能<lb/>
　戢兵愛人為國滅賊乎能則守此矣遂委軍去昌言<lb/>
　自為留後衛畋出境既半道内慚負即辭疾詔授太<lb/>
　子少傅分司東都便醫於興元明年召至行在拜司<lb/>
　空門下侍郎平章事軍務一以咨決<hi>唐書鄭畋傳</hi>
<pb n="KR2k0050_WYG_080-65b"/>
十一月賊襲敗李孝昌拓跋思恭於富平<lb/>
　十一月乙巳孟楷朱溫襲鄜夏二軍於富平二軍敗<lb/>
　奔歸本道<hi>通鑑</hi>
二年春正月以王鐸為諸道行營都統討賊<lb/>
　王鐸以髙駢無心討賊自以身為首相發憤請行上<lb/>
　許之以鐸充義成軍節度使兼京城四面行營兵馬<lb/>
　都統以太子太師崔安潜為副忠武軍監楊復光為<lb/>
　天下兵馬行營都監以河中節度使王重榮為司馬<lb/>
<pb n="KR2k0050_WYG_080-66a"/>
　義武軍節度使王處存鄜延節度使李孝昌夏綏節<lb/>
　度使拓跋思恭為京城東北西面都統<hi>册府元龜</hi>
二月朱温據同州<lb/>
　黄巢以朱溫為同州刺史令溫自取之二月同州刺<lb/>
　史米誠奔河中溫遂據之<hi>通鑑</hi>
夏四月王鐸以諸道兵逼長安<lb/>
　鐸將兩川興元之軍屯靈感寺<hi>一統志云靈感寺在西安府富平縣治西</hi>
　涇原屯京西易定河中屯渭北邠寧鳳翔屯興平保<lb/>
<pb n="KR2k0050_WYG_080-66b"/>
　大定難屯渭橋中武屯武功官軍四集巢勢日蹙號<lb/>
　令所行不出同華<hi>綱目</hi>
五月賊冦興平秋七月冦宜君<lb/>
　黄巢攻興平興平諸軍退屯奉天七月尚讓攻宜君<lb/>
　寨<hi>唐併宜君縣入華原縣是時勤王之師葢于宜君故縣立寨也</hi>㑹大雪盈尺賊凍<lb/>
　死者什二三<hi>通鑑</hi>
秋九月朱溫以同州降<lb/>
　巢以溫為同州防禦使時諸鎮㑹兵討賊溫數為王<lb/>
<pb n="KR2k0050_WYG_080-67a"/>
　重榮所敗屢請益兵於巢巢中尉孟楷抑而不通溫<lb/>
　客謝曈説溫曰黄家起於草莽幸唐衰亂直投其隙<lb/>
　而取之爾非有功徳興王之業也豈足與成事哉今<lb/>
　天子在蜀諸鎮之兵日集以謀興復是唐徳未厭於<lb/>
　人也且將軍力戰於外而庸人制之於内此章邯所<lb/>
　以背秦而歸楚也溫以為然乃殺其監軍嚴實因王<lb/>
　重榮以降都統王鐸承制拜溫左金吾衛大將軍河<lb/>
　中行營招討副使天子賜名全忠<hi>五代史梁太祖本紀</hi>
<pb n="KR2k0050_WYG_080-67b"/>
冬十一月賊將王遇以華州降<lb/>
　李詳以重榮待溫厚亦欲歸之為監軍所告巢殺之<lb/>
　以其弟思鄴為華州刺史詳舊卒共逐思鄴推華隂<lb/>
　鎮使王遇為主以華州降於王重榮王鐸承制以遇<lb/>
　為刺史<hi>通鑑</hi>
三年春三月李克用大破賊衆於梁田陂<lb/>
　李克用以步騎萬七千赴京師進屯乾阬巢黨驚曰<lb/>
　鵶兒軍至矣二月敗巢將黄鄴於石隄谷三月又敗<lb/>
<pb n="KR2k0050_WYG_080-68a"/>
　趙章尚讓於梁田陂横尸三十里<hi>五代史後唐莊宗本紀</hi>
李克用圍華州黄巢遣尚讓救之克用逆戰破之<lb/>
　李承嗣為河東軍校中和三年承嗣為前鋒討黄巢<lb/>
　於華隂黄巢令偽客省使王汗㑹軍機於黄揆承嗣<lb/>
　擒之以獻<hi>册府元龜</hi>王璠與黄揆襲華州據之克用掘塹<lb/>
　環州分騎屯渭北命薛志勤康君立夜襲京師火□<lb/>
　聚俘賊而還巢數戰不利軍食竭下不用命隂有遁<lb/>
　謀即發兵三萬搤藍田道使尚讓援華州克用率重<lb/>
<pb n="KR2k0050_WYG_080-68b"/>
　榮迎戰零口破之遂拔其城<hi>唐書黄巢傳</hi>
五月李克用破黄巢收復長安<lb/>
　克用與忠武將龎從河中將白志遷等引兵先進與<lb/>
　黄巢軍戰於渭南一日三捷義成義武等諸軍繼之<lb/>
　賊衆大奔克用等入京師巢焚宫室遁去多遺珍寶<lb/>
　於路官軍爭取之不急追賊遂逸詔克用同平章事<lb/>
　克用時年二十八於諸將最少破黄巢復長安功第<lb/>
　一<hi>通鑑</hi>克修武皇從父弟武皇入闗討黄巢克修為先<lb/>
<pb n="KR2k0050_WYG_080-69a"/>
　鋒破黄揆於華隂敗尚讓於梁田陂戰黄巢於光順<lb/>
　門每戰皆捷<hi>册府元龜</hi>
十二月忠武將鹿晏𢎞據興元<lb/>
　晏𢎞帥所部自河中南掠襄鄧金洋<hi>宋白曰金州漢漢中郡之西城</hi>
　<hi>縣洋州漢城固縣地</hi>所過屠滅聲云西赴行在至興元遂逐節<lb/>
　度使牛朂自稱留後<hi>綱目</hi>王建鹿晏𢎞從監軍楊復光<lb/>
　率師入援復光以忠武軍八千人立為八都晏𢎞與<lb/>
　建各一都校也復光死晏𢎞率八都迎扈行在至山<lb/>
<pb n="KR2k0050_WYG_080-69b"/>
　南乃攻剽金商諸郡縣得兵數萬進逼興元節度使<lb/>
　牛朂棄城而去晏𢎞因自為留後以建等屬郡刺史<lb/>
　不令之任<hi>册府元龜</hi>
四年冬十一月鹿晏𢎞棄興元走<lb/>
　鹿晏𢎞之去河中王建韓建張造晉暉李師泰各帥<lb/>
　其衆與之俱及據興元以建等為巡内刺史晏𢎞猜<lb/>
　忌衆心不附王建韓建素相親善晏𢎞尤忌之田令<lb/>
　孜密遣人以厚利誘之十一月二建與張造晉暉李<lb/>
<pb n="KR2k0050_WYG_080-70a"/>
　師泰帥衆數千逃奔行在令孜皆養為假子賜與巨<lb/>
　萬拜諸衛將軍使各將其衆號隨駕五都又遣禁兵<lb/>
　討衞𢎞衞𢎞棄興元走<hi>通鑑</hi>
田令孜殺常侍曹知慤於嵯峨山<lb/>
　初宦者曹知慤有膽略黄巢陷長安知慤集壯士據<lb/>
　嵯峨山<hi>嵯峨山在涇陽縣北五十里</hi>數遣人變服夜入長安攻賊<lb/>
　營賊驚疑不自安朝廷聞而嘉之就除内常侍田令<lb/>
　孜惡之矯詔使邠寧節度使王行瑜襲殺之令孜由<lb/>
<pb n="KR2k0050_WYG_080-70b"/>
　是益驕横<hi>綱目</hi>
光啟元年春三月車駕至京師<lb/>
　二月丙申車駕至鳳翔三月丁卯至京師荆棘滿城<lb/>
　狐兔縱横上凄然不樂己巳大赦改元時朝廷號令<lb/>
　所在惟河西山南劒南嶺南數十州而已<hi>通鑑</hi>
冬十月田令孜遣兵屯沙苑攻河中李克用救之<lb/>
　時朱玫李昌符亦隂附朱全忠克用上言玫昌符與<lb/>
　全忠相表裏欲共滅臣臣不得不自救已集蕃漢兵<lb/>
<pb n="KR2k0050_WYG_080-71a"/>
　十五萬決以來年濟河北討二鎮不近京城保無驚<lb/>
　擾玫欲朝廷討克用數遣人潜入京城燒積聚殺近<lb/>
　侍聲云克用所為於是京師震恐令孜遣玫昌符將<lb/>
　本軍及神䇿等軍合三萬人屯沙苑以討王重榮重<lb/>
　榮發兵拒之告急於克用克用引兵赴之<hi>綱目</hi>
十一月王重榮攻同州刺史郭璋死之<lb/>
　重榮遣兵攻同州刺史郭璋出戰敗死重榮與玫等<lb/>
　相守月餘克用兵至與重榮俱壁沙苑表請誅令孜<lb/>
<pb n="KR2k0050_WYG_080-71b"/>
　及玫昌符詔和解之克用不聽<hi>通鑑</hi>
十二月李克用大破朱玫於沙苑帝奔鳳翔<lb/>
　十二月癸酉官軍合戰為沙陀所敗朱玫走還邠州<lb/>
　神策軍潰散遂入京師肆掠乙亥沙陀逼京師田令<lb/>
　孜奉僖宗出幸鳳翔初黄巢據京師九衢三内宫室<lb/>
　宛然及諸道兵破賊爭貨相攻縱火禁剽宫室居市<lb/>
　閭里十焚六七賊平之後令京兆尹王徽經年補葺<lb/>
　僅復安堵至是亂兵復焚宫闕蕭條鞠為茂草矣<hi>舊唐</hi>
<pb n="KR2k0050_WYG_080-72a"/>
　<hi>書僖宗本紀</hi>
二年春二月田令孜刼帝如寶鷄<lb/>
　正月辛巳朔車駕在鳳翔李克用旋師河中與朱玫<lb/>
　王重榮同上表請駕駐蹕鳳翔仍數田令孜之罪戊<lb/>
　子田令孜迫乘輿請幸興元庚寅車駕次寳鷄<hi>舊唐書僖</hi>
　<hi>宗本紀</hi>田令孜刼上幸寳鷄從者纔數百人宰相朝臣<lb/>
　皆不知翰林承㫖杜讓能宿直禁中聞之步追乘輿<lb/>
　得遺馬無羈勒解帶繫頸而乘之獨追及上於寶鷄<lb/>
<pb n="KR2k0050_WYG_080-72b"/>
　明日乃有太子少保孔緯等數人繼至太廟神主皆<lb/>
　失之<hi>通鑑</hi>帝避朱玫次陳倉詔拜孔緯御史大夫令趣<lb/>
　百官至行在緯召御史曰吾等身被恩誼不辭難今<lb/>
　詔羣臣皆不至夫與人布衣游猶緩急相恤况於君<lb/>
　乎且泣下御史辭請辦一日費而行緯曰吾妻疾旦<lb/>
　暮盡丈夫豈以家事後國事乎公善自謀吾行決矣<lb/>
　緯既及行在緯䇿玫必反建言闗邑阸狹不足駐六<lb/>
　師請幸梁州即日去陳倉而玫兵至<hi>白孔六帖</hi>
<pb n="KR2k0050_WYG_080-73a"/>
朱玫等追逼車駕帝復走入大散闗<lb/>
　宰相蕭遘惡令孜刼質天子生方鎮之難使玫進迎<lb/>
　乘輿玫引兵追行在敗興鳳楊晟軍帝次梁洋稍引<lb/>
　而南玫兵及中營左右被剽戮者不勝計令孜懼人<lb/>
　圖已䝉面以行使王建長劒五百清道囊傳國璽授<lb/>
　之次大散闗道險澀帝危及難數矣<hi>唐書田令孜傳</hi>邠岐兵<lb/>
　追逼乘輿田令孜奉上登大散嶺李昌符焚閣道丈<lb/>
　餘將摧折矣王建掖上自烟焰中躍過夜宿坂下玫<lb/>
<pb n="KR2k0050_WYG_080-73b"/>
　攻散闗不克嗣襄王熅為玫所得與之俱還鳳翔<hi>綱目</hi>
三月帝至興元<lb/>
　朱玫李昌符使山南西道節度使石君涉栅險要燒<lb/>
　郵驛上由他道進山谷﨑嶇邠軍迫其後危殆者數<lb/>
　四僅得達山南君涉棄鎮逃歸鳳翔監軍嚴遵美迎<lb/>
　上於西縣<hi>宋白曰西縣本名白馬城魏置嶓冢隋改為西縣在府西百里</hi>丙申車駕<lb/>
　至興元保鑾都將李鋋敗邠兵於鳳州詔以晉暉及<lb/>
　神策軍使張造帥兵屯黒水<hi>黒水在城固縣西北太白山南流入漢</hi>修<lb/>
<pb n="KR2k0050_WYG_080-74a"/>
　棧道以通往來<hi>通鑑</hi>杜讓能當帝狩梁時間闗險澁未<lb/>
　嘗暫去帝側勞曰朕失道再違宗廟方艱難時卿不<lb/>
　少捨朕葢古所謂忠於所事邪<hi>白孔六帖</hi>
夏四月朱玫奉襄王熅權監軍國事還長安<lb/>
　四月壬子朱玫李昌言追宰相蕭遘等於鳳翔驛舎<lb/>
　請嗣襄王熅權監軍國事玫自為大丞相兼左右神<lb/>
　策十軍使遂驅率文武百寮奉襄王還京師<hi>舊唐書僖宗本</hi>
　<hi>紀</hi>玫怒令孜專權又以天子不諒其忠乃訴於遘曰<lb/>
<pb n="KR2k0050_WYG_080-74b"/>
　昨奉指蹤徑來奔問不䝉見信翻𩔖脇君吾等報國<lb/>
　之心極矣安能垂頭疊翼喘喘於閽寺之手哉相公<lb/>
　徐思其宜改圖可也遘曰足下乃心王室止有歸兵<lb/>
　還鎮拜表迎鑾功名徳業益光圖史改圖之言未敢<lb/>
　聞命玫退而宣言曰我册個王子為主不從者斬及<lb/>
　立襄王請遘為册文遘竟不措筆乃命鄭昌圖為之<lb/>
　<hi>蕭遘傳</hi>
六月詔都將楊守亮與王重榮李克用共討朱玫<lb/>
<pb n="KR2k0050_WYG_080-75a"/>
　初李昌符與朱玫謀立襄王既而玫自為宰相昌符<lb/>
　怒更通表興元玫遣王行瑜將兵五萬追乗輿屯鳳<lb/>
　州是時諸道貢賦多之長安興元從官衛士皆乏食<lb/>
　上涕泣不知為計杜讓能曰楊復光與王重榮同破<lb/>
　黄巢相親善復恭其兄也若遣重臣往諭且致復恭<lb/>
　之意宜有回慮上從之遣右諫議大夫劉崇望齎詔<lb/>
　諭重榮重榮即聽命請討玫以自贖李克用移檄鄰<lb/>
　道進討凶逆共立大功六月以扈蹕都將楊守亮將<lb/>
<pb n="KR2k0050_WYG_080-75b"/>
　兵二萬出金州與重榮克用共討朱玫克用奉表稱<lb/>
　方發濟河除逆黨迎車駕願詔諸道與臣協力先是<lb/>
　山南之人皆言克用與玫合人情恟懼表至上出示<lb/>
　從官并諭山南諸鎮由是帖然<hi>通鑑</hi>
秋七月王行瑜冦興州楊守亮撃敗之<lb/>
　六月朱玫遣將王行瑜率邠寧河西之師五萬屯鳳<lb/>
　州保鑾都將李鋋李茂貞陳佩等抗之於大唐峰七<lb/>
　月以金商節度使楊守亮檢校司徒兼興元尹王行<lb/>
<pb n="KR2k0050_WYG_080-76a"/>
　瑜急攻興州守亮出師擊敗之<hi>舊唐書僖宗本紀</hi>
九月李鋋等及邠軍戰於大唐峰擊破之<lb/>
　九月楊守亮復敗邠州軍於鳳州<hi>舊唐書僖宗本紀</hi>朱玫將<lb/>
　張行實攻大唐峰李鋋等擊却之金吾將軍滿存與<lb/>
　邠軍戰破之復取興州進守萬仞寨<hi>通鑑</hi>
冬十月朱玫立襄王熅稱帝改元<lb/>
　長安百官太子太師裴璩等勸進於襄王熅十月熅<lb/>
　即皇帝位改元建貞遥尊上為太上元皇聖帝<hi>通鑑</hi>
<pb n="KR2k0050_WYG_080-76b"/>
十二月王行瑜還長安討朱玫誅之<lb/>
　九月楊復恭密遣人説王行瑜令謀歸國十二月王<lb/>
　行瑜受密詔自鳳州率衆還長安辛酉行瑜斬朱玫<lb/>
　鄭昌圖奉襄王奔河中王重榮紿稱奉迎執李熅斬<lb/>
　之<hi>舊唐書僖宗本紀</hi>王行瑜敗於大唐峰懼歸且見殺又聞<lb/>
　購能得玫者以邠寧節度畀之行瑜謂其下曰今敗<lb/>
　歸必以無功死若斬玫與北軍迎天子取富貴可乎<lb/>
　衆曰諾即勒兵倍道趨長安玫居孔緯第方據几署<lb/>
<pb n="KR2k0050_WYG_080-77a"/>
　事聞兵入趨召行瑜叱曰公擅歸反邪行瑜厲聲曰<lb/>
　我非反者將得君首為邠寧節度耳玫遽起左右斬<lb/>
　之殺其徒數百諸軍遂大亂燒京師時盛寒吏民被<lb/>
　剽敓僵死屍相藉即傳首興元<hi>唐書朱玫傳</hi>
三年春三月車駕至鳳翔<lb/>
　三月甲申車駕還京次鳳翔以宫室未完李昌符請<lb/>
　駐蹕以俟畢工河中械送偽宰相裴澈鄭昌圖命斬<lb/>
　之於岐山縣<hi>舊唐書僖宗本紀</hi>
<pb n="KR2k0050_WYG_080-77b"/>
夏六月李昌符作亂詔李茂貞討之<lb/>
　天威都頭楊守立與李昌符爭道麾下相毆帝命中<lb/>
　使諭之不止昌符遂擁兵燒行營守立與戰昌符敗<lb/>
　走保隴州詔遣茂貞討之<hi>綱目</hi>僖宗還次鳳翔李昌符<lb/>
　亂興倉卒昭度質家族於禁軍誓共討賊士感動乃<lb/>
　平昌符<hi>唐書韋昭度傳</hi>李茂貞扈蹕東歸至鳳翔鳳翔節度<lb/>
　使李昌符與天威都頭楊守立爭道以兵相攻昌符<lb/>
　不勝走隴州僖宗遣茂貞追擊殺昌符以功拜鳳翔<lb/>
<pb n="KR2k0050_WYG_080-78a"/>
　隴右節度使<hi>五代史李茂貞傳</hi>
文徳元年春二月帝至自鳳翔<hi>三月昭宗即位</hi>
　二月己丑至自鳳翔庚寅謁於太廟大赦改元<hi>唐書僖宗</hi>
　<hi>本紀</hi>
昭宗大順二年冬十月楊復恭反遣天威都頭李順節<lb/>
　討之走興元與楊守亮舉兵拒命<lb/>
　大順二年罷復恭兵出為鳳翔監軍不肯行因丐致<lb/>
　仕詔可遷上將軍賜几杖使者還遣腹心殺使者於<lb/>
<pb n="KR2k0050_WYG_080-78b"/>
　道遁居商山俄入居昭化坊第第近玉山營而子守<lb/>
　信為軍使數省候出入或告父子且謀亂時順節<hi>即復</hi>
　<hi>恭養子守立也昭宗賜姓名李順節</hi>遥領鎮海軍節度使詔與神策軍<lb/>
　使李守節率衛兵攻復恭治殺使者罪帝御延喜樓<lb/>
　須之家人拒戰守信亦率兵至昌化里陣以待㑹日<lb/>
　入復恭與守信舉族出奔遂走興元<hi>唐書楊復恭傳</hi>守信與<lb/>
　復恭挈其族趣興元與楊守亮等同舉兵拒朝廷以<lb/>
　討李順節為名<hi>綱目</hi>玉山都頭楊守信稱兵闕下上陳<lb/>
<pb n="KR2k0050_WYG_080-79a"/>
　兵於延喜門是夜命崇望守度支庫明日曉入含光<lb/>
　門未開禁軍列於左右俟門開即刼掠兩市及聞傳<lb/>
　呼宰相來門方啟崇望駐馬慰諭之曰聖上在街東<lb/>
　親總戎事公等禁軍何不樓前殺賊立取功名切不<lb/>
　可剽掠街市圖小利以成惡名也將士唯唯從崇望<lb/>
　至長樂門守信見兵來即遁去軍士呼萬嵗<hi>舊唐書劉崇望</hi>
　<hi>傳</hi>
冬十二月殺天威都將李順節天威軍士大掠<lb/>
<pb n="KR2k0050_WYG_080-79b"/>
　順節已斥復恭則横暴出入以兵從兩軍中尉劉景<lb/>
　宣西門重遂察其意非常以狀聞有詔召順節輒以<lb/>
　甲士三百人入至銀臺門景宣引順節坐殿廡部將<lb/>
　嗣光審出斬之從者大譟出延喜門剽永寧里盡夕<lb/>
　止<hi>唐書楊復恭傳</hi>
昭信防禦使馮行襲大破楊守亮於金州<lb/>
　馮行襲唐末為金州防禦使時興元楊守亮將襲京<lb/>
　師道出金商行襲逆擊大破之升金州為節鎮以戎<lb/>
<pb n="KR2k0050_WYG_080-80a"/>
　昭軍為額即以行襲為節度使<hi>册府元龜漢按明一統志金州  西城縣</hi>
　<hi>唐天寳改安康郡乾元初復為金州</hi>
景福元年春二月以李茂貞為山南西道招討使討楊<lb/>
　守亮<lb/>
　先是鳳翔李茂貞靜難王行瑜鎮國韓建同州王行<lb/>
　約秦州李茂莊五節度使上言楊守亮容匿叛臣請<lb/>
　出兵討之乞加茂貞山南西道招討使朝議以茂貞<lb/>
　得山南不可復制下詔和解之皆不聽茂貞行瑜擅<lb/>
<pb n="KR2k0050_WYG_080-80b"/>
　舉兵擊興元表請不已遺杜讓能西門君遂書陵蔑<lb/>
　朝廷上意不能容召宰相諫官議之時宦官有隂與<lb/>
　二鎮相表裏者宰相不敢言給事中牛徽曰先朝多<lb/>
　難茂貞誠有翼衛之功諸楊阻兵亟出攻討其志亦<lb/>
　在疾惡但不當不俟詔命耳比聞兵過山南殺傷至<lb/>
　多陛下倘不以招討使授之使用國法約束則山南<lb/>
　之民盡矣上乃從之<hi>綱目</hi>
夏六月李茂貞取鳳興洋州<lb/>
<pb n="KR2k0050_WYG_080-81a"/>
　六月己巳李茂貞陷鳳州感義軍節度使滿存奔於<lb/>
　興元遂陷興洋二州<hi>唐書昭宗本紀</hi>
冬十一月李茂貞取興元<lb/>
　十一月辛丑鳳翔邠寧之衆攻興元府陷之楊守亮<lb/>
　楊復恭突圍而遁茂貞表其子繼密權知興元府事<lb/>
　十二月華州節度使韓建奏於乾元縣遇興元潰散<lb/>
　兵士擊敗之楊守亮楊復恭並已處斬傳首京師<hi>舊唐</hi>
　<hi>書昭宗本紀</hi>
<pb n="KR2k0050_WYG_080-81b"/>
二年春正月以李茂貞鎮興元茂貞不奉詔<lb/>
　茂貞自請鎮興元故有是命茂貞欲兼得鳳翔不奉<lb/>
　詔<hi>綱目</hi>
秋八月以覃王嗣周為京西招討使討李茂貞<lb/>
　茂貞上表自論曰但慮軍情忽變戎馬難羈徒令甸<lb/>
　服生靈因兹受弊未審乘輿播越自此何之昭宗以<lb/>
　茂貞表辭不遜不能忍以問宰相杜讓能讓能以謂<lb/>
　茂貞地大兵彊而唐力未可以致討鳳翔又近京師<lb/>
<pb n="KR2k0050_WYG_080-82a"/>
　易以自危而難於後悔他日雖欲誅晁錯以謝諸侯<lb/>
　恐不能也昭宗怒曰吾不能孱孱坐受凌弱乃責讓<lb/>
　能治兵而以覃王嗣周為京西招討使令下京師市<lb/>
　人皆知不可相與聚承天門遮宰相請無舉兵爭投<lb/>
　瓦石擊宰相宰相下輿而走亡其堂印人情大恐昭<lb/>
　宗意益堅<hi>五代史李茂貞傳</hi>上命讓能留中書計畫調度月<lb/>
　餘不歸崔昭緯隂結邠岐為之耳目讓能朝發一言<lb/>
　二鎮夕必知之茂貞使其黨糾合市人數百千人邀<lb/>
<pb n="KR2k0050_WYG_080-82b"/>
　西門君遂馬及崔昭緯鄭延昌肩輿訴之二相曰兹<lb/>
　事主上專委杜太尉吾曹不預知市人因亂投瓦石<lb/>
　二相走匿僅免上命捕其唱帥者誅之用兵之意益<lb/>
　堅遂有是命<hi>綱目</hi>
九月李茂貞犯京師<lb/>
　九月乙亥覃王率扈駕五十四軍進攻岐陽屯於興<lb/>
　平李茂貞以兵逆戰屯於盩厔壬午岐兵進迫興平<lb/>
　王師自潰茂貞乘勝逼京師進屯三橋甲申昭宗御<lb/>
<pb n="KR2k0050_WYG_080-83a"/>
　安福門斬觀軍容使西門重遂内樞密使李周潼遣<lb/>
　中使賜茂貞詔令收兵歸鎮茂貞陳兵臨臯驛數宰<lb/>
　臣杜讓能之罪請誅之制貶讓能為雷州司戸十月<lb/>
　賜讓能自盡<hi>舊唐書昭宗本紀</hi>茂貞逆戰王師敗於盩厔岐<lb/>
　兵乘勝至三橋讓能奏曰臣固預言之矣請歸罪於<lb/>
　臣可以紓國難上涕下不能已曰與卿訣矣是日貶<lb/>
　為雷州司戸茂貞在臨臯請誅讓能尋賜死<hi>杜讓能傳</hi>十<lb/>
　月讓能賜自盡於臨臯驛復以茂貞領兩道於是茂<lb/>
<pb n="KR2k0050_WYG_080-83b"/>
　貞盡有鳳翔興元洋隴十五州之地<hi>册府元龜驛按鑑注臨臯  在</hi>
　<hi>長安城西</hi>
乾寧二年夏五月王行瑜李茂貞韓建舉兵犯闕<lb/>
　行瑜求為尚書令韋昭度奏太宗以尚書令登大位<lb/>
　自是不以授人行瑜以不得尚書令怨朝廷畿内有<lb/>
　八鎮兵隸左右軍郃陽鎮近華州韓建求之良原鎮<lb/>
　近邠州王行瑜求之宦官曰此天子禁軍何可得也<lb/>
　王珂王珙爭河中行瑜建及茂貞皆為珙請不能得<lb/>
<pb n="KR2k0050_WYG_080-84a"/>
　耻之行瑜使其弟同州刺史行約攻河中而自與茂<lb/>
　貞建各將精騎數千入朝市人竄匿上御安福門以<lb/>
　待之三帥盛陳甲兵拜伏舞蹈上詰之曰卿輩不奏<lb/>
　請輒稱兵入京城其志欲何為乎行瑜茂貞流汗不<lb/>
　能言獨建麤述入朝之由上與之宴三帥奏稱韋昭<lb/>
　度討西川失策李谿作相不合衆心請誅之上未之<lb/>
　許行瑜等輒殺之及樞密使康尚弼等數人李克用<lb/>
　聞三鎮犯闕即日遣使發北部兵期以來月渡河入<lb/>
<pb n="KR2k0050_WYG_080-84b"/>
　闗始三帥謀廢上立吉王保及聞克用起兵行瑜茂<lb/>
　貞各留兵二千人宿衛京師與建皆還本鎮<hi>綱目</hi>
秋七月指揮使王行實李繼鵬反帝如石門<lb/>
　李克用大舉蕃漢兵南下上表稱王行瑜李茂貞韓<lb/>
　建稱兵犯闕賊害大臣請討之又移檄三鎮數其罪<lb/>
　行瑜等大懼王行約棄同州走弟行實時為左軍指<lb/>
　揮使奏請幸邠州樞密使駱全瓘請幸鳳翔上曰克<lb/>
　用至此朕有以枝梧卿等但各撫本軍勿令搖動右<lb/>
<pb n="KR2k0050_WYG_080-85a"/>
　軍指揮使李繼鵬茂貞假子也謀刼上幸鳳翔中尉<lb/>
　劉景宣與王行實知之欲刼上幸邠州孔緯面折以<lb/>
　為不可輕離宫闕向晚行約引左軍攻右軍鼔譟震<lb/>
　地上聞亂登承天樓捧日都頭李筠將本軍於樓前<lb/>
　侍衛繼鵬以鳳翔兵攻筠矢拂御衣左右扶上下樓<lb/>
　繼鵬復縱火焚宫門烟焰蔽天時有鹽州六都兵屯<lb/>
　京師素為兩軍所憚上急召入入衛兩軍退走上幸<lb/>
　李筠營䕶蹕都頭李居實帥衆繼至或傳行瑜茂貞<lb/>
<pb n="KR2k0050_WYG_080-85b"/>
　欲自來迎車駕上懼為所迫以筠居實兩都兵自衛<lb/>
　幸石門鎮克用遣判官王環奉表問起居遣兵攻華<lb/>
　州韓建登城呼曰僕於李公未嘗失禮何為見攻克<lb/>
　用使謂之曰公為人臣逼逐天子公為有禮孰為無<lb/>
　禮者乎㑹聞邠岐欲迎車駕乃移兵營渭橋遣其將<lb/>
　李存貞為前鋒又遣史儼將三千騎詣石門侍衛遣<lb/>
　存信存審㑹保大節度使李思孝攻王行瑜梨園寨<lb/>
　<hi>九域志曰梨園寨在京兆雲陽縣</hi>擒其將王令陶等獻於行在李茂<lb/>
<pb n="KR2k0050_WYG_080-86a"/>
　貞懼斬李繼鵬傳首行在上表請罪且遣使求和於<lb/>
　克用上復遣延王戒丕諭克用令且赦茂貞併力討<lb/>
　行瑜<hi>綱目縣按石門在今淳化  北六十里</hi>
帝至自石門<lb/>
　壬寅克用遣子存貞奉表行在請車駕還宫詔答曰<lb/>
　朕欲取今月二十四日却復都城冀寧兆庶倚我勲<lb/>
　徳有若長城速伸剪盪之謀以慰黔黎之望癸巳又<lb/>
　令延王傳詔令克用發騎軍三千赴三橋屯駐以備<lb/>
<pb n="KR2k0050_WYG_080-86b"/>
　迴鑾辛亥車駕還宫<hi>舊唐書昭宗本紀</hi>後唐史儼唐乾寧中<lb/>
　從討王行瑜儼率五百騎䕶駕石門比駕還京以功<lb/>
　簡較右散騎常侍屯於三橋者累月昭宗寵錫優異<lb/>
　<hi>册府元龜</hi>
冬十一月李克用克邠州王行瑜伏誅<lb/>
　行瑜屯梨園克用與戰破行實等軍執其母及行瑜<lb/>
　子俘大校帝下詔削行瑜官爵行瑜以鋭卒五千營<lb/>
　龍泉<hi>質實云鳳翔府汧陽縣東有龍泉山</hi>茂貞壁其西克用夜發精騎<lb/>
<pb n="KR2k0050_WYG_080-87a"/>
　擾饟道岐軍走行瑜歸邠州嬰城守厚賂克用求自<lb/>
　歸克用軍環其城行瑜窮登城哭語克用曰我無罪<lb/>
　昨殺大臣脇天子岐人也行實止宿衛而有司妄以<lb/>
　刼遷歸之今公討亂者當問茂貞願束身歸聴命天<lb/>
　子克用曰尚父何自卑吾被命討二賊公其一也如<lb/>
　歸國當從中決老夫敢專之耶行瑜度不免悉族奔<lb/>
　為麾下斬於路傳首京師<hi>唐書王行瑜傳</hi>李克用破邠州還<lb/>
　軍雲陽請擊茂貞昭宗慰勞克用使與茂貞解仇以<lb/>
<pb n="KR2k0050_WYG_080-87b"/>
　紓難封晉王是時晉軍渭北遇雨六十日或勸克用<lb/>
　入朝克用未決都押衙葢寓曰天子還自石門寢未<lb/>
　安席若晉兵渡渭人情豈復能安勤王而已何必朝<lb/>
　哉克用笑曰葢寓猶不信我况天下乎乃收軍而還<lb/>
　<hi>五代史後唐莊宗本紀</hi>
三年秋七月李茂貞舉兵犯闕帝如華州<lb/>
　初李克用屯渭北李茂貞韓建憚之事朝廷禮甚恭<lb/>
　克用去二鎮貢獻漸疎表章驕慢上自石門還置殿<lb/>
<pb n="KR2k0050_WYG_080-88a"/>
　後四軍使延王戒丕等將之茂貞遂表言延王無故<lb/>
　稱兵討臣臣今勒兵入朝請罪遂引兵逼京畿覃王<lb/>
　嗣周與戰敗績戒丕曰今關中藩鎮無可依者不若<lb/>
　自鄜州濟河幸太原上至渭北韓建奉表請幸華州<lb/>
　不許既而上復憚逺適至富平召建面議去留建言<lb/>
　藩臣跋扈者非止茂貞陛下若逺巡邊鄙臣恐無復<lb/>
　還朝華州兵力雖微亦足自固願臨之以圖興復上<lb/>
　乃從之至華州茂貞入長安燔燒殆盡<hi>綱目</hi>
<pb n="KR2k0050_WYG_080-88b"/>
四年夏六月李茂貞圍覃王嗣周於奉天<lb/>
　六月乙卯以李茂貞為西川節度使以覃王嗣周為<lb/>
　鳳翔節度使覃王赴鎮茂貞不受代圍覃王於奉天<lb/>
　韓建移書茂貞解奉天之圍覃王歸華州上欲幸奉<lb/>
　天親討茂貞宰相切諫乃止<hi>通鑑</hi>
秋八月韓建作亂殺諸王於石隄谷<lb/>
　韓建與邠岐三鎮素有無君之心及李克用誅行瑜<lb/>
　心常切齒去嵗車駕將幸河東乃令延王戒丕使太<lb/>
<pb n="KR2k0050_WYG_080-89a"/>
　原見克用陳省方之意是月延王還韓建奏曰陛下<lb/>
　即位以來與近輔交惡皆因諸王典兵兇徒樂禍遂<lb/>
　致輿駕不安比者臣奏罷兵權實慮有不測之變今<lb/>
　聞延王覃王尚苞隂計願陛下宸斷不疑制於未亂<lb/>
　上曰豈至是耶數日以上無報乃與知樞密劉季述<lb/>
　矯制發兵圍十六宅諸王懼披髪沿垣而呼曰官家<lb/>
　救兒命是日通王覃王已下十一王并其侍者皆為<lb/>
　建兵所擁至石隄谷無少長皆殺之而建以謀逆聞<lb/>
<pb n="KR2k0050_WYG_080-89b"/>
　<hi>舊唐書昭宗本紀州按鑑注石隄谷在華  西</hi>
冬十月同州刺史李瑭棄州走命王建兼領同州<lb/>
　乾寧四年十月癸卯制韓建兼匡國軍節度使長春<lb/>
　宫使初李瑭領同州瑭茂貞之養子也時帝自播遷<lb/>
　已來怒茂貞未巳將遣宰臣孫偓理駕下車及率諸<lb/>
　鎮討之韓建累諫故未果行瑭知之逃鳳翔及是命<lb/>
　建兼之時建亦陳讓詔曰卿才本濟時道惟師古備<lb/>
　見忠勤之効莫非傾盡之心允謂良臣宜膺重寄㑹<lb/>
<pb n="KR2k0050_WYG_080-90a"/>
　同州元戎失職軍旅不安况接行朝尤思得師是用<lb/>
　資爾兼領鎮乎危邦冀疲療之漸蘇而烟塵之徹警<lb/>
　何乃遽陳章表過有撝沖方藉當仁豈宜多讓固難<lb/>
　依允無至再三尋遣供奉官祁彥祥宣賜旌節官吿<lb/>
　至建理所尋授焉建已兼判京兆尹有跋扈之志而<lb/>
　致瑭之去鎮人亦意建所搖動也<hi>册府元龜</hi>建既殺諸王<lb/>
　乃營南莊起樓閣欲邀昭宗遊幸因以廢之其父叔<lb/>
　豐謂建曰汝陳許間一田夫爾遭時之亂䝉天子厚<lb/>
<pb n="KR2k0050_WYG_080-90b"/>
　恩至此欲以兩州百里之地行大事覆族之禍吾不<lb/>
　忍見不如先死因泣下歔欷李茂貞梁太祖皆欲發<lb/>
　兵迎天子乃止<hi>五代史韓建傳</hi>
置鳳翔行營討李茂貞<lb/>
　以彰義節度使張璉為鳳翔西北行營招討使以討<lb/>
　李茂貞削奪新西川節度李茂貞官爵姓名宋文通<lb/>
　<hi>通鑑</hi>
光化元年春正月罷諸道行營兵<lb/>
<pb n="KR2k0050_WYG_080-91a"/>
　上下詔罪已息民復李茂貞姓名官爵應諸道討鳳<lb/>
　翔兵皆罷之茂貞韓建皆致書於李克用言大駕出<lb/>
　幸累年乞修和好同奬王室兼乞丁匠助修宫室克<lb/>
　用許之<hi>通鑑</hi>
夏四月帝如陟屺六月如西溪<lb/>
　昭宗光化元年車駕在華州四月幸陟屺寺宴從官<lb/>
　於韓建所獻御莊六月幸西溪觀競渡<hi>册府元龜</hi>
秋八月帝至自華州<lb/>
<pb n="KR2k0050_WYG_080-91b"/>
　八月壬戍至自華州甲子大赦改元<hi>唐書昭宗本紀</hi>
三年冬十一月中尉劉季述王仲先等反幽帝於東宫<lb/>
　而立太子裕<lb/>
　時昭宗委崔𦙍以政𦙍恃全忠之助稍抑宦官而帝<lb/>
　自華還宫後頗以禽酒肆志喜怒不常自宋道弼等<lb/>
　得罪黄門尤懼至是上獵苑中醉甚是夜手殺黄門<lb/>
　侍女數人庚寅日及辰巳内門不開劉季述詣中書<lb/>
　謂宰相崔𦙍曰宫中必有不測之事人臣安得坐觀<lb/>
<pb n="KR2k0050_WYG_080-92a"/>
　即以禁兵千人破闗而入問訊中人具知其故出與<lb/>
　宰臣謀曰主上所為如此非社稷之主也廢昏立明<lb/>
　具有故事國家大故非逆亂也即召百官署狀崔𦙍<lb/>
　等不獲已署之季述仲先與汴州奏官程巖等十三<lb/>
　人請對對訖季述上殿次左右將士齊唱萬嵗聲遂<lb/>
　突入宣化門行至思政殿便行殺戮徑至乞巧樓下<lb/>
　帝遽見兵士驚墮牀下起而將去季述仲先掖而令<lb/>
　坐何皇后遂出拜曰軍容長官䕶官家勿至驚恐有<lb/>
<pb n="KR2k0050_WYG_080-92b"/>
　事取容商量季述即出百官合同狀曰陛下倦臨寶<lb/>
　位中外羣情願太子監國請陛下頤養於東宫何皇<lb/>
　后曰聖人依他軍容語即於御前取國寶付季述即<lb/>
　時帝與皇后共一輦並常所侍從十餘内人赴東宫<lb/>
　季述手自扄鎖院門日於窓中通食器是日迎太子<lb/>
　監國矯宣昭宗命稱上皇<hi>舊唐書昭宗本紀</hi>十一月左右神<lb/>
　策軍中尉劉季述王仲先樞密使王彥範薛齊偓作<lb/>
　亂皇帝居於少陽院季述以皇太子裕為皇帝<hi>唐書昭宗</hi>
<pb n="KR2k0050_WYG_080-93a"/>
　<hi>本紀</hi>
天復元年春正月朔神策指揮使孫徳昭等討劉季述<lb/>
　等皆伏誅上復於位黜太子裕為徳王<lb/>
　神策指揮使孫徳昭自季述等廢立常憤惋不平崔<lb/>
　𦙍聞之遣判官石晉説之曰今反者獨季述仲先爾<lb/>
　公誠能誅此二人迎上皇復位則富貴窮一時忠義<lb/>
　流千古茍狐疑不決則功落他人之手矣徳昭曰相<lb/>
　公有命不敢愛死遂結右軍都將董彥弼周承誨謀<lb/>
<pb n="KR2k0050_WYG_080-93b"/>
　以除夜伏兵安福門外以俟之正旦仲先入朝徳昭<lb/>
　擒斬之馳詣少陽院叩門呼曰逆賊已誅請陛下出<lb/>
　勞將士何后不信曰果爾以其首來徳昭獻其首上<lb/>
　乃與后毁扉而出崔𦙍迎上御長樂門樓率百官稱<lb/>
　賀周承誨擒劉季述王彥範繼至方詰責已為亂梃<lb/>
　所斃薛齊偓赴井死出而斬之滅四人之族並誅其<lb/>
　黨二十餘人上曰裕幼弱非其罪黜為徳王賜徳昭<lb/>
　姓名李繼昭承誨姓名李繼誨彥弼亦賜姓皆以使<lb/>
<pb n="KR2k0050_WYG_080-94a"/>
　相留宿衛賞賜傾府庫時人謂之三使相上寵待𦙍<lb/>
　益厚<hi>綱目</hi>李愚唐末隨計之長安劉季述廢立愚痛憤<lb/>
　乃求見華帥韓建致書曰明公地處要衢位兼將相<lb/>
　自宫圍變故已涉旬時若不號令率先以圖反正一<lb/>
　朝山東侯伯唱義連衡鼓行而西明公求欲自安如<lb/>
　何決策不如馳檄四方喻以順逆軍聲一振則元兇<lb/>
　破膽而浹旬之間二䜿之首傳於天下計無便於此<lb/>
　者建深禮遇之堅辭還山墅建草檄欲布於諸鎮事<lb/>
<pb n="KR2k0050_WYG_080-94b"/>
　未集而崔中書殺二兇昭宗反正<hi>册府元龜</hi>
冬十一月韓全誨刼帝如鳳翔朱全忠取同華二州<lb/>
　韓全誨聞朱全忠將至令李繼麟李彥弼等勒兵刼<lb/>
　上請幸鳳翔是日開延英全誨等侍側李繼筠遣兵<lb/>
　掠内庫寶貨法物全誨遣人密送諸王宫人先之鳳<lb/>
　翔上遣中使召百官皆辭不至全誨陳兵殿前言於<lb/>
　上曰全忠欲刼天子幸洛陽求傳禪臣等請奉陛下<lb/>
　幸鳳翔收兵拒之上不許拔劒登乞巧樓全誨等逼<lb/>
<pb n="KR2k0050_WYG_080-95a"/>
　上下樓李彥弼即於御院縱火上不得已與后妃諸<lb/>
　王百餘人皆上馬慟哭而出李茂貞出迎上下馬慰<lb/>
　接之還入鳯翔全忠議引兵還張濬説之曰韓建茂<lb/>
　貞之黨不取之必為後患乃引兵逼其城建單騎迎<lb/>
　謁全忠以建為忠武節度使以兵送之車駕之在華<lb/>
　州也商賈輻輳建重征之得錢九百萬緡至是全忠<lb/>
　盡取之是時京師無天子行在無宰相崔𦙍等請全<lb/>
　忠西迎車駕全忠復書曰進則懼脅君之謗退則懷<lb/>
<pb n="KR2k0050_WYG_080-95b"/>
　負國之慚然不敢不勉<hi>綱目</hi>梁太祖天復元年十月戊<lb/>
　戍奉宻詔赴長安是時軍國大政專委宰相崔𦙍每<lb/>
　事裁抑宦官宦官側目崔一日於便殿奏欲盡去之<lb/>
　全誨等於昭宗前訴之昭宗不得已罷崔知政事崔<lb/>
　怒急召帝請以兵入輔故有是行戊申行次河中同<lb/>
　州留後司馬鄴華之幕吏也舉郡來降辛亥駐軍於<lb/>
　渭濵華帥韓建遣使奉牋納欵又以銀三萬兩助軍<lb/>
　是日行次零口癸丑聞長安亂昭宗為閹官韓全誨<lb/>
<pb n="KR2k0050_WYG_080-96a"/>
　等刼遷西幸鳳翔葢避帝之兵鋒也翼日遂命旋師<lb/>
　夕次於赤水乙卯大軍集於華州城下韓建惶駭失<lb/>
　措即以城降丙辰帝表建權知忠武軍事促令赴任<lb/>
　同華二州平<hi>册府元龜</hi>
朱全忠引兵逼鳳翔還取邠州<lb/>
　全忠軍駐赤水崔𦙍令户部侍郎王溥至赤水砦促<lb/>
　全忠以兵迎駕戊午全忠自赤水趨長安崔𦙍率文<lb/>
　武百寮太子太師盧知猷己下迎於坡頭庚申汴軍<lb/>
<pb n="KR2k0050_WYG_080-96b"/>
　趨鳳翔戊辰至岐下全忠令判官李擇裴鑄入城奏<lb/>
　事言臣在河中得崔𦙍書言奉密詔令臣以兵士迎<lb/>
　駕臣不敢擅自迎鑾昭宗怒𦙍矯命連詔全忠以兵<lb/>
　士還鎮辛未全忠引軍離鳳翔退攻邠州甲戌制崔<lb/>
　引可責授朝散大夫邠州節度使李繼徽以城降<hi>舊唐</hi>
　<hi>書昭宗本紀</hi>全忠至鳳翔軍於城東茂貞登城謂曰天子<lb/>
　避災非臣下無禮讒人誤公至此全忠報曰韓全誨<lb/>
　刼遷天子今來問罪迎扈還宫岐王若不預謀何煩<lb/>
<pb n="KR2k0050_WYG_080-97a"/>
　陳諭上屢詔全忠還鎮全忠乃拜表奉辭移兵趣邠<lb/>
　州李繼徽請降<hi>綱目</hi>梁兵攻李茂貞於岐以懷英為先<lb/>
　鋒至武功擊殺岐兵萬餘人太祖喜曰邑名武功真<lb/>
　武功也以名馬賜之<hi>五代史康懷英傳</hi>
十二月朱全忠屠盩厔<lb/>
　全忠遣朱友寧攻盩厔不下全忠自往督戰盩厔降<lb/>
　屠之令崔𦙍率百官及京城居民遷於華州<hi>通鑑</hi>
二年春正月以嚴龜為汴岐和協使<lb/>
<pb n="KR2k0050_WYG_080-97b"/>
　朱全忠屯三原又移軍武功丙子以給事中嚴龜充<lb/>
　岐汴和協使賜全忠姓李與茂貞為兄弟全忠不從<lb/>
　<hi>通鑑</hi>二月戊寅上以久駐兵車於三原乃議東歸遂取<lb/>
　髙陵櫟陽左馮翊入於蒲津<hi>編遺録</hi>
夏四月梁將朱友寧大敗岐兵於武功<lb/>
　天復二年四月友寧引兵西至興平及李茂貞戰於<lb/>
　武功大敗之<hi>五代史梁太祖本紀</hi>
夏六月朱全忠圍鳳翔<lb/>
<pb n="KR2k0050_WYG_080-98a"/>
　崔𦙍詣河中泣訴於全忠恐茂貞刼天子幸蜀宜以<lb/>
　時奉迎勢不可緩鳳翔人聞朱全忠且來皆懼城外<lb/>
　居民皆遷入城六月丁丑全忠軍於虢縣甲申李茂<lb/>
　貞大出兵自將之與朱全忠戰大敗丙戍全忠遣其<lb/>
　將孔勍出散闗攻鳳州拔之丁亥全忠進軍鳳翔城<lb/>
　下全忠朝服嚮城而泣曰臣但欲迎車駕還宫耳不<lb/>
　與岐王角勝也遂為五寨環之秋七月孔勍取成隴<lb/>
　二州<hi>通鑑</hi>天復二年四月符道昭復領大軍屯於虢縣<lb/>
<pb n="KR2k0050_WYG_080-98b"/>
　之漠谷其建寨之所前臨巨澗後倚峻阜險不可升<lb/>
　太祖遣懷英提騎數千急擊之道昭以懷英兵寡有<lb/>
　俯視之意乃率甲士萬人絶澗以挑戰懷英始以千<lb/>
　騎交鬬戰酣發伏以擊之岐軍大敗<hi>册府元龜</hi>
秋八月鄜帥李周彝救鳳翔朱全忠遣兵擊敗之<lb/>
　秋八月鄜帥李周彝屯軍於三原以援鳳翔太祖命<lb/>
　懷英討之周彞拔軍而遁追至梨園因攻下翟州擒<lb/>
　其守來獻俄而岐軍屯奉天太祖令懷英寨於岐軍<lb/>
<pb n="KR2k0050_WYG_080-99a"/>
　之東北以備敵人一夕岐軍大至急攻其營懐英獨<lb/>
　以三千餘人抗數萬之衆自乙夜至四鼓岐軍不勝<lb/>
　而退<hi>册府元龜</hi>是時李周彝以鄜坊兵救岐屯於三原懐<lb/>
　英擊走之因取其翟州而還岐兵屯奉天懐英栅其<lb/>
　東北夜半岐兵攻之懐英以為夜中不欲驚它軍獨<lb/>
　以二千人出戰遲明岐兵解去身被十餘瘡李茂貞<lb/>
　與梁和昭宗還京師賜懐英迎鑾毅勇功臣<hi>五代史康懷英</hi>
　<hi>傳</hi>
<pb n="KR2k0050_WYG_080-99b"/>
王建取興元<lb/>
　西川軍假道於興元節度使李繼密遣兵拒之西川<lb/>
　前鋒將王宗播攻之遂破金牛黒水西縣褒城四寨<lb/>
　繼密戰敗奔還漢中西川軍乘勝至城下王宗滌率<lb/>
　衆先登遂克之繼密請降得兵三萬騎五千詔以宗<lb/>
　滌為山南西道節度使<hi>通鑑</hi>天復初李茂貞韓全誨刼<lb/>
　遷車駕在鳳翔梁祖攻圍歴年建外修好於汴指茂<lb/>
　貞罪狀又隂與茂貞問使往來且言堅壁勿和許以<lb/>
<pb n="KR2k0050_WYG_080-100a"/>
　出師赴援因分命諸軍攻取興元比及梁祖解圍茂<lb/>
　貞山南諸州皆為建所有因自置守將<hi>册府元龜</hi>
九月李茂貞攻朱全忠營岐兵大敗<lb/>
　梁祖宿兵岐下以迎昭宗敵壘尚堅且思班退親從<lb/>
　指揮使髙季昌抗言曰天下雄傑窺此舉者一載矣<lb/>
　今姦黨已窘奈何更少俟之季昌乃密募人入岐為<lb/>
　告事者有騎卒馬景應命因朱友倫總騎軍且至將<lb/>
　大出兵迓之景請因其時給駿駟雜出隊中十許里<lb/>
<pb n="KR2k0050_WYG_080-100b"/>
　躍馬西走逸岐闉以軍怨東遁為告言列寨留卒尚<lb/>
　萬候夕將逝宜速掩之當落我機内矣是往也必無<lb/>
　生理願録其孥梁祖凄然止其行景固請乃狥之明<lb/>
　日軍出諸寨屏匿如無人不十里果策騎却走岐人<lb/>
　納之不失厥料岐軍啟兩扉悉衆來我師宿已秣馬<lb/>
　飽士中軍一鼔百營俱進岐軍十不存三四李茂貞<lb/>
　喪膽<hi>北夢瑣言</hi>
洋州降於王建冬十月建取興州<lb/>
<pb n="KR2k0050_WYG_080-101a"/>
　武定節度使李思敬以洋州降王建冬十月建攻拔<lb/>
　興州以軍使王宗浩為興州刺史<hi>通鑑</hi>
鳳翔食盡朱全忠奉表迎車駕<lb/>
　朱全忠遣幕僚司馬鄴奉表入城獻食物繒帛復遣<lb/>
　使請與茂貞連和修宫闕迎車駕上亦遣使齎詔賜<lb/>
　之鳳翔軍夜縋降汴軍者甚衆茂貞疑上與全忠有<lb/>
　密約増兵防禦是冬大雪城中食盡凍餓死者不可<lb/>
　勝計或卧未死肉已為人所剮茂貞儲偫亦竭以犬<lb/>
<pb n="KR2k0050_WYG_080-101b"/>
　彘供御膳上鬻御衣及小皇子衣於市以充用<hi>綱目</hi>昭<lb/>
　宗在鳳翔宴侍臣捕池魚為饌李茂貞曰本畜此魚<lb/>
　以候車駕又以巨杯勸帝酒帝不欲飲茂貞杯叩帝<lb/>
　頤頷坐皆憤其無禮汴人列十餘棚攻岐城掘蚰蜒<lb/>
　濠時城中大窘燒人糞煮人肉而食李茂貞不肯與<lb/>
　梁和昭宗諭曰在内公主美人等一日食粥一日食<lb/>
　不托今已竭矣願速與梁和<hi>大中遺事</hi>
十一月朱全忠遣兵襲鄜州取之<lb/>
<pb n="KR2k0050_WYG_080-102a"/>
　十一月鄜坊李周彝以兵救鳳翔王遣孔勍襲鄜州<lb/>
　虜周彝之族徙於河中周彝乃降是時岐兵屢敗而<lb/>
　圍久城中食盡自天子至後宫皆凍餒<hi>五代史梁太祖本紀</hi>孔<lb/>
　勍李暉領兵襲鄜州以牽周彝之兵攻陷鄜牆獲周<lb/>
　彝親族遂令李暉權知鄜畤軍事不數日周彝遣幕<lb/>
　賔投分通好然後上許抽兵<hi>編遺録</hi>
三年春正月平盧節度使王師範遣兵襲華州<lb/>
　韓全誨等矯詔召諸鎮兵擊梁詔至青州師範泣曰<lb/>
<pb n="KR2k0050_WYG_080-102b"/>
　諸鎮有兵所以藩扞天子今天子危辱而諸鎮反以<lb/>
　兵自衛吾力雖不足當成敗以之乃遣張居厚以壯<lb/>
　士二百為輿夫伏兵輿中西馳梁軍稱師範使者聘<lb/>
　梁欲刼梁太祖居厚至華州東城華州將婁敬思疑<lb/>
　其有異剖視之見其兵居厚遂擊殺敬思以兵攻西<lb/>
　城不克而反<hi>五代史王師範傳</hi>
車駕發鳳翔<lb/>
　正月甲子車駕出鳳翔幸全忠軍乙丑扶風令朱友<lb/>
<pb n="KR2k0050_WYG_080-103a"/>
　倫總兵侍衛丙寅次武功丁卯次興平宰臣崔𦙍率<lb/>
　百官迎謁<hi>舊唐書昭宗紀</hi>茂貞請遣使諭全忠軍詔崔構挾<lb/>
　中人郭遵誨往既行又命宫人寵顏馳見全忠諭密<lb/>
　㫖乃以蔣元暉入衛二日茂貞獨見至日旰全誨恨<lb/>
　甚自見勢去計無所用帝召韓偓執手涕泗曰今先<lb/>
　去四大惡餘以次誅矣於是内養八輩候廷中授命<lb/>
　每二輩以衛士十人取一首俄而全誨等皆死是夜<lb/>
　誅韋處廷等二十二人悉以首納布囊詔送全忠曰<lb/>
<pb n="KR2k0050_WYG_080-103b"/>
　是皆不肯使乘輿東者既斬之矣全忠大喜徧告軍<lb/>
　中茂貞復誅小使李繼彝等十人於是開壘門全忠<lb/>
　猶攻北壘帝遣寵顔賜御巾箱寶器使罷兵又捕殺<lb/>
　中官七十人全忠亦使京兆誅黨與百餘人天子入<lb/>
　全忠軍全忠泥首素服待罪客省傳呼徹三仗有詔<lb/>
　釋全忠罪使朝服見全忠伏地泣曰老臣位將相勤<lb/>
　王無狀使陛下及此臣之罪也帝亦嗚咽命韓偓起<lb/>
　之解玉帶以賜召之食帝顧衛兵或有憤發者因履<lb/>
<pb n="KR2k0050_WYG_080-104a"/>
　係解目全忠為吾繫之全忠跪結履汗浹於背而左<lb/>
　右莫敢動<hi>唐書韓全誨傳</hi>天子出幸梁軍遣使馳詔崔𦙍𦙍<lb/>
　託疾不至王使人戱𦙍曰吾未識天子懼其非是子<lb/>
　來為我辨之天子還至興平𦙍率百官奉迎王自為<lb/>
　天子執轡且泣且行行十餘里止之見者咸以為忠<lb/>
　<hi>五代史梁太祖傳</hi>
帝至自鳳翔<lb/>
　天復三年正月己巳天子至自鳳翔素服哭於太廟<lb/>
<pb n="KR2k0050_WYG_080-104b"/>
　而後入殺宦者七百餘人<hi>五代史梁太祖本紀</hi>車駕入長安崔<lb/>
　𦙍奏以宦官典兵預政傾危國家不剪其根禍終不<lb/>
　已上從之全忠遂以兵驅第五可範已下數百人盡<lb/>
　殺之寃號之聲徹於内外其出使外方者詔所在誅<lb/>
　之止留黄衣幼弱者三十人以備灑掃其兩軍八鎮<lb/>
　兵悉屬六軍以𦙍兼判六軍十二衛事<hi>綱目</hi>梁趙珝昭<lb/>
　宗天復元年徵為同州節度留後時太祖統軍岐下<lb/>
　珝在馮翊輸輓調發旁午道途俄而昭宗還長安詔<lb/>
<pb n="KR2k0050_WYG_080-105a"/>
　徵入覲錫迎駕功臣之號<hi>册府元龜</hi>
冬十月李茂貞李繼徽舉兵逼京畿<lb/>
　朱全忠之克邠州也執靜難節度使楊崇本妻於河<lb/>
　中而私焉崇本怒使謂茂貞曰唐室將滅父忍坐視<lb/>
　之乎遂相與連兵侵逼京畿復姓名李繼徽全忠恐<lb/>
　其復有刼遷之謀乃發兵屯河中<hi>綱目</hi>
天祐元年春正月朱全忠表請遷都帝發長安<lb/>
　正月己酉全忠率師屯河中遣牙將冦彦卿奉表請<lb/>
<pb n="KR2k0050_WYG_080-105b"/>
　車駕遷都洛陽全忠令長安居人按籍遷居徹屋木<lb/>
　自渭浮河而下連甍號哭月餘不息秦人大罵於路<lb/>
　曰國賊崔𦙍召朱溫傾覆社稷俾我及此天乎天乎<lb/>
　丁巳車駕發京師<hi>舊唐書昭宗本紀</hi>汴人擁兵殺宰相崔𦙍<lb/>
　京兆尹鄭元規刼遷車駕移都東洛既入華州百姓<lb/>
　呼萬嵗帝泣曰百姓勿唱萬嵗朕勿能與爾等為主<lb/>
　也㳂路有思帝鄉之詞乃曰紇干山頭凍死雀何不<lb/>
　飛去生處樂况我此去悠悠未知落在何所言訖泫<lb/>
<pb n="KR2k0050_WYG_080-106a"/>
　然流涕<hi>北夢瑣言</hi>太祖謀欲遷都洛陽遣彦卿奉表請遷<lb/>
　都昭宗顧瞻陵廟徬徨不忍去行至華州遣人告太<lb/>
　祖以何皇后有娠願留華州待冬而行太祖大怒顧<lb/>
　彦卿曰汝往趣官家來不可一日留也彦卿復馳至<lb/>
　華即日迫昭宗上道<hi>五代史冦彥卿傳</hi>
二月王建遣兵迎車駕至興平而還<lb/>
　上遣間使以御劄告難於王建建遣王宗祐將兵㑹<lb/>
　鳳翔兵至興平遇汴兵不得進而還建始自用墨制<lb/>
<pb n="KR2k0050_WYG_080-106b"/>
　除官云俟車駕還長安表聞<hi>綱目</hi>
夏六月邠岐蜀傳檄討朱全忠遣兵屯同州以拒之<lb/>
　六月李茂貞王建李繼徽傳檄合兵以討朱全忠全<lb/>
　忠以鎮國節度使朱友裕為行營都統將步騎擊之<lb/>
　命保大節度使劉鄩棄鄜州引兵屯同州<hi>通鑑</hi>
哀帝天祐二年秋八月王建取金州<lb/>
　建遣王宗賀等將兵擊昭信節度使馮行襲於金州<lb/>
　所向皆捷行襲奔均州其將全師朗以城降更師朗<lb/>
<pb n="KR2k0050_WYG_080-107a"/>
　姓名曰王宗朗補金州觀察使<hi>通鑑</hi>
三年秋九月劉知俊陷坊州<lb/>
　九月乙亥梁匡國節度使劉知俊邀擊坊州之兵斬<lb/>
　首三千餘級擒坊州刺史劉彥暉<hi>五代史劉知俊傳</hi>
冬十月楊崇本起兵討朱全忠戰於美原敗績<lb/>
　太祖天祐三年十月辛巳邠州楊崇本以鳳翔邠寧<lb/>
　涇鄜秦隴之衆合五六萬來冦屯於美原列十五寨<lb/>
　其勢甚盛帝命同州節度使劉知俊都將康懐英帥<lb/>
<pb n="KR2k0050_WYG_080-107b"/>
　師禦之知俊等大破邠冦殺二萬餘衆奪馬三千餘<lb/>
　匹擒其列校百餘人楊崇本胡章僅以身免十一月<lb/>
　庚戍康懐英乘勝進軍遂收鄜州<hi>册府元龜</hi>
　李茂貞西連蜀兵㑹崇本攻雍華闗西大震太祖以<lb/>
　兵西至河中遣郴王友裕擊之友裕至永夀而卒梁<lb/>
　兵乃旋崇本屯美原太祖復遣劉知俊康懐英等擊<lb/>
　之崇本大敗自此不復東<hi>五代史楊崇本傳</hi>
五年夏六月邠岐蜀連兵攻長安不克而還<lb/>
<pb n="KR2k0050_WYG_080-108a"/>
　天祐五年六月鳳翔李茂貞邠州楊崇本㑹西川王<lb/>
　建之師五萬攻長安汴將同州刺史劉知俊西京尹<lb/>
　王重師以兵逆戰於漠谷邠岐不戰而退<hi>册府元龜</hi>
　<lb/>
　<lb/>
　<lb/>
　<lb/>
　<lb/>
<pb n="KR2k0050_WYG_080-108b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陜西通志巻八十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0050_WYG_085-1a"/>
　欽定四庫全書<lb/>
　　陜西通志巻八十五<lb/>
　　　藝文一<lb/>
　御製　詔誥<lb/>
　　羲畫倉書開天載道綺麗餘波筆精墨妙買賦長門<lb/>
　　金馬待詔昆明紙飛玉尺衡較被之管絃清平新調<lb/>
　　砭愚訂頑翼經垂斆郁郁彬彬南山隠豹衷諸大雅<lb/>
　　視為典要作藝文志第三十一<lb/>
<pb n="KR2k0050_WYG_085-1b"/>
　　　祭告西嶽華山文<hi>順治八年四月初七日</hi>
　惟神穹窿豫鎮聳峙蓮峯萬品賴成羣生仰盛朕誕膺<lb/>
天命祇荷神休特遣專官用伸殷薦惟神鑒焉<lb/>
　　　祭告西鎮吳山文<hi>順治八年四月初七日</hi>
　惟神毓秀五峯建維三輔瞻岐帶渭育物福民朕誕膺<lb/>
天命祇荷神休特遣專官用伸殷薦惟神鑒焉<lb/>
　　　祭告橋陵文<hi>順治八年四月初七日</hi>
　自古帝王受<lb/>
<pb n="KR2k0050_WYG_085-2a"/>
天明命繼道統而新治統聖賢代起先後一揆功徳載籍<lb/>
　炳若日星明禋大典亟宜肇隆敬遣專官代將牲帛神<lb/>
　其鑒享<lb/>
　　　祭周文王陵文<hi>順治八年四月初七日</hi>
　自古帝王受<lb/>
天明命繼道統而新治統聖賢代起先後一揆功徳載籍<lb/>
　炳如日星朕誕膺<lb/>
天眷紹纉丕基景慕前徽圗追芳躅明禋大典亟宜肇隆<lb/>
<pb n="KR2k0050_WYG_085-2b"/>
　敬遣專官代將牲帛爰修殷薦之誠用展儀型之志伏<lb/>
　惟格歆尚其鑒享<lb/>
　　　祭吳山文<hi>康熈六年八月</hi>
　惟神毓秀五峯建維西隴瞻岐帶渭育物福民朕躬親<lb/>
　政務祇荷神庥特遣專官用申殷薦惟神鑒焉<lb/>
　　　祭漢文帝陵文<hi>康熈七年五月俱凡在陜諸陵祭文  同</hi>
　自古歴代帝王繼<lb/>
天立極功徳並隆治統道統昭垂奕世朕受<lb/>
<pb n="KR2k0050_WYG_085-3a"/>
天眷命紹纉丕基庶政方新前徽是景明禋大典亟宜肇<lb/>
　修敬遣專官代將牲帛爰昭殷薦之忱聿備欽崇之禮<lb/>
　伏惟格歆尚其鑒享<lb/>
　　　祭告吳山文<hi>康熈二十一年三月</hi>
　惟神凝位金天建維隴首屏翰西土配嶽稱尊朕祇承<lb/>
　神祐疆域蕩平特遣專官用申殷薦惟神鑒焉<lb/>
　　　祭漢文帝陵文<hi>康熈二十一年四月  在陜諸陵祭文同</hi>
　自古帝王受<lb/>
<pb n="KR2k0050_WYG_085-3b"/>
天顯命繼道統而新治統聖賢代起先後一揆成功盛徳<lb/>
　炳如日星朕誕膺<lb/>
眷祐臨制萬方掃滅兇殘廓清區宇告功古后殷禮肇稱<lb/>
　敬遣專官代將牲帛爰修禋祀之誠用展景行之志仰<lb/>
　企明靈尚其鑒享<lb/>
　　　祭告吳山文<hi>康熈二十七年十二月</hi>
　惟神秀峙五峯雄標三輔襟<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>帶隴配岳西陲朕纉承<lb/>
　祖宗丕基䖍恭明祀茲以<lb/>
<pb n="KR2k0050_WYG_085-4a"/>
皇祖妣孝莊仁宣誠憲恭懿翊天啓聖文皇后神主升祔<lb/>
太廟禮成特遣專官用申秩祭惟神鑒焉<lb/>
　　　祭告橋陵文<hi>康熙二十七年十二月同周文武及漢唐諸陵文</hi>
　自古帝王受<lb/>
天明命御厯膺圖時代雖殊而繼治同道後先一揆朕承<lb/>
眷佑臨制萬方稽古禮文肅修祀事茲以<lb/>
皇祖妣孝荘仁宣誠憲恭懿翊天啓聖文皇后神主升祔<lb/>
太廟禮成特遣專官代將牲帛䖍修禋祀之典用抒景行<lb/>
<pb n="KR2k0050_WYG_085-4b"/>
　之忱仰<lb/>
　冀明靈鑒茲誠悃<lb/>
　　　祭漢文帝陵文<hi>康熙三十五年正月  在陜諸陵文同</hi>
　自古帝王繼<lb/>
天出治道法兼隆莫不慈惠嘉師覃恩遐邇朕勤恤民依<lb/>
　永期殷阜邇年以來郡縣水旱間告年穀歉登蚤夜孜<lb/>
　孜深切軫念用是專官秩祀為民祈福冀靈爽之黙贊<lb/>
　溥樂利於羣生尚鑒精忱俯垂歆格<lb/>
<pb n="KR2k0050_WYG_085-5a"/>
　　　祭告吳山文<hi>康熙三十六年八月</hi>
　惟神秀峙五峯位尊二隴名稱喬嶽地鎮金天朕以勦<lb/>
　除狡㓂三履遐荒期掃邉塵乂安中外今者祇承神祐<lb/>
　塞北永清用告成功專官秩祀惟神鑒焉<lb/>
　　　祭告漢文帝陵文<hi>康熙三十六年八月  在陜諸陵文同</hi>
　自古帝王受<lb/>
天景命制治綏猷必禁暴除殘以乂安黎庶緬懐往烈道<lb/>
　實同符朕欽承<lb/>
<pb n="KR2k0050_WYG_085-5b"/>
帝祉臨御九圍茲以狡㓂跳梁親征漠北蕩滌㓂氛廓清<lb/>
　邉徼永消兵革以與普天率土樂育太和敬遣專官代<lb/>
　將牲帛昭告古先哲后䖍修禋祀式彰安攘之模用展<lb/>
　景行之志仰企明靈俯垂鑒饗<lb/>
　　　祭吳山文<hi>康熙四十二年四月</hi>
　惟神位奠金天功齊華嶽威靈丕赫作鎮西方朕祇承<lb/>
　休命統馭寰區夙夜勤勞殫思上理歴茲四十餘載今<lb/>
　者適届五旬海宇昇平民生樂業見輿情之愛戴沛下<lb/>
<pb n="KR2k0050_WYG_085-6a"/>
　土之恩膏特遣專官䖍申秩祀尚憑靈貺益錫蕃禧祐<lb/>
　我國家共登仁夀神其鑒焉<lb/>
　　　祭橋陵文<hi>康熙四十二年五月同周文武漢唐諸陵文俱</hi>
　自古帝王繼<lb/>
天立極出震承乾莫不道洽寰區仁週遐邇朕欽承丕緒<lb/>
　撫馭兆民思致時雍常殷惕厲歴茲四十餘載今嵗適<lb/>
　届五旬宵旰兢兢無敢暇逸漸致民生康阜世運昇平<lb/>
　頃因黄淮告成親行廵歴再授方畧善後是期覩民志<lb/>
<pb n="KR2k0050_WYG_085-6b"/>
　之歡欣滋朕心之軫恤遄回鑾馭大沛恩膏用遣專官<lb/>
　敬修祀典冀黙贊郅隆之治益𢎞仁夀之休尚鑒精忱<lb/>
　俯垂昭格<lb/>
　　　西廵祭告周文王陵文<hi>康熙四十二年十一月  在陜諸陵文同</hi>
　朕勤求上理撫育羣生廵行雖歴東南咨訪未經西土<lb/>
　茲因觀風閱武察吏安民不憚氷霜涖止秦省稽前代<lb/>
　之陵寝皆宻邇於長安惟帝徳在生民功存當代芳型<lb/>
　昭著令譽長垂披覽簡編恒深緬想遣專官而展祭列<lb/>
<pb n="KR2k0050_WYG_085-7a"/>
　爼豆以將誠靈其鑑知來歆來格<lb/>
　　　平定朔漠告成太學碑<hi>康熙四十三年三月二十一日</hi>
　維<lb/>
天盡所覆海内外日月所出入之區悉以畀予一人自踐<lb/>
　阼迄今蚤夜殫思休養生息冀臻熙皥以克副維皇大<lb/>
　徳好生之意庶幾疆域無事得以偃兵息民廼厄魯特<lb/>
　噶爾丹阻險北陲困此一方人既荼毒塞外輒狡焉肆<lb/>
　其凶逆犯我邉鄙虐我臣服人用弗寧夫蕩㓂所以息<lb/>
<pb n="KR2k0050_WYG_085-7b"/>
　民攘外所以安内邉冦不除則吾民不安此神人所共<lb/>
　憤天討所必加豈憚一人之勞弗貽天下之逸於是斷<lb/>
　自朕心躬臨朔漠欲使悔而革心故每許以不殺彼怙<lb/>
　終不悛我師三出絶塞朕皆親御以行深入不毛屢渉<lb/>
　寒暑勞苦艱難與偏裨士卒共之迨彼狂授首脅從歸<lb/>
　誠荒外君長來享闕下西北萬里灌燧銷烽中外乂謐<lb/>
　惟朕不得已用兵以安民既告厥成事廼蠲釋眚災潔<lb/>
　事禋望為億兆祈昇平之福而廷臣請紀功太學垂示<lb/>
<pb n="KR2k0050_WYG_085-8a"/>
來茲朕勞心於邦本嘗欲以文徳化成天下顧茲武畧<lb/>
廷臣僉謂所以建威消萌宜昭斯績於有永也朕不獲<lb/>
辭考之禮王制有曰天子將出征受成於學出征執有<lb/>
罪反釋奠於學以訊馘告而泮宫之詩亦曰矯矯虎臣<lb/>
在泮獻馘又禮王師大獻則奏愷樂大司樂掌其事則<lb/>
是古者文事武事為一折衝之用具在樽爼之間故受<lb/>
成獻馘一歸於學此文武之盛制也朕嚮意於三代故<lb/>
斯舉也出則告於神祇歸而遣祀闕里茲允廷臣之請<lb/>
<pb n="KR2k0050_WYG_085-8b"/>
猶禮先師以告克之遺意而於六經之指為相符合也<lb/>
爰取思樂泮水之義為詩以銘之以見取亂侮亡之師<lb/>
在朕有不得已而用之之實或者不戾於古帝王伐罪<lb/>
安民之意云爾銘曰巍巍先聖萬世之師敬信愛人治<lb/>
平所基煌煌聖言文武道一禮樂征代自天子出朕臨<lb/>
域中逾茲三紀嘗見羮墻寤寐永矢下念民瘼上承帝<lb/>
謂四海無外盡𨽻侯尉維彼兇醜凟亂典常既梗聲教<lb/>
遂窺我疆譬之於農患在螟螣秉畀不施將害稼穡度<lb/>
<pb n="KR2k0050_WYG_085-9a"/>
彼游魂險逺是怙震以徳威可往而取朕志先定龜筮<lb/>
其依屬車萬乘建以龍旂祝融驂鸞風伯戒途宜暘而<lb/>
暘利我樵蘇大野水涸川瀆効靈泉忽自涌其甘如<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>
設為犄角一出其西一出其東中自將之絶域無人獸<lb/>
羣受掩五日窮追彼狂走險大殱於路波血其孥翦其<lb/>
黨孽俘彼卒徒衆烏晝號單馬宵遁恐乆駐師重為民<lb/>
困慎固戌守還轅於京自夏徂冬雨雪其零載馳載驅<lb/>
我行止在蠢茲窮㓂昏惑不悔我邉我氓以休以助爰<lb/>
<pb n="KR2k0050_WYG_085-9b"/>
寧其居爰復其賦藩落老稚斯恬斯嬉嵗晏來歸春與<lb/>
之期春風飄翩揚我斾旓我今于邁如渉我郊言秣我<lb/>
馬狼居胥山登髙以眺閔彼彈丸天降兇罰孤雛就羈<lb/>
三駕三㨗封狼輿尸既腊梟獍既獮豺貙大漠西北解<lb/>
甲棄殳振旅凱入澤霈郊卜明禋肆赦用迓景福昔我<lb/>
往矣在泮飲酒陳師鞠旅誓屈羣醜今我來思在泮獻<lb/>
功有赫頌聲文軌來同採芹採藻頌興東魯車攻馬同<lb/>
亦鐫石鼓師在安民非出得已古人有作昭示此㫖緬<lb/>
<pb n="KR2k0050_WYG_085-10a"/>
維虞廷誕敷文徳聖如先師戰慎必克惟兵宜戢惟徳<lb/>
乃綏億萬斯年視此銘詞<lb/>
　　重修西嶽廟碑文<hi>康熙四十四年六月</hi>
天地定位山嶽效靈體發育之能贊生成之徳尊踰四<lb/>
瀆秩視三公祀典之於五嶽禮綦重矣矧華山峻峙雍<lb/>
州雄踞西土辨方維酉兆嵗事於有秋盛徳在金助氣<lb/>
機之始肅興雨則膏流河渭出雲而氣接恒嵩尤宇宙<lb/>
之奥區神祇之靈府也嶽廟當華隂衢道基址崇宏棟<lb/>
<pb n="KR2k0050_WYG_085-10b"/>
梁巍煥明禋肸蠁降格居歆國家之邀福迓禧以大庇<lb/>
我陜東西數千里之蒼黔者於是乎在而年嵗寖乆則<lb/>
傾圮澷漶不能無虞朕於癸未冬省方西廵莅止少華<lb/>
之麓矚雲臺望仙掌靈蹤勝蹟髣髴於烟嵐翠靄間而<lb/>
西連隴坂東接函關土俗民風停車坐悉秋露凝而勤<lb/>
收穫商飈起而謹盖藏年穀屢豐閭閻日阜自非神庥<lb/>
曷克臻此於是入祠展謁遣祭致䖍特命所司鳩工載<lb/>
葺不興一役輪奐丕新蓐收之别館増輝少昊之下都<lb/>
<pb n="KR2k0050_WYG_085-11a"/>
彌絢自今以始達精忱於玉帛陳黍稷之馨香黙祐潛<lb/>
孚嘉祥翕集佐坤靈以作成萬物𢎞兑澤而利濟羣方<lb/>
豈有量哉爰勒豐碑用垂奕䙫<lb/>
　　廣仁寺碑<hi>康熙四十四年十一月初一日</hi>
朕存心天下睠顧西陲惟茲關隴之區實切封疆之重<lb/>
嵗當癸未特舉時廵省方設教訓吏寧人已責除租行<lb/>
慶布徳引年賜帛奨學興賢所過山川聖哲祠域遣修<lb/>
祀事用殫精禋凡所以裨邦政厚民生者靡弗致勤焉<lb/>
<pb n="KR2k0050_WYG_085-11b"/>
又以運際承平無忘武備簡稽將士整飭戎行發内帑<lb/>
之金錢普軍中之頒給爰於演武之塲躬親校閱之典<lb/>
以建威銷萌之義有觀徳習禮之風顧念乆安長治務<lb/>
在因俗宜民若乾竺之傳言雖殊尚而利濟之道指有<lb/>
同歸閱武之頃周覽地形相其爽塏命創招提即大賚<lb/>
之餘貲為䨇林之小築厥工匪侈逾載告竣斯役也經<lb/>
營適協乎輿情銖黍不煩夫民力將使黄山巖岫秀比<lb/>
靈山渭水波濤凝如定水洪河浪息渡法海之津梁華<lb/>
<pb n="KR2k0050_WYG_085-12a"/>
　嶽雲開通耆闍之轍跡五陵六郡之衆迴向香城外蕃<lb/>
　屬國而遥羣遊净土賁神光之常䕶上以祝<lb/>
慈夀於無涯助王化之遐宣下以錫民庥於有永其亦朕<lb/>
　綏懐寰宇順導烝黎之至意也歟於是題廣仁之額標<lb/>
　括三乘書多寳之碑昭垂奕葉云爾<lb/>
　　　祭告吳山文<hi>康熙五十二年五月</hi>
　惟神秀秉金天功齊華嶽靈威有赫作鎮西方朕纘受<lb/>
　鴻圖撫臨區宇殫思上理夙夜勤求惟日孜孜不遑暇<lb/>
<pb n="KR2k0050_WYG_085-12b"/>
　逸茲御極五十餘年適當六旬初屇所幸四方寧謐百<lb/>
　姓乂和稼穡嵗登風雨時若維庶徴之協應爰羣祀之<lb/>
　䖍修特遣專官式循舊典冀益贊雍熈之運尚永貽仁<lb/>
　夀之休俯鑒精誠用垂歆格<lb/>
　　　祭漢文帝陵文<hi>康熈五十二年六月  在陜諸陵文同</hi>
　自古帝王繼<lb/>
天出治建極綏猷莫不澤被生民仁周寰宇朕躬膺寳厯<lb/>
　仰紹前徽夙夜孜孜不遑暇逸茲御極五十餘年適當<lb/>
<pb n="KR2k0050_WYG_085-13a"/>
　六旬初屇所幸四方寧謐百姓乂和稼穡嵗登風雨時<lb/>
　若維庶徴之協應爰羣祀之䖍修特遣專官式循舊典<lb/>
　冀益贊雍熈之運尚永貽仁夀之休俯鑒精誠用垂歆<lb/>
　格<lb/>
　　　祭告吳山文<hi>康熈五十八年三月</hi>
　維神三輔稱雄五峯競秀儲精少昊作鎮奥區朕纘承<lb/>
祖宗丕基䖍恭明祀茲以<lb/>
皇妣孝惠仁憲端懿純徳順天翼聖章皇后神主升祔<lb/>
<pb n="KR2k0050_WYG_085-13b"/>
太廟禮成特遣專員用申秩祭惟神鑒焉<lb/>
　　　祭漢文帝陵文<hi>康熈五十八年三月  在陜諸陵文同</hi>
　自古帝王受<lb/>
天景命建極綏猷垂萬世之經常備一朝之典禮朕欽承<lb/>
帝祉臨御九圍夙夜惟寅敬将祀典茲以<lb/>
皇妣孝惠仁憲端懿純徳順天翼聖章皇后神主升祔<lb/>
太廟禮成特遣專官代將牲帛用展苾芬之敬聿昭禋祀<lb/>
　之䖍仰冀明靈尚其歆享<lb/>
<pb n="KR2k0050_WYG_085-14a"/>
　　　祭告吳山文<hi>雍正元年二月</hi>
　惟神秀秉金天功齊華嶽靈威有赫作鎮西方朕纉受<lb/>
　丕基新承景命竊念<lb/>
皇考膺圖以來百靈效順四海從風坐享昇平六十餘載<lb/>
　茲當嗣位之始宜隆祀享之儀特遣專官䖍申昭告惟<lb/>
　冀時和嵗稔物阜民安淳風徧洽乎寰區厚徳長敷於<lb/>
　率土尚其歆格鑒此精誠<lb/>
　　　祭漢文帝陵文<hi>雍正元年二月同在陜諸陵祭文</hi>
<pb n="KR2k0050_WYG_085-14b"/>
　自古帝王繼<lb/>
天出治建極綏猷莫不澤被生民仁周海宇惟我<lb/>
皇考峻徳鴻勲嫓美前古顯謨承烈垂裕後昆朕以𣺌躬<lb/>
　纉膺大寳當茲嗣位之始宜修享祀之儀特遣專官䖍<lb/>
　申昭告惟冀時和嵗稔物阜民安淳風徧洽乎寰區厚<lb/>
　徳常敷於率土尚其歆格鑒此精誠<lb/>
　　　祭橋陵文<hi>雍正二年正月俱周文武成康漢唐陵  同</hi>
　自古帝王體天立極表正萬邦愷澤遍於寰區仁風及<lb/>
<pb n="KR2k0050_WYG_085-15a"/>
　於奕禩朕丕承大統遥契曩徽茲於雍正元年十一月<lb/>
　二十五日恭奉<lb/>
聖祖合天𢎞運文武睿哲恭儉寛裕孝敬誠信功徳大成<lb/>
　仁皇帝主配享<lb/>
圜丘禮成特遣專官䖍申昭告惟冀永贊修和之治益昭<lb/>
　安阜之庥鑒此精誠尚其歆格<lb/>
　　　平定青海告成太學碑<hi>雍正三年五月十七日</hi>
　我國家受<lb/>
<pb n="KR2k0050_WYG_085-15b"/>
天眷命撫臨八極日月所照罔不臣順遐邇乂安兆人䝉<lb/>
　福乃有羅卜蔵丹津者其先世固始汗自國初稽首歸<lb/>
　命當時使臣建議畀以駐牧之地其居雜番羌宻近甘<lb/>
　凉我<lb/>
皇考聖祖仁皇帝眷慮深逺每厪於懐既<lb/>
親御六師平定朔漠威靈所加青海部落扎什巴圖兒等<lb/>
　震讋承命<lb/>
聖祖仁皇帝用沛殊恩封為親王兄弟八人咸賜爵禄羈<lb/>
<pb n="KR2k0050_WYG_085-16a"/>
縻包容示以寛大而狼心梟性不可以徳義化包藏異<lb/>
志朕紹登寳位優之錫賚榮其封號尚冀革心輯寧部<lb/>
衆而羅卜藏丹津昏謬狂悖同黨吹拉克諾木齊阿爾<lb/>
布坦温布藏巴札布等實為元惡謂國家方𢎞浩蕩之<lb/>
恩不設嚴宻之備誕敢首造逆謀廹脅番羌侵犯邉城<lb/>
反狀彰露用不可釋於天誅遂命川陜總督太保公年<lb/>
羮尭為撫逺大将軍聲罪致討以雍正元年十月師始<lb/>
出塞自冬渉春屢破其衆凡同叛之部落戈鋋所指應<lb/>
<pb n="KR2k0050_WYG_085-16b"/>
時摧敗招降數十萬衆又降其貝勒子公台吉等二十<lb/>
餘人朕猶憫其蠢愚若悔惡思愆束手來歸尚可全宥<lb/>
而怙惡不悛負險抗違乃决翦滅之計以方畧宻付大<lb/>
将軍羮尭調度軍謀簡稽将士用四川提督岳鐘琪為<lb/>
奮威將軍於仲春初旬禡牙徂征分道深入搗其窟穴<lb/>
電掃風驅捜剔巖阻賊徒蒼黄糜潰窮蹙失據羅卜藏<lb/>
丹津之母及逆謀渠魁悉就俘執擒獲賊衆累萬牲畜<lb/>
軍械不可數計賊首逃遁我師踰險窮追獲其輜重人<lb/>
<pb n="KR2k0050_WYG_085-17a"/>
　口殆盡羅卜藏丹津孑身易服竄匿荒山殘喘待斃自<lb/>
　二月八日至二十有二日僅旬有五日軍士無乆役之<lb/>
　勞内地無轉輸之費克奏膚功永清西徼三月之朔奏<lb/>
　凱旋旅鐃皷喧轟士衆訢喜四月十有二日以倡逆之<lb/>
　吹拉克諾木齊等三人獻俘<lb/>
廟<lb/>
社受俘之日臣民稱慶伏念<lb/>
聖祖仁皇帝威靈震於遐方福慶流於奕葉用克張皇六<lb/>
<pb n="KR2k0050_WYG_085-17b"/>
　師殄滅狂賊行間将士亦由感激<lb/>
湛恩厚澤為朕踴躍用命斯役也芟夷凶悖綏靖番羌俾<lb/>
　烽燧永息中外人民胥享安阜實成<lb/>
先志以懋有丕績廷臣上言稽古典禮出征而受成於學<lb/>
　所以定兵謀也獻馘而釋奠於學所以告凱㨗也宜刋<lb/>
　諸珉石掲於太學用昭示於無極遂為之銘曰<lb/>
　天有雷霆聖作弧矢輔仁而行威逺寧邇維此青海種<lb/>
　類實繁錫之茅土列在藩垣被我寵光位崇禄厚負其<lb/>
<pb n="KR2k0050_WYG_085-18a"/>
　險阻禍心潛搆恭惟<lb/>
聖祖慮逺智周睠念荒服綏撫懐柔朔野既清西陲攸震<lb/>
　爵號洊加示之恩信如何兇狡造謀逆天皷動昏憝冦<lb/>
　侵於邉惟彼有罪自干天罰桓桓虎貔爰張九伐王師<lb/>
　即路冬雪初零日耀組練雷響鼙鉦蠢茲不順敢逆戎<lb/>
　旅奮張螳臂以當齊斧止如山嶽疾如雨風我戰則克<lb/>
　賊壘其空彼昏終迷曽不悔戾當翦而滅斯焉决計厲<lb/>
　兵簡将往搗其巢踰歴嶔嶇坦若坰郊賊棄其家我縶<lb/>
<pb n="KR2k0050_WYG_085-18b"/>
　而獲牛馬谷量器仗山積蹇兔失窟何所逋逃枯魚遊<lb/>
　釜假息煎熬師以順動神明所福旬日凱歸不疾而速<lb/>
　殪彼逆謀懸首藁街獻俘成禮金皷調諧西域所瞻此<lb/>
　惟雄特天討既申羣酋惕息槖戈偃革告成辟雍聲教<lb/>
　遐暨萬國來同惟我<lb/>
聖祖親平大漠巍功煥文邁桓軼酌流光悠乆視此銘辭<lb/>
　繼志述事念茲在茲<lb/>
　　　黄河<hi>并序</hi>
<pb n="KR2k0050_WYG_085-19a"/>
　河源發於塞外流經萬里餘始由中土入海曩曽遣<lb/>
　使探流窮源河之為利為害莫不洞悉近以巡省邉<lb/>
　隅駐蹕湖灘河朔一水瀠洄自西北來流不甚濁而<lb/>
　波緩岸隘而土堅白草蕭蕭黄沙彌望其中環抱約<lb/>
　地千二百餘里草豐水美便於畜牧明𢎞治間淪於<lb/>
　外夷地逼秦境時相寇擾故諸臣每言不宜棄此衆<lb/>
　議紛然人多不察恒惜其言之未用然使當日即用<lb/>
　其言加兵塞外揆理度勢豈遂能驅而逺之亦必徒<lb/>
<pb n="KR2k0050_WYG_085-19b"/>
　勞士馬耳朕嘗以收復河套之論謂其心忠於國則<lb/>
　可謂其灼見事機言之可行則未然也國家威徳所<lb/>
　布龍荒大漠與河套盡入版圗諸䝉古嵗修賮貢奉<lb/>
　職惟謹非務徳意綏柔詎兵力之所可制耶故臨流<lb/>
　増思詩示永乆<lb/>
洪流逺且長迢遥踰塞垣旋繞幾曲折沙雜波濤渾漸<lb/>
下漸開拓建瓴勢迅奔所經雖綿邈脈絡自有根東南<lb/>
藉輓輸䟽瀹煩討論昔嵗省隄防淮濟親臨軒今茲歴<lb/>
<pb n="KR2k0050_WYG_085-20a"/>
大荒羽衛成雲屯峻嶒兩岸間天寒落漲痕氷澌斷更<lb/>
續皛皛耀朝暾此中地沃饒水草佳且繁昔人議收復<lb/>
斯舉誠難言觀俗撫幽遐老㓜争攀援殊方亦蒼赤咸<lb/>
施沭浴恩期令歸化意來者如河源晝夜入滄海包括<lb/>
彌乾坤<lb/>
　　十一月三日泛舟黄河流凌始下舟行之頃河水<lb/>
　　　瑩潔波浪忽平<lb/>
黄濤何洶洶寒至始流凌解䌫風猶𦂳移舟浪不興威<lb/>
<pb n="KR2k0050_WYG_085-20b"/>
行宜氣肅恩布覺陽升化理應多洽囂氛頃刻澄<lb/>
　　脱脱城<lb/>
土墉四面築何堅地壓長河尚屹然國計思清荒服外<lb/>
早將糧粟實窮邉<lb/>
　　氷渡<hi>并序</hi>
　時河氷未合師行之頃忽報可渡次早行如平地<lb/>
雲深卓萬騎風勁響千旗半夜河氷合安然過六師<lb/>
　　鄂爾多斯行圍雉兔甚多<lb/>
<pb n="KR2k0050_WYG_085-21a"/>
地敞沙平河外天合圍雉兔日盈千籌邉正欲勞筋骨<lb/>
時控雕胡左右弦<lb/>
　　曉寒念將士<lb/>
長河凍結朔風攅帶甲横戈未即安每見霜華侵曉月<lb/>
最憐將士不勝寒<lb/>
　　河套西望<lb/>
往代存虚議今為我外藩河環沙磧暖境濶草灘繁錯<lb/>
落延綏接迷離朔漠吞時巡曽不到特示撫柔恩<lb/>
<pb n="KR2k0050_WYG_085-21b"/>
　　出塞<lb/>
　沿邉山行岡嶺崎嶇黄沙彌望因自榆林鎮取道塞<lb/>
　外沙淺途平水草咸便且十二日之程減半得達安<lb/>
　邉堡書以記之<lb/>
森森萬騎歴駝城<hi>榆林鎮一名駝城</hi>沙塞風清磧路平冰泮長<lb/>
河堪飲馬月來大野照移營郵籖紀地旬餘驛羽轡行<lb/>
邉六日程天下一家無内外烽銷堠罷不論兵<lb/>
　　渡黄河潼關駐蹕<lb/>
<pb n="KR2k0050_WYG_085-22a"/>
　星源來晉甸天險峙秦關波湧方舟速威明古戍閒萬<lb/>
　民瞻鳯輦百職集鵷班冬省經茲地移風先化頑<lb/>
　　　入陜西境<lb/>
　世逺山河在漢唐史有存風光移萬户景物換千門歎<lb/>
　昔當殷鑑疇今廣湛恩從來秦隴地莫使競心繁<lb/>
　　　望華山<lb/>
　一月風霜塵土中忽看翠盖擁三峯漢廷金掌今應笑<lb/>
　惟有華巔並古松<lb/>
<pb n="KR2k0050_WYG_085-22b"/>
　　　渭河見終南山<lb/>
　渭水自縈紆秦川喜清曠山勢何岧嶤經過絶塵坱馬<lb/>
　首見層巒直挿青霄上雲際有飛泉朝光明畫嶂石險<lb/>
　登臨難心寒不可量太乙本仙源天都聊騁望嵗嵗松<lb/>
　柏林遐睇心神暢問俗戒征途便欲慰幽訪<lb/>
　　　冬至抵西安遥祝<lb/>
皇太后萬夀<lb/>
　葭管初囬日景長西巡行幸抵披香願將唐句南山夀<lb/>
<pb n="KR2k0050_WYG_085-23a"/>
遥捧蓬萊萬里觴<lb/>
　　長安行<lb/>
河山天險古金湯都邑規模溯漢唐陸海膏腴本沃壤<lb/>
秦風慓悍稱巖疆每因睠念勞中夜忍使時巡後一方<lb/>
逺幸衝寒訪民隠終南太華遥相望豳岐不乏耕織業<lb/>
漆沮尚存蒐狩塲重農藏富屢詔諭雨暘時若歌豐穰<lb/>
雄兵超距賈餘勇野老謳吟多宿糧要令遐陬沾湛露<lb/>
詎以無事弛邉防大閱三軍訓甲士來朝諸部趨蕃王<lb/>
<pb n="KR2k0050_WYG_085-23b"/>
蠲租恤下恩未巳共躋仁夀樂且康渭水氷消囬暖律<lb/>
南山烟靄動初陽停鑾懐古還披巻宵旰勤求意不忘<lb/>
　　西安偶作<lb/>
八水源秦隴山河輔帝京此方文武職須教盡和平<lb/>
　　回鑾至華隂欲登華山因風霧所阻<lb/>
踟蹰風霧阻蓮峰未識雲臺止水溶秦地山川聊一望<lb/>
方輿畎畝盡三農兵民擁道心隨仗文武攀轅淚滿容<lb/>
涼徳何能衢壤樂皆因嵗乆慶時雍<lb/>
<pb n="KR2k0050_WYG_085-24a"/>
　　大閱賜陜西固原鎮西鳯協副將<hi>臣</hi>康㤗<lb/>
南苑風髙水潦收旋催羽對肅貔貅九天鼓吹鳴金鐲<lb/>
萬乘旌旄擁翠虬馬足過時殘雪盡巒峰逥處朔雲浮<lb/>
宣威端在承平日自昔經邦有大猷<lb/>
　　擊匈奴詔<hi>文帝三年</hi>　　　　　　　漢書<lb/>
漢與匈奴約為昆弟無侵害邉境所以諭遺匈奴甚厚<lb/>
今右賢王離其國將衆居河南地非常故往來入塞捕<lb/>
殺吏卒敺侵上郡保塞蠻夷令不得居其故陵轢邉吏<lb/>
<pb n="KR2k0050_WYG_085-24b"/>
入盗甚驁無道非約也其發邉吏車騎八萬詣髙奴遣<lb/>
丞相灌嬰將擊右賢王<lb/>
　　徙請作昌陵大匠詔<hi>成帝永始二年</hi>　同前<lb/>
前將作大匠萬年知昌陵卑下不可為萬嵗居奏請營<lb/>
作建置郭邑妄為巧詐積土増髙多賦斂繇役興卒暴<lb/>
之作卒徒䝉辜死者連屬百姓罷極天下匱竭常侍閎<lb/>
前為大司農中丞數奏昌陵不可成侍中衛尉長數白<lb/>
宜早止徙家反故處朕以長言下閎章公卿議者皆合<lb/>
<pb n="KR2k0050_WYG_085-25a"/>
長計首建至䇿閎典主省大費民以康寧閎前賜爵關<lb/>
内侯黄金百觔其賜長爵關内侯食邑千户閎五百户<lb/>
萬年佞邪不忠毒流衆庶海内怨望至今不息雖䝉赦<lb/>
令不宜居京師其徙萬年敦煌郡<lb/>
　　下關中諸將璽書<hi>光武</hi>　　　　　後漢書<lb/>
制詔大司馬虎牙建威漢中捕虜武威將軍虜兵猥下<lb/>
三輔驚恐栒邑危亡在於旦夕北地營保按兵觀望今<lb/>
偏城獲全敵兵挫折使耿定之屬復念君臣之義征西<lb/>
<pb n="KR2k0050_WYG_085-25b"/>
功若丘山猶自以為不足孟之反奔而殿亦何異哉今<lb/>
遣大中大夫賜征西吏士死傷者醫藥棺殮大司馬以<lb/>
下親弔死問疾以崇謙讓<lb/>
　　追賜朱勃子穀詔<hi>明帝</hi>　　　　　　同前<lb/>
告平陵令丞縣人故雲陽令朱勃建武中以伏波將軍<lb/>
爵土不傳上書陳状不顧罪戾懐旌善之心有烈士之<lb/>
風詩云無言不讐無徳不報其以縣見穀二千斛賜勃<lb/>
子若孫勿令詣闕逺謝<lb/>
<pb n="KR2k0050_WYG_085-26a"/>
　　追祠太尉楊震詔<hi>順帝</hi>　　　　　　同前<lb/>
故太尉震正直是與俾匡時政而青蠅㸃素同茲在藩<lb/>
上天降威災眚屢作爾卜爾筮惟震之故朕之不徳用<lb/>
彰厥咎山崩棟折我其危哉今使太守丞以中牢具祠<lb/>
魂而有靈儻其歆享<lb/>
　　賜郭淮詔<hi>魏嘉平二年</hi>　　　　三國魏志<lb/>
昔漢川之役幾至傾覆淮臨危濟難功書王府在關右<lb/>
三十餘年外征㓂虜内綏民夷比嵗以來摧破廖化禽<lb/>
<pb n="KR2k0050_WYG_085-26b"/>
虜句安功績顯著朕甚嘉之今以淮為車騎將軍儀同<lb/>
三司持節都督如故<lb/>
　　賜夏侯道遷詔<hi>北魏世宗</hi>　　　　　魏書<lb/>
將軍前識機運已投誠欵而中逢猜間致有播越復翻<lb/>
然風返建茲殊效忠貫古烈義動遐邇漢鄭既開勢翦<lb/>
庸蜀混同之畧方自斯始擒凶掃惡何快如之想餘黨<lb/>
悉平西南清盪經算淹朔當有劬勞所請軍宜别勅<lb/>
　　又賜道遷璽書　　　　　　　　　同前<lb/>
<pb n="KR2k0050_WYG_085-27a"/>
卿忠義夙挺期委自昔中有事因以致乖舛知能乘機<lb/>
豹變翻然改圗奨率同心萬里投順逺舉漢中為開蜀<lb/>
之始洪規茂畧深有嘉焉今授卿持節散騎常侍平南<lb/>
將軍豫州刺史豐縣開國侯食邑一千户并同義諸人<lb/>
尋有别授王師數道絡繹電邁遣使持節散騎常侍都<lb/>
督征梁漢諸軍事鎮西将軍尚書邢巒指授節度卿其<lb/>
善建殊效稱朕意焉<lb/>
　　勞同州刺史達奚武璽書<hi>北周髙祖</hi>北周書<lb/>
<pb n="KR2k0050_WYG_085-27b"/>
公年尊徳重弼諧朕躬比以隂陽僭序時雨不降命公<lb/>
求祈止言廟所不謂公不憚危險遂乃逺陟髙峯但神<lb/>
道聰明無幽不燭感公至誠甘澤斯應聞之嘉賞無忘<lb/>
於懐今賜公雜綵百疋公其善思嘉猷匡朕不逮念坐<lb/>
而論道之義勿復更煩筋力也<lb/>
　　移都城於龍首山詔<hi>隋文帝</hi>　　　　隋書<lb/>
朕祇奉上元君臨萬國屬生人之敝處前代之宫常以<lb/>
為作之者勞居之者逸改創之事心未遑也而王公大<lb/>
<pb n="KR2k0050_WYG_085-28a"/>
臣陳謀獻䇿咸云羲農以降至於姬劉有當代而屢遷<lb/>
無革命而不徙曹馬之後時見因循乃末代之晏安非<lb/>
往聖之宏義此城從漢以來彫殘日乆屢為戰塲舊經<lb/>
喪亂今之宫室事近權宜又非謀筮從龜占星揆日不<lb/>
足建皇王之邑合大衆所聚論變通之數稽幽顯之符<lb/>
同心固請情詞深切然則京師百官之府四海歸向非<lb/>
朕一人之所獨有茍利於物其可違乎且殷之五遷恐<lb/>
人盡死是則以吉凶之土制長短之命謀新去故如農<lb/>
<pb n="KR2k0050_WYG_085-28b"/>
望秋雖暫劬勞其究安宅今區宇寧一隂陽順序安安<lb/>
以遷勿懐胥怨龍首山川原秀麗卉物滋阜卜食相土<lb/>
宜建都邑定鼎之基永固無窮之業在斯公私府宅規<lb/>
模逺近營搆資費隨事條奏<lb/>
　　褒長安令李朝隠制<hi>唐睿宗</hi>　　册府元龜<lb/>
夫不吐剛而謟上不茹柔而黷下者君子之事也踐霤<lb/>
必繩登車無屈者正人之務也中大夫行長安縣令李<lb/>
朝隠見義不回強直自遂亟聞佳勝累著能名近者品<lb/>
<pb n="KR2k0050_WYG_085-29a"/>
官入宦有干儀式遂能責之以禮繩之以愆但宧豎之<lb/>
流多有憑恃柔寛之代必弄威權每觀載籍嘗為嘆息<lb/>
朕規戒前古勤求典憲能副朕意實在斯人虞延持皇<lb/>
后之客梅陶鞭太子之傅古稱遺直復見於今思欲旌<lb/>
其美行遷以重職為時當閱户政在養人宜加一階用<lb/>
表剛烈<lb/>
　　褒魏知古諫獵渭川手詔<hi>先天元年冬</hi>舊唐書<lb/>
朕頃向温泉觀省風俗時因暇景掩渭而畋方開一面<lb/>
<pb n="KR2k0050_WYG_085-29b"/>
之羅式展三驅之禮躬親校獵聊以前禽豈意卿有箴<lb/>
規輔予不逮今賜物五十段用申勸奬<lb/>
　　幸新豐及同州敕　　　　　　　　蘇頲<lb/>
勅虞之四朝且編區㝢漢之三輔本同京師善於古者<lb/>
考於今發乎邇者應乎逺若順豫之事缺則紊於王制<lb/>
巡遊之典備則慮於人勞朕受命膺期勵精設教幸乾<lb/>
坤幽贊風雨咸若百物既阜三農已登同穎薦於宗廟<lb/>
穭穗生於郡國我無大桀實欣於嵗取人有小康未果<lb/>
<pb n="KR2k0050_WYG_085-30a"/>
於時邁但左翊之地近入黄圖新豐之邑甫鄰青綺山<lb/>
川宫館咫尺相望欲過灞亭而渉□經沙阜而臨渭見<lb/>
彼耆耋問其疾苦察長吏之政恤黎甿之寃盖所以展<lb/>
義陳詩觀風問俗始自畿甸化於天下宜以今月二十<lb/>
五日幸長春宫停五日縁頓所須並令所司支備一事<lb/>
以上不得干擾州縣發日唯量將飛騎萬騎行更不須<lb/>
别遣兵馬及妄有科喚朕此行之處不得進奉在路有<lb/>
稱寃苦州縣不能䟽决者委御史金吾收状為進各勉<lb/>
<pb n="KR2k0050_WYG_085-30b"/>
所職副朕意焉<lb/>
　　幸長安制　　　　　　　　　　　前人<lb/>
門下觀俗省方所以愛人治國尊崇廟貌所以事神享<lb/>
親欽若㫺典此言大哉朕祗膺鴻業積念咸秦去嵗欲<lb/>
幸洛京已發成命旋屬重營太廟因將中止誠以其繩<lb/>
則扳功且未即展鈴效駕信弗可違終肆覲於東方恒<lb/>
載馳於西土流晷不駐通喪永畢象居始成如在増慕<lb/>
朕之前志日夕匪遑故可以詩陳肅雝禮極禋祀神明<lb/>
<pb n="KR2k0050_WYG_085-31a"/>
之奥時惟雍州稼穡有年莫若關輔王假用吉后來其<lb/>
蘇實獲我心俾從人欲可以今年十月取北路幸長安<lb/>
所司凖式路在節省無得勞費主者施行<lb/>
　　幸西京制　　　　　　　　　　張九齡<lb/>
勑朕所時邁皆順物情頃屬關輔無年遽爾東幸固非<lb/>
為已將以息人今百穀既成庶務皆省而五陵所奉誠<lb/>
在京師安可更留周南有闕時薦宜以來年正月七日<lb/>
取南路幸西京所司凖式應行幸所須務從節減所申<lb/>
<pb n="KR2k0050_WYG_085-31b"/>
明為條例勿使勞煩<lb/>
　　授宋璟兼京兆尹制　　　　　　　蘇頲<lb/>
勅惟雍設都實難其理尹京鎮俗不易其才御史大夫<lb/>
上柱國廣平郡開國公宋璟天假直清時歸方正端莊<lb/>
以立奸慝遷於望風果斷而行綱維成於不日衣冠所<lb/>
重人吏攸欽俾承彈糾之餘乃綜浩穰之劇可兼京兆<lb/>
尹餘如故<lb/>
　　授蕭璿京兆尹制　　　　　　　　同前<lb/>
<pb n="KR2k0050_WYG_085-32a"/>
黄門九牧之重列為州伯四方之則求於京兆或匪其<lb/>
才莫膺茲任左散騎常侍上柱國東郡留守蕭璿體峻<lb/>
而整氣剛而直慎必兼清文能飾吏慈惠可以應務嚴<lb/>
明可以訓人故當權豪革心貴戚斂手三王迭拜况其<lb/>
甫嗣家聲二鮑相承未若累光朝奨休命斯允僉言所<lb/>
屬可京兆尹勲如故<lb/>
　　授賈至京兆尹制　　　　　　　　常衮<lb/>
門下方外甫定惟新制度必於根本源流正之以丕式<lb/>
<pb n="KR2k0050_WYG_085-32b"/>
於十有三牧縣内之御萬邦所瞻將自中刑外致一其<lb/>
政化若獨任辦吏何以模楷故前代尹京多用經術之<lb/>
士翟方進雋不疑皆首叅此選稱於轂下今亦因其制<lb/>
而進用也正議大夫行尚書兵部侍郎信都縣開國男<lb/>
賜紫金魚袋賈至髙文典册合於韶雅五經大義㑹於<lb/>
宗極識畧精技輔之以仁全節致命形於危難歴階要<lb/>
重澹然虚懐宗伯以和神人夏官以糾邦國乆於叅貳<lb/>
多所發揮省理持綱亦既詳審朝有大議訪求所得於<lb/>
<pb n="KR2k0050_WYG_085-33a"/>
公卿大夫之間舉漢魏名臣之奏不失其政有補於時<lb/>
加以經務大才堪任煩劇艱虞一紀曠廢百度有司失<lb/>
職京邑尤甚頻有賑救差可條緝今京府九卿率由舊<lb/>
典大變風俗以明朝綱統尹之重益難其任仗賢立政<lb/>
叅領南臺懋乃休績慎乃出令以懲強猾以惠困窮舉<lb/>
能其官則理稱匪其人則敗端本靖末爾其誡之可守<lb/>
京兆尹兼御史大夫散官勲封賜如故<lb/>
　　授辛徳謙丹延團練使制　　　　　同前<lb/>
<pb n="KR2k0050_WYG_085-33b"/>
勅上郡北地義渠故國臨制戎狄屏於關中當此襟要<lb/>
難於鎮守前朔方留後左廂兵馬使同節度副使開府<lb/>
儀同三司試太常卿兼御史中丞單于副都䕶充振武<lb/>
軍使上柱國辛徳謙山西出将代有勲業長才偉畧主<lb/>
之以忠峻節用斷服之以禮頃者職貳留府朔垂分鎮<lb/>
横絶大漠堅守孤城能詳武經載討軍實推以恩信濟<lb/>
其威懐士卒知方羌夷服化休有茂績著於北邉用觀<lb/>
勞臣俾膺重任委以藩事捍茲戎疆列在儲寀之右叅<lb/>
<pb n="KR2k0050_WYG_085-34a"/>
於憲臺之長中外兼榮服我嘉命可試太子詹事兼御<lb/>
史大夫持節都督延州諸軍事兼延州刺史充丹延兩<lb/>
州都團練使守捉使散官勲封如故<lb/>
　　授韋覃萬年縣令徐演長安縣令制　同前<lb/>
勅朝議郎行尚書工部員外郎賜緋魚袋韋覃朝奉郎<lb/>
行尚書倉部員外郎上柱國賜緋魚袋徐演等器行純<lb/>
備文以彰之尤通政體必本經術直道以進當官而行<lb/>
執憲字人早揚厥職自叅俊茂之選各舉彌綸之要遵<lb/>
<pb n="KR2k0050_WYG_085-34b"/>
我風化始於京兆素稱雄劇今則倉廩空虛戎車未寧<lb/>
兵食屢調嵗有倍征之重用過經費之數公私抗蔽人<lb/>
户離逷雖難理之任又屬艱虞而制事之宜亦有工拙<lb/>
苟或貞介純白端誠奉公恭敬以仁明察以斷不虐鰥<lb/>
寡不阿貴強以茲撫馭庶有蘇息擇才而授政豈逺哉<lb/>
俾爾化神皋之俗分司𨽻之路考其能否當有遷黜勉<lb/>
思誡勅以副憂勤覃可守萬年縣令演可守長安縣令<lb/>
散官勲賜俱如故<lb/>
<pb n="KR2k0050_WYG_085-35a"/>
　　備朔方詔<hi>大厯九年</hi>　　　　　　　册府<lb/>
自古聖帝明王之臨御也莫不法乾坤之覆載體山川<lb/>
之受納立徳於太上還淳於至道清净無事保合太和<lb/>
濟於羣生洽於四海豈垂意兵革勞心戰争也盖有徳<lb/>
化之所不綏招懐之所未諭不式王命毒流生人故有<lb/>
除暴禁淫之師安人止戈之武則神農黄帝尭舜禹湯<lb/>
之所不免也朕君臨萬邦十有三載薄徳内愧中夜再<lb/>
興至如易簡寛仁恭黙元淡素懐所慕終食豈忘然自<lb/>
<pb n="KR2k0050_WYG_085-35b"/>
承統已來屬當多難伊川有盜國之孽朔野有叛君之<lb/>
將江湖海島伏戎數輩其在右武安能解嚴所以請於<lb/>
宗廟親授經畧誅詰姦宄摧殄暴強三年之間方内底<lb/>
定此皆皇天佑我烈祖羣后戴予一人是用集大勲於<lb/>
國家保萬姓於區夏豈朕寡薄能及此邪每思偃兵姑<lb/>
務柔逺將息馬以論道期舞干而修徳而西戎負約間<lb/>
嵗犯邉朕嘗棄細過庶𢎞大體疆臣兵吏亟請長驅屢<lb/>
有誡勅不令掩襲兼約遊騎不許擒生即或誤執亦使<lb/>
<pb n="KR2k0050_WYG_085-36a"/>
還遣固以亭育之義豈限窮荒撫綏之恩寧殊逺邇故<lb/>
布文告以訓之敘舅甥以睦之彼亦嘗遣聘臣來修舊<lb/>
好玉帛之禮以至於上國熢燧之候已及於近郊長其<lb/>
無厭昧於事大去冬踰我關隴入我郇邠驅人之馬牛<lb/>
掠人之士女朕許其通好本在人安乘此不虞飜貽我<lb/>
詐每一興念悼於厥心豈朕不叶於親鄰有負於恩信<lb/>
猶期懲艾未忍討除今大閱甲兵以増扞禦且𢎞不戰<lb/>
之道用舉備邉之常所以然者念其載勤欵疏求繼嘉<lb/>
<pb n="KR2k0050_WYG_085-36b"/>
姻事或由衷義從割愛因之寧逺豈復顧私當罷四方<lb/>
之師永全二國之好倘更侵冒必示威刑宜令子儀以<lb/>
上郡北地四塞五原義渠稽胡鮮卑諸部馬歩五萬衆<lb/>
嚴㑹栒邑克壯舊軍抱玉以晉之髙都韓之上黨河湟<lb/>
義從汧隴少年凡三萬衆横絶髙壁斜界連營馬璘以<lb/>
西域前庭車師後部兼廣武之戎下蔡之徭凡三萬衆<lb/>
據於朝那遏當路之塞忠誠以盧龍桞城洎在北平漢<lb/>
東諸鎮江黄申息之師凡三萬衆屯於回中張大軍之<lb/>
<pb n="KR2k0050_WYG_085-37a"/>
援忠誠以武落别校右地奇鋒凡二萬衆出岐陽而北<lb/>
㑹希讓以三輔太常之徒六郡良家之子自渭上而西<lb/>
合汴東淄青河陽幽冀總四萬衆分列前後魏成徳昭<lb/>
義永平總六師衆大舒左右朕内整禁旅親誓諸將資<lb/>
以千金之費錫以六牧之馬戎裝戰器軍用邉儲各有<lb/>
司存素皆精辦咨爾将相文武宣力之臣夫師克在和<lb/>
善陣不戰各宜保據經界屯據要衝斥候惟明首尾相<lb/>
應若能悔過何必勞人如或不然自當伐罪然後眷求<lb/>
<pb n="KR2k0050_WYG_085-37b"/>
統一以致諸部進取之宜俟於後命各敬爾守無黷武<lb/>
經賞罰之科國有明典宣示中外知朕意焉<lb/>
　　授髙重同州刺史兼防禦使制　　李虞仲<lb/>
勅漢號左馮翊分理浩穰近者非清名顯秩不在茲選<lb/>
正議大夫行給事中上柱國渤海縣開國男食邑三百<lb/>
户賜紫金魚袋髙重沉厚守道貞介操身以禮法為踐<lb/>
履之途以學行為游泳之地堅金不耗止水無波穆然<lb/>
士風休有美論屬者侍周禁署駁議𤨏闈重席有戴憑<lb/>
<pb n="KR2k0050_WYG_085-38a"/>
之名通經得陳邵之美侍從之暇傅益𢎞多移於牧人<lb/>
宜有善政吾以商原故地豐水攸同襟帶山川接畛甸<lb/>
服掌離宫之管鑰領近關之式遏俾揚風化思得兼材<lb/>
爾宜提舉政經蘇息物力清静率下以奉詔條用答寵<lb/>
榮勿替休問可使持節同州諸軍事同州刺史充本州<lb/>
防禦長春宫等使散官勲封賜如故<lb/>
　　李晟鳯翔隴西節度兼涇原副元帥制　陸贄<lb/>
周之元老以分陜為重漢之丞相以憂邉見稱故方岳<lb/>
<pb n="KR2k0050_WYG_085-38b"/>
克寧疆埸不聳安人保大致理之端今所以重煩上台<lb/>
作鎮西土奉天定難功臣司徒兼中書令充神䇿軍節<lb/>
度鄜坊丹延等州觀察處置等使仍充京畿渭北鄜州<lb/>
華州兵馬副元帥上柱國合川郡王李晟勵清剛之操<lb/>
體博大之徳適時通變而大節不奪虚受廣納而獨斷<lb/>
自明奉法以身推功以下衆無犯命人用樂從懐徳畏<lb/>
威令行禁止誓羣帥於危疑之際駐孤軍於板蕩之中<lb/>
氣凌風雲誠動天地一皷而兇徒懾北再駕而都邑廓<lb/>
<pb n="KR2k0050_WYG_085-39a"/>
清師皆如歸人不知戰再安社稷功格皇天而明識秉<lb/>
彛清風激俗雅尚恬曠為謙有光朕以汧隴近郊扶風<lb/>
右地川阜連亘抵於回中保障名城藩屏王室所屬誠<lb/>
重付之元臣兼二將之甲兵崇十連之元帥宣威耀武<lb/>
罷警息兵俾予仰成時乃丕烈可兼鳯翔尹充鳯翔隴<lb/>
右節度營田觀察處置等使仍充鳯翔隴右涇原節度<lb/>
管内諸軍及四鎮北亭行營兵馬副元帥改封西平郡<lb/>
王功臣本官兼官如故<lb/>
<pb n="KR2k0050_WYG_085-39b"/>
　　渾瑊京畿金商節度使制　　　　　前人<lb/>
王者之制安不忘危𢎞其道則文武齊致教其人則農<lb/>
戰兼務故雖縣内不可去兵况宻邇㓂虞干紀稔慝都<lb/>
邑郊甸騷然靡寧聿求信臣特建戎號濟人夷難允屬<lb/>
勲賢京畿渭北節度使兵部尚書行在左都虞候渾瑊<lb/>
忠貞博厚温恭簡肅持重不撓好謀而成居業克敦其<lb/>
詩書受賜每陳於廊廡能推誠而撫下不伐已以拒人<lb/>
委任中外咸著聲績夷險一貫隠然殿邦朕越在郊坰<lb/>
<pb n="KR2k0050_WYG_085-40a"/>
偪於兇醜授之師律式是戎昭侍衛増嚴斥候無爽檢<lb/>
身齊衆同士伍之勞苦敦陣整旅壯行列之威容静以<lb/>
伐謀動而制勝臨危勵節予有賴焉王圻之内沃壤千<lb/>
里綿亘商嶺屏於南門觀風靖人詰禁誅暴俾爾兼領<lb/>
用孚於休可京畿渭北渭南節度觀察處置等使餘並<lb/>
如故<lb/>
　　改梁州為興元府升洋州為望州詔　前人<lb/>
自昔多虞順時而動古公避狄兆永祚於岐下髙帝徙<lb/>
<pb n="KR2k0050_WYG_085-40b"/>
蜀建雄圗於漢中王蹟所興子孫是奉覩遷居於遐阻<lb/>
知致君之艱難矧天下為家不常厥邑王者所至四方<lb/>
㑹同崇號設都於是乎在朕遭罹冦難播越梁岷烝庶<lb/>
煩於供億武徒勤於捍衛凡百執事各奉厥司人皆競<lb/>
勸物以豐給嘉乃成績予懐不忘今大憝已除京邑甫<lb/>
定將旋法駕展敬園陵眷於是邦復我興運宜其崇大<lb/>
以示將來古者天子省方則問百年䘏百姓以頒慶賜<lb/>
以茂勲勞用𢎞布澤之恩式慰來蘇之望宜改梁州為<lb/>
<pb n="KR2k0050_WYG_085-41a"/>
興元府其署置官資望一切與京兆河南府同南鄭縣<lb/>
升為赤縣諸縣並升為畿縣見在州縣官各令終考秩<lb/>
至考滿日放選依本資處分耆夀與板授五品官仍並<lb/>
賜緋先已賜緋並賜紫典正等各賜勲五轉百姓除先<lb/>
減放税錢外更給復一年洋州宜升為望州見任州官<lb/>
亦並令終考秩並諸縣官等各減兩選無選可減者各<lb/>
加三階應山南西道節度下將士除扈從迎駕已經改<lb/>
官者餘並即與甄敘嗚呼古先哲王東征西怨顧予不<lb/>
<pb n="KR2k0050_WYG_085-41b"/>
徳重於勤人撫心咎已良増愧嘆宣示有衆明知朕懐<lb/>
　　甄奬陷賊守節官詔　　　　　　　前人<lb/>
沮勸二柄國之大綱奬善懲違固不可廢頃者賊臣搆<lb/>
亂京邑震騷惟茲土人奔竄無所或從其誘脅遂染汚<lb/>
名或守以純誠竟全貞節昨所司奏議但舉刑章坐累<lb/>
者各已條疏守節者並未甄異忠正而不報豈朕意焉<lb/>
應在京百司及京兆府長安萬年兩縣去年十月三日<lb/>
見在職事官在城陷於賊中潛藏不受逆命並諸色前<lb/>
<pb n="KR2k0050_WYG_085-42a"/>
資官被偽署官爵頻遭廹脅首末不出事跡昭著衆所<lb/>
明知者並委御史臺訪察勘覆其事勿容虚濫仍限今<lb/>
月内具名銜事跡聞奏五品已上及常叅官已受替者<lb/>
委中書門下與處分六品已下各減三選不拘考例聽<lb/>
集其未得資被替非時放選仍稍優與處分如已喪亡<lb/>
者並與追贈使恩加存殁以稱朕懐<lb/>
　　授唐朝臣振武節度論惟明鄜坊觀察使制<lb/>
　　　　　　　　　　　　　　　　　前人<lb/>
<pb n="KR2k0050_WYG_085-42b"/>
分命使臣統臨方岳弛張之道盖亦從宜近甸無虞則<lb/>
但亷風俗邉陲式遏則兼假旌旄名制雖殊委任俱重<lb/>
膺是選命莫非勲賢開府儀同三司檢校兵部尚書兼<lb/>
鄜州刺史鄜坊丹延等州節度觀察處置等使平樂郡<lb/>
王唐朝臣嘗總偏師遘於多難仗義率衆臨危不回保<lb/>
全關衝抗絶兇逆守而能固出則有功每急病而讓夷<lb/>
嘗以寡而敵衆竟殱大憝克集茂勲炳然真心堅若金<lb/>
石洎息師旋歸按俗頒條軍旅慰安流庸悦附奉天定<lb/>
<pb n="KR2k0050_WYG_085-43a"/>
難功臣開府儀同三司檢校工部尚書兼左金吾衛大<lb/>
將軍充右街使上柱國建康郡王論惟明釋位勤王有<lb/>
赴難之節捍城禦㓂有持危之功奉主忘身棄家從國<lb/>
赴自郊甸載踰巴梁險阻艱難靡不陪扈忠義所在死<lb/>
生以之乆司禁戎益茂勲績器質敦實識度寛敏通明<lb/>
吏職練達武經本之以純良輔之以才術俾居藩翰僉<lb/>
謂汝諧朕以北控單于國之巨鎮彼方戎帥沉錮是嬰<lb/>
卧䕶邉軍已淹寒暑憫其盡瘁難以重煩爰咨信臣更<lb/>
<pb n="KR2k0050_WYG_085-43b"/>
踐厥職朝臣可依前檢校兵部尚書兼單于大都督䕶<lb/>
御史大夫充振武綏銀鄜勝等州節度營田處置押藩<lb/>
落等使惟明可依前檢校工部尚書兼鄜州刺史御史<lb/>
大夫充鄜坊丹延等州都防禦觀察處置等使餘並如<lb/>
故<lb/>
　　授李思讓延州節度使制　　　　　韓儀<lb/>
門下夫息亂以静濟道者權當底定干戈之時乃更易<lb/>
節旄之任寧辭改作式貴叶宜不移将相之榮别奉蕃<lb/>
<pb n="KR2k0050_WYG_085-44a"/>
宣之寄用光勲傑爰舉寵章具官某氣薄雲天志堅金<lb/>
石藴翦起之雄勇負㓂賈之智謀誠明可以伏鬼神義<lb/>
烈可以貫風雨累代以勲勞報國狥節忘生一門以忠<lb/>
孝承家推心濟物功銘鐘鼎誓著山河每逢多難之秋<lb/>
必奮安危之用昨以邠岐動衆畿甸匪寧授以統臨錫<lb/>
之鈇鉞舉旄効命投袂連行備聞靡盬之誠克抱盡敵<lb/>
之意朕念兵革繁興十有八載蒸黎板蕩邑里洞虚為<lb/>
人父母之心深慙凉徳拯國艱危之運惟有責躬爰議<lb/>
<pb n="KR2k0050_WYG_085-44b"/>
罷兵用安率土又念昨者邠人不令潛持兩端有悞軍<lb/>
機遂成退守復臨彼土自不懐安雖欲撫寧諒難輯睦<lb/>
是乃換雙旌之雄重割兩郡之膏腴成一家千里之封<lb/>
列三鎮十連之貴勉思勤竭膺我寵靈<lb/>
　　授盧士玫權知京兆尹制　　　　　元稹<lb/>
勅朕日出而御便殿召丞相已下計事而大京兆得在<lb/>
其中非常吏也誠以為海内法式自京師始輦轂之下<lb/>
盗賊為先尹正非人則賢不肖阿枉奏覆隔塞則上下<lb/>
<pb n="KR2k0050_WYG_085-45a"/>
不通假之恩威用讋豪右具官盧士玫自居郎署執政<lb/>
者言其温重不回守法專固副内史事物議歸之日者<lb/>
景陵將建龜筮有時予心怛然懼不克濟爾嘗倅職應<lb/>
其供求和而不同儉而不隘竣於己事朕甚嘉焉試命<lb/>
元僚亦既不撓今圓丘甫及慶澤將施摽攘椎埋必有<lb/>
幸生之者案牘卒吏亦當因縁為奸公費則多而利不<lb/>
下究惟是數者爾司其憂為爾正名無恡操剸可權知<lb/>
京兆尹餘如故<lb/>
<pb n="KR2k0050_WYG_085-45b"/>
　　授唐慶萬年縣令制　　　　　　　前人<lb/>
勅朝議郎守尚書比部郎中賜緋魚袋唐慶輦轂之下<lb/>
豪黠剽輕擾之則獄市不容緩之則囊槖相聚是以前<lb/>
代惟京令得與御史丞分進道路以其捕逐之急也執<lb/>
事言爾慶頃𣙜束池鹵生息倍稱布露飴散於羅落之<lb/>
間而盗賊終不敢近推是為理真吾所求之劇令也無<lb/>
或畏避以艱<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>婺可守萬年縣令餘如故<lb/>
　　吉旼可守京兆府渭南縣令制　　　前人<lb/>
<pb n="KR2k0050_WYG_085-46a"/>
勅前河南府登封縣令吉旼畿邦之宰任得其人盖有<lb/>
以乂我黎庶足以張吾京師也自輦轂在鎬瀍洛務輕<lb/>
長令之善康東人者往往移𨽻内史今京兆尹季同以<lb/>
旼有幹蠱之稱流聞於西遂陳換縣之求無替字人之<lb/>
術可守京兆府渭南縣令<lb/>
　　韋珩等可京兆府美原等縣令制　　前人<lb/>
勅韋珩等昔先王眚災肆赦則殊死已降無不宥免而<lb/>
受賄枉法者獨不在數常常罪之以此防吏吏猶有豪<lb/>
<pb n="KR2k0050_WYG_085-46b"/>
奪於人者朕甚憫焉日者覃懐有過籍之賦使吾百姓<lb/>
無聊生於下非珩等為吾發覺則吾終不得聞東人之<lb/>
疾苦矣今美原藍田皆吾畿内之邑爾其為吾養理生<lb/>
息以惠困窮使天下長人之吏知朕明用亷激貪之意<lb/>
焉<lb/>
　　授銀州刺史劉頗河中府河西縣令制　前人<lb/>
勅劉頗朕以自鄜而北民悍政繁彌為難理乃詔執事<lb/>
求所以綏懐控壓之者皆曰頗在茲選且言其伐蔡之<lb/>
<pb n="KR2k0050_WYG_085-47a"/>
役嘗參事於懐汝之師部分弛張允叶軍政遂命試領<lb/>
州郡事衆果寧阜邉人宜之連帥以聞議請甄奨河西<lb/>
近邑擇吏惟精無恡牛刀為我烹割可依前件<lb/>
　　答京兆府二十四縣耆夀謝賑貸表　白居易<lb/>
朕勤求人隠慎䘏農功念播殖之時必資首種慮懸磬<lb/>
之日多乏見糧將便公私宜從斂散卿等名登庶老業<lb/>
守先疇各勉農人以副朕意所謝知<lb/>
　　張平叔可京兆少尹兼知府事制　　前人<lb/>
<pb n="KR2k0050_WYG_085-47b"/>
勅商州刺史張平叔為人亷直為政簡惠前後歴府掾<lb/>
邑宰郡守而去思來暮之謡繼聞於人聽焉及副鹽鐵<lb/>
官刺商雒部㑹課報政亦甲於他官自貞元已來用三<lb/>
科取士奉詳明政術可以理人之詔而得其名有其實<lb/>
者幾何人哉平叔居其一也能効若是何用不臧故事<lb/>
内史缺未補間亞尹得行大京兆事試可而即真者往<lb/>
往有之故其選任日益難重爾宜稱所舉慎厥職無堕<lb/>
大以勤小無急弱以緩強夕念朝行遵吾約束可京兆<lb/>
<pb n="KR2k0050_WYG_085-48a"/>
少尹知府事<lb/>
　　張正甫可同州刺史制　　　　　　前人<lb/>
勅馮翊吾左輔也分理浩穰率先風化故其選次任内<lb/>
史一等而冠四方岳牧之首焉宜求吏課髙位望重者<lb/>
分部共理以夾輔京師尚書右丞賜紫金魚袋張正甫<lb/>
自登臺閣為人讜直物論時望敬而重之及領藩部為<lb/>
政寛簡將吏黎庶信而愛之所謂朝廷正臣郡國良吏<lb/>
常有惠政加於是邦迨茲五年去思猶在故輟臺轄再<lb/>
<pb n="KR2k0050_WYG_085-48b"/>
委郡符宜敬服新命増修舊政俾吏畏如夏日人歸如<lb/>
流水慎於終始典於厥官可持節同州諸軍事守同州<lb/>
刺史充本州防禦使散官勲如故<lb/>
　　除閻巨源充邠寧節度使制　　　　前人<lb/>
門下華夷要地實為蕃漢鈇鉞重柄必授忠賢况乎犄<lb/>
角諸軍金湯中夏有坐甲䕶邉之旅任切於拊循有引<lb/>
弓犯塞之虞寄深於備禦内作心腹外張爪牙苟非信<lb/>
臣不在茲選奉天定難功臣開府儀同三司檢校尚書<lb/>
<pb n="KR2k0050_WYG_085-49a"/>
右僕射兼羽林軍統軍御史大夫上柱國定襄郡王食<lb/>
邑一千三百户閻巨源備知敵態明練兵符永惟頗牧<lb/>
之能宜授郇邠之寄長南宫而遷左揆壯西郊而委中<lb/>
權既圗前勞且佇來効於戲十聨之帥可以觀政萬夫<lb/>
之長可以樹勲勉𢎞令猷副我休命可檢校尚書左僕<lb/>
射使持節邠州諸軍事兼邠州刺史御史大夫充邠寧<lb/>
慶等州節度管内支度營田觀察處置等使功臣散官<lb/>
勲封並如故<lb/>
<pb n="KR2k0050_WYG_085-49b"/>
　　授李遜京兆尹制　　　　　　　　前人<lb/>
勅近嵗京兆長吏數遷誠不便時抑有其故或鈐鍵不<lb/>
謹吏縁為姦或鉤距太煩人受其弊既非中道皆不得<lb/>
已而罷之宜求恬智寛猛相濟者親諭斯㫖使乆於其<lb/>
職以息吾人浙江東道觀察使御史中丞李遜十年以<lb/>
來連守四郡或紛擾之際或荒饉之餘威惠所加罔不<lb/>
和輯賞其殊績擢在大藩自臨㑹稽一如舊政况省科<lb/>
禁以便俗通津梁以息征動遵詔條深副朝㫖江南列<lb/>
<pb n="KR2k0050_WYG_085-50a"/>
鎮良帥則多集課程功爾為稱首而内史之選乆難其<lb/>
人今予所求唯爾可使雖表率州部其委非輕然尹正<lb/>
京師所資尤急宜輟材於浩穰佇觀政於輦轂望爾有<lb/>
成無替厥命可依前件<lb/>
　　除裴向同州刺史制　　　　　　　前人<lb/>
馮翊之地宻邇郊畿分内史之政叅京師之化俾善所<lb/>
職其在得人京兆少尹裴向器藴利用學通政事乆試<lb/>
吏治頗著良能累守大郡入亞天府奉上撫下皆有可<lb/>
<pb n="KR2k0050_WYG_085-50b"/>
稱左輔之重爾膺其選况征賦猶重人庶未康實望良<lb/>
才與之共治勉副所舉往修厥官可同州刺史<lb/>
　　授薛伾鄜坊觀察使制　　　　　　前人<lb/>
勅鄜畤延安抵於中部羌人部落散在其間強悍成風<lb/>
易擾難理宜選寛明之使通知邉事者委以符節而糾<lb/>
綏之右金吾將軍薛伾服勤戎職練達吏道出入中外<lb/>
綿歴嵗年能一乃心以宣其力自加寵遇再執金吾徼<lb/>
廵有嚴夙夜匪懈在公若是何用不臧況為人沉静外<lb/>
<pb n="KR2k0050_WYG_085-51a"/>
和内肅按俗守封是其所能宜輟務於誰何俾宣風於<lb/>
亷察庶乎勞徠諸部綱紀列城奉詔條以安人參戎索<lb/>
以訓旅欽承厥命往復乃官仍踐冬卿式光重寄可檢<lb/>
校工部尚書充鄜坊等州觀察使<lb/>
　　王公亮可商州刺史制　　　　　　前人<lb/>
勅尚書司門郎中王公亮茂於學精於文文學之外有<lb/>
㭊毫刜鐘之用自佐戎律領郡符持憲為郎皆稱厥職<lb/>
吾前命劉遵古張平叔為商州刺史繼有善政人用乂<lb/>
<pb n="KR2k0050_WYG_085-51b"/>
安今爾代之守而弗失況商土瘠商人貧可以静理而<lb/>
阜安不宜改張而趨數以爾精敏當自得中可商州刺<lb/>
史<lb/>
　　授韋正貫京兆尹制　　　　　文苑英華<lb/>
勅權知京兆尹韋正貫詩不云乎京邑翼翼四方是則<lb/>
故趙張邉延馳名兩漢而不疑兼以儒學取重當時斯<lb/>
任也吾豈易哉爾敷用政術列為殊科再昇文字之途<lb/>
一舉雲霄之路近者拔於郡府以尹京師有抑強扶弱<lb/>
<pb n="KR2k0050_WYG_085-52a"/>
之心得通變適時之用煦若春日肅如秋霜干將淬而<lb/>
投刄皆虚騏驥馳而追風自逺重以郊天盛禮發號鴻<lb/>
恩訖事而物力安舒設禁而㓂攘帖息是用嘉乃成效<lb/>
寵之正名爾其奉上思盡臨事思權轄健吏而惠窮人<lb/>
簡簿書而提綱目處劇勿紊居閒勿遺俾椎剽絶跡於<lb/>
九衢枹鼓息鳴於五夜克揚顯績用繼前修<lb/>
　　勅軍司協助京縣捕盗<hi>太和四年</hi>　　册府<lb/>
如聞近日京城頻有冦賊府縣所由至少防制實難須<lb/>
<pb n="KR2k0050_WYG_085-52b"/>
假軍司共為捕察宜令左右神䇿各差人與府縣計㑹<lb/>
如有盗賊同力追擒仍具所差人數姓名並所配防界<lb/>
牒報京兆府應捕獲賊並先送府縣推問如有諸軍諸<lb/>
使勘騐知情狀如實是殺人及強盗罪跡分明不計贓<lb/>
之多少聞奏訖牒報本司便付京兆府決殺其餘即各<lb/>
牒送本司令准百姓例之罪科決待府司添補所由人<lb/>
力稍足即别條流其外縣有軍鎮處亦准此處分<lb/>
　　捕盗止法頭首勅<hi>開成三年</hi>　　　　同前<lb/>
<pb n="KR2k0050_WYG_085-53a"/>
輦轂之下法在肅清奸盗竊發理難容捨親仁坊今月<lb/>
五日賊依前委京兆府左右街使鳯翔邠涇金商同華等<lb/>
州切加捕逐如獲頭首准法科斷其餘支黨一切不問<lb/>
於戲唯此凶災是彰非徳情敢忘於罪已惠所貴於及<lb/>
人施令布和期於蘇息凡厥臣庶宜體朕懐<lb/>
　　答鳯翔節度使崔珙手詔<hi>大中初</hi>鳯翔府志<lb/>
省所奏當府周公祠舊有泉水枯竭十一月中因風泉<lb/>
水五處一時湧出又有七處見出并畫圗進上事具悉<lb/>
<pb n="KR2k0050_WYG_085-53b"/>
朕聞致理之代地出醴泉盖以澤可濟時徳推上善徴<lb/>
諸傳記最為休祥朕以虚庸敢膺元貺披圗見瑞省表<lb/>
増慚豈惟菲徳致之亦卿循良所感臨軒嘉嘆至於再<lb/>
三今賜名潤徳泉想宜知悉<lb/>
　　授崔珙鳯翔節度使制　　　　　　同前<lb/>
門下乃眷岐陽襟<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>擁漢古稱右輔以扶助王圻今為<lb/>
别京以屏翰戎落再煩元老往撫舊邦實資經國之謀<lb/>
尚副安邉之寄守太子少保崔珙禀粹嶽靈挺生國戚<lb/>
<pb n="KR2k0050_WYG_085-54a"/>
門容駟馬族盛八龍胸襟洞開智畧輻赴早以茂業踐<lb/>
於台衡宣力致君有犯無隠符叔敖之喜愠同伯玉之<lb/>
巻懐洎服休天朝保釐洛邑誠明之道華皓不踰能全<lb/>
素履之貞雅得大臣之體方叔之猷克壯師尹之望攸<lb/>
歸朕以保塞禦戎深圗良算餽軍艱食常在勞懐於是<lb/>
渇王商之儀形佇營平之籌畫伏蒲之奏前席忘疲既<lb/>
符咨嶽之求宜舉齋壇之典自閫以外爾實專之斷以<lb/>
宏才庶集吾事勉敷恩信務洽閭閻且慰恩思善圗政<lb/>
<pb n="KR2k0050_WYG_085-54b"/>
柄峻棘槐之禮命寵茅社之侯封服我徽章敬茲有土<lb/>
　　授髙承恭振武麟勝等軍節度使制<lb/>
　　　　　　　　　　　　　　　玉堂遺範<lb/>
門下㝢縣乂安戎羌即叙雖亭障無虞於侵軼而卒乘<lb/>
難廢於訓齊况乎保固邉方控臨塞地将付戎律是擇<lb/>
良才銀青光禄大夫充右街使上柱國渤海郡開國公<lb/>
食邑三千户髙承恭爾先父勤勞王家式遏邉陲戡定<lb/>
庸蜀事存竹帛功銘鼎彛惟爾承恭克荷堂構學通奇<lb/>
<pb n="KR2k0050_WYG_085-55a"/>
正業擅機謀寛𢎞得大將之風質厚有端人之操早升<lb/>
朝序累踐寵榮擁緹騎以徼巡勤彰夙夜建油幢以鎮<lb/>
撫績著公忠嗣乃家聲為余爪士朕以單于田地境接<lb/>
外蕃備紫塞之風煙屏黒山之㓂盗是用錫以旄節俾<lb/>
作翰垣於戲張奐守節却酋長之金鐻陳泰惟公緘豪<lb/>
右之寳貨遂得戎羌稽顙部落歸心行之非難勉企前<lb/>
哲㒺遺訓誡負我知人仍兼八座之崇式重三軍之任<lb/>
保茲終始懋乃嘉猷可檢校刑部尚書兼安北都䕶御<lb/>
<pb n="KR2k0050_WYG_085-55b"/>
史大夫充振武麟勝等軍州節度觀察處置等使散官<lb/>
勲封如故<lb/>
　　答兩省諫幸華清詔<hi>大中十年正月</hi>舊唐書<lb/>
朕以驪山近宫貞聖廟貌未嘗修謁自謂闕然今屬陽<lb/>
和氣清中外事簡聽政之暇或議一行盖崇禮敬之心<lb/>
非以盤遊為事雖申勅命兼慮勞人卿等職備禁闈志<lb/>
勤奉上援經據古列狀獻章載陳懇到之辭深睹盡忠<lb/>
之節已允來請所奏咸知<lb/>
<pb n="KR2k0050_WYG_085-56a"/>
　　授韓建華州節度制　　　　　　　楊矩<lb/>
門下越自去秋狩於太華萬乘所至兆人是歸而大無<lb/>
不周細無不具其間舉重典振條綱封畿肅清宫闕斷<lb/>
度㒺有廢事其故何哉吾有誠臣社稷之福今馮翊近<lb/>
藩襟帶河渭撫馭惟謹煙塵不驚将次廓清爰考前績<lb/>
官占蔽志吾何疑焉具官某星緯炳靈山河間氣理先<lb/>
正本謀必應機知義安居士皆盡力厚生利用人得保<lb/>
家閭閻則咸仰吏師軍旅則共推良将范宣子尤先興<lb/>
<pb n="KR2k0050_WYG_085-56b"/>
讓成安君止用作謀以標式大朝凖繩列鎮一受命則<lb/>
表章十上以得請為期一推心則忠孝兩全以奉公為<lb/>
本總是全徳實吾偉人今者沙澤之陽疆理相接厲階<lb/>
斯搆改作是宜俾兼統制之權允竚撫綏之惠爾當視<lb/>
同如華濟猛以寛則吾坦然人俟安一敬服丕命以孚<lb/>
於休<lb/>
　　答李克用請還京並飭討邠寧詔<hi>乾寧二年</hi>
　　　　　　　　　　　　　　　　舊唐書<lb/>
<pb n="KR2k0050_WYG_085-57a"/>
昨延王迴言卿憂時體國執禮輸忠接遇之間周旋盡<lb/>
節備知肺腑識我恩榮静惟尊主之心果契知臣之分<lb/>
朕欲取今月二十四日却復都城冀寧兆庶倚我勲徳<lb/>
有若長城速伸翦盪之謀以慰黔黎之望<lb/>
　　李茂貞封岐王加尚書令制　　　　吳融<lb/>
門下夫天有星辰為之綱所以保乎乾健地有山嶽為<lb/>
之鎮所以定乎坤柔故王者話夾輔之臣資股肱之任<lb/>
安危所係動静是憑其在周也則姬公盡心於經營其<lb/>
<pb n="KR2k0050_WYG_085-57b"/>
在漢也則綘侯竭力於匡贊惟天所相何代無才厥生<lb/>
英賢為我柱石拯茲艱運樹彼洪勲欲示褒旌爰加徽<lb/>
數具官某三光結粹一氣融精合鸞鳯之正音動諧律<lb/>
吕有麒麟之逸足逈出塵埃抱鐵石於寸心棲雪霜於<lb/>
勁節倜儻恢廓深沉温雅允為王國之楨實禀生人之<lb/>
秀自岐陽振跡隴右成功虬騰周翰之間鶚立漢壇之<lb/>
上弓鳴霹靂劔躍蜿蜒指揮而川陸可迴叱咤而風雲<lb/>
立變一居右輔累復皇都殊庸已煥於旂常嘉頌早傳<lb/>
<pb n="KR2k0050_WYG_085-58a"/>
於金石昨妖興肘腋釁起宫闈而能憤激衷腸宻施籌<lb/>
畫致禁軍之貔虎戮當路之豺狼安宗社於綴旈復乘<lb/>
輿如反掌人祗共慶華夏同歡既而仗瑞節以來朝秉<lb/>
桓圭而展敬静與之語簡而有常動叶生知克符中道<lb/>
披肝露膽皆本於至誠言發涕零必期於盡瘁感通天<lb/>
地激動人臣得不嘉乃奇功申茲異渥表爾優崇南省<lb/>
統率六宗尊大西郊封超五等在當時而難舉非盛烈<lb/>
而莫當傑立羣倫光流萬代勉膺朝奬敬答天休可守<lb/>
<pb n="KR2k0050_WYG_085-58b"/>
尚書令兼侍中仍封岐王餘官勲並如故<lb/>
　　授孫儲邠州節度使制　　　　　裴廷裕<lb/>
門下惟彼邠郇連近咸鎬雜華夏羌渾之俗有公劉后<lb/>
稷之風地控三州境延千里撫茲疲俗允屬名臣某官<lb/>
磊落喬松晶明片玉以雍睦作理家之本用詩書為干<lb/>
禄之基信厚難窺端莊不倚動皆顧行王逺每恥於妄<lb/>
言志切導人季路罕聞於宿諾明鏡利劒髙謝塵埃止<lb/>
水秋山居為圭表自抜於侯府選在明庭心惟業官舉<lb/>
<pb n="KR2k0050_WYG_085-59a"/>
不避事廣明中盗侵關輔兵滿京師恭惟先皇帝逺幸<lb/>
右蜀爾則佐彼上相首誅助桀之人贊我元勲大挫吠<lb/>
尭之黨爾後一麾出牧雙節升壇安人得賢太守之風<lb/>
訓兵盡真将軍之令龔黄並駕管樂齊肩疊是功庸宜<lb/>
増顯貴睠乃巨屏素號名藩爰自前朝必求名帥郭子<lb/>
儀以山河之誓戡定多虞白敏中以廊廟之尊經營薄<lb/>
伐近則洊興喪亂方苦流亡將欲戢彼干戈保其生聚<lb/>
朕意念人惟爾所宜静以撫封儉而植已弔彼凋殘之<lb/>
<pb n="KR2k0050_WYG_085-59b"/>
後𢎞其惠愛之仁副我殷憂佇爾蘇息大司空貴秩左<lb/>
光禄崇階亦遣進封皆勸為理茍孤委任其如法何<lb/>
　　勅冀王關西招討<hi>開平五年</hi>　　　　册府<lb/>
邠岐未滅關隴多虞宜擇親賢總茲戎重應關西同雍<lb/>
華鄜延夏等六道兵馬並冀王收管指揮凡有抽差選<lb/>
甲西面都招討使仍别奏聞庶合機權以寧邉鄙<lb/>
　　修奉關西陵寝詔<hi>後唐清泰元年</hi>　　册府<lb/>
列聖陵寝多在關西中興已來未暇修奉宜令京兆河<lb/>
<pb n="KR2k0050_WYG_085-60a"/>
南鳯翔等府耀州乾州奉陵諸縣其陵園有所闕漏本<lb/>
處量差人工修奉仍人給日食祭告下太常宗正寺參<lb/>
詳奏聞<lb/>
　　賜西京作坊使知麟州王慶民奬諭勅書<hi>宋仁宗</hi>
　　　　　　　　　　　　　　　　歐陽修<lb/>
勅王慶民省所奏准樞宻院劄子節文以臣撰成麟府<lb/>
二州絹圗一面並序目二册詣闕上進事具悉古之用<lb/>
兵者必因地形制方畧然後可以䇿勝敗之算運奇正<lb/>
<pb n="KR2k0050_WYG_085-60b"/>
之謀爾以材武之資有敏明之識自膺簡寄出守邉封<lb/>
而能周知山川險易之形歴覧亭障屯防之要列為凡<lb/>
目粲爾條陳不惟指掌於披圗足以因時而制變遽茲<lb/>
來上深契乃忠省閱以還歎嘉曷已放茲奨諭想宜知<lb/>
悉<lb/>
　　任守信遥郡刺史鄜延路駐泊兵馬鈐轄詔<lb/>
　　　　　　　　　　　　　　　　　前人<lb/>
國家自靈夏不賓邉隅多警議者率以謂用兵之道任<lb/>
<pb n="KR2k0050_WYG_085-61a"/>
將宜專恩信不乆則無以得士心山川不習則不可圗<lb/>
勝算自兵宿於野乆而無功此殆將帥數易之患也茍<lb/>
有能者無遽奪焉以爾具官任守信選以敏才臨於戎<lb/>
事肅軍捍㓂宣力有聞遽以飛章自言滿嵗顧乆親於<lb/>
矢石豈不念於勤勞然而士卒之樂既汝安羌人之情<lb/>
惟汝熟雖欲代汝實難其人所宜旌以郡章仍臨舊部<lb/>
體茲委寄服我茂恩<lb/>
　　賜判永興軍韓琦詔<hi>時琦乞相州</hi>　王安石<lb/>
<pb n="KR2k0050_WYG_085-61b"/>
卿當國家之多難任社稷之憂實能忠勤以濟勲績方<lb/>
均逸豫適此外虞煩我元功良非得已亦惟體國義不<lb/>
辭勞今雖尚謀經武之時非有蒐兵伐罪之事坐臨諸<lb/>
帥固可優游何必舊邦乃能休養勉綏居息以副倚毗<lb/>
　　除程戡安武軍節度使再判延州制　王珪<lb/>
周禮命卿司馬掌國征之事漢儀遣帥將軍專閫制之<lb/>
權自非謀經帷幄之咨名厭疆陲之難則何以稽圗而<lb/>
受社賜律以臨戎茲疇舊政之良式協師虞之望具官<lb/>
<pb n="KR2k0050_WYG_085-62a"/>
程戡體忠誠之度蹈夷雅之風進搴藝文之華仕階名<lb/>
秩之膴方先朝之籲俊更三府之告猷左右六年夙夜<lb/>
一節肆纂休於皇序適留寄於邉衝空深寤寐之思且<lb/>
重安危之倚上金城之方畧猶知充國之彊習闕里之<lb/>
絃歌還見祭遵之佚就付兩河之節薦綏西土之封既<lb/>
衍食於爰田復倍輸於真户風聲雖舊寵數維新於戲<lb/>
制邉疆者備不可遽忘守方隅者勢不可數易盖威素<lb/>
伸則敵情懾信乆著則士心懐尚堅壯圗往服渥命<lb/>
<pb n="KR2k0050_WYG_085-62b"/>
　　陜西轉運使制　　　　　　　　　曽鞏<lb/>
分部而使兼地數千里治兵與民與夫征賦之出入自<lb/>
陜以右則又與疆場之事其於寄屬必惟其人察於在<lb/>
廷無以易爾夫使督課明而政事舉經畫當而財用足<lb/>
吏與士皆悦而勸兵與民皆贍而靖爾之任也其尚起<lb/>
哉<lb/>
　　奏議郎景思誼授東上閣門使鄜延第一副將<lb/>
　　　　　　　　　　　　　　　　　前人<lb/>
<pb n="KR2k0050_WYG_085-63a"/>
勅具官某西討之兵有陳戰之功者朕無不録爾能致<lb/>
其材武奮擊黠羌克敵摧鋒屢以㨗報疇庸較實宜有<lb/>
異恩介上閣之使名貳連營之將領茲為奬抜盖匪常<lb/>
科尚勵壯謀益思來效可<lb/>
　　朝請郎權發遣陜西運副葉康直可朝奉大夫再<lb/>
　　　任承議郎權發遣陜西運副李察可朝奉郎再<lb/>
　　　任制　　　　　　　　　　　　王震<lb/>
朕惟西土弗靖爾則在行靡征不從日月逾邁典䕶邦<lb/>
<pb n="KR2k0050_WYG_085-63b"/>
計實繄厥勞練達邉機毋易爾舊宜加寵陟申即故封<lb/>
有功見知其説毋斁<lb/>
　　謝卿材陜西轉運使制　　　　　　蘇軾<lb/>
治邉者不計財惟邉之所用治財者不䘏民惟財之為<lb/>
富此古今之通患也朕知汝材智可倚忠厚可信故以<lb/>
西方之政責成於汝往與帥守者謀之惟適厥中以民<lb/>
為本<lb/>
　　諭秦王府文武官勅　　　　　　明太祖<lb/>
<pb n="KR2k0050_WYG_085-64a"/>
王府設官本古之道惟文章之士以匡王之性體務欲<lb/>
端方朕封諸子頗殊古道内設武臣盖欲藩屏國家備<lb/>
侮禦邉閒中助王使知時務所以出則為將入則為相<lb/>
因靖江府官與指揮耿良不和甚有欺凌指揮之意於<lb/>
是令武相若有警出則為將䕶衛指揮副之歸則不管<lb/>
軍馬錢糧刑名其軍情事務文武議之但閒中則導王<lb/>
以善其中書省草茅行移是致錯朕㫖意難為聽命者<lb/>
今後如勅施行<lb/>
<pb n="KR2k0050_WYG_085-64b"/>
　　定西嶽華山神號詔<hi>洪武三年</hi>　　華嶽集<lb/>
磅礴中國之西叅穹靈秀生同天地形勢巍然古昔帝<lb/>
王登之察地利以安生民故祀之曰華山於敬則誠於<lb/>
禮則宜自唐始加神之封號歴代相因至今曩者元君<lb/>
失馭海内鼎沸生民塗炭予起布衣承上天后土之命<lb/>
百神隂祐削平暴亂正位稱尊職當奉天地享鬼神以<lb/>
依時統一人民法當式古今寰宇既清特修祀儀因神<lb/>
有歴代之封號予起寒微詳之再三畏不敢效盖神與<lb/>
<pb n="KR2k0050_WYG_085-65a"/>
穹壤同始靈鎮西方其來不知嵗月幾何神之所以靈<lb/>
人莫能測其職必受命於上天后土為人君者何敢與<lb/>
焉予懼不敢加號特以西嶽華山名其名依時祀神惟<lb/>
神鑒之<lb/>
　<lb/>
　<lb/>
　<lb/>
　<lb/>
<pb n="KR2k0050_WYG_085-65b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陜西通志巻八十五<lb/>
</p>
<p>
</p>
  </div>
</body>
</text>
</TEI>
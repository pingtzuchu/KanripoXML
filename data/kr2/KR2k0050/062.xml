<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陜西通志巻六十二</head> <lb/>
    <p>
<pb n="KR2k0050_WYG_062-1a"/>
欽定四庫全書<lb/>
　陜西通志巻六十二<lb/>
　　人物八<lb/>
　孝義<lb/>
周<lb/>
張仲吉甫之友其性孝友<hi>詩箋而按小雅皆周西都時所作  六月一篇其末章云</hi>
<hi>來歸自鎬飲御諸友侯誰在矣張仲孝友則仲必家於西周者也故取以冠孝義之首</hi>
漢<lb/>
<pb n="KR2k0050_WYG_062-1b"/>
萬石君石奮其父趙人也髙祖召其姊為美人徙其家<lb/>
　長安中奮孝文時官至大中大夫無文學恭謹舉無<lb/>
　與比孝景即位徙奮為諸侯相奮長子建次甲次乙<lb/>
　次慶皆以馴行孝謹官至二千石景帝號奮為萬石<lb/>
　君萬石君歸老於家過宫闕必下車趨見路馬必軾<lb/>
　焉子孫為小吏來歸謁萬石君必朝服見之不名子<lb/>
　孫有過失不誚讓為便坐對案不食然後諸子相責<lb/>
　因長老肉袒固謝罪改之乃許子孫勝冠者在側雖<lb/>
<pb n="KR2k0050_WYG_062-2a"/>
　燕必冠上時賜食於家必稽首俯伏而食如在上前<lb/>
　其執喪哀戚甚子孫遵教亦如之建元二年建為郎<lb/>
　中令慶為内史建每五日洗沐歸謁親入子舍竊問<lb/>
　侍者取親中帬厠牏身自澣洒復與侍者不敢令萬<lb/>
　石君知之以為常建奏事於上前屏人乃言極切至<lb/>
　廷見如不能言者上以是貌而禮之萬石君徙居陵<lb/>
　里内史慶醉歸入外門不下車萬石君聞之不食慶<lb/>
　恐肉袒請謝罪不許舉宗及兄建肉袒乃謝罷慶慶<lb/>
<pb n="KR2k0050_WYG_062-2b"/>
　及諸子入里門趨至家萬石君卒建哭泣哀思嵗餘<lb/>
　建亦死慶遷御史大夫元鼎元年以御史大夫慶為<lb/>
　丞相慶深審謹無他大畧後薨諡曰恬侯<hi>漢書本傳</hi>
張歐字叔髙祖功臣安邱侯説少子也歐孝文時以刑<lb/>
　名侍太子然其人長者景帝尊重常為九卿至元朔<lb/>
　中代韓安國為御史大夫歐為吏未嘗言按人剸以<lb/>
　誠長者處官官屬以為長者亦不敢欺上具獄事有<lb/>
　可郤郤之不可者不得已為涕泣面而封之其愛人<lb/>
<pb n="KR2k0050_WYG_062-3a"/>
　如此以上大夫祿歸老於家家陽陵子孫咸至大官<lb/>
　<hi>漢書本傳</hi>
趙都祋祤人為左馮翊馮野王部督郵掾池陽令並素<lb/>
　行貪汙輕野王外戚年少治行不改都案騐得其主<lb/>
　守盜十金罪收捕並不首吏都格殺並並家上書陳<lb/>
　寃事下廷尉都詣吏自殺以明野王<hi>冊府元龜</hi>
云敞字幼孺平陵人也師事同縣吴章章治尚書為博<lb/>
　士平帝年幼王莽秉政帝母及外家衞氏皆不得至<lb/>
<pb n="KR2k0050_WYG_062-3b"/>
　京師莽長子宇非莽鬲絶衞氏恐帝長大後見怨與<lb/>
　吴章謀夜以血塗莽第門若鬼神之戒冀以懼莽章<lb/>
　欲因對其咎事發覺章坐腰斬磔尸陳市門初章為<lb/>
　當世名儒教授弟子尤盛莽以為惡人黨皆當禁錮<lb/>
　不得仕宦門人盡更名他師敞時為大司徒掾自劾<lb/>
　吴章弟子收抱章尸歸棺斂葬之車騎将軍王舜髙<lb/>
　其志節表奏為掾薦為中郎諫大夫莽簒位擢為魯<lb/>
　郡大尹更始時安車徴敞為御史大夫免病去卒於<lb/>
<pb n="KR2k0050_WYG_062-4a"/>
　家<hi>漢書本傳</hi>
龍伯髙敦厚周慎口無擇言謙約節儉㢘公有威<hi>馬援與兄</hi>
　<hi>子書</hi>伯髙名述京兆人為山都長由此擢零陵太守<hi>後漢</hi>
　<hi>書馬援傳</hi>
宣秉字巨公馮翊雲陽人也少修髙節顯名三輔哀平<lb/>
　際見王氏據權專政遂隠遁深山州郡連召常稱疾<lb/>
　不仕及莽簒位遣使者徴之秉固稱疾病更始即位<lb/>
　徴為侍中建武元年拜御史中丞明年遷司𨽻校尉<lb/>
<pb n="KR2k0050_WYG_062-4b"/>
　務舉大綱簡畧苛細秉性節約常服布被蔬食瓦器<lb/>
　帝幸其府舍見而嘆曰楚國二龔不如雲陽宣巨公<lb/>
　四年拜大司徒司直所得祿俸輙以收養親族其孤<lb/>
　弱者分與田地自無擔石之儲六年卒於官除子彪<lb/>
　為郎<hi>後漢書本傳</hi>
王丹字仲囘京兆下邽人哀平時仕州郡王莽時連徴<lb/>
　不至家累千金隠居養志好施周急每嵗農時輙載<lb/>
　酒肴於田間候勤者而勞之其墮孏者恥不能致丹<lb/>
<pb n="KR2k0050_WYG_062-5a"/>
　皆兼功自厲邑聚相率以致殷富其輕黠遊蕩者輙<lb/>
　曉其父兄使黜責之沒者則賻給親自将䕶鄉鄰以<lb/>
　為常行之十餘年風俗以篤丹資性方潔疾惡豪强<lb/>
　時同郡陳遵大俠也欲結交於丹丹不許前将軍鄧<lb/>
　禹西征闗中軍糧乏丹率宗族上麥二千斛禹表丹<lb/>
　領左馮翊稱疾不視事後徴為太子少傅客初有薦<lb/>
　士於丹者因選舉之後所舉者陷罪丹坐免客慙懼<lb/>
　自絶尋復徴為太子太傅乃呼客謂曰子之自絶何<lb/>
<pb n="KR2k0050_WYG_062-5b"/>
　量丹之薄也不為設食以罰之相待如舊其後遜位<lb/>
　卒於家<hi>後漢書本傳</hi>
韋彪字孟逹平陵人彪孝行純至父母卒哀毁三年不<lb/>
　出廬寢服竟羸瘠骨立異形醫療數年乃起好學洽<lb/>
　聞建武末舉孝亷除郎中以病免肅宗即位徴為左<lb/>
　中郎将長樂衞尉數陳政術歸於寛厚乞骸骨拜為<lb/>
　奉車都尉建初七年車駕西廵以彪行太常從彪因<lb/>
　建言今西巡宜追錄髙祖中宗功臣紀其子孫帝納<lb/>
<pb n="KR2k0050_WYG_062-6a"/>
　之還拜大鴻臚是時陳事者言州郡貢舉率非功次<lb/>
　詔下公卿議彪曰國以簡賢為務賢以孝行為先求<lb/>
　忠臣必於孝子之門士以才行為先不可純以閥閱<lb/>
　彪因盛夏多寒上疏諫曰當暑而寒殆刑罰刻急所<lb/>
　致天下樞要在尚書宜簡嘗歴州宰素有名者諌議<lb/>
　之職應用公直之士書奏帝納之元和三年東巡以<lb/>
　彪行司徒事從行還以病乞身永元元年卒彪清儉<lb/>
　好施祿賜分與宗族家無餘財<hi>後漢書本傳</hi>
<pb n="KR2k0050_WYG_062-6b"/>
馮豹字仲文<hi>衍子京兆杜陵人</hi>年十二其母為父所出後母惡<lb/>
　之嘗因豹夜寐欲行毒害豹逃走得免敬事愈謹而<lb/>
　母疾之益深時人稱其孝長好儒學以詩書春秋教<lb/>
　驪山下鄉里為之語曰道徳彬彬馮仲文舉孝㢘拜<lb/>
　尚書郎忠勤不懈每奏事未報嘗俯伏省閣從昬至<lb/>
　明肅宗聞而嘉之使黄門持被覆豹勅令勿驚時方<lb/>
　平西域以豹有才謀拜為河西副校尉和帝初數言<lb/>
　邊事遷武威太守視事二年河西稱之復徴入為尚<lb/>
<pb n="KR2k0050_WYG_062-7a"/>
　書永元十四年卒<hi>後漢書馮衍傳</hi>
趙宣字子雅南鄭人出自寒微温良博雅太守犍為楊<lb/>
　文方深器異之遂察孝㢘官至犍為太守<hi>漢中士女志</hi>
張奮字穉通<hi>純子京兆杜陵人</hi>少而好學節儉行義常分捐租<lb/>
　俸贍䘏宗族雖至傾匱而施與不怠永元六年為司<lb/>
　空時嵗灾旱乃口陳時政之宜明日和帝錄囚徒收<lb/>
　洛陽令陳歆即大雨三日奮在位清白九年以病罷<lb/>
　十三年更召拜太常上疏曰王者化定制禮功成作<lb/>
<pb n="KR2k0050_WYG_062-7b"/>
　樂謹條禮樂異議三事願下有司考定帝善之其冬<lb/>
　以病罷卒於家<hi>後漢書張純傳</hi>
陳綱字仲卿成固人少與同郡張宗受學南陽以母喪<lb/>
　歸宗為安衆劉元所殺綱免喪往復之值元醉卧還<lb/>
　湏醒乃殺之自拘有司㑹赦免三府並辟舉茂才拜<lb/>
　𢎞農太守初至有兄弟相訟自責引退後無訟者在<lb/>
　官九年卒天子痛惜賜家錢四十萬<hi>漢中士女志</hi>
田煇字叔都兄字威都左馮翊人俱各純懿叔都最知<lb/>
<pb n="KR2k0050_WYG_062-8a"/>
　名郡嘗欲察授之煇恥越賢兄遂託病瘖人數恐灼<lb/>
　持之有度後在田舍友人張子平吉仲考等宻共穿<lb/>
　窬奪取衣衾窮夜獨處廹切至矣然無聲響徒喑喑<lb/>
　而已子平因前抱持曰謂汝避兄耳何意真然耶相<lb/>
　對歔欷哀動左右間積四嵗威都果舉遷安定長史<lb/>
　還歴鄉里薦祀祖考叔都沃醊神坐頫仰因語是月<lb/>
　司𨽻太尉大将軍同時並辟為侍御史舉茂才不幸<lb/>
　早隕威都官至武都太守太尉掾<hi>風俗通</hi>
<pb n="KR2k0050_WYG_062-8b"/>
蘓不韋字公先平陵人父謙初為郡督郵時魏郡李暠<lb/>
　為美陽令與中常侍具瑗交通貪暴為民患前後監<lb/>
　司莫敢糾問謙至郡案其臧論輸左校謙累遷金城<lb/>
　太守去郡歸鄉里漢法免罷守令非詔徴不得到京<lb/>
　師後謙私至洛陽時暠為司𨽻收謙死獄中不韋時<lb/>
　年十八載喪歸鄉里瘞而不葬藏母武都山中變名<lb/>
　姓盡以家財募劍客邀暠於諸陵間不尅㑹暠遷大<lb/>
　司農時右校芻廥在寺北垣下不韋與親從兄弟潛<lb/>
<pb n="KR2k0050_WYG_062-9a"/>
　入廥中夜則鑿地晝則逃伏經月逹暠寢室值暠在<lb/>
　厠因殺其妾及小兒留書而去不韋知暠有備乃飛<lb/>
　馳魏郡掘其父阜塚㫁取阜頭以祭父墳又標之於<lb/>
　市曰李君遷父頭暠憤恚發病嘔血死不韋後遇赦<lb/>
　還家乃始改葬行喪<hi>後漢書蘓章傳</hi>
燕邠字元侯趙嵩字伯髙南鄭人陳調字元化仲卿孫<lb/>
　也邠為刺史郤儉從事使在葭萌與從事董馥張引<lb/>
　同行儉為黄巾所殺邠聞故哀慟説馥引赴難二子<lb/>
<pb n="KR2k0050_WYG_062-9b"/>
　不可邠嘆曰使君已死用生何為獨死之牧劉焉嘉<lb/>
　之為圖象學宫誅馥等嵩事太守蘓固固為米賊張<lb/>
　修所殺嵩痛之仗劍直入修營殺十餘人㡬獲修死<lb/>
　陳調少尚遊俠聞固死聚賔客百餘人攻脩大破之<lb/>
　進攻修營乃與戰以傷死<hi>漢中士女志</hi>
田真京兆人兄弟三人共議分財生貲皆平均惟堂前<lb/>
　一株紫荆樹共議欲破三片明日就截之其樹即枯<lb/>
　死真往見之大驚謂諸弟曰樹本同株聞将分斫是<lb/>
<pb n="KR2k0050_WYG_062-10a"/>
　以顦顇是人不如木也因悲不自勝不復解樹樹應<lb/>
　聲榮茂兄弟相感合財寳遂為孝門真仕至大中大<lb/>
　夫<hi>吴均續齊諧記續按田真舊志及續文獻皆作隋人今考梁吴均  齊諧即載此事而晉陸機詩亦</hi>
　<hi>云三荆歡同株則真必漢魏間人以為隋者訛也</hi>
魏<lb/>
鮑出字文才新豐人少遊俠興平中三輔亂出與老母<lb/>
　兄弟五人家居留其母守舍相将行採蓬實為母作<lb/>
　食噉人賊數十人掠其母以繩貫其手掌驅去出怒<lb/>
<pb n="KR2k0050_WYG_062-10b"/>
　攘臂結袵追賊賊共布列待之出斫賊四五人賊走<lb/>
　復合聚圍出出跳越圍斫之又殺十餘人賊連擊出<lb/>
　不勝乃問出曰卿欲何得出責數賊指其母以示之<lb/>
　賊解還出母比舍嫗遥望求哀出復斫賊賊謂出曰<lb/>
　已還卿母何為不止出又指求哀嫗此我嫂也賊復<lb/>
　解還之出得母還遂相扶持客南陽建安五年闗中<lb/>
　始平出北歸母不能歩行以籠盛其母獨自負之到<lb/>
　鄉里士大夫嘉其孝烈州郡辟召出出曰田民不堪<lb/>
<pb n="KR2k0050_WYG_062-11a"/>
　冠帶青龍中母年百餘嵗乃終出時年七十餘行喪<lb/>
　如禮<hi>魏畧勇俠傳</hi>
脂習字元升京兆人中平中除太醫令天子西遷及詣<lb/>
　許昌習常隨從與少府孔融親善融被誅許中百官<lb/>
　與融親善者莫敢收恤習獨往撫而哭之太祖欲理<lb/>
　之以事直見原後見太祖陳謝太祖呼其字曰元升<lb/>
　卿故慷慨至黄初詔欲用之以其年老賜拜中散大<lb/>
　夫還家<hi>魏畧純固傳</hi>
<pb n="KR2k0050_WYG_062-11b"/>
晉<lb/>
劉殷字長盛新興人七嵗喪父哀毁過禮曾祖母王氏<lb/>
　盛冬思堇殷哭禱澤中遂獲堇又嘗夢人告以西籬<lb/>
　下有粟掘之得粟十五鍾銘曰七年粟百石以賜孝<lb/>
　子劉殷弱冠博通經史性倜儻有濟世志齊王攸及<lb/>
　羊祜皆辟之以供養無主辭不赴妻張氏亦婉順事<lb/>
　王母盡孝王卒殷夫婦毁瘠㡬至滅性齊王冏辟為<lb/>
　大司馬軍諮祭酒轉拜新興太守甚有政能永嘉末<lb/>
<pb n="KR2k0050_WYG_062-12a"/>
　沒於劉聰有七子五子各授一經一子授太史公一<lb/>
　子授漢書北州之學殷門為盛以夀終<hi>晉書本傳</hi>
南齊<lb/>
魯康祚扶風人有至性母患乳癰諸醫療不愈康祚乃<lb/>
　跪兩手捧癰大悲泣母即覺小寛因此漸差人以其<lb/>
　有㝠應康祚位至屯騎校尉<hi>南史解叔謙傳</hi>
梁<lb/>
韋正字敬直<hi>放弟京兆杜陵人</hi>起家南康王行参軍稍遷至中<lb/>
<pb n="KR2k0050_WYG_062-12b"/>
　書侍郎出為襄陽太守初正與北海王僧孺友善及<lb/>
　僧孺為吏部尚書郎参掌大選賔友故人莫不傾意<lb/>
　正獨澹然及僧孺擯廢之後正復篤素分有踰曩日<lb/>
　論者稱焉歴官至給事中黄門侍郎<hi>梁書韋叡傳</hi>
韋愛字孝友<hi>叡族弟京兆杜陵人</hi>沉静有器局少而偏孤事母以<lb/>
　孝聞素性清介不妄交遊篤志好學每虛室獨坐遊<lb/>
　心墳素而埃塵滿席寂若無人及長博學有文才尤<lb/>
　善周易及春秋左氏袁顗為雍州刺史辟為主簿遭<lb/>
<pb n="KR2k0050_WYG_062-13a"/>
　母憂廬於墓側負土起墳髙祖臨雍州聞之親往臨<lb/>
　弔服闋引為中兵恭軍義師之起也以愛為壮武将<lb/>
　軍時京邑未定雍州空虛魏興守顔僧都等據郡反<lb/>
　愛沉敏有謀素為州里信服乃推心撫御曉示順逆<lb/>
　兼率募鄉里得千餘人與僧都等戰大破之百姓乃<lb/>
　安蕭頴胄之死也和帝徴兵襄陽愛從始興王憺赴<lb/>
　焉先時巴東太守蕭璝巴西太守魯休烈舉兵來逼<lb/>
　荆州愛以書諭之璝即日請降髙祖受禪進號輔國<lb/>
<pb n="KR2k0050_WYG_062-13b"/>
　将軍尋除寧蜀太守西上襲劉季連行至公安道病<lb/>
　卒贈衞尉卿子乾向官至鍾離汝隂二郡太守<hi>梁書韋叡</hi>
　<hi>傳</hi>
吉翂字彦霄馮翊蓮勺人幼有孝性年十一遭母憂水<lb/>
　漿不入口殆将滅性天監初父為原鄉令為奸吏所<lb/>
　誣逮詣廷尉其父理雖清白恥為吏訊乃虛自引咎<lb/>
　罪當大辟翂乃撾登聞鼓乞代父命廷尉蔡法度厲<lb/>
　色問翂曰爾求代父死爾孺童志不及此必為人所<lb/>
<pb n="KR2k0050_WYG_062-14a"/>
　教若有悔異亦相聽許翂曰囚雖蒙弱豈不知死可<lb/>
　畏憚顧不忍見父極刑所以内㫁胸臆委骨泉壤此<lb/>
　非細故奈何受人教耶法度知翂不可屈撓乃更和<lb/>
　顔誘之曰主上知尊侯無罪行當釋亮今若轉辭幸<lb/>
　父子同濟翂對曰囚父必正刑書故思殞仆冀延父<lb/>
　命瞑目引領以聽大戮翂初見囚獄掾備加桎梏法<lb/>
　度矜之命脱其二械翂弗聽曰翂代父死死罪之囚<lb/>
　唯宜增益豈可減乎竟不脱械法度具以奏聞髙祖<lb/>
<pb n="KR2k0050_WYG_062-14b"/>
　乃宥其父丹陽尹王志欲於嵗首舉充純孝翂曰父<lb/>
　辱子死斯道固然若翂當此舉則是因父買名亦何<lb/>
　甚辱拒之而止年十七應辟為本州主簿出監萬年<lb/>
　縣攝官期月風化大行後鄉人裴儉連名薦翂以為<lb/>
　孝行純至明通易老勅付太常旌舉翂初因父成悸<lb/>
　疾後因發而卒<hi>梁書本傳</hi>
北魏<lb/>
韋㒞字頴超<hi>範子京兆杜陵人</hi>早有學識少孤事祖母以至孝<lb/>
<pb n="KR2k0050_WYG_062-15a"/>
　聞性温和㢘讓為州里所稱太和中襲爵歴位都水<lb/>
　使者子子粲字暉茂齊王蕭寳夤引為主簿轉恭軍<lb/>
　寳夤反子粲與弟子爽執志不從相率逃免雍州平<lb/>
　賜爵長安子子粲兄弟十三人並有孝行居父喪毁<lb/>
　瘠過禮負土成墳弟榮亮字子昱博學有文才徳行<lb/>
　仁孝為時所重歴諫議大夫衞大将軍子綱字世紀<lb/>
　有操行才學開皇中位趙州刺史有子文宗文英並<lb/>
　知名<hi>北史韋閬傳</hi>
<pb n="KR2k0050_WYG_062-15b"/>
韋休之<hi>崇子杜陵人</hi>貞和自守未嘗言行忤物歴位給事中<lb/>
　安西将軍光祿大夫子道逺中山太守道建東閣祭<lb/>
　酒<hi>北史韋閬傳</hi>
王訓<hi>辯祖馮翊蒲城人</hi>以行商致富魏世嘗出粟助給軍糧為<lb/>
　假清河太守<hi>隋書王辯傳</hi>
冦治字祖禮<hi>祖訓弟馮翊萬年縣人</hi>自洛陽令稍遷鎮逺将軍東<lb/>
　荆州刺史兄弟並孝友敦睦白首同居父亡雖久而<lb/>
　猶於生平所處堂宇備設幃帳几杖以時節開堂列<lb/>
<pb n="KR2k0050_WYG_062-16a"/>
　拜垂淚陳薦若宗廟然吉凶之事必先唘告逺出行<lb/>
　反亦如之世宗末遷前将軍河州刺史時蠻反於三<lb/>
　鵶治為都督追討戰沒贈雍州刺史昌平男<hi>魏書冦讚傳</hi>
楊元就<hi>仲宣子𢎞農華隂人</hi>幼而俊㧞收捕時年甫九嵗牽挽兵<lb/>
　人曰欲害諸尊乞先就死兵以刅斫㫁其臂猶請死<lb/>
　不止遂先殺之永熙初贈汝隂太守<hi>北史楊椿傳</hi>
北齊<lb/>
皇甫徽朝那人寓居漢中仕梁安定畧陽二郡守隨其<lb/>
<pb n="KR2k0050_WYG_062-16b"/>
　妻父夏侯道遷入魏道遷别上勲書欲以徽為元謀<lb/>
　徽曰創謀之始本不闗預雖貪榮賞内媿於心遂拒<lb/>
　而不許梁州刺史羊靈祐重其敦實表為征虜府司<lb/>
　馬卒<hi>北齊書本傳</hi>
北周<lb/>
陸政性至孝其母吴人好食魚北土魚少政求之常苦<lb/>
　難後宅側忽有泉出而有魚遂得供膳時人以為孝<lb/>
　感所致因謂其泉為孝魚泉<hi>周書陸通傳郡按續文獻云陸政吴  人祖載</hi>
<pb n="KR2k0050_WYG_062-17a"/>
　<hi>從宋武帝平闗中遂居長安</hi>
秦族洛川人祖白父雚並有至性聞於閭里族性至孝<lb/>
　事親竭力為鄉里所稱父喪哀毁過禮每一痛哭酸<lb/>
　感行路既以母在恒抑割哀情以慰母意四時珍羞<lb/>
　未嘗匱乏與弟榮先復相友愛尋而其母又沒哭泣<lb/>
　無時終喪之後猶蔬食不入房室二十餘年鄉里咸<lb/>
　嘆異之其邑人王元達等上其状有詔表其門閭榮<lb/>
　先亦至孝遭母喪哀慕不已遂以毁卒邑里化其孝<lb/>
<pb n="KR2k0050_WYG_062-17b"/>
　行世宗嘉之贈滄州刺史<hi>周書本傳</hi>
隋<lb/>
于宣道字元明<hi>義子京兆髙陵人</hi>素性謹宻不交非類以父功<lb/>
　賜爵安成縣男髙祖為丞相引為外兵曹尋拜儀同<lb/>
　及踐祚遷内史舍人進爵為子丁父憂水漿不入口<lb/>
　者累日獻皇后命中使敦諭嵗餘起令視事免喪後<lb/>
　六嵗遷太子左衞副率進位上儀同卒年四十二<hi>隋書</hi>
　<hi>于義傳</hi>
<pb n="KR2k0050_WYG_062-18a"/>
薛濬字道賾<hi>胄弟夏陽人</hi>少孤養母以孝聞好學有志行天<lb/>
　和中為新豐令開皇中歴尚書虞部考功侍郎帝聞<lb/>
　濬事母孝以其母老賜輿服几杖當世榮之後其母<lb/>
　疾病濬貌甚憂瘁親故弗之識丁母艱歸葬夏陽時<lb/>
　隆冬極寒濬衰絰徒跣冒犯霜雪自京及鄉五百餘<lb/>
　里足凍墮指創血流漓朝野為之傷痛尋起令視事<lb/>
　上見其毁瘠過甚為之改容濬竟不勝喪病卒文帝<lb/>
　為之屑涕使齎冊書弔祭濬性清儉死日家無遺財<lb/>
<pb n="KR2k0050_WYG_062-18b"/>
　子乾福武安郡司倉書佐<hi>北史薛辯傳</hi>
史永遵武功人與從父昆弟同居大業中賜物一百段<lb/>
　米二百石表其門閭<hi>隋書煬帝紀</hi>
唐<lb/>
宋興貴萬年人累世同居躬耕致養至興貴已四從矣<lb/>
　髙祖聞而嘉之武徳二年詔表其門閭蠲免課役<hi>舊唐</hi>
　<hi>書本傳</hi>
田伯明涇陽人少孤伯母劉撫育伯明恩義甚篤劉以<lb/>
<pb n="KR2k0050_WYG_062-19a"/>
　夀終伯明廬於墓側負土成墳齋居菜食<hi>冊府元龜</hi>
王隴徳馮翊人王藏仁蒼頭也藏仁父母先沒未合葬<lb/>
　既而從役物故其妻孀居㫄無親屬隴徳迎致其屍<lb/>
　并其父母而葬之因廬其墓次負土成墳每有白雉<lb/>
　飛鳴墳上<hi>冊府元龜</hi>
王瞿曇鄭人事親以孝養聞葬祖父母及伯父皆負土<lb/>
　成墳三年乃畢母終亦如之晝夜悲號頭髪盡落形<lb/>
　體枯悴墓門三年不掩夜嘗寢於棺側服終之後仍<lb/>
<pb n="KR2k0050_WYG_062-19b"/>
　不離墓焉<hi>冊府元龜</hi>
王燾<hi>珪孫郿人</hi>性至孝為徐州司馬母有疾數從髙醫遊遂<lb/>
　窮其術因所學作書號外臺秘要討繹精明世寳焉<lb/>
　厯給事中鄴郡太守治聞於時<hi>唐書王珪傳</hi>
周智夀同官人其父永徽初被族人安吉所害智夀及<lb/>
　弟智爽乃候安吉於途擊殺之兄弟相率歸罪於縣<lb/>
　争為首謀官司經數年不能決鄉人或證智爽先謀<lb/>
　竟伏誅臨刑神色自若顧謂市人曰父讐已報死亦<lb/>
<pb n="KR2k0050_WYG_062-20a"/>
　何恨智夀頓絶衢路流血遍體又收智爽屍䑛取智<lb/>
　爽血食之皆盡見者傷焉<hi>舊唐書本傳</hi>
徐元慶下邽人父爽為縣尉趙師韞所殺元慶變姓名<lb/>
　為驛家保久之師韞以御史舍亭下元慶手殺之自<lb/>
　囚詣官<hi>唐書張琇傳</hi>
元讓武功人擢明經以母病不肯調侍膳不出閭數十<lb/>
　年母終廬墓次廢櫛沐飯菜飲水咸寧中表闕於門<lb/>
　永淳初廵察使表讓孝悌卓越擢太子右内率府長<lb/>
<pb n="KR2k0050_WYG_062-20b"/>
　史嵗滿還鄉里人有訟皆詣讓判中宗在東宫召拜<lb/>
　司議郎入謁武后謂曰卿孝於家必能忠於國宜以<lb/>
　治道輔吾子尋卒<hi>唐書本傳</hi>
李逈秀字茂之<hi>大亮族孫涇陽人</hi>及進士第調相州恭軍轉員<lb/>
　外郎累遷鴻臚卿拜兵部尚書卒年五十贈侍中逈<lb/>
　秀母少賤妻嘗詈婢母聞不樂逈秀即出其妻或問<lb/>
　之答曰娶婦要欲事姑茍違顔色何可留武后嘗遣<lb/>
　内人候其母或迎致宫中所居堂産芝草犬乳鄰猫<lb/>
<pb n="KR2k0050_WYG_062-21a"/>
　中宗以為孝感旌大門閭<hi>唐書李大亮傳</hi>
崔沔京兆長安人自博陵徙闗中世為著姓沔醇謹口<lb/>
　無二言事親至孝博學有文詞初應制舉對䇿髙第<lb/>
　俄被落第者所援則天令重試沔所對䇿又工於前<lb/>
　由是知名累遷祠部員外郎當官正色未嘗撓沮睿<lb/>
　宗時徴拜中書舍人時沔母老疾在東都沔固請閒<lb/>
　官以申侍養改虞部郎中開元七年為太子左庶子<lb/>
　母卒哀毁逾禮常於廬前受弔謂人曰平生非至親<lb/>
<pb n="KR2k0050_WYG_062-21b"/>
　者未嘗升堂入謁豈可以存亡變禮中書令張説數<lb/>
　稱薦之服闋拜中書侍郎尋出為魏州刺史奏課第<lb/>
　一徴還分掌吏部十銓事以清直歴秘書監太子賔<lb/>
　客沔善禮經朝廷每疑議皆取決焉卒年六十七贈<lb/>
　禮部尚書<hi>舊唐書本傳</hi>
李孝孺安康人髙宗時封遂寧郡公辭歸養親<hi>明一統書</hi>
第五峯<hi>琦子長安人</hi>以孝著旌表其門<hi>舊唐書第五琦傳</hi>
馮猛将邠州新平縣人居喪以孝聞慶雲見桃杏冬結<lb/>
<pb n="KR2k0050_WYG_062-22a"/>
　實詔有司旌表其門<hi>冊府元龜</hi>
賈㑹京兆華原人有髙節嘗稱疾不答辟署里中號一<lb/>
　龍親亾負土成墓廬其左手蒔松時號闗中曽子卒<lb/>
　縣人私諡曰廣孝徴君<hi>唐書賈循傳</hi>
張阿九京兆人母疾阿九割股肉饋之厥疾遂愈京兆<lb/>
　府奉天縣人趙正言母病割股肉以餌母疾瘳賜物<lb/>
　五十段以資孝養華原人韓難陀父亡廬於墓側凡<lb/>
　十六年華隂人韓思訥六代同居詔特旌其門奉天<lb/>
<pb n="KR2k0050_WYG_062-22b"/>
　縣百姓滑清泌父茂先疾亟清泌割右股肉方圎二<lb/>
　寸與父食之病乃痊詔清泌宜與官以旌孝道<hi>冊府元龜</hi>
李貞古南鄭人肅宗寳應元年梁州刺史臧希讓上言<lb/>
　貞古孝行彰聞請付所司旌表從之貞古六嵗而孤<lb/>
　母欲改嫁貞古雨泣留之母遂守志母未食寢貞古<lb/>
　不食寢及母亡負土成墳廬於墓側有猛虎馴於廬<lb/>
　前白䑕見於墓門村人異之<hi>冊府元龜</hi>
郭曜<hi>子儀子華州人</hi>性沉静姿貌瑰傑累從節度府辟署至徳<lb/>
<pb n="KR2k0050_WYG_062-23a"/>
　初推子儀功授衞尉卿累進太子詹事太原郡公子<lb/>
　儀專征伐曜留治家事少長無間言諸弟或飾池館<lb/>
　盛車服曜獨以簡樸自處子儀罷兵遷太子少保昆<lb/>
　弟六人共制拜官子儀薨以遺命簿上四朝所賜名<lb/>
　馬珍物徳宗復賜之乃悉散諸弟居喪以禮疾甚或<lb/>
　勸茹葱薤終不屬口建中三年卒贈太子太傅諡曰<lb/>
　孝<hi>唐書郭子儀傳</hi>
董思寵櫟陽縣人大歴七年京兆府上言思寵五代同<lb/>
<pb n="KR2k0050_WYG_062-23b"/>
　居子孫凡八十餘人友愛敦睦鄉里稱之天寳末冦<lb/>
　盗剽掠村閭此家獨全年遭水旱此家獨免至於征<lb/>
　税每先於人伏望旌表門閭編諸史冊許之<hi>冊府元龜</hi>
韋宏京兆人葬父母廬墓次廬前生芝草七十餘莖見<lb/>
　者以為孝感詔免其課<hi>續文獻通考</hi>
董龍盩厔人家貧與里人共祀社衆買牲牢龍撰文以<lb/>
　祭祭畢分胙久之衆不平逐出龍龍造祀飯以祭祭<lb/>
　畢泣於樹下将焚文有白䑕銜文入地穴掘之獲白<lb/>
<pb n="KR2k0050_WYG_062-24a"/>
　金龍不自私率衆首官縣令賢之奏表其閭曰義夫<lb/>
　<hi>續文獻通考</hi>
杜式方字考元<hi>佑子京兆萬年人</hi>以䕃授揚州恭軍事再遷太<lb/>
　常寺主簿考定音律髙郢稱之遷太僕卿子悰尚公<lb/>
　主式方以右戚輙病不視事穆宗立授桂管觀察使<lb/>
　弟從郁痼疾躬為營方藥羞膳及死朞而泣世稱其<lb/>
　篤行<hi>唐書杜佑傳</hi>
梁悦富平人父為秦果所殺悦殺仇詣縣請罪詔以悦<lb/>
<pb n="KR2k0050_WYG_062-24b"/>
　申寃請罪詣公門流循州<hi>唐書張琇傳</hi>
郭儀鄠人割股醫母疾瘳邑大夫以聞其令尹令尹聞<lb/>
　於上上俾聚土以旌其門時昌黎官京師曾為鄠人<lb/>
　對<hi>無名氏郭儀墓辨</hi>
趙隠字大隠奉天人父存約辟署興元李絳府值軍亂<lb/>
　方與絳燕閒吏報賊至絳麾存約使去對曰荷公厚<lb/>
　誼不當獨免即部勒左右捍之而同被害隠以父死<lb/>
　難與兄隲廬墓㡬十年闔門誦書不應辟召親友敦<lb/>
<pb n="KR2k0050_WYG_062-25a"/>
　勉令仕㑹昌中擢進士第歴州刺史咸通末進同中<lb/>
　書門下平章事中書侍郎封天水縣伯性仁悌不敢<lb/>
　以貴權自處始布衣時家無貲與騭同耕以養雖姻<lb/>
　宗之富未嘗干以仕宦寖顯還家易衣侍左右猶布<lb/>
　衣也隲終宣歙觀察使既輔政他宰相及百官皆詣<lb/>
　第升堂慶母嵗時公卿必参訊懿宗誕日宴慈恩寺<lb/>
　隱侍母以安輿臨觀宰相方率百官拜恩於廷即囘<lb/>
　班候夫人起居搢紳以為榮僖宗初罷為鎮海軍節<lb/>
<pb n="KR2k0050_WYG_062-25b"/>
　度使王郢之亂坐撫御失宜下除太常卿廣明初為<lb/>
　吏部尚書居母喪卒子光逢光裔光引皆第進士厯<lb/>
　臺省華劇光逢尤規矱自持以中書舍人為翰林學<lb/>
　士時光裔由膳部郎中知制誥對掌内外命書士歆<lb/>
　羡之<hi>唐書本傳</hi>
康買得京兆人年十四父憲責錢於雲陽張莅莅醉拉<lb/>
　憲危死買得以莅趫悍度救不足解則舉鍤擊其首<lb/>
　三日莅死刑部侍郎孫革言買得救父難不為暴度<lb/>
<pb n="KR2k0050_WYG_062-26a"/>
　不解而擊不為凶宜賜矜宥有詔減死<hi>唐書張琇傳</hi>
爾朱逵郃陽人官至御史因母居荆楚弗克迎飬兄弟<lb/>
　八人更迭定省人以孝稱<hi>賈志</hi>
吴仲孺商州人父病侍湯藥夜不解衣後遭父喪朝廷<lb/>
　累起不就後官至中丞<hi>賈志</hi>
宋<lb/>
甄婆兒鄠縣民母劉與同里人董知政忿競知政擊殺<lb/>
　劉氏婆兒始十嵗妹方襁褓託隣人張氏乳養婆兒<lb/>
<pb n="KR2k0050_WYG_062-26b"/>
　避仇徙居郝村後數年稍長大念母為知政所殺又<lb/>
　念其妹寄張氏與兄課兒同詣張氏求見妹張氏拒<lb/>
　之不得見婆兒憤怒悲泣謂兄曰我母為仇人所殺<lb/>
　妹留寄他姓大仇不報何用生為時方寒食具酒肴<lb/>
　詣母墳痛哭歸取條桑斧置袖中往見知政知政方<lb/>
　與小兒戲婆兒出其後以斧斫其腦殺之有司以其<lb/>
　事上請太宗嘉其能復母讐特貸焉<hi>宋史李璘傳</hi>
惠從順京兆人十世同居詔旌表門閭<hi>宋史許祚傳</hi>
<pb n="KR2k0050_WYG_062-27a"/>
李仲容字儀父<hi>濤孫萬年人</hi>舉進士甲科除大理評事擢御<lb/>
　史累遷户部侍郎仲容性醇易喜飲酒不與物忤與<lb/>
　人言未嘗及勢利三弟早卒字其諸孤十餘人如已<lb/>
　子當世稱其長者<hi>宋史李濤傳</hi>
吕君華隂人舉進士聘里中女行既中第婦家言曰吾<lb/>
　女故無疾既聘而後盲敢辭吕君曰既聘而後盲君<lb/>
　不為欺又何辭遂娶之生五男皆中進士其一人丞<lb/>
　相汲公是也<hi>李元綱厚徳錄</hi>
<pb n="KR2k0050_WYG_062-27b"/>
楊榮麟州人七世同居咸平時旌表仍蠲課調<hi>續文獻通考</hi>
元守全京兆人五世同居請加旌表詔從之<hi>宋史裘承詢傳</hi>
李永洋州民負土成母墳芝生墳上<hi>宋史五行志</hi>
劉靖同州郃陽縣人兄弟同居宅邊榆樹上生桑西廊<lb/>
　梧桐上生榖枝明年墳中白楊生檜並鬰茂鄉人號<lb/>
　榆為義祖桐為小義楊為義孫縣令出官錢為修三<lb/>
　異亭<hi>清異録</hi>
侯可字無可華隂人篤志為學隨計入京里中醵金贐<lb/>
<pb n="KR2k0050_WYG_062-28a"/>
　行比還悉散其餘與同舉者曰此金鄉里所資以應<lb/>
　詔者也不可以為他利且行聞鄉人病念曰吾歸則<lb/>
　彼死矣遂留不去病者瘉輟已馬載之徒步而歸孫<lb/>
　沔征㺜猺請恭軍事奏功得官知化城縣巴俗尚鬼<lb/>
　而廢醫娶婦必擇財可為約束立制違者有罪㡬變<lb/>
　其習再調華原主簿富人有不占田籍而質人田劵<lb/>
　至萬畝嵗責其租可晨馳至富家發櫝出劵歸其主<lb/>
　簽書儀州判官西夏㓂邊使者使可按視即以數十<lb/>
<pb n="KR2k0050_WYG_062-28b"/>
　騎涉夏境猝與之遇亟分其騎為三四令之曰建爾<lb/>
　旗幟旋出徐行夏人以為誘騎不敢擊韓琦鎮長安<lb/>
　薦知涇陽縣説渭源羌酋輸地八千頃因城熟羊以<lb/>
　撫之琦上其功又議復鄭白渠得召對以微罪罷官<lb/>
　至殿中丞卒於家年七十二可輕財樂義急人之急<lb/>
　憂人之憂與田顔為友顔病千里求醫未歸而顔死<lb/>
　不瞑目可至拊之乃瞑顔無子不克葬可辛勤鬻衣<lb/>
　卒葬之方天寒單衣以居有饋白金者顧顔之妹處<lb/>
<pb n="KR2k0050_WYG_062-29a"/>
　室舉以佐其奩具一日自逺歸家以窶告適友人郭<lb/>
　行扣門曰吾父病醫邀錢百千賣吾廬而不售可惻<lb/>
　然計槖中装畧當其數盡與之闗中稱其賢<hi>宋史本傳</hi>
張伯威大安軍人紹熙元年舉武進士調神泉尉太母<lb/>
　黄年九十八不忍之官黄得血痢瀕殆伯威剔左臂<lb/>
　肉食之遂愈繼母楊因姑病篤驚而成疾伯威復剔<lb/>
　臂肉作粥以進其疾亦愈知大安軍羅植即伯威所<lb/>
　居立純孝坊事聞詔伯威與升擢<hi>宋史本傳</hi>
<pb n="KR2k0050_WYG_062-29b"/>
師安字子仁清澗人篤信孝友家富好施幼失怙恃事<lb/>
　外祖母三十年生養死葬備盡其禮常刻家訓於石<lb/>
　曰無犯非禮無妄語言勤儉率物為先卒贈忠訓郎<lb/>
　改昭毅郎<hi>賈志</hi>
張評事涇陽人五世同居男女百口緦服同㸑宋金兩<lb/>
　朝勅命築義門臺旌表宅里<hi>續文獻通考</hi>
元<lb/>
賀仁傑字寛甫鄠人父賁數從軍有功闗中兵後積屍<lb/>
<pb n="KR2k0050_WYG_062-30a"/>
　滿野賁買地金天門外為大塜葬之後歴官總管京<lb/>
　兆諸軍卒仁傑從世祖南征雲南北征乃顔皆著勞<lb/>
　績居中事上知無不言言無不聽多所禆益而言不<lb/>
　外洩帝愛重之帝欲選童女充後宫及有司買物多<lb/>
　非土産山後鹽禁為民害皆奏罷之特授上都留守<lb/>
　加中書右丞其妻劉歿帝欲為娶貴族固辭乃娶民<lb/>
　間女已而喪明夫妻相敬如友未嘗置媵妾大徳九<lb/>
　年請老卒諡忠貞<hi>元史本傳</hi>
<pb n="KR2k0050_WYG_062-30b"/>
李邦瑞字昌國臨潼人幼嗜學讀書通大義木華黎下<lb/>
　諸城堡率衆來歸受㫖使宋宋遣賤者來迎邦瑞叱<lb/>
　出之宋改命行人乃如約而還太宗慰勞賜車騎因<lb/>
　奏兵戈之際宗族離散乞歸尋訪帝諭馳驛南京尋<lb/>
　訪親戚或以𨽻諸部者悉歸之後從諸王濶出經畧<lb/>
　河南凡所歴州郡四十城繪圖以進授金符宣差軍<lb/>
　儲使卒<hi>元史本傳</hi>
蕭道夀興平人家貧鬻鍼以自給母年八十餘道夀事<lb/>
<pb n="KR2k0050_WYG_062-31a"/>
　養盡禮每旦候母起親侍盥櫛日三飯必待母食然<lb/>
　後退就食至夕必待母寢然後退就寢出外必以告<lb/>
　母許乃敢出母或怒欲罰之道夀自進杖伏地以受<lb/>
　杖足母命起乃起起復再拜謝違教拱立左右俟色<lb/>
　喜乃退母嘗有疾醫累嵗不能療道夀刲股肉啖之<lb/>
　而愈至元八年賜羊酒表其閭<hi>元史本傳</hi>
張閏延長縣人八世不異㸑家人百餘口無間言日使<lb/>
　諸女諸婦各聚一室為女紅工畢斂貯一庫室無私<lb/>
<pb n="KR2k0050_WYG_062-31b"/>
　藏幼穉啼泣諸母見者即抱哺一婦歸寧留其子衆<lb/>
　婦共乳不問孰為已兒兒亦不知孰為已母也閏兄<lb/>
　顯卒即以家事付姪聚聚辭曰叔父行也叔宜主之<lb/>
　閏曰姪宗子也姪宜主之相讓既久卒以付聚至元<lb/>
　二十八年旌表其門<hi>元史本傳</hi>
王思聰安塞人素力田農隙則教諸生得束脩以養親<lb/>
　母喪盡哀父繼娶楊氏事之如所生以家多幼稚侵<lb/>
　父食别築室曰養老堂奉之朝夕定省父嘗病劇思<lb/>
<pb n="KR2k0050_WYG_062-32a"/>
　聰憂甚拜祈於天額膝皆成瘡得神泉飲之愈後復<lb/>
　失明思聰䑛之即能視縣上其状命表異之<hi>元史本傳</hi>
劉徳奉元人父娶後妻何氏徳事之如所生家貧傭工<lb/>
　取直寸錢尺帛皆上之四弟並何出徳撫愛尤篤年<lb/>
　五十未娶稱貸為弟求婦諸弟化其徳一門藹然鄉<lb/>
　里稱為劉佛子<hi>元史郭全傳</hi>
楊皥扶風人父清母牛氏牛氏病皥叩天求代遂痊如<lb/>
　是者再後牛氏失明皥登太白山取神泉洗之復如<lb/>
<pb n="KR2k0050_WYG_062-32b"/>
　故牛氏歿哀毁特甚葬之日大雨獨皥墓前後數里<lb/>
　宻雲蔽之雨不沾土葬畢令妻衞氏養清皥獨廬墓<lb/>
　上負土為墳清卒亦如之<hi>元史本傳</hi>
李子敬陜西三原人嫁不能嫁者五十餘人葬不能葬<lb/>
　者五十餘喪焚逋劵四萬餘貫有司以名聞旌之<hi>元史</hi>
　<hi>孫秀實傳</hi>
趙榮扶風人母强氏有疾割股肉啖之者三復負母登<lb/>
　太白山禱於神得聖水飲之乃痊後年七十五卒榮<lb/>
<pb n="KR2k0050_WYG_062-33a"/>
　號痛不食三日方飲水七日乃食粥葬之日白雲庇<lb/>
　其墓前後十五里葬畢而散榮負土成墳廬其側終<lb/>
　喪<hi>元史本傳</hi>
吳好直蒲城人父歿事繼母孝兄弟求分財好直勸諭<lb/>
　不能止即以已所當得悉推與之淡泊三十年無悔<lb/>
　詔旌表<hi>續文獻通考</hi>
甄城柴郁陳舜咨俱蒲城人皆能孝友以已財分讓兄<lb/>
　弟縣令言状均䝉旌表<hi>續文獻通考</hi>
<pb n="KR2k0050_WYG_062-33b"/>
吴份髙陵人嘗畜牛每耕田不煩人策人策之輙觸人<lb/>
　死子弟欲鬻之份曰是嫁毒也他日份出子弟鬻之<lb/>
　份追客以牛性語客客遂還牛取直而去份又善折<lb/>
　鬬訟不煩辭而人服有訟不之官而解官聞之朝乃<lb/>
　旌其廬曰耆徳吴份門<hi>續文獻通考</hi>
王忠三原長孫里人能盡孝道值母有疾欲為之娶忠<lb/>
　曰吾母疾安忍為此後母卒廬墓日夜哀號疏食飲<lb/>
　水人所不堪有司奏旌其門<hi>續文獻通考</hi>
<pb n="KR2k0050_WYG_062-34a"/>
王顯政蒲城人五世同居天厯中旌其門<hi>元史文宋本紀</hi>
王理蒲城人七世同居延祐天厯中表其門<hi>續文獻通考</hi>
張思孝華州人母喪以孝聞父疾調䕶甚至不愈以父<lb/>
　涕洟半器垂泣盡飲之復潔齋致禱乞以身代未㡬<lb/>
　遂痊至順三年表其門<hi>元史本傳</hi>
王士宏中部人父摶有疾士宏傾家貲求醫見醫即拜<lb/>
　遍禱諸神扣額成瘡父歿哀毁盡禮廬墓三年墓廬<lb/>
　上有竒鵲來巢飛鳥翔集終喪復建祠於塋前朔望<lb/>
<pb n="KR2k0050_WYG_062-34b"/>
　必往奠祭雖風雨不廢也有司上其事旌表之<hi>元史本傳</hi>
何從義洛川人祖良祖母李氏偕亡從義廬於墓側旦<lb/>
　夕哀慕不脱絰帶不食菜果唯啖疏食而已事父世<lb/>
　榮母王氏孝養尤至伯祖温伯祖母郝氏叔祖恭叔<lb/>
　祖母賀氏叔祖讓叔祖母姜氏叔父珍叔母光氏皆<lb/>
　無子比其亡也從義咸為治葬築髙墳祭奠以禮時<lb/>
　人義之<hi>元史本傳</hi>
王克已中部人父伯通歿克已廬於墓側貊髙縱兵暴<lb/>
<pb n="KR2k0050_WYG_062-35a"/>
　掠縣民皆逃竄克已獨守墓不去家人呼之避兵克<lb/>
　已曰吾誓守墓三年以報吾親雖死不可棄也俄兵<lb/>
　至見其身衣裳衰絰形容憔悴曰此孝子也遂不忍<lb/>
　害竟終喪而歸<hi>元史本傳</hi>
劉思敬宜君人事其繼母沙氏杜氏無異親母父年八<lb/>
　十兩目俱喪明㑹亂兵剽掠其鄉思敬負父避於岩<lb/>
　穴中有兵至欲殺思敬思敬泣言曰我父老矣又無<lb/>
　目我死不足惜使我父何依乎兵憐其孝不忍殺父<lb/>
<pb n="KR2k0050_WYG_062-35b"/>
　子皆免於難<hi>元史本傳</hi>
員從政葭州人累世同居<hi>續文獻通考</hi>
劉欽字仲賢醴泉人元末兵至九嵕山欽負母而逃攜<lb/>
　子與姪度難兩全以姪為母所鍾愛謂其妻曰父母<lb/>
　愛則愛之敢以恩奪孝為不道之人哉投子於涇水<lb/>
　襁母擕姪而行卒脱兵患孝義聞於郡國<hi>賈志</hi>
趙璋奉天人任安善屯丞辭職歸養素性孝友禮士周<lb/>
　窮尤篤信義子質累官宜川白水商州龍沙宣慰使<lb/>
<pb n="KR2k0050_WYG_062-36a"/>
　嘗遇母忌日泣曰人子於親與其祭之厚孰若養之<lb/>
　周<hi>賈志</hi>
明<lb/>
党榮富平諸生父冕官主事得罪戍雲南榮上疏願以<lb/>
　身代上悦曰君親人道大倫忠孝臣子大節榮能篤<lb/>
　大倫全大節其令應天府速給冕引還鄉並除戍<hi>賈志</hi>
王忠同官人七嵗喪父事母以孝聞洪武三年詔旌其<lb/>
　門<hi>馮志</hi>
<pb n="KR2k0050_WYG_062-36b"/>
陳七兒延安人逺戍邊思母日夜號泣若風癲匝地環<lb/>
　遶不能立脚晚見闗帝跪求令騎馬尾不移時至家<lb/>
　驚卧方甦與母㑹未㡬母卒終喪廬墓三年永樂十<lb/>
　年勅立石坊旌表<hi>延安府志</hi>
梁鏆字貫之鳯翔人大父凖永樂時任石州學正聞母<lb/>
　張氏訃音即日徒跣抵家營葬結廬塋域朝夕哭奠<lb/>
　時禮科給事中胡濙奉使抵鳯聞其事造塋慰問比<lb/>
　還奏於朝詔授湖廣均州知州制終赴均半載以疾<lb/>
<pb n="KR2k0050_WYG_062-37a"/>
　卒子信治家孝且嚴信子鏆以母趙遘病親嘗湯藥<lb/>
　侍不離席及卒勺飲不入累日葬時於墓所築垣廬<lb/>
　居其中穴一隙以通薪水號泣如初喪服闋而考終<lb/>
　於西河乃出廬迎歸葬後復居塚上前後積六載邑<lb/>
　人咸重之稱曰梁孝子<hi>牛澤撰梁氏世孝紀</hi>
王永綏徳人都指揮僉事母喪三年不入内宣徳五年<lb/>
　旌表<hi>馬志</hi>
秦福郃陽人正統六年出粟千石助賑寧夏勅書建坊<lb/>
<pb n="KR2k0050_WYG_062-37b"/>
　褒之<hi>宰莘退食録</hi>
員宗義咸陽人慷慨有志節事繼母以孝聞敦族睦鄰<lb/>
　輕財尚義正統間饑宗義賑救活㡬萬人<hi>西安府志</hi>
張興咸陽人景泰五年值凶荒興施財賑窮煮粥濟饑<lb/>
　活人不可勝數後嵗豐有來報者興竟不任<hi>馬志</hi>
馬仲良三原人仁讓謹飭口不言人過失處鄉里犯而<lb/>
　不校嘗有野鴿羣集所居廬若忘機者将卒出書一<lb/>
　編皆篤厚親戚鄰里之説<hi>韓苑洛撰墓表</hi>
<pb n="KR2k0050_WYG_062-38a"/>
陳於殿字伯重潼闗人父殁廬墓一年值母哭夫喪明<lb/>
　於殿即歸侍奉湯藥晝夜禱籲極其精誠夜夢神人<lb/>
　語曰爾母目復明矣及旦視之果然洎母歿復廬墓<lb/>
　李完涇陽人母病矇完時䑛母目尋復如故南續芳<lb/>
　渭南人母失明續芳求醫禱神心力並瘁未㡬母目<lb/>
　復明<hi>賈志</hi>
党汝孝漢隂人同父進朝早出刈麥父為虎噬汝孝奮<lb/>
　力追之奪父虎口虎蹲視林中有復噬勢汝孝愈奮<lb/>
<pb n="KR2k0050_WYG_062-38b"/>
　以石擊之負父歸治噬瘡閲三月無恙<hi>漢隂志</hi>
朱敬醴泉人母歿廬墓羣盗至不忍加害遺以米敬不<lb/>
　受强留之後又至敬以所遺米作食食盜乘間勸諭<lb/>
　羣盗同聲悔過後果改行盧春渭南人母歿廬墓三<lb/>
　年拜泣無間寒暑有盗來劫春曰我守墓者盗曰此<lb/>
　盧孝子也遂去劉霞長武生員親喪廬墓賊至欲殺<lb/>
　之後詢為劉孝子賊亦感動捨去<hi>賈志</hi>
李茂澄城人母患惡瘡茂口吮膿血及歿廬墓時暴雨<lb/>
<pb n="KR2k0050_WYG_062-39a"/>
　如注茂懼水嚙墓伏墓而哭焂然雨止父歿亦然天<lb/>
　順六年旌表茂二子表森表子俊皆以廬墓旌表<hi>賈志</hi>
李清長安人字元潔甫十九父歿水漿不入口者數日<lb/>
　哀毁踰禮不食肉不内處累年母病湯藥親嘗不離<lb/>
　左右及卒哀毁㡬滅性<hi>西安府志</hi>
劉勤字警常髙陵人居喪哀毁骨立杖而後起與弟勉<lb/>
　璉友愛甚篤璉字宗器成化末饑獨販米漢中以養<lb/>
　二兄早孤孝思至老弗替鄉里稱服<hi>馬志</hi>
<pb n="KR2k0050_WYG_062-39b"/>
劉時蓀髙陵人事母至孝凢飲食衣服皆親試然後奉<lb/>
　母諸弟有不恭者不形諸言恐傷母心母歿哀毁骨<lb/>
　立人不忍見<hi>賈志</hi>
張鋭髙陵人事親及二兄孝友成化末年大饑鋭千里<lb/>
　負米奉養與族人祀先祖祭畢必男女分席㑹飲以<lb/>
　施勸戒<hi>賈志</hi>
趙謐字子安家世涇陽正統甲子鄉舉第一景泰辛未<lb/>
　進士授主事陞員外郎以輿論遂有江西亞恭之擢<lb/>
<pb n="KR2k0050_WYG_062-40a"/>
　至即飛章劾少司徒及中貴人專恣不少狥性甚孝<lb/>
　母歿號痛㡬絶廬墓側淡食草寢者八載旦夕哭奠<lb/>
　如初常有慈烏飛繞其旁不去兄弟以父母俱棄圖<lb/>
　分異謐泣止之不能則盡讓以貲産已無分毫取尤<lb/>
　急濟人嵗饑鄉多婚葬失時者謐竭力資之成化六<lb/>
　年卒<hi>張有禎趙恭議墓銘</hi>謐兄子穟以吏任驛丞亦以廬墓獲<lb/>
　旌<hi>馬志</hi>
張昶三原人事親色養兼備初筴鹽河東以父疾棄商<lb/>
<pb n="KR2k0050_WYG_062-40b"/>
　攻醫飲食必手治父所欲食必多方辦之冬月得雙<lb/>
　鯉若神惠者父病篤嘗糞以卜吉凶籲天願代父張<lb/>
　目曰㝠司不索我矣因汝孝延夀一紀後果然馬理<lb/>
　私諡曰孝荘先生<hi>三原志</hi>
孫逢吉三原人慷慨好施率家人收穫見婦女拾遺穂<lb/>
　者心傷之即出已麥數石分給里中有稱貸者輙如<lb/>
　數與之不索劵時有詩云施金不計王孫報應笑田<lb/>
　文三窟謀人皆號為義士<hi>艾陵遺稿</hi>
<pb n="KR2k0050_WYG_062-41a"/>
張善治三原人舉人從父張三極廬祖墓三年時人稱<lb/>
　孝子順孫仕南康知府清忠多善政<hi>賈志</hi>
杜鶴齡三原人母病甫五嵗每夜籲天願代母尋愈父<lb/>
　病不解帶者四年夢神授以方内載海風藤詢醫人<lb/>
　皆不省後得其藥於京邸人咸以為孝感學者私諡<lb/>
　曰孝宏先生<hi>三原志</hi>
李端宜川人父疾割股以進及卒事母羅氏愈謹母歿<lb/>
　廬於墓側負土築壠地髙燥乏水端仰天哀籲忽泉<lb/>
<pb n="KR2k0050_WYG_062-41b"/>
　湧於廬左成化二十一年旌表郭斆鄜州人父喪同<lb/>
　母廬於墓側躬自炊㸑以事母下山汲水甚艱一日<lb/>
　墓前忽湧清泉人以為孝感張泉雒南人張繼志藍<lb/>
　田人廬墓時皆有清泉湧出<hi>賈志</hi>
陳倫岐山人年十七父官潁上適疾倫往省侍湯藥禱<lb/>
　天願以身代及卒扶柩歸途三千里足指破爛未嘗<lb/>
　一乘騎俸資盡以與兄苦學不怠登成化乙未進士<lb/>
　厯官長蘆運使致政歸衣食不繼<hi>岐山志</hi>
<pb n="KR2k0050_WYG_062-42a"/>
馬驥漢中人為府吏時巨冦藍鄢嘯聚鹽塲勢甚猖獗<lb/>
　莫敢攖者驥奮然効勇捧檄深入賊營宣諭利害招<lb/>
　出賊首牛長子等一十八名殱厥渠魁地方遂寧紀<lb/>
　功咨用驥終不仕<hi>賈志</hi>
熊玻涇陽增廣生年十九母病寢食俱廢湯藥身嘗母<lb/>
　歿玻慟哭不忍遽葬浮柩於庭坐卧草土三月及葬<lb/>
　構廬墓傍朝夕哭奠服闋歸極力養父父病至歿並<lb/>
　如前孝負土増塋倍髙疇曩朝夕溢米形容槁敗有<lb/>
<pb n="KR2k0050_WYG_062-42b"/>
　數劫賊入廬欲生焚之玻出迎不懼賊因問玻聞爾<lb/>
　産殊厚何悴乃爾玻曰日夕思慕不覺其他廬無長<lb/>
　物僅有麻衣暫解送君賊驚歎辭謝去𢎞治中旌表<lb/>
　<hi>名山藏</hi>
褚□字宣玉涇陽人祖孟昇生珪珪嘗為鄉貢士有孝<lb/>
　行父殁廬墓三年配潘氏生宣玉宣玉性仁孝於虫<lb/>
　豸有不得所者必加憫焉母疾宣玉求名醫診療弗<lb/>
　愈乃取其糞嘗之語内曰吾母糞苦其得生矣後果<lb/>
<pb n="KR2k0050_WYG_062-43a"/>
　愈比歿哀毁逾禮既葬廬墓除服日有羣鶴飛集屋<lb/>
　上由是逺邇稱為褚孝子孝子毅然以文章為已任<lb/>
　正徳庚午試於憲學冠多士是年秋登鄉舉年四十<lb/>
　九而卒<hi>馬谿田褚孝子墓志銘</hi>鏞從弟雲字民望母病日侍左<lb/>
　右既卒終日兒啼廬於墓側朝夕哀奠鄉人嘗遺以<lb/>
　雞卵雲置之他所忽有牝雞來伏之成雛數十環鳴<lb/>
　墓側人以為異有司以聞表其閭<hi>賈志</hi>
党淵同州人家貧善事親父歿飲水飯糲至終喪母素<lb/>
<pb n="KR2k0050_WYG_062-43b"/>
　事績紡淵恐其勞匿紡具慰止母終持喪哀苦每晨<lb/>
　必爇香泣墓下同郡王尊事母以孝聞母歿貧不克<lb/>
　斂鬻子市棺以葬<hi>冋州志</hi>
蔚能陜西朝邑人起吏由光祿寺典簿累寺卿進禮部<lb/>
　右侍郎在光祿三十餘年未嘗持一禁臠歸家嘗偕<lb/>
　僚屬聨名疏請查入内供應器皿下禁獄問所由能<lb/>
　奮曰上怒不可測能老矣不以累諸公也獨受責降<lb/>
　官未嘗有後言<hi>續藏書</hi>
<pb n="KR2k0050_WYG_062-44a"/>
雷振闗華隂人父遘疾勺水不入口者五日刲臂肉大<lb/>
　如錢者三烹藥進之明日病良已强飯徐步優游里<lb/>
　閈者一年而卒振闗廬於墓側老屋三間上漏下穿<lb/>
　天寒月黒悲風蕭䬃振闗拊膺夜哭與嘷狐啼猿相<lb/>
　應和鄉老白其事所司咸異之<hi>華隂志</hi>
文錦三水人夫婦持耒耕於東山積粟萬斛五子各二<lb/>
　千石遇荒盡施有司上其事賜夀官五世孫竤中幼<lb/>
　有夙慧讀書一覽不遺以恩例入太學性仁孝每食<lb/>
<pb n="KR2k0050_WYG_062-44b"/>
　不離親側寢不離親居父卒水米不入口者五日廬<lb/>
　墓六年有白兎出隧之異邑人舉之御史疏旌縣官<lb/>
　嵗給榖布<hi>三水志</hi>
顔彩長安庠生父疾籲天願代及父歿寢苫枕塊水漿<lb/>
　不入口者三日葬時廬墓三載所掘墳地得白金三<lb/>
　鎰後合母遷葬其金盡用人謂孝感所致當道屢加<lb/>
　旌表<hi>賈志</hi>
李壮丁兒延安安定人兵大至壮丁兒從父母奔避山<lb/>
<pb n="KR2k0050_WYG_062-45a"/>
　谷卒與遇兵兵母去壮丁兒取石擊兵母得脱前行<lb/>
　復遇五騎一騎下馬還縳母其母呼曰壮丁兒但逃<lb/>
　命勿顧我壯丁兒不忍手提鐵骨朶擊仆一虜母逃<lb/>
　得生四騎圍壯丁兒斫碎之<hi>名山藏</hi>
張友直宜川人正徳時父武死武定難友直哀痛遂自<lb/>
　殺<hi>賈志</hi>
楊楠岐山人舉人任知縣生而重厚醇雅比長讀書究<lb/>
　極性命動以古人自期待父兄早喪事孀母寡嫂曲<lb/>
<pb n="KR2k0050_WYG_062-45b"/>
　盡孝敬尹霍山竟以母老乞歸母年九十病卒楠跣<lb/>
　號惻怛勺水不入口者三日月餘竟殂鄉人稱孝<hi>鳯翔</hi>
　<hi>府志</hi>
李珍榆林衞指揮歴官恭将總督曾銑議復河套咸寧<lb/>
　侯仇鸞搆之棄市更誣銑子淳侵官銀械珍至京師<lb/>
　證之珍身受五毒辭終不撓幽閉中每曰寧我死無<lb/>
　絶曾氏後自誣銀一千兩繫獄淳得末減長流三千<lb/>
　里鸞敗淳得於流所放歸聞者義之<hi>延綏鎮志</hi>
<pb n="KR2k0050_WYG_062-46a"/>
張之渠字儀正華州人壬午中式癸未卒業太學以思<lb/>
　親歸省至真定夢老父謂曰汝母疾汝宜亟行覺而<lb/>
　大懼兼程至家母果病延醫問藥夙夜衣不緩帶母<lb/>
　卒哀毁踰禮既殯廬居墓次雪夜伏墓哭曰吾母素<lb/>
　畏寒吾母寒矣聞者悲之墓岡下忽有泉湧出清冽<lb/>
　異常里中一少年素逆於父母一旦市肉以進其父<lb/>
　異之曰吾見張孝子矣彼為死者猶哭我親生敢不<lb/>
　孝耶里人以是化焉竟以墓次風寒遘疾卒<hi>康對山撰行状</hi>
<pb n="KR2k0050_WYG_062-46b"/>
車宗湯郃陽人字自新母病癱宗湯負之起居三十年<lb/>
　如一日<hi>宰莘退食錄</hi>
唐好古渭南人父癱侍湯藥不離寢席者六年<hi>賈志</hi>
張士榮字仁亨朝邑人母韓氏苑洛子女也幼以孫育<lb/>
　於韓有至性苑洛撫晉陽歸忽感疾坐中堂命士榮<lb/>
　召汝祖母語士榮初不知對曰祖入耳祖母固不出<lb/>
　也苑洛氣不屬曰我病士榮驚仆地口鼻盡血即匍<lb/>
　匐行告祖母其祖母陡視士榮状又聞苑洛病状亦<lb/>
<pb n="KR2k0050_WYG_062-47a"/>
　驚仆士榮出視祖入視祖母奔走號呼淚血滿膺食<lb/>
　頃苑洛病蘓士榮曰果愈耶抑安我耶聞苑洛呼曰<lb/>
　粥来乃大喜既冠補弟子員仍侍苑洛宦京邸嵗丙<lb/>
　午祖母病士榮晝夜侍湯藥命歸應秋試不行苑洛<lb/>
　怒治装嚴遣之士榮跽請曰祖母病而欲従事功名<lb/>
　可乎因伏地哭苑洛亦泣聽之及病亟士榮割股肉<lb/>
　進又嘗糞甜苦以騐瘥否卒不起士榮扶柩抵家登<lb/>
　涉三千里暮露宿柩旁既葬考古禮行義服三年士<lb/>
<pb n="KR2k0050_WYG_062-47b"/>
　榮歴覽羣書尤精書易凡律厯度數樂器龜卜方藥<lb/>
　之屬悉出苑洛指授年二十有八卒<hi>何景明敦倫編</hi>
韓洲長安人嘉靖間大祲賑粟百石嘗晨出見一人遺<lb/>
　金號泣欲死洲即如數予之子灼字以光洲患病灼<lb/>
　割臂取血和藥以進疾旋瘳後灼賈兩淮妻許氏事<lb/>
　翁姑亦曲盡誠孝灼子在居母喪廬墓三年事兄尤<lb/>
　曲盡友敬以恩選入史館文詞雅贍為當時所重<hi>賈志</hi>
王之垣字伯鎮其先臨潼人避亂涇陽幼而通敏父捐<lb/>
<pb n="KR2k0050_WYG_062-48a"/>
　館舍年方十嵗袒而號有孝童之目十四推擇為弟<lb/>
　子員教授里中得糈養母豐甘中程母卧病跬步不<lb/>
　離母訶之出則潛避戸外聲氣俱屏俟熟睡方去病<lb/>
　劇嘗惡騐甘苦露禱中庭請減年以益母筭歿則哀<lb/>
　毁骨立葬畢廬於墓左后土祠偃息攀號棗樹悴而<lb/>
　復榮三年廬墓如故萬厯元年貢於鄉<hi>陳眉公撰傳</hi>
馬珵字允荘涇陽人貢入太學一夕夢母病覺心惕明<lb/>
　日即馳歸見母果病遂養母不仕郊行得遺金坐以<lb/>
<pb n="KR2k0050_WYG_062-48b"/>
　待頃一人號泣至為言賣女得此養老母即與之後<lb/>
　復周以粟父卒哀毁骨立喪葬以禮服除授蘓州吴<lb/>
　江縣丞<hi>賈志</hi>
趙宏祚三原人年三嵗孤母李氏誓志撫之邑多伏莽<lb/>
　值嵗饑竊發宏祚方五六嵗隨母避匿道遇冦欲劫<lb/>
　其母宏祚號泣跪拜賊不可宏祚引頸披胸乞賊手<lb/>
　中刀欲自殺以釋其母賊義之舍去稍長不樂讀書<lb/>
　母督之泣曰家貧無以養母願為賈母聽之賈則善<lb/>
<pb n="KR2k0050_WYG_062-49a"/>
　賈既而有贏貲走江淮間未一年欲馳歸同賈者怪<lb/>
　之曰夜夣阿母呼我而號是必苦憶我我心怦怦矣<lb/>
　即歸見母母泣撫曰人傳汝溺於水余痛而呼㡬不<lb/>
　生矣汝今固無恙耶宏祚大痛曰奈何以財故累阿<lb/>
　母自是誓不離膝下諸若飲食衣服晨昏起居率先<lb/>
　意而辦盖終其身孺慕不改云<hi>何景明敦倫編</hi>
劉鳯岐岐山人嘉靖中任廵檢父母俱早亾祖母李氏<lb/>
　育之成立鳯岐事李曲盡孝道李卒負土築墳風雨<lb/>
<pb n="KR2k0050_WYG_062-49b"/>
　猛獸弗避廬於墓側一日夢李運水來家次日比鄰<lb/>
　失火至岐舍反風火息人以為孝感<hi>鳯翔府志</hi>
原寀字次寮蒲城人嘉靖己丑進士官行人值父母相<lb/>
　繼殞訃聞即日就道抵家伏柩水榖不入口者數日<lb/>
　葬訖築室墓旁朝夕哭奠累官户部員外郎與富平<lb/>
　楊忠介爵為莫逆交寀姪古為沁水知縣天性敦厚<lb/>
　素以孝稱<hi>賈志</hi>
雷太初蒲城人幼醇謹慎取與畏法義一日昧爽偕同<lb/>
<pb n="KR2k0050_WYG_062-50a"/>
　里數人適野途中有偶坐者見其來走遺金一袋衆<lb/>
　競分之太初獨不取曰非分之物得之不祥越月監<lb/>
　司獲盜諸分金者皆為盜指誣被劫家又皆識為其<lb/>
　家金竟無以白斃於獄正徳中縣令劉大謨以太初<lb/>
　負鄉望辟為鄉飲賔不就親詣其家卒不赴劉甚髙<lb/>
　之年九十四卒<hi>何景明敦倫編</hi>
忽麒朝邑人孝親廬墓奉㫖旌表<hi>萬姓統譜</hi>
馬士碩扶風人事繼母如生母母病夫婦侍湯藥經年<lb/>
<pb n="KR2k0050_WYG_062-50b"/>
　衣不解帶其母難曰雖予親子不如母年九十餘士<lb/>
　碩亦七十餘色養愈隆孺慕不已閭里合詞請表<hi>鳯翔</hi>
　<hi>府志</hi>
党中疇字易甫城固人萬厯庚戍進士初任交河知縣<lb/>
　詢民利苦力為興除障黄河得淤地甚廣人咸頌之<lb/>
　尋考選假歸值嵗饑中疇立厰煮粥活人萬計日在<lb/>
　粥厰遂中疫死城固人為建碑紀徳共以未竟其用<lb/>
　惜之<hi>賈志</hi>
<pb n="KR2k0050_WYG_062-51a"/>
徐以忠洋縣庠生母王早逝以忠哀痛不衰事繼母席<lb/>
　恭謹如母兄乾亨吏肅州坐罪其父洋隨居病故以<lb/>
　忠隻身徑往計程四千餘里不避艱險赴肅控廵按<lb/>
　乞免兄罪當事者憐其至性給牛車俾扶柩還葬隆<lb/>
　慶間旌表<hi>漢中府志</hi>
段朝綱洋縣人生甫五日喪父稍長痛父早亾事母張<lb/>
　孝家貧傭身以供菽水母病鬻敝衣為醫藥費及歿<lb/>
　號呼甚悲隆慶間旌表<hi>漢中府志</hi>
<pb n="KR2k0050_WYG_062-51b"/>
段廷貞澄城人嘉靖萬歴間每遇凶荒即出粟賑之孫<lb/>
　邦進性至孝幼失怙恃事祖必體其心輕財好施尤<lb/>
　有祖風<hi>賈志</hi>
馬誠長安人官指揮僉事少孤事母無違母歿蔬食飲<lb/>
　水泣血枕塊者三年及葬廬墓又三年里人無不感<lb/>
　悼馮恭定贈以孝弟説<hi>賈志</hi>
樊天叙字敦夫西安諸生萬厯戊寅貢天性孝義母病<lb/>
　篤忽思爐餅苦厨無具者求諸里舍及歸母逝矣遂<lb/>
<pb n="KR2k0050_WYG_062-52a"/>
　悲悼終身不食爐餅廬墓數載人多不知年方强仕<lb/>
　内子見背終身不再娶讀書蕭寺昕夕必整衣冠一<lb/>
　言一動無不斤斤繩尺自少至老無少踰越卒年六<lb/>
　十有八<hi>馮恭定樊貢士傳</hi>
朱藴竒字子節西安右衞人家貧甚僦屋而居妻子織<lb/>
　網巾為生讀書古東嶽廟並日而食一日其子因差<lb/>
　徭下獄㑹天雨四日不食氣息奄奄盡矣時嶽廟有<lb/>
　大戸收糧者黄冠憐之因取其米為粥以食藴竒心<lb/>
<pb n="KR2k0050_WYG_062-52b"/>
　知其故以為此官米何可竊也竟不食同舍生服其<lb/>
　節操因出其食食之藴奇曰此可食也劉孝㢘必逵<lb/>
　聞而義之白衞官始出其子於獄嘗之市途有遺網<lb/>
　巾二其子拾之藴奇曰彼之失猶我之失也即命其<lb/>
　子追而還之父早喪養母盡孝母歿毁㡬滅性生平<lb/>
　苦節篤行一步不茍歿之日貧無以為葬聞義而賻<lb/>
　者數百人<hi>馮恭定朱貧士傳</hi>
許汝清咸陽人父疾籲天願代父愈汝清竟嘔血死<hi>賈志</hi>
<pb n="KR2k0050_WYG_062-53a"/>
王應臻鄠縣人家貧貿布養親嵗荒養不繼<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然剪髪<lb/>
　造其鄰易粟食親臻與妻啖糠里人感其孝稍周之<lb/>
　得脱於厄仇同張彦山俱富平人賣菜養親嘗以餅<lb/>
　魚悦親口而與妻同甘糟糠<hi>賈志</hi>
李忍富平人家貧能孝偶獄訟當對縣役羅武朱素豪<lb/>
　横求忍不即得遂繫忍母以行仍繩穿裳中辱之忍<lb/>
　憤然曰安有辱母若此尚可共戴天耶捶朱立死自<lb/>
　詣縣請罪縣官置以法直指重其行改戍之<hi>富平志</hi>
<pb n="KR2k0050_WYG_062-53b"/>
王一正三原人萬歴十四年出粟賑饑撫按上其事勅<lb/>
　賜義士坊以旌之<hi>敦倫編</hi>
仇養䝉富平人萬厯間遇荒負米養親與妻趙氏共□<lb/>
　糟糠母病痢躬侍湯藥衣不解帶父病足癰輒吮膿<lb/>
　血親歿負土築墳廬墓六年葷酒不茹年既八十詣<lb/>
　親墓洒泣若孺子然崇禎三年旌表子桂芳字月賔<lb/>
　事母至孝母病籲天求代病革或云嘗糞可知安危<lb/>
　遂嘗之以告醫者知不可救一痛㡬絶既殮乃於母<lb/>
<pb n="KR2k0050_WYG_062-54a"/>
　卧處䑛其涕唾痰涎而哭之任洧川令見人有哭母<lb/>
　者益傷其母之不逮養也父子俱以孝稱<hi>賈志</hi>
袁光閈字徳徴渭南諸生素以㢘孝聞萬厯間大饑邑<lb/>
　令憐其貧予之粟不受强之始受即呼鄰里極貧者<lb/>
　盡賙之無何遭母喪悲號過慟卒於柩側<hi>渭南志</hi>
劉俊保安人父母逝泣血三年不飲酒茹葷不窺家園<lb/>
　及葬以衿包土築塋丘壠髙聳隠若山阜萬厯中旌<lb/>
　表<hi>延安府志</hi>
<pb n="KR2k0050_WYG_062-54b"/>
焦復榮宜川人事親至孝萬厯間旌表李藎延長庠生<lb/>
　崇禎末大冦入城藎逃至焦孝子塋前泣曰彼人子<lb/>
　也我亦人子也母病不能動何偷生為遂自縊塋樹<lb/>
　而死<hi>延安府志</hi>
王一清延川庠生早喪母哭泣如成人事繼母與生母<lb/>
　等其妻劉亦孝姑病傾奩購藥不解衣者旬日時督<lb/>
　學校士諭諸生巻面各書某生徳行實蹟闔庠咸註<lb/>
　一清孝行無異<hi>延安府志</hi>
<pb n="KR2k0050_WYG_062-55a"/>
武全鳯翔人以嵗貢任荆門同知事後母得其歡心兄<lb/>
　弟中有拂母意者即跪謝牖下逹旦母悦始罷弟兄<lb/>
　皆孝讓相成無間言<hi>賈志</hi>
張維<graphic n="KR1307" url="https://raw.githubusercontent.com/kanripo/KR-Gaiji/master/images/KR1307.png" mimeType="image/png"/>縣庠生天性孝友父喪哀毁水漿不入口親朋<lb/>
　以母在苦勸維伏地痛哭終喪焉友於諸弟一錢不<lb/>
　私人稱其難<hi>郿縣志</hi>
方世恩寳雞人母董氏多病迎醫侍養不遺餘力母喪<lb/>
　三日不食三年不爐不扇<hi>寳雞志</hi>
<pb n="KR2k0050_WYG_062-55b"/>
董舜鳯隴州人割股療親終身廬墓同郡吴顯春親歿<lb/>
　負土築墳四遇虎而志不變<hi>隴州志</hi>
彭應麟西鄉庠生家貧竭力事親父病與妻同伺左右<lb/>
　衣不解帶父歿鬻産營葬事繼母周如生母撫其前<lb/>
　出子女如己弟妹學使累給米帛<hi>漢中府志</hi>
王敦直南鄭庠生事父母以孝稱母歿敦直朝夕悲慟<lb/>
　畫已像於母像前如生時依戀狀父歿哀毁㡬絶復<lb/>
　畫墨衰像拜禮於父母像前展像則痛哭不已晨夕<lb/>
<pb n="KR2k0050_WYG_062-56a"/>
　必問視年八十餘孺慕不衰謂之曰居憂圖同邑李<lb/>
　一鰲官布政事親亦以孝著<hi>賈志</hi>
李原榆林人性孝友事繼母如嫡母繼母弟青疾終夜<lb/>
　守視坐以待旦及卒原哭之失明視青子如己子<hi>賈志</hi>
單應錦紫陽人恩例夀官天性孝友重禮義好施與嵗<lb/>
　歉周恤㷀獨卒年九十七嵗人稱為百嵗翁孫經徳<lb/>
　萬厯己酉明經以教授終父抱沉疴號泣籲天誓以<lb/>
　身代事繼母愉惋承順尤得歡心臺司咸旌其門<hi>紫陽</hi>
<pb n="KR2k0050_WYG_062-56b"/>
　<hi>志</hi>
趙汝珪同州人親老汝珪日奉案上食夜則侍寢夏扇<lb/>
　冬温席家雖貧奉養甚盛楊誦華隂庠生事親色養<lb/>
　備至不離左右隆冬寒夜抱父足而眠<hi>賈志</hi>
楊天瑞同州人兄弟四人皆孝友父被蟲螫氣欲絶天<lb/>
　瑞聞奔抱亟吮其螫處頃之甦弟天輔病危天瑞禱<lb/>
　於神曰弟善事親尚無子息願以身代其他行類此<lb/>
　四世共㸑無間言<hi>同州志</hi>
<pb n="KR2k0050_WYG_062-57a"/>
張養中字亦中同州諸生為人醇篤質素事王母及二<lb/>
　親起居衣食疾病醫藥無不竭力友愛諸弟事必任<lb/>
　勞産不居豐父嘗病痢便溲轉側必親掖扶未嘗頃<lb/>
　刻離一夕恍惚見朱衣神握手授藥曰憫汝過苦特<lb/>
　令汝父蚤愈比昧爽病良已後遭父喪杖而後起母<lb/>
　歿時隆冬永夜衣麻卧草極其毁瘁甫襄事而卒人<lb/>
　皆以死孝傷之<hi>同州志</hi>
韓舜璿澄城人母歿寢中門之外者三年母素畏雷每<lb/>
<pb n="KR2k0050_WYG_062-57b"/>
　遇雷作即繞墓走曰兒在此比雷止始歸同縣田苫<lb/>
　姚珊路邦進親喪皆廬墓三年<hi>賈志</hi>
孫繩祖華州人初失怙弱冠王母歿宜承重哀毁逾禮<lb/>
　既襄事廬於墓側者三年同州有沈時泰渭南有姚<lb/>
　應魁臨潼有張應珮華隂有石之岱藍田有王之賈<lb/>
　陳養心陳化龍徐明教而華州又有張廸光皆相繼<lb/>
　廬墓<hi>馮恭定孝弟説</hi>
王從善蒲城人兄弟四人從善為叔伯姒力主析居從<lb/>
<pb n="KR2k0050_WYG_062-58a"/>
　善泣勸不從家産悉讓伯獨與仲季食力孝事二親<lb/>
　㑹仲死從善營葬且為季娶因大困率季貸貨至襄<lb/>
　貨敗於水季亦病死扶櫬歸夜嘗露處泣守之時糧<lb/>
　盡宿𤣥武祠甫睡忽為神趣起聞虎嘯門外更有擲<lb/>
　地聲曉出有物横閾下唘視則雜釵釧悉兼金也抵<lb/>
　家後二年伯及姒俱亡從善為營葬撫其養子為畢<lb/>
　婚治産若猶子焉事詳臨溪公傳<hi>賈志</hi>
樊志賢永夀人五世同居<hi>賈志</hi>
<pb n="KR2k0050_WYG_062-58b"/>
李繼鄜州人性至孝竭力供子職父亾孝事繼母萬厯<lb/>
　年間旌表<hi>賈志</hi>
劉芝中部人父侃早亾母忽氏守貞芝弱冠成鄉進士<lb/>
　官通判念母早孀衣不華飾食不重味躬親執㸑終<lb/>
　身如一日或語及母苦節事輙涕泣不能言赴闕陳<lb/>
　情詔旌表<hi>延安府志</hi>
張志尹洛川人邑諸生父應奎早卒母尚氏守志不二嘗<lb/>
　卧疾志尹親嘗湯藥及卒哀毁骨立歠粥三年既葬<lb/>
<pb n="KR2k0050_WYG_062-59a"/>
　守祠廟三世同居御史疏旌其閭<hi>延安府志</hi>
劉爾完中部人事父母以孝聞食必親徹必請父歿水<lb/>
　漿不入口者七日及葬親負磚石以明經任阜平知<lb/>
　縣母老齒俱落爾完晨昏必省命諸兒婦升堂乳母<lb/>
　母歿葬祭盡禮松栢皆手植<hi>賈志</hi>
李邦鎮清澗庠生淮之子淮赴試卒旅邸妻王年二十<lb/>
　二邦鎮僅五齡王欲死殉邦鎮跪諌王始以撫孤為<lb/>
　念宗人謀奪王志王誓死不二邦鎮弱冠補弟子員<lb/>
<pb n="KR2k0050_WYG_062-59b"/>
　事王益力家雖落啜菽飲水必盡其歡遇病親嘗湯<lb/>
　藥且宻禱願以身代有司以孝聞同邑盧之苓家貧<lb/>
　性至孝父死於蜀匍匐乞食抵西川負骸歸葬知縣<lb/>
　陳汝元並旌其閭<hi>延安府志</hi>
李邦禎李邦琦葭州人俱吏員性至孝因母老不仕母<lb/>
　病百藥不愈兩人各割股以奉母食之即愈後歿祭<lb/>
　葬廬墓當事旌其閭曰二難苦孝<hi>葭州志</hi>
蕭陞咸寧人拾金二鎰仍還之祖母與母歿苫次三年<lb/>
<pb n="KR2k0050_WYG_062-60a"/>
　葬又廬墓三年墓栢生花<hi>賈志</hi>
任紹曾涇陽人天啓間嵗饑輸粟於官躬為賑給吏不<lb/>
　得侵素輕財人有稱貸不能償者常焚其劵以是義<lb/>
　聲益著<hi>涇陽志</hi>
髙愉字泰吾韓城諸生倜儻有氣節事父母至孝天<lb/>
　末嵗荒愉鬻産得百金悉以賑之尋以勇略攝韓郃<lb/>
　營事嵗復荒餉不至愉多方周恤全活甚衆軍兵不<lb/>
　譁城堡無恙<hi>賈志</hi>
<pb n="KR2k0050_WYG_062-60b"/>
武謨盩厔人父䧟於賊以身代死崇禎間旌表王者輔<lb/>
　興安庠生賊尅城執其父代父死焉<hi>賈志</hi>
田而腴字沃千美原人以孝子稱田氏閥閱雄一邑則<lb/>
　自孝子父御宿先生始崇禎癸未逆成僣號脅諸紳<lb/>
　强受之官稍抗即械繫以輸餉為名動累千萬御宿<lb/>
　先生不欲屈見賊檄下孝子請代繫先生預决其不<lb/>
　免數諭意孝子孝子曰父不逃則陷父父子並逃則<lb/>
　陷宗族父子俱往俱死無益也卒行逮長安獄擊掠<lb/>
<pb n="KR2k0050_WYG_062-61a"/>
　備至賊東行遂挾孝子去遇害於平陽妻徐氏凶訃<lb/>
　至哀毁踰禮棺斂皆自簡眎七日絶粒死<hi>陳禎年撰田孝子墓</hi>
　<hi>誌</hi>臨潼庠生宋儒周父應鰲官僉事李自成勒令輸<lb/>
　餉儒周毅然以身代至平陽引頸受刃<hi>賈志</hi>
王守庫扶風人少孤與弟守徳事母最孝流冦亂人皆<lb/>
　避匿守庫兄弟以母年老不去俱被執冦怒欲殺守<lb/>
　庫弟守徳跪泣曰我有子兄尚無後且善事母乞饒<lb/>
　兄命願以身代守庫曰願殺我勿殺吾弟弟在母不<lb/>
<pb n="KR2k0050_WYG_062-61b"/>
　缺養姪不失怙兄弟争死不已冦俱殺之同執者述<lb/>
　其事時麟遊庠生趙應璧奉母避賊母廹墮崖璧即<lb/>
　於墮處號泣死之同縣貢生楊四謙父陷於賊與弟<lb/>
　四可争代死聞者感咽庠生何元秀與弟敏秀兄弟<lb/>
　捐生脱父於難<hi>賈志</hi>
李郁寳雞學生家貧性質篤無偽丱角知事母母疾朝<lb/>
　夕不離側湯藥必先嘗隨母食多少衣不解帶者三<lb/>
　月遭荒嵗走百里外負米以延母命母夀七十餘閭<lb/>
<pb n="KR2k0050_WYG_062-62a"/>
　里聞之咸謂孝童<hi>鳯翔府志</hi>
李桂芳寳雞人家貧傭作養父父卒竭力棺斂藁葬城<lb/>
　西日哭於墓所歸則為位哭於家一日聞母言父生<lb/>
　時有畫像寄外遂走數百里得而事之母亡貧不能<lb/>
　備禮亦權厝焉後稍有積蓄即營域易棺槨合葬復<lb/>
　斬衰三年悲號㡬至滅性逺近感動臺院行文表揚<lb/>
　<hi>鳯翔府志</hi>
葉孕秀城固人任汝州經歴母蕭氏年八十餘齋心奉<lb/>
<pb n="KR2k0050_WYG_062-62b"/>
　釋氏孕秀偕弟孕莪食則必侍疾則屢禱後因母老<lb/>
　棄官歸修橋梁道路堰埭溝渠多損已貲溥利衆人<lb/>
　崇禎末巨冦經擾焚毁廬舍孕秀同孕莪竭力築堡<lb/>
　避亂者生全以萬計議請旌褒固辭縣申道府題其<lb/>
　堡曰仁里敦睦宗旌累世同居<hi>漢中府志</hi>
陳所養洋縣人官主事致仕歸流冦壓境捐資倡衆守<lb/>
　城賊七攻之卒不能破孟侁石泉恩貢崇禎間巨冦<lb/>
　臨城侁同叔養氣養重弟傑倡率士卒傾資鼓舞竭<lb/>
<pb n="KR2k0050_WYG_062-63a"/>
　力守禦城賴以全後遇荒又勸叔養氣出粟賑饑逺<lb/>
　近感頌縣請旌表固辭趙天一乾州人明末賊薄城<lb/>
　下天一用火攻屢却之嵗祲倡義賑饑全活甚衆<hi>賈志</hi>
范鈗郃陽人鴻臚寺序班性剛直孝友流冦犯境所過<lb/>
　燔掠無遺鈗急趨家廟護主值賊騎突至被執不屈<lb/>
　一賊擲主地下鈗罵不絶口遂遇害賊詢知素行嗟<lb/>
　嘆悔恨久之<hi>宰莘退食錄</hi>
劉皜然韓城人與弟誾然廬墓而處賊至不避賊相戒<lb/>
<pb n="KR2k0050_WYG_062-63b"/>
　不入其塋曰此廬墓孝子也<hi>左蘿石韓城集</hi>
王端心韓城人其父母與弟死於賊亦投火死<hi>左蘿石韓城集</hi>
楊呈芬字含蔚華隂人性至孝闖賊入闗鄰里咸逃芬<lb/>
　以母病獨不去賊詢其故感而不殺後以母喪哀毁<lb/>
　致疾卒<hi>賈志</hi>
梁小槐蒲城人庚辰嵗大荒有夫欲賣其婦者相持泣<lb/>
　小槐與之粟夫婦復完聚有村翁市布得偽銀泣欲<lb/>
　自經小槐如數予之翁得免於死一日六七嬰兒棄<lb/>
<pb n="KR2k0050_WYG_062-64a"/>
　於道小槐擕歸以粥活之明年辛巳斗粟二千錢死<lb/>
　者狼藉小槐施米賑之全活甚衆<hi>銅壺集</hi>
屈忠秦蒲城人性至孝母歿葬堯山忠秦結廬墓側每<lb/>
　食必薦每薦必泣服闋復居山之清明寺晨昏登髙<lb/>
　望墓而泣如是者又三年家人促還弗許推其意殆<lb/>
　将終身焉<hi>銅壺集</hi>
髙起鳯淳化縣生員家貧甚崇禎五年賊至掠母及妹<lb/>
　去生詣賊營曰生父年髙賴母與妹以度朝夕如必<lb/>
<pb n="KR2k0050_WYG_062-64b"/>
　引去則生父不保賊曰得二馬贖之生得一馬至營<lb/>
　祈請甚哀賊予其母留其妹生乃與妹訣曰我去汝<lb/>
　即死遂持母歸賊惡之數十騎遮留生曰吾營中少<lb/>
　一書記汝速順我且勸汝妹當惟汝所欲生大罵曰<lb/>
　吾讀聖賢書作盜跖事乎賊怒撲殺之<hi>柴菴疏集</hi>
劉篤中部庠生五嵗喪母頭觸母柩啼號弗食稍長植<lb/>
　栢墓間栢枯日對之泣泣涕著樹上樹復茂賊攻邑<lb/>
　城陷時祖母老矣篤負之走夜犯沮水澌氷渡妻在<lb/>
<pb n="KR2k0050_WYG_062-65a"/>
　後弗顧也父紲青門獄病方溽夏篤侍父不解衣寢<lb/>
　憂鬰嘔血秘不令父知父病瘳而篤隨歿<hi>賈志</hi>
劉爾璽中部人崇禎二年盗至母驚匿爾璽時就傅於<lb/>
　外聞變手戈馳追叔父固止之不聽追及從者震怖<lb/>
　莫敢前爾璽犯堅而入獨往來賊壘間殺傷數賊尚<lb/>
　未得母處身中大創十餘陷曲巷中兵折力盡死焉<lb/>
　同縣杜夀春城破時人呼之去夀春曰母老安忍捨<lb/>
　之遂遇害保安庠生胡國賔守城禦賊城破趨家衞<lb/>
<pb n="KR2k0050_WYG_062-65b"/>
　其母持利刃當門手戮二賊後賊大至死之<hi>延安府志</hi>
梁濟民中部人家徒四壁而奉母每食必進甘㫖崇禎<lb/>
　辛巳嵗大祲諸弟雖分㸑必呼與俱食鄉民有既鬻<lb/>
　妻又将自鬻濟民憐而與之食又曲為贖夫婦相合<lb/>
　如初舉明經不仕卒<hi>賈志</hi>
　　按唐書孝友傳云唐受命二百八十八年以孝弟<lb/>
　　名通朝廷者多閭巷刺草之民皆得書於史官萬<lb/>
　　年王世貴長安嚴待封鄭縣新法汪郭士舉張長<lb/>
<pb n="KR2k0050_WYG_062-66a"/>
　　郭士度鄭廸栁仁忠能君徳劉崇甘元爽韓子尚<lb/>
　　韓思約下邽張萬徹朝邑申屠思恭吕昻宜川司<lb/>
　　馬芬洛交周崇俊洛川何善宜皆事親居喪著至<lb/>
　　行者奉先張俘鄭縣王元緒冦元童皆數世同居<lb/>
　　者天子皆旌表門閭賜粟帛州縣存問復賦税有<lb/>
　　授以官者唐時陳藏器著本艸拾遺謂人肉治羸<lb/>
　　疾自是民間以父母疾多刲股肉而進鄭縣吴孝<lb/>
　　友華隂尹義華城固雍孫八或給布帛旌表門閭<lb/>
<pb n="KR2k0050_WYG_062-66b"/>
　　皆名在國史而元史孝友傳亦云合觀史氏所載<lb/>
　　其事親篤孝者則有同官强安臨潼任居敬華州<lb/>
　　要敬富平王賈僧華隂李寧屈秀耀州王思天子<lb/>
　　嘗表其門閭或復其家至舊志所載明季孝義甚<lb/>
　　多往往事蹟畧具世次難稽今亦彷各史例統叙<lb/>
　　於後廬墓則有長安楊時敷咸陽王汝成臨潼黄<lb/>
　　仲徳藍田張繼志王之賈陳養心涇陽駱森三原<lb/>
　　張獻科盩厔王冕渭南趙是式富平孟國詔醴泉<lb/>
<pb n="KR2k0050_WYG_062-67a"/>
　　王天秩張璉西安衞張軫膚施劉友徳張信楊汝<lb/>
　　勲保安馬忠宜川楊均仁延長徐方貢延川馬閏<lb/>
　　延安衞薛廣鳯翔石玫雷轟岐山宋仲貴王髦士<lb/>
　　封奎杜林寳雞趙一元劉守仁楊崙郿縣髙彦良<lb/>
　　麟遊何相翟孜郄邦敬汧陽王汝愚王用臣洋縣<lb/>
　　武全西鄉焦爵鳯縣辛宏石泉魏人文漢隂劉夢<lb/>
　　龍商州劉琦雒南張朝卿張可大姜朝周何宷馮<lb/>
　　三定同州侯智雷鳯至朝邑王於豐澄城党𠂻趙<lb/>
<pb n="KR2k0050_WYG_062-67b"/>
　　大治華州趙珪華隂蘓自新郭登張綗趙乾徳楊<lb/>
　　惟諶周祿蒲城雷瑜潼闗藍瑄楊順通楊素通同<lb/>
　　官習顯何源馮光升習四科乾州康衢永夀張其<lb/>
　　藴邠州胡子淳郭元洛川張科米脂髙必升葭州<lb/>
　　姚慕虞割股則有咸寧劉溥吴光先李維新郭良<lb/>
　　才李一道彭允中線補章馬宰三原梁希䞇梁應<lb/>
　　臺富平張道治張然唐舜相王尚賢竇良棟安定<lb/>
　　景大有岐山劉厚郿縣王瀚西鄉張淮乾州陸大<lb/>
<pb n="KR2k0050_WYG_062-68a"/>
　　端李維本永夀陳粟鄜州武演文中部張克讓哀<lb/>
　　毁滅性則有咸陽張延祚盩厔楊起潛辛守仁渭<lb/>
　　南薛紹慶姜鄰仲韓城衞之琚華州劉國仕讓産<lb/>
　　則有長安李茂實渭南盧崇雅李若泰富平季廷<lb/>
　　實延安楊汝桂沔縣李時義中部劉䌑發粟賑饑<lb/>
　　則有咸寧王表曹恭蒲福趙佩陳福髙陵樊宗玉<lb/>
　　涇陽任紹曽張敏曹儼曹恪三原劉祿王清揚聰<lb/>
　　渭南姜文恭陳顯藺政王祥田雲楊茂春富平王<lb/>
<pb n="KR2k0050_WYG_062-68b"/>
　　肅周肅魏廣膚施趙志常鳯翔梁禧岐山李存寳<lb/>
　　雞王尚忠城固党中衡西鄉苻維新王加第漢隂<lb/>
　　藍盛郭濟同州董䢰董景岩王珩雷衍朝邑冦福<lb/>
　　李珩劉十九韓整雷冬郃陽車輗康國樑澄城韓<lb/>
　　泰習玉鄭鑑李守心袁忠華州王濟民耀州喬政<lb/>
　　喬仲節同官何仕能王者為甯希恭孟友諒孫霖<lb/>
　　陳邦彦白水王憲劉澤永夀宋寧宋宁三水劉愷<lb/>
　　鄜州丁潤王佐中部王光祖秦濟李逵宜君田秀<lb/>
<pb n="KR2k0050_WYG_062-69a"/>
　　康允楊樹勲清澗白廷祿代輸逋賦則有咸陽許<lb/>
　　榮三原侯逹先韓城党孟輈拾金不昧則有涇陽<lb/>
　　巢帝閣渭南張騰蛟乾州張唘明周思聰李果永<lb/>
　　夀楊自竒漢隂温以良吴自强皆得列其姓名以<lb/>
　　為修身行已者之勸焉<lb/>
本朝<lb/>
　張大齡長安人幼失怙母黄氏守節大齡性純孝善<lb/>
　　體母心時承顔色為欣戚少好學家貧改業岐黄<lb/>
<pb n="KR2k0050_WYG_062-69b"/>
　　母病篤百方療之復精誠籲天果獲愈子永福孫<lb/>
　　爾珖俱登賢書康熙四十一年旌表<lb/>
　孟學長安人幼有至性母病危遍訪醫藥日夜泣禱<lb/>
　　願減已算以増母年母遂愈時年甫十餘嵗又馮<lb/>
　　選亦長安人母遘疾選不食累日潛割股和藥以<lb/>
　　進疾遂愈有司俱旌<lb/>
　李文秀長安人家貧以市楮為業性至孝罄日中所<lb/>
　　得子錢悉以充養妻子衣食纔足雖纎毫不私也<lb/>
<pb n="KR2k0050_WYG_062-70a"/>
　　人稱為楮孝子<lb/>
　栢覆皇長安人事祖母楊繼母髙俱盡孝居喪有禮<lb/>
　　篤友愛撫猶子如己子康熙辛未壬申間大荒散<lb/>
　　粟八千餘石長鄠兩邑全活甚夥族黨貧乏者畀<lb/>
　　以田種除國賦外不責其償童僕給産婚娶嵗稔<lb/>
　　悉遣歸一門長幼七十餘人數世同居焉<lb/>
　張我訓長安人事母先意承志年五十孺慕不衰性<lb/>
　　喜周恤閭里婚葬悉極力資給無徳色又嘗建豐<lb/>
<pb n="KR2k0050_WYG_062-70b"/>
　　水橋行者稱便子勇亦好施慕義有父風嵗荒散<lb/>
　　賑鄉人徳之<lb/>
　鄭仁咸寧縣人十齡喪父哀痛如成人母朱氏安貧<lb/>
　　守節仁色養備至承歡無間雍正三年仁年踰五<lb/>
　　旬母歿廬墓三載枕塊茹蔬未嘗一歸里舍雍正<lb/>
　　八年旌表<lb/>
　孫符咸寧貢生歸善令孫能寛長子喪母韓氏悲思<lb/>
　　不已每至墓哀號竟日父病癰吮之獲愈攻苦勤<lb/>
<pb n="KR2k0050_WYG_062-71a"/>
　　學齎志早亡士林惜之雍正八年旌表先是吴逆<lb/>
　　變起闗中不靖符曾祖世選挈鄰里二十餘家與<lb/>
　　家人同避白鹿原破産周濟皆無恙祖盛事繼母<lb/>
　　李能孝李病籲天請代復割股和藥以進里人以<lb/>
　　為世徳<lb/>
　吕大猷咸寧人順治丁亥進士厯官兵部郎以母老<lb/>
　　乞終養朝夕承歡務以悦親為事母疾視寢視藥<lb/>
　　心力交瘁母既歿遂終身不起居鄉清介退讓不<lb/>
<pb n="KR2k0050_WYG_062-71b"/>
　　履城市咸知為君子人也子梓生嵗貢父歿時年<lb/>
　　甫十二事嫡母許生母李俱盡孝先是梓生未育<lb/>
　　大猷撫從子某為嗣梓生體父志終身兄事之無<lb/>
　　間言舅氏任楚藩梓生将母命往謁楚民有争財<lb/>
　　致訟者以千金求闗説梓生力却之生平好讀書<lb/>
　　尤精醫術暇時以栽花釀酒為樂郡邑檄赴賔筵<lb/>
　　皆不就鄉邦重之<lb/>
　楊宗明咸寧人賦性醇謹事父母尤盡孝母歿父年<lb/>
<pb n="KR2k0050_WYG_062-72a"/>
　　邁獨居宗明朝夕侍側寢食不離父再娶宗明事<lb/>
　　後母如其母父卒哀毁骨立不茹葷御内者三年<lb/>
　　㢘使翟鳯翥以孝行旌其門<lb/>
　劉祐字篤生咸寧人康熙間嵗貢為諸生試輙冠軍<lb/>
　　問業者恒接跡生平尤留心經世大務嘗立仁義<lb/>
　　社倉以賑貧民全活甚衆<lb/>
　蕭光蘭咸陽人事親克孝盜刼父室光蘭持梃奔鬭<lb/>
　　被數創賊遁嵗饑光蘭承父志散金出粟存活千<lb/>
<pb n="KR2k0050_WYG_062-72b"/>
　　人父歿廬墓二年餘得痺濕强舁歸涕泣不已稍<lb/>
　　愈廬毁日至墓拜奠廵撫黄爾性請旌之<lb/>
　吴珍咸陽人幼有至性弱冠隨父渡渭父墮水時秋<lb/>
　　漲方盈珍衝波救出見者異之有賊入室将加刅<lb/>
　　珍母珍冒死直前奪母走得免於難值嵗荒輸粟<lb/>
　　以賑里黨賴焉<lb/>
　劉曰鋭咸陽監生事親至孝友愛昆仲至老無間素<lb/>
　　性尤樂善好施每農時必捐給籽種以助耕耨凡<lb/>
<pb n="KR2k0050_WYG_062-73a"/>
　　閭里婚嫁疾病喪葬及旅人之流寓于咸者曰鋭<lb/>
　　隨時周給未有徳色康熙辛丑闗輔饑曰鋭出千<lb/>
　　金散賑全活無算雍正癸丑嵗歉復出粟六百石<lb/>
　　賑之時所居堡垣傾圮曰鋭獨捐已貲五百金修<lb/>
　　築自是守望有資晨夜無警又延塾師設義學督<lb/>
　　課里中子弟一時風尚彬彬如也雍正十一年廵<lb/>
　　撫疏其事於<lb/>
朝奉<lb/>
<pb n="KR2k0050_WYG_062-73b"/>
㫖給正六品職銜以示奨勵<lb/>
　侯治經咸陽監生早失母事父及繼母陳俱盡孝従<lb/>
　　母無子治經迎事之如所生遇鄰里婚䘮必悉力<lb/>
　　資助奴婢臧獲有父母㷀獨者即焚劵令歸養屢<lb/>
　　值嵗歉散粟散金以賑貧乏鄉人賴以全活者甚<lb/>
　　衆雍正十一年廵撫疏請議叙奉<lb/>
㫖以應得之缺即用<lb/>
　王□鄠縣生員家貧事孀母至孝遭冦變被擄及脱<lb/>
<pb n="KR2k0050_WYG_062-74a"/>
　　歸知母死賊手一慟而絶鄰人救之經夕乃甦泣<lb/>
　　血三年聞者無不慘切<lb/>
　王忻鄠縣人順治初邑遭冦變賊繫忻母拷索銀幣<lb/>
　　忻挺身䕶母賊揮刅中其肩㡬隕賊平家業蕩盡<lb/>
　　忻力田服賈奉母承歡伯兄諸生慥苦貧忻分已<lb/>
　　産贍之仲兄慤妻亡遺二子鞠之如己子孝友之<lb/>
　　稱人無間言<lb/>
　陳調陽鄠縣生員父樓居失火調陽方弱冠冒火登<lb/>
<pb n="KR2k0050_WYG_062-74b"/>
　　樓負而下兩人俱無恙父歿兄子遺孤輔聖方八<lb/>
　　嵗季弟甫四嵗調陽知母意以幼子孤孫為念分<lb/>
　　析家産悉推美者與之復延師課學弟姪俱賴成<lb/>
　　立輔聖太學生性行醇厚母疾藥必親嘗衣不解<lb/>
　　帶食息咸與母俱母亡以哀毁成疾卒<lb/>
　劉龍洲鄠縣人繼母張氏性嚴急龍洲日侍左右畧<lb/>
　　無忤色父卒後事之二十餘年不少衰以明經授<lb/>
　　教職兩舉鄉飲賔<lb/>
<pb n="KR2k0050_WYG_062-75a"/>
　王永圖字伯固鄠縣生員為文典贍博雅性醇謹雖<lb/>
　　盛暑不去衣冠接人無少長咸以禮居家孝友年<lb/>
　　七旬每念及二親輙痛哭所著永思草鶺鴒鳴杕<lb/>
　　杜編諸書皆原本至性焉<lb/>
　張烱鄠縣生員賀賊陷城父被執烱挺身衞父賊斫<lb/>
　　其腦而死<lb/>
　聶宏鄠縣人家貧以賣酒為業有所得輙易甘脆養<lb/>
　　親肆去家逺宏身為傭保偶閒即歸家問父母安<lb/>
<pb n="KR2k0050_WYG_062-75b"/>
　　否雖祁寒盛暑不輟也母故宏常宿父榻旁卧起<lb/>
　　定省家有畜犬客以餅啖之犬即銜飼老犬人皆<lb/>
　　以為宏孝所感<lb/>
　王賢鄠縣民家窘為人傭得值養親日用無缺偶逢<lb/>
　　親舊有贈以果餅者必懐以奉親親未入口不敢<lb/>
　　遽嘗親亾棺衾無措至典身以葬<lb/>
　魏惟紫字青臣鄠縣孝子國成次子嗣嫡叔國垣後<lb/>
　　以文行選㧞授河南偃師令招來開墾設學課士<lb/>
<pb n="KR2k0050_WYG_062-76a"/>
　　多恵政時祖母年八十失明生父母繼父母具慶<lb/>
　　悉安車迎養後以罣誤去官例得復起念兩代髙<lb/>
　　年絶意仕進奉養葬祭靡不中禮友愛昆季敦睦<lb/>
　　族黨始終不倦年七十哭兄過哀以疾卒<lb/>
　王先身鄠縣生員賀賊陷城奉母閻氏避賊卒俱斃<lb/>
　　賊手<lb/>
　張文運藍田人八嵗失怙母王氏孀居家貧嵗荒竭<lb/>
　　力孝養遭冦變負母逃匿金山日採果實奉母備<lb/>
<pb n="KR2k0050_WYG_062-76b"/>
　　厯險艱卒保無恙母夀将及期頥而歿文運哀毁<lb/>
　　逾禮既殯負土封築猶宿墓不忍去嘗另建一室<lb/>
　　顔曰永思堂鄉人過者皆興孝思雍正六年旌表<lb/>
　姜士珍涇陽人母孫氏早逝繼母楊性多恚且私其<lb/>
　　前子女百計苦之士珍怡然順受無怨懟色里人<lb/>
　　憐之欲訴其母於官士珍號泣挽留得不訴楊知<lb/>
　　而自悔愛如已出撫軍雷興題旌<lb/>
　李天牖涇陽人性孝友母病痢嘗糞知不起每夕跪<lb/>
<pb n="KR2k0050_WYG_062-77a"/>
　　誦孝經禱天願以身代母歿事父尤盡孝兄年邁<lb/>
　　苦貧仍迎養於家業師文某居三水嵗祲嘗負米<lb/>
　　百里以贍之至於還遺金拒奔女焚宿劵尤多隠<lb/>
　　徳雍正八年旌表<lb/>
　李長㽔字丹馥涇陽諸生事親至孝母劉得痿痺疾<lb/>
　　長㽔侍藥餌十載每至徹旦家不甚豐而好施予<lb/>
　　念友乏嗣助資納妾隣人有逋官錢者将鬻妻長<lb/>
　　㽔代償之他如施藥捐棺賑粟焚劵㡬於嵗以為<lb/>
<pb n="KR2k0050_WYG_062-77b"/>
　　常<lb/>
　陳振烈涇陽諸生天懷孝友居母喪家貧未葬日寢<lb/>
　　處柩側盡哀服闋時年未三旬鬚髪盡白事父及<lb/>
　　後母曲盡孝養性嗜學博覽羣書子焯以進士令<lb/>
　　漳平封振烈如其官<lb/>
　熊鈵涇陽嵗貢生性孝友母劉常負疴藥餌鮮效遂<lb/>
　　究心盧扁母症獲痊後母喪泣血而歿聞者皆為<lb/>
　　雪涕一時如三原王維圻安定南宏緒麟遊魏棻<lb/>
<pb n="KR2k0050_WYG_062-78a"/>
　　華州張延統中部馬佶皆以親喪哀毁成疾卒宏<lb/>
　　緒康熙癸巳進士棻嵗貢生延統舉人福安知縣<lb/>
　　佶諸生維圻年甫弱冠事母尤有至性<lb/>
　焦之雅字大雅三原人中丞源溥長子為人方正<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>
　　於禮儀逆闖破闗父被執罵賊死之雅與弟之夏<lb/>
　　尋父屍衣衰絰手持利刅誓不得遺骸必死之果<lb/>
　　得尸負歸葬畢棄家隠華山憤鬰而死之夏亦終<lb/>
　　身隠處或勸之出輒不應<lb/>
<pb n="KR2k0050_WYG_062-78b"/>
　房廷祥字發公三原人年十三補博士弟子父建極<lb/>
　　崇禎辛未進士官於晉遷兵部主事歸里㑹李自<lb/>
　　成盜闗中建極知國事孔棘星馳入都時廷祥年<lb/>
　　十五請従母不許廷祥泣告曰父死國兒不當死<lb/>
　　父乎遂褁糧易服為少黄冠以從至河阻賊不得<lb/>
　　渡乃涉洛躡王屋太行諸山匍伏行數千里甲申<lb/>
　　四月抵近畿聞京師陷建極将絶粒死廷祥泣請<lb/>
　　曰吾父今道死窮山中誰知者且死亦何益因强<lb/>
<pb n="KR2k0050_WYG_062-79a"/>
　　輿歸未㡬卒廷祥慟不欲生既葬廬墓側不去僅<lb/>
　　得下夀以歿<lb/>
　來淑泗字聖濤三原人年十嵗值流冦變扶繼母左<lb/>
　　氏避難訛傳冦至母投身井中淑泗號泣井上跪<lb/>
　　求途人覔綆縋救乞人負歸閭里稱為孝童<lb/>
　李時盛字文吾三原人性至孝懋遷於外因母寡居<lb/>
　　棄歸養母澣衣滌器皆躬親焉明季有舊交髙姓<lb/>
　　者以黄金五十兩寄其家商於外值闖亂焚掠時<lb/>
<pb n="KR2k0050_WYG_062-79b"/>
　　盛家室不保閱七年而髙至悉取還之髙為感泣<lb/>
　　人頌其義<lb/>
　申培棫字林蒼三原嵗貢任兩當訓導性孝友父歿<lb/>
　　維揚徒跣扶櫬營葬盡哀事後母委曲承順所生<lb/>
　　弟妹撫誨婚嫁悉殫心力嘗捐金代宗族輸税至<lb/>
　　於周貧濟困掩骼埋胔尤為好行其徳<lb/>
　劉容三原人農家子也居嵯峨之麓與弟俱入山虎<lb/>
　　至攫弟去容追及左手挽其尾據其背右手執屨<lb/>
<pb n="KR2k0050_WYG_062-80a"/>
　　撻之虎益猛容益力虎乃置其弟去容負歸得蘓<lb/>
　梁澂之字静海三原人倉塲侍郎鋐庶子也幼時常<lb/>
　　從宦四方父以果餌賜之輙念曰吾嫡母在家未<lb/>
　　食也因泣下間得䊵綺輙以請於父曰吾将為嫡<lb/>
　　母衣也以是戚屬咸稱其孝後歸省嫡母適患痢<lb/>
　　粒食不進澂之減餐泣禱曰吾母食始食越翌日<lb/>
　　果瘳性好施解衣推食無徳色竟以嫡母卒過哀<lb/>
　　致殞士林嗟之<lb/>
<pb n="KR2k0050_WYG_062-80b"/>
　　劉守法守富守竒俱三原人兄弟友愛至老無間<lb/>
　　同㸑經五世縣令表其門曰百忍同芳洋縣王奇<lb/>
　　瑾崇禎癸酉舉人知束鹿縣亦五世同居又鄠縣<lb/>
　　樊邦彦四世同居髙陵裴汝清三世同居皆無忝<lb/>
　　公藝家風者<lb/>
　張厫盩厔人順治四年山冦金龍破其堡兄厰被殺<lb/>
　　并掠厰子靈娃以去厫念兄止此子今被掠是無<lb/>
　　後也即負已子補娃入山易靈娃以歸冀圖往贖<lb/>
<pb n="KR2k0050_WYG_062-81a"/>
　　乏資未果值冦移營以補娃幼不能從行遂殺之<lb/>
　　後厫亦復得子云<lb/>
　郝振綱富平人太學生少失怙日侍寡母側含泣讀<lb/>
　　書值嵗荒日鬻線易米為食既長優於幕學所至<lb/>
　　必奉母以遊族孫信七嵗家貧度為僧振綱養之<lb/>
　　得成立又族孫仕有忤行振綱令從已日夕觀事<lb/>
　　母狀閱三載仕感悟請歸事母族人有夫婦同逝<lb/>
　　者葬之而育其嗣母疾篤焚祝求代及卒哀毁廬<lb/>
<pb n="KR2k0050_WYG_062-81b"/>
　　墓者三年雍正五年旌表<lb/>
　孫文達富平人産於滇年十嵗父歿盡哀遵所生母<lb/>
　　訓讀書入泮不知原籍有嫡母在也雍正二年富<lb/>
　　平令移文到滇乃大慟遂扶父柩奉母擕妻妹萬<lb/>
　　里歸秦備極艱苦以久缺嫡母養負罪自責晨夕<lb/>
　　竭力以事二母遇外侮槩不與較曰恐傷寡母心<lb/>
　　耳雍正四年旌表<lb/>
　唐文昭字含章富平諸生父歿齋居三載繼母偏愛<lb/>
<pb n="KR2k0050_WYG_062-82a"/>
　　己子因逐昭昭肆力稽古益明理數之學順治十<lb/>
　　年御史何承都造其廬贈以金却之贈以布辭不<lb/>
　　得因為母夀母卒悔悟呼歸居常困於貧每竟日<lb/>
　　不舉火嵗祲邑人重其學行斂粟贍之知縣郭傳<lb/>
　　芳祠祀孝義三人昭特與焉<lb/>
　党國虎富平人六嵗母亡寄撫舅氏父普寛兄㢘生<lb/>
　　為族子國孝毆死以事未露國孝倖免國虎恚甚<lb/>
　　揣力弱未能報順治九年國虎年二十一乃誘國<lb/>
<pb n="KR2k0050_WYG_062-82b"/>
　　孝於野並其子尋兒撾殺之詣縣自首赴獄縣令<lb/>
　　欲加矜恤國虎念父仇已雪遂於獄自經死與唐<lb/>
　　時梁悦事正同知縣郭傳芳創孝義祠首肖像祀<lb/>
　　悦而以國虎配之<lb/>
　孟孔脉字祖尼富平人順治乙酉舉人授稷山令聽<lb/>
　　㫁明允邑無寃抑嘗割俸贖民鬻子百餘人富邑<lb/>
　　隂家河病涉捐資築石橋以濟行旅又築堡寨聨<lb/>
　　守望里黨賴之<lb/>
<pb n="KR2k0050_WYG_062-83a"/>
　趙一韓富平諸生性醇謹親老多病藥必先嘗及歿<lb/>
　　哀毁骨立鄉人稱之兩事繼母無異所生待諸弟<lb/>
　　友愛無間言以子兆麟廵撫鄖陽贈都察院右副<lb/>
　　都御史<lb/>
　南爾强字遜之安定廪生有至性六嵗喪母方斂慟<lb/>
　　㡬絶父撫之曰汝為死母獨不為生父乎哀稍輟<lb/>
　　既殯朔望必至荒郊展拜事繼母尤篤孝諸季欲<lb/>
　　分㸑罄産讓之父士逵将就廷試積貲三十金一<lb/>
<pb n="KR2k0050_WYG_062-83b"/>
　　夕被盗去復稱貸以進不令父知盗感愧還金遣<lb/>
　　之去終身不洩也父卒尤孺慕不衰雍正九年題<lb/>
　　旌從弟爾輔字長民性孝謹事親色養由貢生任<lb/>
　　金縣訓導<lb/>
　史秉鑑字敷平安定人明末盗起父任耀州學正秉<lb/>
　　鑑馳省途遇賊泣告曰吾往省父願見父來就死<lb/>
　　賊釋之父歿為諸生始食餼曰此天家所以造士<lb/>
　　也以佐菽水之資可乎仍率諸弟子力耕以奉母<lb/>
<pb n="KR2k0050_WYG_062-84a"/>
　　以外大父無子復迎養以悦母志一門之内融融<lb/>
　　如也每出行經溪山崖谷必下車騎曰母命也其<lb/>
　　舉念不忘多類此年七十由嵗貢授渭南司訓垂<lb/>
　　十年還里舉鄉飲年九十乃終雍正十年旌表<lb/>
　石又賢安定諸生家貧甚㓜時過里塾聞誦書聲輒<lb/>
　　欣然不捨父異之令従舅氏學初授以孝經退輙<lb/>
　　語人曰吾能是及長弟肖先方五嵗輒呼至學中<lb/>
　　同卧起告以懐橘扇枕等事弟一日觸母怒戒之<lb/>
<pb n="KR2k0050_WYG_062-84b"/>
　　曰吾語汝謂何弟大沮悔由是不敢復忤母母亡<lb/>
　　毁甚父亾毁愈甚得咳血疾時肖先已前卒又賢知<lb/>
　　不起語家人曰吾兄弟繼逝不獲親視窆穴俾吾<lb/>
　　父有子而無子天乎何酷言訖而終聞者皆掩涕<lb/>
　　雍正十年旌表<lb/>
　郝秉秀字挺生安定人年七十事母孝謹晨昏必趨<lb/>
　　拜膝下母止之每日晨起必屏氣肅容向母户叩<lb/>
　　祝母夀又貢生南瑶字馥蘭五嵗即解定省禮父<lb/>
<pb n="KR2k0050_WYG_062-85a"/>
　　歿事母務得歡心撫孤姪尢篤鄉人稱之子源澄<lb/>
　　源漪亦以孝聞<lb/>
　李桐安定人孝友子諒鄉黨著聞父母年俱耄耋桐<lb/>
　　終身孺慕不衰友于尤篤每事必肩其難者季弟<lb/>
　　早世桐撫其婦子衣食必先孤寡而後已<lb/>
　王璉安定人九嵗值母病湯藥必親夜不假寐母卒<lb/>
　　事繼母尤恭謹母子俱有令名教子姪以孝經小<lb/>
　　學為根柢閱史鑑得忠孝大節及隂徳事則手書<lb/>
<pb n="KR2k0050_WYG_062-85b"/>
　　一編示之其他敬老慈幼敦族睦隣尤篤行君子<lb/>
　　也<lb/>
　楊方安定人康熙辛酉舉於鄉授長安教諭性孝友<lb/>
　　弟正病股者三載母念弟不能逺離欲挈弟至長<lb/>
　　安慮方不能兼顧因不至方命妻子奉母於家輿<lb/>
　　弟至學舍訪國醫治之藥餌俱親調飢飽寒煖撙<lb/>
　　節之如嬰兒見者咸為感動聞母喪即日就道諸<lb/>
　　生追唁不及搢紳間尤重之<lb/>
<pb n="KR2k0050_WYG_062-86a"/>
　李恭乂宜川人康熙丁丑進士父歿繼母他適遺弟<lb/>
　　妹六人撫視如一既長婚嫁俱成禮仲叔兩弟復<lb/>
　　早逝遺孤嵗餘又撫之克底成立同居共㸑人無<lb/>
　　間言通籍後家居杜門尤恥干謁惟來學者不拒<lb/>
　　終浙江景寧令<lb/>
　王光印延川生員母病劇醫者不審其症光印嘗糞<lb/>
　　以察之復焫香吿天願以身代母病旋愈後享大<lb/>
　　夀卒光印哀毁骨立廬墓終喪<lb/>
<pb n="KR2k0050_WYG_062-86b"/>
　薛之奇延長人嵗貢性至孝親病湯藥必親嘗及歿<lb/>
　　葬祭如禮撫幼弟終身友愛不倦贍族周親恩意<lb/>
　　懇摯官湖廣衡州府通判<lb/>
　盧㸃鳯翔人性至孝事親色養兼至嵗饑負米漢南<lb/>
　　甘㫖無闕父遘疾日侍湯藥祈以身代事繼母祝<lb/>
　　無異所生雍正六年旌表弟熙康熙己未進士年<lb/>
　　十三喪母悲慟欲絶事繼母祝以孝稱官翰林院<lb/>
　　檢討<lb/>
<pb n="KR2k0050_WYG_062-87a"/>
　王大利鳯翔人事親孝家貧赴川生理及歸而母已<lb/>
　　歿大利葬母後即以家産讓其兄躬自廬墓鄉黨<lb/>
　　稱之<lb/>
　蹇逢吉岐山人官撫標守備遭冦變父被掠逢吉罄<lb/>
　　産贖之不得語人曰活我孰若活我父乃紿賊家<lb/>
　　有埋金願質已釋父發金以償父既脱賊覺之害<lb/>
　　吉於青峰山下聞者莫不流涕焉後旌表<lb/>
　董成梅寳雞人入國學事親養志居喪尤哀毁逾禮<lb/>
<pb n="KR2k0050_WYG_062-87b"/>
　　侍兄疾湯藥必親嘗歴久不懈族叔嘉言歿旅舍<lb/>
　　為歸櫬營葬族弟舒績遭嵗歉流移他所成梅給<lb/>
　　貲營運家室復完康熙辛未壬申陜大饑成梅捐<lb/>
　　粟出賑又勸諭親黨素封之家協力捐輸分户散<lb/>
　　給鄉人賴舉火者甚衆郡邑聞其行義歴舉鄉飲<lb/>
　　正賔雍正九年奉<lb/>
㫖旌表<lb/>
　劉元昌麟遊人官白河縣司訓流冦破城父被拷掠<lb/>
<pb n="KR2k0050_WYG_062-88a"/>
　　至死元昌痛父死於非命哀毁終身事繼母尤克<lb/>
　　盡子道鄉里稱之<lb/>
　吕夢熊麟逰學生母老失明每早起盥洗為母䑛目<lb/>
　　飲食手供親滌溺器起居不離左右遇宴㑹必懐<lb/>
　　果核歸以奉母母夀八十八嵗<lb/>
　何文元麟遊學生父歿母遘疾危篤感異夣起禱土<lb/>
　　主廟燃一指和指灰入藥以進母病旋瘥更善事<lb/>
　　祖父母人稱其至性過人又公孫浩者母疾篤割<lb/>
<pb n="KR2k0050_WYG_062-88b"/>
　　股以療母遂愈亦麟遊諸生也<lb/>
　張東生褒城縣諸生五嵗喪母事繼母李盡孝值冦<lb/>
　　警東生負母避亂備歴諸艱險平時菽水尤能色<lb/>
　　養<lb/>
　張拱極城固貢生母病侍湯藥三年衣不解帶晨昏<lb/>
　　祝天願以身代母病愈為朝邑訓導一年以憂歸<lb/>
　　遂不復仕年九十一卒<lb/>
　梁天植城固人明末父衡為逆賊所執家人竄伏天<lb/>
<pb n="KR2k0050_WYG_062-89a"/>
　　植追隨不釋既而乘間脱父入山谷日負其父行<lb/>
　　數十里卒免於難後舉順治乙酉科鄉試<lb/>
　趙元惺城固人父京仕官京師值冦亂家人咸被執<lb/>
　　母楊年六旬賊索餉加以炮烙元惺哀號乞代賊<lb/>
　　令牽出将殺之元惺引頸就刃無懼色賊義而兩<lb/>
　　釋之<lb/>
　夏錫攸城固人傭身養母母病篤日夕祈禱願以身<lb/>
　　代延醫治藥潛割股和藥以進翌日母病愈<lb/>
<pb n="KR2k0050_WYG_062-89b"/>
　方振寰城固舉人與弟諸生耀寰素友愛家人或議<lb/>
　　析居兄弟相抱而泣自是中外弗復言耀寰妻張<lb/>
　　氏中丞鳯翮女凡飲饌衣服必先夫之兄嫂而後<lb/>
　　已尤人所難<lb/>
　彭效古西鄉人善事繼母以孝聞申請旌異<lb/>
　張永福西鄉縣民性至孝四嵗失怙母李氏撫養成<lb/>
　　立以貧故負薪易米事母惟謹人憫其孝助貲貿<lb/>
　　易時覔蠅頭以佐菽水終身無一日離母也又楚<lb/>
<pb n="KR2k0050_WYG_062-90a"/>
　　人姚必聞以招墾輿母至西鄉母病篤割右股以<lb/>
　　進病遂愈人以為孝感<lb/>
　康紹文興安庠生順治三年流冦陷城父子俱被掠<lb/>
　　賊欲殺其父紹文乞以身代賊殺之父竟免於難<lb/>
　康應祥興安州人家貧好義嘗路拾黄金六十兩俟<lb/>
　　失者還之一日糴麥歸麥中得白金十兩亦返其<lb/>
　　主事繼母以孝聞順治三年流冦過其門曰此孝<lb/>
　　義士也相戒勿犯<lb/>
<pb n="KR2k0050_WYG_062-90b"/>
　覃訓紫陽人少孤事繼母宋至孝待繼母弟誨極友<lb/>
　　愛土賊竊發訓負宋避難誨稍後為賊所獲訓傾<lb/>
　　財詣賊求贖卒歸之生平修橋梁施醫藥里黨咸<lb/>
　　利賴焉<lb/>
　許應選紫陽人韋雲蒲城人母病目皆失明醫藥㒺<lb/>
　　效二人朝夕籲天號泣母目忽明人以為孝感應<lb/>
　　選以諸生居鄉尤樂賙恤窮乏有不能庀喪葬者<lb/>
　　恒加佽助<lb/>
<pb n="KR2k0050_WYG_062-91a"/>
　周蒲璧商州人康熙己酉以第一人舉於鄉壬戍成<lb/>
　　進士改庶吉士授檢討念不得養母請告歸飲食<lb/>
　　湯藥咸親嘗母歿遂絶意仕宦屢徴不起兩女弟<lb/>
　　家貧賙恤倍至視從兄弟如同懐督課從子多所<lb/>
　　成就擇族人之方正者舉為族長身率子弟受教<lb/>
　　居鄉慎言笑嚴取與讀書樂善泊如也㑹州牧修<lb/>
　　明文廟祀典力為賛襄易木主刋儀注至今奉為<lb/>
　　程式卒之日逺近執紼者千人<lb/>
<pb n="KR2k0050_WYG_062-91b"/>
　盧運熙商州人幼失怙族伯廷詔無子收育之遂嗣<lb/>
　　焉年數齡即嗜學崇禎癸未城陷羣兒被擄俱焚<lb/>
　　死運熙獨手持孟子一巻賊異之獲免事嗣父母<lb/>
　　盡孝暨歿哀毁盡禮有從伯無子者事之如父康<lb/>
　　熙辛酉舉於鄉壬戍赴禮闈忽心動兼程歸伯已<lb/>
　　寢疾及卒庀喪葬尤盡力又族弟少孤隨母改適<lb/>
　　訪得之令歸宗俾娶妻成立族兄老而生子及卒<lb/>
　　運熙嚴課之得列庠序嘗建乳來社與鄉人講學<lb/>
<pb n="KR2k0050_WYG_062-92a"/>
　　課藝所造就尤衆<lb/>
　王孝風鎮安人事母至孝冦至與族弟各擕家避亂<lb/>
　　事急弟棄其母負妻去孝風獨棄妻子負母逃匿<lb/>
　　亂定孝風奉母歸妻子亦無恙其弟及妻竟遇害<lb/>
　陳國柱鎮安人性至孝家貧無以為養投充行伍所<lb/>
　　得餉悉供親膳或招之飲必先為父母設饌務極<lb/>
　　豐腆國柱目不知書其愛敬盖本天性云<lb/>
　孟三光鎮安人少孤事母盡孝母失明扶掖不離左<lb/>
<pb n="KR2k0050_WYG_062-92b"/>
　　右家赤貧甘㫖無缺年逾四十母怒輙長跪受杖<lb/>
　　里黨賢之<lb/>
　曹亨鎮安人年十一母死不能具棺號泣於路乞鬻<lb/>
　　身殮母或贈之金歸葬畢即詣其家執役終身不<lb/>
　　改<lb/>
　李嗣蕃雒南諸生通經學工古文辭值冦亂父果珍<lb/>
　　逺宦撫寧嗣蕃奉母避冦山中卒保無恙果珍攝<lb/>
　　京兆值甲申之變被冦虐㡬死嗣蕃諱子稱傼囚<lb/>
<pb n="KR2k0050_WYG_062-93a"/>
　　服槖饘免父於難以勞勩得肺疾日就瘠羸後侍<lb/>
　　父榷税邗闗歿於邗果珍崇禎丙子舉人居家孝<lb/>
　　友授撫寧令奏免缺額賠賦及定攅槽養馬之法<lb/>
　　嵗省萬金署清豐流冦袁時中陷開州果珍單騎<lb/>
　　直前諭以大義賊遂解又為開州殘民請蠲請賑<lb/>
　　後皆得請歴贛州府知府<lb/>
　陳顯耀山陽縣役順治三年流冦劉二虎率衆自楚<lb/>
　　入商犯山陽城制府大發兵剿之賊偵知宵遁邑<lb/>
<pb n="KR2k0050_WYG_062-93b"/>
　　令趙廷臣偕數十騎探冦至土橋倐遇賊衆役咸<lb/>
　　鳥獸散顯耀獨挺戈衞廷臣俄一賊起草中奮矟<lb/>
　　傷廷臣右股奪其馬更刺廷臣顯耀力救得免賊<lb/>
　　去負廷臣登山匿榛莽間裹其創升髙望賊見賊<lb/>
　　大至懼我兵乘其後俱疾走顯耀尾賊大隊且盡<lb/>
　　突下山奮呼而前賊謂我兵至益駭潰顯耀横刺<lb/>
　　一賊墜地因奪馬飛騎掖廷臣馳歸後廷臣官浙<lb/>
　　閩總督招之赴浙顯耀卒不往<lb/>
<pb n="KR2k0050_WYG_062-94a"/>
　茍復字元煦山陽庠生明季流冦陷商州復父日躋<lb/>
　　罵賊遇害復遍覔父屍以殮将葬甫及壙遇賊數<lb/>
　　十騎突至衆悉奔避復守棺痛哭賊問棺何人曰<lb/>
　　父也問何不逃曰寧與父同死耳又一賊後至謂<lb/>
　　復曰可速葬少遲則大隊将至蹂躪靡遺矣呼衆<lb/>
　　賊助葬訖令急走且問何姓氏具以告後商洛道<lb/>
　　許宸按部亟訪山陽孝子苟秀才復往謁許甚敬<lb/>
　　之盖後至賊為許家僮陷賊中後脱歸仍事許嘗<lb/>
<pb n="KR2k0050_WYG_062-94b"/>
　　為述此事顛末云<lb/>
　劉緒岱字宗岳山陽嵗貢生明季流冦掠山右父必<lb/>
　　逹為汾陽令被害緒岱聞警馳至求屍不獲冦方<lb/>
　　遍捕必逹家屬緒岱念已死如父骨何因潛歸明<lb/>
　　年冦定即徒步抵晉瀝血呈請臺司願發義塚認<lb/>
　　父骨臺司允之累滴血無一沁者緒岱徬徨莫措<lb/>
　　一里老欷歔云迤西闗聖祠後置一棺上有墨字<lb/>
　　盍騐之緒岱即馳視所書面髪身色殊似父急啓<lb/>
<pb n="KR2k0050_WYG_062-95a"/>
　　棺刺血三滴俱沁入無痕時觀者如堵皆泣下緒<lb/>
　　岱亦僅餘一息即置棺衾更殮歸葬舊阡父忠子<lb/>
　　孝時論重之<lb/>
　蔡光先山陽庠生七嵗喪母四事後母皆盡孝晚母<lb/>
　　生弟光祚甫及週父死光先曲體母意愛弟極篤<lb/>
　　比長親為督課更延名師訓誨光祚得入庠康熙<lb/>
　　十四年吴逆偽将屯縣境城陷室廬盡毁光先負<lb/>
　　弟逺避歴盡險阻卒保無恙<lb/>
<pb n="KR2k0050_WYG_062-95b"/>
　劉運惇同州生員曾祖自徳以勤儉起家事兄自明<lb/>
　　尤謹四傳至運惇昆季十人友于彌篤諸兄皆先<lb/>
　　逝運惇撫育諸姪不啻已出且朂之曰吾家四世<lb/>
　　同心骨月依輔爾曹倘有乖離使吾無以見先人<lb/>
　　於地下也諸姪恪守庭訓益敦孝友迄今孫曾繩<lb/>
　　繩七世同㸑雍正十年奉<lb/>
㫖旌表<lb/>
加賜御書匾額時論榮之<lb/>
<pb n="KR2k0050_WYG_062-96a"/>
　曹如琯同州人性純孝數嵗即解問寢視膳比長登<lb/>
　　賢書負米中州以供甘㫖父病嘗糞以騐愈否與<lb/>
　　仲季相友愛無私財里黨多感化嘗雪夜憩别館<lb/>
　　有少婦奔之如琯急趨避里中妄人横逆置不與<lb/>
　　校初任涇州學正州民聚衆譁於牧署牧大困如<lb/>
　　琯以義諭止之康熙丙戍成進士改庶吉士尋告<lb/>
　　歸<lb/>
　劉世澤朝邑諸生父裔山西廣靈知縣攝廣昌篆昌<lb/>
<pb n="KR2k0050_WYG_062-96b"/>
　　邑舊多浮派裔申請捐除為奸吏李承芳所害櫬<lb/>
　　歸承芳漏網世澤痛父事未白憤不欲生忽一夕<lb/>
　　不知所往家人以為必從緇黄去矣世澤潛至廣<lb/>
　　昌歴愬臺司具得承芳罪状<lb/>
詔磔於市邑人感動仍相率建祠以祀其父世澤歸時<lb/>
　　年方十七<lb/>
　薛國光朝邑人善事繼母母病國光禱以身代湯藥<lb/>
　　必親嘗衣不解帶者數月性好施與嵗饑捐米助<lb/>
<pb n="KR2k0050_WYG_062-97a"/>
　　賑邑令姚士塾累旌其門<lb/>
　雷王賔朝邑生員孝子捷之孫也執親喪期年不茹<lb/>
　　菜果三年不御酒肉居祠下朝夕哭奠如禮人稱<lb/>
　　世孝<lb/>
　張疇武朝邑生員天性孝友父歿哀毁骨立既葬廬<lb/>
　　墓三年邑令羅人琮旌其門又嵗貢生王元灝居<lb/>
　　親喪生員張奠極居父喪布衣劉宏禹居祖母喪<lb/>
　　俱三年不御酒肉既殯行廬墓禮<lb/>
<pb n="KR2k0050_WYG_062-97b"/>
　張售珄朝邑嵗貢生家貧負米致養康熙辛未旱蝗<lb/>
　　售珄館上郡迎父就養父老不能騎以肩輿度嶺<lb/>
　　嶺險峻輿夫□□不前售珄自舁父山行數十里<lb/>
　　父為嗚咽售珄故示踴躍以慰父性友愛伯兄怒<lb/>
　　輙加詬杖售珄恬然受之工文嗜學試輒冠軍邑<lb/>
　　令延為義學師從遊日衆多所成就<lb/>
　侯樹屏字建侯郃陽人前壬午舉人授朔州牧遷廬<lb/>
　　州府佐未任以終養歸為諸生時值流冦變起母<lb/>
<pb n="KR2k0050_WYG_062-98a"/>
　　雷適歸舅氏倉猝奉父走匿城中一夕聞舅砦失<lb/>
　　守急詣邑令痛哭求唘門出令感其誠許之出遇<lb/>
　　賊泣訴以故賊亦釋之既至母先已殉節樹屏痛<lb/>
　　不欲生常以栗板書樹屏爾㤀爾母耶七字置座<lb/>
　　右觸目揮淚數十年如一日其治朔也值姜瓖殘<lb/>
　　破後奉檄招集流移給房舍散牛具不二年墾地<lb/>
　　數千頃父在庠嘗採古名宦事實為觀宦録以朂<lb/>
　　樹屏樹屏為循吏盖本庭訓云<lb/>
<pb n="KR2k0050_WYG_062-98b"/>
　解體健韓城人順治丙戍進士髫年父病每晨起必<lb/>
　　號泣於村社各廟祈以身代衣不解帶者數月父<lb/>
　　母歿育於兄嫂登第後事兄如父歴宰武强龍陽<lb/>
　　俱著惠政<lb/>
　薛爾昌韓城人明大學士國觀仲子廕中書舍人年<lb/>
　　十三值闖逆劫兄爾章拷餉爾昌投賊自言願代<lb/>
　　笞掠賊義之幽禁年餘脅之降不屈賊敗潜脱歸<lb/>
　　痛父慘死遂絶意仕進<lb/>
<pb n="KR2k0050_WYG_062-99a"/>
　國初益都孫廷銓在政府勸之仕謝以疎散不堪任<lb/>
　　職卒不出閉門讀書足不越户外者六十餘年里<lb/>
　　黨罕識其面年八十八卒<lb/>
　衞引嘉韓城人順治己亥進士闖逆入闗徧逮搢紳<lb/>
　　索餉引嘉父之琯叔之琚堂兄引文皆邑顯宦悉<lb/>
　　被執将害之引嘉甫弱冠挺身詣賊願以身代備<lb/>
　　罹兇慘卒不屈知石首縣值山冦竊發城㡬陷引<lb/>
　　嘉率兵民剿平之糗糧芻茭不煩閭左石首至今<lb/>
<pb n="KR2k0050_WYG_062-99b"/>
　　感頌經理家務五世同居課子弟必嚴皆為令器<lb/>
　　族黨有好學者招至家塾或解囊助之多所成就<lb/>
　衞藎臣韓城人闖逆入闗掠藎臣父先範索餉備受<lb/>
　　慘毒藎臣朝夕環泣兩閱月得間以其父逸歸其<lb/>
　　弟被誣繫獄親黨勸為自全計藎臣不可挺身赴<lb/>
　　臺司反覆陳辨寃得雪嘗構龍門社學集子姓婣<lb/>
　　黨嚴加督課邑中先後登賢書成進士者多出其<lb/>
　　門藎臣亦以順治庚子舉於鄉<lb/>
<pb n="KR2k0050_WYG_062-100a"/>
　衞鴻韓城人幼隨父引文宦京邸年十三值闖變引<lb/>
　　文緇衣南下母張氏死之鴻扶母喪及庶母卞幼<lb/>
　　弟嵩齡西歸中途失弟所在抵家葬母訖即隻身<lb/>
　　四出誓不見父與弟不復還時南北路梗乞食以<lb/>
　　行後知父盡節維揚慟哭㡬殞求屍不可得因招<lb/>
　　魂歸葬再出訪弟踉蹌道左歴四載至蘆溝橋㫄<lb/>
　　遇民家子殊肖父叩之果然乞歸課讀嵗辛酉嵩<lb/>
　　齡得舉於鄉族人有從父於難者給田以贍其家<lb/>
<pb n="KR2k0050_WYG_062-100b"/>
　　周貧恤苦歴久不倦前後捐債焚劵不下數千金<lb/>
　　鄉人稱其孝義後以明經授鎮原訓導不赴<lb/>
　閻和羮韓城人順治戊子嵗貢任延川教諭性至孝<lb/>
　　父歿廬墓三年流冦劫掠人皆逺避和羮獨守墓<lb/>
　　下聞金鼓聲即伏塚哭曰兒在此父勿驚也<lb/>
　程毓槐韓城人順治甲午舉於鄉少失怙哀毁㡬絶<lb/>
　　母病禱於神乞以身代值闖亂村人皆走匿毓槐<lb/>
　　母喪在殯與弟諸生毓檟守柩下不去賊至刃脅<lb/>
<pb n="KR2k0050_WYG_062-101a"/>
　　之毓槐與毓檟争就死賊重其孝友勿殺也後過<lb/>
　　其村曰此程孝子荘戒勿犯所居西川里當韓城<lb/>
　　孔道山徑﨑嶔每霖雨輓輸不至毓槐毓檟捐貲<lb/>
　　開鑿韓人賴之又西川土瘠民貧絃誦多廢毓槐<lb/>
　　毓檟為擇地建社學延師課讀鄉人子弟咸來就<lb/>
　　業嗣後科名鵲起二程培養之力居多<lb/>
　吉庚韓城人康熙甲午舉人五齡失父母有言及者<lb/>
　　即哭泣不食鄉黨稱為孝童稍長事祖父母備極<lb/>
<pb n="KR2k0050_WYG_062-101b"/>
　　色養祖疾晝夜侍湯藥不少懈叔祖母孀居無子<lb/>
　　庚迎養有加禮叔久病養之如父暨歿撫孤弟恩<lb/>
　　意尤曲至庚少有文譽試輒冠軍邑令康行僴延<lb/>
　　郃陽康乃心修志庚採訪商確之力為多<lb/>
　解光紳字公垂韓城人以明經任府谷訓導性至孝<lb/>
　　事親先意承志無私蓄父患痬卧床累月不能轉<lb/>
　　側光紳晝夜扶掖不離左右中夜執香泣禱香盡<lb/>
　　爇指不覺也禱畢瘡旋愈數年後父歿事母尤盡<lb/>
<pb n="KR2k0050_WYG_062-102a"/>
　　孝居喪苫次三載以伯兄光纓死闖難言及輙涕<lb/>
　　泗交頤與仲季篤友愛動必與偕為諸生足不履<lb/>
　　長吏庭工書嗜學㫄及子史試必冠其曹任府谷<lb/>
　　日砥節礪行文廟圮捐金葺之<lb/>
　强敬業韓城人性孝家貧經商為養備極勞苦父病<lb/>
　　疫日侍湯藥累月不怠及歿營葬不半載鬚髪盡<lb/>
　　白祖母卒叔不能襄葬事敬業一身辦之撫幼弟<lb/>
　　極友愛比長析産或云爾産爾自有之弟不望均<lb/>
<pb n="KR2k0050_WYG_062-102b"/>
　　分也敬業曰手足一體敢二視乎毋撓我嵗庚子<lb/>
　　韓大饑念庠士苦寒又不敢居賑士名私以百金<lb/>
　　付學博散給貧者居恒謙謹不慢一人人有犯婉<lb/>
　　詞謝之不與校人亦多自愧云<lb/>
　董士孝韓城細民家酷貧傭工為養嘗走遞文書得<lb/>
　　值悉奉父母母病祈以身代嘗糞騐愈否天寒懐<lb/>
　　父足以坐夜必身先温被辛未大饑不能舉火恒<lb/>
　　賃傭以供父母不使父母知也<lb/>
<pb n="KR2k0050_WYG_062-103a"/>
　張京瓉韓城人康熙丙午舉人事親先意承志事姊<lb/>
　　唯謹篤友誼有同年寄葬先人於韓者嵗必詣墓<lb/>
　　下代為祭掃辛未蝗災捐榖數百石以給親族不<lb/>
　　足更鬻産濟之宰慶都民貧恒苦乏食京瓉力請<lb/>
　　發榖麥以貸嵗荒復緩征又捐俸置學田供士子<lb/>
　　科舉費蒞慶十餘載士民刋實政録以誌其徳<lb/>
　張顧行韓城人康熙丁未進士顧行幼出嗣奉本生<lb/>
　　父母盡孝生養死葬皆身任兄弟多早卒為營喪<lb/>
<pb n="KR2k0050_WYG_062-103b"/>
　　葬撫從子孫恩義尤篤業師許某家貧顧行餽遺<lb/>
　　數十年無倦師客死中州經紀歸殯故阡壬申闗<lb/>
　　中大祲顧行歸自黔陽遇流離滿路施賑無虛日<lb/>
　　抵家即毁飲器典衣物妻薛氏脱簪珥佐之得千<lb/>
　　金糴粟散賑全活甚衆自朗川令歴貴州學政㢘<lb/>
　　明特著擢江蘓糧道未數月以憂歸<lb/>
　陳九疇華州人性孝友事繼母屈氏承歡四十餘年<lb/>
　　屈忘其非已出也與異母弟九錫相友愛盡以羙<lb/>
<pb n="KR2k0050_WYG_062-104a"/>
　　田宅讓之族叔某為膠州廵檢卒於官九疇逺涉<lb/>
　　為扶櫬挈眷而歸撫其子女俾立室家有至戚醉<lb/>
　　後墮井死其家疑素有隙者害之将藉九疇與搆<lb/>
　　難九疇力辨於官遂得釋初湯斌分守潼商髙九<lb/>
　　疇行義與友善及卒為銘其墓子䆳如康熙甲辰<lb/>
　　進士授海豐令以目疾解組歸當明季闖變䆳如<lb/>
　　挈家避居栁鎮比時杆賊嘯聚䆳如築堡固守賊<lb/>
　　不能攻保全甚衆里人徳之<lb/>
<pb n="KR2k0050_WYG_062-104b"/>
　杜進華州生員敦孝行事繼母曲意承順四十餘年<lb/>
　　人無間言父歿值嵗歉喪葬盡禮妹少寡養之終<lb/>
　　身為撫孤成立族孫如松未及週而孤為經理其<lb/>
　　家比長訓以讀書如松入庠俾其節母得邀旌典<lb/>
　　族弟有孤女同州富豪設謀强聘進力遏之為擇<lb/>
　　配以嫁隣人母誤服毒或誣其子大逆将寘極典<lb/>
　　子懼懐金求救進叱去仍力釋之得不寃進年九<lb/>
　　十有六舉鄉飲介賔<lb/>
<pb n="KR2k0050_WYG_062-105a"/>
　李棲鳯字羽伯華州生員父早卒事母至孝母疾湯<lb/>
　　藥必親嘗及卒哀毁骨立先是父歿時弟喬甫嵗<lb/>
　　週棲鳯撫育之屢經離亂悉力保䕶喬稍長教之<lb/>
　　讀書補郡諸生受室分産友愛愈篤又性好施與<lb/>
　　嘗捐粟賑饑里中共賢之<lb/>
　劉誥字謹軒華州人事親孝誥兒時即嶷然不羣束<lb/>
　　髪受書摭採百家尤篤嗜忠孝經親歿泣血居憂<lb/>
　　終喪無嘻笑容先後廬墓六年每厯辰午戌三時<lb/>
<pb n="KR2k0050_WYG_062-105b"/>
　　親戴土封墓即寒暑弗輟也州人楊耀世事父母<lb/>
　　喪葬盡禮先後亦廬墓六年蒲城劉士信幼孤事<lb/>
　　母至孝母卒廬墓六年始歸<lb/>
　孫蒼華州人康熙初年十七隨父應禮樵西石門虎<lb/>
　　突至攫其父蒼奮呼而前揮手中斧裂虎項虎逸<lb/>
　　蒼父得脱歸數月瘡始瘳父常袒瘢示人相視皆<lb/>
　　戰慄或詰蒼曰汝斫虎時毋怖乎曰爾時不知所<lb/>
　　畏今迴思始覺可怖耳其天性純篤如此<lb/>
<pb n="KR2k0050_WYG_062-106a"/>
　王讀字啟吾華州人父仕俊好遊不知所在讀三嵗<lb/>
　　養於祖父母年十三祖歿葬畢必欲踪跡其父之<lb/>
　　太和山之郿縣清風山又之峨嵋山遇老僧詢讀<lb/>
　　有祖母在慰之曰汝尋父為盡子職耳父不可得<lb/>
　　不若代汝父歸事祖母讀乃歸事祖母盡孝所居<lb/>
　　室内外遍書色難二字或遺以李宻陳情表讀朝<lb/>
　　夕泣誦後祖母得年九十二而卒讀孺慕如初<lb/>
　楊長華隂人嵗荒乏食嘗負粟隣境忍飢奉親家貧<lb/>
<pb n="KR2k0050_WYG_062-106b"/>
　　卧無衾褥嘗身先温席抱父足竟夕父病祈以身<lb/>
　　代且嘗糞以騐瘥否父卒哭盡哀不食數日葬後<lb/>
　　廬墓側朝夕環塜守視事之如生康熙二十年旌<lb/>
　　表<lb/>
　蘓億華隂人純孝性成六嵗知問寢視膳七嵗喪母<lb/>
　　哭泣至慟水漿不入口者數日後每過墓門必慟<lb/>
　　哭事父愉色婉容歴五十年如一日父疾嘗抱坐<lb/>
　　懐中七晝夜無轉側隨父寢處三十餘年父歿既<lb/>
<pb n="KR2k0050_WYG_062-107a"/>
　　葬戴土成墳廬墓側三年雍正五年旌表<lb/>
　蘓昌隆俊隆興隆俱蘓億子孝行純篤能世其徳母<lb/>
　　歿三人皆哀毁骨立既葬晝則力耕養父夜必更<lb/>
　　代居墳以伴母後父歿争負土築墳兄弟並廬墓<lb/>
　　側親朋以家無長丁勸興隆歸守父業兩兄亦促<lb/>
　　歸興隆不入室依主而卧者三年邦人過其墓嘗<lb/>
　　見白蛇守壙咸謂純孝所感雍正五年並旌表<lb/>
　王宏嘉字玉質華隂嵗貢生性醇篤親歿水漿不入<lb/>
<pb n="KR2k0050_WYG_062-107b"/>
　　口三日值親忌率子弟更衣冠拜獻主前輙淚涔<lb/>
　　涔覆面其終身孺慕如此生平讀書砥行尤工行<lb/>
　　楷書法<lb/>
　李馥蒸字雲伯蒲城人前癸未進士歴江西提學道<lb/>
　　性孝友執親喪廬墓三載所遺産悉讓弟嵗饑出<lb/>
　　家財糴粟平糶全活甚衆蒲邑遭王永强之變暴<lb/>
　　骨遍野為捐金立義冡瘞之故友王御史道純死<lb/>
　　闖難於山西不逺千里擕櫬歸葬<lb/>
<pb n="KR2k0050_WYG_062-108a"/>
　李承引蒲城人性篤孝初娶婦偶拂姑意即出之設<lb/>
　　義學塾師及諸生膏火悉以身任塾中多成名者<lb/>
　　好施與周貧恤苦無虛日嘗居肆偶出或竊其錢<lb/>
　　比舍攅擊之承引至曰我令彼來取勿毆也其人<lb/>
　　感悔易行除夕有隣人盜其麥遇承引訴以養母<lb/>
　　因倍給錢米遣之嵗己丑王永强叛兵至蒲承引<lb/>
　　業避城外復入負先人遺像並木主以行時城閉<lb/>
　　不得出聞空中呼曰東南隅走者三因越城得脱<lb/>
<pb n="KR2k0050_WYG_062-108b"/>
　王凝祚蒲城人幼有至性父汝璜明末任河南息縣<lb/>
　　丞卒於官道阻未能歸櫬順治初凝祚辭母東行<lb/>
　　至潼闗足繭不能前卧旅舍夜夢老人摩足令起<lb/>
　　次日大愈即星馳至息負骸歸葬事祖父母及母<lb/>
　　俱色養無闕姪毓俊幼孤撫之如己子及長事凝<lb/>
　　祚稍不謹勿校也<lb/>
　許仲盈蒲城人父歿廬墓三年母疾醫藥不效黙禱<lb/>
　　於北辰願以身代兄早卒孤寡依仲盈為生卒撫<lb/>
<pb n="KR2k0050_WYG_062-109a"/>
　　孤成立嵗荒設社倉宗黨全活者甚衆<lb/>
　宋希寅蒲城人家貧未學性篤孝瓦盆脱粟奉養必<lb/>
　　至常貿繩易餅以供膳父母相繼逝既葬希寅守<lb/>
　　塜三年穿土穴為居掘草根以食㡬至滅性既釋<lb/>
　　服衆强之歸每登城望墓輒長號淚盡不已嘗見<lb/>
　　其父儼然在寢旋出門疾追至墓下訖不見又嘗<lb/>
　　恍惚見母來卧室牽衣而哭亦行至冡畔相失因<lb/>
　　慟絶野老為舁入土穴逾時始甦先是希寅獨居<lb/>
<pb n="KR2k0050_WYG_062-109b"/>
　　土穴時有犬重鬈赤睛晝夜旋繞不去又有兩狼<lb/>
　　日蹲踞墓上馴若籬落間物又嘗於墓側種瓜烏<lb/>
　　啄隣田瓜而希寅瓜獨無一損人皆謂至孝所感<lb/>
　　學使髙爾公造其廬禮之為作宋孝子傳<lb/>
　屈琚字珮玉蒲城人少好讀書嘗負笈従盩屋李顒<lb/>
　　郿縣李柏遊二人皆器重之嵗辛未闗中大饑琚<lb/>
　　館於鹿邑因擕家就食父疾卒琚痛㡬死先送母<lb/>
　　歸蒲復至鹿邑扶父櫬徒步往來晝夜號泣不絶<lb/>
<pb n="KR2k0050_WYG_062-110a"/>
　　聲歸葬畢竟以哀毁致殞<lb/>
　雷䥵字劍華蒲城副榜貢生少好學工古文辭性篤<lb/>
　　孝友執親喪哀毁骨立所遺産悉讓兩弟僦居數<lb/>
　　椽啼號不絶意恬如也季弟客死山左聞訃慟絶<lb/>
　　以歸骨為己任踉蹌衝雪而行既至為人傭書得<lb/>
　　金始扶櫬歸葬<lb/>
　雷鐸字伯覺蒲城人康熙丙子舉人性孝事繼母尤<lb/>
　　謹值嵗歉負米他郡嘗終日不食不致母闕於供<lb/>
<pb n="KR2k0050_WYG_062-110b"/>
　　母病禱於家廟願減算益母夀家雖貧兄弟姑姊<lb/>
　　之貧者恒迎養不絶偶見同宗孀婦擕幼子行田<lb/>
　　畔即聚族人議曰族中少婦出行吾宗黨之責也<lb/>
　　倡衆議給薪米婦遂守節終身性好學嘗嚴冬就<lb/>
　　月下讀楚辭邑令助以膏火不受有府司馬攝蒲篆<lb/>
　　丁祭不至鐸抗詞争之署令即馳至如禮四時家<lb/>
　　祭竭誠盡慎不以貧故少怠朔望聚族人習禮講<lb/>
　　法定例言二十條族人恪守之<lb/>
<pb n="KR2k0050_WYG_062-111a"/>
　原進長蒲城人幼失母祖母董撫育之祖母病卧床<lb/>
　　進長朝夕事奉藥餌必親七年不懈事父愛敬交<lb/>
　　盡居喪不離苫塊既葬迎主歸朝夕哭奠歴三載<lb/>
　　如一日<lb/>
　原文彩蒲城人父永貞晚得瘖疾卧床五載文彩傾<lb/>
　　貲求醫百計不怠及卒喪葬盡禮遶墓號泣不能<lb/>
　　歸因廬墓側嘗曰吾父素性多畏今適中野不更<lb/>
　　畏乎用伴朝夕無使有畏而已永貞力學好著述<lb/>
<pb n="KR2k0050_WYG_062-111b"/>
　　有小學人物考十二巻歿後文彩為乞序以傳<lb/>
　劉鳴珂字伯容蒲城諸生性孝友居貧養親極先意<lb/>
　　承志之樂與人交尤重氣誼故人屈琚歿母老無<lb/>
　　依有弟又不知所往鳴珂力為營葬并覔弟歸以<lb/>
　　養其母西河李重丙少年不偶因延致于家俾就<lb/>
　　讀後得為知名士蒲令汪兆鼎聘修邑志有富人<lb/>
　　挾重貲凂為伊父作佳傳卒不許初鳴珂父襄謨<lb/>
　　友愛諸姪撫育如己子及卒呼子鳴珂玉珂諄諄<lb/>
<pb n="KR2k0050_WYG_062-112a"/>
　　以同居為囑今緦服同㸑食指六十餘人無間言<lb/>
　　皆襄謨遺訓也玉珂康熙辛卯舉人性行肫篤如<lb/>
　　其父兄<lb/>
　王發祥耀州廩膳生孝友性成以父淑璟兄肇祥並<lb/>
　　死闖禍終身不飲酒茹葷不御内哀思痛悼無間<lb/>
　　嵗時暨死猶泫然曰吾今而始得見吾父吾兄也<lb/>
　　聞者盡為淚下<lb/>
　宇文墱武功人少遭母喪哀毁等成人事父及繼母<lb/>
<pb n="KR2k0050_WYG_062-112b"/>
　　俱孝養不哀父老多病親奉湯藥者十餘年夜必<lb/>
　　侍寢父歿喪葬悉中禮哭過哀成疾而卒未卒前<lb/>
　　其弟死無子嗣以己子哭而言曰吾不早為弟後<lb/>
　　者望其生子耳今已矣聞者無不泫然雍正八年<lb/>
　　旌表<lb/>
　李倬武功生員髙祖栢好施與敦義讓五傳至倬皆<lb/>
　　以孝友長厚著聞鄉里倬克承世徳醇謹自持教<lb/>
　　子孫以孝弟其子孫亦克守家法親遜和睦同㸑<lb/>
<pb n="KR2k0050_WYG_062-113a"/>
　　歴七世食指九十餘人雍正十年建坊旌表<lb/>
特頒宸翰以示奨勵<lb/>
　崔襟漢武功人父歿哀毁逾禮事母楊尤盡孝薄田<lb/>
　　躬耕晨昏養志母歿方在殯㑹大雨水漲欲漂其<lb/>
　　柩襟漢伏柩號呼水頓減得無恙先是㑹城有闗<lb/>
　　中書院明馮恭定從吾講學所也西安守葉承祧<lb/>
　　遴取屬邑諸生入院襟漢為舉首以親老懇辭不<lb/>
　　就同邑馬鳴秋者亦葉守所㧞士入院肄業一日<lb/>
<pb n="KR2k0050_WYG_062-113b"/>
　　忽心痛即星馳抵家則母於昨午抱微疾問家人<lb/>
　　吾子何日當歸正鳴秋心痛時也其誠感如此鳴<lb/>
　　秋樂善好施尤篤於親族士林重之襟漢增廣生<lb/>
　　鳴秋嵗貢生<lb/>
　馬之騄武功諸生義烈性成族姪琾為永嘉令值耿<lb/>
　　逆叛閩中逆黨祖宏勲自温應之琾不屈死琾子<lb/>
　　逸姿年尚幼之騄適在署挺身挈逸姿至琾死所<lb/>
　　枕屍而哭賊怒欲加以刃或曰此義士也釋之遂<lb/>
<pb n="KR2k0050_WYG_062-114a"/>
　　䕶其喪而歸同琾死者為温處道陳丹赤其妻孥<lb/>
　　亦賴之騄保全<lb/>
　第五憲文三水嵗貢生性至孝幼喪母哀毁如成人<lb/>
　　父歿事繼母尤盡子道弄雛舞綵母忘其非已出<lb/>
　　也歿後廬墓三年嵗時薦祭恒泣慕不衰<lb/>
　賈文耀字彬彬淳化人幼隨父我琪居西安闖賊陷<lb/>
　　城舉家竄散文耀年十八冒鋒刃徒跣雨雪中負<lb/>
　　母任氏還淳未㡬土賊郭君振破淳執我琪文耀<lb/>
<pb n="KR2k0050_WYG_062-114b"/>
　　請以身代不許縳至石門山復號泣求贖乃釋我<lb/>
　　琪囚文耀歴二載賊首憐其孝稍縱之得間逃歸<lb/>
　　父母皆無恙復勵志讀書餼於庠貢入成均<lb/>
　葛俊字前山淳化人少失怙恃養于外大母趙趙素<lb/>
　　封欲以為嗣俊念祖父宗祧辭之明季徭役煩苦<lb/>
　　里多流亡經營賠累人稱長者嵗荒糴粟以賑隣<lb/>
　　族人皆徳之子崇眀性篤孝髫年母病親侍湯藥<lb/>
　　嘗糞知不起即晝夜號泣不止俊歿崇眀年五十<lb/>
<pb n="KR2k0050_WYG_062-115a"/>
　　餘哀慕一如喪母時釋服日過慟一仆竟卒<lb/>
　劉名翰長安人幼育於伯父母及長充淳邑營卒遂<lb/>
　　𨽻淳伯母病思食肉名翰向天黙禱刲股為羮以<lb/>
　　進病立愈邑令文秉濂聞而異之奨以殊禮<lb/>
　董明庠長武人性至孝母疾割股煮藥以進不令人<lb/>
　　知或問股何疾謝以他辭母疾遂愈邑令陳所抱<lb/>
　　旌其門<lb/>
　李天隆鄜州生員父成秀有疾天隆割股和藥以進<lb/>
<pb n="KR2k0050_WYG_062-115b"/>
　　父疾遂愈<lb/>
　劉宏譽洛川生員失怙善體母志母聞城北門将圮<lb/>
　　問状遂終身不由母念姊及隣媪家貧時時饋遺<lb/>
　　不闕又季姊早寡請同居贍之母疾醫藥罔效忽<lb/>
　　思黔婁事竊嘗糞告醫者曰糞極苦可治願更調<lb/>
　　藥病果愈以嵗貢授咸寧訓導<lb/>
　劉克定中部人天性純孝方七嵗流冦執其祖克定<lb/>
　　號泣求代賊義之遂釋其祖父禋令河南登封罵<lb/>
<pb n="KR2k0050_WYG_062-116a"/>
　　賊不屈死克定年舞勺徒步千里外扶柩歸葬以<lb/>
　　明經授靈武訓導<lb/>
　劉䕫中部人順治二年賊丁崇福等作亂擄父入深<lb/>
　　山䕫竭力贖之不得乃號哭於軍門誠動三軍遂<lb/>
　　擒斬渠魁八人保父以歸<lb/>
　梁師舜字虞天中部人事繼母甚孝流冦李老才之<lb/>
　　亂師舜負母逃難嵗歉鬻子養母及歿寢苫枕塊<lb/>
　　三年不入内室食不成味禫後乃葬切切有餘哀<lb/>
<pb n="KR2k0050_WYG_062-116b"/>
　劉<graphic n="KR1364" url="https://raw.githubusercontent.com/kanripo/KR-Gaiji/master/images/KR1364.png" mimeType="image/png"/>字子鼎中部人年九嵗隨祖母及父山行遇虎<lb/>
　　父以身蔽祖母<graphic n="KR1364" url="https://raw.githubusercontent.com/kanripo/KR-Gaiji/master/images/KR1364.png" mimeType="image/png"/>以身蔽父虎退而去十六嵗父<lb/>
　　亡母病<graphic n="KR1364" url="https://raw.githubusercontent.com/kanripo/KR-Gaiji/master/images/KR1364.png" mimeType="image/png"/>日侍左右謝絶人事嘗曰人生應世之<lb/>
　　日長報親之日短况母老染疾可外出乎其純孝<lb/>
　　如此<lb/>
　楊琮中部人五六嵗時見人毆其父輒泣跪求免人<lb/>
　　以為偶然再試之哀乞如故又執兵刃戲刺其父<lb/>
　　琮即以身迎刅䕶救十五嵗父患癱疾醫藥㒺效<lb/>
<pb n="KR2k0050_WYG_062-117a"/>
　　遇一道人云大蛇和藥可起時祁寒琮仰天哀禱<lb/>
　　忽見一蛇入穴中掘之果得大蛇和藥以進道人<lb/>
　　曰藥後糞味可騐琮即嘗之以告道人賀曰生矣<lb/>
　　皆爾孝心所感也<lb/>
　劉克念字修吉中部廩生善事母居貧自得意氣遒<lb/>
　　上曰貧何負於我而自卑耶妻李氏亦同志後克<lb/>
　　念病革囑氏曰吾性剛忤物以有今日之貧此呱<lb/>
　　呱者將何頼氏慨然曰君負才不偶遺二子以清<lb/>
<pb n="KR2k0050_WYG_062-117b"/>
　　貧足矣吾當教子成立以報君于地下克念亡氏<lb/>
　　年二十三嵗歴三十餘年卒<lb/>
　馬侊綏徳諸生有文名闖逆陷西安欲授以偽官侊<lb/>
　　抱先人木主逃寧鄉山中賊怒索之兄企被掠死<lb/>
　　㑹<lb/>
王師至侊獲免家貧甚兼值兵荒侊一意奉親已粗糲<lb/>
　　恒不飽師友招之食不就也親殁時年㡬七十既<lb/>
　　𦵏廬墓三年曠野嚴冬毎伏冢哀號手足俱皸瘃<lb/>
<pb n="KR2k0050_WYG_062-118a"/>
　　雍正九年旌表<lb/>
　髙如玉葭州人親疾傾產以事醫藥居喪㡬至滅性<lb/>
　　伯父某年邁無子宦逰不歸如玉具資迎飬及殁<lb/>
　　營𦵏如禮弟早妖遺孤方㓜撫之如己子州南譚<lb/>
　　家坪地濵河最稱沃衍河身適當窪下不能行地<lb/>
　　乃捐金集衆鑿石引流以資灌溉州牧孫毓竒等<lb/>
　　重其行義聘主義學如玉以師道自任生徒蔚起<lb/>
　　雍正九年旌表<lb/>
<pb n="KR2k0050_WYG_062-118b"/>
　李在淑葭州人㓜孤事母至孝母殁哀思尤終身不<lb/>
　　忘初赤貧及壯生業稍豐戚屬婚喪有不能自贍<lb/>
　　者必傾貲周恤兄子若琮卒官一姊一妹俱貧寡<lb/>
　　在淑撫諸甥姪不使失所嘗刻朱子家訓及經騐<lb/>
　　良方等書行世語人曰此先慈遺命也其善則歸<lb/>
　　親類此雍正九年旌表<lb/>
　<lb/>
　陜西通志巻六十二<lb/>
</p>
<p>
</p>
  </div>
</body>
</text>
</TEI>
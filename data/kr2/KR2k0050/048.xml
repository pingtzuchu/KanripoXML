<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陜西通志巻四十八</head> <lb/>
    <p>
<pb n="KR2k0050_WYG_048-1a"/>
欽定四庫全書<lb/>
　陜西通志巻四十八<lb/>
　　帝系一<hi>帝王諸王</hi>　<hi>后妃/宗室</hi>　<hi>太子</hi>
　粤若稽古周秦漢唐維耀魄寳照灼秦疆迺立廟社<lb/>
　迺啟明堂克艱締造紹衣罔康闗睢化始龍漦徳涼<lb/>
　𤓰緜椒衍戚畹輝煌聖狂異軌淑慝偕彰永垂法戒<lb/>
　地乆天長作帝系志第二十三<lb/>
　帝王<hi>古今都㑹惟闗中最先黄農以上弗可深考周家夙號至治漢唐亦稱一代之盛苐泛覧諸本</hi>
<pb n="KR2k0050_WYG_048-1b"/>
　　<hi>紀則美不勝書兹特以歴代建都為經帝系為緯自史臣論贊而外不衍一辭云</hi>
上古<lb/>
五龍氏<lb/>
　五龍是謂五姓治在五方司五類布山岳葢龍徳<lb/>
　而正中者也<hi>路史中三皇紀</hi>今上郡奢延膚施縣有五龍<lb/>
　山葢其出治之所故漢宣帝立五龍仙人祠於膚<lb/>
　施<hi>本注</hi>
雲陽氏<lb/>
<pb n="KR2k0050_WYG_048-2a"/>
　雲陽氏作是為陽帝厥化混混厥生濛濛都於雍之甘<lb/>
　泉<hi>循蜚紀</hi>甘泉山本亦曰雲陽在馮翊雲陽縣雲陽氏<lb/>
　之嘗居<hi>路史注</hi>
有巢氏<lb/>
　有巢氏駕六龍從日月是曰古皇龜龍効圖書畀於<lb/>
　是文成而天下治其為政也授而弗惡子而弗取天<lb/>
　下之民皈仁居於□及盤嶺<hi>路史禪通紀</hi>盤嶺在長安三<lb/>
　秦紀云長安城有平原數百里無山川湖水民尚井<lb/>
<pb n="KR2k0050_WYG_048-2b"/>
　汲巢居地多井深者五十丈今興平始平原也<hi>本注</hi>
陰康氏<lb/>
　隂康氏之時隂凝而易閟人既鬱於内腠理墆著而<lb/>
　多重膇得所以利其關節者制為之舞教人引舞以<lb/>
　利𨗳之是謂大舞治於華原<hi>路史禪通紀州按華原即今耀</hi>
女皇氏<lb/>
　女皇氏太昊氏之女弟少佐太昊正姓氏職婚姻通<lb/>
　行媒以重萬民之判是曰神媒太昊氏衰共工作亂<lb/>
<pb n="KR2k0050_WYG_048-3a"/>
　於是滅共工氏而遷之治於中皇山之原繼興於麗<lb/>
　<hi>路史禪通紀</hi>山在金之平利上有女媧廟與伏羲山接伏<lb/>
　羲山在西城女媧山在平利長安志云驪山有女媧<lb/>
　治處又云藍田谷次北有女媧氏谷三皇舊居之所<lb/>
　即驪山也<hi>本注</hi>
有熊氏<lb/>
　有熊氏小典氏之子王承塡而土行色尚黄天下號<lb/>
　之黄帝身五十二戰而天下大服乃達四面廣能賢<lb/>
<pb n="KR2k0050_WYG_048-3b"/>
　稽功務法秉數乘剛而都於陳<hi>路史疏仡紀</hi>今寳雞故陳<lb/>
　倉姚睦云黄帝都陳倉非宛丘故今隴右黄帝遺迹<lb/>
　甚多<hi>本注</hi>
少昊氏<lb/>
　少昊青陽氏以處雲陽亦曰雲陽氏以金寳歴色尚<lb/>
　白又曰金天氏處於甘泉興郊禪崇五祀正都邑肇<lb/>
　車牛作布貨以制國用立史官尊耆老修其方而天<lb/>
　下治<hi>路史疏仡紀因按以上諸帝世次荒逺莫考其都雍與否秖  古史所傳以作是編之外史爾</hi>
<pb n="KR2k0050_WYG_048-4a"/>
周<hi>姓姬氏</hi>
武王諱發以歲己卯春二月克商即天子位定都鎬在<lb/>
位七年<lb/>
　王來自商至於豐乃偃武修文歸馬於華山之陽放<lb/>
　牛於桃林之野示天下弗服列爵惟五分土惟三建<lb/>
　官惟賢位事惟能重民五教惟食䘮祭惇信明義崇<lb/>
　徳報功垂拱而天下治<hi>周書武成</hi>
成王諱誦武王太子以歲乙酉即位在位三十七年<lb/>
<pb n="KR2k0050_WYG_048-4b"/>
　叔向曰成王能明文昭定武烈者也<hi>國語</hi>
康王諱釗成王太子以歲壬戍即位在位二十六年<lb/>
　太子晉曰自后稷之始基靖民十八王而康克安之<lb/>
　<hi>國語</hi>
昭王諱瑕康王太子以歲戊子即位在位五十一年<lb/>
穆王諱滿昭王太子以歲己卯即位在位五十五年<lb/>
共王諱繄扈穆王太子以歳甲戍即位在位十二年<lb/>
懿王諱囏共王太子以歲丙戌即位在位二十五年<lb/>
<pb n="KR2k0050_WYG_048-5a"/>
孝王諱辟方共王弟以歲辛亥即位在位十五年<lb/>
夷王諱燮懿王太子以歲丙寅即位在位十六年<lb/>
厲王諱胡夷王太子以歲壬午即位在位五十一年<lb/>
宣王諱靖厲王太子以歲癸酉即位在位四十六年<lb/>
　宣王承衰邦家多阻懲難思理官人以叙山甫補闕<lb/>
　方叔禦侮是用中興恢復周宇<hi>摯太常集</hi>
幽王諱宫湼宣王太子以歲己未即位在位十一年<lb/>
平王諱宜臼幽王太子以歲庚午即位歲辛未東遷於<lb/>
<pb n="KR2k0050_WYG_048-5b"/>
洛<lb/>
　后稷居邠太王作周丹開雀録火降烏流三分既有<lb/>
　八百不謀蒼兕誓衆白魚入舟成康之日政簡刑措<lb/>
　南廵不還西服莫附共和之後王室多故檿弧興謡<lb/>
　實傾周祚<hi>司馬貞索隠</hi>
　右周自武王元年己卯至平王元年幸未共都鎬三<lb/>
　百五十三年<hi>按周室中葉有遷都之舉皆在陜境故不詳書而統以鎬京云</hi>
秦<hi>姓嬴氏</hi>
<pb n="KR2k0050_WYG_048-6a"/>
始皇帝諱政以歲庚辰并天下稱皇帝都於咸陽凡十<lb/>
二年<lb/>
二世皇帝諱胡亥始皇帝少子以歲辛卯秋七月即位<lb/>
在位三年<lb/>
王子嬰始皇帝孫以歲甲午即位乙未出降於漢凡一<lb/>
年<lb/>
　周厯已移秦直其位吕政殘虐然以諸侯十三并兼<lb/>
　天下極情縱欲三十七年兵無所不加制作令政施<lb/>
<pb n="KR2k0050_WYG_048-6b"/>
　於後王蓋得聖人之威始皇既殁胡亥極愚酈山未<lb/>
　畢復作阿房以遂前䇿任用趙高殘虐促期雖居形<lb/>
　便之國猶不得存子嬰度次得嗣冠玊冠佩華紱車<lb/>
　黄屋從百司謁七廟小人乘非位莫不怳忽失守偷<lb/>
　安日月獨能長念却慮父子作權近取於户牖之間<lb/>
　竟誅猾臣為君討賊吾讀秦紀至於子嬰車裂趙高<lb/>
　未嘗不健其决憐其志嬰死生之義備矣<hi>班蘭臺集</hi>
　　右秦自始皇帝二十六年庚辰至子嬰元年乙未<lb/>
<pb n="KR2k0050_WYG_048-7a"/>
　　共都咸陽一十六年<lb/>
漢<hi>姓劉氏</hi>
高皇帝諱邦沛人以歲己亥春二月滅楚即皇帝位夏<lb/>
五月定都長安在位八年<lb/>
　周秦之間可謂文敝矣秦政不改反酷刑法豈不繆<lb/>
　乎故漢興承敝易變使人不倦得天統矣<hi>史紀高祖本紀</hi>
孝惠皇帝諱盈高祖太子以歲丙午夏五月即位在位<lb/>
七年<lb/>
<pb n="KR2k0050_WYG_048-7b"/>
　孝惠内修親親外禮宰相優寵齊悼趙隱恩敬篤矣<lb/>
　聞叔孫通之諫則瞿然納曹相國之對而心恱可謂<lb/>
　寛仁之主遭吕太后虧損至徳悲夫<hi>漢書惠帝紀氏按惠帝後吕</hi>
　<hi>稱制九年所立兩少帝皆非孝惠子也史漢紀傳載之已詳故不書</hi>
孝文皇帝諱恒高祖仲子以歲辛酉秋九月即位在位<lb/>
二十三年<lb/>
　孔子言必世然後仁善人之治國百年亦可以勝殘<lb/>
　去殺誠哉是言漢興至孝文四十有餘載徳至盛也<lb/>
<pb n="KR2k0050_WYG_048-8a"/>
　廪廪鄉改正服封禪矣謙讓未成於今嗚呼豈不仁<lb/>
　哉<hi>史紀文帝本紀</hi>
孝景皇帝諱啟孝文帝太子以歲甲申夏六月即位在<lb/>
位十六年<lb/>
　孔子稱斯民三代之所以直道而行也信哉周秦之<lb/>
　敝罔密文峻而姦軌不勝漢興掃除煩苛與民休息<lb/>
　至於孝文加之以恭儉孝景遵業五十六載之間至<lb/>
　於移風易俗黎民醇厚周云成康漢言文景美矣<hi>漢書</hi>
<pb n="KR2k0050_WYG_048-8b"/>
　<hi>景帝紀</hi>
孝武皇帝諱徹景帝太子以歲庚子春正月即位在位<lb/>
五十四年<lb/>
　漢承百王之弊高祖撥亂反正文景務在養民至於<lb/>
　稽古禮文之事猶多闕焉孝武初立卓然罷黜百家<lb/>
　表章六經遂疇咨海内舉其俊茂與之立功興太學<lb/>
　修郊祠改正朔定厯數協音律作詩樂建封禪禮百<lb/>
　神紹周後號令文章煥焉可述後嗣得遵洪業而有<lb/>
<pb n="KR2k0050_WYG_048-9a"/>
　三代之風如武帝之雄才大略不改文景之恭儉以<lb/>
　濟斯民雖詩書所稱何有加焉<hi>漢書武帝紀</hi>
孝昭皇帝諱弗陵武帝太子以歲甲午春二月即位在<lb/>
位十三年<lb/>
　昔周成以孺子繼統而有管蔡四國流言之變孝昭<lb/>
　幼年即位亦有燕蓋上官逆亂之謀成王不疑周公<lb/>
　孝昭委任霍光各因其時以成名大矣哉承孝武奢<lb/>
　侈餘敝師旅之後海内虛耗户口減半光知時政之<lb/>
<pb n="KR2k0050_WYG_048-9b"/>
　要輕徭薄賦與民休息至始元元鳳之間匈奴和親<lb/>
　百姓充實舉賢良文學問民所疾苦議鹽鐵而罷𣙜<lb/>
　酤尊號曰昭不亦宜乎<hi>漢書昭帝紀</hi>
孝宣皇帝諱詢武帝曾孫戾太子孫也以歲丁未秋七<lb/>
月即位在位二十五年<lb/>
　孝宣之治信賞必罰綜核名實政事文學理法之士<lb/>
　咸精其能至於技巧工匠噐械自元成間鮮能及之<lb/>
　亦足以知吏稱其職民安其業也遭值匈奴乖亂推<lb/>
<pb n="KR2k0050_WYG_048-10a"/>
　亡固存信威北夷單于慕義稽首稱藩功光祖宗業<lb/>
　垂後嗣可謂中興侔徳殷宗周宣矣<hi>漢書宣帝紀</hi>
孝元皇帝諱奭宣帝太子以歲壬申冬十二月即位在<lb/>
位十六年<lb/>
　元帝多材藝善史書鼓琴瑟吹洞簫自度曲被歌聲<lb/>
　分刌節度窮極幼𦕈少而好儒及即位徴用儒生委<lb/>
　之以政貢薛韋匡迭為宰相而上牽制文義優㳺不<lb/>
　斷孝宣之業衰焉然寛𢎞盡下出於恭儉號令温雅<lb/>
<pb n="KR2k0050_WYG_048-10b"/>
　有古之風烈<hi>漢書元帝紀</hi>
孝成皇帝諱驁元帝太子以歲戊子夏六月即位在位<lb/>
二十六年<lb/>
　成帝善修容儀升車正立不内顧不疾言不親指臨<lb/>
　朝淵黙尊嚴若神可謂穆穆天子之容者矣博覽古<lb/>
　今容受直辭公卿稱職奏議可述遭世承平上下和<lb/>
　睦然湛於酒色趙氏亂内外家擅朝言之可為於邑<lb/>
　建始以來王氏始執國命哀平短祚莽遂篡位蓋其<lb/>
<pb n="KR2k0050_WYG_048-11a"/>
　威福所由來者漸矣<hi>漢書成帝紀</hi>
孝哀皇帝諱欣元帝孫定陶恭王子也成帝立為太子<lb/>
以嵗甲寅夏四月即位在位六年<lb/>
　孝哀自為藩王及充太子之宫文辭博敏幼有令聞<lb/>
　睹孝成世禄去王室權柄外移是故臨朝屢誅大臣<lb/>
　欲强主威以則武宣雅性不好聲色時覽卞射武戲<lb/>
　即位痿痺末年寖劇饗國不永哀哉<hi>漢書哀帝紀</hi>
孝平皇帝諱衎元帝孫中山孝王子也哀帝無嗣以歲<lb/>
<pb n="KR2k0050_WYG_048-11b"/>
庚申秋九月入即位在位五年<lb/>
　孝平之世政自莽出褒善顯功以自尊盛觀其文辭<lb/>
　方外百蠻無思不服休徴嘉應頌聲並作至乎變異<lb/>
　見於上民怨於下莽亦不能文也<hi>漢書平帝紀</hi>
孺子嬰宣帝元孫廣戚侯顯子也王莽攝政以歲乙丑<lb/>
冬十二月徵入為平帝後至歲己巳春正月廢為定安<lb/>
公凡三年<lb/>
　　右漢自高帝漢五年己亥至孺子初始元年己巳<lb/>
<pb n="KR2k0050_WYG_048-12a"/>
　　共都長安二百一十年<lb/>
晉<hi>姓司馬氏</hi>
孝愍皇帝諱業字彦旗武帝孫吳孝王晏子也初嗣封<lb/>
秦王以歲癸酉夏四月即位於長安丙子冬十一月降<lb/>
於劉曜長安陷在位四年<lb/>
　帝之繼皇統也屬永嘉之亂長安城中户不盈百墻<lb/>
　宇頺毁蒿棘成林朝廷無車馬章服惟桑版署號而<lb/>
　已衆惟一旅公私有車四乘噐械多闕運饋不繼巨<lb/>
<pb n="KR2k0050_WYG_048-12b"/>
　猾滔天帝京危急諸侯無釋位之志征鎮闕勤王之<lb/>
　舉故君臣窘迫以至殺辱云<hi>晉書愍帝紀</hi>
　　右晉愍帝自建興元年癸酉至四年丙子共都長<lb/>
　　安四年<hi>按愍帝以前漢獻晉惠俱經徙都長安然一則見逼於董卓一則被刼於張方此與</hi>
　　<hi>明皇幸蜀何異非建都實事也愍帝當洛京傾覆之日正位關中雖立國不久而人心實繫屬於此</hi>
　　<hi>所當大書以伸大義者也</hi>
北魏<hi>姓元氏</hi>
孝武皇帝諱修孝文帝孫廣平王懐子也以歲甲寅秋<lb/>
<pb n="KR2k0050_WYG_048-13a"/>
七月自洛陽西都長安凡一年<lb/>
文皇帝諱寳炬孝文帝孫京兆王愉子也初封南陽王<lb/>
以歲乙卯春正月即位在位十七年<lb/>
廢帝諱欽文帝太子以歲辛未春三月即位在位三年<lb/>
恭皇帝諱廓文帝第四子初封齊王以歲甲戌春正月<lb/>
即位丙子冬十二月禪位於周在位三年<lb/>
　莊帝而後魏室土崩主祭祀者不殊於寄坐遇黜辱<lb/>
　者有甚於奕棋雖以孝武之長祗以速是奔波文帝<lb/>
<pb n="KR2k0050_WYG_048-13b"/>
　以剛强之質終以守雌自寳恭帝運終天禄高蹈唐<lb/>
　虞各得其時也<hi>北史西魏本紀</hi>
　　右西魏自孝武帝永熙三年甲寅至恭帝三年丙<lb/>
　　子共都長安二十三年<lb/>
北周<hi>姓宇文氏</hi>
孝閔皇帝諱覺代武川人安定公泰世子也初封周公<lb/>
以歲丁丑春正月受禪在位一年<lb/>
　孝閔承既安之業應樂推之運祡天竺物正位君臨邇<lb/>
<pb n="KR2k0050_WYG_048-14a"/>
　無異言逺無異望雖黄初代徳太始受終不之尚也<lb/>
　然政由甯氏主懐芒刺之疑祭則寡人臣無復子之<lb/>
　請以之速禍宜哉<hi>周書閔帝紀</hi>
世宗明皇帝諱毓閔帝庻兄初封寧都公以歲丁丑秋<lb/>
九月入即位在位四年<lb/>
　世宗寛仁逺度叡哲博聞處代邸之尊實文昭之長<lb/>
　豹姿已變龍徳猶潛而百辟傾心萬方注意及乎迎<lb/>
　宣黜賀入纂大宗禮貎功臣敦睦九族率由恭儉崇<lb/>
<pb n="KR2k0050_WYG_048-14b"/>
　尚文儒亹亹乎其有君人之徳者矣始則權臣專制<lb/>
　政出私門終乃鴆毒潛加享年不永惜哉<hi>周書明帝紀</hi>
高祖武皇帝諱邕明帝弟初封魯公以歲庚辰夏四月<lb/>
入即位在位十八年<lb/>
　自東西否隔二國爭强疆埸之事一彼一此高祖英<lb/>
　威電發朝政維新内難既除外畧方始乃苦心焦思<lb/>
　克己勵精勞役為士卒之先居處同匹夫之儉修富<lb/>
　民之政務强兵之術五年之間大勲斯集攄祖宗之<lb/>
<pb n="KR2k0050_WYG_048-15a"/>
　宿憤拯東夏之阽危盛矣哉其有成功者也若使翼<lb/>
　日之瘳無爽經營之志獲申黷武窮兵雖見譏於良<lb/>
　史雄圖逺畧足方駕於前王者歟<hi>周書武帝紀</hi>
宣皇帝諱贇武帝太子以歲戊戌夏六月即位己亥春<lb/>
二月内禪在位一年<lb/>
　高祖識嗣子之非才顧宗祏之至重滯愛同於晉武<lb/>
　則哲異於宋宣卒使昏虐君臨奸回肆毒善無小而<lb/>
　必棄惡無大而弗為然猶及子而亡幸哉<hi>周書宣帝紀</hi>
<pb n="KR2k0050_WYG_048-15b"/>
靜皇帝諱闡本名衍宣帝太子以歲己亥春二月即位<lb/>
辛丑禪位於隋在位二年<lb/>
　靜帝起自幼冲紹兹衰緒内相挾孫劉之詐戚藩無<lb/>
　齊代之强隋氏因之遂遷龜鼎嗚呼以太祖之克隆<lb/>
　景業未踰二紀不祀忽諸斯蓋宣帝之餘殃非孺子<lb/>
　之罪戾也<hi>周書靜帝紀</hi>
　　右周自閔帝元年丁丑至靜帝大定元年辛丑共都長<lb/>
　　安二十五年<lb/>
<pb n="KR2k0050_WYG_048-16a"/>
隋<hi>姓楊氏</hi>
高祖文皇帝諱堅𢎞農華陰人以歲辛丑春二月受禪<lb/>
在位二十四年<lb/>
　高祖以外戚之尊受託孤之任乘兹機運遂遷周鼎<lb/>
　於時蠻夷猾夏荆揚未一劬勞日昃經營四方樓船<lb/>
　南邁則金陵失險驃騎北指則單于欵塞雖晉武之<lb/>
　克平吳㑹漢宣之推亡固存比義論功不能尚也七<lb/>
　徳既敷九歌已洽要荒咸曁尉候無警於是躬節儉<lb/>
<pb n="KR2k0050_WYG_048-16b"/>
　平徭賦倉廪實法令行君子咸樂其生小人各安其<lb/>
　業人物殷阜朝野歡娛二十年間天下無事區宇之<lb/>
　内晏如也但無寛仁之度有刻薄之資暨乎暮年此<lb/>
　風逾扇又聽哲婦之言惑邪臣之說溺寵廢嫡託付<lb/>
　失所墳土未乾天下已非隋有惜哉迹其衰怠之源<lb/>
　稽其亂亡之兆起自高祖成於煬帝所由來逺矣<hi>隋書</hi>
　<hi>文帝紀</hi>
煬皇帝諱廣文帝太子以歲甲子秋七月即位在位十<lb/>
<pb n="KR2k0050_WYG_048-17a"/>
三年<lb/>
　煬帝爰在弱齡早有令聞昆弟之中獨著聲績於是<lb/>
　矯情飾貎肆厥姦回故得獻后鍾心文皇革慮天方<lb/>
　肇亂遂登儲兩踐峻極之崇基承丕顯之休命地廣<lb/>
　三代威振八紘負其富强之資思逞無厭之欲狹殷<lb/>
　周之制度尚秦漢之規摹恃才矜已傲狠明徳淫荒<lb/>
　無度法令滋章驕怒之兵屢動木土之功不息旌旗<lb/>
　萬里徵稅百端猾吏侵漁人不堪命自是海内騷然<lb/>
<pb n="KR2k0050_WYG_048-17b"/>
　無聊生矣俄而元感肇黎陽之亂匈奴有雁門之圍<lb/>
　天子方棄中土逺之揚越姦宄乘釁蝟毛而起四方<lb/>
　萬里簡書相續猶謂䑕竊狗盗不足為虞上下相䝉<lb/>
　莫肯念亂遂以萬乘之尊死於一夫之手社稷顛隕<lb/>
　本枝殄絶自肇有書契以迄於兹未有若斯之甚也<lb/>
　傳曰吉凶由人祅不妄作又曰兵猶火也不戢將自<lb/>
　焚觀隋室之存亡斯言信而有徵矣<hi>隋書煬帝紀</hi>
恭皇帝諱侑煬帝孫元徳太子之子也初封代王以歲<lb/>
<pb n="KR2k0050_WYG_048-18a"/>
丁丑冬十一月唐公李淵立帝於長安戊寅夏五月禪<lb/>
位於唐在位二年<lb/>
　恭帝年在幼沖遭家多難一人失徳四海土崩既鍾<lb/>
　百六之期躬踐數終之運謳歌有屬笙鐘變響雖欲<lb/>
　不遵堯舜之迹庸可得乎<hi>隋書恭帝紀</hi>
　　右隋自高祖開皇元年辛丑至恭帝義寧二年戊<lb/>
　　寅共都長安三十八年<lb/>
唐<hi>姓李氏</hi>
<pb n="KR2k0050_WYG_048-18b"/>
高祖皇帝諱淵隴西成紀人以歲戊寅夏五月受禪在<lb/>
位九年<lb/>
　唐在周隋之際世雖貴矣然烏有所謂積功累仁之<lb/>
　漸而高祖之興亦何異因時而特起者歟雖其有治<lb/>
　有亂或絶或微然其有天下年幾三百可謂盛哉豈<lb/>
　非人厭隋亂而䝉徳澤繼以太宗之治制度紀綱之<lb/>
　法後世有以憑藉扶持而能永其天命歟<hi>唐書高祖本紀</hi>
太宗皇帝諱世民高祖次子以歲丙戍秋八月即位在<lb/>
<pb n="KR2k0050_WYG_048-19a"/>
位二十三年<lb/>
　盛哉太宗之烈也其除隋之亂比迹湯武致治之美<lb/>
　庶幾成康自古功徳兼隆由漢以來未之有也至其<lb/>
　牽於多愛復立浮圖好大喜功勤兵於逺此中材庸<lb/>
　主之所常為然春秋之法常責備於賢者是以後世<lb/>
　君子莫不歎息於斯焉<hi>唐書太宗本紀</hi>
高宗皇帝諱治太宗太子初封晉王以歲己酉夏六月<lb/>
即位在位三十四年<lb/>
<pb n="KR2k0050_WYG_048-19b"/>
　大帝徃在藩儲見稱長者暨昇旒扆頓異明哉虛襟<lb/>
　似納於觸鱗下詔無殊於扇暍既蕩情於帷簿遂忽<lb/>
　怠於基扄卒致盤維盡戮宗社為墟所謂一國為一<lb/>
　人興前賢為後愚廢信矣哉<hi>舊唐書髙宗本紀</hi>
中宗皇帝諱哲高宗太子以歲癸未冬十二月即位在<lb/>
位二十七年<hi>按中宗嗣聖元年武氏即遷帝房州十五年始還東都在東宫者八年是中宗在位</hi>
　<hi>僅六年耳然帝在房州唐統未絶即以中宗紀年可也故通為二十七年云</hi>
　孝和帝越自負扆遷於房陵﨑嶇瘴癘之鄉契濶幽<lb/>
<pb n="KR2k0050_WYG_048-20a"/>
　囚之地遂得生還庸非已力洎滌除金虎再握璿衡<lb/>
　不能罪已以謝萬方而更漫㳺以隳八政縱艷妻之<lb/>
　煽黨信妖女以撓權桓敬由之覆族節愍所以興戈<lb/>
　也<hi>舊唐書中宗本紀</hi>
睿宗皇帝諱旦中宗母弟初封相王以歲庚戍夏六月<lb/>
入即位在位三年<lb/>
𤣥宗皇帝諱隆基睿宗太子以歲壬子秋八月即位在<lb/>
位四十五年<lb/>
<pb n="KR2k0050_WYG_048-20b"/>
　睿宗因其子之功而在位不乆固無可稱者嗚呼女<lb/>
　子之禍於人者甚矣自高宗至於中宗數十年間再<lb/>
　罹女禍唐祚既絶而復續𤣥宗親平其亂可以鑒矣<lb/>
　而又敗以女子方其勵精政事開元之際幾致太平<lb/>
　何其盛也及侈心一動而溺其所甚愛忘其所可戒<lb/>
　至於竄身失國而不悔考其始終之異其性習之相<lb/>
　逺也至於如此可不慎哉可不慎哉<hi>唐書睿𤣥二宗本紀</hi>
肅宗皇帝諱亨初名嗣昇更名浚又更名璵又更名紹<lb/>
<pb n="KR2k0050_WYG_048-21a"/>
𤣥宗太子以歲丙申秋七月即位於靈武在位七年<lb/>
代宗皇帝諱豫肅宗太子以歲壬寅夏四月即位在位<lb/>
十七年<lb/>
　天寳之亂大盗遽起天子出奔方是時肅宗以皇太<lb/>
　子治兵討賊得其職矣蓋自高祖以來三遜於位以<lb/>
　授其子而獨睿宗上畏天戒發於誠心若高祖𤣥宗<lb/>
　豈其志哉代宗之時餘孽猶存平亂守成蓋亦中材<lb/>
　之主也<hi>唐書肅代二宗本紀</hi>
<pb n="KR2k0050_WYG_048-21b"/>
徳宗皇帝諱适代宗太子以歲己未夏五月即位在位<lb/>
二十六年<lb/>
順宗皇帝諱誦徳宗太子以歲乙酉春正月即位在位<lb/>
一年<lb/>
憲宗皇帝諱純順宗太子以歲乙酉秋八月即位在位<lb/>
十五年<lb/>
　徳宗猜忌刻薄以彊明自任恥見屈於正論而忘受<lb/>
　欺於姦諛及奉天之難深自懲艾遂行姑息之政由<lb/>
<pb n="KR2k0050_WYG_048-22a"/>
　是朝廷益弱而方鎭愈強至於唐亡其患以此憲宗<lb/>
　剛明果斷慨然發憤志平僭叛能用忠謀不惑羣議<lb/>
　卒收成功自吳元濟誅强藩悍將皆欲悔過而効順<lb/>
　當此之時唐之威令幾於復振其為優劣不待較而<lb/>
　可知也及其晚節信用非人不終其業而身罹不測<lb/>
　之禍嗚呼小人之能敗國也雖聰明聖智茍有惑焉<lb/>
　未有不為患者也昔韓愈言順宗在東宫二十年天<lb/>
　下陰受其賜然享國日淺不幸疾病莫克有為悲夫<lb/>
<pb n="KR2k0050_WYG_048-22b"/>
　<hi>唐書徳順憲三宗本紀</hi>
穆宗皇帝諱恒憲宗太子以歲庚子春閏正月即位在<lb/>
位四年<lb/>
敬宗皇帝諱湛穆宗太子以歲甲辰春正月即位在位<lb/>
二年<lb/>
文宗皇帝諱昂穆宗次子初封江王以歲丙午冬十二<lb/>
月入即位在位十四年<lb/>
武宗皇帝諱炎穆宗第五子初封潁王以歲庚申春正<lb/>
<pb n="KR2k0050_WYG_048-23a"/>
月入即位在位六年<lb/>
宣宗皇帝諱忱憲宗第十三子初封光王以歲丙寅春<lb/>
三月入即位在位十三年<lb/>
　穆敬昏童失徳以其在位不久故天下未至於敗亂<lb/>
　而敬宗卒及其身文宗恭儉儒雅出於天性嘗讀太<lb/>
　宗政要慨然慕之及即位銳意於治故太和之初政事<lb/>
　修飭號為清明然仁而少斷甘露之事禍及忠良不<lb/>
　勝寃憤飲恨而已昔武丁得一傅說為商高宗武宗<lb/>
<pb n="KR2k0050_WYG_048-23b"/>
　用一李徳裕遂成其功烈然除去浮圖之法而躬受<lb/>
　道家之籙服藥以求長年以此見其非明智之不惑<lb/>
　特好惡有不同耳宣宗精於聽斷而以察為明無復<lb/>
　仁恩之意嗚呼自是而後唐衰矣<hi>唐書穆敬文武宣五宗本紀</hi>
懿宗皇帝諱漼宣宗長子初封鄆王以歲己卯秋八月入<lb/>
即位在位十四年<lb/>
僖宗皇帝諱儇初名儼懿宗第五子封普王以歲癸巳<lb/>
秋七月入即位在位十六年<lb/>
<pb n="KR2k0050_WYG_048-24a"/>
　懿僖當唐政之始衰而以昏庸相繼乾符之際歲大<lb/>
　旱蝗民愁盗起其亂遂不可復支蓋亦天人之㑹歟<lb/>
　<hi>唐書懿僖二宗本紀</hi>
昭宗皇帝諱曄懿宗第七子初封夀王以歲戊申春三<lb/>
月入即位以歲甲子春正月遷都於洛陽在位十六年<lb/>
　昭宗為人明雋初亦有志於興復而外患已成内無<lb/>
　賢佐頗亦慨然思得非常之材而用匪其人徒以益<lb/>
　亂跡其禍亂其漸積豈一朝一夕哉<hi>唐書昭宗本紀</hi>
<pb n="KR2k0050_WYG_048-24b"/>
　　右唐自高祖武徳元年戊寅至昭宗天祐元年甲<lb/>
　　子共都長安二百八十七年<lb/>
　后妃<hi>后妃承乾毓聖正位宫闈産自秦封實維内政所自出而亦斯土之光也有則悉登其都秦者</hi>
　　<hi>不概録</hi>
上古<lb/>
姜嫄<lb/>
　厥初生民時維姜嫄<hi>詩經大雅</hi>帝嚳上妃有邰氏之女也<lb/>
　曰姜嫄氏<hi>大戴禮</hi>高辛氏上妃有駘氏曰姜原清淨專<lb/>
<pb n="KR2k0050_WYG_048-25a"/>
　一而好稼穡衣帝衣履帝履居朞而生棄<hi>路史疏仡紀</hi>駘<lb/>
　在始平武功縣<hi>左傳杜註</hi>古斄城在縣南八里漆村東古<lb/>
　有斄氏之國也<hi>武功縣志並按邰駘□字  同</hi>
周<lb/>
襃姒<lb/>
　昔夏后氏之衰也有二龍止於帝庭而言曰余襃之<lb/>
　二君夏帝請其漦而藏之比三代莫敢發厲王之末<lb/>
　發而觀之漦流於庭化為𤣥黿入後宫後宫之童妾<lb/>
<pb n="KR2k0050_WYG_048-25b"/>
　既齓而遭之既笄而孕無夫而生子懼而棄之宣王<lb/>
　時童女謡曰檿弧箕服實亡周國有夫婦賣是噐者<lb/>
　宣王使執而戮之逃於道見鄉者後宫所棄妖子於<lb/>
　路哀而收之遂亡奔於襃襃人有罪請入所棄女子<lb/>
　於王以贖罪是為襃姒當幽王三年王之後宫見而<lb/>
　愛之竟廢申后以襃姒為后襃姒不好笑幽王欲其<lb/>
　笑萬方故不笑幽王為熢燧有㓂至則舉熢火諸侯<lb/>
　悉至至而無㓂襃姒乃大笑幽王恱之為數舉熢火<lb/>
<pb n="KR2k0050_WYG_048-26a"/>
　其後諸侯益不至申侯與繒西夷犬戎攻幽王幽王<lb/>
　舉熢火徵兵兵莫至遂擄襃姒盡取周賂而去<hi>史紀周本</hi>
　<hi>紀</hi>正義曰括地志云襃國城在梁州襃城縣東二百<lb/>
　步古襃國也<hi>周本紀注</hi>
漢<lb/>
景帝皇后王氏<lb/>
　王太后槐里人母曰臧兒嫁為槐里王仲妻生男曰<lb/>
　信與兩女而仲死長女嫁為金王孫婦生一女臧兒<lb/>
<pb n="KR2k0050_WYG_048-26b"/>
　卜筮之曰兩女皆當貴乃奪金氏納之太子宫太子<lb/>
　幸之生三女一男男方在身時王美人夢日入其懐<lb/>
　以告太子太子曰此貴徵也未生而孝景帝即位王<lb/>
　夫人生男先是臧兒又入其少女兒姁兒姁生四男<lb/>
　景帝長男榮其母栗姬齊人也立為太子長公主嫖<lb/>
　有女欲予為妃栗姬不許欲予王夫人王夫人許之<lb/>
　長公主日譽王夫人男之美景帝亦賢之又有曩者<lb/>
　所夢日符遂廢太子為臨江王卒立王夫人為皇后<lb/>
<pb n="KR2k0050_WYG_048-27a"/>
　其男為太子太子襲號為皇帝兒姁早卒太后以元<lb/>
　朔四年崩<hi>史記外戚世家</hi>
宣帝皇后王氏<lb/>
　孝宣王皇后其先高祖時有功賜爵關内侯自沛徙<lb/>
　長陵后父奉光少時好鬬雞宣帝在民間與奉光識<lb/>
　奉光有女年十餘歲當適人所當適輙死故久不行<lb/>
　宣帝即位召入宫稍進為偼伃上憐許太子蚤失母<lb/>
　幾為霍氏所害乃選後宫素謹慎而無子者遂立王<lb/>
<pb n="KR2k0050_WYG_048-27b"/>
　偼伃為皇后令母養太子立十六年宣帝崩元帝即<lb/>
　位為皇太后成帝即位為太皇太后時成帝母亦姓<lb/>
　王氏故世號太皇太后為卭成太后凡立四十九年<lb/>
　年七十餘永始元年崩<hi>漢書外戚傳</hi>
元帝昭儀馮氏<lb/>
　孝元馮昭儀平帝祖母也元帝即位以選入後宫時<lb/>
　父奉世為執金吾昭儀始為長使數月至美人後五<lb/>
　年就館生男拜為偼伃内寵與傅昭儀等建昭中上<lb/>
<pb n="KR2k0050_WYG_048-28a"/>
　幸虎圏鬬獸後宫皆坐熊佚出圏攀檻欲上殿傅昭<lb/>
　儀等皆驚走馮偼伃直前當熊而立左右格殺熊上<lb/>
　問何故前當熊對曰猛獸得人而止妾恐熊至御坐<lb/>
　故以身當之傅昭儀等皆慙明年夏馮偼伃男立為<lb/>
　信都王尊偼伃為昭儀元帝崩為信都太后河平中<lb/>
　隨王之國後徙中山是為孝王是歲王薨有一男嗣為<lb/>
　王時未滿歲有𤯝病太后自養視數禱祠解哀帝即<lb/>
　位遣謁者張由將醫治中山小王由素有狂易病病<lb/>
<pb n="KR2k0050_WYG_048-28b"/>
　發西歸尚書簿責擅去狀由恐因誣言中山太后祝<lb/>
　詛上及太后太后即傅昭儀也素常怨馮太后因是<lb/>
　遣御史丁元案驗無所得更使中謁者令史立與丞<lb/>
　相長史大鴻臚丞雜治立受傅太后指劾奏祝詛謀<lb/>
　反大逆責問馮太后無服辭立曰熊之上殿何其勇<lb/>
　今何怯也太后還為左右此廼中語前世事吏何用<lb/>
　知之是欲陷我廼飲藥自殺詔以諸侯王太后儀葬<lb/>
　之<hi>漢書外戚傳</hi>
<pb n="KR2k0050_WYG_048-29a"/>
成帝倢伃班氏<lb/>
　孝成班倢伃初入後宫為少使俄而大幸為倢伃居<lb/>
　増城舎再就館有男數月失之成帝遊於後庭嘗欲<lb/>
　與同輦辭曰觀古圖畫賢聖之君皆有名臣在側三<lb/>
　代末主乃有嬖女今欲同輦得無近似上善其言而<lb/>
　止自鴻嘉後失寵趙飛燕譖倢伃挾媚道祝詛後宫<lb/>
　詈及主上考問班偼伃對曰妾聞死生有命富貴在<lb/>
　天修正尚未䝉福為邪欲以何望使鬼神有知不受<lb/>
<pb n="KR2k0050_WYG_048-29b"/>
　不臣之愬如其無知愬之何益上憫之賜黄金百斤<lb/>
　趙氏姊弟驕妒偼伃恐乆見危求供養太后長信宫<lb/>
　上許焉倢伃退處東宫作賦自傷帝崩倢伃充奉園<lb/>
　陵薨因葬園中<hi>漢書外戚傳</hi>
明帝皇后馬氏<lb/>
　明徳馬皇后伏波將軍援小女也少喪父兄母藺夫<lb/>
　人悲傷發疾后時年十嵗幹理家事勅制僮御内外<lb/>
　諮禀事同成人初援征五溪蠻卒於師梁松竇固等<lb/>
<pb n="KR2k0050_WYG_048-30a"/>
　因譖之家益失勢數為權貴所侵侮從兄嚴白太夫<lb/>
　人求進女掖庭由是入太子宫時年十三奉承陰后<lb/>
　旁接同列禮則修備上下安之顯宗即位以后為貴<lb/>
　人時后前母姊女賈氏亦選入生肅宗帝令養之后<lb/>
　撫育過所生肅宗亦孝性惇篤慈愛無間永平三年<lb/>
　遂立為皇后既正位宫闈愈自謙肅常衣大練裙不<lb/>
　加緣朔望諸姬主朝請望見后袍衣疏麤以為綺縠<lb/>
　就視乃笑后辭曰此繒特宜染色故用之耳六宫莫<lb/>
<pb n="KR2k0050_WYG_048-30b"/>
　不歎息帝嘗幸苑囿離宫輙以風邪露霧為戒辭意<lb/>
　欵備時楚獄坐繫甚衆后慮其多濫乗間言及帝感<lb/>
　悟多所降宥每侍執之際言及政事多所毗補而未<lb/>
　嘗以家私干故寵敬日隆肅宗即位尊后曰皇太后<lb/>
　建初元年欲封爵諸舅太后不聼明年夏大旱有司<lb/>
　上奏宜依舊典太后詔固不許帝復重請太后報曰<lb/>
　昔高祖約無軍功非劉氏不侯今馬氏無功於國豈<lb/>
　得與隂郭中興之后等耶嘗觀富貴之家禄位重叠<lb/>
<pb n="KR2k0050_WYG_048-31a"/>
　猶再實之木其根必傷吾計之熟矣夫至孝之行安<lb/>
　親為上今欲先營外封違慈母之拳拳乎時外親有<lb/>
　謙素義行者輙假借温言賞以財位其美車服不軌<lb/>
　法度者便絶屬籍遣歸田里於是内外從化被服如<lb/>
　一四年崩<hi>後漢書后紀</hi>
章帝皇后竇氏貴人宋氏<lb/>
　章徳竇皇后扶風平陵人大司徒融曾孫父勲尚東<lb/>
　海恭王彊女泚陽公主后其長女也建初二年以選<lb/>
<pb n="KR2k0050_WYG_048-31b"/>
　例入見長樂宫進止有序風容甚盛肅宗先聞后有<lb/>
　才色及見雅以為美馬太后亦異焉后性敏給傾心<lb/>
　承接稱譽日聞明年立為皇后寵幸殊特專固後宫<lb/>
　初宋貴人生太子慶后疾之因誣廢慶為清河王梁<lb/>
　貴人者梁竦女生和帝后養為己子欲專名外家而<lb/>
　忌梁氏八年乃作飛書陷竦竦坐誅貴人以憂卒自<lb/>
　是宫房惵息后愛日隆和帝即位尊后為皇太后太<lb/>
　后臨朝兄憲弟篤景並顯貴擅威權遂密謀不軌發<lb/>
<pb n="KR2k0050_WYG_048-32a"/>
　覺被誅九年太后崩未𦵏梁貴人姊嬺上書陳貴人<lb/>
　枉殁之狀太尉張酺司徒劉方司空張奮上奏依光<lb/>
　武黜吕太后故事帝手詔曰禮臣子無貶尊上之文<lb/>
　恩不忍離義不忍虧案前世上官太后亦無降黜其<lb/>
　勿復議於是合葬敬陵<hi>後漢書后紀</hi>
　宋貴人宋昌八世孫扶風平陵人也父楊二女皆有<lb/>
　才色永平末選入太子宫甚有寵肅宗即位並為貴<lb/>
　人建初三年大貴人生慶明年立為皇太子貴人長<lb/>
<pb n="KR2k0050_WYG_048-32b"/>
　於人事供奉長樂宫身執饋饌太后憐之太后崩竇<lb/>
　皇后寵甚以貴人姊妹並幸慶為太子惡之謀陷宋<lb/>
　氏外令兄弟求其纎過内使御者偵伺得失後於掖<lb/>
　庭門邀遮得貴人書云病思生菟令家求之因誣言<lb/>
　欲作蠱道祝詛以菟為厭勝之術諷掖庭令請加驗<lb/>
　實七年帝遂廢慶為清河王出貴人姊妹置丙舎使<lb/>
　小黄門蔡倫考實之傅致其事乃載送暴室二貴人<lb/>
　同時飲藥自殺帝勅掖庭令𦵏於樊濯聚慶時雖幼<lb/>
<pb n="KR2k0050_WYG_048-33a"/>
　知畏禍言不敢及宋氏和帝時慶常以貴人葬禮有<lb/>
　闕每竊感恨竇太后崩慶求上冡致哀帝許之慶子<lb/>
　祐立為安帝追諡曰敬隠后又追贈后女弟小貴人印<lb/>
　綬<hi>後漢書清河王傳</hi>
順帝貴人竇氏<lb/>
　順帝初竇章女年十二能屬文以才貎選入掖庭有<lb/>
　寵與梁皇后並為貴人早卒帝追思無已詔史官樹<lb/>
　碑頌徳章自為之辭<hi>後漢書竇章傳</hi>
<pb n="KR2k0050_WYG_048-33b"/>
桓帝皇后竇氏<lb/>
　桓思竇皇后章徳皇后從祖弟之孫女也延熹八年<lb/>
　選入掖庭為貴人其冬立為皇后永康元年冬帝崩無<lb/>
　嗣后為皇太后臨朝定䇿立解瀆亭侯宏是為靈帝<lb/>
　時太后父大將軍武謀誅宦官中常侍曹節等矯詔<lb/>
　殺武遷太后於南宫雲臺帝以太后有援立之功建<lb/>
　寧四年十月朔率羣臣朝於南宫親饋上夀黄門令<lb/>
　董萌因為太后訴怨帝深納之供養資奉有加於前<lb/>
<pb n="KR2k0050_WYG_048-34a"/>
　熹平元年太后母卒於北景后感疾崩<hi>後漢書后紀</hi>
靈帝皇后宋氏<lb/>
　宋皇后扶風平陵人建寜三年選入掖庭為貴人明<lb/>
　年立為皇后父酆執金吾封不其鄉侯后無寵而居<lb/>
　正位後宫幸姬衆共譖毁初中常侍王甫枉誅勃海<lb/>
　王悝及妃宋氏妃即后之姑也甫恐后怨之乃搆言<lb/>
　皇后挾左道祝詛帝信之光和元年遂䇿収璽綬后<lb/>
　自致暴室以憂死父及兄弟並被誅諸常侍小黄門<lb/>
<pb n="KR2k0050_WYG_048-34b"/>
　在省闥者皆憐宋氏無辜共合錢物収葬廢后及酆<lb/>
　父子歸宋氏舊塋臯門亭<hi>後漢書后紀</hi>
晉<lb/>
武帝皇后楊氏楊氏<lb/>
　武元楊皇后諱豔字瓊芝𢎞農華隂人少聰慧善書<lb/>
　姿質美麗閑於女工有善相者嘗相后當極貴文帝<lb/>
　為世子聘焉甚被寵遇生惠帝武帝即位立為皇后<lb/>
　帝以太子不堪奉大統宻語后后曰立嫡以長不以<lb/>
<pb n="KR2k0050_WYG_048-35a"/>
　賢豈可動乎初賈充妻郭氏賂后求以女為太子妃<lb/>
　及議婚帝欲娶衞瓘女后盛稱賈后有淑徳上乃聽<lb/>
　之后疾見帝素幸胡夫人恐後立之慮太子不安臨<lb/>
　終枕帝膝曰叔父駿女男引有徳色願陛下以備六<lb/>
　宫因悲泣帝許之崩年三十七<hi>晉書后妃傳</hi>
　武悼楊皇后諱芷字季蘭小字男引元后從妹以咸<lb/>
　寜二年立為皇后婉嫕有婦徳美暎椒房太康九年<lb/>
　后率内外夫人命婦躬桑於西郊太子妃賈氏妒忌<lb/>
<pb n="KR2k0050_WYG_048-35b"/>
　帝將廢之后言於帝曰賈公閭有勲社稷賈妃親是<lb/>
　其女不足以一青掩其大徳后又數誡厲妃妃不知<lb/>
　后助已謂后搆之於帝忿怨彌深及帝崩尊為皇太<lb/>
　后賈后忌后父駿遂誣駿為亂稱詔誅駿駿既死詔<lb/>
　送后永寧宫賈后諷有司奏廢為庶人初太后尚有<lb/>
　侍御十餘人賈后奪之絶膳而崩永嘉元年追復尊<lb/>
　號咸康七年衞將軍虞潭議上由是太后配食武帝<lb/>
　<hi>晉書后妃傳</hi>
<pb n="KR2k0050_WYG_048-36a"/>
成帝皇后杜氏<lb/>
　成恭杜皇后諱陵陽京兆人鎮南將軍預曾孫也成<lb/>
　帝以后奕世名徳咸康二年備禮拜為皇后后少有<lb/>
　姿色然長猶無齒及帝納采之日一夜齒盡生七年<lb/>
　三月后崩年二十一先是三吳女子相與簮白花望<lb/>
　之如素柰傳言天公織女死為之著服至是后崩<hi>晉書</hi>
　<hi>后妃傳</hi>
北魏<lb/>
<pb n="KR2k0050_WYG_048-36b"/>
太宗皇后姚氏<lb/>
　昭哀皇后姚氏姚興女也興封西平長公主太宗以<lb/>
　后禮納之後以鑄金人不成未昇尊位然出入居處<lb/>
　禮秩如后是後猶欲正位而后謙讓不當泰常五年<lb/>
　薨帝追恨之贈皇后璽綬而後加諡<hi>魏書皇后傳</hi>
世祖皇后赫連氏<lb/>
　太武皇后赫連氏屈丐女也世祖平統萬納后及二<lb/>
　妹俱為貴人後立為皇后<hi>魏書皇后傳</hi>
<pb n="KR2k0050_WYG_048-37a"/>
北周<lb/>
閔帝皇后元氏<lb/>
　元皇后魏文帝第五女初封晉安公主帝為略陽公<lb/>
　尚焉及踐阼立為后帝被廢后出俗為尼建徳初髙<lb/>
　祖誅晉國公䕶上帝尊號為孝閔帝以后為孝閔皇<lb/>
　后居崇義宫隋氏革命后出居里第大業十二年殂<lb/>
　<hi>周書皇后傳</hi>
宣帝皇后楊氏<lb/>
<pb n="KR2k0050_WYG_048-37b"/>
　楊皇后隋文帝長女帝在東宫納為皇太子妃宣政<lb/>
　元年立為皇后帝後自稱天元皇帝號后為天元皇<lb/>
　后尋册為天元太皇后后性柔婉不妒忌嬪御等咸<lb/>
　愛而仰之帝嘗譴后欲加之罪后進止詳閑辭色不<lb/>
　撓帝大怒遂賜后死逼令引訣后母獨孤氏聞之詣<lb/>
　閤陳謝得免帝不豫詔后父入禁中侍疾及大漸劉<lb/>
　昉鄭譯等矯詔以后父受遺輔政后初雖不預謀然<lb/>
　以嗣主幼冲恐權在他族不利於己聞行此詔心甚<lb/>
<pb n="KR2k0050_WYG_048-38a"/>
　悦之後知其父有異圖意頗不平形於言色及行禪<lb/>
　代憤惋逾甚文帝内甚愧之開皇六年封為樂平公<lb/>
　主又議奪其志后誓不許乃止大業五年殂<hi>周書皇后傳</hi>
唐<lb/>
髙祖皇后竇氏昭儀宇文氏<lb/>
　太穆皇后竇氏京兆平陵人父毅在周為上柱國尚<lb/>
　武帝姊襄陽長公主后生髪垂過頸三歳與身等讀<lb/>
　女誡列女等傳一過輙不忘武帝愛之養宫中異他<lb/>
<pb n="KR2k0050_WYG_048-38b"/>
　甥時突厥女為后無寵后宻諫曰吾國未靖虜且强<lb/>
　願抑情撫接以取合從則江南闗東不吾梗武帝嘉<lb/>
　納及聞隋髙祖受禪自投牀下曰恨非男子不能救<lb/>
　舅家禍毅常曰此女不凡何可妄與人因畵二孔雀<lb/>
　屏間請婚者使射二矢隂約中目則許之射者皆不<lb/>
　合髙祖最後射中各一目遂歸於帝元貞太后羸老<lb/>
　有疾后事之怡謹盡孝工為篇章規誡文有雅體又<lb/>
　善書與髙祖書相雜人不辨也崩年四十五帝有天下<lb/>
<pb n="KR2k0050_WYG_048-39a"/>
　諡曰穆及祔獻陵尊為太穆皇后<hi>唐書本傳</hi>
　宇文昭儀隋左武衞大將軍述女也有寵於髙祖髙<lb/>
　祖即位欲立為皇后固辭<hi>舊唐書韓王元嘉傳</hi>
太宗妃楊氏賢妃徐氏<lb/>
　吳王恪母曰楊妃楊帝女也<hi>大唐新語</hi>
　賢妃徐氏名惠生五月而能言四歳誦論語毛詩八<lb/>
　歳好屬文其父孝徳試擬楚詞云山中不可以久留<lb/>
　詞甚典美自此徧涉經史手不釋卷太宗聞之納為<lb/>
<pb n="KR2k0050_WYG_048-39b"/>
　才人其所屬文揮翰立成詞華綺贍俄拜媫妤再遷<lb/>
　充容時軍旅亟動宫室互興百姓頗倦勞役上疏諫<lb/>
　之太宗善其言優賜甚厚太宗崩追思顧遇之恩哀<lb/>
　慕愈甚發疾不自醫謂所親曰吾荷顧實深志在早<lb/>
　歿魂其有靈得侍園寢吾之志也因為七言詩及連<lb/>
　珠以見志永徽元年卒詔贈賢妃<hi>舊唐書本傳</hi>徐齊聃湖<lb/>
　州長城人世客馮翊姊為太宗充容<hi>唐書儒學傳</hi>
髙宗媫妤徐氏<lb/>
<pb n="KR2k0050_WYG_048-40a"/>
　徐堅齊聃子也次姑為髙宗媫妤有文藻<hi>舊唐書徐堅傳</hi>
中宗皇后趙氏庶人韋氏<lb/>
　和思皇后趙氏京兆長安人祖綽武徳中終右領軍<lb/>
　將軍父瓌尚髙祖女常樂公主帝為英王聘后為妃<lb/>
　髙宗於公主恩尤隆武后不喜乃幽妃内侍省妃既<lb/>
　囚扄鍵牢謹日給飼料衞者候其突烟數日不出披<lb/>
　户視之死腐矣神龍元年追諡曰恭皇后<hi>唐書本傳</hi>中宗<lb/>
　將葬定陵議者以韋后得罪不宜祔葬於是追諡后<lb/>
<pb n="KR2k0050_WYG_048-40b"/>
　為和思莫知瘞所行招魂祔葬之禮<hi>舊唐書本傳</hi>
　庶人韋氏京兆萬年人帝在東宫后被選為妃嗣聖<lb/>
　初立為皇后尋與帝處房陵每使至帝輙恐欲自殺<lb/>
　后止曰禍福何常無遽及帝復位后居中宫時敬暉<lb/>
　等欲盡誅諸武武三思得幸於后卒謀暉等誅之初<lb/>
　帝幽廢與后約一朝見天日不相制至是與三思共<lb/>
　御牀博戲帝從旁典籌不為忤三思諷羣臣上后號<lb/>
　為順天皇后神龍三年節愍太子敗宗楚客率羣臣<lb/>
<pb n="KR2k0050_WYG_048-41a"/>
　請加號翊聖於是數改制度寵樹親屬常侍馬秦客<lb/>
　光祿少卿楊均皆烝於后帝遇弑議者咎秦客及安<lb/>
　樂公主后大懼引所親議計乃立温王重茂為皇太<lb/>
　子太子即位后臨朝京師大恐傳言且革命臨淄王<lb/>
　引兵夜披𤣥武門叩太極殿后遁入飛騎營為亂兵<lb/>
　所殺梟首東市翼日追貶為庶人<hi>唐書本傳</hi>
睿宗皇后竇氏<lb/>
　昭成皇后竇氏平陵人抗曾孫也睿宗為相王時為<lb/>
<pb n="KR2k0050_WYG_048-41b"/>
　孺人甚見禮異光宅元年立為徳妃生𤣥宗長壽二<lb/>
　年為户婢團兒誣譖與肅明皇后厭蠱咒詛正月二<lb/>
　日朝則天皇后於嘉豫殿既退而遇害梓宫秘宻莫<lb/>
　知所在睿宗即位諡曰昭成皇后睿宗崩以帝母之<lb/>
　重追尊為皇太后<hi>舊唐書本傳</hi>
𤣥宗皇后王氏貴嬪楊氏才人莫氏<lb/>
　廢后王氏同州下邽人上為臨淄王時納為妃上將<lb/>
　起事頗預宻謀贊成大業先天元年為皇后后兄守<lb/>
<pb n="KR2k0050_WYG_048-42a"/>
　一以后無子懼有廢立𨗳以符厭之事有左道僧明<lb/>
　悟為祭南北斗刻霹靂木書天地字及上諱合而佩<lb/>
　之曰佩此有子當與則天比事發上親究之皆驗開<lb/>
　元十二年秋七月廢為庶人十月卒<hi>舊唐書本傳</hi>武妃有<lb/>
　寵帝宻欲廢后后以愛弛不自安承間泣曰陛下獨<lb/>
　不念阿忠脱紫半臂易斗麫為生日湯餅耶帝憫然<lb/>
　動容阿忠后呼其父仁皎云由是久乃廢當時王諲<lb/>
　作翠羽帳賦諷帝未幾卒以一品禮葬後宫思慕之<lb/>
<pb n="KR2k0050_WYG_048-42b"/>
　帝亦悔寳應元年追復后號<hi>唐書本傳</hi>
　元獻皇后楊氏華州華隂人帝在東宫后以景雲初<lb/>
　入宫為良媛時太平公主忌帝宫中左右持两端纎<lb/>
　悉必聞媛方娠帝不自安語侍讀張説曰用事者不<lb/>
　欲吾多子奈何命説挾劑以入帝於曲室自煮之夣<lb/>
　若有介而戈者環鼎三而三煮盡覆以告説説曰天<lb/>
　命也乃止生男是為肅宗帝即位為貴嬪又生寧親<lb/>
　公主乃薨肅宗即位上皇自蜀詔有司議上册諡<hi>唐書</hi>
<pb n="KR2k0050_WYG_048-43a"/>
　<hi>本傳</hi>
　寧王常獵於鄠縣界忽見草中一櫃扄銷甚固發視<lb/>
　之乃一少女也問所自女言姓莫氏莊居昨夜遇賊<lb/>
　刼至此時上方求極色王以莫氏衣冠子女即日表<lb/>
　上之具其所由上令充才人才人能為秦聲當時號<lb/>
　莫才人囀<hi>酉陽雜爼</hi>
肅宗元妃韋氏皇后張氏<lb/>
　韋妃京兆萬年人父元珪兖州都督肅宗為忠王時<lb/>
<pb n="KR2k0050_WYG_048-43b"/>
　納為孺人及昇儲位為太子妃生兖王僴絳王佺永<lb/>
　和公主永穆公主天寳中宰相李林甫不利於太子<lb/>
　妃兄堅為刑部尚書林甫羅織起桞勣之獄堅連坐<lb/>
　得罪兄弟並賜死太子懼上表自理言與妃情義不<lb/>
　睦請離婚妃遂削髪被尼服居禁中佛舍西京失守<lb/>
　妃亦陷賊至徳二年薨<hi>舊唐書本傳妃按韋氏係肅宗東宫時元  故列於張后</hi>
　<hi>之前</hi>
　張皇后本南陽西鄂人後徙家昭應祖母竇氏𤣥宗<lb/>
<pb n="KR2k0050_WYG_048-44a"/>
　母昭成太后妹也昭成為天后所殺𤣥宗㓜為竇姨鞠<lb/>
　養景雲中封鄧國夫人恩渥甚隆其子去逸生后天寳<lb/>
　中選入太子宫為良娣辨惠豐碩巧中上㫖𤣥宗幸蜀<lb/>
　太子與良娣俱從車駕渡渭百姓遮道請留太子良娣<lb/>
　賛之太子如靈武時賊陷京師道路多虞毎太子次宿<lb/>
　止舍良娣必居其前曰恐有倉卒妾自當之大家可由<lb/>
　後而出至靈武産子三日起縫戰士衣太子勞之曰産<lb/>
　忌作勞安可容易后曰此非妾自養之時須辦大家事<lb/>
<pb n="KR2k0050_WYG_048-44b"/>
　乾元元年四月册為皇后寵遇專房干預請謁帝頗不<lb/>
　悦寳應元年四月肅宗大漸后與内官朱輝光等謀立<lb/>
　越王係矯詔召太子入侍疾中官程元振李輔國知其<lb/>
　謀太子入二人以難告元振率禁軍收捕輝光等俄而<lb/>
　肅宗崩太子監國遂移后於别殿幽崩<hi>舊唐書本傳</hi>
徳宗賢妃韋氏<lb/>
　賢妃韋氏戚里舊族也初為良娣貞元四年册拜賢<lb/>
　妃性敏淑言動有繩矩帝重之後宫莫不師其行帝<lb/>
<pb n="KR2k0050_WYG_048-45a"/>
　崩自表留奉崇陵園元和四年薨<hi>唐書本傳</hi>
憲宗貴妃郭氏<lb/>
　懿安皇后郭氏汾陽王子儀之孫父曖尚昇平公主<lb/>
　實生后憲宗為廣陵王聘為妃生穆宗元和元年進<lb/>
　册貴妃八年羣臣三請立為后以歳子午忌報罷穆<lb/>
　宗嗣位上尊號皇太后移御興慶宫凡朔望三朝帝<lb/>
　率百官詣宫門為壽或歳時慶問燕饗後宫戚里内<lb/>
　外婦車騎駢壅帝崩中人有為后謀稱制者后怒曰<lb/>
<pb n="KR2k0050_WYG_048-45b"/>
　吾效武氏耶太子雖幼可選重徳為輔吾何與外事<lb/>
　哉敬宗立號太皇太后江王嗣位是為文宗性謹孝<lb/>
　事后有禮武宗喜畋游他日問后起居從容請曰如<lb/>
　何可為盛天子后曰諫臣章疏宜審覽毋拒直言勿<lb/>
　納偏言以忠良為腹心此盛天子事也帝還索諫章<lb/>
　閲之徃徃道遊獵事自是畋幸稀宣宗立於后諸子<lb/>
　也而母鄭故侍兒有曩怨帝奉養禮稍薄后鬱鬱不<lb/>
　聊與一二侍人登勤政樓將自隕左右共持之帝聞<lb/>
<pb n="KR2k0050_WYG_048-46a"/>
　不喜是夕后暴崩<hi>唐書本紀</hi>宣帝追恨先陵商臣之酷即<lb/>
　位後誅鋤惡黨無漏網者時郭太后無恙且懐慚懼<lb/>
　既崩䘮服如故事禮院檢討官王皥抗疏請后合葬<lb/>
　景陵配享憲宗廟室疏入上大怒宰臣白敏中詰其<lb/>
　事皥曰郭太后是憲宗春宫時元妃汾陽王孫逮事<lb/>
　順宗為新婦憲宗厭代之夕事出暗昧不可以暗昧<lb/>
　之事黜合食之禮翼日貶句容令大中十三年秋上<lb/>
　崩令狐綯為山陵使奏皥為判官皥論懿安合配享<lb/>
<pb n="KR2k0050_WYG_048-46b"/>
　憲宗始升祔焉<hi>東觀奏記</hi>
後唐<lb/>
明宗淑妃王氏<lb/>
　淑妃王氏邠州餅家子也有美色號花見羞明宗求<lb/>
　别室安重誨以告明宗而納之明宗夫人曹氏簡質<lb/>
　常避事由是專寵明宗即位立為淑妃宫中之事皆<lb/>
　主於妃後宫有生子者命妃母之是為許王從益晉<lb/>
　髙祖遷都汴以妃母子俱東置於宫中髙祖皇后事<lb/>
<pb n="KR2k0050_WYG_048-47a"/>
　妃如母出帝即位妃母子還洛陽耶律徳光北歸留<lb/>
　蕭翰守汴州翰欲北去召從益委以中國遂以從益<lb/>
　權知南朝軍國事羣臣入謁妃曰吾家子母孤弱為<lb/>
　翰所廹禍行至矣漢髙祖擁兵而南從益謀閉城自<lb/>
　守妃曰吾家亡國之餘安敢與人争天下乃遣人上<lb/>
　書迎髙祖髙祖遣郭從義先入京師殺妃母子妃臨<lb/>
　死呼曰吾家母子何罪何不留吾兒使每歳寒食持<lb/>
　一盂麥飯灑明宗墳上聞者悲之<hi>五代史唐家人傳</hi>
<pb n="KR2k0050_WYG_048-47b"/>
宋<lb/>
太祖皇后王氏<lb/>
　孝明王皇后邠州新平人彰徳軍節度饒第三女周<lb/>
　顯徳五年太祖聘為繼室后恭勤不懈仁慈御下太<lb/>
　祖即位建隆元年八月册為皇后常服寛衣佐御膳<lb/>
　善彈箏鼔瑟晨起誦佛書事杜太后得驩心乾徳元<lb/>
　年崩年二十二<hi>宋史后妃傳</hi>
明<lb/>
<pb n="KR2k0050_WYG_048-48a"/>
愍帝禮妃田氏<lb/>
　田氏華隂人崇禎元年選入宫册為禮妃<hi>賈志</hi>
　太子<hi>太子國之儲副都秦之世失愛失徳二者交譏備書之以存鍳其追册者不錄</hi>
周<lb/>
幽王太子伯服<lb/>
　幽王嬖襃姒生子伯服幽王欲廢太子太子母申侯<lb/>
　女而為后後幽王得襃姒愛之廢申后並去太子宜<lb/>
　臼以伯服為太子<hi>史記周本紀</hi>
<pb n="KR2k0050_WYG_048-48b"/>
秦<lb/>
始皇帝太子扶蘓<lb/>
　始皇三十七年十月行出游長子扶蘓以數直諌上<lb/>
　使監兵上郡少子胡亥愛請從上許之其年七月始<lb/>
　皇帝至沙丘病甚令趙髙為書賜公子扶蘓曰以兵<lb/>
　屬䝉恬與䘮㑹咸陽而葬書已封未授使者始皇崩<lb/>
　書及璽皆在趙髙所趙髙謂胡亥曰上崩無詔封諸子<lb/>
　而獨賜長子書長子至即立為皇帝而子無尺寸之<lb/>
<pb n="KR2k0050_WYG_048-49a"/>
　地奈何請為子與丞相謀之髙乃謂丞相斯曰上崩<lb/>
　賜長子書立為嗣書未行未有知者所賜書及符璽<lb/>
　皆在胡亥所定太子在君侯與髙之口耳事將何如<lb/>
　斯曰此非人臣所當議也髙曰皇帝二十餘子皆君<lb/>
　所知長子剛毅而武勇信人而奮士即位必用䝉恬<lb/>
　為丞相君侯終不懐通侯之印歸於郷里明矣高受<lb/>
　詔教習胡亥數年未嘗見過失可以為嗣君計而定<lb/>
　之於是斯乃聽髙髙乃詐為書賜扶蘇曰朕廵天下<lb/>
<pb n="KR2k0050_WYG_048-49b"/>
　禱祀名山諸神以延壽命今扶蘇與將軍䝉恬將師<lb/>
　數十萬屯邉十有餘年矣無尺寸之功乃以不得罷<lb/>
　歸為太子日夜怨望扶蘇為人子不孝其賜劔自裁<lb/>
　封其書以皇帝璽遣胡亥客奉書賜扶蘇於上郡使<lb/>
　者至發書扶蘇泣入内舍欲自殺䝉恬止扶蘇曰陛<lb/>
　下使臣將三十萬衆守邉公子為監此天下重任也<lb/>
　今一使者來即自殺安知其非詐復請而後死未暮<lb/>
　也使者數趣之扶蘇為人仁謂恬曰父賜子死尚安<lb/>
<pb n="KR2k0050_WYG_048-50a"/>
　復請即自殺<hi>史記李斯傳</hi>
漢<lb/>
景帝太子榮<lb/>
　臨江閔王榮以孝景前四年為皇太子四歳廢為臨<lb/>
　江王四年坐侵廟壖垣為宫上徴榮榮至詣中尉府<lb/>
　簿中尉郅都責訊王王恐自殺葬藍田燕數萬銜土<lb/>
　置冢上百姓憐之榮最長死無後國除<hi>史記五宗世家</hi>
武帝太子據<lb/>
<pb n="KR2k0050_WYG_048-50b"/>
　戾太子據衞皇后生元狩元年立為皇太子年七歳<lb/>
　矣少壯詔受公羊春秋又從瑕丘江公受榖梁及冠<lb/>
　就宫上為立博望苑使通賔客從其所好多以異端<lb/>
　進者元鼎四年納史良娣産子男進號曰史皇孫武<lb/>
　帝末衞后寵衰江充用事充與太子及衞氏有隙㑹<lb/>
　巫蠱事起充因此為姦白言宫中有蠱氣遂至太子<lb/>
　宫掘蠱得桐木人太子召問少傅石徳徳懼并誅因<lb/>
　謂太子曰上疾在甘泉皇后及家吏請問皆不報上<lb/>
<pb n="KR2k0050_WYG_048-51a"/>
　存亡未可知而姦臣如此太子將不念秦扶蘇事耶<lb/>
　太子急然徳言征和二年七月壬午使客為使者収<lb/>
　捕充等白皇帝發兵告令百官曰江充反乃斬充以<lb/>
　徇遂部賔客為將率與丞相劉屈氂等戰太子兵敗<lb/>
　亡不得上怒甚羣下憂懼不知所出壺闗三老茂上<lb/>
　書曰皇太子為漢適嗣承萬世之業體祖宗之重親<lb/>
　則皇帝之宗子也江充閭閻𨽻臣陛下顯而用之銜<lb/>
　至尊之命以廹蹙皇太子太子進則不得上見退則<lb/>
<pb n="KR2k0050_WYG_048-51b"/>
　困於亂臣不忍忿忿之心起而殺充恐懼逋逃子盗<lb/>
　父兵以救難自免耳臣竊以為無邪心書奏天子感<lb/>
　寤太子之亡也東至湖匿泉鳩里發覺吏圍捕太子<lb/>
　太子自度不得脱即入室距户自經皇孫二人并遇<lb/>
　害久之巫蠱事多不信上知太子惶恐無他意車千<lb/>
　秋復訟太子寃上憐太子無辜乃作思子宫為歸來<lb/>
　望思之臺於湖天下聞而悲之<hi>漢書本傳</hi>
隋<lb/>
<pb n="KR2k0050_WYG_048-52a"/>
文帝太子勇<lb/>
　房陵王勇髙祖長子也髙祖受禪立為皇太子軍國<lb/>
　政事皆令叅決勇頗好學解詞賦性寛仁和厚率意任<lb/>
　情無矯飾之行後冬至百官朝勇勇張樂受賀髙祖<lb/>
　知之下詔曰皇太子雖居上嗣義兼臣子而諸方岳<lb/>
　牧正冬朝賀别上東宫事非典則宜悉停斷自此㤙<lb/>
　寵始衰勇多内寵昭訓雲氏尤稱嬖幸妃元氏薨昭<lb/>
　訓專擅内政后彌不平遣人求勇罪過晉王知之始<lb/>
<pb n="KR2k0050_WYG_048-52b"/>
　搆奪宗之計因深交楊素後素入侍宴盛言太子不<lb/>
　才后遂有廢立之意髙祖使楊素觀勇素還言勇怨<lb/>
　望髙祖疑之后因加媒蘖構成其罪於是勇及諸子<lb/>
　皆被禁錮部分収其黨與楊素鍛鍊成獄髙祖御武<lb/>
　徳殿集百官引勇及諸子列於庭命薛道衡宣詔廢<lb/>
　為庶人勇再拜泣下既而舞蹈而去乃立晉王廣為<lb/>
　皇太子仍以勇付之囚於東宫勇自以廢非其罪頻<lb/>
　請見上面申寃屈皇太子遏之於是升樹大呌聲聞<lb/>
<pb n="KR2k0050_WYG_048-53a"/>
　於上素奏勇情志昏亂為癲鬼所著不可復収卒不得<lb/>
　見髙祖寢疾皇太子姦亂宫闈事聞髙祖扺牀曰枉<lb/>
　廢我兒因遣追勇未發使髙祖暴崩偽勅賜庶人死<lb/>
　追封房陵王不立嗣<hi>隋書本傳</hi>李綱開皇末為太子洗馬<lb/>
　太子廢文帝召東宫官屬切讓之無敢對者綱對曰<lb/>
　太子噐非上品性是常人若得賢明之士輔𨗳之足<lb/>
　堪繼嗣皇業奈何以弦歌鷹犬之才居其側至令致<lb/>
　此此陛下訓𨗳不足豈太子之罪耶辭氣凛然左右<lb/>
<pb n="KR2k0050_WYG_048-53b"/>
　皆失色<hi>舊唐書李綱傳</hi>
煬帝太子昭<lb/>
　元徳太子昭煬帝長子也生而髙祖命養宫中髙祖<lb/>
　嘗謂曰當為爾娶婦昭應聲而泣髙祖問其故對曰<lb/>
　漢王未婚時恒在至尊所一朝娶婦便則出外懼將<lb/>
　違離是以啼耳上歎其有至性煬帝即位幸雒陽宫<lb/>
　昭留守京師大業元年遣使者立為皇太子昭有武<lb/>
　力能引强弩性謙沖言色恂恂未嘗忿怒所膳不許<lb/>
<pb n="KR2k0050_WYG_048-54a"/>
　多品帷席極儉素臣吏有老父母者必問其安否歳<lb/>
　時皆有惠賜明年朝雒陽將還京師願得少留帝不<lb/>
　許拜請無數體素肥因致勞疾帝令巫者視之云房陵<lb/>
　王為祟未幾薨<hi>隋書本傳</hi>
唐<lb/>
髙祖太子建成<lb/>
　建成髙祖長子也初封隴西郡公從平長安武徳元<lb/>
　年立為皇太子時太宗功業日盛髙祖私許立為太<lb/>
<pb n="KR2k0050_WYG_048-54b"/>
　子建成宻知之乃潛謀作亂劉黑闥反王珪魏徴謂<lb/>
　建成曰殿下以地居嫡長爰踐元良秦王勲業克隆<lb/>
　威震四海人心所向殿下何以自安今黑闥破亡之<lb/>
　餘衆不盈萬加以糧運限絶瘡痍未瘳大軍一臨可<lb/>
　不戰而擒也願請討之以立功建成從其計遂請討<lb/>
　黑闥擒之時髙祖晚生諸王諸母擅寵建成隂與元<lb/>
　吉連結後宫譖訴愈切髙祖惑之太宗懼不知所為<lb/>
　李靖李勣等勸太宗圖之不許九年突厥犯邉詔元<lb/>
<pb n="KR2k0050_WYG_048-55a"/>
　吉率師拒之元吉因兵集將與建成克期舉事長孫<lb/>
　無忌等日夜固争太宗然其計六月三日宻奏建成<lb/>
　元吉欲殺臣為世充建徳報仇髙祖愕然四日太宗<lb/>
　將左右九人入至𤣥武門自衞髙祖召裴寂等欲令<lb/>
　窮覈其事建成元吉行至臨湖殿覺變即廽馬將東<lb/>
　歸宫府太宗隨而射之建成應弦而斃時年三十八<lb/>
　太宗即位追封息王諡曰隱以禮改葬十六年五月<lb/>
　又追贈皇太子諡仍依舊<hi>舊唐書本傳</hi>
<pb n="KR2k0050_WYG_048-55b"/>
太宗太子承乾<lb/>
　恒山王承乾太宗長子也生於承乾殿因名太宗即<lb/>
　位為皇太子時年八歳性聰敏太宗居諒闇庶政皆<lb/>
　令聽斷每行幸常令居守監國及長好聲色慢遊無<lb/>
　度魏王泰有美譽太宗漸愛重之承乾恐有廢立甚<lb/>
　忌之有太常樂人美姿容承乾特加寵幸號曰稱心<lb/>
　太宗大怒收稱心殺之承乾自此託疾不朝叅者數<lb/>
　月時左庶子于志寧右庶子孔頴達受詔輔𨗳志寧<lb/>
<pb n="KR2k0050_WYG_048-56a"/>
　撰諫苑二十卷諷之頴達又多所規奏太宗並嘉之<lb/>
　未幾志寧去職承乾侈縱日甚太宗復起志寧為詹<lb/>
　事志寧與左庶子張元素數上書切諫承乾並不納<lb/>
　尋與漢王元昌等謀反將縱兵入西宫紇干承基告<lb/>
　其事太宗廢承乾為庶人徙黔州十九年卒於徙所<lb/>
　葬以國公之禮<hi>舊唐書本傳</hi>
髙宗太子忠𢎞賢<lb/>
　燕王忠字正本髙宗長子也<hi>舊唐書本傳</hi>帝始為太子而忠<lb/>
<pb n="KR2k0050_WYG_048-56b"/>
　生宴宫中俄而太宗臨幸詔宫臣曰朕始有孫欲共<lb/>
　為樂酒酣帝起舞以屬羣臣在位皆舞賚賜有差永<lb/>
　徽初拜雍州牧王皇后無子后舅桞奭説后以忠母<lb/>
　微立之必親己后然之請於帝遂立為皇太子后廢<lb/>
　武后子𢎞甫三歳許敬宗希后㫖建言國有正嫡太<lb/>
　子宜同漢劉彊故事於是降封梁王俄徙房州刺史<lb/>
　忠寖懼數有妖夣常自占事露廢為庶人囚黔州麟<lb/>
　徳初敬宗誣忠謀反賜死無子明年太子𢎞表請收<lb/>
<pb n="KR2k0050_WYG_048-57a"/>
　葬許之<hi>唐書本傳</hi>
　孝敬皇帝𢎞髙宗第五子也封代王顯慶元年立為<lb/>
　皇太子嘗受春秋左氏傳於率更令郭瑜至楚子商<lb/>
　臣之事廢卷而歎曰此事非惟口不可道亦耳不忍<lb/>
　聞請改讀餘書瑜請讀禮記從之咸亨二年駕幸東<lb/>
　都留太子監國時戴至徳張文瓘蕭徳昭同為輔弼<lb/>
　太子多疾病庶政皆决於至徳等太子納右衞將軍<lb/>
　裴居道女為妃裴氏甚有婦禮髙宗嘗謂侍臣曰東<lb/>
<pb n="KR2k0050_WYG_048-57b"/>
　宫内政吾無憂矣上元二年薨諡為孝敬皇帝葬恭陵<lb/>
　<hi>舊唐書本傳</hi>𢎞仁孝賔禮大臣未嘗有過后將騁志𢎞奏<lb/>
　請數怫㫖上元二年從幸合璧宫遇酖薨年二十四<lb/>
　天下痛之<hi>唐書本傳</hi>
　章懐太子賢字明允髙宗第六子也<hi>舊唐書本傳</hi>上元二年<lb/>
　六月立為皇太子俄詔監國賢處决明審朝廷稱焉<lb/>
　時正諫大夫明崇儼以左道為武后所信賢惡之調<lb/>
　露中天子在東都崇儼為盗所殺后疑出賢謀遣人<lb/>
<pb n="KR2k0050_WYG_048-58a"/>
　發太子隂事廢為庶人開耀元年徙巴州武后得政<lb/>
　詔左金吾將軍丘神勣廹令自殺年三十四睿宗立<lb/>
　追贈皇太子及諡<hi>唐書本傳</hi>髙宗有八子天后所生三子<lb/>
　自為行故睿宗第四長曰𢎞為太子仁明孝悌天后<lb/>
　方圖臨朝鴆殺之立雍王賢賢每日憂惕無由敢言<lb/>
　乃作黄臺瓜辭令樂工歌之冀天后聞之省悟辭云<lb/>
　種𤓰黄臺下瓜熟子離離一摘使𤓰好再摘令𤓰稀<lb/>
　三摘猶尚可四摘抱蔓歸賢終為后所逐死黔中<hi>舊唐</hi>
<pb n="KR2k0050_WYG_048-58b"/>
　<hi>書承天皇帝傳</hi>
中宗太子重潤重俊<lb/>
　懿徳太子重潤中宗長子也開耀二年生於東宫内<lb/>
　殿髙宗甚悦是歳立為皇太孫開府置官屬及中宗<lb/>
　遷房州其府坐廢大足元年為人所搆則天令杖殺<lb/>
　時年十九重潤風神俊朗早以孝友知名死非其罪<lb/>
　大為當時所悼惜<hi>舊唐書本傳</hi>
　節愍太子重俊中宗弟三子也神龍二年秋立為皇<lb/>
<pb n="KR2k0050_WYG_048-59a"/>
　太子<hi>舊唐書本傳</hi>重俊性明果然少法度武三思挾韋后<lb/>
　勢將圖逆内忌太子以非韋出數請廢三年七月重<lb/>
　俊恚忿率李多祚等矯發左羽林及千騎兵殺三思<lb/>
　崇訓并其黨十餘人自率兵趨肅章門斬闗入索韋<lb/>
　后安樂公主上官昭容所在后挾帝升𤣥武門召右羽<lb/>
　林將軍劉仁景等率留軍千騎百人拒之多祚兵不<lb/>
　得進帝據檻語千騎曰能斬賊者有賞於是士倒戈<lb/>
　斬多祚重俊亡入終南山為左右所殺詔殊首朝堂<lb/>
<pb n="KR2k0050_WYG_048-59b"/>
　獻太廟并以告三思崇訓柩睿宗立加贈諡陪葬定<lb/>
　陵<hi>唐書本傳</hi>
睿宗太子憲<lb/>
　憲始王永平武后以睿宗為皇帝故立為皇太子睿<lb/>
　宗降為皇嗣更册為皇孫與諸王皆出閣開府置官<lb/>
　屬唐隆元年進封宋睿宗將建東宫以憲嫡長又嘗<lb/>
　為太子而楚王有大功故久不定憲涕泣固讓遂許<lb/>
　之𤣥宗討定蕭岑之難授開府儀同三司徙王寧開<lb/>
<pb n="KR2k0050_WYG_048-60a"/>
　元二十九年薨追諡讓皇帝<hi>唐書本傳</hi>
𤣥宗太子瑛<lb/>
　廢太子瑛𤣥宗第二子也本名嗣謙開元三年正月<lb/>
　立為皇太子十年正月加元服又令詣國子學行齒<lb/>
　胄禮瑛母趙麗妃本妓人善歌舞𤣥宗在潞州得幸<lb/>
　及武惠妃寵幸麗妃㤙漸弛瑛自謂母氏失職嘗有<lb/>
　怨望惠妃女咸宜公主降楊洄洄希惠妃㫖日求其<lb/>
　短譖於惠妃妃泣訴於𤣥宗𤣥宗惑其言謀於宰相<lb/>
<pb n="KR2k0050_WYG_048-60b"/>
　將廢黜張九齡奏曰太子國本難於動揺今太子既<lb/>
　長無過臣待罪左右敢不詳悉𤣥宗黙然事且寢其<lb/>
　年李林甫代張九齡為中書令二十五年四月楊洄<lb/>
　又搆於惠妃𤣥宗召宰相籌之林甫曰此陛下家事<lb/>
　臣不合叅知𤣥宗意乃决使中官宣詔廢為庻人俄<lb/>
　賜死寳應元年詔雪瑛罪追贈皇太子<hi>舊唐書本傳</hi>
憲宗太子寧<lb/>
　寧憲宗長子也元和元年封鄧王四年閏三月立為<lb/>
<pb n="KR2k0050_WYG_048-61a"/>
　皇太子其年有司將行册禮以孟夏孟秋再卜日臨<lb/>
　事皆以雨罷至十月方行册禮六年十二月薨年十<lb/>
　九諡曰惠昭<hi>舊唐書本傳</hi>
敬宗太子成美<lb/>
　敬宗第五子陳王成美初文宗以莊恪薨大臣數請<lb/>
　建東宫開成四年立成美為皇太子典册未具而帝<lb/>
　崩仇士良立武宗殺之於邸<hi>唐書本傳</hi>
文宗太子永<lb/>
<pb n="KR2k0050_WYG_048-61b"/>
　莊恪太子永文宗長子也母曰王徳妃太和四年<lb/>
　封魯玉六年十月册為皇太子上即位以晉王謹<lb/>
　愿欲建為儲貳未幾晉王薨不復言東宫事乆之<lb/>
　有是命中外慶悦開成三年上以太子宴遊敗度<lb/>
　不可教導將議廢黜御史中丞狄兼謩雪涕以諌<lb/>
　翼日翰林學士六人洎神䇿六軍軍使十六人又<lb/>
　進表陳論上意稍解其年薨時傳云徳妃寵衰賢<lb/>
　妃楊氏恩渥方深懼太子他日不利於己日加誣譛<lb/>
<pb n="KR2k0050_WYG_048-62a"/>
　太子不能自明既薨上追悔四年因㑹寧殿宴小兒<lb/>
　縁橦有一夫在下憂其墮地有若狂者上問之乃其<lb/>
　父也上感泣顧謂左右曰朕有天下不能全一子遂<lb/>
　召樂官劉楚材等責之曰陷太子皆爾曹也立殺之<lb/>
　<hi>舊唐書本傳</hi>
昭宗太子裕<lb/>
　裕昭宗長子也乾寧四年二月十四日册為皇太子<lb/>
　<hi>舊唐書本傳</hi>帝幸華州韓建奪諸王兵既又殺諸王因請<lb/>
<pb n="KR2k0050_WYG_048-62b"/>
　立裕為皇太子劉季述等幽帝東内奉裕即皇帝位<lb/>
　季述誅裕匿右軍或請殺之帝曰太子何罪詔還少<lb/>
　陽院復為王朱全忠自鳳翔還見王春秋盛標宇軒<lb/>
　秀忌之密語崔𦙍曰王既竊帝矣渠可留公盍啟之<lb/>
　𦙍從容言如全忠意不許帝遷洛他日謂蔣元暉曰<lb/>
　徳王朕愛子全忠奈何欲殺之言已泣下元暉即擿<lb/>
　語全忠全忠恚帝被弑元暉置酒邀王飲九曲池飲<lb/>
　酣殺之投尸水中<hi>唐書本傳</hi>
<pb n="KR2k0050_WYG_048-63a"/>
　諸王<hi>帝王之子展親胙土其有封爵詳各省誌者不録惟蚤嵗無祿者合都秦諸帝子計之所傳亦</hi>
　　　<hi>寥寥也為具其世次如左</hi>
秦<lb/>
始皇帝諸子<hi>將閭</hi>　<hi>髙</hi>
　二世陰與趙髙謀行誅諸公子公子將閭昆弟三人<lb/>
　囚於内宫議其罪獨後二世使使令將閭曰公子不<lb/>
　臣罪當死吏致法焉將閭曰闕廷之禮吾未嘗敢不<lb/>
　從賔贊也廊廟之位吾未嘗敢失節也受命應對吾<lb/>
<pb n="KR2k0050_WYG_048-63b"/>
　未嘗敢失辭也何謂不臣願聞罪而死使者曰臣不<lb/>
　得與謀奉書從事將閭乃仰天大呼天者三曰天乎<lb/>
　吾無罪昆弟三人皆流涕拔劍自殺<hi>史記秦始皇本紀</hi>
　二世更為法律諸公子有罪輙下髙令鞫治之公子十<lb/>
　二人戮死咸陽市公子髙欲奔恐收族乃上書曰先帝<lb/>
　無恙時臣入則賜食出則乘輿御府之衣臣得賜之中<lb/>
　廐之寳馬臣得賜之臣當從死而不能為人子不孝為<lb/>
　人臣不忠無名以立於世臣請從死願葬驪山之足惟<lb/>
<pb n="KR2k0050_WYG_048-64a"/>
　上幸哀憐之書上胡亥大悦賜錢十萬以葬<hi>李斯傳</hi>
唐<lb/>
髙祖諸子<hi>𤣥霸</hi>　<hi>智雲</hi>
　𤣥霸髙祖第三子也<hi>舊唐書本傳</hi>衞懐王元霸字大徳幼<lb/>
　辨惠隋大業十年薨年十六無子武徳元年追王及<lb/>
　諡又贈秦州總管司空以太宗子泰為宜都王奉其祀<lb/>
　葬芷陽泰徙封越更以宗室西平王瓊子保定嗣<hi>唐書</hi>
　<hi>本傳</hi>
<pb n="KR2k0050_WYG_048-64b"/>
　智雲髙祖第五子也<hi>舊唐書本傳</hi>楚哀王智雲初名稚詮<lb/>
　善射工書奕隋大業末從建成寓河東髙祖初建成<lb/>
　走太原吏捕智雲送長安為隂世師所害年十四武<lb/>
　徳元年追王及諡三年以太宗子寛為嗣又贈凉州<lb/>
　總管司徒寛早薨國除貞觀二年復以濟南公世都<lb/>
　子靈龜嗣<hi>唐書本傳</hi>
𤣥宗諸子<hi>一</hi>　<hi>敏</hi>
　夏悼王一𤣥宗第九子也母貞順皇后一生而美秀<lb/>
<pb n="KR2k0050_WYG_048-65a"/>
　上鍾愛名之為一開元五年孩孺而薨追封諡時車<lb/>
　駕在東都葬於城南龍門東岑欲宫中舉目見之<hi>舊唐</hi>
　<hi>書本傳</hi>
　懐哀王敏𤣥宗第十五子也幼而豐秀以母惠妃之<lb/>
　寵𤣥宗特加顧念纔睟開元八年二月薨追封諡權窆<lb/>
　於景龍觀天寳十三載改葬京城南以祔其母敬陵<lb/>
　<hi>舊唐書本傳</hi>
代宗諸子<hi>遐</hi>　<hi>選</hi>
<pb n="KR2k0050_WYG_048-65b"/>
　均王遐代宗第三子早夭貞元八年追封<hi>舊唐書本傳</hi>
　荆王選代宗第十一子早世建中二年正月追封荆<lb/>
　王贈開府儀同三司<hi>舊唐書本傳</hi>
　宗室<hi>本支百世之後天潢之𣲖𤓰緜椒衍其或功名自見可式諸宗則類紀於此又或文學武功貴</hi>
　　<hi>不敵賢而非宗人所可囿者則别紀他類云</hi>
漢<lb/>
中山王後<hi>屈氂</hi>
　劉屈氂武帝庶兄中山靖王子也不知其始所以進<lb/>
<pb n="KR2k0050_WYG_048-66a"/>
　征和二年春以涿郡太守屈氂為左丞相封澎侯秋<lb/>
　戾太子為江充所譖殺充發兵入丞相府屈氂挺身<lb/>
　逃亡其印綬上從甘泉來幸城西建章宫召發三輔<lb/>
　近縣兵以丞相兼將太子亦矯制發武庫兵敺四市<lb/>
　人凡數萬衆至長樂西闕下逄丞相軍合戰五日太<lb/>
　子軍敗南奔明年貳師將軍李廣利將兵擊匈奴丞<lb/>
　相送至渭橋與廣利辭决廣利曰願早請昌邑王為<lb/>
　太子屈氂許諾昌邑王者貳師女弟李夫人子也貳<lb/>
<pb n="KR2k0050_WYG_048-66b"/>
　師女為屈氂子妻故共欲立焉時治巫蠱獄急内者<lb/>
　令郭欀告丞相夫人以丞相數有譴使巫祠社祝詛<lb/>
　主上有惡言及與貳師共禱祠欲令昌邑王為帝有<lb/>
　司奏請按驗罪至大逆不道有詔載屈氂厨車以徇<lb/>
　要斬東市妻子梟首華陽街<hi>漢書本傳</hi>
河間王後<hi>輔</hi>
　劉輔河間宗室也舉孝亷為襄賁令上書言得失召<lb/>
　見擢為諫大夫㑹成帝欲立趙媫妤為皇后先下詔<lb/>
<pb n="KR2k0050_WYG_048-67a"/>
　封偼伃父臨為列侯輔上書言昔武王周公承順天<lb/>
　地饗魚鳥之瑞然猶君臣祗懼動色相戒今廼觸情<lb/>
　縱欲傾於卑賤之女欲以母天下惑莫大焉臣自念<lb/>
　得以同姓㧞擢不敢不盡死書奏上使侍御史收輔<lb/>
　繫掖庭秘獄左將軍辛慶忌等俱上書言輔託公族<lb/>
　之親在諫臣之列獨觸忌諱不足深過誠不宜幽囚<lb/>
　於掖庭獄上迺徙繫輔共工獄減死罪一等論為鬼<lb/>
　薪終於家<hi>漢書本傳</hi>
<pb n="KR2k0050_WYG_048-67b"/>
隋<lb/>
華隂諸宗<hi>整</hi>　<hi>嵩/</hi>　<hi>予崇</hi>
　整文帝次弟也與帝同生周明帝時以武元軍功賜<lb/>
　爵陳留郡公從武帝平齊力戰而死文帝初居武元<lb/>
　之憂率諸弟負土為墳人植一栢四根欎茂整栽者<lb/>
　獨黄後大風雨并根失之果終不吉文帝受禪追封<lb/>
　諡焉<hi>北史隋宗室諸王傳</hi>
　文帝異母弟嵩在周以武元軍功賜爵興城公早卒<lb/>
<pb n="KR2k0050_WYG_048-68a"/>
　文帝受禪追封諡焉<hi>北史隋宗室諸王傳</hi>
　子崇武元帝族弟也少好學涉獵書記有風儀愛賢<lb/>
　好士開皇初拜儀同以車騎將軍恒典宿衞煬帝嗣<lb/>
　位累遷侯衞將軍從幸汾陽宫子崇知突厥必為冦<lb/>
　屢請早還京師不納尋有雁門之圍賊退出為離石<lb/>
　太守有能名突厥屢冦邉塞胡賊劉六兒復擁衆刼<lb/>
　掠郡境子崇請兵鎮遏帝大怒令子崇行長城子崇<lb/>
　行百餘里四面路絶不得進而歸太原兵起城中應<lb/>
<pb n="KR2k0050_WYG_048-68b"/>
　之城陷為讐家所殺<hi>北史隋宗宗諸王傳</hi>
唐<lb/>
小鄭王房<hi>勉</hi>　<hi>夷簡/</hi>　<hi>宗閔/</hi>　<hi>約/</hi>　<hi>湯</hi>
　勉字元卿鄭王元懿曾孫也幼勤經史長而沉雅清<lb/>
　峻累授開封尉至徳初從至靈武拜監察御史屬朝<lb/>
　廷右武大將管崇嗣於行在朝堂背闕而坐勉劾之<lb/>
　肅宗曰吾有李勉始知朝廷尊也累遷山南西道觀<lb/>
　察使故吏前宻縣尉王晬勤幹俾攝南鄭令俄為權<lb/>
<pb n="KR2k0050_WYG_048-69a"/>
　倖所誣勉飛表上聞遂獲宥歴江西觀察使賊帥陳<lb/>
　莊陷江西州縣勉悉平之部人有父病以蠱道為木<lb/>
　偶人署勉名姓瘞於隴或以告曰為父禳災亦可矜<lb/>
　也捨之大厯二年拜京兆尹兼御史大夫政尚簡肅<lb/>
　宦官魚朝恩為觀軍容使仍知國子監事前尹黎幹<lb/>
　冩心求媚每朝㤙入監具數百人餼以待之及勉蒞<lb/>
　職府吏先期有請勉曰軍容使判國子監事勉候太<lb/>
　學軍容宜厚具主禮勉忝京尹軍容倘惠顧府廷豈<lb/>
<pb n="KR2k0050_WYG_048-69b"/>
　敢不具蔬饌朝恩聞而銜之不復至四年除廣州刺<lb/>
　史兼嶺南節度觀察使番禺賊帥馮崇道桂州叛將<lb/>
　朱濟時等為亂陷没十餘州勉討斬之五嶺平在官<lb/>
　累年噐用車服無增飾及代歸悉搜家人所貯犀象<lb/>
　諸物投江中耆老以為可繼宋璟盧奂十年拜工部<lb/>
　尚書滑亳永平軍節度使李忠臣鎮汴州為麾下所<lb/>
　逐詔勉移汴州建中四年李希烈㓂汴州勉城守累<lb/>
　月救援莫至遂潰圍南奔宋州詔以司徒平章事徴<lb/>
<pb n="KR2k0050_WYG_048-70a"/>
　既至優詔復其位他日上謂勉曰人言盧杞奸邪朕<lb/>
　何不知對曰天下皆知獨陛下不知所以為奸邪也<lb/>
　時人多其正直然自是見疎貞元四年卒贈賻有差<lb/>
　勉垣率素淡好古尚竒清亷簡易為宗臣之表<hi>舊唐書本</hi>
　<hi>傳</hi>
　夷簡字易之鄭王元懿四世孫以宗室子補鄭丞徳<lb/>
　宗幸奉天朱泚遣使東出闗至華候吏李翼不敢問<lb/>
　夷簡曰泚必反向發豳隴兵五千救襄城乃賊舊部<lb/>
<pb n="KR2k0050_WYG_048-70b"/>
　是將追還耳請驗之翼馳及潼闗果得符白於闗大<lb/>
　將駱元光乃斬賊使收偽符獻行在詔拜元光華州<lb/>
　刺史夷簡棄官去擢進士第累遷山南東道節度使<lb/>
　初貞元時取江西兵五百戍襄陽仰給度支後死亡<lb/>
　略盡而歳取貲不置夷簡奏罷之徙帥劔南召為御<lb/>
　史大夫進門下侍郎同中書門下平章事久之請老<lb/>
　以檢校左僕射分司東都明年卒夷簡致位顯處以<lb/>
　直自閑歴三鎮家無産貲世謂行已能有終始者<hi>唐書</hi>
<pb n="KR2k0050_WYG_048-71a"/>
　<hi>本傳</hi>夷簡諸弟夷亮夷則夷範皆登進士第<hi>舊唐書李宗閔傳</hi>
　宗閔字損之鄭王元懿四世孫擢進士調華州叅軍<lb/>
　事諸賢良方正與牛僧孺詆切時政相李吉甫惡之<lb/>
　補洛陽尉去從藩府辟署裴度伐蔡引為彰義觀察<lb/>
　判官蔡平遷駕部郎中知制誥穆宗即位進中書舍<lb/>
　人長慶初錢徽典貢舉宗閔託所親於徽李徳裕等<lb/>
　在翰林白徽取士不以實宗閔坐貶俄復為中書舍<lb/>
　人典貢舉所取多知名士世謂之玉筍太和中以吏<lb/>
<pb n="KR2k0050_WYG_048-71b"/>
　部侍郎同中書門下平章事引僧孺同秉政徳裕所<lb/>
　善皆逐之遷中書侍郎久之徳裕為相宗閔大沮俄<lb/>
　為山南西道節度使李訓鄭注用事罷徳裕復召宗<lb/>
　閔㑹楊虞卿以京兆尹得罪極言營解帝怒貶潮州<lb/>
　司户叅軍事楊嗣復輔政與宗閔善謀引宗閔輔政<lb/>
　未及而文宗崩㑹昌中以澤潞叛得交通狀流封州<lb/>
　徙柳州司馬卒宗閔性機警始有當世令名既貴喜<lb/>
　權勢崇私黨卒以是敗子琨瓚皆擢進士瓚歴桂管<lb/>
<pb n="KR2k0050_WYG_048-72a"/>
　觀察使不善御軍為士卒所逐貶死<hi>唐書本傳</hi>
　約汧公勉之子也兵部員外郎雅度簡逺有山林之<lb/>
　致在潤州得古鐵一片擊之清越又養一猿名山公<lb/>
　月夜泛江登金山鼔琴猿必嘯和曾奉使行陜州硤<lb/>
　石縣東愛渠水清流旬日忘發梁武造寺令蕭子雲<lb/>
　飛白大書一蕭字約自江淮竭産致歸扁於小亭號<lb/>
　曰蕭齋<hi>全唐詩話</hi>
　湯宗閔弟宗冉之子也累官至給事中咸通中踐更<lb/>
<pb n="KR2k0050_WYG_048-72b"/>
　臺閣知名於時<hi>舊唐書李宗閔傳</hi>湯累官京兆尹黄巢陷長<lb/>
　安殺之<hi>唐書李宗閔傳</hi>
恒山王房<hi>適之</hi>　<hi>季卿/</hi>　<hi>載義</hi>
　適之恒山愍王孫也始名昌神龍初擢左衞郎將開<lb/>
　元中累遷通州刺史以辦治聞按察使韓朝宗言諸<lb/>
　朝擢秦州都督徙河南尹政不苛細為下所便𤣥宗<lb/>
　患榖洛歳暴耗徭力詔適之以禁錢作三大防曰上<lb/>
　陽積翠月陂自是水不能患進御史大夫二十七年<lb/>
<pb n="KR2k0050_WYG_048-73a"/>
　兼幽州長史知節度事適之以祖被廢父象見逐葬<lb/>
　禮有闕至是丐陪瘞昭陵闕中詔可遷刑部尚書天<lb/>
　寳元年代牛仙客為左相與李林甫争權不協於是<lb/>
　皇甫惟明韋堅裴寛韓朝宗皆適之厚善悉為林甫<lb/>
　所搆得罪適之不自安乃求散職以太子少保罷俄<lb/>
　貶宜春太守㑹御史羅希奭隂被詔殺堅等貶所適<lb/>
　之懼仰藥自殺<hi>唐書本傳</hi>
　季卿適之子弱冠舉明經頗工文詞應制舉登博學<lb/>
<pb n="KR2k0050_WYG_048-73b"/>
　宏詞科再遷鄠縣尉肅宗朝累遷中書舍人以公事<lb/>
　坐貶通州别駕代宗即位大舉淹抑徴為京兆少尹<lb/>
　尋拜吏部侍郎俄兼御史大夫奉使河南江淮宣慰<lb/>
　振㧞幽滯進用忠亷時人稱之季卿有宇量性識博<lb/>
　逹善與人交襟懐豁如其在朝以進賢為務士以此<lb/>
　多之大厯二年卒孫融立性嚴整善吏事貞元十年<lb/>
　官至渭州節度使卒<hi>舊唐書李適之傳</hi>
　載義字方榖常山愍王之後為幽州屬郡守載義少<lb/>
<pb n="KR2k0050_WYG_048-74a"/>
　孤有勇力善挽强角觝劉濟為幽州節度以功遷都<lb/>
　知兵馬使寳厯中朱延嗣竊襲父位不遵朝㫖載義<lb/>
　殺之數其罪以聞敬宗嘉之封武威郡王充幽州節<lb/>
　度副大使知節度事未幾李同㨗據滄景邀襲父爵<lb/>
　載義上表請討同㨗以自効累破賊軍太和三年平<lb/>
　滄景䇿勲加平章事四年奚契丹冦邉擊走之就加<lb/>
　太保五年為部下楊志誠所逐因入覲改山南西道<lb/>
　節度觀察等使兼興元尹七年遷北都留守充河東<lb/>
<pb n="KR2k0050_WYG_048-74b"/>
　節度觀察處置等使回鶻每遣使入朝所至强暴邉<lb/>
　城長吏不敢制之以法但嚴兵防守至是有回鶻將<lb/>
　軍李暢者習中國事益驕恣鞭捶驛吏貪求無已載<lb/>
　義因召李暢與語曰可汗使將軍朝貢朝廷饔餼至<lb/>
　厚所以禮畨客也茍有不至吏當坐死若將軍部伍<lb/>
　不戢載義必殺為盗者遂罷守兵使两卒司其門虜<lb/>
　無敢犯開成二年卒贈太尉<hi>舊唐書本傳</hi>
吳王房<hi>峴</hi>
<pb n="KR2k0050_WYG_048-75a"/>
　峴吳王恪孫也長吏治天寳時累遷京兆尹𤣥宗歳<lb/>
　幸温湯峴獨無所獻帝異之楊國忠使客摘安禄山<lb/>
　隂事諷京兆捕其第得禄山反狀禄山怒上書自言<lb/>
　帝懼變出峴為零陵太守峴為政得人心時京師米<lb/>
　貴百姓相與謡曰欲粟賤追李峴尋徙長沙至徳初<lb/>
　拜扶風太守兼御史大夫明年擢京兆尹封梁國公<lb/>
　乾元二年以中書侍郎同中書門下平章事於是吕<lb/>
　諲李揆第五琦同輔政峴位望最舊事多獨决諲等<lb/>
<pb n="KR2k0050_WYG_048-75b"/>
　不平李輔國用權制詔不出中書百司莫敢覆峴頓<lb/>
　首帝前極言其惡帝悟稍加檢制輔國由是深銜峴<lb/>
　出為蜀州刺史代宗立拜門下侍郎同中書門下平<lb/>
　章事故事政事堂不接客自元載為相中人傳詔者<lb/>
　置榻待之峴至即勅吏撤榻又奏常參官舉才任諫<lb/>
　官憲官者無限員不踰月罷為太子詹事改檢校兵<lb/>
　部尚書卒年五十八峴兄峘嶧峘峴同時為御史大<lb/>
　夫俱判臺事又合制封公嶧為户部侍郎銀青光禄<lb/>
<pb n="KR2k0050_WYG_048-76a"/>
　大夫同居長興里第門列三㦸<hi>唐書本傳</hi>
曹王房<hi>象古</hi>　<hi>道古</hi>
　象古荆南節度使皋之子元和中自衡州刺史擢安<lb/>
　南都䕶貪縱不法驩州刺史楊清者蠻酋也象古忌<lb/>
　其豪召為牙門將常鬰鬰思亂㑹討賊象古發甲助<lb/>
　之授清兵三千清還襲安南殺象古并其家<hi>唐書曹王明傳</hi>
　道古象古弟舉進士擢校書郎歴利隋唐睦四州刺<lb/>
　史柳公綽鎮鄂岳為飛譖上聞憲宗欲代之裴度言<lb/>
<pb n="KR2k0050_WYG_048-76b"/>
　嗣曹王皋能以江漢兵制李希烈威惠在人今以其<lb/>
　子將必有功㑹道古自黔中入朝乃代公綽元和十<lb/>
　二年攻申州破其郛進圍中城守卒夜驅女子登而<lb/>
　譟發懸門以出道古衆亂多死李聽守安州道古誣<lb/>
　逐之自將出穆陵闗士卒驕不能制又度支錢悉以<lb/>
　饋權倖其下怨怒戰不力故再入申不能下淮西平召<lb/>
　為宗正卿左金吾將軍帝喜服餌道古欲自媚而所<lb/>
　善柳泌自謂能為不死藥因宰相皇甫鏄以聞㑹帝<lb/>
<pb n="KR2k0050_WYG_048-77a"/>
　崩穆宗立斥道古為循州司馬終以服丹歐血死<hi>唐書</hi>
　<hi>曹王明傳</hi>
蔣王房<hi>之芳</hi>　<hi>齊運</hi>
　之芳蔡國公煌之孫也幼有令譽頗善五言詩宗室<lb/>
　推之開元末為駕部員外郎天寳十三載安禄山奏<lb/>
　為范陽司馬禄山起逆自拔歸西京授右司郎中歴<lb/>
　太子右庶子廣徳元年吐蕃犯邉遣之芳兼御史大<lb/>
　夫使吐蕃被留二年而歸除禮部尚書尋改太子賔<lb/>
<pb n="KR2k0050_WYG_048-77b"/>
　客<hi>舊唐書蔣王惲傳</hi>
　齊運蔣王惲之孫也為長安令職事修理歴京兆少<lb/>
　尹建中末改河中尹李懐光自山東卷甲奔難至河<lb/>
　中力疲休兵三日齊運傾力犒設軍人皆悦懐光既<lb/>
　反驅兵還保河中齊運不能敵棄城而走除京兆尹<lb/>
　時賊據京城李晟軍東渭橋齊運徴募工役版築城<lb/>
　壘飛芻輓粟以應晟收復之際頗有力焉改宗正卿<lb/>
　兼御史大夫尋正拜禮部尚書兼殿中監齊運無學<lb/>
<pb n="KR2k0050_WYG_048-78a"/>
　術不知大體但甘言取信既而被疾歳餘不能朝請<lb/>
　朝廷除授徃徃降中人就宅咨决卒贈尚書左僕射<lb/>
　<hi>舊唐書本傳</hi>
寧王房<hi>景儉</hi>
　景儉字寛中漢中王瑀之孫也父褚太子中舍景儉<lb/>
　貞元十五年進士性俊朗博聞强記自負王覇之略<lb/>
　於士大夫間無所屈累轉忠州刺史元和末入朝時<lb/>
　政惡之出為澧州刺史延英辭日景儉自陳已屈穆<lb/>
<pb n="KR2k0050_WYG_048-78b"/>
　宗憐之拜倉部員外郎月餘驟遷諫議大夫性既矜<lb/>
　誕寵擢之後凌蔑公卿大臣使酒尤甚中丞蕭俛學<lb/>
　士段文昌相次輔政訴之貶建州刺史未幾召還復<lb/>
　為諫議大夫其年十二月景儉乗醉詣中書謁宰相<lb/>
　呼王播崔植杜元頴名面疏其失辭頗悖慢宰相遜<lb/>
　言止之旋奏貶漳州刺史未至追還授少府少監竟<lb/>
　不得志而卒景儉疏財尚義雖不厲名節死之日知<lb/>
　名之士咸惜之景儉弟景儒景信景仁皆有藝學知<lb/>
<pb n="KR2k0050_WYG_048-79a"/>
　名於時景信景仁皆登進士第<hi>舊唐書本傳</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0050_WYG_048-79b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陜西通志巻四十八<lb/>
</p>
<p>
</p>
  </div>
</body>
</text>
</TEI>
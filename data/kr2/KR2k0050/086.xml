<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陜西通志巻八十六</head> <lb/>
    <p>
<pb n="KR2k0050_WYG_086-1a"/>
欽定四庫全書<lb/>
　陜西通志巻八十六<lb/>
　　藝文二<hi>奏疏</hi>
　　諌除上林苑　　　　　　　　<hi>漢</hi>東方朔<lb/>
臣聞謙遜静慤天表之應應之以福驕溢靡麗天表之<lb/>
應應之以異今陛下累郎臺恐其不髙也弋獵之處恐<lb/>
其不廣也如天不為變則三輔之地盡可以為苑何必<lb/>
盩厔鄠杜乎奢侈越制天為之變上林雖小臣尚以為<lb/>
<pb n="KR2k0050_WYG_086-1b"/>
大也夫南山天下之阻也南有江淮北有河渭其地從<lb/>
<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>隴以東商雒以西厥壤肥饒漢興去三河之地止霸<lb/>
産以西都涇渭之南此所謂天下陸海之地秦之所以<lb/>
虜西戎兼山東者也其山出玉石金銀銅鐵豫章檀柘<lb/>
異類之物不可勝原此百工所取給萬民所仰足也又<lb/>
有秔稻梨栗桑麻竹箭之饒土宜薑芋水多䵷魚貧者<lb/>
得以人給家足無饑寒之憂故酆鎬之間號為土膏其<lb/>
賈畆一金今規以為苑絶陂池水澤之利而取民膏腴<lb/>
<pb n="KR2k0050_WYG_086-2a"/>
之地上乏國家之用下奪農桑之業棄成功就敗事損<lb/>
耗五榖是其不可一也且盛荆棘之林而長飬麋鹿廣<lb/>
狐兎之苑大虎狼之虚又壊人塜墓發人室廬令幼弱<lb/>
懐土而思耆老泣涕而悲是其不可二也斥而營之垣<lb/>
而囿之騎馳東西車騖南北又有深溝大渠夫一日之<lb/>
樂不足以危無隄之輿是其不可三也故務苑囿之大<lb/>
不恤農時非所以彊國富人也夫殷作九市之宫而諸<lb/>
侯畔靈王起章華之臺而楚民㪚秦興阿房之殿而天<lb/>
<pb n="KR2k0050_WYG_086-2b"/>
下亂糞土愚臣忘生觸死逆盛意犯隆指罪萬當死不<lb/>
勝大願願陳泰階六符以觀天變不可不省<lb/>
　　乞種麥限田章　　　　　　　　董仲舒<lb/>
春秋他糓不書至於麥禾不成則書之以此見聖人於<lb/>
五糓最重麥與禾也今闗中俗不好種麥是嵗失春秋<lb/>
之所重而損生民之具也願陛下幸詔大司農使關中民<lb/>
益種宿麥令母後時况古者税民不過什一其求易共<lb/>
使民不過三日其力易足民財内足以養老盡孝外足<lb/>
<pb n="KR2k0050_WYG_086-3a"/>
以事上共稅下足以畜妻子極愛故民説從上至秦用<lb/>
商鞅之法改帝王之制除井田民得賣買富者田連阡<lb/>
陌貧者無立錐之地又顓川澤之利管山林之饒荒滛<lb/>
越制踰侈以相髙邑有人君之尊里有公侯之富小民<lb/>
安得不困又加月為更卒已復為正一嵗屯戌一嵗力<lb/>
役三十倍於古田租口賦鹽鐵之利三十倍於古或耕<lb/>
豪民之田見税什五故貧民常衣牛馬之衣而食犬彘<lb/>
之食重以貪暴之吏刑戮妄加民愁無聊逃亡山林轉<lb/>
<pb n="KR2k0050_WYG_086-3b"/>
為盜賊赭衣半道斷獄嵗以千萬數漢興循而未改古<lb/>
井田法雖難卒行宜小近古限民名田以贍不足塞并<lb/>
兼之路鹽鐵皆歸於民去奴婢除専殺之威薄賦斂省<lb/>
繇役以寛民力然後可善治也<lb/>
　　訟王尊書　　　　　　　　　　公乗興<lb/>
往者南山盜賊阻山横行剽刦良民殺奉法吏道路不<lb/>
通城門至以警戒步兵校尉使逐捕暴師露衆曠日煩<lb/>
費不能禽制二卿坐黜羣盜寖彊吏氣傷沮流聞四方<lb/>
<pb n="KR2k0050_WYG_086-4a"/>
為國家憂當此之旹有能捕斬不愛金爵重賞闗内侯<lb/>
寛中使問所徵故司𨽻校尉王尊捕羣盜方畧拜為諫<lb/>
大夫守京輔都尉行京兆尹事尊盡節勞心夙夜思職<lb/>
卑體下士厲奔北之吏起沮傷之氣二旬之間大黨震<lb/>
壊渠率效首賊亂蠲除民反農業拊循貧弱鉏耘豪彊<lb/>
長安宿豪大猾東市賈萬城西萭章箭張禁酒趙放杜<lb/>
陵楊章等皆通邪結黨挾養姦軌上干王法下亂吏治<lb/>
并兼役使侵漁小民為百姓豺狼更數二千石二十年<lb/>
<pb n="KR2k0050_WYG_086-4b"/>
莫能禽討尊以正法按誅皆伏其辜姦邪銷釋吏民説<lb/>
服尊撥劇整亂誅暴禁邪皆前所稀有名將所不及雖<lb/>
拜為真未有殊絶褒賞加於尊身今御史大夫奏尊傷<lb/>
害隂陽為國家憂無承用詔書之意静言庸違象恭淊<lb/>
天原其所以出御史丞楊輔故為尊書佐素行隂賊惡<lb/>
口不信好以刀筆陷人於法輔常醉過尊大奴利家利<lb/>
家捽搏其頰兄子閎㧞刀欲剄之輔以故深怨疾毒欲<lb/>
傷害尊疑輔内懐怨恨外依公事建畫為此議傳致奏<lb/>
<pb n="KR2k0050_WYG_086-5a"/>
文浸潤加誣以復私怨昔白起為秦將東破韓魏南㧞<lb/>
郢都應侯譖之賜死杜郵吳起為魏守西河而秦韓不<lb/>
敢犯讒人間焉斥逐奔楚秦聽浸潤以誅良將魏信讒<lb/>
言以逐賢守此皆偏聽不聰失人之患也臣等竊痛傷<lb/>
尊修身潔已砥節首公刺譏不憚將相誅惡不避豪彊<lb/>
誅不制之賊解國家之憂功著職修威信不廢誠國家<lb/>
爪牙之吏折衝之臣今一旦無辜制於仇人之手傷於<lb/>
詆欺之文上不得以功除辠下不得䝉棘木之聽獨掩<lb/>
<pb n="KR2k0050_WYG_086-5b"/>
怨讐之偏奏猥被共工之大惡無所陳怨愬辠尊以京<lb/>
師廢亂羣盜並興選賢徵用起家為卿賊亂既除豪猾<lb/>
伏辜即以佞巧廢黜一尊之身三期之間乍賢乍佞豈<lb/>
不甚哉孔子曰愛之欲其生惡之欲其死是惑也浸潤<lb/>
之譖不行焉可謂明矣願下公卿大夫博士議郎定尊<lb/>
素行夫人臣而傷害隂陽死誅之辠也静言庸違放殛<lb/>
之刑也審如御史章尊乃當伏觀闕之誅放於絶人之<lb/>
域不得茍免及任舉尊者當獲選舉之辜不可但已即<lb/>
<pb n="KR2k0050_WYG_086-6a"/>
不如章飾文深詆以愬無辠亦宜有誅以懲讒賊之口<lb/>
絶詐欺之路唯明主參詳使白黑分别<lb/>
　　論罷昌陵　　　　　　　　　　　劉向<lb/>
臣聞易曰安不忘危存不忘亡是以身安而國家可保<lb/>
也故賢聖之君博觀終始窮極事情而是非分明王者<lb/>
必通三統明天命所授者博非獨一姓也孔子論詩至<lb/>
於殷士膚敏祼將於京喟然歎曰大哉天命善不可不<lb/>
傳於子孫是以富貴無常不如是則王公其何以戒慎<lb/>
<pb n="KR2k0050_WYG_086-6b"/>
民萌何以勸勉蓋傷㣲子之事周而痛<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>之亡也雖有<lb/>
堯舜之聖不能化丹朱之子雖有禹湯之徳不能訓末<lb/>
孫之桀紂自古及今未有不亡之國也昔髙皇帝既滅<lb/>
秦將都雒陽感寤婁敬之言自以徳不及周而賢於秦<lb/>
遂徙都闗中依周之徳因秦之阻世之長短以徳為效<lb/>
故常戰栗不敢諱亡孔子所謂富貴無常蓋謂此也孝<lb/>
文皇帝居霸陵北臨厠意悽愴悲懐顧謂羣臣曰嗟乎<lb/>
以北山石為椁用紵絮斮陳漆其間豈可動哉張釋之<lb/>
<pb n="KR2k0050_WYG_086-7a"/>
進曰使其中有可欲雖錮南山猶有隙使其中無可欲<lb/>
雖無石椁又何慼焉夫死者無終極而國家有廢興故<lb/>
釋之之言為無窮計也孝文寤焉遂薄𦵏不起山墳易<lb/>
曰古之𦵏者厚衣之以薪藏之中野不封不樹後世聖<lb/>
人易之以棺槨棺槨之作自黄帝始黄帝𦵏於橋山堯<lb/>
葬濟隂丘壠皆小𦵏具甚㣲舜𦵏蒼梧二妃不從禹𦵏<lb/>
㑹稽不改其列殷湯無𦵏處文武周公𦵏於畢秦穆公<lb/>
葬於雍槖泉宫祈年館下樗里子𦵏於武庫皆無丘壠<lb/>
<pb n="KR2k0050_WYG_086-7b"/>
之處此聖帝明王賢君智士逺覽獨慮無窮之計也其<lb/>
賢臣孝子亦承命順意而薄𦵏之此誠奉安君父忠孝<lb/>
之至也夫周公武王弟也𦵏兄甚㣲孔子葬母於防稱<lb/>
古墓而不墳曰丘東西南北之人也不可不識也為四<lb/>
尺墳遇雨而崩弟子修之以告孔子孔子流涕曰吾聞<lb/>
之古者不修墓蓋非之也延陵季子適齊而反其子死<lb/>
於嬴博之間穿不及泉斂以時服封墳掩坎其髙可隠<lb/>
而號曰骨肉復歸於土命也魂氣則無不之也夫嬴博<lb/>
<pb n="KR2k0050_WYG_086-8a"/>
去吳千有餘里季子不歸葬孔子往觀曰延陵季子於<lb/>
禮合矣故仲尼孝子而延陵慈父舜禹忠臣周公弟弟<lb/>
其𦵏君親骨肉皆㣲薄矣非茍為儉誠便於體也宋桓<lb/>
司馬為石槨仲尼曰不如速朽秦相呂不韋集知畧之<lb/>
士造春秋亦言薄𦵏之義皆明於事情者也逮至吳王<lb/>
闔閭違禮厚𦵏十有餘年越人發之及秦惠文武昭莊<lb/>
襄五王皆大作丘壠多其瘞藏或盡發掘暴露甚足悲<lb/>
也秦始皇帝𦵏於驪山之阿下錮三泉上崇山墳其髙<lb/>
<pb n="KR2k0050_WYG_086-8b"/>
五十餘丈周囘五百有餘石槨為游館人膏為燈燭水<lb/>
銀為江海黄金為鳬雁珍寳之藏機械之變棺槨之麗<lb/>
宫館之盛不可勝原又多殺宫人生薶工匠計以萬數<lb/>
天下苦其役而反之驪山之作未成而周章百萬之師<lb/>
至其下矣項籍燔其宫室營宇往者咸見發掘其後牧<lb/>
兒亡羊羊入其鑿牧者持火照求羊失火燒其藏槨自<lb/>
古及今𦵏未有盛如始皇者也數年之間外被項籍之<lb/>
災内罹牧豎之禍豈不哀哉是故徳彌厚者𦵏彌薄知<lb/>
<pb n="KR2k0050_WYG_086-9a"/>
愈深者𦵏愈㣲無徳寡知其𦵏愈厚丘壠彌髙宫廟甚<lb/>
麗發掘必速由是觀之明暗之效葬之吉凶昭然可見<lb/>
矣周徳既衰而奢侈宣王賢而中興更為儉宫室小寢<lb/>
廟詩人美之斯干之詩是也上章道宫室之如制下章<lb/>
言子孫之衆多也及魯莊公刻飾宗廟多築臺囿後嗣<lb/>
再絶春秋刺焉周宣如彼而昌魯秦如此而絶是則奢<lb/>
儉之得失也陛下即位躬親節儉始營初陵其制約小<lb/>
天下莫不稱賢明及徙昌陵増埤為髙積土為山發民<lb/>
<pb n="KR2k0050_WYG_086-9b"/>
墳墓積以萬數營起邑居期日迫卒功費大萬百餘死<lb/>
者恨於下生者愁於上怨氣感動隂陽因之以饑饉物<lb/>
故流離以十萬數臣甚惛焉以死者為有知發人之墓<lb/>
其害多矣若其無知又安用大謀之賢知則不説以示<lb/>
衆庶則苦之若茍以説愚夫滛侈之人又何為哉陛下<lb/>
慈仁篤美甚厚聰明疏達蓋世宜𢎞漢家之徳崇劉氏<lb/>
之美光昭五帝三皇而顧與暴秦亂君競為奢侈比方<lb/>
丘壠説愚夫之目隆一時之觀違賢知之心亡萬世之<lb/>
<pb n="KR2k0050_WYG_086-10a"/>
安臣竊為陛下羞之唯陛下上覽明聖黄帝堯舜禹湯<lb/>
文武周公仲尼之制下觀賢知穆公延陵樗里張釋之<lb/>
之意孝文皇帝去墳薄𦵏以儉安神可以為則秦昭始<lb/>
皇増山厚藏以侈生害足以為戒初陵之橅宜從公卿<lb/>
大臣之議以息衆庶<lb/>
　　議復三郡　　　　　　　　　　　虞詡<lb/>
臣聞子孫以奉祖為孝君上以安民為明此髙宗周宣<lb/>
所以上配湯武也禹貢雍州之域厥田惟上且沃野千<lb/>
<pb n="KR2k0050_WYG_086-10b"/>
里糓價殷積又有龜兹鹽池以為民利<hi>上郡龜兹縣有鹽官即今榆林</hi>
<hi>府地</hi>水草豐美土宜産牧牛馬銜尾羣羊塞道北阻河山<lb/>
乗阸據險因渠以溉水舂河漕用功省少而軍糧饒足<lb/>
故孝武皇帝及光武築朔方開西河置上郡皆為此也<lb/>
而遭元元無妄之災衆羌内潰郡縣兵荒二十餘年夫<lb/>
棄沃壤之饒損自然之財不可謂利離河山之阻守無<lb/>
險之處難以為固今三郡未復<hi>安定北地上郡</hi>園陵單外而公<lb/>
卿選懦容頭過身張解設難但計所費不圖其安宜開<lb/>
<pb n="KR2k0050_WYG_086-11a"/>
聖徳考行所長<lb/>
　　請取漢中　　　　　　　　　　　法正<lb/>
曹操一舉而降張魯定漢中不因此勢以圖巴蜀而留<lb/>
夏侯淵張郃屯守身遽北還此非其智不逮而力不足<lb/>
也必將内有所偪故耳今䇿淵郃才畧不勝國之將帥<lb/>
舉衆往討則蜀可克克之之日廣農積糓觀釁伺隙上<lb/>
可以傾覆冦敵尊奬王室中可以蠶食雍涼廣拓境土<lb/>
下可以固守要害為持乆之計此蓋天以與我時不可<lb/>
<pb n="KR2k0050_WYG_086-11b"/>
失也<lb/>
　　諫用兵南鄭　　　　　　　　　<hi>魏</hi>劉資<lb/>
昔武皇帝征南鄭取張魯陽平之役危而後濟又自往<lb/>
㧞出夏侯淵軍數言南鄭直為天獄中斜谷道為五百<lb/>
里石穴耳言其深險喜出淵軍之辭也又武皇帝勝於<lb/>
用兵察蜀賊栖於山巖視吳虜竄於江湖皆撓而避之<lb/>
不責將士之力不争一朝之忿誠所謂見勝而戰知難<lb/>
而退也今若進軍就南鄭討亮道既險阻計用精兵又<lb/>
<pb n="KR2k0050_WYG_086-12a"/>
轉運鎮守南方四州遏禦水賊凡用十五六萬人必當<lb/>
復更有所發興天下騷動費力廣大此誠陛下所宜深<lb/>
慮夫守戰之力力役参倍但以今日見兵分命大將據<lb/>
諸要險威足以震懾强冦鎮静疆埸將士虎睡百姓無<lb/>
事數年之間中國日盛吳蜀二虜必自罷斃<lb/>
　　請追贈魏興太守吉挹　　　　　<hi>晉</hi>桓冲<lb/>
故輕車將軍魏興太守吉挹祖朗西臺傾覆隕身守節<lb/>
挹世篤忠孝乃心本朝臣亡兄温昔伐咸陽軍次灞水<lb/>
<pb n="KR2k0050_WYG_086-12b"/>
挹攜將二弟單馬來奔録其此誠仍加擢授自新野太<lb/>
守轉在魏興乆處兵任委以邉戌疆埸歸懐著稱所莅<lb/>
前年狡氐縱逸浮河而下挹孤城獨立衆無一旅外摧<lb/>
凶鋭内固津要虜賊舟船俘馘千計而賊并力攻圍經<lb/>
歴時月會襄陽失守邉情沮喪加衆寡勢殊以至陷沒<lb/>
挹辭氣慷慨志在不辱仗刃推戈期之以隕將吏持手<lb/>
用不即斃遂乃杜口無言絶粒而死挹叅軍史頴近於<lb/>
賊中得還賫挹臨終手疏并具説意状挹之忠志猶在<lb/>
<pb n="KR2k0050_WYG_086-13a"/>
可録若䝉天施垂曲宥之恩則榮加枯朽惠隆泉壤矣<lb/>
　　請西都闗中奏　　　　　　<hi>北周</hi>王思政<lb/>
髙歡之心行路所共知矣洛陽四面受敵非用武之地<lb/>
闗中有崤函之固一人可禦萬夫且士馬精强糧儲委<lb/>
積進可以討除逆命退可以保據闗河宇文夏州糾合<lb/>
同盟願立功效若聞車駕西幸必當奔走奉迎藉天府<lb/>
之資因已成之業一二年間習戰陣勸耕桑修舊京何<lb/>
慮不克<lb/>
<pb n="KR2k0050_WYG_086-13b"/>
　　請車駕還京　　　　　　　　<hi>唐</hi>郭子儀<lb/>
臣聞雍州之地古稱天府左控隴蜀右扼崤函前有終<lb/>
南太華之險後有清渭濁河之固神明之奥王者所都<lb/>
地方數千里帶甲十餘萬兵强士勇雄視八方有利則<lb/>
出攻無利則入守此用武之國非諸夏所同秦漢因之<lb/>
卒成帝業其後或處之而泰去之而亡前史所書不唯<lb/>
一姓及隋氏季末煬帝南遷河雒丘墟兵戈亂起髙祖<lb/>
倡義亦先入闗唯能剪滅姦雄底定區宇以至於太宗<lb/>
<pb n="KR2k0050_WYG_086-14a"/>
髙宗之盛中宗𤣥宗之明多在秦川鮮居東雒間者羯<lb/>
胡搆亂九服分崩河北河南盡從逆命然而先帝仗朔<lb/>
方之衆慶緒奔亡陛下藉西土之師朝義就戮豈惟天<lb/>
道助順抑亦地形使然此陛下所知非臣飾説近因吐<lb/>
蕃凌逼鑾駕東巡蓋以六軍之兵素非精練皆市肆屠<lb/>
沽之人務挂虚名茍備征賦及驅以就戰百無一堪亦<lb/>
有潛輸貨財因以求免又中官掩蔽庶政多荒遂令陛<lb/>
下振蕩不安退居陜服斯蓋闗於委任失所豈可謂秦<lb/>
<pb n="KR2k0050_WYG_086-14b"/>
地非良者哉今道路云云不知信否咸謂陛下已有成<lb/>
命將幸雒都臣熟思其端未見其利夫以東周之地乆<lb/>
陷賊中宫室焚燒十不存一百曹荒廢曾無尺椽中間<lb/>
畿内不滿千户井邑榛棘豺狼所嘷旣乏軍儲又鮮人<lb/>
力東至鄭汴達於徐方北自覃懐徑於相土人烟斷絶<lb/>
千里蕭條將何以奉萬乗之牲餼供百官之次舍矧其<lb/>
土地狹阨纔數百里間東有成臯南有二室險不足恃<lb/>
適為戰塲陛下奈何棄久安之勢從至危之䇿忽社稷<lb/>
<pb n="KR2k0050_WYG_086-15a"/>
之計生天下之心臣雖至愚竊為陛下不取且聖㫖所<lb/>
慮豈不以京畿新遭剽掠田野空虚恐糧食不充國用<lb/>
有闕以臣所見深為不然昔衛文公小國之臣諸侯之<lb/>
主耳遭懿公為狄所滅始廬於漕衣大布之衣冠大帛<lb/>
之冠元年革車三十乗季年三百乗卒能恢復舊業享<lb/>
無疆之休況明明天子恭儉節用茍能黜素餐之吏去<lb/>
冗食之官抑竪刁易牙之權任蘧瑗史鰌之直薄征弛<lb/>
力䘏隠迨鰥委諸相以簡賢任能付老臣以練兵禦侮<lb/>
<pb n="KR2k0050_WYG_086-15b"/>
則黎元自理盜賊自平中興之功旬月可冀卜年之期<lb/>
永永無極矣願時邁順動迴鑾上都再造邦家維新庶<lb/>
政奉宗廟以修薦享謁陵寢以崇孝思臣雖隕絶死無<lb/>
所恨<lb/>
　　鑾駕將還宫闕論發日狀<hi>節</hi>　　　　陸贄<lb/>
褒斜峻阻素號畏途緣側逕於巔巖綴危棧於絶壁或<lb/>
百里之内歴險且千或一程之中涉水數四若遇積雨<lb/>
滯浸羣峯澍流巨石崩奔訇殷相繼深谷瀰漫往來不<lb/>
<pb n="KR2k0050_WYG_086-16a"/>
通悉非功力之所支籌略之所遏斯須之頃跬歩之間<lb/>
倉黄遘殃皆不可測匹夫單騎尚且過防況萬乗時行<lb/>
千官景從而可以蹈不存之險冒無禦之災乎如或磴<lb/>
路潨崩閣道淹圯環衞之儀少闕屬車之馬㣲驚縱有<lb/>
億徒何所為用陛下欲無駭慮其可得乎又或霪滯更<lb/>
深谿澗皆溢逕路旣絶傳送無由連山萬里進退不可<lb/>
一日乏食將如之何陛下欲無軫憂固亦難矣人主舉<lb/>
措宜圖萬全必先事以防危不臨危而求幸幸而獲濟<lb/>
<pb n="KR2k0050_WYG_086-16b"/>
貽愧已深不幸罹災追悔何及孔子曰欲速則不達誠<lb/>
哉是言臣今非敢阻陛下欲速之情但頗以不達為慮<lb/>
耳<lb/>
　　言邉事　　　　　　　　　　　<hi>宋</hi>宋琪<lb/>
臣頃任延州節度判官經渉五年雖未嘗躬造夷落然<lb/>
嘗令蕃落將和斷公事嵗無虚月蕃部之事熟於聽聞<lb/>
大約党項吐蕃風俗相𩔖其帳族有生户熟户接連漢<lb/>
界入州城者謂之熟户居深山僻逺横過冦畧者謂之<lb/>
<pb n="KR2k0050_WYG_086-17a"/>
生户其俗多有世讐不相來往遇有戰鬬則同惡相濟<lb/>
傳箭相率其從如流雖各有鞍甲而無魁首統攝並皆<lb/>
㪚漫山川居常不以為患党項界東自河西銀夏西至<lb/>
靈鹽南距鄜延北連豐會厥土多荒隙是前漢呼韓邪<lb/>
所處河南之地幅員千里從銀夏至青白兩池地惟沙<lb/>
磧俗謂平夏拓㧞蓋蕃姓也自鄜延以北多土山栢林<lb/>
謂之南山野利蓋羌族之號也從延州入平夏有三路<lb/>
一東北自豐林縣葦子驛至延川縣接綏州入夏州界<lb/>
<pb n="KR2k0050_WYG_086-17b"/>
一正北從金明縣入蕃界至蘆闗四五百里方入平夏<lb/>
州南界一西北歴萬安鎮經水安城出洪門至宥州四<lb/>
五百里是夏州西境我師如入夏州之境宜先招致接<lb/>
界熟户使為鄉道其强壮有馬者令去官軍三十五里<lb/>
踏白先行縁此三路土山栢林谿谷相接而復隘陿不<lb/>
得成列躡此鄉道可使步卒多持弓弩搶鋸隨之以二<lb/>
三千人登山偵邏俟見坦途寧静可傳號勾馬遵路而<lb/>
行我皆嚴備保無虞也長興四年夏州李仁福死有男<lb/>
<pb n="KR2k0050_WYG_086-18a"/>
彛超擅稱留後當時詔延州安從進與李彜超換鎮彛<lb/>
超據夏州固不奉詔朝廷命邠州藥彦稠縂兵五萬送<lb/>
從進赴任時頓兵城下議欲攻取軍儲不繼遽命班師<lb/>
而振旅之時不能嚴整失戈棄甲遂為邉人之利臣又<lb/>
聞黨項號為小蕃非是勍敵若得出山布陣止勞一戰<lb/>
便可盪除深入則饋運艱難窮追則窟穴幽隐莫若縁<lb/>
邉州鎮分屯重兵俟其入界侵漁方可隨時掩擊非惟<lb/>
養勇亦足安邉凡烏合之徒勢不能乆利於速鬬以逞<lb/>
<pb n="KR2k0050_WYG_086-18b"/>
兵鋒莫若持重守疆以挫其鋭彼無城守衆乏餱糧威<lb/>
賞不行部族分㪚然後宻令覘其保聚之處預於麟府<lb/>
鄜延寧慶靈武等州約期會兵四面齊進絶其奔走之<lb/>
路合勢撃之可以剪除無噍類矣仍先告語諸軍擊賊<lb/>
所獲生口資畜許為已有彼為利誘則人百其勇也靈<lb/>
武路自通達軍入青岡峽五百里皆蕃部熟户向來使<lb/>
人商旅經由並在部族安泊所求賂遺無幾謂之打當<lb/>
亦如漢界逆旅之家宿食之直也此時大軍或須入其<lb/>
<pb n="KR2k0050_WYG_086-19a"/>
境則鄉道踏白當如夏州之法況彼靈州便是吾土芻<lb/>
粟儲蓄率皆有備緣路五七程不煩供饋止令逐都兵<lb/>
騎褁糧輕齎便可足用諺語所謂磨䥥殺馬刼一時之<lb/>
力也旬浹之餘固無闕乏矣<lb/>
　　攻守方略疏　　　　　　　　　陳執中<lb/>
元昊乗中國乆不用兵竊發西陲以游兵困勁卒甘言<lb/>
悦守臣一旦連犯亭障延安幾至不保此蓋范雍納詭<lb/>
説失於戒嚴劉平輕躁喪其所部上下紛攘逺近震駭<lb/>
<pb n="KR2k0050_WYG_086-19b"/>
自金眀李士彬族破而並邉籬落皆大壊塞門金眀相<lb/>
距二百里宜列修三城城兵千人益募弓箭手冦大至<lb/>
則退保小至則出鬭選閤門祗候以上為塞主都監以<lb/>
諸司使為蘆闗一路都巡檢以兵二千屬之使為三砦<lb/>
之援熟羌居漢地久者委邉臣拊存之反覆者破逐之<lb/>
至於新附黠羌如涇原康奴滅臧大蟲族乆居内地常<lb/>
有叛心不肆剪除恐終為患今軍須之出民已愁歎復<lb/>
欲徧修城池如河北之制及夏須成使神運之猶恐不<lb/>
<pb n="KR2k0050_WYG_086-20a"/>
能民力其堪此乎陜西地險非如河北惟涇州鎮戎軍<lb/>
勢稍平易若不責外守而勞内營非䇿之上也宜先並<lb/>
邉城池其次如延州之鄜同環慶之邠寧不過五七處<lb/>
量為營葺則科率減民力蘓矣今賊勢方張宜静守以<lb/>
驕其志蓄鋭以挫其鋒增土兵以備守禦省騎卒以減<lb/>
轉饟然後徐議盪平改張制度更須主張將臣横議不<lb/>
入則忠臣盡節而捐軀矣<lb/>
　　論西事劄子　　　　　　　　　范仲淹<lb/>
<pb n="KR2k0050_WYG_086-20b"/>
臣聞兵家之事在先觀虛實之勢實則避之虚則攻之<lb/>
今緣邉城塞有五七分之備而闗中之備無三二分若<lb/>
昊賊知我虚實必先脅邉城不出戰則深入乗闗中之<lb/>
虚小城可破大城可圍或東阻潼闗隔兩川貢賦緣邉<lb/>
懦將不能堅守則朝廷不得髙枕矣為今之計莫若且<lb/>
嚴邉城使永乆可守實闗内使無虚可乗西則邠州鳳<lb/>
翔為環慶源渭之聲援北則同州河中府扼鄜延之要<lb/>
害東則陜府華州據黄河潼闗之險中則永興為都㑹<lb/>
<pb n="KR2k0050_WYG_086-21a"/>
之府各須屯兵三二萬人若冦至使邉城清野不與大<lb/>
戰闗中稍實豈敢深入復命五路修攻取之備張其軍<lb/>
聲分彼賊勢使弓馬之勁無所施牛羊之貨無所集三<lb/>
二年間彼自困弱待其衆心離叛自有間隙則行天討<lb/>
此朝廷之上䇿也又聞邉臣多請五路入討臣竊計之<lb/>
恐未可以輕舉也太宗朝以宿將精兵北伐西討艱難<lb/>
嵗月終未收復縁大軍之行糧車甲乗動彌百里敵騎<lb/>
輕捷邀擊前後乗風揚沙一日數出進不可前退不可<lb/>
<pb n="KR2k0050_WYG_086-21b"/>
息水泉不得飲沙漠無所獲此所以無功而有患也况<lb/>
今承平嵗乆中原無宿將精兵一旦興深入之謀擊難<lb/>
制之敵臣謂國之安危未可知也然則漢唐之時能拓<lb/>
疆萬里者蓋當時授任與今不同既委之以兵又與之<lb/>
税賦而不求速效故養猛士延謀客日練月計以待其<lb/>
隙進不俟朝廷之命退不觀有司之責觀便乗勝如李<lb/>
牧之守邉可謂善破敵者惟陛下深計而緩圖之<lb/>
　　乞救濟陜西饑民　　　　　　　　前人<lb/>
<pb n="KR2k0050_WYG_086-22a"/>
臣等竊見陜西永興軍同耀華州陜府等處今夏災旱<lb/>
得雨最晚民間秋稼甚無所望官中倉廩亦無積貯若<lb/>
不作擘畫即百姓大段流移殍亡者衆兼軍食闕絶臨<lb/>
時轉運不及臣等欲乞朝廷速降指揮委本路都轉運<lb/>
使孫沔速相度上件州軍向去救濟饑民及辦給軍食<lb/>
有何次第如難為擘畫即便於黄河内搬輦自京以來<lb/>
斛斗往彼應副仍速行相度沿路如何計綱即不至艱<lb/>
阻事状聞奏候到乞朝廷早賜施行<lb/>
<pb n="KR2k0050_WYG_086-22b"/>
　　請權罷陜西州軍科率　　　　　　包拯<lb/>
一鳯翔府斜谷造船務每年造六百料額船六百隻方<lb/>
木物料等自來分擘與秦隴鳯翔府諸處採買應付慶<lb/>
厯六年七年材料等共三十二萬見欠七萬有零慶厯<lb/>
八年材料等共二十一萬七千有零全欠一斜谷務又<lb/>
打造咸陽陜府橋脚船四十四隻合用材料共三萬一<lb/>
千有零見配買次一修河樁橛共四十五萬一千六百<lb/>
五十二條係七州科買一上京材木共九萬三千一百<lb/>
<pb n="KR2k0050_WYG_086-23a"/>
五條各係大料木植十四州科買一採斫澶州河中府<lb/>
纜索竹一百五十萬三千八百二十竿見差人司竹監<lb/>
斫次一買上供肉羊兎千口係十九州軍一買紫草一<lb/>
萬觔係十州軍一買紅花四千觔係六州軍右具如前<lb/>
臣勘㑹鳯翔府造船場每年額船六百隻其方木料并<lb/>
是本府并隴州量支官錢收買及於秦州採斫所差衙<lb/>
前例各賠錢一二千貫前後人户破蕩家産不少每戸<lb/>
錮身者不下三兩人經年未得了當時准三司牒買修<lb/>
<pb n="KR2k0050_WYG_086-23b"/>
河樁橛四十三萬餘條亦於永興等七州軍配買比之<lb/>
常嵗多兩倍已上并河中府澶州要纜索竹一百五十<lb/>
萬竿見差人司竹監斫次今又准三司牒採買上件材<lb/>
木九萬三千條有零亦是分配永興等十四州收買縁<lb/>
並係大料木植只是秦州出産又聞深入畨界採斫至<lb/>
難其餘不産州軍須至差衙前分買况陜西州軍一年<lb/>
之内三五次各是大段科配兼又錢法改更之後民間<lb/>
即目大段不易若稍不行寛恤則疲困之民無保全之<lb/>
<pb n="KR2k0050_WYG_086-24a"/>
望雖詳省中書劄子住九年十年科買又只聞説肉羊<lb/>
紫草紅花之𩔖並是小可物色亦易為應付所有逐年<lb/>
買造船場材木物料及樁橛等最為大害乞賜詳酌指<lb/>
揮權與蠲免<lb/>
　　請罷同州韓城冶户　　　　　　　前人<lb/>
臣近聞同州韓城縣鐵冶務自來定占七百餘户内二<lb/>
百餘户厚有物力此見充里正人户並各髙强只以冶<lb/>
户為名經今五十餘年影占州縣諸般差役其冶户内<lb/>
<pb n="KR2k0050_WYG_086-24b"/>
係第一等者每户逐年共給冶務諸般所出錢不過三<lb/>
貫文外更别無所費況官中所得鐵貨只及十餘萬觔<lb/>
仍官支買炭并工匠錢三百餘貫更差専監使臣一員<lb/>
兼體問得本縣人户以冶務全占却上等力役及致下<lb/>
等人户差役頻併供應不前若將上件鐵數據等第均<lb/>
在本縣人户上每約納官鐵嵗不過十觔至二三十觔<lb/>
況本處見賣每觔價錢二十四五文每户嵗納官鐵約<lb/>
費三五百文雖自來官禁烹煉彼中私賣甚多令百姓<lb/>
<pb n="KR2k0050_WYG_086-25a"/>
取便烹煉必然鐵價轉下兼令赴本縣送納於民至便<lb/>
又減省得監官一員只令本縣令佐専管給納仍得二<lb/>
百餘户兼充重難役次頗甚均濟臣在任日方欲行遣<lb/>
屬以移任欲乞下本路轉運司選差清幹官員往彼相<lb/>
度施行<lb/>
　　論夏人納鹽易茶　　　　　　　　前人<lb/>
臣伏見西虜再遣楊守素詣闕請命而朝㫖方議納其<lb/>
誠欵此亦安民禦邉之長䇿也風聞道路云元昊欲嵗<lb/>
<pb n="KR2k0050_WYG_086-25b"/>
納青鹽貿易茶貨然未審虚實縁元昊數州之地財用<lb/>
所出並仰給於青鹽自用兵以來沿邉嚴行禁約者乃<lb/>
困賊之一計爾今若許以嵗進數萬石必恐禁法漸弛<lb/>
奸謀益熾不惟侵奪解鹽課利亦慮浸成大敝闗防或<lb/>
未能制若稍行捉捕則棄前恩結後怨此亦必然之勢<lb/>
也議者復欲令運於闗東支用或許客人禆販則又不<lb/>
免配率車乘轉成騷擾固朝廷所宜慎重此舉如不獲<lb/>
已則不若於前来許賜帛繒茶貨數量與增加亦可以<lb/>
<pb n="KR2k0050_WYG_086-26a"/>
弭亡厭之求兼此劇賊猖狂難保沿邊塞栅備禦之具<lb/>
亦不可少懈<lb/>
　　論麟州事宜劄子　　　　　　　歐陽修<lb/>
臣昨奉聖㫖至河東與明鎬商量麟州事緣臣未到間<lb/>
鎬已先有奏議尋再凖樞宻院劄子備錄鎬等所奏令<lb/>
臣更切同共從長相度臣遂親至河外相度利害與明<lb/>
鎬等再行商議乞那減兵馬人數可以粗減兵費已具<lb/>
連署奏聞此外臣别有短見合盡條陳其利害措置之<lb/>
<pb n="KR2k0050_WYG_086-26b"/>
説列為四議如後　一曰辨衆説臣竊詳前後臣僚起<lb/>
請其説有四或欲廢為寨名或欲移近河次或欲抽兵<lb/>
馬以減省饋運或欲添城堡以招輯蕃漢然廢為寨而<lb/>
不能減兵則不若不廢茍能減兵而省費則何害為州<lb/>
其城堡堅完地形髙峻乃是天設之險可守而不可攻<lb/>
其至黄河與府州各纔百餘里若徙之河次不過移得<lb/>
五七十里之近而棄易守難攻之天險以此而言移廢<lb/>
二説未見其可至如抽減兵馬誠是邉議之一端然兵<lb/>
<pb n="KR2k0050_WYG_086-27a"/>
冗不獨麟州大弊乃在五寨若只減麟州而不減五寨<lb/>
與不減同凡招輯蕃漢之民最為實邉之本然非朝廷<lb/>
一時可自為必須委付邉臣許其乆任漸推恩信不限<lb/>
嵗年使得失不繫於朝廷之急而營緝如其家事之専<lb/>
方可收其逺效非二年一替之吏所能為也臣謂減兵<lb/>
添堡之説近之而未得其要　二曰較存廢今河外之<lb/>
兵除分休外尚及二萬大抵盡河東二十州軍以贍二<lb/>
州五寨為河外數百邉户而竭數百萬民財賊雖不來<lb/>
<pb n="KR2k0050_WYG_086-27b"/>
吾已自困使賊得不戰疲人之䇿而我有殘民斂怨之<lb/>
勞以此而思則似可廢然未知可存之利今二州五寨<lb/>
雖云空守無人之境然賊亦未敢據吾地是尚能斥賊<lb/>
於二三百里外若麟州一議移廢則五寨勢亦難存兀<lb/>
爾府州便為孤壘而自守不暇是賊可以入據我城堡<lb/>
耕牧我土田夾河對岸為其巢穴今賊在數百里外沿<lb/>
河尚費於防秋若使夾岸相望則泛舟踐氷終嵗常憂<lb/>
冦至沿河内郡盡為邉戍以此而慮則不可不存然須<lb/>
<pb n="KR2k0050_WYG_086-28a"/>
得存之之術　三曰減寨卒臣勘㑹慶厯三年一年用<lb/>
度麟州用糧七萬餘石草二十一萬餘束五寨用糧一<lb/>
十四萬餘石草四十餘萬束其費倍於麟州於一百二<lb/>
十五里之地列此五寨除分兵歇泊外尚有七千五百<lb/>
人别用二千五百人負糧又有并忻等十州軍百姓輸<lb/>
納外及商旅入中往來其冗長勞費不可勝言逐寨不<lb/>
過三五十騎巡綽伏路其餘坐無所為蓋初建五寨之<lb/>
時本不如此寨兵各有定數建寧置一千五百人其餘<lb/>
<pb n="KR2k0050_WYG_086-28b"/>
四寨各止三百至五百今之冗數并是後來增添臣謂<lb/>
今事冝稍緩不比建寨之初然且約舊數尚不至冗費<lb/>
臣請只於建寧留一千人置一都巡檢其鎮川中堠百<lb/>
勝三寨各留五百其餘寨兵所減者屯於清寨堡以一<lb/>
都廵檢領之縁此堡最在近東隔河便是保徳軍屯兵<lb/>
可以就保徳軍請糧則不煩輸運過河供饋若平日路<lb/>
人宿食諸寨五百之卒巡綽有餘或些小賊馬則建寧<lb/>
之兵可以禦捍若賊數稍多則清寨之兵不失應援蓋<lb/>
<pb n="KR2k0050_WYG_086-29a"/>
都不去百里之内非是減兵但那移就食而已如此則<lb/>
河外省費民力可紓　四曰委土豪今議麟州者存之<lb/>
則困河東棄之則失河外若欲兩全而不失莫若擇一<lb/>
土豪委之自守麟州堅險與兵二千其守足矣况所謂<lb/>
土豪者乃其材勇獨出一方威名既著敵所畏服又能<lb/>
諳敵情偽凡於戰守不至乖謀若委以一州則自視州<lb/>
如家繫已休戚其戰自勇其守自堅又其既是土人與<lb/>
其風俗情接人頼其勇亦喜附之則蕃漢之民可使漸<lb/>
<pb n="KR2k0050_WYG_086-29b"/>
自招集是外能捍賊而戰守内可輯民以實邉省費減<lb/>
兵無所不便比於命吏而往凡事仰給於朝廷利害百<lb/>
倍也必用土豪非王吉不可吉見在建寧寨蕃漢依吉<lb/>
而耕於寨側者已三百家其材勇則素已知名况其官<lb/>
序自可知州一二年間視其後効茍能善守則可世任<lb/>
之使長為捍邉之守右臣所陳乃是大計伏望聖慈特<lb/>
賜裁擇若可以施行則紓民減費之事容臣續具條列<lb/>
取進止<lb/>
<pb n="KR2k0050_WYG_086-30a"/>
　　通進司上皇帝書<hi>節</hi>　　　　　　　前人<lb/>
臣聞今為西計者皆患漕運之不通臣以為但未求之<lb/>
耳今京師在汴漕運不西而人之習見者遂以為不能<lb/>
西不知秦漢隋唐其都在雍則天下之物皆可致之西<lb/>
也山川地形非有變易於古其路皆在昔人可行今人<lb/>
胡為而不可漢初嵗漕山東粟數十萬石是時運路未<lb/>
修其漕尚少其後武帝益修渭渠至漕百餘萬石隋文<lb/>
帝時沿水為倉轉相運置而闗東汾晉之粟皆至渭南<lb/>
<pb n="KR2k0050_WYG_086-30b"/>
運物最多其遺倉之迹往往皆在然皆尚有三門之險<lb/>
自唐裴耀卿又尋隋迹於三門東西置倉開山十八里<lb/>
爲陸運以避其險卒泝河而入渭當時嵗運不減二三<lb/>
百萬石其後劉晏遵耀卿之路悉漕江淮之米以實闗<lb/>
西後世言能經財利而善漕運者耀卿與晏為首今江<lb/>
淮之米嵗入於汴者六百萬石誠能分給闗西得一二<lb/>
百萬石足矣今兵之食汴漕者出戍甚衆有司不惜百<lb/>
萬之粟分而及之其患者三門阻其中爾今宜浚治汴<lb/>
<pb n="KR2k0050_WYG_086-31a"/>
渠使嵗運不阻然後按求耀卿之迹不憚十許里陸運<lb/>
之勞則河漕通而物可致且紓闗西之困使古無法今<lb/>
有可爲尚當為之况昔人行之而未逺今人行之而豈<lb/>
難哉耀卿與宴初理漕時其得尚少至其末年所入十<lb/>
倍是可久行之法明矣此水運之利也臣聞漢髙祖之<lb/>
入秦不由東闗而道南陽過酈析而入武闗曹操等起<lb/>
兵誅董卓亦欲自南陽道丹析而入長安是時張濟又<lb/>
自長安出武闗奔南陽則自古用兵往來之徑也臣嘗<lb/>
<pb n="KR2k0050_WYG_086-31b"/>
至南陽問其遺老云自鄧西北至永興六七百里今小<lb/>
商賈往往行之初漢髙入闗其兵十萬夫能容十萬兵<lb/>
之路宜不甚狹而險也但自洛陽為都行者皆趨東闗<lb/>
其路久而遂廢今能按求而通之則武昌漢陽郢復襄<lb/>
陽梁洋金商均房光化沿漢之地十一二州之物皆可<lb/>
漕而頓之南陽自南陽為輕車人輦而逓之募置逓兵<lb/>
為十五六舖則十餘州之物日日入闗而不絶沿漢之<lb/>
地山多美木近漢之民仰足而有餘以造舟車甚不難<lb/>
<pb n="KR2k0050_WYG_086-32a"/>
也前日陛下深恤有司之勤内賜禁錢數十萬以供西<lb/>
用而道路艱逺輦運逾年不能畢至至於運装輸送多<lb/>
苦秋霖邊州已寒冬服尚滯於路其艱如此夫使州縣<lb/>
綱吏逺輸京師轉冒艱滯然後得西豈若較南陽之旁<lb/>
郡度其道里入於武闗與至京師逺近等者與其尤近<lb/>
者皆使直輸於闗西京師之用有不足則以禁帑出賜<lb/>
有司者代而充用其迂曲簡直利害較然矣此陸運之<lb/>
利也<lb/>
<pb n="KR2k0050_WYG_086-32b"/>
　　論復置豐州劄子　　　　　　　司馬光<lb/>
臣等伏見國家復置豐州故城仍差人知州此誠河西<lb/>
險要之地修之甚便然其地勢孤絶外迫冦境曏者王<lb/>
氏知州之時所部蕃族甚衆有永安來逺保寧三寨皆<lb/>
以蕃族守之慶厯初拓䟦元昊攻陷州城州民及三寨<lb/>
蕃族盡為所虜掃地無遺今州城之中但有丘墟瓦礫<lb/>
環城數十里皆草莽林麓而已若建以為州則須復設<lb/>
外寨備置官吏廣屯兵馬多積芻糧皆應調發内地之<lb/>
<pb n="KR2k0050_WYG_086-33a"/>
民以奉之勞費甚大此所謂徇虚名而受實弊也頃年<lb/>
朝廷欲修豐州城河東經畧司嫌其單外迺於其南數<lb/>
十里築永寧堡其地窪下居兩山間疏惡難守令既修<lb/>
豐州則永寧堡深在腹内無所復用臣等以為不若遷<lb/>
永寧堡於豐州故城其兵馬芻糧不須増益但擇使臣<lb/>
有材畧者使守之不必假以知州之名仍召募蕃漢之<lb/>
民使墾闢近城之田俟民物繁庶皆如其舊然後升以<lb/>
為州亦未晚也取進止<lb/>
<pb n="KR2k0050_WYG_086-33b"/>
　　言陳述古劄子<hi>治平二年正月</hi>　　　　　　前人<lb/>
臣竊聞陜西都轉運使陳述古昨因巡邊妄奏稱邉鄙<lb/>
寧静不足為慮後因權涇原路經畧司事聞副總管劉<lb/>
几稱西人㸃集將謀入冦請出兵防禦述古恐與前奏<lb/>
相違因此怒几奏稱不協軍情張皇生事擅移几知鳯<lb/>
翔府數日之間西人果大舉犯邉殺掠弓箭手及熟户<lb/>
蕃部述古亦不即時發兵救援致陷没數千戸近者雖<lb/>
知朝廷已差臺官勘述古罪状然竊聞所坐止於擅移<lb/>
<pb n="KR2k0050_WYG_086-34a"/>
劉几及奏状有不實之處若以文吏議之罪不至重若<lb/>
以國計言之為害實深何則國家承平日久人不習戰<lb/>
雖屯戍之兵亦臨敵難用唯弓箭手及熟户蕃部皆生<lb/>
長邉陲習山川道路知西人情偽材氣勇悍不懼戰鬬<lb/>
從來國家頼之以為藩蔽今述古知西人欲來侵擾而<lb/>
自避飜覆之辜順成欺罔之謀抑遏將官不許救䕶遂<lb/>
以數千户生民委於虎口使父子流離骨肉塗炭豈惟<lb/>
已陷没者深可哀痛臣恐自今以後諸路弓箭手皆不<lb/>
<pb n="KR2k0050_WYG_086-34b"/>
敢於極邉居止熟户蕃部皆有叛國從賊之心以此觀<lb/>
之其害豈小哉况述古出於門䕃材氣庸鄙自歴官以<lb/>
來所至之處縱恣胷臆殘虐吏民不顧憲典輕侮王命<lb/>
驕暴狠狡天下共知屢㑹坐事黜降旋復收用叨竊名<lb/>
位一朝至此誠過其分量故天奪之魄舉措乖謬駭人<lb/>
視聼陷敗民命挫辱國威内外之人無不憤疾臣聞舜<lb/>
誅四凶而天下服如述古平生所為亦可以謂之凶人<lb/>
矣陛下縱不欲明加斧鉞以謝邊民亦當投之荒裔以<lb/>
<pb n="KR2k0050_WYG_086-35a"/>
禦魑魅庶使封疆之臣少加警懼取進止<lb/>
　　乞罷刺陜西義勇第四劄子　　　　前人<lb/>
臣近日已三次上言乞罷刺陜西義勇事未䝉朝廷采<lb/>
納臣欲止而不言則不忍坐視一路之民横受困苦而<lb/>
自圖一身之安又恐遷延日乆則無及於事是以不敢<lb/>
避斧鉞之誅繼上封奏為陛下極陳其害臣比日以來<lb/>
熟思此事誠於民有世世之害於國無分毫之利何謂<lb/>
於民有世世之害臣竊見河北陜西河東自景祐以前<lb/>
<pb n="KR2k0050_WYG_086-35b"/>
本無義勇凡州縣諸般色役並是上等有物力戸人支<lb/>
當其鄉村下等人户除二税之外更無大段差徭自非<lb/>
大饑之嵗則温衣飽食父子兄弟熙熙相樂自寳元慶<lb/>
㦄之間朝廷因趙元昊叛亂契丹壓境遂於三路鄉村<lb/>
人戸之中不問貧富等第但有三丁之家即揀一丁充<lb/>
鄉弓手及强壮其時西邊事宜尤急尋将陜西一路鄉<lb/>
弓手盡刺面充保捷指揮正軍其河北河東事宜稍緩<lb/>
遂只將鄉弓手及强壯刺手背充義勇自此三路之人<lb/>
<pb n="KR2k0050_WYG_086-36a"/>
始騷然愁苦矣其河北河東之民比於陜西雖免離家<lb/>
去鄉戍邉死敵之患然一刺手背之後則終身拘綴或<lb/>
欲逺出幹事糴賤販貴或遇水旱凶荒欲分房逐熟或<lb/>
典賣田産欲浮遊作客皆慮官中非時㸃集不敢東西<lb/>
又當差㸃之際州縣之吏寧無乞覔教閲之時人員教<lb/>
頭寧無斂掠是於常時色役之外添此一種科徭也若<lb/>
果如議者之言無害於民則民皆樂從官中何必更刺<lb/>
其手背以防逃竄乎以此觀之義勇為害於兩路之民<lb/>
<pb n="KR2k0050_WYG_086-36b"/>
已可知矣况陜西於慶厯年中民家已各喪一丁刺充<lb/>
保㨗流落不歸今又取其次丁刺充義勇不亦甚乎朝<lb/>
廷近年分命朝臣徧往諸路減省諸般色役至於弓手<lb/>
壮兵解子驛子之𩔖州縣所不可闕者亦皆減放謂之<lb/>
寛恤民力今乃無故一旦刺一路之民十有餘萬以為<lb/>
義勇何朝廷愛之於前而忍之於後憫之於小而忘之於<lb/>
大乎且今日既籍之後則州縣義勇皆有常數每有迯<lb/>
亡病死州縣必隨而補之則義勇之身既羈縻以至老<lb/>
<pb n="KR2k0050_WYG_086-37a"/>
死而子孫若有進丁又不免刺為義勇是使陜西之民<lb/>
子子孫孫常有三分之一為兵也臣故曰於民有世世<lb/>
之害也何謂於國無分毫之利太祖太宗之時未有義<lb/>
勇至於正軍亦不及今日十分之一然而太祖取荆湖<lb/>
平西川下廣南克江南太宗取兩浙克河東一統天下<lb/>
若振槁拾遺此豈義勇之力也哉蓋由民政修治軍令<lb/>
嚴肅將帥得人士卒精練故也康定慶厯之間趙元昊<lb/>
負累朝厚恩無故逆命侮慢不恭侵犯邉境朝廷竭天<lb/>
<pb n="KR2k0050_WYG_086-37b"/>
下之力以奉邊鄙劉平任福葛懐敏之師相繼覆没士<lb/>
卒死者動以萬數正軍不足益以鄉兵外府不足繼以<lb/>
内帑民力困極財物殫盡終不能出一旅之衆涉甌脱<lb/>
之地以討其罪而不免含垢忍恥假以寵名誘以重賂<lb/>
僅得無事當是之時三路新置鄉兵共數十萬何嘗得<lb/>
一人之力乎以此觀之義勇無用亦可知矣賈誼有言<lb/>
曰前車覆後車戒康定慶厯禦戎之䇿國家當永以為<lb/>
戒今乃一一檢當時體例而行之是後車又將覆也有<lb/>
<pb n="KR2k0050_WYG_086-38a"/>
難臣者必曰古之兵皆出民間豈民兵可用於古而不<lb/>
可用於今乎臣則對曰三代之時用井田之法以出士<lb/>
卒車馬居則為比閭族黨州鄉行則為伍兩卒旅師軍<lb/>
為之長者皆鄉大夫也唐初府兵各有營府不屬州縣<lb/>
有將軍郎將折衝果毅以相統攝是以令下之日數萬<lb/>
之衆可以立具無敢迯亡避匿者以其綱紀素備故也<lb/>
今鄉兵則不然雖有軍員節級之名皆其鄉黨族姻平<lb/>
居相與拍肩把袂飲博鬬毆之人非如正軍有階級上<lb/>
<pb n="KR2k0050_WYG_086-38b"/>
下之嚴也若安寧無事之時州縣聚集教閲則亦有行<lb/>
陣旗鼓闗弓彍弩坐作呌噪真如可以戰敵者彼若聞<lb/>
胡冦大入邊兵已敗邊城不守胡騎殺掠蹂踐巻地而<lb/>
來則莫不迎望風聲奔波迸㪚其軍員節級將鳥伏䑕<lb/>
竄自救之不暇豈有一人能為縣官率士卒而待冦乎<lb/>
以臣觀之此正如兒戯而已安有為國家計驚騷一路<lb/>
之民使之破家失業而為兒戯之事乎臣故曰於國無<lb/>
分毫之利也凡此利害之明有如白黑伏望陛下不以<lb/>
<pb n="KR2k0050_WYG_086-39a"/>
臣愚賤而忽其言少留聼察其刺陜西義勇事早賜寢<lb/>
罷則一方幸甚取進止<lb/>
　　諫征西疏<hi>熙寧四年正月</hi>　　　　　　　　前人<lb/>
臣以不材誤承朝廷委用待罪長安兼領一路十州兵<lb/>
民大柄朝辭之日伏䝉陛下面諭凡邊防事機及朝廷<lb/>
得失有所聞見令一一奏聞臣受命以來且愧且懼所<lb/>
愧者聖恩深厚責任至重所懼者智識淺短無以堪稱<lb/>
夙夜疚心不敢寧居臣自入境以來見流移之民道路<lb/>
<pb n="KR2k0050_WYG_086-39b"/>
相望詢訪閭里皆云今夏大旱禾苗枯瘁河渭以北絶<lb/>
無所收獨南山下稍有所存而入秋霖雨經月不霽禾<lb/>
雖有穗往往無實雖有實往往無米雖有米率皆細黒<lb/>
一斗之粟舂簸之後不過得米三四升糓價踊貴民間<lb/>
累年困於科調素無積蓄不能相贍以此須至分房減<lb/>
口就食西京襄鄧商虢等州或傭賃客作或燒炭採薪<lb/>
或乞匄剽竊以度朝夕當此之際國家惟宜鎮之以静<lb/>
省息諸事減節用度則租税自輕徭役自少逋負自寛<lb/>
<pb n="KR2k0050_WYG_086-40a"/>
科率自止四患既除民力自足民財自饒閭里自安流<lb/>
亡自還固不待陛下憂勤於上宰相劬勞於下然後人<lb/>
人得其所也茍或不然國家雖欲輕租税寛逋負其所<lb/>
費之財何由可得雖欲少徭役止科率其所營之事何<lb/>
由可成四患不除雖日下恩澤之詔民猶不免於流移<lb/>
轉死也蓋欲止沸者莫若絶薪欲安民者莫若省事此<lb/>
目前之騐非難知也臣到官以來伏見朝廷及宣撫等<lb/>
司指揮分義勇作四畨欲令以次於縁邉戍守選諸軍<lb/>
<pb n="KR2k0050_WYG_086-40b"/>
驍鋭及募閭里惡少以為竒兵造乾糧皺飯布囊力車<lb/>
以備餽運悉取嵗賜秉常之物㪚給縁邉諸路又竭内<lb/>
地府庫甲兵財物以助之且以永興一路言之所發人<lb/>
馬甲八千副錢九萬貫銀二萬三千兩銀盌六千枚其<lb/>
餘細瑣之物不可勝數動皆迫以軍期上下相驅急於<lb/>
星火官吏狼狽下民驚疑皆云國家將以今春大舉六<lb/>
師長驅深入以討秉常之罪臣以疎賤不得預聞廟堂<lb/>
之議未知兹事為虚為實昨者親承徳音以方今邉計<lb/>
<pb n="KR2k0050_WYG_086-41a"/>
唯宜謹嚴守備俟其入冦則堅壁清野使之來無所得<lb/>
兵疲食盡可以坐收其弊臣退而思念聖謀髙逺深得<lb/>
王者御戎狄之道實天下之福及到闗中乃見凡百處<lb/>
置皆為出征調度臣不知有司在外不諭聖意以致有<lb/>
此張皇將陛下黙運神算不令愚賤之臣得聞其實也<lb/>
臣不勝惶恐晝則忘食夜則廢寢心寒股慄竊為陛下<lb/>
危之夫兵者凶器聖人不得已而用之自古以來國家<lb/>
富彊將良卒精因人主好戰不已以致危亂者多矣况<lb/>
<pb n="KR2k0050_WYG_086-41b"/>
今公私困竭將愚卒懦乃欲驅之塞外以捕狡悍之虜<lb/>
其無功必矣豈惟無功兼後患甚多不可盡言也若朝<lb/>
廷初無出征之意則何為坐散府庫之財疲生民之力<lb/>
訖無分毫之事萬一將來虜騎入冦府庫已竭民力已<lb/>
困將何以禦之臣先任御史中丞日朝廷將興綏州之<lb/>
役臣㑹上言國家先當舉百職修庶政安百姓實倉庫<lb/>
選將帥立軍法練士卒精器械八事皆備然後可以征<lb/>
伐四夷今此八事未有一者勝於曩時而况闗中饑饉<lb/>
<pb n="KR2k0050_WYG_086-42a"/>
十室九空為盜賊者紛紛已多縣官倉庫之積所餘無<lb/>
幾乃欲輕動大衆横挑猛敵此臣之所大懼也或者又<lb/>
云國家未討秉常先欲試兵誅一小族若果如此猶為<lb/>
不可何則今者竭闗中之財力大興師衆乃捨有罪之<lb/>
彊冦誅無辜之小種勝之不武不勝為笑將無以復號<lb/>
令戎狄矣此二䇿者皆為不可伏望陛下深鑒安危之<lb/>
機消之於未萌救之於未形速下明詔撫諭闗中之民<lb/>
以朝廷不為出征之計其義勇更不分番於縁邊戍守<lb/>
<pb n="KR2k0050_WYG_086-42b"/>
亦不選募竒兵凡諸調發為餽運之計者悉令停罷愛<lb/>
惜内地倉庫之儲以備春深調救饑窮之人如此豈惟<lb/>
生民之幸亦社稷之福也<lb/>
　　條列陜西利害疏<hi>九條選四</hi>　　　　　范純仁<lb/>
臣前次上殿親奉徳音以臣曾任陜西令臣具陜西利<lb/>
害聞奏臣才識淺拙慚無長䇿上禆聖猷謹具管見條<lb/>
列如左一陜西有沙苑等處監牧草地七八千頃自來<lb/>
養馬别無增息虚占良田今來陜西四塞之地不通漕<lb/>
<pb n="KR2k0050_WYG_086-43a"/>
運若得彼中自出榖食則屯聚大兵易為供贍今乞罷<lb/>
陜西監收將上件地開為營田募民耕種一頃嵗收公<lb/>
私無慮二百石則嵗可得一百五十餘萬石以助闗右<lb/>
兵民之食為利不細其所得芻穉自可秣馬以助軍計<lb/>
一方今陜西苦於城寨太多及冗兵冗官為害又朝廷<lb/>
時有試中武藝等人並與班行殿侍送沿邉指使城寨<lb/>
多則分却兵糧冗官多則坐耗邊用及班行等各懼替<lb/>
歸本班難得差遣故人人皆思僥倖以為身謀交搆邊<lb/>
<pb n="KR2k0050_WYG_086-43b"/>
事無所不至今乞將閑慢城寨冗官冗兵檢㑹臣前來<lb/>
劄子委帥臣監司減省其試中武藝等人即乞且送陜<lb/>
西内地易得糧草處差使緩急旋行勾抽不惟惜得軍<lb/>
儲兼免妄生邉事一解鹽之法是為邉備根本近因法<lb/>
壊朝廷雖曾遣張靖體量亦不能深究利病朝廷以未<lb/>
見弊源重於更制臣恐三二年間糧草亦更虧少今乞<lb/>
檢㑹臣前來劄子令轉運司通管公共講求長乆之法<lb/>
庶幾范祥時糧草之數漸可復補一邊人好食西界青<lb/>
<pb n="KR2k0050_WYG_086-44a"/>
鹽雖嚴禁所不能止販者多是邊上强人事敗悉遭逺<lb/>
配邊上强人漸少甚非中國之利今乞於沿邊置𣙜塲<lb/>
以茶并雜貨博易青鹽盡收入官與解鹽同賣仍通入<lb/>
解鹽課額其合用茶乞自朝廷賜與其他雜貨即令解<lb/>
鹽司管認如此則不惟省刑愛人亦可以固戎心息邊<lb/>
患<lb/>
　　乞追贈張載疏　　　　　　　　　張舜民<lb/>
臣伏視鳯翔府横渠鎮居住故崇文院校書張載學際<lb/>
<pb n="KR2k0050_WYG_086-44b"/>
天人誠動金石義之所在白刅可蹈心有不厭萬鍾何<lb/>
加口如不能言體若不勝衣議論感激凜如秋霜雖萬<lb/>
軍之將不足言其勇也平居與人言退然若不知讀書<lb/>
者坐而講貫剖判是非談辨如流雖滔滔江漢不足方<lb/>
其廣也著書萬言名為正䝉隂陽變化之端仁義道徳<lb/>
之理死生性命之分治亂國家之經罔不究通方之前人<lb/>
其孟軻揚雄之流乎如荀况輩不足望於載也闗中學<lb/>
者靡然就之謂之横渠先生一登其門言行皆知孝悌<lb/>
<pb n="KR2k0050_WYG_086-45a"/>
仁義有如夙成雖去載千里之逺十年之久不敢一蹈<lb/>
非義常若載之臨其前後左右也自此西土學者灑然<lb/>
知先聖賢之學乃知鄉者誦説之富組繡之文特小道<lb/>
爾在熙寧中累薦朝廷召至闕下授以崇文院校書未<lb/>
幾以疾辭歸熙寧末年再至闕下神宗方將任用使行<lb/>
其所言其疾再作謁告西歸死於道路當時議者以謂<lb/>
載身逢明天子縁飾禮文修明治具之時再至朝廷竟<lb/>
不能伸其一言以終此載之短薄則不幸也有士如此<lb/>
<pb n="KR2k0050_WYG_086-45b"/>
當年不能興舉舉於老疾垂死之時治國者亦不得無<lb/>
慊然於心也載之死於今十有五年中外臣僚猶録其<lb/>
平生以言於朝廷者畧以十數或乞賜田或録其子或<lb/>
乞降諡然天聽髙邈未䝉響答今載止有一妻一子衣<lb/>
食不足寄託親友日來月往人情憒煩饑寒之憂其勢<lb/>
甚迫若不上告朝廷何所赴愬且君子平日修身謹行<lb/>
固不為其身之與子孫也朝廷褒賢録善豈特為其賢<lb/>
者之後乎如孟軻荀卿揚雄於今千有餘年學者徒能<lb/>
<pb n="KR2k0050_WYG_086-46a"/>
讀誦其書而已至於禮貎寂寥孰肯來括本朝一旦列<lb/>
之封爵血食廟堂使後世觀之賢於孟軻荀卿揚雄乎<lb/>
賢於本朝乎故知臣今日之言非為載也伏乞朝廷檢<lb/>
㑹累次臣僚奏陳於録子賜田追諡三者之間凡可以<lb/>
厚載者舉一而足庶使褒賢之典獨見於本朝為善之<lb/>
風不墜於今日<lb/>
　　乞選親賢為京兆牧　　　　　　　唐重<lb/>
闗中百二之勢控制陜西六路捍蔽川陜四路今蒲解<lb/>
<pb n="KR2k0050_WYG_086-46b"/>
失守與敵為隣闗中固則可保秦蜀十路無虞縁逐路<lb/>
帥守監司各有占䕶不相通融昨范致虚㑹合勤王之<lb/>
師非不竭力而將帥各自為謀不聼節制乞選宗親賢<lb/>
明者充京兆牧或置元帥府令總管秦蜀十道兵馬以<lb/>
便宜從事應帥守監司並聼節制緩急則合諸道之兵<lb/>
以衞社稷不惟可以禦敵亦可以救郡縣瓦解之失矣<lb/>
　　請復把胡魯陜西行省　　<hi>金</hi>爪爾佳徳新<lb/>
臣伏見知河中府把胡魯廉直忠孝公家之利知無不<lb/>
<pb n="KR2k0050_WYG_086-47a"/>
為實朝廷之良臣也去嵗兵入延安胡魯遣將調兵城<lb/>
賴以完不為無功今哈達敏珠爾各授世封而胡魯改知<lb/>
河中府竊謂方今用人之時使謀畧之臣不獲展力緩<lb/>
急或失事機誠宜復行省之任使與承裔共守京兆令<lb/>
合達買住捍禦延安以藩衞河南則内外安矣<lb/>
　　論鹽法　　　　　　　　　　　<hi>元</hi>特穆爾<lb/>
近䝉委巡歴奉元東道至元元年各州縣戸口額辦鹽<lb/>
課其陜西運司官不思轉運之方每年豫期差人分道<lb/>
<pb n="KR2k0050_WYG_086-47b"/>
齎引遍㪚州縣甫及旬月杖限追鈔不問民之無有竊<lb/>
照諸處運司之例皆運官召商發賣惟陜西等處鹽司<lb/>
近年散於民户且如陜西行省食鹽之户該辦課二十<lb/>
萬三千一百六十四錠有餘於内鞏昌延安等處認定<lb/>
課鈔一萬六千二百七十一錠慶陽環州鳯翔興元等<lb/>
處嵗辦課一萬七千九百八十五錠其餘課鈔先因闗<lb/>
陜旱饑民多流亡准中書省咨至順三年鹽課十分為<lb/>
率減免四分於今三載尚有逋負蓋因戸口凋殘十亡<lb/>
<pb n="KR2k0050_WYG_086-48a"/>
八九縱或有復業者家産已空邇来嵗頗豐收而物價<lb/>
甚賤得鈔為艱本司官皆勒有司徵辦無分髙下一槩<lb/>
給散少者不下二三引毎引收價銀三錠富家無以應<lb/>
辦貧民安能措畫糶終嵗之糧不酧一引之價緩則輸<lb/>
息而借貸急則典鬻妻子縱引目到手力窘不能自運<lb/>
止從各處鹽商勒價收買舊債未償新引又至民力有<lb/>
限官賦無窮又寧夏所産韋紅鹽池不辦課程除鞏昌<lb/>
等處循例認納乾課從便食用外其池隣接陜西環州<lb/>
<pb n="KR2k0050_WYG_086-48b"/>
百餘里紅鹽味甘而價賤解鹽味苦而價貴百姓私相<lb/>
販易不可禁約以此參詳河東鹽池除撈鹽戸口食鹽<lb/>
外辦課引數今後宜從運官設法募商興販但遇行鹽<lb/>
之數諸人毋得侵擾韋紅鹽法運司毎嵗分輸官吏監<lb/>
視聼民採取立法抽分依例發賣毎引收價鈔三錠自<lb/>
黄河以西從民食用通辦運司元額課鈔因而夾帶至<lb/>
黄河東南者同私鹽法罪之陜西興販解鹽者不禁如<lb/>
此庶望官民兩便而課亦無虧矣<lb/>
<pb n="KR2k0050_WYG_086-49a"/>
　　請陜西兼食韋紅鹽疏　　　　　　胡通<lb/>
陜西百姓許食解鹽近脱荒歉流移漸復正宜安輯而<lb/>
鹽吏不察民瘼止以恢辦為名不論貧富散引收課或<lb/>
納錢入官動經嵗月猶未得鹽蓋因地逺脚力艱澁今<lb/>
後若因大河以東之民分定課程買食解鹽其以西之民<lb/>
計口攤課任食韋紅之鹽則官不被擾民無蕩産之禍<lb/>
矣且解鹽結之於風韋紅之鹽産之於地東鹽味苦西<lb/>
鹽味甘又豈肯舍其美而就其惡乎使陜西百姓一槩均<lb/>
<pb n="KR2k0050_WYG_086-49b"/>
攤解鹽之課合食韋紅之鹽則鹽吏免巡禁之勞矣<lb/>
　　請從祀諡法疏<hi>節</hi>　　　　　　　<hi>明</hi>張邦俊<lb/>
臣竊惟國於天地必有與立大典是也大典者何則從<lb/>
祀與諡法是也是故生明聖賢之道歿分爼豆之光此<lb/>
從祀之典為理學名臣而設也生竭報國之忠歿䝉易<lb/>
名之榮此諡法之典為盡忠名臣而設也兩者皆重典<lb/>
也典重則馭世者不得屑越以輕之固不可濫有所予<lb/>
使鉅典被於匪人以開天下徼倖之門亦不可靳於所<lb/>
<pb n="KR2k0050_WYG_086-50a"/>
予使潛徳沉而不耀以阻君子為善之路總之期於人<lb/>
不負典典不負人以合於至當之歸而已臣闗中人也<lb/>
其先喆有當於兩大典者臣得於師友之所闡揚記載<lb/>
之所考稽業已知之稔矣臣生於先哲表樹之鄉而不<lb/>
為前喆以播揚之是臣有負於臣鄉之先達也臣當此<lb/>
講求大典之時而不求其人以充之實之是臣有負於<lb/>
國家之盛典也用是輒敢效區區之愚舉其所知為皇<lb/>
上陳之中有應堪從祀者臣僅得一人焉吕柟是已闗<lb/>
<pb n="KR2k0050_WYG_086-50b"/>
中又有應堪補諡者除鼎彛重望朝野具瞻如原任都<lb/>
御史温純方在新議自當不吝榮施以表全徳臣亦不<lb/>
敢混而入於補諡之例也其應補諡者雍泰諸臣是已<lb/>
臣謹録其生平大槩人各一欵開載於後以便睿覽應<lb/>
從祀者原任南京禮部右侍郎諡文簡吕柟應補諡者<lb/>
原任南京戸部尚書雍泰原任總制三邉兵部尚書魏<lb/>
學曾原任吏部左侍郎盛納原任南京吏部尚書兼學<lb/>
士王用賓原任南京光禄寺卿馬理原任南京右都御<lb/>
<pb n="KR2k0050_WYG_086-51a"/>
史胡嘉謨原任吏科給事中張原原任兵科給事中裴<lb/>
紹宗原任兵部左侍郎鄒應龍原任南京國子監祭酒<lb/>
王維楨以上或繼往開來續千聖之道胍或奉公潔已<lb/>
立萬年之臣標或折檻殿廷共仰朝陽鳴鳯或抽毫藝<lb/>
苑咸誇瑞世人龍勲業與日月争光芳名垂乾坤不朽<lb/>
均之不愧大典而為盛世增輝者也<lb/>
　　備陳災變疏<hi>節</hi>　　　　　　　　馬懋才<lb/>
臣奉差事竣道經臣鄉延安府自去嵗一年無雨草木<lb/>
<pb n="KR2k0050_WYG_086-51b"/>
枯焦八九月間民争採山間蓬草而食其粒類糠皮其<lb/>
味苦而澁食之僅可延以不死至十月以後而蓬盡矣<lb/>
則剥樹皮而食諸樹惟榆樹差善雜他樹皮以為食亦<lb/>
可稍緩其死殆年終而樹皮又盡矣則又掘山中石塊<lb/>
而食其石名青葉味腥而膩少食輒飽不數日則腹脹<lb/>
下墜而死民有不甘於食石以死者始相聚為盜而一<lb/>
二稍有積貯之民遂為所刼而搶掠無遺矣有司亦不<lb/>
能禁治間有獲者亦恬不知畏且曰死於饑與死於盜<lb/>
<pb n="KR2k0050_WYG_086-52a"/>
等耳與其坐而饑死何若為盜而死猶得為飽死鬼也<lb/>
最可憫者如安塞城西有糞塲一處毎晨必棄二三嬰<lb/>
兒於其中有涕泣者有呌號者有呼其父母者有食其<lb/>
糞土者至次晨則所棄之子已無一而又有棄之者矣<lb/>
更可異者童穉輩及獨行者一出城外更無踪影後見<lb/>
門外之人炊人骨以為薪煑人肉以為食始知前之人<lb/>
皆為其所食而食人之人亦不數日面目赤腫内發燥<lb/>
熱而死矣於是死者枕藉臭氣薰天縣城外掘數坑毎<lb/>
<pb n="KR2k0050_WYG_086-52b"/>
坑可容數百人用以掩其遺骸臣來之時已滿三坑有<lb/>
餘而數里以外不及掩者又不知其幾矣小縣如此大<lb/>
縣可知一處如此他處可知幸有撫臣岳和聲拮据獨<lb/>
苦以弭盜而兼之拯救捐俸煑粥以為之率而道府州<lb/>
縣各有所施以拯濟然粥有限而饑者無窮杯水車薪<lb/>
其何能濟乎臣仰窺皇上宵衣旰食無念不為民生慮<lb/>
無刻不為安民計若不急救此一方遺黎恐死者死矣<lb/>
為盜者為盜矣見有之民旦夕莫必其命西北疆域幾成<lb/>
<pb n="KR2k0050_WYG_086-53a"/>
無人之區矣伏祈勅下該部從長計議或發賑濟或蠲<lb/>
加派或姑減其分數或緩待之秋成惟在皇上急為渙<lb/>
汗耳然臣猶有説焉國初毎十户編為一甲十甲編為<lb/>
一里今之里甲寥落户口蕭條已不復如其初矣况當<lb/>
九死一生之際即不蠲不減民亦有呼之而不應者官<lb/>
司束於功令之嚴不得不嚴為催科如一户止有一二<lb/>
人勢必令此一二人而賠一户之錢糧一里止有一二<lb/>
户勢必令此一二户而賠一甲之錢糧等而上之一里<lb/>
<pb n="KR2k0050_WYG_086-53b"/>
一縣無不皆然則見在之民止有抱恨而迯飄流異地<lb/>
棲泊無依恒産既亡懐資易盡夢斷鄉闗之路魂消溝<lb/>
壑之塡又安得不相率而為盜者乎此處迯之於彼彼<lb/>
處復迯之於此轉相迯則轉相為盜此盜之所以遍秦<lb/>
中也臣目覩此光景心幾痛裂知皇上亦必惻然動念<lb/>
當事諸臣自有籌畫然蚤一日則救數千萬之生靈遲<lb/>
一日則斃數千萬之性命惟皇上速加之意也大抵總<lb/>
秦地而言慶陽延安以北饑荒至十分之極而盜賊則<lb/>
<pb n="KR2k0050_WYG_086-54a"/>
稍次之西安漢中以下盜賊至十分之極而饑荒則稍<lb/>
次之縁係異常災變從來所未經見者不敢不據實以<lb/>
聞<lb/>
　　邉地有司減俸行取疏　　　　　　吳甡<lb/>
臣於去年六月具縣令親民之官殘邑尤宜得人一疏<lb/>
奉有兵荒邉地有司果著有實效准減俸行取以示鼓<lb/>
勸之㫖仰見我皇上體恤邉吏如此其至也臣時以此<lb/>
勸勉有司其不肖者自為暴棄天地雖大不能施雨<lb/>
<pb n="KR2k0050_WYG_086-54b"/>
露之恩則亦已耳其賢能者竭蹷黽勉幸有成效而臣<lb/>
差將竣出闗有日矣不及此時遵奉温綸申明前説不<lb/>
但有負諸臣亦且負皇上體恤邉吏徳意是以惴惴不<lb/>
敢自寧臣謹列諸有司之狀以暢言減俸之㫖可乎延<lb/>
慶之為吏者大荒四年羣盜如毛四野焚燬一望蕭條<lb/>
止數孤城壁立而城以内多者千家少者數百家田地<lb/>
荒蕪不治課税既停緡算復絶官無俸錢役無工食其<lb/>
賢者自辦資斧以餬其口孑然一身日抱印牘夜宿雉<lb/>
<pb n="KR2k0050_WYG_086-55a"/>
堞在戎馬烽火之中與鳩形鵠面為伍非獨無居官之<lb/>
榮亦且鮮生人之樂如中部保安安塞合水等縣煨燼<lb/>
之餘縣官棲止民房出騎欵段力不能具輿臺其艱苦<lb/>
至此即令亷如伯夷誰為蜚聲譽於當道之前者不幸<lb/>
冦至奸從内應命危如綫即或僅以身免而國法俱在<lb/>
誰敢徇之不逮繫司敗則戍伍鬼薪狼狽一身窮歸無<lb/>
路臣毎目擊心恫為之隕涕同為朝廷司牧綰半通之<lb/>
綬受一命之寄而苦樂異趣一至於此今二三賢能幹<lb/>
<pb n="KR2k0050_WYG_086-55b"/>
濟之吏從千苦萬難中竭力支撑保障危城可不謂循<lb/>
良卓軌哉而乃不得與腹裏有司争一日之遇豈不可<lb/>
為太息乎惟朝廷之上垂鑒異苦憫其賢勞加以不次<lb/>
之擢開以減俸之例使知今日盡瘁異日尚有清華一<lb/>
路庶鼔舞忘倦以争自濯袚勉收後效不然彼處安席<lb/>
膴者坐致美遷此茹荼食苦者久困枳棘徒以灰豪傑<lb/>
之心而令海内之士裹足不入秦耳臣以為宜勅下吏<lb/>
部覆議遵照明㫖今後兵荒邉地如延安慶陽等府各<lb/>
<pb n="KR2k0050_WYG_086-56a"/>
州縣凡知推不論科貢但有實效應行取者減俸一年<lb/>
以三年四月為期即與截取考選科道部屬其同知知<lb/>
州等官以三年為滿即加優擢與以善地庶勞逸均而<lb/>
無獨賢之歎乎且不獨此也人皆視邉地為畏途故擇<lb/>
地而蹈者規避不前今知有減俸之例考選優擢之榮<lb/>
則賢者争思奮勵於功名之路矣銓司知聖天子加意<lb/>
邉吏必多方遴選授以老練甲科精力孝廉而吏治從<lb/>
此一新收拾殘疆為生聚教訓之圖則保障之功循良<lb/>
<pb n="KR2k0050_WYG_086-56b"/>
之績民生與封疆俱嘉頼之矣且有司仰承風㫖勉勵<lb/>
服官有司即將百姓即兵固圉禦侮綢繆必力其考選<lb/>
而為言路也則虜賊情形封疆利害得以所見聞者條<lb/>
議入告不至遥揣懸度以拾紙上之譚其考選而在戸<lb/>
兵部者知糧芻虚實兵馬强弱將領勇怯及一切險隘<lb/>
防禦之術不致按圖循套以塞茍且之責而經濟事業<lb/>
亦舉從此出矣在朝廷特行一激勸之法而邉地已受<lb/>
無疆之福然則邉吏減俸之説豈第為諸有司計也哉<lb/>
<pb n="KR2k0050_WYG_086-57a"/>
伏乞皇上垂念邉吏之苦特賜鼓舞非獨延慶也雖著<lb/>
為令行之各邉郡州縣可矣<lb/>
　　公奏𠞰冦疏　　　　　　　　　衛𦙍文<lb/>
四月以來流賊自蜀返漢分掠鳯西等府攻破平利洵<lb/>
陽白河紫陽鳯縣鎮安雒南永壽山陽同官興安州隴<lb/>
州麟遊汧陽涇州崇信隆徳成縣漳縣兩當文縣秦安<lb/>
等州縣二十一處而衞所巡司驛逓尚不與焉此外城<lb/>
池雖未失而村鎮焚掠靡有孑遺者又不下百十餘處<lb/>
<pb n="KR2k0050_WYG_086-57b"/>
與已失者無以異載在撫按疏揭中俱歴歴可按也近<lb/>
按臣傅永淳與臣手書云即今强賊無數盤踞邠乾鳯<lb/>
隴之間全望督師拯救而督臣自漢南至鳯翔所發兵<lb/>
馬俱為賊困標下兵馬止百三十名無兵可發蓋因一<lb/>
行招撫將原帶兵馬散者散矣止者止矣虚實盡在賊<lb/>
中故一舉而莫可制臣等讀之未畢心膽俱寒伏思流<lb/>
賊之用撫也在大𠞰之後彼勢屈而力窮將匍匐以乞<lb/>
命我乃寛一面網為招安計則可耳若我兵既微我將<lb/>
<pb n="KR2k0050_WYG_086-58a"/>
既怯其視流賊也多寡既不相如强弱又甚相懸絶坐<lb/>
視殺掠萬狀竟爾莫展一籌不得已遍處招誘欲以撫<lb/>
之一著茍且結局彼流賊者當其就撫時則面撫而心<lb/>
叛迨其既撫後則旋撫而旋叛此臣鄉<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>午辛未間當<lb/>
事諸臣用之而貽害無窮者今其可再試耶若再試之<lb/>
而仍然不效乃復朦朧推䣃以欺我皇上至於地方將<lb/>
盡為賊有百姓盡為賊殺其禍安所底止哉嗟乎秦地<lb/>
皇上之版圖也秦民皇上之赤子也欲救秦疆非抹殺<lb/>
<pb n="KR2k0050_WYG_086-58b"/>
撫之一字純用𠞰法不可欲用𠞰法非用大兵大餉不<lb/>
可祈念三秦今日景象萬分危急倘稍遲救援事將有<lb/>
不忍言者勅下督撫調發延寧甘固之兵委二三智勇<lb/>
大將合力夹𠞰至於前䝉皇上准留地方餉銀若其留<lb/>
者即可徵解夫豈無救急需臣等亦何事累章呼籲以<lb/>
煩聒天聽也奈三秦西自邠乾南自漢興北自涇陽三<lb/>
原遍地皆賊道路俱梗烟火絶斷文移不通田園廬舍<lb/>
變為丘墟將於何處覔餉乎並望或勅户部或發帑金急<lb/>
<pb n="KR2k0050_WYG_086-59a"/>
措三四十萬以濟軍費以責成功更乞責令巡按御史<lb/>
詳查失事地方的係何官責任功罪果否相凖並查某<lb/>
處失陷在未招安前某處失陷在已招安後某處為受<lb/>
撫之賊某處為未受撫之賊或先激變而後焚刼或先<lb/>
焚刼而後激變塘報係何月日軍民果否相安據實回<lb/>
奏欽聼聖裁則撫與𠞰之利害昭然明白而流賊猶可<lb/>
滅秦事猶可為矣<lb/>
　　撫臣不宜數易疏　　　　　　　衞楨固<lb/>
<pb n="KR2k0050_WYG_086-59b"/>
臣惟官必久任而後可以責成效蓋為恩足以洽人則<lb/>
人知慕威足以服人則人知畏凡官皆然而撫臣為尤<lb/>
甚撫臣有地方専責民情軍機皆其職掌一二月中能<lb/>
悉地方之利病乎能習兵將之耳目乎能知某地之險<lb/>
易能知某餉之措處乎勢不得不需之嵗月臣鄉經兵<lb/>
荒之餘全藉賢撫臣曲盡經畫不謂當事者以傳舍置<lb/>
也丁啟睿後推王裕心矣纔告到任而輒換謂裕心不<lb/>
賢也推者何心謂裕心賢耶換者又何心皆令人不解<lb/>
<pb n="KR2k0050_WYG_086-60a"/>
新撫汪喬年清足自立公足服人謂可藉手撫殘黎而<lb/>
又奪之去矣謂三邉為要地豈腹裏非要地乎謂喬年<lb/>
才大必邉方始展驥足三輔多事叛兵降冦勢亦岌岌<lb/>
獨不可見才乎謂改督便用之𠞰冦宛南宻邇商雒能<lb/>
保冦不入秦乎謂一時乏才督撫之任原並重移撫就<lb/>
督將撫臣遂可輕乎喬年而後倐来倐轉又不知其幾<lb/>
變也司衡鑑者謂某人宜仗鉞一方某人宜總督軍務<lb/>
胸中應有多人而臨事周章滋議盈庭臣甚惑之且也<lb/>
<pb n="KR2k0050_WYG_086-60b"/>
官屢易則人情囂熱功名者得營競以圖陞轉厭苦難<lb/>
者亦得别遷以遂規避最不便也已成之事臣不敢求<lb/>
易但祈皇上嚴飭該部於臣鄉撫缺必選才望素著者<lb/>
久任責成勿使秦之百姓疲於迎送秦之兵將漫無適<lb/>
從悞地方而䙝官方也臣不勝激切待命之至<lb/>
　　請本色入由單疏　　　　　<hi>本朝</hi>李鵬鳴<lb/>
　　臣鄉西安所屬錢糧舊例皆徵折色自<lb/>
　國初大兵駐省所需糧草取給於涇渭南北十六州<lb/>
<pb n="KR2k0050_WYG_086-61a"/>
　　縣毎年本折兼徵而由單所載止有折色原數無<lb/>
　　本色新額毎徵本色其數目不預定也上司陸續<lb/>
　　檄催州縣節次𣲖徵隨時價為低昂年年盈縮不<lb/>
　　同其間裒多益寡官吏雖能了然而百姓不知也<lb/>
　　究竟軍中所得芻糗未嘗溢額而民間輸納終難<lb/>
　　明晰朦混之弊恐不能免臣思駐防兵馬原有定<lb/>
　　數則糧草亦有定數既不以豐歉為增減安得以<lb/>
　　貴賤為多少乃不額定徵收而必游移為之豈良<lb/>
<pb n="KR2k0050_WYG_086-61b"/>
　　法美意乎請<lb/>
勅撫臣嚴檄藩司酌議估定米豆草束價值核實十六<lb/>
　　州縣原額地糧若干毎糧一石毎年應徵折色幾<lb/>
　　分為數若干應徵本色幾分為數若干將銀數與<lb/>
　　米豆草束之數逐欵分列刋入由單仍於本户名<lb/>
　　下註明應納細數使百姓預先明晰然後按數徵<lb/>
　　收可以杜吏胥混𣲖之端可以清里排包攬之弊<lb/>
　　民力既裕軍需無悞矣<lb/>
<pb n="KR2k0050_WYG_086-62a"/>
　　請㑹𠞰備餉第二疏　　　　　　白如梅<lb/>
　　秦豫兵馬㑹𠞰楚冦令楚中預備糧芻久已奉有<lb/>
俞㫖前因該省督撫於部文到後又移咨令臣多撥興<lb/>
　　安民夫赴鄖運米事屬難行臣復具疏<lb/>
上聞矣今於本年十二月初八日復准該督撫各移疏<lb/>
　　掲到臣臣閲疏中之言大槩有五總屬諉卸一云<lb/>
　　馬匹草料折銀三萬兩收貯鄖陽兵到房縣支領<lb/>
　　自賣一云各省官兵自有原帶餉乾隨帶進𠞰之<lb/>
<pb n="KR2k0050_WYG_086-62b"/>
　　處預辦支給一云速撥秦豫民夫赴鄖負米一云<lb/>
　　房竹一通亦必須秦豫人夫協同背負一云興安<lb/>
　　等處糧餉有餘撥供出闗之兵免楚省繞道之難<lb/>
　　臣就其説敢為<lb/>
皇上細陳之秦豫長征之馬原需芻豆以資飽騰然到<lb/>
　　房縣然後支銀易買如地方荒殘無可買處支銀<lb/>
　　亦屬無用既有賣草賣料之家即可為供草供料<lb/>
　　之衆該省司道不言實備徒存折草料之空名未<lb/>
<pb n="KR2k0050_WYG_086-63a"/>
　　云有濟也又云兵馬餉乾隨帶進𠞰之處預辦支<lb/>
　　給是矣此日用楚之糧草他日仍以秦兵之餉乾<lb/>
　　解補未嘗令楚自備兵馬到楚正所謂進𠞰之處<lb/>
　　預備支給不責之楚省責之誰乎如謂房竹隔絶<lb/>
　　楚人不能逺供秦兵何以責令秦人往負楚糧秦<lb/>
　　人既可往楚人即可来餉道未嘗阻絶不問可知<lb/>
　　矣如房竹既通師駐鄖地自當鄖人供給何以仍<lb/>
　　欲秦夫協濟是始終以秦夫為卸擔之路即此一<lb/>
<pb n="KR2k0050_WYG_086-63b"/>
　　語楚省之有意故推昭然易見矣興安縁與冦鄰<lb/>
　　凋殘殊甚秦省糧無可買臣是以遣撫民同知麻<lb/>
　　琠齎銀一萬兩前往襄陽召買軍需蚤已移知鄖<lb/>
　　撫正以興安為極窮之地襄鄖為多米之鄉故不<lb/>
　　憚逺冒風波載糧異域今謂興安有糧可以供出<lb/>
　　闗之兵免楚省繞道之難是止諳楚之情形而興<lb/>
　　安之凋敝總未計矣不特此也臣於本月初六日<lb/>
　　據興安鎮臣于奮起報稱鄖襄兵馬盡撤赴荆夷<lb/>
<pb n="KR2k0050_WYG_086-64a"/>
　　合力於東南山寨各小股是鄖襄一帶全無進𠞰<lb/>
　　房竹巨冦之兵官民無事儘可備糧以飽客兵乃<lb/>
　　一味諉卸夫豈同舟共事之誼且秦豫兵馬指日<lb/>
　　出闗楚省不遵部行蚤為措備反令臣於十餘日<lb/>
　　之内運三萬衆之糧供應於數百里之外神運鬼<lb/>
　　輸尚且不能臣猶夫人也能雨粟湧金乎惟是楚<lb/>
　　藩司劉顯貴糧道吳執忠敢違<lb/>
俞㫖多方推調獨不思兵馬一到枵腹可虞是誰之過<lb/>
<pb n="KR2k0050_WYG_086-64b"/>
　　歟同為<lb/>
朝廷臣子同任<lb/>
朝廷封疆臣萬不敢自生畛域恕己刻人但揆情度勢<lb/>
　　難易攸分臣不得不再疏剖明伏乞<lb/>
皇上下部速議<lb/>
勅令楚省督撫遵照前<lb/>
㫖蚤辦糧料草束庶士馬飽騰可望賊冦掃蕩有期矣<lb/>
　　第三疏　　　　　　　　　　　　前人<lb/>
<pb n="KR2k0050_WYG_086-65a"/>
　　官兵㑹𠞰楚冦必由興安白土闗聚集前進應用<lb/>
　　糧料草束最為急需臣於奉<lb/>
㫖日即移㑹陜西撫臣併行布政司備辦去後屢據該<lb/>
　　司呈報措發分守闗南道銀一萬三千兩分巡闗<lb/>
　　南道銀一萬一千兩撫治商洛道銀一萬兩各就<lb/>
　　本地多方買運仍委督糧道韓志道馳赴漢興一<lb/>
　　帶就近督催又因興地荒殘不能多買再委西安<lb/>
　　府撫民同知麻琠帶銀一萬兩赴湖省鄖襄産糧<lb/>
<pb n="KR2k0050_WYG_086-65b"/>
　　處所買運赴白土闗接濟誡諭責成極其嚴切然<lb/>
　　買糧既苦運糧尤艱今據道詳内稱興安州所請<lb/>
　　民夫脚價銀兩最為懇切臣批該司確議亦復諄<lb/>
　　諄呈請良以興屬逼近賊巢百姓原少兼之山路<lb/>
　　﨑嶇負送艱難不得不量給脚價以示鼔舞查十<lb/>
　　六年曾經議及脚價旋以奉<lb/>
㫖停𠞰未有成議但從前鞏屬秦徽各州縣運送川糧<lb/>
　　有給過脚價之例似應照例量給責成速運又慮<lb/>
<pb n="KR2k0050_WYG_086-66a"/>
　　買價之外無銀可發合無就於發去買運銀内通<lb/>
　　融支給其漢中商洛兩道所屬買運脚價并湖廣<lb/>
　　買糧雇船之費亦應各照道里一例查給統俟事<lb/>
　　完日造册呈報彚<lb/>
　題銷算事在𦂳急不得不然惟念前發各銀除給脚<lb/>
　　價則召買糧料草束自是有限臣雖嚴檄藩司多<lb/>
　　方捜措恐無米之爨終難源源應手再繹部文内<lb/>
　　云將原撥元年兵餉欵内照數隨營解運備買糧<lb/>
<pb n="KR2k0050_WYG_086-66b"/>
　　料草束等項固屬定例第秦省鎮協營路官兵額<lb/>
　　餉毎年半本半折非如他省餉銀外月有加米三斗<lb/>
　　如在本處戍防本折兼支自足糊口今抽調逺征<lb/>
　　越山渡嶺道路迢遥斷不能逺攜本色長驅𠞰冦<lb/>
　　即就折色而論地方豐歉不同米糧貴賤各異欲<lb/>
　　以用兵地方以一兵原餉買足一兵食用萬萬不<lb/>
　　能况節年重撥未撥不敷之餉積至一百二十九<lb/>
　　萬有竒雖經臣於本年十月初六日密疏具<lb/>
<pb n="KR2k0050_WYG_086-67a"/>
　題請撥至今未見部覆當此㑹𠞰届期兵食極宜多<lb/>
　　備必餉銀充裕然後召買有賴無奈司庫如洗㸃<lb/>
　　金無術臣仰屋莫措憂心若焚今因該司詳請脚<lb/>
　　價不得不迫切並陳於<lb/>
皇上之前也<lb/>
　　密陳防邉要務疏　　　　　　　　前人<lb/>
　　邉垣為内外之防部議通行修葺奉有<lb/>
俞㫖凡屬臣工敢不祇遵立督告成以仰副我<lb/>
<pb n="KR2k0050_WYG_086-67b"/>
皇上綢繆未雨之至計臣接准部咨隨即備行各該鎮<lb/>
　　將等官各照該管疆界作速修舉并移各該巡撫<lb/>
　　及各邉道就近督催務期早竣聼候<lb/>
特遣重臣巡閲仍行飭催間除坍塌無多已報鳩工者<lb/>
　　不計外其餘有稱年逺頽圮已盡物料無資可動<lb/>
　　者有稱邉長工程甚大操作無人可役者甚至有<lb/>
　　稱沙土埋沒隨扒隨積山水衝塌基址無存萬難<lb/>
　　施力者臣思封疆重務豈容借詞推諉復嚴飭舉<lb/>
<pb n="KR2k0050_WYG_086-68a"/>
　　行而各鎮道之呈請如故不得不行令估議批據<lb/>
　　藩司彚詳統計秦境邉垣自延綏而寧夏而固原<lb/>
　　而甘肅西寧延袤五千餘里并要隘敵樓墩臺舖<lb/>
　　舍等項傾廢應修者大率過半在昔葺補之制雖<lb/>
　　無案可稽而明季按汛各有屯軍更班應役専力<lb/>
　　邊墻迨天啟年間班軍裁撤暨我<lb/>
　朝定鼎迄今已共四十餘載修葺之舉缺焉不講今<lb/>
　　一旦而欲修數十年之未修葺千百里之未葺良<lb/>
<pb n="KR2k0050_WYG_086-68b"/>
　　匪易易往日設有専工何憂不舉今則軍已盡裁<lb/>
　　矣往日有坍即築不難為力今則坍者數多矣往<lb/>
　　日年年興工人心相安今則無事日久一經督責<lb/>
　　共駭聼睹矣且各處邉垣依山傍水地峻則工料<lb/>
　　難前流急則衝激可慮加之風沙不測落成為艱<lb/>
　　况舊例小修則動支部額大修則并發帑金當此<lb/>
　　軍興費繁之際時絀恐難舉贏將専責之兵修而<lb/>
　　各鎮營士卒已經抽調赴楚㑹𠞰以及分汛設防<lb/>
<pb n="KR2k0050_WYG_086-69a"/>
　　存營者無多抑或濟以民力而此巖疆殘黎久罹<lb/>
　　冦虐蕩析無遺加之饑荒疫死見在者幾何雖驅<lb/>
　　全陜之兵民以供版築竭三秦之賦税以備物料<lb/>
　　責功於旦夕亦必不得之數也臣思時已及春<lb/>
　遣員不逺催舉則不能議停則不敢兹據該司册估<lb/>
　　約用人夫七千八百七十五萬五千一百有竒需<lb/>
　　費銀米五百三十餘萬此外未據報到估計者尚<lb/>
　　不與焉工大費繁臣不敢不據實直陳以俟<lb/>
<pb n="KR2k0050_WYG_086-69b"/>
睿裁<lb/>
　　覆查黄甫川烟税疏　　　　　　　前人<lb/>
　　臣思税課一項必舊有商集貨市自可逓年徵税<lb/>
　　以佐<lb/>
　國用查黄甫川委係褊小邉隅偶因先年茶商順帶<lb/>
　　之黑烟希圖墊納茶課乃縁坐税又致罄本賠納<lb/>
　　隨即星散前撫臣張中第目擊其艱故有毎包徵<lb/>
　　銀一分之請蓋兾其税輕或可招商復來不意迄<lb/>
<pb n="KR2k0050_WYG_086-70a"/>
　　今商貨兩絶杳無一至非惟逓年之税課無望而<lb/>
　　從前之逋欠亦萬難追徵矣今經臣查駁該道<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>
　　營路各官僉稱無商無貨甘心具結夫孰無身家<lb/>
　　功名之念而代商隠税自干罪戾耶且黄甫川逼<lb/>
　　近殺虎口地方若果有商有貨道路之萬耳萬目<lb/>
　　共覩共聞自所難掩前撫臣林天擎必不敢兩請<lb/>
　題豁於先今撫臣賈漢復亦必不敢繼請<lb/>
　蠲免於後也此項烟税委係無徵仰懇<lb/>
<pb n="KR2k0050_WYG_086-70b"/>
皇上俯念邉隅之賠苦為難屢查之情確非謬<lb/>
特賜蠲免在<lb/>
朝廷不致徒懸税額之空名而地方臣民可免追徵逋<lb/>
　　課之實累矣<lb/>
　　秦地折正宜仍舊額疏　　　　　賈漢復<lb/>
　　看得秦省之最荒殘者莫甚於延安府而延安府<lb/>
　　之最荒殘者莫甚於洛川宜川延川三縣也蓋其<lb/>
　　地處萬山之中土脈磽薄民力艱難與腹裏地方<lb/>
<pb n="KR2k0050_WYG_086-71a"/>
　　大不相同故舊例洛川之地毎八畆四分折正一<lb/>
　　畆宜川延川之地毎四畆折正一畆誠以邉陲瘠<lb/>
　　地難與沃野肥壤并論耳在昔折正之時正賦尚<lb/>
　　難取盈不意順治十年後興屯道白士麟興屯同<lb/>
　　知髙應選督墾荒地墾一畆即報一畆將三縣所<lb/>
　　墾荒地俱未折正而洛川又有餘荒不清之糧悉<lb/>
　　𣲖於興屯之内重累殘黎按數輸納官畏考成而<lb/>
　　嚴比民若剜肉以醫瘡然物力有限嵗嵗難完有<lb/>
<pb n="KR2k0050_WYG_086-71b"/>
　　扣各州縣官役俸食助解者有道府<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>縣各官變<lb/>
　　産捐賠以副考成者茍且補苴以濟一時今則官<lb/>
　　無常賠之力束手聼叅屢被降革民無可剜之肉<lb/>
　　敲扑益嚴逃亡益甚節據各縣申報或父子偕奔<lb/>
　　或兄弟散離甚有全家全戸扶老攜幼棄鄉背井<lb/>
　　者其流離困苦之狀眞耳不忍聞目不忍見者也<lb/>
　　臣雖叠檄撫綏無術可施若再不為折正恐丁逃<lb/>
　　累户户逃累甲甲逃累里而三縣之糧不惟荒者<lb/>
<pb n="KR2k0050_WYG_086-72a"/>
　　勢必難徴將熟者亦轉而為荒矣臣非不知錢糧<lb/>
　　重需司農仰屋但據各縣及司府詳文纍纍盈案情<lb/>
　　詞廹切民不聊生臣安忍坐視不為籲題代民請命耶倘䝉<lb/>
皇上睿鑒俯照舊例折正則民無包賠之苦孰無故土之<lb/>
　　思從此招徠生聚庶可漸望起色矣<lb/>
　　請豁邠州包賠地糧疏　　　　　　前人<lb/>
　　㸔得邠州乃山坡之區也地非膏腴民鮮盖藏辦納<lb/>
　國課在昔為難兼罹兵燹之後死亡相繼荒榛滿目<lb/>
<pb n="KR2k0050_WYG_086-72b"/>
　　所在二三孑遺皮骨僅存應輸錢糧毎多督催不<lb/>
　　前查節年又揑報開墾地九百五十五頃二十畝<lb/>
　　三分零起徴糧六千三百六十四石一斗四升零<lb/>
　　以紙上之虚數為應得之正賦民受敲扑官受叅<lb/>
　　罸究無分毫實濟嗟此殘黎以見存之丁辦成熟<lb/>
　　之糧終嵗辛勤尚苦難支奚堪冐虛墾之名賠無<lb/>
　　地之糧哉若不亟請蠲除將見存者盡逃熟者并<lb/>
　　荒州治漸隳額賦愈不可問矣臣身任地方目擊<lb/>
<pb n="KR2k0050_WYG_086-73a"/>
　　最真不敢緘黙懇乞<lb/>
皇上垂憐邠民重困原與别邑不同俯將前項包賠地<lb/>
　　糧立賜豁除庶存遺不致逃亡殘黎可望起色矣<lb/>
　　遵諭陳言疏　　　　　　　　　　前人<lb/>
　　伏讀<lb/>
恩詔内一欵順治十六十七十八年催徵不得各項舊<lb/>
　　欠錢糧著照蠲免十五年以前錢糧一體蠲免大<lb/>
　　哉<lb/>
<pb n="KR2k0050_WYG_086-73b"/>
王言普天之下率土之濱咸登春臺矣臣愚以為催徵<lb/>
　　不得之錢糧不止順治十六十七十八年為然也<lb/>
　　敢推廣<lb/>
恩詔蠲免之條為我<lb/>
皇上詳陳之夫各省錢糧俱有定額自當照數全完何<lb/>
　　年年追徵年年必有拖欠豈盡有司之催科不力<lb/>
　　百姓之頑梗不輸歟揆厥所由各有不得不拖欠<lb/>
　　之勢臣不敢逺舉即如臣屬鳯翔府之岐山等縣<lb/>
<pb n="KR2k0050_WYG_086-74a"/>
　　延安府之中部等縣漢中府之西鄉等縣西安府<lb/>
　　之澄城等縣或冦亂頻仍熟地久成草萊或殺戮<lb/>
　　靡遺哀鴻未能爰止甚或興屯清丈荒蕪揑為熟<lb/>
　　田或山坡瘠磽虚畆未經折正有司畏考成之嚴<lb/>
　　即心切民瘼者不能不加鞭笞以致見丁包賠虚<lb/>
　　丁熟田包賠荒田包賠不起展轉四方此一經拖<lb/>
　　欠則年年難完之由也除臣一面嚴行司道府縣<lb/>
　　清查另疏外以臣屬見聞如此推之各省如臣屬<lb/>
<pb n="KR2k0050_WYG_086-74b"/>
　　者諒有同然兹者<lb/>
皇恩普及順治十八年以前舊欠既經蠲免黄童白叟<lb/>
　　踴躍歡呼自然好義終事力圖輸將竊恐康熙元<lb/>
　　二三年舊欠如前項虚賠等弊仍然追呼枉受鞭<lb/>
　　扑同此百姓既不能償十八年以前之夙逋又安<lb/>
　　能完元二三年之懸額㷀㷀小民有淚堪灑無肉<lb/>
　　可剜鬻妻賣子流離載道勢所必至與其百姓徒<lb/>
　　受無辜之累<lb/>
<pb n="KR2k0050_WYG_086-75a"/>
　國家未獲分毫之用合無廣沛<lb/>
皇仁將元二三年拖欠錢糧<lb/>
勅下該部詳加查核如已徵在官者照數追解果實拖<lb/>
　　欠在民必不能完者俱照康熙四年三月初五日<lb/>
詔赦順治十六七八三年拖欠錢糧之例槩行蠲免在<lb/>
九重不過豁紙上之虚數在百姓則可受無窮之實惠<lb/>
　　將見萬姓歡呼於下和氣徵應於上矣<lb/>
　　請支兵丁加米疏　　　　　　　　前人<lb/>
<pb n="KR2k0050_WYG_086-75b"/>
　　看得秦省各鎮營兵丁月餉之外又給加米此從<lb/>
　　來舊例也嗣該前任督臣題准毎年半本半折兼<lb/>
　　支本色用市斗闗領因而減去加米在各鎮營本<lb/>
　　折兼支者自無異議唯興安一鎮直支折色原無<lb/>
　　本色其鎮標三營以及興安協守白土紫陽之兵<lb/>
　　將領到餉銀發民召買維時民既苦於供運兵不<lb/>
　　免於<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>呼是兵與民交困矣隨經前任分守闗南<lb/>
　　道叅議婁應奎詳請前任撫臣馬之先題請部覆<lb/>
<pb n="KR2k0050_WYG_086-76a"/>
俞允六營之兵毎月仍照舊准給加米三斗折銀四錢<lb/>
　　令各兵自買以資食用其漁渡舊縣并漢中協守<lb/>
　　漢鳯陽平畧陽寧羌七營路縁向有興屯本色可<lb/>
　　支故未議及今屯兵已撤屯糧全無而各兵應領月<lb/>
　　餉全支折色兼以興漢地方兵多糧少價值較他<lb/>
　　處騰貴所領一月之餉銀不足半月之食用啼饑<lb/>
　　號寒情實可憫切思各營路均一鎮兵也戍守同<lb/>
　　支折同而加米有無則不同難免向隅之悲所以<lb/>
<pb n="KR2k0050_WYG_086-76b"/>
　　該鎮有此援例之請耳當兹<lb/>
　國用匱詘司農仰屋臣非不知增餉為難第漢興一<lb/>
　　帶宻邇賊巢分防堵禦在在為然豈可令其枵腹<lb/>
　　荷戈而不為三軍請命耶懇乞<lb/>
皇上俯念巖疆戍卒之苦一視同仁將漁渡等七營路<lb/>
　　照依鎮標東協之例毎兵毎月准給加米三斗折<lb/>
　　銀四錢亦令其自買以資糊口庶雨露均霑而敵<lb/>
　　愾可鼓矣<lb/>
<pb n="KR2k0050_WYG_086-77a"/>
　　請分轄以肅郵鹺疏　　　　　　　前人<lb/>
　　看得秦省鎮防滿漢兵馬日需糧料草束派催支<lb/>
　　放總係督糧道管理量入度出酌盈劑虚剔倉蠧<lb/>
　　核漏巵其事不為不繁其任不為不重也今驛傳<lb/>
　　道奉裁而通省驛鹽事務統歸兼攝且勿論一人<lb/>
　　精力有限肆應機宜難周即人皆明敏事悉刃解<lb/>
　　計西安以達甘寧文移往返動需數月而夫馬錢<lb/>
　　糧鹽引課税豈能一一盡皆清楚毫無侵蝕逋欠<lb/>
<pb n="KR2k0050_WYG_086-77b"/>
　　乎駁查批核即隨呼隨應似亦不能察奸弊於數<lb/>
　　千里之外也萬一師出倉卒沿途之供應軍前之<lb/>
　　急需又皆糧道所親身料理不容他委者糧草驛<lb/>
　　鹽勢難兼顧更如<lb/>
欽件不能依限結勘合不能救急用是又悞事之明驗<lb/>
　　也今藩臬二司暨各道議以驛鹽事務照依巡撫<lb/>
　　分轄地方就近料理公事迺克有濟俱各從地方<lb/>
　　起見似亦近理但事屬分理職掌併應歸某道兼<lb/>
<pb n="KR2k0050_WYG_086-78a"/>
　　攝俱非臣等所敢議也<lb/>
　　請蠲拖欠銀疏　　　　　　　　　前人<lb/>
　　看得西延鳯三府屬順治十七年分未完民糧銀<lb/>
　　七千二百三十三兩九錢七分三釐零未完糧九<lb/>
　　百三十七石一斗九升五合零或因揑報開墾而<lb/>
　　包賠無力或因戸口凋殘而辦納無人空懸銀糧<lb/>
　　之數終無完報之期節年官民受累情實堪憐所<lb/>
　　當照數豁免以廣<lb/>
<pb n="KR2k0050_WYG_086-78b"/>
皇仁者也<lb/>
　　請蠲廢藩民欠雜疏　　　　　　　前人<lb/>
　　看得廢藩地内額征自順治十二年起至十五年<lb/>
　　止未完本折各項錢糧該前部臣交單逐一清察<lb/>
　　實欠在民業經<lb/>
　題請蠲免訖尚有各年隨徵綿花布油柿子未邀併<lb/>
　　請者蓋縁部差止查本折正項而未及雜項故也<lb/>
　　兹奉<lb/>
<pb n="KR2k0050_WYG_086-79a"/>
上諭覆查拖欠錢糧而綿花布油柿子雖部單未開悉<lb/>
　　屬王土所産之物百姓應納之數或地被崩壓或<lb/>
　　人經死亡有人而無地可耕有地而無人承墾所<lb/>
　　以節年逋欠虚懸紙上實實催徵不得似應照數<lb/>
　　請豁以廣<lb/>
皇仁者也<lb/>
　　延屬丁徭疏　　　　　　　　　楊素藴<lb/>
　　明季天下之亂起於西北臣鄉延屬實首被其害<lb/>
<pb n="KR2k0050_WYG_086-79b"/>
　　李自成張獻忠等縱横流毒廿餘年老稚殺戮少<lb/>
　　壯擄掠傷心慘目已不忍言繼崇禎十三年天災<lb/>
　　流行父子相食幾無遺類計此方之民半死於鋒<lb/>
　　鏑半死於饑饉今日存者實百分之一皆出萬死<lb/>
　　而就一生者是以原野蕭條室廬荒廢自宜君至<lb/>
　　延綏南北千里内有經行數日不見烟火者惟滿<lb/>
　　目蓬蒿與虎狼而已計非休息生聚費<lb/>
　國家數十年培養之力必不能復元氣而措安全乃<lb/>
<pb n="KR2k0050_WYG_086-80a"/>
　　今積困大害更有萬倍於他處者丁徭是也臣緘<lb/>
　　嘿不言則疾苦壅於上聞惟有日朘月削趨死亡<lb/>
　　而已矣臣宦直𨽻即以直𨽻之錢糧較直𨽻地畆<lb/>
　　丁糧總名曰條鞭起解存留通融支放毎丁銀不<lb/>
　　過一錢二分是以百姓樂輸而易完延屬則不然<lb/>
　　地畆所出者多曰大糧人丁所出名曰條鞭大糧<lb/>
　　以供起解額徵猶有定數條鞭備存留官役之俸<lb/>
　　薪工食出其中師生廩餼出其中此猶曰必不可<lb/>
<pb n="KR2k0050_WYG_086-80b"/>
　　已之經費甚至各上司提册催號之使費出其中<lb/>
　　各差役需索供應之繁亦出其中而本州縣驛逓城<lb/>
　　守諸務又種種出其中嗟嗟百孔千瘡何一非此<lb/>
　　晨星落落半死亡之膏血哉故毎丁毎嵗有費至<lb/>
　　三兩者有費四兩者較之一錢二分之額徵其相<lb/>
　　去寧止倍蓰夫延安處萬山之中土地寒薄收穫<lb/>
　　有限數年來金生粟死成米數石僅能易銀一兩<lb/>
　　且人復皆賦資愚魯不善治生商賈又别無舟車<lb/>
<pb n="KR2k0050_WYG_086-81a"/>
　　經營運用之方株守本業積蓄幾何即罄上戸之<lb/>
　　産尚不足供終嵗三丁之費而况鵠面鳩形啼饑<lb/>
　　號寒者乎是以淳樸者鬻賣男女以償其奸滑者<lb/>
　　非攜家逺徙則挺而走險耳毎見開徵之期父子<lb/>
　　蹙額夫妻愁歎相率捐親戚棄墳墓者纍若喪家<lb/>
　　之狗失巢之鳥進無所依退無所據流離瑣尾良<lb/>
　　可惻然即官其地者覩顚連光景亦皆有死之心<lb/>
　　無生之樂然事勢所迫補救無術惟有飲泣太息<lb/>
<pb n="KR2k0050_WYG_086-81b"/>
　　而已矣若不早破除此弊恐非盡延安之民驅於<lb/>
　　樂土盡延安州縣胥為荒丘不止也伏祈<lb/>
皇上痛念此一方子遺<lb/>
勅下該部行令彼處撫按道府力加釐正額定欵項丁<lb/>
　　少費多不敢望如一錢二分之輕亦宜曲為調劑<lb/>
　　去無益俾不至重困難支則奄奄殘黎庶漸有起<lb/>
　　色乎<lb/>
　　告急請兵疏　　　　　　　　　　俞亮<lb/>
<pb n="KR2k0050_WYG_086-82a"/>
　　切神木副將孫崇雅久蓄叛志為賊聲援迎賊入<lb/>
　　城肆行滛掠殺害道臣戮及縣官欲圖不軌調臣<lb/>
　　繳印伏念臣讀書學古世守忠孝臣子大義講之<lb/>
　　有素位卑無兵不能滅賊内省諸心已負重罪豈<lb/>
　　肯從逆以背<lb/>
天恩但邉堡無兵更值調盡臣雖逆知此賊無謀以逆<lb/>
　　順禍福勸諭軍民共相堅守然一路惶惶人心盡<lb/>
　　變孤立無援呼天莫應孤山去神木百三十里朝<lb/>
<pb n="KR2k0050_WYG_086-82b"/>
　　發夕至若一有失榆林道絶黄河失險恢復甚難<lb/>
　　今特差臣弟<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>戌科進士俞京前来請兵臣忍死<lb/>
　　以待伏望<lb/>
皇上速發大兵以解倒懸以救萬民<lb/>
　　請豁濱河地糧永禁現役馬頭疏　劉䕃樞<lb/>
　　秦豫濱河衝坍田地宜行核豁查黄河在秦者由<lb/>
　　龍門出山南至潼闗將三百里髙原田地常無水<lb/>
　　患獨堐下濱河灘地東西相望逺者三十里近者<lb/>
<pb n="KR2k0050_WYG_086-83a"/>
　　將二十里除河水經流之地原無錢糧其去河稍<lb/>
　　逺之處俱照中地起科河之在豫者自滎澤出山<lb/>
　　東至虞城將五百里堤内中地常無水患惟堤外<lb/>
　　南北相望逺者二十里近者十餘里除河水經流<lb/>
　　之地原無錢糧其去河稍逺者俱照下地起科河<lb/>
　　性激怒常好灣曲而行一經掃刷動至數里坍入<lb/>
　　水中是地既去而糧仍存也有司各官以分數計<lb/>
　　之不及十分之一又漸次衝坍與衝决不同不敢<lb/>
<pb n="KR2k0050_WYG_086-83b"/>
　　具文報災督撫坐鎮省㑹何由周知臣思我<lb/>
皇上一行蠲賑動至數百千萬豈忍濱河百姓獨有向<lb/>
　　隅祈<lb/>
勅督撫細行查核量為豁減賠累去而室家安皆<lb/>
皇仁之推廣也一在秦現役馬頭當永行禁革查督催<lb/>
　　正項錢糧有催頭糧長民樂自應此海内所同也<lb/>
　　獨秦省自故明以來催頭糧長之外有現役馬頭<lb/>
　　名色毎里分為十甲十年一輪週而復始時行時<lb/>
<pb n="KR2k0050_WYG_086-84a"/>
　　止莫可稽考三逆變亂而後軍興旁午接濟一時<lb/>
　　勢所必需然此時所辦者皆公事也事平之後相<lb/>
　　沿未革不肖有司巧為侵漁彼不立私派之名而<lb/>
　　令民間自派毎里報殷實大戸數人常在衙前供<lb/>
　　役假辦公之名為濟私之計現役馬頭均令辦應<lb/>
　　臣查别省州縣正項之外亦有必需差徭然皆為<lb/>
　　數無幾闔縣公應民不為苦獨秦省十甲輪流是<lb/>
　　一年辦十年之事一人應十人之役故民當應役<lb/>
<pb n="KR2k0050_WYG_086-84b"/>
　　之年計其所費倍於正賦<lb/>
皇上軫念秦民災傷百法拯救地方大吏三令五申時<lb/>
　　行禁飭其稍知愛鼎者自行約束而貪墨不肖者<lb/>
　　猶陽奉而隂違也臣查定例内州縣官私行徵𣲖<lb/>
　　與上司各官不行糾察者載在條例處分甚嚴但<lb/>
　　法猶器也器具而不用久而必敝法立而不行久<lb/>
　　而必玩祈<lb/>
勅下督撫嚴加申飭將從前積習永行斷絶則横索去<lb/>
<pb n="KR2k0050_WYG_086-85a"/>
　　而民樂業皆<lb/>
皇仁之推廣也臣亦知臣所言者皆有定例遵行在案<lb/>
　　但伏讀<lb/>
恩詔煌煌謂現行事例不便於民者令督撫詳察具奏<lb/>
　　仰見我<lb/>
皇上明燭萬里知現行之例誠有宜因時而變通者也<lb/>
　　再請通豁雜項錢糧　　　　　　　佛倫<lb/>
　　竊惟秦省西鳯地方災荒致厪<lb/>
<pb n="KR2k0050_WYG_086-85b"/>
皇上軫念將康熙三十二年地丁銀米并從前積欠未<lb/>
　　完錢糧通行蠲豁從此被災殘黎得以安業者皆<lb/>
　　我<lb/>
皇上生全之矣臣䝉<lb/>
特簡畀以川陜重寄凡有闗於災黎休戚事宜敢不據<lb/>
　　實入<lb/>
　告以圖副<lb/>
皇上惠愛元元之至意臣查西延鳯漢四府并興安州<lb/>
<pb n="KR2k0050_WYG_086-86a"/>
　　康熙三十二年尚有課程銀一千八百六十三兩<lb/>
　　零匠價銀二千九百一十八兩零學租糧一千二<lb/>
　　百三十七石九斗零租銀一百五十四兩零棉花<lb/>
　　六十斤以及無額牲畜地税等銀以上係雜項不<lb/>
　　在蠲豁之内但課程匠價銀兩皆出於商賈匠役<lb/>
　　至於學租與夫牲畜地税等銀皆征輸於民不惟<lb/>
　　商賈寥寥且匠役即係災黎今我<lb/>
皇上浩蕩洪恩將節年積欠并三十二年正賦俱已蠲<lb/>
<pb n="KR2k0050_WYG_086-86b"/>
　　豁若又徵此雜税等項不肖官員既無應征正賦<lb/>
　　不無借端混徵累民之弊前項雜税等銀為數無<lb/>
　　多合無再邀<lb/>
皇恩槩行蠲豁庶被災百姓得以均沾實惠而官役混<lb/>
　　徵之弊亦可杜絶矣<lb/>
　　兵糧請照舊斗支給疏<hi>朱植仁代稿</hi>　博濟<lb/>
　　欽惟我<lb/>
皇上體天育物凡兵民日用以及大小事宜無不經營<lb/>
<pb n="KR2k0050_WYG_086-87a"/>
睿慮措置咸宜去嵗秋間特奉<lb/>
諭㫖念民間所用升斗大小不同令部臣較鑄平凖通<lb/>
　　行頒發使普天畫一率土均平此實<lb/>
皇上之大政不易之章程查各省收糧倉斗大槩相同<lb/>
　　惟陜省倉斗較别省獨大故各屬民糧俱照依陜<lb/>
　　省舊用倉斗交納亦即以此倉斗支放兵丁百姓<lb/>
　　交納為常不覺其苦兵丁日用無缺俱已深荷<lb/>
天恩今以部頒新斗以陜省舊斗較量一石計短少三<lb/>
<pb n="KR2k0050_WYG_086-87b"/>
　　斗如以此新斗收受即以此新斗放給兵丁則十<lb/>
　　分之中已減其三分兵馬糧料不無艱窘不足之<lb/>
　　慮況陜甘兵馬較他省最多倘有行走全頼士馬<lb/>
　　飽騰臣遵奉<lb/>
諭㫖將私派雜差重耗等項嚴行禁革惟收糧浥爛折<lb/>
　　耗額外多收者未能盡絶今將此耗糧亦永行禁<lb/>
　　革百姓交糧令照舊斗之數以新斗交收支給兵<lb/>
　　糧亦照舊斗之數以新斗量給則耗糧革絶百姓<lb/>
<pb n="KR2k0050_WYG_086-88a"/>
　　即已沾沐<lb/>
皇上𢎞恩自是樂輸恐後而陜甘滿漢十餘萬兵丁亦<lb/>
　　俱仰沐<lb/>
聖主格外深恩矣<lb/>
　　查勘渭河并募江南船工水手疏　　鄂海<lb/>
　　伏惟我<lb/>
皇上軫念民依籌畫地方至詳且悉向因山陜不通河<lb/>
　　道間遇荒歉輓運艱難時時上厪<lb/>
<pb n="KR2k0050_WYG_086-88b"/>
聖懐多方賑恤去嵗<lb/>
駕幸西安路經晉豫省方問俗之餘相度山川形勢以<lb/>
　　汾渭兩河直與黄河相通而河南府居於各省之<lb/>
　　中水路四達截留漕糧積儲備用倘山陜需糧即<lb/>
　　可修造船隻由黄輓運若三門船不能上亦可造<lb/>
　　船剥運由汾渭以抵山陜我<lb/>
皇上聖明洞照睿畧淵深凡有可以利民生籌積貯無<lb/>
　　不處置盡善纎悉無遺所以創萬年經久之模而<lb/>
<pb n="KR2k0050_WYG_086-89a"/>
　　不為一時權宜之計也除遵<lb/>
㫖查勘三門情形已經㑹疏題報外臣考諸記載渭河<lb/>
　　源流綿長一千九百里發源於臨洮府渭源縣之<lb/>
　　鳥䑕同穴山不過山澗細流直至鳯翔府寳鷄縣<lb/>
　　之到底地方始成平川自到底東流至華隂縣之<lb/>
　　三河口投入黄河古所稱秦川八百里者是也向<lb/>
　　可通行船隻利濟甚普今皆湮廢但查咸陽以東<lb/>
　　現有買賣煤米往來客船而咸陽以西行船絶少<lb/>
<pb n="KR2k0050_WYG_086-89b"/>
　　恐有淤墊臣仰體<lb/>
皇上疏通河道禆益商民之至意自㑹勘三門囬署即<lb/>
　　輕装減從前赴寳鷄則由陸路自寳鷄囬省則水<lb/>
　　陸間行一路查一勘惟寳鷄至郿縣一百四十餘里<lb/>
　　雖河面甚寛水勢亦不甚溜但水落之時重載難<lb/>
　　行而郿縣以東河深水平行走重船並無阻塞臣<lb/>
　　查渭河西至鳯翔東至潼闗由渭入黄由黄入汾<lb/>
　　則可抵山西之平陽即或三門水溜客商不敢冒<lb/>
<pb n="KR2k0050_WYG_086-90a"/>
　　險而汾渭兩河可通船隻者幾二千里然往來之<lb/>
　　行旅商賈多捨水路而就陸路者皆因陜西船隻<lb/>
　　方頭平底無柁無篷而水手又不善於操舟順流<lb/>
　　尚可日行五六十里逆流則挽拽而上止可日行<lb/>
　　二三十里舟行遲滯多費時日不如陸路利便所<lb/>
　　以舟行者甚少臣思河路行走必船隻快利水手<lb/>
　　熟練商民便於往來方能疏通河路臣同督臣博<lb/>
　　濟當酌量捐資於江南等省僱覔造船良工並熟練<lb/>
<pb n="KR2k0050_WYG_086-90b"/>
　　水手量水性以造船裝柁置篷使本地匠人士民<lb/>
　　學習演試如果利便可行令民船亦照式修造倘<lb/>
　　陜西收歉需用河南積儲糧石之時即可將商民<lb/>
　　船隻雇覔輓運並可不必另行造船且汾渭之河<lb/>
　　路疏通漸次或可通黄俾商旅人民均沾利澤以<lb/>
　　　仰慰<lb/>
聖天子愛養元元之至意<lb/>
　　請減丁銀疏　　　　　　　　　　岳鍾琪<lb/>
<pb n="KR2k0050_WYG_086-91a"/>
　　　臣查陜省地方自我<lb/>
　皇上御極以來比年豐收從前迯荒之民到處皆漸次<lb/>
　　　復業而惟延安府屬則復業者甚少細加察訪皆<lb/>
　　　因丁銀重累不特已逃者不敢來歸抑且現在者<lb/>
　　　皆云思去臣等不勝驚駭因逐一檢查通省丁條<lb/>
　　　糧額乃知其弊在明朝時額則定例之過重非<lb/>
　　本朝體恤之不至也查賦役全書内開延安府屬原<lb/>
　　　額人丁一十五萬二千有零順治七年奉<lb/>
<pb n="KR2k0050_WYG_086-91b"/>
　㫖免過逃亡七萬七千有零順治十一年又奉<lb/>
　㫖免過續逃丁六千八百有零及康熙六十年内八年<lb/>
　　　十六年二十二年陸續奉<lb/>
　㫖又免過水渰逃亡殺傷及包賠人丁共一萬有餘是<lb/>
　　本朝之<lb/>
聖聖相承恩施無已亦可謂蠲貸之施至切至極矣而地<lb/>
　　　方終無起色荒蕪終不盡開者總因明時初定丁<lb/>
　　　額之際不知是何詭弊延安府則竟有毎丁至四<lb/>
<pb n="KR2k0050_WYG_086-92a"/>
　　五錢以至七八錢及一兩以外者臣初閲之時猶<lb/>
　　疑丁銀較重或其糧則少輕及查其田地征糧科<lb/>
　　則則又皆彼此相若無甚懸殊夫同為<lb/>
　盛世之民同為丁徭之賦而獨此一方多一丁即多<lb/>
　　四五六七錢或一兩以外之累胼胝小民實難堪<lb/>
　　此况荒年迯亡之丁又責令未迯者賠納無怪乎<lb/>
　　迯者不敢歸而在者皆思去臣以為此時若將迯<lb/>
　　丁逐一清出仰請照前豁免則<lb/>
<pb n="KR2k0050_WYG_086-92b"/>
聖主隆恩自邀俞允但丁銀之重例不減則迯者難免<lb/>
　　而未迯者似不能堪欲流民復業終不可得不如<lb/>
　　將延安府屬各州縣民屯丁銀但照毎丁二錢科<lb/>
　　則則凡有過二錢者皆與減免除中部神木二縣<lb/>
　　外合十七州縣民屯共應銀一萬四百七十兩二<lb/>
　　錢較之現今十七州縣嵗征丁銀二萬三千三百<lb/>
　　六十餘兩止減去銀一萬二千八百九十兩有零<lb/>
　　而現在之民共相樂業迯亡之民聞風自必漸歸<lb/>
<pb n="KR2k0050_WYG_086-93a"/>
　　即外來之民聞風自樂就墾將來五年編審按丁<lb/>
　　漸加諒此一萬有零之丁銀自亦不難仍復而於<lb/>
　　國賦固可無虧於地方尤可漸闢邉地遐荒實有<lb/>
　　禆益也倘䝉<lb/>
恩允某州縣應免丁銀若干之處俟部文至日檄行布<lb/>
　　政司轉發該府州縣查明造具編冊另疏具題<lb/>
　　改設水利通判疏　　　　　　　查郎阿<lb/>
　　臣查西安府屬涇陽縣之龍洞鄭白等渠水勢流<lb/>
<pb n="KR2k0050_WYG_086-93b"/>
　　行向為涇陽醴泉三原髙陵臨潼五縣灌溉之利<lb/>
　　因歴年乆逺修濬失宜遂致渠道淤塞堤岸坍圮<lb/>
　　雍正五年督臣岳鍾琪欽遵<lb/>
諭㫖動給正項銀兩委員築濬伏查龍洞鄭白等渠之<lb/>
　　右山徑逺迤山間衆泉涓溢轉滙入渠若使渠深<lb/>
　　堤固則水利之功十居其七又從前開鑿龍洞引<lb/>
　　涇入渠為利甚溥但涇水漲發濁而多泥毎於冬<lb/>
　　春之間水落泥澄引涇灌田甚屬有益再於水漲<lb/>
<pb n="KR2k0050_WYG_086-94a"/>
　　後田苗暢茂之時用水甚廣酌引灌溉亦稱利便<lb/>
　　如遇水勢泛濫田苗初生之後涇水衝入渠内不<lb/>
　　特渠腹受淤抑且禾苗被壓是涇水止可隨時酌<lb/>
　　用非四時俱可咸資曾悉心諮詢於龍洞之口建<lb/>
　　閘數座俾蓄洩得宜以資樂利第思水利所闗𦂳<lb/>
　　要凡濬修啟閉各民户受水時日皆須大員専理<lb/>
　　查西安府管糧通判原管慶豐等倉糧石今倉糧<lb/>
　　統歸西安糧鹽道經管而倉房折運省城改作積<lb/>
<pb n="KR2k0050_WYG_086-94b"/>
　　貯倉厫通判一官並無所司之事若將西安府管<lb/>
　　糧通判改為水利通判専管龍洞鄭白等渠水利<lb/>
　　除地方事務不許干預外其涇陽醴泉三原髙陵<lb/>
　　臨潼五縣内民户受水時日堤渠修濬事宜以及<lb/>
　　閘座啟閉令通判不時親往經理如有奸民勢豪<lb/>
　　盜水霸佔並有闗於渠政利弊者俱令通判稽察<lb/>
　　整飭倘地方官徇庇阻撓即行掲報叅處再通判<lb/>
　　向駐省城去龍洞一日有餘中間相隔涇渭二河<lb/>
<pb n="KR2k0050_WYG_086-95a"/>
　　夏秋河水陡發往來不便今擇於涇陽縣屬之王<lb/>
　　橋鎮地方在龍洞之東南相去止三十餘里與各<lb/>
　　渠咫尺相隣一切稽查甚屬便易應將通判移駐<lb/>
　　於彼所需衙署酌估蓋給其書役原有額設足供<lb/>
　　差遣不必另有增益至原領通判闗防係管糧字<lb/>
　　様今改為水利通判應另鑄水利通判闗防換給<lb/>
　　似屬允協<lb/>
　<lb/>
<pb n="KR2k0050_WYG_086-95b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陜西通志巻八十六<lb/>
</p>
<p>
</p>
  </div>
</body>
</text>
</TEI>
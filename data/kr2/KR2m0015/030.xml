<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_030-1a"/>
　欽定四庫全書<lb/>
　皇朝文獻通考卷三十<lb/>
　　征𣙜考<hi>五</hi>
　　　𣙜酤<lb/>
　　　康熙二十八年飭禁<lb/>
　　盛京多造燒酒縻費米糧奉<lb/>
諭㫖近聞山海闗外盛京等處至今無雨尚未播種萬一<lb/>
　不收轉運維艱朕心深為憂慮且聞彼處蒸造燒酒之<lb/>
<pb n="KR2m0015_WYG_030-1b"/>
　人將米糧縻費頗多著户部侍郎賽弼漢前徃奉天會<lb/>
　同將軍副都統侍郎等嚴加禁止旋以奉天府府尹王<lb/>
　國安<lb/>
陛辭復<lb/>
申諭之<lb/>
　　　乾隆二年除東安等六縣油酒税銀長蘆鹽政兼<lb/>
　　　管天津闗税務準泰奏言天津闗税務除各處口<lb/>
　　　岸征收税銀外更有離闗窵逺之油酒税銀一項<lb/>
<pb n="KR2m0015_WYG_030-2a"/>
　　向例按季差役給發印票分徃東安武清香河永<lb/>
　　清寳坻及寳坻新分之寧河縣各城鄉地方挨查<lb/>
　　油酒舖家每舖收錢多寡不等伏查東安等六縣<lb/>
　　相距津闗自八十里至一百四十里不等所有油<lb/>
　　酒舖家及本地居民不比過闗商販且時歇時開<lb/>
　　額無一定該差持票逺出勢必苛求勒索擾累無<lb/>
　　窮雖相沿日久實屬陋例請將天津闗按季差役<lb/>
　　分徃東安等六縣查收油酒税銀之處永行停止<lb/>
<pb n="KR2m0015_WYG_030-2b"/>
　　户部議准得<lb/>
㫖允行<lb/>
　　又酌定北五省燒鍋躧麴之禁總理事務王大臣<lb/>
　　等奉<lb/>
上諭禁止燒鍋一事朕從前降有諭㫖因孫嘉淦條奏<lb/>
　復令王大臣九卿集議續經兩議具奏朕又降㫖令<lb/>
　其確議今思禁止燒鍋乃闗係民生日用之事督撫<lb/>
　大臣所當悉心籌畫者著交直𨽻河南山東山西陜<lb/>
<pb n="KR2m0015_WYG_030-3a"/>
　西等省督撫具奏仍下原議之王大臣等會議尋議<lb/>
　　民間私開燒鍋耗費糧食向經屢行禁止我<lb/>
皇上廣詢博訪察兩用中令河北五省督撫各就地方<lb/>
　　民生日用之情形據實陳奏有請仍照舊例查禁<lb/>
　　者有請宜寛於豐年而嚴於歉嵗者有請不必禁<lb/>
　　止者有請永行嚴禁者有請嚴禁肆行躧麴興販<lb/>
　　者實皆體民之情因地之宜以各抒所見也伏查<lb/>
　　直𨽻總督疏内以燒酒之禁宜嚴於歉收之年稍<lb/>
<pb n="KR2m0015_WYG_030-3b"/>
　　寛於豐裕之嵗本地釀造與零星造麴者毋庸禁<lb/>
　　止其麥麴燒酒槩不許出境如肆行躧麴興販者<lb/>
　　應行嚴禁并稱富商大賈之興販既絶則本地之<lb/>
　　所銷自少河南廵撫以行法宜因乎地而立禁先<lb/>
　　清其源豫省酒多自造比户皆然請免零星製麴<lb/>
　　之查禁而廣收多躧販賣者應行嚴禁躧麴不行<lb/>
　　燒鍋可以漸減甘撫以甘省並非産酒之區毋庸<lb/>
　　嚴禁陜撫則以為陜省俗儉民間祭祀慶弔等事<lb/>
<pb n="KR2m0015_WYG_030-4a"/>
　　不得已而用酒若禁燒酒而用黄酒則専用米糓<lb/>
　　細糧轉於民生未便况臨邉地冷兵民藉以禦寒<lb/>
　　勢難槩禁惟躧麴開行逺販者嚴加禁止陜督則<lb/>
　　以為燒鍋當禁而不可以必禁禁之所以節流寛<lb/>
　　之所以去擾惟歉年自宜禁令加嚴其躧麴開行<lb/>
　　逺販者宜嚴行禁止山西廵撫以晉省燒鍋可寛<lb/>
　　於豐年應禁於歉嵗小民自宜遵守至山東廵撫<lb/>
　　因本嵗二麥偶旱嚴某燒鍋躧麴竟有毁棄釀具<lb/>
<pb n="KR2m0015_WYG_030-4b"/>
　　者有改業者有自行出首者亦已行之著有明驗<lb/>
　　臣等公同詳議因地制宜者國法之備因時立法<lb/>
　　者王政之經王制有曰修其教不易其俗齊其政<lb/>
　　不易其宜謂凡居民服食器用之不能畫一也燒<lb/>
　　鍋一事各省之情形不同所以各省之陳奏亦不<lb/>
　　能畫一各就其土俗民情熟籌詳酌據實陳奏自<lb/>
　　必確有所見較之憑虛懸擬者自為親切應照所<lb/>
　　請即令各於本省因時制宜實力奉行以觀成效<lb/>
<pb n="KR2m0015_WYG_030-5a"/>
　　至躧麴一項係燒酒盛行之源躧麴多則私燒必<lb/>
　　廣有損蓋藏且富商巨賈肆行躧麴廣收販運易於<lb/>
　　查拿不致滋擾禁之以清其源禆益甚大各省督<lb/>
　　撫陳奏衆論僉同均無異説亦應如該督撫所奏<lb/>
　　凡富商巨賈廣收麥石肆行躧麴大開燒鍋者嚴<lb/>
　　行禁止但該督撫等所請治罪之處均未畫一查<lb/>
　　違禁私燒者向例俱照律杖一百今將躧麴販運<lb/>
　　之處嚴行禁止如仍一體懲治實不足以示儆應<lb/>
<pb n="KR2m0015_WYG_030-5b"/>
　　將廣收麥石肆行躧麴大開燒鍋者杖一百枷號<lb/>
　　兩個月其官員處分應照吏部原議失察之地方<lb/>
　　官每一案降一級留任失察至三案者降三級即<lb/>
　　行調用如官吏有賄縱等弊照枉法律計贓論罪<lb/>
　　從之<lb/>
　　五年禁畿輔燒鍋躧麴耗費糧食御史齊軾奏稱<lb/>
　　今秋收穫較徃嵗為豐畿輔盈寧視外省為更盛<lb/>
　　惟是商賈雲集嗜利多人而麴蘖一端耗糧最甚<lb/>
<pb n="KR2m0015_WYG_030-6a"/>
　　雖禁令已經詳定而農場多粟必樂於聚財倘奉<lb/>
　　行一有廢弛則以酒居竒者必以糧覔利竊見近<lb/>
　　日京師九門每日酒車銜尾而進市價甚賤為數<lb/>
　　年來所無是必網利之富賈販酒者多故其價大<lb/>
　　減亦必附近之州縣私燒者衆故車載日盛也應<lb/>
　　請<lb/>
勅下近省督撫轉飭所屬地方恪遵定例實力稽查奉<lb/>
諭㫖齊軾所奏甚是秋成豐稔之時正宜講求民間儲<lb/>
<pb n="KR2m0015_WYG_030-6b"/>
　蓄之計著孫嘉淦轉飭所屬地方官窮緝治罪不得<lb/>
　姑容至於零星沽賣者不必過為深究倘因降此㫖<lb/>
　將二三無力小户查拿以為塞責之具致使閭閻滋<lb/>
　擾而奸商巨販轉以納賄於官吏而脱然事外藐法<lb/>
　公行則州縣官之咎更不可逭可傳諭直𨽻及隣近<lb/>
　省分一體遵行<lb/>
　　八年<lb/>
勅免通州油酒等項征納額税總督倉場侍郎覺羅吳<lb/>
<pb n="KR2m0015_WYG_030-7a"/>
　　拜奏通州税務經前道祝兆熊任内以芝蔴麥子<lb/>
　　生猪已按石按口報納額税而磨油磨麫屠宰舖<lb/>
　　户又納季鈔似屬重複其燒黄酒零綢故衣㡌舖<lb/>
　　念係小本貿易經營餬口將一切所征舖户季鈔<lb/>
　　名色盡行革除具詳前任直𨽻廵撫批行勒石永<lb/>
　　禁至雍正五年前任坐糧㕔顧琮等查明故衣零<lb/>
　　綢舖户各税照舊抽收至乾隆七年經現任坐糧<lb/>
　　㕔恩特等檢查部頒則例所載磨油舖户每月報<lb/>
<pb n="KR2m0015_WYG_030-7b"/>
　　油四簍每簍正税銀一錢五釐通灣酒舖户上户<lb/>
　　每月税銀一錢五分中户一錢下户八分通灣糖<lb/>
　　房舖户上户每月税銀三錢中户二錢下户一錢<lb/>
　　仍令按欵報納查通州税欵内之油酒糖舖各税<lb/>
　　雖所抽數屬些微但以部册開載之欵向來未經<lb/>
　　題奏即行批禁殊屬不合奏請交部議覆得<lb/>
㫖免其納税<lb/>
　　十四年禁運販紅麴紅糟分别治罪輕重例福建<lb/>
<pb n="KR2m0015_WYG_030-8a"/>
　　布政司永寧奏言躧麴一項久奉禁止但麴原以<lb/>
　　麥製造是以直𨽻山東河南江南等省産麥處所<lb/>
　　造麴者多至於閩省種麥原屬稀少民間造酒不<lb/>
　　用麥麴而以米為之其名紅麴葢麴價較之米價<lb/>
　　頗昻小民於秋收之際不知珍惜每多製造紅麴<lb/>
　　以圖厚利訪得古田屏南永安平和等邑并汀邵<lb/>
　　二府各屬縣是處俱有嵗耗甚多又聞建安縣之<lb/>
　　南臺里地方專以上號食米製造紅麴凡造紅麴<lb/>
<pb n="KR2m0015_WYG_030-8b"/>
　　者又必先買紅糟方能造麴歴來雖經飭禁無如<lb/>
　　趨利之徒仍多不遵請以民間零星自用者免其<lb/>
　　查禁如多為製造船裝運販者槩行禁止如運販<lb/>
　　五百觔以内及廣收米石製造運販一千觔以上<lb/>
　　者分别治罪紅麴變價入官地方官失察賄縱俱<lb/>
　　論如法疏入下部議行<lb/>
　　臣等謹按周書有羣飲之戒周官有幾酒之條葢<lb/>
　　以徳將無醉戒彼沉湎者流而酒醪糜糓則亦漢<lb/>
<pb n="KR2m0015_WYG_030-9a"/>
　　詔所諄諄也自漢孝武𣙜酤以後或占租以市酒<lb/>
　　或列肆以聚贏或按月以納酒錢或逐月以克市<lb/>
　　絹甚者官自造酒而禁民之私酤吏主釀務而課<lb/>
　　民以入直至宋熙寧年間酒課嵗額有至四十萬<lb/>
　　以上者鬻樵雇薪抑配白納或且有算畝起派反<lb/>
　　過正税又其甚者矣我<lb/>
　朝本無𣙜酤之官其天津六縣及通州酒税有司以<lb/>
聞即䝉<lb/>
<pb n="KR2m0015_WYG_030-9b"/>
恩免惟念釀酒之家耗費米糧禁北省躧麴燒鍋集廷<lb/>
　　臣及外省督撫酌中定議官不利其所入而為小<lb/>
　　民籌葢藏之計至詳且盡因嵗收之豐歉以為禁<lb/>
　　約之寛嚴因販麴之多少以為論罪之輕重葢養<lb/>
　　民者使其自養愛糓者去其害糓猶是周書誥戒<lb/>
　　小子及漢初羣飲罰金之遺意焉<lb/>
　　四十五年户部議杭州織造徴瑞言北新闗收税<lb/>
　　舊例每烟百觔税銀四錢六分酒十罈約計二百<lb/>
<pb n="KR2m0015_WYG_030-10a"/>
　　觔税銀二分今部頒則例刪併兩項並每百觔税<lb/>
　　銀四錢均有窒礙應如所奏仍照舊例辦理從之<lb/>
　　𣙜茶<lb/>
　　順治二年定陜西茶馬事例先是元年定與西畨<lb/>
　　易馬每茶一箆重十觔上馬給茶篦十二中馬給<lb/>
　　九下馬給七至是差御史轄五茶馬司户部言陜<lb/>
　　西召商茶以易畨馬向有照給金牌勘合之制查<lb/>
　　前明詔諭通接西番闗隘處所撥官軍廵守不許<lb/>
<pb n="KR2m0015_WYG_030-10b"/>
　　私茶出境凡進貢番僧應賞食茶頒給勘合行令<lb/>
　　四川布政司撥發庫茶照數支放不許於湖廣等<lb/>
　　處收買私茶違者盡數入官仍將伴送人員治罪<lb/>
　　此舊例之可行者若金牌一項係明初事例永樂<lb/>
　　十四年已經停止我<lb/>
　朝定鼎各番慕義馳貢金牌可以不用但以茶易馬<lb/>
　　務須酌量價值兩得其平無失柔逺之義從之<lb/>
　　三年免茶馬增解額數茶馬舊額一萬一千八十<lb/>
<pb n="KR2m0015_WYG_030-11a"/>
　　　八匹自故明崇禎三年增解二千匹所增馬匹究<lb/>
　　　竟年年虛額無濟軍需茶馬御史廖攀龍奏請永<lb/>
　　　行蠲免從之<lb/>
　　　七年定陜西茶引從部頒發例廵視茶馬御史吳<lb/>
　　　達疏言陜西茶引明季係茶馬御史自行印發故<lb/>
　　　引有大小之分又有大引官商平分小引納税三<lb/>
　　　分入官七分給商之例今引從部發俱應照大引<lb/>
　　　例官商平分以為中馬之用報可<lb/>
<pb n="KR2m0015_WYG_030-11b"/>
　　　康熙三十四年<lb/>
勅遣専官管理茶馬事務户部議覆刑科給事中裘元佩<lb/>
　　　條奏馬政事闗𦂳要洮岷諸處額茶三十餘萬箆<lb/>
　　　可中馬一萬匹陳茶每年帯銷又可中馬數萬匹<lb/>
　　　查茶觔中馬甚有禆益應將額茶中得之馬給營<lb/>
　　　驛外其餘馬每年交秋將數千匹送至紅城口等<lb/>
　　　處牧放得<lb/>
㫖茶馬事闗𦂳要著遣專官管理<lb/>
<pb n="KR2m0015_WYG_030-12a"/>
　　　三十五年飭准打箭爐番人市茶貿易四川廵撫<lb/>
　　　于養志遵<lb/>
㫖㑹同烏斯藏喇嘛營官等查勘打箭爐地界奏番人藉<lb/>
　　　茶度生居處年久且達頼喇嘛曾經啟奏准行應<lb/>
　　　仍准其貿易理藩院議准從之<lb/>
　　　四十四年停止廵視茶馬官員歸甘肅廵撫兼管<lb/>
　　　先是三十六年專差部院管理茶馬事務至是年<lb/>
　　　復歸廵撫兼管因招中無幾西寧等處所徴茶箆<lb/>
<pb n="KR2m0015_WYG_030-12b"/>
　　　停止易馬將茶變價折銀充餉至雍正九年奏准<lb/>
　　　五司復行中馬之法每上馬一匹給茶十二箆中<lb/>
　　　馬一匹給茶九箆下馬一匹給茶七箆俟一年之<lb/>
　　　後計所收馬匹即留甘省軍營之用或馬數甚多<lb/>
　　　分撥河南山西就近喂養十年奏准中馬之法應<lb/>
　　　見馬給茶至十三年仍復奏明停止<lb/>
　　　五十八年准裡塘巴塘地方買運茶觔議政大臣<lb/>
　　　等議覆都統法喇疏言䝉古地方及西藏人民皆<lb/>
<pb n="KR2m0015_WYG_030-13a"/>
　　　藉茶養生松潘一路茶價甚賤青海一𢃄積茶必<lb/>
　　　多應暫行禁止俟其懇請時再酌定數目令其買<lb/>
　　　運至打箭爐外最近者為裡塘遣官招撫令營官<lb/>
　　　造具所管畨寨户口清册酌量定數許其買運巴<lb/>
　　　塘以外亦照此例其打箭爐一路當視畨情之向<lb/>
　　　背分别通禁應如所奏從之<hi>互見市糴考</hi>
　　　雍正八年定川茶征税例奉<lb/>
諭㫖川茶皆論園論樹以定税額夫茶樹有大小不同園<lb/>
<pb n="KR2m0015_WYG_030-13b"/>
　地有廣狹不一若槩以園樹之數為額未為允當應將<lb/>
　茶税照觔兩收納方得其平著該撫詳議經户部議准<lb/>
　　　四川撫臣憲徳疏言川省行茶原額新增共邉腹<lb/>
　　　土引八萬五千三百四十四張納課銀四百二十<lb/>
　　　四兩計算每觔止納課銀四絲九忽零實屬太輕<lb/>
　　　今該撫定以每觔一釐二毫五絲令各商人在於<lb/>
　　　茶價銀内扣存即隨引税赴地方官照數完解所<lb/>
　　　議甚為妥協應令該撫將前項𣙜課銀一萬六百<lb/>
<pb n="KR2m0015_WYG_030-14a"/>
　　　六十八兩按年造入奏銷册内具題查核再查陜<lb/>
　　　西行茶定例每引一道運茶百觔每茶一千觔准<lb/>
　　　帯附茶一百四十觔如有夾帯即以私茶論罪今<lb/>
　　　該撫請加耗茶一十四觔如有多𢃄照私鹽例治<lb/>
　　　罪地方官有故縱失察者照失察私鹽例處分仍<lb/>
　　　令該撫將行茶商人姓名並産茶州縣𣙜課細數<lb/>
　　　造册報部得<lb/>
㫖允行<lb/>
<pb n="KR2m0015_WYG_030-14b"/>
　　　十年准預頒四川省行茶引張隨時給發四川廵<lb/>
　　　撫憲徳疏稱川省行茶原以部引為慿自應請引<lb/>
　　　行運但口外畨彛貿易多寡内地州縣無從查考<lb/>
　　　或見番客雲集茶觔易售方請增引如必候部頒<lb/>
　　　發則番客已去各商未免畏阻不前請於額頒之<lb/>
　　　外預頒茶引五千張收貯廵撫衙門俟有請增州<lb/>
　　　縣一面題報一面即將部引給發下部議行<lb/>
　　　乾隆六年酌減四川松潘地方行查邊引户部議<lb/>
<pb n="KR2m0015_WYG_030-15a"/>
　　覆四川廵撫碩色奏請酌減松潘茶引一案查川<lb/>
　　省松潘地方行茶邉引原額一萬三千七百六張<lb/>
　　已儘足行銷原無引茶不敷買食之處後因天全<lb/>
　　州土商濫請增給土引以致積滯經前撫臣楊馝<lb/>
　　題准改撥各州縣代為分銷維時成都等縣商人<lb/>
　　因松潘修城之時畨民聚集傭工茶觔易銷定為<lb/>
　　常額是以成都縣撥銷土引六百張彭縣八百一<lb/>
　　十一張灌縣三千六百張崇寧縣一百八十張石<lb/>
<pb n="KR2m0015_WYG_030-15b"/>
　　泉縣一百六十二張安縣二百六十四張俱改照<lb/>
　　邉引納税於松潘行銷年來城工告竣番民陸續<lb/>
　　回巢茶觔漸至壅滯應如所請將成都等縣積引<lb/>
　　量減四千四十九張併課税銀兩一併照數開除<lb/>
　　從之<lb/>
　　又准甘省官茶辦交本色先是甘省官茶因停止<lb/>
　　招中馬匹節經該撫題明將官茶改徴折色陳茶<lb/>
　　定價發變俟各司銷存至六十萬封上下題徴本<lb/>
<pb n="KR2m0015_WYG_030-16a"/>
　　色至是䕶撫徐杞以各司銷存庫茶止九十二萬<lb/>
　　餘封迨新茶辦運到甘陳茶接續分銷可存六十<lb/>
　　萬封上下請仍令商人辦交本色從之<lb/>
　　八年豁免川省茶引未完銀兩奉<lb/>
諭㫖前因川省松潘引多茶壅故將天全州之積引改<lb/>
　撥成都彭灌等縣行銷每年空繳引張賠納税課官<lb/>
　商交累乾隆六年朕降㫖開除成都彭灌三縣積引<lb/>
　四千四十九張并課税銀二千四百一十七兩二錢<lb/>
<pb n="KR2m0015_WYG_030-16b"/>
　從乾隆七年為始官商俱受其益惟是乾隆七年以<lb/>
　前之羡餘截角尚屬拖欠成都彭灌三縣均有未完<lb/>
　銀兩川省茶商貲本微薄無力復完舊項朕心軫念<lb/>
　著將所有三縣舊欠悉行豁免<lb/>
　　二十四年准甘肅五司茶封搭放各營俸餉户部<lb/>
　　覆准甘肅廵撫吳達善奏言甘省交庫茶封日積<lb/>
　　酌議設法銷售經前任布政司明徳酌請每封或<lb/>
　　定價銀六錢運赴甘肅安三處變價三年以來僅<lb/>
<pb n="KR2m0015_WYG_030-17a"/>
　　銷茶一萬餘封現在各司庫貯茶尚有一百四十<lb/>
　　餘萬封宜亟為籌畫檢閲舊案康熙三十七年因<lb/>
　　甘司茶封無馬可中貯庫年久經督理茶馬事務<lb/>
　　内閣學士錢齊請於五鎮俸餉馬乾之内銀七茶<lb/>
　　三搭給今五司存貯茶封自應照此辦理惟是甘省<lb/>
　　滿漢各營每年需茶若干難以懸揣自乾隆二十<lb/>
　　五年春季起令其按季自行酌定茶數總以一二<lb/>
　　三成搭支銀兩在於司庫請領即於附近五司處<lb/>
<pb n="KR2m0015_WYG_030-17b"/>
　　支給從之<lb/>
　　二十五年奏定洮河二司茶封歸甘荘二司辦理<lb/>
　　户部議覆甘肅廵撫吳達善奏言甘省茶課向為<lb/>
　　中馬而設故每年額引二萬七千二百九十六道<lb/>
　　内分西司九千七百一十二道坐落西寧府洮司<lb/>
　　三千三百道坐落岷州河司五千一百三十二道<lb/>
　　坐落河州莊司五千一百五十二道坐落平番縣<lb/>
　　甘司四千道坐落蘭州府今中馬之例久停在甘<lb/>
<pb n="KR2m0015_WYG_030-18a"/>
　　莊二司係各處衝衢西河二司附近青海常有銷<lb/>
　　售之路惟洮司地處偏僻土瘠民貧故該司商銷<lb/>
　　茶觔歴年俱告改别司售賣惟交官茶封仍交洮<lb/>
　　庫徃徃積至數十萬封始請疏銷臣查甘莊二司<lb/>
　　地處衝衢撥用收支均屬近便應如該撫所請將<lb/>
　　洮司額頒茶引改歸甘莊二司給商徴課俟洮司<lb/>
　　庫貯茶封搭餉完日即行裁汰疏上如議行嗣於<lb/>
　　乾隆二十七年以河司雖附近青海䝉古而一切<lb/>
<pb n="KR2m0015_WYG_030-18b"/>
　　交易俱在西寧從不一赴河州其情形與洮司無<lb/>
　　異亦行裁汰其額引五千道併歸甘莊二司<lb/>
　　臣等謹按李唐囬紇入貢以馬易茶宋熙寧嘉泰<lb/>
　　間相繼行之漸置茶馬之官至故明齎金牌三衛<lb/>
　　收馬給茶名曰差發其制中廢當時籌國者屢以<lb/>
　　為言然明政已弛竟不能復也我<lb/>
　朝定鼎之初差茶馬御史招商領引納課所中馬匹<lb/>
　　牡者給各邉兵牝者發所司牧養孳息順治十四<lb/>
<pb n="KR2m0015_WYG_030-19a"/>
　　年以七監馬匹蕃庶凡茶馬變價銀兩改解充餉<lb/>
　　康熙三十二年以蘭城無馬可中將甘州司積貯<lb/>
　　茶箆銀七茶三用充俸餉葢<lb/>
　本朝牧地廣於前代稍為孳息則已驪黄遍野雲錦<lb/>
　　成羣今則大宛西番盡為内地渥洼天馬皆櫪上<lb/>
　　之駒中馬之制久停是以甘肅茶封恒苦於霉變<lb/>
　　或變折價銀或以充俸餉甘省五司已裁其二尚<lb/>
　　存甘莊二司及西寧一司頒引徴課亦以留中馬<lb/>
<pb n="KR2m0015_WYG_030-19b"/>
　　之舊跡於不廢云<lb/>
　　二十七年以茶觔積滯籌畫疏銷陜甘總督楊應<lb/>
　　琚遵<lb/>
㫖條議甘省五司官茶疏銷事宜一官茶應改徴折價<lb/>
　　也按甘省庫貯官茶向例如遇存積過多改徴折<lb/>
　　色如庫貯無幾復請征本色今五司庫内自乾隆<lb/>
　　七年至二十四年已存積至一百五十餘萬封經<lb/>
　　前撫臣吳達善於二十四年奏准每封作價三錢<lb/>
<pb n="KR2m0015_WYG_030-20a"/>
　　搭放兵餉以來當奉行之始兵丁領獲茶封尚有<lb/>
　　餘利今行之二年有餘已搭放過茶四十萬餘封<lb/>
　　現在市肆官茶日多非十年之久不能全數疏銷<lb/>
　　且每年商人又增配茶二十四萬餘封商茶既多<lb/>
　　官茶自必益加壅滯莫若將商人應交二成官茶<lb/>
　　五萬四千餘封暫停交納照例每封徴折價三錢<lb/>
　　俟陳茶銷售將完再行征收本色一商茶應准其<lb/>
　　減配也查甘省茶法商人每引交茶五十觔無論<lb/>
<pb n="KR2m0015_WYG_030-20b"/>
　　本折即係額課此外尚有充公銀三萬九千餘兩<lb/>
　　亦係按年交納無殊正供至商人自賣茶封每引<lb/>
　　止應配正茶五十觔連附茶共配售三十餘萬封<lb/>
　　該商等即以配售之茶完納前項應輸之課經前<lb/>
　　撫臣吳達善奏准增配以紓商力並無課項苐茶<lb/>
　　封既已加增又有搭放兵餉之庫貯官茶勢致愈<lb/>
　　積愈多難免停本虧折今酌中籌計商人情願每<lb/>
　　引一道止配茶十五封内應酌減無課茶一十五<lb/>
<pb n="KR2m0015_WYG_030-21a"/>
　　萬八千三百十六封共止配茶四十萬九千四百<lb/>
　　四十封至二成本色茶封現既酌議改徴折價自<lb/>
　　亦無庸配運一陳積茶封應召商減售也查各司<lb/>
　　俱有陳積茶封而洮司為最多該司地處偏僻定<lb/>
　　議搭餉計非數十年不能完現在每封四錢發售<lb/>
　　商民無利可獲裹足不前請仍照乾隆二十六年<lb/>
　　前撫臣明徳原議每封定價三錢召商變賣河西<lb/>
　　二司共存茶六十餘萬為數較多亦准其一體照<lb/>
<pb n="KR2m0015_WYG_030-21b"/>
　　數售變一内地新疆應一體搭放也查乾隆二十<lb/>
　　四年前撫臣吳達善奏准滿漢各營以茶封搭餉<lb/>
　　至新疆地方茶觔一項向湏取資内地誠如<lb/>
聖諭各處濟用自屬多多益善今官茶以沿途站車輓<lb/>
　　運毋庸脚費其自肅州運至各處將脚費攤入茶<lb/>
　　本之内較之買自商賈價值尚多減省部議應如<lb/>
　　所請從之<lb/>
　　二十九年免追浙省行銷順天茶觔殘引舊例浙<lb/>
<pb n="KR2m0015_WYG_030-22a"/>
　　省行銷茶引令各商過闗輸税截角統俟茶觔售<lb/>
　　完之日將所執殘引交原發衙門送部查銷嗣據<lb/>
　　閩浙總督楊廷璋奏報浙省行銷口外等處引張<lb/>
　　歴經收税截角更由崇文門戮去中間實無影射<lb/>
　　情弊請將口外殘引免其繳部内地殘引即在行<lb/>
　　茶處所催繳復據侍郎兼管順天府尹錢汝誠等<lb/>
　　奏稱浙省乾隆二十三四等年行銷順天茶引共<lb/>
　　一萬九千餘道自准浙省咨後即經照例查追迄<lb/>
<pb n="KR2m0015_WYG_030-22b"/>
　　今日久大半多無着落推原其故實緣行茶與行<lb/>
　　鹽不同商無一定地任遷移殘引多隨客散查究<lb/>
　　無根難以追繳嗣後浙省行銷京城茶引應令崇<lb/>
　　文門於戮去中間時即將所戮引心彚齊送部查<lb/>
　　核其殘引一體免追以省擾累從之<lb/>
　　三十七年户部議前任總督阿爾泰奏南川縣地<lb/>
　　方産茶茂盛每年除配額引之外尚有餘積請自<lb/>
　　今始增茶腹引一百張照例徴收課税應如所請<lb/>
<pb n="KR2m0015_WYG_030-23a"/>
　　從之<lb/>
　　三十八年户部議四川總督劉秉恬等覆奏請嗣<lb/>
　　後三雜谷等處土司買茶以千觔為率使僅敷自<lb/>
　　食不能私行轉售從之<lb/>
　　坑冶<lb/>
　　康熙十四年定開採銅鉛之例户部議准凡各省<lb/>
　　産銅及黒白鉛處如有本地民人具呈願採該督<lb/>
　　撫即委官監管採取至十八年復定各省採得銅<lb/>
<pb n="KR2m0015_WYG_030-23b"/>
　　鉛以十分内二分納官八分聴民發賣監管官准<lb/>
　　按觔數議叙上官誅求逼勒者從重議處如有越<lb/>
　　境採取及衙役擾民俱治其罪<lb/>
　　臣等謹按嗣後各厰之開閉視山礦之旺衰康熙<lb/>
　　年間如奉天浙閩諸省皆曾開採續經停止今則<lb/>
　　湖南雲貴川廣等處並饒礦産而滇之紅銅黔楚<lb/>
　　之鉛粤東之㸃錫尤上供京局者也大抵官税其<lb/>
　　十分之二其四分則發價官收其四分則聴其流<lb/>
<pb n="KR2m0015_WYG_030-24a"/>
　　　通販運或以一成抽課其餘盡數官買或以三成<lb/>
　　　抽課其餘聴商自賣或有官發工本招商承辦又<lb/>
　　　有竟歸官辦者額有增減價有重輕要皆隨時以<lb/>
　　　為損益云<lb/>
　　　十九年定雲南鉛厰通商之例<hi>詳見市糴考</hi>
　　　四十六年定雲南礦税毋許加增户部議雲南金<lb/>
　　　銀銅錫等礦厰税額應令該督據實查核加增<lb/>
上諭大學士等曰雲南礦税一年徴銀八萬兩零用撥兵<lb/>
<pb n="KR2m0015_WYG_030-24b"/>
　餉數亦不少若又令增加有不致累民乎此所得錢糧<lb/>
　即敷所用矣本發還著照題議結<lb/>
　　　四十九年以<lb/>
　　盛京部臣請改採鉛地方飭部議處工部議覆<lb/>
　　盛京工部侍郎席爾圖疏言錦州採鉛請改於遼陽<lb/>
　　　採取得<lb/>
㫖採鉛事情前因白爾克條奏自遼陽州改徃錦州大碑<lb/>
　等處今又因席爾圖所奏議仍在遼陽州採取前所奏<lb/>
<pb n="KR2m0015_WYG_030-25a"/>
　是則今所奏非今所奏是則前所奏非一切事務該部<lb/>
　當據理剖㫁分别是非定議乃止據現在條奏草率議<lb/>
　准殊為不合凡部院及督撫官員更换一人皆如此頻<lb/>
　更舊例貽悞必多著嚴飭行<lb/>
　　　五十一年以四川撫臣能太摺奏<lb/>
諭示廷臣奉<lb/>
諭㫖原任四川廵撫能太曾具摺奏聞開礦後又奏稱江<lb/>
　中有銀派官監視撈取以為兵餉朕以此二事俱不可<lb/>
<pb n="KR2m0015_WYG_030-25b"/>
　行隨硃筆批發朕乃人君豈有令江中撈取銀兩之理<lb/>
　觀此二事即知能太必貪督撫提鎮奏摺一二次可知<lb/>
　其行事也<lb/>
　　　五十二年奏准久經開礦地方分别開採其未經<lb/>
　　　開採者禁之大學士九卿等議覆開礦一事除雲<lb/>
　　　南督撫及湖廣山西地方商人王綱明等各雇本<lb/>
　　　地民人開礦不議外他省所有之礦向未經開採<lb/>
　　　者仍嚴行禁止其本地窮民現在開採者地方官<lb/>
<pb n="KR2m0015_WYG_030-26a"/>
　　　查明姓名記册聴其自開若别省之人徃開及本<lb/>
　　　處殷實之民有霸佔者即行重處<lb/>
上曰有礦地方初開時即行禁止乃可若乆經開採貧民<lb/>
　勉辦貲本爭趨覔利藉為衣食之計而忽然禁止則已<lb/>
　聚之民毫無所得恐生事端總之天地間自然之利當<lb/>
　與民共之不當以無用棄之要在地方官處置得宜不<lb/>
　致生事耳<lb/>
　　　雍正元年停止黔省開採銅礦貴州廵撫金世揚<lb/>
<pb n="KR2m0015_WYG_030-26b"/>
　　　疏稱黔省地處荒陬銅觔原無出聚間有一二礦<lb/>
　　　厰乆經封閉若令開採鼓鑄無論工費浩大一時<lb/>
　　　難以獲效且貴州漢苗雜處每逢場市貿易少則<lb/>
　　　易鹽多則賣銀今使錢文漢苖商賈俱非情願若<lb/>
　　　以配充兵餉領運既難流通無時黔省用銀沿習<lb/>
　　　已乆請照舊例停開下部知之<lb/>
　　　二年兩廣總督孔毓珣奏請於廣東開採以濟窮<lb/>
　　　民<lb/>
<pb n="KR2m0015_WYG_030-27a"/>
上諭廷臣㑹議嗣奉<lb/>
諭㫖昔年粤省開礦聚集多人以致盗賊漸起隣郡戒嚴<lb/>
　是以永行封閉夫養民之道惟在勸農務本若皆舎本<lb/>
　逐末各省游手無頼之徒望風而至豈能辨其姦良况<lb/>
　礦砂乃天地自然之利非人力種植可得焉保其生生<lb/>
　不息今日有利聚之甚易他日利絶則散之甚難爾等<lb/>
　揆情度勢必不致聚衆生事庶幾可行若招商開厰設<lb/>
　官收税傳聞逺近以致聚衆藏姦則㫁不可行也<lb/>
<pb n="KR2m0015_WYG_030-27b"/>
　　　三年以江西撫臣奏封禁山事宜<lb/>
特㫖訓示江西廵撫裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度遵<lb/>
㫖摺奏廣信府之封禁山相傳産銅舊名銅塘山明代即<lb/>
　　　經封禁其中樹石充塞荒榛極目並無沃土可以<lb/>
　　　資生亦無頑民盤踞在内此山開則擾累封則安<lb/>
　　　寧歴有成案康熙五十九年鉛山匪類擒獲之後<lb/>
　　　此山搜查二十餘日並無藏匿據實奏聞得<lb/>
㫖當開則不得因循當禁則不宜依違但不存貪功圖利<lb/>
<pb n="KR2m0015_WYG_030-28a"/>
　之心實心為地方興利除弊何事不可為也在秉公相<lb/>
　度時宜而酌定之<lb/>
　　　五年封禁雲南中甸銅礦從總督鄂爾泰請也<lb/>
　　　又以湖南撫臣奏請開礦降<lb/>
㫖訓示湖南廵撫布蘭泰疏奏開礦事宜降<lb/>
諭㫖開採一事目前不無小利人聚衆多為害甚巨從來<lb/>
　礦徒率皆五方匪類烏合於深山窮谷之中逐此末利<lb/>
　今聚之甚易將來散之甚難也至於利之在公在私尚<lb/>
<pb n="KR2m0015_WYG_030-28b"/>
　屬細事爾果欲効忠藎何必諄諄以利為言豈不聞有<lb/>
　一利必有一害爾當權其利與害之輕重大小而行之<lb/>
　耳<lb/>
　　　六年<lb/>
賜安南國鉛厰山地四十里安南國王黎維祹上疏陳謝<lb/>
　　　下部知之<lb/>
　　　又准廣西地方開採礦砂户部議覆廣西廵撫金<lb/>
　　　鉷疏言桂林府屬澇江等處各礦請招募本地殷<lb/>
<pb n="KR2m0015_WYG_030-29a"/>
　　實商人自備資本開採所得礦砂以三歸公以七<lb/>
　　給商其梧州府屬之芋莢山産有金砂請另委員<lb/>
　　辦理再粤西貧瘠銅噐稀少如開採得銅並請價<lb/>
　　買以供鼓鑄均應如所請從之<lb/>
　　九年禁止廢鐡出洋工部議覆刑部尚書勵廷儀<lb/>
　　疏言天生五材鐡居其一用以備軍需而造噐物<lb/>
　　所係綦重向例鐡貨不許私出外境而廢鐡不在<lb/>
　　禁例近聞射利之徒専收廢鐡鎔化運至近邊近<lb/>
<pb n="KR2m0015_WYG_030-29b"/>
　　海地方貨賣此風漸不可長請嗣後有將廢鐡潜<lb/>
　　出邊境及海洋貨賣者照越販硝磺之律科斷以<lb/>
　　除姦弊應如所請從之<hi>互見市糴考</hi>
　　又禁洋船收買鐡鍋廣東布政使楊永斌條奏定<lb/>
　　例鐡噐不許出境貨賣而洋船私帶禁止尤嚴粤<lb/>
　　東所産鐡鍋每連約重二十觔查雍正七八九年<lb/>
　　夷船出口每船所買鐡鍋少者一百連二三百連<lb/>
　　不等多者至五百連併有至一千連者計算每年<lb/>
<pb n="KR2m0015_WYG_030-30a"/>
　　　出洋之鐵約一二萬觔誠有闗係請照廢鐡之<lb/>
　　　例一體嚴禁違者船户人等照例治罪官役通同<lb/>
　　　狥縱照狥縱廢鐡例議處嗣後令海闗監督詳加<lb/>
　　　稽察至商船煑食噐具銅砂鍋俱屬可用非必<lb/>
　　　盡需鐡鍋亦無不便外夷之處於朝廷柔懐逺人<lb/>
　　　之徳意並無違礙奉<lb/>
㫖鐡觔不許出洋例有明禁而廣東夷船每年收買鐡鍋<lb/>
　甚多則與禁鐡出洋之功今不符矣楊永斌所奏甚是<lb/>
<pb n="KR2m0015_WYG_030-30b"/>
　嗣後稽察禁止及官員處分商人船户治罪之處悉照<lb/>
　　　　　　　查禁則他省洋船出口之處亦當一體<lb/>
　遵行永著為例嗣是十年以湖南産鐡展轉運販應給<lb/>
　　　與印照令沿途闗隘查照放行<hi>互見市糴考</hi>
　　　乾隆六年准開滇省卑浙塊澤二鉛厰并試開東<lb/>
　　　川者海地方鉛厰户部覆准雲南廵撫張允隨奏<lb/>
　　　稱滇省存厰運局鉛觔應預為籌畫請將曲靖府<lb/>
　　　屬之卑浙塊澤二厰准其照舊開採所出鉛觔按<lb/>
<pb n="KR2m0015_WYG_030-31a"/>
　　例抽課再該署督奏稱東川府所屬之者海地方<lb/>
　　亦産有鉛礦距東局路止二站應令該署督張允<lb/>
　　隨將前項鉛礦查明作速採試得<lb/>
㫖如議行<lb/>
　　七年奏定川省銅鉛開採事宜户部議覆四川廵<lb/>
　　撫碩色奏言建昌道所屬之迤北沙溝紫古哵三<lb/>
　　銅厰川東道所轄雲陽界連奉節縣之銅鉛礦厰<lb/>
　　永寧道所轄長寧縣之茶山溝鉛厰並無妨礙田<lb/>
<pb n="KR2m0015_WYG_030-31b"/>
　　園廬舎取礦煎試每礦一觔約可煎凈銅鉛三四<lb/>
　　兩不等實屬旺盛應准其開採所出銅鉛除抽課<lb/>
　　之外商民所得銅鉛照例收買以供鼓鑄至開採<lb/>
　　礦厰人衆事繁若不委員専司經理難免滋事透<lb/>
　　漏應准其酌委佐雜幹員分厰經管専司抽課稽<lb/>
　　查約束并於建昌雲陽長寕三處各委官一員一<lb/>
　　年期滿於要隘處所不時廵查并將各商煎出銅<lb/>
　　觔給票登記如與抽課印簿不符及私煎等弊即<lb/>
<pb n="KR2m0015_WYG_030-32a"/>
　　將本商爐頭責革另募殷商充補再黒白鉛觔俱<lb/>
　　係鼓鑄所需長寧雲陽等處應准其招商開採照<lb/>
　　例二八抽課每年將細數按季造報嵗底具題仍<lb/>
　　將厰名處所預行造册送部以備查核得<lb/>
㫖如議行<lb/>
　　八年定湖北湖南兩省礦厰開閉事宜户部議覆<lb/>
　　前任湖廣總督孫嘉淦疏稱原任左副都御史仲<lb/>
　　永檀條奏楚省出産銅鉛等礦一案查楚省産礦<lb/>
<pb n="KR2m0015_WYG_030-32b"/>
　　之地頗多而開有成效之處甚少若不悉心籌畫<lb/>
　　因地制宜濫請開採適滋擾累今除湖南常寧縣<lb/>
　　屬之龍旺山礦厰先曾刨試係黒鉛粗砂且不敷<lb/>
　　工本隨經封停在案又沅陵辰谿永順桑植等縣<lb/>
　　礦厰並綏寧縣銅礦㑹同縣金礦宜章縣錫礦及<lb/>
　　湖北施南興國竹山等府州縣礦厰或屬苗疆或<lb/>
　　有妨田園廬墓或産砂微細並無成效無人承採<lb/>
　　均應飭令地方官嚴加封禁他如湖南之邵陽武<lb/>
<pb n="KR2m0015_WYG_030-33a"/>
　　岡慈利安化永定等州縣鐵礦俱係各該居民農<lb/>
　　隙自刨以供農噐間有産鐵旺盛之芷江縣挑徃<lb/>
　　隣邑售賣應聴商民自便至於郴桂二州礦厰雖<lb/>
　　係銅鉛夾雜然地方既非苗猺又無妨礙自應聴<lb/>
　　其開採抽得税銅砂價鉛觔並收買商銅於鼓鑄<lb/>
　　庫帑洵有禆益應如所奏疏上從之<lb/>
　　九年准粤東開採銅礦兩廣總督那蘓圖等奏稱<lb/>
　　粤東開採礦厰自康熙三十八九年以來議開議<lb/>
<pb n="KR2m0015_WYG_030-33b"/>
　　停已非一次第以錢文日少民用日絀鼓鑄一事<lb/>
　　萬難緩待粤東現有礦厰棄而不取是猶坐守倉<lb/>
　　廩而無術療饑非計之得也况粤東山多田少應<lb/>
　　募工丁㫁非有田可耕有地可種之農圃是開採<lb/>
　　礦厰兼可為撫養貧民之計似宜將現在報出銅<lb/>
　　鉛各礦先行試採自廣州肇慶二府起由近至逺<lb/>
　　以少及多砂旺即開砂弱即止陸續酌量抽課至<lb/>
　　於金銀二礦民多競趨恐轉於鼓鑄有礙應請照<lb/>
<pb n="KR2m0015_WYG_030-34a"/>
　　舊封閉凡銅礦内有夾帯銀屑為數甚微者仍准<lb/>
　　開採抽課下部議行<lb/>
　　十一年定粤西銅厰加二抽課户部覆准署廣西<lb/>
　　廵撫托庸奏粤西開爐以來銅觔每不能接濟臣<lb/>
　　前奏請三分抽課七分聴商自賣仍於商本不敷<lb/>
　　試辦八月不能有濟懇將商辦銅觔仍照加二收<lb/>
　　課餘銅每百觔給以十六兩二錢之價收買應如所<lb/>
　　奏從之<lb/>
<pb n="KR2m0015_WYG_030-34b"/>
　　十二年以粤西礦厰飭委道員查核廣西廵撫鄂<lb/>
　　昌奏粤西一省地居邊徼向來額賦無多所有各<lb/>
　　處礦厰原為凑充兵餉之用雖各厰出砂之多寡<lb/>
　　抽課之盈絀自有不同而走漏侵𨼆之弊所在不<lb/>
　　免請令分守蒼梧道及分廵左江右江二道員將<lb/>
　　所轄各厰抽收課銀就近稽查確核從之<lb/>
　　十五年開浙省温處兩郡採鐵之禁户部議覆閩<lb/>
　　浙總督喀爾吉善疏言五金之産為天地自然之<lb/>
<pb n="KR2m0015_WYG_030-35a"/>
　　利如果經理得人設法開採原足以便民生而資<lb/>
　　器用第恐防閑不密料理未周每致紛擾滋事是<lb/>
　　以向有查禁之例浙省處州府屬之雲和等縣前<lb/>
　　經撫臣常安奏請槩行封禁今據該督等奏稱處<lb/>
　　州府屬之雲和松陽遂昌青田四縣并温州府屬<lb/>
　　之永嘉平陽二縣及附於平邑淘洗之泰順一縣<lb/>
　　土瘠民貧以採鐵為恒業封禁以後陽奉隂違徒<lb/>
　　啟吏胥需索之弊况雲和等七縣俱係内地與近<lb/>
<pb n="KR2m0015_WYG_030-35b"/>
　　海産鐡應行封禁之寧台等屬不同歴來並無潜<lb/>
　　藏奸匪透漏外洋等弊應照該督等所請仍弛其<lb/>
　　禁照舊開採以濟民生所有各項税課亦應如所<lb/>
　　請令地方官勘明分則起科俟試行三年後再為<lb/>
　　酌中定額從之<lb/>
　　十六年定湖南郴桂二州礦厰事宜湖南廵撫楊<lb/>
　　錫紱奏稱湖南省開採礦厰奏銷案内所有礦夫<lb/>
　　採獲銅砂以及黒白鉛砂於未煎鍊之前先抽砂<lb/>
<pb n="KR2m0015_WYG_030-36a"/>
　　税煎鍊之後乃税銅鉛是砂税一項非止黑鉛一<lb/>
　　砂銅砂白鉛砂俱應納税惟黑鉛礦内銀鉛並産<lb/>
　　康熙雍正年間銀氣旺盛是以從前京商開挖時<lb/>
　　報抽銀税後經封閉迨至乾隆七年原任廵撫許<lb/>
　　容奏請復開以黑鉛砂内出銀無幾不過滳汁成<lb/>
　　珠止堪賞給爐户請將銀税改為砂税現今銀氣<lb/>
　　復旺自應隨時更正以復銀税之名然不另立科<lb/>
　　條誠恐砂税銀税無由區别嗣後除銅砂白鉛砂<lb/>
<pb n="KR2m0015_WYG_030-36b"/>
　　及無銀氣之黑鉛砂所抽税銀仍名砂税照舊辦<lb/>
　　理外其有銀之黑砂定為銀税另立一條照例抽<lb/>
　　收列入奏銷冊内以備稽考又查郴桂二厰礦夫<lb/>
　　採獲銅鉛礦砂與商人煎煉每年砂税共銀七八<lb/>
　　千兩商人厰卡各處丁役辛工飯食等項嵗需三<lb/>
　　四千兩以砂税之半取給已屬充裕請自乾隆十<lb/>
　　六年起抽收砂税每十分内先歸官税五分餘五<lb/>
　　分為商人厰卡公費既於商本無虧又於課務有<lb/>
<pb n="KR2m0015_WYG_030-37a"/>
　　益從之<lb/>
　　又加增湖南收買鉛觔價值户部議各省分出産<lb/>
　　黑鉛除貴州之外惟湖南最稱旺盛是以京局嵗<lb/>
　　需鉛七十萬餘觔前於黔省黑鉛短少不能辦解<lb/>
　　案内臣部酌議題交湖南接辦每百觔照依康熙<lb/>
　　雍正年間定價以二兩八錢三釐報銷節據湖南<lb/>
　　廵撫奏稱工本不敷部議黑鉛闗係京局鼓鑄必<lb/>
　　上不虧帑下不病商方可經久黔省工本省而脚<lb/>
<pb n="KR2m0015_WYG_030-37b"/>
　　價多湖南路近於黔以節省之脚費抵不敷之工<lb/>
　　本辦理自覺從容應請嗣後湖南辦運除課鉛儘<lb/>
　　數凑解無庸給價外其收買商鉛運京比照從前<lb/>
　　貴州辦運之數每百觔定給脚價銀四兩六錢按<lb/>
　　年解運照數支給從之<lb/>
　　十七年派専員董理郴桂二州礦厰事宜加增收<lb/>
　　買餘銅價值湖南廵撫范時綬奏言楚省開採礦<lb/>
　　厰税課攸闗立法稽查理宜嚴密湖南郴桂二厰<lb/>
<pb n="KR2m0015_WYG_030-38a"/>
　　據前撫楊錫紱於題請開採事宜案内請於各處<lb/>
　　設卡廵防令該二州為監督衡永郴桂道為總理<lb/>
　　經臣部覆准在案兹復據稱該二州駐劄州城離<lb/>
　　厰窵逺不能親赴督查轉委親友家人料理舞弊<lb/>
　　營私勢所不免請遴委専員彈壓凡一切領價報<lb/>
　　銷及抽收税課辦解銅鉛俱歸經手一年期滿新<lb/>
　　舊更替造冊題銷並令該二州互相查察及州同<lb/>
　　州判隨從協辦仍責成該道總理是責任各有攸<lb/>
<pb n="KR2m0015_WYG_030-38b"/>
　　歸防範更為嚴密應如所奏辦理至郴桂二厰所<lb/>
　　出銅觔原議每煉銅百觔除抽課二十觔外餘銅<lb/>
　　八十觔給價九兩六錢收買據該省廵撫以定價<lb/>
　　不敷商本採辦維艱請照前撫楊錫紱所奏每餘<lb/>
　　銅八十觔給價銀十一兩二錢八分收買部議以<lb/>
　　湖南産銅之區祗宜量為加增請照粤西定例每<lb/>
　　出銅百觔除抽課二十觔外餘銅八十觔給價銀<lb/>
　　十兩四錢則採辦自必從容不致有虧商本應令<lb/>
<pb n="KR2m0015_WYG_030-39a"/>
　　該撫自題准之日為始照數支給報銷從之<lb/>
　　二十三年准湖南郴桂二州厰税俱歸官辦湖南<lb/>
　　廵撫富勒渾奏言湖南省郴桂二州銅鉛礦厰從<lb/>
　　前開採伊始一切估色設卡等事官役俱未諳悉<lb/>
　　是以必須商辦邇年以來官役已經熟練而税課<lb/>
　　銅鉛較之從前有增無減是商人力所難辦之事<lb/>
　　歸之厰員承辦實力稽查既有成效於厰務自有<lb/>
　　禆益應如所奏從之<lb/>
<pb n="KR2m0015_WYG_030-39b"/>
　　二十六年准甘省暫開騷狐泉磺礦大學士公傅<lb/>
　　恒等議覆陜甘總督楊應琚奏請採硫磺以資儲<lb/>
　　用查磺觔為營伍所必需遇有缺乏例得給批赴<lb/>
　　産磺地方購買備用若以本地開採之磺供支各<lb/>
　　營操防之用較之購自逺處實多節省兹訪得騷<lb/>
　　狐泉磺礦自封閉後礦砂旺盛請照前例責成蘭<lb/>
　　州府招商開採自屬籌備營伍之要應如所請辦<lb/>
　　理至稱口外不産硫磺處所應需火藥現經行文<lb/>
<pb n="KR2m0015_WYG_030-40a"/>
　　咨調一節查現今回部庫車等處俱有磺礦從前<lb/>
　　用兵時曾經採取配用充裕即伊犂及烏嚕木齊<lb/>
　　一𢃄當日凖噶爾亦用鎗炮又從何處購辦可見<lb/>
　　口外原自不乏磺觔應請交與各該處辦事大臣<lb/>
　　留心體訪向來産磺處所一體查明採購或附近<lb/>
　　地方産有磺觔亦可採取配藥運徃並可省内地<lb/>
　　辦運之煩更為便益其現議騷狐泉開採事宜應<lb/>
　　請交與該督委員妥辦毋令滋事從之<lb/>
<pb n="KR2m0015_WYG_030-40b"/>
　　二十九年准四川屏山縣開採鐵礦四川總督阿<lb/>
　　爾泰奏屏山縣之李村石堰鳳村及利店茨黎榮<lb/>
　　丁等處産鐵每礦砂十觔可煎得生鐵三觔每嵗<lb/>
　　計得生鐵三萬八千八百八十觔請照例開採十<lb/>
　　分抽二變價撥充兵餉户部議如所請從之<lb/>
　　又准雲南通海縣開採黑鉛厰雲南廵撫劉藻奏<lb/>
　　通海縣逢里山厰産黑鉛試採有效請照例每百<lb/>
　　觔抽正課十觔變價充餉餘課十觔以五觔充公<lb/>
<pb n="KR2m0015_WYG_030-41a"/>
　　五觔為官役亷食所餘之鉛給價收買户部議如<lb/>
　　所請從之<lb/>
　　又准雲南彌勒州開採白鉛厰雲南廵撫劉藻奏<lb/>
　　彌勒州野猪畊厰産白鉛試採有效請照例每百<lb/>
　　觔抽正課十觔餘課十觔所餘之鉛給價收買撥<lb/>
　　運廣西局鼓鑄於錢法實有禆益户部議如所請<lb/>
　　從之<lb/>
　　三十年准四川江油縣開採鐵礦四川總督阿爾<lb/>
<pb n="KR2m0015_WYG_030-41b"/>
　　㤗奏江油縣木通溪和合硐等處産鐵每礦砂一<lb/>
　　十五觔可煎得生鐵四觔八兩每嵗計得生鐵二<lb/>
　　萬九千一百六十觔請照例開採十分抽二變價<lb/>
　　撥充兵餉户部議如所請從之<lb/>
　　又停止陜西華隂縣開採黒鉛華隂縣之華陽川<lb/>
　　地方産黑鉛自乾隆十三年題准開採每年得鉛<lb/>
　　五六萬觔至十萬觔不等自二十三年以後得鉛<lb/>
　　日以減少至二十八年分僅得四百觔陜西撫臣<lb/>
<pb n="KR2m0015_WYG_030-42a"/>
　　奏請停止户部議如所請從之<lb/>
　　三十一年准四川宜賓縣開採鐵礦四川總督阿<lb/>
　　爾泰奏宜賓縣濫壩等處産鐵每礦砂十觔煎得<lb/>
　　生鐵三觔整每嵗計得生鐵九千七百二十觔照<lb/>
　　例十分抽二變價按年徴收撥充兵餉户部議如<lb/>
　　所請從之<lb/>
　　又准貴州清平縣開採鉛礦貴州廵撫方世儁奏<lb/>
　　清平縣之永興塞産黑鉛礦砂試採有效請准其<lb/>
<pb n="KR2m0015_WYG_030-42b"/>
　　開採照例抽課每年可收課鉛一萬二三千觔除<lb/>
　　支給各標營操演鉛觔外尚有餘剰存貯撥用户<lb/>
　　部議如所請從之<lb/>
　　又准廣西融縣開採白鉛礦廣西廵撫宋邦綏奏<lb/>
　　融縣四頂山産白鉛礦砂因無煤炭不能煎煉成<lb/>
　　鉛而羅城縣冷峝山跴有煤路可以運徃就煤煎<lb/>
　　煉試採已有成效請准其開採煎煉照例每煉鉛<lb/>
　　百觔抽正課二十觔撒散三觔造冊報部稽核户<lb/>
<pb n="KR2m0015_WYG_030-43a"/>
　　部議如所請從之<lb/>
　　又酌定滇省開採礦厰事宜<hi>詳見錢幣考</hi>
　　三十七年<lb/>
諭滇省各銅厰前因馬騾短少柴米價昻每銅百觔准<lb/>
　暫加價銀六錢俟軍務竣後停止嗣後展限一二年<lb/>
　今念該省頻嵗曾獲有秋而米糧柴炭等價值仍未<lb/>
　即能平減著再加恩展限二年俾各資本寛餘踴躍<lb/>
　開採庶於銅務有禆而厰民亦得以資充裕該撫仍<lb/>
<pb n="KR2m0015_WYG_030-43b"/>
　留心體察俟厰地物價一平即行奏明停止<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_059-1a"/>
　欽定四庫全書<lb/>
　皇朝文獻通考卷五十九<lb/>
　　選舉考<hi>十三</hi>
　　　考課<lb/>
　　　<hi>臣</hi>等謹按虞書三載考績黜陟幽明周官六計弊<lb/>
　　　羣吏以亷為本重有守也漢法刺史以六條察二<lb/>
　　　千石唐以四善二十七最課其屬分九等定考金<lb/>
　　　制十七最視唐為簡易矣宋遼元明代有考課之<lb/>
<pb n="KR2m0015_WYG_059-1b"/>
　　　法然如明末邱橓所奏八事請託公行貪墨不禁<lb/>
　　　徇資格以判等差結私交而忘公義則察吏之典<lb/>
　　　固已蕩然我<lb/>
　　國家定鼎之初懲明季之舊習重為掃除京察大計<lb/>
　　　時内而六卿外而督撫或加銜或鐫級或竟罷斥<lb/>
　　　之莫不指其優劣立示勸懲凡朝覲官員<lb/>
召對殿迋申嚴戒飭至再至三我<lb/>
聖祖仁皇帝御極六十餘年每優擢亷吏皆至顯官<lb/>
<pb n="KR2m0015_WYG_059-2a"/>
世宗憲皇帝吏治肅清小亷大法乾隆七年<lb/>
　　廷試進士<lb/>
　制策有云康熈年間有清官雍正年間無清官非無清<lb/>
　　官也夫人而為清官也<lb/>
　治化重熈垂扵<lb/>
　　今日我<lb/>
　皇上春温秋肅上繼<lb/>
列聖之鴻規去繁文而求實效考試詞垣澄清臺省督撫<lb/>
<pb n="KR2m0015_WYG_059-2b"/>
　　　藩臬定朝覲之期守牧令丞拜章服之<lb/>
　賜兼以<lb/>
　六飛巡幸所至入疆循覽<lb/>
　褒擢時加昔之以勸課農桑觀風問俗為殿最者至是<lb/>
　　　而得其實焉<hi>臣</hi>等謹按年編纂我<lb/>
　　朝選舉之法扵斯大備矣<lb/>
　　　天命八年奉<lb/>
諭㫖朕扵八和碩貝勒設大臣八人副之者欲察扵心也<lb/>
<pb n="KR2m0015_WYG_059-3a"/>
　誰則以己之事人之事視為一體而公以持論誰則扵<lb/>
　己之事非是不自引咎而變色拒諫爾八大臣公察之<lb/>
　知其非即直言責之不受以聞朕設爾等之意此其一<lb/>
　至扵國事之何以成何以敗當深為經畫有輔弼帝業<lb/>
　者則稱其堪任而舉之有才不勝任者則指其無能而<lb/>
　劾之此其二總兵以下及諸武臣凡行軍之事宜謀其<lb/>
　何以得何以失若野戰須何器具若攻城須何器具凡<lb/>
　應用者修治之能將兵者則稱其能不能將兵者則指<lb/>
<pb n="KR2m0015_WYG_059-3b"/>
　其不能此其三若不肖者不降不革則惡無以懲賢者<lb/>
　不舉不用則善無以勸爾等果能經理國事各得其宜<lb/>
　則朕之心自泰然而愉快矣<lb/>
　　　天聰五年奉<lb/>
諭㫖朝廷黜陟以昭勸懲而人才亦宜矜惜向日官員獲<lb/>
　罪不論應贖與否槩行削職似覺未當嗣後自總兵官<lb/>
　以下備禦以上功績茂著者或宜超陞或宜叙陞量加<lb/>
　遷擢若犯罪應坐者或宜削職或宜降級亦量罪處分<lb/>
<pb n="KR2m0015_WYG_059-4a"/>
　　　六年定城守官員考課例滿洲耀州鞍山牛莊東京薩<lb/>
　　　爾呼鐵嶺甜水站析木城威寧營張義營等處並<lb/>
　　　有城守官員三年任滿者令赴瀋陽考察功過有<lb/>
　　　功者賞有罪者革職仍令留任供職三年再行考<lb/>
　　　察各遣還駐守原地<lb/>
　　　八年考察管轄漢民各官時考察各官以撫養之<lb/>
　　　善否户口之繁減分别優劣㕘領殷廷輅所轄耗<lb/>
　　　損甚多更改冊籍詭稱逃亡病故所司察核知屬<lb/>
<pb n="KR2m0015_WYG_059-4b"/>
　　　揑造事<lb/>
聞<lb/>
上以其不善撫恤既致民數耗損且素行詭譎遂誅之筆<lb/>
　　　帖式席喇布為廷輅改造冊籍亦鞭一百貫耳鼻<lb/>
　　　崇徳八年各部尚書侍郎等奉<lb/>
諭㫖爾等誠能擔任部務克矢公忠有見即行勤勞罔懈<lb/>
　三載考績即行擢用倘獲罪愆亦必降黜决不爾貸都<lb/>
　　　察院奉<lb/>
<pb n="KR2m0015_WYG_059-5a"/>
諭㫖爾等俱係朝廷風紀之官向来諸王貝勒貝子公等<lb/>
　辦理國政及朝謁勤惰原屬吏部稽覈今官員聴之吏<lb/>
　部王貝勒等應爾衙門稽察有事應糾㕘者須據實奏<lb/>
　聞方為稱職若瞻狥隠匿有負總憲之任三年考覈必<lb/>
　不少貸<lb/>
　　　順治元年順天巡按栁寅東疏言察吏務清其源<lb/>
　　　吏部掌銓衡統百官吏治之源也若監司守令各<lb/>
　　　當其職自然政治亷平太平可致近見陞除各官<lb/>
<pb n="KR2m0015_WYG_059-5b"/>
　　　凡故明犯贓除名流賊偽官一槩録用雖云寛大<lb/>
　　　為治然流品不清奸欺得售非慎加選擇之道其<lb/>
　　　為民害不可勝言是所當亟清其源也攝政和碩<lb/>
　　　睿親王報以經綸方始治理需人凡歸順官員既<lb/>
　　　經擢用不必苛求此後官吏犯贓審實立行處斬<lb/>
　　　二年四川道監察御史張濩疏言盗賊竊發皆因<lb/>
　　　有司惟知善事上官不暇軫恤民瘼今有司殿最<lb/>
　　　宜以守已端潔實心愛民者為上考撫按註冊達<lb/>
<pb n="KR2m0015_WYG_059-6a"/>
　　　部久任責成三考奏績不次擢用若僅幹理簿書<lb/>
　　　恵鮮無策雖有才能止註中考下部議行<lb/>
　　　三年吏部奏言朝覲考察之期定扵次年正月舉<lb/>
　　　行其應行事宜首重五花冊臣部即照舊式頒發<lb/>
　　　各撫按令其䟎造齎送朝覲官員姓名起程日期<lb/>
　　　限十月到部其應朝覲官員俱限十二月到京違<lb/>
　　　限者㕘奏不許私自馳驛分外科擾賢否考語一<lb/>
　　　惟撫按定註考語止用才守政年四格須按人指<lb/>
<pb n="KR2m0015_WYG_059-6b"/>
　　　事明白直書不許鋪叙繁文如有毁譽狥情是非<lb/>
　　　顛倒者論如法從之<lb/>
　　　四年奉<lb/>
諭㫖天下人民困苦極矣朕既出之水火而隨與監司守<lb/>
　令共圖治平盖四載扵兹奈明季之積弊難除頽風猶<lb/>
　煽有司則貪婪成習小民之疾痛誰憐司道則賄賂薫<lb/>
　心屬吏之貞邪莫辨瘡痍未起朘剥彌工流離顛連未<lb/>
　見何方招撫萑苻嘯聚不聞何道消弭朝廷之徳意時<lb/>
<pb n="KR2m0015_WYG_059-7a"/>
　勤郡邑之沮格如故優㳺日月夤覬陞遷雖婪墨間有<lb/>
　糾彈而姦滑毎多賄脱朕甚憤憤兹當大計已嚴飭所<lb/>
　司貪酷重懲闒冗罔貰爾等姑准留任仍服舊官尚思<lb/>
　祓濯前愆勉圖後效滌穢濁以清亷易煩苛為寛大扵<lb/>
　以助流愷澤永保治安庶稱朕奉<lb/>
天子民至意嗣是毎遇大計入覲之年必嚴切<lb/>
訓諭之<lb/>
　　　吏部奏言計典三年一舉乃舊例也目今廣輿大<lb/>
<pb n="KR2m0015_WYG_059-7b"/>
　　　勢漸次盡入版圖請以三載考績為定制自順治<lb/>
　　　五年至七年合天下之羣吏而大計之庶大典畫<lb/>
　　　一易為遵守填註考語用才守政年四格才則或<lb/>
　　　長或平或短守則或亷或平或貪政則或勤或平<lb/>
　　　或怠年則或青或中或老督撫按考定咨達部院<lb/>
　　　衙門嚴核造報不實者指㕘其八法處分貪酷革<lb/>
　　　職提問罷軟不謹革職年老有疾休致才力不及<lb/>
　　　浮躁者酌量降調雖有加級紀録不准抵銷大計<lb/>
<pb n="KR2m0015_WYG_059-8a"/>
　　　處分官員不准還職<lb/>
　　　八年都察院甄别臺員分為六等擬應差用者二<lb/>
　　　十二人應内陞者二人應外陞者十一人應外調<lb/>
　　　者四人應降用者五人應革者八人疏入報可<lb/>
　　　又奉<lb/>
諭㫖國家設官圖治必公忠自持殫力報効方能禆益民<lb/>
　生共襄盛治若藉權行私肥已蠧國不知開代紀綱不<lb/>
　念民生疾苦此等不肯自愛之人徒取備員毫無實效<lb/>
<pb n="KR2m0015_WYG_059-8b"/>
　皆由用人無定衡之故朕自親政以来屢下詔諭嘉與<lb/>
　更始近見部院諸臣因仍前弊未能滌洗肺腸托名熟<lb/>
　練持禄養交習為固然其有年屆懸車貪戀爵禄豈真<lb/>
　有心報國不過假借朝廷之官為養身之計朕今令吏<lb/>
　部具列各部院堂官職名親行更定與天下見之<lb/>
　　　又奉<lb/>
諭㫖邇来吏治敝壊不肖者脧剥民財營求陞轉稍知自<lb/>
　愛愛民者因上官舉薦不公不覺操守頓易至扵不識<lb/>
<pb n="KR2m0015_WYG_059-9a"/>
文義之人益不勝任文移招詳全憑幕友代筆轉換上<lb/>
下與吏役通同作弊貽害百姓督撫不行糾察大乖法<lb/>
紀嗣後應嚴行甄别有徳有才兼通文義者著保奏其<lb/>
不識文字聴信吏役害民者立行㕘劾不得姑留地方<lb/>
如督撫狥情隠蔽不行糾㕘即為溺職事發一併治罪<lb/>
至扵銓選之時爾部考試告示文移等項優者選用劣<lb/>
者除名澄清吏治大端在此内外各官著遵諭實力舉<lb/>
行<lb/>
<pb n="KR2m0015_WYG_059-9b"/>
　　都察院議巡按在差事跡宜覈每一差為一冊自<lb/>
　　出都以及入境一應條陳舉劾勘報等事按日登<lb/>
　　記差回之日公同考核三日内議定優劣具疏奏<lb/>
　　請分别勸懲從之<lb/>
　　九年吏部奏言朝覲計典三年一行舊例府州縣<lb/>
　　正官入覲勢必委署但署官害民反為地方之累<lb/>
　　今議止令藩臬各一員各府佐一員代覲從之<lb/>
　　吏部奏言京察應以<lb/>
<pb n="KR2m0015_WYG_059-10a"/>
皇上親政辛夘年為始六年一次遇寅申年舉行嗣是兵<lb/>
　　　部奏准舉行軍政年分與京察同從之<lb/>
　　　十年<lb/>
上幸内院閲大計疏謂大學士范文程等曰貪吏何其多<lb/>
　也此輩平時侵漁小民兹當大計之年亦應戒懼文程<lb/>
　　　奏曰彼平居未仕時亦知貪吏不可為一登仕籍<lb/>
　　　則見利智昬矣<lb/>
上曰此由平素不能正心之故也茍識見既明持守有定<lb/>
<pb n="KR2m0015_WYG_059-10b"/>
　安能為貨利揺動乎<lb/>
　　　<hi>臣</hi>等謹按洪範之稱好徳也有猷之後繼以有守<lb/>
　　　盖人苟不能自堅所守則所求取者既多動多窒<lb/>
　　　碍雖見地未嘗不明才力未嘗不裕而為利所餌<lb/>
　　　不能自展其用則一變而摸稜再變而阿附而人<lb/>
　　　品遂不可問故明積弊貪墨成風我<lb/>
　　朝定鼎之初毎朝覲官員必嚴切警戒之兹當<lb/>
世祖章皇帝親政之始首嚴墨吏之罰<lb/>
<pb n="KR2m0015_WYG_059-11a"/>
天語從容以正心定守為<lb/>
諭㫖簡而意該操約而行逺<lb/>
聖有明訓即為萬世官箴奕禩臣工所當奉而弗失者夫<lb/>
　　　飭各衙門事件依限註銷六科奉<lb/>
諭㫖朕惟内外本章闗係民生國計豈宜遲延時日如往<lb/>
　年部臣稽遲事件朕察出罰治而科臣竟不預行摘㕘<lb/>
　又不具疏認罪已職不盡何以糾人著六科將六部都<lb/>
　察院從前奉㫖應銷事件挨順年月各造清冊逐月進<lb/>
<pb n="KR2m0015_WYG_059-11b"/>
　呈以後俱照舊例嚴行註銷應催完者催完應摘㕘者<lb/>
　摘㕘務使各衙門承行事件刻期註銷其行各督撫按<lb/>
　者亦定限報完内無留滯外無推諉若曕狥容隠罪必<lb/>
　不宥<lb/>
　　　定大計年科道糾察拾例故事三年大計冊報在<lb/>
　　　撫按考察責在部院糾拾責在科道順治四年科<lb/>
　　　道拾遺被處者多科臣魏象樞疏奏拾遺𦂳要得<lb/>
㫖以後科道糾拾官員照大計一例處分科道官有挾私<lb/>
<pb n="KR2m0015_WYG_059-12a"/>
　妄糾者著吏部都察院指實㕘奏<lb/>
　　　又奉<lb/>
諭㫖國家設翰林院衙門原為儲養人材以充侍從之選<lb/>
　故特選教習滿書官員令伊等兼習滿語滿文以資奏<lb/>
　對講讀選授之時惟擇少年以其易扵學習也今計三<lb/>
　科之内有經六七年者有經三四年者朕親臨内院面<lb/>
　試若不加分别伊等何由激勸今將通滿洲文義者三<lb/>
　人不拘資俸以應陞之缺用其次可造者十二人仍各<lb/>
<pb n="KR2m0015_WYG_059-12b"/>
　照原銜責令勉力習學俟再試分别其全未通曉不能<lb/>
　成文者五人理應調外念伊等曽入詞林數内姑著調<lb/>
　六部用<lb/>
　　　又奉<lb/>
諭㫖朕稽往制每科考取庶吉士入館讀書厯任編檢講<lb/>
　讀及學士等官不與外任所以諮求典故撰擬文章充<lb/>
　是選者清華寵異過扵常員然必品行端方文章卓越<lb/>
　方為稱職乃者翰林官不下百員其中通經學古與未<lb/>
<pb n="KR2m0015_WYG_059-13a"/>
　嘗學問者朕何由知今將親加考試先閲其文繼觀其<lb/>
　品再考其存心持己之實據豫求其學備朕異日顧問<lb/>
　自吏禮兩部翰林侍郎及三院學士詹事府詹事以下<lb/>
　各候朕㫖親試分别髙下以昭慎重詞臣之意尋經考<lb/>
　　　試<lb/>
御筆親定去留其留原衙門者照舊供職少詹事王崇簡<lb/>
　　　侍讀學士喬廷桂侍讀王炳昆侍講法若真韋成<lb/>
　　　賢諭徳張爾素中允王一驥傅維鱗王紫綬賛善<lb/>
<pb n="KR2m0015_WYG_059-13b"/>
　　　喬映任李培真編修宋杞傅作霖王大礽張宏俊<lb/>
　　　張天植胡亶張道湜安煥髙光䕫檢討李廷樞俱<lb/>
　　　從優外轉因<lb/>
諭吏部國家官人内外互用在内者習知紀綱法度則内<lb/>
　可外在外者諳練土俗民情則外亦可内内外敡厯方<lb/>
　見真才朕親試詞臣量為分别有照舊留任者有改授<lb/>
　外任者其外任編修以上官照詞臣外轉例優與司道<lb/>
　等缺如年衰病弱者聴其請告朕仍優遣之<lb/>
<pb n="KR2m0015_WYG_059-14a"/>
　　　吏部都察院奉<lb/>
諭㫖朕惟内外官員佐理天下外官計典十年内已三舉<lb/>
　行京官殿最亦當察核除吏部侍郎及學士詹事等官<lb/>
　朕親行考試區别外其六部等衙門有年老疾病不能<lb/>
　任事及素行不孚衆論或才力可外任者俱令各部堂<lb/>
　官自行詳察嚴核彚送吏部都察院同吏科河南道議<lb/>
　奏其通政司大理寺太常寺太僕寺等衙門堂官開送<lb/>
　吏部都察院同吏科河南道察核具奏嗣據各衙門甄<lb/>
<pb n="KR2m0015_WYG_059-14b"/>
　　　别具奏照八法例分别辦理<lb/>
　　　考試歸旗遼人柯汝芝等六十九名上上卷授知<lb/>
　　　縣上卷授通判<lb/>
　　　吏部奉<lb/>
諭㫖總督管轄兩省巡撫専任一方得其人則事治民安<lb/>
　非其人則叢姦滋弊民受其害如不行考核賢否無辨<lb/>
　何以示勸懲著以順治十一年起爾部㑹同都察院矢<lb/>
　公矢慎將各地方總督巡撫嚴加考核分别確議具奏<lb/>
<pb n="KR2m0015_WYG_059-15a"/>
　不許通賄行私朦蔽狥縱向来推用督撫但止舉侍郎<lb/>
　布按嗣後遇有督撫員缺不拘品級務從公㑹推擇其<lb/>
　品行才猷素著者將政蹟事實詳註㑹推本内毋得聴<lb/>
　受鑚營濫舉匪人朕以澄清吏治責之督撫考核督撫<lb/>
　責之部院如推舉不公著都察院科道指實糾㕘旋甄<lb/>
　　　别各直省督撫稱職者加銜加級不稱職者降級<lb/>
　　　革職分别處分以示勸懲<lb/>
　　　十一年吏部奉<lb/>
<pb n="KR2m0015_WYG_059-15b"/>
諭㫖朝廷設立言官原為矢忠進諌糾彈不法近来言官<lb/>
　未見有建白切當及糾㕘顯要者皆因懼被論之人反<lb/>
　脣仇訐遂爾緘口自今以後凡被論者如有辯處止許<lb/>
　就所㕘事款據實剖白不許反脣仇訐有乖法紀言官<lb/>
　亦不得挾私誣揑自取咎戾其㕘奏公私當否或現任<lb/>
　或陞任考察京官之時該部分别核奏以為勸懲爾部<lb/>
　即行嚴飭<lb/>
　　　十二年飭考選軍政照文官例卓異者<lb/>
<pb n="KR2m0015_WYG_059-16a"/>
賜服旌勸從兵科給事中張文光請也<lb/>
　　　内三院奉<lb/>
諭㫖考選庶吉士原欲儲養真才以備任用必須懋勉學<lb/>
　問時加策勵乃能練習典故博通文章無負朕親行簡<lb/>
　拔之意除照舊教習館試院試外今後滿漢庶吉士同<lb/>
　讀書一甲翰林毎二月朕必面試一次以辨勤惰髙下<lb/>
　每嵗六試著為令<lb/>
　　　定官員考滿議叙例初次考滿大學士六部尚書<lb/>
<pb n="KR2m0015_WYG_059-16b"/>
　　　有應加宫保銜者俱候<lb/>
上裁學士侍郎及通政使司大理寺等衙門正卿有注優<lb/>
　　　考者作何加銜亦候<lb/>
上裁二次考滿仍列優等者加一級照舊供職二等者紀<lb/>
　　　録三次考滿一二等者照前議加級紀録啟心郎<lb/>
　　　侍讀學士理事官初次考滿註優等者加正卿銜<lb/>
　　　漢啟心郎副理事官内閣侍讀初次考滿註優等<lb/>
　　　者加正卿銜俱照舊供職<lb/>
<pb n="KR2m0015_WYG_059-17a"/>
　　　吏部奏言内外官員有加一級及從優陞轉者若<lb/>
　　　止照應得職銜陞轉非所以旌勸賢勞今議扵各<lb/>
　　　官應陞職銜之上俱實加一級陞用至其俸次先<lb/>
　　　後仍照常叙論著為定例從之<lb/>
　　　十三年大計天下官員副使崔成名等二百九十<lb/>
　　　二員各革職降調休致有差<lb/>
　　　奉<lb/>
諭㫖翰林為儲才之地鼎甲庶常皆使兼習滿漢文字以<lb/>
<pb n="KR2m0015_WYG_059-17b"/>
　俟將来大用期待甚殷乃今習滿書者將及一年頃經<lb/>
　親試語句生疎皆因不肯専心工夫怠惰若不分别勸<lb/>
　懲何以激勵此次考試十名俱加賞賚後四名各罰俸<lb/>
　三個月嗣後俱當精勤䇿勵無負朕惓惓作飬諄諄教<lb/>
　誨至意嗣以右春坊右庶子王熈精通滿書以<lb/>
御服貂褂賜之<lb/>
　　　又吏部奉<lb/>
諭㫖國家考績之典所以辨功能昭勸懲不可無畫一之<lb/>
<pb n="KR2m0015_WYG_059-18a"/>
　程自今以後部院滿官除有事故罪過外三年俸滿者<lb/>
　三品以上自行具疏爾部分别議奏四品等官各衙門<lb/>
　咨呈爾部分别議奏朕悉覈其優劣定為勸懲其六年<lb/>
　一次㑹行京察之例三品以上自陳爾部㑹同都察院<lb/>
　察議具奏四品等官各衙門咨呈爾部爾部仍㑹同都<lb/>
　察院察議具奏朕皆親覈優劣以定去留考察之時加<lb/>
　陞者有罪者及才能不及老疾等項詳細開列永為定<lb/>
　例遵行部院滿官今年即照此例考滿<lb/>
<pb n="KR2m0015_WYG_059-18b"/>
　　　奉<lb/>
諭㫖朕所與共圖治安者惟監司守令是賴厯年考績責<lb/>
　望甚殷何爾等之泄泄從事也朕親政六載扵兹勵精<lb/>
　圖治不敢懈逸振飭官方未嘗寛假今又當大計之年<lb/>
　而治猶未進民猶未安錢糧逋欠盗賊竊發大者仍不<lb/>
　法小者仍不亷致上之徳意無由下究民之疾苦無由<lb/>
　上聞非爾等失職之故與已嚴飭所司重懲貪酷俱如<lb/>
　例降革外姑准爾等仍服原官毋謂塗飾可以久施毋<lb/>
<pb n="KR2m0015_WYG_059-19a"/>
　謂僥倖可以常恃宜各正直存心清亷持己勉圖後効<lb/>
　　　吏部奏言凡考滿官員稱職者准復其職仍給與<lb/>
　　　應得<lb/>
誥命平常者止准復職不准給與永著為例報可<lb/>
　　　吏部奏言滿官京察則例凡三品以上滿洲官俱<lb/>
　　　扵考察之前具本自陳有出征奉差者事竣之日<lb/>
　　　補陳四品以下不論出征奉差俱由堂官詳加考<lb/>
　　　核註明賢否宻送部院内三院四品以下官吏部<lb/>
<pb n="KR2m0015_WYG_059-19b"/>
　　　都察院㑹同内三院考核六科掌印官聴部院考<lb/>
　　　核其餘俱由各科掌印官開列實蹟註明考語彚<lb/>
　　　送部院其考核事宜俱照八法處分從之<lb/>
　　　吏部奏言巡方各官職銜不同其有忠亷稱職者<lb/>
　　　應照各原銜分别陞用原係御史者照例考核陞<lb/>
　　　轉外其理事官在内應陞侍郎在外應陞左右布<lb/>
　　　政使副理事官内陞理事官外陞按察使郎中内<lb/>
　　　陞通政司㕘議外陞布政使司㕘議員外郎内陞<lb/>
<pb n="KR2m0015_WYG_059-20a"/>
　　　鴻臚寺少卿外陞布政使司㕘議主事内陞太僕<lb/>
　　　寺寺丞外陞按察使司僉事中書行人評事博士<lb/>
　　　内陞光禄寺寺丞外陞按察使司僉事以上或應<lb/>
　　　内陞或應外轉伏候<lb/>
上裁得<lb/>
㫖巡方各官稱職俱著内陞<lb/>
　　　十五年奉<lb/>
諭㫖翰林讀書作文是其職業不加考試何以分優劣别<lb/>
<pb n="KR2m0015_WYG_059-20b"/>
　勤惰除三衙門學士外其餘翰林官員朕親行考試應<lb/>
　用等項俱照例備辦是年考課清書庶吉士其未習熟<lb/>
　　　者罰俸一年<lb/>
　　　定督撫按臣舉劾例督撫按舉劾各官其庸碌者<lb/>
　　　許不時查㕘不得狥庇貽誤地方薦舉大省不過<lb/>
　　　十人小省不過三四人不得充數濫舉其有舉無<lb/>
　　　劾者不准註考仍聴該部院察處<lb/>
　　　定加級功過相抵例凡紀録二次或薦二次者准<lb/>
<pb n="KR2m0015_WYG_059-21a"/>
　　　免降一級其應加級之官如有級可加仍照例加<lb/>
　　　級無可加者遇應加一級改為紀録二次<lb/>
　　　十六年奉<lb/>
諭㫖翰林院自乙未科以後所選翰林庶吉士令習清書<lb/>
　俱期有禆實用恐其自謂已熟將向来所習或致遺忘<lb/>
　朕今先加考試一次以後翰林院堂官仍不時考課務<lb/>
　令純熟副朕簡拔之意<lb/>
　　　十七年考核在京官員吏部奉<lb/>
<pb n="KR2m0015_WYG_059-21b"/>
諭㫖國家政務委任庶官必大小臣工咸得其人乃可共<lb/>
　襄化理在京各衙門官員宜加澄叙以勵官常大學士<lb/>
　尚書等俱著自陳侍郎以下俱著開列職名候朕親行<lb/>
　甄别嗣以吏部甄别京官開列各衙門職名進<lb/>
　　呈得<lb/>
㫖三品以上各官開列職名候朕親加甄别四品以下各<lb/>
　官吏部甄别具奏尋以外省各督撫任内功過稱職與<lb/>
　　　否飭該部詳加甄别<lb/>
<pb n="KR2m0015_WYG_059-22a"/>
　　　都察院左都御史魏裔介疏請行糾拾之法以補<lb/>
　　　甄别之所未及内而京官外而督撫不拘現任丁<lb/>
　　　憂告假飬病應悉照京察事例令科道各官遇有<lb/>
　　　見聞即據實糾劾下部知之<lb/>
　　　十八年定考核御史立為上中下三等其在地方<lb/>
　　　清慎端嚴恪遵<lb/>
上諭潔己愛民奬亷去貪興利除害聴斷明恪鋤蠧捍患<lb/>
　　　軫恤民瘼察核錢糧招撫流移墾荒興學等事無<lb/>
<pb n="KR2m0015_WYG_059-22b"/>
　　　不修舉又能大破情面糾察地方惡宦劣衿者照<lb/>
　　　例酌量分别加級紀録回道管事其次謹慎奉法<lb/>
　　　察吏安民者准其回道管事其行事碌碌無實政<lb/>
　　　及民者㕘送吏部降調外用至扵有狥情貪賄等<lb/>
　　　弊即訪確據實糾㕘革職治罪<lb/>
　　　奉<lb/>
諭㫖國家政務委任庶官分理必大小臣工各稱其職乃<lb/>
　可收得人之效近見在京部院各衙門官員有稱職者<lb/>
<pb n="KR2m0015_WYG_059-23a"/>
有不稱職者宜速加甄别以示勸懲内三院滿漢大學<lb/>
士學士各部院尚書侍郎等官俱著自行陳奏其滿郎<lb/>
中向来亦係自陳今同漢郎中以下至筆帖式俱著部<lb/>
院各該衙門堂官實心詳加考核稱職與否應去應留<lb/>
開送爾部再嚴加考核如將不稱職者草率狥情姑留<lb/>
倘事後發覺將當日考核之官即以狥庇治罪以後京<lb/>
察考滿郎中不許自陳永著為例<lb/>
　　吏科給事中雷一龍疏言三年大計國典攸闗民<lb/>
<pb n="KR2m0015_WYG_059-23b"/>
　　生所係勿得遺大吏而摘㣲員懲去位而寛現任<lb/>
　　請飭部定議閲冊之日令該藩臬兩司赴部面同<lb/>
　　指實按冊詳察如大計之後或有敗類貽害地方<lb/>
　　者即治兩司以狥庇之罪再藩臬入覲例有條奏<lb/>
　　本省應行應革事宜據實敷陳不許浮泛塞責下<lb/>
　　部議行<lb/>
　　康熈元年吏部議嗣後大計布政使按察使俱停<lb/>
　　其入覲布政使以㕘政或㕘議道一員按察使以<lb/>
<pb n="KR2m0015_WYG_059-24a"/>
　　　副使或僉事道一員代覲從之<lb/>
　　　奉<lb/>
諭㫖向来京察考滿各官由本衙門堂官註定考語有註<lb/>
　稱職者有註平常者及至陞轉時全不察照殊非鼓勵<lb/>
　盡職之意今後京察考滿俱著堂官詳加察議註定考<lb/>
　語日後陞轉即將稱職者照考語次序先令陞轉仍註<lb/>
　明厯俸年月其各衙門堂官須扵京察考滿之時矢公<lb/>
　矢慎以副倚任之意不許瞻狥<lb/>
<pb n="KR2m0015_WYG_059-24b"/>
　　　又吏科都給事中嚴沆疏言在京三品以上及督<lb/>
　　　撫等官自陳宜將任内何事加級何時紀録何事<lb/>
　　　曽經鐫罰何日曽被糾彈何項應罰而蒙恩寛宥<lb/>
　　　一一開列以明悉無遺為凖不宜侈張勤勞任事<lb/>
　　　之浮詞以混干澄叙官方之大典臣見近時督撫<lb/>
　　　諸疏竟有鋪張累幅稱詡不已者殊大失陳告之<lb/>
　　　體請<lb/>
勅部嚴行申飭下部議行<lb/>
<pb n="KR2m0015_WYG_059-25a"/>
　　　奉<lb/>
諭㫖内外大小官員厯俸三年考滿視其稱職與否即可<lb/>
　分别去留以示勸懲此外又有京察大計之例實屬故<lb/>
　套且考察之時多有營求狥庇被處之官縱有屈抑不<lb/>
　准申辯無罪被誣者甚多今思澄肅官方祇在實行勸<lb/>
　懲不在踵襲繁文多立名色以後官員貪酷昭著及不<lb/>
　能稱職者在外督撫不時㕘劾在内各衙門堂官及科<lb/>
　道糾察其京察大計應行停止内外大小官員俱著三<lb/>
<pb n="KR2m0015_WYG_059-25b"/>
　年考滿之時在外責成督撫在内責成各衙門堂官矢<lb/>
　公矢慎開註事蹟考語移送部院嚴加考察分别去留<lb/>
　以昭勸懲如開送不公併原衙門考察之官糾察治罪<lb/>
　爾部院詳議定例以聞尋議三年考滿滿漢三品衙門<lb/>
　　　堂官以上及在外督撫俱各自陳其餘官員應立<lb/>
　　　五等考語一等稱職者加一級二等稱職者紀録<lb/>
　　　一次後縁事降級准其抵銷辦事平常者仍留原<lb/>
　　　任辦事不及者降一級調用不稱職者革職以後<lb/>
<pb n="KR2m0015_WYG_059-26a"/>
　　　陞轉照考語次序一等者先用又在京四品僉都<lb/>
　　　御史卿員國子監祭酒六科滿漢都給事中中書<lb/>
　　　科行人司上林苑掌印官並在外兼僉都御史銜<lb/>
　　　之巡撫任滿三年咨送部院註考語此外各官在<lb/>
　　　京者各部院堂官註考語在外者各督撫註考語<lb/>
　　　仍咨送部院核覆如註考語官員狥情不公及明<lb/>
　　　知屬員俸滿不考或地方盗案錢糧未清冒稱考<lb/>
　　　滿及各官厯俸已滿規避不考者在内部院在外<lb/>
<pb n="KR2m0015_WYG_059-26b"/>
　　　督撫及本官一併治罪從之旋奉<lb/>
特㫖改定一等稱職者紀録一次分别賞給表裏有差嗣<lb/>
　　　是兵部奏直𨽻各省總督所屬武職應依文職例<lb/>
　　　按照年限總督提督㑹同舉劾紀録給賞得<lb/>
㫖允行<lb/>
　　　户科給事中俞之琰疏陳考滿之典四條一外吏<lb/>
　　　之實俸難滿宜三年冊報以稽政蹟一陞轉之遲<lb/>
　　　速不同宜通俸併考以免遺漏一優考之名實難<lb/>
<pb n="KR2m0015_WYG_059-27a"/>
　　　副宜詳加事實以杜冒濫一賢否之評隲貴詳宜<lb/>
　　　公同考核以昭大公下部知之<lb/>
　　　二年吏部都察院遵<lb/>
㫖議覆文武大小官員惟遇<lb/>
覃恩准給封贈<lb/>
誥勅其文官以考滿給<lb/>
誥勅之例應行停止從之<lb/>
　　　三年吏部都察院議覆河南道御史張沖翼薦舉<lb/>
<pb n="KR2m0015_WYG_059-27b"/>
　　　向来卓異薦舉皆有定額今考滿官員大省應定<lb/>
　　　一等若干名二等若干名中省小省一等二等若<lb/>
　　　干名仍必實指某人以何政績無愧一等某人以<lb/>
　　　何政績無愧二等如定額之外濫冒一人及優考<lb/>
　　　之人别經發覺將督撫一併議罪即在内各部院<lb/>
　　　亦當以員數之多寡定一二等之多少庶令内外<lb/>
　　　大小臣工争自濯磨當考滿之際咸知自審材分<lb/>
　　　永息奔競之風應如所請再行部院直𨽻各省嚴<lb/>
<pb n="KR2m0015_WYG_059-28a"/>
　　　加考核得<lb/>
㫖近日内外文武各官考滿一等二等甚多豈無一才力<lb/>
　不及不稱職者此後各部院直𨽻各省文武官員考滿<lb/>
　將三年之内某官所辦某事奉㫖改正者某事駮行者<lb/>
　某事處分者某事察明保奏若考過一等二等官員非<lb/>
　係賢能及不稱職事發之日將考核時具保之官一併<lb/>
　治罪餘如議行<lb/>
　　　奉<lb/>
<pb n="KR2m0015_WYG_059-28b"/>
勅太常寺衙門仍聴禮部考核<lb/>
　　　吏部奏京察大計已經停止内外官員俱三年考<lb/>
　　　滿其㕘劾各官或酌量罪之輕重處分或仍照八<lb/>
　　　法處分奉<lb/>
㫖著酌量罪之輕重處分<lb/>
　　　刑科給事中張惟赤疏言六部郎中例陞道府但<lb/>
　　　一體掣籖曽無分别則考覈竟為虗文嗣後或道<lb/>
　　　或府有一項缺出者除仍照舊例將内外應陞各<lb/>
<pb n="KR2m0015_WYG_059-29a"/>
　　　官推陞外若道府兼出應將考核一等者以道缺<lb/>
　　　籖補二等平常者以府缺籖補若有應補道缺而<lb/>
　　　考核一等之人不足仍將考核二等者以道缺一<lb/>
　　　體籖補若二等不足即考核平常者亦一體籖補<lb/>
　　　若考核一等之人數多道府員缺俱籖補一等之<lb/>
　　　人經吏部議准從之<lb/>
　　　奉<lb/>
諭㫖近見考滿内外各衙門具奏吏部等衙門又行覆題<lb/>
<pb n="KR2m0015_WYG_059-29b"/>
　以致事多繁冗賢否甚難甄别内外大小文武各官除<lb/>
　今年考滿外以後毎三年彚考一次其到任未經三月<lb/>
　者不必考向来自陳等官仍照舊例自行陳奏候㫖定<lb/>
　奪事下吏部兵部議覆在外各官每人一本具題事務<lb/>
　　　繁多今定考一等二等平常及辦事不及不稱職<lb/>
　　　者各一疏每省㑹齊具題其辦過事件功過亦造<lb/>
　　　冊送部院部院官仍照例覆考從之<lb/>
　　　四年山西道御史季振宜條陳停止考滿三疏一<lb/>
<pb n="KR2m0015_WYG_059-30a"/>
　　言自行考核以来臣見部院大臣上疏自陳不過<lb/>
　　鋪張履厯功績博<lb/>
　朝廷表裏羊酒之賜至堂官考核司屬朝夕同事孰<lb/>
　　肯破情面秉至公其中鑚營奔競弊不勝言况今<lb/>
　　自尚書以下悉按品陞補與考滿全無闗涉且是<lb/>
　　正月至四月皆自陳考滿之日一人一疏以數千<lb/>
　　計加之六部覆奏殷繁諸務叢脞弊從此生請停<lb/>
　　考滿之法申飭羣工循名責實安心辦事止照俸<lb/>
<pb n="KR2m0015_WYG_059-30b"/>
　　序陞轉庶息躁進之風一言外官考滿改八法科<lb/>
　　條以五等為優劣數年以来其弊尤大即如州縣<lb/>
　　官由府㕔至督撫經五六衙門各上司豈盡不受<lb/>
　　賄賂不狥情面一憑公道品隲優劣者乎若層層<lb/>
　　剥覈州縣力不能堪勢必侵欺公帑刻剥小民以<lb/>
　　賄屬上官希圖越俸陞轉相習成風莫可挽回請<lb/>
　　嗣後直𨽻各省不肖官員止責督撫不時糾劾其<lb/>
　　任内無㕘罰詿悞者吏部照俸滿轉一言武職考<lb/>
<pb n="KR2m0015_WYG_059-31a"/>
　　　滿副將以下莫不營謀優等武官無錢糧侵那勢<lb/>
　　　必扣尅窮兵糧餉設有意外盗賊緑旗窮兵精力<lb/>
　　　銷扵饑寒器械罄扵典鬻貽悞封疆不無隠憂請<lb/>
　　　嗣後凡厯俸深功次多者兵部按籍陞轉其生事<lb/>
　　　擾民不修營伍侵蝕兵餉者令提督不時糾㕘得<lb/>
㫖考滿之典原欲分别賢否以示勸懲近因内外文武各<lb/>
　衙門考核各官多係優等劣等甚少故有㫖改為三年<lb/>
　彚考據奏各官狥情鑚營等弊且章奏繁擾實扵勸懲<lb/>
<pb n="KR2m0015_WYG_059-31b"/>
　無禆下議政王貝勒大臣等議覆嗣後各官陞轉照舊<lb/>
　　　例論俸部院滿漢官有不稱職者各堂官查㕘直<lb/>
　　　𨽻各省文武官有不稱職者該督撫提督不時題<lb/>
　　　㕘其自陳各官均應停止得<lb/>
㫖允行<lb/>
　　　吏部奏康熈三年分山西額徴錢糧一年内全完<lb/>
　　　請議叙巡撫等官得<lb/>
㫖先以山西太原等處地方人民饑饉不預行奏請賑濟<lb/>
<pb n="KR2m0015_WYG_059-32a"/>
　將督撫各官從重治罪時值頒赦從寛留任豈可仍以<lb/>
　錢糧全完為功巡撫布政使俱不准加級太原等處官<lb/>
　員不准紀録其未曽饑饉地方官照例紀録<lb/>
　　　六年吏部兵部都察院奉<lb/>
諭㫖國家政務委任庶官内外大小臣工咸得其人乃可<lb/>
　共襄治理京察大計軍政俱應扵今嵗舉行將内外大<lb/>
　小各衙門滿漢文武官員分别澄叙以勵官方應行事<lb/>
　宜爾部院察例議奏旋議覆舊例三年一次大計六年<lb/>
<pb n="KR2m0015_WYG_059-32b"/>
　　　一次京察自康熈元年停止大計京察内外官俱<lb/>
　　　行考滿至康熈四年停止考滿今應照舊例舉行<lb/>
　　　京察大計從之<lb/>
　　　定舉行軍政事宜各衙門所屬武職官員各該管<lb/>
　　　官詳核填寫考語開明四柱一曰操守或亷或平<lb/>
　　　或貪一曰才能或長或平或短一曰騎射或優或<lb/>
　　　平或劣一曰年嵗或壯或中或老並將各該員履<lb/>
　　　厯及有無在軍前行走受傷得功之處註明分别<lb/>
<pb n="KR2m0015_WYG_059-33a"/>
　　　應去應留造冊送部其堪膺薦舉必有行止端方<lb/>
　　　弓馬嫻熟管轄嚴肅當差勤慎不擾害該屬給餉<lb/>
　　　無虗等考語方准薦舉其應行糾㕘之員必有貪<lb/>
　　　酷不謹罷軟年老患病才力不及浮躁者始行糾<lb/>
　　　㕘<lb/>
　　　又<lb/>
勅各直省提督仍聴總督註考京察各部院自陳官員原<lb/>
　　　品解任革職降級隨旗行走有差<lb/>
<pb n="KR2m0015_WYG_059-33b"/>
　　　吏部議覆御史田六善疏言卓異之員宜以清亷<lb/>
　　　為首列若非潔己愛民不得濫叨大典應如所請<lb/>
　　　督撫開報卓異先論守次論才凡司道以下推官以上必開<lb/>
　　　某官不派節禮不索餽送不借端詐官不生事擾<lb/>
　　　衆知府以下知縣以上必開某官不派雜差不重<lb/>
　　　火耗不虧損行户不强貸富民即以清吏之有無<lb/>
　　　定督撫之賢否從之<lb/>
　　　給事中李宗孔請復薦舉經部議考滿停止現行<lb/>
<pb n="KR2m0015_WYG_059-34a"/>
　　　大計既有三年卓異之官毋庸又行薦舉其所舉<lb/>
　　　卓異之員不論本任及陞轉任内一有不職應將<lb/>
　　　從前申詳薦舉等官分别降革得<lb/>
㫖前卓異薦舉原係並用後因舉行考滿將薦舉停止舉<lb/>
　劾闗係勸懲大典今考滿既經停止薦舉仍著復行其<lb/>
　卓異官原任有事舉薦官理宜處分至後任有事仍將<lb/>
　前薦舉官處分永塞薦舉之路又所擬處分之例太過<lb/>
　著再議尋議督撫司道等官薦舉不實降級調用其卓<lb/>
<pb n="KR2m0015_WYG_059-34b"/>
　　　異官扵薦舉之後在本任内有不稱職者免原舉<lb/>
　　　官處分<lb/>
　　　七年吏部議覆左副都御史折庫納金世徳等疏<lb/>
　　　言督撫原有撫綏百姓之責近例處分止有貪墨<lb/>
　　　欠賦并違限錯擬等罪而百姓失所地方未治並<lb/>
　　　無處分之例請<lb/>
勅部議定如有百姓困苦流離抛棄田地地方毫無治理<lb/>
　　　者將該督撫革職從重治罪應如所請從之<lb/>
<pb n="KR2m0015_WYG_059-35a"/>
　　　吏部奏各部院甄别才力不及滿漢官共三十七<lb/>
　　　員得<lb/>
㫖才力不及滿洲䝉古漢軍各官不必扵部院衙門調用<lb/>
　俱著降二級隨旗行走漢官不必調外用倶著以所降<lb/>
　二級頂帶致仕<lb/>
　　　停總兵官軍政自陳聴總督提督考核其無總督<lb/>
　　　地方聴提督巡撫考核<lb/>
　　　准軍政卓異並加一級陞用從左都御史王熈請<lb/>
<pb n="KR2m0015_WYG_059-35b"/>
　　　也<lb/>
　　　八年奉<lb/>
諭㫖部院等衙門滿漢各官應行澄叙以示勸懲大學士<lb/>
　尚書三品以上堂官俱著自陳三品司官及四品以下<lb/>
　各官吏部㑹同都察院詳加甄别具奏在外總督巡撫<lb/>
　係封疆大臣著部院查明任内功過稱職與否詳加甄<lb/>
　别具奏扵是甄别部院堂官禮部尚書布顔等七人督<lb/>
　　　撫莫洛等九人或隨旗行走或年老休致或降級<lb/>
<pb n="KR2m0015_WYG_059-36a"/>
　　或革職或降二級留任内陜西總督莫洛巡撫白<lb/>
　　清額俱以輿情乞留免其降革仍還原任<lb/>
　　九年吏部議覆左副都御史鄂善等疏言查罰俸<lb/>
　　之法有陞任之官原任有事應行罰俸不照原任<lb/>
　　即照陞任罰俸者或被降之官有事應行罰俸不<lb/>
　　照所降之級仍照原任追銀者一陞一降即為互<lb/>
　　異請畫一法制便扵遵守嗣後原任有事應罰俸<lb/>
　　者陞任官員扵新任罰俸降調官員如已補任者<lb/>
<pb n="KR2m0015_WYG_059-36b"/>
　　照所降之級罰俸其未補任之員併裁缺給假丁<lb/>
　　憂等官扵補官日罰俸從之<lb/>
　　十一年議准功加武弁選用例武職由行伍出身<lb/>
　　者因功加銜順治初題准經制千把總及無職任<lb/>
　　効用官員内有因功加至府銜並副將署副將者<lb/>
　　以逰擊缺用加至㕘將逰擊者以都司僉書缺用<lb/>
　　加至都司僉書守備者以守備缺用加守備以上<lb/>
　　各官如係未補千把總者咨部照功加官例用至<lb/>
<pb n="KR2m0015_WYG_059-37a"/>
　　　是又題准已補千把總功加守備以上職銜不論<lb/>
　　　千把總俱照功加例用現任把總銜大者仍拔補千<lb/>
　　　總其功加千總准補營千總至功加各官咨部選<lb/>
　　　用時原領劄付令夲弁赴部親繳至二十四年以<lb/>
　　　功加逰擊守備等官人多壅滯願告降補用干把<lb/>
　　　總者聴<lb/>
　　　十二年山西道御史馬大成疏言康熈元年吏部<lb/>
　　　奏准各省大計年分令道員代藩臬入覲但藩臬<lb/>
<pb n="KR2m0015_WYG_059-37b"/>
　　　總理一省錢糧刑名熟悉地方利弊嗣後請仍令<lb/>
　　　藩臬親身朝覲從之<lb/>
　　　吏部奉<lb/>
諭㫖國家設言官専司耳目凡政治得失民生利弊必須<lb/>
　詳切條陳直言無隠斯為稱職若但敷衍虗文浮冗剿<lb/>
　襲或以不急之務草率塞責非廣開言路之意今將科<lb/>
　道官親加考試其留用各員著益加勉勵殫心盡職以<lb/>
　副委任内石文郁范時起何名揚才庸無文不稱言職<lb/>
<pb n="KR2m0015_WYG_059-38a"/>
着革職<lb/>
　　十七年都察院右副都御史劉楗疏言連年以来<lb/>
　　軍興旁午大計暫停今漸次蕩平又屆二年舉劾<lb/>
　　之期請嚴飭各該督作速舉行其中或有改行易<lb/>
　　節者該督一體嚴㕘不得狥縱下部議尋議行令<lb/>
　　直省速行其保舉各官亦一體嚴察如有情弊經<lb/>
　　科道糾察照例處分從之<lb/>
　　十八年江南道御史范承勲疏言定例降調官員<lb/>
<pb n="KR2m0015_WYG_059-38b"/>
　　果係清亷良吏許督撫題請留任原為愛惜人材<lb/>
　　起見故雖降調以示懲而又題請留任以示勸職<lb/>
　　與降調雖稍有重輕同一詿誤請將詿誤革職之<lb/>
　　員果有潔己愛民者督撫核實許與降調官員一<lb/>
　　體題留若離任具題者不准從之<lb/>
　　十九年吏部議覆都察院左副都御史郝洛疏言<lb/>
　　各部院司官賢否不一請令各堂官留心查騐每<lb/>
　　嵗終舉劾一人舉者照薦舉註冊劾者照例處分<lb/>
<pb n="KR2m0015_WYG_059-39a"/>
　　　以昭勸懲<lb/>
　　　吏部奉<lb/>
諭㫖科道為耳目之官闗係最要必選用得人方能稱職<lb/>
　漢官皆由行取考選補授惟滿官論俸叙陞著吏部都<lb/>
　察院將見在滿洲給事中監察御史㑹同選擇堪用者<lb/>
　仍留原任不稱職者對品調扵部院衙門用旋經㑹議<lb/>
　　　將滿洲六科滿洲漢軍監察御史等分别留任去<lb/>
　　　任具奏得<lb/>
<pb n="KR2m0015_WYG_059-39b"/>
㫖吏科給事中蘇拜等六員滿御史單璧等十五員漢軍<lb/>
　御史祝鍾靈等二員倶著留任吏科給事中勒色黑等<lb/>
　五員滿御史哲備等八員漢軍御史郎廷秀等五員俱<lb/>
　著革任<lb/>
　　　吏部奉<lb/>
諭㫖言官職司耳目必學識優長練達政務乃克勝任近<lb/>
　以科臣孫纉條奏應加考選因將現任科道各官俱行<lb/>
　親試觀其才品以昭澄叙姚締虞王曰温李逈條奏詳<lb/>
<pb n="KR2m0015_WYG_059-40a"/>
　明克稱言職并張鵬等俱著留任其益加勉勵殫心職<lb/>
　業以副任用傅廷俊和鹽鼎孫纉才識庸常不稱言職<lb/>
　俱著降三級調用不准以加級紀録抵銷<lb/>
　　　吏部等衙門㑹議直省學臣試卷停其觧部磨勘<lb/>
　　　俟三年期滿督撫以稱職薦舉者照例以㕘議道<lb/>
　　　用以公明尤著保舉者照例内陞京堂若有狥情<lb/>
　　　溺職等弊應聴督撫查㕘督撫狥情不㕘被科道<lb/>
　　　糾㕘或别官首出將督撫一併議處從之<lb/>
<pb n="KR2m0015_WYG_059-40b"/>
　　　二十年吏部都察院奉<lb/>
諭㫖國家設官分職各有専司必勤勵辦事乃克勝任近<lb/>
　見各衙門官員有虗糜俸禄懶惰不上衙門者有老疾<lb/>
　孱弱不能任事者應分别勤惰以示勸懲堂上官員爾<lb/>
　等開列具奏所屬官員㑹同各該堂官分别議奏旋議<lb/>
　　　甄别各部院司屬官員年老懶惰不稱職者共十<lb/>
　　　一員均應照例處分得<lb/>
㫖翰林李来泰從寛免革職仍留任<lb/>
<pb n="KR2m0015_WYG_059-41a"/>
　　　二十一年兵部議覆工科給事中碩穆科疏言滇<lb/>
　　　逆蕩平軍政大典應仍舉行各官事故履厯應從<lb/>
　　　康熈十一年軍政後開起九門千總等今設有九<lb/>
　　　門提督應聴該提督填註考語造冊開送舊例止<lb/>
　　　有現任總兵官自陳今候補總兵官等均令其自<lb/>
　　　陳副將以下候缺官員仍照例各原任考察從之<lb/>
　　　二十二年内閣及各部院衙門遵<lb/>
㫖糾察才力不及等官二十六員分别降革<lb/>
<pb n="KR2m0015_WYG_059-41b"/>
　　　二十三年大學士等奉<lb/>
諭㫖各司官内雖有一二糾㕘皆係末員其實庸劣無能<lb/>
　専恣行事各部院中有朕所明知而不㕘者可嚴諭指<lb/>
　名題㕘尋經内閣及各部院衙門糾㕘才力不及暨狂<lb/>
　　　妄行事王三省等三十六員分别各降革有差<lb/>
　　　吏部奉<lb/>
諭㫖州縣官遇事竟不完結者甚多應行罷斥以疏出身<lb/>
　之路尋議遲延不結一月二月者照舊例處分外三月<lb/>
<pb n="KR2m0015_WYG_059-42a"/>
　　　者絳三級調用四月者革職<lb/>
　　　二十四年吏部奏漢軍官員既與漢人一體陞轉<lb/>
　　　内外員缺必須通曉文義應行考試見任漢軍侍<lb/>
　　　郎學士以下有無品級筆帖式以上及候選候補<lb/>
　　　内外員缺官員俱概行考試其文義通者仍留任<lb/>
　　　補用不曉文義者停其以文職用如無品級者即<lb/>
　　　行罷斥得<lb/>
㫖漢軍内旗缺官員著考試繙譯有願作漢文者准其作<lb/>
<pb n="KR2m0015_WYG_059-42b"/>
　漢文漢缺官員著考試漢文有願繙譯者准其繙譯餘<lb/>
　如議以五月考試扵<lb/>
　　太和門前分别等第去留優者照常供職補用劣者<lb/>
　　　處分有差惟難廕子弟仍令學習俟文義通曉之<lb/>
　　　日奏請録用其曽經効力行間者以武職補用<lb/>
　　　奉<lb/>
諭㫖内閣用通曉漢文善繙譯者其自卿員以下部院筆<lb/>
　帖式以上及滿洲䝉古廢員暨閒散人曉習漢文能繙<lb/>
<pb n="KR2m0015_WYG_059-43a"/>
　譯滿文者統加考試計其文理用之<lb/>
　　　吏部奉<lb/>
諭㫖督撫藩臬官資相近請託易行毎逢大計各省督撫<lb/>
　多以藩臬舉報卓異不無結納狥情之弊著通行禁止<lb/>
　　　二十五年直𨽻各省朝覲官員行禮畢<lb/>
上諭之曰國家三載考績原以崇奬亷善擯斥貪殘必吏<lb/>
　治澄清庶民生安樂今當大計已嚴飭所司重懲貪酷<lb/>
　餘俱如例降革其有衆論不孚是非失實者特黜一二<lb/>
<pb n="KR2m0015_WYG_059-43b"/>
　以警積玩外姑准爾等仍服原官爾等平日官評賢否<lb/>
　公論昭然若值㑹推輒鑚營奔競以圖僥倖居心先已<lb/>
　不肖何以率屬涖民且凡朝覲之期毎因仍陋習借端<lb/>
　科派大小相循私通交際是察吏本以安民而反以擾<lb/>
　民甚非朕激揚清濁至意嗣後務須洗滌肺腸勉圖自<lb/>
　新毋貎承心違蹈常習故國憲俱存决不爾貸<lb/>
　　　吏部等衙門議覆左都御史佛倫疏言三年大計<lb/>
　　　令各省藩臬齎冊入覲既將地方情形及興革利<lb/>
<pb n="KR2m0015_WYG_059-44a"/>
　　　弊具疏陳奏查藩臬専理一省錢糧刑名伊等来<lb/>
　　　京朝覲之後委員代理或致錢糧刑名舛錯稽遲<lb/>
　　　亦未可定雖有條奏不過細事塞責况道途供應<lb/>
　　　或不肖官員借端私派嗣後大計請將各省藩臬<lb/>
　　　及各府佐貳官員入覲之例通行停止照慶賀<lb/>
萬夀表章例每省委道官一員齎冊入覲至官員賢否去<lb/>
　　　留止以督撫文冊為憑造五花冊三本分送吏部<lb/>
　　　都察院吏科其藩臬二司所造冊籍分送各部院<lb/>
<pb n="KR2m0015_WYG_059-44b"/>
　　　科道司等項亦請停止以省無益繁費均應如所<lb/>
　　　請從之<lb/>
　　　二十六年奉<lb/>
諭㫖設官分職原以為民所在得一良吏則民遂其生今<lb/>
　觀各官雖有品行清潔者但畏國法而然如直𨽻巡撫<lb/>
　于成龍之真實清亷者甚少若不從優褒奬何以勸衆<lb/>
　可令九卿集議尋㑹議直𨽻巡撫于成龍實心任事並<lb/>
　　　無勉强虗假之處應奬勸以勵官方其優加宫保<lb/>
<pb n="KR2m0015_WYG_059-45a"/>
　　　出自<lb/>
特恩至督撫各官内如雲南貴州總督范承勲山西巡撫<lb/>
　　　馬齊四川巡撫姚締虞居官皆優<lb/>
上曰范承勲等居官果善但伊等尚有勉强之意于成龍<lb/>
　則出自誠心毫無瞻顧今人不往来大臣之家則恐其<lb/>
　意有不悦如于成龍介然自守無所交逰為大臣者其<lb/>
　奈于成龍何著加太子少保銜以為亷能稱職者勸<lb/>
召試廷臣扵乾清宫<lb/>
<pb n="KR2m0015_WYG_059-45b"/>
上召尚書陳廷敬湯斌侍郎徐乾學少詹事耿介侍讀學<lb/>
　　　士髙士竒徳格勒侍講學士孟亮揆侍講徐元夢<lb/>
　　　諭徳徐潮中允徐嘉炎編修熊賜瓉勵杜訥等至<lb/>
　　乾清宫内考試<lb/>
上閲諸臣試卷畢諭曰朕政事之暇惟好讀書始與熊賜<lb/>
　履講論經史有疑必問樂此不疲繼而張英陳廷敬等<lb/>
　以次進講大有禆益徳格勒毎評論時人學問朕心以<lb/>
　為不然故召爾等面試妍媸優劣今已判然總之人之<lb/>
<pb n="KR2m0015_WYG_059-46a"/>
　學問原有一定分量真偽易明若徒肆議論則不自量<lb/>
　矣<lb/>
　　　二十八年吏部等衙門議覆山西巡撫葉穆濟疏<lb/>
　　　言大計不謹罷軟等官雖經具疏必俟部文到日<lb/>
　　　方行委官署理交代離任誠恐此等官員自知被<lb/>
　　　劾官箴民瘼益罔顧恤且致衙役乗機滋弊請嗣<lb/>
　　　後計㕘之官及督撫不時題㕘之官扵拜疏之日<lb/>
　　　即行遴官署理再武職官有不職者其被劾之後<lb/>
<pb n="KR2m0015_WYG_059-46b"/>
　　　亦照文職例舉行應如所請從之<lb/>
　　　又吏部議覆工科給事中譚瑄疏言各省大計所<lb/>
　　　㕘年老一條多開教職充數臣思教職専司訓飭<lb/>
　　　生員無刑名錢榖之責若果衰邁聾瞶者仍令照<lb/>
　　　例題㕘其年紀雖老而精力未衰尚能課士者停<lb/>
　　　其開列年老應如所請從之<lb/>
　　　三十一年奉<lb/>
諭㫖朕思所㕘才刀不及官員仍補授部院衙門殊未允<lb/>
<pb n="KR2m0015_WYG_059-47a"/>
　當著照伊等所降之級隨旗行走伊等曽在部院辦事<lb/>
　自能稱旗下之任至因公詿誤降級之員應俟復用三<lb/>
　年無過准算前俸則官員方知鼓勵有過者得少分别<lb/>
　矣<lb/>
　　　吏部等衙門議覆河道總督靳輔疏言河官之賢<lb/>
　　　否得失惟總河知之最確嗣後大計如係管理河<lb/>
　　　務兼有錢糧之責者總河督撫各行考核其専係<lb/>
　　　河官令總河自行考核具題應如所請從之<lb/>
<pb n="KR2m0015_WYG_059-47b"/>
　　　三十四年甄别部屬官先是<lb/>
上諭大學士及部院各衙門堂官等各將屬員賢能者揀<lb/>
　選保舉其才力不及年老有疾者亦甄别引見至是大<lb/>
　　　學士九卿等以保舉郎中員外等官四十七員及<lb/>
　　　甄别者四十二員引<lb/>
見<lb/>
上曰此次㕘革官員皆由部院年久原非罪過老病者著<lb/>
　解任餘皆以旗缺補用此保舉郎中係朕親用之員朕<lb/>
<pb n="KR2m0015_WYG_059-48a"/>
　皆知之其員外主事之中有年少堪任用者爾等可再<lb/>
　行揀選尋大學士又保舉九十五員引<lb/>
見得<lb/>
㫖此次㕘革郎中員缺以揀選員外郎開列員外郎缺以<lb/>
　揀選主事開列俱視其出缺之先後厯俸之淺深以次<lb/>
　陞補其主事員缺著將筆帖式揀選補用再各省有操<lb/>
　守清亷愛飬百姓練達吏事之官亦著該督撫各舉二<lb/>
　員或三員咨送到日奏聞引見<lb/>
<pb n="KR2m0015_WYG_059-48b"/>
　　　大學士等奉<lb/>
諭㫖從前科道内陞之員有仍令兼管科道者條奏盡職<lb/>
　並無一人言官極屬𦂳要此後科道内陞可即出缺不<lb/>
　必更令兼管<lb/>
　　　四十三年吏部奉<lb/>
諭㫖教職官員必文義明通方稱厥職近見直𨽻各省教<lb/>
　職官内不諳文義者甚多如此何以訓士著行文各該<lb/>
　撫將各屬教職官通行考試分别具題嗣後俱照此例<lb/>
<pb n="KR2m0015_WYG_059-49a"/>
　不時考試<lb/>
　　　四十四年奉<lb/>
諭㫖嗣後薦舉卓異務期無加派無盗案無虧空民生得<lb/>
　所日有起色其他所開虗文俱不必入<lb/>
　　　五十二年大學士奉<lb/>
諭㫖翰林官自講讀學士以下編檢以上滿洲漢軍由進<lb/>
　士選入翰林者其中或有不修行檢日事飲博扵詩文<lb/>
　書法全不究心又或督學典試分校聲名不好者爾等<lb/>
<pb n="KR2m0015_WYG_059-49b"/>
　㑹同九卿詳查舉出即行黜退各省皆有翰林九卿豈<lb/>
　無聞見毋容狥隠其現在散館庶吉士及教習進士内<lb/>
　有此等人亦舉出革退<lb/>
　　　五十四年奉<lb/>
諭㫖朕前日考試翰林竟有不能詩文之人詩中有用習<lb/>
　坎等字者此因朕素講易經故皆濫用不計切題與否<lb/>
　彼皆以荒疎已久為辭部院司官有辦理之事猶可云<lb/>
　荒踈翰林理應讀書亦云荒疎可乎今之翰林逈不如<lb/>
<pb n="KR2m0015_WYG_059-50a"/>
　昔如熊賜履張玉書張英陳廷敬徐乾學徐元文徐秉<lb/>
　義王士正等學問俱佳又如内廷行走及武英殿修書<lb/>
　翰林亦較在外翰林不同詩文皆大方總由每日纂修<lb/>
　校對之故也<lb/>
　　　禮部奉<lb/>
諭㫖教習進士已滿三年今加考試其優者以月選官内<lb/>
　黜退之缺即用餘令回籍候補<lb/>
　　　六十一年奉<lb/>
<pb n="KR2m0015_WYG_059-50b"/>
諭㫖在京武職官員亦當照外省武職官員例五年一次<lb/>
　考選軍政其如何考選之處著定議具奏尋議在京武<lb/>
　　　職官員如領侍衛内大臣八旗都統前鋒統領䕶<lb/>
　　　軍統領副都統步軍統領等俱係近御大臣不必<lb/>
　　　令其自陳遇五年考選軍政時各將屬員詳核填<lb/>
　　　註考語照外省薦舉及八法例分别具奏各省駐<lb/>
　　　防將軍都統副都統等照提鎮例自陳其屬員俱<lb/>
　　　照京城之例舉行至徳州等處之城守尉協領𣲖<lb/>
<pb n="KR2m0015_WYG_059-51a"/>
　　大臣前往考選其屬員即㑹同城守尉協領等詳<lb/>
　　核填註考語具奏從之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0015_WYG_059-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷五十九<lb/>
</p>
<p>
</p>
  </div>
</body>
</text>
</TEI>
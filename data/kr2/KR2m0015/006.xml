<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_006-1a"/>
　欽定四庫全書<lb/>
　皇朝文獻通考卷六<lb/>
　　田賦考<hi>六</hi>
　　　水利田<lb/>
　　　臣等謹按古者畫井分田制為溝洫畎澮以逹於<lb/>
　　　川廣深尋丈俱有定式葢無在而非水利而稻人<lb/>
　　　掌稼下地所謂畜水止水蕩水均水舍水寫水之<lb/>
　　　法即後代言水利者之權輿也自阡陌既開而引<lb/>
<pb n="KR2m0015_WYG_006-1b"/>
　　　渠溉田之利紀於前史争為美談洪惟我<lb/>
　　朝<lb/>
列聖相承念切民依廣興水利東南則籌疏導之方西北<lb/>
　　　則資灌溉之益民生樂利及於無窮我<lb/>
　皇上御極以來尤以水利為要務淮揚畿輔之地經理<lb/>
　　　宣導厥有成績迺者復以江淮兖豫頻年積潦<lb/>
　特命廷臣㑹同守土大吏講求宣洩之要<lb/>
　指授方略諄切周詳不惜工不愛帑不勞民遂使沮洳<lb/>
<pb n="KR2m0015_WYG_006-2a"/>
　　　下濕之處皆成沃壤而猶<lb/>
　宵旰憂勞有加無已所以為閭閻籌乂安者至深且逺<lb/>
　　　允宜悉著於編以垂示萬世<lb/>
　　　順治九年以工科給事中胡之俊言經理東南水<lb/>
　　　利之俊疏言方今天下財賦半出東南而東南要<lb/>
　　　地莫如江浙蘇松嘉湖地勢汙下舊劉家河吳淞<lb/>
　　　江等處海口壅淤河道成田土豪占據水患屢告<lb/>
　　　請濬吳淞以洩陳澱之水濬劉河以洩巴揚之水<lb/>
<pb n="KR2m0015_WYG_006-2b"/>
　　　庻於國計民生有賴<lb/>
　　　十一年<lb/>
諭東南財賦重地素稱沃壤連年水旱為灾民生重困皆<lb/>
　因失修水利致悞農功該督撫責成地方官悉心講求<lb/>
　疏通水利以時蓄洩庻水旱無虞民安樂利<lb/>
　　　十六年修浙江海鹽縣海塘禮科給事中張惟赤<lb/>
　　　言杭嘉湖蘇松常鎮七郡皆瀕於海海塘築自唐<lb/>
　　　開元中至明始易以石編立字號并編定夫銀以<lb/>
<pb n="KR2m0015_WYG_006-3a"/>
　　事嵗修他郡無論即修海鹽一處之塘嵗編銀六<lb/>
　　千九百九十九兩零自明末至今並未修築此塘<lb/>
　　不知此項作何支修應請定限嵗修以防水患工<lb/>
　　部議如所請即於是年修致雨二號石塘二十一<lb/>
　　丈明年復修閏餘二號成嵗二號石塘共六十丈<lb/>
　　康熙二年以近畿地方夏潦遣官察看並經理修<lb/>
　　隄挑淺事宜雲南道御史梁熙言近畿田地分與<lb/>
　　八旗今嵗夏多雨各處堤岸潰決損壊田禾收成<lb/>
<pb n="KR2m0015_WYG_006-3b"/>
　　絶少河間一帶莊屯淹沒更甚請遴材幹官周行<lb/>
　　察看凡堤岸之應修者實行培築淤淺之應疏者<lb/>
　　實行挑濬庻河流有歸潦不為灾從之<lb/>
　　十年截留蘇松常三府漕折銀九萬兩杭嘉湖三<lb/>
　　府漕折銀五萬兩以充水利經費為疏濬吳淞江<lb/>
　　及劉家河故也<lb/>
　　十一年濬吳江長橋一帶以洩太湖<lb/>
　　十二年修河南安陽縣之萬金渠引洹水溉田<lb/>
<pb n="KR2m0015_WYG_006-4a"/>
　　　二十年濬常熟之白茒港武進之孟瀆河<lb/>
　　　二十五年遣官往淮揚下河督率挑濬車路等河<lb/>
　　　并串場河白駒丁溪草堰場等口<lb/>
　　　三十六年<lb/>
諭漕河督臣㑹勘下河積水應作何盡令歸海涸出民田<lb/>
　之處一一議奏漕運總督桑格等言下河為洩水入海<lb/>
　　　之區自淮安以至邵伯鎮計運河東岸共有涵洞<lb/>
　　　三十牐十滚水壩八運河及髙郵邵伯等湖之水<lb/>
<pb n="KR2m0015_WYG_006-4b"/>
　　　由諸涵洞牐壩之口歸入射陽廣洋等湖以至白<lb/>
　　　駒岡門等口入海縁下河受水之處甚多而洩水<lb/>
　　　入海之口猶少是以水勢汪洋易於停蓄下河州<lb/>
　　　縣均受水害因議疏浚各口及應建牐壩之所疏<lb/>
　　　入工部議准令將各項工程估計具題從之<lb/>
　　　三十七年<lb/>
諭大學士等曰霸州新安等處水灾旗民荘田皆沒盖由保<lb/>
　定府南之水與渾河會流以致汎濫著原任河道于成<lb/>
<pb n="KR2m0015_WYG_006-5a"/>
　龍河督王新命往察令其分流農事方興不可用百姓<lb/>
　之力遣旗下壯丁備器械給以銀米令其修築又<lb/>
諭于成龍王新命曰清河發源太行山脈㑹漳河子牙河<lb/>
　滹沱河易水諸流其勢雖盛但堅築堤岸遏之即可無<lb/>
　虞又漳河支流經大城縣入子牙河其勢湍悍數年以<lb/>
　來諸處遭水此河之故爾等宜詳悉查勘至渾河發自<lb/>
　馬邑甚微每遇大水之年則横流汎濫致淹民田其故<lb/>
　盖由渾河淤沙既多春時水乏保安州以下居民又引<lb/>
<pb n="KR2m0015_WYG_006-5b"/>
　灌田沙礫壅墊河身積髙淫雨水發遂致田土冲沒爾<lb/>
　等惟挑濬淤沙令水暢流當不至於漲溢矣<lb/>
　　　復<lb/>
命廷臣會議開下河漕運總督桑格等又言臣等會勘下<lb/>
　　　河州縣厯被水灾皆由上游受水之處多而洩水<lb/>
　　　入海之處少兼之各邑水道俱多淤澱以成泛溢<lb/>
　　　之患今欲救此灾黎舍開浚故道多分水勢之法<lb/>
　　　别無善䇿臣等前議修芒稻河者欲分髙郵邵伯<lb/>
<pb n="KR2m0015_WYG_006-6a"/>
　　兩湖之水入江使不至下河也議挑曹家灣湯家<lb/>
　　絆七節橋者欲開通髙郵邵伯兩湖淤塞之水路<lb/>
　　使通芒稻河以下江也議挑車兒埠之稻子河者<lb/>
　　欲使泰州所受之水由苦水洋入海也議挑澗河<lb/>
　　者欲分運河之水流入澗河由射陽湖下海使不<lb/>
　　至髙郵也議挑海陵溪者欲使髙郵所受之水通<lb/>
　　岡門下海也議挑車路白塗海溝三河者欲使興<lb/>
　　化所受之水由丁溪草堰白駒入海也議挑蝦鬚<lb/>
<pb n="KR2m0015_WYG_006-6b"/>
　　二溝戛梁河并朦朧河西首淤塞之射陽湖者欲<lb/>
　　使髙寳興泰鹽山等處之水俱由廟灣下海此海<lb/>
　　口為下河最窪最寛之地洩各處上流之水尤為<lb/>
　　宣暢也今臣細加覆勘與前無異惟是九卿會議<lb/>
　　所云江海有無倒灌之處臣等細察各處海口及<lb/>
　　江口皆係厯來洩水之舊跡而臣等所議挑浚諸<lb/>
　　工皆内地淤阻之河道照舊開通使水得逹於口<lb/>
　　洩之江海自無倒灌之虞又會議所云或係海口<lb/>
<pb n="KR2m0015_WYG_006-7a"/>
　　　髙阜内河低窪以致積水不能出海臣等相度形<lb/>
　　　勢海口較之内河終屬低窪現在洩水而目今水<lb/>
　　　勢尚在汪洋民間被淹田地多未涸出皆由諸河<lb/>
　　　水道淤塞之地若使前議挑浚之工一舉水循故<lb/>
　　　道下流入海民田自當涸出實大有益於生民<lb/>
　　　又<lb/>
諭大學士等曰下河民生攸繫從前命凱音布孫在豐等<lb/>
　専司開濬伊等俱奏工程告竣由今觀之止是虚糜國<lb/>
<pb n="KR2m0015_WYG_006-7b"/>
　帑水勢並未消減田畆並未涸出所謂有益民生者何<lb/>
　在今桑格又奏當行開濬而九卿遽議准行若果如其<lb/>
　所請疏鑿開濬而桑格等能必水即消田即出有禆於<lb/>
　民以身家保奏則即令開濬之可令九卿詳詢前次督<lb/>
　濬者復稽考諸冊籍然後確議以聞<lb/>
　　　三十八年<lb/>
諭下河既有積水不得不引出歸海著將串場河射陽湖<lb/>
　蝦鬚沙溝一帶挑通引積水流出歸海至四十年河道<lb/>
<pb n="KR2m0015_WYG_006-8a"/>
　　　總督張鵬翮言髙寳山陽鹽城一帶之水由射陽<lb/>
　　　之蝦鬚二溝入廟灣以逹於海今宜挑蝦鬚二溝<lb/>
　　　淤塞之處約四十餘里引水入朦朧河以逹海髙<lb/>
　　　郵滚水壩下之水由興化縣安豐鎮至白駒場以<lb/>
　　　逹於海今宜挑鮑家莊至白駒地髙水壅之處約<lb/>
　　　八十餘里髙郵之水又自興化車路河至丁溪由<lb/>
　　　澇魚港以逹於海今宜挑澇魚港淤塞之處八十<lb/>
　　　餘里寳應之水由子嬰溝老河口入射陽湖以逹<lb/>
<pb n="KR2m0015_WYG_006-8b"/>
　　　於海今宜挑老河口淤淺之處三里有餘泰州之<lb/>
　　　水由淤溪至車兒埠滔子河以入於海今宜挑滔<lb/>
　　　子河三十二里引水由苦水洋入海得<lb/>
㫖允行<lb/>
　　　四十三年令天津開墾水田時以天津附近荒地<lb/>
　　　開墾一萬畆為水田令各省巡撫將閩粤江南諸<lb/>
　　　處水耕之人出示招徠情願者安挿天律諸處計<lb/>
　　　口授田給與牛種限年起科<lb/>
<pb n="KR2m0015_WYG_006-9a"/>
　　　四十六年<lb/>
諭工部曰江南浙江生齒殷繁地不加増而仰食者日衆<lb/>
　其風土隂晴燥濕及種植所宜逈與西北有異朕屢經<lb/>
　巡省察之甚悉大約民恃田畝為生田資灌溉為急雖<lb/>
　東南民稱水鄉而水溢易泄旱暵難支夏秋之間經旬<lb/>
　不雨則土坼而苗傷矣濱河低田猶可戽水濟用髙仰<lb/>
　之地力無所施往往三農坐困朕為民生再三圖畫非<lb/>
　修治水利建立閘座使蓄水以灌輸田疇無以為農事<lb/>
<pb n="KR2m0015_WYG_006-9b"/>
　緩急之備江南省蘇州松江常州鎮江浙江省杭州嘉<lb/>
　興湖州各府州縣或近太湖或通潮汐宜於所有河渠<lb/>
　水口度田建閘隨時啟閉水有餘則宣洩之水不足則<lb/>
　瀦蓄以備用其有支河港蕩淤淺者並宜加疏濬使引<lb/>
　水四逹仍行建閘多蓄一二尺之水即田髙一二尺者<lb/>
　資以灌溉矣多蓄四五尺之水即田髙四五尺者資以<lb/>
　灌溉矣行之永久可俾髙下田畝無憂旱潦此於運道<lb/>
　無涉而於民生實大有禆益爾部速移文該督撫等令<lb/>
<pb n="KR2m0015_WYG_006-10a"/>
　將各州縣河渠應建閘蓄水之處並應建若干座通行<lb/>
　確察明晰具奏爾部即遵諭行<lb/>
　　　四十八年濬寧夏之宋澄堡李洋堡二渠引黄水<lb/>
　　　溉田建閘壩十三以時蓄洩<lb/>
　　　五十九年<lb/>
命修築浙江海塘工部議准浙江總督滿保等奏一議築<lb/>
　　　海寧縣老鹽倉北岸石塘以保䕶杭嘉湖三府民<lb/>
　　　田水利一議開中小亹淤沙以復江海故道以免<lb/>
<pb n="KR2m0015_WYG_006-10b"/>
　　　潮勢北冲一議築上虞縣夏盖山石塘以防南岸<lb/>
　　　潮患又據浙江撫臣議准海寧老鹽倉等處原議<lb/>
　　　修築石塘但海潮遷徙靡定請於土浮不能釘椿<lb/>
　　　砌石之處改築草塘至六十一年巡撫屠沂疏言<lb/>
　　　海寧縣石塘五百丈草塘一千五十五丈上虞縣<lb/>
　　　石塘二千二百五十六丈先後告竣動用銀十四<lb/>
　　　萬三千六百五十兩其中小亹淤沙應挑之處今<lb/>
　　　北岸石塘已固應停其挑濬從之<lb/>
<pb n="KR2m0015_WYG_006-11a"/>
　　　雍正元年議政王大臣等議准修築海寧塘工<lb/>
諭曰錢鏐所築塘堤中間雖被冲壊至今間有存者數年<lb/>
　來督撫等所修塘堤俱虛冒錢糧於不當修築處修築<lb/>
　以至隨修隨壊又聞赭山有三處海口今一處淤沙壅<lb/>
　塞水不通流若濬治疏通使潮汐不致留沙壅塞則海<lb/>
　寧一帶塘工方可保固言之者雖未必稔知然不可不<lb/>
　留意抑或地方大臣恐糜費錢糧此等處雖明知而不<lb/>
　顧也爾等傳諭該督撫知之<lb/>
<pb n="KR2m0015_WYG_006-11b"/>
　　　二年<lb/>
命尚書朱軾往浙江㑹議修築海塘事宜朱軾㑹同浙江<lb/>
　　　撫臣議言餘姚縣東自滸山鎮西至臨山衛六十<lb/>
　　　里舊有土塘三道内一道為老塘離海三四十里<lb/>
　　　或十餘里即昔時之海岸厯年沙淤百姓開墾報<lb/>
　　　陞自築土塘二道是為外塘今議加髙三四尺加<lb/>
　　　厚五六尺又自臨山衛至上虞縣界之烏盆村十<lb/>
　　　五里自村至會稽縣<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>海所四十五里有石塘二<lb/>
<pb n="KR2m0015_WYG_006-12a"/>
　　千五百餘丈<hi>即康熙五年八年所築</hi>其東西兩頭土塘七千<lb/>
　　丈坍塌甚多擬於塘底開深二尺填築亂石上鋪<lb/>
　　大石寛六尺髙六尺貼石築土寛二丈髙一丈三<lb/>
　　四尺又仁和縣之翁家埠起西至海寧縣之陳文<lb/>
　　港七十餘里舊有石塘無庸議修自陳文港至尖<lb/>
　　山二十餘里草塘七十四丈亂石砌邊土塘三千<lb/>
　　七百二十六丈應將土塘加寛一丈五尺髙三尺<lb/>
　　上鋪條石厚一尺其草塘亦如式改修又塘外原<lb/>
<pb n="KR2m0015_WYG_006-12b"/>
　　有亂石子塘寛三四尺不等外加排椿年久欹斜<lb/>
　　剥落應修全完固其原無子塘者亦如式興修又<lb/>
　　海鹽縣東自秦駐山三澗寨起西至演武塲石塘<lb/>
　　二千八百丈年久塌壊八十餘丈去秋風潮衝潰<lb/>
　　七十丈應照式修築又自演武塲至平湖縣之雅<lb/>
　　山砲臺一帶土塘見在地方官加修月内可以完<lb/>
　　工以上估修銀十萬五千七百餘兩又會同江蘇<lb/>
　　撫臣議言松江府之華亭婁上海等縣沿海二百<lb/>
<pb n="KR2m0015_WYG_006-13a"/>
　　五十餘里地勢窪下土脈鬆泛捍海塘工較他郡<lb/>
　　尤要自金山衛城北十里起至華家角止四十餘<lb/>
　　里土塘六千二百餘丈内最險工一段自漴闕墩<lb/>
　　至東灣九百六十九丈六尺次險工四段自金山<lb/>
　　墩至西墩七百六十八丈兵厰至張家舍二百八<lb/>
　　十八丈倪家路至三岔墩三百六十丈周公墩至<lb/>
　　華家角一千四百六十八丈八尺俱應易土為石<lb/>
　　以資保障其餘二千四百餘丈水勢稍緩宜堅築<lb/>
<pb n="KR2m0015_WYG_006-13b"/>
　　土塘用條石鋪底砌邊外釘排樁自華家角至上<lb/>
　　海之頭墩十餘里塘外淤沙一二里不等自頭墩<lb/>
　　至嘉定縣界一百二十里舊有土塘二道内為老<lb/>
　　塘外為新塘應俱加築髙厚外塘仍宻釘排椿以<lb/>
　　防衝潰以上估修銀十九萬二千九百餘兩疏上<lb/>
　　令依議速行<lb/>
詔修濬杭州西湖令督撫察勘㑹議總督滿保等議言錢<lb/>
　　塘仁和海寧三縣田畝數萬頃賴城外上下兩塘<lb/>
<pb n="KR2m0015_WYG_006-14a"/>
　　河水以灌溉而兩河之水皆源自西湖謹按西湖<lb/>
　　舊志三十餘里内有民人占為田蕩阻遏水道納<lb/>
　　於官者每年僅銀三十餘兩米二十餘石其為官<lb/>
　　民利益甚微而所損於民者實不止於鉅萬應請<lb/>
　　豁除糧額清出歸湖其見存湖址二十二里有竒<lb/>
　　通計裏外湖面一萬一千三百一十五畝零淤淺<lb/>
　　硬沙葑灘共三千一百二十二畝應將淺涸者挑<lb/>
　　深淤塞者開濬芟除葑草以復故址則湖水不至<lb/>
<pb n="KR2m0015_WYG_006-14b"/>
　　涸竭而三縣民田旱潦有備矣至於城内之河共<lb/>
　　有數道一為中河一為東河一為小河而小河又<lb/>
　　有中西北之分昔人設筧鑿溝引西湖之水自湧<lb/>
　　金水門入城曲折出入凡三十里然後由桃花港<lb/>
　　響水閘會流於上下兩塘河以溉田畝是城河正<lb/>
　　所以通西湖之血脈也今當相其淺塞量請開濬<lb/>
　　庻㡬水利可復疏入准部議行於是年興工四年<lb/>
　　工竣<lb/>
<pb n="KR2m0015_WYG_006-15a"/>
　　　三年<lb/>
諭江浙沿海黎庶全賴堅築海塘捍禦潮汐事闗民瘼朕<lb/>
　時在念著動支司庫錢糧立限堅築尅期報完務使永<lb/>
　保安瀾毋得因循延緩亦不得草率塞責<lb/>
　　　又<lb/>
命怡親王允祥大學士朱軾察勘直𨽻水利繪圖進呈<lb/>
　　　四年<lb/>
諭九卿曰怡親王陳奏畿輔西南水利情形披覽甚為明<lb/>
<pb n="KR2m0015_WYG_006-15b"/>
　晰著交與九卿會議具奏怡親王等於去冬今春奉命<lb/>
　察看水利前後往返三月餘而於直𨽻地方東西南三<lb/>
　面數千里之廣俱身履其地不憚煩勞凡巨川細流莫<lb/>
　不窮源竞委且因地制宜凖今酌古曲盡籌畫以期有<lb/>
　益民生公忠為國甚屬可嘉<lb/>
　　　是嵗設營田水利府以怡親王等董其事初於灤<lb/>
　　　州玉田諸州縣濬流築圩建閘開渠皆官為經理<lb/>
　　　民人願耕者官給帑銀以為工本秋成時嵗收十<lb/>
<pb n="KR2m0015_WYG_006-16a"/>
　　分之一足額而止募江浙老農課導耕種之法有<lb/>
　　力之家率先遵奉者以圩田多寡分别奬賞其濬<lb/>
　　疏圩岸以及瀦水節水引水戽水之法各因地勢<lb/>
　　次第興修所需農具水車等募江浙工匠如式製<lb/>
　　造課本地工人習之是秋田之成熟者凡百五十<lb/>
　　頃有竒而民間自行播種者若霸州文安大成保<lb/>
　　定新城安肅任邱共七百一十四頃有竒多獲秋<lb/>
　　登五年分立營田四局一曰京東局轄豐潤玉田<lb/>
<pb n="KR2m0015_WYG_006-16b"/>
　　薊州寳坻平谷武清灤州遷安自白河以東凡可<lb/>
　　營田者咸𨽻焉一曰京西局轄宛平涿州房山淶<lb/>
　　水慶都唐縣安肅新安霸州任邱定州行唐新樂<lb/>
　　滿城自苑口以西凡可營田者咸𨽻焉一曰京南<lb/>
　　局轄正定平山井陘邢臺沙河南河磁州永年平<lb/>
　　鄉任縣自滹滏以西凡可營田者咸𨽻焉一曰天<lb/>
　　津局轄天津静海滄州暨興國富國二場自苑口<lb/>
　　以東凡可營田者咸𨽻焉局各有長有副有効力<lb/>
<pb n="KR2m0015_WYG_006-17a"/>
　　委員凡相度估料開築建造皆委員與地方官偕<lb/>
　　而查報地數花名給發工本則専責之地方官水<lb/>
　　田既成令地方官遵前規而以時逹之水利營田<lb/>
　　府自五年設局至於七年營成水田六千頃有竒<lb/>
　　京東局　玉田縣袁家莊馬營曲河頭羅畢窩等<lb/>
　　處營田引小泉煖泉孟家泉黄家山泉藍泉諸水<lb/>
　　豐潤縣横估王蘭莊刁家窩曹家泊盧各莊車道<lb/>
　　舖望林泊梁家灣胡家泊等處營田引陡河泥河<lb/>
<pb n="KR2m0015_WYG_006-17b"/>
　　黒龍潭楊家汫諸水遷安縣徐流營三里河泉莊<lb/>
　　等處營田引徐流河三里河黄山泉諸水灤州冉<lb/>
　　各莊孟家店黄家莊等處營田引沂河煖泉福山<lb/>
　　泉諸水平谷縣龍家務水峪等處營田引泃河及<lb/>
　　山泉之水薊州山岡莊鄭各莊馬伸橋等處營田<lb/>
　　引大小海子諸泉水洩水於淋河寳坻縣八門城<lb/>
　　尹家圈下汪各莊等處營田引薊運河潮水寧河<lb/>
　　縣東窩莊南窩莊岳旗莊江潢口林家莊張家莊<lb/>
<pb n="KR2m0015_WYG_006-18a"/>
　　齊家估田家莊等處營田引薊運河潮水武清縣<lb/>
　　桐林等處營田引鳯河水　京西局　新安縣大<lb/>
　　殷淀太平莊趙家莊等處營田引雹河依城河及<lb/>
　　淀河諸水安州東西壘頭南北馮村等處營田引<lb/>
　　依城河及淀河之水安肅縣白塔舖古莊頭髙林<lb/>
　　莊南梨園等處營田引督亢陂及雹河之水唐縣<lb/>
　　明伏莊大洋村温家莊等處營田引唐河水望都<lb/>
　　縣髙嶺村侯坨村等處營田引隍池北隆建功湧<lb/>
<pb n="KR2m0015_WYG_006-18b"/>
　　魚諸泉水淶水縣赤土村八坌溝等處營田引淶<lb/>
　　河水房山縣廣運莊髙家莊南良莊長溝村等處<lb/>
　　營田引拒馬河挾河水涿州茂林莊毛家屯普利<lb/>
　　莊北魯陂等處營田引拒馬河胡良河水霸州魚<lb/>
　　厰村髙各莊臺山平口等處營田引中亭水任邱<lb/>
　　縣闗城村營田引白洋淀水文安縣蒼耳淀李齊<lb/>
　　淀流河淀等處營田引會同河子牙河水大城縣<lb/>
　　李齊淀流河淀營田引子牙河水定州吳家莊曹<lb/>
<pb n="KR2m0015_WYG_006-19a"/>
　　家莊等處營田引小清河馬跑泉水行唐縣河合<lb/>
　　村歡同村等處營田引蓮花池龍泉諸水新樂縣<lb/>
　　大流村牛家溝等處營田引海泉湧泉諸水滿城<lb/>
　　縣一畝泉北竒村等處營田引一畝鷄距紅花諸<lb/>
　　泉水宛平縣蘆溝橋西北修家莊三家店等處營<lb/>
　　田引永定河水　京南局　磁州務本村張家莊<lb/>
　　太平莊杏園營等處營田永年縣張家莊南湖賈<lb/>
　　村馬道固村等處營田平鄉縣豆二莊周章村油<lb/>
<pb n="KR2m0015_WYG_006-19b"/>
　　召村等處營田皆引滏陽河水任縣邊家莊牛新<lb/>
　　寨西北張村等處營田引滏陽并牛尾諸河水正<lb/>
　　定縣雕橋村王古寺順成闗等處營田引大鳴泉<lb/>
　　小鳴泉方泉班泉諸水平山縣奉良莊川防村等<lb/>
　　處營田引滹沱河冶河水井陘縣防口村西河村<lb/>
　　洛陽灘等處營田引冶河水邢臺縣樓下村孔橋<lb/>
　　村小汪村等處營田引百泉及逹活紫金諸泉水<lb/>
　　沙河縣北九家莊趙村等處營田引邢臺百泉及<lb/>
<pb n="KR2m0015_WYG_006-20a"/>
　　小灃諸泉水南和縣豆村河頭郭楊家屯等處營<lb/>
　　田引百泉水　天津局　天津州城南藍田及賀<lb/>
　　家口圍田静海縣何家圏吳家嘴雙港白塘口辛<lb/>
　　莊等圍營田滄州葛估盤估二圍營田興國富國<lb/>
　　二場東西泥沽二圍營田俱引海口潮水<hi>雍正九年設天</hi>
　　<hi>津府改州為縣自何家圈以下圍田皆𨽻天津</hi>
　　<hi>臣</hi>等謹按畿輔水利之議見於古者北魏裴延㑺<lb/>
　　為幽州刺史於范陽漁陽立渠堰溉田萬餘頃唐<lb/>
<pb n="KR2m0015_WYG_006-20b"/>
　　瀛州刺史盧暉引滹沱溉田五百餘頃寧晉令程<lb/>
　　處黙引洨水溉田平棘令弓志元開畢泓以蓄洩<lb/>
　　水利又鎮州獲鹿縣有大唐渠有禮教渠引太白<lb/>
　　渠溉田宋臨津令黄懋請於河北諸州作水利田<lb/>
　　而制置河北屯田使何承矩於雄莫霸州平成順<lb/>
　　安軍興堰六百里置斗門引淀水灌溉以足邊食<lb/>
　　元提舉諸路河渠郭守敬言水利六事一曰順徳<lb/>
　　逹泉引入城中分為三渠灌城東地一曰磁州東<lb/>
<pb n="KR2m0015_WYG_006-21a"/>
　　　北滏漳二水合流處引水由滏陽邯鄲洺州永年<lb/>
　　　下經鷄澤合入灃河可灌田三千餘頃明汪應蛟<lb/>
　　　巡撫天津於葛沽白塘種水稻畝收四五石疏請<lb/>
　　　於朝以防海官軍萬人分田墾種而徐貞明水田<lb/>
　　　之議尤詳京東諸州縣皆有其遺跡至我<lb/>
　　朝雍正三年直𨽻以水患告既賑貸而撫恤之<lb/>
特命怡親王等周履三輔大興營田引水溉田之法旌敘<lb/>
　　　鼓舞之方既詳且悉其所設京東局則徐貞明之<lb/>
<pb n="KR2m0015_WYG_006-21b"/>
　　　遺規也京西局則何承矩黄懋之舊制也京南局<lb/>
　　　則郭守敬之議可循天津局則汪應蛟之跡尚在<lb/>
　　　分命官吏督率營治而民人亦有踴躍從事者數<lb/>
　　　年之間得水田六千頃有竒而灌溉之利被於三<lb/>
　　　輔矣<lb/>
　　　五年<lb/>
諭地方水利闗係民生最為𦂳要江南户口繁庻宜更加<lb/>
　修濬時其蓄洩以防旱澇我<lb/>
<pb n="KR2m0015_WYG_006-22a"/>
皇考念切民依康熙四十六年巡省江浙<lb/>
躬親講求將附近太湖及通江潮之處條分縷析<lb/>
特頒諭㫖令江浙督撫於蘇松常鎮杭嘉湖地方疏濬河<lb/>
　港以資灌溉修建閘座以便啟閉皆動用公帑錢糧不<lb/>
　使絲毫出於民力恩至渥也乃當時督撫諸臣不能實<lb/>
　心仰體惟以虚文奉行糜費帑金二十餘萬而無實效<lb/>
　深可痛恨今巡撫陳時夏特行奏請且稱費用不過十<lb/>
　餘萬兩即可成功著副都統李淑徳原任山東巡撫陳<lb/>
<pb n="KR2m0015_WYG_006-22b"/>
　世倌會同巡撫陳時夏總河齊蘇勒總督孔毓珣悉心<lb/>
　踏勘詳加酌議凡建立閘座疏濬河流務期盡除淤塞<lb/>
　以杜泛溢之虞廣蓄水泉以收灌溉之益其一應公費<lb/>
　俱動用庫帑支給<lb/>
　　　又<lb/>
諭曰朕聞陜西鄭渠白渠龍洞向引涇水溉民田甚廣厯<lb/>
　年既久漸致淤塞堤堰坍圯醴泉涇陽等縣水田僅存<lb/>
　其名特令該督岳鍾琪詳酌興修今據奏龍洞亟宜挑<lb/>
<pb n="KR2m0015_WYG_006-23a"/>
　穵鄭白渠務當疏濬更須修築堤堰建設閘口以備堅<lb/>
　久著動用正項錢糧及時挑濬務期渠道深通堤堰堅<lb/>
　固俾民田永賴<lb/>
　　　又<lb/>
諭蘇松地勢稍下特遣大臣㑹同督撫開濬水道太湖之<lb/>
　水歸海者經劉河白茒河居多圖誌載二河形勢數十<lb/>
　里一徑直趨入海年久潮沙堙塞悉成平陸太倉常熟<lb/>
　之紳衿土豪佔種報科者十無二三今既開濬必盡去<lb/>
<pb n="KR2m0015_WYG_006-23b"/>
　新漲地畆以復故道該督撫等當竭力秉公詳勘務為<lb/>
　一勞永逸之䇿是嵗陳世倌疏請先挑吳淞江白茒河<lb/>
　　　孟瀆徳勝九曲河其餘諸河俟完工之日以次開<lb/>
　　　濬從之<lb/>
　　　議修揚州五塘以溉民田婁江水利告成士民請<lb/>
　　　建<lb/>
萬夀碑亭<lb/>
諭速止之是月水利營田所進瑞稻一莖三穗或一莖二<lb/>
<pb n="KR2m0015_WYG_006-24a"/>
　　　穗<lb/>
召入大學士等<lb/>
賜觀<lb/>
　　　又<lb/>
諭自古治水之法在順其自然之勢而利導之葢水之為<lb/>
　害者大抵由於故道堙塞使水不得徑直暢流以致泛<lb/>
　濫為害但徑直之路堙塞年久或民間既已葢造室廬<lb/>
　開墾田畝或且安𦵏墳墓人情各顧其私不知逺大之<lb/>
<pb n="KR2m0015_WYG_006-24b"/>
　計今見欲於此地開濬河道則百計阻撓而司其事者<lb/>
　未免惑於浮議遂使遷就紆迴茍且從事而不能成一<lb/>
　勞永逸之舉昨據岳鍾琪奏陜西現在興修漢渠但開<lb/>
　濬之處不無礙於墳墓故爾遲回朕諭之曰果係民間<lb/>
　墳墓所在當給與買地之價令其遷𦵏民自樂從今江<lb/>
　南興修水利著該督撫與欽差官員照此辦理<lb/>
　　　又<lb/>
諭吳淞石塘當日勘估之時於海潮紆緩之處酌量修築<lb/>
<pb n="KR2m0015_WYG_006-25a"/>
　土塘盖因工程浩大諸臣為節省錢糧起見故如此定<lb/>
　議但東南財賦之區灌溉田畝保聚室廬全賴海塘捍<lb/>
　衛海勢衝激風濤旋轉難定不若一例盡修石塘為百<lb/>
　姓萬年之利著將現在土塘改築石塘不得惜費省工<lb/>
　茍且塞責兩江總督范時繹奏報估計修濬太倉州河<lb/>
　　　道工料銀兩且言太倉州鎮洋縣士民僉稱境内<lb/>
　　　劉河已蒙發帑開濬其七浦河願依舊例業户給<lb/>
　　　食佃户出力不敢再費帑金<lb/>
<pb n="KR2m0015_WYG_006-25b"/>
上曰國家財用充足朕為地方籌畫萬年之利不惜多費<lb/>
　帑金興修鉅工養育萬姓若仍用民力以辦公事非朕<lb/>
　本心也著將士民捐助之處停止仍動用公帑辦理並<lb/>
　曉諭該州縣士民伊等當體朕愛養元元之心於工程<lb/>
　告竣之後嵗嵗修濬防䕶俾地方永受其益則勝於目<lb/>
　前之趨事赴功多矣<lb/>
　　　八年<lb/>
諭寧夏地方萬民衣食之源在於大清漢唐三渠之水利<lb/>
<pb n="KR2m0015_WYG_006-26a"/>
定例每年疏濬修理使民田得沾灌溉聞厯年専司之<lb/>
員疎忽怠玩以致閘道堤岸逐漸損壊時有衝決渠身<lb/>
淤泥填塞日見淺窄而三渠之中惟唐渠為尤甚近來<lb/>
其口過低其梢過髙水勢不能逆流而上多誤小民耕<lb/>
種之期雖每春定有嵗修之例然不能以一月之工程<lb/>
整數十年之荒廢也見今兵部侍郎通智開濬恵農昌<lb/>
潤二渠於寧夏水利自然明悉著㑹同太常寺卿史在<lb/>
甲即行查議今嵗預備物料明春動工修補務令三渠<lb/>
<pb n="KR2m0015_WYG_006-26b"/>
堅固俾邊郡黎元灌溉有資永享盈寧之慶<lb/>
　　九年遣太僕寺卿顧琮稽覈直𨽻水田除距水稍<lb/>
　　逺地勢稍髙須車戽而升者聽民隨便種植外其<lb/>
　　水足地平無煩汲升之處今地方官具永逺可為<lb/>
　　水田結狀呈報户部荒廢者如例議處又議設營<lb/>
　　田觀察使二員分轄京東西督率州縣營治可田<lb/>
　　地畝無力者貸以牛種秋收扣還設副使二員出<lb/>
　　資經理以為民倡所有舊田圍渠閘洞時加修治<lb/>
<pb n="KR2m0015_WYG_006-27a"/>
　　　毋致廢壊<lb/>
　　　十年<lb/>
諭寧夏為甘肅要地渠工乃水利攸闗朕特遣大臣督率<lb/>
　官員開濬恵農昌潤二渠又令修理大清漢唐三渠以<lb/>
　溥民利年來恵昌二渠及唐渠工程漸次告竣於民田<lb/>
　大有禆益其大清渠漢渠雖未竣工然加謹堵築極力<lb/>
　挑濬已足以資灌溉不過湃岸閘座有應行修補之處<lb/>
　可以從容經理查寧夏有専司水利之同知著將未竣<lb/>
<pb n="KR2m0015_WYG_006-27b"/>
　之渠工交與該員於每嵗春工内分年陸續修理務期<lb/>
　工程堅固利濟有資使民田永霑膏澤是嵗又以甘肅<lb/>
　　　所屬之𤓰州地肥饒可墾將疏勒河上流築壩開<lb/>
　　　渠引水入河又於安家窩舖對岸導渠疏濬深通<lb/>
　　　引水溉田至十一年陜西之柔逺堡鎮夷堡口外<lb/>
　　　雙樹墩等地方開墾令開渠溉田十二年甘肅口<lb/>
　　　外栁林湖地屯墾令築壩建隄開渠又陜西之中<lb/>
　　　衛縣白馬寺灘地廣可耕令開渠建槽以資灌溉<lb/>
<pb n="KR2m0015_WYG_006-28a"/>
　　議濬淮揚下河水道以濟鹽運溉民竈田<lb/>
　　令松江府之奉賢上海南滙等縣修築捍海土塘<lb/>
　　江蘇撫臣喬世臣言金山華亭奉賢上海南滙五<lb/>
　　縣地方西抵浙江平湖縣界東至寳山縣接壤之<lb/>
　　黄家灣綿亘二百五十餘里舊有土塘以捍潮汐<lb/>
　　雍正二年議自金山嘴至華家角四十餘里<hi>係金山華</hi>
　　<hi>亭二縣地</hi>俱易土為石次第告竣其華家角以東之舊<lb/>
　　塘未經修築今年七月中海潮漫溢以致南滙上<lb/>
<pb n="KR2m0015_WYG_006-28b"/>
　　海奉賢三縣被灾較重今議修築土塘在奉賢者<lb/>
　　由華家角石塘起至南滙縣東界共九千三百二<lb/>
　　十七丈六尺在南滙者自奉賢縣西界起至上海<lb/>
　　縣東界共一萬五千四百六十四丈在上海者自<lb/>
　　南滙縣西界起至寳山縣界之黄家灣共一千二<lb/>
　　百二十三丈八尺俱底寛五丈面寛二丈五尺髙<lb/>
　　一丈二尺共需銀九萬八千三百五十四兩零又<lb/>
　　黄家灣以北至寳山城四千二百二十八丈一尺<lb/>
<pb n="KR2m0015_WYG_006-29a"/>
　　　有竒舊塘亦頽廢並宜増築塘底寛五丈面寛二<lb/>
　　　丈五尺共需銀一萬七千一百一十六兩零疏入<lb/>
命廷臣集議如所請行之<lb/>
　　　十一年<lb/>
詔修揚州之范公堤<lb/>
命内大臣海望等查勘浙江海塘海望等疏言浙江江海<lb/>
　　　之門户有三省城東南龕赭兩山之間名曰南大<lb/>
　　　亹禪機河莊兩山之間名曰中小亹河莊之北寧<lb/>
<pb n="KR2m0015_WYG_006-29b"/>
　　　邑海塘之南名曰北大亹惟中小亹當南北兩岸<lb/>
　　　之中江水海潮若由此出入則兩岸無虞但其地<lb/>
　　　面不及南北兩大亹之半潮過沙淤偶通旋塞不<lb/>
　　　徙而南即徙而北南岸尚有龕常諸山連絡捍衛<lb/>
　　　北岸惟恃一綫塘堤而已南大亹久淤成平陸數<lb/>
　　　十年前尚有中小亹出入嗣後漸徙至北大亹今<lb/>
　　　欲遏江海之狂瀾使其仍歸中道恐非人力所能<lb/>
　　　為查海寧東南有尖山聳峙海口其西有小山俗<lb/>
<pb n="KR2m0015_WYG_006-30a"/>
　　　名塌山相去百餘丈水底根脚相連兩山之間向<lb/>
　　　有石壩堵截水道後因修塘人役誤取其石見今<lb/>
　　　江水大溜𦂳貼北塘直趨尖山塌山之間引入海<lb/>
　　　潮衝激塘身䕶沙日卸若於兩山之間照舊堵塞<lb/>
　　　使江水海潮仍向外行則北岸䕶沙可漲而水道<lb/>
　　　亦可望其南徙至於華家衖以東尖山以西一帶<lb/>
　　　塘工有草塘并條石塊石塘不等應改建大石塘<lb/>
　　　庻可垂永逺所需工料約銀一百八十餘萬兩非<lb/>
<pb n="KR2m0015_WYG_006-30b"/>
　　　厯數年之久不能告竣臣等見議塞尖山水口既<lb/>
　　　堵之後果能漲沙䕶塘則石塘可不必改建如仍<lb/>
　　　無漲沙再行改建似亦未遲也惟翁家埠一段草<lb/>
　　　塘塘内地勢低窪及塘背附土單薄之處即應培<lb/>
　　　補又石草各舊塘僅有一層應請於塘後添築土<lb/>
　　　備塘一道比舊塘再髙五六尺以禦風潮泛溢之<lb/>
　　害疏入<lb/>
上曰所奏俱屬妥協著照所奏行朕思尖塌之間建立石<lb/>
<pb n="KR2m0015_WYG_006-31a"/>
　壩以堵水勢似類挑水壩之意所見固是若再於中小<lb/>
　亹開引河一道分江流入海以減水勢似更有益從前<lb/>
　雖經開挖旋復壅塞者皆因惜費省工之故今若倍加<lb/>
　工力兩工並舉更覺妥備石壩建後即有漲沙而石塘<lb/>
　亦當漸次改建以為永久之利其開挖引河著程元章<lb/>
　等相度地勢酌量辦理<lb/>
　　　十二年兩江總督趙𢎞恩察勘松江海塘議於石<lb/>
　　　塘外築貼石土塘一道從之<lb/>
<pb n="KR2m0015_WYG_006-31b"/>
　　　十三年閏四月河東總督王士俊言東平州之安<lb/>
　　　山湖地勢低於運河其湖旁涸出之地請開墾以<lb/>
　　　濟民食<lb/>
上令部臣詳議<lb/>
諭曰山東運河之水全賴諸湖停蓄以資灌注所以前人<lb/>
　有水櫃之名後因諸湖淤墊居民侵占為田以致水少<lb/>
　不能濟運朕屢降諭㫖令河道總督等悉心經理近年<lb/>
　始無水淺停舟之慮今王士俊此舉乃為開墾起見朕<lb/>
<pb n="KR2m0015_WYG_006-32a"/>
　思湖水専資濟運倘經理之初但貪田畝之有餘不計<lb/>
　湖水之不足將來田多水少漕運稽遲則顧此失彼未<lb/>
　免輕重倒置不可不慎之於始也遂<lb/>
命止之<lb/>
　<lb/>
　<lb/>
　<lb/>
　<lb/>
<pb n="KR2m0015_WYG_006-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇朝文獻通考卷六<lb/>
</p>
<p>
</p>
  </div>
</body>
</text>
</TEI>
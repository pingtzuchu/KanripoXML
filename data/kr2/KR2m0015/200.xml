<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_200-1a"/>
欽定四庫全書<lb/>
皇朝文獻通考卷二百<lb/>
　刑考<hi>六</hi>
　　刑制<lb/>
　　乾隆二十六年申嚴拏獲發遣巴里坤逃犯之令<lb/>
　　奉<lb/>
諭凡有發遣巴里坤等處逃犯經原籍及過路省分盤<lb/>
　獲即由各省督撫奏聞於拏獲處所正法示衆<hi>互見徒流</hi>
<pb n="KR2m0015_WYG_200-1b"/>
　　<hi>門</hi>
　　定强盗為首傷人傷輕平復抱贓自首者改為應<lb/>
　　斬監候<lb/>
　　定刼盗夥犯審係得財與盗首一律擬斬立决之<lb/>
　　例大學士㑹同刑部議准兩江總督尹繼善條奏<lb/>
　　嗣後尋常刼盗未經傷人之夥犯如曾經轉紏黨<lb/>
　　羽持火執械助勢搜贓到案誣扳良民或雖無前<lb/>
　　項情事而犯盗已至二次但審係得財均不得以<lb/>
<pb n="KR2m0015_WYG_200-2a"/>
　　情有可原聲請應與盗首一律擬斬立决<lb/>
　　定刼奪江海商船分别輕重科罪例先是四月大<lb/>
　　學士等奏准盗案内有行刼大江海洋商船者已<lb/>
　　行得財毋論内地居民及濵海奸匪均照江洋大<lb/>
　　盗例不分首從皆擬斬立决至是刑部又議准凡<lb/>
　　大江海洋之處遇有商船遭風著淺乘機搶奪者<lb/>
　　除有殺傷仍照例問擬外其但經得財而未經傷<lb/>
　　人者首犯杖一百流三千里從犯杖一百徒三年<lb/>
<pb n="KR2m0015_WYG_200-2b"/>
　　<hi>互見徒流門</hi>
　　定兩家互毆致死一命例凡兩家互毆致死一命<lb/>
　　其律應擬抵之正兇當時被死者無服親屬毆死<lb/>
　　將毆死兇手之人杖流如被死者有服親屬毆死<lb/>
　　比照此例再减一等將毆死兇手之人杖徒仍各<lb/>
　　追埋𦵏銀兩給付屍親收領<hi>互見徒流門</hi>
　　定子孫誣告蒸檢祖父母父母屍例凡子孫將祖<lb/>
　　父母父母屍挾讐誣告他人謀害致屍遭蒸檢者比照<lb/>
<pb n="KR2m0015_WYG_200-3a"/>
　　毁棄祖父母父母屍律擬斬監候其有並非挾讐<lb/>
　　止以誤執傷㾗告官蒸檢者照誣告人死罪未决<lb/>
　　例杖一百流三千里加徒役三年<hi>互見徒流門</hi>
　　二十七年定旗人造賣賭具分别次數科罪例凡<lb/>
　　旗人造賣賭具為從及販賣為首為從者仍照例<lb/>
　　辦理外其造賣賭具為首之旗人初犯照定例發<lb/>
　　落再犯除照例發落外加枷號一月俱交該管官<lb/>
　　嚴行管束三犯擬以實遣不准折枷<hi>互見徒流門</hi>該管<lb/>
<pb n="KR2m0015_WYG_200-3b"/>
　　官隐匿不報者嚴加議處<lb/>
　　定誘拐案内婦人為首者軍流的决例刑部奏京<lb/>
　　師奸媒人等誘拐誘姦畧賣子女之案多屬婦人<lb/>
　　出名皆因恃有犯罪折贖及罪坐夫男之例應請<lb/>
　　嗣後凡屬此等案情係婦人為首者所犯軍流等<lb/>
　　罪一概的决不准收贖其夫男僅止事後知情並<lb/>
　　未親與其事核其情罪輕重依不應律分别杖責<lb/>
　　如不知情及無男之犯即依律獨坐本婦其犯婦<lb/>
<pb n="KR2m0015_WYG_200-4a"/>
　　隻身發配者皆輪流派發各省給駐防為奴使有<lb/>
　　倚依並出示曉諭俾知法無可逃庻幾有所警惕<lb/>
　　若數年之後此風少息再行酌量請<lb/>
㫖停止仍照舊例遵行從之<hi>互見徒流門</hi>
　　定鬬毆誤殺旁人分别治罪之例刑部奏准與人<lb/>
　　鬬毆而誤殺之人審係被毆者之祖孫父子均依<lb/>
　　鬬殺律科斷不得援引誤殺旁人律至其餘親屬<lb/>
　　仍照定例辦理<lb/>
<pb n="KR2m0015_WYG_200-4b"/>
　　申定奉天等處竊匪盗馬例定例盗民間牛馬等<lb/>
　　畜者並計贓以竊盗論若盗牛馬而殺者杖一百<lb/>
　　徒三年又例載盗牛一隻杖八十枷號一月毎一<lb/>
　　隻遞加一等至四隻以上分别杖徒十隻以上者<lb/>
　　滿杖流盗殺者枷號一月發附近充軍俱刺字至<lb/>
　　是<lb/>
　盛京侍郎朝銓奏奉省所屬藉馬耕種兼資旗人當<lb/>
　　差嗣後如有偷竊馬匹者民人俱照盗牛及宰殺<lb/>
<pb n="KR2m0015_WYG_200-5a"/>
　　例治罪旗人盗竊牛馬不及十匹者按例科罪仍<lb/>
　　折枷責完結至十匹以上及盗殺者照定例枷號<lb/>
　　應得軍流予以實遣其黒龍江吉林各將軍一體<lb/>
　　遵照辦理從之<hi>互見徒流門</hi>
　　定得受賄賂頂認正兇罪例凡得受財物頂認正<lb/>
　　兇致脱本犯罪名無論成招與否均不計贓數多<lb/>
　　寡即照禁卒觧役賄縱罪囚例按本犯斬絞之罪一<lb/>
　　律全科本犯應擬軍流以下者即照軍流等罪科斷<lb/>
<pb n="KR2m0015_WYG_200-5b"/>
　　代為説合過錢之犯各减正犯一等亦不得計贓<lb/>
　　論罪其本犯買人頂認者除原犯律應斬决絞决<lb/>
　　外其原犯應入情實者即擬為立决應入緩决者<lb/>
　　秋審時擬入情實軍流等犯照軍犯脱逃加徒調<lb/>
　　遣例從重治罪徒杖以下按律各加一等<hi>互見徒流門</hi>
　　更定旗人犯軍流徒罪不准枷責完結例湖廣總<lb/>
　　督愛必達等審擬蠧書黄在中等交通武弁營謀<lb/>
　　作弊除將本犯分别照律治罪外將擬發烟瘴充<lb/>
<pb n="KR2m0015_WYG_200-6a"/>
　　軍之劉煊馬元齡因係旗人照例解部完結經六<lb/>
　　司核擬不准折枷請發黒龍江當差<lb/>
上以旗人漸染惡習浮靡澆薄殊失國初淳厚之風<lb/>
特諭嗣後凡滿洲犯有軍流遣罪如係尋常事故仍照<lb/>
　舊例枷責完結倘有寡亷鮮耻甘為敗類自應削去<lb/>
　户籍依律發遣其如何完結之處該部逐案聲明請<lb/>
　㫖其漢軍人犯無論軍流徒罪均即斥令為民照所<lb/>
　犯定律發遣不必准折枷責著為例所有此案之劉<lb/>
<pb n="KR2m0015_WYG_200-6b"/>
　煊馬元齡即著發往烟瘴地面充軍<hi>互見徒流門</hi>
　　申定<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>留積匪猾賊减本犯一等治罪例凡窩留<lb/>
　　積匪之家除造意及同行分贓代賣照本犯一例<lb/>
　　科斷外其未經造意又不同行但經窩留分得些<lb/>
　　㣲財物或止代為賣贓者均酌减本犯一等治罪<lb/>
　　増定發塜盗棺刺字例凡發掘墳墓開棺見屍者<lb/>
　　於面上刺發塜字為從及發塜見棺與未見棺罪<lb/>
　　在軍流以下者初次刺臂再犯刺面其盗未殯未<lb/>
<pb n="KR2m0015_WYG_200-7a"/>
　　埋屍柩者刺盗棺字亦如之<hi>互見徒流門</hi>
　　定黔省查拏㳺匪例除斬絞軍流照例辦理外其杖<lb/>
　　徒各犯遞回原籍充徒發落并開明該犯姓名年貎<lb/>
　　籍貫通飭各屬備案若本犯回籍後復敢潜入黔境<lb/>
　　拏獲訊無為匪照逃人例杖一百仍遞回原籍如有<lb/>
　　為匪犯在杖一百以下者並杖六十徒一年犯在徒<lb/>
　　一年以上者各照所犯之罪加一等其窩留之人<lb/>
　　照知人犯罪藏匿律减罪人一等問擬其失察<lb/>
<pb n="KR2m0015_WYG_200-7b"/>
　　之地方官分别議處地保人等照例治罪<hi>詳見徒流門</hi>
　　定黔省改苖為民犯罪照民人科斷例治罪<hi>詳見徒流門</hi>
　　更定瘋病監禁之例定例瘋病之人即報明地方<lb/>
　　官令伊親屬隣佑鎻錮看守其瘋病殺人之犯照<lb/>
　　例收贖仍行監禁俟痊愈後以期年為斷如果並<lb/>
　　不舉發飭交親屬領回至是刑部奏定除偶然因<lb/>
　　瘋發狂並非瘋疾外其瘋疾之人家有嚴宻房屋<lb/>
　　可鎻錮的當親屬可管束及婦人患瘋病者仍照<lb/>
<pb n="KR2m0015_WYG_200-8a"/>
　　例報官交親屬看守並請令地方官親發鎻鐐嚴<lb/>
　　行封固如果痊愈不發報官驗明取具族長地隣<lb/>
　　甘結開放如不行報官及私啟鎻封者照例治罪<lb/>
　　若無親屬又無房屋即於報官之日令該管官驗<lb/>
　　訊明確嚴加鎻固監禁具詳立案如果監禁之後<lb/>
　　瘋病不發俟數年後診驗情形再行酌量詳請開<lb/>
　　釋領回防範若曽經殺人者其本罪業已收贖現<lb/>
　　在監禁即令永逺鎻錮雖或痊愈不准釋放從之<lb/>
<pb n="KR2m0015_WYG_200-8b"/>
　　更定流犯脱逃加等定罪例<hi>詳見徒流門</hi>
　　定遣發回城罪犯脱逃例時有旗人六十七賣身<lb/>
　　為奴盗取什物審擬發遣回城中途脱逃該管官<lb/>
　　奏請拏獲即行正法其觧送之弁兵趙隆等致令<lb/>
　　疎脱照例治罪奉<lb/>
諭六十七即行正法嗣後此等罪犯脱逃拏獲即行奏<lb/>
　明正法無庸候㫖把總趙隆等解送罪犯致令中途<lb/>
　疎脱雖無故縱情弊若僅照例治罪無以示懲著從<lb/>
<pb n="KR2m0015_WYG_200-9a"/>
　重治罪凡解送發往各回城罪犯如有中途脱逃者<lb/>
　除將逃犯嚴拏外解送官兵人役問擬死罪監候俟<lb/>
　逃犯拏獲再治伊應得之罪若經年不獲將正法之<lb/>
　處奏聞請㫖即著為例<hi>互見徒流門</hi>
　　定旗民盗圍塲木植牲畜例大學士等議准凡拏<lb/>
　　獲圍塲内賊犯除偷採菜蔬及割草之人仍照例<lb/>
　　辦理外如有盗砍木植偷打牲畜人犯審明初次<lb/>
　　二次發徃烏嚕木齊等處種地至三次發往烏嚕<lb/>
<pb n="KR2m0015_WYG_200-9b"/>
　　木齊等處給與種地兵丁為奴又二十八年刑部<lb/>
　　奏准私入圍塲未得畜木之犯均於已得罪上量<lb/>
　　减一等杖一百徒三年再犯即未得畜木亦與已<lb/>
　　得者同擬外遣<hi>互見徒流門</hi>
　　定逃人妄供窩主及旗下家奴畏罪潛逃之例凡<lb/>
　　拏獲逃人初供若不將實在窩留之人指出混行<lb/>
　　妄扳者先將本犯加等治罪之處改為發遣以後<lb/>
　　再有妄扳即發巴里坤等處種地兵丁為奴窩家<lb/>
<pb n="KR2m0015_WYG_200-10a"/>
　　十家長地隣人等分别於舊例應得罪上各加一<lb/>
　　等治罪至旗僕為匪畏罪逃走初次枷號兩月二<lb/>
　　次即發往烏嚕木齊等處給賞緑旗官兵為奴<hi>詳見</hi>
　　<hi>徒流門</hi>
　　申明毁棄死屍及非登時殺死姦夫之例刑部議<lb/>
　　覆左侍郎錢維城條奏二事一竊刼之犯如在湖<lb/>
　　河舟次格鬬致斃屍墮水中漂流不獲及山谷險<lb/>
　　隘猝然禦暴屍沉溪澗者應如所奏仍依格殺本<lb/>
<pb n="KR2m0015_WYG_200-10b"/>
　　律勿論無庸牽引棄屍之條若室中夤夜格捕姦<lb/>
　　盗之犯或曠野道路格傷拒捕之竊盗本係不應<lb/>
　　擬抵而畏罪心切以致毁棄掩埋移投坑井者應<lb/>
　　照地界内有死人不報官司私自掩埋律杖八十因<lb/>
　　而遺失者照地界内有死人移置他所以致失屍<lb/>
　　律杖一百如格殺之後懷挾夙嫌逞忿殘毁或投<lb/>
　　之水火或割剥損傷仍照毁棄死屍律科罪一<lb/>
　　本夫及應許捉姦非登時而殺仍照夜無故入人<lb/>
<pb n="KR2m0015_WYG_200-11a"/>
　　家例擬以杖徒外其有捉姦非登時殺死不拒捕<lb/>
　　姦夫者或係倉猝毆死即照本例原文以罪人不<lb/>
　　拒捕而殺之律論絞或係有心致死及拘執而殺<lb/>
　　即依罪人不拒捕及已就拘執而擅殺律擬絞不<lb/>
　　得與平人同科若雖係捕獲姦夫又因他故致斃<lb/>
　　者自當仍以謀故論至已經犯姦有據及復逞兇<lb/>
　　拒捕雖非登時自應如所奏一依罪人拒捕律科<lb/>
　　斷從之<lb/>
<pb n="KR2m0015_WYG_200-11b"/>
　　定回民行竊窩竊之例凡回民行竊除贓數滿貫<lb/>
　　罪無可加及並無夥衆持械者仍照例辦理外其<lb/>
　　但經結夥在三人以上及擕帯繩鞭腰刀等械情<lb/>
　　狀可惡者不分首從不計贓數次數悉照積匪猾<lb/>
　　賊例發雲貴兩廣極邊烟瘴充軍如有本地回民<lb/>
　　窩藏回民行竊者照本年奏准窩留積匪例分别<lb/>
　　治罪<hi>互見徒流門</hi>
　　二十八年停官兵跟役滋事者解京發遣之例定<lb/>
<pb n="KR2m0015_WYG_200-12a"/>
　　例凡駐劄官兵跟役如有怙惡不悛者分别情罪<lb/>
　　解京或發往黒龍江當差或解回本主家中管束<lb/>
　　至是阿克蘇特駐劄大臣德爾格奏解酗酒滋事<lb/>
　　之滿洲兵丁跟役楊福等定擬相近伊犁者即發<lb/>
　　伊犁相近烏嚕木齊者即發往烏嚕木齊令其種<lb/>
　　地得<lb/>
㫖所奏是嗣後各城駐劄官員兵丁跟役内如有此等<lb/>
　酗酒滋事者毋庸發往黒龍江解送京城即照徳爾<lb/>
<pb n="KR2m0015_WYG_200-12b"/>
　格所奏由彼發往伊犁等處給與兵丁厄魯特等為<lb/>
　奴如回子各城即彼此易地調發與回子為奴亦可<lb/>
　若將伊等發遣之後仍不悛改著即行正法<hi>互見徒流門</hi>
　　定追埋𦵏銀兩分别勒限追完及量追豁免之例<lb/>
　　凡命案内有减等發落應追埋𦵏銀兩給付屍親<lb/>
　　之犯俱勒限三月照數追完如審係十分貧難照<lb/>
　　例量追一半或本犯尚有物産可抵即令於三月<lb/>
　　限内變交若限滿勘實力不能完者即將該犯發<lb/>
<pb n="KR2m0015_WYG_200-13a"/>
　　配取具地隣親族甘結州縣官加具印結詳請督<lb/>
　　撫核實咨請豁免<hi>互見徒流門</hi>如有貲財隐匿者出結<lb/>
　　之地隣人等照不應重律治罪加結之州縣官罰<lb/>
　　俸一年<lb/>
　　増定兵丁脱逃事例定例隨征兵丁自軍前逃回<lb/>
　　者擬斬立决又在京軍人逃者杖九十各處守禦<lb/>
　　城池軍人逃者杖八十仍著充伍乾隆十八年軍<lb/>
　　機大臣㑹同八旗遵<lb/>
<pb n="KR2m0015_WYG_200-13b"/>
㫖議定在京旗人脱逃一月之内自行投回者交旗管<lb/>
　　束拏獲者分别初次二次枷責交旗管束一月以<lb/>
　　外不論投回被獲發黒龍江等處當差二十四年<lb/>
　　綏逺城將軍恒魯奏准各省駐防兵丁初次逃走<lb/>
　　鞭一百枷號一月著當苦差半年後果能安分仍<lb/>
　　准披甲當差二次逃走即發黒龍江等處當苦差<lb/>
　　惟新疆换防種地兵丁脱逃並無治罪明文<lb/>
上以新疆駐守攸闗又與尋常本伍食糧未擕軍器者<lb/>
<pb n="KR2m0015_WYG_200-14a"/>
　　有間<lb/>
特諭刑部詳悉定議具奏尋議准嗣後派往伊犁等處<lb/>
　　换防種地之滿漢各項兵丁遇有中途及原派地<lb/>
　　方脱逃者嚴緝獲日發原派地方枷號兩月遊營<lb/>
　　示衆充當苦差如果十年别無他故令該將軍大<lb/>
　　臣等查奏准回旗籍再犯逃者即行正法并議京<lb/>
　　内京外在伍緑營兵丁脱逃原律或杖九十或杖<lb/>
　　八十尚未畫一應請定為在伍兵丁脱逃毋論在<lb/>
<pb n="KR2m0015_WYG_200-14b"/>
　　京及京外俱杖一百枷號一月示衆永逺不許入<lb/>
　　伍從之<lb/>
　　定職官負罪逃竄之律時有千總朱振清以侵用旗<lb/>
　　丁銀米被恭畏罪潛逃拏獲審擬照平民犯罪脱<lb/>
　　逃例於本罪上加等科斷刑部照例核覆得<lb/>
㫖職官與常人地分逈殊常人因逃加等示懲於法已<lb/>
　足若既身叨一命即不得藉口不知功令此案朱振<lb/>
　清著拏交刑部另行治罪嗣後官犯脱逃如何定律<lb/>
<pb n="KR2m0015_WYG_200-15a"/>
　比照平民加重治罪之處該部詳析定議具奏尋議<lb/>
　　准官員負罪潛逃一經拏獲除罪應斬决絞决毋<lb/>
　　庸另議外其犯該監候者即改為立决犯該軍流<lb/>
　　滿流者即改為擬絞監候徒罪以上改發邊逺充<lb/>
　　軍犯該杖笞者改為杖一百徒三年均遇<lb/>
赦不准援减<lb/>
　　定軍流逃犯之親屬房主保隣不行舉首分别徒<lb/>
　　杖<hi>詳見徒流門</hi>
<pb n="KR2m0015_WYG_200-15b"/>
　　定竊盗倉庫錢糧未經得財分别首從治罪例先<lb/>
　　是二十七年刑部議准山東按察使閔鶚元條奏<lb/>
　　定例常人竊盗倉庫錢糧計贓科罪一兩至八十<lb/>
　　兩分别杖徒八十兩至九十兩分别杖流查例載<lb/>
　　偷竊衙署財物賊犯改照積匪擬軍未便於盗竊<lb/>
　　倉庫錢糧轉得從輕完結應如所請嗣後除贓至<lb/>
　　一百兩以上仍照例擬絞外其贓在一百兩以下<lb/>
　　之首犯不論贓數多寡俱照積匪猾賊例發烟瘴<lb/>
<pb n="KR2m0015_WYG_200-16a"/>
　　充軍從犯仍照例計贓治罪至是江蘇按察使胡<lb/>
　　文伯奏倉庫錢糧乃敢妄生覬覦攫取之犯既已<lb/>
　　加重圖竊之犯亦應示懲請嗣後未經得財者即<lb/>
　　照得財充軍例首犯量减一等杖一百徒三年從<lb/>
　　犯仍减一等杖九十徒二年半部議應如所請從<lb/>
　　之<hi>互見徒流門</hi>
　　改定親屬受財私和命案例定例凡親屬人等私<lb/>
　　和命案而受財者計贓准竊盗論至是刑部議准<lb/>
<pb n="KR2m0015_WYG_200-16b"/>
　　殺人應抵因私和而脱兇犯於死罪是枉法也且<lb/>
　　常人為他人私和人命既准枉法論而親屬仍准<lb/>
　　竊盗論情法未為允協應請改為計贓准枉法論<lb/>
　　從重科斷<lb/>
　　定殺一家非死罪二人斷給財産之例凡殺一家<lb/>
　　非死罪二人者為首之人除照例擬斬立决奏請<lb/>
定奪外仍查明該犯財産酌斷一半給付死者之家如<lb/>
　　殺三人而非一家内有二人仍係一家者亦酌斷<lb/>
<pb n="KR2m0015_WYG_200-17a"/>
　　一半給付被殺二命之家倘首犯監故者財産仍<lb/>
　　行斷給若係毆死一家二命原無必殺之心者不<lb/>
　　得援引此例<lb/>
　　定旗人窩逃及漢軍家奴問徒之例旗人窩逃知<lb/>
　　情者杖六十徒一年照例先枷一月漢軍家奴犯<lb/>
　　徒者不准折枷完結<hi>詳見徒流門</hi>
　　定過失殺傷繼母之例山西廵撫明德審擬洪洞<lb/>
　　縣民鄭凌放鎗捕賊致傷繼母身死照律凌遲具<lb/>
<pb n="KR2m0015_WYG_200-17b"/>
　　題三法司以本内明叙情形事由捕賊放鎗時適<lb/>
　　伊母在房靠窓窺瞷鎗砂散開誤傷殞命黑夜之<lb/>
　　中實屬思慮所不及核其情法尚屬兩岐駁令該<lb/>
　　撫另審妥擬奉<lb/>
諭夫所謂失殺者在平人固無可議即以本家親長而<lb/>
　論亦祗於伯叔兄姊尚可量從末减若子孫之父母<lb/>
　祖父母即使實出無心原情定擬試問為子若孫者<lb/>
　尚何心偷生視息靦顔自立於人世乎春秋許世子<lb/>
<pb n="KR2m0015_WYG_200-18a"/>
　之義甚可味也但究係犯時不知凖情酌理自當免<lb/>
　其凌遲定以繯首立寘於法庻為平允著刑部另將<lb/>
　律文斟酌定議奏准頒行至此案鄭凌致死繼母陳<lb/>
　氏放鎗雖由捕賊然既係繼母又同院居住是豈不<lb/>
　知伊母卧房所在輙向放鎗致死不當令其茍活人<lb/>
　世致乖倫理著三法司核擬具奏尋議鄭凌絞决并<lb/>
　　議嗣後雖係無心過失殺傷繼母者擬絞立决從<lb/>
　　之<lb/>
<pb n="KR2m0015_WYG_200-18b"/>
　　申明搶奪財物例除搶掠田野榖麥蔬果與十人<lb/>
　　以下無兇器者仍依搶奪本律科斷外如有聚至<lb/>
　　十人以上及雖不滿十人但經執持器械倚强肆<lb/>
　　掠果有兇暴衆著情事者均依糧船水手例分别<lb/>
　　首從問擬<lb/>
　　定採參工人偷竊人參之例吉林將軍恒魯等奏<lb/>
　　採參工人偷竊票商人參者律無専條向照詐欺<lb/>
　　官司財物計贓論盗免刺律辦理利重罪輕犯法<lb/>
<pb n="KR2m0015_WYG_200-19a"/>
　　者衆請嗣後嚴加查拏緝獲時即照偷參已得例<lb/>
　　不論參數多寡俱杖一百流三千里仍刺竊盗字<lb/>
　　部議應如所請從之<lb/>
　　定販賣私鹽在三百觔以上例凡私販鹽觔在三<lb/>
　　百觔以上不將窩頓透漏之家供出混稱買自不<lb/>
　　知姓名之人者於本罪上加一等定擬<lb/>
　　二十九年増定殺一家非死罪三人者妻子發遣<lb/>
　　例刑部奏定殺一家非死罪三人之妻子除同謀<lb/>
<pb n="KR2m0015_WYG_200-19b"/>
　　加功及有别項情罪者仍各照律定擬外其實未<lb/>
　　同謀加功者不分年嵗老㓜人數多寡並發往伊<lb/>
　　犁等處給與駐防索倫等兵丁為奴<hi>互見徒流門</hi>
　　定期親尊長故殘卑㓜例除尊長毆卑㓜邂逅致<lb/>
　　成篤疾仍照律勿論外其挾嫌故殘卑㓜至篤疾<lb/>
　　者兄姊照毆死弟妹杖一百流二千里例减一等杖<lb/>
　　一百徒三年伯叔姑外祖父母照毆死姪姪孫外<lb/>
　　孫杖一百徒三年例减一等杖九十徒二年半<hi>互見</hi>
<pb n="KR2m0015_WYG_200-20a"/>
　　<hi>徒流門</hi>
　　嚴獄卒縱囚之例定例賄縱者全科故縱者同罪<lb/>
　　至死减一等疎縱者减二等至是刑部議准禁卒<lb/>
　　將斬絞重犯鬆放獄具以致脱逃者將該禁卒嚴<lb/>
　　行監禁俟拏獲正犯之日究明賄縱屬實照律全<lb/>
　　科審無賄縱情弊或係狥情鬆放或托故擅離或<lb/>
　　倩人代守以致乘間潛逃者亦照故縱律治罪不<lb/>
　　准照舊例减囚罪二等問擬<lb/>
<pb n="KR2m0015_WYG_200-20b"/>
　　定子殺人而父認兇之例刑部奏潮陽縣民翁阿<lb/>
　　仲毆斃王邦顯其父翁啟金代子認兇翁阿仲審<lb/>
　　擬絞决請嗣後子殺人而父認兇者即照本犯所<lb/>
　　犯罪名科斷除原犯斬决絞决毋庸議外其子犯<lb/>
　　擬斬候絞候者即擬斬决絞决軍流徒杖照例遞<lb/>
　　加從之<lb/>
　　定犯姦自戕之例先是二十八年定和姦案内姦<lb/>
　　婦因事敗露羞愧自盡者姦夫杖一百徒三年至<lb/>
<pb n="KR2m0015_WYG_200-21a"/>
　　是又定凡姦夫姦婦因事敗露商謀同死有姦婦<lb/>
　　逼令姦夫買藥同飲姦婦毒重殞命姦夫得灌救<lb/>
　　不死者有姦婦逼令姦夫持刀代割先死姦夫隨<lb/>
　　後自抹未死者並將姦夫照犯罪時雇人傷殘因<lb/>
　　而致死减鬬殺一等律杖一百流三千里<hi>互見徒流門</hi>
　　定承辦城工應追核減銀兩未完者照知府代州<lb/>
　　縣官分賠侵欺錢糧未完計分數治罪例漢軍都<lb/>
　　統新柱奏㕘革知州劉度昭修理城工應追核减<lb/>
<pb n="KR2m0015_WYG_200-21b"/>
　　銀兩未完家産盡絶無可著追奉<lb/>
㫖劉度昭未完銀兩著寛免此項銀兩雖與侵貪不同<lb/>
　但屬應還官項即如州縣官侵欺錢糧知府應行分<lb/>
　賠至家産盡絶仍未完繳者尚應分别治罪今劉度<lb/>
　昭係身自獲罪應行追繳之項若因家産已盡遽行<lb/>
　豁免並不治罪既不足以示懲亦殊為幸免劉度昭<lb/>
　照知府代州縣官分賠侵欺銀兩之例治罪嗣後有<lb/>
　似此者俱照此例辦理部議劉度昭未完分數在七<lb/>
<pb n="KR2m0015_WYG_200-22a"/>
　　分以上應照知府代州縣分賠侵欺銀兩未完至<lb/>
　　六分杖六十徒一年毎一分加一等例杖七十徒<lb/>
　　一年半不准納贖係漢軍照例不准折枷并除旗<lb/>
　　檔發順天府定地充徒到配折責<lb/>
　　定命盗案内斬絞等犯概先刺字例向例立决之<lb/>
　　犯審明即行刺字其謀故各犯則係監候具題俟<lb/>
　　奉<lb/>
㫖之日再行刺字至是刑部議准山西按察使藍欽奎<lb/>
<pb n="KR2m0015_WYG_200-22b"/>
　　奏命盗案内斬絞等犯該督撫審明實屬情罪難<lb/>
　　宥者即於具題之日交按察使衙門概先刺字然<lb/>
　　後遞回犯事地方監禁<lb/>
　　定押解秋審重囚例凡秋審届期督撫飭各府州<lb/>
　　酌量所屬人犯數目遴委一二幹練佐雜督同差<lb/>
　　役將重犯押解省城候審審畢之後仍著原委原<lb/>
　　役解回收禁倘有人犯疎脱及解役頂替短少等<lb/>
　　弊即將委員㕘處<lb/>
<pb n="KR2m0015_WYG_200-23a"/>
　　更定拏獲重犯審解例定例積案行刼重犯事連<lb/>
　　數省隨案移解質審<lb/>
上以此等狡獪性成隔省長途易啟疎虞之漸<lb/>
特諭嗣後重案人犯經别省拏獲其案情有可行文闗<lb/>
　白本省完結者即就所獲省分正法或有必應解質<lb/>
　情由宜作何設法毋致貽誤之處該部詳議具奏尋<lb/>
　　議各省拏獲盗案重犯其在本省犯案供出外省<lb/>
　　曽犯行刦者不論罪輕罪重皆照行文闗查例研<lb/>
<pb n="KR2m0015_WYG_200-23b"/>
　　訊明確毋庸解往質審即隣省盤獲别省盗犯及<lb/>
　　協同失事地方官差役緝獲者均令在所獲地方<lb/>
　　監禁詳訊備移被盗省分查明案情贓證即由拏<lb/>
　　獲省分核擬請<lb/>
㫖正法如果贓跡尚須研訊或失事地方有夥盗待質<lb/>
　　必應移解者即照各省秋審解送重囚新例遴派<lb/>
　　文武官各一員𢃄領觧役兵丁親身押送仍預先<lb/>
　　知㑹前途經由地方照例接遞道逺州縣不及收<lb/>
<pb n="KR2m0015_WYG_200-24a"/>
　　監者照例令地方官預期選撥幹役前赴住宿處<lb/>
　　所𫝊集地保知㑹營汛隨同官弁鎻錮防範倘不<lb/>
　　如法管解致犯脱逃照例分别從重治罪從之<lb/>
　　定匪船誘賭之例時江右有名為相識匪船攬載<lb/>
　　客商設局誘賭為行旅之害者按察使廖瑛請定<lb/>
　　専條以懲積匪事下部議尋定誘賭匪船初犯到<lb/>
　　案審係一二次者仍照開塲誘賭例杖徒如三次<lb/>
　　以上及再犯者均照積匪猾賊例發雲貴兩廣極<lb/>
<pb n="KR2m0015_WYG_200-24b"/>
　　邊烟瘴充軍並將首犯先於拏獲地方再枷號一<lb/>
　　月其船户知情分贓者初犯照為從論再犯與犯<lb/>
　　人同罪船隻變價入官<lb/>
　　定軍流罪犯脱逃及拒捕殺人之例刑部議准嗣<lb/>
　　後流罪人犯事發在逃照流犯越獄加等例改發<lb/>
　　若犯罪事發在逃被獲時拒捕其原犯未至滿流<lb/>
　　及毆所捕人至折傷以上或殺人者各依本律定<lb/>
　　擬外若本罪已至滿流而拒捕在折傷以下者應<lb/>
<pb n="KR2m0015_WYG_200-25a"/>
　　照滿流人犯越獄例改發邊衛充軍犯應充軍者<lb/>
　　各以次逓加調發應極邊烟瘴充軍者改發黒龍<lb/>
　　江等處給披甲人為奴<hi>互見徒流門</hi>
　　復定積匪猾賊緩决一次者查明年嵗改發新疆<lb/>
　　例<hi>詳見徒流門</hi>
　　定滇省改苖為民犯軍流徒罪例先是二十七年<lb/>
　　刑部議准總督吳達善等奏黔省苗人犯軍流徒<lb/>
　　遣仍照例折枷完結其情罪較重或再犯不悛亦<lb/>
<pb n="KR2m0015_WYG_200-25b"/>
　　照例折枷仍將家口各就土流所轄一併遷徙安<lb/>
　　挿不使混入腹地至苖人薙髮衣冠與民人無别<lb/>
　　者犯罪到官一望可知雖揑名苖籍實已改苖為<lb/>
　　民應悉照民人例治罪至是覆准雲南按察使良<lb/>
　　卿奏滇省土苖犯該軍流徒罪分别枷責遷徙之<lb/>
　　處即照黔省之例辦理<hi>互見徒流門</hi>
　　申定朝鮮國民越界打貂分别首從治罪例先是<lb/>
　　朝鮮國王咨覆越江偷打貂皮之樸厚贊等十犯<lb/>
<pb n="KR2m0015_WYG_200-26a"/>
　　例應斬决刑部核議應如所請得<lb/>
㫖改為監候至是秋讞法司仍照所咨奏請即行正法<lb/>
　　復奉<lb/>
㫖令人緩决並<lb/>
諭向來此等罪犯曽邀格外從寛然中朝字小之恩不<lb/>
　妨過厚而藩服越邊之例禁又豈可稍弛嗣後遇有<lb/>
　似此罪犯應將首惡明正典刑其屬在脅從者仍令<lb/>
　分别議緩庻情法皆無偏任此案不即照此處分者<lb/>
<pb n="KR2m0015_WYG_200-26b"/>
　以未經申諭於前事同不教而殺所不忍為耳刑部<lb/>
　可即行文該國王知之<lb/>
　　定奴及僱工人設計畧賣家長之妻及子女者擬<lb/>
　　斬監候略賣家長之期功以下親屬者擬絞監候<lb/>
　　更定論功免死條例刑部遵<lb/>
㫖議定凡滿洲蒙古漢軍緑營官員軍民人等有犯死<lb/>
　　罪者除十惡侵盗錢糧枉法婪贓强盗放火發塜<lb/>
　　詐偽故出入人罪謀故殺各重罪外其尋常鬬毆<lb/>
<pb n="KR2m0015_WYG_200-27a"/>
　　及非常<lb/>
赦所不原各項死罪察其祖父及子孫陣亡者准其在<lb/>
　　内由刑部在外由該督撫於取供定擬後即移咨<lb/>
　　八旗兵部查取確實事蹟隨本聲叙其已經優免<lb/>
　　一人一次者不准再行申請至舊例有强盗案内<lb/>
　　議及伯叔兄弟陣亡並自身負有重傷及軍前効<lb/>
　　力有據仍於本内叙明陣亡効力情由具題之處<lb/>
　　概行刪除<lb/>
<pb n="KR2m0015_WYG_200-27b"/>
　　定苖人圖財害命照强盗殺人例斬决梟示<lb/>
　　定指引逃匪偷越出口罪例如實係不知逃匪情<lb/>
　　由僅止私行引送者仍照違制律定擬外若明知<lb/>
　　逃犯故行引送照故縱律與犯人同罪至再犯三<lb/>
　　犯各按本罪以次逓加得財故縱者計贓從重論<lb/>
　　増定糧艘縴夫勒價攢毆例刑部議准漕運總督<lb/>
　　楊錫紱奏嗣後糧船僱覔短縴如有棍徒勒價聚<lb/>
　　衆攅毆滋事者請將為首及下手傷人之犯俱問<lb/>
<pb n="KR2m0015_WYG_200-28a"/>
　　發邊衛充軍餘俱杖一百枷兩月河干示衆<lb/>
　　三十年定私鑄銅鉛錢不及十千等犯改發黒龍<lb/>
　　江給披甲人為奴例<hi>詳見徒流門</hi>
　　増定偷砍果松計株多寡分别杖笞例<hi>詳見徒流門</hi>
　　増定侵盗倉庫錢糧入已例刑部議定凡侵盗錢<lb/>
　　糧入已數在百兩以下仍照本律科斷外其一百<lb/>
　　兩以上至三百三十兩即於徒罪上加一等杖一<lb/>
　　百流二千里三百三十一兩至六百六十兩加二<lb/>
<pb n="KR2m0015_WYG_200-28b"/>
　　等杖一百流二千五百里六百六十一兩至一千<lb/>
　　兩加三等杖一百流三千里一千兩以上仍照舊<lb/>
　　例斬監候<lb/>
　　申定毆打宗室覺羅人例奉<lb/>
諭毆打宗室覺羅人之例較毆打平人較重者原係優<lb/>
　待宗室覺羅之意伊等當自知尊貴不與下賤之人<lb/>
　毆打方為合理嗣後凡宗室覺羅若繫黄帯紅帯被<lb/>
　毆者仍照舊例辦理其不繫𢃄被毆者毆打之人即<lb/>
<pb n="KR2m0015_WYG_200-29a"/>
　照毆打平人例辦理<lb/>
　　増定常人竊盗倉庫錢糧例定例常人竊盗倉庫<lb/>
　　錢糧除罪犯擬絞入情實外餘皆計贓分别杖徒<lb/>
　　是時刑部以未經得財之從犯既减首犯一等杖<lb/>
　　九十徒二年半應將已經得財之從犯自一兩以<lb/>
　　下至八十兩改為准徒五年八十五兩至一百兩<lb/>
　　仍請照例分别擬流從之<lb/>
　　増定售賣毒藥致死人命雖不知情亦照不應重<lb/>
<pb n="KR2m0015_WYG_200-29b"/>
　　律治罪例<lb/>
　　増定派往各省駐防兵丁脱逃拏獲治罪例歩軍<lb/>
　　統領衙門奏派往各省駐防滿洲兵丁有臨行脱<lb/>
　　逃者亦有中途脱逃者向無作何治罪之條請將<lb/>
　　此等案犯即銷除旗籍責八十板帯鎻發往伊犁<lb/>
　　充當歩甲苦差如再不安分復行脱逃拏獲時即<lb/>
　　令該將軍奏明正法<lb/>
　　定奴婢毆死家長之期親及外祖父母擬斬立决<lb/>
<pb n="KR2m0015_WYG_200-30a"/>
　　例<lb/>
　　増定<lb/>
　盛京旗下家奴莊頭人等盗賣田産例盗賣田産至<lb/>
　　五十畆者依子孫盗賣祖遺祀産例發邊逺充軍<lb/>
　　不及前數者照盗賣官田例治罪盗賣房屋亦照<lb/>
　　盗賣官宅律科斷謀買人與串通説合之中保均<lb/>
　　與盗賣之人同罪田産給還原主賣價入官<lb/>
　　定軍流官犯脱逃拏獲例凡職官負罪逃竄就獲<lb/>
<pb n="KR2m0015_WYG_200-30b"/>
　　除犯斬絞立决及斬絞監候改為立决外其犯該<lb/>
　　軍流以下者無論本罪重輕一經脱逃被獲即俱<lb/>
　　改擬絞監候秋審時將原犯情罪聲明具奏<lb/>
　　定婦女通姦致本夫父母羞忿自盡例姦婦比照<lb/>
　　姦夫自殺其夫姦婦擬絞律擬絞監候姦夫比照<lb/>
　　姦婦因姦情敗露愧廹自盡姦夫擬徒例杖一百<lb/>
　　徒三年若本夫縱妻通姦後因姦情敗露愧廹自<lb/>
　　盡者姦夫姦婦止科姦罪<lb/>
<pb n="KR2m0015_WYG_200-31a"/>
　　増定毆死父妾例廣西按察使袁守侗奏嫡子衆<lb/>
　　子毆死庻母律照凡人同科無所區别請量為加<lb/>
　　等治罪明立専條刑部議嗣後妻之子妾之子毆<lb/>
　　傷生有子女之庻母仍依律分别科斷外如毆至<lb/>
　　死者擬斬監候謀故殺死亦擬斬監候於秋審時<lb/>
　　酌量情罪分别定擬<lb/>
　　増定租賃船隻出洋為匪罪及船户例除犯徒罪<lb/>
　　以下船户不知情者仍照自造商船租與他人例<lb/>
<pb n="KR2m0015_WYG_200-31b"/>
　　杖一百枷三月犯流罪以上者船户雖不知情照<lb/>
　　夾帯違禁貨物接濟外洋原保結之人治罪例杖<lb/>
　　一百徒三年船入官失察官議處<lb/>
　　三十一年更定發遣伊犁烏嚕木齊人犯概行僉<lb/>
　　妻例<hi>詳見徒流門</hi>
　　増定徒流人犯脱逃條例<hi>詳見徒流門</hi>
　　増定監臨官吏舉放錢債罪例兩江總督髙晉條<lb/>
　　奏監臨御史於所部内舉放錢債典當財物者即<lb/>
<pb n="KR2m0015_WYG_200-32a"/>
　　非禁外多取餘利亦按其所得月息照將自己貨<lb/>
　　物散與部民多取價利計贓准不枉法論强者准<lb/>
　　枉法論不枉法各主者折半科罪律减一等問罪<lb/>
　　所得利銀照追入官至違禁取利以所得月息全<lb/>
　　數科算准不枉法論强者准枉法論並將所得利<lb/>
　　銀追出餘利給主其餘入官<lb/>
　　申定卑㓜毆傷緦麻尊屬保辜餘限内身死例果<lb/>
　　因本傷死者仍擬斬監候恭請<lb/>
<pb n="KR2m0015_WYG_200-32b"/>
定奪如䝉<lb/>
恩准减等比限外身死者酌加為邊逺充軍仍追埋𦵏<lb/>
　　銀兩給屍親收領<lb/>
　　嚴定伊犁駐防兵丁脱逃例定例派往伊犁等處<lb/>
　　换防種地兵丁遇有脱逃拏獲發原派地方枷號<lb/>
　　充當苦差再犯者即行正法至是奉<lb/>
㫖伊犁係新設駐防之處非内地可比法必從嚴而後<lb/>
　衆知儆懼可免妄行逃避之事嗣後伊犁駐防兵丁<lb/>
<pb n="KR2m0015_WYG_200-33a"/>
　内有逃避者拏獲即行正法<lb/>
　　嚴懲解役玩悞脱逃要犯直𨽻總督方觀承奏脱<lb/>
　　逃遣犯王士蘭限滿未獲解役楊富元請<lb/>
㫖正法<lb/>
上以向來各省逓解新疆要犯往徃視為具文致多沿<lb/>
　途疎脱雖定例將悞玩之解役擬斬監候未經按法<lb/>
　懲治此輩不知儆懼<lb/>
特㫖令其即行正法以為玩法悞公者戒<lb/>
<pb n="KR2m0015_WYG_200-33b"/>
　　増改卑㓜過失殺尊長罪例先曽將子孫過失殺<lb/>
　　祖父母者杖流改為立絞至是刑部議准按察使<lb/>
　　李永書條奏將奴僕過失殺家長絞監候改為擬<lb/>
　　絞立决并議改妻過失殺夫妾過失殺家長律亦<lb/>
　　如之<lb/>
　　増改强占良家妻女例凡强占良家妻女中途奪<lb/>
　　回及尚未姦汚者照已被姦占减一等定擬若已<lb/>
　　被姦汚而婦女自盡者照强姦已成本婦羞忿自<lb/>
<pb n="KR2m0015_WYG_200-34a"/>
　　盡例擬斬監候若未被姦汚而自盡者照强姦未<lb/>
　　成本婦自盡例擬絞監候<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0015_WYG_200-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷二百<lb/>
</p>
<p>
</p>
  </div>
</body>
</text>
</TEI>
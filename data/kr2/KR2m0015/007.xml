<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_007-1a"/>
欽定四庫全書<lb/>
皇朝文獻通考卷七<lb/>
　田賦考<hi>七</hi>
　　水利田<lb/>
　　乾隆元年<lb/>
諭紹興府屬沿江沿海堤岸工程停止按畝派錢于存<lb/>
　公項内動支興修著為例<lb/>
　　又<lb/>
<pb n="KR2m0015_WYG_007-1b"/>
諭三代以前不言水利溝澮之制時蓄洩備旱潦尚書<lb/>
　周禮所載為田功計者其利甚溥開渠引水溉田育<lb/>
　榖始於戰國葢因阡陌既開溝澮尋丈已失其舊也<lb/>
　歴代言水利者得失㕘半總以相土宜順水勢為主<lb/>
　今江南蘇松常鎮四府太倉一州現在興修支河仿<lb/>
　河工海塘之例朕思渠港圩壩附近溉田原宜開濬<lb/>
　以備旱潦但開濬之法須河身深廣蓄洩得宜挑取<lb/>
　塗泥逺移他處或培窪下或築堤岸方為可久若堆<lb/>
<pb n="KR2m0015_WYG_007-2a"/>
　貯河旁水潦旋淤有名無實徒滋煩擾至古堤舊渠<lb/>
　不為田害便宜仍舊改築甚無謂也今蘇松等處支<lb/>
　河不比河工海塘之險古堤舊渠如元和至和等塘<lb/>
　民利徃來田資灌溉至今受益呉本澤國三江震澤<lb/>
　支流四溢如邱與權單鍔郟亶趙霖夏原吉周忱所<lb/>
　論水利考据精核得失暸然今承修人員不逮前人<lb/>
　止宜加修不必改築若按畝派錢以供大修朕已降<lb/>
　㫖停止嗣後督撫以至州縣建言為民興利或利小<lb/>
<pb n="KR2m0015_WYG_007-2b"/>
　而害大或利在目前而害伏於後或有利無害而其<lb/>
　事難成皆宜詳審熟籌慎之於始以副朕惠養元元<lb/>
　之至意<lb/>
　　又<lb/>
諭曰史書詳誌河渠經術兼明水利誠以國計民生所<lb/>
　闗也果使水道䟽通脉絡流注陂澤非沮洳之藪隄<lb/>
　防有蓄洩之方旱澇有備而田廬無虞其有禆於閭<lb/>
　閻誠非淺鮮我<lb/>
<pb n="KR2m0015_WYG_007-3a"/>
皇考軫恤黎元興行水利凡直省泉源河湖莫不濬導俾<lb/>
　　民得以灌溉轉瘠為腴至於蘇松之太湖吳淞白茆<lb/>
　　劉河歸海要道淮揚之槐子烏塔河泰州如皋運河<lb/>
　　串場車路海溝等河尤不惜帑金専員督理建閘築<lb/>
　　堤按時啟閉使近水田畝均沾膏澤利賴甚溥但自<lb/>
　　開浚以來已閲數年圩岸不無坍頺沙泥不無淤積<lb/>
　　與其嵗久濬築事難費倍不若逐年䟽葺事易費省<lb/>
　　著令管理水利河務各官及濵河州縣各於所屬境<lb/>
<pb n="KR2m0015_WYG_007-3b"/>
　　内相視河流淺阻每嵗農隙募夫挑挖定為章程逐<lb/>
　　年舉行<lb/>
　　　二年<lb/>
　諭養民之道必使興利防患水旱無虞方能使葢藏充<lb/>
　　裕緩急可資是以川澤陂塘溝渠隄岸凡有闗乎農<lb/>
　　事務籌畫於平時斯蓄洩得宜潦則有䟽導之方旱<lb/>
　　則資灌溉之利非諉之天時豐歉之適然而以臨時<lb/>
　　賑恤為可塞責也直隸今年夏初少雨深以暵旱為<lb/>
<pb n="KR2m0015_WYG_007-4a"/>
　　憂及連雨數日尚不甚大而永定河隨有漲溢之患<lb/>
　　雖因山水驟發然水性就下其經行之地自有定所<lb/>
　　設預為溝渠以洩之為塘堰以瀦之自可以殺水勢<lb/>
　　不至滙為洪流衝突漫衍如此之甚是皆平日不能<lb/>
　　預先籌畫所致也東南地方每有蛟患考之於古季<lb/>
　　夏伐蛟載在月令今土人留心者尚能預知有蛟之<lb/>
　　處掘地得卵去之則不為害且蛟行資水遇溪澗而<lb/>
　　其勢始大田疇雖不可移而廬舍塋厝尚可遷就髙<lb/>
<pb n="KR2m0015_WYG_007-4b"/>
　　阜之地以避之是亦未嘗不可先事預防該督撫有<lb/>
　　司務以生民利賴為先圖一切水旱事宜悉心講究<lb/>
　　應修舉者即行修舉或勸導百姓自為經理如工程<lb/>
　　重大應動用帑項者即行奏聞妥協辦理興利去害<lb/>
　　俾旱澇不侵倉箱有慶以副朕惠愛黎元至意<lb/>
　　　又<lb/>
　諭直屬營田水利昔年䝉<lb/>
皇考世宗憲皇帝特命怡賢親王大學士朱軾查勘地方<lb/>
<pb n="KR2m0015_WYG_007-5a"/>
　情形不惜數百萬金錢興修經理已有成效然溝渠<lb/>
　澮洫堤埝圍埂之屬必須隨時修葺嵗加補治方於<lb/>
　田功有益今嵗春夏間雨澤愆期各州縣水田多未<lb/>
　動植則溝渠各項勢不能無廢棄之處倘地方有司<lb/>
　不隨時整理必悞明嵗春耕夫州縣地土原有高下<lb/>
　之不同其不能營治水田而從前或出於委員之勉<lb/>
　强造報者自應聽民之便改作旱田以種雜糧若附<lb/>
　近水次可以營治之田而從前已經開成者倘因本<lb/>
<pb n="KR2m0015_WYG_007-5b"/>
　年未曾種稻遂至廢棄殊為可惜著李衛飭行各州<lb/>
　縣分别查明將實在可垂永久之水田勸諭民人照<lb/>
　舊營治毋得任其荒蕪其溝渠各項有應行修葺者<lb/>
　即於農隙之時酌給口糧督率修治<lb/>
　　三年<lb/>
諭曰聞直𨽻保定河間兩府所屬地方夏月多被水淹<lb/>
　深秋之後地雖涸出而積水仍未全消推求其故則<lb/>
　州縣舊有渠淀居民耕種漸有收穫恐被争占遂報<lb/>
<pb n="KR2m0015_WYG_007-6a"/>
　墾升科及耕種既久壅培漸高而水不下注矣又聞<lb/>
　各處多有涸河當有水時由此宣洩無水竟成廢地<lb/>
　近河居民築埂築壩為蓄聚灌溉之用以致河道阻<lb/>
　塞水不通流高阜有水歸於卑下而卑下之水無地<lb/>
　注之此積水難消之由也著飭各州縣將舊冇之渠<lb/>
　淀查明造報毋得隠匿若有已經陞科者免其賦税<lb/>
　其有涸河之處亦行確勘不得築埂壩以阻河流之<lb/>
　故道庶積潦不致為害於地方實有禆益<lb/>
<pb n="KR2m0015_WYG_007-6b"/>
　　遣大理寺卿汪漋總辦江南水利工程兩江總督<lb/>
　　那蘇圖言臣等徃淮揚㑹勘署撫臣許容所奏應<lb/>
　　浚河道與水利農田原屬有益惟聞沿河一帶邊<lb/>
　　土較髙興泰寳鹽等處地方低窪形如釡底必須<lb/>
　　測量地勢隨宜辦理如䝉簡差在京熟諳水利工<lb/>
　　程大員相度董率方為有濟遂有是<lb/>
命<lb/>
　　四年<lb/>
<pb n="KR2m0015_WYG_007-7a"/>
諭水利工程重大著通政使徳爾敏同徃辦理大理寺<lb/>
　　卿汪漋等言山陽阜寧之漁濵河興化縣之白駒<lb/>
　　閘下引河髙郵之通湖橋馬飲塘河江都之灣頭<lb/>
　　河通州分司所屬之十鹽場河通州之黄河洋范<lb/>
　　公堤俱應䟽浚興修又鹽城之新興場河阜寧之<lb/>
　　廟灣場河宜及時䟽浚以工代賑俱從之<lb/>
　　又<lb/>
諭今年六月間開封等屬被水州縣甚多已屢降諭<lb/>
<pb n="KR2m0015_WYG_007-7b"/>
　多方賑恤因思濟饑拯溺目前之補救維殷而陂澤<lb/>
　河渠善後之經營宜亟查豫省地方有淮潁汝蔡諸<lb/>
　水經緯其間凡舊有河道俱達江湖苐或故道被湮<lb/>
　或無支河導引是以水無容納之區勢必旁溢下有<lb/>
　壅塞之處澇即難消聞撫臣見令各屬勘估興修但<lb/>
　愚民無知上游方事挑濬而下游填實阻攔仍致水<lb/>
　無去路於事何益著撫臣河臣親勘全局通盤計算<lb/>
　務使一律䟽濬深通毋令各分疆界稍有阻滯再䂊<lb/>
<pb n="KR2m0015_WYG_007-8a"/>
　省之賈魯河原由江南地方全注入淮是廬鳳等處<lb/>
　即豫省之下流也此時見在欽差大臣興修廬鳳等<lb/>
　處河渠亦當同為留意從來䟽濬河道時上游十分<lb/>
　用力而下游百計阻撓各處人情如此不獨豫省為<lb/>
　然是在封疆大臣洞悉其弊勿為所欺庶幾源委暢<lb/>
　流永無泛溢之患<lb/>
　　又<lb/>
諭直隸地方水利未講以致水漲則受其害而平時未<lb/>
<pb n="KR2m0015_WYG_007-8b"/>
　獲其益前屢降㫖令總督孫嘉淦等悉心籌畫善為<lb/>
　經理據孫嘉淦具摺陳奏大槩講論河道情形至如<lb/>
　何消除積水俾民間田畝收水利而免水害之處未<lb/>
　曾詳悉奏及朕思此時乃水勢消落之際又值年榖<lb/>
　收穫正宜董率官吏及時經營不但工程可以早竣<lb/>
　而無業貧民亦可藉以餬口若不趂此時速為料理<lb/>
　為未雨綢繆之計轉瞬春水長發又恐難以施工朕<lb/>
　為閭閻疾苦時厪於懷為封疆大臣者當體此意可<lb/>
<pb n="KR2m0015_WYG_007-9a"/>
　即傳諭孫嘉淦知之<lb/>
　　五年<lb/>
命廷臣議淮揚各屬興修水利事宜大理卿汪漋等言<lb/>
　　淮揚下河九屬地介江淮瀕河臨海民間生計大<lb/>
　　都以水為利魚鹽之饒富田畝之灌溉商運之往<lb/>
　　來皆資於水臣訪之輿論下河之為害者有二最<lb/>
　　甚者開放高郵三壩次則東邊易進鹹水查高郵<lb/>
　　三壩因上洪澤湖之天然二壩而設今天然壩已<lb/>
<pb n="KR2m0015_WYG_007-9b"/>
　　堅閉不開請將高郵三壩及昭闗壩子嬰壩平撤<lb/>
　　以期永除水患更添閘三座以溉田畝上源無驟<lb/>
　　漲之水下游自無泛溢之虞矣其鹹水易進之處<lb/>
　　惟天妃與白駒三閘為甚今議天妃口建設閘座<lb/>
　　白駒三閘並行拆建其沿范公隄之丁溪小海諸<lb/>
　　閘内有上岡北草堰二閘頺壞更設於串場河裏<lb/>
　　口以致鹹水灌入請移建於串場河之外口其餘<lb/>
　　有墻石底石損壞者有閘板朽腐者俱應修葺以<lb/>
<pb n="KR2m0015_WYG_007-10a"/>
　　時啟閉則鹹水之患亦除矣水患既除水利可興<lb/>
　　臣等勘下游諸水之大勢俱東北由鹽城界入海<lb/>
　　東塘河為分洩之要津久經淤墊迤下上岡草堰<lb/>
　　二閘内外河道亦淤應一律開浚其阜寧之清溝<lb/>
　　河蘇家嘴河山陽之涇河市河寳應之子嬰閘河<lb/>
　　興化之北官河溪河白塗河梓新河興鹽界河泰<lb/>
　　州之小紀宗村二河蚌沿河淮東兩分司所屬串<lb/>
　　場河以及溱潼河新河舊河皆灌溉所資鹽艘經<lb/>
<pb n="KR2m0015_WYG_007-10b"/>
　　行之路今俱淤墊淺阻亦應挑浚范公隄綿長三<lb/>
　　百餘里應加築寛厚以資捍禦以上皆東流入海<lb/>
　　之路也其南流入江之水道則揚州以北之灣頭<lb/>
　　河董家溝芒稻河去江甚近自芒稻閘以下見在<lb/>
　　淺澁應加挑浚揚州城東之沙壩閘河水道淤墊<lb/>
　　亦應䟽濬城南之揚子橋閘閘口過高應行改修<lb/>
　　其挑河所去之土令於兩岸三丈五丈之外堆成<lb/>
　　圩岸嵗旱則引以溉田水大則聽其堵閉訪之居<lb/>
<pb n="KR2m0015_WYG_007-11a"/>
　　民咸稱有益臣等更請將下河九屬田畝之毗近<lb/>
　　河渠者依此例于兩岸修築田圩高四尺底寛八<lb/>
　　尺頂寛二尺令有司勸諭居民於農隙之時如式<lb/>
　　修築嗣後雖遇雨水盛大之年可無虞淹漫矣䟽<lb/>
　　入下大學士㑹工部議覆准行<lb/>
　　修築松江海塘工成松江沿海東西兩塘改土為<lb/>
　　石長六千七百餘丈<lb/>
　　海寧縣尖山壩工成<lb/>
<pb n="KR2m0015_WYG_007-11b"/>
　　令修浚江北廬鳳潁等屬水道先是江寧布政使<lb/>
　　晏斯盛言鳳潁廬滁泗各屬皆有水利可興大學<lb/>
　　士等議令總理水利之汪漋徳爾敏㑹同督撫詳<lb/>
　　勘定議<lb/>
上允其議至是汪漋等言合肥城内之金斗河及洩水<lb/>
　　越河虹縣之枯河頭亳州之乾溪溝和州之太洋<lb/>
　　河姥下河牛屯河含山之銅城閘河來安之龍尾<lb/>
　　壩河俱淤淺不足資以灌溉應亟為挑浚滁州之<lb/>
<pb n="KR2m0015_WYG_007-12a"/>
　　孟公石壩應改為閘合肥城東石閘已頺廢應修<lb/>
　　建五河城南蔣家壩應改土為石其餘各州縣陂<lb/>
　　塘溝渠圩埂土壩共六十二所向來民自行修築<lb/>
　　應飭地方官視年嵗之豐歉量民力之能否隨時<lb/>
　　勸導次第興舉又夀州之安豐塘即古芍陂向為<lb/>
　　瀦水之區今已淤成高地既不能蓄水反致阻遏<lb/>
　　水道若招民墾種可得良田五百餘頃每年農隙<lb/>
　　之時令種地之民於塘外挑成河道東西下游各<lb/>
<pb n="KR2m0015_WYG_007-12b"/>
　　築土壩一道以備蓄洩可化無用為有用應俟督<lb/>
　　臣撫臣妥議辦理䟽入令大學士等㑹議如所請<lb/>
　　行<lb/>
　　浚河南之賈魯河先是河南巡撫尹㑹一奏請興<lb/>
　　豫省水利并浚賈魯河下游入渦㑹淮而安慶巡<lb/>
　　撫陳大受復言上游之水奔騰下注渦河淺窄恐<lb/>
　　不能容受工部議令總理水利大臣暨兩省督撫<lb/>
　　河臣㑹議務使有利無害<lb/>
<pb n="KR2m0015_WYG_007-13a"/>
上從之至是汪漋等言豫省自開封府以南沿河七州<lb/>
　　縣之水俱歸江南之渦河見議所開河道雖有沙<lb/>
　　河桃河永利溝老黄河諸名其實本屬一河所濬<lb/>
　　者即舊有之水道也唯賈魯河原係入淮之河因<lb/>
　　水勢善溢故議於北岸設閘開河以分其勢所洩<lb/>
　　之水本自無多况流行四百餘里方入於渦自不<lb/>
　　至於江南有礙查豫省地居上游其水皆以江南<lb/>
　　為歸而入渦入淮稍有區别賈魯河入淮之水既<lb/>
<pb n="KR2m0015_WYG_007-13b"/>
　　分洩入渦則渦水亦當分洩入淮庶上游下游之<lb/>
　　水兩得均平亳州迤下六十里渦河南岸有分流<lb/>
　　之水漳河一道由乾溪溝歴淝河以入於淮今應<lb/>
　　將漳河䟽浚遇渦水盛大可以分洩大學士工部<lb/>
　　議應如所請從之<lb/>
　　七年<lb/>
命直隸總督高斌等往江南經理水利賑恤<lb/>
　　又<lb/>
<pb n="KR2m0015_WYG_007-14a"/>
諭江南水災之後賑恤乃一時之補救而所以安養民<lb/>
　生者全在明嵗之農功自被水迄今已經兩月雖水<lb/>
　漸減退不為大害而瀰漫之勢仍似從前若䟽濬稍<lb/>
　後機宜則今嵗田地斷不能盡皆涸出小民春耕無<lb/>
　望彼嗷嗷待哺者何以為生况此時搭棚棲止於長<lb/>
　堤者亦豈可以久處亟宜講因地制宜之策其如何<lb/>
　疏洩水道涸出田畝以安民業以奠居民著欽差大<lb/>
　臣河道總督江南督撫悉心妥議速為經理毋得稽<lb/>
<pb n="KR2m0015_WYG_007-14b"/>
　遲<lb/>
　　又<lb/>
命大學士陳世倌㑹同高斌辦理江南水利明年正月<lb/>
　　陳世倌高斌等言淮揚徐海鳳潁泗七府州地既<lb/>
　　卑下又為百川滙聚歸江歸海之路黄淮二瀆為<lb/>
　　之經南北運河為之緯南以洪澤湖為之瀦而高<lb/>
　　寳卲諸湖承其下流入運分趨以歸於江海北以<lb/>
　　㣲山湖為之瀦入運分趨而駱馬湖承其下流以<lb/>
<pb n="KR2m0015_WYG_007-15a"/>
　　歸於海夫水性就下下游多淤則上游之勢必遏<lb/>
　　上游既溢則下游之浸必甚若大闢尾閭分流暢<lb/>
　　洩使來水不及去路之多復於上游收束散漫之<lb/>
　　勢不使旁溢則縱有漲水可循流以漸趨於壑矣<lb/>
　　高寳諸湖之水自卲伯以上入海卲伯以下入江<lb/>
　　臣等面承<lb/>
指授入江之路宜酌量加増竊查運河入江較入海之<lb/>
　　路為近而運河之水高於江靣消納亦速若從興<lb/>
<pb n="KR2m0015_WYG_007-15b"/>
　　鹽等縣入海路既紆逺而沿海地靣高於内地外<lb/>
　　潮勢仰内河水低必俟潮退方可隨潮而出即䟽<lb/>
　　濬極深又恐潮水内灌是入海誠不如入江之便<lb/>
　　今議於金灣滚壩之下東西灣地方添建滚壩二<lb/>
　　座分引潮水入於鹽河即於鹽河對岸挑石羊溝<lb/>
　　引河一道河頭建滚壩以應東西灣二壩并將鳳<lb/>
　　凰橋下引河及壁虎橋下流之廖家溝俱挑浚深<lb/>
　　濶歸石羊河以達於江其董家溝原歸芒稻河應<lb/>
<pb n="KR2m0015_WYG_007-16a"/>
　　加挑使自為一河直注於江至芒稻閘河為通江<lb/>
　　之㨗路一遇伏秋水漲啟放閘門恐鹽船淺阻請<lb/>
　　於芒稻閘以下仙女廟以上挑越河一道俾鹽船<lb/>
　　由此經由其泰州河舊有秦塘港白塔河百汉港<lb/>
　　三路入江宜改建閘門以時啟閉此湖水下游入<lb/>
　　江之路也黄河北岸則㣲山湖為上流所聚駱馬<lb/>
　　湖為下流所聚而中河居其間以為咽喉六塘河<lb/>
　　又承駱馬湖之下引衆流歸場河以為尾閭今議<lb/>
<pb n="KR2m0015_WYG_007-16b"/>
　　將板浦以下場河速為挑濬其六塘南北二股及<lb/>
　　六里車軸等河之淺窄者悉加修治并於五丈義<lb/>
　　澤六里河頭各建閘以時減洩則黄河北岸之水<lb/>
　　亦不致泛溢矣上江鳳泗二屬南有澮河中有沱<lb/>
　　河北有濉河沱河久淤應將宿州之水導入澮河<lb/>
　　靈鳳等處之水導入濉河不使仍入沱河併將濉<lb/>
　　河下游之謝家溝浚深以資宣洩海州等屬則沂<lb/>
　　沭二河為大應將河身之淤墊者䟽治民堰之殘<lb/>
<pb n="KR2m0015_WYG_007-17a"/>
　　缺者堵築其餘兩江七府州屬支河溝渠應挑浚<lb/>
　　者約計百四十餘處庶水各有歸不致泛溢矣䟽<lb/>
　　入<lb/>
敕廷臣議覆行之<lb/>
詔䟽濬京城内外水道<lb/>
　　八年寳山新築海塘工成寳山縣城東北自楊家<lb/>
　　嘴礟臺至車家墳止改土塘為石長一千三百丈<lb/>
　　准桑乾河開渠引水以溉民田直隸總督高斌言<lb/>
<pb n="KR2m0015_WYG_007-17b"/>
　　桑乾河為永定河之上游可於南北兩岸各開大<lb/>
　　渠一道引水灌溉營治稻田從之<lb/>
　　九年<lb/>
命尚書訥親查勘江浙海塘訥親言海塘視沙之坍漲<lb/>
　　以為平險老鹽倉一𢃄柴塘向因江海迴流冲刷<lb/>
　　初非正溜移注故一經漲灘即化險為平但潮患<lb/>
　　常在北岸漲沙未可盡恃海潮向由中小亹出入<lb/>
　　若將故道開通分減北大亹之溜勢則上下塘工<lb/>
<pb n="KR2m0015_WYG_007-18a"/>
　　悉可安堵即使不能遽行開通而潮汐情形與湖<lb/>
　　河逈異其日月衰旺既有期信隨長隨落為時非<lb/>
　　久若將險要處所酌量機宜多建坦坡木石戧壩<lb/>
　　俾其挑水掛淤實為㨗要之法蓋有髙沙則塘工<lb/>
　　即資鞏固有新沙則高沙不能坍塌柴塘一帶若<lb/>
　　辦理合宜不但不必改建石工向後並可免搶險<lb/>
　　之勞惟在該管員弁隨宜經理不可恃沙漲以為<lb/>
　　安不可妄矜潮汛以為險也江南沿海水勢較浙<lb/>
<pb n="KR2m0015_WYG_007-18b"/>
　　省稍為寛緩惟華亭寳山二處溜勢頗急已建有<lb/>
　　石塘其餘沿海各工令該管官督率相機守䕶自<lb/>
　　可無虞冲卸工部議覆應如所請從之<lb/>
　　令䟽浚清水下游諸河道訥親言洪澤湖減下之<lb/>
　　水由高寳等湖至邵伯湖入運者則有泰州鹽河<lb/>
　　為歸江之路由高郵湖入運者各開壩分洩入於<lb/>
　　串場河為歸海之路然通江之芒稻閘通海之白<lb/>
　　駒天妃等閘皆閉蓄以濟鹽運既不能預為容受<lb/>
<pb n="KR2m0015_WYG_007-19a"/>
　　之地洪澤湖減水既多宣洩不及即至漫溢民田<lb/>
　　因而洪湖不敢輕言宣洩然閉蓄過甚驟有漲溢<lb/>
　　上游受患並及下游今議歸江之路宜浚鹽河也<lb/>
　　鹽河水深四五尺如皋以下益淺其底髙於運河<lb/>
　　應挑深五尺使常足以資鹽運視運河之水有餘<lb/>
　　將芒稻諸閘啟放預為減洩再將寳應髙郵二湖<lb/>
　　相連之華家灘大新河髙郵邵伯二湖相連之王<lb/>
　　家港茅塘港並邵伯通運引河逐加挑浚俾循次<lb/>
<pb n="KR2m0015_WYG_007-19b"/>
　　灌注為湖河遞減之法每年於重運過後四五月<lb/>
　　内行之即遇洪湖減洩盛漲亦差可容受不致有<lb/>
　　湖河先滿之患而芒稻各河更無宣洩不及之虞<lb/>
　　矣又歸海之路宜浚串場河也洪湖入運之水自<lb/>
　　高郵注官河以達串場河又卲伯頭閘二閘水亦<lb/>
　　分入串場河出天妃白駒小海丁溪諸閘歸海為<lb/>
　　下河宣洩之要道乃夏月水盈之時河水僅深二<lb/>
　　三尺白駒等閘常閉不開興化各湖河水無去路<lb/>
<pb n="KR2m0015_WYG_007-20a"/>
　　稍增四五尺即淹浸為患蓋興化地窪而串場河<lb/>
　　淺之故也應將鹽城以南南北二串場河挑浚寛<lb/>
　　深使水恒瀦蓄足資鹽運白駒等閘平時可相機<lb/>
　　啟閉盛漲則盡行開放其興化以上之髙郵官河<lb/>
　　承南闗車邏二壩為減水總滙之路河道淺窄難<lb/>
　　以容納而洩水之蚌沿梓新車路白塗海溝均應<lb/>
　　挑浚寛深以資利導再卲伯以上運河東岸各閘<lb/>
　　壩歸下河者合計寛一百四十餘丈而范公堤各<lb/>
<pb n="KR2m0015_WYG_007-20b"/>
　　閘口門止寛三十六丈來水多而去路少應於見<lb/>
　　在閘座多添金門㑹入各引河以廣其宣洩之路<lb/>
　　䟽入<lb/>
命大學士九卿集議令督河諸臣分别先後估計具題<lb/>
　　從之<lb/>
　　又<lb/>
詔興修畿輔水利大學士九卿議覆御史柴潮生奏河<lb/>
　　間天津二府頻嵗亢旱請大發帑金經理畿輔水<lb/>
<pb n="KR2m0015_WYG_007-21a"/>
　　利凡河渠淀泊有故跡可尋者重加䟽濬開溝建<lb/>
　　閘引水溉田凡待賑之民分段派工厚給其直所<lb/>
　　費雖多實為無窮之利臣等思北方地勢平衍原<lb/>
　　有河渠淀泊水道可尋從前或行之未久輒就罷<lb/>
　　廢或奉行不善轉致虛糜遂謂北地水利不可興<lb/>
　　聴其自盈自涸而不為之均節有水無利而獨受<lb/>
　　其害雖天時之不齊亦人事之未盡也所奏興修<lb/>
　　水利事屬應行䟽入<lb/>
<pb n="KR2m0015_WYG_007-21b"/>
命尚書劉於義往保定㑹同總督高斌詳議經理是嵗<lb/>
　　協辦大學士尚書劉於義等陳水利十二事一宛<lb/>
　　平良鄉涿州境内之牤牛正支各河宜䟽濬以消<lb/>
　　瀝水一新城雄縣境内之白溝河宜濬支流以免<lb/>
　　漫溢一趙北口以東淀内支河宜分别開濬一東<lb/>
　　淀河道宜開通徑直一子牙河濁流穿淀宜另䟽<lb/>
　　出口水門并築長堤分别清濁一附近永定南北<lb/>
　　之舊減水河宜疏歸鳳河一塌河淀尾閭淤塞宜<lb/>
<pb n="KR2m0015_WYG_007-22a"/>
　　亟䟽濬一唐河宜由廣利等渠引歸保定之府河<lb/>
　　一天津新安霸州諸河淀宜渠閘通引以沃民田<lb/>
　　一正定各泉宜開河引渠一舊有營田渠閘宜酌<lb/>
　　加修復一民間自營稻田宜酌給工本大學士九<lb/>
　　卿㑹議俱應如所請<lb/>
命速行之至十年劉於義等又言一廣利渠以下應添<lb/>
　　建涵洞一望都以下沿白草溝河至清苑安肅宜<lb/>
　　開浚道溝一廣利依城二河宜挑減水河一張青<lb/>
<pb n="KR2m0015_WYG_007-22b"/>
　　口以下應挑支河以分淀河之水一新安縣之新<lb/>
　　河應挑深以洩容城新安之水十一年劉於義等<lb/>
　　又言一塌河淀漲水應由七里海引歸薊運河一<lb/>
　　天津東北賈家口舊河應挑浚以洩積水一静海<lb/>
　　迤束蘆北口應接開支河一南運河㨗地汛應改<lb/>
　　挑引河尋又言一慶雲縣積水應浚馬頰河引水<lb/>
　　歸海一慶雲縣西南慕臺窪應挑溝引水入老黄<lb/>
　　河一慶雲縣四鄉洩水溝渠應開挑以䟽積澇一<lb/>
<pb n="KR2m0015_WYG_007-23a"/>
　　鹽山縣宣惠河應挑深洩積水入老黄河皆下部<lb/>
　　議行<lb/>
　　令湖蕩蓄水之地毋許民人墾種户部議准浙江<lb/>
　　上虞之夏蓋湖餘姚之汝仇湖水利攸闗民人毋<lb/>
　　得侵占并令凡有湖蕩之地詳加察勘劃明界限<lb/>
　　不許再行開墾阻塞水道其從前已墾地畝亦令<lb/>
　　核明有無陞科分别辦理<lb/>
　　十年<lb/>
<pb n="KR2m0015_WYG_007-23b"/>
命江南督臣河臣查勘興修上下兩江水利至十一年<lb/>
　　兩江總督尹繼善等言洪溝河為毛城舖之咽喉<lb/>
　　應於兩岸各築子堰堰内建涵洞及閘以洩民田<lb/>
　　積水濉河兩岸亦應各築子堰分設涵洞斗門其<lb/>
　　王家山天然閘河擬於尾閭改挑向南仍入濉溪<lb/>
　　口又天然閘河及峯山閘下引河五湖迤下之謝<lb/>
　　家溝俱宜挑挖寛深至潁州府之淝河年久淤塞<lb/>
　　應擇其淺窄之處浚之又自孟家橋以下民間私<lb/>
<pb n="KR2m0015_WYG_007-24a"/>
　　築土壩設立魚籪有礙水道俱當拆除䝉城南鄉<lb/>
　　之黄河北鄉之北淝河亦應挑浚此上江應修之<lb/>
　　水利也六塘河承駱馬湖之水至沭陽錢家集分<lb/>
　　為南北二股由鹽河入海宜築子堰設涵洞而上<lb/>
　　游之港河亦宜䟽浚建閘設堰以減駱馬湖盛漲<lb/>
　　之勢沭河發源東省入沭陽分為二支由漣河入<lb/>
　　海宜一例築堰立涵洞橋梁以消積水至山陽之<lb/>
　　吉家橋河鹽城之九曲河阜寧之横溝河放生河<lb/>
<pb n="KR2m0015_WYG_007-24b"/>
　　清河之民便河史家蕩古河安東之尤家蕩河桃<lb/>
　　源之劉老澗積水河海州之薔薇河俱宜次第挑<lb/>
　　濬築堰立閘此下江應修之水利也䟽入令大學<lb/>
　　士工部集議飭督臣分别緩急估題興修從之<lb/>
　　又<lb/>
諭江南海州沭陽一帶頻年被災水患迭見今年仍復<lb/>
　被淹朕詢問巡撫陳大受據奏稱海州之水下苦於<lb/>
　鹽河之南北横截使六塘南北潮河之水不得東流<lb/>
<pb n="KR2m0015_WYG_007-25a"/>
　上苦於沭河之水盡由於沭陽海州入海宣洩不及<lb/>
　以致為害欲治海州之水下則當去鹽河横截之弊<lb/>
　令地方官視水大小一面及時開壩一面報明鹽院<lb/>
　又令民修築圩圍廣留水道則海州之南可以無災<lb/>
　上則當分洩沭河之源今於大山頭北四里溝八里<lb/>
　湖地方正馬陵山腰斷處開一河引入贛榆之大興<lb/>
　鎮河又於下流引一河南入新河頭北入圍子河則<lb/>
　上流既減下流自無四潰之虞再贛榆之三公河舊<lb/>
<pb n="KR2m0015_WYG_007-25b"/>
　為洩水之道因年久堵塞苟一挑浚積潦可消等語<lb/>
　可諭尹繼善白鍾山令其委員查勘應作何開通䟽<lb/>
　浚之處妥酌辦理務使水患悉除民不罹災以副朕<lb/>
　痌瘝民瘼之意至十一年兩江總督尹繼善言鹽河<lb/>
　　南北横截一百三十餘里西有六塘南北兩股之<lb/>
　　水穿過鹽河由武障義澤六里等河歸北潮河入<lb/>
　　海因蓄水濟運鹽柴三處俱築草壩雖可隨時啟<lb/>
　　閉但六塘河數百丈之水奔騰而來三壩口寛不<lb/>
<pb n="KR2m0015_WYG_007-26a"/>
　　逾十丈即及時開放亦宣洩不及請於武障義澤<lb/>
　　六里三河口各設滚水石壩數十丈髙於河底五<lb/>
　　尺低於民田一尺水滿則洩水平則止既利民田<lb/>
　　亦無妨鹽運又贛榆之三公河年久堵塞亦應挑<lb/>
　　浚以消積潦至沭河發源莒州馬耳山由郯城之<lb/>
　　馬陵山東南流自宿遷至沭陽查大山頭北之四<lb/>
　　里溝八里湖地形稍窪中隔佃頭一嶺開鑿非易<lb/>
　　且引沭入贛雖有利於沭陽實有妨於贛榆毋庸<lb/>
<pb n="KR2m0015_WYG_007-26b"/>
　　别開引河惟贛榆之圍子河上段淤淺之處宜開<lb/>
　　挑以洩異漲大沙河旁亦須加築子堰以資捍禦<lb/>
　　臣等更議開薔薇河等處以分沭水之流築沭河<lb/>
　　子堰以束沭水之勢則海沭贛三州縣水患可望<lb/>
　　減除從之<lb/>
　　十一年<lb/>
諭淮徐所屬州縣連年被灾縁該處地形本屬低窪而<lb/>
　海州為衆流入海之區較他處為甚歴年經理河務<lb/>
<pb n="KR2m0015_WYG_007-27a"/>
　凡䟽通宣洩之方俱隨其形勢挑挖前經陳大受奏<lb/>
　稱六塘南北潮河之水盡由沭陽海州入海宣洩不<lb/>
　及以致為灾經大學士等定議應行籌畫之處俱已<lb/>
　加意料理而仍不免於水患者盖因從前被灾稍輕<lb/>
　處所俱不奏報遂覺被灾之時少今則無論灾之大<lb/>
　小悉令奏聞是以灾傷屢告其實非今多於昔也海<lb/>
　州為水之所瀦蓄若該處免於澇則是本年雨少而<lb/>
　髙阜之地被旱必多矣惟是小民屢困沉灾朕心深<lb/>
<pb n="KR2m0015_WYG_007-27b"/>
　為憫惻所當多方籌度以圖善䇿即地勢低窪不能<lb/>
　全去其患然去其太甚則受灾之民少而積困亦可<lb/>
　漸甦可令高斌㑹同尹繼善顧琮陳大受等務須商<lb/>
　確妥協俾將來水患可望漸除協辦大學士尚書高<lb/>
　　斌等議請於海州所屬及淮徐二屬之宿遷桃源<lb/>
　　清河安東阜寧諸縣將窪地修築圩岸令業主出<lb/>
　　資佃户出力於農隙時次第經理從之<lb/>
　　禁民人私將池塘陂澤墾種以妨民田户部議官<lb/>
<pb n="KR2m0015_WYG_007-28a"/>
　　地民業凡有闗於水道者概毋許墾種如自恃己<lb/>
　　業私將池塘陂澤改墾為田有礙他處民田者察<lb/>
　　出懲治如果於水道無礙聽其報官墾種改則陞<lb/>
　　科<lb/>
　<lb/>
　<lb/>
　<lb/>
　<lb/>
<pb n="KR2m0015_WYG_007-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷七<lb/>
</p>
<p>
</p>
  </div>
</body>
</text>
</TEI>
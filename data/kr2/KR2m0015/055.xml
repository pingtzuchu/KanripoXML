<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_055-1a"/>
　欽定四庫全書<lb/>
　皇朝文獻通考卷五十五<lb/>
　　選舉考<hi>九</hi>
　　　舉官<lb/>
　　　<hi>臣</hi>等謹按馬端臨舉官考有云三代兩漢舉士與<lb/>
　　　舉官合而為一士之獲舉未有不入官者也至唐<lb/>
　　　以試士屬禮部試吏屬吏部於是科目舉士銓選<lb/>
　　　舉官區為兩事至吏部主文選兵部主武選則舉<lb/>
<pb n="KR2m0015_WYG_055-1b"/>
　　　官之内又分兩途竊見晉時山濤甄拔人物各為<lb/>
　　　題目號稱啟事夫以天下人士仰品鑒於吏曹以<lb/>
　　　俄頃之周旋定才行之優劣甚至鑽營倖進權在<lb/>
　　　私門晉唐以來宋金元明千數百年此弊未革我<lb/>
　　朝創業之初<lb/>
詔求賢俊凡貝勒以下咸得各舉所知即一介之微亦得<lb/>
　　　以其所識薦達<lb/>
御前並邀録用我<lb/>
<pb n="KR2m0015_WYG_055-2a"/>
聖祖仁皇帝立賢無方兼收並採惟停止會推之例以杜<lb/>
　　　絶黨援<lb/>
世宗憲皇帝時屢<lb/>
詔廷臣薦舉或密緘書名或露章奏達<lb/>
温綸疊下公聽並觀蓋舉賢之途既廣則事出於公非如<lb/>
　　　往代九流人物衡鑒之權盡歸銓部俾海内賢才<lb/>
　　　决於掌選者一人之耳目也我<lb/>
　皇上御極以來權衡銓次損益因時滿漢文武職官各<lb/>
<pb n="KR2m0015_WYG_055-2b"/>
　　　得其叙凡選法之畸輕畸重者斟酌調劑必合乎<lb/>
　　　審量之平自是注品有崇卑序次有前後例之所<lb/>
　　　定一成而不易雖其親暱不得以意為重輕而吏<lb/>
　　　胥之徒亦無從舞弊誘惑選人此則我<lb/>
　　朝之大經大法度越漢唐垂萬世而無弊者也<hi>臣</hi>謹<lb/>
　　　依類編次備舉官之典故云<lb/>
太祖高皇帝乙卯年奉<lb/>
諭㫖君天所立也臣君所任也爾諸臣敬念乃職凡有賢<lb/>
<pb n="KR2m0015_WYG_055-3a"/>
　才可任國政者知之勿隠國務殷繁必得賢才衆多量<lb/>
　能授職倘治國治兵經理乏才何以濟事故勇能攻戰<lb/>
　者宜令治軍才優經濟者宜令理國博通典故者宜諮<lb/>
　得失嫺習儀文者宜襄典禮若兹賢才當隨地旁求俾<lb/>
　列庶位是時<lb/>
上既削平諸國每三百人設一牛录額真五牛录設一甲<lb/>
　　　喇額真五甲喇設一固山額真每固山額真左右<lb/>
　　　設兩梅勒額真初設有四旗旗以純色為别曰黄<lb/>
<pb n="KR2m0015_WYG_055-3b"/>
　　　曰紅曰藍曰白至是添設四旗㕘用其色鑲之共<lb/>
　　　為八旗<lb/>
特命羣臣選舉賢才以備任使<lb/>
　　　天命十年奉<lb/>
諭㫖大臣身秉國政知有公忠之人雖仇勿隠當直指其<lb/>
　善知有姦慝之人雖親勿䕶當直指其惡蓋公忠之人<lb/>
　當國家締造時身厯艱險創立功名輔成大業固當身<lb/>
　履榮顯澤及子孫姦慝之人當經營國事之日借端委<lb/>
<pb n="KR2m0015_WYG_055-4a"/>
　謝避害全軀逮國運昇平反欲先蒙其利此宜預設防<lb/>
　維毋使遂其巧詐夫國豈常憂患必有安樂之時惟能<lb/>
　憂其憂乃能樂其樂也<lb/>
　　　天聰三年<lb/>
上選用儒臣分班侍直巴克什達海同筆帖式剛林蘇開<lb/>
　　　固爾瑪琿托布齊等四人繙譯漢字書籍巴克什<lb/>
　　　庫爾纒同筆帖式烏巴什查素喀瑚球詹霸等四<lb/>
　　　人記注<lb/>
<pb n="KR2m0015_WYG_055-4b"/>
　　本朝政事以昭信史<lb/>
　　　八年甲喇章京朱繼文之子延慶奏曰臣聞時不<lb/>
　　　當進而進者謂之棄身時當進而不進者謂之棄<lb/>
　　　時伏覩<lb/>
皇上東服朝鮮西滅察哈爾餘孽惟明人耳今秣馬厲兵<lb/>
　　　行將馳驟中原實大事將成之時豪傑効力之日<lb/>
　　　也臣思我國之攻城破敵斬將搴旗者實不乏人<lb/>
　　　守境治民安内攘外者槩未多見往年遵化永平<lb/>
<pb n="KR2m0015_WYG_055-5a"/>
　　　之役得有四城而隨以鮑高寗范分守其地假使<lb/>
　　　再獲數城即㨂擇於漢官中而倉猝之際恐難名<lb/>
　　　實相稱也大抵揣摩於平日者庶可擔當於一旦<lb/>
　　　而不靡臣又聞盡忠莫如進賢故陳平非魏無知<lb/>
　　　不得封列侯管仲非鮑叔牙不得為伯佐此猶往<lb/>
　　　蹟即今事亦有可矜式者寗㕘將以貝勒家僕薦<lb/>
　　　舉數人一從征俱獲顯官固伊等之才能超軼亦<lb/>
皇上釣餌賢豪之計善也臣實庸愚不敢自薦臣有二友<lb/>
<pb n="KR2m0015_WYG_055-5b"/>
　　　又不敢自隠今畧言其行止伏惟<lb/>
睿鑒佟三下陳極新剛果鄭重明理知幾且友於弟孝於<lb/>
　　　母一家藹如能治其家未有不能治其國者也刑<lb/>
　　　部啟心郎申朝紀温雅正直練達世務處家儉而<lb/>
　　　守身約訥於言而敏於行視之若木實足肩鴻任<lb/>
　　　巨也兹二人者雖不能跨步前儔亦足尾其後塵<lb/>
皇上召至御前詢以時務攜之從征試以任使倘若臣言<lb/>
　　　差謬願甘欺㒺之罪臣又聞建大厦者非一木之<lb/>
<pb n="KR2m0015_WYG_055-6a"/>
　　　力成大功者非一人之畧是以臣竭忠冒死而有<lb/>
　　　此奏<lb/>
上覽畢召朱延慶並所舉陳極新申朝紀至謂延慶曰爾<lb/>
　所奏之言俱善凡人建言必實指曰某也賢某也不肖<lb/>
　於任國政諸大臣必實指曰某大臣能稱厥職某大臣<lb/>
　惟利是圗某狥庇所私之人某傾害所惡之人務直指<lb/>
　其名以奏凡人於國之賢才皆得薦舉毋曰何賢才如<lb/>
　此衆多朕猶以為未足也爾等知其賢而舉之使或變<lb/>
<pb n="KR2m0015_WYG_055-6b"/>
　其初心後為不善亦彼自為不善耳於舉者何與焉今<lb/>
　朕將録用爾等於是令延慶陳極新於文館録用以申<lb/>
　　　朝紀原係部臣仍令在刑部辦事<lb/>
　　　九年奉<lb/>
諭㫖爾滿漢蒙古各官暨凡有識見人知才堪任事者即<lb/>
　行舉薦勿分新舊或已仕未仕但有心術公正克勝任<lb/>
　使之人呈送吏部有通曉文義心術公正足備任使者<lb/>
　毋分已仕未仕呈送禮部該部貝勒奏聞朕將量才酌<lb/>
<pb n="KR2m0015_WYG_055-7a"/>
　用才全徳備之人豈能易得但能公忠任事則善<lb/>
　　　崇徳七年新設漢軍八旗選官補用始編漢軍為<lb/>
　　　八旗各設牛录章京<lb/>
上諭曰漢軍旗内新設官員應用之人賢否朕未悉知著<lb/>
　該部王大臣同漢軍固山額真梅勒章京等遴選用之<lb/>
　　　於是多羅睿郡王多爾衮鎮國將軍承政阿拜㕘<lb/>
　　　政滿朱錫禮啟心郎索尼等與漢軍固山額真梅<lb/>
　　　勒章京公同遴選請<lb/>
<pb n="KR2m0015_WYG_055-7b"/>
㫖補授<lb/>
　　　順治元年順天巡撫宋權獻治平三策一廣羅賢<lb/>
　　　才以佐上理併薦故明薊遼總督王永吉等旋<lb/>
飭廷臣各舉所知於是天津總督駱養性侍郎王鼇永左<lb/>
　　　春坊左庶子李若琳吏部左侍郎沈惟炳等並有<lb/>
　　　薦舉令詳註履厯陳奏下部知之嗣以廷臣所舉<lb/>
　　　類多明季舊吏及革職廢員未有肥遯山林隠跡<lb/>
　　　逃名之士令自今以後須嚴責舉主所舉得人必<lb/>
<pb n="KR2m0015_WYG_055-8a"/>
　　　優加進賢之賞所舉舛謬必嚴行連坐之罰至於<lb/>
　　　薦舉本章止許開具鄉貫履厯其才品所宜應聽<lb/>
朝廷定奪不許指定某官坐名何地無論貴賤逺近隠顯<lb/>
　　　升沈果有灼見真知悉許薦舉倘以貲郎襍流市<lb/>
　　　傭村叟及革黜青衿投閒武弁妄充隠逸以致流<lb/>
　　　品不分選法壅滯如前朝保舉故事咎有所歸若<lb/>
　　　畏避連坐困而緘黙不舉者亦必治以蔽賢之罪<lb/>
　　　六年大學士洪承疇奏言平治天下之道在於各<lb/>
<pb n="KR2m0015_WYG_055-8b"/>
　　　省督撫總兵俱得其人欲用得其人宜實行保舉<lb/>
　　　連坐之法如督撫總兵員缺令吏兵二部滿漢堂<lb/>
　　　官詳加評註自書姓名保舉再以諮詢左右大臣<lb/>
　　　議論相合方行㸃用俟後有功效保舉者受薦賢<lb/>
　　　之賞若曠職僨事保舉者受妄昧之罪庶封疆民<lb/>
　　　生兩有攸賴得<lb/>
㫖嗣後用督撫提鎮著内院九卿會推若有獨知灼見情<lb/>
　願保舉者許自行保舉得人者陞賞誤舉者連坐<lb/>
<pb n="KR2m0015_WYG_055-9a"/>
　　又刑科給事中陳調元奏言朝廷之賞罰惟憑督<lb/>
　　按之舉劾而舉劾之公私全憑道府之開報乃有<lb/>
　　督臣所薦即按臣所劾者疏内皆云據司道開報<lb/>
　　夫一人也一以為大賢一以為不肖一揭也忽而<lb/>
　　加諸膝忽而墜諸淵夫朝廷用人止此舉劾以為<lb/>
　　察吏致治之本而舛錯至是則督按之耳目安寄<lb/>
　　國家之賞罰何憑伏祈嚴飭確核開報同異之弊<lb/>
　　立加處分庶勸懲當而吏治清矣下部院察議<lb/>
<pb n="KR2m0015_WYG_055-9b"/>
　　又吏部尚書陳名夏等奏言舊例各省道府州縣<lb/>
　　等官俱俟三年考滿方准陞遷今地方需人若必<lb/>
　　待考滿勢難懸缺應將各省道府州縣等官厯俸<lb/>
　　三年撫按有薦者酌量推轉從之<lb/>
　　九年大學士范文程等疏奏翰林詹事等官陞補<lb/>
　　畫一之法修撰編修檢討按科分先後資序陞轉<lb/>
　　凡奉差及終養丁憂治喪依限到京者仍照科分<lb/>
　　資序違限者計所違月日序於後給假告病者槩<lb/>
<pb n="KR2m0015_WYG_055-10a"/>
　　　序於後降補别衙門復回者俱照現補官品為序<lb/>
　　　永著為例<lb/>
　　　又吏部奏言通判員缺除裁減外所餘不多而<lb/>
　　　節年貢生考定應授兹銜者積至八百餘員<lb/>
　　　挨次銓補其或終身無望請照品改授布政<lb/>
　　　司經厯正副理問按察司經厯知事布政司<lb/>
　　　都司運司經厯運判各府經厯京縣外縣丞<lb/>
　　　外衛經厯等職仍支正六品俸照通判資格陞轉<lb/>
<pb n="KR2m0015_WYG_055-10b"/>
　　　以疏壅滯從之<lb/>
　　　又奉<lb/>
諭㫖銓部職司用人凡有銓選應用才能今朕聞有援引<lb/>
　親黨及納賄營私者此風斷不可長嗣後務矢公忠慎<lb/>
　擇才能選授使庶司百職俱得其人則朕心安而部臣<lb/>
　亦得自慊矣<lb/>
　　　十年工科給事中劉顯績奏言自古帝王左史記<lb/>
　　　言右史記動期昭示當時垂法後世乞設立記注<lb/>
<pb n="KR2m0015_WYG_055-11a"/>
　　　官凡有<lb/>
詔諭及諸臣奏啓<lb/>
皇上一言一動隨事直書存貯内院以為聖子神孫萬世<lb/>
　　　法則報聞<lb/>
　　　十一年奉<lb/>
諭㫖朝廷設内外諸司所以代天工理庶務無論文武衙<lb/>
　門大小官員各有責任聞官多缺員皆困吏胥作姦朦<lb/>
　混沉壓上下其手竊弄事權求索賄賂吏胥之弊司官<lb/>
<pb n="KR2m0015_WYG_055-11b"/>
　不舉司官之弊堂官不察因循延緩日復一日以致弊<lb/>
　竇叢生甚至有頻年困頓流落旅邸不得一官者人才<lb/>
　淹抑政事廢弛皆此之故今後爾等兩部務須正已率<lb/>
　屬剔弊釐姦各該司官務洗心滌慮奉公守法毋得縱<lb/>
　役夤縁仍蹈前弊以取罪戾滿漢各官當互相砥礪勉<lb/>
　圗職業將現在内外文武大小員缺作速詳察盡行推<lb/>
　補務俾人才効用政事修舉稱朕承天愛民至意<lb/>
　　　又奉<lb/>
<pb n="KR2m0015_WYG_055-12a"/>
勅選舉漢軍内外官員有才學品行者數員<lb/>
　　　又奉<lb/>
諭㫖朕念時方用人才不易得不忍以一言偶誤遂致沉<lb/>
　抑前有恩詔詿誤官員許該衙門奏明寛宥未盡奉行<lb/>
　向來科道各官有因條陳國事所言不當以致降級革<lb/>
　職或因糾㕘内外官員事虚反坐以致降級革職者爾<lb/>
　部詳察始末縁由明白開列進奏吏部開列科道言事<lb/>
　　　不當革職者具奏得<lb/>
<pb n="KR2m0015_WYG_055-12b"/>
㫖復原官者六人<lb/>
　　　工科給事中張王治條奏六曹除吏部外禮兵則<lb/>
　　　陞道員户刑工則陞知府同𨽻部屬事有異同嗣<lb/>
　　　後並宜道府兼陞從之<lb/>
　　　十二年吏部議覆吏科都給事中朱徽疏言吏部<lb/>
　　　司官一年内陞一人外轉一人科員一年内陞二<lb/>
　　　人外轉二人御史二年内陞三人外轉三人司道<lb/>
　　　除陞巡撫外每年亦内陞三人其司道内陞滿洲<lb/>
<pb n="KR2m0015_WYG_055-13a"/>
　　　不論科目漢人仍以科目出身為限必查其曽舉<lb/>
　　　卓異俸薦俱優者方准内陞此外若又有缺出則<lb/>
　　　以在京衙門應陞之人補用從之<lb/>
　　　又奉<lb/>
諭㫖知府乃吏治之本其最要者如直𨽻之真保河間江<lb/>
　南之江寧淮揚蘇松常鎮浙江之杭嘉湖紹山東之濟<lb/>
　南青兖山西之太原平陽河南之開封彰徳陜西之西<lb/>
　安延安江西之南昌吉安湖廣之武昌荆襄福建之福<lb/>
<pb n="KR2m0015_WYG_055-13b"/>
　州泉州共三十府或政事殷繁或地方扼要著在京各<lb/>
　衙門滿漢堂官三品以上及在外督撫各舉才行兼優<lb/>
　堪任知府者一人詳開履厯事蹟具奏吏部再加察議<lb/>
　奏請定奪以備三十處知府之用厯代州縣之制自漢<lb/>
　以來皆以人户分大小隋有閒劇衝要之等唐有赤畿<lb/>
　望𦂳之差明時因之酌為繁簡定有成例隨才器使各<lb/>
　盡其用著吏部詳察舊例㕘酌時宜將地方分為三等<lb/>
　具疏奏奪應選官員考其身言書判精加㨂擇亦各三<lb/>
<pb n="KR2m0015_WYG_055-14a"/>
等具奏上等者列名引見候朕面定方將上等之缺從<lb/>
公掣籖其考居二等者授二等地方三等者授三等地<lb/>
方不必引見俱從公掣籖務使州縣各官人地相稱至<lb/>
有司賢否全憑督撫舉劾近乃上下扶同以餽遺之厚<lb/>
薄情面之大小顛倒貪亷吏治因之大壞以後責令司<lb/>
道府推一應官評務要細開事蹟轉報督撫逐件確核<lb/>
如開報不實即先指名題㕘至督撫止憑開報不親自<lb/>
體訪覈實以致賢否混淆事發一體究治<lb/>
<pb n="KR2m0015_WYG_055-14b"/>
　　<hi>臣</hi>等謹按唐開元中定天下州府以近畿為四輔<lb/>
　　其外為六雄則鄭陜汴綘懐魏六州是也又為十<lb/>
　　望宋亳滑許汝晉洛虢衛相十州是也元有上路<lb/>
　　下路之别有上縣中縣下縣之分明有上府中府<lb/>
　　下府之等縣亦如之張九齡論唐時以牧守之任<lb/>
　　為斥逐之區宋天聖間令選猥下士大夫輕其選<lb/>
　　或選而不注者有之我<lb/>
　朝定鼎之初首重民事是以守令之任慎選其人於<lb/>
<pb n="KR2m0015_WYG_055-15a"/>
　　　各省府缺最要者凡三十府預為簡擇以備任使<lb/>
　　　蓋其時真保河間及太原平陽西安開封所轄最<lb/>
　　　廣餘皆各省繁重之區於天下知府中為最劇非<lb/>
　　　才力素優不足以勝師帥之任縣分三等各視其<lb/>
　　　所考之等授之<lb/>
　　國初時吏部注選<lb/>
世祖章皇帝<lb/>
特令上等之缺列名引<lb/>
<pb n="KR2m0015_WYG_055-15b"/>
見恭候<lb/>
欽定由是<lb/>
列聖相承凡郡守牧令之選奏名<lb/>
　　廷陛無不引<lb/>
見之員各省府州縣定為衝繁疲難等缺有四字相兼者<lb/>
　　　有三字者有二字一字者知府員缺有請<lb/>
　㫖者有部選者部選中又有繁簡之不同例得於授官<lb/>
　　　後及報最時具摺謝<lb/>
<pb n="KR2m0015_WYG_055-16a"/>
　恩請<lb/>
　訓<lb/>
　召見殿墀於部選初授者觀其應對以覘異日之政聲<lb/>
　　　凡督撫保題者詳其任内實蹟所至地方情形以<lb/>
　　　徵治行之優劣其稱職與否總莫逃<lb/>
　洞鑒焉至於牧令籖掣後繕冩名籖<lb/>
　聖心簡别量予調補及抵任時各省要缺仍令督撫可<lb/>
　　　以専摺奏請更調蓋斟酌衡量因時因地各得其<lb/>
<pb n="KR2m0015_WYG_055-16b"/>
　　　宜而郡縣官人之法於斯為大備焉<lb/>
　　　又吏部遵<lb/>
諭議奏在外官員應陞州縣者其身言書判無從考察今<lb/>
　　　後凡司府首領州縣佐貳及教職等官中有堪任<lb/>
　　　上等者該督撫巡方特薦臣部覆核無異方陞上<lb/>
　　　等之缺其尋常俸滿有薦應陞州縣正官者舊人<lb/>
　　　不論科目漢人進士舉人俱以中缺補用其俸滿<lb/>
　　　無薦者舊人及漢人進士舉人並貢士俱以下缺<lb/>
<pb n="KR2m0015_WYG_055-17a"/>
　　　用從之<lb/>
　　　又吏部奉<lb/>
諭㫖國家官人原當内外互用以勵羣材近見外官内轉<lb/>
　京官外任者多能稱職宜再行互用除翰林官員朕自<lb/>
　裁定其六部卿寺等衙門官員有才優經濟堪任養民<lb/>
　者著各堂官開列六科官員著吏科開列各道御史著<lb/>
　都察院開列通送吏部會同都察院察核速奏其在外<lb/>
　司道等官品行著聞政治卓越者確察實蹟遇缺内轉<lb/>
<pb n="KR2m0015_WYG_055-17b"/>
　務使内外得人職事修舉以副朕圗治安民至意旋以<lb/>
　　　侍郎等官及科道官俱𫝊<lb/>
諭親加裁定分别酌用遇缺即補吏部議翰林官外陞職<lb/>
　　　銜正詹以布政使用支正二品俸少詹以布政使<lb/>
　　　用侍讀學士以按察使用侍讀中允以㕘政用編<lb/>
　　　修檢討以副使用侍郎副都御史通政使大理寺<lb/>
　　　卿以布政使用支正二品俸太僕寺少卿順天府<lb/>
　　　府丞以按察使用光禄寺少卿以㕘政用六科左<lb/>
<pb n="KR2m0015_WYG_055-18a"/>
　　　右給事以副使用給事中以㕘議用監察御史以<lb/>
　　　副使用從之<lb/>
　　　又吏部奏考選御史舊例在内則用中書行人評<lb/>
　　　士博士在外則用俸深累薦推官知縣如急缺乏<lb/>
　　　人則取厯俸二年以上中行評博及各部主事等<lb/>
　　　官奏明請<lb/>
㫖今科道缺員太多應將在内中行評博及五部主事厯<lb/>
　　　俸二年以上者咨取考補十員餘缺於在外推知<lb/>
<pb n="KR2m0015_WYG_055-18b"/>
　　　内查厯俸三年薦有三次者咨取考選至内院中<lb/>
　　　書應否考選伏候<lb/>
上裁得<lb/>
㫖内院中書不准考選科道著為令十五年七月以行取<lb/>
　　　各官未到暫於各部郎中員外主事察取才品堪<lb/>
　　　用者改授御史至十七年四月議准俸滿中行評<lb/>
　　　博與俸滿未經考選陞主事者一并開列職名與<lb/>
　　　行取推知一體考選<lb/>
<pb n="KR2m0015_WYG_055-19a"/>
　　　又都察院題請考補順天巡撫按得<lb/>
㫖此員缺著照例察取應考官員候朕親選以後科道官<lb/>
　考選差遣内陞外轉俱候朕裁定永著為例<lb/>
　　　十三年吏部議覆管尚書事王永吉疏言考選本<lb/>
　　　部司官遇各省缺出於外取俸深有薦及卓異推<lb/>
　　　知於内取中行評博及五部主事未經考選者一<lb/>
　　　同選試從之<lb/>
　　　又停保舉優陞大府知府例<lb/>
<pb n="KR2m0015_WYG_055-19b"/>
　　　十四年奉<lb/>
諭㫖向來屢次考選俱行取俸深保薦有司其乙未科進<lb/>
　士外任各員因資俸在後行取未及今著於乙未科進<lb/>
　士推官知縣内詳察年力精壯能修職業者行取來京<lb/>
　朕親加考選酌用<lb/>
　　　十五年吏部議覆科臣姜希轍疏言凡應陞補方<lb/>
　　　面各官投文到部必隔三推方許推補以杜擇缺<lb/>
　　　趨避之計至陞授知府定例遇知府缺出查内外<lb/>
<pb n="KR2m0015_WYG_055-20a"/>
　　　應陞官陞補遇道府缺兼出俱選郎中但郎中數<lb/>
　　　少各府同知及知州并加級知縣數多未免壅滯<lb/>
　　　今議一道一府應選郎中如知府缺少照道缺分<lb/>
　　　配陞補郎中外其餘府缺仍以内外應陞官陞補<lb/>
　　　從之<lb/>
　　　十六年吏部定議翰林官外轉例除侍讀學士侍<lb/>
　　　講學士以上照常陞轉外侍讀以下應照科道例<lb/>
　　　每年外轉二員春季一員秋季一員侍讀侍講以<lb/>
<pb n="KR2m0015_WYG_055-20b"/>
　　　㕘政用修撰以副使用編修檢討以㕘議用從之<lb/>
　　　又吏部奏言降級候補官員或有人無缺或遇缺<lb/>
　　　出品級同而降補之人出身資格不同碍難遽補<lb/>
　　　應俟人缺相當補用得<lb/>
㫖官員初授應照出身資格既經降處著遇缺即補不必<lb/>
　仍論出身資格<lb/>
　　　十七年吏部奉<lb/>
諭㫖巡按御史職司察吏安民所屬官員差滿例應薦舉<lb/>
<pb n="KR2m0015_WYG_055-21a"/>
近覽部覆福建按撫李時茂舉劾方面疏稱道員宋杞<lb/>
等厯俸俱未滿一年李時茂方任巡方薦舉定例豈有<lb/>
不知今違例濫及殊屬不合著嚴加考核議處宋杞等<lb/>
不應薦而獲薦其中豈無請託情弊著一併嚴察議處<lb/>
嗣後違例薦舉者并所薦之人俱照此例一體嚴加處<lb/>
分<lb/>
　　十八年定沿海之地照邊俸陞轉浙江台州府屬<lb/>
　　之臨海黄巖太平寧海温州府屬之永嘉樂清平<lb/>
<pb n="KR2m0015_WYG_055-21b"/>
　　陽瑞安寧波府屬之鄞縣奉化定海象山俱作邊<lb/>
　　俸其三郡之道府㕔各員一體照邊俸陞轉<lb/>
　　又吏部奏巡按已經停差其地方事務俱交巡撫<lb/>
　　管理今議定巡撫薦舉額數順天巡撫應薦方面<lb/>
　　官一員有司佐貳官共三員教官三員保定巡撫<lb/>
　　應薦方面官一員有司佐貳官共五員教官五員<lb/>
　　江寧巡撫應薦方面官二員有司佐貳官共三員<lb/>
　　教官三員操江巡撫應薦方面官一員有司佐貳<lb/>
<pb n="KR2m0015_WYG_055-22a"/>
　　官共三員教官三員鳯陽巡撫應薦方面官二員<lb/>
　　有司佐貳官共四員教官四員山東巡撫應薦方<lb/>
　　面官二員有司佐貳官共六員教官六員河南巡<lb/>
　　撫應薦方面官三員有司佐貳官共七員教官六<lb/>
　　員陜西巡撫應薦方面官四員有司佐貳官共七<lb/>
　　員教官六員甘肅巡撫應薦方面官一員有司佐<lb/>
　　貳教官共二員延綏巡撫應薦方面官一員有司<lb/>
　　佐貳官共二員教官一員寧夏巡撫應薦方面官<lb/>
<pb n="KR2m0015_WYG_055-22b"/>
　　一員有司佐貳教官共二員浙江巡撫應薦方面<lb/>
　　官三員有司佐貳官共六員教官五員福建巡撫<lb/>
　　應薦方面官二員有司佐貳官共四員教官四員<lb/>
　　江西巡撫應薦方面官三員有司佐貳官共五員<lb/>
　　教官五員南贛巡撫應薦方面官二員有司佐貳<lb/>
　　官共三員教官二員鄖陽巡撫應薦方面官一員<lb/>
　　有司佐貳官共二員教官二員湖廣巡撫應薦方<lb/>
　　面官四員有司佐貳官共七員教官六員偏沅巡<lb/>
<pb n="KR2m0015_WYG_055-23a"/>
　　撫應薦方面官三員有司佐貳官共四員教官三<lb/>
　　員廣東巡撫應薦方面官三員有司佐貳官共六<lb/>
　　員教官六員廣西巡撫應薦方面官二員有司佐<lb/>
　　貳官共四員教官四員四川巡撫應薦方面官三<lb/>
　　員有司佐貳官共七員教官六員貴州巡撫應薦<lb/>
　　方面官二員有司佐貳官共三員教官二員雲南<lb/>
　　巡撫應薦方面官三員有司佐貳官共四員教官<lb/>
　　三員漕運總督應薦方面官七員有司官十六員<lb/>
<pb n="KR2m0015_WYG_055-23b"/>
　　佐貳官六員著為例從之<lb/>
　　又吏部議選官之法無論進士舉人等項核定職<lb/>
　　銜槩令在籍候選其赴部㸃卯近例一切停止吏<lb/>
　　部查照年月先後挨次掣選發凴各省巡撫催令<lb/>
　　赴任候選各官有丁憂病故患疾等項應令該撫<lb/>
　　隨時報部以憑註册扣選免致選後更張旋復經<lb/>
　　議定候補内外各官一槩准其回籍照名次先後<lb/>
　　題補凡候選候補裁缺起復降調等項京官以奉<lb/>
<pb n="KR2m0015_WYG_055-24a"/>
㫖之日為前後外官以咨文到部之日為先後挨次叙用<lb/>
　　　從之<lb/>
　　　又定吏部掣籖例大選急選之日吏科河南道各<lb/>
　　　滿漢官一員赴部驗明缺籖公同封固吏部堂官<lb/>
　　　掣名籖科道官掣缺籖<lb/>
　　　康熙元年定部屬内陞并考選科道例六部漢郎<lb/>
　　　中照科道官例每年内陞四員春秋二季開列每<lb/>
　　　季二員科道員缺將各部司官考選停止推知中<lb/>
<pb n="KR2m0015_WYG_055-24b"/>
　　　行評博開列各部主事員缺將推知等官推陞<lb/>
　　　二年浙江道御史張吉午疏言三年考滿之法一<lb/>
　　　二等稱職者即係薦舉應將督撫二年薦舉一次<lb/>
　　　之例槩行停止從之<lb/>
　　　又<lb/>
上以武官職任𦂳要居家候選懸缺遲久仍令單月投供<lb/>
　　　雙月選授如投供不到者雖名次在前不准選授<lb/>
　　　又定投供銓補例舊例凡缺出於十二日以内到<lb/>
<pb n="KR2m0015_WYG_055-25a"/>
　　　部者作本月之缺十三日以後到者作下月之缺<lb/>
　　　雙月大選於單月十五日投供㸃卯單月急選於<lb/>
　　　雙月十五日投供㸃卯至是奉<lb/>
諭㫖大選急選投供日期若距選期太近揀選出缺美惡<lb/>
　易於滋弊以後改每月初一日投供自投文到部後隔<lb/>
　一選銓補初選官投供結候補官止投原籍印結俱令<lb/>
　親身赴部<lb/>
　　　三年奉<lb/>
<pb n="KR2m0015_WYG_055-25b"/>
諭㫖凡官員較俸推陞衙門相同即與同品官較俸但衙<lb/>
　門品級各有大小不便一體較俸應另行定議尋議大<lb/>
　　　學士缺以各尚書左都御史推補如不用以各部<lb/>
　　　侍郎學士推補各部尚書缺照衙門次序以尚書<lb/>
　　　左都御史轉補如不用以各部侍郎推補吏部侍<lb/>
　　　郎缺以各部侍郎轉補各部侍郎缺以學士左副<lb/>
　　　都御史通政使大理寺卿宗人府府丞推補如不<lb/>
　　　用以府尹太常寺卿推補左副都御史缺以通政<lb/>
<pb n="KR2m0015_WYG_055-26a"/>
　　　使大理寺卿宗人府府丞推補如不用以府尹太<lb/>
　　　常寺卿推補如不用以光禄寺卿推補如不用以<lb/>
　　　左通政推補通政使大理寺卿缺以府尹太常寺<lb/>
　　　卿推補如不用以光禄寺卿推補如不用以侍讀<lb/>
　　　學士左右通政大理寺少卿照考語俸次推補府<lb/>
　　　尹太常寺卿缺以光禄寺卿推補如不用以左右<lb/>
　　　通政大理寺少卿推補如不用以太常寺少卿鴻<lb/>
　　　臚寺卿太僕寺少卿督捕理事官照考語俸次推<lb/>
<pb n="KR2m0015_WYG_055-26b"/>
　　　補光禄寺卿缺以左右通政大理寺少卿推補如<lb/>
　　　不用以太常寺少卿太僕寺少卿鴻臚寺卿督捕<lb/>
　　　理事官照考語俸次推補其小四品京堂缺將每<lb/>
　　　年内陞京官四員用完後用五品京堂官一員再<lb/>
　　　用内陞司道一員得<lb/>
㫖學士既推陞侍郎以後大學士缺停其推用<lb/>
　　　又定漢官陞轉例先是吏部以補授總督巡撫通<lb/>
　　　政使府尹光禄寺卿此數員缺奉<lb/>
<pb n="KR2m0015_WYG_055-27a"/>
㫖不論漢軍漢人已經遵行嗣以内三院大學士六部尚<lb/>
　　　書以下鴻臚寺少卿以上漢缺陞轉擬奏下議政<lb/>
　　　王等㑹同酌議凡陞補在外各官既不論漢軍漢<lb/>
　　　人應將在内各官亦不必分别漢軍漢人今後補<lb/>
　　　授内院大學士六部尚書以下各項員缺停其分<lb/>
　　　别補授將漢軍漢人一體陞轉得<lb/>
㫖堂官員缺漢軍官員每衙門不得過一員<lb/>
　　　四年定八旗部屬授官例各部員外郎照該旗分<lb/>
<pb n="KR2m0015_WYG_055-27b"/>
　　　較俸次補授郎中不必照旗分將八旗各部官員<lb/>
　　　不論俸次選有才能者補授<lb/>
　　　又吏部議准截留官員照例挨次取選應令於單<lb/>
　　　月初一日親身赴部投遞互結以便稽查至候補<lb/>
　　　裁缺改補丁憂服滿降調并革職還職降級還級<lb/>
　　　各官投文到部俱隔一選銓補以杜規避因該地<lb/>
　　　方官已有印結免其互結臨補選時照文到先後<lb/>
　　　挨次籖補投文時令親身到部其各項官員在京<lb/>
<pb n="KR2m0015_WYG_055-28a"/>
　　遇有丁憂亡故等項取京官印結預行投部扣選<lb/>
　　至臨期以患病具結者概不准行在外丁憂患病<lb/>
　　亡故者該府州縣官速行查明報部以便扣選若<lb/>
　　不行預報即指名題㕘如該督撫不行查出亦治<lb/>
　　以疎忽之罪<lb/>
　　五年定分班陞補主事例行人司司副内院典籍<lb/>
　　辦事中書兵馬司指揮光禄寺署正鑾儀衛經厯<lb/>
　　國子監博士助教與知縣為一班大理寺評事太<lb/>
<pb n="KR2m0015_WYG_055-28b"/>
　　常寺博士中書科中書行人司行人内院撰文中<lb/>
　　書順天奉天推官通政司經厯上林苑監丞國子<lb/>
　　監監丞為一班分推補用主事<lb/>
　　六年山東道御史王伯勉疏言推陞知縣舊例用<lb/>
　　監生生員吏員出身佐貳挨陞臣思縣令為民父<lb/>
　　母此輩豈能勝任若謂人材或有可用請飭各省<lb/>
　　督撫㢘訪佐貳中果有才能出衆堪任民社者保<lb/>
　　舉陞授如無保舉者仍以閒散陞用倘狥私濫舉<lb/>
<pb n="KR2m0015_WYG_055-29a"/>
　　　事敗即坐以狥庇之罪下部議行<lb/>
　　　又御史李文熙疏言各部郎中陞補府道定例每<lb/>
　　　月府道缺並出始令掣籖補授今道缺已裁十分<lb/>
　　　之七郎中銓授無時嗣後請出有府缺即令陞府<lb/>
　　　有道缺即令陞道得<lb/>
㫖以後遇推陞之月不必分别道府著照所出之缺内外<lb/>
　應陞官均平推陞<lb/>
　　　又貴州道御史高坪疏言州縣離任勢必委官暫<lb/>
<pb n="KR2m0015_WYG_055-29b"/>
　　　署此定例也乃有督撫委用者亦有司道請委者<lb/>
　　　臣愚以為委署之事宜専責成知府而行保舉連<lb/>
　　　坐之法蓋一郡之官惟知府熟見其才品而稔悉<lb/>
　　　其臧否且錢糧皆闗知府考成則擇人署篆尤其<lb/>
　　　職掌之所最切嗣後有應委署者務令知府於所<lb/>
　　　屬慎擇賢能之吏詳呈督撫嚴行察核果堪稱職<lb/>
　　　方准委用倘有狥庇將知府並劾則人知自愛而<lb/>
　　　署理可清下部議行<lb/>
<pb n="KR2m0015_WYG_055-30a"/>
　　　七年吏部奉<lb/>
諭㫖國家政務必委任賢能乃可贊成上理今在京各部<lb/>
　院滿漢官員俱論資俸陞轉雖係見行之例但才能出<lb/>
　衆者常以較量資俸超擢無期此後遇有𦂳要員缺著<lb/>
　不論資俸將才能之員選擇補用<lb/>
　　　又吏部奉<lb/>
諭㫖舊例科道之員行取在外有司考選補授原因有司<lb/>
　乃親民之官諳悉民間利弊得以據實指陳有禆政治<lb/>
<pb n="KR2m0015_WYG_055-30b"/>
　且外官内擢足以鼓勵人才振興吏治今後科道缺出<lb/>
　可移文督撫就有司内舉賢能夙著者咨部爾部詳核<lb/>
　具題行取來京朕親選用每嵗宜行取幾人爾部酌議<lb/>
　以聞尋議行取知縣既咨行各省令將才能夙著者選<lb/>
　　　送若預定員數或人不及額而庸流得以濫充或<lb/>
　　　人浮於額而賢者無由盡舉嗣後應停其定數凡<lb/>
　　　知縣内有卓異薦舉無錢糧盜案者列名咨送如<lb/>
　　　無卓異薦舉之員將厯俸三年無錢糧盜案才能<lb/>
<pb n="KR2m0015_WYG_055-31a"/>
　　　夙著者令該督撫詳確選擇列名咨送臣部詳核<lb/>
　　　具題行取來京考選以科道用者註册以次題補<lb/>
　　　用完之日再行具題行取若無才能官員不必充<lb/>
　　　數濫送督撫有咨送非人及錢糧盜案未結之員<lb/>
　　　者治以狥情之罪從之<lb/>
　　　八年刑科給事中張登選疏言提鎮統轄將領捍<lb/>
　　　衛地方其權甚重不可不公同選擇請照順治年<lb/>
　　　間定例提督總兵官仍著九卿會推開列恭候<lb/>
<pb n="KR2m0015_WYG_055-31b"/>
簡用至武官功績令兵部逐一詳開九卿會同查核則無<lb/>
　　　功者不致倖進矣得<lb/>
㫖提督及總兵官統轄邊疆地方闗係重大以後缺出將<lb/>
　應補授官員兵部册内所載功績逐一開列著九卿科<lb/>
　道會推<lb/>
　　　又廣西道御史戈英疏言近者銓部復行寄凴之<lb/>
　　　法其弊匪一有縁事已故而仍選者有懸缺一二<lb/>
　　　年者有人南缺北寄凴赴任往返萬餘里者有在<lb/>
<pb n="KR2m0015_WYG_055-32a"/>
　　　籍物故地方官失於詳報致㕘罰受累者有業經<lb/>
　　　報部憑已先發咨回另選者種種遲誤難以枚舉<lb/>
　　　且在籍候選其人之衰老病癈部臣何由得知及<lb/>
　　　曠職誤事始行㕘黜貽害已多與其㕘黜於後何<lb/>
　　　如慎簡於先况在京候選者見奉有投供㸃卯該<lb/>
　　　部詳閲老病之例掄才器使莫善於此臣以為在<lb/>
　　　外候選各官亦宜倣行此法請查覆舊章停止寄<lb/>
　　　憑槩令赴部投供㸃卯仍飭部臣詳閲斥汰衰邁<lb/>
<pb n="KR2m0015_WYG_055-32b"/>
　　　庶銓選得人而事理可垂久無弊下部確議尋議<lb/>
　　　嗣後凡初授官員約計一年内缺出多寡將奉<lb/>
㫖即用併年分在前者截取令人文到部候選其候補官<lb/>
　　　員原無截取之例亦令人文到部始行補用從之<lb/>
　　　又兵部奏各省提鎮所闗甚重以後提督缺出應<lb/>
　　　將八旗副都統現任總兵官内論俸分缺推選其<lb/>
　　　阿思哈尼哈畨阿達哈哈畨既令陞補副都統㕘<lb/>
　　　領遇提鎮缺出應停止推選從之<lb/>
<pb n="KR2m0015_WYG_055-33a"/>
　　　又吏部奉<lb/>
諭㫖朕思部院事務殷繁諸司官職掌必得賢能方克勝<lb/>
　任今爾部但就部院現任官員調補其隨旗上朝者豈<lb/>
　無賢能可備擢用乎可諭滿洲漢軍都統副都統等於<lb/>
　輕車都尉以下雲騎尉以上有明習滿文或通曉漢文<lb/>
　夙具才幹堪任部院者從公詳擇一旗數員咨送爾部<lb/>
　俟各旗缺出與應陞者並題補用<lb/>
　　　九年兵部奏近見總督提鎮每遇標員缺出不問<lb/>
<pb n="KR2m0015_WYG_055-33b"/>
　　　地方緩急不論銜缺相當輒將標員坐名題補其<lb/>
　　　中恐有情弊且使厯俸年久及在部候補之人益<lb/>
　　　多壅滯請飭該督提鎮嗣後將副將以下守備以<lb/>
　　　上缺出實係近海沿邊巖疆果屬人地相宜酌量<lb/>
　　　題補外其餘員缺不得概行題補從之<lb/>
　　　又定推陞大選例凡推陞大選缺出將雙月所出<lb/>
　　　之缺彚算如出十缺陞補二人大選八人如出七<lb/>
　　　八缺陞補一人餘缺俱歸大選仍註明冊内與下<lb/>
<pb n="KR2m0015_WYG_055-34a"/>
　　　月所出之缺合計陞補<lb/>
　　　十年停止會推推陞之法順治九年議准尚書侍<lb/>
　　　郎都御史副都御史宗人府府丞通政使大理寺<lb/>
　　　卿内閣學士掌院學士等官俱由會推至是停止<lb/>
　　　將應陞轉各官開列具題凡九卿京堂翰林吏部<lb/>
　　　科道内閣中書及在外布按鹽運使各官遇缺當<lb/>
　　　補即行單題凡部寺屬官及方面有司佐貳雜職<lb/>
　　　缺出掣籖逐月彚題是時惟外省藩臬間一奉<lb/>
<pb n="KR2m0015_WYG_055-34b"/>
㫖推舉至五十一年盡行停止<lb/>
　　　<hi>臣</hi>等謹按會推之制始於明時定制之初未始不<lb/>
　　　以登明選公為説迨其後則仍以一二有力大臣<lb/>
　　　<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>其魁柄而下此皆附和之有異議者中以他法<lb/>
　　　亦無能自辨此正昌黎韓愈所云大官臆决唱聲<lb/>
　　　萬口一辭者也沿至故明末造以政府廷推黨同<lb/>
　　　伐異争勝負於口舌之間元黄反覆而國勢隨之<lb/>
　　　我<lb/>
<pb n="KR2m0015_WYG_055-35a"/>
　　朝<lb/>
祖<lb/>
宗以來乾綱獨斷綜攬化權當闢門籲俊之時未嘗不博<lb/>
　　　採逺詢廣求賢哲而欲以同聲標榜互為進取之<lb/>
　　　地則有所不能蓋至是凡大學士尚書左都御史<lb/>
　　　侍郎副都御史宗人府府丞國子監祭酒等員缺<lb/>
　　　暨直省總督巡撫停止會推將應陞應轉各員開<lb/>
　　　列具題恭候<lb/>
<pb n="KR2m0015_WYG_055-35b"/>
欽定諸臣心跡已體察於平時而<lb/>
聖主權衡更折衷於臨事既省公私之傾軋并無恩怨之<lb/>
　　　牽縈而黨援門戸之風亦從此永息矣<lb/>
　　　十一年吏部議覆河南道御史嚴曾榘疏言凡異<lb/>
　　　途出身之人不得以正印官用果有才能稱職之<lb/>
　　　員該督撫特疏保舉吏部方以正印推陞此定例<lb/>
　　　也但保舉異途人員不開列事實恐庸才得以冒<lb/>
　　　濫請嗣後令督撫於疏内開列事實以憑查核應<lb/>
<pb n="KR2m0015_WYG_055-36a"/>
　　　如所請從之<lb/>
　　　十二年吏部奉<lb/>
諭㫖向來定例外官告病不准起用原以防其規避但其<lb/>
　中才品優長政績素著者迫於一時至情引例告歸終<lb/>
　身棄置深為可惜宜令地方督撫確行咨訪果有才品<lb/>
　堪用者據實保奏以憑擢用<lb/>
　　　又吏部兵部奉<lb/>
諭㫖國家用人宜先沉静之才人臣服官首重㢘恥之節<lb/>
<pb n="KR2m0015_WYG_055-36b"/>
　邇來文武官員或因不得陞遷或因不與差遣輒稱寃<lb/>
　抑紛紛控告不過圗便已私原非從公起見縱屬應陞<lb/>
　應差而自為辨白希求榮利㢘恥之道已虧豈能修舉<lb/>
　職業克副任使理宜嚴禁以肅官常<lb/>
　　　十三年准四川省知府以下員缺聽該督酌量題<lb/>
　　　補<lb/>
　　　十四年吏部議覆刑科給事中劉沛先疏言直隸<lb/>
　　　各省行取知縣督撫薦牘有卓異有薦舉有才能<lb/>
<pb n="KR2m0015_WYG_055-37a"/>
　　列為三項而京官考選獨無差等請於各衙門咨<lb/>
　　送時論俸之中分别等第宻咨開送應如所奏嗣<lb/>
　　後科道員缺行取在内五部主事中行評博俱令<lb/>
　　該衙門堂官於俸滿官員内開送賢能之官如濫<lb/>
　　送者照督撫濫舉之例處分從之<lb/>
　　十五年停止陜西十五年薦舉以地方新復官屬<lb/>
　　未經詳察從督撫等請也<lb/>
　　停止浙江十五年薦舉以連年用兵新任之員未<lb/>
<pb n="KR2m0015_WYG_055-37b"/>
　　能即定賢否從督撫等請也<lb/>
　　十六年吏部議覆雲南道御史陸柞蕃疏言河道<lb/>
　　闗係重大必得才能熟練之員始能勝任嗣後凡<lb/>
　　河工道員缺出内而部屬外而知府同知果有曽<lb/>
　　任河職盡心河務者令總河保題其未任河職才<lb/>
　　品優長該督所深悉者亦許題請至現任河員果<lb/>
　　能盡心河務俸深陞授他職者許以陞銜題留原<lb/>
　　任陞轉時仍照所陞之職陞用應如所請從之<lb/>
<pb n="KR2m0015_WYG_055-38a"/>
　　　十七年都察院右副都御史金鋐疏言向因用兵<lb/>
　　　各省需員甚急故聽督撫坐名題補惟地方最緊<lb/>
　　　要者聽其保舉題請近見保舉一人不曰輕車熟<lb/>
　　　路則曰人地相宜既有保舉字様不得不從臣恐<lb/>
　　　效尤奔競狥情百出嗣後除用兵地方仍聽督撫<lb/>
　　　保舉外其不用兵凡題補保舉應行停止疏入下<lb/>
　　　部議尋議非用兵之地無得保舉題補其保舉之<lb/>
　　　官如有不稱職者仍治督撫濫舉之罪從之<lb/>
<pb n="KR2m0015_WYG_055-38b"/>
　　　十八年都察院左都御史魏象樞疏薦清㢘十人<lb/>
　　　得<lb/>
㫖依議補用原任知縣張沐陸隴其係保舉㢘能之員如<lb/>
　直𨽻清苑江南無錫等縣最稱繁劇難治必用之此等<lb/>
　地方庶其才可以表見<lb/>
　　　十九年四川道御史張志㨂疏言各部主事不係<lb/>
　　　正途出身者請令各部堂官保舉方許陞轉九卿<lb/>
　　　議不准行<lb/>
<pb n="KR2m0015_WYG_055-39a"/>
上曰各部主事日後皆陞道府與其俟為道府後令督撫<lb/>
　保舉何如為主事時即令堂官保舉之為愈耶今後應<lb/>
　令不係正途出身之主事厯俸三年果能勝任該衙門<lb/>
　堂官保舉方許陞轉<lb/>
　　　二十年<lb/>
諭大學士等曰科道官職司耳目行取知縣内如有曾受<lb/>
　偽職之人名義已壞科道不當選用爾等識之<lb/>
　　　又吏部議覆湖廣道御史房廷楨疏言捐納嵗貢<lb/>
<pb n="KR2m0015_WYG_055-39b"/>
　　　終非正途不應考選科道應如所請又督撫子弟<lb/>
　　　應照在京三品京堂子弟例亦不與考選應不准<lb/>
　　　行得<lb/>
㫖漢軍漢人捐納嵗貢俱不准作正途考選京官三品以<lb/>
　上子弟既不與考選總督巡撫子弟亦不准考選<lb/>
　　　又奉<lb/>
諭㫖行取官員吏科已經引見其各部主事等漢官朕尚<lb/>
　未知其人科道為耳目之司選擇不可不慎爾等即𫝊<lb/>
<pb n="KR2m0015_WYG_055-40a"/>
　諭九卿詹事科道令各舉所知將居官潔清辦事才能<lb/>
　者從公保舉不可以同年同鄉親黨狥情私保即督撫<lb/>
　所舉不當亦著指陳勿隠<lb/>
　　　二十一年定學道内陞一員時河南等六省學道<lb/>
　　　督撫皆以公明尤著保舉科臣奏請下部確議定<lb/>
　　　額部議嗣後各省學道令督撫於三年報滿以公<lb/>
　　　明尤著保題吏部開列<lb/>
欽定一員以京堂録用其餘陞一級以道員先用其未經<lb/>
<pb n="KR2m0015_WYG_055-40b"/>
　　　保題者仍照現行例行從之<lb/>
　　　二十二年奉<lb/>
諭㫖凡職官論俸次陞用若越次用之則倖得者必多况<lb/>
　希圗速遷者必非安常守分之人耶<lb/>
　　　又吏部奏舊例按察使員缺由布政司㕘政陞任<lb/>
　　　今推㕘政副使内合例之人甚少難以選擇嗣後<lb/>
　　　按察使員缺將四項道員不論厯俸已滿未滿有<lb/>
　　　無罰俸一體會推從之<lb/>
<pb n="KR2m0015_WYG_055-41a"/>
　　　二十三年大學士奏遵<lb/>
㫖𫝊諭六部應補闗差保舉開送今六部俱云若保舉辦<lb/>
　　　事有才及謹慎者尚有其人至於操守知之實難<lb/>
上曰清操如何可廢凡貪犯之人有應坐之罪如郝洛居<lb/>
　官甚好然猶侵蝕錢糧數萬魏象樞曾薦郝洛此等情<lb/>
　事安能預知朕皆信其清操而委任之各衙門官員或<lb/>
　謹慎有守或生事奔競豈有不知者但將有守之人舉<lb/>
　出則被舉者自能効力尋九卿詹事科道舉出吏部郎<lb/>
<pb n="KR2m0015_WYG_055-41b"/>
　　　中蘇赫范承勲江南學道趙倫揚州知府崔華兖<lb/>
　　　州知府張鵬翮靈夀知縣陸隴其<lb/>
上曰格古徳陸隴其向聞其居官甚好今俱各稱善但從<lb/>
　此操守不改方為真實好官<lb/>
　　　又山西道御史張佳疏言學道應令九卿會同保<lb/>
　　　舉列名上請得<lb/>
㫖學政闗係文教造就人才各省各官必品行優長者方<lb/>
　能稱職應不拘定例將内外各由進士出身官員作何<lb/>
<pb n="KR2m0015_WYG_055-42a"/>
　選擇補授著九卿會同確議尋議嗣後停其論俸補授<lb/>
　　　順天學政應將侍讀諭徳開列江西浙江學道缺<lb/>
　　　應將侍講洗馬亦概行開列其餘各省學道缺將<lb/>
　　　應陞之五部郎中及㕘議知府等官選擇開列恭<lb/>
　　　請<lb/>
簡用從之<lb/>
　　　二十四年奉<lb/>
諭㫖九卿詹事科道令其會議會推本期至公至正務得<lb/>
<pb n="KR2m0015_WYG_055-42b"/>
　其實今閲九卿會議之事間或不據實具議草率茍且<lb/>
　因循而行有此一次立議爭勝以冀下次不與相拂而<lb/>
　從之者或有此一次將彼意中之人薦出冀下次將其<lb/>
　親朋薦出以相報者或有薦其門生者有薦其同年者<lb/>
　有薦其同鄉親友者夫九卿會議會推理宜虚公持論<lb/>
　豈可一二人専擅以行爾等齊集滿漢九卿大臣𫝊諭<lb/>
　申飭之<lb/>
　　　又吏部議覆都察院左都御史陳廷敬疏言督撫<lb/>
<pb n="KR2m0015_WYG_055-43a"/>
　　　保舉薦舉府州縣官須令第一條實填無加派火<lb/>
　　　耗字様第二條實填實心奉行<lb/>
上諭十六條每月吉聚鄉村鄉約講解字様餘條仍照舊<lb/>
　　　例開具實蹟應如所請嗣後督撫保舉薦舉府州<lb/>
　　　縣官員將此二條添註册内如保舉不實别經發<lb/>
　　　覺者照徇情薦舉卓異例督撫各降二級調用申<lb/>
　　　詳之司道等官各降三級調用從之<lb/>
　　　二十七年湖廣道御史朱廷鋐條奏服滿候補人<lb/>
<pb n="KR2m0015_WYG_055-43b"/>
　　　員内有<lb/>
特簡者有卓異者應不論班次即行録用<lb/>
上諭大學士等曰覽朱廷鋐所奏未必無故但治國家者<lb/>
　以人才為要朕親簡之官如與一概丁憂者較年補授<lb/>
　何時得録用乎凡條奏合宜即為准行其間有私與否<lb/>
　朕不問也下吏部議以單月補授卓異特用人員雙月<lb/>
　　　附摺聲明酌用<lb/>
　　　二十八年奉<lb/>
<pb n="KR2m0015_WYG_055-44a"/>
諭㫖淮安揚州所屬被災地方甚為𦂳要府州縣員缺俱<lb/>
　著奏聞選擇補授<lb/>
　　　又議准四省苗疆選員調補楚粤黔蜀四省中如<lb/>
　　　黎平茶陵東川平越等界連苗地府州縣員缺令<lb/>
　　　督撫於本省中㨂選題補<lb/>
　　　定理藩院員外補用例吏部題理藩院郎中缺出<lb/>
　　　例將㕘領輕車都尉掣籖擬正陪具題今員外郎<lb/>
　　　缺出亦應將步軍副尉騎都尉佐領侍衛等掣籖<lb/>
<pb n="KR2m0015_WYG_055-44b"/>
　　　擬正陪具題得<lb/>
㫖理藩院郎中員外等官缺出停其掣籖將八旗移送應<lb/>
　補官員引見補授其應補郎中之人已補員外郎主事<lb/>
　應補員外之人已補主事若遇伊等應補缺出仍令一<lb/>
　併引見<lb/>
　　　又吏部議覆刑科給事中陳世安疏言吏部文選<lb/>
　　　考功二司向有調取才能之例夫選司之陞選有<lb/>
　　　俸册可憑功司之處分有則例可考但得老成㢘<lb/>
<pb n="KR2m0015_WYG_055-45a"/>
　　　靜之人查冊籍奉行足矣請嗣後兩司缺出止依<lb/>
　　　俸次陞補若老邁庸劣不時㕘處應如所請從之<lb/>
　　　二十九年吏部以行取知縣事奏請奉<lb/>
上諭行取知縣以科道用者甚多科道職任闗係𦂳要著<lb/>
　九卿各以平昔所知學問優長品行可用者面同舉奏<lb/>
　　　尋戸部尚書王隲舉清苑縣知縣卲嗣堯清㢘慈<lb/>
　　　惠兵部尚書李天馥舉三河縣知縣彭鵬靈夀縣<lb/>
　　　知縣陸隴其居官有聲<lb/>
<pb n="KR2m0015_WYG_055-45b"/>
上諭大學士等曰適九卿列薦有卲嗣堯陸隴其彭鵬三<lb/>
　人其服官㢘介朕所素知爾漢大學士亦有知者否梁<lb/>
　　　清標奏曰三人允稱㢘吏徐元文奏曰以臣所聞<lb/>
　　　湖廣麻城縣知縣趙蒼璧牧民有聲聞武昌兵譟<lb/>
　　　時所在州縣官俱棄城潛去惟趙蒼璧安撫百姓<lb/>
　　　修城預備<lb/>
上曰彭鵬卲嗣堯陸隴其趙蒼璧俱准行取<lb/>
　　　三十三年奉<lb/>
<pb n="KR2m0015_WYG_055-46a"/>
諭㫖國家以用人為要或有知其人可用而避嫌不舉者<lb/>
　或有明知其人不善而引為黨援者自今九卿當各將<lb/>
　所知居官賢能者敬慎公舉科道官職司耳目誠能於所<lb/>
　知賢者從公推薦不肖者立行㕘劾則賢者勸而不肖<lb/>
　者懲治道豈不美乎<lb/>
　　　三十六年湖廣道御史朱廷鋐疏言卓異與行取<lb/>
　　　同膺異數嗣後應一例引<lb/>
見從之<lb/>
<pb n="KR2m0015_WYG_055-46b"/>
　　　三十七年吏部議覆雲南巡撫石文晟疏言雲南<lb/>
　　　省元江開化廣南廣西四府烟瘴地方請照粤西<lb/>
　　　南寧等四府保題之例即於滇省郡縣中選擇㢘<lb/>
　　　能素著熟悉風土者調補或於滇省應陞官員内<lb/>
　　　陞授并照福建臺灣例三年内稱職即行陞擢又<lb/>
　　　鶴慶順寧永昌三府鄰近蒙番接連中甸外逼烏<lb/>
　　　斯藏之地甚為𦂳要必得壯年勤敏郡守庶可捍<lb/>
　　　禦統攝乞揀選賢員補授五年稱職亦即陞擢俱<lb/>
<pb n="KR2m0015_WYG_055-47a"/>
　　　應如所請嗣後元江四府屬知府以下知縣以上<lb/>
　　　准其保題調補教官雜職報部調補免其具題其<lb/>
　　　鶴慶等府知府缺出臣部照山陜二省奏補從之<lb/>
　　　又吏部議覆御史荆元實疏言州縣官有牧民之<lb/>
　　　責為任甚重應如所請每月掣籖之後令其隨本<lb/>
　　　引<lb/>
見可以居官者照常令其赴任有衰邁昬憒者以原品休<lb/>
　　　致二十以上輕浮冒昧者不分漢軍漢人分撥六<lb/>
<pb n="KR2m0015_WYG_055-47b"/>
　　　部各司辦事三年仍以原職補用得<lb/>
㫖依議同知通判亦著引見<lb/>
　　　又都察院左副部御史呉涵疏言編修檢討等員<lb/>
　　　陞轉壅滯請嗣後變通編修檢討照李濤汪楫之<lb/>
　　　例外補一二人少詹事侍讀學士侍講學士等官<lb/>
　　　照王士正徐潮顧藻王九齡等之例以京堂各衙<lb/>
　　　門調補一二人<lb/>
上諭大學士等曰覽呉涵奏翰林官壅滯所奏極是翰林<lb/>
<pb n="KR2m0015_WYG_055-48a"/>
　官員係進士内選拔者教習三年又行考試擇其善者<lb/>
　始留衙門不但伊等壅滯即滿洲漢軍翰林官應陞缺<lb/>
　出俱與筆帖式較俸是以陞轉甚遲近見滿洲漢軍翰<lb/>
　林所學皆好亦不減漢人此奏朕已知之不必令部議<lb/>
　也<lb/>
　　　三十八年議准世職㕘領以下補用武職例伯子<lb/>
　　　男㕘領俱以副將用伯子男㕘領兼都督僉事銜<lb/>
　　　輕車都尉火器營㕘領俱以㕘將用兼㕘將銜佐<lb/>
<pb n="KR2m0015_WYG_055-48b"/>
　　　領騎都尉品級等官俱以遊撃用兼署㕘將銜雲<lb/>
　　　騎尉品級等官俱以都司守備用兼都司僉書銜<lb/>
　　　䕶軍校驍騎校六品七品八品等官與候補筆帖<lb/>
　　　式執事人頭目俱以守備用<lb/>
　　　四十年奉<lb/>
諭㫖直省地方料理事務必須簡任賢能可移文總督郭<lb/>
　琇張鵬翮桑額華顯巡撫彭鵬李光地徐潮凡伊等所<lb/>
　屬道員以下知縣以上官員有實心惠愛民生居官清<lb/>
<pb n="KR2m0015_WYG_055-49a"/>
　㢘者雖有罣誤降罰俱不必論各具摺開送内閣其别<lb/>
　省官員内有伊等所灼知者即越省亦着列名奏聞<lb/>
　　　四十一年<lb/>
飭諭九卿薦舉毋得保舉同鄉及現任本省官員<lb/>
　　　四十三年停督撫保題行取知縣例四川巡撫能<lb/>
　　　泰疏言行取知縣請停督撫保題但將無錢糧盜<lb/>
　　　案者一槩行取引<lb/>
見候用經吏部議駮<lb/>
<pb n="KR2m0015_WYG_055-49b"/>
上諭大學士等曰覽能泰此奏保題行取知縣時不能無<lb/>
　請託之弊且知縣錢糧盜案之有無皆注在部冊可查<lb/>
　嗣後督撫保題之例著令停止即令該部於無錢糧盜<lb/>
　案知縣内論俸每省行取三四員如此則可塞知縣奔<lb/>
　競之路但伊等俱補用言官所係𦂳要俟行取到日再<lb/>
　應詳察用之下九卿議覆尋議嗣後行取知縣不用保<lb/>
　　　舉每省限定額數照部冊較俸行取從之<lb/>
　　　四十四年定各部郎中及編檢改補科道免其試<lb/>
<pb n="KR2m0015_WYG_055-50a"/>
　　　俸舊例監察御史内閣中書舍人試職一年方准<lb/>
　　　實授至是定郎中補授御史者停用試俸字翰林<lb/>
　　　官班在科道之上由編檢改補御史亦不用試俸<lb/>
　　　字<lb/>
　　　又吏部議知縣厯俸三年即准考選科道似覺太<lb/>
　　　速嗣後應將行取知縣以各部主事挨班補用方<lb/>
　　　准考選至初任之中行評博亦俟伊等陞任後始<lb/>
　　　准考選科道從之尋又定行取知縣三年一次分<lb/>
<pb n="KR2m0015_WYG_055-50b"/>
　　　省定數直𨽻江南湖廣陜西各五員山東山西河<lb/>
　　　南浙江江西廣東四川福建各三員廣西雲南貴<lb/>
　　　州各一員行取到日與各項主事分數補授自是<lb/>
　　　行取知縣無驟補臺中者<lb/>
　　　四十九年吏部奉<lb/>
諭㫖前以補授雲南貴州廣西四川四省官員不能如期<lb/>
　到任懸缺甚多故豫發人員備用今觀此等官員但圗<lb/>
　以邊俸速陞居官無一善者地方闗係甚屬𦂳要嗣後<lb/>
<pb n="KR2m0015_WYG_055-51a"/>
　四省停其豫發仍照舊例歸於月選得缺人員嚴限速<lb/>
　催赴任其以前發往未經得缺人員俱著掣回各歸月<lb/>
　分補用<lb/>
　　　又奉<lb/>
諭㫖適引見行取知縣人材俱佳令其候補殊覺可惜著<lb/>
　留伊等於京食俸遇主事缺出以主事用遇要地知州<lb/>
　缺出以知州用<lb/>
　　　五十一年吏部議覆湖廣道御史徐樹庸疏言舊<lb/>
<pb n="KR2m0015_WYG_055-51b"/>
　　　例文武卓異及河工薦舉各員俱隨本引<lb/>
見請嗣後直𨽻各省督撫如有特薦之員仍照例令其赴<lb/>
　　　部引<lb/>
見庶督撫保題亦加詳慎又藩臬與督撫最為親近定例<lb/>
　　　大計不得薦舉卓異所以絶夤縁杜偏聽也嗣後<lb/>
　　　藩臬缺出督撫不許坐名題補聽部通行開列均<lb/>
　　　應如所請從之<lb/>
　　　五十二年福建巡撫覺羅滿保奏閩縣等十六州<lb/>
<pb n="KR2m0015_WYG_055-52a"/>
　　　縣員缺請於卓異人員揀選補授部議不准奉<lb/>
特㫖允之<lb/>
　　　又定在外論俸推陞之布政使按察使運使直𨽻<lb/>
　　　守道巡道員缺應通行開列恭候<lb/>
欽㸃補授令其引<lb/>
見其推陞道府以下知縣以上由吏部掣籖得缺者及督<lb/>
　　　撫題補並請留任之員俱令隨本引<lb/>
見凡引<lb/>
<pb n="KR2m0015_WYG_055-52b"/>
見過文職官員應照武職例三年内陞補者免其送部<lb/>
　　　又川陜總督鄂海疏言督撫提鎮揀選保送武弁<lb/>
　　　請以曾出兵効力者保送如無出兵効力之人應<lb/>
　　　論俸揀選保送以絶徇私之弊<lb/>
上曰國家承平日久行間効力之人所餘無幾前此保舉<lb/>
　人員尚覺公平今漸滋流弊督撫提鎮等官皆各為其<lb/>
　子弟夤縁保送者多即部院大臣亦多為其子弟互相<lb/>
　援引此本著照鄂海所請行<lb/>
<pb n="KR2m0015_WYG_055-53a"/>
　　　又吏部議覆湖廣道御史徐樹庸疏言九卿保舉<lb/>
　　　陞用之員如有不肖者查原保舉官處分舊有定<lb/>
　　　例但年久法弛嗣後保舉人員倘貪婪事發將原<lb/>
　　　保舉之官從重議處又知府保陞道缺道員保陞<lb/>
　　　臬司缺其陞任之後尚未經到任者不准復行保<lb/>
　　　舉俱應如所請從之<lb/>
　　　五十三年奉<lb/>
諭㫖尚書趙申喬保舉張應詔陞補兩淮運使奏其為郎<lb/>
<pb n="KR2m0015_WYG_055-53b"/>
　中時能耐貧苦授知府不製衣服隨從數人為清官者<lb/>
　不係於貧富張伯行家道甚饒任所日用皆取諸其家<lb/>
　隨從四五十人今以為不清可乎為官之人一心為國<lb/>
　即為好官或操守雖清不能辦事無論諭㫖批駮與部<lb/>
　駮之事積年累月槩不完結似此清官亦何禆於國事<lb/>
　　　五十五年<lb/>
諭吏部行取直省知縣覃岱等四十二員授額外主事<lb/>
　　　又吏部題請引<lb/>
<pb n="KR2m0015_WYG_055-54a"/>
見月官得<lb/>
㫖道員以下教官以上著滿洲侍郎一員帶領引見其中<lb/>
　有衰老不能來者即著革退<lb/>
　　　五十七年兵部題各衙門効力人員至推選時每<lb/>
　　　有弓馬生疎年力衰邁之人請於單月考驗弓馬<lb/>
　　　觀其年貌如有衰老病癈不堪者題明勒令休致<lb/>
　　　其有軍功帶傷之員雖年老仍行推用從之<lb/>
　　　五十九年限九卿詹事科道保舉人數兼定保舉<lb/>
<pb n="KR2m0015_WYG_055-54b"/>
　　　人員陞授正印官之例九卿詹事科道每人一年<lb/>
　　　之内保舉不得過十人凡准貢例監生員吏員出<lb/>
　　　身等官必經該堂官及督撫保舉方陞京堂與正<lb/>
　　　印官<lb/>
　　　六十一年奉<lb/>
諭㫖用人行政朝廷之大權也文官銓選掌之吏部武官<lb/>
　選除掌之兵部近來督撫提鎮題補太多始不過州縣<lb/>
　官千把總之類今則司道副㕘亦皆題補矣值此用兵<lb/>
<pb n="KR2m0015_WYG_055-55a"/>
　之際姑且行之此習若久大有闗係且保舉題補官員<lb/>
　内朕不知者甚多補用後遂皆稱為奉㫖補授之員在<lb/>
　京大小職官皆朕所選用賢否易知若外省保題之官<lb/>
　非朕所素知豈能一一定其優劣下大學士九卿議尋<lb/>
　　　議河工官員闗係𦂳要臺灣逺屬海疆而廣西之<lb/>
　　　南寧太平慶逺思恩四府雲南之元江開化廣西<lb/>
　　　廣南四府俱在邊逺此等地方官員仍照舊例令<lb/>
　　　該督撫保題調補其餘厯年督撫具題增添保題<lb/>
<pb n="KR2m0015_WYG_055-55b"/>
　　　之缺並條奏交與督撫保題之缺概行停止武職<lb/>
　　　副㕘遊都守各官仍遵定例内應保題之缺揀選<lb/>
　　　銜缺相當者題補其餘亦概行停止以後不應題<lb/>
　　　補調補之文武官缺及有事故並越銜保題者將<lb/>
　　　該督撫提鎮并轉詳之官均照徇庇例降三級調<lb/>
　　　用從之<lb/>
世宗憲皇帝登極<lb/>
諭曰朕惟敷政之道用人為先闢門籲俊之典由來尚矣<lb/>
<pb n="KR2m0015_WYG_055-56a"/>
　然知人則哲自古為難朕在藩邸不與朝臣往來所以<lb/>
　内外大小官吏皆不能悉知今荷<lb/>
皇考大行皇帝命纘承大統臨御之初簡用人材爾諸大<lb/>
　臣皆久蒙<lb/>
皇考知遇任以股肱兹值<lb/>
梓宫在上靈爽式憑爾等哀感交迫之時益當各盡忠藎<lb/>
　仰報高深内而大臣以及閒曹外而督撫以及州縣或<lb/>
　品行端方或操守清㢘或才具敏練者爾等各據真知<lb/>
<pb n="KR2m0015_WYG_055-56b"/>
　灼見從公具摺密奏古人云内舉不避親外舉不避仇<lb/>
　爾等果矢公忠以人報國或素日同僚共事或同鄉同<lb/>
　年或門生親戚子弟俱准保奏勿避忌嫌疑勿徇私援<lb/>
　黨勿沽名市恩勿輕聽風聞勿言過其實有一於此則<lb/>
　上負<lb/>
皇考任用之恩又負朕諮詢之意矣朕所需者人材但當<lb/>
　有舉無劾毋得修怨䧟害爾等具摺或滿字或漢字各<lb/>
　須親寫不可假手子弟詞但達意不在文理字畫之工<lb/>
<pb n="KR2m0015_WYG_055-57a"/>
　拙其不能書寫者即行面奏又<lb/>
命王以下閒散宗室以上於屬下人員内各保舉一二人<lb/>
　　　又奉<lb/>
諭㫖内廷各執事人員俱係隨侍<lb/>
皇考之人其中亦有大臣官員子弟著各該處總管揀選<lb/>
　保奏引見朕酌量録用有通曉滿漢文者著聲明<lb/>
　　　定補用筆帖式考試之例各部院補放滿洲蒙古<lb/>
　　　漢軍筆帖式至繙譯筆帖式班次吏部試以繙譯<lb/>
<pb n="KR2m0015_WYG_055-57b"/>
　　　補用至滿字筆帖式班次試以繕寫滿字補用如<lb/>
　　　不能繙譯繕寫者俱各駮回將其次之人考取補<lb/>
　　　用此駮回之人給假一年學習好時具呈入伊原<lb/>
　　　班註冊如遇缺出仍行考取補用<lb/>
　　　<hi>臣</hi>等謹按各部院衙門筆帖式舊例由官學生庫<lb/>
　　　使領催補授順治九年題准舉人生員亦得補授<lb/>
　　　康熙元年以廕監生補授四十五年奏准現行補<lb/>
　　　授各部院滿字漢字筆帖式分為二十一班凡補<lb/>
<pb n="KR2m0015_WYG_055-58a"/>
　　用之人俱照各本班日期先後挨次輪補又有將<lb/>
　　軍督撫衙門省城邊塞等處筆帖式即入于二十<lb/>
　　一班内照咨送日期挨次補用蓋筆帖式為八旗<lb/>
　　出身之路凡識滿漢字者由繙譯考試止識滿字<lb/>
　　者曲繕寫考試當考試時<lb/>
上命王大臣或大學士等閲卷品定甲乙進<lb/>
呈優者分别品級録用附録於是以誌選用之大概焉<lb/>
　<lb/>
<pb n="KR2m0015_WYG_055-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷五十五<lb/>
</p>
<p>
</p>
  </div>
</body>
</text>
</TEI>
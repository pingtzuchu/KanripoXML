<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_011-1a"/>
　欽定四庫全書<lb/>
　皇朝文獻通考卷十一<lb/>
　　田賦考<hi>十一</hi>
　　　屯田<hi>新疆</hi>
　　　<hi>臣</hi>等謹按平定凖夷回部版圖式廓二萬餘里<lb/>
　大功耆定興屯教種次第舉行由巴里坤以至伊犁前<lb/>
　　　後墾闢無慮十餘萬頃天山南北禹甸畇畇盛哉<lb/>
　　　非復漢唐以來足軍食省輓輸者所可同日而語<lb/>
<pb n="KR2m0015_WYG_011-1b"/>
　　　也今<hi>臣</hi>等編次屯田謹特立新疆一門按年排纂<lb/>
　　　列各省屯田之後以垂示萬世若夫城堡臺站駐<lb/>
　　　防統轄之制已詳見兵考兹不備述云<lb/>
　　　康熙五十四年設喀爾喀蘇爾圖喀喇烏蘇烏蘭<lb/>
　　　固木科布多等處屯田<lb/>
命公傅爾丹等監管先是<lb/>
上以額徳爾齊老圖地近推河應屯田駐兵令將軍費揚<lb/>
　　　古等與喀爾喀汗王等㑹議至是費揚古言臣等<lb/>
<pb n="KR2m0015_WYG_011-2a"/>
　　　以屯田詢喀爾喀土謝圖汗等據稱蘇爾圖喀喇<lb/>
　　　烏蘇烏蘭固木科布多等處俱可耕種應撥土黙<lb/>
　　　特兵善種地者一千每旗令台吉塔布囊一人率<lb/>
　　　徃屯種遣大臣一人監管奏入<lb/>
上命議政大臣等集議議應如所請再哈密地方亦可耕<lb/>
　　　請一併行文將軍將西吉木布隆吉爾等處勘明<lb/>
　　　具奏得<lb/>
㫖如議傅爾丹願徃効力即交伊辦理後都統穆賽等言<lb/>
<pb n="KR2m0015_WYG_011-2b"/>
　　　科布多等處耕種收穫甚多應撥土黙特人一千<lb/>
　　　及出兵歸化城之土黙特兵一千令徃耕種議政<lb/>
　　　大臣等議如所請得<lb/>
㫖允行<lb/>
　　　臣等謹按屯田之設不特省輓輸兼可盡地利我<lb/>
聖祖仁皇帝西事之初即<lb/>
勅所司留意趙充國三奏至是察勘蘇爾圖等處分兵屯<lb/>
　　　種<lb/>
<pb n="KR2m0015_WYG_011-3a"/>
命傅爾丹辦理嗣後復募民田作不數年間嘉峪闗外裕<lb/>
　　　軍儲於絶域化沙磧為沃壤矣<lb/>
　　　五十五年<lb/>
命議開巴里坤哈密等處屯田<lb/>
諭議政大臣等巴里坤烏蘭固木等處種地之事甚屬𦂳<lb/>
　要若種地得收則諸事俱易著㑹議具奏尋議開墾田<lb/>
　　　地現令傅爾丹等率土黙特人一千徃烏蘭固木<lb/>
　　　等處耕種發徃軍前贖罪人等有願種地者許其<lb/>
<pb n="KR2m0015_WYG_011-3b"/>
　　　耕種又前者尚書富寧安言哈密所屬博羅爾圖<lb/>
　　　古哩克接壤之處並巴里坤都爾博勒津喀喇烏<lb/>
　　　蘇及西吉木達里圖布隆吉爾附近之上浦下浦<lb/>
　　　等處俱可令人耕種兵丁有願徃者亦令耕種富<lb/>
　　　寧安現駐肅州其附近之西吉木等處可令酌量<lb/>
　　　耕種圖古哩克等處令大臣一人管理奏入得<lb/>
㫖如議著副都統蘇爾徳前徃管理是冬蘇爾徳奏言都<lb/>
　　　爾博勒津圖古哩克喀喇烏蘇所種地畝並收穫<lb/>
<pb n="KR2m0015_WYG_011-4a"/>
　　　議政大臣等議令預備籽糧為明年計從之<lb/>
　　　五十六年增墾阿里滚固楚等處地傅爾丹言今<lb/>
　　　嵗除耕熟之田已經播種外其阿里滚固楚錫巴<lb/>
　　　爾鄂希納瑪爾濟呼勒克察罕郭勒等處地土肥<lb/>
　　　厚現在開渠引水一體增種五月中又遇甘霖沾<lb/>
　　　足所種青稞大麥小麥各極暢茂奏入報<lb/>
聞<lb/>
　　　又<lb/>
<pb n="KR2m0015_WYG_011-4b"/>
命户部侍郎梁世勲等督理巴里坤屯田<lb/>
　　　五十七年議叙屯田官郎中蘇赫等侍郎海夀言<lb/>
　　臣與富寧安新舊所墾都爾博勒津圗古哩克及<lb/>
　　　回子扎薩克敏所種塔里雅沁地所餘青稞悉令<lb/>
　　備倉收貯充給軍糧其郎中蘇赫等急公耕種請<lb/>
　　約計榖數所入多寡量予議叙議政大臣議如所<lb/>
　　請得<lb/>
㫖允行<lb/>
<pb n="KR2m0015_WYG_011-5a"/>
　　　六十年十月增墾烏蘭固木地征西將軍祁徳里<lb/>
　　　言烏蘭固木地煖土肥請於來年多墾可望大收<lb/>
　　　議政大臣議如所請得<lb/>
㫖允行<lb/>
　　六十一年覈科布多烏蘭固木等處地畝榖數祁<lb/>
　　徳里言據總理屯糧事蘇爾租呈稱科布多烏蘭<lb/>
　　固木特里河諸處可種之地悉乗時和開墾坤都<lb/>
　　倫河諸處可種之地亦悉開墾今年種麥所穫數<lb/>
<pb n="KR2m0015_WYG_011-5b"/>
　　倍徃年來年更可添種得<lb/>
㫖據所奏在科布多烏蘭固木等處開墾耕種因土沃水<lb/>
　裕今年所得麥子收有數倍請明年添種千石等語軍<lb/>
　前種地人員禀報所收糧數應照内地或一畝一晌收<lb/>
　得米石若干方得明晰著議政大臣詳加議奏尋議行<lb/>
　　　文將軍傅爾丹等將開墾地丈量頃數計算籽種<lb/>
　　　及秋收糧數詳報從之<lb/>
　　雍正三年<lb/>
<pb n="KR2m0015_WYG_011-6a"/>
命議開鄂爾坤圖拉等處屯田<lb/>
諭振武將軍穆克登鄂爾坤圖拉一帶甚為寛濶若開墾<lb/>
　屯田實為永逺之計爾㑹同喀爾喀將軍確議具奏尋<lb/>
　　　穆克登奏言鄂爾坤一帶尚有昔人耕種處及故<lb/>
　　　渠灌田蹤跡圖拉等處現有大麥小麥非不可墾<lb/>
　　　之地但霜降早晚不一樹榖宜否不同請於屯長<lb/>
　　　中擇十餘人於明年三月遣徃耕種俟秋收後具<lb/>
　　　奏議政大臣議如所請得<lb/>
<pb n="KR2m0015_WYG_011-6b"/>
㫖允行至七年振武將軍順承郡王錫保奏報鄂爾坤濟<lb/>
　　　爾瑪台圖拉三處屯田收穫大麥小麥糜子共七<lb/>
　　　千五百五十石有竒九年奏報一萬六千三十石<lb/>
　　　有竒<lb/>
　　　十年開墾哈喇該圖地令兵民耕種工部侍郎原<lb/>
　　　署西安廵撫瑪爾㤗言哈喇該圖為諸路隘口所<lb/>
　　　㑹水草亦佳請撤額塞勒津城所駐歩兵并發西<lb/>
　　　寧馬歩兵合二千人赴哈喇該圖詳閲耕種地方<lb/>
<pb n="KR2m0015_WYG_011-7a"/>
　　令兵丁開墾從之<lb/>
　　乾隆元年議辦鄂爾坤屯田先是雍正十三年定<lb/>
　　邊大將軍慶復奏請撥緑旗兵一百守營緑旗歩<lb/>
　　兵二百家選兵二百於鄂爾坤地方自呼克新至<lb/>
　　濟爾瑪台擇水土佳處開墾試種小麥豌豆一年<lb/>
　　有效據實具奏王大臣等議覆行至是總理事務<lb/>
　　王大臣等言鄂爾坤地界寛廣可耕種若撥兵三<lb/>
　　千人各種二十五畝計可墾田七百五十頃慶復<lb/>
<pb n="KR2m0015_WYG_011-7b"/>
　　所奏請於鄂爾坤附近屯田所見畧同請以原摺<lb/>
　　付軍營將軍等按可墾之田詳悉定議從之至二<lb/>
　　年額駙䇿凌等言鄂爾坤可耕地畝實可給三千<lb/>
　　人耕種即以今年換班緑旗兵六百再另撥一千<lb/>
　　九百共二千五百一千五百名擇地耕種令一千<lb/>
　　名分駐塔密爾鄂爾坤兩處防守倉庫王大臣等<lb/>
　　議覆據奏除駐防兵外當用一千五百人耕種今<lb/>
　　軍營緑旗兵六百并罪人計一千有餘不必更撥<lb/>
<pb n="KR2m0015_WYG_011-8a"/>
　　兵丁前徃從之<lb/>
　　二十年籌辦額爾齊斯等處屯田先是<lb/>
諭軍機大臣從前因未深知達瓦齊情形原議四月進<lb/>
　兵故令於額爾齊斯派喀爾喀兵緑旗兵并策凌所<lb/>
　屬人等留駐屯田今進兵甚早而達瓦齊之力已窮<lb/>
　兵到即可成功其額爾齊斯仍需屯田與否應另行<lb/>
　酌辦如需屯田或即於䇿凌等遊牧所留人内派徃<lb/>
　或凱旋後再將䇿凌等人衆派徃著班第等詳議具<lb/>
<pb n="KR2m0015_WYG_011-8b"/>
　奏至是班第等言臣等接奉<lb/>
諭㫖公同商酌現在凖噶爾窮蹙大兵一到自可迅奏<lb/>
　　膚功而平定凖噶爾後額爾齊斯地方亦必需駐<lb/>
　　劄兵丁照管新收人衆其派出屯田兵丁并牛種<lb/>
　　噐械等物既俱齊備應仍照原議辦理奏入<lb/>
諭軍機大臣據班第等奏額爾齊斯仍須屯田之處即<lb/>
　著照所請行其耕種所得榖石以備接濟徃來兵丁<lb/>
　口糧亦屬有益若欲撫綏新收人衆於額爾齊斯駐<lb/>
<pb n="KR2m0015_WYG_011-9a"/>
　兵則大功告成後伊犁已留重兵兼有大臣駐劄額<lb/>
　爾齊斯去阿勒台甚近又何必更設兵駐防著傳諭<lb/>
　班第等知之二月班第等言本月十二日令屯田兵<lb/>
　　起程其管豁屯田兵有原𣲖塔爾瑪善現在齊齊<lb/>
　　克淖爾居住屯田兵由彼經過即令前徃額爾齊<lb/>
　　斯等處詢問可以屯田處即行耕種俟親王成衮<lb/>
　　扎布事畢徃額爾齊斯公同商辦從之至是班第<lb/>
　　等言屯田之地已定在伊蘇圖鏗格爾等處應移<lb/>
<pb n="KR2m0015_WYG_011-9b"/>
　　布拉罕兵一千名於鄂倫淖爾地方駐劄照管從<lb/>
　　之<lb/>
　　二十一年<lb/>
諭伊犁附近地方可否發緑旗兵前徃屯田著兆恵等<lb/>
　預為籌酌奏聞至是兆恵等言自巴里坤至濟爾瑪<lb/>
　　台濟木薩烏嚕木齊羅克倫瑪納斯安濟海晶等<lb/>
　　處俱有地畝可資耕種伊犁附近地方約有萬人<lb/>
　　耕種地畝崆吉斯珠勒都斯等處可種之地亦多<lb/>
<pb n="KR2m0015_WYG_011-10a"/>
　　但須預為籌辦方不悞來春耕種之期現在伊犁<lb/>
　　有回人三十餘名擬酌增至百人再派緑旗兵一<lb/>
　　百名酌帶耔種於明年正月内前來臣等按地分<lb/>
　　給耕種試看一年再行辦理從之<lb/>
　　又<lb/>
諭軍機大臣伊犁等處可種之地既多酌量遣派内地<lb/>
　兵民前徃耕種照西安地方之例辦理<lb/>
　　二十二年復設塔里雅沁屯田陜甘總督黄廷桂<lb/>
<pb n="KR2m0015_WYG_011-10b"/>
　　言塔里雅沁自乾隆七年停種之後渠道淤塞開<lb/>
　　挖修築在在須費人工現在派兵二百名乗時墾<lb/>
　　種止可種地一千五六百畝佈青稞一百五六十<lb/>
　　石餘地至明嵗再行辦理一二年内自可次第修<lb/>
　　復奏入報可<lb/>
　　又派兵吐魯畨屯田成衮扎布等言吐魯畨地方<lb/>
　　直通伊犁並與各處回城聲息相通應派兵屯種<lb/>
　　尚有闢展地方地勢寛展可資屯務即將臣等所<lb/>
<pb n="KR2m0015_WYG_011-11a"/>
　　帶緑旗兵丁派令耕種奏入報可至是阿里衮<lb/>
　　言吐爾畨所種大小米自四月初九至二十三已<lb/>
　　種小米二千三百四十餘畝再行接種大米又新<lb/>
　　附回人留於吐魯畨種地亦請給發耔種從之<lb/>
　　又<lb/>
諭軍機大臣兆恵等奏稱烏嚕木齊地方可以耕種又<lb/>
　與吐魯畨相近著黄廷桂於緑旗兵内多選善於耕<lb/>
　種之人發徃烏嚕木齊明春即令試種地畝量力授<lb/>
<pb n="KR2m0015_WYG_011-11b"/>
　田愈多愈善即遵諭速行仍將選派官兵人數及督<lb/>
　率員弁指交地畝陸續奏聞<lb/>
　　又<lb/>
諭軍機大臣黄廷桂奏派兵一千名於來春徃巴里坤<lb/>
　等處屯田等語自應及時籌辦但此尚在近地其烏<lb/>
　嚕木齊等處亦須漸次屯種其如何相度水利測騐<lb/>
　土脉及派兵前徃預為料理之處著傳諭黄廷桂詳<lb/>
　悉具奏先是黄廷桂言巴里坤尖山子起至奎素一<lb/>
<pb n="KR2m0015_WYG_011-12a"/>
　　帶百餘里内地畝雍正年間俱經開墾舊迹具在<lb/>
　　係取用南山之水共有正渠九道自山口以外多<lb/>
　　滲入沙磧必須木槽接引方可暢流似宜早計請<lb/>
　　於甘凉肅三處先派種地官兵一千名於來年正<lb/>
　　月前徃疏濬水泉開引渠道至二三月間土膏萌<lb/>
　　動即分布各兵於可墾之地翻犁試種查巴里坤<lb/>
　　氣寒霜早惟宜青稞應令各兵丁於青稞外如糜<lb/>
　　榖之類少為試種倘或有收再行加增疏入遂有<lb/>
<pb n="KR2m0015_WYG_011-12b"/>
　　是<lb/>
諭<lb/>
　　又<lb/>
諭軍機大臣昨令黄廷桂查勘屯田處所廣為播種勿<lb/>
　致荒閒添派兵丁以資耕作可傳諭兆恵富徳等留<lb/>
　心經畫務使地無遺利<lb/>
　　二十三年派兵屯田哈喇沙爾等處增烏嚕木齊<lb/>
　　等處屯兵先是二十二年成衮扎布等奏請來年<lb/>
<pb n="KR2m0015_WYG_011-13a"/>
　　派兵二千自魯克沁起程前徃哈喇沙爾等處耕<lb/>
　　種至是雅爾哈善言哈喇沙爾通庫車阿克蘇大<lb/>
　　路舊係厄魯特回人墾種約需兵二千名以上海<lb/>
　　都河水甚足烏嚕木齊約需兵一千名水亦足用<lb/>
　　闢展魯克沁吐魯畨除官兵及回人屯種外因水<lb/>
　　乏無可開墾吐魯畨西百餘里通哈喇沙爾托克<lb/>
　　三城水頗充足可得兵丁五百名屯種之地臣等<lb/>
　　擬於哈喇沙爾派兵二千四百名烏嚕木齊原派<lb/>
<pb n="KR2m0015_WYG_011-13b"/>
　　兵五百增派五百名托克三與闢展魯克沁相近<lb/>
　　量增兵五百名闢展仍派兵四百名共需兵三千<lb/>
　　三百名攜帶牛具口糧前赴魯克沁於三月前䟎<lb/>
　　行從之<lb/>
　　議増兵屯田哈喇沙爾托克三等處永貴等言烏<lb/>
　　嚕木齊等處現在屯田兵三千六百名其魯克沁<lb/>
　　吐魯畨附近哈喇和卓等處雖有餘地實為磽瘠<lb/>
　　不必增兵烏嚕木齊地廣而荒擬前徃查勘再議<lb/>
<pb n="KR2m0015_WYG_011-14a"/>
　　托克三餘地尚多水亦足用惟當修堤濬渠應請<lb/>
　　增兵四百名哈喇沙爾地最廣海都河水甚足但<lb/>
　　河身低於渠道須大加修築應請增兵二千名合<lb/>
　　之現在兵丁共六千名疏入軍機大臣議如所請<lb/>
　　得<lb/>
㫖允行<lb/>
　　又<lb/>
諭軍機大臣現在辦理回部未竣屯田伊犁可以暫緩<lb/>
<pb n="KR2m0015_WYG_011-14b"/>
　惟於烏嚕木齊一帶及噶勒藏多爾濟遊牧之羅克<lb/>
　倫等處亟宜相度地畝廣為屯種俟將來酌量情形<lb/>
　由近及逺即一二年後亦無不可著傳諭黄廷桂及<lb/>
　永貴定長等知之<lb/>
　　侍郎永貴等奏報烏嚕木齊等處屯田新舊開墾<lb/>
　　畝數永貴等言本年屯田地方闢展烏嚕木齊已<lb/>
　　經墾種外據各該管官員報稱哈喇和卓墾地八<lb/>
　　千七百畝托克三墾地五千三百畝哈喇沙爾墾<lb/>
<pb n="KR2m0015_WYG_011-15a"/>
　　地四千餘畝俱經種植臣等合併闢展所種一萬<lb/>
　　畝烏嚕木齊所種八十畝共三萬六千八百餘畝<lb/>
　　較去年增墾七千三百餘畝所種禾苖先後長發<lb/>
　　臣等督率官兵盡力耕耘引水灌溉今秋可望豐<lb/>
　　收奏入報<lb/>
聞至二十四年定長等奏報屯田本年增墾一萬零四<lb/>
　　百七十四畝因閏月增墾八千七百七十一畝計<lb/>
　　新舊地共種過五萬二千七百九十一畝<lb/>
<pb n="KR2m0015_WYG_011-15b"/>
　　察勘穆壘至烏嚕木齊可耕地畝先是黄廷桂言<lb/>
　　由巴里坤至烏嚕木齊南路一帶如闢展托克三<lb/>
　　哈喇沙爾等處今嵗俱已種植自烏嚕木齊以内<lb/>
　　察罕烏蘇穆壘北路一帶地方多係沙磧難於開<lb/>
　　墾由穆壘至烏嚕木齊一帶則可墾之地最多近<lb/>
　　因哈薩克貿易遵<lb/>
㫖揀選副將一員管押貨物應請遴選道員同徃於經<lb/>
　　過之處將曾開開墾地畝及氣候寒暄土脉肥瘠<lb/>
<pb n="KR2m0015_WYG_011-16a"/>
　　水泉多寡繪圖貼説請<lb/>
㫖遵行從之至是努三奏言臣率道員薩瀚等勘得自<lb/>
　　巴里坤至穆壘不堪屯種自穆壘至烏嚕木齊有<lb/>
　　噶勒藏多爾濟遊牧之昌吉羅克倫等處可耕地<lb/>
　　畝十六處視其地土肥瘠水泉多寡以定耕作仍<lb/>
　　令屯兵等輪替耕種以息地力方為有益計需兵<lb/>
　　六千八百名謹繪圖恭呈<lb/>
御覽奏入<lb/>
<pb n="KR2m0015_WYG_011-16b"/>
諭軍機大臣據努三察勘穆壘至烏嚕木齊屯田約需<lb/>
　兵丁六千有竒繪圖呈覽此時雖距耕作之期尚早<lb/>
　自當先為籌畫可傳諭黄廷桂於内地緑旗兵丁内<lb/>
　挑選七千名調赴烏嚕木齊等處并傳諭永貴等知<lb/>
　之<lb/>
　　議開昌吉羅克倫等處屯田努三等言臣等查勘<lb/>
　　昌吉羅克倫等處昌吉距烏嚕木齊六十餘里羅<lb/>
　　克倫距昌吉四十里舊係噶勒藏多爾濟遊牧地<lb/>
<pb n="KR2m0015_WYG_011-17a"/>
　　平水足有河渠舊址修理亦易丈量得昌吉可墾<lb/>
　　田八萬餘畝羅克倫可墾田七萬餘畝臣等㑹議<lb/>
　　昌吉羅克倫各駐兵一千五百名更畨開墾種植<lb/>
　　以休地力奏入<lb/>
諭軍機大臣努三前奏請查勘烏嚕木齊屯田時朕即<lb/>
　謂雖為時尚早亦當先事籌辦隨諭黄廷桂來年穆<lb/>
　壘烏嚕木齊屯田派兵七千名及辦給農工噐具今<lb/>
　昌吉等處既又可駐兵三千名傳諭黄廷桂照數添<lb/>
<pb n="KR2m0015_WYG_011-17b"/>
　派合之前派七千即得萬人為數雖多但屯兵惟取<lb/>
　其習於耕作不必盡皆精壯黄廷桂宜酌量辦理仍<lb/>
　與努三永貴等㑹同定議具奏<lb/>
　　又<lb/>
諭軍機大臣據黄廷桂奏稱塔里雅沁試種豌豆已有<lb/>
　成效塔里雅沁既可種豆闢展吐魯畨托克三烏嚕<lb/>
　木齊等處想皆可以試種若得成熟於牧養更為有<lb/>
　益可傳諭永貴等將闢展等處節候地氣測騐確實<lb/>
<pb n="KR2m0015_WYG_011-18a"/>
　即於明春佈種<lb/>
　　又<lb/>
諭軍機大臣從前因辦理回部將伊犁屯田暫時停止<lb/>
　今回部迎降相繼大功計日可成則屯田自不可緩<lb/>
　軍營緑旗兵丁駐防各城所用無幾應行派徃伊犁<lb/>
　并酌派回人令納穆扎爾等辦理屯田或將魯克沁<lb/>
　哈喇沙爾烏嚕木齊等處屯田兵丁移至伊犁再於<lb/>
　内地派兵補缺可傳諭兆恵等將應辦之事先時預<lb/>
<pb n="KR2m0015_WYG_011-18b"/>
　備<lb/>
　　二十四年定增兵屯田特訥格爾昌吉羅克倫等<lb/>
　　處陜甘總督楊應琚言特訥格爾昌吉羅克倫等<lb/>
　　處地氣和暖且與烏嚕木齊相近増兵屯田實為<lb/>
　　善䇿查烏嚕木齊現有屯田一千名擬於凱旋緑<lb/>
　　旗官兵内截留五千名以一千預備差遣以四千<lb/>
　　分墾地畝從之<lb/>
　　又<lb/>
<pb n="KR2m0015_WYG_011-19a"/>
諭軍機大臣定長等將本年闢展托克三烏嚕木齊哈<lb/>
　喇沙爾喀喇和卓等處屯田收穫分數具奏又稱除<lb/>
　烏嚕木齊外其他地畝較之初種時漸覺歉薄等語<lb/>
　此等地畝雖不能如内地人工糞治可以常年耕種<lb/>
　但地頗寛敞彼此遞年互調耕作自有餘力著傳諭<lb/>
　楊應琚㑹同舒赫徳悉心講求酌議具奏<lb/>
　　二十五年<lb/>
命調巴里坤緑旗兵九百名赴烏嚕木齊屯田<lb/>
<pb n="KR2m0015_WYG_011-19b"/>
　　又<lb/>
諭軍機大臣阿桂等奏稱伊犁河以南有地名海努克<lb/>
　與固勒扎相隔一日程途水土沃衍請於此處先行<lb/>
　屯種相其形勢分立村莊等語所辦甚是俱依議行<lb/>
　　又<lb/>
諭軍機大臣安泰等奏屯田以漸開擴直通伊犁自烏<lb/>
　嚕木齊至羅克倫擇水土饒裕之地立四村莊每莊<lb/>
　屯兵八百餘名委遊擊等員督課耕種等語所見甚<lb/>
<pb n="KR2m0015_WYG_011-20a"/>
　是可即勉力善為經理<lb/>
　　興舉伊犁屯田副都統伊柱言臣領屯田回人前<lb/>
　　來伊犁至海努克其地舊有廟宇又有築成營壘<lb/>
　　週圍俱可耕種即將官兵駐劄與屯田回人相隔<lb/>
　　二三里其應行安臺瞭望之處自東北塔前起至<lb/>
　　東南離本營四五十里伊犁河南安臺五處其屯<lb/>
　　田回人三百餘名約相隔半里立一村莊共五十<lb/>
　　處各修緝溝渠引水灌田計所攜粟麥可播種全<lb/>
<pb n="KR2m0015_WYG_011-20b"/>
　　完其回人所分各莊均有墻垣基址暫行搭葢窩<lb/>
　　舖俟農隙造房臣等駐劄處有廟宇二所大小住<lb/>
　　房百餘間雖俱倒壞加以修葺尚可駐兵六七百<lb/>
　　名奏入<lb/>
諭軍機大臣伊柱奏稱屯田兵丁巳抵伊犁之海努克<lb/>
　現在安設村堡修理溝渠等語看來伊犁屯田俱有<lb/>
　舊蹟著伊柱於一切應辦事宜先時相度加意奮勉<lb/>
　督䇿回人盡力耕耘勿為偷惰其地畝數目收穫情<lb/>
<pb n="KR2m0015_WYG_011-21a"/>
　形可遇便陸續奏聞至是參賛大臣舒赫徳言伊犁<lb/>
　　屯田初次遣回人三百名小麥等未及播種來年<lb/>
　　自應多為遣徃而海努克固勒扎兩處俱派官兵<lb/>
　　屯駐亦屬有益現派出回人五百户於來年二月<lb/>
　　辦給籽種器具攜眷前徃奏入報可<lb/>
　　議辦伊犁屯田増兵築城事宜參賛大臣阿桂等<lb/>
　　言伊犁本年現有屯田回人三百名近經舒赫徳<lb/>
　　增派五百名應再增派二百名俟伊犁麥熟後遣<lb/>
<pb n="KR2m0015_WYG_011-21b"/>
　　發屯田緑旗兵一百名應增派九百名陸續遣發<lb/>
　　伊犁要地河北則固勒扎河南則海努克其地土<lb/>
　　肥饒之處則察罕烏蘇應於海努克築城以回人<lb/>
　　三百名屯田察罕烏蘇築城以緑旗兵一千名屯<lb/>
　　田固勒扎須築大城凡駐劄大臣公署倉庫咸在<lb/>
　　以為總滙奏入軍機大臣議如所請得<lb/>
㫖允行至是舒赫徳言伊犁屯田回人一千户除本年<lb/>
　　三百户續派五百户外餘二百户今派出於麥熟<lb/>
<pb n="KR2m0015_WYG_011-22a"/>
　　後送徃奏入報可<lb/>
　　又<lb/>
諭軍機大臣海明等奏稱查閲喀什噶爾有索倫兵二<lb/>
　百九十名察哈爾兵二百二十五名緑旗兵九百十<lb/>
　名等語喀什噶爾現在有索倫察哈爾兵則緑旗兵<lb/>
　可以調發今伊犁地廣而腴屯田兵丁頗覺不敷雖<lb/>
　經派兵一千名陸續發徃尚可再為増加著傳諭舒<lb/>
　赫徳來年遣辦屯田兵丁時即將喀什噶爾之緑旗<lb/>
<pb n="KR2m0015_WYG_011-22b"/>
　兵丁撤回由阿克蘇就便發徃<lb/>
　　准議叙管轄屯田官員并兵丁酌量獎賞定長等<lb/>
　　言今嵗闢展等處屯田收穫較上屆多一萬三千<lb/>
　　餘斛請將管轄官員分别議叙兵丁酌量奬賞奏<lb/>
　　入軍機大臣議如所請得<lb/>
㫖允行安泰等言烏嚕木齊昌吉羅克倫五處村莊所<lb/>
　　收青黍等榖共九萬四千八十九石有竒村莊地<lb/>
　　畝肥磽不同而官兵等皆能盡力耕作應請照例<lb/>
<pb n="KR2m0015_WYG_011-23a"/>
　　議叙從之<lb/>
　　二十六年議闢展等處餘地募回人承種軍機大<lb/>
　　臣議覆安泰等奏闢展喀喇和卓托克三等處留<lb/>
　　屯兵六百名餘俱發徃烏嚕木齊陸續前徃伊犁<lb/>
　　屯田其空出地畝係官為開墾所留兵丁既不敷<lb/>
　　耕作應召募回人承佃交納官糧請交與安泰等<lb/>
　　詳議具奏從之<lb/>
　　議設瑪納斯等處屯田安泰等言瑪納斯庫爾喀<lb/>
<pb n="KR2m0015_WYG_011-23b"/>
　　喇烏蘇晶河等處在伊犁烏嚕木齊之間地可屯<lb/>
　　田應設立村堡三處以次經理來春先派兵五百<lb/>
　　名徃瑪納斯以一百名起蓋倉厫房舎四百名屯<lb/>
　　田續派兵五百名徃庫爾喀喇烏蘇即以瑪納斯<lb/>
　　餘糧辦給其晶河亦照此續辦奏入軍機大臣議<lb/>
　　如所請得<lb/>
㫖允行至是阿桂等言瑪納斯距昌吉羅克倫不逺酌<lb/>
　　派屯田兵二百名庫爾喀喇烏蘇晶河距伊犁烏<lb/>
<pb n="KR2m0015_WYG_011-24a"/>
　　嚕木齊俱逺每村派兵三百名共八百名人各墾<lb/>
　　地十五畝奏入軍機大臣議如所請得<lb/>
㫖允行<lb/>
　　又<lb/>
諭軍機大臣安泰等奏烏嚕木齊現在屯田五處所收<lb/>
　榖石甚屬充裕查該處屯田有緑旗兵三千名請以<lb/>
　二千差操一千屯田互相更换等語烏嚕木齊收穫<lb/>
　榖石雖盈餘甚多支用處少但僅以千人屯田官兵<lb/>
<pb n="KR2m0015_WYG_011-24b"/>
　已墾之地又必荒蕪甚屬可惜若不通融籌畫榖石<lb/>
　陳陳相因必致朽腐因思該處兵丁俱係三年一换<lb/>
　並未挈眷若聴兵丁等移家居住或内地遊民有願<lb/>
　徃立業者著楊應琚查辦酌給田畝籽種安插似有<lb/>
　禆益著傳諭安泰等相度情形妥協酌議再著軍機<lb/>
　大臣議奏至是安泰等言烏嚕木齊現駐兵丁臣等<lb/>
　　詳加詢問俱願挈眷惟請於收獲後回籍遷移臣<lb/>
　　等擬咨㑹楊應琚從安西等處按其程途逺近給<lb/>
<pb n="KR2m0015_WYG_011-25a"/>
　　與車輛口糧於明年二三月前來再楊應琚有招<lb/>
　　徠遊民之舉俟送到時酌給地畝口糧籽種照水<lb/>
　　田例六年陞科但不便與兵丁雜居應令於臣等<lb/>
　　駐劄相近之處安挿從之楊應琚言肅州安西二<lb/>
　　處招募貧民二百户定於本年十月料理前徃又<lb/>
　　髙臺縣招民五十六户肅州招民四十四户此外<lb/>
　　河西一帶尚有數百户情願挈眷前徃又山西臨<lb/>
　　晉縣民盧文忠一户情願自備資斧前徃頗知急<lb/>
<pb n="KR2m0015_WYG_011-25b"/>
　　公仰懇賞給監生頂帶以示鼓勵其屯兵之願攜<lb/>
　　家口者現在續行辦送從之<lb/>
　　參賛大臣阿桂等奏報伊犁二麥豐收之數阿桂<lb/>
　　等言伊犁屯田兵一千名除委派二百名外其餘<lb/>
　　八百名分作八屯每人種大小麥十畝新舊回人<lb/>
　　八百户每户給麥種一石兹於六月二十内外二<lb/>
　　麥皆熟兵丁所種約計二十分以上回人所種核<lb/>
　　算亦有二十分以上俟全行收穫及粟米收成時<lb/>
<pb n="KR2m0015_WYG_011-26a"/>
　　再行請<lb/>
㫖加恩鼓勵奏入得<lb/>
㫖報可<lb/>
　　又<lb/>
諭成衮扎布籌辦科布多屯田成衮扎布言科布多屯<lb/>
　　田應先派緑旗兵一百名官給籽糧農具俟收穫<lb/>
　　後再將喀爾喀杜爾伯特扎哈沁人等派徃奏入<lb/>
　　軍機大臣議如所請得<lb/>
<pb n="KR2m0015_WYG_011-26b"/>
㫖允行<lb/>
　　募民開墾巴里坤餘地楊應琚言巴里坤地土廣<lb/>
　　衍水泉敷裕除屯兵所種地畝之外應出示曉諭<lb/>
　　聴商民認墾按限陞科庶流寓貿遷之人皆樂業<lb/>
　　安居漸成土著奏入得<lb/>
㫖甚好應廣為開墾楊應琚奏巴里坤招獲民人王玉<lb/>
　　美等六十七名認墾地三千七百餘畝二十七年<lb/>
　　續招民人三十九户認墾地一千四百五十餘畝<lb/>
<pb n="KR2m0015_WYG_011-27a"/>
　　二十八年續招吳臣等三十名認墾地三千四百<lb/>
　　四十餘畝共八千二百餘畝皆係近水易於引灌<lb/>
　　之地俱照水田六年陞科二十九年續報商民三<lb/>
　　十名認墾地三千六百九十畝又續報敦煌等三<lb/>
　　縣招有情愿赴巴里坤種地民一百八十餘户<lb/>
　　又<lb/>
諭軍機大臣阿桂等奏稱伊犁屯田八千畝收穫大小<lb/>
　麥糜粟青稞等榖共二萬七千一百石有竒約二十<lb/>
<pb n="KR2m0015_WYG_011-27b"/>
　分以上伊犁屯田回人八百户收獲大小麥約二十<lb/>
　分以上糜粟青稞約四十分以上合算每人收榖四<lb/>
　十石應令其交米二十石定為成額則回人益知勤<lb/>
　動請嗣後人給籽種一石五斗以交糧十六石為率<lb/>
　所種四項榖石有豐歉不齊亦可通融抵補等語伊<lb/>
　犁屯田豐收皆官兵勤於力作所致自當加恩陞賞<lb/>
　所有屯田各官員俱交部議叙兵丁等酌量賞給以<lb/>
　示鼓勵回人等著與兵丁一體酌量賞給其定額交<lb/>
<pb n="KR2m0015_WYG_011-28a"/>
　糧之處俱如所請行至二十九年明瑞等言伊犁種<lb/>
　　地緑旗兵一千名新舊回人三十二户所種地畝<lb/>
　　俱經成熟二麥青稞收成至二十分以上官兵等<lb/>
　　各知奮勉所收青稞視去嵗較多麥子比去嵗多<lb/>
　　至二千石以上回人所收亦與兵丁不相上下核<lb/>
　　計嵗交可得四萬四千六百餘石查伊犁去嵗所<lb/>
　　收較前嵗豐裕䝉<lb/>
恩將大小官員俱交部議叙兵丁人等賞給銀兩今嵗<lb/>
<pb n="KR2m0015_WYG_011-28b"/>
　　所收較去嵗更覺豐裕相應請<lb/>
㫖照去年之例議叙賞給從之<lb/>
　　二十七年<lb/>
諭軍機大臣旌額理等奏稱發徃烏嚕木齊屯田遣犯<lb/>
　請先給屯田二十畝與兵丁一體計畝納糧伊等亦<lb/>
　有携眷者酌給地五畝自可開墾其未收穫以前官<lb/>
　為養贍家口等語著照所請行<lb/>
　　又<lb/>
<pb n="KR2m0015_WYG_011-29a"/>
諭軍機大臣旌額理等奏稱烏嚕木齊辦給瑪納斯庫<lb/>
　爾喀喇烏蘇晶河屯田兵丁馬匹糧餉俱全抵各該<lb/>
　處現在水土滋潤三月前後可盡行播種等語此次<lb/>
　派徃兵丁衝寒行走奮勉可嘉著旌額理等酌量奬<lb/>
　賞以示鼓勵<lb/>
　　又<lb/>
諭軍機大臣楊應琚請將闢展屯田收穫之芝麻菜子<lb/>
　分給回人種植俟收穫後扣還籽種其餘糧為交官<lb/>
<pb n="KR2m0015_WYG_011-29b"/>
　以抵應輸額賦等語闢展所種芝麻菜子上年已試<lb/>
　有成效自應借給回人種植以省運油之費但回地<lb/>
　向未有此恐非所素習著傳諭徳爾格酌量辦理再<lb/>
　烏嚕木齊地畝廣逺現在開墾三屯或即於該處播<lb/>
　種以濟日用亦無不可著傳諭楊應琚知之<lb/>
　　安插添註伊犁屯田回人阿桂等言葉爾羌回人<lb/>
　　續請移居伊犁屯二百十四户臣等量其年力精<lb/>
　　壯與從前移駐之一百十户共為二百五十户給<lb/>
<pb n="KR2m0015_WYG_011-30a"/>
　　與籽種等項合經制屯田回人一千户定為一千<lb/>
　　二百五十户其老弱七十四户交該伯克養贍年<lb/>
　　㓜者俟其長成仍可補屯田之缺再此項回人若<lb/>
　　俱令在河北固勒扎等處屯田亦尚可容但不如<lb/>
　　河南居住百餘户則兩岸俱有壯屯於觀瞻更協<lb/>
　　因於和濟格爾伯克編設一屯安插八十户海努<lb/>
　　克編設一屯安插七十户奏入報可<lb/>
　　定各城回民納賦之制楊應琚等酌定新疆事宜<lb/>
<pb n="KR2m0015_WYG_011-30b"/>
　　凡回民自種地畝視嵗收糧數交納十分之一其<lb/>
　　承種官地嵗收糧石平分入官總計各城回民自<lb/>
　　種地畝闢展嵗納糧四千五百六十五石哈喇沙<lb/>
　　爾納糧一千四百石庫車納糧九百六十石又另<lb/>
　　納地租糧二十五石沙雅爾納糧五百六十石阿<lb/>
　　克蘇納糧六千八百三十五石五斗賽里木納糧<lb/>
　　九百七十五石拜城納糧五百二十石五斗又另<lb/>
　　納糧三十石葉爾羌納糧二千八百帕特瑪<hi>每一帕特</hi>
<pb n="KR2m0015_WYG_011-31a"/>
　　<hi>瑪合官斗五石三斗</hi>納普爾錢四萬八千騰格<hi>每五十普爾為一騰格每</hi>
　　<hi>二騰格合銀一兩</hi>所屬巴爾楚克納錢一千二百騰格克<lb/>
　　扣爾巴特納糧九帕特瑪和闐納糧二千帕特瑪<lb/>
　　納錢二萬四千騰格喀什噶爾納糧四千帕特瑪<lb/>
　　納錢五萬二千騰格又納官借籽種另册糧六百<lb/>
　　九十二帕特瑪所屬伯得爾格納錢四百騰格英<lb/>
　　阿桂爾納糧五百帕特瑪承種官地庫車嵗收額<lb/>
　　糧一千二百五十石沙雅爾三百七十五石阿克<lb/>
<pb n="KR2m0015_WYG_011-31b"/>
　　蘇五十石葉爾羌一千二百二十一帕特瑪和闐<lb/>
　　六百四十帕特瑪喀什噶爾三十二帕特瑪<lb/>
　　侍郎旌額理等疏奏烏嚕木齊安插民户開墾地<lb/>
　　畝成效旌額理言楊應琚招募民人四百餘户陸<lb/>
　　續送到臣等辦給農具口糧每户給與十五畝籽<lb/>
　　種衆民户感戴<lb/>
皇恩無分老少力勤耕作除十五畝籽種全行播種外<lb/>
　　並欲竭其餘力再行開墾臣等復借給麥種三百<lb/>
<pb n="KR2m0015_WYG_011-32a"/>
　　十餘石民人愈加奮勉每户各開地三十餘畝悉<lb/>
　　行耕種所種青稞粟米等苗甚屬暢茂豐收可必<lb/>
　　奏入報可<lb/>
　　二十八年議增兵屯田伊犁明瑞等言伊犁駐劄<lb/>
　　凉州莊浪滿洲兵建造城署營房糧餉須多為籌<lb/>
　　備請以來年為始先増屯田兵五百名乾隆乙酉<lb/>
　　年城工事竣又増内地調徃築城緑旗兵一千名<lb/>
　　歸入屯田收穫糧餉自有盈餘從之<lb/>
<pb n="KR2m0015_WYG_011-32b"/>
　　都統永貴等疏奏派徃伊犁屯田回人額數永貴<lb/>
　　等言續派各城回人徃伊犁屯田臣等於各城選<lb/>
　　擇約以一千五百名為率計將應派阿克蘇等處<lb/>
　　十二城回人彚齊查核已滿額數奏入報可<lb/>
　　議科布多増派緑旗兵屯田成衮扎布言科布多<lb/>
　　地土頗肥但䝉古等未諳耕墾應請添派緑旗兵<lb/>
　　一百名軍機大臣議令烏里雅蘇台緑旗兵二百<lb/>
　　名内派撥一百名其額缺即以喀爾喀兵丁充補<lb/>
<pb n="KR2m0015_WYG_011-33a"/>
　　從之<lb/>
　　又設呼圖畢屯田旌額理言羅克倫以西地名呼<lb/>
　　圖畢田畝廣濶河水充裕東至寧邊城七十里西<lb/>
　　至瑪納斯一百三十里請將羅克倫换班兵丁六<lb/>
　　百名移於呼圖畢屯田從之<lb/>
　　二十九年<lb/>
諭伊犁將軍明瑞等移駐伊犁之凉州莊浪官兵錢糧<lb/>
　毋庸拘泥内地成例並量給地畝學習耕種<lb/>
<pb n="KR2m0015_WYG_011-33b"/>
　　議築城巴爾托輝安插伊犁屯田回人明瑞等言<lb/>
　　臣等前將遷來伊犁回人三千二十户派徃各處<lb/>
　　屯田惟令巴爾托輝築一小城仍以伊犁河北固<lb/>
　　勒扎為總滙今據回人俱稱巴爾托輝地方泉甘<lb/>
　　土肥情愿出力築大城移駐臣等詳勘地形如回<lb/>
　　人所種之地稍遷迤西可空出摩該圖阿里瑪兩<lb/>
　　處水泉為滿洲兵丁屯田之用請將伊犁河南海<lb/>
　　努克之二百户河北固勒扎一千九百户内之八<lb/>
<pb n="KR2m0015_WYG_011-34a"/>
　　百户仍在原處駐劄其河南和濟格爾之三百户<lb/>
　　河北固勒扎之一千一百户巴爾托輝之七百二<lb/>
　　十户俱令其駐劄巴爾托輝於今年屯田之暇先<lb/>
　　造住房明年再行築城從之<lb/>
　　又<lb/>
諭軍機大臣據明瑞等奏稱於各回城再派回人二千<lb/>
　名赴伊犁屯田著照所請即行知各回城駐劄大臣<lb/>
　酌量派徃惟擇其情願赴屯者不必勉强至三十年<lb/>
<pb n="KR2m0015_WYG_011-34b"/>
　　明瑞言各城遷移屯田回人共一千七百九十六<lb/>
　　户俱陸續到齊又據爾勒哈子伯克阿滿禀稱從<lb/>
　　前塔里雅沁回人遷居伊犁其多倫回人甚為羡<lb/>
　　慕今現有三十户情願自備資斧移來屯田臣等<lb/>
　　查伊犁地畝寛廣此三十户回人既情願前徃似<lb/>
　　應准其一體安插從之<lb/>
　　又<lb/>
諭軍機大臣楊應琚奏甘肅臯蘭等三十二州縣均有<lb/>
<pb n="KR2m0015_WYG_011-35a"/>
　被災之處已降㫖賑恤並加恩蠲免額賦因念該處<lb/>
　現在收成歉薄縁邊瘠土之民生計未免拮据年來<lb/>
　新疆屯政屢豐如烏嚕木齊等處糧儲甚為饒裕且<lb/>
　其地泉甘土沃並無旱潦之虞如令該省接壤居民<lb/>
　量其道里近便遷移新屯各處則内地資生既廣而<lb/>
　邊陲曠土愈開實為一舉兩得著傳諭楊應琚令其<lb/>
　悉心體察隨民情所願設法開導善為經理仍一面<lb/>
　熟籌詳議奏聞至三十年楊應琚言烏嚕木齊泉甘<lb/>
<pb n="KR2m0015_WYG_011-35b"/>
　　土沃素為邊氓所慕上年欽奉<lb/>
諭㫖臣隨於肅州張掖敦煌等州縣招有七百户於十<lb/>
　　月奏明辦送兹據肅州申稱招民八百餘户髙臺<lb/>
　　縣招民四百餘户臣一面行文辦理糧務道員於<lb/>
　　呼圖畢寧邊城昌吉羅克倫等處查明餘地暨渠<lb/>
　　水情形可以安插照例給與車輛口食於八月内<lb/>
　　派員管送前徃其來年應招户民仍查明安插處<lb/>
　　所照例辦理奏入報可<lb/>
<pb n="KR2m0015_WYG_011-36a"/>
　　三十年定屯田伊犁雅爾等處先是二十六年阿<lb/>
　　桂言塔爾巴哈台地居厄魯特西北與俄羅斯哈<lb/>
　　薩克相近應駐兵屯田擬於癸未年二月初從伊<lb/>
　　犁派領隊大臣一員馬兵五百名屯田兵三百名<lb/>
　　前徃駐劄奉<lb/>
㫖俟伊犁積蓄充裕再行辦理至是參賛大臣綽克托<lb/>
　　等言臣等於閏二月二十六日至塔爾巴哈台以<lb/>
　　將軍明瑞所定屯田築城事宜逐一指出現領緑<lb/>
<pb n="KR2m0015_WYG_011-36b"/>
　　旗兵六百名即派五百四十名掘渠引泉開墾荒<lb/>
　　地月餘以來時雨敷降地畝俱已開墾次第播種<lb/>
　　青稞麥粟三月内築城照明瑞所定雅爾玊爾兩<lb/>
　　處所築城足敷兵丁一千五百名駐劄奏入報可<lb/>
　　又<lb/>
諭據明瑞等奏稱烏什事已完竣其烏嚕木齊兵丁應<lb/>
　先撤回飭令五福於八月二十一日起程訖等語此<lb/>
　辦甚非烏什事已告竣應將此項緑營兵留駐屯田<lb/>
<pb n="KR2m0015_WYG_011-37a"/>
　著寄信五福伊所帶撤邊兵丁此際若相距烏嚕木<lb/>
　齊尚逺仍令前徃烏什倘已近烏嚕木齊暫回休歇<lb/>
　酌量不誤明嵗烏什屯田於正月内帶領前徃至十<lb/>
　　月五福奏請於十二月二十間起程沿途將養兵<lb/>
　　力計抵烏什即可補修溝渠開墾田地從之<lb/>
　　議准添兵加墾巴里坤地畝楊應琚言巴里坤屯<lb/>
　　田向止種有青稞一色逓年以來小麥豌豆俱獲<lb/>
　　有收夏日炎熱之狀漸與腹地相近交秋仍暖霜<lb/>
<pb n="KR2m0015_WYG_011-37b"/>
　　降較遲官田民田咸慶豐稔查該處可墾餘地尚<lb/>
　　多應請即於明年就馬厰撥剰餘兵内酌撥一百<lb/>
　　名加墾地畝疏入軍機大臣議如所請得<lb/>
㫖允行<lb/>
　　又准募民屯田於穆壘楊應琚言新疆連嵗豐收<lb/>
　　甘省産米素少若以有餘濟不足惟有在附近内<lb/>
　　地之處招民開墾將來産充糧裕商民稍有餘利<lb/>
　　自必源源販運於内地民食大有禆益今查巴里<lb/>
<pb n="KR2m0015_WYG_011-38a"/>
　　坤迤西之穆壘距巴里坤六百餘里直接烏嚕木<lb/>
　　齊新屯之特訥格爾地方中間計有十餘處地土<lb/>
　　肥沃泉水暢流可墾地數十萬畝請就近於安西<lb/>
　　肅州等處招募無業貧民照例給與盤脚等項送<lb/>
　　至適中之穆壘地方先為安插耕種隨後廣為招<lb/>
　　徠逐漸接墾至烏嚕木齊之特訥格爾並移設官<lb/>
　　兵駐劄疏入軍機大臣議如所請得<lb/>
㫖允行<lb/>
<pb n="KR2m0015_WYG_011-38b"/>
　　三十一年總計緑營兵屯田伊犁四屯地三萬六<lb/>
　　千畝塔爾巴哈台一萬八千畝烏嚕木齊三營五<lb/>
　　萬一千三百二十畝景化城一萬一千三百四十<lb/>
　　畝庫爾喀喇烏蘇四千畝晶河四千畝瑪納斯四<lb/>
　　千畝烏什一萬二千畝哈喇沙爾七千三十五畝<lb/>
　　巴里坤一萬六千五百畝穆壘四千畝哈宻所屬<lb/>
　　材巴什呼四千六十五畝塔里雅沁七千三十畝<lb/>
　　招民承種地巴里坤四萬四千七百二十畝烏嚕<lb/>
<pb n="KR2m0015_WYG_011-39a"/>
　　木齊十萬三千八十八畝伊犁種地回民六千户<lb/>
　　嵗交糧九萬六千石<lb/>
　　三十三年<lb/>
諭伊犁烏嚕木齊等處種地兵丁收穫糧石已至應行<lb/>
　議叙賞賚分數經朕俱施恩將官員議叙兵丁奬賞<lb/>
　其烏嚕木齊種地之民人及遣犯雖非屯田兵丁可<lb/>
　比該管官員並無分别理應一體議叙至種地之民<lb/>
　人遣犯等如果竭力耕種所收糧石至分數者亦應<lb/>
<pb n="KR2m0015_WYG_011-39b"/>
　於多收糧石内量加奬賞嗣後新疆各處種地民人<lb/>
　遣犯所收米石如及應賞分數俱照此辦理<lb/>
　　三十六年户部議陜甘總督文綬奏巴里坤墾不<lb/>
　　成熟地畝六千三百畝准其照數豁除成熟有收<lb/>
　　地八千四百九十畝應照例入額報部如議行<lb/>
　　三十七年陜甘總督文綬奏新疆沃野綿延二萬<lb/>
　　餘里屯田雖已廣闢而餘地尚多必須廣為招徠<lb/>
　　使地無棄壤民無遺利因條具五事一招新疆商<lb/>
<pb n="KR2m0015_WYG_011-40a"/>
　　賈傭工之人就近認墾以省資送一指明新疆地<lb/>
　　名道里情形曉諭户民以期樂從一嘉峪闗請每<lb/>
　　日辰開酉閉以便商民一烏嚕木齊大路數丈請<lb/>
　　脩治寛濶以利行旅一安西溝渠應疏濬暢流以<lb/>
　　益灌溉皆為經乆要務疏入奉<lb/>
㫖下大學士九卿集議施行<lb/>
　　陜甘總督勒爾謹奏烏嚕木齊撥入民籍之遣犯<lb/>
　　一百三十二户並户民馬成喜等墾種地畝俱扣<lb/>
<pb n="KR2m0015_WYG_011-40b"/>
　　限六年期滿應准其一體陞科下部議行<hi>先是烏嚕木齊</hi>
　　<hi>於三十二年至三十七年所有户民墾田一萬四千六百七十四畝已報部陞科至是復有此奏云</hi>
　　三十九年户部議陜甘總督勒爾謹奏三十三年<lb/>
　　分巴里坤所屬竒台並東吉爾瑪等處報墾田地<lb/>
　　共九千一百二十畝今經六年期滿應准入額如<lb/>
　　議行<lb/>
諭巴格奏巴里坤所屬濟布庫古城二處種地緑旗兵<lb/>
　丁每人收穫細糧二十五石四斗有餘著照所奏官<lb/>
<pb n="KR2m0015_WYG_011-41a"/>
　員等交部議叙兵丁等賞賚<lb/>
　又<lb/>
諭綽克托等奏烏什屯田兵丁本年屯田每人收穫細<lb/>
　糧十九石以上慶桂等奏本年塔爾巴哈台屯田兵<lb/>
　丁每人收獲細糧十九石以上著照所奏管理屯田<lb/>
　官員議叙兵丁各賞給一月鹽菜銀兩<lb/>
　　又<lb/>
諭索諾木策凌等奏各營屯兵丁收成分數摺内稱濟<lb/>
<pb n="KR2m0015_WYG_011-41b"/>
　木薩營三十九年種地兵丁每年收穫細糧二十二<lb/>
　石有竒與議叙賞給之例相符著照所奏行<lb/>
　　四十年<lb/>
諭伊勒圖奏塔爾巴哈台等處緑營屯田准各該處辦<lb/>
　事大臣按照地方情形查覆請仿照伊犁烏嚕木齊<lb/>
　等處議定分數分别辦理其巴里坤哈宻遣犯種地<lb/>
　交糧應照該處兵丁一例勸懲等語著照所請塔爾<lb/>
　巴哈台等處屯田收糧分數准其仿照伊犁烏嚕木<lb/>
<pb n="KR2m0015_WYG_011-42a"/>
　齊勒懲之例分别辦理該部知道<lb/>
　　户部議陜甘總督勒爾謹奏巴里坤宜禾縣續招<lb/>
　　户民馮天貴等墾地三千畝准照例陞科如議行<lb/>
諭勒爾謹奏本年巴里坤屯田兵丁及遣犯八百五十<lb/>
　名收穫小麥豌豆共合折細糧一萬二千八百餘石<lb/>
　均匀攤算每名收穫細糧一十五石零與議叙奬賞<lb/>
　之例相符等語管理巴里坤糧地官員著照例交部<lb/>
　議叙兵丁著賞給一月鹽菜銀兩遣犯著賞給一月<lb/>
<pb n="KR2m0015_WYG_011-42b"/>
　口糧<lb/>
　　又<lb/>
諭伊勒圖等奏本年伊犁屯田兵丁每人計收穫細糧<lb/>
　二十七石八升四合有餘應否將官員交部加倍議<lb/>
　叙兵丁賞給兩箇月鹽菜銀兩之處伊犁屯田兵丁<lb/>
　收穫細糧雖未及二十八石之數所欠不過數升著<lb/>
　照所奏行<lb/>
　　又慶桂奏本年塔爾巴哈台地方屯田兵丁合計<lb/>
<pb n="KR2m0015_WYG_011-43a"/>
　　每人各收穫細糧二十一石六斗有餘索諾木䇿<lb/>
　　凌奏烏嚕木齊所屬中左右濟木薩四營並瑪納<lb/>
　　斯屯四十年分種地兵丁每石收穫細糧均在十<lb/>
　　五石以上又右營並瑪納斯屯種地遣犯每名收<lb/>
　　穫細糧均在六石六斗以上庫爾喀喇烏蘇晶河<lb/>
　　二屯種地兵丁每名收穫細糧均在十九石以上<lb/>
　　又該處遣犯每名收穫細糧七石二升有零綽克<lb/>
　　托奏今嵗烏什之屯田兵丁每人各收細糧十九<lb/>
<pb n="KR2m0015_WYG_011-43b"/>
　　石以上均與議叙給賞之例相符奉<lb/>
㫖允行<lb/>
　　四十一年軍機大臣議准將軍阿桂等㑹奏金川<lb/>
　　地方設鎮安屯條款内令兵丁攜眷居屯查建昌<lb/>
　　松潘維州等處兵丁男婦皆能習勤苦如有情願<lb/>
　　攜眷者初至墾種於應得錢糧外給與鹽莱口糧<lb/>
　　俟生計已成再行停止<lb/>
　　永慶奏庫爾喀喇烏蘇晶河二屯每人收糧二十<lb/>
<pb n="KR2m0015_WYG_011-44a"/>
　　石以上遣犯每人收七石六斗烏嚕木齊所屬中<lb/>
　　左濟木薩三營並瑪納斯屯種地兵丁每名收細<lb/>
　　糧均在十五石以上中左二營並瑪納斯屯種地<lb/>
　　遣犯每人收細糧均在六石六斗以上巴里坤種<lb/>
　　地兵丁每人收十五石以上古城等營兵丁每人<lb/>
　　收二十四石以上遣犯每入收十五石以上奉<lb/>
㫖官員議叙兵丁遣犯給賞<lb/>
　　四十二年四川總督文綬等言各營緑旗兵攜眷<lb/>
<pb n="KR2m0015_WYG_011-44b"/>
　　逺徙屯戍與西陲墾户新地降畨情事相等應使<lb/>
　　眷屬均有所資合力耕作方於屯政有禆各按家<lb/>
　　屬名口酌借口糧由屯員按月支放每日大口給<lb/>
　　米八合三勺小口減半統俟墾種成熟收還報部<lb/>
　　從之<lb/>
諭索諾木策凌奏巴里坤種地兵丁每名收細糧十五<lb/>
　石以上古城穆壘種地兵丁每名收細糧十八石以<lb/>
　上並巴里坤種地遣犯每名穫細糧十五石以上官<lb/>
<pb n="KR2m0015_WYG_011-45a"/>
　員交部議叙兵丁賞一月鹽菜銀兩遣犯著分别賞<lb/>
　給麫觔<lb/>
　　四十三年户部議准四川總督文綬等奏川省攜<lb/>
　　眷赴屯兵丁所種新疆地畝瘠薄若照烏嚕木齊<lb/>
　　兵丁之例每人給地二十畝則收穫無多不足以<lb/>
　　供養贍應照户民之例每户給地三十畝至所需<lb/>
　　牛隻農具番地田土畸零並非阡陌毗連若按三<lb/>
　　名給農具一副馬二匹徃來攜取實非所便且兵<lb/>
<pb n="KR2m0015_WYG_011-45b"/>
　　眷皆能耕種全頼男婦同耕以冀有秋器具牲畜<lb/>
　　實每户所不能缺每地三十畝合給牛一隻並借<lb/>
　　資口糧<lb/>
　　四十四年兵部議科布多辦事大臣明善本年屯<lb/>
　　田收穫糧石較每年甚為豐裕將緑營兵丁并䝉<lb/>
　　古章京兵丁賞給段布銀兩應將科布多屯田官<lb/>
　　員分别議叙<lb/>
　　成都將軍特成額等言金川各屯地勢迥異西陲<lb/>
<pb n="KR2m0015_WYG_011-46a"/>
　　眷兵種出之糧例應盡數交官但口外食物昻貴<lb/>
　　兵丁月餉鹽糧不足養贍家口請將兵丁種地之額<lb/>
　　參酌變通以本年為始每兵所撥三十畝地内以<lb/>
　　二十畝收穫之糧全數交官其餘十畝所收糧石<lb/>
　　即給兵眷為養贍於四十八年陞科納糧下部議<lb/>
　　行<lb/>
諭索諾木策凌奏瑪納斯左右兩營庫爾喀喇烏蘇晶<lb/>
　河並提標中左右濟木薩四營所管各屯種地兵丁<lb/>
<pb n="KR2m0015_WYG_011-46b"/>
　每名收細糧均在十五石以上古城穆壘營種地兵<lb/>
　丁每名均收十八石以上又瑪納斯左右兩營提標<lb/>
　中左右三營晶河屯種地遣犯每名均收六石六斗<lb/>
　以上哈宻協所營材巴什呼種地兵丁遣犯收糧在<lb/>
　十八石以上官員議敘兵丁遣犯給賞<lb/>
　　四十六年户部議准成都將軍特成額等奏稱兩<lb/>
　　金川新疆辦理屯田原議駐兵六千名内以二千<lb/>
　　名種地每兵給牛一隻農具一副嗣於四十四年<lb/>
<pb n="KR2m0015_WYG_011-47a"/>
　　裁兵二千名留實兵四千名以二兵合種地一分<lb/>
　　仍需計用牛二千隻農具二千副至四十五年又<lb/>
　　奏裁兵一千名止留額兵三千名除各官養亷及<lb/>
　　公費空糧外止存實兵二千六百五十三名仍以<lb/>
　　二兵合種一分止應給牛一千三百二十六隻五<lb/>
　　分農具一千三百二十六副半應裁牛六百七十<lb/>
　　三隻五分農具六百七十三副半農具口外無可<lb/>
　　變價飭交各糧務收貯以備例給民户應用牛隻<lb/>
<pb n="KR2m0015_WYG_011-47b"/>
　　新疆稀少遇有倒斃各兵需自買補應將所裁牛<lb/>
　　隻給兵牧放分作五年扣價歸款以此牛供陸<lb/>
　　續補額之用其價每隻牽算銀十兩五錢三釐七<lb/>
　　毫零共裁牛六百七十三隻五分應繳銀七千七<lb/>
　　十四兩二錢四分二釐自四十五年起分作五年<lb/>
　　扣繳應造入各年奏銷新收項下報部查核<lb/>
　　四十八年四川總督福康安等奏稱美諾等屯安<lb/>
　　插降畨戎噶阿甲等一千四十三户於四十一年<lb/>
<pb n="KR2m0015_WYG_011-48a"/>
　　投誠次年耕墾扣至四十七年六年屆滿請自四<lb/>
　　十八年起照漢牛降畨之例徴收先是儧拉漢牛<lb/>
　　降畨二百九十二户於三十八年投誠給地安插<lb/>
　　早經墾熟於四十四年每户徴納雜糧二斗一升<lb/>
　　八勺五抄美諾即照此例以稞麥荍豆四色兼收<lb/>
　　交各屯員照數徴收搭放官役口糧按年造報議<lb/>
　　如所請奉<lb/>
㫖允行<lb/>
<pb n="KR2m0015_WYG_011-48b"/>
　　五十年<lb/>
命奎林將烏嚕木齊吐魯畨兩處應否加屯查明籌議<lb/>
　　奎林奏從前設立屯田履畝確勘其磽瘠地畝及<lb/>
　　灌溉不到處所均為斟酌挑棄今烏嚕木齊所欲<lb/>
　　加之屯仍係從前挑棄之地是與巴里坤所報帶<lb/>
　　補霜災地畝無異且廸化州每嵗所需糧共七萬<lb/>
　　一千餘石除官屯户民嵗收糧二萬四千餘石外<lb/>
　　尚需撥運糧四萬七千餘石今欲加屯即使不致<lb/>
<pb n="KR2m0015_WYG_011-49a"/>
　　歉收亦僅得糧九千餘石仍須撥運糧三萬八千<lb/>
　　餘石是徒費周章終不能如數備供實屬無益但<lb/>
　　查向來一切輓運俱係雇用馬車每車百里需脚價<lb/>
　　銀一兩二錢其餉鞘茶封等項原係急需隨到隨<lb/>
　　送至輓運兵糧於一年前預行估定數目儘可從<lb/>
　　客運送且烏嚕木齊民間所用牛車每農隙時希<lb/>
　　冀餘利受人雇覔亦可載糧四石每車百里需雇<lb/>
　　價銀九錢較省脚費可永逺遵行吐魯畨糧價較<lb/>
<pb n="KR2m0015_WYG_011-49b"/>
　　各屬昻貴暫停採買必至平賤至烏嚕木齊應行<lb/>
　　清丈民田務令徹底清釐不能不有需時日約計<lb/>
　　丈量完竣分晣造册需至臘底於明嵗春間再行<lb/>
　　親身抽丈務使已墾地畝不至隠匿奉<lb/>
㫖如所議行<lb/>
　<lb/>
　<lb/>
皇朝文獻通考卷十一<lb/>
</p>
<p>
</p>
  </div>
</body>
</text>
</TEI>
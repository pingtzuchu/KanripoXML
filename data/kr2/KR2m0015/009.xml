<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_009-1a"/>
欽定四庫全書<lb/>
皇朝文獻通考卷九<lb/>
　田賦考<hi>九</hi>
　　水利田<lb/>
　　乾隆二十四年濬山東曹單二縣江南豐沛二縣<lb/>
　　之順堤河山東巡撫阿爾泰言曹單二縣境内之<lb/>
　　順堤河上承直𨽻河南之水東注江南之豐沛二<lb/>
　　縣入㣲山湖收蓄濟運因年久未挑間段淤塞臣<lb/>
<pb n="KR2m0015_WYG_009-1b"/>
　　先經咨㑹江省督撫諸臣商辦務使江省與東省<lb/>
　　河身一律寛深庶直豫之水不致灌聚曹屬尋據<lb/>
　　兩江總督尹繼善言豐沛二縣順堤河東省上游<lb/>
　　現在興挑下游入湖之路自應一併挑濬深通不<lb/>
　　特濟運有資而順堤一帶田間坡水亦得藉以宣<lb/>
　　洩實與運道民田均有禆益俱從之<lb/>
　　開常熟昭文二縣白茒河徐六涇海口移建石閘<lb/>
　　挑濬入海淤河兩江總督尹繼善等言蘇州府常<lb/>
<pb n="KR2m0015_WYG_009-2a"/>
　　熟昭文二縣東北濱每向有海口二十餘處其最<lb/>
　　大者如白茒河徐六涇為太湖及境内諸水歸海<lb/>
　　尾閭乾隆十九年為防海潮築土塘一百十餘里<lb/>
　　止留小口數處可以通潮餘皆築壩堵塞數年間<lb/>
　　塘外通海之河淤成平陸内水漲發塘寛壩厚臨<lb/>
　　時難開以致太湖所洩東來之水壅積不行自常<lb/>
　　熟昭文及上游各縣田疇均受其患臣等相度形<lb/>
　　勢白茒河徐六涇二口亟宜開通而海潮亦須防<lb/>
<pb n="KR2m0015_WYG_009-2b"/>
　　䕶查上游舊有石閘二座自築土塘已成無用應移<lb/>
　　於開壩之處用板啟閉以資蓄洩其塘外淤河挑<lb/>
　　濬深通直達於海則尾閭通暢鮮有積水為患矣<lb/>
　　疏入得<lb/>
㫖允行<lb/>
　　又<lb/>
諭現在甘霖未沛京師各處河渠若加修濬深通水土<lb/>
　之氣庶可條暢通達且無業貧黎畚鍤將事亦可得<lb/>
<pb n="KR2m0015_WYG_009-3a"/>
　僱植以資口食所有䕶城河渠圓明園一帶應修河<lb/>
　渠著鳩工開濬<lb/>
　　准修建浙江海塘柴石各工程浙江巡撫莊有恭<lb/>
　　言海寧仁和二縣石塘自康熙五十四年後陸續<lb/>
　　改建已無復可加之工惟老鹽倉一帶柴塘四千<lb/>
　　二百餘丈當年亦曾議建石工以活水浮沙難施<lb/>
　　樁石而止現在江溜海潮因中小亹之下口門沙<lb/>
　　漲連接水勢北趨其北大亹河莊山後已冲開港<lb/>
<pb n="KR2m0015_WYG_009-3b"/>
　　道大溜由中北二亹水半分流則老鹽倉迤西之<lb/>
　　華家衖翁家埠等處正在河莊峯之𦂳對北岸雖<lb/>
　　塘外老沙尚未坍動設遇江流迅發秋潮盛滿不<lb/>
　　能保無進臨塘脚之虞查柴塘停修已十餘年現<lb/>
　　多矬蟄柴底自必霉朽應於富陽建徳桐廬分水<lb/>
　　四縣採辦柴料俟秋汛過後審量河勢有無坍逼<lb/>
　　塘身應否拆修分别緩急辦理又海寧城外附塘<lb/>
　　土堰共長三千三百餘丈應於現存矬蟄舊土之<lb/>
<pb n="KR2m0015_WYG_009-4a"/>
　　上加高三尺以六尺為凖於舊堰底帮寛二尺以<lb/>
　　一丈四尺為凖再新舊石塘全賴層石坦水保䕶<lb/>
　　塘根今北趨方始而䕶河已日見坍卸應俟大汛<lb/>
　　過後相度情形如有逼溜頂冲處所查若未建坦<lb/>
　　水另行添建如舊有坦水或因年久樁朽石欹亦<lb/>
　　即勘實修補疏入部議令大汎經臨即查勘確實<lb/>
　　情形及時辦理得<lb/>
㫖依議即行<lb/>
<pb n="KR2m0015_WYG_009-4b"/>
　　令濬衛河泉源河東總河張師載等言衛河之水<lb/>
　　全賴泉源而山水性猛動挾泥沙退即淤墊應於<lb/>
　　春季水生時凡有泉眼壅塞河身淤墊及豐草盤<lb/>
　　結有礙泉流之處即飭地方官督率民夫上𦂳挑<lb/>
　　濬芟夷自可收濟運利民之實益從之<lb/>
　　二十五年<lb/>
諭據張師載高晉陳𢎞謀等前後摺奏俱稱五月中雨<lb/>
　水較多各河水勢叠次加長旋即消退工程俱屬平<lb/>
<pb n="KR2m0015_WYG_009-5a"/>
　穩此皆前年籌辦河工水利時經朕特派大臣㑹同<lb/>
　各該督撫悉心相度不惜帑項疏濬得宜是以河道<lb/>
　俱極深通雖水勢驟長而消退甚速可見事茍善籌<lb/>
　效必旋至為其事而無其功者未之有也然此等工<lb/>
　程創之於一旦甚難隳之於日久甚易此時盛漲後<lb/>
　各河之淤墊必多若不隨時撈濬勢必漸成淺阻與<lb/>
　其修挑於甚淤之後費大而人勞何如修挑於未淤<lb/>
　之前事半而功倍著各該督撫一俟水退即行查察<lb/>
<pb n="KR2m0015_WYG_009-5b"/>
　淤淺處所一律挑濬仍不時相機籌辦俾河道長得<lb/>
　深通水勢永無泛溢用副朕又安生民至意<lb/>
　　准將南闗車邏等壩封土三尺尹繼善等言高寳<lb/>
　　興泰下河被水之由皆由南闗車邏等壩並無限<lb/>
　　制故洪湖水長不及歸江歸海先後各壩滚入下<lb/>
　　河其勢甚順乾隆十八年臣等曾經奏明將南闗<lb/>
　　車邏等壩封土三尺伏秋水漲次第開放二十二<lb/>
　　年又經改議不必封土任其過水意謂以漸而去<lb/>
<pb n="KR2m0015_WYG_009-6a"/>
　　下河可以容受但一遇水勢長發下河即易受淹<lb/>
　　臣等再四籌思欲使下河減災惟有節其來水請<lb/>
　　將南闗車邏等壩仍封土三尺俟水勢長至三尺<lb/>
　　以外方許啟壩如在三尺以内嚴謹防守不得擅<lb/>
　　啟俾湖河之水專注歸江則下河可獲豐收實於<lb/>
　　補偏救弊大有禆益從之<lb/>
　　開運河東堤金灣壩下引河改低董家溝等三壩<lb/>
　　禮部尚書嵇璜言運河東堤之金灣滚壩上承諸<lb/>
<pb n="KR2m0015_WYG_009-6b"/>
　　湖之水為歸江要道今口門寛四十丈而尾閭仍<lb/>
　　歸入六閘河内未能暢注應請於壩下開挑引河<lb/>
　　一道俾減下之水由董家溝直㨗注江則尾閭更<lb/>
　　為寛暢又查董家溝廖家溝石羊溝三壩壩面尚<lb/>
　　高應改低三尺以芒稻西閘為凖使就下之水益<lb/>
　　加暢利奉<lb/>
㫖交尹繼善等勘議尋據尹繼善等議應如所請并請<lb/>
　　於壩北展寛十丈以順其吸川建瓴之勢又西灣<lb/>
<pb n="KR2m0015_WYG_009-7a"/>
　　壩下引河應取直加挑鳯凰橋引河亦應挑濬寛<lb/>
　　濶董家溝廖家溝石羊溝三壩壩面並應展寛壩<lb/>
　　下引河酌量挑濬從之<lb/>
　　准改常熟昭文二縣海口石閘為壩江蘓巡撫陳𢎞<lb/>
　　謀言白茒河徐六涇為常熟昭文二縣洩水最大<lb/>
　　之海口向為土塘築斷乾隆二十四年臣㑹同督<lb/>
　　臣尹繼善奏請開通將附近舊閘二座移建塘口<lb/>
　　隨時啟閉奉<lb/>
<pb n="KR2m0015_WYG_009-7b"/>
㫖允行年來田禾均得有收已有成效因今年夏間潮<lb/>
　　大異常又值霪雨以致閘口沖激欹斜其建閘之<lb/>
　　處又係沙土即再增閘口亦難經久不如改閘口<lb/>
　　為滚壩將土塘缺口用石鑲砌壩底另鋪石盤其<lb/>
　　壩底高低以酌量内地需水之分為度不需啟閉<lb/>
　　内蓄外洩旱澇益覺有備從之<lb/>
　　二十六年准於易州原泉村開渠建壩以資灌溉<lb/>
　　直𨽻總督方觀承言易州城西原泉村向有泉一<lb/>
<pb n="KR2m0015_WYG_009-8a"/>
　　道由村南行入於沙灘即伏而不見從前曾在沙<lb/>
　　灘北築壩鑿渠引水東注中貫厰城以達於州環<lb/>
　　城為濠由西南放歸易水居民鑿子渠支分派引<lb/>
　　約可溉田二百餘頃迨後壩毁渠塞泉仍滲入沙<lb/>
　　灘應重建石壩一座隔截沙灘别開新渠一道長<lb/>
　　一百一十八丈導入舊渠由厰城以達城濠又木<lb/>
　　槽村及厰城西南乾河溝二道應各築小石壩攔<lb/>
　　截俾無旁洩如此則水到之處田疇蔬圃均資利<lb/>
<pb n="KR2m0015_WYG_009-8b"/>
　　澤而繞城深池亦符體制其各子渠聴民自行挑<lb/>
　　挖官為督率辦理疏入得<lb/>
㫖報可至二十八年渠成<lb/>
賜名安河<lb/>
　　濬常熟縣之福山塘河陳𢎞謀言常熟縣福山塘<lb/>
　　河潦則積水由此河歸海旱則引海水入河分資<lb/>
　　灌溉千萬頃農田水利所闗又為商賈入口之要<lb/>
　　道祗因海潮帯沙常有淤積應及時挑濬得<lb/>
<pb n="KR2m0015_WYG_009-9a"/>
㫖允行至三十一年十月巡撫明徳言福山塘河自開<lb/>
　　浚後農田大有禆益迄今五載海潮冲擊河身復<lb/>
　　淤宜乗時再行挑濬從之<lb/>
　　疏通良鄉縣水道方觀承言良鄉縣逼近西山西<lb/>
　　高東下每逢大雨山水漲發東注之水去路遏塞<lb/>
　　徃徃為患田廬阻隔行旅查縣之雅河廣陽牤牛<lb/>
　　琉璃等河本足以資宣洩因其間舊有溝渠淤塞<lb/>
　　不能轉輸應按其地勢隨宜疏引使之節節流通<lb/>
<pb n="KR2m0015_WYG_009-9b"/>
　　各有歸宿從之<lb/>
　　開泰州阜寧鹽城縣之各閘引河歸海河道總督<lb/>
　　高晉等言揚州府屬高寳興泰等下河地方積年<lb/>
　　被淹䝉<lb/>
恩准將南闗車邏等壩封土三尺又加挑金灣壩下引<lb/>
　　河分流歸江自此湖河之水不致漫過三壩而免<lb/>
　　西來水患惟是各州縣境内支河汊港及田間積<lb/>
　　水向來俱滙入串塲河北流二百餘里始行歸海<lb/>
<pb n="KR2m0015_WYG_009-10a"/>
　　道逺迂迴驟難消涸臣等相度形勢籌其去路請<lb/>
　　將泰州之丁溪小海二閘引河疏濬深通順勢再<lb/>
　　開一引河滙入王家港歸海又將阜寧鹽城二縣<lb/>
　　境内之上岡草堰陳家冲三閘各引河疏濬深通<lb/>
　　順勢亦開一引河滙入射陽湖歸海裁灣取直順<lb/>
　　勢安流則積水可以早消沮洳漸成沃壤矣從之<lb/>
　　二十七年<lb/>
諭朕稽典時巡念海塘為越中第一保障比嵗潮勢漸<lb/>
<pb n="KR2m0015_WYG_009-10b"/>
　趨北大亹實闗海寧錢塘諸邑利害計於老鹽倉一<lb/>
　帶柴塘改建石工即多費帑金為民間永永禦災捍<lb/>
　患良所弗惜朕抵浙次日簡從臨勘則柴塘沙性澁<lb/>
　汕一樁甫下始多扞格卒復動搖石工斷難措手所<lb/>
　以為吾民善後者惟有力繕柴塘得補偏救弊之一<lb/>
　䇿地方大吏其明體朕意悉心經理定嵗修以固塘<lb/>
　根增坦水石簣以資擁䕶庶幾盡人事而荷神庥是<lb/>
　朕所宵旰厪懐不能刻置者督撫等可將此㫖於工<lb/>
<pb n="KR2m0015_WYG_009-11a"/>
　次勒石一通永誌遵守<lb/>
　　又<lb/>
諭尖山塔山之間舊有石壩朕今親臨閲視見其横截<lb/>
　海中直逼大溜猶河工之挑水大壩實海塘扼要闗<lb/>
　鍵波濤衝激保䕶匪易但就目下形勢而論或用竹<lb/>
　簍加鑲或改用木櫃排砌宜隨時經理加意修防如<lb/>
　將來沙漲漸逺即宜改築條石壩工俾屹然成砥柱<lb/>
　之勢庶於北岸海塘永資保障該督撫等其善體朕<lb/>
<pb n="KR2m0015_WYG_009-11b"/>
　意於可興工時一面奏聞一面動帑儹辦并勒石塔<lb/>
　山以誌永久<lb/>
　　准修築直𨽻濵河堤堰挑濬停淤水道以工代賑<lb/>
　　方觀承言直屬上秋雨水過多河淀交漲各處濵<lb/>
　　河堤堰多被冲刷亟需加培完補而河渠水過渟<lb/>
　　淤亦應挑濬查文安大成等七州縣之千里長堤<lb/>
　　固安霸州等五州縣之牤牛河並霸州之中亭河<lb/>
　　六郎堤雄縣之清河高陽蠡縣之豬龍河河間府<lb/>
<pb n="KR2m0015_WYG_009-12a"/>
　　屬之羊河天津海河西沽盧北口等處叠道南運<lb/>
　　堤堰並青滄二減河呉橋東光等五州縣之宣惠<lb/>
　　河河間天津二府屬分疏瀝水入子牙南運之各<lb/>
　　支流河冀州衡水等處之滹滏㑹流河望都新安<lb/>
　　等處長渠一切應濬應築各工均屬上年被水之<lb/>
　　地仰懇<lb/>
天恩准照興工代賑之例每土一方給米一升鹽菜錢<lb/>
　　八文俾貧民咸得赴工食力而各處水道河防並<lb/>
<pb n="KR2m0015_WYG_009-12b"/>
　　獲疏通鞏固實多禆益從之<lb/>
命大學士劉統勲等查勘湖河歸江應辦事宜劉統勲<lb/>
　　等議言臣等查勘湖河歸江之路自卲伯以下向<lb/>
　　設有灣頭閘等七處宣洩湖水由鹽河歸廖家溝<lb/>
　　石羊溝董家溝芒稻閘四河分流下注内如灣頭<lb/>
　　閘壁虎橋鳳凰橋河身寛展足資分洩惟金灣滚<lb/>
　　壩新挑引河尚覺未能暢遂又金灣六閘舊有鹽<lb/>
　　河由芒稻閘歸江該處六閘金門僅寛十丈八尺<lb/>
<pb n="KR2m0015_WYG_009-13a"/>
　　未免來源過窄又東灣滚壩先於乾隆二十二年<lb/>
　　落低三尺西灣滚壩未能並落臣等酌議將金灣<lb/>
　　壩新挑引河量為展寛以河底十丈為率下游地<lb/>
　　勢稍仰亦應一律挑濬深通使有建瓴之勢六閘<lb/>
　　鹽河向設南中北各二閘北閘二門為運鹽要津<lb/>
　　應仍留以利鹽運自中間迤南拆去二閘添建石<lb/>
　　壩三十丈其閘下土堤接築加長酌挑引渠以順<lb/>
　　水勢西灣滚壩照東灣一體落低三尺并於西灣<lb/>
<pb n="KR2m0015_WYG_009-13b"/>
　　河頭酌挑寛深以導引水勢則高寳諸河歸江之<lb/>
　　路益暢實於下河民田廬舍大有禆益疏入得<lb/>
㫖報可<lb/>
　　又<lb/>
諭江南瀕臨河湖沮洳之區南則高寳甘泉北則宿清<lb/>
　海沐最稱窪下每遇伏秋大汛霖潦堪虞而下游蓄<lb/>
　洩機宜惟洪澤一湖尤為槖籥闗鍵朕早作夜思為<lb/>
　澤國民生求保障安全之計非親巡規畫難定折衷<lb/>
<pb n="KR2m0015_WYG_009-14a"/>
　昨駐蹕蘇城先命大學士劉統勲協辦大學士兆惠<lb/>
　㑹同督河臣將歸江歸海各路詳勘標誌朕回鑾取<lb/>
　道按閲講求指示其在高寳一帶應宣導歸江者自<lb/>
　邵伯以下如灣頭閘等處足資分洩惟金灣滚壩新<lb/>
　挑引河未能暢達應再為展寛以河底十丈為率下游<lb/>
　地勢稍仰並一律挑濬深通俾成建瓴之勢又東灣<lb/>
　壩前已落低三尺西灣壩尚仍其舊諸臣議請一體<lb/>
　落低三尺朕量該處洩水情形至為便㨗應將西灣<lb/>
<pb n="KR2m0015_WYG_009-14b"/>
　壩再落低一尺共低四尺則平日已有尺水入江庶<lb/>
　可預減暴漲之勢其河頭亦加挑寛深以資利導金<lb/>
　灣六閘應折去中二閘添建石壩按築土堤並量挑<lb/>
　引渠以備盛漲湖水自無閼壅之患然此節節措置<lb/>
　特為三湖旁疏曲引起見耳若其溯原掣要為釜底<lb/>
　抽薪之䇿則莫如廣疏清口乃為及今第一義現在<lb/>
　測驗洪湖高堰五壩高於水面七尺及七尺五寸不<lb/>
　等清口口門現寛二十丈當即以此酌定成算將來<lb/>
<pb n="KR2m0015_WYG_009-15a"/>
　俟兩壩之水如再増長三尺清口不必議寛設至<lb/>
　四尺即將清口拆寛一丈湖水以次遞長則清口以<lb/>
　次遞寛總以上壩增一尺之水下口開十丈之門為<lb/>
　凖過秋汛遂漸收至二十丈或十數丈則全湖勢暢<lb/>
　以視求助於分支别派者其功奚啻倍蓰至駱馬湖<lb/>
　水由永濟橋東注為六塘河源流既逺所受支河甚<lb/>
　多河中淤埂阻滯溜勢一遇暴漲猝難容洩田廬易<lb/>
　致漫淹應視兩岸中間窄狹者再加寛展切去河中<lb/>
<pb n="KR2m0015_WYG_009-15b"/>
　淤埂俾游波寛緩不至出槽堤身殘薄者量為修補<lb/>
　以資捍衛其六塘河尾閭横經鹽河由東岸武障等<lb/>
　河下洩入海原設條石滚壩為過水之凖其旁並設<lb/>
　草壩水小則蓄水運鹽水漲則拆壩消水商民彼此<lb/>
　各爭其便當每年權其緩急利害立定限制以時啟<lb/>
　閉地方大吏其善體朕意實力奉行所有一切各工<lb/>
　該督撫河臣㑹同鹽政悉心確估核議以聞<lb/>
　　又<lb/>
<pb n="KR2m0015_WYG_009-16a"/>
諭直屬被水窪地此時已屆冬令非設法疏消涸出何<lb/>
　以無悞春耕目下稍事因循一遇沍寒便已難施畚<lb/>
　鍤於民生闗係甚重著方觀承趁此天氣融和悉心<lb/>
　及早籌度於沮洳附近之土多方挑挖溝濠俾積水<lb/>
　不致稍淤而赴工貧民兼可藉以餬口實為一舉兩<lb/>
　得可即一面詳悉具奏一面乗時妥辦<lb/>
　　又<lb/>
諭直省督撫辦理溝渠蓄洩事宜山東道御史湯世昌<lb/>
<pb n="KR2m0015_WYG_009-16b"/>
　　言今嵗近京各處雨水過多低田淹損行路泥濘<lb/>
　　頗為農商之病惟於大道兩旁開渠深廣旱澇蓄<lb/>
　　洩該地農民照河工民堰民修之例富者計畝出<lb/>
　　夫貧者出力餬口因其地勢節節疏通則水有歸<lb/>
　　宿農商不至受病矣疏入工部議如所請奉<lb/>
諭㫖工部議覆御史湯世昌條奏廣開溝渠以資蓄洩<lb/>
　一摺所辦尚未洞悉自古力役一項本為捍衛民生<lb/>
　並非征求無藝第如摺内所稱富者計畝出夫貧者<lb/>
<pb n="KR2m0015_WYG_009-17a"/>
　出力餬口微特小民久樂昇平不識公旬之令設使<lb/>
　地方不肖吏胥因而從中高下其手苛派賄脱轉非<lb/>
　因利利民之意自宜分晰籌畫如其地與民田民舍<lb/>
　甚為切近而工程又屬細㣲民間願出力從事者聴<lb/>
　其自行修築不必繩以官法外若其功非旦夕可既<lb/>
　而民力更難以全任則仍當官為酌助口食之資庶<lb/>
　民不艱而事易集是在封疆大吏飭屬善為之耳<lb/>
　　建復南昌縣富倉圩石閘江西巡撫湯聘言南昌<lb/>
<pb n="KR2m0015_WYG_009-17b"/>
　　縣屬之富倉圩地處極低該圩中間有民田萬一<lb/>
　　千餘畝四面受水舊有土堤石閘以資捍禦今年<lb/>
　　久頃圮宜於北堤小港以下琵琶洲以西建復石<lb/>
　　閘一座乗此農隙水涸之時趕𦂳興築其土堤小<lb/>
　　閘聴民自經理官為督率實於該處民田大有禆<lb/>
　　益從之<lb/>
　　濬烏程長興二縣境内漊港閩浙總督楊廷璋言<lb/>
　　湖郡之水由七十二漊洩入太湖出蘇州之寳帶<lb/>
<pb n="KR2m0015_WYG_009-18a"/>
　　橋歸呉淞口入海其漊𨽻烏程者三十六𨽻長興<lb/>
　　者三十四港内淤墊港口復為蘆葦壅塞以致秋<lb/>
　　雨過多山水驟發便至淹浸應開寛濬淤以分水<lb/>
　　勢而䕶民田俾水道暢流歸湖迅速自不至有淹<lb/>
　　浸之患從之<lb/>
　　二十八年准濬鳯河上游以工代賑方觀承言鳯<lb/>
　　河發源<lb/>
　南苑出回城門閘子口經大興東安通州武清天津<lb/>
<pb n="KR2m0015_WYG_009-18b"/>
　　各地方入大清河其自武清之南宫村以下現在<lb/>
　　深通南宫村以上至閘子口一百二十餘里内間<lb/>
　　段淤淺兼有河身過窄之處雖泉河本水尚資容<lb/>
　　納而兩岸<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>水淹浸田禾即不能資其宣導今逐<lb/>
　　段查勘應將淺處挑深窄處挑寛照現在工賑之<lb/>
　　例辦理從之<lb/>
　　又<lb/>
諭畿輔一帶去年秋霖過多窪下之區現在設法消疏<lb/>
<pb n="KR2m0015_WYG_009-19a"/>
　以利東作因思海河為積水委輸之尾閭而地方官<lb/>
　或拘於成例僅將五閘宣洩不肯推廣籌辦多開壩<lb/>
　口以為釜底抽薪善䇿著協辦大學士兆惠馳驛前<lb/>
　徃㑹同鹽政達色知府周元理悉心確勘情形有應<lb/>
　行增開之口一面奏聞一面辦理務期去路疏暢水<lb/>
　消之後補築口門即不無所費而利民實多不必稍<lb/>
　為瞻徇也兆惠言津城宣洩大勢水在運河東南者<lb/>
　　以海河為尾閭今積水俱在東南必視海河長落<lb/>
<pb n="KR2m0015_WYG_009-19b"/>
　　為利導臣等查看情形於舊設五閘口測量海水<lb/>
　　高下大抵閘内之水高於海河五六七八寸不等<lb/>
　　其中大閘口白塘閘均無庸加開其餘賀家口何<lb/>
　　家圈灰堆等三舊閘應量為開寛以資輸㵼至五<lb/>
　　閘外地方官所開溝渠自雙港東南至鹽水沽五<lb/>
　　溝須大加開寛以便流駛又賀家口東之陳唐莊<lb/>
　　灰堆北岸之黄家莊並雙港西口及新莊等四處<lb/>
　　俱可添開溝道通計自大閘口至鹽水沽五十里<lb/>
<pb n="KR2m0015_WYG_009-20a"/>
　　新舊溝閘凡一十五處足資疏消約計四月初間<lb/>
　　全境積水可以消退其現添新溝至海河水長即<lb/>
　　須填塞舊存五閘夏月潮漲亦須堵閉疏入得<lb/>
㫖報可<lb/>
　　濬治蘇州松江太倉等屬水道江蘓巡撫莊有恭言<lb/>
　　太湖之水由三江歸海經流蘇松太所屬之呉江<lb/>
　　震澤十二州縣境内查呉江之十八港十七橋呉<lb/>
　　縣之貼魚口大缺口為湖水穿運入江要道不無<lb/>
<pb n="KR2m0015_WYG_009-20b"/>
　　淺阻又入呉淞之龎山湖等處向稱寛濶邇來民<lb/>
　　間圖利遍植茭菱圈築魚蕩亦多所侵佔劉河情<lb/>
　　形大非昔比舟楫來徃必艤舟待潮崑山外濠為<lb/>
　　婁江正道淺狹特甚蘇州之婁門外河為江源出<lb/>
　　運咽喉河面僅寛三四丈不等應自運河以西凡<lb/>
　　太湖出水之口就其有港可通有橋可洩之處為<lb/>
　　之清釐佔塞務使分流迅速其運河以東呉淞江<lb/>
　　自龎山湖以下婁江自婁門以下凡有淺狹阻滯<lb/>
<pb n="KR2m0015_WYG_009-21a"/>
　　處所疏濬寛深一切植蘆揷籪及冒佔水面之區<lb/>
　　儘數剷除嚴為之禁疏入得<lb/>
㫖報可<lb/>
　　准桃濬荆山橋舊河山東巡撫崔應階言東省濟<lb/>
　　寧魚臺二州縣屢遭湖水淹浸本年復被偏災臣<lb/>
　　於八月初旬查勘韓莊滚壩過水五尺至十二月<lb/>
　　過水尚四尺一寸必須湖水與壩脊相平窪地方<lb/>
　　可涸出今消落無期有妨耕種查南陽昭陽㣲山<lb/>
<pb n="KR2m0015_WYG_009-21b"/>
　　等湖水昔年原藉銅沛境内之茶城小梁山内化<lb/>
　　山三河㑹入荆山橋河内王母山倪家溝彭家河<lb/>
　　三處出水濟運自荆山橋淤墊以致湖水泛漲䝉<lb/>
恩發帑開東省之伊家河添建韓莊滚壩又將江南荆<lb/>
　　山橋河道疏濬深通衆水齊下濱湖窪地盡皆涸<lb/>
　　出是荆山橋尤為全湖尾閭扼要今查勘銅沛一<lb/>
　　帶如茶城小梁山内化山三處支河俱已淤淺下<lb/>
　　游荆山橋河道間段淤阻橋設一百五十九洞僅<lb/>
<pb n="KR2m0015_WYG_009-22a"/>
　　止數洞流通餘俱乾涸㣲湖之水去路甚㣲仰懇<lb/>
皇上天恩<lb/>
勅下江南督撫將茶城小梁山内化山三處支河一律<lb/>
　　挑濬使直達荆山橋其橋上下河道及出口入運<lb/>
　　處凡間段淤淺者普加疏濬使湖水得以暢流東<lb/>
　　省濱湖窪地固有禆益而江省銅沛二縣水淹地<lb/>
　　畝亦可涸出矣疏入<lb/>
諭崔應階奏請挑荆山橋舊河一摺所見甚是東省南<lb/>
<pb n="KR2m0015_WYG_009-22b"/>
　陽昭陽㣲山等湖滙為巨浸每遇水漲之時窪地常<lb/>
　遭淹浸濟寧魚臺二屬適當下游之衝田廬所闗綦<lb/>
　重前曾特派欽差同地方大員辦理朕上次南巡復<lb/>
　經親臨閱視面諭河督諸臣隨宜設法籌辦但橋畔<lb/>
　河淤日增日積非大加興挑何以去沮洳而資利導<lb/>
　著派協辦大學士兆惠於明嵗初春馳驛前徃㑹同<lb/>
　尹繼善葉存仁崔應階相度㑹議熟籌妥辦至二十<lb/>
　　九年尹繼善等言臣等遵<lb/>
<pb n="KR2m0015_WYG_009-23a"/>
㫖挑濬茶城等三處支河處處深通宣洩甚暢㣲湖之<lb/>
　　水日漸消落茶城小梁山兩處河頭過水漸減經<lb/>
　　臣高晉督令將茶城河頭接挑一百三十丈小梁<lb/>
　　山河頭一百六十丈臣親行查勘湖水較前又落<lb/>
　　數寸應再接挑茶城河頭七十丈小梁山五十丈<lb/>
　　并將河形淺窄之處加展寛深其内化山河頭舊<lb/>
　　有引渠二百一十丈亦屬淺窄應一併展寛仍不<lb/>
　　時留心查看俟湖灘再有消涸即行續挑務期得<lb/>
<pb n="KR2m0015_WYG_009-23b"/>
　　尺進尺挑至湖深處為止俾湖水源源暢洩永資<lb/>
　　利賴從之<lb/>
　　二十九年<lb/>
諭高晉籌辦雲梯闗黄河下游一摺所見甚是已於摺<lb/>
　内批諭雲梯闗一帶為黄河入海尾閭原不必設立<lb/>
　堤岸與水爭地而無識者好徇浮言或以上流清口<lb/>
　洩水分數較多遇海潮盛時或不免意存顧慮因有<lb/>
　子堰堤防之議殊不知清口暢洩其收利在下河州<lb/>
<pb n="KR2m0015_WYG_009-24a"/>
　縣者不可數計至雲梯闗附近不過阜寧安東二邑<lb/>
　所轄地面即令一時偶值盛漲所侵溢者不敵百分<lb/>
　一二高晉既知下游之制防一切毋庸置議益可信<lb/>
　清口之展放無難永逺力持於水利民生實為交有<lb/>
　禆益先是髙晉言雲梯闗下游北岸之五套南岸之陳家<lb/>
　　浦近日溜勢趨逼漸次兠灣向裏舊有土堤卑矮<lb/>
　　單薄據山海二㕔請估帮高厚添接魚鱗越堤臣<lb/>
　　親赴察勘雲梯闗以外俱係蘆葦蕩地離海甚近<lb/>
<pb n="KR2m0015_WYG_009-24b"/>
　　是以舊制本無堤岸因一望平灘水勢易於散浸<lb/>
　　曾設卑矮土堤約欄水勢與闗内堤工形勢逈别<lb/>
　　自不應與水爭地臣等詳加相度與其築堤束水<lb/>
　　致生新工不如讓地與水以順其性將來伏秋汛<lb/>
　　内酌量情形預於舊堤上另作斜長子堰一道俾<lb/>
　　漫灘之水攔入正河而清口東西壩每年大加拆<lb/>
　　展湖水滙黄歸海尾閭寛濶於就下之勢益資暢<lb/>
　　達矣疏入遂有是<lb/>
<pb n="KR2m0015_WYG_009-25a"/>
諭<lb/>
　　修築無為州圩田堤壩安徽巡撫託庸言安省沿<lb/>
　　江各屬圩田全賴堤壩捍衛本年夏間江潮盛漲<lb/>
　　漫缺甚多小民俱各自行修築惟無為一州地處<lb/>
　　極低被水獨重臣委員分勘大小缺口二百餘處<lb/>
　　州境内外堤壩二百餘里經江潮汕刷處處卑薄<lb/>
　　應及時修築完整以資捍禦從之<lb/>
　　三十年<lb/>
<pb n="KR2m0015_WYG_009-25b"/>
諭海寧石塘工程民生攸繫深厪朕懐連年潮汛安瀾<lb/>
　各工俱屬穩固兹入疆伊始即日就近親臨相度先<lb/>
　行閲視遶城石塘五百三十餘丈實為全城保障而<lb/>
　塘下坦水尤所以捍衛石塘但向來止建兩層今潮<lb/>
　勢似覺頂衝外沙漸有汕刷二層之外應須預籌保<lb/>
　䕶該撫等上年所奏如建三層坦水六十餘丈亦就<lb/>
　尤險要處而言於全城形勢尚未通盤籌畫若一律<lb/>
　普築三層石坦則於䕶堤保塘尤資禆益著將應建<lb/>
<pb n="KR2m0015_WYG_009-26a"/>
　之一百六十餘丈均即一例添建其二層舊坦内有<lb/>
　樁殘石缺者亦著查明補换該督撫等其董率所屬<lb/>
　悉心籌辦動帑興修務期工堅料足無濫無浮以收<lb/>
　實濟副朕為民先事預籌之至意<lb/>
　　又<lb/>
諭前因㣲山湖蓄水過多瀕湖窪地每致淹浸經崔應<lb/>
　階等奏請宣洩㣲湖以水誌一丈為度於韓莊添建<lb/>
　新閘以殺其勢並挑荆山橋以暢其流朕今嵗南巡<lb/>
<pb n="KR2m0015_WYG_009-26b"/>
　回鑾時舟行所經詢知窪地近多涸出農田耕作有<lb/>
　資但湖水暢消亦恐艱於濟運今據楊錫紱奏稱湖<lb/>
　内之水須存一丈二尺用至五月八閘底水尚可得<lb/>
　四尺餘寸若止存一丈則五月間八閘底水止存二<lb/>
　尺六七寸重運難行請交東省河撫二臣可否量改<lb/>
　水誌或將湖口以下數十里河底一律挑濬五尺等<lb/>
　語所奏於漕渠轉輸自有禆益但水誌改加二尺於<lb/>
　低窪地畝有無妨礙及挑深河底是否可行著崔應<lb/>
<pb n="KR2m0015_WYG_009-27a"/>
　階會同李宏詳悉確勘具奏期於漕運民田均得利<lb/>
　賴崔應階等議濟寧魚臺濱湖地勢高於滚壩無幾<lb/>
　　如水消至一丈方能耕種若將滚壩加高二尺不<lb/>
　　免淹浸臣等議將滚壩内磯心每孔安砌石槽設<lb/>
　　立板片如水小之年加板欄束多收一尺設水勢<lb/>
　　日增即將板片起除及時暢洩至八閘河底多係<lb/>
　　沙礓難於開鑿惟應將新經淤墊沙泥儘力估挑<lb/>
　　務至舊時河底而止如此則小水之年滚壩之上<lb/>
<pb n="KR2m0015_WYG_009-27b"/>
　　既經加水一尺河底又復挑深於漕臣增水二尺<lb/>
　　之數儘可相符而濟寧魚臺民地亦不致有淹浸<lb/>
　　之患矣疏入得<lb/>
㫖報可<lb/>
　　開挑武進丹陽二縣之孟瀆等河尹繼善言常州<lb/>
　　府屬之孟瀆徳勝兩河南通運道北達大江闗係<lb/>
　　數邑水利民田萬頃咸資灌溉縁積年吐納江潮<lb/>
　　流沙停積河身淤墊孟瀆河計長一萬五百餘丈<lb/>
<pb n="KR2m0015_WYG_009-28a"/>
　　徳勝河六千六百餘丈亟須築壩大加挑濬鎮江<lb/>
　　府丹陽縣之九曲河亦係通潮濟運灌溉田疇年<lb/>
　　久淤塞計長九千五百餘丈亦應行挑濬從之<lb/>
　　三十一年<lb/>
諭京畿内外河道溝渠前經動帑興工濬治今雖閲有<lb/>
　年所物料或漸朽敝亦究因估辦之初未能核實所<lb/>
　致是以每嵗仍事補苴難以經久完善今據該管大<lb/>
　臣等議覆御史戈濤請修街道溝渠條奏估需銀十<lb/>
<pb n="KR2m0015_WYG_009-28b"/>
　七萬餘兩此項程工闗係𦂳要原不惜多發帑金以<lb/>
　為永逺利民之舉然非悉心籌辦實用實銷於事終<lb/>
　無所補現今估計大修非從前隨時修治者可比惟<lb/>
　在董辦大臣稽覈精詳毋致工程稍有偷漏庶從此<lb/>
　經途平坦溝道宣通足垂悠久<lb/>
　　又<lb/>
諭阿思哈奏嵩縣知縣康基淵開渠溉田著有成效批<lb/>
　司記功以示奬勵一摺州縣為親民之吏於地方農<lb/>
<pb n="KR2m0015_WYG_009-29a"/>
　田水利果能實心經理禆益民生實為吏治首務今<lb/>
　該縣康基淵挑濬伊河兩旁古渠並山澗諸流可資<lb/>
　引導者一律疏治深通溉田六萬二千餘頃洵屬崇<lb/>
　尚實政留心民事之員僅予記功不足以示鼓勵著<lb/>
　交部議敘但有司承辦此事務期誠心為民方足表<lb/>
　循績而膺録敘若因有此㫖妄生冀倖遂爾粉飾沽<lb/>
　名虛文塞責其或辦理不善紛擾更張則是名為興<lb/>
　利而轉以滋累又不可不防其流弊惟在各督撫覈<lb/>
<pb n="KR2m0015_WYG_009-29b"/>
　實體察以為課最耳著將此通諭知之<lb/>
　　三十二年<lb/>
諭朕此次巡幸天津閲視淀河隄牐按圖披覽内有千<lb/>
　里長堤之三灘里起至格淀隄莊兒頭止並無隄岸<lb/>
　東西約長十餘里每當雨水過多之年村民一二千<lb/>
　户地畝千餘頃常被水患村民未免向隅著交與方<lb/>
　觀承再行詳悉相度接築長隄即核實估計妥議具<lb/>
　奏<lb/>
<pb n="KR2m0015_WYG_009-30a"/>
　　又<lb/>
諭朕此次巡行河淀閲視隄防今由運河回鑾經筐兒<lb/>
　港查看減河形勢見壩身出水處高於河底七尺則<lb/>
　遇汛漲時所減之水下注過猛易致跌落成坑排樁<lb/>
　不無撼動自應於石工之外接築灰工十五丈使坦<lb/>
　坡漸平以導其勢至王家務捷地興濟三處減河皆<lb/>
　所以宣洩盛漲保衛堤工則由一路入海不使三岔<lb/>
　河之水滙積尤為畿南水利攸闗亦宜一律疏濬留<lb/>
<pb n="KR2m0015_WYG_009-30b"/>
　淤期於深通易達再子牙河故道自谷家莊以下至<lb/>
　呉家溝一帶河身窄狹並應普例展寛用消瀝水以<lb/>
　衛民田所有各處工程著該督方觀承按工核實估<lb/>
　計奏聞動帑興修務使疏洩得宜俾河務民生永資<lb/>
　利賴副朕省方籌咨至意<lb/>
　　三十四年<lb/>
諭前經軍機大臣會同工部議覆范宜賓奏挑挖運河<lb/>
　一摺以河工形勢不便懸擬請㫖特派大臣於霜降<lb/>
<pb n="KR2m0015_WYG_009-31a"/>
　水涸後會同辦理今據呉嗣爵奏到現在回空糧艘<lb/>
　全出東境必須早為勘定庶可不悞挑工等語著派<lb/>
　大學士劉統勲侍郎徳成馳驛前徃會同呉嗣爵富<lb/>
　明安詳加履勘悉心籌畫據實核議奏聞妥協辦理<lb/>
　務期於河道運務俱有禆益<lb/>
　　三十五年<lb/>
諭據楊廷璋奏北運河張家王甫堤漫工甫經合龍因<lb/>
　連日大雨河水盛漲以致復有漫溢汕刷等語近日<lb/>
<pb n="KR2m0015_WYG_009-31b"/>
　直𨽻地方雨水過稠熱河古北口等處俱有被山水<lb/>
　冲刷民居鋪面之事今北運漫口復有汕刷之處所<lb/>
　有過水地方田廬間有損傷自應照例查辦至大城<lb/>
　文安一帶本屬窪下之區旁近地畝恐不無被淹之<lb/>
　處朕心深為軫念著傳諭楊廷璋即速遴委大員悉<lb/>
　心體勘如有被災户民即行妥協撫綏其涸出之地<lb/>
　可以補種蕎麥者亦應酌借資本諭令及時趕種<lb/>
　　又<lb/>
<pb n="KR2m0015_WYG_009-32a"/>
命徳成徃永定河堵築漫口工程<lb/>
　　三十六年<lb/>
諭據高晉等奏七月初間汛勢更甚工程在在危險隨<lb/>
　開放王營減壩以洩黄漲而上游之桃源宿遷邳睢<lb/>
　豐碭各隄浸水滲水之處均無虞淹及民田廬舍等<lb/>
　語今年黄河秋汛復盛正切厪念高晉李宏能督率<lb/>
　員弁相機籌度搶䕶得宜現已漲消工固深為嘉慰<lb/>
　　是年堵築桃源<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>屬陳家道口工竣<lb/>
<pb n="KR2m0015_WYG_009-32b"/>
　　三十七年<lb/>
諭上年因永定河北運河等處遇夏秋雨水過多每不<lb/>
　免於漫溢宜急籌修治宣洩之方現在春河冰泮正<lb/>
　屆開工之期自應及時經理興作但此兩河應辦工<lb/>
　段極為繁重所派承辦之員甚多動用錢糧亦大著<lb/>
　尚書裘曰修前徃協同周元理董率各員悉心佽助<lb/>
　務使大工迅速告成永資恬鞏<lb/>
　　又修汶上嘉祥濟寧魚臺等州縣湖堤民埝兼疏<lb/>
<pb n="KR2m0015_WYG_009-33a"/>
　　通水道<lb/>
諭裘曰修奏驗收永定河工程一摺併陳近水居民與<lb/>
　水爭地之弊淀泊利在寛深其旁間有淤地不過水<lb/>
　小時偶然涸出水至仍當讓之於水方足以暢蕩漾<lb/>
　而資瀦畜非若江海沙洲東坍西漲聴民循例報墾<lb/>
　者可比乃瀕水愚民惟貪淤地之肥潤佔墾效尤不<lb/>
　知所佔之地日益增則蓄水之區日益減每遇潦漲<lb/>
　水無所容甚至漫溢為患在閭閻獲利有限而於河<lb/>
<pb n="KR2m0015_WYG_009-33b"/>
　務闗係非輕其利害大小較然可見著通諭各督撫<lb/>
　凡有此等瀕水地面除已墾者姑免追禁外嗣後務<lb/>
　須明切曉諭毋許復行佔耕違者治罪<lb/>
　　周元理奏永定北運二河并淀河之千里長堤及<lb/>
　　天津之格淀隄等處修築工竣<lb/>
　　三十八年<lb/>
諭今日閱視淀河内鷹嘴壩及鹿疃兩處應添引河工<lb/>
　程其鹿疃引河據周元理擬挑九百丈即如所擬行<lb/>
<pb n="KR2m0015_WYG_009-34a"/>
　至鷹嘴壩曲處該督擬開挑引河一百二十七丈仍<lb/>
　恐射堤灣處不能引流歸漕著向西北展長百十丈<lb/>
　則大堤不致受頂衝以資保障河防原以衛民惟期<lb/>
　盡善即為費較多亦所不靳著周元理即照指示機<lb/>
　宜動帑妥協辦理仍飭大員董率稽查務令工歸實<lb/>
　濟民資利賴<lb/>
　　張家口上堡圈城修築東北兩面石壩被水沖圮<lb/>
　　之處計一百六十餘丈於外添築䕶壩石坦坡四<lb/>
<pb n="KR2m0015_WYG_009-34b"/>
　　百十二丈二尺<lb/>
　　三十九年<lb/>
諭江南黄河老壩口堤工漫溢現在高晉等集料剋期<lb/>
　堵築併有㫖令何煟於查勘潘家屯引黄入湖事畢<lb/>
　順赴老壩口協同堵築以期迅速集事但此次漫缺<lb/>
　堤工淹及板插淮安一帶水勢較大運道民生甚有<lb/>
　闗係大學士舒赫徳河工向為諳悉著即前徃會同<lb/>
　高晉等妥籌速辦以副朕懐<lb/>
<pb n="KR2m0015_WYG_009-35a"/>
　　呉嗣爵薩載等奏外河廳屬老壩口漫溢堤工晝<lb/>
　　夜儹趕鑲柴壓土立見斷流黄河大溜全由故道<lb/>
　　歸海<lb/>
　　四十一年工部議巡漕御史索興阿奏通惠河各<lb/>
　　牐修理工程坐糧<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>不能親身辦理又無屬員可<lb/>
　　委請改歸通永道管理如議行<lb/>
　　四十二年<lb/>
諭朕從前屢次南巡閲視清黄交滙處悉其倒漾之患<lb/>
<pb n="KR2m0015_WYG_009-35b"/>
　因思若能引向陶莊以北而流則清口通暢庶免黄<lb/>
　流倒灌因未躬臨陶莊一帶閲視是以踟蹰昨嵗薩<lb/>
　載赴山東行在召見時諭令赴黄河海口上下察看<lb/>
　伊即奏請若於陶莊開穵引河一道使黄水繞北下<lb/>
　注清水益得暢行與朕意相合伊果能遵照指示剔<lb/>
　挑完竣可免黄河倒灌之虞並收清水刷沙之益即<lb/>
　就近險工亦俱化為平穩實為全河一大關鍵<lb/>
　　四十三年工部議浙江仁和海寧等處修築柴塘<lb/>
<pb n="KR2m0015_WYG_009-36a"/>
　　及竹簍魚鱗石塘坦水各工准動帑修理<lb/>
諭高晉奏查時和驛漫口下注之水歴陳留杞縣睢州<lb/>
　柘城境内之黄河康家河南沙河老黄河均歸賈魯<lb/>
　新河下達江南亳州之渦河儀封漫口下注之水一<lb/>
　由考城之盤馬寺溝入北沙河至商邱縣之鄧濱口<lb/>
　由歸徳府之陳兩沙河滙入渦河一由寧陵縣之馬<lb/>
　三河亦會歸徳之陳兩沙河入渦河是豫省漫水均<lb/>
　以亳州之渦河為總滙如有停淤歸於嵗修水利案<lb/>
<pb n="KR2m0015_WYG_009-36b"/>
　内一律疏濬等語所籌未為要善其疏濬工程斷不<lb/>
　宜照常籌辦復滋派累著高晉於祥符儀封合龍事<lb/>
　竣會同鄭大進閔鶚元沿途親行確勘將應挑之河<lb/>
　核實估計具摺奏聞候朕發帑興工<lb/>
　　四十五年湖北巡撫鄭大進奏鍾祥潛江各堤潰<lb/>
　　口攸闗億萬田廬亟宜興築以資保衛鍾祥縣自<lb/>
　　永興觀至保堤觀挽築月堤九百九十七丈又毁<lb/>
　　家灣潰口淤沙盈積難於沙面築堤應挽築月堤<lb/>
<pb n="KR2m0015_WYG_009-37a"/>
　　二百五十三丈潛江縣之長一垸地形窪下應自<lb/>
　　地勢較高之董家□至鎮龍山挽築月堤一千八<lb/>
　　十六丈四尺零則襄水不致衝突矣從之<lb/>
　　大學士公阿桂等會奏雲梯闗外馬港河修復牐<lb/>
　　壩疏入奉<lb/>
諭㫖所奏修復馬港河西堤殘缺之處及接築無堤處<lb/>
　所聯至北潮河西岸民堰以禦倒漾自應如此辦理<lb/>
　其二套以下由北潮河入海之處既係路捷勢順設<lb/>
<pb n="KR2m0015_WYG_009-37b"/>
　遇漫溢正可分洩盛漲俾尾閭益得暢達轉可不必<lb/>
　添建牐壩雲梯闗以外原不必與水爭地今二套以<lb/>
　下既為分洩盛漲之區則馬港河堤東灘地即不能<lb/>
　保無漫溢其應徴減則地畝錢糧著交薩載等查明<lb/>
　奏請加恩豁免<lb/>
　　又<lb/>
諭海寧州石塘工程所以保衛沿海城郭田廬民生攸<lb/>
　繫從前四次親臨指受機宜築塘保䕶連年潮汛安<lb/>
<pb n="KR2m0015_WYG_009-38a"/>
　瀾各工俱為穩固今朕閲視石塘惟繞海寧城之魚<lb/>
　鱗石塘内有工二十餘丈外係條石作牆内填塊石<lb/>
　歴年久逺為潮汐衝刷底樁霉朽兼有裂縫蹲矬之<lb/>
　處又城東八里文將字號至陳文港宻字號止有石<lb/>
　塘工七段約共長一百五六十丈地當險要塘身單<lb/>
　薄亦㣲有裂縫不可不預為籌辦著將兩處塘工均<lb/>
　改建魚鱗石塘并添建坦水以垂永久又石塘迤上<lb/>
　前經築有柴塘四千二百餘丈究不如石塘之鞏固<lb/>
<pb n="KR2m0015_WYG_009-38b"/>
　雖老鹽倉有不可下樁之處未必四千餘丈皆然朕<lb/>
　於民瘼所繫從不惜帑省工俾資保䕶著該督撫將<lb/>
　可以改建石塘之處逐段勘估奏聞辦理俾濱海羣<lb/>
　黎永享安恬之福以副朕先事預籌至意<lb/>
　　又<lb/>
諭朕巡幸浙江由海寧閲視塘工至杭州老鹽倉一帯<lb/>
　有柴塘四千二百餘丈雖因其處不可下樁為石塘<lb/>
　然柴塘究不如石塘之堅固業經降㫖將可以建築<lb/>
<pb n="KR2m0015_WYG_009-39a"/>
　石塘之處一律改建石塘以資永乆保障兹忽憶及<lb/>
　該地方官及沿塘諸民見該處欲建石塘或視柴塘<lb/>
　為可廢之工不但不加防䕶甚或任聴居民拆毁竊<lb/>
　用致有損壊石塘未蕆工之前於該處城郭田廬甚<lb/>
　有闗係且改建石塘原為保衛地方之計若留此柴<lb/>
　塘以為重闗保障俾石塘愈資鞏固豈不更為有益<lb/>
　著該督撫即嚴飭地方文武官將現有柴塘仍照前<lb/>
　加意保固勿任居民拆損竊用<lb/>
<pb n="KR2m0015_WYG_009-39b"/>
　　增築徐州城外石工徐州居江南黄河上游北岸<lb/>
　　居民稠宻南岸𦂳靠府城黄河至此一束河面寛<lb/>
　　八十餘丈大汛時甚闗𦂳要城外舊有石工七段<lb/>
　　惟韓家山尚有空檔四百五十丈至是一律接築<lb/>
　　石工自韓家山至奎山全資衛䕶<lb/>
　　河臣陳輝祖言徐屬豐碭銅沛邳睢等<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>漫堤平<lb/>
　　堰之處現在保䕶平穩汎期已過乗此擇要加培<lb/>
　　高厚方資抵禦從之<lb/>
<pb n="KR2m0015_WYG_009-40a"/>
　　四十六年大學士公阿桂會同陳輝祖等奏仁和<lb/>
　　縣西塘海寧城東石塘七段遵<lb/>
㫖一律改建魚鱗石塘<lb/>
　　直𨽻總督袁守侗奏文安大城霸州天津靜海安<lb/>
　　州新安雄縣武清等九州縣境内堤埝各工冲塌<lb/>
　　過甚需工較多之處照工賑例修築下部議行<lb/>
　　展挑沈家窰河工時清河舊縣之玉皇閣埽土迤<lb/>
　　上河勢向走北岸冬間溜向南趨露有窰基數座<lb/>
<pb n="KR2m0015_WYG_009-40b"/>
　　土人咸稱為沈家窰土性堅實就勢再為展寛與<lb/>
　　陶莊新河頭形勢更為直捷從薩載等請也<lb/>
　　阿桂薩載等會議桃源<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>屬臨河集之九里岡砂<lb/>
　　礓堅實中間横亘千餘丈未免梗阻全河惟於北<lb/>
　　崖坐灣處自李家莊起至臨河集北首挑引河一<lb/>
　　道計長一千一百四十丈自可冲刷寛深疏入奉<lb/>
諭宜速為之<lb/>
　　補修臨湖風損石工時揚河揚糧高堰山旴四<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>
<pb n="KR2m0015_WYG_009-41a"/>
　　臨湖石工屢被風暴撞塌至是補修完竣<lb/>
諭前以浙省老鹽倉一𢃄塘工是否可以及時接辦降<lb/>
　㫖詢問阿桂兹據覆奏此段工程可以接續辦理浙<lb/>
　省辦理石塘二千二百餘丈計明嵗冬間始可蕆工<lb/>
　其老鹽倉一帯塘工若一律築砌自應俟現辦工程<lb/>
　完竣後再行次第籌辦<lb/>
　　四十七年<lb/>
諭陳輝祖奏海塘頭圍開濬引河江潮暢順一摺所辦<lb/>
<pb n="KR2m0015_WYG_009-41b"/>
　甚合機宜可嘉之至海塘南岸淤沙綿亘從前歴辦<lb/>
　引河迄無成效陳輝祖能督率司道等悉心講論辦<lb/>
　理此段工程於南坍北漲之機切中窽要將來魚鱗<lb/>
　石工告竣可以永期鞏固此事陳輝祖所見既確不<lb/>
　待奏聞即督同屬員實力妥辦<lb/>
　　又<lb/>
諭據阿桂等覆奏豫省漫工另籌築堤改渠並嵇璜所<lb/>
　奏秋間施工一摺内稱青龍岡漫口屢經變動形勢<lb/>
<pb n="KR2m0015_WYG_009-42a"/>
　敗壊已極是以遵㫖於迤南一帯另籌去路自應及<lb/>
　時辦理若於白露後開工恐水落歸槽不能掣溜且<lb/>
　既有決口漫水下注即遇伏秋盛漲不能復有移改<lb/>
　等語河工闗係民生最為重大今據阿桂等奏於五<lb/>
　六七三月内興工即遇雨水躭延亦可先得雨月工<lb/>
　程並請現在應用民夫踴躍即東省災氓亦聞風雲<lb/>
　集並可以工代賑各等語所籌皆是均應如所議辦<lb/>
　理<lb/>
<pb n="KR2m0015_WYG_009-42b"/>
　　又<lb/>
諭前據胡季堂奏黄水灘出地畝甚多居民村落並皆<lb/>
　耕種麥苗一遇水發勢必築圍打壩填塞自多且河<lb/>
　身多一村莊即水勢少一分容納請勅下河南山東<lb/>
　江南各督撫確查令其遷居隄外等語河灘地畝居<lb/>
　民開墾日久必至填塞河身於河道甚有闗係且居<lb/>
　民廬舍佔據灘地猝遇水漲之時於民居亦多未便<lb/>
　因特降諭㫖令薩載等確加履勘其隄外地居高阜<lb/>
<pb n="KR2m0015_WYG_009-43a"/>
　者仍聴照常居住耕種若佔居堤内於水道有礙即<lb/>
　行明切曉諭俾陸續遷徙並令該督撫等妥為經理<lb/>
　毋致貧民失業因思灘地居民墾地結廬已非一日<lb/>
　若其目前無事安居已久不免安土重遷且河堤以<lb/>
　外均屬民田亦無隙地可以遷徙所有舊居隄内灘<lb/>
　地無礙河身者仍加恩准其各守舊業以副朕廑念<lb/>
　窮黎之至意此後毋許再行住居佔種<lb/>
　　又<lb/>
<pb n="KR2m0015_WYG_009-43b"/>
諭前據薩載奏開放顧家莊引渠分洩運中河水暢達<lb/>
　入黄情形一摺朕以該處引渠分洩上游漫口之水<lb/>
　既能得力即使掣動全河由此歸入舊黄河直注入<lb/>
　海似亦無不可因降㫖詢問該處情形是否可以如<lb/>
　此辦理此朕廑念河防設為或然之想今據薩載覆<lb/>
　奏顧家莊所開引河分洩運中河之水入黄實為得<lb/>
　力若一經掣動全河則顧家莊至楊家莊口門此七<lb/>
　十里運道即不能通行舟楫必須經由黄河七十里<lb/>
<pb n="KR2m0015_WYG_009-44a"/>
　　始行入運等語此等情節薩載熟悉彼處情形據實<lb/>
　　入告所辦甚是自應照所議行<lb/>
　　　四十八年<lb/>
　諭此次曲家樓漫口為民生運道攸闗特命大學士公<lb/>
　　阿桂前徃經理籌辦幾閲兩載因諭阿桂等於迤南<lb/>
　　一帯另籌去路經阿桂等公同酌議於蘭陽十二堡<lb/>
　　至商邱七堡共一百七十餘里另築新堤疏挑引渠<lb/>
　　阿桂等原議本定霜降以前完工開放而堤渠並舉<lb/>
<pb n="KR2m0015_WYG_009-44b"/>
　　需用人夫較多該地方督撫等屢請鄰省助夫朕洞<lb/>
　　鑑情形以鄰省助夫非便屢經降㫖訓諭并展限緩<lb/>
　　至春間挑汛開放引河俾豫省夫役可以從容挑築<lb/>
　　停止他省撥派之煩阿桂等遵照辦理如期開放大<lb/>
　　溜全掣壩工堵合穩固此皆仰邀<lb/>
天佑<lb/>
神助幸得蕆工朕欣感之餘益深䖍敬<lb/>
　　　工部議續辦西塘海寧州境内自場字號至因字<lb/>
<pb n="KR2m0015_WYG_009-45a"/>
　　號柴塘一千七百丈一律改建魚鱗石塘以垂永<lb/>
　　久飭該撫造冊送部先是大學士公阿桂等因場<lb/>
　　字號至名字號一千五百丈改築鱗塘而獨留立<lb/>
　　字號至因字號二百丈之柴工恐潮汐徃來衝決<lb/>
　　究不抵石塘之足資捍禦請一律改建石工從之<lb/>
　　四十九年<lb/>
諭浙江建築石塘所以保障民生闗係甚重前庚子南<lb/>
　巡時朕親臨閲視指示機宜於老鹽倉舊有柴塘後<lb/>
<pb n="KR2m0015_WYG_009-45b"/>
　一律添建石塘四千二百餘丈次第興修於上年七<lb/>
　月間告竣今抵浙後親臨閲看所辦工程不惟不應<lb/>
　邀敘並多未協之處石塘既建自應砌築坦水保䕶<lb/>
　塘根乃後之督撫惟云柴塘必不可廢此受工員慫<lb/>
　恿為日後嵗修冒銷地歩况朕添建石塘原留柴塘<lb/>
　為重門保障並未令拆去柴塘前降諭㫖甚明也若<lb/>
　如該督撫所言復加嵗修又安用費此數百萬帑金<lb/>
　添築石塘為耶又石塘之前柴塘之後見有溝槽一<lb/>
<pb n="KR2m0015_WYG_009-46a"/>
　道現有積水並無去路將來日積日甚石塘根脚勢<lb/>
　必淹浸滲漏該督撫亦並未慮及又石塘上有堆積<lb/>
　土牛甚屬無謂不過為適觀起見無當實際設果遇<lb/>
　異漲又豈幾尺浮土所能抵禦耶所有塘上土牛即<lb/>
　著填入積水溝槽之内仍將柴塘後之土順坡斜做<lb/>
　祗需露出石塘三四層為度并於其上栽種柳樹俾<lb/>
　根株蟠結塘工益資鞏固如此則石柴連為一勢即<lb/>
　以柴塘為石塘之坦水至范公塘一𢃄亦必需一律<lb/>
<pb n="KR2m0015_WYG_009-46b"/>
　接建石工方於省城足資永逺鞏䕶著自新築石塘<lb/>
　工止處之現做柴塘及挑水段落起至硃筆圈記處<lb/>
　止再接築至烏龍廟止一體添築石塘撥給部庫銀<lb/>
　五百萬兩連從前發交各項帑銀交該督撫據實核<lb/>
　算仍予限五年分段從東而西陸續修築以期海疆<lb/>
　永慶安恬生民益資樂利<lb/>
　　又<lb/>
諭據薩載李奉翰奏江南河工預籌修防蓄洩機宜辦<lb/>
<pb n="KR2m0015_WYG_009-47a"/>
　理工程三處已於圖内詳悉批示並面諭該督等遵<lb/>
　辦矣天然牐下既舊有引河年久淤墊理應一律疏<lb/>
　濬深通以備盛漲之年開放分洩自當首先辦理方<lb/>
　為有備無患其所奏外河順黄壩堤工後深塘用土<lb/>
　填平並於迤下估築新堤一道是應次第辦理以資<lb/>
　保障<lb/>
　　江西巡撫伊星阿奏南昌新建鄱陽餘干建昌等<lb/>
　　六縣下游地接鄱湖又當章貢諸水之衝圩堤冲塌<lb/>
<pb n="KR2m0015_WYG_009-47b"/>
　　田禾被淹請借項修築下部議行<lb/>
　　五十年挑穵昆陽海口工程工部議准雲南巡撫<lb/>
　　劉秉恬奏滇池在雲南省城之南周圍三百餘里受<lb/>
　　昆明六河之水會為巨浸附近昆明呈貢晉寧昆<lb/>
　　陽四州縣環海田疇資以灌溉者不下數百萬頃<lb/>
　　所恃以宣洩者惟在昆陽州之海口大河為填池<lb/>
　　出水咽喉疏通則均受其利壅遏則即受其害應<lb/>
　　自龍王廟至石龍壩共長二千七百七十五丈應<lb/>
<pb n="KR2m0015_WYG_009-48a"/>
　　穵一二尺至四五尺不等以資宣洩從之<lb/>
　　河南巡撫畢沅奏查賈魯河即在古汴水發源滎<lb/>
　　陽縣之大周山會京孛等水經鄭州中牟祥符至<lb/>
　　朱仙鎮下達尉氏扶溝西華淮寧之周家口商水<lb/>
　　項城沈邱至安徽省潁州正陽闗入淮又賈魯河<lb/>
　　自中牟縣西十五里分支為惠濟河經祥符陳留<lb/>
　　杞縣睢州柘城淮寧鹿邑至安徽亳州會陽河入<lb/>
　　淮各計長四百餘里此河淤塞為開封等府屬商販<lb/>
<pb n="KR2m0015_WYG_009-48b"/>
　　民食攸闗今既久經淤淺自應及時開濬且於水<lb/>
　　旱年時兼可以資蓄洩從之<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_198-1a"/>
欽定四庫全書<lb/>
皇朝文獻通考卷一百九十八<lb/>
　刑考<hi>四</hi>
　　刑制<lb/>
　　雍正十三年九月<lb/>
皇上御極<lb/>
特諭本年恩詔赦欵甚多但奴僕告家主之案名分攸<lb/>
　闗情罪可惡毋得援恩赦免嗣後遇有奴僕首告家<lb/>
<pb n="KR2m0015_WYG_198-1b"/>
　主者雖所告皆實亦必重治其罪著為令<lb/>
　　定文武生員犯賭加常人一等治罪例<lb/>
　　嚴衙役逼詐例凡衙役犯贓除致死人命贓至滿<lb/>
　　貫仍按律例定擬外如有索詐貧民致令賣鬻男<lb/>
　　女者亦照蠧役恐嚇詐贓例并妻安插奉天為從<lb/>
　　各减徒三年發落<hi>互見徒流門</hi>
　　定發塜盗葬例刑部議奏嗣後貪人吉壤將逺年<lb/>
　　之塜盗發者子孫告發審實將盗發之人以開棺<lb/>
<pb n="KR2m0015_WYG_198-2a"/>
　　見屍律擬絞監候但棺久必壞塜久必平如非其<lb/>
　　子孫又無確據勾引匪類夥告夥証陷害無辜者<lb/>
　　將為首照誣告人死罪未决律杖一百流三千里<lb/>
　　為從者照誣告為從律科斷若本人逺祖之墳被<lb/>
　　人𤼵掘盗葬因將盗葬之棺𤼵掘抛棄者雖同是<lb/>
　　𤼵塜不必以發塜論應照祖父被人殺子孫不告<lb/>
　　官而擅殺兇人律杖六十若盗葬者尚無𤼵掘等<lb/>
　　情止在切近墳旁盗葬而本家即行𤼵掘者應依<lb/>
<pb n="KR2m0015_WYG_198-2b"/>
　　地界内有死人不報官而輙移他處律科斷如有<lb/>
　　毁棄屍骸等情應照地界内有死人而移屍毁棄<lb/>
　　律科斷盗葬之人依本律杖八十責令遷移若非<lb/>
　　墳地止於田地場園内盗葬而地主𤼵掘之者除<lb/>
　　開棺見屍照律擬絞外不開棺見屍者照本律减<lb/>
　　一等科斷其盗葬之人應依本律减二等杖六十<lb/>
　　亦責令遷移以上皆指凡人而言如兩造本係親<lb/>
　　屬其墳塜屍骸與本人皆有服制則兩造各照𤼵<lb/>
<pb n="KR2m0015_WYG_198-3a"/>
　　　服内親塜律科斷從之<lb/>
　　　乾隆元年嚴捕四惡之令奉<lb/>
　諭朕聞奸宄不鋤不可以安善良風俗不正不可以興<lb/>
　　教化閭閻之大惡有四一曰盗三代聖王不待教而<lb/>
　　誅者也二曰賭博干犯功令貽害父兄以視周官之<lb/>
　　罷民未麗於法而繫諸嘉石収之圜土者罪有甚矣<lb/>
　　三曰打架即周官所謂亂民孟子所謂賊民也四曰<lb/>
　　娼妓則自周以前人類中未嘗有此此四惡者刼人<lb/>
<pb n="KR2m0015_WYG_198-3b"/>
　　之財戕人之命傷人之肢體破人之家敗人之徳為<lb/>
　　善良之害者莫大於此是以我<lb/>
皇考愛民之深憂民之切嚴申糾禁積歳月之久然後道<lb/>
　　路少響馬及老𤓰賊而商旅以寧賭博及造賭具者<lb/>
　　漸次改業而家室以安聚黨打架者歛跡而城市鄉<lb/>
　　鎮鮮聞鬬囂娼妓逺藏不敢淹留客店此<lb/>
皇考十有三年政教精神所貫注而海内臣民顯見其功<lb/>
　　效實享其樂利者也朕嗣位以來增廣赦條惠保良<lb/>
<pb n="KR2m0015_WYG_198-4a"/>
　　民使得從容休息而無識諸臣誤謂朕一切寛容不<lb/>
　　事稽察民間訛言諸禁已開風聞直省四惡皆㣲露<lb/>
　　其端倪是守土之官敢悖<lb/>
世宗憲皇帝之明㫖墮十有三年之成功而戕賊善良傷<lb/>
　　敗風俗也自後州縣官有政令廢弛使四惡復行於<lb/>
　　境内者該督撫即行嚴叅督撫司道郡守有不能董<lb/>
　　率州縣殫心捕治者必以溺職治罪與通苞苴受賄<lb/>
　　賂者等决不輕貸<lb/>
<pb n="KR2m0015_WYG_198-4b"/>
　　　禁止佛戲禮部題嗣後民間䘮祭之事誦經禮䜟<lb/>
　　　仍聽自便外其加以絲竹管絃演唱佛戲之處應<lb/>
　　　嚴行禁止違者照違制例治罪從之<lb/>
　　　定聚衆械鬬分别首從科斷流徒例<hi>詳見徒流門</hi>
　　　嚴禁仵作妄報匿傷之弊凡事繁州縣設仵作三<lb/>
　　　名中縣二名小縣一名如有招揺賄囑妄報者嚴<lb/>
　　　行治罪<lb/>
　　　嚴私斃人命之禁江西山僻鄉村常有逞兇争角<lb/>
<pb n="KR2m0015_WYG_198-5a"/>
　　統衆毒毆且有私立規條貧人有犯並不鳴官或<lb/>
　　裹以竹簍沉置水中或開掘土坑活埋致斃勒逼<lb/>
　　親屬寫立服狀靖安新淦信豐等縣尤多奉<lb/>
諭地方官失於化導禁約以致村野兇暴藐法横行著<lb/>
　嚴行禁止倘有仍蹈前轍者嚴拿從重定擬<lb/>
　　定分别光棍例總理事務王大臣㑹同刑部議定<lb/>
　　嗣後除例載比照光棍各條仍照例斟酌定擬外<lb/>
　　其餘情罪相彷尚非實在光棍者不得混照光棍<lb/>
<pb n="KR2m0015_WYG_198-5b"/>
　　例定擬<lb/>
　　申嚴番役嚇詐騙害之禁都察院奏審李長㤗誣<lb/>
　　告劉四因事行賄刑部司員劉琬受贓全屬歩軍<lb/>
　　統領衙門番役等夥匪揑詞供證確鑿並奏番役<lb/>
　　之白役人等俗名圓扁子並非額役每借名嚇詐<lb/>
　　生事設計誘人犯法民間甚為擾累奉<lb/>
諭向來提督衙門番役及内務府番役恣行不法遇事<lb/>
　生風其索詐騙害之惡不可枚舉朕又聞番役等竟<lb/>
<pb n="KR2m0015_WYG_198-6a"/>
　將京城内外地方各人私自分管且將六部衙門事<lb/>
　件各派一人訪查此則可惡之尤甚者部院之事自<lb/>
　有該管之大臣與職司稽察之官員番役何人而敢<lb/>
　於私自窺伺以持其長短乎著歩軍統領嚴行禁止<lb/>
　並將白役圓扁子之類盡行革退不許私留一人致<lb/>
　滋閭閻之擾嗣後倘有被番役等騙害者准赴刑部<lb/>
　都察院控告該部院即據實奏聞朕必將畨役嚴審<lb/>
　治罪<lb/>
<pb n="KR2m0015_WYG_198-6b"/>
　　中定施用刑具之例刑部議准各省州縣所用刑<lb/>
　　具務照定式不得用短夾棍及大板重枷至徴比<lb/>
　　錢糧應用小板輕枷薄以示懲下限全完即行釋<lb/>
　　放又强盗十惡謀故殺人等重犯仍照例用鐡鎖<lb/>
　　杻鐐各三道其餘鬬殺人命以及軍流徒犯止用<lb/>
　　枷杻各一道笞杖人犯止用鐵鎖<lb/>
　　定遣犯逃後為匪之例刑部議准嗣後平常發遣<lb/>
　　人犯逃後無行兇為匪者仍照例於發遣處枷號<lb/>
<pb n="KR2m0015_WYG_198-7a"/>
　　兩個月鞭一百交與該管處嚴行管束外其審有<lb/>
　　行兇為匪者悉照現在所犯分别定擬犯應監候<lb/>
　　斬者改為立斬犯應監候絞者改為立絞犯應徒<lb/>
　　以上者改為絞監候至於行兇為匪之事情罪各<lb/>
　　有輕重如竊盗計贓鬬毆傷人俱有罪止於杖者<lb/>
　　若一概置之重典似屬未協應照逃回無行兇為<lb/>
　　匪例枷號兩月之外再枷號一月<hi>互見徒流門</hi>
　　改定故殺胞弟例奉<lb/>
<pb n="KR2m0015_WYG_198-7b"/>
諭律載兄故殺弟者杖一百流二千里故殺妻者絞朕<lb/>
　思兄弟乃手足之親較妻為重今殺妻擬抵而殺弟<lb/>
　轉輕其情理未協其如何更定律例之處著九卿㑹<lb/>
　議尋議故殺期親弟妹照故殺大功弟妹律均擬斬<lb/>
　　監候毆至死者亦改照本律滿徒加一等杖一百<lb/>
　　流二千里從之<hi>互見徒流門</hi>
　　更定生監包攬錢糧例凡貢監生員包攬錢糧侵<lb/>
　　収入已者照常人盗倉庫錢糧例計贓論罪包攬<lb/>
<pb n="KR2m0015_WYG_198-8a"/>
　　八十兩以上雖無拖欠照不應重律杖八十仍革<lb/>
　　去貢監生員不及八十兩者仍照攬納税糧杖六<lb/>
　　十之律定擬<lb/>
　　又設立循環監簿刑部奏准嗣後各省各府設立<lb/>
　　循環監簿飭令所屬州縣將毎日出入監犯名姓<lb/>
　　填註按月申送該府逐一查閲其有不應收監而<lb/>
　　濫行監禁及懷挾私讐故禁平人者均照律擬罪<lb/>
　　雖係應監人犯如有吏卒借端需索者以枉法從<lb/>
<pb n="KR2m0015_WYG_198-8b"/>
　　重治罪該管官照失察衙役犯贓例議處故縱者<lb/>
　　照縱役犯贓例革職<lb/>
　　二年定捕役致死犯人例刑部議奏嗣後除犯人<lb/>
　　脱逃持仗拒捕其捕役實因追擒格鬬而殺死者<lb/>
　　照律勿論外若罪犯業經拏獲而捕役借稱設法<lb/>
　　制縛誤傷其命者仍照已就拘執而殺之律以鬬<lb/>
　　殺論倘捕役受人賄囑將罪人致死者照謀殺人<lb/>
　　首從律治罪並將捕役誤傷殺死人例停其引用<lb/>
<pb n="KR2m0015_WYG_198-9a"/>
　　從之<lb/>
　　定鹽徒十人以下傷一人例三法司改擬山東省<lb/>
　　拒捕毆傷巡役之鹽徒張漢等分别絞候僉遣并<lb/>
　　聲明律載鹽徒拒捕者斬監候為從者減一等杖<lb/>
　　一百流三千里又定例鹽徒聚衆若止十人以下<lb/>
　　原無兵仗遇有追捕拒敵因而傷至二人以上為<lb/>
　　首者依律處斬下手之人比照中途打奪罪人因<lb/>
　　而傷人律擬絞並未議及止傷一人為首與下手<lb/>
<pb n="KR2m0015_WYG_198-9b"/>
　　之人作何治罪之條今張漢拒捕實止傷及一人若<lb/>
　　遽照傷至二人為首律擬斬監候下手之張臻等<lb/>
　　照中途打奪罪人因而傷人例擬絞監候殊未允<lb/>
　　協請將張漢改照罪人拒捕毆所捕人至折傷以<lb/>
　　上者律擬絞監候張臻等照為從律减一等僉妻<lb/>
　　流三千里至配所杖一百并請<lb/>
敕下律例館載入例内從之<hi>互見徒流門</hi>
　　定停族人致死族匪免抵之例舊例凡同族之中<lb/>
<pb n="KR2m0015_WYG_198-10a"/>
　　有兇悍不法偷竊奸宄之人倘事起一時合族公<lb/>
　　憤不及鳴官處以家法致死者報官審明死者應<lb/>
　　死與不應死將為首者分别定擬免其擬抵至是<lb/>
　　兩廣總督鄂彌達奏稱族中賢愚不一恐有朋比<lb/>
　　串害地方豈能洞燭無遺倘民間恃有减等免抵<lb/>
　　之例相習成風其中難免寃抑應請<lb/>
敕下律例館將此條酌删從之<lb/>
　　定本宗為人後者之子孫及異姓義子犯本生尊<lb/>
<pb n="KR2m0015_WYG_198-10b"/>
　　長例九卿㑹議律載為人後者為本生親屬孝<lb/>
　　服降一等又稱乞養異姓義子以亂宗族者杖六<lb/>
　　十其子歸宗並未將本宗為人後者之子孫及異<lb/>
　　姓義子未經歸宗以前於本生親屬服制分晰註<lb/>
　　明恐愚人無知誤罹法網内外法司或間有引斷<lb/>
　　錯誤之處嗣後凡本宗為人後者之子孫於本生<lb/>
　　親屬孝服祗論所後宗支本生親屬降服如於本<lb/>
　　生親屬有犯俱照所後服制定擬其異姓義子與<lb/>
<pb n="KR2m0015_WYG_198-11a"/>
　　伊所生子孫為本生父母及親屬孝服俱不准降<lb/>
　　等即已立為嗣原係律應歸宗之人其本身及所<lb/>
　　生子孫為本生父母親屬孝服亦俱不准降等各<lb/>
　　項有犯仍係本宗服制科罪照例歸宗從之<lb/>
　　定圖財害命分首從例奉<lb/>
諭圖財害命原同强盗之例查强盗案尚有分别不盡<lb/>
　立决而謀財之案或以數人而抵一人之命於法未<lb/>
　免稍重大抵圖財謀命者若無起意為首之人必不<lb/>
<pb n="KR2m0015_WYG_198-11b"/>
　能行事今若將起意為首者立置重典其餘改為監<lb/>
　候使天下知起意之罪不同於脅從不敢造謀糾約<lb/>
　則此等兇惡之事未必不漸次减少其如何定例之<lb/>
　處著九卿詳悉定議尋議圖財謀命殺人之犯因欲<lb/>
　　圖其貲財即行殞其性命實屬兇殘請將造意並<lb/>
　　為從加功者仍依律斬决其為從并未加功者應<lb/>
　　量加末減至於圖財傷人未死之案雖被害者幸<lb/>
　　而未死但已預存致死之心於法實難寛宥應將<lb/>
<pb n="KR2m0015_WYG_198-12a"/>
　　造意為首者亦依律斬决並未加功傷人則照强<lb/>
　　盗情有可原例减等發遣從之<lb/>
　　定私越番地之例刑部議奏嗣後臺灣地方倘有<lb/>
　　民人偷越定界私入番地者照私出外境律杖一<lb/>
　　百如有偷越深山抽藤採棕等事照越渡縁邊闗<lb/>
　　塞律杖一百徒三年管束不嚴之庄頭照本管頭<lb/>
　　目鈐束不嚴律杖八十鄉保社長各减一等發落<lb/>
　　所獲番物入官從之<lb/>
<pb n="KR2m0015_WYG_198-12b"/>
　　定嚴借盗銷案之禁刑部議覆御史周紹儒條奏<lb/>
　　嗣後緝拏盗犯限内無獲州縣官希免處分將别<lb/>
　　案已正法之盗指為盗首或盗數未足作為夥盗<lb/>
　　互相交結借盗銷案將原審州縣及鄰邑囑託之<lb/>
　　印官俱照諱盗例處分如係捕役串同盗犯教供<lb/>
　　妄認將捕役照誣指良民為盗發邊衛充軍例减<lb/>
　　一等杖一百徒三年<hi>互見徒流門</hi>如有賄買情弊以枉<lb/>
　　法論從重治罪<lb/>
<pb n="KR2m0015_WYG_198-13a"/>
　　定夫匠不法之罪刑部題定嗣後夫役工匠如遇<lb/>
　　𦂳要差事喚集公所有為匪不法不遵官長約束<lb/>
　　逞刁挾制因而率衆颺散以致貽誤要差者為首<lb/>
　　之人照河工𦂳要工程如有浮議動衆以致衆力<lb/>
　　懈弛例為首擬斬監候為從枷號一個月杖一百<lb/>
　　倘審係無知偶爾違禁干犯賭博等事並無挾制<lb/>
　　官長颺散誤差者仍按各本律治罪<lb/>
　　三年定考試聚衆妄擊冐籍為首從者罪禮部奏<lb/>
<pb n="KR2m0015_WYG_198-13b"/>
　　定凡遇妄攻冐籍於學臣考試之時聚衆横擊者<lb/>
　　應將為首者照誣告人杖罪加所誣三等律杖六<lb/>
　　十徒一年為從者减一等杖一百仍停其考試<hi>互見</hi>
　　<hi>徒流門</hi>
　　改定窩逃例刑部議准窩逃之家除旗人仍照例<lb/>
　　分别罰銀枷責如民人實不知情在六個月以内<lb/>
　　者仍照例免議外已過六月窩家照違制律杖一<lb/>
　　百十家長地方隣佑照不應重律杖八十地方官<lb/>
<pb n="KR2m0015_WYG_198-14a"/>
　　失察過六個月降一級留任過二年降二級調用<lb/>
　　武職官員照文職議處如明知其逃故意窩留三<lb/>
　　個月之内呈首免罪過三個月杖九十徒二年半<lb/>
　　十家長地方隣佑照違制律杖一百若過一年窩<lb/>
　　家及地方隣佑等分别杖徒有差地方官明知縱<lb/>
　　容居住者照藏匿重犯例革職武職官員亦照此<lb/>
　　例議處<hi>互見徒流門</hi>
　　改定毆斃奴僕例刑部議鑲紅旗滿州三等䕶衛<lb/>
<pb n="KR2m0015_WYG_198-14b"/>
　　釋伽保圖姦家人破臉之妻金氏不遂將破臉毒<lb/>
　　打斃命應擬革職奉<lb/>
諭家主奴僕雖名分攸闗而人命至重豈容輕易致斃<lb/>
　釋伽保因圖姦僕婦不遂即將伊夫毒毆腿斷骨折<lb/>
　立時斃命兇惡已極著革職發往黑龍江定例故殺<lb/>
　奴僕者降二級調用恐不肖官員恃有職銜謂打死<lb/>
　家人罪不過降調且任内有加級紀録又可抵免遂<lb/>
　致恣意殘害此風斷不可長從前定例尚未明晰即<lb/>
<pb n="KR2m0015_WYG_198-15a"/>
　以故殺而論惡僕逞兇其主殺之乃故殺也今釋伽<lb/>
　保因姦毒殺其僕又豈可同日語哉著九卿分别定<lb/>
　議尋議嗣後家主將奴僕之妻妄行佔辱或圖姦不<lb/>
　　遂毒毆致斃審有確據及本主自認不諱者將伊<lb/>
　　主不分官員平人悉照釋伽保例發黑龍江當差<lb/>
　　<hi>互見徒流門</hi>如伊主並無姦佔别情而奴僕將圖姦無<lb/>
　　據之事誣䧟其主者仍照干犯名義律治罪至奴<lb/>
　　僕罪不至死家主起意致斃既照故殺例問擬降<lb/>
<pb n="KR2m0015_WYG_198-15b"/>
　　調雖有加級不准抵免從之<lb/>
　　定帮助綑毆事主逼索財物者罪律載强盗已行<lb/>
　　得財者不分首從皆斬康熙五十四年定造意為<lb/>
　　首及殺傷人者一二人正法餘俱减等雍正五年<lb/>
　　定强盗案件將法所難宥情有可原者分别定擬<lb/>
　　至乾隆二年刑部議准御史周紹儒條奏凡盗案<lb/>
　　有下手綑縳及架送事主之犯仍擬以法所難宥<lb/>
　　不得以其並未傷人概從末减至是部臣以盜案<lb/>
<pb n="KR2m0015_WYG_198-16a"/>
　　有帮助綑毆按捺事主逼索財物者此等雖未傷<lb/>
　　人實亦法所難宥向例尚未分晰詳明請嗣後除<lb/>
　　造意為首及拒捕傷人綑縳架送事主者仍照例<lb/>
　　擬以法無可宥及迫於饑寒誘逼入夥并無逞兇<lb/>
　　者仍請<lb/>
㫖减等外其有帮助綑毆按捺事主逼索財物者無論<lb/>
　　傷人與不傷人俱擬以法無可宥從之<lb/>
　　定竊販子女之例定例貴州地方有外省流棍勾<lb/>
<pb n="KR2m0015_WYG_198-16b"/>
　　通本地玩法之徒將民間子女拐去四川湖廣販<lb/>
　　賣甚將荒村居住之人硬行綁去販賣為首者照<lb/>
　　聚衆搶奪路行婦女例立斬在犯事地方正法為<lb/>
　　從者擬絞監候其窩隱䕶送分别為首者照例割<lb/>
　　斷脚筯嗣經本年四月刑部題准綑拐苗民案内<lb/>
　　將罪應割兩隻脚筋者改為杖一百流三千里應<lb/>
　　割一隻脚筯者杖一百徒三年至是以拐案内有<lb/>
　　指引綑拐藏匿逓賣之罪未詳定例請嗣後如留<lb/>
<pb n="KR2m0015_WYG_198-17a"/>
　　歇販棍之人果有綑拐藏匿遞賣確據者即照開<lb/>
　　窑為首例同川販首犯皆斬立决在犯事地方正<lb/>
　　法若無帮同情事有分贓確據者無論贓數多寡<lb/>
　　照窩藏强盗坐家分贓例不分首從發邊衛充軍<lb/>
　　其止知情竊留無分贓情事無論人數多寡仍照<lb/>
　　定例為首者杖流為從杖徒其窩販之隣佑明知<lb/>
　　不首者照知而不首例滿杖從之<hi>互見徒流門</hi>
　　定旗人竊盜三犯枷責後復犯竊之例凡旗人另<lb/>
<pb n="KR2m0015_WYG_198-17b"/>
　　户正身有犯三次竊盗計贓在三十兩以下者仍<lb/>
　　照例枷責完結若於發落後復行偷竊者嗣後除<lb/>
　　計贓在五十兩以上仍照例擬絞外五十兩以下<lb/>
　　不計贓俱發寧古㙮當差<hi>互見徒流門</hi>
　　定製賣賭具分别刻板描畫科罪之例刑部議奏<lb/>
　　造賣賭具之案其刋刻印板立時可以刷印多張<lb/>
　　者輾轉販鬻流毒無窮不得不嚴加懲創若止用<lb/>
　　筆描寫既非俄頃之功陸續描成出售獲利尚微<lb/>
<pb n="KR2m0015_WYG_198-18a"/>
　　貽害猶淺較之刋板造賣情罪洵有輕重之差即<lb/>
　　如偽造印信定例雕刻假印之犯例應擬斬若但<lb/>
　　描摹印信誆騙財物犯該徒罪以上者發邊逺<lb/>
　　充軍犯該徒罪以下者計贓以次遞减是偽造假<lb/>
　　印尚有雕刻描摹之殊則造賣賭具亦應照此例<lb/>
　　分别定擬凡印板造賣賭具者發邉逺充軍描畫<lb/>
　　紙牌者减一等治罪從之<hi>互見徒流門</hi>
　　定捕役誣良不准援赦例凡捕役誣拏良民及曽<lb/>
<pb n="KR2m0015_WYG_198-18b"/>
　　經犯竊之人威逼承認除所被罪名遇赦尚准援<lb/>
　　免者其反坐之番捕亦得援赦免罪外若將平民<lb/>
　　及犯竊之輕罪逼認為謀殺故殺强盗者將捕役<lb/>
　　照例充軍遇赦不准援免<lb/>
　　更定隐匿入官財産例刑部議奏向例旗員隐匿<lb/>
　　侵欺案内家産不分所隐價值之多寡但論原案<lb/>
　　未完之數在一千兩以上本犯擬斬監候者將伊<lb/>
　　妻並未分家之子概入辛者庫一千兩以下者概<lb/>
<pb n="KR2m0015_WYG_198-19a"/>
　　擬枷號漢人則不分侵那概從杖一百之律同一<lb/>
　　隐匿家産而滿漢輕重不同且侵那亦無分别尚<lb/>
　　未允協嗣後無論滿漢除隐匿那移案内之家産<lb/>
　　仍照隐匿本律治罪外如隐匿侵盗案内之家産<lb/>
　　不論原案未完之數應計所隐家産價值之多寡<lb/>
　　照坐贓律分别定擬若罪止笞杖徒流係旗人枷<lb/>
　　責完結所隱家産俱行入官從之<lb/>
　　定審擬旗民交渉案件之例向例奉天所屬旗民<lb/>
<pb n="KR2m0015_WYG_198-19b"/>
　　交渉案件由地方旗民官畧具案情送刑部審擬<lb/>
　　應質人犯多屬牽連及刑部提解駁查往返擔延<lb/>
　　不無滋累至是奉<lb/>
諭地方官身既親民平日習知人情臨時自易體訪今<lb/>
　就近旗民官會同承審定擬止將罪犯解部覆訊定<lb/>
　案其餘一切牽連對質之人於審明之日即行省釋<lb/>
　　定兵丁結交匪類及身為匪者罪兵部題准嗣後<lb/>
　　凡有兵丁結交匪類漏信脱逃依捕役結交巨盗<lb/>
<pb n="KR2m0015_WYG_198-20a"/>
　　漏信脱逃例不論曾否得財照本犯治罪若兵丁<lb/>
　　身自行竊依捕役行竊例除計贓分首從照常人<lb/>
　　擬罪外各加枷號兩月如勾通竊盗坐地分贓亦<lb/>
　　照捕役例斷豢竊一二名者照常人竊盗治罪外<lb/>
　　加枷號三個月豢竊三四名者杖流五名以上發<lb/>
　　邊衛充軍如勾通之賊係積匪巨猾計勾通名數<lb/>
　　多寡分發附近邊逺極邊烟瘴充軍<hi>互見徒流門</hi>該管<lb/>
　　營官照不實力稽查盗賊例降二級調用徇縱者<lb/>
<pb n="KR2m0015_WYG_198-20b"/>
　　照諱盗例處分<lb/>
　　定强姦不遂毆傷本婦致越數日身死者照因姦<lb/>
　　威逼人致死律擬斬立决<lb/>
　　定成案未著為例者不得援引刑部議覆御史王<lb/>
　　柯條奏定擬罪名除正律正例外凡屬成案未著<lb/>
　　為例者毋得牽引如督撫辦理案件果有與舊案<lb/>
　　相合可援為例許於本内聲明臣部詳加核議應<lb/>
　　如所請著為例從之<lb/>
<pb n="KR2m0015_WYG_198-21a"/>
　　定辦賑侵漁之例御史霍備條奏嗣後辦賑各員<lb/>
　　如有私徴勒派扣尅侵肥情弊其罪較尋常枉法<lb/>
　　尤重計贓科罪定擬具題後即照原擬發落不得<lb/>
　　概准限内完贓减免其應追銀數著落該犯家屬<lb/>
　　變賠從之<lb/>
　　四年定運丁潛逃之罪刑部奏定嗣後運丁不拘<lb/>
　　空重如有私自潛逃棄船中途不顧者將該丁照<lb/>
　　守禦官軍在逃正律治罪仍於靣上刺逃丁二字<lb/>
<pb n="KR2m0015_WYG_198-21b"/>
　　示儆<lb/>
　　定非登時殺死姦婦例刑部議奏凡非姦所登時<lb/>
　　殺死姦婦或聞姦數日殺死姦婦除姦情審無確<lb/>
　　據者仍將本夫擬絞外其審有確據姦夫到官供<lb/>
　　認不諱者將本夫照姦夫已就拘執而毆死例擬<lb/>
　　徒姦夫仍科以犯姦之罪從之<lb/>
　　定繼母致死前母之子分别定擬之例刑部議奏<lb/>
　　嗣後如有繼母將前母之子故意凌虐有心殺死<lb/>
<pb n="KR2m0015_WYG_198-22a"/>
　　者仍將繼母所生偏愛之子擬絞監候外如係毆<lb/>
　　打傷重以致身死審明委無欲殺之心者將繼母<lb/>
　　偏愛之子杖流至於肆行凌虐致前母之子情急<lb/>
　　自盡者實與毆殺有間將繼母偏愛之子杖從之<lb/>
　　嚴各部書吏需索之禁奉<lb/>
諭各部之弊多由於書吏之作奸外省有事到部必遣<lb/>
　人與書吏講求能飽其欲則援例准行不遂其欲則<lb/>
　借端駁詰司官庸懦者往往為其所愚而不肖者則<lb/>
<pb n="KR2m0015_WYG_198-22b"/>
　不免從中染指至於堂官事務繁多一時難以覺察<lb/>
　且既見駁稿亦遂不復生疑以致事之成否悉操書<lb/>
　吏之手而若軰肆無忌憚矣在督撫藩臬等止圖事<lb/>
　之完結遂樂為應付而不惜甘為容隱而不言無怪<lb/>
　乎奸胥猾吏以詐騙為得計視國法如弁髦也内部<lb/>
　之書吏索之督撫彼此效尤必至督撫之書吏索之<lb/>
　司道司道之書吏索之府縣層累而降受其害者仍<lb/>
　在吾民也嗣後著嚴行禁止藩臬以下經手之案著<lb/>
<pb n="KR2m0015_WYG_198-23a"/>
　督撫嚴查禁約倘書吏有仍前需索者督撫即時奏<lb/>
　聞如有不遵朕㫖私相授受者必將與受之人照枉<lb/>
　法贓治罪督撫容隐不奏亦必嚴加議處各省闗差<lb/>
　鹽政織造提鎮等官俱一體遵行<lb/>
　　定官役因事受賄完贓减等例刑部議准嗣後除<lb/>
　　侵盗那移之犯并審無入已坐贓致罪者限内完<lb/>
　　贓均照原例分别减免外若官吏因事受財貪婪<lb/>
　　入已審明枉法不枉法及律載枉法不枉法論等<lb/>
<pb n="KR2m0015_WYG_198-23b"/>
　　贓果於一年限内全完死罪减一等改流軍流以<lb/>
　　下各减一等發落倘限内不完照原擬監追流罪<lb/>
　　以下即行發落<hi>互見徒流門</hi>
　　定停訟時仍行審斷事例刑部議准農忙停訟之<lb/>
　　時凡有婚姻内覷少艾而謀奪貪財利而改婚田<lb/>
　　土舊荒新淤搶種爭穫渠塘水利爭引灌溉等事<lb/>
　　該地方官立刻剖斷不得以停訟藉詞推諉六年<lb/>
　　又奏准凡墳塋等項遇停訟仍行勘斷<lb/>
<pb n="KR2m0015_WYG_198-24a"/>
　　禁止道官差法員潛往各省考選道士及開壇𫝊<lb/>
　　度受籙犯者照違禁例治罪<lb/>
　　嚴畧賣番仔之禁刑部議准嗣後如有畧賣番仔<lb/>
　　之内地人民照依畧誘良人及畧賣良人為奴婢<lb/>
　　律不分首從均杖一百流三千里至安南國夷民<lb/>
　　有串同通事誘賣出境者行文該國王自行拏究<lb/>
　　一體嚴禁<lb/>
　　定年㓜被脅為盗例刑部議准凡聲明情有可原<lb/>
<pb n="KR2m0015_WYG_198-24b"/>
　　之夥盗内如果年止十五以下被人誘脅隨行者<lb/>
　　無論分贓與不分贓俱擬滿流不准收贖著為例<lb/>
　　<hi>互見徒流贖刑等門</hi>
　　定獨子出繼例户部議准民間立繼與人如止一<lb/>
　　子雖係期功分應得繼之人亦不得以獨子過房<lb/>
　　為嗣如有圖産不顧宗祀將獨子出繼者除斷令<lb/>
　　歸宗外將本生父母照不應重律杖八十倘獨子<lb/>
　　借出繼貪産不念本生父母者除歸宗外仍照奉<lb/>
<pb n="KR2m0015_WYG_198-25a"/>
　　養有缺例杖一百<lb/>
　　定殺功服以下卑㓜一家非死罪二命例刑部議<lb/>
　　准如有殺死功服緦麻卑㓜一家非死罪二命者<lb/>
　　俱擬絞决永著為例<lb/>
　　定盜首自首免死改遣例刧盗未經傷人之首犯<lb/>
　　於罪未發而自首者僉發充軍聞拏自首者照情<lb/>
　　有可原例僉遣窩家盗線與盗首同科<hi>詳見徒流門</hi>
　　五年申定免死人犯為匪計贓科罪例凡免死人<lb/>
<pb n="KR2m0015_WYG_198-25b"/>
　　犯除在配所殺人及為强盗并逃後復犯行兇為<lb/>
　　匪者仍照定例遵行外其在配所竊贓至滿貫以<lb/>
　　上及三次竊盗律應擬絞者俱擬斬立决應擬徒<lb/>
　　罪以上者擬斬監候應擬笞杖者枷號三月鞭一<lb/>
　　百<hi>詳見徒流門</hi>
　　定强奪良家妻女未成姦者例凡强奪良家妻女<lb/>
　　中途奪回及尚未姦汚者照已被姦佔絞監候减<lb/>
　　一等例杖一百流三千里若因所定之女病亡殘<lb/>
<pb n="KR2m0015_WYG_198-26a"/>
　　廢輙將女之姐妹用强搶奪者亦照强奪良家妻<lb/>
　　女已未成姦律科罪<hi>互見徒流門</hi>
　　定旗差協同緝逃之例刑部議准嗣後該旗果知<lb/>
　　逃人確實下落即禀明左右司一面密移地方官<lb/>
　　一靣撥兵勒限赴地方官投騐該地方官即㑹營<lb/>
　　添差兵役協拏訊供轉解理事收審其窩家仍不<lb/>
　　許併解聽地方官審詳倘兵役不實力協拏以致<lb/>
　　兎脱照疎縱逃人例治罪如旗差不赴地方官騐<lb/>
<pb n="KR2m0015_WYG_198-26b"/>
　　照徑拿者仍照私自拏逃例定擬旗差兵役有索<lb/>
　　詐者照例科斷<lb/>
　　申定毆死胞兄留養承祀及救父毆死大功兄之<lb/>
　　例九卿議奏弟毆兄死遇有留養承祀者向例枷<lb/>
　　責完結嗣奉<lb/>
諭㫖以倫紀攸闗枷責完結過輕改為斬監候正以孝<lb/>
　　弟本屬一理既不弟其兄雖留養亦必不能孝其<lb/>
　　親且祖宗亦必不歆其祀徒使兇頑倖免倫紀有<lb/>
<pb n="KR2m0015_WYG_198-27a"/>
　　乖故改斬監候使拘繫在獄漸化其兇殘之性然<lb/>
　　後留以養親承祀此仁至義盡之道也請嗣後此<lb/>
　　等罪犯俱改擬斬監候俟三年後該督撫查明於<lb/>
　　秋審册内聲明請<lb/>
㫖照例枷責留養承祀倘三年内遇有父母病故及有<lb/>
　　人承祀者仍擬情實再據刑部議救父情切毆死<lb/>
　　大功服兄照姪毆伯叔之例分别已成傷未成傷<lb/>
　　及折傷三等科罪查人子當父母被毆死生呼吸<lb/>
<pb n="KR2m0015_WYG_198-27b"/>
　　之際此時但知有父母不知有大功兄亦但知救<lb/>
　　父母於急難更不知已之因此而獲罪倉惶失手<lb/>
　　以致毆斃是以謂之情切若分别三等勢必救父<lb/>
　　之時先視其大功兄之毆伊父必致折傷然後救<lb/>
　　之天下固無此人子且先計大功兄之罪至於流<lb/>
　　絞然後已之毆死可以末减計較瞻顧又豈所謂<lb/>
　　情切者乎請嗣後救父情切毆死本宗期功親屬<lb/>
　　者仍擬斬監候援例兩請候<lb/>
<pb n="KR2m0015_WYG_198-28a"/>
㫖定奪但監候之後厯年秋審以此等罪犯本應立决<lb/>
　　改擬監候不復更寛多有入於緩决而連年監候<lb/>
　　者臣等伏思人子見父母被毆但知父母生死為<lb/>
　　急不暇詳審非兇狠者比雖改擬監候已邀寛典<lb/>
　　而長繫囹圄情殊堪憫請於秋審時核明情有可<lb/>
　　矜者减等則情法似均得其平矣從之<lb/>
　　定兩家互毆各斃一命例刑部議准凡兩家互毆<lb/>
　　各斃一命除尊卑服制及兩家死者多寡不同或<lb/>
<pb n="KR2m0015_WYG_198-28b"/>
　　故殺鬬殺情罪不等仍照本律定擬外其兩家互<lb/>
　　毆各斃一命的係各兇手本宗親屬將應擬抵人<lb/>
　　犯免死减等發邊衛充軍<hi>互見徒流門</hi>至二十六年又<lb/>
　　定各斃一命案内除均係同居親屬無庸追埋外<lb/>
　　或一家被殺之人與减軍之犯有不同居共財者<lb/>
　　各於犯人名下追銀二十兩給付死者家屬<lb/>
　　定嚴胥役揑充牙行之禁時外省衙役每有更名<lb/>
　　揑姓兼充牙行倚勢作奸為害商民者<lb/>
<pb n="KR2m0015_WYG_198-29a"/>
上命定例嚴禁尋議不法奸胥有更名揑姓兼充牙行<lb/>
　　者應照更名重役例杖徒如有誆騙客貨累商等<lb/>
　　情即照光棍頂冐朋充霸開統行逼勒商人不許<lb/>
　　别投拖欠客本久估累商例枷號一月發附近充<lb/>
　　軍地方官失於查察及有意徇縱者分别降罰從<lb/>
　　之<hi>互見徒流門</hi>
　　定佐貳官不許夾訊之例刑部議准御史永夀奏<lb/>
　　請佐貳微員審理批發奉委事件有應夾訊者係<lb/>
<pb n="KR2m0015_WYG_198-29b"/>
　　上司批委詳明上司改委印官審理係印官批委<lb/>
　　呈明印官掣回自審其佐貳官不得擅用夾訊<lb/>
頒行<lb/>
大清律例先是元年尚書傅鼐奏<lb/>
大清律集解附例一書所刋原例增例<lb/>
欽定例三項非盡見行之條而自刋刻後至今前例又<lb/>
　　多酌改應請<lb/>
特簡大臣統加檢核増删應仍照舊例行者亦即酌復<lb/>
<pb n="KR2m0015_WYG_198-30a"/>
　　舊章除律文律註仍舊外其刋入之例必將某條<lb/>
　　附載某條之處確切不移纂輯成書恭請<lb/>
欽定刋刻頒示得<lb/>
㫖允行又令各省督撫臬司有刑名之責者據實敷陳<lb/>
　　各抒所見<lb/>
勑交該館以資採擇至是書成凡四十有七卷律文四<lb/>
　　百三十六條悉仍舊本刪律總註其註内有與律<lb/>
　　義有所發明實可補律之所不逮者别立一條著<lb/>
<pb n="KR2m0015_WYG_198-30b"/>
　　為成例附例千有四十二條刪原例増例各名目<lb/>
　　凡乾隆四年十二月以前奏准通行之例俱逐條<lb/>
　　以次附例其五年以後之例依元年奏准五年一<lb/>
　　次陸續増修附律例之後<lb/>
頒行直省永著為例<lb/>
　　定老𤓰賊案内𫝊授學習各犯條例凡老𤓰賊除<lb/>
　　首從照律定擬外其審有𫝊授技藝在家分贓者<lb/>
　　照强盗窩主造意身雖不行但分贓者律擬斬立<lb/>
<pb n="KR2m0015_WYG_198-31a"/>
　　　决跟隨學習之人雖未同行俱照强盗情有可原<lb/>
　　　例免死發遣如無學習確證不過與賊往來熟識<lb/>
　　　照知情不首例杖一百㸃卯充警<lb/>
　　　六年申嚴貪黷敗檢之戒時山西巡撫喀爾吉善<lb/>
　　　叅奏學政喀爾欽賄賣生童布政使薩喀諒酷虐<lb/>
　　　貪婪請革職審擬疏入奉<lb/>
　諭朕御極以來信任大臣體恤羣吏且増加俸禄厚給<lb/>
　　養亷恩施優渥以為天下臣工自必感激奮勉砥礪<lb/>
<pb n="KR2m0015_WYG_198-31b"/>
　　亷隅實心盡職斷不至有貪黷敗檢以干憲典者不<lb/>
　　意竟有山西布政使薩喀諒學政喀爾欽穢蹟昭彰<lb/>
　　贓私纍纍皆朕夢想之所不到我<lb/>
皇考整飭風俗澄清吏治十有餘年始得丕變今不數年<lb/>
　　間而即有蕩檢踰閑之事既不知感激朕恩並不知<lb/>
　　凛遵國法將使我<lb/>
皇考旋乾轉坤之苦𠂻由此而廢弛言念及此朕實為之<lb/>
　　寒心昔日俞鴻圖賄賣文武生童我<lb/>
<pb n="KR2m0015_WYG_198-32a"/>
皇考將伊立時正法自此人知畏懼不敢再犯今喀爾欽<lb/>
　　賄賣生童之案即當照俞鴻圖之例而行薩喀諒喀<lb/>
　　爾欽二案著吏部侍郎楊嗣璟前往會同巡撫喀爾<lb/>
　　吉善秉公據實嚴審定擬尋經審擬喀爾欽即行正<lb/>
　　　法薩喀諒依律處斬並皆藉没家産<lb/>
　　　改定販私鹽誣扳例刑部議覆廣東按察使潘思<lb/>
　　　榘奏律載凡販私鹽誣指平人者加三等拒捕者<lb/>
　　　斬又雍正三年定例私販誣扳者即非拒捕亦照<lb/>
<pb n="KR2m0015_WYG_198-32b"/>
　　　拒捕傷人律治罪竊思誣告人死罪未决者照律<lb/>
　　　反坐滿流加徒役三年私販罪止杖徒而誣扳平<lb/>
　　　人即加至斬是反重於誣告人死罪未决者矣查<lb/>
　　　誣告律内誣告人流徒杖罪者加所誣三等請嗣<lb/>
　　　後私販誣扳平人者仍照律加三等杖一百流三<lb/>
　　　千里應如所請從之<hi>互見徒流門</hi>
　　　申嚴誣告越訴例奉<lb/>
　諭從來誣告越訴最為良民之害蓋一州一縣之内必<lb/>
<pb n="KR2m0015_WYG_198-33a"/>
　有一二狡黠之徒以殷實之家為可擾稍不遂意輙<lb/>
　尋釁興訟揑造謊詞拖累株連以洩私忿更或未控<lb/>
　州縣即控府道未控府道即控院司比比皆是深可<lb/>
　痛恨嗣後凡駕詞誣控者必按律加等治罪凡未經<lb/>
　在下控告者院司道府不得濫准其業經在下控理<lb/>
　復行上控者必其情理近實先將原告窮詰然後准<lb/>
　理若發審屬虚誣告與越訴二罪並坐其如何酌量<lb/>
　定例之處著刑部議奏尋議如越訴審理屬虗除誣<lb/>
<pb n="KR2m0015_WYG_198-33b"/>
　　告加等治罪外先將該犯枷號一月示衆從之<lb/>
　　定私鑄小錢例大學士等議覆御史楊朝鼎條奏<lb/>
　　私鑄砂殻無字小錢應量行末减查私鑄砂殻雖<lb/>
　　係小錢而攙雜於制錢之内即可行用是以律例<lb/>
　　内并未開載砂殻無字小錢另有分别定擬之條<lb/>
　　今如該御史所奏比照偽造印信未成律减等擬<lb/>
　　流則奸民恃律禁之稍寛幸重罪之可免貪圖微<lb/>
　　利轉起犯法之漸但砂殻小錢並無年號字樣稍<lb/>
<pb n="KR2m0015_WYG_198-34a"/>
　　與私鑄大錢有間請嗣後將私鑄砂殻小錢之犯<lb/>
　　為首及匠人均擬斬監候其例應絞决者概照免<lb/>
　　死减等例分别發遣應發遣者改為滿流以下依<lb/>
　　次遞减一等按之情法更得其平從之<hi>互見徒流門</hi>
　　申定遞回原籍人犯潛逃來京之例刑部議奏查<lb/>
　　徒罪限滿遞回原籍管束之犯復潛逃來京者拏<lb/>
　　獲之日俱遵照乾隆二年定例枷責遞回原籍約<lb/>
　　束疏縱之地方官照例查恭至徒罪以下笞杖枷<lb/>
<pb n="KR2m0015_WYG_198-34b"/>
　　責遞囬原籍之犯復行潛逃來京者例内并未議<lb/>
　　及地方官亦無處分請嗣後在京問擬笞杖枷責<lb/>
　　遞囬原籍人犯如有復逃來京者除初次二次本<lb/>
　　犯仍遞囬原籍安插免其治罪地方官免其查叅<lb/>
　　外其復逃來京俱仍遞回原籍交與地方官嚴加<lb/>
　　管束若有犯案者從重歸結其疏縱之地方官照<lb/>
　　遞回人犯出境例分别議處載入例册通行從之<lb/>
　　定原毆傷輕保辜餘限因風致死例凡遇原毆傷<lb/>
<pb n="KR2m0015_WYG_198-35a"/>
　　輕雖過保辜正限後尚在十日之内<hi>名曰餘限</hi>因風致<lb/>
　　死者照毆人至廢疾律杖一百徒三年<hi>互見徒流門</hi>
　　又<lb/>
勑律例毋得輕議紛更奉<lb/>
諭律例一書原係提綱挈領立為章程俾刑名衙門有<lb/>
　所遵守至於情偽無窮而律條有限原有不能纎悉<lb/>
　必到全然該括之勢惟在司刑者體察案情隨事詳<lb/>
　酌不可以一人一事而即欲頓改成法也本朝大清<lb/>
<pb n="KR2m0015_WYG_198-35b"/>
　律周詳明備近年以來又命大臣等斟酌重修朕詳<lb/>
　加釐定現在刋刻頒行而條陳律欵者尚屬紛紛至<lb/>
　奉天府府尹呉應枚竟奏請酌改三條夫以一定之<lb/>
　憲章欲以一人之臆見妄思變易究竟不能盡民間<lb/>
　之情弊而朝更夕改徒乖政體嗣後毋得輕議紛更<lb/>
　如果所言實屬有當該部亦止可議存檔案不得擅<lb/>
　改成書<lb/>
　　嚴捕役分地坐緝之禁刑部議准嗣後各州縣捕<lb/>
<pb n="KR2m0015_WYG_198-36a"/>
　　役俱不得令其分地坐緝經年盤踞致有歛費䕶<lb/>
　　盗之事倘有仍前設立路快坊快區捕等項名色<lb/>
　　擾累居民將該捕役治以違例之罪地方官照例<lb/>
　　查恭<lb/>
　　定尊長謀殺卑㓜為從之例是時雲貴總督張廣<lb/>
　　泗題奏民人劉四貴等謀殺小功服姪劉光裕首<lb/>
　　犯劉四貴照例絞候從犯劉三貴無例可援聽候<lb/>
　　部議嗣三法司核擬劉四貴絞候劉三貴杖流並<lb/>
<pb n="KR2m0015_WYG_198-36b"/>
　　請嗣後尊長謀殺本宗及外姻卑㓜除為首者仍<lb/>
　　依故殺法定擬外其為從加功之尊長各按服制<lb/>
　　分别已行已傷已殺三項各依為首之罪减一等<lb/>
　　定擬若同行不加功及同謀而不同行者又遞减<lb/>
　　一等事下九卿議奏尋議應如三法司所奏從之<lb/>
　　更定打死贖身家人非死罪而剉骨燒埋者罪刑<lb/>
　　部審擬原任鳴贊福海打死贖身家人常徳剉骨<lb/>
　　燒埋依殺奴僕非死罪三人律發遣黑龍江<lb/>
<pb n="KR2m0015_WYG_198-37a"/>
上以常徳係福海已贖身之家人非現在服役者可比<lb/>
　本人又無過惡福海懷恨立斃其命又復支解其尸<lb/>
　殘忍狠毒出於情理之外刑部强引殺奴僕非死罪<lb/>
　三人律擬以發邊實屬不倫將滿漢堂官嚴加議處<lb/>
　　尋改擬絞立决從之<lb/>
　　七年申明致死婢女分别紅白契買之例刑部議<lb/>
　　覆侍郎張照等奏請申明致死婢女畫一科斷之<lb/>
　　例查例載旗人故殺白契所買之人并典當之人<lb/>
<pb n="KR2m0015_WYG_198-37b"/>
　　俱照故殺僱工人律擬絞監候若毆打死者照律<lb/>
　　治罪又定例康熙六十一年以前各旗所買白契<lb/>
　　之人俱不准贖身有逃走者許遞逃牌雍正元年<lb/>
　　以後白契所買單身及帶有妻室子女之人俱准<lb/>
　　贖身若買主配有妻室者不准贖是紅契則為家<lb/>
　　人白契即為僱工而向來問刑衙門科斷惟家主<lb/>
　　致死白契所買家人則照僱工人例於白契所買<lb/>
　　婢女俱照紅契定擬殊未畫一請嗣後民人於雍<lb/>
<pb n="KR2m0015_WYG_198-38a"/>
　　正十三年以前白契所買家人照八旗之例准作<lb/>
　　家奴倘伊主毆殺故殺俱照紅契一例擬斷若乾<lb/>
　　隆元年以後除婢女招配者亦照八旗配有妻室<lb/>
　　不准贖身之例作為家奴外其餘白契所買之人<lb/>
　　俱以白契定擬至旗民所買婢女已配給紅契家<lb/>
　　奴者准照紅契辦理從之<lb/>
　　八年定私鑄鉛錢之例刑部議覆閩浙總督那蘇<lb/>
　　圖奏私鑄已有定律私造鉛錢作何治罪向無明<lb/>
<pb n="KR2m0015_WYG_198-38b"/>
　　文應請照<lb/>
　國初私鑄銅錢原律為首及匠人擬絞監候為從及<lb/>
　　知情買使者杖一百不知者不坐從之<lb/>
　　定<lb/>
　盛京驛站餽送之禁時<lb/>
　盛京兵部侍郎及正副監督多有私受驛丞餽送及<lb/>
　　規禮者事<lb/>
聞奉<lb/>
<pb n="KR2m0015_WYG_198-39a"/>
諭嗣後有仍蹈前轍者從重治罪<lb/>
　　九年定妻過失殺夫妾過失殺家長及正妻例刑<lb/>
　　部議覆蘇州巡撫陳大受疏稱歐徳潤妻丁氏過<lb/>
　　失搇傷徳潤身死查<lb/>
欽頒新例妻妾毆夫條内註有妻過失殺夫當用比律<lb/>
　　之語但未明言應比何律查妻為夫服斬衰三年<lb/>
　　應以服制輕重比照科斷應比照子過失殺父母<lb/>
　　律將丁氏杖一百流三千里係婦人决杖一百餘<lb/>
<pb n="KR2m0015_WYG_198-39b"/>
　　罪收贖應如所請再查妻妾毆夫條下註云夫過<lb/>
　　失殺妻妾及正妻過失殺其妾者各勿論若妾過<lb/>
　　失殺家長及正妻當用比律自應分晰指明使問<lb/>
　　刑衙門知所遵循查妻為夫妾為家長俱服斬衰<lb/>
　　三年妻過失殺其夫妾過失殺家長俱比照子孫<lb/>
　　過失殺祖父母父母律杖一百流三千里妾為正<lb/>
　　妻服期年妾過失殺正妻應比照過失殺期親尊<lb/>
　　長律杖一百徒三年俱行决杖餘罪收贖從之<hi>互見</hi>
<pb n="KR2m0015_WYG_198-40a"/>
　　<hi>徒流門</hi>至二十七年又定妻過失殺夫妾過失殺家<lb/>
　　長除照例科罪外均令不許改嫁或有實無内外<lb/>
　　親屬可依不能自存者該族保人等呈報地方有<lb/>
　　司查明當官嫁配違者主婚媒人分别治罪<lb/>
　　申定致死在配發遣為奴人犯例凡强盗免死减<lb/>
　　等發遣為奴之犯如怙惡不悛不服伊主管束或<lb/>
　　無故欺凌平人經伊主及平人毆打斃命伊主免<lb/>
　　罪平人照本罪减等擬徒<hi>詳見徒流門</hi>
<pb n="KR2m0015_WYG_198-40b"/>
　　定五城御史審事之例巡視西城御史舒敏奉請<lb/>
　　五城凡有事件必令滿漢二員進署公同審理其<lb/>
　　私設刑具𫝊集人犯獨行審斷之處應概行停止<lb/>
　　從之<lb/>
　　申定陣亡子孫免死一次分别是否因公之例三<lb/>
　　法司核擬旗人穆延太圖財扎死民人龔興應擬<lb/>
　　斬决查穆延太祖父出兵陣亡可否將穆延太照<lb/>
　　例免死减等發落奉<lb/>
<pb n="KR2m0015_WYG_198-41a"/>
諭例内凡祖父出兵陣亡其子孫准免死一次者原係<lb/>
　國家酬功之意其因公事獲罪至死者自應照例寛<lb/>
　免今穆延太圖財害命非因公事獲罪其祖父軍功<lb/>
　與被殺之人何干僅以枷責完結既不足蔽辜且將<lb/>
　使不肖之子孫有所恃以肆惡矣著改為應斬監候<lb/>
　秋後處决<lb/>
　　定尊長毆卑㓜至篤疾者斷給財産之例刑部議<lb/>
　　奏例載故殺期親弟妹照故殺大功弟妹律擬絞<lb/>
<pb n="KR2m0015_WYG_198-41b"/>
　　監候其毆期親弟妹致死照本律滿徒加一等杖<lb/>
　　一百流三千里未經議及毆至篤疾照律勿論者<lb/>
　　斷給財産之條請嗣後有期親尊長歐卑幼外祖父<lb/>
　　母毆外孫至篤疾者如卑㓜實係頑梗觸犯尊長<lb/>
　　一時忿激以理責打雖至篤疾仍照律毋庸置議<lb/>
　　外其卑㓜並無干犯尊長自恃分尊非理毒毆以<lb/>
　　致篤疾者應將財産一半斷給被傷之卑㓜資其<lb/>
　　養贍從之<lb/>
<pb n="KR2m0015_WYG_198-42a"/>
　　停止每嵗矜减五次緩决人犯之例先是刑部議<lb/>
　　准自乾隆十年為始將五次緩决人犯於本内聲<lb/>
　　明情罪尚可矜原者另摺奏請著為成例至是奏<lb/>
　　准於乾隆十年辦理一次嗣後停止俾人知<lb/>
殊恩不得再邀蹈法不得倖免從之<lb/>
　　定夥盗自首分别定擬之例是時河南巡撫碩色<lb/>
　　審題盗犯于黑兒行刼五次俱係隨從把風並未<lb/>
　　下手傷人且事未發而盡行自首應照罪人自首<lb/>
<pb n="KR2m0015_WYG_198-42b"/>
　　例免罪部議行刼五次本屬立决之犯與行刼一<lb/>
　　二次者不同若止因其盡數首出即行全免情罪<lb/>
　　未符請嗣後夥盗除行刼一二次者於事未發之<lb/>
　　前將行刼次數盡行首出仍照例免罪外其行刼<lb/>
　　三次以上雖係盡行自首仍照未傷人之盗首事<lb/>
　　未發而自首例僉妻發邊衛充軍若聞拏投首亦<lb/>
　　照未傷人之盗首聞拏投首例僉妻發遣于黒兒<lb/>
　　應僉發邊衛充軍從之<hi>互見徒流門</hi>
<pb n="KR2m0015_WYG_198-43a"/>
　　又定私鑄鉛錢不及十千者為首及匠人俱照情<lb/>
　　有可原例於疏内聲明請<lb/>
㫖發遣為從及知情行使者依次遞减<hi>互見徒流門</hi>
　　定流犯脱逃分别原犯流罪及减等為流者按犯<lb/>
　　逃次數遞加治罪例<hi>詳見徒流門</hi>
　　十年嚴掛斗送匾之禁奉<lb/>
諭親民之官審理詞訟秉公剖决乃職分所當然在官<lb/>
　無可居之功在民亦不必言感朕聞外省陋習有於<lb/>
<pb n="KR2m0015_WYG_198-43b"/>
　詞訟審結之後勝者以為得計糾集親友鄰里製斗<lb/>
　造匾懸掛公堂無識有司亦恬然受之不以為怪此<lb/>
　等阿諛獻媚適以啟好訟生事之端且流為粉飾沽<lb/>
　名之弊澆風斷不可長嗣後有仍前掛斗送匾者將<lb/>
　徇隐之有司恭處本人一併治罪<lb/>
　　申定秋决過期行刑之例奉<lb/>
諭向來冬至既届一應秋决人犯例不行刑若逺省有<lb/>
　奉到文書在冬至以後者則留至次年冬至前正法<lb/>
<pb n="KR2m0015_WYG_198-44a"/>
　後因此等人犯盡屬兇惡罪無可緩若至一年之乆<lb/>
　未免别生事端仍于奉到部文時處决但思應决諸<lb/>
　犯既無可緩適值冬至亦須稍遲嗣後如有過期接<lb/>
　到部文者著於冬至七日以後照例處决<lb/>
　　定人夫領帑脱逃例工部議准嗣後凡修作工程<lb/>
　　如有夫頭人等已經領帑私行侵蝕不即照數僱<lb/>
　　夫以及領帑私逃者均照常人盗倉庫錢糧律計<lb/>
　　贓治罪<lb/>
<pb n="KR2m0015_WYG_198-44b"/>
　　定聚衆抗官通行例刑部議覆侍郎秦蕙田奏言<lb/>
　　例載山陜兩省刁惡頑梗之軰假地方公事迫勒<lb/>
　　平民約㑹抗糧歛錢搆訟抗官塞署或有寃抑不<lb/>
　　於上司控告擅聚衆至四五十人者地方官與同<lb/>
　　城武職無論是非曲直拏觧審究為首者照光棍<lb/>
　　例擬斬立决為從擬絞監候又福建地方如有借<lb/>
　　事聚衆罷市罷考打官等事均照山陜題定之例<lb/>
　　分别治罪定例係耑指山陜等處而言向來此等<lb/>
<pb n="KR2m0015_WYG_198-45a"/>
　　案件别省犯者甚少但人心之淳漓不同如有所<lb/>
　　犯相同自當一例懲治其情罪稍輕律有正條者<lb/>
　　仍各照本律科斷應如所請從之<lb/>
　　定强盗不同居父兄一體處分例刑部議准强盗<lb/>
　　之父兄果明知子弟為盗縱容貽害者雖不同居<lb/>
　　亦照同居例杖一百<lb/>
　　定書吏燒燬册籍之罪御史范宏賔奏各部書吏<lb/>
　　巧詐營私故於册籍堆積之所暗藏火種因以一<lb/>
<pb n="KR2m0015_WYG_198-45b"/>
　　炬使營私之案莫可查考本年九月户部貴州司<lb/>
　　檔案房屋全行焚燬其起火縁由應於該書吏根<lb/>
　　究明確如有心燒燬即治以故燒公𪠘之罪從之<lb/>
　<lb/>
　<lb/>
　<lb/>
　<lb/>
皇朝文獻通考卷一百九十八<lb/>
</p>
<p>
</p>
  </div>
</body>
</text>
</TEI>
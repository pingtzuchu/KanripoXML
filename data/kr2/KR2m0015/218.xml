<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head/>
    <p>
<pb n="KR2m0015_WYG_218-1a"/>
欽定四庫全書<lb/>
皇朝文獻通考卷二百十八<lb/>
　經籍考<hi>八</hi>
　　經<hi>小學</hi>
　　<hi>臣</hi>等謹按舊唐書經籍志以訓詁小學分為二類<lb/>
　　然詁訓亦小學也焦竑曰古者八歳入小學習六<lb/>
　　甲四方與書數之藝爾雅津渉九流標正名物講<lb/>
　　藝者莫不先之於是有訓詁之學三蒼之説始製<lb/>
<pb n="KR2m0015_WYG_218-1b"/>
　　字法而説文興焉於是有偏旁之學孫炎沈約始<lb/>
　　作字音於是有音韻之學是解説名物固與辨釋<lb/>
　　形聲同為小學之始基凡以使之知類通逹靡所<lb/>
　　不晰而底於大成也今遵<lb/>
欽定四庫全書之例列訓詁於小學之首次字書次韻<lb/>
　　書各以其類而編次焉<lb/>
　　字詁一卷<lb/>
　　黄生撰生字扶孟歙縣人前明諸生<lb/>
<pb n="KR2m0015_WYG_218-2a"/>
　　越語肯綮録一卷<lb/>
　　毛竒齡撰竒齡見易類<lb/>
　　<hi>臣</hi>等謹按宋趙叔向有肯綮録詳述朝制竒齡沿<lb/>
　　襲其名以記其鄉之方言而證以古音古訓本未<lb/>
　　可厠於六經之末然李少通俗語難字載在舊唐<lb/>
　　書經籍志張推證俗音顔愍林證俗音畧載在新<lb/>
　　唐書藝文志皆入小學類中今亦姑從其例而列<lb/>
　　之<lb/>
<pb n="KR2m0015_WYG_218-2b"/>
　　爾雅補注六卷<lb/>
　　姜兆錫撰兆錫見易類<lb/>
　　續方言二卷<lb/>
　　杭世駿撰世駿字大宗號堇浦仁和人乾隆丙辰<lb/>
召試博學鴻詞授翰林院編修<lb/>
　　<hi>臣</hi>等謹按是編雜録十三經注疏及説文釋名之<lb/>
　　屬以補揚雄方言之所未及其前後類次悉仍爾<lb/>
　　雅之舊特不明標其目雖採録諸書多有闕漏六<lb/>
<pb n="KR2m0015_WYG_218-3a"/>
　　　朝以前方言散見於玉篇列子古今韻㑹等篇可<lb/>
　　　取以續揚雄之書者皆未之及然蒐羅典核引據<lb/>
　　　詳明於訓詁之學不為無功矣<lb/>
　　　連文釋義一卷<lb/>
　　　王言撰言字慎旃仁和人<lb/>
　　　右小學類訓詁<lb/>
御定康熙字典四十二卷<lb/>
　　　康熙五十五年大學士張玊書等奉<lb/>
<pb n="KR2m0015_WYG_218-3b"/>
敇撰<lb/>
聖祖仁皇帝御製序曰易傳曰上古結繩而治後世聖人<lb/>
　易之以書契百官以治萬民以察周官外史掌逹書名<lb/>
　於四方保氏養國子教以六書而考文列於三重蓋以<lb/>
　其為萬事百物之統紀而足以助流政教也古文篆隸<lb/>
　隨世逓變至漢許氏始有説文然重義而畧於音故世<lb/>
　謂漢儒識文字而不識子母江左之儒識四聲而不識<lb/>
　七音七音之傳肇自西域以三十六字為母從為四聲<lb/>
<pb n="KR2m0015_WYG_218-4a"/>
横為七音而後天下之聲總於是焉嘗考管子之書所<lb/>
載五方之民其聲之清濁高下各象其川原泉壤淺深<lb/>
廣狹而生故於五音必有所偏得則能全備七音者鮮<lb/>
矣此歴代相傳取音者所以不能較若畫一也自説文<lb/>
以後字書善者於梁則玊篇於唐則廣韻於宋則集韻<lb/>
於金則五音集韻於元則韻㑹於明則洪武正韻皆流<lb/>
通當世衣被後學其傳而未顯者尚數十百家當其編<lb/>
輯皆自謂毫髪無憾而後儒推論輒多同異或所收<lb/>
<pb n="KR2m0015_WYG_218-4b"/>
之字繁省失中或所引之書濫疎無準或字有數義而<lb/>
不詳或音有數切而不備曽無善兼美具可奉為典常<lb/>
而不易者朕每念經傳至博音義繁賾據一人之見守<lb/>
一家之説未必能㑹通罔缺也爰命儒臣悉取舊籍次<lb/>
第排纂切音解義一本説文玊篇兼用廣韻集韻韻㑹<lb/>
正韻其餘字書一音一義之可採者靡有遺逸至諸書<lb/>
引證未備者則自經史百子以及漢晉唐宋元明以來<lb/>
詩人文士所述莫不旁羅博證使有依據然後古今形<lb/>
<pb n="KR2m0015_WYG_218-5a"/>
　體之辨方言聲氣之殊部分班列開卷了然無一義之<lb/>
　不詳一音之不備矣凡五閲歳而其書始成命曰字典<lb/>
　於以昭同文之治俾承學稽古者得以備知文字之源<lb/>
　流而官府吏民亦有所遵守焉是為序<lb/>
欽定篆文六經四書<hi>不分卷</hi>
　　　<hi>臣</hi>等謹按是編悉依小篆文體凡周易尚書毛詩<lb/>
　　　春秋周禮儀禮學庸論語孟子綜為十四册漢人<lb/>
　　　傳經多用隸寫至唐開元改寫今文於是諸經悉<lb/>
<pb n="KR2m0015_WYG_218-5b"/>
　　　從楷體古經舊本久已沿訛是編仰䝉<lb/>
聖祖仁皇帝鑒定俾學者奉為圭臬得以循流溯源有禆<lb/>
　　　經學洵非淺鮮也<lb/>
　欽定西域同文志二十四卷<lb/>
　　　乾隆二十八年大學士傅恒等奉<lb/>
　敕撰<lb/>
　皇上御製序曰歳庚午既定同文韻統序而行之蓋以<lb/>
　　梵音合國書切韻復以國書切韻叶華音字母於是<lb/>
<pb n="KR2m0015_WYG_218-6a"/>
　字無遁音書皆備韻微特支那咒語窔奥可探而且<lb/>
　寰宇方言拘墟盡釋兹者西域既平不可無方畧之<lb/>
　書然準語回文非纂輯文臣所曉是宜示之綱領有<lb/>
　所遵循俾無蹖駮舛訛之虞因以天山北路天山南<lb/>
　路準部回部並西藏青海等地名人名諸門舉凡提<lb/>
　要始以國書繼以對音漢文復繼以漢字三合切音<lb/>
　其䝉古西番托忒回字以次綴書又於漢文下詳註<lb/>
　其或為準語或為回語于是兀格蟀自之言不須譯<lb/>
<pb n="KR2m0015_WYG_218-6b"/>
　鞮象寄而凡識漢字者莫不通其文解其意瞭若列<lb/>
　眉易若指掌書既成名之曰西域同文志同文云者<lb/>
　仍闡韻統之義而特加以各部方言用名西域紀載<lb/>
　之實期家喻户曉而無魚魯毫釐之失焉然嘗思之<lb/>
　天高地下人位乎其中是所謂實也至于文蓋其名<lb/>
　耳實無不同文則或有殊矣今以漢語指天則曰天<lb/>
　以國語指天則曰阿卜喀以蒙古語準語指天則曰<lb/>
　騰格哩以西番語指天則曰那木喀以回語指天則<lb/>
<pb n="KR2m0015_WYG_218-7a"/>
　曰阿思滿令回人指天以告漢人曰此阿思滿漢人<lb/>
　必以為非漢人指天以告回人曰此天則回人亦必<lb/>
　以為非此亦一非也彼亦一非也庸詎知孰之為是<lb/>
　乎然仰首以望昭昭之在上者漢人以為天而敬之<lb/>
　回人以為阿思滿而敬之是即其大同也實既同名<lb/>
　亦無不同焉逹者契淵源於一是昧者滯名象於紛<lb/>
　殊是志也將以納方俗於㑹極祛羣疑之分畛舉一<lb/>
　例凡豹䑕易辨即世道人心豈云無禆益哉<lb/>
<pb n="KR2m0015_WYG_218-7b"/>
　　<hi>臣</hi>等謹按是書二十四卷又凡例總目一卷分門<lb/>
　　四曰地曰山曰水曰人分部四曰天山北路準噶<lb/>
　　爾部曰天山南路回部曰青海曰西番其體例則<lb/>
　　每條首列<lb/>
　國書以為樞紐次以漢字詳註名義次三合切音次<lb/>
　　䝉古字次西番字次托忒字次回字如本條係準<lb/>
　　語則以托忒字為主而西番䝉古回字惟取對音<lb/>
　　本條係回語則以回字為主而西番蒙古托忒字<lb/>
<pb n="KR2m0015_WYG_218-8a"/>
　　惟取對音循環毗附音義咸審仰見<lb/>
聰明天縱于異俗殊音無不洞徹源流同條共貫<lb/>
聖徳神功允超三古天下一家之盛真無有過于<lb/>
　今日者矣<lb/>
欽定增訂清文鑑三十二卷補編四卷總綱八卷補總<lb/>
　綱一卷<lb/>
　　乾隆三十六年大學士傅恒等奉<lb/>
敕撰<lb/>
<pb n="KR2m0015_WYG_218-8b"/>
皇上御製序曰稽古語言文字之傳不能不隨方隨時<lb/>
　代為變易將欲觀其㑹通惟音義兩端為之樞筦獨<lb/>
　是施之於繙譯則以字之不得其音而舛者亦以字<lb/>
　之强索其義而愈舛嚮評通鑑輯覽紏前史譯本失<lb/>
　真則有校正金元國語解之命及製西域同文志序<lb/>
　諸作復連類而引伸之兹増訂清文鑑告竣並為鬯<lb/>
　厥指以詔來者夫字之不得其音者如明安之為猛<lb/>
　安穆昆之為謀克猶云對字未叶耳甚者乃因字法<lb/>
<pb n="KR2m0015_WYG_218-9a"/>
　以寓褒譏如金史書烏珠為兀术貝勒為勃極烈或<lb/>
　為孛堇者是也且同一䝉古人名於膺世爵者則書<lb/>
　羅卜藏於隸讞牘者則書羅卜贜沿流至今未改不<lb/>
　綦誕乎至以文字强索其義者如䝉古語鄂博特堆<lb/>
　砌之統詞而曲説者以鄂為嵯峩之峩博為軷癸之<lb/>
　軷自詡語出經傳究之求其義而不得遂并其音而<lb/>
　失之不愈盭乎蓋對音本無義也即如國語稱天曰<lb/>
　阿卜喀䝉古語則曰騰格哩西番語則曰那木喀回<lb/>
<pb n="KR2m0015_WYG_218-9b"/>
　語則曰阿思滿以漢文求之皆無義之可索且以漢<lb/>
　文天字設用國書合音則字當云梯煙夫梯煙寧有<lb/>
　義乎豈梯必梯磴之梯而煙必煙霄之煙乎穿鑿者<lb/>
　又將謬解為梯煙而上為天之義可乎蓋嘗推而論<lb/>
　之前代之主其不暇兼治漢文者既一任夫承偽襲<lb/>
　謬而莫之正而兼治漢文者乃轉為漢文所牽掣而<lb/>
　不克博訂方言之異精研聲律之元譬諸以水濟水<lb/>
　誰能食之非虗語也洪惟<lb/>
<pb n="KR2m0015_WYG_218-10a"/>
皇祖聖祖仁皇帝<lb/>
神靈天亶制度考文於<lb/>
列祖剏垂國書廣大精微貫穿賅洽<lb/>
　御定清文鑑全圅折𠂻大備惟當時編纂諸臣依國語<lb/>
　　分類排纂未列三合切音漢字註中間採經傳成語<lb/>
　　以佐訓詁日久易啟傅㑹穿鑿之習朕志切紹<lb/>
聞指授館臣詳加㩁覈每門首著國語旁附漢字對音或<lb/>
　　一字或二合或三合切音俾等量者不爽苗髪而字<lb/>
<pb n="KR2m0015_WYG_218-10b"/>
　　之淆於不得其音者尠矣詮釋具以日用常言期人<lb/>
　　共曉其俗解摭拾陳編章句及以之乎者也為文者<lb/>
　　悉汰之而字之汨於强索其義者抑又尠矣綜計續<lb/>
　　入新定國語五千餘句若古官名冠服器用鳥獸花<lb/>
　　果等有禆參考者别為補編系之卷末庶幾嘉與我<lb/>
　　子孫臣民可以同文可以傳世而行逺是為序<lb/>
　　　<hi>臣</hi>等謹按是編因<lb/>
太宗文皇帝命巴克什庫爾纒剏造<lb/>
<pb n="KR2m0015_WYG_218-11a"/>
　　國書以十二字頭貫一切音厥後日趨精密音義益<lb/>
　　　詳<lb/>
聖祖仁皇帝慮口傳筆授或有異同乃輯清文鑑一書而<lb/>
　　　音譯則未之及<lb/>
　皇上復親加訂定凡三十有五部子目二百九十有二<lb/>
　　　每條以<lb/>
　　國書為綱左列漢字切韻右列漢語又右則音以<lb/>
　　國書而<lb/>
<pb n="KR2m0015_WYG_218-11b"/>
　欽定新語悉皆載入尤徵詳備信能包羅萬象綜括七<lb/>
　　　音<lb/>
　　同文之盛軌蔑以加於此矣<lb/>
　欽定滿洲蒙古漢字三合切音清文鑑三十三卷<lb/>
　　　乾隆四十四年大學士阿桂等奉<lb/>
　敕撰<lb/>
　皇上御製序曰向既増訂清文鑑序而行之與夫穿鑿<lb/>
　　字法謬寓褒譏曲解方言傅㑹漢語一切務竒求勝<lb/>
<pb n="KR2m0015_WYG_218-12a"/>
　　亦既辨之詳矣兹三合切音清文鑑書成司事者以<lb/>
　　序為請夫既有前序則此可以不必重為然前書祗<lb/>
　　載國語漢語而未及䝉古此書乃並載䝉古語所為<lb/>
　　異於前書者是不可以不闡其義我國家自<lb/>
太祖<lb/>
太宗以來近邊諸䝉古部落久為世臣而至今則喀爾喀<lb/>
　　青海及準噶爾之四衛拉特前後歸順蓋無一蒙古<lb/>
　　之非我臣矣諸部語言音韻剛柔雖畧殊而大段則<lb/>
<pb n="KR2m0015_WYG_218-12b"/>
　　一即國語雖與䝉古語異而亦有一二相同者朕即<lb/>
　　位初以為諸外藩歳來朝不可不通其語遂習之不<lb/>
　　數年而畢能之至今則曲盡其道矣侵尋而至於唐<lb/>
　　古特語又侵尋而至於回語亦既習之亦既能之既<lb/>
　　可以為餘暇之消遣復足以聨中外之性情因悟天<lb/>
　　下之語萬殊天下之理則一無不戴天而履地無不<lb/>
　　是是而非非無不尊君上而孝父母無不賢賢而惡<lb/>
　　小人彼其於語言文字中謬存我是彼非入者主之<lb/>
<pb n="KR2m0015_WYG_218-13a"/>
　　出者奴之不亦仰而唾空終於自汚其面哉故向有<lb/>
　　校正金元國語解之命及製西域同文志壹是義也<lb/>
　　雖然予以為亦無足深怪作金元史者之讕文何則<lb/>
　　彼一類之人尚有越人視秦人肥瘠之言而况非其<lb/>
　　類者乎又况彼實不解其語言音義乎則又安能保<lb/>
　　千秋萬世後不解此書者之不又將如作金元國史<lb/>
　　者之其人乎前書之序並命載于後庶幾並觀以互<lb/>
　　相發明也<lb/>
<pb n="KR2m0015_WYG_218-13b"/>
　　　<hi>臣</hi>等謹按乾隆三十六年<lb/>
　皇上既命增訂<lb/>
聖祖仁皇帝御撰清文鑑補注漢字各具翻切釋文而䝉<lb/>
　　　古字猶未備列乃<lb/>
　復命廷臣續定是編以<lb/>
　　國語與蒙古書漢書貫通為一互相音釋每<lb/>
　　國語一句必備載䝉古漢語以明其義復以䝉古漢<lb/>
　　　字與<lb/>
<pb n="KR2m0015_WYG_218-14a"/>
　國語對音以定其聲或漢字聲所無者則三合以取<lb/>
　　之蒙古字聲所無者則分各種讀法寫法收法以<lb/>
　　取之貫穿益為精密而稽覽更極詳明是皆頼<lb/>
帝學淵深務綜其備俾讀者得以舉一知三巍乎煥乎<lb/>
　　允昭萬世<lb/>
敷文之極已<lb/>
　　廣金石韻府五卷<lb/>
　　林尚葵李根同撰尚葵字朱臣莆田人根字雲根<lb/>
<pb n="KR2m0015_WYG_218-14b"/>
　　晉江人<lb/>
　　周亮工序曰篆體惟許氏説文最詳核用修楊氏<lb/>
　　宗之兼取衆家為六書索隱而其傳不廣錫山朱<lb/>
　　時望所輯金石韻府一編至今幾二百年亦漸湮<lb/>
　　没予獲諸舊簏因與林尚葵李根共為考訂譌者<lb/>
　　正疑者晰即所未備者亦間補其什一焉分書是<lb/>
　　序者鄭簠也<lb/>
　　<hi>臣</hi>等謹按是編不列亮工之名而序稱與林李二<lb/>
<pb n="KR2m0015_WYG_218-15a"/>
　　人共考訂未審其故卷首列所采各家次玊篇偏<lb/>
　　旁形似釋疑次乃依平上去入韻以真體書為紐<lb/>
　　而朱書類從焉<lb/>
　　他山字學二卷<lb/>
　　錢邦芑撰邦芑字開少丹徒人<lb/>
　　六書準四卷<lb/>
　　馮調鼎撰調鼎字雲鷗華亭諸生<lb/>
　　調鼎自序曰六書曰象形指事㑹意諧聲假借轉<lb/>
<pb n="KR2m0015_WYG_218-15b"/>
　　注形事字之原意聲字之流轉注假借又補原流<lb/>
　　之不足而以形事意聲為變化者也漢平帝時徵<lb/>
　　沛人爰禮等令説文字于未央庭中揚雄採以作<lb/>
　　訓纂篇及和帝申命賈逵修理舊文於是太尉南<lb/>
　　閣祭酒許慎采李斯揚雄之書博訪于逵作説文<lb/>
　　解字十四篇五百四十部九千三百五十三字載<lb/>
　　古文三百九十六籀文一百四十五重文或體六<lb/>
　　百二十二至宋雍熙三年命徐絃等重較定概為<lb/>
<pb n="KR2m0015_WYG_218-16a"/>
　　形聲昧於事意然頡籀遺文猶賴僅存世所流傳<lb/>
　　六書統六書故六書畧正譌本義索隱精藴之屬<lb/>
　　書之六義詳見一二間嘗摘象形指事㑹意之混<lb/>
　　淆轉注假借之錯亂及循俗譌謬者注分六義較<lb/>
　　正誤差其可依俗成文無甚深義者已詳載諸書<lb/>
　　不盡述<lb/>
　　六書通十卷<lb/>
　　閔齊伋撰齊伋字寓五烏程人<lb/>
<pb n="KR2m0015_WYG_218-16b"/>
　　畢𢎞述序曰閔寓五先生集三代秦漢篆法其體<lb/>
　　以説文字為標首下列古文籀文以及鼎彝符印<lb/>
　　有變體必載使觀者知其全得其變與通也而又<lb/>
　　繼之以附通附通者如東字之後附之以凍先字<lb/>
　　之後附之以姺東先具各變體加水加女則無變<lb/>
　　也然則東先之變參之以水女亦不可謂無本也<lb/>
　　附之以不變通之以無不可變義精而體詳有功<lb/>
　　後學不淺<lb/>
<pb n="KR2m0015_WYG_218-17a"/>
　　程煒序曰晟溪閔寓五先生好古讀書能逺紹倉<lb/>
　　頡㣲㫖於三代秦漢諸篆法遐搜備其形體窮討<lb/>
　　溯其本原參互辨其疑似勞精竭神者五十餘年<lb/>
　　輯成書題曰六書通後流傳散失付之荒烟又六<lb/>
　　十餘年煒得之煒交于畢殿揚弟既明先生一見<lb/>
　　驚絶謂周秦古法復見於今惜殘闕非全書為之<lb/>
　　參考篆訂以傳於後焉<lb/>
　　篆隸考異二卷<lb/>
<pb n="KR2m0015_WYG_218-17b"/>
　　周靖撰靖字敉寧呉縣人明吏部文選司郎中周<lb/>
　　順昌之曾孫<lb/>
　　隸辨八卷<lb/>
　　顧藹吉撰藹吉號南原長洲人<lb/>
　　藹吉自序曰隸辨之作為解經也字不辨則經不<lb/>
　　解而古文邈矣漢人傳經多用隸寫變隸為楷益<lb/>
　　失本真及開元始易以俗字名儒病其蕪累余因<lb/>
　　收集漢碑間得刋正經文虞書大鹿舊本無林泰<lb/>
<pb n="KR2m0015_WYG_218-18a"/>
　　卦包㠩後人加草鄭風摻執即為操執穀梁壬臣<lb/>
　　當作王臣若斯之類取益頗多後于北海孫氏見<lb/>
　　中郎石經殘碑經典釋文所云本又作者皆碑中<lb/>
　　字也於是鋭志精思采摭漢碑有不備者求之漢<lb/>
　　隸字原準以説文辨其正變或省或加靡不兼載<lb/>
　　譌者非之疑者闕之從古文竒字及假借通用者<lb/>
　　隨字附之下注碑名並録碑語羣書引據類以四<lb/>
　　聲復依説文次第纂偏旁五百四十字括其樞要<lb/>
<pb n="KR2m0015_WYG_218-18b"/>
　　又列叙諸碑之目折中分隸之説各為之考以彰<lb/>
　　信析疑焉<lb/>
　　項絪曰古隸書見於世者賴有漢碑然多增減移<lb/>
　　易替代之字顧南原氏作隸辨以印其是而砭其<lb/>
　　非昔之滯目礙膺者今皆可以屬讀矣前人亦常<lb/>
　　用意於此而無其貫通明確隸釋諸家咸所不及<lb/>
　　也<lb/>
　　别雅五卷<lb/>
<pb n="KR2m0015_WYG_218-19a"/>
　　呉玊縉撰玊縉字山夫山陽人廪貢生官鳯陽縣<lb/>
　　訓導<lb/>
　　韻原表一卷　石鼓文定本二卷<lb/>
　　劉凝撰凝見禮類<lb/>
　　黄公説字<hi>無卷數</hi>
　　顧景星撰景星字黄公蘄州人康熙己未薦舉博<lb/>
　　學鴻詞<lb/>
　　讀書正音四卷<lb/>
<pb n="KR2m0015_WYG_218-19b"/>
　　呉震方撰震方字青壇石門人康熙己未進士官<lb/>
　　至監察御史<lb/>
　　<hi>臣</hi>等謹按是書卷一以一音異讀者分門編輯其<lb/>
　　無門可列者附以通用一門卷二别為類曰字音<lb/>
　　清濁辨曰同音借義曰借同音不借義曰因義借<lb/>
　　音曰音借而借曰語詞之借卷三多録僻字而以<lb/>
　　四聲編之卷四則各依部分編常用之字以正塾<lb/>
　　師之誤毛竒齡序稱其精審然於古人之小學能<lb/>
<pb n="KR2m0015_WYG_218-20a"/>
　　訂六書音韻源流者則尚未之逮耳<lb/>
　　篆文纂要四卷<lb/>
　　陳䇿撰䇿字嘉謀錢塘人<lb/>
　　字辨七卷<lb/>
　　熊文登撰文登字于岸南昌人<lb/>
　　六書分類十二卷<lb/>
　　傅世壵撰世壵字賔石歸徳人<lb/>
　　<hi>臣</hi>等謹按是書分類悉仿梅膺祚字彚之例每字<lb/>
<pb n="KR2m0015_WYG_218-20b"/>
　　以小篆古文次於楷書後然古文真贋可信無幾<lb/>
　　恐未有當於古義也<lb/>
　　説文廣義十二卷<lb/>
　　程徳洽撰徳洽字學瀾長洲人<lb/>
　　篆字彚十二卷<lb/>
　　佟世男編世男滿洲鑲黄旗人康熙中官知縣<lb/>
　　鐘鼎字源五卷<lb/>
　　汪立名編立名號西亭婺源人官工部主事<lb/>
<pb n="KR2m0015_WYG_218-21a"/>
　　立名自序曰漢書藝文志書有六體曰古文竒字<lb/>
　　篆書隸書繆篆蟲書是古文與竒字且各為一體<lb/>
　　也世逺年湮其僅可據者彝器之欵識庶幾傳信<lb/>
　　即篆書家所謂鐘鼎文是也然而歴代博雅之士<lb/>
　　雖蒐集成編或直載本文或分隸韻部往往雜収<lb/>
　　碑篆各字而亦統之曰鐘鼎夫銘器與篆碑之文<lb/>
　　當必有異用不容以其説無可徵而臆為同也余<lb/>
　　少嗜六書數十年來未經卒業近復尋閲金石韻<lb/>
<pb n="KR2m0015_WYG_218-21b"/>
　　府見所収鐘鼎文徵引譌謬掛漏甚多爰考諸刻<lb/>
　　自商盤周鼎以迄秦漢諸書專採鐘鼎文仍依今<lb/>
　　韻編次有石刻之類於銘欵者如石鼓文為西京<lb/>
　　法物得附録焉其他碑篆皆不收采以其不合乎<lb/>
　　鐘鼎二字之義也<lb/>
　　天然窮源字韻九卷<lb/>
　　姜日章撰日章字旦童如臯人<lb/>
　　六書辨通五卷　六書例解一卷附六書雜説一<lb/>
<pb n="KR2m0015_WYG_218-22a"/>
　　卷八分書辨一卷<lb/>
　　楊錫觀撰錫觀字顒若無錫人<lb/>
　　五經字學考五卷<lb/>
　　成端人撰端人字友端陽城人<lb/>
　　六經字便<hi>無卷數</hi>
　　劉臣敬撰臣敬字恭邵江隂人<lb/>
　　字學正本五卷<lb/>
　　李京撰京字元伯高陽人<lb/>
<pb n="KR2m0015_WYG_218-22b"/>
　　例畧曰是書以小篆為本而正偏旁之不正者故<lb/>
　　名正本<lb/>
　　字學同文四卷<lb/>
　　衛執㲄撰執㲄字子覲韓城人<lb/>
　　<hi>臣</hi>等謹按是書分目從古未見凡十有三類曰上<lb/>
　　類曰下類曰上下中類曰上下左右類曰上下左<lb/>
　　類曰上下右類曰上左類曰下左類曰上右類曰<lb/>
　　下右類曰左類曰右類曰左右類類各統部然其<lb/>
<pb n="KR2m0015_WYG_218-23a"/>
　　　中謬誤甚多則雖剏為此類亦未見其異於他書<lb/>
　　　耳<lb/>
　　　文字審一卷<lb/>
　　　不著撰人名氏<lb/>
　　　右小學類字書<lb/>
欽定音韻闡微十八卷<lb/>
　　　康熙五十四年大學士李光地等奉<lb/>
敕撰雍正四年告成<lb/>
<pb n="KR2m0015_WYG_218-23b"/>
世宗憲皇帝御製序曰聲音之道微矣天地有自然之聲<lb/>
　人聲有自然之節古之聖人得其節之自然者而為之<lb/>
　依永和聲至於八音諧而神人和胥是道也文字之作<lb/>
　無不講求音韻顧南北異其風土古今殊其轉變喉舌<lb/>
　脣齒清濁輕重之分辨在毫釐動多訛舛樊然淆混不<lb/>
　可究極自西域梵僧定字母為三十六分五音以總天<lb/>
　下之聲而翻切之學興儒者若司馬光鄭樵皆宗之其<lb/>
　法有音和類隔互用借聲類例不一後人苦其委曲繁<lb/>
<pb n="KR2m0015_WYG_218-24a"/>
　重難以驟曉往往以類隔互用之切改從音和而終莫<lb/>
　能得其原也我<lb/>
聖祖仁皇帝亶聰首出天地萬物之奥律歴象數之秘靡<lb/>
　弗心解神㑹洞徹本原以國書合聲之法出於自然足<lb/>
　以盡括漢文翻切之要妙也於是指授大學士李光地<lb/>
　擬定條例節目俾諸生王蘭生纂輯之後復以尚書徐<lb/>
　元夢董其成始自康熙五十四年迄今十載奏竣命之<lb/>
　曰音韻闡㣲蓋其為法也緩讀則成二字急讀則成一<lb/>
<pb n="KR2m0015_WYG_218-24b"/>
　音在音和中又極其和總出於人聲之自然而無所勉<lb/>
　强洵為簡明易曉從來翻切家所莫及而講求音韻者<lb/>
　習之良甚便也雖然此特就切韻言之耳嘗觀皇極經<lb/>
　世書律感吕而聲生吕感律而音生律吕倡和相生不<lb/>
　窮以聲音統攝萬物之變説者謂其以聲起數以數合<lb/>
　卦而萬物之理備焉我<lb/>
聖祖仁皇帝獨見音韻之本原即用以審音定律作樂崇<lb/>
　徳其道舉無所不貫蓋睿智淵通更有極乎至㣲者夫<lb/>
<pb n="KR2m0015_WYG_218-25a"/>
　豈羣下所能仰窺萬一哉<lb/>
　　　<hi>臣</hi>等謹按是書首列韻譜定四聲之輕重其部分<lb/>
　　　一如官韻而附載廣韻之子部以存其舊然亦如<lb/>
　　　冬鐘虞模許附近通用不碍施行其翻切則準乎<lb/>
　　國書之合聲仍前列舊音以考古讀云<lb/>
欽定佩文詩韻五卷<lb/>
　　　<hi>臣</hi>等謹按是書部分一百有六每字下系以切音<lb/>
　　　并詁釋一二語刋本有二其一廣註較詳<lb/>
<pb n="KR2m0015_WYG_218-25b"/>
　欽定同文韻統六卷<lb/>
　　　乾隆十四年和碩莊親王允禄等奉<lb/>
　敕撰<lb/>
　皇上御製序曰粤自字韻字母之學興於西域流傳中<lb/>
　　土遂轉梵為華而中華之字不特與西域音韻攸殊<lb/>
　　即用切韻之法比類呼之音亦不備於是有反切有<lb/>
　　轉注甚至有音無字則為之空圈影附其言浩若河<lb/>
　　漢而其緒紛如亂絲我國朝以十二字頭括宇宙之<lb/>
<pb n="KR2m0015_WYG_218-26a"/>
　　大文用合聲切字而字無遁音華言之所未備者合<lb/>
　　聲無不悉具亦無不脗合信乎同文之極則矣間嘗<lb/>
　　流覽梵夾華文筆授充牣支那而咒語不繙取存印<lb/>
　　度本音以傳真諦顧緇流持誦迥非西僧梵韻是豈<lb/>
　　説咒不譯之本意耶和碩莊親王當<lb/>
皇祖時面承音韻闡微之要㫖精貫字母博涉明辨爰命<lb/>
　　率同儒臣咨之灌頂普善廣慈國師章嘉胡土克圖<lb/>
　　考西畨本音溯其淵源别其同異為之列以圖譜系<lb/>
<pb n="KR2m0015_WYG_218-26b"/>
　　以圖説辨隂陽清濁於希㣲杳渺之間各得其元音<lb/>
　　之所在至變而莫能淆至賾而不可亂既正貝葉流<lb/>
　　傳之訛謬即硏窮字母形聲之學者亦可探婆羅門<lb/>
　　書之窔奥而破拘墟之曲見書成名之曰同文韻統<lb/>
　　而著其緣起如此云<lb/>
　　　<hi>臣</hi>等謹按是編卷一天竺字母譜卷二天竺音韻<lb/>
　　　翻切配合字譜卷三西畨字母配合字譜卷四天<lb/>
　　　竺西畨隂陽字譜卷五大藏經典字母同異考卷<lb/>
<pb n="KR2m0015_WYG_218-27a"/>
　　六華梵字母合璧譜蓋列天竺字母五十字以標<lb/>
　　經咒諸字淵源列音韻翻切配合所成一千二百<lb/>
　　十二字各譜以備經咒諸字聲至唐古特字母另<lb/>
　　編一譜者所以備畨字音聲其天竺西畨字俱分<lb/>
　　隂陽及可隂可陽三種義例皆䝉我<lb/>
皇上敕示淵源使華語梵音同條共貫所以敷四海而<lb/>
　　大一統者宜其超軼三古也已<lb/>
欽定叶韻彚輯五十八卷<lb/>
<pb n="KR2m0015_WYG_218-27b"/>
　　乾隆十五年協辦大學士吏部尚書梁詩正等奉<lb/>
敕撰<lb/>
皇上御製序曰叶韻非古也而即古也有今韻而後有<lb/>
　叶韻叶韻者以古韻而協之於今故曰非古然以今<lb/>
　視之則用叶以合異以古視之則非叶而本同故曰<lb/>
　即古朕㓜習易詩諸經考其音多與今韻不合長而<lb/>
　汎覽百家其用韻亦往往異於今讀蓋韻書之行權<lb/>
　輿江左至唐以聲律取士部分較嚴而今所循用則<lb/>
<pb n="KR2m0015_WYG_218-28a"/>
　出於宋元人之分併宜其與古不相契也三代而上<lb/>
　言律吕言諧聲言書名其於音韻當必審清濁别唇<lb/>
　齒喉舌有一定之部分勒之簡䇿與律度量衡象魏<lb/>
　之法同為當世所遵守而惜其世逺而不傳也好古<lb/>
　之士欲忖而求之其道無由宋呉棫本易詩史漢諸<lb/>
　書為韻補子朱子嘗取以釋毛詩楚辭明楊慎廣之<lb/>
　為古音號稱淵博及證之羣籍其疏畧不備者則己<lb/>
　多矣因于幾暇指授儒臣博考經史諸子以及唐宋<lb/>
<pb n="KR2m0015_WYG_218-28b"/>
　大家之文所用古韻舉而列之疏其所出次於今韻<lb/>
　之後臨文索句就考焉可以恢見聞可以益思致獨<lb/>
　是四庫之編浩如淵海學士畢生不能窮其讀區區<lb/>
　掇拾而覼縷之何異稽躔次而溯有虞氏之敬授汎<lb/>
　江淮河漢而追禹功之疏鑿其可指而數者幾何然<lb/>
　方之嘗鼎之一臠則未始非汲古之助云爾爰授之<lb/>
　梓而行之<lb/>
　　<hi>臣</hi>等謹按書中每部前列今韻皆以佩文詩韻為<lb/>
<pb n="KR2m0015_WYG_218-29a"/>
　　　宗而參訂註釋益致精詳次以今韻雖部分各殊<lb/>
　　　而古韻相通者以類相比其古韻相通之字而今<lb/>
　　　韻所無者併附于後所援据書名悉為標正或古<lb/>
　　　今韻皆獨用者則一韻自為一部亦附以相通之<lb/>
　　　字<lb/>
　萬幾之暇詳示儒臣用以酌古韻之中資披吟之助豈<lb/>
　　　呉棫韻補楊慎古韻諸書所能比擬萬一哉<lb/>
　欽定音韻述㣲三十卷<lb/>
<pb n="KR2m0015_WYG_218-29b"/>
　　　乾隆三十八年奉<lb/>
　敕撰<lb/>
　皇上御製序曰音韻述㣲者述<lb/>
　音韻闡㣲之意也我<lb/>
皇祖欽定佩文詩韻頒示中外復依國書合聲切韻之法<lb/>
　　叶華音字母作<lb/>
　音韻闡㣲一書按字母之説始於隋書經籍志載後漢<lb/>
　　佛法行於中國得西域書能以十四字貫一切音其<lb/>
<pb n="KR2m0015_WYG_218-30a"/>
　文省而義廣謂之婆羅門書至唐僧守温増為三十<lb/>
　六字母相沿至今未識其源由今考之蓋守温畧知<lb/>
　唐古特字而所譯漢文則不免强為牽合即如見溪<lb/>
　羣疑乃梵音之嘠喀噶<hi>迎阿</hi>端透定泥乃梵音之答塔<lb/>
　逹納也<lb/>
闡㣲則於每字皆用國書合聲法切之如東字舊韻徳<lb/>
　紅切今用都翁切緩讀成二字急讀成一音較之舊<lb/>
　韻之轉字叶音實簡明精確足為華梵字母之㑹通<lb/>
<pb n="KR2m0015_WYG_218-30b"/>
　而啟自古音韻未發之秘準也夫國書以阿字為首<lb/>
　梵經亦謂阿字能括天下之音其生生之序出于自<lb/>
　然今以人之始生證之雖各國各地殊語至其孩啼<lb/>
　音皆出于阿則阿字之為諸方聲韻之源綜其異而<lb/>
　得其同從可知矣字母既源出西域則國書之阿字<lb/>
　實㑹通華梵字母之樞紐以立義所以得天地之元<lb/>
　聲不獨梵音藉國書而明即華音之字母亦因國書<lb/>
　而愈明也朕少時見等韻書亦茫然弗悉其原委及<lb/>
<pb n="KR2m0015_WYG_218-31a"/>
　後習䝉古語回語又習唐古特語畨語然後知漢音<lb/>
　　字母即梵音之字母而以國書樞紐其間率可以通<lb/>
　　華梵之情暢形聲之奥前此同文韻統西域同文志<lb/>
　　既仰承<lb/>
聖祖闡㣲之義譔輯成編兹復命詞臣恭依<lb/>
　佩文詩韻並萃廣韻集韻之字刪冗存英為音韻述㣲<lb/>
　　共收一萬五千二百七十九字成書三十卷嘗考古<lb/>
　　來韻書沈約四聲其書不傳今惟宋陳彭年廣韻則<lb/>
<pb n="KR2m0015_WYG_218-31b"/>
　　就隋陸法言切韻孫愐唐韻本重加修訂收字凡二<lb/>
　　萬六千一百九十四字又宋丁度集韻至五萬三千<lb/>
　　五百二十五字其實行用者不出尋常經見之文則<lb/>
　　雖多亦奚以為也至諸家分韻皆二百六部然其中<lb/>
　　有通用有獨用通用者名雖分而實合是以元隂時<lb/>
　　夫撰韻府羣玊於獨用者仍之通用者併之即今<lb/>
　佩文韻府所因也及明樂韶鳯等奉敕撰洪武正韻則<lb/>
　　减為七十六部所收一萬二千一百四十六字分韻<lb/>
<pb n="KR2m0015_WYG_218-32a"/>
　　一改古人之舊誠未若今韻之繁簡適用損益得中<lb/>
　　也又從來韻書主音字書主義二者不能兼賅而審<lb/>
　　音與分韻又歧而為兩夫輕重清濁音也平上去入<lb/>
　　韻也韻顯而易明音㣲而難察詩賦家所用惟韻而<lb/>
　　不必審音至詩餘詞曲則兼辨音而於平上去韻轉<lb/>
　　得通用此唐宋及今音韻之大畧也是書翻切悉遵<lb/>
　闡㣲凡古今音韻之奥華梵㑹歸之故以國書為樞紐<lb/>
　　無不一以貫之而於古人韻書義訓未詳者則加推<lb/>
<pb n="KR2m0015_WYG_218-32b"/>
　　廣發明焉其訓釋古無今有者量加増訂期於字義<lb/>
　　明而字音悉協四聲準而等韻貫通皆即<lb/>
皇祖宣暢中聲嘉惠藝林之意纘述而引伸之蓋四十七<lb/>
　　年以來所為繩繩翼翼無一念不敬承<lb/>
先志無一事不聰聽<lb/>
彞訓者亦於是書見端也夫<lb/>
　　　<hi>臣</hi>等謹按<lb/>
御定音韻闡㣲以字母之先後為字之次序是書則以部<lb/>
<pb n="KR2m0015_WYG_218-33a"/>
　　　首一字之母為首其下諸母所領字以次從之其<lb/>
　　　合聲切字則一以<lb/>
御定音韻闡㣲為主部分亦仍從<lb/>
御定佩文詩韻惟以殷文分兩部而以殷附真不附文此<lb/>
　　　其稍變者也至所収之字亦多所増益凡古今音<lb/>
　　　訓迥異者亦從宜添入而互註之益為詳密蓋此<lb/>
　　　所重者字義故訓釋為較詳由是兩書相輔而行<lb/>
　　　則韻學之精㣲無美不備<lb/>
<pb n="KR2m0015_WYG_218-33b"/>
聖朝之作述所以<lb/>
　嘉惠後學者至已<lb/>
　　　古韻通八卷<lb/>
　　　柴紹炳撰紹炳字虎臣仁和人<lb/>
　　　古韻叶音六卷　佐同録五卷<lb/>
　　　楊慶撰慶字憲伯秦州人前明諸生<lb/>
　　　聲韻叢説一卷韻問一卷　韻學通指一卷　韻<lb/>
　　　白一卷<lb/>
<pb n="KR2m0015_WYG_218-34a"/>
　　毛先舒撰先舒字稚黄一名騤字馳黄仁和人<lb/>
　　<hi>臣</hi>等謹按叢説乃雜論毛詩及古今來有韻文字<lb/>
　　凡四十條韻問一卷則設為問答之辭通指謂風<lb/>
　　字可以入侵韻非東韻之字全可入侵舒字可以<lb/>
　　入支韻非魚韻之字全可入支謂古韻之差等有<lb/>
　　三今韻之差等有四所見皆視前人為確又析通<lb/>
　　指之緒餘輯韻白一卷皆雜論古韻詞曲韻之類<lb/>
　　大抵皆詳于今而畧于古于考證之學未免稍疎<lb/>
<pb n="KR2m0015_WYG_218-34b"/>
　　焉<lb/>
　　韻統圖説<hi>無卷數</hi>
　　耿人龍撰人龍字書升號岵雲江隂人<lb/>
　　韻蕞一卷<lb/>
　　徐世溥撰世溥見禮類<lb/>
　　音論三卷　詩本音十卷　易音三卷　唐韻正<lb/>
　　二十卷　古音表二卷　韻補正一卷<lb/>
　　顧炎武撰炎武見春秋類前五種本名音學五書<lb/>
<pb n="KR2m0015_WYG_218-35a"/>
　　炎武自序曰今音行而古音亡為音學之一變宋<lb/>
　　韻行而唐韻亡為音學之再變炎武既得唐韻之<lb/>
　　書乃始發寤于中而旁通其説于是據唐人以正<lb/>
　　宋人之失據古經以正沈氏唐人之失而三代以<lb/>
　　上之音部分秩如至賾而不可亂乃列古今音之<lb/>
　　變而究其所以不同為音論三卷考正三代以上<lb/>
　　之音註三百五篇為詩本音十卷註易為易音三<lb/>
　　卷辨沈氏分部之誤而一一以古音定之為唐韻<lb/>
<pb n="KR2m0015_WYG_218-35b"/>
　　正十卷綜古音為十部為古音表二卷<lb/>
　　又後序曰此書為三百篇而作也先之以音論何<lb/>
　　也曰審音學之源流也易文不具何也曰不皆音<lb/>
　　也唐韻正之考音詳矣而不附於經何也曰文繁<lb/>
　　也已正其音而猶遵其次第何也曰述也古音表<lb/>
　　之别為書何也曰自作也蓋嘗幾欲分之幾欲合<lb/>
　　之久之然後臚而為五矣闗中李因篤每與炎武<lb/>
　　言詩今頗採之以答書附于末<lb/>
<pb n="KR2m0015_WYG_218-36a"/>
　　韻補正自序曰炎武為唐韻正已成書矣念考古<lb/>
　　之功寔始于宋呉才老而其所著韻補合者半否<lb/>
　　者半一　一取而註之名曰韻補正附古音表之後<lb/>
　　李因篤曰亭林顧氏廣引古人韻語謂三百篇無<lb/>
　　叶韻均是本音以闢呉才老韻補之謬山陽張弨<lb/>
　　力臣刋行其書<lb/>
　　詩韻更定五卷<lb/>
　　呉國縉編國縉字玊林全椒人順治壬辰進士<lb/>
<pb n="KR2m0015_WYG_218-36b"/>
　　聲韻源流考<hi>無卷數</hi>
　　萬斯同撰斯同字季野鄞縣人<lb/>
　　諧聲品字箋<hi>無卷數</hi>
　　虞徳升撰徳升字聞子錢塘人<lb/>
　　古今通韻十二卷　易韻四卷　韻學要指十一<lb/>
　　卷<lb/>
　　毛竒齡撰竒齡見易類<lb/>
　　竒齡自序易韻曰自尚書古經并各傳諸子百氏<lb/>
<pb n="KR2m0015_WYG_218-37a"/>
　　周秦間文以暨史記漢書淮南參同諸書往往間<lb/>
　　及韻語而在古經則周易尤甚顧周易非盡用韻<lb/>
　　者其彖象原辭亦偶然及之惟夫子上下象傳并<lb/>
　　雜卦傳則無一不韻一如詩歌銘頌賦誄之所為<lb/>
　　以其用讚體讚必盡韻所謂贊周易是也至彖傳<lb/>
　　即用韻十九説卦則偶有一二語入韻而序卦閴<lb/>
　　然焉<lb/>
　　李天馥序韻學要指曰竒齡為史官曾著古今通<lb/>
<pb n="KR2m0015_WYG_218-37b"/>
　　韻一書已梓之行世復括其議論之尤要者自三<lb/>
　　古立均太師造韻以及後之析併通叶皆溯其所<lb/>
　　始而究其所終即以訛傳訛如沈韻陸韻孫韻劉<lb/>
　　韻切韻禮部韻鄭庠古韻呉棫韻補無不備為指<lb/>
　　據確示可否使世之人讀詩讀易讀離騷古文及<lb/>
　　諸子百家之書一開卷而燎若觀火焉<lb/>
　　類音八卷<lb/>
　　潘耒撰耒字次耕號稼堂呉江人康熙己未<lb/>
<pb n="KR2m0015_WYG_218-38a"/>
召試博學鴻詞授翰林院檢討<lb/>
　　　例畧曰舊字母三十有六有複有漏耒刪五増十<lb/>
　　　九成五十母各具隂陽而列以喉舌腭齒脣之序<lb/>
　　　舊四呼以音就字無定準今各母各韻並列四呼<lb/>
　　　字缺而音不缺舊分類互有得失今統有字無字<lb/>
　　　之音辨其全分分平上去為二十四類入為十類<lb/>
　　　舊切同母同韻之字皆通用今則同母之中必用<lb/>
　　　同呼同轉同韻之中必用元音分隂陽也<lb/>
<pb n="KR2m0015_WYG_218-38b"/>
　　　李光地榕村語録曰潘次耕若將其師所著音學<lb/>
　　　五書撮總纂訂令其精當豈不大快却自出意見<lb/>
　　　欲駕亭林之上反成破綻以自已土音影響意揣<lb/>
　　　便欲武斷從來相傳之緒豈可乎<lb/>
　　　韻雅五卷<lb/>
　　　施何牧撰何牧蘇州人康熙己丑進士<lb/>
　　　古音正義一卷　等切元聲十卷<lb/>
　　　熊士伯撰士伯字西牧南昌人官陜西高陵縣知<lb/>
<pb n="KR2m0015_WYG_218-39a"/>
　　縣<lb/>
　　古今韻表新編五卷<lb/>
　　仇廷模撰廷模字季亭寧波人康熙辛夘舉人官<lb/>
　　知縣<lb/>
　　唐韻考五卷<lb/>
　　紀容舒撰容舒字遲叟號竹厓獻縣人康熙癸巳<lb/>
　　舉人官至姚安府知府<lb/>
　　八矢注字圖説一卷<lb/>
<pb n="KR2m0015_WYG_218-39b"/>
　　顧陳垿撰陳垿見樂類<lb/>
　　<hi>臣</hi>等謹按八矢者譬字為的以八矢注之所謂八<lb/>
　　門者一分四聲二經聲三定清濁之界四審五音<lb/>
　　五分隂陽六分正變七分輕重八分留送是也其<lb/>
　　謂三十六母為亂道已不可訓而于四聲之外又<lb/>
　　増一下聲則更駭人聽聞之甚矣<lb/>
　　聲韻圖譜<hi>無卷數</hi>
　　錢人麟撰人麟字鑄菴武進人康熙庚子舉人官<lb/>
<pb n="KR2m0015_WYG_218-40a"/>
　　蕭山縣知縣<lb/>
　　類字本意<hi>無卷數</hi>
　　莫宏勲撰宏勲字誠齋錢塘人<lb/>
　　韻學臆説一卷　韻學五卷<lb/>
　　王植撰植見四書類<lb/>
　　五方元音二卷<lb/>
　　樊騰鳯撰騰鳯字凌虚堯山人<lb/>
　　<hi>臣</hi>等謹按是書部分十二曰一天二人三龍四羊<lb/>
<pb n="KR2m0015_WYG_218-40b"/>
　　五牛六獒七虎八駝九蛇十馬十一豺十二地其<lb/>
　　字母則併為二十曰梆匏木風斗土鳥雷竹蟲石<lb/>
　　日剪鵲系雲金橋火蛙皆純用方音于古義全未<lb/>
　　深究至其變亂韻部較之洪武正韻有過之無不<lb/>
　　及也<lb/>
　　詩經叶音辨訛八卷<lb/>
　　劉維謙撰維謙字讓宗自號雙虹半士松江人<lb/>
　　黄之雋序曰我<lb/>
<pb n="KR2m0015_WYG_218-41a"/>
　朝文治賁明太平之鼓吹尤盛安溪李文貞光地論<lb/>
　　切字之法分母之理南北古今之音而以<lb/>
　國書十二字頭為得天地元聲阿額伊鄂烏為歌麻<lb/>
　　支㣲齊魚虞七韻能切諸韻而不為諸韻之所切<lb/>
　　論極㣲渺而獨心服顧炎武之書竊謂炎武謂毛<lb/>
　　詩四聲通為一韻似以宋元之詞曲例商周之雅<lb/>
　　頌是書亦遵炎武而有駁正夫自有詩本音而詩<lb/>
　　不叶而自叶有叶音辨譌而詩有一定之叶而無<lb/>
<pb n="KR2m0015_WYG_218-41b"/>
　　餘叶其理同學者由是可以咏詩可以審音可以<lb/>
　　識字其效亦同也<lb/>
　　詩傳叶音考三卷<lb/>
　　呉起元撰起元字復一震澤人<lb/>
　　古韻標準四卷　四聲切韻表一卷<lb/>
　　江永撰永見禮類<lb/>
　　本韻一得二十卷<lb/>
　　龍為霖撰為霖字雨蒼成都人選㧞貢生官至潮<lb/>
<pb n="KR2m0015_WYG_218-42a"/>
　　州府知府<lb/>
　　<hi>臣</hi>等謹按稱本韻者言韻必有本本樂律也樂有<lb/>
　　五聲故取郝氏四聲加一轉音馬氏四聲加一全<lb/>
　　音及林氏改為開承轉縱合五音之説以分為五<lb/>
　　其有不可當者以變宫變徵當之而為七聲樂有<lb/>
　　十二律故立十二字為韻而併合諸韻以屬之其<lb/>
　　于切韻唐韻廣韻諸書等韻經世諸法無不排詆<lb/>
　　以伸其説縁有傳本姑存而論之以備考焉<lb/>
<pb n="KR2m0015_WYG_218-42b"/>
　　音韻源流五十卷<lb/>
　　潘咸撰咸見易類<lb/>
　　韻歧四卷<lb/>
　　江昱撰昱見書類<lb/>
　　音韻清濁鑑三卷<lb/>
　　王祚禎撰祚禎字楚珍大興人<lb/>
　　祚禎自序曰此編博極諸家如揚雄訓纂許慎説<lb/>
　　文玊篇唐韻廣韻韻㑹篇海集韻正韻吕氏同文<lb/>
<pb n="KR2m0015_WYG_218-43a"/>
　　釋日月燈無不繹其論説證其異同<lb/>
　　聲音發源圖解一卷<lb/>
　　潘遂先撰遂先句容人<lb/>
　　<hi>臣</hi>等謹按是書分四聲為六聲曰初平次平終平<lb/>
　　初仄次仄終仄支離穿鑿盡廢齒腭脣舌而專以<lb/>
　　牙之一音定宫商角徵羽又盡廢齒牙腭脣而以<lb/>
　　十二舌定平仄六聲其説全無根据遂先自為草<lb/>
　　創其子命世續成之<lb/>
<pb n="KR2m0015_WYG_218-43b"/>
　　右小學類韻書<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷二百十八<lb/>
</p>
<p>
</p>
  </div>
</body>
</text>
</TEI>
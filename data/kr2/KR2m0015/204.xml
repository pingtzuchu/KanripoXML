<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_204-1a"/>
欽定四庫全書<lb/>
皇朝文獻通考卷二百四<lb/>
　刑考<hi>十</hi>
　　徒流<lb/>
　　雍正十三年定蠧役索詐貧民致令賣鬻男女者<lb/>
　　為首僉妻安挿奉天為從徒三年<hi>詳見刑制門</hi>
　　改遣應發寧古㙮等處人犯奉<lb/>
諭嗣後發遣人犯有應發寧古㙮等處者皆改發三姓<lb/>
<pb n="KR2m0015_WYG_204-1b"/>
　地方給與八姓一千兵丁為奴計一千人足數再行<lb/>
　請㫖<lb/>
　　定稽查軍流人犯之例凡軍流人犯到配令該管<lb/>
　　印官每月㸃騐二次并造具年貌籍貫冊結呈報<lb/>
　　府㕔稽查如該管官不行㸃騐以致脱逃者議處<lb/>
　　乾隆元年正月詳定竊盜三犯分别贓數發遣之<lb/>
　　例凡竊盜三犯除五十兩以上照例擬絞外其五<lb/>
　　十兩以下至三十兩者俱發鄂爾坤種地自三十<lb/>
<pb n="KR2m0015_WYG_204-2a"/>
　　兩以下至十日以上改發極邊逺充軍如銀不及<lb/>
　　十兩錢不及十千者俱照偽造印信誆騙財物無<lb/>
　　多例杖一百流三千里<lb/>
　　定軍流查僉妻室之例凡審擬軍流各犯即將該<lb/>
　　犯有無妻室訊明有妻室者將姓氏年貌聲明招<lb/>
　　内依限轉詳以便於題結之日即行僉遣如無妻<lb/>
　　室者取具隣族州縣印甘各結隨招申送<lb/>
　　定聚衆格鬭杖流例刑部議准閩省嗣後有因㣲<lb/>
<pb n="KR2m0015_WYG_204-2b"/>
　　嫌起衅輒敢聚衆執持鎗棍等格鬭者照康熙五<lb/>
　　十八年沿江濱海用鎗棍混行鬭殺之例將兩造<lb/>
　　為首及鳴鑼聚衆之犯杖一百流三千里傷人之<lb/>
　　犯杖一百徒三年附和未傷人者枷號一個月責<lb/>
　　四十板<hi>互見刑制門</hi>
　　改定漢人發配之例刑部以發遣鄂爾坤種地之<lb/>
　　例停止奏請仍發黒龍江寧古㙮吉林烏拉等處<lb/>
　　奉<lb/>
<pb n="KR2m0015_WYG_204-3a"/>
諭黑龍江寧古㙮等處若概將罪人發遣則該處聚集<lb/>
　匪類恐本地之人漸染惡習有闗風俗嗣後如滿洲<lb/>
　有犯法應遣者仍發黒龍江等處外其漢人應改發<lb/>
　各省烟瘴地方總理事務王大臣㑹同刑部議奏尋<lb/>
　　議除滿洲䝉古漢軍及旗下家奴有發遣者仍照<lb/>
　　定例外其民人有犯如强盜免死及窩盜三人以<lb/>
　　上之犯發雲南貴州四川廣東廣西極邊烟瘴地<lb/>
　　方其平常發遣人犯酌發雲貴川廣烟瘴少輕地<lb/>
<pb n="KR2m0015_WYG_204-3b"/>
　　方從之<lb/>
　　定遣犯逃後為匪之例刑部議准嗣後平常發遣<lb/>
　　人犯逃後無行兇為匪者仍照例科㫁外其審有<lb/>
　　行兇為匪者悉照現在所犯分别擬改加重治罪<lb/>
　　至如竊盜計贓鬭毆傷人俱有罪止於杖者應照<lb/>
　　逃後無行兇為匪例枷號兩月之外再枷號一月<lb/>
　　<hi>詳見刑制門</hi>
　　定毆死期親弟妹改照本律滿徒加一等杖一百<lb/>
<pb n="KR2m0015_WYG_204-4a"/>
　　流二千里<hi>詳見刑制門</hi>
　　定職官舉貢生監犯發遣者免其為奴凡黒龍江<lb/>
　　寧古㙮等處發給披甲為奴之犯有曽為職官及<lb/>
　　舉貢生監者查明照例一概免其為奴即於戍所<lb/>
　　另編入該旗該營令其出户當差並<lb/>
諭嗣後法司定案除反叛强盜免死減等人犯外其職<lb/>
　官舉貢生監等有罪應發遣者不得加以為奴字様<lb/>
　　定遣犯妻室病痊補解及老疾免遣之例凡軍流<lb/>
<pb n="KR2m0015_WYG_204-4b"/>
　　人犯之妻如有患病留養本犯先行發遣者伊妻<lb/>
　　於病痊補解時許親屬隨行再犯人之妻如有年<lb/>
　　逾六十老病不能隨行者聴<lb/>
　　二年復漢軍遣犯以枷責准折之例<lb/>
上以漢軍犯軍流等罪者其親族墳墓俱在京師邊方<lb/>
　　逺土風尚頓殊平時不習生計類難存活且與百<lb/>
　　姓交錯不無滋擾故有是<lb/>
命<lb/>
<pb n="KR2m0015_WYG_204-5a"/>
　　定鹽徒十人以下拒捕傷一人為從僉妻流三千<lb/>
　　里至配所杖一百<hi>詳見刑制門</hi>
　　定外遣罪犯已故妻子准回旗回籍之例奉<lb/>
諭軍流人犯本身已故其妻子准其回籍從前已於恩<lb/>
　詔内著為定例今朕思從前發遣在外安置及當差<lb/>
　之犯雖情罪較重然本身已故其妻子原係連坐之<lb/>
　人著該管官查奏准其回旗回籍<hi>互見刑制門</hi>
　　定辛者庫旗人犯軍流一體折枷責之例刑部議<lb/>
<pb n="KR2m0015_WYG_204-5b"/>
　　奏漢軍犯軍流等罪既仍照例枷責完結其辛者<lb/>
　　庫内務府佐領旗鼓佐領人等與漢軍同屬旗人<lb/>
　　自應畫一辦理從之<lb/>
　　定私越畨地及偷越深山抽藤採棕分别杖徒例<lb/>
　　<hi>詳見刑制門</hi>
　　定捕役串同夥盜教供妄認作為盜首者照誣良<lb/>
　　為盜律減一等杖一百徒三年<hi>詳見刑制門</hi>
　　三年定妄攻冐籍為首照誣告人杖罪加所誣三<lb/>
<pb n="KR2m0015_WYG_204-6a"/>
　　等律杖六十徒一年<hi>詳見刑制門</hi>
　　更定窩留逃旗過三月者杖九十徒二年半過一<lb/>
　　年者杖一百徒三年鄰佑知情者杖六十徒一年<lb/>
　　<hi>詳見刑制門</hi>
　　定圖姦僕婦不遂毒毆致死者發往黒龍江當差<lb/>
　　<hi>詳見刑制門</hi>
　　定刨參遣犯免解部之例刑部題刨參人犯該將<lb/>
　　軍既已審明定擬復送臣部轉發徒費往返且本<lb/>
<pb n="KR2m0015_WYG_204-6b"/>
　　犯先發續以僉妻年少婦女實屬不便嗣後寧古<lb/>
　　㙮等處拏獲刨參人犯一經審明定擬即徑解各<lb/>
　　犯原籍交與該督撫將應發遣者照例發遣應杖<lb/>
　　徒者照例充徒免其解部庶人犯無輾轉解送之<lb/>
　　苦而妻室無長途單行之累矣從之<lb/>
　　定窩留竊販子女分贓首從俱發邊衛充軍<hi>詳見刑制</hi>
　　<hi>門</hi>
　　定旗人三犯竊盜枷責後復行偷竊者發寧古㙮<lb/>
<pb n="KR2m0015_WYG_204-7a"/>
　　當差<hi>詳見刑制門</hi>
　　定描畫紙牌減刻賣紙牌一等科罪例<hi>詳見刑制門</hi>
　　定兵丁豢竊分别名數發遣例凡兵丁勾通竊盜<lb/>
　　坐地分贓豢竊一二名者照常人竊盜治罪外加<lb/>
　　枷號三月三四名者杖一百流三千里五名以上<lb/>
　　者發邊衛充軍如勾通積匪巨猾一二名者發附<lb/>
　　近充軍三四名者邊逺充軍五名以上者極邊烟<lb/>
　　瘴充軍<hi>詳見刑制門</hi>
<pb n="KR2m0015_WYG_204-7b"/>
　　定竊盜三人以上者照九項例改發先是乾隆二<lb/>
　　年九卿議准嗣後民人有犯强盜情有可原免死<lb/>
　　減等者强盜行刼數家止首一家者夥盜供出首<lb/>
　　盜所在即時拏獲者竊盜臨時拒捕殺人為從者<lb/>
　　偷刨墳墓二次者並未賣身旗下謊稱賣身者民<lb/>
　　人謊稱旗下逃人者民人假稱逃人具告行詐者<lb/>
　　民人賣逃買逃者以上九項遣犯查明有妻室者<lb/>
　　照舊例僉發寧古㙮黒龍江等處給披甲人為奴<lb/>
<pb n="KR2m0015_WYG_204-8a"/>
　　如無妻室之犯并其餘各項犯遣民人悉行改發<lb/>
　　雲貴川廣等省分别極邊烟瘴與烟瘴少輕地方<lb/>
　　其民人竊盜三人以上之遣犯不在九項之内至<lb/>
　　是刑部以該犯情罪輕重請照九項遣犯之例查<lb/>
　　明有妻室者改發寧古㙮黒龍江等處給披甲人<lb/>
　　為奴如無妻室者酌發雲貴川廣極邊烟瘴地方<lb/>
　　交與地方官嚴行管束從之<lb/>
　　四年定繼母致死前母之子審非故殺者將繼母<lb/>
<pb n="KR2m0015_WYG_204-8b"/>
　　偏愛之子分别流徒例<hi>詳見刑制門</hi>
　　定官役因事受財限内完贓者死罪減一等改流<lb/>
　　軍流以下各減一等發落限内不完照原擬監追<lb/>
　　流罪以下即行發落<hi>詳見刑制門</hi>
　　定内地民人略賣畨仔者不分首從均杖一百流<lb/>
　　三千里例<hi>詳見刑制門</hi>
　　定軍流各案題奏之例向來軍流各案有特疏具<lb/>
　　題者有年終彚題者有咨部完結者辦理不一至<lb/>
<pb n="KR2m0015_WYG_204-9a"/>
　　是刑部議定嗣後除人命强盜情罪重大應發黒<lb/>
　　龍江寧古㙮等處者仍令各督撫特疏具題外其<lb/>
　　餘一切軍流各案情節明顯别無疑竇者迅速審<lb/>
　　擬咨部完結年終彚題從之<lb/>
　　定遣犯親老丁單妻室免僉之例定例民人犯軍<lb/>
　　流者必父母年逾七年家無次丁方准留養未及<lb/>
　　七十者伊子不准留養妻室一同發遣至是刑部<lb/>
　　議准嗣後除强盜免死及情罪重大僉妻發遣外<lb/>
<pb n="KR2m0015_WYG_204-9b"/>
　　其餘軍流等犯父母未及七十例不留養者如年<lb/>
　　已衰邁不願隨往配所又家無次丁願留妻侍奉<lb/>
　　其親者應令該督撫確查免僉從之<lb/>
　　定夥盜年未及嵗被脅隨行者不論分贓不分贓<lb/>
　　並流三千里不准收贖例<hi>詳見刑制門</hi>
　　定盜首自首免死改遣之例九卿議覆嗣後如未<lb/>
　　傷人之盜首能於罪未發而自首者僉妻發邊衛<lb/>
　　充軍聞拏自首者照情有可援例僉妻發遣無妻<lb/>
<pb n="KR2m0015_WYG_204-10a"/>
　　室者仍照例改發雲貴川廣烟瘴地方再窩家盜<lb/>
　　線與盜首無異如有自首及聞拏投首亦照此例<lb/>
　　分别定擬從之<hi>互見刑制門</hi>
　　五年更定免死人犯為匪之例九卿議奏嗣後免<lb/>
　　死人犯除在配殺人及為强盜并逃後復犯行兇<lb/>
　　為匪仍照定例外其在配所行竊贓至滿貫以上<lb/>
　　及三次竊盜律應擬絞者俱擬斬立决犯該徒罪<lb/>
　　以上者均擬斬監候犯該笞杖者俱枷號鞭責其<lb/>
<pb n="KR2m0015_WYG_204-10b"/>
　　有犯别項罪名亦照此分别定擬從之<hi>互見刑制門</hi>
　　定强奪良家婦女未成姦者杖一百流三千里<hi>詳見</hi>
　　<hi>刑制門</hi>
　　定兩家互毆各斃一命的係各兇身本宗親屬將<lb/>
　　應擬人犯免死發邊衛充軍<hi>詳見刑制門</hi>
　　定奸胥揑充牙行照更名重役例杖一百徒三年<lb/>
　　其誆騙客貨為害商民者枷號一月發附近充軍<lb/>
　　<hi>詳見刑制門</hi>
<pb n="KR2m0015_WYG_204-11a"/>
　　改定軍流發配例三條刑部議准嗣後貪贓官役<lb/>
　　應發尚陽堡遼陽者改發川陜邊省安挿為民按<lb/>
　　其原罪定地逺近其衙役索詐十兩以上例發奉<lb/>
　　天安挿者改為邊衛充軍至於官船户將私鑄錢<lb/>
　　文夾帶移往他處雖於私鑄為從稍間而情罪重<lb/>
　　大原例枷杖發遼陽安挿今改為杖一百流三千<lb/>
　　里其無票出口情節稍輕改為杖一百流二千里<lb/>
　　至十四年又議准官船户夾帶私錢及無票出口<lb/>
<pb n="KR2m0015_WYG_204-11b"/>
　　之例並改照偶為買使例杖一百徒三年<lb/>
　　定遣犯中途脱逃罪刑部議准嗣後免死減等人<lb/>
　　犯有在中途脱逃者除逞兇拒捕及逃後行兇為<lb/>
　　匪者仍照例正法外如無拒捕行兇為匪别故亦<lb/>
　　照在遣所脱逃之例枷責解配管束<lb/>
　　六年更定罪止擬流斷給財産例凡毆死同堂卑<lb/>
　　幼罪應擬流及毆至篤疾罪不至絞者均於該犯<lb/>
　　名下照例斷追一半財産給死者及篤疾之家<lb/>
<pb n="KR2m0015_WYG_204-12a"/>
　　定私販誣扳平人者照誣告人流徒杖罪加所誣<lb/>
　　三等律杖一百流三千里<hi>詳見刑制門</hi>
　　定限内定贓減流為徒之官犯不准收贖例山東<lb/>
　　巡撫朱定元奏叅革擬徒之鹽法道楊宏俊手足<lb/>
　　瘋癱懇請收贖奉<lb/>
諭楊宏俊係計贓擬流之犯既經援例減等為徒今又<lb/>
　以廢疾題請收贖則貪劣之員竟可脱然法外矣况<lb/>
　所稱廢疾亦未必確楊宏俊不准收贖朱定元著嚴<lb/>
<pb n="KR2m0015_WYG_204-12b"/>
　飭行<hi>互見刑制門</hi>
　　定私鑄砂殻小錢為從律應絞法者改為發遣應<lb/>
　　發遣者改為滿流<hi>詳見刑制門</hi>
　　定原毆傷輕保辜正限後十日内因風致死者杖<lb/>
　　一百徒三年<hi>詳見刑制門</hi>
　　七年定遣犯家屬條例刑部議准侍郎張照條奏<lb/>
　　嗣後旗民發遣人犯係奉<lb/>
㫖僉遣及例應僉妻者其妻子解至遣所聴該管衙門<lb/>
<pb n="KR2m0015_WYG_204-13a"/>
　　同本犯一例管束至情願隨往之人與連坐家口<lb/>
　　不同到配時毋得與本犯一例羈管如本犯身故<lb/>
　　其妻女子孫有願擕骸囘旗回籍者即准回歸不<lb/>
　　在奏請之例又軍流發遣人犯到配後生長子孫<lb/>
　　本犯未故其子孫如欲他往耕種貿易呈明該管<lb/>
　　衙門聴其自便其生長之女或許嫁他處或寄養<lb/>
　　與人亦聴其自便至賞旗為奴人犯之在籍子孫<lb/>
　　有前往遣所省親及隨往之子孫原不在僉遣之<lb/>
<pb n="KR2m0015_WYG_204-13b"/>
　　内欲行回歸即赴該管衙門報明給票准其回歸<lb/>
　　本犯之主倘有挾勢羈留刁難計陷者照存養良<lb/>
　　家男女為奴婢律治罪<lb/>
　　八年定尋常軍流妻室免僉之例除例載緣坐犯<lb/>
　　屬及强盜免死減等例應僉妻外其餘軍流人犯<lb/>
　　概令免僉如本夫願帶或妻妾願從者聴從浙江<lb/>
　　巡撫常安請也<lb/>
　　定私鑄案内情有可原免死減等之犯俱僉妻發<lb/>
<pb n="KR2m0015_WYG_204-14a"/>
　　黒龍江等處給披甲人為奴<lb/>
　　定軍流人犯遇六月一體停遣先是康熙二十三<lb/>
　　年定發遣軍流人犯隆冬停遣之例盛暑仍照常<lb/>
　　接遞至是山東按察使圖爾炳阿奏請遣犯在途<lb/>
　　遇六月一體停遣從之<lb/>
　　九年定過失殺尊長例凡妻過失殺其夫妾過失<lb/>
　　殺家長杖一百流三千里妾過失殺正妻杖一百<lb/>
　　徒三年俱决杖一百餘罪收贖<hi>詳見刑制門</hi>
<pb n="KR2m0015_WYG_204-14b"/>
　　改定軍流遞籍發配之例刑部議奏康熙四十一<lb/>
　　年定例民人在京犯流並免死減等流犯如無妻<lb/>
　　室及應追銀項順天府定地發配如有妻室及應<lb/>
　　追銀項遞回原籍追銀僉妻蓋以僉妻則必遞回<lb/>
　　本犯同解而應追之項亦必遞回本籍始能確查<lb/>
　　有無家産也至於例應免僉之犯若追項已完及<lb/>
　　有罪無贓者除本犯情願擕帶妻子仍照例遞回<lb/>
　　外其供無妻室與雖有妻室不願擕帶者應止按<lb/>
<pb n="KR2m0015_WYG_204-15a"/>
　　本犯原籍應軍應流地方發解毋庸遞回原籍從<lb/>
　　之<lb/>
　　定致死在配發遣為奴人犯例凡强盜案内免死<lb/>
　　減等發遣為奴之犯如果在配安分斂跡或伊主<lb/>
　　圖佔其妻女或平人有意欺凌將本犯致斃者將<lb/>
　　伊主及平人照例治罪如該犯怙惡不悛或不服<lb/>
　　伊主管束或無故欺凌平人經伊主及平人毆打<lb/>
　　斃命將伊主免其治罪平人照本罪減一等定擬<lb/>
<pb n="KR2m0015_WYG_204-15b"/>
　　<hi>互見刑制門</hi>
　　申定逃犯不准停遣例定例凡脱逃被獲人犯雖<lb/>
　　遇隆冬不准停遣至是議准盛暑亦照例不准停<lb/>
　　遣<lb/>
　　定夥盜自首分别僉遣例凡夥盜除行刼一二次<lb/>
　　於事未發之前將行刼次數盡行首出仍照例免<lb/>
　　罪外其行刼三次以上雖係自首仍僉妻發邊衛<lb/>
　　充軍聞拏投首者僉妻發黒龍江等處給披甲人<lb/>
<pb n="KR2m0015_WYG_204-16a"/>
　　為奴<hi>詳見刑制門</hi>
　　定私鑄鉛錢不及十千者為首及匠人俱照情有<lb/>
　　可原例於疏内聲明請<lb/>
㫖發遣為從及知情行使者依次遞減<hi>互見刑制門</hi>
　　嚴流犯脱逃之例凡流犯脱逃分别原犯流罪及<lb/>
　　免死減等為流者按逃犯次數遞加治罪原犯流<lb/>
　　罪者初次脱逃照例枷號兩月責五十板加徒役<lb/>
　　三年二次枷號三月責五十板加徒役四年三次<lb/>
<pb n="KR2m0015_WYG_204-16b"/>
　　發邊衛充軍若係免死減等流犯初次脱逃枷號<lb/>
　　兩月責四十板加徒役四年二次發邊衛充軍三<lb/>
　　次照軍犯三次脱逃例擬絞監候<hi>互見刑制門</hi>
　　十年申定犯屬情願隨往者毋庸押送刑部議奏<lb/>
　　嗣後除緣坐應流犯屬及强竊盜案内免死減等<lb/>
　　軍流人犯妻室仍照舊押解外凡係情願隨往之<lb/>
　　人自無脱逃之虞不必僉差押送以滋擾累從之<lb/>
　　定内徙土司身故酌量家口回籍之例定例各省<lb/>
<pb n="KR2m0015_WYG_204-17a"/>
　　土司獲罪減等遷徙内地者本人身故之後准其<lb/>
　　家口回籍<lb/>
上以此等土司桀驁性成本身雖故其家口習染舊俗<lb/>
　　恐回籍之後故態復出再罹法網<lb/>
諭嗣後内徙土司身故之後家口應否回籍著原籍督<lb/>
　撫酌量夷情奏聞請㫖定奪永著為例<lb/>
　　申嚴流犯分派輪養之禁定例流犯年逾六十及<lb/>
　　未六十而已成篤疾者准撥養濟院其少壯貧窮<lb/>
<pb n="KR2m0015_WYG_204-17b"/>
　　兼無手藝者計口官給口糧一年又各州縣需用<lb/>
　　夫役令其一體充當給以應得工食其挾有㣲貲<lb/>
　　習於手藝者聴其自行謀生例禁地方輪養至是<lb/>
　　御史薛澄以地方官恐罹脱逃處分或至分派里<lb/>
　　民輪養致滋擾累奏請申禁從之<lb/>
　　定官員犯徒者照流寓人犯例刑部議奏例載各<lb/>
　　省流寓犯徒在所犯地方充徒至文武員弁亦照<lb/>
　　此例行者原以該省官民皆知某人係某官為某<lb/>
<pb n="KR2m0015_WYG_204-18a"/>
　　事充徒俾同官共知警戒也但各省官員有回籍<lb/>
　　發配者有照流寓充徒者辦理殊未畫一嗣後文<lb/>
　　武官弁至犯徒五等及雜犯准徒者俱在犯事地<lb/>
　　方定驛發配充徒限滿釋放回籍從之<lb/>
　　定軍犯酌量派發之例刑部議准嗣後發陜省軍<lb/>
　　犯俱照軍衛道里表内開載應發之府分將犯徑<lb/>
　　解知府衙門查收酌量派發不必指定發何衛所<lb/>
　　州縣庶兇匪不致聚集一處貽害地方各直省順<lb/>
<pb n="KR2m0015_WYG_204-18b"/>
　　天府一例通行<lb/>
　　十一年定帮同發掘尊長骸骨照服制毁棄律為<lb/>
　　從杖流<hi>詳見刑制門</hi>
　　十三年定僧尼毆弟子及毆受業師分别流徒之<lb/>
　　例凡僧尼但經毆傷弟子至折傷以上減凡人三<lb/>
　　等至死者杖一百流三千里其毆傷受業師除篤<lb/>
　　疾擬絞外傷者杖八十徒二年折傷以上加凡鬭<lb/>
　　傷一等定擬<hi>互見刑制門</hi>
<pb n="KR2m0015_WYG_204-19a"/>
　　十四年定私鑄私銷案内情輕罪犯分别發遣流<lb/>
　　徒之例凡私鑄為從及知情買使者俱發遣為奴<lb/>
　　如受些㣲僱值挑水打炭及貪其價賤偶為買使<lb/>
　　以及房主鄰佑總甲十家長知而不拏獲舉首者<lb/>
　　照為從遣罪例減一等杖一百徒三年凡私銷除<lb/>
　　首從及知情受賄代為隠匿者分别斬絞立决外<lb/>
　　但知情不首並未分贓者杖一百流三千里<hi>互見刑制</hi>
　　<hi>門</hi>
<pb n="KR2m0015_WYG_204-19b"/>
　　定誣告擬流不准留養之例凡因誣告擬流加徒<lb/>
　　之犯除被誣罪名應准留養者仍照定例遵行外<lb/>
　　如誣告人謀殺故殺及為强盜等罪以致被誣良<lb/>
　　人久淹獄底身家受累審明反坐者依律問發不<lb/>
　　准留養<lb/>
　　定積匪猾賊改發雲貴兩廣極邊烟瘴充軍遇<lb/>
赦不准援減例<lb/>
　　定强姦十二嵗以下幼女未成審有確據者發遣<lb/>
<pb n="KR2m0015_WYG_204-20a"/>
　　黒龍江<hi>互見刑制門</hi>
　　十五年定限滿未完代賠帑項分别杖徒之例凡<lb/>
　　知府通同徇隠州縣侵欺倉糧照例奏定著落代<lb/>
　　賠之項如三限已滿未完之數至六分者杖六十<lb/>
　　徒一年十分無完者杖一百徒三年<hi>詳見刑制門</hi>至二<lb/>
　　十九年定修理城工應追核減銀兩無完者亦照<lb/>
　　此例辦理<lb/>
　　十八年定逃犯發遣者分别已改未改之例大學<lb/>
<pb n="KR2m0015_WYG_204-20b"/>
　　士㑹同八旗都統議奏嗣後旗人逃走發遣黒龍<lb/>
　　江者年終令該將軍彚奏能改悔者在彼處當差<lb/>
　　行走如仍不悛改即發往廣東廣西雲南貴州極<lb/>
　　邊烟瘴地方聴其自行生理從之<lb/>
　　定<lb/>
聖駕巡幸地方民人具呈妄控者杖一百發邊衛充軍<lb/>
　　例<hi>互見刑制門</hi>
　　十九年停止軍流罪犯編發直𨽻府州之例先是<lb/>
<pb n="KR2m0015_WYG_204-21a"/>
　　十六年刑部議准奉天地方不便安挿軍流罪犯<lb/>
　　嗣後各省軍流均按照軍衛道里表及三流道里<lb/>
　　表分别等次改發别省至是并除編發直𨽻府州<lb/>
　　地方充軍之例<lb/>
　　定旗人犯命案應軍流者不准概折鞭枷之例時<lb/>
　　刑部審擬旗人七克登布以酒醉細故毆服孫致<lb/>
　　死照例以枷責完結得<lb/>
㫖旗人犯杖流應枷責發落在公罪及過誤自可照例<lb/>
<pb n="KR2m0015_WYG_204-21b"/>
　完結至闗人命即當核其輕重七克登布著發往拉<lb/>
　林阿爾楚喀嗣後似此案件該部酌量情罪請㫖定<lb/>
　奪<hi>互見刑制門</hi>
　　二十年定私盜墳塋木石者杖枷充發例<hi>詳見刑制門</hi>
　　二十一年定旗下家奴告主徒滿官賣之例先是<lb/>
　　二十年奉<lb/>
㫖告主旗下家奴應得徒罪著予實徒不准鞭枷完結<lb/>
　　至是大學士等議奏向例旗下家奴徒滿之後仍<lb/>
<pb n="KR2m0015_WYG_204-22a"/>
　　給還原主管理但奴僕告主嫌釁既開恐伊主挾<lb/>
　　嫌凌虐或該奴積怨愈深轉致釀成事端若使徒<lb/>
　　滿回旗竟與開户為民者無别則伊等轉得閑放<lb/>
　　亦非懲責之道請徒滿之日交於各該旗照例官<lb/>
　　賣仍令為奴價給原主從之<hi>互見刑制門</hi>
　　二十三年定私鑄案内情輕緩决之犯照强盜免<lb/>
　　死減等發遣例改發巴里坤種地<hi>詳見刑制門</hi>
　　定搶竊案内秋審三次緩决絞犯照强盜免死減<lb/>
<pb n="KR2m0015_WYG_204-22b"/>
　　等發遣例改發雲貴兩廣極邊烟瘴充軍<hi>詳見刑制門</hi>
　　定嘓匪搶奪案内有犯止徒罪以上者俱改發巴<lb/>
　　里坤等處種地<hi>詳見刑制門</hi>
　　二十四年分别詐假官假與人官輕重罪例凡詐<lb/>
　　假官假與人官除正犯擬斬監候外其知情説合<lb/>
　　者杖一百流三千里無官而稱有官并冐稱現任<lb/>
　　官員姓名止圖騙一人行一事犯該徒罪以下者<lb/>
　　發邊衛充軍犯該軍流罪者擬絞監候如假冐頂<lb/>
<pb n="KR2m0015_WYG_204-23a"/>
　　帶自稱職官無所求為者杖六十徒一年<hi>詳見刑制門</hi>
　　定偷盜牲畜九匹以下分别發遣例䝉古人等偷<lb/>
　　盜四項牲畜六匹至九匹者發雲貴兩廣烟瘴地<lb/>
　　方三匹至五匹者發湖廣福建江西浙江江南等<lb/>
　　處一二匹者發山東河南等處俱交驛地當苦差<lb/>
　　民人在蒙古地方偷竊九匹以下者亦照此例分<lb/>
　　别充軍為從人犯照定例行如遇<lb/>
行圍巡幸地方不分䝉古民人有偷竊馬匹三四匹者<lb/>
<pb n="KR2m0015_WYG_204-23b"/>
　　發雲貴兩廣烟瘴充軍一二匹者發湖廣福建浙<lb/>
　　江江西江南等處充軍俱交驛地當苦差為從及<lb/>
　　知情故買者係民人減本犯一等係蒙古照䝉古<lb/>
　　辦理<hi>詳見刑制門</hi>
　　二十五年定隣佑毆斃賊人照事主毆打至死減<lb/>
　　鬭殺罪二等例杖一百徒三年<hi>詳見刑制門</hi>
　　定受人些㣲僱值代雕假印而非同謀分贓者照<lb/>
　　私雕為從例杖一百流三千里<hi>詳見刑制門</hi>
<pb n="KR2m0015_WYG_204-24a"/>
　　定房主隣佑十家長徇隠私鑄至十千以上者杖<lb/>
　　八十徒二年<hi>詳見刑制門</hi>
　　定拏獲脱逃軍犯毋庸遞回原配審斷例凡軍犯<lb/>
　　脱逃即令拏獲之州縣一面收禁一面闗查配所<lb/>
　　原案究明逃後有無行兇為匪及脱逃次數按例<lb/>
　　定擬將應行改調之處申詳督撫咨部核擬完結<lb/>
　　毋庸遞回原配審斷其尚未到配中途脱逃以及<lb/>
　　流犯三次脱逃例應改調者亦如之<lb/>
<pb n="KR2m0015_WYG_204-24b"/>
　　申定窩頓土娼及僧道犯姦分别杖徒例凡生監<lb/>
　　兵役人等偶然窩頓土娼為日無幾者枷號三月<lb/>
　　杖一百窩頓經久者杖一百徒三年再犯流三千<lb/>
　　里至僧道女尼和姦者照軍民相姦枷號一月杖<lb/>
　　一百於本寺觀庵院門首再枷號一月其姦有夫<lb/>
　　婦女及刁姦者照律加二等分别杖徒仍照例枷<lb/>
　　號兩月<hi>詳見刑制門</hi>
　　二十六年定改發巴里坤罪犯例先是二十三年<lb/>
<pb n="KR2m0015_WYG_204-25a"/>
　　御史劉宗魏奏請將軍流遣犯改發巴里坤等處<lb/>
　　種地經軍機大臣㑹同刑部酌議免死減等情罪<lb/>
　　較重各犯奏准改發嗣因甘省軍務未竣嵗事歉<lb/>
　　收改發新例暫行停止至是<lb/>
上以大功久經告成新疆嵗收充裕自應仍照前例改<lb/>
　　發復<lb/>
命軍機大臣㑹同刑部將從前條例再行詳酌著為定<lb/>
　　例尋議一强盜窩主造意不行又不分贓者一竊<lb/>
<pb n="KR2m0015_WYG_204-25b"/>
　　盜臨時拒捕傷非金刃傷輕平復者一搶奪傷人<lb/>
　　為從者一發掘他人墳塜見棺槨為首及開棺見<lb/>
　　屍為從者一竊贓數多罪應滿流者一兇徒因事<lb/>
　　忿爭執持軍器毆人致篤疾者一三次犯竊罪應<lb/>
　　充軍者一已經到配軍流遣犯在配為匪脱逃者<lb/>
　　並發巴里坤給與種地綠旗兵丁為奴得<lb/>
㫖允行<lb/>
　　申嚴拏獲發遣巴里坤逃犯之令奉<lb/>
<pb n="KR2m0015_WYG_204-26a"/>
諭凡有發遣巴里坤等處逃犯經原籍及路過省分盤<lb/>
　獲一經移訊明確即由各省督撫自行奏聞於拏獲<lb/>
　處所正法示衆<hi>互見刑制門</hi>
　　増定軍流罪犯追埋塟銀兩例凡兩家各斃一命<lb/>
　　減軍之犯其與被殺之人有不同居共財者即各<lb/>
　　於犯人名下追埋塟銀兩給付死者家屬<lb/>
　　定粤東軍流遣犯改照粤西寒暑停遣例先是二<lb/>
　　十三年定粤西軍流遣犯毎遇六七兩月俱行停<lb/>
<pb n="KR2m0015_WYG_204-26b"/>
　　遣俟八月初一日轉遞遇初冬十月一概起解至<lb/>
　　十一月再行停遣如有抵配不逺本犯情願前進<lb/>
　　者仍照例起解至是定粤東亦照此例行<lb/>
　　定搶奪江洋失風商船但經得財而未傷人者分<lb/>
　　别首從流徒例<hi>詳見刑制門</hi>
　　定兩家互毆致死擬抵正兇者分别流徒例<hi>詳見刑制</hi>
　　<hi>門</hi>
　　定子孫將祖父母父母屍誤執傷痕告他人謀害<lb/>
<pb n="KR2m0015_WYG_204-27a"/>
　　致屍遭蒸檢者杖一百流三千里加徒役三年<hi>詳見</hi>
　　<hi>刑制門</hi>
　　定發遣巴里坤人犯分别種地當差為奴之例刑<lb/>
　　部奏准發往巴里坤人犯照旗人有犯發遣之例<lb/>
　　將旗人内之曽任職官及另户正身並民人内之<lb/>
　　舉監生員以上及職官子弟俱發往種地當差其<lb/>
　　餘人犯俱給與種地綠旗兵丁為奴<lb/>
　　二十七年改定刨參案内發遣雲貴兩廣極邊烟<lb/>
<pb n="KR2m0015_WYG_204-27b"/>
　　瘴人犯脱逃被獲例應發黒龍江等處為奴者均<lb/>
　　發闢展烏嚕木齊等處給與種地兵丁為奴<lb/>
　　定旗人造賣賭具為首三犯者即予實遣不准折<lb/>
　　枷例<hi>詳見刑制門</hi>
　　定發巴里坤人犯改發伊犁烏嚕木齊等處例從<lb/>
　　陜甘總督楊應琚請也<lb/>
　　定誘拐案内婦人為首者所犯軍流等罪一概的<lb/>
　　决不准收贖例<hi>詳見刑制門</hi>
<pb n="KR2m0015_WYG_204-28a"/>
　　定奉天等處盜馬各犯分别徒流例奉天吉林黒<lb/>
　　龍江等處凡民人盜馬一匹枷號一月杖八十二<lb/>
　　匹枷號三十五日杖九十三匹枷號四十日杖一<lb/>
　　百四匹枷號四十日杖六十徒一年五匹枷號四<lb/>
　　十日杖八十徒二年五匹以上者枷號四十日杖<lb/>
　　一百徒三年十匹以上杖一百流三千里盜殺者<lb/>
　　枷號一月發附近充軍俱刺字若旗人盜竊不及<lb/>
　　十匹者仍照例枷責完結十匹以上及盜殺者照<lb/>
<pb n="KR2m0015_WYG_204-28b"/>
　　例枷號應得軍流予以實遣咨送兵部酌發駐防<lb/>
　　各城分發當差為奴<hi>詳見刑制門</hi>
　　定受賄頂兇致脱本犯軍流罪名例凡得受賄賂<lb/>
　　頂認正兇致脱本犯軍流等罪者即照軍流等罪<lb/>
　　科斷知情説合過錢之犯各減正犯一等其原犯<lb/>
　　軍流等罪買人頂認者照軍流加徒調遣例從重<lb/>
　　治罪杖徒以下按律各加一等并説合過錢之犯<lb/>
　　各減正犯一等科罪<hi>詳見刑制門</hi>
<pb n="KR2m0015_WYG_204-29a"/>
　　定滿洲漢軍人犯軍流遣罪之例奉<lb/>
諭嗣後凡滿洲人犯軍流遣罪如尋常事故仍照舊枷<lb/>
　責完結倘有寡廉鮮恥之徒甘為敗類自應削去户<lb/>
　籍依律發遣其如何完結之處該部逐案聲明請㫖<lb/>
　其漢軍人犯無論軍流徒罪均即斥令為民照所犯<lb/>
　定擬發遣不必准折枷責著為例<hi>詳見刑制門</hi>
　　又増定發墳盜殯案内軍流以下刺字各例<hi>詳見刑制</hi>
　　<hi>門</hi>
<pb n="KR2m0015_WYG_204-29b"/>
　　定黔省杖徒各犯遞回原籍復逃入黔例貴州巡<lb/>
　　撫喬光烈奏黔省苗疆重地每有外來匪徒流入<lb/>
　　苗寨設法哄誘為害多端請嗣後查拏游匪除斬<lb/>
　　絞軍流照例辦理外其杖徒各犯遞回原籍充徒<lb/>
　　復入黔境者訊無為匪照逃人例杖一百遞回原<lb/>
　　籍如有為匪犯在杖一百以下者并杖六十徒一<lb/>
　　年犯在徒一年以上者各照所犯之罪加一等其<lb/>
　　窩留之人請照知人犯罪藏匿律減罪人一等問<lb/>
<pb n="KR2m0015_WYG_204-30a"/>
　　擬其失察之原籍及黔省地保人等分别知情受<lb/>
　　賄治罪部議應如所請從之<hi>互見刑制門</hi>
　　定黔省改苗為民罪犯照民人科斷例黔省苗人<lb/>
　　犯軍流徒遣照定例折枷完結其情罪較重或再<lb/>
　　犯不悛將本犯折枷仍將家口就土流所轄一并<lb/>
　　遷徙安挿至苗人薙髮衣冠與民人無别者犯罪<lb/>
　　到官悉照民人例一體科㫁<hi>互見刑制門</hi>
　　更定流犯脱逃例湖北按察使髙誠奏嗣後流犯<lb/>
<pb n="KR2m0015_WYG_204-30b"/>
　　越獄脱逃應按律加二等三流以次遞加其滿流<lb/>
　　人犯改發邊衛充軍原犯充軍者照在配脱逃加<lb/>
　　等調發其原犯極邊烟瘴充軍者改發黒龍江等<lb/>
　　處與披甲人為奴部議應如所請從之<hi>互見刑制門</hi>
　　定遣發回城罪犯脱逃及解送疎縱例時旗人六<lb/>
　　十七賣身為奴盜取什物審擬發遣回城中途脱<lb/>
　　逃奉<lb/>
諭六十七著即行正法嗣後此等罪犯脱逃一經拏獲<lb/>
<pb n="KR2m0015_WYG_204-31a"/>
　即行奏明正法無庸候㫖并<lb/>
諭凡解送發往各回城罪犯等如有中途脱逃除將逃<lb/>
　犯嚴拏解送官兵人役問擬死罪監候俟逃犯拏獲<lb/>
　再治伊應得之罪若經年不獲將正法之處奏聞請<lb/>
　㫖著為例<hi>詳見刑制門</hi>
　　定解審軍流等犯不及収監例刑部議准雲南按<lb/>
　　察使張逢堯條奏審解軍流以上人犯令各州縣<lb/>
　　酌量地方情形如相距五十里以外不及收監者<lb/>
<pb n="KR2m0015_WYG_204-31b"/>
　　先期撥役於寄宿處所𫝊集地保知㑹汛兵支更<lb/>
　　巡邏往回一體辦理倘有疎縱地保營汛照原解<lb/>
　　兵役治罪地方官從重議處<lb/>
　　定圍場内盜砍木植偷打牲畜分别𤼵遣例初犯<lb/>
　　再犯𤼵烏嚕木齊等處種地犯至三次者𤼵烏嚕<lb/>
　　木齊等處給與種地兵丁為奴至二十八年又定<lb/>
　　私入為場未得畜木者杖一百徒三年再犯不論<lb/>
　　已未得均外遣<hi>詳見刑制門</hi>
<pb n="KR2m0015_WYG_204-32a"/>
　　定逃人妄扳及旗下家奴畏罪潛逃分别發遣例<lb/>
　盛京將軍社圖肻奏請嗣後拏獲逃人將本犯逃出<lb/>
　　日期及何處存留居住窩家鄰佑人等一併從重<lb/>
　　治罪<lb/>
上以隠匿逃人雖應嚴行治罪但逃犯不將實在隠匿<lb/>
　　之人供出將與伊不合之人混行指扳反致無辜<lb/>
　　連累因<lb/>
諭社圖肻㑹同盛京刑部詳議具奏尋議凡拏獲逃人<lb/>
<pb n="KR2m0015_WYG_204-32b"/>
　　初供若不指出實在窩留之人混行妄扳者將逃<lb/>
　　人加等治罪之處改為發遣以後再有妄扳即發<lb/>
　　巴里坤等處種地兵丁為奴窩家鄰佑人等照例<lb/>
　　分别於應得罪上各加一等治罪經軍機大臣議<lb/>
　　准并奏請將旗僕畏罪潛逃者定初次枷號兩月<lb/>
　　二次發烏嚕木齊等處給綠旗官兵為奴從之<hi>互見</hi>
　　<hi>刑制門</hi>
　　定回民行竊但經結夥三人以上及携帶繩鞭腰<lb/>
<pb n="KR2m0015_WYG_204-33a"/>
　　刀等械者不分首從不計贓數悉照積匪猾賊例<lb/>
　　發雲貴兩廣極邊烟瘴充軍其有窩藏回民竊匪<lb/>
　　者照減本犯一等例分别治罪<hi>詳見刑制門</hi>
　　二十八年定各城駐劄官兵跟役滋事酗酒例凡<lb/>
　　各城駐劄官員兵丁跟役人内如有酗酒滋事者<lb/>
　　即由犯事處所發往伊犁等處給兵丁厄魯特等<lb/>
　　為奴如在回子各城即彼此易地調發與回子為<lb/>
　　奴仍不悛改即行正法<hi>詳見刑制門</hi>
<pb n="KR2m0015_WYG_204-33b"/>
　　定勒追發遣人犯埋塟銀兩無完例勒限三月照<lb/>
　　數追完如係十分貧難量追一半本犯倘有物産<lb/>
　　可抵即令變交毋許藉端逗遛如限滿勘實無完<lb/>
　　者即將該犯發配取具地隣親族甘結地方官加<lb/>
　　結詳請督撫咨部豁免<hi>詳見刑制門</hi>
　　定雲貴兩廣充發人犯開明該犯籍貫距省里數<lb/>
　　於隔逺烟瘴省分解赴該督撫衙門酌量地方分<lb/>
　　撥安置<lb/>
<pb n="KR2m0015_WYG_204-34a"/>
　　定軍流逃犯之親屬房主保人科罪例逃回原籍<lb/>
　　之軍流人犯其親屬保隣人等不行舉首者杖一<lb/>
　　百徒三年雖不容留而知而不首者杖一百親屬<lb/>
　　杖八十逃往别處知情容留及知而不首者罪亦<lb/>
　　如之<lb/>
　　定竊盜倉庫錢糧未經得財者首犯杖一百徒三<lb/>
　　年為從減一等杖九十徒二年半<hi>詳見刑制門</hi>
　　定旗人窩留逃人及漢軍家奴問徒之例刑部奏<lb/>
<pb n="KR2m0015_WYG_204-34b"/>
　　請嗣後旗人窩留逃人除不知情者於本罪加等<lb/>
　　問徒外其知情容留之犯即於鞭一百本罪上加<lb/>
　　一等杖六十徒一年仍照例先枷號一月至漢軍<lb/>
　　旗下正身犯徒流罪者業已更定不准折枷而家<lb/>
　　奴犯徒折枷之例未經更定請嗣後漢軍家奴犯<lb/>
　　徒均不准折枷即問擬實徒徒滿之後仍押解回<lb/>
　　旗交伊主服役管束從之<hi>互見刑制門</hi>
　　定和姦致姦婦自盡者姦夫問擬杖徒例凡和姦<lb/>
<pb n="KR2m0015_WYG_204-35a"/>
　　之姦婦因情事敗露羞媿自盡者姦夫杖一百徒<lb/>
　　三年至二十九年又定姦夫姦婦相約同死姦婦<lb/>
　　逼令姦夫致死已命姦夫隨後自盡經救不死者<lb/>
　　姦夫杖一百流三千里<hi>互見刑制門</hi>
　　定採參工人竊參者杖流刺字例<hi>詳見刑制門</hi>
　　改定另户滿洲䝉古逃走之例乾隆十八年定例<lb/>
　　另户滿洲䝉古逃走於一月内自行投回者交旗<lb/>
　　管束拏獲者分别初次二次鞭責枷號仍交旗管<lb/>
<pb n="KR2m0015_WYG_204-35b"/>
　　束至是<lb/>
上諭此等滿洲䝉古世僕現在充伍尚至潛逃若革去<lb/>
　錢糧豈能安分靜守將乾隆十八年定例以後另户<lb/>
　滿洲蒙古在一月以内自行投回及拏獲者俱行查<lb/>
　明連家屬派往伊犁賞給步甲錢糧當差行走如仍<lb/>
　不悛改復致逃走著於滿洲䝉古檔冊即將伊等名<lb/>
　籍削除任其所之無庸辦理著為令<lb/>
　　酌通遞犯停遣之例先是刑部議准江西按察使<lb/>
<pb n="KR2m0015_WYG_204-36a"/>
　　翁藻條奏嗣後在外省犯罪應徒者除抵籍不逺<lb/>
　　即遇隆冬盛暑仍行遞解外其離原籍一千里以<lb/>
　　上者亦照軍流之例未經起解者遇冬月概行停<lb/>
　　遣若已在中途初冬十月仍照常接遞至十一月<lb/>
　　初一日一體停解俟明年春融再遞如已將抵籍<lb/>
　　本犯情願前進者照常接遞六月盛暑之時亦准<lb/>
　　停遣又雲南按察使張逢堯奏准滇省四時皆春<lb/>
　　並無盛暑嚴寒不必停遣他省如有似此寒暑適<lb/>
<pb n="KR2m0015_WYG_204-36b"/>
　　中者亦令畫一查辦至是刑部又議覆侍郎兼管<lb/>
　　府尹事錢汝誠等奏請嗣後軍流遣犯如遇隆冬<lb/>
　　停遣之期除發往西北嚴寒地方勢難起解者仍<lb/>
　　照例停遣外其有發往東南和暖之處本犯情願<lb/>
　　赴配者准其起解不願者聴應如所請從之<lb/>
　　定各省解甘發遣人犯先刺外遣字様之例先是<lb/>
　　二十四年定例改發巴里坤人犯按原犯本罪應<lb/>
　　刺事由者即刺事由其例不刺事由者止令起解<lb/>
<pb n="KR2m0015_WYG_204-37a"/>
　　省分於右面刺清漢地名解甘發遣嗣甘肅巡撫<lb/>
　　以此項人犯應遵<lb/>
諭先賞安西營兵再賞哈宻綠營兵以次及巴里坤烏<lb/>
　　嚕木齊等處若各省先定地名刺字到甘碍難分<lb/>
　　撥咨請部示部議行令各省改遣人犯有事由可<lb/>
　　刺者俱各就犯罪省分先刺事由遞甘聴發補刺<lb/>
　　地名至是又議覆江蘇按察使錢琦奏請各項罪<lb/>
　　犯有可刺事由者毋庸更定外如例不刺字人犯<lb/>
<pb n="KR2m0015_WYG_204-37b"/>
　　於本省起解時先於右面刺外遣二字解甘分發<lb/>
　　補刺地名俾中途兵役知為外遣重犯加意防維<lb/>
　　即有疎虞亦易偵緝應如所請從之<lb/>
　　二十九年定殺一家非死罪三人者之妻子發伊<lb/>
　　犁與駐防索倫兵丁為奴例<hi>詳見刑制門</hi>
　　定期親尊長故殘卑幼至篤疾者杖徒例<hi>詳見刑制門</hi>
　　増定禁卒鬆解獄具致囚脱逃罪例除賄縱獄囚<lb/>
　　依律全科及依法看守偶至疎脱仍依律減囚罪<lb/>
<pb n="KR2m0015_WYG_204-38a"/>
　　二等治罪外如係徇情鬆獄具或託故擅離或倩<lb/>
　　人代守防範疎懈乘間潛逃者亦照故縱例治罪<lb/>
　　不准照舊例減囚罪二等問擬<lb/>
　　定蒙古遣犯脱逃改調及僉發妻子之例刑部奏<lb/>
　　定䝉古在配脱逃例無明文嗣後此項逃犯均照<lb/>
　　民犯加調例辦理如原發山東河南者初次脱逃<lb/>
　　枷號一月調發福建湖廣等省二次脱逃枷號兩<lb/>
　　月調發雲南兩廣極邊烟瘴犯至三次枷號三月<lb/>
<pb n="KR2m0015_WYG_204-38b"/>
　　仍發回原調處其原調福建湖廣等省者以次調<lb/>
　　極邊烟瘴而止䝉古免死在配脱逃者亦照此例<lb/>
　　加調仍分别次數枷責刺字並令拏獲之州縣究<lb/>
　　明逃後有無行兇為匪分别照例定擬再查蒙古<lb/>
　　搶刦各案内有罪應抄沒家産連妻子一體為奴<lb/>
　　改發南省驛地當差之犯與尋常遣犯擕帶妻室<lb/>
　　聴其自便者不同嗣後䝉古例應僉遣人犯其隨<lb/>
　　從本夫者照軍機大臣原奏交與河南山東驛地<lb/>
<pb n="KR2m0015_WYG_204-39a"/>
　　當差若本犯已經正法妻子單行發遣者酌發南<lb/>
　　省駐防兵丁為奴<lb/>
　　定廣西安挿遣犯例定例廣西泗城鎮安寧明東<lb/>
　　蘭等處以烟瘴極重各省遣犯停其分撥至是刑<lb/>
　　部議准按察使袁守侗奏該省每年解到軍遣每<lb/>
　　府多至二三百名聚匪日多易致生事查泗城鎮<lb/>
　　安寧明東蘭等處見在烟瘴輕減請嗣後解到極<lb/>
　　邊烟瘴軍犯一體酌發<lb/>
<pb n="KR2m0015_WYG_204-39b"/>
　　定流犯脱逃及在逃拒捕例<hi>詳見刑制門</hi>
　　定旗人移住拉林逃走分别治罪例吉林將軍恒<lb/>
　　魯奏移住拉林閒㪚滿洲内如有越過邊津逃回<lb/>
　　京城者拏獲時遵<lb/>
㫖正法外初次逃走不出該管地方無論不行告假私<lb/>
　　自走出及自回被獲者俱枷一月鞭一百二次逃<lb/>
　　走僉妻發伊犁等處折磨當差從之<lb/>
　　復定積匪猾賊緩决一次者查明年嵗改發新疆<lb/>
<pb n="KR2m0015_WYG_204-40a"/>
　　例先是刑部以積匪猾賊發往雲貴兩廣者日積<lb/>
　　日衆宜量為變通請將積匪案犯及搶竊滿貫三<lb/>
　　犯竊贓數至五十兩擬絞三次緩决以上者俱改<lb/>
　　發烏嚕木齊伊犁等處給與種地兵丁為奴其年<lb/>
　　在六十以外及廢疾人犯仍照例發往四省從之<lb/>
　　至是刑部議准江蘇巡撫明徳奏此等案犯緩决<lb/>
　　一次者即係將來應發新疆之人與其多禁二年<lb/>
　　不若乘其年力早發新疆以收屯墾之效請將搶<lb/>
<pb n="KR2m0015_WYG_204-40b"/>
　　竊滿貫及三犯竊盜贓至五十兩擬絞案犯緩决<lb/>
　　一次後即查明年在五十以内者即僉妻改發新<lb/>
　　疆從之<lb/>
　　定滇省苗人及改苗為民者犯軍流徒罪並照黔<lb/>
　　省辦理之例<hi>詳見刑制門</hi>
　　申定解役疎脱軍流徒犯分别治罪例如受賄故<lb/>
　　縱即以所縱囚罪全科贓多者以枉法從重論若<lb/>
　　依法管解偶致疎脱並非受賄故縱者給限追捕<lb/>
<pb n="KR2m0015_WYG_204-41a"/>
　　捕獲後長解減二等問擬短解免罪若限滿無獲<lb/>
　　審得違例雇替實情即減囚罪一等問擬餘照律<lb/>
　　減二等治罪<lb/>
　　定旗人發遣家奴例奉<lb/>
諭旗人發遣家奴如有同妻子一併送部發遣者其妻<lb/>
　子一體賞給兵丁為奴<lb/>
　　三十年改定私鑄不及十千之遣犯發黒龍江等<lb/>
　　處給披甲人為奴例定例私鑄不及十千者發雲<lb/>
<pb n="KR2m0015_WYG_204-41b"/>
　　貴兩廣安置至是刑部議奏雲貴等省出産銅鉛<lb/>
　　此等遣犯不免故智復萌請改發黒龍江從之<lb/>
　　定偷砍果松例<lb/>
　盛京工部侍郎雅徳奏准偷砍果松數止十株者笞<lb/>
　　五十至百株者杖六十每百株加一等罪止杖一<lb/>
　　百徒三年木植概令入官<hi>互見刑制門</hi>
　　定旗人發遣三年悔過准挑選兵丁例<lb/>
　　定家奴盜賣田産至五十畝者照子孫盜賣祖遺<lb/>
<pb n="KR2m0015_WYG_204-42a"/>
　　祀産發邊逺充軍例<hi>詳見刑制門</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0015_WYG_204-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷二百四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_220-1a"/>
　欽定四庫全書<lb/>
　皇朝文獻通考卷二百二十<lb/>
　　經籍考<hi>十</hi>
　　　史　　<hi>起居注</hi>
　　　<hi>臣</hi>等謹按五朝續通考改馬氏起居注為詔令奏<lb/>
　　　議良以寔録日厯等編宋代以下散佚無存其書<lb/>
　　　既無可採登其目即不能仍舊因時通變理固宜<lb/>
　　　然洪惟我<lb/>
<pb n="KR2m0015_WYG_220-1b"/>
　　國家肇興東土<lb/>
列聖相承<lb/>
五朝實録炳朗中天<lb/>
聖訓煌煌昭垂奕葉凡史局所尊藏<lb/>
　記注所恭載<lb/>
豐功偉烈逺邁二典三謨之盛敬謹纂輯以符端臨通考<lb/>
　　　舊例焉<lb/>
太祖髙皇帝實録十卷<lb/>
<pb n="KR2m0015_WYG_220-2a"/>
　　　崇徳元年大學士剛林希福等恭修康熙二十一<lb/>
　　　年大學士覺羅勒徳洪明珠奉<lb/>
敕重修雍正十二年大學士鄂爾泰張廷玉等奉<lb/>
㫖校訂<lb/>
　皇上御製序曰粤稽自古帝王乗時建極膺天命而佑<lb/>
　　下民豐功駿烈垂諸史乗炳炳麟麟是以紀言紀事<lb/>
　　必詳且核焉况於聖人首出開物成務經緯天地奠<lb/>
　　麗河山智勇沈深謨猷訏逺布為法則著為章程將<lb/>
<pb n="KR2m0015_WYG_220-2b"/>
　　使後世子孫繼繼承承遵循罔軼詎不重歟洪惟<lb/>
太祖承天廣運聖徳神功肇紀立極仁孝睿武端毅欽安<lb/>
𢎞文定業高皇帝以聖神文武之姿受<lb/>
天眷命誕興東土爰總義旅遹求厥寧九國連兵相向一<lb/>
　　怒而討平之明人四路來攻亦尅日盡殱於境外師<lb/>
　　出有名光明俊偉威愛並立近服逺懐當是時羣部<lb/>
　　來歸英豪嚮附奮迹遼瀋之間而號令行於萬里帝<lb/>
　　業之興何其神也由是天人協應建國紀元修明庶<lb/>
<pb n="KR2m0015_WYG_220-3a"/>
　　政教育羣倫創國書分旗制申軍令定禮儀經營締<lb/>
　　造之際旰食宵衣不遑暇逸故乃綱舉目張傳之億<lb/>
　　萬年而不可易心法治法與二帝三王有同揆也<lb/>
太宗文皇帝繼天登阼命儒臣敬輯<lb/>
實録規模畧備<lb/>
聖祖仁皇帝復加蒐考修纂成書尊藏内府並貯史宬惟<lb/>
　　是山川疆土以及臣僚名氏前後間有異同清漢之<lb/>
　　文或簡或繁未經畫一我<lb/>
<pb n="KR2m0015_WYG_220-3b"/>
皇考世宗憲皇帝懼有舛訛特開史館重加校訂按日進<lb/>
　呈<lb/>
親為閲定朕纘承丕緒仰體<lb/>
前徽用復潔誠披覽卷帙如舊繕録一新祇祇乎覘開國<lb/>
　　之鴻謨昭垂統之大業書曰監于先王成憲其永無<lb/>
　　愆詩曰昭兹來許繩其祖武於以率攸行而保<lb/>
天佑其敢忘紹庭上下之思哉謹序<lb/>
太祖高皇帝聖訓四卷<lb/>
<pb n="KR2m0015_WYG_220-4a"/>
　　　康熙二十五年<lb/>
聖祖仁皇帝恭編<lb/>
聖祖仁皇帝御製序曰朕惟帝王創業垂統傳之無窮非<lb/>
　獨世徳茂也蓋亦有典則之貽焉其運之一心播為成<lb/>
　憲恒足以示道揆於子孫昭法守於臣庶盱衡千古載<lb/>
　籍具存矧其為大聖受命而興者乎皇哉何規模之𢎞<lb/>
　逺也我<lb/>
太祖承天廣運聖徳神功肇紀立極仁孝睿武𢎞文定業<lb/>
<pb n="KR2m0015_WYG_220-4b"/>
高皇帝靈承休命誕受多方經綸於天造草昧之年締搆<lb/>
　於王業艱難之日除殘伐暴度越漢唐順天應人絜隆<lb/>
　湯武所以茂𢎞風教宣暢聲靈振舉綱維恢張疆宇者<lb/>
　勒諸蘭臺之上布在方䇿之中駿烈鴻猷粲然明備矣<lb/>
　若其攄詞為典播告成經建邦立國之模戰勝攻取之<lb/>
　畧化民成俗之務用人行政之方靡不道合樞機理取<lb/>
　體要有非臣鄰所能悉覩黎獻所能盡傳者不有成書<lb/>
　何以彰<lb/>
<pb n="KR2m0015_WYG_220-5a"/>
聖謨而答光訓乎朕紹庭繼緒志切覲揚因命儒臣分類<lb/>
　編輯為目二十六為條九十有二總為<lb/>
寳訓四卷浩浩乎乾包坤負之大皇之墳也秩秩乎民彝<lb/>
　物則之常帝之典也以紹心法至中也以握化原至正<lb/>
　也以迓<lb/>
天眷至順也以垂後昆至裕也率而循之欽承而無斁之<lb/>
　所以卜有道之靈長緜無疆之厯服胥於是焉在奕世<lb/>
　子孫尚其克念<lb/>
<pb n="KR2m0015_WYG_220-5b"/>
祖武永永勿替也哉<lb/>
　皇上御製序曰朕惟神聖首出濟世覺民立徳立功立<lb/>
　　言三者統而有之蓋仁義中正之極定於厥躬布諸<lb/>
　　紀綱為巍巍之帝業頒諸誥令成洋洋之聖謨文教<lb/>
　　彰明覃被海宇炳乎如日月之照臨窮天地亘古今<lb/>
　　而莫不仰焉於戲盛哉洪惟<lb/>
太祖承天廣運聖徳神功肇紀立極仁孝睿武端毅欽安<lb/>
𢎞文定業高皇帝體肖二儀量包六合應期受命肇建丕<lb/>
<pb n="KR2m0015_WYG_220-6a"/>
　　基叶雲雷以展經綸法四時而宣教化六師順動九<lb/>
　　有輸誠拯生民於塗炭之中轉宇宙為平成之運當<lb/>
　　是時締造維新規模盡善武緯文經萬物咸覩亦既<lb/>
　　布在方䇿傳信億年矣乃若心通造化道綜百王吐<lb/>
　　詞成經發聲為律闡貞一之㫖明至善之宗論聖學<lb/>
　　則以正心修身為先辨君道則以求賢聽言為要昭<lb/>
　　晰乎<lb/>
上天降監之原無念不將之以敬畏申儆乎君臣契合之<lb/>
<pb n="KR2m0015_WYG_220-6b"/>
　　誼每事必體之以公誠以至班朝治軍明刑制用靡<lb/>
　　不敷陳至理約而該複而不厭信乎有徳者必有言<lb/>
　　也我<lb/>
聖祖嘗命儒臣編輯<lb/>
聖訓四卷類聚條分燦然明備朕紹膺統緒追契徽猷口<lb/>
　　誦心維匪伊朝夕仰見義藴之淵閎典章之畫一庶<lb/>
　　政之周詳直與帝典周官同其廣大顧金匱石室之<lb/>
　　藏廷臣無由得見是用敬加剞劂宣示萬方俾我子<lb/>
<pb n="KR2m0015_WYG_220-7a"/>
　　孫臣庶率而循之世世罔斁奉之涖政可以致治保<lb/>
　　邦準以淑躬可以儆心寡過蓋一時之制作而萬古<lb/>
　　之世道人心胥賴焉非甚盛徳其孰能及此乎謹序<lb/>
　　　<hi>臣</hi>等謹按所分四卷凡二十六類析為九十二則<lb/>
　　　粤自有明末造綱解紐弛鍾<lb/>
王氣於大東審<lb/>
神器之有授<lb/>
太祖高皇帝恭膺<lb/>
<pb n="KR2m0015_WYG_220-7b"/>
天眷誕造<lb/>
丕基以遺甲十三人<lb/>
肇開鴻業<lb/>
經綸締造薄海歸<lb/>
仁仰惟<lb/>
聖哲顯融之徳運世有基<lb/>
聰明睿智之符健行不息用是<lb/>
敷為彝訓義藴淵閎紹千古之心傳垂萬年之<lb/>
<pb n="KR2m0015_WYG_220-8a"/>
家法我<lb/>
聖祖仁皇帝仰契<lb/>
前徽命儒臣敬謹編述彰闡<lb/>
鴻謨九十二條之中固巳致廣大而盡精微矣豈非萬世<lb/>
　　　所宜聰聽者哉<lb/>
太宗文皇帝實録六十五卷<lb/>
　　　順治九年大學士希福范文程等恭纂康熙十二<lb/>
　　　年大學士圖海覺羅勒徳洪等奉<lb/>
<pb n="KR2m0015_WYG_220-8b"/>
敕重修雍正十二年大學士鄂爾泰張廷玉等奉<lb/>
㫖校訂<lb/>
　皇上御製序曰洪惟<lb/>
太宗應天興國𢎞徳彰武寛温仁聖睿孝敬敏昭定隆道<lb/>
顯功文皇帝狥齊敦敏廣大寛仁早從<lb/>
太祖贊襄大業才徳冠世中外歸忱迨乎嗣統之年敦宗<lb/>
　　睦族戢衆安民御將行師開疆拓土軍威震疊而以<lb/>
　　不嗜殺為心武功赫濯而以善養人為務存朝鮮故<lb/>
<pb n="KR2m0015_WYG_220-9a"/>
　　土字䝉古遺氓明政不綱天人共憤且舊與我國有<lb/>
　　隙於是應天順人率師直抵燕京聲罪致討猶念彼<lb/>
　　為中國功垂成而弗取天性仁厚大度豁如固已超<lb/>
　　越百王包涵六合矣至若建官分職推賢舉能愷澤<lb/>
　　龎鴻刑章平允設制科以崇文教開言路以重忠良<lb/>
　　隆規鉅典巍乎煥乎皆一統之大猷百世之良矩也<lb/>
世祖章皇帝輯為<lb/>
實録六十有五卷<lb/>
<pb n="KR2m0015_WYG_220-9b"/>
聖祖仁皇帝命儒臣蒐討訂正繕録成編尊藏惟慎<lb/>
皇考世宗憲皇帝孝切崇<lb/>
先敬加披覽以前後字句之未盡畫一也復<lb/>
令臣工校對而<lb/>
躬為閱定焉朕仰承遺志莊誦繹思用竣厥事緬惟帝典<lb/>
　　商盤前王之懿範也天球琬琰宗廟之重器也昔之<lb/>
　　君珍為世寳奉以無墜矧夫典章所紀謨烈所垂造<lb/>
　　邦制治之圖啟泰貽安之要煌煌簡䇿世昭法守何<lb/>
<pb n="KR2m0015_WYG_220-10a"/>
　　止帝典商盤天球琬琰之寳重也耶謹序<lb/>
太宗文皇帝聖訓六卷<lb/>
　　　順治末<lb/>
世祖章皇帝恭編康熙二十六年<lb/>
聖祖仁皇帝續成<lb/>
聖祖仁皇帝御製序曰朕惟帝王誕膺天眷肇造丕基功<lb/>
　徳茂隆疆宇日闢有紀綱以昭大法即有謨訓以啟後<lb/>
　昆方䇿具存燦然可考也若夫道兼作述業裕創垂以<lb/>
<pb n="KR2m0015_WYG_220-10b"/>
　聖繼聖而鉅烈鴻猷煥乎宇宙間者尤足冠百王而立<lb/>
　極焉欽惟<lb/>
太宗應天興國𢎞德彰武寛温仁聖睿孝隆道顯功文皇<lb/>
帝躬上聖之資承開天之運神武不殺寛和有制萬國向<lb/>
　化而賓從庶績撫辰而就理峻徳𢎞勲巍巍蕩蕩稱極<lb/>
　盛矣至於命令誥誡誕播宏詞皆義切訓行理歸體要<lb/>
　洪纎畢舉本末咸周而其大指之所存則首在於愛養<lb/>
　生民旁求俊乂敕幾凝命惇典明倫大哉王言誠治平<lb/>
<pb n="KR2m0015_WYG_220-11a"/>
　之極則也我<lb/>
皇考世祖章皇帝嘗命纂修未竟厥緒朕嗣膺歴服念切<lb/>
　纘承爰命儒臣詳加編輯計一百一十一條分二十三<lb/>
　類定為<lb/>
聖訓六卷既成因披陳莊誦朝夕繹思見夫㫖原於精一<lb/>
　義著於典謨上之可以正道揆焉下之可以昭法守焉<lb/>
　書曰監於先王成憲其永無愆詩曰不愆不忘率由舊<lb/>
　章自昔詩書所載莫不以紹衣為兢兢矧夫義藴精深<lb/>
<pb n="KR2m0015_WYG_220-11b"/>
　規模宏逺嘉言彝訓超踔古今朕用是覲揚光烈昭示<lb/>
　來許後之子孫以此藴之於心則為天徳敷之於政則<lb/>
　為王道範圍臣庶則為會歸之極垂裕後昆則為貽燕<lb/>
　之謀尚其夙夜祗承以為致治保邦之本而迓祈天永<lb/>
　命之休也是為序<lb/>
　皇上御製序曰聖人之情因辭以見易曰修辭立其誠<lb/>
　　所以居業也蓋以通天下之志以成天下之務本乎<lb/>
　　至誠施諸命令無意於辭而理臻其極歴觀堯舜禹<lb/>
<pb n="KR2m0015_WYG_220-12a"/>
　　湯文武之世典謨訓誥釐然具存後人奉之為經列<lb/>
　　在學宫為載籍首矧夫運際開天功存繼志制作侔<lb/>
　　造化教澤被生民天下之文章孰有大於此者乎欽惟<lb/>
太宗應天興國𢎞徳彰武寛温仁聖睿孝敬敏昭定隆道<lb/>
顯功文皇帝英姿挺出聖武布昭大智如神淵衷若谷及<lb/>
　　登寳位疆宇日增厚禄以養賢勤身而率下恩威所<lb/>
　　及大畏小懷政教所孚逺來近悦皇哉何化理之神<lb/>
　　也至若敷陳治道誨諭臣民不尚虚文惟崇大體謂<lb/>
<pb n="KR2m0015_WYG_220-12b"/>
　　行善所以事天而逺利始能服衆闡伊尹一徳之訓<lb/>
　　稱曾參三省之言以勸農講武為立國之大經以考<lb/>
　　古讀書為服官之要務自立綱陳紀以逮服飾器物<lb/>
　　之間或即事以宣猷或因時而定制洪纎咸備張弛<lb/>
　　攸宜蓋察理精故見之也逺更事乆故慮之也詳用<lb/>
　　能承藉丕基佑啟<lb/>
聖哲是誠億萬年繼往開來之極軌也順治中嘗因記注<lb/>
　　舊文纂修<lb/>
<pb n="KR2m0015_WYG_220-13a"/>
聖訓一書未竟厥緒<lb/>
聖祖仁皇帝特命儒臣詳加編輯事以類分凡二十有八<lb/>
　　言以條舉凡一百一十有一彚為六卷體要著明朕<lb/>
　　在宫中䝉<lb/>
皇考恩勤教育定省之時備聞<lb/>
祖訓嗣膺大統志切纘承晨夕披陳尋繹仰見心符道要語<lb/>
　　中機宜㫖藴閎深函蓋天地文辭昭晰彪炳日星垂<lb/>
　　裕後昆永昭法守用是勒為成書敬授剞劂頒示中<lb/>
<pb n="KR2m0015_WYG_220-13b"/>
　　外書曰聖謨洋洋嘉言孔彰又曰聖有謨訓明徴定<lb/>
　　保我子孫臣庶其誦習遵循永敬承於世世哉謹<lb/>
　　序<lb/>
　　　<hi>臣</hi>等謹按所分六卷凡一百一十一則欽惟<lb/>
太宗文皇帝守成創業益擴昄章所以開一統之基者<lb/>
謨訓昭垂布在方策巍乎煥乎宜與天地同其悠乆矣<lb/>
世祖章皇帝實録一百四十六卷<lb/>
　　　康熙六年大學士巴泰魏裔介等奉<lb/>
<pb n="KR2m0015_WYG_220-14a"/>
　敕恭修雍正十二年大學士鄂爾泰張廷玉等奉<lb/>
　㫖校訂<lb/>
　　皇上御製序曰我國家受<lb/>
　天眷命統一萬邦日月所照血氣之屬咸切尊親亦惟是<lb/>
　　　小心翼翼之忱有以通<lb/>
　帝載而昭來許故乃朝廷宫府之政罔不參稽古訓溥協<lb/>
　　　人心制定於一時而慮周乎萬世重熙累洽至於今<lb/>
　　兹海隅蒼生穆然想見盛徳信乎開國之規模詒謀<lb/>
<pb n="KR2m0015_WYG_220-14b"/>
　　逺而流澤長也洪惟<lb/>
　世祖體天隆運定統建極英睿欽文顯武大徳𢎞功至仁<lb/>
　純孝章皇帝神靈天亶沖齡踐阼紹我<lb/>
　太祖<lb/>
太宗丕緒懋建大猷勤思上理當是時流賊已入京師明<lb/>
　　祚已成板蕩遂因明將吳三桂之請<lb/>
命將士入關定燕京殄羣冦挈斯民於水火之中而登之<lb/>
　　衽席之上爰主<lb/>
<pb n="KR2m0015_WYG_220-15a"/>
郊禋式頒正朔自古得天下之正未之有比也政令彰施<lb/>
　　百度具舉滌前代之煩苛沛興朝之膏澤治化翔洽<lb/>
　　達乎四表由是制禮作樂敷教明刑虗已以尚賢推<lb/>
　　誠以納誨斟酌損益秉至中而時措之著為謨訓載<lb/>
　　在簡編皇哉唐哉子孫世世守之以成乆安長治之<lb/>
　　業於是乎在康熙十一年<lb/>
聖祖仁皇帝特開史館纂輯<lb/>
實録凡一百四十六卷雍正十二年<lb/>
<pb n="KR2m0015_WYG_220-15b"/>
皇考世宗憲皇帝恭閲全書復令儒臣重加校訂事未竣<lb/>
　　而<lb/>
龍馭上賓朕哀戚之餘飭令陸續進呈敬加披覽於戲覩<lb/>
世祖<lb/>
聖祖經綸之鉅典則知創業之甚難念<lb/>
世宗繼述之深衷則知守成之不易方䇿可傳者紀綱之<lb/>
　　成規夙夜罔間者兢業之一心敢弗繹思而敬承之<lb/>
　　以迓<lb/>
<pb n="KR2m0015_WYG_220-16a"/>
上天無疆之休則是書也誠致治之權輿萬年之鴻寳矣<lb/>
　　謹序<lb/>
世祖章皇帝聖訓六卷<lb/>
　　　康熙二十六年<lb/>
聖祖仁皇帝恭編<lb/>
聖祖仁皇帝御製序曰朕惟自古膺圖御歴之后躬集大<lb/>
　統手致太平懋烈豐功光前翼後行之為政斯發之為<lb/>
　言義藴固卓越乎百王訓行尤昭示乎奕禩惟聖有作<lb/>
<pb n="KR2m0015_WYG_220-16b"/>
　後人述焉千載同揆也我<lb/>
皇考世祖體天隆運英睿欽文大德𢎞功至仁純孝章皇<lb/>
帝神靈首出智勇天授禀英斷之姿而持以恭儉擴寛仁<lb/>
　之量而濟以憂勤爰是沖齡定鼎薄海歸心救生民於<lb/>
　水火之中而庶政咸熙萬邦作乂德盛勲崇夐哉莫尚<lb/>
　矣若夫宵旰圖維宫庭訓敕煌煌綸綍嘉言孔彰究聖<lb/>
　學之高深著王道之正直凡所以凝<lb/>
天命揚<lb/>
<pb n="KR2m0015_WYG_220-17a"/>
祖德顧民碞持國體者丁寧反覆深切著明而意㫖所注<lb/>
　尤殷殷乎省躬克已納誨親賢綱紀畢張淵衷若歉及<lb/>
　乎訓誡臣下守正奉公鼓勵激揚至誠感發靡不輸服<lb/>
　而効忠黽勉而奮績也蓋自我<lb/>
太祖高皇帝肇造鴻基<lb/>
太宗文皇帝式廓駿業而我<lb/>
皇考心傳合一丕顯丕承𢎞闡經猷布為政教所以即事<lb/>
　成謨遇物為誥包羅典册釐剔章程美善畢臻鉅細咸<lb/>
<pb n="KR2m0015_WYG_220-17b"/>
　備堯咨舜儆何以加兹朕祇承遺緒惕厲靡寧瞻方䇿<lb/>
　之常新僾羮牆之如覩因命儒臣分類編纂朕復詳加<lb/>
　披繹計一百一十三條統為<lb/>
聖訓六卷寳諸金匱拱若球圖俾後嗣子孫知我<lb/>
皇考之貽謀燕翼百世無疆開國經綸萬年時叙所以杜<lb/>
　愆忘而遵典則者心法於是乎在書曰紹聞衣德言詩<lb/>
　曰紹庭上下陟降厥家嗚呼可不敬哉<lb/>
　皇上御製序曰古昔帝王應運而興開物成務有君天<lb/>
<pb n="KR2m0015_WYG_220-18a"/>
　　下之規模凝命敕幾有師天下之典則故言出而成<lb/>
　　經教思所被率土歸仁歴觀往代紀載肇乎二典彝<lb/>
　　倫敘於九疇罔不播為成憲炳若日星簡籍具存可<lb/>
　　考而知也欽惟我<lb/>
世祖體天隆運定統建極英睿欽文顯武大德𢎞功至仁<lb/>
純孝章皇帝秉岐嶷首出之姿建永清大定之業沖齡踐<lb/>
　　阼統一車書義問達乎梯航仁聲徧於塗巷盛德大<lb/>
　　業富有日新自唐虞三代以來史册所傳罕有及者<lb/>
<pb n="KR2m0015_WYG_220-18b"/>
　　至若洋洋<lb/>
聖謨包含萬有大之闗倫教綱常之重而閭閻之日用飲<lb/>
　　食所弗遺精之在身心性命之微而宫府之制度典<lb/>
　　章所必飭巨細畢該綱維盡善要惟本精一執中之<lb/>
　　奥藴以成經世服物之鴻謨誕告多方嚴明愷摯訓<lb/>
　　敕有位深切周詳意皆出乎至誠理尤協於克一用<lb/>
　　以光大前徽開萬年有道之長夐乎與天地為昭矣<lb/>
　　我<lb/>
<pb n="KR2m0015_WYG_220-19a"/>
聖祖仁皇帝躬承<lb/>
先訓命儒臣分類編輯計一百一十有三條彚成<lb/>
聖訓六卷以傳乆逺我<lb/>
皇考念切紹衣宫庭宵旰追述<lb/>
先猷朕從温凊之時聞知維謹嗣膺大統志在覲揚朝夕<lb/>
　　披陳具見開國經綸超越前古詒謀燕翼垂裕無窮<lb/>
　　是用敬為剞劂昭示臣民俾海隅出日之逺咸覩光<lb/>
　　華寳之如圖球信之如蓍蔡是訓是行欽承勿替庶<lb/>
<pb n="KR2m0015_WYG_220-19b"/>
　　幾道徳一而風俗同唐之政要宋之寳訓夫豈可同<lb/>
　　年而語者哉謹序<lb/>
　　　<hi>臣</hi>等謹按所分六卷别為三十二類仰惟<lb/>
世祖章皇帝宅中定鼎率土傾心一百十三章之内<lb/>
聖謨廣運炳三光而羅萬象誠億萬世所宜法守者也<lb/>
聖祖仁皇帝實録三百卷<lb/>
　　　康熙六十一年十二月<lb/>
世宗憲皇帝命吏部尚書一等公隆科多大學士嵩祝白<lb/>
<pb n="KR2m0015_WYG_220-20a"/>
　　　潢等恭修<lb/>
世宗憲皇帝御製序曰粤稽古載籍以來聖帝明王徳隆<lb/>
　業茂莫不揚休紀美照耀簡編若夫<lb/>
上天純佑下民聚扶輿積厚之氣篤生<lb/>
至聖備道徳之崇廣集皇王之大成經綸宇宙彪炳帝紀<lb/>
　巍巍乎蕩蕩乎自義軒至今未有如我<lb/>
皇考聖祖仁皇帝之盛者也洪惟<lb/>
太祖<lb/>
<pb n="KR2m0015_WYG_220-20b"/>
太宗肇構鴻基發祥垂裕<lb/>
世祖開天建極統一寰區暨我<lb/>
皇考天亶神靈丕承<lb/>
先烈以徇齊敦敏之質而學有緝熙以繼體守成之時而<lb/>
　事兼開創以光華格被之勲而日新盛徳以郅隆熙洽<lb/>
　之運而時敕幾康<lb/>
臨御寳阼六十餘年厯服綿長超越千古仁漸義摩文經<lb/>
　武緯典章大備聲教覃敷峻徳崇功蟠天際地有如敬<lb/>
<pb n="KR2m0015_WYG_220-21a"/>
天凛昭事之誠尊<lb/>
祖切覲揚之志<lb/>
郊壇禋祀嵗必躬親<lb/>
廟享薦馨心䖍對越用致<lb/>
蒼穹之昭假聿彰<lb/>
謨烈之丕承奉事<lb/>
兩宫尊養備極承歡致敬閲數十年巡幸則躬扶<lb/>
鸞輅侍疾則步禱<lb/>
<pb n="KR2m0015_WYG_220-21b"/>
南郊送龍輴而親行瞻<lb/>
寢園而灑淚自古天子之孝莫與比隆友愛裕親王等垂<lb/>
　老靡間視疾臨喪恩禮交至推仁宗室教育天潢展親<lb/>
　惇族誼莫厚焉宵衣旰食明目達聰<lb/>
親政六十餘年夙夜勵精始終惟一<lb/>
臨軒召對虚已求賢敷陳有益於民生必䝉採録亷能實<lb/>
　見諸治效立荷<lb/>
寵褒眷耆舊而體貌攸崇簡俊乂而程材器使小亷大法<lb/>
<pb n="KR2m0015_WYG_220-22a"/>
　百僚皆得其人綱舉目張庶司各修其職四方之利弊<lb/>
　周知萬里之情形洞燭愛民如子軫恤維殷普樂利於<lb/>
　農桑裕葢藏於積貯偶遇水旱立沛恩施發帑蠲租動<lb/>
　以數百萬計即在屬國運粟賜糧視同一體徳洋恩溥<lb/>
　故黎庶樂業中外阜康慎重刑章哀矜庶獄每於奏讞<lb/>
　明允之中施仁法外嚴寒停遣盛夏弛刑大逆寛族誅<lb/>
　叛人無孥戮如天好生之徳洽於民心欽恤之仁無以<lb/>
　加矣<lb/>
<pb n="KR2m0015_WYG_220-22b"/>
講幄𢎞開精研道要考六藝之折中抉性理之精義<lb/>
宸翰則鸞迴鳳翥<lb/>
天章則玊振金聲<lb/>
御定諸書包涵萬有融貫百家緗帙瑶編充牣册府生知<lb/>
　天縱莫名<lb/>
聖學之髙深加以重道尊師表章儒術<lb/>
親詣闕里瞻拜加䖍賜博士於五賢躋紫陽於十哲<lb/>
訓飭多士敦崇實學加科廣額惠浹儒林夀考作人於斯<lb/>
<pb n="KR2m0015_WYG_220-23a"/>
　極盛<lb/>
聖武布昭<lb/>
神謨密運天戈所指立奏膚功平三逆収臺灣布爾尼應<lb/>
　期而授首俄羅斯望風而請命<lb/>
躬率六師三臨朔漠殱噶爾丹而藩服乂安<lb/>
命將徂征長驅絶域復達頼喇嘛而西陲寧謐銷鋒灌燧<lb/>
　俾薄海内外永慶昇平厪念河防<lb/>
親臨指授覽全河之形勢運疏瀹之神功開中河築高堰<lb/>
<pb n="KR2m0015_WYG_220-23b"/>
　而淮黄底績東南獲衽席之安濬永定隄子牙而漳滏<lb/>
　順流畿甸享膏腴之利地平天成萬世永賴至若<lb/>
躬行節儉而大官服御務崇樸素之風<lb/>
秉徳謙沖而<lb/>
徽號鴻名屢却廷臣之請<lb/>
至誠不息而朝乾夕惕本行健以法天<lb/>
聖敬日躋而肅廟雝宫儼動容之中禮凡兹盛美莫罄名<lb/>
　言是以乆道化成太和翔洽天庥滋至嵗奏屢豐户樂<lb/>
<pb n="KR2m0015_WYG_220-24a"/>
　盈寧人登仁夀自古未賔之國重譯踵至戴髙履厚莫<lb/>
　不尊親<lb/>
升遐之日自僻壤遐陬逺暨蠻夷荒服含生負氣之倫感<lb/>
　慟哀號如喪考妣羣臣恭擬<lb/>
廟諡曰<lb/>
聖曰<lb/>
仁祗荐<lb/>
祖號萬口一心允孚公論猗歟休哉至矣大矣朕纘承鴻<lb/>
<pb n="KR2m0015_WYG_220-24b"/>
　緒念切紹庭踐阼之初即簡命大臣等董率儒臣開館<lb/>
　纂修發金匱之祕藏稽綸言於政地表年繫日敬謹編<lb/>
　輯紀言紀事鉅細靡遺朕齋肅展禮親加詳閲厯今九<lb/>
　載敬成<lb/>
聖祖仁皇帝實録若干卷又於尊藏皇史宬外恭繕全帙<lb/>
　䖍供几案時時展讀以遂朕敷時繹思繼志述事之意<lb/>
　於戲帝載難名而嵗功昭布日月之運行星辰之經緯<lb/>
　可以仰觀成象焉聖徳難名而治法昭垂條理之精詳<lb/>
<pb n="KR2m0015_WYG_220-25a"/>
　規模之宏逺可以仰求成憲焉我<lb/>
皇考參贊位育之神欽明精一之藴雖非簡牒所能殫述<lb/>
　而<lb/>
鴻謨駿業炳於紀載與天無極萬世勿諼後之紹作君作<lb/>
　師之任求治統道統之全者於是乎在敬弁言簡端以<lb/>
　昭示我子孫俾永永敬承於億萬世謹序<lb/>
　皇上御製序曰<lb/>
皇祖聖祖仁皇帝臨御六十一年耿光大烈融爍古今積<lb/>
<pb n="KR2m0015_WYG_220-25b"/>
　　惠襲恩淪浹寰宇功徳之盛具載<lb/>
實録垂千萬禩我<lb/>
皇考世宗憲皇帝御製序文推本<lb/>
上天孚佑下民<lb/>
列祖垂裕後嗣篤生<lb/>
至聖開邃古以來未有之盛業煌煌乎言之廣大精微至<lb/>
　　矣蔑以加矣予小子寅承丕緒紹聞衣徳兢兢業業<lb/>
　　仰思繼述<lb/>
<pb n="KR2m0015_WYG_220-26a"/>
皇祖<lb/>
皇考成憲日於治事之先展誦<lb/>
列祖實録周而復始<lb/>
皇祖實録卷帙浩繁排日敬覽寒暑靡間至自今凡數閲<lb/>
　　矣緬惟尚書史記所載古帝王治化之隆各極其至<lb/>
　　而孔子於堯曰惟天為大惟堯則之蕩蕩乎民無能<lb/>
　　名焉於舜曰無為而治孟子則曰王者之民皥皥如<lb/>
　　也予嘗推繹其㫖想見唐虞中天之盛乃今思<lb/>
<pb n="KR2m0015_WYG_220-26b"/>
皇祖之世之民有以知孔孟之言信乎其能知聖人也<lb/>
皇祖自親政之始即手鋤三蘖蕩定南疆滇黔閩粤之奥<lb/>
　　揭日月而掃氛雺海内赤子喁喁向風由是亭之毒<lb/>
　　之煦以淳風沃以甘澍浸以醲化甄以大鈞數十年<lb/>
　　之間南奠臺澎北犁沙漠命將肆征而閭左無徴發<lb/>
　　之警<lb/>
親臨淮河指授方畧歴吳會陟會稽登岱宗謁闕里西巡<lb/>
　　關隴抵雲中三覲<lb/>
<pb n="KR2m0015_WYG_220-27a"/>
祖陵觀於東海嵗出塞外獮狩上都<lb/>
天行之健古無以加而庠序詠仁甿庶樂業市廛殷阜卒<lb/>
　　伍服習熙熙然相忘於無所事事於焉正晷緯考律<lb/>
　　度定元聲煥為<lb/>
宸章灑為<lb/>
奎翰集古帝王文治之大成而<lb/>
穆清宥密凝然不見經營之迹簡任公卿百執事器使而<lb/>
　　責其成俊夀魁碩布列有位外自節鉞連帥以至守<lb/>
<pb n="KR2m0015_WYG_220-27b"/>
　　令賢否清濁立判剔侵蠧勵亷平吏治烝烝無綜核<lb/>
　　之煩而徳意宣究蠲逋賑恤肆赦緩刑指揮<lb/>
深宫之中風馳萬里匹夫匹婦無不浸潯涵育鼓舞徳化<lb/>
　　而不能自已當其時誠所謂不識不知順帝之則者<lb/>
　　耶歴今二十餘年遺澤餘烈深入人心固結而不可<lb/>
　　解迴溯<lb/>
鼎成之初謳思如一日夫乃恍然曰是所謂至仁如天民<lb/>
　　無能名者也無為而治恭已南面者也孟子所謂王<lb/>
<pb n="KR2m0015_WYG_220-28a"/>
　　民皥皥者也於戲四海九州之民無得而名予小子<lb/>
　　又烏能名之憶自幼沖蒙<lb/>
皇祖撫愛日侍<lb/>
左右用人行政皆覩記所及簡册紀載政如杓衡規天躔<lb/>
　　次測日可見者迹象而已於穆之運重離之明終無<lb/>
　　能言其所以然者盥誦之次稽首敬為之序以誌紹<lb/>
　　庭繼序之忱於罔斁云<lb/>
聖祖仁皇帝聖訓六十卷<lb/>
<pb n="KR2m0015_WYG_220-28b"/>
　　　雍正九年<lb/>
世宗憲皇帝恭編<lb/>
世宗憲皇帝御製序曰朕荷<lb/>
皇考聖祖仁皇帝付託至重兢兢業業早作夜思以期無<lb/>
　負繼述仰惟<lb/>
皇考留貽矩矱朕得監於成憲是則是傚實天下萬世所<lb/>
　當欽承觀法爰命大學士等纂修<lb/>
聖祖仁皇帝實録閲時九載書成千卷自古帝王功徳之<lb/>
<pb n="KR2m0015_WYG_220-29a"/>
　隆盛記載之繁富未有加於此者顧<lb/>
實録乃編年之書我<lb/>
皇考順時布化若天道之流行春夏秋冬各協其宜而其<lb/>
　中條分縷析飭綱振紀精微所寓隨舉一端皆為法式<lb/>
　於是復令纂修諸臣分類恭輯<lb/>
聖訓六十卷洋洋乎盛徳大孝敬<lb/>
天勤民文教之誕敷武功之赫濯禮樂之明備政刑之修<lb/>
　舉一經<lb/>
<pb n="KR2m0015_WYG_220-29b"/>
睿謨千古莫易夫六經諸史之傳皆有經有緯朕於<lb/>
皇考神功聖徳精心體察以<lb/>
實録為經以<lb/>
聖訓為緯於編年見因時之宜於分類見隨事之要一敷<lb/>
　施而有所循也一話言而有所守也一寤寐飲食而有<lb/>
　所遵也於戲如天之仁如日之照如神之哲萬類雖賾<lb/>
　莫不含𢎞並包於<lb/>
聖人之度内而儆惕訓諭之辭尤必凛凛於時幾孜孜於<lb/>
<pb n="KR2m0015_WYG_220-30a"/>
　熙績勤勤於小民之恬養亹亹於嘉師之祥刑葢<lb/>
聖心愈切而<lb/>
聖徳愈崇是以統乾坤之範圍而不過發聖賢之閫奥而<lb/>
　靡遺以六十餘載之鴻規為千萬世後昆之垂裕其所<lb/>
　禆益曷有涯量哉此朕命官敬纂<lb/>
皇考實録而又恭繕<lb/>
聖訓之深意子子孫孫其永寳諸<lb/>
　皇上御製序曰自古聖人誕受天命為下民君師必亶聰<lb/>
<pb n="KR2m0015_WYG_220-30b"/>
　　明睿智之資首出乗乾以綏猷而立極凡其經緯萬<lb/>
　　端敷之彞訓者罔不深切著明炳日星而章雲漢典<lb/>
　　謨所載雅頌所陳唐虞三代之隆有如一轍欽惟<lb/>
皇祖聖祖合天𢎞運文武睿哲恭儉寛裕孝敬誠信中和<lb/>
功徳大成仁皇帝聖徳廣運乆道化成文治光昭武功赫<lb/>
　　濯薄海内外深山窮谷之衆總淪浹於仁心仁政之<lb/>
　　中教思無窮訓辭深厚歴考熙明之運未有躋此崇<lb/>
　　隆者也肆我<lb/>
<pb n="KR2m0015_WYG_220-31a"/>
皇考世宗憲皇帝以<lb/>
聖繼<lb/>
聖用人行政一一仰法<lb/>
前徽既纂修<lb/>
實錄成書復分類恭輯<lb/>
聖訓六十卷俾<lb/>
皇祖六十餘年敬<lb/>
天尊<lb/>
<pb n="KR2m0015_WYG_220-31b"/>
祖經國保民農田學校禮樂兵刑之盛蹟見之都俞吁咈<lb/>
　　間者粲然常新釐然備具永貽我後嗣子孫億萬年<lb/>
　　昇平矩範葢<lb/>
皇祖性本生安道兼創守實集千古聖帝明王之大成是<lb/>
　　以<lb/>
聖謨洋洋明徴定保宏綱鉅目有要有倫精一之心傳蕩<lb/>
　　平之王路胥不外乎此也予小子昔在齠齡早荷<lb/>
聖慈賜育宫庭祗聆<lb/>
<pb n="KR2m0015_WYG_220-32a"/>
訓廸兹膺基緒紹聞衣徳之志兢兢業業不懈益䖍昕夕<lb/>
　　尋繹惟期懋遵<lb/>
祖訓以無負<lb/>
皇考善繼善述之詒謀顧金匱石室之藏中外無得見者<lb/>
　　爰命儒臣敬謹繕寫授之剞劂庶我<lb/>
皇祖聖祖仁皇帝建中表正牖民覺世之言昭垂寰宇羣<lb/>
　　工士庶咸得漸摩於<lb/>
聖訓之崇閎而率由無斁也不亦休歟謹序<lb/>
<pb n="KR2m0015_WYG_220-32b"/>
　　　<hi>臣</hi>等謹按所分六十卷别為三十二類欽惟<lb/>
聖祖仁皇帝秉中和之徳<lb/>
膺上夀之符歴六甲五子之遥際萬世一時之盛故<lb/>
垂訓獨多而載筆亦最富球圖美備之觀直逺邁二典三<lb/>
　　　謨而上之矣<lb/>
世宗憲皇帝實録一百五十九卷<lb/>
　　　雍正十三年十月<lb/>
　皇上命大學士尹泰張廷玊朱軾等恭修<lb/>
<pb n="KR2m0015_WYG_220-33a"/>
　皇上御製序曰國家受<lb/>
天眷命集慶垂光承承繼繼肆我<lb/>
皇考世宗憲皇帝荷<lb/>
三聖之洪庥祗紹<lb/>
聖祖仁皇帝丕緒宵衣旰食底區宇於和恒以茂衍億萬<lb/>
　　年無疆之祉厚徳隆功溢於簡牒巍乎煥乎治平之<lb/>
　　盛軌未有逾兹者也<lb/>
皇考徇齊敦敏仁孝性成早嵗承歡<lb/>
<pb n="KR2m0015_WYG_220-33b"/>
聖祖友愛同氣迨膺大統一切禮儀隆備<lb/>
廟號尊崇莫不定自<lb/>
宸衷符乎典則仰惟<lb/>
聖祖仁皇帝臨御六十餘年濊澤洽人心醇化流方外豐<lb/>
　　亨豫大之福極盛無加<lb/>
皇考承郅治之餘因時制宜以善繼而善述惟是本之以<lb/>
　　誠持之以敬行之以中正要之以寛仁用能杜玩愒<lb/>
　　於熙時綿昇平之泰運大經大法粲然為後嗣子孫<lb/>
<pb n="KR2m0015_WYG_220-34a"/>
　　法焉荐馨<lb/>
郊<lb/>
廟必躬必親旁秩祀典懐柔百神間遇水旱微愆祈禱<lb/>
深宫罔弗潛孚立應<lb/>
聖學高深探性命之精操治平之要天德王道一以貫之<lb/>
　　隆禮<lb/>
　先師孔子增祀先儒右文重道之典超越常制猶復表<lb/>
　　章經術廣勵士風籲俊興賢蔚有德造辟雍鐘鼓後<lb/>
<pb n="KR2m0015_WYG_220-34b"/>
　　先疏附之風殆無以過念用人為愛民之本自公孤<lb/>
　　卿尹下至庶司百執事登明選公咸稱任使而守令<lb/>
　　之親民暨封疆大吏之司董率者尤厪<lb/>
聖心重撫字之方嚴貪墨之罰明四目達四聰賜復蠲租<lb/>
　　農桑被野遂躋斯民於衽席之安刑罰者所以佐政<lb/>
　　教之不逮也<lb/>
皇考如天好生既已刋布律令俾愚氓重於犯法復詳定<lb/>
　　貴賤服色兵民婚喪禮制更闡明<lb/>
<pb n="KR2m0015_WYG_220-35a"/>
聖祖諭㫖十六條細加訓註家諭户曉翕然從風河防之<lb/>
　　關於運道生民也萬里黄流滙以百川之水兖徐而<lb/>
　　下嵗苦沮洳<lb/>
皇考黙運神謀指示經畫加長淮之石堰闢三省之引河<lb/>
　　渙發帑金厥有成績又吳越海塘南北水利凡可以<lb/>
　　惠此蒸黎者悉因時而修舉之先是<lb/>
聖祖親統六師平定朔漠威靈所加青海扎什巴圖爾等<lb/>
　　震讋承令因沛殊恩畀以爵秩垂三十年而羅卜藏<lb/>
<pb n="KR2m0015_WYG_220-35b"/>
　　丹津與吹拉克諾木齊等誕敢首造逆謀擾犯邊域<lb/>
皇考聲罪致討密授方畧於閫帥戈鋋所指電掃風驅振<lb/>
　　旅獻俘勒成功於太學準噶爾蠢動西陲數肆患於<lb/>
　　喀爾喀部落南方苗蠻蔓延行旅居民苦其侵掠<lb/>
皇考為藩服計乆逺為遐陬圖寧謐或命將興師或諭文<lb/>
　　武諸臣隨宜搜𠞰至逆夷悔禍輸誠傾心納土則皆<lb/>
　　宥其前愆而曲賜包容焉徳威並耀無逺弗屆賜安<lb/>
　　南之地減朝鮮之貢俄羅斯南掌等國阻昧幽深胥<lb/>
<pb n="KR2m0015_WYG_220-36a"/>
　　漸被於聲教他若儆怠荒矯浮薄求言納諌教孝褒<lb/>
　　忠宗室天潢之胄多方造就八旗根本之地備予綢<lb/>
　　繆頒訓諭於臣工飭官常也錫侯封於明裔示殊典<lb/>
　　也豐盈徧萬國而服御有經見<lb/>
聖躬之儉焉嘉應在庶徴而憂勤益懋昭<lb/>
聖德之謙焉葢我<lb/>
皇考誠敬之心中正之道寛仁之恩悉同符乎<lb/>
聖祖以綏猷而立極十三年中有如一日宜其治功之盛<lb/>
<pb n="KR2m0015_WYG_220-36b"/>
　　綱舉目張蕩蕩平平樂樂利利傳之愈逺而可法可<lb/>
　　守也歟予小子繼序之初即命監修總裁大學士等<lb/>
　　董率儒臣稽歴年之紀載敬謹纂修次第進呈齋肅<lb/>
　　披閲迄今五載恭成<lb/>
世宗憲皇帝實録一百五十九卷昔在唐虞三代制治保<lb/>
　　邦之道備載於書惟我<lb/>
皇考際重熙累洽之盛勵精圖治良法美意厯乆彌新玉<lb/>
　　簡琅函實與典謨訓誥相輝映用是<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>繕尊藏朝夕<lb/>
<pb n="KR2m0015_WYG_220-37a"/>
　　循誦以志繹思衣德之義垂裕後昆永永無極焉謹<lb/>
　　序<lb/>
世宗憲皇帝聖訓三十六卷<lb/>
　　　乾隆五年<lb/>
　皇上恭編<lb/>
　皇上御製序曰自古人君有盛徳大業者其規畫周詳<lb/>
　　而詒謀悠逺則必敷之彝訓以明定保之徴紀之簡<lb/>
　　編以著經綸之績非徒為一時事功計也亦將以示<lb/>
<pb n="KR2m0015_WYG_220-37b"/>
　　後嗣昭法守焉我<lb/>
皇考世宗憲皇帝亶聰明睿智之資建中立極茂登上理<lb/>
御極十有三年體<lb/>
聖祖之心以為心法<lb/>
聖祖之政以為政祗承<lb/>
郊<lb/>
廟惇睦宗親整飭官方修明法度正人心厚風俗文經武<lb/>
　　緯禮序樂和凡宏綱鉅目罔不黙運於<lb/>
<pb n="KR2m0015_WYG_220-38a"/>
深宫乾健之精神以圖其乂安而計其乆逺<lb/>
聖謨洋洋有典有則或因人以立教或隨事以敷言存之<lb/>
　　淵然而有條理發之煥然而無凝滯其與二帝三王<lb/>
　　都俞吁咈咨儆誥誡之㫖曷以異焉允矣彪炳之<lb/>
綸音治平之模範也可不謂至盛者歟既命大學士等詳<lb/>
　　慎纂輯恭成<lb/>
世宗憲皇帝實録一百五十九卷復於編年繫日之中分<lb/>
　　類備錄恭成<lb/>
<pb n="KR2m0015_WYG_220-38b"/>
聖訓三十六卷仰惟<lb/>
皇考德合天地明並日月序參四時躬荷<lb/>
聖祖仁皇帝積厚之貽善繼善述故乃保泰持盈諴民阜<lb/>
　　物寓惇大於明作劑整肅以寛仁致治規條炳如星<lb/>
　　日豈苐予小子朝乾夕惕之衷期於謹凛率由嗣守<lb/>
　　丕緒繼自今億萬斯年子孫臣庶沾被熙洽之澤者<lb/>
　　庶咸有以遵<lb/>
聖訓之光昭而頌<lb/>
<pb n="KR2m0015_WYG_220-39a"/>
鴻猷之允塞也謹序<lb/>
　　　<hi>臣</hi>等謹按所分三十六卷析為三十類仰惟<lb/>
世宗憲皇帝纘承<lb/>
前緒百度更極其修詳庶司倍申其箴戒我<lb/>
　皇上踐阼以來永維<lb/>
至訓故綜述至為詳明而積帙乃臻美富<lb/>
燕翼之謀鍾於<lb/>
　至聖宜乎丕迪<lb/>
<pb n="KR2m0015_WYG_220-39b"/>
前光而<lb/>
　萬年乆道也<lb/>
上諭内閣一百五十九卷<lb/>
　　　雍正七年和碩怡親王允祥和碩莊親王允禄等<lb/>
　　　奉<lb/>
敕繕録校刻乾隆六年和碩和親王𢎞晝等奉<lb/>
　敕續成<lb/>
　　　<hi>臣</hi>等謹按是編本無卷數四庫全書恭依舊次釐<lb/>
<pb n="KR2m0015_WYG_220-40a"/>
　　　為一百五十九卷仰惟<lb/>
世宗憲皇帝勵精圖治一日萬幾諸臣於陳奏事件皆得<lb/>
　　　專函呈進上邀<lb/>
御覽必<lb/>
親御丹毫詳為<lb/>
指示所以勵俗維風飭綱整紀者罔不深切著明允宜宣<lb/>
　　　示寰區導揚<lb/>
至治<lb/>
<pb n="KR2m0015_WYG_220-40b"/>
上諭八旗十三卷<lb/>
上諭旗務議覆十二卷<lb/>
諭行旗務奏議十三卷<lb/>
　　　雍正九年和碩莊親王允祿等奉<lb/>
敕編<lb/>
　　　<hi>臣</hi>等謹按是編凡三集自康熙六十一年十一月<lb/>
　　　十七日以後所奉<lb/>
諭㫖涉於八旗者曰<lb/>
<pb n="KR2m0015_WYG_220-41a"/>
上諭八旗其先錄<lb/>
諭㫖而綴以八旗大臣奏議者曰<lb/>
上諭旗務議覆其先錄八旗大臣所奏而恭錄<lb/>
諭㫖於後者曰<lb/>
諭行旗務奏議三編共為一書兼用清漢文刋布葢即<lb/>
輦轂至近之地而<lb/>
綸綍所宣已積成巨冊仰見<lb/>
睿慮周詳不遺於邇所以深維根本之重者有如是之反<lb/>
<pb n="KR2m0015_WYG_220-41b"/>
　　　復著明者哉<lb/>
世宗憲皇帝硃批諭㫖三百六十卷<lb/>
　　　雍正十年奉<lb/>
敕校刋<lb/>
世宗憲皇帝御製序曰朕向在藩邸未諳政事不識一人<lb/>
　毫無閲歴聞見及受<lb/>
皇考聖祖仁皇帝付託之重臨御寰區惟日孜孜勤求治<lb/>
　理以為敷政寧人之本然耳目不廣見聞未周何以宣<lb/>
<pb n="KR2m0015_WYG_220-42a"/>
達下情洞悉庶務而訓導未切誥誡未詳又何以使臣<lb/>
工共知朕心相率而遵道遵路以繼治平之政績是以<lb/>
内外臣工皆令其具摺奏事以廣諮諏其中確有可採<lb/>
者即見諸施行而介在兩可者則或敕交部議或密諭<lb/>
督撫酌奪奏聞其有應行指示開導及戒勉懲儆者則<lb/>
因彼之敷陳發朕之訓諭每摺或手批數十言或數百<lb/>
言且有多至千言者皆出一己之見未敢言其必當然<lb/>
而教人為善戒人為非示以安民察吏之方訓以正徳<lb/>
<pb n="KR2m0015_WYG_220-42b"/>
厚生之要曉以福善禍滛之理勉以存誠去偽之功往<lb/>
復周詳連篇累牘其大指不過如是亦既殫竭苦心矣<lb/>
至其中有兩人奏事而朕之批示迥乎不同者此則因<lb/>
人而施量材而教嚴急者導之以寛和優柔者濟之以<lb/>
剛毅過者裁之不及者引之並非逞一時之胸臆信筆<lb/>
直書前後矛盾讀者當體朕之苦心也此等奏摺皆本<lb/>
人封達朕前朕親自覽閲親筆批發一字一句皆出朕<lb/>
之心思無一件假手於人亦無一人贊襄於側非如外<lb/>
<pb n="KR2m0015_WYG_220-43a"/>
　廷宣布之諭㫖尚有閣臣等之撰擬也雍正六年以前<lb/>
　晝則延接廷臣引見官弁傍晩觀覽本章燈下披閲奏<lb/>
　摺毎至二鼓三鼓不覺稍倦實六載如一日此左右近<lb/>
　侍及内直大臣所備知者近年以來天下庶政漸次就<lb/>
　理下情稍覺洞達臣工之奏摺較前減少而朕躬精力<lb/>
　亦不如前批答之事始從簡便此實情實事可舉以告<lb/>
　天下者今檢内外諸臣繳回硃批之摺不下萬餘件因<lb/>
　思自古帝王治天下之道以勵精為先以怠荒為戒朕<lb/>
<pb n="KR2m0015_WYG_220-43b"/>
　非敢以功徳企及古先哲王而維此勤勉之心自信可<lb/>
　無忝於古訓實未負我<lb/>
皇考付託之深恩也又念此等批示之語實出於朕之苦<lb/>
　心或可為人心風俗之一助但本人承㫖之時不敢宣<lb/>
　露於外他人無由知之今將外任之大臣官員奏摺經<lb/>
　朕手批酌量可以頒發者檢出付之剞劂計算實不過<lb/>
　十分之二三俾天下臣民展讀咸知朕圖治之念誨人<lb/>
　之誠庶幾將此不敢暇逸之心仰報我<lb/>
<pb n="KR2m0015_WYG_220-44a"/>
皇考於萬一耳或人人觀此而感動奮發各自砥礪共為<lb/>
　忠良上下䝉福朕心愉快更當何如<lb/>
　皇上御製後序曰<lb/>
皇考世宗憲皇帝天縱聖神精勤庶政四方文武臣僚具<lb/>
　　摺言事者日或數人人或數事緘封直達<lb/>
御前手自批發或立見施行或咨詢廷議善者温綸襃予<lb/>
　　過者訓誡諄諄隨宜指示悉出<lb/>
睿裁一字不假手於人<lb/>
<pb n="KR2m0015_WYG_220-44b"/>
御極十有三年常如一日粤雍正十年<lb/>
特檢厯年批發奏摺命内廷詞臣繕録校理付諸剞劂彚<lb/>
　　成數帙輒以<lb/>
頒賜在廷羣臣工未告竣奄遘<lb/>
上賔予小子纘紹丕基敬展遺箧見所貯<lb/>
手批奏摺不下數萬<lb/>
奎畫爛然充溢巨簏然以未經<lb/>
皇考檢定不敢意為增益謹就檢録已定者彚著為目前<lb/>
<pb n="KR2m0015_WYG_220-45a"/>
　　後凡二百二十三人分一百一十二帙統為十八函<lb/>
　　當時隨檢隨發無先後倫次兹亦不復排類葢摺奏<lb/>
　　浩繁不勝編録所刻僅十百中之一二畧見大凡本<lb/>
　　非全覽故也既告蕆事僅綴序言於後洪惟我<lb/>
皇考至仁如天至明如日至誠如神簡㧞賢才任之以心<lb/>
　　膂股肱之寄開誠布公藹然家人父子無不可盡之<lb/>
　　言諸臣之才具大小短長與性質之剛柔強弱克知<lb/>
　　灼見如權衡繩尺之不爽片長足録亟登而進之有<lb/>
<pb n="KR2m0015_WYG_220-45b"/>
　　不及則激厲而開導之稍肆焉則裁抑之其䧟於過<lb/>
　　始則訓飭之能改則已不悛則戒儆之使知悔艾終<lb/>
　　於怙惡則亦未嘗姑容然哀矜惻怛之意尚流溢於<lb/>
　　毫楮間也同一事而此或俞之彼或咈之非有所好<lb/>
　　惡於其間也葢俞之者必有可俞之道而咈之者亦<lb/>
　　必有可咈之端同一人而始或予之終或斥之非有<lb/>
　　所喜怒於其間也葢始有可予則予之終有可斥則<lb/>
　　斥之明燭幾先坐悉情偽逺隔萬里遲閲數年<lb/>
<pb n="KR2m0015_WYG_220-46a"/>
睿鑒所周範圍莫越正人心厚風俗兢兢業業儆戒無虞<lb/>
　　雖屢豐見告瑞應頻仍而惟是憂勤惕厲之心乆而<lb/>
　　並篤記有之曰天道至教聖人至徳春秋冬夏風雨<lb/>
　　霜露無非教也我<lb/>
皇考之為治一天道之運行教澤所被百志惟熙即萬世<lb/>
　　而下尚如日月之臨照光景常新春風之煦然被物<lb/>
　　不自知其感動奮發而興起也予小子寅承鴻業自<lb/>
　　惟寡昧無能企逮萬一仰法<lb/>
<pb n="KR2m0015_WYG_220-46b"/>
皇考明目達聰孜孜圖治之心祇紹<lb/>
徽猷夙夜黽勉其服教畏神警省弗怠之志詎敢以嵗月<lb/>
　　易耶謹序<lb/>
　　　<hi>臣</hi>等謹按秦漢以後章奏既興批答之詞多由代<lb/>
　　　擬即有偶然涉筆多不過寥寥數語而鳳尾諾之<lb/>
　　　名且止一字從未有如我<lb/>
世宗憲皇帝之<lb/>
親灑宸毫一一<lb/>
<pb n="KR2m0015_WYG_220-47a"/>
手敕批答者良由<lb/>
聰明天縱<lb/>
志氣如神故<lb/>
明燭無疆不遺鉅細卷中所載臣工奏摺凡二百二十三<lb/>
　　　人皆恭錄<lb/>
批示多者至數百言其肯綮之處皆經<lb/>
御筆圈抹微特陳奏諸臣曉然於得失之故即千萬世下<lb/>
　　　亦必因端竟委共仰<lb/>
<pb n="KR2m0015_WYG_220-47b"/>
權衡自謨典以來未有勤政若斯之懋勉者已<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇朝文獻通考卷二百二十<lb/>
</p>
<p>
</p>
  </div>
</body>
</text>
</TEI>
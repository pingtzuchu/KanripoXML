<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_174-1a"/>
欽定四庫全書<lb/>
皇朝文獻通考卷一百七十四<lb/>
　樂考<hi>二十</hi>
　　俗部樂<hi>女樂附</hi>
　　<hi>臣</hi>等謹按俗樂之異於雅樂者其調從濁至清更<lb/>
　　迭為用下則益濁上則益清其聲器寖殊雖有宫<lb/>
　　調之名而聲不近於古如漢晉之清樂隋之七部<lb/>
　　樂唐之教坊九部樂宋之雲韶部鈞容直馬端臨<lb/>
<pb n="KR2m0015_WYG_174-1b"/>
　　考皆以列於俗部者也<lb/>
　國初亦設立教坊司而朝㑹宴享所奏有用時俗曲<lb/>
　　調者蓋沿明代之舊也迨雍正七年改教坊之名<lb/>
　　除樂户之籍盡革前明陋制我<lb/>
皇上欽定樂章中和雅奏盡美盡善善夫房庶之言曰<lb/>
　　使知樂者由今之樂寄古之聲而一出於雅正非<lb/>
　　治世之音乎蓋政和而民樂則今樂猶古樂矣至<lb/>
　　於傳竒雜劇倡自元人相沿不廢然其定音取調<lb/>
<pb n="KR2m0015_WYG_174-2a"/>
　　古法猶存且艶曲淫詞久經禁止是雖遊戲俗樂<lb/>
　　亦足以感人心而導和氣焉若夫閭閻習俗隨地<lb/>
　　不同如彈詞秧歌之類亦古衢歌巷舞之遺意也<lb/>
　　所在多有兹不具載<lb/>
　國初教坊司樂凡筵宴進果丹陛樂奏喜得功名進<lb/>
　　酒丹陛樂奏朝天子進饌清樂奏金殿喜重重小<lb/>
　　宴進果丹陛樂奏喜得功名進酒丹陛樂奏朝天<lb/>
　　子進饌清樂奏三月韶光耕耤筵宴<lb/>
<pb n="KR2m0015_WYG_174-2b"/>
皇帝至齋宫導迎樂奏天下樂<lb/>
皇帝陞殿丹陛樂奏萬嵗樂行禮丹陛樂奏朝天子進<lb/>
　　果管絃樂笙簫合奏朝天子次奏望吾鄉進酒丹<lb/>
　　陛樂奏三月韶光次奏黄薔薇進饌清樂奏太清<lb/>
　　歌徹饌丹陛樂奏啄木耳次奏黄薔薇次奏紅衲<lb/>
　　襖次奏調笑令次奏鬼令次奏清江引次奏看花<lb/>
　　㑹俱教坊司承應<lb/>
　　<hi>臣</hi>等謹按教坊之名昉於唐元宗置左右教坊以<lb/>
<pb n="KR2m0015_WYG_174-3a"/>
　　　教俗樂後世因之我<lb/>
　朝初制分太常教坊二部太常樂員例用道士教坊則<lb/>
　　　由各省樂户挑選入京充補凡<lb/>
壇<lb/>
廟祭祀各樂太常寺掌之朝㑹宴享各樂教坊司承應<lb/>
　　　順治八年停止女樂改用太監舊制<lb/>
太皇太后宫<lb/>
皇太后宫慶賀行禮作樂俱教坊司婦女承應至是改用<lb/>
<pb n="KR2m0015_WYG_174-3b"/>
　　　太監四十八名<lb/>
　　　<hi>臣</hi>等謹按順治十二年仍改女樂四十八名至十<lb/>
　　　六年復改用太監遂為定制<lb/>
　　　雍正元年除樂户籍各省樂户皆令確查削籍改<lb/>
　　　業為良若土豪地棍仍前逼勒凌辱及自甘汚賤<lb/>
　　　者依律治罪更選精通音樂之人充教坊司樂工<lb/>
　　　七年改教坊司為和聲署<lb/>
　　　乾隆七年更定和聲署樂員樂工名目并奏樂舊<lb/>
<pb n="KR2m0015_WYG_174-4a"/>
　　用戲曲者均改撰樂章和碩莊親王等奉<lb/>
諭㫖和聲署樂工皆民間屠沽之輩即加教訓豈易通<lb/>
　曉伊等在署當差徒誤其衣食生理朕意須令掌儀<lb/>
　司人員承應方能妥協俟樂章既定之後將和聲署<lb/>
　樂工作何裁汰并朝㑹日期如何令掌儀司率領所<lb/>
　屬人員承應之處王㑹同三㤗詳悉定議具奏尋議<lb/>
　　和聲署本前明之教坊司由各省樂户挑選應差<lb/>
　　顧民間恥𨽻教坊召募不應於是改為和聲署始<lb/>
<pb n="KR2m0015_WYG_174-4b"/>
　　有五城鼓手應差然世業子弟仍是樂户而新充<lb/>
　　鼓手又屬屠沽欲其鏗鏘應節誠所難能况乎殿<lb/>
　　陛趨蹌豈容此輩欲加釐正必先得可以肄習之<lb/>
　　人今詳悉定議一查和聲署奉鑾一員左右韶舞<lb/>
　　二員左右司樂二員協同十五員並正九品俳長<lb/>
　　無定員未入流樂工一百二十名奉鑾等官品秩<lb/>
　　雖卑究亦一命之士豈容汙賤之人忝竊向因教<lb/>
　　坊名不雅馴無人肯充並用世業子弟今遵<lb/>
<pb n="KR2m0015_WYG_174-5a"/>
㫖令内務府掌儀司辦理其奉鑾等官各名目應請另<lb/>
　　定嘉名以别於舊其員缺於掌儀司所屬人員内<lb/>
　　挑選補授至新舊交代不宜太驟現今奉鑾等官<lb/>
　　雖經裁汰仍請暫留與新員一體當差竢一年之<lb/>
　　後新員習熟然後令奉鑾等官住俸歸農一額設<lb/>
　　樂工一百二十名現不足額臨期雇民間鼓手承<lb/>
　　充今請将現存人員内逐一挑選如果有出身清<lb/>
　　白又能通曉者不妨仍令當差如果無人一概裁<lb/>
<pb n="KR2m0015_WYG_174-5b"/>
　　汰除掌儀司所屬人員内有通曉音律者可以充<lb/>
　　當承應外其不敷之額必須别簡承充但此等通<lb/>
　　曉音律之人本無定額今令充當承應須有定員<lb/>
　　查鑾儀衛有鼓手八十名頭目八名俱是内務府<lb/>
　　人員此外尚有民校尉三百六十名係漢人充當<lb/>
　　又有六十名將内務府借充今請將此六十名竟<lb/>
　　改歸内務府於佐領管領下閒散人内挑選學習<lb/>
　　並於掌儀司所屬内通曉音律者派出頭目將二<lb/>
<pb n="KR2m0015_WYG_174-6a"/>
　　　項人員一併教習至鼔手名目既係俗呼而樂工<lb/>
　　　二字又人所輕賤亦應更易其名請將奉鑾等裁<lb/>
　　　去更其名為滿漢署正各一員滿漢署丞各一員<lb/>
　　　鼓手樂工人等總名為署史而以所司之樂器分<lb/>
　　　别其名曰司鐘司磬司琴司瑟視一器應用若干<lb/>
　　　人之處另行派撥分定員額一和聲署職掌内如<lb/>
　　　大宴進果進酒進饌樂章俱仍明代之舊並用戲<lb/>
　　　曲一闋如喜得功名之類奏於殿廷殊屬非體應<lb/>
<pb n="KR2m0015_WYG_174-6b"/>
　　　令律吕正義館撰擬至凡大祀中祀耕耤視學進<lb/>
　　　表進<lb/>
實録<lb/>
　玉牒時憲書文武狀元筵宴謝<lb/>
　恩迎送金榜並有導迎之樂春秋二季各小祀如城隍<lb/>
　　　廟賢良等祠並用戲曲牌名鼓吹承應又耕耤筵<lb/>
　　　宴文武㑹試主考衍聖公等筵宴舊例俱承應作<lb/>
　　　樂請交律吕正義館詳考舊章查辦定議得<lb/>
<pb n="KR2m0015_WYG_174-7a"/>
㫖大學士等議奏嗣經大學士伯鄂爾泰等議覆查樂<lb/>
　　工額數未足必出身清白通曉音律者始克充選<lb/>
　　今既稱鑾儀衛有鼓手頭目可以學習並借充校<lb/>
　　尉六十名俱係内務府人員應准其移𨽻内務府<lb/>
　　挑選其奉鑾等官更名為滿漢署正署丞鼓手樂<lb/>
　　工總名為署史以所司樂分别其名命名定秩俱<lb/>
　　屬允當至和聲署職掌各樂有仍用戲曲者自應<lb/>
　　令該館撰擬樂章得<lb/>
<pb n="KR2m0015_WYG_174-7b"/>
㫖允行<lb/>
　　南北曲調宫譜宋燕樂以夾鍾収四聲曰宫曰商<lb/>
　　曰羽曰閏閏為角其正角聲變徵聲徵聲皆不収<lb/>
　　而獨用夾鍾為律本宫聲七調曰正宫曰髙宫曰<lb/>
　　仲吕宫曰道宫曰南吕宫曰仙吕宫曰黄鍾宫商<lb/>
　　聲七調曰大石調髙大石調雙調小石調歇指調<lb/>
　　商調越調羽聲七調曰般渉調高般渉調仲吕調<lb/>
　　平調南吕調仙吕調黄鍾調角聲七調曰大石角<lb/>
<pb n="KR2m0015_WYG_174-8a"/>
　　髙大石角雙角小石角歇指角商角越角此四聲<lb/>
　　二十八調之大畧也世傳曲譜北曲宫調凡十有<lb/>
　　七南曲宫調凡十有三大抵祖二十八調之舊而<lb/>
　　其義多不可考夫南北風氣固殊曲律亦異然宫<lb/>
　　調則皆以五聲旋轉於十二律之中廖道南曰五<lb/>
　　音者天地自然之聲也在天為五星之精在地為<lb/>
　　五行之氣在人為五臟之聲由是言之南北之音<lb/>
　　節雖有不同而其本之天地之自然者不可易也<lb/>
<pb n="KR2m0015_WYG_174-8b"/>
　　今合南北曲所存燕樂二十三宫調諸牌名審其<lb/>
　　聲音以配十二月正月用仙吕宫仙吕調二月用<lb/>
　　仲吕宫仲吕調三月用大石調大石角四月用越<lb/>
　　調越角五月用正宫髙宫六月用小石調小石角<lb/>
　　七月用髙大石調髙大石角八月用南吕宫南吕<lb/>
　　調九月用商調商角十月用雙調雙角十一月用<lb/>
　　黄鍾宫黄鍾調十二月用羽調平調如此則不必<lb/>
　　拘拘於宫調之名而聲音意象自與四序相合羽<lb/>
<pb n="KR2m0015_WYG_174-9a"/>
　　調即黄鍾調蓋調闕其一故兩用之而子當夜半<lb/>
　　介乎兩日之間於義亦宜也閏月則用仙吕入雙<lb/>
　　角仙吕則正月所用雙角即十月所用合而一之<lb/>
　　履端於始歸餘於終之義也夫律吕雖十有二而<lb/>
　　用之止於七五聲二變合而為七音近代皆用工<lb/>
　　尺等字以明聲調四字調乃為正調是譜皆從正<lb/>
　　調而翻七調七調之中乙字調最下上字調次之<lb/>
　　五字調最髙六字調次之今度曲者用工字調最<lb/>
<pb n="KR2m0015_WYG_174-9b"/>
　　多以其便於髙下惟遇曲音過抗則用尺字調或<lb/>
　　上字調曲音過衰則用凡字調或六字調今以仙<lb/>
　　吕宫為首調工尺調法七調俱備下不過乙髙不<lb/>
　　過五旋宫轉調自可相通也若夫曲之髙下疾徐<lb/>
　　皆從板眼而出板眼有定節奏乃成聲初出即下<lb/>
　　者曰迎頭板亦曰實板字半而下者曰掣板亦曰<lb/>
　　腰板聲盡而下者曰底板亦曰截板板之細節曰<lb/>
　　眼一板原有七眼連板為八數北曲落板有一起<lb/>
<pb n="KR2m0015_WYG_174-10a"/>
　　三四調俱作底板其落板之曲或有於第三四句<lb/>
　　方落實板或一兩句已落實板而忽义搜板不落<lb/>
　　或煞尾前半闋巳落實板後半闋作收煞毎句用<lb/>
　　一底板此皆度曲之跌賺總之北曲貴乎跌宕閃<lb/>
　　賺故板之緩急亦變動不拘常有一字而下三四<lb/>
　　板者至襯字多處亦不妨増一二板以就之此北<lb/>
　　曲之與南曲不同也<lb/>
　<lb/>
<pb n="KR2m0015_WYG_174-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷一百七十四<lb/>
</p>
<p>
</p>
  </div>
</body>
</text>
</TEI>
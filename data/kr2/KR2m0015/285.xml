<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_285-1a"/>
欽定四庫全書<lb/>
皇朝文獻通考卷二百八十五<lb/>
　輿地考<hi>十七</hi>
　　西域<lb/>
　　天山南路<lb/>
　　<hi>臣</hi>等謹按兩漢西域傳於城郭諸國皆備述其風<lb/>
　　土之異而獨未詳回教所自始唐時于闐國滅莎<lb/>
　　車服疏勒於山南諸國中為最大唐書謂其俗重<lb/>
<pb n="KR2m0015_WYG_285-1b"/>
　　佛法王尤信尚設齊日必親自灑掃饋食石晋髙<lb/>
　　居誨使於闐記謂其喜鬼神而好佛已近於今之<lb/>
　　回教矣後之言回回者或以為即唐之回鶻然回<lb/>
　　鶻種落雖繁其散處多在天山以北隋時回鶻尚<lb/>
　　名鐡勒而回回國人已云傳教中國遼元二史回<lb/>
　　鶻回回亦兩國並見則其族類之異可知明史西<lb/>
　　域傳稱天方於西域為大國回回之祖曰馬哈木<lb/>
　　者首於此地行教又稱黙徳那為回回祖國地近<lb/>
<pb n="KR2m0015_WYG_285-2a"/>
　　天方相傳其國王謨罕驀徳生而神靈盡服西域<lb/>
　　諸國隋開皇中始傳其教迄元世其人徧於四方<lb/>
　　皆守教不替所謂謨罕驀徳即排罕帕爾音之訛<lb/>
　　也今之葉爾羌喀什噶爾諸城在唐時皆為于闐<lb/>
　　屬地雖未即為回回祖國要其服習回教固已久<lb/>
　　矣夫回部居天山之陽四境廣逺向以受制準夷<lb/>
　　未通中國自<lb/>
　王師底定以後設官經野制度一新視内地之雄州<lb/>
<pb n="KR2m0015_WYG_285-2b"/>
　　𦂳縣犬牙相錯者不啻焉至其百産充盈民物殷<lb/>
　　庶撈玉和闐之水採銅烏什之城其土宜足以備<lb/>
　　貢賦之入其編户足以習耕屯之利加以山川形<lb/>
　　勝秀甲金方尋泑澤之河源辦崑岡之地脉從古<lb/>
　　地志以為荒邈難稽者莫不部居州次列在圖經<lb/>
睿覽親裁徵信萬古彼張騫鑿空之迹甘英窮海之言<lb/>
　　傳聞異詞名實失據祇等於管闚錐指又何足語<lb/>
　　於覆幬之大哉<lb/>
<pb n="KR2m0015_WYG_285-3a"/>
　　天山南路漢時為西域三十六國地其最著者為<lb/>
　　車師焉耆龜兹于闐疏勒莎車諸國皆在匈奴之<lb/>
　　西烏孫之南其東接漢玉門陽闗西限蔥嶺自兩<lb/>
　　闗出西域由車師前王庭傍北山西行至疏勒為<lb/>
　　北道由鄯善傍南山西行至莎車為南道並通於<lb/>
　　孝武時至昭帝時始開屯田於輪臺渠犁宣帝時<lb/>
　　置西域都䕶總䕶南北二道治烏壘城元帝時置<lb/>
　　戊巳校尉屯田車師前王庭哀平間漸析為五十<lb/>
<pb n="KR2m0015_WYG_285-3b"/>
　　餘國至王芥時四境擾亂西域與中國遂絶往附<lb/>
　　於匈奴後漢永平間乃更通焉仍置都䕶與校尉<lb/>
　　自章和至於延光又經再絶而復通漢末迄晉中<lb/>
　　原多故而諸國亦自相分併後魏太武時貢獻者<lb/>
　　十有六國惰大業中引致諸番來朝者三十餘國<lb/>
　　因置西戎校尉以接應之唐興西突厥强盛諸國<lb/>
　　多為所役服太宗時平髙昌開置西州設安西大<lb/>
　　都䕶府其諸國之通朝貢者則遥置為都督府有<lb/>
<pb n="KR2m0015_WYG_285-4a"/>
　　疏勒都督府焉耆部督府貞觀之末復討降龜兹<lb/>
　　以龜兹疏勒于闐碎葉號四鎮徙安西都䕶治龜<lb/>
　　兹城以統之顯慶時又置龜兹都督府咸亨初為<lb/>
　　吐蕃所殘安西四鎮並廢上元初于闐國王入貢<lb/>
　　以其地置毗沙都督府長夀元年擊破吐蕃始復<lb/>
　　四鎮仍置安西都䕶府於龜兹開元中以焉耆與<lb/>
　　龜兹疏勒于闐為四鎮天寶初又置安西節度使<lb/>
　　治安西都䕶府安史之亂其地漸次沒於吐蕃逮<lb/>
<pb n="KR2m0015_WYG_285-4b"/>
　　貞元時安西與北庭府俱陷不能再復五季迭興<lb/>
　　惟晉天福時于闐國曽遣使一至宋有天下西域<lb/>
　　為夏人所隔若回鶻髙昌龜兹于闐等國貢使偶<lb/>
　　通聲教不訖南渡後益濶絶焉元時以諸王駙馬<lb/>
　　分長各部凡前代國名始盡易以䝉古語此為巴<lb/>
　　什伯里部地至元二十一年置宣慰司二十三年<lb/>
　　置元帥府其所屬有合失合兒鴉兒看諸城即今<lb/>
　　之喀什噶爾葉爾羌也明洪武永樂時巴什伯里<lb/>
<pb n="KR2m0015_WYG_285-5a"/>
　　部入貢後稍西遷改為伊力把里此為哈實哈兒<lb/>
　　葉爾欽諸城地其東兼為栁城火州吐魯畨諸地<lb/>
　　其俗習尚回教亦稱回回國<lb/>
　國初順治二年有回回天方國來貢其後準噶爾漸<lb/>
　　强遂服屬之輸其賦稅至康熈二十一年間其酋<lb/>
　　長阿卜都里什特父子為噶爾丹所執拘留帳下<lb/>
　　迨三十五年大兵既破噶爾丹阿卜都里什特脫<lb/>
　　身來降朝於<lb/>
<pb n="KR2m0015_WYG_285-5b"/>
　太和殿錫以衣冠銀幣遣官䕶送至哈宻俾返故地<lb/>
　　至波羅泥都霍集占兩和卓木復為準噶爾所執<lb/>
　　拘於阿巴噶斯地方乾隆二十二年我師既定伊<lb/>
　　犁始釋其囚以兵送波羅泥都歸葉爾羌而令霍<lb/>
　　集占統回衆之在伊犁者既而兩和卓木黨附叛<lb/>
　　賊戕害使臣<lb/>
皇上乃命伊犁凱旋之師討之所過諸城皆望風降直<lb/>
　　抵葉爾羌城下以馬力弗及猝為所遮相拒者累<lb/>
<pb n="KR2m0015_WYG_285-6a"/>
　　　月及新調兵至全軍而出還至阿克蘇於二十四<lb/>
　　　年整兵再進兩和卓木俱先期遁其喀什噶爾葉<lb/>
　　　爾羌回衆等以城降我師追逆回屢敗之殱其衆<lb/>
　　　殆盡兩和卓木竄至拔達克山尋即授首回部全<lb/>
　　　境悉定<lb/>
　　　恭載<lb/>
　御製平定回部告成太學碑文<lb/>
　　建非常之功者以舉非常之事舉非常之事者以藉<lb/>
<pb n="KR2m0015_WYG_285-6b"/>
　　非常之人然亦有不藉非常之人而舉非常之事終<lb/>
　　建非常之功者則賴<lb/>
昊蒼篤貺神運斡旋事若禍而移福機似逆而轉順順<lb/>
天者昌逆<lb/>
天者亡故犁準夷之庭掃回部之穴五年之間兩勲並集<lb/>
　　始遲疑猶未敢信終劼劬以底有成荷<lb/>
天之寵在兹畏<lb/>
天之鑒益在兹爰叙其事如左達瓦齊之就俘也伊犁已<lb/>
<pb n="KR2m0015_WYG_285-7a"/>
　　大定矣無何而阿睦爾撒納叛彼其志本欲藉我力<lb/>
　　以成已事時也人心未定佐饔者嘗一蜮肆狂萬狙<lb/>
　　應響蜂屯蟻雜不可爬梳畏難者羣謂不出所料準<lb/>
　　夷終不可取並有欲棄巴里坤為退守謀然予計其<lb/>
　　衆志不齊將有歸正倒戈者於是督䇿將帥之臣整<lb/>
　　師亟進既而伊犁諸台吉宰桑果悔過勤王思討逆<lb/>
　　賊以自贖此<lb/>
天恩助順者一也二酋大小和卓木者以回部望族久為<lb/>
<pb n="KR2m0015_WYG_285-7b"/>
　　準噶爾所拘於阿巴噶斯鄂拓者也我師既定伊犁<lb/>
　　乃釋其囚以兵送大和卓木波羅泥都歸葉爾竒木<lb/>
　　俾統其舊屬而令小和卓木霍集占居於伊犁撫其<lb/>
　　在伊犁衆回乃小和卓木助阿逆攻勤王之台吉宰<lb/>
　　桑等阿逆賴以茍延及我師再入阿逆遂逃入哈薩<lb/>
　　克而霍集占亦即收其餘衆竄歸舊穴此<lb/>
天恩助順者二也準夷之事前紀略見梗概兹不復紀紀<lb/>
　　興師討<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>之由則以我將軍兆惠在伊犁時曽遣副<lb/>
<pb n="KR2m0015_WYG_285-8a"/>
　　都統阿敏道往<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>議事小和卓木乃以計誘阿敏道<lb/>
　　而拘之及我師抵庫車問罪彼攜阿敏道以來援至<lb/>
　　中途害之乃從行者百人彼猶逞其狂勃抗我師顔<lb/>
　　且敢冒死入庫車城乃雅爾哈善略無紀律致彼出<lb/>
　　入自由然我滿洲索倫衆兵士無不念國家之恩効<lb/>
　　疆場之力故能以少勝衆逆渠懼而兔脫此<lb/>
天恩助順者三也知僨轅之無濟掄幹才之可任時將軍<lb/>
　　兆惠以搜勦準夷餘黨至布露特部落已款服其衆<lb/>
<pb n="KR2m0015_WYG_285-8b"/>
　　因命旋師定回部於是克庫車存沙雅爾定阿克蘇<lb/>
　　略烏什收和闐師之所至降者望風直至葉爾奇木<lb/>
　　城下而我軍人馬周行萬有餘里亦猶强弩之末矣<lb/>
　　二酋以其逸待之力統數萬人與我三千餘人戰我<lb/>
　　師之過河者纔四百餘猶能斬將搴旂退而築堡黒<lb/>
　　水固守以待此<lb/>
天恩助順者四也萬里之外抱水救火其曷能濟乃予以<lb/>
　　去年六月即降㫖派兵撥馬欲以更易久在行間者<lb/>
<pb n="KR2m0015_WYG_285-9a"/>
　　耳故兵馬率早在途一䟎進而各争前恐後人人有<lb/>
　　敵愾之憤此<lb/>
天恩助順者五也副將軍富徳及㕘贊舒赫徳輩率師進<lb/>
　　援以速行戈壁中馬力復疲值狂<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>據險坐俟頗有<lb/>
　　難進之勢夫援軍不能進則固守以待者危矣而㕘<lb/>
　　贊阿里衮後隊之馬適至夜擣賊營我師内外夾攻<lb/>
　　彼不知我軍凡有幾萬握炭流湯之徒自相蹂躙顧<lb/>
　　命不暇於是解黒水之圍鹿駭麞驚遁而保窟我之<lb/>
<pb n="KR2m0015_WYG_285-9b"/>
　　兩軍合隊全旅以迴阿克蘇此<lb/>
天恩助順者六也既而彼料我必再入泰山之壓難當乃<lb/>
　　於我師未進之先攜其部落載其重器跳而逺去而<lb/>
　　葉爾奇木哈什哈爾二城之舊伯克等遂獻城以降<lb/>
　　㕘贊明瑞一邀之於霍斯庫魯克副將軍富徳再陷<lb/>
　　之於阿爾楚爾於是離心者面内前途者反斾二酋<lb/>
　　惟挈其妻孥及舊僕僅三百人入拔達克山境此<lb/>
天恩助順者七也人跡不通之地語言不同之國既已雀<lb/>
<pb n="KR2m0015_WYG_285-10a"/>
　　敺寧不狼顧其授我與否固未可定也然一聞將軍<lb/>
　　之檄莫不援旗請奮整旅前遮遂得兇渠函首露布<lb/>
　　遥傳此<lb/>
天恩助順者八也夷考西師之役非予夙願之圖何則實<lb/>
　　以國家幅員不為不廣屬國不為不多惟厪守成之<lb/>
　　志無希開創之名兼以承平日久人習於逸既無非<lb/>
　　常之人安能舉非常之事而建非常之功哉然而輾<lb/>
　　轉輻輳毎以艱而獲易視若失而反得故自締始以<lb/>
<pb n="KR2m0015_WYG_285-10b"/>
　　逮定功雖予自問亦將有所不解其故而不敢期其<lb/>
　　必然者故曰非人力也<lb/>
天也夫<lb/>
天如是顯佑國家者以<lb/>
祖宗之敬<lb/>
天愛民蒙<lb/>
眷顧者深也則我後世子孫其何以心<lb/>
上蒼之心志<lb/>
<pb n="KR2m0015_WYG_285-11a"/>
列祖之志勉繼繩於有永保丕基於無窮乎繫以銘曰<lb/>
　　二酋偕徳始亂為賊是興王師報怨以直伊犁既平<lb/>
　　蕞爾奚屑徐議耕闢徐議戍設以噢以咻伊予本懐<lb/>
　　豈其弗戢圖彼藐<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>彼<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>不量怒臂當車戕我王臣<lb/>
　　助彼狂狙始攻庫車僨轅敗事用人弗當至今為愧<lb/>
　　悖逆罪重我武宜揚易將整師直壓彼疆阿蘇烏什<lb/>
　　玊隴和闐傳檄以定肉袒羊牽二酋孽深知不可活<lb/>
　　狼狽相顧固守其穴桓桓我師周行萬里馬不進焉<lb/>
<pb n="KR2m0015_WYG_285-11b"/>
　　强弩末矣以四百人戰萬餘虜退猶能守黒水築堡<lb/>
　　間信達都為之傷悼所幸後軍早行在道督飭速授<lb/>
　　人同怒心曽不兩月賊境逼臨賊境逼臨彼復徼隙<lb/>
　　馬繼以進賊營夜研出其不意賊乃大驚謂自天降<lb/>
　　孰敢鋒攖大鞣大膞如虎搏兔案角隴種誰敢迴顧<lb/>
　　黒水圍解合軍暫旋整旅三路期並進焉賊偵軍威<lb/>
　　信不可支挈其妻孥遁投所依所依亦回豈不自謀<lb/>
　　豈伊庇猿而受林憂利厥輜重無遺盡掠遣其都丸<lb/>
<pb n="KR2m0015_WYG_285-12a"/>
　　遂來獻馘詎惟獻馘並以稱臣捧賫表章將詣都門<lb/>
　　奏凱班師前歌後舞尸遂染鍔温禺釁鼓露布至都<lb/>
　　正逮初陽<lb/>
慈寧稱慶亞嵗迎祥<lb/>
郊廟告成諸典並舉皇皇太學豐碑再樹豐碑再樹敢予<lb/>
　　喜功用不得已<lb/>
天眷屢䝉始之以武終之以文戡亂惟義撫衆惟仁布惠<lb/>
　　施恩寰宇共喜古不羈縻今為臣子疆闢二萬兵出<lb/>
<pb n="KR2m0015_WYG_285-12b"/>
　　五年據實書是永矢乾乾<lb/>
　御製平定回部勒名伊西洱庫爾淖爾碑文<lb/>
　　機有似若失而反得智者之所懃而愚者之所惑也<lb/>
　　事有初若勞而終逸壯者之所劭而懦者之所怯也<lb/>
　　若夫定全回殱二酋戰無不克攻無不取皆二將軍<lb/>
　　及諸㕘贊以及行間衆將士之力也然予亦有所深<lb/>
　　慰於其間者則以五年劼劬宵旰運籌狎至實未敢<lb/>
　　偷安於頃刻也幸我武保定庶因答<lb/>
<pb n="KR2m0015_WYG_285-13a"/>
乾貺慰<lb/>
先志且以免浮議之指斥也伊西洱庫爾淖爾者我副將<lb/>
　　軍富徳等窮追二酋至㧞達克山之界獲其降者萬<lb/>
　　人二酋僅以身免而遣使索俘遂得獻馘振旅以成<lb/>
　　茂勣也其地依山臨水單騎可容而我突將無前四<lb/>
　　甄並發如入無人之域也賊衆首尾不能相顧竪我<lb/>
　　四纛以招之降者鋪崖以來霍集占持及止之或且<lb/>
　　反戈倒㦸也是以二酉見事不成拔身逺跳駾突而<lb/>
<pb n="KR2m0015_WYG_285-13b"/>
　　喙息也先是蹙之於霍斯庫魯克襲之於阿爾楚爾<lb/>
　　無不以少勝衆批亢擣堅桓桓之士真如驅虎豹而<lb/>
　　逐貍兔纒頭碩鼻者流皆惃惃踉踉見即辟易也是<lb/>
　　以先聲異域駭其跳盪遮逆助順用攫重輜而獻兇<lb/>
　　級也我兵未深入㧞達克山境者則以討逆之師不<lb/>
　　蹂無罪之地姑遣使焉彼域曉逆順亦將擒獻是以<lb/>
　　將帥之臣審機度時我武少輯也卒蕆事而告成功<lb/>
　　則亦未為計之失也回部始末已見於勒名葉爾奇<lb/>
<pb n="KR2m0015_WYG_285-14a"/>
　木之碑辭不復綴也特紀耆定之在兹是以誌嵗月<lb/>
　而刻石也<lb/>
　　闢展城東至塔呼接哈宻界西至伊拉里克接哈<lb/>
　　喇沙爾界南臨沙磧北至磚克達山接天山北路<lb/>
　　界城一所屬城村中最著者曰吐魯番至<lb/>
　京師八千一百十里漢時為車師前王國其西北境<lb/>
　　兼為車師後城長車師都尉與山北六國地後俱<lb/>
　　併與軍師元帝時置戊巳校尉屯田車師前王庭<lb/>
<pb n="KR2m0015_WYG_285-14b"/>
　　後漢永光時復置校尉治車師前部髙昌璧晉咸<lb/>
　　和中前涼張軌置髙昌郡後入于北魏尋為蠕蠕<lb/>
　　所併後其國復立唐貞觀時平髙昌以其地為昌<lb/>
　　州置安西大都䕶府顯慶時移安西都䕶治龜兹<lb/>
　　城改置西州都督府於此後復改為金山都䕶府<lb/>
　　天寶元年改西州為交河郡乾元元年復為西州<lb/>
　　領髙昌栁中交河蒲昌天山五縣寶應時改髙昌<lb/>
　　為前庭縣時西州治前庭為今哈喇和卓諸城地<lb/>
<pb n="KR2m0015_WYG_285-15a"/>
　　栁中居前庭之東為今闢展本城及魯克察克以<lb/>
　　來諸城地交河居前庭之西為今交河城以西諸<lb/>
　　城地蒲昌居前庭之南為今勒木丕以南地天山<lb/>
　　居前庭之北為今連木齊木以北地安史之亂其<lb/>
　　地皆陷於吐蕃宋時仍名髙昌其地有回鶻雜居<lb/>
　　亦謂之西州回鶻元時號輝和爾置萬户府明時<lb/>
　　為吐魯畨栁城火州諸地<lb/>
　皇朝初為吐魯蕃地後為準噶爾所侵掠屢經遷徙<lb/>
<pb n="KR2m0015_WYG_285-15b"/>
　　乾隆二十四年平定西域復遷吐魯畨部於闢展<lb/>
　　所屬之吐魯畨城其内皆内屬駐辦事大臣管轄<lb/>
　　無定員仍設伯克分理境内事務<lb/>
　　闢展城屬地<lb/>
　　塔呼<hi>在闢展城東二百八十里為最東界自此至洪武在闢展東境</hi>
　　納呼<hi>在塔呼西七十里</hi>
　　齊克塔木<hi>在納呼西一百四十里</hi>
　　特斯<hi>在齊克塔木西三十里</hi>
<pb n="KR2m0015_WYG_285-16a"/>
　　特庫斯<hi>在特斯西二十里</hi>
　　洪<hi>在特庫斯西二十里</hi>
　　楚輝<hi>在洪西北二十里自此至伊拉里克皆在闢展西境</hi>
　　色爾啟布<hi>在楚輝西北四十里</hi>
　　魯克察克<hi>在楚輝西五十里漢時車師前國栁中地為戊巳校尉所居後漢西域長史居</hi>
　　<hi>此唐時為髙昌國田地城入唐為栁中縣治自此東至塔呼皆為縣境時稱為古魯塵明為為西域</hi>
　　<hi>之栁城地</hi>
　　洋赫<hi>在魯克察克西北二十里</hi>
<pb n="KR2m0015_WYG_285-16b"/>
　　哈喇和卓<hi>在洋赫西北三十里唐時為髙昌國故城入唐為唐昌縣治後為前庭縣治自</hi>
　　<hi>此東南至洋赫西北至阿斯塔克皆為縣境元時稱為合剌火者明為西域之火州地</hi>
　　玊門口<hi>在哈喇和卓西北十里</hi>
　　阿斯塔克<hi>在哈喇和卓西五里</hi>
　　勒木丕<hi>在阿斯塔克西南二十里唐時為蒲昌縣地自此南經沙磧直抵羅布淖爾皆為縣</hi>
　　<hi>境</hi>
　　吐魯畨<hi>在阿斯塔克西北五十八里唐時為髙昌縣之安樂城地乾隆三十一年平定準噶</hi>
　　<hi>爾移𤓰州吐魯畨還居於此</hi>
<pb n="KR2m0015_WYG_285-17a"/>
　　<hi>臣</hi>等謹按吐魯畨部係元太祖次子察哈台受封<lb/>
　　於此本為䝉古後習回教明時與栁城俱屬於火<lb/>
　　州永樂宣徳年間火州王與栁城吐魯畨萬户俱<lb/>
　　遣使入貢成化以後吐魯畨日强遂併有火州栁<lb/>
　　城之地<lb/>
　皇朝順治三年吐魯畨内附貢使不絶雍正初年其<lb/>
　　酋長額敏和卓避準噶爾侵掠自吐魯畨城東遷<lb/>
　　於魯克察克地方其後率衆内附駐其部衆於嘉<lb/>
<pb n="KR2m0015_WYG_285-17b"/>
　　峪闗外之𤓰州編為一旗封額敏和卓為扎薩克<lb/>
　　輔國公乾隆二十年以後屢晉封爵以西域蕩平<lb/>
　　遣吐魯畨人復還故地並封額敏和卓之子蘇賚<lb/>
　　滿公爵管轄回衆<lb/>
　　交河城<hi>在吐魯畨城西二里里漢時為車師前王庭後漢戊巳校尉此此唐時為交河縣治</hi>
　　<hi>自此西至伊拉里克皆為縣境</hi>
　　雅木什<hi>在交河城西南十五里</hi>
　　安濟延<hi>在雅木什西五里</hi>
<pb n="KR2m0015_WYG_285-18a"/>
　　布干<hi>在安濟延西南三十里</hi>
　　托克三<hi>在布干西南六十里</hi>
　　伊拉里克<hi>在托克三西四十里自塔呼至此皆為漢時車師前王國地</hi>
　　連木齊木<hi>在闢展地西八十里漢時為車師後城長國地自此至濟木薩皆在闢展西北</hi>
　　<hi>境</hi>
　　雅圖庫<hi>在闢展城西七十里漢時為車師都尉國地</hi>
　　罕都<hi>在連木齊木東北二十五里漢時為車師後城長及都尉二國地</hi>
　　蘇巴什<hi>在連木齊木西二十里漢時為郁立師國地</hi>
<pb n="KR2m0015_WYG_285-18b"/>
　　僧尼木<hi>在蘇巴什西三十里漢時為卑陸前國地</hi>
　　汗和羅<hi>在僧尼木東北一百里漢時為卑陸後國地</hi>
　　穆圖拉克<hi>在僧尼木西北六十里</hi>
　　布拉里克<hi>在僧尼木西北七十里與穆圖拉克皆漢時刧國地又有東西且彌二國皆在</hi>
　　<hi>附近金嶺以北山谷之間是為山北六國</hi>
　　濟木薩<hi>在布拉里克西北九十里漢時為車師石城地自連木齊木至此皆為唐時天山縣</hi>
　　<hi>地</hi>
　　哈喇沙爾城東至烏沙克塔勒東北至察罕通格<lb/>
<pb n="KR2m0015_WYG_285-19a"/>
　　接闢展界西至鄂博爾接庫車界南臨沙磧北至<lb/>
　　天山踰山接烏魯木齊界城二舊城在海都河西<lb/>
　　新城在特伯勒古西至<lb/>
　京師九千一百里漢時為焉耆國其東境兼為危湏<lb/>
　　國西南境兼為尉犁國渠犁國地宣帝時置西域<lb/>
　　都䕶理烏壘城以為西域適中之地唐初焉耆國<lb/>
　　附西突厥後討降之遥置焉耆都督府為四鎮之<lb/>
　　一𨽻於安西都䕶府其西境兼為輪臺縣地𨽻於<lb/>
<pb n="KR2m0015_WYG_285-19b"/>
　　北庭都䕶府貞元時俱廢宋時為西州回鶻地元<lb/>
　　時為巴什伯里地置軍站宣慰司元帥府明時為<lb/>
　　伊力把里地舊屬於回部乾隆二十一年既平凖噶<lb/>
　　爾沙拉斯台吉兄弟以城來降二十三年逆回和<lb/>
　　卓木叛沙拉斯相應為逆討平之其地内屬駐辦<lb/>
　　事大臣管轄無定員仍設伯克分理境内事務<lb/>
　　哈喇沙爾城屬地<lb/>
　　烏沙克塔勒<hi>在哈喇沙爾城東二百十五里為最東界自此至特伯勒古皆在哈喇沙</hi>
<pb n="KR2m0015_WYG_285-20a"/>
　　<hi>爾東境</hi>
　　察罕通格<hi>在哈喇沙爾城東北一百九十五里</hi>
　　楚輝<hi>在烏沙克塔勒西五十里</hi>
　　塔噶爾齊<hi>在楚輝西三十里</hi>
　　特伯勒古<hi>在塔噶爾齊西北四十五里自烏沙克塔勒至此皆漢時危湏國地後為焉耆</hi>
　　<hi>所併</hi>
　　佛和屯<hi>在哈喇沙爾城西二十里自此至鄂博爾皆在哈喇沙爾西境</hi>
　　碩爾楚克<hi>在佛和屯西南二十里</hi>
<pb n="KR2m0015_WYG_285-20b"/>
　　博爾海<hi>在碩爾楚克西南二十里</hi>
　　哈勒噶阿滿<hi>在碩爾楚克南五十里自佛和屯至北又西為庫隴勒皆在海都河之南</hi>
　　<hi>為漢時尉犁國地後為焉耆所併</hi>
　　庫隴勒<hi>在哈喇噶阿滿西南七十里</hi>
　　車爾楚<hi>在庫隴勒西一百七十里</hi>
　　䇿特爾<hi>在車爾楚西一百四十里漢時烏壘城地為西域都䕶治所後漢為烏壘國後為焉</hi>
　　<hi>耆所併唐遥置為烏壘州地其南境即漢時渠犁國後亦入焉耆唐遥置為渠犁都督府地</hi>
　　英阿薩爾<hi>在䇿特爾西七十里</hi>
<pb n="KR2m0015_WYG_285-21a"/>
　　布古爾<hi>在英阿薩爾西一百二十里漢時輪臺地後亦為侖頭國為龜兹所併唐遥置為輪</hi>
　　<hi>臺州都督府又並為輪臺縣故地</hi>
　　鄂博爾<hi>在英阿薩爾西北三十里</hi>
　　庫車城東至第納爾河接哈喇沙爾界西至烏恰<lb/>
　　特河接賽哩木界南亦至烏恰特河接沙雅爾界<lb/>
　　北至額齊奇巴什山接伊犁界城一至<lb/>
　京師一萬有八十里漢時為龜兹國地唐初附西突<lb/>
　　厥後討降之徙安西都䕶於其國後復遥置龜兹<lb/>
<pb n="KR2m0015_WYG_285-21b"/>
　　都督府為四鎮之一𨽻於安西都䕶府貞元時<lb/>
　　廢宋時為西州回鶻地亦稱龜兹回鶻元明時<lb/>
　　為巴什伯里地舊屬於回部乾隆二十三年大<lb/>
　　兵進討逆回霍集占至此逆黨阿布都克勒木<lb/>
　　竄去霍集占來援我軍敗之於烏恰特河以殘<lb/>
　　兵入庫車旋復遁去其故伯克阿集等以城降<lb/>
　　其地内屬駐辦事大臣管轄無定員仍設伯克<lb/>
　　分理境内事務<lb/>
<pb n="KR2m0015_WYG_285-22a"/>
　　庫車城屬地<lb/>
　　阿巴特<hi>在庫車城東二百里</hi>
　　托和鼐<hi>在庫車城東南六十里</hi>
　　特勒伯<hi>在庫車城東南一百里</hi>
　　常格<hi>在庫車城南三十里</hi>
　　奇里什<hi>在庫車城東北六十里</hi>
　　額齊奇巴什<hi>在庫車城東北九十里</hi>
　　沙爾達朗<hi>在庫車城西六十里</hi>
<pb n="KR2m0015_WYG_285-22b"/>
　　台吉克<hi>在庫車城西南一百里</hi>
　　哈魯納斯<hi>屬庫車城</hi>
　　哈喇阿薩爾<hi>屬庫車城</hi>
　　阿勒玊蘇布<hi>屬庫車城</hi>
　　達古圖<hi>屬庫車城</hi>
　　庫克勒津<hi>屬庫車城</hi>
　　嬴和<hi>屬庫車城</hi>
　　裕赤哈喇<hi>自哈魯納斯至此皆庫車附近境内</hi>
<pb n="KR2m0015_WYG_285-23a"/>
　　沙雅爾城東至托伊博羅多接哈喇沙爾界西至<lb/>
　　塔木根庫勒接阿克蘇界南至塔里木濵大河北<lb/>
　　至烏恰特河接庫車界城一在庫車城南一百五<lb/>
　　十里至<lb/>
　京師一萬有二百三十里漢唐時皆為龜兹國地元<lb/>
　　明時為巴什伯里地舊屬於回部乾隆二十三年<lb/>
　　大兵圍庫車逆回自沙雅爾來援者多為我軍所<lb/>
　　敗沙雅爾逆黨阿布爾什木竄去其故伯克烏哈<lb/>
<pb n="KR2m0015_WYG_285-23b"/>
　　墨第等以城降其地内屬仍設伯克分理境内事<lb/>
　　務兼統於庫車辦事大臣<lb/>
　　沙雅爾城屬地<lb/>
　　托伊博羅多<hi>在沙雅爾城東一百二十里</hi>
　　喀伊木阿塔<hi>在沙雅爾城東南四十里</hi>
　　坡斯<hi>在沙雅爾城東北三十里</hi>
　　庫克布葉<hi>在沙雅爾城西北四十里</hi>
　　哈爾噶齊<hi>在沙雅爾城西北四十里</hi>
<pb n="KR2m0015_WYG_285-24a"/>
　　塔木里<hi>在沙雅爾城南一百二十里</hi>
　　察本<hi>在沙雅爾城西南四十里</hi>
　　葉勒阿里克<hi>在沙雅爾城西南七十里</hi>
　　葉伊勒干<hi>在葉勒阿里克西八十里</hi>
　　葉古爾徳<hi>在葉伊勒干西七十里</hi>
　　達什肯庫爾<hi>在葉古爾徳西六十五里</hi>
　　布古斯孔郭爾郭<hi>在達什肯庫爾西一百二十里</hi>
　　呼爾特濟什<hi>在布古斯孔郭爾郭西四十里</hi>
<pb n="KR2m0015_WYG_285-24b"/>
　　塔木根庫勒<hi>在沙雅爾城西一百四十里</hi>
　　賽哩木城東至赫色勒河接庫車界西至喀喇烏<lb/>
　　蘇接拜界南至木素爾河踰河接沙雅爾西南境<lb/>
　　外界北至天山踰山接伊犁西境外界城一在庫<lb/>
　　車城西南二百十里至<lb/>
　京師一萬有二百九十里漢時為龜兹國地唐時為<lb/>
　　龜兹俱毗羅城地元明時為巴什伯里地舊屬於<lb/>
　　回部乾隆二十三年大兵圍庫車賽哩木伯克阿<lb/>
<pb n="KR2m0015_WYG_285-25a"/>
　　古斯等即以城降其地内屬駐侍衛等官管轄又<lb/>
　　兼轄拜城無定員仍設伯克分理境内事務兼統<lb/>
　　於阿克蘇辦事大臣<lb/>
　　賽哩木城屬地<lb/>
　　赫色勒<hi>在賽哩木城東二十五里</hi>
　　布干<hi>在賽哩木城西十五里</hi>
　　濟爾噶朗<hi>在布干西南五里</hi>
　　他爾阿里克<hi>在濟爾噶朗西南四里</hi>
<pb n="KR2m0015_WYG_285-25b"/>
　　托克三<hi>在他爾阿里克西十里</hi>
　　布隆<hi>在托克三北十二里</hi>
　　哈喇都伯<hi>在布隆東北十五里</hi>
　　堪齊塔木<hi>在哈喇都伯西北二十里</hi>
　　明哲克得<hi>在堪齊塔木東二十里</hi>
　　雅哈阿里克<hi>在明哲克得東五里</hi>
　　拉布帕爾<hi>在雅哈阿里克東北五里</hi>
　　拜城東至喀喇烏蘇接賽哩木界西至和什得穆<lb/>
<pb n="KR2m0015_WYG_285-26a"/>
　　接阿克蘇界南至木素爾河踰河接沙雅爾西南<lb/>
　　境外界北至天山踰山接伊犁西境外界城一在<lb/>
　　賽哩木城西九十里至<lb/>
　京師一萬有三百八十里漢時為龜兹國地唐時為<lb/>
　　龜兹阿悉言城地元明時為巴什伯里地舊屬於<lb/>
　　回部乾隆二十三年大兵既克庫車拜城回衆來<lb/>
　　降其地内屬仍設伯克分理境内事務兼統於阿<lb/>
　　克蘇辦事大臣<lb/>
<pb n="KR2m0015_WYG_285-26b"/>
　　拜城屬地<lb/>
　　雅哈阿里克<hi>在拜城東南十五里</hi>
　　都爾伯勒津<hi>在雅哈阿里克東五里</hi>
　　舎爾<hi>在都爾伯勒津西北七里</hi>
　　色勒克恰特<hi>在拜城東十五里</hi>
　　吹嘉<hi>在色勒克恰特東南五里</hi>
　　阿特巴什<hi>在吹嘉東五里</hi>
　　推格博尼<hi>在阿特巴什西十里</hi>
<pb n="KR2m0015_WYG_285-27a"/>
　　奎裕巴克<hi>在阿特巴什南五里</hi>
　　蘇爾衮<hi>在色勒克恰特北五里</hi>
　　托木碩克<hi>在蘇爾衮東北五里</hi>
　　雅爾圖喇<hi>在托木碩克東五里</hi>
　　英額亮格爾<hi>在雅爾圖喇北五里</hi>
　　伊宻什<hi>在雅爾圖喇東北十里</hi>
　　布爾噶<hi>在伊宻什北三里</hi>
　　塔什干<hi>在蘇爾衮北十里</hi>
<pb n="KR2m0015_WYG_285-27b"/>
　　伯里葉克齊<hi>在塔什干北十里</hi>
　　鄂爾塔克齊<hi>在塔什干西五里</hi>
　　阿斯騰海里瑪<hi>在鄂爾塔克齊西五里</hi>
　　塔克齊<hi>在阿斯騰海里瑪西十里</hi>
　　玊斯屯海里瑪<hi>在塔克齊西五里</hi>
　　什喇勒台<hi>在拜城西三十里</hi>
　　葉伊勒干<hi>在拜城西八十里</hi>
　　和什得穆<hi>在葉伊勒干西十里</hi>
<pb n="KR2m0015_WYG_285-28a"/>
　　阿克蘇城東至雅哈阿里克接拜界西至哲爾格<lb/>
　　哲克得接烏什界南臨喀什噶爾河北至塔木哈<lb/>
　　塔什接伊犁西境外界有城四左右連峙至<lb/>
　京師一萬有七百九十里漢時為温肅國其東境兼<lb/>
　　為姑墨國地其後温肅為姑墨所併至三國時其<lb/>
　　國復立北魏以後並屬於龜兹唐時遥置為温肅<lb/>
　　州地亦名温府州其東境兼為和墨州地元明時<lb/>
　　為巴什伯里地舊屬於回部與烏什喀什噶爾葉<lb/>
<pb n="KR2m0015_WYG_285-28b"/>
　　爾羌為四大回城乾隆二十三年大兵既克庫車<lb/>
　　阿克蘇回衆逐逆酋霍集占所置伯克以城降其<lb/>
　　地内屬駐辦事大臣管轄又兼轄賽哩木及拜二<lb/>
　　城無定員仍設伯克分理境内事務<lb/>
　　阿克蘇城屬地<lb/>
　　雅哈阿里克<hi>在阿克蘇城東二百八十里為最東界自此至伊勒噶齊皆阿克蘇東境</hi>
　　<hi>自赫色勒河以西塔里木河以北為漢時姑墨國地唐時為亟墨國一名䟦祿迦唐遥置為和墨州</hi>
　　<hi>地</hi>
<pb n="KR2m0015_WYG_285-29a"/>
　　哈喇裕勒衮<hi>在雅哈阿里克西一百二十里</hi>
　　扎木<hi>在哈喇裕勒衮西南八十里</hi>
　　帕爾滿<hi>在阿克東五十</hi>　<hi>城</hi>
　　雅爾巴什<hi>在帕爾滿西十里</hi>
　　赫色勒<hi>在帕爾滿東四十里</hi>
　　齋托克喇克<hi>在赫色勒東南五十里</hi>
　　亮格爾<hi>在赫色勒東北九十里</hi>
　　伊勒噶齊<hi>在亮格爾西二十里</hi>
<pb n="KR2m0015_WYG_285-29b"/>
　　哈爾噶伊宻什<hi>在阿克蘇城北二十里</hi>
　　額格爾齊<hi>在阿克蘇城南十里自此至賽阿里克皆阿克蘇南境</hi>
　　喀勒喀勒<hi>在額格爾齊東六十里</hi>
　　科布魯克<hi>在喀勒喀勒西南三十里</hi>
　　庫穆巴什<hi>在科布魯克克東五里</hi>
　　伯什阿里克<hi>在庫穆巴什東五里</hi>
　　和卓巴斯喀克<hi>在伯什阿里克東十里</hi>
　　呼木什阿里克<hi>在和卓巴斯喀克西南十里</hi>
<pb n="KR2m0015_WYG_285-30a"/>
　　哈喇塔勒<hi>在呼木什阿里克東南二十里</hi>
　　烏珠木<hi>在哈喇塔勒西二十里</hi>
　　英額阿里克<hi>在烏珠木西北三十里</hi>
　　賽阿里克<hi>在英額阿里克西四十里</hi>
　　哈喇木克齊<hi>在額格爾齊西南十二里自此至哲爾格哲克得皆阿克蘇西境</hi>
　　薩克薩克<hi>在哈喇木克齊南十里</hi>
　　托布坎<hi>在哈喇木克齊北十里</hi>
　　得布特爾<hi>在哈喇木克齊西北八里</hi>
<pb n="KR2m0015_WYG_285-30b"/>
　　鄂喇齊<hi>在得布特爾西二十里</hi>
　　阿喇勒<hi>在鄂喇齊北二十里</hi>
　　超達爾<hi>在阿喇勒北二十里</hi>
　　諤特特爾<hi>在阿喇勒西北二十里</hi>
　　拜林<hi>在諤特特爾西西南二十里</hi>
　　察克喇克<hi>在諤特特爾南二十里</hi>
　　吐爾伯特<hi>在察克喇克西南十里</hi>
　　阿克雅爾<hi>在賽阿里克西一百里</hi>
<pb n="KR2m0015_WYG_285-31a"/>
　　伯列克里克<hi>在阿克雅爾西南九十里</hi>
　　訥呼恪恰特<hi>在伯列克里克西南四十里</hi>
　　哲爾格哲克得<hi>在阿克雅爾西五十里</hi>
　　烏什城東至噶斯漢接阿克蘇界西至色帕爾拜<lb/>
　　又西南行接喀什噶爾界南至庫魯克山踰山接<lb/>
　　葉爾羌及和闐北界北至天山踰山通伊犁西界<lb/>
　　外界城一在阿克蘇西境哲爾格哲克得西九十<lb/>
　　里至<lb/>
<pb n="KR2m0015_WYG_285-31b"/>
　京師一萬有九百九十里漢時為尉頭國地唐時遥<lb/>
　　置為尉頭州地亦名鬱頭州元明時為巴什伯里<lb/>
　　地舊屬於回部乾隆二十三年大兵至哲爾格哲<lb/>
　　克得地方有故和闐城伯克霍集斯及其子阿奇<lb/>
　　木伯克漢咱帊爾等以不從霍集占為逆先固守<lb/>
　　於此以城降其地内屬駐總理回城㕘贊大臣協<lb/>
　　辦大臣管轄無定員仍設伯克分理境内事務乾隆<lb/>
　　三十一年<lb/>
<pb n="KR2m0015_WYG_285-32a"/>
賜城名曰永寧城<lb/>
　　烏什城屬地<lb/>
　　闢展<hi>在烏什城東一百十里</hi>
　　哈喇和卓<hi>在闢展西南五十里</hi>
　　僧尼木<hi>在哈喇和卓南四十里</hi>
　　魯克察克<hi>在僧尼木西三十里</hi>
　　托克三<hi>在魯克察克東北四十里</hi>
　　雅爾<hi>在闢展南四十里</hi>
<pb n="KR2m0015_WYG_285-32b"/>
　　洋赫<hi>在雅爾東二十里</hi>
　　布干<hi>在雅爾北三十里</hi>
　　罕都<hi>在布干西三十里</hi>
　　連木齊木<hi>在罕都西北十里</hi>
　　雅木什<hi>在連木齊木北三十五里</hi>
　　<hi>臣</hi>等謹按自雅木什以上諸地名多與闢展城所<lb/>
　　轄地相類當時回衆世居闢展自役屬準噶爾後<lb/>
　　仍始西遷不忘舊居仍其故號故其名兩地符合<lb/>
<pb n="KR2m0015_WYG_285-33a"/>
　　云<lb/>
　　英額阿里克<hi>屬烏什城</hi>
　　必特克里克<hi>與英額阿里克並在烏什城之東北</hi>
　　古古爾魯克<hi>屬烏什城</hi>
　　沙圖<hi>與古古爾魯克並在烏什城之西北</hi>
　　巴什雅克瑪<hi>屬烏什城</hi>
　　古木克齊克<hi>與巴什雅克瑪並在烏什城之西南</hi>
　　色帕爾拜<hi>在古木克齊克西五十里為烏什最西界</hi>
<pb n="KR2m0015_WYG_285-33b"/>
　　呼蘭齊克<hi>在烏什城西南八十里</hi>
　　扎木必勒阿斯提<hi>在呼蘭齊克西南六十六里</hi>
　　齋都伯<hi>在扎木必勒阿斯提西南四十里</hi>
　　素衮<hi>在齋都伯西南四十里</hi>
　　巴爾昌<hi>在素衮西南一百二十里自呼蘭齊克至此為烏什城西南境外通喀什噶爾之路</hi>
　　<hi>其南則東西千里沙磧彌望為古疏勒國東境</hi>
　　喀什噶爾城東北至阿喇古接烏什界東南至赫<lb/>
　　色勒布伊接葉爾羌界西與北皆至蔥嶺通布魯<lb/>
<pb n="KR2m0015_WYG_285-34a"/>
　　特安集延界在烏什城西南九百三十五里所屬<lb/>
　　城村中最著曰英阿薩爾至<lb/>
　京師一萬一千九百二十五里漢時為疏勒國其南<lb/>
　　境兼為依耐國地唐初疏勒國内附遥置疏勒都<lb/>
　　督府為四鎮之一𨽻於安西都䕶府貞元時廢宋<lb/>
　　時亦為疏勒國元至元時詔安慰合失合兒等城即<lb/>
　　今之喀什噶爾明時稱為哈實哈兒舊屬於回部<lb/>
　　為逆回大和卓木波羅泥都之故城乾隆二十三<lb/>
<pb n="KR2m0015_WYG_285-34b"/>
　　年大兵既克庫車逆回霍集占西遁我軍追至葉<lb/>
　　爾羌波羅泥都自喀什噶爾以衆赴援與霍集占<lb/>
　　合負隅拒守者累月我師還次阿克蘇整軍再進<lb/>
　　霍集占先從葉爾羌遁而西波羅泥都復入喀什<lb/>
　　噶爾掠其牲畜踰山而西與霍集占俱遁二十四<lb/>
　　年我師進赴喀什噶爾未至百餘里其故伯克率<lb/>
　　回衆等以城降其地内屬駐辦事大臣協辦大臣<lb/>
　　領隊大臣及總兵等官管轄無定員又分駐英阿<lb/>
<pb n="KR2m0015_WYG_285-35a"/>
　　薩爾辦事大臣一人仍各設伯克分理境内事務<lb/>
　　喀什噶爾城屬地<lb/>
　　霍爾干<hi>在喀什噶爾城東北十里自此至哈喇古皆喀什噶爾東北境</hi>
　　阿斯騰阿喇圖什<hi>在霍爾干北七十里</hi>
　　玊斯屯阿喇圖什<hi>在阿斯騰阿喇圖什西八十里</hi>
　　阿喇古<hi>在阿斯騰阿喇圖什東一百里</hi>
　　伯什克勒木<hi>在喀什噶爾城東三十五里自此至赫色勒布伊皆喀什噶爾東南境</hi>
　　阿爾巴特<hi>在伯什克勒木東南十里</hi>
<pb n="KR2m0015_WYG_285-35b"/>
　　排資阿巴特<hi>在阿爾巴特東一百六十里</hi>
　　赫色勒布伊<hi>在阿爾巴特西南一百十里</hi>
　　塞爾們<hi>在喀什噶爾城西南五里自此至鄂怕勒皆喀什噶爾西南境</hi>
　　托克庫爾薩克<hi>在塞爾們南三十五里</hi>
　　塔什巴里克<hi>在托克庫爾薩克南一百十里</hi>
　　鄂帕勒<hi>在托克庫爾薩克西八十里</hi>
　　哈喇刻爾<hi>在喀什噶爾城南三十里自此至托撲魯克皆喀什噶爾南境</hi>
　　提斯衮<hi>在哈喇刻爾南三十里</hi>
<pb n="KR2m0015_WYG_285-36a"/>
　　英阿薩爾<hi>在提斯衮南一百四十里為漢時依耐國地後漢時為莎車所併</hi>
　　托撲魯克<hi>在英阿薩爾東南七十里自此而南接葉爾羌西界</hi>
　　喀什噶爾西境外地<lb/>
　　和什庫珠克<hi>舊稱霍斯庫魯克在喀什噶爾城西五百里</hi>
　　阿拉楚勒<hi>舊稱阿爾楚爾在和什庫珠克西三百里漢時為無雷國地北魏時為鉢和國</hi>
　　<hi>地唐時為喝盤陀地</hi>
　　葉爾羌城轉音為葉爾奇木城東北至察特西凌<lb/>
　　接阿克蘇界西南至沙爾虎勒入蔥嶺通㧞達克<lb/>
<pb n="KR2m0015_WYG_285-36b"/>
　　山界東南至丕雅勒阿勒瑪接和闐界北至喀什<lb/>
　　噶爾河接喀什噶爾界城一東道由阿克蘇八百<lb/>
　　里西道由喀什噶爾五百里其地至<lb/>
　京師一萬二千四百二十五里漢時為莎車國其西<lb/>
　　南境兼為西夜國地平帝以後西域多屬於匈奴<lb/>
　　惟莎車附漢後漢建武時立其王為西域大都尉<lb/>
　　率五十五國皆屬焉永平時為于闐所破後其國<lb/>
　　復立北魏時為渠莎國地周隋以後為于闐所併<lb/>
<pb n="KR2m0015_WYG_285-37a"/>
　　唐時亦曰沮渠仍併入于闐唐遥置為毗沙都督<lb/>
　　府地尋廢宋時亦為于闐國元至元時置于闐及<lb/>
　　鴉兒看兩城水驛後又詔安慰鴉兒看等城即今<lb/>
　　之葉爾羌明時稱為葉爾欽舊屬於回部亦稱回<lb/>
　　回國為逆回小和卓木霍集占之故城乾隆二十<lb/>
　　三年大兵進討逆回至此兩和卓木負固拒守屢<lb/>
　　戰輒敗而城未下我軍用奇往城南之英莪奇盤<lb/>
　　山反為所圍築堡固守㑹新調兵先已在途赴援<lb/>
<pb n="KR2m0015_WYG_285-37b"/>
　　合擊圍乃解整旅還阿克蘇尅期復進二酋棄城<lb/>
　　先遁葉爾羌之舊伯克率回衆以城降其地内屬<lb/>
　　我軍追逆回敗之於和什庫珠克又敗之於阿拉<lb/>
　　楚勒復敗之於葉什勒庫勒逆回奔㧞達克山旋<lb/>
　　即授首回部全地悉定駐㕘贊大臣領隊大臣等<lb/>
　　官管轄無定員仍設伯克分理境内事務<lb/>
御製平定回部勒銘葉爾奇木碑文<lb/>
　粤稽回始肇自天方又名黙克一日天堂大食見元<lb/>
<pb n="KR2m0015_WYG_285-38a"/>
　回鶻見唐是皆仿彿所傳弗詳惟我皇清撫有華夏<lb/>
　血氣之倫均歸陶冶準夷昔强宴頑弗下恃厥險逺<lb/>
　實梗化者䝟貐其衆豺狼其羣以回為羊役以耕耘<lb/>
　利其善賈三倍市欣拘二酋長處伊犁濵四大回城<lb/>
　輸租獻賦騰格是供衛拉是懼繭絲奚堪溝壑已遽<lb/>
　有面内心其何能訴準夷既平羣回見天謂自今始<lb/>
　飽食晏眠遣厥酋歸撫爾土田生死肉骨詎疑變遷<lb/>
　徳竟怨報助我叛疆戕我使軺<hi>叶</hi>是用興師聲罪致<lb/>
<pb n="KR2m0015_WYG_285-38b"/>
　討<hi>叶</hi>乃敢抗顔蜩螗讙譟既侮厥外宜安厥内而何<lb/>
　狂狙心焉昬憒殺人為戲奪妻為穢大失衆心無不<lb/>
　怨背三道並發四甄齊攻酋知弗支自擄一空廿日<lb/>
　之前駾走無蹤爾雖無蹤我追應窮滔滔洸洸連戰<lb/>
　皆克旦夕茍延遂入異域異域畏懐舉旂助力腐鼠<lb/>
　莫逋遂來獻馘二酋既殱諸回永靖<hi>叶</hi>設官定賦去<lb/>
　其苛政昔之諸回曉戰夜偵今恬以嬉各保性命昔<lb/>
　之諸回為準夷臣今語鄰封曰天王民曰天王民誰<lb/>
<pb n="KR2m0015_WYG_285-39a"/>
　汝苦辛藝爾黍稷孳爾子孫在昔己巳爰平金川兹<lb/>
　定回部亦己夘年嵗符理紀瑞疊祥駢持盈保泰惟<lb/>
　懋慎旃<lb/>
　　葉爾羌城屬城<lb/>
　　察特西凌<hi>在葉爾羌城東北六百里自此至呼拉瑪皆葉爾羌東北境</hi>
　　巴爾楚克<hi>在察特西凌西南一百里</hi>
　　呼拉瑪<hi>在巴爾楚克西南一百三十里</hi>
　　伯什恰特<hi>在葉爾羌城東五十里與拜林皆葉爾羌東境</hi>
<pb n="KR2m0015_WYG_285-39b"/>
　　拜林<hi>在伯什恰特東北五十里</hi>
　　密什雅爾<hi>在葉爾羌城北十五里自此至庫勒塔里木皆葉爾羌北境</hi>
　　塔噶爾齊<hi>在宻什雅爾東十八里</hi>
　　阿布布爾<hi>在塔噶爾齊東二十里</hi>
　　汗阿里克<hi>在葉爾羌城北四十里</hi>
　　庫勒塔里木<hi>在汗阿里克東北二百六十里</hi>
　　雅哈阿里克<hi>在葉爾羌城西南四十里自此至英莪奇盤皆葉爾羌西南境</hi>
　　博斯恰木<hi>在雅哈阿里克南三十里</hi>
<pb n="KR2m0015_WYG_285-40a"/>
　　裕勒阿里克<hi>在博斯恰木南一百七十里自此而西南為漢時西夜國又西為子合國</hi>
　　<hi>北魏時為悉俱半地唐時為朱俱波地</hi>
　　庫克雅爾<hi>在裕勒阿里克西五里</hi>
　　他克布伊<hi>在庫克雅爾西北二百里</hi>
　　英莪奇盤<hi>在他克布伊西南一百里</hi>
　　鄂屯楚魯克<hi>在葉爾羌城南四十里自此至阿克阿里克皆葉爾羌東南境</hi>
　　沙圖<hi>在鄂屯楚魯克南一百六十里</hi>
　　呼木什恰特<hi>在沙圖西北二十五里</hi>
<pb n="KR2m0015_WYG_285-40b"/>
　　伯什阿里克<hi>在呼木什恰特東南一百里</hi>
　　托古斯恰特<hi>在伯什阿里克東一百里</hi>
　　哈爾噶里克<hi>在伯什阿里克西南八十里</hi>
　　貝拉<hi>在哈爾噶里克東南六十里</hi>
　　楚魯克<hi>在哈爾噶里克東南七十里</hi>
　　丕什南<hi>在楚魯克東三十里</hi>
　　固璊<hi>在丕什南東七十里</hi>
　　章固雅<hi>在固璊南四十里</hi>
<pb n="KR2m0015_WYG_285-41a"/>
　　薩納珠<hi>在章固雅南二十里</hi>
　　穆集<hi>在固璊東南八十里</hi>
　　衮得里克<hi>在穆集東南四十里</hi>
　　都斡<hi>在衮得里克東南六十里自丕什南至此其西南為丕雅拉阿勒瑪皆漢時皮山國地北</hi>
　　<hi>魏時為蒲山國後為于闐所併</hi>
　　丕雅拉阿勒瑪<hi>在穆集西南二百里</hi>
　　阿克阿里克<hi>在穆集東北二百里</hi>
　　鄂爾多諤斯騰<hi>在葉爾羌城西二十里自此至莎爾虎勒皆葉爾羌西境</hi>
<pb n="KR2m0015_WYG_285-41b"/>
　　阿喇勒<hi>在鄂爾多諤斯騰西南二十里</hi>
　　喀瑪喇克<hi>在阿喇勒西南二十里</hi>
　　喇巴特齊<hi>在喀瑪喇克西五十里</hi>
　　哈喇古哲什<hi>在喇巴特齊西三十里</hi>
　　和什阿喇布<hi>在哈喇古哲什西南二十里</hi>
　　伊奇蘇寧阿喇斯<hi>在和什阿喇布東南一百里</hi>
　　沙爾虎勒<hi>在和什阿喇布西五百里</hi>
　　葉爾羌西境外地<lb/>
<pb n="KR2m0015_WYG_285-42a"/>
　　塞爾勒克<hi>在葉爾羌城西南五百餘里蔥嶺中</hi>
　　喀爾楚<hi>在塞爾勒克西南一百五十里與塞爾勒克並在蔥嶺中為漢時蒲犁國地後漢時</hi>
　　<hi>為徳若國北魏至唐時為喝盤陀地自此西北行通阿拉楚勒葉什勒庫勒界東南行通拔達克山</hi>
　　<hi>界</hi>
　　和闐東至克勒底雅河入沙磧西至皂瓦河接葉<lb/>
　　爾羌界南至南山北盡和闐河接阿克蘇界六城<lb/>
　　至<lb/>
　京師一萬二千一百五十里漢時為于闐國亦作于<lb/>
<pb n="KR2m0015_WYG_285-42b"/>
　　寘北魏以後併有扞彌渠勒戎盧諸小國其地益<lb/>
　　大唐時又號瞿薩旦那國初屬於突厥貞觀末内<lb/>
　　附置于闐鎮為四鎮之一𨽻於安西都䕶府上元<lb/>
　　初復遥置毗沙都督府貞元時廢元明皆為于闐<lb/>
　　國時與中國通諸城向受回酋節制乾隆二十三<lb/>
　　年大兵進至阿克蘇將軍㕘贊大臣等傳檄往撫<lb/>
　　之時逆回霍集占使者已先在其地六城伯克等<lb/>
　　聞<lb/>
<pb n="KR2m0015_WYG_285-43a"/>
天朝使至即擊逐逆黨恭迎我使傾心歸順以城内屬<lb/>
　　其後賊以和闐道逺大兵難至率衆來攻旋因我<lb/>
　　軍赴援乗霧合擊賊驚潰去和闐回長霍集斯伯<lb/>
　　克再赴軍門投誠因遣其子漠咱帊爾入<lb/>
　覲其後錫以封爵和闐全地悉定駐辦事大臣管轄<lb/>
　　無定員仍設伯克分理境内事務<lb/>
　　和闐六城<lb/>
　　額里齊城<hi>為六城之首漢時為于闐國都唐時為于闐鎮城地</hi>
<pb n="KR2m0015_WYG_285-43b"/>
　　哈喇哈什城<hi>在額里齊城西北六十里唐時為于闐國葦闗地</hi>
　　玊隴哈什城<hi>在額里齊城東南三十里</hi>
　　齊爾拉城<hi>在玊隴哈什城東二百里西距額里齊城二百三十里唐時為于闐國坎城地</hi>
　　塔克城<hi>在齊爾拉城東南一百八十里西北距額里齊城四百十里唐時為于闐國次城地</hi>
　　克勒底雅城<hi>在齊爾拉城東南二百里西距額里齊城四百三十里為和闐最東南境</hi>
　　<hi>漢時為扞彌國地後漢為拘彌國後為于闐所併唐時為于闐國蘭城地</hi>
　　和闐屬地<lb/>
　　丕什雅<hi>在額里齊城西南一百六十里</hi>
<pb n="KR2m0015_WYG_285-44a"/>
　　托蘇拉固葉<hi>屬和闐</hi>
　　哈朗歸塔克<hi>與托蘇拉固葉並在額里齊城南境</hi>
　　貝喇齊<hi>在額里齊城西北七十里</hi>
　　皁斡勒<hi>在額里齊城西北一百二十里</hi>
　　伯爾烏咱克<hi>屬和闐</hi>
　　吉爾布斯喀藏<hi>與伯爾烏咱克並在額里齊城西境</hi>
　　宻爾呼雅古葉<hi>屬和闐</hi>
　　烏哈什<hi>屬和闐</hi>
<pb n="KR2m0015_WYG_285-44b"/>
　　巴爾黙齊伊克<hi>自宻爾呼雅古葉至此並在額里齊城北境</hi>
　　勒沁托海<hi>在玊隴哈什城北一百里西南距額里齊城一百六十里自此至波斯當托郭</hi>
　　<hi>喇克皆東傍和闐河</hi>
　　蘇克坦雅雅克<hi>在勒沁托海北五十里</hi>
　　額克里雅爾<hi>在蘇克坦雅雅克北七十里</hi>
　　坡多拜鼐<hi>在額克里雅爾北五十里</hi>
　　喀提里什<hi>在坡多拜鼐北二十里</hi>
　　塔喀喀<hi>在喀提里什北二十五里</hi>
<pb n="KR2m0015_WYG_285-45a"/>
　　瑪爾占鄂勒底<hi>在塔喀喀北六十五里</hi>
　　吉拉木雅依底<hi>在瑪爾占鄂勒底北二十里</hi>
　　巴什布克色木<hi>在吉拉木雅依底北五十里</hi>
　　鄂托喇布克色木<hi>在巴什布克色木北四十里</hi>
　　愛雅克布克色木<hi>在鄂托喇布克色木北六十里</hi>
　　伯徳里克鄂拓克<hi>在愛雅克布克色木北八十里</hi>
　　伯什阿喇勒<hi>在伯徳里克鄂拓克北五十里</hi>
　　齊克齊鄂拓克<hi>在伯什阿喇勒北六十里</hi>
<pb n="KR2m0015_WYG_285-45b"/>
　　波斯當托郭喇克<hi>在齊克齊鄂拓克北一百二十里為和闐最東北境自此北行</hi>
　　<hi>七十里至喀喇烏蘇接阿克蘇界</hi>
　　和闐東境外地<lb/>
　　克里頁<hi>在塔克城東南七十里漢時為渠勒國地後為于闐所併</hi>
　　阿勒屯郭勒<hi>在克里頁東南二百里</hi>
　　蘇格特<hi>在阿勒屯郭勒西南一百里自阿勒屯郭勒至此為漢時渠勒戎盧二國交界地</hi>
　　巴爾呼都克<hi>在蘇格特東南二百里漢時為戎盧國地後為于闐所併</hi>
　　額徳爾干<hi>在巴爾呼都克東北四百里西距和闐克勒底雅城七百餘里在和闐東沙磧</hi>
<pb n="KR2m0015_WYG_285-46a"/>
　　<hi>之外漢時當為精絶國地自此東南三百里為勒斜爾烏蘭達布遜山及錫津烏蘭托羅海等山漢</hi>
　　<hi>時當為小宛國地又東北五百餘里為漢時且末鄯善二國地通安西府屬郭煌縣西境外界</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0015_WYG_285-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷二百八十五<lb/>
</p>
<p>
</p>
  </div>
</body>
</text>
</TEI>
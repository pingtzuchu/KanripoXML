<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_074-1a"/>
　欽定四庫全書<lb/>
　皇朝文獻通考卷七十四<lb/>
　　學校考<hi>十二</hi>
　　　祠祭褒贈録後<hi>二</hi>
　　　雍正元年四月定追封<lb/>
　　至聖先師孔子五代王爵禮先是三月<lb/>
上諭内閣禮部至聖先師孔子道冠古今徳参天地樹百<lb/>
　王之模範立萬世之宗師其為功於天下者至矣而水<lb/>
<pb n="KR2m0015_WYG_074-1b"/>
　源木本積厚流光有開必先克昌厥後則聖人之祖考<lb/>
　宜膺崇厚之褒封所以追溯前徽不㤀所自也粤稽舊<lb/>
　制孔子之父叔梁公於宋真宗時追封齊國公自宋以<lb/>
　後歴代遵循而叔梁公以上則向来未加封號亦未奉<lb/>
　祀祠庭朕仰體<lb/>
皇考崇儒重道之盛心敬修崇徳報功之典禮意欲追封<lb/>
　五代並享烝嘗用伸景仰之誠庶慰羮墻之慕内閣禮<lb/>
　部可㑹同確議具奏尋議奏孔子先世五代應俱封公<lb/>
<pb n="KR2m0015_WYG_074-2a"/>
　　　爵得<lb/>
㫖五倫為百行之本天地君親師人所宜重而天地君親<lb/>
　師之義又賴師教以明自古師道無過於孔子誠首出<lb/>
　之聖也我<lb/>
皇考崇儒重道超軼千古凡尊崇孔子典禮無不偹至朕<lb/>
　蒙<lb/>
皇考教育自幼讀書心切景仰欲再加尊崇更無可増之<lb/>
　處故勅部追封孔子先世五代今部議封公上考歴代<lb/>
<pb n="KR2m0015_WYG_074-2b"/>
　帝王皆有尊崇之典唐明皇封孔子為文宣王宋真宗<lb/>
　加封至聖文宣王封聖父叔梁紇為齊國公元加封孔<lb/>
　子為大成至聖文宣王加封齊國公為啟聖王至明嘉<lb/>
　靖時猶以王係臣爵改稱為至聖先師孔子改啟聖王<lb/>
　為啟聖公王公雖同屬尊稱朕意以為王爵較尊孔子<lb/>
　五世應否封王之處著諸大臣議奏至是遵<lb/>
㫖議定自叔梁公以上至木金父公凡五代並追封為王<lb/>
　　　爵木金父公為肇聖王祈父公為裕聖王防叔公<lb/>
<pb n="KR2m0015_WYG_074-3a"/>
　　　為詒聖王伯夏公為昌聖王叔梁公為啟聖王其<lb/>
　　　啟聖祠向係専祀叔梁公故以啟聖為名今合祀<lb/>
　　　五代應更名為崇聖祠國子監之崇聖祠改造匾<lb/>
　　　額添設神牌祭器擇吉入廟遣大臣一員讀祝祭<lb/>
　　　告每年春秋牲牢酒醴籩豆簠簋每神位前俱照<lb/>
　　　啟聖王例陳設将追封字様通行順天府直省府<lb/>
　　　州縣一體遵行至欽奉<lb/>
上諭二道頒發國子監勒石廟庭以光盛典<lb/>
<pb n="KR2m0015_WYG_074-3b"/>
詔頒五王封冊<lb/>
賜肇聖王冊文曰右文稽古思統緒之相承重道尊師溯<lb/>
　淵源於自逺舉千秋之曠典蘋藻維馨超五等之崇封<lb/>
　絲綸式煥𬗟維先師孔子之五世祖木金父公系本殷<lb/>
　朝居從魯國治維尚質傳樸素之舊風貴而彌恭守謙<lb/>
　和之家法積功累行聿宏毓聖之基貽慶鍾祥遂極生<lb/>
　民之盛朕初登大寳欽想前規欲伸景仰之誠用議顯<lb/>
　揚之制特追封為肇聖王錫之冊命於戱克昌厥後永<lb/>
<pb n="KR2m0015_WYG_074-4a"/>
　立人倫之宗有開必先並膺素王之號服兹嘉命垂示<lb/>
　無窮<lb/>
賜裕聖王冊文曰道髙聖域宜推師表之源恩浹儒生用<lb/>
　廣尊崇之典擬王封而晋秩禮軼古今定鴻號而嘉稱<lb/>
　榮増洙泗緬維先師孔子之高祖祈父公系出商宗望<lb/>
　隆宋國姓分公族為孔氏之再傳瑞唘聖人逮宣尼而<lb/>
　間出溯淵源於累葉知徳盛而世昌鍾靈秀於一人寔<lb/>
　教尊而功溥朕羮墻至聖寤寐前徽思敬禮之加隆必<lb/>
<pb n="KR2m0015_WYG_074-4b"/>
　恩綸之及逺特追封為裕聖王錫之冊命於戱衮衣端<lb/>
　冕視躬桓蒲榖而彌尊春禴秋嘗與鳬繹龜䝉而並久<lb/>
　膺兹寵命永荷鴻休<lb/>
賜詒聖王冊文曰聖人覺世道有開而必先王者尊師禮<lb/>
　必隆於所自備顯揚之典用煥千秋申嚮往之誠特超<lb/>
　五瑞緬惟先師孔子之曾祖防叔公殷朝賢裔魯國儒<lb/>
　宗潜徳彌彰守高曽之矩矱貽謀自逺藴詩禮之淵源<lb/>
　聿開天縱之能四科立教爰唘時中之聖一貫𫝊心朕<lb/>
<pb n="KR2m0015_WYG_074-5a"/>
　寳位初膺前徽是式溯儀型而景仰加名號以褒崇特<lb/>
　追封為詒聖王錫之冊命於戱俎豆常新峻秩與尼山<lb/>
　並峙絲綸誕賁恩光與泗水長流永荷寵嘉昭垂無斁<lb/>
賜昌聖王冊文曰化民成俗道首賴乎師資累行積功誼<lb/>
　應推夫祖徳閲再傳而誕聖垂裕貽謀超五等而加封<lb/>
　創興盛典緬維先師孔子之祖伯夏公東山毓秀泗水<lb/>
　鍾靈生秉禮守義之邦漸摩既久奉崇信尊賢之訓牖<lb/>
　迪尤深集慶在躬早兆四科之教克昌厥後遂開萬世<lb/>
<pb n="KR2m0015_WYG_074-5b"/>
　之䝉朕寳厯初膺景行彌切推降祥之有自念顯號之<lb/>
　宜加特追封為昌聖王錫之冊命於戯溯尼山之世澤<lb/>
　茂績丕昭崇闕里之家聲斯文益振服兹嘉命永式光<lb/>
　榮<lb/>
賜啟聖王冊文曰逹天盡性溯道統之攸傳崇徳報功體<lb/>
　孝思之不匱惟誕生夫睿哲遂永樹乎師模用賁徽章<lb/>
　特升峻秩𬗟維先師孔子之父叔梁公望重魯邦業傳<lb/>
　鄹邑秉資勇毅垂史傳之盛名積慶攸長衍家庭之令<lb/>
<pb n="KR2m0015_WYG_074-6a"/>
　緒感殊祥於闕里兆唘素王徴靈異於尼山運鍾至聖<lb/>
　粤從前代顯贈上公兹當纉緒之初更議推恩之典特<lb/>
　追封為唘聖王錫之冊命於戱澤惟裕後聿宏作述之<lb/>
　規善則歸親宜致尊榮之禮儀型如在嘉命是承<lb/>
命頒文廟崇祀先儒位次及祭器祭品樂器圖於天下學<lb/>
　　　宫<lb/>
　　　十一月衍聖公孔毓圻卒<lb/>
遣大臣<lb/>
<pb n="KR2m0015_WYG_074-6b"/>
賜奠茶酒照例祭𦵏諡曰恭慤<lb/>
命修葺太學文廟及講堂學舎<lb/>
上諭禮部孔子道冠古今為萬世師表薄海内外無不俎<lb/>
　豆尊崇國學乃四方表率其制尤重<lb/>
聖祖仁皇帝臨雍釋奠典禮優隆朕纉承大統景仰先型<lb/>
　羮墻如見念國學為造士之地聖教所被莫先於此恐<lb/>
　歴嵗既久有應加修葺之處爾部㑹同工部詳加閲視<lb/>
　凡殿宇廊廡及講堂學舎務湏整理周偹俾廟貌聿新<lb/>
<pb n="KR2m0015_WYG_074-7a"/>
　以申景慕朕将親詣焉<lb/>
　　　以故衍聖公孔毓圻長子孔傳鐸襲爵<lb/>
　　　遣官祭<lb/>
　　先師孔子於闕里<lb/>
　　　雍正二年遣官告祭<lb/>
　　先師孔子及<lb/>
　　崇聖祠時以加封五代王爵神牌入祠故也<lb/>
賜衍聖公孔傳鐸子孔繼溥等宴於禮部先是<lb/>
<pb n="KR2m0015_WYG_074-7b"/>
上欲舉行<lb/>
詣學禮以孔傳鐸有疾且值守制之初<lb/>
諭令其子弟一人来京陪祀至是<lb/>
詣學禮成<lb/>
上御太和殿受賀孔繼溥率五經博士五氏後裔祭酒司<lb/>
　　　業率國子監官員進士舉人廕貢監生等進表謝<lb/>
恩<lb/>
上召孔繼溥等十人入見<lb/>
<pb n="KR2m0015_WYG_074-8a"/>
諭曰爾等是聖賢後裔與衆不同必心為聖賢後裔之心<lb/>
　恪守先聖先賢之訓方為不愧朕詣學大典爾等逺来<lb/>
　特行召見面諭爾等慎修厥徳以繼家聲随各<lb/>
賜茶賜墨及貂皮有差併賜衍聖公冠服<lb/>
　　　六月<lb/>
　　闕里大成殿灾<lb/>
上詣太學致祭並遣官告祭<lb/>
　　闕里文廟至七年<lb/>
<pb n="KR2m0015_WYG_074-8b"/>
　　闕里文廟告成復<lb/>
親詣太學致祭<lb/>
上以平定青海遣官恭詣太學<lb/>
　　闕里告祭<lb/>
　　先師孔子<lb/>
　　　又令各省修理<lb/>
　　文廟學宫<lb/>
　　　増定<lb/>
<pb n="KR2m0015_WYG_074-9a"/>
　　文廟從祀諸賢及世襲五經博士之制<lb/>
諭禮部等衙門治天下之要以崇師重道廣勵澤宫為先<lb/>
　務朕親詣太學釋奠先師孔子禮畢進諸生於彛倫堂<lb/>
　講經論學凡以明道術崇化源非徒設圜橋之觀聼也<lb/>
　維孔子道高徳厚萬世奉為師表其祔享廟庭諸賢皆<lb/>
　有羽翼聖經扶持名教之功然歴朝進退不一而賢儒<lb/>
　代不乏人或有先罷而今宜復有舊缺而今宜増其從<lb/>
　祀崇聖祠諸賢周程朱蔡外孰應升堂祔享者並先賢<lb/>
<pb n="KR2m0015_WYG_074-9b"/>
　先儒之後孰當増置五經博士以昭崇報均闗大典九<lb/>
　卿翰林國子監詹事科道㑹同詳考定議以聞尋遵<lb/>
㫖議奏古昔聖王制祀凡有道有徳施教於學者祀於瞽<lb/>
　　　宗漢文翁立學宫於成都首祀孔子又畫七十子<lb/>
　　　之像於壁此諸賢從祀之始也厥後有功經傳皆<lb/>
　　　得從祀謂之經師自唐至明厯代進退不一而當<lb/>
　　　代賢儒得與於典禮盖自宋師伏讀<lb/>
聖諭云祔饗廟庭諸賢或有先罷而今宜復者臣等議得<lb/>
<pb n="KR2m0015_WYG_074-10a"/>
　　　明嘉靖時釐定祀典改祠於鄉者七人林放蘧瑗<lb/>
　　　鄭康成鄭衆盧植服䖍范寗罷祀者四人秦冉顔<lb/>
　　　何戴聖何休今俱宜復其從祀也<lb/>
聖諭云有舊缺而今宜増者臣等公同詳考先儒事寔請<lb/>
　　　増入兩廡従祀者共十八人孟子門人樂正子公<lb/>
　　　都子萬章公孫丑漢諸葛亮唐陸贄宋韓琦尹焞<lb/>
　　　黄幹陳淳何基王柏元金履祥許謙陳皓明羅欽<lb/>
　　　順蔡清<lb/>
<pb n="KR2m0015_WYG_074-10b"/>
　　本朝陸隴其允宜增入祀典者也<lb/>
聖諭云崇聖祠或有可升而祔者臣等議得宋張子横渠<lb/>
　　　之父張廸一人可以祔入崇聖祠<lb/>
聖諭云先賢先儒之後孰當増置五經博士臣等議得孔<lb/>
　　　門弟子冉伯牛仲弓冉求宰予子張有若六子均<lb/>
　　　宜確訪嫡裔賜以世襲五經博士以昭崇報者也<lb/>
　　　得<lb/>
㫖先儒従祀文廟闗係學術人心典至重也宜復宜増必<lb/>
<pb n="KR2m0015_WYG_074-11a"/>
　詳加考證折衷盡善庶使萬世遵守永無異議爾等所<lb/>
　議復祀諸儒雖皆有功經學然戴聖何休未為純儒鄭<lb/>
　衆盧植服䖍范寗謹守一家言轉相傳述視鄭康成之<lb/>
　淳質深通似乎有間至若唐之陸贄宋之韓琦勲業昭<lb/>
　垂史冊自是千古名臣然於孔孟心傳果有授受而能<lb/>
　表彰羽翼乎其他諸儒是否允協以及宰予冉有増置<lb/>
　博士之處著再公同確議務期至當不易具奏至是遵<lb/>
㫖再議從祀孔廟宜復祀者六人林放蘧瑗秦冉顔何鄭<lb/>
<pb n="KR2m0015_WYG_074-11b"/>
　　　康成范寗宜増入祀者二十人縣亶牧皮正子公<lb/>
　　　都子萬章公孫丑諸葛亮尹焞魏了翁黄植陳幹<lb/>
　　　何基王柏趙復金履祥許謙陳澔羅欽順蔡清陸<lb/>
　　　隴其入崇聖祠者一人張廸宜増置博士者四人<lb/>
　　　冉雍冉伯牛子張有若此三十一人或親承訓論<lb/>
　　　遞衍源流或逺契心傳倡明正學升諸從祀之列<lb/>
　　　予以延世之賞人心公論皆為允合得<lb/>
㫖朕念先賢先儒扶持名教羽翼聖經有闗學術人心爰<lb/>
<pb n="KR2m0015_WYG_074-12a"/>
　命九卿詳議今諸臣叅考周詳評論公正甚合朕心著<lb/>
　依議行<lb/>
命擇孔氏子孫之賢者同曲阜縣教官公同訓迪<lb/>
　　　定<lb/>
　　闕里文廟樂舞及考試五經博士送監之制凡樂舞<lb/>
　　　音節及樂舞生衣冠俱照國子監畫一遵行至先<lb/>
　　　賢之子孫應襲五經博士者送禮部考試劣者送<lb/>
　　　監肄業三年方准承襲<lb/>
<pb n="KR2m0015_WYG_074-12b"/>
　　　三年衍聖公孔傳鐸請<lb/>
頒賜<lb/>
聖諭廣訓朋黨論二書<lb/>
温㫖諭之<lb/>
諭曰我<lb/>
聖祖仁皇帝教育羣生<lb/>
御製上諭十六條期以厚民風而端習俗朕仰承<lb/>
先志推衍發明著為廣訓使愚氓易曉凡兹作述之間悉<lb/>
<pb n="KR2m0015_WYG_074-13a"/>
　本先師孔子之道以為是訓是行之本並無一語出乎<lb/>
　聖教之外也卿為至聖後裔果能祇遵祖訓身體力行<lb/>
　則修身齊家之道化民善俗之模莫大乎是且植黨為<lb/>
　聖人所深戒向来孔氏子孫從無趨附匪黨之事所請<lb/>
　二書不必頒發卿其恪遵好學力行知耻之訓能光家<lb/>
　乗即廣國華勉之慎之<lb/>
　　　又<lb/>
御書生民未有匾額恭懸<lb/>
<pb n="KR2m0015_WYG_074-13b"/>
　　大成殿并頒發直省學宫<lb/>
　　闕里顔子廟曰徳冠四科曽子廟曰道傳一貫子思<lb/>
　　　子廟曰性天述祖孟子廟曰守先待後閔子廟曰<lb/>
　　　躬行至孝仲子廟曰聖道干城又<lb/>
賜衍聖公孔傳鐸及六賢後裔<lb/>
御書匾額聖裔曰欽承聖緒顔子裔曰四箴常領曽子裔<lb/>
　　　曰省身念祖孟子裔曰七篇遺矩閔子裔曰門宗<lb/>
　　　孝行仲子裔曰勇行遺範<lb/>
<pb n="KR2m0015_WYG_074-14a"/>
　　　又<lb/>
詔避至聖先諱改用邱字讀為期音<lb/>
上諭内閣九卿等古有諱名之禮所以昭誠敬致尊崇也<lb/>
　孔子徳髙千古道冠百王正彛倫端風化為往聖繼絶<lb/>
　學為萬世開太平自天子以至於庶人皆受師資之益<lb/>
　而直省郡邑之名有聖諱字在内者古今相沿未改朕<lb/>
　心深為不安爾等㑹議凡直省地名有同聖諱者或改<lb/>
　讀某字或另易他字至於常用之際於此字作何廻避<lb/>
<pb n="KR2m0015_WYG_074-14b"/>
　一併詳議具奏尋遵<lb/>
㫖議覆<lb/>
　　先師孔子聖諱理應迴避惟祭<lb/>
天於圜丘丘字不用迴避外凡係姓氏俱用偏旁為邱字<lb/>
　　　如係地名則更易他名至於書寫常用之際則從<lb/>
　　　古體<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>字得<lb/>
㫖今文出於古文若改用<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>字是仍未嘗迴避也此字本<lb/>
　有期音查毛詩及古文作期音甚多嗣後除四書五經<lb/>
<pb n="KR2m0015_WYG_074-15a"/>
　外凡遇此字並用邱字地名亦不必改易但加偏旁讀<lb/>
　作期音庶乎允協足副朕尊崇先師至聖之意<lb/>
　　　四年八月<lb/>
上親釋奠於<lb/>
　　先師孔子行讀祝跪獻禮先是議准向来春秋二祭<lb/>
　　　均遣大學士行禮未載有<lb/>
　親詣儀注<lb/>
特㫖親詣行禮為尊師重道之曠典謹擬陳設犠牲籩豆<lb/>
<pb n="KR2m0015_WYG_074-15b"/>
　　　仍照春秋丁祭禮儀請照雍正二年<lb/>
視學釋奠行二跪六拜禮立獻帛爵一次不讀祝文不飲<lb/>
　　　福受胙四配位前遣尚書四人分獻十一哲及兩<lb/>
　　　廡從祀位前遣侍郎四人各分獻復又奏准<lb/>
視學釋奠舊儀不讀祝今<lb/>
親詣行禮寔屬曠典請照康熙二十三年<lb/>
親祭<lb/>
　　先師闕里例讀祝文行禮至是<lb/>
<pb n="KR2m0015_WYG_074-16a"/>
上親詣行禮畢<lb/>
諭禮部太常寺儀注内開奠畢獻爵皆不跪朕今跪獻非<lb/>
　誤也若立獻於先師之前朕心有所不安將此諭衆知<lb/>
　之爾衙門可記載嗣後照此遵行<lb/>
　　　五年二月令<lb/>
　　至聖先師誕日禁止屠宰<lb/>
諭内閣三月十八日為<lb/>
皇考聖祖仁皇帝萬夀聖莭舊例於是日䖍誠齋肅禁止<lb/>
<pb n="KR2m0015_WYG_074-16b"/>
　屠宰今應永逺遵行至聖先師孔子師表萬世八月二<lb/>
　十七日為聖誕之期亦應䖍肅致敬朕惟<lb/>
君師功徳恩被億載普天率土尊親之戴永永不㤀而於<lb/>
　誕日尤當加謹以展恪恭思慕之忱非以佛誕為比擬<lb/>
　也著内閣九卿㑹同確議具奏尋議准<lb/>
　　先師聖誕應致齋一日不理刑名禁止屠宰永著為<lb/>
　　　例<lb/>
　　　六年二月仲丁<lb/>
<pb n="KR2m0015_WYG_074-17a"/>
上詣太學釋奠<lb/>
　　先師孔子<lb/>
御製詩一章勒碑國學并<lb/>
頒發直省府州縣學宫<lb/>
　扶植綱常百代陳天将<lb/>
　夫子覺斯民帝王師法咸隆治兆庶遵由臻至淳道統<lb/>
　常垂今與古文明共仰聖而神功能溯自生民後地闢<lb/>
　天開第一人<lb/>
<pb n="KR2m0015_WYG_074-17b"/>
　　　授先賢冉雍六十七代孫冉天琳五經博士世職<lb/>
　　　定簡補<lb/>
　　文廟樂舞童生之例於衍聖公所屬户人子弟簡補<lb/>
　　　如不足額仍於曲阜縣童生内簡補<lb/>
　　　七年<lb/>
賜衍聖公<lb/>
御纂書籍<lb/>
諭禮部昔年<lb/>
<pb n="KR2m0015_WYG_074-18a"/>
聖祖仁皇帝御纂各種書籍及朕年来陸續刻成之書雖<lb/>
　未通行頒賜而内外臣工亦多有受賜者因衍聖公不<lb/>
　在廷臣及封疆大臣之列是以未曾頒賜著大學士等<lb/>
　将應行頒發之書奏聞頒賜衍聖公藏之闕里明示来<lb/>
　兹<lb/>
命建立闕里<lb/>
　　聖廟碑亭<lb/>
　　闕里文廟上樑以慶雲現告<lb/>
<pb n="KR2m0015_WYG_074-18b"/>
上親詣太學致祭<lb/>
　　先師孔子<lb/>
　　　八年衍聖公孔傳鐸請以兖州府屬屯荘集税銀<lb/>
　　　兩解部充餉奉<lb/>
上諭目今他省有清查税務之事盖因税課一項向無定<lb/>
　額地方官吏每多侵蝕欺隠高下其手刻薄小民是以<lb/>
　令將寔數查出凡舊額之外所有贏餘即留為本地官<lb/>
　民之用並未將絲毫歸入公項也兖州屯莊集税銀両<lb/>
<pb n="KR2m0015_WYG_074-19a"/>
　向充書院林墓嵗修之費正是闕里之公用而孔傳鐸<lb/>
　忽請解部充餉是将此項税銀視為私槖也朕於文廟<lb/>
　工程敬謹辦理一切動用帑金所費不下數十萬孔傳<lb/>
　鐸豈不知之而為此卑鄙之陳奏甚屬不合嗣後著将<lb/>
　此項集税銀兩核實支給為書院林墓之用<lb/>
　　　遣皇五子及淳郡王前往<lb/>
　　闕里告祭<lb/>
　　先師孔子<lb/>
<pb n="KR2m0015_WYG_074-19b"/>
　　　增設<lb/>
　　聖廟執事官員<lb/>
上以<lb/>
　　聖廟執事之員向来未加爵秩所當廣置官僚以光<lb/>
　　　祀典<lb/>
特諭設聖廟執事官三品者二員四品者四員五品者六<lb/>
　員七品者八員八品九品者各十員各按品級給與章<lb/>
　服每逢聖廟祭祀之時䖍肅冠裳駿奔趨事凡此人員<lb/>
<pb n="KR2m0015_WYG_074-20a"/>
　著衍聖公於孔氏子孫内選擇人品端方威儀嫻雅者<lb/>
　報部充補每年各給俸禄銀二十兩其孔氏子孫内有<lb/>
　願充補之人或曽經出仕而退休在籍者或身有職銜<lb/>
　而未曽出仕者以及貢監生童等皆可入選若届鄉試<lb/>
　之期有情願入場者准以監生入塲應試<lb/>
命修闕里<lb/>
　　孔林享堂墻垣<lb/>
　　　九年<lb/>
<pb n="KR2m0015_WYG_074-20b"/>
命孔廣棨襲衍聖公爵時衍聖公孔傳鐸以沉疴難起上<lb/>
　　　疏乞休<lb/>
特恩予告以長子孔廣棨襲封衍聖公世爵<lb/>
　　　十年五月以<lb/>
御製重修闕里<lb/>
　　聖廟碑文<lb/>
御筆<lb/>
賜衍聖公孔廣棨收藏<lb/>
<pb n="KR2m0015_WYG_074-21a"/>
御製文曰朕維<lb/>
上天垂佑蒸民篤生至聖先師孔子以仁義道徳唘迪萬<lb/>
　世之人心而三綱以正五倫以明後之繼天御宇兼君<lb/>
　師之任者有所則傚以敷政立教企及乎唐虞三代之<lb/>
　隆大矣哉聖人之道其為福於羣黎也甚溥而為益於<lb/>
　帝王也更宏宜乎尊崇之典與天地同其悠久也曲阜<lb/>
　廟庭為孔子里宅毓聖鍾靈之地神爽式憑廟貌甚偉<lb/>
　由周而来久且加盛我<lb/>
<pb n="KR2m0015_WYG_074-21b"/>
皇考聖祖仁皇帝徳符元化悟徹性天自羲農堯舜禹湯<lb/>
　文武周公之道集成於孔子者一一體於身心宣為政<lb/>
　治道統在上應運而承康熙甲子東巡狩臨幸闕里謁<lb/>
　奠廟林殷禮隆儀漢唐莫及朕恭膺丕緒志切羮墻即<lb/>
　位之初加封先師五代王爵詣雍釋菜題額歌詩佩徳<lb/>
　報功之願夙夜罔釋於懐雍正二年闕里聖廟不戒於<lb/>
　火有司奏告朕悚惕靡寜詣廟致祭旋發帑興修命大<lb/>
　臣専董厥役殿廡規模悉準宫闕製器偹物亦令繪圖<lb/>
<pb n="KR2m0015_WYG_074-22a"/>
　呈式裁酌協宜數年来諄諭執事臣寮經營周至纎毫<lb/>
　無憾始惬朕衷七年冬有司具奏大成殿上樑前二日<lb/>
　慶雲見於曲阜合詞稱瑞朕以天人感應理固不爽而<lb/>
　誠敬微忱詎能邀<lb/>
上帝先師之垂鑒用是祗將祀事倍増試額俾普天率土<lb/>
　被聖人之徳化者同心感慶庶足以廣教澤而答嘉休<lb/>
　而撫躬警勉恒朝夕凛凛焉朕嘗謂帝王之尊聖尊其<lb/>
　道也尊其道貴行其道居行道之位而能擴充光大達<lb/>
<pb n="KR2m0015_WYG_074-22b"/>
　之政令修齊平治得其要紀綱法度合其宜禮樂文章<lb/>
　偹其盛舉凡聖道之未行於當時者悉行於後世雖去<lb/>
　聖久逺而心源相接不啻親授於一堂之上黙證於千<lb/>
　載之前如是欽崇褒顯悉由於中心之誠服而治化日<lb/>
　盛聖道斯尊且夫聖人之道一天道也天以牖民之責<lb/>
　屬之聖人刪定賛修代天宣教彛倫惇敘禮法彰明後<lb/>
　之帝王奉其道以治世師承罔斁資益良多然則尊天<lb/>
　尊聖理原合一兹之崇禮至聖正所以欽若<lb/>
<pb n="KR2m0015_WYG_074-23a"/>
昊天而於脩建廟庭之重典有不至誠至敬者哉朕勤求<lb/>
　上理宵旰孜孜冀以仰述<lb/>
皇考之鴻模丕揚先師之厚澤爰敬推<lb/>
上天篤生聖人與聖人承天立教垂憲奕世之意勒文碑<lb/>
　石以昭示臣民於無極而繋以辭曰天心覺世聖治承<lb/>
　天治法道法聖聖相傳三五之隆以道致治峻徳宏昭<lb/>
　豐功逺被聞知續統至聖挺生中天復旦文教昌明經<lb/>
　緯三才陶融萬象體具中和功侔参両表揚六籍程式<lb/>
<pb n="KR2m0015_WYG_074-23b"/>
　五常如㑹滄海若掲秋陽惟我<lb/>
皇考聪明睿知包藴圖書滙宗洙泗徳與聖合禮為道崇<lb/>
　升堂容肅過里思隆纉緒朕躬勤圗紹述至聖煌煌箴<lb/>
　銘宥宻惟皇建極惟聖時中古今雖邈心理攸同作帝<lb/>
　王師與天地配開闢一人神靈如在奕奕新廟輝映尼<lb/>
　防金絲在御車服盈堂煥乎天文五雲示慶錫祜者天<lb/>
　承庥者聖敢云瑞應鑒厥微忱普祈洪貺永福編氓文<lb/>
　治光華日星晶麗木鐸揚聲垂億萬世<lb/>
<pb n="KR2m0015_WYG_074-24a"/>
　　　定直省<lb/>
　　文廟崇聖祠神位式順天府學政吳應棻疏言崇聖<lb/>
　　　祠追封五世王爵而新置之牌位各處舛錯未能<lb/>
　　　畫一請照國子監所書肇聖王木金父公之位裕<lb/>
　　　聖王祈父公之位詒聖王防叔公之位昌聖王伯<lb/>
　　　夏公之位啟聖王叔梁公之位字様通行直省遵<lb/>
　　　照成式改製安奉從之<lb/>
　頒<lb/>
<pb n="KR2m0015_WYG_074-24b"/>
　　文廟祭器法琅銅香鼎一燭臺二花瓶二内安松竹<lb/>
　　　梅花二樹香盒一金龍朱漆几五帛篚七銅爵二<lb/>
　　　十六登一鉶六簠二十一簋二十一籩八十六豆<lb/>
　　　八十六皆有盖<lb/>
　　　衍聖公孔廣棨以<lb/>
　　孔林工程告竣率其族人來京謝<lb/>
恩賞賚有差<lb/>
上諭孔廣棨曰爾為至聖先師後裔當存聖賢之心行聖<lb/>
<pb n="KR2m0015_WYG_074-25a"/>
　賢之事一切秉禮守義以驕奢為戒且爾年齒尚少尤<lb/>
　宜勤學讀書敦品勵行凡爾同族之人亦當共相勸誡<lb/>
　共相砥礪為端人正士爾等果能遵朕訓諭學問日進<lb/>
　品行諄謹不堕家聲即所以報國恩也旋<lb/>
賜孔廣棨松花石硯一方蟒錦縀七匹其族人縀各一匹<lb/>
　　　十一年二月仲丁<lb/>
上親釋奠行三上香禮<lb/>
命直省肅修<lb/>
<pb n="KR2m0015_WYG_074-25b"/>
　　文廟祀典時外省州縣中有因荒裁減<lb/>
　　文廟公費者事<lb/>
聞<lb/>
上以公費既減必至祭品簡畧或轉𣲖累民間<lb/>
特諭各省督撫查明所屬若有因荒減費之州縣即於存<lb/>
　公銀内撥補以足原額務令粢盛豐潔以展肅将禋祀<lb/>
　之誠<lb/>
　　　十三年予故衍聖公孔傳鐸祭𦵏如例<lb/>
<pb n="KR2m0015_WYG_074-26a"/>
　　又授先賢冉雍六十五代孫冉士樸世襲五經博<lb/>
　　士<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0015_WYG_074-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷七十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_222-1a"/>
欽定四庫全書<lb/>
皇朝文獻通考卷二百二十二<lb/>
　經籍考<hi>十二</hi>
　　史<hi>載記</hi>　<hi>史評/</hi>　<hi>史鈔/</hi>　<hi>政書/</hi>　<hi>職官</hi>
　　<hi>臣</hi>等謹按古者偏方割據僭號紀年各設史官以<lb/>
　　紀事迹後人論定因以霸偽目之馬端臨兼用阮<lb/>
　　孝緒七録隋經籍志之名輯為一類然其書實皆<lb/>
　　後人追記非其舊作偽霸之號似是實非此四庫<lb/>
<pb n="KR2m0015_WYG_222-1b"/>
　　全書据東觀漢記晉書等改題載記義至善也今<lb/>
　　遵此例編輯如左<lb/>
　　南唐拾遺記一卷<lb/>
　　毛先舒撰先舒見經類<lb/>
　　先舒自述曰是書畧採宋江南遺事諸不見正史<lb/>
　　者附于馬陸二書鄭文寶近事陳彭年别録陳霆<lb/>
　　唐餘記傳之後<lb/>
　　十六國年表一卷<lb/>
<pb n="KR2m0015_WYG_222-2a"/>
　　　張愉曽撰愉曽字庭碩徽州人<lb/>
　　　張潮跋曰崔鴻十六國春秋不識何以不列年表<lb/>
　　　今得此書可以補其缺畧<lb/>
　　　十國春秋一百十四卷<lb/>
　　　吳任臣撰任臣字志伊仁和人康熙己未<lb/>
召試博學鴻詞授翰林院檢討<lb/>
　　　十六國年表二十二卷<lb/>
　　　孔尚質撰尚質字元長武陵人<lb/>
<pb n="KR2m0015_WYG_222-2b"/>
　　　右載記<lb/>
　　　<hi>臣</hi>等謹按麟經筆削游夏不能贊一辭自史記作<lb/>
　　　而班固復異議焉此史評所以日繁也孔子刪帝<lb/>
　　　魁以後書為百篇實史鈔之權輿厥後鈔節少而<lb/>
　　　論説多晁公武讀書志嘗論之不知二者原相表<lb/>
　　　裏故端臨通考並存而不廢惟於一門之中雜見<lb/>
　　　而無區别于義未善兹故遵四庫全書之例各以<lb/>
　　　類從庶編次不致紊雜云<lb/>
<pb n="KR2m0015_WYG_222-3a"/>
御批通鑑綱目五十九卷通鑑綱目前編十八卷外紀一<lb/>
　卷舉要三卷通鑑綱目續編二十七卷<lb/>
　　　康熙四十七年吏部尚書宋犖奉<lb/>
敕校刋<lb/>
聖祖仁皇帝御製序曰朕惟自古帝王言動必記而史事<lb/>
　以興顧周禮外史所掌卷帙寖繁即紀傳亦異千百年<lb/>
　來微言大義昭揭天壤必以尼山筆削為斷所從來尚<lb/>
　矣粤自龍門而降累朝國乗體製畧同涑水司馬氏易<lb/>
<pb n="KR2m0015_WYG_222-3b"/>
　分類為合編葢猶左氏法也紫陽朱子特起而振舉之<lb/>
　綱以提要目以備詳嵗時列于上而天統明章程繋于<lb/>
　下而人紀立増損精切予奪謹嚴庶㡬春秋大居正之<lb/>
　宗指歟雖其間事理櫽括稍有脫誤大都門人一時采<lb/>
　輯之過實非晦庵本意也自時厥後有前編有外紀有<lb/>
　大紀續編以及考証集覽發明質實之類諸家論著不<lb/>
　一而足要皆商確折衷互相參訂明儒陳仁錫裒集而<lb/>
　剞劂之不可謂非先哲之功臣也朕㡬務之暇留神披<lb/>
<pb n="KR2m0015_WYG_222-4a"/>
閲博稽詳考纎悉靡遺取義必抉其精徴辭必搜其奥<lb/>
析疑正陋釐異闡幽務期法戒昭彰質文融貫前後所<lb/>
著論斷凡百有餘首兹允諸臣請並以付梓頒布宇内<lb/>
俾士子流傳誦習開卷瞭然不特天人理欲之㣲古今<lb/>
治忽之故一一臚如指掌即子朱子祖述宣尼維持世<lb/>
教之苦衷並可潛孚黙契于數千載之下是則朕敦崇<lb/>
古學作新烝民之至意也爰敘述以冠篇端用昭示於<lb/>
無窮焉<lb/>
<pb n="KR2m0015_WYG_222-4b"/>
　　<hi>臣</hi>等謹按朱子因司馬光資治通鑑作綱目綱倣<lb/>
　　麟經目倣左氏其門人依所手定之凡例而成後<lb/>
　　有伊起莘之發明劉友益之書法王幼學之集覽<lb/>
　　徐昭文之考證陳濟之集覽正誤馮智舒之質實<lb/>
　　汪克寛之考異皆自為一書眀黄仲昭取諸家之<lb/>
　　書散入各條之下特取其便于披覽<lb/>
　國朝張自勲始作綱目續麟芮長恤作綱目指遺則<lb/>
　　又各執私見以相爭我<lb/>
<pb n="KR2m0015_WYG_222-5a"/>
聖祖仁皇帝睿斷精詳即取陳仁錫刋夲<lb/>
親加評定因羣言之淆亂悉舉而釐正之又金履祥病劉<lb/>
　　　恕通鑑外紀嗜博而好奇乃蒐採經傳起帝堯迄<lb/>
　　　周威烈王作通鑑前編又括全書綱領撰為舉要<lb/>
　　　復冠之以外紀一編陳仁錫改題通鑑綱目前編<lb/>
　　　與綱目合刋以補朱子所未及至商輅等通鑑綱<lb/>
　　　目續編因朱子凡例紀宋元兩代之事明人亦有<lb/>
　　　發明廣義附於條下今于前編則仍其舊本<lb/>
<pb n="KR2m0015_WYG_222-5b"/>
御筆特加品題其續編雖議論膚淺考訂粗疎亦因陳仁<lb/>
　　　錫既綴刋綱目之末均得上邀<lb/>
乙覽并示<lb/>
别裁不特綱目全書頓易舊觀而于得失之互見瑕瑜之<lb/>
　　　錯出者訂正秩然絲毫不爽尤足以開千古讀史<lb/>
　　　者之心目云<lb/>
　御製評鑑闡要十二卷<lb/>
　　　乾隆三十六年大學士劉統勲等奉<lb/>
<pb n="KR2m0015_WYG_222-6a"/>
敕編録<lb/>
　　<hi>臣</hi>等謹按前館臣恭纂通鑑輯覽時分卷屬稿排<lb/>
　　日進<lb/>
　呈<lb/>
皇上親加評隲隨條發論法戒昭然其有<lb/>
敕館臣撰擬黏簽同進者皆䝉<lb/>
睿裁改定塗乙増損十存二三全書既成凡數千條皆<lb/>
　　刋刻簡端兹復甄輯此書凡分卷十二計恭録<lb/>
<pb n="KR2m0015_WYG_222-6b"/>
御批七百九十八則罔不<lb/>
訓示精詳折衷至當如賈充禇淵等之書死狄仁傑之<lb/>
　　書周正南北稱㓂之文訂遼金元人名官名地名<lb/>
　　之誤而紀年系統闗于保邦凝命之原者尤再三<lb/>
申誡将是非不爽於毫釐即曲説無由而置喙俾讀者<lb/>
　　既博觀于輯覽又得闡要而約守之洵足以<lb/>
垂教萬世而無窮矣<lb/>
　　漢史億二卷<lb/>
<pb n="KR2m0015_WYG_222-7a"/>
　　孫廷銓撰廷銓見傳記類<lb/>
　　廷銓自序曰荀悦漢紀詳約得中次序有意披讀<lb/>
　　所到偶有觸輙書數語用備遺忘與于東阿讀史<lb/>
　　漫録意義暗合者什一亦不去也<lb/>
　　論世八編十二卷<lb/>
　　華慶逺編慶逺無錫人<lb/>
　　慶逺自序曰是書畧似竟陵鍾氏史懐或正史或<lb/>
　　野史或集或説不専一史久之盈冊題曰寒牕嘆<lb/>
<pb n="KR2m0015_WYG_222-7b"/>
　　後改名為論世八編<lb/>
　　歴代甲子考一卷<lb/>
　　黄宗羲撰宗羲見經類<lb/>
　　<hi>臣</hi>等謹按此編本宗羲與朱朝瑛之書因曹溶收<lb/>
　　入學海類編改題今名所論史記甲子與尚書不<lb/>
　　合謂當從班史反覆詳辨多所引證<lb/>
　　鑑語經世編二十七卷<lb/>
　　魏裔介撰裔介見經類<lb/>
<pb n="KR2m0015_WYG_222-8a"/>
　　讀史吟評一卷　史評辨正四卷<lb/>
　　黄鵬揚撰鵬揚字逺公晉江人順治丁酉舉人官<lb/>
　　知縣<lb/>
　　讀史矕疑十卷<lb/>
　　張彦士撰彦士字龍弼定陶人順治初嵗貢生官<lb/>
　　黄縣訓導<lb/>
　　史折三卷續一卷<lb/>
　　賀裳撰裳字黄公丹陽人康熙初諸生<lb/>
<pb n="KR2m0015_WYG_222-8b"/>
　　澂景堂史測十四卷<lb/>
　　施鴻撰鴻字則威邵武人康熙中嵗貢生官奉天<lb/>
　　府經厯<lb/>
　　鴻自述曰嵗在甲辰署篆羅源未攜書籍借得温<lb/>
　　公通鑑自晉至隋數十冊日夜讀之因而有所論<lb/>
　　議輯為是編<lb/>
　　垂芳世型十三卷<lb/>
　　金維寧撰維寧字徳藩華亭人康熙丙午舉人<lb/>
<pb n="KR2m0015_WYG_222-9a"/>
　　資治通鑑述<hi>無卷數</hi>
　　陳詵撰詵見經類<lb/>
　　通鑑大感應録二卷<lb/>
　　秦鏡撰鏡字非臺翼城人<lb/>
　　鏡自序曰資治通鑑乃古今來一大感應篇録其<lb/>
　　彰明較著者俾覽之者有所觀感焉<lb/>
　　讀史辨惑<hi>無卷數</hi>
　　王建衡撰建衡號月蘿威縣人嵗貢生候選教諭<lb/>
<pb n="KR2m0015_WYG_222-9b"/>
　　史論初集<hi>無卷數</hi>
　　朱直撰直字少文江蘇人<lb/>
　　詩史十二卷<lb/>
　　葛震撰震字星巖句容人<lb/>
　　班范肪截四卷　五代史肪截四卷<lb/>
　　張篤慶撰篤慶字厯友號厚齋又號崑崙外史淄<lb/>
　　川人康熙丙寅㧞貢生<lb/>
　　増定史韻四卷附讀史小論一卷<lb/>
<pb n="KR2m0015_WYG_222-10a"/>
　　仲宏道撰宏道字開一嘉興人<lb/>
　　十七史論九卷年表一卷<lb/>
　　夏敦仁撰敦仁字調元武進人<lb/>
　　芝壇文案五卷<lb/>
　　張鵬翼撰鵬翼字警菴連城人<lb/>
　　史通訓故補二十卷<lb/>
　　黄叔琳撰叔琳見經類<lb/>
　　凡例曰唐劉知㡬作史通以前代書史敘其體法<lb/>
<pb n="KR2m0015_WYG_222-10b"/>
　　因習廢置掇其得反述作曲直分内外篇著為評<lb/>
　　議舊鮮訓釋惟江西郭延年所註盛行而援引蹖<lb/>
　　駁每多紕繆河南王惟儉更註之名曰訓故依據<lb/>
　　正史選擇精嚴逺勝郭書然失之太簡未免遺漏<lb/>
　　叔琳旁搜博採廣所未備其或註意與本書不相<lb/>
　　比附或闕而不註或註而不全或相沿錯誤並經<lb/>
　　改正<lb/>
　　史通通釋二十卷<lb/>
<pb n="KR2m0015_WYG_222-11a"/>
　　浦起龍撰起龍字二田無錫人雍正庚戍進士官<lb/>
　　蘇州府教授<lb/>
　　起龍自述曰趣乖者法宜訓正疵積者道在刋譌<lb/>
　　訓正之科其别六曰釋曰按曰證釋曰證按曰夾<lb/>
　　按曰雜按刋譌之科其别四曰字之失曰句之失<lb/>
　　曰節之淆曰簡之錯編始于乾隆乙丑至戊辰書<lb/>
　　成梓行<lb/>
　　史學正藏五卷<lb/>
<pb n="KR2m0015_WYG_222-11b"/>
　　宋士宗撰士宗字司秩星子人雍正丙午舉人<lb/>
　　讀史評論六卷<lb/>
　　費宏灝撰宏灝號愚軒湖州人<lb/>
　　十七朝史論一得一卷<lb/>
　　郭倫撰倫見雜史類<lb/>
　　石溪史話八卷<lb/>
　　劉風起撰風起字蘭村睢寧人<lb/>
　　唐鑑偶評四卷<lb/>
<pb n="KR2m0015_WYG_222-12a"/>
　　周池撰池字商濓湖口人<lb/>
　　<hi>臣</hi>等謹按是書雖名唐鑑然于有唐一代實未完<lb/>
　　備第上起髙宗之上元元年下迄武宗之㑹昌四<lb/>
　　年葢池嘗讀通鑑綱目評其得失而未及成書者<lb/>
　　也<lb/>
　　右史評<lb/>
　　左傳經世十卷<lb/>
　　魏禧撰禧字氷叔寧都人<lb/>
<pb n="KR2m0015_WYG_222-12b"/>
　　<hi>臣</hi>等謹按是書不主解經論文惟以推識成敗考<lb/>
　　鑒得失為事故以經世名編其間畧取杜林之注<lb/>
　　又復雜採諸説綴以評語<lb/>
　　讀史蒙拾一卷<lb/>
　　王士禄編士禄字子底號西樵新城人順治壬辰<lb/>
　　進士官至吏部考功司員外郎<lb/>
　　史緯三百三十卷<lb/>
　　陳允錫編允錫字亹齋晉江人順治己未以薦舉<lb/>
<pb n="KR2m0015_WYG_222-13a"/>
　　　授平湖縣知縣<lb/>
　　　兩晉南北集珍六卷<lb/>
　　　陳維崧撰維崧字其年宜興人康熙己未<lb/>
召試博學宏詞授翰林院檢討<lb/>
　　　左傳分國纂要十六卷<lb/>
　　　盧元昌撰元昌字文子華亭人康熙中諸生<lb/>
　　　南史識小録八卷北史識小録八卷<lb/>
　　　沈名蓀朱昆田同編名蓀字澗芳錢塘人昆田字<lb/>
<pb n="KR2m0015_WYG_222-13b"/>
　　　文盎秀水人<lb/>
　　　兩漢䝉拾五卷<lb/>
　　　杭世駿撰世駿見經類<lb/>
　　　<hi>臣</hi>等謹按世駿掇取兩漢文疑義詮釋昭晰迥異<lb/>
　　　餖飣庶㡬抉摘㣲奥得史家識小之遺<lb/>
　　　右史鈔<lb/>
　　　<hi>臣</hi>等謹按馬端臨通考列故事一門於職官之上<lb/>
　　　然故事之義後鑒前師與時損益似屬之前代為<lb/>
<pb n="KR2m0015_WYG_222-14a"/>
　　　宜夫史家著録自有體裁隋志載漢武故事濫及<lb/>
　　　稗官唐志載魏文貞故事横牽家傳則于國政朝<lb/>
　　　章之所係其義類尤為乖誤我<lb/>
　　國家右文垂獻酌古宜今凡準制度于六官貽規模<lb/>
　　　于億載所謂文武之政布在方策煌煌乎誠今日<lb/>
　　　之<lb/>
　　盛典也故事之名毋庸沿習考錢溥秘閣日録有政<lb/>
　　　書一類四庫全書據以標目謹依此例以符周官<lb/>
<pb n="KR2m0015_WYG_222-14b"/>
　　　立政之遺義焉<lb/>
　欽定大清㑹典一百卷<lb/>
　欽定大清㑹典則例一百八十卷<lb/>
　　　乾隆二十九年和碩履親王允祹大學士傅恒等<lb/>
　　　奉<lb/>
　敕撰<lb/>
　皇上御製序曰自<lb/>
郊<lb/>
<pb n="KR2m0015_WYG_222-15a"/>
廟朝廷放之千百國徼荒服屬之倫而莫之偝<lb/>
創業守文繩之億萬葉矩薙訓行之久而勿之渝非㑹典<lb/>
　　奚由哉顧惟自<lb/>
聖作<lb/>
明述政府粲陳其間有因者即不能無損與益而要之悉<lb/>
　　損益以善厥因則方策所麗乃一成不易之書非閲<lb/>
　　世遞輯之書也國家膺<lb/>
大寳命<lb/>
<pb n="KR2m0015_WYG_222-15b"/>
列聖肇興禮樂明備<lb/>
皇祖聖祖仁皇帝康熙二十三年<lb/>
始敕釐定㑹典則以時當大業甫成實永肩我<lb/>
太祖<lb/>
太宗<lb/>
世祖三朝之統緒不可以無述而述固兼作矣<lb/>
皇考世宗憲皇帝雍正五年<lb/>
申諭閣臣敬奉<lb/>
<pb n="KR2m0015_WYG_222-16a"/>
成編攷衷條系則以累洽重熙更兼<lb/>
皇祖景祚延洪化成久道不可以無述而述且未遑言作<lb/>
　　矣暨朕寅紹<lb/>
丕基祇祇翼翼壹惟法<lb/>
祖宗之法心<lb/>
祖宗之心發册披圖罔或偭隃尺寸㑹西陲大功告蕆幸<lb/>
　　纉承<lb/>
祖宗欲竟之<lb/>
<pb n="KR2m0015_WYG_222-16b"/>
志事而凡職方官制郡縣營戍屯堡覲饗貢賦錢幣諸大<lb/>
　　政於六曹庶司之掌無所不𨽻且我<lb/>
皇考勵精圖治十三年之間立綱陳紀復不可無紀以垂<lb/>
　　永世爰咨館局次第具草乙夜手披是正而諗之曰<lb/>
　　嚮者發凡排纂率用原議舊儀連篇並載是典與例<lb/>
　　無辨也夫例可通典不可變今将縁典而傅例後或<lb/>
　　摭例以淆典其可乎於是區㑹典則例各為之部而<lb/>
　　輔以行諸臣皆謂若網在綱咸正無缺而朕弗敢専<lb/>
<pb n="KR2m0015_WYG_222-17a"/>
　　也蓋此日所輯之㑹典猶是我<lb/>
皇祖<lb/>
皇考所輯之㑹典而俛焉從事于兹者豈直義取述而不<lb/>
　　作云爾哉良以抱不得不述之深衷更推明不容輕<lb/>
　　述之㣲指稽典者當瞭然知宰世馭物所由來無自<lb/>
　　疑每朝迭修為故事耳若夫治法心法表裏兼賅精<lb/>
　　之而貫徹天人擴之而範圍今古如往牒所稱惟睢<lb/>
　　麟足以行官禮者是又數典之原嘉㑹之本也朕其<lb/>
<pb n="KR2m0015_WYG_222-17b"/>
　　敢不懋諸敢不與子孫臣民交朂諸<lb/>
　　　<hi>臣</hi>等謹按<lb/>
　　國朝㑹典康熙三十三年初修雍正五年續修至是<lb/>
　　　凡三經釐定典章條目燦然大備矣昔周禮一經<lb/>
　　　稱為周公致治之書故傳之萬世尊為法守至歴<lb/>
　　　代所傳如唐六典元典章明㑹典雖法制遞有増<lb/>
　　　損而所謂以官統事以事𨽻官者不易焉夫編纂<lb/>
　　　之工拙繫乎政令之廢修我<lb/>
<pb n="KR2m0015_WYG_222-18a"/>
　　國家<lb/>
列祖相承<lb/>
聖徳神功昭垂瀛海<lb/>
規畫既皆盡善我<lb/>
　皇上勵精圖治執兩用中化裁皆衷乎道増刪悉合乎<lb/>
　　　宜則是書之體裁精宻若網在綱足以方駕周禮<lb/>
　　　者皆實政有以制之固不徒以意為増損也至則<lb/>
　　　例原本散附各條之下猶沿舊體今則各為編録<lb/>
<pb n="KR2m0015_WYG_222-18b"/>
　　　俾大綱細目互相經緯條理益明即如周禮六官<lb/>
　　　所職一代之典制在焉而度數節文則往往見於<lb/>
　　　他説蓋當時故府所記諒不一書皆與六典相輔<lb/>
　　　而行今則以㑹典為不變之大經而則例繁多可<lb/>
　　　以隨時損益之正與三代之古義同符是書也即<lb/>
　　　以仰窺<lb/>
　皇心之運量無窮文武張弛胥於是乎在又豈徒備掌<lb/>
　　　故而已哉<lb/>
<pb n="KR2m0015_WYG_222-19a"/>
欽定續通典一百五十卷<lb/>
　　乾隆三十二年奉<lb/>
敕撰<lb/>
　　<hi>臣</hi>等謹按是書所續自唐肅宗至徳元年訖明崇<lb/>
　　禎末年篇目一仍杜氏之舊然其間稍有不同者<lb/>
　　杜氏以兵制附刑後今則兵刑各為一篇亦倣周<lb/>
　　禮夏官秋官之例至于畧者詳之繁者節之則以<lb/>
　　唐代年祀稍逺舊典尠徴五代及遼史書太畧故<lb/>
<pb n="KR2m0015_WYG_222-19b"/>
　　旁搜圖籍以備㕘稽明則見聞最近宋金元亦多<lb/>
　　有遺漏則精别是非以昭傳信凡皆禀<lb/>
裁成之妙酌繁簡之中條分件繫覺九百七十八年内<lb/>
　　之典制謨猷瞭如指掌洵乎提要鉤元非杜氏所<lb/>
　　能及矣<lb/>
欽定皇朝通典一百卷<lb/>
　　乾隆三十二年奉<lb/>
敕撰<lb/>
<pb n="KR2m0015_WYG_222-20a"/>
　　　<hi>臣</hi>等謹按是書以八門𨽻事其中條例酌為變通<lb/>
　　　如錢幣之附食貨馬政之附軍禮兵制之附刑法<lb/>
　　　于理相通者則仍其舊至于古今異制不可强同<lb/>
　　　如食貨典之𣙜酤算緡禮典之封禪皆當時弊政<lb/>
　聖代盡為刪除豈宜更存虚目又地理一門舊典以統<lb/>
　　　括歴代其中分併靡常沿革互異故以九州提綱<lb/>
　　　今則六合同風昄章孔厚區區九州舊界豈足盡<lb/>
　　　職方之所掌故均以<lb/>
<pb n="KR2m0015_WYG_222-20b"/>
　　大清一統志為斷至于<lb/>
列聖鴻猷<lb/>
　皇上令典史不勝書宜乎卷目之繁溢于舊典也<lb/>
　欽定皇朝通志二百卷<lb/>
　　　乾隆三十二年奉<lb/>
　敕撰<lb/>
　　　<hi>臣</hi>等謹按鄭樵通志列二十畧是書分目相同而<lb/>
　　　紀傳年譜則畧而不作葢<lb/>
<pb n="KR2m0015_WYG_222-21a"/>
實録<lb/>
　　國史尊藏金匱與攷求前代刪述舊文義例固不侔<lb/>
　　　也至二十畧中視原本汰其冗雜者凡三補其踈<lb/>
　　　漏者凡二刪併其瑣屑者凡三廣益其未聞者凡<lb/>
　　　三博證詳蒐獨昭羙備又是編名雖通志然紀傳<lb/>
　　　既從其闕實與通志通考為類故從四庫全書之<lb/>
　　　例恭列於政書中焉<lb/>
　欽定吏部則例六十六卷<lb/>
<pb n="KR2m0015_WYG_222-21b"/>
　　　乾隆三十七年大學士公傅恒等奉<lb/>
　敕纂<lb/>
　　　<hi>臣</hi>等謹按各部則例毎十年奏請纂修一次吏部<lb/>
　　　則例自乾隆三十二年修竣後尚未刋刻復加増<lb/>
　　　纂輯成是編凡品級考六卷銓選則例十三卷處<lb/>
　　　分則例四十七卷書成刋布<lb/>
　　　元朝典故編年考十卷<lb/>
　　　孫承澤撰承澤見經類<lb/>
<pb n="KR2m0015_WYG_222-22a"/>
　　　右政書類通制<lb/>
幸魯盛典四十卷<lb/>
　　　康熙二十三年襲封衍聖公孔毓圻等恭述<lb/>
聖祖仁皇帝御製序曰朕惟自古帝王聲教翔洽風俗茂<lb/>
　羙莫不由於崇儒重道典學右文用能發詩書之潤澤<lb/>
　宣道徳之閫奥推厥淵源皆本洙泗以故追崇之典厯<lb/>
　代相沿或躬詣闕里修謁奠之儀潔志肅容盡誠備物<lb/>
　其間禮數隨世損益至于希風服教百代式型異世同<lb/>
<pb n="KR2m0015_WYG_222-22b"/>
　揆莫之或二猗歟盛矣朕臨御以來垂三十載溯危㣲<lb/>
　之統緒念生安之聖哲恒慮涼薄未克祇承用是夙夜<lb/>
　單心孜孜不倦惟我至聖先師孔子配天地參隂陽模<lb/>
　範百王師表萬禩朕毎研搜至道涵泳六經覺憲章祖<lb/>
　述刪定贊修之功日星揭而江河流私心向往竊有願<lb/>
　學之志焉乃者東巡踰泰岱涉泗沂遂詣闕里親行釋<lb/>
　奠得瞻廟貌仰聖容以為徳盛功隆欽崇宜極凡厥典<lb/>
　禮有加前代又親製文辭手寫以勒之貞石務用導揚<lb/>
<pb n="KR2m0015_WYG_222-23a"/>
　至教風示來兹夫緬懷曩哲繼躅前賢猶思覩其物采<lb/>
　接其居處况先師遺風餘烈久而彌新重以朕之寤寐<lb/>
　羮墻僾乎如見及過杏壇相圃之間山川儼然檜楷如<lb/>
　故髣髴金石絃誦之聲聞於千載而上流連徃復不能<lb/>
　自已也衍聖公孔毓圻上疏陳謝且以禮儀隆重非直<lb/>
　一家榮遇請修幸魯盛典一書朕既可其奏久之書成<lb/>
　復請叙言以冠其端朕萬㡬餘晷敦勉弗遑實欲黙契<lb/>
　先師尊聞行知於以阜物諴民風同道一庶㡬躋世運<lb/>
<pb n="KR2m0015_WYG_222-23b"/>
　於唐虞登治術於三古是書也豈徒使天下後世知朕<lb/>
　於先師欽慕無已如此且愈以見聖人之道覆幬羣倫<lb/>
　苞毓萬象即凡車服禮器之遺皆足令人感發而興起<lb/>
　也故賜之序<lb/>
　　　<hi>臣</hi>等謹按康熙二十三年<lb/>
聖駕東謁<lb/>
　　闕里展祀<lb/>
　　廟庭留<lb/>
<pb n="KR2m0015_WYG_222-24a"/>
　寳繖以明䖍鐫豐碑而誌盛並各<lb/>
製宸章勒石于周公孟子之廟録聖賢後裔給以世官俾<lb/>
　　　奉祠祀<lb/>
　　帑金優發廟貎聿新毓圻以<lb/>
聖天子尊師隆軌超邁古今宜勒為成書以垂永久得<lb/>
㫖俞允書成奏進復䝉<lb/>
訓示改定刋行凡事蹟二十卷藝文二十卷自有書契以<lb/>
　　　來未有<lb/>
<pb n="KR2m0015_WYG_222-24b"/>
裦崇聖教加禮<lb/>
　　先師若斯之隆者已<lb/>
萬夀盛典一百二十卷<lb/>
　　　康熙五十二年户部侍郎王原祁等奉<lb/>
敕㳟輯<lb/>
　　　<hi>臣</hi>等謹按是編凡六目曰<lb/>
宸藻曰<lb/>
聖德曰典禮曰<lb/>
<pb n="KR2m0015_WYG_222-25a"/>
恩賚曰慶祝曰歌頌備述率土嵩呼之盛實極古今未有<lb/>
　　　之隆又冠以宋駿業等繪圖二卷摹寫極工纎悉<lb/>
　　　具備垂諸冊府共仰見<lb/>
聖祖仁皇帝久道化成敷天懽洽蓋由<lb/>
深仁厚澤浹髓淪肌故一時抃舞謳吟之盛直軼乎衢歌<lb/>
　　　華祝之休焉<lb/>
　欽定大清通禮五十卷<lb/>
　　　乾隆元年奉<lb/>
<pb n="KR2m0015_WYG_222-25b"/>
　敕撰<lb/>
　皇上御製序曰伊古承天之道治人之情莫善乎禮顧<lb/>
　　其為用往往詳于朝廟畧于鄉閭及攷儀禮十七篇<lb/>
　　所紀獨多士禮自后蒼有推而達之之説儒者奉為<lb/>
　　本經其等差節度互見于周官戴記然時有牴牾朱<lb/>
　　子嘗建議請修通解而未既厥業信乎完書之難而<lb/>
　　行典禮觀㑹通章志貞教經世者所宜重也經禮三<lb/>
　　百曲禮三千㑹典蓋經禮之遺矩而通禮亦曲禮之<lb/>
<pb n="KR2m0015_WYG_222-26a"/>
　濫觴朕臨御之初敕儒臣蒐訂前聞折衷令甲準時<lb/>
　㑹之宜衡質文之紀釐為全帙用詔方來越嵗己卯<lb/>
　排纂裁就寧詎謂副在有司執以莅事而已哉蓋嘗<lb/>
　深維大順大同之化初不越納身軌物與天下共之<lb/>
　焉耳三代以下漢稱近古觀叔孫通之朝儀公玉帶<lb/>
　之明堂不過椎輪觕具後此如唐開元禮宋太常因<lb/>
　革禮元通禮明集禮取足徴一朝掌故迨承用日久<lb/>
　俗尚駸尋精意逺而敝攰隨之既茍簡慢易而無以<lb/>
<pb n="KR2m0015_WYG_222-26b"/>
　稱其情甚且改錯偭規敢于侈汰而冐其上故禮之<lb/>
　通也于是乎始難六經之士雖欲闡教正俗然居下<lb/>
　不獲若考亭家禮涑水書儀黨塾間以為兔園陳䇿<lb/>
　其事不闗功令故禮之通也于是乎尤難是編也約<lb/>
　而賅詳而不縟圭臬羣經羽翼㑹典使家誦而戸習<lb/>
　之于以達之人倫日用之間興孝弟而正風俗則朕<lb/>
　淑世牖民之意或在斯乎或在斯乎因禮官之請爰<lb/>
　為序以諗其端<lb/>
<pb n="KR2m0015_WYG_222-27a"/>
　　　<hi>臣</hi>等謹按通禮與㑹典相為表裏奉<lb/>
　詔編纂同㑹典次第進呈卷首㳟紀<lb/>
　　朝<lb/>
廟大典几通行儀制各依類分附其中貴賤之等差節目<lb/>
　　　之先後器物之名數陳設之方位纎悉畢具考訂<lb/>
　　　綦詳書成<lb/>
　賜名曰通禮洋洋乎酌于今古之宜達之上下而準鴻<lb/>
　　　綱細目具有規程蓋我<lb/>
<pb n="KR2m0015_WYG_222-27b"/>
　皇上以聖人之德居<lb/>
　天子之位宜乎酌中立制逺邁周官儀禮之經也已<lb/>
　欽定國朝宫史三十六卷<lb/>
　　　乾隆七年奉<lb/>
　敕撰二十四年増修<lb/>
　　　<hi>臣</hi>等謹按是編首<lb/>
　訓諭次典禮次宫殿次經費次官制次書籍凡六門我<lb/>
　皇上服膺<lb/>
<pb n="KR2m0015_WYG_222-28a"/>
祖訓綱紀修明猶復<lb/>
　巽命重申輯成是帙所以垂<lb/>
　鴻規于億禩紹<lb/>
家法于萬年者抑何深切而著明也歟<lb/>
　欽定滿洲祭神祭天典禮六卷<lb/>
　　　乾隆十二年奉<lb/>
　敕撰<lb/>
　　　<hi>臣</hi>等謹按我<lb/>
<pb n="KR2m0015_WYG_222-28b"/>
　　國家肇造以來祀典攸垂聿昭誠慤惟是口耳相傳<lb/>
　　　不無小異我<lb/>
　皇上欽崇寅畏昭事惟䖍<lb/>
　特命王公大臣詳明攷訂定著成編首祭儀二篇次彚<lb/>
　　　記故事一篇次儀注祝詞贊詞四十一篇殿以器<lb/>
　　　用數目圖式各一篇皆由<lb/>
　聖明釐正典則精詳乾隆四十二年復<lb/>
　命依文音釋與通禮相輔而行蓋崇徳報功之典至是<lb/>
<pb n="KR2m0015_WYG_222-29a"/>
　　　而燦然大備矣<lb/>
　欽定皇朝禮器圖式十八卷<lb/>
　　　乾隆二十四年奉<lb/>
　敕撰<lb/>
　皇上御製序曰五禮五器之文始著虞書若璣衡若作<lb/>
　　繪絺繡若笙鏞柷敔粲乎具列迨成周攷工記乃詳<lb/>
　　載廣圍尺度與夫方色鈞鋝圜匡縝疏侈弇之差説<lb/>
　　者謂器之有圖實權輿是漢儒言禮圖者首推鄭康<lb/>
<pb n="KR2m0015_WYG_222-29b"/>
　　成自阮諶梁正夏侯伏明軰均莫之逮宋聶崇義彚<lb/>
　　輯禮圖而陸佃禮象陳祥道禮書復踵而穿穴之其<lb/>
　　書㡬汗牛充棟然嘗念前之作者本精意以制器則<lb/>
　　器傳後之述者執器而不求精意則器敝要其歸不<lb/>
　　出臆説傳㑹二者而已我朝<lb/>
列聖相承法物修明折衷大備惟是敬<lb/>
天尊<lb/>
祖頒朝詰戎之典弗懈益䖍苐所司展事具儀間沿前代<lb/>
<pb n="KR2m0015_WYG_222-30a"/>
　　舊式方名象數時有未協爰諏禮官自<lb/>
郊壇祭器及鹵簿儀仗輦輅以次釐正至冠服以彰物采<lb/>
　　樂器以備聲容宜準彝章允符定則而觀象臺儀器<lb/>
　　自<lb/>
皇祖親定閲數紀于今度次不免嵗差又武備器什有舊<lb/>
　　㑹典未經臚載者皆是範是程進御審定於以崇飭<lb/>
祀饗朝㑹軍旅諸大政顧弗薈萃成帙慮無以垂光策府<lb/>
　　于是按器譜圖系説左方區為八部用付剞劂俾永<lb/>
<pb n="KR2m0015_WYG_222-30b"/>
　　其傳夫籩豆簠簋所以事<lb/>
神明也前代以盌盤充數朕則依古改之至于衣冠乃一<lb/>
　　代昭度夏收殷<graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>本不相襲朕則依我朝之舊而不<lb/>
　　敢改焉恐後之人執朕此舉而議及衣冠則朕為得<lb/>
　　罪<lb/>
祖宗之人矣此大不可且北魏遼金以及有元凡改漢衣<lb/>
　　冠者無不一再世而亡後之子孫能以朕志為志者<lb/>
　　必不惑于流言于以綿國祚承<lb/>
<pb n="KR2m0015_WYG_222-31a"/>
天佑於萬斯年勿替引之可不慎乎可不戒乎是為序<lb/>
　　　<hi>臣</hi>等謹按是書分祭器儀器冠服樂器鹵簿武備<lb/>
　　　六門左系論説右方為圖凡形模品質度數采章<lb/>
　　　無不一一臚陳罔失累黍蓋據器為圖不比阮諶<lb/>
　　　聶崇義等之揣摩仿彿于以奉<lb/>
清廟而薦馨香垂成憲而昭法守<lb/>
　聖世鴻規宜乎立隆萬古也<lb/>
　南巡盛典一百二十卷<lb/>
<pb n="KR2m0015_WYG_222-31b"/>
　　　乾隆三十一年大學士管兩江總督高晉等㳟述<lb/>
　皇上御製序曰南巡盛典之作非朕志也兩江總督高<lb/>
　　晉輯書既成始以入告念已成事不可止苐南巡所<lb/>
　　經非獨江南也若他省踵為之不益繁且贅乎遂下<lb/>
　　軍機大臣議則請令浙江山東直隸督撫録其事系<lb/>
　　南巡者裒付高晉都為一書斯體備而文省乃俞之<lb/>
　　越嵗而薈纂蕆事復郵進以序請朕惟南巡之典亦<lb/>
　　遹率我<lb/>
<pb n="KR2m0015_WYG_222-32a"/>
皇祖成憲祇奉<lb/>
慈寧宣祺導豫而民隠遐阻以勤以安不自暇逸迺肇自<lb/>
　　冀兖達于淮海之域溯乾隆辛未以曁乙酉蓋四莅<lb/>
　　焉於凡風土之物宜吏治之善否民生之利病既諏<lb/>
　　覧而規措之而所在耆庶婦孺臚懽祝<lb/>
釐前于後喁趼頂相望繄兹林總親愛之誠毎見益摯然<lb/>
　　敬惟<lb/>
聖母春秋高而江浙經涂數千里頓置煩數非所以適<lb/>
<pb n="KR2m0015_WYG_222-32b"/>
頤養也爰于四巡迴蹕時面敕東南諸大吏勿更以南巡<lb/>
　　籲亦既衆喻之矣輯書者顧因是有言曰曩者鑾輅<lb/>
　　時至慶惠迭行淪浹肌髓兹臣民顒跂懇欵既弗克<lb/>
　　申則鴻典茂儀非是莫紀愷澤良政非是莫著碩畫<lb/>
　　深逺非是莫循大文炳鑠非是莫備予曰不然朕法<lb/>
祖省方承<lb/>
志尊養惟其實不惟其文若夫慶賜所頒治要所舉咨度<lb/>
　　所周罔不布在詔令洽于人心而觀風察聲以時賡<lb/>
<pb n="KR2m0015_WYG_222-33a"/>
　　識大者揭諸石餘亦鋟詩文各集中尚不欲與文士<lb/>
　　競短長奚以是敷<graphic n="KR1981" url="https://raw.githubusercontent.com/kanripo/KR-Gaiji/master/images/KR1981.png" mimeType="image/png"/>扢㩁為哉惟是翕河遵海係于<lb/>
　　澤國民寧者綦鉅朕親履相度定清口水誌以衛下<lb/>
　　河培海塘坦簍以騐沙漲與夫徐州之隄㣲湖之牐<lb/>
　　及諸河防興作皆蘄于灑澹康乂綜而編孴之俾有<lb/>
　　司知所稽式亦固其宜且使諸有土大小吏憬然于<lb/>
　　巡守本意各慎厥職阜厥民不啻朕之入疆考詢毋<lb/>
　　忘毋怠而朕㡬暇披覧及之亦不啻蒼赤之瞻就依<lb/>
<pb n="KR2m0015_WYG_222-33b"/>
　　戀時在目前則是書又未嘗不可作然朕之志實在<lb/>
　　彼而不在此序而付之剞劂則從<lb/>
皇祖序幸魯盛典例也<lb/>
　　　<hi>臣</hi>等謹按乾隆辛未至乙酉<lb/>
　六御時巡<lb/>
　四臨江浙首厪海塘防築湖河疏蓄之方次慰東南都<lb/>
　　　㑹臣民延跂之望率<lb/>
祖攸行裒時之對維時<lb/>
<pb n="KR2m0015_WYG_222-34a"/>
省耕問俗行慶施仁即罄竹恭書豈能殫述晉等畧陳<lb/>
　　梗槪已勒鴻編荷䝉<lb/>
賜製序文俾付剞劂迄今庚子甲辰復經<lb/>
兩幸行見新編續纂益増<lb/>
盛典之光也已<lb/>
欽定禮部則例一百九十四卷<lb/>
　　乾隆四十九年禮部尚書徳保等奉<lb/>
敕纂<lb/>
<pb n="KR2m0015_WYG_222-34b"/>
　　<hi>臣</hi>等謹按禮部則例自乾隆二十九年纂修後嗣<lb/>
　　經欽奉<lb/>
諭㫖及内外臣工條奏議准得<lb/>
㫖允行者積至六百餘條徳保等奏請續纂輯成是編<lb/>
　　奏<lb/>
御刋布<lb/>
欽定學政全書八十卷<lb/>
　　乾隆三十九年理藩院尚書署禮部尚書素爾納<lb/>
<pb n="KR2m0015_WYG_222-35a"/>
　　等奉<lb/>
敕纂<lb/>
　　<hi>臣</hi>等謹按原書自乾隆五年奉<lb/>
詔纂輯續増至二十年嗣因條例尚簡未經博分門類<lb/>
　　詳細釐析于現行事例多有參差乃重輯是編奏<lb/>
御刋布<lb/>
　　學典三十卷<lb/>
　　孫承澤撰承澤見經類<lb/>
<pb n="KR2m0015_WYG_222-35b"/>
　文廟從祀先賢先儒考一卷<lb/>
　　郎廷極撰廷極鑲黄旗漢軍人官至江西總督<lb/>
　　頖宫禮樂全書十六卷<lb/>
　　張安茂撰安茂字蓼匪松江人順治丁亥進士官<lb/>
　　至浙江提學僉事<lb/>
　　琉球入<lb/>
　太學始末一卷<lb/>
　國朝謚法考一卷<lb/>
<pb n="KR2m0015_WYG_222-36a"/>
　　　王士禎撰士禎見傳記類<lb/>
　　　歴代建元考二卷<lb/>
　　　鍾淵映撰淵映字廣漢秀水人<lb/>
北郊配位議一卷　辨定嘉靖大禮議二卷　制科雜録<lb/>
　　　一卷<lb/>
　　　毛竒齡撰竒齡見經類<lb/>
　　　<hi>臣</hi>等謹按康熙二十四年太常寺卿徐元珙奏現<lb/>
　　　行祀典<lb/>
<pb n="KR2m0015_WYG_222-36b"/>
北郊既改北向而<lb/>
三祖配位仍首東次西請<lb/>
㫖酌改竒齡時官檢討因撰此書以斤漢元始儀惑于曲<lb/>
　　　禮之文詳明反覆申明以東為上之義其辨定嘉<lb/>
　　　靖大禮議一編力詆楊廷和之説又不拾張璁桂<lb/>
　　　蕚之緒餘辨論頗為典確<lb/>
　　　廟制圖攷一卷<lb/>
　　　萬斯同撰斯同字季野鄞縣人<lb/>
<pb n="KR2m0015_WYG_222-37a"/>
　　彚征録一卷<lb/>
　　不著撰人名氏<lb/>
　　國學禮樂録二十四卷<lb/>
　　李周望謝履忠同撰周望字渭湄蔚州人康熙丁<lb/>
　　丑進士履忠字方山昆明人康熙癸未進士<lb/>
　　<hi>臣</hi>等謹按是編輯孔子世系先賢先儒列傳及歴<lb/>
　　代祀典禮樂圖譜并石鼓潘迪音訓而終之以祭<lb/>
　　酒司業題名所列頗多疎謬徵引亦未免稍畧<lb/>
<pb n="KR2m0015_WYG_222-37b"/>
　　紀元彚考三十五卷<lb/>
　　黄琳撰琳見經類<lb/>
　　聖門禮樂統二十四卷<lb/>
　　張行言撰行言字躬先江浦人<lb/>
　　學宫備考十卷<lb/>
　　彭其位撰其位字素君呉縣人<lb/>
　　四譯館考十卷　太常紀要十五卷<lb/>
　　江蘩撰蘩見奏議類<lb/>
<pb n="KR2m0015_WYG_222-38a"/>
　　　紀元要畧二卷補遺一卷<lb/>
　　　陳景雲撰景雲見編年類<lb/>
　　　景雲自述曰年號始自漢武故纂始於漢并及高<lb/>
　　　惠文景者欲備一代始末也三國南北朝國各有<lb/>
　　　史宋遼金元亦四史並傳故所纂各繫以國不統<lb/>
　　　于一而于本國改元下仍分注歴國年號以便參<lb/>
　　　考至歴代興廢大畧與享年之修短亦附載焉<lb/>
　　　歴代帝王年號二十卷<lb/>
<pb n="KR2m0015_WYG_222-38b"/>
　　　劉宗魏撰宗魏字友韓號柚航贛州人乾隆戊辰<lb/>
　　　進士官至監察御史<lb/>
　　　右政書類儀制<lb/>
欽頒賦役全書<hi>不分卷</hi>
世祖章皇帝御製序曰朕惟古帝王臨御天下必以國計<lb/>
　民生為首務故禹貢則壤定賦周官體國經野法至備<lb/>
　也當明之初取民有制休養生息至萬歴年間海内殷<lb/>
　富家給人足及乎天啟崇禎之世因兵増餉加派繁興<lb/>
<pb n="KR2m0015_WYG_222-39a"/>
　貪吏縁以為奸民不堪命國祚隨之良足深鑒朕荷<lb/>
上天付託之重為生民主一夫不獲亦疚朕懷凡服御膳<lb/>
　羞深自約損然而<lb/>
祖宗百神軍旅燕饗犒錫之繁以及百官庶役餼廪之給<lb/>
　罔不取之民間誠恐有司額外加派豪蠧侵漁中飽民<lb/>
　生先困國計何資兹特命戸部右侍郎王𢎞祚將各直<lb/>
　省每年額定徴收起存總撒實數編撰成帙詳稽往牘<lb/>
　參酌時宜凡在參差遺漏悉行駁正錢糧則例俱照萬<lb/>
<pb n="KR2m0015_WYG_222-39b"/>
　歴年間其天啟崇禎時加増盡行蠲免地丁則開原額<lb/>
　若干除荒若干原額以萬厯刋書為凖除荒以覆奏御<lb/>
　㫖為慿地丁清核次開實徵又次開起存起運者部寺<lb/>
　倉口種種分析存留者欵項細數事事條明至若九釐<lb/>
　銀舊書未載者今已増入宗禄銀昔為存留者今為起<lb/>
　運漕白二糧確依舊額運丁行月必令均平胖襖盔甲<lb/>
　昔解本色今俱改折南糧本折昔留南用今抵軍需官<lb/>
　員經費定有新規㑹議裁冗改歸正項本色絹布顔料<lb/>
<pb n="KR2m0015_WYG_222-40a"/>
銀珠銅錫茶蠟等項已改折者照督撫題價值開列解<lb/>
本色者照刋書價值造入每年督撫確察時值題明填<lb/>
入易知單内照數辦解更有昔未解而今宜増者有昔<lb/>
太冗而今宜栽者俱細加清核條貫井然後有續増地<lb/>
畞錢糧督撫按彚題造冊報部以慿稽核綱舉目張勒<lb/>
成一編名曰賦役全書頒布天下庶使小民遵兹令式<lb/>
便于輸將官吏奉此章程罔敢苛斂為一代之良法垂<lb/>
萬世之成規雖然此其大畧也若夫催科之中寓以撫<lb/>
<pb n="KR2m0015_WYG_222-40b"/>
字廣招徠之法杜欺隠之奸則守令之責也正已率屬<lb/>
承流宣化覈出納之數慎挪移之防則布政司之職也<lb/>
舉亷懲貪興利除害課殿最於荒墾昭激揚于完欠恪<lb/>
遵成法以無負朕足國裕民之意則督撫之責有特重<lb/>
焉其敬承之毋忽<lb/>
　　<hi>臣</hi>等謹按是編始於順治十一年至十四年書成<lb/>
　　刋布嗣後陸續纂増篇目日富<lb/>
御定康濟録四卷<lb/>
<pb n="KR2m0015_WYG_222-41a"/>
　　乾隆四年吏科給事中倪國璉㳟進<lb/>
　　<hi>臣</hi>等謹按是編四門一前代救援之典二先事之<lb/>
　　政三臨事之政四事後之政末以摘要備觀賑粥<lb/>
　　須知捕蝗必覽社倉條約附焉仰見<lb/>
皇上軫念民依無時或釋芻蕘可採真不遺乎一善也<lb/>
欽定户部則例一百二十六卷<lb/>
　　乾隆四十一年大學士于敏中等奉<lb/>
敕纂<lb/>
<pb n="KR2m0015_WYG_222-41b"/>
　　<hi>臣</hi>等謹按戸部向無則例創始乾隆二十六年至<lb/>
　　四十一年告成奏<lb/>
御刋布嗣是五年一修如刑部律例館之例<lb/>
　　淮鹺本論二卷<lb/>
　　胡文學撰文學見奏議類<lb/>
　　厯代茶𣙜志一卷<lb/>
　　蔡方炳撰方炳字九寰號息闗崑山人<lb/>
　　蘇松厯代財賦考一卷<lb/>
<pb n="KR2m0015_WYG_222-42a"/>
　　　　不著撰人名氏<lb/>
　　　<hi>臣</hi>等謹按是編厯紀明代蘇松財賦之重後恭録<lb/>
世祖章皇帝<lb/>
聖祖仁皇帝歴年蠲欠減額諸<lb/>
聖諭并及巡撫韓世琦等奏疏仰見我<lb/>
　　朝自<lb/>
列聖以來莫不子愛元元所以<lb/>
推恩沛澤者至再至三彼東南士女孰不歌咏昇平而效<lb/>
<pb n="KR2m0015_WYG_222-42b"/>
　　　康衢擊壤之風哉<lb/>
　　　捕蝗考一卷<lb/>
　　　陳芳生撰芳生字潄六仁和人<lb/>
　　　荒政叢書十卷<lb/>
　　　俞森撰森號存齋錢塘人由貢生官至湖廣布政<lb/>
　　　司參議<lb/>
　　　歴代山澤征税紀一卷<lb/>
　　　彭寧求撰寧求字文洽長洲人康熙壬戌進士官<lb/>
<pb n="KR2m0015_WYG_222-43a"/>
　　　至左春坊左中允<lb/>
　　　左司筆紀二十卷<lb/>
　　　吳璟撰璟字西齋太倉人康熙戊辰進士官給事<lb/>
　　　中<lb/>
　　　暻自識曰時官户部者稱廣東山西二司為左右<lb/>
　　　二大司暻適官廣東司而所摭拾多一曹遺事故<lb/>
　　　以左司筆紀名書<lb/>
　　　泉刀滙纂<hi>無卷數</hi>
<pb n="KR2m0015_WYG_222-43b"/>
　　　邱峻撰峻字晴岩仁和人<lb/>
　　　錢録十二卷<lb/>
　　　張端木撰端木字崑喬上海人乾隆壬戌進士官<lb/>
　　　諸暨縣知縣<lb/>
　　　右政書類邦計<lb/>
欽定八旗通志初集二百五十卷<lb/>
　　　雍正五年大學士鄂爾㤗張廷玉等奉<lb/>
敕撰<lb/>
<pb n="KR2m0015_WYG_222-44a"/>
　皇上御製序曰粤稽古唐虞封山濬川命官敷教諸大<lb/>
　　政具載典謨而禹貢周官尤詳于方域官制聖人列<lb/>
　　之于經所以著一代之憲章垂奕世以法守經邦立<lb/>
　　政惇典善俗必於兹取則焉我國家受<lb/>
天景命<lb/>
太祖高皇帝龍興東土創造鴻基肇建八旗以統滿洲䝉<lb/>
　　古漢軍之衆規模宏逺立極萬世<lb/>
太宗文皇帝繼緒膺圖遐邇率服輸誠歸附者雲集景從<lb/>
<pb n="KR2m0015_WYG_222-44b"/>
　　咸𨽻旗籍以固根本<lb/>
世祖章皇帝統一寰宇定鼎京師詳定規制體統嚴明建<lb/>
　　置周宻重以<lb/>
皇祖<lb/>
皇考徳澤涵濡休養訓迪明禮制興學校廣儲蓄典章日<lb/>
　　益明備葢自開創以來百有餘年<lb/>
列聖相承經畫盡善而且呴之以天地之恩篤之以家人<lb/>
　　父子之親隆之以肺腑腹心之寄英藩碩輔宿将名<lb/>
<pb n="KR2m0015_WYG_222-45a"/>
　　臣佐命宣猷銘鼎鐘而耀竹帛者後先相望下逮卒<lb/>
　　徒韋布亦共識尊君親上之大義節孝忠烈有不待<lb/>
　　勉强而出於至性者雖邠岐豐鎬之遺風豐沛南陽<lb/>
　　之故舊曷以加兹顧其事散見于<lb/>
實録㑹典諸書未有専紀雍正五年<lb/>
皇考命儒臣纂輯八旗志書昭示永久乃採摭彚集撰為<lb/>
　　八志曰旗分曰土田曰營建曰兵制曰職官曰學校<lb/>
　　曰典禮曰藝文次以八表曰封爵曰世職曰八旗大<lb/>
<pb n="KR2m0015_WYG_222-45b"/>
　　臣曰宗人府曰内閣大臣曰部院大臣曰直省大臣<lb/>
　　曰選舉次以列傳曰宗室王公曰名臣曰勲臣曰忠<lb/>
　　烈曰循吏曰儒林曰孝義曰烈女越乾隆四年書成<lb/>
　　凡二百五十三卷於是而<lb/>
列祖創垂之緒損益之宜與夫人物殊尤之跡臚舉條分<lb/>
　　燦然具備與國史相為表裏然是書之作非徒以廣<lb/>
　　紀載備圖籍已也監成憲則思所以遵守而修明之<lb/>
　　覽風俗則思所以董勸而振作之篤宗盟則思推一<lb/>
<pb n="KR2m0015_WYG_222-46a"/>
　　本以睦之念勲舊則思培後裔以酬之生聚蕃衍何<lb/>
　　以阜之人材蔚起何以牖之本計是圖審所先務斯<lb/>
　　則<lb/>
皇考命纂是書之大本繼序者當敬承而罔斁也八旗人<lb/>
　　士尚念國恩之優厚先業之彪炳流風善俗之忠直<lb/>
　　而敦龎服官者竭股肱從戎者効臂指淳質之風引<lb/>
　　而弗替克篤前人成烈以長養其子孫國家無疆之<lb/>
　　休其永有賴夫<lb/>
<pb n="KR2m0015_WYG_222-46b"/>
　欽定中樞政考三十一卷八旗則例十二卷<lb/>
　　　乾隆三十七年工部尚書兼管兵部尚書公福隆<lb/>
　　　安等奉<lb/>
　敕纂<lb/>
　　　<hi>臣</hi>等謹按是書凡八旗中樞政考十五卷分金石<lb/>
　　　絲竹匏土革木八門緑營中樞政考十六卷分甲<lb/>
　　　乙丙丁戊己庚辛壬癸十門八旗則例十二卷分<lb/>
　　　忠孝亷節四門自乾隆二十九年修竣後至是復<lb/>
<pb n="KR2m0015_WYG_222-47a"/>
　　加増纂書成刋布<lb/>
欽定五軍道里表<hi>不分卷</hi>
　　乾隆四十四年兵部尚書公福隆安等奉<lb/>
敕纂<lb/>
　　<hi>臣</hi>等謹按是書原名軍衛道里表乾隆八年纂輯<lb/>
　　告成嗣經大學士尹繼善奏請重修並以從前五<lb/>
　　等人犯係發衛所充軍是以定為軍衛道里表今<lb/>
　　軍犯俱交州縣收管衛所専司挽運漕糧並不收<lb/>
<pb n="KR2m0015_WYG_222-47b"/>
　　管軍犯因改名五軍道里表至是復加増修書成<lb/>
　　刋布<lb/>
　　歴代馬政志一卷<lb/>
　　蔡方炳撰方炳見邦計類<lb/>
　　歴代武舉考一卷<lb/>
　　譚吉璁撰吉璁字丹石嘉興人官至登州府知府<lb/>
　　右政書類軍政<lb/>
大清律例四十七卷<lb/>
<pb n="KR2m0015_WYG_222-48a"/>
　　　乾隆五年大學士三泰徐本等奉<lb/>
　敕撰<lb/>
　皇上御製序曰象刑有典肇見虞書其用之之道則曰<lb/>
　　欽曰恤曰明曰允一篇之中三致意焉武王誥康叔<lb/>
　　以用其義刑義殺而吕刑則曰士制百姓于刑之中<lb/>
　　以教祇徳古先哲王所謂設法飭刑布之象魏縣之<lb/>
　　門閭自朝廷達于邦國共知遵守者惟是適于義協<lb/>
　　于中弼成教化以洽其好生之徳非徒示之禁令使<lb/>
<pb n="KR2m0015_WYG_222-48b"/>
　　知所畏懼而已我<lb/>
列祖受<lb/>
天明命撫綏萬邦頒行大清律例仁育義正各得其宜<lb/>
聖祖仁皇帝至仁如天化成久道徳洋恩溥涵浹羣生<lb/>
皇考世宗憲皇帝際重熙累洽之運振起而作新之<lb/>
親定大清律集解刋示中外甄陶訓廸刑期無刑法外之<lb/>
　　仁垂為<lb/>
明訓有曰寛嚴之用必因乎其時洋洋<lb/>
<pb n="KR2m0015_WYG_222-49a"/>
聖謨洵用法之權衡制刑之準則也朕寅紹<lb/>
丕基恭承<lb/>
徳意深念因時之義期以建中于民簡命大臣取律文及<lb/>
　　遞年奏定成例詳悉參定重加編輯揆諸大臣準諸<lb/>
　　人情一本于至公而歸于至當折中損益為四百三<lb/>
　　十六門千有餘條凡四十七卷條分縷析倫敘秩然<lb/>
　　頒布宇内用昭畫一之守於戱五刑五用以彰天討<lb/>
　　而嚴天威予一人恭<lb/>
<pb n="KR2m0015_WYG_222-49b"/>
天成命監<lb/>
成憲以布于下民敢有弗欽雖然有定者律令無窮者情<lb/>
　　偽也易曰君子以明慎用刑而不留獄書曰式敬爾<lb/>
　　由獄以長我王國忠信之長慈惠之師尚其慎厥用<lb/>
　　敬厥由體欽恤明允之意率乂於民棐彞克協于中<lb/>
　　以弼予祈<lb/>
天永命允升于大猷從事于斯者胥懋敬哉是為序<lb/>
　　　<hi>臣</hi>等謹按順治初刑部尚書吳達海奉<lb/>
<pb n="KR2m0015_WYG_222-50a"/>
詔詳考明律㕘以<lb/>
　　國制勒為成書康熙九年大學士管刑部尚書事對<lb/>
　　　喀納等奉<lb/>
詔校正雍正元年大學士朱軾尚書查郎阿等奉<lb/>
詔續成我<lb/>
　皇上御極之初即允尚書傅鼐之請<lb/>
　命廷臣攷正成編纂入定例凡一千餘條恭録<lb/>
世祖章皇帝御製原序<lb/>
<pb n="KR2m0015_WYG_222-50b"/>
聖祖仁皇帝上諭<lb/>
世宗憲皇帝御製序文<lb/>
諭㫖並我<lb/>
　皇上御序冠於簡端嗣是數載一修各以新定之例分<lb/>
　　　附於後而於讞牘<lb/>
　　奏陳復量情酌理<lb/>
　矜慎再三虞廷欽恤之風洵無加於此矣<lb/>
　欽定督捕則例二卷<lb/>
<pb n="KR2m0015_WYG_222-51a"/>
　　　乾隆八年大學士徐本等奉<lb/>
　敕纂<lb/>
　　　<hi>臣</hi>等謹按旗逃名例古所未有順治初創為則例<lb/>
　　　康熙十五年<lb/>
命大學士索額圖校定至是重加釐正續纂成編<lb/>
　欽定三流道里表<hi>不分卷</hi>
　　　乾隆四十九年大學士公阿桂等奉<lb/>
　敕纂<lb/>
<pb n="KR2m0015_WYG_222-51b"/>
　　　<hi>臣</hi>等謹按是書自乾隆八年纂輯告成二十年復<lb/>
　　　經修訂嗣因我<lb/>
　皇上徳盛化神幅員廣闢增設郡邑既為舊表所未備<lb/>
　　　即各直省府㕔州縣亦有裁併增設因請<lb/>
　㫖重輯書成刋布<lb/>
　　　右政書類法令<lb/>
欽定工部工程做法七十四卷<lb/>
　　　雍正十二年和碩果親王允禮等奉<lb/>
<pb n="KR2m0015_WYG_222-52a"/>
敕纂<lb/>
　　　<hi>臣</hi>等謹按工部營造規條多闗經制是編詳細編<lb/>
　　　纂開卷瞭然信可以遵行而永守也<lb/>
　欽定工部則例五十卷<lb/>
　　　乾隆十四年大學士史貽直等奉<lb/>
　敕纂<lb/>
　　　<hi>臣</hi>等謹按是編因<lb/>
　　乗輿儀仗金銀器皿應需雕刻漆金鋄鍍並布帛綵<lb/>
<pb n="KR2m0015_WYG_222-52b"/>
　　　繡縫緝等及一切器物所用工料向未詳定條規<lb/>
　　　乃奏請編纂成書以昭畫一<lb/>
　欽定工部續增則例九十五卷<lb/>
　　　乾隆二十四年大學士史貽直等奉<lb/>
　敕纂<lb/>
　　　<hi>臣</hi>等謹按工部舊則例日久未修惟據事案辦理<lb/>
　　　工料銀數未免先後參差貽直等請<lb/>
　㫖續纂輯成是編<lb/>
<pb n="KR2m0015_WYG_222-53a"/>
欽定物料價值則例二百二十卷<lb/>
　　乾隆三十三年大學士陳宏謀等奉<lb/>
敕纂<lb/>
　　<hi>臣</hi>等謹按乾隆元年經工部題定一切物料按照<lb/>
　　時價釐定章程編為四卷至是因各處欵項不齊<lb/>
　　價值互異乃奏請輯為則例詳明纂核勒成是編<lb/>
　武英殿聚珍板程式一卷<lb/>
　　乾隆四十一年户部侍郎金簡恭撰<lb/>
<pb n="KR2m0015_WYG_222-53b"/>
　　<hi>臣</hi>等謹按沈括夢溪筆談載慶厯中布衣畢昇用<lb/>
　　膠泥刻字此活板之權輿也厥後王楨之易木板<lb/>
　　陸深之記鉛字法雖屢變究未精詳乾隆三十八<lb/>
　　年<lb/>
詔修四庫全書復<lb/>
命擇其善本校正剞劂嘉惠藝林簡因梨棗功繁<lb/>
　奏請以活字排印得<lb/>
㫖俞允<lb/>
<pb n="KR2m0015_WYG_222-54a"/>
　賜名聚珍行之三載力省功多簡因述其程式繪圖系<lb/>
　　　説以為此書<lb/>
　　　浮梁陶正志一卷<lb/>
　　　吳允嘉撰允嘉見傳記類<lb/>
　　　右政書類考工<lb/>
御製人臣儆心録一卷<lb/>
　　　順治十二年<lb/>
世祖章皇帝御撰<lb/>
<pb n="KR2m0015_WYG_222-54b"/>
世祖章皇帝御製序曰朕惟人臣立身制行本諸一心心<lb/>
　正則為忠為直衆美集焉不正則為奸為慝羣惡歸焉<lb/>
　是故心者萬事之本美惡之所由出也顧事有殊塗心<lb/>
　惟一致一于國則忘其家一于君則忘其身如此者不<lb/>
　特名顯身榮邦家亦允賴之矣若夫奸邪之流樹黨營<lb/>
　私怙權亂政卒至聲名俱喪為國厲階蓋緣居恒無正<lb/>
　心之功一當勢利遂昬迷瞀亂狂肆驕矜上昧王章下<lb/>
　乖臣誼或作威而聨羽翼或比匪而効奔趨如譚泰石<lb/>
<pb n="KR2m0015_WYG_222-55a"/>
　漢以累世舊臣久叨恩遇不思圖報逞臆横行跋扈自<lb/>
　恣目無綱紀陳名夏則一介豎儒驟蒙顯拔倚任深重<lb/>
　賜賚優隆而乃背徳植交蔑法㒺上此皆自作罪孽以<lb/>
　致隕厥身家朕厯稽往古宵人誤國代代有之觀諸近<lb/>
　事復炯鑒昭然足為永戒恐後之為臣者或仍蹈覆轍<lb/>
　負主恩而渝素志至于身罹刑憲悔悼無由故推原情<lb/>
　狀而論列之録成一編以為人臣儆心之訓云<lb/>
　　　<hi>臣</hi>等謹按是書取自漢迄宋姦臣惡跡<lb/>
<pb n="KR2m0015_WYG_222-55b"/>
訓誡周詳彚為一冊普示班聫俾知炯鑒仰見<lb/>
世祖章皇帝防㣲杜漸所以立千秋臣道之閑示百爾保<lb/>
　　　身之則者固甚深切而著明也<lb/>
欽定訓飭州縣規條一卷<lb/>
世宗憲皇帝御製序曰牧令為親民之官一人之賢否闗<lb/>
　係萬姓之休戚故自古以來慎重其選而朕之廣攬旁<lb/>
　求訓勉告誡兾其奏循良之績以惠我烝黎者亦備極<lb/>
　苦心矣惟是地方事務皆發端于州縣頭緒紛繁情偽<lb/>
<pb n="KR2m0015_WYG_222-56a"/>
百出而膺斯任者類皆初登仕籍之人未練習于平時<lb/>
而欲措施於一旦無怪乎徬徨瞻顧心志茫然即採訪<lb/>
咨詢而告之者未必其盡言無隠此古人所以有學製<lb/>
美錦之歎也向以大學士朱軾左都御史沈近思外任<lb/>
多年周知地方利弊雍正二年曾令二臣商著規則以<lb/>
為州縣之南車乃書未就緒而沈近思物故邇年以來<lb/>
朱軾復時多病此事遂至遲延去年始降㫖委諸總督<lb/>
田文鏡李衛令二臣各抒所見繕録諸條以進朕親加<lb/>
<pb n="KR2m0015_WYG_222-56b"/>
批覽見其條理詳明言辭剴切民情吏習罔不兼該大<lb/>
綱細目莫不備舉誠新進之津梁庶官之模範也在二<lb/>
臣各就其所閲厯者而言繁簡同異之間不必一致而<lb/>
慎守官方勤恤民隠興利除害易俗移風其大指則一<lb/>
而已矣爰就本文付之剞劂頒賜州縣官各一帙俾置<lb/>
之几案間朝夕觀覽省察提撕治效未臻必思所以勉<lb/>
之弊端未革必思所以去之本之以實心行之以實力<lb/>
毋始勤而終怠毋靜言而庸違如此則不但國家得司<lb/>
<pb n="KR2m0015_WYG_222-57a"/>
牧之賢草野有父母之頌而爾等身膺顯擢叨被榮光<lb/>
福貽子孫名標史冊豈不美歟<lb/>
欽定詞林典故八卷<lb/>
　　乾隆九年大學士兼翰林院掌院學士鄂爾泰張<lb/>
　　廷玉等恭纂<lb/>
皇上御製序曰詞林典故書成大學士張廷玉等以序<lb/>
　請朕惟六經之士豈易言哉而况躋玉堂而列芸署<lb/>
　者盡六經之彦也木天故事厯代沿革具見於斯則<lb/>
<pb n="KR2m0015_WYG_222-57b"/>
　又何言惟是國家重館閣之選極優遇之榮詎止蜚<lb/>
　其英聲將以華國而已哉如濓溪所謂文以載道者<lb/>
　舍是無他求夫布衣韋帶之士由立言以期不朽足<lb/>
　矣若夫國家右文重道將以淑世熙績繼往聖之絶<lb/>
　學開萬世之太平胥是賴焉名之盛者實難副任之<lb/>
　大者責彌重譽之來者毁亦隨其尚思春華秋實之<lb/>
　喻而凛虗車麟楦之譏哉<lb/>
欽定國子監志六十二卷<lb/>
<pb n="KR2m0015_WYG_222-58a"/>
　　乾隆四十三年户部尚書梁國治等奉<lb/>
敕撰<lb/>
　　<hi>臣</hi>等謹按<lb/>
　本朝國子監及<lb/>
　文廟締搆實始于元時國子祭酒陸宗楷等嘗輯太<lb/>
　　學志一書所述沿革兼及唐宋以前殊失限斷仰<lb/>
　　承<lb/>
訓示重為校正斷自元初輯成此帙首<lb/>
<pb n="KR2m0015_WYG_222-58b"/>
聖諭次<lb/>
詣學次廟制次祀位次禮次樂次監制次官師次生徒<lb/>
　　次經費次金石次經籍次藝文而附以紀事綴聞<lb/>
　　二卷詳徴故實始末釐然讀是編者知<lb/>
　國家重道崇儒典隆制備四海之内學校如林庠序<lb/>
　　盈門者有自來也<lb/>
欽定厯代職官表七十二卷<lb/>
　　乾隆四十五年奉<lb/>
<pb n="KR2m0015_WYG_222-59a"/>
敕編<lb/>
　　<hi>臣</hi>等謹按是編詳述厯朝官制源流排次分目悉<lb/>
　　遵<lb/>
　今制每一曹司為一表表後詳敘建置首列<lb/>
　國朝畧如唐六典之例次及歴代凡今有而昔無昔<lb/>
　　有而今無與名同而實異實同而名異者並節引<lb/>
　　諸書詳為考證上下數千年分職率屬之制展卷<lb/>
　　瞭然且以見<lb/>
<pb n="KR2m0015_WYG_222-59b"/>
聖朝董政之模逺邁唐虞之稽古矣<lb/>
　　政學録五卷<lb/>
　　鄭瑞撰瑞字司直棗强人順治己亥進士官至江<lb/>
　　南巡撫<lb/>
　　歴代銓選志一卷<lb/>
　　袁定逺撰定逺里貫未詳<lb/>
　　歴代宰輔彚考八卷<lb/>
　　萬斯同撰斯同見儀制類<lb/>
<pb n="KR2m0015_WYG_222-60a"/>
　　銓政論畧一卷<lb/>
　　蔡方炳撰方炳見政書類<lb/>
　　文武金鏡律例指南十六卷<lb/>
　　凌銘麟撰銘麟字天石杭州人<lb/>
　　<hi>臣</hi>等謹按是書専為初仕者而設故于官階儀注<lb/>
　　莅任事宜莫不條律分明而于律例大㫖尤重加<lb/>
　　發明焉<lb/>
　　為政第一編八卷<lb/>
<pb n="KR2m0015_WYG_222-60b"/>
　　孫鋐撰鋐字可菴錢塘人<lb/>
　　百僚金鑑十二卷<lb/>
　　牛天宿撰天宿字覲薇章邱人官瓊州府知府<lb/>
　　南唐舊聞十六卷<lb/>
　　黄叔璥撰叔璥見傳記類<lb/>
　　<hi>臣</hi>等謹按王士禎分甘餘話云今都察院可稱南<lb/>
　　臺不可稱西臺叔璥是編乃記御史典故之書故<lb/>
　　取此義以南臺為名<lb/>
<pb n="KR2m0015_WYG_222-61a"/>
　　右職官<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0015_WYG_222-61b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷二百二十二<lb/>
</p>
<p>
</p>
  </div>
</body>
</text>
</TEI>
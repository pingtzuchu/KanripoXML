<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_148-1a"/>
　欽定四庫全書<lb/>
　皇朝文獻通考卷一百四十八<lb/>
　　王禮考<hi>二十四</hi>
　　　國恤<lb/>
　　　<hi>臣</hi>等謹案典禮<lb/>
孝莊文皇后自<lb/>
世祖章皇帝時正位慈寧<lb/>
聖祖仁皇帝踐阼尊號<lb/>
<pb n="KR2m0015_WYG_148-1b"/>
太皇太后奉事二十餘年孝思純篤<lb/>
太皇太后違豫<lb/>
聖祖仁皇帝親侍左右衣不解帶者一月有餘禱于<lb/>
南郊<lb/>
親製祝文願減已算以増<lb/>
慈夀及遇<lb/>
大事哀毁盡禮欲持服二十七月中外臣民陳奏再三始<lb/>
　　　允所請而釋服以後<lb/>
<pb n="KR2m0015_WYG_148-2a"/>
御偏殿衣布素如故洵所謂終身之慕也㑹典列為<lb/>
太皇太后喪儀今遵其例<lb/>
　　　康熙二十六年十二月己巳<lb/>
太皇太后崩奉安<lb/>
梓宫於宫中正殿<lb/>
　　　<hi>臣</hi>等謹按是時禮部奏言<lb/>
　本朝后喪俱不割辮且<lb/>
太皇太后不豫時曾向<lb/>
<pb n="KR2m0015_WYG_148-2b"/>
皇太后諭云我病若不起皇帝斷勿割辮應謹遵行得<lb/>
㫖<lb/>
太皇太后教育恩深朕自盡其心仍行割辮又<lb/>
諭禮部云朕孝服用布舊制國有大喪自宗室公以上服<lb/>
　素帛今孝服俱改用布<lb/>
聖孝誠篤有加於常禮如此<lb/>
　　　庚午諸王大臣合詞奏請節哀不允是時<lb/>
上在<lb/>
<pb n="KR2m0015_WYG_148-3a"/>
大行太皇太后梓宫前晝夜號痛不止水漿不入口<lb/>
天顔癯瘠諸王貝勒貝子公等皆跪奏請節哀得<lb/>
㫖親在則竭心盡力以盡孝親歿則思報教育之恩終身<lb/>
　不忘為子孫者誼所當然<lb/>
太皇太后髙厚之恩可一刻忘乎<lb/>
諭畢復大慟不已次日内閣翰林院九卿詹事科道等齊<lb/>
　　　集<lb/>
慈寧宫門奏請節哀得<lb/>
<pb n="KR2m0015_WYG_148-3b"/>
㫖朕忽遭大故五中憒迷非不知恪遵<lb/>
遺誥守身為重勉自抑哀强進飲食但悲從中來情實痛<lb/>
　切莫由自主以至昏迷即欲少餐饘粥亦不能下咽非<lb/>
　故却不御覽奏具見誠悃朕當强支自愛卿等無須過<lb/>
　慮<lb/>
　　　二十七年正月乙亥朔<lb/>
聖祖仁皇帝暫駐<lb/>
慈寧宫前院幕次<lb/>
<pb n="KR2m0015_WYG_148-4a"/>
令王以下輟哭一日先是諸王大臣等奏元旦乃吉祥之<lb/>
　　　日今<lb/>
聖躬不離喪次臣等甚為不安請于除夕回宫停止哭泣<lb/>
　　　得<lb/>
㫖數日以來朕心甚覺憒迷今據爾等所奏稍有闗係元<lb/>
　旦日<lb/>
太皇太后梓宫前令宫人照常上食<lb/>
慈寧宫前院内諸皇子所住幕次朕當于此暫居一日諸<lb/>
<pb n="KR2m0015_WYG_148-4b"/>
　　　王大臣等復再三叩請<lb/>
諭曰人主宫殿原多可以因時駐蹕若在庶民遭此大故<lb/>
　所居止於一室又遷避何所回宫斷不可行諸王大臣<lb/>
　　　等復叩首奏曰臣等焉敢求<lb/>
皇上回宫休息但以元旦乃嵗首之辰扃閉<lb/>
　　乾清宫所係甚大得<lb/>
㫖朕不幸當此大故設<lb/>
太皇太后之變恰遇於二十九三十日將若之何亦惟有<lb/>
<pb n="KR2m0015_WYG_148-5a"/>
　聚集此處豈可他避也爾等再三奏勸止於元旦暫移<lb/>
　少忍哀慟是亦從爾等之請矣諸臣敦請再四終不允<lb/>
　　　是日<lb/>
聖駕暫移前院幕次次日仍居喪次慟如初<lb/>
　　　乙酉奉移<lb/>
大行太皇太后梓宫暫安於朝陽門外殯宫先是欽天監<lb/>
　　　擇二十六年十二月二十九日發引<lb/>
聖祖仁皇帝令别擇吉日諸臣言舊制喪事不令踰年<lb/>
<pb n="KR2m0015_WYG_148-5b"/>
上曰爾等念朕躬勞苦朕豈不自知但二十九日發引為<lb/>
　期太近兩皇后梓宫尚遲至多日若以<lb/>
太皇太后梓宫拘舊例謂踰年不便速行發引於大義不<lb/>
　合舊例有可從者有不可從者朕意在正月十七十八<lb/>
　日方可發引著另行選期具奏諸王大臣等又奏曰<lb/>
　本朝向行之例踰年為忌似宜仍請於二十九日發引<lb/>
　　　得<lb/>
㫖爾等所云忌諱祗為朕躬朕殊不避忌朕前禱<lb/>
<pb n="KR2m0015_WYG_148-6a"/>
天壇尚欲減朕年以増<lb/>
太皇太后之夀豈以<lb/>
梓宫踰年發引乃有避忌乎如有所忌朕躬當之否則忌<lb/>
　諱之説虛誕不足信亦可以破後人之疑使皆以朕為<lb/>
　法乃改期於正月十一日發引<lb/>
上居<lb/>
大行太皇太后殯宫旁倚廬不還宫三日始設褥戊子諸<lb/>
　　　王大臣屢請還宫<lb/>
<pb n="KR2m0015_WYG_148-6b"/>
聖駕乃還幕居於<lb/>
　　乾清門外之左諸王大臣百官懇請回宫調攝<lb/>
諭曰朕遭<lb/>
太皇太后崩逝欲持服二十七月立意甚堅諸王大臣及<lb/>
　百官士民再三陳奏情辭懇切不得已勉從所請中心<lb/>
　歉仄因幕居乾清門外今乃又請回宫不過以朕躬為<lb/>
　念身為天子豈不自愛但人孰無祖父母父母為子孫<lb/>
　者皆當盡孝何分貴賤朕孝治天下思以表率臣民垂<lb/>
<pb n="KR2m0015_WYG_148-7a"/>
　則後裔今距釋服之期為時甚近若從所言以致異日<lb/>
　稍留遺憾恐非諸臣愛君之意卿等其仰體朕心勿復<lb/>
　言<lb/>
　　　乙未行大祭禮釋服先是二十六年十二月<lb/>
諭諸王貝勒貝子公内大臣大學士九卿詹事科道等自<lb/>
　漢以來帝王居喪持服以二十七月易為二十七日惟<lb/>
　魏孝文帝欲行三年之喪朕平日讀史至此常稱贊之<lb/>
　今非欲邁古賢君祗念朕八歲<lb/>
<pb n="KR2m0015_WYG_148-7b"/>
世祖皇帝賔天十一歲<lb/>
慈和皇太后崩逝全賴<lb/>
聖祖母太皇太后鞠養教誨以至成立遽遭大故實増痛<lb/>
　傷哀疚靡盡今定持服二十七月少慰罔極之痛朕獨<lb/>
　持於宫中㡬政毫無曠廢不令臣民持服一切俱不禁<lb/>
　止如此可以遂朕本懐諸王大臣等合詞奏稱帝王之<lb/>
　　　孝與臣民不同願以禮節哀易月之典守而勿更<lb/>
　　　得<lb/>
<pb n="KR2m0015_WYG_148-8a"/>
㫖朕事<lb/>
太皇太后三十餘年竭盡哀誠無稍違拂近者<lb/>
聖體違豫三十餘日衣不解帶必誠必敬朕之此志期在<lb/>
　必遂否則貴為天子富有四海亦奚以為諸王大臣等<lb/>
　　　聞諭皆感悚嗚咽復奏言祭為吉禮必除服後舉<lb/>
　　　行若使<lb/>
郊<lb/>
廟神靈少有弗歆即<lb/>
<pb n="KR2m0015_WYG_148-8b"/>
太皇太后在天之靈亦必不安且君臣兆姓本屬一體若<lb/>
皇上持服宫中聽臣民即吉甚非一體之義况<lb/>
皇上奉侍<lb/>
慈寧三十餘年晨昏侍養罔不承順意㫖今於<lb/>
慈闈遺命若不曲遵恐有虛<lb/>
太皇太后惓惓之意臣等不揣愚賤敢以固請得<lb/>
㫖朕意已定不必更奏於是王公羣臣公疏跪奏於<lb/>
慈寧門不聽諸王大臣徃復數次固請<lb/>
<pb n="KR2m0015_WYG_148-9a"/>
聖意益堅内閣九卿翰林詹事科道或公疏或特奏力陳<lb/>
　　　不可國子監官率太學生五百餘人伏<lb/>
　　闕上書諸王大臣復免冠叩首固請乃<lb/>
諭曰朕以薄祜幼失<lb/>
怙恃幸依<lb/>
聖祖母膝下如見<lb/>
皇考妣音容今遭遐棄痛念<lb/>
慈恩悲哀并集欲持服二十七月仰答<lb/>
<pb n="KR2m0015_WYG_148-9b"/>
聖祖母鞠育深仁兼報<lb/>
皇考妣劬勞大徳諸王大臣及各官等援引厯代成例堅<lb/>
　請再三並稱<lb/>
郊廟祀典不宜乆輟升祔大禮及時舉行且士民赴闕披<lb/>
　瀝衆情謂國恤淹乆有妨民業朕反覆思維不得已以<lb/>
　禮抑情勉從衆請該部知道<lb/>
　　　己酉奉移<lb/>
太皇太后梓宫於<lb/>
<pb n="KR2m0015_WYG_148-10a"/>
暫安奉殿<hi>奉移後禮並載山陵門後條俱仿此</hi>
　　　十月乙卯恭上<lb/>
大行太皇太后尊諡曰<lb/>
孝莊仁宣誠憲恭懿翊天啟聖文皇后<lb/>
聖祖仁皇帝親詣<lb/>
暫安奉殿行禮<lb/>
　　　<hi>臣</hi>等謹按我<lb/>
　　朝典禮<lb/>
<pb n="KR2m0015_WYG_148-10b"/>
孝端文皇后<lb/>
孝康章皇后<lb/>
孝恵章皇后<lb/>
孝恭仁皇后大事皆在尊稱<lb/>
皇太后之後㑹典另為一門載於<lb/>
　皇后喪儀之前今遵其例謹將<lb/>
孝聖憲皇后喪儀詳悉記載以垂萬世之<lb/>
　大典焉<lb/>
<pb n="KR2m0015_WYG_148-11a"/>
　　　順治六年四月乙巳<lb/>
孝端文皇后崩奉安<lb/>
梓宫於宫中正殿<lb/>
　　　七月二月丁亥恭上<lb/>
大行皇太后尊諡曰<lb/>
孝端正敬仁懿莊敏輔天協聖文皇后<lb/>
　　　戊子奉移<lb/>
孝端文皇后梓宫於<lb/>
<pb n="KR2m0015_WYG_148-11b"/>
昭陵<lb/>
　　　康熙二年二月庚戍<lb/>
慈和皇太后崩次日恭奉<lb/>
梓宫於宫中正殿<lb/>
　　　庚申奉移<lb/>
梓宫於壩上<lb/>
饗殿<lb/>
　　　五月甲午恭上<lb/>
<pb n="KR2m0015_WYG_148-12a"/>
慈和皇太后尊諡曰<lb/>
孝康慈和莊懿恭恵崇天育聖章皇后<lb/>
　　　乙未奉移<lb/>
孝康章皇后梓宫於<lb/>
孝陵<lb/>
　　　五十六年十二月丙戌<lb/>
仁憲皇太后崩恭奉<lb/>
梓宫於<lb/>
<pb n="KR2m0015_WYG_148-12b"/>
寧夀宫正殿<lb/>
　　　丁酉奉移<lb/>
梓宫於朝陽門外殯宫<lb/>
　　　五十七年正月辛酉恭上<lb/>
仁憲皇太后尊諡曰<lb/>
孝恵仁憲端懿純徳順天翊聖章皇后<lb/>
　　　壬申奉移<lb/>
孝恵章皇后梓宫於<lb/>
<pb n="KR2m0015_WYG_148-13a"/>
山陵<lb/>
　　　雍正元年五月辛丑<lb/>
仁夀皇太后崩恭奉<lb/>
梓宫於<lb/>
寧夀宫正殿<lb/>
　　　甲辰恭移<lb/>
梓宫奉安於<lb/>
夀皇殿<lb/>
<pb n="KR2m0015_WYG_148-13b"/>
　　　八月己未恭上<lb/>
仁夀皇太后尊諡曰<lb/>
孝恭宣恵温肅定裕贊天承聖仁皇后<lb/>
　　　乙丑奉移<lb/>
孝恭仁皇后梓宫於<lb/>
景陵<lb/>
　　　三年八月丙戌<lb/>
孝恭仁皇后三年服闋<lb/>
<pb n="KR2m0015_WYG_148-14a"/>
世宗憲皇帝詣<lb/>
奉先殿祭告行釋服禮先是五月<lb/>
聖祖仁皇帝服闋<lb/>
世宗憲皇帝以<lb/>
孝恭仁皇后服制未滿仍齋居<lb/>
　　養心殿素服涖事總理事務王大臣等奏請遵制舉<lb/>
　　　行吉禮得<lb/>
㫖國家大禮<lb/>
<pb n="KR2m0015_WYG_148-14b"/>
皇考<lb/>
皇妣雖有輕重之别而朕之私衷則不容分視外邊吉禮<lb/>
　今照國家典制舉行已有諭㫖朕於宫中務期獨盡人<lb/>
　子之禮况今二十七月並非勉强從事沽取孝名以為<lb/>
　觀美祗求朕心之安耳禮盡則朕心自安朕意已定諸<lb/>
　王大臣毋得再奏七月内閣九卿詹事科道議奏八月<lb/>
　　　二十三日為<lb/>
孝恭仁皇后服闋之辰應照前<lb/>
<pb n="KR2m0015_WYG_148-15a"/>
聖祖仁皇帝服闋典禮擇日行祫祭禮并行令順天府尹<lb/>
　　　及直省各督撫出示曉諭以慰輿情奉<lb/>
㫖朕疊遭<lb/>
皇考<lb/>
皇妣大事追念罔極恩深莫由仰報三年以來祗於宫禁<lb/>
　之中齋居素服黙盡思慕哀戚之忱非敢自謂遵循古<lb/>
　禮更不欲宣播於衆也父母之喪人子之心則一而帝<lb/>
　后之禮國家之制則殊今屆<lb/>
<pb n="KR2m0015_WYG_148-15b"/>
皇妣孝恭仁皇后釋服之期擇日於<lb/>
奉先殿祭告自行家禮至於頒諭中外著不必行及是日<lb/>
　　　祭畢<lb/>
聖駕回宫諸王大臣齊集<lb/>
　　乾清門<lb/>
世宗憲皇帝召諸臣入<lb/>
諭曰父母之恩鞠育顧復為人子者終身仰報不盡而朕<lb/>
　荷<lb/>
<pb n="KR2m0015_WYG_148-16a"/>
皇考<lb/>
皇妣之恩尤為至深至厚誠所謂欲報之徳昊天罔極也<lb/>
　三年之中如祭祀朝㑹國家大禮不可曠缺朕亦照例<lb/>
　舉行不過於宫中持服黙盡其心究未能盡此心於萬<lb/>
　一也日月易邁已屆三載禮制有定而朕心無窮此一<lb/>
　件素衣朕衣著三年今日更換不勝悽愴朕之一念豈<lb/>
　但三年固結於中即終身之乆斷不能忘也<lb/>
諭畢<lb/>
<pb n="KR2m0015_WYG_148-16b"/>
天顔慘戚諸王大臣仰見<lb/>
聖孝誠篤莫不感動涕零<lb/>
　　　乾隆四十二年正月庚寅<lb/>
皇太后崩奉安<lb/>
梓宫於<lb/>
慈寧宫<lb/>
　上哀慟號呼擗踊無數摘冠纓易素服哀搶倍至<lb/>
　上至含青齋苫次王公大臣懇請還宫<lb/>
<pb n="KR2m0015_WYG_148-17a"/>
　上不允是日<lb/>
　諭曰朕䝉<lb/>
聖母皇太后鞠育恩慈情深罔極臨御四十二年承<lb/>
歡奉養深荷<lb/>
慈愉且見<lb/>
聖母動履康强不煩扶掖私心慶慰第<lb/>
夀日益髙萬年豈真可祝欣喜之餘并不敢存孔子一則<lb/>
　　以懼之想惟有誠祈<lb/>
<pb n="KR2m0015_WYG_148-17b"/>
天佑益算延祺而朕愛日之悃忱實無能一刻稍置今春<lb/>
　　恭奉<lb/>
皇太后幸御園初九日於九州清晏侍<lb/>
膳觀燈五世一堂同伸歡忭是日<lb/>
慈顔康豫不減常年朕方慶幸以望七之齡得侍<lb/>
望九聖母實從來史册所未有及十一日進宫齋戒十四<lb/>
　　日<lb/>
祈穀禮成回御園請<lb/>
<pb n="KR2m0015_WYG_148-18a"/>
安知<lb/>
聖母偶爾違和旋進參藥調治體亦稍安不意疾尋反復<lb/>
聖母猶不欲令朕知<lb/>
慈躬病劇恐朕憂煩然勢日以増急難平復朕兩次詣<lb/>
寢宫問<lb/>
安<lb/>
聖母言笑如常惟氣力稍覺疲倦<lb/>
諭朕云頤養數日可即就痊朕亦冀可克副<lb/>
<pb n="KR2m0015_WYG_148-18b"/>
慈諭詎意將及夜分痰忽上湧遂至大漸遽於二十三日<lb/>
　　丑時<lb/>
仙馭升遐奄棄朕躬一何迅速昨日未時請<lb/>
安以後竟無由再仰<lb/>
懿顔呼天搶地痛何能極至於孝服日期<lb/>
皇太后遺誥令朕穿孝二十七日然追憶雍正十三年遭<lb/>
皇考大故朕欲持服三年因奉<lb/>
聖母慈諭止令穿孝百日朕即遵從今值<lb/>
<pb n="KR2m0015_WYG_148-19a"/>
皇太后之事朕仍當依<lb/>
前諭穿孝百日其餘王公大臣官員等並照例二十七日<lb/>
　　而除辛夘<lb/>
　諭曰朕自登極以來即尊養<lb/>
皇太后於暢春園迄今四十二年視膳問安承<lb/>
歡介景所以奉<lb/>
懿娱而盡愛敬為時最乆今奄遭大故遵例於<lb/>
慈寧宫辦理喪儀痛深罔極因念奉安<lb/>
<pb n="KR2m0015_WYG_148-19b"/>
梓宫於<lb/>
陵寢地宫<graphic n="KR1258" url="https://raw.githubusercontent.com/kanripo/KR-Gaiji/master/images/KR1258.png" mimeType="image/png"/>吉鳩工尚需時日稽諸舊典理宜<lb/>
殯宫移奉以展哀誠與其另擇<lb/>
暫安奉殿自不若<lb/>
　暢春園為<lb/>
皇太后頤和娱志之地<lb/>
神御所安最為妥適業於<lb/>
九經三事殿易盖黄瓦敬設<lb/>
<pb n="KR2m0015_WYG_148-20a"/>
几筵謹涓本月二十九日舉行奉移禮所有應行事宜各<lb/>
　　該衙門即速敬謹豫備是日王公大臣奏竊惟<lb/>
皇太后慈馭上賓我<lb/>
　皇上孝思罔極呼號擗踊盡禮盡哀第朝夕居於苫次<lb/>
　聖夀已髙恐或稍失調攝未免毁瘠過甚非所以仰答<lb/>
皇太后平素慈愛之忱即<hi>臣</hi>等意實難安况<lb/>
　　妃嬪主位等均在<lb/>
慈寧宫居住日夜不離<lb/>
<pb n="KR2m0015_WYG_148-20b"/>
聖母几筵承侍<lb/>
左右<lb/>
　聖心亦可稍釋<hi>臣</hi>等不揣冒昧仰懇<lb/>
　皇上少節哀情暫請還居<lb/>
　　養心殿稍加調攝以副<lb/>
天<lb/>
地<lb/>
祖宗眷顧之重以慰<lb/>
<pb n="KR2m0015_WYG_148-21a"/>
皇太后在天之靈<hi>臣</hi>等無任哀悚待<lb/>
　命之至奉<lb/>
　諭曰知道了朕心不忍移居且過明日再定又奏竊<hi>臣</hi>
　　　等於本日奏請<lb/>
　皇上稍節哀情暫請還居<lb/>
　　養心殿奉<lb/>
　㫖知道了朕心不忍移居且過明日再定欽此仰見<lb/>
　皇上孝思肫篤追慕無窮臣等何敢復行凟請但恭閲<lb/>
<pb n="KR2m0015_WYG_148-21b"/>
實録<lb/>
世宗憲皇帝居<lb/>
仁夀皇太后喪次因念<lb/>
宗廟<lb/>
　社稷之重恐失調攝曽在宫内居喪齋宿况<lb/>
慈寧宫内素為閒空而今日天氣甚寒<lb/>
　皇上因哀毁深至偶患頭痛若再居喪次非所以仰體<lb/>
皇太后在天慈愛之心且<lb/>
<pb n="KR2m0015_WYG_148-22a"/>
　　妃嬪主位均在<lb/>
慈寧宫奉侍<lb/>
皇太后几筵則<lb/>
　皇上暫還<lb/>
　　養心殿既可以畧資調養而每日<lb/>
　駕至<lb/>
慈寧宫奠醊亦足以伸不匱之孝思<hi>臣</hi>等謹再行瀝誠合<lb/>
　　　詞具奏仰懇<lb/>
<pb n="KR2m0015_WYG_148-22b"/>
　皇上即於今日暫還<lb/>
　　養心殿實不勝哀切待<lb/>
　命之至又奉<lb/>
　諭曰朕猝遭<lb/>
聖母大故哀慟方深不忍移居宫内今王公大臣等援据<lb/>
　　典禮再三懇籲勉從所請於今日午奠後暫居養心<lb/>
　　殿壬辰<lb/>
　上詣<lb/>
<pb n="KR2m0015_WYG_148-23a"/>
大行皇太后梓宫前行殷奠禮悲傷號泣哀慟不止是日<lb/>
　諭曰朕於本月二十九日敬移<lb/>
皇太后梓宫於<lb/>
九經三事殿安奉朕即在<lb/>
　暢春園之無逸齋居住以便朝夕侍奠<lb/>
几筵用伸哀悃又奉<lb/>
　諭曰雍正十三年<lb/>
皇考龍馭上賓朕欲持服三年羣臣請循以日易月之制<lb/>
<pb n="KR2m0015_WYG_148-23b"/>
　　朕皆未允嗣奉<lb/>
聖母慈諭令朕持服百日因即遵行然百日釋服後仍素<lb/>
　　服滿二十七月今遭<lb/>
聖母大故自應仍遵<lb/>
懿㫖持服百日昨已明降諭㫖矣其素服二十七月亦照<lb/>
　　前例惟遇<lb/>
壇<lb/>
廟大祀行禮及致齋三日閲視<lb/>
<pb n="KR2m0015_WYG_148-24a"/>
祝版先期詣<lb/>
壇並視朝聽政諸事朕從前惟凖理而行並未載在㑹典<lb/>
　　此時當詳議及之又如王公大臣官員持服二十七<lb/>
　　日而除素服則滿百日至百日後用何服色及陪祀<lb/>
　　齋戒常朝坐班並一切典禮應如何定制亦當酌定<lb/>
　　章程頃檢閲雍正十三年王大臣等條欵頗為該括<lb/>
　　著將原摺交軍機大臣㑹同辦理喪儀王大臣等悉<lb/>
　　心詳議具奏癸巳<lb/>
<pb n="KR2m0015_WYG_148-24b"/>
　上詣<lb/>
大行皇太后梓宫前行朝奠禮悲傷號泣哀慟不止是日<lb/>
　　　王公大臣奏查滿洲向例奉移之日即回原處居<lb/>
　　　住伏思<lb/>
　　圓明園係<lb/>
世宗憲皇帝<lb/>
　皇上乆居之處與宫中無異仰懇於敬移禮成後即回<lb/>
　　圓明園居住奉<lb/>
<pb n="KR2m0015_WYG_148-25a"/>
　諭曰朕本意俟<lb/>
皇太后梓宫於<lb/>
九經三事殿奉安禮成即在暢春園之無逸齋居住以伸<lb/>
　　哀悃兹據王公大臣等合詞具奏滿洲舊例奉移之<lb/>
　　日應回原處居住且稱圓明園係<lb/>
皇考及朕乆居之處即與宫中無異請於是日即回圓明<lb/>
　　園等語既舊例如此著照所請於二十九日奉安<lb/>
皇太后梓宫禮成仍回圓明園居住至朕遭<lb/>
<pb n="KR2m0015_WYG_148-25b"/>
聖母大故理應於<lb/>
皇祖<lb/>
皇考前告哀但<lb/>
夀皇殿在城内二十九日步送<lb/>
梓宫後自揣實不能再行禮且應即徃暢春園恭候奉迎<lb/>
　　因思<lb/>
安佑宫係<lb/>
皇祖<lb/>
<pb n="KR2m0015_WYG_148-26a"/>
皇考神御所在與<lb/>
夀皇殿相同擬於二月初一日躬詣祗告初二日仍至暢<lb/>
　　春園之無逸齋設苫次居住以伸哀戀乙未王公大<lb/>
　　　臣奏請<lb/>
　皇上於初二日詣<lb/>
九經三事殿申奠後仍回<lb/>
　　圓明園居住<lb/>
　聖躬可稍資調攝亦足以慰<lb/>
<pb n="KR2m0015_WYG_148-26b"/>
聖母在天之靈且與滿洲向例相合奉<lb/>
　諭曰<lb/>
皇太后梓宫於二十九日安奉<lb/>
九經三事殿朕於初二日恭詣<lb/>
几筵申奠後即在暢春園之無逸齋居住於心始得稍安<lb/>
　　王公大臣所請不准丙申奉移<lb/>
大行皇太后梓宫<lb/>
　上自<lb/>
<pb n="KR2m0015_WYG_148-27a"/>
　　隆宗門至<lb/>
慈寧門降輿入<lb/>
　詣<lb/>
梓宫前奠酒呼搶擗踊痛哭盡哀左右皆哀泣不忍仰視<lb/>
梓宫啟行出<lb/>
　永康左門升大轝<lb/>
　上西向跪哭攀掖步送王公大臣等再四叩懇准於第<lb/>
　　　二次舁夫換班時先赴<lb/>
<pb n="KR2m0015_WYG_148-27b"/>
　暢春園宫門外祗候午刻<lb/>
梓宫至<lb/>
　上跪迎奉安於<lb/>
九經三事殿號泣良乆奠酒禮畢<lb/>
　上駐圓明園<lb/>
　　　二月丁酉<lb/>
　上詣<lb/>
安佑宫<lb/>
<pb n="KR2m0015_WYG_148-28a"/>
聖祖仁皇帝<lb/>
世宗憲皇帝神御前行告哀禮是日<lb/>
　上居無逸齋苫次戊戌王公大臣等奏<lb/>
　　無逸齋屋院無多且俱淺窄前後又無寢室止有小<lb/>
　　　殿數楹暫時<lb/>
　駐蹕尚覺非宜辦事乆居實為不便在<lb/>
　皇上誠孝肫篤盡禮盡哀苫凷之中固不肯自求安適<lb/>
　　　而<hi>臣</hi>等實因<lb/>
<pb n="KR2m0015_WYG_148-28b"/>
　聖夀已髙寢興寒燠不可不加意調䕶以副<lb/>
天<lb/>
地<lb/>
祖宗眷顧之重今初二日已在<lb/>
　　無逸齋居住<lb/>
　聖心亦可稍安若長此倚廬倘起居畧有失調實非所<lb/>
　　　以仰體<lb/>
皇太后平素慈愛之意臣等愚昧徬徨倍増憂懼為此瀝<lb/>
<pb n="KR2m0015_WYG_148-29a"/>
　　　誠合詞再請仰懇<lb/>
　皇上於初三日<lb/>
朝奠行禮後仍回<lb/>
　　圓明園居住<lb/>
几筵甚近<lb/>
　聖駕常詣奠獻仍足以伸哀慕而展孝思與在<lb/>
　　無逸齋無異伏惟<lb/>
　慈鑒奉<lb/>
<pb n="KR2m0015_WYG_148-29b"/>
　諭曰王公大臣等屢勸朕仰體<lb/>
皇太后聖心善為調攝朕不得不勉從所請於初三日<lb/>
朝奠後仍回圓明園甲辰<lb/>
　諭曰軍機大臣等查奏二十七月内御殿視朝儀注查<lb/>
　　乾隆元年元旦已過百日後奉<lb/>
聖母皇太后懿㫖以御極之初應受百官朝賀且朕應恭<lb/>
　　詣<lb/>
皇太后宫行禮是以陞殿受賀至此後二十七月内均未<lb/>
<pb n="KR2m0015_WYG_148-30a"/>
　　經舉行兹乾隆四十三年四十四年元旦非元年可<lb/>
　　比又尚在二十七月内所有陞殿受賀之處不必行<lb/>
　　至尋常御殿視朝恭查<lb/>
皇考世宗憲皇帝時曽於二十七月内舉行數次蓋尋常<lb/>
　　陞殿與御門聽政無異若隔至二十七月之乆於體<lb/>
　　制似有未協自應遵照舉行所有百日後陞殿之處<lb/>
　　著該衙門屆期奏請候朕降㫖<lb/>
　　　三月壬午恭上<lb/>
<pb n="KR2m0015_WYG_148-30b"/>
大行皇太后尊諡曰<lb/>
孝聖慈宣康恵敦和敬天光聖憲皇后<lb/>
　上親詣<lb/>
九經三事殿行禮先是正月辛夘<lb/>
　諭曰<lb/>
大行皇太后坤元協徳懋著徽音四十二年母儀天下尊<lb/>
　　養兼隆福徳備至實古今史册所未有今忽遭<lb/>
仙馭升遐朕心哀痛不能稍釋敬稽典禮宜隆<lb/>
<pb n="KR2m0015_WYG_148-31a"/>
諡號以表尊崇第<lb/>
至徳難名實非臣下擬議所能切當朕欲親尊為<lb/>
孝聖憲皇后其令大學士九卿公議可否如是及所有節<lb/>
　　次晉加<lb/>
徽號其中或有按例應行酌減及應増加字様仍著敬謹<lb/>
　　詳議具奏尋復奏<hi>臣</hi>等謹查<lb/>
孝莊文皇后徽號二十字<lb/>
孝恵章皇后徽號十字於恭上<lb/>
<pb n="KR2m0015_WYG_148-31b"/>
尊諡時俱敬列十二字今<lb/>
大行皇太后徽號係十八字<hi>臣</hi>等遵<lb/>
　㫖詳議於<lb/>
徽號擬用六字又照例増加四字恭上<lb/>
尊諡曰<lb/>
孝聖慈宣康恵敦和敬天光聖憲皇后以符禮制謹合詞<lb/>
　　　具奏伏候<lb/>
　欽定奉<lb/>
<pb n="KR2m0015_WYG_148-32a"/>
　㫖是依議<lb/>
　　　四月戊申奉移<lb/>
孝聖憲皇后梓宫於<lb/>
泰東陵<lb/>
　　　四十四年四月癸酉<lb/>
孝聖憲皇后三年服闋<lb/>
　皇上詣<lb/>
泰東陵行釋服大祭禮<lb/>
<pb n="KR2m0015_WYG_148-32b"/>
列后喪儀初崩恭受<lb/>
遺誥<lb/>
　命王大臣恭理喪儀<lb/>
　皇帝成服截髮辮諸王之為子者皆成服截髮辮<lb/>
　　皇子<lb/>
　　皇孫隨成服<lb/>
　皇后成服剪髮諸王福晉為子婦者皆成服剪髮<lb/>
　　妃<lb/>
<pb n="KR2m0015_WYG_148-33a"/>
　　嬪暨<lb/>
　　皇子<lb/>
　　皇孫福晉皆成服王公百官宗室覺羅及内務府所<lb/>
　　　屬官員皆給白布制服公主福晉以下二品命婦<lb/>
　　　以上及内務府所屬婦女給布制服如之<lb/>
　皇帝居翼室喪服二十七日<lb/>
　上諭用藍筆二十七日外易素服<lb/>
　御門聽政詣<lb/>
<pb n="KR2m0015_WYG_148-33b"/>
几筵前仍喪服二十七月而除<lb/>
　皇后服如之<lb/>
　　皇子<lb/>
　　皇孫及治喪儀王大臣<lb/>
殯宫守衛執事官員百日除服羣臣二十七日除服皆素<lb/>
　　　服百日不薙髮奏疏文移用藍印十有五日内外<lb/>
　　　各官百日不作樂不嫁娶餘儀與<lb/>
列聖初崩同<lb/>
<pb n="KR2m0015_WYG_148-34a"/>
　　　　右初崩制服<lb/>
　　　其日殮奠所司於奉安<lb/>
梓宫殿内正中施黄幔左右素帷内鑾儀校陳<lb/>
儀駕于<lb/>
　　宫門外諸執事皆辦<lb/>
　皇帝立殿檐東西向哭<lb/>
　　皇子<lb/>
　　皇孫立丹陛西<lb/>
<pb n="KR2m0015_WYG_148-34b"/>
　皇后率<lb/>
　　妃<lb/>
　　嬪公主及在内福晉立<lb/>
几筵殿内王公以下文武二品官以上立<lb/>
　　宫門外三品以下官立外門之外王公福晉夫人郡<lb/>
　　　主以下二品命婦以上立<lb/>
　　宫門内丹墀西三品以下命婦立<lb/>
　　宫門外之西皆傳哭内務府總管命婦率尚茶女官<lb/>
<pb n="KR2m0015_WYG_148-35a"/>
　　　奉茶尚膳女官奉膳由中門入<lb/>
　皇帝詣<lb/>
几筵前跪衆皆跪尚茶女官跪進茶内監奉茶轉進<lb/>
　皇帝舉茶奠于案行一拜禮衆皆隨行禮尚茶女官徹<lb/>
　　　茶尚膳女官進膳揭巾幕<lb/>
　皇帝視上食畢執事官進奠几于正中<lb/>
　皇帝詣几前跪奉爵王大臣跪進爵<lb/>
　皇帝祭酒三爵每祭一拜衆隨叩興乃徹饌哭止<lb/>
<pb n="KR2m0015_WYG_148-35b"/>
　皇帝還翼室衆各退嗣是朝晡日中三奠朝晡進羮飯<lb/>
　　　肴饌日中進果筵餘儀均與<lb/>
列聖殮奠同<lb/>
　　　　右殮奠朝晡日中奠<lb/>
　　　越日禮部尚書侍郎一人率祠祭司官詣内閣祗<lb/>
　　　領<lb/>
遺誥恭鐫謄黄<lb/>
　頒于直省遣使齎諭朝鮮國王理藩院遣官分路徃諭<lb/>
<pb n="KR2m0015_WYG_148-36a"/>
　　　外藩䝉古均如頒<lb/>
遺詔儀<lb/>
誥下之日順天府府尹率屬制服跪迎奉安于公署直省<lb/>
　　　文武官率屬素服郊迎入公廨奉安畢易制服均<lb/>
　　　朝夕哭臨三日二十七日釋服百日内不薙髮不<lb/>
　　　作樂不嫁娶<lb/>
　　京師暨直省軍民男摘冠纓女去首飾素服七日二<lb/>
　　　十七日不作樂不嫁娶朝鮮國王遣陪臣上表進<lb/>
<pb n="KR2m0015_WYG_148-36b"/>
　　　香其使臣在京者給白布制服外藩䝉古王台吉<lb/>
　　　公主福晉等至京行叩謁禮在二十七日以内皆<lb/>
　　　制服後二十七日至者男去冠纓女去首飾各三<lb/>
　　　日<lb/>
　　　　右頒遺誥<lb/>
　　　諏日殷奠工部設祭文案于殿檐下之東内鑾儀<lb/>
　　　校陳<lb/>
儀駕宫殿監侍導恭理喪儀王大臣内務府總管率執事<lb/>
<pb n="KR2m0015_WYG_148-37a"/>
　　　官入陳饌筵羊酒畢仍導以出内務府總管命婦<lb/>
　　　率内管領妻奉<lb/>
冠服篚<hi>後奉篚均仿此</hi>豫設于供牀<lb/>
　皇帝詣<lb/>
几筵前哭内外齊集者傳哭奠茶上食讀文三祭酒衆隨<lb/>
　　　行禮徹奠<lb/>
　皇帝避立于左祭文送至燎所首領内監接奉内務府<lb/>
　　　命婦内管領妻奉<lb/>
<pb n="KR2m0015_WYG_148-37b"/>
冠服篚出<lb/>
　皇帝跪候過興從行公主及在内福晉咸出隨行王公<lb/>
　　　百官皆退避齊集之福晉命婦各于其位跪候過<lb/>
　　　興隨行<lb/>
　皇帝至燎所跪衆咸跪<lb/>
　皇帝祭酒三爵每祭行一拜禮衆隨拜興畢哭止餘儀<lb/>
　　　與<lb/>
列聖殷奠同<lb/>
<pb n="KR2m0015_WYG_148-38a"/>
　　　　右殷奠<lb/>
　　　　啟殿<hi>如殷奠儀</hi>
　　　　奉移殯宫<lb/>
　　　　初祭<lb/>
　　　　大祭<lb/>
　　　　月祭<hi>以上禮儀均如    列聖喪儀</hi>
　　　諏日恭上<lb/>
尊諡<lb/>
<pb n="KR2m0015_WYG_148-38b"/>
廟號先期内閣進擬<lb/>
尊諡進呈<lb/>
　欽定恭上<lb/>
尊諡禮成翼日<lb/>
　頒詔布告天下儀與恭上<lb/>
列聖尊諡同<lb/>
　　　　右上尊諡<lb/>
　　　　百日祭<lb/>
<pb n="KR2m0015_WYG_148-39a"/>
　　　時薦<lb/>
　　　朞年小祥<lb/>
　　　再朞大祥<lb/>
　　　終喪除服<hi>以上禮儀均如    列聖喪儀</hi>
　<lb/>
　<lb/>
　<lb/>
　<lb/>
<pb n="KR2m0015_WYG_148-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷一百四十八<lb/>
</p>
<p>
</p>
  </div>
</body>
</text>
</TEI>
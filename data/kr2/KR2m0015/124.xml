<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_124-1a"/>
欽定四庫全書<lb/>
皇朝文獻通考卷一百二十四<lb/>
　羣廟考<hi>六</hi>
　　親王世子郡王家廟儀<lb/>
　　立廟七間南嚮中五間為堂左右二間隔以牆為<lb/>
　　夾室後堂楣以北分五室中奉始封之王世世不<lb/>
　　祧高曽祖禰依世次為二昭二穆昭東穆西親盡<lb/>
　　則祧由昭祧者藏主於東夾室升昭之二位於一<lb/>
<pb n="KR2m0015_WYG_124-1b"/>
　　室以二室奉升祔之主由穆祧者藏主於西夾室<lb/>
　　升祧亦如之庭繚以垣南為中門又南為廟門左<lb/>
　　右各設側門庭東西廡各三間東藏遺衣冠西藏<lb/>
　　祭器樂器廟重簷丹楹采桷緑瓦紅堊壁階戺三出<lb/>
　　陛各七級門繪五色花草出陛如之焚帛鑪在中<lb/>
　　門之内庭東南隅刲牲房在中門之外西嚮歲以<lb/>
　　四時仲月諏吉祭其始封祖及高曾祖禰五世仲<lb/>
　　春之祭並出祧主合食<lb/>
<pb n="KR2m0015_WYG_124-2a"/>
　　　右廟制祭期<lb/>
　　合食之禮既擇日徧告在廟所出子孫成人以上<lb/>
　　者屆期㑹行禮府屬官僚咸陪祭先三日戒子弟<lb/>
　　屬官有執事於廟者讀祝一人通贊一人引贊一<lb/>
　　人職盥一人掌燎一人職拜褥二人以屬官為之<lb/>
　　奉香每案一人奉帛每案一人奉爵每位一人以<lb/>
　　子孫為之主人齋於外寢陪祭執事者咸致齋<lb/>
　　　右戒執事齋<lb/>
<pb n="KR2m0015_WYG_124-2b"/>
　　祭前一日執事者入廟掃除拂拭主人盛服率執<lb/>
　　事詣廟引贊引主人入自東門<hi>執事者隨入</hi>升東階入<lb/>
　　堂左門北面視設神案堂中始封祖專案正位南<lb/>
　　嚮左東夾祧主共案東位西嚮右西夾祧主共案<lb/>
　　西位東嚮左次二昭共案東位西嚮右次二穆共<lb/>
　　案西位東嚮堂中少西設祝案一北嚮東序設香<lb/>
　　帛案一尊案一均西嚮設盥於東階上既備引贊<lb/>
　　引主人降詣庭東廊下展樂器祭器閲祭文詣刲<lb/>
<pb n="KR2m0015_WYG_124-3a"/>
　　牲所視殺牲畢由廟東門出各退<lb/>
　　　右閲祭器視割牲<lb/>
　　祀日昧爽廟中然炬明燈主人率陪祭者執事者<lb/>
　　咸朝服<hi>末仕者盛服</hi>入執事者入堂左門具器陳每案<lb/>
　　羊一豕一鉶二簠二簋二籩八豆八<hi>器末備者代以盤椀時物</hi>
　　<hi>隨用</hi>鑪一鐙二每位七一箸二祝陳祝文於祝案職<lb/>
　　香帛爵者陳香盤五尊五帛每位各一爵每位各<lb/>
　　三於負序東案上陳胙盤於爵北實帛於篚實酒<lb/>
<pb n="KR2m0015_WYG_124-3b"/>
　　於尊實水於盥盆加巾樂工陳樂於西階上<hi>樂六器工</hi>
　　<hi>六人</hi>主人位堂檐内正中北面與祭伯叔以上尊行<lb/>
　　位東階上兄弟子孫位東階下以世為差世以齒<lb/>
　　為序官屬位西階下以爵為序北面祝立祝案西<lb/>
　　東面職香帛爵者序立尊案之東西面樂工立西<lb/>
　　階上北面通贊立堂門外東楹前職盥者立盥所<lb/>
　　燎人立燎鑪隅<lb/>
　　　右陳設序位<lb/>
<pb n="KR2m0015_WYG_124-4a"/>
　　質明子弟之長者二人詣始祖室前啟室奉請神<lb/>
　　主安設于几考左妣右又四人分詣東西夾室昭<lb/>
　　穆室前各奉請神主安設于几凡昭位考右妣左<lb/>
　　穆位考左妣右跪一叩興各退就原位立職拜褥<lb/>
　　二人布褥于主人拜位前通贊贊執事者各司其<lb/>
　　事引贊引主人陟東階至盥洗所盥手畢通贊贊<lb/>
　　就位引贊引主人就拜位立子弟屬官各就位立<lb/>
　　通贊贊迎神職香者奉香盤進樂作引贊引主人<lb/>
<pb n="KR2m0015_WYG_124-4b"/>
　　詣始祖位前贊跪主人跪贊上香職香者跪奉香<lb/>
　　主人三上香興以次詣左右祧位左右昭穆位前<lb/>
　　上香畢復位贊叩興主人宗族屬官行二跪六叩<lb/>
　　禮興樂止通贊贊奠帛爵行初獻禮樂作執事者<lb/>
　　揭尊冪勺挹酒實爵職帛者奉帛職爵者奉爵以<lb/>
　　次詣各神位前奠篚于案南獻爵于案北正中畢<lb/>
　　皆退樂暫止祝者至祝案前跪奉祭文竢案左引<lb/>
　　贊贊跪主人跪陪祭者皆跪贊讀祝祝讀祝畢興<lb/>
<pb n="KR2m0015_WYG_124-5a"/>
　　奉祭文奠于始祖案前帛篚内退樂作贊叩興主<lb/>
　　人率陪祭者三叩興樂止通贊贊行亞獻禮職爵<lb/>
　　者奉爵各獻于左如初儀贊行終獻禮奉爵各獻<lb/>
　　于右如亞獻儀既終獻引贊贊主人詣始封祖位<lb/>
　　前奉福胙二人<hi>以正位前職帛爵者供事</hi>取胙槃詣始祖案前<lb/>
　　一抄簠簋之實于槃一取案北正中爵退至主人<lb/>
　　右跪竢接福胙二人跪竢于左<hi>以職拜褥者供事</hi>贊跪主<lb/>
　　人跪右執事進爵主人受爵拱舉以授左執事進<lb/>
<pb n="KR2m0015_WYG_124-5b"/>
　　胙受胙亦如之畢執事者各退贊叩興主人三叩<lb/>
　　興退復位通贊贊徹饌辭神樂作執事者徹畢引<lb/>
　　贊贊叩興主人率陪祭者行二跪六叩禮興樂止<lb/>
　　通贊贊奉祝帛送燎執事者跪奉祝帛香興祝前<lb/>
　　香帛後以次由堂中門出送燎所主人避立拜位<lb/>
　　旁東面<hi>職拜褥者徹褥</hi>竢過復位與祭尊屬降階立庭東<lb/>
　　西東西面通贊贊望燎引贊引主人降東階詣燎<lb/>
　　位東面視燎畢告禮成主人退就庭東立子弟之<lb/>
<pb n="KR2m0015_WYG_124-6a"/>
　　長者各詣神位前奉主還室跪三叩闔室退執事<lb/>
　　潔滌祭器謹藏之主人率陪祭執事者咸退乃分<lb/>
　　胙徧給于族屬<lb/>
　　　右行禮<lb/>
　　時祭之禮堂中設五案始祖考妣正位南嚮髙曾<lb/>
　　祖禰依昭穆為左右與合食同均南嚮屆日陳設<lb/>
　　每案專牲羊一豕一餘牲帛器數及禮節並與合<lb/>
　　食儀同<lb/>
<pb n="KR2m0015_WYG_124-6b"/>
　　　右時祭<lb/>
　　時節致薦先一日潔備品物届日主人夙興率子<lb/>
　　弟盛服入廟埽除堂宇于始祖暨四親室前設案<lb/>
　　每案果六槃時羞六槃香槃一每位箸二琖三鑪<lb/>
　　鐙具陳設畢子弟之長者分詣各神位前啟室主<lb/>
　　人以次詣各案前跪上香三叩子弟取壺注酒于<lb/>
　　琖徧獻一巡主人就拜位前行二跪六叩禮子弟<lb/>
　　少後隨行禮畢乃徹果饌闔室各退<lb/>
<pb n="KR2m0015_WYG_124-7a"/>
　　　右時節薦新<lb/>
　　因事致告屆日夙興入廟啟室薦果槃四庶羞四<lb/>
　　主人上香子弟酌酒獻酒及行禮並同薦新儀<lb/>
　　　右因事告廟<lb/>
　　月朔日及望日謁廟禮節與祭告同東西夾室祧<lb/>
　　位前每月朔望主人就室前啟室上香二跪六叩<lb/>
　　子弟獻酒隨行禮如前儀畢闔室退<lb/>
　　　右朔望行禮<lb/>
<pb n="KR2m0015_WYG_124-7b"/>
　　貝勒貝子宗室公家廟儀<lb/>
　　立廟五間南嚮中三間為堂後楣以北分五室奉<lb/>
　　始封祖暨高曾祖禰兩旁為夾室奉始封而下親<lb/>
　　盡祧主如前位廟及大門均綠瓦紅堊壁階五品<lb/>
　　廟不重檐門不備采餘如前制合食始祖專案專<lb/>
　　牲羊一豕一東夾室祧主暨二昭專案共牲羊一<lb/>
　　豕一西夾室祧主暨二穆亦如之時祭皆專案二<lb/>
　　昭同牲二穆同牲視親王籩豆各減二不用樂行<lb/>
<pb n="KR2m0015_WYG_124-8a"/>
　　禮皆一跪三叩餘儀與親王同時節則薦果盤四<lb/>
　　時羞槃四有事則告朔望則㕘果槃二庶羞槃二<lb/>
　　薦獻儀節均與親王同<lb/>
　　品官家廟儀<lb/>
　　立家廟于居室之東一品至三品官廟五間中三<lb/>
　　間為堂左右各一間隔以牆北為夾室南為房堂<lb/>
　　南檐三門房南檐各一門階五級庭東西廡各三<lb/>
　　間東藏遺衣物西藏祭器庭繚以垣南為中門又<lb/>
<pb n="KR2m0015_WYG_124-8b"/>
　　南為外門左右各設側門四品至七品廟宇三間<lb/>
　　中為堂左右為夾室為房階三級東西廡各一間<lb/>
　　餘制與三品以上同<hi>世爵公侯伯子視一品男以下按品為差等</hi>八九<lb/>
　　品廟三間中廣左右狹階一級堂及垣皆一門庭<lb/>
　　無廡以篋分藏遺衣物祭器陳于東西房餘與七<lb/>
　　品以上同<hi>在籍進士舉人視七品恩㧞嵗副貢生視八品</hi>堂後楣北設四<lb/>
　　室奉高曾祖禰四世皆昭左穆右妣以嫡配南嚮<lb/>
　　高祖以上親盡則祧由昭祧者藏主于東夾室由<lb/>
<pb n="KR2m0015_WYG_124-9a"/>
　　穆祧者藏主于西夾室遷室祔廟均依昭穆之次<lb/>
　　東序西序為祔位伯叔祖之成人無後者伯叔父<lb/>
　　之成人無後及其長殤<hi>十六嵗至十九</hi>者兄弟成人無後<lb/>
　　及其長殤中殤<hi>十二嵗至十五</hi>者妻先殁者子姓成人無<lb/>
　　後及其長殤中殤下殤<hi>几嵗至十一</hi>者皆以版按行軰<lb/>
　　墨書男統于東女統于西東西嚮嵗以春夏秋冬<lb/>
　　仲月擇吉致祭戒子弟讀祝文一人贊禮一人執<lb/>
　　爵每案一人分薦祔位東西各一人凡在廟所出<lb/>
<pb n="KR2m0015_WYG_124-9b"/>
　　子孫年及冠以上者皆㑹行禮<lb/>
　　　右廟制祭期<lb/>
　　先祭三日主人及在事者咸致齋前一日主人率<lb/>
　　子弟盛服入廟視潔除拂拭畢執事者于各室前<lb/>
　　設几几前供案堂南總香案一鑪擎具祔位東西<lb/>
　　各統設一案設祝案于香案之西設尊爵案于東<lb/>
　　序設盥盤于東階上視割牲一品至三品官羊一<lb/>
　　豕一四品至七品官特豕八品以下豚肩不特殺<lb/>
<pb n="KR2m0015_WYG_124-10a"/>
　　視滌祭器三品以上每案爼二鉶二敦二籩六豆<lb/>
　　六七品以上籩四豆四八品以下籩二豆二皆爼<lb/>
　　一鉶敦數同<hi>代以時用椀盤者聽</hi>辨祭器之實爼實牲體鉶<lb/>
　　實羹敦實飯籩實時果餅餌魚腊之屬豆實炙胾<lb/>
　　時蔬之屬<lb/>
　　　右致齋具牲饌<lb/>
　　屆日五鼔主人朝服與祭執事者盛服入廟主人<lb/>
　　竢于東階下族姓竢庭東西以昭穆世次為序執<lb/>
<pb n="KR2m0015_WYG_124-10b"/>
　　事者陳鑪鐙于供案南陳尊爵于東序案<hi>代以壺琖者聽</hi>
　　陳祭文于祝案實水于盥盤加巾主婦率諸婦盛<lb/>
　　服入詣㸑所視烹飪羹定入于東房治籩豆之實<lb/>
　　陳鉶敦七箸醯醬以竢質明子弟之長者盥詣各<lb/>
　　室前跪一叩興啟室奉主以次設于几昭位考右<lb/>
　　妣左穆位考左妣右分薦者設東西祔位畢贊禮<lb/>
　　立堂東檐下西面諸執事分立東西序端相嚮贊<lb/>
　　就位主人升自東階盥詣中檐拜位立族姓行尊<lb/>
<pb n="KR2m0015_WYG_124-11a"/>
　　者立于東西階上卑者立于階下皆重行北面贊<lb/>
　　㕘神主人入堂左門詣香案前跪執事二人<hi>司爵者充</hi>
　　一奉香盤一挹尊酌酒詣主人左右跪左進香主<lb/>
　　人三上香右進爵主人酹酒于地以爵奠于案興<lb/>
　　退出右門復拜位及族姓行一跪三叩禮贊初獻<lb/>
　　主婦率諸婦出于房薦七箸醯醬于几前案北跪<lb/>
　　一叩興徧及祔位退入于房庖人解牲體實于爼<lb/>
　　執事者奉以升各薦于供案主人詣高祖考案前<lb/>
<pb n="KR2m0015_WYG_124-11b"/>
　　執爵者奉爵主人獻奠于正中跪叩興以次詣曽<lb/>
　　祖祖禰案前獻爵如前儀分薦者徧獻祔位酒訖<lb/>
　　退立于拜位贊讀祭文主人跪族姓皆跪祝詣祝<lb/>
　　案之左跪讀祭文曰維某年月日孝孫某謹告于<lb/>
　　某考某官某府君某妣某氏之靈曰氣序流易時<lb/>
　　維仲<hi>春夏秋冬</hi>追感嵗時不勝永慕謹以潔牲庶品粢<lb/>
　　盛醴齊敬薦嵗時以某親某氏等祔食尚饗讀訖<lb/>
　　興以祭文復于案退主人以下一叩興贊亞獻庖<lb/>
<pb n="KR2m0015_WYG_124-12a"/>
　　人納羹飯于東房主婦率諸婦和羹實于鉶飯實<lb/>
　　于敦出薦于案及腊肉炙胾徧跪叩興退如初禮<lb/>
　　主人獻爵于各位之左贊三獻主婦率諸婦出于<lb/>
　　房薦餅餌果蔬叩退主人獻爵于各位之右分獻<lb/>
　　者徧獻祔位酒均如初獻儀贊受嘏祝取高祖供<lb/>
　　案酒饌降至香案旁主人詣香案前跪祝代祖考<lb/>
　　致嘏于主人主人啐酒嘗食反器於祝接以興主<lb/>
　　人一叩興復位贊送神主人以下一跪三叩興贊<lb/>
<pb n="KR2m0015_WYG_124-12b"/>
　　望燎祝取祭文由中門出送燎主人退避東階下<lb/>
　　行軰長者咸降階主人詣燎位視燎畢與祭者出<lb/>
　　主人率子弟納神主上香行禮徹祭器傳于燕器<lb/>
　　潔滌謹藏之闔門各退<lb/>
　　　右祭儀<lb/>
　　日中乃餕三品以上時祭徧舉四品至七品春秋<lb/>
　　二舉八品九品一舉庖人執酒饌僕人布餕席于<lb/>
　　堂東西北上陳醯醬于席西隅琖楪匙箸之屬皆<lb/>
<pb n="KR2m0015_WYG_124-13a"/>
　　辦與祭者尊卑咸在從曾祖諸父居東第一席從<lb/>
　　祖諸父居西第一席諸父次東一席諸昆弟次西<lb/>
　　一席諸子諸孫在東西之末各一席序定主人肅<lb/>
　　尊者入席從曾祖諸父即席從祖諸父東嚮尊者<lb/>
　　肅揖就位諸父東嚮揖西嚮揖就位諸昆弟揖如<lb/>
　　之復揖諸父就位諸子揖如諸父復揖諸昆弟諸<lb/>
　　孫揖如諸子皆就位主人離席僕執壺實酒從主<lb/>
　　人酌諸尊長酒每酌一人肅揖尊長答揖徧就位<lb/>
<pb n="KR2m0015_WYG_124-13b"/>
　　子弟之長者離席僕人執壺從敬酌主人諸子弟<lb/>
　　咸避席揖主人答揖復位主人命諸子弟徧酌酒<lb/>
　　席中少者執壺各酌于其長者既徧皆坐主人興<lb/>
　　舉酒請于尊長坐尊長乃嘗酒卒爵衆嘗酒卒爵<lb/>
　　僕人進食主人興請于尊長坐尊長舉箸嘗食乃<lb/>
　　皆食毎進食子弟間行酒三巡長幼獻酬交錯飲<lb/>
　　無算爵湯飯畢長者起主人請留長者告飽遂離<lb/>
　　席諸子弟咸離席以次出主人送長者于門外入<lb/>
<pb n="KR2m0015_WYG_124-14a"/>
　　命徹席餕庖人僕人皆盡<lb/>
　　　右餕<lb/>
　　嵗逢令節薦新物一二三品官每案時果四庶羞<lb/>
　　四羹飯具四品至七品官每案時果二庶羞四八<lb/>
　　品九品官每案時果庶羞各二餘同是日夙興主<lb/>
　　婦潔辦果饌主人盛服率族姓子弟入廟然鐙灑<lb/>
　　埽設案室前訖盥洗啟室子弟分陳匙箸壺琖之<lb/>
　　屬于案北主人序立于香案前族姓以次序立于<lb/>
<pb n="KR2m0015_WYG_124-14b"/>
　　主人之後主人跪焚香訖叩興子弟奉果羞從主<lb/>
　　人詣髙祖考妣位前薦果薦羞畢子弟舉壺取琖<lb/>
　　酌酒進于主人主人奠酒訖子弟復奉羹飯從主<lb/>
　　人薦羹飯訖以次詣各案薦奠如前儀退至香案<lb/>
　　前率族姓子弟一跪三叩興子弟徹饌主人闔室<lb/>
　　皆退<lb/>
　　　右時節薦新<lb/>
　　月朔望日主人豫備茶食之屬每案二器主人夙<lb/>
<pb n="KR2m0015_WYG_124-15a"/>
　　興盥洗盛服率族姓子弟入廟灑埽潔神案啟室<lb/>
　　序位于香案前主人跪焚香訖叩興子孫奉食及<lb/>
　　茶從主人詣各神案前以次供食供茶畢退復位<lb/>
　　率族姓子弟行禮如時薦之儀徹主人闔室皆退<lb/>
　　　右朔望獻茶<lb/>
　　恭遇<lb/>
覃恩<lb/>
制書至主人以黄紙恭謄一通奉于㕔事正中諏吉日<lb/>
<pb n="KR2m0015_WYG_124-15b"/>
　　擇同姓或戚族已仕者一人宣<lb/>
制戒子弟引贊二人通贊二人徧戒族姓屆期㑹行禮<lb/>
　　前一日齋戒備告文祝文牲饌視新贈之爵為等<lb/>
　　至日夙興灑埽堂宇供張設饌案<hi>以追贈所及世數為凖</hi>香<lb/>
　　案施枷如儀設改題神主案東西嚮使人速宣<lb/>
制者主人朝服率子弟盛服入廟諸與祭者皆㑹主人<lb/>
　　詣贈主室前啟室焚香跪子弟一人奉告文跪于<lb/>
　　主人之左讀告文辭曰維某年月日孝子某<hi>或稱孝孫</hi>
<pb n="KR2m0015_WYG_124-16a"/>
　　<hi>隨宜</hi>謹告于某考某官府君某妣某封某氏之靈曰<lb/>
　　某幸得列于位恭奉<lb/>
恩命<lb/>
贈及先人敬請神主祗受<lb/>
制書改題奉祀謹告讀訖興主人叩興奉考主子弟奉<lb/>
　　妣主及族姓出廟門竢于道左宣制者朝服奉<lb/>
制書前行二人導行至廟衆跪接<lb/>
制書入中門升中階南嚮立衆皆隨入至階下序立主<lb/>
<pb n="KR2m0015_WYG_124-16b"/>
　　人奉考主在東子弟奉妣主在西族姓重行立其<lb/>
　　後皆北靣通贊分立東西柱前贊宣<lb/>
制主人以下皆跪聽宣<lb/>
制畢奉主行三跪九叩禮衆隨行禮宣制官以<lb/>
制書供香案架上主人奉主置改題案上揖勞宣制者<lb/>
　　宣制者答揖復揖辭降自西階主人從至廟大門<lb/>
　　外揖送入改題神主爵位訖奉主復位序立㕘神<lb/>
　　讀祝三獻爵如時祭儀祝辭曰維某年月日孝子<lb/>
<pb n="KR2m0015_WYG_124-17a"/>
　　某謹告于顯考某府君先妣某氏之靈曰某恭承<lb/>
　　庭訓列位于<lb/>
　朝仰荷<lb/>
皇仁推恩所生贈考為某銜妣為某銜感念先澤禄弗<lb/>
　　逮養兹以焚黄謹備牲醴用申薦告尚饗祭畢焚<lb/>
　　黄并祝文奉主復于室闔室出主人以下皆退頒<lb/>
　　胙于宣制者餕屬姓如儀<lb/>
　　　右焚黄告祭<lb/>
<pb n="KR2m0015_WYG_124-17b"/>
　　庶士<hi>貢監生員有頂帶者</hi>家祭儀<lb/>
　　為龕于寢堂之北以板别為四室奉髙曾祖禰皆<lb/>
　　以妣配位如前儀南嚮前設香案總一服親男女<lb/>
　　成人無後者按行軰書紙位祔食男東女西相嚮<lb/>
　　事至則陳已事焚之不立板嵗以春夏秋冬節日<lb/>
　　出主而薦粢盛二盤肉食果蔬之屬四器羹二飯<lb/>
　　二前期主人及與祭者咸致齋薦之前夕主婦吉<lb/>
　　服治饌于房中厥明夙興主人吉服率子弟設香<lb/>
<pb n="KR2m0015_WYG_124-18a"/>
　　案于南然燭置祭文堂北設供案二昭東穆西均<lb/>
　　以妣配位均南嚮設祔案于兩序下各一男東女<lb/>
　　西東西嚮主人以下盥奉木主設于案設祔位于<lb/>
　　兩序案訖主人東階下立衆各依行軰東西序立<lb/>
　　主人詣香案前上香畢率在位者一跪三叩興主<lb/>
　　婦率諸婦出房中薦七箸醯醬跪叩如儀退子弟奉<lb/>
　　壺諸人詣神案以次斟酒薦熟訖皆就案南跪<lb/>
　　叩興子弟薦祔位畢主人跪在位者皆跪祝進至<lb/>
<pb n="KR2m0015_WYG_124-18b"/>
　　香案之右讀祭文<hi>辭見官品祭禮减潔牲二字餘同</hi>訖興退主人<lb/>
　　以下叩興再獻主婦薦飯羹三獻主婦薦餅餌時<lb/>
　　蔬主人斟酒跪叩均如初儀畢主人率族姓一跪<lb/>
　　三叩興祝取祭文及祔食紙位焚于庭衆出主人<lb/>
　　納木主徹退日中而餕春一舉布席于堂東西北<lb/>
　　上陳椅琖匙箸如其人數傳祭食于燕器熱酒饌<lb/>
　　族姓至主人肅入序位以行軰年齒為等旅揖即<lb/>
　　席進酒饌酬酢如禮湯飯畢長者離席告退主人<lb/>
<pb n="KR2m0015_WYG_124-19a"/>
　　送于門外諸子弟皆隨以出徹僕人餕餘食皆盡<lb/>
　　月朔望日主人及家衆夙興盥洗啟寢室然燭詣<lb/>
　　香案前依行軰序立主人上香訖子弟奉茶主人<lb/>
　　獻茶復位率衆一跪三叩興徹茶闔室衆退若家<lb/>
　　有吉事主人盥洗然燭焚香以其事告行禮如朔<lb/>
　　望儀<lb/>
　　庶人家祭儀<lb/>
　　為龕于正寢之北奉髙曾祖禰神位嵗逢節序薦<lb/>
<pb n="KR2m0015_WYG_124-19b"/>
　　果蔬新物每案不過四器羹飯具其日夙興主婦<lb/>
　　治饌主人率子弟設案然鐙啟室奉神主于案上<lb/>
　　以昭穆序主人立于香案前家衆序立于主人下<lb/>
　　以行軰為先後主人上香一跪三叩興主婦陳七<lb/>
　　箸醯醬薦羹飯果羞跪叩如儀主人酌酒進于各<lb/>
　　位前凡三次皆跪一叩興畢主人率衆一跪三叩<lb/>
　　興納主于室徹退日中衆餕神食歲一舉論行輩<lb/>
　　先後同行序齒列坐酒行飯已肅揖以退月朔望<lb/>
<pb n="KR2m0015_WYG_124-20a"/>
　　日供茶然香鐙行禮告事亦如之均與庶士儀同<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0015_WYG_124-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷一百二十四<lb/>
</p>
<p>
</p>
  </div>
</body>
</text>
</TEI>
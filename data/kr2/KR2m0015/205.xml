<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_205-1a"/>
欽定四庫全書<lb/>
皇朝文獻通考卷二百五<lb/>
　刑考<hi>十一</hi>
　　徒流<lb/>
　　乾隆三十一年申定問擬旗人㝷常罪名及因公<lb/>
　　獲譴仍行折枷鞭責例定例八旗人等遇有流徒<lb/>
　　罪名均折枷責完結嗣因旗人漸染惡習有甘為<lb/>
　　敗類者<lb/>
<pb n="KR2m0015_WYG_205-1b"/>
特㫖令將旗人流徒案件滿洲則按罪輕重分别問遣<lb/>
　　折抵漢軍則均斥令為民照所犯定例發遣至是<lb/>
　　問刑衙門有將内務府漢軍㝷常案犯因公獲罪<lb/>
　　之人援例概斥為民者<lb/>
諭曰内務府漢軍皆係世僕向無出旗為民之例與八<lb/>
　旗漢軍又自有别不應混行援引嗣後問擬旗人罪<lb/>
　名務詳核案情如實係寡亷鮮恥有玷旗籍者不但<lb/>
　漢軍當斥令為民依律發遣即滿洲亦當削其名籍<lb/>
<pb n="KR2m0015_WYG_205-2a"/>
　投畀逺方其餘㝷常罪犯及因公獲譴者無論滿洲<lb/>
　漢軍仍照定例折枷鞭責完結㝷刑部奏定䝉古旗<lb/>
　　人有犯亦如此例行<lb/>
　　更定發遣烏嚕木齊人犯概行僉妻例先是甘肅<lb/>
　　廵撫呉逹善以甘省軍務未竣兼逢嵗歉請將僉<lb/>
　　解人犯暫停發徃刑部議准嗣後一應軍流遣犯<lb/>
　　均毋庸僉配至是辦理屯田大臣阿桂奏烏嚕木<lb/>
　　齊地畆甚多請將應行發遣之人並僉妻發徃其<lb/>
<pb n="KR2m0015_WYG_205-2b"/>
　　罪不至僉妻而情願攜𢃄者官給與路費車輛資<lb/>
　　送大學士等議應如所請從之是月刑部又奏准<lb/>
　　應發烏嚕木齊等處人犯除伊妻實係殘廢篤疾<lb/>
　　或年逾六十及該犯父母老病應留侍養者准其<lb/>
　　免僉外其餘概僉妻發配軍流人犯改發烏嚕木<lb/>
　　齊等處者並同此例<lb/>
　　定改發烏嚕木齊等處人犯限年無過編入民籍<lb/>
　　例軍機大臣議准改發烏嚕木齊等處人犯如果<lb/>
<pb n="KR2m0015_WYG_205-3a"/>
　　悔過悛改視其原犯情罪輕重定限或三年或五<lb/>
　　年編入該處民户册内給與地畆令其耕種納糧<lb/>
　　若未經到配中途身故其妻或因到配已近不願<lb/>
　　回籍或子年長成堪勝力作情願到配為民者仍<lb/>
　　行發徃即入各該處民籍安揷耕種不必令其為<lb/>
　　奴如寡妻弱子不勝力作或自願回籍者照例遞<lb/>
　　回原籍至已經到配年限未滿本犯身故其妻子<lb/>
　　即照年限已滿例編入民籍安揷不為奴<lb/>
<pb n="KR2m0015_WYG_205-3b"/>
　　増定發遣烏嚕木齊等處人犯解至陜省雖遇隆<lb/>
　　冬盛暑不准停遣例<lb/>
　　定遣發各例刑部奏准凡旗人犯發遣者分發黒<lb/>
　　龍江寜古塔吉林烏拉等處當差旗人家奴發遣<lb/>
　　黒龍江等處為奴若民人犯發遣者民人詐稱賣<lb/>
　　身在旗者謊稱八旗逃人者假稱逃人具呈行詐<lb/>
　　者賣逃買逃者俱發黒龍江寧古塔等處給披甲<lb/>
　　人為奴若窩留强盗三人以上者發雲貴兩廣極<lb/>
<pb n="KR2m0015_WYG_205-4a"/>
　　邉烟瘴地方其行刼數家止首一家者竊盗臨時<lb/>
　　拒捕殺人為從者發雲貴兩廣烟瘴少輕地方嚴<lb/>
　　行約束仍照例分别刺字<lb/>
　　詳定私鹽拒捕傷一人為從例定例聚衆十人以<lb/>
　　上帶有軍噐興販私鹽拒捕傷一人者為首擬絞<lb/>
　　監候下手者發邉衛充軍為從滿流至是刑部以<lb/>
　　從犯之中原有兩項一係下手傷人者故擬軍一<lb/>
　　係未曽傷人止於随從附和故擬流自應以下手<lb/>
<pb n="KR2m0015_WYG_205-4b"/>
　　傷人為從之犯改發黒龍江為奴至豪强鹽徒拒<lb/>
　　敵官兵傷一人為從較此條更重不應仍照舊例<lb/>
　　發邊衛充軍應一併改發黒龍江從之<lb/>
　　六月増定流徒人犯脱逃條例定例原犯流罪者<lb/>
　　初次脱逃枷號一月責四十板加徒三年二次脱<lb/>
　　逃枷兩月責四十板徒四年三次脱逃改發邉衛<lb/>
　　充軍至是刑部奏定此等罪犯不論次數原犯流<lb/>
　　二千里者改二千五百里二千五百里者改三千<lb/>
<pb n="KR2m0015_WYG_205-5a"/>
　　里三千里者改附近充軍各照例枷責發落又免<lb/>
　　死减等流犯定例計初次二次三次論枷責徒役<lb/>
　　及邉衛與極邉衛充軍枷兩月責四十板至是亦<lb/>
　　改不論次數俱改發邉衛充軍又定例徒役限内<lb/>
　　脱逃者一日笞五十每三日加一等罪止杖一百<lb/>
　　仍發配所照犯徒年分從新拘役中途在逃者亦<lb/>
　　如之至是改定中途脱逃被獲者各於本罪上加<lb/>
　　一等如徒一年者加為徒一年半以次遞加至准<lb/>
<pb n="KR2m0015_WYG_205-5b"/>
　　徒五年徒五年者改為杖一百流二千里<lb/>
　　定遣犯身故家屬回籍不准官為資送例定例遣<lb/>
　　犯身故家屬回籍地方官按程給與口糧至是部<lb/>
　　議新例僉遣人犯情願擕帶子女官為資送者惟<lb/>
　　發徃烏嚕木齊一項人犯其餘内地人犯妻子概<lb/>
　　不資送又本犯身故妻子情願回籍者亦不與資<lb/>
　　送請著為例從之<lb/>
　　三十二年定差役疎縱新疆人犯改發伊犁等處<lb/>
<pb n="KR2m0015_WYG_205-6a"/>
　　例定例差役疎縱遣發新疆人犯脱逃問絞監候<lb/>
　　一年不獲請<lb/>
㫖正法至是奉<lb/>
諭改定為首情重者發伊犁等處其由新疆改烟瘴及<lb/>
　　黒龍江等處人犯脱逃兵役疎縱亦照此例<hi>詳見刑制</hi>
　　<hi>門</hi>
　　定改發新疆人犯仍發内地條例大學士忠勇公<lb/>
　　傅恒㑹同刑部定議前因伊犁烏嚕木齊等處列<lb/>
<pb n="KR2m0015_WYG_205-6b"/>
　　屯耕收力作需人於内地軍流人犯内酌其情節<lb/>
　　較重者改發種地兵丁為奴定例以來各省改發<lb/>
　　積乆人多恐滋擾害請於原例應發内地改發新<lb/>
　　疆人犯内如三次犯竊計贓五十兩以下至三十<lb/>
　　兩者搶竊滿貫擬絞秋審緩决一次者竊盗三犯<lb/>
　　贓至五十兩擬絞秋審緩决一次者積匪猾賊並<lb/>
　　囬民犯竊結夥三人以上及執持繩鞭噐械者發<lb/>
　　遣雲貴兩廣烟瘴刨參人犯在配脱逃者仍照原<lb/>
<pb n="KR2m0015_WYG_205-7a"/>
　　例所定地方發遣强盗窩主造意不行又不分贓<lb/>
　　者竊盗臨時拒捕傷非金刃傷輕平復者搶奪傷<lb/>
　　人為從者發掘他人故塜見棺槨為首及開棺見<lb/>
　　屍為從者竊贓數多罪應滿流者三次犯竊計贓<lb/>
　　三十兩以下至十兩者前項人犯從前已照原例<lb/>
　　應配地方充發在配為匪脱逃者殺一家非死罪<lb/>
　　三人之妻子並未同謀加功者俱照各本例加等<lb/>
　　改定地方充發行竊軍犯在配復行竊者改發極<lb/>
<pb n="KR2m0015_WYG_205-7b"/>
　　邉烟瘴充軍姦婦抑媳同䧟邪滛致媳情急自盡<lb/>
　　者<lb/>
　盛京旗下家奴為匪逃走犯至二次者俱酌發駐防<lb/>
　　兵丁為奴俱停止發徃新疆其兇徒因事忿争執<lb/>
　　持軍噐毆人至篤疾者偷盗圍塲木植牲畜犯至<lb/>
　　二次三次者旗下正身犯積匪者拿獲逃人不將<lb/>
　　實在窩留之人指出再行妄扳者移住拉林閑㪚<lb/>
　　滿洲有犯二次逃走尚未出境者派徃各省駐防<lb/>
<pb n="KR2m0015_WYG_205-8a"/>
　　滿洲兵丁臨行及中途脱逃者六條仍行發徃從<lb/>
　　之<hi>互見刑制門</hi>
　　三十三年定流犯在配脱逃按配所定地充發例<lb/>
　　先是三十一年定例流犯脱逃照軍犯脱逃之例<lb/>
　　逓行改發至流三千里者發附近充軍免死减等<lb/>
　　流犯改發邉衛充軍至是廣西按察使圖桑阿奏<lb/>
　　言附近充軍計程止二千里邉衛充軍止二千五<lb/>
　　百里以流三千里之犯因逃加等充軍乃按道里<lb/>
<pb n="KR2m0015_WYG_205-8b"/>
　　較近未免欲重反輕㝷經部議凡此等脱逃流犯<lb/>
　　改發附近及邉衛充軍者俱就其現配地方計程<lb/>
　　發配若現配地方應配之所即係原籍相近之處<lb/>
　　而又地處邉境再無别處可以改發者仍從其原<lb/>
　　籍改發倘原籍改發之所又較原配相近則視其<lb/>
　　拿獲地方改發均各照例枷責<hi>互見刑制門</hi>
　　三十四年定房主窩留造賣賭具分别乆近問擬<lb/>
　　徒流例凡容留製造賭具之房主在一年以外者<lb/>
<pb n="KR2m0015_WYG_205-9a"/>
　　發邉逺充軍一年以内杖一百流二千里半年以<lb/>
　　内杖一百徒三年<hi>詳見刑制門</hi>
　　定新疆改發内地人犯面刺改遣字例如應刺事<lb/>
　　由者并刺事由若犯事到官年在五十以上及成<lb/>
　　殘廢者仍照本例刺字<lb/>
　　<hi>臣</hi>等謹按三十九年六月刑部奏改罪犯五十以<lb/>
　　上十五以下及成殘廢者毋庸刺改遣字應刺事<lb/>
　　由者仍刺事由<lb/>
<pb n="KR2m0015_WYG_205-9b"/>
　　定改發烟瘴賊犯在配復犯竊盗例廣東按察使<lb/>
　　富勒渾條奏凡改發極邊烟瘴充軍之竊盗在配<lb/>
　　復犯行竊如審係一時掏摸計贓無㡬及偷摘蔬<lb/>
　　果罪止杖責者即於遣所枷號三個月計贓復犯<lb/>
　　徒罪者枷號一年復犯流罪者枷號二年復犯軍<lb/>
　　罪者枷號三年令地方官按月㸃邜騐封發市示<lb/>
　　衆若計贓滿貫復犯死罪者擬以絞决<lb/>
　　改定尊長被殺子孫受賄私和例刑部議准御史<lb/>
<pb n="KR2m0015_WYG_205-10a"/>
　　成徳條奏無論贓數多寡俱擬杖一百流三千里<lb/>
　　<hi>詳見刑制門</hi>
　　改定娶親屬妾擬流例舊例收伯叔兄弟之妾者<lb/>
　　减妻罪二等滿徒至是御史成徳條奏請照姦伯<lb/>
　　叔兄弟妾律减妻一等杖一百流三千里從之<hi>互見</hi>
　　<hi>刑制門</hi>
　　改定比照大逆罪犯之祖父分晰减流例刑部遵<lb/>
㫖議定該犯之父實不知情並不同居無從覺察審有<lb/>
<pb n="KR2m0015_WYG_205-10b"/>
　　實據者照謀叛之犯父母流二千里律改為流三<lb/>
　　千里安置其比照反逆縁坐之祖父及伯叔父亦<lb/>
　　一體分晰减流<hi>詳見刑制門</hi>
　　増定已聘未娶之妻犯姦本夫殺死姦夫分别徒<lb/>
　　流例<hi>詳見刑制門</hi>
　　三十五年定誣告人為竊盗者發邊逺充軍例凡<lb/>
　　將良民誣指為竊及寄賣賊贓捉拿拷打嚇詐財<lb/>
　　物或以起贓為由沿房搜撿搶奪財物滛辱婦女<lb/>
<pb n="KR2m0015_WYG_205-11a"/>
　　除實犯死罪外其餘不分首從俱發邉逺充軍若<lb/>
　　誣指為强盗而有前項拷詐等情節者俱發極邉<lb/>
　　烟瘴充軍<hi>互見刑制門</hi>
　　増定偷竊衙署未得財擬徒例凡已行而未得財<lb/>
　　者照盗倉庫錢糧未得財例杖一百徒三年仍分<lb/>
　　别首從問擬<lb/>
　　定竊盗脱逃致事主身死審無拒闘情形贓少罪<lb/>
　　輕不至滿徒照因姦釀命例杖一百徒三年<hi>詳見刑制</hi>
<pb n="KR2m0015_WYG_205-11b"/>
　　<hi>門</hi>
　　改定偷刨人參各條例凡身充財主雇人刨採及<lb/>
　　積年已過三冬者不論參數多寡俱發雲貴兩廣<lb/>
　　烟瘴地方管束若係各出資本及受雇偷採或隻<lb/>
　　身潛徃得參者均杖一百流三千里未得參者杖<lb/>
　　一百徒三年旗人犯該軍流者銷去旗檔照民人<lb/>
　　問擬犯該徒罪者仍免其充配折枷號兩個月如<lb/>
　　有再犯不分刨參已得未得俱銷去旗檔問擬附<lb/>
<pb n="KR2m0015_WYG_205-12a"/>
　　近充軍旗下家奴發駐防兵丁為奴<lb/>
　　定内務府所屬莊頭鷹户海户人等犯軍遣流徒<lb/>
　　等罪照民人一體定擬例<hi>詳見刑制門</hi>
　　三十六年増定閩省金刄傷人問擬杖徒之犯再<lb/>
　　犯金刄傷人發近邉充軍例<hi>詳見刑制門</hi>
　　定八旗發遣人犯在配病故妻子分别回旗例刑<lb/>
　　部奏定凡八旗發遣人犯内如搶奪殺人下手為<lb/>
　　從者竊盗臨時拒捕殺人為從者竊盗三犯計贓<lb/>
<pb n="KR2m0015_WYG_205-12b"/>
　　五十両以下至三十両者旗人三犯竊盗折枷後<lb/>
　　又犯竊計贓五十兩以下者攔路截袋穵越倉牆<lb/>
　　偷米不至死罪者偷採人參人至四十名以上參<lb/>
　　至五十兩以上為從者兇徒生事行兇者誘拐婦<lb/>
　　人子女被誘之人不知情及迷拐㓜小子女為從<lb/>
　　者夥衆開窑誘取婦人子女藏匿勒賣為從者圖<lb/>
　　財害命不行而分贓及傷人未死不加功而已得<lb/>
　　財者夥衆搶去良人子弟强行鷄姦之餘犯問擬<lb/>
<pb n="KR2m0015_WYG_205-13a"/>
　　發遣者兇徒圖財放火因而焚壓致斃人命情有<lb/>
　　可原者强姦十二嵗以下㓜女未成者指稱鷄姦<lb/>
　　誣告人至死罪未决者此等情重各犯在遣所病<lb/>
　　故所有妻子概不准擕骸回旗其餘本犯身故妻<lb/>
　　子情願擕骸回旗者該管將軍詳叙原案情罪咨<lb/>
　　部核議辦理<lb/>
　　改定偷刨人參計數治罪例凡旗民人等偷刨人<lb/>
　　參人至四十名以上參至五十兩以上為從人犯<lb/>
<pb n="KR2m0015_WYG_205-13b"/>
　　發雲貴兩廣烟瘴地方<hi>詳見刑制門</hi>
　　刪改邉外為民條例<hi>詳見刑制門</hi>
　　嚴押解人役凌虐罪囚罪犯徒罪以上發烟瘴充<lb/>
　　軍例<hi>詳見刑制門</hi>
　　定越訴誣告主唆充軍例凡奏告機密重事不實<lb/>
　　並全誣十人以上者發邉逺充軍其不干己事别<lb/>
　　無冤枉並究追主使之人一體問罪俱發近邉充<lb/>
　　軍<lb/>
<pb n="KR2m0015_WYG_205-14a"/>
　　定川省嘓匪在野攔搶止二三人者犯該徒罪以<lb/>
　　上不分首從俱發雲貴兩廣極邉烟瘴地方嚴行<lb/>
　　管束例<hi>詳見刑制門</hi>
　　定以妻女典雇騙財行兇邀搶例刑部奏定將妻<lb/>
　　妾作姊妹及將妻女并姊妹嫁賣與人作妻妾使<lb/>
　　女名色騙財之後設詞托故公然領去者照誆騙<lb/>
　　例治罪若瞰起程中途聚衆行兇邀搶人財者除<lb/>
　　實犯死罪外其餘俱發近邉充軍媒人知情罪同<lb/>
<pb n="KR2m0015_WYG_205-14b"/>
　　増定充軍道里例凡問該充軍者附近發二千里<lb/>
　　近邉發二千五百里邉逺發三千里極邉烟瘴俱<lb/>
　　發四千里定地發遣充軍人犯在京兵部定地在<lb/>
　　外廵撫定地仍抄招知㑹兵部<lb/>
　　増定解送軍營馬匹倒斃例三十匹以上者杖六<lb/>
　　十徒一年三十五匹以上者杖七十徒一年半四<lb/>
　　十匹以上者杖八十徒二年四十五匹以上者杖<lb/>
　　九十徒二年半五十匹以上者杖一百徒三年<hi>詳見</hi>
<pb n="KR2m0015_WYG_205-15a"/>
　　<hi>刑制門</hi>
　　定奉天所屬民人有犯軍流徒罪者俱照各省民<lb/>
　　人犯罪例一體問發不准折枷完結<lb/>
　　定民人於新疆犯事不准改發内地例<hi>詳見刑制門</hi>
　　定僉發軍流人犯聽各省廵撫均匀撥發州縣安<lb/>
　　挿例刑部奏定各省僉發軍流人犯俱按照軍流<lb/>
　　道里表内應發省分照改發遣犯之例毋庸指定<lb/>
　　府州悉解廵撫衙門聴該撫按其所犯罪名倣照<lb/>
<pb n="KR2m0015_WYG_205-15b"/>
　　軍流道里表酌量州縣大小逺近均勻撥發起解<lb/>
　　省分將解發軍流人犯於起解之先預行咨明該<lb/>
　　撫先期定地飭知入境首站州縣隨到隨發毋使<lb/>
　　壅積<lb/>
　　三十七年定旗人發徃黒龍江新疆及各處駐防<lb/>
　　當差人等限年無過編入本地丁册例<lb/>
　　定由新疆條欵改發雲貴兩廣烟瘴地方人犯無<lb/>
　　論在四千里内外均編發有烟瘴省分安置其籍<lb/>
<pb n="KR2m0015_WYG_205-16a"/>
　　𨽻烟瘴人犯於隔逺烟瘴省分調發<lb/>
　　定由烟瘴改發極邉人犯面刺烟瘴改發四字例<lb/>
　　定軍民人等逼廹本管官致死為從發近邊充軍<lb/>
　　例<hi>詳見刑制門</hi>
　　定旗下家奴發遣俱行僉妻例<hi>詳見刑制門</hi>
　　増定姦夫起意謀死姦婦本夫前妻子女其本夫<lb/>
　　尚别有子嗣者本婦發伊犁給與兵丁為奴例<lb/>
　　増定親母因姦謀死子女發伊犁給與兵丁為奴<lb/>
<pb n="KR2m0015_WYG_205-16b"/>
　　例<hi>詳見刑制門</hi>
　　定軍流徒罪起解不得過百日例浙江按察使郝<lb/>
　　碩奏准凡軍流徒罪以奉文日為始定限兩個月<lb/>
　　起解如實係患病逾限不能起解准將縁由詳明<lb/>
　　督撫咨部查核其病限不得過百日若過限不行<lb/>
　　發解者將州縣官及未經行催之上司分别議處<lb/>
　　三十八年増定囬民結夥搶奪分别人數情罪定<lb/>
　　擬例<hi>詳見刑制門</hi>
<pb n="KR2m0015_WYG_205-17a"/>
　　定烏嚕木齊伊犁為奴人犯分别减限為民例烏<lb/>
　　嚕木齊辦事大臣索諾木䇿凌奏准凡發遣烏嚕<lb/>
　　木齊伊犁為奴人犯在鉛鉄兩厰打礦挖採果能<lb/>
　　實心出力例應五年為民者准其减去二年三年<lb/>
　　為民者减去一年永逺當苦差者五年後即准為<lb/>
　　民均免其挖採若為奴人犯業已為民及當差種<lb/>
　　地之人有情願在厰効力幫貼實心出力者定限<lb/>
　　八年該處大臣查其所犯原案尚屬較輕叙明情<lb/>
<pb n="KR2m0015_WYG_205-17b"/>
　　由奏<lb/>
聞應否發回原籍之處㳟候<lb/>
欽定<lb/>
　　定改發新疆人犯期滿應否囬籍請<lb/>
㫖例<lb/>
諭遣發新疆人犯其情罪較軍流為重軍流各犯既到<lb/>
　配所雖遇赦不准赦還今以軍流不足蔽辜之犯改<lb/>
　發新疆期滿後仍得奏請回籍是名為從重轉視軍<lb/>
<pb n="KR2m0015_WYG_205-18a"/>
　流减輕嗣後發徃新疆効力人犯如其本罪不至軍<lb/>
　流到戍後尚知奮勉自効者仍著該管官酌量奏聞<lb/>
　請㫖若其情罪較重由軍流加等改遣者即不當復<lb/>
　令回籍著交刑部另行詳悉具奏㝷議定限十年具<lb/>
　　奏一次其應否准另囬籍之處㳟候<lb/>
欽定從之<lb/>
　　<hi>臣</hi>等謹按四十年六月刑部奏准凡兵丁閑㪚人<lb/>
　　等原犯軍流因情重改發新疆不准回籍者即於<lb/>
<pb n="KR2m0015_WYG_205-18b"/>
　　擬罪摺内聲明永逺不准回籍<lb/>
　　定私入<lb/>
　盛京圍場分别問擬軍徒例<hi>詳見刑制門</hi>
　　定民人毆死贖身放出奴婢及奴婢之子女者杖<lb/>
　　一百徒三年毆死族中奴婢杖一百流三千里<hi>互見</hi>
　　<hi>刑制門</hi>
　　三十九年定㰱血訂盟為從軍流例凡異姓人但<lb/>
　　有㰱血訂盟焚表結拜弟兄為首者絞監候為從<lb/>
<pb n="KR2m0015_WYG_205-19a"/>
　　減一等若聚衆至二十人以上為首擬絞立决為<lb/>
　　從發雲貴兩廣極邊烟瘴充軍其無㰱血焚表事<lb/>
　　情止序齒結拜衆至四十人以上為首者絞監候<lb/>
　　為從減一等若年少居首即屬渠魁首犯絞决為<lb/>
　　從發雲貴兩廣極邉烟瘴充軍如序齒結拜數在<lb/>
　　四十人以下二十人以上為首者杖一百流三千<lb/>
　　里為從減一等<hi>詳見刑制門</hi>
　　定私拆軍營文移滿流例凡軍營來徃文移札禀<lb/>
<pb n="KR2m0015_WYG_205-19b"/>
　　有闗軍需糧餉調遣兵馬及陞調恭革官員等項<lb/>
　　書吏人等私自拆閱問擬滿流<hi>詳見刑制門</hi>
　　定打射禽獸不期殺人擬徒例刑部奏定凡民人<lb/>
　　捕獵遇有施放鎗箭打射禽獸不期殺人者比照<lb/>
　　捕户於深山曠野安置窩弓不立望竿因而傷人<lb/>
　　致死律杖一百徒三年仍追埋塟銀一十兩給與<lb/>
　　死者之家<lb/>
　　定莊屯居住旗人及各處莊頭并駐防無差使者<lb/>
<pb n="KR2m0015_WYG_205-20a"/>
　　犯軍遣流徒照民人一例辦理<hi>互見刑制門</hi>
　　四十年改定大逆縁坐有職人員仍發為奴例刑<lb/>
　　部遵<lb/>
㫖改定凡實犯大逆之子孫縁坐發遣為奴者雖係職<lb/>
　　官及舉貢生監應與强盗免死減等發遣為奴人<lb/>
　　犯俱不准出户倘逄<lb/>
恩赦亦不得與㝷常為奴遣犯一體辦理<hi>詳見刑制門</hi>
　　定毆死為奴遣犯妻子擬徒例凡發遣黒龍江為<lb/>
<pb n="KR2m0015_WYG_205-20b"/>
　　奴人犯有自行擕帶之妻子跟隨本犯在主家倚<lb/>
　　食服役被主責打身死者照毆死雇工人例擬杖<lb/>
　　一百徒三年其妻子自行謀生不隨本犯在主家<lb/>
　　倚食者仍以凡論<lb/>
　　定親屬犯姦至死罪者若强姦未成發近邊充軍<lb/>
　　例<lb/>
　　定新疆等處滿漢屯兵有犯脱逃即從新疆立限<lb/>
　　留屯例烏嚕木齊辦事大臣索諾木䇿凌奏准凡<lb/>
<pb n="KR2m0015_WYG_205-21a"/>
　　派徃烏嚕木齊伊犁等處换班種地滿漢屯兵遇<lb/>
　　有脱逃除依現行之例按照初次二次投回拏獲<lb/>
　　分别辦理外從新留屯五年折磨差使如果别無<lb/>
　　過犯該處辦事大臣查明准其回籍<hi>互見刑制門</hi>
　　定厄魯特人犯發遣例烏什辦事大臣綽克托奏<lb/>
　　准凡生事之厄魯特犯該發者俱停發伊犁解京<lb/>
　　轉發烟瘴地方充軍<lb/>
　　四十一年定拏獲軍營脱逃餘丁遣發例凡附近<lb/>
<pb n="KR2m0015_WYG_205-21b"/>
　　新疆陜甘二省之人改發雲貴兩廣極邊烟瘴充<lb/>
　　軍其餘各省俱發伊犁烏嚕木齊安揷面刺脱逃<lb/>
　　餘丁字様<hi>詳見刑制門</hi>
　　改定男子拒姦殺人減等杖流例<hi>詳見刑制門</hi>
　　定另户旗人逃走例凡另户滿洲蒙古逃走一月<lb/>
　　以内投囬及拿獲應發伊犁之犯如於刑部審結<lb/>
　　交旗起程時復犯逃走被獲者擬絞監候自行投<lb/>
　　回者枷號三個月仍發伊犁交該管官嚴行管束<lb/>
<pb n="KR2m0015_WYG_205-22a"/>
　　定軍營逃兵投首在軍務未竣以前者發烏嚕木<lb/>
　　齊等處給種地兵丁為奴例<hi>詳見刑制門</hi>
　　増定殺一家四命以上妻女改發伊犁給厄魯特<lb/>
　　為奴例<hi>詳見刑制門</hi>
　　増定互毆致死多命案内紏衆傷人之餘人杖流<lb/>
　　例舊例餘人不論多寡已未傷人概杖一百至是<lb/>
　　改定如有輾轉紏人助勢及執持金刄噐械傷人<lb/>
　　者比照原謀滿流律減一等杖一百徒三年<hi>詳見刑制</hi>
<pb n="KR2m0015_WYG_205-22b"/>
　　<hi>門</hi>
　　増定毆故殺人案内聴從擡屍浬藏杖徒例在塲<lb/>
　　幫毆有傷律應滿杖者照棄屍不失律杖一百徒<lb/>
　　三年未經傷人者照里長地鄰棄屍水中為首律<lb/>
　　杖六十徒一年<hi>詳見刑制門</hi>
　　定救親情切毆傷伯叔杖徒减等例實係情切救<lb/>
　　䕶者照律擬以杖一百徒三年刑部夾簽聲明量<lb/>
　　減一等<hi>互見刑制門</hi>
<pb n="KR2m0015_WYG_205-23a"/>
　　改定强娶孀婦致死發近邊充軍例<hi>詳見刑制門</hi>
　　四十二年申定呈告忤逆事實即行發遣例凡祖<lb/>
　　父母父母呈首子孫懇求發遣及屢次違犯忤逆<lb/>
　　顯然者即將被呈之子孫發烟瘴地方充軍旗人<lb/>
　　發黒龍江當差<hi>詳見刑制門</hi>
　　嚴回民結夥行兇問擬軍徒例時山東定陶縣回<lb/>
　　民沙振方聚衆逞兇毆傷多人刑部奏准嗣後遇<lb/>
　　有回民結夥三人以上執持兇噐毆人之案除致<lb/>
<pb n="KR2m0015_WYG_205-23b"/>
　　斃人命罪應擬抵之犯仍照民人定擬外其餘紏<lb/>
　　夥共毆之犯發雲貴兩廣極邉烟瘴充軍如結夥<lb/>
　　雖在三人以上而俱徒手争毆並未執持兇噐者<lb/>
　　於軍罪上減一等杖一百徒三年結夥在十人以<lb/>
　　上雖無執持兇噐而但毆傷人者仍照三人以上<lb/>
　　執持兇噐之例定擬<hi>互見刑制門</hi>
　　定滇省出口私販為從之罪共夥人數在一二十<lb/>
　　人以上為首絞决為從及數在四人以上不及十<lb/>
<pb n="KR2m0015_WYG_205-24a"/>
　　人者俱發遣黒龍江等處若止三人以下者僉妻<lb/>
　　流徙三千里<hi>詳見刑制門</hi>
　　定新疆罪犯年老酌量當差例伊犁將軍伊勒圖<lb/>
　　奏准凡犯罪發徃伊犁等處種地人犯如年老力<lb/>
　　衰不能耕種納糧者令該將軍等酌量該犯年力<lb/>
　　應當差使責令承充官給與半分口糧以資養贍<lb/>
　　仍令該管處管束<lb/>
　　四十三年定遣發駐防兵丁為奴人犯停止賞給<lb/>
<pb n="KR2m0015_WYG_205-24b"/>
　　將軍都統例先是三十三年發遣寧夏為奴人犯<lb/>
　　格圖肯經將軍傅良調任帶徃西安後傅良進京<lb/>
　　又將格圖肯等帶至京城致格圖肯於是年四月<lb/>
　　挈妻逃走旋經該旗兵部恭奏奉<lb/>
諭此等發遣駐防省城為奴之犯並非賞給功臣之人<lb/>
　自應賞給該處官兵從前賞給將軍副都統等及可<lb/>
　以隨帶别省之處均屬不合嗣後賞給為奴人等内<lb/>
　除應例賞功臣之外所有發遣各處駐防者俱著賞<lb/>
<pb n="KR2m0015_WYG_205-25a"/>
　給彼處官兵人等為奴其賞給將軍副都統之處永<lb/>
　行停止著為令<hi>互見刑制門</hi>
　　定厄魯特為奴人犯滋事發徃烟瘴賞給兵丁為<lb/>
　　奴例刑部奏准凡新疆及内地遇有為奴之厄魯<lb/>
　　特酗酒滋事俱發徃烟瘴地方交與該營鎮協在<lb/>
　　兵丁内揀選力能管束之人賞給為奴嚴加約束<lb/>
　　定大夥私梟案内私售窩頓人等發遣為奴例大<lb/>
　　夥梟徒拒捕傷差案内凡私售之竈丁及窩頓之<lb/>
<pb n="KR2m0015_WYG_205-25b"/>
　　匪犯俱發徃伊犁烏嚕木齊等處為奴<hi>互見刑制門</hi>
　　定白役詐贓逼命正役分别問擬遣發杖流例<hi>詳見</hi>
　　<hi>刑制門</hi>
　　定州縣武職官員僉差不慎致斬絞立决重囚脱<lb/>
　　逃杖七十徒一年半例<hi>詳見刑制門</hi>
　　四十四年増定問擬五軍及總徒准徒於擬罪處<lb/>
　　添入杖一百折責發落字様大理寺少卿虞鳴球<lb/>
　　奏定律内五徒三流各載明杖數至五軍及發遣<lb/>
<pb n="KR2m0015_WYG_205-26a"/>
　　較重於流即雜犯三流總徒四年雜犯斬絞總徒<lb/>
　　五年其罪亦較五徒更重均應滿杖乃律内俱未<lb/>
　　載應决杖數是以軍遣及雜犯准徒外省題咨案<lb/>
　　内多不聲明應杖迨議覆到配該配所州縣見文<lb/>
　　内未載杖數亦止安揷收管是重於㝷常流徒之<lb/>
　　犯轉得從輕倖免杖决請於律内軍遣及總徒准<lb/>
　　徒項下逐一載明庶可辦理畫一㝷經部議凡問<lb/>
　　擬五軍及總徒准徒罪名者於逐案題稿引律出<lb/>
<pb n="KR2m0015_WYG_205-26b"/>
　　語内添入仍依名例至配所應杖之數折責例杖<lb/>
　　一百折責發落語句從之<lb/>
　　定閩省花㑹分别首從問擬例起意為首者發邊<lb/>
　　逺充軍夥同紏人者杖一百流二千里在場幫收<lb/>
　　錢文等犯杖一百徒三年<hi>詳見刑制門</hi>
　　改定殺一家非死罪四命將兇犯父子照數擬抵<lb/>
　　其有浮於所殺之數以㓜者同妻女改發伊犁給<lb/>
　　厄魯特為奴例<hi>詳見刑制門</hi>
<pb n="KR2m0015_WYG_205-27a"/>
　　更定改發内地十六項人犯仍發新疆例先是三<lb/>
　　十二年因新疆遣犯聚集過多遵<lb/>
㫖議定將應發新疆條内按其情節以六條仍發新疆<lb/>
　　以一十六條均改發内地分别烟瘴等項充軍至<lb/>
　　是烏嚕木齊都統索諾木策凌奏巴里坤屯田缺<lb/>
　　額請將從前新疆改發人犯仍行發徃擇其情節<lb/>
　　輕者種地當差情節較重者給與兵丁為奴㝷經<lb/>
　　部議於改發内地十六條内應發極邉烟瘴等項<lb/>
<pb n="KR2m0015_WYG_205-27b"/>
　　八條仍發徃伊犁烏嚕木齊等處給與兵丁為奴<lb/>
　　其應發附近近邊邊逺等項八條發徃新疆交該<lb/>
　　都統酌撥種地當差從之<lb/>
　　定傷人夥盗自首發遣例如係聞拿投首者發黒<lb/>
　　龍江等處給披甲人為奴<hi>詳見刑制門</hi>
　　定乗火搶奪為首杖一百流二千里為從杖一百<lb/>
　　徒三年例<hi>詳見刑制門</hi>
　　四十五年定匪徒明知竊情説合贖贓分别徒流<lb/>
<pb n="KR2m0015_WYG_205-28a"/>
　　例時廣西廵撫李世傑題奏桞城縣民葛精怪紏<lb/>
　　夥肆竊牛馬羊隻葛應鉅葛應彩姚英士包庇賊<lb/>
　　匪勒贖分贓分别問擬絞决發遣經刑部奏定兩<lb/>
　　廣兩湖及雲貴等省凡有匪徒明知竊情並不幫<lb/>
　　同鳴官反表裏為奸逼令事主出錢贖贓俾賊匪<lb/>
　　獲利以至肆無忌憚深為民害者照為賊探聴事<lb/>
　　主消息通線引路者照强盗窩主不行又不分贓<lb/>
　　杖流律减一等杖一百徒三年如有貪圖分肥但<lb/>
<pb n="KR2m0015_WYG_205-28b"/>
　　經得贓者不論多寡即照强盗窩主律杖一百流<lb/>
　　三千里<lb/>
　　定<lb/>
　盛京圍場處所偷伐木植問擬徒流例<hi>詳見刑制門</hi>
　　定軍流徒犯無論應否留養於到案日供内叙明<lb/>
　　有無祖父母父母兄弟子孫及年嵗例<hi>詳見刑制門</hi>
　　増定盗砍他人墳樹例刑部奏定砍他人墳樹除<lb/>
　　犯案僅止一二次所竊株數無多者仍照本例擬<lb/>
<pb n="KR2m0015_WYG_205-29a"/>
　　以枷責外如犯案至三次者即照竊盗三犯本例<lb/>
　　計贓分别擬以流遣其紏黨成羣旬日之間疊次<lb/>
　　竊砍至六次以上而樹數又在二三十株以上情<lb/>
　　同積匪者無論從前曽否犯案即照積匪猾賊例<lb/>
　　擬遣如連竊砍在三次以上而始犯案者照積匪<lb/>
　　例量減擬徒仍各按竊盗本例刺字<hi>互見刑制門</hi>
　　増定積匪猾賊分别次數問擬遣徒例<hi>詳見刑制門</hi>
　　定發遣黒龍江等處為奴人犯在配行竊四次永<lb/>
<pb n="KR2m0015_WYG_205-29b"/>
　　逺枷號例刑部奏定發遣黒龍江等處為奴人犯<lb/>
　　行竊犯案在三次以下者仍照本例辦理外如有<lb/>
　　在配犯案至四次者即擬以永逺枷號遇<lb/>
赦不准援免<lb/>
　　四十六年定<lb/>
　行營地方金刄傷人發伊犁給厄魯特為奴例<hi>詳見刑制</hi>
　　<hi>門</hi>
　　定調姦未成和息後羞忿自盡該犯發遣例凡調<lb/>
<pb n="KR2m0015_WYG_205-30a"/>
　　姦婦女未成業經和息之後如有因人恥笑其夫<lb/>
　　與父母親屬及本婦復追悔抱忿自盡致死二命<lb/>
　　者將調姦之犯發烏嚕木齊等處充當苦差<hi>詳見刑制</hi>
　　<hi>門</hi>
　　定邪教案内遣犯停止發徃奉天新疆等處例各<lb/>
　　省邪教為從之犯罪應擬軍及照名例發遣者俱<lb/>
　　改發雲貴兩廣烟瘴地方充軍其雲貴兩廣四省<lb/>
　　邪教從犯發徃四川福建二省安揷此等人犯内<lb/>
<pb n="KR2m0015_WYG_205-30b"/>
　　如有情節較重者各於到配後再加枷號六個月<lb/>
　　所有奉天吉林及伊犁烏嚕木齊各處均停止編<lb/>
　　發<lb/>
　　嚴嘓匪在野攔搶加重治罪例四人以上至九人<lb/>
　　者不分首從改發伊犁給厄魯特為奴數至十人<lb/>
　　以上為首擬斬立决為從擬絞監候被脅同行者<lb/>
　　發遣為奴<hi>詳見刑制門</hi>
　　四十七年定情重改發新疆之犯年滿發交應配<lb/>
<pb n="KR2m0015_WYG_205-31a"/>
　　地方安揷例時有改發伊犁人犯要俊卿當差年<lb/>
　　滿經將軍伊勒圖奏請回籍奉<lb/>
諭要俊卿一犯因圖避處分誣禀上司居心險詐情節<lb/>
　較重本擬按律杖流從重改發伊犂今以年滿釋回<lb/>
　則較原擬流罪不准限年囬籍者轉輕是雖嚴而實<lb/>
　寛不足以昭平允嗣後遇有此等發徃新疆之犯年<lb/>
　滿時仍將該犯發交應配地方定地安揷遇有恩釋<lb/>
　再行回籍著為令㝷經部議凡情節較重改發新疆<lb/>
<pb n="KR2m0015_WYG_205-31b"/>
　　者十年期滿該將軍遵例奏<lb/>
聞將該犯解交陜甘總督查明原籍按軍流道里指定<lb/>
　　應配地方即轉解該省交該督撫酌量安揷遇有<lb/>
恩赦再行奏請釋回至旗人改發期滿之犯奏<lb/>
聞後將該犯解交刑部按應得罪名折枷滿日鞭責釋<lb/>
　　放從之<lb/>
　　改定誤執傷㾗誣告人命致尊長卑㓜屍遭蒸檢<lb/>
　　分别治罪例<hi>詳見刑制門</hi>
<pb n="KR2m0015_WYG_205-32a"/>
　　定奉天省發遣人犯停止解京轉發例奉天省應<lb/>
　　發黒龍江等處人犯即由<lb/>
　盛京刑部奉天府按照人數多寡定地刺字徑交<lb/>
　盛京兵部發遣毋庸觧赴在京刑部轉發<lb/>
　　定旗人犯刺字者照民人辦理例<lb/>
諭嗣後旗人犯刺字者削去旗檔照民人一例辦理<lb/>
　　四十八年定和姦後悔過拒姦殺死姦夫杖一百<lb/>
　　流三千里例<hi>詳見刑制門</hi>
<pb n="KR2m0015_WYG_205-32b"/>
　　改定用藥迷人未經受害發遣為奴例凡甫經學<lb/>
　　習及雖已合藥即行敗露或欲迷之人當時知覺<lb/>
　　未經受累者均發徃伊犁給厄魯特為奴如到配<lb/>
　　之後將藥方傳授與人及復迷人並脱逃者請<lb/>
㫖即行正法<hi>詳見刑制門</hi>
　　増定旗人竊逃並犯仍照逃罪改發邊逺例凡旗<lb/>
　　人犯竊犯逃並發核其搶竊贓數在流徒以下律<lb/>
　　應刺字者無論逃在一月内外俱照旗人犯走發<lb/>
<pb n="KR2m0015_WYG_205-33a"/>
　　徃當差在配怙惡不悛之例改發雲貴兩廣邊逺<lb/>
　　地方令地方官與民一體嚴加約束至漢軍正身<lb/>
　　旗人犯應刺字者亦即削除旗檔其逃竊治罪之<lb/>
　　處仍照漢軍本例定擬<hi>互見刑制門</hi>
　　詳定拏獲黒龍江等處為奴脱逃人犯即行正法<lb/>
　　例强盗案内情有可原免死減等發遣者未傷人<lb/>
　　之盗首聞拿自首者窩家盗線聞拿投首者夥盗<lb/>
　　行刼二次以上聞拿投首者夥盗有供出盗首逃<lb/>
<pb n="KR2m0015_WYG_205-33b"/>
　　匿在於一年限内拏獲者在配脱逃拏獲一面正<lb/>
　　法一面奏<lb/>
聞毋庸請<lb/>
㫖其餘東三省㝷常發遣之犯如有脱逃被獲均不在<lb/>
　　正法之例<hi>詳見刑制門</hi>
　　酌定遣發新疆人犯各條欵伊犁將軍伊勒圖奏<lb/>
　　定遣犯過多請遵前例酌發停止刑部議覆從前<lb/>
　　將情重軍犯改發新疆原因伊犁等處疆土式廓<lb/>
<pb n="KR2m0015_WYG_205-34a"/>
　　需人屯耕如因一時人多僅將原定六條發徃其<lb/>
　　餘一并改𤼵内地恐將來種地缺額復議更張請<lb/>
　　將從前原發之六項仍行發徃外其三十二年改<lb/>
　　發内地之十六條又四十七年廣西廵撫朱椿條<lb/>
　　奏搶奪傷非金刄又傷輕平復一條内將約束較<lb/>
　　易者五條如强盗窩主造意不行又不分贓者殺<lb/>
　　一家非死罪三人之妻子並未同謀加功者發遣<lb/>
　　雲貴兩廣烟瘴刨參人犯在配脱逃者姦婦抑媳<lb/>
<pb n="KR2m0015_WYG_205-34b"/>
　　同䧟滛邪致媳情急自盡者<lb/>
　盛京旗下家奴為匪逃走犯至二次者仍發徃伊犁<lb/>
　　等處其餘十二條應如所奏停止遣發至烏嚕木<lb/>
　　齊情形與伊犁相同亦照此辦理從之<lb/>
　　四十九年定犯該没入家産兄弟未經分析者按<lb/>
　　分給予例時廣西永安州知州葉道和與岑照科<lb/>
　　場舞弊家産應查抄入官江西廵撫郝碩奏訊本<lb/>
　　犯與伊兄撫州府照磨葉道中兄弟並未分家應<lb/>
<pb n="KR2m0015_WYG_205-35a"/>
　　將葉道中署内財物查封奉<lb/>
諭從來縁事獲罪之人兄弟本不相及如因一人獲罪<lb/>
　將其兄弟貲産盡行查抄辦理未免過當若以未經<lb/>
　分析盡免入官則應行查封者皆得托詞未分任意<lb/>
　隐匿使貪吏子孫仍復坐擁厚貲亦復何以示儆嗣<lb/>
　後如有縁事獲罪應行查抄而兄弟未經分産者將<lb/>
　所有産業按其兄弟分股計算祗將本犯名下應得<lb/>
　一股入官其餘兄弟名下應得者概行給予以昭平<lb/>
<pb n="KR2m0015_WYG_205-35b"/>
　允著為令<lb/>
　　五十年増定遣發黒龍江等處人犯添差押解例<lb/>
　　向例部發黒龍江等處遣犯自通州起僅由營員<lb/>
　　駐防撥兵觧送並不㑹同地方官添差押解至是<lb/>
　　直𨽻總督劉峩奏請無論當差為奴人犯均令知<lb/>
　　㑹地方官每犯一人添差幹役二名恊同營弁押<lb/>
　　解如有疎虞將地方官與弁兵一體查察治罪部<lb/>
　　議應如所奏從之<lb/>
<pb n="KR2m0015_WYG_205-36a"/>
　　改定莊屯居住旗人犯事分别枷號實發例<hi>詳見刑制</hi>
　　<hi>門</hi>
　　定遣發各省駐防當差人犯改遣雲南等省停止<lb/>
　　解部轉發例定例旗下另户人等有犯逃人匪類<lb/>
　　發遣黒龍江等處並奉天寧古塔黒龍江等處旗<lb/>
　　人發遣各省駐防當差人等復犯罪者均解刑部<lb/>
　　改發雲南等省至是部臣以黒龍江等處改發雲<lb/>
　　南等省京師為必經之路解部轉發事屬至便至<lb/>
<pb n="KR2m0015_WYG_205-36b"/>
　　各省駐防改發雲貴等省各省相通驛路若俱解<lb/>
　　部轉發不惟徃返長途徒勞解送且恐稽延時日<lb/>
　　易致疎虞嗣後除黒龍江等處發遣當差人犯復<lb/>
　　行犯罪者仍照舊例解部轉發外其各省駐防所<lb/>
　　有應改雲南等省之犯即由將軍都統移交該省<lb/>
　　督撫轉發起解無庸解部從之<lb/>
　　増定軍罪脱逃人犯拿獲由配所定地改發例向<lb/>
　　例流罪人犯如有中途在配脱逃被獲改發者均<lb/>
<pb n="KR2m0015_WYG_205-37a"/>
　　就其現配地方計程發配又免死減等流犯脱逃<lb/>
　　被獲者亦就其原配地方計程發配至附近改發<lb/>
　　近邉近邊改發逺邉逺邊改發極邊應由配所定<lb/>
　　地之處例無明文至是刑部議奏請將軍罪脱逃<lb/>
　　改發人犯均照流罪脱逃就配所改發之例由配<lb/>
　　所定地若現配地方應配之所即係原籍相近之<lb/>
　　處而地處邉境再無别處可以改發者仍從其原<lb/>
　　籍改發倘原籍改發之所又較原配相近則視其<lb/>
<pb n="KR2m0015_WYG_205-37b"/>
　　拏獲地方改發從之<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷二百五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_033-1a"/>
　欽定四庫全書<lb/>
　皇朝文獻通考卷三十三<lb/>
　　市糴考<lb/>
　　　市舶互市<lb/>
　　　<hi>臣</hi>等謹按宋以前互市之制其詳靡得而記自宋<lb/>
　　　開寳後始置市舶司榷場博易場沿革詳畧具載<lb/>
　　　馬端臨考至前明末代抽税過重防奸則疎以致<lb/>
　　　大啟海氛公行抄劫吳越瀕海州郡數被其害臣<lb/>
<pb n="KR2m0015_WYG_033-1b"/>
　　　等纂前五朝續考已備言之我<lb/>
　　國家威徳逺播四裔咸賔受<lb/>
命之初髙麗琉球率先表貢暨平臺灣島夷失其故巢懸<lb/>
　　　命中國<lb/>
聖祖皇帝因包荒而撫有之歸化寖衆東南舟楫之區商<lb/>
　　　漁樂業鯨波不驚沙鳥雲帆目極無際各島如吕<lb/>
　　　宋噶喇吧日本紅毛紅毛之種數十向所謂出没<lb/>
　　　烟濤莫知其蹤跡者皆已按圖可指就中佛朗西<lb/>
<pb n="KR2m0015_WYG_033-2a"/>
　　荷蘭暹羅等國矯首面内不憚超數十更以來其<lb/>
　　他小弱附景希光者又不在此數於是縁其職貢<lb/>
　　以通其貨賄立之期㑹以均其勞逸寛減税額以<lb/>
　　豐其生息厚加賞賚以作其忠誠而又核驗官符<lb/>
　　譏禁内匪弛張互用畏慕滋深此<lb/>
　今日市舶之所以盛也若乃西北茶馬之市行之已<lb/>
　　久强無凌弱衆無暴寡邉氓畨族胥享其利盖百<lb/>
　　餘年於此矣<lb/>
<pb n="KR2m0015_WYG_033-2b"/>
皇上綏懐萬方廓清大幕耕犂徧於寰中泉布流於域<lb/>
　　外大宛善馬弗求自徠于闐良玉不脛而走初非<lb/>
　　與為市而得之者近則准哈薩克之請開烏嚕木<lb/>
　　齊之市先之以官辦次之以招商時地交宜逺邇<lb/>
　　利賴繼自今航浮索引四瀛相望大一統之閎規<lb/>
　　至是蔑以加矣<hi>臣</hi>等謹如前目隨事編排列於市<lb/>
　　門之次用昭<lb/>
聖世大同之治焉<lb/>
<pb n="KR2m0015_WYG_033-3a"/>
　　　順治二年設張家口古北口章京時命哈克薩哈<lb/>
　　　駐張家口滿都布賚駐古北口<lb/>
諭之曰爾等駐防之地凡外藩各䝉古來貿易者俱令駐<lb/>
　於邊口照常貿易毋得阻抑其喀爾喀部落來市馬者<lb/>
　令駐於口外申報户部<lb/>
　　　又定陜西以茶易馬之例先是元年定與西畨易<lb/>
　　　馬例每茶一箆重十觔上馬給茶箆十二中馬給<lb/>
　　　九下馬給七至是年差御史轄五茶馬司户部言<lb/>
<pb n="KR2m0015_WYG_033-3b"/>
　　　陜西地方召商茶以易畨馬向有照給金牌勘合<lb/>
　　　之制備查前明詔諭通接西番闗隘處所撥官軍<lb/>
　　　巡守不許私茶出境凡進貢番僧應賞食茶頒給<lb/>
　　　勘合行令四川布政司撥發有茶之倉照數支放<lb/>
　　　不許於湖廣等處收買私茶違者盡數入官仍將<lb/>
　　　伴送人員等依律問罪此舊例所當遵行者若金<lb/>
　　　牌一項係明初事例至永樂十四年已經停止今<lb/>
　　我<lb/>
<pb n="KR2m0015_WYG_033-4a"/>
　朝定鼎各畨慕義馳貢金牌似不必用但以茶易馬<lb/>
　　務須酌量價值兩得其平無失柔逺之義從之<hi>康熙</hi>
　　<hi>四十四年停止中馬雍正九年奏准復行十三年仍行停止</hi>
　　三年議令吐魯畨貢使置買器物照舊例額數禮<lb/>
　　部言舊例吐魯番國進貢來使於京師置買器物<lb/>
　　額數每人茶五十觔磁碗碟五十雙銅錫壺五執<lb/>
　　各色紗羅及緞共十五匹絹三十匹青白布三十<lb/>
　　匹夏布三十匹棉花三十觔花毯二條紙馬並各<lb/>
<pb n="KR2m0015_WYG_033-4b"/>
　　色紙共三百張各色顔料五觔糖菓薑每樣三十<lb/>
　　觔藥材三十觔烏梅三十觔黒白礬共十觔照此<lb/>
　　定例置買其龍鳳黄紫各色之物及鞍轡弓箭刀<lb/>
　　不許置買所應買諸物兵馬司差役同通事監視<lb/>
　　買賣兩從其便如盜買違禁之物買賣並監視人<lb/>
　　役一併治罪㑹同館許開市五日自京起程後牛<lb/>
　　羊犁鏵鐡鍋至臨洮府蘭州與本處軍民交易亦<lb/>
　　買賣各從其便仍令監視䕶送官兵加意謹防送<lb/>
<pb n="KR2m0015_WYG_033-5a"/>
　　　至闗上其至蘭州交易者亦不許置熟鐵及各項<lb/>
　　　兵器令照舊例交易從之<lb/>
　　　四年議佛朗西國互市人禁止入省户部議覆兩<lb/>
　　　廣總督佟養甲疏言佛朗西國人寓居濠鏡澳以<lb/>
　　　攜來番貨與粤商互市盖已有年後深入省㑹至<lb/>
　　　於激變遂行禁止今督臣以通商裕國為請然前<lb/>
　　　事可鑒應仍照前明崇禎十三年禁其入省之例<lb/>
　　　止令商人載貨下澳貿易從之<lb/>
<pb n="KR2m0015_WYG_033-5b"/>
　　　十三年准荷蘭國貢使在館交易禮部言荷蘭國<lb/>
　　　從未入貢今重譯來朝誠<lb/>
　　朝廷徳化所致念其道路險逺准五年一貢貢道由<lb/>
　　　廣東入至海上貿易已經題明不准應聴在館交<lb/>
　　　易照例嚴飭違禁等物得<lb/>
㫖荷蘭國慕義輸誠航海修貢念其道路險逺著八年一<lb/>
　次來朝以示體恤逺人之意是年八月其貢使歸國特<lb/>
　　　降<lb/>
<pb n="KR2m0015_WYG_033-6a"/>
敕諭賜其國王曰惟爾荷蘭國墨投為也甲必丹物馬綏<lb/>
　掘僻在西陲海洋險逺歴代以來聲教不及乃能緬懐<lb/>
　徳化效慕尊親擇爾貢使杯突髙嚙惹諾皆色等赴闗<lb/>
　來朝䖍修職貢地逾萬里懐忠抱義朕甚嘉之用是優<lb/>
　加錫賚大蟒緞二匹粧緞二匹倭緞二匹閃緞四匹藍<lb/>
　花緞四匹青花緞四匹藍素緞四匹帽緞四匹衣素緞<lb/>
　四匹綾十匹紡絲十匹羅十匹銀三百兩以報孚忱至<lb/>
　所請朝貢出入貿易有無雖灌輸貨貝利益商民但念<lb/>
<pb n="KR2m0015_WYG_033-6b"/>
　道里悠長風波險阻舟車跋涉閲歴星霜勞勩可憫若<lb/>
　朝貢頻數猥煩多人朕皆不忍著八年一次來朝員役<lb/>
　不過百人止令二十人到京所攜貨物在館交易不得<lb/>
　於廣東海上私自貨賣爾其體朕懐保之仁恪恭藩服<lb/>
　慎乃常職祇承寵命<lb/>
　　　又准吐魯畨貢使在館交易<lb/>
諭吐魯畨阿布都拉哈曰朕膺兹大命綏定萬方凡所屬<lb/>
　外國無不輸誠臣服來貢方物爾吐魯番國早識時數<lb/>
<pb n="KR2m0015_WYG_033-7a"/>
　貢賦維謹今又遣使入貢誠篤之意實可嘉悦念爾國<lb/>
　逺隔山河跋涉不易宜加賞賚用勸忠誠特賜爾緞三<lb/>
　百三十八匹絹七百二十三匹自此以後著互年一次<lb/>
　來貢入闗不得過百人不許攜帶婦女進京止許三十<lb/>
　人餘留駐甘肅俟進貢人歸時即令一齊出闗不得久<lb/>
　留内地至所帶貨物許在京㑹同館照例貨市無得沿<lb/>
　路借端遷延騷擾其進貢西馬四匹䝉古馬十匹外不<lb/>
　必多貢用體朕優恤逺人之意<lb/>
<pb n="KR2m0015_WYG_033-7b"/>
　　　十四年遣官察審朝鮮國人私買硝藥朝鮮國王<lb/>
　　　之弟李㴭回國隨行員役違禁擅買硝藥行至鳳<lb/>
　　　凰城為城守章京搜獲李㴭不肯縛送私買之人<lb/>
　　　反為哀求容隠奉<lb/>
諭㫖遣内大臣阿魯哈大學士額色黒都察院左副都御<lb/>
　　　史能圖吏部左侍郎禪代往朝鮮同該國王察審<lb/>
　　　議罪<lb/>
　　　十五年<lb/>
<pb n="KR2m0015_WYG_033-8a"/>
諭禮部曰朕撫御萬方中外臣民皆同一視朝鮮恭順有<lb/>
　年尤厪體恤聞遣使該國多員貿易滋擾朕心殊為不<lb/>
　忍嗣後凡有事差往使臣止用正副使各一員務擇諳<lb/>
　習禮儀任事謹恪者其八分人員隨往及貿易俱行停<lb/>
　止以昭朕字愛藩服至意<lb/>
　　　十八年達賴喇嘛及干都台吉請於北勝州互市<lb/>
　　　以馬易茶從之<lb/>
　　　康熙二年停止朝鮮國王開送貨物印文凡外藩<lb/>
<pb n="KR2m0015_WYG_033-8b"/>
　　　貨物有該國王印文開送者准其貿易朝鮮陪臣<lb/>
　　　下人應山等帶貂皮一百張印文内並未開載經<lb/>
　　　禮部奏聞得<lb/>
㫖免其議罪交易貨物聽其隨便攜帶至日報部於㑹同<lb/>
　館交易該王印文著停止應禁之物回時令邊闗官員<lb/>
　詳細嚴察<lb/>
　　　七年議外國人貨物非貢期不准貿易凡外國人<lb/>
　　　非進貢方物之期來邊界處所貿易者㑹典並未<lb/>
<pb n="KR2m0015_WYG_033-9a"/>
　　　開載惟康熙二年准荷蘭國貿易一次康熙三年<lb/>
　　　准暹羅國貿易一次隨於康熙五年永行停止至<lb/>
　　　是兵部言請嗣後非係貢期槩不准其貿易從之<lb/>
　　　八年以廣南國船貨仍給來使先是廣東都司劉<lb/>
　　　世虎等駕舟巡海遇風飄至廣南境内廣南國王<lb/>
　　　差趙文炳等送歸并帶來貨物船隻奉有確查議<lb/>
　　　奏之<lb/>
㫖至是禮部議劉世虎等帶去之兵尚有十九名未回應<lb/>
<pb n="KR2m0015_WYG_033-9b"/>
　　　降二級其趙文炳等雖奉廣南國印文差遣而實<lb/>
　　　係中國之人或留或遣請<lb/>
㫖定奪現在禁海其帶來之物不便貿易應交送户部得<lb/>
㫖廣南國差趙文炳等送劉世虎等歸粤殊為可嘉著該<lb/>
　督給以照驗遣歸廣南船貨不必入官仍給來使為修<lb/>
　理船隻之用劉世虎等風飄是實著免罪<lb/>
　　　十八年禁兵民販米出海浙江沿海兵民販賣糧<lb/>
　　　米因内地利少出海利多越界貿易<lb/>
<pb n="KR2m0015_WYG_033-10a"/>
特遣戸部郎中布詹等巡海如將軍督撫提鎮所屬人員<lb/>
　　　有犯禁者令其不時訪緝杜絶以靖海氛<lb/>
　　　二十二年令厄魯特噶爾丹博碩克圖來使往張<lb/>
　　　家口歸化城交易<lb/>
上諭大學士等近觀厄魯特噶爾丹博碩克圖來使較前<lb/>
　漸多每一次常至數百人聞其沿途遇邊外游牧䝉古<lb/>
　肆行擾害外國之人若行痛懲又恐失柔逺之意彼處<lb/>
　遣來人員當有定數不可聴其意為多寡嗣後正使頭<lb/>
<pb n="KR2m0015_WYG_033-10b"/>
　目酌量數人令進闗口其餘人等或令在張家口外或<lb/>
　在歸化城交易事畢應即遣回<lb/>
　　　又令馬喇等領庫帑於軍前市易時阿達哈哈畨<lb/>
　　　馬喇等以茶布往征羅刹軍前市易<lb/>
上諭茶布不必攜往可於户部支銀四千兩量買諸物馳<lb/>
　驛抵彼換取牛羊糧米以備軍需勿得脅制民間各任<lb/>
　其便<lb/>
　　　二十三年議浙江沿海地方聴百姓海上貿易九<lb/>
<pb n="KR2m0015_WYG_033-11a"/>
　　　卿等議覆工部侍郎金世鑑疏言浙江沿海地方<lb/>
　　　請照山東諸處見行之例聴百姓以裝載五百石<lb/>
　　　以下船隻往海上貿易捕魚預行禀明該地方官<lb/>
　　　登記姓名取具保結給發印票船頭烙號其出入<lb/>
　　　令防守海口官員驗明印票人數至收税之處交<lb/>
　　　與該道計貨貴賤定税輕重按季造冊報部至海<lb/>
　　　口官兵請於温台二府戰船内各撥二十隻平定<lb/>
　　　臺灣所獲哨船撥八十隻令其分泊防守巡邏俱<lb/>
<pb n="KR2m0015_WYG_033-11b"/>
　　　應如所請從之<lb/>
　　　又議暹羅國貢船貨物准其於虎跳門貿易暹羅<lb/>
　　　國王言貢船到虎跳門地方官阻滯日久迨進至<lb/>
　　　河下又將貨物入店封鎖候部文到時方准貿易<lb/>
　　　每至毁壊乞<lb/>
敕諭廣省嗣後貢船到虎跳門具報之後即放入河下俾<lb/>
　　　貨物早得登岸貿易又本國採辦器用乞<lb/>
諭地方給照置辦部議應如該國王所請從之<lb/>
<pb n="KR2m0015_WYG_033-12a"/>
　　　又<lb/>
詔開海禁其硝磺軍器等物仍不准出洋<lb/>
　　　内閣學士席柱陳奏福建廣東兩省沿海居民情<lb/>
　　　形<lb/>
上曰百姓樂於沿海居住原因海上可以貿易捕魚先因<lb/>
　海冦故海禁不開今海氛廓清更何所待下九卿詹事<lb/>
　　　科道議尋議今海外平定臺灣澎湖設立官兵駐<lb/>
　　　劄直𨽻山東江南浙江福建廣東各省先定海禁<lb/>
<pb n="KR2m0015_WYG_033-12b"/>
　　　處分之例應盡行停止若有違禁將硝磺軍器等<lb/>
　　　物私載出洋貿易者仍照例處分從之<lb/>
　　　二十四年嚴飭開洋貿易滿漢人民議政王大臣<lb/>
　　　等言今海内一統寰宇寧謐滿漢人民俱同一體<lb/>
　　　應令出洋貿易以彰富庶之治得<lb/>
㫖開海貿易原欲令滿漢人民各遂生息倘有無藉棍徒<lb/>
　倚勢横行借端生事貽害地方反為不便應嚴加禁飭<lb/>
　如有違法者該督撫即指名題叅<lb/>
<pb n="KR2m0015_WYG_033-13a"/>
　　　又免外國貢船抽税禮部議覆福建總督王國安<lb/>
　　　疏言外國貢船請抽税令其貿易應如所請<lb/>
上以進貢船隻若行抽税殊失大體悉免之<lb/>
　　　又令朝鮮國照常貿易朝鮮國王李焞言國内牛<lb/>
　　　多疫死民失耕種請暫停互市禮部奏李焞託言<lb/>
　　　妄奏不合應罰銀一萬兩得<lb/>
㫖此事本當如議但係外藩小國姑宥此一次仍令照常<lb/>
　貿易<lb/>
<pb n="KR2m0015_WYG_033-13b"/>
　　　又酌減洋船丈抽之例先是二十三年特開海禁<lb/>
　　　令福建廣東沿海民人許用五百石以下船隻出<lb/>
　　　海貿易地方官登記人數船頭烙號給發印票防<lb/>
　　　汛官驗放撥船巡哨如有大船出洋夾帶禁物者<lb/>
　　　罪之其海口内橋津舟車等物停止徵收江浙二<lb/>
　　　省亦照此例至是監督宜爾格圖言粤東向有東<lb/>
　　　西二洋諸國來往交易係市舶提舉司徵收貨税<lb/>
　　　明隆慶五年以夷人報貨奸欺難於查驗改定丈<lb/>
<pb n="KR2m0015_WYG_033-14a"/>
　　抽之例按船大小以為額税西洋船定為九等後<lb/>
　　因夷人屢請量減抽三分東洋船定為四等<lb/>
　國朝未禁海以前洋船詣<graphic n="KR1245" url="https://raw.githubusercontent.com/kanripo/KR-Gaiji/master/images/KR1245.png" mimeType="image/png"/>照例丈抽但往日多載<lb/>
　　珍竒今係雜貨今昔殊異十船不及一船請於原<lb/>
　　減之外再減二分東洋船亦照例行至江浙閩廣<lb/>
　　俱經開海若不畫一恐啟外夷趨避之端應照粤<lb/>
　　省量減此等丈抽船隻裝載回國或因風水不順<lb/>
　　飄至他省查驗印票即便放行其四省印烙船隻<lb/>
<pb n="KR2m0015_WYG_033-14b"/>
　　往外國貿易者亦照此例從之<lb/>
　　二十五年禁止土司畨蠻交界處販賣軍器禁物<lb/>
　　兵部議覆四川陜西總督禧佛疏言川省地廣民<lb/>
　　稀土司畨蠻雜處恐有私收軍器禁物及射利奸<lb/>
　　徒勾串賣給等弊請嚴行禁止定例處分應如所<lb/>
　　請嗣後土司畨蠻交界處有將軍器禁物販賣者<lb/>
　　杖一百發邊逺充軍該管官知情故縱者一例治<lb/>
　　罪如失於覺察州縣官并専汛武職俱降四級調<lb/>
<pb n="KR2m0015_WYG_033-15a"/>
　　　用府道及兼轄武職官俱降二級該管總兵官降<lb/>
　　　一級督撫提督各罰俸一年從之<lb/>
　　　又定厄魯特各部落互市例時厄魯特土哈爾台<lb/>
　　　吉噶爾丹台吉等遣使互市<lb/>
上諭理藩院厄魯特部落如噶爾丹等四大台吉應令來<lb/>
　京互市其餘小台吉俱於張家口互市著為定例<lb/>
　　　二十八年准鄂羅斯通行旅貿易先是領侍衛内<lb/>
　　　大臣索額圖等與鄂羅斯來使費要多羅額禮克<lb/>
<pb n="KR2m0015_WYG_033-15b"/>
　　　謝議定分界事宜至是遣官立碑於界凡一切行<lb/>
　　　旅有准令往來文票者許其貿易不禁<lb/>
　　　又暫開寧夏等處互市喀爾喀達爾漢親王諾内<lb/>
　　　等言扎薩克信順額爾克戴青善巴扎薩克丹津<lb/>
　　　額爾得尼台吉等請於寧夏横城平羅等處准其<lb/>
　　　貿易理藩院議此等地方向來並不令䝉古貿易<lb/>
　　　請行文總督提督詳議<lb/>
上曰信順額爾克戴青善巴等既稱寧夏等處地方准其<lb/>
<pb n="KR2m0015_WYG_033-16a"/>
　貿易甚有益於窮人不必行文且暫令貿易不為例俟<lb/>
　來年再議<lb/>
　　　三十三年禁商人在外國造船私帶軍器九卿㑹<lb/>
　　　議浙江巡撫張鵬翮疏言定例出洋貿易船隻地<lb/>
　　　方官印烙給以票照禁帶軍器出洋乃有内地商<lb/>
　　　人在外國打造船隻帶有軍器出入闗口既無印<lb/>
　　　烙可據又無票照可憑地方官難以稽查請一槩<lb/>
　　　禁止至暗帶外國之人偷買犯禁之物者并嚴加<lb/>
<pb n="KR2m0015_WYG_033-16b"/>
　　　治罪應如所請從之<lb/>
　　　三十五年令海洋商船往天津海口運米至奉天<lb/>
　　　免其貨物雜費内閣學士陶岱往奉天賑濟并以<lb/>
　　　天津海口運米至奉天事請<lb/>
訓㫖<lb/>
上曰從天津海口運米以新造船與商船轉運尚恐船少<lb/>
　應遣人往福建督撫處勸諭走洋商船使來貿易至時<lb/>
　用以運米仍給以僱直其裝載貨物但收正稅槩免雜<lb/>
<pb n="KR2m0015_WYG_033-17a"/>
　費<lb/>
　　　又以大軍征噶爾丹軍營貿易衆多奉<lb/>
諭㫖隨軍貿易之人固不可少若縱其貿易又至紊亂應<lb/>
　於某營相近即令某營之夸蘭大派出章京於一里外<lb/>
　駐扎准其貿易嚴禁諠譁火燭并戒沽酒倘貿易人不<lb/>
　遵法禁偷盜馬匹米糧者亦即正法帶往之人一併治<lb/>
　罪軍士或將米私售貿易之人或强買搶奪者定加重<lb/>
　罪又理藩院言大兵經行䝉古地方應令䝉古等沿途<lb/>
<pb n="KR2m0015_WYG_033-17b"/>
　　　販賣駝馬牛羊等物得<lb/>
㫖爾院可另設一營其販賣駝馬牛羊人等即在爾營内<lb/>
　貿易大軍十六營中毎營派官一員専司貿易之事如<lb/>
　有指稱貿易行竊者不分首從梟首示衆妻子家産籍<lb/>
　没入官<lb/>
　　　三十六年准鄂爾多斯於定邊花馬池平羅城貿<lb/>
　　　易鄂爾多斯貝勒松阿喇布言向准<hi>臣</hi>等於横城<lb/>
　　　貿易今乞於定邊花馬池平羅城三處令諸䝉古<lb/>
<pb n="KR2m0015_WYG_033-18a"/>
　　　就近貿易<lb/>
上命大學士户部兵部及理藩院㑹同議奏尋議應俱如<lb/>
　　　所請令貝勒松阿喇布等及地方官各自約束其<lb/>
　　　人勿致争鬬從之<lb/>
　　又准朝鮮國於中江地方貿易米穀朝鮮國王李<lb/>
　　焞言請於中江地方貿易米糧奉<lb/>
諭㫖朕撫馭天下内外視同一體朝鮮國王世守東藩盡<lb/>
　職奉貢克効敬慎今聞連嵗荒歉百姓艱食朕心深為<lb/>
<pb n="KR2m0015_WYG_033-18b"/>
　憫惻今盛京積貯甚多著照該國王所請於中江地方<lb/>
　令其貿易是月遣户部侍郎貝和諾往奉天督理朝鮮<lb/>
　　　糶米事務尋户部遵<lb/>
㫖議言奉天米石運至中江貿易應令殷實誠信之人取<lb/>
　　　具地方官印結前赴奉天領米輓運照時價交<lb/>
　盛京户部所賣米不許過倉石二萬石其朝鮮進貢<lb/>
　　來使有貿穀帶去者聴又鹽商張行等呈稱情願<lb/>
　　前往朝鮮貿易應令將銀買倉米二萬石運往俟<lb/>
<pb n="KR2m0015_WYG_033-19a"/>
　　朝鮮嵗稔時停止此時運往米石令伊國將所産<lb/>
　　之物酌量兌换從之明年正月遣吏部右侍郎陶<lb/>
　　岱將運往朝鮮米三萬石以一萬石賞賚朝鮮國<lb/>
　　　以二萬石平糶其商人貿易米二萬石交與户部<lb/>
　　侍郎貝和諾監視尋朝鮮國王李焞奏<lb/>
皇上創開海道運米拯救東國以甦海澨之民饑者以飽<lb/>
　　　流者以還目前二麥熟稔可以接濟八路生靈全<lb/>
　　　活無算下所司知之<lb/>
<pb n="KR2m0015_WYG_033-19b"/>
御製海運賑濟朝鮮記曰朕聞救災拯患王政所亟是以<lb/>
　夙夜求莫雖在遐荒絶域猶若痌瘝乃身矧屬在藩維<lb/>
　茍有疾苦何忍一日置也康熙三十六年冬朝鮮國王<lb/>
　李焞奏比嵗荐饑廩庾告匱公私困窮八路流殍相續<lb/>
　於道籲懇中江開市貿穀以甦溝瘠俾無殄國祀朕深<lb/>
　為惻然立允其請遂於次年二月命部臣往天津截留<lb/>
　河南漕米用商船出大沽海口至山東登州更用雞頭<lb/>
　船撥運引路又頒發帑金廣給運值緩徵鹽課以鼓勵<lb/>
<pb n="KR2m0015_WYG_033-20a"/>
　商人將盛京所存海運米平價貿易共水陸運米三萬<lb/>
　石内加賚者一萬石朝鮮舉國臣庶方藜藿不充獲此<lb/>
　太倉玉粒如坻如京人賜之食莫不忭舞忻悦凋瘵盡<lb/>
　起該王具表陳謝感激殊恩備言民命續於既絶邦祚<lb/>
　延於垂亡盖轉運之速賑貸之周亦古所未有也朕念<lb/>
　朝鮮自<lb/>
皇祖撫定以來奠其社稷綏其疆宇俾世守東藩奉職修<lb/>
　貢恩至渥矣兹者告饑不憚轉輸數千里之勞不惜糜<lb/>
<pb n="KR2m0015_WYG_033-20b"/>
　費數萬石之粟環國土而户給之非獨一時救災拯患<lb/>
　實所以普澤藩封而光昭<lb/>
先徳也是烏可以無記<lb/>
　　　<hi>臣</hi>等謹按市之有海舶有闗市有在館交易皆以<lb/>
　　　通商旅而柔逺人糴之有截漕有採運有平糶皆<lb/>
　　　以籌積貯而裕民食我<lb/>
聖祖仁皇帝特允朝鮮國王之請運米穀於中江濟艱鮮<lb/>
　　　於八路不特市易溥遍而且賑糶兼行<lb/>
<pb n="KR2m0015_WYG_033-21a"/>
　天庾之澤無逺弗屆誠補助之極功綏柔之曠典也<lb/>
　　　三十九年准哈密人於甘肅等處貿易准鎮筸苗<lb/>
　　　民互市兵部議覆湖廣總督郭琇等疏言鎮筸紅<lb/>
　　　苗撫剿事竣其善後事宜毎月三日聴苗民互市<lb/>
　　　限時集散應如所請從之<lb/>
　　　四十一年遣官偕喇嘛監督打箭爐貿易喇嘛達<lb/>
　　　木巴色爾濟郎中舒圖員外鐵圖等往打箭爐地<lb/>
　　　方監督貿易<lb/>
<pb n="KR2m0015_WYG_033-21b"/>
上諭之曰爾等至彼即將奉差情由移文第巴須文辭明<lb/>
　悉令彼速遣大喇嘛來監督貿易倘若遲滯將我等撤<lb/>
　回永逺不得貿易矣其税銀不取於彼就我國商人征<lb/>
　之不可専以税額為事若立意取盈商賈不至與禁止<lb/>
　何異此項錢糧不多勿以此注念又<lb/>
諭達木巴色爾濟曰爾移文第巴其辭須云爾等務遵㫖<lb/>
　行事倘若有違不但無益爾等即我喇嘛亦無益處達<lb/>
　　　木巴色爾濟奏曰倘第巴不將厄爾徳尼濟農解<lb/>
<pb n="KR2m0015_WYG_033-22a"/>
　　至則臣不令其人貿易濟隆胡土克圖與青海人<lb/>
　　衆係我<lb/>
　　朝之人令其照常貿易<lb/>
上曰俱令照常貿易<lb/>
　　　四十六年令出洋漁船式改造大學士馬齊等言<lb/>
　　閩浙總督梁鼐請將出洋漁船照商船式樣改造<lb/>
　　雙桅<hi>臣</hi>等遵<lb/>
㫖詢問梁鼐據稱飄洋者非兩桅船則不能行且漁船人<lb/>
<pb n="KR2m0015_WYG_033-22b"/>
　　　户所倚為生者非但捕魚而已亦仗此裝載貨物<lb/>
　　　甚便於民得<lb/>
㫖如議行<lb/>
　　　四十七年禁商販米出洋都察院僉都御史勞之<lb/>
　　　辨言江浙米價騰貴皆由内地之米為姦商販往<lb/>
　　　外洋之故請申飭海禁暫撤海闗一概不許商船<lb/>
　　　往來庶私販絶而米價平户部議自康熙二十二<lb/>
　　　年開設海闗海疆寧謐商民兩益不便禁止至姦<lb/>
<pb n="KR2m0015_WYG_033-23a"/>
　　商私販應令該督撫提鎮於江南崇明劉河浙江<lb/>
　　　乍浦定海各海口加兵巡察除商人所帶食米外<lb/>
　　　如違禁裝載五十石以外販賣者其米入官文武<lb/>
　　官弁有私放者即行㕘處得<lb/>
㫖如議並著部院保舉賢能司官前往巡察<lb/>
　　　五十三年編刻商船漁船巡哨船字號并船户人<lb/>
　　　等各給腰牌兵部議准江蘓巡撫張伯行疏言商<lb/>
　　　船漁船與盜船一並在洋行走難以識辨以致剽<lb/>
<pb n="KR2m0015_WYG_033-23b"/>
　　盜時作商船被害嗣後商船漁船前後各刻商漁<lb/>
　　　字樣兩傍刻某省某府某州縣第幾號商船漁船<lb/>
　　　及船戸某人巡哨船隻亦刻某營第幾號哨船商<lb/>
　　　漁各船户舵工水手客商人等各給腰牌刻明姓<lb/>
　　　名年貌籍貫庶巡哨官兵易於稽查至漁船出洋<lb/>
　　時不許裝載米酒進口時亦不許裝載貨物違者<lb/>
　　　嚴加治罪從之<lb/>
　　　五十五年議給甘肅地方出口印票聴其貿易議<lb/>
<pb n="KR2m0015_WYG_033-24a"/>
　　政大臣等議覆尚書福寧安疏言甘肅地方今年<lb/>
　　　田禾茂盛秋收可期各處民人俱具呈欲往口外<lb/>
　　併哈密地方及駐兵之處貿易者一百四十餘起<lb/>
　　請令地方官給與出口印票以便前往從之<lb/>
　　　又議定福建商船出洋往臺灣澎湖貿易者臺厦<lb/>
　　　兩汛撥哨船䕶送<lb/>
　　　五十六年禁止商船往南洋吕宋噶喇吧等處貿<lb/>
　　　易酌定造船印烙結單并船户商人食米額數其<lb/>
<pb n="KR2m0015_WYG_033-24b"/>
　　賣船與外國及留在外國者立法究治先是五十<lb/>
　　　五年<lb/>
上諭大學士等曰朕訪聞海外有吕宋噶喇吧兩處地方<lb/>
　噶喇吧乃紅毛國泊船之所吕宋乃西洋泊船之所彼<lb/>
　處藏匿盜賊甚多内地之民希圖獲利往往於船上載<lb/>
　米帶去并賣船而回甚至有留在彼處之人不可不預<lb/>
　為措置也復<lb/>
諭大學士九卿等曰朕南巡過蘇州時見船厰問及咸云<lb/>
<pb n="KR2m0015_WYG_033-25a"/>
毎年造船出海貿易者多至千餘回來者不過十之五<lb/>
六其餘悉賣在海外齎銀而歸官造海船數十隻尚需<lb/>
數萬金民間造船何如許之多且有人條奏海船龍骨<lb/>
必用鐵棃竻木此種不産於外國惟廣東有之故商人<lb/>
射利偷賣即加查訊俱揑稱遭風打壊此中情弊速宜<lb/>
禁絶海外有吕宋噶喇吧等處常留漢人自明代以來<lb/>
有之此即海賊之藪也官兵出哨或遇賊船四五隻官<lb/>
兵船止一二隻勢不能敵舵工又不奮力向前將領亦<lb/>
<pb n="KR2m0015_WYG_033-25b"/>
無可如何不過尾追而已何能𠞰滅邪張伯行曽奏江<lb/>
浙之米多出海販賣斯言未可盡信然不可不為預防<lb/>
出海貿易海路或七八更逺亦不過二十更所帶之米<lb/>
適用而止不應令其多帶再東洋可使貿易若南海商<lb/>
船不可令往第當如紅毛等船聴其自來耳且出南洋<lb/>
必從海壇經過此處截留不放豈能飛渡乎又沿海礟<lb/>
臺足資防守明代即有之應令各地方設立往年由福<lb/>
建運米廣東所僱民船三四百隻每隻約用三四十人<lb/>
<pb n="KR2m0015_WYG_033-26a"/>
通計即數千人聚集海上不可不加意防範臺灣之人<lb/>
時與吕宋人往來亦須預為措置朕令廣州將軍管源<lb/>
忠浙閩總督滿保兩廣總督楊琳來京陛見亦欲以此<lb/>
面諭之爾等俟管源忠等到京後㑹同詳議具奏至是<lb/>
　　議凡商船照舊令往東洋貿易外其南洋吕宋噶<lb/>
　　喇吧等處不許前往貿易於南澳地方截住令廣<lb/>
　　東福建沿海一帶水師各營巡查違禁者治罪其<lb/>
　　外國夾板船照舊准來貿易令地方文武官嚴加<lb/>
<pb n="KR2m0015_WYG_033-26b"/>
　　防範嗣後洋船初造時報明海闗監督地方官親<lb/>
　　驗印烙取船戸甘結并將船隻丈尺客商姓名貨<lb/>
　　物往某處貿易填給船單令沿海口岸文武官照<lb/>
　　單嚴查按月册報督撫存案每日食米人各一升<lb/>
　　并餘米一升以防風阻如有越額之米查出入官<lb/>
　　船戸商人同罪小船偷載米糧剥運大船者治罪<lb/>
　　如將船賣與外國者造船與賣船之人皆立斬所<lb/>
　　去之人留在外國將知情同去之人枷號三月該<lb/>
<pb n="KR2m0015_WYG_033-27a"/>
　　督行文外國將留下之人令其解回處斬沿海文<lb/>
　　武官如遇私賣船隻多帶米糧偷越禁地等事隠<lb/>
　　匿不報從重治罪從之<lb/>
　　五十七年議定來往臺灣各船取具保結赴厦門<lb/>
　　盤驗并嚴偷渡之禁兵部覆准浙閩總督覺羅滿<lb/>
　　保疏言海洋大弊全在船隻混淆商販偷運應將<lb/>
　　客商責之保家商船水手責之船戸貨主漁船水<lb/>
　　手責之澳甲同䑸各取保結限定人數出入盤查<lb/>
<pb n="KR2m0015_WYG_033-27b"/>
　　并嚴禁漁船不許裝載貨物接渡人口至各省往<lb/>
　　來之船雖新例各用兵船䕶送其貪迅速者俱從<lb/>
　　各處直走外洋不由厦門出入應飭行凡往臺灣<lb/>
　　之船必令到厦門盤驗一體䕶送由澎而臺其從<lb/>
　　臺灣回者亦令盤驗䕶送由澎到厦凡往來臺灣<lb/>
　　之人令地方官給照單身游民無照者不許偷渡<lb/>
　　犯者官兵民人分别治罪船隻入官如有哨船私<lb/>
　　載者該管官一體㕘處從之<lb/>
<pb n="KR2m0015_WYG_033-28a"/>
　　又議外國夷商聽照常貿易令沿海官不時防衛<lb/>
　　兵部議覆兩廣總督楊琳疏言據原任碣石總兵<lb/>
　　官陳昻條奏臣詳察海上日本暹羅廣東噶喇吧<lb/>
　　吕宋諸國形勢東海惟日本為大其次則琉球西<lb/>
　　則暹羅為最東南番族最多如文萊等數十國盡<lb/>
　　皆小邦惟噶喇吧吕宋最强噶喇吧為紅毛市泊<lb/>
　　之所吕宋為西洋市泊之所而紅毛一種奸宄莫<lb/>
　　測其中有英圭黎干絲蠟和蘭西荷蘭大小西洋<lb/>
<pb n="KR2m0015_WYG_033-28b"/>
　　各國名目雖殊氣類則一惟和蘭西一族兇狠異<lb/>
　　常且澳門一種是其同派熟悉廣省情形請令督<lb/>
　　撫闗差諸臣設法防備或於未入港之先查取其<lb/>
　　火礟方許進口或另設一所闗束夷人每年輪流<lb/>
　　貿易不許多船並集查外國夷商利與中國貿易<lb/>
　　而夷商慴服有素數十年來沿習相安應聽其照<lb/>
　　常貿易將該總兵所請查取火礟另設一所闗束<lb/>
　　輪流貿易之處無庸議請於夷船一到之時令沿<lb/>
<pb n="KR2m0015_WYG_033-29a"/>
　　海文武官弁晝夜防衛使其慴服無致失所應如<lb/>
　　所請從之<lb/>
　　又禁止澳門夷商帶内地人偷往别國貿易例禁<lb/>
　　商船往南洋貿易以兩廣總督楊琳言澳門夷船<lb/>
　往南洋及内地商船往安南不在禁例如有澳門<lb/>
　　夷人夾帶中國之人并内地商人偷往别國貿易<lb/>
　　者查出仍照例治罪<lb/>
　　又免増厦門闗税浙閩總督覺羅滿保疏言各省<lb/>
<pb n="KR2m0015_WYG_033-29b"/>
　　商船往來臺灣經臣題明必令到厦門盤驗䕶送<lb/>
　　但查從前自臺灣往各省貿易者俱從外洋直至<lb/>
　　停泊之處赴本處海闗輸稅至於中途經過之所<lb/>
　　不便一貨兩徵嗣後各省商船遵例來厦就驗除<lb/>
　　所泊厦港者照舊報稅如收泊江浙各省貿易者<lb/>
　　仍聽彼處海闗報稅其中途經過之厦門闗税免<lb/>
　　其増添從之<lb/>
　　五十八年議定䝉古及西藏茶禁議政王大臣等<lb/>
<pb n="KR2m0015_WYG_033-30a"/>
　　　議覆都統法喇疏言䝉古地方及西藏人民皆藉<lb/>
　　　茶養生我<lb/>
皇上憫念青海與裏塘巴塘人衆非茶難以度日將作何<lb/>
　　　定數分晰禁止之處令臣等詳議臣等思唐古忒<lb/>
　　　之人皆為賊所迫脅難禁其養生之物但松潘一<lb/>
　　　路茶價甚賤青海一帶積茶必多應暫行嚴禁俟<lb/>
　　　其懇請時再酌定數目令其買運至打箭爐外最<lb/>
　　　近者為裏塘應遣官招撫令營官造具所管畨寨<lb/>
<pb n="KR2m0015_WYG_033-30b"/>
　　　戸口清冊酌量定數許其買運巴塘以外亦照此<lb/>
　　　例其打箭爐一路當視畨情之向背分别通禁應<lb/>
　　　如所請從之<lb/>
　　　五十九年又禁止出洋商船攜帶礟位軍器<lb/>
　　　六十一年<lb/>
詔暹羅國分運米石至福建廣東寧波等處販賣<lb/>
　　　又大學士等奉<lb/>
諭暹羅國人言其地米饒價賤二三錢銀即可買稻米一<lb/>
<pb n="KR2m0015_WYG_033-31a"/>
　石朕諭以爾等米既甚多可將三十萬石分運至福建<lb/>
　廣東寧波等處販賣彼若果能運至於地方甚有裨益<lb/>
　此三十萬米係官運不必收稅<lb/>
　　　雍正二年准暹羅國運來米石照粤省時價發賣<lb/>
　　　并免壓船貨税廣東巡撫年希堯言暹羅國王入<lb/>
　　　貢稻種果樹等物應令進獻并運米來廣貨賣得<lb/>
㫖暹羅國王不憚險逺進獻稻種果樹等物最為恭順殊<lb/>
　屬可嘉應加奬賚其運來米石令地方官照粤省時價<lb/>
<pb n="KR2m0015_WYG_033-31b"/>
　速行發賣不許行戸任意低昻如賤買貴賣甚非朕體<lb/>
　恤小國之意嗣後且令暫停俟有需米之處候㫖遵行<lb/>
　其壓船隨帶貨物概免徵稅<lb/>
　　　三年禁止各邉及邊外商人在出兵處販賣重價<lb/>
　　　之物<lb/>
諭兵部理藩院曰聞阿勒台出兵處買賣人俱圖重利將<lb/>
　豬鵝鷄鴨燒酒之類販運彼處一豬價銀十數兩鵞與<lb/>
　小豬四五兩鷄鴨數兩酒一觔亦數兩必索重價方賣<lb/>
<pb n="KR2m0015_WYG_033-32a"/>
因此官兵花費錢糧以致窮乏出兵處官兵每月給有<lb/>
錢糧米石食用不為不足牛羊野獸之肉得食足矣何<lb/>
必重價買貴物以恣口腹乎爾部應將各邊與邊外人<lb/>
通行曉諭除布帛茶烟應用等物許賣外凡豬鵞燒酒<lb/>
等嚴行禁止嗣後若有偷賣者許出兵人等任其取用<lb/>
　　又議令青海諸部落移於河州松潘西寧等處隨<lb/>
　　時貿易議政王大臣等覆准奮威將軍岳鍾琪疏<lb/>
　　言大將軍年羮堯奏定前例青海與内地之人每<lb/>
<pb n="KR2m0015_WYG_033-32b"/>
　　年於二八月貿易兩次擇定納喇薩喇地方為交<lb/>
　　易之所經議政大臣議改四季交易已覺寛容今<lb/>
　　查親王察罕丹津公拉扎卜等諸台吉部落居住<lb/>
　　黄河之東切近河州去松潘亦不甚逺向來原在<lb/>
　　河州松潘兩處貿易今若令於納喇薩喇二處恐<lb/>
　　不足供黄河東西兩翼䝉古易賣莫若仍令在河<lb/>
　　州松潘貿易終覺穏便河州定於土門闗附近之<lb/>
　　雙城堡松潘定於黄勝闗之西河口此二處俱有<lb/>
<pb n="KR2m0015_WYG_033-33a"/>
　　城堡房屋地方寛濶水草俱好利於互市可為永<lb/>
　　久再查郡王額爾徳尼額爾克托克托鼐郡王色<lb/>
　　布騰扎勒等諸台吉部落住牧黄河西邊相近西<lb/>
　　寧請將貿易之地移在西寧口外當噶爾寺至䝉<lb/>
　　古貿易全藉牲畜每在六月以後請每年不定限<lb/>
　　期仍聴不時貿易則䝉古商販均獲利益矣從之<lb/>
　　五年議開閩省洋禁兵部覆准福建總督髙其倬<lb/>
　　疏言閩省福興漳泉汀五府地狹人稠自平定臺<lb/>
<pb n="KR2m0015_WYG_033-33b"/>
　　灣以來生齒日増本地所産不敷食用惟開洋一<lb/>
　　途藉貿易之贏餘佐耕耘之不足貧富均有裨益<lb/>
　　從前暫議停止或慮盜米出洋查外國皆産米之<lb/>
　　地不藉資於中國且洋盜多在沿海直洋而商船<lb/>
　　皆在横洋道路不同又慮有逗漏消息之處現今<lb/>
　　外國之船許至中國廣東之船許至外國彼往此<lb/>
　　來歴年守法安静又慮有私販船料之事外國船<lb/>
　　大中國船小所有板片桅柁不足資彼處之用應<lb/>
<pb n="KR2m0015_WYG_033-34a"/>
　　　復開洋禁以惠商民并令出洋之船酌量帶米回<lb/>
　　　閩實為便益得<lb/>
㫖如議並令該督詳立規條嚴加防範<lb/>
　　　又嚴飭閩越守口官稽查洋船照票其從前逗留<lb/>
　　　外洋之人不准回籍奉<lb/>
諭㫖昔年曽奉<lb/>
聖祖仁皇帝諭㫖海外噶喇吧乃紅毛國泊船之所吕宋<lb/>
　乃西洋泊船之所彼處藏匿盜賊甚多内地之民希圖<lb/>
<pb n="KR2m0015_WYG_033-34b"/>
　獲利往往留在彼處不可不預為措置隨經廷臣與閩<lb/>
　廣督撫議令内地之人留在外洋者附洋船帶回准行<lb/>
　在案此乃<lb/>
聖祖仁皇帝綏靖海疆且不忍令内地之民轉徙異地實<lb/>
　仁育義正之盛心也但數年以來附洋船而回者甚少<lb/>
　朕思此輩多係不安本分之人若聽其去來任意伊等<lb/>
　益無顧忌輕去其鄉而飄流外國者益衆矣嗣後應定<lb/>
　限期若逾限不回是其人甘心流移外方無可憫惜朕<lb/>
<pb n="KR2m0015_WYG_033-35a"/>
　意不許令其復回如此則貿易欲歸之人不敢稽遲在<lb/>
　外矣將此交與髙其倬楊文乾常賚悉心酌議並如何<lb/>
　定例年月之處一併詳議具奏尋議康熙五十六年定<lb/>
　　　例出洋貿易人民三年之内准其回籍其五十六<lb/>
　　　年以後私去者不得徇縱入口久已遵行在案又<lb/>
　　　現住外洋之船或去來人數不符或年貌互異者<lb/>
　　　即係頂替私回應嚴飭守口官於洋船回時㸃對<lb/>
　　　照票細加稽查如有情弊將船戸與汛口官員分<lb/>
<pb n="KR2m0015_WYG_033-35b"/>
　　　别治罪至閩粤洋船出入總在厦門虎門守泊嗣<lb/>
　　　後别處口岸概行嚴禁得<lb/>
㫖康熙五十六年定例之時隨據福建等省奏報回籍者<lb/>
　幾二千餘人是出洋之人皆已陸續返棹而存留彼地<lb/>
　者皆甘心異域及五十六年以後違禁私越者也方今<lb/>
　洋禁新開禁約不可不嚴以免内地民人貪冒飄流之<lb/>
　漸其從前逗留外洋之人不准回籍餘依議<lb/>
　　　又以朝鮮國人逋負内地商銀六萬餘兩奉<lb/>
<pb n="KR2m0015_WYG_033-36a"/>
諭㫖前商人胡嘉佩等虧空帑銀開出朝鮮國人賒欠銀<lb/>
　六萬餘兩以抵公項朕恐胡嘉佩等開報不實累及外<lb/>
　國令行文詢問並令内地貿易之人與朝鮮欠賑之人<lb/>
　在中江地方質對明白使不得互相推諉以息擾累今<lb/>
　據盛京禮部奏朝鮮國王李昤咨文朕見其辭甚支離<lb/>
　意多巧飾據此則該國人欠銀之處顯然矣本應照議<lb/>
　政所議令中外之人質對明白按數追還朕思當日朝<lb/>
　鮮國已故國王李焞才幹優長政令嚴肅深䝉<lb/>
<pb n="KR2m0015_WYG_033-36b"/>
聖祖仁皇帝眷注嘉奬李焞曽將伊國負欠之人正法想<lb/>
　見其辦事之明向聞李昤柔懦無能權移於下觀此咨<lb/>
　文推託牽强之語必其陪臣所為非該國王口氣盖因<lb/>
　不得自主之所致似此清查積欠之事該國王必不能<lb/>
　辦理今若以不能辦理之事委之甚非朕柔逺之意此<lb/>
　案不必質對其國人應還之銀著從寛免追此朕加恩<lb/>
　於外藩並非疎法於内地也<lb/>
　　　六年准暹羅國商人運載米石貨物在厦門發賣<lb/>
<pb n="KR2m0015_WYG_033-37a"/>
　　　免其納税禮部議覆福建巡撫常賚疏言暹羅國<lb/>
　　　王誠心嚮化遣該國商人運載米石貨物直達厦<lb/>
　　　門請聴其在厦發賣照例徵税委員監督嗣後暹<lb/>
　　　羅運米商船來至福建廣東浙江者請照此一體<lb/>
　　　遵行應如所請得<lb/>
㫖依議米穀不必上税著為例<lb/>
　　　又定洋船出入海口期限并酌帶米石貨物之數<lb/>
　　　從福建總督髙其倬請也每年出口船隻今於四<lb/>
<pb n="KR2m0015_WYG_033-37b"/>
　　　月内造報入口船隻於九月内造報如入口之船<lb/>
　　　有畨賑未清不便即回者准俟來年六七月間回<lb/>
　　　港有遭風飄泊他省者准取其該地方官印結齎<lb/>
　　　回有舟行被溺無憑查據者飭取飄回餘人或鄰<lb/>
　　　船客商等確供詳核倘故意遲延并徇私揑報分<lb/>
　　　别究處每船所帶米石暹羅大船三百石中船二<lb/>
　　　百石噶喇吧大船二百五十石中船二百石吕宋<lb/>
　　等處大船二百石中船一百石□仔等處中船各<lb/>
<pb n="KR2m0015_WYG_033-38a"/>
　　　一百石如有偷漏以接濟外洋例論罪油釘㯶蔴<lb/>
　　　等物准其量帶仍注明數目以憑查驗<lb/>
　　　七年准浙江洋船視福建例與南洋貿易兵部議<lb/>
　　　准浙江總督李衛疏言内地商民船隻向例禁止<lb/>
　　　出洋嗣因閩省産米不敷食用令與南洋貿易查<lb/>
　　　浙江洋面接連閩省恐奸商冒險前往而沿途洋<lb/>
　　　汛以非閩船反失稽查請照閩省准其一體貿易<lb/>
　　　得<lb/>
<pb n="KR2m0015_WYG_033-38b"/>
㫖允行<lb/>
　　　又定苗疆貿易例户部議定湖南地方民人往苗<lb/>
　　　土貿易者令將所置何物行戸何人運往何處預<lb/>
　　　報明地方官給與印照知㑹塘汛驗照放行不得<lb/>
　　　夾帶違禁之物如有官吏兵役借端需索者一併<lb/>
　　　查究其苗人至民地貿易於苗疆分界之地設立<lb/>
　　　市場一月以三日為期互相交易不得越界出入<lb/>
　　　該州縣派佐貳官監視<lb/>
<pb n="KR2m0015_WYG_033-39a"/>
　　　又許暹羅國貢使購買駝馬并動用内庫銀給以<lb/>
　　　價值至十一月該國貢使復以採買京弓銅線上<lb/>
　　　請奉<lb/>
㫖著採買賞給<lb/>
　　　又<lb/>
諭内閣私販硝磺禁約甚嚴聞湖廣永順之耶里等處與<lb/>
　川省連界素産焰硝土人以煎熬為業外省小販多以<lb/>
　布鹽雜物零星換易運至梅樹地方而私販者即於此<lb/>
<pb n="KR2m0015_WYG_033-39b"/>
　僱船裝載分往各處發賣以致附近苗人得以偷買私<lb/>
　製火藥此皆州縣有司疎忽怠玩之故著四川湖廣督<lb/>
　撫等轉飭地方官嚴行查禁犯者按律治罪若地方官<lb/>
　仍玩忽疎縦即題㕘議處<lb/>
　　　九年禁止洋船販賣鐵鍋先是本年二月工部議<lb/>
　　　准刑部尚書勵廷儀疏請凡有將廢鐵潛出邊境<lb/>
　　　及海洋貨賣者照越販硝磺之律科斷至是廣東<lb/>
　　　布政使楊永斌言定例鐵器不許出境貨賣而洋<lb/>
<pb n="KR2m0015_WYG_033-40a"/>
　　　船私帶禁止尤嚴粤東所産鐵鍋每連約重二十<lb/>
　　　觔查雍正七八九年造報夷船出口冊内每船所<lb/>
　　　買鐵鍋少者自一百連至二三百連不等多者買<lb/>
　　　至五百連併有至一千連者計算每年出洋之鐵<lb/>
　　　約一二萬觔誠有闗係應請照廢鐵例一體嚴禁<lb/>
　　　違者該商船戸人等照廢鐵出洋例治罪官役通<lb/>
　　　同徇縱亦照徇縱廢鐵例議處凡遇洋船出口仍<lb/>
　　　交與海闗監督一體稽查至商船煮食器具銅鍋<lb/>
<pb n="KR2m0015_WYG_033-40b"/>
　　　砂鍋俱屬可用非必盡需鐵鍋亦無不便外夷之<lb/>
　　　處得<lb/>
㫖鐵觔不許出洋例有明禁而廣東夷船每年收買鐵鍋<lb/>
　甚多則與禁鐵出洋之功令不符矣楊永斌所奏甚是<lb/>
　嗣後稽察禁止及官員處分商人船户治罪之處悉照<lb/>
　所請行粤東既行查禁則他省洋船出口之處亦當一<lb/>
　體遵行永著為例<lb/>
　　　十年奉<lb/>
<pb n="KR2m0015_WYG_033-41a"/>
諭㫖楚南山嶺重複産鐵之處甚廣採取最易凡農民耕<lb/>
　鑿器具窮黎之衣食皆取資於此歴年飭禁而刨挖難<lb/>
　以杜絶但廢鐵出洋例有嚴禁楚南地方産鐵既多外<lb/>
　來射利商販毎於就近設爐錘鍊裝船運赴湖北漢口<lb/>
　發賣或由漢口轉運兩江遞販以致出洋不得不立法<lb/>
　查察以防其漸著湖廣督撫㑹同悉心妥議本地應否<lb/>
　准其刨挖闗口如何嚴行稽查務期民用有資而弊端<lb/>
　可杜庶公私兩有禆益尋議設爐開採處所飭令地方<lb/>
<pb n="KR2m0015_WYG_033-41b"/>
　　　官止許僱覓土著良民協同保鄰户首出具並無<lb/>
　　　隠匿奸商匪類印甘各結詳齎存案不許招集外<lb/>
　　　來之人并嚴禁土苗不許裝運出境交易貨賣其<lb/>
　　　本省商販在各屬産鐵處所收買轉運者令該商<lb/>
　　　將鐵觔數目販賣地方逐一呈明該地方官驗明<lb/>
　　　給與印照沿途經過闗津隘口驗照放行如有照<lb/>
　　　外夾帶私鐵據實報究從之<lb/>
　　　又令外藩置買軍器分别辦理理藩院奉<lb/>
<pb n="KR2m0015_WYG_033-42a"/>
諭著行文外藩扎薩克伊等有來京置買軍器者若所買<lb/>
　數少或係常物該部即發給部照令其出口若所買軍<lb/>
　器甚多著該部請㫖再令置買<lb/>
　　　十三年議東省豆船出口給票查驗戸部覆准兩<lb/>
　　　江總督趙宏恩河東總督王士俊山東巡撫岳濬<lb/>
　　　等㑹奏米糧出洋例禁甚重惟東省青白二豆素<lb/>
　　　資江省民食因内河路逺必由海運不在禁例但<lb/>
　　　船隻出進須加查閲令兩省地方官互給印票照<lb/>
<pb n="KR2m0015_WYG_033-42b"/>
　　　驗以杜偷買夾帶等弊因議定東省海口各州縣<lb/>
　　　衛設立兩聨印票查明客商姓名船隻字號梁頭<lb/>
　　　丈尺豆石數目出口月日逐一填註一存本署一<lb/>
　　　給商船海運到江由大闗上税者聴海闗驗票相<lb/>
　　　符即填到口日期盖用闗印仍交商進口回東時<lb/>
　　　將票繳銷在劉河收口者海闗另立豆船進口印<lb/>
　　　票發存口岸俟船進口收税即驗填進口日期印<lb/>
　　　票並將東省來票截角同交商船亦俟回東統繳<lb/>
<pb n="KR2m0015_WYG_033-43a"/>
　　　其江省商船在東買豆回江亦令東省給票俟到<lb/>
　　　江將票存闗口一月彚移東省核銷如無印票即<lb/>
　　　照販米出洋例究治仍令東省州縣每月將驗過<lb/>
　　　票號造冊咨送江省江省闗口亦按月將驗過到<lb/>
　　　江票號豆數造冊申齎東省如有匿票偷賣等弊<lb/>
　　　立即根拿懲處各地方官及闗口員役不得藉端<lb/>
　　　需索違者查叅<lb/>
　　　又令寧夏市口貨賣鐵器給票查驗從陜西總督<lb/>
<pb n="KR2m0015_WYG_033-43b"/>
　　　劉於義請也寧夏鎮屬之平羅横城花馬池三處<lb/>
　　　市口凡䝉古人等每月入口貨買鐵器者令該扎<lb/>
　　　薩克預報夷情衙門給以印票填明件數觔兩每<lb/>
　　　逢開市之期監視營員驗明印票方許置買其民<lb/>
　　　人貨買鐵器不得私入集場亦令營員驗票當官<lb/>
　　　交易仍將原票彚繳夷情衙門查核<lb/>
　　　又<lb/>
詔許吕宋以榖易麥令有司照時價均平糶糴福建提督<lb/>
<pb n="KR2m0015_WYG_033-44a"/>
　　　王郡言吕宋國以麥收歉薄附洋船載穀二千石<lb/>
　　　銀二千兩海參七百觔來厦賣銀糴麥多則三千<lb/>
　　　石少則二千石臣查五穀出洋律有明禁可否准<lb/>
　　　其以穀易麥候<lb/>
欽定得<lb/>
㫖朕統御寰區内外皆為一體吕宋雖隔重洋朕心並無<lb/>
　歧視著該督撫提督等轉飭有司按照穀麥時價均平<lb/>
　糶糴不許内地之人抑勒欺詐俾畨船載麥回國以濟<lb/>
<pb n="KR2m0015_WYG_033-44b"/>
　其用并將朕㫖傳諭來商知之<lb/>
　　　乾隆元年暹羅國請採買銅觔<lb/>
　命賞給八百觔禮部言暹羅國昭丕雅大庫呈稱伊國<lb/>
　　　造福送寺需用銅觔奉禁之後無從採辦懇請准<lb/>
　　　其赴粤採買查銅觔闗係鼓鑄禁止出洋定例已<lb/>
　　　久今若准其採買恐日後奸商藉此為由越境滋<lb/>
　　　弊應毋庸議得<lb/>
　㫖暹羅逺處海洋抒誠納欵採買銅觔一項該國王稱<lb/>
<pb n="KR2m0015_WYG_033-45a"/>
　係造福送寺之用部議照例禁止不許令其採買固<lb/>
　是今特加恩賞給八百觔後不為例<lb/>
　　又奉<lb/>
諭㫖朕聞外洋紅毛夾板船到廣時泊於黄埔地方起<lb/>
　其所帶礟位然後交易俟交易事竣再行給還至輸<lb/>
　税之法每船按樑頭徵銀二千兩左右再照則抽其<lb/>
　貨物之稅此向例也乃近來夷人所帶礟位聽其安<lb/>
　放船中而於額税之外將伊所攜置貨現銀另抽一<lb/>
<pb n="KR2m0015_WYG_033-45b"/>
　分之税名曰繳送亦與舊例不符朕思從前既有起<lb/>
　礟之例此時何得改易至於加添繳送尤非朕嘉惠<lb/>
　逺人之意著該督查照舊例按數裁減並將朕㫖宣<lb/>
　諭各夷人知之<lb/>
　　又准山西省口外聽民攜帶日用鐵器巡撫石麟<lb/>
　　言熟鐵為軍器所資邊口與外夷相接是以廢鐵<lb/>
　　鐵貨潛出邊境及海洋貨賣者例禁綦嚴苐查晉<lb/>
　　省沿邊闗口東係出至察哈爾西係出至土黙特<lb/>
<pb n="KR2m0015_WYG_033-46a"/>
　　今察哈爾地方現已設立豐州寧朔二衛鎮寧懐<lb/>
　　逺二所百姓挈眷居住備弁徵收地糧土黙特地<lb/>
　　方設有歸化城同知等官自開殺虎口迄今數十<lb/>
　　年商賈農工趨負貿易内地民人難以數計近又<lb/>
　　築城招墾將來駐防官兵相聚益衆此二處口外<lb/>
　　雖地屬邉徼而較之别部落情形逈異内地民人<lb/>
　　遷居在外炊爨必用鐵鍋耕種必用鐵器建盖房<lb/>
　　屋以及一切日用什物有非鐵不可者仰懇<lb/>
<pb n="KR2m0015_WYG_033-46b"/>
聖恩將晉省沿邊殺虎口一帶闗隘嗣後除鳥鎗腰刀<lb/>
　　等項及鐵條鐵塊廢鐵可造軍器者仍嚴禁外其<lb/>
　　餘民間一切需鐵之日用什器聴民攜帶出口但<lb/>
　　不許在該地方私行改造軍器責成該衛所各官<lb/>
　　及歸化城同知實力稽查如有違犯仍照例治罪<lb/>
　　則民用既便而禁令亦昭矣從之<lb/>
　　二年<lb/>
命朝鮮仍循舊例在中江地方與兵丁交易先是八旗<lb/>
<pb n="KR2m0015_WYG_033-47a"/>
　　臺站官兵嵗於二八月間往中江與朝鮮國人交<lb/>
　　易相沿已久元年十二月<lb/>
上以旗人等有看守巡查之責停其前往令内地商民<lb/>
　　赴彼貿易即著中江税官查察至是禮部奏該國<lb/>
　　王咨請仍照舊例遵行得<lb/>
㫖朕前因臺站官兵每年二八月間攜帶貨物前往中<lb/>
　江與朝鮮國貿易兵丁既不諳貿易之事且不無需<lb/>
　索擾累誠恐逺人到邊守候羈遲殊多未便是以降<lb/>
<pb n="KR2m0015_WYG_033-47b"/>
　㫖令内地商民前往均平交易内地商民即指附近<lb/>
　臺站之百姓而言並非於京師闗内另有派遣此朕<lb/>
　體恤逺人之意也今該國王既請仍如舊制著照所<lb/>
　請可傳諭該國王知之<lb/>
　　又定外國被風船隻撫恤例本年夏秋間有小琉<lb/>
　　球國中山國裝載粟米棉花船二隻遭風飄至浙<lb/>
　　江定海象山地方經大學士嵇曽筠等查明人數<lb/>
　　資給衣糧交還貨物並修整船隻器具咨赴閩省<lb/>
<pb n="KR2m0015_WYG_033-48a"/>
　　附伴歸國奉<lb/>
諭㫖沿海地方嗣後如有似此被風飄泊之人船著該<lb/>
　督撫督率有司加意撫恤動用存公銀兩賞給衣糧<lb/>
　修理舟楫并將貨物查還遣歸本國永著為例<lb/>
　　五年以資助遭風商船<lb/>
諭奬朝鮮莆田縣民人陳協順自置商船行至山東洋<lb/>
　　面遭颶風飄流至朝鮮國楸子島島民扶救該國<lb/>
　　王給以薪米衣服又為修整船隻加給食米三十<lb/>
<pb n="KR2m0015_WYG_033-48b"/>
　　石俾得回籍福建巡撫王士任以聞得<lb/>
㫖中國商民出洋遭風朝鮮國王加意資助俾獲安全<lb/>
　甚屬可嘉著該部行文嘉奬之<lb/>
　　七年免暹羅國商船貨税十分之三福建將軍兼<lb/>
　　管閩海闗事務新柱奏報本年七月内有暹羅國<lb/>
　　商人方永利一船載米四千三百石零又蔡文浩<lb/>
　　一船載米三千八百石零并各帶有蘇木鉛錫等<lb/>
　　貨先後進口查該畨船所載米石皆不足五千之<lb/>
<pb n="KR2m0015_WYG_033-49a"/>
　　數所有船貨税銀未便援例寛免得<lb/>
㫖該番等航海運米逺來慕義可嘉雖運米不足五千<lb/>
　之數著免船貨税銀十分之三以示優恤<lb/>
　　八年奉<lb/>
諭㫖上年九月間暹羅商人運米至閩朕曽降㫖免徵<lb/>
　船貨税銀聞今嵗仍復帶米來閩貿易似此源源而<lb/>
　來其加恩之處自當著為定例著自乾隆八年為始<lb/>
　嗣後凡遇外洋貨船來閩粤等省貿易帶米一萬石<lb/>
<pb n="KR2m0015_WYG_033-49b"/>
　以上者免其船貨税銀十分之五五千石以上者免<lb/>
　十分之三其米聽照市價公平發糶若民間米多不<lb/>
　需糴買即著官為收買以補常社等倉或散給沿海<lb/>
　各標營兵糧之用俾外洋商人得沾實恵不致有糶<lb/>
　賣之艱該部即行文該督撫將軍并宣諭該國王知<lb/>
　之<lb/>
　　十三年福建巡撫陳大受言閩商赴暹羅國買<lb/>
　　米該國木料甚賤請聴其造船運回給照查驗<lb/>
<pb n="KR2m0015_WYG_033-50a"/>
　　從之<lb/>
　　十八年議定商船赴暹羅國買米之例先是十六<lb/>
　　年奉<lb/>
諭㫖朕閲潘思榘摺内稱本年六月内收入厦口暹羅<lb/>
　商船一隻買回米四千石等語閩浙各處現在需米<lb/>
　孔殷若官為辦理豈不於民食更有裨益但慮官辦<lb/>
　或致外人多疑或聞内地官為購覓即乗勢居竒多<lb/>
　方掯勒必致價值日益昻貴并使商船來往亦不能<lb/>
<pb n="KR2m0015_WYG_033-50b"/>
　隨便攜帶著傳諭喀爾吉善潘思榘令其㑹同酌量<lb/>
　若無此慮可於暹羅等國産米之處官為購運或先<lb/>
　行試買看其嗣後可以源源接濟不致啟畨人掯勒<lb/>
　之弊抑或應仍聴商人陸續運帶一一詳籌奏聞尋<lb/>
　　總督喀爾吉善等言該國地土廣不過百餘里户<lb/>
　　口無幾每年餘米有無多寡並無一定官赴採買<lb/>
　　番情趨利如騖難免居竒昻價止宜聴商自行買<lb/>
　　運尚可資其緩急官為購運未便舉行得<lb/>
<pb n="KR2m0015_WYG_033-51a"/>
㫖俞允至是喀爾吉善復言暹羅地方近年雖有商船<lb/>
　　帶囘米石於民食不無禆濟但欲採買補倉勢須<lb/>
　　委員領帑前往買運若向商船招買過洋之米止<lb/>
　　可隨到隨糶不能日久貯倉今復加籌酌與其官<lb/>
　　買補倉不如仍聼商販帶運隨其多寡皆足有濟<lb/>
　　民食從之嗣自乾隆十九年以後該督等將節年<lb/>
　　南洋囘厦各商船入口帶運米石奏請就厦糶賣<lb/>
　　分散漳泉二郡接濟民食并運米之商人酌量議<lb/>
<pb n="KR2m0015_WYG_033-51b"/>
　　叙經部議行令照依時價出糶仍不時巡察勿使<lb/>
　　奸民囤積射利有妨民食凡内地商民有自備資<lb/>
　　本領照赴暹羅等國運米囘閩糶濟數至二千石<lb/>
　　以上者按數分别生監民人賞給職銜頂帶<lb/>
　　二十二年議定甘省口外哈薩克交易事例先是<lb/>
　　本年十月將軍兆恵富徳等言阿布賚請將馬匹<lb/>
　　赴烏嚕木齊貿易經大學士等議以烏嚕木齊路<lb/>
　　程窵逺商販稀少難以聚集且初次辦理未能熟<lb/>
<pb n="KR2m0015_WYG_033-52a"/>
　　悉夷情莫若官為經理俟試行一二年後定有章<lb/>
　　程再行招商承辦至是陜甘總督黄廷桂言烏嚕<lb/>
　　木齊距内地窵逺脚費浩繁重於貨本查烏嚕木<lb/>
　　齊與吐魯畨相近此地運貨既便又有屯種官兵<lb/>
　　彈壓照料不須多派交易之處似應於土魯畨為<lb/>
　　妥再明嵗交易止换馬匹哈薩克人等逺來所帶<lb/>
　　如有駱駝牛羊亦係軍營需用請一體収買其應<lb/>
　　需縀匹内府撥解絲色精良而官辦之後仍須招<lb/>
<pb n="KR2m0015_WYG_033-52b"/>
　　商恐成色畧減現請於陜甘採買各色縀二三千<lb/>
　　匹已足敷用至茶封則哈宻現存茶七萬八千餘<lb/>
　　封為數頗多布匹則巴里坤現存自哈宻購買之<lb/>
　　雜色梭布三百對京庄布一千七百匹即可運往<lb/>
　　選委道員同知各一員并派副將酌帶備弁挑派<lb/>
　　兵丁一百名押運如有小本經紀願隨前往各聼<lb/>
　　其便下軍機大臣議尋議准烏嚕木齊距巴里坤<lb/>
　　雖逺而以哈薩克之至烏嚕木齊計之則又不啻<lb/>
<pb n="KR2m0015_WYG_033-53a"/>
　　數倍前據阿布賚所請業經奉<lb/>
㫖酌定准其在該處貿易似不應又行更易地方以失<lb/>
　　信於逺人且臣等原議原因烏嚕木齊商販難至<lb/>
　　是以暫令官辦即云運費倍於貨本原可按其運<lb/>
　　費加定價值况哈薩克越在荒服而吐魯畨近接<lb/>
　　邉陲建有城堡屯田較之烏嚕木齊之地方空濶<lb/>
　　可以隨處開列市集者不同若令貿易夷人往來<lb/>
　　於土魯番恐吐魯番囘民或有私相交易等事未<lb/>
<pb n="KR2m0015_WYG_033-53b"/>
　　免轉致滋擾應照原議仍在烏嚕木齊貿易用昭<lb/>
　　大信至於收换馬匹專為軍營備用如騸馬之外<lb/>
　　或有隨帶騍馬亦可酌量准收至駝牛二項哈薩<lb/>
　　克出産本少或有隨帶羊隻等畜足供軍需者自<lb/>
　　應一體收買其餘疲瘦牲畜及一切雜貨雖不應<lb/>
　　准其貿易但念夷人攜帶逺來或量為減價收留<lb/>
　　以示節制縀匹一項應如所奏辦理茶封布匹尤<lb/>
　　係哈薩克人衆必需之物自應即於現存内酌量<lb/>
<pb n="KR2m0015_WYG_033-54a"/>
　　運往餘均應如所奏行惟是明嵗係哈薩克夷人<lb/>
　　初次貿易雖不必過於遷就致使將來援以為例<lb/>
　　但一應價值交易之際必宜仰體<lb/>
皇上柔逺之恩示以公平俾遐荒夷衆咸知<lb/>
天朝大體畏服感悦方為妥協應交該督轉飭派往之<lb/>
　　道協各員善為經理尋黄廷桂覆奏道員范清洪<lb/>
　　同知范清曠二人向曾承辦軍需其於貿易之事<lb/>
　　自必有熟練可委之人仰請<lb/>
<pb n="KR2m0015_WYG_033-54b"/>
欽定一員俾之帶領舊時商夥先期來肅臣將交易各<lb/>
　　事宜與之講論明白届期前往承辦較之素不曉<lb/>
　　習經紀之員實屬有益惟是烏嚕木齊相距遙逺<lb/>
　　如哈薩克貿易人等先期已至而我處貨物未到<lb/>
　　則逺人有守候之累若我處貨物先到而哈薩克<lb/>
　　或愆其期亦不免稽延時日致滋糜費並請<lb/>
敕下將軍兆恵富徳曉諭哈薩克將明秋何日起程約<lb/>
　　於何時可至烏嚕木齊先行通知咨㑹到臣以便<lb/>
<pb n="KR2m0015_WYG_033-55a"/>
　　依期齊至兩無守候更為妥協下軍機大臣議尋<lb/>
　　議此次貿易各事宜誠非熟諳經紀者不能辦理<lb/>
　　應如所請將范清洪等於甘肅現任内調補一員<lb/>
　　令其酌帶熟練人員前往至所請交將軍兆恵曉<lb/>
　　示該夷先行咨㑹以便依期齊至等語查哈薩克<lb/>
　　初次貿易原與從前貿易者不同前既定以貿易<lb/>
　　之期該夷程途窵逺難以再令行文曉示應令該<lb/>
　　督一面咨詢將軍兆恵酌量計算程期先行知㑹<lb/>
<pb n="KR2m0015_WYG_033-55b"/>
　　一面辦運貨物總在七月初間齊赴該處如果彼<lb/>
　　此如期齊至固可即為交易即哈薩克因路逺稍<lb/>
　　遲數日諒亦不致久費守候議入從之嗣於二十<lb/>
　　三年三月黄廷桂言本年七月内哈薩克在烏嚕<lb/>
　　木齊交易事宜臣遵照<lb/>
　廷議一切先為備辦其陜省辦解縀三千匹業將二<lb/>
　　千匹運赴巴里坤收貯惟巴里坤現貯布匹恐為<lb/>
　　數尚少亦經酌量在甘涼肅辦解梭布三百對京<lb/>
<pb n="KR2m0015_WYG_033-56a"/>
　　庄布一千五百匹陸續運往收貯備用茲侍衛努<lb/>
　　三遵<lb/>
㫖自軍營囘京抵肅臣思努三前在軍營於哈薩克情<lb/>
　　形最為熟悉因將交易事宜詳悉詢問據稱哈薩<lb/>
　　克各部人皆散處凡有調遣㑹合之事俱各隨所<lb/>
　　願不能派定將來貿易人數或多或寡難以預定<lb/>
　　内地茶葉一項非其所好不必備往即粧蟒縀匹<lb/>
　　等類逺運來甘脚價繁重雖伊等心愛之物宜酌<lb/>
<pb n="KR2m0015_WYG_033-56b"/>
　　量配搭不可專用過多致為成例惟各色姑羢褐<lb/>
　　子毡片毯子印花布等物夷地所無購運亦易若<lb/>
　　攙搭换易似為至便再伊處女人皆以白布纒頭<lb/>
　　用處最多似宜寛裕備辦等語臣查烏嚕木齊道<lb/>
　　路遙逺需用之物若臨時備辦即緩不濟急姑羢<lb/>
　　褐子毡片係西寧蘭州等處出産臣擬分飭該布<lb/>
　　政司將此三項各辦一二千匹再辦毡子五百條<lb/>
　　印花布三百對添辦京庄白布一千匹以各屬所<lb/>
<pb n="KR2m0015_WYG_033-57a"/>
　　車徐徐運送到肅雇車轉運赴巴里坤收貯届期<lb/>
　　一併䭾運前往以備交易從之<lb/>
　　二十四年以商人舊例禁往蒙古各部落貿易奉<lb/>
諭㫖向來前往䝉古部落貿易商人由部領給照票稽<lb/>
　核放行懋遷有無彼此均為便利近因貨市日久不<lb/>
　無爭競生事是以議令禁止殊不知商販等前往烏<lb/>
　里雅蘇臺等處亦必由該部落經過若中途一切貨<lb/>
　物抑令不得通融易换未免因噎廢食嗣後凡有領<lb/>
<pb n="KR2m0015_WYG_033-57b"/>
　票前赴貿易人等所過喀爾喀各旗仍照舊隨便交<lb/>
　易俾内地及各部落商貨流通以禆生業其一切稽<lb/>
　察彈壓地方官及各扎薩克留心妥協經理毋任巧<lb/>
　詐奸商逗遛盤踞以滋事端<lb/>
　　又兩廣總督李侍堯言外洋夷船絲禁請以乾隆庚<lb/>
　　辰年為始其本年各夷商已買絲貨准其載運出<lb/>
　　口從之<lb/>
　　又議定防範夷商規條從兩廣總督李侍堯請也外<lb/>
<pb n="KR2m0015_WYG_033-58a"/>
　　洋夷船向係五六月收泊九十月歸國即間有因<lb/>
　　事住冬亦在澳門寄住乃近來多有藉稱貨物未<lb/>
　　銷潛留省㑹難免勾結生事嗣後夷船至粤賣貨<lb/>
　　後令其依期囘國即有行欠未清亦令在澳門居<lb/>
　　住將貨物交行代售下年順搭歸國再夷商等既<lb/>
　　依期歸棹其一切銷貨歸價責成殷實行商公平<lb/>
　　速售按期歸楚不得任意拖欠即有零星貨物未<lb/>
　　經銷完伊等交易年久自不無一年通融搭銷帶<lb/>
<pb n="KR2m0015_WYG_033-58b"/>
　　還之處但能信實相安彼此不致苦累原可無庸<lb/>
　　繩以官法若不肖行商知其勢難久待或有意掯<lb/>
　　留壓滯者按律處治其夷商有因行貨未清情願<lb/>
　　暫留澳門居住者聽其自便一厯來夷商至廣俱<lb/>
　　寓歇行商館内近來嗜利之徒多將房屋改造華<lb/>
　　麗招誘夷商圖得厚租任聽漢奸出入以致私行<lb/>
　　交易走漏税餉無弊不作嗣後非開洋行之家槩<lb/>
　　不許寓歇其買賣貨物必令行商經手方許交易<lb/>
<pb n="KR2m0015_WYG_033-59a"/>
　　如有故縱夷商以致作弊者分别究擬一向來夷<lb/>
　　商到粤貿易祇許將帶來貨物售賣置買别貨囘<lb/>
　　國其一應禁止出洋之貨槩不得私行販運近來<lb/>
　　内地行店民人多有借夷商貲本貿販冀沾餘潤<lb/>
　　以致滋事嗣後倘有違禁借貸勾結者照交結外<lb/>
　　國借貸誆騙財物例問擬所借之銀查追入官至<lb/>
　　夷商所帶番厮人等足供役使原不得多雇内地<lb/>
　　民人此後除設立通事買辦外如民人貪財受雇<lb/>
<pb n="KR2m0015_WYG_033-59b"/>
　　聽其指使服役者應交地方官飭諭通事行商實<lb/>
　　力嚴查禁止一夷商購買貨物分遣多人前往江<lb/>
　　浙等省不時僱覔千里馬往來探聽貨價低昻以<lb/>
　　致内地奸商往來交結嗣後有似此者即將代為<lb/>
　　覔僱及遞送之人一并嚴拿究治一夷船進口之<lb/>
　　後收泊黄埔地方每船夷稍多至百餘名或二百<lb/>
　　名均應防範向例酌撥廣州協標外委帶兵搭寮<lb/>
　　防守但外委職分卑微不足以資彈壓嗣後於督<lb/>
<pb n="KR2m0015_WYG_033-60a"/>
　　標候補守備内酌撥一員督同稽查并令於附近<lb/>
　　之新塘營酌撥槳船一隻與該處原設左翼中軍<lb/>
　　槳船㑹同稽察廵邏彈壓俟洋船出口即行撥囘<lb/>
　　二十五年議定銅船准帶紬縀數目先是絲斤出<lb/>
　　洋經大學士等議准御史李兆鵬條奏禁止尋江<lb/>
　　蘇巡撫陳宏謀言採辦洋銅向係置辦紬縀絲觔<lb/>
　　并糖藥等貨前往日本易銅囘棹分解各省以供<lb/>
　　鼔鑄今絲觔已禁若將紬縀一槩禁止所帶粗貨<lb/>
<pb n="KR2m0015_WYG_033-60b"/>
　　不敷易銅請將紬縀紵絹等准其買辦尋部議令<lb/>
　　將該商等額辦洋銅共需銅本若干應需配搭紬<lb/>
　　縀若干裝載船隻若干并經由何口出洋何地輸<lb/>
　　税查明具奏再議至是議定該商每年共辦銅二<lb/>
　　百萬斤需銅本銀三十八萬四千餘兩除雜費并<lb/>
　　置買藥材糖貨外應於每船配搭紬縀三十三捲<lb/>
　　分裝十六船每捲照向例計重一百二十斤毋許<lb/>
　　浮多每船三十三捲計額船十六隻應攜帶五百<lb/>
<pb n="KR2m0015_WYG_033-61a"/>
　　二十八捲責成浙江之乍浦江南之上海二處官<lb/>
　　員照例秤驗輸税出口辦銅供鑄仍彼此隨時知<lb/>
　　㑹以杜重複影射并將糖藥紬縀各數出口日期<lb/>
　　及所收税銀一面呈報該管上司轉詳報部并令<lb/>
　　該撫轉飭實力稽查如有夾帶偷越及守口官員<lb/>
　　徇隠情弊即行嚴叅治罪<lb/>
　　二十六年議准哈薩克等處貿易縀匹酌量顔色<lb/>
　　辦解并縀綾等項寛為預備先是哈薩克等處貿<lb/>
<pb n="KR2m0015_WYG_033-61b"/>
　　易縀匹經部議准各色縀匹飭令三處織造分股<lb/>
　　匀作兩年辦解至是陜甘總督楊應琚言伊犂阿<lb/>
　　克蘇等處咨取貿易紬縀内惟綾紬需用紅綠藍<lb/>
　　月白真紫等色其縀匹一項囘人惟喜青藍大紅<lb/>
　　醬色古銅茶色㯶色駝色米色庫灰油綠等色其<lb/>
　　月白粉紅桃紅小紅黄綠之縀俱不易换所有乾<lb/>
　　隆二十六年應辦縀匹請行令織造悉照所開顔<lb/>
　　色辦解再伊犂咨取之紅素倭縀青素倭縀白紡<lb/>
<pb n="KR2m0015_WYG_033-62a"/>
　　絲白串紬及阿克素咨取之紅緑藍月白真紫花<lb/>
　　綾等項現俱行文西安購買但各處需用甚多應<lb/>
　　寛為預備請於二十六年帶辦紅素青素倭縀各<lb/>
　　二百五十匹白紡絲白串紬各一千匹紅綠藍月<lb/>
　　白真紫花綾共五百匹計共三千匹同應辦解縀<lb/>
　　匹一併解送來肅部議應如所請從之<lb/>
　　臣等謹按甘肅口外新疆自闢展庫車阿克蘇烏<lb/>
　　什和闐葉爾羌喀什噶爾等處均有市集交易謹<lb/>
<pb n="KR2m0015_WYG_033-62b"/>
　　據乾隆二十七年甘肅布政使造冊開報大畧附<lb/>
　　載於左<lb/>
　　闢展向無市集近日或用貨物易换或用銀錢糴<lb/>
　　買米麵因時貴賤無定價所用斗每一斗合京斗<lb/>
　　二斗秤一斤十六兩<lb/>
　　庫車城中有買賣街往來客商並各處囘民交易<lb/>
　　阿克蘇凡買賣貿易俱七日一集城市鄉村男婦<lb/>
　　咸集彼此以有易無近亦有用銀交易者如米糧<lb/>
<pb n="KR2m0015_WYG_033-63a"/>
　　牛羊布匹等物各鄉村運至本城買賣設有牙行<lb/>
　　名逹勒拉勒其税十分抽一如本城人運至各城<lb/>
　　界上買賣亦憑經紀而不征其税别有宻圖瓦里<lb/>
　　伯克專管買賣田産諸務如囘部各城至外番貨<lb/>
　　買物件無税無定期攜至本城方起税有巴濟吉<lb/>
　　爾伯克管理<lb/>
　　烏什每七日在城中空處設集貿易一次城鄉男<lb/>
　　婦俱入集場以馬牛羊雞等畜及布匹衣服糧石<lb/>
<pb n="KR2m0015_WYG_033-63b"/>
　　菜蔬一切雜物彼此交易<lb/>
　　葉爾羌以稻麥大麥髙粱豆黍并絹布馬牛驢羊<lb/>
　　等物定價交市<lb/>
　　和闐以麥蕎麥髙粱黍并絹布馬牛驢羊等物定<lb/>
　　價交市諸物雜糧及馬畜俱用錢買馬畜俱由葉<lb/>
　　爾羌喀什噶爾販賣<lb/>
　　喀什噶爾之市名曰巴雜爾七日為期各村男婦<lb/>
　　聚其貨物相交易無經紀牙行其糧則麥麰髙粱<lb/>
<pb n="KR2m0015_WYG_033-64a"/>
　　糜黍其貨則牛馬驢羊布匹價亦因時增減糧之<lb/>
　　多寡以查拉克計數<hi>查拉克者内地十斤也</hi>貨之貴賤以大<lb/>
　　小長短為衡如𤓰果蔬菜草束柴薪之屬均倣此<lb/>
　　交易其錢名曰普兒五十之數為一騰格折銀一<lb/>
　　兩後定為滿百普兒以銅為之其制小而厚中無<lb/>
　　方孔一面鑄囘字一面鑄凖噶爾字乾隆二十四<lb/>
　　年大功告成於葉爾羌設局開爐銷其普兒改鑄<lb/>
　　制錢以十萬騰格為度現在囘民以普兒向葉爾<lb/>
<pb n="KR2m0015_WYG_033-64b"/>
　　羌城易制錢新舊兼用越數年普兒銷盡則囘地<lb/>
　　所用悉為<lb/>
　國朝之制錢矣<hi>互見錢幣考</hi>又喀什噶爾俗以織布為業<lb/>
　　常以布與布魯特安集延霍罕等處貿易馬牛驢<lb/>
　　羊諸畜<lb/>
　　二十七年奉<lb/>
諭㫖蘇昌等奏<graphic n="KR2006" url="https://raw.githubusercontent.com/kanripo/KR-Gaiji/master/images/KR2006.png" mimeType="image/png"/>咭唎夷商□囒等以絲斤禁止出洋<lb/>
　夷貨艱於成造籲懇代奏酌量准其配買情詞廹切<lb/>
<pb n="KR2m0015_WYG_033-65a"/>
　一摺前因出洋絲斤過多内地市值翔踴是以申明<lb/>
　限制俾裕官民織絍然自禁止出洋以來並未見絲<lb/>
　斤價平亦猶朕施恩特免米豆税而米豆仍然價踴<lb/>
　也此葢由於生齒日繁物價不得不貴有司恪守成<lb/>
　規不敢通融調劑致逺夷生計無資亦堪軫念著照<lb/>
　該督等所請循照東洋辦銅商船搭配紬縀之例每<lb/>
　船准其配買土絲二千斤二蠶湖絲三千斤以示加<lb/>
　恵外洋至意其頭蠶湖絲及紬綾縀匹仍禁止如舊<lb/>
<pb n="KR2m0015_WYG_033-65b"/>
　不得影射取戾<lb/>
　　又<lb/>
命開奉天海禁并定給票互查之例奉<lb/>
諭㫖奉天直𨽻海船往來運販米豆雜糧向有例禁今<lb/>
　夏近京一帶雨水過多市價未免稍昻而奉屬連年<lb/>
　豐稔若令商販流通於小民生計甚有禆益著暫開<lb/>
　海禁一年俟明嵗秋收後再行停止至商販船隻出<lb/>
　入應行驗票稽查其由京往奉省者令於步軍統領<lb/>
<pb n="KR2m0015_WYG_033-66a"/>
　衙門給票由奉省來京者於奉天將軍衙門給票各<lb/>
　州縣往奉省者於直𨽻總督衙門給票庶彼此察核<lb/>
　有憑可杜冒濫諸弊著直𨽻總督奉天將軍府尹㑹<lb/>
　同酌定章程妥協經理尋直𨽻總督方觀承議言直<lb/>
　　𨽻商民往奉省者俱由天津出口應將印票發交<lb/>
　　天津縣查明船户鄉貫姓名編列字號填入票内<lb/>
　　給該商收執並取具不致偷漏出洋互保各結存<lb/>
　　案該商前赴奉省將印票呈驗地方官報明所買<lb/>
<pb n="KR2m0015_WYG_033-66b"/>
　　糧石數目由將軍衙門給發囘票於囘棹之日天<lb/>
　　津縣查其數目將囘票仍送奉天將軍衙門查核<lb/>
　　奉天將軍社圖肯等議言奉天商民往直𨽻者由<lb/>
　　將軍衙門預頒印票給發海口州縣確查糧石數<lb/>
　　目船隻字號商人船户姓名籍貫開載票内並取<lb/>
　　具不致偷漏出洋互保各結存案該商運至直省<lb/>
　　呈報州縣確查相符即聽出糶仍將原票送囘查<lb/>
　　核其由京城來奉省者令該商將步軍統領衙門<lb/>
<pb n="KR2m0015_WYG_033-67a"/>
　　所領印票呈驗該地方官與直省來奉者一體辦<lb/>
　　理俱從之<lb/>
　　二十八年准東省豆船照運往江南之例由海販<lb/>
　　運浙江先是山東青白二豆聽商由海運赴江南<lb/>
　　發賣以濟民食至是閩浙總督楊廷璋言浙省惟<lb/>
　　有奉天豆石聽商人由海運到發賣至東省素産<lb/>
　　豆石未有運浙之例但江省之上海劉河與浙省<lb/>
　　之寧波各海口同屬内地准其運江亦可准其運<lb/>
<pb n="KR2m0015_WYG_033-67b"/>
　　浙况奉天豆石運浙止赴寧郡進口在鄞發賣未<lb/>
　　能遍及他郡各商從内河赴江買運路途迂迴脚<lb/>
　　價增重常慮缺乏請令東省豆石照運赴江南例<lb/>
　　聽商由海販運來浙以資接濟所有商船進口如<lb/>
　　運寧波府者則由鎮江闗直抵鄞港如運杭州嘉<lb/>
　　興府者則由乍浦收口如運台州府者則由海門<lb/>
　　汛收口如運温州府者則由東闗汛收口令東省<lb/>
　　發給聨票將商客船户年貌籍貫船隻字號梁頭<lb/>
<pb n="KR2m0015_WYG_033-68a"/>
　　丈尺豆石數目出口月日逐一填註船到浙時該<lb/>
　　口驗明人船即於票内填明到口日期葢用關口<lb/>
　　印信報明存案交商進口賣畢囘東呈送原給衙<lb/>
　　門驗銷如海道風信靡常改收浙省别口亦即於<lb/>
　　該口將商人所攜印票驗填截角聲叙改收别口<lb/>
　　縁由囘東呈繳仍令東省每月將給過豆船票號<lb/>
　　造冊咨浙浙省亦按月將到口驗過票號豆數造<lb/>
　　冊移咨東省并飭守口員弁實力稽查毋致米麥<lb/>
<pb n="KR2m0015_WYG_033-68b"/>
　　雜糧夾帶偷漏從之<lb/>
　　又准琉球國配買絲斤琉球國中山王尚穆奏請<lb/>
　　市買絲絹以飾冠服部議該國王奏内並無請買<lb/>
　　定數恐啟奸商影射之弊應不准行得<lb/>
㫖琉球國疏請配買絲斤部臣議駁自屬遵循例禁苐<lb/>
　念該國為海澨逺藩織絍無資不足以供章服據奏<lb/>
　情詞懇切著加恩照<graphic n="KR2006" url="https://raw.githubusercontent.com/kanripo/KR-Gaiji/master/images/KR2006.png" mimeType="image/png"/>咭唎國例准其嵗買土絲五<lb/>
　千斤二蠶湖絲三千斤用示加恵外洋至意餘悉飭<lb/>
<pb n="KR2m0015_WYG_033-69a"/>
　禁如舊所有稽查各闗口岸及出入地方仍加意核<lb/>
　查以杜影射<lb/>
　　二十九年准咖喇吧等國夷商配買絲斤兩廣總<lb/>
　　督蘇昌等言粤省本港船户林長發等呈稱咖喇<lb/>
　　吧暹羅港口安南嗎㖘叮嘰呶舊港東埔寨等處<lb/>
　　各國夷民呈懇配買絲斤紬縀請令每船酌帶土<lb/>
　　絲一千斤二蠶湖絲六百斤紬縀八折扣算疏下<lb/>
　　部議尋議内地絲斤外洋勢所必需而海外銅斤<lb/>
<pb n="KR2m0015_WYG_033-69b"/>
　　可資内地應用應照商船採辦銅斤之例准其配<lb/>
　　買絲斤紬縀隨帶出洋易銅既使海外屬國同沐<lb/>
皇仁而於内地鼓鑄亦有禆益其酌定數目并立法稽<lb/>
　　查之處行令該督等詳議具奏到日再議從之<lb/>
　　又弛絲斤出洋之禁并定江浙閩廣各省商船配<lb/>
　　絲數目先是奉<lb/>
諭㫖據尹繼善等奏覆議弛洋禁絲斤以便民情一摺<lb/>
　前因内地絲斤紬縀等物價值漸昻經御史李兆鵬<lb/>
<pb n="KR2m0015_WYG_033-70a"/>
　等先後條奏請定出洋之禁以裕民用乃行之日久<lb/>
　而内地絲價仍未見減且有更貴者可見生齒繁衍<lb/>
　取多用宏葢物情自然之勢非盡關出洋之故曾降<lb/>
　㫖江浙閩廣各督撫令其各就該省情形悉心體察<lb/>
　將應否即行開禁之處詳悉妥議具奏今尹繼善等<lb/>
　籌酌定議奏請弛禁而莊有恭並稱前撫浙時體察<lb/>
　杭嘉湖三府民情亦以絲斤弛禁為便等語江浙之<lb/>
　情形如此則餘省亦可概見葢縁出洋絲斤本係土<lb/>
<pb n="KR2m0015_WYG_033-70b"/>
　絲及二三蠶麤糙之絲非腹地紬縀必須精好物料<lb/>
　可比徒立出洋之禁則江浙所産麤絲轉不得利是<lb/>
　無益於外洋而更有損於民計又何如照舊弛禁以<lb/>
　天下之物供天下之用尤為通商便民乎况所産麤<lb/>
　絲既不准出洋勢不得不充雜於頭蠶好絲之内一<lb/>
　體售買於民間組織尤多未便且<graphic n="KR2006" url="https://raw.githubusercontent.com/kanripo/KR-Gaiji/master/images/KR2006.png" mimeType="image/png"/>咭唎咖喇吧等<lb/>
　國先後以織絍不供懇請賣給貨買俱已特㫖准其<lb/>
　酌帶配用是外洋諸國取給於蠶絲者正復不少亦<lb/>
<pb n="KR2m0015_WYG_033-71a"/>
　宜一視同仁曲為體恤現在新絲將届收成所有出<lb/>
　洋絲斤既著弛禁仍遵照舊例行其中各省情形或<lb/>
　微有不同應作何酌定章程及設法稽查之處俟各<lb/>
　該督撫奏齊時該部詳悉妥議具奏尋議採辦洋銅<lb/>
　　之官商范清洪額商楊裕和等每年出東洋額船<lb/>
　　十六隻應請每船准配二三蠶糙絲一千二百斤<lb/>
　　按照紬縀舊額每一百二十斤抵紬縀一捲扣算<lb/>
　　如願照舊攜帶紬縀者亦聽其便其非辦銅商船<lb/>
<pb n="KR2m0015_WYG_033-71b"/>
　　仍不得援例夾帶其由江蘇省往閩粤安南等處<lb/>
　　商船每船攜帶糙絲准以三百斤為限不得逾額<lb/>
　　多帶閩浙二省商船每船准配土絲一千斤二蠶<lb/>
　　麤絲一千斤其紬縀紗羅及絲綿等項照舊禁止<lb/>
　　至粤省外洋商船較他省為多其配往各洋絲斤<lb/>
　　亦較他省加廣請令每船於舊准帶絲八千斤外<lb/>
　　再准加帶麤絲二千斤連尺頭總以一萬斤為率<lb/>
　　其頭蠶湖絲縀匹等項仍嚴行查禁不得影射夾<lb/>
<pb n="KR2m0015_WYG_033-72a"/>
　　帶滋弊從之<lb/>
　　四十九年多羅質郡王等議覆尚書福康安兩廣<lb/>
　　總督舒常㑹奏洋行代監督及本省督撫備辦物<lb/>
　　件蟄補價值積弊相沿不可不嚴行查禁嗣後督<lb/>
　　撫及監督俱不准令洋行備辦物件並嚴禁地方<lb/>
　　官如有向洋行買物短發價值者即指名嚴叅至<lb/>
　　鐘表等物備驗時刻<lb/>
聖意本視為無足重輕此後督撫監督等自効悃忱購<lb/>
<pb n="KR2m0015_WYG_033-72b"/>
　　買鐘表等物督撫准其每年呈進一次監督准其<lb/>
　　於正<lb/>
貢内備辦俱令照時發價毋許復有墊補之事一經發<lb/>
　　覺即從重治罪查各省地方官令行商代辦物件<lb/>
　　短發價值例禁綦嚴粤省洋行因獲利獨厚遂有<lb/>
　　代督撫監督墊補價值之事而督撫監督等以出<lb/>
　　自商人情願遂致積習相沿自應如所奏嚴行查<lb/>
　　禁至鐘表雖産自外洋聚集粤東原非拘定每次<lb/>
<pb n="KR2m0015_WYG_033-73a"/>
　　必應呈進况督撫監督等身受<lb/>
渥恩即備物抒悃所費亦屬無多豈得藉詞復令商人<lb/>
　　墊價代購應如所奏俱令照時給價一經發覺從<lb/>
　　重治罪但商賈唯利是圖或恃有清查嚴禁<lb/>
恩㫖遂任意開值居竒亦不得不防其漸如該督撫等<lb/>
　　土<lb/>
貢内購買洋貨若有暗中故增價值及藉詞勒掯情事<lb/>
　　一經查出亦即嚴行究治又稱洋行商人潘文嚴<lb/>
<pb n="KR2m0015_WYG_033-73b"/>
　　等情愿將洋貨内如鐘表等類可以呈進者每年<lb/>
　　備辦籲懇監督代為呈進查該商等仰荷<lb/>
聖明體恤清查弊端感激格外<lb/>
恩施情愿備物籲懇監督呈進自屬該商等心殷頂戴<lb/>
　　之意惟是伊等不過微末商人豈得越分呈進<lb/>
貢物即經此次清查之後將來該商等獲利倍多亦應<lb/>
　　蔵富於民俾商力益資寛裕所有該尚書等所奏<lb/>
　　洋商備物監督代為呈進之處無庸議又稱行商<lb/>
<pb n="KR2m0015_WYG_033-74a"/>
　　銷售貨物宜隨時稽察每恐富商倚恃資厚居竒<lb/>
　　把持疲乏之行拖欠價本因循日久難保無壟斷<lb/>
　　之弊查夷商投行每向本厚者託銷原圖先墊價<lb/>
　　值不致拖欠但恐洋行本厚者可以倚恃把持居<lb/>
　　竒昻貴本乏者勢必勉强受貨漸致拖欠查戸部<lb/>
　　先於乾隆四十五年議奏洋商顔時英等借欠夷<lb/>
　　人銀兩案内其買賣貨物令各行商公同照時定<lb/>
　　價貸銷至夷商之有無勾串評價之是否公平已<lb/>
<pb n="KR2m0015_WYG_033-74b"/>
　　飭令該督嚴加查察在案今該尚書等稱令各行<lb/>
　　每年照依時價公平交易自應如所奏辦理仍令<lb/>
　　該督並監督不時查察以杜弊端又稱洋珠寶石<lb/>
　　珊瑚等物報税者均係細小不堪自係夷商夾帶<lb/>
　　大件進口奸猾舖户先於洋面截買希圖漏税分<lb/>
　　肥查粤海闗商税則例如各色珍珠寶石抽税本<lb/>
　　屬無多而仍不免偷漏之弊者總縁内地奸商以<lb/>
　　此等物件本無定價易於居竒遂哄誘夷人不令<lb/>
<pb n="KR2m0015_WYG_033-75a"/>
　　報明希圖多得價值甚而迎至洋面勾通蔵匿以<lb/>
　　致偷漏日多自應設法稽查以昭慎重但此等物<lb/>
　　件易於隨身攜帶非逐加搜檢難免透漏而搜查<lb/>
　　過嚴又非體恤夷商之道更恐不肖胥役長隨藉<lb/>
　　端滋事亦不得不防其漸其如何辦理妥協之處<lb/>
　　應令新任總督等悉心籌酌隨時調劑以期永久<lb/>
　　無弊得<lb/>
㫖留京辦事王大臣議覆福康安舒常等籌酌粤省洋<lb/>
<pb n="KR2m0015_WYG_033-75b"/>
　行事宜内稱該督撫及監督等土貢内購買洋貨鐘<lb/>
　表等物務令洋行各商公同定價又洋行貨内珍珠<lb/>
　寶石等項抽税易於偷漏應令新任總督監督等悉<lb/>
　心籌酌以期永久無弊等語國家撫馭外洋不貴異<lb/>
　物每嵗畨民與内地洋行交易貨物俾沾利益原所<lb/>
　以體恤商夷至洋貨内鐘表等項不過備驗時刻向<lb/>
　來粤海闗原有官買之例而廣東督撫監督等往往<lb/>
　於土貢内亦有呈進者今内務府造辦處皆所優為<lb/>
<pb n="KR2m0015_WYG_033-76a"/>
　更無事外洋購覔既經查明自應嚴諭裁禁嗣後督<lb/>
　撫等於鐘表一項永不准再行呈進至珍珠寶石等<lb/>
　項原無需用之處向來粤海闗抽税亦屬無多况此<lb/>
　等物件本難定價易至居竒且便于攜帶蔵匿難保<lb/>
　無偷漏分肥否則過於吹求若設法嚴禁逐項搜查<lb/>
　實屬不成事體現在京師及各處闗隘商税則例内<lb/>
　本無此項税課不如聽商人等自行交易免其收税<lb/>
　則諸弊悉清更無庸多為防範嗣後粤海闗珍珠寶<lb/>
<pb n="KR2m0015_WYG_033-76b"/>
　石概不准征收税課著為令<lb/>
　　<hi>臣</hi>等謹按中外商民本同一體<lb/>
聖朝仁恩覃洽舉凡通商旅柔逺人之道莫不詳盡靡<lb/>
　　遺所由慕義嚮風爭先恐後互市之設百數十年<lb/>
　　來如一日猶復時厪<lb/>
皇上聖懐體恤周至既裁禁進呈洋行鐘表以昭不貴<lb/>
　　異物之風復因洋珠寶石價易居竒若設法稽查<lb/>
　　益恐藉端滋擾大哉<lb/>
<pb n="KR2m0015_WYG_033-77a"/>
王言聽商人等自行交易免其收税則諸弊悉清誠優<lb/>
　　恤番民至計溥利賴於無窮也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0015_WYG_033-77b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_216-1a"/>
欽定四庫全書<lb/>
皇朝文獻通考卷二百十六<lb/>
　經籍考<hi>六</hi>
　　經<hi>論語</hi>　<hi>孟子/</hi>　<hi>孝經/</hi>　<hi>經解</hi>
　　讀論語劄記二卷<lb/>
　　李光地撰光地見易類<lb/>
　　論語稽求篇四卷<lb/>
　　毛竒齡撰竒齡見易類<lb/>
<pb n="KR2m0015_WYG_216-1b"/>
　　論語傳注二卷<lb/>
　　李塨撰塨見易類<lb/>
　　論語温知録二卷<lb/>
　　崔紀撰紀見易類<lb/>
　　論語説二卷<lb/>
　　桑調元撰調元字<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>甫錢塘人雍正癸丑進士官<lb/>
　　工部主事<lb/>
　　<hi>臣</hi>等謹按是書大㫖在闡集註未盡之義卷分上<lb/>
<pb n="KR2m0015_WYG_216-2a"/>
　　下凡五百條<lb/>
　　鄉黨圗考十卷<lb/>
　　江永撰永見禮類<lb/>
　　例畧曰是編分類凡九曰圗譜曰聖蹟曰朝聘曰<lb/>
　　宫室曰衣服曰飲食曰器用曰容貌曰雜典凡經<lb/>
　　傳中制度名物有闗鄉黨者畢録焉<lb/>
　　右論語<lb/>
　　孟子師説二卷<lb/>
<pb n="KR2m0015_WYG_216-2b"/>
　　黄宗羲撰宗羲見易類<lb/>
　　宗羲自序曰天下之最難知者一人索之而弗獲<lb/>
　　千萬人索之而無弗獲矣天下之最難致者一時<lb/>
　　窮之而未盡千百年窮之而無不盡矣四子之義<lb/>
　　平易近人非難知難盡也學其學者詎止千萬人<lb/>
　　千百年而明月之珠尚沈於大澤旣不能當身理<lb/>
　　㑹求其著落又不能屏去傳註獨取遺經精思其<lb/>
　　故成説在前此亦一述朱彼亦一述朱宜其學者<lb/>
<pb n="KR2m0015_WYG_216-3a"/>
　　之愈多而愈晦也先師子劉子於大學有統義於<lb/>
　　中庸有慎獨義於論語有學案皆其微言所寄獨<lb/>
　　孟子無成書羲讀劉子遺書潛心有年麤識先師<lb/>
　　宗㫖所在竊取其意因成孟子師説一卷以補其<lb/>
　　所未備或不能無所出入以俟知先生之學者糾<lb/>
　　其謬云<lb/>
　　讀孟子劄記二卷<lb/>
　　李光地撰光地見易類<lb/>
<pb n="KR2m0015_WYG_216-3b"/>
　　讀孟子劄記<hi>無卷數</hi>
　　崔紀撰紀見易類<lb/>
　　紀自序曰按史記或曰孟子受業子思之門人或<lb/>
　　曰親受業於子思今反覆七篇之㫖無一不出於<lb/>
　　曽子所傳之大學如仁義禮智之言性惻隱羞惡<lb/>
　　辭讓是非之言情性者心之體情者心之用即大<lb/>
　　學之明徳也知言者格致之驗養氣者誠正修之<lb/>
　　功新民之道以恕與絜矩為本而孟子明義利辨<lb/>
<pb n="KR2m0015_WYG_216-4a"/>
　　　王覇大㫖歸於同民惟後二篇闡發精微極似中<lb/>
　　　庸然其為根柢大學無疑也<lb/>
　　　右孟子<lb/>
御注孝經一卷<lb/>
　　　順治十三年<lb/>
世祖章皇帝御撰<lb/>
世祖章皇帝御製序曰朕惟孝者首百行而為五倫之本<lb/>
　天地所以成化聖人所以立教通之乎萬世而無斁放<lb/>
<pb n="KR2m0015_WYG_216-4b"/>
　之於四海而皆凖至矣哉誠無以加矣然其廣大雖包<lb/>
　乎無外而其淵源實本於因心溯厥初生咸知孺慕雖<lb/>
　在顓䝉即備天良故位無尊卑人無賢愚皆可以與知<lb/>
　而與能是知孝者乃生人之庸徳無甚𤣥竒抑固有之<lb/>
　秉彝非由外鑠誠貴乎篤行而非語言之間所得而盡<lb/>
　也雖然降衷之理固根於萬民之心而覺世之功必賴<lb/>
　夫聖人之訓苟非著書立説以迪天性自然之善抒人<lb/>
　子難已之情使天下之人曉然於日用之恒行即為大<lb/>
<pb n="KR2m0015_WYG_216-5a"/>
經大法之所存而敦行不怠以全其本始夫亦孰由知<lb/>
孝之要盡孝之詳以無忝所生也哉此孔子孝經之書<lb/>
所由作也朕萬幾之暇時加三復自開宗明義迄於終<lb/>
篇見其言近而㫖逺理約而該博本之立身以行道推<lb/>
之移風而易俗愛敬所著公卿士庶皆得循分以承歡<lb/>
感應所通東西南北罔不漸被而思服誠萬世不刋之<lb/>
懿矩百聖不易之格言自天子以至於庶人不可一日<lb/>
闕者夫子所謂吾志在春秋行在孝經良有以也自漢<lb/>
<pb n="KR2m0015_WYG_216-5b"/>
以來去聖日逺詮釋滋多厥㫖寖晦孔安國尚古文鄭<lb/>
𤣥主今文互有異同各矜識解魏晉而降諸儒羣興析<lb/>
疑闡奥代不乏人源流攸分不無繁蕪迨及開元更立<lb/>
註疏亦旣萃一代之菁英垂表章於奕世矣而詳畧或<lb/>
殊詎云至當宋之邢昺元之吳澄輩標新領異間有發<lb/>
揮然揆之美善或未盡焉至於明季著述紛紜或拾前<lb/>
賢之緒餘文其譾陋或摘古人之紕繆肆彼譏彈不知<lb/>
天懷旣薄學問復疎因心之理未明空文之多奚補其<lb/>
<pb n="KR2m0015_WYG_216-6a"/>
於作經之意均未當耳夫親恩罔極高厚難酬徳至聖<lb/>
人猶虞未盡同為人子孰不佩至教而興永錫之感乎<lb/>
然則訓詁未確漸摩弗力欲其相觀而善厥路無由朕<lb/>
為此慮爰集古今之注更互考訂其得中而窽綮者採<lb/>
輯之其妄逞而臆説者刪除之譬諸沙礫旣披美鏐始<lb/>
出稂莠盡剪嘉禾乃登至若流覽之餘時獲一是或足<lb/>
以補未發之藴者輒為増入聊備參觀總以孝之為道<lb/>
甚大而平故不必旁求隠怪用益高深誇示繁縟徒滋<lb/>
<pb n="KR2m0015_WYG_216-6b"/>
複贅惟以布帛菽粟之言昭廣大中正之理雖未知於<lb/>
作者之㫖能盡脗合可無枘鑿與否然而前代諸儒之<lb/>
書瑕瑜難掩與夫近代羣言之失淆亂不稽者於兹正<lb/>
之庶幾發蒙啟錮四方億兆咸知傚法而乆迪共底於<lb/>
大順之休焉夫如是將見至徳要道由此而廣和睦無<lb/>
怨由此而成矣<lb/>
　　<hi>臣</hi>等謹按孝經向分今古文諸儒議論紛如迄無<lb/>
　　定本<lb/>
<pb n="KR2m0015_WYG_216-7a"/>
御註孝經因石臺舊本<lb/>
親加刪定闡發㣲言考明聖藴庶孔曽遺訓可以家喻户<lb/>
　　　曉已<lb/>
御纂孝經集註一卷<lb/>
　　　雍正五年<lb/>
世宗憲皇帝御定<lb/>
世宗憲皇帝御製序曰孝經者聖人所以彰明彝訓覺悟<lb/>
　生民溯天地之性則知人為萬物之靈叙家國之倫則<lb/>
<pb n="KR2m0015_WYG_216-7b"/>
　知孝為百行之始人能孝於其親處稱惇實之士出成<lb/>
　忠順之臣下以此為立身之要上以此為立教之原故<lb/>
　謂之至徳要道自昔聖帝哲王宰世經物未有不以孝<lb/>
　治為先務者也恭惟<lb/>
聖祖仁皇帝纉述<lb/>
世祖章皇帝遺緒<lb/>
詔命儒臣編輯孝經衍義一百卷刋行海内垂示永久顧<lb/>
　以篇帙繁多慮讀者未能周徧朕乃命専繹經文以便<lb/>
<pb n="KR2m0015_WYG_216-8a"/>
誦習夫孝經一書詞簡義暢可不煩注解而自明誠使<lb/>
内外臣庶父以教其子師以教其徒口諷其文心知其<lb/>
理身踐其事為士大夫者能資孝作忠揚名顯親為庶<lb/>
人者能謹身節用竭力致養家庭務惇於本行閭里胥<lb/>
嚮於淳風如此則親遜成化和氣薫蒸躋比户可封之<lb/>
俗是朕之所厚望也夫<lb/>
　　孝經注義一卷<lb/>
　　魏裔介撰裔介字石生號貞菴栢鄉人順治丙戌<lb/>
<pb n="KR2m0015_WYG_216-8b"/>
　　進士官至保和殿大學士乾隆元年追謚文毅<lb/>
　　孝經集解一卷<lb/>
　　蔣永修撰永修字慎齋宜興人順治丁亥進士官<lb/>
　　至平越府知府<lb/>
　　<hi>臣</hi>等謹按永修督學湖廣時輯是編與小學合刋<lb/>
　　名之曰孝經小學集解大全然兩書合為一編是<lb/>
　　取聖經與宋儒雜纂之本相比倫矣於義殊有未<lb/>
　　協故仍析為二焉<lb/>
<pb n="KR2m0015_WYG_216-9a"/>
　　讀孝經四卷<lb/>
　　應是撰是字敬非號敬齋宜黄人康熙己酉舉人<lb/>
　　孝經類解十八卷<lb/>
　　呉之騄撰之騄字耳公歙縣人康熙壬子舉人官<lb/>
　　績溪縣教諭遷鎮江府教授<lb/>
　　孝經正文一卷内傳一卷外傳一卷<lb/>
　　李之素撰之素字定菴麻城人<lb/>
　　孝經問一卷<lb/>
<pb n="KR2m0015_WYG_216-9b"/>
　　毛竒齡撰竒齡見易類<lb/>
　　李塨曰此先生說經之餘録也先生自言曰學聖<lb/>
　　之功宜行不宜説惟經義是非極須論辨每思建<lb/>
　　講堂集諸生議羣經得失而厯求其人不可得遂<lb/>
　　爾中止此祗就問及偶然入記者登之於録<lb/>
　　<hi>臣</hi>等謹按竒齡駁詰朱子孝經刋誤呉澄孝經定<lb/>
　　本輯成是書設為與門人張燧問答之詞凡十條<lb/>
　　一曰孝經非偽書二曰今文古文無二本三曰劉<lb/>
<pb n="KR2m0015_WYG_216-10a"/>
　　炫無偽造孝經事四曰分章所始五曰朱氏分經<lb/>
　　傳無據六曰經不宜刪七曰孝經言孝不言效八<lb/>
　　曰朱氏呉氏刪經無優劣九曰閒居侍坐十曰朱<lb/>
　　子極論改文之弊反復辨論頗失詁經之體然其<lb/>
　　持論甚正恪守舊文則與變亂古經之習甚異矣<lb/>
　　孝經本義一卷<lb/>
　　姜兆錫撰兆錫見易類<lb/>
　　兆錫自序畧曰間嘗取夫子志在春秋行在孝經<lb/>
<pb n="KR2m0015_WYG_216-10b"/>
　　之義因作本義一卷附在春秋參義後<lb/>
　　孝經詳說二卷<lb/>
　　冉覲祖撰覲祖見易類<lb/>
　　孝經三本管窺一本<lb/>
　　吳隆元撰隆元見易類<lb/>
　　孝經一卷<lb/>
　　朱軾注軾見易類<lb/>
　　軾自序曰元儒呉文正刋誤參校古今文於朱子<lb/>
<pb n="KR2m0015_WYG_216-11a"/>
　　本時有更定軾裒益舊註附以臆見編於易齋三<lb/>
　　本管窺之後易齋三本者歸安吳隆元所編今文<lb/>
　　本古文本朱子刋誤本也<lb/>
　　梁份序畧曰是書不標目第自稱曰朱某學公大<lb/>
　　臣也大儒也而撝謙若是<lb/>
　　孝經集解一卷<lb/>
　　張星徽撰星徽號北山永城人<lb/>
　　孝星章句一卷<lb/>
<pb n="KR2m0015_WYG_216-11b"/>
　　任啟運撰啟運見易類<lb/>
　　啟運自述曰傳之十章君子無不敬也以下一百<lb/>
　　一十二字得之山西佛寺中疑為熊安生所傳之<lb/>
　　本又曰王肅於家語言本文有見戴記者後人輒<lb/>
　　於家語除其文此章之闕亦必因本文見戴記而<lb/>
　　後人於此除其文也<lb/>
　　<hi>臣</hi>等謹按熊安生北齊人其本恐未能傳至於今<lb/>
　　啟運之説未必有据至所増一百一十二字與禮<lb/>
<pb n="KR2m0015_WYG_216-12a"/>
　　記文亦小異今本孝經皆無之<lb/>
　　孝經通義一卷<lb/>
　　華玉淳撰玉淳見書類<lb/>
　　孝經通釋十卷<lb/>
　　曹庭棟撰庭棟見易類<lb/>
　　<hi>臣</hi>等謹按是書採録自唐以來凡數十家徴引極<lb/>
　　博又旁證諸説頗為詳備其大㫖則力主古文而<lb/>
　　今文亦附載其<hi>次</hi>焉<lb/>
<pb n="KR2m0015_WYG_216-12b"/>
　　右孝經<lb/>
欽定繙譯五經五十八卷四書二十九卷<lb/>
　　乾隆二十年<lb/>
欽定繙譯四書及易詩書春秋禮記至乾隆四十七年<lb/>
　　以次告成<lb/>
　　<hi>臣</hi>等謹按北魏孝文帝命侯伏侯可悉陵譯國語<lb/>
　　孝經教於國人載於隋經籍志中特侯伏侯可悉<lb/>
　　陵學識拘陋未能徧及諸經我<lb/>
<pb n="KR2m0015_WYG_216-13a"/>
　國家肇興東土所作十二字母於一切語音無不貫<lb/>
　　攝是編復以<lb/>
　國語詳譯諸經演明大㫖㣲言大義紬譯成章於以<lb/>
嘉恵寰瀛垂示無極<lb/>
同文盛軌宜乎駕軼萬古也<lb/>
　　墨菴經學<hi>無卷數</hi>
　　沈起撰起字仲方秀水人<lb/>
　　五經翼二十卷<lb/>
<pb n="KR2m0015_WYG_216-13b"/>
　　孫存澤撰存澤見書類<lb/>
　　七經孟子考文補遺二百六卷<lb/>
　　原本題西條掌書記山井鼎撰東都講官物觀校<lb/>
　　勘山井鼎物觀俱日本人<lb/>
　　<hi>臣</hi>等謹按是書為日本國所刋専取汲古閣本為<lb/>
　　主而以其國足利學所有諸本參考異同凡有五<lb/>
　　目曰考異補闕補脱謹按存舊其别孟子於七經<lb/>
　　之外者蓋猶仿唐制也<lb/>
<pb n="KR2m0015_WYG_216-14a"/>
　　九經誤字一卷<lb/>
　　顧炎武撰炎武見春秋類<lb/>
　　炎武自序曰今天下九經之本以國子監所刻者<lb/>
　　為據而其中譌脱實多又周禮儀禮公羊穀梁二<lb/>
　　傳旣不列於學官其學殆廢而儀禮則更無他本<lb/>
　　可讐其譌脱尤甚炎武至關中見唐石壁九經復<lb/>
　　得舊時摹本讀之雖不無蹖駁而有足以正今監<lb/>
　　本之誤者列之為離經之一助云<lb/>
<pb n="KR2m0015_WYG_216-14b"/>
　　稽古訂訛<hi>無卷數</hi>
　　龔廷厯撰廷厯字玉成别號震西武進人順治壬<lb/>
　　辰進士官湖南推官<lb/>
　　五經辨訛五卷<lb/>
　　吕治平撰治平號愚菴海寧人順治中嵗貢生官<lb/>
　　徳清縣教諭<lb/>
　　勉菴説經十卷<lb/>
　　齊祖望撰祖望字望子號勉菴廣平人康熙庚戌<lb/>
<pb n="KR2m0015_WYG_216-15a"/>
　　進士官至南安府知府<lb/>
　　七經同異考三十四卷<lb/>
　　周象明撰象明字懸著太倉人康熙壬子舉人<lb/>
　　<hi>臣</hi>等謹按七經者易詩書春秋三禮也大抵仿黄<lb/>
　　震日抄章如愚山堂考索之例而裒集舊説附以<lb/>
　　己意蓋詳於採録而畧於訂證者也<lb/>
　　經問十八卷　經問補三卷<lb/>
　　毛竒齡説經語其門人録以成編竒齡見易類<lb/>
<pb n="KR2m0015_WYG_216-15b"/>
　　李塨曰仁和汪祭酒嘗答人書謂西河論經終不<lb/>
　　見有絀理似乎鄭康成杜預孔頴達賈公彦輩皆<lb/>
　　有贏有絀而西河随問隨答無是焉<lb/>
　　經説一卷<lb/>
　　冉覲祖撰覲祖見易類<lb/>
　　此木軒經説彚編六卷<lb/>
　　焦袁熹撰袁熹見春秋類<lb/>
　　六經圖十六卷<lb/>
<pb n="KR2m0015_WYG_216-16a"/>
　　江為龍等編為龍桐城人康熙庚辰進士官吏部<lb/>
　　主事<lb/>
　　重編五經圖十二卷<lb/>
　　盧雲英編雲英字黙存盧江人<lb/>
　　冬餘經説十二卷<lb/>
　　邵向榮撰向榮字東葵餘姚人康熙壬辰進士官<lb/>
　　鎮海縣教諭<lb/>
　　王仕源跋曰此書辨制度於漢唐探義理於濓洛<lb/>
<pb n="KR2m0015_WYG_216-16b"/>
　　非尚意氣争同異者可也<lb/>
　　十三經義疑十二卷　三傳三禮字疑六卷附春<lb/>
　　秋大全字疑一卷禮記大全字疑一卷<lb/>
　　呉浩撰浩字養齋華亭人<lb/>
　　<hi>臣</hi>等謹按浩於註疏之學雖未能融貫而考訂頗<lb/>
　　核義疑十二卷較箋傳之得失辨註釋之異同其<lb/>
　　用力頗勤字疑之作則因汀州板不槪見而北監<lb/>
　　板毛晉汲古閣板又多謬誤乃取監本毛本校其<lb/>
<pb n="KR2m0015_WYG_216-17a"/>
　　字畫之舛訛然亦未能詳稽確證以定其是非也<lb/>
　　經史辨疑一卷<lb/>
　　朱董祥撰董祥見易類<lb/>
　　九經古義十六卷<lb/>
　　惠棟撰棟見易類<lb/>
　　<hi>臣</hi>等謹按是編所解易書詩三禮三傳論語凡十<lb/>
　　經而左傳六卷刋板别行更名補註故僅存其九<lb/>
　　曰古義者漢儒専門訓詁之學得以考見於今者<lb/>
<pb n="KR2m0015_WYG_216-17b"/>
　　也棟掇拾殘剰頗見精核與王應麟詩考鄭氏易<lb/>
　　註諸書均為有功於經學焉<lb/>
　　經稗六卷<lb/>
　　鄭方坤撰方坤字則厚建安人雍正癸夘進士官<lb/>
　　至兖州府知府<lb/>
　　經玩二十卷<lb/>
　　沈淑編淑見禮類<lb/>
　　<hi>臣</hi>等謹按是編一名經玩七書七書者經典異文<lb/>
<pb n="KR2m0015_WYG_216-18a"/>
　　輯經典異文補左傳分國土地名左傳職官左傳<lb/>
　　器物左傳宫室及注疏瑣語也採輯頗為勤篤而<lb/>
　　於考證發明處則畧焉<lb/>
　　三經附義六卷<lb/>
　　李重華撰重華字君實號玉洲呉江人雍正庚戍<lb/>
　　進士官翰林院編修<lb/>
　　松源經説四卷<lb/>
　　孫之騄撰之騄見書類<lb/>
<pb n="KR2m0015_WYG_216-18b"/>
　　經學淵源録三十卷<lb/>
　　黄琳撰琳字仲珩號藴山武進人雍正中諸生<lb/>
　　十三經注疏正字八十一卷<lb/>
　　沈廷芳撰廷芳字椒園仁和人乾隆丙辰<lb/>
召試博學鴻詞授翰林院編修官至山東按察使<lb/>
　　<hi>臣</hi>等謹按是書以監本重修監本陸氏閩本毛氏<lb/>
　　汲古閣本校正十三經注疏畧倣韓文考異之例<lb/>
　　以本句標題而所訂異同得失條繫於下於形聲<lb/>
<pb n="KR2m0015_WYG_216-19a"/>
　　六體考据尤詳洵有禆於注疏之學不少<lb/>
　　朱子五經語類八十卷<lb/>
　　程川編川字鄜渠號春曇錢塘人乾隆元年薦舉<lb/>
　　博學鴻詞<lb/>
　　心園説二卷<lb/>
　　郭兆奎撰兆奎見書類<lb/>
　　六經圖六卷<lb/>
　　王皜撰皜字又皜號雪䲨六安人<lb/>
<pb n="KR2m0015_WYG_216-19b"/>
　　<hi>臣</hi>等謹按周伯琦六書正譌以説文鴻字為俗體<lb/>
　　造為䲨字取工字諧聲不知江字古亦音工無煩<lb/>
　　别造皜不知其誤取此字為號則於考古之學多<lb/>
　　見疎淺宜其補校諸圖毫無訂證也<lb/>
　　羣經補義五卷<lb/>
　　江永撰永見禮類<lb/>
　　經咫一卷<lb/>
　　陳祖范撰祖范字亦韓亦字見復常熟人雍正癸<lb/>
<pb n="KR2m0015_WYG_216-20a"/>
　　夘舉人本年中式㑹試乾隆辛未薦舉經學<lb/>
特賜國子監司業銜<lb/>
　　<hi>臣</hi>等謹按祖范膺薦後嘗㳟録是書進呈<lb/>
御覽門人歸宣光等為之校刋凡涉經義者各以類附<lb/>
　　為條七十為篇七其曰經咫者取晉語咫聞之義<lb/>
　　也<lb/>
　　九經辨字瀆䝉十二卷<lb/>
　　沈炳震撰炳震歸安人<lb/>
<pb n="KR2m0015_WYG_216-20b"/>
　　古經解鉤沈三十卷<lb/>
　　余蕭客撰蕭客字仲林長洲人<lb/>
　　蕭客自序曰是書創始於己夘成稿於壬午晝夜<lb/>
　　手録幾於左目青盲而後成帙先儒所著義訓其<lb/>
　　書尚存者不載或名存而其説不傳者亦不載餘<lb/>
　　則自諸家經解所引旁及史傳類書凡唐以前之<lb/>
　　舊説有片語單詞可考者悉著其目雖有人名而<lb/>
　　無書名有書名而無人名者亦登載又以傳從經<lb/>
<pb n="KR2m0015_WYG_216-21a"/>
　　鈎稽排比一一各著其所出之書並仿資暇集龍<lb/>
　　龕手鏡之例兼其書之卷第以示有徴云<lb/>
　　十三經字辨<hi>無卷數</hi>
　　陳鶴齡撰鶴齡字瑶賔江南通州人<lb/>
　　<hi>臣</hi>等謹按是書所謂十三經者乃大學中庸論語<lb/>
　　孟子易詩書春秋禮記周禮儀禮爾雅也所列經<lb/>
　　目次第古無此例於數亦不相協即其所謂校畫<lb/>
　　校音者參訂亦多訛漏也<lb/>
<pb n="KR2m0015_WYG_216-21b"/>
　　古學偶編一卷<lb/>
　　張炯撰舊本題潛山人仕籍未詳<lb/>
　　九經圖<hi>無卷數</hi>
　　楊魁植編其子文源増訂魁植字輝斗文源字澤<lb/>
　　汪長泰人<lb/>
　　説書偶筆四卷<lb/>
　　丁愷曽撰愷曽字蕚亭日照人<lb/>
　　經解五卷經義雜著一卷<lb/>
<pb n="KR2m0015_WYG_216-22a"/>
　　黄文㴻撰文㴻字雨田一曰穀田又曰穀亭豐城<lb/>
　　人<lb/>
　　右經解<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0015_WYG_216-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷二百十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_027-1a"/>
欽定四庫全書<lb/>
皇朝文獻通考卷二十七<lb/>
　征榷考<hi>二</hi>
　　征商<hi>闗市</hi>
　　乾隆元年革除龍江西新闗衙規驗票等項銀兩<lb/>
　　户部覆准兩江總督趙宏恩等奏稱龍江西新闗<lb/>
　　務舊有衙規茶果照驗单票等項在正額盈餘加<lb/>
　　一火耗之外應令一概革除如織造衙門承辦各<lb/>
<pb n="KR2m0015_WYG_027-1b"/>
　　項差務養亷不敷准在盈餘内支存一萬兩酌量<lb/>
　　動用毎年將動用欵項並餘存銀兩報解内務府<lb/>
　　查核從之<lb/>
　　又定閩省征収漁船課稅例閩浙總督郝玉麟奏<lb/>
　　閩省漁課一項分𨽻侯官等三十六縣征収出諸<lb/>
　　各澳漁户其原始於五代相沿至今新增漁稅一<lb/>
　　項分𨽻閩縣等十五縣南澳軍民一㕔非獨征諸<lb/>
　　捕漁為業之船即出海小商船亦在其内定例樑<lb/>
<pb n="KR2m0015_WYG_027-2a"/>
　　頭七尺以上折算五尺二寸歸闗輸稅五尺以下<lb/>
　　歸縣輸稅又有船規一項分𨽻侯官等十三縣征<lb/>
　　収此合歸闗歸縣之大小商漁船隻按照征収陋<lb/>
　　規也查漁課係應征之項相沿已久毋庸裁革但<lb/>
　　澳有漲荒船有歇業請照田地之例分别漲荒豁<lb/>
　　除其有澳之新開船之新造仍復按年辦理至漁<lb/>
　　稅一項嵗有常額船無定數不以船之大小定稅<lb/>
　　而以船之多寡均徴胥吏得以髙下其手請照田<lb/>
<pb n="KR2m0015_WYG_027-2b"/>
　　房稅銀之例分别上中下三則起科不拘定額數<lb/>
　　儘収儘解其有已完漁課之船並小船渡船等概<lb/>
　　行豁除至於已經輸納稅課之船又取給照船規<lb/>
　　殊屬額外重徴應請革除如有不肖官吏私収入<lb/>
　　己者論如法從之<lb/>
　　又以江南水災免各闗米麥額稅户部議准御史<lb/>
　　王文璿條奏江南被水各屬皆係濵江濵河之地<lb/>
　　轉運甚易應請特頒<lb/>
<pb n="KR2m0015_WYG_027-3a"/>
諭㫖勅部查明隣近災屬之闗口將米麥等額稅以奉<lb/>
　　文之日起暫行寛免兩月扣算期滿照舊征収但<lb/>
　　江省水路乃南北通衢商販徃來絡繹不絶誠恐<lb/>
　　米船過闗免稅之後商人隨處售賣不至被災地<lb/>
　　方應令該督撫轉飭管理闗務各員凡有米船過<lb/>
　　闗即詢明該商如果前徃被災各邑售賣者免其<lb/>
　　納稅給與印票責令到境之日呈送該地方官鈐<lb/>
　　盖印信以便回空查銷如有免稅米船偷運别省<lb/>
<pb n="KR2m0015_WYG_027-3b"/>
　　并未到被災地方先行糶賣者將寛免之稅加倍<lb/>
　　追出庶商販流通市價不致昻貴疏上得<lb/>
㫖依議速行<lb/>
　　又定甘省稅課則例頒示通行甘肅布政使徐杞<lb/>
　　奏言各省應納稅課例應刋刻木榜大書設立闗<lb/>
　　口使商賈一目了然經户部議請通行各省臣遵<lb/>
　　即通飭各屬大書設立并納稅串根與造報底冊<lb/>
　　逐一查對内有比冊征収短少者亦有比冊浮多<lb/>
<pb n="KR2m0015_WYG_027-4a"/>
　　者更有比坊刻通行則例浮減不一有無不同者<lb/>
　　且有府與府異縣與縣異一稅而數處各别者縁<lb/>
　　各屬並無部頒則例各憑照破爛舊本按物収稅<lb/>
　　伏查甘省稅課除牙帖等項外有商畜二稅内有<lb/>
　　過稅坐稅之分過稅係販徃别地貨物應納過路<lb/>
　　之稅坐稅係置買别地貨物到店發賣即為落地<lb/>
　　稅銀稅名不一輕重各别必須逐條刋刻大張曉<lb/>
　　諭方免濫収脱漏今甘省既失部頒條例輸納自<lb/>
<pb n="KR2m0015_WYG_027-4b"/>
　　無準則未便因其相沿已久苟且從俗仰懇<lb/>
勅部查照逐條抄發刋示通行部議應如所請行文甘<lb/>
　　撫將該省應征各稅查照節年奏銷定數即行刋<lb/>
　　刻木榜大張曉諭倘各該州縣陽奉陰違仍有濫<lb/>
　　収脱漏之處即行指名題㕘嚴加議處得<lb/>
㫖允行<lb/>
　　二年以闗稅既輕物價未減申<lb/>
諭各省督撫奉<lb/>
<pb n="KR2m0015_WYG_027-5a"/>
　諭㫖據原任江西巡撫俞兆岳奏報乾隆元年九江贛<lb/>
　　州兩闗稅課盈餘銀兩較前任共減収九萬有餘此<lb/>
　　事交與該部及新任巡撫岳濬查核奏聞朕前因各<lb/>
　　省闗稅於正額之外毎多無名之費恣意科索苦累<lb/>
　　商民是以降㫖釐剔弊端將應行減除者概令禁止<lb/>
　　全在督撫大臣等督率司𣙜之員潔已奉公實力遵<lb/>
　　行以副朕輕徭薄賦加惠商民之至意今就江西一<lb/>
　　省言已少収銀十萬兩推之各省則約計百有餘萬<lb/>
<pb n="KR2m0015_WYG_027-5b"/>
　　矣如果商民得沾實惠即更逾此數亦朕所樂聞有<lb/>
　　何吝惜但從來闗榷稅務與百物價值原係相為表<lb/>
　　裏如果闗稅減輕則物價亦必平賤若稅輕而價仍<lb/>
　　不減是各闗所减課銀商民並未沾被恩澤徒飽吏<lb/>
　　胥之囊槖耳我<lb/>
皇考臨御以來澄清吏治凡此等官侵吏蝕之習久已弊<lb/>
　　絶風清今督撫諸臣如不能稽查屬員被其朦混則<lb/>
　　庸懦無能有忝封疆之任若或已身少有染指則名<lb/>
<pb n="KR2m0015_WYG_027-6a"/>
　節有虧朕一經擯斥之後斷不復加録用也可將此<lb/>
　㫖傳諭各省督撫令其各行稽察深自警省若錯會<lb/>
　朕釐剔弊端藏富於民之意又欲多報贏餘以致商<lb/>
　民受困識見鄙陋其罪更不可逭矣<lb/>
　　又免天津臨清二闗糧稅船料總理事務和碩莊<lb/>
　　親王允禄等議准四譯館少卿蔣炳疏奏雨澤愆<lb/>
　　期正需糧米若將闗稅暫免俾商賈趨利輓輸源<lb/>
　　源接濟甚屬有益應如所奏將天津臨清等闗裝<lb/>
<pb n="KR2m0015_WYG_027-6b"/>
　　載米麥豆榖雜糧之車輛船隻到闗驗明並無夾<lb/>
　　帶私貨即令放行暫免其抽稅并免其交納船料<lb/>
　　毋得藉端稍有留難阻滯俟得雨後行文征収從<lb/>
　　之<lb/>
　　又以臺臣條奏各省稅務宣示内外臣工奉<lb/>
諭㫖御史舒赫徳奏請將各省稅務歸併旗員管理不<lb/>
　知國家設立闗隘原以查察奸宄利益商民並非為<lb/>
　収稅之員身家之計也若以旗員貧乏而差遣之是<lb/>
<pb n="KR2m0015_WYG_027-7a"/>
　導之使貪矣朕日以砥礪亷隅訓勉臣工尚恐其不<lb/>
　能遵奉而可以謀利之見為之導乎且各省委辦稅<lb/>
　務率多道府等官並無滿漢之别如滿洲有任道府<lb/>
　而亷潔自愛者何嘗不可派委而必定以為例乎朕<lb/>
　御極之初圖理琛即為此奏總理事務王大臣亦以<lb/>
　為可行朕並未俞允後此陳奏者紛紛朕概不准行<lb/>
　亦未交議今舒赫徳又條奏及此可將朕㫖宣示於<lb/>
　外使咸知朕意<lb/>
<pb n="KR2m0015_WYG_027-7b"/>
　　又免淮安沿河口岸等處經過米糧雜物納稅奉<lb/>
諭㫖今冬挑濬淮揚運河大工齊舉所有員役人夫不<lb/>
　下數十萬日用薪米食物所需甚多恐將來物價漸<lb/>
　至增長查淮闗則例除本地所収米麥雜糧不収稅<lb/>
　課其外來客商販賣者按石征収舊例如此朕思目<lb/>
　下興工之時若裁去一分稅銀自可平減一分物價<lb/>
　於沿河居民及在工夫役均有禆益着管理淮安闗<lb/>
　稅内務府員外唐英將淮安大闗并沿河口岸經過<lb/>
<pb n="KR2m0015_WYG_027-8a"/>
　之客販食米豆麥雜糧以及煤炭葦柴等物悉免稽<lb/>
　查不必納稅俟明年工竣之後照舊征収又聞河南<lb/>
　固始縣素稱産米之鄉毎年客販運至清江浦地方<lb/>
　缷賣其價頗賤今運口築埧固始米船不能直達清<lb/>
　江浦而相近清江有老埧口地方可以缷賣着將此<lb/>
　地米稅亦照淮闗之例暫行寛免<lb/>
　　又定淮安滸墅各闗經費以杜吏役濫征之弊淮<lb/>
　　安闗監督唐英條奏各項經費及書役飯食不敷<lb/>
<pb n="KR2m0015_WYG_027-8b"/>
　　請動盈餘一案部議應行令江南總督慶復㑹同<lb/>
　　該監督熟籌妥議奉<lb/>
諭㫖朕思商民皆為赤子輕徭薄賦俾人人實沾惠澤<lb/>
　乃朕愛養黎庶之本懐但恐官吏不能實力奉行仍<lb/>
　多巧取以飽私槖則徒於國課有虧而於商民無益<lb/>
　即如年來各省闗稅較前額數大減矣其取之商民<lb/>
　者仍似未減若闗稅減輕則商貨價值亦應平減今<lb/>
　京師貨物騰貴仍復如前可知商民未得實沾減賦<lb/>
<pb n="KR2m0015_WYG_027-9a"/>
　之益至江南淮安等闗或因胥吏添設過多以致工<lb/>
　食不足則當量行裁汰且查管闗官員養亷之數亦<lb/>
　覺太豐可通融分給如有不敷則動用盈餘以補之<lb/>
　可寄信慶復諭知朕意經江南總督等會議查得滸<lb/>
　　墅闗上年共支費用養亷八萬七千八百七十三兩<lb/>
　　有奇今遵<lb/>
㫖議裁衙役酌減工食養亷銀兩毎嵗經費預定額數<lb/>
　　約需銀七萬九千七百六十八兩有奇統由該闗<lb/>
<pb n="KR2m0015_WYG_027-9b"/>
　　報銷淮闗遵<lb/>
㫖議裁人役工食銀四千九百七十六兩四錢有奇又<lb/>
　　書役飯食等項約需銀六萬五千五百二十八兩<lb/>
　　一分有奇如収數盈縮據實報銷疏上從之<lb/>
　　三年暫免臨清天津二闗米豆納稅及通州張家<lb/>
　　灣登陸處所落地稅銀奉<lb/>
諭㫖上年畿輔之地収成歉薄米價日漸昻貴今聞近<lb/>
　省商賈米船陸續漸至所當格外加恩俾其踴躍從<lb/>
<pb n="KR2m0015_WYG_027-10a"/>
　事着將臨清天津二闗米豆之船免其納稅至通州<lb/>
　張灣等登陸處所舊有米豆雜糧落地稅銀亦着免<lb/>
　征俟二麥収成之後米價平減再照舊例征収并嚴<lb/>
　禁不肖官吏暗中需索等弊以副朕通商惠民至意<lb/>
　　嗣因二麥有収經督臣覆奏開徴復因沿河地方<lb/>
　　被水米價加昻海運既開商販雲集將内河前項<lb/>
　　米糧各稅一併暫停征収並江南浙江歉収之處<lb/>
　　俱免其収稅<lb/>
<pb n="KR2m0015_WYG_027-10b"/>
　　又以江南米船過闗免稅給照繳銷之法行知各<lb/>
　　處闗差時江蘇嵗旱歉収凡商販米船前徃被災<lb/>
　　各邑給照免稅者到境鈐印回空驗銷難免守候<lb/>
　　稽延滸闗監督海保與巡撫許容議詢明運往災<lb/>
　　邑米船行知該邑印官到境申報至所給過闗免<lb/>
　　稅照票不必鈐印聼其隨便回空繳銷並以面商<lb/>
　　辦理之處奏聞奉<lb/>
㫖覧海保所奏與許容商酌辦理之處甚是各處闗差<lb/>
<pb n="KR2m0015_WYG_027-11a"/>
　凡有商販米船至被災之州縣者俱照此例行至於<lb/>
　商船先報前徃某州縣若此地販運者多米糧足用<lb/>
　即不妨轉移隣邑總之歉収之地乏食之民皆吾赤<lb/>
　子不容歧視也<lb/>
　　四年定滸墅闗口岸船柵裁撤事宜先是御史舒<lb/>
　　赫徳㕘奏滸闗監督海保於離闗百里及二百里<lb/>
　　之常熟無錫江陰等縣私立柵座濫設巡船宻行<lb/>
　　江督蘇撫將該闗私設各口相度情形報部據該<lb/>
<pb n="KR2m0015_WYG_027-11b"/>
　　督那蘇圖奏稱滸墅闗在長洲縣境最為衝衢所<lb/>
　　轄湖河海道支港紛繁易於透漏從前崇福等三<lb/>
　　橋望亭等七港十處口岸設役守巡報部有案厯<lb/>
　　任監督恐稽查難周添設蠡口港等一十三處船<lb/>
　　柵以佐三橋七港之不及後又添設板橋等二十<lb/>
　　九處通共五十二處口岸雍正八年前蘇撫尹繼<lb/>
　　善將續後增設之板橋等二十九處盡行裁撤另<lb/>
　　於王莊等十處立柵及顧二房廊下等五處設船<lb/>
<pb n="KR2m0015_WYG_027-12a"/>
　　統計現在口岸三十八處今臣遵照部文就現在<lb/>
　　各口詳酌查有原報部之轉水柏凟二港既扵毛<lb/>
　　塘九里二處添設柵巡則二港可以毋庸複設又<lb/>
　　南北角各減去巡船一隻其各處口岸應請暫為<lb/>
　　存留仍不作報部經制如有應行納稅之船俱令<lb/>
　　直赴大闗報稅不許各口擅立稅房私自征収亦<lb/>
　　不許混指透漏濫行究罰至於本地土貨非捆載<lb/>
　　貿易逺方者原不征課其附近鎮集船載米麥不<lb/>
<pb n="KR2m0015_WYG_027-12b"/>
　　及十石者免其収稅農民交租辦粮質當米麥皆<lb/>
　　不論石數放行章程久定仍應遵照辦理經部議<lb/>
　　駁飭另議得<lb/>
㫖照該督所請行<lb/>
　　又准江蘇撫臣所奏以兩淮鹽政管理瓜州由閘<lb/>
　　稅務揚州鈔闗及瓜州由閘稅務自歸併巡撫例<lb/>
　　於道府内遴員代管是年以揚州知府髙士鑰查<lb/>
　　災辦賑未能帶管榷務撫臣奏鹽政近在同城稽<lb/>
<pb n="KR2m0015_WYG_027-13a"/>
　　查便易可否照織造管闗之例就近令其帶管於<lb/>
　　𣙜務實有禆益從之<lb/>
　　又<lb/>
勅蕪湖鳯陽闗稅務專差管理户部議原任安徽巡撫<lb/>
　　孫國璽奏蕪湖鳯陽兩闗税務請專差監督管理<lb/>
　　應如所請從之<lb/>
　　五年以塼板閘稅務歸併臨清闗管理先是山東<lb/>
　　巡撫岳濬奏稱臨清州有二闗一為户部闗係巡<lb/>
<pb n="KR2m0015_WYG_027-13b"/>
　　撫衙門管理収稅解交户部一為工部塼板閘闗<lb/>
　　報納短載紙價稅銀係管河道管理収稅由河道<lb/>
　　總督奏銷解交工部各船既向大闗報納貨稅船<lb/>
　　料似毋庸一地兩闗經河道總督議奏請將工部<lb/>
　　一闗裁去其應征銀兩移歸臨清大闗征収從之<lb/>
　　又嚴禁揑名討闗積弊戸部議覆御史陸尹耀奏<lb/>
　　稱會典内開過闗船隻如有指稱内外官員及旗<lb/>
　　下商人夾帶私貨者該闗報部㕘處是榷闗定例<lb/>
<pb n="KR2m0015_WYG_027-14a"/>
　　遵行已久近復有執持科道名帖赴闗免稅者查<lb/>
　　京員科道等官供職京師自無經營貿易之理即<lb/>
　　或子弟偶有在外經商者豈容揑寫父兄名帖討<lb/>
　　闗希圖透漏恐在外奸商或揑名影射希免稅料<lb/>
　　亦未可定應通行管闗各督撫監督嗣後在京及<lb/>
　　在外官員眷口船隻過闗除無貨物照常驗放胥<lb/>
　　吏人等毋得任意需索外如有假揑京員科道名<lb/>
　　帖或有京員子弟執持父兄名帖討闗夾帶貨物<lb/>
<pb n="KR2m0015_WYG_027-14b"/>
　　希圖免稅者遵照定例查㕘如明知瞻狥一併議<lb/>
　　處從之<lb/>
　　六年清查外省闗榷私增口岸奉<lb/>
諭㫖外省闗榷皆久經該督撫就近稽查除現設口岸<lb/>
　報部有案者照舊設立外其有私行增添之口岸逐<lb/>
　一詳查題報應留者留應革者革此畨清查之後司<lb/>
　榷之員若再有違例苛索者胥役嚴處官吏嚴㕘該<lb/>
　督撫不行查察經朕訪聞必於該督撫是問至滸墅<lb/>
<pb n="KR2m0015_WYG_027-15a"/>
　北新二處係江浙大闗尤為𦂳要交與楊超曾徳沛<lb/>
　照此稽查辦理<lb/>
　　又免官辦米榖過闗稅銀户部議覆署理兩江總<lb/>
　　督楊超曾奏言設闗之意不專在於取盈盖以準<lb/>
　　百物之權衡而平其市價故厯來但有征商之令<lb/>
　　而不兼及於官物况米榖一項係民間食用所必<lb/>
　　需發帑採買原為接濟民食起見與商賈之射利<lb/>
　　逐末者不同今既征其船料又責其完納稅銀取<lb/>
<pb n="KR2m0015_WYG_027-15b"/>
　　之司庫以輸闗庫此絀彼盈國課毫無增益應如<lb/>
　　該督所請將各屬委員採買賑濟及糶三補倉<lb/>
　　米榖經過各闗税口仍照臣部題准之例止納船<lb/>
　　料可也疏上如議行<lb/>
　　又議定武昌厰闗口岸稅額並除宗闗収稅耗羡<lb/>
　　户部議覆湖廣總督那蘇圖奏武昌厰闗正額盈<lb/>
　　餘之外所収口岸銀兩並正額盈餘項下征収加<lb/>
　　一耗銀先於雍正十年據撫臣咨報征収餘銀二<lb/>
<pb n="KR2m0015_WYG_027-16a"/>
　　千九百餘兩今據奏稱毎年征収共計銀一萬餘<lb/>
　　兩除例應支銷外毎年約可餘銀七八千兩是較<lb/>
　　之厯年報収銀數盈餘㡬及加倍即將此項為地<lb/>
　　方辦理利濟軍民之事如標營兵丁應建營義倉<lb/>
　　厫武昌漢陽應設義渡船隻管闗之員既徹底報<lb/>
　　出亦應酌給公費至各闗口岸銀兩因非正項既<lb/>
　　不収耗則宗闗同一口岸自不應獨収耗羡應據<lb/>
　　督臣所奏准其免収從之<lb/>
<pb n="KR2m0015_WYG_027-16b"/>
　　又飭各闗盈餘增減據實造報考核具題奉<lb/>
諭㫖各省闗稅定有正額而儘収儘解日有盈餘此不<lb/>
　過杜司榷者侵蝕之弊並無有累於商民也但各省<lb/>
　年嵗之豐歉不同貨物之多寡亦異其盈餘原不能<lb/>
　毎年畫一近見各闗報滿之時如盈餘浮於上年則<lb/>
　部中不復致議如減於上年之數則部中即行駁查<lb/>
　司榷者惟恐部駁必致逐嵗加增年復一年將何所<lb/>
　底止苦累商民事有必然之勢朕思闗稅盈縮相去<lb/>
<pb n="KR2m0015_WYG_027-17a"/>
　本不致懸殊若乙年所報盈餘之數稍不及甲年原<lb/>
　可不必駁查若過於短少亦必有情由惟應令督撫<lb/>
　確查則地方實在情形自難逃於公論總之查核過<lb/>
　嚴則額數日增其害在於衆庶查核稍寛則司榷侵<lb/>
　蝕其損在於國帑此中輕重固有權衡著大學士會<lb/>
　同該部詳議具奏經部臣議定嗣後各闗盈餘銀兩<lb/>
　　如與上年數目相倣者户部即行考核具題如本<lb/>
　　年所報盈餘與上年數目大相懸殊令各該督撫<lb/>
<pb n="KR2m0015_WYG_027-17b"/>
　　就地方實在情形詳細確查如無侵隐等弊據實<lb/>
　　聲明覆奏倘該督撫查奏不實扶同狥隐别經發<lb/>
　　覺將該督撫等一併交部議處著為定例<lb/>
　　七年免乾隆三四兩年渝闗缺額追賠銀兩四川<lb/>
　　巡撫碩色奏重慶渝闗木稅與别項雜稅不同抵<lb/>
　　渝木料皆伐自深山窮谷年豐水漲則木筏順流<lb/>
　　而下一嵗之中可以發數年之木若遇嵗旱水涸<lb/>
　　不能漂出則已伐之木常積於深溝淺溪未能到<lb/>
<pb n="KR2m0015_WYG_027-18a"/>
　　渝是年嵗之旱澇不齊木料之多寡難定則稅銀<lb/>
　　盈縮亦理勢之必然也渝闗木稅自乾隆二年三<lb/>
　　年皆不敷原額奉部行追而乾隆五年時值米賤<lb/>
　　水漲木多稅盈扣此補彼更有盈餘奏請免其賠<lb/>
　　補從之<lb/>
　　又免直省各闗米豆稅奉<lb/>
諭㫖朕御極以來直省闗稅屢次加恩減免毎遇地方<lb/>
　歉収天津臨清滸墅蕪湖等闗口商販米船概給票<lb/>
<pb n="KR2m0015_WYG_027-18b"/>
　放行免其上課皆以為民食計也但係特恩間一舉<lb/>
　行未能普遍夫以養民之物而榷之稅轉以病民非<lb/>
　朕已饑已溺之懐也今特降諭㫖將直省各闗口所<lb/>
　有經過米豆應輸額稅悉行寛免至各闗口征収則<lb/>
　例不一有征商稅者有征船料者有商稅船料並征<lb/>
　者今既蠲免米稅其船料一項若不分晰明確著為<lb/>
　規條恐致混淆滋弊應如何辦理之處著交該部詳<lb/>
　查妥議具奏經部議詳查各闗米豆雜糧等稅有按<lb/>
<pb n="KR2m0015_WYG_027-19a"/>
　　樑頭丈尺納料者有収納船户空船料銀及無論<lb/>
　　有載無載按年抽单納課者又有計石征稅不収<lb/>
　　納船料者各闗則例有殊故征収未能一致應令<lb/>
　　各闗監督查明定議報部旋據御史李清芳沈廷<lb/>
　　芳並奏部議船料事件俱發九卿議奏未上得<lb/>
㫖朕愛養黎元特沛殊恩將闗榷米豆等稅悉行蠲免<lb/>
　以為充裕民食之計但船料一項議論不一朕思向<lb/>
　日征収船料者應照例征収向不征船料者豈可因<lb/>
<pb n="KR2m0015_WYG_027-19b"/>
　免米豆之稅而轉加征料該部即速行文各闗知之<lb/>
　　又奏准麥石稅課一體免徴署福州將軍兼管閩<lb/>
　　海闗事䇿楞奏豆稅既經免征部文並未指明麥<lb/>
　　石字樣應否一體寛免奉<lb/>
諭㫖自應一體免征下所司知之<lb/>
　　又禁革爐地裡塘等處私収畜稅打箭爐地方公<lb/>
　　出雅納二卡向有達賴喇嘛使人収稅并於裡塘<lb/>
　　等處収取鞍子錢毎年約得稅銀不過六七百兩<lb/>
<pb n="KR2m0015_WYG_027-20a"/>
　　　雍正三年欽奉<lb/>
諭㫖毎年賞給達賴喇嘛茶葉五十觔班禪額爾徳尼茶<lb/>
　葉二千五百觔并運茶脚費銀二百兩今將収取鞍子<lb/>
　錢停止隨經達賴喇嘛將在裡在爐収稅之堪布等一<lb/>
　　　併撤回嗣扵雍正十三年達賴喇嘛自泰寕回藏<lb/>
　　　後有留住惠逺廟之徒弟帕朋喀庫圖克圖羅卜<lb/>
　　　藏格隆復安人於公出雅納二卡収取畨民所賣<lb/>
　　　騾馬牛羊稅銀四川巡撫碩色請<lb/>
<pb n="KR2m0015_WYG_027-20b"/>
　勅達賴喇嘛將私収畜稅之處永行禁革并在爐之藍<lb/>
　　　占巴等一併撤回部議應如所奏得<lb/>
　㫖允行<lb/>
　　　八年免淮闗監督私免稅銀賠項淮闗監督伊拉<lb/>
　　　齊私自免征酒麯絹粉等稅銀部議應令賠補<lb/>
　特㫖免之<lb/>
　　　又免征山東臨清闗船料奉<lb/>
　諭㫖山東臨清闗向征銅補商補相沿已久報部則統<lb/>
<pb n="KR2m0015_WYG_027-21a"/>
　名之為船料前撫臣岳濬改為計石上稅而將銅補<lb/>
　商補歸入石頭征解是名革而實存也今朕既降㫖<lb/>
　蠲免各省米糧之稅此項亦應一體邀恩豁免著該<lb/>
　部即行文山東巡撫知之<lb/>
　　又定暹羅國運米船隻酌免船貨稅銀有差先是<lb/>
　　乾隆七年暹羅商人運米至閩曾奉<lb/>
特㫖免征船貨稅銀至是嵗仍復帶米來閩貿易<lb/>
上念外洋運米源源而來其加恩之處自當著為定例<lb/>
<pb n="KR2m0015_WYG_027-21b"/>
　　自乾隆八年為始凡遇外洋運米閩粤等省貿易<lb/>
　　帶米一萬石以上者免其船貨稅銀十分之五帶<lb/>
　　米五千石以上者免其船貨稅銀十分之三<lb/>
　　九年定湖南寳慶府口岸收稅則例湖南巡撫蔣<lb/>
　　溥奏言寳慶府征收商稅向例按照貴賤價值酌<lb/>
　　中定數毎兩三分之外不得多取絲毫一切零星<lb/>
　　貨物俱不許濫行抽取刋刻簡明木榜䜿立曉諭<lb/>
　　其書役票錢向係稅銀一兩取銀一錢今酌減五<lb/>
<pb n="KR2m0015_WYG_027-22a"/>
　　分不及一兩者不許苛索數浮一兩者亦不得過<lb/>
　　五分之多此外陋規一概嚴禁部覆准行<lb/>
　　又飭各省奏報闗課核實辦理奉<lb/>
諭㫖江南滸墅闗乾隆六年十一月至七年十一月稅<lb/>
　銀缺少一案經户部行查巡撫覆奏稱係按月計算<lb/>
　未經減少並無絲毫欺隐等語朕之裁減各闗稅課<lb/>
　並免米麥稅銀無非惠念商民之至意從前有㫖盈<lb/>
　餘減少户部不必過於苛察惟令督撫就近查奏乃<lb/>
<pb n="KR2m0015_WYG_027-22b"/>
　自有此㫖之後各處所報盈餘無不減少者而督撫<lb/>
　之查奏亦不過虛應故事並無實力查出畧有異同<lb/>
　者故自減免稅課以來米豆價仍然昻貴而於商民<lb/>
　未見有益於稅課日見有虧用頒此㫖通行訓飭朕<lb/>
　既寛免稅課數百萬兩之多豈較量此些小盈餘之<lb/>
　數各督撫及司稅官員毋錯會朕意以報増盈餘為<lb/>
　念嗣後務須核實辦理無欺無隐不得視為具文<lb/>
　　十年復開馬白稅口大學士伯鄂爾泰等議覆雲<lb/>
<pb n="KR2m0015_WYG_027-23a"/>
　　南總督張允隨奏稱馬白稅口前因該國都竜厰<lb/>
　　被賊佔踞商旅裹足稅課無出是以題請封閉今<lb/>
　　厰民漸次復業應於明春撤回臨廣官兵之日照<lb/>
　　舊開闗收稅儘收儘解據實填報至徃來商旅責<lb/>
　　令該同知嚴加盤詰照例填給腰牌親身驗放不<lb/>
　　容奸匪混行出入應如所請得<lb/>
㫖依議行<lb/>
　　又禁止宿遷闗通船一載徴稅之例宿遷闗舊有<lb/>
<pb n="KR2m0015_WYG_027-23b"/>
　　通船一載之例如船實能受載百擔而所裝之貨<lb/>
　　乃在七十擔以下者仍照現徴之數按擔征收若<lb/>
　　有數滿七十擔者遂援通船一載之例令輸百擔<lb/>
　　錢糧其船隻之受載數百擔以至千餘擔者所裝<lb/>
　　貨物雖有多寡之殊而稅銀俱按此例征收至船<lb/>
　　頭船梢及平坂上跨俱為剔除不入簽量見數之<lb/>
　　内即有貯貨於此者亦不征其稅至是監督倭赫<lb/>
　　奏稱近有狡黠船户毎計貨船已滿七分即將貨<lb/>
<pb n="KR2m0015_WYG_027-24a"/>
　　物分貯頭梢上跨以避一載之例而奸猾吏胥亦<lb/>
　　伺船貨之在七分上下者即髙下其手以逞其隐<lb/>
　　漏勒索之技應如所請將散裝貨物不拘頭梢艙<lb/>
　　跨悉照成包成捆貨物一例簽查見數按擔征收<lb/>
　　將通船一載之例即行禁止從之<lb/>
　　又豁免福建浦城闗稅缺額銀兩奉<lb/>
諭㫖朕聞福建浦城闗稅從前題定額征銀二千七百<lb/>
　餘兩後於乾隆三年更定稅則委員監收一年以為<lb/>
<pb n="KR2m0015_WYG_027-24b"/>
　定額缺少銀五百四兩零嗣後連年短征葢因該闗<lb/>
　長脚難於雇覔以致商貨稀少經征各員無力墊補<lb/>
　遂成懸欠著將此項稅銀加恩豁除令其儘收儘解<lb/>
　其乾隆三年以後節年缺額銀兩一併加恩免其賠<lb/>
　解該部即遵諭行<lb/>
　　十一年以米糧免稅價值仍昻<lb/>
勅督撫示諭商賈平價江蘇布政司安寕奏言自免米<lb/>
　　豆稅銀以來弊竇叢生國課日少而米價之貴較<lb/>
<pb n="KR2m0015_WYG_027-25a"/>
　　甚於前應請仍照舊征收<lb/>
上念衆商乃無知愚人當先加以化導<lb/>
勅各該督撫愷切訓諭俾各商感發天良悉除私弊督<lb/>
　撫等仍設法查察妥協辦理庶㡬足食便民閭閻均<lb/>
　受其福<lb/>
　　又免暹羅國商人船貨稅銀十分之二福州將軍<lb/>
　　新柱奏報本年七月内有暹羅國商人先後載米<lb/>
　　入口皆不足五千石之數並各帶蘇木鉛錫等貨<lb/>
<pb n="KR2m0015_WYG_027-25b"/>
　　所有船貨稅銀未便援例寛免奉<lb/>
㫖該畨等航海運米逺來慕義可嘉雖不足五千之數<lb/>
　着加恩免其船貨稅銀十分之二以示優䘏<lb/>
　　十二年又改溪雅稅館於懸鐘地方並定䑩仔頭<lb/>
　　船之禁先是福州將軍新柱奏請將溪雅稅館移<lb/>
　　至懸鐘經户部行文撫臣周學健議稱溪雅地方<lb/>
　　逺距懸鐘三十里稅館設在溪雅船隻俱泊懸鐘<lb/>
　　在闗則有鞭長莫及之虞在商則有乘機偷漏奔<lb/>
<pb n="KR2m0015_WYG_027-26a"/>
　　走守候之弊部覆應如所請將溪雅稅館准其改<lb/>
　　設懸鐘又該將軍奏稱厦門等處有奸民置造䑩<lb/>
　　仔頭船雙篷雙艣傍用四槳非商非漁專為包攬<lb/>
　　偷漏貨物請行飭禁經户部行知該撫議覆請嗣<lb/>
　　後䑩仔頭船式樣永行禁止所有現在之船毋許<lb/>
　　加用四槳多添柁水并十船編甲互結部議應如<lb/>
　　所請從之<lb/>
勅内地人民徃暹羅造船未載回米糧者倍罰船稅大<lb/>
<pb n="KR2m0015_WYG_027-26b"/>
　　學士伯張廷玉等議覆福建巡撫陳大受奏閩省<lb/>
　　赴暹羅買米造船運回請給印票進口之日繳銷<lb/>
　　仍另給牌照歸澳安揷葢徃暹羅造船本為買米<lb/>
　　而設如或該商並無米石載回只造船而歸者應<lb/>
　　令倍罰船稅示警得<lb/>
㫖允行<lb/>
　　又免失風洋船官買銅觔稅課福州將軍新柱等<lb/>
　　奏商人陳天元船隻遭風銅觔全數交官照部定<lb/>
<pb n="KR2m0015_WYG_027-27a"/>
　　價值收買仰懇免其銅稅從之<lb/>
　　又以户工二部奏報蕪湖闗稅贏縮足敷抵補免<lb/>
　　其駁查蕪湖闗報部户闗盈餘較去年有餘毋庸<lb/>
　　置議工闗盈餘較去年不足行令查覈奉<lb/>
諭㫖此案户工二部所報足敷抵補如將有餘者毋庸<lb/>
　置議不足者再加行查於考核功過之意未合即使<lb/>
　行查亦徒多徃返登答工部再行查核之處不必行<lb/>
　嗣後着該部照此辦理如一人而兼兩闗其比較上<lb/>
<pb n="KR2m0015_WYG_027-27b"/>
　年盈餘之處俱有不足再令該督撫據實查核<lb/>
　　十三年定廣東太平闗收稅則例廣東巡撫岳濬<lb/>
　　疏稱太平闗則例内未經開載之九十五條查照<lb/>
　　粤贛兩闗稅則斟酌征收統按其中因與海闗同<lb/>
　　屬初次抽稅及貨物貴重應照海闗定例者則有<lb/>
　　珍珠玉器錦繭布楠木因先由粤海征稅次及内<lb/>
　　地分販應照贛闗定例者則有氆氌琥珀蜜蠟瑪<lb/>
　　瑙哆囉嗶嘰因粤贛兩闗未載按照貴賤科稅者<lb/>
<pb n="KR2m0015_WYG_027-28a"/>
　　則有布帳黄楊器黄楊木因原稅本屬平允即用<lb/>
　　着為正條者則有毛布水晶玻㼈松線布刀石紅<lb/>
　　木因貨物初經收稅者則有姑絨花生甘草梅海<lb/>
　　石茶子桐子因各處出産價值不同適中損益者<lb/>
　　則有棉器布器油菜子因稅則籠統復加分别者<lb/>
　　則有哆囉器緞器氊器児帽祖帽因物同名異即<lb/>
　　倣本例者則有氊底桌氊紫香香粉麻包泥碗其<lb/>
　　浛光各條内因與太平橋正例開載相符應令一<lb/>
<pb n="KR2m0015_WYG_027-28b"/>
　　體遵收者則有廢銅香蕈洋青石青石緑八角金<lb/>
　　針菜紫檀紫榆木骨角器皮器鐵器布棉器各色<lb/>
　　糖菓綢綾器絲緞器哆囉器嗶嘰器錦絲線帶布<lb/>
　　帳薯茛鹽㰖良薑柯子楓子草仁石蓮子石决明<lb/>
　　因下水已經輸稅上水應予輕減者則有紗羅包<lb/>
　　頭帽緯毛布氊片姑絨氆氌又木稅各條内因原<lb/>
　　稅本屬適宜即擬著為正條者則有土杉枋杉板<lb/>
　　松板紅木大杉木樟木枋板床板門枋因料大稅<lb/>
<pb n="KR2m0015_WYG_027-29a"/>
　　輕量子加增者則有松木因料同稅重較正酌減<lb/>
　　者則有長薄板松筒杉木因論剪恐滋夾帶改作<lb/>
　　論根者則有遇仙橋之小杉木至遇仙橋浛光厰<lb/>
　　欵目與太平橋相同者均應畫一抽收共計擬定<lb/>
　　貨稅七十三條木稅二十二條俱屬因地制宜斟<lb/>
　　酌允當反覆確核委無偏重偏輕一併刋載例内<lb/>
　　並䜿榜三闗厰曉示商民俾有遵循而稅則益歸<lb/>
　　盡善部議應如所奏從之<lb/>
<pb n="KR2m0015_WYG_027-29b"/>
　　<hi>臣</hi>等謹按太平闗征稅比照粤贛兩闗因時因地<lb/>
　　以定稅額重輕如珍珠毎觔纔收課銀二錢玉已<lb/>
　　成器者纔收課銀四分未成器者毎觔收銀一分<lb/>
　　七釐有奇即使珠玉價值極㣲亦數十百分而取<lb/>
　　一矣其餘哆囉嗶嘰蜜蠟琥珀俱毎百觔纔收稅<lb/>
　　銀一二兩香楠及黄楊俱毎百觔收稅銀自一分<lb/>
　　至五分而止葢通工恵商儉於取民超軼前代非<lb/>
　　可數計特以我<lb/>
<pb n="KR2m0015_WYG_027-30a"/>
　國家休養生息百有餘年幅員廣濶亘古無比凡舟<lb/>
　　車商賈所達西北及於天山外裔東南及於閩粤<lb/>
　　重洋積少以成多未始不足以資國用若分析計<lb/>
　　之則至㣲至薄矣夫征商之令見於周官孟子所<lb/>
　　述惡商賈之罔利故從而征之其詳不可得聞大<lb/>
　　約周人田賦以什一為制至扵重本以抑末則征<lb/>
　　榷之數諒必加於計畆秦漢以後稅額逓增征榷<lb/>
　　之輕未有如我<lb/>
<pb n="KR2m0015_WYG_027-30b"/>
聖朝者兹所臚列貨稅共九十五條按名定數未可以<lb/>
　　羅縷備書附識於此以見薄征之大概焉<lb/>
　　又以廣西梧潯等府稅務歸該管道員查核户部<lb/>
　　議覆廣西巡撫鄂昌奏粤西梧潯二府闗稅及桂<lb/>
　　平南慶等府富川賀縣懐集等縣各雜稅銀兩皆<lb/>
　　為凑充兵餉及支給通省大小各官養亷之用向<lb/>
　　係該管府縣自行征收分别正額盈餘按季造册<lb/>
　　解司並無專事稽查抽收之員則疎漏自不能免<lb/>
<pb n="KR2m0015_WYG_027-31a"/>
　　查粤西蒼梧左江右江三道俱有統轄地方之責<lb/>
　　且其該管之府州縣例應按季巡厯一切稽查甚<lb/>
　　屬便易應請將各處稅務分𨽻各道就近稽查查<lb/>
　　桂林平樂蒼梧三府并富川賀縣懐集三縣俱係<lb/>
　　蒼梧道所轄其稅務即𨽻蒼梧道稽查南寕府係<lb/>
　　左江道所轄其稅務即𨽻左江道稽查潯州慶逺<lb/>
　　二府係右江道所轄其稅務即𨽻右江道稽查飭<lb/>
　　令各府縣將逐日抽收貨稅銀兩數目按月造報<lb/>
<pb n="KR2m0015_WYG_027-31b"/>
　　該轄道查核并於按季巡厯之時親赴收稅之所<lb/>
　　飭取存厰抽收底簿與月報冊逐一核對應如所<lb/>
　　請從之<lb/>
　　又以米豆免稅市價未平仍依原額征收户部議<lb/>
　　覆江蘇滸墅闗監督圖拉條奏直省各闗米豆稅<lb/>
　　銀厯來按額征收乾隆七年<lb/>
皇上特恩寛商稅以平糧價乃自豁免以來奸商大賈<lb/>
　　惟知㒺利不顧民艱近年各省米豆價並未少減<lb/>
<pb n="KR2m0015_WYG_027-32a"/>
　　甚且有比舊加昻者徒使奸商飽槖市儈居奇窮<lb/>
　　黎究未得沾實惠誠屬無益况現當軍需浩繁之<lb/>
　　際亦宜酌量籌辦應如圖拉所奏將直省各闗米<lb/>
　　豆稅銀仍復舊額奉<lb/>
諭㫖依議朕降㫖蠲免各闗米豆稅銀本以食為民天<lb/>
　闗稅優免則市價可減是以不惜千萬正課為小民<lb/>
　謀饔飱寛裕計當時内外臣工屢有以但利商賈無<lb/>
　益民生為言者概未允准朕意欲試行數年果否於<lb/>
<pb n="KR2m0015_WYG_027-32b"/>
　民食有禆再行酌量乃數年來稅免而米豆之價不<lb/>
　惟不減而昻貴時或有加明係奸商不知免稅之恩<lb/>
　專利自封轉以有限之帑項肥三倍之囊槖無裨閭<lb/>
　閻久宜仍復原額且地方偶有偏災即將該處闗口<lb/>
　應征米豆稅額加恩寛免則估舶聞風雲集市價自<lb/>
　平駔儈不得居奇窮黎均霑實惠轉得操權自上朕<lb/>
　意不專為軍需起見也如既復之後奸商藉端長價<lb/>
　弋利妨民該地方官即應嚴行查察究處至淮闗因<lb/>
<pb n="KR2m0015_WYG_027-33a"/>
　寛免米稅後倭赫奏准加征船料今既征米稅仍循<lb/>
　舊例行<lb/>
　　<hi>臣</hi>等謹按米豆納稅向例征收<lb/>
皇上念食為民天特降<lb/>
温綸免其征課以所去之額稅減糧價於市中則貧民<lb/>
　　日糴斗升計數加贏不啻分太倉之粟粒乃米稅<lb/>
　　既免而糧價日昻則減稅之效不著於常年當收<lb/>
　　於歉嵗所以<lb/>
<pb n="KR2m0015_WYG_027-33b"/>
俯允廷臣之請仍依舊例俾偏災郡邑可以鼓勵轉輸<lb/>
　　葢出疆興販者本非南畆之民用其心計坐列市<lb/>
　　門既仰虧稅額於征商復力争細民之價值其載<lb/>
　　米似知本務之重而罔利實為逐末之尤從古征<lb/>
　　斂之法即縁此輩而起我<lb/>
　國家正供賦額嵗有蠲除而利權贏縮則仍操之自<lb/>
　　上因事轉移留榷政之有餘補征斂之不足亦具<lb/>
　　見平施稱物之妙用焉<lb/>
<pb n="KR2m0015_WYG_027-34a"/>
　　又以東省歉收特開海運接濟免收米稅山東巡<lb/>
　　撫凖泰奏本年五月内經大學士髙斌等以東省<lb/>
　　之登萊青三府地處東隅别無河道連年歉薄不<lb/>
　　但民間絶無葢藏即倉儲亦因賑濟鮮有積貯請<lb/>
　　將奉天米石聴商民糴買由海運徃山東售賣流<lb/>
　　通商販權宜補救誠為目下萬全急務欽奉<lb/>
諭㫖允行今赴奉天販運各商陸續抵東請將此項米<lb/>
　　石行令免征稅銀飭地方官遵照辦理從之<lb/>
<pb n="KR2m0015_WYG_027-34b"/>
　　十四年<lb/>
勅直省各闗稅額視雍正十三年分數為準户部奏各<lb/>
　　闗征收盈餘銀兩比較上屆短少至一分以上者<lb/>
　　各按數定以處分奉<lb/>
諭㫖此摺所見雖是但盈餘究在正額之外然非額外<lb/>
　别征餘盈縁照額征收儘收儘解其溢於成額者即<lb/>
　謂之盈餘是名雖盈餘寔課帑也亦即正供也當康<lb/>
　熙年間闗差各有專員恣意侵蝕不但無盈餘并不<lb/>
<pb n="KR2m0015_WYG_027-35a"/>
　敷正額然至任滿之時未嘗不量其所入派工派差<lb/>
　無得飽其私槖者而當時風氣俱視缺額為分所當<lb/>
　然是以有雍正年間一畨清理凡官侵吏蝕僕使中<lb/>
　飽舉燭照而數計焉於是各闗之以盈餘報者相屬<lb/>
　而缺額者從未之聞矣可見嵗額本敷盈餘本有向<lb/>
　之有缺無盈其弊自在漏巵耳自朕御極而中外人<lb/>
　心舉知政尚寛大希圖欺隐時則盈餘嵗減一嵗又<lb/>
　將漸開虧損正額之端用是曾降諭㫖所有較前減<lb/>
<pb n="KR2m0015_WYG_027-35b"/>
　少之員交部嚴行察議令其少知法紀而朕意又恐<lb/>
　查核過嚴則各闗自顧考成必求溢羡或致借端横<lb/>
　索因令數目相倣者該部即行核題迄今年復一年<lb/>
　較前有減無增部臣請比較上屆短少至一分以上<lb/>
　者各按數定以處分此雖為慎司國計起見然所稱<lb/>
　與上屆比較不無流弊有如甲盈一萬則下屆之乙<lb/>
　必思盈及萬有五千再下屆之丙又將增加二萬至<lb/>
　丁而三萬似此相競不已又將無所底止必至病商<lb/>
<pb n="KR2m0015_WYG_027-36a"/>
　歛怨非理財之正道也夫盈餘無額而不妨權為之<lb/>
　額朕意當以雍正十三年征收盈餘數目為定其時<lb/>
　正諸弊肅清之時而亦豐約適中之會也自雍正十<lb/>
　三年而上下二三十年之中嵗時之殷歉相若也賈<lb/>
　舶之徃來相若也民風之奢儉相若也則司𣙜之征<lb/>
　收又何至大相懸殊哉嗣後正額有缺者仍照定例<lb/>
　處分其各闗盈餘成數視雍正十三年短少者該部<lb/>
　按所定分數議處永著為例<lb/>
<pb n="KR2m0015_WYG_027-36b"/>
　　十五年定各闗征收稅課成數扣足一年彚報户<lb/>
　　部奏各闗征收稅課有一年期滿者有未及年滿<lb/>
　　離任者亦有管理一年餘數月者是以奏報盈餘<lb/>
　　向係按照管闗月日各清各任惟是各闗稅課統<lb/>
　　年征收則貨物之出産皆齊商賈之徃來畢集較<lb/>
　　之上年銀數自應相倣如係征收數月則貨物有<lb/>
　　衰旺之分商賈有多寡之異管闗官員或數月内<lb/>
　　正值貨物豐盛或數月内適值貨物儉少若概照<lb/>
<pb n="KR2m0015_WYG_027-37a"/>
　　周年足月之數勻算比較未免碍難查辦請嗣後<lb/>
　　各闗管理稅務日期凡接任征收無論兩任三任<lb/>
　　俱令扣足一年為滿其管闗一年餘數月者將一<lb/>
　　年盈餘奏報其奇零月數歸於下屆統俟扣足一<lb/>
　　年再行彚奏以昭畫一得<lb/>
㫖允行<lb/>
　　又定古北口征收斗稅額銀户部覆准直𨽻提督<lb/>
　　布蘭泰奏古北口斗稅贏縮原出於商販之多寡<lb/>
<pb n="KR2m0015_WYG_027-37b"/>
　　乾隆十二年二月内歸營試收適遇口外豐收口<lb/>
　　内糧價較貴糧車進口雲集按例征收據實儘報<lb/>
　　是以收稅較增至乾隆十三年而口内地方糧價<lb/>
　　平減商販不前市集鬻糧無㡬即斗稅亦無從征<lb/>
　　取是以收稅較少應准仍照原定斗稅銀二千兩<lb/>
　　之數作為正額如遇糧價昂貴販運者多征收盈<lb/>
　　餘據實儘數具報從之<lb/>
　　十六年免浙省各闗口米稅奉<lb/>
<pb n="KR2m0015_WYG_027-38a"/>
諭㫖浙東府屬雨澤愆期該撫預籌民食請弛海禁著<lb/>
　照所請江閩二省商販赴浙屬之温台寕處四府者<lb/>
　准其暫開海禁仍令該撫飭屬給予印票沿途實力<lb/>
　稽查嚴禁奸商等借端偷買透漏其浙省各闗口並<lb/>
　着加恩免征米稅以示招徠務俾商販流通米糧充<lb/>
　裕該部遵諭速行<lb/>
　　十七年以鎮雄州購運川鹽脚價彌補畢莭稅課<lb/>
　　雲南巡撫愛必達奏言鎮雄新闢夷疆本無額稅<lb/>
<pb n="KR2m0015_WYG_027-38b"/>
　　因畢莭稅羡不敷議撥代征自雍正七年設立州<lb/>
　　城古芒部却左毋亨牛街五處稅口兩省官員互<lb/>
　　相稽查迨後歸鎮雄州征收不能敷額臣查鎮雄<lb/>
　　州銅運馬匹因無回頭貨物脚户等退縮不前現<lb/>
　　在議令承運官毎嵗購辦川鹽一百萬觔令䭾銅<lb/>
　　之馬運回鎮雄州行銷毎年擬酌收稅銀以補畢<lb/>
　　莭稅羡之不敷於鹽價尚未昻貴而畢莭稅課有<lb/>
　　着鎮雄商民無擾疏上<lb/>
<pb n="KR2m0015_WYG_027-39a"/>
勅部議覆准行<lb/>
　　十八年<lb/>
勅各闗奏報盈餘數目經部臣覆核無庸復交督撫查<lb/>
　　奏奉<lb/>
諭㫖各省奏報闗稅盈餘數目較上屆短少部議俱交<lb/>
　督撫查明情由該督撫不過據監督及管闗委員所<lb/>
　報取結聲明具覆從未有察出侵蝕情莭據實查㕘<lb/>
　者章奏徃返竟成故套朕思闗稅時贏時絀勢所不<lb/>
<pb n="KR2m0015_WYG_027-39b"/>
　免若該監督等無故短少或任意侵肥該督撫自應<lb/>
　隨時查察奏聞治罪如其果無情弊何必重複聲明<lb/>
　徒滋案牘嗣後各省奏報闗稅盈餘數目該部覆核<lb/>
　時無庸復交督撫查奏<lb/>
　　十九年免髙堰堤工運石應追船料奉<lb/>
諭㫖髙堰堤工需用石料辦運船隻甚多俱官為雇覔<lb/>
　已按給水脚銀兩其例征船料自應照數完納但此<lb/>
　畨工程𦂳要更畨迭運無悮工程加以石貨粗重挽<lb/>
<pb n="KR2m0015_WYG_027-40a"/>
　載維艱所有從前運石過闗船隻應征料稅着加恩免<lb/>
　其追繳<lb/>
　　二十二年更定浙江海闗洋船稅例户部覆准閩浙<lb/>
　　總督喀爾吉善兩廣總督楊應琚奏稱設闗分榷原<lb/>
　　以裕課通商而因地制宜亦湏權衡公當如外洋紅<lb/>
　　毛等國畨船向俱收泊廣東少至浙江是以浙海闗<lb/>
　　稅則畧而不詳今自乾隆二十年以來外洋畨船收<lb/>
　　泊定海舍粤就浙嵗嵗來寕若不將比較則例更定<lb/>
<pb n="KR2m0015_WYG_027-40b"/>
　　章程必至私扣暗加不特課額有虧亦與畨商無補<lb/>
　　臣等悉心㑹商將粤海闗征收外洋船隻入口出口<lb/>
　　貨物現行徵稅則例及比例規例併外洋船出口貨<lb/>
　　物估價科征各册逐一查核除比例一冊縁天下之<lb/>
　　物類繁多稅則未能備載以此例彼比照征收原無<lb/>
　　軒輊其規例一項原係從前陋例嗣經查出歸公征<lb/>
　　收報解以上二項浙海闗循照征收均毋庸另議增<lb/>
　　減惟正稅一項未便仍照粤海闗科則一例征收葢<lb/>
<pb n="KR2m0015_WYG_027-41a"/>
　　向由浙江赴粤販買之貨今就浙置買稅餉脚費<lb/>
　　俱各輕減而外洋進口之貨分發蘇杭亦屬便易<lb/>
　　該畨商既比在粤貿易獲利加多則浙海闗之稅<lb/>
　　則自應酌擬加征其中有貨物産自粤東原無規<lb/>
　　避韶贛等闗稅課者悉仍舊則概不議加正稅之<lb/>
　　外仍照加一征耗其粤海闗估價一項係將該商<lb/>
　　出口貨物估計價值按貨本一兩征收銀四分九<lb/>
　　釐名為分頭今應遵照辦理但如湖絲磁器茶葉<lb/>
<pb n="KR2m0015_WYG_027-41b"/>
　　等各種貨物現就浙江時值多與粤海闗原例不<lb/>
　　符似應按照時值增估更定其中有時價相符者<lb/>
　　仍循其舊至船隻樑頭之丈尺及貨物進口出口<lb/>
　　之担頭悉照粤海闗則例征收奉<lb/>
諭㫖依議此摺内所稱若不更定章程必致私扣暗加<lb/>
　課額有虧與商無補等語尚未深悉更定稅額本意<lb/>
　向來洋船俱由廣東收口經粤海闗稽察征稅其浙<lb/>
　省之寕波不過偶然一至近來奸牙勾串漁利洋船<lb/>
<pb n="KR2m0015_WYG_027-42a"/>
　至寕波者甚多將來畨舶雲集留住日久將又成一<lb/>
　粤省之澳門矣於海疆重地民風土俗均有闗係是<lb/>
　以更定章程視粤稍重則洋商無所利而不來以示<lb/>
　限制意並不在增稅也將此明白曉諭該督撫知之<lb/>
　　<hi>臣</hi>等謹按舊例海舶貿易外洋者給之照以稽察<lb/>
　　出入其出洋歸港皆慿照為信因按其照稅之有<lb/>
　　藏匿奸匪私帶違禁之物者論如法良以外洋紅<lb/>
　　毛諸國畨船向皆收泊粤東<lb/>
<pb n="KR2m0015_WYG_027-42b"/>
　國家張官置吏分駐營伍以資彈壓凡定例所查禁<lb/>
　　者嚴明約束垂諸令甲是以海口肅清民不滋擾<lb/>
　　至扵浙省寕波向非洋船聚泊之地邇年奸牙市<lb/>
　　舶狃於稅額之輕㣲自乾隆二十年及二十一年<lb/>
　　外洋夷船嵗至定海轉運寕波於是督撫大吏據<lb/>
　　浙闗科則比較粤海課額更定征收我<lb/>
皇上聖謨深逺念海疆重地多一利端即增一弊藪洋<lb/>
　　船嵗至寕波徑途日熟勢將與粤省之澳門無異<lb/>
<pb n="KR2m0015_WYG_027-43a"/>
　　而商舶頻仍則有奸牙之勾串吏胥之需索及其<lb/>
　　易貨歸棹則有絲粟之出洋鐵器之渡海日久弊<lb/>
　　生難以盡杜津會既成夷商叢雜之區必湏重為<lb/>
　　經理夫昌國寕海松門澉浦皆浙省濵海之藩籬<lb/>
　　也推而至於金山乍浦海門崇明又南省濵海之<lb/>
　　門户也風濤出没持貨賄以懋遷既可騖趨寕波<lb/>
　　亦可轉移他郡利之所在瑕釁易滋<lb/>
聖天子所以經畫於未然而杜其端於始事者職此之<lb/>
<pb n="KR2m0015_WYG_027-43b"/>
　　由葢自章程更定以來外洋市舶知違例紆道之<lb/>
　　無所利不復收泊寕波内無禁令之煩而夷艘自<lb/>
　　逺無事巡查之宻而海口敉寕我<lb/>
皇上潜移宻運之權誠有握要於㡬先者矣<lb/>
　　又免湖北撥運豫省米石回空船料奉<lb/>
諭㫖湖北撥運豫省米石抵豫交缷後原船回過各闗<lb/>
　例應輸納船料但各船户回棹時如已攬載客貨其<lb/>
　船料自當征收若僅原船回空船户未免拮据着加<lb/>
<pb n="KR2m0015_WYG_027-44a"/>
　恩免其征收船料以示優䘏嗣是二十三年復奉<lb/>
特㫖以川米原船回空時如查無攬載者一體加恩免<lb/>
　其征收船料<lb/>
　　二十四年定葉爾羗喀什噶爾二處貿易抽稅例<lb/>
　　回部商稅舊制凡本地回民徃外貿易帶回物件<lb/>
　　者抽稅十分之一外處回民販來物件抽稅二十<lb/>
　　分之一於乾隆二十四年經定邊將軍兆惠奏聞<lb/>
　　仍照舊例辦理是年又據㕘贊大臣舒赫徳奏稱<lb/>
<pb n="KR2m0015_WYG_027-44b"/>
　　葉爾羗喀什噶爾二處牲畜價貴請減收商稅分<lb/>
　　數奉<lb/>
㫖允准嗣是本地貿易帶回之牲畜改為抽稅二十分<lb/>
　　之一其緞布皮張則十分抽一外畨商人販來牲<lb/>
　　畜改為抽稅三十分之一其緞布皮張則二十分<lb/>
　　抽一若牲畜貨物不及抽分之數馬一匹抽一騰<lb/>
　　格大牛一頭則二十五普爾小牛一頭半之大羊<lb/>
　　一牽稅十二普爾小羊一牽亦半之雜項物件視<lb/>
<pb n="KR2m0015_WYG_027-45a"/>
　　其值之貴賤折收騰格普爾<hi>回地錢名曰普爾以銅為之五十之數為</hi>
　　<hi>一騰格</hi>至乾隆二十八年駐劄喀什噶爾大臣永貴<lb/>
　　奏布嚕特回民到烏什貿易物件請照喀什噶爾<lb/>
　　之例收稅報可<lb/>
　　二十五年議除粤海等闗一切規禮名色户部覆<lb/>
　　准兩廣總督李侍堯等奏言查粤海闗外洋本港<lb/>
　　商船貨物出入向來除按照則例征收船鈔之外<lb/>
　　另有官吏家人通事巡役人等規禮以及分頭担<lb/>
<pb n="KR2m0015_WYG_027-45b"/>
　　頭等項銀兩莭經奏報歸公而則例冊内仍照從<lb/>
　　前開報各項名色分别臚列誠於體制未協兹彚<lb/>
　　併核算統作進口出口歸公銀兩各若干將一切<lb/>
　　規禮火足開倉驗倉放倉押船貼冩小包等名色<lb/>
　　悉行刪除改正至大量領牌原與收稅章程無碍<lb/>
　　毋庸過為更易其分頭担頭等項統作一條造報<lb/>
　　至於各口規則皆查明厯年收稅冊檔分别等次<lb/>
　　開造以杜弊竇又查省城大闗以及虎門潮州雷<lb/>
<pb n="KR2m0015_WYG_027-46a"/>
　　州瓊州各口向有書役家人收作飯食舟車等費<lb/>
　　悉作歸公造報統俟核覆奏准刋刻頒發各口永<lb/>
　　逺遵守繁冗既刪名目亦正洵足清稅欵而杜弊<lb/>
　　端應如該督等所奏悉行更定仍將更定條欵刋<lb/>
　　榜曉示畫一征收從之<lb/>
　　二十七年嚴禁𣙜闗漏稅積弊大學士公傅恒等<lb/>
　　議覆兩江總督尹繼善等奏言各闗𣙜務定有則<lb/>
　　例凡一應官民船隻但有應行納稅貨物俱循照<lb/>
<pb n="KR2m0015_WYG_027-46b"/>
　　定則征收其討闗陋習久經嚴禁但行之日久不<lb/>
　　無懈弛應再行各闗監督實力奉行至各省<lb/>
貢物船隻闗口向不查驗其間家人船户不無藉端私<lb/>
　　攬客貨冀圖漏稅情事該督等請將<lb/>
貢物開單用印文知會闗口查驗此外貨物均令納稅<lb/>
　　亦應如所請辦理從之<lb/>
　　又准江蘇撫臣所奏清釐滸闗積弊四條户部覆<lb/>
　　准江蘇巡撫陳宏謀條奏滸墅闗近日情形清釐<lb/>
<pb n="KR2m0015_WYG_027-47a"/>
　　積弊四條一滸闗向有舖户代客完稅包攬居奇<lb/>
　　莭經禁革乃旋革旋復陽奉陰違現且派定地方<lb/>
　　如江西湖廣上河下河船由何處開來稅由何舖<lb/>
　　户包納與在闗之家人書役通同一氣遂致正稅<lb/>
　　串改罰項舞弊無窮應請將包攬舖户盡行列榜<lb/>
　　禁革仍令商人自行完納按簿親填一各處闗口<lb/>
　　貨船抵闗官役到船簽驗按則納稅方許過闗惟<lb/>
　　滸闗先不簽驗多寡聼其自報納稅之後船已過<lb/>
<pb n="KR2m0015_WYG_027-47b"/>
　　闗方始簽驗名曰倒住因而舖户奸商僥倖漏稅<lb/>
　　營求免罰分肥者亦復不免嗣後貨船到闗令委<lb/>
　　員帯同丈量人役查驗簽量令其赴闗納稅給票<lb/>
　　之後始准過闗以杜偷漏一江南各闗口俱有坐<lb/>
　　闗之員遴委佐雜半年一换惟滸闗委員四人向<lb/>
　　係久管不换相習日久漸滋弊竇應請嗣後將滸<lb/>
　　闗委員已過半年即遵照乾隆十七年前撫臣莊<lb/>
　　有恭原奏更换不得任其戀缺致啓弊端一督撫<lb/>
<pb n="KR2m0015_WYG_027-48a"/>
　　於闗稅監督原應相助為理惟是毎月所征闗稅<lb/>
　　數目各處監督均不咨明督撫及至缺稅交查事<lb/>
　　在一年之後客商四散簿籍難慿多寡之數無從<lb/>
　　稽核應令管闗監督按月知會督撫仍於年滿奏<lb/>
　　報時將一年總收數目統行咨會至龍江淮安兩<lb/>
　　闗歸兩江總督稽查滸墅闗歸蘇州巡撫稽查辦<lb/>
　　理庶就近分查責成益專於闗務更有禆益從之<lb/>
　　二十八年飭天津各闗口稅則畫一辦理户部議<lb/>
<pb n="KR2m0015_WYG_027-48b"/>
　　覆天津闗監督達色奏稱各闗分設口岸原以防<lb/>
　　奸商之遶道漏征其一切稅則自應遵照大闗部<lb/>
　　頒條例畫一征收以免避重就輕之弊今天津苑<lb/>
　　口等十三口岸毎貨百觔毎布百疋較大闗稅則<lb/>
　　互異自應俱按津闗部頒則例改正征收以昭畫<lb/>
　　一從之<lb/>
　　又議准山東豆石由海運赴浙販賣山東各屬産<lb/>
　　豆素多向例許從海口運赴江南久經奏准遵行<lb/>
<pb n="KR2m0015_WYG_027-49a"/>
　　其淅省未據奏明一體辦理是以東省豆石從前<lb/>
　　並無運進浙江海口販賣之例至是浙閩總督楊<lb/>
　　廷璋等奏稱黄豆一項浙省需用甚廣應照運江<lb/>
　　之例一體通商接濟俾兵民均有禆益部議應如<lb/>
　　所請准其將東省豆石聼商由海運浙發賣以資<lb/>
　　接濟其商船運到各府即准其由鎮海闗乍浦海<lb/>
　　門汎東闗汛等處收口所有經過闗口應納稅銀<lb/>
　　應令一體照例輸納填入該年部頒印簿送部查<lb/>
<pb n="KR2m0015_WYG_027-49b"/>
　　核至出口進口驗票繳票一應設法稽查之處均<lb/>
　　應如該督撫等所請從之<lb/>
　　定伊犂地方舖面房間分等收稅將軍明瑞奏伊<lb/>
　　犂地方舖面房間分等收稅從之<lb/>
　　又定哈喇沙爾地方舖面收稅例駐劄哈喇沙爾<lb/>
　　大臣達桑阿奏該處商民開設舖面共四十間量<lb/>
　　大小作為三等收稅從之<lb/>
　　又定闢展地方收稅例闢展辦事郎中徳爾格奏<lb/>
<pb n="KR2m0015_WYG_027-50a"/>
　　闢展吐魯畨魯克沁等處地方凡售買馬匹牲畜<lb/>
　　照内地例給票毎銀一兩上稅銀三分奉<lb/>
㫖照所請行<lb/>
　　二十九年定烏嚕木齊市易上稅例駐劄烏嚕木<lb/>
　　齊大臣旌額理奏烏嚕木齊地方買賣馬匹牲畜<lb/>
　　請照闢展之例俱行給票毎兩上稅銀三分奉<lb/>
㫖允行又阿克蘇地方奏買賣牲畜亦照此例毎普爾<lb/>
　　一百文收普爾三文報可<lb/>
<pb n="KR2m0015_WYG_027-50b"/>
　　又更定臨清闗商稅征鈔名色山東巡撫崔應階<lb/>
　　奏稱臨清闗稅務自雍正六年部頒則例各項貨<lb/>
　　物應征稅銀俱開征鈔㡬貫字樣如緞疋毎疋鈔<lb/>
　　二十八貫船料毎丈鈔七十五貫如此等類分别<lb/>
　　數千百條僅於則例尾頁註明鈔毎一貫折銀三<lb/>
　　釐一毫七絲三忽字様一時頗難明晰商客過闗<lb/>
　　不能通曉則例即目覩則例亦不知㡬十萬貫需<lb/>
　　銀若干必須按數折算經書有意模糊藉此可啓<lb/>
<pb n="KR2m0015_WYG_027-51a"/>
　　多收侵没之弊臣愚擬將商稅論鈔論貫之數概<lb/>
　　行刪去其各項貨稅照毎貫折銀若干核定應征<lb/>
　　銀若干確數載入例册送部較正刋刻木榜設立<lb/>
　　闗口庶商客易遵經胥不致弊混從之<lb/>
　　三十年更定吉林等處征收稅額户部議吉林等處<lb/>
　　稅銀自乾隆十六年題定吉林額征馬畜雜稅銀一<lb/>
　　千六百五十兩木稅銀三百七十兩寕古塔額征稅<lb/>
　　銀二百八十兩遇放參票之年征稅四百五十兩伯<lb/>
<pb n="KR2m0015_WYG_027-51b"/>
　　都納額征稅銀二百七兩至拉林阿爾楚喀二處乾<lb/>
　　隆二十五年奏准試收毎年征收稅銀二百四五兩<lb/>
　　不等今據吉林將軍恒魯奏以吉林寕古塔生齒日<lb/>
　　繁貿易益盛派委旗員協同同知徴收稅銀較多於<lb/>
　　前分别酌定稅額應如所請吉林雜稅以一千七百<lb/>
　　八十兩為額木稅仍三百七十兩寕古塔添收木稅<lb/>
　　以一百五十八兩為額雜稅毎年儘收儘解遇放參<lb/>
　　票之年以九百十二兩為額伯都納稅銀仍以二百<lb/>
<pb n="KR2m0015_WYG_027-52a"/>
　　七兩為額拉林稅銀定以七十二兩為額阿爾楚<lb/>
　　喀稅銀定以三百三十八兩為額從之<lb/>
　　又裁潘桃口監督缺所有稅務歸併張家口監督<lb/>
　　管理其潘家口所管六小口改歸通永道征收<lb/>
　　三十一年以潘桃口木稅令多倫諾爾同知管理<lb/>
　　直𨽻布政使觀音保奏大河口地方距張家口五<lb/>
　　百餘里張家口監督不無顧此失彼之虞可否將<lb/>
　　稅務就近交多倫諾爾監督或交多倫諾爾同知<lb/>
<pb n="KR2m0015_WYG_027-52b"/>
　　兼管抽收工部議以領票商人係多倫諾爾居民<lb/>
　　該同知身任地方撫綏勸導商情易協應請將潘<lb/>
　　桃口木稅事務交於多倫諾爾同知征收從之<lb/>
　　三十四年奉<lb/>
諭自來硫磺出入海口俱有例禁原為磺觔係火藥所<lb/>
　需自不便令其私販若奸商以内地硫磺偷載出洋<lb/>
　或外來洋船私買内地硫磺載歸者必當實力盤詰<lb/>
　治罪乃定例於洋船進口時亦不許其私帶殊屬無<lb/>
<pb n="KR2m0015_WYG_027-53a"/>
　謂海外硫磺運至内地並無干碍遇有壓艙所帶自<lb/>
　可隨時買備於軍資亦屬有益何必於洋舶初來多<lb/>
　此一畨詰禁乎嗣後於海船出口時切實稽查不許<lb/>
　仍帶磺觔以防偷漏之弊違者究治其各省洋船入<lb/>
　口禁止壓帶硫磺之例概行停止著為令<lb/>
　　<hi>臣</hi>等謹按軍資火藥最重磺觔慮奸民私販儌利<lb/>
　　自不得不嚴加譏察故凡商船出口及畨船歸洋<lb/>
　　時與絲粟銅鐵同一例禁其由海外運至内地者<lb/>
<pb n="KR2m0015_WYG_027-53b"/>
　　向亦為之嚴詰不許其携載入口於市舶情形殊<lb/>
　　多未便我<lb/>
皇上聖謨深逺准其壓帶禁令則弗使煩苛商販則咸<lb/>
　　資利益法良意美斟酌盡善防奸之道無不至柔<lb/>
　　逺之政蔑以加矣<lb/>
　　四十二年户部言打箭鑪界近邊陲嗣後税差<lb/>
　　請照山海等闗之例於宗人府正副理事官及各<lb/>
　　部院郎中員外郎等官内㨂選保送庶於𣙜務彈<lb/>
<pb n="KR2m0015_WYG_027-54a"/>
　　壓有禆得<lb/>
㫖允行<lb/>
　　又奉<lb/>
諭户部奏查核揚闗征收稅銀較雍正十三年短少三<lb/>
　萬二千六百餘兩請着落經管之道員孫栝賠補一<lb/>
　摺因命軍機大臣交户部查該闗厯年盈餘之數較<lb/>
　雍正十三年多寡若何今閲單開各年盈餘數目惟<lb/>
　乾隆十四十七兩年較雍正十三年有贏無絀其餘<lb/>
<pb n="KR2m0015_WYG_027-54b"/>
　各年則莭次短少並非始自近年各闗稅課盈餘例<lb/>
　與上屆相比較朕御極之初本不知各處所收闗稅<lb/>
　多寡之數因諭部臣即以雍正十三年為凖使胥吏<lb/>
　不敢例外苛求監督不能征多報少且使毎年比較<lb/>
　不致嵗漸加增加減無所底止實於體恤商民之中<lb/>
　寓司闗稅者不致作弊剋減之意並非因雍正十三<lb/>
　年闗稅獨多使各闗稅必足其數也乃行之未久部<lb/>
　臣因各闗奏報盈餘較雍正十三年有贏者居多若<lb/>
<pb n="KR2m0015_WYG_027-55a"/>
　置上屆於不問恐監督以比舊已多即可從中侵隐<lb/>
　易滋流弊請仍與上屆相比較又復通行日久昨嵗<lb/>
　考核淮闗鳯陽闗較上屆屢形短絀因令復照雍正<lb/>
　十三年比較則所短之數更多自係辦理不善今揚<lb/>
　闗亦復莭年短少且通計短少最甚者惟此三闗若<lb/>
　因此而徧及諸闗未免窒礙且恐無識之徒疑朕於<lb/>
　闗稅必欲從其多者相核實不知朕體恤商民之本<lb/>
　意矣朕有意於帑項增多則不三次通免天下錢糧<lb/>
<pb n="KR2m0015_WYG_027-55b"/>
　其所増益不較此百倍乎又思乾隆二十八年臨清<lb/>
　闗征收盈餘較二十七年短少朕曾諭户部令與二<lb/>
　十五六兩年再行比較嗣經部臣奏稱該闗盈餘之<lb/>
　數雖較上屆少銀三萬餘兩而較之五六兩年尚多<lb/>
　銀一萬五千餘兩即予免議葢課稅盈縮率由於年<lb/>
　嵗豐歉固難免參差不齊而通計三年即可得其大<lb/>
　槩若多寡不甚懸殊原可無庸過於拘泥此法最為<lb/>
　平允嗣後各闗征收盈餘數目較上屆短少者俱著<lb/>
<pb n="KR2m0015_WYG_027-56a"/>
　與再上兩年復行比較如能較前無缺即可核准若<lb/>
　比上三年均有短少再責令管闗之員賠補彼亦無<lb/>
　辭夫朕以雍正十三年為凖者本屬美意今既有此<lb/>
　求全之毁嗣後此例不必行所有揚闗本年比較盈<lb/>
　餘交該部照此例另行核議具奏並將此通諭知之<lb/>
　　四十五年奉<lb/>
諭向來荆闗打箭鑪兩處征收稅務俱派部院司員前<lb/>
　徃管理一年報滿更换但派徃之員人地生疎又或<lb/>
<pb n="KR2m0015_WYG_027-56b"/>
　經理不善徃徃易致缺額按例既不可不令其賠補<lb/>
　而該員等因一二年小差以致折變房屋賠繳官項<lb/>
　非所以示體恤雖該員等賠項毎加恩豁免而於帑<lb/>
　項公務究屬無濟所有此兩處稅務由京派員前徃<lb/>
　之處竟可不必其業派徃者俱着撤回嗣後着交該<lb/>
　督撫照臨清等闗之例派委妥員奏明管理<lb/>
　　四十九年免粤海闗珍珠寳石等稅<hi>詳見市糴考</hi>
皇朝文獻通考巻二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_236-1a"/>
　欽定四庫全書<lb/>
　　皇朝文獻通考卷二百三十六<lb/>
　　　經籍考<hi>二十六</hi>
　　　　集<hi>歌詞</hi>
　　　　<hi>臣</hi>等謹按歌詞一體為樂府之遺音風人之餘派<lb/>
　　　　舊志多附詩文集後自馬端臨别為一類續通考<lb/>
　　　　因之今亦一仍其例除已見别集詩集中者無庸<lb/>
　　　　重岀其别立詞集名目者輯為是門至詞譜詞韻<lb/>
<pb n="KR2m0015_WYG_236-1b"/>
　　　　為倚聲家科律分刌節度相須而行今敬録<lb/>
　聖祖仁皇帝欽定詞譜冠於前而以諸臣所輯詞譜詞韻<lb/>
　　　附於後焉<lb/>
欽定詞譜四十卷<lb/>
　　　康熙五十四年詹事王奕清等奉<lb/>
敕撰<lb/>
　聖祖仁皇帝御製序曰詞之有圖譜猶詩之有體格也詩<lb/>
　本於古歌謡詞本於詩詩三百篇皆可歌凡散見於儀<lb/>
<pb n="KR2m0015_WYG_236-2a"/>
禮禮記春秋左氏傳者班班可考也漢初樂府亦期協<lb/>
律魏晉訖唐諸體雜出而比於律者葢寡唐之中葉始<lb/>
為塡詞製調倚聲歴五代北宋而極盛崇寧間大晟樂<lb/>
府所集有十二律六十家八十四調後遂増至二百餘<lb/>
换羽移商品目詳具逮南渡後宫調失傳而詞學亦漸<lb/>
紊矣夫詞寄於調字之多寡有定數句之長短有定式<lb/>
韻之平仄有定聲杪忽無差始能諧合否則音節乖舛<lb/>
體製混淆此圖譜之所以不可略也間覧近代嘯餘詞<lb/>
<pb n="KR2m0015_WYG_236-2b"/>
統詞滙詞律諸書原本尊前花間草堂遺説頗能發明<lb/>
尚有未備既命儒臣先輯歴代詩餘親加裁定復命校<lb/>
勘詞譜一編詳次調體剖析異同中分句讀旁列平仄<lb/>
一字一韻務正傳訛按譜塡調渢渢乎可赴節奏而諧<lb/>
管絃矣樂記曰凡音者生人心者也哀樂喜怒感於心<lb/>
而傳於聲詞之有調亦各以類應不可牽合而起調畢<lb/>
曲七聲一均旋相為宫更與周禮大司樂三宫漢志三<lb/>
統之制相準故紫陽大儒而詩餘不廢是編之集不獨<lb/>
<pb n="KR2m0015_WYG_236-3a"/>
　俾承學之士攄情綴采有所據依從此討論宫商審定<lb/>
　調曲庶幾古昔樂章之遺響亦可窺見於萬一云<lb/>
　　　<hi>臣</hi>等謹按是譜凡八百二十六調二千三百六體<lb/>
　　自唐迄元遺篇悉採元人小令擇其尤雅者附之均<lb/>
　　以字數多寡為序<lb/>
欽定曲譜十四卷<lb/>
　　康熙五十四年詹事王奕清等奉<lb/>
敕撰<lb/>
<pb n="KR2m0015_WYG_236-3b"/>
　　　<hi>臣</hi>等謹按是譜與詞譜相輔而行首載及九宫譜<lb/>
　　　定論一卷次北曲譜四卷次南曲譜八卷次以失<lb/>
　　　宫犯調諸曲别為一卷附於末<lb/>
　　　澹秋容軒詞一卷<lb/>
　　　范青撰青見詩集類<lb/>
　　　炊聞詞二卷<lb/>
　　　王士禄撰士禄見史類<lb/>
　　　士禄自序曰兀兀圜扉不殊邯鄲一枕故取杜陵<lb/>
<pb n="KR2m0015_WYG_236-4a"/>
　　詩語斷章而命之其文無謂其緒無端故系之以巵<lb/>
　　<hi>臣</hi>等謹按是集本名炊聞巵語且因科場磨勘事<lb/>
　　繫獄時作故自序云然<lb/>
　　珂雪詞二卷<lb/>
　　曹貞吉撰貞吉見詩集類<lb/>
　　<hi>臣</hi>等謹按貞吉詞芊眠清麗寄託遥深王士禎彭<lb/>
　　孫遹張潮李良年曹勲陳維崧等皆所推挹實為<lb/>
　　近代詞家之卓卓者不必模周範栁要自成為雅<lb/>
<pb n="KR2m0015_WYG_236-4b"/>
　　製耳<lb/>
　　蓼花詞一卷<lb/>
　　余光耿撰光耿見詩集類<lb/>
　　玉山詞<hi>無卷數</hi>
　　陸次雲撰次雲見史類<lb/>
　　南耕詞六卷嵗寒詞一卷<lb/>
　　曹亮武撰亮武見詩集類<lb/>
　　<hi>臣</hi>等謹按亮武與陳維崧當時㡬欲齊名雖縱横<lb/>
<pb n="KR2m0015_WYG_236-5a"/>
　　跌宕之處才氣稍遜其情韻婉摯實不減於維崧<lb/>
　　也<lb/>
　　情田詞三卷<lb/>
　　邵璸撰璸初名宏魁字柯亭大興人康熙己夘舉<lb/>
　　人官新河縣教諭遷昌邑縣知縣<lb/>
　　四香樓詞鈔<hi>無卷數</hi>
　　范纘撰纘見詩集類<lb/>
　　詞律二十卷<lb/>
<pb n="KR2m0015_WYG_236-5b"/>
　　萬樹撰樹見詩集類<lb/>
　　樹自序曰維陽張氏據詞而為圖錢塘謝氏廣之<lb/>
　　吴江徐氏去圖而存譜新安程氏輯之於是嘯餘<lb/>
　　譜一書通行天壤近復有塡詞圖譜圖則葫蘆張<lb/>
　　本譜則矉捧嘯餘葢歴來造譜之意原欲有便於<lb/>
　　人但疑抝句難塡試易平詞易叶至今日而詞風<lb/>
　　愈盛詞學愈衰矣樹據花菴草堂尊前花間萬選<lb/>
　　汲古刻諸家沈氏四集嘯餘譜詞統詞滙詞綜選<lb/>
<pb n="KR2m0015_WYG_236-6a"/>
　　聲數種攷其調之異同酌其句之分合辨其字之<lb/>
　　平仄序其篇之短長有調同名别者則刪而合之<lb/>
　　有調别名同者則分而疏之複者釐之缺者補之<lb/>
　　計調六百六十為體千一百八十有奇<lb/>
　　<hi>臣</hi>等謹按是譜糾正嘯餘譜及填詞圖譜之誤并<lb/>
　　推求諸家詞集之舛異俱一一有據精確不刋雖<lb/>
　　間有攷證偶疏之處然其剪除榛楛之功寔不可<lb/>
　　沒自唐宋以來以詞律名家如樹者固不可多得<lb/>
<pb n="KR2m0015_WYG_236-6b"/>
　　也<lb/>
　　詞韻二卷<lb/>
　　仲恒撰恒字道久號雪亭錢塘人<lb/>
　　<hi>臣</hi>等謹按詞韻舊無成書盖因雅俗通歌唯求諧<lb/>
　　於聲律不以韻拘故雖填詞之盛莫過於宋而二<lb/>
　　百餘載絶無撰韻之人自沈謙强作解事恒又因<lb/>
　　謙書而訂之所分之韻不俗不雅不古不今踵謬<lb/>
　　沿訛難更枚舉固不足為倚聲家範圍耳<lb/>
<pb n="KR2m0015_WYG_236-7a"/>
　　詞學全書十四卷<lb/>
　　查繼超編繼超字隨菴海寧人<lb/>
　　填詞圖譜六卷續集二卷<lb/>
　　頼以邠撰以邠字損菴仁和人<lb/>
　<lb/>
　<lb/>
　<lb/>
　<lb/>
<pb n="KR2m0015_WYG_236-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷二百三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_077-1a"/>
　欽定四庫全書<lb/>
　皇朝文獻通考卷七十七<lb/>
　　職官考<hi>一</hi>
　　　<hi>臣</hi>等謹按自古帝王體國經野因人事以授官馬<lb/>
　　　考所載漢唐之迹備矣宋承唐制階品煩多雖正<lb/>
　　　官非别勅不治本司事當時朝士頗議之而終不<lb/>
　　　能革遼設南北面諸官以理庶務金建三省頒新<lb/>
　　　制換官格雖因俗之治亦一代之規也元初命劉<lb/>
<pb n="KR2m0015_WYG_077-1b"/>
　　　秉忠許衡等酌古今之宜定内外之官典制綦備<lb/>
　　　大徳以後爵賞滋繁名器日濫焉明太祖罷丞相<lb/>
　　　以部府諸司理天下事亦漢九卿遺意末造批答<lb/>
　　　歸之寺人軍紀司於紈絝豈立法之始意乎<lb/>
　　本朝創制顯庸典章明備<lb/>
　　國初首設八旗天命十一年設八大臣及十六大臣<lb/>
　　　自是定官制建六部内外文武綱舉目張<lb/>
世祖章皇帝混一寰㝢大小官制相維葢監前代而損益<lb/>
<pb n="KR2m0015_WYG_077-2a"/>
　　　之而内而八旗各部院外而督撫提鎮滿漢並用<lb/>
　　　文武兼資補缺汰浮因革盡善<lb/>
列聖相承凡所以綜覈名實澄敘官方因時以制宜者無<lb/>
　　　弗周備我<lb/>
　皇上耆定功成昄章式廓設官置吏中外相維是以萬<lb/>
　　　里之遥若臂指之相使兆民之衆若呼吸之可通<lb/>
　　　官習其事民安其教求之漢唐極盛之時未聞整<lb/>
　　　齊畫一有如此者而又何論於前五朝乎謹依前<lb/>
<pb n="KR2m0015_WYG_077-2b"/>
　　　考例首載建置規模詳稽各官之裁設職掌附以<lb/>
　　　禄品之制作職官考<lb/>
　　　官制<lb/>
太祖髙皇帝辛丑年以<lb/>
　開國之初凡出兵校獵不計人之多寡各隨族黨屯寨<lb/>
　　　而行獵時毎人各取一矢凡十人設一長領之各<lb/>
　　　分隊伍其長稱為牛录額真至是遂以名官凡三<lb/>
　　　百人為一牛录每牛录設額真一<lb/>
<pb n="KR2m0015_WYG_077-3a"/>
　　　甲寅年時復以削平諸國每五牛录設一札蘭額<lb/>
　　　真五札蘭額真設一固山額真毎固山額真左右<lb/>
　　　設兩梅勒額真初設有四旗旗以純色為别曰黄<lb/>
　　　曰紅曰藍曰白至是増設四旗㕘用其色鑲之共<lb/>
　　　為八旗又置理政聽訟大臣五人札爾固齊十人<lb/>
　　　凡有聽訟之事先經札爾固齊十人審問然後言<lb/>
　　　於五臣五臣再加審問然後言於諸貝勒衆議既<lb/>
　　　定奏明三覆核之<lb/>
<pb n="KR2m0015_WYG_077-3b"/>
　　　天命五年分總兵官品級為三等其副將㕘將遊<lb/>
　　　撃亦如之衆牛录額真俱為備禦官毎牛录下設<lb/>
　　　千總四人<lb/>
　　　十一年<lb/>
太宗文皇帝嗣位設八大臣為固山額真每旗一人與諸<lb/>
　　　貝勒偕坐議事凡出獵行師各領固山兵以行又<lb/>
　　　設十六大臣每旗二人料理國政審斷訟獄不令<lb/>
　　　出兵駐防又設十六大臣亦每旗二人出兵駐防<lb/>
<pb n="KR2m0015_WYG_077-4a"/>
　　　仍行差遣居則審理詞訟<lb/>
　　　天聰五年設六部官每部設一貝勒主之吏部設承<lb/>
　　　政一員户禮兵刑工五部承政各二員䝉古承政<lb/>
　　　六部各一員漢承政吏户禮兵工五部各一員刑<lb/>
　　　部二員每部各設㕘政八員啟心郎一員工部増<lb/>
　　　設漢㕘政二員蒙古㕘政二員漢啟心郎二員其<lb/>
　　　辦事筆帖式各酌量繁簡補授凡稱榜式俱著停<lb/>
　　　止稱為筆帖式如<lb/>
<pb n="KR2m0015_WYG_077-4b"/>
欽賜榜式名者仍稱榜式<lb/>
　　　八年<lb/>
諭曰朕聞國家承天創業未有棄其國語反習他國之語<lb/>
　者棄國語而效他國其國亦未有長久者也䝉古諸貝<lb/>
　子棄䝉古之語名號供學喇嘛卒致國運衰微今我國<lb/>
　官名俱因漢文從其舊號夫知其善而不能從知其非<lb/>
　而不能省俱未為得也凡我國官名俱易以滿語勿仍<lb/>
　襲總兵副將㕘將遊撃備禦等舊名定五備禦之總兵<lb/>
<pb n="KR2m0015_WYG_077-5a"/>
為一等公一等總兵官為一等按班章京二等總兵官<lb/>
為二等按班章京三等總兵官為三等按班章京一等<lb/>
副將為一等梅勒章京二等副將為二等梅勒章京三<lb/>
等副將為三等梅勒章京一等㕘將為一等札蘭章京<lb/>
二等㕘將為二等札蘭章京遊撃為三等札蘭章京備<lb/>
禦為牛录章京代子為分得撥什庫章京為小撥什庫<lb/>
旗長為專逹屯撥什庫仍為屯撥什庫凡管理不論官<lb/>
職管固山者即為固山額真管梅勒者即為梅勒章京<lb/>
<pb n="KR2m0015_WYG_077-5b"/>
管札蘭者即為札蘭章京管牛录者即為牛录章京管<lb/>
巴雅喇堆額真即為堆章京管巴雅喇扎蘭額真即為<lb/>
札蘭章京嗣後俱照我國新定者稱之若不遵我國所<lb/>
定之名仍稱漢字舊名者是不奉國法恣行悖亂者也<lb/>
查出决不輕恕<lb/>
　　九年設蒙古八旗官員先是八年以和碩貝勒徳<lb/>
　　格勒等所獲察哈爾國千餘户分給八旗是年正<lb/>
　　月復以察哈爾來歸官兵均𨽻各旗至是始編審<lb/>
<pb n="KR2m0015_WYG_077-6a"/>
　　　䝉古壯丁及在内舊喇嘛沁壯丁為䝉古八旗每<lb/>
　　　旗設固山額真一人梅勒章京札蘭章京各二人<lb/>
　　　及佐領驍騎校等官<lb/>
　　　<hi>臣</hi>等謹按此設蒙古八旗之始也官制悉與滿洲<lb/>
　　　同<lb/>
　　　十年以<lb/>
　國初設立文館至是改為内三院曰内國史院曰内秘<lb/>
　　　書院曰内宏文院各設大學士一人<hi>順治元年増設内三院學</hi>
<pb n="KR2m0015_WYG_077-6b"/>
　　　<hi>士各一人二年以翰林官分𨽻之稱内翰林國史院内翰林秘書院内翰林宏文院增侍讀學士侍</hi>
　　　<hi>讀等官</hi>各分其事為職掌内國史院職掌記注<lb/>
詔令收蔵<lb/>
御製文字凡用兵行政事宜編纂史書撰擬郊<lb/>
天告祝文及<lb/>
陞殿宣講慶賀表文纂修<lb/>
祖宗實録撰擬礦志文編纂機宻文移及各官章奏掌記<lb/>
　　　官員升降文册撰功臣母妻<lb/>
<pb n="KR2m0015_WYG_077-7a"/>
誥命印文追贈諸貝勒<lb/>
冊文凡六部事宜入史冊選擇記載一應逺方往來書札<lb/>
　　　俱編入史册内秘書院職掌撰外國往來書札並<lb/>
　　　録各衙門奏疏及詞狀撰擬<lb/>
勅諭祭文内宏文院職掌注釋厯代行事善惡進講<lb/>
御前侍講<lb/>
　皇子並教諸親王頒行制度<lb/>
　　　崇徳元年設都察院<lb/>
<pb n="KR2m0015_WYG_077-7b"/>
　　　二年<lb/>
命固山貝子尼堪等與議政事每旗設三員以鞏阿岱等<lb/>
　　　為議政大臣復集和碩親王多羅郡王多羅貝勒<lb/>
　　　固山貝子固山額真都察院承政及新設議政大<lb/>
　　　臣<lb/>
諭之曰議政大臣或出兵或在家向時甚少若遇各處差<lb/>
　遣則朕左右及王貝勒之前竟無議事之人矣議政雖<lb/>
　乏人然不令妄與㑹議者以卑微之人㕘議國家大事<lb/>
<pb n="KR2m0015_WYG_077-8a"/>
　彼必逢迎其主且以賢能自居諂䛕之詞既悞其主復<lb/>
　悮國政今特選擇以爾等為賢置於議事之列正欲令<lb/>
　各念其主為國効力耳<lb/>
　　　三年定䝉古衙門為理藩院<lb/>
　　　又定部院官制先是六部都察院理藩院各設承<lb/>
　　　政三四員其餘皆為㕘政官止二等至是范文程<lb/>
　　　等奏請每衙門止設滿洲承政一員以下酌量設<lb/>
　　　左右㕘政理事官副理事官額哲庫各官凡五等<lb/>
<pb n="KR2m0015_WYG_077-8b"/>
上可其奏更定八衙門官制六部理藩院都察院承政各<lb/>
　　　一員吏部左㕘政二員右㕘政三員理事官四員<lb/>
　　　副理事官六員户部左㕘政二員右㕘政四員理<lb/>
　　　事官十員副理事官十六員禮部左㕘政二員右<lb/>
　　　㕘政三員理事官四員副理事官七員兵部左㕘<lb/>
　　　政二員右㕘政三員理事官十員副理事官十六<lb/>
　　　員刑部左㕘政二員右㕘政三員理事官六員副<lb/>
　　　理事官八員工部左㕘政二員右㕘政三員理事<lb/>
<pb n="KR2m0015_WYG_077-9a"/>
　　　官九員副理事官十二員啟心郎每部三員滿一<lb/>
　　　員漢二員額哲庫每部二員理藩院左右㕘政各<lb/>
　　　一員副理事官八員啟心郎一員都察院左右㕘<lb/>
　　　政各二員理事官六員滿漢䝉古各二員<lb/>
　　　七年定漢軍八旗官員先是二年分烏真超哈為<lb/>
　　　二固山每固山設固山額真一人編壯丁為牛录<lb/>
　　　旗用元青色四年分為四固山每固山増設梅勒<lb/>
　　　章京二人扎蘭章京四人牛录章京十八人其三<lb/>
<pb n="KR2m0015_WYG_077-9b"/>
　　　旗以黄白紅色鑲之一旗純用元青色至是始編<lb/>
　　　為八旗増設各官其色與滿洲同<lb/>
　　　八年設守<lb/>
陵官<lb/>
　　　停諸王貝勒管理部院<lb/>
　　　順治元年<lb/>
世祖章皇帝定鼎燕京定内外文武官制内官自閣部以<lb/>
　　　至庶司外官藩臬守令提鎮將弁畧仿明制而損<lb/>
<pb n="KR2m0015_WYG_077-10a"/>
　　　益之兼用滿漢人<hi>詳見後各官下</hi>
　　　三年罷織造太監<lb/>
　　　四年更定八旗官名禮部遵<lb/>
諭議定固山額真按班章京堆章京梅勒章京扎蘭章京<lb/>
　　　牛录章京噶布什賢噶拉按班噶布什賢章京皆<lb/>
　　　係管兵官銜不論世職大小有授此官者即照此<lb/>
　　　銜稱之凡箭號等項亦書此銜於上其世職按班<lb/>
　　　章京改為精竒尼哈畨梅勒章京改為阿思罕尼<lb/>
<pb n="KR2m0015_WYG_077-10b"/>
　　　哈畨扎蘭章京改為阿達哈哈畨牛录章京改為<lb/>
　　　拜他拉布勒哈畨半個前程改為拖沙喇哈畨其<lb/>
　　　在部院官員各省駐防章京官銜仍照舊<lb/>
　　　八年復<lb/>
命諸王貝勒管理部院<lb/>
　　　九年復停諸王貝勒管理部院<lb/>
　　　十年給事中劉顯績奏請設立記注官凡<lb/>
皇上詔諭一言一動及諸臣奏啟俱隨事直書以為萬世<lb/>
<pb n="KR2m0015_WYG_077-11a"/>
　　　法則報聞<lb/>
　　　罷各省巡按<lb/>
　　　<hi>臣</hi>等謹按各省巡按専以察吏安民為要迨其後<lb/>
　　　多受屬員獻媚㕘劾無聞鄭親王濟爾哈朗請停<lb/>
　　　此差從之<hi>詳見後都察院下</hi>
　　　十五年裁尚寳司初設卿少卿等官順治元年裁<lb/>
　　　二年以給事中朱徽疏請復設如舊至是<lb/>
諭吏部曰向以官制宜備設立尚寳司衙門滿漢文官専<lb/>
<pb n="KR2m0015_WYG_077-11b"/>
　理用寳事務朕近見該司事簡員多且既有尚寳監承<lb/>
　收又經内三院看用該司理事副理事卿丞等官似皆<lb/>
　可省今暫行裁之各官照品改用<lb/>
　　　又<lb/>
諭大學士覺羅巴哈納等曰朕思大理寺衙門所管事務<lb/>
　無多不過三法司㑹議時少有事耳此等事堂上官三<lb/>
　人辦理足矣工部衙門有左右侍郎部中諸事郎中主<lb/>
　事同辦之其總理稽查則左侍郎辦之有餘即無右侍<lb/>
<pb n="KR2m0015_WYG_077-12a"/>
　郎亦何不可中書科中書舍人所管事務有何繁劇允<lb/>
　宜裁汰至於道員管理事務繁多當増員不可復汰科<lb/>
　員甚多全無職掌一科中用都給事中等足矣設漢軍<lb/>
　副理事官何為原因從外行取不遇御史員缺故改用<lb/>
　耳又在外布政司衙門左布政使事繁右布政使有何<lb/>
　職掌此非冗員而何内外官員中此等冗員甚多但部<lb/>
　院堂官不肯詳察豈有本衙門官不知其有用無用者<lb/>
　乎漢官動稱總兵官及各武官併無用兵丁應行裁汰<lb/>
<pb n="KR2m0015_WYG_077-12b"/>
　有肯將文職裁汰者乎此皆伊等偏執之處爾等可將<lb/>
　朕諭傳諭議政王貝勒大臣九卿詹事科道等官當此<lb/>
　錢糧匱乏之時故爾暫行裁汰嗣後錢糧充裕再行増<lb/>
　設未為晚也<lb/>
　　　又<lb/>
諭吏部曰自古帝王設官分職共襄化理所闗甚鉅必名<lb/>
　義符合品級畫一始足昭垂永久用成一代之典本朝<lb/>
　設内三院有滿漢大學士學士侍讀學士等官今斟酌<lb/>
<pb n="KR2m0015_WYG_077-13a"/>
往制除去内三院秘書宏文國史名色大學士改為殿<lb/>
閣大學士仍俱正五品照舊例兼銜設立翰林院設掌<lb/>
院學士一員正五品照舊例兼銜除掌印外其餘學士<lb/>
亦正五品以上現任各官俱照本品改銜供職以後陞<lb/>
授銜品俱照新例内三院舊印俱銷毁照例給印内閣<lb/>
滿字稱為多爾吉衙門漢字稱為内閣翰林院滿字稱<lb/>
為筆特黒衙門漢字稱為翰林院其侍讀學士以下員<lb/>
數官銜滿名照漢官稱謂通著察例詳議具奏六部滿<lb/>
<pb n="KR2m0015_WYG_077-13b"/>
漢尚書俱作正二品滿字仍稱阿里哈按班漢字仍稱<lb/>
尚書滿漢侍郎俱作正三品滿字仍稱阿思哈尼按班<lb/>
漢字仍稱侍郎理事官滿字稱為伊齊轄喇哈畨漢字<lb/>
稱為郎中俱作正五品副理字官滿字稱為愛什拉庫<lb/>
哈番漢字稱為員外郎俱作從五品額哲庫哈畨滿字<lb/>
仍稱為額者庫哈畨漢字稱為主事俱作正六品司務<lb/>
添設滿官漢字仍稱為司務滿字稱為他庫喇布勒哈<lb/>
畨俱作從九品都察院左都御史滿字稱為哈思呼額<lb/>
<pb n="KR2m0015_WYG_077-14a"/>
爾機阿里費拜察喇按班漢字稱為左都御史俱作正<lb/>
二品左副都御史滿字稱為哈思呼額爾吉阿思罕尼<lb/>
拜察喇按班漢字稱為左副都御史俱作正三品左僉<lb/>
都御史滿字稱為哈思呼額爾吉阿達費拜察喇按班<lb/>
漢字稱為左僉都御史俱作正四品監察御史滿字稱<lb/>
為拜察黙拖喇哈畨漢字稱為監察御史俱作正七品<lb/>
經厯改為司務添設滿官漢字稱為司務滿字稱為他<lb/>
庫喇布勒哈畨俱作從九品通政使司通政使滿字稱<lb/>
<pb n="KR2m0015_WYG_077-14b"/>
為阿里費哈畨布勒哈畨漢字稱為通政使俱作正三<lb/>
品左通政滿字稱為哈思呼額爾吉哈畨布勒哈畨漢<lb/>
字稱為左通政俱作正四品右通政滿字稱為伊齊額<lb/>
爾吉哈福布喇哈畨漢字稱為右通政俱作正四品左<lb/>
㕘議滿字稱為哈思户額爾機愛什拉喇哈畨漢字稱<lb/>
為左㕘議俱作正五品右㕘議滿字稱為依齊額爾機<lb/>
愛什拉喇哈畨漢字稱為右㕘議俱作正五品經厯改<lb/>
為司務添設滿官漢字稱為司務滿字稱為他庫喇布<lb/>
<pb n="KR2m0015_WYG_077-15a"/>
勒哈畨俱作從九品大理寺卿滿字稱為阿里哈哈畨<lb/>
漢字稱為卿俱作正三品少卿滿字稱為伊勒希哈畨<lb/>
漢字稱為少卿俱作正四品寺丞滿字稱為希喇黙哈<lb/>
畨漢字稱為寺丞俱作正五品寺正滿字稱為伊齊轄<lb/>
庫漢字稱為寺正俱作正六品寺副滿字稱為愛什拉<lb/>
庫漢字稱為寺副俱作從六品評事滿字稱為額哲庫<lb/>
漢字稱為評事俱作正七品司務添設滿官漢字仍稱<lb/>
為司務滿字稱為他庫喇布勒哈畨俱作從九品各衙<lb/>
<pb n="KR2m0015_WYG_077-15b"/>
門現任官俱照本品改銜供職以後陞除銜品俱照新<lb/>
制這改定官名通行傳諭各衙門滿漢啟心郎原因諸<lb/>
王貝勒管理部院事務而設今宗人府啟心郎仍照舊<lb/>
其餘部院滿漢啟心郎俱著裁去照原品另用其太常<lb/>
寺等衙門滿漢官名品級著一併議畫一具奏<lb/>
　　十六年更定在京各衙門滿漢官銜品級翰林院<lb/>
　　侍讀學士侍講學士侍讀侍講修撰編修檢討五<lb/>
　　經博士典簿滿漢字俱同稱内閣撰文中書辦事<lb/>
<pb n="KR2m0015_WYG_077-16a"/>
　　中書滿漢字俱同稱以上品級仍舊宗人府府丞<lb/>
　　啟心郎理事官正四品副理事官從四品稱謂仍<lb/>
　　舊六部滿漢尚書侍郎郎中員外郎主事司務等<lb/>
　　官稱謂品級俱仍舊兵部督捕侍郎稱謂品級仍<lb/>
　　舊左右理事官俱改為太僕寺少卿仍協理兵部<lb/>
　　督捕堂上事務正四品理藩院尚書稱禮部尚書<lb/>
　　掌理藩院事正二品左右侍郎稱禮部左右侍郎<lb/>
　　協理理藩院事正三品副理事官從五品院判仍<lb/>
<pb n="KR2m0015_WYG_077-16b"/>
　　正六品知事副使稱謂品級如舊都察院左都御<lb/>
　　史左右副都御史左右僉都御史監察御史等官<lb/>
　　稱謂品級俱仍舊滿理事官改稱監察御史正七<lb/>
　　品都事正六品司務從九品稱謂仍舊通政使司<lb/>
　　通政使左右通政左右㕘議等官稱謂品級俱仍<lb/>
　　舊知事正七品司務從九品稱謂仍舊大理寺卿<lb/>
　　左右少卿寺丞寺正寺副評事等官稱謂品級俱<lb/>
　　仍舊司務從九品稱謂仍舊六科都給事中左右<lb/>
<pb n="KR2m0015_WYG_077-17a"/>
　　給事中給事中稱謂品級仍舊太僕寺滿理事官<lb/>
　　漢卿俱稱卿滿副理事官漢少卿俱稱少卿主簿<lb/>
　　稱謂品級仍舊光禄寺滿理事官漢卿俱稱卿滿<lb/>
　　副理事官漢少卿俱稱少卿寺丞四署掌印署正<lb/>
　　典簿稱謂品級仍舊國子監祭酒司業監丞助教<lb/>
　　博士典簿學正學録典籍稱謂品級仍舊欽天監<lb/>
　　監正監副春官正夏官正秋官正冬官正中官正<lb/>
　　五官靈臺郎五官保章正主簿五官挈壺正五官<lb/>
<pb n="KR2m0015_WYG_077-17b"/>
　　監候五官司厯五官司晨博士太醫院院使院判<lb/>
　　御醫吏目上林苑監左右監丞署丞中書科中書<lb/>
　　舍人行人司司正司副行人以上稱謂品級俱仍<lb/>
　　舊户禮兵工四部各庫司庫正七品稱謂仍舊禮<lb/>
　　部㑹同館通事滿字稱通事漢字稱通官正八品<lb/>
　　管牛羊官滿字稱烏爾哈伯喀達拉喇哈畨漢字<lb/>
　　稱司牲官正八品禮部鑄印局户部寳泉局兵部<lb/>
　　㑹同館大使兵部督捕刑部司獄工部營繕所丞<lb/>
<pb n="KR2m0015_WYG_077-18a"/>
　　　稱謂品級仍舊<lb/>
　　　十七年定八旗官漢字官名議定固山額真漢字<lb/>
　　　稱為都統梅勒章京漢字稱為副都統札蘭章京<lb/>
　　　漢字稱為㕘領牛录章京漢字稱為佐領烏真超<lb/>
　　　哈漢字稱為漢軍<lb/>
　　　十八年罷十三衙門以其事歸内務府順治十一<lb/>
　　　年裁内務府置十三衙門曰司禮監尚方司御用<lb/>
　　　監御馬監内官監尚衣監尚膳監尚寳監司設監<lb/>
<pb n="KR2m0015_WYG_077-18b"/>
　　　兵仗局惜薪司鐘鼓司織染局十二年改尚方司<lb/>
　　　為尚方院十三年改鐘鼓司為禮儀監尚寳監為<lb/>
　　　尚寳司織染局為經局十七年改内官監為宣徽<lb/>
　　　院禮儀監為禮儀院至是年<lb/>
聖祖仁皇帝御極諭吏部刑部等大小各衙門朕惟厯代<lb/>
　理亂不同皆係用人之得失大抵委任宦寺未有不召<lb/>
　亂者加以僉邪附其間則為害尤甚我<lb/>
太祖<lb/>
<pb n="KR2m0015_WYG_077-19a"/>
太宗痛鑒往轍不設宦官<lb/>
先帝以宫闈使令之役偶用斯輩繼而深悉其奸是以<lb/>
遺詔有云<lb/>
祖宗創業未嘗任用中官且明朝亡國亦因委用宦寺朕<lb/>
　凛承<lb/>
先志釐剔弊端因而詳加體察乃知滿洲佟義内官吳良<lb/>
　輔隂險狡詐巧售其奸熒惑欺朦變易<lb/>
祖宗舊制倡立十三衙門名色廣招黨類恣意妄行錢糧<lb/>
<pb n="KR2m0015_WYG_077-19b"/>
　借端濫費以遂侵牟權勢震於中外以竊威福恣肆貪<lb/>
　婪相濟為惡假竊威權要挾専擅内外各衙門事務任<lb/>
　意把持廣興營造糜冒錢糧以致民力告匱兵餉不敷<lb/>
　此二人者朋比作奸撓亂法紀壊本朝淳樸之風俗變<lb/>
祖宗久定之典章其情罪重大稔惡已極通國莫不知之<lb/>
　雖置於法未足蔽辜吳良輔已經處斬佟義若存法亦<lb/>
　難貸已服㝠誅著削其世職十三衙門盡行革去凡事<lb/>
　皆遵<lb/>
<pb n="KR2m0015_WYG_077-20a"/>
太祖<lb/>
太宗時定制行内官俱永不用又劉正宗亦當仰遵<lb/>
遺詔置之重典但念其年老姑從寛免其黨類亦皆赦宥<lb/>
　爾等即傳布中外刋示曉諭咸使知悉用昭除奸癉<lb/>
　惡大法<lb/>
　　　<hi>臣</hi>等謹按馬考及五朝續考皆詳載内侍之職我<lb/>
世祖章皇帝定鼎之初減定内官額數後雖有十三衙門<lb/>
　　　之設旋即永行裁革康熙十六年五月置敬事房<lb/>
<pb n="KR2m0015_WYG_077-20b"/>
　　　設總管副總管雍正元年九月定敬事房總管為<lb/>
　　　四品副總管為六品隨侍等處首領為七品宫殿<lb/>
　　　等處首領為八品四年六月復定正四品大總管<lb/>
　　　為宫殿監督領侍銜從四品大總管為宫殿監正<lb/>
　　　侍銜六品副總管為宫殿監副侍銜七品首領為<lb/>
　　　執守侍銜八品首領為侍監銜尋又定内官品級<lb/>
　　　自四品至八品俱不分正從永為定例乾隆七年<lb/>
　　　我<lb/>
<pb n="KR2m0015_WYG_077-21a"/>
　皇上欽定宫中則例凡内監官職以現今四品為定再<lb/>
　　　不加至三品二品以至一品盖<lb/>
列聖相承止以供使令之役從未干預外事傳為<lb/>
家法實三代以下所未有也故不别立宦官一門<lb/>
　　　又<lb/>
諭吏部曰内三院衙門自<lb/>
太宗皇帝時設立今應仍復舊制設内秘書院内國史院<lb/>
　内宏文院其内閣翰林院名色俱停罷内三院應設滿<lb/>
<pb n="KR2m0015_WYG_077-21b"/>
　漢大學士學士等官爾部即開列銜名具奏<lb/>
　　　康熙二年<lb/>
詔修品級考從給事中胡聖愈請也至十年告成頒示中<lb/>
　　　外<lb/>
　　　<hi>臣</hi>等謹按品級考嗣於雍正十年乾隆二十二年<lb/>
　　　重修㑹典時復加更訂<lb/>
　　　裁苑馬寺卿一員主簿一員監正七員<lb/>
　　　五年定各部院清漢字主事員缺並補授之法吏<lb/>
<pb n="KR2m0015_WYG_077-22a"/>
　　　部議本年四月内奉<lb/>
㫖凡部院清字主事漢字主事缺出俱論旗補授查内院<lb/>
　　　宗人府各部院清字主事共二十五員漢字主事<lb/>
　　　共二十三員蒙古主事共三員漢軍主事共十四<lb/>
　　　員其清字主事二十五員每旗應設三員所餘一<lb/>
　　　缺論首旗應歸鑲黄旗内其漢字主事二十三員<lb/>
　　　每旗應設三員因鑲黄旗多設清字主事一員止<lb/>
　　　設二員其漢軍主事十四員正藍旗鑲藍旗各設<lb/>
<pb n="KR2m0015_WYG_077-22b"/>
　　　一員餘六旗各設二員内三院䝉古主事三員不<lb/>
　　　論旗分將應陞補之人坐名補授其各部院主事<lb/>
　　　仍照定例聴該部院坐名補授如本衙門無應補<lb/>
　　　之人將本旗内應補部院人員坐名題補清字主<lb/>
　　　事缺出將清字筆帖式應陞之人移送漢字主事<lb/>
　　　缺出將漢字筆帖式應陞之人移送從之<lb/>
　　　六年吏部議覆左都御史王熙奏户部闗倉等差<lb/>
　　　工部抽分蘆政造船等差俱歸併地方官應將户<lb/>
<pb n="KR2m0015_WYG_077-23a"/>
　　　部主事裁減十員工部主事裁減七員從之<lb/>
　　　九年<lb/>
諭吏部曰滿漢大臣官員職掌相同品級有異應行畫一<lb/>
　著議政王貝勒大臣㑹同定議具奏尋議舊例滿洲大<lb/>
　　　學士尚書左都御史俱係一品侍郎學士副都御<lb/>
　　　史通政使大理寺卿俱係二品漢大學士原係正<lb/>
　　　五品今為二品尚書左都御史俱係二品侍郎學<lb/>
　　　士副都御史通政使大理寺卿俱係三品滿洲郎<lb/>
<pb n="KR2m0015_WYG_077-23b"/>
　　　中係三品員外郎係四品漢郎中係正五品員外<lb/>
　　　郎係從五品順治十五年曽將滿洲官員品級與<lb/>
　　　漢人畫一康熙六年改為照舊今應仍照順治十<lb/>
　　　五年之例其現在品級仍准存留以後補授之時<lb/>
　　　照此定例補授從之<lb/>
　　　改内三院為内閣設翰林院如舊制<lb/>
　　　十五年増設直𨽻各省儒學教職各一員<lb/>
　　　三十七年裁上林苑監初設漢監丞一員所屬林<lb/>
<pb n="KR2m0015_WYG_077-24a"/>
　　　衡嘉蔬良牧蕃育四署漢署丞各一員順治十五<lb/>
　　　年裁林衡嘉蔬署丞二員至是監丞及良牧蕃育<lb/>
　　　二署悉裁之<lb/>
　　　三十九年吏部等衙門㑹議直𨽻各省督撫題裁<lb/>
　　　閒冗官員直𨽻井陘道口北道山東青州道浙江<lb/>
　　　金衢嚴道福建督糧道及直𨽻各省屯都司同知<lb/>
　　　通判布政使司理問都事照磨按察使司照磨檢<lb/>
　　　校都司斷事衛經厯州同州判縣丞府照磨知事<lb/>
<pb n="KR2m0015_WYG_077-24b"/>
　　　司獄巡檢驛丞倉庫大使所官等共三百三十六<lb/>
　　　員俱應照各督撫等所題裁汰得<lb/>
㫖口北道缺不必裁餘依議<lb/>
　　　五十七年<lb/>
命部院増設䝉古官増蒙古旗分御史二員六部郎中六<lb/>
　　　員員外郎八員主事六員<lb/>
　　　雍正元年<lb/>
世宗憲皇帝諭吏部八旗滿洲翰林向無陞轉之途深為<lb/>
<pb n="KR2m0015_WYG_077-25a"/>
　可憫伊等如何陞轉之處著議奏尋議嗣後翰林院滿<lb/>
　　　洲侍讀侍講諭徳洗馬國子監司業缺出將各部俸<lb/>
　　　滿應陞之人補授一員將翰林院編修檢討補授<lb/>
　　　一員分缺補用從之<lb/>
　　　又<lb/>
詔訪明代後裔襲封一等侯<lb/>
諭曰朕近於<lb/>
聖祖仁皇帝所貽書笥内檢得未經頒發<lb/>
<pb n="KR2m0015_WYG_077-25b"/>
上諭一道以明太祖崛起布衣統一方夏經文緯武為漢<lb/>
　唐宋諸君之所未及其後嗣亦未有如前代荒淫暴虐<lb/>
　亡國之迹欲大廓成例訪其支派一人量授官職以奉<lb/>
　春秋陳薦仍世襲之朕伏讀之下仰見我<lb/>
聖祖仁皇帝海涵天覆大度深仁逺邁百王超軼萬古朕<lb/>
　思史紀東樓詩歌白馬商周以來無不推恩前代後世<lb/>
　類多疑忌以致厯代之君宗祀殄絶朕仰體<lb/>
聖祖如天之心逺法隆古盛徳之事謹將<lb/>
<pb n="KR2m0015_WYG_077-26a"/>
聖祖所貽<lb/>
上諭頒發爾等訪求明太祖支派子姓一人量授職銜俾<lb/>
　之承襲以奉春秋祭享但恐有明迄今年代久逺或有<lb/>
　奸徒假冒致生事端爾内閣大學士即㑹同廷臣詳明<lb/>
　妥議以副<lb/>
聖祖仁皇帝寛仁矜恤之至意尋遵<lb/>
㫖查明代後嗣鑲白旗漢軍知府朱之璉等六人引<lb/>
見以朱之璉為一等侯<lb/>
<pb n="KR2m0015_WYG_077-26b"/>
　　　又<lb/>
諭翰林院<lb/>
皇考聖祖仁皇帝設日講起居注官於詞臣中擇其才品<lb/>
　優長者以原官充補嗣恐史官或多溢美之詞故康熙<lb/>
　五十六年以後裁省記注止令翰林文員於理事時輪<lb/>
　侍班行凡有重務要㫖仍令内閣記而存之意至深也<lb/>
　至朕纘承大統上繼<lb/>
皇考功徳之隆顧惟凉徳負荷為難今御門聽政之初益<lb/>
<pb n="KR2m0015_WYG_077-27a"/>
　當寅畏小心簪筆侍臣何可缺歟當酌復舊章於朕視<lb/>
　朝臨御祭禮<lb/>
壇<lb/>
廟之時令滿漢講官各二人侍班其仍復日講起居注官<lb/>
　如康熙五十六年以前故事爾衙門即遵㫖行<lb/>
　　　<hi>臣</hi>等謹按是年十一月吏部議奏<lb/>
　　日講起居注官出差非陞任可比侍班員少請將<lb/>
　　　翰詹等員署理仍開列請<lb/>
<pb n="KR2m0015_WYG_077-27b"/>
㫖候該員差滿回京署員仍回本任從之<lb/>
　　　又<lb/>
諭翰林院凡各部院衙門俱設司官定稿説堂筆帖式専<lb/>
　管繙譯㕔官専管收發文書翰林院衙門亦有錢糧出<lb/>
　入陞遷議敘并各衙門文移往來事務繁瑣闗係非輕<lb/>
　乃俱出自筆帖式典簿㕔之手豈得保無弊端嗣後於<lb/>
　俸淺編修檢討内擇才守優長者滿漢各二員充作司<lb/>
　官専主定稿説堂<lb/>
<pb n="KR2m0015_WYG_077-28a"/>
　　　又<lb/>
諭以邉外地方遼闊開墾田畝甚多將京城無産業兵丁<lb/>
　移駐於彼總理事務王大臣等㑹同兵部詳議具奏尋<lb/>
　　　議熱河喀喇和屯樺榆溝三處駐兵派京城兵<lb/>
　　　八百名熱河駐四百名喀喇和屯樺榆溝二處各<lb/>
　　　駐二百名以五十名為一佐領每佐領設佐領一<lb/>
　　　員驍騎校一員於派出兵丁内設領催四名再設<lb/>
　　　總管一員翼長二員令其統理管轄其總管駐劄<lb/>
<pb n="KR2m0015_WYG_077-28b"/>
　　　熱河翼長二員分駐喀喇和屯樺榆溝二處<lb/>
　　　又<lb/>
諭户部各倉監督向有年限滿漢一同更換立法最善唯<lb/>
　通州坐糧貯有通濟庫闗係錢糧數十萬兩而坐糧㕔<lb/>
　一差並無年限或滿員或漢員陞轉則更漢員滿漢參<lb/>
　差更換彼此牽制迴䕶勢難徹底澄清爾部可將通濟<lb/>
　庫錢糧確查明晰其坐糧㕔一差或限二年或限三年<lb/>
　滿漢一同更換即確議具奏尋議三年一次滿漢一同<lb/>
<pb n="KR2m0015_WYG_077-29a"/>
　　　更換從之<lb/>
　　　二年<lb/>
命左右兩翼各立宗學一所揀選宗室四人為正教長十<lb/>
　　　六人為副教長<lb/>
　　　復設太僕寺主簿一員并給官房一所為太僕寺<lb/>
　　　衙門從兵部侍郎兼理太僕寺事務伊都拉請也<lb/>
　　　又撫逺大將軍年羮堯䟽奏寧夏駐劄滿洲兵丁<lb/>
　　　之處應設將軍一員副都統二員滿洲協領四員<lb/>
<pb n="KR2m0015_WYG_077-29b"/>
　　　䝉古協領二員每旗滿洲佐領各二員䝉古佐領<lb/>
　　　各一員毎佐領下防禦各一員驍騎校各一員八<lb/>
　　　旗共派駐防兵二千二百名又八旗應添步兵一<lb/>
　　　千二百名左右兩翼添放防禦各一員令其管轄<lb/>
　　　步兵看守城池倉庫於馬甲内擇其漢仗好者令<lb/>
　　　為前鋒寧夏既駐滿洲兵丁應設理事同知一員<lb/>
　　　從之<lb/>
　　　三年領侍衛内大臣前鋒統領䕶軍統領等處設<lb/>
<pb n="KR2m0015_WYG_077-30a"/>
　　　其次辦事官<lb/>
　　　定内閣侍讀學士翰林院講讀學士等官品級内<lb/>
　　　閣侍讀學士翰林院侍讀學士侍講學士為從四<lb/>
　　　品翰林院侍讀侍講為從五品從内閣學士班第<lb/>
　　　請也<lb/>
　　　四年添設内閣漢侍讀二員照滿洲蒙古漢軍侍<lb/>
　　　讀品級授為正六品<lb/>
　　　設觀風整俗使九卿奉<lb/>
<pb n="KR2m0015_WYG_077-30b"/>
詔議仿唐貞觀中置觀風整俗使巡省天下觀風俗之得<lb/>
　　　失今遣官前往浙江省問風俗授為浙江等處觀<lb/>
　　　風整俗使鑄給闗防以重職守至七年福建廣東<lb/>
　　　各設觀風整俗使一人尋俱停罷<lb/>
　　　又添設中倉南倉滿漢監督户部議覆倉塲侍郎<lb/>
　　　托時等議御史殷式訓條奏漕務各欵一各倉例<lb/>
　　　設滿漢監督各一員辦理倉務中倉南倉相隔一<lb/>
　　　城一倉一人難於查看應於中倉添設漢監督一<lb/>
<pb n="KR2m0015_WYG_077-31a"/>
　　　員南倉添設滿監督一員可無顧此失彼之虞應<lb/>
　　　如所請從之<lb/>
　　　五年<lb/>
　　盛京户部刑部工部添設漢郎中各一員員外郎各一<lb/>
　　　員主事各一員從監察御史傳色納請也<lb/>
　　　又<lb/>
諭兵部前科武進士大半皆授為侍衛餘亦依次俱得選<lb/>
　用今科進士朕恐其多選侍衛反不能盡心學習所以<lb/>
<pb n="KR2m0015_WYG_077-31b"/>
　揀選侍衛者甚少但伊等未得一時録用置之間散殊<lb/>
　為可惜今特廣為加恩將未選侍衛之滿洲䝉古進士<lb/>
　授為藍翎交與領侍衛内大臣効力行走漢軍進士交<lb/>
　與該旗以驍騎校補用其餘漢進士有人材可用者分<lb/>
　發各省賞食千總俸命督撫提鎮試看如果材力勇壯<lb/>
　効力勤謹者以守備題補<lb/>
　　　六年定理藩院補用人員各條例吏部議覆<lb/>
　　　理藩院尚書特古忒等奏稱理藩院専司䝉<lb/>
<pb n="KR2m0015_WYG_077-32a"/>
　　古事務非通曉蒙古字話之人不能辦理請<lb/>
　　於八旗䝉古官學生監生内有能繙譯滿洲䝉古<lb/>
　　字話者吏部㑹同理藩院考取以各部院蒙古筆<lb/>
　　帖式挨次補用唐古特學生由理藩院考試繙譯<lb/>
　　䝉古唐古特字話揀選好者以理藩院唐古特筆<lb/>
　　帖式挨次補用又唐古特學生補用筆帖式中書<lb/>
　　者仍兼唐古特學行走陞至主事員外方令其離<lb/>
　　學庶所學唐古特字不致荒廢又舊例䝉古官學<lb/>
<pb n="KR2m0015_WYG_077-32b"/>
　　生唐古特學生補用中書似屬太優嗣後官學生<lb/>
　　停其補用中書中書缺出於八旗䝉古筆帖式内<lb/>
　　揀選補用至内閣䝉古中書額設十六缺内有唐<lb/>
　　古特中書四員查内閣繙唐古特字話既設巴克<lb/>
　　什喇嘛並不専藉中書請於唐古特中書内裁去<lb/>
　　二缺止留二缺令唐古特學生出身之筆帖式補<lb/>
　　用其蒙古中書十二員令理藩院㑹同内閣於八<lb/>
　　旗䝉古筆帖式内考試擬定正陪咨送吏部引<lb/>
<pb n="KR2m0015_WYG_077-33a"/>
見補用此補授中書人員内由理藩院䝉古筆帖式考取<lb/>
　　　者仍以理藩院應陞之缺陞轉由吏部等衙門考<lb/>
　　　取者仍以吏部等衙門應陞之缺用又國子監八<lb/>
　　　旗蒙古官學生監生學習滿洲䝉古繙譯既各蒙<lb/>
恩賞給錢糧其内䝉古學實屬多設請將内䝉古學裁去<lb/>
　　　其裁退之學生俟國子監本旗學生缺出坐補其<lb/>
　　　裁退之助教俟國子監助教缺出坐補又八旗䝉<lb/>
　　　古監生官學生内有學習漢文情願考試滿漢繙<lb/>
<pb n="KR2m0015_WYG_077-33b"/>
　　　譯者令其考試取中後以吏部等衙門蒙古筆帖<lb/>
　　　式取中人員一體挨次補用又理藩院内額設郎<lb/>
　　　中五員員外郎十九員主事五員係専司蒙古事<lb/>
　　　務取其諳練不使將别部人員陞補亦未可陞補<lb/>
　　　别部嗣後理藩院缺出請於理藩院䝉古筆帖式<lb/>
　　　各口驛站及將軍駐防並察哈爾等處䝉古筆帖<lb/>
　　　式并由理藩院筆帖式考取補用之中書助教五<lb/>
　　　官正等不論旗分通行較俸陞補由主事陞補本<lb/>
<pb n="KR2m0015_WYG_077-34a"/>
　　　院員外郎郎中再與六部滿洲䝉古郎中一體較俸<lb/>
　　　陞轉又内閣䝉古侍讀二員太僕寺蒙古員外郎二員<lb/>
　　盛京刑部䝉古員外郎二員亦係専司䝉古事務之<lb/>
　　　人嗣後缺出請於理藩院蒙古主事内不論旗分<lb/>
　　　通行較俸陞補又八旗游牧員外郎主事仍照舊<lb/>
　　　例由理藩院於䝉古䕶軍校驍騎校中書筆帖式<lb/>
　　　䕶軍内揀選補放又喜峯口殺虎口驛站員外郎<lb/>
　　　各一缺張家口歸化城䝉古理事同知各一員原<lb/>
<pb n="KR2m0015_WYG_077-34b"/>
　　　係揀選之缺應照定例於理藩院司官㨂選補授<lb/>
　　　又國子監助教八員係訓迪滿洲蒙古繙譯之員<lb/>
　　　嗣後遇缺於理藩院及修書䝉古筆帖式并國子<lb/>
　　　監閒散巴克什内令理藩院㑹同國子監揀選擬<lb/>
　　　定正陪咨送吏部帶領引<lb/>
見補用又欽天監䝉古五官正二員原係考選之缺請照<lb/>
　　　例於内閣蒙古中書八旗䝉古筆帖式内考選咨<lb/>
　　　部引<lb/>
<pb n="KR2m0015_WYG_077-35a"/>
見補用又六部䝉古郎中員外郎主事都察院監察御史<lb/>
　　　原俱係理藩院六部蒙古人員通行陞補之缺今<lb/>
　　　理藩院人員既不令其陞轉别部嗣後六部䝉古<lb/>
　　　主事缺出請將吏部等衙門䝉古筆帖式及中書<lb/>
　　　五官正等不論旗分通行較俸陞補又理藩院司<lb/>
　　　官筆帖式内有不通曉蒙古字話又不通曉漢文<lb/>
　　　者交與該堂官甄别令其回旗以對品旗員補用<lb/>
　　　其不繙譯字話而能通曉滿漢繙譯之員令該堂<lb/>
<pb n="KR2m0015_WYG_077-35b"/>
　　　官咨部註冊俟彚齊人數吏部奏請<lb/>
欽㸃閲卷大臣公同考試果係繙譯精通者准其於六部<lb/>
　　　司官筆帖式等通行較俸以應陞之缺陞補俱應<lb/>
　　　如所請從之<lb/>
　　　七年添設八旗都統衙門司務每旗二員從正紅<lb/>
　　　旗漢軍副都統朱國極請也<lb/>
　　　又添設八旗都統衙門左右二所每旗於㕘領副<lb/>
　　　㕘領内揀選二員引<lb/>
<pb n="KR2m0015_WYG_077-36a"/>
見授受掌管闗防從正紅旗滿洲副都統宗室鄂齊請也<lb/>
　　　定滿漢科道品級六科給事中俱為正五品各道<lb/>
　　　御史滿洲例由員外郎陞授漢軍例由郎中陞授<lb/>
　　　俱為正五品漢御史由内閣侍讀翰林院編修檢<lb/>
　　　討各部郎中員外郎補授者為正五品由主事中<lb/>
　　　行評博行取知縣補授者為正六品著為令<lb/>
　　　八年復設漢中書四員大學士䟽言雍正七年十一月奉<lb/>
㫖内閣本章各於正本之外立一副本另行收貯以備<lb/>
<pb n="KR2m0015_WYG_077-36b"/>
　查對<hi>臣</hi>等伏查各部院議覆事件副本内不載案呈<lb/>
　　　日後案牘繁多難以查核應將各部院議覆副<lb/>
　　　本與通政使司送進原題副本聨合一處専派<lb/>
　　　滿中書二員漢中書四員敬謹收掌但漢中書<lb/>
　　　舊額三十六員於康熙三十八年裁去八員今<lb/>
　　　存二十八員分派票籖房本房以及稽查各部<lb/>
　　　院註銷案件繕録抄寫各項事務人員不敷<lb/>
　　　請復設漢中書四員以敷分派辦事之用從之<lb/>
<pb n="KR2m0015_WYG_077-37a"/>
　　　又定大學士尚書品級<lb/>
諭㫖向來大學士尚書俱係正二品今大學士著授為正<lb/>
　一品尚書著授為從一品<lb/>
　　　又吏部議雲貴廣西總督鄂爾泰奏雲南永昌道<lb/>
　　　請改為分巡迤西道其迤東地方請添設分巡迤<lb/>
　　　東道如䝉<lb/>
俞允分巡迤東道員缺請以元江府遲維璽陞補奉<lb/>
㫖遲維璽准其補授分巡迤東道餘依議<lb/>
<pb n="KR2m0015_WYG_077-37b"/>
　　　九年<lb/>
諭曰我國家膺圖受命則有佐命元臣際㑹風雲開拓疆<lb/>
　宇至於承平之世亦有勞臣宣力綏靖不庭凡厥鴻猷<lb/>
　駿烈焜燿旂常於是酬庸奬功賜以公爵其中分為一<lb/>
　等至二等三等所以第其勲勞表其閥閾同於古者河<lb/>
　山帶礪之盟爰及苗裔永久勿替甚盛典也朕考古封<lb/>
　爵之制漢唐以來公侯皆繋以郡縣之名而漢世功名<lb/>
　顯著者則加以美號如信武冠軍建忠定逺之屬並以<lb/>
<pb n="KR2m0015_WYG_077-38a"/>
　榮名垂光史冊本朝封王者皆選用嘉美字様其嗣襲<lb/>
　封則因之而公爵則但分等次未有封號字様朕意欲<lb/>
　考其當日勲庸錫以嘉名追嘉為某公使勲勞之臣顯<lb/>
　功丕績常赫赫在人耳目間而其子孫承襲封號亦皆<lb/>
　顧名思義共加奮勉世為國家効忠抒力期踵美前人<lb/>
　之光以副朕褒念勲庸之至意至於宗室外戚則仿古<lb/>
　恩澤侯之例命為奉恩公或承恩公以昭寵錫其如何<lb/>
　命名定制並將厯來功臣勲戚加錫美號之處該部詳<lb/>
<pb n="KR2m0015_WYG_077-38b"/>
　察定議具奏尋以部覆<lb/>
欽定一二三等公爵為號凡十曰褒績忠達奉義超武雄<lb/>
　　　勇果毅信勇建烈勇勤英誠<lb/>
　　　十年設杭州駐防蒙古八旗每翼防禦二員從杭<lb/>
　　　州將軍阿里衮請也<lb/>
　　　又吏部議奏八旗都統印房筆帖式五年効力期<lb/>
　　　滿調補部院者向未議定何等品級現在俱用為<lb/>
　　　無品筆帖式請照八旗左右二司筆帖式之例定<lb/>
<pb n="KR2m0015_WYG_077-39a"/>
　　　為八品令其食俸從之<lb/>
　　　又<lb/>
諭兵部八旗都統朕看滿洲武舉武進士等於六旗營不<lb/>
　甚相宜若與六旗官員一體擢用恐於營務未諳亦且<lb/>
　壅滯嗣後伊等如何陞轉補用爾等㑹同詳議尋議八<lb/>
　　　旗滿洲䝉古武舉武進士内除䝉<lb/>
特恩選用外伊等應得之缺補用但伊等應補品級不同<lb/>
　　　則陞用亦宜分别嗣後將滿洲蒙古武舉照漢人<lb/>
<pb n="KR2m0015_WYG_077-39b"/>
　　　武舉例㑹試後請大臣騐看才優者列為一等於<lb/>
　　　䕶軍校驍騎校等缺挨次委署試用行走三年入<lb/>
　　　於驍騎校人員内補授平常者駁回該旗再此等<lb/>
　　　人員係實授者自有應得之俸嗣後内九門千總<lb/>
　　　缺出請照外七門千總例從之<lb/>
　　　十一年兵部議覆湖廣荆州將軍衮泰條奏各省<lb/>
　　　駐防協領以下官員向例俱係本旗人員補授承<lb/>
　　　辦事件不無瞻顧掣肘等弊嗣後請照京城例設<lb/>
<pb n="KR2m0015_WYG_077-40a"/>
　　　主副員於本翼内揀選佐領調旗委署副協領揀<lb/>
　　　選防禦驍騎校調旗委署副佐領此委署人員仍<lb/>
　　　照原品食俸俟有協領佐領缺出即將委署之員<lb/>
　　　送部引<lb/>
見補授再於領催前鋒内預行保舉記名調旗委署副驍<lb/>
　　　騎校如記名人員不足即將未經保舉之人揀選<lb/>
　　　委署給與八品頂帶仍食本身錢糧遇有驍騎校<lb/>
　　　缺出將已經保舉領催前鋒奏請補授其未經保<lb/>
<pb n="KR2m0015_WYG_077-40b"/>
　　　舉之領催前鋒送部轉交該旗帶領引<lb/>
見至出兵人員補授之缺仍照例委員署理並委副員協<lb/>
　　　辦從之<lb/>
　　　十二年吏部議覆詹事府詹事顧祖鎮條奏<lb/>
　　起居注衙門止滿主事二員請増設漢主事一員於舉<lb/>
　　　人進士出身之現任中書内揀選引<lb/>
見補授從之<lb/>
　皇朝文獻通考卷七十七<lb/>
</p>
<p>
</p>
  </div>
</body>
</text>
</TEI>
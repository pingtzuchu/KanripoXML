<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_016-1a"/>
欽定四庫全書<lb/>
皇朝文獻通考卷十六<lb/>
　錢幣考<hi>四</hi>
　　乾隆元年頒行乾隆通寶錢先是雍正十三年九<lb/>
　　月大學士等以<lb/>
皇上御極定於明年改元乾隆所有開鑄錢文應用乾<lb/>
　　隆通寶請令錢法衙門行知寶泉寶源二局改鑄<lb/>
　　尋於十月户工二部將鑄成錢式進呈至是頒行<lb/>
<pb n="KR2m0015_WYG_016-1b"/>
　　天下令各省局照式鼓鑄<lb/>
　　又更定辦解京局銅數並定江浙海闗分辦洋銅<lb/>
　　之令署江蘇巡撫顧琮奏言京局銅觔見在滇洋<lb/>
　　兼辦請嗣後洋銅一項減少數十萬觔則東洋出<lb/>
　　産寛裕商船之返棹自速至各省承辦洋銅向係<lb/>
　　委員赴江浙海闗採辦每年道府輪派隔省地方<lb/>
　　情形未悉每致招商不實查洋船出口收口俱<lb/>
　　由江蘇上海浙江寧波二海闗查騐為辦銅扼要<lb/>
<pb n="KR2m0015_WYG_016-2a"/>
　　之地向委道員管理請即將該道加以兼管銅務<lb/>
　　職銜責令招商辦解洋銅庶無貽誤經户部議言<lb/>
　　前定五省辦洋銅二百七十七萬二千觔三省辦<lb/>
　　滇銅一百六十六萬三千二百觔共計四百四十<lb/>
　　三萬五千餘觔但兩局所鑄錢從前毎文重一錢<lb/>
　　四分嗣後改輕二分毎年只需銅三百三四十萬<lb/>
　　觔見今兩局尚有餘銅應如該撫所請減少額數<lb/>
　　毎年以四百萬觔為率滇洋兩處各辦二百萬觔<lb/>
<pb n="KR2m0015_WYG_016-2b"/>
　　除湖北湖南廣東應辦銅數已留滇鑄錢解京外<lb/>
　　令滇省毎年再解銅三十三萬六千八百觔交局<lb/>
　　以足二百萬觔之數其額解洋銅交與江蘇浙江<lb/>
　　管理海闗道員承辦毎處各辦一百萬觔將管闗<lb/>
　　道員官銜内加監督某處海闗兼辦銅務字様換<lb/>
　　給闗防至安徽江西福建三省即停其辦銅以歸<lb/>
　　畫一嗣後洋銅既歸江浙海闗専辦以本省之官<lb/>
　　轄本省之商不惟呼應得靈即衆商之身家饒乏<lb/>
<pb n="KR2m0015_WYG_016-3a"/>
　　亦易於稽查應令該道擇其殷實並無掛欠者弔<lb/>
　　騐倭照委令承辦於洋船進口時所載銅觔若在<lb/>
　　二百萬觔之外並准將餘銅聴各商自行售賣以<lb/>
　　平民間銅價從之<lb/>
　　又停設銅色對牌户部議言解局銅觔從前原未<lb/>
　　設立銅牌嗣因八省分買時不能畫一辦理致滋<lb/>
　　奸商欺弊多雜低銅是以設銅牌磨對今既將八<lb/>
　　省之銅歸雲南江蘇浙江三處採辦所有原設銅<lb/>
<pb n="KR2m0015_WYG_016-3b"/>
　　牌即行停止令辦銅各省督撫嚴飭辦員務選足<lb/>
　　色浄銅交部仍令户工二局監收之官照依未設<lb/>
　　銅牌前秉公稱收倘有攙和低銅不堪鼓鑄者該<lb/>
　　堂官委員㑹同錢局監督及解官抽騐鎔化將辦員<lb/>
　　叅處其虧折之銅仍令補解至爐頭稱手不得任<lb/>
　　意低昻違者究治從之<lb/>
　　又罷黄銅器皿之禁户部尚書海望奏言錢文為<lb/>
　　民間日用所需近年以來鼓鑄無缺價值昻貴<lb/>
<pb n="KR2m0015_WYG_016-4a"/>
　建議者莫不多求禁銅之法而奉行不善易致弊<lb/>
　　竇多端夫銅器散布民間相習甚久一旦禁使勿<lb/>
　　用則其情有所不便往往遷延而不交交納而不<lb/>
　盡緩之則互相觀望急之則百弊叢生是以展限<lb/>
　　之奏請屢聞收買之告竣無日胥吏借此需索刁<lb/>
　　民借此訛詐得賄則賣官法不得則入入罪搜括<lb/>
　　難盡用法不均其弊一也民隠既難上逹有司未<lb/>
　　必皆賢民間交納銅器或有侵蝕扣尅僅得半價<lb/>
<pb n="KR2m0015_WYG_016-4b"/>
　　者或有除去使費空手而歸者名為收銅實為勒<lb/>
　　取其弊二也此等銅質本極粗雜加之銹壞一經<lb/>
　　錢局鎔化折耗甚多而工價不減在收買之時原<lb/>
　　費帑金所得不償所失於鼓鑄毫無所益其弊三<lb/>
　　也又況黄銅乃係紅銅白鉛撘配而成是以百萬<lb/>
　　觔之黄銅器皿其中即有紅銅五六十萬觔今禁<lb/>
　　用黄銅而不禁紅銅是較之未禁之先銅又多費<lb/>
　　而適以昻其價直速其私毁是故未禁黄銅之先<lb/>
<pb n="KR2m0015_WYG_016-5a"/>
　　　白銅甚少既禁黄銅之後白銅甚多皆奸匠銷毁<lb/>
　　　制錢攙藥煮白以成器皿其弊四也凡此四弊必<lb/>
　　　當究其根源以求變通之計夫自古銅貴錢重則<lb/>
　　　易私銷銅賤錢輕則滋私鑄是以錢文輕重必隨銅<lb/>
　　　價之低昻而増減之上年<lb/>
世宗憲皇帝因私銷之弊飭九卿議減分數毎文重一錢<lb/>
　　　二分所以調劑夫銅貴錢重者成效自有可觀固<lb/>
　　　已不必屑屑於禁銅之未務矣嗣後請弛銅禁凡<lb/>
<pb n="KR2m0015_WYG_016-5b"/>
　　　民間買賣悉從其便祗於雲南江浙辦銅之處立<lb/>
　　　官分職統計部用銅觔數目採辦如有餘銅任民<lb/>
　　　販賣則鼓鑄自得充裕於國計民生均屬有益經<lb/>
　　　九卿等遵<lb/>
　㫖議定將收銅及禁銅之處悉行停止<lb/>
　　　又増定雲南餉錢作銀之數奉<lb/>
　上諭朕聞雲南兵餉有撘放錢文之處毎制錢一千作<lb/>
　　餉銀一兩而兵丁領錢千文實不敷銀一兩之數未<lb/>
<pb n="KR2m0015_WYG_016-6a"/>
　免用度拮据其應如何變通辦理以恵養滇省弁兵<lb/>
　著雲南督撫㑹議具奏尋議定自乾隆二年為始毎<lb/>
　　錢一千二百文作銀一兩配給<lb/>
　　又議令商民得自行出洋採銅先是以洋商虧空<lb/>
　　甚多已議將江蘇浙江兩海闗應辦乾隆三年額<lb/>
　　銅暫停一年清釐積欠以杜移新掩舊之弊並將<lb/>
　　虧空各商所有辦銅之倭照分别查收存貯按其<lb/>
　　每張定給租價至是工部尚書來保奏言見在户<lb/>
<pb n="KR2m0015_WYG_016-6b"/>
　　工二局之銅經數十年積累方得餘一嵗鼓鑄之<lb/>
　　用今雖停止採辦一年特權宜之計請乘停辦之<lb/>
　　年令江浙督撫出示徧諭有願販銅者官給倭照<lb/>
　　聴其出洋採取不必先發價銀俟銅船進口時該<lb/>
　　管海闗道員酌量收買毋許扣尅抑勒於鼓鑄實<lb/>
　　為有益九卿等議如所請從之<lb/>
　　二年令江蘇浙江辦解滇銅雲南總督尹繼善奏<lb/>
　　言京局鼓鑄闗係重大採辦洋銅弊累甚深江浙<lb/>
<pb n="KR2m0015_WYG_016-7a"/>
　　洋商殷實者本少即停辦一年亦不能全清舊<lb/>
　　欠查滇省各銅厰較前甚為旺盛青龍金釵等厰<lb/>
　　除供省城臨安二局鼓鑄所餘之銅金釵厰成色<lb/>
　　原低不能解部應招商發賣其湯丹等厰毎年可<lb/>
　　辦獲銅六七百萬餘觔除留供廣西府鼓鑄運<lb/>
　　京錢及解京銅三十三萬餘觔又撥添省城局並<lb/>
　　供黔蜀二省採辦外尚可存銅三百餘萬觔若悉<lb/>
　　行招商銷售公私夾雜易滋弊端況以内地餘銅<lb/>
<pb n="KR2m0015_WYG_016-7b"/>
　　售之商販而京局必須之銅又辦自外洋殊覺舍<lb/>
　　近而求逺莫若將江蘇浙江應辦乾隆三年額銅<lb/>
　　毋庸停辦委員賫價來滇照依厰價毎百觔九兩<lb/>
　　二錢之數收買解京嗣後每至年底滇省核實餘<lb/>
　　銅數目即先期報部并咨江浙二省來滇採辦倘<lb/>
　　滇銅偶有不敷亦即預行咨明仍令海闗採洋銅<lb/>
　　補足經九卿等議定令江浙委員照依二百萬觔<lb/>
　　之數赴滇分辦仍分上下兩運照原定限期解部<lb/>
<pb n="KR2m0015_WYG_016-8a"/>
　　又議將工部餘錢設官局出易以平錢直户<lb/>
　　部㑹同提督衙門奏言見在京城毎紋銀一兩換<lb/>
　　大制錢八百文較之往時稍覺昻貴葢因兑換之<lb/>
　　柄操於錢舖之手而官不司其事故奸商得任意<lb/>
　　髙昻以圖厚利查前因米貴於京城内外設立米<lb/>
　　局委官監糶米價得平今錢價與米價均闗民生<lb/>
　　日用事屬相同工部節慎庫見存餘錢八萬串請<lb/>
　　於京城内外開設官錢局十處東西南北四城共<lb/>
<pb n="KR2m0015_WYG_016-8b"/>
　　八處東華門西華門外各一處於内務府户部刑<lb/>
　　部提督衙門各派官二員吏兵二部各派官一員<lb/>
　　併委各衙門雜職等官十員分派各局辦理庶奸<lb/>
　　商知無利可圖自必將囤積錢文各行出賣錢價<lb/>
　　可以漸平俟試行有成效後即酌量奏請停止從<lb/>
　　之<lb/>
　　三年定江浙應辦京運額銅歸雲南辦解直隸<lb/>
　　總督李衛奏言滇銅旺盛江蘇浙江現已停辦洋<lb/>
<pb n="KR2m0015_WYG_016-9a"/>
　　銅但若仍令委官前往採運萬里長途呼應不靈<lb/>
　　必致輾轉貽誤不若竟令雲南管厰大員辦理委<lb/>
　　官押運至京較為便益經九卿等議定江浙應辦<lb/>
　　銅二百萬觔自乾隆四年為始即交滇省辦運如<lb/>
　　官員差委不敷交吏部於候補候選人員内揀選<lb/>
　　發往委用其洋銅一項仍聴有力之商自攜貲本<lb/>
　　出洋販運即令江浙二省公平收買以備就近開<lb/>
　　鑄之用<lb/>
<pb n="KR2m0015_WYG_016-9b"/>
　　又議停雲南廣西府局鑄運京錢令即以原銅<lb/>
　　解京户部議言從前停止湖北湖南廣東辦銅令<lb/>
　　雲南鑄錢運京原因滇省就近礦厰鼔鑄便易其<lb/>
　　起運錢文由四川之永寧縣即可從水路直達漢<lb/>
　　口附撘漕船解京沿途水脚又多節省是以定議<lb/>
　　舉行嗣因滇省附近四川地方無可建局遂定於<lb/>
　　廣西府開爐即由廣西府城陸運至府屬板蚌地<lb/>
　　方下船抵粤西之百色中間山川修阻水陸艱難<lb/>
<pb n="KR2m0015_WYG_016-10a"/>
　　牛馬舟船需用既多窮鄉僻壤雇覔不易較之自<lb/>
　　永寧直達漢口已屬逈别且因漕船不便撘解復<lb/>
　　令楚省撥站船及另募民船應用一切水脚費繁<lb/>
　　不如將銅觔直解京局供鑄更為便益請以乾隆<lb/>
　　四年三月為始停止廣西局鼓鑄即令雲南督撫<lb/>
　　照依原定一百六十六萬三千二百觔按年運解<lb/>
　　至京從之<lb/>
　　又議定雲南運銅條例時以停鑄運京錢定四百<lb/>
<pb n="KR2m0015_WYG_016-10b"/>
　　萬銅觔盡歸滇省辦解雲南巡撫張允隨將起<lb/>
　　運事宜分别條款具奏經大學士等議定一銅觔<lb/>
　　起程宜分八運也每年額銅應以五十萬觔為一<lb/>
　　運委滇省現任府佐或州縣官一員為正運雜職<lb/>
　　官一員為協運計銅四百萬觔需府佐州縣八員<lb/>
　　雜職八員一銅觔出厰宜分兩路也辦運京局俱<lb/>
　　係湯丹等厰銅産在深山由厰運至水次計陸路<lb/>
　　約有二十三站查自厰至東川山路﨑嶇難於多<lb/>
<pb n="KR2m0015_WYG_016-11a"/>
　　運而威寧以下又當滇黔蜀三省衝衢不能多雇<lb/>
　　䭾脚今應將銅觔分為兩路各二百萬觔半自厰<lb/>
　　由尋甸經貴州之威寧轉運至永寧半自厰由東<lb/>
　　川經昭通鎮雄轉運至永寧然後從水路接運到<lb/>
　　京一耗銅宜核定也湯丹厰銅多係九五成色應<lb/>
　　於每百觔外加耗銅八觔一併交納永為定例一<lb/>
　　餘銅宜備給也自滇至京程途萬里水陸搬運凡<lb/>
　　磕損失落在所不免應於正額百觔之外帶餘銅<lb/>
<pb n="KR2m0015_WYG_016-11b"/>
　　三觔交納之時正額缺少以此補足如有餘剩即<lb/>
　　作正銅交部歸於帶運數内報銷一運脚之雇覔<lb/>
　　宜各定責成也自威寧以下即非滇省所轄換馬<lb/>
　　換船處領運官勢難兼顧且以滇省之員雇外省<lb/>
　　之脚必致行户居竒髙昻價直嗣後令雲南巡撫<lb/>
　　於銅觔起運之前即預行咨明沿途督撫遴選幹<lb/>
　　員督同該處地方官俟滇銅一到即協同領運官<lb/>
　　雇募船馬催趲前進如有遲誤分别查叅所需脚<lb/>
<pb n="KR2m0015_WYG_016-12a"/>
　　價仍聴雲南領運官給發報銷至張家灣地方為<lb/>
　　銅觔起運之所應設立銅房一所滇省預委駐府<lb/>
　　佐或州縣一員雜職一員總管稱收轉運至京交<lb/>
　　局再設監督一員由各部郎中員外郎内揀派駐<lb/>
　　劄張家灣専司彈壓稽查銅觔一到監督同轉運<lb/>
　　京局之員給發領運官囘文即將運到銅觔數目<lb/>
　　先行報部查核一沿途之保䕶宜先定章程也銅<lb/>
　　觔經過地方文武各官均有巡防之責應行令各<lb/>
<pb n="KR2m0015_WYG_016-12b"/>
　　督撫飭令員弁實力防䕶催趲前進如在瞿塘三<lb/>
　　峽及江湖黄河等處偶遇風濤沉失地方官選撥<lb/>
　　兵役協同打撈實係無從打撈者出具保結題請<lb/>
　　豁免若長運官役有沿途盜賣等弊亦令該地方<lb/>
　　官嚴行查察報明該省督撫題叅論罪一辦員之<lb/>
　　養廉宜為酌給也查湯丹等厰收買稱發銅觔向<lb/>
　　係糧道管理今自厰起運凡雇備䭾脚仍照舊責<lb/>
　　成料理其本任養廉已敷支用外其由厰至尋甸<lb/>
<pb n="KR2m0015_WYG_016-13a"/>
　　換車轉運應委尋甸州協同運員辦理由厰至東<lb/>
　　川換馬轉運應委東川府協同運員辦理各府州<lb/>
　　養廉僅敷本任之用應酌行添給至長運之府佐<lb/>
　　或州縣官毎月給養廉銀六十兩雜費二十兩雜<lb/>
　　職官毎月給養廉銀三十兩雜費十五兩其在漢<lb/>
　　口儀徵等處均須換船凡一應打包換簍搬運過<lb/>
　　載之費令運官按日登記回滇之時據實造報至<lb/>
　　委駐張家灣轉運之員往來京師需費頗多府佐<lb/>
<pb n="KR2m0015_WYG_016-13b"/>
　　或州縣一員每年應給銀二千兩雜職一員毎年<lb/>
　　給銀六百兩監督一員與滇省委駐之員相等毎<lb/>
　　年亦給銀二千兩統於運銅案内報銷一辦銅之<lb/>
　　工本宜為協濟也湯丹等厰出銅甚多每百觔需<lb/>
　　價銀九兩二錢每年約需工本厰費等項銀五六<lb/>
　　十萬兩其中撥運京銅四百餘萬觔又約需脚價<lb/>
　　及官役盤費銀十餘萬兩應令按年具題就近撥<lb/>
　　給銀一百萬兩存貯司庫陸續動用報銷如有餘<lb/>
<pb n="KR2m0015_WYG_016-14a"/>
　　剩留作下年之用<lb/>
　　又令雲南於正額之外加運銅觔户部奏言滇省<lb/>
　　解部銅觔僅敷本年鼓鑄之用並無多餘存貯查<lb/>
　　湯丹等厰近更旺盛每年可辦獲銅八九百萬觔<lb/>
　　除辦運京銅四百餘萬加以本省及黔蜀協鑄并<lb/>
　　賣給商民共用銅不過五六百萬觔此外餘剩尚<lb/>
　　多應乘目下加旺之時於正額之外令該省嵗増<lb/>
　　辦百餘萬觔運赴京局尋議定每年添辦銅一百<lb/>
<pb n="KR2m0015_WYG_016-14b"/>
　　七十萬四千觔仍由尋甸東川兩路分運照例毎<lb/>
　　百觔加耗銅八觔仍帶餘銅三觔備用分委解銅<lb/>
　　之正運協運各官撘解<lb/>
　　<hi>臣</hi>等謹按滇省辦正運銅四百萬觔連耗銅三十<lb/>
　　二萬觔内解寶泉局二百八十八萬觔解寶源局<lb/>
　　一百四十四萬觔辦加運銅一百七十萬四千觔<lb/>
　　連耗銅十三萬六千三百二十觔内解寶泉局一<lb/>
　　百二十二萬六千八百八十觔解寶源局六十一<lb/>
<pb n="KR2m0015_WYG_016-15a"/>
　　萬三千四百四十觔嗣後嵗為定額<lb/>
　　又定雲南運銅限期户部議定從前江浙承辦洋<lb/>
　　銅自起運之後限以半年到京今雲南道里較逺<lb/>
　　應加展三月限以九月到京毎運挨次計算如有<lb/>
　　逾限仍將領解官照舊例議處<lb/>
　　又増四川寶川局爐座四川巡撫碩色奏言寶川<lb/>
　　局開鑄以來兵民稱便但出錢無多配支兵餉尚<lb/>
　　不及一成之數近聞滇省産銅甚多請添買滇銅<lb/>
<pb n="KR2m0015_WYG_016-15b"/>
　　配辦黔鉛増爐七座共為十五座毎年用銅鉛六<lb/>
　　十萬觔鑄錢七萬二千八百串除支給爐匠工價<lb/>
　　等項外實存六萬二千二百串有竒増撘兵餉下<lb/>
　　部知之至十年奏定省城滿漢兵餉以銀九錢一<lb/>
　　配給其離省各營兵餉除重慶鎮中左右三營及<lb/>
　　所轄之黔彭忠州綏寧三營并䕫州協左右及巫<lb/>
　　山梁萬四營暨川北鎮所轄之太平營以領錢不<lb/>
　　便停止撘錢外其餘無論營汛之逺近概以每銀<lb/>
<pb n="KR2m0015_WYG_016-16a"/>
　　百兩撘錢八串為例各官養㢘仍照舊例配給<lb/>
　　停山東寳濟局鼔鑄<lb/>
　　四年令寶泉寶源二局爐頭工料錢改給銀兩工<lb/>
　　部侍郎韓光基奏言寶泉寶源兩局額鑄錢各四<lb/>
　　十一夘寶泉毎年應給爐頭工料錢九萬串有竒<lb/>
　　寶源局半之共需十三萬餘串是經年鼓鑄之勞<lb/>
　　錢未出局已於爐頭項下耗去十分之二而有餘<lb/>
　　爐頭領出錢文非如兵民可以流通葢兵民勢處<lb/>
<pb n="KR2m0015_WYG_016-16b"/>
　　於散爐頭勢處於聚兩局爐頭名為七十五人多<lb/>
　　係朋充實不過十數家以十數家之人而嵗擁十<lb/>
　　數萬串之錢宜其囤積居竒隠操市價之贏縮也<lb/>
　　且局中所需工料二項所謂料者不過煤與罐而<lb/>
　　已民間買賣價至一二十兩以上概不用錢何況<lb/>
　　兩局毎年所用煤罐盈千累萬從未見有以錢交<lb/>
　　易者至于工匠一項凡各匠在局日用俱係爐頭<lb/>
　　於支領項下代為買備按卯扣算所餘工價仍係<lb/>
<pb n="KR2m0015_WYG_016-17a"/>
　　毎錢一千折銀一兩散給可見工料二者皆可不<lb/>
　　用錢文以徒飽爐頭之私槖也嗣後兩局鑄錢請<lb/>
　　盡數歸庫毎月加増成數支放兵餉其爐頭應領<lb/>
　　工料毎錢一千給銀一兩於四季由户部發兩局<lb/>
　　監督按數分給如此則兵民俱受流通之利而錢<lb/>
　　價亦可漸平下部知之<lb/>
　　又増貴州寶黔局爐座貴州總督張廣泗奏言寶<lb/>
　　黔局開鑄以來錢源流通見在増改營制添設官<lb/>
<pb n="KR2m0015_WYG_016-17b"/>
　　兵毎月闗支餉銀俱應以錢文撘放鼓鑄之數尚<lb/>
　　覺不敷請増爐十座共為二十座所需鉛觔本省<lb/>
　　各厰所出除運解京局及鼓鑄外尚多積貯取用<lb/>
　　甚便惟銅觔一項雖有格得八地二銅厰及新開<lb/>
　　之銅川厰出産尚不敷用毎有藉於滇銅仍應按<lb/>
　　額向滇省銅厰添買毎年共用銅鉛八十五萬六<lb/>
　　千八百觔鑄錢十萬三千九百五十八串三百文<lb/>
　　有竒除去工價等項實存八萬九千七百七十三<lb/>
<pb n="KR2m0015_WYG_016-18a"/>
　　串有竒増撘兵餉戸部議如所請從之尋復奏定<lb/>
　　威寧鎮標及大定黔西平逺三協水城畢赤二營<lb/>
　　兵餉核定配撘數目就近赴本局支領近省地方<lb/>
　　兵餉及官役俸工各官養㢘令畢節局解錢至省<lb/>
　　城配給安順提標及安籠鎮標兵餉令解錢至安<lb/>
　　順府庫配給<lb/>
　　五年定改鑄青錢浙江布政使張若震奏言錢價<lb/>
　　之貴實由私毁欲清其弊當絶其源訪之舊時爐<lb/>
<pb n="KR2m0015_WYG_016-18b"/>
　　匠咸云配合銅鉛加入㸃錫即成青錢設有銷毁<lb/>
　　但可改造樂器難作小件民間無利可圖隨令户<lb/>
　　部試鑄毎紅銅五十觔配合白鉛四十一觔八兩<lb/>
　　黒鉛六觔八兩再加㸃錫二觔共為百觔即鑄成<lb/>
　　青錢以所鑄錢復投爐内鎔成銅觔錘擊即碎不<lb/>
　　能打造器皿猶恐不肖奸民將鉛錫提出取銅獲<lb/>
　　利復用接紅銅爐座鎔試毎大錢四串加火耗銀<lb/>
　　一兩有竒分得紅銅五觔八兩止值銅價銀一兩<lb/>
<pb n="KR2m0015_WYG_016-19a"/>
　　六錢較之原用工本虧折甚多經大學士九卿議<lb/>
　　定鼓鑄錢文専為便民利用既可永杜私銷雖工<lb/>
　　本稍有加増自應酌量變通嗣後户工二局應照<lb/>
　　式鑄造青錢與見在黄錢相兼行使并行令開局<lb/>
　　各省一體遵照改鑄<lb/>
　　臣等謹按隋志稱現用五銖錢皆須和以錫鑞唐<lb/>
　　書稱為白錢以其和錫而色白也宋時永平監鑄<lb/>
　　錢用銅鉛百萬餘觔加錫十餘萬觔明時每黄銅<lb/>
<pb n="KR2m0015_WYG_016-19b"/>
　　一觔加錫二兩後毎百觔或加錫十觔或加錫六<lb/>
　　觔十三兩不等<lb/>
　本朝於是年始加錫配鑄謂之青錢舊時未用錫者<lb/>
　　謂之黄錢至於明代鑄法尚有松香黄蠟硫黄稻<lb/>
　　草或用桐油瀝青焰硝磁末牛蹄等項其後迭經<lb/>
　　減革至<lb/>
　國初已一併裁去云<lb/>
　　又定貴州兼運黒鉛廣東辦解㸃錫户部議定兩<lb/>
<pb n="KR2m0015_WYG_016-20a"/>
　　局所需黑鉛應定額為五十萬觔令貴州於鉛厰<lb/>
　　收買起運將應解白鉛毎年減辦五十萬觔所需<lb/>
　　㸃錫定額為十五萬觔令廣東辦運均於乾隆六<lb/>
　　年為始如額解部供鑄<lb/>
　　又開福建鼓鑄局先是福建於乾隆四年以臺灣<lb/>
　　一郡錢貴殊常該處向用小錢每錢三文抵内地<lb/>
　　大制錢二文之用從前毎畨銀一兩易小錢一千<lb/>
　　五百文近止易八百餘文兵民交困議將收存黄<lb/>
<pb n="KR2m0015_WYG_016-20b"/>
　　銅器皿八萬餘觔先於省城開鑄錢萬餘串儘數<lb/>
　　運往臺地撘放兵丁月餉其福建内地辦銅鼓鑄<lb/>
　　之處另行籌議至是以閩省内地錢價日昻巡撫<lb/>
　　王士任奏請採買滇銅二十萬觔照鼓鑄青錢之<lb/>
　　例添辦白鉛十六萬六千觔黑鉛二萬六千觔㸃<lb/>
　　錫八千觔合成四十萬觔開局於省城福州府設<lb/>
　　爐八座錢幕滿文鑄寶福二字毎年二十四夘鑄<lb/>
　　青錢四萬八千五百三十三串三百文有竒除去<lb/>
<pb n="KR2m0015_WYG_016-21a"/>
　　工價等項配給兵餉先動帑銀五萬兩委員赴滇<lb/>
　　辦銅應用如有洋銅進口仍酌量官買接鑄户部<lb/>
　　議如所請從之<lb/>
　　臣等謹按嗣後寶福局毎年買雲南金釵厰銅並<lb/>
　　收商販洋銅配鑄其所需鉛錫由湖廣漢口收買<lb/>
　　尋以金釵銅多有折耗議於十分内用滇銅四分<lb/>
　　洋銅六分後又以者囊厰銅與金釵厰銅對撘分<lb/>
　　買金釵厰銅每百觔價銀九兩者囊厰銅每百觔<lb/>
<pb n="KR2m0015_WYG_016-21b"/>
　　價銀十一兩<lb/>
　　又議定江蘇浙江收買洋銅價直江蘇巡撫張渠<lb/>
　　奏言從前九卿議定凡洋商自行辦回之銅即令<lb/>
　　江浙二省酌量定價收買開鑄見今洋銅市價每<lb/>
　　百觔約需紋銀二十兩與部定價毎百觔給銀十<lb/>
　　四兩五錢者多寡懸殊但舊時所定官價原係預<lb/>
　　年發帑令辦商置貨出洋交易已有餘利是以不<lb/>
　　致虧乏若收各商自販之銅仍照前價未免有虧<lb/>
<pb n="KR2m0015_WYG_016-22a"/>
　　商本查從前官辦洋銅原價之外尚有解京水脚<lb/>
　　飯食銀三兩今擬酌中定價照十七兩五錢之數<lb/>
　　收買庶可源源接濟於公私兩有禆益經大學士<lb/>
　　九卿㑹議准其増價其浙江省亦一例給發尋復<lb/>
　　定凡洋銅進口以五分聴商自行售賣外其餘五<lb/>
　　分江浙二省對半官收有商人情願販銅者廣為<lb/>
　　設法召募令其出洋採辦<lb/>
　　又開江蘇寶蘇局鼓鑄江蘇自雍正十年停鑄之<lb/>
<pb n="KR2m0015_WYG_016-22b"/>
　　後於乾隆元年以續收存黄銅器皿復請開局二<lb/>
　　年即行停止至是總督郝玉麟奏言江省錢價日<lb/>
　　昻若待商人自辦之銅收買供鑄恐不能如期應<lb/>
　　用請先動帑銀十萬兩委員採買滇銅復開寶蘇<lb/>
　　局設爐十六座毎年開鑄二十八卯用銅四十六<lb/>
　　萬八百觔配買漢口鉛錫合成九十二萬一千六<lb/>
　　百觔鑄青錢十一萬一千六百九十九串四百文<lb/>
　　有竒除去工價等項配給兵餉俟有商辦洋銅回<lb/>
<pb n="KR2m0015_WYG_016-23a"/>
　　棹即行發價官收以供接鑄户部議如所請從之<lb/>
　　尋復奏定通省兵餉皆以一成錢配給仍以所餘<lb/>
　　錢運送安徽藩庫撘放兵丁月餉<lb/>
　　<hi>臣</hi>等謹按嗣後寶蘇局毎年皆係收買洋銅偶有<lb/>
　　不敷採滇銅添補至十年以後復以官商領帑分<lb/>
　　交之洋銅協濟配鑄偶有不敷採川銅添補<lb/>
　　又増雲南省城及臨安府局爐座雲南總督慶復<lb/>
　　奏言滇省錢文因需用者衆漸覺昻貴毎年額鑄<lb/>
<pb n="KR2m0015_WYG_016-23b"/>
　　除撥運粤西錢外存留本省者止八萬二千四百<lb/>
　　餘串見在礦産旺盛請於省城局増爐十座共為<lb/>
　　三十五座臨安府局増爐五座共為十六座省城<lb/>
　　局向用附近各小厰雜銅並配用湯丹厰銅臨安<lb/>
　　局向用金釵者囊二厰銅並配用湯丹厰銅應如<lb/>
　　數添撥嵗可多鑄青錢六萬餘串其省城督標臨<lb/>
　　元鎮標等營官兵俸餉從前以二成錢給發者請<lb/>
　　照驛堡工食之例改為銀七錢三撘放庶流通既<lb/>
<pb n="KR2m0015_WYG_016-24a"/>
　　廣錢價日平户部議如所請從之至十五年以二<lb/>
　　局錢文撘放三成月餉之外尚有餘剩復議以銀<lb/>
　　錢各半配給俟積錢疏通完日仍照銀七錢三之<lb/>
　　例<lb/>
　　又令廣東開採礦錫解京署廣東巡撫王謩奏言<lb/>
　　粤東承辦京局㸃錫但本地錫山久經封閉外洋<lb/>
　　夷商販來之錫多少無定多則價平少則價昻見<lb/>
　　在各省局多赴粤東購買恐洋商藉以居竒漸至<lb/>
<pb n="KR2m0015_WYG_016-24b"/>
　　騰貴查恵州府屬之歸善博羅永安河源等縣<lb/>
　　皆有錫礦請招商開採毎獲錫百觔抽課二十觔<lb/>
　　交官起解再加抽十觔以充折耗及在厰雜費餘<lb/>
　　錫聴厰民自行銷售以為工本如抽課不敷額運<lb/>
　　之數仍照市價收買餘錫配解倘課有盈餘亦儘<lb/>
　　數解部户部議如所請從之至六年以課錫不敷<lb/>
　　復議將餘錫毎百觔給價銀九兩收買八年以厰<lb/>
　　民採錫甚艱工本不足仍照原議餘錫聴其自賣<lb/>
<pb n="KR2m0015_WYG_016-25a"/>
　　並將廣州韶州肇慶等府屬産錫山塲各召商試<lb/>
　　採以備移衰就旺十年以後定收買厰錫毎百觔<lb/>
　　照洋錫之例價銀十三兩五錢其自廣東運京毎<lb/>
　　百觔給水脚銀一兩八錢七分嵗以為例<lb/>
　　又定雲南鼓鑄青錢配用版錫户部議定改鑄青<lb/>
　　錢需用㸃錫而㸃錫産自廣東自滇至粤採辦不<lb/>
　　易雲南䝉自縣之個舊厰産有版錫應准其就近收<lb/>
　　買配搭鼓鑄<lb/>
<pb n="KR2m0015_WYG_016-25b"/>
　　<hi>臣</hi>等謹按雲南版錫毎百觔加耗錫九觔定厰價<lb/>
　　銀一兩九錢二分七釐嗣後寶黔局寶川局所需<lb/>
　　額錫亦令於雲南採買供鑄<lb/>
　　又更定雲南運銅之例户部議定滇省解銅原分<lb/>
　　八運每運委正運官一人協運官一人今應酌量<lb/>
　　變通毎府佐或州縣官一人領銅五十萬觔毎雜<lb/>
　　職官二人領銅五十萬觔先後分解至從前運員<lb/>
　　即在尋甸東川領銅雇覔車馬各行户每多催趲<lb/>
<pb n="KR2m0015_WYG_016-26a"/>
　　不前有誤限期實不如専責地方官雇覔為便嗣<lb/>
　　後銅觔自厰分運其尋甸一路委令尋甸州為承<lb/>
　　運官自尋甸用車運至貴州之威寧預先委員駐<lb/>
　　劄威寧雇脚轉運至永寧水次其東川一路委令<lb/>
　　東川府為承運官自東川運至魯甸自魯甸運至<lb/>
　　奎鄉即令昭通府鎮雄州為承運官並令魯甸通<lb/>
　　判奎鄉州同協同辦理雇脚轉運至永寧水次至<lb/>
　　解京之正運協運官竟令其赴永寧領銅由水路<lb/>
<pb n="KR2m0015_WYG_016-26b"/>
　　接運按限交納遲誤者分别交部議處其加運銅<lb/>
　　亦照正額之例分為四運每四十二萬六千觔為<lb/>
　　一運委員起解<lb/>
　　又復開浙江寶浙局鼓鑄先是四年閩浙總督徳<lb/>
　　沛以浙省停鑄之後錢文缺少請動帑銀十萬兩<lb/>
　　委員赴滇採買銅觔陸續運浙鼓鑄至是復以收<lb/>
　　買商辦洋銅並將從前承辦未經解京之洋銅截<lb/>
　　留在浙巡撫盧焯奏請復開寶浙局設爐十座每<lb/>
<pb n="KR2m0015_WYG_016-27a"/>
　　年開鑄三十六夘用銅五十三萬觔加買漢口鉛<lb/>
　　錫合成一百六萬觔鑄青錢十二萬八千六百十<lb/>
　　三串三百文有竒除去工價等項配給兵餉户部<lb/>
　　議如所請從之<lb/>
　　<hi>臣</hi>等謹按嗣後寶浙局每年亦係洋銅滇銅兼買<lb/>
　　配鑄洋銅係江蘇額商出洋採辦浙省照例對半<lb/>
　　分買所用滇銅由金釵厰採買至二十一年以後<lb/>
　　以金釵厰銅成色甚低議以大興厰銅對撘分買<lb/>
<pb n="KR2m0015_WYG_016-27b"/>
　　尋滇省以大興厰銅添撥京運改為大銅金釵二<lb/>
　　厰對撘二十七年又以大銅厰出銅不敷仍全撥<lb/>
　　金釵厰銅二十八年復撥義都厰銅一半配買<lb/>
　　更定寶泉寶源二局淘洗餘銅之例先是乾隆三<lb/>
　　年議定京局連年鼓鑄積存銅渣不拘工匠舖户<lb/>
　　及民人盡許赴局買出淘洗燒鍊聴其自行售賣<lb/>
　　至是户工二部奏定所有銅渣即令兩局爐頭隨<lb/>
　　時淘洗封貯各厰俟銅足敷一夘飭令添鑄其淘<lb/>
<pb n="KR2m0015_WYG_016-28a"/>
　　洗工價毎百觔給銀四兩尋復定每至年終將淘<lb/>
　　洗所得餘銅之數清查奏明次年即行附夘添鑄<lb/>
　　錢文<lb/>
　　六年復開雲南東川府局鼓鑄雲南總督慶復奏<lb/>
　　言滇省開濬東川府屬地方之金沙江直通四川<lb/>
　　河道見在將上下游大小八十三灘估勘疏鑿匠<lb/>
　　役工食在在需錢查東川府附近湯丹等銅厰前<lb/>
　　以運陜錢曽經鼓鑄旋即議停請復行開局設爐<lb/>
<pb n="KR2m0015_WYG_016-28b"/>
　　二十座每年開鑄三十六夘共用正額帶鑄外耗<lb/>
　　銅鉛錫七十三萬四千四百觔鑄青錢八萬九千<lb/>
　　七百七十三串七百文有竒除去工價等項以為<lb/>
　　給發金沙江匠夫價直之用户部議如所請從<lb/>
　　之至八年以江工將次告竣需錢無多復奏定昭<lb/>
　　通一鎮及鎮雄尋霑東川三營皆係新闢夷疆制<lb/>
　　錢流通尚少將該處官兵俸餉馬乾等項以銀七<lb/>
　　錢三配給十一年復因東川局有積存錢文議以<lb/>
<pb n="KR2m0015_WYG_016-29a"/>
　　銀錢各半配給<lb/>
　　又更定寶泉寶源二局工料分給銀錢之例先是<lb/>
　　令錢局爐頭工料俱給銀兩嗣因匠役食用不敷<lb/>
　　經户工二部奏准工匠價酌給錢文六年六月以<lb/>
　　匠役首告爐頭案内降<lb/>
㫖仍俱給銀兩至是復以工價不足將誤鼓鑄奉<lb/>
諭從前改發銀兩中有不敷之處錢法堂官妥議尋奏<lb/>
　　覆仍照原議料價應給銀兩外工價給發錢文爐<lb/>
<pb n="KR2m0015_WYG_016-29b"/>
　　頭按卯領錢仍照市價易銀散給各匠役永逺遵<lb/>
　　行寶泉局毎卯給料價銀九百七十四兩四錢工<lb/>
　　價錢一千一百七十三串八百文寶源局以半給<lb/>
　　算料價仍按季支領各項工價從前毎季給發一<lb/>
　　次者並按月支給從之<lb/>
　　<hi>臣</hi>等謹按寶泉局毎一夘用滇銅五萬一千四百<lb/>
　　二十八觔九兩一錢四分用白鉛四萬二千六百<lb/>
　　八十五觔十一兩四錢二分用黒鉛六千六百八<lb/>
<pb n="KR2m0015_WYG_016-30a"/>
　　十五觔十一兩四錢二分用㸃錫二千五十七觔<lb/>
　　二兩二錢八分鑄錢一萬二千四百九十八串除<lb/>
　　工價外得錢一萬一千三百二十四串二百文寶<lb/>
　　源局半之毎爐額設爐頭一人其所需工價有八<lb/>
　　行匠役曰看火匠曰翻沙匠曰刷灰匠曰雜作匠<lb/>
　　曰剉邊匠曰滚邊匠曰磨錢匠曰洗眼匠例給錢<lb/>
　　文所需料價曰煤曰罐子曰黄沙曰木炭曰鹽曰<lb/>
　　串繩又有爐頭銀紅爐匠頭銀及自局解部車脚<lb/>
<pb n="KR2m0015_WYG_016-30b"/>
　　俱例給銀兩凡鑄錢之法先將淨銅鏨鑿成重二<lb/>
　　錢三分者曰祖錢隨鑄造重一錢六七分不等者<lb/>
　　曰母錢然後印鑄制錢每遇更定錢制例先將錢<lb/>
　　式進呈其直省開局之始亦例由户局先鑄祖錢<lb/>
　　母錢及制錢各一文頒發各省令照式鼓鑄云<lb/>
　　復開湖南寶南局鼔鑄湖南巡撫許容奏言長沙<lb/>
　　一帶多使小錢不能驟禁亟須鼓鑄大錢以便民<lb/>
　　用因咨商滇省知有金釵厰銅可以賣給請動帑<lb/>
<pb n="KR2m0015_WYG_016-31a"/>
　　銀委員採運回省復開寶南局設爐五座毎年開<lb/>
　　鑄二十四夘用銅鉛錫十九萬六千二百觔鑄青<lb/>
　　錢二萬四千串除去工價等項實存二萬一千九<lb/>
　　十四串八百文配給兵餉所需鉛錫照時價赴漢<lb/>
　　口購買至湖南各屬山礦現議試採俟將來旺盛<lb/>
　　之時就近撥用户部議如所請從之尋奏定各營<lb/>
　　兵餉以毎銀百兩撘錢五串為例毎年尚有餘錢<lb/>
　　於省城設立官局照依市價酌減出易<lb/>
<pb n="KR2m0015_WYG_016-31b"/>
　　七年令寶泉寶源二局毎年各開鑄六十一夘户<lb/>
　　工二部議定雲南現有加運銅觔應於京局毎年<lb/>
　　各加二十夘開鑄寶泉局嵗添錢二十二萬六千<lb/>
　　四百八十四串寶源局嵗添錢十一萬三千二百<lb/>
　　四十二串以備増撘兵餉如遇閏加鑄四夘増定<lb/>
　　貴州辦白鉛黒鉛廣東辦㸃錫額數户部議定京<lb/>
　　局現在加夘鼓鑄毎年應令貴州加運白鉛一百<lb/>
　　二十五萬觔共為四百四十一萬觔内解户部二<lb/>
<pb n="KR2m0015_WYG_016-32a"/>
　　百九十四萬觔解工部一百四十七萬觔加運黒<lb/>
　　鉛二十萬五百七十一觔共為七十萬五百七十<lb/>
　　一觔内解户部四十六萬七千四十七觔有竒解<lb/>
　　工部二十三萬三千五百二十三觔有竒令廣東<lb/>
　　加運㸃錫六萬一千七百十三觔共為二十一萬<lb/>
　　一千七百十三觔内解户部十四萬一千一百四<lb/>
　　十二觔解工部七萬五百七十一觔<lb/>
　　又開廣西鼓鑄局兩廣總督慶復奏言粤西久未<lb/>
<pb n="KR2m0015_WYG_016-32b"/>
　　開鑄惟賴滇省運錢以濟兵民之需查本省恭城<lb/>
　　縣之囘頭山厰及懷集縣之響水厰河池州之將<lb/>
　　軍山厰嵗約共産銅十餘萬觔向係變價充餉請<lb/>
　　即配買鉛錫以供鼓鑄開局於省城桂林府設爐<lb/>
　　十座錢幕滿文鑄寶桂二字每年開鑄三十六夘<lb/>
　　用銅鉛錫二十一萬六千觔再加耗二萬一千三<lb/>
　　百餘觔鑄青錢二萬八千八百串其各銅厰若用<lb/>
　　心調劑尚可較前旺盛偶有不敷赴滇採買添補<lb/>
<pb n="KR2m0015_WYG_016-33a"/>
　　所需鉛錫亦相度開厰以資接濟鑄出錢文除去<lb/>
　　工價等項合之滇錢一體配給兵餉役食户部議<lb/>
　　如所請從之<lb/>
　　<hi>臣</hi>等謹按廣西自雍正七年開採礦銅奏定加二<lb/>
　　抽課餘銅每百觔以價銀六兩八錢收買至乾隆<lb/>
　　三年以厰民無利辦銅日絀毎百觔加至八兩三<lb/>
　　錢八年又加至九兩二錢九年復以工本仍舊不<lb/>
　　敷議改為三七抽課餘銅聴商人照市價自行售<lb/>
<pb n="KR2m0015_WYG_016-33b"/>
　　賣十一年以三七抽課之例試行無效復改二八<lb/>
　　抽課餘銅毎百觔増價銀為十三兩並定為一半<lb/>
　　官收一半聴其通商俾獲有餘利以為資本其鼓<lb/>
　　鑄所需多採滇銅配用<lb/>
　　又増定雲南運銅陸路脚價户部議定雲南辦運<lb/>
　　京局正耗銅及餘銅共六百三十三萬一千四百<lb/>
　　四十觔分兩路運至永寧向係陸路毎百觔按毎<lb/>
　　站給脚價銀八分五釐以及一錢三釐不等現在<lb/>
<pb n="KR2m0015_WYG_016-34a"/>
　　馬匹稀少食物昻貴應准其每站以一錢二分九<lb/>
　　釐二毫之數報銷<lb/>
　　又移銅房於通州令坐糧㕔兼管銅務先是張家<lb/>
　　灣設立銅房毎銅船到灣監督與雲南委駐之轉<lb/>
　　運官按數稱收一面給發回批領運官即回滇報<lb/>
　　銷一面自張家灣轉運至京局至是以張家灣地<lb/>
　　方湫隘車輛稀少且自灣起岸至京計程六十餘<lb/>
　　里道路低窪易于阻滯户部議定將銅房移設通<lb/>
<pb n="KR2m0015_WYG_016-34b"/>
　　州令坐糧㕔兼管銅務嗣後滇省徑具批解局銅觔<lb/>
　　抵通州交坐糧㕔起運至大通橋由大通橋監督<lb/>
　　接運至京並令領運官自行管押赴局交收倘有<lb/>
　　短少亦令運官添補其由部派往駐劄張家灣監<lb/>
　　督一員即行停派雲南原委之轉運官亦裁去一<lb/>
　　員止留雜職一員移駐通州協理投掣文批之事<lb/>
　　至二十六年復議銅觔至京既有坐糧㕔及大通<lb/>
　　橋監督為之轉運且領運官既押銅至局則一應<lb/>
<pb n="KR2m0015_WYG_016-35a"/>
　　文批自應由運官辦理無庸更委一員承辦令雲<lb/>
　　南將轉運之雜職官一併撤回<lb/>
　　又定銅觔自通州運局限期並預行撥解車價之<lb/>
　　例户部奏言銅觔到通交坐糧㕔由五牐運至東<lb/>
　　便門外令大通橋監督用車運局統計應定限兩<lb/>
　　月全數進局間值漕糧同時並到及隂雨泥濘實<lb/>
　　在不能依限到局即令坐糧㕔及大通橋監督詳<lb/>
　　報倉塲侍郎查明咨部展限至銅觔自滇至通一<lb/>
<pb n="KR2m0015_WYG_016-35b"/>
　　應水陸脚費係給發領運官隨帶應用其自<lb/>
　　大通橋運局車價銀應令雲南預行撥解坐糧㕔<lb/>
　　存貯以待臨期按運給發從之<lb/>
　　又開江西寶昌局鼓鑄先是巡撫陳宏謀奏言江<lb/>
　　西錢文最雜所用俱係小廣錢又攙和私鑄之砂<lb/>
　　錢其價竟與大錢相等若即行禁止又恐官錢未<lb/>
　　充民用不便惟有速開鼓鑄但本地向不産銅採<lb/>
　　買滇銅難以按期而至請將滇省解京銅内於船<lb/>
<pb n="KR2m0015_WYG_016-36a"/>
　　過九江時截留五十餘萬觔先濟急需餘俟次第<lb/>
　　籌辦得<lb/>
㫖銅觔運京從無外省截留之例但念江西錢文太少<lb/>
　錢價太昻准如數截留濟用他省不得援以為例至<lb/>
　　是奏請以所留滇銅配買漢口鉛錫復開寶昌局<lb/>
　　設爐六座毎年開鑄二十四夘用銅鉛錫三十四<lb/>
　　萬三千六百觔鑄青錢四萬一千九百三十二串<lb/>
　　八百文除去工價等項配給兵餉户部議如所請<lb/>
<pb n="KR2m0015_WYG_016-36b"/>
　　從之尋復奏定江西錢法與他省不同十三府中<lb/>
　　惟附近省城各屬向來不用大錢其餘贛州等各<lb/>
　　府或近閩粤或近楚湘制錢尚易流通價直亦不<lb/>
　　甚貴請自省城撫鎮兩標營兵餉毎銀百兩撘錢<lb/>
　　十串外其餘暫緩配給以所餘錢按照工本酌定<lb/>
　　官價發省城及各屬缺錢地方舖戸源源出易以<lb/>
　　便民用其見用之小廣錢暫准其八折行使以漸<lb/>
　　而減俟制錢充裕減至毎小廣錢二文作大錢一<lb/>
<pb n="KR2m0015_WYG_016-37a"/>
　　文而止至剪邊及私鑄砂板等錢即行禁革<lb/>
　　八年増貴州辦黒鉛價直户部議定黔省所出黒<lb/>
　　鉛取給於柞子一厰從前於抽課之外餘鉛毎百<lb/>
　　觔給價銀一兩二錢今礦砂漸薄工本較重應准<lb/>
　　其増價毎百觔以一兩五錢收買解京<lb/>
　　又定私鑄鉛錢禁例户部㑹同刑部議定凡私鑄<lb/>
　　鉛錢為首及匠人皆擬絞監候為從及知情買使<lb/>
　　者各減一等里長知情不舉首者杖一百不知者<lb/>
<pb n="KR2m0015_WYG_016-37b"/>
　　不坐房主鄰佑知而不首者杖八十徒二年至九<lb/>
　　年更定私鑄不及十千者發雲貴兩廣極邊烟瘴<lb/>
　　充軍二十五年復定夥衆開鑄至十千以上者總<lb/>
　　甲十家長及房主鄰佑俱擬杖徒<hi>互詳刑考</hi>
　　又更定雲南承辦正運加運額銅分為六運户部議<lb/>
　　定滇省辦解京局正額銅觔向定為八運今應合<lb/>
　　為四運毎運委正運官一人協運官一人共領正<lb/>
　　銅一百萬觔及耗銅八萬觔餘銅三萬觔一同起<lb/>
<pb n="KR2m0015_WYG_016-38a"/>
　　解水脚雜費照數支發其搬運出厰以九十日為<lb/>
　　一運毎年均分四運起程至加運銅觔向定為四<lb/>
　　運今亦應合為二運毎運委雜職官二人共領正<lb/>
　　銅八十五萬二千觔及耗銅六萬八千一百六十<lb/>
　　觔餘銅二萬五千五百六十觔一同起解<lb/>
　　又開湖北寶武局鼓鑄先是五年湖北巡撫張渠<lb/>
　　以楚北為水陸通衢商賈雲集需錢最廣而各屬<lb/>
　　行使多係輕薄小錢相沿已久請採買滇銅以供<lb/>
<pb n="KR2m0015_WYG_016-38b"/>
　　鼓鑄至是辦回金釵厰銅巡撫晏斯盛奏請復開<lb/>
　　寶武局設爐十五座毎年開鑄三十六夘用銅鉛<lb/>
　　錫六十萬觔鑄青錢七萬二千八百串除去工價<lb/>
　　等項配給兵餉嗣後所需額銅陸續委員赴滇辦<lb/>
　　運其鉛錫等項皆聚於漢口鎮可以隨時購買户<lb/>
　　部議如所請從之至九年以金釵厰銅成色不足<lb/>
　　復採買湯丹厰銅髙低對撘於毎百觔内以湯丹<lb/>
　　銅三十八觔金釵銅六十二觔配鑄<lb/>
<pb n="KR2m0015_WYG_016-39a"/>
　　又増定江南餉錢作銀之數奉<lb/>
上諭兵餉有撘放錢文之例江南設局鼓鑄核計成本<lb/>
　用銀一兩鑄出錢八百九十六文是以題明毎銀一<lb/>
　兩止折給餉錢八百八十文餘錢十六文充作錢局<lb/>
　公費及運送餉錢之水脚等項朕思兵丁月餉僅足<lb/>
　以敷日用若撘錢又行扣除則所得減少著將江南<lb/>
　省撘放餉銀自甲子年為始仍照定例毎銀一兩給<lb/>
　錢一千文其錢局公費及運錢水脚准動公項報銷<lb/>
<pb n="KR2m0015_WYG_016-39b"/>
　至見在鼓鑄各省如有折扣撘給者亦一體加恩照<lb/>
　江南之例給發<lb/>
　　又開雲南大理府局鼓鑄雲南總督張允隨奏言<lb/>
　　大理府局自雍正四年停鑄之後迤西一帶制錢<lb/>
　　漸少兵民交易不便查迤西地方俱産有銅礦設<lb/>
　　法開採自可多獲銅觔請復行開局設爐十五座<lb/>
　　每年開鑄三十六夘所需銅觔即於附近銅厰採<lb/>
　　用如有不敷再將迤東各厰添撥其鉛錫等項仍<lb/>
<pb n="KR2m0015_WYG_016-40a"/>
　　自迤東運往共用正額帶鑄外耗銅鉛錫五十五<lb/>
　　萬八百觔鑄青錢六萬七千三百三十串二百文<lb/>
　　有竒除去工價等項照銀七錢三之例配給提標<lb/>
　　及大理城守營鶴麗鎮標劒州協兵餉戸部議如<lb/>
　　所請從之<lb/>
　　九年議定商辦洋銅分解直𨽻陜西江蘇江西湖<lb/>
　　北五省以供鼓鑄户部議言官商范毓馪有承辦<lb/>
　　運米運鹽及銷售參票未完各項銀一百一十四<lb/>
<pb n="KR2m0015_WYG_016-40b"/>
　　萬餘兩應令其辦銅完補毎年辦洋銅一百三十<lb/>
　　萬觔解運直隸保定府三十萬觔陜西西安府三<lb/>
　　十萬觔江蘇蘇州府二十萬觔江西南昌府二十<lb/>
　　五萬觔湖北武昌府二十五萬觔於本年置貨出<lb/>
　　洋自乾隆十年為始按數陸續交納分作六年清<lb/>
　　款其保定西安俱係陸路毎銅百觔合脚價以十<lb/>
　　四兩核算蘇州南昌武昌俱係水路毎銅百觔合<lb/>
　　脚價以十三兩核算仍預給與印照由海闗出洋<lb/>
<pb n="KR2m0015_WYG_016-41a"/>
　　採辦其銅觔辦回經過各闗免其納税毎年額辦<lb/>
　　之外如有多餘聴其自行販賣至江蘇江西湖北<lb/>
　　見在鼓鑄直隸陜西二省尚未開局應令該督撫<lb/>
　　將開鑄事宜先行定議從之至十一年以洋船未<lb/>
　　能按期回棹復議減核嵗辦銅八十萬觔十五年<lb/>
　　再行議減嵗辦銅五十萬觔分解各局嗣後仍派<lb/>
　　定毎年出洋船數領帑接辦以供鼓鑄<lb/>
　　又令寶泉寶源二局加夘鼓鑄時以京城錢價昻<lb/>
<pb n="KR2m0015_WYG_016-41b"/>
　　貴復設官錢局經大學士等議定兩局於定額六<lb/>
　　十一夘之外各加鑄錢十夘交官局易换至十年<lb/>
　　復議兩局各帶鑄五夘加鑄二十二夘共可得錢<lb/>
　　四十五萬八千六百三十串有竒添給錢局以廣<lb/>
　　流通十年五月以錢價漸減奸民毎以在京賤買<lb/>
　　之官錢運至近京錢貴之地興販射利議將官局<lb/>
　　停止其兩局開鑄仍照原額為六十一夘<lb/>
　　又令貴州寶黔局加夘鼓鑄貴州總督張廣泗奏<lb/>
<pb n="KR2m0015_WYG_016-42a"/>
　　言黔省自添設爐座以來兵民稱便即向不用錢<lb/>
　　之苗疆亦知以錢交易請加鑄十夘為四十六夘<lb/>
　　嵗可添錢二萬四千九百三十七串有竒増撘兵<lb/>
　　餉及養亷俸工等項户部議如所請從之<lb/>
　　<hi>臣</hi>等謹按嗣後寶黔局每年採本省礦銅十四萬<lb/>
　　餘觔買滇銅四十萬觔配鑄本省所産自威寧州<lb/>
　　之銅川厰勺彔厰撥用定例毎百觔除抽課外以<lb/>
　　一成聴厰民易換米鹽餘銅官為收買價銀八兩<lb/>
<pb n="KR2m0015_WYG_016-42b"/>
　　白鉛由福集厰撥用毎百觔價銀自一兩四錢至<lb/>
　　一兩九錢不等黑鉛由柞子厰撥用毎百觔價銀<lb/>
　　自一兩六錢至一兩八錢不等至二十年以厰銅<lb/>
　　旺盛復議停止採買滇銅<lb/>
　　又増定貴州運鉛陸路脚價户部議定毎百觔毎<lb/>
　　站亦照雲南運銅之例給脚價銀一錢二分九釐<lb/>
　　二毫<lb/>
　　又嚴販運及囤積制錢之禁大學士九卿等議言<lb/>
<pb n="KR2m0015_WYG_016-43a"/>
　　京城近年以來錢價昻貴實由耗散多端若不官<lb/>
　　為稽查則錢文無由充裕今就見在情形公同酌<lb/>
　　議一販運之弊宜禁也奸商每於出京之時將制<lb/>
　　錢車載馬䭾向價貴之處興販射利再有閩粤商<lb/>
　　船裝載貨物由海洋直達天津發賣回棹時概用<lb/>
　　錢文壓載運至閩粤各省回空漕船亦往往多載<lb/>
　　錢文希圖興販獲利京局所鑄之錢豈能供各省<lb/>
　　之用應設法嚴加查察有犯者照違制例治罪一<lb/>
<pb n="KR2m0015_WYG_016-43b"/>
　　囤積之弊宜禁也近京所屬各村莊毎多富户將<lb/>
　　所有糧草易錢堆積遂至不能流通應行文直隸<lb/>
　　總督轉飭各州縣先行曉諭不許囤至一百串以<lb/>
　　上倘有違禁藏匿不報者一經查出亦照違制例<lb/>
　　治罪至京城九門七市貨賣錢文最多者莫過於<lb/>
　　雜糧毎遇秋成時外來各種糧食俱係車馬載至<lb/>
　　店舖發賣所得錢文即用車馬載回易啓販運囤<lb/>
　　積之弊嗣後店舖收買雜糧俱用銀兩不准用錢<lb/>
<pb n="KR2m0015_WYG_016-44a"/>
　　交與步軍統領衙門順天府府尹轉飭地方官出<lb/>
　　示曉諭仍不時查察從之<lb/>
　　又増江西寶昌局爐座江西巡撫塞楞額奏言江<lb/>
　　省自截留京銅開鑄以來恐銅觔不繼即委員赴<lb/>
　　蘇州收買洋銅因蘇州商辦洋銅定例以一半聴<lb/>
　　其自售見在亦照官價買其五分之一起運交局<lb/>
　　與滇銅配鑄但新錢額鑄有限請増爐四座共為<lb/>
　　十座每年用銅鉛錫五十七萬六千觔鑄錢六萬<lb/>
<pb n="KR2m0015_WYG_016-44b"/>
　　九千八百八十八串庶制錢足敷流轉錢價日平<lb/>
　　户部議如所請從之尋定贛州等屬兵餉自乾隆十<lb/>
　　年為始毎年四季一例撘放一成制錢<lb/>
　　<hi>臣</hi>等謹按嗣後寶昌局額銅二十八萬八千觔毎<lb/>
　　年用官商分交之洋銅並兼買雲南金釵厰銅定<lb/>
　　於十分内以洋銅七分滇銅三分配鑄後以商交<lb/>
　　洋銅漸次減額復委員至江蘇自行採辦以補商<lb/>
　　運之不足至二十七年以洋銅不敷接濟而滇銅<lb/>
<pb n="KR2m0015_WYG_016-45a"/>
　　尚屬有餘復議將金釵厰銅另加煎鍊提盡黑鉛<lb/>
　　以抵洋銅之用毎金釵毛銅一百四十五觔鎔成<lb/>
　　淨銅一百觔酌用洋銅四分鍊淨金釵銅三分未鍊<lb/>
　　金釵銅三分配撘鼓鑄<lb/>
　　又減貴州辦黑鉛額數令湖南承辦户部議定黔<lb/>
　　省黑鉛以開採年久出産不敷見在湖南鉛厰甚<lb/>
　　旺應將貴州承辦之數毎年減去三十萬觔令湖<lb/>
　　南如數收買協解<lb/>
<pb n="KR2m0015_WYG_016-45b"/>
　　十年開廣東鼓鑄局先是廣東按察使張嗣昌以<lb/>
　　該省僻處海隅制錢未廣民間買賣多用古錢請<lb/>
　　將從前開採存留銅九萬六千餘觔並添買滇銅<lb/>
　　鼓鑄以濟民用經大學士等議准令將現貯之銅<lb/>
　　即行開鑄其雲南餘銅仍咨商賣給至是滇省撥<lb/>
　　賣金釵者囊二厰銅共十八萬觔已委員領運署<lb/>
　　巡撫䇿楞奏請先將舊存銅觔配買鉛錫開局於<lb/>
　　省城廣州府設爐六座錢幕滿文鑄寶廣二字毎<lb/>
<pb n="KR2m0015_WYG_016-46a"/>
　　年開鑄三十六夘用正耗銅鉛錫十四萬一千二<lb/>
　　百六十四觔鑄青錢一萬七千二百四十四串一<lb/>
　　百文有竒至粤東見在開礦俟將來採得銅觔再<lb/>
　　行添額户部議如所請從之尋復奏定先將鑄出<lb/>
　　錢文配給將軍督撫提標及廣州恵州肇慶三協<lb/>
　　兵餉餘俟局錢充裕後由近及逺一體撘放<lb/>
　　<hi>臣</hi>等謹按粤東自雍正十二年奏開銅礦方議鼓<lb/>
　　鑄旋以辦理未協即行停止至乾隆八年各銅山<lb/>
<pb n="KR2m0015_WYG_016-46b"/>
　　復先後試採已議二八抽課餘銅半歸官買半聽<lb/>
　　商賣其收買之價定毎百觔給銀十兩續加至十<lb/>
　　四兩終以礦砂微薄費多獲少於十四年以後陸<lb/>
　　續封閉惟黑鉛厰開採有效先定毎百觔抽課二<lb/>
　　十觔加耗十觔其餘以一半官收供鑄後以黑鉛<lb/>
　　需用無多議將餘鉛盡數給厰民自行銷售<lb/>
　　増貴州辦白鉛價直户部議定黔省白鉛工本漸<lb/>
　　増從前除抽課之外毎百觔給價銀一兩三錢尚<lb/>
<pb n="KR2m0015_WYG_016-47a"/>
　　屬不敷應照黑鉛増價之例毎百觔以一兩五錢<lb/>
　　收買<lb/>
　　<hi>臣</hi>等謹按貴州辦解京局白鉛先於威寧州之蓮<lb/>
　　花硃砂二厰撥解乾隆四年以遵義府屬之月亮<lb/>
　　巖厰開採有效復議分路由貴陽省城運解十三<lb/>
　　年以後月亮巖礦砂漸微改撥水城㕔之福集厰<lb/>
　　運解至二十年停止硃砂厰開採定以蓮花福集<lb/>
　　二厰鉛解京至毎百觔於定價之外自黔運京給<lb/>
<pb n="KR2m0015_WYG_016-47b"/>
　　水陸脚價銀三兩一錢嵗以為例<lb/>
　　又議定用銀用錢事宜時以兵部侍郎舒赫徳奏<lb/>
　　稱京師錢文自各門嚴查後價直漸平而近京州<lb/>
　　縣仍貴皆因天津一帶商船漕船回南時興販錢<lb/>
　　文所致應令地方文武官嚴查禁止得<lb/>
㫖照所請行錢文一事有稱廣為開採者有稱嚴禁盜<lb/>
　銷者有稱禁用銅器者其論不一即京師現在稽查<lb/>
　辦理亦不過補偏救弊之一端終非正本清源之至<lb/>
<pb n="KR2m0015_WYG_016-48a"/>
　計朕思五金皆以利民鼓鑄錢文原以代白金而<lb/>
　廣運用即如購買什物器用其價直之多寡原以銀<lb/>
　為定準初不在錢價之低昻今惟以錢為適用其應用<lb/>
　銀者皆以錢代而趨利之徒又復巧詐百出使錢價<lb/>
　低昻以為得計是輕重倒置不揣其本而惟末是務<lb/>
　也不但商民情形如此即官員辦公亦有沿習時弊<lb/>
　者如直隸興修水利城工坐糧㕔採買布疋所領帑<lb/>
　金數萬皆欲易錢運往其他官項大率類此夫所領<lb/>
<pb n="KR2m0015_WYG_016-48b"/>
　帑項原係銀兩即報銷亦以銀數核算何必換錢應<lb/>
　用若以領銀之人得受錢文為便不知所發銀兩即<lb/>
　少至分釐亦可按數分予與行使錢文何異況未必<lb/>
　至分釐乎向來江浙地方有分釐皆用銀者何嘗見<lb/>
　其不便嗣後官發銀兩之處除工部應發錢文者仍<lb/>
　用錢外其他支領銀兩俱即以銀給發至民間日用<lb/>
　亦當以銀為重其如何酌定條款大學士九卿議奏<lb/>
　　尋議言凡各省修理城垣倉庫等項領出帑銀除<lb/>
<pb n="KR2m0015_WYG_016-49a"/>
　　雇覔匠夫給發工錢外一應辦買物料如有易錢<lb/>
　　給發者該管上司即行察禁其民間各店舖除零<lb/>
　　星買賣准其用錢至總置貨物俱用銀交易應通<lb/>
　　行各督撫轉飭地方官出示剴切曉諭使商民皆<lb/>
　　知以銀為重不得専使錢文實於民用有益從之<lb/>
　　<hi>臣</hi>等謹按銀與錢相為表裏以錢輔銀亦以銀權<lb/>
　　錢二者不容畸重凡一切行使大抵數少則用錢<lb/>
　　數多則用銀其用銀之處官司所發例以紋銀至<lb/>
<pb n="KR2m0015_WYG_016-49b"/>
　　商民行使自十成至九成八成七成不等遇有交<lb/>
　　易皆按照十成足紋遞相核算葢銀色之不同其<lb/>
　　來已乆銀幣始盛於元時而陶宗儀輟耕録載至<lb/>
　　元十三年以平宋所得撒花銀銷鑄作錠即當時<lb/>
　　之色銀也今民間所有自各項紋銀之外如江南<lb/>
　　浙江有元絲等銀湖廣江西有鹽撇等銀山西有<lb/>
　　西鏪及水絲等銀四川有土鏪栁鏪及茴香等銀<lb/>
　　陜甘有元鏪等銀廣西有北流等銀雲南貴州有<lb/>
<pb n="KR2m0015_WYG_016-50a"/>
　　石鏪及茶花等銀此外又有青絲白絲单傾雙傾<lb/>
　　方鏪長鏪等名色是海内用銀不患不足因其髙<lb/>
　　下輕重以抵錢之多寡實可各隨其便流轉行用<lb/>
　　至於福建廣東近海之地又多行使洋錢其銀皆<lb/>
　　範為錢式來自西南二洋約有數等大者曰馬錢<lb/>
　　為海馬形次曰花邊錢又次曰十字錢花邊錢亦<lb/>
　　有大小中三等大者重七錢有竒中者重三錢有<lb/>
　　竒小者重一錢有竒又有刻作人面或為全身其<lb/>
<pb n="KR2m0015_WYG_016-50b"/>
　　背為宫室器皿禽獸花草之類環以畨字亦有兩<lb/>
　　面皆為人形者閩粤之人稱為畨銀或稱為花邊<lb/>
　　銀凡荷蘭佛郎機諸國商船所載每以數千萬圓<lb/>
　　計考漢書載安息大秦諸國附近西海者多以銀<lb/>
　　為錢太平寰宇記載海西諸國錢有騎馬人面諸<lb/>
　　品葢其遺制至今尚存而諸畨向化市舶流通内<lb/>
　　地之民咸資其用則實縁我<lb/>
　朝海疆清晏所致云<lb/>
<pb n="KR2m0015_WYG_016-51a"/>
　　又開直隸保定府鼓鑄局直隸總督髙斌奏言保<lb/>
　　定府向未鼓鑄今部派官商辦交洋銅自應速籌<lb/>
　　開局請配買漢口鉛錫設爐六座錢幕滿文鑄寶<lb/>
　　直二字毎年開鑄四十八夘用銅鉛錫六十萬觔<lb/>
　　鑄青錢七萬二千八百串其爐頭工料分給銀錢<lb/>
　　悉照京局之例按夘將制錢交納司庫以備配給<lb/>
　　兵餉之用户部議如所請從之嗣後至十五年以<lb/>
　　銅觔不敷議減爐二座<lb/>
<pb n="KR2m0015_WYG_016-51b"/>
　　又令廣東於厰錫之外收買洋錫解交京局署廣<lb/>
　　東巡撫䇿楞奏言各屬産錫山場所抽課錫不<lb/>
　　敷運京之額如必待抽收足數恐致遲悮請收買<lb/>
　　洋錫一同起運其價直每百觔實需銀十三兩五<lb/>
　　錢應動項給發嗣後核算厰錫不敷之數統於毎<lb/>
　　年八九月間洋船到粤時如額採辦委員解京户<lb/>
　　部議如所請從之<lb/>
　　<hi>臣</hi>等謹按海外諸國多産銅錫銅觔來自東洋其<lb/>
<pb n="KR2m0015_WYG_016-52a"/>
　　出入由江浙海口皆江浙商人出洋採辦官為給<lb/>
　　照嵗有常額㸃錫來自南洋自内地商人販運之<lb/>
　　外復有外國夷商及附居澳門之西洋夷商載運<lb/>
　　進口各隨市舶之便無一定之期與一定之額也<lb/>
　　凡南洋互市之地若噶喇吧吕宋諸島不下數十<lb/>
　　國其水程近者或數十更逺者至二三百更不等<lb/>
　　自康熙二十三年始開海禁五十六年復禁往南<lb/>
　　洋惟聴各國夷船自來雍正五年仍令内地商船<lb/>
<pb n="KR2m0015_WYG_016-52b"/>
　　亦照常往市其時商販之錫並資民用乾隆五年<lb/>
　　定以㸃錫配鑄青錢於是京局及各省局鼔鑄多<lb/>
　　於粤東取給焉至於㸃錫之外若西洋諸國商船<lb/>
　　亦間有銅鉛悉隨時和買以充本省鑄局之用溟<lb/>
　　渤之涯雲帆相望大瀛一統之閎規實為超軼前<lb/>
　　古者也<lb/>
　<lb/>
皇朝文獻通考卷十六<lb/>
</p>
<p>
</p>
  </div>
</body>
</text>
</TEI>
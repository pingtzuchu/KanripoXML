<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_291-1a"/>
　欽定四庫全書<lb/>
　皇朝文獻通考卷二百九十二<lb/>
　　輿地考<hi>二十四</hi>
　　　喀爾喀<lb/>
　　　<hi>臣</hi>等謹案大漠之野號稱瀚海此漠南漠北所自<lb/>
　　　分也漢唐盛時兵力或能至於漠南若漠北則固<lb/>
　　　荒逺矣自元初起自西北建都和林其後混一天<lb/>
　　　下遂于和林置行中書省列於十一行省之中其<lb/>
<pb n="KR2m0015_WYG_291-1b"/>
　　　後裔於明初復退保於此位號相傳終明之世自<lb/>
　　　成强國<lb/>
　聖朝功徳隆盛遐邇咸賓當開國之始䝉古北部喀爾<lb/>
　　　喀三汗即同時納貢至康熙年間喀爾喀與準噶<lb/>
　　　爾搆難舉國内屬我<lb/>
聖祖仁皇帝親整六師三臨朔漠<lb/>
天戈所指威震龍沙絶域之遥如履户闥逮乎準夷敗竄<lb/>
　　　朔塞蕩平於是喀爾喀全部列爵分旗庇我宇下<lb/>
<pb n="KR2m0015_WYG_291-2a"/>
　　承平以來綏懐益逺凡内附之厄魯特部人亦分<lb/>
　　駐焉其封爵㑹盟諸典禮隸於理藩院典屬司及<lb/>
　　柔逺司來享來王奔走恐後與漠南諸部無異焉<lb/>
　　蓋懐柔之化訖於無外矣<lb/>
　　喀爾喀東西袤延五千里南北距三千里東至黑<lb/>
　　龍江將軍界西至阿勒坦山接西域新疆界南至<lb/>
　　瀚海接漠南諸䝉古界北至俄羅斯國界戰國時<lb/>
　　為匃奴地漢初冐頓强盛併有漠南武帝時累嵗<lb/>
<pb n="KR2m0015_WYG_291-2b"/>
　　征伐匈奴始退保漠北後漢時分為南北二單于<lb/>
　　此為北單于地漢末匈奴衰弱烏桓鮮卑遞有其<lb/>
　　地元魏初蠕蠕强盛其主始稱可汗常與後魏為<lb/>
　　敵國東至朝鮮西至燉煌張掖之北境南臨大磧<lb/>
　　北渡沙漠窮瀚海皆為所有西魏以後蠕蠕破而<lb/>
　　突厥興盡有西北之地其主亦稱可汗北齊後周<lb/>
　　争結婚姻傾府蔵事之至大邏便沙鉢畧分為二<lb/>
　　國大邏便之後别為西突厥在今天山北路境此<lb/>
<pb n="KR2m0015_WYG_291-3a"/>
　　為東突厥地唐初又有薛延陀自稱可汗於漠北<lb/>
　　貞觀時頡利被擒突厥破亡薛延陀與回紇並强<lb/>
　　盛至薛延陀既滅回紇並有其地其後内附以其<lb/>
　　地遥置瀚海燕然金微幽陵龜林盧山六都督府<lb/>
　　又置臯蘭髙闕雞田榆溪雞鹿蹛林寘顔等七州<lb/>
　　即以其部長為都督刺史長史司馬皆隸燕山都<lb/>
　　䕶府後更併有九姓諸部盡突厥故地其東境又<lb/>
　　兼為室韋部地五代至宋回紇始衰與室韋諸部<lb/>
<pb n="KR2m0015_WYG_291-3b"/>
　　散居其地覊屬於遼金時蒙古諸部始盛元太祖十<lb/>
　　五年定諸部建都於此名和林初置元昌路後改<lb/>
　　和林轉運使司自太祖至世祖初五朝並都焉世<lb/>
　　祖遷都大興於和林置宣慰司都元帥府大徳十<lb/>
　　一年設和林等處行中書省罷宣慰司都元帥府<lb/>
　　置和林總管府皇慶元年改嶺北等處行中書省<lb/>
　　改和林路為和寧路明初元順帝殂於應昌其子<lb/>
　　阿裕實哩達喇嗣立徙和寧依王巴拜於此改元<lb/>
<pb n="KR2m0015_WYG_291-4a"/>
　　宣光傳其次子托果斯特穆爾改元天元駐捕魚<lb/>
　　兒海於洪武二十一年為明將藍玉所敗走至圖<lb/>
　　拉河為其下伊蘇岱爾所弑部落多潰其族烏納<lb/>
　　實哩收散亡居和寧之西復為明都督劉真等所<lb/>
　　破自托果斯特穆爾後五傳至昆特穆爾皆被殺<lb/>
　　逺族郭勒齊篡位稱汗始去國號稱韃靼其下以<lb/>
　　非順帝裔不附酋長阿嚕台等殺郭勒齊而迎元<lb/>
　　後布尼雅實哩立以為汗永樂六年以書諭之不<lb/>
<pb n="KR2m0015_WYG_291-4b"/>
　　報命淇國公邱福統五將軍出塞擊之師殱焉八<lb/>
　　年明文帝親征布尼雅實哩懼欲與阿嚕台俱西<lb/>
　　阿嚕台不從君臣始各自為部布尼雅實哩西奔<lb/>
　　明師追敗之于鄂諾河還師遇阿嚕台復破之十<lb/>
　　年布尼雅實哩為衛拉特馬哈木所殺時阿嚕台<lb/>
　　强盛與衞拉特相攻元裔益㣲其後阿嚕台為衛<lb/>
　　拉特所蹙内附封為和寧王尋復入冦興和二十<lb/>
　　年明文帝復親征阿嚕台遁去遂擊降烏梁海而<lb/>
<pb n="KR2m0015_WYG_291-5a"/>
　　　還仁宗時阿嚕台數敗於衛拉特乃率其屬東走<lb/>
　　　烏梁海駐牧遼塞宣徳中為衛拉特馬哈木之子<lb/>
　　　脫歡所殺乃求元後托克托布哈立之脫歡自為<lb/>
　　　丞相居漠北脫歡死子額森嗣為太師衆益强後<lb/>
　　　疑其主托克托布哈與中國通攻殺之額森自稱<lb/>
　　　汗尋亦為其下所殺諸部共立托克托布哈之子<lb/>
　　　號小王子其後數傳至卜赤嗣為小王子徙帳東<lb/>
　　　方為察哈爾其留漠北部落曰喀爾喀為西北强<lb/>
<pb n="KR2m0015_WYG_291-5b"/>
　　　國共為七部有三汗中曰土謝圖汗東曰車臣汗<lb/>
　　　西曰扎薩克圖汗<lb/>
　　本朝天聰七年瑪哈薩嘛諦車臣汗遣使來貢　崇<lb/>
　　　徳三年三汗並遣使入朝定各貢白馬八白駝一<lb/>
　　　謂之九白之貢嵗以為常後因其國西接烏嚕特<lb/>
　　　部每與搆兵康熙十六年<lb/>
詔諭兩國和好時尼魯特噶爾丹方雄驁西北喀爾喀之<lb/>
　　　三汗内自相殘二十八年噶爾丹興兵攻破其國<lb/>
<pb n="KR2m0015_WYG_291-6a"/>
　　　七部舉族奔潰欵塞内附三十年四月<lb/>
聖祖仁皇帝親巡邊外受其朝大㑹於多倫諾爾之地安<lb/>
　　　輯其衆於卡倫邊内仍留其三汗之號其諾顔濟<lb/>
　　　農等封以王貝勒貝子公台吉等爵並世襲分為<lb/>
　　　三路共三十七旗與内扎薩克同列噶爾丹既并<lb/>
　　　其地遂沿克魯倫河南牧窺伺邊塞三十五年<lb/>
駕親征至克魯倫河賊衆駭遁還遇大兵擊之盡殱其衆<lb/>
　　　明年噶爾丹竄死漠北悉平喀爾喀諸部始歸故<lb/>
<pb n="KR2m0015_WYG_291-6b"/>
　　　地其從征有功者晉封爵増編旗分為五十五旗<lb/>
　　　又有善巴自為一部曰賽音諾顔部雍正九年固<lb/>
　　　倫額駙䇿淩以奮擊準噶爾功<lb/>
詔授為扎薩克分轄各旗共四部為七十四旗今增至八<lb/>
　　　十二旗設阿爾台軍營駐定邊左副將軍及㕘贊<lb/>
　　　大臣以經理之設庫掄互市處駐司員以經理之<lb/>
　　　其朝覲貢道由張家口共分為四班其㑹盟則土<lb/>
　　　謝圖汗部之二十旗為一㑹其盟所曰罕阿林車<lb/>
<pb n="KR2m0015_WYG_291-7a"/>
　　　臣汗部之二十三旗為一㑹其盟所曰克魯倫巴<lb/>
　　　爾和屯扎薩克圖汗部之十七旗為一㑹其盟所<lb/>
　　　曰扎克畢賴色欽畢都哩雅諾爾賽音諾顔部之<lb/>
　　　二十二旗為一㑹其盟所曰齊齊爾里克每㑹設<lb/>
　　　盟長一人副盟長一人<lb/>
　　　恭載<lb/>
聖祖仁皇帝御製平定朔漠告成太學碑文<lb/>
　惟<lb/>
<pb n="KR2m0015_WYG_291-7b"/>
天盡所覆海内外日月所出入之區悉以畀予一人自踐<lb/>
　祚至今蚤夜殫思休養生息冀臻熙皥以克副維皇大<lb/>
　徳好生之意庶幾疆域無事得以偃兵息民廼厄魯特<lb/>
　噶爾丹阻險北陲困此一方人既荼毒塞外輒狡焉肆<lb/>
　其兇逆犯我邊鄙虐我臣服人用弗寧夫蕩冦所以息<lb/>
　民攘外所以安内邊冦不除則吾民不安此神人所共<lb/>
　憤天討所必加豈憚一人之勞弗貽天下之逸於是斷<lb/>
　自朕心躬親朔漠欲使悔罪革心故毎許以不殺彼怙<lb/>
<pb n="KR2m0015_WYG_291-8a"/>
終不悛我師三出絶塞朕皆親御以行深入不毛屢涉<lb/>
寒暑勞苦艱難與偏禆士卒共之迨彼狂授首脅從歸<lb/>
誠荒外君長來享闕下西北萬里灌燧銷烽中外乂謐<lb/>
惟朕不得已用兵以安民既告厥成事廼蠲釋𤯝災潔<lb/>
事禋望為億兆祈昇平之福而廷臣請紀功太學垂示<lb/>
來兹朕勞心於邦本嘗欲以文徳化成天下顧兹武畧<lb/>
廷臣僉謂建威消萌宜昭斯績于有永也朕不獲辭攷<lb/>
之禮王制有曰天子將出征受成於學出征執有罪反<lb/>
<pb n="KR2m0015_WYG_291-8b"/>
釋奠於學以訊馘告而泮宫之詩亦曰矯矯虎臣在泮<lb/>
獻馘又禮王師大獻則奏愷樂大司樂掌其事則是古<lb/>
者文事武事為一折衝之用具在樽爼之間故受成獻<lb/>
馘一歸於學此文武之盛制也朕嚮意於三代故斯舉<lb/>
也出則告於神祇歸而遣祀闕里兹允廷臣之請猶禮<lb/>
先師以告克之遺意而於六經之㫖為相符合也爰取<lb/>
思樂泮水之義為詩以銘之以見取亂侮亡之師在朕<lb/>
有不得已而用之之實或者不戾於古帝王伐罪安民<lb/>
<pb n="KR2m0015_WYG_291-9a"/>
之意云爾銘曰巍巍先聖萬世之師敬信愛人治平所<lb/>
基煌煌聖言文武道一禮樂征伐自天子出朕臨域中<lb/>
逾兹三紀嘗見羮牆寤寐永矢下念民瘼上承帝謂四<lb/>
海無外盡隸候尉維彼兇醜凟亂典常既梗聲教遂窺<lb/>
我疆譬之於農患在螟螣秉畀不施將害稼穡度彼游<lb/>
魂險逺是怙震以徳威可往而取朕志先定龜筮其依<lb/>
屬車萬乗建以龍旗祝融驂鸞風伯戒途宜𤾉而𤾉利<lb/>
我樵蘇大野水涸川瀆効靈泉忽自湧其甘如<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>設為<lb/>
<pb n="KR2m0015_WYG_291-9b"/>
犄角一出其西一出其東中自將之絶域無人獸羣自<lb/>
掩五日窮追彼狂走險大殱於路波血其孥剪其黨孽<lb/>
俘彼卒徒衆烏晝號單馬宵遁恐久駐師重為民困慎<lb/>
固戍守還轅於京自夏徂冬雨雪其零載馳載驅我行<lb/>
至再蠢兹窮冦昏惑不悔我邊我氓以休以助爰寧其<lb/>
居爰復其賦籓落老稚斯恬斯嬉嵗晏來歸春與之期<lb/>
春風飄翩揚我斾旓我今于邁如渉我郊言秣我馬狼<lb/>
居胥山登髙以眺閔彼彈丸天降兇罰孤雛就覊三駕<lb/>
<pb n="KR2m0015_WYG_291-10a"/>
三㨗封狼輿尸既腊梟獍既獮豺貙大漠西北解甲棄<lb/>
殳振旅凱入澤霈郊卜明禋肆赦用迓景福昔我往矣<lb/>
在泮飲酒陳師鞠旅誓屈羣醜今我來思在泮獻功有<lb/>
赫頌聲文軌來同采芹采藻頌興東魯車攻馬同亦鐫<lb/>
石鼓師在安民出非得已古人有作昭示斯㫖緬維虞<lb/>
廷誕敷文徳聖如先師戰勝必克惟兵宜戢惟徳乃綏<lb/>
億萬斯年視此銘詞<lb/>
　　喀爾喀中路土謝圖汗部駐圖拉河左右境東至<lb/>
<pb n="KR2m0015_WYG_291-10b"/>
　　肯特山接車臣汗部界西至喀魯特哈河接賽音<lb/>
　　諾顔部界南至瀚海接蘇尼特四子部落諸部界<lb/>
　　北至俄羅斯國界康熙二十八年土謝圖汗察渾<lb/>
　　多爾濟為噶爾丹所敗率其部衆來降三十年許<lb/>
　　仍其舊號増封王貝勒等爵共為十七旗三十二<lb/>
　　年以後增至三十五旗雍正年間增至三十八旗<lb/>
　　尋分二十旗屬於賽音諾顔部此為十八旗乾隆<lb/>
　　元年以後復増二旗共二十旗於本旗外分十九<lb/>
<pb n="KR2m0015_WYG_291-11a"/>
　　扎薩克掌之仍統領於土謝圖汗其封爵無定員<lb/>
　　今為汗一人和碩親王二人多羅郡王一人多羅<lb/>
　　貝勒一人固山貝子一人輔國公七人一等台吉<lb/>
　　八人<lb/>
　　喀爾喀東路車臣汗部駐克魯倫河左右境東至<lb/>
　　庫倫諾爾接黑龍江將軍地界西至察罕齊老山<lb/>
　　接土謝圖汗部界南至瀚海接阿巴哈納爾阿巴<lb/>
　　噶諸部界北至俄羅斯國界康熙二十八年故車<lb/>
<pb n="KR2m0015_WYG_291-11b"/>
　　臣汗阿拉布坦之子烏巴什率其部衆來降三十<lb/>
　　年許仍其舊號增封王貝勒等爵共為十二旗三<lb/>
　　十五年以後增至二十一旗乾隆十四年增一旗<lb/>
　　二十二年又增一旗共二十三旗於本旗外分二<lb/>
　　十二扎薩克掌之仍統領於車臣汗其封爵無定<lb/>
　　員今為汗一人和碩親王一人多羅郡王一人多<lb/>
　　羅貝勒二人固山貝子二人鎮國公三人輔國公<lb/>
　　三人一等台吉十三人<lb/>
<pb n="KR2m0015_WYG_291-12a"/>
　　喀爾喀西路扎薩克圖汗部駐杭愛山左右境東<lb/>
　　至鄂爾渾河接賽音諾顔部界西至塔爾巴哈台<lb/>
　　山接西域新疆界南至賀蘭山厄魯特界北至俄<lb/>
　　羅斯國界康熙二十八年扎薩克圖汗兵敗為噶<lb/>
　　爾丹所害三十年其弟䇿旺扎卜率其部衆來降<lb/>
　　初封為和碩親王後仍許其襲扎薩克圖汗之號<lb/>
　　增封貝勒等爵共為八旗三十三年以後增至十<lb/>
　　二旗雍正年間增至十五旗乾隆十三年增一旗<lb/>
<pb n="KR2m0015_WYG_291-12b"/>
　　二十二年又增一旗共十七旗於本旗外分十六<lb/>
　　扎薩克掌之仍統領於扎薩克圖汗其封爵無定<lb/>
　　員今為汗一人多羅貝勒一人鎮國公三人輔國<lb/>
　　公六人一等台吉九人<lb/>
　　喀爾喀賽音諾顔扎薩克親王部駐翁金河北境<lb/>
　　東至土謝圖汗部界西至扎薩克圖汗部界南至<lb/>
　　茂明安烏喇特諸部界北至俄羅斯國界初喀爾<lb/>
　　喀内附時有信順額爾克戴青諾顔善巴自為一<lb/>
<pb n="KR2m0015_WYG_291-13a"/>
　　部及固倫額駙䇿凌征準噶爾有功於雍正元年<lb/>
　　封多羅郡王九年晉封和碩親王授為大扎薩克<lb/>
　　十年賜號超勇親王於土謝圖汗部内分轄二十<lb/>
　　旗乾隆元年以後復增二旗共二十二旗於本旗<lb/>
　　外分二十一扎薩克掌之仍統領於大扎薩克親<lb/>
　　王其封爵無定員今為大扎薩克和碩親王一人<lb/>
　　和碩親王一人多羅郡王二人世子一人多羅貝<lb/>
　　勒二人鎮國公二人輔國公八人一等台吉九人<lb/>
<pb n="KR2m0015_WYG_291-13b"/>
　　附駐牧喀爾喀境内厄魯特<lb/>
　　烏蘭烏蘇厄魯特部共二旗其一旗舊駐喀爾喀<lb/>
　　河康熙二十五年準噶爾綽羅斯部台吉阿拉布<lb/>
　　坦來降封為郡王後傳至其子朋楚克降襲貝子<lb/>
　　乾隆二十六年移駐鄂爾坤之烏蘭烏蘇地方其<lb/>
　　一旗舊駐達拉爾河康熙二十五年準噶爾綽羅<lb/>
　　斯部台吉丹濟拉來降封為輔國公後其子多爾<lb/>
　　濟色布騰晉封貝子乾隆二十六年移駐烏蘭烏<lb/>
<pb n="KR2m0015_WYG_291-14a"/>
　　蘇地方<lb/>
　　<hi>臣</hi>等謹按烏蘭烏蘇厄魯特二旗屬喀爾喀賽音<lb/>
　　諾顔部管轄其駐牧地即在賽音諾顔疆理内<lb/>
　　賀蘭山厄魯特<lb/>
　　<hi>臣</hi>等謹按厄魯特部種類各殊在<lb/>
　國初時駐牧河套西者謂之套夷駐牧青海者謂之<lb/>
　　西海諸台吉其駐牧天山北境者謂之北厄魯特<lb/>
　　各有部長當青海盛時並統屬於顧實汗其後青<lb/>
<pb n="KR2m0015_WYG_291-14b"/>
　　海套西二部並來歸順其北厄魯特恃其荒逺終<lb/>
　　於覆滅惟其部衆之先來降附者在青海境則有<lb/>
　　游牧之綽羅斯輝特土爾扈特各旗在喀爾喀境<lb/>
　　則有烏蘭烏蘇厄魯特旗在西域新疆境則有都<lb/>
　　爾伯特旗皆北厄魯特之裔云<lb/>
　　賀蘭山厄魯特在河套以西東至寧夏府邊外界<lb/>
　　西至甘州府邊外界南至邊墻北至瀚海接喀爾<lb/>
　　喀界至<lb/>
<pb n="KR2m0015_WYG_291-15a"/>
　　京師五千里漢北地郡西境及武威張掖二郡北境<lb/>
　　　地晉時為前凉張軌後凉吕光北凉沮渠䝉遜所<lb/>
　　　有唐時屬河西節度使廣徳初入於吐蕃宋景徳<lb/>
　　　中入於西夏元屬甘肅行中書省明為邊外地<lb/>
　　國初有厄魯特部落駐牧套西稱為套夷其部長鄂<lb/>
　　　齊爾圖汗及阿巴賴諾顔隨顧實汗内附於順治<lb/>
　　　四年即遣使入貢嗣是朝貢不絶後噶爾丹强盛<lb/>
　　　侵併套夷害鄂齊爾圖汗其孫濟農巴圖爾額爾<lb/>
<pb n="KR2m0015_WYG_291-15b"/>
　　　克等竄至近邊於康熙二十五年上書求給牧地<lb/>
詔於寧夏甘州邊外畫界給之自寧夏所屬玉泉營以西<lb/>
　　　至賀蘭山隂自甘州所屬鎮畨塞口以北至額濟<lb/>
　　　内河俱以離邊六十里為界三十六年奏願以所<lb/>
　　　部編置佐領為旗一其封爵無定員今為親王一<lb/>
　　　人鎮國公二人<lb/>
　　　賀蘭山厄魯特部駐賀蘭山之博羅冲竒克地方<lb/>
　　　康熙三十六年封巴圖爾額爾克為多羅貝勒後<lb/>
<pb n="KR2m0015_WYG_291-16a"/>
　　其子阿寳晉封郡王其孫羅卜藏多爾濟仍襲貝<lb/>
　　勒乾隆二十二年以功復封多羅郡王三十年晉<lb/>
　　封親王世襲掌本旗扎薩克事<lb/>
　　額濟内土爾扈特<lb/>
　　<hi>臣</hi>等謹按土爾扈特之本國在西北極邊本準噶<lb/>
　　爾四衛拉特之一與準噶爾有隙遂徙國與俄羅<lb/>
　　斯接境康熙年間其國王阿貴齊之弟阿拉布珠<lb/>
　　爾自西藏還以準噶爾道梗不能歸遂乞内屬今<lb/>
<pb n="KR2m0015_WYG_291-16b"/>
　　居甘肅邊外自為一部云<lb/>
　　額濟内土爾扈特東至古爾鼐西至肅州邊外南<lb/>
　　至三岔河北至坤都楞河至<lb/>
　京師五千里漢武威張掖二部北境唐入吐蕃宋入<lb/>
　　西夏元屬甘肅行省明為邊外地<lb/>
　本朝康熙四十三年土爾扈特部阿拉布珠爾來降<lb/>
　　於甘肅邊外給與牧地後編為一旗其封爵為貝<lb/>
　　勒一人<lb/>
<pb n="KR2m0015_WYG_291-17a"/>
　　<hi>臣</hi>等謹按額濟内土爾扈特部與賀蘭山厄魯特<lb/>
　　部疆理相接其境内山川不别載<lb/>
　　額濟内土爾扈特部駐額濟内河之黨色爾騰地<lb/>
　　方康熙四十三年封阿拉布珠爾為固山貝子其<lb/>
　　子旦永於雍正七年晉封為多羅貝勒世襲掌本<lb/>
　　旗扎薩克事<lb/>
　　青海<lb/>
　　<hi>臣</hi>等謹按禹貢雍州終之以西戎即敘孔傳謂在<lb/>
<pb n="KR2m0015_WYG_291-17b"/>
　　荒服之外流沙之内羌髳之屬鄭康成以為衣皮<lb/>
　　之民居於崑崙析支渠搜之野者皆西戎也諸儒<lb/>
　　以崑崙為在臨羌西以析支為在河闗西皆在今<lb/>
　　西寧邊外然則青海之地固為當日雍州西徼矣<lb/>
　　周秦以還諸羌繁衍罕歸聲教厥後一變而為吐<lb/>
　　谷渾再變而為吐蕃至明代入於䝉古而後復為<lb/>
　　厄魯特所有部落之居此者已經屢易我<lb/>
　國家開創之初其部顧實汗即輸誠歸附逮雍正初<lb/>
<pb n="KR2m0015_WYG_291-18a"/>
　　年平定青海編旗之後餘衆畏服朝貢惟謹實與<lb/>
　　内扎薩克相等抑又論之青海介處西陲鄰接甘<lb/>
　　肅全境自漢置河西四郡史稱其隔絶南羗為斷<lb/>
　　匈奴右臂明初建重鎮於甘肅以北拒韃靼南捍<lb/>
　　諸番中葉以後北部得越境闌入與番族相通遂<lb/>
　　世為邊患<lb/>
聖朝威武丕彰撫有萬宇若北部之四十九旗久歸臣<lb/>
　　僕至於安西境外地盡西䝉所謂河西諸郡已為<lb/>
<pb n="KR2m0015_WYG_291-18b"/>
　　甘肅之内地長駕逺馭之畧固非前代之規模所<lb/>
　　得擬其萬一者也<lb/>
　　青海古曰西海東至甘肅西寧洮岷邊境西至西<lb/>
　　藏南至四川松潘界北至甘肅安西府界袤延二<lb/>
　　千餘里至<lb/>
　京師五千七十里本禹貢西戎地夏殷周皆屬西羌<lb/>
　　漢為武威張掖金城隴西四郡之西徼外及蜀郡<lb/>
　　之北徼外屬先零燒當等諸羌地王莽時置西海<lb/>
<pb n="KR2m0015_WYG_291-19a"/>
　　郡歴後漢魏晉皆諸戎所居東晉以後又為吐谷<lb/>
　　渾所據隋大業五年平吐谷渾置西海河源等郡<lb/>
　　隋末吐谷渾復據其地唐初擊破之龍朔三年吐<lb/>
　　蕃滅吐谷渾盡有其地宋亦為吐蕃地元置吐蕃<lb/>
　　宣慰司於河州又封駙馬章古為郡王鎮西寧並<lb/>
　　統治畨衆明為西畨地洪武初遣官招諭凡西寧<lb/>
　　河州諸衛指揮僉事等官並即以畨酋為之以畨<lb/>
　　地産馬嵗與之互市其後又以畨僧入貢加以國<lb/>
<pb n="KR2m0015_WYG_291-19b"/>
　　師禪師等封號永樂以後諸番僧及諸衞番族各<lb/>
　　許其嵗時朝貢西番之勢益分率不相統屬正徳<lb/>
　　四年有蒙古部酋額布勒等襲破青海番人多逼<lb/>
　　徙其留者不能自存反為所役屬屢為甘肅西寧<lb/>
　　邊患名曰海冦嘉靖時額布勒為河套酋濟農所<lb/>
　　破收其部落大半而去惟布爾噶一部斂衆自保<lb/>
　　其後北部諳達又貪青海饒富襲據其地布爾噶<lb/>
　　竄走已而諳達引去留其子丙圖居青海隆慶中<lb/>
<pb n="KR2m0015_WYG_291-20a"/>
　　　諳達受封順義王西寧亦安自丙圖據青海後諳<lb/>
　　　達之從孫車臣台吉及兄子永邵卜等同居之萬<lb/>
　　　歴中又時時犯邊後漸衰弱<lb/>
　　國初有厄魯特顧實汗者自西北侵有其地於崇徳<lb/>
　　　二年即遣使修貢嗣是朝貢不絶順治十年<lb/>
詔封為遵文行義敏慧顧實汗其後顧實汗之子留駐西<lb/>
　　　藏為汗於青海不復稱汗自分其地為左右二境<lb/>
　　　部落散處其間謂之西海諸台吉康熙三十六年<lb/>
<pb n="KR2m0015_WYG_291-20b"/>
　　　既平噶爾丹青海台吉扎什巴圖爾等咸内附封<lb/>
　　　以王貝勒貝子公台吉等爵並世襲雍正元年扎<lb/>
　　　什巴圖爾之子羅卜藏丹津誘衆犯邊<lb/>
世宗憲皇帝命官兵進勦平定其地惟不從逆者仍其封<lb/>
　　　號以軍功增封世爵三年於各部落編設旗分自<lb/>
　　　青海厄魯特外為游牧之綽羅斯輝特土爾扈特<lb/>
　　　喀爾喀皆分置佐領共為旗二十有八乾隆十一<lb/>
　　　年增設一旗又有大喇嘛察罕諾們汗所屬䝉古<lb/>
<pb n="KR2m0015_WYG_291-21a"/>
　　　分為四佐領不統於各旗即令喇嘛管轄其封爵<lb/>
　　　朝貢隸於理藩院之典屬司及柔逺司凡簡稽軍<lb/>
　　　實巡閲邊防之事設西寧駐劄大臣以經理之置<lb/>
　　　互市於西寧之地其朝覲貢道由西寧分為三班<lb/>
　　　恭載<lb/>
世宗憲皇帝御製平定青海告成太學碑文<lb/>
　我國家受<lb/>
天眷命撫臨八極日月所照㒺不臣順遐邇乂安兆人䝉<lb/>
<pb n="KR2m0015_WYG_291-21b"/>
　福乃有羅卜藏丹津者其先世顧實汗自國初稽首歸<lb/>
　命當時使臣建議卑以駐牧之地其居雜番羌密近甘<lb/>
　凉我<lb/>
皇考聖祖仁皇帝睿慮深逺每厪於懷既親御六師平定<lb/>
　朔漠威靈所加青海部落扎什巴圖爾等震讋承命<lb/>
聖祖仁皇帝因沛殊恩封為親王兄弟八人咸賜爵禄覊<lb/>
　縻包容示以寛大而狼心梟性不可以徳義化三十年<lb/>
　來包蔵異志朕紹登寳位優之錫賚榮其封號尚冀克<lb/>
<pb n="KR2m0015_WYG_291-22a"/>
輯寧部衆而羅卜藏丹津昏謬狂悖同黨吹拉克諾木<lb/>
齊阿爾布坦温布藏巴扎布等實為元惡謂國家方宏<lb/>
浩蕩之恩不設嚴密之備誕敢首造逆謀迫脅番羌侵<lb/>
犯邊城反狀彰露用不可釋於天誅遂令川陜總督太<lb/>
保公年羮堯為撫逺大將軍聲罪致討以雍正元年十<lb/>
月師始出塞自冬涉春屢破其衆凡同叛之部落戈鋋<lb/>
所指應時摧敗招降數十萬衆又降其貝勒貝子公台<lb/>
吉等二十餘人朕猶憫其愚蠢若悔禍思愆束手來歸<lb/>
<pb n="KR2m0015_WYG_291-22b"/>
尚可全宥而怙惡不悛負險抗違乃决剪滅之計以方<lb/>
畧宻付大將軍羮堯調度軍謀簡稽將士用四川提督<lb/>
岳鍾琪為奮威將軍於仲春初旬禡牙徂征分道深入<lb/>
搗其窟穴電掃風驅搜剔巖阻賊徒倉皇糜潰窮蹙失<lb/>
據羅卜藏丹津之母及逆謀渠魁悉就俘執擒獲賊衆<lb/>
累萬牲牽軍械不可數計賊首逃遁我師逾險窮追獲<lb/>
其輜重人口殆盡羅卜蔵丹津孑身易服竄匿荒山殘<lb/>
喘待斃自二月八日至二十有二日僅旬有五日軍士<lb/>
<pb n="KR2m0015_WYG_291-23a"/>
　無久役之勞内地無轉輸之費克奏敷功永清西徼三<lb/>
　月之朔奏凱旋旅鐃鼓喧轟士衆訢喜四月十有二日<lb/>
　以唱逆之吹拉克諾木齊等三人獻俘<lb/>
廟社受俘之日臣民稱慶伏念<lb/>
聖祖仁皇帝威靈震於遐方福慶流於奕業用克張皇六<lb/>
　師殄滅狂賊行間將士亦由感激湛恩厚澤為朕踴躍<lb/>
　用命斯役也芟夷凶悖綏靖番羌俾烽燧永息中外人<lb/>
　民胥享安阜實成先志以懋有丕績廷臣上言稽古典<lb/>
<pb n="KR2m0015_WYG_291-23b"/>
　禮出征而受成於學所以定兵謀也獻馘而設奠於學<lb/>
　所以告凱㨗也宜刋諸珉石揭於太學用昭示於無極<lb/>
　遂為之銘曰天有雷霆聖作弧矢輔仁而行威逺寧邇<lb/>
　維兹青海種類實繁錫之茅土列在藩垣被我寵光位<lb/>
　崇禄富負其阻遐禍心潛搆恭惟<lb/>
聖祖慮逺智周睠念荒服綏撫懐柔朔野既清西陲攸震<lb/>
　爵號洊加示之恩信如何兇狡造謀逆天鼔動昏憝冦<lb/>
　侵於邊惟彼有罪自干天罰桓桓虎貔爰張九伐王師<lb/>
<pb n="KR2m0015_WYG_291-24a"/>
　即路冬雪初零日耀組練雪響鼙鉦蠢兹不順敢逆戎<lb/>
　旅奮張螳臂以當齊斧止如山嶽疾如雨風我戰則克<lb/>
　賊壘其空彼昏終迷曾不悔戾當剪而滅斯焉决計厲<lb/>
　兵簡將往搗其巢踰歴嶔嶇坦若坰郊賊棄其家我縶<lb/>
　而獲牛馬谷量器仗山積蹇兔失窟何所逋逃枯魚游<lb/>
　釡假息煎熬師以順動神明所福旬日凱歸不疾而速<lb/>
　殪彼逆謀懸首藁街獻俘成禮金鼓調諧西域所贍此<lb/>
　惟雄特天討既申羣酋惕息櫜戈偃革告成辟雍聲教<lb/>
<pb n="KR2m0015_WYG_291-24b"/>
　遐暨萬國來同惟我<lb/>
聖祖親平大漠巍功煥文邁桓軼酌流光悠久視此銘辭<lb/>
　繼志述事念兹在兹<lb/>
　　　青海厄魯特部本顧實汗之後康熙三十六年諸<lb/>
　　　台吉内附授以封爵雍正元年以羅卜藏丹津叛<lb/>
　　　逆出師平定三年編為二十旗乾隆十一年增設<lb/>
　　　一旗共為旗二十有一各設扎薩克掌之其封爵<lb/>
　　　為親王一人郡王二人貝勒一人貝子三人鎮國<lb/>
<pb n="KR2m0015_WYG_291-25a"/>
　　公一人輔國公二人一等台吉十一人其游牧地<lb/>
　　諸部散處不分畛域<lb/>
　　青海游牧綽羅斯部本準噶爾綽羅斯部台吉為<lb/>
　　噶爾丹之族游牧青海地方舉所部來降雍正三<lb/>
　　年編為二旗各設扎薩克掌之其封爵為郡王一<lb/>
　　人輔國公一人<lb/>
　　青海游牧輝特部本準噶爾輝特部台吉游牧青<lb/>
　　海地方舉所部來降雍正三年編為一旗設扎薩<lb/>
<pb n="KR2m0015_WYG_291-25b"/>
　　克掌之其封爵為輔國公一人<lb/>
　　青海游牧土爾扈特部本準噶爾土爾扈特部台<lb/>
　　吉游牧青海地方舉所部來降雍正三年編為四<lb/>
　　旗各設扎薩克掌之其封爵為一等台吉四人<lb/>
　　青海游牧喀爾喀部本喀爾喀台吉游牧青海地<lb/>
　　方舉所部來降雍正三年編為一旗設扎薩克掌<lb/>
　　之其封爵為一等台吉一人<lb/>
　　西藏<lb/>
<pb n="KR2m0015_WYG_291-26a"/>
　　　<hi>臣</hi>等謹按吐蕃之部通自唐時史稱其國西南與<lb/>
　　　婆羅門接壤則其俗之信奉釋教固宜也元時西<lb/>
　　　藏之地皆領於番僧若大寳法王帝師之號尊禮<lb/>
　　　特殊明代因之自宗喀巴肇興黄教數傳之後為<lb/>
　　　諸畨所尊信於是有達賴喇嘛班禪喇嘛更在各<lb/>
　　　番王之上自<lb/>
　　本朝崇徳年間謂東土有<lb/>
聖人即遣使經數國之地踰年而至當<lb/>
<pb n="KR2m0015_WYG_291-26b"/>
大統之方集識歸化之獨先<lb/>
　　國家以其恭順有年錫之封號俾得以世次相繼逮<lb/>
　　　康熙年間為準夷侵擾經<lb/>
　　王師平定以來藏地諸番皆登樂土於焉闡揚善教<lb/>
　　　同我太平所謂因其教不易其俗齊其政不易其<lb/>
　　　宜者蓋懷柔撫馭之道即於是寓焉矣<lb/>
　　　西藏在四川雲南徼外東西六千四百餘里南北<lb/>
　　　六千五百餘里東至四川界東南至雲南界西至<lb/>
<pb n="KR2m0015_WYG_291-27a"/>
　　大沙海北至青海界至<lb/>
　京師一萬四千餘里古西南徼外諸羌戎地兩漢魏<lb/>
　　晉間種落無聞自吐蕃始祖鶻提勃窣野居析支<lb/>
　　水西並諸羌據其地歴周及隋猶未通中國其君<lb/>
　　長稱為贊布唐貞觀八年始遣使來朝十五年妻<lb/>
　　以宗室女文成公主既而滅吐谷渾盡臣羊同黨<lb/>
　　項諸羌幅員萬餘里唐末漸衰弱宋時亦號吐蕃<lb/>
　　朝貢不絶元憲宗始於河州置吐蕃宣慰司都元<lb/>
<pb n="KR2m0015_WYG_291-27b"/>
　　帥府又於四川徼外置碉門魚通黎雅長河西寧<lb/>
　　等處宣撫司世祖時置烏思藏以吐蕃僧帕克斯<lb/>
　　巴為大寳法王帝師領之嗣者數世其弟子號司<lb/>
　　空司徒國公皆佩金玉印明洪武六年以攝帝師<lb/>
　　拉木監巴藏卜為熾盛佛寳國師給玉印置烏思<lb/>
　　藏朶甘二指揮司又置宣慰司三招討司六萬户<lb/>
　　府四千户所十七以元國公那木喀思丹巴監藏<lb/>
　　等為都指揮同知宣慰使元帥招討等官永樂中<lb/>
<pb n="KR2m0015_WYG_291-28a"/>
　　　復封番僧為大寳法王大乗法王大慈法王闡化<lb/>
　　　王贊善王闡教王輔教王䕶教王凡八王並給印<lb/>
　　　誥比嵗或間嵗朝貢其徒以次封西天佛子大國<lb/>
　　　師國師禪師諸號者不可勝紀明之中葉有宗喀<lb/>
　　　巴者居拉薩始興黄㡌之教相傳其二世始立第<lb/>
　　　巴以治國事其三世始稱達賴喇嘛有異術能知<lb/>
　　　三生事諸番莫不從其教正徳時遣中使至其地<lb/>
　　　往迎所謂活佛者所費以巨萬計其僧卒匿不出<lb/>
<pb n="KR2m0015_WYG_291-28b"/>
　　　見所攜寳貨器械皆為番人所奪其後達賴喇嘛<lb/>
　　　與班禪喇嘛並為諸番所奉凡大寳法王及闡化<lb/>
　　　諸王亦皆俯首稱弟子<lb/>
　　本朝崇徳七年達賴喇嘛首先入貢至順治九年來<lb/>
　　　朝十年<lb/>
世祖章皇帝賜以金印遣使封為西天大善自在佛領天<lb/>
　　　下釋教普通斡齊喇達喇達賴喇嘛嗣後與班禪<lb/>
　　　喇嘛各遣使貢獻不絶其部落號圖伯特前藏則<lb/>
<pb n="KR2m0015_WYG_291-29a"/>
　　　達賴喇嘛主之後藏則班禪喇嘛主之其代喇嘛<lb/>
　　　理事者曰第巴又有汗則䝉古部長為之康熙初<lb/>
　　　年有藏地之藏巴汗威虐部下第巴乞師於青海<lb/>
　　　顧實汗擊破之遂留其長子達賴為汗三十二年<lb/>
　　　封第巴為圖伯特國王賜金印時達賴喇嘛已殁<lb/>
　　　第巴匿不以聞潛與厄魯特噶爾丹相通及召班<lb/>
　　　禪喇嘛來京第巴又阻之不至四十四年達賴汗<lb/>
　　　之子拉藏誅第巴以聞<lb/>
<pb n="KR2m0015_WYG_291-29b"/>
聖祖嘉之賜金冊印封為輔教恭順汗遣大臣安撫其地<lb/>
　　　復立第六世達賴喇嘛五十二年封班禪胡圖克<lb/>
　　　圖為班禪額爾徳尼依達賴喇嘛之例錫以冊印<lb/>
　　　五十三年準噶爾䇿妄阿喇布坦興師侵藏害拉<lb/>
　　　藏汗焚毁寺廟迫逐僧衆五十八年遣大兵討平<lb/>
　　　之<lb/>
世宗憲皇帝嗣位撤回官兵封康濟鼐為貝子總理其地<lb/>
　　　雍正五年西藏噶隆阿爾布巴等叛殺康濟鼐後<lb/>
<pb n="KR2m0015_WYG_291-30a"/>
　　藏辦理噶隆事務之扎薩克台吉頗羅鼐走避以<lb/>
　　聞遣兵進𠞰明年頗羅鼐率衆部落入藏阿爾布<lb/>
　　巴等伏誅藏地安輯如故封頗羅鼐為固山貝子<lb/>
　　九年晉封多羅貝勒辦理衛藏噶隆事務乾隆四<lb/>
　　年晉封多羅郡王給印轄衛藏等處十二年其子<lb/>
　　珠爾黙特那木扎爾襲封十五年以謀逆伏誅今<lb/>
　　設輔國公三人一等台吉一人並因其俗設噶隆<lb/>
　　第巴等職其地有四曰衛曰藏其東境曰喀木其<lb/>
<pb n="KR2m0015_WYG_291-30b"/>
　　西境曰阿里共轄城六十餘衛與喀木諸城皆統<lb/>
　　屬於達賴喇嘛藏與阿里諸城皆統屬於班禪喇<lb/>
　　嘛别設駐藏大臣二人鎮撫其地封爵承襲及入<lb/>
　　貢之事𨽻於理藩院之典屬司及柔逺司置互市<lb/>
　　於四川西徼打箭爐之地其貢道由打箭爐分為<lb/>
　　二班凡喇嘛道行最髙者曰胡土克圖轉世者曰<lb/>
　　呼畢爾罕其秩之貴者曰國師曰禪師次曰扎薩<lb/>
　　克大喇嘛曰扎薩克喇嘛又次曰大喇嘛曰副喇<lb/>
<pb n="KR2m0015_WYG_291-31a"/>
　　　嘛自扎薩克喇嘛以上皆頒給印信其徒之分處<lb/>
　　　喀爾喀及内扎薩克部落者皆為蒙古所尊奉仍<lb/>
　　　遥屬於達賴喇嘛班禪喇嘛<lb/>
　　　恭載<lb/>
聖祖仁皇帝御製平定西藏勒銘碑文<lb/>
　昔者<lb/>
太宗文皇帝之崇徳七年班禪額爾徳尼達賴喇嘛顧實<lb/>
　汗謂東土有<lb/>
<pb n="KR2m0015_WYG_291-31b"/>
聖人出特遣使自人跡不至之區經讐敵之國閲數年始<lb/>
　達盛京至今八十載同行善事俱為施主頗極安寧後<lb/>
　達賴喇嘛之殁第巴隠匿不奏者十有六年任意妄行<lb/>
　拉蔵滅之復興其法因而允從拉藏庫克淖爾羣衆公<lb/>
　同之請中間䇿妄阿喇布坦妄生事端動準噶爾之衆<lb/>
　肆行奸詐滅壞達賴喇嘛並廢第五輩達賴之塔辱衊<lb/>
　班禪毁壊寺廟殺戮喇嘛名為興法而實滅之且欲竊<lb/>
　據圖伯特國朕以其所為非法爰命皇子為大將軍王<lb/>
<pb n="KR2m0015_WYG_291-32a"/>
又遣朕子孫等調發滿洲䝉古緑旗兵各數萬歴烟瘴<lb/>
之地士馬安然而至賊衆三次乗夜盗營我兵奮勇擊<lb/>
殺賊皆喪膽逺遁一矢不發平定西藏振興法教賜今<lb/>
呼畢爾罕冊印封為第六輩達賴喇嘛安置禪榻撫綏<lb/>
圖伯特僧俗人衆各復生業於是文武臣工咸謂王師<lb/>
西討歴瘴癘險逺之區曾未半載輙建殊勲實從古所<lb/>
未有而諸䝉古部落及圖伯特酋長亦合詞奏曰皇帝<lb/>
勇略神武超越往代天兵所臨邪魔掃蕩復興蒙古向<lb/>
<pb n="KR2m0015_WYG_291-32b"/>
所尊奉法教喀木藏衛等部人衆咸得㧞離湯火樂土<lb/>
安居如此盛徳大業非臣下頌揚所能宣罄請賜御製<lb/>
碑文鐫勒招地以垂永久爰紀斯文立石西藏俾中外<lb/>
知達賴喇嘛等三朝恭順之誠諸部落累世崇奉法教<lb/>
之意朕之此舉所以除逆撫順綏衆興教云爾<lb/>
　　衛在四川打箭爐西北三千餘里即烏思藏居諸<lb/>
　　藏之中亦曰中藏東自穆魯烏蘇西岸青海部落<lb/>
　　界西至噶木巴拉嶺藏界一千五百三十三里南<lb/>
<pb n="KR2m0015_WYG_291-33a"/>
　　自鄂木拉岡冲嶺北至崖魯藏博江二千二百餘<lb/>
　　里<lb/>
　　衛地所屬諸城<lb/>
　　拉薩城<hi>在打箭爐西北三千四百八十里即唐吐蕃建牙之所今為達賴喇嘛所居</hi>
　　徳沁城<hi>在拉薩東南三十八里</hi>
　　耨東城<hi>在拉薩東南二百二十里</hi>
　　桑里城<hi>在拉薩東南二百五十一里</hi>
　　吹扎爾普朗城<hi>在拉薩東南二百六十里</hi>
<pb n="KR2m0015_WYG_291-33b"/>
　　恪噶爾城<hi>在拉薩東南三百里</hi>
　　里古城<hi>在拉薩東南三百十里</hi>
　　裕勒佳阿雜城<hi>在拉薩東南三百三十里</hi>
　　濟古城<hi>在拉薩東南三百四十里</hi>
　　捫磋納城<hi>在拉薩東南四百四十里</hi>
　　拉巴隨城<hi>在拉薩東南四百四十里</hi>
　　佳木達城<hi>在拉薩東五百四十里</hi>
　　達木城<hi>在拉薩東南五百六十里</hi>
<pb n="KR2m0015_WYG_291-34a"/>
　　衮米納木佳勒城<hi>在拉薩東南六百二十里</hi>
　　碩勒噶城<hi>在拉薩東南六百四十里</hi>
　　卓莫城<hi>在拉薩東南七百五十里</hi>
　　多木純城<hi>在拉薩東南七百七十里</hi>
　　則布拉岡城<hi>在拉薩東南八百七十里</hi>
　　達克博柰城<hi>在拉薩東南九百六十里</hi>
　　徳摩城<hi>在拉薩東南九百八十里</hi>
　　東噶爾城<hi>在拉薩西二十五里</hi>
<pb n="KR2m0015_WYG_291-34b"/>
　　日噶努布城<hi>在拉薩西南三十里</hi>
　　楚舒爾城<hi>在拉薩西南一百十五里</hi>
　　日噶公噶爾城<hi>在拉薩西南一百四十里</hi>
　　雅爾博魯克勒巴底城<hi>在拉薩西南三百里</hi>
　　多城<hi>在拉薩西南四百二十里</hi>
　　僧格城<hi>在拉薩西南四百三十里</hi>
　　得巴達克則城<hi>在拉薩東北九十二里</hi>
　　倫珠布城<hi>在拉薩東北一百二十里</hi>
<pb n="KR2m0015_WYG_291-35a"/>
　　薩木珠布公喀爾城<hi>在拉薩東北一百五十里</hi>
　　盆多城<hi>在拉薩東北一百五十里</hi>
　　<hi>臣</hi>等謹按西藏之俗凡有官舍民居之處建造樓<lb/>
　　居依山為塹即謂之城量地之大小人之多寡各<lb/>
　　設宗布木管理民事設丁布木管理兵丁<lb/>
　　藏在衛西南五百餘里東自噶木巴拉嶺衛界西<lb/>
　　至瑪爾岳木嶺阿里界一千八百八十二里南自<lb/>
　　坡巴朗城之扎木拉嶺北至們巴部落之北達魯<lb/>
<pb n="KR2m0015_WYG_291-35b"/>
　　克裕木磋淖爾一千三百餘里<lb/>
　　藏地所屬諸城<lb/>
　　扎什倫博城<hi>在拉薩西南五百六十里其先藏巴汗居此今為班禪喇嘛所居</hi>
　　日喀資城<hi>在扎什倫博東三十里</hi>
　　林綳城<hi>在扎什倫博東二百二十里</hi>
　　納噶爾城<hi>在扎什倫博東二百八十里</hi>
　　堆朋城<hi>在扎什倫博東三百六十里</hi>
　　巴納木城<hi>在扎什倫博東八十五里</hi>
<pb n="KR2m0015_WYG_291-36a"/>
　　佳勒則城<hi>在扎什倫博東南一百二十里</hi>
　　烏裕克林噶城<hi>在扎什倫博東南三百八十五里</hi>
　　定集城<hi>在扎什倫博西南三百九十里</hi>
　　羅噶爾城<hi>在扎什倫博西南五百二十里</hi>
　　坡巴朗城<hi>在扎什倫博西南六百二十里</hi>
　　噴磋克凌城<hi>在扎什倫博西南七百里</hi>
　　濟隆城<hi>在扎什倫博西南七百二十里</hi>
　　濟特城<hi>在扎什倫博西南七百六十里</hi>
<pb n="KR2m0015_WYG_291-36b"/>
　　葉爾摩城<hi>在扎什倫博西南七百六十里</hi>
　　烏穆城<hi>在扎什倫博西二百里</hi>
　　將羅尖城<hi>在扎什倫博西三百里</hi>
　　鄂摩城<hi>在扎什倫博西北九十里</hi>
　　將阿木凌城<hi>在扎什倫博西北四百八十里</hi>
　　喀木在衛東南八百三十二里近雲南麗江府之<lb/>
　　北東自雅龍江西岸西至努卜公拉嶺衛界一千<lb/>
　　四百里南自噶克拉岡里山北至穆魯烏蘇南岸<lb/>
<pb n="KR2m0015_WYG_291-37a"/>
　　一千七百里<lb/>
　　喀木所屬諸城<lb/>
　　達爾城<hi>在拉薩東南一千二百七十五里</hi>
　　桑阿克吹城<hi>在拉薩東南一千三百里</hi>
　　碩班多城<hi>在拉薩東南一千三百四十五里</hi>
　　羅隆城<hi>在拉薩東南一千六百五十里</hi>
　　蘇爾東城<hi>在拉薩東南一千六百五十里</hi>
　　衮珠城<hi>在拉薩東南一千九百里</hi>
<pb n="KR2m0015_WYG_291-37b"/>
　　匝坐里岡城<hi>在拉薩東南二千一百五十里</hi>
　　塘噶爾城<hi>在拉薩東北二千二百里</hi>
　　索克城<hi>在拉薩東北一千三百里</hi>
　　努布爾城<hi>在拉薩東北一千三百里</hi>
　　<hi>臣</hi>等謹按自塘噶爾城之東南則為巴塘巴塘之<lb/>
　　東北為裏塘巴塘之東南為中甸西南為維西各<lb/>
　　有屬地接四川打箭爐及雲南麗江府鶴慶府邊<lb/>
　　外界舊皆為喀木地分置堪布喇嘛管理𨽻於西<lb/>
<pb n="KR2m0015_WYG_291-38a"/>
　　藏自康熙五十年大兵定藏其衆皆内附雍正五<lb/>
　　年設分治㕔員駐中甸維西地方屬雲南省管轄<lb/>
　　七年設立巴塘裏塘二宣撫使司並増置各土司<lb/>
　　屬四川省管轄<lb/>
　　阿里為西藏之極西邊境東自藏界瑪爾岳木嶺<lb/>
　　西至得巴堪布嶺二千一百餘里南自匝木薩喇<lb/>
　　嶺北至烏巴拉嶺一千二百餘里<lb/>
　　阿里所屬諸城<lb/>
<pb n="KR2m0015_WYG_291-38b"/>
　　布朗達克喀爾城<hi>在扎什倫博西南二千二百餘里</hi>
　　噶爾東城<hi>在扎什倫博西南二千三百里</hi>
　　什徳城<hi>在扎什倫博西南二千三百里</hi>
　　古格扎什倫博城<hi>在扎什倫博西南二千四百里</hi>
　　冲隆城<hi>在扎什倫博西南二千四百餘里</hi>
　　則布朗城<hi>在扎什倫博西南二千五百餘里</hi>
　　楚瑪爾徳城<hi>在扎什倫博西南二千六百餘里</hi>
　　扎什岡城<hi>在扎什倫博西二千七百餘里</hi>
<pb n="KR2m0015_WYG_291-39a"/>
　　羅多克喀爾城<hi>在扎什倫博西二千八百里</hi>
　　底木岡城<hi>在扎什倫博西二千八百餘里</hi>
　　喀什城<hi>在扎什倫博西二千八百里</hi>
　　畢底城<hi>在扎什倫博西三千餘里</hi>
　　<hi>臣</hi>等謹按西藏諸城之外又有附近部落在衛地<lb/>
　　拉薩東南者曰噶克卜部落居衛與喀木邊界之<lb/>
　　間其相近為恭布部落在藏地扎什倫布西南者<lb/>
　　曰薩噶部落其西為卓書特部落們巴部落乃藏<lb/>
<pb n="KR2m0015_WYG_291-39b"/>
　　之西界阿里之東界至阿里之西北有達拉克部<lb/>
　　落其在喀木西北界者有拉塔部落舒布倫巴部<lb/>
　　落格爾濟部落塞爾匝納爾噶魯部落瓦舒部落<lb/>
　　與青海接界並附屬於西藏云<lb/>
　<lb/>
　<lb/>
　<lb/>
皇朝文獻通考卷二百九十二<lb/>
</p>
<p>
</p>
  </div>
</body>
</text>
</TEI>
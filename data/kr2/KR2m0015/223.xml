<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_223-1a"/>
　欽定四庫全書<lb/>
　皇朝文獻通考卷二百二十三<lb/>
　　經籍考<hi>十三</hi>
　　　史<hi>地理</hi>
　　　<hi>臣</hi>等謹按地理一門條目綦繁禹貢所紀職方所<lb/>
　　　掌其書古矣後人著録體例雜糅要其編排不容<lb/>
　　　無次四庫全書所紀宫殿而下首總志次都會郡<lb/>
　　　縣次河渠次邊防次山川次古蹟次雜記次遊記<lb/>
<pb n="KR2m0015_WYG_223-1b"/>
　　　次外記部别州居逈殊馬考之叢雜今從其例輯<lb/>
　　　之<lb/>
欽定皇輿表十六卷<lb/>
　　　康熙十八年翰林院掌院學士扎薩哩等奉<lb/>
敕纂四十三年翰林院掌院學士揆叙等奉<lb/>
敇增修<lb/>
聖祖仁皇帝御製序曰粤稽在昔帝王體國經野莫不坐<lb/>
　撫輿圖協同倫軌所以禹貢山川繫以州域職方風土<lb/>
<pb n="KR2m0015_WYG_223-2a"/>
辨乃井疆簡牒之所陳詩書之所紀粲然其可覩矣朕<lb/>
萬幾時暇加意問學自經史而外凡可羽翼大猷兼資<lb/>
治理者咸務旁搜博討觸類貫通顧循覽地輿稱名屢<lb/>
易以今準古端緒棼如考鏡之餘不能無遺憾焉從來<lb/>
土壤有定建置無常上溯唐虞下迄勝國閲四千年之<lb/>
久歴二十三代之遥損益廢興難以具舉可證據者莫<lb/>
如正史而正史復有差訛至詳備者莫如通志而通志<lb/>
更多附會一統之世沿革尚殊竊據之秋紛糾益甚異<lb/>
<pb n="KR2m0015_WYG_223-2b"/>
同錯見名實不符非極泝流窮源之力何以規千載於<lb/>
目前臚方輿如掌上哉夫從志體則此詳彼略閒有闕<lb/>
遺從表體則地緯時經期于徵信用是特命儒臣仿史<lb/>
表例校讐編輯或始分而後并或暫合而終離郡屬統<lb/>
名縣稽實土總前史以鉤索彚百派於同源信所謂若<lb/>
網在綱有條不紊者也書成進御凡若干卷名曰皇輿<lb/>
表仍製序簡端俾垂永久豈獨畫疆析理較若列眉其<lb/>
間都邑之變更控扼之形勝爭戰之地利設險之遺規<lb/>
<pb n="KR2m0015_WYG_223-3a"/>
　固有不踰席而周知一展卷而畢照者則是書佐歴代<lb/>
　地志之不逮周資治理其庶幾歟<lb/>
聖祖仁皇帝御製增修皇輿表序曰皇輿表一編肇成於<lb/>
　康熙己未製序卷端時置几案歴有年所顧原編紀載<lb/>
　沿革於郡縣特詳其地列輿圖而未設有郡縣者概未<lb/>
　編入朕惟國家統御方夏覆載之内視均一體外藩䝉<lb/>
　古諸屬國自<lb/>
祖宗朝後先收服次第歸誠迨朕臨御以來藩王君長歲<lb/>
<pb n="KR2m0015_WYG_223-3b"/>
　時貢琛悉比内地繡壤相錯不啻萬有餘里邇者喀爾<lb/>
　喀青海部衆稱臣嚮附土宇益廓計其山川封域斥堠<lb/>
　之所届分野之所屬皆按地而可考也至于山陬海澨<lb/>
　新隸職方者二十餘年間建州樹邑往往而有又若朝<lb/>
　鮮交趾諸國之奉職惟䖍邊徼土目之革心效順亦從<lb/>
　來志方輿者所宜備載爰命儒臣更加増輯共十有六<lb/>
　卷書成特命刋梓用示來兹於戱幅員延袤亦云廣矣<lb/>
　而蕃生息厚風俗之道則實資于廟堂之經理朕開編<lb/>
<pb n="KR2m0015_WYG_223-4a"/>
　　循覽深念高卑險易形勢不齊燥濕剛柔風氣各異然<lb/>
　　而秉彝恒性遐邇皆同朕以一身為中外元元主惟是<lb/>
　　張官置吏以牧民生禁暴設防以禦民患既鞠養之務<lb/>
　徧尤敎化之宜周早夜孶孶無日不心通乎四海九州<lb/>
　　之隱書不云乎自朝至于日中昃不遑暇食用咸和萬<lb/>
　民凡我後人覩是編者知創造之維艱思懷柔之不易<lb/>
　則千百禩無疆之歴服其庶克永荷<lb/>
天庥也夫<lb/>
<pb n="KR2m0015_WYG_223-4b"/>
欽定方輿路程考略<hi>不分卷</hi>
　　　<hi>臣</hi>等謹按是書無刋本康熙中中允汪士鋐等奉<lb/>
敕撰進以各直省為經以府州縣為緯各直省及各府州<lb/>
　　　縣皆序以次首考至<lb/>
　　京師路程次考四境壤接之道里逺近兼詳歴代建<lb/>
　　　置沿革旁及山川闗梁古蹟寺觀祠墓至若<lb/>
　皇朝肇建之規模<lb/>
聖製詩文之美富敬謹紀載用昭明備而古今藝文足資<lb/>
<pb n="KR2m0015_WYG_223-5a"/>
　　　考證者亦間録云<lb/>
　大清一統志五百卷<lb/>
　　　乾隆二十九年奉<lb/>
　敕撰<lb/>
　皇上御製序曰惟<lb/>
上天眷顧我大清全付所覆海隅出日罔不率俾<lb/>
列祖<lb/>
列宗德豐澤溥威鑠惠滂禹迹所奄蕃息殷阜瀛壖炎島<lb/>
<pb n="KR2m0015_WYG_223-5b"/>
　　大漠蠻陬咸隸版圖置郡築邑聲教風馳藩服星拱<lb/>
　　禀朔内附六合一家逺至開闢之所未賔梯航重譯<lb/>
　　歴嵗而始達者慕義獻琛圖于王會幅隕袤廣古未<lb/>
　　有過焉<lb/>
聖祖仁皇帝特命纂輯全書以昭大一統之盛卷帙繁重<lb/>
　　久而未成<lb/>
世宗憲皇帝御極之初重加編纂閲今十有餘載次第告<lb/>
　　竣自京畿達于四裔為省十有八統府州縣千六百<lb/>
<pb n="KR2m0015_WYG_223-6a"/>
　有竒外藩屬國五十有七朝貢之國三十有一星野<lb/>
　所占坤輿所載方䇿所紀憲古證今眉列掌示圖以<lb/>
　臚之表以識之書成凡三百五十餘卷夫肇十有二<lb/>
　州見於虞典禹貢一篇備列九州疆域山川土田貢<lb/>
　賦物産實為方志之權輿周禮大司徒以天下土地<lb/>
　之圖周知地域廣輪之數辨其山林川澤邱陵墳衍<lb/>
　原隰之名物土訓道地圖誦訓道方志職方氏掌天<lb/>
　下之圖辨其邦國都鄙四夷八蠻七閩九貉五戎六<lb/>
<pb n="KR2m0015_WYG_223-6b"/>
　狄之人與其材用九穀六畜之數漢郡國地志與計<lb/>
　書俱上太史厥後寰宇志記列于正史者代數十家<lb/>
　葢將以觀民設教體國經野表皇威之有截明王道<lb/>
　之無外匪徒備掌故徵博洽已也撫疆宇則念肇造<lb/>
　之難稽制置則念經畫之要采謡俗則念化導之方<lb/>
　考循良人物而知治理之效念所以振興而長育之<lb/>
　核户口土賦而察登耗之故念所以懷保而蕃殖之<lb/>
　書曰皇天既付中國民越厥疆土于先王肆王惟德<lb/>
<pb n="KR2m0015_WYG_223-7a"/>
　　用和懌先後迷民用懌先王受命我<lb/>
祖宗克明峻德以有九有之師傳緒在予敢不惟德之勤<lb/>
　　篤<lb/>
前人成烈其在我内外百職事慎固封守阜成兆民懋相<lb/>
　　予修和有夏亦越我後嗣子孫咸敬厥德以昭受丕<lb/>
　　基萬年惟無斁覽斯編也其善體諸<lb/>
　　　<hi>臣</hi>等謹按康熙間刑部尚書徐乾學奉<lb/>
敕總裁一統志罷歸之頃奏請設局于蘇州之洞庭山一<lb/>
<pb n="KR2m0015_WYG_223-7b"/>
　　　時稱地理之學如顧祖禹閻若璩黄鴻胡渭等皆<lb/>
　　　與其役而迄未有成<lb/>
世宗憲皇帝敕館修輯至乾隆九年奏竣嗣以我<lb/>
　皇上天威震叠勘定西域拓地二萬餘里為自古輿地<lb/>
　　　所未紀而各省添設裁併府㕔州縣與職官之增<lb/>
　　　減移駐亦多與舊制異同乃奉<lb/>
　詔重修每省皆先立統部冠以圖表首分野次建置沿<lb/>
　　　革次形勢次職官次户口次田賦次名宦皆統括<lb/>
<pb n="KR2m0015_WYG_223-8a"/>
　　一省者其諸府州縣及直隸州又各立一表而系<lb/>
　　以所屬皆首分野次建置次沿革次形勢次風俗<lb/>
　　次城池次學校次户口次田賦次山川次古蹟次<lb/>
　　闗隘次津梁次堤堰次陵墓次寺觀次名宦次人<lb/>
　　物次流寓次列女次仙釋次土産分門二十有一<lb/>
　　而外藩及朝貢諸國咸附録焉又以乾隆四十年<lb/>
　　勘定冉駹開屯列戌昄章益廓因並載入簡編葢<lb/>
　　我<lb/>
<pb n="KR2m0015_WYG_223-8b"/>
　國家土宇宏開<lb/>
德威遐播山河兩戒並隸職方自有書契以來誌輿圖<lb/>
　　者孰有如是之大一統而擴無外者乎<lb/>
　　天下郡國利病書一百二十卷<lb/>
　　顧炎武撰炎武見經類<lb/>
　　增訂廣輿記二十四卷<lb/>
　　蔡方炳撰方炳見政書類<lb/>
　　<hi>臣</hi>等謹按明陸應暘曾作廣輿記方炳取而增訂<lb/>
<pb n="KR2m0015_WYG_223-9a"/>
　　之然大抵鈔襲明一統志而於前代之規模皆未<lb/>
　　及考證焉<lb/>
　　閲史津逮<hi>無卷數</hi>
　　朱約淳撰約淳字博成餘姚人順治辛丑進士官<lb/>
　　泰安縣知縣<lb/>
　　歴代輿地徵信編殘本六卷<lb/>
　　錢邦寅撰邦寅字馭少丹徒人<lb/>
　　山河兩戒考十四卷<lb/>
<pb n="KR2m0015_WYG_223-9b"/>
　　徐文靖撰文靖見經類<lb/>
　　凡例曰唐書天文志一行大衍厯厯議十篇八曰<lb/>
　　分野謂天下山河之象存乎兩戒分南北以界之<lb/>
　　文靖上考分星下稽輿地卷首為圖二十有四書<lb/>
　　凡十四卷前八卷注唐志也後六卷參考晉隋宋<lb/>
　　三史文靖所附也其中補春秋列國一百七十有<lb/>
　　九合一行所分載者總三百一十仍列于各次之<lb/>
　　下至於三垣五緯雲漢之始終雜星之妖瑞亦别<lb/>
<pb n="KR2m0015_WYG_223-10a"/>
　　為一條載在卷末<lb/>
　　古今約説<hi>無卷數</hi>
　　邵元龍撰元龍松江人<lb/>
　　右地理類總志<lb/>
皇清職貢圖九卷<lb/>
　　乾隆十六年大學士傅恒等奉<lb/>
敕撰<lb/>
　　<hi>臣</hi>等謹按是編首列朝鮮以下諸外藩次列諸藩<lb/>
<pb n="KR2m0015_WYG_223-10b"/>
　　諸蠻各以所隸之省為類恭際<lb/>
聖武逺揚平定西域拓地二萬餘里增入各部落三百<lb/>
　　餘種分圖系説共為七卷乾隆二十三年告<lb/>
　　成迨二十八年以後愛烏罕霍罕齊齊玉斯諤爾<lb/>
　　根齊諸部咸奉表入覲土爾扈特全部自俄羅斯<lb/>
　　來歸雲南整欠景海諸土目又相繼内附乃廣為<lb/>
　　續圖一卷每圖各繪其男女之狀衣冠之别纖悉<lb/>
　　畢陳一一徵諸實見於以知我<lb/>
<pb n="KR2m0015_WYG_223-11a"/>
　　國家威稜震疊<lb/>
　德化遐宣河源月<graphic n="KR1208" url="https://raw.githubusercontent.com/kanripo/KR-Gaiji/master/images/KR1208.png" mimeType="image/png"/>之外重九譯而來者洵非兵革所<lb/>
　　　能致而<lb/>
　保泰持盈之意猶具著於<lb/>
　御題長律之中宜乎膺<lb/>
景命而申錫無疆者益鞏金甌于萬禩已<lb/>
　欽定皇輿西域圖志五十二卷<lb/>
　　　乾隆二十一年大學士劉統勲等奉<lb/>
<pb n="KR2m0015_WYG_223-11b"/>
　敕撰<lb/>
　皇上御製序曰語云耕當問僕織當問婢志廣輿者不<lb/>
　　稽之歴代建置沿革將無從數典而志西域則有不<lb/>
　　能盡稽之歴代者實以幅員所限言語不通雖漢唐<lb/>
　　盛時亦頗能威行天山迤北建官設都而天山迤北<lb/>
　　本不能至也即有一二羈縻之國然叛服不常征調<lb/>
　　弗應又安能履其地而疆索之哉且漢唐之程督異<lb/>
　　域者仍漢唐人而已其與準噶爾回部人語奚啻粤<lb/>
<pb n="KR2m0015_WYG_223-12a"/>
　　問而燕答則其所記魯魚亥豕之分不待言而可知<lb/>
　　茲者叨<lb/>
天佑藉羣力湊時會幸成是役準噶爾回部之人皆在廷<lb/>
　　執事而國語切音譯外藩語又甚便且易我諸臣馳<lb/>
　　驅往來其間目覩身歴非若耳聞口傳者比俾司校<lb/>
　　勘而正其訛傳其真較僕婢耕織之問為尤詳且厄<lb/>
　　魯特語及回語朕亦因暇而習焉時御丹槧為之改<lb/>
　　正是西域志之書必應及是時成之用開歴代之羣<lb/>
<pb n="KR2m0015_WYG_223-12b"/>
　　疑垂千秋之信録閒亦渉及諸史以存述古總計分<lb/>
　　部一十有八分卷四十有六繪圖系説蔚為完書若<lb/>
　　夫闢地蕆功文臣或有過頌朕所不取惟是籌耕牧<lb/>
　　計久長圖所以永<lb/>
乾貺奠丕基思日孜孜持盈益凛予安得有功成無事之<lb/>
　　説哉<lb/>
　欽定日下舊聞考一百二十卷<lb/>
　　　乾隆三十九年奉<lb/>
<pb n="KR2m0015_WYG_223-13a"/>
　敕撰<lb/>
　　　<hi>臣</hi>等謹按是編據朱彝尊日下舊聞原本於十三<lb/>
　　　門外增苑囿官署二門而併石鼓考於國子監刪<lb/>
　　　繁補缺援古證今詳加考覈定為此本至於<lb/>
列聖宸章<lb/>
　皇上御製渉於<lb/>
　　神京風土者悉案門恭載以昭垂典實凡原本所摭<lb/>
　　　引古書古蹟並承<lb/>
<pb n="KR2m0015_WYG_223-13b"/>
　聖訓指示精詳正訛補漏一一徵驗有無勘其所在千<lb/>
　　　古輿圖紀述都邑孰能如是之信而可徵者哉<lb/>
　欽定滿洲源流考二十卷<lb/>
　　　乾隆四十二年大學士阿桂等奉<lb/>
　敕撰<lb/>
　　　<hi>臣</hi>等謹按是編列為四門一曰部族述肅慎氏以<lb/>
　　　下源流二曰疆域附以宫室建置及古蹟三曰山<lb/>
　　　川凡白山黒水諸名勝悉皆採列四曰<lb/>
<pb n="KR2m0015_WYG_223-14a"/>
　國俗以官制及文字附焉葢我<lb/>
　朝自白山天作朱果靈彰年祀綿長見聞或異我<lb/>
皇上溯發祥之有自慮傳信之無徵<lb/>
特命纂輯是書援引舊文考驗地理據見聞之實汰史<lb/>
　　傳之訛本本原原允堪垂示千古洵讀史家所宜<lb/>
　　奉若球圖者矣<lb/>
欽定䝉古源流八卷<lb/>
　　䝉古小徹辰薩囊台吉撰乾隆四十二年奉<lb/>
<pb n="KR2m0015_WYG_223-14b"/>
敕譯進<lb/>
　　<hi>臣</hi>等謹按是書體例頗與永樂大典中所載元朝<lb/>
　　祕史相類大㫖以佛教為綱而並載䝉古之世系<lb/>
　　始末興衰治亂之迹其于塞外立國傳授源流以<lb/>
　　及人名地名語言音韻皆極詳核自非中國史官<lb/>
　　附會影響者可比惟閒及内地之事未能盡確前<lb/>
　　此我<lb/>
皇上因元戎竒渥温得姓所自必有傳訛詢之定邊左<lb/>
<pb n="KR2m0015_WYG_223-15a"/>
　　　副將軍喀爾喀親王成衮扎布乃以此書進<lb/>
　御而後竒渥温為却特之誤昭然共明<lb/>
　特命以是編宣付館臣譯以漢文排比成帙從前之沿<lb/>
　　　訛襲謬今皆釐訂精詳不特仰窺<lb/>
　聖學之神竒且益以見中外一家之盛焉<lb/>
　欽定盛京通志一百卷<lb/>
　　　乾隆四十三年大學士阿桂等奉<lb/>
　敕撰<lb/>
<pb n="KR2m0015_WYG_223-15b"/>
　　　<hi>臣</hi>等謹按凡例曰<lb/>
　　盛京為<lb/>
　王迹肇基首隆<lb/>
謨誥我<lb/>
　皇上四詣陪京大文彌耀謹志<lb/>
聖製<lb/>
　綸音<lb/>
　　天章弁諸志首考卜<lb/>
<pb n="KR2m0015_WYG_223-16a"/>
　　興京遷都遼瀋為豐鎬遺規至若<lb/>
壇<lb/>
廟<lb/>
　　宫殿<lb/>
山陵創制典禮嚴重謹稽<lb/>
實録及會典諸書詳志以彰規制星野建置疆域山川城<lb/>
　　　池皆遵<lb/>
　㫖訂正悉載舊名並恭録<lb/>
<pb n="KR2m0015_WYG_223-16b"/>
開國戰蹟其疆里逺近謹遵<lb/>
　欽定輿圖詳核臚識舊志闗津於吉林黒龍江邊門多<lb/>
　　　所闕畧户口田賦於旗田莊官園場賦則亦多疎漏<lb/>
　　　兹悉詳訂增所未備志職官次官署以專職守志<lb/>
　　　學校次選舉以簡才良武備尤要增志兵防名宦<lb/>
　　　以彰治行人物以勵材能舊志於遼金宗室俱不<lb/>
　　　載又但志遼瀋不及吉林黒龍江未為核備今悉<lb/>
　　　增入至<lb/>
<pb n="KR2m0015_WYG_223-17a"/>
開國功臣事蹟謹遵<lb/>
　　國史傳按其於<lb/>
　　盛京有治行戰蹟者一一臚載其事在入闗以後者<lb/>
　　　詳見<lb/>
　　國史及八旗通志兹不備録忠孝節義文學隱逸流<lb/>
　　　寓方伎仙釋列女皆足以資采訪驗風教悉志如<lb/>
　　　例祠祀有闗祭法<lb/>
　翠華四莅遼渾諸河特建專祠古刹精藍亦多蒐輯謹<lb/>
<pb n="KR2m0015_WYG_223-17b"/>
　　　志祠祀又古蹟舊志繁簡失當兹詳考史傳分隸<lb/>
　　　郡縣名勝各以類次奉天風俗淳樸物産豐饒兹<lb/>
　　　博稽前史謹遵<lb/>
　欽定滿洲源流考詳晰編纂志風俗物産並旁采異聞<lb/>
　　　為雜志一卷列朝藝文舊志體例未協兼多遺闕<lb/>
　　　今蒐羅史集按照時代分體編輯至<lb/>
　　國朝藝文凡臣下賦頌及賡紀詩篇俱各依類編次<lb/>
　　　讀是編者撫今考昔展卷瞭如不獨<lb/>
<pb n="KR2m0015_WYG_223-18a"/>
　　留都典故燦著寰瀛而<lb/>
列聖啟佑之鴻規亦昭垂於無極也已<lb/>
　欽定熱河志一百二十卷<lb/>
　　　乾隆四十六年户部尚書和珅等奉<lb/>
　敕編輯<lb/>
　皇上御製序曰為各省之志書易為熱河之志書難彼<lb/>
　　其以漢人書内地事且各府州縣本有晉乗楚檮杌<lb/>
　　薈而輯之其易也不待燭照數計而龜卜也熱河之<lb/>
<pb n="KR2m0015_WYG_223-18b"/>
　　志則以闗外荒畧非内地而遼金元之史成於漢人<lb/>
　　之手所謂如越人視秦人之肥瘠忽然故曰難夫遼<lb/>
　　金元非若唐宋之興於内地而據有之也又其臣雖<lb/>
　　有漢人通文墨者非若唐宋之始終一心於其主語<lb/>
　　言有所不解風尚有所不合且遼金元皆立國不久<lb/>
　　旋即遜出則所紀載欲其得中得實葢亦難矣夫遼<lb/>
　　金元之史紀内地而欲其得中得實尚且難之況紀<lb/>
　　邊闗以外荒略之地乎其不能得中得實亦益明矣<lb/>
<pb n="KR2m0015_WYG_223-19a"/>
　　當今之時熱河之志不可不成者則以本朝荷<lb/>
天之寵百有餘年累洽重熙漢人已數世被覆載生育其<lb/>
　　語言風尚薰陶漸漬不可以遼金元之漢臣例之亦<lb/>
　　理之必然况我<lb/>
皇祖建山莊於此地非為一己之豫遊實貽萬世之締搆<lb/>
　　而顧可無書以垂永久乎山莊内本有温泉出而滙<lb/>
　　武列之水俗遂有熱河之稱兹雖為府為縣而仍以<lb/>
　　熱河稱之者存其朔便於衆也<lb/>
<pb n="KR2m0015_WYG_223-19b"/>
皇祖有詩云聚民至萬家葢篳路之際人煙尚少後乃閭<lb/>
　　閻日以富耕桑日以闢至于今將百年屹為都會<lb/>
皇祖雖嘗名之曰避暑山莊序詠三十六景而未輯志者<lb/>
　　其或有待耶抑亦文獻不足徵而遲遲為之耶山川<lb/>
　　里邑建置沿革與夫古蹟人物司事之臣雖捃摭遺<lb/>
　　逸猶有未備未信者其説具見於前而吾之序是書<lb/>
　　以行世者正所云在此不在彼<lb/>
　　　<hi>臣</hi>等謹按志以熱河名者<lb/>
<pb n="KR2m0015_WYG_223-20a"/>
　行殿所在不得冠以州郡之目也地即古武列水遼金<lb/>
　　　元以來皆陪京重鎮<lb/>
太宗文皇帝泰武宏昭先定其地嗣康熙中喀爾喀納土<lb/>
　　　輸誠益宏文囿<lb/>
聖祖仁皇帝因建避暑山莊於此<lb/>
鑾輿嵗莅凡以<lb/>
省方奮武答中外之就瞻我<lb/>
　皇上紹繩<lb/>
<pb n="KR2m0015_WYG_223-20b"/>
先緒亦以毎嵗夏秋<lb/>
　翠華行幸攜漿擁篲而迎者率以為常<lb/>
　盛典頻仍史不勝紀是編所載首<lb/>
天章次<lb/>
巡典次徠逺次<lb/>
　行宫次圍場次疆域次建置沿革次晷度次山次水次<lb/>
　　　學校次藩衛次寺廟次文秩次兵防次職官次宦<lb/>
　　　蹟次人物次食貨次物産次古蹟次故事次外紀<lb/>
<pb n="KR2m0015_WYG_223-21a"/>
　　　次藝文凡二十四門並考古證今析疑徵信實輿<lb/>
　　　記之大觀為古今所未有也<lb/>
　　畿輔通志一百二十卷<lb/>
　　　兵部尚書直隸總督李衛等監修<lb/>
　　　<hi>臣</hi>等謹按北平自元建都以後有析津志諸書明<lb/>
　　　代各省皆有通志而獨闕畿輔至我<lb/>
　　朝康熙十一年巡撫于成龍等始創成之雍正七年<lb/>
　　　復遵<lb/>
<pb n="KR2m0015_WYG_223-21b"/>
㫖重修督臣唐執玉劉于義李衛等遞董其事雍正十三<lb/>
　　　年書成<lb/>
　　　江南通志二百卷<lb/>
　　　兵部尚書兩江總督趙宏恩等監修<lb/>
　　　<hi>臣</hi>等謹按康熙二十二年部檄兩江總督于成龍<lb/>
　　　江蘇巡撫余國柱安徽巡撫徐國相等創修通志<lb/>
　　　編成凡七十六卷雍正七年署兩江總督尹繼善<lb/>
　　　等遵<lb/>
<pb n="KR2m0015_WYG_223-22a"/>
㫖重修其後督臣趙宏恩江蘇撫臣顧琮安徽撫臣趙國<lb/>
　　　麟等相繼董成凡隸上江者安徽藩司主之隸下<lb/>
　　　江者江蘇藩司主之乾隆元年書成<lb/>
　　　江西通志一百六十二卷<lb/>
　　　江西巡撫都察院右副都御史謝旻等監修<lb/>
　　　<hi>臣</hi>等謹按明嘉靖間參政林庭㭿創為省志其後<lb/>
　　　久不修輯遂至散佚<lb/>
　　國朝康熙二十二年巡撫安世鼎五十九年巡撫白<lb/>
<pb n="KR2m0015_WYG_223-22b"/>
　　　璜相繼重修名曰西江志雍正七年又遵<lb/>
㫖增修十年書成<lb/>
　　　浙江通志二百八十卷<lb/>
　　　文華殿大學士兼吏部尚書兼管浙江總督嵇曾<lb/>
　　　筠等監修<lb/>
　　　<hi>臣</hi>等謹按明提學副使薛應旂嘗于嘉靖中輯浙<lb/>
　　　江通志七十二卷<lb/>
　　國朝康熙二十一年總督趙士麟巡撫王安國復因<lb/>
<pb n="KR2m0015_WYG_223-23a"/>
　　　薛志增修為卷五十分門三十有七雍正七年督<lb/>
　　　臣嵇曾筠李衛郝玉麟程元章撫臣王國棟提督<lb/>
　　　李燦等遵<lb/>
㫖相繼重修增為五十四門十三年書成<lb/>
　　　福建通志七十八卷<lb/>
　　　兵部尚書浙閩總督郝玉麟等監修<lb/>
　　　<hi>臣</hi>等謹按福建輿地諸書惟明黄仲昭八閩通志<lb/>
　　　為最善自我<lb/>
<pb n="KR2m0015_WYG_223-23b"/>
　　朝開國以來建置沿革與昔多異雍正七年<lb/>
命各省纂輯通志督臣郝玉麟撫臣盧焯學臣周學健等<lb/>
　　　遵<lb/>
㫖增修舊志凡六十四卷尋以增設臺灣福寧二府永春<lb/>
　　　龍巖二州續十四卷乾隆二年書成<lb/>
　　　湖廣通志一百二十卷<lb/>
　　　總督湖廣等處地方兵部尚書兼都察院右副都<lb/>
　　　御史邁柱等監修<lb/>
<pb n="KR2m0015_WYG_223-24a"/>
　　　<hi>臣</hi>等謹按前史所載楚中輿記不下數十家其非<lb/>
　　　殘缺㪚亡即冗雜闕漏<lb/>
　　本朝康熙二十三年遂創成通志雍正七年復<lb/>
命增輯督臣邁柱並湖北撫臣魏廷珍王士俊德麟湖南<lb/>
　　　撫臣趙宏恩等遵<lb/>
㫖重修十一年書成<lb/>
　　　湖南通志一百七十四卷<lb/>
　　　大學士陳宏謀等監修<lb/>
<pb n="KR2m0015_WYG_223-24b"/>
　　　<hi>臣</hi>等謹按湖廣全省在唐分武安荆鄂二鎮在宋<lb/>
　　　分荆湖南北兩路至明代始合為一<lb/>
　　國初尚沿其舊至康熙三年析置湖南布政司於是<lb/>
　　　復分為兩省後邁柱等修通志時依上下江之例<lb/>
　　　亦合湖南北為一書乾隆二十一年宏謀巡撫湖<lb/>
　　　南以全志詳於北而畧於南遂與藩臬諸臣復為<lb/>
　　　蒐輯於全志之所無者則增而有之全志之所缺<lb/>
　　　者則補而全之分類三十有七而卷帙之富反過<lb/>
<pb n="KR2m0015_WYG_223-25a"/>
　　　于全志云<lb/>
　　　河南通志八十卷續通志八十卷<lb/>
　　　總督河南山東軍務兵部右侍郎王士俊等監修<lb/>
　　　巡撫河南兵部侍郎阿思哈等重修<lb/>
　　　<hi>臣</hi>等謹按中州之地明初惟有各郡縣偏記至嘉<lb/>
　　　靖中始有成書然未為詳悉順治十五年河南巡<lb/>
　　　撫賈漢復令分巡大梁道副使沈荃纂通志五十<lb/>
　　　卷分三十類雍正七年遵<lb/>
<pb n="KR2m0015_WYG_223-25b"/>
㫖重修督臣田文鏡王士俊撫臣孫國璽河督嵇曾筠朱<lb/>
　　　藻白鍾山副總河阿蘭泰劉勷學臣吳應棻鄒升<lb/>
　　　恒等相繼代領其事增為八十卷十三年書成迨<lb/>
　　　我<lb/>
　皇上御極之三十一年<lb/>
　詔重修一統志徵直省通志上諸史館巡撫阿思哈因<lb/>
　　　取原書補其遺闕復增八十卷<lb/>
　　　山東通志三十六卷<lb/>
<pb n="KR2m0015_WYG_223-26a"/>
　　　巡撫山東都察院右副都御史岳濬等監修<lb/>
　　　<hi>臣</hi>等謹按舊志始於明嘉靖中巡按御史方逺<lb/>
　　　宜副使陸鉞等為卷四十為目五十有二附目<lb/>
　　　十<lb/>
　　國朝康熙十二年巡撫張鳳儀藩司施天裔再輯擴<lb/>
　　　前志十之三四雍正七年濬與法敏等又遵<lb/>
㫖重修十三年書成<lb/>
　　　山西通志二百三十卷<lb/>
<pb n="KR2m0015_WYG_223-26b"/>
　　　巡撫山西都察院右副都御史覺羅石麟等監修<lb/>
　　　<hi>臣</hi>等謹按明成化中督學僉事胡謐嘗撰為通志<lb/>
　　　至嘉靖中副使周斯盛萬厯中按察使李維禎嘗<lb/>
　　　兩修之<lb/>
　　國朝康熙二十一年提督學政劉梅又踵事排纂分<lb/>
　　　類三十有二雍正七年遵<lb/>
㫖重修十二年書成<lb/>
　　　陜西通志一百卷<lb/>
<pb n="KR2m0015_WYG_223-27a"/>
　　　署理陜西總督吏部尚書劉於義等監修<lb/>
　　　<hi>臣</hi>等謹按舊志五十卷為康熙初年巡撫賈漢復<lb/>
　　　所編雍正七年遵<lb/>
㫖重修董其事者督臣查郎阿劉於義撫臣史貽直瑪爾<lb/>
　　　泰碩色學臣王蘭生等取原書增為百卷十二年<lb/>
　　　書成<lb/>
　　　甘肅通志五十卷<lb/>
　　　巡撫甘肅都察院右副都御史許容等監修<lb/>
<pb n="KR2m0015_WYG_223-27b"/>
　　　<hi>臣</hi>等謹按明代甘肅府州即隸陜西至<lb/>
　　本朝康熙年間始别為一省雍正七年有增修通志<lb/>
　　　之<lb/>
命於是容等遵<lb/>
㫖纂修其凡例曰甘肅舊無志統於陜西通志中陜西詳<lb/>
　　　於西安延安鳳翔漢中興安諸郡而畧於平鞏臨<lb/>
　　　慶至河西諸衛所則尤在所畧今分二省自應詳<lb/>
　　　輯越乾隆元年書成<lb/>
<pb n="KR2m0015_WYG_223-28a"/>
　　　四川通志四十七卷<lb/>
　　　總督四川兵部右侍郎兼都察院右副都御史黄<lb/>
　　　廷桂等監修<lb/>
　　　<hi>臣</hi>等謹按舊志在明凡四修我<lb/>
　　朝康熙十二年總督蔡毓榮巡撫張德地又續事纂<lb/>
　　　輯是編乃雍正七年遵<lb/>
㫖重修十一年書成<lb/>
　　　廣東通志六十四卷<lb/>
<pb n="KR2m0015_WYG_223-28b"/>
　　　巡撫廣東兵部右侍郎兼都察院右副都御史郝<lb/>
　　　玉麟等監修<lb/>
　　　<hi>臣</hi>等謹按嶺南輿地自漢魏以至明代記載甚多<lb/>
　　　然皆不能詳備至<lb/>
聖祖仁皇帝二十二年始纂成通志雍正七年復遵<lb/>
㫖重修而撫臣郝玉麟鄂彌達等踵相採輯乃稱該備九<lb/>
　　　年書成<lb/>
　　　廣西通志一百二十八卷<lb/>
<pb n="KR2m0015_WYG_223-29a"/>
　　　巡撫廣西都察院右副都御史金鉷等監修<lb/>
　　　<hi>臣</hi>等謹按自史記有桂林象郡之名而粤西輿志<lb/>
　　　乃代有作者然而古今之形勢既殊則建置之更<lb/>
　　　張不一雍正七年<lb/>
命修通志于是督臣鄂爾泰遵<lb/>
㫖纂輯歴高其倬尹繼善以至撫臣金鉷相續編輯十一<lb/>
　　　年書成<lb/>
　　　雲南通志三十卷<lb/>
<pb n="KR2m0015_WYG_223-29b"/>
　　　大學士鄂爾泰等監修<lb/>
　　　<hi>臣</hi>等謹按滇中地志實昉于唐明藝文志載洪<lb/>
　　　武既平雲南諸儒臣定為志書六十一卷今已<lb/>
　　　無存<lb/>
　　本朝康熙三十年始復輯為成書雍正七年遵<lb/>
㫖重修時鄂爾泰總督雲貴因舊志而增損之繼其事者<lb/>
　　　為督臣高其倬尹繼善撫臣張允隨等分為三十<lb/>
　　　卷乾隆元年書成<lb/>
<pb n="KR2m0015_WYG_223-30a"/>
　　　貴州通志四十六卷<lb/>
　　　大學士鄂爾泰等監修<lb/>
　　　<hi>臣</hi>等謹按貴州為西南僻壤故凡紀載之書自唐<lb/>
　　　宋以前未聞作者明趙瓚始創為新志而謝東山<lb/>
　　　郭子章輩踵而修之<lb/>
　　國朝康熙初巡撫曹申吉重加釐訂為書三十三卷<lb/>
　　　雍正七年遵<lb/>
㫖重修較他省通志最後成凡經督臣鄂爾泰尹繼善張<lb/>
<pb n="KR2m0015_WYG_223-30b"/>
　　　允隨張廣泗撫臣元展成諸人之手而始告竣増<lb/>
　　　為四十六卷乾隆六年書成<lb/>
　　　歴代帝王宅京紀二十卷<lb/>
　　　顧炎武撰炎武見經類<lb/>
　　　<hi>臣</hi>等謹按是書考歴代帝王所都斷自黄帝終於<lb/>
　　　故明其偏安者各按時代附焉<lb/>
　　　海昌外志<hi>無卷數</hi>
　　　談遷撰遷字孺木一字仲木海寧人<lb/>
<pb n="KR2m0015_WYG_223-31a"/>
　　西寧志七卷<lb/>
　　蘇銑撰銑交河人順治丙戌進士官至廣東道<lb/>
　　續安邱志二十五卷<lb/>
　　王訓撰訓字敷彝安邱人順治丁亥進士官萬全<lb/>
　　縣知縣<lb/>
　　永平府志二十四卷<lb/>
　　宋琬撰琬字玉叔號荔裳萊陽人順治丁亥進士<lb/>
　　官至四川按察使<lb/>
<pb n="KR2m0015_WYG_223-31b"/>
　　杞紀二十二卷<lb/>
　　張貞撰貞字起元號把園安邱人康熙壬子拔貢<lb/>
　　官翰林院孔目<lb/>
　　貞自序曰貞族世居濰河東岸莊號高柯實在把<lb/>
　　子故域貞渉獵史傳見其有闗於把者悉掌記之<lb/>
　　積紙篋衍漫不省錄忽忽十年丙戌夏偶有所觸<lb/>
　　因憶前事從煙煤蟲篆中檢付兒子在辛釐為二<lb/>
　　十二卷曰圖考曰星土曰輿地曰山川曰繫年曰<lb/>
<pb n="KR2m0015_WYG_223-32a"/>
　　沿革曰封建曰年表曰世次曰原古曰分國曰系<lb/>
　　家曰苗裔曰春秋經傳曰經傳别解曰人物曰遺<lb/>
　　書曰藝林曰雜綴所引書四百有餘種<lb/>
　　蕭山縣志刋誤三卷　杭志三詰三誤辨一卷<lb/>
　　毛竒齡撰竒齡見經類<lb/>
　　臺灣紀略一卷<lb/>
　　林謙光撰謙光字芝楣長樂人<lb/>
　　<hi>臣</hi>等謹按<lb/>
<pb n="KR2m0015_WYG_223-32b"/>
　國初明臣鄭克塽竊據臺灣負固梗化康熙二十三<lb/>
　　年始克平定謙光因作是編分十三篇末附以澎<lb/>
　　湖之志因初經開闢草創未就故名為紀略而不<lb/>
　　稱志焉<lb/>
　　登封縣志十卷<lb/>
　　張聖誥撰聖誥字紫書號韋菴廣寧人官登封縣<lb/>
　　知縣<lb/>
　　琅鹽井志四卷<lb/>
<pb n="KR2m0015_WYG_223-33a"/>
　　沈鼐撰鼐字枚臣長洲人由貢生官雲南琅鹽井<lb/>
　　鹽課提舉<lb/>
　　師宗州志二卷<lb/>
　　管掄撰掄武進人官師宗州知州<lb/>
　　遼載前集二卷<lb/>
　　林本裕撰本裕字益長奉天人<lb/>
　　本裕自序曰是編折衷於<lb/>
　盛京志其前集則仿龍門志乘後集則仿涑水編年<lb/>
<pb n="KR2m0015_WYG_223-33b"/>
　　揚州府志四十卷<lb/>
　　張萬壽撰萬壽字鶴秋浮山人官至揚州府知府<lb/>
　　河套志六卷<lb/>
　　陳履中撰履中字執夫商邱人官至分巡寧夏兵<lb/>
　　備道<lb/>
　　澳門紀略二卷<lb/>
　　印光任張汝霖同撰光任字黻昌寳山人官至太<lb/>
　　平府知府汝霖字雲墅宣城人由㧞貢生官至澳<lb/>
<pb n="KR2m0015_WYG_223-34a"/>
　　門同知<lb/>
　　右地理類都會郡縣<lb/>
欽定河源紀略三十六卷<lb/>
　　乾隆四十七年<lb/>
　皇六子永瑢<lb/>
　皇八子永璇<lb/>
　皇十一子永瑆大學士公阿桂等奉<lb/>
敕撰<lb/>
<pb n="KR2m0015_WYG_223-34b"/>
皇上御製河源簡明語曰予既為河源詩並按語既讀<lb/>
　宋史河渠志有文命輯河源紀略有諭兹以體大物<lb/>
　博考今證古不無費辭雖彼此細勘事則明恐毫釐<lb/>
　稍差義乃紊兹為簡明之語庶因提要而便覽葢河<lb/>
　源究以張騫所探蒲昌海鹽澤及漢武所定昆侖為<lb/>
　是雖山海經水經注皆畧具其説山海經劉歆稱伯<lb/>
　益所著本無所據水經注則桑欽酈道元皆張騫後<lb/>
　人實祖其説而廣之以至於煩文且昆侖在回部原<lb/>
<pb n="KR2m0015_WYG_223-35a"/>
　出玉也獨未明揭伏流至青海於阿勒坦噶達素之<lb/>
　天池而出耳歴唐宋以至元乃有鄂敦淖爾為河源<lb/>
　之語鄂敦為蒙古語漢語即星宿海也彼時雖未考<lb/>
　至天池而中國之河源實由此頗見梗概矣溯伏流<lb/>
　以至蒲昌海鹽澤非河源而何星宿海亦鹽澤之伏<lb/>
　流至青海而出為清水黄河挾之以流始為㣲淡後<lb/>
　為純黄是二水本一源至中國出地為二色而終歸<lb/>
　于一若夫曲折纖細則見近所為詩文及紀略之書<lb/>
<pb n="KR2m0015_WYG_223-35b"/>
　獨叙其簡明崖略如此<lb/>
　　<hi>臣</hi>等謹按是年春有事豫工<lb/>
上命侍衛阿彌達祭告西寧河神因西溯河源繪圖具<lb/>
　奏言星宿海西南三百餘里有阿勒坦郭勒水色獨<lb/>
　　黄又西有阿勒坦噶達素齊老流泉百道入阿勒<lb/>
　　坦郭勒是為黄河真源為自古探索所未及<lb/>
皇上因考徵實騐叅訂舊文<lb/>
御製河源詩一章並讀宋史河渠志一篇闡河出昆侖<lb/>
<pb n="KR2m0015_WYG_223-36a"/>
　　之實古今譌誤曠若發䝉復<lb/>
命諸臣綜覽史文旁稽字説撰定是編綜為一書首卷<lb/>
　　冠以<lb/>
御製詩文次曰圖説三卷曰列表五卷曰質實五卷曰<lb/>
　　證古六卷曰辨偽六卷曰紀事六卷曰雜録四卷<lb/>
　　由是河源脈絡摹繪精詳一展卷而瞭如指掌葢<lb/>
　　由<lb/>
帝德廣運無逺弗周是以星使宣勞奉職克稱數百年<lb/>
<pb n="KR2m0015_WYG_223-36b"/>
　　沿譌襲謬始得真源豈張騫篤什之流粗陳梗概<lb/>
　　者所可同日語哉<lb/>
　　河紀二卷<lb/>
　　孫承澤撰承澤見經類<lb/>
　　承澤自跋曰此非如史家河渠葢漕政也漕之通<lb/>
　　塞視乎河河安則漕安河變則漕危重漕故重河<lb/>
　　所紀者治之人治之事治之言<lb/>
　　具區志十六卷<lb/>
<pb n="KR2m0015_WYG_223-37a"/>
　　翁澍撰澍字季霖吳縣人<lb/>
　　兩河清彚八卷<lb/>
　　薛鳳祚撰鳳祚見經類<lb/>
　　北河續記八卷<lb/>
　　閻廷謨撰廷謨孟津人順治丙戌進士官工部主<lb/>
　　事<lb/>
　　河防芻議六卷<lb/>
　　崔維雅撰維雅新安人順治丙戌舉人官至布政<lb/>
<pb n="KR2m0015_WYG_223-37b"/>
　　使<lb/>
　　治水要議一卷<lb/>
　　孫宗彝撰宗彝見經類<lb/>
　　新劉河志一卷婁江志二卷<lb/>
　　顧士璉撰士璉字殷仲太倉州人<lb/>
　　今水經一卷<lb/>
　　黄宗羲撰宗羲見經類<lb/>
　　山東全河備考四卷<lb/>
<pb n="KR2m0015_WYG_223-38a"/>
　　葉方恒撰方恒字學亭崑山人順治戊戍進士官<lb/>
　　至山東濟寧道<lb/>
　　水經註集釋訂訛四十卷<lb/>
　　沈炳㢲撰炳㢲字繹旃歸安人<lb/>
　　<hi>臣</hi>等謹按酈道元水經一書傳寫既久輾轉沿訛<lb/>
　　炳㢲乃博取各史志中異同之詞及諸家考訂之<lb/>
　　説據明嘉靖中黄省曾所刋注本詳加校定歴九<lb/>
　　年而成是書其用心亦良苦矣<lb/>
<pb n="KR2m0015_WYG_223-38b"/>
　　水經注釋四十卷刋誤十二卷<lb/>
　　趙一清撰一清字誠夫仁和人<lb/>
　　全祖望述曰余嘗得先世舊聞謂道元水經注中<lb/>
　　有注本雙行夾寫今混作大字幾不可辨<lb/>
　　明江南治水記一卷<lb/>
　　陳士鑛撰士鑛號宿峯秀水人康熙初以貢生閣<lb/>
　　試授主事<lb/>
　　湘湖水利志三卷<lb/>
<pb n="KR2m0015_WYG_223-39a"/>
　　毛竒齡撰竒齡見經類<lb/>
　　崑侖河源考一卷　明代河渠考<hi>無卷數</hi>
　　萬斯同撰斯同見經類<lb/>
　　東南水利八卷<lb/>
　　沈愷曾撰愷曾歸安人康熙壬戌進士官至山東<lb/>
　　道監察御史<lb/>
　　居濟一得八卷<lb/>
　　張伯行撰伯行見經類<lb/>
<pb n="KR2m0015_WYG_223-39b"/>
　　<hi>臣</hi>等謹按是編乃伯行為河道總督時相度形勢<lb/>
　　錄之以備參考於諸水利病條分縷析疏證頗詳<lb/>
　　切於實用<lb/>
　　治河奏績書四卷<lb/>
　　靳輔撰輔見奏議類<lb/>
　　張大有序曰輔開白洋清河以東引河水開清爛<lb/>
　　泥淺諸引河開雲梯闗出海故道築周橋六壩堤<lb/>
　　工置減水壩濬中河以避黄河之險改挑皁河以<lb/>
<pb n="KR2m0015_WYG_223-40a"/>
　　　避駱馬湖之淤墊皆其仰遵<lb/>
廟算悉心籌畫者也<lb/>
　　　<hi>臣</hi>等謹按輔遭逄<lb/>
聖祖仁皇帝平成天地故能于隄防規畫言所欲言凡所<lb/>
　　　入告俱䝉<lb/>
俞㫖其論築堤岸疏下流塞決口有先後而無緩急具見<lb/>
　　　綱領十六年間三膺總河之任成勞懋著迄今兖<lb/>
　　　豫之間猶馨香弗替云<lb/>
<pb n="KR2m0015_WYG_223-40b"/>
　　　直隸河渠志一卷<lb/>
　　　陳儀撰儀字子翽號一吾文安人康熙乙未進士<lb/>
　　　官至翰林院侍講學士充壩州等處營田觀察使<lb/>
　　　行水金鑑一百七十五卷<lb/>
　　　傅澤洪撰澤洪字穉君鑲紅旗漢軍人官至分巡<lb/>
　　　淮揚道按察副使<lb/>
　　　澤洪自序曰四瀆古運河也沿江達淮亂河浮濟<lb/>
　　　禹貢具載之矣今之運河用以轉荆揚諸州數十<lb/>
<pb n="KR2m0015_WYG_223-41a"/>
　　　百萬之糧於京師不猶古之江淮河濟哉四瀆治<lb/>
　　　運河亦治相因之勢也顧黄河湍悍為中州病淮<lb/>
　　　水渟蓄為高堰危黄强淮弱為清口梗山左泉涸<lb/>
　　　水匱濟汶諸水俱不足以濟運而運河淺阻澤洪<lb/>
　　　為水官二十年用是逺稽經史近述<lb/>
訓㫖凡四瀆運河興廢之由及疏築塞防之宜皆備載焉<lb/>
　　　首繪圖次河淮漢江濟運河次兩河總説次官司<lb/>
　　　次夫役次河道錢糧次隄河彚考次牐壩涵洞彚<lb/>
<pb n="KR2m0015_WYG_223-41b"/>
　　　考次漕規次漕運<lb/>
　　　太湖備考十六卷<lb/>
　　　金友理撰友理字玉相吳縣人<lb/>
　　　水道提綱二十八卷<lb/>
　　　齊召南撰召南字次風台州人乾隆丙辰<lb/>
　召試博學鴻詞授翰林院編修官至禮部侍郎<lb/>
　　　治河前䇿二卷後䇿二卷<lb/>
　　　馮祚泰撰祚泰字粹中滁州人乾隆壬申舉人<lb/>
<pb n="KR2m0015_WYG_223-42a"/>
　　　水鑑六卷<lb/>
　　　郭起元撰起元閩縣人官至宿虹同知<lb/>
　　　安瀾文獻一卷<lb/>
　　　沈光曾撰光曾秀水人官高郵州知州<lb/>
　　　光曾自序曰潘季馴稱河不兩行乃泇河未創中<lb/>
　　　河未開以前以黄河為運道故有是説今則運道<lb/>
　　　自清河桃源以上已無藉於黄自宜隨時籌畫<lb/>
　　　海塘録二十六卷<lb/>
<pb n="KR2m0015_WYG_223-42b"/>
　　　翟均廉撰均廉見經類<lb/>
　　　右地理類河渠<lb/>
　　　海防述略一卷<lb/>
　　　杜臻撰臻見傳記類<lb/>
　　　<hi>臣</hi>等謹按康熙二十二年臻奉<lb/>
詔往閩粤定疆理目擊沿海險要及往來䇿應諸形勢乃<lb/>
　　　作是編其于海防事宜言之甚鑿鑿可據<lb/>
　　　延綏鎮志六卷<lb/>
<pb n="KR2m0015_WYG_223-43a"/>
　　譚吉璁撰吉璁字丹石嘉興人由内閣中書官至<lb/>
　　登州府知府<lb/>
　　蠻司合志十五卷<lb/>
　　毛竒齡撰竒齡見經類<lb/>
　　竒齡自序曰蠻司踞湖廣貴州四川雲南廣東廣<lb/>
　　西六省曰犵曰狑曰獠曰獞凡數十種歴代各有<lb/>
　　大姓為領袖明踵元舊事遍設官吏盡布籍屬凡<lb/>
　　土官名號曰宣慰司曰招討司曰安撫司曰長官<lb/>
<pb n="KR2m0015_WYG_223-43b"/>
　　司初皆隸吏部騐封而後以土兵相制半隸武選<lb/>
　　毎襲替必奉朝命其無子弟者即妻女皆得襲替<lb/>
　　嘉靖九年令該府州縣正貳經歴巡檢驛傳三百<lb/>
　　六十隸驗封宣慰招討安撫長官一百三十三隸<lb/>
　　武選隸驗封者布政司領之隸武選者都指揮使<lb/>
　　司領之故自洪武暨崇禎一十六朝二百七十餘<lb/>
　　年之間凡沿革向背大征大役或得或失稍見史<lb/>
　　乘者畧輯其大凡彚為一編<lb/>
<pb n="KR2m0015_WYG_223-44a"/>
　　江防總論一卷　海防總論一卷<lb/>
　　姜宸英撰宸英字西溟慈谿人康熙丁丑進士官<lb/>
　　翰林院編修<lb/>
　　秦邊紀略四卷<lb/>
　　不著撰人名氏<lb/>
　　右地理類邊防<lb/>
　<lb/>
　<lb/>
<pb n="KR2m0015_WYG_223-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷二百二十三<lb/>
</p>
<p>
</p>
  </div>
</body>
</text>
</TEI>
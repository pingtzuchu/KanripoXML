<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head/>
    <p>
<pb n="KR2m0015_WYG_225-1a"/>
欽定四庫全書<lb/>
皇朝文獻通考卷二百二十五<lb/>
　經籍考<hi>十五</hi>
　　子<lb/>
　　<hi>臣</hi>等謹按諸子之名昉於七畧至荀朂以兵書術<lb/>
　　數方技併入乙部而其類愈繁馬端臨通攷依倣<lb/>
　　前志自儒家至雜藝術分二十有二門顧隂陽房<lb/>
　　中二類皆有目無書名家墨家縱横家即存書亦<lb/>
<pb n="KR2m0015_WYG_225-1b"/>
　　尠五朝續通考謹遵<lb/>
欽定四庫全書之例闕之餘皆依類詮次惟譜録一門<lb/>
　　増馬氏之所無兹所編輯亦分為一十八門首儒<lb/>
　　家次法家次雜家次小説家次農家譜録次天文<lb/>
　　推算五行占筮形法次兵家醫家次類書次襍藝<lb/>
　　術至于道家釋氏神仙别有専藏惟取其有資掌<lb/>
　　故者慎而録之附見于後猶四庫全書例也夫六<lb/>
　　藝之支流沿為諸子掇其精要原可與經史相叅<lb/>
<pb n="KR2m0015_WYG_225-2a"/>
　　　我<lb/>
　　國家文教誕敷尊崇正學先儒論説經<lb/>
列聖之表章學者仰如星日奉為榘薙其他巵語鈴書醇<lb/>
　　　疵互見而小道可觀有足以晰理致資考鏡者咸<lb/>
　　　著録云<lb/>
　　　子<hi>儒家</hi>
御定資政要覽三卷<lb/>
　　　順治十二年<lb/>
<pb n="KR2m0015_WYG_225-2b"/>
世祖章皇帝御撰<lb/>
世祖章皇帝御製序曰朕惟帝王為政賢哲修身莫不本<lb/>
　於徳而成於學如大匠以規矩而定方圓樂師以六律<lb/>
　而正五音凡古人嘉言善行載于典籍者皆修己治人<lb/>
　之方可施於今者也朕孜孜圖治學于古訓覽四書五<lb/>
　經通鑑等編得其梗概推之十三經二十一史及諸子<lb/>
　之不悖于聖經者莫不藴涵事理成一家言但卷帙浩<lb/>
　繁若以之教人恐未能一時盡解其義亦未能一時盡<lb/>
<pb n="KR2m0015_WYG_225-3a"/>
　得其書因思夫記事宜提其要纂言當鈎其元乃採集<lb/>
　諸書中之闗於政事者為三十篇又慮其渙而無統於<lb/>
　是每篇貫以大義聮其文詞于忠臣孝子賢人亷吏畧<lb/>
　舉事跡其貪姦不肖悖亂者亦載其内使法戒炯然加<lb/>
　之訓詁詳其證據譬之萃衆白以為裘範六金而成鼎<lb/>
　㫖約而易明文簡而易閲名曰資政要覽觀是書者熟<lb/>
　思而體之可以為篤行之善人推類而廣之可以為明<lb/>
　理之君子毋徒求之語言文字之間則朕諄諄教諭之<lb/>
<pb n="KR2m0015_WYG_225-3b"/>
　心庶乎其不虚矣<lb/>
　　　<hi>臣</hi>等謹按順治十二年大學士吕宫等奉<lb/>
命恭纂是書凡三十章曰君道曰臣道曰父道曰子道曰<lb/>
　　　夫道曰婦道曰友道曰體仁曰宏義曰敦禮曰察<lb/>
　　　㣲曰昭信曰知人曰厚生曰教化曰儉徳曰遷善<lb/>
　　　曰務學曰重農曰睦親曰積善曰愛民曰慈幼曰<lb/>
　　　養生曰懲忿曰窒慾曰履謙曰謹言曰慎行曰愛<lb/>
　　　物每篇箋註皆出自<lb/>
<pb n="KR2m0015_WYG_225-4a"/>
聖裁擷義理於六經寓勸懲於百史凡修身齊家之要反<lb/>
　　　復詳明仰見我<lb/>
世祖章皇帝大業初開<lb/>
勵精宵旰于以敦崇政本俾朝野咸知所激勸而共躋太<lb/>
　　　平者信天下萬世所宜法守也<lb/>
御製勸善要言一卷<lb/>
世祖章皇帝御撰<lb/>
世祖章皇帝御製序曰朕惟天道至善即以其善賦之下<lb/>
<pb n="KR2m0015_WYG_225-4b"/>
　民故人之生無有不善其或有不善者皆因内蔽于私<lb/>
　欲外染于汚習遂失其繼善成性之本體而日逺于天<lb/>
　矣因人之存心行事不同是以<lb/>
上天鑒察降以災祥其降祥者固以顯佑善人其不得已<lb/>
　而降災者亦以明戒下民使之改過而遷于善也從來<lb/>
　報應昭昭不爽詎不可畏哉古人原天垂訓以教天下<lb/>
　正論嘉言不一而足但文之深者或不易通言之簡者<lb/>
　又不能盡朕恭承<lb/>
<pb n="KR2m0015_WYG_225-5a"/>
天命撫育萬方深念上之教世勸善為先人之立身為善<lb/>
　最樂故取諸書之要者輯為一編名曰勸善要言語不<lb/>
　欲文期于明理詞不厭詳期于曉衆欲使賢愚同喻小<lb/>
　大共知讀此書者當深思其義反之于心體之于身善<lb/>
　者則益當加勉而進于淳良以求吉慶其或無知而誤<lb/>
　染于不善者尤當速改而歸于無過以免災戾庶㡬不<lb/>
　負<lb/>
上天好生之心而朕殷殷教化之意亦不虚矣凡我人民<lb/>
<pb n="KR2m0015_WYG_225-5b"/>
　其敬勉之哉<lb/>
聖諭廣訓一卷<lb/>
世宗憲皇帝恭纂<lb/>
世宗憲皇帝御製序曰書曰毎嵗孟春遒人以木鐸徇于<lb/>
　路記曰司徒修六禮以節民性明七教以興民徳此皆<lb/>
　以敦本崇實之道為牖民覺世之模法莫良焉意莫厚<lb/>
　焉我<lb/>
聖祖仁皇帝久道化成徳洋㤙普仁育萬物義正萬民六<lb/>
<pb n="KR2m0015_WYG_225-6a"/>
　十年來宵衣旰食祇期薄海内外興仁講讓革薄從忠<lb/>
　共成親遜之風永享昇平之治故<lb/>
特頒上諭十六條曉諭八旗及直省兵民人等自綱常名<lb/>
　教之際以至于耕桑作息之間本末精粗公私鉅細凡<lb/>
　民情之所習皆<lb/>
睿慮之所周視爾編氓誠如赤子<lb/>
聖有謨訓明徴定保萬世守之莫能易也朕纉承大統臨<lb/>
　御兆人以<lb/>
<pb n="KR2m0015_WYG_225-6b"/>
聖祖之心為心以<lb/>
聖祖之政為政夙夜黽勉率由舊章惟恐小民遵信奉行<lb/>
　久而或怠用申誥誡以示提撕謹将<lb/>
上諭十六條尋繹其義推衍其文共得萬言名曰<lb/>
聖諭廣訓旁徴逺引往復周詳意取顯明語多直樸無非<lb/>
　奉<lb/>
先志以啟後人使羣黎百姓家喻而戸曉也願爾兵民等<lb/>
　仰體<lb/>
<pb n="KR2m0015_WYG_225-7a"/>
聖祖正徳厚生之至意勿視為條教號令之虚文共勉為<lb/>
　謹身節用之庶人盡除夫浮薄囂凌之陋習則風俗醇<lb/>
　厚家室和平在朝廷徳化樂觀其成爾後嗣子孫並受<lb/>
　其福積善之家必有餘慶其理豈或爽哉<lb/>
　　　<hi>臣</hi>等謹按<lb/>
聖諭十六條<lb/>
聖祖仁皇帝欽頒盖體<lb/>
天牖下民之意垂教萬世我<lb/>
<pb n="KR2m0015_WYG_225-7b"/>
世宗憲皇帝復欽承<lb/>
至訓每條推演廣為一萬餘言詳明剴切迄今直省郡縣<lb/>
　　　朔望宣讀士民肅聴者皆踴躍鼓舞蹈徳詠仁宜<lb/>
　　　乎累洽重熙億萬年共遵道路也<lb/>
庭訓格言一卷<lb/>
世宗憲皇帝恭編<lb/>
世宗憲皇帝御製序曰欽惟<lb/>
皇考聖祖仁皇帝性秉生安道㕘化育臨御悠久宇宙清<lb/>
<pb n="KR2m0015_WYG_225-8a"/>
　寧六十載<lb/>
聖徳神功超越萬古凡為史臣所記注黎獻所睹聞者固<lb/>
　已備編於<lb/>
實録<lb/>
寳訓珍藏於金匱琅函矞矞皇皇盛矣大矣朕曩者偕諸<lb/>
　昆弟侍奉<lb/>
宫庭親承<lb/>
色笑毎當視膳問安之暇<lb/>
<pb n="KR2m0015_WYG_225-8b"/>
天顔怡悦倍切<lb/>
恩勤提命諄詳鉅細畢舉其大者如對越<lb/>
天<lb/>
祖之精誠侍養<lb/>
兩宫之純孝主敬存誠之奥義任人敷政之宏猷慎刑重<lb/>
　榖之深仁行師治河之上畧圖書經史禮樂文章之淵<lb/>
　博天象地輿厯律歩算之精深以及治内治外養性養<lb/>
　身射御方藥諸家百氏之論説莫不隨時示訓遇事立<lb/>
<pb n="KR2m0015_WYG_225-9a"/>
　言字字切於身心語語垂為模範盖由我<lb/>
皇考質本生知而加以好學聖由天縱而益以多能舉天<lb/>
　地間萬事萬物之理融㑹貫通以其得之于心者宣為<lb/>
　至教視聴言動悉合經常飲食起居咸成矩度而<lb/>
聖慈篤摯啟廸周詳涵育薰陶循循善誘朕四十年來祗<lb/>
　聆黙識夙夜凛遵仰荷纉承益圖繼述追思疇昔天倫<lb/>
　之樂緬懐丁寧告戒之言既歴歴以在心尚洋洋其盈<lb/>
　耳謹與誠親王允祉等紀録各條萃㑹成編㳟名為<lb/>
<pb n="KR2m0015_WYG_225-9b"/>
庭訓格言於戲<lb/>
聖謨𢎞逺包涵無際以今所紀揆昔所聞僅存什一於千<lb/>
　百闕畧甚多實深愧悚然而是編也文詞精要意㫖深<lb/>
　長苟能引伸而擴充之則片語能涵衆議隻字可括千<lb/>
　言雖卷帙簡約而格致誠正修齊治平之道罔弗兼該<lb/>
　堯舜禹湯文武周孔之傳一以貫之矣爰奉秘集夀之<lb/>
　琬琰以昭垂于億萬世書曰監于先王成憲其永無愆<lb/>
　詩曰貽厥孫謀以燕翼子朂哉後嗣恪循<lb/>
<pb n="KR2m0015_WYG_225-10a"/>
祖訓念兹罔斁受益靡窮世世子孫尚其永久敬承哉謹<lb/>
　序<lb/>
　　　<hi>臣</hi>等謹按是編凡二百四十有六則皆追述<lb/>
聖祖仁皇帝天語盖我<lb/>
世宗憲皇帝夙齡典學<lb/>
至孝性成既于<lb/>
　龍樓問視之餘親承<lb/>
温諭而真源黙契<lb/>
<pb n="KR2m0015_WYG_225-10b"/>
至徳同符以古帝之心傳為<lb/>
聖人之家法故編摩<lb/>
寳帙義藴宏宣垂諸萬禩固與典謨訓誥同如日月之經<lb/>
　　　天矣<lb/>
　御製日知薈説四卷<lb/>
　　　乾隆元年<lb/>
　皇上御撰<lb/>
　皇上御製序曰日知薈説者取予嚮日日課所為文刪<lb/>
<pb n="KR2m0015_WYG_225-11a"/>
　　擇編次合而録之爰定之以名也予禀承<lb/>
庭訓懋學書齋流連徃復於六經四子之書求其義藴精<lb/>
　　㣲旁搜諸史通鑑攷定得失區明法戒以至儒先緒<lb/>
　　論詞苑菁華莫不遍覽雖究心探索饜飫其中然考<lb/>
　　之古聖賢躬行實踐之學盖恧焉而未逮自十有四<lb/>
　　嵗學屬文至于今又一紀矣其間日課詩論雜文未<lb/>
　　嘗少輟積成卷帙瑕瑜各半踐祚以來萬㡬待理豈<lb/>
　　復得如曩時専志篤學日與良師友敬業樂羣於翰<lb/>
<pb n="KR2m0015_WYG_225-11b"/>
　　墨之場哉紬繹舊聞念兹弗釋因取其精去其疵録<lb/>
　　其正棄其偏合二百六十則釐為四卷而舉凡道徳<lb/>
　　性命之㫖學問政治之要經傳之淵源古今之事迹<lb/>
　　莫不畧見梗概夫日知之説出自子夏繼以無忘所<lb/>
　　能必所知者日新不失而賡續以極于高明乃為學<lb/>
　　問窽要若予向日所得尚非空言而無濟實用則今<lb/>
　　班朝涖政之間豈不足自考其知行合一與否以發<lb/>
　　抒聞見遜敏敦修乎<lb/>
<pb n="KR2m0015_WYG_225-12a"/>
　　　<hi>臣</hi>等謹按帝王之學必根于傳心之要義徴諸經<lb/>
　　　世之宏謨我<lb/>
　皇上功崇時敏徳懋日新紬繹舊聞發揮新得第一卷<lb/>
　　　論帝王治化之要第二卷論天人性命之㫖第三<lb/>
　　　卷論禮樂法度之用第四卷論古今得失之迹臣<lb/>
　　　等循環跪誦仰見<lb/>
　聖學高深經綸大備迄今累洽重熙<lb/>
　化成久道尤簡冊之所未聞盖<lb/>
<pb n="KR2m0015_WYG_225-12b"/>
　聖神文武之源早有以握其樞要耳<lb/>
御定内則衍義十六卷<lb/>
　　　順治十三年<lb/>
世祖章皇帝御定<lb/>
　　　<hi>臣</hi>等謹按是編以禮記内則篇為本分八綱三十<lb/>
　　　二子目首孝之道分子目二曰事舅姑事父母次<lb/>
　　　敬之道分子目五曰事夫勸學佐忠賛亷重賢次<lb/>
　　　教之道分子目三曰教子勉學訓忠次禮之道分<lb/>
<pb n="KR2m0015_WYG_225-13a"/>
　　　子目九曰敬祭祀肅家政定變守貞殉節端好尚<lb/>
　　　崇儉約謹言慎儀次譲之道分子目四曰崇謙退<lb/>
　　　和妯娌睦宗族待外戚次慈之道分子目五曰逮<lb/>
　　　下慈幼敦仁愛民宥過次勤之道分子目二曰女<lb/>
　　　工飲食次學之道分子目二曰好學著書凡于經<lb/>
　　　義皆詳加演繹並援引史書以資考鏡排纂既出<lb/>
　　　自<lb/>
聖裁審定復仰邀<lb/>
<pb n="KR2m0015_WYG_225-13b"/>
慈鑒所以端人倫之始握風化之原者胥不外乎是矣<lb/>
御定孝經衍義一百卷<lb/>
　　　康熙十九年翰林院學士兼禮部侍郎葉方藹等<lb/>
　　　奉<lb/>
敕撰<lb/>
聖祖仁皇帝御製序曰朕緬惟自昔聖王以孝治天下之<lb/>
　義而知其推之有本操之有要也夫孝者百行之原萬<lb/>
　善之極書言奉先思孝詩言孝思惟則明乎為天之經<lb/>
<pb n="KR2m0015_WYG_225-14a"/>
　地之義人性所同然振古而不易故以之為己則順而<lb/>
　祥以之教人則樂而易從以之化民成俗則徳施溥而<lb/>
　不匱帝王奉此以宰世御物躬行為天下先其事始於<lb/>
　寢門視膳之節而推之於配帝饗親覲光揚烈諴萬民<lb/>
　而光四海皆斯義也孔子教孝之言散見于冊籍而統<lb/>
　㑹於孝經曾子以純孝親承斯訓其詞約其㫖逺條貫<lb/>
　終始綜括羣論言孝之義于斯為備自顔芝藏本出於<lb/>
　漢初考注箋釋代有其人如孔安國鄭康成皇侃邢昺<lb/>
<pb n="KR2m0015_WYG_225-14b"/>
　輩無慮百餘家大約皆訓詁章句辨論古今文同異而<lb/>
　求其推廣義藴達之于萬事萬物而皆莫出其範圍者<lb/>
　則尚未之備也<lb/>
世祖章皇帝𢎞敷孝治懋昭人紀特命纂修孝經衍義未<lb/>
　及成書朕纉承先志詔儒臣蒐討編輯仿宋儒真徳秀<lb/>
　大學衍義體例徴引經史諸書以旁通其説竊以仲尼<lb/>
　稱至徳要道以順天下又曰教之所由生而後詳列天<lb/>
　子諸侯卿大夫士庶人之五孝此則一經之大㫖亦猶<lb/>
<pb n="KR2m0015_WYG_225-15a"/>
　大學之言明徳新民格致誠正修齊治平也是故衍至<lb/>
　徳之義則仁義禮智信之説備矣衍要道之義則君臣<lb/>
　父子夫婦昆弟朋友之倫備矣衍教所由生之義則禮<lb/>
　樂政刑之屬備矣衍五孝而皆以愛敬為本明貴賤之<lb/>
　所同也由天子之敬親推之則郊丘宗廟典禮之義備<lb/>
　矣由天子之愛親推之則仁民育物撫綏愛養之義備<lb/>
　矣無非敬也無非愛也即無非孝也逓而至于諸侯之<lb/>
　不驕不溢卿大夫之法服法言法行士庶人之忠順事<lb/>
<pb n="KR2m0015_WYG_225-15b"/>
　上謹身節用何一非愛敬之義推而極之通于神明貫<lb/>
　乎天地夫寧有涯際乎哉書成凡一百卷鏤板頒行併<lb/>
　製序言冠于簡端庶㡬嘉與海内共遵斯路家修子弟<lb/>
　之職人奉親長之訓協氣旁流休風四達以成一代敦<lb/>
　厚鴻龎之治斯則朕繼述<lb/>
先烈尊經崇本之志也夫<lb/>
　　　<hi>臣</hi>等謹按是書仿真徳秀大學衍義體例卷首衍<lb/>
　　　經之序述經之㫖二篇不入卷數次衍至徳之義<lb/>
<pb n="KR2m0015_WYG_225-16a"/>
　　　以五常分五子目次衍要道之義以五倫分五子<lb/>
　　　目次衍教所由生之義以禮樂政刑分四子目次<lb/>
　　　天子之孝以愛親敬親為綱愛親分子目十二敬<lb/>
　　　親分子目十四次諸侯之孝分子目四次卿大夫<lb/>
　　　之孝分子目五次士之孝分子目四次庶人之孝<lb/>
　　　分子目三亦始于愛親敬親末二卷終之以大順<lb/>
　　　之徴體用賅而本末備而于帝王錫類推闡尤詳<lb/>
　　　迄今<lb/>
<pb n="KR2m0015_WYG_225-16b"/>
孝治光昭萬方嚮化所以揚至徳之休而隆太和之象者<lb/>
　　　則皆是編有以潛孚而黙化也<lb/>
御纂性理精義十二卷<lb/>
　　　康熙五十六年<lb/>
聖祖仁皇帝御定<lb/>
聖祖仁皇帝御製序曰朕自沖齡至今六十年來未嘗少<lb/>
　輟經書唐虞三代以來聖賢相傳授受言性而已宋儒<lb/>
　始有性理之名使人知盡性之學不外循理也故敦好<lb/>
<pb n="KR2m0015_WYG_225-17a"/>
　典籍於理道之言尤所加意臨涖日久玩味愈深體之<lb/>
　身心騐之政事而確然知其不可易前明纂修性理大<lb/>
　全一書頗謂廣備矣但取者太繁相類者居多凡性理<lb/>
　諸書之行世者不下數百朕實病其矛盾也爰命大學<lb/>
　士李光地詮釋進覽授以意㫖省其品目撮其體要既<lb/>
　使諸儒之闡發不雜於支蕪復使學者之披尋不苦于<lb/>
　繁重至于圖象律厯性命理氣之源前人所未暢發者<lb/>
　朕亦時以己意折𠂻其間名曰性理精義頒示天下讀<lb/>
<pb n="KR2m0015_WYG_225-17b"/>
　是書者自有所知也已<lb/>
　　　<hi>臣</hi>等謹按性理之名昉于朱子門人陳淳撰性理<lb/>
　　　字義及熊剛大性理全書迨明成祖命胡廣等纂<lb/>
　　　輯性理大全支離冗碎無復體裁我<lb/>
聖祖仁皇帝特詔大學士李光地等刋正其書復<lb/>
親加釐定裁汰謹嚴所取雖約而全書綱領已具按語出<lb/>
　　　自<lb/>
聖裁發前人所未發至諸儒解説亦擇而存之其有舊書<lb/>
<pb n="KR2m0015_WYG_225-18a"/>
　　　見遺者並多採入盡性窮理之學斯為闡發無遺<lb/>
　　　矣<lb/>
御纂朱子全書六十六卷<lb/>
　　　康熙五十二年<lb/>
聖祖仁皇帝御定<lb/>
聖祖仁皇帝御製序曰唐虞夏商周聖賢迭作未嘗不以<lb/>
　文字為重文字之重莫過五經四書每覽古今凡傳於<lb/>
　世者代不乏人秦漢以下文章議論無非因時制宜諷<lb/>
<pb n="KR2m0015_WYG_225-18b"/>
　諫陳事繩愆糾繆補偏救弊之計耳若夫文辭之雄摛<lb/>
　藻之麗古人已有定論予何敢言但不偏于刑名則偏<lb/>
　于好尚不偏于楊墨則偏于釋道不偏于詞章則偏於<lb/>
　怪誕皆不近于王道之純予少時頗好讀書祇以廣博<lb/>
　華贍為事剛勇武備為用自康熙三十五年天山告警<lb/>
　朕親擐甲胄統數萬子弟深入不毛沙磧乏水瀚海指<lb/>
　揮如意破敵無存未十旬而凱旋可謂勝矣後有所悟<lb/>
　而自問兵可窮乎武可黷乎秦皇漢武英君也因必欲<lb/>
<pb n="KR2m0015_WYG_225-19a"/>
勝而無令聞或至不保者豈非好大喜功與亂同道之<lb/>
故耶所以宵旰孜孜思逺者何以柔近者何以懐非先<lb/>
王之法不可用非先王之道不可為反之身心求之經<lb/>
史手不釋卷數十年來方得宋儒之實據雖漢之董子<lb/>
唐之韓子亦得天人之理未及孔孟之淵源至邵子而<lb/>
玩索河洛之理性命之微衍先天後天之數定先甲後<lb/>
甲之考雖書不盡傳理亦顯然矣周子闡無極而太極<lb/>
復著通書其所授受有自來矣如星辰繫于天而各有<lb/>
<pb n="KR2m0015_WYG_225-19b"/>
其位不能掩也光風霽月之量又不知其何似二程之<lb/>
充養有道經天緯地之徳聚百順以事君親前儒已誦<lb/>
之矣至于朱夫子集大成而繼千百年絶傳之學開愚<lb/>
䝉而立億萬世一定之規窮理以致其知反躬以踐其<lb/>
實釋大學則有次第由致知而平天下自明徳而止于<lb/>
至善無不開發後人而教來者也五章補之于斷簡殘<lb/>
篇之中而一旦豁然貫通之為要雖聖人復起必不能<lb/>
逾此問中庸名篇之義則不偏不倚無過不及之名未<lb/>
<pb n="KR2m0015_WYG_225-20a"/>
發已發之中本之於時中之中皆先賢所不能及也若<lb/>
語孟則逐篇討論皆内聖外王之心傳於世道人心之<lb/>
所闗匪細如五經則因經取義理正言順和平寛𢎞非<lb/>
後世淺見而輕議者同日而語也至于忠君愛國之誠<lb/>
動静語黙之敬文章言談之中全是天地之正氣宇宙<lb/>
之大道朕讀其書察其理非此不能知天人相與之奥<lb/>
非此不能治萬邦於袵席非此不能仁心仁政施於天<lb/>
下非此不能外内為一家讀書五十載只認得朱子一<lb/>
<pb n="KR2m0015_WYG_225-20b"/>
生居心行事故不揣粗鄙無文而集各書中凡屬朱子<lb/>
之一句一字命大學士熊賜履李光地素日留心于理<lb/>
學者彚而成書名之朱子全書以備乙夜勤學雖未能<lb/>
㡬於寡過亦自勉君親之責者朕又思朱子之道五百<lb/>
年未有辨論是非凡有血氣皆受其益朕一生所學者<lb/>
為治天下非書生坐觀立論之易朕集朱子之書恐後<lb/>
世謂借朱子之書自為名者所以朕敬述而不作未敢<lb/>
自有議論往往見元明至于我朝注作講解萬不及朱<lb/>
<pb n="KR2m0015_WYG_225-21a"/>
　子而各出己見每有駁雜反為有玷宋儒之本意况天<lb/>
　下至大兆民至衆輿圖甚逺開地太廣諸國外蕃風俗<lb/>
　不同好尚各異防此失彼之患不可不思若以智謀要<lb/>
　結人心如挾泰山而超北海也以中正仁義老成寛信<lb/>
　似乎近之凡讀是書者諒吾志不在虗詞而在至理不<lb/>
　在責人而在責已求之天道而盡人事存吾之順沒吾<lb/>
　之寧未知何如也<lb/>
　　　<hi>臣</hi>等謹按朱子語録甲於南宋諸儒卷帙至為繁<lb/>
<pb n="KR2m0015_WYG_225-21b"/>
　　　富咸淳中黎靖徳刪除重複編為一集尚得一百<lb/>
　　　四十卷盖記載既非一手編次亦不在一時故或<lb/>
　　　雜以蕪詞參以臆説即間有親受師傳確乎可據<lb/>
　　　者亦因年嵗之後先致異同之錯出其意欲以尊<lb/>
　　　朱子而不知於朱子之本㫖早已背而馳矣我<lb/>
聖祖仁皇帝萬㡬之暇辨析精㣲<lb/>
特命大學士熊賜履李光地等芟除榛楛採掇菁英以類<lb/>
　　　排比分門一十有九盖鎔金質純琢玉瑕去不依<lb/>
<pb n="KR2m0015_WYG_225-22a"/>
　　　違于朱子之書者乃所以表章朱子之學也已<lb/>
御定執中成憲八卷<lb/>
　　　雍正六年<lb/>
世宗憲皇帝御定<lb/>
　皇上御製序曰惟我<lb/>
皇考法天行健一日萬㡬宵旰不遑猶以其間<lb/>
簡命儒臣採録經史子集所載自古帝王元徳顯功訏謨<lb/>
　　大訓以及名臣奏章先儒語類深切治道者次第進<lb/>
<pb n="KR2m0015_WYG_225-22b"/>
　　呈<lb/>
皇考親為刪定命曰執中成憲始于雍正六年仲春成于<lb/>
　　十三年仲夏未及刋布而我<lb/>
皇考遽遐棄臣民予小子煢煢在疚未之前見也嗣統既<lb/>
　　月勉從諸臣請躬涖庶政始發而讀之既卒業然後<lb/>
　　知<lb/>
聖心聖學實與堯舜孔子同揆而汲汲于是編則専以啟<lb/>
　　廸我後人示之標凖也間嘗殫思大學一書竊見仲<lb/>
<pb n="KR2m0015_WYG_225-23a"/>
　　尼祖述堯舜之實義焉其所謂明徳者即虞書所謂<lb/>
　　道心也所謂明明徳者懼其為人心所蔽也所謂格<lb/>
　　物致知者嚴辨人心道心之界以盡萬事萬物之理<lb/>
　　即書所謂惟精也所謂正心誠意者力祛人心之雜<lb/>
　　以致道心之純即書所謂惟一也所謂修身齊家治<lb/>
　　國平天下而止於至善者即書所謂允執厥中也然<lb/>
　　極乎執中之量則惟堯舜為無歉而中之散見于萬<lb/>
　　事萬物者則不惟三代聖王即秦漢以後仁厚英哲<lb/>
<pb n="KR2m0015_WYG_225-23b"/>
　　之君下及中主亦必有一事二事之合焉不獨臯䕫<lb/>
　　益契伊傅周召孔曽思孟即近代羣儒文士亦必有<lb/>
　　一話一言之合焉故中庸曰舜好問而好察邇言執<lb/>
　　其兩端用其中於民盖中之理無事無物而不具亦<lb/>
　　無人而不知是即明徳之根於性而不息者而惟舜<lb/>
　　能察之惟舜能執之惟舜能用之故善與人同合徳<lb/>
　　於天地我<lb/>
皇考編定是書自二帝三王之事古聖賢之言下逮羣儒<lb/>
<pb n="KR2m0015_WYG_225-24a"/>
　　文士之可節取者兼收而不遺用是道也<lb/>
皇考之治天下無一事不審其則無一物能匿其情即書<lb/>
　　所謂惟精大學所謂物格而知至無一時之不敬無<lb/>
　　一念之不誠即書所謂惟一大學所謂心正而意誠<lb/>
　　故凡施於政教者或予或奪或寛或嚴或抑揚遲速<lb/>
　　之稍有不同而無不立乎大中可為民極即書所謂<lb/>
　　執中大學所謂身修家齊國治天下平而明徳新民<lb/>
　　皆止于至善也而所以立綱陳紀更化善治其大者<lb/>
<pb n="KR2m0015_WYG_225-24b"/>
　　皆斷自<lb/>
聖心而細者亦博採於衆議有其人不能皆入于善而一<lb/>
　　言之中必不廢焉即中庸所謂好問好察執两用中<lb/>
　　也然我<lb/>
皇考聰敏睿智夙具於<lb/>
聖性而養成於<lb/>
聖學者已數十年故<lb/>
皇考之惟精乃不思而得<lb/>
<pb n="KR2m0015_WYG_225-25a"/>
皇考之惟一乃不勉而中<lb/>
皇考之執中而化成天下乃從容中道無為而成豈復有<lb/>
　　資於是書所以<lb/>
親為刪定者正恐在後之侗懵然無見于執中立極之道<lb/>
　　爰示之以成憲也豈惟予小子奉以終身惟日兢兢<lb/>
　　無敢踰越哉世世子孫苟能服膺勿失而溯其淵源<lb/>
　　則於堯舜孔子之道一以貫之矣豈惟君人者舍是<lb/>
　　無以建其有極以消天下之偏陂反側哉凡百有位<lb/>
<pb n="KR2m0015_WYG_225-25b"/>
　　果能是訓是行則上之可輔理成化以著勲猷而下<lb/>
　　亦可以謹身而寡過於以謨明弼諧共臻喜起明良<lb/>
　　之盛無難矣<lb/>
　　　<hi>臣</hi>等謹按是書前四卷録歴代帝王嘉言善政上<lb/>
　　　溯帝堯下迄明孝宗後四卷則諸臣論説亦自唐<lb/>
　　　虞以至有明皆有禆于治道者盖我<lb/>
世宗憲皇帝夙夜單心闡明帝學<lb/>
鑒觀千古撰定鴻編所以<lb/>
<pb n="KR2m0015_WYG_225-26a"/>
貽燕翼之謀而鞏丕基之緒者是書實與謨典同功彼帝<lb/>
　　　範君鑒諸編烏足仰窺萬一哉<lb/>
　御覽經史講義三十一卷<lb/>
　　　乾隆十四年協辦大學士蔣溥等奉<lb/>
　敕編<lb/>
　　　<hi>臣</hi>等謹按講義盛于南宋解經論史循文衍説皆<lb/>
　　　經筵所陳也其更畨奏御者謂之故事先引古書<lb/>
　　　次列論斷凡以闡明義理評論是非我<lb/>
<pb n="KR2m0015_WYG_225-26b"/>
　皇上御極之二十年<lb/>
　特詔翰林詹事六科十三道諸臣輪奏講義或標舉經<lb/>
　　　文或節取史事皆下列先儒義疏闡明理藴辨析<lb/>
　　　異同畧如宋人故事之例因<lb/>
　詔大學士蔣溥等編為此帙併以<lb/>
　睿論改定者恭録簡端<lb/>
　欽定古今儲貳金鑑六卷<lb/>
　　　乾隆四十八年奉<lb/>
<pb n="KR2m0015_WYG_225-27a"/>
敕編<lb/>
　　<hi>臣</hi>等謹按是書裒輯自周代以迄元明凡冊立儲<lb/>
　　貳義闗鑒戒者備臚事實如宋之太弟明之太孫<lb/>
　　亦從附載以正史為据列案語于後卷端恭録<lb/>
聖諭謂立儲一事較封建井田之必不可行尤為過之<lb/>
　　洞鑒古今垂為<lb/>
成憲所由演慶於萬年也<lb/>
　　理學傳心纂要八卷　嵗寒居答問二卷　附録<lb/>
<pb n="KR2m0015_WYG_225-27b"/>
　　一卷<lb/>
　　孫竒逄撰竒逄見經類<lb/>
　　竒逄自述曰門宗分裂使人知反而求之事物之<lb/>
　　際晦翁之功也然晦翁歿而天下之實病不可不<lb/>
　　洩詞章繁興使人知反而求之心性之中陽明之<lb/>
　　功也然陽明歿而天下之虚病不可不補<lb/>
　　<hi>臣</hi>等謹按竒逄淵源于姚江故推崇甚至然其講<lb/>
　　學能叅酌朱陸之間而持以篤實和平主于明體<lb/>
<pb n="KR2m0015_WYG_225-28a"/>
　　逹用纂要原書凡七卷門人漆士昌復刪削其語<lb/>
　　録攙入之共為八卷答問二卷則與友人贈答之<lb/>
　　詞竒逄以顧憲成當古今第十一人士昌又以竒<lb/>
　　逄當古今第十二人殆猶不免東林標榜之習<lb/>
　　潛室劄記二卷<lb/>
　　刁包撰包見經類<lb/>
　　<hi>臣</hi>等謹按是書乃包以平日所見隨筆劄記中有<lb/>
　　云為盖世豪傑易為惬心聖賢難又云趨吉避凶<lb/>
<pb n="KR2m0015_WYG_225-28b"/>
　　盖言趨正避邪若認作趨福避禍便誤王士禎嘗<lb/>
　　稱之然所言心性及格致誠敬多不出前人窠臼<lb/>
　　聖學入門書<hi>無卷數</hi>
　　陳瑚撰瑚字言夏號確菴太倉人前明崇禎壬午<lb/>
　　舉人<lb/>
　　藤隂劄記<hi>無卷數</hi>　學約續編十四卷　考正晚年<lb/>
　　定論二卷　明辨録二卷<lb/>
　　孫承澤撰承澤見經類<lb/>
<pb n="KR2m0015_WYG_225-29a"/>
　　承澤學約續編自記曰學約于二程同時不入堯<lb/>
　　夫考亭同時不入南軒東萊故是編亦不入月川<lb/>
　　楓山後渠涇野念菴涇陽少墟諸家<lb/>
　　<hi>臣</hi>等謹按承澤學宗程朱自訂其講學之語一百<lb/>
　　餘條為藤隂劄記大㫖深詆姚江而旁渉史事又<lb/>
　　嘗輯周程張朱之言為學約一編兹復取明薛瑄<lb/>
　　胡居仁羅欽順高攀龍四家之語倣近思録之例<lb/>
　　訂為一集以續之又以王守仁所作朱子晚年定<lb/>
<pb n="KR2m0015_WYG_225-29b"/>
　　論不足為據乃取朱子年譜行狀文集語類等書<lb/>
　　詳為考正至斥守仁為吾道莽懿惟事智術籠罩<lb/>
　　並無實學是則門戶之見錮于中不顧其立説之<lb/>
　　已甚矣<lb/>
　　紫陽通志録四卷<lb/>
　　高世泰撰世泰見史類<lb/>
　　<hi>臣</hi>等謹按徽州汪知黙等輯其紫陽書院講㑹之<lb/>
　　語名曰理學歸一寄示世泰而孫承澤以學約續<lb/>
<pb n="KR2m0015_WYG_225-30a"/>
　　編魏裔介以知統翼録亦先後寄至世泰因并取<lb/>
　　刁包潛室劄記陳揆省心日記諸條合以授梓謂<lb/>
　　足通彼此應求之志名之曰通志云<lb/>
　　學言三卷<lb/>
　　白允謙撰允謙字子益陽城人前明崇禎癸未進<lb/>
　　士改庶吉士入<lb/>
　國朝授秘書院檢討官至刑部尚書<lb/>
　　此菴語録十卷<lb/>
<pb n="KR2m0015_WYG_225-30b"/>
　　胡統虞撰統虞字孝緒武陵人前明崇禎癸未進<lb/>
　　士入<lb/>
　國朝官至國子監祭酒<lb/>
　　張界軒集八卷<lb/>
　　張時為撰時為字景明餘干人前明貢生<lb/>
　　存性編二卷　存學編四卷　存治編一卷　存<lb/>
　　人編一卷<lb/>
　　顔元撰元字渾然號習齋博野人<lb/>
<pb n="KR2m0015_WYG_225-31a"/>
　　<hi>臣</hi>等謹按四存編之説主於勵實行濟實用亦介<lb/>
　　然自成一家然于宋儒多所不滿不自知其矯枉<lb/>
　　過正至存治編欲復井田封建之法尤為不逹時<lb/>
　　務又按元父戌歿遼東元嘗跋渉險阻覔骨錦州<lb/>
　　奉以歸𦵏世稱其孝盖獨行可嘉而講學則不盡<lb/>
　　足法也<lb/>
　　教民恒言一卷　致知格物解二卷　周程張朱<lb/>
　　正脈<hi>無卷數</hi>　論性書二卷　約言録二卷<lb/>
<pb n="KR2m0015_WYG_225-31b"/>
　　魏裔介撰裔介見經類<lb/>
　　裔介自序周程張朱正脈曰周海門所輯程門㣲<lb/>
　　㫖王陽明所輯朱子晚年定論未足發䝉啟迷於<lb/>
　　㣲㫖取十之五於王陽明所輯則盡刪之而取北<lb/>
　　海考正定論云<lb/>
　　性圖一卷<lb/>
　　黄采撰采字亮公號復堂南城人<lb/>
　　學案一卷<lb/>
<pb n="KR2m0015_WYG_225-32a"/>
　　王甡撰甡字無量金壇人<lb/>
　　續近思録二十八卷<lb/>
　　鄭光羲撰光羲字夕可無錫人<lb/>
　　光羲自序畧曰不有朱子孔子之道不著不有高<lb/>
　　子朱子之道不著朱子依然一孔子高子依然一<lb/>
　　朱子朱子功不在孟子下高子功不在朱子下<lb/>
　　<hi>臣</hi>等謹按先儒輔翼後進在于申明聖賢緒論不<lb/>
　　務為標榜之習盖宗孔者莫如朱至即擬朱子於<lb/>
<pb n="KR2m0015_WYG_225-32b"/>
　　孔子恐朱子亦未能安也<lb/>
　　朱子聖學考畧十卷<lb/>
　　朱澤澐撰澤澐字止泉寳應人<lb/>
　　廣祀典議一卷<lb/>
　　吳肅公撰肅公見經類<lb/>
　　二程學案二卷　明儒學案六十二卷<lb/>
　　黄宗羲撰宗羲見經類<lb/>
　　<hi>臣</hi>等謹按宗羲之學本于姚江嘗以二程造徳各<lb/>
<pb n="KR2m0015_WYG_225-33a"/>
　　殊乃輯語録及先儒議論各為一卷其子百家又<lb/>
　　附以己意名之曰學案然瓣香所在究不能掩其<lb/>
　　畛域之見云<lb/>
　　讀書質疑二卷　欲從録十卷<lb/>
　　王錟撰錟見史類<lb/>
　　臆言四卷<lb/>
　　朱顯祖撰顯祖見史類<lb/>
　　日知録三十二卷<lb/>
<pb n="KR2m0015_WYG_225-33b"/>
　　顧炎武撰炎武見經類<lb/>
　　炎武自記曰自少讀書有所得輒記之其有不合<lb/>
　　時復改定或古人先我而有者則遂削之積三十<lb/>
　　餘年乃成一編<lb/>
　　思辨録輯要三十五卷<lb/>
　　陸世儀撰世儀字道成號桴亭太倉人江南通志<lb/>
　　列之儒林傳中<lb/>
　　世儀自述曰天下無講學之人此世道之衰天下<lb/>
<pb n="KR2m0015_WYG_225-34a"/>
　　皆講學之人亦世道之衰嘉隆之間書院徧天下<lb/>
　　呼朋引類動輒千人附影逐聲廢時失事甚有借<lb/>
　　以行其私者此所謂處士横議也又曰今所當學<lb/>
　　者正不止六藝如天文地理河渠兵法之類皆切<lb/>
　　於用世不可不講俗儒不知内聖外王之學徒高<lb/>
　　談性命無補於世所以來迂拙之誚也<lb/>
　　<hi>臣</hi>等謹按世儀辨諸儒之得失持論和平於制度<lb/>
　　儀象多所闡發盖有志於實用之學而不徒相尚<lb/>
<pb n="KR2m0015_WYG_225-34b"/>
　　以空言也<lb/>
　　小學集解六卷<lb/>
　　蔣永修撰永修見經類<lb/>
　　<hi>臣</hi>等謹按古所稱小學皆爾雅方言及六書訓詁<lb/>
　　而已至朱子以小學對大學勒成一書多切于身<lb/>
　　心日用之言義類當屬儒家顧馬考不載而載孔<lb/>
　　叢子於儒家附家語及晦菴語類于論語今更定<lb/>
　　之而附識于此<lb/>
<pb n="KR2m0015_WYG_225-35a"/>
　　儒宗理要二十九卷<lb/>
　　張能鱗編能鱗見經類<lb/>
　　理學辨一卷<lb/>
　　王庭撰庭字言逺嘉興人順治己丑進士官至山<lb/>
　　西布政使<lb/>
　　譚旭謀道續録曰王言逺理學辨据其所言宋代<lb/>
　　直無完儒如程子性即理等説邵子道為太極等<lb/>
　　説張子鬼神二氣良能等説一例譏弹而其闢朱<lb/>
<pb n="KR2m0015_WYG_225-35b"/>
　　子也尤甚又謂老子是易之坤道儒者是易之乾<lb/>
　　道和合三教全無義理其他支離散碎并取陸王<lb/>
　　之説者尤難縷述<lb/>
　　常語筆存一卷<lb/>
　　湯斌撰斌見史類<lb/>
　　<hi>臣</hi>等謹按是編即湯子遺書中語録一卷乃其子<lb/>
　　溥及門人姚岳生等所追記者凡二十餘條盖初<lb/>
　　出别行之本<lb/>
<pb n="KR2m0015_WYG_225-36a"/>
　　理學要㫖<hi>無卷數</hi>
　　耿介撰介見史類<lb/>
　　溯流史學鈔二十卷<lb/>
　　張沐撰沐見經類<lb/>
　　沐自述曰是編取水哉之義故名曰溯流<lb/>
　　<hi>臣</hi>等謹按是編首敦臨堂録次闗中録次嵩高録<lb/>
　　次鈞談録次燕邸録次蜀中録次天中録共十八<lb/>
　　卷及雜論二卷皆其講學之語實非史論而名之<lb/>
<pb n="KR2m0015_WYG_225-36b"/>
　　曰史學則未知其何所取也<lb/>
　　下學堂劄記三卷　閑道録三卷<lb/>
　　熊賜履撰賜履見史類<lb/>
　　賜履自序劄記曰佔畢之餘偶有所測自戊戌迄<lb/>
　　甲子積若干卷昔河東薛氏仿横渠正䝉之義著<lb/>
　　正續讀書録後餘干之居業泰和之困知皆有為<lb/>
　　而作履不敏亦猥附於前人論著之意焉<lb/>
　　朱子學歸二十三卷<lb/>
<pb n="KR2m0015_WYG_225-37a"/>
　　鄭端編端見史類<lb/>
　　端自序畧曰少讀朱子近思録而求明儒高攀龍<lb/>
　　所編朱子節要數年不得及此書既成復得節要<lb/>
　　一冊取以相質亦不至大相剌謬云<lb/>
　　性理譜五卷<lb/>
　　蕭企昭撰企昭字文超漢陽人順治丁酉副榜貢<lb/>
　　生<lb/>
　　朱子語類纂十三卷<lb/>
<pb n="KR2m0015_WYG_225-37b"/>
　　王鉞撰鉞見史類<lb/>
　　<hi>臣</hi>等謹按鉞有世徳堂遺書此即其第五種葢摘<lb/>
　　録黎靖徳所編朱子語類中理氣鬼神性理論學<lb/>
　　四門四門之外又各刪存大畧而時以己説附之<lb/>
　　小學分節二卷<lb/>
　　高熊徴撰熊徴字渭南岑溪人順治庚子副榜貢<lb/>
　　生官至浙江都轉鹽運使<lb/>
　　小學纂注六卷<lb/>
<pb n="KR2m0015_WYG_225-38a"/>
　　高愈撰愈見經類<lb/>
　　華學泉序曰小學有注舊矣然或沿襲他經之解<lb/>
　　而本義莫彰櫛比字句之間而條理鮮貫愈本陳<lb/>
　　氏舊注而正其得失節其繁冗如周禮智仁聖義<lb/>
　　忠和易忠為中之類皆足正經文之誤也<lb/>
　　大儒粹語二十八卷<lb/>
　　顧棟南編棟南字季任又字未餘吳江人<lb/>
　<lb/>
<pb n="KR2m0015_WYG_225-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷二百二十五<lb/>
</p>
<p>
</p>
  </div>
</body>
</text>
</TEI>
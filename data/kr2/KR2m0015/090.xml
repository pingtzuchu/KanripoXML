<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_090-1a"/>
欽定四庫全書<lb/>
皇朝文獻通考卷九十<lb/>
　職官考<hi>十四</hi>
　　封階<lb/>
　　文職<lb/>
　　正一品光禄大夫　　　從一品榮禄大夫<lb/>
　　正二品資政大夫　　　從二品通奉大夫<lb/>
　　正三品通議大夫　　　從三品中議大夫<lb/>
<pb n="KR2m0015_WYG_090-1b"/>
　　正四品中憲大夫　　　從四品朝議大夫<lb/>
　　正五品奉政大夫　　　從五品奉直大夫<lb/>
　　正六品承徳郎　　　　從六品儒林郎<hi>吏員出身者宣</hi>
　　<hi>徳郎</hi>
　　正七品文林郎<hi>吏員出身者宣議郎</hi>從七品徵仕郎<lb/>
　　正八品修職郎　　　從八品修職佐郎<lb/>
　　正九品登仕郎　　　　從九品登仕佐郎<lb/>
　　武職<lb/>
<pb n="KR2m0015_WYG_090-2a"/>
　　正一品建威將軍　　　從一品振威將軍<lb/>
　　正二品武顯將軍　　　從二品武功將軍<lb/>
　　正三品武義都尉　　　從三品武翼都尉<lb/>
　　正四品昭武都尉　　　從四品宣武都尉<lb/>
　　正五品武徳騎尉　　　從五品武徳佐騎尉<lb/>
　　正六品武略騎尉　　　從六品武略佐騎尉<lb/>
　　正七品武信騎尉　　　從七品武信佐騎尉<lb/>
　　正八品奮武校尉　　　從八品奮武佐校尉<lb/>
<pb n="KR2m0015_WYG_090-2b"/>
　　正九品修武校尉<hi>以下新増</hi>　從九品修武佐校尉<lb/>
　　<hi>臣</hi>等謹案初制武職正二品稱驃騎將軍從二品<lb/>
　　驍騎將軍正三品昭勇將軍從三品懐逺將軍正<lb/>
　　四品明威將軍從四品宣武將軍正五品武徳將<lb/>
　　軍從五品武略將軍正六品昭信校尉從六品武<lb/>
　　顯校尉正七品奮力校尉八品九品則級所無焉<lb/>
　　嗣更定初例一品至四品俱稱大夫五品以下則<lb/>
　　皆改稱為郎略參宋制武功大夫武功郎之意乾<lb/>
<pb n="KR2m0015_WYG_090-3a"/>
　　隆五十一年特奉<lb/>
上諭舊例武官正從一品俱封榮禄大夫正二品至從<lb/>
　五品俱封將軍既未為允當嗣更定新例則皆稱大<lb/>
　夫因思將軍為専閫主帥大夫係文臣之稱乃舊例<lb/>
　則封將軍而今又更封大夫名義殊覺混淆嗣後武<lb/>
　職正一品至從二品俱應封為將軍正三品至從九<lb/>
　品應分别酌與都尉騎尉校尉等字様遞為差等以<lb/>
　示區别旋是遵<lb/>
<pb n="KR2m0015_WYG_090-3b"/>
㫖定議一二品俱封為將軍三四品俱封為都尉五六<lb/>
　　七品俱封為騎尉八九品俱封為校尉經進呈<lb/>
睿鑒准行於是武職封號較舊制彌盡美盡善矣至文<lb/>
　　武邀封之期初制恭遇<lb/>
覃恩及三年考滿均給封贈康熙九年停考滿封贈之<lb/>
　　例遇<lb/>
覃恩始按品頒給至封贈命婦一品妻為一品夫人二<lb/>
　　品妻夫人三品妻淑人四品妻恭人五品妻宜人<lb/>
<pb n="KR2m0015_WYG_090-4a"/>
　　六品妻安人七八九品妻孺人命婦但論品級不<lb/>
　　分正從一品封贈三代二三品封贈二代四品至<lb/>
　　七品封贈一代八九品止封本身凡一品至五品<lb/>
　　皆授以<lb/>
誥命六品至九品皆授以<lb/>
勅命文職𨽻於吏部武職𨽻於兵部今依㑹典所載並<lb/>
　　新定章程輯大要以備考云<lb/>
　　乂謹案乾隆五十年正月初一日<lb/>
<pb n="KR2m0015_WYG_090-4b"/>
恩詔條款内開内外大小官員除各以現任品級已得<lb/>
　　封贈外凡陞級及改任者俱照新銜封贈嗣部議<lb/>
　　查核㑹典酌定四條一本宗貤封宜定以品限一<lb/>
　　二品官不得貤封髙祖父母四品及五六品官均<lb/>
　　不得貤封曽祖父母以符體制一外姻貤封宜嚴<lb/>
　　以限制凡貤封外姻止許遵㑹典貤封外祖父母<lb/>
　　其餘外姻概不准請以杜冒濫一京官八品以下<lb/>
　　加級請封宜區以差等㑹典載京官有加級者得<lb/>
<pb n="KR2m0015_WYG_090-5a"/>
　　進階受封級多限以制七品以下不得逾五品五<lb/>
　　六品不得逾四品三四品不得逾二品推原義例<lb/>
　　殊為允當但五六品官不越四品而七品至從九<lb/>
　　品未入流人員俱得照加級請領五品封典亦覺<lb/>
　　太優請於㑹典内添七品不得逾五六品八品以<lb/>
　　下不得逾七品於封典益昭詳慎一重封條例宜<lb/>
　　晰如司員調部道府州縣調任雖署新銜而職既<lb/>
　　仍舊級亦未増豈得前後一官兩請封典請凡衙<lb/>
<pb n="KR2m0015_WYG_090-5b"/>
　　門地方調易而職階相同者不准重封再京官請<lb/>
　　除官階級數與上次相同者不准重封外所有加<lb/>
　　級既増晉階較大各員俱照向例給封級多者仍<lb/>
　　限以制如八品以下不得過七品之類其捐納各<lb/>
　　級概不准計算庶重封之弊絶而於例亦昭畫一<lb/>
　　奉<lb/>
硃批所議是依議斯又酌定章程並載入㑹典則例者<lb/>
　　謹因官階而附輯封典之制如此<lb/>
<pb n="KR2m0015_WYG_090-6a"/>
　　　禄秩<lb/>
　　　<hi>臣</hi>等謹案我<lb/>
　　朝量能授官因官制禄銀米兼支視前代折米折鈔<lb/>
　　　之制允為優厚<lb/>
世宗憲皇帝定養亷増禄米<lb/>
　皇上御極之初即加<lb/>
　賜京官恩俸所以示體恤而勵亷隅者靡所不至<lb/>
　恩至渥也謹依馬考之例書現在正支數於前而以歴<lb/>
<pb n="KR2m0015_WYG_090-6b"/>
　　　年増減之數附後作禄秩一篇又按馬考及五朝<lb/>
　　　考禄秩後復有職田一門<lb/>
　　國初勲臣皆給莊田以代廩禄尋即按品給禄其莊<lb/>
　　　田之數詳見田賦不另載<lb/>
　　　世職俸銀俸米<lb/>
　　　<hi>臣</hi>等謹案五朝考禄秩俱載王公及公主駙馬都尉<lb/>
　　　以下奉恩將軍儀賔以上所支之數今據<lb/>
　　國史職官志及㑹典文武官制俱自一等公以下有<lb/>
<pb n="KR2m0015_WYG_090-7a"/>
　　品級官員作為考故禄秩亦祗載一等公以下其<lb/>
　　奉恩將軍以上廩禄俱不載<lb/>
　　一等公嵗給銀七百兩米三百五十石<lb/>
　　二等公嵗給銀六百八十五兩米三百四十二石<lb/>
　　五斗<lb/>
　　三等公嵗給銀六百六十兩米三百三十石<lb/>
　　閒散公嵗給銀二百二十五兩米一百二十七石<lb/>
　　五斗<lb/>
<pb n="KR2m0015_WYG_090-7b"/>
　　　一等侯又一雲騎尉嵗給銀六百三十五兩米三<lb/>
　　百一十七石五斗<lb/>
　　一等侯嵗給銀六百一十兩米三百五石<lb/>
　　二等侯嵗給銀五百八十五兩米二百九十二石<lb/>
　　五斗<lb/>
　　三等侯嵗給銀五百六十兩米二百八十石<lb/>
　　閒散侯嵗給銀二百三十兩米一百一十五石<lb/>
　　一等伯又一雲騎尉嵗給銀五百三十五兩米二<lb/>
<pb n="KR2m0015_WYG_090-8a"/>
　　百六十七石五斗<lb/>
　　　一等伯嵗給銀五百一十兩米二百五十五石<lb/>
　　二等伯嵗給銀四百八十五兩米二百四十二石<lb/>
　　五斗<lb/>
　　三等伯嵗給銀四百六十兩米二百三十石<lb/>
　　伯品級官嵗給銀二百五兩米一百二石五斗<lb/>
　　　一等子又一雲騎尉嵗給銀四百三十五兩米二<lb/>
　　百一十七石五斗<lb/>
<pb n="KR2m0015_WYG_090-8b"/>
　　　一等子嵗給銀四百一十兩米二百五石<lb/>
　　二等子嵗給銀三百八十五兩米一百九十二石<lb/>
　　五斗<lb/>
　　三等子嵗給銀三百六十兩米一百八十石<lb/>
　　　一等男又一雲騎尉嵗給銀三百三十五兩米一<lb/>
　　百六十七石五斗<lb/>
　　　一等男嵗給銀三百一十兩米一百五十五石<lb/>
　　二等男嵗給銀二百八十五兩米一百四十二石<lb/>
<pb n="KR2m0015_WYG_090-9a"/>
　　五斗<lb/>
　　三等男嵗給銀二百六十兩米一百三十石<lb/>
　　　一等輕車都尉又一雲騎尉嵗給銀二百三十五<lb/>
　　兩米一百一十七石五斗<lb/>
　　　一等輕車都尉嵗給銀二百一十兩米一百五石<lb/>
　　二等輕車都尉嵗給銀一百八十五兩米九十二<lb/>
　　石五斗<lb/>
　　三等輕車都尉嵗給銀一百六十兩米八十石<lb/>
<pb n="KR2m0015_WYG_090-9b"/>
　　騎都尉又一雲騎尉嵗給銀一百三十五兩米六<lb/>
　　十七石五斗<lb/>
　　騎都尉嵗給銀一百一十兩米五十五石<lb/>
　　雲騎尉嵗給銀八十五兩米四十二石五斗<lb/>
　　恩騎尉嵗給銀四十五兩米二十二石五斗<lb/>
　　八旗世爵俸禄由都統咨部支領曾經効力行閒<lb/>
　　致仕者或給半俸或給全俸由兵部奏請凡八旗<lb/>
　　武官皆同漢世爵由本省支給咨部察核漢世爵<lb/>
<pb n="KR2m0015_WYG_090-10a"/>
　　擢用京營外省及選用侍衛者均食全俸其發標<lb/>
　　効力未經受職及自願効力非<lb/>
命往者均給半俸實授始支全俸其奉<lb/>
㫖令其回籍及不能供職并未及嵗承襲在家閒住者<lb/>
　　均停給俸<hi>雍正十三年定</hi>
　　八旗世爵授外省文職者如世爵之俸浮於外俸<lb/>
　　於任所支領外任之俸所餘世爵俸銀并世爵禄<lb/>
　　米仍留京支領若與外俸相等及外俸浮於世職<lb/>
<pb n="KR2m0015_WYG_090-10b"/>
　　者俸銀均在任所支領世爵禄米仍準留京<hi>乾隆三年</hi>
　　<hi>定</hi>
　　八旗世爵授外省武職者其世爵禄米照文官例<lb/>
　　留京支領<hi>乾隆四年定</hi>
　　在京滿漢文武官員俸銀禄米<lb/>
　　<hi>臣</hi>等謹案在京文武官員俸銀滿洲漢人俱一例<lb/>
　　按品頒發禄米即照俸定數每俸銀一兩支米一<lb/>
　　斛<lb/>
<pb n="KR2m0015_WYG_090-11a"/>
　　正從一品嵗給俸銀一百八十兩俸米九十石<lb/>
　　正從二品嵗給俸銀一百五十五兩俸米七十七<lb/>
　　石五斗<lb/>
　　正從三品嵗給俸銀一百三十兩俸米六十五石<lb/>
　　正從四品嵗給俸銀一百五兩俸米五十二石五<lb/>
　　斗<lb/>
　　正從五品嵗給俸銀八十兩俸米四十石<lb/>
　　正從六品嵗給俸銀六十兩俸米三十石<lb/>
<pb n="KR2m0015_WYG_090-11b"/>
　　正從七品嵗給俸銀四十五兩俸米二十二石五<lb/>
　　斗<lb/>
　　正從八品嵗給俸銀四十兩俸米二十石<lb/>
　　正九品嵗給俸銀三十三兩一錢一分四釐俸米<lb/>
　　　一十六石五斗五升七合<lb/>
　　從九品嵗給俸銀三十一兩五錢俸米一十五石<lb/>
　　七斗五升<lb/>
　　未入流俸銀禄米與從九品同<lb/>
<pb n="KR2m0015_WYG_090-12a"/>
　　　雍正三年奉<lb/>
諭㫖朕體恤臣工時深軫念每思經理區畫以贍其俯仰<lb/>
　之資今見漢官擕帶家口者多若俸米仍照舊數食用<lb/>
　或有不敷居官者難免内顧之憂嗣後在京大小漢官<lb/>
　著按俸銀數目給與俸米俾禄糈所頒足供養贍以示<lb/>
　朕加恩羣臣之至意<lb/>
　　　五年議准<lb/>
　　盛京户部及守䕶<lb/>
<pb n="KR2m0015_WYG_090-12b"/>
陵寢文武各官俸銀照京官正俸一體頒給<lb/>
　　　十二年議准凡<lb/>
　　内府及王公府屬佐領照八旗佐領一體頒給俸禄<lb/>
　　　乾隆元年奏准七品筆帖式嵗支俸銀三十八兩<lb/>
　　　八品二十八兩九品二十一兩米照俸支給<lb/>
　　　<hi>臣</hi>等謹案初制自順治元年定漢文官正一品嵗<lb/>
　　　實支俸銀二百一十五兩五錢有竒從一品一百<lb/>
　　　八十三兩八錢有竒正二品一百五十二兩一錢<lb/>
<pb n="KR2m0015_WYG_090-13a"/>
　　有竒從二品一百二十兩五錢有竒正三品八十<lb/>
　　　八兩八錢有竒從三品六十六兩九錢有竒正四<lb/>
　　品六十二兩有竒從四品四十八兩七錢有竒正<lb/>
　　五品四十二兩五錢有竒從五品三十七兩六錢<lb/>
　　有竒正六品三十五兩四錢有竒從六品二十九<lb/>
　　兩有竒正七品二十七兩四錢有竒從七品二十<lb/>
　　五兩八錢有竒正八品二十四兩三錢有竒從八<lb/>
　　品二十二兩七錢有竒從九品一十九兩五錢有<lb/>
<pb n="KR2m0015_WYG_090-13b"/>
　　竒漢武官正一品嵗實攴俸銀九十五兩八錢有<lb/>
　　竒從一品八十一兩六錢有竒正二品六十七兩<lb/>
　　五錢有竒從二品五十三兩四錢有竒正三品三<lb/>
　　十九兩三錢有竒從三品二十九兩五錢有竒正<lb/>
　　四品二十七兩三錢有竒從四品二十一兩五錢<lb/>
　　正五品一十八兩七錢有竒從五品一十六兩五<lb/>
　　錢有竒正六品一十五兩二錢有竒從六品一十<lb/>
　　二兩四錢有竒又定漢文武官嵗額給柴薪銀一<lb/>
<pb n="KR2m0015_WYG_090-14a"/>
　　品二品一百四十四兩<hi>大學士加宫銜者加柴薪銀二十四兩</hi>三品<lb/>
　　　一百二十兩四品七十二兩五品六品四十八兩<lb/>
　　七品三十六兩八品二十四兩九品一十二兩在<lb/>
　　俸銀之外八年定滿洲䝉古漢軍都統尚書嵗給<lb/>
　　銀一百四十兩副都統侍郎一百三十兩㕘領等<lb/>
　　官一百二十兩佐領等官一百兩䕶軍校驍騎校<lb/>
　　六品官六十兩七品官四十兩八品官二十兩每<lb/>
　　銀二兩給米三斛十年更定滿洲䝉古漢軍都統<lb/>
<pb n="KR2m0015_WYG_090-14b"/>
　　尚書嵗給銀一百八十兩副都統侍郎一百五十<lb/>
　　五兩㕘領一等侍衛郎中一百三十兩佐領二等<lb/>
　　侍衛員外郎一百五兩三等侍衛主事八十兩䕶<lb/>
　　軍校驍騎校六品官六十兩七品官四十五兩八<lb/>
　　品官四十兩至十三年始議定文武俸禄不論滿<lb/>
　　漢一例照品支給並裁漢官柴薪銀兩<lb/>
　　在京官員恩俸<lb/>
　　<hi>臣</hi>等謹案凡官員於正俸外加倍給賞曰恩俸其<lb/>
<pb n="KR2m0015_WYG_090-15a"/>
　　　數與正俸同敬録前後<lb/>
恩㫖於左<lb/>
　　　雍正五年<lb/>
諭乾清門侍衛著照品級加給俸銀一倍米石不必加給<lb/>
　嗣後凡令在乾清門行走之侍衛俱照此給與<lb/>
　　　六年<lb/>
諭吏户兵刑工五部堂官今皆各殫厥職贊勷政治共相<lb/>
　黽勉矢勤矢慎端方自持剔除情弊杜絶請託甚屬可<lb/>
<pb n="KR2m0015_WYG_090-15b"/>
　嘉朕深許之夫大臣者果能亷潔自守其用度必不敷<lb/>
　朕因國家政事資藉大臣之力而使之分心家計朕心<lb/>
　不忍五部大臣内除差往外省署印外俸銀俸米著加<lb/>
　倍給與其署理之大臣亦照此賞給若遇罰俸案件將<lb/>
　朕分外所給之俸不必入議<lb/>
　　　乾隆元年<lb/>
　諭禮部堂官照五部堂官例給與雙俸<lb/>
　　　又<lb/>
<pb n="KR2m0015_WYG_090-16a"/>
　諭從前在京文員俸入未足供其日用時厪<lb/>
皇考聖懐是以雍正三年<lb/>
特㫖增添漢官俸米而各部堂官又加<lb/>
恩給與雙俸其餘大小各員原欲次第加恩俾得均沾渥<lb/>
　　澤今朕仰體<lb/>
皇考加恩臣工之意彷佛雙俸之例將在京大小文員俸<lb/>
　　銀加一倍賞給令其用度從容益得専心官守所給<lb/>
　　恩俸著自乾隆二年春季為始<lb/>
<pb n="KR2m0015_WYG_090-16b"/>
　　　在京旗員養亷<lb/>
　　　領侍衛内大臣嵗給養亷銀九百兩<lb/>
　　　滿洲都統嵗給養亷銀七百兩<lb/>
　　　䝉古都統漢軍都統前鋒統領䕶軍統領嵗各給<lb/>
　　　養亷銀六百兩<lb/>
　　　滿洲副都統步軍統領嵗各給養亷銀五百兩<lb/>
　　　䝉古副都統漢軍副都統歩軍翼尉内大臣散秩<lb/>
　　　大臣鑾儀使上駟院卿奉宸苑卿武備院卿嵗各<lb/>
<pb n="KR2m0015_WYG_090-17a"/>
　　　給養亷銀四百兩<lb/>
　　　㕘領嵗給養亷銀六十兩<lb/>
　　　副㕘領前鋒侍衛印房官嵗各給養亷銀四十兩<lb/>
　　　<hi>臣</hi>等謹案八旗官員養亷之設自雍正五年奉<lb/>
諭將兩淮鹽課羡餘銀每旗賞給一千兩分撥都統副都<lb/>
　　　統等員各有差又將兩浙鹽課餘銀賞給一萬兩<lb/>
　　　分撥前鋒統領䕶軍統領等員各有差至乾隆十<lb/>
　　　年奉<lb/>
<pb n="KR2m0015_WYG_090-17b"/>
　特恩議定今制至八旗武大臣及官員俱給親兵隨糧<lb/>
　　　另詳兵考兹不載<lb/>
　　　在外文官俸銀<lb/>
　　　直省大小文官俸銀俱照在京文官正俸按品支<lb/>
　　　領<lb/>
　　　乾隆元年<lb/>
　諭舊例教職兩官同食一俸未免不敷著從乾隆元年<lb/>
　　春季為始照各官品級給與全俸永著為令<lb/>
<pb n="KR2m0015_WYG_090-18a"/>
　　<hi>臣</hi>等謹案初制於順治四年定在外文職按品支<lb/>
　　俸外復給薪銀蔬菜燭炭銀心紅紙張銀案衣什<lb/>
　　物銀四項自督撫至佐貳雜職各有等差嵗為常<lb/>
　　額嗣於順治九年裁案衣什物銀十三年裁薪銀<lb/>
　　康熙九年裁心紅紙張銀<lb/>
　　在外武職俸薪<lb/>
　　正一品嵗給俸銀九十五兩從一品嵗給俸銀八<lb/>
　　十一兩各有竒薪銀各一百四十四兩<lb/>
<pb n="KR2m0015_WYG_090-18b"/>
　　正二品嵗給俸銀六十七兩從二品嵗給俸銀五<lb/>
　　十三兩各有竒薪銀與一品同<lb/>
　　正從三品嵗給俸銀三十九兩有竒薪銀一百二<lb/>
　　十兩<lb/>
　　正從四品嵗給俸銀二十七兩有竒薪銀七十七<lb/>
　　兩<lb/>
　　正從五品嵗給俸銀一十八兩有竒薪銀四十八<lb/>
　　兩<lb/>
<pb n="KR2m0015_WYG_090-19a"/>
　　正從六品嵗給俸銀一十四兩有竒薪銀三十二<lb/>
　　兩<lb/>
　　正從七品嵗給俸銀一十二兩有竒薪銀與六品<lb/>
　　同<lb/>
　　<hi>臣</hi>等謹案緑旗武職自順治五年定俸薪之外復<lb/>
　　給蔬菜燭炭銀心紅紙張銀案衣什物銀俱按品<lb/>
　　有差詳在㑹典至於武職定品不一故支領俸薪<lb/>
　　亦時有異同初制在外武官給俸至五品止其營<lb/>
<pb n="KR2m0015_WYG_090-19b"/>
　　千總把總止支廪給銀康熙元年定千總六品把<lb/>
　　總七品初制都司支三品俸薪守備支四品俸薪<lb/>
　　康熙二十五年改都司正四品守備正五品俱按<lb/>
　　品支俸至乾隆十八年議定緑旗營武職向係照<lb/>
　　銜食俸今既將小銜刪除則自提督以至守備所<lb/>
　　食俸銀自當一例更定應將提督定為從一品食<lb/>
　　俸八十一兩六錢總兵官定為二品食俸六十七<lb/>
　　兩五錢各有竒其副將以下各官俱照品給俸如<lb/>
<pb n="KR2m0015_WYG_090-20a"/>
　　　額<lb/>
　　　直省文職養亷<lb/>
　　　<hi>臣</hi>等謹案養亷之設自各省耗羡存公以備公用<lb/>
　　　即其贏餘定為各官養亷雍正二年山西巡撫諾<lb/>
　　　岷始行之嗣後各省大吏俱奏請仿效其法䝉<lb/>
世宗憲皇帝次第允行盖以外官事務較繁故於俸薪常<lb/>
　　　額之外酌給養亷明立規制使不得需索以擾民<lb/>
　　　逮我<lb/>
<pb n="KR2m0015_WYG_090-20b"/>
　皇上御極之初復増定佐雜各官養亷其制尤為大備<lb/>
　　　俾直省羣工顧名思義大法小亷誠不易之善則<lb/>
　　　也今恭録<lb/>
恩諭於左仰見我<lb/>
　　國家加惠臣工及杜止貪墨之至意若夫酌耗羡之<lb/>
　　　多寡分差務之繁簡同一省而官有等差同一官<lb/>
　　　而數有等差自督撫司道以至佐貳雜職為數遞<lb/>
　　　減不等皆核其籍於户部兹不具載<lb/>
<pb n="KR2m0015_WYG_090-21a"/>
　　　雍正六年<lb/>
諭曰錢糧之加耗羡原非應有之項朕勤求治理愛養黎<lb/>
　民本欲將此悉行禁革而博採輿論留心體訪知州縣<lb/>
　地方官實有萬不得已公私兩項之用度若全革耗羡<lb/>
　其勢必不可行為有司者果能減輕收納不苛取於民<lb/>
　在民亦所樂從此耗羡所以未盡裁革之故也州縣既<lb/>
　有耗羡而上司官員無以養亷勢不得不收州縣之餽<lb/>
　送是上司冒貪贓之罪以為日用之資在謹慎小心者<lb/>
<pb n="KR2m0015_WYG_090-21b"/>
　則畏懼而不敢行必至過於窘迫而貪取濫用者又因<lb/>
　無所限制借規禮之名恣意横索弊端種種州縣公私<lb/>
　之用既有不敷必致加派巧取為害於民况上司既收<lb/>
　屬員之規禮則必有瞻顧回䕶之處而下屬反得操上<lb/>
　司之短長於察吏之道大有關係所以雍正二年間山<lb/>
　西巡撫諾岷請以通省耗羡提解存公將闔省公事之<lb/>
　費及上司下屬養亷之需咸取於此上不誤公下不累<lb/>
　民無偏多偏少之弊無苛索横征之擾實通權逹變之<lb/>
<pb n="KR2m0015_WYG_090-22a"/>
善策朕是以降㫖允行此提解火耗之所由來也向來<lb/>
山西虧空之員革職留任以為彌補之計夫以不肖之<lb/>
徒令其留任還帑是以虧空為䕶官之符不但無益於<lb/>
國計亦且有害於民生而德音在任又借彌補虧空之<lb/>
名提火耗以肥私櫜及諾岷接任潔已奉公實心辦理<lb/>
將虧空劣員悉㕘革州縣火耗嚴行裁減而酌留羡餘<lb/>
以補無著之虧空既不累及於閭閻而有司亦免㕘罰<lb/>
又為官員定養亷之資為公事留辦理之費諾岷此舉<lb/>
<pb n="KR2m0015_WYG_090-22b"/>
為國計民生上下公私均有裨益然伊當始行之時不<lb/>
但晉省屬員怨望而内外臣工皆有異詞朕比時降㫖<lb/>
曰此事惟如諾岷之督撫方能行之耳葢朕之意原聽<lb/>
各省督撫自為之而至於不能行之督撫不便行之地<lb/>
方則朕並未强之使行也諾岷舉行之後隨有數省倣<lb/>
傚其意提解十分中之二三以備公用亦以地方公務<lb/>
繁多若不預為計畫則一時需費仍至累及小民然此<lb/>
亦皆督撫自行奏請者非由朕諭也伊都拉接諾岷之<lb/>
<pb n="KR2m0015_WYG_090-23a"/>
任曾奏稱山西虧空漸次清楚將來耗羡便可充餉朕<lb/>
嚴切訓飭曰本地之羡餘只應作本地之用度若歸公<lb/>
充餉斷無是理且恐相沿日久遂成公項不肖官員竟<lb/>
有重複徵收之事矣田文鏡亦曾奏稱豫省虧空彌補<lb/>
已清火耗尚有贏餘等語朕批示之曰此項耗羡原係<lb/>
豫省官民之物假使果有贏餘則當增添官員養亷之<lb/>
資使其用度寛裕倘再有贏餘則當再減民間火耗之<lb/>
數使其儲蓄充贏葢朕之准其提解耗羡者原為愛養<lb/>
<pb n="KR2m0015_WYG_090-23b"/>
官民之苦心若以支給地方公用之外尚有餘資即請<lb/>
收作公項朕必不為也今魏廷珍又以上江提解火耗<lb/>
之事具摺陳奏恐外人不知以為出自朕意故特頒此<lb/>
㫖明白曉諭盖提解火耗之舉若行之果善亦督撫分<lb/>
内之事不得居功倘行之不善實足為伊身家性命之<lb/>
患無所逃罪總在伊等自行度量其願行者朕不拒阻<lb/>
其不願者朕亦不强也<lb/>
　　乾隆元年<lb/>
<pb n="KR2m0015_WYG_090-24a"/>
諭曰聞江南佐雜等官向來未議養亷該省事務繁多<lb/>
　差遣絡繹倍於他省微員俸少力薄未免衣食維艱<lb/>
　查江蘇有不充餉之鹽規銀兩安徽司庫有存公耗<lb/>
　羡銀兩著總督趙宏恩巡撫顧琮趙國麟公同查核<lb/>
　仿照江西湖廣之例酌定數目每年賞給以為養亷<lb/>
　示朕體恤㣲員之至意<lb/>
　　二年<lb/>
諭曰向來浙江等省佐雜㣲員未曾議給養亷朕聞江<lb/>
<pb n="KR2m0015_WYG_090-24b"/>
　南地方事務頗煩差遣絡繹已於上年特頒諭㫖賞<lb/>
　給養亷以資日用今思浙省事務差遣亦屬繁多微<lb/>
　員等俸少力薄所當一體加恩著將應給各官查照<lb/>
　江南之例從乾隆二年為始<lb/>
　　五十年奉<lb/>
諭各省州縣官於耗羡内有自行動支抵算養亷者耗<lb/>
　羡歸公原為各官養亷之費但官員自收自支其中<lb/>
　恐滋影射冒混情弊此後應一併禁止令儘數解司<lb/>
<pb n="KR2m0015_WYG_090-25a"/>
　後再行由司庫動支給發以杜弊混並令該督撫於<lb/>
　年終分晰報部查核<lb/>
　　<hi>臣</hi>等謹案耗羡自雍正年間清釐之後用給各官<lb/>
　　養亷即禄以馭富之良法也我<lb/>
皇上加意整頓優厚臣工務俾儘數報解動支實於常<lb/>
　　法之中更寓防弊之道近又因在京官員非如外<lb/>
　　任養亷優厚者可比是以向於俸銀之外兼支俸<lb/>
　　米特降<lb/>
<pb n="KR2m0015_WYG_090-25b"/>
恩㫖凡有降級革職留任者止將俸銀分别停減其應<lb/>
　　得俸米仍准照原品支領因奉行在五十一年以<lb/>
　　後謹附識禄糈條仰見我<lb/>
　國家匪頒之制所以勸勵官聨者至優且渥云<lb/>
　　武職禄糈<lb/>
　　十年户部奉<lb/>
特㫖賞給八旗大臣官員養亷嵗支銀八萬六千兩計<lb/>
　　領侍衛内大臣九百兩八旗滿洲都統七百兩前<lb/>
<pb n="KR2m0015_WYG_090-26a"/>
　　鋒䕶軍統領䝉古漢軍都統各六百兩歩軍統領<lb/>
　　滿洲副都統内務府總管各五百兩内大臣散秩<lb/>
　　大臣䝉古漢軍副都統兩翼翼尉内府三旗統領<lb/>
　　内務府奉宸苑上駟武備院卿各四百兩健銳火<lb/>
　　器營翼長圍塲總管各二百兩圍塲翼長一百兩其<lb/>
　　自八旗滿洲䝉古漢軍各㕘領印務章京<lb/>
　圓明園三旗各㕘領八旗䕶軍各㕘領兩翼前鋒㕘<lb/>
　　領侍衛健銳火器營營總㕘領八旗察哈爾總管<lb/>
<pb n="KR2m0015_WYG_090-26b"/>
　　等官每年俱按大臣養亷支剰銀兩儘數分給<lb/>
　　四十六年奉<lb/>
諭向來各省提鎮以下至將弁等俱有分扣兵丁名糧<lb/>
　作為得項者此例定自何年其每員應得若干係何<lb/>
　名目各省是否一例按照地方情形品級大小酌定<lb/>
　數目多寡又或各省參差不同著交各該部將定例<lb/>
　年月及現在款項數目分晰查明分單具奏至此事<lb/>
　因循已久恐又於定數之外私自尅扣增添者若每<lb/>
<pb n="KR2m0015_WYG_090-27a"/>
　員任内私扣一名後任積漸加增侵扣無所底止督<lb/>
　撫姑息不加查察久之即為虚額空糧之弊尤不可<lb/>
　不徹底清查著傳諭各督撫將各省提鎮以下武職<lb/>
　現在分扣名糧實數及有無私添之處查明據實具<lb/>
　奏又奉<lb/>
諭國家設兵衛民簡核軍實期於營伍整齊兵額充足<lb/>
　如兵丁等紅白事件從前設有生息惠濟銀兩以資<lb/>
　賞恤後因生息名色有闗國體特飭停止昨陜甘添<lb/>
<pb n="KR2m0015_WYG_090-27b"/>
　兵案内籌及賞恤聲請酌復恵濟銀兩朕以國家賞<lb/>
　兵之費藉商生息支給究屬非宜已傳諭令其動用<lb/>
　正項開銷各省兵丁紅白銀兩原係加恵行伍格外<lb/>
　施恩若因此裁扣口糧致額不足殊非核實行伍之<lb/>
　道所有各省營賞恤兵丁紅白銀兩自乾隆四十七<lb/>
　年為始俱著於正項支給造冊報部核銷至各省提<lb/>
　鎮以下武職員弁俱有應得坐糧馬乾等項令軍機<lb/>
　大臣會同該部核辦照文員之例議給養亷其所扣<lb/>
<pb n="KR2m0015_WYG_090-28a"/>
　兵餉即可挑補實額核計添給養亷嵗支亦及二百<lb/>
　萬兩官員既無拮据而各省又添兵力於行伍大有<lb/>
　裨益所有辦理添補兵額紅白賞恤銀兩及名糧裁<lb/>
　添養亷縁由明晰曉諭中外知之嗣據直省各將武<lb/>
　　職應得養亷名糧數目陸續具奏經户部酌核章<lb/>
　　程統歸畫一以垂永久按各武職品級大小通同<lb/>
　　比較定額提督每員給飬亷銀二千兩總兵一千<lb/>
　　五百兩副將八百兩𠫭將五百兩逰擊四百兩都<lb/>
<pb n="KR2m0015_WYG_090-28b"/>
　　司二百六十兩守備二百兩千總一百二十兩把<lb/>
　　總九十兩經制外委千把總毎員十八兩毎年照<lb/>
　　文職養亷例於耗羡項下動支又以在京巡捕五<lb/>
　　營員弁管轄地方處分較重並非省營専事操防<lb/>
　　者可比所有歩軍統領向係部旗大臣兼理應得<lb/>
　　養亷名糧銀八百八十兩照舊支給外其副將核<lb/>
　　給養亷銀九百兩𠫭將六百兩逰擊五百兩都司<lb/>
　　三百兩守備二百四十兩千總一百四十兩把總<lb/>
<pb n="KR2m0015_WYG_090-29a"/>
　　　一百兩外委二十兩又以甘肅之烏嚕木齊等處<lb/>
　　雲南之騰越鎮龍陵協四川之崇化綏寧靖逺懋<lb/>
　　功撫邊五營或係新疆或在邊境亦與腹地情形<lb/>
　　逈異酌給甘肅省烏嚕木齊提督養亷銀二千八<lb/>
　　百兩伊犁巴里坤總兵各二千一百兩瑪納斯哈<lb/>
　　密副將各一千二百兩其㕘將各八百兩遊擊六<lb/>
　　百兩都司三百八十兩守備三百二十兩千總一<lb/>
　　百八十兩把總一百二十兩外委二十八兩雲南<lb/>
<pb n="KR2m0015_WYG_090-29b"/>
　　騰越鎮總兵一千六百兩龍陵協副將九百兩其<lb/>
　　遊撃四百五十兩都司三百兩守備二百二十兩<lb/>
　　千總一百四十兩把總一百兩外委二十二兩四<lb/>
　　川崇化等五營遊擊五百二十兩都司三百四十<lb/>
　　兩守備二百六十兩千總一百六十兩把總一百<lb/>
　　二十兩外委二十八兩通計直省大小員弁原扣<lb/>
　　名糧銀一百三十六萬八千四百七十六兩改給<lb/>
　　養亷銀一百三十二萬五千七百十六兩仍節省<lb/>
<pb n="KR2m0015_WYG_090-30a"/>
　　銀四萬有竒其雲南省之提督總兵福建省之臺<lb/>
　　灣鎮總兵舊有額外動支耗羡公件銀兩廣東水<lb/>
　　師各營舊有額外加增草乾銀兩一併刪除毋庸<lb/>
　　重給再各省緑營兵丁紅白賞恤銀兩既遵奉<lb/>
恩㫖動支正項所有各省原動用之裁扣節省各款應<lb/>
　　查明分别正閒款項另行提解及存為武職養亷<lb/>
　　支銷之用等因具題奉<lb/>
㫖依議雲南提督總兵及福建臺灣總兵或地當烟瘴<lb/>
<pb n="KR2m0015_WYG_090-30b"/>
　或逺隔重洋均與腹地不同著加恩於議給養亷外<lb/>
　雲南提督加賞銀五百兩雲南總兵及福建臺灣總<lb/>
　兵各加賞銀二百兩以示朕軫念巖疆加恵戎行之<lb/>
　至意著為令<lb/>
　<lb/>
　<lb/>
　<lb/>
皇朝文獻通考卷九十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_214-1a"/>
欽定四庫全書<lb/>
皇朝文獻通考卷二百十四<lb/>
　經籍考<hi>四</hi>
　　經<hi>禮</hi>
　　<hi>臣</hi>等謹按馬端臨通考三禮次序儀禮在前周禮<lb/>
　　在後故續五朝通考倣其例以仍馬氏之舊兹纂<lb/>
皇朝通考㳟繹<lb/>
欽定三禮義疏御製序文列周禮於儀禮之先自應謹<lb/>
<pb n="KR2m0015_WYG_214-1b"/>
　　遵詮次並㳟録<lb/>
御製序文於周官義疏之前俾讀者知周禮乃一代治<lb/>
　　天下之典而儀禮為經禮記為傳各以類從庶不<lb/>
　　失本末綱領之次焉<lb/>
欽定周官義疏四十八卷<lb/>
　　乾隆十三年大學士鄂爾泰張廷玉等奉<lb/>
敕撰<lb/>
皇上御製序曰三禮之傳逺矣周禮六官河間獻王上<lb/>
<pb n="KR2m0015_WYG_214-2a"/>
　　之儀禮十七篇禮記四十九篇高堂生戴聖傳之漢<lb/>
　　唐以來箋疏訓釋無慮數十家考其義或相牴牾先<lb/>
　　儒嘗譏其聚訟要其掇拾灰燼之餘傳先王制作之<lb/>
　　舊得什一於千百好古者所為鄭重而愛惜之也我<lb/>
皇祖聖祖仁皇帝表章羣經旣<lb/>
御纂周易折中而詩書春秋則以分授儒臣纂輯義疏頒<lb/>
　　布海内惟三禮未就朕御極之初儒臣上言今當經<lb/>
　　學昌明禮備樂和之㑹宜纂輯三禮以蕆五經之全<lb/>
<pb n="KR2m0015_WYG_214-2b"/>
　　爰允其請開館編校越十有一年冬告竣夫禮之所<lb/>
　　為本於天殽於地達之人倫日用行于君臣父子兄<lb/>
　　弟夫婦朋友之間斯須不可去者天不變道亦不變<lb/>
　　此其本也其制度品節服物采章隨時損益屢變以<lb/>
　　適其宜者禮之文也三代去今數千年矣修其教而<lb/>
　　教明循其道而道行謂三代至今存可也何則其本<lb/>
　　得也若其用之朝廷邦國名物器數之具周旋進退<lb/>
　　之儀雖先王處此必將變通以適其宜而不泥於其<lb/>
<pb n="KR2m0015_WYG_214-3a"/>
　迹故言禮者惟求其修道設教之由以得夫禮之意<lb/>
　而已顧其教之不泯道之所由傳未嘗不賴於經好<lb/>
　學深思之士讀其書有惜不能俯仰揖讓於其間者<lb/>
　先王制作之精意尚可想見於抱殘守闕之餘則經<lb/>
　傳之為功也大矣鼎彝鈎劒之遺篆籀之跡流傳有<lb/>
　自尚摩挲而寶䕶之況制作之精意所賴以傳者歟<lb/>
　獨其貿於衆說無所取𠂻爰命校纂諸臣芟煩截浮<lb/>
　約文申義敷暢厥㫖至其說之不可強同者稍為辨<lb/>
<pb n="KR2m0015_WYG_214-3b"/>
　正而仍其舊蓋其承傳各異必牽合附㑹比而同之<lb/>
　則其惑也滋甚故無取焉刻旣成為之叙論以發其<lb/>
　端俾隆禮者有所考云<lb/>
　　<hi>臣</hi>等謹按義疏例畧有七其直詁經義確然無疵<lb/>
　　者曰正義其後儒駮正舊說至當不易者曰辨正<lb/>
　　或以本節本句㕘正他篇比類以測義或引他經<lb/>
　　與此經互相發明者曰通論或雖非正解而依附<lb/>
　　經義於事物之理有所推闡者曰餘論各持一見<lb/>
<pb n="KR2m0015_WYG_214-4a"/>
　　　義亦可通又或已經駮論而持此者多未遂偏廢<lb/>
　　　者曰存疑名物象數久逺無傳難得其真或創立<lb/>
　　　一說雖未愜人心而姑存以資考辨者曰存異本<lb/>
　　　節之義已經訓解又合數節而論之曰總論七條<lb/>
　　　之後或辭連義貫難以折斷則附於最後一條之<lb/>
　　　末三書凡例雖各不同而編纂之義大抵如一是<lb/>
　　　編首列<lb/>
聖祖仁皇帝御論次列綱領次列總叙八條至<lb/>
<pb n="KR2m0015_WYG_214-4b"/>
　御撰序文包羅萬有綜覽百家掲三禮之宏綱成一篇<lb/>
　　　之鉅製兹㳟録於是編之前以見部雖區而為三<lb/>
　　　類則仍統於一云<lb/>
　　　周禮訂釋古本<hi>無卷數</hi>
　　　王芝藻撰芝藻見易類<lb/>
　　　高註周禮二十二卷<lb/>
　　　高愈撰愈字紫超無錫人順治中歳貢生<lb/>
　　　<hi>臣</hi>等謹按江南通志載愈著周官集解十六卷當<lb/>
<pb n="KR2m0015_WYG_214-5a"/>
　　即此本今是編分卷不同或傳寫互異耳<lb/>
　　周禮惜隂録六卷<lb/>
　　徐世沐撰世沐見易類<lb/>
　　周官辨非一卷<lb/>
　　萬斯大撰斯大字充宗鄞縣人<lb/>
　　陸元輔曰四明諸生萬斯大從學於黄棃洲究心<lb/>
　　經學以周官為非周公之書舉其可疑者辨駮之<lb/>
　　凡五十五則或舉吳氏之說或獨抒己見皆持之<lb/>
<pb n="KR2m0015_WYG_214-5b"/>
　　有故言之成理棃洲極稱許之<lb/>
　　黄宗羲曰充宗不為科舉之學湛思諸經以為非<lb/>
　　通諸經不能通一經非悟傳註之失則不能通經<lb/>
　　非以經釋經則無由悟傳註之失所為書曰學禮<lb/>
　　質疑曰周官辨非曰儀禮商曰禮記偶箋<lb/>
　　<hi>臣</hi>等謹按是編斯大取周禮一書條舉件繫詳稽<lb/>
　　博考極辨其非凡五十餘節蓋斯大於經學頗有<lb/>
　　根柢而於禮經疑義尤所究心故能直抒己見言<lb/>
<pb n="KR2m0015_WYG_214-6a"/>
　　之鑿鑿<lb/>
　　周禮述註二十四卷<lb/>
　　李光坡撰光坡字耜卿號茂夫安溪人大學士光<lb/>
　　地之弟<lb/>
　　杭世駿曰光坡家居不仕潛心經學著有三禮述<lb/>
　　註此即其一<lb/>
　　<hi>臣</hi>等謹按光坡受三禮於其兄以周官闕誤獨多<lb/>
　　乃根柢註疏兼採諸儒經解閱丙寅至甲申始得<lb/>
<pb n="KR2m0015_WYG_214-6b"/>
　　成書<lb/>
　　周禮問二卷<lb/>
　　毛竒齡撰竒齡見易類<lb/>
　　周禮輯義十二卷<lb/>
　　姜兆錫撰兆錫見易類<lb/>
　　周禮節訓六卷<lb/>
　　黄叔琳撰叔琳見易類<lb/>
　　叔琳自序曰經之有三禮也周禮其大綱學士大<lb/>
<pb n="KR2m0015_WYG_214-7a"/>
　　夫經生小子誠講明而切究焉則考古即所以知<lb/>
　　今也叔琳屏居無事薈萃先儒成說旁採時賢新<lb/>
　　義掇其菁英薙其繁複參互考訂間附愚管名為<lb/>
　　周禮節訓<lb/>
　　周禮訓纂二十一卷<lb/>
　　李鍾倫撰鍾倫字世得安溪人康熙癸酉舉人<lb/>
　　<hi>臣</hi>等謹按是書前有李紱林令旭二序末有其子<lb/>
　　廣平知府清馥跋稱鍾倫初受三禮於叔光坡鄉<lb/>
<pb n="KR2m0015_WYG_214-7b"/>
　　薦後日侍其父光地於京邸及光地視學順天巡<lb/>
　　撫直𨽻隨行十餘年深得指授又與宣城梅文鼎<lb/>
　　長洲何焯宿遷徐用錫河間王之銳同里陳萬策<lb/>
　　等往復討論故是書詮釋具有本源曰訓纂者纂<lb/>
　　其父光地之訓也<lb/>
　　周官集註十二卷　周官析疑三十六卷　考工<lb/>
　　記析疑四卷　周官辨一卷<lb/>
　　方苞撰苞字鳳九號靈臯亦號望溪桐城人康熙<lb/>
<pb n="KR2m0015_WYG_214-8a"/>
　　丙戌進士官至内閣學士兼禮部侍郎後落職修<lb/>
　　書<lb/>
特賜侍講銜致仕<lb/>
　　苞自序周官集註曰朱子旣稱周官徧布周密乃<lb/>
　　周公運用天理爛熟之書又謂頗有不見其端緒<lb/>
　　者學者疑焉是殆非一時之言也蓋公兼三王以<lb/>
　　思四事於人事之終始百物之聚散思之至精而<lb/>
　　不疑於所行然後以禮樂兵刑食貨之政散布六<lb/>
<pb n="KR2m0015_WYG_214-8b"/>
　　官而聫為一體其筆之於書也或一事而諸職各<lb/>
　　載其一節或舉下以賅上或因彼以見此其設官<lb/>
　　分職之精意為文字所不載迫而求之誠有茫然<lb/>
　　不見其端緒者久而相說以解然後知其首尾皆<lb/>
　　備而脈絡自相灌輸竊嘗析其疑以示生徒並纂<lb/>
　　録一編指在發明端緒故凡名物之纎悉推說之<lb/>
　　衍蔓者槪無取焉<lb/>
　　禮説十四卷<lb/>
<pb n="KR2m0015_WYG_214-9a"/>
　　惠士竒撰士竒見易類<lb/>
　　<hi>臣</hi>等謹按士竒貫串三禮能補鄭康成所未備而<lb/>
　　不悖其㫖講漢學者多宗之<lb/>
　　周禮集傳六卷<lb/>
　　李文炤撰文炤見易類<lb/>
　　文炤自序畧曰朱子曾稱周禮為天理爛熟之書<lb/>
　　表章雖明而訓釋未逮諸儒之說不能有醇無疵<lb/>
　　因逺稽博採上推列聖之因革下鑒列代之興衰<lb/>
<pb n="KR2m0015_WYG_214-9b"/>
　　以竊附於詩書集傳之後<lb/>
　　周官翼疏三十卷<lb/>
　　沈淑撰淑字季和常熟人雍正癸卯進士<lb/>
　　周禮㑹要六卷<lb/>
　　王文清撰文清號九溪寧鄉人雍正甲辰進士官<lb/>
　　至宗人府主事<lb/>
　　周禮質疑五卷<lb/>
　　劉青芝撰青芝見詩類<lb/>
<pb n="KR2m0015_WYG_214-10a"/>
　　周禮拾義<hi>無卷數</hi>
　　李大濬撰大濬安溪人<lb/>
　　周禮三註粹鈔二卷<lb/>
　　高宸撰宸字北侍福建人雍正中諸生<lb/>
　　周官禄田考三卷<lb/>
　　沈彤撰彤見書類<lb/>
　　彤自識曰彤嘗研求本經勤覽傳記得其端於載<lb/>
　　師之都邑以為凡内外官之禄皆可得辨析整齊<lb/>
<pb n="KR2m0015_WYG_214-10b"/>
　　之又曰自宋以來之稽官有未及鄉遂屬吏者今<lb/>
　　乃并郊野之吏而補之其稽田有不去山林川澤<lb/>
　　城郭等三之一者今更通不易一易再易上中下<lb/>
　　之率而二夫當一夫則官益多而田益少宜禄之<lb/>
　　不給尤甚也然以縣都已下數等之田食公卿大<lb/>
　　夫士數等之爵非獨相當且供他用而有餘是田<lb/>
　　禄與官爵之數在本經未嘗牴牾也<lb/>
　　周禮疑義舉要七卷<lb/>
<pb n="KR2m0015_WYG_214-11a"/>
　　江永撰永字慎修婺源人<lb/>
　　<hi>臣</hi>等謹按是書多申明古義其釋考工記較賈公<lb/>
　　彦疏更為明析<lb/>
　　右禮類周禮<lb/>
欽定儀禮義疏四十八卷<lb/>
　　<hi>臣</hi>等謹按乾隆十三年<lb/>
敇撰三禮義疏此其第二部也首綱領一卷次釋宫一<lb/>
　　卷俱不入四十八卷之數經文分四十卷末附禮<lb/>
<pb n="KR2m0015_WYG_214-11b"/>
　　器圖四卷禮節圖四卷儀禮一經疑義奥詞至為<lb/>
　　難讀唐韓愈已嘗苦之故宋元以來李如圭敖繼<lb/>
　　公之外率多不傳湮晦者四五百年先王舊禮數<lb/>
　　典而茫如矣是編訂訛補闕斷自<lb/>
宸𠂻賈鄭之精微畢録宋元之論述旁搜鉅目宏綱條<lb/>
　　分縷析仰見<lb/>
聖學邃深經綸博物所由昭然大著於世也<lb/>
　　儀禮鄭註句讀十七卷附監本正誤石經正誤二<lb/>
<pb n="KR2m0015_WYG_214-12a"/>
　　篇<lb/>
　　張爾岐撰爾岐見易類<lb/>
　　爾岐自序畧曰庚戌歳年五十九勉讀儀禮六閱<lb/>
　　月取經與註章分之定其句讀疏則節録其要取<lb/>
　　足明注而止或偶有一得亦附於末以便省覽<lb/>
　　顧炎武曰濟陽張君稷若作儀禮鄭注句讀一書<lb/>
　　根本先儒立言簡當以其人不求聞達故無當時<lb/>
　　之名而其書實似可傳使朱子見之必不僅謝監<lb/>
<pb n="KR2m0015_WYG_214-12b"/>
　　嶽之稱許也<lb/>
　　儀禮惜隂録八卷<lb/>
　　徐世沐撰世沐見易類<lb/>
　　儀禮商二卷附録一卷<lb/>
　　萬斯大撰斯大見周禮類<lb/>
　　儀禮述註十七卷<lb/>
　　李光坡撰光坡見周禮類<lb/>
　　光坡自序曰言禮如聚訟此諸儒不分經傳之失<lb/>
<pb n="KR2m0015_WYG_214-13a"/>
　　也三代之禮存者惟周官儀禮為經耳三傳禮記<lb/>
　　及子史言禮者皆傳也如郊社左氏公羊曲禮皆<lb/>
　　言不卜穀梁言卜而冢宰有卜日則言卜得矣晏<lb/>
　　子春秋言四時祭祀皆用孟月而大司馬明著四<lb/>
　　仲則仲月得矣若誣周官為莽歆竄入指其隂襍<lb/>
　　病儀禮推士以及天子小其不完則非所知也<lb/>
　　儀禮訓義十七卷<lb/>
　　不著撰人姓氏原序自題康熙庚申<lb/>
<pb n="KR2m0015_WYG_214-13b"/>
　　儀禮析疑十七卷<lb/>
　　方苞撰苞見周禮類<lb/>
　　儀禮章句十七卷<lb/>
　　吳廷華撰廷華初名蘭芳字中林仁和人康熙甲<lb/>
　　午舉人官至福建海防同知<lb/>
　　廷華子夀祺識畧曰儀禮一經句讀不明則句可<lb/>
　　移綴上下往往賔主易位東西乖方其失者一章<lb/>
　　次不明則禮之始終度數散無條貫其失者二是<lb/>
<pb n="KR2m0015_WYG_214-14a"/>
　　書定為章句如士冠禮筮日戒賔雖仍賈疏及儀<lb/>
　　禮經傳通解所分之次而更按其節奏分為六章<lb/>
　　令讀者知某事在某禮之前某事在某禮之後十<lb/>
　　七篇節目瞭如指掌其訓釋多本鄭賈間採他說<lb/>
　　附按以發明之<lb/>
　　補饗禮一卷<lb/>
　　諸錦撰錦見詩類<lb/>
　　<hi>臣</hi>等謹按儀禮十七篇獨無饗禮元呉澄有補經<lb/>
<pb n="KR2m0015_WYG_214-14b"/>
　　補傳十八篇於饗禮僅附見於聘覲篇中亦未有<lb/>
　　特著夫饗有祭帝祫祭之大饗又有天子享元侯<lb/>
　　兩君相見以及凡享賔客之各異原非聘覲之所<lb/>
　　得而該錦因取周官春秋傳禮記諸書中猶可考<lb/>
　　見者輯而補之雖篇帙無多而典章可據正不得<lb/>
　　而少之也<lb/>
　　禮經本義十七卷<lb/>
　　蔡徳晉撰徳晉字仁錫無錫人雍正丙午舉人官<lb/>
<pb n="KR2m0015_WYG_214-15a"/>
　　司務<lb/>
　　宫室考十三卷肆獻祼饋食禮三卷<lb/>
　　任啟運撰啟運見易類<lb/>
　　<hi>臣</hi>等謹按宫室考一書於李如圭釋宫之外别為<lb/>
　　類次分目十三條理秩然可與鄭注相為參攷肆<lb/>
　　獻祼饋食禮則取三禮中之有關王禮者推之不<lb/>
　　得於經則求之註疏其名本乎周禮每篇各為節<lb/>
　　次每節先已說而自註其說之所從出博稽逺証<lb/>
<pb n="KR2m0015_WYG_214-15b"/>
　　較之黄幹所續祭禮更加密焉<lb/>
　　儀禮小疏一卷<lb/>
　　沈彤撰彤見書類<lb/>
　　儀禮釋宫増注一卷　儀禮釋例一卷<lb/>
　　江永撰永見周禮類<lb/>
　　儀禮易讀十七卷<lb/>
　　馬駉撰駉字徳淳山隂人<lb/>
　　儀禮集編四十卷<lb/>
<pb n="KR2m0015_WYG_214-16a"/>
　　　盛世佐撰世佐秀水人官龍里縣知縣<lb/>
　　　右禮類儀禮<lb/>
日講禮記解義六十四卷<lb/>
聖祖仁皇帝御製序曰朕聞六經之道同歸而禮樂之用<lb/>
　為急孔子曰安上治民莫善於禮又曰上好禮則民莫<lb/>
　敢不敬誠以禮者範身之具而興行起化之原也天之<lb/>
　生人品類紛綸莫可紀極聖人起而整齊之法於天則<lb/>
　於地順於人逹於時協於鬼神斟酌損益以定其品<lb/>
<pb n="KR2m0015_WYG_214-16b"/>
　節限制俾天下化其好逸惡勞之心而予以從善棄惡<lb/>
　之道蒸蒸焉日蹈履於中正而不敢越蓋非有以強之<lb/>
　也率乎其理之所安而已其綱有三百其目有三千大<lb/>
　者在冠婚喪祭朝聘射燕之規小者在揖讓進退飲食<lb/>
　起居之節循之則君臣上下賴以序夫婦内外賴以辨<lb/>
　父子兄弟婚媾姻婭賴以順而成反是則尊卑易位等<lb/>
　殺無章家未有能齊而國未有能治者故曰動容中禮<lb/>
　而天徳備矣治定制禮而王道成矣嘗遐觀三代禹湯<lb/>
<pb n="KR2m0015_WYG_214-17a"/>
　文武惇叙彝典以倡導天下而其時之諸侯秉禮以守<lb/>
　其國大夫士遵禮以保其家下至工賈庶人畏法循紀<lb/>
　以世其業嗚呼何風之隆哉朕企慕至治深惟天下歸<lb/>
　仁原於復禮故法宫之中日陳禮經講習紬繹蓋不敢<lb/>
　斯須去也慨自嬴秦焚燒典籍禮乃滅亡漢興崇尚儒<lb/>
　學禮經始顯傳之者十三家而戴徳戴聖為尤著聖所<lb/>
　傳四十九篇即所謂禮記者是已迨程子朱子出表章<lb/>
　學庸遂開千古道學之統其餘四十七篇雖雜出於漢<lb/>
<pb n="KR2m0015_WYG_214-17b"/>
　儒亦皆傳述聖門格言有切身心要㫖朕熟之復之靡<lb/>
　間寒暑積有講義裒成全部弁以叙言用以無忘斯勤<lb/>
　然豈徒效儒生呫嗶云爾哉務佩服其訓辭而實體諸<lb/>
　躬修措之邦國使百爾懷㳟敬遜讓之誠兆庶凜撙節<lb/>
　防閑之則徳化翔洽上嫓隆古庶乃愜朕敦崇禮教之<lb/>
　意也夫<lb/>
　皇上御製序曰<lb/>
皇祖聖祖仁皇帝稽古右文命儒臣日直講筵五經通鑑<lb/>
<pb n="KR2m0015_WYG_214-18a"/>
　　以次進講薈萃羣言發明㫖要臚為解義積有成編<lb/>
　　譯以國書頒示中外各製序言弁其端而授諸梓易<lb/>
　　書詩三經先竣春秋若干卷刻於雍正年間惟禮記<lb/>
　　卷帙浩繁藁本存繙書房久之未竟厥業朕御極之<lb/>
　　初允儒臣請纂修三禮義疏因取日講禮記解義原<lb/>
　　本㕘校同異歸於一是并命繙譯授梓以備五經之<lb/>
　　全敬刋<lb/>
皇祖御製原文於前而畧述大槪以誌成書嵗月惟禮記<lb/>
<pb n="KR2m0015_WYG_214-18b"/>
　　出自漢儒然多本於七十子之所傅習如大學中庸<lb/>
　　二篇旣經有宋大儒定為孔氏遺書訓釋而列於學<lb/>
　　官其他精言奥義往往與易書詩春秋相發明非董<lb/>
　　仲舒揚雄輩所及蓋其來有自去聖人之教固未逺<lb/>
　　也雖月令王制附益其間有以啟後人疑議而先王<lb/>
　　之制所傳各異事之不可考而說之不可強同者亦<lb/>
　　已多矣依文立訓以存舊觀說經之通例也抑班固<lb/>
　　有言六經之道同歸而禮樂之用為急經禮三百曲<lb/>
<pb n="KR2m0015_WYG_214-19a"/>
　　禮三千豈惟其文而已蓋將以章志貞教大其防與<lb/>
　　天下臣民共之仰惟<lb/>
聖祖序言所謂體諸躬修措之邦國者禮之實而明經之<lb/>
　　大用也因言以求其義因義以達其用夫豈章句訓<lb/>
　　詁之足云敢申言之以闡<lb/>
至訓<lb/>
　　　<hi>臣</hi>等謹按是編為<lb/>
聖祖仁皇帝講筵御論未及成帙乾隆元年<lb/>
<pb n="KR2m0015_WYG_214-19b"/>
　命承修三禮諸臣大學士鄂爾泰張廷玉等重加㕘校<lb/>
　　　告成刋布<lb/>
聖祖仁皇帝聖敬日躋動容中禮日進儒臣講論禮經斯<lb/>
　　　須不去我<lb/>
　皇上服膺<lb/>
至訓夀梓頒行本<lb/>
　善述之心垂淑世之範是以徳化翔洽天下歸仁猗歟<lb/>
　　　休哉斯誠萬世一時之嘉㑹已<lb/>
<pb n="KR2m0015_WYG_214-20a"/>
欽定禮記義疏八十二卷<lb/>
　　<hi>臣</hi>等謹按乾隆十三年<lb/>
敇撰三禮義疏此其第三部也區經文四十九篇為七<lb/>
　　十七卷附載圖五卷禮記自陳澔集說行而古義<lb/>
　　寖微是編仰承<lb/>
指授衡鑒至精於集說則棄瑕録瑜於羣言則兼收並<lb/>
　　採他如百家雜說有裨諸儒未備者亦必博採以<lb/>
　　備㕘稽而後鄭注之精奥孔疏之博贍衛湜集說<lb/>
<pb n="KR2m0015_WYG_214-20b"/>
　　之詳明粹然集其大成矣<lb/>
　　深衣考一卷<lb/>
　　黄宗羲撰宗羲見易類<lb/>
　　禮記提綱集解四卷<lb/>
　　邱元復撰元復字漢標號嵋菴諸城人<lb/>
　　禮記疏畧四十七卷<lb/>
　　張沐撰沐見易類<lb/>
　　沐自序畧曰他經皆疏畧五經闕一不可故采摭<lb/>
<pb n="KR2m0015_WYG_214-21a"/>
　　纂輯并㑹同志而屬之以分注云<lb/>
　　<hi>臣</hi>等謹按是編沐所輯者僅禮運禮器樂記學記<lb/>
　　四篇餘則武進王渭登封馮五典上蔡李範世及<lb/>
　　其從子煓所共成者故自序有屬以分注之語然<lb/>
　　自古說經貴抒己見専門亦可名家夫何闕一不<lb/>
　　可之有<lb/>
　　大學翼真七卷<lb/>
　　胡渭撰渭見書類<lb/>
<pb n="KR2m0015_WYG_214-21b"/>
　　<hi>臣</hi>等謹按大學中庸二篇本戴記舊文自陳澔集<lb/>
　　說以朱子編入四書遂删除不載伏讀<lb/>
欽定四庫全書雖列入四書類中而<lb/>
欽定禮記義疏則備録全文以復古今之舊今謹遵編<lb/>
　　次凡大學中庸之單行者仍入禮類且以從馬氏<lb/>
　　舊例焉<lb/>
　　禮記惜隂録八卷<lb/>
　　徐世沐撰世沐見易類<lb/>
<pb n="KR2m0015_WYG_214-22a"/>
　　大學古本說一卷　中庸章段一卷　中庸餘論<lb/>
　　一卷<lb/>
　　李光地撰光地見易類<lb/>
　　光地大學古本說識畧曰大學舊本二程子各有<lb/>
　　更定朱子因之又加訂為今本五百年來羣疑朋<lb/>
　　興光地讀朱子之書凡如易之卜筮詩之雅鄭周<lb/>
　　子無極之㫖邵氏先天之傳皆能灼然不惑獨於<lb/>
　　此書亦勉強應和而非所謂心通黙契者陳其所<lb/>
<pb n="KR2m0015_WYG_214-22b"/>
　　得待方來之朱子而折𠂻焉<lb/>
　　又自序中庸章段曰讀章句五十年知近代講解<lb/>
　　之誤蓋自宋元之間而已失之是編於章段離合<lb/>
　　之間雖頗有所連斷然其義所自來則皆竊取朱<lb/>
　　子平生之意也<lb/>
　　禮記偶箋三卷<lb/>
　　萬斯大撰斯大見周禮類<lb/>
　　陳氏禮記集說補正三十八卷<lb/>
<pb n="KR2m0015_WYG_214-23a"/>
　　納喇性徳撰性徳見易類<lb/>
　　<hi>臣</hi>等謹按方苞望溪集謂此書本陸元輔所撰徐<lb/>
　　乾學刻經解時改題性徳撰<lb/>
　　禮記述注二十八卷<lb/>
　　李光坡撰光坡見周禮類<lb/>
　　光坡自序曰始讀陳氏集說疑其未盡及讀注疏<lb/>
　　又疑其未成如序内稱鄭氏祖䜟孔氏唯鄭之從<lb/>
　　不載他說以為可恨鄭氏祖䜟莫過於郊特牲之<lb/>
<pb n="KR2m0015_WYG_214-23b"/>
　　郊祀祭法之禘祖宗而孔氏正義皆取王鄭二說<lb/>
　　各為臚列其他自五禮大者至零文單字備載衆<lb/>
　　詁在諸經注疏中最為詳核何妄詆歟又禮器篇<lb/>
　　斥後代封禪為鄭祖緯啟之秦皇漢武前鄭數百<lb/>
　　年亦鄭注啟之乎又多約注疏而成鮮有新意而<lb/>
　　指注疏為舊說凡此之類抵冒前人即欺負後人<lb/>
　　何以示誠乎抑譏漢唐儒者說理如夢此程朱進<lb/>
　　人以知本吾儕非其分也今於禮運則輕其出於<lb/>
<pb n="KR2m0015_WYG_214-24a"/>
　　老氏樂記則少其言理而不及數其他多指為漢<lb/>
　　儒之附㑹逐節不往復其文義通章不鉤貫其脈<lb/>
　　絡而訓禮運之本仁以聚亦曰萬殊一本一本萬<lb/>
　　殊仲尼燕居之仁鬼神仁昭穆亦曰克去已私以<lb/>
　　全心徳欲以方軼前人恐未能其退舍也又曰朱<lb/>
　　子教學者看注疏自宋末有陳氏集說學者祧注<lb/>
　　疏而崇焉今本朱子之教而陳氏雜合諸儒說為<lb/>
　　文亦或仍之<lb/>
<pb n="KR2m0015_WYG_214-24b"/>
　　曽子問講録四卷　大學證文四卷　大學知本<lb/>
　　圖說一卷　大學問一卷　中庸說五卷<lb/>
　　毛竒齡撰竒齡見易類<lb/>
　　<hi>臣</hi>等謹按蕭山連山門外講堂即宋儒楊時講學<lb/>
　　之所有以曽子問首章請業於竒齡者借講堂側<lb/>
　　講此凡一百三十九條又嘗論列石經本石經改<lb/>
　　本及程子朱子改本元明諸人改本以成證文知<lb/>
　　本圖說則竒齡自謂於嵩陽廟市得大學古本闡<lb/>
<pb n="KR2m0015_WYG_214-25a"/>
　　悟徹然自畫一圖後二十年述而為之說大學問<lb/>
　　者因門人邵廷采之問而答之中庸說則其門人<lb/>
　　子弟輩所編次而各附已說者也<lb/>
　　禮記章義十卷<lb/>
　　姜兆錫撰兆錫見易類<lb/>
　　大學傳註一卷　中庸傳註一卷<lb/>
　　李塨撰塨見易類<lb/>
　　禮記詳說<hi>無卷數</hi>
<pb n="KR2m0015_WYG_214-25b"/>
　　冉覲祖撰覲祖見易類<lb/>
　　覲祖自序畧曰坊本諸講其標宗㫖剔字句順口<lb/>
　　吻聨脈絡化板為圓亦足醒人心目故編檢而分<lb/>
　　載之附先儒後<lb/>
　　大學講義一卷　中庸講義一卷<lb/>
　　楊名時撰名時見易類<lb/>
　　校補禮記纂言三十六卷<lb/>
　　元吳澄原本朱軾重訂軾見易類<lb/>
<pb n="KR2m0015_WYG_214-26a"/>
　　<hi>臣</hi>等謹按是書篇目注釋一仍呉氏之舊其於澄<lb/>
　　注後問以軾按二字别之者則其以己見辨定者<lb/>
　　也<lb/>
　　考定石經大學經傳解一卷<lb/>
　　邱嘉穗撰嘉穗字實亭上杭人康熙壬午舉人官<lb/>
　　歸善縣知縣<lb/>
　　禮記析疑四十六卷<lb/>
　　方苞撰苞見周禮類<lb/>
<pb n="KR2m0015_WYG_214-26b"/>
　　中庸本㫖二卷<lb/>
　　朱謹撰謹號雪鴻崑山人<lb/>
　　大學本文一卷　大學古本一卷　大學困學録<lb/>
　　一卷　中庸本文一卷　中庸困學録一卷<lb/>
　　王㴻撰㴻見書類<lb/>
　　<hi>臣</hi>等謹按㴻取夫學中庸本文及朱子章句原序<lb/>
　　各為評論大意欲以章法句法闡求書理其古本<lb/>
　　一卷則與朱子改本並相尊奉困學録兩卷發明<lb/>
<pb n="KR2m0015_WYG_214-27a"/>
　　學問之功不徒以尋繹語脈順文詮解蓋勝乎坊<lb/>
　　塾詁本多矣<lb/>
　　成均講義<hi>無卷數</hi>
　　孫嘉淦撰嘉淦字錫公興縣人康熙癸巳進士官<lb/>
　　至吏部尚書協辦大學士諡文定<lb/>
　　<hi>臣</hi>等謹按是編專疏聖經一章以發明章句之義<lb/>
　　其講致知格物深中學者之弊<lb/>
　　大學偶言一卷<lb/>
<pb n="KR2m0015_WYG_214-27b"/>
　　張文檒撰文檒字風林又字樹聲蕭山人康熙甲<lb/>
　　午舉人官成都縣知縣<lb/>
　　成均課講<hi>無卷數</hi>
　　崔紀撰紀見易類<lb/>
　　紀自識畧曰大學以慎動為宗故所言多顯中庸<lb/>
　　以主静為宗故所言多微究則體用一原顯微無<lb/>
　　間者也學者惟是微大學之顯而闡中庸之幽庶<lb/>
　　有以得其源流指趣之一矣<lb/>
<pb n="KR2m0015_WYG_214-28a"/>
　　禮記類編三十卷<lb/>
　　沈元滄編元滄字麟洲仁和人康熙丁酉副榜貢<lb/>
　　生官文昌縣知縣<lb/>
　　元滄自序曰小戴禮篇帙繁賾讀者未易得其要<lb/>
　　領辨索有年乃為一書先之以五典次之以五禮<lb/>
　　冠之以通論廣論殿之以儀節文繁者分刋之繁<lb/>
　　甚者更細分之注仍漢之鄭氏音義仍唐之陸氏<lb/>
　　戴記緒言四卷<lb/>
<pb n="KR2m0015_WYG_214-28b"/>
　　陸奎<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>撰奎勲見易類<lb/>
　　奎<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>自序曰元儒衛正叔集說百有六十卷採摭<lb/>
　　大備丹黄一過始知陳氏說之醇粹者悉本朱子<lb/>
　　其餘集解不免偏駮爰舉曲禮四十六篇每篇作<lb/>
　　一小序辨其為周為秦為漢凡先儒之說有足正<lb/>
　　陳氏舛訛者亟為録存尚有遺義則就己見論定<lb/>
　　焉<lb/>
　　中庸解一卷<lb/>
<pb n="KR2m0015_WYG_214-29a"/>
　　任大任撰大任字鈞衡吳江人<lb/>
　　檀弓疑問一卷<lb/>
　　邵泰衢撰泰衢字鶴亭錢塘人明於算術官欽天<lb/>
　　監左監副<lb/>
　　學禮闕疑八卷<lb/>
　　劉青蓮撰青蓮字華岳襄城人<lb/>
　　<hi>臣</hi>等謹按青蓮所撰自曲禮至奔喪七篇末一卷<lb/>
　　尚闕其弟青芝續成之<lb/>
<pb n="KR2m0015_WYG_214-29b"/>
　　鼇峰講義四卷<lb/>
　　潘思榘撰思榘見易類<lb/>
　　<hi>臣</hi>等謹按思榘嘗官福建巡撫鼇峰書院為巡撫<lb/>
　　所掌此其與書院生徒講大學中庸之語而諸生<lb/>
　　編次付梓者也<lb/>
　　檀弓論文二卷<lb/>
　　孫濩孫撰濩孫字邃人高郵人雍正庚戌進士官<lb/>
　　至監察御史<lb/>
<pb n="KR2m0015_WYG_214-30a"/>
　　禮記章句十卷<lb/>
　　任啟運撰啟運見易類<lb/>
　　禮記彚編八卷<lb/>
　　王心敬撰心敬見易類<lb/>
　　禮記訓義擇言八卷　深衣考誤一卷<lb/>
　　江永撰永見周禮類<lb/>
　　<hi>臣</hi>等謹按擇言者永取檀弓至雜記諸註中異同<lb/>
　　者擇其一是而折𠂻之也持論精審足資㕘核深<lb/>
<pb n="KR2m0015_WYG_214-30b"/>
　　衣考亦援据精詳<lb/>
　　讀大學中庸日録二卷<lb/>
　　康吕賜撰吕賜字復齋别號一峯又自稱南阿山<lb/>
　　人武功人<lb/>
　　古本大學解二卷<lb/>
　　劉醇驥撰醇驥字千里號廓菴廣濟人<lb/>
　　右禮類禮記<lb/>
　　夏小正註一卷<lb/>
<pb n="KR2m0015_WYG_214-31a"/>
　　黄叔琳撰叔琳見易類<lb/>
　　<hi>臣</hi>等謹按夏小正一書原載大戴禮中隋志始别<lb/>
　　為一卷宋傅崧卿作註朱子嘗仿其例復加訂定<lb/>
　　附於儀禮經傳通解元金履祥未見傅氏書以為<lb/>
　　朱子舊本采附通鑑前編夏禹元年下句為之注<lb/>
　　與傅多有異同<lb/>
　國朝張爾岐合傅注輯為一編以已說附之叔琳删<lb/>
　　其重複而作是編其自為之說者則稱案以别之<lb/>
<pb n="KR2m0015_WYG_214-31b"/>
　　大戴禮删翼四卷<lb/>
　　姜兆錫撰兆錫見易類<lb/>
　　兆錫孫奭跋曰刪翼者因舊本而刪其繁冗翼其<lb/>
　　義理者也删其繁冗如保傅篇删去魏公子無忌<lb/>
　　等文翼其義理如禮三本篇據荀子利爵以正利<lb/>
　　省之悞是也有注在家語而從畧者如王言五義<lb/>
　　五帝徳盛徳等篇是也有注在禮記而從畧者如<lb/>
　　哀公問禮察曾子大孝朝事投壺等篇是也有注<lb/>
<pb n="KR2m0015_WYG_214-32a"/>
　　在儀禮外編而畧互見其義者如夏小正武王踐<lb/>
　　阼等篇是也有舊本無注而箋解者如曾子立事<lb/>
　　本孝制言天圓與少閒本命等篇是也<lb/>
　　夏小正詁一卷<lb/>
　　諸錦撰錦見詩類<lb/>
　　右禮類附録大戴禮<lb/>
　　三禮合纂二十八卷<lb/>
　　張怡撰怡一名遺字自怡初名鹿徴號瑶星江寧<lb/>
<pb n="KR2m0015_WYG_214-32b"/>
　　人前明登萊鎮總兵官可大之子以難䕃錦衣衛<lb/>
　　千户<lb/>
　　學禮質疑二卷<lb/>
　　萬斯大撰斯大見周禮類<lb/>
　　斯大自序曰大自丁未學禮以來取其大者條而<lb/>
　　說之首取戴記諸篇相對次取儀禮與戴記對次<lb/>
　　取易詩書春秋及左穀與二禮對用因所得竊著<lb/>
　　於篇<lb/>
<pb n="KR2m0015_WYG_214-33a"/>
　　黄宗羲序曰吾友萬充宗為履安先生叔子銳志<lb/>
　　經學於三禮則條其大節目前人所聚訟者甲乙<lb/>
　　證據摧牙折角軒豁呈露昌黎所謂及其時而進<lb/>
　　退揖讓於其間者也此在當時顧人人所知者於<lb/>
　　今則為絶學矣其友魏方公為之先刻數卷充宗<lb/>
　　以為質疑者欲從余而質也余老而失學方欲求<lb/>
　　海内諸君子而質之又何以待質充宗亦姑以其<lb/>
　　所得㕘考諸儒必求其精粗一貫本末兼該鑿然<lb/>
<pb n="KR2m0015_WYG_214-33b"/>
　　可舉而措之無徒與衆說争長於黄池則所以救<lb/>
　　弊其在此夫<lb/>
　　讀禮志疑六卷<lb/>
　　陸隴其撰隴其見書類<lb/>
　　<hi>臣</hi>等謹按隴其以漢儒採輯三禮所述古制互相<lb/>
　　考校多有未合因取孔鄭以來諸家注疏折𠂻於<lb/>
　　朱子之書並旁採春秋律吕與夫天時人事可以<lb/>
　　闡發禮經者成為是編其疑而未決者則仍闕之<lb/>
<pb n="KR2m0015_WYG_214-34a"/>
　　故名曰志疑<lb/>
　　讀禮竊注一卷<lb/>
　　孫自務撰自務字樹本號立菴安邱人嵗貢生<lb/>
　　稽禮辨論一卷<lb/>
　　劉凝撰凝字二至南豐人貢生官崇義縣訓導<lb/>
　　郊社禘祫問一卷　廟制折𠂻三卷　大小宗通<lb/>
　　釋一卷　學校問一卷　明堂問一卷<lb/>
　　毛竒齡撰竒齡見易類<lb/>
<pb n="KR2m0015_WYG_214-34b"/>
　　<hi>臣</hi>等謹按郊社禘祫問十八條答門人李塨問南<lb/>
　　北分祀及有禘無祫之說廟制折𠂻凡七廟五廟<lb/>
　　三廟二廟一廟夏五廟商六廟昭穆廟位列儒先<lb/>
　　諸說於前而以已說定之大㫖宗王而駮鄭大小<lb/>
　　宗通釋以天子宗法無考祇諸侯公子畧見於喪<lb/>
　　服小記及大傳二篇而說又不詳鄭孔亦無所折<lb/>
　　𠂻宋以後立說倍多愈不可信因取小記大傳言<lb/>
　　宗法者為條解焉學校問前答門人張希良問學<lb/>
<pb n="KR2m0015_WYG_214-35a"/>
　　校之名繼答門人呉鼎問廟學中先師設主因及<lb/>
　　鄉飲養老之禮又因門人姜垚問九室五室之辨<lb/>
　　故復著明堂問一篇<lb/>
　　禮學彚編七十卷<lb/>
　　應撝謙撰撝謙見易類<lb/>
　　郊社考辨一卷<lb/>
　　李塨撰塨見易類<lb/>
　　儀禮經傳内編二十三卷外編五卷<lb/>
<pb n="KR2m0015_WYG_214-35b"/>
　　姜兆錫撰兆錫見易類<lb/>
　　兆錫自述曰右儀禮經自士冠至少牢凡十四篇<lb/>
　　内士喪禮少牢禮又各離為二篇凡十六篇并今<lb/>
　　所採補之經傳若干篇是為儀禮内編而喪服一<lb/>
　　篇則與所採補之若干篇别為儀禮外編編之分<lb/>
　　内外何也本儀禮而分之也古無周禮儀禮之名<lb/>
　　漢藝文志稱古經五十六卷經十七篇是為經而<lb/>
　　記百三十三篇王史氏二十二篇曲臺后蒼九篇<lb/>
<pb n="KR2m0015_WYG_214-36a"/>
　　明堂隂陽說五篇是為傳皆不名儀禮也又周官<lb/>
　　六篇為經而周官傳四篇為傳亦不名周禮也永<lb/>
　　嘉張淳謂漢未有儀禮之名疑後世學者見十七<lb/>
　　禮儀遂因以名之是則儀禮之得名本於升降揖<lb/>
　　讓動作威儀之所發而為名故十六篇及凡所補<lb/>
　　之屬為内編而喪服篇及凡所補之屬乃所以行<lb/>
　　是儀禮之具而與其發見於升降揖讓動作威儀<lb/>
　　之間者則有間矣故為外編也<lb/>
<pb n="KR2m0015_WYG_214-36b"/>
　　禮樂通考三十卷<lb/>
　　胡掄撰掄字應麟武進人<lb/>
　　禮書綱目八十五卷<lb/>
　　江永撰永見周禮類<lb/>
　　五禮通考二百六十二卷<lb/>
　　秦蕙田撰蕙田字樹峯金匱人乾隆丙辰進士官<lb/>
　　至刑部尚書<lb/>
賜諡文㳟<lb/>
<pb n="KR2m0015_WYG_214-37a"/>
　　參讀禮志疑二卷<lb/>
　　汪紱撰紱一名烜字燦人號雙池婺源人<lb/>
　　<hi>臣</hi>等謹按是書取陸隴其讀禮志疑於各條之下<lb/>
　　以己意參之故曰參讀禮志疑其所考論亦多得<lb/>
　　經義實可與隴其之書相發明耳<lb/>
　　三禮約編十九卷<lb/>
　　汪基撰基字警齋休寧人<lb/>
　　三禮㑹通二卷<lb/>
<pb n="KR2m0015_WYG_214-37b"/>
　　張必剛撰必剛字繼夫潛山人乾隆壬戌進士<lb/>
　　重刋朱子儀禮經傳通解六十九卷<lb/>
　　梁萬方撰萬方字廣菴絳州人<lb/>
　　<hi>臣</hi>等謹按朱子通解楊復序文謂朱子嘗稱黄幹<lb/>
　　所續喪祭二禮規模甚善欲依以改定全書而未<lb/>
　　暇萬方援據此語遂以幹之體例更定朱子之書<lb/>
　　名曰重刋實則改修也<lb/>
　　右禮類總禮<lb/>
<pb n="KR2m0015_WYG_214-38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0015_WYG_214-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷二百十四<lb/>
</p>
<p>
</p>
  </div>
</body>
</text>
</TEI>
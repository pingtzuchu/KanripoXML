<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_116-1a"/>
　欽定四庫全書<lb/>
　皇朝文獻通考卷一百十六<lb/>
　　宗廟考<hi>十</hi>
奉先殿<lb/>
　　　順治十三年十二月<lb/>
世祖章皇帝命建<lb/>
奉先殿<lb/>
　　景運門之東北為<lb/>
<pb n="KR2m0015_WYG_116-1b"/>
奉先殿西門曰<lb/>
　　誠肅門正門曰<lb/>
奉先門<lb/>
　前殿<lb/>
　後殿均九間南嚮如<lb/>
太廟寢制中為堂以聨前後繚以周垣左列<lb/>
　　神庫前列<lb/>
　　神厨<lb/>
<pb n="KR2m0015_WYG_116-2a"/>
　　　<hi>臣</hi>等謹按是月戊戌<lb/>
世祖章皇帝諭禮部朕考徃代典制嵗時致享必於<lb/>
太廟至於晨昏謁見朔望薦新節序告䖍聖誕忌辰行禮<lb/>
　等事皆另建有奉先殿今制度未偹孝思莫伸朕心歉<lb/>
　然爾部即察明舊典具奏嗣經部奏准以明年正月庚<lb/>
　　　午興工<lb/>
　　　十四年正月癸亥定初安<lb/>
奉先殿神位祭儀禮部奏初奉安<lb/>
<pb n="KR2m0015_WYG_116-2b"/>
神位於<lb/>
奉先殿<lb/>
皇上親詣致祭内大臣侍衞内府官隨行禮太常寺贊禮<lb/>
　　　官贊禮樂舞生作樂是日早内府官陳設祭品於<lb/>
　　　各<lb/>
神位前執事官贊禮官樂舞生各司其事内大臣侍衛内<lb/>
　　　府官咸朝服詣<lb/>
奉先殿門外兩傍序立候陳設畢<lb/>
<pb n="KR2m0015_WYG_116-3a"/>
上御禮服陞輿至設立<lb/>
神位處降輿詣各<lb/>
神位前一跪三拜恭請<lb/>
神位捧各<lb/>
神位内府官一跪三叩奉安各<lb/>
神位於亭内畢<lb/>
上行一跪三拜禮捧<lb/>
神位官隨行禮畢内府官舉<lb/>
<pb n="KR2m0015_WYG_116-3b"/>
神位亭前行由中門出詣<lb/>
奉先殿<lb/>
上乗輿隨行内大臣侍衛内府官俱於<lb/>
奉先殿門外跪迎<lb/>
上至<lb/>
奉先殿門外降輿隨<lb/>
神位亭入内大臣侍衛内府官隨<lb/>
上至<lb/>
<pb n="KR2m0015_WYG_116-4a"/>
奉先殿院中分班侍立安<lb/>
神位亭於<lb/>
奉先殿丹陛畢引禮官導<lb/>
上詣<lb/>
神位前行一跪三拜禮恭捧<lb/>
神位内府官隨各詣<lb/>
神位前跪三叩捧<lb/>
神位隨<lb/>
<pb n="KR2m0015_WYG_116-4b"/>
上詣<lb/>
　前殿奉安<lb/>
神位畢<lb/>
上行一跪三拜禮捧<lb/>
神位官隨行禮畢退<lb/>
上就拜位立贊禮官贊樂舞生就位執事官各司其事引<lb/>
　　　禮官奏就位導<lb/>
上進前立贊禮官贊迎神協律郎贊奏開平之章樂作引<lb/>
<pb n="KR2m0015_WYG_116-5a"/>
　　　禮官贊跪叩興<lb/>
上行三跪九拜禮興内大臣侍衛内府官隨行三跪九叩<lb/>
　　　禮畢樂止贊禮官贊獻帛行初獻禮協律郎贊奏<lb/>
　　　夀平之章樂作司帛官捧帛詣獻帛案東傍立司<lb/>
　　　爵官捧爵詣各<lb/>
神位東西傍立引禮官贊詣前捧帛官跪<lb/>
上詣帛案前引禮官贊跪<lb/>
上跪贊獻帛<lb/>
<pb n="KR2m0015_WYG_116-5b"/>
上受帛獻於<lb/>
神位前案上興引禮官導<lb/>
上詣獻爵處捧爵官跪引禮官贊獻爵<lb/>
上立受爵獻於<lb/>
神位前案上引禮官贊如獻帛儀次第於各<lb/>
神位前獻畢<lb/>
上復拜位立樂止贊禮官贊行亞獻禮協律郎贊奏嘉平<lb/>
　　　之章其獻爵如初獻儀樂止贊禮官贊行終獻禮<lb/>
<pb n="KR2m0015_WYG_116-6a"/>
　　　協律郎贊奏雍平之章其獻爵如亞獻儀畢樂止<lb/>
　　　贊禮官贊徹饌協律郎贊奏熙平之章樂止贊禮<lb/>
　　　官跪贊禮畢<lb/>
陞宫即跪處三叩退立協律郎贊奏成平之章引禮官贊<lb/>
　　　跪興叩<lb/>
上行三跪九拜禮興内大臣侍衛内府官隨行禮樂止贊<lb/>
　　　禮官贊捧帛詣燎位捧帛官詣<lb/>
神位前跪三叩捧帛送燎引禮官導<lb/>
<pb n="KR2m0015_WYG_116-6b"/>
上退立於東西向捧帛過引禮官導<lb/>
上復位立候帛燎半引禮官贊禮畢導<lb/>
上出<lb/>
　殿樂作<lb/>
上出<lb/>
　殿立於簷下東傍西嚮内大臣侍衛内府官侍立兩傍<lb/>
　　　樂止俟供獻等物徹畢<lb/>
上復入<lb/>
<pb n="KR2m0015_WYG_116-7a"/>
　殿詣<lb/>
神位前跪三拜恭捧<lb/>
神位捧各<lb/>
神位内府官詣所捧<lb/>
神位前跪三叩恭捧<lb/>
神位隨<lb/>
上送至<lb/>
　後殿内奉安<lb/>
<pb n="KR2m0015_WYG_116-7b"/>
神位捧<lb/>
神位官亦奉安各<lb/>
神位<lb/>
上行一跪三拜禮捧<lb/>
神位官各於<lb/>
神位前一跪三叩畢<lb/>
上出陞輿還<lb/>
　　宫以後<lb/>
<pb n="KR2m0015_WYG_116-8a"/>
親詣致祭俱行家人禮内大臣侍衛内府官不與陪祀太<lb/>
　　　常寺贊禮官樂舞生俱不用應令内府官贊禮作<lb/>
　　　樂如前行禮致祭之先<lb/>
上親請<lb/>
神位奉安<lb/>
　祀殿祭畢<lb/>
上仍親奉安<lb/>
　後殿行禮其元旦冬至嵗暮<lb/>
<pb n="KR2m0015_WYG_116-8b"/>
皇太后萬夀<lb/>
皇上萬夀係大節諸冊封係大禮及月朔望俱應<lb/>
親詣致祭内府官贊禮作樂其供獻應與<lb/>
太廟大祀儀同立春上元四月初八端陽重陽係尋常節<lb/>
親詣致祭不贊禮作樂忌辰清明霜降十月朔係哀慕日<lb/>
　　期<lb/>
親詣致祭不贊禮作樂七夕不致祭止如常供獻中元中<lb/>
　　秋係望日常祭日期不必重行每月隨時薦新<lb/>
<pb n="KR2m0015_WYG_116-9a"/>
上躬詣供獻但係常例供獻不必請<lb/>
神位於<lb/>
　前殿即於<lb/>
　後殿供獻<lb/>
上享<lb/>
太廟或祭畢俱應上香燭於<lb/>
奉先殿行躬告禮<lb/>
上親詣<lb/>
<pb n="KR2m0015_WYG_116-9b"/>
奉先殿行祭禮之期如遇<lb/>
親祭<lb/>
壇<lb/>
廟應遣内府官一員於<lb/>
奉先殿行祭禮如<lb/>
上不親詣<lb/>
壇<lb/>
廟遣官致祭<lb/>
<pb n="KR2m0015_WYG_116-10a"/>
上仍應親詣<lb/>
奉先殿行禮致祭得<lb/>
㫖<lb/>
奉先殿初次行禮宜用祝文餘俱如儀<lb/>
　　　十一月<lb/>
奉先殿告成恭奉<lb/>
太祖承天廣運聖徳神功肇紀立極仁孝武皇帝神主<lb/>
孝慈昭憲純徳貞順成天育聖武皇后神主<lb/>
<pb n="KR2m0015_WYG_116-10b"/>
太宗應天興國𢎞徳彰武寛温仁聖睿孝文皇帝神主<lb/>
孝端正敬仁懿莊敏輔天協聖文皇后神主奉安<lb/>
奉先殿是日<lb/>
世祖章皇帝親詣恭安<lb/>
神位讀祝大饗如正月所定祭儀行<lb/>
　　十七年三月辛巳定<lb/>
奉先殿祫祭禮先是辛未<lb/>
諭禮部<lb/>
<pb n="KR2m0015_WYG_116-11a"/>
奉先殿祀<lb/>
太祖<lb/>
太宗神位未及併祀<lb/>
四祖於朕孝思未展今稽舊制嵗終祫祭之外有<lb/>
奉先殿祫祭之禮以後元旦<lb/>
皇太后萬夀及朕夀節俱照例祭告奉<lb/>
太廟後殿<lb/>
四祖神牌於<lb/>
<pb n="KR2m0015_WYG_116-11b"/>
奉先殿與<lb/>
太祖<lb/>
太宗合享位次照<lb/>
太廟祫祭禮祀畢仍恭迎<lb/>
神牌於<lb/>
太廟後殿至是禮部議奏<lb/>
奉先殿祫祭禮<lb/>
四祖神位座次照<lb/>
<pb n="KR2m0015_WYG_116-12a"/>
太廟嵗終祫祭禮祭前一日太常寺奏請遣官一員祗告<lb/>
太廟禮儀院奏請遣官一員祗告<lb/>
奉先殿祭日遣官八員恭請<lb/>
四祖暨<lb/>
后神牌自<lb/>
太廟迎入<lb/>
奉先殿祭畢仍恭送<lb/>
神牌還<lb/>
<pb n="KR2m0015_WYG_116-12b"/>
太廟後殿從之<lb/>
　　　五月改建<lb/>
奉先殿是月壬申<lb/>
諭工部<lb/>
奉先殿享祀<lb/>
九廟稽考徃制應除東西夾室行廊中建敞殿九間斯合<lb/>
　制度前興工時該衙門未加詳察連兩夾室止共造九<lb/>
　間殊為不合今宜於夾室行廊外中仍通為敞殿九間<lb/>
<pb n="KR2m0015_WYG_116-13a"/>
　以合舊制爾部即㑹同宣徽院詳議並擇興工日期具<lb/>
　奏<lb/>
　　　八月己酉以<lb/>
追封<lb/>
皇貴妃為<lb/>
皇后遣官祗告<lb/>
奉先殿是月壬寅<lb/>
皇貴妃薨甲辰<lb/>
<pb n="KR2m0015_WYG_116-13b"/>
世祖章皇帝諭禮部皇貴妃董鄂氏於八月十九日薨逝<lb/>
　奉<lb/>
聖母皇太后諭㫖皇貴妃佐理内政有年淑徳彰聞宫闈<lb/>
　式化倐爾薨逝予心深為痛悼宜追封為皇后以示褒<lb/>
　崇朕仰承<lb/>
慈諭特用追封加之諡號諡曰孝獻莊和至徳宣仁温惠<lb/>
　端敬皇后其應行典禮爾部詳察速議具奏丙午禮部<lb/>
　　　議奏應撰玉<lb/>
<pb n="KR2m0015_WYG_116-14a"/>
册玉<lb/>
寳並造香<lb/>
册香<lb/>
寳<lb/>
諡號裱用黄絹欽天監擇吉遣官祗告<lb/>
奉先殿是日即行<lb/>
追封禮越三日具<lb/>
冊<lb/>
<pb n="KR2m0015_WYG_116-14b"/>
寳<lb/>
追封<lb/>
册文曰朕惟治隆内則史稱淑徳之祥化始深宫詩誦徽<lb/>
　音之嗣歴稽徃牒咸有嘉謨若夫睿質夙昭允協符於<lb/>
　坤極榮名未偹宜追鍚於瑶編爰展哀悰以彰惠問爾<lb/>
　皇貴妃董鄂氏肅雍徳茂淑慎性成克令克柔安貞叶<lb/>
　吉惟勤惟儉静正垂儀孝養孔䖍愉惋順<lb/>
慈闈之志恪共彌劭贊襄端椒寢之風方期永式於璇房<lb/>
<pb n="KR2m0015_WYG_116-15a"/>
　詎意俄升夫仙馭凡兹九㝢同深月掩之驚矧余一人<lb/>
　益重鑑亡之痛嗟掖庭之失助傷令範之云遐露泫風<lb/>
　迴感凄清於素節幃虛殿迥悵窅邈於雲程不褒琬琰<lb/>
　之章曷著珩璜之度是以<lb/>
慈懷殷眷<lb/>
懿命重申朕仰奉<lb/>
徳音特隆殊典追封為皇后錫之玉冊玉寳載加顯號用<lb/>
　表遺徽諡曰<lb/>
<pb n="KR2m0015_WYG_116-15b"/>
孝獻莊和至徳宣仁温惠端敬皇后嗚呼彤史徒馨恫音<lb/>
　容之遂隔丹綸用賁顧䄖翟而增悲榮哀之禮斯崇軫<lb/>
　悼之思逾切𢎞兹寵制貽厥芳型<lb/>
寳文曰<lb/>
孝獻莊和至徳宣仁温惠端敬皇后之寳<lb/>
　　　<hi>臣</hi>等謹按<lb/>
孝獻莊和至徳宣仁温惠端敬皇后神位奉安於<lb/>
孝陵饗殿嵗時配食如儀兹特紀<lb/>
<pb n="KR2m0015_WYG_116-16a"/>
追封之祭<lb/>
奉先殿而<lb/>
冊文<lb/>
寳文亦恭録於右<lb/>
　　　十八年正月<lb/>
聖祖仁皇帝定<lb/>
奉先殿祭典是月癸亥<lb/>
諭禮部及議政王貝勒大臣等禁中設立<lb/>
<pb n="KR2m0015_WYG_116-16b"/>
上帝壇<lb/>
奉先殿著查歴代有無舊例定議具奏尋議覆歴代舊制<lb/>
　　　祗有冬至祀<lb/>
天於南郊宫中<lb/>
上帝壇應請罷祭至<lb/>
奉先殿應照前明洪武三年例朝夕焚香朔望瞻拜時節<lb/>
　　獻新生忌致祭用常饌行家人禮從之<lb/>
　　十一月己亥恭奉<lb/>
<pb n="KR2m0015_WYG_116-17a"/>
世祖體天隆運英睿欽文大徳𢎞功至仁純孝章皇帝神<lb/>
主升祔<lb/>
奉先殿是日升祔<lb/>
太廟禮成<lb/>
聖祖仁皇帝詣<lb/>
奉先殿奉安<lb/>
神位行大饗禮如儀<lb/>
　　　康熙元年四月丙辰以恭加上<lb/>
<pb n="KR2m0015_WYG_116-17b"/>
太祖髙皇帝<lb/>
孝慈髙皇后<lb/>
太宗文皇帝<lb/>
尊諡修飾<lb/>
神牌安奉<lb/>
聖祖仁皇帝親詣行禮<lb/>
　　　六年十一月己未恭奉<lb/>
孝康慈和莊懿恭惠崇天育聖皇后神主入<lb/>
<pb n="KR2m0015_WYG_116-18a"/>
奉先殿先是七月己未福建道御史常錫印疏言<lb/>
慈和皇太后誕育<lb/>
聖躬既上<lb/>
尊號而<lb/>
神牌猶奉於<lb/>
陵寢<lb/>
廟祀大典未聞議及請<lb/>
勅禮部詳稽舊典崇祀擇吉舉行時禮部尚書黄機同日<lb/>
<pb n="KR2m0015_WYG_116-18b"/>
　　　上請<lb/>
命一併議奏九月乙巳禮部㑹同内院恭議<lb/>
孝康慈和莊懿恭惠崇天育聖皇后神牌奉入<lb/>
奉先殿應於<lb/>
世祖章皇帝神位之右奉安得<lb/>
㫖是是日<lb/>
聖祖仁皇帝親詣行禮<lb/>
　　　九年七月丁夘恭奉<lb/>
<pb n="KR2m0015_WYG_116-19a"/>
孝康慈和莊懿恭惠崇天育聖章皇后<lb/>
奉先殿是日<lb/>
聖祖仁皇帝御禮服恭捧<lb/>
神牌奉安致祭行禮如常儀<lb/>
　　　十四年正月己邜升祔<lb/>
仁孝皇后神主於<lb/>
奉先殿先是十三年五月辛未<lb/>
聖祖仁皇帝諭禮部皇后赫舍里氏作配朕躬已經十載<lb/>
<pb n="KR2m0015_WYG_116-19b"/>
　上事<lb/>
太皇太后<lb/>
皇太后克盡誠孝佐朕内治尤極敬勤節儉居身寛仁逮<lb/>
　下宫闈式化淑徳彰聞兹於康熙十三年五月初三日<lb/>
　崩逝惓懐懿範痛悼彌深宜有稱諡以垂永乆著内閣<lb/>
　翰林院㑹同擬奏尋恭議上<lb/>
大行皇后<lb/>
尊諡曰<lb/>
<pb n="KR2m0015_WYG_116-20a"/>
仁孝皇后得<lb/>
㫖是六月己未遣官告<lb/>
廟庚申<lb/>
聖祖仁皇帝素服御<lb/>
　　太和門遣和碩康親王傑書和碩莊親王博果鐸齎<lb/>
　　　册寳詣鞏華城<lb/>
册諡<lb/>
大行皇后<lb/>
<pb n="KR2m0015_WYG_116-20b"/>
皇帝制曰朕惟王化肇於閨門洵藉内庭之助陰教成於<lb/>
　宫壼尤資后徳之賢故皇英嬪而帝道興任姒歸而王<lb/>
　圖永緬稽淑行載籍攸存惟翬服之有光斯彤管其紀<lb/>
　盛聿彰令聞爰著徽稱皇后赫舍里氏毓自名門躬全<lb/>
　懿範作朕元配正位中宫慈惠本乎性成柔嘉惟則温<lb/>
　恭篤於天賦禮度攸嫻主雅化於閨闈表芳型於海宇<lb/>
　勤<lb/>
兩宫之孝養婉以承顔遇九御以寛和恩能逮下蘋蘩時<lb/>
<pb n="KR2m0015_WYG_116-21a"/>
　飭克佐精誠澣濯常衣允昭節儉箴規之益贊宵旰而<lb/>
　彌勤貞順之風御家邦而式化方期永綏福履詎意頓<lb/>
　隔音容月掩椒塗鑑亡蘭殿朕心傷悼率土悲哀懐哲<lb/>
　思賢惓徽音於靡盡揚休宣譽垂鴻號於無疆彛典式<lb/>
　遵崇褒用鍚特以册寳諡曰<lb/>
仁孝皇后於戲聖善𢎞宣奕世頌禕褕之盛母儀偹羙千<lb/>
　秋耀琬琰之輝靈其有知膺兹光寵<lb/>
寳文曰<lb/>
<pb n="KR2m0015_WYG_116-21b"/>
仁孝皇后之寳<lb/>
　　　<hi>臣</hi>等謹按<lb/>
　册諡<lb/>
　皇后之禮升祔<lb/>
奉先殿兹恭録<lb/>
　冊文<lb/>
　寳文備載是門<lb/>
　　十八年四月癸酉升祔<lb/>
<pb n="KR2m0015_WYG_116-22a"/>
孝昭皇后神主於<lb/>
奉先殿先是十七年三月癸酉<lb/>
聖祖仁皇帝諭禮部皇后鈕祜禄氏端懿夙著作配朕躬<lb/>
　奉事<lb/>
太皇太后<lb/>
皇太后恪恭婉順殫竭孝忱正位宫闈節儉寛仁克襄内<lb/>
　治芳型伊始淑徳彌彰兹於康熙十七年二月二十六<lb/>
　日崩逝追念壼儀良深痛悼宜有稱諡以垂永乆著内<lb/>
<pb n="KR2m0015_WYG_116-22b"/>
　閣翰林院㑹同擬奏尋議上按諡法慈惠愛親曰孝聖<lb/>
　　　聞昭逹曰昭<lb/>
皇后天性純孝睿徳懋昭允足垂範萬世臣等博詢羣議<lb/>
　　載考彛章謹擬<lb/>
尊諡曰<lb/>
孝昭皇后得<lb/>
㫖依議閏三月辛酉行<lb/>
冊諡禮<lb/>
<pb n="KR2m0015_WYG_116-23a"/>
皇帝制曰朕惟正兩儀之位資始允藉夫資生端萬化之<lb/>
　原治外必先於治内故壼政修而家邦永頼坤貞著而<lb/>
　品物咸享緬懐懿淑之隆益念匡襄之徳徽音長在盛<lb/>
　典宜崇咸由紀美於休稱始克流光於奕世皇后鈕祜<lb/>
　禄氏夙承華閥聿茂令儀暨正宫闈作朕良配履和思<lb/>
　順端恪本於天懐體巽居謙温莊發乎至性奉<lb/>
兩宫之定省愉婉彌殷襄<lb/>
九廟之馨香敬共加篤衣疏服澣首𢎞儉樸之風夜寐夙<lb/>
<pb n="KR2m0015_WYG_116-23b"/>
　興克佐旰宵之治惇五常而仁能逮下循四教而慎以<lb/>
　禔躬覽史披圗既嫓徽於彤管含章藴美洵叶吉於黄<lb/>
　裳何圖掖殿之旋虛深痛儀型之永逝載考追崇之典<lb/>
　式稽節惠之文諡以尊名表慈惠愛親之實詞難罄媺<lb/>
　兼聖聞昭逹之休懿徳聿彰鴻名無忝特以冊寶諡曰<lb/>
孝昭皇后於戲炳丹青於百代至行堪師垂琬琰於千秋<lb/>
　芳規丕著哀榮斯極寵命宜承<lb/>
寳文曰<lb/>
<pb n="KR2m0015_WYG_116-24a"/>
孝昭皇后之寳<lb/>
　　　十八年五月以改營<lb/>
奉先殿遣官祗告恭奉<lb/>
列祖<lb/>
列后神牌暫安<lb/>
太廟<lb/>
　　　二十年二月甲午以<lb/>
奉先殿工竣遣官祗告<lb/>
<pb n="KR2m0015_WYG_116-24b"/>
太廟乙未恭奉<lb/>
列祖<lb/>
列后神牌還御是日<lb/>
聖祖仁皇帝親詣致祭行禮<lb/>
　　　二十七年十月辛酉恭奉<lb/>
孝莊仁宣誠憲恭懿翊天啟聖文皇后神主升祔<lb/>
奉先殿是日<lb/>
聖祖仁皇帝親詣奉安<lb/>
<pb n="KR2m0015_WYG_116-25a"/>
神位致祭行禮如儀<lb/>
　　　二十八年十一月辛酉升祔<lb/>
孝懿皇后神主<lb/>
奉先殿先是七月己酉<lb/>
聖祖仁皇帝諭禮部皇后佟氏淑徳夙成芳徽懋著侍奉<lb/>
皇太后克盡孝誠撫育諸子悉均慈愛禔躬敬慎御下寛<lb/>
　仁式偹儀型宫闈胥化頃遵<lb/>
慈諭作配朕躬尚期内治之永襄何意沉疴之難起兹於<lb/>
<pb n="KR2m0015_WYG_116-25b"/>
　康熙二十八年七月初十日崩逝睠懐懿範痛悼良深<lb/>
　宜有稱諡以垂永乆著内閣翰林院㑹同擬奏尋恭議上<lb/>
大行皇后<lb/>
尊諡曰<lb/>
孝懿皇后得<lb/>
㫖依議九月甲寅遣官祭告<lb/>
太廟乙夘<lb/>
命和碩簡親王雅布多羅信郡王鄂札齎冊寶上<lb/>
<pb n="KR2m0015_WYG_116-26a"/>
大行皇后尊諡<lb/>
皇帝制曰道𢎞地載六宫資陰教之修化始人倫萬國仰<lb/>
　母儀之重壼闈擅媺音足嗣於前徽圖史流馨徳常新<lb/>
　於奕禩皇后佟氏英鍾戚畹瑞衍名宗克秉淵心協女<lb/>
　箴之婉娩式昭玉度本天賦之温莊自媯水以嬪虞比<lb/>
　周京之纘女佐晨昏而將敬勤著鷄鳴溥鞠育以宣慈<lb/>
　慶貽麟定仁能逮下木樛曲以堪縈志在進賢荇参差<lb/>
　而必采世方逢乎豐豫儉徳滋彰名已冠乎宫庭謙懐<lb/>
<pb n="KR2m0015_WYG_116-26b"/>
　彌篤珮環有節恒贊宵衣織紝惟勞允師内職二南之<lb/>
　風繼軌九御之屬傾心乃正坤維洵推哲配褘褕初御<lb/>
　方期延祉於長秋繐悵旋陳遽悼韜輝於永夜雖此日<lb/>
　之芳華易謝而千年之令譽靡窮考古彛章稱兹顯諡<lb/>
　聿煥丹青之采丕揚金石之光特以册寶諡曰<lb/>
孝懿皇后於戲溯淑型於桂館嫓美姜任播嘉則於瓊章<lb/>
　垂聲穹壤榮哀備具寵渥祗承<lb/>
寳文曰<lb/>
<pb n="KR2m0015_WYG_116-27a"/>
孝懿皇后之寳至是庚申<lb/>
聖祖仁皇帝親詣祗告<lb/>
　　　三十八年十二月壬午重定<lb/>
奉先殿祫祭禮是日<lb/>
聖祖仁皇帝諭元旦諸臣俱齊人衆煩擾從<lb/>
太廟請捧<lb/>
四祖神牌徃來朕心不安内閣㑹同内務府禮部太常寺<lb/>
　考明代典禮議奏尋議覆明代奉先殿並無從太廟請<lb/>
<pb n="KR2m0015_WYG_116-27b"/>
　　　捧神牌之儀嗣後請遇元旦<lb/>
聖節<lb/>
奉先殿行禮時恭迎<lb/>
太廟後殿<lb/>
四祖神牌至<lb/>
奉先殿行禮之處停止即於<lb/>
太廟後殿照<lb/>
奉先殿典禮供帛酒籩豆讀祝官遣官致祭從之<lb/>
<pb n="KR2m0015_WYG_116-28a"/>
　　　五十七年十二月乙未恭奉<lb/>
孝惠仁憲端懿純徳順天翊聖章皇后神主升祔<lb/>
奉先殿是日遣和碩誠親王允祉恭代行禮<lb/>
　　　雍正元年七月癸巳以加上<lb/>
列祖<lb/>
列后<lb/>
尊諡恭修飾<lb/>
奉先殿神牌遣官行禮<lb/>
<pb n="KR2m0015_WYG_116-28b"/>
　　九月庚辰恭奉<lb/>
聖祖合天𢎞運文武睿哲恭儉寛裕孝敬誠信功徳大成<lb/>
仁皇帝神主<lb/>
孝誠恭肅正惠安和儷天襄聖仁皇后神主<lb/>
孝昭静淑明惠正和欽天順聖仁皇后神主<lb/>
孝懿温誠端仁憲穆奉天佐聖仁皇后神主<lb/>
孝恭宣惠温肅定裕贊天承聖仁皇后神主升祔<lb/>
奉先殿是日升祔<lb/>
<pb n="KR2m0015_WYG_116-29a"/>
太廟禮成<lb/>
世宗憲皇帝更禮服詣<lb/>
奉先殿恭捧<lb/>
聖祖仁皇帝神牌諸王恭捧<lb/>
四后神牌奉安於<lb/>
奉先殿行致祭禮如朔望大祭儀<lb/>
　　　<hi>臣</hi>等謹按<lb/>
孝誠仁皇后<lb/>
<pb n="KR2m0015_WYG_116-29b"/>
孝昭仁皇后<lb/>
孝懿仁皇后神主前此已先後升祔至是年八月己未恭<lb/>
　　　上<lb/>
大行皇太后<lb/>
尊諡曰<lb/>
孝恭宣惠温肅定裕贊天承聖仁皇后越九月庚辰恭奉<lb/>
聖祖仁皇帝暨<lb/>
四后神主同祔<lb/>
<pb n="KR2m0015_WYG_116-30a"/>
太廟禮成復行升祔<lb/>
奉先殿之禮<lb/>
　　　三年五月丙辰恭修飾<lb/>
奉先殿神牌欽天監敬擇是月十九日申時修飾禮部奏<lb/>
　　　派内務府大臣行禮恭捧<lb/>
神牌交承修官敬謹修飾<lb/>
　　　八月丙戌以<lb/>
孝恭仁皇后大䘮三年禮終<lb/>
<pb n="KR2m0015_WYG_116-30b"/>
世宗憲皇帝躬享<lb/>
奉先殿釋服即吉先是七月己酉<lb/>
諭禮部據奏八月二十三日<lb/>
皇妣孝恭仁皇后服制期滿請照<lb/>
皇考聖祖仁皇帝釋服之禮祫祭<lb/>
太廟頒諭中外等語朕疊遭<lb/>
皇考<lb/>
皇妣大事追念㒺極恩深莫由仰報三年以來祗於宫禁<lb/>
<pb n="KR2m0015_WYG_116-31a"/>
　中齋居素服黙盡思慕哀戚之忱非敢自謂遵循古禮<lb/>
　更不欲宣播於衆也父母之䘮人子之心則一而帝治<lb/>
　之禮國家之制則殊今八月二十三日屆<lb/>
皇妣孝恭仁皇后釋服之期著擇日於<lb/>
奉先殿告祭自行家禮至於頒諭中外可不必行是日禮<lb/>
　　　畢<lb/>
世宗憲皇帝御<lb/>
　　乾清宫召諸王大臣入見<lb/>
<pb n="KR2m0015_WYG_116-31b"/>
垂淚諭曰父母之恩鞠育顧復為人子者終身仰報不盡<lb/>
　而朕荷<lb/>
皇考<lb/>
皇妣教育之恩尤為至深至厚誠所謂欲報之徳昊天罔<lb/>
　極也三年之中如祭祀朝㑹國家大禮不可曠缺朕不<lb/>
　得已勉從諸大臣之請照例舉行不過於宫中持服以<lb/>
　黙盡其心而究未能盡此心於萬一也日月易邁已屆<lb/>
　三載禮制有定而朕心無窮此一領素服朕衣之三年<lb/>
<pb n="KR2m0015_WYG_116-32a"/>
　今日更換不勝悽愴之至朕之一念豈但三年固結於<lb/>
　中即終身之乆亦斷不能忘也<lb/>
　　　九年十二月己亥恭上<lb/>
孝敬皇后<lb/>
尊諡遣顯親王衍潢理親王𢎞晢行禮先是十月甲午<lb/>
世宗憲皇帝諭禮部皇后那拉氏作配朕躬經四十載奉<lb/>
　事<lb/>
皇祖妣孝惠章皇后<lb/>
<pb n="KR2m0015_WYG_116-32b"/>
皇考聖祖仁皇帝<lb/>
皇妣孝恭仁皇后克盡孝忱深䝉<lb/>
慈愛服膺朕訓歴乆而敬徳彌純懋著坤儀正位而小心<lb/>
　益至居身節儉待下寛仁慈惠播於宫闈柔順發於誠<lb/>
　悃昔年藩邸内政聿修九載宫中徳輝愈耀兹於雍正<lb/>
　九年九月二十九日崩逝惓惟壼職襄贊多年追念懿<lb/>
　徽良深痛悼宜加稱諡以永休光著内閣翰林院擬奏<lb/>
　　　尋議上恭惟<lb/>
<pb n="KR2m0015_WYG_116-33a"/>
大行皇后肅雍徳懋慈惠性成孝道盡於庭闈蒙<lb/>
聖心之慈愛内則修於中閫佐<lb/>
帝治以勤勞至敬允合乎坤儀厚徳祗承夫乾健謹按諡<lb/>
　法慈惠愛親曰孝夙興恭事曰敬恭擬<lb/>
皇后尊諡曰<lb/>
孝敬皇后得<lb/>
㫖依議至是行<lb/>
册諡禮<lb/>
<pb n="KR2m0015_WYG_116-33b"/>
皇帝制曰地𢎞厚載承乾道以時行月炳陰暉助曦輪而<lb/>
　垂照正位彰母儀之盛化茂周南禔躬備婦徳之全名<lb/>
　髙媯汭式稽令典宜表徽稱皇后那拉氏毓質粹和秉<lb/>
　心柔順蘭閨式訓蹈女史之規型朱邸來嬪嫻天潢之<lb/>
　禮度問安内殿盡孝謹於<lb/>
先皇侍宴禁闈奉懽愉於<lb/>
母后逮登大寳爰陟坤寧處貴逾謙居尊彌懋深懐恪敬<lb/>
　凛夙夜於椒庭永念兢勤贊儆咨於黼座恩流九御頌<lb/>
<pb n="KR2m0015_WYG_116-34a"/>
　樛木之慈仁儉率六宫敦葛覃之澹約禕衣肅穆方期<lb/>
　福履之綏璜珮渺茫忽感音容之隔乃頒綸命聿詔近<lb/>
　臣考諡法之相符詢僉謀而惟允特以册寶諡曰<lb/>
孝敬皇后於戲播鴻聲於萬國采煥金函揚媺行於千秋<lb/>
　光騰瑶牒祗膺寵賁用具哀榮<lb/>
寳文曰<lb/>
孝敬皇后之寶<lb/>
　　　<hi>臣</hi>等謹按<lb/>
<pb n="KR2m0015_WYG_116-34b"/>
孝敬皇后<lb/>
册諡之禮時在田村<lb/>
饗殿舉行至十三年九月恭加上<lb/>
尊諡乾隆二年三月始與<lb/>
世宗憲皇帝同升祔<lb/>
奉先殿<lb/>
　　　十二年八月<lb/>
飭嚴稽察是月庚戌内務府總管和碩莊親王允禄等奏<lb/>
<pb n="KR2m0015_WYG_116-35a"/>
奉先殿祭祀之期御史三保等於不應稽察時入殿稽察<lb/>
　　　請交部嚴察議奏奉<lb/>
諭内務府總管此奏甚屬悖謬稽察豈有一定之時不拘<lb/>
　何時俱可稽察况三保等入内稽察並非正行<lb/>
祭祀之時據伊等所叅是不欲令監察官稽察也即欲將<lb/>
　三保等叅亦不至於嚴加察議著將允禄等交部嚴察<lb/>
　議奏<lb/>
　　　十三年<lb/>
<pb n="KR2m0015_WYG_116-35b"/>
命增定上香儀如<lb/>
太廟禮<lb/>
　　　乾隆元年三月丙申以加上<lb/>
列祖<lb/>
列后<lb/>
尊諡恭修飾<lb/>
奉先殿神牌遣官行禮<lb/>
　　　二年三月癸巳恭奉<lb/>
<pb n="KR2m0015_WYG_116-36a"/>
世宗敬天昌運建中表正文武英明寛仁信毅大孝至誠<lb/>
憲皇帝神主<lb/>
孝敬恭和懿順昭惠佐天翊聖憲皇后神主升祔<lb/>
奉先殿是日升祔<lb/>
太廟禮成巳時<lb/>
　皇上更禮服御補服由<lb/>
　　景運門出至<lb/>
　　誠肅門外降輿至恭修<lb/>
<pb n="KR2m0015_WYG_116-36b"/>
神牌處詣<lb/>
神位前跪行三拜禮和親王𢎞晝於槅扇外隨行禮畢<lb/>
　上恭捧<lb/>
世宗憲皇帝神牌和親王𢎞晝恭捧<lb/>
孝敬憲皇后神牌隨後由<lb/>
奉先殿東門入升月臺正面東階進<lb/>
　殿東槅扇奉安<lb/>
世宗憲皇帝神牌於西二間南嚮第一位<lb/>
<pb n="KR2m0015_WYG_116-37a"/>
寶座上行禮畢<lb/>
　上就拜位立贊引官跪奉<lb/>
孝敬憲皇后升祔<lb/>
奉先殿叅拜<lb/>
世宗憲皇帝和親王𢎞晝恭捧<lb/>
孝敬憲皇后神牌奉安於拜褥上由西槅扇退出<lb/>
　上行三跪九拜禮畢恭捧<lb/>
孝敬憲皇后神牌奉安於西二間第二位<lb/>
<pb n="KR2m0015_WYG_116-37b"/>
寳座上行禮畢<lb/>
　上就位行升祔<lb/>
奉先殿致祭禮如朔望大祭儀<lb/>
　　　七月乙巳以修<lb/>
奉先殿興工恭奉<lb/>
列祖<lb/>
列后神牌暫安<lb/>
太廟是日<lb/>
<pb n="KR2m0015_WYG_116-38a"/>
　皇上親詣<lb/>
奉先殿祗告<lb/>
　　　十月戊申以<lb/>
奉先殿工竣恭奉<lb/>
列祖<lb/>
列后神牌還御是日辰時<lb/>
　皇上出<lb/>
　　景運門外跪迎<lb/>
<pb n="KR2m0015_WYG_116-38b"/>
神牌隨至<lb/>
奉先殿致祭行禮<lb/>
　　　十七年十月乙未升祔<lb/>
　孝賢皇后神主於<lb/>
奉先殿先是十三年四月乙夘禮部恭議上<lb/>
　大行皇后<lb/>
　尊諡曰<lb/>
　孝賢皇后一應典禮照例舉行得<lb/>
<pb n="KR2m0015_WYG_116-39a"/>
　㫖依議五月甲辰<lb/>
　皇上御<lb/>
　　太和門<lb/>
　閲視<lb/>
　大行皇后<lb/>
　冊<lb/>
　寳<lb/>
　皇帝制曰内治丕昭夙播周南之雅化坤儀懋著宣揚<lb/>
<pb n="KR2m0015_WYG_116-39b"/>
　　媯汭之芳聲稽茂典於容臺易名綦重備鴻章於閟<lb/>
　　寢命册攸崇琬刻初呈瑶緘永煥惟<lb/>
　皇后祥鍾勲族教秉名宗柔嘉協圖史之規淑慎表珩<lb/>
　　璜之度荷<lb/>
皇考之慈命作配朕躬䝉<lb/>
皇妣之褒稱深嘉至性聿自坤寜正位每宵旰之相資常<lb/>
　　偕<lb/>
萱殿承懽實凊温之是代奉<lb/>
<pb n="KR2m0015_WYG_116-40a"/>
神靈之統克嗣徽音端宫府之型𢎞宣令聞禮修繭館儉<lb/>
　　勤則躬曵練衣恩洽椒塗仁恕則澤均樛木綜平生<lb/>
　　之懿行莫罄揄揚薦壹惠之鴻名用垂乆逺式循彛<lb/>
　　典爰布明綸在昔黔婁諡定於其妻亦越展禽誄傳<lb/>
　　於乃婦蓋由伉儷之篤匪朝伊夕以相從斯能纎悉<lb/>
　　無遺有美而文之備至追思<lb/>
　皇后之淑徳惟朕知之為最深疇咨諡典之隆稱自朕<lb/>
　　衡之而允協惟賢與孝實乃兼優曰孝且賢詞無溢<lb/>
<pb n="KR2m0015_WYG_116-40b"/>
　　美兹以册寳諡曰<lb/>
　孝賢皇后於戲闡揚至行寸心可信於千秋約舉大端<lb/>
　　兩字實該夫衆善金章龍紐蘭官之寳器猶新香檢<lb/>
　　鸞書黼帳之琅函肇設祗膺寵賁黙鍳追思哀哉<lb/>
　寳文曰<lb/>
　孝賢皇后之寳至是年七月乙亥和碩莊親王允禄等<lb/>
　　　奏禮工二部合奏<lb/>
　孝賢皇后升祔<lb/>
<pb n="KR2m0015_WYG_116-41a"/>
太廟<lb/>
奉先殿一摺臣等伏查<lb/>
　　本朝康熙十三年<lb/>
孝誠仁皇后山陵禮畢升祔<lb/>
奉先殿未祔<lb/>
太廟縁<lb/>
　　本朝既建<lb/>
奉先殿與<lb/>
<pb n="KR2m0015_WYG_116-41b"/>
太廟同尊是以<lb/>
孝誠仁皇后大禮酌定升祔<lb/>
奉先殿以安神爽臣等原議<lb/>
　孝賢皇后神牌升祔<lb/>
太廟祗係據依戴禮今敬謹詳考具奏伏候<lb/>
　訓示奉<lb/>
　諭㫖<lb/>
　孝賢皇后神主遵照<lb/>
<pb n="KR2m0015_WYG_116-42a"/>
孝誠仁皇后之例奉安<lb/>
奉先殿前一日甲午<lb/>
　皇上以<lb/>
　孝賢皇后升祔<lb/>
　親詣<lb/>
奉先殿祗告<lb/>
　　　四十二年五月乙丑恭奉<lb/>
孝聖慈宣康惠敦和敬天光聖憲皇后神牌升祔<lb/>
<pb n="KR2m0015_WYG_116-42b"/>
奉先殿是日升祔<lb/>
太廟禮成巳時<lb/>
　皇上更禮服御補服由<lb/>
　　景運門至<lb/>
　　誠肅門外降輿進<lb/>
　　神庫内詣<lb/>
孝聖憲皇后神位前行一跪三拜禮恭捧<lb/>
孝聖慈宣康惠敦和敬天光聖憲皇后神牌由<lb/>
<pb n="KR2m0015_WYG_116-43a"/>
奉先殿東門入升月臺正面東階進<lb/>
殿東槅扇奉安<lb/>
孝聖憲皇后神牌於<lb/>
孝敬憲皇后之次<lb/>
寳座上行一跪三拜禮畢<lb/>
　上就位行升祔<lb/>
奉先殿致祭禮如朔望大祭儀<lb/>
　　　<hi>臣</hi>等謹按升祔<lb/>
<pb n="KR2m0015_WYG_116-43b"/>
奉先殿之禮屆期内務府執事官預至<lb/>
　後殿恭請<lb/>
列聖<lb/>
列后神牌奉安於<lb/>
　前殿寶座禮畢仍恭奉<lb/>
還御寢室是日惟<lb/>
　孝賢皇后神牌不請御<lb/>
　前殿<lb/>
<pb n="KR2m0015_WYG_116-44a"/>
　皇上行禮畢派<lb/>
　　皇子一人恭捧<lb/>
孝聖憲皇后神牌進<lb/>
　後殿先時又派<lb/>
　　皇子一人恭捧<lb/>
　孝賢皇后神牌出至穿堂祗竢候<lb/>
孝聖憲皇后神牌至恭捧<lb/>
　孝賢皇后神牌跪接候過隨行進右第二間<lb/>
<pb n="KR2m0015_WYG_116-44b"/>
　寢室恭捧<lb/>
孝聖憲皇后神牌至中向上立恭捧<lb/>
　孝賢皇后神牌東傍西向立贊引官跪奏<lb/>
孝聖憲皇后升祔<lb/>
奉先殿後殿神龕㕘拜<lb/>
世宗憲皇帝<lb/>
孝敬憲皇后<lb/>
　　皇子恭捧<lb/>
<pb n="KR2m0015_WYG_116-45a"/>
孝聖憲皇后神牌跪安於拜褥上恭代行三跪九叩禮贊<lb/>
　　　引官跪奏請<lb/>
孝聖憲皇后神牌陞<lb/>
寳座<lb/>
　　皇子恭捧<lb/>
孝聖憲皇后神牌奉安於<lb/>
世宗憲皇帝神牌之右行禮如常儀畢贊引官跪奏<lb/>
　孝賢皇后叅拜<lb/>
<pb n="KR2m0015_WYG_116-45b"/>
孝聖憲皇后<lb/>
　　皇子恭捧<lb/>
　孝賢皇后神牌跪安於拜褥上恭代行三跪九叩禮畢<lb/>
　　　贊引官跪奏<lb/>
　孝賢皇后神牌還御寢室<lb/>
　　皇子恭捧<lb/>
　孝賢皇后神牌御左第三間寢室行禮如常儀<lb/>
　　　四十八年十月丙子<lb/>
<pb n="KR2m0015_WYG_116-46a"/>
　上以四詣<lb/>
　　盛京恭謁<lb/>
祖陵禮成<lb/>
　回鑾告祭<lb/>
奉先殿先是九月己亥奉<lb/>
　諭㫖朕於十月十七日回鑾十八日告祭<lb/>
奉先殿在<lb/>
　前殿行禮所有祭文交翰林院另行敬謹撰擬至是<lb/>
<pb n="KR2m0015_WYG_116-46b"/>
　親詣行禮如朔望大祭儀<lb/>
　祭文曰祥開豐鎬景仰<lb/>
垂模禮備苾芬肅將成事昨日以時巡豳館祗謁<lb/>
橋山瞻<lb/>
締造之丕圖抒覲揚之夙悃謹尊藏乎<lb/>
冊<lb/>
寳慶鞏固於金湯臨朝㑹而緬想<lb/>
聲靈撫盈寧而常涵<lb/>
<pb n="KR2m0015_WYG_116-47a"/>
惠澤恪遵彛典還覿<lb/>
閟宫凛億禩之纉承彌殷繩<lb/>
武紹<lb/>
五朝之佑啟特重申禋敬展吉蠲䖍申昭告伏祈<lb/>
聖鑒謹言<lb/>
　　　<hi>臣</hi>等謹按我<lb/>
　　朝建<lb/>
奉先殿崇祀<lb/>
<pb n="KR2m0015_WYG_116-47b"/>
列祖<lb/>
列后凡遇<lb/>
聖誕忌辰朔望令節以及<lb/>
　冊立<lb/>
　冊封<lb/>
　謁<lb/>
陵<lb/>
　巡狩<lb/>
<pb n="KR2m0015_WYG_116-48a"/>
　回鑾諸大慶典莫不以時祭告䖍申拜謁然情展家庭<lb/>
　　　皆於<lb/>
　後殿行禮上香故不備書兹恭逢我<lb/>
　皇上四詣<lb/>
　　盛京恭謁<lb/>
祖陵禮成<lb/>
　回鑾涓吉昭告特於<lb/>
　前殿行禮念<lb/>
<pb n="KR2m0015_WYG_116-48b"/>
前徽而紹<lb/>
先猷覲<lb/>
耿光而揚<lb/>
大烈<lb/>
　道隆繼述禮重申禋<lb/>
　聖孝之崇允足垂則萬古故恭紀之以昭<lb/>
　繩<lb/>
武饗<lb/>
<pb n="KR2m0015_WYG_116-49a"/>
親之盛典焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0015_WYG_116-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇朝文獻通考卷一百十六<lb/>
</p>
<p>
</p>
  </div>
</body>
</text>
</TEI>
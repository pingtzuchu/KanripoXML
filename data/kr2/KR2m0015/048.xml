<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_048-1a"/>
欽定四庫全書<lb/>
皇朝文獻通考卷四十八<lb/>
　選舉考<hi>二</hi>
　　舉士<lb/>
　　康熙二年停止八股文體鄉㑹試以䇿論表判取<lb/>
　　士分為二場第一場試䇿五道第二場四書論經<lb/>
　　論各一篇表一道判五條直省學政亦以䇿論考<lb/>
　　試生童<lb/>
<pb n="KR2m0015_WYG_048-1b"/>
　　三年更定科場試題鄉㑹考試自甲辰年為始頭<lb/>
　　場䇿五篇二場用四書本經題作論各一篇三場<lb/>
　　表一篇判五道<lb/>
　　四年禮部侍郎黄機疏言制科取士稽諸往例皆<lb/>
　　係三場先用經書使士子闡發聖賢之㣲㫖以觀<lb/>
　　其心術次用策論使士子通達古今之事變以察<lb/>
　　其才猷今甲辰科止用策論減去一場似太簡易<lb/>
　　恐將來士子勦襲浮詞反開捷徑且不用經書為<lb/>
<pb n="KR2m0015_WYG_048-2a"/>
　　　文則人將置聖賢之學於不講恐非朝廷設科取<lb/>
　　　士之深意臣請嗣後復行三塲舊制庶士子知務<lb/>
　　　實學而主考鑒别亦得真儒以應國家之選下部<lb/>
　　　知之<lb/>
　　　六年吏部議覆福建道御史李棠條奏例監考補<lb/>
　　　中書三年後即陞部屬進士舉人乃遲至十年之<lb/>
　　　久始得官職嗣後例監考授中書之例應行停止<lb/>
　　　將各科進士照年分前後一缺五人咨取考試得<lb/>
<pb n="KR2m0015_WYG_048-2b"/>
㫖各科進士不必拘年分前後人數有願考者預行選取<lb/>
　遇缺即補<lb/>
　　　又<lb/>
命滿洲蒙古漢軍准赴考試先是八旗生員舉人進士停<lb/>
　　　止考試至是復<lb/>
命滿洲䝉古漢軍與漢人同塲一例考試其生童於鄉試<lb/>
　　　前一年八月内考試從御史徐誥武請也<lb/>
　　　又禮部議八旗教習缺出舉人内有願就教習者<lb/>
<pb n="KR2m0015_WYG_048-3a"/>
　　　准國子監一體考取從之<lb/>
　　　九年奏准二甲三甲進士俱以知縣用因推官已<lb/>
　　　裁故也<lb/>
　　　十年吏部奏八旗滿洲監生識滿漢字者考試繙<lb/>
　　　譯止識滿字考試繕寫優者授為正八品以部院<lb/>
　　　筆帖式補用其漢軍監生識滿漢字者照滿洲監<lb/>
　　　生例考試取用止識漢字者照漢監生考職例以<lb/>
　　　州同等官用從之<lb/>
<pb n="KR2m0015_WYG_048-3b"/>
　　　十一年<lb/>
勅順天鄉試及㑹試仍用滿漢監察御史料理塲務<lb/>
　　　十五年議政王大臣等議覆禮部疏言<lb/>
　　朝廷用人雖文武兼資然八旗子弟尤以武備為急<lb/>
　　　恐専心習文以致武備懈弛今值用武之際若令<lb/>
　　　八旗子弟仍與漢人一體考試必偏向讀書有誤<lb/>
　　　訓練現今已將佐領下子弟一名准在監肄業亦<lb/>
　　　自足用除現在生員舉人進士録用外嗣後請將<lb/>
<pb n="KR2m0015_WYG_048-4a"/>
　　　旗下子弟考試生員舉人進士暫令停止應如所<lb/>
　　　請從之<lb/>
　　　又吏部奏滿洲䝉古漢軍旗下生員既經停其考<lb/>
　　　試應將伊等以無品筆帖式註册録用從之<lb/>
　　　十六年禮部奏本年添行鄉試查直隸江南浙江<lb/>
　　　三省貢監數多應各遣考試官河南山東陜西山<lb/>
　　　西貢監數少應令河南省遣官一同考試湖廣江<lb/>
　　　西歸併江南省福建歸併浙江省考試以入塲應<lb/>
<pb n="KR2m0015_WYG_048-4b"/>
　　　試人數計算於十五名中取中舉人一名不必另<lb/>
　　　取副榜於本年九月内考試從之<lb/>
　　　十八年<lb/>
召試博學鴻詞<lb/>
欽取五十人分别授職先是十七年奉<lb/>
諭㫖自古一代之興必有博學鴻儒振興文運闡發經史<lb/>
　潤色辭章以備顧問著作之選朕萬㡬時暇遊心文翰<lb/>
　思得博洽之士用資典學我朝定鼎以來崇儒重道培<lb/>
<pb n="KR2m0015_WYG_048-5a"/>
　養人才四海之廣豈無竒才碩彦學問淵通文藻瑰麗<lb/>
　可以追踪前哲者凡有學行兼優文詞卓越之人不論<lb/>
　已仕未仕著在京三品以上及科道官員在外督撫布<lb/>
　按各舉所知朕將親試録用其餘内外各官果有真知<lb/>
　灼見在内開送吏部在外開報該督撫代為題薦務秉<lb/>
　公延訪期得真才以副朕求賢右文之意嗣經内外諸<lb/>
　　　臣保薦陸續送部又奉<lb/>
諭㫖所舉官人俟全到之日考試恐有貧寒難支者户部<lb/>
<pb n="KR2m0015_WYG_048-5b"/>
　量給衣食於是月給俸廩及柴炭銀兩至是集諸人於<lb/>
　　體仁閣考試<lb/>
欽命試題賦一篇詩一首<lb/>
上親覽試卷大學士掌院學士參閲分為四等曰上上曰<lb/>
　　　上曰中曰下以彭孫遹為第一共取五十卷上上<lb/>
　　　卷二十作一等上卷三十作二等其中卷三等下<lb/>
　　　卷四等俱落第又於上卷中斥去一卷<lb/>
上自取嚴繩孫卷補之爰<lb/>
<pb n="KR2m0015_WYG_048-6a"/>
命閣臣取前代制科舊例查議授職尋議查得兩漢授無<lb/>
　　　常職晉上第授尚書郎唐制策髙者特授以尊官<lb/>
　　　其次等出身因之有及第出身之分宋制分五等<lb/>
　　　其一二等皆不次之擢三等始為上等恩數比廷<lb/>
　　　試第一人四等為中等比廷試第三人皆賜制科<lb/>
　　　出身第五等為下等賜進士出身得<lb/>
㫖俱授為翰林院官於是分别定議内陞道員授為侍讀<lb/>
　　　邵呉逺一人候補道員郎中授為侍講湯斌李來<lb/>
<pb n="KR2m0015_WYG_048-6b"/>
　　　泰施閏章呉元龍四人進士出身之主事中行評<lb/>
　　　博内閣中書知縣及未仕之進士授為編修彭孫<lb/>
　　　遹張烈汪霦喬萊王頊齡陸葇錢中諧袁佑汪琬<lb/>
　　　沈珩米漢雯黄與堅李鎧沈筠周慶曾方象瑛金<lb/>
　　　甫曹禾十八人舉貢出身之推知教職革職之檢<lb/>
　　　討知縣及未仕之舉貢廕監布衣俱授為檢討倪<lb/>
　　　燦李因篤秦松齡周清原陳維崧徐家炎馮勗汪<lb/>
　　　楫朱彞尊邱象隨潘耒徐釚尤侗范必英崔如岳<lb/>
<pb n="KR2m0015_WYG_048-7a"/>
　　　張鴻烈李澄中龎塏毛竒齡呉任臣陳鴻績曹宜<lb/>
　　　溥毛升芳黎騫髙詠龍燮嚴繩孫二十七人共五<lb/>
　　　十人俱充史館官纂修明史又奉<lb/>
諭㫖杜越傅山王芳榖等文學素著念其年邁從優加銜<lb/>
　以示恩榮因俱授為内閣中書聽其回籍<lb/>
　　　二十年以軍興旁午准撫臣所奏貴州本年鄉試<lb/>
　　　於壬戌年補行<lb/>
　　　又改增楚省中額先是因滇逆變亂於康熙十六<lb/>
<pb n="KR2m0015_WYG_048-7b"/>
　　　年改照中省取中湖南平定撫臣請仍改為大省<lb/>
　　　額數取中從之<lb/>
　　　二十二年補行雲南省辛酉科鄉試<lb/>
　　　二十三年<lb/>
諭大學士等曰滿文中書皆論旗分漢文中書不論旗分<lb/>
　如此則一旗或多或少今應照旗均分其有餘者令解<lb/>
　任候缺滿洲進身之階不可不加選擇嗣後部院各衙<lb/>
　門中書缺出俱令考試補授<lb/>
<pb n="KR2m0015_WYG_048-8a"/>
　　　又吏部覆奏助教各官應加考試録用得<lb/>
㫖職掌教習廕官生應選學優者補用若用文學庸劣之<lb/>
　人何以表率生徒以後著吏部考取仍將試卷送閲具<lb/>
　奏<lb/>
　　　二十四年刑科給事中楊爾淑疏言試士先以八<lb/>
　　　股首闈七藝重在四書請自乙丑科以後㑹試及<lb/>
　　　順天鄉試四書題目俱乞<lb/>
皇上欽定從之凡鄉㑹試屆期先一日恭請試題密送内<lb/>
<pb n="KR2m0015_WYG_048-8b"/>
　　　簾考試官其五經及二三塲仍令考試官擬出照<lb/>
　　　例恭進著為例是年㑹試二塲表題亦出自<lb/>
欽定各直省鄉試試官出題錯誤者照例處分<lb/>
　　　又定會試三塲畢主考等官遴選試卷十本繕寫<lb/>
　　　恭進自第一名至第十名俱由<lb/>
欽定仍送塲内拆號填榜以後會試及順天鄉試並同但<lb/>
　　　止頭塲文字雍正二年合進三塲揭曉後刋刻試<lb/>
　　　録登科録即於試録内並載三塲中式文擇其尤<lb/>
<pb n="KR2m0015_WYG_048-9a"/>
　　　者每題一篇正副主考作前後序以進<lb/>
　　　二十八年兵部議覆兵科給事中能泰奏言考取<lb/>
　　　滿洲生員宜試騎射應如所請<lb/>
上命如議又奉<lb/>
諭㫖滿洲以騎射為本學習騎射原不妨礙讀書考試舉<lb/>
　人進士亦令騎射倘將不堪者取中監箭官及中式人<lb/>
　一併從重治罪旋經奏准奉天八旗考試亦如之<lb/>
　　　<hi>臣</hi>等謹按戴記云古者天子以射選諸侯卿大夫<lb/>
<pb n="KR2m0015_WYG_048-9b"/>
　　　士諸侯嵗獻貢士於天子天子試之於射宫其容<lb/>
　　　體比於禮其節比於樂而中多者得與於祭其諸<lb/>
　　　候有慶則益地以示賞反是者讓之削地以示罰<lb/>
　　　射之於舉士其重如此孔子射於矍相之圃觀者<lb/>
　　　如堵墻古之儒者未有不能射者也自後世溺於<lb/>
　　　章句而文武判為兩途懐鉛握槧之儒㡬不知弓<lb/>
　　　矢為何事寛衣博帯以號於人曰士也抑知六藝<lb/>
　　　均為士人所有事習書廢射則得一藝而失一藝<lb/>
<pb n="KR2m0015_WYG_048-10a"/>
　　人才之偏而不全逺遜三代者職是之故我<lb/>
　朝以武功定天下而<lb/>
　國書繙譯貫串經史創千古所未有凡考試滿洲進<lb/>
　　士舉人必先是二者乃准入闈以其為<lb/>
　國家本務不可逐末而忘夫肇始是以<lb/>
　功令所在八旗有不與試之士而無不能射之人入<lb/>
　　則含毫挾册出而躍馬彎弧要皆為有用之學承<lb/>
　　平無事蒐苗獮狩扈從塞外雞翹豹尾之間射雉<lb/>
<pb n="KR2m0015_WYG_048-10b"/>
　　獲鹿各具所長有事則公卿可為將帥頗牧出於<lb/>
　禁廷行師一二萬里之外指揮坐定無事登壇選將<lb/>
　　如往代委曲繁重之所為也竊考是年定滿洲考<lb/>
　　試兼閱騎射遼海為<lb/>
　興京重地例亦如之考之戴記射義舊文益見<lb/>
聖朝制作殆有酌古今而盡善者歟<lb/>
　　又九卿議覆左副都御史梅鋗疏言會試定例分<lb/>
　　南北中卷後又於南北中卷之内各分左右致閲<lb/>
<pb n="KR2m0015_WYG_048-11a"/>
　　　卷者不盡衡文祇算卷數以定中額請仍照定例<lb/>
　　　止分南北中卷概去左右名色應如所請併將江<lb/>
　　　南廬州等府滁州等州舊係中卷者俱歸南卷其<lb/>
　　　雲南貴州四川廣西四省去其中卷名色每科雲<lb/>
　　　南定為雲字號額中二名四川定為川字號額中<lb/>
　　　二名廣西定為廣字號額中一名貴州定為貴字<lb/>
　　　號額中一名康熙二十九年會試<lb/>
恩詔加額應將雲南四川各加中二名廣西貴州各加中<lb/>
<pb n="KR2m0015_WYG_048-11b"/>
　　　一名從之至三十年五月復分江南浙江為南左<lb/>
　　　江西湖廣福建廣東為南右直𨽻山東為北左河<lb/>
　　　南山西陜西為北右四川雲南為中左廣西貴州<lb/>
　　　為中右仍照定例各計卷數之多寡憑文取中至<lb/>
　　　安廬鳳三府滁和徐三州改歸南卷俱照原議行<lb/>
　　　三十二年禮部議覆國子監祭酒呉苑疏言八旗<lb/>
　　　之人學習制藝者日多而中式之額太少請增加<lb/>
　　　名數查鄉試滿洲蒙古原取中舉人十名今增六<lb/>
<pb n="KR2m0015_WYG_048-12a"/>
　　　名漢軍原取中舉人五名今增三名㑹試滿洲䝉<lb/>
　　　古原取中進士四名今增二名漢軍取中進士二<lb/>
　　　名今增一名從之<lb/>
　　　三十四年增雲南鄉試解額十五名增貴州鄉試<lb/>
　　　解額十名<lb/>
　　　三十五年廣八旗滿洲蒙古漢軍直𨽻各省鄉試<lb/>
　　　解額滿洲䝉古四名漢軍二名順天生員十七名<lb/>
　　　南北監生十四名江南二十名浙江湖廣福建各<lb/>
<pb n="KR2m0015_WYG_048-12b"/>
　　　十七名河南十五名山西陜西各十三名江西十<lb/>
　　　八名山東廣東四川各十四名廣西十名<lb/>
　　　三十六年宗人府禮部奉<lb/>
諭㫖國家樂育人才振興文教將使海内英雋之士靡不<lb/>
　蒸蒸蔚起矧宗室子弟系託天潢豈無卓越之姿足稱<lb/>
　令器久宜甄拔奬掖俾克有成考諸前史以公族應制<lb/>
　舉入仕者代不乏人今屬籍所載日益繁衍除已授爵<lb/>
　秩人員外閒散子姓素無職業誠恐進取之途未闢致<lb/>
<pb n="KR2m0015_WYG_048-13a"/>
　嚮學之意漸隳嗣後八旗宗室子弟有能力學屬文奮<lb/>
　志科目應令與滿洲諸生一體應試編號取中則賦質<lb/>
　英異者咸服習於詩書而學業成就者不阻抑於仕進<lb/>
　凡屬宗支人人得以自効而於朕興賢睦族之至意亦<lb/>
　用是以允愜焉爾等衙門即遵諭行<lb/>
　　　又<lb/>
命直省選拔文行兼優之士府學選拔起送二名州縣學<lb/>
　　　一名滿洲䝉古二名為拔貢生<lb/>
<pb n="KR2m0015_WYG_048-13b"/>
　　　又禮部以順天鄉試同考官開列知縣等具奏奉<lb/>
上諭考例用十六員此疏内進士知縣止有十人若應試<lb/>
　之人預擬此十人必為試官有所鑽營則作弊更易著<lb/>
　將員外主事以下小京官及知縣守部進士一併開列<lb/>
　著為令<lb/>
　　　又准順天鄉試貢監生五經中式<lb/>
　　　又<lb/>
諭大學士王熙等曰鄉試為掄才大典出題理宜詳慎今<lb/>
<pb n="KR2m0015_WYG_048-14a"/>
　覽各省所進題名録中其題目多有未當如福建三塲<lb/>
　策問臺灣事宜一道於地方情形事勢毫未通曉乃茫<lb/>
　昧命題殊為悖謬其餘各省亦未盡當爾等將各省呈<lb/>
　覽題目及題名録詳加檢閲若有悖謬最甚者察出叅<lb/>
　奏於是察㸔福建雲南河南三省第三場策問命題詞<lb/>
　　　義多有未當均屬悖謬部議將主考王連瑛等分<lb/>
　　　别各降級調用從之<lb/>
　　　三十七年吏部議覆湖廣道御史李登瀛疏言直<lb/>
<pb n="KR2m0015_WYG_048-14b"/>
　　　𨽻山東河南江南浙江江西陜西湖北等處舉人<lb/>
　　　㑹試五科不中方許揀選又需次數年始得補用<lb/>
　　　請酌減科分揀選使得及時効力應如所請直𨽻<lb/>
　　　等九省舉人會試三科不中准其揀選知縣一科<lb/>
　　　不中改授教職者以州學正縣教諭補用從之<lb/>
　　　三十九年奉<lb/>
諭㫖此科中式舉人因有情弊為人指㕘朕亦聞外議紛<lb/>
　紜故行覆試以騐其實朕親命題特命皇子重臣侍衛<lb/>
<pb n="KR2m0015_WYG_048-15a"/>
嚴加監試朕初謂必有不能終卷者及閲各卷俱能成<lb/>
文尚屬可矜至於落第者在外怨謗勢所必有焉能杜<lb/>
絶諸臣所擬三等以上者皆可觀有在三等朕拔置二<lb/>
等者亦有在四等朕拔置三等者四等果屬不堪著令<lb/>
黜革三等以上者仍令其會試<lb/>
　　又吏部等衙門會議各省舉人吏部於每年四月<lb/>
　　十五日考試以知縣用並無去取亦無分職銜大<lb/>
　　小之處考試實屬具文應行停止俱照各省中式<lb/>
<pb n="KR2m0015_WYG_048-15b"/>
　　年分名次註冊挨次選用從之<lb/>
　　又吏部奏各省舉人就中書者人多缺少此内有<lb/>
　　願就知縣教職之人聽其具呈改注仍以科分名<lb/>
　　次序選八旗教習期滿以知縣用亦照舉人例停<lb/>
　　其考試照咨送年滿日期注冊與舉人較年月先<lb/>
　　後序選漢軍舉人無銓用之處今酌議於舉人班<lb/>
　　次内每選過三班後選漢軍舉人一人從之<lb/>
　　定開列試差人員各省正副主考除應行開列外<lb/>
<pb n="KR2m0015_WYG_048-16a"/>
　　　將侍郎學士京堂翰林科道部屬等官由進士舉<lb/>
　　　人出身者無論己未典試通行開列<lb/>
　　　又奉<lb/>
諭㫖今科鄉場曾令宗室考試宗室朕數加恩何患無官<lb/>
　嗣後停其考試<lb/>
　　　又准冒籍自首免罪除入籍二十年以上進學者<lb/>
　　　照例不議外凡在京冒籍舉人貢監生員以部文<lb/>
　　　到日為始限兩月内具呈自首禮部查明改歸原<lb/>
<pb n="KR2m0015_WYG_048-16b"/>
　　　籍肄業如過期不准行仍照例黜革其出結等官<lb/>
　　　亦於兩月内檢舉過限者仍照定例處分嗣後凡<lb/>
　　　有假冒籍貫品行不端者或被告發或被紏㕘查<lb/>
　　　審明確即行黜革仍交刑部又定中式舉人有冒<lb/>
　　　籍者處分送考官宛大兩縣審音不詳亦如之康<lb/>
　　　熙四十年改粤西冒籍舉人著歸原籍六十年議<lb/>
　　　直𨽻冒籍進士舉人准其自首又議冒保定等衛<lb/>
　　　籍者治罪又議令直𨽻中式舉人取具同鄉京官<lb/>
<pb n="KR2m0015_WYG_048-17a"/>
　　　印結雍正六年議准外省貢監赴京闈者取具本<lb/>
　　　籍地隣甘結加地方官印結十一年定滿洲漢軍<lb/>
　　　朦混考試之禁乾隆三年議准包衣人員有投充<lb/>
　　　庄頭子弟𨽻内務府管轄編入上三旗者又有舊<lb/>
　　　漢人在内管領下及五旗王公所屬包衣旗鼓佐<lb/>
　　　領内者此等原係漢人因由滿洲都統咨送每有<lb/>
　　　在滿額内中式者悉行改正并飭嚴行禁止<lb/>
　　　又奉<lb/>
<pb n="KR2m0015_WYG_048-17b"/>
諭㫖考取舉人進士特為得人耳若或行賄夤緣而得之<lb/>
　則出身之本源不清而欲冀他日之為忠臣良吏得乎<lb/>
　今朕意欲凡係大臣子弟另編字號令其於此中較閲<lb/>
　自必選擇其文之優劣大臣子弟既得選中又不致妨<lb/>
　孤寒之路經九卿議覆嗣後直𨽻各省鄉試在京三品<lb/>
　　　以上及大小京堂翰林科道吏禮二部司官在外<lb/>
　　　督撫提鎮及藩臬等官子弟俱編入官字號另入<lb/>
　　　號房考試各照定額每十卷民卷中取九卷官卷<lb/>
<pb n="KR2m0015_WYG_048-18a"/>
　　中取一卷不必分經其副榜亦照此算取若各省<lb/>
　　鄉試官員子弟或止數人者不必另編官字號雲<lb/>
　　南四川貴州廣西四省在監鄉試亦編入南監内<lb/>
　　俱一體分别編官字號照額取中㑹試滿合字號<lb/>
　　南北字號亦編官字號每二十卷取一卷雲南等<lb/>
　　四省中額仍照現例行不另編官字號各項監生<lb/>
　　有願在監入塲者俱由國子監録取責令祭酒等<lb/>
　　力行考課之法考課不缺者准其入塲照例分别<lb/>
<pb n="KR2m0015_WYG_048-18b"/>
　　南北官民卷其願在本地鄉試者與監生一體分<lb/>
　　别官民卷取中從之旋停止會試官卷雍正元年<lb/>
　　覆准官卷内佳文不敷中額以民卷佳者補之七<lb/>
　　年議准有本係官卷而已經出繼者不准編入官<lb/>
　　號十三年議准貴州編設官號如例<lb/>
　　四十年禮部奏順天鄉試副榜額中二十六名請<lb/>
　　分定直𨽻生員貝字號内中十六名南北監皿字<lb/>
　　號内各中五名從之<lb/>
<pb n="KR2m0015_WYG_048-19a"/>
　　　四十一年增浙江省鄉試中額十二名照江南例<lb/>
　　　共八十三名並增同考官三員從巡撫趙申喬請<lb/>
　　　也<lb/>
　　　又增湖廣省鄉試中額十三名從總督郭琇請也<lb/>
　　　又增順天鄉試中額八旗滿洲蒙古三名漢軍一<lb/>
　　　名順天等八府十名國子監貢監生八名奉天一<lb/>
　　　名宣化一名從順天府尹錢晉錫請也<lb/>
　　　又江蘓巡撫宋犖疏言江南文闈同考官舊例用<lb/>
<pb n="KR2m0015_WYG_048-19b"/>
　　　十二員今酌增四員以重衡文之典從之<lb/>
　　　又定鄉㑹五經中式例先是順治二年以士子博<lb/>
　　　雅不在多篇停五經中式至康熙三十六年京闈<lb/>
　　　鄉試有五經二卷<lb/>
特㫖授為舉人後不為例至是禮部議本年鄉試監生莊<lb/>
　　　令輿俞長䇿試卷作五經文字與例不合奉<lb/>
諭㫖五經文字若俱浮泛不切自不當取中若能切題㫖<lb/>
　文理明順一日書寫二萬餘字實為難得莊令輿俞長<lb/>
<pb n="KR2m0015_WYG_048-20a"/>
　策俱著授為舉人准其㑹試嗣後作五經文字不必禁<lb/>
　止作何定例著九卿詹事科道議奏尋議嗣後鄉會試<lb/>
　　　作五經文字者應於額外取中三名若佳卷果多<lb/>
　　　另行題明酌奪五經文字草稿不全免其貼出二<lb/>
　　　塲於論表判外添詔誥各一道頭塲備多頁長卷<lb/>
　　　有願作五經者許本生禀明給發從之五十年增<lb/>
　　　五經中額順天二名外省一名㑹試增中三名五<lb/>
　　　十六年停止雍正二年議准每額中十九名加中<lb/>
<pb n="KR2m0015_WYG_048-20b"/>
　　　五經一名<lb/>
　　　四十三年禮部議覆提督湖廣學政潘宗洛疏言<lb/>
　　　湖廣各府州縣熟苗中有通文藝者准與漢民一<lb/>
　　　體應試應如所請從之<lb/>
　　　四十四年奉<lb/>
諭㫖内廷供奉諸翰林雖皆善書但朕勤心典籍卷帙繁<lb/>
　多見供奉人員繕寫不給爾等出示𫝊諭安徽江蘇浙<lb/>
　江舉貢生監等有精於書法願赴内廷抄寫者報名考<lb/>
<pb n="KR2m0015_WYG_048-21a"/>
　試旋考試浙江舉貢生等詩字以顧祖雍顧寧逺二人<lb/>
　　　記名考試蘇州舉貢生等詩字以汪泰來等五十<lb/>
　　　三人記名考試江寧舉貢生等詩字以錢榮等五<lb/>
　　　人記名嗣奉<lb/>
諭㫖南巡考取貢監生生員准其一體順天鄉試至五十<lb/>
　　　三年准太醫院及各館應舉生監亦俱准録送鄉<lb/>
　　　試雍正元年覆准候補天文生及補用天文生之<lb/>
　　　監生生員俱令入皿字號鄉試<lb/>
<pb n="KR2m0015_WYG_048-21b"/>
　　　又兵部議覆兩廣總督于成龍疏言土司子弟中<lb/>
　　　有讀書能文者注入民籍一同考試從之<lb/>
　　　五十年增各省鄉試中額先是順治十七年奏減<lb/>
　　　直省鄉試中額之半嗣後屢有加增至是<lb/>
上以各省讀書士子日盛鄉試中額酌令加增加順天生<lb/>
　　　員貝字號十八名南北監生皿字號十三名滿洲<lb/>
　　　䝉古四名漢軍二名江南浙江湖廣各十六名福<lb/>
　　　建十四名江西十五名山東河南各十二名山西<lb/>
<pb n="KR2m0015_WYG_048-22a"/>
　　　陜西各十名廣東四川各十一名廣西八名雲南<lb/>
　　　九名貴州六名其副榜分經取中之處俱照名數<lb/>
　　　計算永為定例至康熙五十八年江西解額著照<lb/>
　　　浙江湖廣例取中<lb/>
　　　又寛鄉㑹試發榜期限先是順治二年定闈中閲<lb/>
　　　卷限程自分卷以至掲曉約可半月至是年順天<lb/>
　　　鄉試發榜過期為監試御史㕘奏得<lb/>
㫖直𨽻各省生員舉人增額既多赴試者較前倍衆考試<lb/>
<pb n="KR2m0015_WYG_048-22b"/>
　官不能細心徧閲草率録取以致遺失佳卷此皆因出<lb/>
　榜之期太近故耳如出榜多展數日則考試官得以詳<lb/>
　閲試卷不致有遺珠之嘆下九卿議奏尋議嗣後會試<lb/>
　　　掲曉寛於三月十五日内鄉試掲曉大省寛於九<lb/>
　　　月十五日内中省寛於九月初十日内小省寛於<lb/>
　　　九月初五日内直𨽻江南浙江鄉試人數倍於他<lb/>
　　　省照會試例加用房考二員限期既寛主考官閱<lb/>
　　　房考官之薦卷外餘卷亦令徧閲庶不致遺失佳<lb/>
<pb n="KR2m0015_WYG_048-23a"/>
　　　卷從之<lb/>
　　　五十一年量增雲貴廣西㑹試中額各一名其江<lb/>
　　　浙人士冒北籍者准其自首奉<lb/>
諭㫖趙申喬題請雲南貴州廣西三省中額量增數名今<lb/>
　覆試中式進士可令趙申喬將所取三省備卷舉人亦<lb/>
　帶來考試邇來浙江江南人冒直𨽻等處北籍及代人<lb/>
　考試者甚多十三省語音朕悉通曉觀人察言即可識<lb/>
　辨著出示徧曉中式進士等其中有冒籍替代等項俱<lb/>
<pb n="KR2m0015_WYG_048-23b"/>
　赴部自首覆試之日朕前亦許面奏倘隠蔽不發朕一<lb/>
　查出悔之無及<lb/>
　　　又奉<lb/>
諭㫖今嵗考取進士額數無多止一百六十一人揀拔庶<lb/>
　吉士者不過四五十人其餘俱挨次選授知縣縣令與<lb/>
　民切近有刑名錢榖之責未登仕以前如不知事宜典<lb/>
　禮則登仕之後於地方民生事務無有禆益今嵗考中<lb/>
　進士除揀選庶吉士外其餘勿使回籍俱交與禮部選<lb/>
<pb n="KR2m0015_WYG_048-24a"/>
　翰林内學優品端者數人派令教習文藝從事典禮如<lb/>
　有修書處率同修書又考中武進士皆以㕘將遊擊守<lb/>
　備等項員缺補用此等俱有約束兵丁整飭營伍之責<lb/>
　未補官以前不可不先令其學習嗣後考取武進士亦<lb/>
　著勿回原籍見在年滿千總皆分撥八旗武進士等亦<lb/>
　著分撥八旗隨圍學習行走<lb/>
　　　又禮部奏直𨽻各省舉人貢監生員李長庚等呈<lb/>
　　　稱康熙五十二年恭遇<lb/>
<pb n="KR2m0015_WYG_048-24b"/>
皇上六旬萬夀普天胥慶率土同歡恭請特開<lb/>
萬夀鄉㑹科以彰千載一時之盛應如所請照順治丙戌<lb/>
　　　科特行鄉試丁亥科特行㑹試例於二月内舉行<lb/>
　　　鄉試八月内舉行㑹試以愜輿情以彰盛典得<lb/>
㫖造就人材實為美事著如所議行<lb/>
　　　又奉<lb/>
諭㫖近見直𨽻各省考取進士額數或一省偏多一省偏<lb/>
　少皆因南北卷中未經分别省分故取中人數甚屬不<lb/>
<pb n="KR2m0015_WYG_048-25a"/>
　均今文教廣敷士子俱鼓勵勤學各省赴試之人倍多<lb/>
　於昔貧士自逺方跋涉赴試至京每限於額多至遺漏<lb/>
　朕深為軫念自今以後考取進士額數不必預定俟天<lb/>
　下會試之人齊集京師著該部將各省應試到部舉人<lb/>
　實數及八旗滿洲䝉古漢軍應考人數一併查明預行<lb/>
　奏聞朕計省之大小人之多寡按省酌定取中進士額<lb/>
　數考取之時就本省卷内擇其佳者照所定之數取中<lb/>
　　　五十二年奉<lb/>
<pb n="KR2m0015_WYG_048-25b"/>
諭㫖主試之人衡文取士必當除去偏見拔選佳文若以<lb/>
　偏見閲文則人心不服上科京闈鄉試雖無交通賄賂<lb/>
　之弊而所中之卷不佳且有少年稚子僥倖入彀即題<lb/>
　目應出各種乃得佳文今嵗京闈鄉試所出七題皆係<lb/>
　理致士子偶有一二語合主司意者遂獲登録其同考<lb/>
　官選文薦閲又皆揣摩主司之意塲中士子未能各展<lb/>
　其長而實學之人多擯不録者職是故也<lb/>
　　　又吏部議覆内閣中書奉<lb/>
<pb n="KR2m0015_WYG_048-26a"/>
㫖用進士出身之人嗣後滿中書缺出應論旗分於進士<lb/>
　　　内挨次擬用如無進士將舉人挨次擬用漢中書<lb/>
　　　缺出用留京教習進士其從前進士舉人候選中<lb/>
　　　書者停其選授改歸知縣教職等項用其候選中<lb/>
　　　書不由進士舉人出身者對品改選以鑾儀衛經<lb/>
　　　歴詹事府主簿等缺用從之<lb/>
　　　又<lb/>
　　殿試讀卷官大學士等遵例以試卷十本進<lb/>
<pb n="KR2m0015_WYG_048-26b"/>
　　呈<lb/>
上閲至第二卷曰此卷必係南省人命拆視之果然<lb/>
上一一閲卷畢<lb/>
諭大學士等曰爾等大臣多係進士出身深知文字凡文<lb/>
　章書法各有所習一覽可知朕適閲第二卷未及拆封<lb/>
　早知為南省人昭然不爽聞來京應試之人將伊等所<lb/>
　作文字各處投送其應開考試官悉令過目以博已之<lb/>
　聲名以求人之採取爾等場中閲卷當一秉虚公畧無<lb/>
<pb n="KR2m0015_WYG_048-27a"/>
　私意始稱厥職至五經四書俱係聖賢之言考試出題<lb/>
　専意取冠冕者則題目漸少士子易於揣摩甚有將不<lb/>
　出題之書刪而不讀尚得言學問乎經書内有不可出<lb/>
　之題試官自然不出其餘出題之處須以各種題目試<lb/>
　之則懐才實學之士自無遺棄矣<lb/>
　　　又奉<lb/>
諭㫖文武考試雖曰兩途俱係遴拔人才而習文之内亦<lb/>
　有學習武畧善於騎射者習武之内亦有通曉制義學<lb/>
<pb n="KR2m0015_WYG_048-27b"/>
　問優長者如或拘於成例以文武兩途不令通融應試<lb/>
　則不能各展所長必至遺漏真才嗣後文生員舉人内<lb/>
　願就武塲武生員舉人内願就文塲應各聽其考試中<lb/>
　式者造入新冊不中式者仍各入文武原冊不准再考<lb/>
　　　五十三年奉<lb/>
諭㫖教官有教養士子之責員缺甚屬𦂳要嗣後掣選教<lb/>
　官者應取至京師令大臣面試方可補授其補授州同<lb/>
　亦應取至京師令九卿面試補用有出身不明者著革<lb/>
<pb n="KR2m0015_WYG_048-28a"/>
　退嗣於康熙五十七年<lb/>
諭教官不必來京惟令督撫考試可用者補用年老不堪<lb/>
　者罷之<lb/>
　　　又九卿議中式舉人俱到府丞衙門填寫親供與<lb/>
　　　試卷一同送部磨勘如逾限不即送部禮部題㕘<lb/>
　　　照例議處從之<lb/>
　　　五十四年<lb/>
勅科場毋出熟習擬題令同考官互相紏察并停止五經<lb/>
<pb n="KR2m0015_WYG_048-28b"/>
　　　中式先是康熙五十二年以近科鄉會試多擇取<lb/>
　　　冠冕吉祥語出題每多宿搆倖獲降<lb/>
㫖申飭兹復奉<lb/>
諭㫖科場出題闗係𦂳要鄉會經書題目不拘忌諱斷不<lb/>
　可出熟習常擬之題朕常講易及修定天文律吕算法<lb/>
　諸書爾等考試官斷不可以此諸書出題表題亦不可<lb/>
　出修書賜書等類不然則人皆可擬題倖進實學何由<lb/>
　而得再房考亦屬𦂳要若房官有弊主考亦無如之何<lb/>
<pb n="KR2m0015_WYG_048-29a"/>
　今可將一房卷令不同省房官二人同閲如一人有情<lb/>
　弊發覺後二人並坐則各知畏懼互相紏察再五經中<lb/>
　式甚屬無益十七八嵗之㓜穉皆能之不過手敏多寫<lb/>
　字耳殊無實學著停止雍正元年覆准考官若仍出熟<lb/>
　　　習擬題交與該部議處<lb/>
　　　是年<lb/>
賜内廷行走舉人梅瑴成一體殿試<lb/>
　　　五十六年禮部奏請順天鄉試正副考官及同考<lb/>
<pb n="KR2m0015_WYG_048-29b"/>
　　　官將九卿舉出官員職名開列奉<lb/>
諭㫖棘闈弊端甚多此畨房考官即在所開正副考官内<lb/>
　每房派二員其各省人著㕘雜派出每房所派二人不<lb/>
　得派同省之人<lb/>
　　　五十七年吏部奏貢監赴臣部考職者應交與九<lb/>
　　　卿公同考試如有試卷與親供筆跡不同者察出<lb/>
　　　從重治罪從之<lb/>
　　　又奉<lb/>
<pb n="KR2m0015_WYG_048-30a"/>
諭㫖考試月官令作八股時文大都抄録舊文茍且塞責<lb/>
　嗣後不必作八股時文止令寫履歴以三百字為限觀<lb/>
　其書法妍醜文理工拙則人之優絀自可立見矣<lb/>
　　　五十八年禮部議覆江西巡撫白潢疏言江西鄉<lb/>
　　　試入場士子多至一萬二千餘人而中額比浙江<lb/>
　　　湖廣少九名請照浙江湖廣額數取中九十九名<lb/>
　　　應如所請從之<lb/>
　　　六十年奉<lb/>
<pb n="KR2m0015_WYG_048-30b"/>
諭㫖此畨應試之人有學問優長不得中式以致抱屈者<lb/>
　朕亦無從而知即有人奏聞亦難深信如舉人王蘭生<lb/>
　學問南人中或有勝彼者若直𨽻人則未能及之前周<lb/>
　易折中性理精義朱子全書魏廷珍王蘭生等在朕前<lb/>
　晝夜校對五年不遺一字讀書人少全讀性理者王蘭<lb/>
　生甚為精熟學問亦優屢試未中或文章不佳抑别有<lb/>
　故耶再滿洲舉人留保學問好滿洲蒙古漢軍中罕有<lb/>
　及者即翰林中諒如彼者亦少此在朕前行走之人朕<lb/>
<pb n="KR2m0015_WYG_048-31a"/>
深知之非屬偏向也王蘭生留保俱賜進士一體殿試<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0015_WYG_048-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷四十八<lb/>
</p>
<p>
</p>
  </div>
</body>
</text>
</TEI>
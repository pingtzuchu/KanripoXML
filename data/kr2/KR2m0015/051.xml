<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_051-1a"/>
欽定四庫全書<lb/>
皇朝文獻通考卷五十一<lb/>
　選舉考<hi>五</hi>
　　舉士<lb/>
　　乾隆二十一年清順天鄉㑹試冒籍之弊陜西道<lb/>
　　監察御史陳慶升奏順天鄉試及㑹試冒籍考中<lb/>
　　並出仕者俱准改歸本姓原籍該學政遇考試之<lb/>
　　期嚴查辦理以清籍貫一摺奉<lb/>
<pb n="KR2m0015_WYG_051-1b"/>
諭㫖此奏大有闗乎士習人心著大學士㑹同九鄉一<lb/>
　併詳議具奏尋議北皿北貝字號中式之舉人内有<lb/>
　　南人冒捐北監及冒入北貝者於填寫親供時俱<lb/>
　　自行首明更正勒令改歸原籍報明禮部如不早<lb/>
　　自首别經發覺即照例斥革再該御史所奏今科<lb/>
　　冒籍順天中式舉人李駿等三十一人已經訪知<lb/>
　　確有本姓本籍僅令首明改歸原籍實不足以示<lb/>
　　懲應將李駿等三十一人並今科之首明冒籍舉<lb/>
<pb n="KR2m0015_WYG_051-2a"/>
　　人俱罰停㑹試一科以儆冒濫其現在翰林中薛<lb/>
　　田玉之榜名田玉等皆係久經中式應改歸原籍<lb/>
　　之人内除業經首明改歸江南原籍之人員外將<lb/>
　　翰林院編修丁田樹與以罰俸處分至該御史單<lb/>
　　開本科中式舉人三十一人之父兄身係職官者<lb/>
　　於子弟冒籍不能覺察亦屬不合均照違令笞五<lb/>
　　十公罪律罰俸九個月至從前各科南人冒捐北<lb/>
　　監冒入北貝中式之舉人進士令其首明咨回本<lb/>
<pb n="KR2m0015_WYG_051-2b"/>
　　籍倘踰限不行呈改照例斥革議處其冒籍未經<lb/>
　　中式之貢監生員一體辦理得<lb/>
㫖允行<lb/>
　　又奉<lb/>
諭向例各省鄉試硃墨卷解送到部即派翰詹坊局以<lb/>
　上及京堂科道等公同磨勘所以慎重科塲稽查弊<lb/>
　竇典至重也其磨勘諸臣不過按數按省分閲若不<lb/>
　於卷面註明某官某人磨勘字様以専責成則已經<lb/>
<pb n="KR2m0015_WYG_051-3a"/>
　夾簽者尚知為某人摘出其未經夾簽者或不過虛<lb/>
　應故事陽博寛厚之名隂省校閲之煩而盡心乃事<lb/>
　者反不無觀望殊失磨勘本意此朕偶因問陳世倌<lb/>
　磨勘事而思及者然不戒視成朕所不為著以下科<lb/>
　為始磨勘諸卷俱於卷面填寫銜名俟該部彚卷後<lb/>
　朕另派人於每束内量取數卷特交大臣再詳加校<lb/>
　勘呈覽朕仍於此中復行抽閲如有草率從事者即<lb/>
　交部照例分别議處則磨勘各官及特派大臣之是<lb/>
<pb n="KR2m0015_WYG_051-3b"/>
　否詳慎均難逃朕之洞鑒矣著為例<lb/>
　　又奉<lb/>
諭㫖鄉試磨勘一事前已有㫖令於下科為始將來詳<lb/>
　加覆勘自不致視為具文惟是三塲試藝篇幅繁多<lb/>
　士子風簷寸晷中檢㸃偶疎輒干指摘其以磨勘獲<lb/>
　咎者轉得有所藉口且設科立法程材無取繁文虛<lb/>
　設一士子論表判策不過雷同勦説而閲卷者亦止<lb/>
　以書藝為重即經文亦不甚留意衡文取士之謂何<lb/>
<pb n="KR2m0015_WYG_051-4a"/>
　此甚無謂也三塲試以書藝經文足覘素養繼之五<lb/>
　策更可考其抱負之淺深又何庸連篇累牘為耶嗣<lb/>
　後鄉試第一塲止試以書丈三篇第二塲經文四篇<lb/>
　第三塲策五道其論表判概行刪省至㑹試則既以<lb/>
　名列賢書且將拔其尤者備明廷制作之選淹長爾<lb/>
　雅斯為通才其第二塲經文之外加試表文一道即<lb/>
　以明春㑹試為始鄉試以乾隆己卯科為始著為例<lb/>
　如此則士子闈中不得復諉之於日力不給而主試<lb/>
<pb n="KR2m0015_WYG_051-4b"/>
　者亦可從容盡心詳校無魚目碔砆之混且鄉試第<lb/>
　二塲止經文四篇斯潦草完篇者當在所黜専經之<lb/>
　士得抒夙學淺陋者亦知所奮勵去浮文而求實效<lb/>
　斯足稱國家賓興大典可𫝊諭該部遵行再向來㑹<lb/>
　試例不磨勘未足昭慎重亦著寛至庚辰春榜後奏<lb/>
　請一體派員磨勘<lb/>
　　二十二年奉<lb/>
諭㫖前經降㫖鄉試第二塲止試以經文四篇而㑹試<lb/>
<pb n="KR2m0015_WYG_051-5a"/>
　則加表文一道良以士子名列賢書將備明廷制作<lb/>
　之選聲韻對偶自宜留心研究也今思表文篇幅稍<lb/>
　長難以責之風簷寸晷而其中一定字面或偶有錯<lb/>
　悞輒千貼例未免仍費檢㸃且時事謝賀每科所擬<lb/>
　不過數題在淹雅之士尚多出於夙搆而倩代强記<lb/>
　以圖僥倖者更無論矣究非核實拔真之道嗣後㑹<lb/>
　試第二塲表文可易以五言八韻唐律一首夫詩雖<lb/>
　易學而難工然宋之司馬光尚自謂不能四六故有<lb/>
<pb n="KR2m0015_WYG_051-5b"/>
　能賦詩而不能作表之人斷無表文華贍可觀而轉<lb/>
　不能成五字試帖者况篇什既簡司試事者得從容<lb/>
　校閲其工拙尤為易見其即以本年丁丑科㑹試為<lb/>
　始現在各省㑹試舉子將已陸續抵京該部即通行<lb/>
　曉諭知之旋以邊方北省聲律未諧驟押官韻恐不<lb/>
　　能合有司程式<lb/>
諭主考及分校各官今科各就省分酌量節取不必繩<lb/>
　以一律至下科㑹試時則三年之功自宜硏熟不妨<lb/>
<pb n="KR2m0015_WYG_051-6a"/>
　嚴其去取<lb/>
　　又禮部議順天府府尹劉綸等奏大宛兩縣冒籍<lb/>
　　貢監一疏奉<lb/>
諭㫖依議此等捐納貢監其因應試投捐者乃圖獵取<lb/>
　科名冒占試額自當從嚴辦理然例由國子監分堂<lb/>
　肄業或由學政録科其為數不過數百人年貌語音<lb/>
　不難立辨嗣後應専其責成務令於肄業録科時嚴<lb/>
　加察騐以杜假冒倘仍前濫行收考一經發覺必將<lb/>
<pb n="KR2m0015_WYG_051-6b"/>
　録送各官嚴加議處至不應試之貢監苐希項帶之<lb/>
　榮或由以捐納官職自與玷冒科名有闗政體者殊<lb/>
　異若必如前議限年令自改回籍違皆斥革及如該<lb/>
　府尹所奏由該縣具結赴部始准收捐轉致胥役藉<lb/>
　端需索種種過甚勿如聽其捐納為便<lb/>
　　二十三年奉<lb/>
諭㫖滿洲蒙古現任三品以上大臣之子孫及親兄弟<lb/>
　子姪有應試者俱令自行奏聞必國語騎射皆有可<lb/>
<pb n="KR2m0015_WYG_051-7a"/>
　　觀方准入塲考試並照鄉試之例請派監試御史及<lb/>
　　監塲都統各員前往彈壓<lb/>
　　　又議准鄉㑹試第一塲四書文外仍加試性理論<lb/>
　　　一篇<lb/>
　　　二十五年禮部議兵部侍郎錢汝誠條奏磨勘試<lb/>
　　　卷内除直書<lb/>
廟諱<lb/>
　御名<lb/>
<pb n="KR2m0015_WYG_051-7b"/>
　　先師諱及失格違禁真草不全五策悞寫題目者仍<lb/>
　　　照不諳禁例罰停㑹試三科其行款偶悞字面違<lb/>
　　　式者罰停㑹試一科應照所請纂入則例再順天<lb/>
　　　等五省試卷内有<lb/>
御纂字様未經三擡業經奏准罰停㑹試三科應否一併<lb/>
　　　改為罰停㑹試一科之處恭候<lb/>
　欽定一疏奉<lb/>
　諭㫖依議磨勘順天等五省擡寫不合試卷著一體准<lb/>
<pb n="KR2m0015_WYG_051-8a"/>
　其改為罰停一科<lb/>
　　又奉<lb/>
諭㫖廷試士子為掄才大典向來讀卷諸臣率多偏重<lb/>
　書法而於策文則惟取其中無疵纇不礙充選而已<lb/>
　敷奏以言特為拜獻先資而就文與字較則對策自<lb/>
　重於書法如果文義醇茂字畫端楷自屬文字兼優<lb/>
　固為及格之選若其人繕録不能甚工字在丙而文<lb/>
　在甲者以視文字均屬乙等可以調停入彀之人自<lb/>
<pb n="KR2m0015_WYG_051-8b"/>
　當使之出一頭地况此日字學稍疎將來如與館選<lb/>
　何難臨池學習倘專以此為進退兼恐讀卷官有素<lb/>
　識貢士筆跡者轉以藉口滋弊非射策决科本義也<lb/>
　現在定例擬選十卷進呈須俟引見始定名次决科<lb/>
　衡文尚待觀人而閲卷時竟先抑文重字可乎又向<lb/>
　來讀卷官雖例不回寓然皆各覔公所散住地非鎻<lb/>
　院人得自由在監試王公大臣等既不能各分一員<lb/>
　同居糾察而讀卷諸臣從容退息亦何不可遣人回<lb/>
<pb n="KR2m0015_WYG_051-9a"/>
　家潛通消息此而置之不問則凡鄉㑹試之設法闗<lb/>
　防又何取焉且試策不過一二百卷以十四人公閲<lb/>
　即一二日亦可竣事乃遲之三五日始行進呈晨集<lb/>
　暮散展轉需時於形跡尤為未協著大學士九鄉將<lb/>
　嗣後讀卷官如何叅覈文字務令取擇適中並作何<lb/>
　住居監察刻期竣事之處一併詳悉議奏尋議得本<lb/>
　　年<lb/>
　殿試奉<lb/>
<pb n="KR2m0015_WYG_051-9b"/>
諭㫖令於𫝊臚前一日將擬定十卷進<lb/>
　呈即於本日帶領引<lb/>
見詳覈文品始定名次<lb/>
臨軒策士本欲得明體達用文義醇茂之卷拔置上第<lb/>
　　以備他日之用而讀卷諸臣向因原卷進<lb/>
　呈未免兼擇其書寫精工者始行充選行之既久轉<lb/>
　　若嚴於字跡而寛於文格夫㸃畫粗工可以弋獲<lb/>
　　而文詞醇茂或且見遺非所以示權衡之凖得輕<lb/>
<pb n="KR2m0015_WYG_051-10a"/>
　　重之宜也應遵奉<lb/>
諭㫖叅覈文字務令取擇適中除條對精詳楷法莊雅<lb/>
　　者盡登上選外其有繕録不能甚工而援据典確<lb/>
　　曉暢時務即為有體有用之才亦應列為上卷若<lb/>
　　對策敷衍成文全無根據即書法可觀亦不得充<lb/>
　　選進<lb/>
　呈請於<lb/>
　文華殿兩廊並<lb/>
<pb n="KR2m0015_WYG_051-10b"/>
　𫝊心殿之前後房間令讀卷官及監察之王公大臣<lb/>
　　科道收掌等官一同住宿舊例讀卷用十四人未<lb/>
　　免過多應請量行裁減派用八員内<lb/>
欽簡大學士二員其餘六員照㑹試總裁之例將應行<lb/>
　　開列人員請<lb/>
㫖欽㸃以兩日閲卷第三日進<lb/>
　呈帶領擬定十卷貢士引<lb/>
見刻期竣事不致輾轉需時既杜形跡之嫌而於衡校<lb/>
<pb n="KR2m0015_WYG_051-11a"/>
　　益見肅清矣從之<lb/>
　　又奉<lb/>
諭㫖據鞠愷奏粤西省内應試生童多有他省人冒籍<lb/>
　現在嚴行查辦等語該省地處偏隅嚮學者少他省<lb/>
　人士未免乗機混名冒考但自乾隆三年部議停止<lb/>
　外省及本省異府人入籍之例司學政者自應嚴為<lb/>
　禁飭何以尚多混行冒試者此厯任學臣不能查察<lb/>
　所致著該部查明乾隆三年以後所有廣西學臣照<lb/>
<pb n="KR2m0015_WYG_051-11b"/>
　例議處再此等冒考弊竇在江浙等處尚少他如雲<lb/>
　貴川廣偏僻州縣文風稍陋他省人或因父兄作幕<lb/>
　或因親友貿易遂爾乗便混考皆所不免并著各該<lb/>
　學政留心查察毋使滋弊<lb/>
　　定主考同考意見不同闈中閲卷處分例禮部議<lb/>
　　侍郎觀保奏鄉㑹試同考官黜落之卷主考官公<lb/>
　　同研核如實係可中之卷仍行取中磨勘時有干<lb/>
　　例議専坐主考倘所搜之卷允當即將同考官嚴<lb/>
<pb n="KR2m0015_WYG_051-12a"/>
　　加議處應如所請從之<lb/>
　　又奉<lb/>
諭㫖鄉㑹磨勘試卷蓋以防弊竇正文風所闗綦重前<lb/>
　經降㫖飭部定議實力奉行司事者勸懲既明持衡<lb/>
　者去取自慎其有剽竊支離穿鑿險僻希心詭遇之<lb/>
　士諒不敢濫登選格自取糾彈苐矯枉無取失中而<lb/>
　掄才務崇大體經義之制原以見理明通措詞爾雅<lb/>
　為正果能理明詞達有大醇而無小疵固稱上選若<lb/>
<pb n="KR2m0015_WYG_051-12b"/>
　其學識才情大端確有可取即一二字句失檢無妨<lb/>
　棄瑕採録蓋風簷寸晷中一日校藝即在學問優通<lb/>
　者亦不能必無疵纇要不足為全璧之玷也為考官<lb/>
　者倘意在求免吏議因而吹求擯棄轉謂平庸膚淺<lb/>
　之文似是而非無可指摘遂致燕石冒玉魚目混珠<lb/>
　則所云救弊適以滋弊殊非慎重磨勘本意嗣後鄉<lb/>
　㑹典試諸臣務擇清真雅正文藝兼優之作為多士<lb/>
　凖繩不得因磨勘周詳反以庸才塞責更不得因有<lb/>
<pb n="KR2m0015_WYG_051-13a"/>
　此㫖藉口瑕瑜不掩以致怠忽從事負朕崇實黜浮<lb/>
　至意將此通行𫝊諭知之<lb/>
　　又奉<lb/>
諭㫖學政馮成修奏考試事宜一摺所見明昩各半朕<lb/>
　明斥其非然亦不棄其是如馮成修所稱試題不宜<lb/>
　割截牽搭一條據其所列各省出過諸題則實係不<lb/>
　顧文理强為凑合非惟難核真才抑且大悖經義非<lb/>
　取士之道即所奏童試取進文卷請免解部磨勘雖<lb/>
<pb n="KR2m0015_WYG_051-13b"/>
　不免有自為張本之意苐童試之文不能皆有醇無<lb/>
　疵且一學政所取合計通省不下數千卷原非鄉㑹<lb/>
　硃墨卷應行磨勘可比此二條尚不為無見若鄉試<lb/>
　及嵗科兩試皆免試詩帖則其説已自相矛盾前因<lb/>
　科塲表判多涉雷同勦竊陋套是以改試排律使士<lb/>
　子各出心裁若以詩為僅尚詞華則前此表判獨非<lb/>
　駢體乎試問表判之詞華較排律之詞華孰難孰易<lb/>
　若如馮成修之議去詩則將仍為表判乎否乎將仍<lb/>
<pb n="KR2m0015_WYG_051-14a"/>
　表判盜襲之風為是乎此論之必不可通者至考試<lb/>
　武生請復用四書論題一條所稱讀書明理乃能宣<lb/>
　猷閫外等語尤屬誕謬武科一項不過舊制相沿因<lb/>
　仍不廢若論我國家用兵自開創以來暨近日平凖<lb/>
　夷蕩回部皆我滿洲及索倫勇將健卒折衝萬里蕆<lb/>
　成大功緑營兵尚無所用更何嘗恃武科出身之人<lb/>
　而藉其干城腹心之寄耶至侈談昇平羽林棄武尚<lb/>
　文諸論此不過見之詩歌寄興尚可其實文恬武嬉<lb/>
<pb n="KR2m0015_WYG_051-14b"/>
　宴安酖毒為國家之大害朕必不出此而我子孫萬<lb/>
　世所當奉為家法永為深戒馮成修或别有深見欲<lb/>
　為嘗試乎從前明季陋習每遇一事舉朝各挾意見<lb/>
　議論紛然其時人主皆漫不省視是以諸臣得遇事<lb/>
　生風紛呶噂㳫甚至借建白之名黨援門戸無所不<lb/>
　至究於國是毫無禆益朕於内外章奏何一不親覽<lb/>
　而肯令此風稍啟其漸耶馮成修識見卑詐如此不<lb/>
　可仍令司鐸著開缺來京供職其尚可行二條下該<lb/>
<pb n="KR2m0015_WYG_051-15a"/>
　部議行<lb/>
　　二十六年大學士蔣溥奏考取内閣漢中書請於<lb/>
　　㑹試薦卷中文理尚屬明通詩律亦能穩妥者照<lb/>
　　上次額數另取中書一榜揭曉後照例帶領引<lb/>
見定奪挨次選用如逢應取明通榜之年更於中書外<lb/>
　　照例選取從之<lb/>
　　又定國子監教習期滿引<lb/>
見例舊例國子監教習人員分别一二等引<lb/>
<pb n="KR2m0015_WYG_051-15b"/>
見其一等留學三年例以知縣即用遇有挑選例得赴<lb/>
　　挑至是遵<lb/>
㫖定議嗣後三年期滿出具考語帶領引<lb/>
見恭候<lb/>
欽定毋庸分别等第亦毋庸留學三年俱令歸班候選<lb/>
　　從之<lb/>
　　又奉<lb/>
諭㫖乾隆十七年壬申恭遇<lb/>
<pb n="KR2m0015_WYG_051-16a"/>
聖母皇太后六旬萬壽恩科曾經格外加恩於下第舉子<lb/>
　　中揀選引見量予録用其年在七十以上者並分别<lb/>
　　賞給職銜本年恭遇<lb/>
皇太后七旬萬夀敷天同慶特開<lb/>
萬夀恩科所有未經入彀舉子應照前例一體加恩按其<lb/>
　　科分名次先後為序派出大臣詳慎㨂選分别以知<lb/>
　　縣試用教職銓補不得専取年少新科之人充數並<lb/>
　　著軍機大臣㑹同該部查明應試舉子中有年在七<lb/>
<pb n="KR2m0015_WYG_051-16b"/>
　　十八十以上者於揭曉後列名具奏候朕加恩降㫖<lb/>
　　以普<lb/>
慈惠而光盛典旋禮部於揭曉後查明八十以上之李勉<lb/>
　　　等七人俱著賞給翰林院檢討職銜七十以上之<lb/>
　　　盛大業等十九人俱著賞給國子監學正職銜<lb/>
　　　又奉<lb/>
　諭㫖廷試為策士鉅典上年因朱嵇條奏令讀卷官㑹<lb/>
　　集文華殿悉心較閲其制已為周備惟是增派王公<lb/>
<pb n="KR2m0015_WYG_051-17a"/>
　大臣及御史等監試一節在讀卷諸臣有事讀卷而<lb/>
　監者終日坐視此不過防其爭執把持耳然各人意<lb/>
　見時有不同勢難禁其折中商確亦無取其同聲附<lb/>
　和也若云把持獨斷則今日尚覺鮮有其事即果有<lb/>
　之亦非監試數人所能盡察諸事朕惟務實有名無<lb/>
　實不如不為自後王公大臣御史均毋庸如朱嵇所<lb/>
　云增派因思諸臣讀卷向俱各加圏㸃分别標識其<lb/>
　間即各有參差不過如上之適中中之適下品題不<lb/>
<pb n="KR2m0015_WYG_051-17b"/>
　無互見當不至相去懸絶其或相去懸絶者必各存<lb/>
　成見有髙下其手之弊應自本科為始俟𫝊臚事竣<lb/>
　禮部即將讀過試卷請㫖另派大臣覆行察看如有<lb/>
　標識懸絶者即行簡明進呈候㫖庶諸臣不敢稍以<lb/>
　私意抑揚鑑别益昭公慎又讀卷官所進策目問條<lb/>
　向有由内閣預擬之陋例漏洩揣摩不可不防其弊<lb/>
　應一概禁止屆期令讀卷官密擬策問進呈候朕裁<lb/>
　定發齎刋刻著為令嗣於二十八年四月定進<lb/>
<pb n="KR2m0015_WYG_051-18a"/>
　呈十卷不必預拆彌封候<lb/>
欽定後再行𫝊齊按名引<lb/>
見<lb/>
　　三十年奉<lb/>
諭㫖前經降㫖八旗三品以上子弟遇考試之期其父<lb/>
　兄自行奏明原因八旗淳樸素風恐其艷心詭遇是<lb/>
　以示之節制俾知崇實黜華非概從禁制遏其進取<lb/>
　之途也乃邇年來八旗大臣竟無奏請子弟應試者<lb/>
<pb n="KR2m0015_WYG_051-18b"/>
　我國家滿洲世臣宣力贊政者多不藉文章一途但<lb/>
　承平百餘年滿洲詞臣文藻黻飾亦不可少大臣子<lb/>
　弟中果能於國語騎射之外兼習文藝者仍准一體<lb/>
　入闈毋庸奏明請㫖<lb/>
　　又奉<lb/>
諭㫖科塲取士原以文體為重士子作為制藝惟當根<lb/>
　柢經史發揮義理一以清真雅正為宗自不致動多<lb/>
　瑖纇磨勘官遇試卷中詞句多疵者自應逐一簽出<lb/>
<pb n="KR2m0015_WYG_051-19a"/>
　　按例議處至科塲禁例凡遇<lb/>
廟諱字面理應恪遵敬避如有違錯自難貸其處分若擡<lb/>
　　頭小悞既無闗於弊竇且於文體無妨而條例所定<lb/>
　　字様甚多如必齗齗較量曲為指摘何異吹毛求疵<lb/>
　　况擡頭格式本無一定即詞臣所進詩文尚有不能<lb/>
　　悉合朕亦從不計較又豈肯於草茅下士風簷寸晷<lb/>
　　中過為苛責乎又如貼例内有填寫添註塗改字數<lb/>
　　等語其於立法防弊亦所謂不揣其本而齊其末所<lb/>
<pb n="KR2m0015_WYG_051-19b"/>
　　有條例内應加刪正之處著大學士㑹同該部議行<lb/>
　　　尋議舉子行文恭遇擡頭頂格非係<lb/>
廟諱<lb/>
　御名<lb/>
　　至聖諱及例載<lb/>
列聖<lb/>
郊<lb/>
社<lb/>
<pb n="KR2m0015_WYG_051-20a"/>
宗廟<lb/>
　皇上各實寫字様偶失檢㸃悞作單擡概予免議又試<lb/>
　　　卷内塗改添注字數各於卷尾填明之例一併停<lb/>
　　　止從之<lb/>
　　　又酌定科塲事宜御史戈濤條陳科塲事宜四事<lb/>
　　　一府尹監臨順天鄉試宜駐塲終事一貼例字畫<lb/>
　　　小差擡頭雙單小悞添注塗改小不如式量從寛<lb/>
　　　宥一科舉應試騐文宜行裁革部議應如所請得<lb/>
<pb n="KR2m0015_WYG_051-20b"/>
　㫖允行<lb/>
　　　三十一年奉<lb/>
　諭㫖知貢舉等卷稱謄録所燭煤失落燒損墨卷五十<lb/>
　　二本俱不堪謄送内簾等語舉子跋涉觀光業經竣<lb/>
　　事而試藝不獲送邀閲選情甚可憫著將被燒各卷<lb/>
　　其如何加恩俾伊等文字得以一體補謄送閲不致<lb/>
　　獨抱向隅之處查明辦理尋議就中燒去邊幅及損<lb/>
　　　缺一二百字者三十四本令本人仍照原卷謄校<lb/>
<pb n="KR2m0015_WYG_051-21a"/>
　　不得改竄燒燬零落者十八本應行另試於三月<lb/>
　　二十四日赴<lb/>
　圓明園恭請四書題二道與校謄原卷之三十四人<lb/>
　　分别隔坐將各卷交知貢舉一體彌封發謄從之<lb/>
　　又奉<lb/>
諭㫖向來新進士殿試朝考後復派王大臣騐别等第<lb/>
　原因人文並重且使遠省之名次在後者亦得均與<lb/>
　館選也但新進士通行引見其人之可造與否朕皆<lb/>
<pb n="KR2m0015_WYG_051-21b"/>
　臨時甄録自可無庸預為揀選嗣後著各按省分仍<lb/>
　依甲第前後分班帶領並將上次每省録用人數詳<lb/>
　悉開呈其朝考録取者并注明於緑頭牌及排單内<lb/>
　　三十三年令在京各衙門揀選開列試差人員<lb/>
諭今年鄉試應考開列試差人員已降㫖令該部帶領<lb/>
　引見但此次既停其考試則應開人員為數衆多其<lb/>
　中間有年力就衰學殖荒落者若令概行開送恐不<lb/>
　足副衡文之任著該衙門於合例人員内即速揀選<lb/>
<pb n="KR2m0015_WYG_051-22a"/>
　送吏部帶領引見<lb/>
　　又議定鄉試卷鈐用闗防並開寫履厯併歸畫一<lb/>
　　先是各省鄉試硃卷有用監臨官闗防者有用布<lb/>
　　政司印信者有竟無鈐用印信闗防者殊未畫一<lb/>
　　嗣後各省鄉試硃卷照順天鄉試及㑹試之例於<lb/>
　　硃卷接縫處鈐用彌封官土紅色闗防其各省墨<lb/>
　　卷首頁開寫履厯亦應照順天鄉試之例書寫某<lb/>
　　生應乾隆某年某省鄉試字様<lb/>
<pb n="KR2m0015_WYG_051-22b"/>
　　乂議定中書以進士舉人輪用事宜吏部准御史<lb/>
　　蔣曰綸疏稱中書一官向來為舉人進士兩項進<lb/>
　　身之路而其職掌専以字畫工楷為重請將<lb/>
　朝考録取未經<lb/>
簡用之卷及㑹試薦卷内硃墨各卷一併奏請<lb/>
欽派大臣彚總校閲擇其文字俱優者分别名單帶領<lb/>
　　引<lb/>
見恭候<lb/>
<pb n="KR2m0015_WYG_051-23a"/>
欽定記名交部按照名次進士舉人相間輪用從之<lb/>
　　又<lb/>
諭嗣後校對順天闈墨筆跡不必另請派人即着派出<lb/>
　大臣磨勘時一併校對<lb/>
　　又<lb/>
諭前曾降㫖令順天鄉試同考官南省人迴避南皿卷<lb/>
　北省人迴避北皿卷邊省人迴避中皿卷滿洲漢軍<lb/>
　迴避滿洲合字卷所以防弊竇而慎掄才顧行之未<lb/>
<pb n="KR2m0015_WYG_051-23b"/>
　久旋經給事中吳煒條奏停止今御史王猷奏請順<lb/>
　天鄉試房考閲卷仍應迴避所見甚是南北中皿雖<lb/>
　總數省合編究之本籍人多或同鄉戚友適分入本<lb/>
　房難保無暗為照應之事况鄉㑹試事同一例㑹試<lb/>
　房考閲卷既迴避本省鄉試何獨不當迴避本籍乎<lb/>
　取士大典所闗綦重不可不杜漸防㣲以遠嫌疑而<lb/>
　矢公明於考官士子均為有益嗣後順天鄉試並仍<lb/>
　照乾隆六年所降諭㫖行著為令<lb/>
<pb n="KR2m0015_WYG_051-24a"/>
　　又令新中舉人照順天鄉試例依限赴學政衙門<lb/>
　　填寫親供時即令黙寫首藝七八行一同封固送<lb/>
　　部辦理<lb/>
　　又令主考官遵照定例於落卷中盡數搜閲其中<lb/>
　　有無取中於奏報試竣摺内聲明<lb/>
　　又申定順天副榜取中額數定例副榜中額每正<lb/>
　　榜五名取中一名如不足五名不准取中順天鄉<lb/>
　　試應分别滿合南皿北皿北貝等字號核計各號<lb/>
<pb n="KR2m0015_WYG_051-24b"/>
　　正榜之數照每舉人五名取中一名以歸畫一至<lb/>
　　夾旦中皿三號合算取中副榜之處查夾旦二號<lb/>
　　每號額中舉人四名中皿字號額中一二三名不<lb/>
　　等均不足五名之數應照例毋庸取中再各字號<lb/>
　　舉人中額滿字二十七名合字十二名北貝一百<lb/>
　　二名南北皿各三十八名今副榜亦分字號取中<lb/>
　　除每舉人五名取中副榜一名外各號俱有竒零<lb/>
　　亦應照不足五名之例毋庸核算取中<lb/>
<pb n="KR2m0015_WYG_051-25a"/>
　　又奉<lb/>
諭昨據順天府奏本年鄉試取中美二十號硃卷悞將<lb/>
　美十二號吳嗣徳名姓填寫發榜後請將吳嗣徳除<lb/>
　名其美二十號之卷毋庸議吳嗣徳既係悞中自應<lb/>
　於榜内除名至原取中美二十號之朱鈐著加恩准<lb/>
　作舉人<lb/>
　　三十四年<lb/>
諭禮部奏請磨勘官照例議叙之處尚未允協從前定<lb/>
<pb n="KR2m0015_WYG_051-25b"/>
　例原為其實能詳慎從事秉公糾舉者而言若僅隨<lb/>
　班塞責而於卷内全無簽摘亦得倖邀叙録不足以<lb/>
　示奬勸著詳悉定議具奏嗣經軍機大臣等㑹議得<lb/>
　　嗣後磨勘鄉試㑹試卷各官全無簽摘及簽摘不<lb/>
　　當塞責了事者概不准予議叙如磨勘官果能秉<lb/>
　　公糾舉經覆勘大臣校勘俱各允當奏准<lb/>
鑒定者事竣後禮部移咨吏部議叙准其紀録一次若<lb/>
　　奉<lb/>
<pb n="KR2m0015_WYG_051-26a"/>
特㫖交部議叙者准其加一級從之<lb/>
　　又<lb/>
諭昨派閲朝考卷之大臣以擬取各卷進呈朕閲前列<lb/>
　數卷并拆開彌封則擬列第一之嚴本卷論冒云人<lb/>
　心本渾然也而要必嚴辨於動靜之殊兩句内姓名<lb/>
　顯然併見復閲擬第二卷之王世維卷則云維皇降<lb/>
　衷而擬第三卷之鮑之鍾則用包含上下包為鮑字<lb/>
　之半擬第五卷之程沅則云成之者性也成與程音<lb/>
<pb n="KR2m0015_WYG_051-26b"/>
　相同實堪詫異雖文義原屬可取而字跡可疑且不<lb/>
　止一卷豈得盡謂偶然適合似此隠蔵字様非闗節<lb/>
　而何若謂此非闗節不解有何等字様為闗節者朕<lb/>
　從不肯逆詐億不信而亦斷不能漠然無先覺為此<lb/>
　等伎倆所䝉諸臣皆朕所信任派出不値因此遽興<lb/>
　大獄今為一一舉出應有内愧於心者耳此事姑從<lb/>
　寛免究將此明白宣示俾嗣後衡文諸臣及應試士<lb/>
　子各自猛省倍加警惕<lb/>
<pb n="KR2m0015_WYG_051-27a"/>
　　　又禁臨塲私改所習經書時因湖北巡撫查訊新<lb/>
　　　中舉人李桃張汝弼潘徳化胡薫四名臨塲私改<lb/>
　　　經書照違<lb/>
　　制律杖一百革去舉人嗣後凡遇鄉試之年各直省<lb/>
　　　學政造送録科録遺等册均照順天鄉試之例將<lb/>
　　　年貌籍貫經書註明移送布政使交該收掌官於<lb/>
　　　投卷時詳加核對倘有不符不准收卷仍將底册<lb/>
　　　移送提調監試等官查核以杜臨塲私改經書之<lb/>
<pb n="KR2m0015_WYG_051-27b"/>
　　　弊<lb/>
　　　三十五年奉<lb/>
　㫖開<lb/>
萬夀恩科<lb/>
　諭國家茂膺多福瑞祉駢臻思與海内同兹嘉慶粤在<lb/>
　　壬申辛巳兩遇<lb/>
慶典再開<lb/>
萬夀恩科今年為朕六十誕辰明年恭逢<lb/>
<pb n="KR2m0015_WYG_051-28a"/>
皇太后八旬萬夀仰惟<lb/>
慈禧光被歡洽敷天允宜申錫無疆彚征叶吉用彰行慶<lb/>
　　作人之盛著於本年八月舉行恩科鄉試來嵗三月<lb/>
　　舉行㑹試俾多士忭舞觀光副朕錫類延<lb/>
釐至意<lb/>
　　　<hi>臣</hi>等謹按是科為始凡鄉試八十以上㑹試七十<lb/>
　　　以上者各督撫暨禮部查明具奏俱䝉<lb/>
　賞給舉人并檢討學正職銜有差自是耆年宿學得沐<lb/>
<pb n="KR2m0015_WYG_051-28b"/>
　恩榮作人之盛有加無已其詳見養老門内兹不贅焉<lb/>
　　　又<lb/>
　諭順天府進呈恩科鄉試録内有中式舉人名姓與已<lb/>
　　故尚書張照全同者其人籍隸宣化見聞僻陋偶然<lb/>
　　適合亦未可知但張照係舊日大臣且其學問字法<lb/>
　　近所罕有豈新進後生所能幾及又旗人有名乾元<lb/>
　　者不知此二字著於易義豈臣下所宜命名均著禮<lb/>
　　部查明即行更名註册<lb/>
<pb n="KR2m0015_WYG_051-29a"/>
　　又酌議直省外簾等官直省外簾受卷等四所事<lb/>
　　竣即陸續出闈收掌試卷官有始終經理之責該<lb/>
　　督撫於事簡同知通判内不必拘定科甲遴調入<lb/>
　　闈仍於揭曉後出闈嗣江寧等處布政使姚成烈<lb/>
　　奏請減江南外簾官之處查江南外簾官增至二<lb/>
　　十三員未免浮多應照順天十八員之例減去五<lb/>
　　員以符體制<lb/>
　　又停貢監生員改習經書先是士子改經雖任從<lb/>
<pb n="KR2m0015_WYG_051-29b"/>
　　其便而在臨塲則例綦嚴兹因廣西學政童鳳三<lb/>
　　查出今科中式舉人朱一沛臨塲私改經書奏<lb/>
聞辦理並稱士子呈改經書非本經荒蕪即妄思僥倖<lb/>
　　請嗣後舉貢生監改經之例永行停止其新捐貢<lb/>
　　監及新進各生皆以初次進塲録科册註習某經<lb/>
　　為定如有私行改經等情察出照例斥革從之<lb/>
　　三十六年酌減<lb/>
　殿試執事官員等事宜禮部奏請向例<lb/>
<pb n="KR2m0015_WYG_051-30a"/>
　殿試應用監試御史四員受卷官十員彌封官十二<lb/>
　　員收掌官四員印卷官四員填榜官十八員共五<lb/>
　　十二員由臣部於内閣翰林院都察院等衙門題<lb/>
　　請<lb/>
簡用但受卷彌封事不甚繁應將受卷官改為四員彌<lb/>
　　封官改為六員印卷官改為二員填榜官書寫清<lb/>
　　漢字様改為十二員於應辦事宜足敷經理至各<lb/>
　　項執事内有應用臣部筆帖式者向例一併開入<lb/>
<pb n="KR2m0015_WYG_051-30b"/>
　　嗣後交與臣等屆期酌量委用無庸一體開列以<lb/>
　　符體制從之<lb/>
　　又嚴禁謄録對讀選充不慎及僱替等弊國子監<lb/>
　　祭酒張裕犖奏請查向例謄録書手係各州縣解<lb/>
　　送對讀生員係教官解送若選充不慎有僱替充<lb/>
　　數即將該員照例叅處各役本身并僱替之人照<lb/>
　　例究治從之<lb/>
　　又頒發直省貢院書籍先是直省鄉闈惟順天領<lb/>
<pb n="KR2m0015_WYG_051-31a"/>
　　　有<lb/>
　欽頒書籍而江南等省尚沿用舊存坊本嗣經議准御<lb/>
　　　史趙鍈條奏頒發各省<lb/>
御纂<lb/>
　欽定經史詩文各書及十三經註疏文獻通考史記前<lb/>
　　　後漢書各部俾闈中主考房考各官臨塲用資繙<lb/>
　　　閲以正向來坊本沿訛之弊從之<lb/>
　　　又更定内外簾用藍筆禮部議覆署雲南巡撫諾<lb/>
<pb n="KR2m0015_WYG_051-31b"/>
　　　穆親奏請内外簾所用藍筆應行改定嗣後正副<lb/>
　　　考官仍用墨筆謄録書手仍用硃筆外内簾自房<lb/>
　　　考内監試及内收掌官外簾自監臨提調監試及<lb/>
　　　受卷彌封謄録對讀收掌等官均改用紫筆其原<lb/>
　　　用紫筆之對讀生改用赭黄筆即於本年<lb/>
萬夀恩科㑹試為始從之<lb/>
　　　<hi>臣</hi>等謹按是年九月因御史興徳奏請申明前議<lb/>
　　　嗣後對讀所官除文移册檔用紫筆外其於改正<lb/>
<pb n="KR2m0015_WYG_051-32a"/>
　　硃卷字様之處如有悞用紫筆者令監臨知貢舉<lb/>
　　及監試等官查叅議處又議准鄉㑹試卷尾印卷<lb/>
　　戮記及一切應用藍色之處俱改用紫色以歸畫<lb/>
　　一<lb/>
　　又考試山東進獻詩賦諸生奉<lb/>
諭此次山東省考試諸生各賞緞一疋<lb/>
　　又<lb/>
諭此次考試山東省進獻詩賦之生員初彭齡監生竇<lb/>
<pb n="KR2m0015_WYG_051-32b"/>
　汝翼俱著加恩賞給舉人准其一體㑹試<lb/>
　　又<lb/>
諭今日讀卷諸臣將擬定十卷進呈閲其文詞頌多規<lb/>
　少且有語涉瑞應朕意深為不取現就各卷中擇其<lb/>
　立言稍知體段不致過事鋪張者拔列前茅其措詞<lb/>
　近浮及引用失當之卷酌量抑置以昭激勸將此通<lb/>
　行曉諭知之<lb/>
　　又議定<lb/>
<pb n="KR2m0015_WYG_051-33a"/>
　　朝考散館等考試止限排律一首御史張霽奏請鄉<lb/>
　　　㑹科塲例限排律詩一首近科新進士<lb/>
　　朝考於<lb/>
　欽命詩題有賦至二首或三四首者應令遵照制科定<lb/>
　　　式毋許示異矜竒此外如庶常散館翰林大考以<lb/>
　　　及考試試差嗣後亦均不得違例多作以肅成規<lb/>
　　　而符體制從之<lb/>
　　　又<lb/>
<pb n="KR2m0015_WYG_051-33b"/>
　諭今嵗恭逢<lb/>
聖母皇太后八旬萬夀特開鄉㑹恩科俾懽洽彚征永為<lb/>
　　例事其年臻耄耋者業於今春榜後視其齒序恩予<lb/>
　　職銜<lb/>
夀宇覃釐用徴士林嘉瑞而雲集觀光之衆亦當令其同<lb/>
　　霑<lb/>
慶澤益廣<lb/>
慈禧著於明嵗春闈後仍照丙戌年之例將應試舉人分<lb/>
<pb n="KR2m0015_WYG_051-34a"/>
　别等第揀選引見録用俾得乗時筮仕以示振興並<lb/>
　彰錫類作人之至意<lb/>
　　又議定鄉㑹試派出大臣隨帶官員從人名數御<lb/>
　　史□克濟等奏請鄉試派出搜檢大臣等應帶官<lb/>
　　役人數未經著有明條應請嗣後派往貢院搜檢<lb/>
　　之王公等進磚門時隨帶官員不得過三員從人<lb/>
　　不得過四名各部院八旗大臣等隨帶官員不得<lb/>
　　過二員從人不得過三名仍預期將各職銜姓名<lb/>
<pb n="KR2m0015_WYG_051-34b"/>
　　造具清册移送外塲巡察御史臨期按照名數查<lb/>
　　明放入再龍門内稽查接談換卷等弊之大臣及<lb/>
　　㑹試鈐榜之禮部堂官順天鄉試鈐榜之府尹隨<lb/>
　　帶官役並請照搜檢各大臣之例以歸畫一從之<lb/>
　　禁策問不得連及<lb/>
　本朝臣子並不得過三百字議准左都御史張若溎<lb/>
　　奏請近科策問有尚論古人連類及於<lb/>
　本朝臣子抑之則近於攻訐揚之則涉於黨同嗣後<lb/>
<pb n="KR2m0015_WYG_051-35a"/>
　　鄉㑹試發策不得以<lb/>
　本朝臣子學問人品策問士子士子對策中亦不得<lb/>
　　泛引涉及違者聽磨勘大臣舉奏分别議處至策<lb/>
　　題每問至五六百字之多空疎者不難就題易移<lb/>
　　㸃竄成篇應申明定例嗣後策問毎道俱不得逾<lb/>
　　三百字之數倘有逾額冗長者將該考官叅奏<lb/>
　　又酌議滇省鄉試同考官並增減經書房數議准<lb/>
　　署雲南巡撫諾穆親奏請鄉試内簾同考官有分<lb/>
<pb n="KR2m0015_WYG_051-35b"/>
　　校呈薦之責原應慎擇充選惟是滇省現任之員<lb/>
　　為數較少而每年運銅差委較他省為多不敷考<lb/>
　　選現在委署正印人員與閒居省㑹聲氣易通者<lb/>
　　有異入闈襄事亦可無虞滋弊嗣後該省鄉試同<lb/>
　　考官照例於科目出身之現任州縣同知通判内<lb/>
　　調取外如有不敷即將現在委署州縣以上人員<lb/>
　　一體考充其非現在委署及借補縣丞等官仍照<lb/>
　　定例概不准入内簾以昭慎重再滇省同考八房<lb/>
<pb n="KR2m0015_WYG_051-36a"/>
　　内詩書各二房而屢科詩經約有一千五六百卷<lb/>
　　書經僅五百餘卷多寡迥别應將該省書經裁去<lb/>
　　一房詩經加增一房定為三房從之<lb/>
　　三十七年<lb/>
諭前於乾隆三十一年丙戌科㑹試降㫖分别挑選各<lb/>
　省舉人以疏壅滯閲今已逾六載業經加恩降㫖於<lb/>
　本年春闈後照例舉行但思前次挑選所有新中舉<lb/>
　人不應遽行入選者止扣除切近兩科而王大臣等<lb/>
<pb n="KR2m0015_WYG_051-36b"/>
　驗看多取年力精壯之人是入選者仍係近科舉子<lb/>
　為多其科分較陳者仍致艱於預列豈朕設法疏通<lb/>
　本意自應再為叅酌使官人造士並得其中方為允<lb/>
　協今計切近兩科如庚寅辛卯年分竟與本年直接<lb/>
　即推溯至戊子乙酉兩科距今亦不過五年七年舉<lb/>
　子半屬年富力强較之乾隆初年舉人懸隔三十餘<lb/>
　年者相去霄壤概予甄録甚非情理之平此次挑選<lb/>
　者將乙酉戊子庚寅辛卯四科舉人均行扣除至王<lb/>
<pb n="KR2m0015_WYG_051-37a"/>
　大臣等就應挑舉人内量其科深而人才出色者列<lb/>
　入一等以備分發各省試用科深而才力不至近衰<lb/>
　堪勝司鐸者列入二等以教職銓補俱引見候㫖定<lb/>
　奪其按省酌定人數照上屆例此朕愛惜士子慎重<lb/>
　官方不得已調劑之苦心該部即遵諭行嗣經吏部<lb/>
　　奏准此次大挑據禮部查覆㑹試舉人在壬午科<lb/>
　　以前者共二千四百八十九名各省人數多寡不<lb/>
　　齊若大中小省分别核計難以適均臣等悉心籌<lb/>
<pb n="KR2m0015_WYG_051-37b"/>
　　酌請照截取舉人分别遠近省之例近省直隷江<lb/>
　　南山東山西河南陜甘浙江江西湖北挑取十分<lb/>
　　之五遠省四川廣東廣西福建湖南貴州雲南挑<lb/>
　　取十分之六約計一千三百餘名謹將各省人數<lb/>
　　酌定應挑數目開列清單恭<lb/>
　呈<lb/>
御覽至其入選之員無論遠近省分俱酌取一等四分<lb/>
　　二等六分臣部將列在一等者帶領引<lb/>
<pb n="KR2m0015_WYG_051-38a"/>
見恭候<lb/>
欽定二等各員開列清單另行奏<lb/>
聞註册銓選悉照上屆之例從之<lb/>
　　又<lb/>
諭今日禮部奏㑹試磨勘試卷請將簽摘允當之原勘<lb/>
　官照例議叙至以原勘遺漏之員交部察議而置全<lb/>
　無簽摘之員於不問定例殊未允協嗣後凡原勘官<lb/>
　已經簽出者雖覆勘另有增易毋庸復行交議至各<lb/>
<pb n="KR2m0015_WYG_051-38b"/>
　員内有派辦兩科並未簽摘一卷則其人全不以事<lb/>
　為事疎漏實所難辭照例予以處分庶足示儆所有<lb/>
　此次㑹試磨勘無簽各員著該部存記俟下科磨勘<lb/>
　時彚核查辦如此准情定例則功過皆得其平而公<lb/>
　事亦益昭詳慎著為令<lb/>
　　又吏部將録取<lb/>
　朝考未用人員及㑹試薦卷内挑取舉人等帶領引<lb/>
見奉<lb/>
<pb n="KR2m0015_WYG_051-39a"/>
㫖李楘等三十人以内閣中書用劉景岳等十人以學<lb/>
　正學録用<lb/>
　　三十八年<lb/>
諭此次天津召試一等生員顧堃李廷敬貢生閔思毅<lb/>
　陸伯焜賞給舉人舉人杜兆基以内閣中書用列在二等<lb/>
　之進士張虎拜舉人張方理等六人生員陸蓉三人<lb/>
　貢監生邱人龍四人俱賞緞二疋<lb/>
　　四十年禁鄉試題不得割裂牽搭禮部議覆程景<lb/>
<pb n="KR2m0015_WYG_051-39b"/>
　　伊條奏禁止鄉試考官出題割裂小巧嗣後如有<lb/>
　　似此命題者將考官議處從之<lb/>
　　<hi>臣</hi>等謹按時因四川省出題牽連無理正副考官<lb/>
　　並行議處<lb/>
　　又<lb/>
諭據派出驗看本年八旗㑹試舉人騎射王大臣等奏<lb/>
　稱應行考試者一百二十五人内報近視眼者七十<lb/>
　三人已揀令二十人照常騎射外其餘實屬不能之<lb/>
<pb n="KR2m0015_WYG_051-40a"/>
　五十三人俱未令其騎射等語馬步騎射旗人根本<lb/>
　即讀書人亦不可不學今考試者一百二十餘人内<lb/>
　報近視眼者竟有七十餘人之多明係揑報希圖規<lb/>
　避嗣後考試内若有似此不能騎射者俱著停其考<lb/>
　試著為例<lb/>
　　<hi>臣</hi>等謹按是年不能騎射之五十三人已停其考<lb/>
　　試嗣後即著為令<lb/>
　　又議革除鄉㑹試經頭名目先是鄉㑹試入場有<lb/>
<pb n="KR2m0015_WYG_051-40b"/>
　　經頭名目雖載在條例令報明該衙門騐准取結<lb/>
　　押送入場但此項既非州縣書手每科存此名目<lb/>
　　不免有藉端包攬滋弊之處且與舊例選取總書<lb/>
　　之語不符今御史孟邵奏請永行革除嗣後辦理<lb/>
　　科場照舊例令地方官選送誠實書手正身入塲<lb/>
　　分撥四所仍就其中擇誠謹明白者每十名選取<lb/>
　　總書一名亦令籖掣各經分司其事總於塲内臨<lb/>
　　時酌定自不致有先期請託之情弊並請㑹試交<lb/>
<pb n="KR2m0015_WYG_051-41a"/>
　　知貢舉提調鄉試交監臨提調同至公堂御史一<lb/>
　　體稽查從之<lb/>
　　又議禁考試官不得向家中索取什物山東道監<lb/>
　　察御史穆隆阿疏奏三年考試為<lb/>
　國家掄才大典必須闗防嚴密杜絶弊端方可收取<lb/>
　　真才向來值塲中閲卷之時凡考試官員向家中<lb/>
　　取送什物例無明禁請嗣後初八日舉子進塲完<lb/>
　　畢後凡考試各官不得仍向家中索取什物并請<lb/>
<pb n="KR2m0015_WYG_051-41b"/>
　　交稽察外塲御史如遇有考試各官自家中送到<lb/>
　　什物即全行駮回不准放進從之<lb/>
　　四十年<lb/>
諭御史孟邵奏㑹試磨勘簽出應議之許士煌一卷原<lb/>
　係詩三房李殿圖呈薦經主考取中撥入詩四房白<lb/>
　麟名下今白麟固應照例處分其原薦之房考轉得<lb/>
　置身局外似覺偏枯請敕部釐定處分以昭平允朕<lb/>
　初閲之下以其言為近理及詢大學士于敏中奏稱<lb/>
<pb n="KR2m0015_WYG_051-42a"/>
　向例撥房之卷原儘受撥之房考覆閲必其文果當<lb/>
　意方交内監試改用薦條如不願受撥主考官亦不<lb/>
　能相强改撥之卷即由受撥房考閲定方換薦條即<lb/>
　與本房呈薦無異且聴其自擇並非主考所能抑勒<lb/>
　無虞滋弊至受撥以後即認該房考為房師與原薦<lb/>
　之房無涉則功過皆當任之遇有處分乃所應得更<lb/>
　不得謂之偏枯孟邵此奏不必行<lb/>
　<lb/>
<pb n="KR2m0015_WYG_051-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷五十一<lb/>
</p>
<p>
</p>
  </div>
</body>
</text>
</TEI>
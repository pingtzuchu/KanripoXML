<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_165-1a"/>
欽定四庫全書<lb/>
皇朝文獻通考卷一百六十五<lb/>
　樂考<hi>十一</hi>
　　樂器五<lb/>
　　匏之屬<lb/>
　　笙<lb/>
　　律吕正義曰笙於古為匏器其制攅衆管於一匏<lb/>
　　而共一吹口每管設簧以取音<hi>簧者於管側貼以薄銅葉氣至則鼔</hi>
<pb n="KR2m0015_WYG_165-1b"/>
　　<hi>動成音</hi>開出音孔以别長短之度而音之髙下以生<lb/>
　　復設孔於匏外按某孔則某簧應故詩曰吹笙鼔<lb/>
　　簧近世易匏以木各管但以竹徑相倣者通其節<lb/>
　　約略其長短而無一定之制至於簧數之多寡則<lb/>
　　傳注所記其説不一今禮部太常所用俱十七管<lb/>
　　有全用者有空二管或三管不設簧而用十五<lb/>
　　管或十四管者俗部所用亦十七管或十五管而止<lb/>
　　用十三管其餘皆不設簧蓋去其重複但取一均<lb/>
<pb n="KR2m0015_WYG_165-2a"/>
　　之聲以備用也又禮部太常所用笙體大而空徑<lb/>
　　亦大其出音孔至簧度分反短俗部所用笙體小<lb/>
　　而空徑亦小其出音孔至簧度分反長蓋因取聲<lb/>
　　於容積之分故徑與長相為盈縮焉按十七簧大<lb/>
　　笙徑約二分上下每一笙之内各管空徑不一其<lb/>
　　自簧口至出音孔分最長第一管七寸五分餘二<lb/>
　　管七寸餘三管亦七寸餘視二管㣲歉四管六寸<lb/>
　　五分餘五管六寸餘六管五寸二分餘七管四寸<lb/>
<pb n="KR2m0015_WYG_165-2b"/>
　　五分餘八管四寸二分餘九管十管十一管皆四<lb/>
　　寸上下十二管三寸八分餘十三管三寸六分餘<lb/>
　　十四管三寸三分㣲歉十五管三寸二分餘此兩<lb/>
　　管亦相同十六管三寸餘十七管二寸六分餘此<lb/>
　　皆工人約畧為之初未有一定之真度也審其音<lb/>
　　最長一管應笛之尺字二管應最低工字三管應<lb/>
　　低工字四管應低凡字五管應低六字六管應低<lb/>
　　五字七管應最低乙字八管應低乙字九管應低<lb/>
<pb n="KR2m0015_WYG_165-3a"/>
　　上字十管應髙上字十一管應上字尺字之間為<lb/>
　　勾字十二管應髙尺字十三管應髙工字十四管<lb/>
　　應髙凡字十六管應髙六字十七管應髙五字<hi>此髙</hi>
　　<hi>低字音皆以體之倍半而言非清濁二均之分</hi>其取聲之法一管合六管<lb/>
　　或一管合十二管為低尺字二管合七管為最低<lb/>
　　工字<hi>太常樂工省此二管不用故止十五簧</hi>三管合八管為低工字<lb/>
　　四管合九管為低凡字五管合十二管為低六字<lb/>
　　六管合十三管為低五字七管合十四管為最低<lb/>
<pb n="KR2m0015_WYG_165-3b"/>
　　乙字<hi>太常樂工亦多不用</hi>八管合十五管為低乙字九管合<lb/>
　　十六管為低上字十管獨用為髙上字十一管獨<lb/>
　　用為勾字十二管合十七管為髙尺字十三管獨<lb/>
　　用為髙工字十四管獨用為髙凡字十六管獨用<lb/>
　　為髙六字十七管獨用為髙五字此十七簧大笙<lb/>
　　立體取音之大槩也十三簧小笙徑約一分有餘<lb/>
　　每一笙之内各管徑亦不一其自簧口至出音孔<lb/>
　　分最長第一管八寸餘二管七寸餘三管六寸五<lb/>
<pb n="KR2m0015_WYG_165-4a"/>
　　分餘四管六寸餘五管五寸五分餘六管五寸餘<lb/>
　　七管四寸五分餘八管四寸五分不足九管四寸<lb/>
　　餘十管三寸五分餘十一管三寸三分餘十二管<lb/>
　　三寸餘十三管三寸不足審其音一管低尺字二<lb/>
　　管低工字三管低凡字四管低六字五管低五字<lb/>
　　六管低乙字七管低上字八管髙上字九管髙尺<lb/>
　　字十管髙工字十一管髙凡字十二管髙六字十<lb/>
　　三管髙五字其取聲之法一管合五管或合九管<lb/>
<pb n="KR2m0015_WYG_165-4b"/>
　　為低尺字二管合六管為低工字三管合七管為<lb/>
　　低凡字四管合九管為低六字五管合十管為低<lb/>
　　五字六管合十一管為低乙字七管合十二管為<lb/>
　　低上字八管合十二管為髙上字九管合十三管<lb/>
　　為髙尺字十管獨用為髙工字十一管獨用為髙<lb/>
　　凡字十二管獨用為髙六字十三管獨用為髙五<lb/>
　　字此十三簧小笙立體取音之大槩也大笙之十<lb/>
　　五簧於十七簧已為減二而小笙又少勾字凡字<lb/>
<pb n="KR2m0015_WYG_165-5a"/>
　　二簧蓋勾為低尺可以相代而凡字重出嫌其易<lb/>
　　淆故復減耳其一笙之内管體長者設簧亦大管<lb/>
　　體短者設簧亦小易其簧而更施之則或咽或掲<lb/>
　　皆不成聲至於簧之硬者應聲㣲髙㸃以蠟珠則<lb/>
　　可少下簧之輭者應聲㣲低不施蠟珠或易以硬<lb/>
　　簧則可以髙然所差不過半音未若管體長短之<lb/>
　　分音晰也今欲明製笙之法辨笙之體詳笙之用<lb/>
　　必一其徑覈其積考其度正其音一一本之於律<lb/>
<pb n="KR2m0015_WYG_165-5b"/>
　　吕而後笙之理數可明焉一其徑者使一笙各管<lb/>
　　之空徑皆同如十二律吕之同徑也覈其積者定<lb/>
　　衆管之積或用律吕之全或用律吕之半或用律<lb/>
　　吕㡬分之一也考其度者察某管得某律吕相和<lb/>
　　之分或得某律吕相和之倍某律吕相和之半<lb/>
　　也正其音者詳某管之應某律吕某聲字與某管<lb/>
　　設簧則應某律吕某聲字也蓋笙之大小雖殊而<lb/>
　　為用則一大笙之空徑二分上下者乃黄鍾八分<lb/>
<pb n="KR2m0015_WYG_165-6a"/>
　　之一又加此一分之四分之三之管徑也<hi>以通分約之乃</hi>
　　<hi>黄鍾三十二分之七</hi>小笙之空徑一分有餘者乃黄鍾八分<lb/>
　　之一之管徑也其管之長者用本體律吕之倍管<lb/>
　　之短者用本體律吕之正或本體律吕之半其半<lb/>
　　管比正管每下一音亦如律吕之正與倍半之理<lb/>
　　也其相和取聲無論體之大小管之多寡要皆以<lb/>
　　本聲立宫而徴聲和之或以正聲為主而少聲和<lb/>
　　之取二聲相濟抑揚中聴也其兩管同一聲字而<lb/>
<pb n="KR2m0015_WYG_165-6b"/>
　　相和者乃宫與少宫商與少商工與髙工凡與髙<lb/>
　　凡為兩聲子母相應者也其兩管不同聲字而相<lb/>
　　和者乃宫與徴商與羽工與乙凡與上之類是兩<lb/>
　　聲得其相生之序而相和者也若夫兩管之斷不<lb/>
　　可和者如宫與商商與角工與凡凡與六之類是<lb/>
　　兩聲相比必甚乖謬而不可和者也是故笙之低<lb/>
　　尺字以低五字和之者乃濁變徴立宫而宫聲為<lb/>
　　徴以和之也低尺字以髙尺字和之者即倍變徴<lb/>
<pb n="KR2m0015_WYG_165-7a"/>
　　以正變徴和之也低工字以低乙字和之者乃下<lb/>
　　徴立宫而商聲為徴以和之也低凡字以低上字<lb/>
　　和之者乃下羽立宫而角聲為徴以和之也低六<lb/>
　　字以髙尺字和之者乃倍變宫立宫而正變徴為<lb/>
　　徴以和之也低五字以髙工字和之者乃宫聲立<lb/>
　　宫正用徴聲以和之者也低乙字以髙凡字和之<lb/>
　　者乃商聲立宫而羽聲為徴以和之也低上字以<lb/>
　　髙六字和之者乃角聲立宫而少變宫為徴以和<lb/>
<pb n="KR2m0015_WYG_165-7b"/>
　　之也髙上字仍以髙六字和之者亦角聲立宫而<lb/>
　　少變宫為徴以和之也髙尺字以髙五字和之者<lb/>
　　乃少變徴立宫而少宫為徴以和之也髙聲與低<lb/>
　　聲相和者乃首音與第八音相和所謂隔八相生<lb/>
　　也徴之可以和宫者所謂宫生徴也羽之可以和<lb/>
　　商者所謂商生羽也若夫商之可以和徴者又為<lb/>
　　徴之生少商皆為首音與第五音相和者也蓋各<lb/>
　　管之徑既同則聲字之度分可定聲字之度分既<lb/>
<pb n="KR2m0015_WYG_165-8a"/>
　　定則各管之相旋為用自有協和之妙焉夫簫笛<lb/>
　　之體起於黄鍾之加倍而笙之體則起於黄鍾之<lb/>
　　減分加倍者或加八倍或加四倍其所制之管皆<lb/>
　　與黄鍾一均之聲相應減分者或用黄鍾四分之<lb/>
　　一或用黄鍾八分之一所制之管亦皆與黄鍾一<lb/>
　　均之聲相應若應大吕一均者大笙則取黄鍾八<lb/>
　　分之一又加此一分之四分之二之管為本<hi>即三十二</hi>
　　<hi>分之六</hi>小笙則取黄鍾六十四分之七之管為本或<lb/>
<pb n="KR2m0015_WYG_165-8b"/>
　　不易其體但用㸃簧之法以髙其音亦可備陰吕<lb/>
　　一均之用然其聲雖協於大吕而其數並起於黄<lb/>
　　鍾此黄鍾所以尤為竹音之本也<lb/>
　　十七簧大笙以黄鍾八分之一又加此一分之四<lb/>
　　分之三之管為本其十七管之徑皆一分六釐五<lb/>
　　毫其黄鍾之分四寸三分九釐二毫大吕之分四<lb/>
　　寸一分一釐三毫太蔟之分三寸九分零四毫夾<lb/>
　　鍾之分三寸六分五釐六毫姑洗之分三寸四分<lb/>
<pb n="KR2m0015_WYG_165-9a"/>
　　七釐仲吕之分三寸二分五釐蕤賔之分三寸零<lb/>
　　八釐四毫林鍾之分二寸九分二釐八毫夷則之<lb/>
　　分二寸七分四釐二毫南吕之分二寸六分零二<lb/>
　　毫無射之分二寸四分三釐七毫應鍾之分二寸<lb/>
　　三分一釐三毫此黄鍾八分之一又加此一分之<lb/>
　　四分之三之管聲應無射之律羽聲上字於笛為<lb/>
　　凡字設簧則應姑洗之律角聲六字於笛為上字<lb/>
　　以之和大吕之分得四寸二分五釐二毫仍應姑<lb/>
<pb n="KR2m0015_WYG_165-9b"/>
　　洗之律角聲六字乃此笙第九管低上字之分也<lb/>
　　長於此者用倍數而短於此者用正數矣其第九<lb/>
　　管低上字之分倍之得八寸五分零四毫乃應蕤<lb/>
　　賔之律變徴五字而為此笙之最長第一管低尺<lb/>
　　字之分焉太簇夾鍾相和之分三寸七分八釐聲<lb/>
　　應蕤賔之律變徴五字為第十二管髙尺字之分<lb/>
　　倍之得七寸五分六釐乃應夷則之律徴聲乙字<lb/>
　　為第三管低工字之分焉姑洗仲吕相和之分三<lb/>
<pb n="KR2m0015_WYG_165-10a"/>
　　寸三分六釐聲應夷則之律徴聲乙字為第十三<lb/>
　　管髙工字之分倍之得六寸七分二釐乃應無射<lb/>
　　之律羽聲上字為第四管低几字之分焉蕤賔林<lb/>
　　鍾相和之分三寸零六毫聲應無射之律羽聲上<lb/>
　　字為第十五管髙凡字之分倍之得六寸零一釐<lb/>
　　二毫乃應半黄鍾之律變宫尺字為第五管低六<lb/>
　　字之分焉夷則南吕相和之分二寸六分七釐二<lb/>
　　毫聲應半黄鍾之律變宫尺字為第十六管髙六<lb/>
<pb n="KR2m0015_WYG_165-10b"/>
　　字之分倍之得五寸三分四釐四毫乃應黄鍾之<lb/>
　　律宫聲工字為第六管低五字之分焉無射應鍾<lb/>
　　相和之分二寸三分七釐五毫聲應黄鍾之律宫<lb/>
　　聲工字為第十七管髙五字之分倍之得四寸七<lb/>
　　分五釐乃應太蔟之律商聲凡字為第八管低乙<lb/>
　　字之分焉其第二管之最低工字即第三管之分<lb/>
　　其第七管之最低乙字亦即第八管之分不過㣲<lb/>
　　長分餘或簧少輭使之聲字稍下而已其十管之<lb/>
<pb n="KR2m0015_WYG_165-11a"/>
　　髙上字仍如九管之分但九管以下至最長第一<lb/>
　　管設簧皆長而輭十管以上至最短第十七管設<lb/>
　　簧皆㣲短而硬是以九管因簧長而聲低為低上<lb/>
　　字十管因簧短而聲髙為髙上字此又管體一而<lb/>
　　因簧以别髙下者也若夫第十一管之勾字則取<lb/>
　　上字與尺字之間為度第十四管之髙凡字亦與<lb/>
　　十五管髙凡字之分同不過㣲長少低以配八管<lb/>
　　之乙字相和而取聲耳至於十五簧比十七簧減<lb/>
<pb n="KR2m0015_WYG_165-11b"/>
　　兩管者二管之最低工字七管之最低乙字嫌其<lb/>
　　與三管工字八管乙字相淆故不用獨留十四管<lb/>
　　之凡字以和十管之髙上字為髙凡字即四管凡<lb/>
　　字和九管上字之理也十七簧十五簧其聲字度<lb/>
　　分本出一體但用管有多寡之分爾雅大笙謂之<lb/>
　　巢注大笙十九簧此十七簧十五簧蓋倣十九簧<lb/>
　　之制者也<lb/>
　　十三簧小笙以黄鍾八分之一之管為本徑皆一<lb/>
<pb n="KR2m0015_WYG_165-12a"/>
　　分三釐七毫<hi>乃黄鍾徑之半</hi>其黄鍾之分三寸六分四釐<lb/>
　　五毫大吕之分三寸四分一釐三毫太蔟之分三<lb/>
　　寸二分四釐夾鍾之分三寸零三釐四毫姑洗之<lb/>
　　分三寸八分八釐仲吕之分二寸六分九釐六毫<lb/>
　　蕤賔之分二寸五分六釐林鍾之分二寸四分三<lb/>
　　釐夷則之分二寸二分七釐五毫南吕之分二寸<lb/>
　　一分六釐無射之分三寸零二釐二毫應鍾之分<lb/>
　　一寸九分二釐此黄鍾八分之一之管即應正黄<lb/>
<pb n="KR2m0015_WYG_165-12b"/>
　　鍾之音為低工字於笛為低五字設簧則應夷則<lb/>
　　之律徴聲乙字於笛為工字以之和大吕之分得<lb/>
　　三寸五分二釐九毫仍應夷則之律徴聲乙字乃<lb/>
　　此笙第十管髙工字之分也長於此者用倍數短<lb/>
　　於此者用正數矣其第十管髙工字之分倍之得<lb/>
　　七寸零五釐八毫乃應無射之律羽聲上字而為<lb/>
　　此笙第三管低凡字之分焉其太蔟夾鍾相和之<lb/>
　　分三寸一分三釐七毫聲應無射之律羽聲上字<lb/>
<pb n="KR2m0015_WYG_165-13a"/>
　　為第十一管髙凡字之分倍之得六寸二分七釐<lb/>
　　四毫乃應半黄鍾之律變宫尺字為第四管低六<lb/>
　　字之分焉姑洗仲吕相和之分二寸七分八釐八<lb/>
　　毫聲應半黄鍾之律變宫尺字為第十二管髙六<lb/>
　　字之分倍之得五寸五分七釐六毫乃應黄鍾之<lb/>
　　律宫聲工字為第五管低五字之分焉蕤賔林鍾<lb/>
　　相和之分二寸四分九釐五毫聲應黄鍾之律宫<lb/>
　　聲工字為十三管髙五字之分倍之得四寸九分<lb/>
<pb n="KR2m0015_WYG_165-13b"/>
　　九釐乃應太簇之律商聲凡字為第六管低乙字<lb/>
　　之分焉夷則南吕相和之分二寸二分一釐七毫<lb/>
　　聲應太簇之律商聲凡字於此笙為髙乙字之分<lb/>
　　因笙所用聲字止於髙五字故不用此分而倍之<lb/>
　　得四寸四分三釐五毫乃應姑洗之律角聲六字<lb/>
　　為第七管低上字之分焉第八管亦仍用此七管<lb/>
　　之分設以短簧髙其音為此笙之髙上字焉其無<lb/>
　　射應鍾相和之分一寸九分七釐一毫聲應姑洗<lb/>
<pb n="KR2m0015_WYG_165-14a"/>
　　之律角聲六字於此笙為髙上字之分今亦不用<lb/>
　　而倍之得三分九分四釐二毫乃應蕤賔之律變<lb/>
　　徴五字為第九管髙尺字之分焉至於最長之第<lb/>
　　一管復以第七管低上字之分倍之得八寸八分<lb/>
　　七釐聲應蕤賔之律變徴五字而為此笙之第一<lb/>
　　管低尺字之分焉第二管則以第九管髙尺字之<lb/>
　　分倍之得七寸八分八釐四毫聲應夷則之律徴<lb/>
　　聲乙字而為此笙之第二管低工字之分焉夫十<lb/>
<pb n="KR2m0015_WYG_165-14b"/>
　　三簧小笙比十五簧大笙减兩管者以勾字與低<lb/>
　　尺字聲音易淆故減之復因十五簧笙重一凡字<lb/>
　　亦嫌其相淆故亦減之止用十三簧而聲字已備<lb/>
　　即可相兼以和聲也十三簧小笙得黄鍾八分之<lb/>
　　一之體故其聲字度分尤為簡明爾雅小笙謂之<lb/>
　　和注小笙十三簧今十三簧小笙即其制也<lb/>
　　應陰吕之十七簧大笙以黄鍾八分之一又加此<lb/>
　　一分之四分之二之管為本其十七管之徑皆一<lb/>
<pb n="KR2m0015_WYG_165-15a"/>
　　分五釐六毫其黄鍾之分四寸一分七釐二毫大<lb/>
　　吕之分三寸九分零七毫太蔟之分三寸七分零<lb/>
　　八毫夾鍾之分三寸四分七釐三毫姑洗之分三<lb/>
　　寸二分九釐六毫仲吕之分三寸零八釐七毫蕤<lb/>
　　賔之分二寸九分三釐林鍾之分二寸七分八釐<lb/>
　　一毫夷則之分二寸六分零四毫南吕之分二寸<lb/>
　　四分七釐二毫無射之分二寸三分一釐五毫應<lb/>
　　鍾之分二寸一分九釐七毫其各管自簧口至出<lb/>
<pb n="KR2m0015_WYG_165-15b"/>
　　音孔皆按本體律吕相和之度以取音其法與應<lb/>
　　陽律之十七簧大笙無異其立體生聲亦如大吕<lb/>
　　簫之視黄鍾簫也<lb/>
　　應陰吕之十三簧小笙以黄鍾六十四分之七之<lb/>
　　管為本<hi>乃黄鍾八分之七之管之八分之一其長與徑為黄鍾八分之七之管之半</hi>其<lb/>
　　十三管之徑皆一分三釐一毫其黄鍾之分三寸<lb/>
　　四分八釐八毫大吕之分三寸二分六釐四毫太<lb/>
　　蔟之分三寸零九釐八毫夾鍾之分二寸九分零<lb/>
<pb n="KR2m0015_WYG_165-16a"/>
　　一毫姑洗之分二寸七分五釐四毫仲吕之分二<lb/>
　　寸五分七釐九毫蕤賔之分二寸四分四釐八毫<lb/>
　　林鍾之分二寸三分二釐四毫夷則之分二寸一<lb/>
　　分七釐六毫南吕之分二寸零六釐五毫無射之<lb/>
　　分一寸九分三釐四毫應鍾之分一寸八分三釐<lb/>
　　六毫其各管自簧口至出音孔分皆按本體律吕<lb/>
　　相和之度以取音其法與應陽律之十三簧小笙<lb/>
　　無異其立體生聲亦如姑洗簫之視仲吕簫也<lb/>
<pb n="KR2m0015_WYG_165-16b"/>
　　律吕正義後編曰大笙十七簧以黄鍾三十二分<lb/>
　　積之七之管為體徑一分六釐五毫下接紫檀為<lb/>
　　管本竅其中而有底長一寸六分二釐五毫入管<lb/>
　　三分徑二分四釐五毫治管之内徑使足相受底<lb/>
　　徑與管徑等環植匏中而闕其右中管最長兩邊<lb/>
　　漸短以衆鳯翼右首第一管長四寸三分九釐二<lb/>
　　毫本管黄鍾之分以次左旋第二管長六寸零一<lb/>
　　釐二毫本管蕤賔林鍾相併之分第三管長八寸<lb/>
<pb n="KR2m0015_WYG_165-17a"/>
　　零一釐七毫本管大吕太蔟相併之分第四管長<lb/>
　　一尺零六分八釐八毫本管倍夷則倍南吕相併<lb/>
　　加倍之分第五管長一尺三寸八分八釐本管四<lb/>
　　倍姑洗之分第六管與第四管等第七管與第三<lb/>
　　管等第八管與第二管等第九管與第一管等第<lb/>
　　十管以後復如第一管依次参差至第十七管與<lb/>
　　第二管等管本近底八分削半露竅以薄銅葉障<lb/>
　　之開簧口如舌舌端㸃以蠟珠自簧口而上按本<lb/>
<pb n="KR2m0015_WYG_165-17b"/>
　　管律吕之分於管之裏面開出音孔長七分二釐<lb/>
　　九毫寛得長十之一<hi>律吕之分為出音孔下口</hi>又於管端開氣<lb/>
　　孔第三管第四管第十七管在管裏面餘俱在管<lb/>
　　外面第十一管第十二管距管本八分五釐餘俱<lb/>
　　四分五釐匏代用木面徑二寸三分七釐五毫底<lb/>
　　徑一寸一分八釐七毫髙二寸一分九釐六毫刳<lb/>
　　其周遭而存其中中心實徑九分五釐圓環空徑<lb/>
　　六分零九毫深一寸二分一釐八毫周厚一分零<lb/>
<pb n="KR2m0015_WYG_165-18a"/>
　　三毫底厚九分七釐八毫面厚與管徑等匏面開<lb/>
　　十七孔以受管管本出匏面上六分九釐四毫入<lb/>
　　匏九分三釐一毫凡兩管相切則削其兩旁外廣<lb/>
　　内狹使之相比總以竹篐束之本豐末鋭以象鳯<lb/>
　　身匏腰安短嘴形如長圓而昻其末横徑九分一<lb/>
　　釐四毫直徑一寸二分一釐八毫上距匏面下距<lb/>
　　匏底各四分八釐九毫長距匏面外周一寸二分<lb/>
　　一釐八毫嘴面外直形成尖圓直徑一寸五分零<lb/>
<pb n="KR2m0015_WYG_165-18b"/>
　　三毫上與匏面平中開方孔徑四分三釐九毫短<lb/>
　　嘴末安長嘴形如鳯頸長七寸二分九釐頸本後<lb/>
　　安方管貫於短嘴方孔中其末為吹口人氣從吹口<lb/>
　　入匏盈簧啓按某管之氣孔則氣從出音孔隨呼<lb/>
　　吸徃來鼔簧成音第一管於出音孔之次為第十<lb/>
　　第二管於出音孔之次為第九皆本管黄大之分<lb/>
　　<hi>即黄鍾大吕相和之分列國從省文以下倣此</hi>第一管簧短為髙上字第<lb/>
　　二管簧長為低上字第三管於出音孔之次為第<lb/>
<pb n="KR2m0015_WYG_165-19a"/>
　　八為本管倍無應之分為低乙字第四管於出音<lb/>
　　孔之次為第六為本管倍夷南之分為低五字第<lb/>
　　五管於出音孔之次為第四為本管倍姑仲之分<lb/>
　　為低凡字第六管於出音孔之次為第二第七管<lb/>
　　於出音孔之次為第三皆本管倍太夾之分第六<lb/>
　　管簧少輭為最低工字第七管為低工字第八管<lb/>
　　於出音孔之次為第十七為本管無應之分為髙<lb/>
　　五字第九管於出音孔之次為第十一為本管黄<lb/>
<pb n="KR2m0015_WYG_165-19b"/>
　　大與太夾相和之分為勾字第十管於出音孔之<lb/>
　　次為第十五為本管蕤林之分為髙凡字第十一<lb/>
　　管於出音孔之次為第十三為本管姑仲之分為<lb/>
　　髙工字第十二管於出音孔之次亦為第十二為本<lb/>
　　管太夾之分為髙尺字第十三管於出音孔之次<lb/>
　　為第十六為本管夷南之分為髙六字第十四管<lb/>
　　於出音孔之次為第五為本管倍蕤林之分為低<lb/>
　　六字第十五管於出音孔之次為第一為本管倍<lb/>
<pb n="KR2m0015_WYG_165-20a"/>
　　黄大之分為低尺字第十六管於出音孔之次為<lb/>
　　第七為本管倍無應之分較之第三管簧少輭為<lb/>
　　最低乙字第十七管於出音孔之次為第十四為<lb/>
　　本管蕤林之分較之第十管少低亦為髙凡字各<lb/>
　　取其相和或相應者合而成音如吹低尺字則以<lb/>
　　第十五管低尺字為主而以第四管低五字和之<lb/>
　　或以第十二管髙尺字和之吹髙尺字則以第十<lb/>
　　二管髙尺字為主而以第八管髙五字和之吹低<lb/>
<pb n="KR2m0015_WYG_165-20b"/>
　　工字則以第七管低工字為主而以第三管低乙<lb/>
　　字和之或以第六管低工字為主而以第十六管<lb/>
　　低乙字和之第六同第七第十六同第三故今不<lb/>
　　用名曰啞工吹髙工字則第十一管獨用或以第<lb/>
　　十一管髙工字為主而以第三管低乙字和之吹<lb/>
　　低凡字則以第五管低凡字為主而以第二管低<lb/>
　　上字和之吹髙凡字則第十七管獨用或以第<lb/>
　　二管低工字和之或以第五管低凡字為主而以第一<lb/>
<pb n="KR2m0015_WYG_165-21a"/>
　　管髙上字和之吹低六字則以第十四管低六字<lb/>
　　為主而以第十二管髙尺字和之吹髙六字第十<lb/>
　　三管獨用吹低五字則以第四管低五字為主而<lb/>
　　以第十一管髙工字和之吹髙五字第八管獨用<lb/>
　　吹低乙字則以第三管低乙字為主而以第五管<lb/>
　　低凡字和之吹髙乙字則以第三管低乙字為主<lb/>
　　而以第十管髙凡字和之或以第十六管低乙字<lb/>
　　為主而以第十七管髙凡字和之第十六同第三<lb/>
<pb n="KR2m0015_WYG_165-21b"/>
　　第十七同第十故今亦不用名曰啞乙吹低上字<lb/>
　　則以第二管低上字為主而以第十四管低六字<lb/>
　　和之吹髙上字則第一管獨用或亦以第二管低<lb/>
　　上字為主而以第十三管髙六字和之吹勾字第<lb/>
　　九管獨用今樂譜無此音故亦不用管皆用紫竹<lb/>
　　匏身嘴頸皆用黒漆戧金雲龍垂五綵流蘇為餙<lb/>
　　小笙之制如大笙而小四管無簧故止十三簧以<lb/>
　　黄鍾八分積之一為體徑一分三釐七毫第一管<lb/>
<pb n="KR2m0015_WYG_165-22a"/>
　　長三寸九分四釐二毫本管無射應鍾相併之分<lb/>
　　第二管長五寸三分九釐二毫本管倍仲吕之分<lb/>
　　第三管長六寸八分二釐六毫本管倍大吕之分<lb/>
　　第四管長八寸三分六釐四毫本管倍南吕倍無<lb/>
　　射相併之分第五管長一寸零九分三釐五毫本<lb/>
　　管三倍黄鍾之分依次参差至十七管與第二管<lb/>
　　等自簧口而上按本管律吕之分於管之裏面開<lb/>
　　出音孔管端開氣孔第三管第四管在管裏面餘<lb/>
<pb n="KR2m0015_WYG_165-22b"/>
　　俱在管外面其無簧之四管亦不開氣孔匏之大<lb/>
　　小稱式匏腰安短嘴短嘴末安長嘴抑或即就短<lb/>
　　嘴吹之第一管無簧第二管於出音孔之次為第<lb/>
　　七為本管倍夷南之分為低上字第三管於出音<lb/>
　　孔之次為第六為本管倍蕤林之分為低乙字第<lb/>
　　四管於出音孔之次為第五為本管倍姑仲之分<lb/>
　　為低五字第五管於出音孔之次為第三為本管<lb/>
　　倍黄大之分為低凡字第六管於出音孔之次為<lb/>
<pb n="KR2m0015_WYG_165-23a"/>
　　第八亦本管倍夷南之分較之第二管簧少硬為<lb/>
　　髙上字第七管於出音孔之次為第二為本管四<lb/>
　　倍無應之分為低工字第八管於出音孔之次為<lb/>
　　第十三為本管蕤林之分為髙五字第九管無簧<lb/>
　　第十管於出音孔之次為第十一為本管太夾之<lb/>
　　分為髙凡字第十一管於出音孔之次為第十為<lb/>
　　本管黄大之分為髙工字第十二管於出音孔之<lb/>
　　次為第九為本管倍無應之分為髙尺字第十三<lb/>
<pb n="KR2m0015_WYG_165-23b"/>
　　管於出音孔之次為第十二為本管姑仲之分為<lb/>
　　髙六字第十四管於出音孔之次為第四為本管<lb/>
　　倍太夾之分為低六字第十五管於出音孔之次<lb/>
　　為第一為本管四倍夷南之分為低尺字第十六<lb/>
　　管十七管無簧無簧之管備體制而不用餘十三<lb/>
　　管各取其相和相應者合而成音如吹低尺字則<lb/>
　　以第十五管低尺字為主而以第四管低五字和<lb/>
　　之或以第十二管髙尺字和之吹髙尺字則以第<lb/>
<pb n="KR2m0015_WYG_165-24a"/>
　　十二管髙尺字為主而以第八管髙五字和之吹<lb/>
　　低工字則以第七管低工字為主而以第三管低<lb/>
　　乙字和之吹髙工字第十一管獨用或第十一管<lb/>
　　第七管第三管同用吹低凡字則以第五管低凡<lb/>
　　字為主而以第二管低上字和之吹髙凡字第十<lb/>
　　管獨用或以第五管低凡字為主而以第六管髙<lb/>
　　上字和之吹低六字則以第十四管低六字為主<lb/>
　　而以第十二管髙尺字和之吹髙六字第十三管<lb/>
<pb n="KR2m0015_WYG_165-24b"/>
　　獨用吹低五字則以第四管低五字為主而以第<lb/>
　　十一管髙工字和之吹髙五字第八管獨用或第<lb/>
　　八管第四管第十一管同用吹低乙字第三管獨<lb/>
　　用吹髙乙字則以第三管低乙字為主而以第十<lb/>
　　管髙凡字和之吹低上字則以第二管低上字為<lb/>
　　主而以第十三管髙六字和之吹髙上字則以第<lb/>
　　六管髙上字為主而以第十三管髙六字和之體<lb/>
　　餙並與大笙同<lb/>
<pb n="KR2m0015_WYG_165-25a"/>
　　笙之制經無明文漢魏諸儒皆云十三簧晉郭璞<lb/>
　　乃曰大笙十九簧小笙十三簧宋書則曰十九簧<lb/>
　　至十三簧唐南蠻笙有十六簧宋陳暘始言宋大<lb/>
　　樂笙並十七簧舊外設二管謂之義管又言唐樂<lb/>
　　圖所傳有十七管笙十二管笙後周鄭譯獻十六<lb/>
　　管笙李照作二十四管笙蜀孟進三十六管笙而<lb/>
　　宋史乃曰巢笙十九簧和笙十三簧皆用十九數<lb/>
　　十三簧者曰閏餘匏九簧者曰九星匏七簧者曰<lb/>
<pb n="KR2m0015_WYG_165-25b"/>
　　七星匏元史與宋史同明㑹典笙十七管律吕精<lb/>
　　義疑十九簧者名竽又名巢十三簧者名笙又名<lb/>
　　和而謂十七管者為隋以來俗樂之誤大抵古人<lb/>
　　制器必當於理而適於用然後可以達天下而垂<lb/>
　　萬世不然則雖一人作之一時用之而尺下萬世<lb/>
　　勿從也今觀笙制諸説雖有不同而小笙十三簧<lb/>
　　則未之有異其為古制無疑矣然今小笙十三簧<lb/>
　　實亦十七管獨四管無簧耳大笙十七管而四管<lb/>
<pb n="KR2m0015_WYG_165-26a"/>
　　不用實亦十三簧耳或漢魏以前據其實用而指<lb/>
　　為十三或自晉以後取其美觀而増為十九歟非<lb/>
　　可以臆定也明制十七管信而有徴精義乃執郭<lb/>
　　璞十九簧之説以為上下相生不可増減信斯言<lb/>
　　也則竽之三十六簧和之十三簧又何説耶且所<lb/>
　　貴乎樂器者以聲藉此而成也苟能成聲欲減不<lb/>
　　能苟聲不成雖増無用今之大笙十七簧而止用<lb/>
　　十三簧者以聲止十三而無十七也其管之必以<lb/>
<pb n="KR2m0015_WYG_165-26b"/>
　　十七者則所謂参差象鳯翼者也假使將大笙之<lb/>
　　最長者加二管而為十九或將小笙之無簧者去<lb/>
　　四管而為十三未為不可但管多則匏過大管少<lb/>
　　則匏過小無當於理而不適於用又何必改作為<lb/>
　　耶至笙管圓徑之大小出音孔分之長短乃聲音<lb/>
　　髙下之所由生然自古無言之者工人約畧為之<lb/>
　　而無一定之制上編黄鍾加分減分同形管既按<lb/>
　　積以審音下編又按分以制器誠極聲音之妙理<lb/>
<pb n="KR2m0015_WYG_165-27a"/>
　　而萬世莫能易矣今大笙小笙作全圖於前而各<lb/>
　　列孔分管次於後又依匏面作圖按序列十七孔<lb/>
　　各註律名及出音孔次於其外而註工尺聲字於<lb/>
　　其中其一管自為一字者本孔分之聲也其兩管<lb/>
　　或三管合為一字而以線連之者相和相應之聲<lb/>
　　也蓋笙管細而聲清必合兩管三管吹之始與人<lb/>
　　聲他器相協下編謂以本聲立宫而徴聲和之者<lb/>
　　為首音與五音相和正聲為主而清聲和之者為<lb/>
<pb n="KR2m0015_WYG_165-27b"/>
　　兩聲子母相應可謂一言以蔽之矣然用之亦有<lb/>
　　少變者如大笙十三管獨用則髙工字笙之十一<lb/>
　　管也乂或以十一管合三管為髙工字則較之獨<lb/>
　　用者聲㣲大而仍髙於低工亦為工與乙和十四<lb/>
　　管獨用為髙凡字笙之十七管也然其聲太髙或<lb/>
　　以十七管合二管為髙凡字又或以五管合一管<lb/>
　　為髙凡字亦為凡與髙上和八管合十五管為低<lb/>
　　乙字笙之三管與十管也或又以此為髙乙字而<lb/>
<pb n="KR2m0015_WYG_165-28a"/>
　　以三管合五管為低乙字亦為乙與凡和九管合<lb/>
　　十六管為低上字笙之二管與十三管也十管獨<lb/>
　　用為髙上字笙之第一管也然其聲亦太髙或以低<lb/>
　　上字為髙上字而以二管合十四管為低上字亦<lb/>
　　為上與低六和小管十管獨用為髙工字笙之十<lb/>
　　一管也然其聲甚小又或以十一管合低工字為<lb/>
　　髙工字亦與子與母和十一管獨用為髙凡字笙<lb/>
　　之第十管也然其聲亦小或又以五管合六管為<lb/>
<pb n="KR2m0015_WYG_165-28b"/>
　　髙凡字亦為凡與上和十三管獨用為髙五字笙<lb/>
　　之第八管也然其聲亦小或又以八管合低五字<lb/>
　　為髙五字亦為子與母和六管合十一管為低乙<lb/>
　　字笙之三管與十管也然無髙乙字或即以此為<lb/>
　　髙乙字而以三管獨用為低乙字此其取用雖畧<lb/>
　　有不同而其相和取聲之理則一也大笙出音孔<lb/>
　　之次始倍黄鍾大吕終無射應鍾小笙出音孔之<lb/>
　　次始四倍夷則南吕終蕤賔林鍾並始低尺字終<lb/>
<pb n="KR2m0015_WYG_165-29a"/>
　　髙五字其所謂黄鍾大吕云者乃據本管之分而<lb/>
　　言也其所謂工尺云者乃以笛之聲字而言也設<lb/>
　　簧而髙四音若以簧之髙應律之低則為下三音<lb/>
　　簧口與出音孔相為首尾氣孔與出音孔相為消<lb/>
　　息按氣孔則氣從出音孔徃來鼔簧成音不按則<lb/>
　　氣洩而無音其氣孔在内者祗取便於自内按之<lb/>
　　非别有取義鄭世子以為内外連闕惟雅俗之辨<lb/>
　　鑿也其列管之次與出音孔之次不同故有管短<lb/>
<pb n="KR2m0015_WYG_165-29b"/>
　　而孔髙管長而孔下者管之長短雖無闗於樂音<lb/>
　　而要必稱其體式通卦騐謂竽長四尺二寸風俗<lb/>
　　通謂笙長四寸雖参差象鳯翼或各據一長一短<lb/>
　　而言然未免大相懸逺今各取律吕之分以合體<lb/>
　　式之宜庻所謂制器尚象者乎若夫代匏以木則<lb/>
　　木亦匏矣笙之音以簧不以匏列管匏中取其能<lb/>
　　納氣以鼔簧耳今以匏為笙其聲固為清越但其<lb/>
　　質不堅不能經乆故以木代之而與匏音亦無甚<lb/>
<pb n="KR2m0015_WYG_165-30a"/>
　　差别昔人或以今笙非真匏音或謂不如代匏為<lb/>
　　妙皆拘迂之見也至謂代匏者必刻木為匏形不<lb/>
　　作匏形而作長底則於俗笙無異是尤於義無取<lb/>
　　而不足道矣<lb/>
　<lb/>
　<lb/>
　<lb/>
　<lb/>
<pb n="KR2m0015_WYG_165-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷一百六十五<lb/>
</p>
<p>
</p>
  </div>
</body>
</text>
</TEI>
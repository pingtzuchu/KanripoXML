<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0015_WYG_017-1a"/>
欽定四庫全書<lb/>
皇朝文獻通考卷十七<lb/>
　錢幣考<hi>五</hi>
　　乾隆十一年議以貴州餘鉛運至湖廣漢口令各<lb/>
　　省收買以供鼓鑄貴州總督張廣泗奏言黔省威<lb/>
　　寧州水城㕔等處開採白鉛出産旺盛嵗自辦解<lb/>
　　京局正耗鉛四百數十萬觔之外本省鼓鑄及川<lb/>
　　省收買又約需一百萬觔計多餘鉛三百萬觔但<lb/>
<pb n="KR2m0015_WYG_017-1b"/>
　　礦厰衰旺不常請每年額外預辦二百萬觔存貯<lb/>
　　以備接濟尚有百萬餘觔動藩庫公項銀儘數收<lb/>
　　買運至四川之永寧下船抵赴漢口發賣以供江<lb/>
　　浙等省錢局採辦之用大學士等議如所請從之<lb/>
　　<hi>臣</hi>等謹按黔省各船厰於乾隆四年議定二八抽<lb/>
　　課外餘鉛以一半官收一半聽厰民自售九年復<lb/>
　　以厰民未能廣為售銷定餘鉛全數官為收買自<lb/>
　　九年以後新開各厰皆照此辦理是年復以鉛觔<lb/>
<pb n="KR2m0015_WYG_017-2a"/>
　　積産滋盛奏定運往漢口之例至十三年以礦産<lb/>
　　更旺除解京及黔蜀供鑄并存貯二百萬觔運往<lb/>
　　湖廣一百萬觔外每年又餘白鉛五百萬觔户部<lb/>
　　議各省見俱開鑄需鉛甚多令仍動項收買添運<lb/>
　　至漢口發賣並將鉛本脚費核定價直行知各省<lb/>
　　畫一買用尋議定撥蓮花厰鉛二百萬觔福集厰<lb/>
　　鉛一百三十萬觔萬福山厰鉛一百三十萬觔濟<lb/>
　　川厰鉛二十萬觔天星厰鉛二十萬觔共為五百<lb/>
<pb n="KR2m0015_WYG_017-2b"/>
　　萬觔各厰工本原有多寡不同均匀配算每百斤<lb/>
　　厰價一兩四錢八分加以水陸運脚以價銀三兩<lb/>
　　六錢六釐銷售所售之銀即抵還工本十四年以<lb/>
　　直𨽻江蘇浙江福建江西湖北等處每年採買白<lb/>
　　鉛止約用二百萬觔無需五百萬觔之多復議定<lb/>
　　歲以二百萬觔運至漢口合之前議解京各項約<lb/>
　　需九百餘萬觔之數黔省歲産鉛一千四百餘萬<lb/>
　　觔除抽課外餘鉛仍半歸官買半聽商賣儘足敷<lb/>
<pb n="KR2m0015_WYG_017-3a"/>
　　用嗣後至二十四年復以每年收買厰鉛積存福<lb/>
　　集等厰者二千餘萬觔積存瑪姑厰者三千餘萬<lb/>
　　觔壅滯不銷久懸帑本若概由川江至楚恐致擁<lb/>
　　擠京鉛議開濬省城至平越府河道徑由黔省水<lb/>
　　程直逹湖廣陸續分運鉛觔仍赴漢口發賣通商<lb/>
　　其柞子厰黒鉛積存亦多並一體發運<lb/>
　　又増四川寳川局爐座鑄錢運往陜西先是四川<lb/>
　　於乾隆七年以寳川局銅鉛俱係赴滇黔採買路<lb/>
<pb n="KR2m0015_WYG_017-3b"/>
　　逺費重奏請開採建昌地方之㑹理州冕寧縣等<lb/>
　　處銅礦是時錢局已專用川銅十年復開樂山縣<lb/>
　　等處銅礦議定二八抽課外餘銅半歸官買以供<lb/>
　　鼓鑄各厰歲可獲銅一百餘萬觔至是總督慶復<lb/>
　　㑹同巡撫紀山奏言川銅漸盛多所盈餘而陜省<lb/>
　　素不産銅制錢日貴欲籌轉移以濟民困請於寳<lb/>
　　川局再増爐十五座共為三十座歲可添錢六萬<lb/>
　　二千二百串有竒以一半増搭本省兵餉作為銀<lb/>
<pb n="KR2m0015_WYG_017-4a"/>
　　八錢二之數所餘三萬一千二百串撥運至陜省<lb/>
　　搭放兵丁月餉仍易銀歸款實為彼此有益户部<lb/>
　　議如所請從之<lb/>
　　<hi>臣</hi>等謹按寳川局額用銅觔採自㑹理州之迤北<lb/>
　　沙溝二厰冕寧縣之紫古哵厰者每百觔定價銀<lb/>
　　九兩採自樂山縣之老銅溝厰者每百觔定價銀<lb/>
　　十兩其白黒鉛皆由貴州採買至十九年以後以<lb/>
　　酉陽州鉛厰試採有效議定除抽課外半歸官買<lb/>
<pb n="KR2m0015_WYG_017-4b"/>
　　毎百觔給價銀二兩二錢配搭黔鉛供鑄<lb/>
　　又定給工部錢法堂關防工部侍郎三和奏言寳<lb/>
　　源局所辦事宜與寳泉局相倣見在兩局監督俱<lb/>
　　給有分司關防惟工部錢法堂向未議給請照例<lb/>
　　一體補給庶文移稽核各専責成尋議定寳泉局<lb/>
　　錢法堂印文係督理京省錢法關防今寳源局錢<lb/>
　　法堂應鑄工部督理京省錢法闗防以昭畫一<lb/>
　　十二年增湖北寳武局爐座令仍鼓鑄大錢先是<lb/>
<pb n="KR2m0015_WYG_017-5a"/>
　　十一年以髙低二項滇銅將次用完滇省各厰不<lb/>
　　敷採買銅觔無從接濟未便停爐請收買漢口鎮<lb/>
　　商銅改鑄每文重八分之小錢仍照大錢之價配<lb/>
　　餉既以節省局銅且可冀除盜銷之弊部議令試<lb/>
　　行一年至是湖廣總督塞楞額奏言官局改鑄小<lb/>
　　錢與大制錢同價計其工料毁大制錢二千即可<lb/>
　　鑄小錢三千盜銷與私鑄弊且相因而起應循照<lb/>
　　定制仍鑄每文重一錢二分之大錢至所鑄錢文<lb/>
<pb n="KR2m0015_WYG_017-5b"/>
　　向止議配兵餉每銀百兩搭錢六串五百文各營<lb/>
　　散錢有限亦不足以平市價近日漢口商販銅觔<lb/>
　　甚多若預行給價按月交銅每年買銅四十萬觔<lb/>
　　配入鉛錫尚可増爐五座為二十座鑄錢除増搭<lb/>
　　兵餉之外發交江夏漢陽二縣設立官局按照市<lb/>
　　價酌減出易於兵民均有禆益俟委員辦運滇銅<lb/>
　　及官商分交洋銅到日仍搭配鼓鑄户部議如所<lb/>
　　請從之<lb/>
<pb n="KR2m0015_WYG_017-6a"/>
　　<hi>臣</hi>等謹按嗣後以滇洋之銅陸續解到即議定錢<lb/>
　　局額銅四十萬觔將滇銅洋銅及漢口商銅均匀<lb/>
　　配鑄各十三萬三千三百餘觔後以商交洋銅漸<lb/>
　　次減額於十九年以後歳増買湖南銅十萬觔以<lb/>
　　補洋銅之不足至二十七年户部以漢口銅價在<lb/>
　　十八兩之外較該省所辦雲南大興厰銅定價十<lb/>
　　一兩金釵厰銅定價九两者數目懸殊令添用滇<lb/>
　　銅以節縻費尋滇省議撥寧台山厰毛銅加耗煎<lb/>
<pb n="KR2m0015_WYG_017-6b"/>
　　鋉揭成淨銅合計每百觔祇需價六兩五分有竒<lb/>
　　令湖北採買應用嗣是停配漢口銅<lb/>
　　十三年復開山西寳晉局鼔鑄先是以山西錢價<lb/>
　　昻貴<lb/>
特諭晉省巡撫將鼓鑄用銅之處悉心籌議尋以購用<lb/>
　　銅觔惟有招商承辦議定照從前官商辦銅完帑<lb/>
　　之例支銷價直并行知各闗免其納稅至是以商<lb/>
　　人辦到紅銅五十萬觔并委員採買漢口鉛錫巡<lb/>
<pb n="KR2m0015_WYG_017-7a"/>
　　撫準泰奏請復開寳晉局設爐十座每年開鑄十<lb/>
　　二夘用銅鉛錫三十四萬八千觔鑄青錢四萬二<lb/>
　　千三百二十四串除去工價等項實存三萬五千<lb/>
　　一百七十五串於配給兵餉之外並隨時減價平<lb/>
　　賣以資民用户部議如所請從之<lb/>
　　又更定雲南辦銅分路起運之例雲貴總督張允<lb/>
　　隨奏言滇省辦運京銅先經議定由尋甸東川兩<lb/>
　　處陸路運至永寧交長運官由水路接運至京尋<lb/>
<pb n="KR2m0015_WYG_017-7b"/>
　　甸威寧一路毎年運正耗餘銅三百十六萬五千<lb/>
　　餘觔每百觔需脚價銀二兩六錢有竒東川昭通<lb/>
　　一路每年運正耗餘銅三百十六萬五千餘觔每<lb/>
　　百觔需脚價銀二兩五錢有竒後因昭通一路係<lb/>
　　新闢苗疆馬匹雇募不敷已奏開鹽井渡河道將<lb/>
　　東川額運銅内酌分一半改由鹽井渡水運至瀘<lb/>
　　州每百觔較昭通陸路節省銀三錢二分有竒復<lb/>
　　因威寧一路與黔鉛同運馬匹仍屬不敷奏開羅<lb/>
<pb n="KR2m0015_WYG_017-8a"/>
　　星渡河道將尋甸額運銅内酌分一半改由羅星<lb/>
　　渡水運至瀘州每百觔較威寧陸路節省銀一錢<lb/>
　　八分有竒嗣後自尋甸東川以下遂分為四路每<lb/>
　　路各運銅一百五十八萬二千餘斤厯年辦運無<lb/>
　　誤見在滇省開修金沙江直通四川已疏濬完工<lb/>
　　舟行無阻請將威寧一路陸運銅觔改由金沙江<lb/>
　　之小江口水運至瀘州交長運官轉運京局較之<lb/>
　　陸運每百觔節省銀七錢二分有竒俟將來船隻<lb/>
<pb n="KR2m0015_WYG_017-8b"/>
　　日増再將昭通一路陸運銅觔悉改由水運户部<lb/>
　　議如所請從之<lb/>
　　又開陜西鼓鑄局陜西巡撫陳宏謀奏言陜省錢<lb/>
　　價日昻前經部派官商辦交洋銅三十萬觔見已<lb/>
　　運到其黒鉛一項業經在本省開採所需白鉛㸃<lb/>
　　錫已委員赴漢口採買請開局於省城西安府設<lb/>
　　爐十座錢幕滿文鑄寳陜二字每年開鑄二十四<lb/>
　　夘用銅鉛錫六十萬觔鑄青錢七萬二千八百串<lb/>
<pb n="KR2m0015_WYG_017-9a"/>
　　除去工價等項實存六萬二千餘串至本省配給<lb/>
　　兵餉已有四川每歳協濟錢文向定每百兩搭錢<lb/>
　　四串仍照舊例辦理其所鑄新錢應設局聽民易<lb/>
　　換以平市價户部議如所請從之<lb/>
　　十四年停雲南撥運廣西錢減省城及臨安府局<lb/>
　　爐座雲南總督張允隨奏言滇省歳運粤錢六萬<lb/>
　　二千串前於乾隆七年粤西已請開局以錢文尚<lb/>
　　未充裕仍撥滇錢近年以來䭾運艱難官民多累<lb/>
<pb n="KR2m0015_WYG_017-9b"/>
　　且粤西開鑄已久制錢諒已流通請將運粤錢即<lb/>
　　行停止至停運之後雲南鑄額尚可酌減應於省<lb/>
　　城局減爐十座存留二十五座臨安府局減爐八<lb/>
　　座存留八座每年已可敷用户部議如所請從之<lb/>
　　又禁南洋商船私販銅器浙江巡撫方觀承奏言<lb/>
　　南洋自雍正五年開禁以來商民皆得前往市易<lb/>
　　而紅黄銅與銅器皆不在禁例縁南洋地不産銅<lb/>
　　各船販往者甚多查各省鼓鑄以銅觔為急務見<lb/>
<pb n="KR2m0015_WYG_017-10a"/>
　　在東洋之銅運歸内地者甚難不應獨任南洋為<lb/>
　　漏巵請通行查禁經户部議定凡商船有將紅黄<lb/>
　　銅器私販至南洋圖利者百觔以下為首者杖一<lb/>
　　百徒三年百觔以上發邊逺充軍為從及船户各<lb/>
　　減一等治罪貨物銅器皆入官各關汛文武官弁<lb/>
　　不行搜查挐報者革職賄縱者計贓從重論失於<lb/>
　　覺察者降一級調用<lb/>
　　又令廣東寳廣局増額鼓鑄廣東巡撫岳濬奏言<lb/>
<pb n="KR2m0015_WYG_017-10b"/>
　　粤東各礦出銅有限而外洋夷船載至者亦少惟<lb/>
　　有取給滇銅見在已辦回湯丹厰金釵厰銅共四<lb/>
　　十萬觔請加辦鉛錫不必再添爐座每年按原定<lb/>
　　之夘加倍鑄錢以湯丹金釵二厰銅各半配用從<lb/>
　　前各鎮協營兵餉未經搭錢者一例配給户部議<lb/>
　　如所請從之<lb/>
　　<hi>臣</hi>等謹按嗣後寶廣局以收買洋銅議於十分中<lb/>
　　以湯丹厰銅五分金釵厰銅二分洋銅三分配鑄<lb/>
<pb n="KR2m0015_WYG_017-11a"/>
　　至二十一年以後復改大銅厰與金釵厰銅對搭<lb/>
　　分買<lb/>
　　又奉<lb/>
上諭刑部議奏㕘革雲南解銅官吴興逺等虧缺銅觔<lb/>
　一案該解官等始以澷不經心致銅觔沈失侵損迨<lb/>
　撈獲纔及得半輙以全獲呈報復於沿途將銅觔輾<lb/>
　轉售賣玩視官物一至於此即此一案虧缺銅七萬<lb/>
　有餘其他侵蝕之案更不知凡幾向來劣員侵漁之<lb/>
<pb n="KR2m0015_WYG_017-11b"/>
　習大率類是該上司或明知而姑聽之俾得任意欺<lb/>
　朦釀成積弊但已往之事姑不必問此案該督撫不<lb/>
　能慎選賢員辦理不善著傳㫖申飭其所有侵虧銅<lb/>
　觔銀兩部議該管上司按股分賠著即勒限完繳以<lb/>
　資鼓鑄仍將如何分賠抵補之處具摺奏聞嗣後運<lb/>
　銅事宜務須加意慎重其沿途經過各省督撫朕已<lb/>
　傳諭令其將委員守風守凍及有無事故之處奏聞<lb/>
　至銅鉛船隻於雲貴省起運何日出境亦著該督撫<lb/>
<pb n="KR2m0015_WYG_017-12a"/>
　隨時摺奏如仍蹈前轍濫行差委致有前項情弊惟<lb/>
　該督撫是問<lb/>
　　又奉<lb/>
上諭雲貴運送銅鉛一事辦理日久諸弊叢生經朕於<lb/>
　營私虧缺之委員嚴加懲處並令該部詳議定例沿<lb/>
　途督撫自當實力遵辦但向來銅鉛運京原有定例<lb/>
　委員往往逾違及至抵京交部又復掛欠纍纍總由<lb/>
　委員揑報事故所至停滯以便作弊而各該省督撫<lb/>
<pb n="KR2m0015_WYG_017-12b"/>
　以事不關己雖有催趲之例不過行文查報了事遂<lb/>
　至委員任意朦混肆無忌憚不思銅鉛有資鼓鑄本<lb/>
　屬公事凡運送船隻由該省起程於何日出境之處<lb/>
　已傳諭雲貴督撫奏報其沿途經過各省分督撫大<lb/>
　吏均有地方之責雲貴督撫既鞭長莫及而各該督<lb/>
　撫復視同膜外殊非急公之道嗣後銅鉛船隻過境<lb/>
　出境日期及委員到境有無事故並守風守凍縁由<lb/>
　俱應詳查明確隨時具摺奏聞一面飭屬督催毋令<lb/>
<pb n="KR2m0015_WYG_017-13a"/>
　仍蹈前轍至運送官物其小者仍照常辦理他省餉<lb/>
　鞘木植之類悉宜留心查催不得任其遲滯致滋弊<lb/>
　端著一併傳諭各督撫知之<lb/>
　　<hi>臣</hi>等謹按嗣後雲貴運解銅鉛經户部定議抵通<lb/>
　　程限並嚴定逾限處分至領運各官起運日期及<lb/>
　　沿途過境出境有無事故逗留直省督撫俱遵例<lb/>
　　隨時督催奏報<lb/>
　　又定京局黒鉛盡歸湖南辦解户部議言京局額<lb/>
<pb n="KR2m0015_WYG_017-13b"/>
　　用黒鉛自湖南協解以來黔省止辦四十萬五百<lb/>
　　七十一觔近因<graphic n="KR2567" url="https://raw.githubusercontent.com/kanripo/KR-Gaiji/master/images/KR2567.png" mimeType="image/png"/>硐漸空仍不敷額數惟楚省各<lb/>
　　厰歳産黒鉛百萬餘觔除撥協三十萬觔之外尚<lb/>
　　多盈餘應盡歸湖南辦運至該省從前協解之時<lb/>
　　係運赴漢口交黔員帶運交局今既全數承辦應<lb/>
　　分上下兩運委員解京從之尋復議定每百觔價<lb/>
　　銀三兩六錢自湖南運京水脚銀一兩歳以為例<lb/>
　　<hi>臣</hi>等謹按湖南桂陽州郴州鉛厰自乾隆七年以<lb/>
<pb n="KR2m0015_WYG_017-14a"/>
　　後復行開採是年增定解京黒鉛之額逮二十九<lb/>
　　年停開郴州礦厰其額鉛全歸桂陽辦運至於各<lb/>
　　厰所産亦有白鉛㸃錫以供本省鼓鑄惟白鉛一<lb/>
　　項後以出産漸微歳向貴州廣西及漢口等處採<lb/>
　　買應用<lb/>
　　又増廣西寶桂局爐座先是十一年以粤西厰銅<lb/>
　　所出有限議歳買滇銅十五萬觔配用並増爐二<lb/>
　　座為十二座至是巡撫舒輅奏言雲南見在停運<lb/>
<pb n="KR2m0015_WYG_017-14b"/>
　　廣西錢必須在本省增鑄方不致缺乏請再添爐<lb/>
　　八座為二十座其原議每一爐鑄正銅鉛錫六百<lb/>
　　觔為一夘每夘出錢八十串今應増添以每爐鑄<lb/>
　　一千觔為一夘加耗在外共用銅鉛錫七十九萬<lb/>
　　一千二百十觔有竒鑄青錢九萬六千串除去工<lb/>
　　價等項每年仍以六萬二千串配給通省俸餉以<lb/>
　　每百兩搭錢十二千六百文為例其餘尚存錢二<lb/>
　　萬餘串於錢價昻貴之時或發省城舖户領換或<lb/>
<pb n="KR2m0015_WYG_017-15a"/>
　　設官局易換隨宜酌辦以利民用户部議如所請<lb/>
　　從之<lb/>
　　<hi>臣</hi>等謹按嗣後粤西本省礦銅祇以預備接濟其<lb/>
　　寶桂局額銅歳買雲南湯丹厰銅三十九萬五千<lb/>
　　六百觔供鑄至二十一年滇省以湯丹厰銅不敷<lb/>
　　撥給議以金釵厰銅各半對搭二十三年又以湯<lb/>
　　丹厰銅全歸京運改為大銅金釵二厰對搭二十<lb/>
　　七年以金釵厰銅搭鑄之錢每串不能足部定七<lb/>
<pb n="KR2m0015_WYG_017-15b"/>
　　觔八兩之數請於十分内止配用金釵銅三分經<lb/>
　　户部議定金釵厰銅每百觔價銀九兩加耗二十<lb/>
　　三觔較之雲南發賣他厰之銅價銀十一兩加耗<lb/>
　　五觔者數目相懸原可通融抵算令將原額應用<lb/>
　　一半金釵銅内提出七萬九千一百二十觔之數<lb/>
　　另行添買耗銅煎鍊作為大銅厰銅五分鍊凈金<lb/>
　　釵銅二分未鍊金釵銅三分配搭鼓鑄<lb/>
　　又申定雲南運銅限期户部議言雲南解運京銅<lb/>
<pb n="KR2m0015_WYG_017-16a"/>
　　向令長運官由四川接運至京自川至漢口定限<lb/>
　　四月漢口抵通州定限五月至於漢口儀徵例須<lb/>
　　換船一切搬運過載於漢口定限四十日儀徵定<lb/>
　　限二十日通計自領銅抵通定限十有一月如逾<lb/>
　　限一月照例將領運官革職戴罪管解委解上司<lb/>
　　官降三級留任如遇守凍之時地方官察明咨部<lb/>
　　照例扣除至守風守水日期均不准扣算再每運<lb/>
　　銅均有正協領運官二人沿途或有沈失打撈等<lb/>
<pb n="KR2m0015_WYG_017-16b"/>
　　事即令一人先運其毎船准裝銅七萬觔不得減<lb/>
　　船重載及私帶貨物所過之境令地方官弁照漕<lb/>
　　船之例按站催趲並將入境出境日期報部察核<lb/>
　　倘無故停留及有盜賣等弊地方官不實力催行<lb/>
　　及私隱不報照㣘庇例降三級調用督撫一併議<lb/>
　　處其交銅之後自京回滇以九十九日為限至加<lb/>
　　運銅向係雜職官二人管解未免職卑任重嗣後<lb/>
　　亦照正銅例委府佐州縣一人為正運雜職一人<lb/>
<pb n="KR2m0015_WYG_017-17a"/>
　　為協運從之<lb/>
　　十五年令江浙二省錢局加銅鼓鑄時以明年辛<lb/>
　　未春<lb/>
聖駕巡幸江浙正商民雲集之時<lb/>
特命截留滇銅於江蘇浙江二局預行加夘開鑄屆期<lb/>
　　設立官局減價出易以平市價<lb/>
　　<hi>臣</hi>等謹按嗣後恭遇<lb/>
南巡盛典皆照例加夘鼓鑄<lb/>
<pb n="KR2m0015_WYG_017-17b"/>
　　又定沈失銅鉛處分户部議定運京銅鉛偶遇中<lb/>
　　途覆溺限以一年撈獲運員於限内遇有陞遷事<lb/>
　　故仍留沈失之處打撈俟事竣之日分别赴任回<lb/>
　　籍如限滿無獲及獲不及數即題㕘革職限一年<lb/>
　　内照數賠補准予開復所失銅鉛仍聽其自便撈<lb/>
　　取報官給價收買如逾年始賠完者免罪不准開<lb/>
　　復二年不完照例治罪嚴追至運銅之船令地方<lb/>
　　官雇覔倘以不諳行船之人塞責致有覆溺者將<lb/>
<pb n="KR2m0015_WYG_017-18a"/>
　　地方官罰六月俸照漕船失風例仍停陞轉一年<lb/>
　　責令協同運官實力打撈限内獲半者免議全無<lb/>
　　撈獲與數不及半者各罰一年俸<lb/>
　　又開雲南廣西府局鼓鑄雲南巡撫圖爾炳阿奏<lb/>
　　言從前廣西府鑄運京錢時雖未搭放兵餉但支<lb/>
　　給一切工料等項錢文俱係就近行使故制錢尚<lb/>
　　為充裕迨停鑄之後迄今十載錢價日昻請復行<lb/>
　　開局設爐十五座每年開鑄三十六夘所需銅觔<lb/>
<pb n="KR2m0015_WYG_017-18b"/>
　　由東川屬各厰撥往照大理局鼓鑄之數共用正<lb/>
　　額帶鑄外耗銅鉛錫五十五萬八百觔鑄青錢六<lb/>
　　萬七千三百三十串二百文有竒除去工價等項<lb/>
　　照銀七錢三之例配給曲靖開化二鎮標廣羅協<lb/>
　　廣南營兵餉户部議如所請從之<lb/>
　　十六年令寳泉寳源二局每年各開鑄七十一夘<lb/>
　　户工二部議定寳泉寳源兩局歳收銅鉛錫除額<lb/>
　　鑄之外尚有餘剩應各加鑄十夘為七十一夘每<lb/>
<pb n="KR2m0015_WYG_017-19a"/>
　　年合計二局比原額可添錢十六萬九千八百餘<lb/>
　　串如遇錢價昻貴即發八旗米局照市價酌減出<lb/>
　　易<lb/>
　　又定解局盈餘銅鉛聽運官報稅自行售賣奉<lb/>
上諭户部所議銅鉛交局盈餘之處奏稱滇省運銅每<lb/>
　百觔給有餘銅三觔以供折耗之用額銅交足外餘<lb/>
　剩令其儘數交局餘鉛亦照此例看來從前成例似<lb/>
　是而非解局銅鉛既有定額不足者責令賠補則盈<lb/>
<pb n="KR2m0015_WYG_017-19b"/>
　餘者即當聽其售賣蓋盈餘已在正額之外即不得<lb/>
　謂之官物如應儘解儘收則從前竟可不必定以額<lb/>
　數矣正額已完又誰肯儘文餘數聽其自售以濟京<lb/>
　師民用未嘗不可但以官解之餘而私售漏稅則不<lb/>
　可行而且啓弊惟令據實納稅足矣尋户部議定凡<lb/>
　　交局所餘銅鉛及㸃錫令運員據實報明移咨崇<lb/>
　　文門照數納稅户部即將餘剩數目行知經過各<lb/>
　　關核算稅銀轉行各督撫俟委員差竣回省之時<lb/>
<pb n="KR2m0015_WYG_017-20a"/>
　　於應領養亷項内扣留解部如有以多報少隱匿<lb/>
　　等弊一經察出即照漏稅例治罪<lb/>
　　又定鉛錫自張家灣運局限期户部議定照運銅<lb/>
　　之例亦以兩月全行交局<lb/>
　　又議改撥川銅增寳陜局爐座停四川鑄運陜西<lb/>
　　錢川陜總督尹繼善奏言川省歳撥陜省錢三萬<lb/>
　　一千二百串分作四季發運每以䭾脚艱難不能<lb/>
　　如期運到見在四川厰銅旺盛請改撥川銅二十<lb/>
<pb n="KR2m0015_WYG_017-20b"/>
　　五萬觔由水路運陜於寳陜局見鑄洋銅之外另<lb/>
　　増設爐十座加配鉛錫每年所鑄除去工價等項<lb/>
　　可得錢四萬八千六百餘串既省運脚之煩又可<lb/>
　　増塔兵餉實為兩便應於乾隆十七年為始川省<lb/>
　　裁爐七座停鑄運陜錢令陜西委員按年領銅供<lb/>
　　鑄户部議如所請從之<lb/>
　　<hi>臣</hi>等謹按嗣後寶陜局以商交洋銅漸次減額於<lb/>
　　十九年以後每年添買四川銅十萬觔配搭鼓鑄<lb/>
<pb n="KR2m0015_WYG_017-21a"/>
　　其所需黒鉛自乾隆十三年奏開華隂縣之華陽<lb/>
　　川地方鉛礦試採有效即議定每百觔内抽課二<lb/>
　　十觔又官買餘鉛二十五觔每觔給價銀五分至<lb/>
　　二十年以鉛厰工本不敷復増定每觔給價銀六<lb/>
　　分收買解局供鑄<lb/>
　　又更定沉失銅鉛處分之例户部議定額運内沉<lb/>
　　失銅鉛原議一年撈獲有正協二員者留協運官<lb/>
　　在沈失之處無協運者留親屬家人並令境内文<lb/>
<pb n="KR2m0015_WYG_017-21b"/>
　　武官㑹同辦理限内無獲及獲不及數如不在險<lb/>
　　隘之地即將運員題㕘賠補倘實係瞿塘三峽長<lb/>
　　江大湖及黄河諸險准地方官出結報該管督撫<lb/>
　　移咨原辦銅鉛本省督撫㑹疏保題將沉失銅船<lb/>
　　照數辦解免運官㕘處分賠其地方官不慎選船<lb/>
　　户以致沉失者照例罰俸如實係風水驟發非人<lb/>
　　力所能防䕶者該管官申報將雇船之官免議<lb/>
　　十七年暫停山西寶晉局鼓鑄<lb/>
<pb n="KR2m0015_WYG_017-22a"/>
　　又令雲南東川府増設新局鼓鑄雲南巡撫愛必<lb/>
　　達奏言滇省歳需官兵俸餉銀九十萬二百餘兩<lb/>
　　向於本省地丁商稅及他省分撥銀兩支給而存<lb/>
　　留司庫暨各府庫者僅五十萬兩有竒倘有𦂳要<lb/>
　　需用必待腹地各省協濟地處邊逺緩不及事見<lb/>
　　在各厰礦銅旺盛鉛錫亦産自境内不必外求查<lb/>
　　湯丹大碌等厰皆在東川地方出銅尤多而每當<lb/>
　　發給工本之時錢價頓貴厰民稱累東川府舊<lb/>
<pb n="KR2m0015_WYG_017-22b"/>
　　已設爐二十座専搭兵餉應請於就近増開新局<lb/>
　　設爐五十座亦開鑄三十六夘共用正額帶鑄外<lb/>
　　耗銅鉛錫一百八十三萬六千觔鑄青錢二十二<lb/>
　　萬四千四百三十四串二百文有竒除去工價等<lb/>
　　項即以搭放銅鉛工本脚價每銀一兩仍照兵餉<lb/>
　　例以一千二百文發給每年扣存息銀四萬三千<lb/>
　　兩有竒以備存貯俟十年之後合之原存之數可<lb/>
　　得一百萬兩庶庫項日見充足户部議如所請從之<lb/>
<pb n="KR2m0015_WYG_017-23a"/>
　　又増湖南寶南局爐座先是以金釵厰銅易致折<lb/>
　　耗而湖南本地礦銅亦漸次採獲已議於十分中<lb/>
　　用滇銅八分楚銅二分配鑄至是以銅産日旺巡<lb/>
　　撫范時綬奏請全用本省桂陽州郴州厰銅増爐<lb/>
　　五座共為十座加鑄一倍錢文増搭兵餉以每百<lb/>
　　兩給錢十串作為一成之數餘錢仍交官局以時<lb/>
　　易換户部議如所請從之<lb/>
　　十八年定雲南運銅官給照回省之例户部議言<lb/>
<pb n="KR2m0015_WYG_017-23b"/>
　　滇省每年解銅需正協運官十二員事竣回滇雖<lb/>
　　原定有九十九日之限但在京收銅補耗遲速不<lb/>
　　齊該員藉端逗遛或於起程後沿途停滯皆所不<lb/>
　　免嗣後交完銅觔將回滇日期報明户部給發實<lb/>
　　收即將起程日期填給執照行知雲南督撫兼知<lb/>
　　㑹吏部如入京時在途有沉失未獲之銅應赴原<lb/>
　　處打撈者即知照該處督撫飭地方官驗明執照<lb/>
　　協同撈取并將運員入境起程日期先後移咨滇<lb/>
<pb n="KR2m0015_WYG_017-24a"/>
　　省如有遲延據實㕘處從之<lb/>
　　又令湖北寶武局增額鼓鑄時以湖北議修城工<lb/>
　　湖廣總督開泰奏請每年添買漢口商銅四十萬<lb/>
　　觔配入鉛錫照原定之夘加倍開鑄除工料外歳<lb/>
　　添錢八萬六千九百串設局出易歸還鑄本以所<lb/>
　　得餘息銀備充公之用户部議如所請從之<lb/>
　　又定雲南運銅官按程支給養亷雜費之例户部<lb/>
　　議定雲南解銅正協運官養亷雜費銀自雲南至<lb/>
<pb n="KR2m0015_WYG_017-24b"/>
　　永寧瀘州准支二十三日自領銅起至通州准支<lb/>
　　九月在漢口及儀徵換船准支兩月自通州打包<lb/>
　　運局准支兩月自京回滇准支九十九日其在途<lb/>
　　守凍日期減半支給<lb/>
　　又開山西寶晉局鼓鑄減設爐座先是以銅觔用<lb/>
　　完巡撫阿思哈奏請暫行停爐得<lb/>
㫖錢文為民間日用必需自宜即行設法採辦銅觔源<lb/>
　源接鑄其如何定以官價遴選殷實商人具領承辦<lb/>
<pb n="KR2m0015_WYG_017-25a"/>
　之處著傳諭阿思哈速行辦理尋議定招商辦銅七<lb/>
　　十萬觔聽赴漢口及蘇州購買分作五年交局先<lb/>
　　發價銀三分之一其餘陸續支領其鉛錫另行委<lb/>
　　員採辦至是巡撫胡寳瑔奏請復行開局較從前<lb/>
　　酌減爐四座止存六座鑄錢已足敷用其各營官<lb/>
　　兵俸餉以銀七錢三配給户部議如所請從之<lb/>
　　十九年議以湖南餘銅運往湖北供鑄湖南巡撫<lb/>
　　范時綬奏言桂陽郴州二銅厰開採之始歳止獲<lb/>
<pb n="KR2m0015_WYG_017-25b"/>
　　銅三萬餘觔尋増至十萬觔自十七年以後加意<lb/>
　　調劑現在歳可辦獲銅三十餘萬觔除寶南局鼔<lb/>
　　鑄用銅十九萬六千二百觔之外尚有盈餘查湖<lb/>
　　北鑄局每年需銅不下四十萬觔近聞漢口銅採<lb/>
　　買甚艱請將湖南所餘銅歳運十萬觔協濟湖北<lb/>
　　之用一水可逹實為便益至於銅價於上年議定<lb/>
　　除二八抽課外餘銅官買每百觔給銀十三兩應<lb/>
　　令湖北亦照定價撥銀還項户部議如所請從之<lb/>
<pb n="KR2m0015_WYG_017-26a"/>
　　又増定寶源局錢放餉額數工部奏言寶源局按<lb/>
　　夘鑄錢解交節慎庫者歳共四十萬二千二十八<lb/>
　　串有竒除給發各工及移交户部放餉錢二十四<lb/>
　　萬串之外每年遞加存積見在貯庫者三十七萬<lb/>
　　餘串正宜及時流通查搭放兵餉每月約以二成<lb/>
　　計需錢七萬餘串户部用至五萬餘串工部協放<lb/>
　　者僅二萬串為數較少請嗣後工部餉錢每月以<lb/>
　　三萬串為例令户部核明八旗應領款項即於節<lb/>
<pb n="KR2m0015_WYG_017-26b"/>
　　慎庫給發庶庫錢不至壅積從之尋議定每屆領<lb/>
　　餉之期户部票傳寶泉局爐頭除分放本部錢文<lb/>
　　外即令前赴工部庫領錢如數散給至二十六年<lb/>
　　以一局爐頭辦放兩處餉錢未免顧此失彼且錢<lb/>
　　文遇有短少易至互相推諉更定工部餉錢令寳<lb/>
　　源局爐頭赴庫放給<lb/>
　　又増雲南收買厰銅價值雲南巡撫愛必達奏言<lb/>
　　東川府屬湯丹大碌等厰所産銅觔歳以解運京<lb/>
<pb n="KR2m0015_WYG_017-27a"/>
　　局定例每百觔以價銀九兩二錢報銷原係合算<lb/>
　　耗銅餘銅及銅厰雜費在内其厰民實得之價向<lb/>
　　係每觔給銀六分查雍正四年開採以來奏定於<lb/>
　　百觔内抽課十觔例不給價餘銅官為儘數收買<lb/>
　　尋復議課銅之外再抽耗銅五觔至乾隆四年復<lb/>
　　題定東川所屬各銅厰地逺費多每百觔除抽課<lb/>
　　及加耗外餘銅准照每觔銀六分收買其在各屬<lb/>
　　地方者新開之厰照新例每百觔抽課二十觔餘<lb/>
<pb n="KR2m0015_WYG_017-27b"/>
　　銅每觔給價五分收買舊有之厰照舊例每百觔<lb/>
　　抽課九觔餘銅每觔給價自三分八釐至四分二<lb/>
　　釐收買嗣後俱遵照辦理但湯丹大碌二厰銅質<lb/>
　　最髙厰民採銅百觔除去抽收十五觔實止得工<lb/>
　　本銀五兩一錢開採年久<graphic n="KR2567" url="https://raw.githubusercontent.com/kanripo/KR-Gaiji/master/images/KR2567.png" mimeType="image/png"/>硐日深費用加重所<lb/>
　　給工本實屬不敷請每百觔増銀九錢以足六兩<lb/>
　　之數經户部議該處舊定銅價已較多於他厰未<lb/>
　　便再行議増得<lb/>
<pb n="KR2m0015_WYG_017-28a"/>
㫖著加恩照請増之數給予一半餘厰不得援以為例<lb/>
　　<hi>臣</hi>等謹按嗣後至二十一年以東川局加夘鼓鑄<lb/>
　　餘息於每百觔續添銀四錢五分為價銀六兩收<lb/>
　　買二十七年以工本較重復議每百觔再増銀四<lb/>
　　錢<lb/>
　　又令四川以存積餘銅解京四川總督黄廷桂奏<lb/>
　　言成都錢局存積銅一百四十餘萬觔建昌各厰<lb/>
　　存貯未運局者又有八十餘萬觔川省每年需銅<lb/>
<pb n="KR2m0015_WYG_017-28b"/>
　　止六十萬觔請酌留八十餘萬觔以備通融接濟<lb/>
　　尚有一百四十餘萬觔可以解京經户部議准運<lb/>
　　至京局以充鼓鑄但専員領解需用脚價甚多令<lb/>
　　先如數運貯重慶俟滇省運銅路過之便每運帶<lb/>
　　解二十萬觔分作七運附解交局<lb/>
　　又議以廣東鹽觔與雲南銅觔互易供鑄廣東巡<lb/>
　　撫鶴年奏言粤東鼓鑄歳需正耗銅十四萬一千<lb/>
　　二百六十四觔見在雖有存局餘銅仍應每年辦<lb/>
<pb n="KR2m0015_WYG_017-29a"/>
　　銅十萬觔以備接濟查滇省産鹽不敷亦歳需粤<lb/>
　　鹽一百六十六萬一千三百三十三觔已咨商滇<lb/>
　　省彼此抵換可免委員齎價之煩嗣後兩省按年<lb/>
　　輪值遇廣東辦銅之年即運鹽而往遇雲南辦鹽<lb/>
　　之年即運銅而來惟粤鹽之價較滇銅尚有不敷<lb/>
　　仍扣算補足實於公務有益户部議如所請從之<lb/>
　　嗣後至二十五年以存局銅觔將完復議於鹽銅<lb/>
　　互易之外每年再動帑添買滇銅五萬觔應用<lb/>
<pb n="KR2m0015_WYG_017-29b"/>
　　又議定雲南各局配鑄黒鉛價直雲南巡撫愛必<lb/>
　　達奏言滇省黒鉛出産衰旺不常自鼓鑄青錢以<lb/>
　　來俱於各屬地方零星購買本無一定之厰厯來<lb/>
　　各局報銷每百觔匀算工本脚費銀二兩二錢今<lb/>
　　就現在情形核定省城局黒鉛應用禄勸州甸尾<lb/>
　　厰所出每百觔價銀一兩五錢自厰至局運脚六<lb/>
　　錢臨安府局黒鉛應用建水州銀厰所出每百觔<lb/>
　　價銀一兩四錢八分自厰至局運脚九分有竒大<lb/>
<pb n="KR2m0015_WYG_017-30a"/>
　　理府局黒鉛應用順寧府銀厰所出每百觔價銀<lb/>
　　一兩五分有竒自厰至局運脚一兩一錢四分有<lb/>
　　竒廣西府局黒鉛應用羅平州平彞縣白鉛厰所<lb/>
　　出每百觔價銀一兩四錢八分自厰至局運脚五<lb/>
　　錢東川新舊兩局黒鉛應用㑹澤縣阿那多厰所<lb/>
　　出每百觔價銀一兩六錢八分有竒自厰至局運<lb/>
　　脚五錢一分有竒飭令管厰各員按年據實報銷<lb/>
　　二十年定江浙採買洋銅商額先是江浙承辦京<lb/>
<pb n="KR2m0015_WYG_017-30b"/>
　　局銅觔各洋商皆預先領帑至乾隆三年停止辦<lb/>
　　運而商人積欠甚多未能清繳嗣因江蘇開鑄另<lb/>
　　招白攜資本之新商即給與舊商所用倭照出洋<lb/>
　　採銅俟辦回時與浙江分買供鑄至是江蘇巡撫<lb/>
　　莊有恭奏言舊商欠項尚有一十二萬七千餘兩<lb/>
　　年久無完昔年各商初往東洋時倭人設立倭照<lb/>
　　每張約費銀八九千兩不等今新商楊裕和等即<lb/>
　　承頂其照出洋獲利情願代完舊欠分年抵補查<lb/>
<pb n="KR2m0015_WYG_017-31a"/>
　　乾隆十四年議採辦洋銅每年額定十五船除官<lb/>
　　商范清注銅船係領帑辦銅外民商自辦者共十<lb/>
　　二船應請即以見辦十二人為商額每年發十二<lb/>
　　船置貨出洋約需自備銅本銀二十八萬八千餘<lb/>
　　兩辦銅一百五十萬觔仍照舊定官收一半之例<lb/>
　　江浙二省分買其代完舊欠銀即於司庫發買銅<lb/>
　　價内按年扣收於乾隆二十年為始增給布政司<lb/>
　　印照以為海口稽查符驗其有他商情願辦銅者<lb/>
<pb n="KR2m0015_WYG_017-31b"/>
　　悉附十二額商名下如引鹽散商附入甲商之例<lb/>
　　不得私自越販其銅船有在浙省收口者一體辦<lb/>
　　理知㑹至閩粤洋商向不辦銅仍照舊例毋許私<lb/>
　　販户部議如所請從之至二十五年禁止絲觔出<lb/>
　　洋復奏定額商楊裕和及官商范清注等毎年出<lb/>
　　洋者十六船共辦銅二百萬觔除置帶糖霜藥材<lb/>
　　等貨外每船應配帶紬緞三十三捲以重一百二<lb/>
　　十觔為一捲毋許浮多責成江南海關及浙江乍<lb/>
<pb n="KR2m0015_WYG_017-32a"/>
　　浦二處官員照例稱騐輸稅二十九年以弛絲觔<lb/>
　　出洋之禁復令每船准配帶湖絲照原定紬緞之<lb/>
　　數抵算出口易銅以供鼓鑄<lb/>
　　<hi>臣</hi>等謹按採買洋銅例往東洋日本自康熙二十<lb/>
　　二年設立海關是時洋銅即已流通内地逮三十<lb/>
　　八年以京局額銅交商辦解尋改為八省分辦復<lb/>
　　改為江浙總辦皆取給於東洋至乾隆三年京局<lb/>
　　改用滇銅而江浙等省仍用洋銅配鑄自是年奏<lb/>
<pb n="KR2m0015_WYG_017-32b"/>
　　定商額以後各船歳往日本之長﨑澳易銅以還<lb/>
　　分供鑄局鯨波萬里來往不驚蓋由<lb/>
聖世承平商民樂業以東鯷逺産而歳致中邦宛如内<lb/>
　　地官山之利焉猗與盛哉<lb/>
　　又増四川寶川局爐座先是十六年以停鑄協濟<lb/>
　　陜西錢減爐七座十九年以厰銅存貯有餘復照<lb/>
　　舊額開爐三十座至是以川省議修城工總督黄<lb/>
　　廷桂奏請於原額之外再増爐三十座加鑄銅鉛<lb/>
<pb n="KR2m0015_WYG_017-33a"/>
　　錫一百二十萬觔歳添錢十二萬四千餘串設局<lb/>
　　出易以餘息存充公用户部議如所請從之<lb/>
　　又定貴州湖南辦解鉛觔鎔成整塊之例户工二<lb/>
　　部議言京局額鉛俱由貴州湖南辦運當其鎔化<lb/>
　　出厰每塊多寡輕重原不畫一縁局内兌收法馬<lb/>
　　以百觔為準是以運員接領之後另加鏨鑿配搭<lb/>
　　成包每包作為一百觔多有零星碎塊水陸轉運<lb/>
　　易於虧折且鏨鑿之時人役偷減諸弊難保其必<lb/>
<pb n="KR2m0015_WYG_017-33b"/>
　　無每至到局平兌觔數不足俱需餘鉛添補或有<lb/>
　　掛欠補解者嗣後請令鉛厰煎鍊之時預行較定<lb/>
　　五十觔為一塊每二塊為一包以足百觔之數不<lb/>
　　許運員私行搭配可免折耗之弊從之<lb/>
　　二十一年議定雲南各局配鑄白鉛價直先是雲<lb/>
　　南局白鉛俱係卑淅塊澤二厰所出乾隆十四年<lb/>
　　以建水州新開普馬山厰産有白鉛距省城臨安<lb/>
　　道路較近奏定照例抽課收買運供二局鼔鑄尋<lb/>
<pb n="KR2m0015_WYG_017-34a"/>
　　復議大理廣西二局亦就近撥用以省脚費其舊<lb/>
　　厰每年但收買二十五萬觔存貯其餘聽商自行<lb/>
　　銷售至是厰民呈請每百觔減價一錢八分仍照<lb/>
　　舊例撥用經署巡撫郭一裕奏定新舊厰並行開<lb/>
　　採除東川局向用卑淅塊澤厰鉛外嗣後省城臨<lb/>
　　安二局用普馬厰鉛每百觔照例厰價二兩大理<lb/>
　　廣西二局用卑淅塊澤厰鉛每百觔厰價一兩八<lb/>
　　錢二分按額分運<lb/>
<pb n="KR2m0015_WYG_017-34b"/>
　　又令寶源局以存貯餘銅加夘鼓鑄工部錢法侍<lb/>
　　郎夢麟奏言寶源局額鑄銅鉛錫每年尚有餘剰<lb/>
　　存積日多請於正額七十一夘之外加鑄十夘歳<lb/>
　　可添錢五萬六千六百餘串以廣流通俟餘銅用<lb/>
　　盡再行停止從之嗣後至二十七年以舊銅將次<lb/>
　　用完仍照原額為七十一夘<lb/>
　　又増山西寶晉局爐座山西巡撫明徳奏言晉省<lb/>
　　近因錢價昻貴將庫存錢文發市平賣但歳鑄之<lb/>
<pb n="KR2m0015_WYG_017-35a"/>
　　錢為數無多不能源源出易現在川省餘銅足敷<lb/>
　　採買請動帑辦運五十萬觔按年配搭商銅鼓鑄<lb/>
　　増爐五座為十一座歳可添錢一萬七千五百餘<lb/>
　　串照例減價聽民易換户部議如所請從之<lb/>
　　又令雲南東川府新局加夘鼓鑄雲南巡撫郭一<lb/>
　　裕奏言滇省每年出銅千餘萬觔以供鼓鑄所獲<lb/>
　　息銀亦歳收二三十萬兩留備一切公用關係甚<lb/>
　　重查迤東迤西地方各小厰數十處産銅不一惟<lb/>
<pb n="KR2m0015_WYG_017-35b"/>
　　東川府之湯丹大碌二厰歳辦獲銅七八百萬觔<lb/>
　　較他厰尤為𦂳要近年以來礦産漸逺物料加昻<lb/>
　　前已議每百觔添給價銀四錢五分而厰民仍為<lb/>
　　竭蹷應酌量調劑之法請於東川府新局内加鑄<lb/>
　　十八夘即令湯丹大碌等處厰民於常額之外加<lb/>
　　辦餘銅照厰價收買供用歳可添錢十一萬二千<lb/>
　　二百十七串有竒核計鑄出錢文歸還鑄本之外<lb/>
　　將息銀増給各厰工本以本厰銅觔加鑄之餘息<lb/>
<pb n="KR2m0015_WYG_017-36a"/>
　　即為該厰添補工費之不足既不至縻費正帑而<lb/>
　　於銅務有益户部議如所請從之<lb/>
　　又増湖南寶南局爐座湖南巡撫陳宏謀奏言桂<lb/>
　　陽州郴州各厰礦砂加旺歳可獲銅四五十萬觔<lb/>
　　錢局又有存貯舊銅其配鑄鉛錫各厰所産亦足<lb/>
　　敷用請再増爐十座為二十座共用銅鉛錫七十<lb/>
　　八萬四千八百觔鑄出錢文應於搭放兵餉之中<lb/>
　　稍為變通查湖廣各營兵糧多支本色米石惟提<lb/>
<pb n="KR2m0015_WYG_017-36b"/>
　　標及衡永鎮筸辰州沅州永順桂陽澧州臨武常<lb/>
　　德九谿龍陽保靖永定等各鎮協營向支折色銀<lb/>
　　兩每米一石折價六錢七錢不等因米價日昻實<lb/>
　　不敷買即以局錢每串作銀一兩給發其各營餉<lb/>
　　銀搭放一成錢之數悉照舊例所餘之錢仍按市<lb/>
　　價酌減出易户部議如所請從之<lb/>
　　又定各衙門公費給錢之例户部奏言寳錢局歳<lb/>
　　鑄錢文於額用之外餘錢八萬餘串逐年遞積見<lb/>
<pb n="KR2m0015_WYG_017-37a"/>
　　存庫錢約六十萬串查在京各衙門每月應支公<lb/>
　　費除工部各官業經該部奏明給發寶源局錢外<lb/>
　　其餘俱由户部支領銀兩每月需銀九千四百餘<lb/>
　　兩不等而各衙門領銀之後又需赴市易錢應用<lb/>
　　請嗣後一體改給制錢則庫項既不至壅滯而錢<lb/>
　　價又可漸平從之<lb/>
　　二十二年定分别收換廢錢之例奉<lb/>
上諭前代廢錢流傳至今已屬無幾攙和行使相沿已<lb/>
<pb n="KR2m0015_WYG_017-37b"/>
　久若盡行查禁轉使吏役得借端滋擾如唐宋元明<lb/>
　之舊錢不妨仍聽民便至偽號錢文則當嚴行禁革<lb/>
　但辦理不善恐小民無知以見有錢文官為收禁情<lb/>
　有不願著該督撫等出示曉諭准民間檢出官為收<lb/>
　換所換錢文即供鼓鑄之用<lb/>
　　二十三年更定雲南辦解京銅併為四運先是户<lb/>
　　部奏言雲南解銅多有沈失總縁川江之險甚於<lb/>
　　他處而其風狂水急每在四五六月間滇省第二<lb/>
<pb n="KR2m0015_WYG_017-38a"/>
　　運銅抵川正當其時宜令分攤以為避險之計請<lb/>
　　飭該省督撫妥議尋四川總督開泰㑹同雲南巡<lb/>
　　撫劉藻議奏滇銅解京向分為正加六運每隔兩<lb/>
　　月即令一運起程故雖遇川江盛漲之時不得不<lb/>
　　依限前行致有覆溺之患自應酌量變通但正運<lb/>
　　銅觔係運官沿途雇船直抵通州而加運之銅自<lb/>
　　漢口以下即撥地方站船遞送若將正運之銅分<lb/>
　　派與加運官帶解則報銷水脚未免參差請將四<lb/>
<pb n="KR2m0015_WYG_017-38b"/>
　　正運併作三運二加運併作一運共為正加四運<lb/>
　　每歳七月内開頭運九月内開二運十一月内開<lb/>
　　三運次年二月内開加運每正運仍係相隔兩月<lb/>
　　起解加運銅數較多寛予一月之限亦屬均匀既<lb/>
　　可避夏漲之險而正運加運各歸原欵一切打包<lb/>
　　換船諸事亦可以次辦理户部議如所請從之<lb/>
　　又定貴州辦鉛起運限期貴州巡撫周人驥奏言<lb/>
　　黔省辦鉛向例分上下兩運上運以四月起解本<lb/>
<pb n="KR2m0015_WYG_017-39a"/>
　　年十月到部下運以十月起解次年四月到部自<lb/>
　　川省重慶府開行沿途一切換船搬載分别定限<lb/>
　　抵通如逾限一月以上照例查㕘見因川江夏漲<lb/>
　　難行應照滇銅例設法避險請嗣後上運於二月<lb/>
　　内起程三月即可出峽仍定限本年十月抵通下<lb/>
　　運於八月内起程九月即可出峽仍定限次年四<lb/>
　　月抵通如此則重運不至冒險而抵通之期更為<lb/>
　　寛裕户部議如所請從之<lb/>
<pb n="KR2m0015_WYG_017-39b"/>
　　二十四年移貴州畢節縣局於省城加夘鼓鑄貴<lb/>
　　州巡撫周人驥奏言畢節縣設局之始原因就近<lb/>
　　可運銅鉛但每歳所鑄錢文解至省城安順二處<lb/>
　　仍須開銷脚價而知縣有地方之責委令管局亦<lb/>
　　有顧此失彼之虞應移局於省城貴陽府専委大<lb/>
　　員管理至銅鉛各厰雖距省稍逺若將安順以下<lb/>
　　河道開通改為一半水程可以節省運費並將加<lb/>
　　鑄二十六夘歳可添錢五萬七千三百五十五串<lb/>
<pb n="KR2m0015_WYG_017-40a"/>
　　有竒增搭兵餉仍以所餘錢流通出易以平市價<lb/>
　　其所需銅觔見在積存厰内者有八十餘萬將來<lb/>
　　陸續採出可接濟二年之用户部議如所請從之<lb/>
　　尋復奏定每年六十九夘除去工價等項實存錢<lb/>
　　十七萬二千餘串内搭放兵餉及俸工役食等錢<lb/>
　　十萬餘串以六七萬串令官錢舖發賣每串照市<lb/>
　　價易銀一兩四分至二十六年以錢價日平復議<lb/>
　　定每串易銀一兩以便民用<lb/>
<pb n="KR2m0015_WYG_017-40b"/>
　　<hi>臣</hi>等謹按嗣後至二十六年以積銅用完復奏定<lb/>
　　每年除本省出銅一半外仍採買滇銅四十餘萬<lb/>
　　觔添補議以大銅金釵二厰銅髙低對搭各二十<lb/>
　　餘萬觔<lb/>
　　又開西域葉爾羌城鼓鑄局回部之葉爾羌喀什<lb/>
　　噶爾和闐城舊有錢文市易通用名曰普爾質以<lb/>
　　紅銅為之重二錢制小而厚外有輪郭中無方孔<lb/>
　　每錢五十文謂之騰格回部舊服屬於準噶爾以<lb/>
<pb n="KR2m0015_WYG_017-41a"/>
　　普爾為歳賦在策妄阿拉布坦時錢面鑄其名用<lb/>
　　準噶爾字背鑄回字噶爾丹䇿凌時復易名更鑄<lb/>
　　準夷既征回賦即以回地普爾資用至是以西域<lb/>
　　蕩平回城悉定<lb/>
皇上從將軍兆惠之請開局於葉爾羌城改鑄錢文<lb/>
特命户部頒發錢式仍用紅銅每文重二錢形如内地<lb/>
　　制錢較厚文為乾隆通寶用漢字其幕鑄葉爾羌<lb/>
　　城名左用<lb/>
<pb n="KR2m0015_WYG_017-41b"/>
　國書右用回字先以預備軍營之銅開爐鑄錢五十<lb/>
　　萬易回部舊錢銷毁更鑄以資回衆之用嗣後仍<lb/>
　　於各城産銅之地陸續採銅加鑄<lb/>
　　<hi>臣</hi>等謹按前史載西域諸國錢品不同各就其土<lb/>
　　俗為之從未有模範圜函悉奉一王之制者也大<lb/>
　　抵西域之錢多以金銀為質惟唐書載泥婆羅國<lb/>
　　以銅為錢不穿孔宋三朝國史載天竺國用銅錢<lb/>
　　圓徑如中國之制但實其中心不穿貫西域之錢<lb/>
<pb n="KR2m0015_WYG_017-42a"/>
　　又多以人物為形惟洪遵泉志列吐畨國屋馱國<lb/>
　　錢稱其肉好不異中國以銅為之字如梵書不可<lb/>
　　識所謂泥婆羅吐畨等國皆為今西藏左右之境<lb/>
　　實當回部之南然則回地之舊普爾錢鑄以赤銅<lb/>
　　而有字或即其遺制耶夫回部居天山之南多係<lb/>
　　古西域三十六國地唐書西域傳謂龜兹于闐置<lb/>
　　女肆以征錢後周書異域傳稱髙昌國稅銀錢樂<lb/>
　　史太平寰宇記稱龜兹國稅銀錢而皆不詳其錢<lb/>
<pb n="KR2m0015_WYG_017-42b"/>
　　式洪志載龜兹疏勒國有五銖錢又稱其地近西<lb/>
　　涼為張氏遺制然則其為市易之流傳與本國之<lb/>
　　自鑄亦莫得而考也惟是史稱龜兹國能鑄冶有<lb/>
　　鉛又疏勒姑墨難兠諸國多出銅鐵今回地之阿<lb/>
　　克蘇烏什庫車沙雅爾諸城即其故境蓋其饒於<lb/>
　　礦産自昔而然我<lb/>
皇上徳威廣被綏定遐荒月竁天西並遵制度於回城<lb/>
　　設局開鑄冠以<lb/>
<pb n="KR2m0015_WYG_017-43a"/>
天朝年號而附識其城名於幕以同文之治為利用之<lb/>
　　資洵乎貨幣之流通迄於無外已至於回部田賦<lb/>
　　若葉爾羌喀什噶爾和闐諸城皆以糧與錢並納<lb/>
　　舊以五十普爾為一騰格每騰格直銀一兩自登<lb/>
　　版籍以來錢價日就平減諸城伯克等請加納普<lb/>
　　爾以次遞增乾隆二十六年定以百普爾為一騰<lb/>
　　格凡田畝之供輸與市鄽之貿易皆以此為準繼<lb/>
　　自今六府孔修百工咸理定丱人之職官山逺過<lb/>
<pb n="KR2m0015_WYG_017-43b"/>
　　乎祁連頒泉賦之規任土直周乎䝉汜斯固肇興<lb/>
　　刀布以來所未有之<lb/>
盛烈矣<lb/>
　　又撥四川湖廣局錢運往甘肅先是以甘肅制錢<lb/>
　　缺少民用未便已議將楚蜀餘錢酌撥協濟至是<lb/>
　　奉<lb/>
上諭甘肅錢價昻貴見在大兵凱旋及一應屯田事務<lb/>
　并民間日用錢文在所必需著於四川省每歳協濟<lb/>
<pb n="KR2m0015_WYG_017-44a"/>
　錢十二萬串湖廣省每歳協濟錢八萬串按數分起<lb/>
　解甘濟用其所需工本物料價值以及水陸運費該<lb/>
　省俱作正項報銷<lb/>
　　又増湖南寶南局爐座時以協濟甘肅錢文四川<lb/>
　　及湖北皆於加鑄數内撥往惟湖南所鑄有搭餉<lb/>
　　及折給兵糧定額餘錢不敷解運巡撫馮鈐奏請<lb/>
　　以本地厰銅於舊爐二十座外増設爐二十座歳<lb/>
　　添錢八萬四千三百七十九串有竒以八萬串運<lb/>
<pb n="KR2m0015_WYG_017-44b"/>
　　至甘肅户部議如所請從之至二十六年停解甘<lb/>
　　省錢以本省興修城垣奏定仍照増添之數鼓鑄<lb/>
　　將鑄出錢八萬餘串設局平賣以餘息充城工之<lb/>
　　用<lb/>
　　二十五年令廣東湖南收買廣西餘鉛以供鼓鑄<lb/>
　　䕶廣西巡撫葉存仁奏言粤西鼓鑄需用白鉛向<lb/>
　　係委員赴黔省採辦嗣因思恩縣屬之幹峝厰出<lb/>
　　有白鉛奏明抽課之外餘鉛每百觔以價銀二兩<lb/>
<pb n="KR2m0015_WYG_017-45a"/>
　　四錢收買供鑄遞年積存局内者共有一百六十<lb/>
　　四萬餘觔上年又増開盧架一厰採鉛日多已議<lb/>
　　定每百觔減價一錢作為二兩三錢收買但本省<lb/>
　　鼓鑄鉛觔毋庸再為預備而礦産旺盛厰民銷售<lb/>
　　不及未免工本拮据查廣東湖南與廣西接壤雖<lb/>
　　各開有鉛厰而白鉛出産甚少寶廣局每年需用<lb/>
　　白鉛十三萬五千觔係照依時價採買每百觔價<lb/>
　　銀四兩九錢有竒寶南局每年需用白鉛二十萬<lb/>
<pb n="KR2m0015_WYG_017-45b"/>
　　觔係黔省撥運每百觔脚價銀三兩六錢有竒如<lb/>
　　由桂林轉運至二省合計運脚較原數皆有節省<lb/>
　　請嗣後將餘鉛收買存貯省域錢局令二省委員<lb/>
　　赴粤西陸續買運易銀歸款户部議如所請從之<lb/>
　　至二十八年以出鉛數減議令湖南復買黔鉛其<lb/>
　　廣東所需額鉛仍赴廣西採買<lb/>
　　又令寶泉局每年開鑄七十六夘户部奏言寶泉<lb/>
　　局鼓鑄七十一夘得淨錢八十萬五千三百餘串<lb/>
<pb n="KR2m0015_WYG_017-46a"/>
　　每年搭餉及給發公費需錢八十三萬餘串向因<lb/>
　　庫貯有餘酌量添用今前項貯錢五十餘萬串已<lb/>
　　令各工程處陸續支領自應預籌増鑄請再加五<lb/>
　　夘為七十六夘歳可添錢五萬六千六百餘串其<lb/>
　　紅銅及黒鉛㸃錫存局俱屬有餘毋庸添辦惟白<lb/>
　　鉛一項所剩無多應令黔省於正額之外再添辦<lb/>
　　三百萬觔分作三年帶解約可供添鑄十五年之<lb/>
　　用從之<lb/>
<pb n="KR2m0015_WYG_017-46b"/>
　　二十六年停四川湖廣撥運甘肅錢甘肅巡撫明<lb/>
　　德奏言自楚蜀協濟錢文以來將四川錢撥運河<lb/>
　　西湖廣錢截留河東搭放兵餉及減價出易上年<lb/>
　　至今約共撥到錢四十餘萬串現在甘省每銀一<lb/>
　　兩約可易錢八百八九十文市價大平應請停止<lb/>
　　撥運下部知之<lb/>
　　又開西域阿克蘇城鼓鑄局先是回地惟葉爾羌<lb/>
　　喀什噶爾和闐各城以錢交易其阿克蘇諸城向<lb/>
<pb n="KR2m0015_WYG_017-47a"/>
　　不用錢或以銀買賣或以田地及貨物牲畜互換<lb/>
　　自平定以後以其地向有銅礦仍於阿克蘇屬地<lb/>
　　方置七品伯克二員管理採銅回户至是㕘贊大<lb/>
　　臣尚書舒赫德以各城阿竒木伯克之請奏定於<lb/>
　　阿克蘇城歳徵紅銅四千二百五十觔烏什城歳<lb/>
　　徵紅銅三千一百九十觔庫車城歳徵紅銅八百<lb/>
　　十五觔沙雅爾城歳徵紅銅三百五十觔賽哩木<lb/>
　　城歳徵紅銅三百五十觔拜城歳徵紅銅三百四<lb/>
<pb n="KR2m0015_WYG_017-47b"/>
　　十觔哈喇沙爾城歳徵紅銅七百五觔共為一萬<lb/>
　　觔彚解阿克蘇城開局鑄乾隆通寶錢其錢幕鑄<lb/>
　　阿克蘇城名餘俱如葉爾羌城之制<lb/>
　　<hi>臣</hi>等謹按自二十六年以後銅産日旺復陸續増<lb/>
　　定阿克蘇屬採銅伯克為三員添置庫車屬採銅<lb/>
　　伯克二員沙雅爾屬採銅伯克一員哈喇沙爾屬<lb/>
　　採銅伯克二員其各城歳徵銅額亦以次加増以<lb/>
　　為阿克蘇局添鑄及撥供葉爾羌局接鑄之用<lb/>
<pb n="KR2m0015_WYG_017-48a"/>
　　又更定雲南辦解京銅仍分八運罷協運官户部<lb/>
　　奏言滇省承辦京局正加四運銅觔向定每運委<lb/>
　　正運官一人協運官一人一同起程在途一切雇<lb/>
　　船搬載俱係正協二員㑹同辦理厯年各運依限<lb/>
　　解到者固多而到京遲滯者亦復不少總由二員<lb/>
　　合運責任不専未免互相推諉應請將額解京銅<lb/>
　　仍分為八運作為六正運兩加運每運俱委同知<lb/>
　　通判知州知縣等官管解以專責成不必再委雜<lb/>
<pb n="KR2m0015_WYG_017-48b"/>
　　職官為協運每年仍避出川江夏漲之期將八運<lb/>
　　均匀起解從之<lb/>
　　又令貴州湖南起運京鉛罷協運官並定貴州辦<lb/>
　　鉛仍分四運户部奏言貴州湖南承辦白黒鉛觔<lb/>
　　向係分派正運協運官各自領鉛先後開船其正<lb/>
　　運所領鉛觔雖多於協運然正運係府佐等官沿<lb/>
　　途足資彈壓即遇舟車需費亦易於應辦協運既<lb/>
　　係雜職㣲員一切每多竭蹷於公事不免貽誤請<lb/>
<pb n="KR2m0015_WYG_017-49a"/>
　　照雲南運銅之例専委同知通判知州知縣等官<lb/>
　　管解其廣東辦解㸃錫向無協運之例嗣後仍毋<lb/>
　　得委雜職等官至於鉛觔分運宜酌量均派湖南<lb/>
　　所解黒鉛為數較少應照舊為上下兩運貴州所<lb/>
　　解白鉛原額四百四十萬餘觔近又有添辦之數<lb/>
　　仍應分為四運從之<lb/>
　　又令湖南收禁小錢先是於乾隆九年巡撫晏斯<lb/>
　　盛請將湖廣所行小錢概行禁止交官給與價值<lb/>
<pb n="KR2m0015_WYG_017-49b"/>
　　經大學士等議以楚省使用錢文大小不等民間<lb/>
　　有以三小錢當一者有以兩小錢當一者原係舊<lb/>
　　有之錢非私鑄可比見在錢少價昻若遽為查收<lb/>
　　恐於兵民未便俟制錢充足再行定限至是巡撫<lb/>
　　馮鈐奏稱湖南自節次加爐鼓鑄以來錢價大平<lb/>
　　小錢自應禁革户部議定除古錢一項仍聽民便<lb/>
　　康熙年間之小制錢亦照舊行使其餘一概小錢<lb/>
　　令地方官申禁並照例收買<lb/>
<pb n="KR2m0015_WYG_017-50a"/>
　　又増設户部錢法堂司官二人裁寶泉局筆帖式<lb/>
　　二人户部奏言錢法堂官原為稽察寶泉局而設<lb/>
　　一應文移往來向因書吏具稿未協令監督主稿<lb/>
　　錢法侍郎核定以稽察錢局之文案即由本局監<lb/>
　　督辦理殊非體制查寶泉局向派筆帖式四員繙<lb/>
　　寫文移而事務無多請酌裁筆帖式二人添派滿<lb/>
　　漢司官各一人專司主稿於各司員中公同選委<lb/>
　　仍照監督之例二年更代從之<lb/>
<pb n="KR2m0015_WYG_017-50b"/>
　　二十七年令解京鉛錫運局車價皆預行撥解户<lb/>
　　部奏言貴州湖南廣東承辦鉛錫俱由張家灣陸<lb/>
　　運至局其車價銀向係運官攜帶臨時交張灣巡<lb/>
　　檢代雇車輛往往有交價濡遲巡檢借端推諉以<lb/>
　　致不能速運必得部中督催始克運竣者蓋縁車<lb/>
　　價既入運官之手即不免沿途挪用而巡檢因係<lb/>
　　私相交兌亦遂任意遷延應請嗣後解運鉛錫除<lb/>
　　一切途中必需之費仍發運官隨帶備用其自張<lb/>
<pb n="KR2m0015_WYG_017-51a"/>
　　灣運局請照運銅車價預解坐糧㕔之例行令貴<lb/>
　　州等省計一年所需預行撥解通永道庫存貯俟<lb/>
　　運船抵灣該道核算應用之價照數發張灣巡檢<lb/>
　　雇車起運一面將發價日期呈報錢法衙門扣限<lb/>
　　查催從之<lb/>
　　又定雲南辦解銅觔整碎分包之例先是户部奏<lb/>
　　准將額運京銅倣照運鉛之例令先酌定觔數鎔<lb/>
　　作整圓每包合成一百觔不許運員鏨鑿碎銅搭<lb/>
<pb n="KR2m0015_WYG_017-51b"/>
　　配以免沿途折耗即遇有沈失亦便於按數撈取<lb/>
　　至是雲南巡撫劉藻奏言向來滇省解京俱係蟹<lb/>
　　殻銅嗣因大興厰所産之銅成色與蠏殻相同即<lb/>
　　奏明以餅銅配解均係整碎分搭每百觔為一包<lb/>
　　蓋在厰之銅係將礦砂錘碎鎔化於洪爐之内提<lb/>
　　取而出本不能輕重適均其蠏殻一項乃成色最<lb/>
　　髙之礦當煎鍊之時以米湯澆潑乘其凝結然後<lb/>
　　揭取水火相薄亦易激成碎塊非盡由於解官鏨<lb/>
<pb n="KR2m0015_WYG_017-52a"/>
　　鑿之故也嗣後應令將滇銅整圓者與碎小者各<lb/>
　　自分包整圓者每包不必拘定百觔碎小者必足<lb/>
　　百觔之數其塊數觔數用一木牌詳悉開明釘於<lb/>
　　封包之外過秤時連包秤對不許逐處拆動亦可<lb/>
　　杜偷竊而防遺失下部知之<lb/>
　　又定京局交收銅鉛錫限期户部奏言向例銅觔<lb/>
　　到局監督呈明錢法侍郎驗定成色即令交收俟<lb/>
　　全數兌完之後給發回批乃運官每易遷延時日<lb/>
<pb n="KR2m0015_WYG_017-52b"/>
　　不能作速交清嗣後請定限兩月全收如有觔數<lb/>
　　短少勒限十日令赴局補交其各省解到鉛錫亦<lb/>
　　照此一體辦理仍將局内收清日期先行知照該<lb/>
　　撫以便飭令運官回任報銷從之<lb/>
　　二十八年令湖北寶武局添買雲南銅配鑄先是<lb/>
　　寶武局加鑄錢文原議専用漢口商銅尋以四川<lb/>
　　礦銅旺盛歳買川銅二十萬觔合漢口銅二十萬<lb/>
　　觔對搭鼔鑄至是以川銅不敷採買湖北巡撫輔<lb/>
<pb n="KR2m0015_WYG_017-53a"/>
　　德奏請照例買漢口銅經户部議漢口銅每百觔<lb/>
　　需銀十九兩價直較昻應令添買滇銅以節縻費<lb/>
　　嗣後湖北委員赴滇於正鑄需用之外另行加辦<lb/>
　　其漢口銅每百觔復減價至十七兩五錢暫行收<lb/>
　　買以供每年滇銅未到之先隨時接濟從之<lb/>
　　二十九年定滇銅運京守風守水及封閘封峽程<lb/>
　　限户部議言滇銅自四川瀘州運至通州以十一<lb/>
　　月為期或遇途次守凍例准扣除並無守風守水<lb/>
<pb n="KR2m0015_WYG_017-53b"/>
　　及封閘封峽等一定程限承運各官往往任意躭<lb/>
　　延查滇銅至京程途原非一日途中風水順逆既<lb/>
　　難逆計當川峽盛漲更難冐險前進至運河閘座<lb/>
　　所以蓄洩水勢以濟漕運及封閉之日各項船隻<lb/>
　　例不開放而銅船至京又無他道可以繞越兼旬<lb/>
　　守候勢所不免應交沿途督撫遇有銅船到境實<lb/>
　　係封閘封峽及遇水淺起剥查明屬實取結報部<lb/>
　　以便扣限其有風信驟發水勢暴漲事出偶遭一<lb/>
<pb n="KR2m0015_WYG_017-54a"/>
　　併准其照例扣除如平水河道人力可施不得藉<lb/>
　　端逗遛各船分起解運應令節次抵通亦不得任<lb/>
　　意後先稽延時日違者查核從之<lb/>
　　又議定湖南運解京局黒鉛仍歸貴州湖南分辦<lb/>
　　先是京局所需黒鉛七十萬五百七十觔有竒厯<lb/>
　　交貴州辦運嗣因湖南郴州開採桃花壠等處及<lb/>
　　桂陽州等厰黒白鉛砂出産甚旺乾隆十一年議<lb/>
　　將貴州所辦京鉛一半改歸湖南代辦復於乾隆<lb/>
<pb n="KR2m0015_WYG_017-54b"/>
　　十四年將貴州應解京鉛全交湖南代辦至是湖<lb/>
　　南巡撫喬光烈奏言湖南所辦京鉛本由桂陽郴<lb/>
　　州兩厰分運今郴厰因開採日久硐老砂竭已請<lb/>
　　封禁而京鉛為鼓鑄所必需未便闕額聞貴州柞<lb/>
　　子等厰所産黒鉛自停運以來頗有積存鉛觔今<lb/>
　　據貴州巡撫劉藻覆稱貴州每年可辦京局黒鉛<lb/>
　　三十五萬觔自乾隆二十九年為始照數委員解<lb/>
　　京供鑄其餘三十五萬二百八十五觔有竒仍須<lb/>
<pb n="KR2m0015_WYG_017-55a"/>
　　湖南辦運請改於桂陽厰採辦作為一運於九月<lb/>
　　全數解京仍分交户工二部收納供鑄至所需顔<lb/>
　　料庫黒鉛一萬七千六百六十九觔有竒向亦係<lb/>
　　郴桂兩厰分辦今統歸桂厰辦解户部議如所請<lb/>
　　從之<lb/>
　　又定廣東湖南運京鉛錫程限廣東布政司胡文<lb/>
　　伯奏言雲貴辦運京局銅鉛均經議定程限其餘<lb/>
　　省分解京鉛錫未經定期恐委運各員沿途任意<lb/>
<pb n="KR2m0015_WYG_017-55b"/>
　　逗遛或致誤公經户部議言直省辦解鉛錫由本<lb/>
　　省前至張家灣抵京其間經涉江湖實在需日若<lb/>
　　千應令直省各自核計定限嗣經廣東巡撫明山<lb/>
　　議定廣東辦解㸃錫自廣州前至通州之張家灣<lb/>
　　中間多係灘河逆流南雄而上俱由陸運山路亦<lb/>
　　復﨑嶇運解原非易易應酌定程期以十閱月解<lb/>
　　京為限湖南巡撫喬光烈議言長沙領運黒鉛直<lb/>
　　自漢口運抵張家灣原照貴州運銅之例定限五<lb/>
<pb n="KR2m0015_WYG_017-56a"/>
　　閱月其自長沙前抵漢口中隔洞庭水寛風逆勢<lb/>
　　難冐險前進應酌以一月為期中途遇有守風守<lb/>
　　凍日期仍准沿途地方各官結報核辦户部議如<lb/>
　　所請從之<lb/>
　　又開雲南順寧府鼓鑄局雲貴總督吳達善奏言<lb/>
　　滇省辦銅各厰除湯丹大碌兩大厰之外其次即<lb/>
　　賴大興大銅二厰自乾隆二十一年奏開之後歳<lb/>
　　辦獲銅百餘萬觔至三四百萬觔不等兼之銅質<lb/>
<pb n="KR2m0015_WYG_017-56b"/>
　　甚髙大興厰添撥京局大銅厰分供省局每年二<lb/>
　　厰所餘銅仍以給各省配搭採買之需但該二厰<lb/>
　　地勢低窪每被水淹厰民以有虧資本採辦不前<lb/>
　　應及時調劑擬歳給官本八千兩以為宣洩積水<lb/>
　　備料興工之用查順寧府之寧台山厰並附近蘆<lb/>
　　塘等處近年礦砂旺盛積銅甚多若加耗煎凈儘<lb/>
　　堪適用其鼓鑄所需鉛錫亦易撥運請開局於順<lb/>
　　寧府城設爐八座每年開鑄三十六夘並照東川<lb/>
<pb n="KR2m0015_WYG_017-57a"/>
　　新局之例加鑄十八夘錢幕仍鑄寶雲二字共用<lb/>
　　正額帶鑄外耗銅鉛錫四十四萬六百四十觔鑄<lb/>
　　青錢五萬三千八百六十四串二百文有竒除去<lb/>
　　工價等項就近配給永順鎮標官兵俸餉并搭放<lb/>
　　順寧永昌二府公用所餘錢文核計歸還鑄本將<lb/>
　　息銀八千八百餘兩添補大興大銅厰經費户部<lb/>
　　議如所請從之<lb/>
　　又撥雲南彌勒州厰白鉛運廣西府局供鑄雲南<lb/>
<pb n="KR2m0015_WYG_017-57b"/>
　　巡撫劉藻奏言廣西府局鼓鑄每歳需白鉛二十<lb/>
　　三萬九千五百餘觔有竒向於羅平州卑塊二厰<lb/>
　　買運每百觔並運費給價二兩七分今彌勒州野<lb/>
　　猪厰産鉛旺盛應自丙戌年為始照例給價收買<lb/>
　　撥運廣西府局供鑄每百觔減價一錢八分由野<lb/>
　　猪厰運廣西府局合計運脚亦有節省供鑄之外<lb/>
　　如有餘鉛仍抽正課聽商銷售户部議如所請從<lb/>
　　之<lb/>
<pb n="KR2m0015_WYG_017-58a"/>
　　又減陜西鑄錢銅數増買滇銅運陜供鑄先是陜<lb/>
　　西寶陜局鼓鑄需銅三十八萬觔向赴四川採辦<lb/>
　　因川省出銅減少停其採買更向雲南撥給三十<lb/>
　　五萬觔以供鼓鑄髙低各色配解至是雲南以髙<lb/>
　　銅漸少祇撥給五萬觔更撥金釵厰低銅三十萬<lb/>
　　觔交委員領運陜西巡撫和其衷奏言陜省厯年<lb/>
　　銅觔年運年銷並無餘存而官商辦運洋銅不過<lb/>
　　五六萬觔運局每無定期不能及時應用見在存<lb/>
<pb n="KR2m0015_WYG_017-58b"/>
　　貯陜銅止可供一年之鑄陜滇相去遼逺銅觔往<lb/>
　　返約須二年有餘誠恐一時不能接濟必致停爐<lb/>
　　歇夘請將陜局鼓鑄每爐兩夘酌減五百觔以一<lb/>
　　年為率今年減存之銅即可待次年供鑄俟滇銅<lb/>
　　運到仍行照舊鼓鑄再採運滇銅既難刻期而至<lb/>
　　請自丙戌年為始於三十五萬觔正額之外預買<lb/>
　　五萬觔仍照髙低各色配解以備陸續接鑄之需<lb/>
　　户部議如所請從之<lb/>
<pb n="KR2m0015_WYG_017-59a"/>
　　三十年議以四川重慶䕫州二營生息銀兩交鑄<lb/>
　　局加夘鼓鑄四川總督阿爾泰疏言川省各營需<lb/>
　　用賞䘏曽經於鹽茶項下支銀一萬四千五百餘<lb/>
　　兩交寶川局每年加鑄二夘扣還銅鉛錫等工價<lb/>
　　可得息銀七千七百餘兩為陸續賞䘏之用惟重<lb/>
　　慶䕫州二處仍係營中領本四萬一千九百餘兩<lb/>
　　自行開典生息充賞每年獲息僅五千三四百兩<lb/>
　　較之錢局加夘鼓鑄相去懸殊且當店官為經理<lb/>
<pb n="KR2m0015_WYG_017-59b"/>
　　雜費既多兵弁差操多誤或恐有私漸挪移之弊<lb/>
　　不若將官典概行停止所獲息銀及房間什物盡<lb/>
　　行變價歸本解司以一萬九千餘兩仍照例交鑄<lb/>
　　局隨夘帶鑄除歸還價本之外所餘銀兩餘息既<lb/>
　　多足敷添補賞項之用事簡易行亦於政體協宜<lb/>
　　得<lb/>
㫖允行<lb/>
　　三十一年減雲南順寧局加夘鼓鑄増省城臨安<lb/>
<pb n="KR2m0015_WYG_017-60a"/>
　　鼓鑄夘期雲貴總督劉藻奏言大興大銅等厰<graphic n="KR2567" url="https://raw.githubusercontent.com/kanripo/KR-Gaiji/master/images/KR2567.png" mimeType="image/png"/>
　　硐日深修費更多經前督呉達善奏請於順寧府<lb/>
　　設爐八座每旬每夘加鑄半夘支放兵餉所獲息<lb/>
　　錢歸併大興大銅等厰為工本經費嗣慮兩厰支<lb/>
　　給官本歸款無期又請於大理局各爐内加夘鼓<lb/>
　　鑄獲息清款至寧台厰厯年辦獲銅觔止能供順<lb/>
　　寧局正鑄之用其加夘鼓鑄之銅難以辦供應將<lb/>
　　三十一年順寧局停止加夘鼔鑄其順寧局每年<lb/>
<pb n="KR2m0015_WYG_017-60b"/>
　　正加各夘原係撥還大興大銅等厰預支動工洩<lb/>
　　水之項厯年清還惟現在三十一年所動興工洩<lb/>
　　水原本八千兩本年正鑄局錢止得其半不敷抵<lb/>
　　補應於省城臨安等局酌量加夘籌辦餘息歸補<lb/>
　　户部議如所請從之<lb/>
　　又議定雲南開採礦厰地界併停各省預買加買<lb/>
　　借買銅觔及本省各局加鑄之例大學士雲貴總<lb/>
　　督楊應琚奏言滇省近年礦厰日開砂丁人等聚<lb/>
<pb n="KR2m0015_WYG_017-61a"/>
　　集每處不下數十萬人耗米過多搬運日衆以致<lb/>
　　各厰糧價日昻一日且有無業之徒藉言某山見<lb/>
　　有礦引可以採銅具呈試採呼朋引類羣向有米<lb/>
　　之家借食糧米名曰米分以米分之多寡定將來<lb/>
　　分礦之盈縮往往開採數年無益又復引而之他<lb/>
　　有米之家希圖加借前後併還終致礦歸烏有米<lb/>
　　復徒耗更或預向厰員借用銀米前後挪掩重利<lb/>
　　借還負累殊深查滇銅闗係鼓鑄不容闕乏已開<lb/>
<pb n="KR2m0015_WYG_017-61b"/>
　　各厰不便議停未開各厰正宜示以限制請將舊<lb/>
　　有之老厰子厰存留限於各厰四十里内開採四<lb/>
　　十里以外不得任意私開厰有定數則厰内砂丁<lb/>
　　可無虞日漸加増耗費米石至各厰所獲銅觔比<lb/>
　　年解運京局及本省鼓鑄外省採買所餘不過數<lb/>
　　十萬觔如儘各省加買勢至入不敷出似應及時<lb/>
　　籌劑請將各省乾隆二十九年以前奏定之額聽<lb/>
　　其按年買運如有請預買一運及加買至借買數<lb/>
<pb n="KR2m0015_WYG_017-62a"/>
　　十萬觔之處概不准行舊厰既有界限開採年久<lb/>
　　衰歇堪虞應留有餘以補不足滇省省城臨安東<lb/>
　　川各局正鑄之外已足敷搭放兵餉接濟民用其<lb/>
　　加鑄各項亦應酌量停止得<lb/>
㫖允行<lb/>
　<lb/>
　<lb/>
　<lb/>
<pb n="KR2m0015_WYG_017-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝文獻通考卷七十八<lb/>
</p>
<p>
</p>
  </div>
</body>
</text>
</TEI>
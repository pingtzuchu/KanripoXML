<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東亰夢華録自序</head> <lb/>
    <p>
<pb n="KR2k0111_WYG_000-1a"/>
欽定四庫全書　　　　　史部十一<lb/>
　東京夢華録　　　　　　地理類八<hi>雜記之屬</hi>
　　提要<lb/>
　　　　<hi>臣</hi>等謹案東京夢華録十巻宋孟元老撰通<lb/>
　　　　考謂元老不知何許人此書自都城坊市風<lb/>
　　　　俗及當時典禮儀衞靡不核載所紀與宋志<lb/>
　　　　頗有異同如宋志南郊儀注郊前三日但云<lb/>
　　　　齋於大慶殿太廟及青城齋宫而是書載車<lb/>
<pb n="KR2k0111_WYG_000-1b"/>
　　　　駕宿大慶殿儀駕宿太廟奉神主出室儀駕<lb/>
　　　　詣青城齋宫儀委曲詳盡又如郊畢解嚴宋<lb/>
　　　　志但云御宣徳門肆赦而是書載下赦儀亦<lb/>
　　　　極周至惟行禮儀注宋志有皇帝初登壇上<lb/>
　　　　香奠玉幣儀既降盥洗再登壇然後初獻而<lb/>
　　　　是書奏請駕登壇即初獻無上香獻玉帛儀<lb/>
　　　　又太祝讀冊宋志列在初獻時是書初獻之<lb/>
　　　　後再登壇始稱讀祝則不及宋志之密然參<lb/>
<pb n="KR2k0111_WYG_000-2a"/>
　　　　互考核不可謂無禆史學也乾隆四十二年<lb/>
　　　　五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR2k0111_WYG_000-3a"/>
欽定四庫全書<lb/>
　東亰夢華録自序<lb/>
僕從先人宦㳺南北崇寧癸未到亰師卜居於州西金<lb/>
梁橋西夾道之南漸次長立正當輦轂之下太平日乆<lb/>
人物繁阜垂髫之童但習鼓舞班白之老不識干戈時<lb/>
節相次各有觀賞燈宵月夕雪際花時乞巧登髙教池<lb/>
㳺苑舉目則青樓畫閣繡戸珠簾雕車競駐於天街寳<lb/>
馬爭馳於御路金翠耀目羅綺飄香新聲巧笑於栁陌<lb/>
<pb n="KR2k0111_WYG_000-3b"/>
花衢按管調絃於茶坊酒肆八荒爭湊萬國咸通集四<lb/>
海之珍竒皆歸市易會寰區之異味悉在庖厨花光滿<lb/>
路何限春遊簫鼓喧空幾家夜宴伎巧則驚人耳目侈<lb/>
奢則長人精神瞻天表則元夕教池拜郊孟享頻觀公<lb/>
主下降皇子納妃修造則創建明堂冶鑄則立成鼎鼐<lb/>
觀妓籍則府曹衙罷内省宴回看變化則舉子唱名武<lb/>
人換授僕數十年爛賞疊遊莫知厭足一旦兵火靖康<lb/>
丙午之明年出亰南來避地江左情緒牢落漸入桑榆<lb/>
<pb n="KR2k0111_WYG_000-4a"/>
暗想當年節物風流人情和美但成悵恨近與親戚會<lb/>
面談及曩昔後生往往妄生不然僕恐浸乆論其風俗<lb/>
者失於事實誠為可惜謹省記編次成集庶幾開巻得<lb/>
覩當時之盛古人有夢遊華胥之國其樂無涯者僕今<lb/>
追念回首悵然豈非華胥之夢覺哉目之曰夢華録然<lb/>
以亰師之浩穰及有未嘗經從處得之於人不無遺闕<lb/>
倘遇鄉黨宿德補綴周備不勝幸甚此録語言鄙俚不<lb/>
以文飾者盖欲上下通曉耳觀者幸詳焉紹興丁卯歲<lb/>
<pb n="KR2k0111_WYG_000-4b"/>
除日幽蘭居士東亰孟元老序<lb/>
</p>
<p>
</p>
  </div>
</body>
</text>
</TEI>
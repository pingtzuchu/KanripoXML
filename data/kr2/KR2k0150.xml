<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>坤輿圖説卷上</head> <lb/>
    <p>
<pb n="KR2k0150_WYG_001-1a"/>
欽定四庫全書<lb/>
　坤輿圖説卷上<lb/>
　　　　　　　　　　欽天監監正南懷仁撰<lb/>
坤輿圖説者乃論全地相聯貫合之大端也如地形地<lb/>
震山岳海潮海動江河人物風俗各方生産皆同學西<lb/>
士利瑪竇艾儒畧髙一志熊三拔諸子通曉天地經緯<lb/>
理者昔經詳論其書如空際格致職方外紀表度説等<lb/>
已行世久矣今撮其簡畧多加後賢之新論以發明先<lb/>
<pb n="KR2k0150_WYG_001-1b"/>
賢所未發大地之真理夫地與海本是圓形而合為一<lb/>
球居天球之中誠如雞子黄在青内有謂地為方者乃<lb/>
語其定而不移之性非語其形體也天既包地則彼此<lb/>
相應故天有南北二極地亦有之天分三百六十度地<lb/>
亦同之天中有赤道自赤道而南二十三度半為南道<lb/>
赤道而北二十三度半為北道按中國在赤道之北日<lb/>
行赤道則晝夜平行南道則晝短行北道則晝長故天<lb/>
球有晝夜平圏列於中晝短晝長二圏列於南北以著<lb/>
<pb n="KR2k0150_WYG_001-2a"/>
日行之界地球亦設三圏對於下焉但天包地外為甚<lb/>
大其度廣地處天中為甚小其度狹此其差異者耳查<lb/>
得直行北方者每路二百五十里覺北極出髙一度南<lb/>
極入低一度直行南方者每路二百五十里覺北極入<lb/>
低一度南極出髙一度則不特審地形果圓而並徵地<lb/>
之毎一度廣二百五十里則地之東西南北各一週有<lb/>
九萬里實數也是南北與東西數相等而不容異也夫<lb/>
地厚二萬八千六百三十六里零百分里之三十六分<lb/>
<pb n="KR2k0150_WYG_001-2b"/>
上下四旁皆生齒所居渾淪一球原無上下葢在天之<lb/>
内何瞻非天總六合内凡足所佇即為下凡首所向即<lb/>
為上其專以身之所居分上下者未然也且予自大西<lb/>
浮海入中國至晝夜平線已見南北二極皆在平地畧<lb/>
無髙低道轉而南過大浪山已見南極出地三十五度<lb/>
則大浪山與中國上下相為對待矣而吾彼時只仰天<lb/>
在上未視之在下也故謂地形圓而週圍皆生齒者信<lb/>
然矣以天勢分山海自北而南為五帶一在晝長晝短<lb/>
<pb n="KR2k0150_WYG_001-3a"/>
二圈之間其地甚熱帶近日輪故也二在北極圏之内<lb/>
三在南極圈之内此二處地居甚冷帶逺日輪故也四<lb/>
在北極晝長二圏之間五在南極晝短二圏之間此二<lb/>
地皆謂之正帶不甚冷熱日輪不逺不近故也又以地<lb/>
勢分輿地為五大州曰歐邏巴曰利未亞曰亞細亞曰<lb/>
南北亞墨利加曰墨瓦蠟泥加若歐邏巴者南至地中<lb/>
海北至青地及氷海東至大乃河墨阿的湖大海西至<lb/>
大西洋若利未亞者南至大浪山北至地中海東至西<lb/>
<pb n="KR2k0150_WYG_001-3b"/>
紅海聖老楞佐島西至阿則亞諾海即此州只以聖土<lb/>
之下㣲路與亞細亞相聯其餘全為四海所圍若亞細<lb/>
亞者南至蘇門荅喇吕宋等島北至新増白臘及北海<lb/>
東至日本島大清海西至大乃河墨阿的湖大海西紅<lb/>
海小西洋若亞墨利加者全為四海所圍南北以㣲地<lb/>
相聯若瑪熱辣泥加者盡在南方惟見南極出地而北<lb/>
極恒藏焉其界未審何如故未敢訂之惟其北邊與爪<lb/>
哇及瑪熱辣泥峽為境也其各州之界當以五色别之<lb/>
<pb n="KR2k0150_WYG_001-4a"/>
令其便覽各國繁夥難悉原宜作圓球以其入圖不便<lb/>
不得不易圓為平反圏為線耳欲知其形必須相合連<lb/>
東西二海為一片可也其經緯線本宜每度畫之今且<lb/>
惟每十度為一方以免雜亂依是可分置各國于其所<lb/>
天下之緯自晝夜平線為中而起上數至北極下數至<lb/>
南極天下之經自順天府起為初度至三百六十度復<lb/>
相接焉試如察得福島離中線以上二十八度離順天<lb/>
府以東二百十五度則安之于所也凡地在中線以上<lb/>
<pb n="KR2k0150_WYG_001-4b"/>
至北極則實為北方凡在中線以下則實為南方焉又<lb/>
用緯線以著各極出地幾何葢地離晝夜平線度數與<lb/>
極出地度數相等但在南方則著南極出地之數在北<lb/>
方則著北極出地之數也假如視京師隔中線以北四<lb/>
十度則知京師北極髙四十度也視大浪山隔中線以<lb/>
南三十五度則知大浪山南極髙三十五度也凡同緯<lb/>
之地其極出地數同則四季寒暑同態焉若兩處離中<lb/>
線度數相同但一離于南一離于北其四季並晝夜刻<lb/>
<pb n="KR2k0150_WYG_001-5a"/>
數均同惟時相反此之夏為彼之冬耳其長晝長夜離<lb/>
中線愈逺則其長愈多余為式以記于圖邊每五度其<lb/>
晝夜長何如則東西上下隔中線數一則皆可通用焉<lb/>
用經線以定兩處相離幾何辰也葢日輪一日作一週<lb/>
則每辰行三十度兩處相離三十度並謂差一辰假如<lb/>
山西太原府列在于三百五十五經度而則意蘭島列<lb/>
于三百二十五經度彼此相去三十度則相差一辰故<lb/>
凡太原為午則意蘭為已其餘倣此焉設差六辰則兩<lb/>
<pb n="KR2k0150_WYG_001-5b"/>
處晝夜相反焉如所離中線度數又同而差南北則兩<lb/>
地人對足底反行假如河南開封府離中線以北三十<lb/>
四度而列在于三百五十七經度又南亞墨利加之内<lb/>
近銀河之地如趙路亞斯等離中線以南三十四度而<lb/>
列于一百七十七經度彼此相去一百八十度即六辰<lb/>
則彼此相對反足底行矣從此可曉同經線處並同辰<lb/>
而同時見日月蝕焉夫地圖所定各方之經緯度多歴<lb/>
年世愈久而愈凖葢其定法以測驗為主當其始天下<lb/>
<pb n="KR2k0150_WYG_001-6a"/>
大半諸國地及海島不可更僕前無紀録之書不知海<lb/>
外之復有此大地否也近今二百年來大西洋諸國名<lb/>
士航海通遊天下週圍無所不到凡各地依厯學諸法<lb/>
測天以定本地經緯度是以萬國地名輿圖大備如此<lb/>
其六合之地及山川江河湖海島嶼原無名稱凡初歴<lb/>
其地者多以前古聖人之名名之以為别識而定其道<lb/>
里云<lb/>
　　地體之圜<lb/>
<pb n="KR2k0150_WYG_001-6b"/>
世謂天圜而地方此葢言其動静之義方圓之理耳非<lb/>
　言其形也今先論東西次論南北以證合地圜之㫖<lb/>
日月諸星雖每日出入地平一遍第天下國土非同時<lb/>
　出入葢東方先見西方後見漸東漸早漸西漸遲<lb/>
如第一圖午酉子夘為日天甲乙丙丁為地球令日輪<lb/>
　　　　在午而人居甲即日正在其天頂得午時人<lb/>
　　　　居丙即得子時日在其天頂衝也東去甲九<lb/>
　　　　十度居丁得酉時日既過其天頂將沒于地<lb/>
<pb n="KR2k0150_WYG_001-7a"/>
則午甲丙子為其地平也西去九十度居乙即得卯時<lb/>
日向其天頂方出于地亦甲午丙子為其地平也依此<lb/>
推算今日輪出地平在夘人居丁得午時居乙得子時<lb/>
矣此何以故地為圜體故日出于卯因甲髙與乙障隔<lb/>
日光不照故丁之日中乙之半夜也若地為方體者如<lb/>
　　　　上甲乙丙丁則日出夘凡甲乙丁地面人宜<lb/>
　　　　俱得夘日入酉宜俱得酉不應東西相去二<lb/>
　　　　百五十里而差一度又七千五百里而差一<lb/>
<pb n="KR2k0150_WYG_001-7b"/>
時也故明有時差者不能不信地圜也又丁乙與甲異<lb/>
地即異天頂即異日中而又與甲同卯酉即丁之午前<lb/>
短午後長矣乙之午前長午後短矣獨甲得午前後平<lb/>
耳而今半晝分天下皆同何也則明有半晝分者不能<lb/>
不信地圜也<lb/>
自南而北地為圜體亦可推焉如第三圖西南東北為<lb/>
周天甲乙丙為地之圜球丁戊巳為地之方面若人在<lb/>
圓球之乙即見在南諸星從乙漸向丙即南諸星漸隠<lb/>
<pb n="KR2k0150_WYG_001-8a"/>
　　　　　矣漸向甲者反是若人在平面之丁即得<lb/>
　　　　　俱見南北二極之星其在戊在巳亦如南<lb/>
　　　　　北極諸星何由得漸次隠見乎則地之為<lb/>
　　　　　圜體固可證矣<lb/>
　　地圜<lb/>
又地周三百六十度毎度二百五十里其周圍實獨有<lb/>
九萬里令地為方四面其一面應得二萬二千五百里<lb/>
人居一面地平之上其二萬二千五百里之内並宜見<lb/>
<pb n="KR2k0150_WYG_001-8b"/>
之乃今目力所及大畧能見三百里即于最髙山上未<lb/>
有能見四五百里者則地之圜體突起于中能遮兩界<lb/>
故也地水同為一圜球以月食之形可推而明之夫月<lb/>
食之故由大地在日月之間<hi>如上圖</hi>日不能施照于月故<lb/>
地射影于月面亦成圓形則地為圜可知或言果大地<lb/>
如圜球則四旁在下國土窪處之海水不知何故得以<lb/>
不傾云云曰物重者各有體之重心此重心者在重體<lb/>
之中地中之心為諸重物各重之本所物之重心悉欲<lb/>
<pb n="KR2k0150_WYG_001-9a"/>
　　　　　　　　就之凡謂下者必逺于天而就地<lb/>
　　　　　　　　心凡謂上者必就天而逺于地心<lb/>
　　　　　　　　而地之圜球懸于空際居中無著<lb/>
　　　　　　　　常得安然而四方土物皆願降就<lb/>
　　　　　　　　于地心之本所東降欲就其心而<lb/>
　　　　遇西就者不得不止南降欲就其心而遇北<lb/>
　　　　就者亦不得不止凡物之欲就者皆然故凡<lb/>
　　　　相遇之際皆能相衝相逆而凝結于地之中<lb/>
<pb n="KR2k0150_WYG_001-9b"/>
心即不相及者以欲就故亦附離不脱致令大地懸居<lb/>
空際也<hi>如上圖</hi>丙為地中心甲乙兩分各為之半球甲東<lb/>
降就其心乙西亦降就其心兩半球又各有本體之重<lb/>
心如丁如戊甲東降必欲令本體之重心丁至丙中心<lb/>
然後止乙西降必欲其本體之重心戊至丙中心然後<lb/>
止故兩半球相遇于丙中心甲不令乙得東乙不令甲<lb/>
得西一衝一逆力勢均平遂兩不進亦兩不退而懸居<lb/>
空際安然永奠矣譬一門焉二人出入在外者衝欲開<lb/>
<pb n="KR2k0150_WYG_001-10a"/>
之在内者逆欲閉之一衝一逆為力均平門必不動甲<lb/>
乙半球其理同也至四方八面一塵一土莫不皆然地<lb/>
道隤然而下凝職是故耳<lb/>
　　地球南北兩極必對天上南北兩極不離天之中<lb/>
　　心<lb/>
夫地中心為諸天之中心從月食之理而明之新法厯<lb/>
書有本論其地球南北兩極正對天上南北兩極而永<lb/>
逺不離者從本極之髙度明見之蓋天下萬國從古各<lb/>
<pb n="KR2k0150_WYG_001-10b"/>
有所測本地南北極之髙下度于今之所測者不異其<lb/>
不離天極之所以然在萬物變化之功蓋天下各地萬<lb/>
物生長變化之功皆原太陽及諸星循四時之序照臨<lb/>
而成也在各國之地平上下髙卑若干因而剛柔燥濕<lb/>
隨之而萬物各得其宜耳今使地之兩極不必其為向<lb/>
天上之兩極而離之或于上下或于左右則是天下萬<lb/>
國必隨之而紛擾動搖將原在乎赤道之北者忽易而<lb/>
為赤道之南赤道之南者忽易而為赤道之北近者變<lb/>
<pb n="KR2k0150_WYG_001-11a"/>
逺逺者變近夏之熱忽變乎冬之寒則四序顛倒生長<lb/>
變化之功因之大亂而萬物滅絶矣審乎此則地之南<lb/>
北兩極恒向乎天之兩極亘萬古而不移也夫何惑焉<lb/>
即使地有偶然之變因動而離于極則地亦必即自具<lb/>
轉動之能以復歸于本極與元所向天上南北之兩極<lb/>
焉夫地球自具轉動之力與吸銕石之力無二吸銕石<lb/>
之力無他即向南北兩極之力也葢吸銕石原為地内<lb/>
純土之類故其本性之氣與大地本性之氣無異所謂<lb/>
<pb n="KR2k0150_WYG_001-11b"/>
純土者即四元行之一行並無他行以雜之也夫地上<lb/>
之淺土雜土為日月諸星所照臨以為五穀百果草木<lb/>
萬彚化育之功純土則在地之至深如山之中央如石<lb/>
鐵等礦是也審此則夫地球之全體相為葆合葢有脉<lb/>
絡以聯貫于其間焉嘗考天下萬國名山及地内五金<lb/>
礦大石深礦其南北陡衺面上明視毎層之脉絡未有<lb/>
不從下至上而向南北之兩極者也<hi>仁</hi>等從逺西至中<lb/>
夏歴九萬里而遥縱心流覽凡于瀕海陡袤之髙山察<lb/>
<pb n="KR2k0150_WYG_001-12a"/>
其南北面之脉絡夫槩皆向南北兩極其中則另有脉<lb/>
絡與本地所交地平線之斜角正合本地北極在地平<lb/>
上之斜角五金石礦等地内深洞之脉絡亦然凡此脉<lb/>
絡内多有吸鐵石之氣又嘗考天下萬國堪輿諸書圖<lb/>
五大洲凡名山大川皆互相綿亘至幾千萬里之遥自<lb/>
南而北逶迤繡錯其列于地者顯而可見也其内之脉<lb/>
絡蟬聯通貫即何殊乎人身之脉絡骨節縱横通貫而<lb/>
成其為全體也哉<lb/>
<pb n="KR2k0150_WYG_001-12b"/>
　　地震<lb/>
或問地震曷故曰古之論者甚繁或謂地含生氣自為<lb/>
震動或謂地體猶舟浮海中遇風波即動或謂地體亦<lb/>
有剝朽乃剝朽者裂分全體而墜于内空之地當墜落<lb/>
時無不搖動全體而致聲響者又有謂地内有蛟龍或<lb/>
鼇魚轉奮而致震也凡此無稽之言不足深辯惟取理<lb/>
之至正者而姑論其數端及其性情之自然者如左其<lb/>
一地震者因内所含熱氣所致也葢地外有太陽恒照<lb/>
<pb n="KR2k0150_WYG_001-13a"/>
内有火氣恒燃則所生熱氣漸多而注射于空隙中是<lb/>
氣愈積愈重不能含納勢必奮怒欲出乃猝不得路則<lb/>
或進或退旋轉鬱勃潰圍破裂而出故致震動且有聲<lb/>
響也正如火藥充實于礮銃内火一燃而衝突奮裂乃<lb/>
必破諸阻礙而發大響也或疑氣似不能動地須知氣<lb/>
之力堅猛莫禦試觀夫風初亦莫非㣲氣所發積而至<lb/>
于走石拔樹頽屋覆舟夫氣之困鬱于地其奮發必力<lb/>
奮而震搖乎地體理之自然者也何足異哉欲證其所<lb/>
<pb n="KR2k0150_WYG_001-13b"/>
由然則有二端可以明之一震之時率在春秋之月葢<lb/>
因此二時氣最易生也一震之所必在土理疎燥及多<lb/>
空窟之地以其易容多氣故山崩之處内多洞穴者其<lb/>
震猶更宻也若地有空竅向天而可以噓散所藴之氣<lb/>
者則終不致震耳又海中之島亦多震者因外圍之海<lb/>
水與内所含之硝磺多致生熱氣熱氣既熾必發震也<lb/>
所以本土之人毎多掘井欲其氣透而易散以免地震<lb/>
故也大凡地震之或先或後必久屬亢旱或并多風肆<lb/>
<pb n="KR2k0150_WYG_001-14a"/>
暴而致總之氣之為烈耳其氣為烈之故則有三焉其<lb/>
一凡地内之有空洞氣既充盈而又生新氣以増益之<lb/>
勢難並容不勝其鬱勃而奮力求出故致震撼也其二<lb/>
凡地被寒氣侵閼必自收縮乃致其内所含熱氣自為<lb/>
流遁而遂亂相衝擊其地也其三地内所藏熱氣一被<lb/>
外之冷氣侵閼則必退而斂約斂約愈極其力愈長而<lb/>
質愈稀清愈稀清亦愈欲舒放而得廣所斯乃搖動觸<lb/>
震地體也夫震之久暫首係氣勢凡氣之厚且多者緩<lb/>
<pb n="KR2k0150_WYG_001-14b"/>
消薄與寡者速散次係地勢凡地之疎輭者易開宻且<lb/>
硬者難出因其久為衝奮或連或㫁而復續竟致久動<lb/>
矣其實一動非能久也凡致地震之烈氣積在地内不<lb/>
過數十百丈之深則遇低窪之處如江海山谷等易出<lb/>
而散因而震動不越一郡縣或一山谷之地而止若猛<lb/>
烈之氣藏于地内至數十百里之深則既難發洩必致<lb/>
四面衝奮尋其所出之路因而震數省之地致數千里<lb/>
之逺也<lb/>
<pb n="KR2k0150_WYG_001-15a"/>
　　山岳<lb/>
先聖論地初受造時甚圓無深淺髙卑之殊惟水徧圍<lb/>
其面而已但造物者將居民物于地面則開取淵坎令<lb/>
水歸之致露乾土即以所取之土致成山岳陵阜之類<lb/>
試觀海涯無不倚山陵之足江河多峽于阜嶺之中大<lb/>
約髙山多近深谷可以驗其原生之意也然造成後又<lb/>
有變遷葢諸國典籍所記髙岸為谷深谷為陵古所未<lb/>
有者或新發而始見是乃地震所致或風力或水勢所<lb/>
<pb n="KR2k0150_WYG_001-15b"/>
成也若究其山生之為者不但飾地之觀豎地之骨直<lb/>
于人物有多益焉葢或以毓五金或以捍四海或以湧<lb/>
溪澤或以茂林叢或以蔽風雪或以障䕃翳或以界封<lb/>
疆或以禦冦盜或以闢飛走之囿或以廣藏修之居無<lb/>
算妙用則造物之原㫖以全夫寰宇之美而備生民之<lb/>
須耳今摘天下各國有名髙山里數開列于左<lb/>
　阨勒齊亞國阨莫山髙十三里一百九十二丈<lb/>
　西齊理亞國晝夜噴火之山名阨得納髙十三里一<lb/>
<pb n="KR2k0150_WYG_001-16a"/>
　　百五十六丈<lb/>
　西洋徳納里法島必个山髙二十一里二百一十四<lb/>
　　丈<lb/>
　阨勒齊亞國亞多山髙二十四里一百零四丈<lb/>
　意大里亞國呀爾伯山髙二十七里一百六十八丈<lb/>
　諾爾物西亞國山髙三十里零二十丈<lb/>
　亞墨尼加洲伯納黒山髙五十五里一百二十丈<lb/>
　莫斯哥未亞國里弗依山髙八十三里零七十二丈<lb/>
<pb n="KR2k0150_WYG_001-16b"/>
　亞細亞洲髙架所山髙一百三十一里二百零四丈<lb/>
　　海水之動<lb/>
海水自然之動止有其一即下動也凡外動為强則非<lb/>
自然可知矣其强動甚多其一外風所發風既不一動<lb/>
亦不一其二自東而西凡從歐邏巴航海西向而行則<lb/>
順而速東向而行則逆而遲此動非特大海又于地中<lb/>
海可見其所以然從太陽自西而東行以生焉<hi>見風氣説</hi>其<lb/>
三自北而南凡航海者從北向南必順而速從南而北<lb/>
<pb n="KR2k0150_WYG_001-17a"/>
必逆而遲夏月行北海者常見氷塊之廣大如城如海<lb/>
島曽有見長三百餘里者從北而南流其所以然者北<lb/>
極相近之海大寒比年中多雲雨多氷雪與赤道相近<lb/>
之海大熱毎日海水之氣甚多被日薫蒸沖上空際葢<lb/>
南海之勢處卑北海之勢處髙故水北而南流也<lb/>
　　海之潮汐<lb/>
潮汐各方不同地中海迤北迤西或悉無之或㣲而難<lb/>
辨迤南迤東則有而大至于大滄海中則隨處皆可見<lb/>
<pb n="KR2k0150_WYG_001-17b"/>
也第大小速遲長短各處又不同近岸見大離岸愈逺<lb/>
潮愈㣲矣地中海潮水極㣲又吕宋國莫路加等處不<lb/>
過長二三尺若其他如大西拂蘭第亞國潮水長至一<lb/>
丈五尺亦有一丈八尺至二丈之處安理亞國隆第諾<lb/>
府現長至三丈其國之他處長至五六丈阿利亞國近<lb/>
滿直府長至七丈近聖瑪諾府間長至九丈此各方海<lb/>
潮不同之故由海濱地有崇卑直曲之勢海底海内之<lb/>
洞有多寡大小故也况月之照海各方不同則其所成<lb/>
<pb n="KR2k0150_WYG_001-18a"/>
功亦不能同其長退之度或毎以三候或長以四候或<lb/>
其長極速即騎馳猶難猝脱則一候倐淹覆四百餘里<lb/>
而又一候倐歸本所又始起長之時亦不同大槩毎日<lb/>
遲約四刻朔望所長更大嘗推其故而有得于古昔之<lb/>
所論者則以海潮由月輪隨宗動天之運也古今多宗<lb/>
之其正驗有多端一曰潮長與退之異勢多隨月顯隠<lb/>
盈虧之勢葢月之帶運一晝夜一周天其周可分四分<lb/>
自東方至午自午至西自西至子復自子至東而潮一<lb/>
<pb n="KR2k0150_WYG_001-18b"/>
晝夜槩發二次卯長午消酉長子消若隨處隨時略有<lb/>
不同是不足為論别有其所以然也二曰月與日相㑹<lb/>
相對有近逺之異勢亦使潮之勢或殊假如望時月盈<lb/>
即潮大月漸虧而潮漸小三曰潮之發長每日遲四刻<lb/>
必由于月每日多用四刻以成一週而返原所葢月之<lb/>
本動從西而東一日約行十三度從宗動天之帶動自<lb/>
東而西必欲一日零四刻方可以補其所逆行之路而<lb/>
全一週也四曰冬時之月多强于夏時之月故冬潮槩<lb/>
<pb n="KR2k0150_WYG_001-19a"/>
烈于夏潮五曰凡物屬隂者概以月為主則海潮既由<lb/>
濕氣之甚無不聽月所主持矣即月所以主持海潮者<lb/>
非惟光也葢朔㑹時月之下面無光至與吾對足之地<lb/>
亦無光海當是時猶然發潮不息則知月尚有他能力<lb/>
所謂隠徳者乃可通逺而成功矣是月以所借之光或<lb/>
所具之徳致使潮長也如磁石招鐵琥珀招芥然或生<lb/>
多氣于海内使其發潮也如火使鼎水沸溢然<lb/>
或問潮汐之為理者何也曰一則以免腐朽之患葢水<lb/>
<pb n="KR2k0150_WYG_001-19b"/>
久注必朽一則以清外聚之垢蓋地上丕惡之積由江<lb/>
河而歸于海乃潮長復發吐之也一則以輔航漂渡之<lb/>
事蓋潮長則從海易就岸潮退則從岸易入海觀此則<lb/>
海潮之益不淺矣造物主豈無意乎　或問海水之鹹<lb/>
曷故曰多由于乾濕二氣之滲証曰凡滋味必從二氣<lb/>
之雜乃乾而甚燥必生鹹如灰溺汗等是也則海既含<lb/>
多氣或風從外至或日從内生故其水不能不鹹也試<lb/>
用海水濯物必溫和乾燥較諸他水為濁其沾濡如油<lb/>
<pb n="KR2k0150_WYG_001-20a"/>
何也其含土之乾氣故也又試觀海水或流沙内或被<lb/>
火蒸必甘何也失土氣之大分故也又試取浮薄空器<lb/>
塞口沉于海中其内所浸入之水必甘因水從㣲孔入<lb/>
少帶土氣故也又從海氣聚結之雨必甘何也氣上時<lb/>
其土之濁多墜失故也觀此多端海水之鹹從土極乾<lb/>
燋之氣而生也明矣雖然太陽之亢炎亦能致鹹驗之<lb/>
海面之水鹹甚于海底者近受日暈之射而底之水日<lb/>
光不及故也又試之夏月海水多鹹于冬月葢日軌甚<lb/>
<pb n="KR2k0150_WYG_001-20b"/>
近之所使然矣<lb/>
　　江河<lb/>
夫地内多藏積水常見鑿礦者多遇池瀆及速㳅之澗<lb/>
又隨處掘井者或淺或深無不得水之源又觀乾地屢<lb/>
開竅發水而或成湖澱或淹房屋人物也因知地中非<lb/>
函大積之水定無是事也　又造物者初收水于深淵<lb/>
時遺多分于地内又隨處開闢匿空隠渠以徧運潤澤<lb/>
之恩正如人體内多備脉絡筋骨以運血氣之潤澤也<lb/>
<pb n="KR2k0150_WYG_001-21a"/>
葢地原本至乾非得水之潤自難凝結又不能養育卉<lb/>
木金石之類濟捄人物之用因知天地造成之初地面<lb/>
即多發泉川江湖以備後用　夫江河溪泉多由于海<lb/>
水証以四端一曰天下江川日日入海而不溢者必有<lb/>
他出若無出而不溢極難解矣二曰江河之洪大者非<lb/>
源于海更無此大源矣葢地内從氣所變之水萬不足<lb/>
供大江之常流也三曰從古嘗有江湖泉川新出其味<lb/>
如海之鹹其魚亦如海内之形則江河非由于海而何<lb/>
<pb n="KR2k0150_WYG_001-21b"/>
四曰凡近海之地必多泉川愈逺于海者其川亦愈寡<lb/>
矣　又江河雖多從海而出但泉川亦有從氣變生者<lb/>
葢地中所藏多氣既不能出外又被圍山之冷攻之因<lb/>
漸變渙而滴流致成泉溪之永源試觀最髙之山大都<lb/>
有永泉甚甘甚冽然海水或相去甚逺其地或甚低其<lb/>
水又濁且鹹又何能致甘冽乎又觀人屋近于山麓閉<lb/>
其户牖必多濕而發水何也其内藏之氣易變水也矧<lb/>
山穴之内乎又入山中諸洞等旁多滴水成水渚乃溪<lb/>
<pb n="KR2k0150_WYG_001-22a"/>
澗之永源備矣　或問海卑地崇水何能逆本性上流<lb/>
于地面乎曰海水所由之匿空隠渠必曲非直乃水因<lb/>
潮長時强入其内不能復退惟有漸進勢不得不上湧<lb/>
矣况星辰之隠徳必招攝海水以滋萬物而土為極乾<lb/>
又招水以自慰其渇因濟外物之須則水之上流也觀<lb/>
其私性為逆觀衆物之公性則不為逆也正如凡遇空<lb/>
時水土必上火氣必下而是上下之動者論各元行之<lb/>
性為逆論衆物之性不逆是也<lb/>
<pb n="KR2k0150_WYG_001-22b"/>
　　天下名河<lb/>
亞細亞洲<lb/>
　　黄河元朝圖史載黄河本東北流歴西蕃至蘭州<lb/>
　　凡四千五百餘里始入中國又東北流過夷境凡<lb/>
　　二千五百餘里始轉河東又南流至蒲州凡一千<lb/>
　　八百餘里通計屈曲九千餘里<lb/>
　　歐拂辣得河長六千里其流入海口處濶四十八<lb/>
　　里<lb/>
<pb n="KR2k0150_WYG_001-23a"/>
　　安日得河長四千八百里濶約五里深十丈餘分<lb/>
　　七岔入海及水産金沙<lb/>
　　阿被河長七千二百里此河開凍時有大氷如山<lb/>
　　岳衝擊樹木排至兩岸旁溢一千二百里土人遷<lb/>
　　移入山避之<lb/>
　　印度河長四千里入海口處濶一百六十里<lb/>
歐邏巴洲<lb/>
　　大乃河長二千四百八十里分三岔入墨阿的湖<lb/>
<pb n="KR2k0150_WYG_001-23b"/>
　　窩耳加河長一千六百里分七十二流入海<lb/>
　　達乃河長四千八百里入大海<lb/>
　　多惱河長三千六百里分七岔入海其河有橋長<lb/>
　　一十一里髙十五丈<lb/>
利未亞州<lb/>
　　泥琭河長八千八百里分七流入海産葛爾各第<lb/>
　　羅蛇及海馬<lb/>
　　黒河地内藏其水道至二百四十里逺有餘<lb/>
<pb n="KR2k0150_WYG_001-24a"/>
北亞墨利加<lb/>
　　加納大河海潮入此河至一千六百里流入海口<lb/>
　　處濶二百四十里<lb/>
南亞墨利加<lb/>
　　聖瑪得勒納河長三千六百里<lb/>
　　巴里亞河深十五丈入海口處濶四百四十餘里<lb/>
　　雅瑪瑣農江長一萬餘里濶八十四里深不可測<lb/>
　　入海口處濶三百三十六里其水勢悍急直射海<lb/>
<pb n="KR2k0150_WYG_001-24b"/>
　　水至三百二十餘里皆甜水其兩岸綿亘有一百<lb/>
　　三十餘國語言風俗俱不同<lb/>
　　氣行<lb/>
古或以氣無色不屬五外司疑為無有此説大謬可証<lb/>
者有六一曰無氣則天内空矣地何以懸空而得居于<lb/>
中萬物何以得生日月星辰何以得外光或以隠徳養<lb/>
育萬生乎葢物惟聯統庶得相濟相保空虚是所大忌<lb/>
避也二曰禽鳥無所賴則不能飛飛者以翼御氣如人<lb/>
<pb n="KR2k0150_WYG_001-25a"/>
用手御水而得浮也三曰風寂時人急趨走則前面若<lb/>
有物觸之者然是非氣而何四曰人向空中揮鞭定有<lb/>
聲響凡彈射皆然夫聲從二物相擊而生若空中非有<lb/>
氣必無他物以生聲矣五曰一室之中兩門相對開閉<lb/>
此一門則彼一門亦動又人在室中急行其窓之紙及<lb/>
諸係懸之輕物亦動非由氣而何六曰室中寂静無風<lb/>
見隙影内塵埃滚滚上下所謂野馬者何也必氣使之<lb/>
然矣數端不足証有氣乎至其變幻莫測則因小大應<lb/>
<pb n="KR2k0150_WYG_001-25b"/>
感之不倫耳非難明也氣惟實有而萬不可無一則以<lb/>
資喘息之功一則以運天光物像及人物聲音之跡一<lb/>
則以存火水等類之性葢氣一缺則人物之呼吸遂輟<lb/>
而内心火及其生機并滅又上天所射之光形物所發<lb/>
之像諸體所出之聲無所憑據無由至于所當至而資<lb/>
存其所包含内物之體也若言氣無色體可見遂謂之<lb/>
無則彼風聲臭味及鬼神人物之魂諸不屬人目者悉<lb/>
當謂之無乎夫外目所不及者有理之内目可及也<lb/>
<pb n="KR2k0150_WYG_001-26a"/>
夫氣厚分有上中下三域上域近火近火常熱下域近<lb/>
水土水土常為太陽所射足以發煖故氣亦煖中域上<lb/>
逺于天下逺于地則寒各域之界由何而分以絶髙山<lb/>
為界上為上域風雨所不至氣甚清人物難居下為中<lb/>
域雨雪所結自此以下為下域矣第其寒煖之分處又<lb/>
有厚薄不等若南北二極之下因逺太陽則上下煖處<lb/>
薄中寒處厚若赤道之下因近太陽則上下煖處厚中<lb/>
寒處薄以是知氣域之不齊也<lb/>
<pb n="KR2k0150_WYG_001-26b"/>
　　風<lb/>
夫風之本質乃地所發乾熱之氣有多端可證一試春<lb/>
秋時多風何也是時空際多聚乾熱之氣二曉晨時多<lb/>
風何也日出而升必攝多氣三雪化時多風何也雪内<lb/>
多有乾氣是氣將分别于冷濕故生風四空際忽見火<lb/>
色知後必有風何也火者乾熱之氣所致也五風愈大<lb/>
而物愈燥何也風之元質乾熱故也由是可知空際之<lb/>
氣雖動時或生風亦能如風之清涼人物然其實與風<lb/>
<pb n="KR2k0150_WYG_001-27a"/>
不同則風之元質多屬乾氣而乾氣中或亦有濕氣參<lb/>
之故春時之風與海上之風多致物朽可以為驗大海<lb/>
中黄道之下恒有東風故船往西行者必宜順風則行<lb/>
而疾如東行則逆風而遲葢太陽從冬至迄夏至輪轉<lb/>
恒行黄道下而其爆煖不絶照于空際正對之氣令之<lb/>
沖上然其故恒隨太陽從東而西則東邊之風氣必後<lb/>
隨之而恒補前氣之缺矣大海之水亦然恒隨太陽從<lb/>
東而西葢太陽西行無一息之停以其爆熱恒照而吸<lb/>
<pb n="KR2k0150_WYG_001-27b"/>
西海之水氣令之上沖而成雲霧因而在西之水面比<lb/>
在東之水面恒卑葢東髙西卑則海水從東而西流以<lb/>
補其缺此自然之理也　夫乾熱氣騰上至于中域為<lb/>
冷寒氣所扼既不得上而性輕又不得下則必致横飛<lb/>
也又其飛之速遲强弱由于氣之衆寡清濁及其上沖<lb/>
之力與勢也葢氣之沖上者疾急一值阻扼其退飛亦<lb/>
必速迅由是可知風飛時其前後左右之氣無不動而<lb/>
隨之者是以氣動為風者亦必有故也或問旋風何曰<lb/>
<pb n="KR2k0150_WYG_001-28a"/>
若上所論乾熱之氣入數雲内復各爆出適相撞結因<lb/>
各隨所向之地互相推逐以成旋輪譬之川水其急流<lb/>
時忽值山石阻遏無由可出即囘而為旋窩也又譬之<lb/>
諸風凡從廣濶之地歸入隘巷而無路可出必囘旋矣<lb/>
是風在平地值物多起在海中值舟多沉　夫風有多<lb/>
利姑舉四端其一拂動近氣令就平和以利呼吸人與<lb/>
諸生緣此以免閉塞之傷葢近氣無風則積聚不散有<lb/>
傷生命故也其二帶雲成雨以滋内地葢内地氣㣲旋<lb/>
<pb n="KR2k0150_WYG_001-28b"/>
生旋滅力不足成雲雨之功惟大海廣受日照猛起濕<lb/>
熱之氣蓬蓬勃勃升至中域太陽返照光力不及之際<lb/>
遂乃變熱而涼先結成雲漸散成雨然使無風帶入内<lb/>
地則濕氣所成雲雨復歸初升原處何由利内地之人<lb/>
乎其三燥地所餘潮氣悦生動物速熟諸果其四助舟<lb/>
楫之力以通貨財以利天下是也<lb/>
　　雲雨<lb/>
雲乃濕氣之宻且結者也地水之氣被日爆煖沖至空<lb/>
<pb n="KR2k0150_WYG_001-29a"/>
際中域一遇本域之寒即棄所帶之熱而反元冷之情<lb/>
因漸凑密終結成雲則或薄而稀或厚而宻者又由于<lb/>
氣之乾濕清濁相勝之異勢也薄稀者輕浮易為風所<lb/>
撥散難以成雨是為枯瘠無益之雲若厚密者多含潤<lb/>
澤故易化雨而益物則雨無他乃施雨之雲耳凡初雨<lb/>
之時必濛濛而細漸而近地則其雨㸃愈大矣葢雨落<lb/>
時多細㣲雨㸃彼此相沾若下之路逺則相沾之更多<lb/>
而加重大故山頂比山根之雨㸃㣲小因雲離山頂近<lb/>
<pb n="KR2k0150_WYG_001-29b"/>
離山根逺故也又冬月比夏月雨㸃㣲小因冬月天冷<lb/>
時雲離地不逺夏天大暑日雲髙離地更逺然雲逺則<lb/>
雨㸃從上而下一路彼此相沾之多而加重大雲近則<lb/>
路短而相沾之雨㸃小雨雹時亦然若當時有大風雹<lb/>
子而横斜下其體更加重大葢横斜之路比正直之路<lb/>
更逺路逺則雹子相沾之多間有如彈丸大者若剖而<lb/>
細視之則灼見多小雹子沾于一處由此故也<lb/>
　　四元行之序並其形<lb/>
<pb n="KR2k0150_WYG_001-30a"/>
四元行不雜不亂葢有次第存乎其間故得其所則安<lb/>
不得其所則强及其强力已盡自復歸于本所焉本所<lb/>
者何土下而水次之火上而氣次之此定序也其故有<lb/>
三一曰重輕重愛卑輕愛髙以分上下重輕又有甚次<lb/>
之别因上之中有下下之中有上以分元行之四水輕<lb/>
于土氣重于火水在土之上氣在火之下然水以重言<lb/>
氣以輕言者較從其衆故也葢水對一<hi>土</hi>曰輕對二<hi>火氣</hi>
曰重氣對一<hi>火</hi>曰重對二<hi>水土</hi>則曰輕也以是知水必下<lb/>
<pb n="KR2k0150_WYG_001-30b"/>
而不上氣必上而不下矣二曰和情葢情相和則近相<lb/>
背則逺假如乾冷成土濕冷成水土水以冷情相和故<lb/>
相近濕熱成氣濕冷成水水氣以濕情相和故亦相近<lb/>
乾熱成火濕熱成氣氣火以熱情相和故亦相近若背<lb/>
情之行相反則逺假如水冷而濕火熱而乾二情正背<lb/>
故以相逺問土火以乾情相和而極逺者以土火雖有<lb/>
相和之情重輕大異故權衡于二者之故可以定四行<lb/>
之序矣三曰見試葢四行之序目前易試也火發為焱<lb/>
<pb n="KR2k0150_WYG_001-31a"/>
常有從下至上尖殺之形西曰火形葢不能安下而奮<lb/>
力以上必向極髙是也氣偶入土水之中不得其安而<lb/>
欲上行在土為地震為山崩在水為漚為泡試强一毬<lb/>
至水底忽然突出是也水若騰在氣域必被强而不得<lb/>
安迨强力已盡自復歸于本所如成雨者以太陽薫蒸<lb/>
地濕為雲雲稀屬氣故輕而浮雲宻屬水故重而墜墜<lb/>
者復其本所也土入水必下至水底而後安夫四元行<lb/>
必圓其理有二一則宇宙之全正為一球球以天與火<lb/>
<pb n="KR2k0150_WYG_001-31b"/>
氣水土五大體而成天體既圜則四元行之皆為形圜<lb/>
也㫁然矣一則四行皆在月天之下相切若有他形則<lb/>
火形之上或方或尖而不圜必于月天之下未能相切<lb/>
以致有空闕為物性所不容矣四行之上既圜則其下<lb/>
亦然茍下有他形則周乎地者亦不圓矣地既無不圓<lb/>
則其相連之水與氣亦無不圓可知矣葢凡物必圓而<lb/>
後能存如方則易散而毁矣以故非特天地與四元行<lb/>
皆圓至于人物肢體及草木果實無不皆圜也即如滴<lb/>
<pb n="KR2k0150_WYG_001-32a"/>
水而必成珠此固物合以存不欲散而毁也<lb/>
　　人物<lb/>
天以下週圍大地無不有人居焉古者多疑赤道及南<lb/>
北二極下之地皆無人居葢以其甚暑甚寒故也然航<lb/>
海者毎週全地而驗之處處皆有人居足以知舊説之<lb/>
非是矣欲明其然則見于空際格致論中從東而西凡<lb/>
離赤道之南北一般逺之地則人物大同小異若其離<lb/>
赤道近逺大不同之地則人物亦隨之而大不同矣葢<lb/>
<pb n="KR2k0150_WYG_001-32b"/>
天下變化之功大槩從日月五星自東而西周天之運<lb/>
動而生其四元行之情如冷熱乾濕隨之而變然日月<lb/>
五星皆依黄道而行而黄道之平分在于赤道也普天<lb/>
之下人所公同者即靈性也其五倫規矩之繁簡法度<lb/>
之疎密禮貌之華朴雖有不同終無以出于理外者葢<lb/>
所同者其性而其所不同者則面貌及聲音也葢凡物<lb/>
傳類者如禽獸等容貌多相同獨人不然人各一貌皆<lb/>
可識别不但天下之廣如此即一國一方一家皆如此<lb/>
<pb n="KR2k0150_WYG_001-33a"/>
容貌聲音無二人全同者此其中有主宰天下者之大<lb/>
意存焉葢憑面貌以判彼此彛倫所係齊治攸闗原非<lb/>
細故假使人面皆同必至夫媍各不相識父子皆不能<lb/>
辨人各肆志任情姦宄叢生無所不至雖欲治得乎彼<lb/>
禽獸大率同類相似者豈非以其無彛倫齊治闗係故<lb/>
哉面貌異矣又復别以聲音葢以人目異等又或夜遇<lb/>
無從識認更有此以證佐之也云爾<lb/>
　<lb/>
<pb n="KR2k0150_WYG_001-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　坤輿圖説卷上<lb/>
</p>
<p>
</p>
  </div>
<div>
<head>坤輿圖說卷下</head> <lb/>
    <p>
<pb n="KR2k0150_WYG_002-1a"/>
欽定四庫全書<lb/>
　坤輿圖說卷下<lb/>
　　　　　　　　　　欽天監監正南懷仁撰<lb/>
　　亞細亞州<lb/>
亞細亞天下一大州人類肇生聖賢首出其界南至蘇<lb/>
門荅喇吕宋等島北至新增白臘及北海東至日本島<lb/>
大清海西至大乃河墨阿的湖大海西紅海小西洋國<lb/>
土不啻百餘大者首推中國此外曰韃而靼曰回回曰<lb/>
<pb n="KR2k0150_WYG_002-1b"/>
印第亞曰莫卧爾曰百兒西亞曰度兒格曰如徳亞俱<lb/>
此州巨邦海中有大島曰則意蘭曰蘇門荅喇曰爪哇<lb/>
曰渤泥曰吕宋曰木路各更有地中海諸島亦屬此州<lb/>
界内中國則居其東南自古帝王聖哲聲名文物禮樂<lb/>
衣冠逺近所宗山川土俗物産朝貢諸國詳載省志諸<lb/>
書不贅西北有回回諸國人多習武亦有好學好禮者<lb/>
初宗馬哈黙之教諸國多同後各立門户互相排擊地<lb/>
産牛羊馬畜極多因不啖豕諸國無豕莫卧爾印度有<lb/>
<pb n="KR2k0150_WYG_002-2a"/>
五惟南印度仍其舊餘四印度皆為莫卧爾所併其國<lb/>
甚廣分十四道象三千餘嘗攻西印度其王統兵五十<lb/>
萬馬十五萬象二百毎象負一木臺容人二十載銃千<lb/>
門大者四門毎門駕牛二百盛載金銀五十巨罌以禦<lb/>
不勝盡為莫卧爾王所獲東印度有大河名安日謂經此<lb/>
水浴作罪悉得消除五印度人咸徃沐浴東近滿喇加<lb/>
國各人奉四元行之一死後各用本行𦵏其屍奉土者<lb/>
入土奉水火者投水火奉氣者懸尸于空中最西有名<lb/>
<pb n="KR2k0150_WYG_002-2b"/>
邦曰如徳亞其國史書載上古事蹟極詳自初生人類<lb/>
至今六千餘年世代相傳及分散時候萬事萬物造作<lb/>
原始悉記無訛因造物主降生是邦故人稱為聖土春<lb/>
秋時有二聖王父逹味徳子撒喇滿造一天主堂皆金<lb/>
玉砌成飾以珍寳窮極美麗費以三十萬萬王徳盛智<lb/>
高聲聞最逺中國謂西方有聖人疑即指此古名大秦<lb/>
唐貞觀中曽以經像来賔有景教流行碑刻可考如徳<lb/>
亞之西有國名逹馬斯谷産絲綿羢罽顔料極佳城不<lb/>
<pb n="KR2k0150_WYG_002-3a"/>
用磚石是一活樹糾結甚厚無隙高峻不可攀登天下<lb/>
所未有<lb/>
　　印第亞<lb/>
印第亞即天竺五印度在印度河左右人面紫色善百<lb/>
工技巧無筆札以錐畫樹葉為書國王例不世及以姊<lb/>
妹子為嗣親子給禄自膳男不衣衣以尺布掩臍下女<lb/>
以布纒首至足其俗士農工商各世其業最貴曰婆羅<lb/>
門次曰乃勒奉佛多設齋醮今沿海諸國率奉天主正<lb/>
<pb n="KR2k0150_WYG_002-3b"/>
教其地有加得山中分南北南半山川氣候鳥獸魚蟲<lb/>
草木各極詭異立夏至秋分無日不雨反是則酷暑難<lb/>
堪惟有凉風解之自巳至申從海西来自亥至寅從陸<lb/>
東来草木異常者難屈指所産木造舟極堅不破壞多<lb/>
生椰樹幹可造舟車葉可覆屋實能療饑漿止渇可為<lb/>
酒醋為油為飴糖可削為釘殻盛飲瓤索綯有二竒木<lb/>
一名隂樹花形如茉莉晝不開夜始放晨盡落國人好<lb/>
卧于下花覆滿身一木不花而實不可食枝飄揚下垂<lb/>
<pb n="KR2k0150_WYG_002-4a"/>
附地生根若柱嵗久結成巨林無異屋宇有容千人者<lb/>
樹中近原幹處以供佛名菩薩樹有巨鳥吻能解百毒<lb/>
一吻直金錢五十象異他種能識人言或命負物至某<lb/>
處徃輙不爽他國象遇之則蹲伏有獸名獨角能解毒<lb/>
此地多毒蛇蛇飲泉水染毒人獸飲之必死百獸雖渇<lb/>
不敢飲俟此獸来以角攪其水毒遂解百獸始就飲又<lb/>
有獸形如牛大如象生兩角一在鼻上一在頂背皮甲<lb/>
甚堅交接處如鎧甲頭大尾短居水中可數十日從小<lb/>
<pb n="KR2k0150_WYG_002-4b"/>
豢之亦可馭百獸俱慴伏值象與馬必逐殺之骨肉皮<lb/>
角牙糞皆為藥西洋貴重之其猫有肉翅能飛蝙蝠大<lb/>
如猫地勢三角形末銳處濶不百步東西氣候各極相<lb/>
反此晴則彼雨此寒則彼熱此風濤蔽天彼穏平如地<lb/>
海舶乗順風過者至銳處行如拔山比南印度尤異<lb/>
　　百兒西亞<lb/>
印度河西有大國曰百兒西亞幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>甚廣都城百二十<lb/>
門乗馬疾馳一日未能周有一苑囿造於空際下以石<lb/>
<pb n="KR2k0150_WYG_002-5a"/>
柱擎之上承土石樓臺池沼草木鳥獸畢具大踰一邑<lb/>
國王嘗建一臺以所殺敵人頭纍之㡬五萬國主好獵<lb/>
一圍獲鹿三萬聚其角為臺今尚存東近撒馬兒罕界<lb/>
一塔以黄金鑄成上頂一金剛石如胡桃光夜照十五<lb/>
里河江極大有一河發水水所及處生各種名花百兒<lb/>
西亞西北諸國皆為度兒格所併内有國亞喇北亞土<lb/>
産金銀多寳石地在二海中氣候常和一嵗再熟有樹<lb/>
如橡栗夜露墜其上即凝為蜜晨取食極甘美産百物<lb/>
<pb n="KR2k0150_WYG_002-5b"/>
俱豐古稱福土其地有沙海廣二千餘里沙乗大風如<lb/>
浪行旅過此偶為沙浪所壓倏忽成丘山凡欲渡者以<lb/>
羅經定方向測道里備糧糗及兼旬之水乗駱駝駝行<lb/>
甚疾日馳四五百里又耐渇一飲可度五六日其腹容<lb/>
水甚多客或乏水則剖駝飲其腹中水度兒格之西北<lb/>
納多理亞國有山多瓊石國人徃鑿之至一石穴見石<lb/>
人無筭皆昔時避亂之民穴居于此死後為寒氣所凝<lb/>
漸化為石又有地名際剌産異羊羊羢輕細雨中衣之<lb/>
<pb n="KR2k0150_WYG_002-6a"/>
不沾濡漬以油毫不汚染有山生草木皆香過之香氣<lb/>
馥郁襲人衣裾<lb/>
　　韃而靼<lb/>
中國之北迤西一帶直抵歐邏巴東界俱名韃而靼江<lb/>
河絶少平土多沙大半皆山大者曰意貎中分亞細亞<lb/>
之南北其北皆韃而靼種氣候極寒冬月無雨入夏㣲<lb/>
寒僅濕土人性好勇以病歿為辱少城郭居室駕屋于<lb/>
車以便遷徙産牛羊駱駝嗜馬肉以馬頭為絶品貴者<lb/>
<pb n="KR2k0150_WYG_002-6b"/>
方得噉之道行饑渇即刺所乗馬瀝血而飲嗜酒以一<lb/>
醉為榮國俗大都如此更有殊異不倫夜行晝伏身䝉<lb/>
鹿皮喜食蛇蟻蜘蛛者有人身羊足氣候極寒夏月層<lb/>
氷二尺有長人善躍一躍三丈履水如行陸迤西舊有<lb/>
女國曰亞馬作搦最驍勇善戰嘗破一名都曰厄弗俗<lb/>
其地建一神祠宏麗竒巧非思議所及國俗惟春月容<lb/>
男子一至其地生子男輙殺之今為他國所併存其名<lb/>
耳又有地曰得白得不以金銀為幣止用珊瑚至大剛<lb/>
<pb n="KR2k0150_WYG_002-7a"/>
國惟屑樹皮為錢印王號其上當幣其俗國王死徃𦵏<lb/>
逢人輙殺謬謂死者可事其主<lb/>
　　則意蘭<lb/>
印第亞之南有則意蘭島人自幼以環繫耳漸垂至肩<lb/>
而止海中多珍珠江河生猫睛昔泥紅金剛石等山林<lb/>
多桂皮香木亦産水晶嘗琢成棺斂死者相傳為中國<lb/>
人所居今房屋殿宇亦頗相類西有小島總名馬兒地<lb/>
襪不下數千悉為人所居海中生一椰樹其實甚小可<lb/>
<pb n="KR2k0150_WYG_002-7b"/>
療諸病<lb/>
　　蘇門荅喇<lb/>
蘇門荅喇島至濕熱人至其地者多病君長不一産金<lb/>
甚多及産銅鐵錫諸色染料有大山油泉可取為油多<lb/>
沉香龍腦金銀香椒桂人強武恒與敵國相攻殺多海<lb/>
獸海魚時登岸傷人其東北滿喇加國地不甚廣為海商<lb/>
輻輳正在赤道下春秋二分氣候極熱賴無日不雨故<lb/>
可居産象及胡椒佳果木終嵗不絶人良善不事生業<lb/>
<pb n="KR2k0150_WYG_002-8a"/>
或彈琵琶閒㳺<lb/>
　　爪哇<lb/>
爪哇大小有二俱在蘇門荅喇東南海島各有主多象<lb/>
無馬騾産香料蘇木象牙不用錢以胡椒及布為貨幣<lb/>
人奸宄兇急好作魘魅妖術諸國毎治兵争白象白象<lb/>
所在即為盟主<lb/>
　　渤泥<lb/>
渤泥島在赤道下出片腦極佳燃火沉水中火不滅直<lb/>
<pb n="KR2k0150_WYG_002-8b"/>
焚至盡有獸名巴雜爾似羊鹿其腹内生一石能療百<lb/>
病極貴重至百換國王藉以為利<lb/>
　　吕宋<lb/>
廣州之東南為吕宋其地産鷹鷹王飛則衆鷹從之或<lb/>
得禽獸俟鷹王先取其睛然後羣鷹方啖其肉又有一<lb/>
樹百獸不得近一過其下即斃矣<lb/>
　　木路各<lb/>
吕宋之南有木路各無五谷出沙谷米是一木磨粉而<lb/>
<pb n="KR2k0150_WYG_002-9a"/>
成産丁香胡椒二樹天下所無惟本處折枝挿地即活<lb/>
性最熱祛濕氣與水酒同貯即吸乾樹旁不生草土人<lb/>
欲除草折其枝插地草即立槁又産異羊牝牡皆有乳<lb/>
有大龜一殻可容一人或用為盾以禦敵<lb/>
　　日本<lb/>
日本乃海内一大島長三千二百里寛不過六百里今<lb/>
有六十六州各有國主俗尚強力雖有總王權常在強<lb/>
臣其民多習武少習文土産銀鐵好漆其王生子年三<lb/>
<pb n="KR2k0150_WYG_002-9b"/>
十以王讓之其國大抵不重寳石只重金銀及古窑器<lb/>
　　阿爾母斯<lb/>
阿爾母斯其地悉是鹽及硫磺草木不生鳥獸絶迹人<lb/>
著皮履遇雨過履底一日輙敗多地震氣候極熱須坐<lb/>
卧水中沒至口方解絶無淡水勺水皆從海外載至因<lb/>
居三大州之中富商大賈多聚此地百貨駢集人烟輻<lb/>
輳凡海内珍竒難致之物輙徃取之<lb/>
　　地中海諸島<lb/>
<pb n="KR2k0150_WYG_002-10a"/>
亞細亞之地中海有島百千其大者曰哥阿島昔國人<lb/>
盡患疫有名醫依卜加得不用藥療令城内外遍舉大<lb/>
火燒一晝夜火息病愈盖疫為邪氣所侵火氣猛烈盪<lb/>
滌諸邪邪盡疾愈乃至理一曰羅得島天氣常清明終<lb/>
嵗見曰嘗鑄一鉅銅人高三十丈海中築兩臺盛其足<lb/>
風帆直過跨下一指可容一人直立掌托銅盤夜燃火<lb/>
以照行海鑄十二年乃成後地震而頺運其銅以九百<lb/>
駱駝徃載一曰祭波里島物産極豐毎嵗國賦至百萬<lb/>
<pb n="KR2k0150_WYG_002-10b"/>
葡萄酒極美可度八十年出火浣布煉石而成非他物<lb/>
也<lb/>
　　歐邏巴州<lb/>
天下第二大州名曰歐邏巴南至地中海北至青地及<lb/>
氷海東至大乃河墨阿的湖大海西至大西洋共七十<lb/>
餘國其大者曰以西把尼亞曰拂郎察曰意大里亞曰<lb/>
熱爾瑪尼亞曰拂蘭地亞曰波羅泥亞曰翁加里亞曰<lb/>
大泥亞曰雪際亞曰諾勿惹亞曰厄勒祭亞曰莫斯哥<lb/>
<pb n="KR2k0150_WYG_002-11a"/>
未亞其地中海有甘的亞諸島西海有意而蘭大諳厄<lb/>
利亞諸島凡大小諸國自國王以及庶民皆奉天主聖<lb/>
教纎毫異學不容竄入國王互為婚姻世相和好財用<lb/>
百物有無相通不私封殖其婚娶男子大約三十女子<lb/>
至二十外臨時議婚不預聘通國皆一夫一婦無有二<lb/>
色者土多肥饒産五穀以麥為重果實更繁出五金以<lb/>
金銀銅鑄錢為幣衣服蚕絲者有天鵝羢織金縀之屬<lb/>
羊羢者有毯罽鎖哈喇之屬又有利諾草為布細而堅<lb/>
<pb n="KR2k0150_WYG_002-11b"/>
輕而滑敝可搗為紙極堅靭君臣冠服各有差等相見<lb/>
以免冠為禮男子二十以上槩衣青色兵士勿論女人<lb/>
以金寳為飾服御羅綺佩帶諸香至四十及未四十而<lb/>
寡者即屛去衣素衣酒以葡萄釀成不雜他物可積至<lb/>
數十年膏油之類味美者曰阿利襪是樹頭果熟後全<lb/>
為油國俗多酒㑹客不勸酒偶犯一醉終身以為辱飲<lb/>
食用金銀玻璃及磁器其屋有三等最上者純以石砌<lb/>
其次磚為墻柱木為棟梁其下土為墻木為梁柱石屋<lb/>
<pb n="KR2k0150_WYG_002-12a"/>
磚屋築基最深上累六七層髙至十餘丈瓦或用鉛或<lb/>
輕石板或陶瓦磚石屋歴千年不壊墻厚而實冬不寒<lb/>
夏不溽其工作製造備極精巧其駕車國王用八馬大<lb/>
臣六馬其次四馬或二馬乗載騾馬驢互用戰馬皆用<lb/>
牡騸過則弱不堪戰矣諸國皆尚文學國王廣設學校<lb/>
一國一郡有大學中學一邑一鄉有小學小學選學行<lb/>
之士為師中學大學又選學行最優之士為師生徒多<lb/>
者至數萬人其小學曰文科有四種一古賢明訓一各<lb/>
<pb n="KR2k0150_WYG_002-12b"/>
國史書一各種詩文一文章議論學者自七八嵗學至<lb/>
十七八學成本學師儒試之優者進于中學曰理科有<lb/>
三家初年學辨是非之法二年學察性理之道三年學察<lb/>
性理以上之學學成本學師儒又試之優者進于大學<lb/>
乃分為四科聽人自擇一曰道科主興教化一曰教科<lb/>
主守教法一曰治科主習政事一曰醫科主療疾病皆<lb/>
學數年而後成學成師儒又嚴考閲之一師問難畢又<lb/>
輪一師一人遍應諸師之問如是取中便許任事學道<lb/>
<pb n="KR2k0150_WYG_002-13a"/>
者専務化民不與國事治民者秩滿後國王遣官察其<lb/>
政績㢘得其實以告于王而黜陟之凡四科官禄入皆<lb/>
厚養亷有餘尚能推惠貧乏絶無交賄行賂等情諸國<lb/>
所讀之書皆古聖賢撰著一以天主經典為宗即後賢<lb/>
有作必合大道益人心乃許流傳設檢書官經看詳定<lb/>
方准刋行毋容一字蠱人心壊風俗者諸國奉天主教<lb/>
皆愛天主萬物之上及愛人如已故國人俱喜施捨千<lb/>
餘年来未有因貧鬻子女者未有饑餓轉溝壑者在處<lb/>
<pb n="KR2k0150_WYG_002-13b"/>
皆有貧院専養一方鰥寡孤獨及殘疾之人又有幼院<lb/>
専育小兒凡貧者無力養贍送至院院墻穴設有轉盤<lb/>
内外不相見扣墻則院中人轉兒入異日父母復欲収<lb/>
養按所入之年月便得其子又有病院大城多至數十<lb/>
所有中下院處中下人有大人院處貴人凡貴人若羇<lb/>
旅若使客偶患疾病則入此院倍美于常屋所需藥物<lb/>
悉有主者掌之預備名醫診視復有衣衾帷幔調䕶看<lb/>
守之人病愈而去貧者量給資斧此乃國王大家所立<lb/>
<pb n="KR2k0150_WYG_002-14a"/>
或城中併力而成月輪一大貴人總領其事各城邑遇<lb/>
豐年多積米麥饑嵗以常價糶之人遇道中遺物或獸<lb/>
畜之類必覔其主還之弗得主則置之公所聽失者来<lb/>
取如符合即送復國中有天理堂選盛徳宏才無求于<lb/>
世者主之凡國家大舉動大征伐必先質問合天理否<lb/>
以為可然後行諸國賦稅不過十分之一民皆自輸無<lb/>
徵比催科之法詞訟極簡小事里中和解大事乃聞官<lb/>
官設三堂先訴第三堂不服告第二堂又不服告第一<lb/>
<pb n="KR2k0150_WYG_002-14b"/>
堂終不服上之國堂經此堂判後人無不聽理凡官府<lb/>
判事不先事加刑必俟事明罪定招認允服然後刑之<lb/>
吏胥餼廩亦出于詞訟但因事大小多寡立有定例刋<lb/>
布署前不能多取故官無恃勢剥奪吏胥無舞文詐害<lb/>
封内絶無戰鬬其有邪教異國恃強侵侮不可徳訓本<lb/>
國除常設兵政外復有世族英賢智勇兼備者數千人<lb/>
結為義㑹以保國䕶民初入㑹時試果不憚諸艱方始<lb/>
聽入遇警則鳩集成師一可當十必能滅冦成功<lb/>
<pb n="KR2k0150_WYG_002-15a"/>
　　以西把尼亞<lb/>
歐邏巴之極西曰以西把尼亞周一萬二千五百里世<lb/>
稱天下萬國相連一處者中國為冠若分散于他域者<lb/>
以西把尼亞為冠其地三面環海一面臨山産駿馬五<lb/>
金絲綿細羢白糖國人好學有共學二所逺近學者聚<lb/>
焉國中有二大名城一曰色未利亞近地中海為亞墨<lb/>
利加諸舶所聚金銀如土竒物無數多阿利襪果有一<lb/>
林長五百里者一名多勒多城在山巔運水甚艱巧者<lb/>
<pb n="KR2k0150_WYG_002-15b"/>
製一水器盤水至城不賴人力其器晝夜自能轉動又<lb/>
有渾天象其大如屋人入其中見各重天之運動其度<lb/>
數皆與天合境内有河曰寡第亞納㐲流地中百餘里<lb/>
穹窿若橋梁其上為牧塲畜牛羊無算國中天主堂雖<lb/>
多有一創建極美在多勒多城金寳祭器數千有精巧<lb/>
銀殿髙丈餘濶丈許内復有小金殿髙數尺其工費又<lb/>
多于本殿金銀之數近来國王又造一大堂髙大竒巧<lb/>
無比修道之士環居内有三十六祭臺中臺左右有編<lb/>
<pb n="KR2k0150_WYG_002-16a"/>
簫二座中各有三十二層毎層百管管各一音合三千<lb/>
餘管凡風雨波濤嘔吟戰鬬與百鳥之聲皆可模倣以<lb/>
西把尼亞屬國大者二十餘中下共百餘本國之西有<lb/>
波爾杜瓦國都城有得若大河入海四方商舶皆聚為<lb/>
歐邏巴總㑹之地産果實絲棉極美水族亦繁出葡萄<lb/>
酒最佳過海至中國不壞國中共學二所其講學名賢<lb/>
經國王所聘雖已輟講亦終身給禄歐邏巴高士多出<lb/>
此學又有一地界兩河周圍七百里天主堂一千四百<lb/>
<pb n="KR2k0150_WYG_002-16b"/>
八十所水泉二萬五千石橋二百通海大市六處隨處<lb/>
立有仁㑹遍恤孤寡㷀獨國王復遣官専撫孤子歐邏<lb/>
巴初通海道周經利未亞過大浪山抵小西洋至中國<lb/>
貿易者從此國始<lb/>
　　拂郎察<lb/>
以西把尼亞東北為拂郎察周一萬一千二百里分十<lb/>
六道屬國五十都城名把理斯設一共學生徒嘗四萬<lb/>
餘併他方學共七所又設社院以教貧士一切供億皆<lb/>
<pb n="KR2k0150_WYG_002-17a"/>
王主之中古一類斯聖王惡回回佔如徳亞地興兵伐<lb/>
之始製大銃其國在歐邏巴内回回遂稱西土人為弗<lb/>
郎機銃亦沿此名是國之王天主特寵自古迄今皆賜<lb/>
一神能以手撫人癧瘡應手而愈毎嵗一日療人先期<lb/>
齋戒三日凡患此疾者預集天主殿中國王舉手撫之<lb/>
祝曰王者撫汝天主救汝撫百人百人愈撫千人千人<lb/>
愈其神異如此國王元子别有土地供禄食他國不爾<lb/>
也國土膏腴物力豐富居民安逸有山出石藍色質脆<lb/>
<pb n="KR2k0150_WYG_002-17b"/>
可鋸為板當瓦覆屋國人性情温爽禮貎周全尚文好<lb/>
學<lb/>
　　意大理亞<lb/>
拂郎察東南為意大理亞周圍一萬五千里三面環地<lb/>
中海一面臨髙山地産豐厚物力十全四逺之人輻輳<lb/>
于此舊有一千一百六十六郡最大者曰羅瑪古為總<lb/>
王之都歐邏巴諸國皆臣服焉城周一百五十里地有<lb/>
大渠穿出城外百里以入于海四方商舶悉輸珍寳駢<lb/>
<pb n="KR2k0150_WYG_002-18a"/>
集是渠教王居于此以代天主在世主教皆不婚娶永<lb/>
無世及但憑盛徳輔弼大臣公推其一而立焉列國之<lb/>
王雖非其臣咸致敬盡禮稱為聖父神師認為代天主<lb/>
教之君也凡有大事莫决必請命焉其左右簡列國才<lb/>
全徳備或即王侯至戚五六十人分領教事羅瑪城竒<lb/>
觀甚多宰輔家有一名苑中造流觴曲水機巧異常有<lb/>
銅鑄各類羣鳥遇機一發自能鼔翼而鳴各具本類之<lb/>
聲有一編簫但置水中機動則鳴其音甚妙又有髙大<lb/>
<pb n="KR2k0150_WYG_002-18b"/>
渾全石柱外周鏤古王形像故事爛然可觀内則空虚<lb/>
可容數人登隮上下如塔然聖伯多禄殿用精石製造<lb/>
花素竒巧可容五六萬人殿高處視在下人如孩童城<lb/>
中有大山曰瑪山人烟稠密苦無泉造一高梁長六十<lb/>
里梁上立溝接逺山之水如通流河有水泉其味與乳<lb/>
無異西北為勿搦祭亞無國王世家共推一有功徳者<lb/>
為主城建海中有一種木為樁入水千年不朽其上鋪<lb/>
石造屋備極精美城内街衢俱是海兩旁可通陸行城<lb/>
<pb n="KR2k0150_WYG_002-19a"/>
中有艘二萬又有橋梁極濶上列三街俱有民居不異<lb/>
城市其髙可下度風帆國中精于造舟預庀物料一舟<lb/>
指顧可成造玻璃極佳甲于天下有勿里諾湖在山巔<lb/>
從石峡㵼下聲如迅雷聞五十里日光耀之恍惚皆虹<lb/>
霓状又有沸泉温泉沸泉常沸高丈餘不可染指投畜<lb/>
物于内頃刻便糜爛温泉女子或浴或飲不生育者生<lb/>
育育者多乳所産鐵鑛掘盡踰二十五年復生在本土<lb/>
任加火力終不鎔之他所則鎔其南為納波里地極豐<lb/>
<pb n="KR2k0150_WYG_002-19b"/>
厚有火山晝夜出火爆石彈射他方至百里外後移一<lb/>
聖人遺蜕至本國其害遂息又地名哥生濟亞有兩河<lb/>
一河濯髪則黄濯絲則白一河濯絲髪皆黒外有博樂<lb/>
業城昔二大家争為竒事一家造一方塔高出雲表以<lb/>
為無可踰一家亦建一塔與前塔齊第彼塔直聳此則<lb/>
斜倚若傾今歴數百年未壊直聳者反将頽又有城名<lb/>
把都亞中有公堂縱二百步横六十步上為樓鉛瓦中<lb/>
間無一柱又把兒瑪一堂廣可馳馬亦無一柱惟以梁<lb/>
<pb n="KR2k0150_WYG_002-20a"/>
如人字相倚尋丈至盈尺皆然上壓愈重下挺持愈堅<lb/>
從納波里至左里城石山相隔國人穴山通道長四五<lb/>
里廣容兩車對視如明星又有地出火四周皆小山山<lb/>
洞甚多入内可療病各主一疾如欲汗者入某洞則汗<lb/>
至欲去濕者入某洞則濕去意大理亞名島有三一西<lb/>
齊里亞地極富庶亦有大山噴火山四周多草木積雪<lb/>
不消常成晶石沸泉如醋物入便黒國人最慧善談論<lb/>
最精天文造日晷法自此地始有巧工徳大禄者造百<lb/>
<pb n="KR2k0150_WYG_002-20b"/>
鳥能飛即㣲如蠅蟲亦能飛更有天文師名亞而㡬墨<lb/>
得者有三絶昔敵國駕數百艘臨其島彼則鑄一巨鏡<lb/>
映日注射敵艘光照火發數百艘一時燒盡又其王命<lb/>
造一極大舶舶成将下海雖傾一國之力用牛馬駱駝<lb/>
千萬莫能運㡬墨得營運巧法第一舉手舟如山岳轉<lb/>
動須㬰下海又造一自動渾天儀十二重層層相間七<lb/>
政各有本動凡日月五星列宿運行遲疾與天無二以<lb/>
玻璃為之重重可透視旁近有瑪兒島不生毒物蛇蝎<lb/>
<pb n="KR2k0150_WYG_002-21a"/>
等皆不螫人毒物自外至輙死一哥而西加有三十三<lb/>
城産犬能戰一犬可當一騎其國布陣一騎間一犬反<lb/>
有騎不如犬者又近熱奴亞一雞島滿島皆雞自生自<lb/>
育絶非野雉之屬<lb/>
　　熱爾瑪尼亞<lb/>
拂郎察東北有國曰熱爾瑪尼亞國王不世及乃七大<lb/>
屬國之君所共推者或用本國臣或用列國君須請命<lb/>
教王立之國中設共學十九所冬月極冷善造煖室㣲<lb/>
<pb n="KR2k0150_WYG_002-21b"/>
火温之遂煖土人散處各國為兵極忠實至死不貳各<lb/>
國䕶衛宫城或從征他國皆選此國人充之工作精巧<lb/>
制器匪夷所思能於戒指内納一自鳴鐘多水澤氷堅<lb/>
後用一種木屐兩足躡之一足立氷上一足從後撃乗<lb/>
滑勢一激數丈其行甚速手中尚不廢常業又有法蘭<lb/>
哥地人最質直易信行旅過者輙詈之客或不荅則大<lb/>
喜延入具酒食謂此人已經嘗試可信托也多葡萄善<lb/>
造酒但沽與他方過客土人滴酒不入口即他國載酒<lb/>
<pb n="KR2k0150_WYG_002-22a"/>
至不容入境其屬國名波夜米亞者地生金掘井恒得<lb/>
金塊有重十餘斤河底常有金如豆粒有羅得林日亞<lb/>
國最侈汰其王一延客堂四周皆列珊瑚瑯玕交錯儼<lb/>
一屛障有一大銃製作極巧二刻間連發四十次<lb/>
　　拂蘭地亞<lb/>
亞勒馬尼亞西南為拂蘭地亞地不甚廣人居稠密有<lb/>
大城二百八十小城六千三百六十八共學三所一學<lb/>
分二十餘院人樂易温良好談論婦人貿易無異男子<lb/>
<pb n="KR2k0150_WYG_002-22b"/>
其性貞潔能手作錯金絨不煩機杼布最輕細皆出此<lb/>
地<lb/>
　　波羅泥亞<lb/>
亞勒瑪泥亞東北曰波羅泥亞地豐厚多平衍皆蜜林<lb/>
採之不盡産鹽味極厚光如晶其人美秀和樸禮賔篤<lb/>
備絶無盜賊國王不傳子聽大臣擇立賢君世守國法<lb/>
不變分毫亦有立子者須王在位時預擬非預擬不得<lb/>
立國中分為四區區居三月一年而徧地甚冷冬月海<lb/>
<pb n="KR2k0150_WYG_002-23a"/>
凍行旅于冰上歴㡬晝夜望星而行其屬國波多理亞<lb/>
地易發生種一嵗有三嵗之獲草菜三日便長五六尺<lb/>
海濵出琥珀是海底脂膏從石隙流出初如油天熱浮<lb/>
海面見風始凝天寒出隙便凝毎為大風衝至海濵<lb/>
　　翁加里亞<lb/>
翁加里亞在波羅泥亞南物産極豐牛羊可供歐邏巴<lb/>
一州之用有四水甚竒其一從地中噴出即凝為石其<lb/>
一冬月常流至夏反合為氷其一以鐵投之便如泥再<lb/>
<pb n="KR2k0150_WYG_002-23b"/>
鎔又成精銅其一水色沉綠凍則便成綠石永不化<lb/>
　　大泥亞諸國<lb/>
歐邏巴西北有四大國曰大泥亞曰諾而勿惹亞曰雪<lb/>
際亞曰鄂底亞與熱爾瑪泥亞相隔一海套道阻難通<lb/>
其南夏至日長六十九刻其中長八十二刻其北夏至<lb/>
日輪横行地面半年為一晝夜地多山林産獸及海魚<lb/>
極大其大泥亞國沿海産菽麥牛羊最多牛輸徃他國<lb/>
嵗常五萬海中魚蔽水面舟為魚擁輙不能行不藉網<lb/>
<pb n="KR2k0150_WYG_002-24a"/>
罟隨手取之不盡本國一世家名第谷建一臺于高山<lb/>
絶頂以窮天象究心三十餘年累黍不爽所制窺天之<lb/>
器窮極要𣺌今為西土厯法之宗其諾而勿惹亞寡五<lb/>
穀山林多材木鳥獸海多魚鼈人性馴厚喜接逺方賔<lb/>
旅昔時過客僑居者不索物價今稍需即饜足其地絶<lb/>
無盜賊雪際亞地分七道屬國十二歐邏巴北稱第一<lb/>
富庶多五穀五金財貨百物貿易不以金銀以物相抵<lb/>
人好勇亦善遇逺方人鄂底亞在雪際亞之南亦繁庶<lb/>
<pb n="KR2k0150_WYG_002-24b"/>
　　厄勒祭亞<lb/>
厄勒祭亞在歐邏巴極南地分四道凡禮樂法度文字<lb/>
典籍皆為西土之宗至今古經尚循其文字所出聖賢<lb/>
及博物窮理者後先接踵今為回回擾亂漸不如前其<lb/>
人喜啖水族不嘗肉味亦嗜美酒東北有羅馬泥亞國<lb/>
都城周裹三層生齒極衆城外居民綿亘二百五十里<lb/>
一聖女殿門開三百六十以象周天附近有高山名阿<lb/>
零薄山頂終嵗清明無風雨有河水一名亞施亞白羊<lb/>
<pb n="KR2k0150_WYG_002-25a"/>
飲之變黒一名亞馬諾黒羊飲之變白有二島一為厄<lb/>
歐白亞海潮一日七次一為哥而府圍六百里出酒與<lb/>
油蜜極美遍島皆橘柚香櫞之屬更無别樹天氣清和<lb/>
野鳥不至<lb/>
　　莫斯哥未亞<lb/>
亞細亞西北盡境有大國曰莫斯哥未亞東西萬五千<lb/>
里南北八千里中分十六道有窩兒加河最大支河八十<lb/>
皆為尾閭以七十餘口入北高海兵力甚強日事吞併<lb/>
<pb n="KR2k0150_WYG_002-25b"/>
其地夜長晝短冬至日止二時氣候極寒雪下堅凝行<lb/>
旅駕車度雪中馬疾如飛室宇多用火温行旅為嚴寒<lb/>
所侵血脉皆凍如驀入温室耳鼻輙墮毎自外来者先<lb/>
以水浸其軀俟僵體漸甦方可入温室八月至四月皆<lb/>
衣皮裘多獸皮如狐貉貂鼠之屬一裘或至千金者熊<lb/>
皮為卧褥永絶蟣虱産皮處用以充賦稅國多盜畜猛<lb/>
犬噬之晝置穽中夜聞鐘聲始放人亟匿影閉户矣今<lb/>
亦稍信天主真教其王常手持十字俗最澆凡貿易須<lb/>
<pb n="KR2k0150_WYG_002-26a"/>
假托外邦商賈方取信國人若言本土則逆其詐有大<lb/>
鐘搖非三十人不可惟國王即位及誕日鳴之所造大<lb/>
銃長三丈七尺用藥二石内容二人掃除又有密林其<lb/>
樹悉為蜂房國人各界其樹為恒産<lb/>
　　地中海諸島<lb/>
地中海有島百千其大者曰甘的亞周二千三百里古<lb/>
王造一苑囿路徑交錯一入不能出㳺者以物識地然<lb/>
後可入生一草名阿力滿能療饑地中海風浪至冬極<lb/>
<pb n="KR2k0150_WYG_002-26b"/>
大難行有鳥名亞爾爵虐作巢于水次一嵗一乳自卵<lb/>
至翼不過半月此半月海必平静無風波商舶待之以<lb/>
渡海<lb/>
　　西北海諸島<lb/>
歐邏巴西海迤北一帶至氷海海島極大曰諳厄利亞<lb/>
曰意而蘭大其外小島不下千百意而蘭大氣候極和<lb/>
夏熱不擇隂冬寒不需火産獸畜最多絶無毒物有一<lb/>
湖挿木于内入土一段化成鐵水中一段化成石出水<lb/>
<pb n="KR2k0150_WYG_002-27a"/>
面方為原木旁一小島島中一地洞常出怪異之形諳<lb/>
厄利亞氣候融和地方廣大分三道共學二所共三十<lb/>
院有怪石能阻聲長七丈高二丈隔石發大銃不聞名<lb/>
聾石有湖長百五十里廣五十里中容三十小島有三<lb/>
竒事一竒魚味甚佳皆無鰭翅二竒天静無風倐起大<lb/>
浪舟楫遇之無不破三竒一小島無根因風移動人弗<lb/>
敢居草木極茂孳息牛羊豕類極多近有一地死者不<lb/>
殮移尸于山千嵗不朽子孫亦能認識地無鼠有從海<lb/>
<pb n="KR2k0150_WYG_002-27b"/>
舟来者至此遂死又有三湖細流相通其魚不相徃来<lb/>
此水魚誤入彼水輙死旁有海窖潮盛時吸其水永不<lb/>
盈潮退噴水如山高當吸水時人立其側衣沾水即隨<lb/>
水吸入窖中如不沾衣雖近立亦無害迤北一帶海島<lb/>
極多至冬夜長行路工作皆以燈産貂類甚繁皆以為<lb/>
衣又有人長大多力遍體生毛牛羊鹿最衆犬最猛烈<lb/>
可殺虎遇獅亦不避冬月海氷為風所撃湧積如山山<lb/>
多鳥獸水多魚鼈以魚肉為糧或磨成麫油燃燈骨造<lb/>
<pb n="KR2k0150_WYG_002-28a"/>
舟車屋室皮可作船遇風不沉不破陸走負之而行海<lb/>
風甚猛拔樹折屋攝人物于他所又有小島其人飲酒<lb/>
不醉年壽最長近諳厄利亞國為格落蘭得其地多火<lb/>
以磚石障之仍可居或宛轉作溝通火火焰所至便置<lb/>
釜甑熟物不須薪火亦終古不滅<lb/>
　　利未亞州<lb/>
天下第三大州曰利未亞南至大浪山北至地中海東<lb/>
至西紅海聖老楞佐島西至阿則亞諾海大小共百餘<lb/>
<pb n="KR2k0150_WYG_002-28b"/>
國其地中多曠野野獸最盛有極堅好文彩之木能入<lb/>
水土千年不朽迤北近海諸國最豐饒五穀一嵗再熟<lb/>
毎種一斗可収十石穀熟時外國百鳥皆至其地避寒<lb/>
就食渉冬始歸故秋末冬初近海諸地獵取禽鳥無筭<lb/>
産葡萄樹極高大生實繁衍他國所無地既曠野人或<lb/>
無常居毎種一熟即移徙他處野地皆産異獸因其處<lb/>
水泉絶少水之所瀦百獸聚焉毎異類相合輙産竒形<lb/>
怪狀之獸有鳥名亞既刺乃百鳥之王羽毛黄黒色高<lb/>
<pb n="KR2k0150_WYG_002-29a"/>
二三尺首有冠鉤喙如鷹隼飛極高巢于峻山石穴生<lb/>
子令視日目不瞬者乃留壽最長久老者脫毛復生新<lb/>
羽性鷙猛能攫羊鹿百鳥食之肉經宿則不食冒險者<lb/>
尋其巢取其餘肉可供終嵗毒蛇能害其子其性有知<lb/>
覺則知先尋一種石置巢邉蛇毒遂解有山狸似麝臍<lb/>
後一肉囊香滿其中輙病向石上剔出始安香如蘇合<lb/>
油而黒能療耳病又産異羊甚鉅一尾便數十斤味最<lb/>
美毒蛇能殺人土人能制蛇者蛇至其前自能驅逐此<lb/>
<pb n="KR2k0150_WYG_002-29b"/>
等人世世子孫皆然尊貴人行路必覔此人相隨其地<lb/>
馬善走又猛能與虎鬬界内名山亞大辣者在西北此<lb/>
山最高凡風雨露雷皆在半山山頂終古晴明視日星<lb/>
倍大國人呼為天柱此方人夜睡無夢甚為竒有月山<lb/>
極險峻不可攀躋有獅山在西南境其上頻興雷電轟<lb/>
撃不絶不間寒暑其在曷噩剌國出銀鑛甚多取之不<lb/>
盡其在西南海曰大浪山海風迅急浪極大商舶至此<lb/>
不能過則退歸西洋破船率在此處過之則大喜可望<lb/>
<pb n="KR2k0150_WYG_002-30a"/>
登㟁此山而東嘗有暗礁全是珊瑚剛者利若鋒刃海<lb/>
船最畏避凡利未亞之國著者曰厄日多曰馬邏可曰<lb/>
弗撒曰亞費利加曰奴米第亞曰亞毘心域曰莫訥木<lb/>
大彼亞曰西爾得散處者曰井巴島曰聖多黙島意勒<lb/>
納島聖老楞佐島<lb/>
　　厄日多<lb/>
利未亞東北有大國曰厄日多自古有名極稱富厚中<lb/>
古時曽大豐七年繼即大歉七載天主教中前知聖人<lb/>
<pb n="KR2k0150_WYG_002-30b"/>
龠瑟者預令國人罄國中之財悉用積穀至荒時不惟<lb/>
救本國饑四方来糴財貨盡輸入其國故富厚無比今<lb/>
五穀極饒畜産最多他方百菓草木移至此地茂盛倍<lb/>
常其地千萬年無雨亦無雲氣國中有大河名曰泥琭<lb/>
河河水毎年一發自五月始以漸而長土人視水漲多<lb/>
少以為豐歉之候大率最大不過二丈一尺最小不過<lb/>
一丈五尺至一丈五尺則歉收二丈一尺則大有年凡<lb/>
水漲無過四十日其水中有膏腴水所極處膏腴即著<lb/>
<pb n="KR2k0150_WYG_002-31a"/>
土中又不泥濘故地極腴饒百穀草木俱暢茂當水盛<lb/>
時城郭多被淹沒國人于水未發前預杜門户移家于<lb/>
舟以避之去河逺處水亦不至昔國王求救旱澇得智<lb/>
巧士亞爾㡬墨得作一水器以時注洩便利無比即今<lb/>
龍尾車也國人極有機智好攻格物窮理之學又精天<lb/>
文因其地不雨併無雲霧日月星辰晝夜明朗故其考<lb/>
騐益精他國不如前好為滛祀繼有聖徒到彼化誨遂<lb/>
出聖賢甚多其國女人恒一乳生三四子天下騾不孳<lb/>
<pb n="KR2k0150_WYG_002-31b"/>
生惟此地騾能𫝊種國王嘗鑿數石臺非以石砌是擇<lb/>
大石如陵阜者剷削成下趾濶三百二十四步高二百<lb/>
七十五級級高四尺登臺頂極力逺射不能越臺趾有<lb/>
城曰該禄是古大國都城名聞西土其城有百門門高<lb/>
百尺皆用本處一種脂膏砌石成之堅緻無比街衢行<lb/>
三日始遍五百年前最為強盛善用象戰鄰國大小皆<lb/>
畏服屬國甚多今其國已廢城亦為大水衝撃齧其下<lb/>
土因而傾倒然此城雖不如舊尚有街長三十里悉為<lb/>
<pb n="KR2k0150_WYG_002-32a"/>
市肆行旅喧填百貨具集城中常有駱駝二三萬<lb/>
　　馬邏可　弗撒　亞非利加　奴米第亞<lb/>
近地中海一帶為馬邏可與弗撒國馬邏可地分七道<lb/>
出獸皮羊皮極珍美蜜最多國人以蜜為糧其俗以冠<lb/>
為重非貴人老人不得加冠于首僅以尺寸蔽頂而已<lb/>
弗撒地亦分七道都城最大宫室殿宇極華整高宏有<lb/>
一殿周圍三里開三十門夜燃燈九百盞國人亦略識<lb/>
理義厄日多之西為亞非利加地肥饒易生一麥嘗秀<lb/>
<pb n="KR2k0150_WYG_002-32b"/>
三百四十一穗以此極為富厚馬邏可之南有國名奴<lb/>
米第亞人性獰惡不可教誨有果樹如棗可食其地有<lb/>
小利未亞乏水泉方千里無江河行旅過者須備兼旬<lb/>
之水<lb/>
　　亞毘心域　莫訥木大彼亞<lb/>
利未亞東北近紅海其國甚多人皆黒色迤北稍白向<lb/>
南漸黒甚者如漆惟齒目極白其人有兩種一在利未<lb/>
亞東者名亞毘心域地方極大據本州三分之一從西<lb/>
<pb n="KR2k0150_WYG_002-33a"/>
紅海至月山皆其封域産五穀五金金不善鍊恒以生<lb/>
金塊易物糖蠟最多造燭純以蠟國中道不拾遺夜不<lb/>
閉户從無盜冦人極智慧崇奉天主正教修道者手持<lb/>
十字或掛胸前極敬愛西土多黙聖人為其傳道自彼<lb/>
始王行遊國中常有六千皮帳隨之僕從車徒恒滿五<lb/>
六十里一在利未亞南名莫訥木大彼亞國土最多皆<lb/>
極愚蠢不識理義氣候甚熱沿海皆沙人踐之即成瘡<lb/>
痏黒人坐卧其中安然無恙所居極穢喜食象肉亦食<lb/>
<pb n="KR2k0150_WYG_002-33b"/>
人皆生齕之齒皆銼銳若犬牙然奔走疾于馳馬不衣<lb/>
衣反笑人衣衣或塗油于身以為美樂無文字初歐邏<lb/>
巴人傳教至此黒人見其看誦經書大相驚訝以為書<lb/>
中有言語可傳逹其愚如此地無兵刃以木為標鎗火<lb/>
炙其銳處用之極銛利身有羶氣永不可除性不知憂<lb/>
慮聞簫管琴瑟諸樂音便起舞不止其性樸實耐久教<lb/>
為善事即盡力為之為人奴極忠于主為主用力視死<lb/>
如歸遇敵無避亦知天地有主但視其王若神靈凡隂<lb/>
<pb n="KR2k0150_WYG_002-34a"/>
晴旱澇皆徃祈之王若偶一噴涕舉朝舉國皆高聲應<lb/>
諾大可笑也近亦多有奉天主教者但性喜飲酒易醉<lb/>
産雞皆黒豕肉為天下第一美味病者食之無害産象<lb/>
極大一牙有重二百斤者有獸如猫名亞爾加里亞尾<lb/>
有汗極香穽于木籠汗沾于木乾之以刀削下便為竒<lb/>
香烏木黄金最多地無寸鐵特貴重之布帛喜紅色班<lb/>
色及玻璃器善浮水他國名為海鬼亞毘心域屬國名<lb/>
諳哥得者夜食不晝食止一飡不再食以鹽鐵為幣又<lb/>
<pb n="KR2k0150_WYG_002-34b"/>
一種名步冬頗知學重書籍善歌舞亦亞毘心域之類<lb/>
　　西爾得　工鄂<lb/>
利未亞西有海濵國名西爾得地有兩大沙一在海中<lb/>
隨水游移不定一在地隨風飄泊所至積如丘山城郭<lb/>
田畝皆被壓沒國人苦之又有工鄂國地亦豐饒頗解<lb/>
義理自與西客徃来國中崇奉天主其王遣子徃歐邏<lb/>
巴習學文字講格物窮理之學<lb/>
　　井巴<lb/>
<pb n="KR2k0150_WYG_002-35a"/>
利未亞南有一種名曰井巴聚衆十餘萬極勇猛又善<lb/>
用兵無定居以馬駱駝乗載遷徙所至即食其人及鳥<lb/>
獸蟲蛇必生命盡絶乃轉他國為南方諸小國大害<lb/>
　　福島<lb/>
利未亞西北有七島福島其總名其地甚廣凡生人所<lb/>
需無不有絶無雨風氣滋潤易長草木百穀不煩耕種<lb/>
布種自生葡萄酒及白糖至多西舶徃来必到此島市<lb/>
物為舟中之用有一鐵島無泉水生一種大樹毎日沒<lb/>
<pb n="KR2k0150_WYG_002-35b"/>
有雲氣抱之釀成甘水滴下至明旦日出方雲散水歇<lb/>
樹下作數池一夜輙滿人畜皆沾足終古如此木島去<lb/>
路西大泥亞半月水程樹木茂翳地肥美路西大泥亞<lb/>
人至此焚之八年始盡今種葡萄釀酒絶佳<lb/>
　　聖多黙島　意勒納島　聖老楞佐島<lb/>
聖多黙島在利未亞西圍千里徑三百里濃隂多雨愈<lb/>
近日處雲愈重雨愈多此島之果俱無核又有意勒納<lb/>
島鳥獸果實甚繁絶無人居海舶從小西洋至大西洋<lb/>
<pb n="KR2k0150_WYG_002-36a"/>
者恒泊此十餘日樵採漁獵備二三萬里之用而去又<lb/>
赤道南有聖老楞佐島圍二萬餘里人多黒色散處林<lb/>
麓無定居出琥珀象牙極廣<lb/>
　　亞墨利加州<lb/>
亞墨利加第四大州總名也地分南北中有一峽相連<lb/>
峽南曰南亞墨利加南起墨瓦蠟泥海峽北至加納逹<lb/>
峽北曰北亞墨利加南起加納逹北至氷海東盡福島<lb/>
地極廣平分天下之半初僅知有亞細亞歐邏巴利未<lb/>
<pb n="KR2k0150_WYG_002-36b"/>
亞三大州至百年前西國大臣名閣龍者深于格物窮<lb/>
理又講習行海之法天主黙啓其衷一日行逰西海嗅<lb/>
海中氣味忽有省悟謂此乃土地之氣必有人烟國土<lb/>
奏聞國王資以舟航糧糗器具貨財将卒珍寳閣龍率<lb/>
衆出海輾轉數月危險生疾從人咸怨欲還閣龍志堅<lb/>
促令前行一日舶上望樓人大聲言有地衆共歡喜亟<lb/>
取道前行果至一地初未敢登岸因土人未嘗航舟不<lb/>
知海外有人物乍見海舶既大駕風帆迅疾發大砲如<lb/>
<pb n="KR2k0150_WYG_002-37a"/>
雷咸相詫異皆驚竄奔逸舟人無計與通偶一女子在<lb/>
近遺錦衣金寳玩好器具而歸明日其父母同衆来觀<lb/>
又與之寳貨土人大悅遂欵留西客與地作屋以便徃<lb/>
来閣龍命来人一半留彼一半還報國王致其物産明<lb/>
年國王又命載百穀百果種攜農師巧匠徃教其地人<lb/>
情益喜然猶滯在一隅其後又有亞墨利哥者至歐邏<lb/>
巴西南海尋得赤道以南大地即以其名名之故曰亞<lb/>
墨利加數年後又有一人名哥爾得斯國王仍賜海舶<lb/>
<pb n="KR2k0150_WYG_002-37b"/>
命徃西北尋訪復得大地在赤道以北即北亞墨利加<lb/>
其大國與歐邏巴饋遺相通西國王亦命掌教諸士至<lb/>
彼勸人為善數十年來相沿惡俗稍變其國在南亞墨<lb/>
利加者有白露伯西爾智加金加西臘南北相連處有<lb/>
宇加單加逹納在北亞墨利加者有墨是可花地新拂<lb/>
郎察瓦革了農地雞末臘新亞泥俺加里伏爾尼亞西<lb/>
北諸蠻方外有諸島總名亞墨利加島云<lb/>
　　南亞墨利加　白露<lb/>
<pb n="KR2k0150_WYG_002-38a"/>
南亞墨利加西曰白露大小數十國廣袤一萬餘里中<lb/>
間平壤沃野亦一萬餘里地肥磽不一肥者不煩耕治<lb/>
布子自能生長五穀百果草木悉皆上品本土人目為<lb/>
大地苑囿其鳥獸之多羽毛麗聲音美亦天下第一地<lb/>
出金鑛取時金土互溷别之金多于土故金銀最多國<lb/>
王宫殿皆黄金為板飾之獨不産鐵兵器用燒木銛石<lb/>
今貿易相通漸知用鐵然至貴餘器物皆金銀銅三種<lb/>
為之有數國從来無雨地有濕性或資水澤有樹生脂<lb/>
<pb n="KR2k0150_WYG_002-38b"/>
膏極香烈名拔爾撒摩傅諸傷損一晝夜肌肉復合如<lb/>
故塗痘不瘢塗屍千餘年不朽一種異羊可當騾馬性<lb/>
甚倔強有時倒卧雖鞭䇿至死不起以好言慰之即起<lb/>
而走惟所使矣食物最少可絶食三四日肝生一物如<lb/>
卵能療諸病海商貴之天鵝鸚鵡尤多一鳥名厄馬最<lb/>
大長頸高足翼翎美麗不能飛足若牛蹄善奔走馬不<lb/>
能及卵可作杯器今畨舶所市龍卵即此物産綿花甚<lb/>
多亦織為布不甚用専易西洋布及利諾布或剪馬毛<lb/>
<pb n="KR2k0150_WYG_002-39a"/>
織為服江河極大有泉如脂膏常出不竭取燃燈或塗<lb/>
舟砌牆當油漆用有一種泉水出于石罅離數十歩即<lb/>
變為石有土能燃火平地山岡皆有之地震極多一郡<lb/>
一邑常有沉墊無遺或平地突起山阜或移山别地皆<lb/>
地震所為不敢為大宫室上盖薄板以備震壓其俗無<lb/>
文字書籍結繩為識或以五色状物形以當字即史書<lb/>
亦然算數用小石子亦精敏其文飾以珍寳篏面以金<lb/>
為環穿唇鼻臂腿或繋金鈴復飾重寳夜中光照一室<lb/>
<pb n="KR2k0150_WYG_002-39b"/>
其國都逹萬餘里鑿山平谷為坦途更布石以便驛使<lb/>
傳命數里一更三日夜可逹二千里人性良善不傲不<lb/>
飾詐頗似淳古風因其地多金銀任意可取故無竊盜<lb/>
貪吝但陋俗最多自歐邏巴天主教士人徃彼勸化教<lb/>
經典書文與談道徳理義徃時惡俗如殺人祭魔驅人<lb/>
殉𦵏等事俱不復然為善反力于諸國有捐軀不辭者<lb/>
其間有極醜惡地土産極薄人拾蟲蟻為糧以網四角<lb/>
掛樹而卧因地氣最濕又有毒蛇人犯必死不敢下卧<lb/>
<pb n="KR2k0150_WYG_002-40a"/>
恐寐時觸之土音各種不同有一正音可通萬里之外<lb/>
近一大國名亞老哥人強毅果敢善用弓矢及鐵杵不<lb/>
立文字一切政教號令皆口傳說辯論極精聞者最易<lb/>
感動凡出兵時大将戒諭兵士不過數言無不感激流<lb/>
涕願效死者他談論皆如此<lb/>
　　伯西爾<lb/>
南亞墨利加東有大國名伯西爾天氣融和人壽長無<lb/>
疾病他方病不能療者至此即瘳地甚肥饒江河為天<lb/>
<pb n="KR2k0150_WYG_002-40b"/>
下最大有大山界白露者甚高飛鳥莫能過産白糖最<lb/>
多嘉木種種不一蘇木更多亦稱蘇木國一獸名懶面<lb/>
甚猛爪如人指鬃如馬腹垂著地不能行盡一月不踰<lb/>
百步喜食樹葉縁樹取之亦須兩日下樹亦然無法可<lb/>
使速有獸前半類狸後半類狐人足梟耳腹下有房可<lb/>
張可合恒納其子于中欲乳方出其地之虎餓時百夫<lb/>
莫當值飽一人制之有餘即犬亦可斃之國人善射前<lb/>
矢中的後矢即破前筈連發數矢相接如貫無一失者<lb/>
<pb n="KR2k0150_WYG_002-41a"/>
俗多躶體獨婦人以髪蔽前後幼時鑿頤及下唇作孔以<lb/>
猫睛夜光諸寳石篏入為美婦人生子即起作務如常其<lb/>
夫坐蓐數十日服攝調養親戚俱来問候饋遺弓矢食<lb/>
物通國皆然地不産米麥不釀酒用草根晒乾磨麫作<lb/>
餅以當飰凡物皆公用不自私土人能居水中一二時<lb/>
刻張目明視亦有浮水最捷者恒追執大魚名都白狼<lb/>
而騎之以鐵鉤鉤魚目曵之東西走轉捕他魚素無君<lb/>
長書籍亦無衣冠散居聚落喜啖人肉近歐邏巴士人<lb/>
<pb n="KR2k0150_WYG_002-41b"/>
𫝊天主教到彼今已稍稍歸化頗成人理其南有銀河<lb/>
水味甘美湧溢平地水退布地皆銀沙銀粒河身最大<lb/>
入海處濶數百里海中五百里一𣲖尚為銀泉不入鹵<lb/>
味其北有大河名阿勒戀亦名馬良温河身曲折三萬<lb/>
里未得其源兩河俱為天下第一<lb/>
　　智加<lb/>
南亞墨利加之南為智加即長人國地方頗冷人長一<lb/>
丈許遍體皆毛昔時人更長大曾掘地得人齒濶三指<lb/>
<pb n="KR2k0150_WYG_002-42a"/>
長四指餘則全身可知其人好持弓矢矢長六尺毎握<lb/>
一矢挿入口中至沒羽以示勇男女以五色畫面為文<lb/>
飾<lb/>
　　金加西蠟<lb/>
南亞墨利加之北曰金加西蠟其地出金銀天下稱首<lb/>
鑛有四坑深者二百丈土人以牛皮造軟梯下之役者<lb/>
常三萬人所得金銀國王什取其一七日約得課銀三<lb/>
萬兩其山麓有城名銀城百物俱貴獨銀至賤貿易用<lb/>
<pb n="KR2k0150_WYG_002-42b"/>
銀錢五等大者八錢小至五分金錢四等大者十兩小<lb/>
者一兩歐邏巴自通道以来嵗嵗交易所獲金銀甚多<lb/>
故西土之金銀漸賤其南北地相連處名宇加單近赤<lb/>
道北十八度之下南北亞墨利加從此而通東西二大<lb/>
海從此而隔周圍五千餘里天主教未至其國預知敬<lb/>
十字聖架國俗以文身為飾<lb/>
　　北亞墨利加　墨是可<lb/>
北亞墨利加國土多富饒鳥獸魚鼈極衆畜類更繁富<lb/>
<pb n="KR2k0150_WYG_002-43a"/>
家牧羊嘗至五六萬有屠牛萬餘僅取皮革餘悉棄不<lb/>
用百年前無馬今得西國馬種野中生馬甚衆最良有雞<lb/>
大于鵝羽毛華彩味最佳吻上有鼻可伸縮如象縮僅<lb/>
寸餘伸可五寸許諸國未通時地少五穀今亦漸饒斗<lb/>
種可収十石産良藥甚多其南總名新以西把尼亞内<lb/>
有大國墨是可屬國三十境内兩大湖甘鹹各一俱不<lb/>
通海鹹者水消長若海潮土人取以熬鹽甘者中多鱗<lb/>
介湖四面環山山多積雪人烟輻輳集于山下舊都城<lb/>
<pb n="KR2k0150_WYG_002-43b"/>
容三十萬家大率富饒安樂毎用兵與他國相争鄰國<lb/>
助兵十餘萬守都城恒用三十萬但囿于封域聞人言<lb/>
他方有大國土輙笑而不信今所建都城周四十八里<lb/>
不在地面直從大湖中創起堅木為樁密植湖中上加<lb/>
板以承城郭宫室其堅木名則獨鹿入水千年不朽城<lb/>
内街衢室屋皆宏敞精絶國王寳藏極多所重金銀鳥<lb/>
羽工人輯鳥毛為畫光彩生動國内初不知文字今能<lb/>
讀書肆中有鬻書其業大抵務農工以尊貴為長人面<lb/>
<pb n="KR2k0150_WYG_002-44a"/>
目美秀彼自言有四絶一馬二屋三街衢四相貎昔年<lb/>
土俗事魔殺人以祭或遭災亂毎嵗輙加祭法以緑石<lb/>
為山寘人背于上持石刀剖取人心以擲魔面肢體則<lb/>
分食之所殺人皆取于鄰國故頻年戰鬬不休今歐邏<lb/>
巴𫝊教士人感以天主愛人之心知事魔謬不復祭魔<lb/>
食人中有一大山山谷野人最勇猛一可當百善走如<lb/>
飛馬不能及又善射人發一矢彼發三矢百發百中亦<lb/>
喜啖人肉鑿人腦骨以為飾今漸習于善最喜得衣如<lb/>
<pb n="KR2k0150_WYG_002-44b"/>
商客與衣一襲則一嵗盡力為之防守迤北有墨古亞<lb/>
剛不過千里地極豐饒人強力多壽生一種嘉穀一嵗<lb/>
可三熟牛羊駱駝糖蜜絲布尤多更北有古里亞加納<lb/>
地苦貧人皆露卧漁獵為生有寡斯大人性良善亦以<lb/>
漁為業其地有山出二泉稠膩如脂膏一紅一墨色<lb/>
　　花地　新拂郎察　瓦革了　農地<lb/>
北亞墨利加西南有花地富饒好戰不休不尚文事男<lb/>
女皆裸體僅以木葉或獸皮蔽前後間飾以金銀纓絡<lb/>
<pb n="KR2k0150_WYG_002-45a"/>
人皆牧鹿若牧羊然亦飲其乳有新拂郎察因西土拂<lb/>
郎察人所通故名地曠野多險峻稍生五穀土瘠民貧<lb/>
亦嗜人肉有瓦革了本魚名因海中産此魚甚多商販<lb/>
徃他國恒數千艘故以魚名其地土瘠人愚純沙不生<lb/>
五穀土人造魚腊時取魚頭數萬密布沙中毎頭種穀<lb/>
二三粒後魚腐地肥穀生暢茂収獲倍於常土有農地<lb/>
多崇山茂林屢出異獸人強力果敢搏獸取皮為裘亦<lb/>
為屋縁飾以金銀為環鉗項穿耳近海一大河濶五百<lb/>
<pb n="KR2k0150_WYG_002-45b"/>
里窮四千里不得其源如中國黄河<lb/>
　　雞未臘　新亞泥俺　加里伏爾泥亞<lb/>
北亞墨利加西為雞未臘為新亞泥俺為加里伏爾尼<lb/>
亞地勢相連國俗畧同男婦皆衣羽毛及虎豹熊羆等<lb/>
裘間以金銀飾之其地多大山一最大者高六七十里<lb/>
廣八百里長三四千里山下終嵗極熱山半温和山巔<lb/>
極冷頻年多雪盛時深六七尺雪消一望平濤數百里<lb/>
山出泉極大滙為大江數處皆廣數百里樹木茂盛參<lb/>
<pb n="KR2k0150_WYG_002-46a"/>
天蔽日松木腐爛者蜂就作房蜜瑩白味美採蜜者預<lb/>
次水邉候蜂来隨之去獲蜜甚多獨少鹽得之如寳相<lb/>
傳餂之不忍食獅象虎豹等獸成羣皮甚賤雉大者重<lb/>
十五六斤多雷電樹木恒被震壊有小鳥如雀於枯樹<lb/>
啄小孔千數毎孔藏一粟為冬月之儲<lb/>
　　西北諸蠻方<lb/>
北亞墨利加地愈北人愈野無城郭君長文字數家成<lb/>
一聚落四周以木栅為城其俗好飲酒日以仇殺為事<lb/>
<pb n="KR2k0150_WYG_002-46b"/>
即平居亦以鬬為戲以牛羊相賭凡壮男出戰一家老<lb/>
弱婦女咸持齋祈勝戰勝家人迎賀斷敵人頭築牆若<lb/>
再戰臨行其老人指牆上髑髏相勸勉其女人則砍其<lb/>
指骨連為身首之飾人肉三分之一祭所事魔神一賞<lb/>
戰功一給持齋助禱者若獲大仇削其骨二寸許鑿頤<lb/>
作孔以骨栽入露寸許于外用表其功頤有樹三骨者<lb/>
人咸敬畏戰時家中寳物皆攜去誓不反顧以期必勝<lb/>
其尚勇好殺如此盖由地本富饒人家星列無君長官<lb/>
<pb n="KR2k0150_WYG_002-47a"/>
府以理法斷其曲直故小小争競便相攻殺此地人多<lb/>
力女人亦然毎遷徙什物器皿糧糗子女共作一駝負<lb/>
之而行上下峻山如履平地坐則以右足為席男女皆<lb/>
飾髪為事首飾甚多亦帶螺貝等物男女皆垂耳環若<lb/>
傷觸其耳及環為大辱必反報之居屋卑隘門戸低皆<lb/>
以備敵昔年信魔持齋極䖍齋時絶不言語日僅食菽<lb/>
一握飲水一杯凡将與人攻戰或将漁獵耕穫或将喜<lb/>
樂宴飲或忽遇仇家者輙持齋各有日數耕者祀兎鹿<lb/>
<pb n="KR2k0150_WYG_002-47b"/>
求不傷稼獵者祭大鹿角以求多獲鹿角大者長五六<lb/>
尺徑五六寸有大鷙鳥所謂鳥王巫藏其乾腊一具亦<lb/>
以為神獵者祭之巫覡甚多凡祈晴雨于衆石中尋取<lb/>
一石彷彿似物形者以為神而祭之一日不騐即棄去<lb/>
别求一石偶值晴雨輙歸功焉近歐邏巴行教士人勸<lb/>
令敬事造物真主戒勿相殺勿食人遂翕然一變又強<lb/>
毅有恒心既改永不犯俗富足好施毎作熟食置門首<lb/>
任徃来者取之<lb/>
<pb n="KR2k0150_WYG_002-48a"/>
　　亞墨利加諸島<lb/>
兩亞墨利加之島不可勝數大者為小以西把尼亞為<lb/>
古巴為牙賣加等氣候多熱草木花實終嵗不斷産一<lb/>
異草食之殺人去其汁則甚美亦可為糧有毒木人過<lb/>
其影即死手持枝葉亦死覺中其毒亟沉水中可免有<lb/>
鳥夜張其翼則發大光可自照野猪猛獸縱横原野土<lb/>
人善走疾如奔馬又能負重足力竭後以鍼刺股出黒<lb/>
血少許則疾走如初取黄金一嵗限定㡬日又有一島<lb/>
<pb n="KR2k0150_WYG_002-48b"/>
女人善射甚勇猛生數嵗即割右乳以便弓矢昔商舶<lb/>
行近此島遇女子盪小舟来射殺商舶二人去如飛不<lb/>
可追逐更有一島土人言其泉水甚異於日未出時徃<lb/>
取其水洗面百遍老容可復少又有一島墨瓦蘭嘗過<lb/>
此不見人物謂曰無福島一珊瑚島以多生珊瑚樹故<lb/>
名有新為匿島甚大似利未亞之為匿故亦以為名<lb/>
　　墨瓦蠟泥加<hi>亦名瑪熱辣泥加</hi>
天下第五大州曰墨瓦蠟泥加先閣龍諸人已覔得兩<lb/>
<pb n="KR2k0150_WYG_002-49a"/>
亞墨利加西土以西把尼亞國王復念地為圜體徂西<lb/>
自可逹東向至亞墨利加海道遂阻必有西行入海處<lb/>
于是選海舶舟師裹餱糧甲兵命一強力之臣墨瓦蘭<lb/>
者徃訪墨瓦蘭承命沿亞墨利加東偏紆迴數萬里輾<lb/>
轉經年人情厭斁輙思返國墨瓦蘭懼無以復命拔劍<lb/>
下令曰有言歸國者斬舟人震慴賈勇而前忽得海峽<lb/>
亘千餘里海南大地又恍一乾坤墨瓦蘭率衆廵行祗<lb/>
見平原漭蕩杳無涯際入夜燐火星流瀰漫山谷因命<lb/>
<pb n="KR2k0150_WYG_002-49b"/>
為火地他方或以鸚鵡名州者以其所産鸚鵡亦此大<lb/>
地之一隅謂墨瓦蘭開此區遂以其名命曰墨瓦蠟泥<lb/>
加墨瓦蘭既踰此峽入太平大海自西復東直抵亞細<lb/>
亞馬路古界度小西洋越利未亞大浪山而北折遵海<lb/>
還報本國遍遶大地一週四過赤道下歴地三十萬餘<lb/>
里從古航海未有若斯者名其舟為勝舶言戰勝風濤<lb/>
之險奏廵方偉功其人物風俗山川畜産鳥獸蟲魚俱<lb/>
無傳說即南極度數道里逺㡬何皆推步未周不漫述<lb/>
<pb n="KR2k0150_WYG_002-50a"/>
以俟後或有詳之者<lb/>
　　四海總說<lb/>
造物主化成天地四行包裹以漸而堅凝火最居上火<lb/>
包氣氣包水土則居于下是環地面皆水也造物主于<lb/>
是别地為高深而水盡行于地中與平土各得什五所<lb/>
瀦曰川曰湖曰海川則流湖則聚海則潮川與湖不過<lb/>
水之支𣲖海則衆流所鍾稱百谷王故說水必詳于海<lb/>
有二焉海在國之中國包海者曰地中海國在海之中<lb/>
<pb n="KR2k0150_WYG_002-50b"/>
海包國者曰寰海寰海極廣隨處異名或以洲域稱近<lb/>
亞細亞者謂亞細亞海近歐邏巴者謂歐邏巴海他如<lb/>
利未亞亞墨利加墨瓦蠟泥加及蕞爾小國皆可隨本<lb/>
地所稱或隨本地方隅命之在南者曰南海在北者謂<lb/>
北海東西亦然兹将中國列中央從大東洋至小東洋<lb/>
為東海從小西洋至大西洋為西海近墨瓦蠟泥一帶<lb/>
為南海近北極下為北海地中海附焉天下之水盡于<lb/>
此矣<lb/>
<pb n="KR2k0150_WYG_002-51a"/>
　　海状<lb/>
地心重濁水附于地到處就其濁心故地形圓水勢亦<lb/>
圓隔數百里水面便如橋梁登桅望之則見其前或夷<lb/>
或險但海中夷險各處不同惟太平海極淺亘古至今<lb/>
無大風浪大西洋極深深十餘里從大西洋至大清海<lb/>
四十五度以南其風常有定候至四十五度以北風色<lb/>
錯亂不常尤異者在大清海東南一隅有異風變亂凌<lb/>
雜倐忽更二十四向海舶任風而飄風水又各異道如<lb/>
<pb n="KR2k0150_WYG_002-51b"/>
前南風水必北行倐轉為北風水勢尚未趨南舟莫適<lb/>
從因至摧破小西洋海潮極高極迅急頃刻湧數百里<lb/>
海中大舶及蛟龍魚鼈乗潮勢湧入山中不可出歐邏<lb/>
巴新増蠟利未亞大浪山亦時起風浪險急至滿喇加<lb/>
海無風倐起浪又不全海皆然惟里許一處以次第興<lb/>
後浪将起前浪已息利未亞海近為匿亞之地當赤道<lb/>
下者常苦無風天氣酷熱舶至此食物俱壊人易生疾<lb/>
海深不得下碇舶大不能用櫓海水暗流及潮湧至淺<lb/>
<pb n="KR2k0150_WYG_002-52a"/>
處壊者多在于此至北海則半年無日氣候極寒而氷<lb/>
故曰氷海舶為氷堅所阻直守至氷解方得去又苦海<lb/>
中氷塊為風撃堆叠成山舶觸之定為虀粉凡海中色<lb/>
大率都緑惟東西二紅海色淡紅或云海底珊瑚所映<lb/>
亦非本色近小西洋一處入夜海水通明如火持器汲<lb/>
起滿器俱火光滴入掌中光亦瑩然可玩後漸消滅<lb/>
　　海族<lb/>
海族不可勝窮自鱗介外凡陸地走獸海中多有相似<lb/>
<pb n="KR2k0150_WYG_002-52b"/>
者魚族一名把勒亞身長數十丈首有二大孔噴水上<lb/>
出勢若懸河見海舶則昻首注水舶中頃刻水滿舟沉<lb/>
遇之者以盛酒鉅木甖投之連吞數甖俛首而逝淺處<lb/>
得之熬油可數千斤一魚名斯得白長二十五丈性最<lb/>
良能保䕶人或漁人為惡魚所困此魚徃鬬解漁人之<lb/>
厄故國法禁人捕之一名薄里波其色能隨物變如附<lb/>
土則土色附石如石色一名仁魚西書記此魚嘗負一<lb/>
小兒登岸偶以鬐觸傷兒兒死魚不勝悲痛亦觸石死<lb/>
<pb n="KR2k0150_WYG_002-53a"/>
西國取海豚嘗取仁魚為招毎呼仁魚入網即入海豚<lb/>
亦與之俱俟豚入盡復呼仁魚出網海豚悉羅一名劍<lb/>
魚嘴長丈許有齬刻如鋸猛而多力能與把勒魚戰海<lb/>
水皆紅此魚輙勝以嘴觸船則破海舶甚畏之一魚甚<lb/>
大長十餘丈濶丈餘目大二尺頭高八尺口在腹下有<lb/>
三十二齒齒皆徑尺頤骨亦長五六尺迅風起嘗衝至<lb/>
海涯一魚甚大有力海舶遇之其魚竟以頭尾抱舶兩<lb/>
頭舟人欲撃之恐一動舟必覆惟跪祈天主須㬰解去<lb/>
<pb n="KR2k0150_WYG_002-53b"/>
一如鱷魚名剌瓦而多長尾堅鱗甲刀劍不能入足有<lb/>
利爪鋸牙滿口性甚獰惡入水食魚登陸人畜無所擇<lb/>
百魚逺近皆避第其行甚遲小魚百種嘗隨之以避他<lb/>
魚吞啖生子初如鵞卵後漸長以至二丈毎吐涎于地<lb/>
人畜踐之即仆因就食之凡物開口皆動下頦此魚獨<lb/>
動上齶口中無舌冬月則不食物人見却走必逐而食<lb/>
之人返逐之彼亦却走其目入水則鈍出水極明見人<lb/>
逺則哭近則噬故西國稱假慈悲者為剌瓦而多哭獨<lb/>
<pb n="KR2k0150_WYG_002-54a"/>
有三物能制之一為仁魚盖此魚通身鱗甲惟腹下有<lb/>
輭處仁魚鬐甚利能刺殺之一為乙茍滿䑕屬也其大<lb/>
如猫善以泥塗身令滑俟此魚開口輙入腹嚙其五臓<lb/>
而出又能破壊其卵一為雜腹蘭香草也此魚最喜食<lb/>
蜜養蜂家四周種雜腹蘭即弗敢入有名落斯馬長四<lb/>
丈許足短居海底罕出水面皮甚堅用力刺之不可入<lb/>
額有二角如鈎寐時以角掛石盡日不醒昔西舶就一<lb/>
海島纜舟登島行逰復在島造作火食漸次登舟解維<lb/>
<pb n="KR2k0150_WYG_002-54b"/>
不㡬里忽聞起大聲回視所登之島已沒方知是一魚<lb/>
背有獸形體稍方其骨軟脆有翼能鼔大風以覆海<lb/>
舟其形亦大如島又有一獸二手二足氣力猛甚遇海<lb/>
舶輙顛倒播㺯之多遭沒溺稱為海魔其小者有飛魚<lb/>
僅尺許能掠水面而飛有狗魚善窺飛魚之影伺其所<lb/>
向先至其所開口待啖恒追數十里飛魚急輙上舟為<lb/>
人得之舟人以雞羽或白練飄揚水面上著利鈎狗魚<lb/>
認為飛魚躍起吞之為舟人所獲又有麻魚状極麄笨<lb/>
<pb n="KR2k0150_WYG_002-55a"/>
饑餓時潜于海底魚聚處凡魚近其身即麻木不能動<lb/>
因而食之倘人以手足近之亦必麻木又海蝦蟆産地<lb/>
中海與石同色餓時潜身石内鼻吐一紅線如小蚯蚓<lb/>
以餌小魚衆魚誤以為石内小蟲羣争食之咸入其口<lb/>
西紅海内産風魚可以占風國人晒乾掛于房内以其<lb/>
身首所向即為風起之方有介屬之魚僅尺許有殻六<lb/>
足足有皮如欲他徙則豎半殻當舟張足皮當帆乗風<lb/>
而行名曰船魚有蟹大踰丈許其螯以箝人首人首立<lb/>
<pb n="KR2k0150_WYG_002-55b"/>
斷箝人肱人肱立斷其殻覆地如矮屋然可容人卧有<lb/>
海馬其牙堅白瑩浄文理細如絲髪可為念珠等物復<lb/>
有海女上體是女下體為魚形其骨為念珠等物可止<lb/>
下血二者皆魚骨中上品各國貴重之海鳥有二種一<lb/>
宿島中者日常飛颺海面海舶遇之可占海島逺近一<lb/>
生長海中不知登岸舶上欲取之以皮布水面以鈎著<lb/>
餌置皮上鳥就食輙可鈎至若釣魚然有鳥能捕魚者<lb/>
身生皮囊如網入水裹魚而出人因取之又有極異者<lb/>
<pb n="KR2k0150_WYG_002-56a"/>
為海人有二種其一通體皆人鬚眉畢具特手指畧相<lb/>
連如鳬爪西海曽捕得之進于國王與之言不應與飲<lb/>
食不嘗王以為不可狎復縱之海轉盼視人鼓掌大笑<lb/>
而去二百年前西洋喝蘭逹地曽于海中獲一女人與<lb/>
之食輙食亦肯為人役使且活多年見十字聖架亦能<lb/>
俯伏但不能言其身有肉皮下垂至地如衣袍服者然<lb/>
但著體而生不可脫卸二者俱可登岸第不識其性情<lb/>
莫測其族類又不知其在海宅于何所似人非人良可<lb/>
<pb n="KR2k0150_WYG_002-56b"/>
怪<lb/>
　　海産<lb/>
海産以明珠為貴則意蘭最上土人取海蚌置日中晒<lb/>
之俟其口自開然後取珠則珠鮮白光瑩有大如雞子<lb/>
者光照數里南海皆剖蚌出珠故珠色黯無光有珊瑚<lb/>
島其下多珊瑚初在海中色緑而質軟上生白子土人<lb/>
以鐵網取之出水便堅有紅黒白三色紅者堅而密白<lb/>
黒者鬆脆大浪山東北有暗礁水涸礁出悉是珊瑚猫<lb/>
<pb n="KR2k0150_WYG_002-57a"/>
睛寳石各處不乏小西洋更多琥珀則歐邏巴波羅尼<lb/>
亞有之沿海三千里皆是因風浪所湧堆積此地龍涎<lb/>
香黒人國與伯西兒兩海最多有大塊重千餘斤者望<lb/>
之如島毎為風濤湧泊于岸諸蟲鳥獸並喜食之<lb/>
　　海舶<lb/>
海舶百種不止約有三等小者僅容數十人用以傳書<lb/>
信不以載物其腹空虚自上逹下惟留一孔四圍㸃水<lb/>
不漏下鎮以石一遇風濤不習水者盡入舟腹密閉其<lb/>
<pb n="KR2k0150_WYG_002-57b"/>
孔塗以瀝青使水不進操舟者縛其身于檣桅任水飄<lb/>
蕩其腹空虚永不沉溺船底有鎮石亦不翻覆俟浪平<lb/>
舟人自解縛萬無一失一日可行千里中者容數百人<lb/>
自小西洋以逹廣東則用此舶其大者上下八層高約<lb/>
八丈最下一層鎮以沙石千餘石使舶不傾側震盪二<lb/>
三層載貨與食用之物海中得淡水最艱須装千餘大<lb/>
桶以足千人一年之用他物稱是上近地平板一層中<lb/>
下人居之或装細軟切用等物地平板外則虚百歩為<lb/>
<pb n="KR2k0150_WYG_002-58a"/>
揚帆習武㳺戲之地前後各建屋四層為尊貴者之居<lb/>
中有甬道可通頭尾尾建水閣為納凉以待貴者遊息<lb/>
舶兩旁列大銃數十門其鐵彈有三十餘斤重者上下<lb/>
前後有風帆十餘道桅之大者二十丈周一丈二尺帆<lb/>
濶八丈約需白布二千四百丈為之鐵猫重六千三百<lb/>
五十餘斤其纜繩周二尺五寸重一萬四千三百餘斤<lb/>
水手二三百人将卒銃士三四百人客商數百有舶總<lb/>
管貴官一員是西國國王所命以掌一舶之事有賞罰<lb/>
<pb n="KR2k0150_WYG_002-58b"/>
生殺之權又有舶師三人通天文二士舶師專掌候風<lb/>
使帆整理器用吹號頭指使夫役探試淺水礁石以定<lb/>
趨避通天文士専掌窺測天文晝測日夜測星用海圖<lb/>
量取度數以識險易知里道又有官醫主一舶疾病有<lb/>
市肆貿易食物大舶不畏風浪獨畏山礁淺沙又畏火<lb/>
舶上火禁極嚴千人之命攸係其起程但候風色不選<lb/>
擇日時亦未嘗有大失若多舶同走大者先行引路舶<lb/>
後尾樓夜㸃燈籠照視燈籠周二丈四尺高一丈二尺<lb/>
<pb n="KR2k0150_WYG_002-59a"/>
皆玻璃板凑成行海晝夜無停有山島可記者指山島<lb/>
行至大洋中萬里無山島則用羅經以審方審方之法<lb/>
全在海圖量取度數即知舶行至某處離某處若干里<lb/>
瞭如指掌<lb/>
墨瓦蠟泥加州為南極周圍大地從古航海者未曽通<lb/>
進其内地未獲知其人物風俗山川畜産鳥獸魚蟲等<lb/>
何如故懐仁所鐫坤輿圖至南極周圍空地内惟繪天<lb/>
下四州異獸竒物數種之像而已<lb/>
<pb n="KR2k0150_WYG_002-60a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-60b"/>
亞細亞州　𤓰哇島等處有無對鳥無足腹下生長皮<lb/>
　如筋纒于樹枝以立身毛色五彩光耀可愛不見其<lb/>
　飲食意惟服氣而已<lb/>
<pb n="KR2k0150_WYG_002-61a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-61b"/>
亞細亞州　印度國産獨角獸形大如馬極輕快毛色<lb/>
　黄頭有角長四五尺其色明作飲器能解毒角銳能<lb/>
　觸大獅獅與之鬬避身樹後若誤觸樹木獅反嚙之<lb/>
<pb n="KR2k0150_WYG_002-62a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-62b"/>
亞細亞州　印度國剛霸亞地産獸名鼻角身長如象<lb/>
　足稍短遍體皆紅黄斑㸃有鱗介矢不能透鼻上一<lb/>
　角堅如鋼鐵将與象鬬時則于山石磨其角觸象腹<lb/>
　而斃之<lb/>
<pb n="KR2k0150_WYG_002-63a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-63b"/>
亞細亞州　如徳亞國産獸名加黙良皮如水氣明亮<lb/>
　隨物變色性行最漫藏于草木土石間令人難以别<lb/>
　識<lb/>
<pb n="KR2k0150_WYG_002-64a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-64b"/>
亞細亞州　南印度國産山羊項生兩乳下垂乳極肥<lb/>
　壮眼甚靈明<lb/>
<pb n="KR2k0150_WYG_002-65a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-65b"/>
歐邏巴州　意大理亞國有河名巴鐸入海河口産般<lb/>
　第狗晝潜身於水夜卧旱地毛色不一以黒為貴能<lb/>
　嚙樹木其利如刀<lb/>
<pb n="KR2k0150_WYG_002-66a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-66b"/>
歐邏巴州　意大理亞國有蜘蛛類名大懶毒辣凡螫<lb/>
　人受其毒即如風狂或嬉笑或跳舞或仰卧或奔走<lb/>
　其毒中人氣血比年必發療其疾者依各人本性所<lb/>
　喜樂音解之<lb/>
<pb n="KR2k0150_WYG_002-67a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-67b"/>
歐邏巴東北　里都瓦你亞國産獸名獲落身大如狼<lb/>
　毛黒光潤皮甚貴性嗜死屍貪食無厭飽則走入稠<lb/>
　密樹林夾其腹令空仍覔他食<lb/>
<pb n="KR2k0150_WYG_002-68a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-68b"/>
歐邏巴州　熱爾瑪尼亞國獸名撒辣漫大辣産於冷<lb/>
　濕之地性甚寒皮厚力能滅火毛色黒黄間雜背脊<lb/>
　黒長至尾有斑㸃<lb/>
<pb n="KR2k0150_WYG_002-69a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-69b"/>
利未亞州　額第約必牙國有狸猴獸身上截如狸下<lb/>
　截如猴色如瓦灰重腹如皮囊遇獵人逐之則藏其<lb/>
　子于皮囊内窟于樹木中其樹徑約三丈餘<lb/>
<pb n="KR2k0150_WYG_002-70a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-70b"/>
利未亞州東北　厄日多國産魚名喇加多約三丈餘<lb/>
　長尾堅鱗甲刀箭不能入足有利爪鋸牙滿口性甚<lb/>
　獰惡色黄口無舌唯用上齶食物入水食魚登陸毎<lb/>
　吐涎于地人畜踐之即仆因就食之見人逺則哭近<lb/>
　則噬冬月則不食物睡時嘗張口吐氣有獸名應能<lb/>
　滿潜入腹内嚙其肺膓則死應能滿大如松鼠淡黒<lb/>
　色國人多畜之以制焉<lb/>
<pb n="KR2k0150_WYG_002-71a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-71b"/>
利未亞州多獅為百獸王諸獸見皆匿影性最傲遇者<lb/>
　亟俯伏雖餓時不噬千人逐之亦遲行人不見處反<lb/>
　任性疾行畏雄雞車輪之聲聞則逺遁又最有情受<lb/>
　人徳必報常時病瘧四日則發一度病時躁暴猛烈<lb/>
　人不能制擲以毬則騰跳轉㺯不息<lb/>
<pb n="KR2k0150_WYG_002-72a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-72b"/>
利未亞州有獸名意夜納形色皆如大狼目睛能變各<lb/>
　色夜間學人聲音喚誘人而啖之<lb/>
<pb n="KR2k0150_WYG_002-73a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-73b"/>
利未亞州西　亞毘心域國産獸名惡那西約首如馬<lb/>
　形前足長如大馬後足短長頸自前蹄至首高二丈<lb/>
　五尺餘皮毛五彩芻畜囿中人視之則從容轉身若<lb/>
　示人以華彩之狀<lb/>
<pb n="KR2k0150_WYG_002-74a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-74b"/>
亞墨利加州白露國産雞大于常雞數倍頭較身小生<lb/>
　有肉鼻能縮能伸鼻色有稍白有灰色有天青色不<lb/>
　等惱怒則血聚于鼻上變紅色其時開屏如孔雀渾<lb/>
　身毛色黒白相間生子之後不甚愛養須人照管方<lb/>
　得存活<lb/>
<pb n="KR2k0150_WYG_002-75a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-75b"/>
南亞墨利加州智勒國産異獸名蘇其尾長大與身相<lb/>
　等凡獵人逐之則負其子于背以尾蔽之急則吼聲<lb/>
　洪大令人震恐<lb/>
<pb n="KR2k0150_WYG_002-76a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-76b"/>
南亞墨利加州　伯西爾喜鵲吻長而輕與身相等約<lb/>
　長八寸空明薄如紙<lb/>
<pb n="KR2k0150_WYG_002-77a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-77b"/>
　此地蛇大無目盤旋樹上凡獸經過其旁聞氣即𦂳<lb/>
　縛之于樹間而食<lb/>
<pb n="KR2k0150_WYG_002-78a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-78b"/>
南亞墨利加州　駱駝鳥禽中最大者形如鵞其首高<lb/>
　如乗馬之人走時張翼状如棚行疾如馬或謂其腹<lb/>
　甚熱能化生鐵<lb/>
<pb n="KR2k0150_WYG_002-79a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-79b"/>
　海中有飛魚僅尺許能掠水面而飛狗魚善窺其影<lb/>
　伺飛魚所向先至其所開口待啖恒追數十里飛魚<lb/>
　急輙上舟為舟人得之<lb/>
<pb n="KR2k0150_WYG_002-80a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-80b"/>
　大東海洋産魚名西楞上半身如男女形下半身則<lb/>
　魚尾其骨能止血病女魚更效<lb/>
<pb n="KR2k0150_WYG_002-81a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-81b"/>
　把勒亞魚身長數十丈首有二大孔噴水上出勢若<lb/>
　懸河見海舶則昻首注水舶中頃刻水滿舶沉遇之<lb/>
　者以盛酒鉅木甖投之連吞數甖俛首而逝<lb/>
<pb n="KR2k0150_WYG_002-82a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-82b"/>
　劍魚嘴長丈許有齬刻如鋸猛而多力能與把勒亞<lb/>
　魚戰海水皆紅此魚輙勝以嘴觸船則破海舶甚畏<lb/>
　之<lb/>
<pb n="KR2k0150_WYG_002-83a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-83b"/>
　海舶廣大容載千餘人風帆十餘道約二千四百丈<lb/>
　布為之桅高二十丈鐵猫重六千三百五十餘斤纜<lb/>
　繩重一萬四千三百餘斤其詳見前海舶說終篇<lb/>
<pb n="KR2k0150_WYG_002-84a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-84b"/>
　　七竒圖說<lb/>
　上古製造宏工紀載有七所謂天下七竒是也<lb/>
一亞細亞州巴必鸞城　瑟彌辣米徳王后創造京都<lb/>
　城池形勢矩方毎方長五十里周圍計二百里城門<lb/>
　通共一百皆浄銅作成城高十九丈濶厚四丈八尺<lb/>
　用美石砌成城樓上有園囿樹木景致接山水湧流<lb/>
　如小河然造工者毎日三十萬<lb/>
<pb n="KR2k0150_WYG_002-85a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-85b"/>
二銅人巨像　樂徳海島銅鑄一人高三十丈安置于<lb/>
　海口其手指一人難以圍抱兩足踏兩石臺跨下高<lb/>
　曠能容大舶經過右手持燈夜間㸃照引海舶認識<lb/>
　港口叢泊銅人内空通從足至手有螺旋梯升上㸃<lb/>
　燈造工者毎日千餘人作十二年乃成<lb/>
<pb n="KR2k0150_WYG_002-86a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-86b"/>
三利未亞洲厄日多國孟斐府尖形高臺　多禄茂王<lb/>
　建造地基矩方毎方一里周圍四里臺高二百五十<lb/>
　級毎級寛二丈八尺五寸高二尺五寸皆細白石為<lb/>
　之自基至頂計六十二丈五尺頂上寛容五十人造<lb/>
　工者毎日三十六萬<lb/>
<pb n="KR2k0150_WYG_002-87a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-87b"/>
四亞細亞洲嘉畧省茅索禄王塋墓　亞爾徳彌細亞<lb/>
　王后追念其夫王建造塋墓下層矩方四面各有貴<lb/>
　美石柱二十六株穿廊圓拱各寛七丈餘内有石梯<lb/>
　至頂頂上銅輦一乗銅馬二疋茅索禄王像一尊其<lb/>
　竒異一在製度二崇高三工精四質料純細白石築<lb/>
　造将畢王后憶念其夫王悵悶而殂<lb/>
<pb n="KR2k0150_WYG_002-88a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-88b"/>
五亞細亞洲厄弗俗府供月祠廟　𢎞麗竒巧基址建<lb/>
　在湖中以免地震催倒高四十四丈寛二十一丈内<lb/>
　有細白石柱共一百五十七株各高約七丈廟内甚<lb/>
　多細石絶巧人像廟外四面各有橋梁一道以通四<lb/>
　門橋最寛濶細白石作成正門前安置美石精工神<lb/>
　像築工者至二百二十年乃成<lb/>
<pb n="KR2k0150_WYG_002-89a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-89b"/>
六歐邏巴洲亞嘉亞省供木星人形之像　斐第亞天<lb/>
　下名工取山中一塊最硬大石彫刻木星人形之像<lb/>
　身體宏大工精細巧安坐廟中時有譏笑者對工師<lb/>
　曰設使這宏大之軀起立豈不冲破廟宇乎工師答<lb/>
　曰我已安置之萬不能起立<lb/>
<pb n="KR2k0150_WYG_002-90a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-90b"/>
七法羅海島高臺　厄日多國多禄茂王建造崇隆無<lb/>
　際高臺基址起自丘山細白石築成頂上安置多火<lb/>
　炬夜照海艘以便認識港涯叢泊<lb/>
<pb n="KR2k0150_WYG_002-91a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0150_WYG_002-91b"/>
　古時七竒之外歐邏巴州意大理亞國羅瑪府營建<lb/>
　公樂塲一埏體勢撱圓形周圍樓房異式四層高二<lb/>
　十二丈餘俱用美石築成空塲之徑七十六丈樓房<lb/>
　下有畜養諸種猛獸多穴于公樂之時即放出猛獸<lb/>
　在塲相鬬觀看者坐團圓臺級層層相接高出數丈<lb/>
　能容八萬七千人座位其間各有行走道路不相逼<lb/>
　碍此塲自一千六百年来至今現存<lb/>
　坤輿圗說卷下<lb/>
</p>
<p>
</p>
  </div>
        </body>
</text>\m</TEI>
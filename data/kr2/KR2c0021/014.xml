<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷十四</head>
    <p>
<pb n="KR2c0021_WYG_014-1a"/>
欽定四庫全書<lb/>
　繹史卷十四　　　　　靈壁縣知縣馬驌撰<lb/>
　　商湯滅夏<lb/>
史記殷契母曰簡狄有娀氏之女為帝嚳次妃三人行<lb/>
浴見𤣥鳥墮其卵簡狄取吞之因孕生契<hi>列女傳簡狄有娀氏之長</hi>
<hi>女也與其妹娣浴於𤣥丘之水有𤣥鳥銜卵過而墜之五色甚好簡狄取而吞之逐生契焉  古史考契生堯</hi>
<hi>世舜始舉之以其父微故不著名其母娀氏女與宗婦三人浴于川𤣥鳥遺卵簡狄吞之則簡狄非帝嚳次妃</hi>
<hi>明也</hi>
<pb n="KR2c0021_WYG_014-1b"/>
呂氏春秋有娀氏有二佚女為之九成之臺飲食必以<lb/>
鼔帝令燕往視之鳴若諡隘二女愛而爭搏之覆以玉<lb/>
筐少選發而視之燕遺二卵北飛遂不反二女作歌一<lb/>
終曰燕燕往飛實始作為北音<hi>拾遺記商之始也有神女簡狄遊於桑野見黒</hi>
<hi>烏遺卵於地有五色文作八百字簡狄拾之貯以玉筐覆以朱紱夜夢神母謂之曰爾懐此卵即生聖子以繼</hi>
<hi>金徳狄乃懐卵一年而有娠經十四月而生契祚以八百叶卵之文也雖遭旱厄後嗣興焉  宋書符瑞志髙</hi>
<hi>辛氏之世妃曰簡狄以春分𤣥烏至之日從帝祀郊禖有𤣥烏銜卵而墜之簡狄得而吞之遂孕匈剖而生契</hi>
史記契長而佐禹治水有功帝舜乃命契曰百姓不親<lb/>
<pb n="KR2c0021_WYG_014-2a"/>
五品不訓汝為司徒而敬敷五教五教在寛封於商賜<lb/>
姓子氏契興於唐虞大禹之際功業著於百姓百姓以<lb/>
平<hi>論衡卨母吞燕卵而生卨故殷姓曰子</hi>
詩濬哲維商長發其祥洪水芒芒禹敷下土方外大國<lb/>
是疆幅隕既長有娀方將帝立子生商𤣥王桓撥受小<lb/>
國是逹受大國是逹率履不越遂視既發相土烈烈海<lb/>
外有截<hi>○長發一二章</hi>
史記契䘚子昭明立<hi>世本昭明居砥石</hi>　昭明䘚子相土立<hi>世本</hi>
<pb n="KR2c0021_WYG_014-2b"/>
<hi>相土作乗焉</hi>　相土䘚子昌若立昌若䘚子曹圉立曹圉䘚<lb/>
子冥立<hi>○索隱曰冥勤其官而水死殷人祖契而郊冥也</hi>　冥䘚子振立振䘚<lb/>
子微立<hi>紀年殷王子亥賔于有易而淫焉有易之君綿臣殺而放之是故殷上甲微假師于河伯以伐</hi>
<hi>有易滅之遂殺其君綿臣牛山海經王亥託于有易河伯僕牛有易殺王亥取僕  河念有易有易潛出為國</hi>
<hi>於獸方食之名曰揺民孔孔叢子書曰維髙宗報上甲微定公問曰此何謂也  子對曰此謂親盡廟毁有功</hi>
<hi>而不及祖有徳而不及宗故於每歲之大嘗而報祭焉所以昭其功徳也  帝王世紀微字上甲其母以甲日</hi>
<hi>生故也商家生子以日為名蓋自微始  白虎通殷道尚質故直以生日名子</hi>　微䘚子報丁<lb/>
立報丁䘚子報乙立報乙䘚子報丙立報丙䘚子主壬<lb/>
<pb n="KR2c0021_WYG_014-3a"/>
立主壬䘚子主癸立<lb/>
帝王世紀主癸之妃曰扶都見白氣貫月意感以乙日<lb/>
生湯故名履字天乙是謂成湯豐下銳上晳而有髯倨<lb/>
身而揚聲長九尺臂四肘<hi>洛書黑帝子湯長八尺一寸珠庭  春秋元命苞湯臂四</hi>
<hi>肘是謂神剛象月推移以綏四方尚白虎通湯臂三肘是謂柳翼攘去不義萬民蕃息    書大傳湯半體枯</hi>
<hi>星金樓子成湯母感狼  之精又感黒龍而成</hi>
史記帝孔甲立好方鬼神事淫亂夏后氏徳衰諸侯畔<lb/>
之天降龍二有雌雄孔甲不能食未得豢龍氏陶唐既<lb/>
<pb n="KR2c0021_WYG_014-3b"/>
衰其後有劉累學擾龍于豢龍氏以事孔甲孔甲賜之<lb/>
姓曰御龍氏受豕韋之後龍一雌死以食夏后夏后使<lb/>
求懼而遷去<lb/>
呂氏春秋夏后氏孔甲田於東陽萯山天大風晦盲孔<lb/>
甲迷惑入於民室主人方乳或曰后來見良日也之子<lb/>
是必大吉或曰不勝也之子是必有殃后乃取其子以<lb/>
歸曰以為余子誰敢殃之子長成人幕動拆撩斧斫斬<lb/>
其足遂為守門者孔甲曰嗚呼有疾命矣夫乃作為破<lb/>
<pb n="KR2c0021_WYG_014-4a"/>
斧之歌實始為東音<hi>刀劒録孔甲九年歲次甲辰採牛首山鐵鑄一劒銘曰夾古文篆書</hi>
<hi>長四尺一寸孔列仙傳師門者嘯父弟子也能使火為夏孔甲龍師  甲不能順其意殺而埋之外野一旦風</hi>
<hi>雨迎之訖則山木皆焚孔甲祠而禱之還而道死</hi>
史記孔甲崩子帝臯立<hi>○紀年作帝昊</hi>　帝臯崩子帝發立<hi>紀年</hi>
<hi>后發即位元年諸夷賔于王門諸夷入舞</hi>　帝發崩子帝履癸立是為桀帝<lb/>
桀之時自孔甲以來而諸侯多畔夏桀不務徳而武傷<lb/>
百姓百姓弗堪<hi>淮南子桀之力制觡伸鉤索鐵歙金椎移大犧水殺黿鼉陸捕熊羆  帝王世</hi>
<hi>紀帝桀淫虐有才力手能搏虎</hi>
<pb n="KR2c0021_WYG_014-4b"/>
列女傳末喜者夏桀之妃也美於色薄於徳亂孼無道<lb/>
女子行丈夫心佩劒帶冠桀既棄禮義淫於婦人求美<lb/>
女積之於後宮收倡優侏儒狎徒能為竒偉戲者聚之<lb/>
於旁造爛漫之樂日夜與末喜及宮女飲酒無有休時<lb/>
置末喜於膝上聼用其言為酒池可以運舟一鼔而牛<lb/>
飲者三千人䩭其頭而飲之於酒池醉而溺死者末喜<lb/>
笑之以為樂造瓊臺瑶室以臨雲雨殫財盡幣意尚不<lb/>
饜<hi>○國語云桀伐有施有施人以妹喜女焉開楚辭注夏桀征伐蒙山之國而得妺嬉  河圖始  圖孔甲</hi>
<pb n="KR2c0021_WYG_014-5a"/>
<hi>見逄氏抱小女妺喜說之以為太子履癸妃其帝王世紀妺喜好聞裂繒之聲為發繒裂之以順適  意以人</hi>
<hi>駕車肉山脯林以酒為池一鼓而牛飲者三千人醉而溺水以虎入市而視其驚  紀年后桀命扁伐岷山岷</hi>
<hi>山女於桀二人曰琬曰琰后愛二女無子焉斲其名苕華之玉苕是琬華是琰而棄其元妃於洛曰妺嬉氏以</hi>
<hi>與伊尹交遂以夏亡○據此則元妃妺嬉非桀所寵北尸子桀紂欲長樂以苦百姓珍怪遠味必南海之薑</hi>
<hi>海之鹽西海之菁東海之鯨禍天下厚矣瓦纒子桀為天下酒濁而殺厨人  博物志桀作  屋</hi>
史記主癸䘚子天乙立是為成湯成湯自契至湯八遷<lb/>
湯始居亳從先王居作帝誥<hi>書序自契至于成湯八遷湯始居亳從先王居作帝</hi>
<hi>告釐沃○二篇俱亡</hi>　湯征諸侯葛伯不祀湯始伐之湯曰予有<lb/>
<pb n="KR2c0021_WYG_014-5b"/>
言人視水見形視民知治不伊尹曰明哉言能聼道乃<lb/>
進君國子民為善者皆在王官勉哉勉哉湯曰汝不能<lb/>
敬命予大罰殛之無有攸赦作湯征<hi>書序湯征諸侯葛伯不祀湯始征之</hi>
<hi>作湯征○篇亡○史叙湯征葛伯在用伊尹之前然已載伊尹之言矣金仁山云史載湯征之辭不類蓋非湯</hi>
<hi>征之舊也孟子引亳衆往耕之事疑出此書</hi>
越絶書湯行仁義敬鬼神天下皆一心歸之當是時荆<lb/>
伯未從也湯於是乃飾犧牛以事荆伯乃媿然曰失事<lb/>
聖人禮乃委其誠心此謂湯獻牛荆之伯也<hi>○此復似事葛事</hi>
<pb n="KR2c0021_WYG_014-6a"/>
史記伊尹名阿衡阿衡欲干湯而無由乃為有莘氏媵<lb/>
臣負鼎俎以滋味說湯致于王道<hi>○伊尹名摯阿衡者其官也史說誤  呂</hi>
<hi>氏春秋有侁氏女子採桑得嬰兒於空桑之中獻之其君其君令烰人養之察其所以然曰其母居伊水之上</hi>
<hi>孕夢有神告之曰臼出水而東走毋顧明日視臼出水告其鄰東走十里而顧其邑盡為水身因化為空桑故</hi>
<hi>命之曰伊尹此伊尹生空桑之故也長而賢湯聞伊尹使人請之有侁氏有侁氏不可伊尹亦欲歸湯湯於是</hi>
<hi>請取婦為婚有侁氏喜以伊尹為媵送女得楚辭注湯東廵狩至有莘國以為婚姻從有莘氏乞  伊尹因得</hi>
<hi>吉善之妃以為内輔也為墨子伊尹為莘氏女師僕使為庖人湯得而舉之立  三公  列女傳有㜪之妃湯</hi>
<hi>也統領九嬪後宮有序咸無妒媢逆理之人䘚致王功  荀子伊尹之狀面無須麋</hi>
<pb n="KR2c0021_WYG_014-6b"/>
帝王世紀湯思賢夢見有人負鼎抗俎對己而笑寤而<lb/>
占曰鼎為和味俎者割截天下豈有人為我宰者哉初<lb/>
力牧之後曰伊摯耕於有莘之野湯聞以幣聘有莘之<lb/>
君畱而不進湯乃求婚於有莘之君遂嫁女於湯以摯<lb/>
為媵臣至亳乃負鼎抱俎見湯也<lb/>
新語伊尹負鼎屈於有莘之野修達徳於草廬之下躬<lb/>
親農夫之作意懐帝王之道身在衡門之裏志圖八極<lb/>
之表故釋負鼎之志為天子之佐<lb/>
<pb n="KR2c0021_WYG_014-7a"/>
韓非子上古有湯至聖也伊尹至智也夫至智說至聖<lb/>
然且七十說而不受身執鼎俎為庖宰昵近親習而湯<lb/>
乃僅知其賢而用之<hi>楚辭注湯初奉伊尹以為凡臣耳後知其賢乃以備輔翼承疑用其</hi>
<hi>謀也保鶡冠子伊尹酒  立為世師</hi>
呂氏春秋湯得伊尹祓之於廟爝以爟火釁以犧猳明<lb/>
日設朝而見之說湯以至味湯曰可對而為乎對曰君<lb/>
之國小不足以具之為天子然後可具夫三羣之蟲水<lb/>
居者腥肉玃者臊草食者羶臭惡猶美皆有所以凡味<lb/>
<pb n="KR2c0021_WYG_014-7b"/>
之本水最為始五味三材九沸九變火為之紀時疾時<lb/>
徐滅腥去臊除羶必以其勝無失其理調和之事必以<lb/>
甘酸苦辛鹹先後多少其齊甚微皆有自起鼎中之變<lb/>
精妙微纖口弗能言志弗能喻若射御之微陰陽之化<lb/>
四時之數故久而不弊熟而不爛甘而不噥酸而不酷<lb/>
鹹而不減辛而不烈澹而不薄肥而不<graphic n="KR3419" url="https://raw.githubusercontent.com/kanripo/KR-Gaiji/master/images/KR3419.png" mimeType="image/png"/>肉之美者猩<lb/>
猩之唇獾獾之炙雋觾之翠述蕩之掔旄象之約流沙<lb/>
之西丹山之南有鳳之丸沃民所食魚之美者洞庭之<lb/>
<pb n="KR2c0021_WYG_014-8a"/>
鱄東海之鮞醴水之魚名曰朱鼈六足有珠百碧<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>水<lb/>
之魚名曰鰩其狀若鯉而有翼常從西海夜飛遊於東<lb/>
海菜之美者崑崙之蘋壽木之華指姑之東中容之國<lb/>
有赤木𤣥木之葉焉餘瞀之南南極之崖有菜其名曰<lb/>
嘉樹其色若碧陽華之芸雲夢之芹具區之菁浸淵之<lb/>
草名曰土英和之美者陽樸之薑招揺之桂越駱之菌<lb/>
鱣鮪之醢大夏之鹽宰揭之露其色如玉長澤之卵飯<lb/>
之美者𤣥山之禾不周之粟陽山之穄南海之秬水之<lb/>
<pb n="KR2c0021_WYG_014-8b"/>
美者三危之露崑崙之井沮江之丘名曰揺水曰山之<lb/>
水髙泉之山其上有湧泉焉冀州之原果之美者沙棠<lb/>
之實常山之北投淵之上有百果焉羣帝所食箕山之<lb/>
東青島之所有甘櫨焉江浦之橘雲夢之柚漢上石耳<lb/>
所以致之馬之美者青龍之匹遺風之乗非先為天子<lb/>
不可得而具天子不可彊為必先知道道者止彼在己<lb/>
巳成而天子成天子成則至味具故審近所以知遠也<lb/>
成已所以成人也聖王之道要矣豈越越多業哉<hi>○先設珍</hi>
<pb n="KR2c0021_WYG_014-9a"/>
<hi>異而曲終奏雅於楚辭注伊尹始仕因縁烹鵠鳥之羹修飾玉鼎以事  湯湯賢之遂以為相  魯連子伊尹</hi>
<hi>負鼎佩刀以干湯得意故尊宰舍</hi>
史記或曰伊尹處士湯使人聘迎之五反然後肯往從<lb/>
湯言素王及九主之事湯舉任以國政<hi>楚辭注湯出觀風俗乃憂下民</hi>
<hi>博選於衆而逄伊尹舉以為相劉宋書符瑞志伊摯將應湯命夢乗船過日月之旁    向别録九主者有法</hi>
<hi>君專君授君勞君等君寄君破君國君三歲社君凡九品圖畫其形○索隠曰九主名稱甚竒不知所憑據耳</hi>
<hi>臣易坤靈圖湯  伊尹振鳥陵</hi>
墨子湯將往見伊尹令彭氏之子御彭氏之子半道而<lb/>
<pb n="KR2c0021_WYG_014-9b"/>
問曰君將何之湯曰將往見伊尹彭氏之子曰伊尹天<lb/>
下之賤人也君若欲見之亦令召問焉彼受賜矣湯曰<lb/>
非女所知也今有藥於此食之則耳加聰目加明則吾<lb/>
必說而强食之今夫伊尹之於我國也譬之良醫善藥<lb/>
也而子不欲我見伊尹是子不欲我善也因下彭氏之<lb/>
子不使御<lb/>
史記伊尹去湯適夏既醜有夏復歸于亳入自北門遇<lb/>
女鳩女房作女鳩女房<hi>書序伊尹去亳適夏既醜有夏復歸于亳入自北門乃遇女鳩</hi>
<pb n="KR2c0021_WYG_014-10a"/>
<hi>女方作女鳩女方○篇亡</hi>
新序桀作瑶臺罷民力殫民財為酒池糟隄縱靡靡之<lb/>
樂一鼔而牛飲者三千人羣臣相持而歌曰江水沛沛<lb/>
兮舟楫敗兮我王廢兮趣歸薄兮薄亦大兮又曰樂兮<lb/>
樂兮四牡蹻兮六轡沃兮去不善而從善何不樂兮伊<lb/>
尹知天命之至舉觴而告桀曰君王不聼臣之言亡無<lb/>
日矣桀拍然而作啞然而笑曰子何妖言吾有天下如<lb/>
天之有日也日有亡乎日亡吾亦亡矣於是接履而趣<lb/>
<pb n="KR2c0021_WYG_014-10b"/>
遂適湯湯立為相故伊尹去官入殷殷王而夏亡<hi>尚書大傳</hi>
<hi>夏人飲酒醉者持不醉者不醉者持醉者相和而歌曰盍歸于薄盍歸于薄薄亦大矣伊尹居而閑居深聼樂</hi>
<hi>聲更曰覺兮覺兮吾大命格兮去不善而就善何樂兮薄湯之都也  新書桀自謂天父</hi>
淮南子湯夙興夜寐以致聰明輕賦薄斂以寛民氓布<lb/>
徳施惠以振困竆弔死問疾以養孤孀百姓親附政令<lb/>
流行<lb/>
墨子湯封於亳絶長繼短方地百里與其百姓兼相愛<lb/>
交相利率其百姓以上尊天事鬼是以天鬼富之諸侯<lb/>
<pb n="KR2c0021_WYG_014-11a"/>
與之百姓親之賢士歸之未歿其世而王天下政諸侯<lb/>
新序湯見祝網者置四面其祝曰從天墜者從地出者<lb/>
從四方來者皆罹吾網湯曰嘻盡之矣非桀其孰為此<lb/>
湯乃解其三面置其一面更教之祝曰昔蛛蝥作網今<lb/>
之人循序欲左者左欲右者右欲髙者髙欲下者下吾<lb/>
取其犯命者漢南之國聞之曰湯之徳及禽獸矣四十<lb/>
國歸之人置四面未必得鳥湯去三面置其一面以網<lb/>
四十國非徒網鳥也<hi>○呂覽云昔珠蝥作網今之人學紓新書云今之人修緒大紀云桀</hi>
<pb n="KR2c0021_WYG_014-11b"/>
<hi>疾其大得諸侯和也召之囚於重泉夏臺</hi>
帝王世紀夏桀無道辠諫者湯使人哭之桀囚湯使于<lb/>
夏臺而後釋之諸侯由是咸叛桀附湯同日供職者五<lb/>
百國三年而天下咸服<hi>○據言囚湯使非也使字衍</hi>
史記迺召湯而囚之夏臺已而釋之湯修徳諸侯皆歸<lb/>
湯<hi>楚辭注桀拘湯于重泉而復出之夫何用罪尤之不審也  尚書大傳桀無道囚湯後釋之諸侯八譯來</hi>
<hi>朝者六國</hi>
太公金匱桀怒湯以諛臣趙梁計召而囚之均臺寘之<lb/>
<pb n="KR2c0021_WYG_014-12a"/>
種泉嫌於死湯乃行賂桀遂釋之而賞之贊茅<lb/>
歸藏桀筮伐有唐枚于熒惑曰不吉不利出征惟利安<lb/>
處彼為貍我為鼠勿用作事恐傷其父<lb/>
呂氏春秋夏太史令終古出其圖法執而泣之夏桀迷<lb/>
惑暴亂愈甚太史令終古乃出奔如商湯喜而告諸侯<lb/>
曰夏王無道暴虐百姓竆其父兄恥其功臣輕其賢良<lb/>
棄義聼䜛衆庶咸怨守法之臣自歸於商<lb/>
韓詩外傳桀為酒池可以運舟糟丘足以望十里而牛<lb/>
<pb n="KR2c0021_WYG_014-12b"/>
飲者三千人闗龍逄進諫曰古之人君身行禮義愛民<lb/>
節財故國安而身壽今君用財若無竆殺人若恐弗勝<lb/>
君若弗革天殃必降而誅必至矣君其革之立而不反<lb/>
朝桀囚而殺之君子聞之曰天之命矣<hi>符子桀觀炮烙於瑶臺謂龍逄</hi>
<hi>曰樂乎龍逄曰天下苦之而君為樂臣觀君之冕非冕也冠危石也君之履非履也履春冰也未有冠危石而</hi>
<hi>不壓履春冰而不䧟者桀歎曰子知我之亡而不自知其亡子就炮烙之刑吾觀子亡我不亡龍逄行歌曰造</hi>
<hi>化勞我以生休我以炮烙乎○桀用炮烙未聞</hi>
博物志夏桀之時為長夜宮於深谷之中男女雜處十<lb/>
<pb n="KR2c0021_WYG_014-13a"/>
旬不出聼政天乃大風揚沙一夕塡此宮谷又為石室<lb/>
瑶臺闗龍逄諫桀言曰吾之有民如天之有日日亡我<lb/>
則亡以為龍逄妖言而殺之其後山復於谷下反在上<lb/>
耆老相與諫桀又以為妖言而殺之<hi>尚書帝命驗夏桀無道殺伐龍逄絶</hi>
<hi>滅皇圖壊亂厯紀殘賊天下賢人遁逃淫色嫚易不事祖宗  桀失其玉鏡用其噬虎  論語陰嬉讖庚子之</hi>
<hi>旦金板尅書出地庭中曰臣族虐王禽○注曰謂殺闗龍逄之後庚子旦庭中地有此板異也龍同姓稱族王</hi>
<hi>虐殺我必見禽也桀孝經援神契后偷任威折其玉斗失其金椎○注后  也偷苟且自奉也玉斗者璽儀金</hi>
<hi>椎言國之寳</hi>
<pb n="KR2c0021_WYG_014-13b"/>
太公金匱夏桀之時以十月發民鑿山穿陵通于河民<lb/>
諫曰孟冬鑿山穿陵是泄天氣發地之藏天子失道後<lb/>
必有敗桀殺之朞年岑山崩為大澤<lb/>
淮南子夏桀之時主闇晦而不明道瀾漫而不修棄捐<lb/>
五帝之恩刑推蹶三王之法籍是以至徳滅而不揚帝<lb/>
道揜而不興舉事戾蒼天發號逆四時春秋縮其和天<lb/>
地除其徳仁君處位而不安大夫隠道而不言羣臣準<lb/>
上意而懐富疏骨肉而自容邪人參耦比周而陰謀居<lb/>
<pb n="KR2c0021_WYG_014-14a"/>
君臣父子之間而競載驕主而像其意亂人以成其事<lb/>
是故君臣乖而不親骨肉疏而不附植社槁而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>裂容<lb/>
臺振而掩覆犬羣嘷而入淵豕銜蓐而席澳美人挐首<lb/>
墨面而不容曼聲吞炭内閉而不歌喪不盡其哀獵不<lb/>
聼其樂西姥折勝黃神嘯吟飛鳥鎩翼走獸廢脚山無<lb/>
峻榦澤無洼水狐狸首穴馬牛放失田無立禾路無莎<lb/>
蘋金積折廉珠襲無理磬龜無腹蓍䇿日施<hi>尚書中候夏桀無道</hi>
<hi>地吐黃霧石隨巢子夏桀徳衰岱淵沸道述異記桀時泰山山走  泣周武謂周公曰桀為不  走山泣石</hi>
<pb n="KR2c0021_WYG_014-14b"/>
<hi>搜神記夏桀之時厲山亡上紀年瞿山崩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>墜災將博物志夏桀之時費昌之河  見二日在東者爛爛  起</hi>
<hi>在西者沈沈將滅若疾雷之聲昌問於馮夷曰何者為殷何者為夏馮夷曰西夏東殷於是費昌徙族歸殷</hi>
<hi>帝王世紀兩日鬬蝕鬼呼於國桀醉不寤婦述異記夏桀宮中有女子化為龍不可近俄而復為  人甚麗而</hi>
<hi>食人桀命為蛟妾告桀吉凶五墨子逮至乎夏王桀天有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>命日月不時寒暑雜至  榖焦死鬼呼國鶴鳴十</hi>
<hi>夕餘乃命湯于鑣宮用受夏之大命夏徳大亂予既䘚其命于天矣往而誅之必使汝堪之湯焉敢奉率其衆</hi>
<hi>是以鄉有夏之境帝乃使陰暴毁有夏之城少少有神來告曰夏徳大亂往攻之予必使汝大堪之予既受命</hi>
<hi>于天天命融隆火于夏之城間西北之隅湯奉桀衆以克有屬諸侯於薄薦革天命通于四方而天下諸侯莫</hi>
<hi>敢不賔服則此湯之所以誅桀也</hi>
<pb n="KR2c0021_WYG_014-15a"/>
呂氏春秋湯問於伊尹曰欲取天下若何伊尹對曰欲<lb/>
取天下天下不可取可取身將先取凡事之本必先治<lb/>
身嗇其大寶用其新棄其陳腠理遂通精氣日新邪氣<lb/>
盡去及其天年此之謂眞人<hi>尸子湯問伊尹曰夀可為邪伊尹曰王欲之則可為</hi>
<hi>弗欲則不可為也</hi>
管子昔者桀之時女樂三萬人端謲晨樂聞於三衢是<lb/>
無不服文繡衣裳者伊尹以薄之游女工文繡纂組一<lb/>
純得粟百鍾於桀之國夫桀之國者天子之國也桀無<lb/>
<pb n="KR2c0021_WYG_014-15b"/>
天下憂飾婦女鐘鼔之樂故伊尹得其粟而奪之流此<lb/>
之謂來天下之財　桀者冬不為杠夏不束柎以觀凍<lb/>
溺弛牝虎充市以觀其驚駭至湯而不然夷競而積粟<lb/>
饑者食之寒者衣之不資者振之天下歸湯若流水此<lb/>
桀之所以失其天下也女華者桀之所愛也湯事之以<lb/>
千金曲逆者桀之所善也湯事之以千金内則有女華<lb/>
之陰外則有曲逆之陽陰陽之議合而得成其天子此<lb/>
湯之陰謀也<hi>○陰謀變詐何得以誣罔湯尹之弔伐乎</hi>
<pb n="KR2c0021_WYG_014-16a"/>
說苑湯欲伐桀伊尹曰請阻乏貢職以觀其動桀怒起<lb/>
九夷之師以伐之伊尹曰未可彼尚猶能起九夷之師<lb/>
是罪在我也湯乃謝罪請服復入貢職明年又不供貢<lb/>
職桀怒起九夷之師九夷之師不起伊尹曰可矣湯乃<lb/>
興師伐而殘之遷桀南巢氏焉<lb/>
呂氏春秋桀為無道暴戾頑貪天下顫恐而患之言者<lb/>
不同紛紛分分其情難得干辛任威凌轢諸侯以及兆<lb/>
民賢良鬱怨殺彼龍逄以服羣凶衆庶泯泯皆有遠志<lb/>
<pb n="KR2c0021_WYG_014-16b"/>
莫敢直言其生若驚大臣同患弗周而畔桀愈自賢矜<lb/>
過善非主道重塞國人大崩湯乃惕懼憂天下之不寧<lb/>
欲令伊尹往視曠夏恐其不信湯由親自射伊尹伊尹<lb/>
奔夏三年反報於亳曰桀迷惑於末嬉好彼琬琰不恤<lb/>
其衆衆志不堪上下相疾民心積怨皆曰上天弗恤夏<lb/>
命其䘚湯謂伊尹曰若告我曠夏盡如詩湯與伊尹盟<lb/>
以示必滅夏伊尹又復往視曠夏聼於末嬉末嬉言曰<lb/>
今昔天子夢西方有日東方有日兩日相與鬭西方日<lb/>
<pb n="KR2c0021_WYG_014-17a"/>
勝東方日不勝伊尹以告湯商涸旱湯猶發師以信伊<lb/>
尹之盟故令師從東方出於國西以進未接刃而桀走<lb/>
逐之至大沙身體離散為天下戮不可正諫雖後悔之<lb/>
將可奈何湯立為天子夏民大說如得慈親朝不易位<lb/>
農不去疇商不變肆親郼如夏此之謂至公此之謂至<lb/>
安此之謂至信盡行伊尹之盟不避旱殃祖伊尹世世<lb/>
饗商<hi>○湯値涸旱以伐夏故前編書大旱自此伐桀之年起良是  尚書中候天乙在亳諸鄰國襁負歸</hi>
<hi>徳東觀乎雒降三分璧黃龍雙躍出濟于壇化為黒玉赤勒曰𤣥精天乙受神福伐桀克三年天下悉合  宋</hi>
<pb n="KR2c0021_WYG_014-17b"/>
<hi>書符瑞志湯東至於洛觀帝堯之壇沈璧退立黃魚雙踴黑烏隨之止于壇化為黑玉又有黑龜竝赤文成字</hi>
<hi>言夏桀無道湯當代之檮杌之神見於邳山有神牽白狼銜鉤而入商朝金徳將盛銀自山溢湯將奉天命放</hi>
<hi>桀夢及天而舓之秋尚書鏇璣鈐湯受金符帝籙白狼銜鉤入殷朝  春  演孔圖湯地七十里内懐聖明白</hi>
<hi>虎獻朝其終白虎在野徳天命於湯白雲入房出楚辭注湯常能秉持契之末  修而𢎞之天嘉其志  田獵</hi>
<hi>得大牛之瑞時禮斗威儀白鳩成湯  來至</hi>
書王曰格爾衆庶悉聼朕言非台小子敢行稱亂有夏<lb/>
多罪天命殛之今爾有衆汝曰我后不恤我衆舍我穡<lb/>
事而割正夏予惟聞汝衆言夏氏有罪予畏上帝不敢<lb/>
<pb n="KR2c0021_WYG_014-18a"/>
不正今汝其曰夏罪其如台夏王率遏衆力率割夏邑<lb/>
有衆率怠弗恊曰時日曷喪予及汝偕亡夏徳若兹今<lb/>
朕必往爾尚輔予一人致天之罰予其大賚汝爾無不<lb/>
信朕不食言爾不從誓言予則孥戮汝罔有攸赦<hi>書序伊尹</hi>
<hi>相湯伐桀升自陑遂與桀戰于鳴條之野作湯誓作夏師敗績湯遂從之遂伐三朡俘厥寶玉誼仲伯仲  典</hi>
<hi>寶○篇亡</hi>
史記夏桀為虐政淫亂而諸侯昆吾氏為亂湯乃興師<lb/>
率諸侯伊尹從湯湯自把鉞以伐昆吾遂伐桀作湯誓<lb/>
<pb n="KR2c0021_WYG_014-18b"/>
於是湯曰吾甚武號曰武王桀敗於有娀之虛桀犇於<lb/>
鳴條夏師敗績湯遂伐三㚇俘厥寶玉義伯仲伯作典<lb/>
寶　桀走鳴條遂放而死桀謂人曰吾悔不遂殺湯於<lb/>
夏臺使至此<hi>淮南子桀囚於焦門而不能自非其所行而悔不殺湯於夏臺</hi>
帝王世紀湯來伐桀以乙卯日戰于鳴條之野桀未戰<lb/>
而敗績乃與妺喜及諸嬖妾同舟浮海奔于南巢之山<lb/>
而死<hi>○列女傳同</hi>
呂氏春秋殷湯良車七十乗必死六千人以戊子戰于<lb/>
<pb n="KR2c0021_WYG_014-19a"/>
郕遂禽移大犧登自鳴條乃入巢門遂有夏桀既奔走<lb/>
於是行大仁慈以恤黔首反桀之事遂其賢良順民所<lb/>
喜遠近歸之故王天下<hi>山海經有人無首操戈盾立名曰夏耕之尸故成湯伐夏桀于</hi>
<hi>章山克之斬耕厥前耕既立無首走厥咎乃降于巫山○山海經何以載及湯事其為後人附益明矣</hi>
周書夏多罪湯將放之徴前事以戒後王也作殷祝湯<lb/>
將放桀于中野士民聞湯在野皆委貨扶老攜幼奔國<lb/>
中虛桀謂湯曰國所以為國者以有家家所以為家者<lb/>
以有人也今國無家無人矣君有人請致國君之有也<lb/>
<pb n="KR2c0021_WYG_014-19b"/>
湯曰否昔大帝作道明敎士民今君王滅道殘政士民<lb/>
惑矣吾為王明之士民復致於桀曰以薄之居濟民之<lb/>
賤何必君更桀與其屬五百人南徙千里止於不齊民<lb/>
往奔湯於中野桀復請湯言君之有也湯曰否我為君<lb/>
王明之士民復重請之桀與其屬五百人徙於魯魯士<lb/>
民復奔湯桀又曰國君明之士民復奔湯桀又曰國君<lb/>
之有也吾則外人有言彼以吾道是邪我將為之湯曰<lb/>
此君王之士也君王之民也委之何湯不能止桀湯曰<lb/>
<pb n="KR2c0021_WYG_014-20a"/>
欲從者從君桀與其屬五百人去湯放桀而復薄三千<lb/>
諸侯大會湯退再拜從諸侯之位湯曰此天子位有道<lb/>
者可以處之天子非一家之有也有道者之有也故天<lb/>
下者唯有道者理之唯有道者紀之唯有道者宜久處<lb/>
之湯以此讓三千諸侯莫敢即位然後湯即天子之位<lb/>
與諸侯誓曰陰勝陽即謂之變而天弗施雌勝雄即謂<lb/>
之亂而人弗行故諸侯之治政在諸侯之大夫治於從<lb/>
<hi>○闕疑有訛字</hi>
<pb n="KR2c0021_WYG_014-20b"/>
史記湯既勝夏欲遷其社不可作夏社<hi>書序湯既勝夏欲遷其社不可</hi>
<hi>作夏社疑至臣扈○三篇俱亡柱前漢書湯伐桀欲遷夏社不可作夏社乃遷烈山子  而以周棄代為稷祠</hi>
　伊尹報於是諸侯畢服湯乃踐天子位平定海内<lb/>
詩帝命不違至于湯齊湯降不遲聖敬日躋昭假遲遲<lb/>
上帝是祗帝命式于九圍受小球大球為下國綴旒何<lb/>
天之休不競不絿不剛不柔敷政優優百禄是遒受小<lb/>
共大共為下國駿厖何天之龍敷奏其勇不震不動不<lb/>
戁不竦百禄是總武王載斾有虔秉鉞如火烈烈則莫<lb/>
<pb n="KR2c0021_WYG_014-21a"/>
我敢曷苞有三櫱莫遂莫達九有有截韋顧既伐昆吾<lb/>
夏桀昔在中葉有震且業允也天子降于卿士實維阿<lb/>
衡實左右商王<hi>詩序長發大禘也</hi>
書成湯放桀于南巢惟有慙徳曰予恐來世以台為口<lb/>
實仲虺乃作誥曰嗚呼惟天生民有欲無主乃亂惟天<lb/>
生聰明時乂有夏昏徳民墜塗炭天乃錫王勇智表正<lb/>
萬邦纘禹舊服兹率厥典奉若天命夏王有罪矯誣上<lb/>
天以布命于下帝用不臧式商受命用爽厥師簡賢附<lb/>
<pb n="KR2c0021_WYG_014-21b"/>
勢寔繁有徒肇我邦于有夏若苖之有莠若粟之有秕<lb/>
小大戰戰罔不懼于非辜矧予之徳言足聼聞惟王不<lb/>
邇聲色不殖貨利徳懋懋官功懋懋賞用人惟已改過<lb/>
不吝克寛克仁彰信兆民乃葛伯仇餉初征自葛東征<lb/>
西夷怨南征北狄怨曰奚獨後予攸徂之民室家相慶<lb/>
曰徯予后后來其蘇民之戴商厥惟舊哉佑賢輔徳顯<lb/>
忠遂良兼弱攻昧取亂侮亡推亡固存邦乃其昌徳日<lb/>
新萬邦惟懐志自滿九族乃離王懋昭大徳建中于民<lb/>
<pb n="KR2c0021_WYG_014-22a"/>
以義制事以禮制心垂裕後昆予聞曰能自得師者王<lb/>
謂人莫己若者亡好問則裕自用則小嗚呼愼厥終惟<lb/>
其始殖有禮覆昏暴欽崇天道永保天命<hi>書序湯歸自夏至于大坰</hi>
<hi>仲虺作誥</hi>　王歸自克夏至于亳誕告萬方王曰嗟爾萬方<lb/>
有衆明聼予一人誥惟皇上帝降衷于下民若有恒性<lb/>
克綏厥猷惟后夏王滅徳作威以敷虐于爾萬方百姓<lb/>
爾萬方百姓罹其凶害弗忍荼毒竝告無辜于上下神<lb/>
祗天道福善禍淫降災于夏以彰厥罪肆台小子將天<lb/>
<pb n="KR2c0021_WYG_014-22b"/>
命明威不敢赦敢用𤣥牡敢昭告于上天神后請罪有<lb/>
夏聿求元聖與之戮力以與爾有衆請命上天孚佑下<lb/>
民罪人黜伏天命弗僭賁若草木兆民允殖俾予一人<lb/>
輯寧爾邦家兹朕未知獲戾于上下慄慄危懼若將隕<lb/>
于深淵凡我造邦無從匪彝無即慆淫各守爾典以承<lb/>
天休爾有善朕弗敢蔽罪當朕躬弗敢自赦惟簡在上<lb/>
帝之心其爾萬方有罪在予一人予一人有罪無以爾<lb/>
萬方嗚呼尚克時忱乃亦有終<hi>書序湯既黜夏命復歸于亳作湯誥</hi>
<pb n="KR2c0021_WYG_014-23a"/>
史記湯歸至於泰卷陶中<graphic n="KR2242" url="https://raw.githubusercontent.com/kanripo/KR-Gaiji/master/images/KR2242.png" mimeType="image/png"/>作誥既絀夏命還亳作湯<lb/>
誥維三月王自至於東郊告諸侯羣后毋不有功於民<lb/>
勤力迺事予乃大罰殛女毋予怨曰古禹臯陶久勞于<lb/>
外其有功乎民民乃有安東為江北為濟西為河南為<lb/>
淮四瀆已修萬民乃有居后稷降播農殖百榖三公咸<lb/>
有功于民故后有立昔蚩尤與其大夫作亂百姓帝乃<lb/>
弗予有狀先王言不可不勉曰不道毋之在國女毋我<lb/>
怨以令諸侯<hi>○誥辭與尚書絶異</hi>　咎單作明居<hi>書序咎單作明居○篇亡</hi>
<pb n="KR2c0021_WYG_014-23b"/>
湯封夏之後至周封於杞也<hi>○索隠曰孤竹君殷湯三月丙寅所封</hi>　大<lb/>
費生子二人一曰大廉實鳥俗氏二曰若木實費氏其<lb/>
𤣥孫曰費昌費昌當夏桀之時去夏歸商為湯御以敗<lb/>
桀於鳴條大廉𤣥孫曰孟戲中衍鳥身人言帝太戊聞<lb/>
而卜之使御吉遂致使御而妻之自太戊以下中衍之<lb/>
後遂世有功以佐殷國故嬴姓多顯遂為諸侯其𤣥孫<lb/>
曰中潏在西戎保西垂生蜚廉<lb/>
莊子湯將伐桀因卞隨而謀卞隨曰非吾事也湯曰孰<lb/>
<pb n="KR2c0021_WYG_014-24a"/>
可曰吾不知也湯又因瞀光而謀瞀光曰非吾事也湯<lb/>
曰孰可曰吾不知也湯曰伊尹何如曰强力忍垢吾不<lb/>
知其他也湯遂與伊尹謀伐桀尅之以讓卞隨卞隨辭<lb/>
曰后之伐桀也謀乎我必以我為賊也勝桀而讓我必<lb/>
以我為貪也吾生乎亂世而無道之人再來漫我以為<lb/>
辱行吾不忍數聞也乃自投椆水而死湯又讓瞀光曰<lb/>
知者謀之武者遂之仁者居之古之道也吾子胡不立<lb/>
乎瞀光辭曰廢上非義也殺民非仁也人犯其難我享<lb/>
<pb n="KR2c0021_WYG_014-24b"/>
其利非廉也吾聞之曰非其義者不受其禄無道之世<lb/>
不踐其土況尊我乎吾不忍久見也乃負石而自沈於<lb/>
廬水<hi>○諸書通作務光史記稱許由務光義至髙行事不少概見疑未必有其人也  韓非子湯以伐桀</hi>
<hi>而恐天下言己貪也因乃讓天下於務光而恐務光之受之也乃使人說務光曰湯殺君而欲傳惡聲於子故</hi>
<hi>讓天下於子務光因自投於河○肆言誣聖非可謂無忌憚者矣  列仙傳務光自沈于蓼水已而自匿後四</hi>
<hi>百餘歲至武丁時復見武丁欲以為相不從遂投浮梁山後遊尚父山○尤誕</hi>
越絶書殷湯遭夏桀無道殘賊天下於是湯用伊尹行<lb/>
至聖之心見桀無道虐行故伐夏放桀而王道興躍革<lb/>
<pb n="KR2c0021_WYG_014-25a"/>
亂補弊移風易俗改制作新海内畢貢天下承風湯以<lb/>
文聖此之謂也<lb/>
史記湯乃改正朔易服色上白朝會以晝　孔子曰殷<lb/>
路車為善而色尚白<lb/>
呂氏春秋湯之時天先見金刃生於水湯曰金氣勝金<lb/>
氣勝故其色尚白其事則金<lb/>
帝王世紀湯令未命之為士者車不得朱軒及有飛軫<lb/>
不得乗飾車駢馬衣文繡命然後得以順其徳<lb/>
<pb n="KR2c0021_WYG_014-25b"/>
管子殷人之王立帛牢服牛馬以為民利而天下化之<lb/>
氾勝之書湯有旱災伊尹作為區田教民糞種負水澆<lb/>
稼收至畞百石<hi>○大紀云伊尹言於王發莊山之金鑄幣通有無於四方以賑救之民是以不</hi>
<hi>困</hi>
說苑湯之時大旱七年雒圻川竭煎沙爛石於是使人<lb/>
持三足鼎祝山川教之祝曰政不節邪使人疾邪苞苴<lb/>
行邪䜛夫昌邪宮室崇邪女謁盛邪何不雨之極也蓋<lb/>
言未已而天大雨<hi>荀子湯旱而禱曰政不節與使民疾與何以不雨至斯極也宮室榮與婦</hi>
<pb n="KR2c0021_WYG_014-26a"/>
<hi>謁盛與何以不雨至斯極也苞苴行與䜛夫興與何以不雨至斯極也</hi>
呂氏春秋湯克夏而正天下天大旱五年不收湯乃以<lb/>
身禱于桑林曰余一人有罪無及萬夫萬夫有罪在余<lb/>
一人無以一人之不敏使上帝鬼神傷民之命於是翦<lb/>
其髮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>其手以身為犧牲用祈福於上帝民乃甚說雨<lb/>
乃大至<hi>○諸書多言七年則此云五年者誤也當帝王世紀湯自伐桀後大旱七年殷史卜曰  以人</hi>
<hi>禱湯曰吾所為請雨者民也若必以人禱吾請自當遂齋戒翦髮斷爪以已為牲禱於桑林之社言未已而大</hi>
<hi>雨方數千里之淮南子湯之時七年旱以身禱于桑林之際而四海  雲湊千里之雨至  尸子湯之救旱也</hi>
<pb n="KR2c0021_WYG_014-26b"/>
<hi>乗素車白馬著布衣嬰白茅以身為牲禱於桑林之野當此時也絃歌鼔舞者禁之○按以身為牲之說前編</hi>
<hi>不取</hi>
淮南子殷人之禮其社用石祀門葬樹松其樂大濩晨<lb/>
露其服尚白<lb/>
呂氏春秋殷湯即位夏為無道暴虐萬民侵削諸侯不<lb/>
用軌度天下患之湯於是率六州以討桀罪功名大成<lb/>
黔首安寧湯乃命伊尹作為大濩歌晨露修九招六列<lb/>
以見其善<hi>春秋元命苞湯之時其民大樂其救之於患害故樂名大濩濩者救也</hi>
<pb n="KR2c0021_WYG_014-27a"/>
韓詩外傳湯作濩聞其宮聲使人溫良而寛大聞其商<lb/>
聲使人方廉而好義聞其角聲使人惻隠而愛仁聞其<lb/>
徴聲使人樂養而好施聞其羽聲使人恭敬而好禮詩<lb/>
曰湯降不遲聖敬日躋<lb/>
淮南子湯之初作囿也以奉宗廟鮮犞之具簡士䘚習<lb/>
射御以戒不虞　伊尹之興土功也修脛者使之跖钁<lb/>
强脊者使之負土眇者使之準傴者使之塗各有所宜<lb/>
而人性齊矣<lb/>
<pb n="KR2c0021_WYG_014-27b"/>
鬻子湯之治天下也得慶誧伊尹湟里且東門虚南門<lb/>
蝡西門疵北門側得七大夫佐以治天下而天下治二<lb/>
十七世積歲五百七十六歲至紂<lb/>
周書湯問伊尹曰諸侯來獻或無牛馬之所生而獻遠<lb/>
方之物事實相反不利今吾欲因其地勢所有獻之必<lb/>
易得而不貴其為四方獻令伊尹受命於是為四方令<lb/>
曰臣請正東符婁仇州伊慮漚深九夷十蠻越漚鬋髮<lb/>
文身請令以魚支之鞞□鰂之醬鮫瞂利劒為獻正南<lb/>
<pb n="KR2c0021_WYG_014-28a"/>
甌鄧桂國損子産里百濮九菌請令以珠璣瑇瑁象齒<lb/>
文犀翠羽菌鸖短狗為獻正西崑崙狗國鬼親枳已闟<lb/>
耳貫胸雕題離丘漆齒請令以丹青白旄紕罽江歴龍<lb/>
角神龜為獻正北空同大夏莎車姑他旦略貌胡戎翟<lb/>
匈奴樓煩月氏孅犁其龍東胡請令以橐駞白玉野馬<lb/>
騊駼駃騠良弓為獻湯曰善<hi>博物志竒肱民善為拭扛以殺百禽能為飛車從風</hi>
<hi>遠行湯時西風至吹其車至豫州湯破其車不以視民十年東風至乃復作車遣返而其國去玉門闗四萬里</hi>
說苑湯問伊尹曰三公九卿二十七大夫八十一元士<lb/>
<pb n="KR2c0021_WYG_014-28b"/>
知之有道乎伊尹對曰昔者堯見人而知舜任人然後<lb/>
知禹以成功舉之夫三君之舉賢皆異道而成功然尚<lb/>
有失者況無法度而任已直意用人必大失矣故君使<lb/>
臣自貢其能則萬一之不失矣王者何以選賢夫王者<lb/>
得賢材以自輔然後治也雖有堯舜之明而股肱不備<lb/>
則主恩不流化澤不行故明君在上慎於擇士務於求<lb/>
賢設四佐以自輔有英俊以治官尊其爵重其禄賢者<lb/>
進以顯榮罷者退而勞力是以主無遺愛下無邪慝百<lb/>
<pb n="KR2c0021_WYG_014-29a"/>
官能治臣下樂職恩流羣生潤澤草木昔者虞舜左禹<lb/>
右臯陶不下堂而天下治此使能之効也　湯問伊尹<lb/>
曰三公九卿大夫列士其相去何如伊尹對曰三公者<lb/>
知通於大道應變而不竆辨於萬物之情通於天道者<lb/>
也其言足以調陰陽正四時節風雨如是者舉以為三<lb/>
公故三公之事常在於道也九卿者不失四時通於溝<lb/>
渠修隄防樹五榖通於地理者也能通不能通能利不<lb/>
能利如此者舉以為九卿故九卿之事常在於徳也大<lb/>
<pb n="KR2c0021_WYG_014-29b"/>
夫者出入與民同衆取去與民同利通於人事行猶舉<lb/>
繩不傷於言言之於世不害於身通於闗梁實於府庫<lb/>
如是者舉以為大夫故大夫之事常在於仁也列士者<lb/>
知義而不失其心事功而不獨專其賞忠政强諫而無<lb/>
有姦詐去私立公而言有法度如是者舉以為列士故<lb/>
列士之事常在於義也故道徳仁義定而天下正凡此<lb/>
四者明王臣而不臣湯曰何謂臣而不臣伊尹對曰君<lb/>
之所不名臣者四諸父臣而不名諸兄臣而不名先王<lb/>
<pb n="KR2c0021_WYG_014-30a"/>
之臣臣而不名盛徳之士臣而不名是謂大順也　湯<lb/>
問伊尹曰古者所以立三公九卿大夫列士者何也伊<lb/>
尹對曰三公者所以參五事也九卿者所以參三公也<lb/>
大夫者所以參九卿也列士者所以參大夫也故參而<lb/>
有參是謂事宗事宗不失外内若一<hi>漢書道家伊尹五十二篇  小說家</hi>
<hi>伊尹說二十七篇</hi>
新書湯曰學聖王之道者譬其如日靜思而獨居譬其<lb/>
若火夫舍學聖之道而靜思獨居譬其若去日之明於<lb/>
<pb n="KR2c0021_WYG_014-30b"/>
庭而就火之光於室也然可以小見而不可以大知是<lb/>
故明君而君子貴尚學道而賤下獨思也故諸君得賢<lb/>
而舉之得賢而與之譬其若登山乎得不肖而舉之得<lb/>
不肖而與之譬其若下淵乎故登山而望其何不臨而<lb/>
何不見陵遲而入淵其孰不䧟溺是以明君愼其舉而<lb/>
君子愼於得舉然後細福可必細葘可去矣　湯曰藥<lb/>
食嘗於卑然後至於貴藥言獻於貴然後聞於卑故藥<lb/>
食嘗於卑然後至於貴教也藥言獻於貴然後聞於卑<lb/>
<pb n="KR2c0021_WYG_014-31a"/>
道也故使人味食然後食者其得味也多使人味言然<lb/>
後聞者其得言也少故以是明上之於言也必自也聼<lb/>
之必自也擇之必自也聚之必自也藏之必自也行之<lb/>
故道以數取之為明以數行之為章以數施之萬姓為<lb/>
藏是故求道者不以目而以心取道者不以手而以耳<lb/>
致道者以言入道者以忠積道者以信樹道者以人故<lb/>
人主有欲治安之心而無治安之故者雖欲治顯榮也<lb/>
弗得矣故治安不可以虚成也顯榮不可以虚得也故<lb/>
<pb n="KR2c0021_WYG_014-31b"/>
明君敬士察吏愛民以參其極非此者則四美不附矣<lb/>
<hi>○說苑自也之也俱作他而無致道者以下漢書小說家天乙三篇天乙謂湯其言依託</hi>
呂氏春秋成湯之時有榖生於庭昏而生比旦其大拱<lb/>
其吏請卜其故湯退卜者曰吾聞祥者福之先者也見<lb/>
祥而不為善則福不至妖者禍之先者也見妖而為善<lb/>
則禍不至於是早朝晏退問疾弔喪務鎭撫百姓三日<lb/>
而榖亡<hi>○經史惟稱太戊時桑榖生於朝而呂覽韓詩皆云湯時生之說苑又兩記於太戊武丁之世</hi>
<hi>其事皆相類殆多舛誤也易乾鑿度孔子曰自成湯至帝乙帝乙湯𤣥孫之孫  此帝乙即湯也殷録質以生</hi>
<pb n="KR2c0021_WYG_014-32a"/>
<hi>日為名順天性也𤣥孫之孫外恩絶矣同以乙日生疏可同名湯以乙生嫁妹本天地正夫婦夫婦正則王教</hi>
<hi>興矣故曰易之帝乙為成湯書之帝乙六世王同名不害以明功  京房易傳湯嫁妹之辭曰無以天子之尊</hi>
<hi>而乗諸侯無以天子之富而驕諸侯陰之從陽女之順夫本天地之義也往事爾夫必以禮義  歸藏有人將</hi>
<hi>來遺我貨貝以至有求則得有喜將至鼎良人得其玉君子得其粟  有鳧鴛鴦有鴈鷫鷞    有黃耳利取</hi>
<hi>䱇鯉後瞿有瞿有䱄宵梁為酒尊於兩壺兩羭飲之三日然  穌士有澤我取其魚  君子戒車小人戒徒</hi>
<hi>有白雲出自蒼梧入於大梁大上有髙臺下有雝池若以賈市其富如河海○周禮  史掌三易近師以歸藏</hi>
<hi>為殷易之名也其繇辭諸書引用多古質録之以存三代遺文  皇覽湯冢在濟陰亳縣北東郭去縣三里冢</hi>
<hi>四方方各十步髙七尺上平處平地</hi>
<pb n="KR2c0021_WYG_014-32b"/>
詩猗與那與置我鞉鼓奏鼓簡簡衎我烈祖湯孫奏假<lb/>
綏我思成鞉鼓淵淵嘒嘒管聲既和且平依我磬聲於<lb/>
赫湯孫穆穆厥聲庸鼔有斁萬舞有奕我有嘉客亦不<lb/>
夷懌自古在昔先民有作溫恭朝夕執事有恪顧予烝<lb/>
嘗湯孫之將<hi>詩序那祀成湯也微子至于戴公其間禮樂廢壊有正考甫者得商頌十二篇於周</hi>
<hi>之太師以那為首</hi>　嗟嗟烈祖有秩斯祜申錫無疆及爾斯所<lb/>
既載清酤賚我思成亦有和羮既戒既平鬷假無言時<lb/>
靡有爭綏我眉壽黃耉無疆約軧錯衡八鸞鶬鶬以假<lb/>
<pb n="KR2c0021_WYG_014-33a"/>
以享我受命溥將自天降康豐年穰穰來假來饗降福<lb/>
無疆顧予烝嘗湯孫之將<hi>詩序烈祖祀中宗也○朱子曰詳此詩未見其為祀中宗</hi>
<hi>而末言湯孫亦祭成湯之詩耳○按那烈祖二詩章法同其稱烈祖湯孫亦同則俱為祀成湯之詩無疑</hi>
　天生民而樹之君俾司牧之古昔帝王禪繼不同神<lb/>
　農以上不可得而聞已黃帝革命實用干戈謂堯以<lb/>
　前盡禪讓與則鴻軒後之世及可數也謂禪授昉於<lb/>
　堯與則五帝官天下又何以稱焉竊謂聖人之興因<lb/>
　乎時會順天應人古今一揆五帝聖君代出頊嚳起<lb/>
<pb n="KR2c0021_WYG_014-33b"/>
　於族屬姚姒拔自側微揖遜而天下治矣夏后傳子<lb/>
　禹之徳及民者遠卜年有永雖有中主享國保世其<lb/>
　後孔甲淫亂夏政始衰傳及后癸昏暴縱恣任威信<lb/>
　䜛陵鑠諸侯武傷百姓而天下始離畔矣湯之代夏<lb/>
　政也迫而後起不得已而後取之然有慙徳何也曰<lb/>
　始湯未有取天下之心無取心而得之湯之慙湯之<lb/>
　所以為聖乎自司徒敷教功業著於唐虞賜姓胙土<lb/>
　作基於商詩稱相土烈烈記稱冥勤水官世有明徳<lb/>
<pb n="KR2c0021_WYG_014-34a"/>
　天所祚也湯之篤生當夏后之末造大命固有攸屬<lb/>
　矣初征自葛而四海歸心民情既有攸繫矣湯方幣<lb/>
　聘伊尹於畎畝之中舉而進之於桀桀不能用尹既<lb/>
　醜夏復歸于亳湯以事桀為心故尹亦以湯之心為<lb/>
　心五就五去冀幸君之一悟政之一改也若是則夏<lb/>
　不亡商不興民免塗炭湯守臣節又何憾焉及其不<lb/>
　可訓諫語以遷善則不從告以危亡則不聼啞然而<lb/>
　笑曰吾有天下如天之有日矣伊尹曰是不可以救<lb/>
<pb n="KR2c0021_WYG_014-34b"/>
　矣吾其舍此而歸爾湯亦曰是必割正不可以須矣<lb/>
　吾惟取此以救吾民爾故湯之事桀四海歸心而不<lb/>
　貳身拘重泉而無懟遲之二十年桀已耄矣諫臣誅<lb/>
　戮䜛邪日昌韋顧昆吾之屬播惡助虐而不可止是<lb/>
　始出師鳴條為南巢之放豈非迫而後起不得已而<lb/>
　後取之然湯猶以為慙此聖人之用心異乎後世之<lb/>
　利天下者矣至夫千金陰謀往視曠夏諸子之雜說<lb/>
　無足深辯惟是義師弔伐而亳衆有不恤之怨者何<lb/>
<pb n="KR2c0021_WYG_014-35a"/>
　也蓋自亳衆觀之知商邑之安不知夏民之危知己<lb/>
　之有穡事不知夏民之在水火中也常人狃於便安<lb/>
　聖心公於天下故陳師誓衆喻以天命民心動以賞<lb/>
　罰威勸一戰而弔伐之義申兵已輯民已安矣號曰<lb/>
　武湯不亦宜乎<lb/>
　<lb/>
　<lb/>
　<lb/>
<pb n="KR2c0021_WYG_014-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷十四<lb/>
</p>
<p>
</p>
  </div>
</body>
</text>
</TEI>
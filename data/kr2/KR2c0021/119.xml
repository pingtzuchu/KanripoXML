<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷一百十九</head>
    <p>
<pb n="KR2c0021_WYG_119-1a"/>
欽定四庫全書<lb/>
　繹史卷一百十九　　　靈壁縣知縣馬驌撰<lb/>
　　齊宣王好士<hi>稷下諸子竝附</hi>
戰國策鄒忌事宣王仕人衆宣王不説晏首貴而仕人<lb/>
寡王説之鄒忌謂宣王曰忌聞以為有一子之孝不如<lb/>
有五子之孝今首之所進仕者以㡬何人宣王因以晏<lb/>
首壅塞之　先生王斗造門而欲見齊宣王宣王使謁<lb/>
者延入王斗曰斗趨見王為好勢王趨見斗為好士於<lb/>
<pb n="KR2c0021_WYG_119-1b"/>
王何如使者復還報王曰先生徐之寡人請從宣王因<lb/>
趨而迎之於門與入曰寡人奉先君之宗廟守社稷聞<lb/>
先生直言正諫不諱王斗對曰王聞之過斗生於亂世<lb/>
事亂君焉敢直言正諌宣王忿然作色不説有閒王斗<lb/>
曰昔先君桓公所好者五九合諸侯一匡天下天子授<lb/>
籍立為太伯今王有四焉宣王説曰寡人愚陋守齊國<lb/>
唯恐夫抎之焉能有四焉王斗曰先君好馬王亦好馬<lb/>
先君好狗王亦好狗先君好酒王亦好酒先君好色王<lb/>
<pb n="KR2c0021_WYG_119-2a"/>
亦好色先君好士而王不好士宣王曰當今之世無士<lb/>
寡人何好王斗曰世無騏驎騄耳王之駟已備矣世無<lb/>
東郭俊盧氏之狗王之走狗已具矣世無毛嬙西施王<lb/>
宫已充矣王亦不好士也何患無士王曰寡人憂國愛<lb/>
民固願得士以治之王斗曰王之憂國愛民不若王愛<lb/>
尺縠也王曰何謂也王斗曰王使人為冠不使左右便<lb/>
辟而使工者何也為能之也今王治齊非左右便辟無<lb/>
使也臣故曰不如愛尺縠也宣王謝曰寡人有罪國家<lb/>
<pb n="KR2c0021_WYG_119-2b"/>
於是舉士五人任官齊國大治<hi>吕氏春秋能意見齊宣王宣王曰寡人聞子好</hi>
<hi>直有之乎對曰意惡能直意聞好直之士家不處亂國身不見汚君身今得見王而家宅乎齊意惡能直宣王</hi>
<hi>怒曰野士也將罪之能意曰臣少而好事長而行之王胡不能與野士乎將以彰其所好邪王乃舍之○與王</hi>
<hi>斗同意</hi>　齊宣王見顔斶曰斶前斶亦曰王前宣王不説<lb/>
左右曰王人君也斶人臣也王曰斶前斶亦曰王前可<lb/>
乎斶對曰夫斶前為慕勢王前為趨士與使斶為慕勢<lb/>
不如使王為趨士王忿然作色曰王者貴乎士貴乎對<lb/>
曰士貴耳王者不貴王曰有説乎斶曰有昔者秦攻齊<lb/>
<pb n="KR2c0021_WYG_119-3a"/>
令有敢去栁下季壟五十歩而樵採者死不赦令曰有<lb/>
能得齊王頭者封萬户侯賜金千鎰由是觀之生王之<lb/>
頭曾不若死士之壟也宣王黙然不説左右皆曰斶來<lb/>
斶來大王據千乘之地而建千石鐘萬石簴天下之士<lb/>
皆為役處辯智竝進莫不來語東西南北莫敢不來服<lb/>
萬物無不備具而百姓無不親附今夫士之髙者乃稱<lb/>
匹夫徒歩而處農畝下則鄙野監門閭里士之賤也亦<lb/>
甚矣斶對曰不然斶聞古大禹之時諸侯萬國何則徳<lb/>
<pb n="KR2c0021_WYG_119-3b"/>
厚之道得貴士之力也故舜起農畝出於野鄙而為天<lb/>
子及湯之時諸侯三千當今之世南面稱寡者乃二十<lb/>
四由此觀之非得失之策與稍稍誅滅滅亡無族之時<lb/>
欲為監門閭里安可得而有也哉是故易𫝊不云乎居<lb/>
上位未得其實而喜其為名者必以驕奢為行据慢驕<lb/>
奢則凶必從之是故無其實而喜其名者削無徳而望<lb/>
其福者約無功而受其禄者辱禍必握故曰矜功不立<lb/>
虚願不至此皆幸樂其名而無其實徳者也是以堯有<lb/>
<pb n="KR2c0021_WYG_119-4a"/>
九佐舜有七友禹有五丞湯有三輔自古及今而能虚<lb/>
成名於天下者無有是以君王無羞亟問不愧下學是<lb/>
故成其道徳而揚功名於後世者堯舜禹湯周文王是<lb/>
也故曰無形者形之君也無端者事之本也夫上見其<lb/>
原下通其流至聖眀學何不吉之有哉老子曰雖貴必<lb/>
以賤為本雖髙必以下為基是以侯王稱孤寡不榖是<lb/>
其賤之本與非夫孤寡者人之困賤下位也而侯王以<lb/>
自謂豈非下人而尊貴士與夫堯𫝊舜舜𫝊禹周成王<lb/>
<pb n="KR2c0021_WYG_119-4b"/>
任周公旦而世世稱曰眀主是以眀乎士之貴也宣王<lb/>
曰嗟乎君子焉可侮哉寡人自取病耳及今聞君子之<lb/>
言乃今聞細人之行願請受為弟子且顔先生與寡人<lb/>
遊食必太牢出必乘車妻子衣服麗都顔斶辭去曰玉<lb/>
生於山制則破焉非弗寳貴矣然大璞不完士生乎鄙<lb/>
野推選則祿焉非不尊遂也然而形神不全斶願得晩<lb/>
食以當肉安歩以當車無罪以當貴清浄貞正以自娛<lb/>
制言者王也盡忠直言者斶也言要道已備矣願得賜<lb/>
<pb n="KR2c0021_WYG_119-5a"/>
歸安行反臣之邑屋則再拜而辭去君子曰斶知足矣<lb/>
歸真反璞則終身不辱<lb/>
新序齊有閭丘卭年十八道遮宣王曰家貧親老願得<lb/>
小仕宣王曰子年尚稚未可也閭丘卭對曰不然昔有<lb/>
顓頊行年十二而治天下秦項橐七嵗為聖人師由此<lb/>
觀之卭不肖耳年不稚矣宣王曰未有咫角驂駒而能<lb/>
服重致逺者也由此觀之夫士亦華髪墮顛而後可用<lb/>
耳閭丘卭曰不然夫尺有所短寸有所長驊騮綠驥天<lb/>
<pb n="KR2c0021_WYG_119-5b"/>
下之俊馬也使之與貍鼬試於釡竈之閒其疾未必能<lb/>
過貍鼬也黄鵠白鶴一舉千里使之與燕服翼試之堂<lb/>
廡之下廬室之閒其便未必能過燕服翼也辟閭巨闕<lb/>
天下之利器也撃石不闕刺石不銼使之與管稾決目<lb/>
出眯其便未必能過管稾也由此觀之華髪墮顛與卭<lb/>
何以異哉宣王曰善子有善言何見寡人之晩也卭對<lb/>
曰夫鷄豚讙嗷即奪鐘鼔之音雲霞充咽則奪日月之<lb/>
眀讒人在側是以見晚也詩曰聽言則對譖言則退庸<lb/>
<pb n="KR2c0021_WYG_119-6a"/>
得進乎宣王拊軾曰寡人有過遂載與之俱歸而用焉<lb/>
韓詩外𫝊齊宣王謂田過曰吾聞儒者親喪三年君與<lb/>
父孰重過對曰殆不如父重王忿然曰曷為士去親而<lb/>
事君對曰非君之土地無以處吾親非君之祿無以養<lb/>
吾親非君之爵無以尊顯吾親受之於君致之於親凡<lb/>
事君以為親也宣王悒然無以應之詩曰王事靡盬不<lb/>
遑將父<hi>○説苑同</hi>
韓非子齊宣王問匡倩曰儒者博乎曰不也王曰何也<lb/>
<pb n="KR2c0021_WYG_119-6b"/>
匡倩對曰博貴梟勝者必殺梟殺梟者是殺所貴也儒<lb/>
者以為害義故不博也又問曰儒者弋乎曰不也弋者<lb/>
從下害於上者也是從下傷君也儒者以為害義故不<lb/>
弋又問儒者鼓瑟乎曰不也夫瑟以小絃為大聲以大<lb/>
絃為小聲是大小易序貴賤易位儒者以為害義故不<lb/>
鼓也宣王曰善仲尼曰與其使民諂下也寜使民諂上<lb/>
列女𫝊田稷子相齊受下吏之金百鎰以遺其母其母<lb/>
曰子為相三年矣祿未嘗多若此也豈修士大夫之費<lb/>
<pb n="KR2c0021_WYG_119-7a"/>
哉安所得此對曰誠受之於下其母曰吾聞士修身潔<lb/>
行不為茍得竭情盡實不行詐偽非義之事不計於心<lb/>
非理之利不入於家言行若一情貌相副今君設官以<lb/>
待子厚祿以奉子盡力竭能務在效忠㢘潔公正故遂<lb/>
而無患今子反是逺忠矣夫為人臣不忠是為人子不<lb/>
孝也田稷子慙而出反其金自歸罪於宣王請就誅焉<lb/>
宣王聞之大賞其母之義遂舍田稷子之罪復其相位<lb/>
而以公金賜母<lb/>
<pb n="KR2c0021_WYG_119-7b"/>
説苑齊宣王出獵於社山社山父老十三人相與勞王<lb/>
王曰父老苦矣謂左右賜父老田不租父老皆拜閭丘<lb/>
先生不拜王曰父老以為少耶謂左右復賜父老無徭<lb/>
役父老皆拜閭丘先生又不拜王曰拜者去不拜者前<lb/>
曰寡人今日來觀父老幸而勞之故賜父老田不租父<lb/>
老皆拜先生獨不拜寡人自以為少故賜父老無徭役<lb/>
父老皆拜先生又獨不拜寡人得無有過乎閭丘先生<lb/>
對曰惟聞大王來遊所以為勞大王望得夀於大王望<lb/>
<pb n="KR2c0021_WYG_119-8a"/>
得富於大王望得貴於大王王曰天殺生有時非寡人<lb/>
所得與也無以夀先生倉廩雖實以備菑害無以富先<lb/>
生大官無缺小官卑賤無以貴先生閭丘先生對曰此<lb/>
非人臣所敢望也願大王選良富家子有修行者以為<lb/>
吏平其法度如此臣少可以得夀焉春秋冬夏振之以<lb/>
時無煩擾百姓如是臣可少得以富焉願大王出令令<lb/>
少者敬長長者敬老如是臣可少得以貴焉今大王幸<lb/>
賜臣田不租然則倉廩將虚也賜臣無徭役然則官府<lb/>
<pb n="KR2c0021_WYG_119-8b"/>
無使焉此固非人臣之所敢望也齊王曰善願請先生<lb/>
為相<lb/>
韓詩外𫝊齊宣王與魏恵王㑹田于郊魏王曰亦有寳<lb/>
乎齊王曰無有魏王曰若寡人之小國也尚有徑寸之<lb/>
珠照車前後十二乘者十枚奈何以萬乘之國無寳乎<lb/>
齊王曰寡人之所以為寳與王異吾臣有檀子者使之<lb/>
守南城則楚人不敢為宼泗水上有十二諸侯皆來朝<lb/>
吾臣有盼子者使之守髙唐則趙人不敢東漁於河吾<lb/>
<pb n="KR2c0021_WYG_119-9a"/>
臣有黔夫者使之守徐州則燕人祭北門趙人祭西門<lb/>
從而歸之者十千餘家吾臣有種首者使之備盜賊而<lb/>
道不拾遺吾將以照千里之外豈特十二乘哉魏王慙<lb/>
不懌而去詩曰辭之懌矣民之莫矣<hi>○史世家係之威王年表魏恵王在</hi>
<hi>位實厯威宣會田之事未定何王之時</hi>
史記宣王喜文學游説之士自如騶衍淳于髠田駢接<lb/>
予慎到環淵之徒七十六人皆賜列第為上大夫不治<lb/>
而議論是以齊稷下學士復盛且數百千人<hi>韓非子兒説宋人善</hi>
<pb n="KR2c0021_WYG_119-9b"/>
<hi>辯者也待白馬非馬也服齊稷下之辯者乘白馬而過闗則顧白馬之賦故籍之虚辭則能勝一國考實按形</hi>
<hi>不能謾於一人服魯連子齊辯士田巴服徂丘議稷下毁五帝罪三王  五伯離堅白合同異一月服千人有</hi>
<hi>徐劫者其弟子曰魯仲連年十二號千里駒徃謂田巴曰臣聞堂上不奮郊草不芸白刃交前不救流矢急不</hi>
<hi>暇緩也今楚軍南陽趙伐髙唐燕人十萬聊城不去國亡在旦夕先生奈之何若不能者先生之言有似梟鳴</hi>
<hi>出聲而人惡之願先生勿復言田巴曰謹聞命矣巴謂徐劫曰先生乃飛兔也豈直千里駒巴終身不談○史</hi>
<hi>注引</hi>
新序齊王聘田巴先生而將問政焉對曰政在正身正<lb/>
身之本在於羣臣王召臣臣改制鬋飾問於妾奚若妾<lb/>
<pb n="KR2c0021_WYG_119-10a"/>
愛臣諛臣曰佼臣臨淄水而觀然後自知醜惡也今齊<lb/>
之臣諛王者衆王能臨淄水見已之惡過而自改斯齊<lb/>
國治矣<hi>○藝文引按國策之鄒衍吕覽之列精子髙此之田巴其辭一也</hi>
史記齊有三騶子其前騶忌以鼓琴干威王因及國政<lb/>
封為成侯而受相印先孟子其次騶衍後孟子騶衍睹<lb/>
有國者益淫侈不能尚徳若大雅整之於身施及黎庻<lb/>
矣乃深觀隂陽消息而作怪迂之變終始大聖之篇十<lb/>
餘萬言其語閎大不經必先驗小物推而大之至於無<lb/>
<pb n="KR2c0021_WYG_119-10b"/>
垠先序今以上至黄帝學者所共術大竝世盛衰因載<lb/>
其禨祥度制推而逺之至天地未生窈冥不可考而原<lb/>
也先列中國名山大川通谷禽獸水土所殖物類所珍<lb/>
因而推之及海外人之所不能睹稱引天地剖判以來<lb/>
五徳轉移治各有宜而符應若兹以為儒者所謂中國<lb/>
者於天下乃八十一分居其一分耳中國名曰赤縣神<lb/>
州赤縣神州内自有九州禹之序九州是也不得為州<lb/>
數中國外如赤縣神州者九乃所謂九州也於是有禆<lb/>
<pb n="KR2c0021_WYG_119-11a"/>
海環之人民禽獸莫能相通者如一區中者乃為一州<lb/>
如此者九乃有大瀛海環其外天地之際焉其術皆此<lb/>
類也然要其歸必止乎仁義節儉君臣上下六親之施<lb/>
始也濫耳王公大人初見其術懼然顧化其後不能行<lb/>
之是以騶子重於齊適梁梁恵王郊迎執賔主之禮適<lb/>
趙平原君側行襒席如燕昭王擁彗先驅請列弟子之<lb/>
座而受業築碣石宫身親徃師之作主運其游諸侯見<lb/>
尊禮如此<hi>漢書隂陽家鄒子四十九篇居稷下號談天衍  鄒子終始五十六篇○師古曰亦鄒衍</hi>
<pb n="KR2c0021_WYG_119-11b"/>
<hi>所説</hi>　自鄒衍與齊之稷下先生如淳于髠慎到環淵接<lb/>
子田駢騶奭之徒各著書言治亂之事以干世主豈可<lb/>
勝道哉<hi>法言或言莊周有取乎曰少欲鄒衍有取乎曰自持至周罔君臣之義衍無知於天地之間雖</hi>
<hi>隣不覿也天或問鄒莊有取乎曰徳則取愆則否何謂徳愆曰言  地大經徳也否愆也愆語君子不出諸口</hi>
戰國策淳于髠一日而見七人於宣王王曰子來寡人<lb/>
聞之千里而一士是比肩而立百世而一聖若随踵而<lb/>
至也今子一朝而見七士則士不亦衆乎淳于髠曰不<lb/>
然夫鳥同翼者而聚居獸同足者而俱行今求柴胡桔<lb/>
<pb n="KR2c0021_WYG_119-12a"/>
梗於沮澤則累世不得一焉及至睾黍梁父之隂則郄<lb/>
車而載耳夫物各有疇今髠賢者之疇也王求士於髠<lb/>
若挹水於河而取火於燧也髠將復見之豈特七士也<lb/>
<hi>説苑齊宣王坐淳于髠侍宣王曰先生論寡人何好淳于髠曰古者所好四而王所好三焉宣王曰古者所好</hi>
<hi>何與寡人所好淳于髠曰古者好馬王亦好馬古者好味王亦好味古者好色王亦好色古者好士王獨不好</hi>
<hi>士宣王曰國無士耳有則寡人亦説之矣淳于髠曰古者驊騮騏驥今無有王選於衆王好馬矣古者有豹象</hi>
<hi>之胎今無有王選於衆王好味矣古者有毛廧西施今無有王選於衆王好色矣王必將待堯舜之士而後好</hi>
<hi>之則禹湯之士亦不好王矣宣王嘿然無以應○與前王斗語同  史記昔者齊王使淳于髠獻鵠於楚出邑</hi>
<pb n="KR2c0021_WYG_119-12b"/>
<hi>門道飛其鵠徒揭空籠造詐成辭徃見楚王曰齊王使臣來獻鵠過於水上不忍鵠之渴出而飲之去我飛亡</hi>
<hi>吾欲刺腹絞頸而死恐人之議吾王以鳥獸之故令士自傷殺也鵠毛物多相類者吾欲買而代之是不信而</hi>
<hi>欺吾王也欲赴他國奔亡痛吾兩主使不通故來服過叩頭受罪大王楚王曰善齊王有信士若此哉厚賜之</hi>
<hi>財倍鵠在也○禇先生補𫝊玃韓詩外𫝊𫝊曰齊使使獻鴻于楚鴻渴使者道飲鴻  笞潰失使者遂之楚曰</hi>
<hi>齊使臣獻鴻鴻渴道飲玃笞潰失臣欲亡為失兩君之使不通欲㧞劍而死人將以吾君賤士貴鴻也玃笞在</hi>
<hi>此願以汙事楚王賢其言辯其詞因留而賜之終身以為上客故使者必矜文辭喻誠信眀氣志觧結申屈然</hi>
<hi>後可使也詩曰辭之懌矣民之莫矣</hi>
史記淳于髠齊人也博聞彊記學無所主其諫說慕晏<lb/>
<pb n="KR2c0021_WYG_119-13a"/>
嬰之為人也然而承意觀色為務客有見髠於梁恵王<lb/>
恵王屏左右獨坐而再見之終無言也恵王怪之以讓<lb/>
客曰子之稱淳于先生管晏不及及見寡人寡人未有<lb/>
得也豈寡人不足為言邪何故哉客以謂髠髠曰固也<lb/>
吾前見王王志在驅逐後復見王王志在音聲吾是以<lb/>
黙然客具以報王王大駭曰嗟乎淳于先生誠聖人也<lb/>
前淳于先生之來人有獻善馬者寡人未及視㑹先生<lb/>
至後先生之來人有獻謳者未及試亦㑹先生來寡人<lb/>
<pb n="KR2c0021_WYG_119-13b"/>
雖屏人然私心在彼有之後淳于髠見壹語連三日三<lb/>
夜無倦恵王欲以卿相位待之髠因謝去於是送以安<lb/>
車駕駟束帛加璧黄金百鎰終身不仕<lb/>
吕氏春秋齊王欲以淳于髠傅太子髠辭曰臣不肖不<lb/>
足以當此大任也王不若擇國之長者而使之齊王曰<lb/>
子無辭也寡人豈責子之令太子必如寡人也哉寡人<lb/>
固生而有之也子為寡人令太子如堯乎其如舜也凡<lb/>
説之行也道不智聽智從自非受是也今自以賢過於<lb/>
<pb n="KR2c0021_WYG_119-14a"/>
堯舜彼且胡可以聞説哉説必不入不聞存君<lb/>
淮南子齊人淳于髠以從説魏王魏王辯之約車十乘<lb/>
將使荆辭而行又以為從未足也復以衡説其辭若然<lb/>
魏王乃止其行而疏其身失從心志而又不能成衡之<lb/>
事是其所以固也夫言有宗事有本失其宗本技能雖<lb/>
多不若其寡也故周鼎著倕而使齕其指先王以見大<lb/>
巧之不可也故慎子曰匠人知為門能以門所以不知<lb/>
門也故必杜然後能門<hi>新論淳于髠至鄰家見其竈突之直而積薪在旁謂曰此直有</hi>
<pb n="KR2c0021_WYG_119-14b"/>
<hi>火使為曲突而徙薪鄰家不聽後果焚其屋鄰家救火乃滅烹羊具酒以謝救火者不肯呼髠智士譏之曰曲</hi>
<hi>突徙薪無厚澤焦頭爛額為上客葢傷其賤本而貴末也</hi>
史記慎到趙人田駢接子齊人環淵楚人皆學黄老道<lb/>
徳之術因發眀序其指意故慎到著十二論環淵著上<lb/>
下篇而田駢接子皆有所論焉騶奭者齊諸騶子亦頗<lb/>
采騶衍之術以紀文於是齊王嘉之自如淳于髠以下<lb/>
皆命曰列大夫為開第康莊之衢髙門大屋尊寵之覽<lb/>
天下諸侯賔客言齊能致天下賢士也<hi>漢書法家慎子四十二篇  道</hi>
<pb n="KR2c0021_WYG_119-15a"/>
<hi>家蜎子十三篇名淵楚人老子弟子陽捷子二篇十田子二十五篇游稷下號天口駢  隂  家鄒奭子  二</hi>
<hi>篇齊人號曰雕龍奭</hi>
慎子<hi>威徳</hi>天有眀不憂人之暗地有財不憂人之貧聖人<lb/>
有徳不憂人之危也天雖不憂人暗闢户牖必取已眀<lb/>
焉則天無事也地雖不憂人貧伐木刈草必取已富焉<lb/>
則地無事也聖人雖不憂人之危百姓準上而比於下<lb/>
其必取已安焉則聖人無事也故聖人處上能無害人<lb/>
不能使人無已害也則百姓除其害矣聖人之有天下<lb/>
<pb n="KR2c0021_WYG_119-15b"/>
也愛之也非敢取之也百姓之於聖人也養之也非使<lb/>
聖人養己也則聖人無事古者工不兼事士不兼官工<lb/>
不兼事則事省省則易勝士不兼官則職寡寡則易守<lb/>
故士位可世工事可常百工之子不學而能者非生巧<lb/>
也言有常事也今也國無常道官無常法是以國家日<lb/>
繆教雖成官不足官不足則道理匱矣古者立天子而<lb/>
貴者非以利一人也曰天下無一貴則理無由通通理<lb/>
以為天下也故立天子以為天下非立天下以為天子<lb/>
<pb n="KR2c0021_WYG_119-16a"/>
也立國君以為國非立國以為君也立官長以為官非<lb/>
立官以為官長也法雖不善猶愈於無法所以一人心<lb/>
也夫投鈎以分財投策以分馬非鈎策為均也使得美<lb/>
者不知所以美使得惡者不知所以惡此所以塞願望<lb/>
也眀君動事分職由慧定功分財由法行徳制中由禮<lb/>
故欲不得干時愛不得犯法貴不得踰親禄不得踰位<lb/>
士不得兼官工不得兼事以能受事以事受利若是者<lb/>
上無羡賞下無羡財　<hi>民雜</hi>民雜處而各有所能者不同<lb/>
<pb n="KR2c0021_WYG_119-16b"/>
此民之情也大君者大上也兼畜下者也下之所能不<lb/>
同而皆上之用也是以大君因民之能為資盡包而畜<lb/>
之無能取去焉是故必執於方以求於人故所求者無<lb/>
一足也大君不擇其下故足不擇其下則為下易矣易<lb/>
為下則莫不容容故多下多下之謂大上君臣之道臣<lb/>
有事而君無事也君逸樂而臣任勞臣盡智力以善其<lb/>
事而君無與也仰成而已事無不治治之正道然也人<lb/>
君自任而務為善以先下則是代下負任䝉勞也臣反<lb/>
<pb n="KR2c0021_WYG_119-17a"/>
逸矣故曰君人者好為善以先下則下不敢與君爭善<lb/>
以先君矣皆稱所知以自覆掩有過則臣反責君逆亂<lb/>
之道也君之智未必最賢於衆也以未最賢而欲善盡<lb/>
被下則下不贍矣若君之智最賢以一君而盡贍下則<lb/>
勞勞則有倦倦則衰衰則復返於人不贍之道也是以<lb/>
人君自任而躬事則臣不事事也是君臣易位也謂之<lb/>
倒逆倒逆則亂矣人君任臣而勿自躬則臣事事矣是<lb/>
君臣之順治亂之分不可不察也　<hi>徳立</hi>立天子不使諸<lb/>
<pb n="KR2c0021_WYG_119-17b"/>
侯疑立諸侯不使大夫疑立正妻不使羣妾疑立嫡子<lb/>
不使庻孽疑疑則動兩動兩則争雜則相傷害在有與<lb/>
不在獨也故臣有兩位者國必亂臣兩位國不亂者君<lb/>
在也恃君不亂矣失君則亂子有兩位者家必亂子兩<lb/>
位而不亂者父在也恃父不亂矣失父則亂臣疑君而<lb/>
無不危國孽疑宗而無不危家<hi>○漢志四十二篇今五篇非全書也其諸家引</hi>
<hi>用逸文附于左方</hi>　善為國者移謀身之心而謀國移富國之<lb/>
術而富民移保子孫之志而保治移求爵禄之意而求<lb/>
<pb n="KR2c0021_WYG_119-18a"/>
義則不勞而化理成矣　王者有易政而無易國有易<lb/>
君而無易民湯武非得伯夷之民以治桀紂非得蹠蹻<lb/>
之民以亂也民之治亂在於上國之安危在於政　與<lb/>
天下於人大事也煦煦者以為恵而堯舜無徳色取天<lb/>
下於人大嫌也潔潔者以為汚而湯武無愧容惟其義<lb/>
也　小人食於力君子食於道先王之訓也故常欲耕<lb/>
而食天下之人矣然一身之耕分諸天下不能人得一<lb/>
升粟其不能飽可知也欲織而衣天下之人矣然一身<lb/>
<pb n="KR2c0021_WYG_119-18b"/>
之織分諸天下不能人得尺布其不能煖可知也故以<lb/>
為不若誦先王之道而求其説通聖人之言而究其㫖<lb/>
上説王公大人次匹夫徒歩之士王公大人用吾言國<lb/>
必治匹夫徒歩之士用吾言行必修雖不耕而食饑不<lb/>
織而衣寒功賢於耕而食之織而衣之者也　鷹善撃<lb/>
也然日撃之則疲而無全翼矣驥善馳也然日馳之則<lb/>
蹶而無全蹄矣　能辭萬鍾之禄於朝陛不能不拾一<lb/>
金於無人之地能謹百節之禮於廟宇不能不弛一容<lb/>
<pb n="KR2c0021_WYG_119-19a"/>
於獨居之餘葢人情每狎於所私故也治水者茨防決<lb/>
塞雖在夷狄相似如一學之於水不學之於禹也　法<lb/>
者所以齊天下之動至公大定之制也故智者不得越<lb/>
法而肆謀辯者不得越法而肆議士不得背法而有名<lb/>
臣不得背法而有功我喜可抑我忿可窒我法不可離<lb/>
也骨肉可刑親戚可滅至法不可闕也　毛嬙西施天<lb/>
下之至姣也衣以皮褐倛則見者走易以𤣥楊則行者<lb/>
皆止　行海者坐而至越有舟也行陸者立而至秦有<lb/>
<pb n="KR2c0021_WYG_119-19b"/>
車也秦越逺途也安坐而至者械也　詩徃志也書往<lb/>
誥也春秋往事也　愛赤子不慢其保絶險者不慢其<lb/>
御　措鈞石使禹察之不能識也懸於權衡則釐髪識<lb/>
矣　兩貴不相事兩賤不相使家富則疎族合家貧則<lb/>
兄弟離　不聰不眀不能王不瞽不聾不能公海與山<lb/>
爭水海必得之　匠人成棺不憎人死利之所在忘其<lb/>
醜也　蔵甲之家必有兵遁市人可驅而戰安國之兵<lb/>
不由忿起　禮從俗政從上使從君國有貴賤之禮無<lb/>
<pb n="KR2c0021_WYG_119-20a"/>
賢不肖之禮有長幼之禮無勇敢之禮有親疎之禮無<lb/>
愛憎之禮　堯為匹夫不能使家化至南面而立則令<lb/>
行禁止由此觀之賢未足以服不肖而勢位足以屈賢<lb/>
也　法之功莫大使私不行君之功莫大使民不爭今<lb/>
立法而行私是與法爭其亂甚於無法立君而尊賢是<lb/>
賢與君爭其亂甚於無君故有道之國法立則私善不<lb/>
行君立則賢者不尊民一於君斷於法國之大道也<lb/>
弩弱而增髙者乘折風也　河下龍門流駛竹箭駟馬<lb/>
<pb n="KR2c0021_WYG_119-20b"/>
追之不及　蓍龜所以立公言也權衡所以立公正也<lb/>
書契所以立公信也法制禮籍所以立公義也凡立公<lb/>
所以棄私也<hi>○意林藝文御覽諸書引</hi>
吕氏春秋田駢以道術説齊齊王應之曰寡人所有者<lb/>
齊國也願聞齊國之政田駢對曰臣之言無政而可以<lb/>
得政譬之若林木無材而可以得材願王之自取齊國<lb/>
之政也駢猶淺言之也博言之豈獨齊國之政哉變化<lb/>
應來而皆有章因性任物而莫不宜當彭祖以夀三代<lb/>
<pb n="KR2c0021_WYG_119-21a"/>
以昌五帝以昭神農以鴻<hi>淮南子田駢以道術説齊王王應之曰寡人所有齊國也</hi>
<hi>道術難以除患願聞國之政田駢對曰臣之言無政而可以為政譬之若林木無材而可以為材願王察其所</hi>
<hi>謂而自取齊國之政焉已雖無除其患害天地之閒六合之内可陶冶而變化也齊國之政何足問哉此老聃</hi>
<hi>之所謂無狀之狀無物之象者也若王之所問者齊也田駢所稱者材也材不及林林不及雨雨不及隂陽隂</hi>
<hi>陽不及和和不及道</hi>
戰國策齊人見田駢曰聞先生髙議設為不宦而願為<lb/>
役田駢曰子何聞之對曰臣聞之鄰人之女田駢曰何<lb/>
謂也對曰臣鄰人之女設為不嫁行年三十而有七子<lb/>
<pb n="KR2c0021_WYG_119-21b"/>
不嫁則不嫁然嫁過畢矣今先生設為不宦訾飬千鍾<lb/>
徒百人不宦則然矣而富過畢矣田子辭<lb/>
吕氏春秋客有見田駢者被服中法進退中度趨翔閑<lb/>
雅辭令遜敏田駢聽之畢而辭之客出田駢送之以目<lb/>
弟子謂田駢曰客士歟田駢曰殆乎非士也今者客所<lb/>
弇歛士所術施也士所弇斂客所術施也客殆乎非士<lb/>
也故火燭一隅則室偏無光骨節蚤成空竅哭厯身必<lb/>
不長衆無謀方乞謹視見多故不良志必不公不能立<lb/>
<pb n="KR2c0021_WYG_119-22a"/>
功好得惡與國雖大不為王禍災日至故君子之容純<lb/>
乎其若鍾山之玉桔乎其若陵上之木淳淳乎慎謹畏<lb/>
化而不肯自足乾乾乎取舍不説而心甚素樸<lb/>
説苑齊宣王謂尹文曰人君之事何如尹文對曰人君<lb/>
之事無為而能容下夫事寡易從法省易因故民不以<lb/>
政獲罪也大道容衆大徳容下聖人寡為而天下理矣<lb/>
書曰睿作聖詩人曰岐有夷之行子孫其保之宣王曰<lb/>
善<lb/>
<pb n="KR2c0021_WYG_119-22b"/>
尹文子大道無形稱器有名名也者正形者也形正由<lb/>
名則名不可差故仲尼云必也正名乎名不正則言不<lb/>
順也大道不稱衆有必名生於不稱則羣形自得其方<lb/>
圓名生於方圓則衆名得其所稱也大道治者則名法<lb/>
儒墨自廢以名法儒墨治者則不得離道老子曰道者<lb/>
萬物之奥善人之寳不善人之所寳是道治者謂之善<lb/>
人藉名法儒墨者謂之不善人善人之與不善人名分<lb/>
日離不待審察而得也道不足以治則用法法不足以<lb/>
<pb n="KR2c0021_WYG_119-23a"/>
治則用術術不足以治則用權權不足以治則用勢勢<lb/>
用則反權權用則反術術用則反法法用則反道道用<lb/>
則無為而自治故窮則徼終徼終則反始始終相襲無<lb/>
窮極也有形者必有名有名者未必有形形而不名未<lb/>
必失其方圓白黒之實名而不可不㝷名以檢其差故<lb/>
亦有名以檢形形以定名名以定事事以檢名察其所<lb/>
以然則形名之與事物無所隱其理矣名有三科法有<lb/>
四呈一曰命物之名方圓白黒是也二曰毁譽之名善<lb/>
<pb n="KR2c0021_WYG_119-23b"/>
惡貴賤是也三曰况謂之名賢愚愛憎是也一曰不變<lb/>
之法君臣上下是也二曰齊俗之法能鄙同異是也三<lb/>
曰治衆之法慶賞刑罰是也四曰平準之法律度權量<lb/>
是也術者人君之所密用羣下不可妄窺勢者制法之<lb/>
利器羣下不可妄為人君有術而使羣下得窺非術之<lb/>
奥者有勢使羣下得為非勢之重者大要在乎先正名<lb/>
分使不相侵雜然後術可祕勢可専名者名形者也形<lb/>
者應名者也然形非正名也名非正形也則形之與名<lb/>
<pb n="KR2c0021_WYG_119-24a"/>
居然别矣不可相亂亦不可相無無名故大道無稱有<lb/>
名故名以正形今萬物具存不以名正之則亂萬名具<lb/>
列不以形應之則乖故形名者不可不正也令親賢而<lb/>
疎不肖賞善而罰惡賢不肖善惡之名宜在彼親䟱賞<lb/>
罰之稱宜屬我我之與彼又復一名名之察者也名賢<lb/>
不肖為親疎名善惡為賞罰合彼我之一稱而不别之<lb/>
名之混者也故曰名稱者不可不察也語曰好牛又曰<lb/>
不可不察也好則物之通稱牛則物之定形以通稱隨<lb/>
<pb n="KR2c0021_WYG_119-24b"/>
定形不可窮極者也設復言好馬則復連於馬矣則好<lb/>
所通無方也設復言好人則彼屬於人矣則好非人人<lb/>
非好也則好牛好馬好人之名自離矣故曰名分不可<lb/>
相亂也五色五聲五臭五味凡四類自然有焉天地之<lb/>
間而不期為人用人必用之終身各有好惡而不能辨<lb/>
其名分名宜屬彼分宜屬我我愛白而憎黒韻商而合<lb/>
徴好膻而惡焦嗜甘而逆苦白黒商徴膻焦甘苦彼之<lb/>
名也愛憎韻舍好惡嗜逆我之分也定此名分則萬事<lb/>
<pb n="KR2c0021_WYG_119-25a"/>
不亂也故人以度審長短以量受少多以衡平輕重以<lb/>
律均清濁以名稽虛實以法定治亂以簡治煩惑以易<lb/>
御險難以萬事皆歸於一百度皆準於法歸一者簡之<lb/>
至準法者易之極如此頑嚚聾瞽可與察慧聰眀同其<lb/>
治也天下萬事不可備能責其備能於一人則賢聖其<lb/>
猶病諸設一人能備天下之事能左右前後之宜逺近<lb/>
遲疾之間必有不兼者焉茍有不兼於治闕矣全治而<lb/>
無闕者大小多少各當其分農商工仕不易其業老農<lb/>
<pb n="KR2c0021_WYG_119-25b"/>
長商習工舊仕莫不存焉則處上者何事哉故有理而<lb/>
無益於治者君子弗言有能而無益於事者君子弗為<lb/>
君子非樂有言有益於治不得不言君子非樂有為有<lb/>
益於事不得不為故所言者不出於名法權衡所為者<lb/>
不出於農稼軍陳周務而已故眀主不為治外之理小<lb/>
人必言事外之能小人亦知言損於治而不能不言小<lb/>
人亦知能損於事而不能不為故所為者極於儒墨是<lb/>
非之辨所為者極於堅偽偏抗之行求名而已故眀主<lb/>
<pb n="KR2c0021_WYG_119-26a"/>
誅之古語曰不知無害於君子知之無害於小人工匠<lb/>
不能無害於巧君子不知無害於治此信矣為善使不<lb/>
能得從此獨善也為巧使人不能得從此獨巧也未盡<lb/>
善巧之理為善與衆行之為巧與衆能之此善之善者<lb/>
巧之巧者也所貴聖人之治不貴其獨治貴其能與衆<lb/>
共治貴工倕之巧不貴其獨巧貴其能與衆共巧也今<lb/>
世之人行欲獨賢事欲獨能辨欲出羣勇欲絶衆獨行<lb/>
之賢不足以成化獨能之事不足以周務出羣之辨不<lb/>
<pb n="KR2c0021_WYG_119-26b"/>
可為户説絶衆之勇不可與征陳凡此四者亂之所由<lb/>
生是以聖人任道以夷其險立法以理其差使賢愚不<lb/>
相棄能鄙不相遺能鄙不相遺則能鄙齊功賢愚不相<lb/>
棄則賢愚等慮此至治之術也名定則物不競分眀則<lb/>
私不行物不競非無心由名定故無所措其心私不行<lb/>
非無欲由分眀故無所措其欲然則心欲人人有之而<lb/>
得同於無心無欲者制之有道也田駢曰天下之士莫<lb/>
肯處其門庭臣其妻子必遊宦諸侯之朝者利引之也<lb/>
<pb n="KR2c0021_WYG_119-27a"/>
遊於諸候之朝皆志為卿大夫而不擬於諸侯者名限<lb/>
之也彭䝉曰雉兔在野衆人逐之分未定也雞豕滿市<lb/>
莫有志者分定故也物奢則仁智相屈分定則貪鄙不<lb/>
生圓者之轉非能轉而轉不得不轉也方者之止非能<lb/>
止而止不得不止也因圓之自轉使不得止因方之自<lb/>
止使不得轉何苦物之失分故因賢者之有用使不得<lb/>
不用因愚者之無用使不得用用與不用皆非我用因<lb/>
彼所用與不可用而自得其用奚患物之亂乎物皆不<lb/>
<pb n="KR2c0021_WYG_119-27b"/>
能自能不知自知智非能智而智愚非能愚而愚好非<lb/>
能好而好醜非能醜而醜夫不能自能不知自知則智<lb/>
好何為貴愚醜何為賤則智不能得夸愚好不能得嗤<lb/>
醜此為得之道也世有因名以得實亦有因名以失實<lb/>
宣王好射説人之謂已能用强也其實所用不過三石<lb/>
以示左右左右皆引試之中闕而止皆曰不下九石非<lb/>
大王孰能用是宣王説之然則宣王用不過三石而終<lb/>
身自以為九石三石實也九石名也宣王説其名而喪<lb/>
<pb n="KR2c0021_WYG_119-28a"/>
其實齊有黄公者好謙卑有二女皆國色以其美也常<lb/>
謙辭毁之以為醜惡醜惡之名逺布年過而一國無聘<lb/>
者衛有鰥夫時冒娶之果國色然後曰黄公好謙故毁<lb/>
其子不姝美於是争禮之亦國色也國色實也醜惡名<lb/>
也此違名而得實矣楚人擔山雉者路人問何鳥也擔<lb/>
雉者欺之曰鳳凰也路人曰我聞有鳳凰今直見之汝<lb/>
販之乎曰然則十金弗與請加倍乃與之將欲獻楚王<lb/>
經宿而鳥死路人不遑惜金惟恨不得以獻楚王國人<lb/>
<pb n="KR2c0021_WYG_119-28b"/>
𫝊之咸以為真鳳凰欲以獻之遂聞楚王王感其欲獻<lb/>
於已召而厚賜之過於買鳥之金十倍魏田父有耕於<lb/>
野者得寳玉徑尺弗知其玉也以告鄰人鄰人隂欲圖<lb/>
之謂之曰怪石也畜之弗利其家弗如復之田父雖疑<lb/>
猶録以歸置於廡下其夜玉眀光照一室田父稱家大<lb/>
怖復以告鄰人曰此怪之徴遄棄殃可銷於是遽而棄<lb/>
於逺野鄰人無何盗之以獻魏王魏王召玉工相之玉<lb/>
工望之冄拜而立敢賀王王得此天下之寳臣未嘗見<lb/>
<pb n="KR2c0021_WYG_119-29a"/>
王問價玉工曰此無價以當之五城之都僅可一觀魏<lb/>
王立賜獻玉者千金長食上大夫禄凡天下萬里皆有<lb/>
是非吾所不敢誣是者常是非者常非亦吾所信然是<lb/>
雖常是有時而不用非雖常非有時而必行故用是而<lb/>
失有矣行非而得有矣是非之理不同而更興廢翻為<lb/>
我用則是非焉在哉觀堯舜湯武之成或順或逆得時<lb/>
則昌桀紂幽厲之敗或是或非失時則亡已是而舉世<lb/>
非之則不知已之是已非而舉世是之亦不知已之非<lb/>
<pb n="KR2c0021_WYG_119-29b"/>
然則是非随衆賈而為正非已所獨了則犯衆者為非<lb/>
順衆者為是故人君處權乘勢處所是之地則人所不<lb/>
得非也居則物尊之動則物從之言則物誠之行則物<lb/>
則之所以居物上御羣下也國亂有三事年饑民散無<lb/>
食以聚之則亂治國無法則亂有法而不能用則亂有<lb/>
食以聚民有法而能行國不治未之有也　仁義禮樂<lb/>
名法刑賞凡此八者五帝三王治世之術也故仁以道<lb/>
之義以宜之禮以行之樂以和之名以正之法以齊之<lb/>
<pb n="KR2c0021_WYG_119-30a"/>
刑以畏之賞以勸之故仁者所以博施於物亦所以生<lb/>
偏私義者所以立節行亦所以成華偽禮者所以行恭<lb/>
謹亦所以生惰慢樂者所以和情志亦所以生淫放名<lb/>
者所以正尊卑亦所以生矜簒法者所以齊衆異亦所<lb/>
以乖名分刑者所以威不服亦所以生陵暴賞者所以<lb/>
勸忠能亦所以生鄙争凡此八術無隱於人而常存於<lb/>
世非自顯於尭湯之時非自逃於桀紂之朝用得其道<lb/>
則天下治失其道則天下亂過此而徃雖彌綸天地籠<lb/>
<pb n="KR2c0021_WYG_119-30b"/>
絡萬品治道之外非羣生所餐挹聖人錯而不言也<lb/>
田子讀書曰堯時太平宋子曰聖人之治以致此乎彭<lb/>
䝉在側越次荅曰聖法之治以至此非聖人之治也宋<lb/>
子曰聖人與聖法何以異彭䝉曰子之亂名甚矣聖人<lb/>
者自己出也聖法者自理出也理出於己已非理也己<lb/>
能出理理非己也故聖人之治獨治者也聖法之治則<lb/>
無不治矣此萬世之利惟聖人能該之宋子猶惑於田<lb/>
子田子曰䝉之言然莊里丈人字長子曰盗少子曰毆<lb/>
<pb n="KR2c0021_WYG_119-31a"/>
盗出行其父在後追呼之曰盗盗吏聞因縳之其父呼<lb/>
毆喻吏遽而聲不轉但言毆毆吏因毆之㡬殪康衢長<lb/>
者字僮曰善搏字犬曰善噬賔客不過其門者三年長<lb/>
者怪而問之乃實對於是改之賔客往復鄭人謂玉未<lb/>
理者為璞周人謂䑕未腊者為璞周人懐璞謂鄭賈曰<lb/>
欲買璞乎鄭賈曰欲之出其璞視之乃䑕也因謝不取<lb/>
父之於子也令有必行者有必不行者去貴妻賣愛妾<lb/>
此令必行者也因曰汝無敢恨汝無敢思令必不行者<lb/>
<pb n="KR2c0021_WYG_119-31b"/>
也故為人上者必慎所令凡人富則不羡爵禄貧則不<lb/>
畏刑罰不羡爵禄者自足於己也不畏刑罰者不賴存<lb/>
身也二者為國之所甚而不知防之之術故令不行而<lb/>
禁不止若使令不行而禁不止則無以為治無以為治<lb/>
是人君虛臨其國徒君其民危亂可立而待矣今使由<lb/>
爵禄而後富則人必争盡力於其君矣由刑罰而後貧<lb/>
則人咸畏罪而從善矣故古之為國者無使民自貧富<lb/>
貧富皆由於君則君専所制民知所歸矣　窮獨貧賤<lb/>
<pb n="KR2c0021_WYG_119-32a"/>
治世之所共矜亂世之所共侮治世非為矜窮獨貧賤<lb/>
而治是治之一事也亂世亦非侮窮獨貧賤而亂亦是<lb/>
亂之一事也每事治則無亂亂則無治視夏商之盛夏<lb/>
商之衰則其驗也貧賤之望富貴甚微而富貴不能酬<lb/>
其甚微之望夫富者之所惡貧者之所美貴者之所輕<lb/>
賤者之所榮然而弗酬弗與同苦樂故也雖弗酬之於<lb/>
物弗傷今萬民之望人君亦如貧賤之望富貴其所望<lb/>
者葢欲料長㓜平賦斂時其饑寒省其疾痛賞罰不濫<lb/>
<pb n="KR2c0021_WYG_119-32b"/>
使役以時如此而已則於人君弗損也然而弗酬弗與<lb/>
同勞逸故也故為人君不可弗與民同勞逸焉故富貴<lb/>
者可不酬貧賤者人君不可不酬萬民不酬萬民則萬<lb/>
民之所不願戴所不願戴則君位替矣危莫甚焉禍莫<lb/>
大焉<hi>漢書名家尹文子一篇説齊宣王○據吕氏春秋尹文説齊湣王</hi>
列子老成子學幻於尹文先生三年不告老成子請其<lb/>
過而求退尹文先生揖而進之於室屏左右而與之言<lb/>
曰昔老耼之徂西也顧而告予曰有生之氣有形之狀<lb/>
<pb n="KR2c0021_WYG_119-33a"/>
盡幻也造化之所始隂陽之所變者謂之生謂之死窮<lb/>
數達變因形移易者謂之化謂之幻造物者其巧妙其<lb/>
功深固難窮難終因形者其巧顯其功淺故随起随滅<lb/>
知幻化之不異生死也始可與學幻矣吾與汝亦幻也<lb/>
奚須學哉老成子歸用尹文先生之言深思三月遂能<lb/>
存亡自在幡校四時冬起雷夏造冰飛者走走者飛終<lb/>
身不著其術故世莫𫝊焉<hi>漢書道家老成子十八篇</hi>
吕氏春秋宣王為太室大益百畝堂上三百户以齊之<lb/>
<pb n="KR2c0021_WYG_119-33b"/>
大具之三年而未能成羣臣莫敢諌王春居問於宣王<lb/>
曰荆王釋先王之禮樂而樂為輕敢問荆國為有主乎<lb/>
王曰為無主賢臣以千數而莫敢諫敢問荆國為有臣<lb/>
乎王曰為無臣今王為太室其大益百畝堂上三百户<lb/>
以齊國之大具之三年而弗能成羣臣莫敢諫敢問王<lb/>
為有臣乎王曰為無春居曰臣請辟矣趨而出王曰春<lb/>
子春子反何諫寡人之晚也寡人請今止之遽召掌書<lb/>
曰書之寡人不肖而好為太室春子止寡人<hi>○新序作香居</hi>
<pb n="KR2c0021_WYG_119-34a"/>
新序齊有婦人極醜無雙號曰無鹽女其為人也臼頭<lb/>
深目長壯大節昻鼻結喉肥項少髪折腰出胸皮膚若<lb/>
漆行年三十無所容入衒家不售流棄莫執於是乃拂<lb/>
拭短褐自詣宣王願一見謂謁者曰妾齊之不售女也<lb/>
聞君王之聖徳願備後宫之埽除頓首司馬門外唯王<lb/>
幸許之謁者以聞宣王方置酒於漸臺左右聞之莫不<lb/>
掩口而大笑曰此天下强顔女子也於是宣王乃召而<lb/>
見之謂曰昔先王為寡人取妃匹皆已備有列位矣寡<lb/>
<pb n="KR2c0021_WYG_119-34b"/>
人今日聼鄭衛之聲嘔吟感傷揚激楚之遺風今夫人<lb/>
不容鄉里布衣而欲千萬乘之主亦有竒能乎無鹽女<lb/>
對曰無有直竊慕大王之美義耳王曰雖然何喜良乆<lb/>
曰竊嘗喜隱王曰隱固寡人之所願也試一行之言未<lb/>
卒忽然不見矣宣王大驚立發隱書而讀之退而惟之<lb/>
又不能得眀日復更召而問之又不以隱對但揚目銜<lb/>
齒舉手拊肘曰殆哉殆哉如此者四宣王曰願遂聞命<lb/>
無鹽女對曰今大王之君國也西有衡秦之患南有强<lb/>
<pb n="KR2c0021_WYG_119-35a"/>
楚之讎外有三國之難内聚姦臣衆人不附春秋四十<lb/>
壯男不立不務衆子而務衆婦尊所好而忽所恃一旦<lb/>
山陵崩弛社稷不定此一殆也漸臺五重黄金白玉琅<lb/>
玕龍疏翡翠珠璣莫落連飾萬民罷極此二殆也賢者<lb/>
伏匿於山林諂諛強於左右邪偽立於本朝諫者不得<lb/>
通入此三殆也酒漿流湎以夜續朝女樂俳優從横大<lb/>
笑外不修諸侯之禮内不秉國家之治此四殆也故曰<lb/>
殆哉殆哉於是宣王掩然無聲意入黄泉忽然而昻喟<lb/>
<pb n="KR2c0021_WYG_119-35b"/>
然而嘆曰痛乎無鹽君之言吾今乃一聞寡人之殆寡<lb/>
人之殆㡬不全於是立停漸臺罷女樂退諂䛕去彫琢<lb/>
選兵馬實府庫四闢公門招進直言延及側陋擇吉日<lb/>
立太子進慈母顯隱女拜無鹽君為王后而國大安者<lb/>
醜女之力也<hi>○列女傳女名鍾離春奚韓非子齊宣王問弋於唐易子曰弋者  貴唐易子曰在</hi>
<hi>於謹廪王曰何謂謹廪對曰鳥數十目視人人以二目視鳥奈何不謹廪也故曰在於謹廪也王曰然則為天</hi>
<hi>下何以異此廪今人主以二目視一國一國以萬目視人主將何以自為廪乎對曰鄭長者有言曰夫虚静無</hi>
<hi>為而自見也其可以為此廩乎宣齊宣王使人吹竽必三百人南郭處士請為王吹竽  王説之廪食以數百</hi>
<pb n="KR2c0021_WYG_119-36a"/>
<hi>人宣王死湣王立好一一聼之處士逃十琴操雉朝飛者齊宣王時處士牧犢子所作也年七  無妻出薪於</hi>
<hi>野見雉雄雌相随而心悲乃仰天嘆曰聖王在上恩及草木鳥獸而我獨以不獲援琴而歌以自傷曰雉朝飛</hi>
<hi>兮鳴相和雌雄羣遊於山阿我獨何命兮未有家時將暮兮可奈何嗟嗟暮兮可奈何○古今注作犢沭子</hi>
髙士𫝊陳仲子者齊人也其兄戴為齊卿食禄萬鍾仲<lb/>
子以為不義將妻子適楚居於陵自謂於陵仲子窮不<lb/>
茍求不義之食不食遭嵗饑乏糧三日乃匍匐而食井<lb/>
上李實之蟲者三咽而能視身自織履妻擘纑以易衣<lb/>
食楚王聞其賢欲以為相遣使持金百鎰至於陵聘仲<lb/>
<pb n="KR2c0021_WYG_119-36b"/>
子仲子入謂妻曰楚王欲以我為相今日為相明日結<lb/>
駟連騎食方丈於前意可乎妻曰夫子左琴右書禄在<lb/>
其中矣結駟連騎所安不過容膝食方丈於前所甘不<lb/>
過一肉今以容膝之安一肉之味而懐楚國之憂亂世<lb/>
多害恐先生不保命也於是出謝使者遂相與逃去為<lb/>
人灌園<hi>○列女𫝊自楚王以下同列士𫝊楚於陵子仲楚王欲以為相而不許為人灌園○索隱曰字</hi>
<hi>子終</hi>
韓非子齊有居士田仲者宋人屈榖見之曰榖聞先生<lb/>
<pb n="KR2c0021_WYG_119-37a"/>
之義不恃仰人而食今榖有樹瓠之道堅如石厚而無<lb/>
竅獻之仲曰夫瓠所貴者謂其可以盛也今厚而無竅<lb/>
則不可剖以盛物而任重如堅石則不可以剖而以斟<lb/>
吾無以瓠為也曰然榖將以欲棄之今田仲不恃仰人<lb/>
而食亦無益人之國亦堅瓠之類也<lb/>
戰國策齊王使使者問趙威后書未發威后問使者曰<lb/>
嵗亦無恙邪民亦無恙邪王亦無恙邪使者不説曰臣<lb/>
奉使使威后今不問王而先問嵗與民豈先賤而後尊<lb/>
<pb n="KR2c0021_WYG_119-37b"/>
貴者乎威后曰不然茍無嵗何有民茍無民何有君故<lb/>
有問舍本而問末者邪乃進而問之曰齊有處士曰鍾<lb/>
離子無恙邪是其為人也有糧者亦食無糧者亦食有<lb/>
衣者亦衣無衣者亦衣是助王養其民者也何以至今<lb/>
不業也葉陽子無恙乎是其為人哀鰥寡䘏孤獨振困<lb/>
窮補不足是助王息其民者也何以至今不業也北宫<lb/>
之女嬰兒子無恙邪撤其環瑱至老不嫁以飬父母是<lb/>
皆率民而出於孝情者也胡為至今不朝也此二士弗<lb/>
<pb n="KR2c0021_WYG_119-38a"/>
業一女不朝何以王齊國子萬民乎於陵子仲尚存乎<lb/>
是其為人也上不臣於王下不治其家中不索交諸侯<lb/>
此率民而出於無用者何為至今不殺乎<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0021_WYG_119-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷一百十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷八十四</head>
    <p>
<pb n="KR2c0021_WYG_084-1a"/>
欽定四庫全書<lb/>
　繹史卷八十四　　　　靈壁縣知縣馬驌撰<lb/>
　　鄭滅許<lb/>
左傳<hi>成公三年</hi>許恃楚而不事鄭鄭子良伐許　<hi>四年</hi>冬十一<lb/>
月鄭公孫申帥師疆許田許人敗諸展陂鄭伯伐許取<lb/>
鉏任汵敦之田晉欒書将中軍荀首佐之士燮佐上軍<lb/>
以救許伐鄭取氾祭楚子反救鄭鄭伯與許男訟焉皇<lb/>
戍攝鄭伯之辭子反不能決也曰君若辱在寡君寡君<lb/>
<pb n="KR2c0021_WYG_084-1b"/>
與其二三臣共聼兩君之所欲成其可知也不然側不<lb/>
足以知二國之成　<hi>五年</hi>許靈公愬鄭伯于楚六月鄭悼<lb/>
公如楚訟不勝楚人執皇戍及子國故鄭伯歸使公子<lb/>
偃請成于晉秋八月鄭伯及晉趙同盟于埀棘　六年<lb/>
春鄭伯如晉拜成子游相授玉于東楹之東士貞伯曰<lb/>
鄭伯其死乎自棄也已視流而行速不安其位宜不能<lb/>
久　六月鄭悼公卒　<hi>八年</hi>是行也鄭伯将會晉師門于<lb/>
許東門大獲焉　<hi>十四年</hi>八月鄭子罕伐許敗焉戊戍鄭<lb/>
<pb n="KR2c0021_WYG_084-2a"/>
伯復伐許庚子入其郛許人平以叔申之封　<hi>十五年</hi>許<lb/>
靈公畏偪于鄭請遷于楚辛丑楚公子申遷許于葉<hi>穀梁</hi>
<hi>傳遷者猶得其國家以往者也其地許復見也</hi>　<hi>襄公十六年</hi>許男請遷于晉諸侯<lb/>
遂遷許許大夫不可晉人歸諸侯鄭子蟜聞将伐許遂<lb/>
相鄭伯以從諸侯之師穆叔從公齊子帥師會晉荀偃<lb/>
書曰會鄭伯為夷故也夏六月次于棫林庚寅伐許次<lb/>
于函氏晉荀偃欒黶帥師伐楚以報宋揚梁之役楚公<lb/>
子格帥師及晉師戰于湛阪楚師敗績晉師遂侵方城<lb/>
<pb n="KR2c0021_WYG_084-2b"/>
之外復伐許而還　<hi>二十六年</hi>許靈公如楚請伐鄭曰師不<lb/>
興孤不歸矣八月卒于楚楚子曰不伐鄭何以求諸侯<lb/>
冬十月楚子伐鄭鄭人将禦之子産曰晉楚将平諸侯<lb/>
将和楚王是故昧于一來不如使逞而歸乃易成也夫<lb/>
小人之性釁于勇嗇于禍以足其性而求名焉者非國<lb/>
家之利也若何從之子展説不禦寇十二月乙酉入南<lb/>
里墮其城渉于樂氏門于師之梁縣門發獲九人焉渉<lb/>
于氾而歸而後葬許靈公　<hi>昭公九年</hi>二月庚申楚公子棄<lb/>
<pb n="KR2c0021_WYG_084-3a"/>
疾遷許于夷實城父取州來淮北之田以益之伍舉授<lb/>
許男田然丹遷城父人于陳以夷濮西田益之遷方城<lb/>
外人于許　<hi>十八年</hi>楚左尹王子勝言于楚子曰許扵鄭<lb/>
仇敵也而居楚地以不禮於鄭晉鄭方睦鄭若伐許而<lb/>
晉助之楚喪地矣君盍遷許許不專於楚鄭方有令政<lb/>
許曰余舊國也鄭曰余俘邑也葉在楚國方城外之蔽<lb/>
也土不可易國不可小許不可俘讐不可啟君其圖之<lb/>
楚子説冬楚子使王子勝遷許于析實白羽　<hi>十九年</hi>夏<lb/>
<pb n="KR2c0021_WYG_084-3b"/>
許悼公瘧五月戊辰飲大子止之藥卒大子奔晉書曰<lb/>
弑其君君子曰盡心力以事君舍藥物可也<lb/>
公羊傳賊未討何以書葬不成于弑也曷為不成于弑<lb/>
止進藥而藥殺也止進藥而藥殺則曷為加弑焉爾譏<lb/>
子道之不盡也其譏子道之不盡奈何曰樂正子春之<lb/>
視疾也復加一飯則脱然愈復損一飯則脱然愈復加<lb/>
一衣則脱然愈復損一衣則脱然愈止進藥而藥殺是<lb/>
以君子加弑焉爾曰許世子止弑其君買是君子之聼<lb/>
<pb n="KR2c0021_WYG_084-4a"/>
止也葬許悼公是君子之赦止也赦止者免止之罪辭<lb/>
也<lb/>
榖梁傳曰弑正卒也正卒則止不弑也不弑而曰弑責<lb/>
止也止曰我與夫弑者不立乎其位以與其弟虺哭泣<lb/>
歠飦粥嗌不容粒未踰年而死故君子即止自責而責<lb/>
之也日卒時葬不使止為弑父也曰子既生不免乎水<lb/>
火母之罪也羈貫成童不就師傅父之罪也就師問學<lb/>
無方心志不通身之罪也心志既通而名譽不聞友之<lb/>
<pb n="KR2c0021_WYG_084-4b"/>
罪也名譽既聞有司不舉有司之罪也有司舉之王者<lb/>
不用王者之過也許世子不知嘗藥累及許君也<lb/>
左傳<hi>定公</hi>六年春鄭滅許因楚敗也<lb/>
　許靈公在位之年數受鄭兵魯成公三年鄭襄公之<lb/>
　伐許者二四年鄭悼公之伐許者一八年鄭成公門<lb/>
　于其門九年圍其國十四年又伐許者二入其郛魯<lb/>
　襄公十六年鄭簡公從于諸侯伐許者二許靈公積<lb/>
　怨而愬于楚遂卒不歸夫訟不獲勝遷不獲避蓄憾<lb/>
<pb n="KR2c0021_WYG_084-5a"/>
　請師身死不恤何許鄭相讐之深也昔也穆公從霸<lb/>
　死于陘師今也靈公修怨死于楚國同一客死而昔<lb/>
　為死義今為死忿矣許自齊桓既沒反覆無信往往<lb/>
　恃楚至靈公而當共康之世楚未嘗専庇　也是以<lb/>
　疆埸之上無嵗不有鄭師楚皆不問靈公之卒僅為<lb/>
　一動姑以慰死者而已許悼公即位凡楚人之盟會<lb/>
　無役不從許雖親楚楚何嘗為許報哉靈公遷于葉<lb/>
　悼公遷于夷又遷于白羽男斯遷于容城其國四遷<lb/>
<pb n="KR2c0021_WYG_084-5b"/>
　咸出楚命翦荆築室不遑寜處蕩析離居國本銷亡<lb/>
　游速乗之而俘其主滅許者鄭亡許者焉知非楚邪<lb/>
　鄭固諸夏之罪人也介在晉楚之交茍安已幸而務<lb/>
　求逞志以廹虐許國召陵之會許幸進而與晉同好<lb/>
　鄭獻公乃因而俘囚之是誠何心許既将亡又遭家<lb/>
　難太子止痛已之不嘗藥哭泣歠粥嗌不容粒未逾<lb/>
　年而卒賢太子死國復奚望哉春秋惡鄭人滅許之<lb/>
　暴益傷許人託楚之愚地歸于楚而俘歸于鄭許既<lb/>
<pb n="KR2c0021_WYG_084-6a"/>
　亡矣其後至哀公之世復見于經豈許之小弱猶能<lb/>
　再興乎太嶽之𦙍其遂微矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0021_WYG_084-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷八十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷四十七</head>
    <p>
<pb n="KR2c0021_WYG_047-1a"/>
欽定四庫全書<lb/>
　繹史卷四十七　　　　靈壁縣知縣馬驌撰<lb/>
　　宋襄公圗霸<lb/>
左傳<hi>僖公八年</hi>宋公疾大子兹父固請曰目夷長且仁君其<lb/>
立之公命子魚子魚辭曰能以國讓仁孰大焉臣不及<lb/>
也且又不順遂走而退<hi>説苑宋襄公兹父為桓公太子桓公有後妻子曰公子目夷公</hi>
<hi>愛之兹父為公愛之也欲立之請於公曰請使目夷立臣為之相兄以佐之公曰何故也對曰臣之舅在衛愛</hi>
<hi>臣若終立則不可以往絶迹於衛是背母也且臣自知不足以處目夷之上公不許彊以請公公許之將立公</hi>
<pb n="KR2c0021_WYG_047-1b"/>
<hi>子目夷目夷辭曰兄立而弟在下是其義也今弟立而兄在下不義也不義而使目夷為之目夷將逃乃逃之</hi>
<hi>衛兹父從之三年桓公有疾使人召兹父若不來是使我以憂死也兹父乃反公復立之以為太子然後目夷</hi>
<hi>歸也○傳言目夷長知非後妻子矣</hi>　九年春宋桓公卒未葬而襄公會<lb/>
諸侯故曰子凡在喪王曰小童公侯曰子<hi>公羊傳何以不書葬為襄</hi>
<hi>公諱也孤榖梁傳宋其稱子何也未葬之辭也禮柩在堂上  無外事今背殯而出㑹以宋子為無哀矣</hi>
宋襄公即位以公子目夷為仁使為左師以聼政於是<lb/>
宋治故魚氏世為左師<lb/>
詩誰謂河廣一葦杭之誰謂宋逺跂予望之誰謂河廣<lb/>
<pb n="KR2c0021_WYG_047-2a"/>
曾不容刀誰謂宋逺曽不崇朝<hi>詩序河廣宋襄公毋歸於衛思而不止故作是</hi>
<hi>詩也夫詩説河廣宋桓夫人生襄公而出歸於衛襄公即位  人思之而義不可往故作此詩○詩説顯明不</hi>
<hi>嫌其偽</hi>
禮記宋襄公𦵏其夫人醯醢百甕會子曰既曰明器矣<lb/>
而又實之<hi>○檀弓</hi>
左傳<hi>十八年</hi>鄭伯始朝于楚楚子賜之金既而悔之與之<lb/>
盟曰無以鑄兵故以鑄三鐘　<hi>十九年</hi>宋人執滕宣公夏<lb/>
宋公使邾文公用鄫子于次睢之社欲以屬東夷司馬<lb/>
<pb n="KR2c0021_WYG_047-2b"/>
子魚曰古者六畜不相為用小事不用大牲而况敢用<lb/>
人乎祭祀以為人也民神之主也用人其誰饗之齊桓<lb/>
公存三亡國以屬諸侯義士猶曰薄徳今一會而虐二<lb/>
國之君又用諸滛昏之鬼將以求霸不亦難乎得死為<lb/>
幸<hi>公羊傳其言會盟何後㑹也惡乎用之用之社也其用之社奈何蓋叩其鼻以血社也  穀梁傳㣲國之</hi>
<hi>君因邾以求與之盟人因已以求與之盟已迎而執之惡之故謹而日之也用之者叩其鼻以衈社也</hi>宋<lb/>
人圍曹討不服也子魚言於宋公曰文王聞崇徳亂而<lb/>
伐之軍三旬而不降退脩教而復伐之因壘而降詩曰<lb/>
<pb n="KR2c0021_WYG_047-3a"/>
刑于寡妻至于兄弟以御于家邦今君德無乃猶有所<lb/>
闕而以伐人若之何盍姑内省徳乎無闕而後動　陳<lb/>
穆公請脩好於諸侯以無忘齊桓之德冬盟于齊脩桓<lb/>
公之好也　<hi>二十年</hi>宋襄公欲合諸侯臧文仲聞之曰以<lb/>
欲從人則可以人從欲鮮濟　二十一年春宋人為鹿<lb/>
上之盟以求諸侯於楚楚人許之公子目夷曰小國爭<lb/>
盟禍也宋其亡乎幸而後敗秋諸侯會宋公于盂子魚<lb/>
曰禍其在此乎君欲已甚其何以堪之於是楚執宋公<lb/>
<pb n="KR2c0021_WYG_047-3b"/>
以伐宋冬會于薄以釋之子魚曰禍猶未也未足以懲<lb/>
君<lb/>
公羊傳孰執之楚子執之曷為不言楚子執之不與夷<lb/>
狄之執中國也此楚子也其稱人何貶曷為貶為執宋<lb/>
公貶曷為為執宋公貶宋公與楚子期以乗車之會公<lb/>
子目夷諫曰楚夷國也彊而無義請君以兵車之會往<lb/>
宋公曰不可吾與之約以乗車之㑹自我為之自我墮<lb/>
之曰不可終以乗車之會往楚人果伏兵車執宋公以<lb/>
<pb n="KR2c0021_WYG_047-4a"/>
伐宋宋公謂公子目夷曰子歸守國矣國子之國也吾<lb/>
不從子之言以至乎此公子目夷復曰君雖不言國國<lb/>
固臣之國也於是歸設守械而守國楚人謂宋人曰子<lb/>
不與我國吾將殺子君矣宋人應之曰吾頼社稷之神<lb/>
靈吾國已有君矣楚人知雖殺宋公猶不得宋國於是<lb/>
釋宋公宋公釋乎執走之衛公子目夷復曰國為君守<lb/>
之君曷為不入然後逆襄公歸惡乎捷捷乎宋曷為不<lb/>
言捷乎宋為襄公諱也此圍辭也曷為不言其圍為公<lb/>
<pb n="KR2c0021_WYG_047-4b"/>
子目夷諱也執未有言釋之者此其言釋之何公與為<lb/>
爾也公與為爾奈何公與議爾也<hi>榖梁傳以重辭也捷軍得也其不曰宋捷</hi>
<hi>何也不與楚捷於宋也㑹者外為主焉爾外釋不志此其志何也以公之與之盟目之也不言楚不與楚專釋</hi>
<hi>也</hi>
左傳<hi>二十二年</hi>三月鄭伯如楚夏宋公伐鄭子魚曰所謂禍<lb/>
在此矣楚人伐宋以救鄭宋公將戰大司馬固諌曰天<lb/>
之棄商乆矣君將興之弗可赦也已弗聽冬十一月己<lb/>
巳朔宋公及楚人戰于泓宋人既成列楚人未既濟司<lb/>
<pb n="KR2c0021_WYG_047-5a"/>
馬曰彼衆我寡及其未既濟也請擊之公曰不可既濟<lb/>
而未成列又以告公曰未可既陳而後擊之宋師敗績<lb/>
公傷股門官殲焉國人皆咎公公曰君子不重傷不禽<lb/>
二毛古之為軍也不以阻隘也寡人雖亡國之餘不鼓<lb/>
不成列子魚曰君未知戰勍敵之人隘而不列天贊我<lb/>
也阻而鼓之不亦可乎猶有懼焉且今之勍者皆吾敵<lb/>
也雖及胡耉獲則取之何有於二毛明恥教戰求殺敵<lb/>
也傷未及死如何勿重若愛重傷則如勿傷愛其二毛<lb/>
<pb n="KR2c0021_WYG_047-5b"/>
則如服焉三軍以利用也金鼓以聲氣也利而用之阻<lb/>
隘可也聲氣致志鼓儳可也<hi>○子魚暢言戰陳淋漓痛快足破襄公之腐  史記</hi>
<hi>宋師大敗襄公傷股國人皆怨公公曰君子不困人於阨不鼓不成列子魚曰兵以勝為功何常言與必如公</hi>
<hi>言即奴事之耳又何戰為而韓非子宋襄公與楚人戰涿谷上襄公曰今楚未濟  擊之害義請使楚畢渉成</hi>
<hi>陳而後鼓士進之右司馬曰君不愛宋民腹心不完特為義耳公曰不反列且行法右司馬反列楚人已成列</hi>
<hi>撰陳矣公乃鼓之宋人大敗公傷股三日而死此乃慕自親仁義之禍夫必恃人主之自躬親而後民聼從是</hi>
<hi>則將令人主耕以為上服戰雁行也民乃肯耕戰則人主不㤗危乎而人臣不㤗安乎</hi>
榖梁傳日事遇朔曰朔春秋三十有四戰未有以尊敗<lb/>
<pb n="KR2c0021_WYG_047-6a"/>
乎卑以師敗乎人者也以尊敗乎卑以師敗乎人則驕<lb/>
其敵襄公以師敗乎人而不驕其敵何也責之也泓之<lb/>
戰以為復雩之耻也雩之耻宋襄公有以自取之伐齊<lb/>
之喪執滕子圍曹為雩之㑹不顧其力之不足而致楚<lb/>
成王成王怒而執之故曰禮人而不答則反其敬愛人<lb/>
而不親則反其仁治人而不治則反其知過而不改又<lb/>
之是謂之過襄公之謂也古者被甲嬰胄非以興國也<lb/>
則以征無道也豈曰以報其耻哉宋公與楚人戰于泓<lb/>
<pb n="KR2c0021_WYG_047-6b"/>
水之上司馬子反曰楚衆我少鼓險而擊之勝無幸焉<lb/>
襄公曰君子不推人危不攻人厄須其出旣出旌亂於<lb/>
上陳亂於下子反曰楚衆我少擊之勝無幸焉襄公曰<lb/>
不鼓不成列湏其成列而後擊之則衆敗而身傷焉七<lb/>
月而死倍則攻敵則戰少則守人之所以為人者言也<lb/>
人而不能言何以為人言之所以為言者信也言而不<lb/>
信何以為言信之所以為信者道也信而不道何以為<lb/>
道道之貴者時其行勢也<hi>○似嘲之似惜之㫖溢言外  公羊傳偏戰者日爾此其</hi>
<pb n="KR2c0021_WYG_047-7a"/>
<hi>言朔何春秋辭繁而不殺者正也何正爾宋公與楚人期戰于泓之陽楚人濟泓而來有司復曰請迨其未畢</hi>
<hi>濟而擊之宋公曰不可吾聞之也君子不厄人吾雖喪國之餘寡人不忍行也既濟未畢陳有司復曰請迨其</hi>
<hi>未畢陳而擊之宋公曰不可吾聞之也君子不鼓不成列已陳然後襄公鼓之宋師大敗故君子大其不鼓不</hi>
<hi>成列臨大事而不忘大禮有君而無臣以為雖文王之戰亦不過此也○一敗塗地文王之戰豈爾</hi>
史記襄公之時脩行仁義欲為盟主其大夫正考父美<lb/>
之故追道契湯髙宗殷所以興作商頌襄公既敗于泓<lb/>
而君子或以為多傷中國闕禮義裦之也宋襄之有禮<lb/>
讓也<hi>○以商頌為此時所作異聞</hi>
<pb n="KR2c0021_WYG_047-7b"/>
左傳丙子晨鄭文夫人芊氏姜氏勞楚子于柯澤楚子<lb/>
使師縉示之俘馘君子曰非禮也婦人送迎不出門見<lb/>
兄弟不踰閾戎事不邇女器丁丑楚子入饗于鄭九獻<lb/>
庭實旅百加籩豆六品饗畢夜出文芊送于軍取鄭二<lb/>
姬以歸叔詹曰楚王其不没乎為禮卒於無别無别不<lb/>
可謂禮將何以没諸侯是以知其不遂霸也　二十三<lb/>
年春齊侯伐宋圍緡以討其不與盟於齊也<hi>公羊傳邑不言圍此</hi>
<hi>其言圍何疾重故也不榖梁傳伐國不言圍邑此其言圍何也  正其以惡報惡也</hi>　夏五月宋<lb/>
<pb n="KR2c0021_WYG_047-8a"/>
襄公卒傷於泓故也<hi>公羊傳何以不書葬盈乎諱也民穀梁傳不葬何也失民也其失</hi>
<hi>何也以其不教民戰則是棄其師也為人君而棄其師其民孰以為君哉</hi>秋楚成得臣帥師<lb/>
伐陳討其貳於宋也遂取焦夷城頓而還子文以為之<lb/>
功使為令尹叔伯曰子若國何對曰吾以靖國也夫有<lb/>
大功而無貴仕其人能靖者與有幾　<hi>二十四年</hi>宋及楚平<lb/>
宋成公如楚還入於鄭鄭伯將享之問禮於皇武子對<lb/>
曰宋先代之後也於周為客天子有事膰焉有喪拜焉<lb/>
豐厚可也鄭伯從之享宋公有加禮也<lb/>
<pb n="KR2c0021_WYG_047-8b"/>
　宋桓公之立也適當北杏之㑹齊桓之霸首在得宋<lb/>
　自兩鄄以來每㑹先從三十餘年武勇不黷兵甲不<lb/>
　頓國家晏然無事焉襄公乗數十年休養之餘復際<lb/>
　齊桓謝霸之日奮志有為首定齊亂史以為商頌之<lb/>
　作由兹而興當日之中外未嘗不大有望於襄公也<lb/>
　卒之兵敗身死以為天下笑此其故何與蓋嘗聞之<lb/>
　以力假仁謂之霸宋之力自固有餘服人不足襄公<lb/>
　未見齊霸之盛而㑹逄其衰鹹也淮也牡丘也非不<lb/>
<pb n="KR2c0021_WYG_047-9a"/>
　身從然而救徐不克謀鄫不成襄公心竊易之以為<lb/>
　取而代之無難也其視霸也易故其志遂驕於是執<lb/>
　滕用鄫伐曹圍曹一嵗之中三國交病乃為鹿上之<lb/>
　盟以求諸侯於楚嗚呼宋亦愚矣中國之所以日患<lb/>
　者唯楚耳以齊桓之彊合召陵之師徒包茅責貢僅<lb/>
　亦服楚蕞爾宋國輙欲狎主齊盟乎楚人佯許而實<lb/>
　誘之秋執冬釋宋國之無君也閲三月矣顧猶不悟<lb/>
　以至敗泓辱國楚頵不逞得肆志以闚上國者宋襄<lb/>
<pb n="KR2c0021_WYG_047-9b"/>
　啟之也叩鼻衈社小國是殘重傷二毛大敵是恤師<lb/>
　敗自觧欲以要名文王之師豈其然耶初公之立也<lb/>
　以子魚為左師自是以來每事必諌倘能用其一言<lb/>
　猶堪振禍曷為知其仁而不聼其謀剛愎自信固敗<lb/>
　是求宋國之不亡也幸耳列之於五霸不亦恧乎<lb/>
　<lb/>
　<lb/>
　繹史卷四十七<lb/>
</p>
<p>
</p>
  </div>
</body>
</text>
</TEI>
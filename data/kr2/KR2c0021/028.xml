<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷二十八</head>
    <p>
<pb n="KR2c0021_WYG_028-1a"/>
欽定四庫全書<lb/>
　繹史卷二十八　　　　靈壁縣知縣馬驌撰<lb/>
　　列國傳世<lb/>
　　　魯<hi>姬姓侯爵周公子魯公伯禽封於曲阜傳至隐公元年為春秋託始</hi>
史記魯公伯禽䘚子考公酋立<hi>帝王世紀伯禽以成王元年封四十六年康王</hi>
<hi>十六年䘚薨漢書魯公伯禽推即位四十六年至康王十六年而  故傳曰燮父禽父並事康王言晉侯燮魯</hi>
<hi>公伯禽俱事康王也子考公就立酋○又言酋者諸説名字或不同也下倣此</hi>　考公四年䘚<lb/>
立弟熙是謂煬公<hi>漢書考公即位四年及煬公熙立○及者兄弟相及也下倣此</hi>　煬<lb/>
<pb n="KR2c0021_WYG_028-1b"/>
公築茅闕門六年䘚子幽公宰立<hi>世夲煬公徙魯十漢書煬公即位六  年</hi>
<hi>子幽公宰立</hi>　幽公十四年幽公弟㵒殺幽公而自立是為<lb/>
魏公<hi>漢書幽公即位十四年及微公茀立潰</hi>　魏公五十年䘚子厲公擢<lb/>
立<hi>漢書微公即位五十年子厲公擢立翟</hi>　厲公三十七年䘚魯人立其<lb/>
弟具是為獻公<hi>漢書厲公即位三十七年及獻公具立</hi>　獻公三十二年<lb/>
䘚子真公濞立<hi>漢書獻公即位五十年子慎公執立嚊  帝王世紀獻公三十六年</hi>　真<lb/>
公十四年周厲王無道出奔彘共和行政二十九年周<lb/>
宣王即位三十年真公䘚弟敖立是為武公<hi>漢書慎公即位三十</hi>
<pb n="KR2c0021_WYG_028-2a"/>
<hi>年及武公敖立</hi>　武公九年春武公與長子括少子戲西朝周<lb/>
宣王<lb/>
國語魯武公以括與戲見王王立戲樊仲山父諫曰不<lb/>
可立也不順必犯犯王命必誅故出令不可不順也令<lb/>
之不行政之不立行而不順民將棄上夫下事上少事<lb/>
長所以為順也今天子立諸侯而建其少是敎逆也若<lb/>
魯從之而諸侯傚之王命将有所壅若不從而誅之是<lb/>
自誅王命也是事也誅亦失不誅亦失天子其圖之王<lb/>
<pb n="KR2c0021_WYG_028-2b"/>
䘚立之魯侯歸而䘚及魯人殺懿公而立伯御三十二<lb/>
年宣王伐魯立孝公諸侯從是不睦<lb/>
史<hi>已言</hi>夏武公歸而䘚戲立是為懿公<hi>漢書武公即位二年子懿公被立戲</hi>
　懿公九年懿公兄括之子伯御與魯人攻弑懿公而<lb/>
立伯御為君<hi>漢書懿公即位九年兄子伯御立</hi>　伯御即位十一年周<lb/>
宣王伐魯殺其君伯御乃立稱於夷宫是為孝公<hi>漢書伯御</hi>
<hi>即位十一年叔父孝公稱立而列女傳孝公稱之保母臧氏之寡也伯御攻殺懿公  自立求公子稱於宫将</hi>
<hi>殺之保乃衣其子以稱之衣臥於稱之處伯御殺之保遂抱稱以出十一年魯大夫皆知稱之在保於是請周</hi>
<pb n="KR2c0021_WYG_028-3a"/>
<hi>天子殺伯御立稱是為孝公○孝公之子彄是始為臧氏此輒云臧氏之寡誤也</hi>
國語宣王欲得國子之能導訓諸侯者樊穆仲曰魯侯<lb/>
孝王曰何以知之對曰肅恭明神而敬事耉老賦事行<lb/>
刑必問於遺訓而咨於故實不干所問不犯所咨王曰<lb/>
然則能訓治其民矣乃命魯孝公於夷宫<lb/>
史記孝公二十五年諸侯畔周犬戎殺幽王二十七年<lb/>
孝公䘚子弗湟立是為惠公<hi>漢書孝公即位二十七年子惠公皇立○年表惠公</hi>
<hi>名弗生</hi>　四十六年惠公䘚長庶子息攝當國行君事是<lb/>
<pb n="KR2c0021_WYG_028-3b"/>
為隐公<hi>漢書惠公即位四十六年子隐公息立凡伯禽至春秋三百八十六年  世夲隐公名息姑</hi>
　　　齊<hi>姜姓侯爵太公望封於營丘傳至僖公九年入春秋</hi>
史記蓋太公之䘚百有餘年子丁公呂伋立丁公䘚子<lb/>
乙公得立乙公䘚子癸公慈母立<hi>世夲祭公慈母心古史考祭公慈</hi>
癸公䘚子哀公不辰立<hi>世夲哀公不臣</hi>
詩雞既鳴矣朝既盈矣匪雞則鳴蒼蠅之聲東方明矣<lb/>
朝既昌矣匪東方則明月出之光蟲飛薨薨甘與子同<lb/>
夢㑹且歸矣無庻予子憎<hi>詩序雞鳴思賢妃也哀公荒滛怠慢故陳賢妃貞女夙亱</hi>
<pb n="KR2c0021_WYG_028-4a"/>
<hi>警戒相成之道焉</hi>　子之還兮遭我乎峱之閒兮並驅從兩肩<lb/>
兮揖我謂我儇兮子之茂兮遭我乎峱之道兮並驅從<lb/>
両牡兮揖我謂我好兮子之昌兮遭我乎峱之陽兮並<lb/>
驅從兩狼兮揖我謂我臧兮<hi>詩序還刺荒也哀公好田獵從禽獸而無厭國人化</hi>
<hi>之遂成風俗習於田獵謂之賢閑於馳逐謂之好焉</hi>　俟我於著乎而充耳以素<lb/>
乎而尚之以瓊華乎而俟我於庭乎而充耳以青乎而<lb/>
尚之以瓊瑩乎而俟我於堂乎而充耳以黄乎而尚之<lb/>
以瓊英乎而<hi>詩序著刺時也時不親迎也</hi>　東方之日兮彼姝者子<lb/>
<pb n="KR2c0021_WYG_028-4b"/>
在我室兮在我室兮履我即兮東方之月兮彼姝者子<lb/>
在我闥兮在我闥兮履我發兮<hi>詩序東方之日刺衰也君臣失道男女滛奔不</hi>
<hi>能以禮化也</hi>　東方未明顚倒衣裳顚之倒之自公召之東<lb/>
方未晞顚倒裳衣倒之顚之自公令之折栁樊圃狂夫<lb/>
瞿瞿不能晨夜不夙則莫<hi>詩序東方未明刺無節也朝廷興居無節號令不時挈壺</hi>
<hi>氏不能掌其職焉○鄭譜五詩俱屬哀公然著以下三篇序不言哀公恐未必然也</hi>
史記哀公時紀侯譖之周周烹哀公而立其弟静是為<lb/>
胡公<hi>紀年周夷王三年致諸侯翦齊哀公昴</hi>
<pb n="KR2c0021_WYG_028-5a"/>
禮記太公封於營丘比及五世皆反葬於周君子曰樂<lb/>
樂其所自生禮不忘其夲古之人有言曰狐死正首丘<lb/>
仁也<hi>○檀弓</hi>
史記胡公徙都薄姑而當周夷王之時哀公之同母少<lb/>
弟山怨胡公乃與其黨率營丘人襲攻殺胡公而自立<lb/>
是為獻公獻公元年盡逐胡公子因徙薄姑都治臨菑<lb/>
九年獻公䘚子武公夀立二十六年武公䘚子厲公無<lb/>
忌立厲公暴虐故胡公子復入齊齊人欲立之乃與攻<lb/>
<pb n="KR2c0021_WYG_028-5b"/>
殺厲公胡公子亦戰死齊人乃立厲公子赤為君是為<lb/>
文公而誅殺厲公者七十人文公十二年䘚子成公脫<lb/>
立<hi>世夲成公名説</hi>　成公九年䘚子莊公購立<hi>世夲莊公名贖</hi>　六十<lb/>
四年莊公䘚子釐公禄甫立釐公九年魯隐公初立<hi>○史</hi>
<hi>記凡僖字皆作釐</hi>
　　　燕<hi>姬姓伯爵召公封於燕九世至惠侯春秋時國小僻遠至簡公始見經傳</hi>
史記自召公已下九世至惠侯燕惠侯當周厲王奔彘<lb/>
共和之時惠侯䘚子釐侯立三十六年釐侯䘚子頃侯<lb/>
<pb n="KR2c0021_WYG_028-6a"/>
立二十四年頃侯䘚子哀侯立哀侯二年䘚子鄭侯立<lb/>
鄭侯三十六年䘚子繆侯立繆侯七年而魯隐公元年<lb/>
也<lb/>
　　　宋<hi>子姓公爵微子啓封於啇丘弟微仲嗣傳至穆公七年入春秋</hi>
史記微子開䘚立其弟衍是為微仲微仲䘚子宋公稽<lb/>
立宋公稽䘚子丁公申立丁公申䘚子湣公共立湣公<lb/>
共䘚弟煬公熈立煬公即位湣公子鮒祀弑煬公而自<lb/>
立曰我當立是為厲公厲公䘚子釐公舉立二十八年<lb/>
<pb n="KR2c0021_WYG_028-6b"/>
釐公䘚子惠公覸立三十年惠公䘚子哀公立哀公元<lb/>
年䘚子戴公立三十四年戴公䘚子武公司空立十八<lb/>
年武公䘚子宣公力立十九年宣公䘚弟和立是為穆<lb/>
公<lb/>
　　　衞<hi>姬姓侯爵康叔封於朝歌傳至桓公十三年入春秋</hi>
史記康叔䘚子康伯伐立康伯䘚子考伯立考伯䘚子<lb/>
嗣伯立嗣伯䘚子康伯立康伯䘚子靖伯立靖伯䘚子<lb/>
貞伯立貞伯䘚子頃侯立<lb/>
<pb n="KR2c0021_WYG_028-7a"/>
詩汎彼栢舟亦汎其流耿耿不寐如有隐憂微我無酒<lb/>
以敖以遊我心匪鑒不可以茹亦有兄弟不可以據薄<lb/>
言往愬逢彼之怒我心匪石不可轉也我心匪席不可<lb/>
卷也威儀棣棣不可選也憂心悄悄慍于羣小覯閔既<lb/>
多受侮不少静言思之寤辟有摽日居月諸胡迭而微<lb/>
心之憂矣如匪澣衣静言思之不能奮飛<hi>詩序栢舟言仁而不遇也</hi>
<hi>衞頃公之時仁而不遇小人在側</hi>
史記頃侯厚賂周夷王夷王命衞為侯頃侯立十二年<lb/>
<pb n="KR2c0021_WYG_028-7b"/>
䘚子釐侯立四十二年釐侯䘚太子共伯餘立為君共<lb/>
伯弟和有寵於釐侯多予之賂和以其賂賂士以襲攻<lb/>
共伯於墓上共伯入釐侯羡自殺衞人因葬之釐侯旁<lb/>
諡曰共伯而立和為衞侯是為武公<lb/>
詩汎彼栢舟在彼中河髧彼両髦實維我儀之死矢靡<lb/>
他母也天只不諒人只汎彼栢舟在彼河側髧彼両髦<lb/>
實維我特之死矢靡慝母也天只不諒人只<hi>詩序栢舟共姜自誓</hi>
<hi>也衞世子共伯蚤死其妻守義父母欲奪而嫁之誓而弗許故作是詩以絶之○此言共伯蚤死非立而和殺</hi>
<pb n="KR2c0021_WYG_028-8a"/>
<hi>之也蘓子古史云武公賢者無奪適之事故史遷所載疑而不錄</hi>
史記武公即位修康叔之政百姓和集<lb/>
詩瞻彼淇奧綠竹猗猗有匪君子如切如磋如琢如磨<lb/>
瑟兮僩兮赫兮咺兮有匪君子終不可諼兮瞻彼淇奧<lb/>
綠竹青青有匪君子充耳琇瑩㑹弁如星瑟兮僩兮赫<lb/>
兮咺兮有匪君子終不可諼兮瞻彼淇奧綠竹如簀有<lb/>
匪君子如金如錫如圭如璧寛兮綽兮猗重較兮善戲<lb/>
謔兮不為虐兮<hi>詩序淇奧美武公之徳世有文章又能聽其規諫以禮自防故能入相於周美</hi>
<pb n="KR2c0021_WYG_028-8b"/>
<hi>而作是詩也</hi>　賔之初筵左右秩秩籩豆有楚殽核維旅酒<lb/>
既和㫖飲酒孔偕鐘鼓既設舉醻逸逸大侯既抗弓矢<lb/>
斯張射夫既同獻爾發功發彼有的以祈爾爵籥舞笙<lb/>
鼓樂既和奏烝衎烈祖以洽百禮百禮既至有壬有林<lb/>
錫爾純嘏子孫其湛其湛曰樂各奏爾能賔載手仇室<lb/>
人入又酌彼康爵以奏爾時賔之初筵溫溫其恭其未<lb/>
醉止威儀反反曰既醉止威儀幡幡舎其坐遷屢舞僊<lb/>
僊其未醉止威儀抑抑曰既醉止威儀怭怭是曰既醉<lb/>
<pb n="KR2c0021_WYG_028-9a"/>
不知其秩賔既醉止載號載呶亂我籩豆屢舞僛僛是<lb/>
曰既醉不知其郵側弁之俄屢舞傞傞既醉而出並受<lb/>
其福醉而不出是謂伐徳飲酒孔嘉維其令儀凡此飲<lb/>
酒或醉或否既立之監或佐之史彼醉不臧不醉反恥<lb/>
式勿從謂無俾大怠匪言勿言匪由勿語由醉之言俾<lb/>
出童羖三爵不識矧敢多又<hi>詩序賔之初筵衞武公刺時也幽王荒廢媟近小人</hi>
<hi>飲酒無度天下化之君臣上下沈湎滛泆武公既入而作是詩也  韓詩序賔之初筵衞武公飲酒悔過也○</hi>
<hi>朱子曰當從韓義</hi>　抑抑威儀維徳之隅人亦有言靡哲不愚<lb/>
<pb n="KR2c0021_WYG_028-9b"/>
庻人之愚亦職維疾哲人之愚亦維斯戾無競維人四<lb/>
方其訓之有覺徳行四國順之訏謨定命遠猶辰告敬<lb/>
慎威儀維民之則其在于今興迷亂于政顚覆厥徳荒<lb/>
湛于酒女雖湛樂從弗念厥紹罔敷求先王克共明刑<lb/>
肆皇天弗尚如彼泉流無淪胥以亡夙興夜寐酒埽廷<lb/>
内維民之章修爾車馬弓矢戎兵用戒戎作用逷蠻方<lb/>
質爾人民謹爾侯度用戒不虞慎爾出話敬爾威儀無<lb/>
不柔嘉白圭之玷尚可磨也斯言之玷不可為也無易<lb/>
<pb n="KR2c0021_WYG_028-10a"/>
由言無曰茍矣莫捫朕舌言不可逝矣無言不讎無徳<lb/>
不報惠于朋友庶民小子子孫繩繩萬民靡不承視爾<lb/>
友君子輯柔爾顔不遐有愆相在爾室尚不愧于屋漏<lb/>
無曰不顯莫予云覯神之格思不可度思矧可射思辟<lb/>
爾為徳俾臧俾嘉淑慎爾止不愆于儀不僭不賊鮮不<lb/>
為則投我以桃報之以李彼童而角實虹小子荏染柔<lb/>
木言緡之絲溫溫恭人維徳之基其維哲人告之話言<lb/>
順徳之行其維愚人覆謂我僭民各有心於乎小子未<lb/>
<pb n="KR2c0021_WYG_028-10b"/>
知臧否匪手攜之言示之事匪面命之言提其耳借曰<lb/>
未知亦既抱子民之靡盈誰夙知而莫成昊天孔昭我<lb/>
生靡樂視爾夢夢我心惨慘誨爾諄諄聼我藐藐匪用<lb/>
為教覆用為虐借曰未知亦聿既耄於乎小子告爾舊<lb/>
止聼用我謀庶無大悔天方艱難曰喪厥國取譬不遠<lb/>
昊天不忒回遹其徳俾民大棘<hi>詩序抑衞武公刺厲王亦以自警也○衞武公</hi>
<hi>不與厲王同時朱子據國語左史倚相之言以為序稱刺厲王者失之而曰自警者得之也説見夲註</hi>
史記五十五年䘚子莊公揚立<lb/>
<pb n="KR2c0021_WYG_028-11a"/>
　　　陳<hi>嬀姓侯爵胡公滿封于陳傳至桓公二十三年入春秋</hi>
史記胡公䘚子申公犀侯立申公䘚弟相公臯羊立相<lb/>
公䘚立申公子突是為孝公孝公䘚子慎公圉戎立慎<lb/>
公當周厲王時<hi>○胡公傳四世即及周厲王其誤可知</hi>　慎公䘚子幽公<lb/>
寧立<lb/>
詩子之湯兮宛丘之上兮洵有情兮而無望兮坎其擊<lb/>
鼓宛丘之下無冬無夏值其鷺羽坎其擊缶宛丘之道<lb/>
無冬無夏值其鷺翿　東門之枌宛丘之栩子仲之子<lb/>
<pb n="KR2c0021_WYG_028-11b"/>
婆娑其下榖旦于差南方之原不績其麻市也婆娑榖<lb/>
旦于逝越以鬷邁視爾如荍貽我握椒<hi>詩序宛丘刺幽公也滛荒昏亂</hi>
<hi>游蕩無度焉其東門之枌疾亂也幽公滛亂風化之所行男女棄  舊業亟㑹於道路歌舞於市井爾</hi>
史記二十三年幽公䘚子釐公孝立釐公六年周宣王<lb/>
即位<lb/>
詩衡門之下可以棲遲泌之洋洋可以樂飢豈其食魚<lb/>
必河之魴豈其取妻必齊之姜豈其食魚必河之鯉豈<lb/>
其取妻必宋之子　東門之池可以漚麻彼羙淑姬可<lb/>
<pb n="KR2c0021_WYG_028-12a"/>
與晤歌東門之池可以漚紵彼美淑姬可與晤語東門<lb/>
之池可以漚菅彼羙淑姬可與晤言　東門之楊其葉<lb/>
牂牂昏以為期明星煌煌東門之楊其葉肺肺昏以為<lb/>
期明星晳晳<hi>詩序衡門誘僖公也愿而無立志故作是詩以誘掖其君也  東門之池刺時也疾</hi>
<hi>其君之滛昏而思賢女以配君子也有東門之楊刺時也昏姻失時男女多違親迎女猶  不至者也</hi>
史記三十六年釐公䘚子武公靈立武公十五年䘚子<lb/>
夷公説立夷公三年䘚弟平公燮立二十三年平公䘚<lb/>
子文公圉立文公元年取蔡女生子佗十年文公䘚長<lb/>
<pb n="KR2c0021_WYG_028-12b"/>
子桓公鮑立桓公二十三年魯隐公初立<lb/>
　　　蔡<hi>姬姓侯爵蔡叔子蔡仲封傳至宣公二十八年入春秋</hi>
史記蔡仲䘚子蔡伯荒立蔡伯荒䘚子宮侯立宮侯䘚<lb/>
子厲侯立厲侯䘚子武侯立武侯䘚子夷侯立二十八<lb/>
年夷侯䘚子釐侯所事立四十八年釐侯䘚子共侯興<lb/>
立共侯二年䘚子戴侯立戴侯十年䘚子宣侯措父立<lb/>
<hi>作一夲  考父</hi>　宣侯二十八年魯隐公初立<lb/>
　　　曹<hi>姬姓伯爵叔振鐸封于曹傳至桓公三十五年入春秋</hi>
<pb n="KR2c0021_WYG_028-13a"/>
史記叔振鐸䘚子太伯脾立太伯䘚子仲君平立仲君<lb/>
平䘚子宮伯侯立宮伯侯䘚子孝伯雲立孝伯雲䘚子<lb/>
夷伯喜立夷伯三十年䘚弟幽伯彊立幽伯九年弟蘓<lb/>
殺幽伯代立是為戴伯三十年戴伯䘚子惠伯兕立三<lb/>
十六年惠伯䘚子石甫立其弟武殺之代立是為繆公<lb/>
繆公三年䘚子桓公終生立桓公三十五年魯隐公立<lb/>
　　　杞<hi>姒姓侯爵東楼公封傳至武公二十九年入春秋</hi>
史記東樓公生西樓公西樓公生題公題公生謀娶公<lb/>
<pb n="KR2c0021_WYG_028-13b"/>
謀娶公當周厲王時<hi>○東樓公傳三世即及厲王尤誤</hi>　謀娶公生武<lb/>
公武公立四十七年䘚子靖公立靖公二十三年䘚子<lb/>
共公立共公八年䘚子徳公立徳公十八年䘚弟桓公<lb/>
姑容立<hi>世夲共公生惠公惠公立十八年生成公及桓公成公立十八年桓公立十七年○史脱惠公</hi>
<hi>一世又以成公為徳公也</hi>
　　　晉<hi>姬姓侯爵叔虞封唐其子燮改號晉傳至昭侯而别封成師于曲沃晉分為二入春秋再</hi>
　　　　<hi>傳而曲沃并晉</hi>
史記唐叔子燮是為晉侯晉侯子寧族是為武侯武侯<lb/>
<pb n="KR2c0021_WYG_028-14a"/>
之子服人是為成侯成侯子福是為厲侯厲侯之子宜<lb/>
臼是為靖侯靖侯已來年紀可推自唐叔至靖侯五世<lb/>
無其年數十八年靖侯䘚子釐侯司徒立<lb/>
詩蟋蟀在堂嵗聿其莫今我不樂日月其除無已大康<lb/>
職思其居好樂無荒良士瞿瞿蟋蟀在堂嵗聿其逝今<lb/>
我不樂日月其邁無已大康職思其外好樂無荒良士<lb/>
蹶蹶蟋蟀在堂役車其休今我不樂日月其慆無已大<lb/>
康職思其憂好樂無荒良士休休<hi>詩序蟋蟀刺晉僖公也儉不中禮故作是</hi>
<pb n="KR2c0021_WYG_028-14b"/>
<hi>詩以閔之欲其及時以禮自娛樂也此晉也而謂之唐夲其風俗憂深思逺儉而用禮乃有堯之遺風焉</hi>
史記十八年釐侯䘚子獻侯籍立獻侯十一年䘚子穆<lb/>
侯費王立二十七年穆侯䘚弟殤叔自立太子仇出奔<lb/>
四年穆侯太子仇率其徒襲殤叔而立是為文侯三十<lb/>
五年文侯仇䘚子昭侯伯立<lb/>
　　　楚<hi>芈姓子爵熊繹封於楚蠻傳至武王十九年入春秋</hi>
史記熊繹生熊艾熊艾生熊䵣熊䵣生熊勝熊勝以弟<lb/>
熊楊為後熊楊生熊渠<hi>新序楚熊渠子夜行見寝石以為伏虎關弓射之滅矢飲羽下</hi>
<pb n="KR2c0021_WYG_028-15a"/>
<hi>視知石也却復射之矢摧無迹熊渠子見其誠心而金石為之開况人心乎</hi>　熊渠生子三<lb/>
人當周夷王之時王室㣲諸侯或不朝相伐熊渠甚得<lb/>
江漢閒民和乃興兵伐庸楊粤至于鄂熊渠曰我蠻夷<lb/>
也不與中國之號諡乃立其長子康為句亶王中子紅<lb/>
為鄂王少子執疵為越章王皆在江上楚蠻之地<hi>大戴禮記</hi>
<hi>熊渠有子三人其孟之名為無康為句亶王其中之名為紅為鄂王其季之名為疵為戚章王  世夲熊庸為</hi>
<hi>句袒王疵為就章王</hi>　及周厲王之時暴虐熊渠畏其伐楚亦去<lb/>
其王後為熊毋康毋康蚤死熊渠䘚子熊摰紅立摰紅<lb/>
<pb n="KR2c0021_WYG_028-15b"/>
䘚其弟弑而代立曰熊延<hi>古史考熊渠䘚子熊翔立䘚長子摰有疾少子熊延立○</hi>
<hi>此與史記不同宋均注樂緯云熊摰有疾不傳為後别居於夔後曰夔子也</hi>　熊延生熊勇<lb/>
熊勇十年䘚弟熊嚴為後熊嚴十年䘚有子四人長子<lb/>
伯霜中子仲雪次子叔堪少子季徇熊嚴䘚長子伯霜<lb/>
代立是為熊霜熊霜六年䘚三弟爭立仲雪死叔堪亡<lb/>
避難於濮而少弟季徇立是為熊徇二十二年熊徇䘚<lb/>
子熊咢立熊咢九年䘚子熊儀立是為若敖二十七年<lb/>
若敖䘚子熊坎立是為霄敖霄敖六年䘚子熊眴立是<lb/>
<pb n="KR2c0021_WYG_028-16a"/>
為蚡冒蚡冒十七年䘚蚡冒弟熊通弑蚡冒子而代立<lb/>
是為楚武王<hi>韓非子楚厲王有警為鼓以與百姓為戍飲酒醉過而擊之也民大驚使人止曰吾</hi>
<hi>醉而與左右戲過擊之也民皆罷居數月有警擊鼓而民不赴乃更令明號而民信之  楚人和氏得玉璞楚</hi>
<hi>山中奉而獻之厲王厲王使玉人相之玉人曰石也王以和為誑而刖其左足及厲王薨武王即位和又奉其</hi>
<hi>璞而獻之武王武王使玉人相之又曰石也王又以和為誑而刖其右足武王薨文王即位和乃抱其璞而哭</hi>
<hi>于楚山之下三日三夜淚盡而継之以血王聞之使人問其故曰天下之刖者多矣子奚哭之悲也和曰吾非</hi>
<hi>悲刖也悲夫寳玉而題之以石貞士而名之以誑此吾所以悲也王乃使玉人理其璞而得寳焉遂命曰和氏</hi>
<hi>之璧○史無楚厲王據此是蚡冒也琴操稱卞和得玉璞以獻懐王懐王死和又獻其子平王平王乃懐王逺</hi>
<pb n="KR2c0021_WYG_028-16b"/>
<hi>祖也大誤</hi>
　　　吳<hi>姬姓子爵太伯之後周章已君吳因而封之傳至夀夢始大魯成公七年見春秋</hi>
史記周章䘚子熊遂立熊遂䘚子柯相立柯相䘚子彊<lb/>
鳩夷立彊鳩夷䘚子餘橋疑吾立餘橋疑吾䘚子柯盧<lb/>
立柯盧䘚子周繇立周繇䘚子屈羽立屈羽䘚子夷吾<lb/>
立夷吾䘚子禽處立禽處䘚子轉立轉䘚子頗髙立頗<lb/>
髙䘚子句卑立句卑䘚子去齊立去齊䘚子夀夢立<lb/>
　　　秦<hi>嬴姓伯爵周孝王始封非子為附庸傳至襄公送平王東遷有功始為諸侯子文公四十</hi>
<pb n="KR2c0021_WYG_028-17a"/>
　　　　<hi>四年入春秋</hi>
史記惡來革者蜚廉子也蚤死有子曰女防女防生旁<lb/>
臯旁臯生太几太几生大駱大駱生非子以造父之寵<lb/>
皆蒙趙城姓趙氏非子居犬丘好馬及畜善養息之犬<lb/>
丘人言之周孝王孝王召使主馬于汧渭之閒馬大蕃<lb/>
息孝王欲以為大駱適嗣申侯之女為大駱妻生子成<lb/>
為適申侯乃言孝王曰昔我先酈山之女為戎胥軒妻<lb/>
生中潏以親故歸周保西垂西垂以其故和睦今我復<lb/>
<pb n="KR2c0021_WYG_028-17b"/>
與大駱妻生適子成申駱重婚西戎皆服所以為王王<lb/>
其圖之於是孝王曰昔伯翳為舜主畜畜多息故有土<lb/>
賜姓嬴今其後世亦為朕息馬朕其分土為附庸邑之<lb/>
秦使復續嬴氏祀號曰秦嬴亦不廢申侯之女子為駱<lb/>
適者以和西戎秦嬴生秦侯秦侯立十年䘚生公伯公<lb/>
伯立三年䘚生秦仲秦仲立三年周厲王無道諸侯或<lb/>
叛之西戎反王室滅犬丘大駱之族周宣王即位乃以<lb/>
秦仲為大夫誅西戎<lb/>
<pb n="KR2c0021_WYG_028-18a"/>
詩有車鄰鄰有馬白顚未見君子寺人之令阪有漆隰<lb/>
有栗既見君子並坐鼓瑟今者不樂逝者其耋阪有桑<lb/>
隰有楊既見君子並坐鼓簧今者不樂逝者其亡<hi>詩序車鄰</hi>
<hi>美秦仲也秦仲始大有車馬禮樂侍御之好焉</hi>
史記西戎殺秦仲秦仲立二十三年死於戎有子五人<lb/>
其長者曰莊公周宣王乃召莊公昆弟五人與兵七千<lb/>
人使伐西戎破之於是復予秦仲後及其先大駱地犬<lb/>
丘并有之為西垂大夫莊公居其故西犬丘生子三人<lb/>
<pb n="KR2c0021_WYG_028-18b"/>
其長男世父世父曰戎殺我大父仲我非殺戎王則不<lb/>
敢入邑遂將擊戎讓其弟襄公襄公為太子莊公立四<lb/>
十四年䘚太子襄公代立襄公元年以女弟繆嬴為豐<lb/>
王妻襄公二年戎圍犬丘世父世父擊之為戎人所虜<lb/>
嵗餘復歸世父七年平王封襄公為諸侯賜之岐以西<lb/>
之地曰戎無道侵奪我岐豐之地秦能攻逐戎即有其<lb/>
地與誓封爵之襄公於是始國與諸侯通使聘享之禮<lb/>
　秦襄公既侯居西垂自以為主少皥之神作西畤祠<lb/>
<pb n="KR2c0021_WYG_028-19a"/>
白帝其牲用駵駒黄牛牴羊各一云<hi>○夲紀云各三</hi>
詩駟驖孔阜六轡在手公之媚子從公于狩奉時辰牡<lb/>
辰牡孔碩公曰左之舎拔則獲遊于北園四馬既閑輶<lb/>
車鸞鑣載獫歇驕<hi>詩序駟驖美襄公也始命有田狩之事園囿之樂焉</hi>　小戎俴<lb/>
收五楘梁輈游環脅驅隂靷鋈續文茵暢轂駕我騏馵<lb/>
言念君子温其如玉在其板屋亂我心曲四牡孔阜六<lb/>
轡在手騏駵是中騧驪是驂龍盾之合鋈以觼軜言念<lb/>
君子溫其在邑方何為期胡然我念之俴駟孔羣厹矛<lb/>
<pb n="KR2c0021_WYG_028-19b"/>
鋈錞䝉伐有苑虎韔鏤膺交韔二弓竹閉緄縢言念君<lb/>
子載寢載興厭厭良人秩秩徳音<hi>詩序小戎美襄公也備其兵甲以討西戎</hi>
<hi>西戎方彊而征伐不休國人則矜其車甲婦人能閔其君子焉</hi>　終南何有有條有梅<lb/>
君子至止錦衣狐裘顔如渥丹其君也哉終南何有有<lb/>
紀有堂君子至止黻衣繡裳佩玉將將夀考不忘<hi>詩序終南</hi>
<hi>戒襄公也能取周地始為諸侯受顯服大夫美之故作是詩以戒勸之</hi>　蒹葭蒼蒼白露<lb/>
為霜所謂伊人在水一方遡洄從之道阻且長遡游從<lb/>
之宛在水中央蒹葭淒淒白露未晞所謂伊人在水之<lb/>
<pb n="KR2c0021_WYG_028-20a"/>
湄遡洄從之道阻且躋遡游從之宛在水中坁蒹葭采<lb/>
采白露未已所謂伊人在水之涘遡洄從之道阻且右<lb/>
遡游從之宛在水中沚<hi>詩序蒹葭刺襄公也未能用周禮将無以固其國焉</hi>
史記十二年伐戎而至岐䘚生文公文公元年居西垂<lb/>
宮三年文公以兵七百人東獵四年至汧渭之㑹曰昔<lb/>
周邑我先秦嬴於此後䘚獲為諸侯乃卜居之占曰吉<lb/>
即營邑之　文公夢黄虵自天下屬地其口止於鄜衍<lb/>
文公問史敦敦曰此上帝之徴君其祠之於是作鄜畤<lb/>
<pb n="KR2c0021_WYG_028-20b"/>
用三牲郊祭白馬焉<hi>○夲紀在十年</hi>　十三年初有史以紀事<lb/>
民多化者十六年文公以兵伐戎戎敗走於是文公遂<lb/>
收周餘民有之地至岐岐以東獻之周十九年得陳寳<lb/>
<hi>漢書文公獲若石云於陳倉北阪城祠之其神或嵗不至或嵗數來也常以夜光煇若流星從東方來集于祠</hi>
<hi>城若雄雉其聲殷殷云野雞夜鳴以一牢祠之名曰陳寳  列異傳陳倉人掘地得物若羊非羊若猪非猪怪</hi>
<hi>将獻之道逢二童子謂之曰彼名為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>常在地中食死/人腦若以栢東南枝插其首則死矣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>亦語曰此二童</hi>
<hi>子名為陳寳得其雄者王得其雌者霸於是陳倉人遂棄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而逐童子童子化為雉飛入平林陳倉人告文公</hi>
<hi>文公發大獵得其雌者化而為石置之汧渭之閒立為祠名曰陳寳雄飛集南陽秦人欲表其符故以名縣毎</hi>
<pb n="KR2c0021_WYG_028-21a"/>
<hi>陳食祀時有赤光長十餘丈從雉縣來入陳倉祠中有聲如雄雉世俗謂之寳夫人祠○<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>或作媦捜神記言</hi>
<hi>穆公得之至文公時立祠文乃穆之遠祖其説非也又言其後光武起於南陽</hi>　二十年法初<lb/>
有三族之罪二十七年伐南山大梓豐大特<hi>捜神記武都故道有</hi>
<hi>怒特祠祠上生梓樹秦文公使人伐之輒有大風雨樹創隨合文公乃益發䘚持斧者至四十人猶不斷士疲</hi>
<hi>還息其一人傷足不能行臥樹下聞鬼語樹神曰勞乎攻戰一人曰何足為勞又曰秦若使三百人被髪以朱</hi>
<hi>絲繞樹赭衣灰坌伐汝汝得不困邪神寂無言明日病人語所聞公於是令人皆衣赭隨斫創坌以灰樹斷中</hi>
<hi>有青牛出走入豐水中其後青牛出水使騎擊之不勝有騎墮地復上髻解被髮牛畏之乃入水不敢出故秦</hi>
<hi>自是置旄頭騎</hi>　四十八年文公太子䘚賜諡為竫公竫公之<lb/>
<pb n="KR2c0021_WYG_028-21b"/>
長子為太子是文公孫也五十年文公䘚葬西山竫公<lb/>
子立是為寧公寧公二年公徙居平陽遣兵伐蕩社三<lb/>
年與亳戰亳王奔戎遂滅蕩社十二年伐蕩氏取之寧<lb/>
公生十嵗立立十二年䘚葬西山生子三人長男武公<lb/>
為太子武公弟徳公同母魯姬子生出子寧公䘚大庻<lb/>
長弗忌威壘三父廢太子而立出子為君出子六年三<lb/>
父等復共令人賊殺出子出子生五嵗立立六年䘚三<lb/>
父等乃復立故太子武公武公元年伐彭戱氏至于華<lb/>
<pb n="KR2c0021_WYG_028-22a"/>
山下居平陽封宮三年誅三父等而夷三族以其殺出<lb/>
子也十年伐邽冀戎初縣之十一年初縣杜鄭滅小虢<lb/>
二十年武公䘚葬雍平陽初以人從死從死者六十六<lb/>
人有子一人名曰白白不立封平陽立其弟徳公徳公<lb/>
元年初居雍城大鄭宫以犧三百牢祠鄜畤卜居雍後<lb/>
子孫飲馬於河<hi>漢書雍之諸祠自此興</hi>　二年初伏以狗禦蠱<hi>漢書</hi>
<hi>作伏祠<graphic n="KR2285" url="https://raw.githubusercontent.com/kanripo/KR-Gaiji/master/images/KR2285.png" mimeType="image/png"/>狗邑四門以御蠱災</hi>　徳公生三十二嵗而立立二年䘚生<lb/>
子三人長子宣公中子成公少子穆公長子宣公立四<lb/>
<pb n="KR2c0021_WYG_028-22b"/>
年作密畤<hi>漢書秦宣公作密畤於渭南祭青帝</hi>　與晉戰河陽勝之十二<lb/>
年宣公䘚生子九人莫立立其弟成公成公立四年䘚<lb/>
子七人莫立立其弟穆公<hi>漢書秦穆公立病臥五日不寤寤廼言夢見上帝上帝命</hi>
<hi>穆公平晉亂史書而藏之府而後世皆曰上天○自寧公以下春秋時事以經傳無文附此</hi>
　史記十二諸侯年表始於共和由共和以前不能譜<lb/>
　其年也杞有世家言不列於表非以其小微不足稱<lb/>
　述邪然杞神明之胄於周為三恪年表削之非也通<lb/>
　鑑目錄増之是也列國之事其在春秋甚詳而幽平<lb/>
<pb n="KR2c0021_WYG_028-23a"/>
　以前略不多見顧世家能序其世及而秦晉衞齊鄭<lb/>
　陳之詩列於變風不可以闕遺也故頗采輯著於篇<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0021_WYG_028-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷二十八<lb/>
</p>
<p>
</p>
  </div>
</body>
</text>
</TEI>
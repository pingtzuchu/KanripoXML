<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷四十二</head>
    <p>
<pb n="KR2c0021_WYG_042-1a"/>
欽定四庫全書<lb/>
　繹史卷四十二　　　　靈壁縣知縣馬驌撰<lb/>
　　楚子伐滅諸國<lb/>
左傳<hi>桓公二年</hi>蔡侯鄭伯會于鄧始懼楚也<hi>公羊傳離不言會此其言會何</hi>
<hi>蓋鄧與會爾</hi>　<hi>六年</hi>楚武王侵隨使薳章求成焉軍于瑕以待<lb/>
之隨人使少師董成鬭伯比言於楚子曰吾不得志於<lb/>
漢東也我則使然我張吾三軍而被吾甲兵以武臨之<lb/>
彼則懼而協以謀我故難閒也漢東之國隨為大隨張<lb/>
<pb n="KR2c0021_WYG_042-1b"/>
必棄小國小國離楚之利也少師侈請羸師以張之熊<lb/>
率且比曰季梁在何益鬬伯比曰以為後圖少師得其<lb/>
君王毁軍而納少師少師歸請追楚師隨侯将許之季<lb/>
梁止之曰天方授楚楚之羸其誘我也君何急焉臣聞<lb/>
小之能敵大也小道大淫所謂道忠於民而信於神也<lb/>
上思利民忠也祝史正辭信也今民餒而君逞欲祝史<lb/>
矯舉以祭臣不知其可也公曰吾牲牷肥腯粢盛豐備<lb/>
何則不信對曰夫民神之主也是以聖王先成民而後<lb/>
<pb n="KR2c0021_WYG_042-2a"/>
致力于神故奉牲以告曰博碩肥腯謂民力之普存也<lb/>
謂其畜之碩大蕃滋也謂其不疾瘯蠡也謂其備腯咸<lb/>
有也奉盛以告曰絜粢豐盛謂其三時不害而民和年<lb/>
豐也奉酒醴以告曰嘉栗旨酒謂其上下皆有嘉徳而<lb/>
無違心也所謂馨香無讒慝也故務其三時脩其五教<lb/>
親其九族以致其禋祀於是乎民和而神降之福故動<lb/>
則有成今民各有心而鬼神乏主君雖獨豐其何福之<lb/>
有君姑脩政而親兄弟之國庶免於難隨侯懼而脩政<lb/>
<pb n="KR2c0021_WYG_042-2b"/>
楚不敢伐　<hi>八年</hi>隨少師有寵楚鬭伯比曰可矣讎有釁<lb/>
不可失也夏楚子合諸侯于沈鹿黄隨不會使薳章譲<lb/>
黄楚子伐隨軍于漢淮之閒季梁請下之弗許而後戰<lb/>
所以怒我而怠寇也少師謂隨侯曰必速戰不然将失<lb/>
楚師隨侯禦之望楚師季梁曰楚人上左君必左無與<lb/>
王遇且攻其右右無良焉必敗偏敗衆乃攜矣少師曰<lb/>
不當王非敵也弗從戰于速杞隨師敗績隨侯逸鬬丹<lb/>
獲其戎車與其戎右少師秋隨及楚平楚子将不許鬬<lb/>
<pb n="KR2c0021_WYG_042-3a"/>
伯比曰天去其疾矣隨未可克也乃盟而還<lb/>
史記三十五年楚伐隨隨曰我無罪楚曰我蠻夷也今<lb/>
諸侯皆為叛相侵或相殺我有敝甲欲以觀中國之政<lb/>
請王室尊吾號隨人為之周請尊楚王室不聼還報楚<lb/>
三十七年楚熊通怒曰吾先鬻熊文王之師也蚤終成<lb/>
王舉我先公乃以子男田令居楚蠻夷皆率服而王不<lb/>
加位我自尊耳乃自立為武王與隨人盟而去於是始<lb/>
開濮地而有之<lb/>
<pb n="KR2c0021_WYG_042-3b"/>
左傳<hi>九年</hi>巴子使韓服告於楚請與鄧為好楚子使道朔<lb/>
将巴客以聘於鄧鄧南鄙鄾人攻而奪之幣殺道朔及<lb/>
巴行人楚子使薳章譲于鄧鄧人弗受夏楚使鬭廉帥<lb/>
師及巴師圍鄾鄧養甥耼甥帥師救鄾三逐巴師不克<lb/>
鬬廉衡陳其師於巴師之中以戰而北鄧人逐之背巴<lb/>
師而夾攻之鄧師大敗鄾人宵潰　<hi>十一年</hi>楚屈瑕将盟<lb/>
貳軫鄖人軍於蒲騷将與隨絞州蓼伐楚師莫敖患之<lb/>
鬭廉曰鄖人軍其郊必不誡且日虞四邑之至也君次<lb/>
<pb n="KR2c0021_WYG_042-4a"/>
于郊郢以禦四邑我以鋭師宵加於鄖鄖有虞心而恃<lb/>
其城莫有鬬志若敗鄖師四邑必離莫敖曰盍請濟師<lb/>
於王對曰師克在和不在衆商周之不敵君之所聞也<lb/>
成軍以出又何濟焉莫敖曰卜之對曰卜以决疑不疑<lb/>
何卜遂敗鄖師于蒲騷卒盟而還　<hi>十二年</hi>楚伐絞軍其<lb/>
南門莫敖屈瑕曰絞小而輕輕則寡謀請無扞采樵者<lb/>
以誘之從之絞人獲三十人明日絞人爭出驅楚役徒<lb/>
於山中楚人坐其北門而覆諸山下大敗之為城下之<lb/>
<pb n="KR2c0021_WYG_042-4b"/>
盟而還伐絞之役楚師分渉於彭羅人欲伐之使伯嘉<lb/>
諜之三巡數之　十三年春楚屈瑕伐羅鬬伯比送之<lb/>
還謂其御曰莫敖必敗舉趾髙心不固矣遂見楚子曰<lb/>
必濟師楚子辭焉入告夫人鄧曼鄧曼曰大夫其非衆<lb/>
之謂其謂君撫小民以信訓諸司以徳而威莫敖以刑<lb/>
也莫敖狃於蒲騷之役将自用也必小羅君若不鎮撫<lb/>
其不設備乎夫固謂君訓衆而好鎮撫之召諸司而勸<lb/>
之以令徳見莫敖而告諸天之不假易也不然夫豈不<lb/>
<pb n="KR2c0021_WYG_042-5a"/>
知楚師之盡行也楚子使頼人追之不及莫敖使徇於<lb/>
師曰諫者有刑及鄢亂次以濟遂無次且不設備及羅<lb/>
羅與盧戎兩軍之大敗之莫敖縊于荒谷羣帥囚于冶<lb/>
父以聼刑楚子曰孤之罪也皆免之　<hi>荘公</hi>四年春王三<lb/>
月楚武王荆尸授師孑焉以伐隨将齊入告夫人鄧曼<lb/>
曰余心蕩鄧曼歎曰王禄盡矣盈而蕩天之道也先君<lb/>
其知之矣故臨武事将發大命而蕩王心焉若師徒無<lb/>
虧王薨于行國之福也王遂行卒于樠木之下令尹鬬<lb/>
<pb n="KR2c0021_WYG_042-5b"/>
祁莫敖屈重除道梁溠營軍臨隨隨人懼行成莫敖以<lb/>
王命入盟隨侯且請為會于漢汭而還濟漢而後發喪<lb/>
<hi>○左氏敘楚事文竒而法其圖事謀國料敵制勝居然如見</hi>
史記周召隨侯數以立楚為王楚怒以隨背已伐隨武<lb/>
王卒師中而兵罷子文王熊貲立始都郢<hi>已上武王侵伐諸國</hi>
左傳<hi>荘公六年</hi>楚文王伐申過鄧鄧祁侯曰吾甥也止而享<lb/>
之騅甥耼甥養甥請殺楚子鄧侯弗許三甥曰亡鄧國<lb/>
者必此人也若不早圖後君噬齊其及圖之乎圖之此<lb/>
<pb n="KR2c0021_WYG_042-6a"/>
為時矣鄧侯曰人将不食吾餘對曰若不從三臣抑社<lb/>
稷實不血食而君焉取餘弗從還年楚子伐鄧十六年<lb/>
楚復伐鄧滅之<lb/>
左傳楚文王伐鄧使王子革王子靈共捃菜二子出採<lb/>
見老人載畚乞焉不與摶而奪之王聞之令皆拘二子<lb/>
将殺之大夫辭曰取畚信有罪然殺之非其罪也君若<lb/>
何殺之言卒文人造軍而言曰鄧為無道故伐之今君<lb/>
公之子之摶而奪吾畚無道甚於鄧呼天而號君聞之<lb/>
<pb n="KR2c0021_WYG_042-6b"/>
羣臣恐君見之曰討有罪而横奪非所以禁暴也恃力<lb/>
虐老非所以教㓜也愛子棄法非所以保國也私二子<lb/>
滅三行非所以從政也丈人舍之矣謝之軍門之外耳<lb/>
<hi>已上文王滅鄧</hi>
<hi>公羊傳隱公八年蔡侯考父卒葬蔡宣公卒何以名而𦵏不名卒從正而𦵏從主人卒何以日而𦵏不日卒赴</hi>
<hi>而𦵏不告也榖梁傳諸侯日卒正  月𦵏故也</hi>
左傳<hi>十一年</hi>鄭息有違言息侯伐鄭鄭伯與戰于竟息師<lb/>
大敗而還君子是以知息之将亡也不度徳不量力不<lb/>
<pb n="KR2c0021_WYG_042-7a"/>
親親不徵辭不察有罪犯五不韙而以伐人其喪師也<lb/>
不亦宜乎　<hi>桓公十七年</hi>蔡桓侯卒蔡人召蔡季于陳秋蔡<lb/>
季自陳歸于蔡蔡人嘉之也<hi>榖梁傳蔡季蔡之貴者也自陳陳有奉焉爾</hi>　<hi>荘公</hi>
<hi>十年</hi>蔡哀侯娶於陳息侯亦娶焉息媯将歸過蔡蔡侯曰<lb/>
吾姨也止而見之弗賔息侯聞之怒使謂楚文王曰伐<lb/>
我吾求救于蔡而伐之楚子從之秋九月楚敗蔡師于<lb/>
莘以蔡侯獻舞歸<lb/>
公羊傳荆者何州名也州不若國國不若氏氏不若人<lb/>
<pb n="KR2c0021_WYG_042-7b"/>
人不若名名不若字字不若子蔡侯獻舞何以名絶曷<lb/>
為絶之獲也曷為不言其獲不與夷狄之獲中國也<lb/>
榖梁傳荆者楚也何為謂之荆狄之也何為狄之聖人<lb/>
立必後至天子弱必先叛故曰荆狄之也蔡侯何以名<lb/>
也絶之也何為絶之獲也中國不言敗此其言敗何也<lb/>
中國不言敗蔡侯其見獲乎其言敗何也釋蔡侯之獲<lb/>
也以歸猶愈乎執也<lb/>
左傳<hi>十四年</hi>蔡哀侯為莘故繩息媯以語楚子楚子如息<lb/>
<pb n="KR2c0021_WYG_042-8a"/>
以食入享遂滅息以息媯歸生堵敖及成王焉未言楚<lb/>
子問之對曰吾一婦人而事二夫縱弗能死其又奚言<lb/>
楚子以蔡侯滅息遂伐蔡秋七月楚入蔡君子曰商書<lb/>
所謂惡之易也如火之燎于原不可鄉邇其猶可撲滅<lb/>
者其如蔡哀侯乎<hi>榖梁傳荆者楚也其曰荆何也州舉之也州不如國國不如名名不如字</hi>
<hi>之呂氏春秋楚王欲取息與蔡乃先佯言善蔡侯而與  謀曰吾欲得息奈何蔡侯曰息夫人吾妻之姨也吾</hi>
<hi>請為饗息侯與其妻者而與王俱因而襲之楚王曰諾於是與蔡侯以饗禮入于息因與俱遂取息旋舍於蔡</hi>
<hi>又取蔡○按此與左氏小異</hi>
<pb n="KR2c0021_WYG_042-8b"/>
列女傳楚伐息破之虜其君使守門将妻其夫人而納<lb/>
之於宮楚王出遊夫人遂出見息君謂之曰人生要一<lb/>
死而已何至自苦生離於地上豈如死歸於地下哉乃<lb/>
作詩曰榖則異室死則同穴謂予不信有如皦日息君<lb/>
止之不聼遂自殺息君亦自殺楚王賢其守節有義乃<lb/>
以諸侯之禮合而葬之君子謂夫人説於行義故序之<lb/>
於詩<hi>○據左傳息媯不死豈别有夫人邪然大車今亦不云息夫人所作  榖梁傳僖公十四年蔡侯肸</hi>
<hi>卒諸侯時卒惡之也已上文王滅息入蔡</hi>
<pb n="KR2c0021_WYG_042-9a"/>
史記楚彊陵江漢閒小國小國皆畏之十一年齊桓公<lb/>
始霸楚亦始大<lb/>
淮南子楚文王好服獬冠楚國效之　文王汚膺鮑申<lb/>
傴背以成楚國之治<lb/>
説苑荆文王得如黄之狗箘簬之矰以畋於雲夢三月<lb/>
不反得舟之姬淫朞年不聼朝保申諫曰先王卜以臣<lb/>
為保吉今王得如黄之狗箘簬之矰畋於雲澤三月不<lb/>
反及得舟之姬淫朞年不聼朝王之罪當笞匍伏将笞<lb/>
<pb n="KR2c0021_WYG_042-9b"/>
王王曰不榖免於襁褓託於諸侯矣願請變更而無笞<lb/>
保申曰臣承先王之命不敢廢王不受笞是廢先王之<lb/>
命也臣寧得罪於王無負於先王王曰敬諾乃席王王<lb/>
伏保申束細箭五十跪而加之王背如此者冄謂王起<lb/>
矣王曰有笞之名一也遂致之保申曰臣聞之君子恥<lb/>
之小人痛之恥之不變痛之何益保申趨出欲自流乃<lb/>
請罪於王王曰此不榖之過保将何罪王乃變行從保<lb/>
申殺如黄之狗折箘簬之矰逐舟之姬務治乎荆兼國<lb/>
<pb n="KR2c0021_WYG_042-10a"/>
三十令荆國廣大至於此者保申敢極言之功也<hi>覽呂  舟</hi>
<hi>作丹</hi>
左傳<hi>荘公十八年</hi>初楚武王克權使鬬緡尹之以叛圍而殺<lb/>
之遷權於那處使閻敖尹之及文王即位與巴人伐申<lb/>
而驚其師巴人叛楚而伐那處取之遂門于楚閻敖游<lb/>
涌而逸楚子殺之其族為亂冬巴人因之以伐楚　十<lb/>
九年春楚子禦之大敗于津還鬻拳弗納遂伐黄敗黄<lb/>
師于踖陵還及湫有疾夏六月庚申卒鬻拳葬諸夕室<lb/>
<pb n="KR2c0021_WYG_042-10b"/>
亦自殺也而葬于絰皇初鬻拳强諫楚子楚子弗從臨<lb/>
之以兵懼而從之鬻拳曰吾懼君以兵罪莫大焉遂自<lb/>
刖也楚人以為大閽謂之大伯使其後掌之君子曰鬻<lb/>
拳可謂愛君矣諌以自納於刑刑猶不忘納君於善<hi>○申</hi>
<hi>以笞爭拳以兵諌而王能受之王亦賢矣已上文王之賢</hi>
史記杜敖五年欲殺其弟熊惲惲奔隨與隨襲殺杜敖<lb/>
代立是為成王成王惲元年初即位布徳施恵結舊好<lb/>
於諸侯使人獻天子天子賜胙曰鎮爾南方夷越之亂<lb/>
<pb n="KR2c0021_WYG_042-11a"/>
無侵中國於是楚地千里<hi>公羊傳二十三年荆人来聘荆何以稱人始能聘也  榖</hi>
<hi>梁傳善累而後進之其曰人何也舉道不待冄</hi>
左傳<hi>二十八年</hi>楚令尹子元欲蠱文夫人為館於其宮側而<lb/>
振萬焉夫人聞之泣曰先君以是舞也習戎備也今令<lb/>
尹不尋諸仇讎而於未亡人之側不亦異乎御人以告<lb/>
子元子元曰婦人不忘襲讎我反忘之秋子元以車六<lb/>
百乘伐鄭入于桔柣之門子元鬬御疆鬬梧耿之不比<lb/>
為旆鬬班王孫游王孫喜殿衆車入自純門及逵市縣<lb/>
<pb n="KR2c0021_WYG_042-11b"/>
門不發楚言而出子元曰鄭有人焉諸侯救鄭楚師夜<lb/>
遁鄭人将奔桐丘諜告曰楚幕有烏乃止<hi>榖梁傳荆者楚也其曰荆</hi>
<hi>州舉之也善救鄭也</hi>　<hi>三十年</hi>楚公子元歸自伐鄭而處王宫鬬射<lb/>
師諫則執而梏之秋申公鬬班殺子元鬬榖於菟為令<lb/>
尹自毁其家以紓楚國之難<lb/>
説苑楚令尹子文之族有干法者廷理拘之聞其令尹<lb/>
之族也而釋之子文召廷理而責之曰凡立廷理者将<lb/>
以司犯王令而察觸國法也夫直士恃法柔而不撓剛<lb/>
<pb n="KR2c0021_WYG_042-12a"/>
而不折今棄法而背令而釋犯法者是為理不端懐心<lb/>
不公也豈吾營私之意也何廷理之駮於法也吾在上<lb/>
位以率士民士民或怨而吾不能免之於法今吾族犯<lb/>
法甚明而使廷理因縁吾心而釋之是吾不公之心明<lb/>
著於國也執一國之柄而以私聞與吾生不以義不若<lb/>
吾死也遂致其族人於廷理曰不是刑也吾将死廷理<lb/>
懼遂刑其族人成王聞之不及履而至於子文之室曰<lb/>
寡人㓜少置理失其人以違夫子之意於是黜廷理而<lb/>
<pb n="KR2c0021_WYG_042-12b"/>
尊子文使及内政國人聞之曰若令尹之公也吾黨何<lb/>
憂乎乃相與作歌曰子文之族犯國法程廷理釋之子<lb/>
文不聼恤顧怨萌方正公平<lb/>
潛夫論楚鬬文子三為令尹而有饑色妻子凍餒朝不<lb/>
及夕<lb/>
韓詩外傳楚成王讀書於殿上而輪扁在下作而問曰<lb/>
未審主君所讀何書也成王曰先聖之書輪扁曰此真<lb/>
先聖王之糟粕耳非美者也成王曰子何以言之輪扁<lb/>
<pb n="KR2c0021_WYG_042-13a"/>
曰以臣輪言之夫以規為圓矩為方此其可付乎子孫<lb/>
者也若夫合三木而為一應乎心動乎體其不可得而<lb/>
傳者也以為所傳真糟粕耳故唐虞之法可得而改也<lb/>
其喻人心不可及矣詩曰上天之載無聲無臭其孰能<lb/>
及之<hi>○荘子作齊桓公事彼文尤佳</hi>
説苑楚成王贊諸屬諸侯使魯君為僕魯君致大夫而<lb/>
謀曰我雖小亦周之建國也今成王以我為僕可乎大<lb/>
夫皆曰不可公儀休曰不可不聼楚王身死國亡君之<lb/>
<pb n="KR2c0021_WYG_042-13b"/>
臣乃君之有也為民君也魯君遂為僕<hi>○公儀休相魯穆公與楚成王</hi>
<hi>異時人也此疑有誤已上成王之彊</hi>
左傳<hi>僖公五年</hi>楚鬬榖於菟滅弦弦子奔黄於是江黄道柏<lb/>
方睦于齊皆弦姻也弦子恃之而不事楚又不設備故<lb/>
亡<hi>榖梁傳弦國也其不日㣲國也</hi>
<hi>十一年</hi>黄人不歸楚貢冬楚人伐黄　<hi>十二年</hi>黄人恃諸侯<lb/>
之睦于齊也不共楚職曰自郢及我九百里焉能害我<lb/>
夏楚滅黄<hi>榖梁傳貫之盟管仲曰江黄逺齊而近楚楚為利之國也若伐而不能救則無以宗諸侯</hi>
<pb n="KR2c0021_WYG_042-14a"/>
<hi>矣桓公不聼遂與之盟管仲死楚伐江滅黄桓公不能救故君子閔之也</hi>　<hi>二十年</hi>隨以漢東<lb/>
諸侯叛楚冬楚鬬榖於菟帥師伐隨取成而還君子曰<lb/>
隨之見伐不量力也量力而動其過鮮矣善敗由己而<lb/>
由人乎哉詩曰豈不夙夜謂行多露<hi>榖梁傳隨國也</hi>　<hi>二十六年</hi>夔<lb/>
子不祀祝融與鬻熊楚人讓之對曰我先王熊摰有疾<lb/>
鬼神弗赦而自竄于夔吾是以失楚又何祀焉秋楚成<lb/>
得臣鬭宜申帥師滅夔以夔子歸<hi>榖梁傳夔國也不日㣲國也以歸猶愈乎</hi>
<hi>執也已上成王滅弦黄夔</hi>　<hi>文公三年</hi>楚師圍江晉先僕伐楚以救江冬<lb/>
<pb n="KR2c0021_WYG_042-14b"/>
晉以江故告于周王叔桓公晉陽處父伐楚以救江門<lb/>
于方城遇息公子朱而還<hi>公羊傳此伐楚也其言救江何為諼也其為諼奈何伐楚</hi>
<hi>為救江也逺榖梁傳此伐楚其言救江何也江  楚近伐楚所以救江也</hi>　<hi>四年</hi>楚人滅江秦<lb/>
伯為之降服出次不舉過數大夫諫公曰同盟滅雖不<lb/>
能救敢不矜乎吾自懼也君子曰詩云惟彼二國其政<lb/>
不獲惟此四國爰究爰度其秦穆之謂矣　<hi>五年</hi>六人叛<lb/>
楚即東夷秋楚成大心仲歸帥師滅六冬楚公子燮滅<lb/>
蓼臧文仲聞六與蓼滅曰臯陶庭堅不祀忽諸徳之不<lb/>
<pb n="KR2c0021_WYG_042-15a"/>
建民之無援哀哉<hi>已上穆王滅江六蓼</hi>
　鄧之會傳曰始懼楚也曷言乎始懼也中國之患楚<lb/>
　也自此始矣前此夷王之世熊渠僭王然而尋去其<lb/>
　號焉猶知畏天子也及平王末蚡冒啓濮猶未嘗蠶<lb/>
　食諸夏也武王之立當王室益衰諸侯多故曲沃庶<lb/>
　也而偪晉鄭伯臣也而抗王魯衞陳宋臣弑其君鄰<lb/>
　國構怨兵革不息自是荆蠻之主以為諸侯自顧不<lb/>
　遑安能禦我於是始有輕視中國之心矣蔡鄭與鄧<lb/>
<pb n="KR2c0021_WYG_042-15b"/>
　宻邇長蛇鄧尤偪處願為地主三國震動協謀春秋<lb/>
　傷之曰此東遷以來荆蠻猾夏之始乎越六年楚人<lb/>
　伐隨告隨曰我有敝甲欲以觀中國之政請王室尊<lb/>
　吾號既而曰吾先鬻熊文王之師也蠻夷皆率服而<lb/>
　王不加位我自尊耳然則會鄧之日楚人尚未稱王<lb/>
　而諸姬震懼奔走恐後焉未㡬而隨黄絞羅之地騷<lb/>
　然不寧假令武王不死方城之外非中國有矣文王<lb/>
　嗣立薦食上國春秋書之曰荆成王享國長乆身歴<lb/>
<pb n="KR2c0021_WYG_042-16a"/>
　二霸春秋書之曰楚楚之漸進為彊大也齊桓公盟<lb/>
　于貫管仲欲舍江黄晉文戰勝城濮以為得臣不死<lb/>
　憂尚未艾中國有霸主猶且避楚况桓文沒而穆王<lb/>
　弑立復能奮其詐力殘滅與國秦伯降服臧孫興歎<lb/>
　卒莫能救楚始日有圖霸之志北方之諸侯咸重足<lb/>
　而莫敢側視矣彼隨一漢東小諸侯耳能惕於季梁<lb/>
　之言退而修政楚不敢伐至成王之時子文帥師僅<lb/>
　以取成春秋之國小而能自彊未有如隨者也若夫<lb/>
<pb n="KR2c0021_WYG_042-16b"/>
　蔡鄭與鄧不思所以自立而為會以求安其後鄧滅<lb/>
　蔡入鄭伐曾不聞其相救君子曰政之不修會何益<lb/>
　焉姬之衰也王室之不競也小國之無依也疆索之<lb/>
　閒無歲不有楚師滅人之國而攘人之地如取如攜<lb/>
　如或掇之幅員廣則甲兵日彊天方授楚中國亦何<lb/>
　能支也哉<lb/>
　<lb/>
　繹史卷四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷一百十四</head>
    <p>
<pb n="KR2c0021_WYG_114-1a"/>
欽定四庫全書<lb/>
　繹史卷一百十四　　　靈壁縣知縣馬驌撰<lb/>
　　鬼谷縱横之術<lb/>
淮南子晩世之時六國諸侯谿異谷别水絶山隔各自<lb/>
治其境内守其分地握其權柄擅其政令下無方伯上<lb/>
無天子力征爭權勝者為右恃連與國約重致剖信符<lb/>
結逺援以守其國家持其社稷故縱横修短生焉<hi>風俗通鬼</hi>
<hi>谷子六國時縱横家</hi>
<pb n="KR2c0021_WYG_114-1b"/>
鬼谷子<hi>捭闔</hi>粤若稽古聖人之在天地閒也為衆生之先<lb/>
觀隂陽之開闔以命物知存亡之門户籌䇿萬類之終<lb/>
始達人心之理見變化之朕焉而守司其門户故聖人<lb/>
之在天下也自古至今其道一也變化無窮各有所歸<lb/>
或隂或陽或柔或剛或開或閉或弛或張是故聖人一<lb/>
守司其門户審察其所先後度權量能較其伎巧短長<lb/>
夫賢不肖知愚勇怯仁義有差乃可捭乃可闔乃可進<lb/>
乃可退乃可賤乃可貴無為以牧之審定有無與其實<lb/>
<pb n="KR2c0021_WYG_114-2a"/>
虚随其嗜慾以見其志意微排其所言而捭反之以求<lb/>
其實貴得其指闔而捭之以求其利或開而示之或闔<lb/>
而閉之開而于之者同其情也闔而閉之者異其誠也<lb/>
可與不可審明其計謀以原其同異離合有守先從其<lb/>
志即欲捭之貴周即欲闔之貴密周密之貴微而與道<lb/>
相追捭之者料其情也闔之者結其誠也皆見其權衡<lb/>
輕重乃為之度數聖人因而為之慮其不中權衡度數<lb/>
聖人因而自為之慮故捭者或捭而出之或捭而内之<lb/>
<pb n="KR2c0021_WYG_114-2b"/>
闔者或闔而取之或闔而去之捭闔者天地之道捭闔<lb/>
者以變動隂陽四時開閉以化萬物縱横反出反覆反<lb/>
忤必由此矣捭闔者道之大化説之變也必豫審其變<lb/>
化口者心之門户也心者神之主也志意喜欲思慮智<lb/>
謀此皆由門户出入故闗之以捭闔制之以出入捭之<lb/>
者開也言也陽也闔之者閉也默也隂也隂陽其和終<lb/>
始其義故言長生安樂富貴尊榮顯名愛好財利得意<lb/>
喜欲為陽曰始故言死亡憂患貧賤苦辱棄損亡利失<lb/>
<pb n="KR2c0021_WYG_114-3a"/>
意有害刑戮誅罰為隂曰終諸言法陽之類者皆曰始<lb/>
言善以始其事諸言法隂之類者皆曰終言惡以終為<lb/>
謀捭闔之道以隂陽試之故與陽言者依崇髙與隂言<lb/>
者依卑小以下求小以髙求大由此言之無所不出無<lb/>
所不入無所不可可以説人可以説家可以説國可以<lb/>
説天下為小無内為大無外益損去就倍反皆以隂陽<lb/>
御其事陽動而行隂止而藏陽動而出隂随而入陽還<lb/>
終始隂極反陽以陽動者徳相生也以隂靜者形相成<lb/>
<pb n="KR2c0021_WYG_114-3b"/>
也以陽求隂苞以徳也以隂結陽施以力也隂陽相求<lb/>
由捭闔也此天地隂陽之道而説人之法也為萬事之<lb/>
先是謂圓方之門户　<hi>反應</hi>古之大化者乃與無形俱生<lb/>
反以觀往覆以驗來反以知古覆以知今反以知彼覆<lb/>
以知已動靜虚實之理不合來今反古而求之事有反<lb/>
而得覆者聖人之意也不可不察人言者動也已默者<lb/>
静也因其言聽其辭言有不合者反而求之其應必出<lb/>
言有象事有比其有象比以觀其次象者象其事比者<lb/>
<pb n="KR2c0021_WYG_114-4a"/>
比其辭也以無形求有聲其釣語合事得人實也其張<lb/>
罝網而取獸也多張其㑹而司之道合其事彼自出之<lb/>
此釣人之網也常持其網驅之其言無比乃為之變以<lb/>
象動之以報其心見其情随而牧之已反往彼覆來言<lb/>
有象比因而定基重之襲之反之覆之萬事不失其辭<lb/>
聖人所誘愚智事皆不疑古善反聽者乃變鬼神以得<lb/>
其情其變當也而牧之審也牧之不審得情不明得情<lb/>
不明定基不審變象比必有反辭以還聽之欲聞其聲<lb/>
<pb n="KR2c0021_WYG_114-4b"/>
反嘿欲張反歛欲髙反下欲取反與欲開情者象而比<lb/>
之以牧其辭同聲相呼實理同歸或因此或因彼或以<lb/>
事上或以牧下此聽真偽知同異得其情詐也動作言<lb/>
嘿與此出入喜怒由此以見其式皆以先定為之法則<lb/>
以反求覆觀其所托故用此者己欲平靜以聽其辭察<lb/>
其事論萬物引雌雄雖非其事見微知類若探人而居<lb/>
其内量其能射其意也符應不失如螣蛇之所指若羿<lb/>
之引矢故知之始已自知而後人知也其相知也如比<lb/>
<pb n="KR2c0021_WYG_114-5a"/>
目之魚見形也若光之與影也其察言也不失若磁石<lb/>
之取鍼舌之取燔骨其與人也微其見情也疾如隂與<lb/>
陽如陽與隂如圓與方如方與圓未見形圓以道之既<lb/>
形方以事之進退左右以是司之已不先定牧人不正<lb/>
事用不巧是謂忘情失道已審先定以牧人䇿而無形<lb/>
容莫見其門是謂天神　<hi>内揵</hi>君臣上下之事有逺而親<lb/>
近而踈就之不用去之反求日進前而不御遥聞聲而<lb/>
相思事皆有内揵素結夲始或結以道徳或結以黨友<lb/>
<pb n="KR2c0021_WYG_114-5b"/>
或結以財貨或結以采色用其意欲入則入欲出則出<lb/>
欲親則親欲踈則踈欲就則就欲去則去欲求則求欲<lb/>
思則思若蚨母之從其子也出無閒入無朕獨往獨來<lb/>
莫之能止内者進説辭揵者揵所謀也故逺而親者有<lb/>
隂徳也近而踈者志不合也就而不用者䇿不得也去<lb/>
而反求者事中來也日進前而不御者施不合也遥聞<lb/>
聲而相思者合於謀待決事也故曰不見其類而説之<lb/>
者見逆不得其情而説之者見非得其情乃制其術此<lb/>
<pb n="KR2c0021_WYG_114-6a"/>
用可出可入可揵可開故聖人立事以此先知而揵萬<lb/>
物由夫道徳仁義禮樂計謀先取詩書混説損益議論<lb/>
去就欲合者用内欲去者用外外内者必明道數揣䇿<lb/>
來事見疑決之䇿無失計立功建徳治民入産業曰揵<lb/>
而内合上暗不治下亂不寤揵而反之内自得而外不<lb/>
畱説而飛之若命自來已迎而御之若欲去之因危與<lb/>
之環轉因化莫知所為退為大儀　<hi>抵巇</hi>物有自然事有<lb/>
合離有近而不可見逺而可知近而不可見者不察其<lb/>
<pb n="KR2c0021_WYG_114-6b"/>
辭也逺而可知者反往以驗來也巇者罅也罅者𡼏也<lb/>
𡼏者成大隙也巇始有朕可抵而塞可抵而郤可抵而<lb/>
息可抵而匿可抵而得此謂抵巇之理也事之危也聖<lb/>
人知之獨保其用因化説事通達計謀以識細微經起<lb/>
秋毫之末揮之於太山之夲其施外兆萌芽櫱之謀皆<lb/>
由抵巇隙為道術天下分錯上無明主公侯無道徳則<lb/>
小人讒賊賢人不用聖人竄匿貪利詐偽者作君臣相<lb/>
惑土崩瓦解而相伐射父子離散乖亂反目是謂萌芽<lb/>
<pb n="KR2c0021_WYG_114-7a"/>
巇罅聖人見萌芽巇罅則抵之以法世可以治則抵而<lb/>
塞之不可治則抵而得之或抵如此或抵如彼或抵反<lb/>
之或抵覆之五帝之政抵而塞之三王之事抵而得之<lb/>
諸侯相抵不可勝數當此之時能抵為右自天地之合<lb/>
離始終必有巇隙不可不察也察之以捭闔能用此道<lb/>
聖人也聖人者天地之使也世無可抵則深隐而待時<lb/>
時有可抵則為之謀可以上合可以檢下能因能循為<lb/>
天地守神　<hi>飛箝</hi>凡度權量能所以徴逺來近立摯而制<lb/>
<pb n="KR2c0021_WYG_114-7b"/>
事必先察同異别是非之語見内外之辭知有無之數<lb/>
決安危之計定親踈之事然後乃權量之其有隠括乃<lb/>
可徴乃可求乃可用引鈎箝之辭飛而箝之鈎箝之語<lb/>
其説辭也乍同乍異其不可善者或先徴之而後重累<lb/>
或先重以累而後毁之或以重累為毁或以毁為重累<lb/>
其用或稱財貨琦瑋珠玉白璧采色以事之或量能立<lb/>
勢以鈎之或伺候見𡼏而箝之其事用抵巇将欲用之<lb/>
於天下必度權量能見天時之盛衰制地形之廣狹岨<lb/>
<pb n="KR2c0021_WYG_114-8a"/>
嶮之難易人民財貨之多少諸侯之交孰親孰疎孰愛<lb/>
孰憎心意之慮懐審其意知其所好惡乃就説其所重<lb/>
以飛箝之辭鈎其所好以箝求之用之於人則量智能<lb/>
權材力料氣勢為之樞機以迎之随之以箝和之以意<lb/>
宜之此飛箝之綴也用於人則空往而實來綴而不失<lb/>
以究其辭可箝而縱可箝而横可引而東可引而西可<lb/>
引而南可引而北可引而反可引而覆雖覆能復不失<lb/>
其度　<hi>忤合</hi>凡趨合倍反計有適合化轉環屬各有形勢<lb/>
<pb n="KR2c0021_WYG_114-8b"/>
反覆相求因事為制是以聖人居天地之閒立身御世<lb/>
施教揚聲明名也必因事物之㑹觀天時之宜因知所<lb/>
多所少以此先知之與之轉化世無常貴事無常師聖<lb/>
人常為無不為所聽無不聽成於事而合於計謀與之<lb/>
為主合於彼而離於此計謀不兩忠必有反忤反於此<lb/>
忤於彼忤於此反於彼其術也用之天下必量天下而<lb/>
與之用之國必量國而與之用之家必量家而與之用<lb/>
之身必量身材能氣勢而與之大小進退其用一也必<lb/>
<pb n="KR2c0021_WYG_114-9a"/>
先謀慮計定而後行之以飛箝之術古之善背向者乃<lb/>
協四海包諸侯忤合天地而化轉之然後以之求合故<lb/>
伊尹五就湯五就桀然後合於湯吕望三就文王三入<lb/>
殷而不能有所明然後合於文王此知天命之箝故歸<lb/>
之不疑也非至聖人達奥不能御世不勞心苦思不能<lb/>
原事不悉心見情不能成名材質不惠不能用兵忠實<lb/>
無真不能知人故忤合之道已必自度材能知睿量長<lb/>
短逺近孰不如乃可以進乃可以退乃可以縱乃可以<lb/>
<pb n="KR2c0021_WYG_114-9b"/>
横　<hi>揣篇</hi>古之善用天下者必量天下之權而揣諸侯之<lb/>
情量權不審不知强弱輕重之稱揣情不審不知隠匿<lb/>
變化之動靜何謂量權曰度於大小謀於衆寡稱貨財<lb/>
有無科人民多少饒乏有餘不足㡬何辨地形之險易<lb/>
孰利孰害謀慮孰長孰短君臣之親疎孰賢孰不肖與<lb/>
賔客之知睿孰少孰多觀天時之禍福孰吉孰凶諸侯<lb/>
之親孰用孰不用百姓之心去就變化孰安孰危孰好<lb/>
孰憎反側孰便能知此者是謂權量揣情者必以其甚<lb/>
<pb n="KR2c0021_WYG_114-10a"/>
喜之時往而極其欲也其有欲也不能隠其情必以其<lb/>
甚懼之時往而極其惡也其有惡也不能隠其情情欲<lb/>
必失其變感動而不知其變者乃且錯其人勿與語而<lb/>
更問其所親知其所安夫情變於内者形見於外故常<lb/>
必以其見者而知其隠者此所謂測深揣情故計國事<lb/>
者則當審權量説人主則當審揣情謀慮情欲必出於<lb/>
此乃可貴乃可賤乃可重乃可輕乃可利乃可害乃可<lb/>
成乃可敗其數一也故雖有先王之道聖智之謀非揣<lb/>
<pb n="KR2c0021_WYG_114-10b"/>
情隠匿無所索之此謀之大夲也而説之法也常有事<lb/>
於人人莫先先事而至此最難為故曰揣情最難守司<lb/>
言必時其謀慮故觀蜎飛蠕動無不有利害可以生事<lb/>
美生事者㡬之勢也此揣情飾言成文章而後論之<lb/>
<hi>摩篇</hi>摩之符也内符者揣之主也用之有道其道必隠微<lb/>
揣之以其所欲測而探之内符必應其應也必有為之<lb/>
故微而去之是謂塞窌匿端隠貌逃情而人不知故能<lb/>
成其事而無患摩之在此符之在彼從而應之事無不<lb/>
<pb n="KR2c0021_WYG_114-11a"/>
可古之善摩者如操鈎而臨深淵餌而投之必得魚焉<lb/>
故曰主事日成而人不知主兵日勝而人不畏也聖人<lb/>
謀之於隂故曰神成之於陽故曰明所謂主事日成者<lb/>
積徳也而民安之不知其所以利積善也而民道之不<lb/>
知其所以然而天下比之神明也主兵日勝者常戰於<lb/>
不爭不費而民不知所以服不知所以畏而天下比之<lb/>
神明也摩者有以平有以正有以喜有以怒有以名有<lb/>
以行有以亷有以信有以利有以卑平者靜也正者直<lb/>
<pb n="KR2c0021_WYG_114-11b"/>
也喜者説也怒者動也名者發也行者成也亷者潔也<lb/>
信者明也利者求也卑者諂也故聖人所獨用者衆人<lb/>
皆有之然無成功者其用之非也故謀莫難於固密説<lb/>
莫難於悉聽事莫難於必成此三者然後能之故謀必<lb/>
欲周密必擇其所與通者説也故曰或結而無隙也夫<lb/>
事成必合於數故曰道數與時相偶者也説者聽必合<lb/>
於情故曰情合者聽故物歸類抱薪趨火燥者先然平<lb/>
地注水濕者先濡此物類相應於勢譬猶是也此言内<lb/>
<pb n="KR2c0021_WYG_114-12a"/>
符之應外摩也如是故曰摩之以其類焉有不相應者<lb/>
乃摩之以其欲焉有不聽者故曰獨行之道夫㡬者不<lb/>
晩成而不抱乆而化成　<hi>權篇</hi>説者説之也説之者資之<lb/>
也飾言者假之也假之者益損也應對者利辭也利辭<lb/>
者輕論也成義者明之也明之者符驗也難言者郤論<lb/>
也郤論者釣㡬也佞言者諂而干忠諛言者博而干智<lb/>
平言者決而干勇戚言者權而干信静言者反而干勝<lb/>
先意承欲者諂也繁稱文辭者博也䇿選進謀者權也<lb/>
<pb n="KR2c0021_WYG_114-12b"/>
從舍不疑者決也先分不足而窒非者反也故口者㡬<lb/>
闗也所以閉情意也耳目者心之佐助也所以窺閒見<lb/>
姦邪故曰參調而應利道而動故繁言而不亂翺翔而<lb/>
不迷變易而不危者觀要得理故無目者不可示以五<lb/>
色無耳者不可告以五音故不可以往者無所開之也<lb/>
不可以來者無所受之也物有不通者故不事也古人<lb/>
有言曰口可以食不可以言言者有諱忌也衆口鑠金<lb/>
言有曲故也人之情出言則欲聽舉事則欲成是故智<lb/>
<pb n="KR2c0021_WYG_114-13a"/>
者不用其所短而用愚人之所長智者不用其所拙而<lb/>
用愚人之所工故不困也言其有利者從其所長也言<lb/>
其有害者避其所短也故介蟲之捍也必以堅厚螫蟲<lb/>
之動也必以毒螫故禽獸知用其長而談者知用其用<lb/>
也故曰辭言五曰病曰恐曰憂曰怒曰喜五者有一必<lb/>
失中和而不平畼故曰病者感衰氣而不神也恐者腸<lb/>
絶而無主也憂者閉塞而不泄也怒者妄動而不治也<lb/>
喜者宣散而無要也此五者精則用之利則行之故與<lb/>
<pb n="KR2c0021_WYG_114-13b"/>
智者言依於博與拙者言依於辨與辨者言依於要與<lb/>
貴者言依於勢與富者言依於高與貧者言依於利與<lb/>
賤者言依於謙與勇者言依於敢與過者言依於鋭此<lb/>
其術也而人常反之是故與智者言将此以明之與不<lb/>
智者言将此以教之而甚難為也故言多類事多變故<lb/>
終日言不失其類故事不亂終日不變而不失其主故<lb/>
智貴不妄聽貴聰智貴明辭貴竒　<hi>謀篇</hi>為人凡謀有道<lb/>
必得其所因以求其情審得其情乃立三儀三儀者曰<lb/>
<pb n="KR2c0021_WYG_114-14a"/>
上曰中曰下參以立焉以生竒竒不知其所擁始於古<lb/>
之所從故鄭人之取玉也載司南之車為其不惑也夫<lb/>
度財量能揣情者亦事之司南也故同情而俱相親者<lb/>
其俱成者也同欲而相疎者其偏害者也同惡而相親<lb/>
者其俱害者也同惡而相疎者偏害者也故相益則親<lb/>
相損則疎其數行也此所以察同異之分其類一也故<lb/>
牆壊於其隙木毁於其節斯盖其分也故變生於事事<lb/>
生謀謀生計計生議議生説説生進進生退退生制因<lb/>
<pb n="KR2c0021_WYG_114-14b"/>
以制於事故百事一道而百度一數也夫仁人輕貨不<lb/>
可誘以利可使出費勇士輕難不可懼以患可使據危<lb/>
智者達於數明於理不可欺以誠可示以道理可使立<lb/>
功是三才也故愚者易蔽也不肖者易懼也貪者易誘<lb/>
也是因事裁之故為强者積於弱也有餘者積於不足<lb/>
也此其道術行也故外親而内疎者説内内親而外疎<lb/>
者説外故因其疑以變之因其見以然之因其説以要<lb/>
之因其勢以成之因其惡以權之因其患以斥之摩而<lb/>
<pb n="KR2c0021_WYG_114-15a"/>
恐之髙而動之微而正之符而應之擁而塞之亂而惑<lb/>
之是謂計謀計謀之用公不如私私不如結結而無隙<lb/>
者也正不如竒竒流而不止者也故説人主者必與之<lb/>
言竒説人臣者必與之言私其身内其言外者疎其身<lb/>
外其言深者危無以人之近所不欲而强之於人無以<lb/>
人之所不知而教之於人人之有好也學而順之人之<lb/>
有惡也避而諱之故隂道而陽取之也故去之者縱之<lb/>
縱之者乘之貌者不美又不惡故至情托焉可知者可<lb/>
<pb n="KR2c0021_WYG_114-15b"/>
用也不可知者謀者所不用也故曰事貴制人而不貴<lb/>
見制於人制人者握權也見制於人者失命也故聖人<lb/>
之道隂愚人之道陽智者事易而不智者事難以此觀<lb/>
之亡不可以為存而危不可以為安然而無為而貴智<lb/>
矣智用於衆人之所不能知而能用於衆人之所不能<lb/>
見既用見可否擇事而為之所以自為也見不可擇事<lb/>
而為之所以為人也故先王之道隂言有之曰天地之<lb/>
化在高與深聖人之制道在隠與匿非獨忠信仁義也<lb/>
<pb n="KR2c0021_WYG_114-16a"/>
中正而已矣道理達於此義者則可與言由能得此則<lb/>
可與榖逺近之義<lb/>
説苑鬼谷子曰人之不善而能矯之者難矣説之不行<lb/>
言之不從者其辯之不明也既明而不行者持之不固<lb/>
也既固而不行者未中其心之所善也辯之明之持之<lb/>
固之又中其人之所善其言神而珍白而分能入於人<lb/>
之心如此而説不行者天下未嘗聞也此之謂善説<lb/>
拾遺記張儀蘇秦二人同志好學迭翦髮而鬻之以相<lb/>
<pb n="KR2c0021_WYG_114-16b"/>
養成傭力寫書非聖人之言不讀遇見墳典行途無所<lb/>
題記以墨書掌及股裏夜還而寫之折竹為簡二人每<lb/>
假食於路剝樹皮編以為書帙以盛天下良書嘗息大<lb/>
樹之下假息而寐有一先生言二子何勤苦也儀秦又<lb/>
問之子何國人答曰吾生於歸谷亦云鬼谷鬼者歸也<lb/>
又云歸者谷名也乃謂其術教以干世出俗之辯即探<lb/>
胷内得二卷説書言輔時之事<lb/>
論衡蘇秦張儀從横習之鬼谷先生掘地為坑曰下説<lb/>
<pb n="KR2c0021_WYG_114-17a"/>
令我泣出則耐分人君之地蘇秦下説鬼谷先生泣下<lb/>
沾襟<hi>鬼谷子鬼谷先生曰蘇秦張儀一體也然其矯尾厲角含吐縱横儀下如秦是能分人主之地也○</hi>
<hi>今夲無</hi>
真隠𫝊鬼谷先生不知何許人也隠居韜智居鬼谷山<lb/>
因以為稱蘇秦張儀師之遂立功名先生遺書責之曰<lb/>
若二君豈不見河邉之樹乎僕御折其枝波浪盪其根<lb/>
上無徑尺之隂下被數十之痕此木豈與天地有仇怨<lb/>
所居然也子不見嵩岱之松柏華霍之檀桐乎上枝干<lb/>
<pb n="KR2c0021_WYG_114-17b"/>
於青雲下根通於三泉千秋萬嵗不受斧斤之患此木<lb/>
豈與天地有骨肉哉盖所居然也<hi>○錄異記曰鬼谷先生者古之真仙也云</hi>
<hi>姓王氏自軒轅之代歴於商周随老君西化流沙洎周末復還中國居漢濵鬼谷山受道弟子百餘人惟張儀</hi>
<hi>蘇秦不慕神仙好縱横之術時王綱頽弛諸侯相征陵弱暴寡干戈雲擾二子得志肆唇吻於戰國之中或遇</hi>
<hi>或否或屯或泰以辯譎相高爭名貪禄無復雲林之志先生遺儀秦書曰二君足下功名赫赫但春到秋不得</hi>
<hi>乆茂日既将盡時既将老君不見河邉之樹乎僕馭折其枝波浪激其根此木非與天下人有仇怨所居者然</hi>
<hi>也子不見嵩岱松柏華霍之樹上葉凌青雲下根通三泉上有𤣥狐黑猿下有豹隠龍潛千秋萬嵗不逢斤斧</hi>
<hi>之患此木非與天下人有骨肉盖所居者然也今二子好雲路之榮慕長乆之功輕喬松之永延貴一夕之浮</hi>
<pb n="KR2c0021_WYG_114-18a"/>
<hi>爵痛焉悲夫二君痛焉悲夫二君儀秦答書曰先生秉徳含𢎞饑必噉芝英渇必飲玉漿徳與神靈齊明與三</hi>
<hi>光同不忘賜書戒以貪昧儀以不敏名聞不昭入秦匡覇欲翼時君刺以河邉喻以深山雖素空闇誠銜斯㫖</hi>
<hi>儀等曰偉哉先生𤣥覽遐鑒興亡皎然二子不能抑志退身甘蓼蟲之樂棲竹葦之巢自掇泯滅悲夫痛哉○</hi>
<hi>此皆擬作耳黄典畧邯鄲之北有蘇大侯者蘇秦往説之大侯送以  金百鎰其家丞諫曰君侯之與客無故</hi>
<hi>舊而送之百金其説可得聞邪蘇大侯曰客天下辯士也立談之閒再奪吾地而復歸之吾地雖小豈直百金</hi>
<hi>邪篇漢書從横家蘇子三十一  名秦  張子十篇名儀</hi>
　<lb/>
　<lb/>
<pb n="KR2c0021_WYG_114-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷一百十四<lb/>
</p>
<p>
</p>
  </div>
</body>
</text>
</TEI>
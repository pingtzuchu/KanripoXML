<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷九十七</head>
    <p>
<pb n="KR2c0021_WYG_097-1a"/>
欽定四庫全書<lb/>
　繹史卷九十七　　　　靈壁縣知縣馬驌撰<lb/>
　　王朝交魯<hi>定靈昏齊附</hi>
　　　平王<hi>名宜臼幽王之于始都洛邑在位五十一年其四十九年為魯隱公元年春秋之所</hi>
　　　　　<hi>託始</hi>
左傳<hi>隱公元年</hi>十二月祭伯來非王命也<lb/>
榖梁傳來者來朝也其弗謂朝何也寰内諸侯非有天<lb/>
子之命不得出㑹諸侯不正其外交故弗與朝也聘弓<lb/>
<pb n="KR2c0021_WYG_097-1b"/>
鍭矢不出竟埸束脩之肉不行竟中有至尊者不貳之<lb/>
也<hi>公羊傳祭伯者何天子之大夫也何以不稱使奔也奔則曷為不言奔王者無外言奔則有外之辭也</hi>
左傳三年春王三月壬戌平王崩赴以庚戌故書之<lb/>
公羊傳何以不書葬天子記崩不記葬必其時也諸侯<lb/>
記䘚記葬有天子存不得必其時也曷為或言崩或言<lb/>
薨天子曰崩諸侯曰薨大夫曰䘚士曰不祿<hi>説苑春秋曰庚戌天</hi>
<hi>王崩傳曰天王何以不書葬天子記崩不記葬必其時也諸侯記䘚記葬有天子在不必其時也必其時奈何</hi>
<hi>天子七日而殯七月而葬諸侯五日而殯五月而葬大夫三日而殯三月而葬士庶人二日而殯二月而葬皆</hi>
<pb n="KR2c0021_WYG_097-2a"/>
<hi>何以然曰禮不豫凶事死而後治凶服衣衰飾修棺椁作穿窆宅兆然後喪文成外親畢至葬墳集孝子忠臣</hi>
<hi>之恩厚備盡矣故天子七月而葬同軌畢至諸侯五月而葬同會畢至大夫三月而葬同朝畢至士庶人二月</hi>
<hi>而葬外姻畢至也</hi>
穀梁傳高曰崩厚曰崩尊曰崩天子之崩以尊也其崩<lb/>
之何也以其在民上故崩之其不名何也大上故不名<lb/>
也<lb/>
左傳武氏子來求賻王未葬也<hi>公羊傳武氏子者何天子之大夫也其稱武氏</hi>
<hi>子何譏何譏爾父䘚子未命也何以不稱使當喪未君也武氏子來求賻何以書譏何譏爾喪事無求求賻非禮也</hi>
<pb n="KR2c0021_WYG_097-2b"/>
<hi>蓋通于下</hi>
糓梁傳武氏子者何也天子之大夫也天子之大夫其<lb/>
稱武氏子何也未畢喪孤未爵未爵使之非正也其不<lb/>
言使何也無君也歸死者曰賵歸生者曰賻曰歸之者<lb/>
正也求之者非正也周雖不求魯不可以不歸魯雖不<lb/>
歸周不可以求之求之為言得不得未可知之辭也交<lb/>
譏之<hi>公羊傳尹氏者何天子之大夫也其稱尹氏何貶曷為貶譏世卿世卿非禮也外大夫不䘚此何以</hi>
<hi>䘚天王崩諸侯之主也何糓梁傳尹氏者何也天子之大夫也外大夫不䘚此  以䘚之也於天子之崩為魯</hi>
<pb n="KR2c0021_WYG_097-3a"/>
<hi>主故隠而䘚之○左傳作君氏隱公之毋也</hi>
　　　桓王<hi>名林平王之孫太子洩父之子魯隠公四年即位在位二十三年</hi>
左傳<hi>七年</hi>初戎朝于周發幣於公卿凡伯弗賔冬王使凡<lb/>
伯來聘還戎伐之于楚丘以歸<hi>公羊傳凡伯者何天子之大夫也此聘也其言</hi>
<hi>伐之何執之也執之則其言伐之何大之也曷為大之不與夷狄之執中國也其地何大之也  糓梁傳凡伯</hi>
<hi>者何也天子之大夫也國而曰伐此一人而曰伐何也大天子之命也戎者何衞也戎衞者為其伐天子之使</hi>
<hi>貶而戎之也楚丘衞之邑也以歸猶愈乎執也○春秋時魯衞之閒戎實宅焉貶衞而戎之於例未安  九年</hi>
<hi>天王使南季來聘南氏姓也季字也聘問也聘諸侯非正也</hi>　<hi>桓公四年</hi>夏周宰渠伯糾<lb/>
<pb n="KR2c0021_WYG_097-3b"/>
來聘父在故名<hi>公羊傳宰渠伯糾者何天子之大夫也其稱宰渠伯糾何下大夫也</hi>　<hi>五年</hi>
仍叔之子弱也<hi>公羊傳仍叔之子者何天子之大夫也其稱仍叔之子何譏何譏爾譏父老子</hi>
<hi>代從政也而榖梁傳任叔之子者錄父以使子也故微其君臣  著其父子不正父在子代仕之辭也</hi>十<lb/>
五年春天王使家父來求車非禮也諸侯不貢車服天<lb/>
子不私求財<hi>公羊傳何以書譏何譏爾王者無求求車非禮也</hi>
榖梁傳古者諸侯時獻于天子以其國之所有故有辭<lb/>
讓而無徵求求車非禮也求金甚矣<lb/>
　　　莊王<hi>名佗桓王之子魯桓公十六年即位在位十五年</hi>
<pb n="KR2c0021_WYG_097-4a"/>
糓梁傳<hi>莊公元年</hi>禮有受命無來錫命錫命非正也生服之<lb/>
死行之禮也生不服死追錫之不正甚矣<hi>公羊傳錫者何賜也命者</hi>
<hi>何加我服也其言桓公何追命也</hi>
左傳<hi>三年</hi>夏五月葬桓王緩也<hi>公羊傳此未有言崩者何以書葬蓋改葬也</hi>
榖梁傳傳曰改葬也改葬之禮緦舉下緬也或曰郤尸<lb/>
以求諸侯天子志崩不志葬必其時也何必焉舉天下<lb/>
而葬一人其義不疑也志葬故也危不得葬也曰近不<lb/>
失崩不志崩失天下也獨隂不生獨陽不生獨天不生<lb/>
<pb n="KR2c0021_WYG_097-4b"/>
三合然後生故曰母之子也可天之子也可尊者取尊<lb/>
稱焉卑者取卑稱焉其曰王者民之所歸往也<lb/>
　　　僖王<hi>名胡齊莊王之子魯莊公十三年即位在位五年</hi>
　　　惠王<hi>名閬僖王之子魯莊公十八年即位在位二十五年</hi>
<hi>穀梁傳二十三年祭叔來聘其不言使何也天子之内臣也不正其外交故不與使也</hi>
　　　襄王<hi>名鄭惠王之子魯僖公九年即位在位三十三年</hi>
左傳<hi>僖公三十年</hi>冬王使周公閲來聘饗有昌歜白黑形鹽<lb/>
辭曰國君文足昭也武可畏也則有備物之享以象其<lb/>
<pb n="KR2c0021_WYG_097-5a"/>
德薦五味羞嘉糓鹽虎形以獻其功吾何以堪之<hi>榖梁傳天</hi>
<hi>子之宰通于四海</hi>　<hi>文公元年</hi>王使毛伯衛來錫公命叔孫得臣如<lb/>
周拜<hi>公羊傳錫者何賜也命者何加我服也也穀梁傳禮有受命無來錫命錫命非正</hi>　<hi>三年</hi>夏<lb/>
四月乙亥王叔文公䘚來赴弔如同盟禮也<hi>公羊傳王子虎者何</hi>
<hi>天子之大夫也外大夫不䘚此何以䘚新使乎我也我榖梁傳叔服也此不䘚者也何以䘚之以其來會葬</hi>
<hi>䘚之也或曰以其嘗執重以守也</hi>
　　　頃王<hi>名壬臣襄王之子魯文公九年即位在位六年</hi>
左傳<hi>九年</hi>毛伯衛來求金非禮也不書王命未葬也二月<lb/>
<pb n="KR2c0021_WYG_097-5b"/>
莊叔如周葬襄王<lb/>
公羊傳毛伯者何天子之大夫也何以不稱使當喪未<lb/>
君也踰年矣何以謂之未君即位矣而未稱王也未稱<lb/>
王何以知其即位以諸侯之踰年即位亦知天子之踰<lb/>
年即位也以天子三年然後稱王亦知諸侯於其封内<lb/>
三年稱子也踰年稱公矣則曷為於其封内三年稱子<lb/>
緣民臣之心不可一日無君緣終始之義一年不二君<lb/>
不可曠年無君緣孝子之心則三年不忍當也毛伯來<lb/>
<pb n="KR2c0021_WYG_097-6a"/>
求金何以書譏何譏爾王者無求求金非禮也然則是<lb/>
王者與曰非也非王者則曷為謂之王者王者無求曰<lb/>
是子也繼文王之體守文王之法度文王之法無求而<lb/>
求故譏之也王者不書葬此何以書不及時書過時書<lb/>
我有往者則書<hi>榖梁傳求車猶可求金甚矣京大也師衆也言周必以衆與大言之也天子志</hi>
<hi>崩不志葬舉天下而葬一人其道不疑也志葬危不得葬也日之甚矣其不葬之辭也</hi>
左傳<hi>十年</hi>秋七月及蘇子盟于女栗頃王立故也<lb/>
　　　匡王<hi>名班頃王之子魯文公十五年即位在位六年</hi>
<pb n="KR2c0021_WYG_097-6b"/>
　　　定王<hi>名瑜匡王之弟魯宣公三年即位在位二十一年</hi>
左傳<hi>宣公六年</hi>夏定王使子服求后于齊冬召桓公逆王后<lb/>
于齊　九年春王使來徴聘夏孟獻子聘于周王以為<lb/>
有禮厚賄之　<hi>十年</hi>劉康公來報聘<hi>公羊傳王季子者何天子之大夫也其稱</hi>
<hi>王季子何貴也其貴奈何母弟也聘榖梁傳其曰王季王子也其曰子尊之也  問也</hi>　<hi>成公五年</hi>十<lb/>
一月己酉定王崩<lb/>
　　　簡王<hi>名夷定王之子魯成公六年即位在位十四年</hi>
左傳<hi>八年</hi>秋召桓公來錫公命<hi>公羊傳其稱天子何元年春王正月正也其餘皆通</hi>
<pb n="KR2c0021_WYG_097-7a"/>
<hi>矣非榖梁傳禮有受命無來錫命錫命  正也曰天子何也曰見一稱也</hi>
　　　靈王<hi>名泄心簡王之子魯襄公二年即位在位二十七年</hi>
左傳<hi>襄公十二年</hi>靈王求后于齊齊侯問對于晏桓子桓子<lb/>
對曰先王之禮辭有之天子求后于諸侯諸侯對曰夫<lb/>
婦所生若而人妾婦之子若而人無女而有姊妹及姑<lb/>
姊妺則曰先守某公之遺女若而人齊侯許昏王使隂<lb/>
里結之　<hi>十四年</hi>王使劉定公賜齊侯命曰昔伯舅大公<lb/>
右我先王股肱周室師保萬民世胙大師以表東海王<lb/>
<pb n="KR2c0021_WYG_097-7b"/>
室之不壞繄伯舅是賴今余命女環兹率舅氏之典纂<lb/>
乃祖考無忝乃舊敬之哉無廢朕命　<hi>十五年</hi>官師從單<lb/>
靖公逆王后于齊卿不行非禮也<hi>公羊傳劉夏者何天子之大夫也劉者何</hi>
<hi>邑也其稱劉何以邑氏也外逆女不書此何以書過我也  榖梁傳過我故志之也</hi>　<hi>二十八年</hi>癸巳<lb/>
天王崩未來赴亦未書禮也王人來告喪問崩日以甲<lb/>
寅告故書之以徴過也<lb/>
　　　景王<hi>名貴靈王之子魯襄公二十九年即位在位二十五年</hi>
　　　敬王<hi>名丏景王崩子猛立是為悼王尋為子朝所弑晉人立敬王子猛之母弟也魯昭公</hi>
<pb n="KR2c0021_WYG_097-8a"/>
　　　　　<hi>二十三年即位在位四十四年其三十九年為獲麟之嵗而春秋終矣</hi>
<hi>公羊傳定公四年劉卷者何天子之大夫也外大夫不䘚此何以䘚我主之也外大夫不書葬此何以書録我</hi>
<hi>主也諸榖梁傳此不䘚而䘚者賢之也寰内諸侯也非列上  侯此何以䘚也天王崩為諸侯主也  公羊傳</hi>
<hi>十四年石尚者何天子之士也脤者何爼實也腥曰脤熟曰膰</hi>
榖梁傳脤者何也俎實也祭肉也生曰脤熟曰膰其辭<lb/>
石尚士也何以知其士也天子之大夫不名石尚欲書<lb/>
春秋諫曰久矣周之不行禮於魯也請行脤貴復正也<lb/>
<hi>○周之行禮僅博石尚之好名</hi>
<pb n="KR2c0021_WYG_097-8b"/>
左傳<hi>哀公十九年</hi>冬叔青如京師敬王崩故也<lb/>
　春秋稱天王者二十有五稱王者八稱天子者一傳<lb/>
　無異説三者天子之通稱也天子至尊不可貶責故<lb/>
　春秋無貶王之文而失禮亂紀之事或貶王臣以示<lb/>
　譏隱公元年天王使宰咺來歸惠公仲子之賵傳曰<lb/>
　緩且子氏未薨故名咺不應名而名是貶咺也貶咺<lb/>
　所以責王也王臣下交必本王命故曰天王使某隱<lb/>
　公元年祭伯來傳曰非王命也此私交也三年武氏<lb/>
<pb n="KR2c0021_WYG_097-9a"/>
　子來求賻傳曰王未葬也平王在殯新王未行爵命<lb/>
　聽於冢宰故稱父族又不言使也文公九年毛伯來<lb/>
　求金傳曰不書王命未葬也雖踰年矣而未葬猶不<lb/>
　稱使也若祭公之逆王后則昏禮不稱主人例不得<lb/>
　稱使矣天子無求有求則譏桓公十五年天王使家<lb/>
　父來求車傳曰非禮也諸侯不貢車服天子不私求<lb/>
　財推是以論求賻求金皆非禮也天子錫命其詳不<lb/>
　可得而聞諸侯或即位而見錫或歴年而加錫或已<lb/>
<pb n="KR2c0021_WYG_097-9b"/>
　薨而追錫文公元年天王使毛伯來錫公命此即位<lb/>
　而見錫也蓋賜以命圭合瑞為信若傳稱賜晉侯命<lb/>
　是其比矣晉侯受玉惰因是知錫命之有玉也莊公<lb/>
　元年王使榮叔來錫桓公命此已薨而追錫也蓋追<lb/>
　命之以褎稱其德若傳稱追命衛襄公是其比矣成<lb/>
　公八年天子使召伯來賜公命此歴年而加錫也不<lb/>
　知其何以故傳言賜齊侯命及策命晉侯皆命為侯<lb/>
　伯成公又非其比意者仍是合瑞之禮茍以得之為<lb/>
<pb n="KR2c0021_WYG_097-10a"/>
　榮故不復譏其緩爾齊衛晉之錫命不書于經不告<lb/>
　也王臣之稱左氏雖不發凡言例而尋繹經傳有可<lb/>
　得而知者王之公卿書爵祭伯凡伯是矣大夫稱字<lb/>
　南季榮叔是矣元士中士書名劉夏石尚是矣下士<lb/>
　稱人王人會洮是矣或舉官而言之祭公及宰是矣<lb/>
　何以知其然邪宰咺之歸賵也緩而書名桓公四年<lb/>
　天王使宰渠伯糾來聘傳曰父在故名周禮大宰卿<lb/>
　一人小宰中大夫二人宰夫下大夫四人此宰未識<lb/>
<pb n="KR2c0021_WYG_097-10b"/>
　何宰但貶而書名則法當書字是大夫稱字之例矣<lb/>
　然王之卿士有無爵者如王叔陳生伯輿之屬未知<lb/>
　書之於經其稱若何滕侯之先為周卜正齊侯呂伋<lb/>
　為虎賁氏周制大夫固多有爵者將何以稱之然則<lb/>
　卿士而無爵或亦書字但不可越字而稱名大夫而<lb/>
　有爵或亦書爵復不可舎爵而書字襄公十五年劉<lb/>
　夏逆王后于齊傳曰卿不行非禮也劉夏非卿而名<lb/>
　對言之則卿亦有書字之理王臣之見於春秋者衆<lb/>
<pb n="KR2c0021_WYG_097-11a"/>
　矣祭伯也凡伯也毛伯也召伯也單伯也尹子也劉<lb/>
　子也單子也其間未必無大夫南季也榮叔也家父<lb/>
　也王季子也其間未必無卿第無由考徴姑依例以<lb/>
　言之桓公五年天王使仍叔之子來聘傳曰弱也譏<lb/>
　使童子出聘本父以稱子然而書其父字其父大夫<lb/>
　也莊公六年王人子突救衛微官而授大事褎稱其<lb/>
　字然而猶冠以王人王人下士也褎貶因事以生義<lb/>
　而例必存於經有如此者春秋二百四十二年之間<lb/>
<pb n="KR2c0021_WYG_097-11b"/>
　王臣之來聘者七來者一來求者三錫命者三歸脤<lb/>
　者一賵葬者四魯君臣之朝聘于周者八會葬者四<lb/>
　綜其事而論之其得失大略可見也平王四十九年<lb/>
　為魯隱公元年春秋於兹託始而宰咺以失禮書名<lb/>
　祭伯以私交不稱王使東遷之始王春秋之首事經<lb/>
　兩譏焉下此尚何望乎平王崩而魯不奔喪隱公之<lb/>
　無禮也桓王二十餘年五聘于魯求車求金瀆而不<lb/>
　恥而入朝無聞焉桓公之不臣也甚且凡伯銜命以<lb/>
<pb n="KR2c0021_WYG_097-12a"/>
　來境外之患魯人不備衛人不救委王臣於草莽諸<lb/>
　侯寕知有天子哉莊王七年而葬桓王魯僅一會逮<lb/>
　僖王惠王之世王使不出魯臣不往春秋絶而不書<lb/>
　雖祭叔有交世子王人有會曾無一介之使至于京<lb/>
　師綱紀久弛上替下陵君不君而臣不臣天下不知<lb/>
　其非豈獨一魯哉襄王春秋之賢王也僖公春秋之<lb/>
　賢侯也僖之事襄從齊桓于首止以定位從晉文于<lb/>
　踐土以復辟兩朝王所恪慎無懈襄之於僖生則周<lb/>
<pb n="KR2c0021_WYG_097-12b"/>
　公報朝死則叔服會葬錫命其子賵葬其親上下有<lb/>
　禮春秋之所僅見意霸業隆而王室尊天下咸識天<lb/>
　子之大抑王之於魯又何周詳篤厚也頃王初立有<lb/>
　女栗之會歴匡王定王周魯使絶至宣公九年仲孫<lb/>
　入聘季子下報蓋王使來徴獻子始至非宣公志也<lb/>
　公在位之年屢朝于齊而不朝于王奔齊喪而不奔<lb/>
　王喪遣卿會齊侯葬而不會匡王葬專事大國而已<lb/>
　寧知有王哉身為簒弑九伐不加而王聘下答無王<lb/>
<pb n="KR2c0021_WYG_097-13a"/>
　之悲至此極也魯成公嗣位朝貢不修簡王忽有錫<lb/>
　命越三年始以伐秦之役道過京師靈王享國二十<lb/>
　有七年僅叔豹之一至何寥寥也景王崩猶使叔鞅<lb/>
　會葬敬王即位王室大亂反無一使以相問政在季<lb/>
　氏昭公出奔彼意如不知有國君安知有天子然自<lb/>
　召伯錫命以及石尚歸脤上下百年天使兩出王命<lb/>
　其日惰矣古者列國有朝王有廵守嵗時聘問吉凶<lb/>
　告赴所以篤親親存紀綱也魯諸公之朝齊晉與楚<lb/>
<pb n="KR2c0021_WYG_097-13b"/>
　者三十有三而朝周僅三諸大夫之聘於列國者五<lb/>
　十有六而聘周僅五故隱桓之世惜王命之日瀆襄<lb/>
　昭之世哀王命之日惰瀆與惰自上始未可盡責之<lb/>
　天下也周之衰也何日之有<lb/>
　<lb/>
　<lb/>
　<lb/>
　繹史卷九十七<lb/>
</p>
<p>
</p>
  </div>
</body>
</text>
</TEI>
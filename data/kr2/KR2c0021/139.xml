<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷一百三十九</head>
    <p>
<pb n="KR2c0021_WYG_139-1a"/>
欽定四庫全書<lb/>
　繹史卷一百三十九　　靈壁縣知縣馬驌撰<lb/>
　　秦白起長平破趙<lb/>
史記趙孝成王元年秦伐我拔三城<lb/>
戰國䇿趙太后新用事秦急攻之趙氏求救於齊齊曰<lb/>
必以長安君為質兵乃出太后不肯大臣强諫太后明<lb/>
謂左右有復言令長安君為質者老婦必唾其面左師<lb/>
觸讋願見太后盛氣而揖之入而徐趨至而自謝曰老<lb/>
<pb n="KR2c0021_WYG_139-1b"/>
臣病足曽不能疾走不得見久矣竊自恕恐太后玉體<lb/>
之有所郄也故願望見太后曰老婦恃輦而行曰日食<lb/>
飲得無衰乎曰恃鬻耳曰老臣今者殊不欲食乃自强<lb/>
歩日三四里少益嗜食和於身曰老婦不能太后之色<lb/>
少解左師公曰老臣賤息舒祺最少不肖而臣衰竊愛<lb/>
憐之願令補黒衣之數以衛王宫沒死以聞太后曰敬<lb/>
諾年幾何矣對曰十五嵗矣雖少願及未塡溝壑而託<lb/>
之太后曰丈夫亦愛憐其少子乎對曰甚於婦人太后<lb/>
<pb n="KR2c0021_WYG_139-2a"/>
曰婦人異甚對曰老臣竊以為媼之愛燕后賢於長安<lb/>
君曰君過矣不若長安君之甚左師公曰父母之愛子<lb/>
則為之計深逺媼之送燕后也持其踵為之泣念悲其<lb/>
逺也亦哀之矣已行非弗思也祭祀必祝之祝曰必勿<lb/>
使反豈非計久長有子孫相繼為王也哉太后曰然左<lb/>
師公曰今三世以前至於趙之為趙趙王之子孫侯者<lb/>
其繼有在者乎曰無有曰㣲獨趙諸侯有在者乎曰老<lb/>
婦不聞也此其近者禍及身逺者及其子孫豈人主之<lb/>
<pb n="KR2c0021_WYG_139-2b"/>
子侯則必不善哉位尊而無功奉厚而無勞而挟重器<lb/>
多也今媼尊長安君位而封以膏腴之地多予之重器<lb/>
而不及今令有功於國一旦山陵崩長安君何以自託<lb/>
於趙老臣以媼為長安君計短也故以為其愛不若燕<lb/>
后太后曰諾恣君之所使之於是為長安君約車百乘<lb/>
質於齊齊兵乃出子義聞之曰人主之子也骨肉之親<lb/>
也猶不能恃無功之尊無勞之奉以守金玉之重也而<lb/>
況人臣乎<hi>○史趙世家有</hi>
<pb n="KR2c0021_WYG_139-3a"/>
史記二年惠文后䘚　秦昭王四十三年白起攻韓陘<lb/>
城㧞五城斬首五萬<hi>戰國䇿秦攻韓圍陘范雎謂秦王曰有攻人者有攻地者穰侯十攻</hi>
<hi>魏而不得傷者非秦弱而魏强也其所攻者地也地者人主所甚愛也人主者人臣之所樂為死也攻人主之</hi>
<hi>所愛與樂死者鬬故十攻而弗勝也今王将攻韓圍陘臣願王之毋獨攻其地而攻其人也王攻韓圍陘以張</hi>
<hi>儀為言張儀之力多且割地而以自贖於王幾割地而韓不盡張儀之力少則王逐張儀而更與不如儀者市</hi>
<hi>則王之所求於韓者盡可得也○張儀死已久且不在韓此䇿舛誤</hi>　四十四年白起攻<lb/>
南陽太行道絶之　四十五年伐韓之野王野王降秦<lb/>
上黨道絶其守馮亭與民謀曰鄭道已絶韓必不可得<lb/>
<pb n="KR2c0021_WYG_139-3b"/>
為民秦兵日進韓不能應不如以上黨歸趙趙若受我<lb/>
秦怒必攻趙趙被兵必親韓韓趙為一則可以當秦因<lb/>
使人報趙趙孝成王與平陽君平原君計之平陽君曰<lb/>
不如勿受受之禍大於所得平原君曰無故得一郡受<lb/>
之便趙受之因封馮亭為華陽君　孝成王四年王夢<lb/>
衣偏裻之衣乘飛龍上天不至而墜見金玉之積如山<lb/>
明日王召筮史敢占之曰夢衣偏裻之衣者殘也乘飛<lb/>
龍上天不至而墜者有氣而無實也見金玉之積如山<lb/>
<pb n="KR2c0021_WYG_139-4a"/>
者憂也後三日韓氏上黨守馮亭使者至<lb/>
戰國䇿秦王謂公子他曰昔嵗殽下之事韓為中軍以<lb/>
與諸侯攻秦韓與秦接境壤界其地不能千里展轉不<lb/>
可約日者秦楚戰於藍田韓出銳師以佐秦秦戰不利<lb/>
因轉與楚不固信盟唯便是從韓之在我心腹之疾吾<lb/>
将伐之何如公子他曰王出兵韓韓必懼懼則可以不<lb/>
戰而深取割王曰善乃起兵一軍臨滎陽一軍臨太行<lb/>
韓恐使陽城君入謝於秦請効上黨之地以為和令韓<lb/>
<pb n="KR2c0021_WYG_139-4b"/>
陽告上黨之守靳黈曰秦起二軍以臨韓韓不能支今<lb/>
王令韓興兵以上黨入和於秦使陽言之太守太守其<lb/>
効之靳黈曰人有言挈瓶之智不失守器王則有令而<lb/>
臣失守雖王與子其亦猜焉臣請悉發守以應秦若不<lb/>
能䘚則死之韓陽趨以報王王曰吾始已諾於應侯矣<lb/>
今不與是欺之也乃使馮亭代靳黈馮亭守三十日陰<lb/>
使人請趙王曰韓不能守上黨且以與秦其民皆不欲<lb/>
為秦而願為趙今有城市之邑七十願拜納之於王惟<lb/>
<pb n="KR2c0021_WYG_139-5a"/>
王才之趙王喜召平陽君而告之曰韓不能守上黨且<lb/>
以與秦其吏民不欲為秦而皆願為趙今馮亭令使者<lb/>
以與寡人何如趙豹對曰聖人甚禍無故之利王曰人<lb/>
懐吾義何謂無故乎對曰秦蠶食韓氏之地中絶不令<lb/>
相通故自以為坐受上黨也且夫韓所以内趙者欲嫁<lb/>
其禍也秦被其勞而趙受其利雖强大不能得之於小<lb/>
弱而小弱顧能得之强大乎今王取之可謂有故乎且<lb/>
秦以牛田水通糧其死士皆列之於上地令嚴政行不<lb/>
<pb n="KR2c0021_WYG_139-5b"/>
可與戰王自圖之王大怒曰夫用百萬之衆攻戰踰年<lb/>
歴嵗未見一城也今不用兵而得城七十何故不為趙豹<lb/>
出王召趙勝趙禹而告之曰韓不能守上黨今其守以<lb/>
與寡人有城市之邑七十二人對曰用兵踰年未見一<lb/>
城今坐而得城七十此大利也乃使趙勝往受地勝至<lb/>
曰敝邑之王使使者臣勝告太守有詔使臣勝謂曰請<lb/>
以三萬户之都封太守千户封縣令諸吏皆益爵三級<lb/>
民能相集者賜家六金馮亭垂涕而免曰是吾處三不<lb/>
<pb n="KR2c0021_WYG_139-6a"/>
義也為主守地不能死而以與人不義一也主内之秦<lb/>
不奉主命不義二也賣主之地而食之不義三也辭封<lb/>
而入韓謂韓王曰趙聞韓不能守上黨今發兵已取之<lb/>
矣韓告秦曰趙起兵取上黨秦王怒令公孫起王齮以<lb/>
兵遇趙於長平<hi>嚴尤三将叙平原君勸趙孝成王受馮亭王曰受之秦兵必至武安君必将誰</hi>
<hi>能當之者乎對曰澠池之會臣察武安君頭小而面銳瞳子黑白分明視瞻不轉可與持久難與爭鋒亷頗為</hi>
<hi>人勇鷙而愛士知難而忍恥與之野戰則不如持久足以當之王從其計</hi>　秦趙戰於長平<lb/>
趙亡一都尉趙王召樓昌與虞卿曰軍戰不勝尉係死<lb/>
<pb n="KR2c0021_WYG_139-6b"/>
寡人使卷甲而趨之何如樓昌曰無益也不如發重使<lb/>
而為講虞卿曰夫言講者以為不講者軍必破而制講<lb/>
者在秦且王之論秦也欲破王之軍乎其不邪王曰秦<lb/>
不遺餘力矣必且破趙軍虞卿曰王聊聽臣發使出重<lb/>
寶以附楚魏楚魏欲得王之重寶必入吾使趙使入楚<lb/>
魏秦必疑天下合從也且必恐如此則講乃可爲也趙<lb/>
王不聽與平陽君為講發鄭朱入秦秦内之趙王召虞<lb/>
卿曰寡人使平陽君講秦已内鄭朱矣子以為奚如虞<lb/>
<pb n="KR2c0021_WYG_139-7a"/>
卿曰王必不得講軍必破矣天下之賀戰勝者皆在秦<lb/>
矣鄭朱趙之貴人也而入於秦秦王與應侯必顯重以<lb/>
示天下楚魏以趙為講必不救王秦知天下不救王則<lb/>
講不可得成也趙䘚不得講軍果大敗王入秦秦留趙<lb/>
王而後許之講<lb/>
史記四十七年秦使左庶長王齕攻韓取上黨上黨民<lb/>
走趙趙軍長平以按據上黨民四月齕因攻趙趙使亷<lb/>
頗将趙軍士䘚犯秦斥兵秦斥兵斬趙禆将茄六月陷<lb/>
<pb n="KR2c0021_WYG_139-7b"/>
趙軍取二鄣四尉七月趙軍築壘壁而守之秦又攻其<lb/>
壘取二尉敗其陳奪西壘壁亷頗堅壁以待秦秦數挑<lb/>
戰趙兵不出趙王數以為讓而秦相應侯又使人行千<lb/>
金於趙為反閒曰秦之所惡獨畏馬服子趙括将耳亷<lb/>
頗易與且降矣趙王既怒亷頗軍多失亡軍數敗又反<lb/>
堅壁不敢戰而又聞秦反閒之言因使趙括代亷頗将<lb/>
以擊秦秦聞馬服子将乃陰使武安君白起為上将軍<lb/>
而王齕為尉禆將令軍中有敢泄武安君将者斬趙括<lb/>
<pb n="KR2c0021_WYG_139-8a"/>
至則出兵擊秦軍秦軍佯敗而走張二奇兵以刼之趙<lb/>
軍逐勝追造秦壁壁堅拒不得入而秦奇兵二萬五千<lb/>
人絶趙軍後又一軍五千騎絶趙壁閒趙軍分而為二<lb/>
糧道絶而秦出輕兵擊之趙戰不利因築壁堅守以待<lb/>
救至秦王聞趙食道絶王自之河内賜民爵各一級發<lb/>
年十五以上悉詣長平遮絶趙救及糧食至九月趙䘚<lb/>
不得食四十六日皆内陰相殺食來攻秦壘欲出為四<lb/>
隊四五復之不能出其将軍趙括出銳卒自摶戰秦軍<lb/>
<pb n="KR2c0021_WYG_139-8b"/>
射殺趙括括軍敗䘚四十萬人降武安君武安君計曰<lb/>
前秦已拔上黨上黨民不樂為秦而歸趙趙䘚反覆非<lb/>
盡殺之恐為亂乃挟詐而盡坑殺之遺其小者二百四<lb/>
十人歸趙前後斬首虜四十五萬人趙人大震　秦與<lb/>
趙兵相距長平時趙奢已死而藺相如病篤趙使亷頗<lb/>
將攻秦秦數敗趙軍趙軍固壁不戰秦數挑戰亷頗不<lb/>
肯趙王信秦之閒秦之閒言曰秦之所惡獨畏馬服君<lb/>
趙奢之子趙括為將耳趙王因以括為將代亷頗藺相<lb/>
<pb n="KR2c0021_WYG_139-9a"/>
如曰王以名使括若膠柱而鼓瑟耳括徒能讀其父書<lb/>
傳不知合變也趙王不聽遂将之趙括自少時學兵法<lb/>
言兵事以天下莫能當嘗與其父奢言兵事奢不能難<lb/>
然不謂善括母問奢其故奢曰兵死地也而括易言之<lb/>
使趙不將括即已若必将之破趙軍者必括也及括將<lb/>
行其母上書言於王曰括不可使將玊曰何以對曰始<lb/>
妾事其父時為将身所奉飯飲而進食者以十數所友<lb/>
者以百數大王及宗室所賞賜者盡以予軍吏士大夫<lb/>
<pb n="KR2c0021_WYG_139-9b"/>
受命之日不問家事今括一旦為將東向而朝軍吏無<lb/>
敢仰視之者王所賜金帛歸藏於家而日視便利田宅<lb/>
可買者買之王以為何如其父父子異心願王勿遣王<lb/>
曰母置之吾已決矣括母因曰王終遣之即有如不稱<lb/>
妾得無隨坐乎王許諾趙括既代廉頗悉更約束易置<lb/>
軍吏秦将白起聞之縱奇兵佯敗走而絶其糧道分斷<lb/>
其軍為二士䘚離心四十餘日軍餓趙括出銳䘚自搏<lb/>
戰秦軍射殺趙括括軍敗數十萬之衆遂降秦秦悉阬<lb/>
<pb n="KR2c0021_WYG_139-10a"/>
之趙前後所亡凡四十五萬明年秦兵遂圍邯鄲嵗餘<lb/>
幾不得脫賴楚魏諸侯來救乃得觧邯鄲之圍趙王亦<lb/>
以括母先言竟不誅也<lb/>
戰國䇿秦攻趙長平齊楚救之秦計曰齊楚救趙親則<lb/>
將退兵不親則且遂攻之趙無以食請粟於齊而齊不<lb/>
聽蘇子謂齊王曰不如聽之以却秦兵不聽則秦兵不<lb/>
却是秦之計中而齊楚之計過矣且趙之於齊楚隱蔽<lb/>
也猶齒之有唇也唇亡則齒寒今日亡趙則明日及齊<lb/>
<pb n="KR2c0021_WYG_139-10b"/>
楚矣且夫救趙之務宜若奉漏甕沃焦釜夫救趙高義<lb/>
也却秦兵顯名也義救亡趙威却强秦兵不務為此而<lb/>
務愛粟則為國計者過矣　長平之役平都君說魏王<lb/>
曰王胡不爲從魏王曰秦許吾以垣雍平都君曰臣以<lb/>
垣雍為空割也魏王曰何謂也平都君曰秦趙久相持<lb/>
於長平之下而無決天下合於秦則無趙合於趙則無<lb/>
秦秦恐王之變也故以垣雍餌王也秦戰勝趙王敢責<lb/>
垣雍之割乎王曰不敢秦戰不勝趙王能令韓出垣雍<lb/>
<pb n="KR2c0021_WYG_139-11a"/>
之割乎王曰不能臣故曰垣雍空割也魏王曰善<lb/>
史記四十八年十月秦復定上黨郡秦分軍為二王齕<lb/>
攻皮牢拔之司馬梗定太原韓趙恐使蘇代厚幣說秦<lb/>
相應侯曰武安君擒馬服子乎曰然又曰即圍邯鄲乎<lb/>
曰然趙亡則秦王王矣武安君為三公武安君所為秦<lb/>
戰勝攻取者七十餘城南定鄢郢漢中北擒趙括之軍<lb/>
雖周邵呂望之功不益於此矣今趙亡秦王王則武安<lb/>
君必為三公君能為之下乎雖無欲為之下固不得已<lb/>
<pb n="KR2c0021_WYG_139-11b"/>
矣秦嘗攻韓圍邢丘困上黨上黨之民皆反為趙天下<lb/>
不樂為秦民之日久矣今亡趙北地入燕東地入齊南<lb/>
地入韓魏則君之所得民亡幾何人故不如因而割之<lb/>
無以為武安君功也於是應侯言於秦王曰秦兵勞請<lb/>
許韓趙之割地以和且休士䘚王聽之割韓垣雍趙六<lb/>
城以和正月皆罷兵武安君聞之由是與應侯有隙<lb/>
秦既觧邯鄲圍而趙王入朝使趙郝約事於秦割六縣<lb/>
而媾虞卿謂趙王曰秦之攻王也倦而歸乎王以其力<lb/>
<pb n="KR2c0021_WYG_139-12a"/>
尚能進愛王而弗攻乎王曰秦之攻我也不遺餘力矣<lb/>
必以倦而歸也虞卿曰秦以其力攻其所不能取倦而<lb/>
歸王又以其力之所不能取以送之是助秦自攻也來<lb/>
年秦復攻王王無救矣王以虞卿之言告趙郝趙郝曰<lb/>
虞卿誠能盡秦力之所至乎誠知秦力之所不能進此<lb/>
彈丸之地弗予令秦來年復攻王王得無割其内而媾<lb/>
乎王曰請聽子割矣子能必使來年秦之不復攻我乎<lb/>
趙郝對曰此非臣之所敢任也他日三晉之交於秦相<lb/>
<pb n="KR2c0021_WYG_139-12b"/>
善也今秦善韓魏而攻王王之所以事秦必不如韓魏<lb/>
也今臣為足下觧負親之攻開關通幣齊交韓魏至來<lb/>
年而王獨取攻於秦此王之所以事秦必在韓魏之後<lb/>
也此非臣之所敢任也王以告虞卿虞卿對曰郝言不<lb/>
媾来年秦復攻王王得無割其内而媾乎今媾郝又以<lb/>
不能必秦之不復攻也今雖割六城何益來年復攻又<lb/>
割其力之所不能取而媾此自盡之術也不如無媾秦<lb/>
雖善攻不能取六縣趙雖不能守終不失六城秦倦而<lb/>
<pb n="KR2c0021_WYG_139-13a"/>
歸兵必罷我以六城收天下以攻罷秦是我失之於天<lb/>
下而取償於秦也吾國尚利孰與坐而割地自弱以彊<lb/>
秦哉今郝曰秦善韓魏而攻趙者必以為韓魏不救趙<lb/>
也而王之軍必孤有以王之事秦不如韓魏也是使王<lb/>
嵗以六城事秦也即坐而城盡來年秦復求割地王將<lb/>
與之乎弗與是棄前功而挑秦禍也與之則無地而給<lb/>
之語曰彊者善攻弱者不能守今坐而聴秦秦兵不弊<lb/>
而多得地是彊秦而弱趙以益彊之秦而割愈弱之趙<lb/>
<pb n="KR2c0021_WYG_139-13b"/>
其計故不止矣且王之地有盡而秦之求無已以有盡<lb/>
之地而給無已之求其勢必無趙矣趙王計未定樓緩<lb/>
從秦來趙王與樓緩計之曰予秦地何如毋予孰吉緩<lb/>
辭讓曰此非臣之所能知也王曰雖然試言公之私樓<lb/>
緩對曰王亦聞夫公甫文伯母乎公甫文伯仕於魯病<lb/>
死女子為自殺於房中者二人其母聞之弗哭也其相<lb/>
室曰焉有子死而弗哭者乎其母曰孔子賢人也逐於<lb/>
魯而是人不隨也今死而婦人為之自殺者二人若是<lb/>
<pb n="KR2c0021_WYG_139-14a"/>
者必其於長者薄而於婦人厚也故從母言之是為賢<lb/>
母從妻言之是必不免為妒妻故其言一也言者異則<lb/>
人心變矣今臣新從秦来而言勿予則非計也言予之<lb/>
恐王以臣為爲秦也故不敢對使臣得為大王計不如<lb/>
予之王曰諾虞卿聞之入見王曰此飾說也王眘勿予<lb/>
樓緩聞之往見王王又以虞卿之言告樓緩樓緩對曰<lb/>
不然虞卿得其一不得其二夫秦趙構難而天下皆說<lb/>
何也曰吾且因彊而乗弱矣今趙兵困於秦天下之賀<lb/>
<pb n="KR2c0021_WYG_139-14b"/>
戰勝者則必盡在於秦矣故不如亟割地為和以疑天<lb/>
下而慰秦之心不然天下將因秦之彊怒乘趙之弊瓜<lb/>
分之趙且亡何秦之圖乎故曰虞卿得其一不得其二<lb/>
願王以此決之勿復計也虞卿聞之往見王曰危哉樓<lb/>
子之所以為秦者是愈疑天下而何慰秦之心哉獨不<lb/>
言其示天下弱乎且臣言勿予者非固勿予而已也秦<lb/>
索六城於王而王以六城賂齊齊秦之深讎也得王之<lb/>
六城幷力西擊秦齊之聽王不待辭之畢也則是王失<lb/>
<pb n="KR2c0021_WYG_139-15a"/>
之於齊而取償於秦也而齊趙之深讎可以報矣而示<lb/>
天下有能為也王以此發聲兵未窺於境臣見秦之重<lb/>
賂至趙而反媾於王也從秦為媾韓魏聞之必盡重王<lb/>
重王必出重寶以先於王則是王一舉而結三國之親<lb/>
而與秦易道也趙王曰善則使虞卿東見齊王與之謀<lb/>
秦虞卿未返秦使者已在趙矣樓緩聞之亡去趙於是<lb/>
封虞卿以一城<hi>戰國䇿秦攻趙於長平大破之引兵而歸因使人索六城於趙而講趙計未定</hi>
<hi>樓緩新從秦來趙王與樓緩計之曰與秦城何如不與何如樓緩辭讓曰此非臣之所能知也王曰雖然試言</hi>
<pb n="KR2c0021_WYG_139-15b"/>
<hi>公之私樓緩曰王亦聞夫公甫文伯母乎公甫文伯官於魯病死婦人為之自殺於房中者二人其母聞之不</hi>
<hi>肯哭也相室曰焉有子死而不哭者乎其母曰孔子賢人也逐於魯是人不隨今死而婦人為死者十六人若</hi>
<hi>是者其於長者薄而於婦人厚故從母言之為賢母也從婦言之必不免於妒婦也故其言一也言者異則人</hi>
<hi>心變矣今臣新從秦来而言勿與則非計也言與之則恐王以臣之為秦也故不敢對使臣得為王計之不如</hi>
<hi>予之王曰諾虞卿聞之入見王王以樓緩言告之虞卿曰此飾說也王曰何謂也虞卿曰秦之攻趙也倦而歸</hi>
<hi>乎王以其力尚能進愛王而不攻乎王曰秦之攻我也不遺餘力矣必以倦而歸也虞卿曰秦以其力攻其所</hi>
<hi>不能取倦而歸王又以其力之所不能攻而資之是助秦自攻也来年秦復攻王王無以救矣王以虞卿之言</hi>
<hi>告樓緩樓緩曰虞卿能盡知秦力之所至乎誠不知秦力之所至此彈丸之地猶不予也令秦來年復攻王得</hi>
<pb n="KR2c0021_WYG_139-16a"/>
<hi>無割其内而講乎王曰誠聽子割矣子能必來年秦之不復攻我乎樓緩對曰此非臣之所敢任也昔者三晉</hi>
<hi>之交於秦相善也今秦釋韓魏而獨攻王王之所以事秦必不如韓魏也今臣為足下觧負親之攻啓闗通幣</hi>
<hi>齊交韓魏至来年而王獨不取於秦王之所以事秦者必在韓魏之後也此非臣之所敢任也王以樓緩之言</hi>
<hi>告虞卿虞卿曰樓緩言不講来年秦復攻王得無更割其内而講今講樓緩又不能必秦之不復攻也雖割何</hi>
<hi>益来年復攻又割其力之所不能取而講也此自盡之術也不如無講秦雖善攻不能取六城趙雖不能守亦</hi>
<hi>不至失六城秦倦而歸兵必罷我以六城收天下以攻罷秦是我失之於天下而取償於秦也吾國尚利孰與</hi>
<hi>坐而割地自弱以强秦今樓緩曰秦善韓魏而攻趙者必王之事秦不如韓魏也是使王嵗以六城事秦也即</hi>
<hi>坐而地盡矣来年秦復求割地王将予之乎不予則是棄前資而挑秦禍也與之則無地而給之語曰强者善</hi>
<pb n="KR2c0021_WYG_139-16b"/>
<hi>攻而弱者不能自守今坐而聽秦秦兵不敝而多得地是强秦而弱趙也以益强之秦而割愈弱之趙其計固</hi>
<hi>不止矣且秦虎狼之國也無禮義之心其求無已而王之地有盡以有盡之地給無已之求其勢必無趙矣故</hi>
<hi>曰此飾說也王必勿與王曰諾樓緩聞之入見於王王又以虞卿之言告之樓緩曰不然虞卿得具一未知其</hi>
<hi>二也夫秦趙構難而天下皆説何也曰我將因强而乘弱今趙兵困於秦天下之賀戰勝者則必在於秦矣故</hi>
<hi>不若亟割地求和以疑天下慰秦心不然天下将因秦之怒乘趙之敝而瓜分之趙且亡何秦之圖王以此斷</hi>
<hi>之勿復計也虞卿聞之又入見王曰危矣樓子之為秦也夫趙兵困於秦又割地為和是愈疑天下而何慰秦</hi>
<hi>心哉不亦大示天下弱乎且臣曰勿予者非固勿予而已也秦索六城於王王以六城賂齊齊秦之深讎也得</hi>
<hi>王六城幷力而西擊秦也齊之聽王不待辭之畢也是王失於齊而取償於秦一舉結三國之親而與秦易道</hi>
<pb n="KR2c0021_WYG_139-17a"/>
<hi>也趙王曰善因發虞卿東見齊王與之謀秦虞卿未反秦之使者已在趙矣樓緩聞之逃去○䇿與史問答次</hi>
<hi>第不同今兩存之</hi>
戰國䇿昭王既息民繕兵復欲伐趙武安君曰不可王<lb/>
曰前年國虛民饑君不量百姓之力求益軍糧以滅趙<lb/>
今寡人息民以養士蓄積糧實三軍之俸有倍於前而<lb/>
曰不可其說何也武安君曰長平之事秦軍大克趙軍<lb/>
大破秦人歡喜趙人畏懼秦民之死者厚葬傷者厚養<lb/>
勞者相饗飲食餔餽以靡其財趙人之死者不得收傷<lb/>
<pb n="KR2c0021_WYG_139-17b"/>
者不得療涕泣相哀勠力同憂耕田疾作以生其財今<lb/>
王發軍雖倍其前臣料趙國守備亦以十倍矣趙自長<lb/>
平以來君臣憂懼早朝晏罷卑辭重幣四面出嫁結親<lb/>
燕魏連好齊楚積慮幷心備秦爲務其國内實其交外<lb/>
成當今之時趙未可伐也王曰寡人既以興師矣乃使<lb/>
五校大夫王陵將而伐趙陵戰失利亡五校王欲使武<lb/>
安君武安君稱疾不行王乃使應侯往見武安君責之<lb/>
曰楚地方五千里持㦸百萬君前率數萬之衆入楚拔<lb/>
<pb n="KR2c0021_WYG_139-18a"/>
鄢郢焚其廟東至竟陵楚人震恐東徙而不敢西向韓<lb/>
魏相率興兵甚衆君所將之䘚不能半之而與戰之於<lb/>
伊闕大破二國之軍流血漂鹵斬首二十四萬韓魏以<lb/>
故稱東藩此君之功天下莫不聞今趙䘚之死於長平<lb/>
者已十七八其國虚弱是以寡人大發軍人數倍於趙<lb/>
國之衆願使君将必欲滅之矣君常以寡擊衆取勝如<lb/>
神況以强擊弱以衆擊寡乎武安君曰是時楚王恃其<lb/>
國大不恤其政而羣臣相妒以功諛諂用事良臣斥疎<lb/>
<pb n="KR2c0021_WYG_139-18b"/>
百姓心離城池不修既無良臣又無守備故起所以得<lb/>
引兵深入多倍城邑發梁焚舟以專民心掠於郊野以<lb/>
足軍食當此之時秦中士䘚以軍中為家将帥為父母<lb/>
不約而親不謀而信一心同力死不旋踵楚人自戰其<lb/>
地咸顧其家各有散心莫有鬭志是以能有功也伊闕<lb/>
之戰韓孤顧魏不欲先用其衆魏恃韓之銳欲推以為<lb/>
鋒二國爭便之力不同是以臣得設疑兵以持韓陳專<lb/>
軍幷銳觸魏之不意魏軍既敗韓軍自潰乘勝逐北以<lb/>
<pb n="KR2c0021_WYG_139-19a"/>
是之故能立功皆計利形勢自然之理何神之有哉今<lb/>
秦破趙軍於長平不遂以時乘其振懼而滅之畏而釋<lb/>
之使得耕稼以益蓄積養孤長㓜以益其衆繕治兵甲<lb/>
以益其强増城浚池以益其固主折節以下其臣臣推<lb/>
體以下死士至於平原之屬皆令妻妾補縫於行伍之<lb/>
閒臣人一心上下同力猶句踐困於㑹稽之時也以今<lb/>
伐之趙必固守挑其軍戰必不肯出圍其國都必不可<lb/>
克攻其列城必未可拔掠其郊野必無所得兵出無功<lb/>
<pb n="KR2c0021_WYG_139-19b"/>
諸侯生心外救必至臣見其害未睹其利又病未能行<lb/>
應侯慙而退以言於王王曰㣲白起吾不能滅趙乎復<lb/>
益發軍更使王齕代王陵伐趙圍邯鄲八九月死傷者<lb/>
衆而弗下趙王出輕銳以宼其後秦數不利武安君曰<lb/>
不聽臣計今果如何王聞之怒因見武安君强起之曰<lb/>
君雖病强為寡人卧而將之有功寡人之願将加重於<lb/>
君如君不行寡人恨君武安君頓首曰臣知行雖無功<lb/>
得免於罪雖不行無罪不免於誅然惟願大王覽臣愚<lb/>
<pb n="KR2c0021_WYG_139-20a"/>
計釋趙養民以諸侯之變撫其恐懼伐其憍慢誅滅無<lb/>
道以令諸侯天下可定何必以趙為先乎此所謂為一<lb/>
臣屈而勝天下也大王若不察臣愚計必欲快心於趙<lb/>
以致臣罪此亦所謂勝一臣而為天下屈者也夫勝一<lb/>
臣之嚴焉孰若勝天下之威大邪臣聞明主愛其國忠<lb/>
臣愛其名破國不可復完死䘚不可復生臣寧伏受重<lb/>
誅而死不忍為辱軍之將願大王察之王不答而去<lb/>
史記其九月秦復發兵使五大夫王陵攻趙邯鄲是時<lb/>
<pb n="KR2c0021_WYG_139-20b"/>
武安君病不任行四十九年正月陵攻邯鄲少利秦益<lb/>
發兵佐陵陵兵亡五校武安君病愈秦王欲使武安君<lb/>
代陵將武安君言曰邯鄲實未易攻也且諸侯捄日至<lb/>
彼諸侯怨秦之日久矣今秦雖破長平軍而秦䘚死者<lb/>
過半國内空逺絶河山而爭人國都趙應其内諸侯攻<lb/>
其外破秦軍必矣不可秦王自命不行乃使應侯請之<lb/>
武安君終辭不肯行遂稱病秦王使王齕代陵將八九<lb/>
月圍邯鄲不能拔楚使春申君及魏公子將兵數十萬<lb/>
<pb n="KR2c0021_WYG_139-21a"/>
攻秦軍秦軍多失亡武安君言曰秦不聽臣計今如何<lb/>
矣秦王聞之怒彊起武安君武安君遂稱病篤應侯請<lb/>
之不起於是免武安君為士伍遷之陰密武安君病未<lb/>
能行居三月諸侯攻秦軍急秦軍數却使者日至秦王<lb/>
乃使人遣白起不得留咸陽中武安君既行出咸陽西<lb/>
門十里至杜郵秦昭王與應侯羣臣議曰白起之遷其<lb/>
意尚怏怏不服有餘言秦王乃使使者賜之劒自裁武<lb/>
安君引劒將自剄曰我何罪於天而至此哉良久曰我<lb/>
<pb n="KR2c0021_WYG_139-21b"/>
固當死長平之戰趙䘚降者數十萬人我詐而盡坑之<lb/>
是足以死遂自殺武安君之死也以秦昭王五十年十<lb/>
一月死而非其罪秦人憐之郷邑皆祭祀焉　魯仲連<lb/>
者齊人也好奇偉俶儻之畫策而不肯仕宦任職好持<lb/>
高節游於趙趙孝成王時而秦王使白起破趙長平之<lb/>
軍前後四十餘萬秦兵遂東圍邯鄲趙王恐諸侯之救<lb/>
兵莫敢擊秦軍魏安釐王使将軍晉鄙救趙畏秦止於<lb/>
蕩陰不進魏王使客將軍新垣衍閒入邯鄲因平原君<lb/>
<pb n="KR2c0021_WYG_139-22a"/>
謂趙王曰秦所為急圍趙者前與齊湣王爭彊為帝已<lb/>
而復歸帝今齊湣王已益弱方今唯秦雄天下此非必<lb/>
貪邯鄲其意欲復求為帝趙誠發使尊秦昭王為帝秦<lb/>
必喜罷兵去平原君猶預未有所決此時魯仲連適游<lb/>
趙㑹秦圍趙聞魏将欲令趙尊秦為帝乃見平原君曰<lb/>
事將奈何平原君曰勝也何敢言事前亡四十萬之衆<lb/>
於外今又内圍邯鄲而不能去魏王使客將軍新垣衍<lb/>
令趙帝秦今其人在是勝也何敢言事魯仲連曰吾始<lb/>
<pb n="KR2c0021_WYG_139-22b"/>
以君為天下之賢公子也吾乃今然後知君非天下之<lb/>
賢公子也梁客新垣衍安在吾請為君責而歸之平原<lb/>
君曰勝請為紹介而見之於先生平原君遂見新垣衍<lb/>
曰東國有魯仲連先生者今其人在此勝請為紹介交<lb/>
之於將軍新垣衍曰吾聞魯仲連先生齊國之髙士也<lb/>
衍人臣也使事有職吾不願見魯仲連先生平原君曰<lb/>
勝既已泄之矣新垣衍許諾魯連見新垣衍而無言新<lb/>
垣衍曰吾視居此圍城之中者皆有求於平原君者也<lb/>
<pb n="KR2c0021_WYG_139-23a"/>
今吾觀先生之玉貌非有求於平原君者也曷為久居<lb/>
此圍城之中而不去魯仲連曰世以鮑焦為無從頌而<lb/>
死者皆非也衆人不知則為一身彼秦者棄禮義而上<lb/>
首功之國也權使其士虜使其民彼即肆然而為帝過<lb/>
而為政於天下則連有蹈東海而死耳吾不忍為之民<lb/>
也所爲見將軍者欲以助趙也新垣衍曰先生助之將<lb/>
奈何魯連曰吾將使梁及燕助之齊楚則固助之矣新<lb/>
垣衍曰燕則吾請以從矣若乃梁者則吾乃梁人也先<lb/>
<pb n="KR2c0021_WYG_139-23b"/>
生惡能使梁助之魯連曰梁未睹秦稱帝之害故耳使<lb/>
梁睹秦稱帝之害則必助趙矣新垣衍曰秦稱帝之害<lb/>
何如魯連曰昔者齊威王嘗為仁義矣率天下諸侯而<lb/>
朝周周貧且㣲諸侯莫朝而齊獨朝之居嵗餘周烈王<lb/>
崩齊後往周怒赴於齊曰天崩地坼天子下席東藩之<lb/>
臣因齊後至則剒齊威王勃然怒曰叱嗟而母婢也䘚<lb/>
為天下笑故生則朝周死則叱之誠不忍其求也彼天<lb/>
子固然其無足怪新垣衍曰先生獨不見夫僕乎十人<lb/>
<pb n="KR2c0021_WYG_139-24a"/>
而從一人者寧力不勝而智不若邪畏之也魯仲連曰<lb/>
嗚呼梁之比於秦若僕邪新垣衍曰然魯仲連曰吾將<lb/>
使秦王烹醢梁王新垣衍怏然不說曰噫嘻亦太甚矣<lb/>
先生之言也先生又惡能使秦王烹醢梁王魯仲連曰<lb/>
固也吾將言之昔者九侯鄂侯文王紂之三公也九侯<lb/>
有子而好獻之於紂紂以為惡醢九侯鄂侯爭之彊辯<lb/>
之疾故脯鄂侯文王聞之喟然而嘆故拘之羑里之庫<lb/>
百日欲令之死曷為與人俱稱王䘚就脯醢之地齊湣<lb/>
<pb n="KR2c0021_WYG_139-24b"/>
王將之魯夷維子為執䇿而從謂魯人曰子將何以待<lb/>
吾君魯人曰吾將以十太牢待子之君夷維子曰子安<lb/>
取禮而來吾君彼吾君者天子也天子廵狩諸侯辟舎<lb/>
納管籥攝衽抱机視膳於堂下天子已食乃退而聽朝<lb/>
也魯人投其籥不果納不得入於魯將之薛假途於鄒<lb/>
當是時鄒君死湣王欲入弔夷維子謂鄒之孤曰天子<lb/>
弔主人必將倍殯棺設北面於南方然後天子南面弔<lb/>
也鄒之羣臣曰必若此吾将伏劔而死固不敢入於鄒<lb/>
<pb n="KR2c0021_WYG_139-25a"/>
鄒魯之臣生則不得事養死則不得賻襚然且欲行天<lb/>
子之禮於鄒魯鄒魯之臣不果納今秦萬乘之國也梁<lb/>
亦萬乘之國也俱據萬乘之國各有稱王之名睹其一<lb/>
戰而勝欲從而帝之是使三晉之大臣不如鄒魯之僕<lb/>
妾也且秦無已而帝則且變易諸侯之大臣彼将奪其<lb/>
所不肖而與其所賢奪其所憎而與其所愛彼又將使<lb/>
其子女讒妾為諸侯妃姬處梁之宮梁王安得晏然而<lb/>
已乎而將軍又何以得故寵乎於是新垣衍起再拜謝<lb/>
<pb n="KR2c0021_WYG_139-25b"/>
曰始以先生為庸人吾乃今日知先生為天下之士也<lb/>
吾請出不敢復言帝秦秦將聞之為却軍五十里適㑹<lb/>
魏公子無忌奪晉鄙軍以救趙擊秦軍秦軍遂引而去<lb/>
於是平原君欲封魯連魯連辭讓使者三終不肯受平<lb/>
原君乃置酒酒酣起前以千金為魯連壽魯連笑曰所<lb/>
謂貴於天下之士者為人排患釋難觧紛亂而無取也<lb/>
即有取者是商賈之事也而連不忍為也遂辭平原君<lb/>
而去終身不復見<hi>漢書儒家魯連十四篇子孔叢子魏安釐王問天下之高士  順曰世無</hi>
<pb n="KR2c0021_WYG_139-26a"/>
<hi>其人也抑可以為次其魯仲連乎王曰魯仲連强作之者非體自然也答曰人皆作之作之不止乃成君子文</hi>
<hi>武欲作堯舜而至焉昔我先君夫子欲作文武而至焉作之不變習與體成習與體成則自然矣</hi>　秦<lb/>
之圍邯鄲趙使平原君求救合從於楚約與食客門下<lb/>
有勇力文武備具者二十人偕平原君曰使文能取勝<lb/>
則善矣文不能取勝則㰱血於華屋之下必得定從而<lb/>
還士不外索取於食客門下足矣得十九人餘無可取<lb/>
者無以滿二十人門下有毛遂者前自贊於平原君曰<lb/>
遂聞君将合從於楚約與食客門下二十人偕不外索<lb/>
<pb n="KR2c0021_WYG_139-26b"/>
今少一人願君即以遂備員而行矣平原君曰先生處<lb/>
勝之門下幾年於此矣毛遂曰三年於此矣平原君曰<lb/>
夫賢士之處世也譬若錐之處囊中其末立見今先生<lb/>
處勝之門下三年於此矣左右未有所稱誦勝未有所<lb/>
聞是先生無所有也先生不能先生畱毛遂曰臣乃今<lb/>
日請處囊中耳使遂蚤得處囊中乃脫頴而出非特其<lb/>
末見而已平原君竟與毛遂偕十九人相與目笑之而<lb/>
未發也毛遂比至楚與十九人論議十九人皆服平原<lb/>
<pb n="KR2c0021_WYG_139-27a"/>
君與楚合從言其利害日出而言之日中不決十九人<lb/>
謂毛遂曰先生上毛遂按劔歴階而上謂平原君曰從<lb/>
之利害兩言而決耳今日出而言從日中不決何也楚<lb/>
王謂平原君曰客何為者也平原君曰是勝之舎人也<lb/>
楚王叱曰胡不下吾乃與而君言汝何為者也毛遂按<lb/>
劒而前曰王之所以叱遂者以楚國之衆也今十歩之<lb/>
内王不得恃楚國之衆也王之命懸於遂手吾君在前<lb/>
叱者何也且遂聞湯以七十里之地王天下文王以百<lb/>
<pb n="KR2c0021_WYG_139-27b"/>
里之壤而臣諸侯豈其士䘚衆多哉誠能據其勢而奮<lb/>
其威今楚地方五千里持㦸百萬此霸王之資也以楚<lb/>
之彊天下弗能當白起小豎子耳率數萬之衆興師以<lb/>
與楚戰一戰而舉鄢郢再戰而燒夷陵三戰而辱王之<lb/>
先人此百世之怨而趙之所羞而王弗知惡焉合從者<lb/>
為楚非為趙也吾君在前叱者何也楚王曰唯唯誠若<lb/>
先生之言謹奉社稷而以從毛遂曰從定乎楚王曰定<lb/>
矣毛遂謂楚王之左右曰取雞狗馬之血來毛遂奉銅<lb/>
<pb n="KR2c0021_WYG_139-28a"/>
盤而跪進之楚王曰王當㰱血而定從次者吾君次者<lb/>
遂遂定從於殿上毛遂左手持盤血而右手招十九人<lb/>
曰公相與㰱此血於堂下公等錄録所謂因人成事者<lb/>
也平原君已定從而歸歸至於趙曰勝不敢復相士勝<lb/>
相士多者千人寡者百數自以為不失天下之士乃今<lb/>
於毛先生而失之也毛先生一至楚而使趙重於九鼎<lb/>
大呂毛先生以三寸之舌彊於百萬之師勝不敢復相<lb/>
士遂以為上客　魏有隱士曰侯嬴年七十家貧為大<lb/>
<pb n="KR2c0021_WYG_139-28b"/>
梁夷門監者公子聞之往請欲厚遺之不肯受曰臣修<lb/>
身潔行數十年終不以監門困故而受公子財公子於<lb/>
是乃置酒大㑹賔客坐定公子從車騎虛左自迎夷門<lb/>
侯生侯生攝弊衣冠直上載公子上坐不讓欲以觀公<lb/>
子公子執轡愈恭侯生又謂公子曰臣有客在市屠中<lb/>
願枉車騎過之公子引車入市侯生下見其客朱亥俾<lb/>
倪故久立與其客語㣲察公子公子顔色愈和當是時<lb/>
魏將相宗室賔客滿堂待公子舉酒市人皆觀公子執<lb/>
<pb n="KR2c0021_WYG_139-29a"/>
轡從騎皆竊罵侯生侯生視公子色終不變乃謝客就<lb/>
車至家公子引侯生坐上坐徧贊賔客賔客皆驚酒酣<lb/>
公子起為壽侯生前侯生因謂公子曰今日嬴之為公<lb/>
子亦足矣嬴乃夷門抱關者也而公子親枉車騎自迎<lb/>
嬴於衆人廣坐之中不宜有所過今公子故過之然嬴<lb/>
欲就公子之名故久立公子車騎市中過客以觀公子<lb/>
公子愈恭市人皆以嬴為小人而以公子為長者能下<lb/>
士也於是罷酒侯生遂為上客侯生謂公子曰臣所過<lb/>
<pb n="KR2c0021_WYG_139-29b"/>
屠者朱亥此子賢者世莫能知故隱屠閒耳公子往數<lb/>
請之朱亥故不復謝公子怪之魏安釐王二十年秦昭<lb/>
王已破趙長平軍又進兵圍邯鄲公子姊為趙惠文王<lb/>
弟平原君夫人數遺魏王及公子書請救於魏魏王使<lb/>
將軍晉鄙將十萬衆救趙秦王使使者告魏王曰吾攻<lb/>
趙旦暮且下而諸侯敢救者已㧞趙必移兵先擊之魏<lb/>
王恐使人止晉鄙畱軍壁鄴名為救趙實持兩端以觀<lb/>
望平原君使者冠蓋相屬於魏讓魏公子曰勝所以自<lb/>
<pb n="KR2c0021_WYG_139-30a"/>
附為婚姻者以公子之高義為能急人之困今邯鄲旦<lb/>
暮降秦而魏救不至安在公子能急人之困也且公子<lb/>
縱輕勝棄之降秦獨不憐公子姊邪公子患之數請魏<lb/>
王及賔客辯士說王萬端魏王畏秦終不聽公子公子<lb/>
自度終不能得之於王計不獨生而令趙亡乃請賔客<lb/>
約車騎百餘乘欲以客往赴秦軍與趙俱死行過夷門<lb/>
見侯生具告所以欲死秦軍状辭決而行侯生曰公子<lb/>
勉之矣老臣不能從公子行數里心不快曰吾所以待<lb/>
<pb n="KR2c0021_WYG_139-30b"/>
侯生者備矣天下莫不聞今吾且死而侯生曽無一言<lb/>
半辭送我我豈有所失哉復引車還問侯生侯生笑曰<lb/>
臣固知公子之還也曰公子喜士名聞天下今有難無<lb/>
他端而欲赴秦軍譬若以肉投餒虎何功之有哉尚安<lb/>
事客然公子遇臣厚公子往而臣不送以是知公子恨<lb/>
之復返也公子再拜因問侯生乃屏人閒語曰嬴聞晉<lb/>
鄙之兵符常在王臥内而如姬最幸出入王卧内力能<lb/>
竊之嬴聞如姬父為人所殺如姬資之三年自王以下<lb/>
<pb n="KR2c0021_WYG_139-31a"/>
欲求報其父仇莫能得如姬為公子泣公子使客斬其<lb/>
仇頭敬進如姬如姬之欲為公子死無所辭顧未有路<lb/>
耳公子誠一開口請如姬如姬必許諾則得虎符奪晉<lb/>
鄙軍北救趙而西却秦此五霸之伐也公子從其計請<lb/>
如姬如姬果盗晉鄙兵符與公子公子行侯生曰將在<lb/>
外主令有所不受以便國家公子即合符而晉鄙不授<lb/>
公子兵而復請之事必危矣臣客屠者朱亥可與俱此<lb/>
人力士晉鄙聽大善不聽可使擊之於是公子泣侯生<lb/>
<pb n="KR2c0021_WYG_139-31b"/>
曰公子畏死邪何泣也公子曰晉鄙嚄唶宿將往恐不<lb/>
聽必當殺之是以泣耳豈畏死哉於是公子請朱亥朱<lb/>
亥笑曰臣乃市井鼓刀屠者而公子親數存之所以不<lb/>
報謝者以為小禮無所用今公子有急此乃臣效命之<lb/>
秋也遂與公子俱公子過謝侯生侯生曰臣宜從老不<lb/>
能請數公子行日以至晉鄙軍之日北鄉自剄以送公<lb/>
子公子遂行至鄴矯魏王令代晉鄙晉鄙合符疑之舉<lb/>
手視公子曰今吾擁十萬之衆屯於境上國之重任今<lb/>
<pb n="KR2c0021_WYG_139-32a"/>
單車來代之何如哉欲無聽朱亥䄂四十斤鐵椎椎殺<lb/>
晉鄙公子遂將晉鄙軍勒兵下令軍中曰父子俱在軍<lb/>
中父歸兄弟俱在軍中兄歸獨子無兄弟歸養得選兵<lb/>
八萬人進兵擊秦軍秦軍解去遂救邯鄲存趙趙王及<lb/>
平原君自迎公子於界平原君負<graphic n="KR1922" url="https://raw.githubusercontent.com/kanripo/KR-Gaiji/master/images/KR1922.png" mimeType="image/png"/>矢為公子先引趙<lb/>
王再拜曰自古賢人未有及公子者也當此之時平原<lb/>
君不敢自比於人公子與侯生決至軍侯生果北鄉自<lb/>
剄　秦急圍邯鄲邯鄲急且降平原君甚患之邯鄲傳<lb/>
<pb n="KR2c0021_WYG_139-32b"/>
舎吏子李同說平原君曰君不憂趙亡邪平原君曰趙<lb/>
亡則勝為虜何為不憂乎李同曰邯鄲之民炊骨易子<lb/>
而食可謂急矣而君之後宫以百數婢妾被綺縠餘粱<lb/>
肉而民褐衣不完糟糠不厭民困兵盡或剡木為矛矢<lb/>
而君器物鐘磬自若使秦破趙君安得有此使趙得全<lb/>
君何患無有今君誠能令夫人以下編於士䘚之閒分<lb/>
功而作家之所有盡散以饗士士方其危苦之時易德<lb/>
耳於是平原君從之得敢死之士三千人李同遂與三<lb/>
<pb n="KR2c0021_WYG_139-33a"/>
千人赴秦軍秦軍為之却三十里亦㑹楚魏救至秦兵<lb/>
遂罷邯鄲復存李同戰死封其父為李侯<lb/>
戰國䇿國子曰秦破馬服君之師圍邯鄲齊魏亦佐秦<lb/>
伐邯鄲齊取淄鼠魏取伊氏公子無忌為天下循便計<lb/>
殺晉鄙率魏兵以救邯鄲之圍使秦弗有而失天下是<lb/>
齊入於魏而救邯鄲之功也安邑者魏之柱國也晉陽<lb/>
者趙之柱國也鄢郢者楚之柱國也故三國與秦壤界<lb/>
秦伐魏取安邑伐趙取晉陽伐楚取鄢郢矣覆三國之<lb/>
<pb n="KR2c0021_WYG_139-33b"/>
軍兼二周之地舉韓氏取其地且天下之半今又刼趙<lb/>
魏疏中國封衞之東野兼魏之河内絶趙之東陽則趙<lb/>
魏亦危矣趙魏危則非齊之利也韓魏趙楚之志恐秦<lb/>
兼天下而臣其君故專兵一志以逆秦三國之與秦壤<lb/>
界而患急齊不與秦壤界而患緩是以天下之勢不得<lb/>
不事齊也故秦得齊則權重於中國趙魏楚得齊則足<lb/>
以敵秦故秦楚趙魏得齊者重失齊者輕齊有此勢不<lb/>
能以重於天下者何也其用者過也　秦攻趙蘇子謂<lb/>
<pb n="KR2c0021_WYG_139-34a"/>
秦王曰臣聞明王之於其民也博論而抜藝之是故官<lb/>
無乏事而力不困於其言也多聽而時用之是故事無<lb/>
敗業而惡不章臣願王察臣之所謁而効之於一時之<lb/>
用也臣聞懐重寳者不以夜行任大功者不以輕敵是<lb/>
以賢者任重而行恭智者功大而辭順故民不惡其尊<lb/>
而世不妒其業臣聞之百倍之國者民不樂後也功業<lb/>
高世者人主不再行也力盡之民仁者不用也求得而<lb/>
反靜聖王之制也功大而息民用兵之道也今用兵終<lb/>
<pb n="KR2c0021_WYG_139-34b"/>
身不休力盡不罷怒趙必於其已邑趙僅存哉然而四<lb/>
輪之國也今雖得邯鄲非國之長利也意者地廣而不<lb/>
耕民羸而不休又嚴之以刑罰則雖從而不止矣語曰<lb/>
戰勝而國危者物不斷也功大而權輕者地不入也故<lb/>
過任之事父不得於子無己之求君不得於臣故識乎<lb/>
㣲之為著者强察乎息民之為用者霸明乎輕之為重<lb/>
者王秦王曰寡人案兵息民則天下必為從將以逆秦<lb/>
蘇子曰臣有以知天下之不能為從以逆秦也臣以田<lb/>
<pb n="KR2c0021_WYG_139-35a"/>
單如耳為大過也豈獨田單如耳為大過哉天下之主<lb/>
亦盡過矣夫慮收亡齊罷楚敝魏與不可知之趙欲以<lb/>
窮秦折韓臣以為至愚也夫齊威宣者世之賢王也德<lb/>
博而地廣國富而民用將武而兵强宣王用之後破韓<lb/>
威魏以南伐楚西攻秦秦為齊兵困於殽函之上十年<lb/>
攘地秦人逺迹不服而齊為虛戾夫齊兵之所以破韓<lb/>
魏之所以僅存者何也是則伐楚攻秦而後受其殃也<lb/>
今富非有齊威宣之餘也精兵非有富韓勁魏之庫也<lb/>
<pb n="KR2c0021_WYG_139-35b"/>
而將非有田單司馬之慮也收破齊罷楚敝魏不可知<lb/>
之趙欲以竆秦折韓臣以為至誤臣以為從一不可成<lb/>
也客有難者今人有患於世夫刑名之家皆曰白馬非<lb/>
馬也已如白馬實馬乃使有白馬之為也此臣之所患<lb/>
也昔者秦人下兵攻懐服其人三國從之趙奢鮑佞將<lb/>
楚有四人起而從之臨懐而不救秦人去而不從不識<lb/>
三國之憎秦而愛懐邪亡其憎懐而愛秦邪夫攻而不<lb/>
救去而不從是以知三國之兵困而趙奢鮑佞之能也<lb/>
<pb n="KR2c0021_WYG_139-36a"/>
故裂地以敗於齊田單将齊之良以兵横行於中十四<lb/>
年終身不敢設兵以攻秦折韓也而馳於封内不識從<lb/>
之一成惡存也於是秦王解兵不出於境諸侯休天下<lb/>
安二十九年不相攻<lb/>
　<lb/>
　<lb/>
　<lb/>
　<lb/>
<pb n="KR2c0021_WYG_139-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷一百三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷六十五</head>
    <p>
<pb n="KR2c0021_WYG_065-1a"/>
欽定四庫全書<lb/>
　繹史卷六十五　　　　靈壁縣知縣馬驌撰<lb/>
　　宋子罕為政<lb/>
左傳<hi>襄公六年</hi>宋華弱與樂轡少相狎長相優又相謗也子<lb/>
蕩怒以弓梏華弱于朝平公見之曰司武而梏于朝難<lb/>
以勝矣遂逐之夏宋華弱来奔司城子罕曰同罪異罰<lb/>
非刑也専戮於朝罪孰大焉亦逐子蕩子蕩射子罕之<lb/>
門曰㡬日而不我從子罕善之如初　九年春宋災樂<lb/>
<pb n="KR2c0021_WYG_065-1b"/>
喜為司城以為政使伯氏司里火所未至徹小屋塗大<lb/>
屋陳畚挶具綆缶備水器量輕重蓄水潦積土塗廵丈<lb/>
城繕守備表火道使華臣具正徒令隧正納郊保奔火<lb/>
所使華閱討右官官庀其司向戌討左亦如之使樂遄<lb/>
庀刑器亦如之使皇鄖命校正出馬工正出車備甲兵<lb/>
庀武守使西鉏吾庀府守令司宫巷伯儆宫二師令四<lb/>
鄉正敬享祝宗用馬於四墉祀盤庚於西門之外晉侯<lb/>
問於士弱曰吾聞之宋災於是乎知有天道何故對曰<lb/>
<pb n="KR2c0021_WYG_065-2a"/>
古之火正或食於心或食於咮以出内火是故咮為鶉<lb/>
火心為大火陶唐氏之火正閼伯居商邱祀大火而火<lb/>
紀時焉相土因之故商主大火商人閱其禍敗之釁必<lb/>
始於火是以日知其有天道也公曰可必乎對曰在道<lb/>
國亂無象不可知也<hi>公羊傳曷為或言災或言火大者曰災小者曰火然則内何以不言</hi>
<hi>火内不言火者甚之也何以書記災也外災不書此何以書為王者之後記災也  穀梁傳外災不志此其志</hi>
<hi>何也故宋也</hi>　<hi>十五年</hi>宋人或得玉獻諸子罕子罕弗受獻玉<lb/>
者曰以示玉人玉人以為寳也故敢獻之子罕曰我以<lb/>
<pb n="KR2c0021_WYG_065-2b"/>
不貪為寶爾以玉為寶若以與我皆䘮寶也不若人有<lb/>
其寶稽首而告曰小人懷璧不可以越鄉納此以請死<lb/>
也子罕寘諸其里使玉人為之攻之富而後使復其所<lb/>
<hi>韓非子宋之鄙人得璞玉而獻之子罕子罕不受鄙人曰此寶也宜為君子器不宜為細人用子罕曰爾以玉</hi>
<hi>為寶我以不受子玉為寶是鄙人欲玉而子罕不欲玉故曰欲不欲不貴難得之貨  新序故宋國之長者曰</hi>
<hi>子罕非無寶也所寶者異也今以百金與摶黍以示兒子兒子必取摶黍矣以和氏之璧與百金以示鄙人鄙</hi>
<hi>人必取百金矣以和氏之璧與道徳之至言以示賢者賢者必取至言矣其知彌精其取彌精其知彌觕其取</hi>
<hi>彌觕子罕之所寶者至矣</hi>　十七年春宋莊朝伐陳獲司徒卬卑宋<lb/>
<pb n="KR2c0021_WYG_065-3a"/>
也　宋皇國父為大宰為平公築臺妨於農收子罕請<lb/>
俟農功之畢公弗許築者謳曰澤門之晳實興我役邑<lb/>
中之黔實慰我心子罕聞之親執扑以行築者而抶其<lb/>
不勉者曰吾儕小人皆有闔廬以辟燥溼寒暑今君為<lb/>
一臺而不速成何以為役謳者乃止或問其故子罕曰<lb/>
宋國區區而有詛有祝禍之本也　<hi>二十九年</hi>鄭子展䘚子<lb/>
皮卽位於是鄭饑而未及麥民病子皮以子展之命餼<lb/>
國人粟戶一鍾是以得鄭國之民故罕氏常掌國政以<lb/>
<pb n="KR2c0021_WYG_065-3b"/>
為上卿宋司城子罕聞之曰鄰於善民之望也宋亦饑<lb/>
請於平公出公粟以貸使大夫皆貸司城氏貸而不書<lb/>
為大夫之無者貸宋無饑人叔向聞之曰鄭之罕宋之<lb/>
樂其後亡者也二者其皆得國乎民之歸也施而不徳<lb/>
樂氏加焉其以宋升降乎<lb/>
禮記陽門之介夫死司城子罕入而哭之哀晉人之覘<lb/>
宋者反報於晉侯曰陽門之介夫死而子罕哭之哀而<lb/>
民說殆不可伐也孔子聞之曰善哉覘國乎詩云凡民<lb/>
<pb n="KR2c0021_WYG_065-4a"/>
有喪扶服救之雖微晉而已天下其孰能當之<hi>○檀弓</hi>
吕氏春秋士尹池為荆使於宋司城子罕觴之南家之<lb/>
牆犨於前而不直西家之潦徑其宫而不止士尹池問<lb/>
其故司城子罕曰南家工人也為鞔者也吾將徙之其<lb/>
父曰吾恃為鞔以食三世矣今徙之是宋國之求鞔者<lb/>
不知吾處也吾將不食願相國之憂吾不食也為是故<lb/>
吾弗徙也西家髙吾宫卑潦之經吾宫也利故弗禁也<lb/>
士尹池歸荆荆王適興兵而攻宋士尹池諌於荆王曰<lb/>
<pb n="KR2c0021_WYG_065-4b"/>
宋不可攻也其主賢其相仁賢者能得民仁者能用人<lb/>
荆國攻之其無功而為天下笑乎故釋宋而攻鄭孔子<lb/>
聞之曰夫修之於廟堂之上而折衝乎千里之外者其<lb/>
司城子罕之謂乎宋在三大萬乗之間子罕之時無所<lb/>
相侵邉境四益相平公元公景公以終其身其唯仁且<lb/>
節與<lb/>
說苑宋司城子罕之貴子韋也入與共食出與同衾司<lb/>
城子罕亡子韋不從子罕来復召子韋而貴之左右曰<lb/>
<pb n="KR2c0021_WYG_065-5a"/>
君之善子韋也君亡不從来又復貴之君獨不愧於君<lb/>
之忠臣乎子罕曰吾唯不能用子韋故至於亡今吾之<lb/>
得復也尚是子韋之遺徳餘教也吾故貴之且我之亡<lb/>
也吾臣之削迹拔樹以從我者奚益於吾亡哉<hi>○子罕之亡未</hi>
<hi>聞</hi>
韓詩外傳昔者司城子罕相宋謂宋君曰夫國家之安<lb/>
危百姓之治亂在君之行夫爵禄賞賜舉人之所好也<lb/>
君自行之殺戮刑罰民之所惡也臣請當之君曰善寡<lb/>
<pb n="KR2c0021_WYG_065-5b"/>
人當其美子受其惡寡人自知不為諸侯笑矣國人知<lb/>
殺戮之刑専在子罕也大臣親之百姓畏之居不期年<lb/>
子罕遂去宋君而専其政故老子曰魚不可脫於淵國<lb/>
之利器不可以示人詩曰胡為我作不即我謀<hi>○諸書多云然</hi>
<hi>豈别一司城子罕哉</hi>
　宋之設官以右師為尊司城居六卿之五而子罕為<lb/>
　政豈非以其賢乎管子之秩不參於髙國而齊桓用<lb/>
　之以霸子罕之位不加於華向而宋國賴之以安故<lb/>
<pb n="KR2c0021_WYG_065-6a"/>
　曰國有賢人社稷之衛也於宋子罕猶信<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0021_WYG_065-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷六十五<lb/>
</p>
<p>
</p>
  </div>
</body>
</text>
</TEI>
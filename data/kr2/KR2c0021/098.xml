<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷九十八</head>
    <p>
<pb n="KR2c0021_WYG_098-1a"/>
欽定四庫全書卷<lb/>
　繹史卷九十八　　　　靈壁縣知縣馬驌撰<lb/>
　　小國交魯<lb/>
　　　杞<hi>姒姓伯爵周武王克殷封夏禹之後東樓公於把傳西樓公題公謀娶公武公二十二年</hi>
　　　　<hi>入春秋</hi>
<hi>公羊傳隱公四年莒人伐把取牟婁牟婁者何把之邑也外取邑不書此何以書疾始取邑也  穀梁傳傳曰</hi>
<hi>言伐言取所惡也諸侯相伐取地於是始故謹而志之也</hi>
左傳<hi>桓公二年</hi>秋七月杞侯來朝不敬杞侯歸乃謀伐之九<lb/>
<pb n="KR2c0021_WYG_098-1b"/>
月入杞討不敬也<hi>糓梁傳朝時此其月何也桓内弑其君外成人之亂於是為齊侯陳侯鄭</hi>
<hi>伯討數日以賂已即是事而朝之惡之故謹而月之也我入之也</hi>　<hi>三年</hi>公會杞侯于郕<lb/>
把求成也　十二年夏盟于曲池平杞莒也<hi>糓梁傳莊公二十五</hi>
<hi>年伯姬歸于把其不言逆何也逆之道㣲無足道焉爾</hi>　二十七年春公會杞伯<lb/>
姬于洮非事也天子非展義不廵守諸侯非民事不舉<lb/>
卿非君命不越竟　冬杞伯姬來歸寧也凡諸侯之女<lb/>
歸寧曰來出曰來歸夫人歸寧曰如某出曰歸于某<hi>公羊</hi>
<hi>傳其言来何直来曰来大歸曰來歸</hi>
<pb n="KR2c0021_WYG_098-2a"/>
糓梁傳<hi>僖公五年</hi>婦人既嫁不踰竟踰竟非正也諸侯相見<lb/>
曰朝伯姬為志乎朝其子也伯姬為志乎朝其子則是<lb/>
杞伯失夫之道矣諸侯相見曰朝以待人父之道待人<lb/>
之子非正也故曰杞伯姬來朝其子參譏也<hi>公羊傳其言來朝其</hi>
<hi>子何内辭也與其子俱來朝也</hi>
左傳<hi>二十三年</hi>十一月杞成公䘚書曰子杞夷也不書名未<lb/>
同盟也凡諸侯同盟死則赴以名禮也赴以名則亦書<lb/>
之不然則否辟不敏也　二十七年春杞桓公來朝用<lb/>
<pb n="KR2c0021_WYG_098-2b"/>
夷禮故曰子公卑杞杞不共也秋入杞責無禮也<hi>公羊傳三</hi>
<hi>十一年其言來求婦何兄弟辭也其稱婦何有姑之辭也  榖梁傳婦人既嫁不踰竟把伯姬來求婦非正也</hi>
　<hi>文公十二年</hi>杞桓公來朝始朝公也且請絶叔姬而無絶<lb/>
昏公許之二月叔姬䘚不言杞絶也書叔姬言非女也<lb/>
<hi>公羊傳此未適人何以䘚許嫁矣婦人許嫁字而筓之死則以成人之喪治之其稱子何貴也其貴奈何毋弟</hi>
<hi>也許榖梁傳其曰子叔姬貴也公之母姊妺也其一傳曰  嫁以䘚之也男子二十而冠冠而列丈夫三十而</hi>
<hi>娶女子十五而許嫁二十而嫁</hi>　<hi>成公/四年</hi>杞伯來朝歸叔姬故也<hi>穀梁傳五年婦</hi>
<hi>人之義嫁曰歸反曰來歸</hi>　<hi>八年</hi>冬杞叔姬䘚來歸自杞故書　九年<lb/>
<pb n="KR2c0021_WYG_098-3a"/>
春杞桓公來逆叔姬之喪請之也杞叔姬䘚為杞故也<lb/>
逆叔姬為我也<hi>公羊傳把伯曷為來逆叔姬之喪以歸内辭也脅而歸之也  榖梁傳傳曰夫</hi>
<hi>無逆出妻之喪而為之也</hi>　<hi>襄公</hi>六年春杞桓公䘚始赴以名同盟故<lb/>
也<hi>○據左氏杞桓在位七十年矣亦享國之長世者</hi>
　　　滕<hi>姬姓侯爵周封文王之子叔繡於滕</hi>
　　　薛<hi>任姓侯爵帝顓頊之裔孫奚仲仲虺之後</hi>
左傳<hi>隱公</hi>七年春滕侯䘚不書名未同盟也凡諸侯同盟<lb/>
於是稱名故薨則赴以名告終稱嗣也以繼好息民謂<lb/>
<pb n="KR2c0021_WYG_098-3b"/>
之禮經<hi>公羊傳何以不名微國也㣲國則其稱侯何不嫌也春秋貴賤不嫌同號美惡不嫌同辭  榖</hi>
<hi>梁傳滕侯無名少曰世子長曰君狄道也其不正者名也</hi>　十一年春滕侯薛侯來<lb/>
朝争長薛侯曰我先封滕侯曰我周之卜正也薛庻姓<lb/>
也我不可以後之公使羽父請於薛侯曰君與滕君辱<lb/>
在寡人周諺有之曰山有木工則度之賔有禮主則擇<lb/>
之周之宗盟異姓為後寡人若朝於薛不敢與諸任齒<lb/>
君若辱貺寡人則願以滕君為請薛侯許之乃長滕侯<lb/>
榖梁傳天子無事諸侯相朝正也考禮修德所以尊天<lb/>
<pb n="KR2c0021_WYG_098-4a"/>
子也諸侯來朝時正也犆言同時也累數皆至也<hi>公羊傳其</hi>
<hi>言朝何諸侯來曰朝大夫來曰聘其兼言之何微國也</hi>
左傳<hi>文公十二年</hi>秋滕昭公來朝亦始朝公也　<hi>襄公六年</hi>秋滕<lb/>
成公來朝始朝公也　<hi>三十一年</hi>冬十月滕成公來會葬惰<lb/>
而多涕子服惠伯曰滕君將死矣怠於其位而哀已甚<lb/>
兆於死所矣能無從乎　<hi>昭公三年</hi>丁未滕子原䘚同盟故<lb/>
書名五月叔弓如滕葬滕成公子服椒為介及郊遇懿<lb/>
伯之忌敬子不入惠伯曰公事有公利無私忌椒請先<lb/>
<pb n="KR2c0021_WYG_098-4b"/>
入乃先受館敬子從之　<hi>三十一年</hi>薛伯榖䘚同盟故書<lb/>
　　　宿<hi>風姓男爵周封伏羲後</hi>
<hi>穀梁傳隱公八年宿男䘚宿㣲國也未能同盟故男䘚也</hi>
　　　州<hi>姜姓公爵亦號淳于神農後</hi>
左傳<hi>桓公五年</hi>冬淳于公如曹度其國危遂不復<hi>公羊傳外相如不書</hi>
<hi>此何以書過我也何榖梁傳外相如不書此其書  也過我也</hi>　六年春自曹來朝書<lb/>
曰寔來不復其國也<hi>公羊傳寔來者何猶曰是人來也孰謂謂州公也曷為謂之寔來慢</hi>
<hi>之也曷為慢之化我也是糓梁傳寔來者是來也何謂是來謂州公也其謂之  來何也以其畫我故簡言之</hi>
<pb n="KR2c0021_WYG_098-5a"/>
<hi>也諸侯不以過相朝也</hi>
　　　穀<hi>姫姓伯爵或曰嬴姓</hi>
　　　鄧<hi>曼姓侯爵殷時支封之國</hi>
左傳七年春穀伯鄧侯來朝名賤之也<hi>公羊傳皆何以名失地之君也</hi>
<hi>其稱侯朝何貴者無後待之以初也嘗穀梁傳其名何也失國也失國則其以朝言之何也  以諸侯與之接</hi>
<hi>矣雖失國弗損吾異日也○醒快</hi>
　　　曹<hi>姬姓伯爵周武王封文王之子叔振鐸於曹傳大伯仲君宫伯孝伯夷伯幽伯戴伯惠伯</hi>
　　　　<hi>繆公桓公三十五年入春秋  曹羈子臧竝附</hi>
<pb n="KR2c0021_WYG_098-5b"/>
左傳<hi>九年</hi>冬曹大子來朝賔之以上卿禮也享曹大子初<lb/>
獻樂奏而歎施父曰曹大子其有憂乎非歎所也<lb/>
公羊傳諸侯來曰朝此世子也其言朝何春秋有譏父<lb/>
老子代從政者則未知其在齊與在曹與<lb/>
穀梁傳朝不言使言使非正也使世子伉諸侯之禮而<lb/>
來朝曹伯失正矣諸侯相見曰朝以待人父之道待人<lb/>
之子以内為失正矣内失正曹伯失正世子可以已矣<lb/>
則是故命也尸子曰夫已多乎道<lb/>
<pb n="KR2c0021_WYG_098-6a"/>
左傳十年春曹桓公䘚<hi>糓梁傳桓無王其曰王何也正終生之䘚也</hi>
公羊傳<hi>莊公二十四年</hi>曹羈者何曹大夫也曹無大夫此何以<lb/>
書賢也何賢乎曹羈戎將侵曹曹羈諫曰戎衆以無義<lb/>
君請勿自敵也曹伯曰不可三諫不從遂去之故君子<lb/>
以為得君臣之義也赤者何曹無赤者蓋郭公也郭公<lb/>
者何失地之君也<hi>糓梁傳赤蓋郭公也何為名也禮諸侯無外歸之義外歸非正也○曹羈</hi>
<hi>事不見於他書郭公之文非闕則誤耳二傳說殊無文義</hi>　<hi>二十六年</hi>何以不名衆也曷<lb/>
為衆殺之不死於曹君者也君死乎位曰滅曷為不言<lb/>
<pb n="KR2c0021_WYG_098-6b"/>
其滅為曹羈諱也此蓋戰也何以不言戰為曹羈諱也<lb/>
<hi>穀梁傳言大夫而不稱名姓無命大夫也無命大夫而曰大夫賢也為曹羈崇也</hi>
詩蜉蝣之羽衣裳楚楚心之憂矣於我歸處蜉蝣之翼<lb/>
采采衣服心之憂矣於我歸息蜉蝣掘閲麻衣如雪心<lb/>
之憂矣於我歸説<hi>詩序蜉蝣刺奢也昭公國小而廹無法以自守好奢而任小人將無所依</hi>
<hi>焉曹詩説蜉蝣君怠國危  大夫閔之而作</hi>
左傳<hi>文公十一年</hi>秋曹文公來朝即位而來見也　<hi>成公七年</hi>夏<lb/>
曹宣公來朝　<hi>十三年</hi>曹宣公䘚于師<hi>穀梁傳傳曰閔之也公大夫在師曰</hi>
<pb n="KR2c0021_WYG_098-7a"/>
<hi>師在會曰會</hi>
禮記諸侯伐秦曹桓公䘚于會諸侯請含使之襲<hi>○檀弓○</hi>
<hi>桓宣之誤</hi>
左傳曹人使公子負芻守使公子欣時逆曹伯之喪秋<lb/>
負芻殺其大子而自立也諸侯乃請討之晉人以其役<lb/>
之勞請俟他年冬葬曹宣公既葬子臧將亡國人皆將<lb/>
從之成公乃懼告罪且請焉乃反而致其邑<hi>榖梁傳葬時正也</hi>
　十五年春會于戚討曹成公也執而歸諸京師書曰<lb/>
<pb n="KR2c0021_WYG_098-7b"/>
晉侯執曹伯不及其民也凡君不道於其民諸侯討而<lb/>
執之則曰某人執某侯不然則否諸侯將見子臧於王<lb/>
而立之子臧辭曰前志有之曰聖達節次守節下失節<lb/>
為君非吾節也雖不能聖敢失守乎遂逃奔宋<hi>穀梁傳以晉侯</hi>
<hi>而斥執曹伯惡晉侯也不言之急辭也斷在晉侯也</hi>　<hi>十六年</hi>曹人請于晉曰自我<lb/>
先君宣公即世國人曰若之何憂猶未弭而又討我寡<lb/>
君以亡曹國社稷之鎮公子是大泯曹也先君無乃有<lb/>
罪乎若有罪則君列諸會矣君唯不遺徳刑以伯諸侯<lb/>
<pb n="KR2c0021_WYG_098-8a"/>
豈獨遺諸敝邑敢私布之　曹人復請于晉晉侯謂子<lb/>
臧反吾歸而君子臧反曹伯歸子臧盡致其邑與卿而<lb/>
不出<hi>公羊傳執而歸者名曹伯何以不名而不言復歸于曹何易也其易奈何公子喜時在内也公子喜</hi>
<hi>時在内則何以易公子喜時者仁人也内平其國而待之外治諸京師而免之其言自京師何言甚易也舍是</hi>
<hi>無難矣其榖梁傳不言所歸歸之善者也出入不名以為不失  國也歸為善自某歸次之  襄公十八年曹</hi>
<hi>伯負芻䘚于師閔之也</hi>　<hi>二十一年</hi>冬曹武公來朝始見也<lb/>
公羊傳<hi>昭公二十年</hi>奔未有言自者此其言自何畔也畔則<lb/>
曷為不言其畔為公子喜時之後諱也春秋為賢者諱<lb/>
<pb n="KR2c0021_WYG_098-8b"/>
何賢乎公子喜時讓國也其讓國奈何曹伯廬䘚于師<lb/>
則未知公子喜時從與公子負芻從與或為主乎國或<lb/>
為主乎師公子喜時見公子負芻之當立也逡廵而退<lb/>
賢公子喜時則曷為為會諱君子之善善也長惡惡也<lb/>
短惡惡止其身善善及子孫賢者子孫故君子為之諱<lb/>
也<hi>榖梁傳自夢者專乎夢也曹無大夫其曰公孫何也言其以貴取之而不以叛也</hi>
　　　牟<hi>爵姓未詳或云祝融後</hi>
　　　葛<hi>嬴姓附庸</hi>
<pb n="KR2c0021_WYG_098-9a"/>
<hi>公羊傳桓公十五年邾婁人牟人葛人來朝皆何以稱人夷狄之也</hi>
　　　小邾<hi>曹姓子爵邾之分初號為郳附庸</hi>
左傳<hi>莊公</hi>五年秋郳犂來來朝名未王命也<hi>公羊傳倪者何小邾婁也</hi>
<hi>小邾婁則曷為謂之倪未能以其名通也犂來者何名也其名何㣲國也  穀梁傳郳國也犂來㣲國之君未</hi>
<hi>爵命者也</hi>　<hi>襄公/七年</hi>小邾穆公來朝亦始朝公也　<hi>昭公三年</hi>小邾<lb/>
穆公來朝季武子欲卑之穆叔曰不可曹滕二邾實不<lb/>
忘我好敬以逆之猶懼其貳又卑一睦焉逆羣好也其<lb/>
如舊而加敬焉志曰能敬無災又曰敬逆來者天所福<lb/>
<pb n="KR2c0021_WYG_098-9b"/>
也季孫從之　十七年春小邾穆公來朝公與之燕季<lb/>
平子賦采叔穆公賦菁菁者莪昭子曰不有以國其能<lb/>
久乎　<hi>哀公十四年</hi>小邾射以句繹來奔曰使季路要我吾<lb/>
無盟矣使子路子路辭季康子使冉有謂之曰千乘之<lb/>
國不信其盟而信子之言子何辱焉對曰魯有事於小<lb/>
邾不敢問故死其城下可也彼不臣而濟其言是義之<lb/>
也由弗能<lb/>
　　　蕭<hi>附庸或云宋支庶蕭叔大心平宋萬有功封於蕭</hi>
<pb n="KR2c0021_WYG_098-10a"/>
<hi>公羊傳莊公二十三年蕭叔朝公其言朝公何公在外也  糓梁傳㣲國之君未爵命者不言其來於外也朝</hi>
<hi>於廟正也於外非正也</hi>
　　　鄫<hi>姒姓子爵夏少康封少子曲烈於鄫</hi>
左傳<hi>僖公十四年</hi>鄫季姬來寧公怒止之以鄫子之不朝也<lb/>
夏遇于防而使來朝<hi>公羊傳鄫子曷為使乎季姬來朝内辭也非使來朝使來請已也糓</hi>
<hi>梁傳遇者同謀也來朝者來請已也朝不言使言使非正也以病繒子也</hi>
　　　郜<hi>姬姓子爵周文王之子封於郜</hi>
<hi>公羊傳二十年郜子來朝郜子者何失地之君也何以不名兄弟辭也</hi>
<pb n="KR2c0021_WYG_098-10b"/>
　　　介<hi>東方國</hi>
左傳二十九年春介葛盧來朝舎于昌衍之上公在會<lb/>
饋之芻米禮也　冬介葛盧來以未見公故復來朝禮<lb/>
之加燕好介葛盧聞牛鳴曰是生三犧皆用之矣其音<lb/>
云問之而信<hi>公羊傳介葛盧者何夷狄之君也何以不言朝不能乎朝也  糓梁傳介國也葛盧</hi>
<hi>㣲國之君未爵命也其曰來卑也</hi>
　　　郕<hi>姬姓伯爵周文王之子封於郕</hi>
左傳<hi>文公十一年</hi>郕大子朱儒自安于夫鍾國人弗徇　十<lb/>
<pb n="KR2c0021_WYG_098-11a"/>
二年春郕伯䘚郕人立君大子以夫鍾與郕邽來奔公<lb/>
以諸侯逆之非禮也故書曰郕伯來奔不書地尊諸侯<lb/>
也<hi>公羊傳盛伯者何失地之君也何以不名兄弟辭也</hi>
　　　郯<hi>嬴姓子爵少昊之苖裔</hi>
左傳<hi>宣公十六年</hi>秋郯伯姬來歸出也　<hi>襄公</hi>七年春郯子來<lb/>
朝始朝公也　<hi>昭公十七年</hi>秋郯子來朝公與之宴昭子問<lb/>
焉曰少皥氏鳥名官何故也郯子曰吾祖也我知之昔<lb/>
者黄帝氏以雲紀故為雲師而雲名炎帝氏以火紀故<lb/>
<pb n="KR2c0021_WYG_098-11b"/>
為火師而火名共工氏以水紀故為水師而水名大皥<lb/>
氏以龍紀故為龍師而龍名我髙祖少皥摯之立也鳳<lb/>
鳥適至故紀於鳥為鳥師而鳥名鳳鳥氏歴正也𤣥鳥<lb/>
氏司分者也伯趙氏司至者也青鳥氏司啓者也丹鳥<lb/>
氏司閉者也祝鳩氏司徒也鴡鳩氏司馬也鳲鳩氏司<lb/>
空也爽鳩氏司寇也鶻鳩氏司事也五鳩鳩民者也五<lb/>
雉為五工正利器用正度量夷民者也九扈為九農正<lb/>
扈民無淫者也自顓頊以來不能紀逺乃紀於近為民<lb/>
<pb n="KR2c0021_WYG_098-12a"/>
師而命以民事則不能故也仲尼聞之見於郯子而學<lb/>
之既而告人曰吾聞之天子失官學在四夷猶信<lb/>
　　　戎<hi>居魯衛之間者</hi>
左傳<hi>隱公</hi>二年春公會戎于潛修惠公之好也戎請盟公<lb/>
辭　戎請盟秋盟于唐復修戎好也<lb/>
穀梁傳會者外為主焉爾知者慮義者行仁者守有此<lb/>
三者然後可以出會會戎危公也<lb/>
左傳<hi>桓公二年</hi>公及戎盟于唐修舊好也冬公至自唐告于<lb/>
<pb n="KR2c0021_WYG_098-12b"/>
廟也凡公行告于宗廟反行飲至舎爵策勲焉禮也特<lb/>
相會往來稱地讓事也自參以上則往稱地來稱會成<lb/>
事也<hi>榖梁傳桓無會而其致何也逺之也</hi>　<hi>莊公十八年</hi>夏公追戎于濟西不<lb/>
言其來諱之也<hi>公羊傳此未有言伐者其言追何大其為中國追也此未有伐中國者則其言</hi>
<hi>為中國追何大其未至而豫禦之也其言于濟西何大之也  糓梁傳其不言戎之伐我何也以公之追之不</hi>
<hi>使戎邇于我也于濟西者大之也何大焉為公之追之也</hi>
　　　白狄<hi>姬姓子爵與赤狄種異</hi>
左傳<hi>襄公</hi>十八年春白狄始來<hi>公羊傳白狄者何夷狄之君也何以不言朝不能朝</hi>
<pb n="KR2c0021_WYG_098-13a"/>
<hi>也</hi>
　春秋十二公之世來朝於魯者一十有五國杞紀滕<lb/>
　薛糓鄧曹邾牟葛小邾蕭鄫郜郯是也州介白狄或<lb/>
　來而不復或禮有未備故皆稱來焉諸侯五等公侯<lb/>
　伯子男其例稱爵下此為附庸附庸未有爵命不得<lb/>
　為諸侯其例稱名春秋朝聘㑹盟之國宋為公魯晉<lb/>
　齊衛陳蔡邢紀鄧為侯秦鄭曹杞薛糓滑北燕為伯<lb/>
　楚莒邾滕小邾吳越徐郯郜鄫沈蝢胡為子許宿為<lb/>
<pb n="KR2c0021_WYG_098-13b"/>
　男兹三十四國於經最著云滕薛初稱侯自桓公二<lb/>
　年滕始書子莊公三十年薛始書伯或曰自降也或<lb/>
　曰時王所黜也樂正子記曰滕薛二侯旅朝隱公桓<lb/>
　王聞之徴朝滕以子往薛以伯往王怒皆黜焉此一<lb/>
　證也二邾初為附庸故儀父書字郳犂來書名其後<lb/>
　皆書曰子蓋時王所進也二邾附庸可以王命進滕<lb/>
　薛為侯亦可以王命黜但未知杞初稱侯至莊公二<lb/>
　十七年稱伯僖公二十三年稱子文公十年復稱伯<lb/>
<pb n="KR2c0021_WYG_098-14a"/>
　襄公二十九年又稱子倏升倏降又誰命之也春秋<lb/>
　魯史在本國不可稱為魯侯故書曰公從臣子之辭<lb/>
　五等皆稱公死則諡曰某公故傳於列國皆稱公經<lb/>
　於葬皆舉諡稱公吳楚僭號稱王是以不葬若葬將<lb/>
　書曰葬某王為是絶而不葬也所以知附庸稱名者<lb/>
　何莊公五年郳犂來來朝傳曰名未王命也釋稱名<lb/>
　之義無貶責之文是例之當名矣五等之爵不生名<lb/>
　其或生名者貶也桓公七年糓伯綏來朝鄧侯吾離<lb/>
<pb n="KR2c0021_WYG_098-14b"/>
　來朝傳曰名賤之也僖公二十五年衛侯燬滅邢傳<lb/>
　曰同姓也故名貶而名是知例不當名也至於奔執<lb/>
　歸入則或名或不名經不一法左氏無明例蓋從其<lb/>
　國之告辭因以書之公羊氏曰失地之君名其説同<lb/>
　於曲禮然於經多違異有不盡然者姑闕疑焉若夫<lb/>
　嘉而書字則君與臣同例隱公元年公及邾儀父盟<lb/>
　于蔑傳曰未王命故不書爵曰儀父貴之也此附庸<lb/>
　之君也桓公十七年蔡季自陳歸于蔡此諸侯也是<lb/>
<pb n="KR2c0021_WYG_098-15a"/>
　以知六等之君皆可褎而字之若許叔若紀季是其<lb/>
　類矣公侯之稱子者何僖公九年宋子會於葵丘傳<lb/>
　曰宋桓公䘚未葬而襄公會諸侯故曰子凡在喪王<lb/>
　曰小童公侯曰子在喪者未葬之稱既葬則稱爵文<lb/>
　公十八年子䘚傳曰諱之也諱其弑猶以未成君告<lb/>
　故以子書僖公二十五年衛子盟於洮成公上述父<lb/>
　志降名稱子故嘉而從之二十八年衛子盟于踐土<lb/>
　是時衛實無喪叔武攝位未有成命故亦以子書此<lb/>
<pb n="KR2c0021_WYG_098-15b"/>
　三者因變而合於禮矣知公侯在喪稱子之為禮則<lb/>
　知宋共公衛惠公定公皆先君未葬而稱爵為非禮<lb/>
　知述父攝君者猶不稱爵之為禮則知晉太子州蒲<lb/>
　代父而稱侯為非禮觸類而通之則是與非昭然見<lb/>
　矣杞伯之稱子貶也僖公二十三年杞子䘚傳曰書<lb/>
　曰子杞夷也二十七年杞子來朝傳曰用夷禮故曰<lb/>
　子襄公二十九年杞子來盟傳曰書子賤之也䘚也<lb/>
　朝也盟也三者異事而同貶故重例以明之楚之初<lb/>
<pb n="KR2c0021_WYG_098-16a"/>
　號為荆後乃改號為楚亦猶小邾之初號為郳邾至<lb/>
　戰國號為鄒鮮虞之後號為中山國有二名非貶也<lb/>
　公羊氏曰荆州名也州不若國穀梁氏曰狄之也夫<lb/>
　楚之為狄久矣猾夏日甚何獨於初貶焉諸侯之貶<lb/>
　或至没而不書成公二年盟于蜀傳曰許蔡不書乘<lb/>
　楚車也謂之失位故諸侯之貶有稱子有書名有削<lb/>
　而不書盡矣未聞有稱人者唯桓公十五年邾人牟<lb/>
　人葛人來朝公羊穀梁氏皆曰夷狄之杜氏以為三<lb/>
<pb n="KR2c0021_WYG_098-16b"/>
　人者皆附庸世子其君應稱名故其子降稱人蓋據<lb/>
　左氏原無貶君稱人之例杜是以推而臆斷之按經<lb/>
　書人而傳言諸侯者十有一左氏皆不發例在當時<lb/>
　告命記注之異抑固不可以逆揣乎在禮君行曰朝<lb/>
　卿行曰聘故朝者諸侯朝於天子國君朝於國君聘<lb/>
　者君使卿行執玉幣以相存問夫諸侯朝於天子可<lb/>
　也諸侯而自相朝何也周禮大行人曰凡諸侯之邦<lb/>
　交嵗相問也殷相聘也世相朝也是諸侯亦有相朝<lb/>
<pb n="KR2c0021_WYG_098-17a"/>
　之制皆所以習禮考義正刑一德以尊天子非若後<lb/>
　世之以彊服弱以衆制寡至使小國之君奔走弗寧<lb/>
　也聘禮曰小聘曰問問不足記故春秋止書聘而不<lb/>
　書問凡諸侯父死子立為一世新君既立彼或來朝<lb/>
　此或徃朝之皆為世相朝之法雖舊典泯闕而春秋<lb/>
　猶有行之者文公十一年曹伯來朝傳曰即位而來<lb/>
　見也是彼新立而來朝也襄公元年邾子來朝衛侯<lb/>
　使公孫剽來聘傳曰禮也凡諸侯即位小國朝之大<lb/>
<pb n="KR2c0021_WYG_098-17b"/>
　國聘焉以繼好結信謀事補闕禮之大者也邾之來<lb/>
　朝是此新立而彼朝之也此於周禮世相朝之法蓋<lb/>
　有合焉文公十五年曹伯來朝傳曰禮也諸侯五年<lb/>
　再相朝以修王命古之制也既曰古制矣而周禮無<lb/>
　文者何蓋一世一朝疎闊太甚其閒年必有相朝之<lb/>
　制且一新一舊彼此未狎於此之際必須往朝周禮<lb/>
　特舉其大者爾文公元年公孫敖如齊傳曰始聘焉<lb/>
　禮也凡君即位卿出並聘踐修舊好要結外援好事<lb/>
<pb n="KR2c0021_WYG_098-18a"/>
　鄰國以衛社稷忠信卑讓之道也此曰即位卿出並<lb/>
　聘襄公元年曰即位大國聘焉是新君初立有交聘<lb/>
　之法一如相朝之禮亦非但一世一聘而已閒年之<lb/>
　聘又可類推也自霸主為政因時制宜非復周法之<lb/>
　舊子太叔云文襄之霸也其務不煩諸侯令諸侯三<lb/>
　嵗而聘五嵗而朝蓋以五年再相朝往來太數故更<lb/>
　制從簡霸主未能創制改物諸侯或從或否是以邾<lb/>
　曹之君猶能率舊章以合周禮文襄德衰朝聘無復<lb/>
<pb n="KR2c0021_WYG_098-18b"/>
　常準悼公又從而更命之襄公八年傳曰會于邢丘<lb/>
　以命朝聘之數是亦上同文襄耳而周禮不行久矣<lb/>
　魯之朝聘於列國皆書曰如如者書其始事也未知<lb/>
　其終事與否故朝有至河而復者聘有至黄乃復不<lb/>
　至而復奔莒者安得於其始遂書曰朝某聘某乎僖<lb/>
　公二十八年公朝于王所王不在京師朝而後書之<lb/>
　故不言如也列國之朝聘于魯皆書曰來朝來聘書<lb/>
　其終事也彼固已朝已聘矣若偕至而同行朝禮則<lb/>
<pb n="KR2c0021_WYG_098-19a"/>
　兼書隐公十一年滕侯薛侯來朝桓公十五年邾人<lb/>
　牟人葛人來朝是其事矣若皆至而各行朝禮則各<lb/>
　書桓公七年糓伯綏來朝鄧侯吾離來朝是其事矣<lb/>
　莊公二十三年蕭叔朝公就於糓地以朝故不言來<lb/>
　僖公二十九年介葛盧來襄公十八年白狄來來而<lb/>
　不能行朝禮故不言朝桓公五年冬州公如曹六年<lb/>
　春寔來傳曰自曹來朝書曰寔來不復其國也言奔<lb/>
　則以朝來言朝則留而不反故變文言寔來焉若此<lb/>
<pb n="KR2c0021_WYG_098-19b"/>
　之類皆據事直書公羊氏曰兼言之何微國也夫榖<lb/>
　鄧之不大於滕薛明矣是故弗取也外相朝亦書曰<lb/>
　如然必告而後書桓公五年齊侯鄭伯如紀齊欲襲<lb/>
　紀紀懼而告魯也州公如曹為明年寔來書也文公<lb/>
　十四年單伯如齊為魯如齊故書也襄公五年叔孫<lb/>
　豹鄫世子巫如晉傳曰言比諸魯大夫也魯覿之於<lb/>
　晉故變例書之也外相如者多矣餘不具書則無關<lb/>
　於魯事又不來告故耳魯之朝聘於天子者八而朝<lb/>
<pb n="KR2c0021_WYG_098-20a"/>
　聘於列國者九十魯之所朝者晉齊與楚而朝魯者<lb/>
　滕薛曹邾等小國而已杞七朝而止於成曹五朝而<lb/>
　止於襄小邾五朝而止於昭邾七朝而止於定滕五<lb/>
　朝而訖於哀列國之述職於王朝者春秋闕如而自<lb/>
　相朝見何僕僕也糓鄧辟陋牟葛旅見羣然而走於<lb/>
　桓杞姬之子鄫姬之夫羣然而走於僖曹五年而兩<lb/>
　朝於文小邾十五年而兩朝於昭杞紀昏媾薛介比<lb/>
　鄰邾婁仇讎或諮難而不存或不敬而致討或始終<lb/>
<pb n="KR2c0021_WYG_098-20b"/>
　一至或忽禮忽兵春秋之諸侯何可長也總之東遷<lb/>
　以後周禮之不絶如綫矣列國之君唯利是視滕薛<lb/>
　諸小國之朝魯猶魯之朝於晉齊楚諸大國也是以<lb/>
　齊晉更霸之日曹遂恃霸而不朝晉悼昏杞之後杞<lb/>
　遂恃昏而不至滕與二邾迄乎春秋之末猶栖栖兩<lb/>
　觀之閒蓋式微甚矣小國託重於魯故亟朝於魯至<lb/>
　小邾子被執於宋不聞魯救是魯之不能庇小邾也<lb/>
　然自僖公保須句而須句滅襄公屬鄫而鄫亡魯人<lb/>
<pb n="KR2c0021_WYG_098-21a"/>
　之不能字小也久矣何況乎定哀之世哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0021_WYG_098-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷九十八<lb/>
</p>
<p>
</p>
  </div>
</body>
</text>
</TEI>
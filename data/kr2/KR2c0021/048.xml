<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷四十八</head>
    <p>
<pb n="KR2c0021_WYG_048-1a"/>
欽定四庫全書<lb/>
　繹史卷四十八　　　　靈壁縣知縣馬驌撰<lb/>
　　齊五子爭立<lb/>
左傳<hi>僖公二年</hi>齊寺人貂始漏師於多魚<lb/>
韓非子人有設桓公隱者曰一難二難三難何也桓公<lb/>
不能對以告管仲管仲對曰一難也近優而逺士二難<lb/>
也去其國而數之海三難也君老而晩置太子桓公曰<lb/>
善不擇日而廟禮太子或曰管仲之射隱不得也物之<lb/>
<pb n="KR2c0021_WYG_048-1b"/>
所謂難者必借人成勢而勿侵害己可謂一難也貴妾<lb/>
不使二后二難也愛孼不使危正適專聼一臣而不敢<lb/>
偶君此則可謂三難也<lb/>
管子桓公問管仲曰寡人欲霸以二三子之功既得霸<lb/>
矣今吾有欲王其可乎管仲對曰公當召叔牙而問焉<lb/>
鮑叔至公又問焉鮑叔對曰公當召賔胥無而問焉賔<lb/>
胥無趨而進公又問焉賔胥無對曰古之王者其君豐<lb/>
其臣教今君之臣豐公遵遁繆然逺二三子遂徐行而<lb/>
<pb n="KR2c0021_WYG_048-2a"/>
進公曰昔者太王賢王季賢文王賢武王賢武王伐殷<lb/>
克之七年而崩周公旦輔成王而治天下僅能制於四<lb/>
海之内矣今寡人之子不若寡人寡人不若二三子以<lb/>
此觀之則吾不王必矣<lb/>
呂氏春秋管仲有病桓公往問之曰仲父之病矣漬甚<lb/>
國人弗諱寡人將誰屬國管仲對曰昔者臣盡力竭智<lb/>
猶未足以知之也今病在於朝夕之中臣奚能言桓公<lb/>
曰此大事也願仲父之敎寡人也管仲敬諾曰公誰欲<lb/>
<pb n="KR2c0021_WYG_048-2b"/>
相公曰鮑叔牙可乎管仲對曰不可夷吾善鮑叔牙鮑<lb/>
叔牙之為人也清亷潔直視不已若者不比於人一聞<lb/>
人之過終身不忘勿已則隰朋其可乎隰朋之為人也<lb/>
上志而下求醜不若黄帝而哀不己若者其於國也有<lb/>
不聞也其於物也有不知也其於人也有不見也勿已<lb/>
乎則隰朋可也夫相大官也處大官者不欲小察不欲<lb/>
小智故曰大匠不斵大庖不豆大勇不鬬大兵不宼桓<lb/>
公行公去私惡用管子而為五霸長行私阿所愛用豎<lb/>
<pb n="KR2c0021_WYG_048-3a"/>
刁而蟲出於戸<lb/>
管子管仲寢疾桓公往問之曰仲父之疾甚矣若不可<lb/>
諱也不幸而不起此疾彼政我將安移之管仲未對桓<lb/>
公曰鮑叔之為人何如管仲對曰鮑叔君子也千乘之<lb/>
國不以其道予之不受也雖然不可以為政其為人也<lb/>
好善而惡惡已甚見一惡終身不忘桓公曰然則孰可<lb/>
管仲對曰隰朋可朋之為人好上識而下問臣聞之以<lb/>
德予人者謂之仁以財予人者謂之良以善勝人者未<lb/>
<pb n="KR2c0021_WYG_048-3b"/>
有能服人者也以善養人者未有不服人者也於國有<lb/>
所不知政於家有所不知事必則朋乎且朋之為人也<lb/>
居其家不忘公門居公門不忘其家事君不二其心亦<lb/>
不忘其身舉齊國之幣握路家五十室其人不知也大<lb/>
仁也哉其朋乎公又問曰不幸而失仲父也二三大夫<lb/>
者其猶能以國寧乎管仲對曰君請矍己乎鮑叔牙之<lb/>
為人也好直賔胥無之為人也好善甯戚之為人也能<lb/>
事孫在之為人也善言公曰此四子者其孰能一人之<lb/>
<pb n="KR2c0021_WYG_048-4a"/>
上也寡人并而臣之則其不以國寧何也對曰鮑叔之<lb/>
為人好直而不能以國詘賔胥無之為人也好善而不<lb/>
能以國詘甯戚之為人能事而不能以足息孫在之為<lb/>
人善言而不能以信黙臣聞之消息盈虛與百姓詘信<lb/>
然後能以國寧勿己者朋其可乎朋之為人也動必量<lb/>
力舉必量技言終喟然而歎曰天之生朋以為夷吾舌<lb/>
也其身死舌焉得生哉管仲又言曰東郭有狗嘊嘊旦<lb/>
暮欲齧我猳而不使也今夫易牙子之不能愛將安能<lb/>
<pb n="KR2c0021_WYG_048-4b"/>
愛君君必去之公曰諾管子又言曰北郭有狗嘊嘊旦<lb/>
暮欲齧我猳而不使也今夫豎刁其身之不愛焉能愛<lb/>
君君必去之公曰諾管子又言曰西郭有狗嘊嘊旦暮<lb/>
欲齧我猳而不使也今夫衛公子開方去其千乗之太<lb/>
子而臣事君是所願也得於君者是將欲過其千乘也<lb/>
君必去之桓公曰諾管子遂卒卒十月隰朋亦卒<lb/>
史記管仲病桓公問曰羣臣誰可相者管仲曰知臣莫<lb/>
如君公曰易牙如何對曰殺子以適君非人情不可公<lb/>
<pb n="KR2c0021_WYG_048-5a"/>
曰開方如何對曰倍親以適君非人情難近公曰豎刁<lb/>
如何對曰自宫以適君非人情難親管仲死而桓公不<lb/>
用管仲言卒近用三子三子専權<hi>淮南子俞兒易牙淄澠之水合者嘗一哈</hi>
<hi>水而甘苦知矣○孟子疏引左傳云淄澠二水為食易牙亦知二水之味桓公不信數試始驗今按左傳無此</hi>
<hi>語</hi>
呂氏春秋管仲有疾桓公往問之曰仲父之疾病矣將<lb/>
何以教寡人管仲曰齊鄙人有諺曰居者無載行者無<lb/>
埋今臣將有逺行胡可以問桓公曰願仲父之無讓也<lb/>
<pb n="KR2c0021_WYG_048-5b"/>
管仲對曰願君之逺易牙豎刁常之巫衛公子啓方公<lb/>
曰易牙烹其子以慊寡人猶尚可疑耶管仲對曰人之<lb/>
情非不愛其子也其子之忍又將何有於君公又曰豎<lb/>
刁自宫以近寡人猶尚可疑耶管仲對曰人之情非不<lb/>
愛其身也其身之忍又將何有於君公又曰常之巫審<lb/>
於死生能去苛病猶尚可疑耶管仲對曰死生命也苛<lb/>
病失也君不任其命守其本而恃常之巫彼將以此無<lb/>
不為也公又曰衛公子啓方事寡人十五年矣其父死<lb/>
<pb n="KR2c0021_WYG_048-6a"/>
而不敢歸哭猶尚可疑耶管仲對曰人之情非不愛其<lb/>
父也其父之忍又將何有於君公曰諾管仲死盡逐之<lb/>
食不甘宫不治苛病起朝不肅居三年公曰仲父不亦<lb/>
過乎孰謂仲父盡之乎於是皆復召而反明年公有病<lb/>
常之巫從中出曰公將以某日薨易牙豎刁常之巫相<lb/>
與作亂塞宫門築髙牆不通人矯以公令有一婦人踰<lb/>
垣入至公所公曰我欲食婦人曰吾無所得公又曰我<lb/>
欲飲婦人曰吾無所得公曰何故對曰常之巫從中出<lb/>
<pb n="KR2c0021_WYG_048-6b"/>
曰公將以某日薨易牙豎刁常之巫相與作亂塞宫門<lb/>
築髙牆不通人故無所得衛公子啓方以書社四十下<lb/>
衛公慨焉歎涕出曰嗟乎聖人之所見豈不逺哉若死<lb/>
者有知我將何面目以見仲父乎䝉衣袂而絶乎壽宫<lb/>
蟲流出於戸上蓋以楊門之扇三月不葬<lb/>
韓非子管仲有病桓公往問之曰仲父病不幸卒於大<lb/>
命將奚以告寡人管仲曰微君言臣故將謁之願君去<lb/>
豎刁除易牙逺衛公子開方易牙為君主味君惟人肉<lb/>
<pb n="KR2c0021_WYG_048-7a"/>
未嘗易牙烝其首子而進之夫人情莫不愛其子今弗<lb/>
愛其子安能愛君君妒而好内豎刁自宫以治内人情<lb/>
莫不愛其身身且不愛安能愛君開方事君十五年齊<lb/>
衛之閒不容數日行棄其母乆官不歸其母不愛安能<lb/>
愛君臣聞之矜偽不長蓋虗不乆願君去此三子者也<lb/>
管仲卒死桓公弗行及桓公死蟲出尸不葬或曰管仲<lb/>
所以見告桓公者非有度者之言也所以去豎刁易牙<lb/>
者以不愛其身適君之欲也曰不愛其身安能愛君然<lb/>
<pb n="KR2c0021_WYG_048-7b"/>
則臣有盡死力以為其主者管仲將弗用也曰不愛其<lb/>
死力安能愛君是君去忠臣也且以不愛其身度其不<lb/>
愛其君是將以管仲之不能死公子糾度其不死桓公<lb/>
也是管仲亦在所去之域矣明主之道不然設民所欲<lb/>
以求其功故為爵禄以勸之設民所惡以禁其姦故為<lb/>
刑罰以威之慶賞信而刑罰必故君舉功於臣而姦不<lb/>
用於上雖有豎刁其奈君何且臣盡死力以與君市君<lb/>
垂爵禄以與臣市君臣之際非父子之親也計數之所<lb/>
<pb n="KR2c0021_WYG_048-8a"/>
出也君有道則臣盡力而姦不生無道則臣上塞主明<lb/>
而下成私管仲非明此度數於桓公也使去竪刁一竪<lb/>
刁又至非絶姦之道也且桓公所以身死蟲流出尸不<lb/>
𦵏者是臣重也臣重之實擅主也有擅主之臣則君令<lb/>
不下究臣情不上通一人之力能隔君臣之閒使善敗<lb/>
不聞禍福不通故有不葬之患也明主之道一人不兼<lb/>
官一官不兼事卑賤不待尊貴而進大臣不因左右而<lb/>
見百官修通羣臣輻湊有賞者君見其功有罰者君知<lb/>
<pb n="KR2c0021_WYG_048-8b"/>
其罪見知不悖於前賞罰不弊於後安有不𦵏之患管<lb/>
仲非明此言於桓公也使去三子故曰管仲無度矣<hi>○諸</hi>
<hi>家所記意同辭異各有其長韓非設難深刻</hi>
左傳<hi>十七年</hi>齊候之夫人三王姬徐嬴蔡姬皆無子齊侯<lb/>
好内多内寵内嬖如夫人者六人長衛姬生武孟少衛<lb/>
姬生惠公鄭姬生孝公葛嬴生昭公密姬生懿公宋華<lb/>
子生公子雍公與管仲屬孝公於宋襄公以為大子雍<lb/>
巫有寵於衛共姬因寺人貂以薦羞於公亦有寵公許<lb/>
<pb n="KR2c0021_WYG_048-9a"/>
之立武孟管仲卒五公子皆求立冬十月乙亥齊桓公<lb/>
卒易牙入與寺人貂因内寵以殺羣吏而立公子無虧<lb/>
孝公奔宋十二月乙亥赴辛巳夜殯<hi>榖梁傳此不正其日之何也其不正</hi>
<hi>前見矣其不正之前見何也以不正入虗國故稱嫌焉爾  史記桓公病五公子各樹黨爭立及桓公卒遂相</hi>
<hi>攻以故宫中空莫敢棺桓公尸在牀上六十七日尸蟲出于户十二月乙亥無詭立乃棺赴辛巳夜歛殯桓公</hi>
<hi>十有餘子要其後立者五人無詭立三月死無諡次孝公次昭公次懿公次惠公</hi>　十八年春<lb/>
宋襄公以諸侯伐齊三月齊人殺無虧<hi>榖梁傳非伐喪也  夏師救齊</hi>
<hi>善救齊也</hi>　齊人將立孝公不勝四公子之徒遂與宋人戰<lb/>
<pb n="KR2c0021_WYG_048-9b"/>
夏五月宋敗齊師于甗立孝公而還<hi>公羊傳戰不言伐此其言伐何宋公</hi>
<hi>與伐而不與戰故言伐春秋伐者為客受伐者為主曷為不使齊主之與襄公之征齊也曷為與襄公之征齊</hi>
<hi>桓公死竪刁易牙爭權不葬為是故伐之也善穀梁傳戰不言伐客不言及言及惡宋也  狄救齊  救齊也</hi>
秋八月𦵏齊桓公　<hi>二十五年</hi>衛人平莒于我十二月盟于<lb/>
洮修衛文公之好且及莒平也<hi>榖梁傳莒無大夫其曰莒慶何也以公之會目</hi>
<hi>之也</hi>二十六年春王正月公會莒兹㔻公寗莊子盟于向<lb/>
㝷洮之盟也齊師侵我西鄙討是二盟也<hi>公羊傳其言至巂弗及何</hi>
<hi>侈也以榖梁傳公不會大夫其曰寗速何也以其隨莒子可  言會也人㣲者也侵淺事也公之追之非正也</hi>
<pb n="KR2c0021_WYG_048-10a"/>
<hi>至巂急辭也弗及者弗與也可以及而不敢及也其侵也曰人其追也曰師以公之弗及大之也弗及内辭也</hi>
　東門襄仲臧文仲如楚乞師臧孫見子玉而道之伐<lb/>
齊宋以其不臣也<hi>公羊傳乞師者何卑辭也曷為以外内同若辭重師也曷為重師師出不</hi>
<hi>正反戰不正勝也師榖梁傳乞重辭也何重焉重人之死也非所乞也  出不必反戰不必勝故重之也</hi>
公以楚師伐齊取榖凡師能左右之曰以寘桓公子雍<lb/>
于榖易牙奉之以為魯援楚申公叔侯戍之桓公之子<lb/>
七人為七大夫於楚<hi>公羊傳此己取榖矣何以致伐未得乎取榖也曷為未得乎取穀曰</hi>
<hi>患之起必自此始也非穀梁傳以者不以者也民者君之本也使民以其死  其正也惡事不致此其致之何</hi>
<pb n="KR2c0021_WYG_048-10b"/>
<hi>也危之也</hi>　<hi>二十/七年</hi>夏齊孝公卒有齊怨不廢喪紀禮也<hi>史記孝公</hi>
<hi>卒孝公弟潘因衛公子開方殺孝公子而立潘是為昭公昭公桓公子也其母曰葛嬴</hi>　<hi>文公十四年</hi>
子叔姬妃齊昭公生舍叔姬無寵舍無威公子商人驟<lb/>
施於國而多聚士盡其家貸於公有司以繼之夏五月<lb/>
昭公卒舍即位秋七月乙夘夜齊商人弑舎而讓元元<lb/>
曰爾求之乆矣我能事爾爾不可使多蓄憾將免我乎<lb/>
爾為之齊人定懿公使來告難故書以九月齊公子元<lb/>
不順懿公之為政也終不曰公曰夫己氏<hi>公羊傳此未踰年之君也</hi>
<pb n="KR2c0021_WYG_048-11a"/>
<hi>其言弑其君舍何已立之已殺之成死者而賤生者也  穀梁傳舍未踰年其曰君何也成舍之為君所以重</hi>
<hi>商人之弑也商人其不以國氏何也不以嫌代嫌也舍之不日何也未成為君也  史記昭公之弟商人以桓</hi>
<hi>公死爭立而不得隂交賢士附愛百姓百姓說及昭公卒子舍立孤弱即與衆十月即墓上弑齊君舍而商人</hi>
<hi>自立是為懿公懿公桓公子也其母曰密姬</hi>　襄仲使告於王請以王寵求<lb/>
昭姬於齊曰殺其子焉用其母請受而罪之冬單伯如<lb/>
齊請子叔姬齊人執之又執子叔姬<hi>公羊傳執者曷為或稱行人或不稱</hi>
<hi>行人稱行人而執者以其事執也不稱行人而執者以已執也單伯之罪何道淫也惡乎淫淫乎子叔姬然則</hi>
<hi>曷為不言齊人執單伯及子叔姬内辭也使若異罪然  榖梁傳私罪也單伯滛於齊齊人執之叔姬同罪也</hi>
<pb n="KR2c0021_WYG_048-11b"/>
十五年春季文子如晉為單伯與子叔姬故也　夏曹<lb/>
伯來朝禮也諸侯五年再相朝以修王命古之制也<lb/>
齊人許單伯請而赦之使來致命書曰單伯至自齊貴<lb/>
之也<hi>穀梁傳大夫執則致致則名此其不名何也天子之命大夫也</hi>　秋齊人侵我西<lb/>
鄙故季文子告于晉<hi>穀梁傳其曰鄙逺之也其逺之何也不以難介我國也</hi>　齊<lb/>
人來歸子叔姬王故也<hi>公羊傳其言來何閔之也此有罪何閔爾父母之於子雖有罪</hi>
<hi>猶若其不欲服罪然之穀梁傳其曰子叔姬貴之也其言來歸何也父母  於子雖有罪猶欲其免也</hi>
齊侯侵我西鄙謂諸侯不能也遂伐曹入其郛討其來<lb/>
<pb n="KR2c0021_WYG_048-12a"/>
朝也季文子曰齊侯其不免乎己則無禮而討於有禮<lb/>
者曰女何故行禮禮以順天天之道也已則反天而又<lb/>
以討人難以免矣詩曰胡不相畏不畏于天君子之不<lb/>
虐㓜賤畏于天也在周頌曰畏天之威于時保之不畏<lb/>
于天將何能保以亂取國奉禮以守猶懼不終多行無<lb/>
禮弗能在矣<hi>公羊傳郛者何恢郭也入郛書乎曰不書入郛不書此何以書動我也動我者何内</hi>
<hi>辭也其實我動焉爾</hi>　十六年春王正月及齊平公有疾使季文<lb/>
子會齊侯于陽榖請盟齊侯不肯曰請俟君閒<hi>公羊傳其言弗</hi>
<pb n="KR2c0021_WYG_048-12b"/>
<hi>及盟何不見與盟也矣穀梁傳弗及者内辭也行父失命  齊得内辭也</hi>　公使襄仲納賂<lb/>
于齊侯故盟于郪丘<hi>榖梁傳復行父之盟也</hi>　<hi>十七年</hi>齊侯伐我北<lb/>
鄙襄仲請盟六月盟于榖襄仲如齊拜榖之盟復曰臣<lb/>
聞齊人將食魯之麥以臣觀之將不能齊君之語偷臧<lb/>
文仲有言曰民主偷必死　十八年春齊侯戒師期而<lb/>
有疾醫曰不及秋將死公聞之卜曰尚無及期惠伯令<lb/>
龜卜楚丘占之曰齊侯不及期非疾也君亦不聞令龜<lb/>
有咎　齊懿公之為公子也與邴歜之父爭田弗勝及<lb/>
<pb n="KR2c0021_WYG_048-13a"/>
即位乃掘而刖之而使歜僕納閻職之妻而使職驂乘<lb/>
夏五月公游于申池二人浴于池歜以扑抶職職怒歜<lb/>
曰人奪女妻而不怒一抶女庸何傷職曰與刖其父而<lb/>
弗能病者何如乃謀弑懿公納諸竹中歸舍爵而行齊<lb/>
人立公子元<hi>史記初懿公為公子時與丙戎之父獵爭獲不勝及即位斷丙戎父足而使丙戎僕</hi>
<hi>庸職之妻好公納之宫使庸職驂乘五月懿公游於申池二人浴戯職曰斷足子戎曰奪妻者二人俱病此言</hi>
<hi>乃怨謀與公游竹中二人弑懿公車上棄竹中而亡去懿公之立驕民不附齊人廢其子而迎公子元於衛立</hi>
<hi>之是為惠公惠公桓公子也其母衛女曰少衛姬避齊亂故在衛○史叙諸公明晰</hi>
<pb n="KR2c0021_WYG_048-13b"/>
　齊桓公有夫人三人皆無子如夫人者六人皆有子<lb/>
　均非適也其孰當立以長則無虧矣其次則惠公元<lb/>
　也管仲既歿五子争寵桓公廢長立少自孝公己為<lb/>
　不順潘與商人之徒咸懐覬覦矣孝公卒昭公殺其<lb/>
　子以自立春秋略而不書殺人之子者人亦殺其子<lb/>
　齊國内亂乆見争端昭之得國知非以義立者也昭<lb/>
　既得位事晉惟謹是以享國二十年克終其世既而<lb/>
　昭卒舍立商人肯甘心下之乎用小惠以聚士弑國<lb/>
<pb n="KR2c0021_WYG_048-14a"/>
　君而執國母四年之中三侵魯鄙違逆王命蔑棄霸<lb/>
　主即其行事是寡謀輕動弗能靖國者也申池難發<lb/>
　國人未嘗過而問焉蓋懿實不道内外棄之二賊舍<lb/>
　爵而後行固知其寡助之至爾諸子盡死惠公順國<lb/>
　人之請而居君位納竹之罪亦無討焉夫商人之不<lb/>
　仁元也惡之乆矣始雖讓立心實不平邴閻之為賊<lb/>
　未必非惠公志也初管仲寢疾桓公往問之管仲曰<lb/>
　願君之逺易牙豎刁開方也桓公不聼使三子專權<lb/>
<pb n="KR2c0021_WYG_048-14b"/>
　又多内嬖卒啓五子之争以至弑奪相㝷者四十餘<lb/>
　年皆由内外多寵而不用仲父之言也周書曰美男<lb/>
　破舌美女破老信哉斯言有國者可以鑒矣<lb/>
　<lb/>
　<lb/>
　<lb/>
　<lb/>
　繹史卷四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷四十三</head>
    <p>
<pb n="KR2c0021_WYG_043-1a"/>
欽定四庫全書<lb/>
　繹史卷四十三　　　　靈壁縣知縣馬驌撰<lb/>
　　衞懿公亡國<hi>文公滅邢附</hi>
詩芄蘭之支童子佩觿雖則佩觿能不我知容兮遂兮<lb/>
垂帶悸兮芄蘭之葉童子佩韘雖則佩韘能不我甲容<lb/>
兮遂兮垂帶悸兮　牆有茨不可埽也中冓之言不可<lb/>
道也所可道也言之醜也牆有茨不可㐮也中冓之言<lb/>
不可詳也所可詳也言之長也牆有茨不可束也中冓<lb/>
<pb n="KR2c0021_WYG_043-1b"/>
之言不可讀也所可讀也言之辱也　君子偕老副笄<lb/>
六珈委委佗佗如山如河象服是宜子之不淑云如之<lb/>
何玼兮玼兮其之翟也鬒髪如雲不屑髢也玉之瑱也<lb/>
象之揥也揚且之晳也胡然而天也胡然而帝也瑳兮<lb/>
瑳兮其之展也䝉彼縐絺是紲袢也子之清揚揚且之<lb/>
顔也展如之人兮邦之媛也　爰采唐矣沬之鄉矣云<lb/>
誰之思美孟姜矣期我乎桑中要我乎上宮送我乎淇<lb/>
之上矣爰采麥矣沬之北矣云誰之思美孟弋矣期我<lb/>
<pb n="KR2c0021_WYG_043-2a"/>
乎桑中要我乎上宮送我乎淇之上矣爰采葑矣沬之<lb/>
東矣云誰之思美孟庸矣期我乎桑中要我乎上宮送<lb/>
我乎淇之上矣　鶉之奔奔鵲之彊彊人之無良我以<lb/>
為兄鵲之彊彊鶉之奔奔人之無良我以為君<hi>詩序芄蘭刺恵</hi>
<hi>公也驕而無禮大夫刺之而牆有茨衞人刺其上也公子頑通乎君母國人疾之  不可道也  君子偕老刺</hi>
<hi>衞夫人也夫人淫亂失事君子之道故陳人君之徳服飾之盛宜與君子偕老也  桑中刺奔也衞之公室淫</hi>
<hi>亂男女相奔至於公族在位相竊妻妾期於幽逺政散民流而不可止  鶉之奔奔刺衞宣姜也衞人以為宣</hi>
<hi>姜鶉鵲之不若也</hi>
<pb n="KR2c0021_WYG_043-2b"/>
禮記石駘仲卒無適子有庶子六人卜所以為後者曰<lb/>
沐浴佩玉則兆五人者皆沐浴佩玉石祁子曰孰有執<lb/>
親之喪而沐浴佩玉者乎不沐浴佩玉石祁子兆衞人<lb/>
以龜為有知也<hi>○檀弓</hi>
左傳<hi>閔公二年</hi>冬十二月狄人伐衞衞懿公好鶴鶴有乗軒<lb/>
者将戰國人受甲者皆曰使鶴鶴實有禄位余焉能戰<lb/>
公與石祁子玦與甯荘子矢使守曰以此賛國擇利而<lb/>
為之與夫人繡衣曰聼於二子渠孔御戎子伯為右黄<lb/>
<pb n="KR2c0021_WYG_043-3a"/>
夷前驅孔嬰齊殿及狄人戰于熒澤衞師敗績遂滅衞<lb/>
衞侯不去其旗是以甚敗狄人囚史華龍滑與禮孔以<lb/>
逐衞人二人曰我大史也實掌其祭不先國不可得也<lb/>
乃先之至則告守曰不可待也夜與國人出狄入衞遂<lb/>
徔之又敗諸河初恵公之即位也少齊人使昭伯烝於<lb/>
宣姜不可强之生齊子戴公文公宋桓夫人許穆夫人<lb/>
文公為衞之多患也先適齊及敗宋桓公逆諸河宵濟<lb/>
衞之遺民男女七百有三十人益之以共滕之民為五<lb/>
<pb n="KR2c0021_WYG_043-3b"/>
千人立戴公以廬于曹許穆夫人賦載馳齊侯使公子<lb/>
無虧帥車三百乘甲士三千人以戍曺歸公乘馬祭服<lb/>
五稱牛羊豕雞狗皆三百與門材歸夫人魚軒重錦三<lb/>
十兩<hi>紀年晉獻公十七年衞懿公及赤狄戰於洞澤  杜云泂當為泂</hi>
新書衞懿公喜鶴鶴有飾以文繡而乘軒者賦斂繁多<lb/>
而不顧其民貴優而輕大臣羣臣或諫則面叱之及翟<lb/>
伐衞寇挾城堞矣衞君垂泣而拜其臣民曰寇迫矣士<lb/>
民其勉之士民曰君亦使君之貴優将君之愛鶴以為<lb/>
<pb n="KR2c0021_WYG_043-4a"/>
君戰矣我儕小人也安能守戰乃潰門而出走翟寇遂<lb/>
入衞君奔死遂喪其國<lb/>
呂氏春秋衞懿公有臣曰𢎞演有所於使翟人攻衞其<lb/>
民曰君之所予位禄者鶴也所貴富者宮人也君使宮<lb/>
人與鶴戰余焉能戰遂潰而去翟人至及懿公于滎澤<lb/>
殺之盡食其肉獨舍其肝𢎞演至報使於肝畢呼天而<lb/>
啼盡哀而止曰臣請為襮因自殺先出其腹實内懿公<lb/>
之肝桓公聞之曰衞之亡也以為無道也今有臣若此<lb/>
<pb n="KR2c0021_WYG_043-4b"/>
不可不存於是復立衞於楚丘𢎞演可謂忠矣殺身出<lb/>
生以徇其君非徒徇其君也又令衞之宗廟復立祭祀<lb/>
不絶可謂有功矣<lb/>
詩載馳載驅歸唁衞侯驅馬悠悠言至于漕大夫跋渉<lb/>
我心則憂既不我嘉不能旋反視爾不臧我思不逺既<lb/>
不我嘉不能旋濟視爾不臧我思不閟陟彼阿丘言采<lb/>
其蝱女子善懐亦各有行許人尤之衆穉且狂我行其<lb/>
野芃芃其麥控于大邦誰因誰極大夫君子無我有尤<lb/>
<pb n="KR2c0021_WYG_043-5a"/>
百爾所思不如我所之<hi>詩序載馳許穆夫人作也閔其宗國顛覆自傷不能救也衞懿</hi>
<hi>公為狄人所滅國人分散露於漕邑許穆夫人閔衞之亡傷許之小力不能救思歸唁其兄又義不得故賦是</hi>
<hi>詩也之列女傳許穆夫人者衞懿公之女初許求之齊亦求  懿公将與許女因其傅母而言曰古者諸侯之</hi>
<hi>有女子也所以繫援於大國也今許小而逺齊大而近如使邉境有寇戎之事控告大國妾在不猶愈乎衞侯</hi>
<hi>不聼其後翟人攻衞大破之而許不能救許夫人馳驅而弔唁衞侯因疾之而作詩君子善其慈恵而逺識也</hi>
<hi>○許穆夫人非懿公女</hi>
左傳鄭人惡髙克使帥師次于河上乆而弗召師潰而<lb/>
歸髙克奔陳鄭人為之賦清人<hi>公羊傳鄭棄其師者何惡其将也鄭伯惡髙克</hi>
<pb n="KR2c0021_WYG_043-5b"/>
<hi>使之将逐而不納棄師之道也榖梁傳惡其長也兼不反其衆則是棄其師也</hi>
詩清人在彭駟介旁旁二矛重英河上乎翺翔清人在<lb/>
消駟介麃麃二矛重喬河上乎逍遥清人在軸駟介陶<lb/>
陶左旋右抽中軍作好<hi>詩序清人刺文公也髙克好利而不顧其君文公惡而欲逺之</hi>
<hi>不能使髙克将兵而禦狄于竟陳其師旅翺翔河上乆而不召衆散而歸髙克奔陳公子素惡髙克進之不以</hi>
<hi>禮文公退之不以道危國亡師之本故作是詩也</hi>
左傳僖之元年齊桓公遷邢于夷儀二年封衞于楚丘<lb/>
邢遷如歸衞國忘亡衞文公大布之衣大帛之冠務材訓農<lb/>
<pb n="KR2c0021_WYG_043-6a"/>
通商恵工敬教勸學授方任能元年革車三十乘季年<lb/>
乃三百乘<lb/>
詩投我以木𤓰報之以瓊琚匪報也永以為好也投我<lb/>
以木桃報之以瓊瑶匪報也永以為好也投我以木李<lb/>
報之以瓊玖匪報也永以為好也　定之方中作于楚<lb/>
宮揆之以日作于楚室樹之榛栗椅桐梓漆爰伐琴瑟<lb/>
升彼虚矣以望楚矣望楚與堂景山與京降觀于桑卜<lb/>
云其吉終焉允臧靈雨既零命彼倌人星言夙駕説於<lb/>
<pb n="KR2c0021_WYG_043-6b"/>
桑田匪直也人秉心塞淵騋牝三千<hi>詩序木瓜美齊桓公也衞國有狄人</hi>
<hi>之敗出處于漕齊桓公救而封之遺之車馬器服焉衞人思之欲厚報之而作是詩也  定之方中美衞文公</hi>
<hi>也衞為狄所滅東徙渡河野處漕邑齊桓公攘戎狄而封之文公徙居楚丘始建城市而營宮室得其時制百</hi>
<hi>姓説之國家殷富焉</hi>
史記初翟殺懿公也衞人憐之思復立宣公前死太子<lb/>
伋之後伋子又死而代伋死者子夀又無子太子伋同<lb/>
母弟二人其一曰黔牟黔牟嘗代恵公為君八年復去<lb/>
其二曰昭伯昭伯黔牟皆已前死故立昭伯子申為戴<lb/>
<pb n="KR2c0021_WYG_043-7a"/>
公戴公卒復立其弟燬為文公文公初立輕賦平罪身<lb/>
自勞與百姓同苦以收衞民<lb/>
詩蝃蝀在東莫之敢指女子有行逺父母兄弟朝隮于<lb/>
西崇朝其雨女子有行逺兄弟父母乃如之人也懐昏<lb/>
姻也大無信也不知命也　相䑕有皮人而無儀人而<lb/>
無儀不死何為相䑕有齒人而無止人而無止不死何<lb/>
俟相䑕有體人而無禮人而無禮胡不遄死　孑孑干<lb/>
旄在浚之郊素絲紕之良馬四之彼姝者子何以畀之<lb/>
<pb n="KR2c0021_WYG_043-7b"/>
孑孑干旟在浚之都素絲組之良馬五之彼姝者子何<lb/>
以予之孑孑干旌在浚之城素絲祝之良馬六之彼姝<lb/>
者子何以告之<hi>詩序蝃蝀止奔也衞文公能以道化其民淫奔之恥國人不齒也  相䑕刺無</hi>
<hi>禮也衞文公能正其羣臣而刺在位承先君之化無禮儀也  干旄美好善也衞文公臣子多好善賢者樂告</hi>
<hi>以善道也</hi>
左傳<hi>僖公</hi>十二年春諸侯城衞楚丘之郛懼狄難也　<hi>十八</hi>
<hi>年</hi>冬邢人狄人伐衞圍菟圃衞侯以國譲父兄子弟及<lb/>
朝衆曰茍能治之燬請徔焉衆不可而後師于訾婁狄<lb/>
<pb n="KR2c0021_WYG_043-8a"/>
師還<hi>榖梁傳狄其稱人何也善累而後進之伐衞所以救齊也功近而徳逺矣</hi>　<hi>十九年</hi>秋衞<lb/>
人伐邢以報菟圃之役於是衞大旱卜有事於山川不<lb/>
吉甯荘子曰昔周饑克殷而年豐今邢方無道諸侯無<lb/>
伯天豈或者欲使衞討邢乎徔之師興而雨　<hi>二十年</hi>秋<lb/>
齊狄盟于邢為邢謀衞難也於是衞方病邢<hi>榖梁傳邢為主焉爾</hi>
<hi>邢小其為主何也其為主乎救齊</hi>　<hi>二十四年</hi>衞人将伐邢禮至曰不得其<lb/>
守國不可得也我請昆弟仕焉乃往得仕　二十五年<lb/>
春衞人伐邢二禮徔國子巡城掖以赴外殺之正月丙<lb/>
<pb n="KR2c0021_WYG_043-8b"/>
午衞侯燬滅邢同姓也故名禮至為銘曰余掖殺國子<lb/>
莫余敢止<hi>韓非子衞君入朝於周周行人問其號對曰諸侯辟疆周行人却之曰諸侯不得與天子</hi>
<hi>同號衞君乃自更曰諸侯燬而後内之仲尼聞之曰逺哉禁偪虚名不以借人况實事乎  新書周行還之曰</hi>
<hi>啓疆辟疆天子之號也諸侯弗得用衞侯更其名曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然後受之</hi>
　衞宣公納婦而授國於恵則是淫亂者之可以享國<lb/>
　也恵公奪適而傳位於懿則是竊立者之可以長世<lb/>
　也福善禍淫之道不㡬爽乎是不然為惡者不必有<lb/>
　近刑懿公見殺於翟人滅國殄世猶是宣恵之餘殃<lb/>
<pb n="KR2c0021_WYG_043-9a"/>
　也夫好鶴宜若為小失耳遂使百姓散離敵未至而<lb/>
　奔潰恐後華禮夜與國人出臣民皆叛寇來使麋鹿<lb/>
　觸之懿必不能食肉舍肝曷為視死弗救也此無他<lb/>
　衞人之惡恵公而憐伋夀乆矣惡恵公則不願懿公<lb/>
　之有國伋夀無後則凡可以立為君者無不可以代<lb/>
　懿公也矧懿公拒諌貴優復無幹蠱之徳而昭伯實<lb/>
　伋子之母弟有子而立足以慰民望焉齊桓公因民<lb/>
　所欲益之民而封其國於是存亡繼絶之義昭然於<lb/>
<pb n="KR2c0021_WYG_043-9b"/>
　天下矣方翟人之入衞也亦復病邢齊人既遷邢又<lb/>
　復封衞然則邢衞之國同病也夷儀與楚丘其相依<lb/>
　猶唇齒也衞與邢之相救非相為賜勢不得不然爾<lb/>
　奈何桓公既沒而邢衞交惡衞且昧𢎞恩而伐齊<lb/>
　邢乃助翟人以攻衞邢固不道衞亦不仁譲國衆徔<lb/>
　興師雨降史氏之辭不無溢美二禮委質以濟其謀<lb/>
　張儀事楚事魏之智實權輿焉夫邢為姬姓周公之<lb/>
　𦙍也衞之視邢則為同姓魯之視邢則為同宗滅同<lb/>
<pb n="KR2c0021_WYG_043-10a"/>
　姓春秋惡之滅同宗魯之春秋惡之此生而書名春<lb/>
　秋所由僅見與且衞自宣恵以來文公則誠賢君矣<lb/>
　定之方中詩人專美布衣帛冠國用富强養餘力以<lb/>
　報翟邢可親而不可伐也胡為計不出此矜張奮怒<lb/>
　終成貪徳亦思控大邦而歎誰極衞難方殷邢實共<lb/>
　之忘同患而長寇讎生名之貶所由來乎<lb/>
　<lb/>
　<lb/>
<pb n="KR2c0021_WYG_043-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷一百四十六上</head>
    <p>
<pb n="KR2c0021_WYG_146-1a"/>
欽定四庫全書<lb/>
　繹史卷一百四十六上　靈壁縣知縣馬驌撰<lb/>
　　吕不韋相秦<hi>上</hi>
史記吕不韋者陽翟大賈人也往來販賤賣貴家累千<lb/>
金秦昭王四十年太子死其四十二年以其次子安國<lb/>
君為太子安國君有子二十餘人安國君有所甚愛姬<lb/>
立以為正夫人號曰華陽夫人華陽夫人無子安國君<lb/>
中男名子楚子楚母曰夏姬毋愛子楚為秦質子於趙<lb/>
<pb n="KR2c0021_WYG_146-1b"/>
秦數攻趙趙不甚禮子楚子楚秦諸庶孼孫質於諸侯<lb/>
車乘進用不饒居處困不得意吕不韋賈邯鄲見而憐<lb/>
之曰此奇貨可居乃往見子楚說曰吾能大子之門子<lb/>
楚笑曰且自大君之門而乃大吾門吕不韋曰子不知<lb/>
也吾門待子門而大子楚心知所謂乃引與坐深語吕<lb/>
不韋曰秦王老矣安國君得為太子竊聞安國君愛幸<lb/>
華陽夫人華陽夫人無子能立適嗣者獨華陽夫人耳<lb/>
今子兄弟二十餘人子又居中不甚見幸久質諸侯即<lb/>
<pb n="KR2c0021_WYG_146-2a"/>
大王薨安國君立為王則子無㡬得與長子及諸子旦<lb/>
暮在前者争為太子矣子楚曰然為之奈何吕不韋曰<lb/>
子貧客於此非有以奉獻於親及結賔客也不韋雖貧<lb/>
請以千金為子西游事安國君及華陽夫人立子為適<lb/>
嗣子楚乃頓首曰必如君䇿請得分秦國與君共之吕<lb/>
不韋乃以五百金與子楚為進用結賔客而復以五百<lb/>
金買奇物玩好自奉而西游秦求見華陽夫人姊而皆<lb/>
以其物獻華陽夫人因言子楚賢智結諸侯賔客徧天<lb/>
<pb n="KR2c0021_WYG_146-2b"/>
下常曰楚也以夫人為天日夜泣思太子及夫人夫人<lb/>
大喜不韋因使其姊說夫人曰吾聞之以色事人者色<lb/>
衰而愛弛今夫人事太子甚愛而無子不以此時蚤自<lb/>
結於諸子中賢孝者舉立以為適而子之夫在則重尊<lb/>
夫百嵗之後所子者為王終不失勢此所謂一言而萬<lb/>
世之利也不以繁華時樹木即色衰愛弛後雖欲開一<lb/>
語尚可得乎今子楚賢而自知中男也次不得為適其<lb/>
母又不得幸自附夫人夫人誠以此時拔以為適夫人<lb/>
<pb n="KR2c0021_WYG_146-3a"/>
則竟世有寵於秦矣華陽夫人以為然承太子閒從容<lb/>
言子楚質於趙者絶賢來往者皆稱譽之乃因涕泣曰<lb/>
妾幸得充後宫不幸無子願得子楚立以為適嗣以託<lb/>
妾身安國君許之乃與夫人刻玉符約以為適嗣安國<lb/>
君及夫人因厚餽遺子楚而請吕不韋傅之子楚以此<lb/>
名譽益盛於諸侯吕不韋取邯鄲諸姬絶好善舞者與<lb/>
居知有身子楚從不韋飲見而說之因起為夀請之吕<lb/>
不韋怒念業已破家為子楚欲以釣奇乃遂獻其姬姬<lb/>
<pb n="KR2c0021_WYG_146-3b"/>
自匿有身至大期時生子政子楚遂立姬為夫人秦昭<lb/>
王五十年使王齮圍邯鄲急趙欲殺子楚子楚與吕不<lb/>
韋謀行金六百斤予守者吏得脫亡赴秦軍遂以得歸<lb/>
趙欲殺子楚妻子子楚夫人趙豪家女也得匿以故母<lb/>
子竟得活秦昭王五十六年薨太子安國君立為王華<lb/>
陽夫人為王后子楚為太子趙亦奉子楚夫人及子政<lb/>
歸秦秦王立一年薨諡為孝文王太子子楚代立是為<lb/>
莊襄王莊襄王所養母華陽后為華陽太后真母夏姬<lb/>
<pb n="KR2c0021_WYG_146-4a"/>
尊以為夏太后莊襄王元年以吕不韋為丞相封為文<lb/>
信侯食河南雒陽十萬户<lb/>
戰國策濮陽人吕不韋賈於邯鄲見秦質子異人歸而<lb/>
謂父曰耕田之利㡬倍曰十倍珠玉之贏㡬倍曰百倍<lb/>
立國家之主贏㡬倍曰無數曰今力田疾作不得煖衣<lb/>
餘食若建國立君澤可以遺世願往事之秦子異人質<lb/>
於趙處於<graphic n="KR2125" url="https://raw.githubusercontent.com/kanripo/KR-Gaiji/master/images/KR2125.png" mimeType="image/png"/>城故往說之曰子傒有承國之業又有母<lb/>
在中今子無母於中外託於不可知之國一日倍約身<lb/>
<pb n="KR2c0021_WYG_146-4b"/>
為糞土今子聼吾計事求歸可以有秦國吾為子使秦<lb/>
必來請子乃說秦王后弟陽泉君曰君之罪至死君知<lb/>
之乎君之門下無不居髙尊位太子門下無貴者君之<lb/>
府藏珍珠寳玉君之駿馬盈外廄美女充後庭王之春<lb/>
秋髙一日山陵崩太子用事君危於累卵而不夀於朝<lb/>
生說有可以一切而使君富貴千萬嵗寧於泰山四維<lb/>
必無危亡之患矣陽泉君避席請聞其說不韋曰王年<lb/>
髙矣王后無子子傒有承國之業士倉又輔之王一日<lb/>
<pb n="KR2c0021_WYG_146-5a"/>
山陵崩子傒立士倉用事王后之門必生蓬蒿子異人<lb/>
賢材也棄在於趙無母於内引領西望而願一得歸王<lb/>
后誠請而立之是子異人無國而有國王后無子而有<lb/>
子也陽泉君曰然入謂王后王后乃請趙而歸之趙未<lb/>
之遣不韋說趙曰子異人秦之寵子也無母於中王后<lb/>
欲取而子之使秦而欲屠趙不顧一子以留計是抱空<lb/>
質也若使子異人歸而得立趙厚送遣之是不敢倍徳<lb/>
畔施是自為徳講秦王老矣一日晏駕雖有子異人不<lb/>
<pb n="KR2c0021_WYG_146-5b"/>
足以結秦趙乃遣之異人至不韋使楚服而見王后說<lb/>
其狀髙其智曰吾楚人也而自子之乃變其名曰楚王<lb/>
使子誦子曰少棄捐在外嘗無師傅所教學不習於誦<lb/>
王罷之乃留止閒曰陛下嘗軔車於趙矣趙之豪傑得<lb/>
知名者不少今大王反國皆西面而望大王無一介之<lb/>
使以存之臣恐其皆有怨心使邊境早閉晚開王以為<lb/>
然奇其計王后勸立之王乃召相令之曰寡人子莫若<lb/>
楚立以為太子子楚立以不韋為相號曰文信侯食藍<lb/>
<pb n="KR2c0021_WYG_146-6a"/>
田十二縣王后為華陽太后諸侯皆致秦邑<lb/>
史記昭襄王卒子孝文王立尊唐八子為唐太后而合<lb/>
其葬於先王韓王衰絰入弔祠諸侯皆使其將相來弔<lb/>
祠視䘮事孝文王元年赦罪人修先王功臣襃厚親戚<lb/>
弛苑囿孝文王除䘮十月己亥即位三日辛丑䘚子莊<lb/>
襄王立莊襄王元年大赦罪人修先王功臣施徳厚骨<lb/>
肉而布惠於民使䝉驁代韓韓獻成臯鞏秦界至大梁<lb/>
初置三川郡二年使䝉驁攻趙定太原三年蒙驁攻魏<lb/>
<pb n="KR2c0021_WYG_146-6b"/>
髙都汲拔之攻趙榆次新城狼孟取三十七城四年王<lb/>
齕攻上黨初置太原郡五月丙午莊襄王䘚子政立是<lb/>
為秦始皇帝　莊襄王即位三年薨太子政立為王尊<lb/>
吕不韋為相國號稱仲父秦王年少太后時時竊私通<lb/>
吕不韋不韋家僮萬人當是時魏有信陵君楚有春申<lb/>
君趙有平原君齊有孟嘗君皆下士喜賔客以相傾吕<lb/>
不韋以秦之彊羞不如亦招致士厚遇之至食客三千<lb/>
人是時諸侯多辯士如荀卿之徒著書布天下吕不韋<lb/>
<pb n="KR2c0021_WYG_146-7a"/>
乃使其客人人著所聞集論以為八覽六論十二紀二<lb/>
十餘萬言以為備天地萬物古今之事號曰吕氏春秋<lb/>
布咸陽市門懸千金其上延諸侯游士賔客有能増損<lb/>
一字者予千金<hi>漢書雜家吕氏春秋二十六篇</hi>
吕氏春秋<hi>本生</hi>始生之者天地養成之者人也能養天之<lb/>
所生而勿攖之謂天子天子之動也以全天為故者也<lb/>
此官之所自立也立官者以全生也今世之惑主多官<lb/>
而反以害生則失所為立之矣譬之若修兵者以備寇<lb/>
<pb n="KR2c0021_WYG_146-7b"/>
也今修兵而反以自攻則亦失所為修之矣夫水之性<lb/>
清土者抇之故不得清人之性夀物者抇之故不得夀<lb/>
物也者所以養性也非所以性養也今世之人惑者多<lb/>
以性養物則不知輕重也不知輕重則重者為輕輕者<lb/>
為重矣若此則每動無不敗以此為君悖以此為臣亂<lb/>
以此為子狂三者國有一焉無幸必亡今有聲於此耳<lb/>
聼之必慊已聼之則使人聾必弗聼有色於此目視之<lb/>
必慊已視之則使人盲必弗視有味於此口食之必慊<lb/>
<pb n="KR2c0021_WYG_146-8a"/>
已食之則使人瘖必弗食是故聖人之於聲色滋味也<lb/>
利於性則取之害於性則舎之此全性之道也世之貴<lb/>
富者其於聲色滋味也多惑者日夜求幸而得之則遁<lb/>
焉遁焉性惡得不傷萬人操弓共射其一招招無不中<lb/>
萬物章章以害一生生無不傷以便一生生無不長故<lb/>
聖人之制萬物也以全其天也天全則神和矣目明矣<lb/>
耳聰矣鼻臭矣口敏矣三百六十節皆通利矣若此人<lb/>
者不言而信不謀而當不慮而得精通乎天地神覆乎<lb/>
<pb n="KR2c0021_WYG_146-8b"/>
宇宙其於物無不受也無不裹也若天地然上為天子<lb/>
而不驕下為匹夫而不惛此之謂全徳之人富貴而不<lb/>
知道適足以為患不如貧賤貧賤之致物也難雖欲過<lb/>
之奚由出則以車入則以輦務以自佚命之曰招蹷之<lb/>
機肥肉厚酒務以相彊命之曰爛腸之食靡曼皓齒鄭<lb/>
衛之音務以自樂命之曰伐性之斧三患者貴富之所<lb/>
致也故古之人有不肯貴富者矣由重生故也非夸以<lb/>
名也為其實也則此論之不可不察也　<hi>重已</hi>倕至巧也<lb/>
<pb n="KR2c0021_WYG_146-9a"/>
人不愛倕之指而愛己之指有之利故也人不愛崑山<lb/>
之玉江漢之珠而愛己之一蒼璧小璣有之利故也今<lb/>
吾生之為我有而利我亦大矣論其貴賤爵為天子不<lb/>
足以比焉論其輕重富有天下不可以易之論其安危<lb/>
一曙失之終身不復得此三者有道者之所慎也有慎<lb/>
之而反害之者不達乎性命之情也不達乎性命之情<lb/>
慎之何益是師者之愛子也不免乎枕之以糠是聾者<lb/>
之養嬰兒也方雷而窺之於堂有殊弗知慎者夫弗知<lb/>
<pb n="KR2c0021_WYG_146-9b"/>
慎者是死生存亡可不可未始有别也未始有别者其<lb/>
所謂是未嘗是其所謂非未嘗非是其所謂非非其所<lb/>
謂是此之謂太惑若此人者天之所禍也以此治身必<lb/>
死必殃以此治國必殘必亡夫死殃殘亡非自至也惑<lb/>
召之也夀長至常亦然故有道者不察所召而察其召<lb/>
之者則其至不可禁矣此論不可不熟使烏獲疾引牛<lb/>
尾尾絶力勯而牛不可行逆也使五尺豎子引其棬而<lb/>
牛恣所以之順也世之人主貴人無賢不肖莫不欲長<lb/>
<pb n="KR2c0021_WYG_146-10a"/>
生久視而日逆其生欲之何益凡生長也順之也使生<lb/>
不順者欲也故聖人必先適欲室大則多隂臺髙則多<lb/>
陽多隂則蹷多陽則痿此隂陽不適之患也是故先王<lb/>
不處大室不為髙臺味不衆珍衣不燀熱燀熱則理寒<lb/>
理寒則氣不達味衆珍則胃充胃充則中大鞔中大鞔<lb/>
而氣不逹以此長生可得乎昔先聖王之為苑囿園池<lb/>
也足以觀望勞形而已矣其為宫室臺榭也足以辟燥<lb/>
溼而已矣其為輿馬衣裘也足以逸身煖骸而已矣其<lb/>
<pb n="KR2c0021_WYG_146-10b"/>
為飲食酏醴也足以適味充虛而已矣其為聲色音樂<lb/>
也足以安性自娛而已矣五者聖王之所以養性也非<lb/>
好儉而惡費也節乎性也　<hi>當染</hi>墨子見染素絲者而歎<lb/>
曰染於蒼則蒼染於黄則黄所以入者變其色亦變五<lb/>
入而以為五色矣故染不可不慎也非獨染絲紗也國<lb/>
亦有染舜染於許由伯陽禹染於臯陶伯益湯染於伊<lb/>
尹仲虺武王染於太公望周公旦此四王者所染當故<lb/>
王天下立為天子功名蔽天地舉天下之仁義顯人必<lb/>
<pb n="KR2c0021_WYG_146-11a"/>
稱此四王者夏桀染於羊辛歧踵戎殷紂染於崇侯惡<lb/>
來周厲王染於虢公長父榮夷終幽王染於虢公鼓祭<lb/>
公敦此四王者所染不當故國殘身死為天下僇舉天<lb/>
下之不義辱人必稱此四王者齊桓公染於管仲鮑叔<lb/>
晉文公染於咎犯郄偃荆莊王染於孫叔敖沈尹蒸吳<lb/>
王闔廬染於伍員文之儀越王句踐染於范蠡大夫種<lb/>
此五君者所染當故霸諸侯功名傳於後世范吉射染<lb/>
於張柳朔王生中行寅染於黄藉秦髙疆吳王夫差染<lb/>
<pb n="KR2c0021_WYG_146-11b"/>
於王孫雄太宰嚭智伯瑶染於智國張武中山尚染於<lb/>
魏義椻長宋康王染於唐鞅田不禋此六君者所染不<lb/>
當故國皆殘亡身或死辱宗廟不血食絶其後類君臣<lb/>
離散民人流亡舉天下之貪暴可羞人必稱此六君者<lb/>
凡為君非為君而因榮也非為君而因安也以為行理<lb/>
也行理生於當染故古之善為君者勞於論人而佚於<lb/>
官事得其經也不能為君者傷形費神愁心勞耳目國<lb/>
愈危身愈辱不知要故也不知要故則所染不當所染<lb/>
<pb n="KR2c0021_WYG_146-12a"/>
不當理奚由至六君者是已六君者非不重其國愛其<lb/>
身也所染不當也存亡故不獨是也帝王亦然非獨國<lb/>
有染也孔子學於老耼孟蘇䕫靖叔魯惠公使宰讓請<lb/>
郊廟之禮於天子桓王使史角往惠公止之其後在於<lb/>
魯墨子學焉此二士者無爵位以顯人無賞禄以利人<lb/>
舉天下之顯榮者必稱此二士也皆死久矣從屬彌衆<lb/>
弟子彌豐充滿天下王公大人從而顯之有愛子弟者<lb/>
隨而學焉無時乏絶子貢子夏曾子學於孔子田子方<lb/>
<pb n="KR2c0021_WYG_146-12b"/>
學於子貢段干木學於子夏吳起學於曾子禽滑<graphic n="KR3651" url="https://raw.githubusercontent.com/kanripo/KR-Gaiji/master/images/KR3651.png" mimeType="image/png"/>學<lb/>
於墨子許犯學於禽滑<graphic n="KR3651" url="https://raw.githubusercontent.com/kanripo/KR-Gaiji/master/images/KR3651.png" mimeType="image/png"/>田繫學於許犯孔墨之後學<lb/>
顯榮於天下者衆矣不可勝數皆所染者得當也　<hi>功名</hi>
由其道功名之不可得逃猶表之與影若呼之與響善<lb/>
釣者出魚乎十仞之下餌香也善弋者下鳥乎百仞之<lb/>
上弓良也善為君者蠻夷反舌殊俗異習皆服之徳厚<lb/>
也水泉深則魚鼈歸之樹木盛則飛鳥歸之庶草茂則<lb/>
禽獸歸之人主賢則豪傑歸之故聖王不務歸之者而<lb/>
<pb n="KR2c0021_WYG_146-13a"/>
務其所以歸彊令之笑不樂彊令之哭不悲彊令之為<lb/>
道也可以成小而不可以成大缶醯黄蚋聚之有酸徒<lb/>
水則必不可以貍致䑕以冰致蠅雖工不能以茹魚去<lb/>
蠅蠅愈至不可禁以致之之道去之也桀紂以去之之<lb/>
道致之也罰雖重刑雖嚴何益大寒既至民煗是利大<lb/>
熱在上民清是走故民無常處見利之聚無之去欲為<lb/>
天子民之所走不可不察今之世至寒矣至熱矣而民<lb/>
無走者取則行鈞也欲為天子所以示民不可不異也<lb/>
<pb n="KR2c0021_WYG_146-13b"/>
行不異亂雖信令民猶無走民無走則王者廢矣暴君<lb/>
幸矣民絶望矣故當今之世有仁人在焉不可而不此<lb/>
務有賢主不可而不此事賢不肖不可以不相分若命<lb/>
之不可易若美惡之不可移桀紂貴為天子富有天下<lb/>
能盡害天下之民而不能得賢名之闗龍逢王子比干<lb/>
能以要領之死争其上之過而不能與之賢名名固不<lb/>
可以相分必由其理　<hi>盡數</hi>天生隂陽寒暑燥溼四時之<lb/>
化萬物之變莫不為利莫不為害聖人察隂陽之宜辨<lb/>
<pb n="KR2c0021_WYG_146-14a"/>
萬物之利以便生故精神安乎形而年夀得長焉長也<lb/>
者非短而續之也畢其數也畢數之務在乎去害何謂<lb/>
去害大甘大酸大苦大辛大鹹五者充形則生害矣大<lb/>
喜大怒大憂大恐大哀五者接神則生害矣大寒大熱<lb/>
大燥大溼大風大霖大霧七者動精則生害矣故凡養<lb/>
生莫若知本知本則疾無由至矣精氣之集也必有入<lb/>
也集於羽鳥與為飛揚集於走獸與為流行集於珠玉<lb/>
與為精朗集於樹木與為茂長集於聖人與為夐明精<lb/>
<pb n="KR2c0021_WYG_146-14b"/>
氣之來也因輕而揚之因走而行之因美而良之因長<lb/>
而養之因智而明之流水不腐户樞不螻動也形氣亦<lb/>
然形不動則精不流精不流則氣欎欎處頭則為腫為<lb/>
風處耳則為挶為聾處目則為䁾為盲處鼻則為<graphic n="KR0864" url="https://raw.githubusercontent.com/kanripo/KR-Gaiji/master/images/KR0864.png" mimeType="image/png"/>為<lb/>
窒處腹則為張為府處足則為痿為蹷輕水所多秃與<lb/>
癭人重水所多<graphic n="KR1320" url="https://raw.githubusercontent.com/kanripo/KR-Gaiji/master/images/KR1320.png" mimeType="image/png"/>與躄人甘水所多好與美人辛水所<lb/>
多疽與痤人苦水所多<graphic n="KR4237" url="https://raw.githubusercontent.com/kanripo/KR-Gaiji/master/images/KR4237.png" mimeType="image/png"/>與傴人凡食無彊厚味無以<lb/>
烈味重酒是以謂之疾首食能以時身必無災凡食之<lb/>
<pb n="KR2c0021_WYG_146-15a"/>
道無饑無飽是之謂五藏之葆口必甘味和精端容將<lb/>
之以神氣百節虞歡咸進受氣飲必小咽端直無戾今<lb/>
世上卜筮禱祠故疾病愈來譬之若射者射而不中反<lb/>
修於招何益於中夫以湯止沸沸愈不止去其火則止<lb/>
矣故巫醫毒藥逐除治之故古之人賤之也為其末也<lb/>
　<hi>論人</hi>主道約君守近太上反諸己其次求諸人其索之<lb/>
彌逺者其推之彌疏其求之彌彊者失之彌逺何謂反<lb/>
諸已也適耳目節嗜欲釋智謀去巧故而游意乎無窮<lb/>
<pb n="KR2c0021_WYG_146-15b"/>
之次事心乎自然之塗若此則無以害其天矣無以害<lb/>
其天則知精知精則知神知神之謂得一凡彼萬形得<lb/>
一後成故知一則應物變化闊大淵深不可測也徳行<lb/>
昭美比於日月不可息也豪士時之逺方來賔不可塞<lb/>
也意氣宣通無所束縳不可收也故知知一則復歸於<lb/>
樸嗜欲易足取養節薄不可得也離世自樂中情潔白<lb/>
不可量也威不能懼嚴不能恐不可服也故知知一則<lb/>
可動作當務與時周旋不可極也舉錯以數取與遵理<lb/>
<pb n="KR2c0021_WYG_146-16a"/>
不可惑也言無遺者集肌膚不可革也讒人困窮賢者<lb/>
遂興不可匿也故知知一則若天地然則何事之不勝<lb/>
何物之不應譬之若御者反諸已則車輕馬利致逺復<lb/>
食而不倦昔上世之亡主以罪為在人故日殺僇而不<lb/>
止以至於亡而不悟三代之興王以罪為在已故日功<lb/>
而不衰以至於王何謂求諸人人同類而智殊賢不肖<lb/>
異皆巧言辨辭以自防禦此不肖王之所以亂也凡論<lb/>
人通則觀其所禮貴則觀其所進富則觀其所養聼則<lb/>
<pb n="KR2c0021_WYG_146-16b"/>
觀其所行止則觀其所好習則觀其所言窮則觀其所<lb/>
不受賤則觀其所不為喜之以驗其守樂之以驗其僻<lb/>
怒之以驗其節懼之以驗其特哀之以驗其人苦之以<lb/>
驗其志八觀六驗此賢主之所以論人也論人者又必<lb/>
以六戚四隱何謂六戚父母兄弟妻子何謂四隱交友<lb/>
故舊邑里門郭内則用六戚四隱外則用八觀六驗人<lb/>
之情偽貪鄙美惡無所失矣譬之若逃雨汙無之而非<lb/>
是此先聖王之所以知人也　<hi>圜道</hi>天道圜地道方聖王<lb/>
<pb n="KR2c0021_WYG_146-17a"/>
法之所以立上下何以說天道之圜也精氣一上一下<lb/>
圜周復雜無所稽畱故曰天道圜何以說地道之方也<lb/>
萬物殊類殊形皆有分職不能相為故曰地道方主執<lb/>
圜臣處方方圜不易其國乃昌日夜一周圜道也月纒<lb/>
二十八宿軫與角屬圜道也精行四時一上一下各與<lb/>
遇圜道也物動則萌萌而生生而長長而大大而成成<lb/>
乃衰衰乃殺殺乃蔵圜道也雲氣西行云云然冬夏不<lb/>
輟水泉東流日夜不休上不竭下不滿小為大重為輕<lb/>
<pb n="KR2c0021_WYG_146-17b"/>
圜道也黄帝曰帝無常處也有處者乃無處也以言不<lb/>
刑蹇圜道也人之竅九一有所居則八虛八虛甚久則<lb/>
身斃故唯而聼唯止聼而視聼止以言說一一不欲畱<lb/>
畱運為敗圜道也一也齊至貴莫知其原莫知其端莫<lb/>
知其始莫知其終而萬物以為宗聖王法之以令其性<lb/>
以定其正以出號令令出於主口官職受而行之日夜<lb/>
不休宣通下究瀐於民心遂於四方還周復歸至于主<lb/>
所圜道也令圜則可不可善不善無所壅矣無所壅者<lb/>
<pb n="KR2c0021_WYG_146-18a"/>
主道通也故令者人主之所以為命也賢不肖安之危<lb/>
之所定也人之有形體四枝其能使之也為其感而必<lb/>
知也感而不知則形體四枝不使矣人臣亦然號令不<lb/>
感則不得而使矣有之而不使不若無有主也者使非<lb/>
有者也舜禹湯武皆然先王之立髙官也必使之方方<lb/>
則分定分定則下不相隱堯舜賢主也皆以賢者為後<lb/>
不肯與其子孫猶若立官必使之方今世之人主皆欲<lb/>
世勿失矣而與其子孫立官不能使之方以私欲亂之<lb/>
<pb n="KR2c0021_WYG_146-18b"/>
也何哉其所欲者之逺而所知者之近也今五音之無<lb/>
不應也其分審也宫徴商羽角各處其處音皆調均不<lb/>
可以相違此所以不受也賢主之立官有似於此百官<lb/>
各處其職治其事以待主主無不安矣以此治國國無<lb/>
不利矣以此備患患無由至矣　<hi>尊師</hi>神農師悉諸黄帝<lb/>
師大撓帝顓頊師伯夷父帝嚳師伯招帝堯師子州父<lb/>
帝舜師許由禹師大成贄湯師小臣文王武王師吕望<lb/>
周公旦齊桓公師管夷吾晉文公師咎犯隨㑹秦穆公<lb/>
<pb n="KR2c0021_WYG_146-19a"/>
師百里奚公孫枝楚莊王師孫叔敖沈申巫吳王闔閭<lb/>
師伍子胥文之儀越王句踐師范蠡大夫種此十聖人<lb/>
六賢者未有不尊師者也今尊不至於帝智不至於聖<lb/>
而欲無尊師奚由至哉此五帝之所以絶三代之所以<lb/>
滅且天生人也而使其耳可以聞不學其聞不若聾使<lb/>
其目可以見不學其見不若盲使其口可以言不學其<lb/>
言不若爽使其心可以知不學其知不若狂故凡學非<lb/>
能益也達天性也能全天之所生而勿敗之是謂善學<lb/>
<pb n="KR2c0021_WYG_146-19b"/>
子張魯之鄙家也顔涿聚梁父之大盜也學於孔子段<lb/>
干木晉國之大駔也學於子夏髙何縣子石齊國之暴<lb/>
者也指於鄉曲學於子墨子索盧參東方之鉅狡也學<lb/>
於禽滑黎此六人者刑戮死辱之人也今非徒免於刑<lb/>
戮死辱也由此為天下名士顯人以終其夀王公大人<lb/>
從而禮之此得之於學也凡學必務進業心則無營疾<lb/>
諷誦謹司聞觀驩愉問書意順耳目不逆志退思慮求<lb/>
所謂時辯說以論道不茍辨必中法得之無矜失之無<lb/>
<pb n="KR2c0021_WYG_146-20a"/>
慙必反其本生則謹養謹養之道養心為貴死則敬祭<lb/>
敬祭之術時節為務此所以尊師也治唐圃疾灌寖務<lb/>
種樹織葩屨結罝網梱蒲葦之田野力耕耘事五榖如<lb/>
山林入川澤取魚鼈求鳥獸此所以尊師也視輿馬慎<lb/>
駕御適衣服務輕煗臨飲食必蠲潔善調和務甘肥必<lb/>
恭敬和顔色審辭令疾趨翔必嚴肅此所以尊師也君<lb/>
子之學也說義必稱師以論道聼從必盡力以光明聼<lb/>
從不盡力命之曰背說義不稱師命之曰叛背叛之人<lb/>
<pb n="KR2c0021_WYG_146-20b"/>
賢主弗内之於朝君子不與交友故教也者義之大者<lb/>
也學也者知之盛者也義之大者莫大於利人利人莫<lb/>
大於教知之盛者莫大於成身成身莫大於學身成則<lb/>
為人子弗使而孝矣為人臣弗令而忠矣為人君弗彊<lb/>
而平矣有大勢可以為天下正矣故子貢問孔子曰後<lb/>
世將何以稱夫子孔子曰吾何足以稱哉勿己者則好<lb/>
學而不厭好教而不倦其惟此邪天子入太學祭先聖<lb/>
則齒嘗為師者弗臣所以見敬學與尊師也　<hi>用衆</hi>善學<lb/>
<pb n="KR2c0021_WYG_146-21a"/>
者若齊王之食雞也必食其跖數千而後足雖不足猶<lb/>
若有跖物固莫不有長莫不有短人亦然故善學者假<lb/>
人之長以補其短故假人者遂有天下無醜不能無惡<lb/>
不知醜不能惡不知病矣不醜不能不惡不知尚矣雖<lb/>
桀紂猶有可畏可取者而況於賢者乎故學士曰辯議<lb/>
不可不為辯議而茍可為是教也教大議也辯議而不<lb/>
可為是被褐而出衣錦而入戎人生乎戎長乎戎而戎<lb/>
言不知其所受之楚人生乎楚長乎楚而楚言不知其<lb/>
<pb n="KR2c0021_WYG_146-21b"/>
所受之今使楚人長乎戎戎人長乎楚則楚人戎言戎<lb/>
人楚言矣由是觀之吾未知亡國之主不可以為賢主<lb/>
也其所生長者不可耳故所生長不可不察也天下無<lb/>
粹白之狐而有粹白之裘取之衆白也夫取於衆此三<lb/>
皇五帝之所以大立功名也凡君之所以立出乎衆也<lb/>
立已定而舎其衆是得其末而失其本得其末而失其<lb/>
本不聞安居故以衆勇無畏乎孟賁矣以衆力無畏乎<lb/>
烏獲矣以衆視無畏乎離婁矣以衆知無畏乎堯舜矣<lb/>
<pb n="KR2c0021_WYG_146-22a"/>
夫以衆者此君人之大寳也田駢謂齊王曰孟賁庶乎<lb/>
患術而邊境弗患楚魏之王辭言不說而境内已修備<lb/>
矣兵士已修用矣得之衆也　<hi>大樂</hi>音樂之所由來者逺<lb/>
矣生於度量本於太一太一出兩儀兩儀出隂陽隂陽<lb/>
變化一上一下合而成章渾渾沌沌離則復合合則復<lb/>
離是謂天常天地車輪終則復始極則復反莫不咸當<lb/>
日月星辰或疾或徐日月不同以盡其行四時代興或<lb/>
暑或寒或短或長或柔或剛萬物所出造於太一化於<lb/>
<pb n="KR2c0021_WYG_146-22b"/>
隂陽萌芽始震凝<graphic n="KR3153" url="https://raw.githubusercontent.com/kanripo/KR-Gaiji/master/images/KR3153.png" mimeType="image/png"/>以形形體有處莫不有聲聲出於<lb/>
和和出於適和適先王定樂由此而生天下太平萬物<lb/>
安寧皆化其上樂乃可成成樂有具必節嗜慾嗜慾不<lb/>
辟樂乃可務務樂有術必由平出平出於公公出於道<lb/>
故惟得道之人其可與言樂乎亡國戮民非無樂也不<lb/>
樂其樂溺者非不笑也罪人非不歌也狂者非不武也<lb/>
亂世之樂有似於此君臣失位父子失處夫婦失宜民<lb/>
人呻吟其以為樂也若之何哉凡樂天地之和隂陽之<lb/>
<pb n="KR2c0021_WYG_146-23a"/>
調也始生人者天也人無事焉天使人有欲人弗得不<lb/>
求天使人有惡人弗得不辟欲與惡所受於天也人不<lb/>
得興焉不可變不可易世之學者有非樂者矣安由出<lb/>
哉大樂君臣父子長少之所懽欣而說也懽欣生於平<lb/>
平生於道道也者視之不見聼之不聞不可為狀有知<lb/>
不見之見不聞之聞無狀之狀者則㡬於知之矣道也<lb/>
者至精也不可為形不可為名彊為之謂之太一故一<lb/>
也者制令兩也者從聼先聖擇兩法一是以知萬物之<lb/>
<pb n="KR2c0021_WYG_146-23b"/>
情故能以一聼政者樂君臣和逺近說黔首合宗親能<lb/>
以一治其身者免於災終其夀全其天能以一治其國<lb/>
者姦邪去賢者至成大化能以一治天下者寒暑適風<lb/>
雨時為聖人故知一則明明兩則狂　<hi>侈樂</hi>人莫不以其<lb/>
生生而不知其所以生人莫不以其知知而不知其所<lb/>
以知知其所以知之謂知道不知其所以知之謂棄寳<lb/>
棄寳者必離其咎世之人主多以珠玉戈劒為寳愈多<lb/>
而民愈怨國人愈危身愈危累則失寳之情矣亂世之<lb/>
<pb n="KR2c0021_WYG_146-24a"/>
樂與此同為木革之聲則若雷為金石之聲則若霆為<lb/>
絲竹歌舞之聲則若噪以此駭心氣動耳目搖蕩生則<lb/>
可矣以此為樂則不樂故樂愈侈而民愈鬱國愈亂主<lb/>
愈卑則亦失樂之情矣凡古聖王之所為貴樂者為其<lb/>
樂也夏桀殷紂作為侈樂大鼓鐘磬管簫之音以鉅為<lb/>
美以衆為觀俶詭殊瑰耳所未嘗聞目所未嘗見務以<lb/>
相過不用度量宋之衰也作為千鍾齊之衰也作為大<lb/>
吕楚之衰也作為巫音侈則侈矣自有道者觀之則失<lb/>
<pb n="KR2c0021_WYG_146-24b"/>
樂之情失樂之情其樂不樂樂不樂者其民必怨其生<lb/>
必傷其王之與樂也若冰之於炎日反以自兵此生乎<lb/>
不知樂之情而以侈為務故也樂之有情譬之若肌膚<lb/>
形體之有情性也有情性則必有性養矣寒温勞逸飢<lb/>
飽此六者非適也凡養也者瞻非適而以之適者也能<lb/>
以久處其適則生長矣生也者其身固静感而後知或<lb/>
使之也遂而不返制乎嗜欲制乎嗜欲無窮則必失其<lb/>
天矣且夫嗜欲無窮則必有貪鄙浮亂之心淫佚姦詐<lb/>
<pb n="KR2c0021_WYG_146-25a"/>
之事矣故彊者劫弱衆者暴寡勇者陵怯壯者慠㓜從<lb/>
此生矣　<hi>適音</hi>耳之情欲聲心不樂五音在前弗聼目之<lb/>
情欲色心不樂五色在前弗視鼻之情欲芬香心弗樂<lb/>
芬香在前弗嗅口之情欲滋味心弗樂五味在前弗食<lb/>
欲之者耳目口鼻也樂之弗樂者心也心必和平然後<lb/>
樂心必樂然後耳目鼻口有以欲之故樂之務在於和<lb/>
心和心在於行適夫樂之有適心非有適人之情欲夀<lb/>
而惡夭欲安而惡危欲榮而惡辱欲逸而惡勞四欲得<lb/>
<pb n="KR2c0021_WYG_146-25b"/>
四惡除則心適矣四欲之得也在於勝理勝理以治身<lb/>
則生全以生全則夀長矣勝理以治國則法立法立則<lb/>
天下服矣故適心之務在於勝理夫音亦有適太鉅則<lb/>
志蕩以蕩聼鉅則耳不容弗容則横塞横塞則振動太<lb/>
小則志嫌以嫌聼小則耳不充不充則不詹不詹則窕<lb/>
太清則志危以危聼清則耳谿極谿極則不鑒不鑒則<lb/>
竭太濁則志下以下聼濁則耳不收不收則不特不特<lb/>
則怒故太鉅太清太小太濁皆非適也何謂適衷音之<lb/>
<pb n="KR2c0021_WYG_146-26a"/>
適也何謂衷大不出鈞重不過石小大輕重之衷也黄<lb/>
鐘之宫音之本也清濁之衷也衷也者適也以適聼適<lb/>
則和矣樂無太平和者是也故治世之音安以樂其政<lb/>
平也亂世之音怨以怒其政乖也亡國之音悲以哀其<lb/>
政險也凡音樂通乎政而移風平俗者也俗定而音樂<lb/>
化之矣故有道之世觀其音而知其俗矣觀其政而知<lb/>
其主矣故先王必託於音樂以論其教清廟之瑟朱弦<lb/>
而疏越一唱而三歎有進乎音者矣大饗之禮上𤣥尊<lb/>
<pb n="KR2c0021_WYG_146-26b"/>
而俎生魚大羹不和有進乎味者也故先王之制禮樂<lb/>
也非特以歡耳目極口腹之欲也將教民平好惡行理<lb/>
義也　<hi>明理</hi>五帝三王之於樂盡之矣亂國之主未嘗知<lb/>
樂者是常主也夫有天賞得為主而未嘗得主之實此<lb/>
之謂大悲是正坐於夕室也其所謂正乃不正矣凡生<lb/>
非一氣之化也長非一物之任也成非一形之功也故<lb/>
衆正之所積其福無不及也衆邪之所積其禍無不逮<lb/>
也其風雨則不適其甘雨則不降其霜雪則不時寒暑<lb/>
<pb n="KR2c0021_WYG_146-27a"/>
則不當隂陽失次四時易節人民淫爍不固禽獸胎消<lb/>
不殖草木痺小不滋五榖敗不成其以為樂也若之何<lb/>
哉故至亂之化君臣相賊長少相殺父子相忍弟兄相<lb/>
誣知交相倒夫妻相冒日以相危失人之紀心若禽獸<lb/>
長邪茍利不知義理其雲狀有若犬若馬若白鵠若衆<lb/>
車有其狀若人蒼衣赤首不動其名曰天衡有其狀若<lb/>
懸釡而赤其名曰雲旍有其狀若衆馬以鬭其名曰滑<lb/>
馬有其狀若衆植華以長黄上白下其名蚩尤之旍其<lb/>
<pb n="KR2c0021_WYG_146-27b"/>
日有鬭蝕有倍僪有暈珥有不光有不及景有衆日竝<lb/>
出有晝盲有霄見其月有薄蝕有暉珥有偏盲有四月<lb/>
竝出有二月竝見有小月承大月有大月承小月有月<lb/>
蝕星有出而無光其星有熒惑有彗星有天棓有天欃<lb/>
有天竹有天英有天干有賊星有鬭星有賔星其氣有<lb/>
上不屬天下不屬地有豐上殺下有若水之波有若山<lb/>
之楫春則黄夏則黒秋則蒼冬則赤其妖孼有生如帯<lb/>
有鬼投其陴有菟生雉雉亦生鴳有螟集其國其音匈<lb/>
<pb n="KR2c0021_WYG_146-28a"/>
匈國有游虵西東馬牛乃言犬彘乃連有狼入於國有<lb/>
人自天降市有舞鴟國有行飛馬有生角雄雞五足有<lb/>
豕生而彌雞卵多假有社遷處有豕生狗國有此物其<lb/>
主不知驚惶亟革上帝降禍凶災必亟其殘亡死䘮殄<lb/>
絶無類流散循饑無日矣此皆亂國之所生也不能勝<lb/>
數盡荆越之竹猶不能書故子華子曰夫亂世之民長<lb/>
短頡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>百疾民多疾癘道多褓襁盲秃傴尩萬怪皆生<lb/>
故亂世之主烏聞至樂不聞至樂其樂不樂<hi>蕩兵</hi>古聖<lb/>
<pb n="KR2c0021_WYG_146-28b"/>
王有義兵而無有偃兵兵之所自來者上矣與始有民<lb/>
俱凡兵也者威也威也者力也民之有威力性也性者<lb/>
所受於天也非人之所能為也武者不能革而工者不<lb/>
能移兵所自來者久矣黄炎故用水火矣共工氏固次<lb/>
作難矣五帝固相與争矣遞興廢勝者用事又曰蚩尤<lb/>
作兵蚩尤非作兵也利其械矣未有蚩尤之時民固剝<lb/>
林木以戰矣勝者為長長則猶不足治之故立君君又<lb/>
不足以治之故立天子天子之立也出於君君之立也<lb/>
<pb n="KR2c0021_WYG_146-29a"/>
出於長長之立也出於争争鬭之所自來者久矣不可<lb/>
禁不可止故古之賢王有義兵而無有偃兵家無怒笞<lb/>
則豎子嬰兒之有過也立見國無刑罰則百姓之互相<lb/>
侵也立見天下無誅伐則諸侯之相暴也立見故怒笞<lb/>
不可偃於家刑罰不可偃於國誅伐不可偃於天下有<lb/>
巧有拙而已矣故古之聖王有義兵而無有偃兵夫有<lb/>
以饐死者欲禁天下之食悖有以乘舟死者欲禁天下<lb/>
之船悖有以用兵䘮其國者欲偃天下之兵悖夫兵不<lb/>
<pb n="KR2c0021_WYG_146-29b"/>
可偃也譬之若水火然善用之則為福不能用之則為<lb/>
禍若用藥者然得良藥則活人得惡藥則殺人義兵之<lb/>
為天下良藥也亦大矣且兵之所自來者逺矣未嘗少<lb/>
選不用貴賤長少賢者不肖相與同有巨有微而已矣<lb/>
察兵之微在心而未發兵也疾視兵也作色兵也傲言<lb/>
兵也援推兵也連反兵也侈鬭兵也三軍攻戰兵也此<lb/>
八者皆兵也微巨之争也今世之以偃兵疾説者終身<lb/>
用兵而不自知悖故說雖彊談雖辯文學雖博猶不見<lb/>
<pb n="KR2c0021_WYG_146-30a"/>
聼故古之聖王有義兵而無有偃兵兵誠義以誅暴君<lb/>
而振苦民民之說也若孝子之見慈親也若饑者之見<lb/>
美食也民之號呼而走之若彊弩之射於深谿也若積<lb/>
大水而失其壅隄也中主猶若不能有其民而況於暴<lb/>
君乎<hi>○是時秦方阻兵故言之者津津而文極醒快</hi>　<hi>禁塞</hi>夫救守之心未有不<lb/>
守無道而救不義也守無道而救不義則禍莫大焉為<lb/>
天下之民害莫深焉凡救守者太上以說其次以兵以<lb/>
說則承從多羣日夜思之事心任精起則誦之卧則夢<lb/>
<pb n="KR2c0021_WYG_146-30b"/>
之自今單唇乾肺費神傷魂上稱三皇五帝之業以愉<lb/>
其意下稱五霸名士之謀以信其事早朝晏罷以告制<lb/>
兵者行說語衆以明其道道畢說單而不行則必反之<lb/>
兵矣反之於兵則必鬭争之情必且殺人是殺無罪之<lb/>
民以興無道與不義者也無道與不義者存是長天下<lb/>
之害而止天下之利雖欲幸而勝禍且始長先王之法<lb/>
曰為善者賞為不善者罰古之道也不可易今不别其<lb/>
義與不義而疾取救守不義莫大焉害天下之民者莫<lb/>
<pb n="KR2c0021_WYG_146-31a"/>
甚焉故取攻伐者不可非攻伐不可取救守不可非救<lb/>
守不可取惟義兵為可兵茍義攻伐亦可救守亦可兵<lb/>
不義攻伐不可救守不可使夏桀殷紂無道至於此者<lb/>
幸也使吳夫差智伯瑶侵奪至於此者幸也使晉厲陳<lb/>
靈宋康不善至於此者幸也若令桀紂知必國亡身死<lb/>
殄無後類吾未知其厲為無道之至於此也吳王夫差<lb/>
智伯瑶知必國為丘墟身為刑戮吾未知其為不善無<lb/>
道侵奪之至於此也晉厲知必死於匠麗氏陳靈知必<lb/>
<pb n="KR2c0021_WYG_146-31b"/>
死於夏徴舒宋康知必死於溫吾未知其為不善之至<lb/>
於此也此七君者大為無道不義所殘殺無罪之民者<lb/>
不可為萬數壯佼老㓜胎<graphic n="KR2213" url="https://raw.githubusercontent.com/kanripo/KR-Gaiji/master/images/KR2213.png" mimeType="image/png"/>之死者大實平原廣堙深<lb/>
谿大谷赴巨水積灰填溝洫險阻犯流矢蹈白刃加之<lb/>
以凍餓饑寒之患以至於今之世為之愈甚故暴骸骨<lb/>
無量數為京丘若山陵世有興主仁士深意念此亦可<lb/>
以痛心矣亦可以悲哀矣察此其所自生生於有道者<lb/>
之廢而無道者之恣行夫無道者之恣行幸矣故世之<lb/>
<pb n="KR2c0021_WYG_146-32a"/>
患不在救守而在於不肖者之幸也救守之說出則不<lb/>
肖者益幸也賢者益疑矣故大亂天下者在於不論其<lb/>
義而疾取救守　<hi>懐寵</hi>凡君子之說也非茍辯也士之議<lb/>
也非茍語也必中理然後說必當義然後議故說義而<lb/>
王公大人益好理矣士民黔首益行義矣義理之道彰<lb/>
則暴虐姦詐侵奪之術息也暴虐姦詐之與義理反也<lb/>
其埶不俱勝不兩立故兵入於敵之境則民知所庇矣<lb/>
黔首知不死矣至於國邑之郊不虐五榖不掘墳墓不<lb/>
<pb n="KR2c0021_WYG_146-32b"/>
伐樹木不燒積聚不焚室屋不取六畜得民虜奉而題<lb/>
歸之以彰好惡信與民期以奪敵資若此而猶有憂恨<lb/>
冒疾遂過不聼者雖行武焉亦可矣先發聲出號曰兵<lb/>
之來也以救民之死子之在上無道据傲荒怠貪戾虐<lb/>
衆恣睢自用也辟逺聖制謷醜先王排訾舊典上不順<lb/>
天下不惠民徴斂無期求索無厭罪殺不辜慶賞不當<lb/>
若此者天之所誅也人之所讐也不當為君今兵之來<lb/>
也將以誅不當為君者也以除民之讐而順天之道也<lb/>
<pb n="KR2c0021_WYG_146-33a"/>
民有逆天之道衛人之讐者身死家戮不救有能以家<lb/>
聼者禄之以家以里聼者禄之以里以鄉聼者禄之以<lb/>
鄉以邑聼者禄之以邑以國聼者禄之以國故克其國<lb/>
不及其民獨誅所誅而已矣舉其秀士而封侯之選其<lb/>
賢良而尊顯之求其孤寡而振恤之見其長老而敬禮<lb/>
之皆益其禄加其級論其罪人而救出之分府庫之金<lb/>
散倉廩之粟以鎮撫其衆不私其財問其叢社大祠民<lb/>
之所不欲廢者而復興之曲加其祀禮是以賢者榮其<lb/>
<pb n="KR2c0021_WYG_146-33b"/>
名而長老說其禮民懐其徳今有人於此能生死一人<lb/>
則天下必争事之矣義兵之生一人亦多矣人孰不說<lb/>
故義兵至則鄰國之民歸之若流水誅國之民望之若<lb/>
父母行地滋逺得民滋衆兵不接刃而民服若化　<hi>論威</hi>
義也者萬事之紀也君臣上下親疏之所由起也治亂<lb/>
安危過勝之所在也過勝之勿求於他必反於已人情<lb/>
欲生而惡死欲榮而惡辱死生榮辱之道一則三軍之<lb/>
士可使一心矣凡軍欲其衆也心欲其一也三軍一心<lb/>
<pb n="KR2c0021_WYG_146-34a"/>
則令可使無敵矣令能無敵者其兵之於天下也亦無<lb/>
敵矣古之至兵民之重令也重乎天下貴乎天子其藏<lb/>
於民心㨗於肌膚也深痛執固不可搖蕩物莫之能動<lb/>
若此則敵胡足勝矣故曰其令彊者其敵弱其令信者<lb/>
其敵詘先勝之於此則必勝之於彼矣凡兵天下之凶<lb/>
器也勇天下之凶徳也舉凶器行凶徳猶不得已也舉<lb/>
凶器必殺殺所以生之也行凶徳必威威所以懾之也<lb/>
敵懾民生此義兵之所以隆也故古之至兵才民未合<lb/>
<pb n="KR2c0021_WYG_146-34b"/>
而威已諭矣敵已服矣豈必用枹鼓干戈哉故善諭威<lb/>
者於其未發也於其未通也窅窅乎冥冥莫知其情此<lb/>
之謂至威之誠凡兵欲急疾捷先欲急疾捷先之道在<lb/>
於知緩徐遲後而急疾捷先之分也急疾捷先此所以<lb/>
決義兵之勝也而不可久處知其不可久處則知所兔<lb/>
起鳬舉死㱪之地矣雖有江河之險則陵之雖有大山<lb/>
之塞則陷之并氣專精心無有慮目無有視耳無有聞<lb/>
一諸武而已矣冉叔誓必死於田侯而齊國皆懼豫讓<lb/>
<pb n="KR2c0021_WYG_146-35a"/>
必死於襄子而趙氏皆恐成荆致死於韓主而周人皆<lb/>
畏又況乎萬乘之國而有所誠必乎則何敵之有矣刃<lb/>
未接而欲已得矣敵人之悼懼憚恐單蕩精神盡矣咸<lb/>
若狂魄形性相離行不知所之走不知所往雖有險阻<lb/>
要塞銛兵利械心無敢據意無敢處此夏桀之所以死<lb/>
於南巢也今以木擊木則拌以水投水則散以冰投冰<lb/>
則沈以塗投塗則陷此疾徐先後之勢也夫兵有大要<lb/>
知謀物之不謀之不禁也則得之矣專諸是也獨手舉<lb/>
<pb n="KR2c0021_WYG_146-35b"/>
劒至而已矣吳王壹成又況乎義兵多者數萬少者數<lb/>
千密其躅路開敵之塗則士豈特與專諸議哉　<hi>決勝</hi>夫<lb/>
兵有本榦必義必智必勇義則敵孤獨敵孤獨則上下<lb/>
虛民解落孤獨則父兄怨賢者誹亂内作智則知時化<lb/>
知時化則知虛實盛衰之變知先後逺近縱舎之數勇<lb/>
則能決斷能決斷則能若雷電飄風暴雨能若崩山破<lb/>
潰别辨霣墜若鷙鳥之擊也摶攫則殪中木則碎此以<lb/>
智得也夫民無常勇亦無常怯有氣則實實則勇無氣<lb/>
<pb n="KR2c0021_WYG_146-36a"/>
則虛虛則怯怯勇虛實其由甚微不可不知勇則戰怯<lb/>
則北戰而勝者戰其勇者也戰而北者戰其怯者也怯<lb/>
勇無常儵忽往來而莫知其方惟聖人獨見其所由然<lb/>
故商周以興桀紂以亡巧拙之所以相過以益民氣與<lb/>
奪民氣以能鬭衆與不能鬭衆軍雖大卒雖多無益於<lb/>
勝軍大卒多而不能鬭衆不若其寡也夫衆之為福也<lb/>
大其為禍也亦大譬之若漁深淵其得魚也大其為害<lb/>
也亦大善用兵者諸邊之内莫不與鬭雖厮輿白徒方<lb/>
<pb n="KR2c0021_WYG_146-36b"/>
數百里皆來㑹戰勢使之然也幸也者審於戰期而有<lb/>
以羈誘之也凡兵貴其因也因也者因敵之險以為已<lb/>
固因敵之謀以為己事能審因而加勝則不可窮矣勝<lb/>
不可窮之謂神神則能不可勝也夫兵貴不可勝不可<lb/>
勝在已可勝在彼聖人必在已者不必在彼者故執不<lb/>
可勝之術以遇不勝之敵若此則兵無失矣凡兵之勝<lb/>
敵之失也勝失之兵必隱必微必積必摶隱則勝闡矣<lb/>
微則勝顯矣積則勝散矣摶則勝離矣諸摶攫柢噬之<lb/>
<pb n="KR2c0021_WYG_146-37a"/>
獸其用齒角爪牙也必託於卑微隱蔽此所以成勝<lb/>
<hi>精通</hi>人或謂兔絲無根兔絲非無根也其根不屬也伏苓<lb/>
是慈石召鐵或引之也樹相近而靡或軵之也聖人南<lb/>
面而立以愛利民為心號令未出而天下皆延頸舉踵<lb/>
矣則精通乎民也夫賊害於人人亦然今夫攻者砥厲<lb/>
五兵侈衣美食發且有日矣所被攻者不樂非或聞之<lb/>
也神者先告也身在乎秦所親愛在於齊死而志氣不<lb/>
安精或往來也徳也者萬民之宰也月也者羣隂之本<lb/>
<pb n="KR2c0021_WYG_146-37b"/>
也月望則蚌蛤實羣隂盈月晦則蚌蛤虛羣隂虧夫月<lb/>
形乎天而羣隂化乎淵聖人形徳乎已而四荒咸飭乎<lb/>
仁養由基射虎中石矢乃飲羽誠乎虎也伯樂學相馬<lb/>
所見無非馬者誠乎馬也宋之庖丁好解牛所見無非<lb/>
死牛者三年而不見生牛用刀十九年刃若新<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>研順<lb/>
其理誠乎牛也鍾子期夜聞擊磬者而悲使人召而問<lb/>
之曰子何擊磬之悲也答曰臣之父不幸而殺人不得<lb/>
生臣之母得生而為公家為酒臣之身得生而為公家<lb/>
<pb n="KR2c0021_WYG_146-38a"/>
擊磬臣不覩臣之母三年矣昔為舎氏覩臣之母量所<lb/>
以贖之則無有而身固公家之財也是故悲也鍾子期<lb/>
嘆嗟曰悲夫悲夫心非臂也臂非椎非石也悲存乎心<lb/>
而木石應之故君子誠乎此而諭乎彼感乎已而發乎<lb/>
人豈必彊說乎哉周有申喜者亡其母聞乞人歌於門<lb/>
下而悲之動於顔色謂門者内乞人之歌者自覺而問<lb/>
焉曰何故而乞與之語盖其母也故父母之於子也子<lb/>
之於父母也一體而兩分同氣而異息若草莽之有華<lb/>
<pb n="KR2c0021_WYG_146-38b"/>
實也若樹木之有根心也雖異處而相通隱志相及痛<lb/>
疾相救憂思相感生則相歡死則相哀此之謂骨肉之<lb/>
親神出於忠而應乎心兩精相得豈待言哉<hi>節䘮</hi>審知生<lb/>
聖人之要也審知死聖人之極也知生也者不以害生<lb/>
養生之謂也知死也者不以害死安死之謂也此二者<lb/>
聖人之所獨決也凡生於天地之間其必有死所不免<lb/>
也孝子之重其親也慈親之愛其子也痛於肌骨性也<lb/>
所重所愛死而棄之溝壑人之情不忍為也故有葬死<lb/>
<pb n="KR2c0021_WYG_146-39a"/>
之義葬也者藏也慈親孝子之所慎也慎之者以生人<lb/>
之心慮以生人之心為死者慮也莫如無動莫如無發<lb/>
無發無動莫如無有可利則此之謂重閉古之人有藏<lb/>
於廣野深山而安者矣非珠玉國寳之謂也葬不可不<lb/>
藏也葬淺則狐貍抇之深則及於水泉故凡葬必於髙<lb/>
陵之上以避狐貍之險水泉之隰此則善矣而忘姦邪<lb/>
盜賊寇亂之難豈不惑哉譬之若瞽師之避柱也避柱<lb/>
而疾觸杙也狐貍水泉姦邪盜賊寇亂之患此杙之大<lb/>
<pb n="KR2c0021_WYG_146-39b"/>
者也慈親孝子避之者得葬之情矣善棺槨所以避螻<lb/>
蟻虵蟲也今世俗大亂之主愈侈其葬則心非為乎死<lb/>
者慮也生者以相矜尚也侈靡者以為榮儉節者以為<lb/>
陋不以便死為故而徒以生者之誹譽為務此非慈親<lb/>
孝子之心也父雖死孝子之重之不怠子雖死慈親之<lb/>
愛之不懈夫葬所愛所重而以生者之所甚欲其以安<lb/>
之也若之何哉民之於利也犯流矢蹈白刃渉血盩肝<lb/>
以求之野人之無聞者忍親戚兄弟知交以求利今無<lb/>
<pb n="KR2c0021_WYG_146-40a"/>
此之危無此之醜其為利甚厚乘車食肉澤及子孫雖<lb/>
聖人猶不能禁而況於亂國彌大家彌富葬彌厚含珠<lb/>
鱗施玩好貨寳鍾鼎壺濫轝馬衣被戈劒不可勝其數<lb/>
諸養生之具無不從者題湊之室棺槨數襲積石積炭<lb/>
以環其外姦人聞之傳以相告上雖以嚴威重罪禁之<lb/>
猶不可止且死者彌久生者彌疏生者彌疏則守者彌<lb/>
怠守者彌怠而葬器如故其勢固不安矣世俗之行䘮<lb/>
載之以大輴羽旄旌旗如雲僂翣以督之珠玉以佩之<lb/>
<pb n="KR2c0021_WYG_146-40b"/>
黼黻文章以飾之引紼者左右萬人以行之以軍制立<lb/>
之然後可以此觀世則美矣侈矣以此為死則不可也<lb/>
茍便於死則雖貧國勞民若慈親孝子者之所不辭為<lb/>
也<lb/>
　<lb/>
　<lb/>
　<lb/>
　繹史卷一百四十六上<lb/>
<pb n="KR2c0021_WYG_146-41a"/>
欽定四庫全書<lb/>
　繹史卷一百四十六下　靈壁縣知縣馬驌撰<lb/>
　　吕不韋相秦<hi>下</hi>
吕氏春秋<hi>聼言</hi>聼言不可不察不察則善不善不分善不<lb/>
善不分亂莫大焉三代分善不善故王今天下彌衰聖<lb/>
王之道廢絶世主多盛其歡樂大其鐘鼓侈其臺榭苑<lb/>
囿以奪人財輕用民死以行其忿老弱凍餒夭膌壯狡<lb/>
汔盡窮屈加以死虜攻無辠之國以索地誅不辜之民<lb/>
<pb n="KR2c0021_WYG_146-41b"/>
以求利而欲宗廟之安也社稷之不危也不亦難乎今<lb/>
人曰某氏多貨其室培溼守狗死其勢可宂也則必非<lb/>
之矣曰某國饑其城郭痺其守具寡可襲而篡之則不<lb/>
非之乃不知類矣周書曰往者不可及來者不可待賢<lb/>
明其世謂之天子故當今之世有能分善不善者其王<lb/>
不難矣善不善本於義不以愛愛利之為道大矣夫流<lb/>
於海者行之旬月見似人者而喜矣及其朞年也見其<lb/>
所嘗見物於中國者而喜矣夫去人滋久而思人滋深<lb/>
<pb n="KR2c0021_WYG_146-42a"/>
歟亂世之民其去聖王亦久矣其願見之日夜無閒故<lb/>
賢王秀士之欲憂黔首者不可不務也功先名事先功<lb/>
言先事不知事惡能聼言不知情惡能當言其與人榖<lb/>
言也其有辯乎其無辯乎造父始習於大豆蠭門始習<lb/>
於甘蠅御大豆射甘蠅而不徙人以為性者也不徙之<lb/>
所以致逺追急也所以除害禁暴也凡人亦必有所習<lb/>
其心然後能聼說不習其心習之於學問不學而能聼<lb/>
說者古今無有也解在乎白圭之非惠子也公孫龍之<lb/>
<pb n="KR2c0021_WYG_146-42b"/>
說燕昭王以偃兵及應空洛之遇也孔穿之議公孫龍<lb/>
翟翦之難惠子之法此四士者之議皆多故矣不可不<lb/>
獨論　<hi>謹聼</hi>昔者禹一沐而三捉髪一食而三起以禮有<lb/>
道之士通乎已之不足也通乎已之不足則不與物争<lb/>
矣愉易平静以待之使夫自得之因然而然之使夫自<lb/>
言之亡國之主反此乃自賢而少人少人則說者持容<lb/>
而不極聼者自多而不得雖有天下何益焉是乃冥之<lb/>
昭亂之定敗之成危之寧故殷周以亡比干以死誖而<lb/>
<pb n="KR2c0021_WYG_146-43a"/>
不足以舉故人主之性莫過乎所疑而過於其所不疑<lb/>
不過乎所不知而過於其所以知故雖不疑雖已知必<lb/>
察之以法揆之以量驗之以數若此則是非無所失而<lb/>
舉措無所過矣夫堯惡得賢天下而試舜舜惡得賢天<lb/>
下而試禹斷之於耳而已矣耳之可以斷也反性命之<lb/>
情也今夫惑者非知反性命之情其次非知觀於五帝<lb/>
三王之所以成也則奚自知其世之不可也奚自知其<lb/>
身之不逮也太上知之其次知其不知不知則問不能<lb/>
<pb n="KR2c0021_WYG_146-43b"/>
則學周箴曰夫自念斯學徳未暮學賢問三代之所以<lb/>
昌也不知而自以為知百禍之宗也名不徒立功不自<lb/>
成國不虛存必有賢者賢者之道牟而難知妙而難見<lb/>
故見賢者而不聳則不惕於心不惕於心則知之不深<lb/>
不深知賢者之所言不祥莫大焉主賢世治則賢者在<lb/>
上主不肖世亂則賢者在下今周室既滅而天子已絶<lb/>
莫大於無天子無天子則彊者勝弱衆者暴寡以兵相<lb/>
殘不得休息今之世當之矣故當今之世求有道之士<lb/>
<pb n="KR2c0021_WYG_146-44a"/>
則於四海之内山谷之中僻逺幽閒之所若此則幸於<lb/>
得之矣得之則何欲而不得何為而不成太公釣於滋<lb/>
泉遭紂之世也故文王得之而文王千乘也紂天子也<lb/>
天子失之而千乘得之知之與不知也諸衆齊民不待<lb/>
知而使不待禮而令若夫有道之士必禮必知然後其<lb/>
智能可盡解在乎勝書之說周公可謂能聼矣齊桓公<lb/>
之見小臣稷魏文侯之見田子方也皆可謂能禮士矣<lb/>
　<hi>務本</hi>嘗試觀上古記三王之佐其名無不榮者其實無<lb/>
<pb n="KR2c0021_WYG_146-44b"/>
不安者功大也詩云有晻淒淒興雲祁祁雨我公田遂<lb/>
及我私三王之佐皆能以公及其私矣俗主之佐其欲<lb/>
名實也與三王之佐同而其名無不辱者其實無不危<lb/>
者無公故也皆患其身不貴於國也而不患其主之不<lb/>
貴於天下也皆患其家之不富也而不患其國之不大<lb/>
也此所以欲榮而愈辱欲安而益危安危榮辱之本在<lb/>
於主主之本在於宗廟宗廟之本在於民民之治亂在<lb/>
於有司易曰復自道何其咎吉以言本無異則動卒有<lb/>
<pb n="KR2c0021_WYG_146-45a"/>
喜今處官則荒亂臨財則貪得列近則持諫將衆則罷<lb/>
怯以此厚望於主豈不難哉今有人於此修身㑹計則<lb/>
可恥臨財物資盡則為已若此而富者非盜則無所取<lb/>
故榮富非自至也縁功伐也今功伐甚薄而所望厚誣<lb/>
也無伐功而求榮富詐也詐誣之道君子不由人之議<lb/>
多曰上用我則國必無患用已者未必是也而莫若其<lb/>
身自賢而已猶有患用已於國惡得無患乎已所制也<lb/>
釋其所制而奪乎其所不制誖未得治國治官可也若<lb/>
<pb n="KR2c0021_WYG_146-45b"/>
夫内事親外交友必可得也茍事親未孝交友未篤是<lb/>
所未得惡能善之矣故論人無以其所未得而用其所<lb/>
已得可以知其所未得矣古之事君者必先服能然後<lb/>
任必反情然後受主雖過與臣不徒取大雅曰上帝臨<lb/>
汝無貳爾心以言忠臣之行也解在鄭君之問被瞻之<lb/>
義也薄疑應衛嗣君以無重稅此二士者皆近知本矣<lb/>
　<hi>諭大</hi>昔舜欲旗古今而不成既足以成帝矣禹欲帝而<lb/>
不成既足以正殊俗矣湯欲繼禹而不成既足以服四<lb/>
<pb n="KR2c0021_WYG_146-46a"/>
荒矣武王欲及湯而不成既足以王道矣五伯欲繼三<lb/>
王而不成既足以為諸侯長矣孔丘墨翟欲行大道於<lb/>
世而不成既足以成顯名矣夫大義之不成既有成矣<lb/>
已夏書曰天子之徳廣運乃神乃武乃文故務在事事<lb/>
在大地大則有常祥不庭岐母羣抵天翟不周山大則<lb/>
有虎豹熊螇蛆水大則有蛟龍黿鼉鱣鮪商書曰五世<lb/>
之廟可以觀怪萬夫之長可以生謀室中之無澤陂也<lb/>
井中之無大魚也新林之無長木也凡謀物之成也必<lb/>
<pb n="KR2c0021_WYG_146-46b"/>
由廣大衆多長久信也季子曰燕雀争善處於一屋之<lb/>
下子母相哺也姁姁焉相樂也自以為安矣竈突決則<lb/>
火上焚棟燕雀顔色不變是何也乃不知禍之將及己<lb/>
也為人臣免於燕雀之智者寡矣夫為人臣者進其爵<lb/>
禄富貴父子兄弟相與比周於一國姁姁焉相樂也以<lb/>
危其社稷其為竈突近也而終不知也其與燕雀之智<lb/>
不異矣故曰天下大亂無有安國一國盡亂無有安家<lb/>
一家皆亂無有安身此之謂也故小之定也必恃大大<lb/>
<pb n="KR2c0021_WYG_146-47a"/>
之安也必恃小小大貴賤交相為恃然後皆得其樂定<lb/>
賤小在於貴大解在乎薄疑說衛嗣君以王術杜赫說<lb/>
周昭文君以安天下及匡章之難惠子以王齊王也<lb/>
<hi>首時</hi>聖人之於事似緩而急似遲而速以待時王季歴困<lb/>
而死文王苦之有不忘羑里之醜時未可也武王事之<lb/>
夙夜不懈亦不忘玉門之辱立十二年而成甲子之事<lb/>
時固不易得有湯武之賢而無桀紂之時不成有桀紂<lb/>
之時而無湯武之賢亦不成聖人之見時若歩之與影<lb/>
<pb n="KR2c0021_WYG_146-47b"/>
不可離故有道之士未遇時隱匿分竄勤以待時時至<lb/>
有從布衣而為天子者有從千乘而得天下者有從卑<lb/>
賤而佐三王者有從匹夫而報萬乘者故聖人之所貴<lb/>
唯時也水凍方固后稷不種后稷之種必待春故人雖<lb/>
智而不遇時無功方葉之茂美終日采之而不知秋霜<lb/>
既下衆林皆羸事之難易不在小大務在知時鄭子陽<lb/>
之難猘狗潰之齊髙國之難失牛潰之衆因之以殺子<lb/>
陽髙國當其時狗牛猶可以為人唱而況乎以人為唱<lb/>
<pb n="KR2c0021_WYG_146-48a"/>
乎饑馬盈廄嗼然未見芻也饑狗盈窖嗼然未見骨也<lb/>
見骨與芻動不可禁亂世之民嗼然未見賢者也見賢<lb/>
人則往不可止往者非其形心之謂乎齊以東帝困於<lb/>
天下而魯取徐州邯鄲以夀陵困於萬民而衛取繭氏<lb/>
以魯衛之細而皆得志於大國遇其時也故賢主秀士<lb/>
之欲憂黔首者亂世當之矣天不再與時不久畱能不<lb/>
兩工事在當之　<hi>察今</hi>上胡不法先王之法非不賢也為<lb/>
其不可得而法先王之法經乎上世而來者也人或益<lb/>
<pb n="KR2c0021_WYG_146-48b"/>
之人或損之胡可得而法雖人弗損益猶若不可得而<lb/>
法東夏之命古今之法言異而典殊故古之命多不通<lb/>
乎今之言者今之法多不合乎古之法者殊俗之民有<lb/>
似於此其所為欲同其所為欲異口惛之命不愉若舟<lb/>
車衣冠滋味聲色之不同人以自是反以相誹天下之<lb/>
學者多辯言利辭倒不求其實務以相毁以勝為故先<lb/>
王之法胡可得而法雖可得猶若不可法凡先王之法<lb/>
有要於時也時不與法俱至法雖今而至猶若不可法<lb/>
<pb n="KR2c0021_WYG_146-49a"/>
故擇先王之成法而法其所以為法先王之所以為法<lb/>
者何也先王之所以為法者人也而已亦人也故察已<lb/>
則可以知人察今則可以知古古今一也人與我同耳<lb/>
有道之士貴以近知逺以今知古以益所見知所不見<lb/>
故審堂下之隂而知日月之行隂陽之變見瓶水之冰<lb/>
而知天下之寒魚鼈之藏也嘗一脬肉而知一鑊之味<lb/>
一鼎之調荆人欲襲宋使人先表澭水澭水暴益荆人<lb/>
弗知循表而夜渉溺死者千有餘人軍驚而壤都舎嚮<lb/>
<pb n="KR2c0021_WYG_146-49b"/>
其先表之時可導也今水已變而益多矣荆人尚猶循<lb/>
表而導之此其所以敗也今世之主法先王之法也有<lb/>
似於此其時已與先王之法虧矣而曰此先王之法也<lb/>
而法之以為治豈不悲哉故治國無法則亂守法而弗<lb/>
變則悖悖亂不可以持國世易時移變法宜矣譬之若<lb/>
良醫病萬變藥亦萬變病變而藥不變嚮之夀民今為<lb/>
殤子矣故凡舉事必循法以動變法者因時而化若此<lb/>
論則無過務矣夫不敢議法者衆庶也以死守者有司<lb/>
<pb n="KR2c0021_WYG_146-50a"/>
也因時變法者賢主也是故有天下七十一聖其法皆<lb/>
不同非務相反也時勢異也故曰良劒期乎斷不期乎<lb/>
鏌鋣良馬期乎千里不期乎驥驁夫成功名者此先王<lb/>
之千里也楚人有渉江者其劒自舟中墜於水遽鍥其<lb/>
舟曰是吾劒之所從墜舟止從其所鍥者入水求之舟<lb/>
已行矣而劒不行求劒若此不亦惑乎以此故法為其<lb/>
國與此同時已徙矣而法不徙以此為治豈不難哉有<lb/>
過於江上者見人方引嬰兒而欲投之江中嬰兒啼人<lb/>
<pb n="KR2c0021_WYG_146-50b"/>
問其故曰此其父善游其父雖善游其子豈遽善游哉<lb/>
此任物亦必悖矣荆國之為政有似於此<hi>○通篇快利</hi>　<hi>審分</hi>
凡人主必審分然後治可以至姦偽邪辟之塗可以息<lb/>
惡氣苛疾無自至夫治身與治國一理之術也今以衆<lb/>
地者公作則遲有所匿其力也分地則速無所匿遲也<lb/>
主亦有地臣主同地則臣有所匿其邪矣主無所避其<lb/>
累矣凡為善難任善易奚以知之人與驥俱走則人不<lb/>
勝驥矣居於車上而任驥則驥不勝人矣人主好治人<lb/>
<pb n="KR2c0021_WYG_146-51a"/>
官之事則是與驥俱走也必多所不及矣夫人主亦有<lb/>
居車無去車則衆善皆盡力竭能矣諂諛詖賊巧佞之<lb/>
人無所竄其姦矣堅窮廉直忠敦之士畢競勸騁騖矣<lb/>
人主之車所以乘物也察乘物之理則四極可有不知<lb/>
乘物而自怙恃奪其智能多其教詔而好自以若此則<lb/>
百官恫擾少長相越萬邪竝起權威分移不可以卒不<lb/>
可以教此亡國之風也王良之所以使馬者約審之以<lb/>
控其轡而四馬莫敢不盡力有道之主其所以使羣臣<lb/>
<pb n="KR2c0021_WYG_146-51b"/>
者亦有轡其轡何如正名審分是治之轡已故按其實<lb/>
而審其名以求其情聼其言而察其類無使放悖夫名<lb/>
多不當其實而事多不當其用者故人主不可以不審<lb/>
名分也不審名分是惡壅而愈塞也壅塞之任不在臣<lb/>
下在於人主堯舜之臣不獨義湯禹之臣不獨忠得其<lb/>
數也桀紂之臣不獨鄙幽厲之臣不獨辟失其理也今<lb/>
有人於此求牛則名馬求馬則名牛所求必不得矣而<lb/>
因用威怒有司必誹怨矣牛馬必擾亂矣百官衆有司<lb/>
<pb n="KR2c0021_WYG_146-52a"/>
也萬物羣牛馬也不正其名不分其職而數用刑罰亂<lb/>
莫大焉夫說以智通而實以過悗譽以髙賢而充以卑<lb/>
下贊以潔白而隨以汙徳任以公法而處以貪枉用以<lb/>
勇敢而堙以罷怯此五者皆以牛為馬以馬為牛名不<lb/>
正也故名不正則人主憂勞勤苦而官職煩亂悖逆矣<lb/>
國之亡也名之傷也從此生矣白之顧益黑求之愈不<lb/>
得者其此義耶故至治之務在於正名名正則人主不<lb/>
憂勞矣不憂勞則不傷其耳目之主問而不詔知而不<lb/>
<pb n="KR2c0021_WYG_146-52b"/>
為和而不矜成而不處止者不行行者不止因形而任<lb/>
之不制於物無肯為使清静以公神通乎六合徳耀乎<lb/>
海外意觀乎無窮譽流乎無止此之謂定性於大湫命<lb/>
之曰無有故得道忘人乃大得人也夫其非道也知徳<lb/>
忘知乃大得知也夫其非徳也至知不㡬静乃明㡬也<lb/>
夫其不明也大明不小事假乃理事也夫其不假也莫<lb/>
人不能全乃備能也夫其不全也是故於全乎去能於<lb/>
假乎去事於知乎去幾所知者妙矣若此則能順其天<lb/>
<pb n="KR2c0021_WYG_146-53a"/>
意氣得游乎寂寞之宇矣形性得安乎自然之所矣全<lb/>
乎萬物而不宰澤被天下而莫知其所自性雖不備五<lb/>
者其好之者是也<hi>○意㫖雋永行文有組舞之勢</hi>　<hi>君守</hi>得道者必静静<lb/>
者無知知乃無知可以言君道也故曰中欲不出謂之<lb/>
扄外欲不入謂之閉既扄而又閉天之用宻有凖不以<lb/>
平有繩不以正天之大静既静而又宻可以為天下正<lb/>
身以盛心心以盛智智乎深藏而實莫得窺乎鴻範曰<lb/>
惟天隂隲下民隂之者所以發之也故曰不出於户而<lb/>
<pb n="KR2c0021_WYG_146-53b"/>
知天下不窺於牖而知天道其出彌逺者其知彌少故<lb/>
博聞之人彊識之士闕矣事耳目深思慮之務敗矣堅<lb/>
白之察無厚之辯外矣不出者所以出之也不為者所<lb/>
以為之也此之謂以陽召陽以隂召隂東海之極水至<lb/>
而反夏熱之下化而為寒故曰天無形而萬物以成至<lb/>
精無象而萬物以化大聖無事而千官盡能此乃謂不<lb/>
教之教無言之詔故有以知君之狂也以其言之當也<lb/>
有以知君之惑也以其言之得也君也者以無當為當<lb/>
<pb n="KR2c0021_WYG_146-54a"/>
以無得為得者也當與得不在於君而在於臣故善為<lb/>
君者無識其次無事有識則有不備矣有事則有不恢<lb/>
矣不備不恢此官之所以疑而邪之所從來也今之為<lb/>
車者數官然後成夫國豈特為車哉衆智衆能之所持<lb/>
也不可以一物一方安車也夫一能應萬無方而出之<lb/>
務者唯有道者能之鄭大師文終日鼓瑟而興再拜其<lb/>
瑟前曰我效於子效於不窮也故若大師文者以其獸<lb/>
者先之所以中之也故思慮自心傷也智差自亡也奮<lb/>
<pb n="KR2c0021_WYG_146-54b"/>
能自殃其有處自狂也故至神逍遥倐忽而不見其容<lb/>
至聖變習移俗而莫知其所從離世别羣而無不同君<lb/>
民孤寡而不可障壅此則姦邪之情得而險陂讒慝諂<lb/>
諛巧佞之人無由入凡姦邪險陂之人必有因也何因<lb/>
哉因主之為人主好以已為則守職者舎職而阿主之<lb/>
為矣阿主之為有過則主無以責之則人主日侵而人<lb/>
臣日得是宜動者静宜静者動也尊之為卑卑之為尊<lb/>
從此生矣此國之所以衰而敵之所以攻之者也奚仲<lb/>
<pb n="KR2c0021_WYG_146-55a"/>
作車蒼頡作書后稷作稼臯陶作刑昆吾作陶夏鮌作<lb/>
城此六人者所作當矣然而非主道者故曰作者憂因<lb/>
者平惟彼君道得命之情故任天下而不彊此之謂全<lb/>
人　<hi>勿躬</hi>人之意茍善雖不知可以為長故李子曰非狗<lb/>
則不得兔兔化而狗則不為兔人君而好為人官有似<lb/>
於此其臣蔽之人時禁之君自蔽則莫之敢禁夫自為<lb/>
人官自蔽之精者也祓篲日用而不藏於篋故用則衰<lb/>
動則暗作則倦衰暗倦三者非君道也大橈作甲子黔<lb/>
<pb n="KR2c0021_WYG_146-55b"/>
如作虜首容成作厯羲和作占日尚儀作占月后益作<lb/>
占嵗胡曹作衣夷羿作弓祝融作市儀狄作酒髙元作<lb/>
室虞姁作舟伯益作井赤冀作臼乘雅作駕寒衰作御<lb/>
王冰作服牛史皇作圖巫彭作醫巫咸作筮此二十官<lb/>
者聖人之所以治天下也聖王不能二十官之事然而<lb/>
使二十官盡其巧畢其能聖王在上故也聖王之所不<lb/>
能也所以能之也所不知也所以知之也養其神修其<lb/>
徳而化矣豈必勞形愁弊耳目哉是故聖王之徳融乎<lb/>
<pb n="KR2c0021_WYG_146-56a"/>
若月之始出極燭六合而無所窮屈昭乎若日之光變<lb/>
化萬物而無所不行神合乎太一生無所屈而意不可<lb/>
障精通乎鬼神深微𤣥妙而莫見其形今日南面百邪<lb/>
自正而天下皆反其情黔首畢樂其志安育其性而莫<lb/>
為不成故善為君者矜服性命之情而百官已治矣黔<lb/>
首已親矣名號已章矣　<hi>知度</hi>明君者非徧見萬物也明<lb/>
於人主之所執也有術之主者非一自行之也知百官<lb/>
之要也知百官之要故事省而國治也明於人主之所<lb/>
<pb n="KR2c0021_WYG_146-56b"/>
執故權專而姦止姦止則説者不來而情諭矣情者不<lb/>
飾而事實見矣此謂之至治至治之世其民不好空言<lb/>
虛辭不好淫學流説賢不肖各反其質其行情不雕其<lb/>
素䝉厚純樸以事其上若此則工拙愚智勇懼可得以<lb/>
故易官易官則各當其任矣故有職者安其職不聼其<lb/>
議無職者責其實以驗其辭此二者審則無用之言不<lb/>
入於朝矣君服性命之情去愛惡之心用虛無為本以<lb/>
聼有用之言謂之朝凡朝也者相與召理義也相與植<lb/>
<pb n="KR2c0021_WYG_146-57a"/>
法則也上服性命之情則理義之士至矣法則之用植<lb/>
矣枉僻邪撓之人退矣貪得偽詐之曹逺矣故治天下<lb/>
之要存乎除姦除姦之要存乎治官治官之要存乎治<lb/>
道治道之要存乎知性命故子華子曰厚而不博敬守<lb/>
一事正性是喜羣衆不周而務成一能盡能既成四夷<lb/>
乃平唯彼天符不周而周此神農之所以長而堯舜之<lb/>
所以章也人主自智而愚人自巧而拙人若此則愚拙<lb/>
者請矣巧智者詔矣詔多則請者愈多矣請者愈多且<lb/>
<pb n="KR2c0021_WYG_146-57b"/>
無不請也主雖巧智未無不知也以未無不知應無不<lb/>
請其道固窮為人主而數窮於其下將何以君人乎窮<lb/>
而不知其窮其患又將反以自多是之謂重塞之主無<lb/>
存國矣故有道之主因而不為責而不詔去想去意静<lb/>
虛以待不伐之言不奪之事督名審實官使自司以不<lb/>
知為道以奈何為實堯曰若何而為及日月之所燭舜<lb/>
曰若何而服四荒之外禹曰若何而治青北化九陽奇<lb/>
怪之所際人主之患必在任人而不能用之用之而與<lb/>
<pb n="KR2c0021_WYG_146-58a"/>
不知者議之也絶江者託於船致逺者託於驥霸王者<lb/>
託於賢伊尹吕尚管夷吾百里奚此霸王者之船驥也<lb/>
釋父兄與子弟非疏之也任庖人釣者與仇人僕虜非<lb/>
阿之也持社稷立功名之道不得不然也猶大匠之為<lb/>
宫室也量小大而知材木矣訾功丈而知人數矣故小<lb/>
臣吕尚聼而天下知殷周之王也管夷吾百里奚聼而<lb/>
天下知齊秦之霸也豈特驥逺哉夫成王霸者固有人<lb/>
亡國者亦有人桀用羊辛紂用惡來宋用駃唐齊用蘇<lb/>
<pb n="KR2c0021_WYG_146-58b"/>
秦而天下甚亡非其人而欲有功譬之若夏至之日而<lb/>
欲夜之長也射魚指天而欲發之當也舜禹猶若困而<lb/>
況俗主乎　<hi>慎勢</hi>失之乎數求之乎信疑失之乎勢求之<lb/>
乎國危吞舟之魚陸處則不勝螻蟻權鈞則不能相使<lb/>
勢等則不能相并治亂齊則不能相正故小大輕重少<lb/>
多治亂不可不察此禍福之門也凡冠帯之國舟車之<lb/>
所通不用象譯狄鞮方三千里古之王者擇天下之中<lb/>
而立國擇國之中而立宫擇宫之中而立廟天下之地<lb/>
<pb n="KR2c0021_WYG_146-59a"/>
方千里以為國所以極治任也非不能大也其大不若<lb/>
小其多不若少衆封建非以私賢也所以便勢全威所<lb/>
以博義義博利則無敵無敵者安故觀於上世其封建<lb/>
衆者其福長其名彰神農十七世有天下與天下同之<lb/>
也王者之封建也彌近彌大彌逺彌小海上有十里之<lb/>
諸侯以大使小以重使輕以衆使寡此王者之所以家<lb/>
以完也故曰以滕費則勞以鄒魯則逸以宋鄭則猶倍<lb/>
日而馳也以齊楚則舉而加綱旃而已矣所用彌大所<lb/>
<pb n="KR2c0021_WYG_146-59b"/>
欲彌易湯其無郼武其無岐賢雖十全不能成功湯武<lb/>
之賢而猶藉之乎勢又況不及湯武者乎故以大畜小<lb/>
吉以小畜大滅以重使輕從以輕使重凶自此觀之夫<lb/>
欲定一世安黔首之命功名著乎槃盂銘篆著乎壺鑑<lb/>
其勢不厭尊其實不厭多多實尊勢賢士制之以遇亂<lb/>
世王猶尚少天下之民窮矣苦矣民之窮苦彌甚王者<lb/>
之彌易凡王也者窮苦之救也水用舟陸用車塗用輴<lb/>
沙用鳩山用樏因其勢也者令行位尊者其教受威立<lb/>
<pb n="KR2c0021_WYG_146-60a"/>
者其姦止此畜人之道也故以萬乘令乎千乘易以千<lb/>
乘令乎一家易以一家令乎一人易嘗識及此雖堯舜<lb/>
不能諸侯不欲臣於人而不得已其勢不便則奚以易<lb/>
臣權輕重審大小多建封所以便其勢也王也者勢也<lb/>
王也者勢無敵也勢有敵則王者廢矣有知小之愈於<lb/>
大少之賢於多者則知無敵矣知無敵則似類嫌疑之<lb/>
道逺矣故先王之法立天子不使諸侯疑焉立諸侯不<lb/>
使大夫疑焉立適子不使庶孼疑焉疑生争争生亂是<lb/>
<pb n="KR2c0021_WYG_146-60b"/>
故諸侯失位則天下亂大夫無等則朝廷亂妻妾不分<lb/>
則家室亂適孼無别則宗族亂慎子曰今一兔走百人<lb/>
逐之非一兔足為百人分也由未定由未定堯且屈力<lb/>
而況衆人乎積兔滿市行者不顧非不欲兔也分已定<lb/>
矣分已定人雖鄙不争故治天下及國在乎定分而已<lb/>
矣莊王圍宋九月康王圍宋五月聲王圍宋十月楚三<lb/>
圍宋矣而不能亡非不可亡也以宋攻楚奚時止矣<lb/>
<hi>不二</hi>聼羣衆人議以治國國危無日矣何以知其然也老<lb/>
<pb n="KR2c0021_WYG_146-61a"/>
耼貴柔孔子貴仁墨翟貴廉闗尹貴清子列子貴虛陳<lb/>
駢貴齊陽生貴已孫臏貴勢王廖貴先兒良貴後有金<lb/>
鼓所以一耳必同法令所以一心也智者不得巧愚者<lb/>
不得拙所以一衆也勇者不得先懼者不得後所以一<lb/>
力也故一則治異則亂一則安異則危夫能齊萬不同<lb/>
愚智工拙皆盡力竭能如出乎一宂者其唯聖人矣乎<lb/>
無術之智不教之能而恃彊速貫習不足以成也　<hi>具備</hi>
今有羿蠭䝉繁弱於此而無弦則必不能中也中非獨<lb/>
<pb n="KR2c0021_WYG_146-61b"/>
弦也而弦為弓中之具也夫立功名亦有具不得其具<lb/>
賢雖過湯武則勞而無功矣湯嘗約於郼薄矣武王嘗<lb/>
窮於畢䄇矣伊尹嘗居於庖厨矣太公嘗隱於釣魚矣<lb/>
賢非衰也智非愚也皆無其具也故凡立功名雖賢必<lb/>
有其具然後可成三月嬰兒軒冕在前弗知欲也斧鉞<lb/>
在後弗知惡也慈母之愛喻焉誠也故誠有誠乃合於<lb/>
情精有精乃通於天乃通於天水木石之性皆可動也<lb/>
又況於有血氣者乎故凡説與治之務莫若誠聼言哀<lb/>
<pb n="KR2c0021_WYG_146-62a"/>
者不若見其哭也聼言怒者不若見其鬭也說與治不<lb/>
誠其動人心不神　<hi>用民</hi>凡用民太上以義其次以賞罰<lb/>
其義則不足死賞罰則不足去就若是而能用其民者<lb/>
古今無有民無常用也無常不用也唯得其道為可闔<lb/>
廬之用兵也不過三萬吳起之用兵也不過五萬萬乘<lb/>
之國其為三萬五萬尚多今外之則不可以拒敵内之<lb/>
則不可以守國其民非不可用也不得所以用之也不<lb/>
得所以用之國雖大勢雖便卒雖衆何益古者多有天<lb/>
<pb n="KR2c0021_WYG_146-62b"/>
下而亡者矣其民不為用也用民之論不可不熟劒不<lb/>
徒斷車不自行或使之也夫種麥而得麥種稷而得稷<lb/>
人不怪也用民亦有種不審其種而祈民之用惑莫大<lb/>
焉當禹之時天下萬國至於湯而三千餘國今無存者<lb/>
矣皆不能用其民也民之不用賞罰不充也湯武因夏<lb/>
商之民也得所以用之也管商亦因齊秦之民也得所<lb/>
以用之也民之用也有故得其故民無所不用用民有<lb/>
紀有綱壹引其紀萬目皆起壹引其綱萬目皆張為民<lb/>
<pb n="KR2c0021_WYG_146-63a"/>
紀綱者何也欲也惡也何欲何惡欲榮利惡辱害辱害<lb/>
所以為罰充也榮利所以為賞實也賞罰皆有充實則<lb/>
民無不用矣闔廬試其民於五湖劒皆加於肩地流血<lb/>
㡬不可止勾踐試其民於寑官民争入水火死者千餘<lb/>
矣遽擊金而却之賞罰有充也莫邪不為勇者興懼者<lb/>
變勇者以工懼者以拙能與不能也夙沙之民自攻其<lb/>
君而歸神農宻湏之民自縛其主而與文王湯武非徒<lb/>
能用其民也又能用非已之民能用非已之民國雖小<lb/>
<pb n="KR2c0021_WYG_146-63b"/>
卒雖少功名猶可立古昔多由布衣定一世者矣皆能<lb/>
用非其有也用非其有之心不可察之本三代之道無<lb/>
二以信為管宋人有取道者其馬不進倒而投之鸂水<lb/>
又復取道其馬不進又倒而投之鸂水如此者三雖造<lb/>
父之所以威馬不過此矣不得造父之道而徒得其威<lb/>
無益於御人主之不肖者有似於此不得其道而徒多<lb/>
其威威愈多民愈不用亡國之主多以多威使其民矣<lb/>
故威不可無有而不足專恃譬之若鹽之於味凡鹽之<lb/>
<pb n="KR2c0021_WYG_146-64a"/>
用有所託也不適則敗託而不可食威亦然必有所託<lb/>
然後可行惡乎託託於愛利愛利之心諭威乃可行威<lb/>
大甚則愛利之心息愛利之心息而徒疾行威身必咎<lb/>
矣此殷夏之所以絶也君利勢也次官也處次官執利<lb/>
勢不可而不察於此夫不禁而禁者其唯深見此論邪<lb/>
　<hi>為欲</hi>使民無欲上雖賢猶不能用夫無欲者其視為天<lb/>
子也與為輿𨽻同其視有天下也與無立錐之地同其<lb/>
視為彭祖也與為殤子同天子至貴也天下至富也彭<lb/>
<pb n="KR2c0021_WYG_146-64b"/>
祖至夀也誠無欲則是三者不足以勸輿𨽻至賤也無<lb/>
立錐之地至貧也殤子至夭也誠無欲則是三者不足<lb/>
以禁㑹有一欲則北至大夏南至北户西至三危東至<lb/>
扶木不敢亂矣犯白刃冐流矢趣水火不敢却也晨寤<lb/>
興務耕疾庸□為煩辱不敢休矣故人之欲多者其可<lb/>
得用亦多人之欲少者其得用亦少無欲者不可得用<lb/>
也人之欲雖多而上無以令之人雖得其欲人猶不可<lb/>
用也令人得欲之道不可不審矣善為上者能令人得<lb/>
<pb n="KR2c0021_WYG_146-65a"/>
欲無窮故人之可得用亦無窮也蠻夷反舌殊俗異習<lb/>
之國其衣服冠帯宫室居處舟車器械聲色滋味皆異<lb/>
其為欲使一也三王不能革不能革而功成者順其天<lb/>
也桀紂不能離不能離而國亡者逆其天也逆而不知<lb/>
其逆也湛於俗也久湛而不去則若性性異非性不可<lb/>
不熟不聞道者何以去非性哉無以去非性則欲未嘗<lb/>
正矣欲不正以治身則夭以治國則亡故古之聖王審<lb/>
順其天而以行欲則民無不令矣功無不立矣聖王執<lb/>
<pb n="KR2c0021_WYG_146-65b"/>
一四夷皆至者其此之謂也執一者至貴也至貴者無<lb/>
敵聖王託於無敵故民命敵焉羣狗相與居皆静無争<lb/>
投以炙雞則相與争矣或折其骨或絶其筋争術存也<lb/>
争術存因争不争之術存因不争取争之術而相與争<lb/>
萬國無一凡治國令其民争行義也亂國令其民争為<lb/>
不義也彊國令其民争樂用也弱國令其民争競不用<lb/>
也夫争行義樂用與争為不義競不用此其為禍福也<lb/>
天不能覆地不能載　<hi>恃君</hi>凡人之性爪牙不足以自守<lb/>
<pb n="KR2c0021_WYG_146-66a"/>
衛肌膚不足以扞寒暑筋骨不足以從利辟害勇敢不<lb/>
足以郤猛禁悍然且猶裁萬物制禽獸服狡蟲寒暑燥<lb/>
溼弗能害不唯先有其備而以羣聚邪羣之可聚也相<lb/>
與利之也利之出於羣也君道立也故君道立則利出<lb/>
於羣而人備可完矣昔太古嘗無君矣其民聚生羣處<lb/>
知母不知父無親戚兄弟夫妻男女之别無上下長㓜<lb/>
之道無進退揖讓之禮無衣服履帯宫室畜積之便無<lb/>
噐械舟車城郭險阻之備此無君之患故君臣之義不<lb/>
<pb n="KR2c0021_WYG_146-66b"/>
可不明也自上世以來天下亡國多矣而君道不廢者<lb/>
天下之利也故廢其非君而立其行君道者君道何如<lb/>
利而物利章非濵之東夷穢之鄉大解陵魚其鹿野搖<lb/>
山揚島大人之居多無君揚漢之南百越之際敝凱諸<lb/>
夫風餘靡之地縛婁陽禺驩兠之國多無君氐羗呼唐<lb/>
離水之西僰人野人篇笮之川舟人送龍突人之鄉多<lb/>
無君雁門之北鷹隼所鷙湏窺之國饕餮窮奇之地叔<lb/>
逆之所儋耳之居多無君此四方之無君者也其民麋<lb/>
<pb n="KR2c0021_WYG_146-67a"/>
鹿禽獸少者使長長者畏壯有力者賢暴傲者尊日夜<lb/>
相殘無時休息以盡其類聖人深見此患也故為天下<lb/>
長慮莫如置天子也為一國長慮莫如置君也置君非<lb/>
以阿君也置天子非以阿天子也置官長非以阿官長<lb/>
也徳衰世亂然後天子利天下國君利國官長利官此<lb/>
國所以遞興遞廢也亂難之所以時作也故忠臣廉士<lb/>
内之則諫其君之過也外之則死人臣之義也　<hi>觀表</hi>凡<lb/>
論人心觀事傳不可不熟不可不深天為髙矣而日月<lb/>
<pb n="KR2c0021_WYG_146-67b"/>
星辰雲氣雨露未嘗休矣地為大矣而水泉草木毛羽<lb/>
祼鱗未嘗息也凡居於天地之間六合之内者其務為<lb/>
相安利也夫為相害危者不可勝數人事皆然事隨心<lb/>
心隨欲欲無度者其心無度心無度者則其所為不可<lb/>
知矣人之心隱匿難見淵深難測故聖人於事志焉聖<lb/>
人之所以過人以先知先知必審徵表無徵表而欲先<lb/>
知堯舜與衆人同等徵雖易表雖難聖人則不可以飄<lb/>
矣衆人則無道至焉無道至則以為神以為幸非神非<lb/>
<pb n="KR2c0021_WYG_146-68a"/>
幸其數不得不然古之善相馬者寒風氏相口齒麻朝<lb/>
相頰子女厲相目衛忌相<graphic n="KR2507" url="https://raw.githubusercontent.com/kanripo/KR-Gaiji/master/images/KR2507.png" mimeType="image/png"/>許鄙相<graphic n="KR2697" url="https://raw.githubusercontent.com/kanripo/KR-Gaiji/master/images/KR2697.png" mimeType="image/png"/>投伐褐相胸脅<lb/>
管青相膹肳陳悲相股脚秦牙相前贊君相後凡此十<lb/>
人者皆天下之良工也其所以相者不同見馬之一徵<lb/>
也而知節之髙卑足之滑易材之堅脆能之長短非獨<lb/>
相馬然也人亦有徵事與國皆有徵聖人上知千嵗下<lb/>
知千嵗非意之也盖有自云也緑圖幡薄從此生矣<lb/>
<hi>别類</hi>知不知上矣過者之患不知而自以為知物多類然<lb/>
<pb n="KR2c0021_WYG_146-68b"/>
而不然故亡國僇民無已夫草有莘有藟獨食之則殺<lb/>
人合而食之則益夀萬堇不殺漆淖水合兩淖則為蹇<lb/>
溼之則為乾金柔錫柔合兩柔則為剛燔之則為淖或<lb/>
溼而乾或燔而淖類固不必可推知也小方大方之類<lb/>
也小馬大馬之類也小智非大智之類也魯人有公孫<lb/>
綽者告人曰我能起死人人問其故對曰我固能治偏<lb/>
枯今吾倍所以為偏枯之藥則可以起死人矣物固有<lb/>
可以為小不可以為大可以為半不可以為全者也相<lb/>
<pb n="KR2c0021_WYG_146-69a"/>
劒者曰白所以為堅也黄所以為牣也黄白雜則堅且<lb/>
牣良劒也難者曰白所以為不牣也黄所以為不堅也<lb/>
黄白雜則不堅且不牣也又柔則錈堅則折劒折且錈<lb/>
焉得為利劒劒之情未革而或以為良或以為惡說使<lb/>
之也故有以聰明聼說則妄說者止無以聰明聼說則<lb/>
堯桀無别矣此忠臣之所患也賢者之所以廢也義小<lb/>
為之則小有福大為之則大有福於禍則不然小有之<lb/>
不若其亡也射招者欲其中小也射獸者欲其中大也<lb/>
<pb n="KR2c0021_WYG_146-69b"/>
物固不必安可推也髙陽應將為室家匠對曰未可也<lb/>
木尚生加塗其上必將橈以生為室今雖善後將必敗<lb/>
髙陽應曰緣子之言則室不敗也木益枯則勁塗益乾<lb/>
則輕以益勁任益輕則不敗匠人無辭而對受令而為<lb/>
之室之始成也善其後果敗髙陽應好小察而不通乎<lb/>
大理也驥驁綠耳背日而西走至乎夕則日在其前矣<lb/>
目固有不見也智固有不知也數固有不及也不知其<lb/>
說所以然而然聖人因而興制不事心焉<hi>○比物連類左宜右有</hi>
<pb n="KR2c0021_WYG_146-70a"/>
　<hi>分職</hi>先王用非其有如已有之通乎君道者也夫君也<lb/>
者處虛素服而無智故能使衆智也智反無能故能使<lb/>
衆能也能執無為故能使衆為也無智無能無為此君<lb/>
之所執也人主之所惑者則不然以其智彊智以其能<lb/>
彊能以其為彊為此處人臣之職也處人臣之職而欲<lb/>
無壅塞雖舜不能為武王之佐五人武王之於五人者<lb/>
之事無能也然而世皆曰取天下者武王也故武王取<lb/>
非其有如已有之通乎君道也通乎君道則能令智者<lb/>
<pb n="KR2c0021_WYG_146-70b"/>
謀矣能令勇者怒矣能令辯者語矣夫馬者伯樂相之<lb/>
造父御之賢主乘之一日千里無御相之勞而有其功<lb/>
則知所乘矣今召客者酒酣歌舞鼓瑟吹竽明日不拜<lb/>
樂已者而拜主人主人使之也先王之立功名有似於<lb/>
此使衆能與衆賢功名大立於世不予佐之者而予其<lb/>
主使之也譬之若為宫室必任巧匠奚故曰匠不巧則<lb/>
宫室不善夫國重物也其不善也豈特宫室哉巧匠為<lb/>
宫室為圓必以規為方必以矩為平直必以準繩功已<lb/>
<pb n="KR2c0021_WYG_146-71a"/>
就不知規矩繩墨而賞匠巧匠之宫室已成不知巧匠<lb/>
而皆曰善此某君某王之宫室也此不可不察也人主<lb/>
之不通主道者則不然自為人則不能任賢者則惡之<lb/>
與不肖者議之此功名之所以傷國家之所以危棗棘<lb/>
之有裘狐之有也食棘之棗衣狐之皮先王固用非其<lb/>
有而已有之湯武一日而盡有夏商之民盡有夏商之<lb/>
地盡有夏商之財以其民安而天下莫敢之危以其地<lb/>
封而天下莫敢不說以其財賞而天下皆競無費乎郼<lb/>
<pb n="KR2c0021_WYG_146-71b"/>
與岐周而天下稱大仁稱大義通乎用非其有　<hi>上農</hi>古<lb/>
先聖王之所以導其民者先務於農民農非徒為地利<lb/>
也貴其志也民農則樸樸則易用易則邊境安主位尊<lb/>
民農則重重則少私義少私義則公法立力專一民農<lb/>
則其産復其産復則重徙重徙則死其處而無二慮民<lb/>
舎本而事末則不令不令則不可以守不可以戰民舎<lb/>
本而事末則其産約其産約則輕遷徙輕遷徙則國家<lb/>
有患皆有逺志無有居心民舎本而事末則好智好智<lb/>
<pb n="KR2c0021_WYG_146-72a"/>
則多詐多詐則巧法令以是為非以非為是后稷曰所<lb/>
以務耕織者以為本教是故天子親率諸侯耕帝藉田<lb/>
大夫士皆有功業是故當時之務農不見於國以教民<lb/>
尊地産也后妃率九嬪蠶於郊桑於公田是以春秋冬<lb/>
夏皆有麻枲絲繭之功以力婦教也是故丈夫不織而<lb/>
衣婦人不耕而食男女貿功以長生此聖人之制也故<lb/>
敬時愛日非老不休非疾不息非死不舎上田夫食九<lb/>
人下田夫食五人可以益不可以損一人治之十人食<lb/>
<pb n="KR2c0021_WYG_146-72b"/>
之六畜皆在其中矣此大任地之道也故當時之務不<lb/>
興土功不作師徒庶人不冠弁娶妻嫁女享祀不酒醴<lb/>
聚衆農不上聞不敢私籍於庸為害於時也然後制野<lb/>
禁茍非同姓農不出御女不外嫁以安農也野禁有五<lb/>
地未辟易不操麻不出糞齒年未長不敢為園囿量力<lb/>
不足不敢渠地而耕農不敢行賈不敢為異事為害於<lb/>
時也然後制四時之禁山不敢伐材下木澤人不敢灰<lb/>
僇繯網罝罦不敢出於門罛罟不敢入於淵澤非舟虞<lb/>
<pb n="KR2c0021_WYG_146-73a"/>
不敢緣名為害其時也若民不力田墨乃家畜國家難<lb/>
治三疑乃極是謂背本反則失毁其國凡民自七尺以<lb/>
上屬諸三官農攻粟工攻噐賈攻貨時事不共是謂大<lb/>
凶奪之以土功是謂稽不絶憂唯必䘮其粃奪之以水<lb/>
事是謂籥䘮以繼樂四隣來虛奪之以兵事是謂厲禍<lb/>
因胥嵗不舉銍艾數奪民時大饑乃來野有寝耒或談<lb/>
或歌旦則有昏䘮粟甚多皆知其末莫知其本真　<hi>任地</hi>
后稷曰子能以窐為突乎子能藏其惡而揖之以隂乎<lb/>
<pb n="KR2c0021_WYG_146-73b"/>
子能使吾士靖而甽浴士乎子能使保溼安地而處乎<lb/>
子能使雚夷母淫乎子能使子之野盡為泠風乎子能<lb/>
使稾數節而莖堅乎子能使穗大而堅均乎子能使粟<lb/>
圜而薄糠乎子能使米多沃而食之彊乎無之若何凡<lb/>
耕之大方力者欲柔柔者欲力息者欲勞勞者欲息棘<lb/>
者欲肥肥者欲棘急者欲緩緩者欲急溼者欲燥燥者<lb/>
欲溼上田棄畝下田棄甽五耕五耨必審以盡其深殖<lb/>
之度隂土必得大草不生又無螟蜮今兹美禾來兹美<lb/>
<pb n="KR2c0021_WYG_146-74a"/>
麥是以六尺之耟所以成畝也其博八寸所以成甽也<lb/>
耨柄尺此其度也其耨六寸所以閒稼也地可使肥又<lb/>
可使棘人肥必以澤使苖堅而地隙人耨必以旱使地<lb/>
肥而土緩草諯大月冬至後五旬七日菖始生菖者百<lb/>
草之先生者也於是始耕孟夏之昔殺三葉而穫大麥<lb/>
日至苦菜死而資生而樹麻與菽此告民地寳盡死凡<lb/>
草生藏日中出狶首生而麥無葉而從事於蓄藏此告<lb/>
民究也五時見生而樹生見死而穫死天下時地生財<lb/>
<pb n="KR2c0021_WYG_146-74b"/>
不與民謀有年瘞土無年瘞土無失民時無使之治下<lb/>
知貧富利噐皆時至而作渴時而止是以老弱之力可<lb/>
盡起其用曰半其功可使倍不知事者時未至而逆之<lb/>
時既往而慕之當時而薄之使其民而㕁之民既㕁乃<lb/>
以良時慕此從事之下也操事則苦不知髙下民乃逾<lb/>
處種稑禾不為稑種重禾不為重是以粟少而失功<lb/>
<hi>辨土</hi>凡耕之道必始於壚為其寡澤而後枯必厚其靹為<lb/>
其唯厚而及<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之堅者耕之澤其靹而後之上田<lb/>
<pb n="KR2c0021_WYG_146-75a"/>
則被其處下田則盡其汙無與三盜任地夫四序參發<lb/>
大甽小畝為青魚胠苖若直獵地竊之也既種而無行<lb/>
耕而不長則苖相竊也弗除則蕪除之則虛則草竊之<lb/>
也故去此三盜者而後粟可多也所謂今之耕也營而<lb/>
無獲者其蚤者先時晚者不及時寒暑不節稼乃多菑<lb/>
實其為畮也髙而危則澤奪陂則埓見風則<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>髙培則<lb/>
拔寒則雕熱則修一時而五六死故不能為來不俱生<lb/>
而俱死虛稼先死衆盜乃竊望之似有餘就之則虛農<lb/>
<pb n="KR2c0021_WYG_146-75b"/>
夫知其田之易也不知其稼之疏而不適也知其田之<lb/>
際也不知其稼居地之虛也不除則蕪除之則虛此事<lb/>
之傷也故畮欲廣以平甽欲小以深下得隂上得陽然<lb/>
後咸生稼欲生於塵而殖於堅者慎其種勿使數亦無<lb/>
使疏於其施土無使不足亦無使有餘熟有耰也必務<lb/>
其培其耰也植植者其生也必先其施土也均均者其<lb/>
生也必堅是以畮廣以平則不䘮本莖生於地者五分<lb/>
之以地莖生有行故遫長弱不相害故遫大衡行必得<lb/>
<pb n="KR2c0021_WYG_146-76a"/>
縱行必術正其行通其風夬心中央帥為泠風苖其弱<lb/>
也欲孤長也欲相與居其熟也欲相扶是故三以為族<lb/>
乃多粟凡禾之患不俱生而俱死是以先生者美米後<lb/>
生者為粃是故其耨也長其兄而去其弟樹肥無使扶<lb/>
疏樹墝不欲專生而族居肥而扶疏則多粃墝而專居<lb/>
則多死不知稼者其耨也去其兄而養其弟不收其粟<lb/>
而收其麤上下安則禾多死厚土則孼不通薄土則蕃<lb/>
轓而不發壚埴冥色剛土柔種免耕殺匿使農事得<lb/>
<pb n="KR2c0021_WYG_146-76b"/>
<hi>審時</hi>凡農之道厚之為寳斬木不時不折必穗稼就而不<lb/>
穫必遇天菑夫稼為之者人也生之者地也養之者天<lb/>
也是以人稼之容足耨之容耨據之容手此之謂耕道<lb/>
是以得時之禾長秱長穗大本而莖殺疏穖而穗大其<lb/>
粟圓而薄糠其米多沃而食之彊如此者不風先時者<lb/>
莖葉帯芒以短衡穗鉅而芳奪秮米而不香後時者莖<lb/>
葉帯芒而末衡穗閱而青零多粃而不滿得時之黍芒<lb/>
莖而徼下穗芒以長摶米而薄糠舂之易而食之不噮<lb/>
<pb n="KR2c0021_WYG_146-77a"/>
而香如此者不飴先時者大本而葉莖殺而不遂葉藳<lb/>
短穗後時者小莖而麻長短穗而厚糠小米鉗而不香<lb/>
得時之稻大本而莖葆長秱疏穖穗如馬尾大粒無芒<lb/>
摶米而薄糠舂之易而食之香如此者不益先時者大<lb/>
本而莖葉格對短秱短穗多粃厚糠薄米多芒後時者<lb/>
纎莖而不滋厚糠多粃<graphic n="KR1350" url="https://raw.githubusercontent.com/kanripo/KR-Gaiji/master/images/KR1350.png" mimeType="image/png"/>辟米不得恃定熟卬天而死<lb/>
得時之麻必芒以長疎節而色陽小本而莖堅厚枲以<lb/>
均後熟多榮日夜分復生如此者不蝗得時之菽長莖<lb/>
<pb n="KR2c0021_WYG_146-77b"/>
而短足其美二七以為族多枝數節競葉蕃實大菽則<lb/>
圓小菽則摶以芳稱之重食之息以香如此者不蟲先<lb/>
時者必長以蔓浮葉疏節小英不實後時者短莖疏節<lb/>
本虛不實得時之麥秱長而頸黒二七以為行而服薄<lb/>
䅵而赤色稱之重食之致香以息使人肌澤且有力如<lb/>
此者不蚼蛆先時者暑雨未至胕動蚼蛆而多疾其次<lb/>
羊以節後時者弱苖而穗蒼狼薄色而美芒是故得時<lb/>
之稼興失時之稼約莖相若稱之得時者重粟之多量<lb/>
<pb n="KR2c0021_WYG_146-78a"/>
粟相若而舂之得時者多米量米相若而食之得時者<lb/>
忍饑是故得時之稼其臭香其味甘其氣章百日食之<lb/>
耳目聰明心意叡智四衛變彊<graphic n="KR1223" url="https://raw.githubusercontent.com/kanripo/KR-Gaiji/master/images/KR1223.png" mimeType="image/png"/>氣不入身無苛殃黄<lb/>
帝曰四時之不正也正五榖而已矣<hi>○此盖古農家野老之言而吕子述</hi>
<hi>之</hi>
戰國策文信侯欲攻趙以廣河間使剛成君蔡澤事燕<lb/>
三年而燕太子質於秦文信侯因請張唐相燕張唐辭<lb/>
曰燕者必徑於趙趙人得唐者受百里之地文信侯去<lb/>
<pb n="KR2c0021_WYG_146-78b"/>
而不快少庶子甘羅曰君侯何不快甚也文信侯曰吾<lb/>
令剛成君蔡澤事燕三年而燕太子已入質矣今吾自<lb/>
請張卿相燕而不肯行甘羅曰臣行之文信侯叱去曰<lb/>
我自行之而不肯汝安能行之也甘羅曰夫項橐生七<lb/>
嵗而為孔子師今臣生十二嵗於兹矣君其試臣奚以<lb/>
遽言叱也甘羅見張唐曰卿之功孰與武安君唐曰武<lb/>
安君戰勝攻取不知其數攻城墮邑不知其數臣之功<lb/>
不如武安君也甘羅曰卿明知功之不如武安君與曰<lb/>
<pb n="KR2c0021_WYG_146-79a"/>
知之應侯之用秦也孰與文信侯專曰應侯不如文信<lb/>
侯專曰卿明知為不如文信侯專與曰知之甘羅曰應<lb/>
侯欲伐趙武安君難之去咸陽七里絞而殺之今文信<lb/>
侯自請卿相燕而卿不肯行臣不知卿所死之處矣唐<lb/>
曰請因孺子而行令庫具車廄具馬府具幣行有日矣<lb/>
甘羅謂文信侯曰借臣車五乘請為張唐先報趙見趙<lb/>
王趙王郊迎謂趙王曰聞燕太子丹之入秦與曰聞之<lb/>
聞張唐之相燕與曰聞之燕太子入秦者燕不欺秦也<lb/>
<pb n="KR2c0021_WYG_146-79b"/>
張唐相燕者秦不欺燕也秦燕不相欺則伐趙危矣燕<lb/>
秦所以不相欺者無異故欲攻趙而廣河間也今王齎<lb/>
臣五城以廣河間請歸燕太子與强趙攻弱燕趙王立<lb/>
割五城以廣河間歸燕太子與趙攻燕得上谷三十六<lb/>
縣與秦什一<hi>史記甘羅者甘茂孫也甘羅還報秦乃封甘羅以為上卿復以始甘茂田宅賜之</hi>
史記始皇帝益壯太后淫不止吕不韋恐覺禍及已乃<lb/>
私求大隂人嫪毐以為舎人時縱倡樂使毐以其隂闗<lb/>
桐輪而行令太后聞之以啗太后太后聞果欲私得之<lb/>
<pb n="KR2c0021_WYG_146-80a"/>
吕不韋乃進嫪毐詐令人以腐罪告之不韋又隂謂太<lb/>
后曰可事詐腐則得給事中太后乃隂厚賜主腐者吏<lb/>
詐論之拔其鬚眉為宦者遂得侍太后太后私與通絶<lb/>
愛之有身太后恐人知之詐卜當避時徙宫居雍嫪毐<lb/>
常從賞賜甚厚事皆決於嫪毐嫪毐家僮數千人諸客<lb/>
求宦為嫪毐舎人千餘人　始皇七年莊襄王母夏太<lb/>
后薨孝文王后曰華陽太后與孝文王㑹葬夀陵夏太<lb/>
后子莊襄王葬芷陽故夏太后獨别葬杜東曰東望吾<lb/>
<pb n="KR2c0021_WYG_146-80b"/>
子西望吾夫後百年旁當有萬家邑　八年嫪毐封為<lb/>
長信侯子之山陽地令毐居之宫室車馬衣服苑囿馳<lb/>
獵恣毐事無小大皆決於毐又以河西太原郡更為毐<lb/>
國<lb/>
戰國策秦攻魏急或謂魏王曰棄之不如用之之易也<lb/>
死之不如棄之之易也能棄之弗能用之能死之弗能<lb/>
棄之此人之大過也今王亡地數百里亡城數十而國<lb/>
患不解是王棄之非用之也今秦之强也天下無敵而<lb/>
<pb n="KR2c0021_WYG_146-81a"/>
魏之弱也甚而王以是賔秦王又能死而弗能棄之此<lb/>
重過也今王能用臣之計虧地不足以傷國卑體不足<lb/>
以苦身解患而怨報秦自四境之内執法以下至於長<lb/>
輓者故畢曰與嫪氏乎與吕氏乎雖至於門閭之下廊<lb/>
廟之上猶之如是也今王割地以賂秦以為嫪毐功卑<lb/>
體以尊秦以因嫪毐王以國贊嫪毐以嫪毐勝矣王以<lb/>
國贊嫪毐太后之徳王也深於骨髓王之交最為天下<lb/>
上矣秦魏百相交也百相欺也今由嫪氏善秦而交為<lb/>
<pb n="KR2c0021_WYG_146-81b"/>
天下上天下孰不棄吕氏而從嫪氏天下必舎吕氏而<lb/>
從嫪氏則王之怨報矣<lb/>
史記九年四月上宿雍己酉王冠帯劒長信侯毐作亂<lb/>
而覺矯王御璽及太后璽以發縣卒及衛卒官騎戎翟<lb/>
君公舎人將欲攻蘄年宫為亂王知之令相國昌平君<lb/>
昌文君發卒攻毐戰咸陽斬首數百皆拜爵及宦者皆<lb/>
在戰中亦拜爵一級毐等敗走即令國中有生得毐賜<lb/>
錢百萬殺之五十萬盡得毐等衛尉竭内史肆佐弋竭<lb/>
<pb n="KR2c0021_WYG_146-82a"/>
中大夫令齊等二十人皆梟首車裂以徇滅其宗及其<lb/>
舎人輕者為鬼薪及奪爵遷蜀四千餘家家房陵　有<lb/>
告嫪毐實非宦者常與太后私亂生子二人皆匿之與<lb/>
太后謀曰王即薨以子為後於是秦王下吏治具得情<lb/>
實事連相國吕不韋九月夷嫪毐三族殺太后所生兩<lb/>
子而遂遷太后於雍諸嫪毐舎人皆沒其家而遷之蜀<lb/>
　十年相國吕不韋坐嫪毐免　王欲誅相國為其奉<lb/>
先王功大及賔客辯士為游說者衆王不忍致法秦王<lb/>
<pb n="KR2c0021_WYG_146-82b"/>
十年十月免相國吕不韋　齊人茅焦說秦王曰秦方<lb/>
以天下為事而大王有遷母太后之名恐諸侯聞之由<lb/>
此倍秦也秦王乃迎太后於雍而入咸陽復居甘泉宫<lb/>
說苑秦始皇帝太后不謹幸郎嫪毐封以為長信侯為<lb/>
生兩子毐專國事浸益驕奢與侍中左右貴臣俱博飲<lb/>
酒醉争言而鬭瞋目大叱曰吾乃皇帝之假父也窶人<lb/>
子何敢乃與我亢所與鬭者走行白皇帝皇帝大怒毐<lb/>
懼誅因作亂戰咸陽宫毐敗始皇乃取毐四肢車裂之<lb/>
<pb n="KR2c0021_WYG_146-83a"/>
取其兩弟囊撲殺之取皇太后遷之於萯陽宫下令曰<lb/>
敢以太后事諌者戮而殺之從蒺蔾其脊肉幹四肢而<lb/>
積之闕下諫而死者二十七人矣齊客茅焦乃往上謁<lb/>
曰齊客茅焦願上諫皇帝皇帝使使者出問客得無以<lb/>
太后事諫也茅焦曰然使者還白曰果以太后事諫皇<lb/>
帝曰走往告之若不見闕下積死人邪使者問茅焦茅<lb/>
焦曰臣聞之天有二十八宿今死者已有二十七人矣<lb/>
臣所以來者欲滿其數耳臣非畏死人也走入白之茅<lb/>
<pb n="KR2c0021_WYG_146-83b"/>
焦邑子同食者盡負其衣物行亡使者入白之皇帝大<lb/>
怒曰是子故來犯吾禁趣炊鑊湯煑之是安得積闕下<lb/>
乎趣召之入皇帝按劒而坐口正沫出使者召之入茅<lb/>
焦不肯疾行足趣相過耳使者趣之茅焦曰臣至前則<lb/>
死矣君獨不能忍吾湏臾乎使者極哀之茅焦至前再<lb/>
拜謁起稱曰臣聞之夫有生者不諱死有國者不諱亡<lb/>
諱死者不可以得生諱亡者不可以得存死生存亡聖<lb/>
主所欲急聞也不審陛下欲聞之不皇帝曰何謂也茅<lb/>
<pb n="KR2c0021_WYG_146-84a"/>
焦對曰陛下有狂悖之行陛下不自知邪皇帝曰何等<lb/>
也願聞之茅焦對曰陛下車裂假父有嫉妒之心囊撲<lb/>
兩弟有不慈之名遷母萯陽宫有不孝之行從蒺蔾於<lb/>
諫士有桀紂之治令天下聞之盡瓦解無嚮秦者臣竊<lb/>
恐秦亡為陛下危之所言已畢乞行就質乃解衣伏質<lb/>
皇帝下殿左手接之右手麾左右曰赦之先生就衣今<lb/>
願受事乃立焦為仲父爵之上卿皇帝立駕千乘萬騎<lb/>
空左方自行迎太后萯陽宫歸於咸陽太后大喜乃大<lb/>
<pb n="KR2c0021_WYG_146-84b"/>
置酒待茅焦及飲太后曰抗枉令直使敗更成安秦之<lb/>
社稷使妾母子復得相㑹者盡茅君之力也<lb/>
史記及齊人茅焦說秦王秦王乃迎太后於雍歸復咸<lb/>
陽而出文信侯就國河南嵗餘諸侯賔客使者相望於<lb/>
道請文信侯秦王恐其為變乃賜文信侯書曰君何功<lb/>
於秦秦封君河南食十萬户君何親於秦號稱仲父其<lb/>
與家屬徙處蜀吕不韋自度稍侵恐誅乃飲酖而死<lb/>
十二年文信侯不韋死竊葬其舎人臨者晉人也逐出<lb/>
<pb n="KR2c0021_WYG_146-85a"/>
之秦人六百石以上奪爵遷五百石以下不臨遷勿奪<lb/>
爵自今以來操國事不道如嫪毐不韋者籍其門視此<lb/>
秋復嫪毐舎人遷蜀者當是之時天下大旱六月至八<lb/>
月乃雨　秦王所加怒吕不韋嫪毐皆已死乃皆復歸<lb/>
嫪毐舎人遷蜀者　始皇十九年太后薨諡為帝太后<lb/>
與莊襄王㑹葬茝陽<lb/>
　<lb/>
　<lb/>
<pb n="KR2c0021_WYG_146-85b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷一百四十六下<lb/>
</p>
<p>
</p>
  </div>
</body>
</text>
</TEI>
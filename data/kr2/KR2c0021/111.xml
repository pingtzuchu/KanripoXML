<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷一百十一</head>
    <p>
<pb n="KR2c0021_WYG_111-1a"/>
欽定四庫全書<lb/>
　繹史卷一百十一　　　靈壁縣知縣馬驌撰<lb/>
　　申不害相韓<lb/>
戰國䇿魏之圍邯鄲也申不害始合於韓王然未知王<lb/>
之所欲也恐言而未必中於王也王問申子曰吾誰與<lb/>
而可對曰此安危之要國家之大事也臣請深惟而苦<lb/>
思之乃微謂趙卓韓鼂曰子皆國之辯士也夫為人臣<lb/>
者言可必用盡忠而已矣二人因進議於王以事申子<lb/>
<pb n="KR2c0021_WYG_111-1b"/>
微視王之所説以言於王王大説之<lb/>
韓非子趙令人因申子於韓請兵将以攻魏申子欲言<lb/>
之君而恐君之疑已外市也不則恐惡於趙乃令趙紹<lb/>
韓沓嘗試君之動貌而後言之内則知昭侯之意外則<lb/>
有得趙之功<lb/>
史記申不害者京人也故鄭之賤臣學術以干韓昭侯<lb/>
昭侯用為相内修政教外應諸侯十五年終申子之身<lb/>
國治兵彊無侵韓者申子之學本於黄老而主刑名著<lb/>
<pb n="KR2c0021_WYG_111-2a"/>
書二篇號曰申子　昭侯八年申不害相韓修術行道<lb/>
國内以治諸侯不来侵伐<lb/>
淮南子申子者韓昭釐之佐韓晉別國也地墽民險而<lb/>
介於大國之間晉國之故禮未滅韓國之新法重出先<lb/>
君之令未收後君之令又下新故相反前後相繆百官<lb/>
背亂不知所用故刑名之書生焉<hi>漢書法家申子六篇</hi>
申子天道無私是謂恒正天道恒正是以清明　地道<lb/>
不作是以常静帝以是正方舉事為之乃有恒常之道<lb/>
<pb n="KR2c0021_WYG_111-2b"/>
符信受令必行也　君子之所以尊者令令不行是無<lb/>
君也故明君慎令　一言正天下定一言倚天下靡<lb/>
君必有明法正義若懸權衡以稱輕重所以一羣臣也<lb/>
　堯之治也善明法察令而已聖君任法而不任智任<lb/>
數而不任說黄帝之治天下置法而不變使民安泰<lb/>
　昔七十九代之君法制不一號令不同然而俱王天<lb/>
下何也必當國富而粟多也　四海之内六合之間誰<lb/>
貴曰貴土土食之本也　妒妻不難破家亂臣不難破<lb/>
<pb n="KR2c0021_WYG_111-3a"/>
國一妻擅夫衆妻皆亂一臣専君衆臣皆蔽　智均不<lb/>
相使力均不相勝鼓不預五音而為五音主　百世有<lb/>
聖人猶随踵千里有賢者是比肩<hi>○申子書已亡此諸書所引者</hi>
韓非子申子曰上明見人備之其不明見人惑之其知<lb/>
見人飾之不知見人匿之其無欲見人司之其有欲見<lb/>
人餌之故曰吾無從知之惟無為可以規之一曰申子<lb/>
曰慎而言也人且知女慎而行也人且随女而有知見<lb/>
也人且匿女而無知見也人且意女女有知也人且臧<lb/>
<pb n="KR2c0021_WYG_111-3b"/>
女女無知也人且行女故曰惟無為可以規之　韓昭<lb/>
侯謂申子曰法度甚易行也申子曰法者見功而與賞<lb/>
因能而受官今君設法度而聼左右之請此所以難行<lb/>
也昭侯曰吾自今以来知行法矣寡人奚聼矣<lb/>
戰國䇿申子請仕其從兄官昭侯不許也申子有怨色<lb/>
昭侯曰非所謂學於子者也聼子之謁而廢子之道乎<lb/>
又亡其行子之術而廢子之請乎子嘗教寡人循功勞<lb/>
視次第今有所求此我将奚聼乎申子乃避舍請罪曰<lb/>
<pb n="KR2c0021_WYG_111-4a"/>
君真其人也　成午從趙来謂申不害於韓曰子以韓<lb/>
重我於趙請以趙重子於韓是子有两韓而我有两趙<lb/>
也<lb/>
呂氏春秋韓昭釐侯視所以祠廟之牲其豕小昭釐侯<lb/>
令官更之官以是豕来也昭釐侯曰是非嚮者之豕邪<lb/>
官無以對命吏罪之從者曰君王何以知之君曰吾以<lb/>
其耳也申不害聞之曰何以知其聾以其耳之聼也何<lb/>
以知其盲以其目之明也何以知其狂以其言之當也<lb/>
<pb n="KR2c0021_WYG_111-4b"/>
故曰去聼無以聞則聰去視無以見則明去智無以知<lb/>
則公去三者不任則治三者任則亂以此言耳目心智<lb/>
之不足恃也耳目心智其所以知識甚闕其所以聞見<lb/>
甚淺以淺闕博居天下安殊俗治萬民其說固不行十<lb/>
里之間而耳不能聞帷牆之外而目不能見三畝之宫<lb/>
而心不能知其以東至開梧南撫多<graphic n="KR3147" url="https://raw.githubusercontent.com/kanripo/KR-Gaiji/master/images/KR3147.png" mimeType="image/png"/>西服夀靡北懐<lb/>
儋耳若之何哉故君人者不可不察此言也治亂安危<lb/>
存亡其道固無二也故至智棄智至仁忘仁至徳不徳<lb/>
<pb n="KR2c0021_WYG_111-5a"/>
無言無思静以待時時至而應心暇者勝凡應之理清<lb/>
浄公素而正始卒焉此治紀無唱有和無先有随古之<lb/>
王者其所為少其所因多因者君術也為者臣道也為<lb/>
則擾矣因則静矣因冬為寒因夏為暑君奚事哉故曰<lb/>
君道無知無為而賢於有知有為則得之矣<lb/>
韓非子堂谿公謂昭侯曰今有千金之玉巵通而無當<lb/>
可以盛水乎昭侯曰不可有瓦器而不漏可以盛酒乎<lb/>
昭侯曰可對曰夫瓦器至賤也不漏可以盛酒雖有千<lb/>
<pb n="KR2c0021_WYG_111-5b"/>
金之玉巵至貴而無當漏不可盛水則人孰注漿哉今<lb/>
為人之主而漏其羣臣之語是猶無當之玉巵也雖有<lb/>
聖智莫盡其術為其漏也昭侯曰然昭侯聞堂谿公之<lb/>
言自此之後欲發天下之大事未嘗不獨寝恐夢言而<lb/>
使人知其謀也一曰堂谿公見昭侯曰今有白玉之巵<lb/>
而無當有瓦巵而有當君渇将何以飲君曰以瓦巵堂<lb/>
谿公曰白玊之巵美而君不以飲者以其無當邪君曰<lb/>
然堂谿公曰為人主而漏泄其羣臣之語譬猶玊巵之<lb/>
<pb n="KR2c0021_WYG_111-6a"/>
無當堂谿公每見而出昭侯必獨卧惟恐夢言泄於妻<lb/>
妾申子曰獨視者謂明獨聼者謂聰能獨斷者故可以<lb/>
為天下主　韓昭侯使騎於縣使者報昭侯問曰何見<lb/>
也對曰無所見也昭侯曰雖然何見曰南門之外有黄<lb/>
犢食苖道左者昭侯謂使者毋敢洩吾所問於女乃下<lb/>
令曰當苗時禁牛馬入人田中國有令而吏不以為事<lb/>
牛馬甚多入人田中亟舉其數上之不得将重其罪於<lb/>
是三鄉舉而上之昭侯曰未盡也復徃審之乃得南門<lb/>
<pb n="KR2c0021_WYG_111-6b"/>
之外黄犢吏以昭侯為明察皆悚懼其所而不敢為非<lb/>
　昭僖侯之時宰人上食而羮中有生肝焉昭侯召宰<lb/>
人之次而誚之曰若何為置生肝寡人羮中宰人頓首<lb/>
服死罪曰竊欲去尚宰人也一曰僖侯浴湯中有礫僖<lb/>
侯曰尚浴免則有當代者乎左右對曰有僖侯曰召而<lb/>
来譙之曰何為置礫湯中對曰尚浴免則臣得代之是<lb/>
以置礫湯中　韓昭侯之時黍種常貴甚昭侯令人覆<lb/>
廩吏果竊黍種而糶之甚多　韓昭侯握爪而佯亡一<lb/>
<pb n="KR2c0021_WYG_111-7a"/>
爪求之甚急左右或割其爪而效之昭侯以此察左右<lb/>
之臣不誠　韓昭侯曰吹竽者衆吾無以知其善者田<lb/>
嚴對曰一一而聼之　韓昭侯使人藏弊袴侍者曰君<lb/>
亦不仁矣弊袴不以賜左右而藏之昭侯曰非子之所<lb/>
知也吾聞明主之愛一嚬一笑嚬有為嚬而笑有為笑<lb/>
今夫袴豈特嚬笑哉袴之與嚬笑逺矣吾必待有功者<lb/>
故收藏之未有予也<lb/>
呂氏春秋韓昭釐侯出弋靷偏緩昭釐侯居車上謂其<lb/>
<pb n="KR2c0021_WYG_111-7b"/>
僕靷不偏緩乎其僕曰然至舍昭釐侯射鳥其右攝其<lb/>
一靷適之昭釐侯已射駕而歸上車選閒曰鄉者靷偏<lb/>
緩今適何也其右從後對曰今者臣適之昭釐侯至詰<lb/>
庫令各避舍故擅為妄意之道雖當賢主不由也<lb/>
韓非子昔者韓昭侯醉而寝典冠者見君之寒也故加<lb/>
衣於君之上覺寝而說問左右曰誰加衣者左右對曰<lb/>
典冠君因兼罪典衣與典冠其罪典衣以為失其事也<lb/>
其罪典冠以為越其職也非不惡寒也以為侵官之害<lb/>
<pb n="KR2c0021_WYG_111-8a"/>
甚於寒<lb/>
莊子韓魏相與争侵地子華子見昭僖侯昭僖侯有憂<lb/>
色子華子曰今使天下書銘於君之前書之言曰左手<lb/>
攫之則右手廢右手攫之則左手廢然而攫之者必有<lb/>
天下君能攫之乎昭僖侯曰寡人不攫也子華子曰甚<lb/>
善自是觀之两臂重於天下也身亦重於两臂韓之輕<lb/>
於天下亦逺矣今之所争者其輕於韓又遠君固愁身<lb/>
傷生以憂戚不得也昭僖侯曰善哉教寡人者衆矣未<lb/>
<pb n="KR2c0021_WYG_111-8b"/>
嘗得聞此言也子華子可謂知輕重矣<lb/>
説苑韓昭侯造作髙門屈宜咎曰昭侯不出此門曰何<lb/>
也曰不時吾所謂不時者非時日也人固有利不利昭<lb/>
侯嘗利矣不作髙門徃年秦㧞宜陽明年大旱民饑不<lb/>
以此時恤民之急也而顧反益奢此所謂福不重至禍<lb/>
必重来者也髙門成昭侯卒竟不出此門<lb/>
論衡韓用申不害行其三符兵不侵境盖十五年其後<lb/>
不能用之又不察其書兵挫軍破國幷於秦<lb/>
<pb n="KR2c0021_WYG_111-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0021_WYG_111-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷一百十一<lb/>
</p>
<p>
</p>
  </div>
</body>
</text>
</TEI>
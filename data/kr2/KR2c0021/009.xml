<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷九</head>
    <p>
<pb n="KR2c0021_WYG_009-1a"/>
欽定四庫全書<lb/>
　繹史卷九　　　　　　靈壁縣知縣馬驌撰<lb/>
　　陶唐紀<lb/>
大戴禮記帝嚳産放勲是為帝堯<lb/>
帝王世紀帝堯陶唐氏祁姓也母慶都孕十四月而生<lb/>
堯於丹陵名曰放勲鳥庭荷勝眉有八采豐下鋭上或<lb/>
從母姓伊氏<hi>春秋合誠圖堯母慶都蓋大帝之女生於斗維之野常在三河東南天大雷電有血</hi>
<hi>流潤大石之中生慶都長大形象大帝常有黄雲覆蓋之蔑食不饑年二十寄伊長孺家無夫出觀三河奄然</hi>
<pb n="KR2c0021_WYG_009-1b"/>
<hi>陰風赤龍與慶都合有娠而生堯而宋符瑞志慶都觀於三河常有龍隨之一旦龍負圖  至其文要曰亦受</hi>
<hi>天祐眉八彩鬢髪長七尺二寸面鋭上豐下足履翼宿既而陰風四合赤龍感之孕十四月而生堯於丹陵其</hi>
<hi>狀如圖人帝堯碑赤龍負圖出慶都讀之云赤受天運其下圖  衣赤衣鬢鬚尺餘長七尺二寸兑下豐上足</hi>
<hi>履翼星題曰赤帝起成天下寶交其先出自塊隗翼火之精有神龍首出於常羊慶都  之生伊堯不與凡䓁</hi>
<hi>龍顔日角眉八彩謖自侯伯游於𤣥河龍龜負銜投鈴授與然後受命  淮南子堯眉八彩九竅通洞而公正</hi>
<hi>無私一言而萬民齊衡春秋元命苞堯眉八采是謂通明厯象日月璇璣玉    尚書大傳堯八眉八者如八</hi>
<hi>字也</hi>　年十五而佐帝摯受封於唐為諸侯身長十尺甞<lb/>
夢天而上之故二十而登帝位都平陽<lb/>
<pb n="KR2c0021_WYG_009-2a"/>
書曰若稽古帝堯曰放勲欽明文思安安允恭克讓光<lb/>
被四表格于上下克明俊徳以親九族九族既睦平章<lb/>
百姓百姓昭明協和萬邦黎民於變時雍<lb/>
史記帝堯者放勲其仁如天其知如神就之如日望之<lb/>
如雲富而不驕貴而不舒黄收純衣彤車乗白馬能明<lb/>
馴德以親九族九族既睦便章百姓百姓昭明合和萬<lb/>
國<lb/>
淮南子堯之有天下也非貪萬民之富而安人主之位<lb/>
<pb n="KR2c0021_WYG_009-2b"/>
也以為百姓力征强陵弱衆暴寡於是堯乃身服節儉<lb/>
之行而明相愛之仁以和輯之是故茅茨不翦采椽不<lb/>
斷大路不畫越席不緣大羮不和粢食不毇廵狩行敎<lb/>
勤勞天下周流五嶽豈其奉養不足樂哉舉天下而以<lb/>
為社稷非有利焉年衰志憫舉天下而傳之舜猶却行<lb/>
而脱蹝也　所以樂為人主者以其窮耳目之欲而適<lb/>
躬體之便也今髙臺層榭人之所麗也而堯樸桷不斲<lb/>
素題不枅珍怪竒味人之所美也而堯糲粢之飯藜藿<lb/>
<pb n="KR2c0021_WYG_009-3a"/>
之羮文繡狐白人之所好也而堯布衣揜形鹿裘御寒<lb/>
養性之具不加厚而增之以任重之憂故舉天下而傳<lb/>
之於舜若釋重負然<hi>尸子人之言君天下者瑶臺九纍而堯白屋黻衣九種而堯大布宫</hi>
<hi>中三市而堯鶉居糲飯菜粥騏驎青龍而堯素車𤣥駒  六韜帝堯王天下之時金銀珠玉不飾錦繡文綺不</hi>
<hi>衣奇怪珍異不視玩好之器不寶滛佚之樂不聽宫垣屋室不堊甍桷椽楹不斲茆茨徧庭不翦鹿裘禦寒布</hi>
<hi>衣掩形糲梁之飯藜藿之羮不以役作之故害民耕織之時削心約志從事乎無為吏忠正奉法者尊其位廉</hi>
<hi>潔愛人者厚其祿民有孝慈者愛敬之盡力農桑者慰勉之旌别淑慝表其門閭平心正節以法度禁邪偽所</hi>
<hi>憎者有功必賞所愛者有罪必罰存養天下鰥寡孤獨賑贍禍亡之家其自奉也甚薄其賦役也甚寡故萬民</hi>
<pb n="KR2c0021_WYG_009-3b"/>
<hi>富樂而無饑寒之色百姓戴其君如日月親其君如父母</hi>
書乃命羲和欽若昊天厯象日月星辰敬授人時分命<lb/>
羲仲宅嵎夷曰暘谷寅賔出日平秩東作日中星鳥以<lb/>
殷仲春厥民析鳥獸孳尾申命羲叔宅南交平秩南訛<lb/>
敬致日永星火以正仲夏厥民因鳥獸希革分命和仲<lb/>
宅西曰昧谷寅餞納日平秩西成宵中星虛以殷仲秋<lb/>
厥民夷鳥獸毛毨申命和叔宅朔方曰幽都平在朔易<lb/>
日短星昴以正仲冬厥民隩鳥獸氄毛帝曰咨汝羲暨<lb/>
<pb n="KR2c0021_WYG_009-4a"/>
和朞三百有六旬有六日以閏月定四時成歲允釐百<lb/>
工庶績咸熙<hi>論衡堯候四時之中命羲和察四星以占時氣  山海經注羲和蓋天地始生主日</hi>
<hi>月者也故啟筮曰空桑之蒼蒼八極之既張乃有夫羲和是主日月職出入以為晦明又曰瞻彼上天一明一</hi>
<hi>晦有夫羲和之子出于陽谷故堯因此而立羲和之官以主四時其後世遂為此國  春秋文曜鉤唐堯即位</hi>
<hi>羲和立象儀和尸子造厯數者羲  子也</hi>
古今注堯設誹謗之木今之華表木也以横木交柱頭<lb/>
狀若花也形似桔橰大路交衢悉施焉或謂之表木以<lb/>
表王者納諫也亦以表識衢路也<hi>帝王世紀堯置敢諌之鼔  淮南子堯置</hi>
<pb n="KR2c0021_WYG_009-4b"/>
<hi>敢諌之鼔舜立誹謗之木張尸子堯立誹謗木之吕氏春秋堯有欲諌之鼔○晉  紘云堯舜立敢諌  鼔三</hi>
<hi>王立誹謗之木文選注云進善之旌堯立之五達之道誹謗木堯作之橋梁板所以書政治之愆失  淮南子</hi>
<hi>堯戒曰戰戰慄慄日慎一日人莫蹪于山而蹪于垤</hi>
吕氏春秋堯戰于丹水之浦以服南蠻<hi>帝王世紀諸侯有苗氏處南蠻</hi>
<hi>而不服堯征而克之於丹水之浦</hi>
淮南子堯之時十日竝出焦禾稼殺草木而民無所食<lb/>
猰貐鑿齒九嬰大風封豨修蛇皆為民害堯乃使羿誅<lb/>
鑿齒於疇華之野殺九嬰於凶水之上繳大風於青丘<lb/>
<pb n="KR2c0021_WYG_009-5a"/>
之澤上射十日而下殺猰貐斷修蛇於洞庭擒封豨於<lb/>
桑林萬民皆喜置堯以為天子於是天下廣狹險易遠<lb/>
近始有道里<hi>山海經羿與鑿齒戰于夀華之野羿射殺之羿持弓矢鑿齒持盾一曰戈  窫窳龍</hi>
<hi>首居弱水中其状如龍首食人桎貮負之臣曰危危與貮負殺窫窳帝梏之疏屬之山  其右足反縛兩手與</hi>
<hi>髪繋之山上木百帝俊賜羿彤弓素矰以扶下國羿是始去恤下地之  艱  楚辭注堯令羿仰射十日中其</hi>
<hi>九日日中九鳥皆死墮其羽翼○諸説荒誕</hi>
吕氏春秋帝堯立乃命質為樂質乃效山林谿谷之音<lb/>
以歌乃以麋<graphic n="KR1752" url="https://raw.githubusercontent.com/kanripo/KR-Gaiji/master/images/KR1752.png" mimeType="image/png"/>置缶而鼓之乃拊石擊石以象上帝玉<lb/>
<pb n="KR2c0021_WYG_009-5b"/>
磬之音以致舞百獸瞽叟乃拌五絃之瑟作以為十五<lb/>
絃之瑟命之曰大章以祭上帝<hi>帝王世紀䕫放山川谿谷之音作樂大章天下</hi>
<hi>大和響古今樂錄神人畼帝堯所作堯郊天地祭神座上有  誨堯曰水方至為害命子救之堯乃作歌曰清</hi>
<hi>庿穆兮承予宗百寮肅兮于寝堂醊禱進福求年豐有<graphic n="KR1943" url="https://raw.githubusercontent.com/kanripo/KR-Gaiji/master/images/KR1943.png" mimeType="image/png"/>在坐敕予為□在𤣥中欽哉昊天德不隆承命任禹</hi>
<hi>寫中宫</hi>
新書帝堯曰吾存心於先古加意於窮民痛萬姓之罹<lb/>
罪憂衆生之不遂也故一民或饑曰此我饑之也一民<lb/>
或寒曰此我寒之也一民有罪曰此我陷之也仁行而<lb/>
<pb n="KR2c0021_WYG_009-6a"/>
義立德博而化富故不賞而民勸不罰而民治先恕而<lb/>
後行是以徳音逺也是故堯敎化及雕題蜀越撫交阯<lb/>
身渉流沙地封獨山西見王母訓及大夏渠捜北中幽<lb/>
都及狗國與人身鳥面及焦僥好賢而隐不還而彊於<lb/>
行而菑於志率以仁而恕至此而已矣<lb/>
管子昔者堯之治天下也猶埴之在埏也唯陶之所以<lb/>
為猶金之在罏恣冶之所以鑄其民引之而來推之而<lb/>
往使之而成禁之而止故堯之治也善明法禁之令而<lb/>
<pb n="KR2c0021_WYG_009-6b"/>
已矣　俈堯之時混吾之美在下其道非獨出人也山<lb/>
不童而用贍澤不弊而養足耕以自養以其餘應良天<lb/>
子故平牛馬之牧不相及人民之俗不相知不出百里<lb/>
而來足故卿而不理静也其獄一踦腓一踦履而當死<lb/>
　堯舜之王所以化海内者北用禺氏之玉南貴江漢<lb/>
之珠其勝禽獸之仇以大夫隨之令諸侯之子將委質<lb/>
者皆以雙武之皮卿大夫豹飾列大夫豹幨大夫散其<lb/>
邑粟與其財物以市虎豹之皮故山林之人刺其猛獸<lb/>
<pb n="KR2c0021_WYG_009-7a"/>
若從親戚之仇此君冕服於朝而猛獸勝於外大夫已<lb/>
散其財物萬人得受其流此堯舜之數也<lb/>
列子堯治天下五十年不知天下治歟不治歟不知億<lb/>
兆之願戴已歟不願戴已歟顧問左右左右不知問外<lb/>
朝外朝不知問在野在野不知堯乃微服游於康衢聞<lb/>
童兒謡曰立我蒸民莫匪爾極不識不知順帝之則堯<lb/>
喜問曰誰敎爾為此言童兒曰我聞之大夫問大夫大<lb/>
夫曰古詩也堯還宫召舜因禪以天下舜不辭而受之<lb/>
<pb n="KR2c0021_WYG_009-7b"/>
<hi>○堯七十載始舉舜</hi>
髙士傳帝堯之世天下太和百姓無事壤父年八十餘<lb/>
而擊壤於道中觀者曰大哉帝之德也壤父曰吾日出<lb/>
而作日入而息鑿井而飲耕田而食帝何徳於我哉<lb/>
莊子堯觀乎華華封人曰嘻聖人請祝聖人使聖人夀<lb/>
堯曰辭使聖人富堯曰辭使聖人多男子堯曰辭封人<lb/>
曰夀富多男子人之所欲也汝獨不欲何邪堯曰多男<lb/>
子則多懼富則多事夀則多辱是三者非所以養德也<lb/>
<pb n="KR2c0021_WYG_009-8a"/>
故辭封人曰始也我以汝為聖人邪今然君子也天生<lb/>
萬民必授之職多男子而授之職則何懼之有富而使<lb/>
人分之則何事之有夫聖人鶉居而鷇食鳥行而無彰<lb/>
天下有道則與物皆昌天下無道則脩德就閒千嵗厭<lb/>
世去而上僊乗彼白雲至於帝鄉三患莫至身常無殃<lb/>
則何辱之有封人去之堯隨之曰請問封人曰退已<lb/>
述異記陶唐之世越裳國獻千嵗神龜方三尺餘背上<lb/>
有文科斗書記開闢以來帝命錄之謂之龜厯　堯為<lb/>
<pb n="KR2c0021_WYG_009-8b"/>
仁君一日十瑞宫中芻化為禾鳳凰止於庭神龍見於<lb/>
宫沼厯草生堦宫禽五色鳥化白神木生蓮箑蒲生厨<lb/>
景星耀於天甘露降於地是為十瑞<lb/>
尚書中候堯即政七十載德政清平比隆伏羲鳳皇巢<lb/>
於阿閣驩林景星出翼軫朱草生郊嘉禾滋連甘露潤<lb/>
液醴泉出山<hi>宋符瑞志帝在位七十年景星出翼鳳凰在庭朱草生嘉禾秀甘露潤醴泉出日月</hi>
<hi>如合璧五星如連珠</hi>
説文萐莆瑞草也堯時生於庖厨扇暑而凉<hi>宋符瑞志厨中自生</hi>
<pb n="KR2c0021_WYG_009-9a"/>
<hi>肉其薄如箑揺動則風生食物寒而不臭名曰箑脯</hi>
田俅子堯為天子蓂莢生於庭為帝成厯<hi>宋符瑞志又有草夾階而</hi>
<hi>生月朔始生一莢月半而生十五莢十六日以後日落一莢及晦而盡月小則一莢焦而不落名曰蓂莢一曰</hi>
<hi>厯莢</hi>　堯時有獬豸緝其毛為帝帳<lb/>
博物志堯時有屈佚草生於庭佞人入朝則屈而指之<lb/>
一名指佞草<hi>拾遺記堯在位七十年有鸞鶵嵗嵗來集麒麟遊於藪澤梟鴟逃於絶漠有秪支之</hi>
<hi>國獻重明之鳥一名雙睛言雙睛在目狀如雞鳴似鳳時解落毛羽肉翮而飛能搏逐猛獸虎狼使妖災羣惡</hi>
<hi>不能為害飴以瓊膏或一歲數來或數歲不至國人莫不埽灑門戸以望重明之集其未至之時國人或刻木</hi>
<pb n="KR2c0021_WYG_009-9b"/>
<hi>鑄金為此鳥之狀置於門戸之間則魑魅醜類自然退伏  員嶠山有木名猗桑煑椹以為蜜有冰蠺長七寸</hi>
<hi>黒色有角有鱗以霜雪覆之然後作蠒長一尺其色五彩織為文錦入水不濡以之投火經宿不燎唐堯之世</hi>
<hi>海人獻之堯以為黼黻之帝堯在位聖德光洽河洛之濵得玉版方尺圗天地  形又獲金璧之瑞文字炳列</hi>
<hi>記天地造化之始四凶既除善人來服分職設官彝倫攸敘乃命大禹疏川豬澤有吳之鄉有北之地無有妖</hi>
<hi>災沈翔之類自相馴擾幽州之墟羽山之北有善鳴之禽人面鳥喙八翼一足毛色如雉行不踐地名曰青鸐</hi>
<hi>其聲似鐘磬笙竽也世語曰青鸐鳴時太平故盛明之世翔鳴藪澤音中律吕飛而不行至禹平水土棲於川</hi>
<hi>岳所集之地必有聖人出焉自上古鑄諸鼎器皆圖象其形銘贊至今不絶</hi>
説苑當堯之時舜為司徒契為司馬禹為司空后稷為<lb/>
<pb n="KR2c0021_WYG_009-10a"/>
田疇䕫為樂正倕為工師伯夷為秩宗臯陶為大理益<lb/>
掌敺禽堯體力便巧不能為一焉堯為君而九子為臣<lb/>
其何故也堯知九職之事使九子者各受其事皆勝其<lb/>
任以成九功堯遂成厥功以王天下是故知人者王道<lb/>
也知事者臣道也王道知人臣道知事毋亂舊法而天<lb/>
下治矣<hi>韓詩外傳辟土殖穀者后稷也決江疏河者禹也聽獄執中者臯陶也然而有聖名者堯也</hi>
<hi>尚書刑德考益為司馬卨為司徒禹為司空三公象三能矣  春秋元命苞堯為天子季秋下旬夢白虎遺馬</hi>
<hi>喙子其母曰扶始升髙丘覩白虎上有雲感已生臯陶索扶始問之如堯言明於刑法罪次始終故立臯陶為</hi>
<pb n="KR2c0021_WYG_009-10b"/>
<hi>大理文白虎通臯陶烏喙是謂至信決獄明白察於人情    子臯陶喑而為大理天下無虐刑有貴乎言者</hi>
<hi>也登荀子臯陶之狀色如削瓜德淮南子伯益作井而龍  𤣥雲神棲崑崙能愈多而  愈薄矣  世本伯夷</hi>
<hi>作刑垂作鐘無句作磬</hi>
淮南子堯之治天下也舜為司徒契為司馬禹為司空<lb/>
后稷為大田師奚仲為工其導萬民也水處者漁山處<lb/>
者木谷處者牧陸處者農地宜其事事宜其械械宜其<lb/>
用用宜其人澤臯織網陵阪耕田得以所有易所無以<lb/>
所工易所拙是故離叛者寡而聽從者衆譬若播棊丸<lb/>
<pb n="KR2c0021_WYG_009-11a"/>
於地員者走澤方者處髙各從其所安夫有何上下焉<lb/>
若風之遇簫忽然感之各以清濁應矣<hi>○文子同</hi>
新語民知室居食榖而未知功力於是后稷乃列封疆<lb/>
畫畔界以分土地之所宜闢土殖榖以用養民種桑麻<lb/>
致絲枲以蔽形體當斯之時四瀆未通洪水為害禹乃<lb/>
決江疏河通之四瀆致之於海大小相引髙下相受百<lb/>
川順流各歸其所然後人民得去髙險處平土川谷交<lb/>
錯風化未通九州絶隔未有舟車之用以濟深致逺於<lb/>
<pb n="KR2c0021_WYG_009-11b"/>
是奚仲乃橈曲為輪因直為轅駕馬服牛浮舟杖檝以<lb/>
代人力鑠金鏤木分苞燒殖以備器械於是民知輕重<lb/>
好利惡難避勞就逸於是臯陶乃立獄制罪懸賞設罰<lb/>
異是非明好惡檢奸邪消佚亂<lb/>
吕氏春秋堯不以帝見善綣北面而問焉堯天子也善<lb/>
綣布衣也何故禮之若此其甚也善綣得道之士也得<lb/>
道之人不可驕也堯論其德行達智而弗若故北面而<lb/>
問焉<hi>漢書小說家務成子十一篇稱堯問非古語  帝王世紀堯乃以尹夀許由為師</hi>
<pb n="KR2c0021_WYG_009-12a"/>
莊子堯讓天下於許由曰日月出矣而爝火不息其於<lb/>
光也不亦難乎時雨降矣而猶浸灌其於澤也不亦勞<lb/>
乎夫子立而天下治而我猶尸之吾自視缺然請致天<lb/>
下許由曰子治天下天下既已治也而我猶代子吾將<lb/>
為名乎名者實之賔也吾將為賔乎鷦鷯巢於深林不<lb/>
過一枝偃鼠飲河不過滿腹歸休乎君予無所用天下<lb/>
為庖人雖不治庖尸祝不越樽俎而代之矣<hi>吕氏春秋昔者堯朝</hi>
<hi>許由於沛澤之中曰十日出而焦火不息不亦勞乎夫子為天子而天下已治矣請屬天下於夫子許由辭曰</hi>
<pb n="KR2c0021_WYG_009-12b"/>
<hi>為天下之不治與而既已治矣自為與啁噍巢於林不過一枝偃鼠飲於河不過滿腹歸已君乎惡用天下遂</hi>
<hi>之箕山之下潁水之陽耕而食終身無經天下之色之符子許由欲觀帝意謂堯曰坐於華殿之上面兩闕</hi>
<hi>下君之榮願亦已足矣夫堯曰余坐華殿之上森然而松生於棟余立櫺扉之内霏然而雲生於牖雖面兩闕</hi>
<hi>無異乎崔巍之冠蓬萊雖背墉郭無異乎迴巒之縈崑崙余安知其所以安榮  韓非子堯以天下讓許由許</hi>
<hi>由逃之舍於家人家人藏其皮冠夫棄天下而家人藏其皮冠是不知許由者也  莊子堯之師曰許由許由</hi>
<hi>之師曰齧缺齧缺之師曰王倪王倪之師曰被衣堯問於許由曰齧缺可以配天乎吾藉王倪以要之許由曰</hi>
<hi>殆哉圾乎天下齧缺之為人也聰明睿智給數以敏其性過人而又乃以人受天彼審乎禁過而不知過之所</hi>
<hi>由生與之配天乎彼且乗人而無天方且本身而異形方且尊知而火馳方且為緒使方且為物絯方且四顧</hi>
<pb n="KR2c0021_WYG_009-13a"/>
<hi>而物應方且應衆宜方且與物化而未始有恒夫何足以配天乎雖然有族有祖可以為衆父而不可以為衆</hi>
<hi>父父治亂之率也北面之禍也南面之賊也我意而子見許由許由曰堯何以資汝意而子曰堯謂  汝必躬</hi>
<hi>服仁義而明言是非許由曰爾奚來為軹夫堯既已黥汝以仁義而劓汝以是非矣汝將何以遊夫遙蕩恣睢</hi>
<hi>轉徙之塗乎意而子曰雖然吾願遊於其藩許由曰不然夫盲者無以與乎眉目顔色之好瞽者無以與乎青</hi>
<hi>黄黼黻之觀意而子曰夫無莊之失其美據梁之失其力黄帝之亡其知皆在罏錘之間耳庸詎知夫造物者</hi>
<hi>之不息我黥而補我劓使我乗成以隨先生邪許由曰噫未可知也我為汝言其大略吾師乎吾師乎<graphic n="KR1366" url="https://raw.githubusercontent.com/kanripo/KR-Gaiji/master/images/KR1366.png" mimeType="image/png"/>萬物</hi>
<hi>而不為義澤及萬世而不為仁長於上古而不為老覆載天地刻彫衆形而不為巧此所遊已  齧缺問乎王</hi>
<hi>倪曰子知物之所同是乎曰吾惡乎知之子知子之所不知邪曰吾惡乎知之然則物無知邪曰吾惡乎知之</hi>
<pb n="KR2c0021_WYG_009-13b"/>
<hi>雖然甞試言之庸詎知吾所謂知之非不知邪庸詎知吾所謂不知之非知邪且吾甞試問乎汝民溼寢則腰</hi>
<hi>疾偏死鰌然乎哉木處則惴慄恂懼猨猴然乎哉三者孰知正處民食芻豢麋鹿食薦蝍且甘帯鴟鴉耆䑕四</hi>
<hi>者孰知正味猨猵狚以為雌麋與鹿交鰌與魚游毛嬙麗姬人之所美也魚見之深入鳥見之髙飛麋鹿見之</hi>
<hi>決驟四者孰知天下之正色哉自我觀之仁義之端是非之塗樊然殽亂吾惡能知其辯齧缺曰子不知利害</hi>
<hi>則至人固不知利害乎王倪曰至人神矣大澤焚而不能熱河漢沍而不能寒疾雷破山風振海而不能驚若</hi>
<hi>然者乗雲氣騎日月而遊乎四海之外死生無變於已而況利害之端乎○莊生文奇縱而寓言無稽如此稱</hi>
<hi>毛嬙麗姬之類以齧缺問於王倪四問而四不知齧缺因躍而大喜行  告蒲衣子蒲衣子曰而乃今知之乎</hi>
<hi>有虞氏不及泰氏有虞氏其猶藏仁以要人亦得人矣而未始出於非人泰氏其臥徐徐其覺于于一以己為</hi>
<pb n="KR2c0021_WYG_009-14a"/>
<hi>馬一以己為牛其知情信其德甚真而未始入於非人  齧缺問道乎被衣被衣曰若正汝形一汝視天和將</hi>
<hi>至攝汝知一汝度神將來舍德將為汝美道將為汝居汝瞳焉知新生之犢而無求其故言未卒齧缺睡寐被</hi>
<hi>衣大說行歌而去之曰形若槁骸心若死灰真其實知不以故自持媒媒晦晦無心而不可與謀彼何人哉</hi>
髙士傳許由字武仲陽城槐里人也為人據義履方邪<lb/>
席不坐邪膳不食後隐於沛澤之中堯讓天下於許由<lb/>
許由不受而逃去於是遁耕於中岳潁水之陽箕山之<lb/>
下終身無經天下之色堯又召為九州長由不欲聞之<lb/>
洗耳於潁水濵時其友巢父牽犢欲飲之見由洗耳問<lb/>
<pb n="KR2c0021_WYG_009-14b"/>
其故對曰堯欲召我為九州長惡聞其聲是故洗耳巢<lb/>
父曰子若處髙岸深谷人道不通誰能見子子故浮游<lb/>
欲聞求其名譽汙吾犢口牽犢上流飲之許由没𦵏箕<lb/>
山之巔<hi>水經注箕山上有許由冢堯所封也山下有牽牛墟側潁水有犢泉是巢父牽牛處也石上犢</hi>
<hi>跡存焉堯古今樂錄許由者古之貞固之士也以清節約聞於  堯乃遣使禪為天子由喟然嘆曰匹夫結志</hi>
<hi>固如磐石採山飲河所以養性非以貪天下也堯既殂落乃作箕山之歌曰登彼箕山兮瞻望天下山川麗崎</hi>
<hi>萬物還普日月運照靡不記睹游放其間何所却慮歎彼唐堯獨自愁苦勞心九州憂勤后土謂予欽明傳禪</hi>
<hi>易祖我樂何如蓋不盼顧河水流兮緣髙山甘𤓰施兮葉綿蠻髙林肅兮相錯連居此之處傲堯君  古史考</hi>
<pb n="KR2c0021_WYG_009-15a"/>
<hi>許由隐箕山恬泊養性無欲於世堯禮待之終不肯就時人遂崇大之曰堯將以天下讓許由由恥聞之乃洗</hi>
<hi>其耳又有巢父與許由同志或曰許由夏常居巢故一號巢父  法言或問堯將讓天下於許由由恥有諸曰</hi>
<hi>好大者為之也顧由無求於世而已矣允哲堯儃舜之重則不輕於由矣好大累克巢父灑耳不亦宜乎○堯</hi>
<hi>讓由辭其人其事俱在有無之間譙周以為有其人無其事本揚子也  莊子堯以天下讓許由許由不受又</hi>
<hi>讓於子州支父子州支父曰以我為天子猶之可也雖然我適有幽憂之病方且治之未暇治天下也夫天下</hi>
<hi>至重也而不以害其生又況他物乎唯無以天下為者可以託天下也  符子堯以天下讓巢父巢父曰君之</hi>
<hi>牧天下亦猶余之牧孤犢是各有其所牧矣君焉用惴惴焉以所牧而與余余無用天下為也於是牽犢而去</hi>
<hi>○莊子不言巢父則巢父又後人増設能列仙傳偓佺者槐山採藥父也形體生毛兩目更方  飛行逐走馬</hi>
<pb n="KR2c0021_WYG_009-15b"/>
<hi>以松子遺堯堯不暇服也時人受服者皆至二三百歲焉  方囘者堯時隐人也堯聘以為閭士錬食雲母隐</hi>
<hi>於五柞山中夏啓末為宦士為人所劫閉之室中從求道囘化而得去更以方囘印封其戸時人言得囘一丸</hi>
<hi>泥塗門戸終不可開</hi>
大戴禮記帝堯娶散宜氏之子謂之女皇氏<hi>帝王世紀堯娶散宜</hi>
<hi>氏之女曰女皇生丹朱又有庶子九人皆不肖  博物志堯作圍棋以教丹朱</hi>
帝王世紀堯以甲申歳生甲辰即帝位甲午徵舜甲寅<lb/>
舜代行天子事辛巳崩年百十八在位九十八年𦵏於<lb/>
濟隂之城陽西北是為榖林<lb/>
<pb n="KR2c0021_WYG_009-16a"/>
墨子堯北敎乎八狄道死𦵏鞏山之陰衣衾三領榖木<lb/>
之棺葛以緘之既<graphic n="KR3423" url="https://raw.githubusercontent.com/kanripo/KR-Gaiji/master/images/KR3423.png" mimeType="image/png"/>而後哭滿埳無封已𦵏而牛馬乗<lb/>
之<lb/>
吕氏春秋堯𦵏于榖林通樹之<hi>皇覽堯冢在濟陰城陽  山海經狄山帝堯𦵏</hi>
<hi>於陽帝嚳𦵏於隂爰有熊羆文虎蜼豹離朱視肉吁咽文王皆𦵏其所一曰湯山一曰爰有熊羆文虎蜼豹離</hi>
<hi>朱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>久視肉虖交延帝堯帝嚳帝舜𦵏於岳山爰有文/貝離瑜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>久<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>賈  維視肉熊羆虎豹朱木赤支青華</hi>
<hi>𤣥實</hi>
　書曰欽若昊天厯象日月星辰敬授人時此堯之初<lb/>
<pb n="KR2c0021_WYG_009-16b"/>
　政也厯數之起尚矣庖犧氏畫八卦以應氣候炎帝<lb/>
　分八節以紀農功黄帝迎日推䇿造律吕作甲子定<lb/>
　閏餘少昊命鳥師以司分至啓閉顓頊建孟春以為<lb/>
　厯元及堯即位懼前法之未備歲久之差移也始為<lb/>
　厯象之法察日星均四時順民情驗物理而疇人分<lb/>
　職之事必諄切告誡之可謂至慎至詳矣且帝之所<lb/>
　以首重其事者何也人君代天理民非敬天無以圖<lb/>
　治非憲天無以出治非奉天無以成治帝惟以兢業<lb/>
<pb n="KR2c0021_WYG_009-17a"/>
　欽若之心懔乎居兆民之上以天道為君道是以百<lb/>
　工允釐庶績咸熈行之五十餘年休祥竝臻童叟歌<lb/>
　謡治之極也極治之後㑹有一亂顧帝以欽明之德<lb/>
　致時雍之化亂胡由生天降洪水下民昏墊𦙍子不<lb/>
　肖鯀績無成凡此者皆天也而在朝舊臣不過共驩<lb/>
　之等夷帝是以憂惶咨詢務得可以巽位之聖人然<lb/>
　後明揚師錫舉舜而薦之天焉凡此者亦皆天也而<lb/>
　説者曰四凶在朝堯不能去元愷在野堯不能用此<lb/>
<pb n="KR2c0021_WYG_009-17b"/>
　非堯之不能也當舜未登庸之時共驩諸臣類有鳩<lb/>
　功任事之才凶蹟未著聖人何為無罪而行誅抑帝<lb/>
　所汲汲咨求者得舜而授之以政既得舜矣考績黜<lb/>
　陟之典悉以委之所去所舉猶是以帝堯之心為心<lb/>
　而堯何庸有事哉惟時禹臯稷契咸奏碩功元愷之<lb/>
　流因才授職罪人斯得野無遺賢於是舜之德莫非<lb/>
　堯之德羣下之功莫非堯之功矣今之言至治者必<lb/>
　推唐虞之際而不知堯舜之時乃能轉亂以為治又<lb/>
<pb n="KR2c0021_WYG_009-18a"/>
　能因亂以成治也二十八載之後堯之與天下宜若<lb/>
　相忘矣一旦殂落百姓如喪考妣則堯之於百姓與<lb/>
　舜之所以事堯者不概見哉是以吾夫子上下千載<lb/>
　刪書斷自帝堯始而賛之曰惟天為大惟堯則之巍<lb/>
　巍乎其成功煥乎其有文章帝德廣運乃聖乃神乃<lb/>
　武乃文言則天也合和萬國命官分職地平天成烝<lb/>
　民乃粒言成功也制作明備禮樂具舉聲敎四達萬<lb/>
　世作則言文章也用以德越前聖道開百王其稱大<lb/>
<pb n="KR2c0021_WYG_009-18b"/>
　也宜哉或曰堯讓天下於許由許由不受使堯無憂<lb/>
　天下之心以徒讓為事而後可善乎太史公之言曰<lb/>
　堯之於舜岳牧咸薦乃試之以位典職數十年傳天<lb/>
　下若斯之難也讓由云乎哉<lb/>
　<lb/>
　<lb/>
　<lb/>
　繹史卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷一百六</head>
    <p>
<pb n="KR2c0021_WYG_106-1a"/>
欽定四庫全書<lb/>
　繹史卷一百六　　　　靈壁縣知縣馬驌撰<lb/>
　　子思孟子言行<lb/>
孔叢子夫子閒居喟然而嘆子思再拜請曰意子孫不<lb/>
修將忝祖乎羡堯舜之道恨不及乎夫子曰爾孺子安<lb/>
知吾志子思對曰伋於進瞻亟聞夫子之教其父析薪<lb/>
其子弗克負荷是謂不肖伋每思之所以大恐而不解<lb/>
也夫子忻然笑曰然乎吾無憂矣世不廢業其克昌乎<lb/>
<pb n="KR2c0021_WYG_106-1b"/>
　子思問於夫子曰為人君者莫不知任賢之逸也而<lb/>
不能用賢何故子曰非不欲也所以官人任能者由於<lb/>
不明也其君以譽為賞以毁為罰賢者不居焉　子思<lb/>
問於夫子曰伋聞夫子之詔正俗化民之政莫善於禮<lb/>
樂也管子任法以治齊而天下稱仁焉是法與禮樂異<lb/>
用而同功也何必但禮樂哉子曰堯舜之功百世不輟<lb/>
仁義之風遠也管仲任法身死則法息嚴而寡恩也若<lb/>
管仲之知足以定法材非管仲而專任法終必亂成矣<lb/>
<pb n="KR2c0021_WYG_106-2a"/>
　子思問於夫子曰物有形類事有眞偽必審之奚由<lb/>
子曰由乎心心之精神是謂聖推數究理不以疑周其<lb/>
所察聖人難諸<lb/>
史記伯魚生伋字子思年六十二嘗困於宋子思作中<lb/>
庸<lb/>
孔叢子子思年十六適宋宋大夫樂朔與之言學焉朔<lb/>
曰尚書虞夏數四篇善也下此以訖於秦費効堯舜之<lb/>
言耳殊不如也子思答曰事變有極正自當耳假令周<lb/>
<pb n="KR2c0021_WYG_106-2b"/>
公堯舜不更時異處其書同矣樂朔曰凡書之作欲以<lb/>
喻民也簡易為上而乃故作難知之辭不亦繁乎子思<lb/>
曰書之意兼復深奥訓詁成義古人所以為典雅也曰<lb/>
昔魯委巷亦有似君之言者伋答之曰道為知者傳苟<lb/>
非其人道不𫝊矣今君何似之甚也樂朔不說而退曰<lb/>
孺子辱吾其徒曰魯雖以宋為舊然世有讎焉請攻之<lb/>
遂圍子思宋君聞之不待駕而救子思子思既免曰文<lb/>
王困於羑里作周易祖君屈於陳蔡作春秋吾困於宋<lb/>
<pb n="KR2c0021_WYG_106-3a"/>
可無作乎於是撰中庸之書四十九篇　縣子問子思<lb/>
曰吾聞同聲者相好子之先君見子産則兄事之而世<lb/>
謂子産仁愛稱夫子聖人是謂聖道事仁愛乎吾未諭<lb/>
其人之孰先後也故質於子子思曰然子之問也昔季<lb/>
孫問子游亦若子之言也子游答曰以子産之仁愛譬<lb/>
夫子其猶浸水之與膏雨乎康子曰子産死鄭人丈夫<lb/>
舍玦珮婦女舍珠瑱巷哭三月竽瑟不作夫子之死也<lb/>
吾未聞魯人之若是也奚故哉子游曰夫浸水之所及<lb/>
<pb n="KR2c0021_WYG_106-3b"/>
也則生其所不及則死故民皆知焉膏雨之所生也廣<lb/>
莫大焉民之受賜也普矣莫識其由來者上徳不徳是<lb/>
以無徳季孫曰善縣子曰其然<hi>○引老氏語為証非子思之言也</hi>　縣<lb/>
子問子思曰顔囘問為邦夫子曰行夏之時若是殷周<lb/>
異正為非乎子思曰夏數得天堯舜之所同也殷周之<lb/>
王政伐革命以應乎天因改正朔若云天時之改耳故<lb/>
不相因也夫受禪於人者則襲其統受命於天者則革<lb/>
之所以神其事如天道之變然也三統之義夏得其正<lb/>
<pb n="KR2c0021_WYG_106-4a"/>
是以夫子云　子思居衛魯穆公卒縣子使乎衛聞喪<lb/>
而服謂子思曰子雖未臣魯父母之國也先君宗廟在<lb/>
焉奈何不服子思曰吾豈愛乎禮不得也縣子曰請問<lb/>
之答曰臣而去國君不埽其宗廟則為之服寄公寓乎<lb/>
是國而為國服吾既無列於魯而祭在衛吾何服哉是<lb/>
寄臣而服所寄之君則舊君無服明不二君之義也縣<lb/>
子曰善哉我未之思也<hi>○本禮經而附㑹之</hi>
說苑子思居於衛縕袍無表二旬而九食田子方聞之<lb/>
<pb n="KR2c0021_WYG_106-4b"/>
使人遺狐白之裘恐其不受因謂之曰吾假人遂忘之<lb/>
吾與人也如棄之子思辭而不受子方曰我有子無何<lb/>
故不受子思曰伋聞之妄與不如遺棄物於溝壑伋雖<lb/>
貧也不忍以身為溝壑是以不敢當也<lb/>
孔叢子子思居貧其友有饋之粟者受一車焉或獻樽<lb/>
酒束脩子思弗為當也或曰子取人粟而辭吾酒脯是<lb/>
辭少而取多也於義則無名於分則不全而子行之何<lb/>
也子思曰然伋不幸而貧於財至乃困乏將恐絶先人<lb/>
<pb n="KR2c0021_WYG_106-5a"/>
之祀夫以受粟為周之也酒脯則所以飲宴也方乏於<lb/>
食而乃飲宴非義也吾豈以為分哉度義而行也或者<lb/>
擔其酒脯以歸　衛君言計是非而羣臣和者如出一<lb/>
口子思曰以吾觀所為君不君臣不臣者也公丘懿子<lb/>
曰何乃若是子思曰人主自臧則衆謀不進事是而臧<lb/>
之猶却衆謀况和非以長乎夫不察事之是非而説人<lb/>
之讚已闇莫甚焉不度理之所在而阿諛求容諂莫甚<lb/>
焉君闇臣諂以居百姓之上民弗與也若此不已國無<lb/>
<pb n="KR2c0021_WYG_106-5b"/>
類矣　子思謂衛君曰君之國事將日非矣君曰何故<lb/>
對曰有由然焉君出言皆自以為是而卿大夫莫敢矯<lb/>
其非卿大夫出言亦皆自以為是而士庶莫敢矯其非<lb/>
君臣既自賢矣而羣下同聲賢之賢之則順而有福矯<lb/>
之則逆而有禍故使如此如此則善安從生詩曰具曰<lb/>
予聖誰知烏之雌雄抑亦似衛之君臣乎　衛君問子<lb/>
思曰寡人之政何如答曰無非君曰寡人不知其不肖<lb/>
亦望其如此也子思曰希旨容媚則君親之中正弼非<lb/>
<pb n="KR2c0021_WYG_106-6a"/>
則君疏之夫能使人富貴貧賤者君也在朝之士孰肯<lb/>
舍所以見親而取其所以見疏者乎是故競求射君之<lb/>
心而莫敢有非君之非者此臣所謂無非也公曰然乎<lb/>
寡人之過也今知改矣答曰君弗能焉口順而心不懌<lb/>
者臨其事必疣君雖有命臣未敢受也　子思居衛衛<lb/>
人釣於河得鰥魚焉其大盈車子思問之曰鰥魚魚之<lb/>
難得者也子果何得之對曰吾始下釣垂一魴之餌鰥<lb/>
過而弗視也更以豚之半體則吞之矣子思喟然曰鰥<lb/>
<pb n="KR2c0021_WYG_106-6b"/>
雖難得貪以死餌士雖懐道貪以死禄矣　子思居衛<lb/>
言茍變於衛君曰其材可將五百乗君任軍旅率得此<lb/>
人則無敵於天下矣衛君曰吾知其材可將然變也嘗<lb/>
為吏賦於民而食人二鷄子以故弗用也子思曰夫聖<lb/>
人之官人猶大匠之用木也取其所長棄其所短故把<lb/>
梓連抱而有數尺之朽良工不棄何也知其所妨者細<lb/>
也卒成不訾之器今者處戰國之世選爪牙之士而以<lb/>
二卵棄干城之將此不可使聞於鄰國者也衛君再拜<lb/>
<pb n="KR2c0021_WYG_106-7a"/>
曰謹受教矣　子思適齊齊君之嬖臣美鬚眉立乎側<lb/>
齊君指之而笑且言曰假貌可相易寡人不惜此之鬚<lb/>
眉於先生也子思曰非所願也所願者惟君修禮樂富<lb/>
百姓而伋得寄帑於君之境内從襁負之列其榮多矣<lb/>
若無此鬚鬛非伋所病也昔堯身修十尺眉乃八彩實<lb/>
聖舜身修八尺有奇面頷無毛亦聖禹湯文武及周公<lb/>
勤思勞體或折臂望視或秃骭背僂亦聖不以鬚眉美<lb/>
鬛為稱也人之賢聖在徳豈在貌乎且吾性無鬚眉而<lb/>
<pb n="KR2c0021_WYG_106-7b"/>
天下王侯不以此損其敬由是言之伋徒患徳之不卲<lb/>
美也不病毛髩之不茂也　齊王謂子思曰今天下擾<lb/>
擾諸侯無伯吾國大人衆圖帝何如子思曰不可也君<lb/>
不能去君貪利之心王曰何如子思曰夫水之性清而<lb/>
土壤汨之人之性安而嗜欲亂之故能有天下者必無<lb/>
以天下為者也能有名譽者必無以名譽為者也逹此<lb/>
則其利心外矣　齊王謂子思曰先生名髙於海内吐<lb/>
言則天下之士莫不屬耳目今寡人欲相梁起起也名<lb/>
<pb n="KR2c0021_WYG_106-8a"/>
少願先生談説之也子思曰天下之士所以屬耳目者<lb/>
欲伋之言是非當也今君使伋虛談於起則天下之士<lb/>
必改耳目矣耳目既改又無益於起是兩有喪也故不<lb/>
敢承命齊君曰起之不賢何也子思曰君豈未之知乎<lb/>
厚於財物必薄於徳自然之道也今起以貪成富聞於<lb/>
諸侯而無救施之惠焉以好色聞於齊國而無男女之<lb/>
别焉有一於此猶受其咎而起二之能無累乎王曰寡<lb/>
人之言實過願先生赦焉　子思在齊尹文子生子不<lb/>
<pb n="KR2c0021_WYG_106-8b"/>
類怒而杖之告子思曰此非吾子也吾妻殆不婦吾將<lb/>
黜之子思曰若子之言則堯舜之妃復可疑也此二帝<lb/>
聖者之英而丹朱商均不及匹夫以是推之豈可類乎<lb/>
然舉其多者有此父斯有此子道之常也若夫賢父之<lb/>
有愚子此由天道自然非子之妻之罪也尹文子曰先<lb/>
生止之願無言文留妻矣　齊王戮其臣不辜謂子思<lb/>
曰吾知其不辜而適觸吾忿故戮之以為不足傷義也<lb/>
子思曰文王𦵏枯骨而天下知仁商紂斮朝涉而天下<lb/>
<pb n="KR2c0021_WYG_106-9a"/>
稱暴夫義者不必徧利天下也暴者不必盡虐海内也<lb/>
以其所施而觀其意民乃去就焉今君因心之忿遷戮<lb/>
不辜以為無傷於義此非臣之所敢知也王曰寡人實<lb/>
過乃今聞命請改之　子思自齊反衛衛君館而問曰<lb/>
先生魯國之士然不以衛之偏小猶歩玉趾而慰存之<lb/>
願有賜於寡人也子思曰臣羈旅於此而辱君之威尊<lb/>
亟臨蓽門其榮多矣欲報君以財幣則君之府藏已盈<lb/>
而伋又貧欲報君以善言恐未合君志而徒言不聼也<lb/>
<pb n="KR2c0021_WYG_106-9b"/>
顧未有可以報君者唯進賢爾衛君曰賢固寡人之所<lb/>
願也子思曰未審君之願將何以為君曰必用以治政<lb/>
子思曰君弗能也君曰何故答曰衛國非無賢才之士<lb/>
而君未有善政是賢才不見用故也君曰雖然願聞先<lb/>
生所以為賢者答曰君將以名取士邪以實取士邪君<lb/>
曰必以實子思曰衛之東境有李音者賢而有實者也<lb/>
君曰其父祖何也答曰世農夫也衛君乃胡盧大笑曰<lb/>
寡人不好農農夫之子無所用之且世臣之子未悉官<lb/>
<pb n="KR2c0021_WYG_106-10a"/>
之子思曰臣稱李音稱其賢才也周公大聖康叔大賢<lb/>
今魯衛之君未必皆同其祖考李音父祖雖善農則音<lb/>
亦未必與之同也君言世臣之子未悉官之則臣所謂<lb/>
有賢才而不見用果信矣臣之問君固疑君之取士不<lb/>
以實也今君不問李音之所以為賢才而聞其世農夫<lb/>
因笑而不愛則君取士果信名而不由實者也衛君屈<lb/>
而無辭　衛君曰夫道大而難明非吾所能也今欲學<lb/>
術何如子思曰君無然也體道者逸而不窮任術者勞<lb/>
<pb n="KR2c0021_WYG_106-10b"/>
而無功古之篤道君子生不足以喜之利何足以動之<lb/>
死不足以禁之害何足以怨之故明於死生之分通於<lb/>
利害之變雖以天下易其脛毛無所槩於志矣是以與<lb/>
聖人居使窮士忘其貧賤使王公簡其富貴君無然也<lb/>
衛君曰善　衛公子交見於子思曰先生聖人之後執<lb/>
清髙之操天下之君子莫不服先生之大名也交雖不<lb/>
敏竊慕下風願師先生之行幸顧恤之子思曰公子不<lb/>
宜也夫清髙之節不以私自累不以利煩意擇天下之<lb/>
<pb n="KR2c0021_WYG_106-11a"/>
至道行天下之正路今公子紹康叔之緒處戰伐之世<lb/>
當務收英雄保其疆土非所以明臧否立規檢修匹夫<lb/>
之行之時也　衛公子交饋馬四乗於子思曰交不敢<lb/>
以此求先生之歡而辱先生之潔也先生久降於鄙土<lb/>
葢為賔主之餼焉子思曰伋寄命以來度身以服衛之<lb/>
衣量腹以食衛之粟矣又且朝夕受酒脯及祭燔之賜<lb/>
衣食已優意氣已定以無行志未敢當車馬之貺禮雖<lb/>
有爵賜人不踰父兄今重違公子之盛旨則有失禮之<lb/>
<pb n="KR2c0021_WYG_106-11b"/>
僭焉若何公子曰交已言於君矣答曰不可為人子者<lb/>
三賜不及車馬公子曰我未之聞也謹受教　公叔木<lb/>
謂申祥曰吾於子思親而敬之子思未吾察也申祥以<lb/>
告曰人求親敬於子子何辱焉子思答曰義也申祥曰<lb/>
請聞之答曰公叔氏之子愛人之同已慢而不知賢夫<lb/>
其親敬非心見吾所可親敬也以人口而親敬吾則亦<lb/>
以人口而疏慢吾矣申祥曰其不知賢奈何答曰有龍<lb/>
穆者徒好飾美辭說觀於坐席相人眉睫以為之意天<lb/>
<pb n="KR2c0021_WYG_106-12a"/>
下之淺人也而公叔子交之橋子良修實而不修名為<lb/>
善不為人之知已不撞不發如大鐘然天下之深人也<lb/>
而公叔子與之同邑而弗能知此其所以為愛同已而<lb/>
不知賢也　衛將軍文子之内子死復者曰臯媚女復<lb/>
子思聞之曰此女氏之字非夫氏之名也婦人於夫氏<lb/>
以姓氏稱禮也　子上雜所習請於子思子思曰先人<lb/>
有訓焉學必由聖所以致其材也厲必由砥所以致其<lb/>
刃也故夫子之教必始於詩書而終於禮樂雜說不與<lb/>
<pb n="KR2c0021_WYG_106-12b"/>
焉又何請　子思謂子上曰白乎吾嘗深有思而莫之<lb/>
得也於學則寤焉吾嘗企有望而莫之見也登髙則覩<lb/>
焉是故雖有本性而加之以學則無惑矣<hi>○孔叢所記無甚深義故</hi>
<hi>朱子謂其書之偽作</hi>
說苑子思曰學所以益才也礪所以致刃也吾嘗幽處<lb/>
而深思不若學之速吾嘗跂而望不若登髙之博見故<lb/>
順風而呼聲不加疾而聞者衆登丘而招臂不加長而<lb/>
見者逺故魚乗於水鳥乗於風草木乗於時<lb/>
<pb n="KR2c0021_WYG_106-13a"/>
孔叢子子思謂子上曰有可以為公侯之尊而富貴人<lb/>
衆不與焉者非唯志乎成其志者非唯無欲乎夫錦繢<lb/>
紛華所服不過温體三牲大牢所食不過充腹知以身<lb/>
取節者則知足矣茍知足則不累其志矣　子思曰吾<lb/>
之富貴甚易而由不能夫不取於人謂之富不辱於人<lb/>
謂之貴不取不辱其於富貴庶矣哉　子思在魯使以<lb/>
書如衛問子上子上北面再拜受書伏讀然後與使者<lb/>
晏遂為復書返中庭北面再拜以授使者既受書然後<lb/>
<pb n="KR2c0021_WYG_106-13b"/>
退使者還魯問子思曰吾子堂上南面立授臣書事畢<lb/>
送臣子上中庭拜授臣書而不送何也子思曰拜而不<lb/>
送敬也使而送之賔也<lb/>
禮記子思之母死於衛赴於子思子思哭於廟門人至<lb/>
曰庶氏之母死何為哭於孔氏之廟乎子思曰吾過矣<lb/>
吾過矣遂哭於他室　子思之母死於衛柳若謂子思<lb/>
曰子聖人之後也四方於子乎觀禮子蓋慎諸子思曰<lb/>
吾何慎哉吾聞之有其禮無其財君子弗行也有其禮<lb/>
<pb n="KR2c0021_WYG_106-14a"/>
有其財無其時君子弗行也吾何慎哉　子思曰喪三<lb/>
日而殯凡附於身者必誠必信勿之有悔焉耳矣三月<lb/>
而葬凡附於棺者必誠必信勿之有悔焉耳矣　子上<lb/>
之母死而不喪門人問諸子思曰昔者子之先君子喪<lb/>
出母乎曰然子之不使白也喪之何也子思曰昔者吾<lb/>
先君子無所失道道隆則從而隆道汚則從而汚伋則<lb/>
安能為伋也妻者是為白也母不為伋也妻者是不為<lb/>
白也母故孔氏之不喪出母自子思始也<hi>○檀弓</hi>
<pb n="KR2c0021_WYG_106-14b"/>
孔叢子胡母豹謂子思曰子好大世莫能容子也盍亦<lb/>
隨時乎子思曰大非所病所病不大也凡所以求容於<lb/>
世為行道也毁道以求容容何行焉大不見容命也毁<lb/>
大而求容罪也吾弗改矣　曾子謂子思曰昔者吾從<lb/>
夫子巡守於諸侯夫子未嘗失人臣之禮而猶聖道不<lb/>
行今吾觀子有傲世主之心無乃不容乎子思曰時移<lb/>
世異人有宜也當吾先君周制雖毁君臣固位上下相<lb/>
持若一體然夫欲行其道不執禮以求之則不能入也<lb/>
<pb n="KR2c0021_WYG_106-15a"/>
今天下諸侯方欲力爭競招英雄以自輔翼此乃得士<lb/>
則昌失士則亡之秋也伋於此時不自髙人將下吾不<lb/>
自貴人將賤吾舜禹揖讓湯武用師非故相詭乃各時<lb/>
也　曾申謂子思曰屈已以伸道乎抗志以貧賤乎子<lb/>
思曰道伸吾所願也今天下王侯其孰能哉與屈已以<lb/>
富貴不若抗志以貧賤屈已則制於人抗志則不愧於<lb/>
道　費子陽謂子思曰吾念宗周將滅泣涕不可禁也<lb/>
子思曰然此亦子之善意也夫能以智知可知而不能<lb/>
<pb n="KR2c0021_WYG_106-15b"/>
以智知未可知危之道也今以一人之身憂世之不治<lb/>
而泣涕不禁是憂河水之濁而以泣清之也其為無益<lb/>
莫大焉故微子去殷紀季入齊良知時也唯能不憂世<lb/>
之亂而患身之不治者可與言道矣　魯人有同姓死<lb/>
而弗弔者人曰在禮當免不免當弔不弔有司罰之如<lb/>
之何子之無弔也答曰吾以其疎逺也子思聞之曰無<lb/>
恩之甚也昔者季孫問於夫子曰百世之宗有絶道乎<lb/>
子曰繼之以姓義無絶也故同姓為宗合族為屬雖國<lb/>
<pb n="KR2c0021_WYG_106-16a"/>
子之尊不廢其親所以崇愛也是以綴之以食序列昭<lb/>
穆萬世婚姻不通忠篤之道然也<lb/>
子思子慈父能食子不能使知味聖人能說人不能使<lb/>
人必說　言而信信在言前令而化化在令外聖人在<lb/>
上而遷其化　國有道以義率身無道以身率義荀息<lb/>
是也　百心不可得一人一心可得百人　君本也臣<lb/>
枝葉也本美則葉茂本枯則葉凋　君子不以所能者<lb/>
病人不以人之不能者愧人小人溺於水君子溺於口<lb/>
<pb n="KR2c0021_WYG_106-16b"/>
也　繁於樂者重於憂厚於義者薄於行見長不能屈<lb/>
其色見貴不能盡其辭雖有風雨吾不入其門也　君<lb/>
子以心導耳目小人以耳目導心<hi>○俱載意林</hi>　民以君為<lb/>
心君以民為體<hi>○文選注</hi>
中論子思曰事自名也聲自呼也貌自眩也物自處也<lb/>
人自官也無非自己者　子思曰能勝其心於勝人乎<lb/>
何有不能勝其心如勝人何<hi>漢書儒家子思二十三篇  鹽鐵論子思子之銀佩</hi>
<hi>美於虞公之垂棘</hi>
<pb n="KR2c0021_WYG_106-17a"/>
史記子思生白字子上年四十七子上生求字子家年<lb/>
四十五子家生箕字子京年四十六子京生穿字子髙<lb/>
年五十一<hi>皇覽子思冢在孔子冢南大小相望已上子思</hi>
列女傳孟母其舎近墓孟子之少也嬉遊為墓閒之事<lb/>
踴躍築埋孟母曰此非吾所以居處子乃去舎市傍其<lb/>
嬉戲為賈人衒賣之事孟母又曰此非吾所以居處子<lb/>
也復徙舎學宫之傍其嬉遊乃設俎豆揖讓進退孟母<lb/>
曰真可以居吾子矣遂居之及孟子長學六藝䘚成大<lb/>
<pb n="KR2c0021_WYG_106-17b"/>
儒之名君子謂孟母善以漸化<hi>風俗通孟子之母姓仉氏  韓詩外傳孟子少</hi>
<hi>時東家殺豚孟子問其母曰東家殺豚何為母曰欲啖汝其母自悔而言曰吾懷妊是子席不正不坐割不正</hi>
<hi>不食胎教之也今適有知而欺之是教之不信也乃買東家豚肉以食之明不欺也詩云宜爾子孫繩繩兮言</hi>
<hi>賢母使子賢也</hi>孟子之少也既學而歸孟母方績問曰學所至<lb/>
矣孟子曰自若也孟母以刀斷其織孟子懼而問其故<lb/>
孟母曰子之廢學若吾斷斯織也夫君子學以立名問<lb/>
以廣知是以居則安寜動則逺害今而廢之是不免於<lb/>
厮役而無以離於禍患也何以異於織績而食中道廢<lb/>
<pb n="KR2c0021_WYG_106-18a"/>
而不為寧能衣其夫子而長不乏糧食哉女則廢其所<lb/>
食男則墮於修徳不為竊盗則為虜役矣孟子懼旦夕<lb/>
勤學不息師事子思遂成天下之名儒<hi>韓詩外傳孟子少時誦其母方</hi>
<hi>織孟子輟然中止乃復進其母知其諠也呼而問之曰何為中止對曰有所失復得其母引刀裂其織以此誡</hi>
<hi>之自是之後孟子不復諠矣</hi>　孟子既娶將入私室其婦袒而在内<lb/>
孟子不說遂去不入婦辭孟母而求去曰妾聞夫婦之<lb/>
道私室不與焉今者妾竊惰在室而夫子見妾勃然不<lb/>
說是客妾也婦人之義蓋不客宿請歸父母於是孟母<lb/>
<pb n="KR2c0021_WYG_106-18b"/>
召孟子而謂之曰夫禮將入門問孰存所以致敬也將<lb/>
上堂聲必揚所以戒人也將入户視必下恐見人過也<lb/>
今子不察於禮而責禮於人不亦逺乎孟子謝遂留其<lb/>
婦<hi>韓詩外傳孟子妻獨居踞孟子入户視之白其母曰婦無禮請去之母曰何也曰踞母曰何知之孟子曰</hi>
<hi>我親見之母曰乃汝無禮也非婦無禮禮不云乎将入門問孰存將上堂聲必揚將入户視必下不掩人不備</hi>
<hi>也今汝徃燕私之處入户不有聲令人踞而視之是汝之無禮也非婦無禮也於是孟子自責不敢去婦詩曰</hi>
<hi>采葑采菲無以下體○荀子云孟子惡敗而出妻其事未聞</hi>
孔叢子孟子車尚㓜請見子思子思見之甚說其志命<lb/>
<pb n="KR2c0021_WYG_106-19a"/>
子上侍坐焉禮敬子車甚崇子上不願也客退子上請<lb/>
曰白聞士無介不見女無媒不嫁孟孺子無介而見大<lb/>
人說而敬之白也未喻敢問子思曰然吾昔從夫子於<lb/>
郯遇程子於塗傾蓋而語終日而别命子路將束帛贈<lb/>
焉以其道同於君子也今孟子車孺子也言稱堯舜性<lb/>
樂仁義世所希有也事之猶可况加敬乎非爾所及也<lb/>
　孟軻問子思曰堯舜文武之道可力而致乎子思曰<lb/>
彼人也我人也稱其言履其行夜思之晝行之滋滋焉<lb/>
<pb n="KR2c0021_WYG_106-19b"/>
汲汲焉如農之赴時商之趣利惡有不至者乎　子思<lb/>
謂孟軻曰自大而不修其所以大不大矣自異而不修<lb/>
其所以異不異矣故君子髙其行則人莫能階也逺其<lb/>
志則人莫能及也禮接於人人不敢慢辭交於人人不<lb/>
敢侮其唯高遠乎<lb/>
子思子孟軻問牧民之道何先子思子曰先利之孟軻<lb/>
曰君子之教民者亦仁義而已何必曰利子思曰仁義<lb/>
者固所以利之也上不仁則不得其所上不義則樂為<lb/>
<pb n="KR2c0021_WYG_106-20a"/>
詐此為不利大矣故易曰利者義之和也又曰利用安<lb/>
身以崇徳也此皆利之大者也<hi>○文獻通考引與孔叢小異○文選注子輿孟</hi>
<hi>軻宇也</hi>
史記孟軻鄒人也受業子思之門人道既通游事齊宣<lb/>
王宣王不能用適梁梁惠王不果所言則見以為迂逺<lb/>
而闊於事情當是之時秦用商君富國彊兵楚魏用吳<lb/>
起戰勝弱敵齊威王宣王用孫子田忌之徒而諸侯東<lb/>
面朝齊天下方務於合從連衡以攻伐為賢而孟軻乃<lb/>
<pb n="KR2c0021_WYG_106-20b"/>
述唐虞三代之徳是以所如者不合退而與萬章之徒<lb/>
序詩書述仲尼之意作孟子七篇<hi>風俗通孟軻受業於子思既通游於諸侯</hi>
<hi>所言皆以為迂逺而濶於事情然終不屈道趣合枉尺以直尋嘗仕於齊位至卿後不能用孟子去齊又絶糧</hi>
<hi>於鄒薛困殆甚退與萬章之徒序詩書仲尼之意作書中外十一篇梁惠王復聘請之以為上卿</hi>惠王<lb/>
數敗於軍旅卑禮厚幣以招賢者鄒衍淳于髠孟軻皆<lb/>
至梁梁惠王曰寡人不佞兵三折於外太子虜上將死<lb/>
國以空虛以羞先君宗廟社稷寡人甚醜之叟不逺千<lb/>
里辱幸至敝邑之廷將何以利吾國孟軻曰君不可以<lb/>
<pb n="KR2c0021_WYG_106-21a"/>
言利若是夫君欲利則大夫欲利大夫欲利則庶人欲<lb/>
利上下爭利國則危矣為人君仁義而已矣何以利為<lb/>
<hi>新論秦攻梁惠王謂孟軻曰先生不逺千里辱幸敝邑今秦攻梁先生何以禦乎孟軻對曰昔太王居邠狄人</hi>
<hi>攻之事之以玉帛不可太王不欲傷其民乃去邠之岐今王奚不去梁乎惠王不說</hi>　梁惠王謀<lb/>
欲攻趙孟軻稱太王去邠此豈有意阿世俗苟合而已<lb/>
哉持方枘欲内圎鑿其能入乎<hi>鹽鐵論孟子守舊術不知世務故困於梁宋</hi>
新序梁惠王謂孟子曰寡人有疾寡人好色孟子曰王<lb/>
誠好色於王何有王曰若之何好色可以王孟子曰太<lb/>
<pb n="KR2c0021_WYG_106-21b"/>
王好色詩曰古公亶父來朝走馬率西水滸至于岐下<lb/>
爰及姜女聿來相宇太王愛厥妃出入必與之偕當是<lb/>
時内無怨女外無曠夫王若好色與百姓同之民唯恐<lb/>
王之不好色也王曰寡人有疾寡人好勇孟子曰王若<lb/>
好勇於王何有王曰若之何好勇可以王孟子曰詩曰<lb/>
王赫斯怒爰整其旅以按徂旅以篤周祜以對于天下<lb/>
此文王之勇也文王一怒而安天下之民今王亦一怒<lb/>
而安天下之民民唯恐王之不好勇也<hi>○按孟子以為對齊宣王語</hi>
<pb n="KR2c0021_WYG_106-22a"/>
<hi>文選注云雖徃來屯難不見任用終亦為周威王師其事則未聞也</hi>
荀子孟子三見宣王不言事門人曰曷為三遇齊王而<lb/>
不言事孟子曰我先攻其邪心<lb/>
韓詩外傳孟子說齊宣王而不說淳于髠侍孟子曰今<lb/>
日說公之君公之君不說意者其未知善之為善乎淳<lb/>
于髠曰夫子亦誠無善耳昔者瓠巴鼔瑟而潛魚出聼<lb/>
伯牙鼔琴而六馬仰秣魚馬猶知善之為善而况君人<lb/>
者也孟子曰夫電雷之起也破竹折木震驚天下而不<lb/>
<pb n="KR2c0021_WYG_106-22b"/>
能使聾者䘚有聞日月之明徧照天下而不能使盲者<lb/>
䘚有見今公之君若此也淳于髠曰不然昔者揖封生<lb/>
髙商齊人好歌杞梁之妻悲哭而人稱詠夫聲無細而<lb/>
不聞行無隱而不形夫子茍賢居魯而魯國之削何也<lb/>
孟子曰不用賢削何有也吞舟之魚不居潛澤度量之<lb/>
士不居汙世夫蓺冬至必彫吾亦時矣詩曰不自我先<lb/>
不自我後非遭彫世者歟<hi>○即名實章而記載不同</hi>
列女𫝊孟子處齊而有憂色孟母見之曰子若有憂色<lb/>
<pb n="KR2c0021_WYG_106-23a"/>
何也孟子曰不敏異日閒居擁楹而歎孟母見之曰鄉<lb/>
見子有憂色曰不敏也今擁楹而歎何也孟子對曰軻<lb/>
聞之君子稱身就位不為荀得而受賞不貪榮禄諸侯<lb/>
不聽則不逹其上聽而不用則不踐其朝今道不用於<lb/>
齊願行而母老是以憂也孟母曰夫婦人之禮精五飯<lb/>
冪酒漿養舅姑縫衣裳而已矣故有閫内之修而無境<lb/>
外之志易曰在中饋無攸遂詩曰無非無儀惟酒食是<lb/>
議以言婦人無擅制之義而有三從之道也故年少則<lb/>
<pb n="KR2c0021_WYG_106-23b"/>
從乎父母出嫁則從乎夫夫死則從乎子禮也今子成<lb/>
人也而我老矣子行乎子義吾行乎吾禮君子謂孟母<lb/>
知婦道<lb/>
說苑孟子曰人皆知以食愈饑莫知以學愈愚　孟子<lb/>
曰人知糞其田莫知糞其心糞田莫過利苖得粟糞心<lb/>
易行而得其所欲何謂糞心博學多聞何謂易行一性<lb/>
止淫也<lb/>
孟子孟子謂惠王曰虐政殺人何異刃邪庖有肥肉廏<lb/>
<pb n="KR2c0021_WYG_106-24a"/>
有肥馬民有饑色野有餓莩此謂率獸食人且人惡之<lb/>
况虐政乎敬老愛幼推心於民天下運掌中也故推恩<lb/>
足以保四海不推恩不足以保妻子　雖有智慧不如<lb/>
乗勢雖有鎡基不如待時齊人譏管晏饑者易為食渴<lb/>
者易為飲若久塗炭則易政　見孺子入井非孺子之<lb/>
父母亦有惻隱之心　枉已者未能直人當以直矯枉<lb/>
若以曲何以正人　子産以其乗輿濟人於溱洧孟子<lb/>
曰不知政不如以時修橋梁　白羽白性輕白雪白性<lb/>
<pb n="KR2c0021_WYG_106-24b"/>
消白玉白性貞雖俱白其性不同也　伊尹不以一芥<lb/>
與人亦不取一芥於人　齊人有一妻一妾其夫出則<lb/>
饜飽而反欺其妻云與富貴人共飲食耳夫出伺之見<lb/>
乞人祭餘食之妻乃告妾相與泣於中庭其夫自外來<lb/>
未知猶驕其妻妾由君子枉道得富貴而驕人也<hi>○馬總意</hi>
<hi>林所録與今文多異唐時尚未尊孟子故與諸子竝列</hi>孟子曰曲意事貴脅肩所<lb/>
尊俗之情也　孟子曰矯枉者過其正　孟子曰仁義<lb/>
禮智信天爵也<hi>○後漢書注</hi>　孟子曰太山之髙參天入雲<lb/>
<pb n="KR2c0021_WYG_106-25a"/>
　孟子曰有人道我善者是吾賊也道吾惡者是吾師<lb/>
也　孟子曰千年一聖五百年一賢賢聖未出其閒有<lb/>
命世者　孟子曰墨子兼愛摩頂致於踵<hi>○文選注</hi>　孟子<lb/>
云千年一聖謂之連歩<hi>○拾遺記録</hi>　孟子曰今人之於爵<lb/>
禄得之若其生失之若其死<hi>○梁書</hi>　孟子曰人無好惡<lb/>
是非之心者非人也　孟子曰殺一不辜而得天下仁<lb/>
者不為也<hi>○三國志注</hi>　孟子曰伯夷叔齊目不視惡色耳<lb/>
不聼惡聲與鄉人居若在塗炭蓋聖人之清也<hi>○世説注</hi>
<pb n="KR2c0021_WYG_106-25b"/>
魯平公與齊宣王會於鳬繹山下樂克備道孟子於平<lb/>
公曰孟子私淑仲尼其德輔世長民其道發政施仁君<lb/>
何為不見乎<hi>○廣文選</hi>　孟子曰滕文公䘚葬有日矣天大<lb/>
雨雪甚至於牛目羣臣請弛期太子不許惠子諫曰昔<lb/>
王季葬渦山之尾欒水囓其墓見棺前和文王曰先君<lb/>
欲見羣臣百姓矣乃出為帳三日后葬今先王欲小留<lb/>
而撫社稷故使雪甚弛期而更為日此文王之義也<hi>○藝</hi>
<hi>文類聚引又按戰國䇿魏惠王䘚云云不謂孟子語也</hi>　孟子曰戰者危事也<hi>○北</hi>
<pb n="KR2c0021_WYG_106-26a"/>
<hi>堂書鈔</hi>　孟子曰人之善不善在其目其心正則童子瞭<lb/>
然其心不正則童子眊然<hi>○白孔六帖</hi>　孟子曰舜年五十<lb/>
而不失其孺子之心<hi>○坊記注○右諸書引用多與今本文異其今本所無者或是外書</hi>
<hi>孟漢書儒家  子十一篇</hi>
法言孟子曰夫有意而不至者有矣未有無意而至者<lb/>
也<lb/>
韓詩外傳孟子曰仁人心也義人路也舍其路弗由放<lb/>
其心而弗求人有雞犬放則知求之有放心而不知求<lb/>
<pb n="KR2c0021_WYG_106-26b"/>
其於心為不若求雞犬哉不知類之甚矣悲夫終亦必<lb/>
亡而已矣故學問之道無他焉求其放心而已詩曰中<lb/>
心藏之何日忘之　髙子問於孟子曰夫嫁娶者非已<lb/>
所自親也衛女何以得編於詩也孟子曰有衛女之志<lb/>
則可無衛女之志則怠若伊尹於太甲有伊尹之志則<lb/>
可無伊尹之志則簒夫道二常之為經變之為權懐其<lb/>
常道而挾其權變乃得謂賢夫衛女行中孝慮中聖權<lb/>
如之何詩曰既不我嘉不能旋反視我不臧我思不逺<lb/>
<pb n="KR2c0021_WYG_106-27a"/>
鹽鐵論孟子曰今之士今之大夫皆罪人也皆逄其意<lb/>
以順其惡　孟子曰堯舜之道非遠人也而人不思之<lb/>
耳<lb/>
漢書孟子曰紂貴為天子而死曾不如匹夫是紂先自<lb/>
絶久矣非死之日天去之也<hi>風俗通孟軻曰堯舜不勝其美桀紂不勝其惡傳言</hi>
<hi>失指圖景失形已上孟子</hi>
　<lb/>
　<lb/>
<pb n="KR2c0021_WYG_106-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷一百六<lb/>
</p>
<p>
</p>
  </div>
</body>
</text>
</TEI>
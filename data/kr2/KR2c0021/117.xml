<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷一百十七</head>
    <p>
<pb n="KR2c0021_WYG_117-1a"/>
欽定四庫全書<lb/>
　繹史卷一百十七　　　靈壁縣知縣馬驌撰<lb/>
　　楚威王破越<hi>威王事並附</hi>
越絶書越王夫鐔以上至無餘久逺世不可紀也夫鐔<lb/>
子允常允常子句踐大霸稱王徙瑯琊都也句踐子與<lb/>
夷時霸與夷子子翁時霸子翁子不揚時霸不揚子無<lb/>
疆時霸伐楚威王滅無疆無疆子之侯竊自立為君長<lb/>
之侯子尊時君長尊子親失衆楚伐之走南山親以上<lb/>
<pb n="KR2c0021_WYG_117-1b"/>
至句踐凡八君都瑯琊二百二十四嵗無疆以上霸稱<lb/>
王之侯以下微弱稱君長<hi>○世次與史異</hi>
史記勾踐䘚子王鼫與立王鼫與䘚子王不夀立王不<lb/>
夀䘚子王翁立王翁䘚子王翳立王翳䘚子王之侯立<lb/>
王之侯䘚子王無疆立<hi>紀年晉出公十年十一月於粤子句踐䘚是為菼執次鹿郢立</hi>
<hi>子十六年於粤子鹿郢䘚次不夀立烈敬公三年於粤  不夀見殺是為盲姑次朱句立    公五年於粤滅</hi>
<hi>滕朱六年於粤子朱句伐郯以郯子鴣歸于八年於粤子  句䘚子翳立  桓公十三年於粤遷  呉  十六</hi>
<hi>年於粤太子諸咎弑其君翳十月粤殺諸咎粤滑呉人立孚錯枝為君  十七年於粤大夫寺區定粤亂立初</hi>
<pb n="KR2c0021_WYG_117-2a"/>
<hi>無余是為莽安立魏恵成王六年於粤寺區弟思弑其君莽安䘚無顓    十年於粤子無顓䘚是為菼蠋卯</hi>
<hi>無索隠曰按紀年無顓薨後十年楚伐徐州無殺  疆之語是無疆為無顓之後紀年不得録也</hi>
説苑越甲至齊雍門子狄請死之齊王曰鼓鐸之聲未<lb/>
聞矢石未交長兵未接子何務死之為人臣之禮邪雍<lb/>
門子狄對曰臣聞之昔者王田於囿左轂鳴車右請死<lb/>
之而王曰子何為死車右對曰為其鳴吾君也王曰左<lb/>
轂鳴者工師之罪也子何事之有焉車右曰臣不見工<lb/>
師之乘而見其鳴吾君也遂刎頸而死知有之乎齊王<lb/>
<pb n="KR2c0021_WYG_117-2b"/>
曰有之雍門子狄曰今越甲至其鳴吾君也豈左轂之<lb/>
下哉車右可以死左轂而臣獨不可以死越甲也遂刎<lb/>
頸而死是日越人引甲而退七十里曰齊王有臣鈞如<lb/>
雍門子狄擬使越社稷不血食遂引甲而歸齊王葬雍<lb/>
門子狄以上卿之禮<lb/>
吕氏春秋齊莊子請攻越問於和子和子曰先君有遺<lb/>
令曰無攻越越猛虎也莊子曰雖猛虎也而今已死矣<lb/>
和子曰以告鴞子鴞子曰已死矣以為生故凡舉事必<lb/>
<pb n="KR2c0021_WYG_117-3a"/>
先審民心然後可舉　越人三世殺其君王子搜患之<lb/>
逃乎丹宂越國無君求王子搜而不得從之丹宂王子<lb/>
捜不肯出越人薫之以艾乘之以王輿王子捜援綏登<lb/>
車仰天而呼曰君乎獨不可以舍我乎王子捜非惡為<lb/>
君也惡為君之患也若王子捜者可謂不以國傷其生<lb/>
矣此固越人之所欲得而為君也　越王授有子四人<lb/>
越王之弟曰豫欲盡殺之而為之後惡其三人而殺之<lb/>
矣國人不説大非上又惡其一人而欲殺之越王未之<lb/>
<pb n="KR2c0021_WYG_117-3b"/>
聽其子恐必死因國人之欲逐豫圍王宫越王太息曰<lb/>
余不聽豫之言以罹此難也<hi>○髙誘注王子捜越王翳也又云越王授句踐五世</hi>
<hi>孫然則捜授本一人</hi>
韓非子公孫𢎞斷髮而為越王騎公孫喜使人絶之曰<lb/>
吾不與子為昆弟矣公孫𢎞曰我斷髮子斷頸而為人<lb/>
用兵我將謂子何周南之戰公孫喜死焉<hi>○越事史多缺略今采取</hi>
<hi>一二遺事以附滅越之前</hi>
史記王無疆時越興師北伐齊西伐楚與中國爭彊當<lb/>
<pb n="KR2c0021_WYG_117-4a"/>
楚威王之時越北伐齊齊威王使人説越王曰越不伐<lb/>
楚大不王小不伯圖越之所為不伐楚者為不得晉也<lb/>
韓魏固不攻楚韓之攻楚覆其軍殺其將則葉陽翟危<lb/>
魏亦覆其軍殺其將則陳上蔡不安故二晉之事越也<lb/>
不至於覆軍殺將汗馬之力不效所重於得晉者何也<lb/>
越王曰所求於晉者不至頓刄接兵而況於攻城圍邑<lb/>
乎願魏以聚大梁之下願齊之試兵南陽莒地以聚常<lb/>
郯之境則方城之外不南淮泗之閒不東商於析酈宋<lb/>
<pb n="KR2c0021_WYG_117-4b"/>
胡之地夏路以左不足以備秦江南泗上不足以待越<lb/>
矣則齊秦韓魏得志於楚也是二晉不戰而分地不耕<lb/>
而穫之不此之為而頓刄於河山之閒以為齊秦用所<lb/>
待者如此其失計奈何其以此王也齊使者曰幸也越<lb/>
之不亡也吾不貴其用智之如目見豪毛而不見其睫<lb/>
也今王知晉之失計而不自知越之過是目論也王所<lb/>
待於晉者非其汗馬之力也又非可與合軍連和也將<lb/>
待之以分楚衆也今楚衆已分何待於晉越王曰奈何<lb/>
<pb n="KR2c0021_WYG_117-5a"/>
曰楚三大夫張九軍北圍曲沃於中以至無假之闗者<lb/>
三千七百里景翠之軍北聚魯齊南陽分有大此者乎<lb/>
且王之所求者鬭晉楚也晉楚不鬭越兵不起是知二<lb/>
五而不知十也此時不攻楚臣以是知越大不王小不<lb/>
伯復讎龎長沙楚之粟也竟澤陵楚之材也越窺兵通<lb/>
無假之闗此四邑者不上貢事於郢矣臣聞之圖王不<lb/>
王其敝可以伯然而不伯者王道失也故願大王之轉<lb/>
攻楚也於是越遂釋齊而伐楚楚威王興兵而伐之大<lb/>
<pb n="KR2c0021_WYG_117-5b"/>
敗越殺王無疆盡取故呉地至浙江北破齊於徐州而<lb/>
越以此散諸族子爭立或為王或為君濵於江南海上<lb/>
服朝於楚<hi>已後附威王事</hi>
戰國策威王問於莫敖子華曰自從先君文王以至不<lb/>
榖之身亦有不為爵勸不為禄勉以憂社稷者乎莫敖<lb/>
子華對曰如華不足以知之矣王曰不於大夫無所聞<lb/>
之莫敖子華對曰君王將何問者也彼有廉其爵貧其<lb/>
身以憂社稷者有崇其爵豐其禄以憂社稷者有斷脰<lb/>
<pb n="KR2c0021_WYG_117-6a"/>
決腹一瞑而萬世不視不知所益以憂社稷者亦有不<lb/>
為爵勸不為禄勉以憂社稷者王曰大夫此言將何謂<lb/>
也莫敖子華對曰昔令尹子文緇帛之衣以朝鹿裘以<lb/>
處未眀而立於朝日晦而歸食朝不謀夕無一月之積<lb/>
故彼廉其爵貧其身以憂社稷者令尹子文是也昔者<lb/>
葉公子髙身獲於表薄而財於柱國定白公之禍寧楚<lb/>
國之事恢先君以揜方城之外四封不廉名不挫於諸<lb/>
侯當此之時也天下莫敢以兵南鄉葉公子髙食田六<lb/>
<pb n="KR2c0021_WYG_117-6b"/>
百畛故彼崇其爵豐其禄以憂社稷者葉公子髙是也<lb/>
昔者呉與楚戰於柏舉兩軍之閒夫䘚交莫敖大心撫<lb/>
其御之手顧而太息曰嗟乎子乎楚國亡之日至矣吾<lb/>
將深入呉軍若扑一人若捽一人以與大心者也社稷<lb/>
其庻㡬乎故斷脰決腹一瞑而萬世不視不知所益以<lb/>
憂社稷者莫敖大心是也昔呉與楚戰於柏舉三戰入<lb/>
郢寡君身出大夫悉屬百姓離散棼冒勃蘇曰吾被堅<lb/>
執鋭赴强敵而死此猶一䘚也不若奔諸侯於是贏糧<lb/>
<pb n="KR2c0021_WYG_117-7a"/>
潛行上崢山踰深溪蹠穿膝暴七日而薄秦王之朝雀<lb/>
立不轉晝吟宵哭七日不得告水漿無入口瘨而殫悶<lb/>
旄不知人秦王聞而走之冠帶不相及左奉其首右濡<lb/>
其口勃蘇乃蘇秦王身問之子孰誰也棼冒勃蘇對曰<lb/>
臣非異楚使新造盩棼冒勃蘇呉與楚人戰於柏舉三<lb/>
戰入郢寡君身出大夫悉屬百姓離散使下臣來告亡<lb/>
且求救秦王顧令之起寡人聞之萬乘之君得罪一士<lb/>
社稷其危今此之謂也遂出革車千乘䘚萬人屬之子<lb/>
<pb n="KR2c0021_WYG_117-7b"/>
滿與子虎下塞以東與呉人戰於濁水而大敗之亦聞<lb/>
於遂浦故勞其身愁其思以憂社稷者棼冒勃蘇是也<lb/>
呉與楚戰於柏舉三戰入郢君王身出大夫悉屬百姓<lb/>
離散䝉榖結鬭於宫唐之上舍鬭奔郢曰若有孤楚國<lb/>
社稷其庻㡬乎遂入大宫負雞次之典以浮於江逃於<lb/>
雲夢之中昭王反郢五官失法百姓昏亂䝉榖獻典五<lb/>
官得法而百姓大治此䝉榖之功多與存國相若封之<lb/>
執圭田六百畛䝉榖怒曰榖非人臣社稷之臣茍社稷<lb/>
<pb n="KR2c0021_WYG_117-8a"/>
血食餘豈患無君乎遂自棄於磨山之中至今無冒故<lb/>
不為爵勸不為禄勉以憂社稷者䝉榖是也王乃太息<lb/>
曰此古之人也今之人焉能有之邪莫敖子華對曰昔<lb/>
者先君靈王好小腰楚士約食馮而能立式而能起食<lb/>
之可欲忍而不入死之可惡然而不避華聞之其君好<lb/>
發者其臣決拾君王直不好若君王誠好賢此五臣者<lb/>
皆可得而致之<hi>吕氏春秋荆威王學書於沈尹華昭釐惡之威王好制有中射佐制者昭釐謂</hi>
<hi>威王曰國人皆曰王乃沈尹華之弟子也王不説因疏沈尹華中射細人也一言而令威王不聞先王之術文</hi>
<pb n="KR2c0021_WYG_117-8b"/>
<hi>學之士不得進令昭釐得行其私故細人之言不可不察也  史記鐸椒為楚威王傅為王不能盡觀春秋采</hi>
<hi>取成敗䘚四十章為鐸氏微夜華陽國志楚威王遣將軍莊蹻泝沅水出且蘭以伐  郎植牂牱繋船於是且</hi>
<hi>蘭既尅夜郎又降而秦奪楚黔中地無路得反遂留王滇池蹻莊王苗裔也以繋船因名且蘭為牂牱國分侯</hi>
<hi>支黨𫝊數百年</hi>
　<lb/>
　<lb/>
　<lb/>
　繹史卷一百十七<lb/>
</p>
<p>
</p>
  </div>
</body>
</text>
</TEI>
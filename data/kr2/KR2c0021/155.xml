<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷一百五十五</head>
    <p>
<pb n="KR2c0021_WYG_155-1a"/>
欽定四庫全書<lb/>
　繹史卷一百五十五　　靈壁縣知縣馬驌撰<lb/>
　　地理志<lb/>
爾雅<hi>釋地</hi>兩河閒曰冀州河南曰豫州河西曰雝州漢南<lb/>
曰荆州江南曰揚州濟河閒曰兖州濟東曰徐州燕曰<lb/>
幽州齊曰營州<hi>○九州○注曰此盖殷制按禹貢有青梁而無幽營是夏制也職方氏有青并</hi>
<hi>而無徐營是周制也此皆不同故疑是殷制亂釋名冀州取地以為名也其地有險有易帝王所都  則冀治</hi>
<hi>弱則冀彊荒則冀豐也州豫州地在九州之中京師東都所在常安豫也  雍  在四山之内雍翳也  荆州</hi>
<pb n="KR2c0021_WYG_155-1b"/>
<hi>取名於荆山也荆警也南蠻數為㓂逆其民有道後服無道先彊故警備之也  揚州州界多水水波揚也</hi>
<hi>兖州取兖水以為名也幽州在北幽昧之地也</hi>　<hi>徐州徐舒也土氣舒緩也名營州於天文屬營室取其</hi>
<hi>也也</hi>　<hi>青州在東取物生而青也以凉州西方所在寒凉并州其州或并或設故因  為名也  州注也郡</hi>
<hi>國所注仰也</hi>　魯有大野晉有大陸秦有楊陓宋有孟諸楚<lb/>
有雲夢吳越之閒有具區齊有海隅燕有昭余祁鄭有<lb/>
圃田周有焦䕶<hi>○十藪雲淮南子何謂九藪曰越之具區楚之  夢秦之陽紆晉之大陸鄭之</hi>
<hi>圃田宋之孟諸齊之海隅趙之鉅鹿燕之昭余</hi>　東陵阠南陵息慎西陵威夷<lb/>
中陵朱滕北陵西隃雁門是也　陵莫大於加陵梁莫<lb/>
<pb n="KR2c0021_WYG_155-2a"/>
大於溴梁墳莫大於河墳<hi>○八陵</hi>　東方之美者有醫無<lb/>
閭之珣玕琪焉東南之美者有㑹稽之竹箭焉南方之<lb/>
美者有梁山之犀象焉西南之美者有華山之金石焉<lb/>
西方之美者有霍山之多珠玉焉西北之美者有崑崙<lb/>
虛之璆琳琅玕焉北方之美者有幽都之筋角焉東北<lb/>
之美者有斤山之文皮焉中有岱岳與其五穀魚鹽生<lb/>
焉<hi>○九府</hi>　東方有比目魚焉不比不行其名謂之鰈南<lb/>
方有比翼鳥焉不比不飛其名謂之鶼鶼西方有比肩<lb/>
<pb n="KR2c0021_WYG_155-2b"/>
獸焉與卭卭岠虛比為卭卭岠虛齧甘草即有難卭卭<lb/>
岠虛負而走其名謂之蟨北方有比肩民焉迭食而迭<lb/>
望中有軹首蛇焉此四方中國之異氣也<hi>○五方有博雅東方  魚</hi>
<hi>焉如鯉六足鳥尾其名曰鮯南方有鳥焉三首六目六足三翼其名曰鷩<graphic n="KR1872" url="https://raw.githubusercontent.com/kanripo/KR-Gaiji/master/images/KR1872.png" mimeType="image/png"/>西方有獸焉如鹿四尾馬足人手</hi>
<hi>四角其名曰玃如北方有民焉九首蛇身其名曰相繇中央有蛇焉人面豺身鳥翼蛇行其名曰化蛇此五方</hi>
<hi>之異物也</hi>　邑外謂之郊郊外謂之牧牧外謂之野野外謂<lb/>
之林林外謂之坰　下溼曰隰大野曰平廣平曰原髙<lb/>
平曰陸大陸曰阜大阜曰陵大陵曰阿可食者曰原陂<lb/>
<pb n="KR2c0021_WYG_155-3a"/>
者曰阪下者曰溼<hi>○野平小爾雅髙平謂之太原大釋名廣  曰原原元也如元氣廣  也</hi>
<hi>髙平曰陸陸漉也水流漉而去也下平曰衍言漫衍也下溼曰隰隰蟄也蟄溼意也</hi>　東至於泰<lb/>
逺西至於邠國南至於濮鈆北至於祝栗謂之四極觚<lb/>
竹北户西王母日下謂之四荒九夷八狄七戎六蠻謂<lb/>
之四海岠齊州以南戴日為丹宂北戴斗極為空桐東<lb/>
至日所出為太平西至日所入為大䝉太平之人仁丹<lb/>
宂之人智大䝉之人信空桐之人武<hi>○四極所淮南子墜形之  載六合</hi>
<hi>之閒四極之内昭之以日月經之以星長紀之以四時要之以太嵗天地之間九州八極何謂九州東南神州</hi>
<pb n="KR2c0021_WYG_155-3b"/>
<hi>曰農土正南次州曰沃土西南戎州曰滔土正西弇州曰并土正中冀州曰中土西北台州曰肥土正北濟州</hi>
<hi>曰成土東北薄州曰隠土正東陽州曰申土自九州之大純方千里九州之外乃有八殥亦方千里  東北方</hi>
<hi>曰大澤曰無通東方曰大渚曰少海東南方曰昃區曰元澤南方曰大夢曰浩澤西南方曰渚資曰丹澤西方</hi>
<hi>曰九區曰帛澤西北方曰大夏曰海澤北方曰大冥曰寒澤凡八殥八澤之雲是雨九州八殥之外而有八紘</hi>
<hi>亦方千里自東北方曰和邱曰荒土東方曰棘林曰桑野東南方曰大窮曰衆女南方曰都廣曰反户西南方</hi>
<hi>曰焦僥曰炎土西方曰金丘曰沃野西北方曰一目曰沙所北方曰積氷曰委羽凡八紘之氣是出寒暑以合</hi>
<hi>八正必以風雨八紘之外乃有八極自東北方曰方土之山曰蒼門東方曰東極之山曰開明之門東南方曰</hi>
<hi>波母之山曰陽門南方曰南極之山曰暑門西南方曰編駒之山曰白門西方曰西極之山曰閭闔之門西北</hi>
<pb n="KR2c0021_WYG_155-4a"/>
<hi>方曰不周之山曰幽都之門北方曰北極之山曰寒門凡八極之雲是雨天下八門之風是節寒暑八紘八殥</hi>
<hi>八澤之雲以雨九州而和中土者凡地形東西為緯南北為經山為積徳川為積刑髙  為生下者為死丘陵</hi>
<hi>為牡谿谷為牝水圓折者有珠方折者有玉清水有黄金龍淵有玉英土地各以其類生是故山氣多男澤氣</hi>
<hi>多女障氣多喑風氣多聾林氣多癃水氣多傴岸下氣多腫石氣多力險阻氣多癭暑氣多夭寒氣多夀谷氣</hi>
<hi>多痺丘氣多狂衍氣多仁陵氣多貪輕土多利重土多遲清水音小濁水音大湍水人輕遲水人重中土多聖</hi>
<hi>人皆象其氣皆應其類故南方有不死之草北方有不釋之水東方有君子之國西方有形殘之尸寢居直夢</hi>
<hi>人死為鬼磁石上飛雲母來水土龍致丙燕雁代飛蛤蟹珠龜與月盛衰  東方川谷之所注日月之所出其</hi>
<hi>人兊形小頭隆鼻大口鳶肩企行竅通於目筋氣屬焉蒼色主肝長大早知而不夀其地宜麥多虎豹  南方</hi>
<pb n="KR2c0021_WYG_155-4b"/>
<hi>陽氣之所積暑溼居之其人修形兊上大口決肶竅通於耳血脈屬焉赤色主心早壯而夭其地宜稲多兕象</hi>
<hi>行西方髙土川谷出焉日月入焉其人面末僂修頸卭  竅通於鼻皮革屬焉白色主肺勇敢不仁其地宜黍</hi>
<hi>多旄犀所北方幽晦不明天之所閉也寒水之所積也蟄蟲之  伏也其人翕形短頸大肩下尻竅通於隂骨</hi>
<hi>幹屬焉黒色主腎其人惷愚禽獸而夀其地宜菽多犬馬  中央四達風氣之所通雨露之所會也其人大面</hi>
<hi>短頤美鬚惡肥竅通於口膚肉屬焉黄色主胃慧聖而好治其地宜禾多牛羊及六畜  諸稽攝提條風之所</hi>
<hi>生也通視明庻風之所生也赤奮若清明風之所生也共工景風之所生也諸比涼風之所生也臯稽閭闔風</hi>
<hi>之所生也喁强不周風之所生也窮竒廣莫風之所生也突生海人海人生若菌若菌生聖人聖人生庶人凡</hi>
<hi>突者生於庶人羽嘉生飛龍飛龍生鳯凰鳯凰生鸞鳥鸞鳥生庶鳥凡羽者生於庶鳥毛犢生應龍應龍生建</hi>
<pb n="KR2c0021_WYG_155-5a"/>
<hi>馬建馬生麒麟麒麟生庶獸凡毛者生於庶獸介鱗生蛟龍蛟龍生鯤鯁鯤鯁生建邪建邪生庶魚凡鱗者生</hi>
<hi>於庶魚介潭生先龍先龍生𤣥黿𤣥黿生靈龜靈龜生庶龜凡介者生於庶龜煖溼生容煖溼生於毛風毛風</hi>
<hi>生於溼𤣥溼𤣥生羽風羽風生煗介煗介生鱗薄鱗薄生煖介五類雜種興乎外肖形而蕃曰馮生陽閼陽閼</hi>
<hi>生喬如喬如生幹木幹木生庶木凡根拔木者生於庶木根拔生程若程若生𤣥玉𤣥玉生醴泉醴泉生皇辜</hi>
<hi>皇辜生庶草凡根茇草者生於庶草海閭生屈龍屈龍生容華容華生蔈蔈生萍藻萍藻生浮草凡浮生不根</hi>
<hi>茇者生於萍藻正土之氣也御乎埃天埃天五百嵗生缺缺五百嵗生黄埃黄埃五百嵗生黄澒黄澒五百嵗</hi>
<hi>生黄金黄金千嵗生黄龍黄龍入藏生黄泉黄泉之埃上為黄雲隂陽相薄為雷激揚為電上者就下流水就</hi>
<hi>通而合於黄海偏土之氣御乎清天清天八百嵗生青曽青曽八百嵗生青澒青澒八百嵗生青金青金八百</hi>
<pb n="KR2c0021_WYG_155-5b"/>
<hi>嵗生青龍青龍入藏生清泉清泉之埃上為青雲隂陽相薄為雷激揚為電上者就下流水就通而合於青海</hi>
<hi>壯土之氣御於赤天赤天七百嵗生赤丹赤丹七百嵗生赤澒赤澒七百嵗生赤金赤金千嵗生赤龍赤龍入</hi>
<hi>藏生赤泉赤泉之埃上為赤雲隂陽相薄為雷激揚為電上者就下流水就通而合於赤海弱土之氣御於白</hi>
<hi>天白天九百嵗生白礜白礜九百嵗生白澒白澒九百嵗生白金白金千嵗生白龍白龍入藏生白泉白泉之</hi>
<hi>埃上為白雲隂陽相薄為雷激揚為電上者就下流水就通而合於白海牝土之氣御於𤣥天𤣥天六百嵗生</hi>
<hi>𤣥砥𤣥砥六百嵗生𤣥澒𤣥澒六百嵗生𤣥金𤣥金千嵗生𤣥龍𤣥龍入藏生𤣥泉𤣥泉之埃上為𤣥雲隂陽</hi>
<hi>相薄為雷激揚為電上者就下流水就通而合於𤣥海○迂誕詭異之論逾出逾竒</hi>　<hi>釋丘</hi>丘一成<lb/>
為敦丘再成為陶丘再成銳上為融丘三成為崑崙丘<lb/>
<pb n="KR2c0021_WYG_155-6a"/>
如椉者椉丘如陼者陼丘水潦所止泥丘方丘胡丘絶<lb/>
髙為之京非人為之丘水潦所還埒丘上正章丘澤中<lb/>
有丘都丘堂途梧丘途出其右而還之畫丘途出其前<lb/>
戴丘途出其後昌丘水出其前渻丘水出其後沮丘水<lb/>
出其右正丘水出其左營丘如覆敦者敦丘邐迤沙丘<lb/>
左髙咸丘右髙臨丘前髙旄丘後髙陵丘偏髙阿丘宛<lb/>
中宛丘丘背有丘為負丘右澤定丘右陵泰丘如畝畝<lb/>
丘如陵陵丘丘上有丘為宛丘陳有宛丘晉有潛丘淮<lb/>
<pb n="KR2c0021_WYG_155-6b"/>
南有州黎丘天下有名丘五其三在河南其二在河北<lb/>
<hi>○丘陵博雅丠上冇水為祕丠小陵曰丠無石曰峊四隤曰  四起曰京四京曰阿峊細也  風俗通丘之字</hi>
<hi>二人立一上一者地也四方髙中央下像形也</hi>　望厓洒而髙岸夷上洒下不<lb/>
漘隩隈厓内為隩外為隈畢堂牆重厓岸岸上滸墳大防<lb/>
涘為厓窮瀆汜谷者溦<hi>○厓岸浖博雅隒澳辱厈浦潯濵潨湄  汜墳漘垠厓也廖㘲</hi>
<hi>陬隅隈也隇䧅阻陂阤之釋險也<graphic n="KR4127" url="https://raw.githubusercontent.com/kanripo/KR-Gaiji/master/images/KR4127.png" mimeType="image/png"/>嶺隥陘阪也有溥山</hi>河南華河西嶽河東岱河<lb/>
北恒江南衡山三襲陟再成英一成坯山大而髙崧山<lb/>
小而髙岑銳而髙嶠卑而大扈小而衆巋小山岌大山<lb/>
<pb n="KR2c0021_WYG_155-7a"/>
峘屬者嶧獨者蜀上正章宛中隆山脊岡未及上翠微<lb/>
山頂冡崒者厜㕒山如堂者宻如防者盛巒山嶞重甗<lb/>
隒左右有岸厒大山宫小山霍小山别大山鮮山絶陘<lb/>
多小石磝多大石礐多草木岵無草木峐山上有水埒<lb/>
夏有水冬無水澩山豄無所通谿石戴土謂之崔嵬土<lb/>
載石為砠山夾水澗陵夾水澞山有宂為岫山西曰夕<lb/>
陽山東曰朝陽泰山為東嶽華山為西嶽霍山為南嶽<lb/>
恒山為北嶽嵩髙為中嶽梁山晉望也<hi>釋名山中藂木曰林林森也森</hi>
<pb n="KR2c0021_WYG_155-7b"/>
<hi>森然也山足曰麓麓陸也言水流順陸燥也山春秋元命苞山者氣之包所以含精藏雲故觸石布    春秋</hi>
<hi>說題辭隂含陽故石凝為山山之為言宣也含澤布氣調五神也  尚書大𫝊夫山生財用無私為焉四方皆</hi>
<hi>伐無私與焉出雲雨以通乎天地之間隂陽和合雨露之澤萬物以成百姓以饗  韓詩外𫝊夫山者萬民之</hi>
<hi>所瞻仰也草木生焉萬物植焉飛鳥集焉走獸休焉四方盆取與焉出雲道風嵸乎天地之間天地以成國家</hi>
<hi>以寜此仁者所以樂於山也詩曰太山巖巖魯邦所瞻樂山之謂也  說苑夫仁者何以樂山也曰夫山巃嵸</hi>
<hi>𡻭㠑萬民之所觀仰草木生焉衆物立焉飛禽萃焉走獸休焉寶藏殖焉竒夫息焉育羣物而不倦焉四方并</hi>
<hi>取而不限焉出雲風通氣於天地之閒國家以成是仁者所以樂山也  博雅山宣也岱宗謂之泰山天柱謂</hi>
<hi>之霍山崋山謂之太崋常山謂之㥛山外謂之崏嵩岣嶁謂之衡山蜀山謂之崏山吳山謂之開山薄落謂之</hi>
<pb n="KR2c0021_WYG_155-8a"/>
<hi>开頭土髙有石山山産也石䄷也冡腫也嶽确也凡天下名山五千二百七十出銅之山四百六十有七出鐡</hi>
<hi>之山三千六百有九崑崙虛有三山閬風板銅𤣥圃其髙萬一千一百一十里一十四歩二尺六寸  靈憲崑</hi>
<hi>崙東南有赤縣之州風雨有時寒暑有節其南則多暑北則多寒東則多陽西則多隂聖人不處焉  博物志</hi>
<hi>崑崙山北地轉下三千六百里有八𤣥幽都方二十萬里地下有四柱四柱廣十萬里地有三千六百軸犬牙</hi>
<hi>相舉土地以名山為輔佐石為之骨川為之脈草木為之毛  為之肉三尺以上為糞三尺以下為地  尚書</hi>
<hi>考靈耀地有四逰冬至地上北三萬里夏至地下南三萬里春秋二分則其中矣地常動不止譬如人在舟而</hi>
<hi>坐舟行而人不覺行淮南子何謂九山㑹稽泰山王屋首山太華岐山太  羊腸孟門何謂九塞太汾澠阨荆</hi>
<hi>阮方城殽阪井陘令疵句注居庸魂孝經援神契泰山天帝孫也主召人</hi>　<hi>釋水</hi>泉一見一<lb/>
<pb n="KR2c0021_WYG_155-8b"/>
否為瀸井一有水一無水為瀱汋濫泉正出正出涌出<lb/>
也沃泉縣出縣出下出也氿泉宂出宂出仄出也湀闢<lb/>
流川過辨回川灉反入潬沙出汧出不流歸異出同流<lb/>
肥瀵大出尾下水醮曰厬水自河出為灉濟為濋汶為<lb/>
灛洛為波漢為潛淮為滸江為沱濄為洵潁為沙汝為<lb/>
濆水決之澤為汧決復入為汜河水清且瀾漪大波為<lb/>
瀾小波為淪直波為徑江有沱河有灉汝有濆滸水厓<lb/>
水草交為湄濟有深渉深則厲淺則揭揭者揭衣也以<lb/>
<pb n="KR2c0021_WYG_155-9a"/>
衣渉水為厲繇膝以下為揭繇膝以上為渉繇帶以上<lb/>
為厲潜行為泳水注川曰谿注谿曰谷注谷曰溝注溝<lb/>
曰澮注澮曰瀆逆流而上曰泝洄順流而下曰泝游正<lb/>
絶流曰亂江河淮濟為四瀆四瀆者發源注海者也<hi>○水</hi>
<hi>泉然釋名水從河出曰雍沛在河岸限内時見雍出則沛  也  博雅水自渭出為澩水自汾出為派  博物</hi>
<hi>志四瀆河出崑崙墟江出岷山濟出王屋淮出桐栢小釋名天下大水四謂之四瀆江河淮濟是也江公也</hi>
<hi>水流入其中公共也淮圍也圍繞揚州北界東至海也河下也随地下處而通流也濟濟也源出河北濟河而</hi>
<hi>南也海晦也主承穢濁其水黒如晦也東博雅江貢也河何也淮均也濟濟也海晦也河水入  海三水入南</hi>
<pb n="KR2c0021_WYG_155-9b"/>
<hi>海耳博物志八流亦出名山渭出鳥䑕漢出嶓冡洛出熊  涇出少室汝出燕泉泗出涪尾沔出月台汶出太</hi>
<hi>山水有五色有濁有清汝南有黄水華山有黒水泞水淵或生明珠而岸不枯山澤通氣以興雷雲氣觸石膚</hi>
<hi>寸而合不崇朝以雨陽博雅洛驛也漢達也渭<graphic n="KR4084" url="https://raw.githubusercontent.com/kanripo/KR-Gaiji/master/images/KR4084.png" mimeType="image/png"/>也汝汝也涇徑也湍瀨也  侯濤汰波也  𤣥中記天下之</hi>
<hi>大者東海之沃焦焉水灌之而不已沃焦山名也在東海南方三萬里  淮南子何謂六水曰河水赤水遼水</hi>
<hi>黒水江水淮水四尚書考靈擢七戎六蠻九夷八狄形總而言之謂之  海言皆近海海之言晦昏無所覩也</hi>
<hi>而韓詩外傳夫水者縁理而行不遺小閒似有智者動  下之似有禮者蹈深不疑似有勇者障防而清似知</hi>
<hi>命者歴險致逺卒成不毁似有徳者天地以成羣物以生國家以寧萬事以平品物以正此智者所以樂於水</hi>
<hi>也詩曰思樂泮水薄采其茆魯侯戾止在泮飲酒樂水之謂也  說苑夫智者何以樂水也曰泉源潰潰不釋</hi>
<pb n="KR2c0021_WYG_155-10a"/>
<hi>晝夜其似力者循理而行不遺小閒其似持平者動而之下其似有禮者赴千仭之壑而不疑其似勇者障防</hi>
<hi>而清其似知命者不清以入鮮潔而出其似善化者衆人取平品類以正萬物得之則生失之則死其似有徳</hi>
<hi>者淑淑淵淵深不可測其似聖者通潤天地之閒國家以成是智之所以樂水也  尸子水有四徳沐浴羣生</hi>
<hi>通流萬物仁也揚清激濁蕩去滓穢義也柔而難犯弱而難勝勇也道江疏河惡盈流謙智也</hi>　水中<lb/>
可居者曰洲小洲曰陼小陼曰沚小沚曰坻人所為為<lb/>
潏<hi>○水中渚博雅州居也陼止也  處也渚至也</hi>　河出崑崙虛色白所渠幷<lb/>
千七百一川色黄百里一小曲千里一曲一直<hi>○河曲  博雅</hi>
<hi>崑崙虛赤水出其東南陬河水出其東北陬洋水出其西北陬弱水出其西南陬  河圖河導崑崙山名地首</hi>
<pb n="KR2c0021_WYG_155-10b"/>
<hi>上為權執星東流千里至規期山名地契上為踞樓星北流千里至積石山名地肩上為别符星邠南千里入</hi>
<hi>龍首山閒抵龍門首名地根上為營室星龍門上為王良星為天橋神馬出河躍南流千里抵龍首至卷重山</hi>
<hi>名地咽上為卷舌星東流貫砥柱觸閼流山名地喉上為樞星以運七政西踞卷重山千里東至雒㑹名地神</hi>
<hi>上為紀星東流至大岯山名地肱上為輔星東流過洚水千里至大陸名地腹幹上為虛星  孝經援神契河</hi>
<hi>者水之伯上應天漢河春秋考異郵河者水之氣四瀆之精所以流化故曰  潤千里  易乾鑿度帝王將起</hi>
<hi>河水將清清變白白變赤赤變黑黒變黄各三日</hi>　徒駭太史馬頰覆鬴胡蘇<lb/>
簡絜鉤盤鬲津<hi>○九河</hi>　從釋地已下至九河皆禹所名<lb/>
也<lb/>
<pb n="KR2c0021_WYG_155-11a"/>
帝王世紀自天地設闢未有經界之制三皇尚矣諸子<lb/>
稱神農之王天下也地東西九十萬里南北八十五萬<lb/>
里及黄帝受命始作舟車以濟不通乃推分星次以定<lb/>
律度而他說稱日月所照三十五萬里考諸子所載神<lb/>
農之地過日月之表近為虛誕及少昊氏之衰九黎亂<lb/>
徳其制無聞矣洎顓頊之所建帝嚳受定則孔子稱其<lb/>
地北至幽陵南暨交趾西蹈流沙東極蟠木日月所照<lb/>
莫不底屬是以建萬國而制九州至堯遭洪水分為十<lb/>
<pb n="KR2c0021_WYG_155-11b"/>
二州今虞書是也及禹平水土還為九州今禹貢是也<lb/>
是以其時九州之地凡二千四百三十萬八千二十四<lb/>
頃定墾者九百二十萬八千二十四頃不墾者千五百<lb/>
萬二千頃民口千三百五十五萬三千九百二十三人<lb/>
至於塗山之㑹諸侯承唐虞之盛執玉帛亦有萬國是<lb/>
以山海經禹使大章歩自東極至於西垂二億三萬三<lb/>
千五百里七十五歩又使豎亥歩南極北盡於北垂二<lb/>
億三萬三千五百里七十五歩四海之内則東西二萬<lb/>
<pb n="KR2c0021_WYG_155-12a"/>
八千里南北二萬六千里出水者八千里受水者八千<lb/>
里名山五千二百五十經六萬四千五十六里出銅之<lb/>
山四百六十七出鐡之山三千六百九以供財用儉則<lb/>
有餘奢則不足以男女耕織不奪其時故公家有三十<lb/>
年之積私家有九年之儲及夏之衰棄稷弗務有窮之<lb/>
亂少康中興乃復禹迹孔甲之至桀行暴諸侯相兼逮<lb/>
湯受命其能存者三千餘國方於塗山十損其七民離<lb/>
毒政將亦如之殷因於夏六百餘載其閒損益書策不<lb/>
<pb n="KR2c0021_WYG_155-12b"/>
存無以考之又遭紂亂至周尅商制五等之封凡千七<lb/>
百七十三國又減湯時千三百矣民衆之損將亦如之<lb/>
及周公相成王致治刑錯民口千三百七十一萬四千<lb/>
九百二十三人多禹十六萬一千人周之極盛也其後<lb/>
七十餘嵗天下無事民彌以息及昭王南征不反穆王<lb/>
失荒加以幽厲之亂平王東遷三十餘載至齊桓公二<lb/>
年周莊王之十三年五千里内非天王九嬪之御自世<lb/>
子公侯以下至於庶民凡千百八十四萬七千人除有<lb/>
<pb n="KR2c0021_WYG_155-13a"/>
土老疾定受田者九百萬四千人其後諸侯相并當春<lb/>
秋時尚有千二百國二百四十二年之中殺君三十六<lb/>
亡國五十二諸侯奔走不得保社稷者不可勝數至於<lb/>
戰國存者十餘於是縱横短長之說相奪於時殘民詐<lb/>
力之兵動以萬計故崤有匹馬之禍宋有易子之急晉<lb/>
陽之圍縣釡而炊長平之戰血流漂鹵周之列國唯有<lb/>
燕衛秦楚而已齊及三晉皆以簒亂南面稱王衛雖得<lb/>
存不絶若綫然考蘓張之說計秦及山東六國戎卒尚<lb/>
<pb n="KR2c0021_WYG_155-13b"/>
存五百餘萬推民口數尚當千餘萬及秦兼諸侯置三<lb/>
十六郡其所殺傷三分居二猶以餘力行參夷之刑收<lb/>
大半之賦北築長城四十餘萬南戍五嶺五十餘萬阿<lb/>
房驪山七十餘萬十餘年閒百姓死沒相踵於路陳項<lb/>
又肆其餘烈故新安之坑二十餘萬彭城之戰睢水不<lb/>
流至漢祖定天下民之死傷亦數百萬是以平城之卒<lb/>
不過三十萬方之六國五損其二<lb/>
漢書堯遭洪水褱山襄陵天下分絶為十二州使禹治<lb/>
<pb n="KR2c0021_WYG_155-14a"/>
之水土既平更制九州列五服任土作貢後受禪於虞<lb/>
為夏后氏殷因於夏亡所變改周既克殷監於二代而<lb/>
損益之定官分職改禹徐梁二州合之於雍青分冀州<lb/>
之地㠯為幽并故周官有職方氏掌天下之地辯九州<lb/>
之國而保章氏掌天文㠯星土辯九州之地所封封域<lb/>
皆有分星㠯視吉㐫周爵五等而土三等公侯百里伯<lb/>
七十里子男五十里不滿為附庸盖千八百國而太昊<lb/>
黄帝之後唐虞侯伯猶存帝王圖籍相踵而可知周室<lb/>
<pb n="KR2c0021_WYG_155-14b"/>
既衰禮樂征伐自諸侯出轉相吞滅數百年閒列國耗<lb/>
盡至春秋時尚有數十國五伯迭興總其盟㑹陵夷至<lb/>
於戰國天下分而為七合從連衡經數十年秦遂并兼<lb/>
四海㠯為周制微弱終為諸侯所喪故不立尺土之封<lb/>
分天下為郡縣盪滅前聖之苗裔靡有孑遺者矣　秦<lb/>
地於天官東井輿鬼之分壄也其界自𢎞農故闗㠯西<lb/>
京兆扶風馮翊北地上郡西河安定天水隴西南有巴<lb/>
蜀廣漢犍為武都西有金城武威張掖酒泉敦煌又西<lb/>
<pb n="KR2c0021_WYG_155-15a"/>
南有牂柯越嶲益州皆宜屬焉秦之先曰柏益出自帝<lb/>
顓頊堯時助禹治水為舜朕虞養育草木鳥獸賜姓嬴<lb/>
氏歴夏殷為諸侯至周有造父善馭習馬得華駵綠耳<lb/>
之乗幸於穆王封於趙城故更為趙氏後有非子為周<lb/>
孝王養馬汧渭之閒孝王曰昔柏益知禽獸子孫不絶<lb/>
廼封為附庸邑之於秦今隴西秦亭秦谷是也至𤣥孫<lb/>
氏為莊公破西戎有其地子襄公時幽王為犬戎所敗<lb/>
平王東遷雒邑襄公將兵救周有功賜受<graphic n="KR1122" url="https://raw.githubusercontent.com/kanripo/KR-Gaiji/master/images/KR1122.png" mimeType="image/png"/>酆之地列<lb/>
<pb n="KR2c0021_WYG_155-15b"/>
為諸侯後八世穆公稱伯㠯河為竟十餘世孝公用商<lb/>
君制轅田開阡陌東雄諸侯子恵公初稱王得上郡西<lb/>
河孫昭王開巴蜀滅周取九鼎昭王曽孫政并六國稱<lb/>
皇帝負力怙威燔書阬儒自任私智至子胡亥天下畔<lb/>
之故秦地於禹貢時跨雍梁二州詩風兼秦豳兩國昔<lb/>
后稷封斄公劉處豳大王徙<graphic n="KR1122" url="https://raw.githubusercontent.com/kanripo/KR-Gaiji/master/images/KR1122.png" mimeType="image/png"/>文王作酆武王治鎬其<lb/>
民有先王遺風好稼穡務本業故豳詩言農桑衣食之<lb/>
本甚備有鄠杜竹林南山檀柘號稱陸海為九州膏腴<lb/>
<pb n="KR2c0021_WYG_155-16a"/>
始皇之初鄭國穿渠引涇水溉田沃野千里民㠯富饒<lb/>
天水隴西山多林木民㠯板為室屋及安定北地上郡<lb/>
西河皆廹近戎狄修習戰備髙上氣力㠯射獵為先故<lb/>
秦詩曰在其板屋又曰王于興師修我甲兵與子偕行<lb/>
及車轔四臷小戎之篇皆言車馬田狩之事巴蜀廣漢<lb/>
本南夷秦并㠯為郡土地肥美有江水沃野山林竹木<lb/>
疏食果實之饒南賈滇僰僮西近卭莋馬旄牛民食稻<lb/>
魚亡㓙年憂俗不愁苦而輕易淫泆柔弱褊阸故秦地<lb/>
<pb n="KR2c0021_WYG_155-16b"/>
天下三分之一而人衆不過什三然量其富居什六秦<lb/>
豳吳札觀樂為之歌秦曰此之謂夏聲夫能夏則大大<lb/>
之至也其周舊乎自井十度至栁三度謂之鶉首之次<lb/>
秦之分也　魏地觜觿參之分壄也其界自髙陵㠯東<lb/>
盡河東河内南有陳留及汝南之召陵㶏疆新汲西華<lb/>
長平潁川之舞陽郾許傿陵河南之開封中牟陽武酸<lb/>
棗卷皆魏分也河内本殷之舊都周既滅殷分其畿内<lb/>
為三國詩風邶庸衛國是也邶㠯封紂子武庚庸管叔<lb/>
<pb n="KR2c0021_WYG_155-17a"/>
尹之衛蔡叔尹之㠯監殷民謂之三監故書序曰武王<lb/>
崩三監畔周公誅之㠯其地封弟康叔號曰孟侯㠯夹<lb/>
輔周室遷邶庸之民於雒邑故邶庸衛三國之詩相與<lb/>
同風邶詩曰在浚之下庸曰在浚之郊邶又曰亦流于<lb/>
淇河水洋洋庸曰送我淇上在彼中河衛曰瞻彼淇奥<lb/>
河水洋洋故吳公子札聘魯觀周樂聞邶庸衛之歌曰<lb/>
羙哉淵乎吾聞康叔之徳如是是其衛風乎至十六世<lb/>
懿公亡道為狄所滅齊桓公帥諸侯伐狄而更封衛於<lb/>
<pb n="KR2c0021_WYG_155-17b"/>
河南曺楚邱是為文公而河内殷虛更屬於晉康叔之<lb/>
風既歇而紂之化猶存故俗剛彊多豪傑侵奪薄恩禮<lb/>
好生分河東土地平易有鹽鐡之饒本唐堯所居詩風<lb/>
唐魏之國也周武王子唐叔在毋未生武王夢帝謂已<lb/>
曰余名而子曰虞將與之唐屬之參及生名之曰虞至<lb/>
成王滅唐而封叔虞唐有晉水及叔虞子燮為晉侯云<lb/>
故參為晉星其民有先王遺教君子深思小人儉陋故<lb/>
唐詩蟋蟀山樞葛生之篇曰今我不樂日月其邁宛其<lb/>
<pb n="KR2c0021_WYG_155-18a"/>
死矣它人是媮百嵗之後歸於其居皆思奢儉之中念<lb/>
死生之慮吳札聞唐之歌曰思深哉其有陶唐氏之遺<lb/>
民乎魏國亦姬姓也在晉之南河曲故其詩曰彼汾一<lb/>
曲寘諸河之側自唐叔十六世至獻公滅魏㠯封大夫<lb/>
畢萬滅耿以封大夫趙夙及大夫韓武子食采於韓原<lb/>
晉於是始大至於文公伯諸侯尊周室始有河内之土<lb/>
吳札聞魏之歌曰羙哉渢渢乎㠯徳輔此則明主也文<lb/>
公後十六世為韓魏趙所滅三家皆自立為諸侯是為<lb/>
<pb n="KR2c0021_WYG_155-18b"/>
三晉趙與秦同祖韓魏皆姬姓也自畢萬後十世稱侯<lb/>
至孫稱王徙都大梁故魏一號為梁七世為秦所滅　周<lb/>
地栁七星張之分壄也今之河南雒陽糓成平隂偃師<lb/>
鞏緱氏是其分也昔周公營雒邑㠯為在於土中諸侯<lb/>
蕃屏四方故立京師至幽王淫襃姒㠯滅宗周子平王<lb/>
東居雒邑其後五伯更帥諸侯以尊周室故周於三代<lb/>
最為長久八百餘年至於赧王乃為秦所兼初雒邑與<lb/>
宗周通封畿東西長而南北短短長相覆為千里至襄<lb/>
<pb n="KR2c0021_WYG_155-19a"/>
王以河内賜晉文公又為諸侯所侵故其分墜小周人<lb/>
之失巧偽趨利貴財賤義高富下貧憙為商賈不好仕<lb/>
宦自栁三度至張十二度謂之鶉火之次周之分也<lb/>
韓地角亢氐之分壄也韓分晉得南陽郡及潁川之父<lb/>
城定陵襄城潁陽潁隂長社陽翟郏東接汝南西接𢎞<lb/>
農得新安宜陽皆韓分也及詩風陳鄭之國與韓同星<lb/>
分焉鄭國今河南之新鄭本高辛氏火正祝融之虛也<lb/>
及成臯滎陽潁川之崇高陽城皆鄭分也本周宣王弟<lb/>
<pb n="KR2c0021_WYG_155-19b"/>
友為周司徒食采於宗周畿内是為鄭鄭桓公問於史<lb/>
伯曰王室多故何所可㠯逃死史伯曰四方之國非王<lb/>
母弟甥舅則夷狄不可入也其濟洛河潁之間乎子男<lb/>
之國虢㑹為大恃埶與險崈侈貪冐君若寄帑與賄周<lb/>
亂而敝必將背君君㠯成周之衆奉辭伐罪亡不克矣<lb/>
公曰南方不可乎對曰夫楚重黎之後也黎為高辛氏<lb/>
火正昭顯天地㠯生柔嘉之材姜嬴荆芊實於諸姬代<lb/>
相干也姜伯夷之後也嬴伯益之後也伯夷能禮於神<lb/>
<pb n="KR2c0021_WYG_155-20a"/>
㠯佐堯伯益能儀百物㠯佐舜其後皆不失祠而未有<lb/>
興者周衰將起不可偪也桓公從其言乃東寄帑與賄<lb/>
虢㑹受之後三年幽王敗桓公死其子武公與平王東<lb/>
遷卒定虢㑹之地右洛左泲食溱洧焉土陿而險山居<lb/>
谷汲男女亟聚會故其俗淫鄭詩曰出其東門有女如<lb/>
雲又曰溱與洧方灌灌兮士與女方秉菅兮恂旴且樂<lb/>
惟士與女伊其相謔此其風也吳札聞鄭之歌曰美哉<lb/>
其細已甚民弗堪也是其先亡乎自武公後二十三世<lb/>
<pb n="KR2c0021_WYG_155-20b"/>
為韓所滅陳國今淮陽之地陳本太昊之虛周武王封<lb/>
舜後媯滿於陳是為胡公妻㠯元女太姬婦人尊貴好<lb/>
祭祀用史巫故其俗巫鬼陳詩曰坎其擊鼔宛邱之下<lb/>
亡冬亡夏值其鷺羽又曰東門之枌宛邱之栩子仲之<lb/>
子婆娑其下此其風也吳札聞陳之歌曰國亡主其能<lb/>
久乎自胡公後二十三世為楚所滅陳雖屬楚於天文<lb/>
自若其故潁川南陽本夏禹之國夏人上忠其敝鄙朴<lb/>
韓自武子後七世稱侯六世稱王五世而為秦所滅秦<lb/>
<pb n="KR2c0021_WYG_155-21a"/>
既滅韓徙天下不軌之民於南陽故其俗夸奢上氣力<lb/>
好商賈漁獵藏匿難制御也潁川韓都士有申子韓非<lb/>
刻害餘烈髙仕宦好文法民㠯貪遴争訟生分為失自<lb/>
東井六度至亢六度謂之夀星之次鄭之分壄與韓同<lb/>
分　趙地昴畢之分壄趙分晉得趙國北有信都真定<lb/>
常山中山又得涿郡之髙陽鄚州鄉東有廣平鉅鹿清<lb/>
河河閒又得渤海郡之東平舒中邑文安束州成平章<lb/>
武河㠯北也南至浮水繁陽内黄厈邱西有太原定襄<lb/>
<pb n="KR2c0021_WYG_155-21b"/>
雲中五原上黨上黨本韓之别郡也逺韓近趙後卒降<lb/>
趙皆趙分也自趙夙後九世稱侯四世敬侯徙都邯鄲<lb/>
至曽孫武靈王稱王五世為秦所滅趙中山地薄人衆<lb/>
猶有沙丘紂淫亂餘民丈夫相聚㳺戲悲歌忼慨起則<lb/>
椎剽掘冡作姦巧多弄物為倡優女子彈弦跕躧游媚<lb/>
富貴徧諸侯之後宫邯鄲北通燕涿南有鄭衛漳河之<lb/>
閒一都㑹也其土廣俗雜大率猜急髙氣埶輕為姦太<lb/>
原上黨又多晉公族子孫㠯詐力相傾矜夸功名報仇<lb/>
<pb n="KR2c0021_WYG_155-22a"/>
過直嫁娶送死奢靡鍾代石北廹近胡宼民俗懻忮好<lb/>
氣為姦不事農商自全晉時已患其剽悍而武靈王又<lb/>
益厲之故冀州之部盗賊常為它州劇定襄雲中五原<lb/>
本戎狄地頗有趙齊衛楚之徒其民鄙朴少禮文好射<lb/>
獵雁門亦同俗於天文别屬燕　燕地尾箕分壄也武<lb/>
王定殷封召公於燕其後三十六世與六國俱稱王東<lb/>
有漁陽右北平遼西遼東西有上谷代郡雁門南得涿<lb/>
郡之易容城范陽北新城故安涿縣良鄉新昌及勃海<lb/>
<pb n="KR2c0021_WYG_155-22b"/>
之安次皆燕分也樂浪𤣥菟亦宜屬焉燕稱王十世秦<lb/>
欲滅六國燕王太子丹遣勇士荆軻西刺秦王不成而<lb/>
誅秦遂舉兵滅燕薊南通齊趙勃碣之閒一都㑹也初<lb/>
太子丹賔養勇士不愛後宫美女民化㠯為俗至今猶<lb/>
然賔客相過以婦侍宿嫁取之夕男女無别反㠯為榮<lb/>
後稍頗止然終未改其俗愚悍少慮輕薄無威亦有所<lb/>
長敢於急人燕丹遺風也殷道衰箕子去之朝鮮教其<lb/>
民㠯禮義田蠶織作樂浪朝鮮民犯禁八條相殺㠯當<lb/>
<pb n="KR2c0021_WYG_155-23a"/>
時償殺相傷㠯穀償相盜者男沒入為其家奴女子為<lb/>
婢欲自贖者人五十萬雖免為民俗猶羞之嫁取無所<lb/>
讎是㠯其民終不相盜無門户之閉婦人貞信不淫辟<lb/>
其田民飲食㠯籩豆可貴哉仁賢之化也然東夷天性<lb/>
柔順異於三方之外故孔子悼道不行設浮於海欲居<lb/>
九夷有㠯也自危四度至斗六度謂之析木之次燕之<lb/>
分也　齊地虛危之分壄也東有菑川東萊琅邪髙宻<lb/>
膠東南有泰山城陽北有千乗清河㠯南勃海之髙樂<lb/>
<pb n="KR2c0021_WYG_155-23b"/>
髙城重合陽信西有濟南平原皆齊分也少昊之世有<lb/>
爽鳩氏虞夏時有季崱湯時有逄公柏陵殷末有薄姑<lb/>
氏皆為諸侯國此地至周成王時薄姑氏與四國共作<lb/>
亂成王滅之㠯封師尚父是為太公詩風齊國是也臨<lb/>
菑名營邱故齊詩曰子之營兮遭我虖嶩之閒兮又曰<lb/>
竢我於著乎而此亦其舒緩之體也吳札聞齊之歌曰<lb/>
泱泱乎大風也哉其太公乎國未可量也古有分土亡<lb/>
分民太公㠯齊地負海舄鹵少五糓而人民寡廼勸㠯<lb/>
<pb n="KR2c0021_WYG_155-24a"/>
女工之業通魚鹽之利而人物輻湊後十四世桓公用<lb/>
管仲設輕重㠯富國合諸侯成伯功身在陪臣而取三<lb/>
歸故其俗彌侈織作冰紈綺繡純麗之物號為冠帶衣<lb/>
履天下初太公治齊修道術尊賢智賞有功故至今其<lb/>
土多好經術矜功名舒緩闊達而足智其失夸奢朋黨<lb/>
言與行繆虛詐不情急之則離𣪚緩之則放縱始桓公<lb/>
兄襄公淫亂姑姊妹不嫁於是令國中民家長女不得<lb/>
嫁名曰巫兒為家主祠嫁者不利其家民至今㠯為俗<lb/>
<pb n="KR2c0021_WYG_155-24b"/>
痛乎道民之道可不慎哉昔太公始封周公問何㠯治<lb/>
齊太公曰舉賢而上功周公曰後世必有簒殺之臣其<lb/>
後二十九世為彊臣田和所滅而和自立為齊侯初和<lb/>
之先陳公子完有罪來奔齊齊桓公㠯為大夫更稱田<lb/>
氏九世至和而簒齊至孫威王稱王五世為秦所滅臨<lb/>
菑海岱之閒一都㑹也其中具五民云　魯地奎婁之<lb/>
分壄也東至東海南有泗水至淮得臨淮之下相睢陵<lb/>
僮取慮皆魯分也周興㠯少昊之虛曲阜封周公子伯<lb/>
<pb n="KR2c0021_WYG_155-25a"/>
禽為魯侯㠯為周公主其民有聖人之教化故孔子曰<lb/>
齊一變至於魯魯一變至於道言近正也瀕洙泗之水<lb/>
其民渉度幼者扶老而代其任俗既益薄長老不自安<lb/>
與幼少相讓故曰魯道衰洙泗之閒齗齗如也孔子閔<lb/>
王道將廢廼修六經㠯述唐虞三代之道弟子受業而<lb/>
通者七十有七人是㠯其民好學上禮義重亷恥周公<lb/>
始封太公問何㠯治魯周公曰尊尊而親親太公曰後<lb/>
世寖弱矣故魯自文公㠯後祿去公室政在大夫季氏<lb/>
<pb n="KR2c0021_WYG_155-25b"/>
逐昭公陵夷微弱三十四世而為楚所滅然本大國故<lb/>
自為分壄今去聖久逺周公遺化銷微孔氏庠序衰壊<lb/>
地惬民衆頗有桑麻之業亡林澤之饒俗儉嗇愛財趨<lb/>
商賈好訾毁多巧偽喪祭之禮文備實寡然其好學猶<lb/>
愈於它俗　宋地房心之分壄也今之沛梁楚山陽濟<lb/>
隂東平及東郡之湏昌夀張皆宋分也周封微子於宋<lb/>
今之睢陽是也本陶唐氏火正閼伯之虛也濟隂定陶<lb/>
詩風曺國也武王封弟叔振鐸於曺其後稍大得山陽<lb/>
<pb n="KR2c0021_WYG_155-26a"/>
陳留二十餘世為宋所滅昔堯作㳺成陽舜漁靁澤湯<lb/>
止於亳故其民猶有先王遺風重厚多君子好稼穡惡<lb/>
衣食㠯致畜藏宋自微子二十餘世至景公滅曺後五<lb/>
世亦為齊楚魏所滅參分其地魏得其梁陳留齊得其<lb/>
濟隂東平楚得其沛故今之楚彭城本宋也春秋經曰<lb/>
圍宋彭城宋雖滅本大國故自為分野沛楚之失急疾<lb/>
顓已地薄民貧而山陽好為姦盗　衛地營室東壁之<lb/>
分壄也今之東郡及魏郡黎陽河内之壄王朝歌皆衛<lb/>
<pb n="KR2c0021_WYG_155-26b"/>
分也衛本國既為狄所滅文公徙封楚邱三十餘年子<lb/>
成公徙於帝邱故春秋經曰衛□于帝邱今之濮陽是<lb/>
也本顓頊之虛故謂之帝邱夏后之世昆吾氏居之成<lb/>
公後十餘世為韓魏所侵盡亡其旁邑獨有濮陽後秦<lb/>
滅濮陽置東郡徙之於野王始皇既并天下猶獨置衛<lb/>
君二世時乃廢為庶人凡四十世九百年最後絶故獨<lb/>
為分野衛地有桑閒濮上之阻男女亦亟聚㑹聲色生<lb/>
焉故俗稱鄭衛之音周末有子路夏育民人慕之故其<lb/>
<pb n="KR2c0021_WYG_155-27a"/>
俗剛武上氣力其失頗奢靡嫁取送死過度而野王好<lb/>
氣任侠有濮上風　楚地翼軫之分壄也今之南郡江<lb/>
夏零陵桂陽武陵長沙及漢中汝南郡盡楚分也周成<lb/>
王時封文武先師鬻熊之曽孫熊繹於荆蠻為楚子居<lb/>
丹陽後十餘世至熊達是為武王寖㠯彊大後五世至<lb/>
嚴王總帥諸侯觀兵周室并吞江漢之閒内滅陳魯之<lb/>
國後十餘世至頃襄王東徙於陳楚有江漢川澤山林<lb/>
之饒江南地廣或火耕水耨民食魚稻㠯漁獵山伐為<lb/>
<pb n="KR2c0021_WYG_155-27b"/>
業果蓏蠃蛤食物常足故啙窳媮生而亡積聚飲食還<lb/>
給不憂凍餓亦亡千金之家信巫鬼重淫祀而漢中淫<lb/>
失枝柱與巴蜀同俗汝南之别皆急疾有氣埶江陵故<lb/>
郢都西通巴巫東有雲夢之饒亦一都㑹也　吳地斗<lb/>
分壄也今之㑹稽九江丹陽豫章廬江廣陵六安臨淮<lb/>
郡盡吳分也殷道既衰周大王亶父興<graphic n="KR1122" url="https://raw.githubusercontent.com/kanripo/KR-Gaiji/master/images/KR1122.png" mimeType="image/png"/>梁之地長子<lb/>
大伯次曰仲雍少曰公季公季有聖子昌大王欲𫝊國<lb/>
焉大伯仲雍辭行采藥遂奔荆蠻公季嗣位至昌為西<lb/>
<pb n="KR2c0021_WYG_155-28a"/>
伯受命而王故孔子美而稱曰大伯可謂至悳也已矣<lb/>
三㠯天下讓民無得而稱焉謂虞仲夷逸隠居放言身<lb/>
中清廢中權大伯初奔荆蠻荆蠻歸之號曰句吳大伯<lb/>
卒仲雍立至曽孫周章而武王克殷因而封之又封周<lb/>
章弟中於河北是為北吳後世謂之虞十二世為晉所<lb/>
滅後二世而荆蠻之吳子夀夢盛大稱王其少子則季<lb/>
札有賢材兄弟欲𫝊國札讓而不受自大伯夀夢稱王<lb/>
六世闔廬舉伍子胥孫武為將戰勝攻取興伯名於諸<lb/>
<pb n="KR2c0021_WYG_155-28b"/>
侯至子夫差誅子胥用宰嚭為粤王句踐所滅吳粤之<lb/>
君皆好勇故其民至今好用劔輕死易發粤既并吳後<lb/>
六世為楚所滅後秦又擊楚徙夀春至子為秦所滅夀<lb/>
春合肥受南北湖皮革鮑木之輸亦一都會也始楚賢<lb/>
臣屈原被讒放流作離騷諸賦㠯自傷悼後有宋玉唐<lb/>
勒之屬慕而述之皆㠯顯名本吳粤與楚接比數相并<lb/>
兼故民俗略同吳東有海鹽章山之銅三江五湖之利<lb/>
亦江東之一都會也豫章出黄金然堇堇物之所有取<lb/>
<pb n="KR2c0021_WYG_155-29a"/>
之不足㠯更費江南卑溼丈夫多夭　粤地牽牛婺女<lb/>
之分壄也今之蒼梧鬱林合浦交阯九真南海日南皆<lb/>
粤分也其君禹後帝少康之庶子云封於㑹稽文身斷<lb/>
髪㠯避蛟龍之害後二十世至句踐稱王與吳王闔廬<lb/>
戰敗之雋李夫差立句踐乗勝復伐吳吳大破之棲會<lb/>
稽臣服請平後用范蠡大夫種計遂伐滅吳兼并其地<lb/>
度淮與齊晉諸侯㑹致貢於周周元王使使賜命為伯<lb/>
諸侯畢賀後五世為楚所滅子孫分𣪚君服於楚後十<lb/>
<pb n="KR2c0021_WYG_155-29b"/>
世至閩君揺佐諸侯平<lb/>
博物志秦前有藍田之鎮後有胡苑之塞左崤函右隴<lb/>
蜀西通流沙險阻之國也　蜀漢之土與秦同域南跨<lb/>
卭笮北阻襃斜西即隈礙隔以劒閣窮險極峻獨守之<lb/>
國也　周在中區西阻崤谷東望荆山南面少室北背<lb/>
太嶽三河之分雷風所起四險之國也　魏前枕黄河<lb/>
背漳水瞻王屋望梁山有藍田之寶浮池之淵　趙東<lb/>
臨九州西瞻恒嶽有沃瀑之流飛壺井陘之險至於潁<lb/>
<pb n="KR2c0021_WYG_155-30a"/>
陽涿鹿之野　燕却背沙漠進臨易水西至君都東至<lb/>
於遼長蛇帶塞險固之國也　魯前有淮水後有岱嶽<lb/>
䝉羽之向洙泗之流大野廣土曲阜尼邱　宋北有泗<lb/>
水南迄淮濄有孟諸之澤碭山之塞也　衛南跨於河<lb/>
北得洪水南過漢上左通魯澤右指黎山　楚後背方<lb/>
城前及衡嶽左則彭蠡右則九嶷有江漢之流實險阻<lb/>
之國也　吳左洞庭右彭蠡後濵長江南至豫章水戒<lb/>
險阻之國也　東越通海處南北尾閭之閒三江流入<lb/>
<pb n="KR2c0021_WYG_155-30b"/>
南海通東治嵩海深險絶之國也　南越之國與楚為<lb/>
鄰五嶺已前至於南海負海之邦交阯之土謂之南裔<lb/>
<pb n="KR2c0021_WYG_155-31a"/>
地理圗<lb/>
　志稱黄帝作舟車以濟不通方制萬里土域之廣爰<lb/>
　自兹始或言神農以上有大九州黄帝徳不及逺乃<lb/>
　於神州之内釐而為九是妄說也唐虞十有二牧水<lb/>
　土既平復為九州唯是雍梁徐兖廣狭不侔豈任土<lb/>
　作貢田賦是計不限道里之修短乎殷周因革異制<lb/>
　然合梁於雍寥廓尤甚意西南一隅或不在成周體<lb/>
　國經野内也東遷牧伯廢矣五霸迭興七國力政暴<lb/>
<pb n="KR2c0021_WYG_155-31b"/>
　秦罷侯置守近邁湯圍逺追禹跡二世而殄𫝊曰以<lb/>
　不仁得之以不仁失之斯之謂與域以世殊名以時<lb/>
　易河渠變移疆索離合今昔之不同者勢也由太皥<lb/>
　以迄無道秦列為八圖用俾觀者如視諸掌<lb/>
<pb n="KR2c0021_WYG_155-32a"/>
</p>
<p>
<pb n="KR2c0021_WYG_155-33a"/>
</p>
<p>
<pb n="KR2c0021_WYG_155-34a"/>
</p>
<p>
<pb n="KR2c0021_WYG_155-35a"/>
</p>
<p>
<pb n="KR2c0021_WYG_155-36a"/>
</p>
<p>
<pb n="KR2c0021_WYG_155-37a"/>
</p>
<p>
<pb n="KR2c0021_WYG_155-38a"/>
</p>
<p>
<pb n="KR2c0021_WYG_155-39a"/>
</p>
<p>
<pb n="KR2c0021_WYG_155-40a"/>
</p>
<p>
<pb n="KR2c0021_WYG_155-41a"/>
三代州域表<lb/>
<pb n="KR2c0021_WYG_155-42a"/>
</p>
<p>
<pb n="KR2c0021_WYG_155-43a"/>
</p>
<p>
<pb n="KR2c0021_WYG_155-44a"/>
　<lb/>
　<lb/>
　<lb/>
　<lb/>
　<lb/>
　<lb/>
　<hi>金仁山曰按李氏心𫝊辨周禮五嶽謂周都豐鎬則華山乃中嶽嵩髙不得為中嶽據爾雅河西嶽河南</hi>
　<hi>華河東岱江南衡河北恒則嶽山乃西嶽而華山乃中嶽爾嵩髙之為中嶽盖東遷之後也今以此說推</hi>
<pb n="KR2c0021_WYG_155-44b"/>
　<hi>之禹貢冀州自有太嶽今謂之霍太山則堯都冀州盖以太嶽為中嶽爾雅河西嶽周禮雍州其山鎮嶽</hi>
　<hi>山即禹貢岍山又名吴嶽然則唐虞當以岍山為西嶽霍太山為中嶽而東岱南衡北恒爾衡山最逺黄</hi>
　<hi>帝以潜霍為山之副然則秦以岍為西嶽漢武徙衡山之神於霍山歴代加封岷山多以西嶽為言有自</hi>
　<hi>来矣書獨東嶽稱岱宗而三嶽不名盖當時廵狩四嶽取肆覲羣后道里之宜爾不必拘於嵩華之為嶽</hi>
　<hi>也敢因李氏之言以𫝊其疑</hi>
　<lb/>
　<lb/>
　繹史卷一百五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷十六</head>
    <p>
<pb n="KR2c0021_WYG_016-1a"/>
欽定四庫全書<lb/>
　繹史卷十六　　　　　靈壁縣知縣馬驌撰<lb/>
　　太戊盤庚之賢<lb/>
史記沃丁崩弟太庚立是為帝太庚<hi>紀年小庚名辨五年陟</hi>　帝<lb/>
太庚崩子帝小甲立<hi>○世表小甲太庚弟七紀年小甲名髙元年丁巳十  年陟</hi>
帝小甲崩弟雍已立是為帝雍已殷道衰諸侯或不至<lb/>
<hi>紀年雍已名伷十七年陟</hi>　帝雍已崩弟太戊立是為帝太戊<hi>紀年太戊</hi>
<hi>名密元年丙戌○前編元年甲辰孔氏曰太戊小甲之弟太庚之子</hi>　帝太戊立伊陟為<lb/>
<pb n="KR2c0021_WYG_016-1b"/>
相亳有祥桑榖共生於朝一暮大拱帝大戊懼問伊陟<lb/>
伊陟曰臣聞妖不勝徳帝之政其有闕與帝其修徳太<lb/>
戊從之而祥桑枯死而去伊陟贊言于巫咸巫咸治王<lb/>
家有成作咸艾作太戊帝太戊贊伊陟于廟言弗臣伊<lb/>
陟讓作原命殷復興諸侯歸之故稱中宗<hi>書序伊陟相太戊亳有祥</hi>
<hi>桑榖共生於朝伊陟贊于巫咸作咸乂四篇  太戊贊于伊陟作伊陟原命○篇俱亡</hi>
帝王世紀桑榖共生於朝太戊問于伊陟伊陟曰臣聞<lb/>
妖不勝徳帝之政事有闕帝修徳太戊退而占之曰桑<lb/>
<pb n="KR2c0021_WYG_016-2a"/>
榖野木不合生于朝意者朝亡乎太戊懼修先王之政<lb/>
明養老之禮三年而遠方重譯而至者七十六國<lb/>
史記中宗崩子帝仲丁立帝仲丁遷于隞仲丁書闕不<lb/>
具<hi>紀年仲丁名莊九年陟之書序仲丁遷于嚻作仲丁○篇亡  後漢書仲丁  世藍夷作寇自是或服或</hi>
<hi>叛三百有餘年</hi>　帝仲丁崩弟外壬立是為帝外壬<hi>紀年外壬名發元年</hi>
<hi>邳人侁人服  十年陟</hi>　帝外壬崩弟河亶甲立是為帝河亶甲<lb/>
河亶甲居相河亶甲時殷復衰<hi>書序河亶甲居相作河亶甲○篇亡  紀年河</hi>
<hi>亶甲名整三年彭伯克邳人四年征藍夷陟五年彭伯韋伯伐班方侁  來賔  九年</hi>　河亶甲<lb/>
<pb n="KR2c0021_WYG_016-2b"/>
崩子帝祖乙立帝祖乙立殷復興巫咸任職祖乙遷于<lb/>
邢<hi>書序祖乙圯于耿作祖乙○篇亡于紀年祖乙名滕元年己巳自相遷于耿  二年圯  耿自耿遷于庇</hi>
<hi>巫十九年陟○史  咸宜作巫賢</hi>　祖乙崩子帝祖辛立<hi>紀年祖辛名旦十四年陟</hi>
　帝祖辛崩弟沃甲立是為帝沃甲<hi>紀年開甲名踰  五年陟</hi>　帝<lb/>
沃甲崩立沃甲兄祖辛之子祖丁是為帝祖丁<hi>紀年祖丁名新</hi>
<hi>年九  陟</hi>　帝祖丁崩立帝沃甲之子南庚是為帝南庚<hi>紀年</hi>
<hi>南庚名更六三年遷于奄    年陟</hi>　帝南庚崩立帝祖丁之子陽甲是<lb/>
為帝陽甲帝陽甲之時殷衰自中丁以來廢適而更立<lb/>
<pb n="KR2c0021_WYG_016-3a"/>
諸弟子弟子或爭相代立比九世亂於是諸侯莫朝<hi>紀年</hi>
<hi>陽甲名和  四年陟</hi>　帝陽甲崩弟盤庚立是為帝盤庚帝盤庚<lb/>
之時殷已都河北盤庚渡河南復居成湯之故居迺五<lb/>
遷無定處殷民咨胥皆怨不欲徙盤庚乃告諭諸侯大<lb/>
臣曰昔髙后成湯與爾之先祖俱定天下法則可修舍<lb/>
而弗勉何以成徳乃遂涉河南治亳行湯之政然後百<lb/>
姓由寧殷道復興諸侯來朝以其遵成湯之徳也<hi>紀年盤庚</hi>
<hi>名旬元年丙寅遷十四年自奄遷于北蒙曰殷○前編庚子盤庚元祀  都于殷改國號曰殷按紀年近代人</hi>
<pb n="KR2c0021_WYG_016-3b"/>
<hi>偽作固非汲冢原本而所載殷王之名及年數不知何據也</hi>
書盤庚遷于殷民不適有居率籲衆慼出矢言曰我王<lb/>
來既爰宅于兹重我民無盡劉不能胥匡以生卜稽曰<lb/>
其如台先王有服恪謹天命兹猶不常寧不常厥邑于<lb/>
今五邦今不承于古罔知天之斷命矧曰其克從先王<lb/>
之烈若顛木之有由櫱天其永我命于兹新邑紹復先<lb/>
王之大業底綏四方盤庚斆于民由乃在位以常舊服<lb/>
正法度曰無或敢伏小人之攸箴王命衆悉至于庭王<lb/>
<pb n="KR2c0021_WYG_016-4a"/>
若曰格汝衆予告汝訓汝猷黜乃心無傲從康古我先<lb/>
王亦惟圖任舊人共政王播告之修不匿厥指王用丕<lb/>
欽罔有逸言民用丕變今汝聒聒起信險膚予弗知乃<lb/>
所訟非予自荒兹徳惟汝含徳不惕予一人予若觀火<lb/>
予亦拙謀作乃逸若網在綱有條而不紊若農服田力<lb/>
穡乃亦有秋汝克黜乃心施實徳于民至于婚友丕乃<lb/>
敢大言汝有積徳乃不畏戎毒于遠邇惰農自安不昏<lb/>
作勞不服田畝越其罔有黍稷汝不和吉言于百姓惟<lb/>
<pb n="KR2c0021_WYG_016-4b"/>
汝自生毒乃敗禍姦宄以自災于厥身乃既先惡于民<lb/>
乃奉其恫汝悔身何及相時憸民猶胥顧于箴言其發<lb/>
有逸口矧予制乃短長之命汝曷弗告朕而胥動以浮<lb/>
言恐沈于衆若火之燎于原不可嚮邇其猶可撲滅則<lb/>
惟爾衆自作弗靖非予有咎遲任有言曰人惟求舊器<lb/>
非求舊惟新古我先王暨乃祖乃父胥及逸勤予敢動<lb/>
用非罰世選爾勞予不掩爾善兹予大享于先王爾祖<lb/>
其從與享之作福作災予亦不敢動用非徳予告汝于<lb/>
<pb n="KR2c0021_WYG_016-5a"/>
難若射之有志汝無侮老成人無弱孤有幼各長于厥<lb/>
居勉出乃力聼予一人之作猷無有遠邇用罪伐厥死<lb/>
用徳彰厥善邦之臧惟汝衆邦之不臧惟予一人有佚<lb/>
罰凡爾衆其惟致告自今至于後日各恭爾事齊乃位<lb/>
度乃口罰及爾身弗可悔　盤庚作惟涉河以民遷乃<lb/>
話民之弗率誕告用亶其有衆咸造勿䙝在王庭盤庚<lb/>
乃登進厥民曰明聼朕言無荒失朕命嗚呼古我前后<lb/>
罔不惟民之承保后胥慼鮮以不浮于天時殷降大虐<lb/>
<pb n="KR2c0021_WYG_016-5b"/>
先王不懐厥攸作視民利用遷汝曷弗念我古后之聞<lb/>
承汝俾汝惟喜康共非汝有咎比于罰予若籲懐兹新<lb/>
邑亦惟汝故以丕從厥志今予將試以汝遷安定厥邦<lb/>
汝不憂朕心之攸困乃咸大不宣乃心欽念以忱動予<lb/>
一人爾惟自鞠自苦若乗舟汝弗濟臭厥載爾忱不屬<lb/>
惟胥以沈不其或稽自怒曷瘳汝不謀長以思乃災汝<lb/>
誕勸憂今其有今罔後汝何生在上今予命汝一無起<lb/>
穢以自臭恐人倚乃身迂乃心予迓續乃命于天予豈<lb/>
<pb n="KR2c0021_WYG_016-6a"/>
汝威用奉畜汝衆予念我先神后之勞爾先予丕克羞<lb/>
爾用懐爾然失于政陳于兹髙后丕乃崇降罪疾曰曷<lb/>
虐朕民汝萬民乃不生生暨予一人猷同心先后丕降<lb/>
與汝罪疾曰曷不暨朕幼孫有比故有爽徳自上其罰<lb/>
汝汝罔能迪古我先后既勞乃祖乃父汝共作我畜民<lb/>
汝有戕則在乃心我先后綏乃祖乃父乃祖乃父乃斷<lb/>
棄汝不救乃死兹予有亂政同位具乃貝玉乃祖乃父<lb/>
丕乃告我髙后曰作丕刑于朕孫迪髙后丕乃崇降弗<lb/>
<pb n="KR2c0021_WYG_016-6b"/>
祥嗚呼今予告汝不易永敬大恤無胥絶遠汝分猷念<lb/>
以相從各設中于乃心乃有不吉不迪顛越不恭暫遇<lb/>
姦宄我乃劓殄滅之無遺育無俾易種于兹新邑往哉<lb/>
生生今予將試以汝遷永建乃家　盤庚既遷奠厥攸<lb/>
居乃正厥位綏爰有衆曰無戲怠懋建大命今予其敷<lb/>
心腹腎腸歴告爾百姓于朕志罔罪爾衆爾無共怒恊<lb/>
比䜛言予一人古我先王將多于前功適于山用降我<lb/>
凶徳嘉績于朕邦今我民用蕩析離居罔有定極爾謂<lb/>
<pb n="KR2c0021_WYG_016-7a"/>
朕曷震動萬民以遷肆上帝將復我髙祖之徳亂越我<lb/>
家朕及篤敬恭承民命用永地于新邑肆予沖人非廢<lb/>
厥謀弔由靈各非敢違卜用宏兹賁嗚呼邦伯師長百<lb/>
執事之人尚皆隠哉予其懋簡相爾念敬我衆朕不肩<lb/>
好貨敢恭生生鞠人謀人之保居叙欽今我既羞告爾<lb/>
于朕志若否罔有弗欽無總于貨寶生生自庸式敷民<lb/>
徳永肩一心<hi>書序盤庚五遷將治亳殷民咨胥怨作盤庚三篇</hi>
帝王世紀耿在河北迫近山川自祖辛以來民皆奢侈<lb/>
<pb n="KR2c0021_WYG_016-7b"/>
故盤庚遷于殷<hi>○鄭康成云祖乙居耿以後奢侈踰禮土地迫近山川常圮焉至陽甲立盤庚</hi>
<hi>為之臣乃謀徙居湯舊都民居耿久奢淫成俗故不樂徙王肅云自祖乙五世至盤庚元兄陽甲宮室奢侈下</hi>
<hi>民邑居墊隘水泉瀉鹵不可以行政化故徙都于殷○金仁山曰鄭氏當必有据至謂上篇作於陽甲之世則</hi>
<hi>誤爾</hi>
史記帝盤庚崩弟小辛立是為帝小辛帝小辛立殷復<lb/>
衰百姓思盤庚迺作盤庚三篇<hi>紀年小辛名頌三年陟○索隠云此以盤庚崩</hi>
<hi>小辛立百姓思之乃作盤庚由不見古文也</hi>
　殷商之時代有令辟史稱雍已立殷道衰太戊復興<lb/>
<pb n="KR2c0021_WYG_016-8a"/>
　故稱中宗河亶甲時殷復衰祖乙立復興陽甲之時<lb/>
　殷又衰盤庚遷都殷道復興小辛立殷復衰武丁復<lb/>
　興廟號髙宗傳帝甲淫亂復衰帝乙益衰至紂而亡<lb/>
　軼衰軼興是之謂作故曰賢聖之君六七作六七云<lb/>
　者湯也太甲也太戊也祖乙也盤庚也武丁也而帝<lb/>
　甲一君史以為淫亂書又以為保惠者也書稱無逸<lb/>
　之主曰自殷王中宗及髙宗及祖甲而不及盤庚庚<lb/>
　不幸而享國未久也君奭曰成湯受命時則有若伊<lb/>
<pb n="KR2c0021_WYG_016-8b"/>
　尹太甲有保衡太戊有伊陟臣扈巫咸祖乙有巫賢<lb/>
　武丁有甘盤而亦不及盤庚庚不幸而無賢佐也故<lb/>
　自賢賢也用賢亦賢也太戊有桑榖之妖蓋初政有<lb/>
　闕焉感伊陟之言側身修行遠方慕義重譯而至商<lb/>
　人作頌以祀之廟號中宗由太戊見妖而懼又有陟<lb/>
　扈巫咸羣賢以輔之也至於盤庚則極難矣自仲丁<lb/>
　以來諸弟子爭立比九世亂諸侯莫朝且祖乙圯耿<lb/>
　至陽甲君民奢侈邑居墊隘水泉瀉鹵不可以行政<lb/>
<pb n="KR2c0021_WYG_016-9a"/>
　化庚欲遷都于殷亳復湯故居而世家大族各有黨<lb/>
　與嗜利忘患胥動浮言以蠱惑百姓百姓恣怨盤庚<lb/>
　於此不挾尊髙之威無震怒迫急之意反覆開諭藹<lb/>
　然溫厚之言淪浹肺腑臣民咸悅浮言息胥怨解涉<lb/>
　河治亳復行湯政豈不善哉昔湯之興也八遷而後<lb/>
　都亳以七十里王天下此本根之地弗可去也子孫<lb/>
　無遠慮往往輕徙若嚻若相若耿若邢皆際河數遭<lb/>
　水患為政者以厚利奪其避患之心自盤庚遷殷以<lb/>
<pb n="KR2c0021_WYG_016-9b"/>
　來不獨民奠厥居而理以祖制參以新民化行黨消<lb/>
　傳之十世無復爭奪之禍矣其後世去殷遷沬國内<lb/>
　衰弊比至於亡百姓猶思盤庚之政於戲可謂賢矣<lb/>
　<lb/>
　<lb/>
　<lb/>
　<lb/>
　繹史卷十六<lb/>
</p>
<p>
</p>
  </div>
</body>
</text>
</TEI>
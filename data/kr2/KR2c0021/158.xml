<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷一百五十八</head>
    <p>
<pb n="KR2c0021_WYG_158-1a"/>
欽定四庫全書<lb/>
　繹史卷一百五十八　　靈壁縣知縣馬驌撰<lb/>
　　考工記<lb/>
周禮國有六職百工與居一焉或坐而論道或作而行<lb/>
之或審曲面埶以飭五材以辨民器或通四方之珍異<lb/>
以資之或飭力以長地財或治絲麻以成之坐而論道<lb/>
謂之王公作而行之謂之士大夫審曲面埶以飭五材<lb/>
以辨民器謂之百工通四方之珍異以資之謂之商旅<lb/>
<pb n="KR2c0021_WYG_158-1b"/>
飭力以長地財謂之農夫治絲麻以成之謂之婦功粤<lb/>
無鎛燕無函秦無廬胡無弓車粤之無鎛也非無鎛也<lb/>
夫人而能為鎛也燕之無函也非無函也夫人而能為<lb/>
函也秦之無廬也非無廬也夫人而能為廬也胡之無<lb/>
弓車也非無弓車也夫人而能為弓車也知者創物巧<lb/>
者述之守之世謂之工百工之事皆聖人之作也爍金<lb/>
以為刃凝土以為器作車以行陸作舟以行水此皆聖<lb/>
人之所作也天有時地有氣材有美工有巧合此四者<lb/>
<pb n="KR2c0021_WYG_158-2a"/>
然後可以為良材美工巧然而不良則不時不得地氣<lb/>
也橘踰淮而北為枳鸜鵒不踰濟貉踰汶則死此地氣<lb/>
然也鄭之刀宋之斤魯之削吳粤之劒遷乎其地而弗<lb/>
能為良地氣然也燕之角荆之幹妢胡之笴吳粤之金<lb/>
錫此材之美者也天有時以生有時以殺草木有時以<lb/>
生有時以死石有時以泐水有時以凝有時以澤此天<lb/>
時也凡攻木之工七攻金之工六攻皮之工五設色之<lb/>
工五刮摩之工五摶埴之工二攻木之工輪輿弓廬匠<lb/>
<pb n="KR2c0021_WYG_158-2b"/>
車梓攻金之工築冶鳧㮚段桃攻皮之工函鮑韗韋裘<lb/>
設色之工畫繢鍾筐㡛刮摩之工玉楖雕矢磬摶埴之<lb/>
工陶旊　有虞氏上陶夏后氏上匠殷人上梓周人上<lb/>
輿故一器而工聚焉者車為多車有六等之數車軫四<lb/>
尺謂之一等戈柲六尺有六寸既建而迆崇於軫四尺<lb/>
謂之二等人長八尺崇於戈四尺謂之三等殳長尋有<lb/>
四尺崇於人四尺謂之四等車㦸常崇於殳四尺謂之<lb/>
五等酋矛常有四尺崇於㦸四尺謂之六等車謂之六<lb/>
<pb n="KR2c0021_WYG_158-3a"/>
等之數凡察車之道必自載於地者始也是故察車自<lb/>
輪始凡察車之道欲其樸屬而微至不樸屬無以為完<lb/>
久也不微至無以為戚速也輪已崇則人不能登也輪<lb/>
已庫則於馬終古登阤也故兵車之輪六尺有六寸田<lb/>
車之輪六尺有六寸乗車之輪六尺有六寸六尺有六<lb/>
寸之輪軹崇三尺有三寸也加軫與轐焉四尺也人長<lb/>
八尺登下以為節　輪人為輪斬三材必以其時三材<lb/>
既具巧者和之轂也者以為利轉也輻也者以為直指<lb/>
<pb n="KR2c0021_WYG_158-3b"/>
也牙也者以為固抱也輪敝三材不失職謂之完望而<lb/>
眡其輪欲其幎爾而下迆也進而眡之欲其微至也無<lb/>
所取之取諸圜也望其輻欲其揱爾而纖也進而眡之<lb/>
欲其肉稱也無所取之取諸易直也望其轂欲其眼也<lb/>
進而眡之欲其幬之㢘也無所取之取諸急也眡其綆<lb/>
欲其蚤之正也察其菑蚤不齵則輪雖敝不匡凡斬轂<lb/>
之道必矩其陰陽陽也者稹理而堅陰也者疏理而柔<lb/>
是故以火養其陰而齊諸其陽則轂雖敝不藃轂小而<lb/>
<pb n="KR2c0021_WYG_158-4a"/>
長則柞大而短則摰是故六分其輪崇以其一為之牙<lb/>
圍參分其牙圍而漆其二椁其漆内而中詘之以為之<lb/>
轂長以其長為之圍以其圍之阞捎其藪五分其轂之<lb/>
長去一以為賢去三以為軹容轂必直陳篆必正施膠<lb/>
必厚施筋必數幬必負幹既摩革色青白謂之轂之善<lb/>
參分其轂長二在外一在内以置其輻凡輻量其鑿深<lb/>
以為輻廣輻廣而鑿淺則是以大扤雖有良工莫之能<lb/>
固鑿深而輻小則是固有餘而强不足也故竑其輻廣<lb/>
<pb n="KR2c0021_WYG_158-4b"/>
以為之弱則雖有重任轂不折參分其幅之長而殺其<lb/>
一則雖有深泥亦弗之溓也參分其股圍去一以為骹<lb/>
圍揉幅必齊平沈必均直以指牙牙得則無槷而固不<lb/>
得則有槷必足見也六尺有六寸之輪綆參分寸之二<lb/>
謂之輪之固凡為輪行澤者欲杼行山者欲侔杼以行<lb/>
澤則是刀以割塗也是故塗不附侔以行山則是摶以<lb/>
行石也是故輪雖敝不甐於鑿凡揉牙外不㢘而内不<lb/>
挫旁不腫謂之用火之善是故規之以眡其圜也萬之<lb/>
<pb n="KR2c0021_WYG_158-5a"/>
以眡其匡也縣之以眡其輻之直也水之以眡其平沈<lb/>
之均也量其藪以黍以眡其同也權之以眡其輕重之<lb/>
侔也故可規可萭可水可縣可量可權也謂之國工<lb/>
輪人為蓋達常圍三寸桯圍倍之六寸信其桯圍以為<lb/>
部廣部廣六寸部長二尺桯長倍之四尺者二十分寸<lb/>
之一謂之枚部尊一枚弓鑿廣四枚鑿上二枚鑿下四<lb/>
枚鑿深二寸有半下直二枚鑿端一枚弓長六尺謂之<lb/>
庇軹五尺謂之庇輪四尺謂之庇軫參分弓長而揉其<lb/>
<pb n="KR2c0021_WYG_158-5b"/>
一參分其股圍去一以為蚤圍參分弓長以其一為之<lb/>
尊上欲尊而宇欲卑上尊而宇卑則吐水疾而霤逺蓋<lb/>
已崇則難為門也蓋已卑是蔽目也是故蓋崇十尺良<lb/>
蓋弗冒弗紘殷畞而馳不隊謂之國工　輿人為車輪<lb/>
崇車廣衡長參如一謂之參稱參分車廣去一以為隧<lb/>
參分其隧一在前二在後以揉其式以其廣之半為之<lb/>
式崇以其隧之半為之較崇六分其廣以一為之軫圍<lb/>
參分軫圍去一以為式圍參分式圍去一以為較圍參<lb/>
<pb n="KR2c0021_WYG_158-6a"/>
分較圍去一以為軹圍參分軹圍去一以為轛圍圜者<lb/>
中規方者中矩立者中縣衡者中水直者如生焉繼者<lb/>
如附焉凡居材大與小無并大倚小則摧引之則絶棧<lb/>
車欲弇飾車欲侈　輈人為輈輈有三度軸有三理國<lb/>
馬之輈深四尺有七寸田馬之輈深四尺駑馬之輈深<lb/>
三尺有三寸軸有三理一者以為媺也二者以為久也<lb/>
三者以為利也軌前十尺而策半之凡任木任正者十<lb/>
分其輈之長以其一為之圍衡任者五分其長以其一<lb/>
<pb n="KR2c0021_WYG_158-6b"/>
為之圍小於度謂之無任五分其軫間以其一為之軸<lb/>
圍十分其輈之長以其一為之當兔之圍參分其兔圍<lb/>
去一以為頸圍五分其頸圍去一以為踵圍凡揉輈欲<lb/>
其孫而無弧深今夫大車之轅摯其登又難既克其登<lb/>
其覆車也必易此無故唯轅直且無橈也是故大車平<lb/>
地既節軒摯之任及其登阤不伏其轅必縊其牛此無<lb/>
故唯轅直且無橈也故登阤者倍任者也猶能以登及<lb/>
其下阤也不援其邸必緧其牛後此無故唯轅直且無<lb/>
<pb n="KR2c0021_WYG_158-7a"/>
橈也是故輈欲頎典輈深則折淺則負輈注則利準利<lb/>
準則久和則安輈欲弧而無折經而無絶進則與馬謀<lb/>
退則與人謀終日馳騁左不揵行數千里馬不契需終<lb/>
歳御衣衽不敝此唯輈之和也勸登馬力馬力既竭輈<lb/>
猶能一取焉良輈環灂自伏兔不至軌七寸軌中有灂<lb/>
謂之國輈軫之方也以象地也蓋之圜也以象天也輪<lb/>
輻三十以象日月也蓋弓二十有八以象星也龍旂九<lb/>
斿以象大火也鳥旟七斿以象鶉火也熊旗六斿以象<lb/>
<pb n="KR2c0021_WYG_158-7b"/>
伐也龜蛇四斿以象營室也弧旌枉矢以象弧也　攻<lb/>
金之工築氏執下齊冶氏執上齊鳧氏為聲㮚氏為量<lb/>
段氏為鎛器桃氏為刃金有六齊六分其金而錫居一<lb/>
謂之鍾鼎之齊五分其金而錫居一謂之斧斤之齊四<lb/>
分其金而錫居一謂之戈㦸之齊參分其金而錫居一<lb/>
謂之大刃之齊五分其金而錫居二謂之削殺矢之齊<lb/>
金錫半謂之鑒燧之齊　築氏為削長尺博寸合六而<lb/>
成規欲新而無窮敝盡而無惡　冶氏為殺矢刃長寸<lb/>
<pb n="KR2c0021_WYG_158-8a"/>
圍寸鋌十之重三垸戈廣二寸内倍之胡三之援四之<lb/>
已倨則不入已句則不決長内則折前短内則不疾是<lb/>
故倨句外博重三鋝㦸廣寸有半寸内三之胡四之援<lb/>
五之倨句中矩與刺重三鋝　桃氏為劒臘廣二寸有<lb/>
半寸兩從半之以其臘廣為之莖圍長倍之中其莖設<lb/>
其後參分其臘廣去一以為首廣而圍之身長五其莖<lb/>
長重九鋝謂之上制上士服之身長四其莖長重七鋝<lb/>
謂之中制中士服之身長三其莖長重五鋝謂之下制<lb/>
<pb n="KR2c0021_WYG_158-8b"/>
下士服之　鳧氏為鍾兩欒謂之銑銑間謂之于于上<lb/>
謂之鼓鼔上謂之鉦鉦上謂之舞舞上謂之甬甬上謂<lb/>
之衡鍾縣謂之旋旋蟲謂之幹鍾帶謂之篆篆間謂之<lb/>
枚枚謂之景于上之攠謂之隧十分其銑去二以為鉦<lb/>
以其鉦為之銑間去二分以為之鼓間以其鼔間為之<lb/>
舞脩去二分以為舞廣以其鉦之長為甬之長以其甬<lb/>
長為之圍參分其圍去一以為衡圍參分其甬長二在<lb/>
上一在下以設其旋薄厚之所震動清濁之所由出侈<lb/>
<pb n="KR2c0021_WYG_158-9a"/>
弇之所由興有說鍾已厚則石已薄則播侈則柞弇則<lb/>
鬱長甬則震是故大鍾十分其鼓間以其一為之厚小<lb/>
鍾十分其鉦間以其一為之厚鍾大而短則其聲疾而<lb/>
短聞鍾小而長則其聲舒而逺聞為遂六分其厚以其<lb/>
一為之深而圜之　㮚氏為量改煎金錫則不秏不秏<lb/>
然後權之權之然後準之準之然後量之量之以為鬴<lb/>
深尺内方尺而圜其外其實一鬴其臋一寸其實一豆<lb/>
其耳三寸其實一升重一鈞其聲中黄鍾之宫槩而不<lb/>
<pb n="KR2c0021_WYG_158-9b"/>
稅其銘曰時文思索允臻其極嘉量既成以觀四國永<lb/>
啓厥後兹器維則凡鑄金之狀金與錫黒濁之氣竭黄<lb/>
白次之黄白之氣竭青白次之青白之氣竭青氣次之<lb/>
然後可鑄也　段氏<hi>闕</hi>　函人為甲犀甲七屬兕甲六<lb/>
屬合甲五屬犀甲夀百年兕甲夀二百年合甲夀三百<lb/>
年凡為甲必先為容然後制革權其上旅與其下旅而<lb/>
重若一以其長為之圍凡甲鍛則不摯則不堅已敝則<lb/>
橈凡察革之道眡其鑽空欲其惌也眡其裏欲其易也<lb/>
<pb n="KR2c0021_WYG_158-10a"/>
眡其朕欲其直也櫜之欲其約也舉而眡之欲其豐也<lb/>
衣之欲其無齘也眡其鑽空而惌則革堅也眡其裏而<lb/>
易則材更也眡其朕而直則制善也櫜之而約則周也<lb/>
舉之而豐則明也衣之無齘則變也　鮑人之事望而<lb/>
眡之欲其荼白也進而握之欲其柔而滑也卷而摶之<lb/>
欲其無迆也眡其著欲其淺也察其線欲其蔵也革欲<lb/>
其荼白而疾澣之則堅欲其柔滑而腛脂之則需引而<lb/>
信之欲其直也信之而直則取材正也信之而枉則是<lb/>
<pb n="KR2c0021_WYG_158-10b"/>
一方緩一方急也若茍一方緩一方急則及其用之也<lb/>
必自其急者先裂若茍自急者先裂則是以博為帴也<lb/>
卷而摶之而不迆則厚薄序也眡其著而淺則革信也<lb/>
察其線而蔵則雖敝不甐　韗人為臯陶長六尺有六<lb/>
寸左右端廣六寸中尺厚三寸穹者三之一上三正鼓<lb/>
長八尺鼓四尺中圍加三之一謂之鼖鼔為臯鼓長尋<lb/>
有四尺鼓四尺倨句磬折凡冒鼓必以啓蟄之日良鼓<lb/>
瑕如積環鼓大而短則其聲疾而短聞鼓小而長則其<lb/>
<pb n="KR2c0021_WYG_158-11a"/>
聲舒而逺聞　韋氏<hi>闕</hi>　裘氏<hi>闕</hi>　畫繢之事雜五色<lb/>
東方謂之青南方謂之赤西方謂之白北方謂之黒天<lb/>
謂之𤣥地謂之黄青與白相次也赤與黒相次也𤣥與<lb/>
黄相次也青與赤謂之文赤與白謂之章白與黒謂之<lb/>
黼黑與青謂之黻五采備謂之繡土以黄其象方天時<lb/>
變火以圜山以章水以龍鳥獸蛇雜四時五色之位以<lb/>
章之謂之巧凡畫繢之事後素功　鍾氏染羽以朱湛<lb/>
丹秫三月而熾之淳而漬之三入為纁五入為緅七入<lb/>
<pb n="KR2c0021_WYG_158-11b"/>
為緇　筐人<hi>闕</hi>　㡛氏練絲以涗水漚其絲七日去地<lb/>
尺暴之晝暴諸日夜宿諸井七日七夜是謂水湅湅帛<lb/>
以欄為灰渥淳其帛實諸澤器淫之以蜃清其灰而盝<lb/>
之而揮之而沃之而盝之而塗之而宿之明日沃而盝<lb/>
之晝暴諸日夜宿諸井七日七夜是謂水湅　玉人之<lb/>
事鎮圭尺有二寸天子守之命圭九寸謂之桓圭公守<lb/>
之命圭七寸謂之信圭侯守之命圭七寸謂之躬圭伯<lb/>
守之天子執冒四寸以朝諸侯天子用全上公用龍侯<lb/>
<pb n="KR2c0021_WYG_158-12a"/>
用瓚伯用將繼子男執皮帛天子圭中必四圭尺有二<lb/>
寸以祀天大圭長三尺杼上終葵首天子服之土圭尺<lb/>
有五寸以致日以土地祼圭尺有二寸有瓚以祀廟琬<lb/>
圭九寸而繅以象徳琰圭九寸判規以除慝以易行璧<lb/>
羨度尺好三寸以為度圭璧五寸以祀日月星辰璧琮<lb/>
九寸諸侯以享天子榖圭七寸天子以聘女大璋中璋<lb/>
九寸邊璋七寸射四寸厚寸黄金勺青金外朱中鼻寸<lb/>
衡四寸有繅天子以巡守宗祝以前馬大璋亦如之諸<lb/>
<pb n="KR2c0021_WYG_158-12b"/>
侯以聘女瑑圭璋八寸璧琮八寸以覜聘牙璋中璋七<lb/>
寸射二寸厚寸以起軍旅以治兵事駔琮五寸宗后以<lb/>
為權大琮十有二寸射四寸厚寸是謂内鎮宗后守之<lb/>
駔琮七寸鼻寸有半寸天子以為權兩圭五寸有邸以<lb/>
祀地以旅四望瑑琮八寸諸侯以享夫人案十有二寸<lb/>
棗㮚十有二列諸侯純九大夫純五夫人以勞諸侯璋<lb/>
邸射素功以祀山川以致稍餼　楖人<hi>闕</hi>　雕人<hi>闕</hi>
磬氏為磬倨句一矩有半其博為一股為二鼓為三參<lb/>
<pb n="KR2c0021_WYG_158-13a"/>
分其股博去一以為鼓博參分其鼓博以其一為之厚<lb/>
已上則摩其旁已下則摩其耑　矢人為矢鍭矢參分<lb/>
茀矢參分一在前二在後兵矢田矢五分二在前三在<lb/>
後殺矢七分三在前四在後參分其長而閷其一五分<lb/>
其長而羽其一以其笴厚為之羽深水之以辨其陰陽<lb/>
夾其陰陽以設其比夾其比以設其羽參分其羽以設<lb/>
其刃則雖有疾風亦弗之能憚矣刃長寸圍寸鋌十之<lb/>
重三垸前弱則俛後弱則翔中弱則紆中强則揚羽豐<lb/>
<pb n="KR2c0021_WYG_158-13b"/>
則遲羽殺則趮是故夾而揺之以眡其豐殺之節也橈<lb/>
之以眡其鴻殺之稱也凡相笴欲生而摶同摶欲重同<lb/>
重節欲疏同疏欲㮚　陶人為甗實二鬴厚半寸脣寸<lb/>
盆實二鬴厚半寸脣寸甑實二鬴厚半寸脣寸七穿鬲<lb/>
實五觳厚半寸脣寸庾實二觳厚半寸脣寸　旊人為<lb/>
簋實一觳崇尺厚半寸脣寸豆實三而成觳崇尺凡陶<lb/>
旊之事髺墾薜暴不入市器中膞豆中縣膊崇四尺方<lb/>
四寸　梓人為筍虡天下之大獸五脂者膏者臝者羽<lb/>
<pb n="KR2c0021_WYG_158-14a"/>
者鱗者宗廟之事脂者膏者以為牲臝者羽者鱗者以<lb/>
為筍虡外骨内骨郤行仄行連行紆行以脰鳴者以注<lb/>
鳴者以旁鳴者以翼鳴者以股鳴者以胷鳴者謂之小<lb/>
蟲之屬以為雕琢厚脣弇口出目短耳大胷燿後大體<lb/>
短脰若是者謂之臝屬恒有力而不能走其聲大而宏<lb/>
有力而不能走則於任重宜聲大而宏則於鐘宜若是<lb/>
者以為鐘虡是故擊其所縣而由其虡鳴銳喙決吻數<lb/>
目顅脰小體騫腹若是者謂之羽屬恒無力而輕其聲<lb/>
<pb n="KR2c0021_WYG_158-14b"/>
清陽而逺聞無力而輕則於任輕宜其聲清揚而逺聞<lb/>
則於磬宜若是者以為磬虡是故擊其所縣而由其虡<lb/>
鳴小首而長摶身而鴻若是者謂之鱗屬以為筍凡攫<lb/>
閷援簭之類必深其爪出其目作其鱗之而深其爪出<lb/>
其目作其鱗之而則於眡必撥爾而怒茍撥爾而怒則<lb/>
於任重宜且其匪色必似鳴矣爪不深目不出鱗之而<lb/>
不作則必穨爾如委矣茍穨爾如委則加任焉則必如<lb/>
將廢措其匪色必似不鳴矣　梓人為飲器勺一升爵<lb/>
<pb n="KR2c0021_WYG_158-15a"/>
一升觚三升獻以爵而酬以觚一獻而三酬則一豆矣<lb/>
食一豆肉飲一豆酒中人之食也凡試梓飲器郷衡而<lb/>
實不盡梓師罪之　梓人為侯廣與崇方參分其廣而<lb/>
鵠居一焉上兩个與其身三下兩个半之上綱與下綱<lb/>
出舌尋縜寸焉張皮侯而棲鵠則春以功張五采之侯<lb/>
則逺國屬張獸侯則王以息燕祭侯之禮以酒脯醢其<lb/>
辭曰惟若寧侯毋或若女不寧侯不屬于王所故抗而<lb/>
射女强飲强食詒女曽孫諸侯百福　廬人為廬器戈<lb/>
<pb n="KR2c0021_WYG_158-15b"/>
柲六尺有六寸殳長尋有四尺車㦸常酋矛常有四尺<lb/>
夷矛三尋凡兵無過三其身過三其身弗能用也而無<lb/>
已又以害人故攻國之兵欲短守國之兵欲長攻國之<lb/>
人衆行地逺食飲飢且渉山林之阻是故兵欲短守國<lb/>
之人寡食飲飽行地不逺且不涉山林之阻是故兵欲<lb/>
長凡兵句兵欲無彈刺兵欲無蜎是故句兵椑刺兵摶<lb/>
<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>兵同强舉圍欲細細則校刺兵同强舉圍欲重重欲<lb/>
傅人傅人則密是故侵之凡為殳五分其長以其一為<lb/>
<pb n="KR2c0021_WYG_158-16a"/>
之被而圍之參分其圍去一以為晉圍五分其晉圍去<lb/>
一以為首圍凡為酋矛參分其長二在前一在後而圍<lb/>
之五分其圍去一以為晉圍參分其晉圍去一以為刺<lb/>
圍凡試廬事置而揺之以眡其蜎也灸諸牆以眡其橈<lb/>
之均也横而揺之以眡其勁也六建既備車不反覆謂<lb/>
之國工　匠人建國水地以縣置槷以縣眡以景為規<lb/>
識日出之景與日入之景晝參諸日中之景夜考之極<lb/>
星以正朝夕　匠人營國方九里旁三門國中九經九<lb/>
<pb n="KR2c0021_WYG_158-16b"/>
緯經涂九軌左祖右社面朝後市市朝一夫夏后氏世<lb/>
室堂修二七廣四修一五室三四步四三尺九階四旁<lb/>
兩夾窻白盛門堂三之二室三之一殷人重屋堂修七<lb/>
尋堂崇三尺四阿重屋周人明堂度九尺之筵東西九<lb/>
筵南北七筵堂崇一筵五室凡室二筵室中度以几堂<lb/>
上度以筵宫中度以尋野度以歩涂度以軌廟門容大<lb/>
扃七个闈門容小扃參个路門不容乗車之五个應門<lb/>
二徹參个内有九室九嬪居之外有九室九卿朝焉九<lb/>
<pb n="KR2c0021_WYG_158-17a"/>
分其國以為九分九卿治之王宫門阿之制五雉宫隅<lb/>
之制七雉城隅之制九雉經涂九軌環涂七軌野涂五<lb/>
軌門阿之制以為都城之制宫隅之制以為諸侯之城<lb/>
制環涂以為諸侯經涂野涂以為都經涂　匠人為溝<lb/>
洫耜廣五寸二耜為耦一耦之伐廣尺深尺謂之<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>田<lb/>
首倍之廣二尺深二尺謂之遂九夫為井井間廣四尺<lb/>
深四尺謂之溝方十里為成成間廣八尺深八尺謂之<lb/>
洫方百里為同同間廣二尋深二仞謂之澮専達於川<lb/>
<pb n="KR2c0021_WYG_158-17b"/>
各載其名凡天下之地埶兩山之間必有川焉大川之<lb/>
上必有涂焉凡溝逆地阞謂之不行水屬不理孫謂之<lb/>
不行梢溝三十里而廣倍凡行奠水磬折以參伍欲為<lb/>
淵則句於矩凡溝必因水埶防必因地埶善溝者水漱<lb/>
之善防者水淫之凡為防廣與崇方其閷參分去一大<lb/>
防外閷凡溝防必一日先深之以為式里為式然後可<lb/>
以傅衆力凡任索約大汲其版謂之無任葺屋參分瓦<lb/>
屋四分困窌倉城逆牆六分堂涂十有二分竇其崇三<lb/>
<pb n="KR2c0021_WYG_158-18a"/>
尺牆厚三尺崇三之　車人之事半矩謂之宣一宣有<lb/>
半謂之欘一欘有半謂之柯一柯有半謂之磬折　車<lb/>
人為耒庛長尺有一寸中直者三尺有三寸上句者二<lb/>
尺有二寸自其庛縁其外以至於首以弦其内六尺有<lb/>
六寸與歩相中也堅地欲直庛柔地欲句庛直庛則利<lb/>
推句庛則利發倨句磬折謂之中地　車人為車柯長<lb/>
三尺博三寸厚一寸有半五分其長以其一為之首轂<lb/>
長半柯其圍一柯有半輻長一柯有半其博三寸厚三<lb/>
<pb n="KR2c0021_WYG_158-18b"/>
之一渠三柯者三行澤者欲短轂行山者欲長轂短轂<lb/>
則利長轂則安行澤者反輮行山者仄輮反輮則易仄<lb/>
輮則完六分其輪崇以其一為之牙圍柏車轂長一柯<lb/>
其圍二柯其輻一柯其渠二柯者三五分其輪崇以其<lb/>
一為之牙圍大車崇三柯綆寸牝服二柯有參分柯之<lb/>
二羊車二柯有參分柯之一柏車二柯凡為轅三其輪<lb/>
崇參分其長二在前一在後以鑿其鉤徹廣六尺鬲長<lb/>
六尺　弓人為弓取六材必以其時六材既聚巧者和<lb/>
<pb n="KR2c0021_WYG_158-19a"/>
之幹也者以為逺也角也者以為疾也筋也者以為深<lb/>
也膠也者以為和也絲也者以為固也漆也者以為受<lb/>
霜露也凡取幹之道七柘為上檍次之檿桑次之橘次<lb/>
之木瓜次之荆次之竹為下凡相幹欲赤黒而陽聲赤<lb/>
黒則郷心陽聲則逺根凡析幹射逺者用埶射深者用<lb/>
直居幹之道菑栗不迆則弓不發凡相角秋閷者厚春<lb/>
閷者薄稺牛之角直而澤老牛之角紾而昔疢疾險中<lb/>
瘠牛之角無澤角欲青白而豐末夫角之本蹙於<graphic n="KR1120" url="https://raw.githubusercontent.com/kanripo/KR-Gaiji/master/images/KR1120.png" mimeType="image/png"/>而<lb/>
<pb n="KR2c0021_WYG_158-19b"/>
休於氣是故柔柔故欲其埶也白也者埶之徴也夫角<lb/>
之中恒當弓之畏畏也者必橈橈故欲其堅也青也者<lb/>
堅之徴也夫角之末逺於<graphic n="KR1120" url="https://raw.githubusercontent.com/kanripo/KR-Gaiji/master/images/KR1120.png" mimeType="image/png"/>而不休於氣是故脃脃故<lb/>
欲其柔也豐末也者柔之徴也角長二尺有五寸三色<lb/>
不失理謂之牛戴牛凡相膠欲朱色而昔昔也者深瑕<lb/>
而澤紾而摶㢘鹿膠青白馬膠赤白牛膠火赤䑕膠黒<lb/>
魚膠餌犀膠黄凡昵之類不能方凡相筋欲小簡而長<lb/>
大結而澤小簡而長大結而澤則其為獸必剽以為弓<lb/>
<pb n="KR2c0021_WYG_158-20a"/>
則豈異於其獸筋欲敝之敝漆欲測絲欲沈得此六材<lb/>
之全然後可以為良凡為弓冬析幹而春液角夏治筋<lb/>
秋合三材寒奠體氷析灂冬析幹則易春液角則合夏<lb/>
治筋則不煩秋合三材則合寒奠體則張不流氷析灂<lb/>
則審環春被弦則一年之事析幹必倫析角無邪斵目<lb/>
必荼斵目不荼則及其大脩也筋代之受病夫目也者<lb/>
必强强者在内而摩其筋夫筋之所由幨恒由此作故<lb/>
角三液而幹再液厚其帤則木堅薄其帤則需是故厚<lb/>
<pb n="KR2c0021_WYG_158-20b"/>
其液而節其帤約之不皆約疏數必侔斵摯必中膠之<lb/>
必均斵摯不中膠之不均則及其大脩也角代之受病<lb/>
夫懐膠於内而摩其角夫角之所由挫恒由此作凡居<lb/>
角長者以次需恒角而短是謂逆橈引之則縱釋之則<lb/>
不挍恒角而達辟如終紲非弓之利也今夫茭解中有<lb/>
變焉故挍於挺臂中有柎焉故剽恒角而達引如終紲<lb/>
非弓之利撟幹欲孰於火而無贏撟角欲孰於火而無<lb/>
燂引筋欲盡而無傷其力鬻膠欲孰而水火相得然則<lb/>
<pb n="KR2c0021_WYG_158-21a"/>
居旱亦不動居溼亦不動茍有賤工必因角幹之溼以<lb/>
為之柔善者在外動者在内雖善於外必動於内雖善<lb/>
亦弗可以為良矣凡為弓方其峻而髙其柎長其畏而<lb/>
薄其敝宛之無已應下柎之弓末應將興為柎而發必<lb/>
動於閷弓而羽閷末應將發弓有六材焉維幹强之張<lb/>
如流水維體防之引之中參維角䟫之欲宛而無負弦<lb/>
引之如環釋之無失體如環材美工巧為之時謂之參<lb/>
均角不勝幹幹不勝筋謂之參均量其力有三均均者<lb/>
<pb n="KR2c0021_WYG_158-21b"/>
三謂之九和九和之弓角與幹權筋三侔膠三鋝絲三<lb/>
邸漆三魁上工以有餘下工以不足為天子之弓合九<lb/>
而成規為諸侯之弓合七而成規大夫之弓合五而成<lb/>
規士之弓合三而成規弓長六尺有六寸謂之上制上<lb/>
士服之弓長六尺有三寸謂之中制中士服之弓長六<lb/>
尺謂之下制下士服之凡為弓各因其君之躬志慮血<lb/>
氣豐肉而短寛緩以荼若是者為之危弓危弓為之安<lb/>
矢骨直以立忿埶以奔若是者為之安弓安弓為之危<lb/>
<pb n="KR2c0021_WYG_158-22a"/>
矢其人安其弓安其矢安則莫能以速中且不深其人<lb/>
危其弓危其矢危則莫能以愿中往體多來體寡謂之<lb/>
夾臾之屬利射侯與弋往體寡來體多謂之王弓之屬<lb/>
利射革與質往體來體若一謂之唐弓之屬利射深大<lb/>
和無灂其次筋角皆有灂而深其次有灂而疏其次角<lb/>
無灂合灂若背手文角環灂牛筋蕡灂麋筋斥蠖灂和<lb/>
弓<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>摩覆之而角至謂之句弓覆之而幹至謂之侯弓<lb/>
覆之而筋至謂之深弓<hi>漢書周官經六篇○師古曰即今周官禮也亡其冬官以考工</hi>
<pb n="KR2c0021_WYG_158-22b"/>
<hi>記補之</hi>
<pb n="KR2c0021_WYG_158-23a"/>
瑞玉圖<lb/>
　圭璋璧琮琥璜是謂六瑞形制不同其用亦異舊有<lb/>
　圖考不分尺度短長誤繆相沿殊失古人制器尚象<lb/>
　之意兹依鄭註賈疏又三代遺器間有存者參稽考<lb/>
　證繪為新圖大抵古者取象渾樸所稱蒲榖龍首必<lb/>
　不如舊圖之穿鑿也<lb/>
<pb n="KR2c0021_WYG_158-24a"/>
　典瑞王晉大圭執鎮圭繅藉五采五就以朝日　考<lb/>
　工記大圭長三尺杼上終葵首天子服之鎮圭尺有<lb/>
　二寸天子守之　註云大圭或謂之珽終葵椎也杼<lb/>
　殺也疏云相玉書曰珽玉六寸明自炤謂於三尺圭<lb/>
　上除六寸之下兩畔殺之使以上為椎頭言六寸據<lb/>
　上不殺者而言　大宗伯王執鎮圭　註云鎮安也<lb/>
　所以安四方蓋以四鎮之山為瑑飾疏云以四鎮山<lb/>
　為瑑飾無正文故云蓋以疑之四鎮者會稽沂山醫<lb/>
<pb n="KR2c0021_WYG_158-24b"/>
　無閭霍山是也<lb/>
<pb n="KR2c0021_WYG_158-25a"/>
</p>
<p>
<pb n="KR2c0021_WYG_158-26a"/>
　考工記天子執冒四寸以朝諸侯　註云四寸者方<lb/>
　疏云所以冒諸侯圭齊瑞信方四寸邪刻之<lb/>
<pb n="KR2c0021_WYG_158-27a"/>
　典瑞公執桓圭侯執信圭伯執躬圭繅皆三采三就<lb/>
　子執穀璧男執蒲璧繅皆二采再就以朝覲宗遇會<lb/>
　同于王諸侯相見亦如之　考工記命圭九寸謂之<lb/>
　桓圭公守之命圭七寸謂之信圭侯守之命圭七寸<lb/>
　謂之躬圭伯守之　大宗伯註云雙植謂之桓桓宫<lb/>
　室之象蓋亦以桓為瑑飾疏云桓謂若屋之桓楹以<lb/>
　桓為瑑飾無正文　註云信當為身身圭躬圭蓋皆<lb/>
　象以人形為瑑飾文有麤縟耳疏云皆以人形為飾<lb/>
<pb n="KR2c0021_WYG_158-27b"/>
　若不麤縟為異身躬何殊而别之故知文有麤縟<lb/>
　註云榖所以養人蒲為席所以安人二玉蓋以為瑑<lb/>
　飾不執圭者未成國也<lb/>
　　按虞書輯五瑞巡守覲東后五玉為贄即此三圭<lb/>
　　二璧以别五等之諸侯朝覲執焉居則守之者也<lb/>
　　其九寸七寸五寸之等見於大行人篇其瑑飾無<lb/>
　　正文可考鄭氏以意釋之而已余謂信之為身說<lb/>
　　近於誣人形麤縟奚由别其身躬乎蓋信字古與<lb/>
<pb n="KR2c0021_WYG_158-28a"/>
　　申通用信躬二圭各七寸對言之其制一屈一伸<lb/>
　　耳舊圖榖蒲繪為根株葉穂之形無稽尤甚往見<lb/>
　　吾邑張氏蔵一璧朱紺斑駮其質瑩白有光鏤㸃<lb/>
　　三百餘如粟粒此榖璧也蒲璧瑑未詳　白虎通<lb/>
　　璧方中圓外爾雅肉倍好為璧不言方孔考古圖<lb/>
　　載璧圓孔<lb/>
<pb n="KR2c0021_WYG_158-29a"/>
　考工記璧琮九寸諸侯以享天子　疏云享天子用<lb/>
　璧享后用琮此據上公九命若侯伯當七寸子男當<lb/>
　五寸<lb/>
　考工記瑑琮八寸諸侯以享夫人　疏云諸侯相朝<lb/>
　用致享者也諸侯朝于天子享用璧琮不降瑞若諸<lb/>
　侯相享降瑞一等此據上公相享用璧琮八寸侯伯<lb/>
　相享當六寸子男相享退用琥璜當四寸經不言瑑<lb/>
　璧以享君文略可知也<lb/>
<pb n="KR2c0021_WYG_158-29b"/>
　典瑞瑑圭璋璧琮繅皆二采一就以頫聘　考工記<lb/>
　瑑圭璋八寸璧琮八寸以頫聘　註云瑑有圻鄂瑑<lb/>
　起疏云遣臣頫聘不得執君圭璧無桓信躬蒲榖之<lb/>
　文瑑之而已圭以聘天子與諸侯而璧享之璋以聘<lb/>
　后與夫人而琮享之八寸謂上公之臣執以頫聘侯<lb/>
　伯之臣當六寸子男之臣當四寸<lb/>
　　按瑞玉皆不言瑑惟於聘享言之必文飾異於諸<lb/>
　　瑞以結好交鄰國也諸侯朝覲天子各執其五等<lb/>
<pb n="KR2c0021_WYG_158-30a"/>
　　之玉享用璧琮亦如其度王朝所頒弗敢降也至<lb/>
　　諸侯相朝則降瑞一等而用瑑遣使相聘亦如之<lb/>
　　非王朝所頒也疏稱子男退用琥璜然則子男之<lb/>
　　臣亦用琥璜邪　說文琮似車釭白虎通琮内圓<lb/>
　　象陽外直為陰外牙而内凑象聚會<lb/>
<pb n="KR2c0021_WYG_158-31a"/>
　典瑞四圭有邸以祀天旅上帝　考工記四圭尺有<lb/>
　二寸以祀天　註云中央為璧圭著四面一玉俱成<lb/>
　邸本也或說四圭有邸有四角也疏云天子以十二<lb/>
　為節蓋四圭各尺二寸與鎮圭同其璧蓋六寸總三<lb/>
　尺與大圭又等或說有四角角即短矣<lb/>
　　按四圭有邸二說皆非據云璧居中而圭四出每<lb/>
　　圭尺二寸則太長合璧計之則圭太短意必以璧<lb/>
　　為趺而植四圭於其上也兩圭有邸與圭璧其制<lb/>
<pb n="KR2c0021_WYG_158-31b"/>
　　皆同<lb/>
<pb n="KR2c0021_WYG_158-32a"/>
</p>
<p>
<pb n="KR2c0021_WYG_158-33a"/>
　典瑞兩圭有邸以祀地旅四望　考工記兩圭五寸<lb/>
　有邸以祀地以旅四望<lb/>
　　按此邸用琮方以象地<lb/>
<pb n="KR2c0021_WYG_158-34a"/>
　典瑞圭璧以祀日月星辰　考工記圭璧五寸以祀<lb/>
　日月星辰　註云圭邸為璧<lb/>
<pb n="KR2c0021_WYG_158-35a"/>
　典瑞祼圭有瓚以肆先王以祼賓客　考工記祼圭<lb/>
　尺有二寸有瓚以祀廟　註云瓚如盤其柄用圭有<lb/>
　流前注漢禮瓚盤大五升口俓八寸下有盤口俓一<lb/>
　尺<lb/>
<pb n="KR2c0021_WYG_158-36a"/>
　典瑞璋邸射以祀山川以造贈賔客　註云有邸而<lb/>
　射　考工記璋邸射素功以祀山川以致稍餼　註<lb/>
　云邸射剡而出也素功無瑑飾也疏云璋首斜却之<lb/>
　今從下向上總斜却之為剡而出<lb/>
　　按二註意不同愚謂邸射者自邸而上射後說近<lb/>
　　之<lb/>
<pb n="KR2c0021_WYG_158-37a"/>
　土圭以致四時日月封國則以土地　考工記土圭<lb/>
　尺有五寸以致日以土地<lb/>
　　按土圭之法見大司徒<lb/>
<pb n="KR2c0021_WYG_158-38a"/>
　典瑞珍圭以徴守以䘏凶荒　註云珍圭王使之瑞<lb/>
　節其制大小當與琬琰相依<lb/>
<pb n="KR2c0021_WYG_158-39a"/>
　典瑞璧羨以起度　考工記璧羨度尺好三寸以為<lb/>
　度　疏云璧應圓九寸今減寸以益上下之袤一寸<lb/>
　則上下一尺廣八寸<lb/>
<pb n="KR2c0021_WYG_158-40a"/>
　典瑞牙璋以起軍旅以治兵守　考工記牙璋中璋<lb/>
　七寸射二寸厚寸以起軍旅以治兵守　註云二璋<lb/>
　皆有鉏牙之飭於琰側疏云蓋軍多用牙璋軍少用<lb/>
　中璋<lb/>
<pb n="KR2c0021_WYG_158-41a"/>
　考工記大琮十有二寸射四寸厚寸是謂内鎮宗后<lb/>
　守之　註云如王之鎮圭也<lb/>
<pb n="KR2c0021_WYG_158-42a"/>
　考工記駔琮七寸鼻寸有半寸天子以為權駔琮五<lb/>
　寸宗后以為權　註云駔讀為組以組繫之因名焉<lb/>
　以為權故有鼻也<lb/>
<pb n="KR2c0021_WYG_158-43a"/>
　典瑞琬圭以治徳以結好琰圭以易行以除慝　註<lb/>
　云琬圭無鋒芒琰圭有鋒芒　考工記琬圭九寸而<lb/>
　繅以象徳琰圭九寸判規以降慝以易行　註云琬<lb/>
　猶圓也凡圭琰上寸半琰圭琰半以上又半為瑑飾<lb/>
　　按鄭說琰圭未安琬圭者蓋規其首以為圓琰圭<lb/>
　　則於琰之上判其首為二規也<lb/>
<pb n="KR2c0021_WYG_158-44a"/>
　典瑞榖圭以和難以聘女　考工記榖圭七寸天子<lb/>
　以聘女　註云其飾若粟文納徴加於束帛<lb/>
　　按榖圭之瑑亦當如榖璧鄭謂若粟文者是<lb/>
<pb n="KR2c0021_WYG_158-45a"/>
　考工記大璋中璋九寸邊璋七寸射四寸厚寸黄金<lb/>
　勺青金外朱中鼻寸衡四寸有繅天子以巡守宗祝<lb/>
　以前馬　註云三璋之勺形如圭瓚鼻勺流也凡流<lb/>
　皆為龍口衡勺俓也疏云圭瓚口俓八寸盤俓一尺<lb/>
　此俓倍狹但形狀似耳<lb/>
<pb n="KR2c0021_WYG_158-46a"/>
　考工記大璋亦如之諸侯以聘女　註云亦如邊璋<lb/>
　七寸射四寸<lb/>
<pb n="KR2c0021_WYG_158-47a"/>
　典瑞駔圭璋璧琮琥璜之渠眉疏璧琮以斂尸　註<lb/>
　渠眉玉飾之溝瑑也以組穿聨六玉溝瑑之中以斂<lb/>
　尸疏云此六玉兩頭皆有孔於兩孔之間為溝渠於<lb/>
　溝之兩畔稍髙為眉故穿聨之以斂尸<lb/>
<pb n="KR2c0021_WYG_158-48a"/>
　爾雅肉倍好謂之璧好倍肉謂之瑗肉好若一謂之<lb/>
　環　註云肉邊也好孔也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0021_WYG_158-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷一百五十八<lb/>
</p>
<p>
</p>
  </div>
</body>
</text>
</TEI>
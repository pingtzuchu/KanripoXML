<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷三十七</head>
    <p>
<pb n="KR2c0021_WYG_037-1a"/>
欽定四庫全書<lb/>
　繹史卷三十七　　　　靈壁縣知縣馬驌撰<lb/>
　　齊滅紀<lb/>
左傳<hi>隠公元年</hi>八月紀人伐夷夷不告故不書　<hi>二年</hi>莒子娶<lb/>
于向向姜不安莒而歸夏莒人入向以姜氏還<hi>公羊傳入者何</hi>
<hi>得而不居也向穀梁傳入者内弗受也  我邑也</hi>　九月紀裂繻來逆女卿為<lb/>
君逆也<lb/>
公羊傳紀履緰者何紀大夫也何以不稱使婚禮不稱<lb/>
<pb n="KR2c0021_WYG_037-1b"/>
主人然則曷稱稱諸父兄師友宋公使公孫壽來納幣<lb/>
則其稱主人何辭竆也辭竆者何無母也然則紀有母<lb/>
乎曰有有則何以不稱母母不通也外逆女不書此何<lb/>
以書譏何譏爾譏始不親迎也始不親迎昉於此乎前<lb/>
此矣前此則曷為始乎此託始焉爾曷為託始焉爾春<lb/>
秋之始也女曷為或稱女或稱婦或稱夫人女在其國<lb/>
稱女在塗稱婦入國稱夫人伯姫者何内女也其言歸<lb/>
何婦人謂嫁曰歸<hi>穀梁傳逆女親者也使大夫非正也以國氏者為其來交接於我故君子</hi>
<pb n="KR2c0021_WYG_037-2a"/>
<hi>進之也禮婦人謂嫁曰歸反曰來歸從人者也婦人在家制於父既嫁制於夫夫死從長子婦人不専行必有</hi>
<hi>從也伯姫歸于紀此其如専行之辭何也曰非専行也吾伯姫歸于紀故志之也其不言使何也逆之道㣲無</hi>
<hi>足道焉爾</hi>
左傳冬紀子帛莒子盟于密魯故也<hi>公羊傳紀子伯者何無聞焉爾  榖</hi>
<hi>梁傳或曰紀子伯莒子而與之盟或曰年同爵同故紀子以伯先也  七年叔姫歸于紀其不言逆何也逆之</hi>
<hi>道㣲無足道焉爾</hi>　<hi>八/年</hi>公及莒人盟于浮來以成紀好也<hi>公羊傳公</hi>
<hi>曷為與㣲者盟稱人則從不疑也夫穀梁傳可言公及人不可言公及大</hi>　<hi>桓公五年</hi>夏齊侯<lb/>
鄭伯朝于紀欲以襲之紀人知之<hi>公羊傳外相如不書此何以書離不言㑹</hi>
<pb n="KR2c0021_WYG_037-2b"/>
<hi>也</hi>　<hi>六年</hi>夏㑹于成紀來諮謀齊難也冬紀侯來朝請王<lb/>
命以求成于齊公告不能　<hi>八年</hi>祭公來遂逆王后于紀<lb/>
禮也<lb/>
公羊傳祭公者何天子之三公也何以不稱使婚禮不<lb/>
稱主人遂者何生事也大夫無遂事此其言遂何成使<lb/>
乎我也其成使乎我奈何使我為媒可則因用是往逆<lb/>
矣女在其國稱女此其稱王后何王者無外其辭成矣<lb/>
<hi>穀梁傳其不言使焉何也不正其以宗廟之大事即謀于我故弗與使也遂繼事之辭也其曰遂逆王后故略</hi>
<pb n="KR2c0021_WYG_037-3a"/>
<hi>之也或曰天子無外王命之則成矣</hi>
左傳九年春紀季姜歸于京師凡諸侯之女行唯王后<lb/>
書<lb/>
公羊傳其辭成矣則其稱紀季姜何自我言紀父母之<lb/>
於子雖為天王后猶曰吾季姜京師者何天子之居也<lb/>
京者何大也師者何衆也天子之居必以衆大之辭言<lb/>
之<hi>榖梁傳為之中者歸之也</hi>
左傳十七年春盟于黄平齊紀且謀衛故也　夏及齊<lb/>
<pb n="KR2c0021_WYG_037-3b"/>
師戰于奚疆事也於是齊人侵魯疆疆吏來告公曰疆<lb/>
埸之事慎守其一而備其不虞姑盡所備焉事至而戰<lb/>
又何謁焉<hi>榖梁傳内諱敗舉其可道者也不言其人以吾敗也不言及之者為内諱也  公羊傳荘</hi>
<hi>公元年遷之者何取之也取之則曷為不言取之也為襄公諱也外取邑不書此何以書犬之也何大爾自是</hi>
<hi>始滅也或榖梁傳紀國也郱鄑郚國也  曰遷紀于郱鄑郚</hi>　<hi>三年</hi>秋紀季以酅入于<lb/>
齊紀於是乎始判<lb/>
公羊傳紀季者何紀侯之弟也何以不名賢也何賢乎<lb/>
紀季服罪也其服罪奈何魯子曰請後五廟以存姑姊<lb/>
<pb n="KR2c0021_WYG_037-4a"/>
妹<hi>穀梁傳酅紀之邑也入于齊者以酅事齊也入者内弗受也</hi>
左傳冬公次于滑將會鄭伯謀紀故也鄭伯辭以難凡<lb/>
師一宿為舍再宿為信過信為次<hi>公羊傳其言次于郎何刺欲救紀而後不</hi>
<hi>能也伯榖梁傳次止也有畏也欲救紀而不能也適四年紀  姫䘚外夫人不䘚此其言䘚何也吾女也  諸</hi>
<hi>侯則尊同以吾為之變䘚之也</hi>　紀侯不能下齊以與紀季夏紀侯大<lb/>
去其國違齊難也<lb/>
公羊傳大去者何滅也孰滅之齊滅之曷為不言齊滅<lb/>
之為襄公諱也春秋為賢者諱何賢乎襄公復讐也何<lb/>
<pb n="KR2c0021_WYG_037-4b"/>
讎爾逺祖也哀公亨乎周紀侯譖之以襄公之為於此<lb/>
焉者事祖禰之心盡矣盡者何襄公將復讎乎紀卜之<lb/>
曰師喪分焉寡人死之不為不吉也逺祖者幾世乎九<lb/>
世矣九世猶可以復讎乎雖百世可也家亦可乎曰不<lb/>
可國何以可國君一體也先君之恥猶今君之恥也今<lb/>
君之恥猶先君之恥也國君何以為一體國君以國為<lb/>
體諸侯世故國君為一體也今紀無罪此非怒與曰非<lb/>
也古者有明天子則紀侯必誅必無紀者紀侯之不誅<lb/>
<pb n="KR2c0021_WYG_037-5a"/>
至今有紀者猶無明天子也古者諸侯必有會聚之事<lb/>
相朝聘之道號辭必稱先君以相接然則齊紀無説焉<lb/>
不可以竝立乎天下故将去紀侯者不得不去紀也有<lb/>
明天子則襄公得為若行乎曰不得也不得則襄公曷<lb/>
為為之上無天子下無方伯緣恩疾者可也<hi>○復讎為公羊特起</hi>
<hi>之義文亦委蛇</hi>
榖梁傳大去者不遺一人之辭也言民之從者四年而<lb/>
後畢也紀侯賢而齊侯滅之不言滅而曰大去其國者<lb/>
<pb n="KR2c0021_WYG_037-5b"/>
不使小人加乎君子<hi>春秋繁露難紀季曰春秋之法大夫不得用地又曰君子無去國之</hi>
<hi>義又曰君子不避外難紀季犯此三者何以為賢賢者故盗地以下敵棄君以避患乎曰賢者不為是是故託</hi>
<hi>賢於紀季以為季之弗為也紀季弗為而紀侯使之可知矣春秋之書事時記其實以有避也其書人時易其</hi>
<hi>名以有諱也故詭晉文得志之實以伐諱避致王也詭莒子號謂之人避隠公也易慶父之名謂之仲孫變盛</hi>
<hi>謂之成諱大惡也然則説春秋者入則詭辭随其委曲而後得之今紀季受命乎君而經書専無善一名而文</hi>
<hi>見賢此皆詭辭不可不察春秋之於所賢也固順其志而一其辭章其義而褒其美今紀侯春秋之所貴也是</hi>
<hi>以聼其入齊之志而詭其服罪之辭也移之紀季故告糴于齊者實荘公為之而春秋詭其辭以予臧孫辰以</hi>
<hi>酅入于齊者實紀侯為之而春秋詭其辭以予紀季所以詭之不同其實一也難者曰有國家者人欲立之固</hi>
<pb n="KR2c0021_WYG_037-6a"/>
<hi>盡不聼國滅君死之正也何賢乎紀侯曰齊將復讎紀侯自知力不如而志距之故謂其弟曰我宗廟之主不</hi>
<hi>以死也汝以酅往服罪於齊請以五廟使我先君嵗時有所依歸率一國之衆以衛九世之主襄公逐之不去</hi>
<hi>求之弗予上下同心而俱死故為之大去春秋賢死義且得衆心也故為諱滅以為之諱見其賢之也以其賢</hi>
<hi>之也見其中仁義也</hi>
公羊傳<hi>齊侯葬紀伯姫</hi>外夫人不書葬此何以書隠之也何隠<lb/>
爾其國亡矣徒葬於齊爾此復讎也曷為葬之滅其可<lb/>
滅葬其可葬此其為可葬奈何復讎者非將殺之逐之<lb/>
也以為雖遇紀侯之殯亦將葬之也<hi>榖梁傳外夫人不書葬此其書葬何</hi>
<pb n="KR2c0021_WYG_037-6b"/>
<hi>也吾女也失國故隠而葬之</hi>　<hi>十二年</hi>紀叔姫歸于酅其言歸于酅何<lb/>
隠之也何隠爾其國亡矣徒歸于叔爾也<hi>穀梁傳國而曰歸此邑也</hi>
<hi>其曰歸何也吾女也失國喜得其所故言歸焉爾者公羊傳三十年齊人降鄣鄣者何紀之遺邑也降之  何</hi>
<hi>取之也取之則曷為不言取之為桓公諱也外取邑不書此何以書盡也  穀梁傳次止也有畏也欲救鄣而</hi>
<hi>不能也不言公耻不能救鄣也降猶下也鄣紀之遺邑也○杜氏以鄣為國名</hi>　葬紀叔姫外<lb/>
夫人不書葬此何以書隠之也何隠爾其國亡矣徒葬<lb/>
乎叔爾<hi>榖梁傳不日䘚而日葬閔紀之亡也</hi>
　紀國小而近齊紀之不幸也自僖公而欲襲紀齊之<lb/>
<pb n="KR2c0021_WYG_037-7a"/>
　利紀久矣非復讎也天下無霸小國不得保其社稷<lb/>
　奔走斡旋以圖免禍妃則魯女女為王后昏媾重於<lb/>
　一時紀是以少延無何而桓王崩紀失恃矣天祐其<lb/>
　衷齊僖殞命乃襄公即位魯方與為平輒復戰奚盟<lb/>
　何足信無何而桓公薨紀益失恃矣季知必亡以酅<lb/>
　求成曰請後五廟以存姑姊妹明年而紀侯大去紀<lb/>
　亡矣其後二十餘年經書紀叔姫䘚紀以小國遭時<lb/>
　不造介弟慕㣲子之義庶妃矢共姜之操紀之國亡<lb/>
<pb n="KR2c0021_WYG_037-7b"/>
　而不亡也襄公之九世祖譖殺於紀復讎之義滅其<lb/>
　世非利其土也今也酅入而季在國去而君存齊之<lb/>
　讎復而不復也<lb/>
　<lb/>
　<lb/>
　<lb/>
　<lb/>
　繹史卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷六十三</head>
    <p>
<pb n="KR2c0021_WYG_063-1a"/>
欽定四庫全書<lb/>
　繹史卷六十三　　　　靈壁縣知縣馬驌撰<lb/>
　　王臣亂亡<lb/>
　　　周公閱<lb/>
左傳<hi>文公</hi>十四年春頃王崩周公閱與王孫蘇争政故不<lb/>
赴凡崩薨不赴則不書禍福不告亦不書懲不敬也周<lb/>
公將與王孫蘇訟于晉王叛王孫蘇而使尹氏與聃啓<lb/>
訟周公于晉趙宣子平王室而復之<lb/>
<pb n="KR2c0021_WYG_063-1b"/>
　　　召戴公　毛伯衛<lb/>
左傳<hi>宣公十五年</hi>王孫蘇與召氏毛氏争政使王子㨗殺召<lb/>
戴公及毛伯衛䘚立召襄<hi>公羊傳王札子者何長庶之號也  榖梁傳王札子者當</hi>
<hi>上之辭也殺召伯毛伯不言其何也兩下相殺也兩下相殺不志乎春秋此其志何也矯王命以殺之非忿怒</hi>
<hi>相殺也故曰以王命殺也以王命殺則何志焉為天下主者天也繼天者君也君之所存者命也為人臣而侵</hi>
<hi>其君之命而用之是不臣也為人君而失其命是不君也君不君臣不臣此天下之所以傾也</hi>　<hi>十六年</hi>
為毛召之難故王室復亂王孫蘇奔晉晉人復之冬晉<lb/>
侯使士會平王室定王享之原襄公相禮殽烝武季私<lb/>
<pb n="KR2c0021_WYG_063-2a"/>
問其故王聞之召武子曰季氏而弗聞乎王享有體薦<lb/>
宴有折俎公當享卿當宴王室之禮也武子歸而講求<lb/>
典禮以修晉國之法<lb/>
國語晉侯使隨會聘於周定王饗之殽烝原公相禮范<lb/>
子私於原公曰吾聞王室之禮無毁折今此何禮也王<lb/>
見其語也召原公而問之原公以告王召士季曰子弗<lb/>
聞乎郊禘之事則有全烝王公立飫則有房烝親戚宴<lb/>
饗則有殽烝今女非它也而叔父使士季實来修舊徳<lb/>
<pb n="KR2c0021_WYG_063-2b"/>
以奬王室唯是先王之宴禮欲以貽女余一人敢設飫<lb/>
禘焉忠非親禮而干舊職以亂前好且唯夫戎翟則有<lb/>
體薦夫戎翟冒沒輕儳貪而不讓其血氣不治若禽獸<lb/>
焉其適来班貢不俟馨香嘉味故坐諸門外而使舌人<lb/>
體委與之女今我王室之一二兄弟以時相見將龢恊<lb/>
典禮以示民訓則無亦擇其柔嘉選其馨香潔其酒醴<lb/>
品其百籩修其簠簋奉其犧象出其尊彝陳其鼎俎静<lb/>
其巾羃敬其祓除體解節折而共飲食之於是乎有折<lb/>
<pb n="KR2c0021_WYG_063-3a"/>
俎加豆酬幣宴貨以示容合好胡有孑然其效戎翟也<lb/>
夫王公諸侯之有飫也將以講事成章建大徳昭大物<lb/>
也故立成禮烝而已飫以顯物宴以食好嵗飫不倦時<lb/>
宴不滛月㑹旬修日完不忘服物昭庸采飾顯明文章<lb/>
比象周旋序順容貎有崇威儀有則五味實氣五色精<lb/>
心五聲昭徳五義紀宜飲食可饗龢同可觀財用可嘉<lb/>
則順而建徳古之善禮者將焉用全烝武子遂不敢對<lb/>
而退歸乃講聚三代之典禮於是乎修執秩以為晉法<lb/>
<pb n="KR2c0021_WYG_063-3b"/>
<hi>○有典有則謨誥之遺</hi>
　　　劉康公<lb/>
左傳<hi>文公十七年</hi>秋周甘歜敗戎于邥垂乗其飲酒也　<hi>成公</hi>
元年春晉侯使瑕嘉平戎于王單襄公如晉拜成劉康<lb/>
公徼戎將遂伐之叔服曰背盟而欺大國此必敗背盟<lb/>
不祥欺大國不義神人弗助將何以勝不聼遂伐茅戎<lb/>
三月癸未敗績于徐吾氏秋王人来告敗<hi>公羊傳孰敗之葢晉敗之</hi>
<hi>或曰貿戎敗之然則曷為不言晉敗之王者無敵莫敢當也  榖梁傳不言戰莫之敢敵也為尊者諱敵不諱</hi>
<pb n="KR2c0021_WYG_063-4a"/>
<hi>敗為親者諱敗不諱敵尊尊親親之義也然則孰敗之晉也○以貿戎為晉恐未然</hi>
　　　周公楚<lb/>
左傳<hi>成公十一年</hi>周公楚惡恵襄之偪也且與伯與争政不<lb/>
勝怒而出及陽樊王使劉子復之盟于鄄而入三日復<lb/>
出奔晉　十二年春王使以周公之難来告書曰周公<lb/>
出奔晉凡自周無出周公自出故也<hi>公羊傳周公者何天子之三公也王</hi>
<hi>者無外此其言出何自其私土而出也榖梁傳周有入無出其曰出上下一見之也言其上下之道無以存也</hi>
<hi>上雖失之下孰敢有之今上下皆失之矣</hi>
<pb n="KR2c0021_WYG_063-4b"/>
　　　成肅公<lb/>
左傳<hi>十三年</hi>公及諸侯朝王遂從劉康公成肅公會晉侯<lb/>
伐秦成子受脤于社不敬劉子曰吾聞之民受天地之<lb/>
中以生所謂命也是以有動作禮義威儀之則以定命<lb/>
也能者養之以福不能者敗以取禍是故君子勤禮小<lb/>
人盡力勤禮莫如致敬盡力莫如敦篤敬在養神篤在<lb/>
守業國之大事在祀與戎祀有執膰戎有受脤神之大<lb/>
節也今成子惰棄其命矣其不反乎成肅公䘚子瑕<hi>公羊</hi>
<pb n="KR2c0021_WYG_063-5a"/>
<hi>傳其言自京師何公鑿行也公鑿行奈何不敢過天子也  穀梁傳公如京師不月月非如也非如而曰如不</hi>
<hi>叛京師也言受命不敢叛周也</hi>
　　　王叔陳生<lb/>
左傳<hi>襄公五年</hi>王使王叔陳生愬戎於晉晉人執之士魴如<lb/>
京師言王叔之貳於戎也　<hi>十年</hi>王叔陳生與伯輿爭政<lb/>
王右伯輿王叔陳生怒而出奔及河王復之殺史姣以<lb/>
說焉不入遂處之晉侯使士匄平王室王叔與伯輿訟<lb/>
焉王叔之宰與伯輿之大夫瑕禽坐獄於王庭士匄聼<lb/>
<pb n="KR2c0021_WYG_063-5b"/>
之王叔之宰曰篳門閨竇之人而皆陵其上其難為上<lb/>
矣瑕禽曰昔平王東遷吾七姓從王牲用備具王賴之<lb/>
而賜之騂旄之盟曰世世無失職若篳門閨竇其能来<lb/>
東底乎且王何賴焉今自王叔之相也政以賄成而刑<lb/>
放於寵官之師旅不勝其富吾能無篳門閨竇乎唯大<lb/>
國圗之下而無直則何謂正矣范宣子曰天子所右寡<lb/>
君亦右之所左亦左之使王叔氏與伯輿合要王叔氏<lb/>
不能舉其契王叔奔晉不書不告也單靖公為卿士以<lb/>
<pb n="KR2c0021_WYG_063-6a"/>
相王室<lb/>
　　　儋括<lb/>
左傳<hi>三十年</hi>初王儋季䘚其子括將見王而歎單公子愆<lb/>
期為靈王御士過諸廷聞其歎而言曰烏乎必有此夫<lb/>
入以告王且曰必殺之不慼而願大視躁而足髙心在<lb/>
他矣不殺必害王曰童子何知及靈王崩儋括欲立王<lb/>
子佞夫佞夫弗知戊子儋括圍蒍逐成愆成愆奔平畤<lb/>
五月癸巳尹言多劉毅單蔑甘過鞏成殺佞夫括瑕廖<lb/>
<pb n="KR2c0021_WYG_063-6b"/>
奔晉書曰天王殺其弟佞夫罪在王也<hi>穀梁傳傳曰諸侯且不首惡况</hi>
<hi>於天子乎君無忍親之義天子諸侯所親者唯長子母弟耳天王殺其弟佞夫甚之也</hi>
　　　單獻公　單成公<lb/>
左傳<hi>昭公七年</hi>單獻公棄親用羈冬十月辛酉襄頃之族殺<lb/>
獻公而立成公　<hi>十一年</hi>單子會韓宣子于戚視下言徐<lb/>
叔向曰單子其將死乎朝有著定會有表衣有襘帶有<lb/>
結會朝之言必聞於表著之位所以昭事序也視不過<lb/>
結襘之中所以道容貎也言以命之容貎以明之失則<lb/>
<pb n="KR2c0021_WYG_063-7a"/>
有廢今單子為王官伯而命事於會視不登帶言不過<lb/>
歩貎不道容而言不昭矣不道不共不昭不從無守氣<lb/>
矣十二月單成公䘚<lb/>
　　　原伯絞　甘悼公<lb/>
左傳<hi>十二年</hi>周原伯絞虐其輿臣使曹逃冬十月壬申朔<lb/>
原輿人逐絞而立公子跪尋絞奔郊　甘簡公無子立<lb/>
其弟過過將去成景之族成景之族賂劉獻公丙申殺<lb/>
甘悼公而立成公之孫鰌丁酉殺獻大子之傅庾皮之<lb/>
<pb n="KR2c0021_WYG_063-7b"/>
子過殺瑕辛于市及宫嬖綽王孫沒劉州鳩隂忌老陽<lb/>
子<lb/>
　　　鞏簡公<lb/>
左傳<hi>定公元年</hi>周鞏簡公棄其子弟而好用遠人　二年夏<lb/>
四月辛酉鞏氏之羣子弟賊簡公<lb/>
　昔者厲王流彘周召共政號曰共和或曰共伯名和<lb/>
　攝行天子事也其時王室昏亂大臣猶能和睦以安<lb/>
　定國家宣王中興則有若甫侯若樊仲若召武方叔<lb/>
<pb n="KR2c0021_WYG_063-8a"/>
　詩人美焉降而東遷天子慎選三公嘗兼冢宰猶遵<lb/>
　先王之舊制故會盟出使必繫之宰重其任也王臣<lb/>
　私交始於祭伯之来諸侯用王師始於單伯之伐宋<lb/>
　春秋謹而書之以記世道之變鄭虢為卿士廢置在<lb/>
　王樊皮之叛旋就執焉未有如匡定簡靈以後争訟<lb/>
　繁興専殺相尋左史所記何若是紛紛也周公天子<lb/>
　之三公也召毛周室之世臣也自王孫蘇亂之一朝<lb/>
　而尸二卿經曰王札子傳曰蘇實使之春秋著兩下<lb/>
<pb n="KR2c0021_WYG_063-8b"/>
　相殺之文明乎殺二臣者在下不在上也嗣是以後<lb/>
　單子甘鞏皆相繼弗獲考死矣自伯與亂之大臣不<lb/>
　安其位怒而不反春秋惡其自絶書曰出奔然而周<lb/>
　公不繫之宰權號去矣即尹劉之會諸侯無異於晉<lb/>
　六卿魯三桓也嗣是以後王叔原伯皆相繼而越在<lb/>
　侯國矣景王初立殺其弟佞夫儋括之欲為亂也佞<lb/>
　夫弗知王之翦之也亦甚亟矣至於暮年儲位不定<lb/>
　用生子朝之亂日見兄弟之戕害大臣之分争也終<lb/>
<pb n="KR2c0021_WYG_063-9a"/>
　乎春秋之世亂靡有止周室尚可為哉然則周之衰<lb/>
　也不在諸侯之不睦而在大臣之不和不在大臣之<lb/>
　不和而在骨肉之相殘也春秋歴十有二王而崩而<lb/>
　不赴者三大臣之顯者十餘族而或奔或亡者九自<lb/>
　莊迄敬二百年而王子之亂者六總由王室之無政<lb/>
　也春秋之作閔魯兼以閔周也有以夫<lb/>
　<lb/>
　<lb/>
<pb n="KR2c0021_WYG_063-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷六十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷十</head>
    <p>
<pb n="KR2c0021_WYG_010-1a"/>
欽定四庫全書<lb/>
　繹史卷十　　　　　　靈壁縣知縣馬驌撰<lb/>
　　有虞紀<lb/>
史記虞舜者名曰重華重華父曰瞽叟瞽叟父曰橋牛<lb/>
橋牛父曰句望句望父曰敬康敬康父曰窮蝉窮蝉父<lb/>
曰帝顓頊帝顓頊父曰昌意以至舜七世矣自從窮蝉<lb/>
以至帝舜皆㣲為庶人<hi>○大戴禮橋作蟜望作芒呂梁碑云舜祖幕幕生窮蝉窮蝉生</hi>
<hi>敬康敬康生喬牛喬牛生瞽瞍瞽瞍生舜中無句望一世</hi>
<pb n="KR2c0021_WYG_010-1b"/>
帝王世紀帝舜有虞氏姚姓也目重瞳故名重華字都<lb/>
君有聖徳<hi>宋書符瑞志母曰握登見大虹意感而生舜於姚墟目重瞳子故名重華龍顔大口黑色</hi>
<hi>身長六尺一寸手真源賦舜字仲華聼孝經援神契舜龍顔重瞳大口  握襃  洛書靈准  有人方面目衡</hi>
<hi>重華握石椎懐神珠元白虎通舜重瞳子是謂𤣥景上應攝提以象三光○  命苞𤣥景作滋凉  淮南子舜</hi>
<hi>二瞳子是謂重明作事成法出言成章形體大上而圓首長於天文純於孝慈</hi>　<hi>春秋繁露舜荀子堯舜參</hi>
<hi>牟子</hi>
史記舜父瞽叟盲而舜母死瞽叟更娶妻而生象象傲<lb/>
瞽叟愛後妻子常欲殺舜舜避逃及有小過則受罪順<lb/>
<pb n="KR2c0021_WYG_010-2a"/>
事父及後母與弟日以篤謹匪有懈　舜父瞽叟頑母<lb/>
嚚弟象傲皆欲殺舜舜順適不失子道兄弟孝慈欲殺<lb/>
不可得即求嘗在側舜年二十以孝聞<lb/>
越絶書舜親父假母母常殺舜去耕歴山三年大熟身<lb/>
自外養父母皆饑舜父頑母嚚兄狂弟傲舜求為變心<lb/>
易志瞽<graphic n="KR1363" url="https://raw.githubusercontent.com/kanripo/KR-Gaiji/master/images/KR1363.png" mimeType="image/png"/>欲殺舜未嘗可得呼而使之未嘗不在側<hi>帝王</hi>
<hi>世紀舜能和諧大杖則避小杖則受年二十始以孝聞  抱朴子有虞至孝三足烏集其庭  琴操舜耕於歴</hi>
<hi>山思慕父母見鳩與母俱飛鳴相哺食益以感思乃作歌</hi>
<pb n="KR2c0021_WYG_010-2b"/>
史記舜冀州之人也舜耕歴山漁雷澤陶河濵作什器<lb/>
於夀丘就時於負夏<hi>捜神記虞舜耕於歴山得玉厯於河濟之巖舜知天命在已體道不</hi>
<hi>倦尚書大傳舜耕於歴山夢眉與髪等暫尸子虞舜灰於常羊什器於夀丘就時於負夏未嘗  息頓丘買貴</hi>
<hi>於是販於頓丘傳虛賣賤於是債於傳虛以均救之得墨子舜耕於歴山陶於河瀕漁於雷澤灰於常陽堯</hi>
<hi>之服澤之陽立為天子舜公孫尼子舜牧牛於潢陽堯舉之以為天子  尸子  事親飬兄為天下法其游也</hi>
<hi>得六人曰䧺陶方囘續牙伯陽東不識秦不空皆一國之賢者也○或作東不訾秦不虚又有靈甫曰七人</hi>
<hi>魯連子舜耕於歴山而友益陶於河濵而友禹</hi>　舜耕歴山歴山之人皆讓畔<lb/>
漁雷澤雷澤上人皆讓居陶河濵河濵器皆不苦窳一<lb/>
<pb n="KR2c0021_WYG_010-3a"/>
年而所居成聚二年成邑三年成都<hi>呂氏春秋舜耕於歷山陶於河濵釣</hi>
<hi>於雷澤天下説之秀士從之冀帝王世紀舜始遷於負夏販於頓丘債於傳虚家本  州每徙則百姓歸之</hi>
淮南子昔舜耕於歷山朞年而田者争處墝埆以封壤<lb/>
肥饒相讓釣於河濵朞年而漁者争處湍瀬以曲隈深<lb/>
潭相予當此之時口不設言手不指麾執𤣥徳於心而<lb/>
化馳若神使舜無其志雖口辨而户説之不能化一人<lb/>
<hi>韓非子歷山之農者侵畔舜往耕焉朞年甽畝正河濵之漁者争坻舜往漁焉朞年而讓長東夷之陶者器苦</hi>
<hi>窳舜往陶焉朞年而器牢仲尼歎曰耕漁與陶非舜官也而舜往為之者所以救敗也舜其信仁乎乃躬耕處</hi>
<pb n="KR2c0021_WYG_010-3b"/>
<hi>苦而民從之故曰聖人之徳化乎或問儒者曰方此時也堯安在其人曰堯為天子然則仲尼之聖堯奈何聖</hi>
<hi>人明察在上位將使天下無姦也今耕漁不争陶器不窳舜又何徳而化舜之救敗也則是堯有失也賢舜則</hi>
<hi>去堯之明察聖堯則去舜之徳化不可兩得也楚人有鬻楯與矛者譽之曰吾楯之堅莫能䧟也又譽其矛曰</hi>
<hi>吾矛之利於物無不䧟也或曰以子之矛䧟子之楯何如其人弗能應也夫不可䧟之楯與無不䧟之矛不可</hi>
<hi>同世而立今堯舜之不可兩譽矛楯之説也且舜救敗朞年已一過三年已三過舜有盡夀有盡天下過無已</hi>
<hi>者以有盡逐無已所止者寡矣賞罰使天下必行之令曰中程者賞弗中程者誅令朝至暮變暮至朝變十日</hi>
<hi>而海内畢矣奚待朞年舜猶不以此説堯令從已乃躬親不亦無術乎且夫以身為苦而後化民者堯舜之所</hi>
<hi>難也處勢而令下者庸主之所易也將治天下釋庸主之所易道堯舜之所難未可與為政也○矛楯之喻辨</hi>
<pb n="KR2c0021_WYG_010-4a"/>
<hi>矣利口奪正是故悪夫佞者耕尸子舜廉愛百姓務利天下其田歷山也荷彼耒耜  彼南畝與四海俱有其</hi>
<hi>利其漁雷澤也旱則為耕者鑿瀆儉則為獵者表虎故有光若日月天下歸之若父母  文心雕龍舜之祠田</hi>
<hi>云荷此長耜耕彼南畝四海俱有利民之志頗形於言矣</hi>
越絶書舜用其仇而王天下者言舜父瞽<graphic n="KR1363" url="https://raw.githubusercontent.com/kanripo/KR-Gaiji/master/images/KR1363.png" mimeType="image/png"/>用其後妻<lb/>
常欲殺舜舜不為失孝行天下稱之堯聞其賢遂以天<lb/>
下傳之此為王天下仇者舜後母也<hi>劉向孝子傳舜父夜臥夢見一鳯凰</hi>
<hi>自名為雞口銜米以食己言雞為子孫視之乃鳯凰以黄帝夢書占之此子孫當有貴者舜占猶之比年糴稻</hi>
<hi>榖中有錢舜也乃三日三夜仰天自告舜過前舐之目霍然開  真源賦舜糶於平陽中父認之乃舐其目目</hi>
<pb n="KR2c0021_WYG_010-4b"/>
<hi>以光明</hi>
書帝曰疇咨若時登庸放齊曰𦙍子朱啓明帝曰吁嚚<lb/>
訟可乎帝曰疇咨若予采驩兜曰都共工方鳩僝功帝<lb/>
曰吁静言庸違象恭滔天　帝曰咨四岳朕在位七十<lb/>
載汝能庸命巽朕位岳曰否徳忝帝位曰明明揚側陋<lb/>
師錫帝曰有鰥在下曰虞舜帝曰俞予聞如何岳曰瞽<lb/>
子父頑母嚚象傲克諧以孝烝烝乂不格姦帝曰我其<lb/>
試哉女於時觀厥刑于二女釐降二女于媯汭嬪于虞<lb/>
<pb n="KR2c0021_WYG_010-5a"/>
帝曰欽哉<hi>書序在昔帝堯聰明文思光宅天下將遜于位讓于虞舜作堯典</hi>
尸子舜一徙成邑再徙成都三徙成國堯聞其賢徵之<lb/>
草茅之中與之語禮樂而不逆與之語政至簡而行與<lb/>
之語道廣大而不窮於是妻之以媓媵之以娥九子事<lb/>
之而託天下焉<hi>新論堯之知舜不違桑隂</hi>
史記三十而帝堯問可用者四嶽咸薦虞舜曰可於是<lb/>
堯乃以二女妻舜以觀其内使九男與處以觀其外舜<lb/>
居媯汭内行彌謹堯二女不敢以貴驕事舜親戚甚有<lb/>
<pb n="KR2c0021_WYG_010-5b"/>
婦道堯九男皆益篤<hi>大戴禮記帝舜娶於帝堯之子謂之女匽氏  列女傳有虞二妃帝</hi>
<hi>堯二女也長娥皇次女英二女承事舜於畎畝之中不以天子之女故而驕盈怠嫚猶謙謙恭儉思盡婦道</hi>
<hi>尸子有虞氏身有南畝妻有桑田乃淮南子堯妻以二女以觀其内任以百官以觀其外  屬以九子贈以昭</hi>
<hi>華之玉以呂氏春秋堯傳天下於舜禮之諸侯妻以二女臣  十子身請北面朝之○諸子雜記多妄</hi>
堯乃賜舜絺衣與琴為築倉廩予牛羊瞽叟尚復欲殺<lb/>
之使舜上塗廩瞽叟從下縱火焚廩舜乃以兩笠自扞<lb/>
而下去得不死後瞽叟又使舜穿井舜穿井為匿空旁<lb/>
出舜既入深瞽叟與象共下土實井舜從匿空出去<hi>列女</hi>
<pb n="KR2c0021_WYG_010-6a"/>
<hi>傳瞽叟與象謀殺舜使塗廩二女曰往哉舜既治廩乃捐階瞽叟焚廩舜往飛去象復與父母謀使舜浚井二</hi>
<hi>女曰往哉舜往浚井格其出入從掩舜潛出時既不能殺舜瞽叟又速舜飲酒醉將殺之二女乃與舜藥浴注</hi>
<hi>遂往舜終日飲酒不醉舜之女弟繫憐之與二嫂諧汝通史瞽叟使舜滌廪舜告堯二女女曰時其焚汝鵲</hi>
<hi>衣裳鳥工往舜既登廩得免去舜穿井又告二女女曰去汝裳衣龍工往入井瞽叟與象下土實井舜從他井</hi>
<hi>出去工宋符瑞志舜父母憎舜使其塗廩自下焚之舜服鳥  衣服飛去又使浚井自上填之以石舜服龍工</hi>
<hi>衣自傍而出廪論衡舜未逄堯鰥在側陋瞽叟與象謀殺之使之完  火燔其下令之浚井土掩其上舜得下</hi>
<hi>廩不被火災穿井旁出不觸土害堯聞徴用○蘇子古史云四岳之薦舜曰烝烝乂不格姦豈有既已用之而</hi>
<hi>猶欲殺之哉前編謂孟子發明聖人處變之心則其事迹之前後有無皆不必辨按論衡以焚廩掩井事在舜</hi>
<pb n="KR2c0021_WYG_010-6b"/>
<hi>未逄堯時盖近之矣</hi>　瞽叟象喜以舜為已死象曰本謀者象象<lb/>
與其父母分於是曰舜妻堯二女與琴象取之牛羊倉<lb/>
廩予父母象乃止舜宫居鼔其琴舜往見之象鄂不懌<lb/>
曰我思舜正鬱陶舜曰然爾其庶矣舜復事瞽叟愛弟<lb/>
彌謹<hi>○萬章稱舜在牀琴史復謂象居舜宫鼔其琴訛之中又訛矣</hi>
書曰若稽古帝舜曰重華協于帝濬哲文明温恭允塞<lb/>
𤣥徳升聞乃命以位<hi>○今文無此二十八字合上堯典為一篇</hi>　慎徽五典<lb/>
五典克從納于百揆百揆時叙賔于四門四門穆穆納<lb/>
<pb n="KR2c0021_WYG_010-7a"/>
于大麓烈風雷雨弗迷<lb/>
史記於是堯乃試舜五典百官皆治昔高陽氏有才子<lb/>
八人世得其利謂之八愷高辛氏有才子八人世謂之<lb/>
八元此十六族者世濟其美不隕其名至於堯堯未能<lb/>
舉舜舉八愷使主后土以揆百事莫不時叙舉八元使<lb/>
布五教于四方父義母慈兄友弟恭子孝内平外成昔<lb/>
帝鴻氏有不才子掩義隐賊好行凶慝天下謂之渾沌<lb/>
少皡氏有不才子毁信惡忠崇飾惡言天下謂之窮竒<lb/>
<pb n="KR2c0021_WYG_010-7b"/>
顓頊氏有不才子不可教訓不知話言天下謂之檮杌<lb/>
此三族世憂之至于堯堯未能去縉雲氏有不才子貪<lb/>
於飲食冒于貨賄天下謂之饕餮天下惡之比之三凶<lb/>
舜賔于四門乃流四凶族遷于四裔以御螭魅于是四<lb/>
門辟言毋凶人也<hi>○杜元凱云八愷即垂益禹臯陶之倫八元即稷契朱虎熊羆之倫渾敦</hi>
<hi>謂驩兜窮竒謂共工檮杌謂鯀正義亦云饕餮謂三苗也然則四凶之誅不盡在舜受終於文祖之後矣</hi>
堯使舜入山林川澤暴風雷雨舜行不迷堯以為聖<hi>論衡</hi>
<hi>試之於職官治職修事無廢亂使入大麓之野虎狼不摶蝮蛇不噬逢烈風疾雨行不迷惑  列女傳既納於</hi>
<pb n="KR2c0021_WYG_010-8a"/>
<hi>百揆賔於四門選於林木入于大麓堯試之百方每事常謀於二女</hi>　堯乃知舜之足授<lb/>
天下堯老使舜攝行天子政廵狩<lb/>
書帝曰格汝舜詢事考言乃言底可績三載汝陟帝位<lb/>
舜讓於徳弗嗣正月上日受終於文祖<hi>書序舜在側微堯聞之聰明將</hi>
<hi>使嗣位歷試諸難作舜典</hi>
史記正月上日舜受終於文祖文祖者堯大祖也於是<lb/>
帝堯老命舜攝行天子之政以觀天命<hi>○正義引竹書云昔堯徳衰為</hi>
<hi>舜所囚又云舜復偃塞丹朱使不與父相見皆好事者為之</hi>
<pb n="KR2c0021_WYG_010-8b"/>
書在璿璣玉衡以齊七政肆類于上帝禋於六宗望于<lb/>
山川徧于羣神輯五瑞既月乃日覲四岳羣牧班瑞于<lb/>
羣后歳二月東廵守至于岱宗柴望秩于山川肆覲東<lb/>
后五玉三帛二生一死䞇協時月正日同律度量衡修<lb/>
五禮如五器䘚乃復五月南廵守至于南岳如岱禮八<lb/>
月西廵守至于西岳如初十有一月朔廵守至于北岳<lb/>
如西禮歸格于藝祖用特五載一廵守羣后四朝敷奏<lb/>
以言明試以功車服以庸<hi>文中子舜一歳而廵四岳兵衛少而徵求寡也  尚書璇</hi>
<pb n="KR2c0021_WYG_010-9a"/>
<hi>璣鈴帝堯炳煥隆興可觀曰載曰車曰軒曰冠曰冕作此車服以賜有功</hi>　象以典刑流宥<lb/>
五刑鞭作官刑扑作敎刑金作贖刑眚災肆赦怙終賊<lb/>
刑欽哉欽哉惟刑之恤哉　流共工于幽州放驩兜于<lb/>
崇山竄三苗于三危殛鯀于羽山四罪而天下咸服<hi>○書</hi>
<hi>記四罪於攝位之末前編云作書者紀舜二十八年之間所刑者四人而已若果季年之事禹已成功而猶罪</hi>
<hi>鯀人情之必不然者</hi>
史記驩兜進言共工堯曰不可而試之工師共工果淫<lb/>
辟四嶽舉鯀治鴻水堯以為不可嶽彊請試之試之而<lb/>
<pb n="KR2c0021_WYG_010-9b"/>
無功故百姓不便三苗在江淮荆州數為亂於是舜歸<lb/>
言於帝請流共工於幽陵以變北狄放驩兜於崇山以<lb/>
變南蠻遷三苗於三危以變西戎殛鯀於羽山以變東<lb/>
夷四辠而天下咸服<hi>○雜書稱鯀共工作亂附載於後  韓非子堯欲傳天下於舜鯀諫</hi>
<hi>曰不祥哉孰以天下而傳之於匹夫乎堯不聼舉兵而誅殺鯀於羽山之郊共工又諫曰孰以天下而傳之於</hi>
<hi>匹夫乎堯不聴又舉兵而誅共工於幽州之都於是天下莫敢言無傳天下於舜仲尼聞之曰堯之知舜之賢</hi>
<hi>非其難者也夫至乎誅諫者必傳之舜乃其難也一曰不以其所疑敗其所察則難也  呂氏春秋堯以天下</hi>
<hi>讓舜鮌為諸侯怒於堯曰得天之道者為帝得地之道者為三公今我得地之道而不以我為三公以堯為失</hi>
<pb n="KR2c0021_WYG_010-10a"/>
<hi>論欲得三公怒甚猛獸欲以為亂比獸之角能以為城舉其尾能以為旌召之不來仿佯於野以患帝舜於是</hi>
<hi>殛之於羽山副之以吳刀禹不敢怒而反事之官為司空以通水潦顔色黎黑歩不相過竅氣不通以中帝心</hi>
<hi>苗世本鯀作城殺博物志昔唐堯以天下讓於虞三  之民非之帝  有苗之民叛浮入南海為三苗國</hi>
荀子堯問於舜曰我欲致天下為之奈何對曰執一無<lb/>
失行微無怠忠信無倦而天下自來執一如天地行微<lb/>
如日月忠誠盛於内賁於外形於四海天下其在一隅<lb/>
邪夫有何足致也　堯問於舜曰人情何如舜對曰人<lb/>
情甚不美又何問焉妻子具而孝衰於親嗜欲得而信<lb/>
<pb n="KR2c0021_WYG_010-10b"/>
衰於友爵祿盈而忠衰於君人之情乎人之情乎甚不<lb/>
美又何問焉<lb/>
尸子堯問於舜曰何事曰事天何任曰任地何務曰務<lb/>
人<lb/>
莊子昔者舜問於堯曰天王之用心何如堯曰吾不敖<lb/>
無告不廢窮民苦死者嘉孺子而哀婦人此吾所以用<lb/>
心已舜曰美則美矣而未大也堯曰然則何如舜曰天<lb/>
徳而出寧日月照而四時行若晝夜之有經雲行而雨<lb/>
<pb n="KR2c0021_WYG_010-11a"/>
施矣堯曰然則膠膠擾擾乎子天之合也我人之合也<lb/>
　昔者堯問於舜曰我欲伐宗膾胥敖南面而不釋然<lb/>
其故何也舜曰夫三子者猶存乎蓬艾之間若不釋然<lb/>
何哉昔者十日竝出萬物皆照而况徳之進乎日者乎<lb/>
<hi>○諸子記堯舜問答之言未足據信堯吕氏春秋客有問季子曰奚以知舜之能也季子曰  固已治天下矣</hi>
<hi>舜言治天下而合已之符是以知其能也若雖知之奚道知其不為私季子曰諸能治天下者固必通乎性命</hi>
<hi>之情者當無私矣夏不衣裘非愛裘也煖有餘也冬不用翣非愛翣也清有餘也聖人之不為私也非愛貴也</hi>
<hi>節乎已也節已雖貪汙之心猶若止又况乎聖人  金樓子舜攝天子有援耳貫胷之民來獻珠蝦</hi>
<pb n="KR2c0021_WYG_010-11b"/>
史記堯知子丹朱之不肖不足授天下於是乃權授舜<lb/>
授舜則天下得其利而丹朱病授丹朱則天下病而丹<lb/>
朱得其利堯曰終不以天下之病而利一人而卒授舜<lb/>
以天下<hi>宋符瑞志堯歸功於舜將以天下禪之乃潔齋修壇場於河雒擇良日率舜等升首山遵河渚</hi>
<hi>有五老逰焉蓋五星之精也相謂曰河圖將來告帝以期知我者重瞳黃姚五老因飛為流星上入昴二月辛</hi>
<hi>丑昧明禮備至於日昃榮光出河休氣四塞白雲起囘風揺乃有龍馬銜甲赤文綠色臨壇而止吐甲圖而去</hi>
<hi>甲似龜背廣九尺其圖以白玉為檢赤玉為泥以黄金約以青䋲檢文曰閱色授帝舜言虞夏殷周秦漢當受</hi>
<hi>天命帝乃冩其言藏於東序後二年二月仲辛率羣臣沈璧於洛禮畢退俟至於下昃赤光起𤣥龜負書而出</hi>
<pb n="KR2c0021_WYG_010-12a"/>
<hi>背甲赤文成字止於壇其書言當禅舜遂讓舜有論語比考䜟仲尼曰帝堯率舜等游於首山觀河渚  五老</hi>
<hi>游河渚一曰河圖將來告帝期二曰河圖將來告帝謀三曰河圖將來告帝書四曰河圖將來告帝圖五曰河</hi>
<hi>圖將來告帝符有金泥玉檢封盛書</hi>　<hi>赤龍銜玉苞舒圖刻版題命可卷曰知我者重瞳也五老乃為流星</hi>
<hi>上入昴黃姚視之龍沒圖在堯等共發曰帝當樞百則禪於虞  春秋元命苞堯游河渚赤龍負圖以出圖出</hi>
<hi>如綈狀龍沒圖在堯春秋合誠圖堯坐舟中與太尉舜臨觀鳯皇負圖授  其章曰天賜帝符璽五字  春秋</hi>
<hi>運斗樞赤龍負圖以出河見堯與太尉舜等百三十人集發藏大麓  尚書中候堯率羣臣東沈璧於洛退俟</hi>
<hi>至於下稷赤光起𤣥龜負書出赤文成字止壇又沈璧於河黒龜出赤文題  修壇河洛仲月辛日昧明禮偹</hi>
<hi>榮光出河休氣四塞龍馬銜甲赤文綠色臨壇上甲似龜背廣袤九尺圓理平上五色文有列星之分斗政之</hi>
<pb n="KR2c0021_WYG_010-12b"/>
<hi>度帝王紀錄興亡之數○緯讖雜説河洛之事複穢厭觀</hi>
琴清英舜弹五絃之琴而天下治堯加二絃以合君臣<lb/>
之恩也<hi>○禮記疏曰南風孝子之詩舜以敎天下之孝</hi>
尸子帝舜彈五絃之琴以歌南風其詩曰南風之薰兮<lb/>
可以解吾民之慍兮南風之時兮可以阜吾民之財兮<lb/>
<hi>琴操舜作南風操曰反彼三山兮商岳嵯峨天降五老兮迎我來歌有黃龍兮自出於河負圖書兮委蛇羅沙</hi>
<hi>案圖觀讖兮閔天嗟嗟撃石拊韶兮淪幽洞微鳥獸蹌蹌兮鳯皇來儀凱風自南兮喟其增悲○南風詩亦見</hi>
<hi>家語雖附託猶存古意琴操淺鄙斯為下矣</hi>
<pb n="KR2c0021_WYG_010-13a"/>
史記堯立七十年得舜二十年而老令舜攝行天子之<lb/>
政薦之於天堯避位凡二十八年而崩百姓悲哀如喪<lb/>
父母三年四方莫舉樂以思堯<lb/>
書二十有八載帝乃殂落百姓如喪考妣三載四海遏<lb/>
密八音<lb/>
史記堯崩三年之喪畢舜讓辟丹朱於南河之南諸侯<lb/>
朝覲者不之丹朱而之舜獄訟者不之丹朱而之舜謳<lb/>
歌者不謳歌丹朱而謳歌舜舜曰天也夫然後之中國<lb/>
<pb n="KR2c0021_WYG_010-13b"/>
踐天子位焉是為帝舜<hi>春秋演孔圖舜將興黄雲升堂</hi>　舜之踐帝位<lb/>
載天子旗往朝父瞽叟䕫䕫唯謹如子道封弟為諸侯<lb/>
<hi>尚書逸篇堯子丹朱不肖舜使居丹淵為諸侯</hi>
書月正元日舜格于文祖詢于四岳闢四門明四目逹<lb/>
四聰<hi>古今注五明扇舜所作也既受堯禪廣開視聴求賢人以自輔故作五明扇焉</hi>　咨十有<lb/>
二牧曰食哉惟時柔逺能邇惇徳允元而難任人蠻夷<lb/>
率服舜曰咨四岳有能奮庸熙帝之載使宅百揆亮采<lb/>
惠疇僉曰伯禹作司空帝曰俞咨禹汝平水土惟時懋<lb/>
<pb n="KR2c0021_WYG_010-14a"/>
哉禹拜稽首讓於稷契曁臯陶帝曰兪汝往哉帝曰棄<lb/>
黎民阻飢汝后稷播時百榖帝曰契百姓不親五品不<lb/>
遜汝作司徒敬敷五敎在寛帝曰臯陶蠻夷猾夏寇賊<lb/>
姦宄汝作士五刑有服五服三就五流有宅五宅三居<lb/>
惟明克允帝曰疇若予工僉曰垂哉帝曰兪咨垂汝共<lb/>
工垂拜稽首讓於殳斨曁伯與帝曰兪往哉汝諧帝曰<lb/>
疇若予上下草木鳥獸僉曰益哉帝曰兪咨益汝作朕<lb/>
虞益拜稽首讓於朱虎熊羆帝曰兪往哉汝諧帝曰咨<lb/>
<pb n="KR2c0021_WYG_010-14b"/>
四岳有能典朕三禮僉曰伯夷帝曰兪咨伯汝作秩宗<lb/>
夙夜惟寅直哉惟清伯拜稽首讓於䕫龍帝曰兪往欽<lb/>
哉帝曰䕫命汝典樂敎胄子直而溫寛而栗剛而無虐<lb/>
簡而無傲詩言志歌永言聲依永律和聲八音克諧無<lb/>
相奪倫神人以和帝曰龍朕堲讒説殄行震驚朕師命<lb/>
汝作納言夙夜出納朕命惟允帝曰咨汝二十有二人<lb/>
欽哉惟時亮天功<lb/>
漢書書載唐虞之際命羲和四子順天文授民時咨四<lb/>
<pb n="KR2c0021_WYG_010-15a"/>
岳㠯舉賢材揚側陋十有二牧柔逺能邇禹作司空平<lb/>
水土棄作后稷播百榖禼作司徒敷五敎咎繇作士正<lb/>
五刑埀作共工利器用□作朕虞育草木鳥獸伯夷作<lb/>
秩宗典三禮䕫典樂和神人龍作納言出入帝命<lb/>
史記舜得舉用事二十年而堯使攝政攝政八年而堯<lb/>
崩三年喪畢讓丹朱天下歸舜而禹臯陶契后稷伯夷<lb/>
䕫龍倕益彭祖自堯時而皆舉用未有分職於是舜乃<lb/>
至於文祖謀於四嶽辟四門明通四方耳目命十二牧<lb/>
<pb n="KR2c0021_WYG_010-15b"/>
論帝徳行厚徳逺佞人則蠻夷率服此二十二人咸成<lb/>
厥功臯陶為大理平民各伏得其實伯夷主禮上下咸<lb/>
讓垂主工師百工致功益主虞山澤辟棄主稷百榖時<lb/>
茂契主司徒百姓親和龍主賔客逺人至十二牧行而<lb/>
九州莫敢避違唯禹之功為大披九山通九澤決九河<lb/>
定九州各以其職來貢不失厥宜方五千里至於荒服<lb/>
南撫交阯北發西戎析枝渠廋氐羌北山戎發息慎東<lb/>
長鳥夷四海之内咸戴帝舜之功　臯陶作士以理民<lb/>
<pb n="KR2c0021_WYG_010-16a"/>
帝舜朝禹伯夷臯陶相與語帝前臯陶述其謀<hi>○伯夷當作伯</hi>
<hi>益</hi>
書曰若稽古臯陶曰允迪厥徳謨明弼諧禹曰兪如何<lb/>
臯陶曰都慎厥身修思永惇叙九族庶明勵翼邇可逺<lb/>
在兹禹拜昌言曰兪臯陶曰都在知人在安民禹曰吁<lb/>
咸若時惟帝其難之知人則哲能官人安民則惠黎民<lb/>
懐之能哲而惠何憂乎驩兜何遷乎有苗何畏乎巧言<lb/>
令色孔壬臯陶曰都亦行有九徳亦言其人有徳乃言<lb/>
<pb n="KR2c0021_WYG_010-16b"/>
曰載采采禹曰何臯陶曰寛而栗柔而立愿而恭亂而<lb/>
敬擾而毅直而溫簡而廉剛而塞彊而義彰厥有常吉<lb/>
哉日宣三徳夙夜浚明有家日嚴祗敬六徳亮采有邦<lb/>
翕受敷施九徳咸事俊乂在官百僚師師百工惟時撫<lb/>
于五辰庶績其凝無敎逸欲有邦兢兢業業一日二日<lb/>
萬幾無曠庶官天工人其代之天叙有典勑我五典五<lb/>
惇哉天秩有禮自我五禮有庸哉同寅協恭和衷哉天<lb/>
命有徳五服五章哉天討有罪五刑五用哉政事懋哉<lb/>
<pb n="KR2c0021_WYG_010-17a"/>
懋哉天聰明自我民聰明天明畏自我民明威逹於上<lb/>
下敬哉有土臯陶曰朕言惠可底行禹曰兪乃言底可<lb/>
績臯陶曰予未有知思曰贊贊襄哉　帝曰來禹汝亦<lb/>
昌言禹拜曰都帝予何言予思日孜孜臯陶曰吁如何<lb/>
禹曰洪水滔天浩浩懐山襄陵下民昏墊予乘四載隨<lb/>
山刋木曁益奏庶鮮食予決九州距四海濬畎澮距川<lb/>
曁稷播奏庶艱食鮮食懋遷有無化居烝民乃粒萬邦<lb/>
作乂臯陶曰兪師汝昌言禹曰都帝慎乃在位帝曰兪<lb/>
<pb n="KR2c0021_WYG_010-17b"/>
禹曰安汝止惟幾惟康其弼直惟動丕應徯志以昭受<lb/>
上帝天其申命用休帝曰吁臣哉鄰哉鄰哉臣哉禹曰<lb/>
兪帝曰臣作朕股肱耳目予欲左右有民汝翼予欲宣<lb/>
力四方汝為予欲觀古人之象日月星辰山龍華蟲作<lb/>
會宗彝藻火粉米黼黻絺繡以五采彰施于五色作服<lb/>
汝明予欲聞六律五聲八音在治忽以出納五言汝聽<lb/>
予違汝弼汝無面從退有後言欽四鄰庶頑讒説若不<lb/>
在時侯以明之撻以記之書用識哉欲竝生哉工以納<lb/>
<pb n="KR2c0021_WYG_010-18a"/>
言時而颺之格則承之庸之否則威之禹曰兪哉帝光<lb/>
天之下至於海隅蒼生萬邦黎獻共惟帝臣惟帝時舉<lb/>
敷納以言明庶以功車服以庸誰敢不讓敢不敬應帝<lb/>
不時敷同日奏罔功無若丹朱傲惟慢遊是好傲虐是<lb/>
作罔晝夜頟頟罔水行舟朋淫於家用殄厥世予創若<lb/>
時娶於塗山辛壬癸甲啓呱呱而泣予弗子惟荒度土<lb/>
功弼成五服至於五千州十有二師外薄四海咸建五<lb/>
長各迪有功苗頑弗即工帝其念哉帝曰迪朕徳時乃<lb/>
<pb n="KR2c0021_WYG_010-18b"/>
功惟叙臯陶方祗厥叙方施象刑惟明<hi>書序臯陶矢厥謀禹成厥功帝</hi>
<hi>舜申之作大禹臯陶謨益稷墨風俗通咎陶謨禹始造律  尚書大傳唐虞象刑犯  者䝉帛巾犯劓者赭其</hi>
<hi>衣犯臏者以墨䝉其臏處而畫之犯大辟者布衣無領  論衡觟䚦者一角之羊也性知有罪臯陶治獄其罪</hi>
<hi>疑者令羊觸之有罪則觸無罪則不觸故臯陶敬羊起坐視之</hi>
尚書大傳維元祀廵狩四岳八伯壇四奥沈四海封十<lb/>
有二山兆十有二州樂正定樂名元祀代泰山貢兩伯<lb/>
之樂焉東岳陽伯之樂舞侏離其歌聲比余謡名曰晳<lb/>
陽儀伯之樂舞鼚哉其歌聲比大謡名曰南陽中祀大<lb/>
<pb n="KR2c0021_WYG_010-19a"/>
交霍山貢兩伯之樂焉夏伯之樂舞謾彧其歌聲比中<lb/>
謡名曰初慮羲伯之樂舞將陽其歌聲比大謡名曰朱<lb/>
干秋祀柳榖華山貢兩伯之樂焉秋伯之樂舞蔡俶其<lb/>
歌聲比小謡名曰苓落和伯之樂舞𤣥鶴其歌聲比中<lb/>
謡名曰歸來幽都𢎞山祀貢兩伯之樂焉冬伯之舞齊<lb/>
落歌曰縵縵幷論八音四會歸格於禰祖用特五載一<lb/>
廵狩羣后徳讓貢正聲而九族具成雖禽獸之聲猶悉<lb/>
關於律樂者人性之所自有也故聖王廵十有二州觀<lb/>
<pb n="KR2c0021_WYG_010-19b"/>
其風俗習其性情因論十有二俗定以六律五聲八音<lb/>
七始著其素蔟以為八此八伯之事也分定於五此五<lb/>
岳之事也五音天音也八聲天化也七始天統也<lb/>
史記於是禹乃興九招之樂致異物鳯皇來翔天下明<lb/>
徳皆自虞帝始<lb/>
呂氏春秋舜立仰延乃拌瞽叟之所為瑟益之八絃以<lb/>
為二十三絃之瑟帝舜乃令質修九招六列六英以明<lb/>
帝徳<hi>春秋繁露舜時民樂其昭堯之業也故韶韶者昭也</hi>
<pb n="KR2c0021_WYG_010-20a"/>
書䕫曰戛擊鳴球搏拊琴瑟以詠祖考來格虞賔在位<lb/>
羣后徳讓下管鼗鼓合止柷敔笙鏞以閒鳥獸蹌蹌簫<lb/>
韶九成鳯凰來儀䕫曰於予擊石拊石百獸率舞庶尹<lb/>
允諧<hi>宋符瑞志舜即帝位蓂莢生於階鳯凰巢於庭擊石拊石百獸率舞景星出房地出乘黃之馬西王</hi>
<hi>母獻白環玉玦朱草生蓂莢滋</hi>　<hi>洛書靈准聼舜受終鳯凰儀黄龍感孝經援神契王者徳至山陵則山出</hi>
<hi>木根車應載萬物虞舜徳盛於山陵故山車出有垂綏  尚書大傳舜以天徳嗣堯西王母來獻白玉琯  尚</hi>
<hi>書帝命驗西王母於大荒之國得益地圖慕舜徳逺來獻之</hi>
淮南子有虞氏之祀其社用土祀中霤葬成畝其樂咸<lb/>
<pb n="KR2c0021_WYG_010-20b"/>
池承雲九韶其服尚黃<hi>禮記注鑾輅有虞氏之車也有鑾和之節</hi>
管子有虞之王燒曾藪斬羣害以為民利封土為社置<lb/>
木為閭民始知禮也當是其時民無溫惡不服而天下<lb/>
化之<hi>淮南子舜作室築牆茨屋辟地樹榖令民皆知去巖穴各有家室  古史考舜作瓦棺土曁  書序</hi>
<hi>帝釐下土方設居方别生分類作汨作九共九篇稾飫○十一篇俱亡</hi>
新書帝舜曰吾盡吾敬以事吾上故見謂忠焉吾盡吾<lb/>
敬以接吾敵故見謂信焉吾盡吾敬以使吾下故見謂<lb/>
愛焉是以見愛親於天下之民而見貴信於天下之君<lb/>
<pb n="KR2c0021_WYG_010-21a"/>
故吾取之以敬也吾得之以敬也故欲明道而諭教唯<lb/>
以敬也故欲明道為忠必服之<lb/>
尸子有虞之君天下也使天下貢善商周之君天下也<lb/>
使天下貢財其治天下見人有善則如己有善見人有<lb/>
惡則如己有惡此有虞氏之盛徳也<hi>帝王世紀舜立誹謗之木  新語舜</hi>
<hi>棄黃金於嶄巖之山禹捐珠玉於五湖之淵將以杜邪淫之欲絶琦瑋之情</hi>
韓詩外傳舜甑盆無膻而下不以餘獲罪飯乎土簋啜<lb/>
乎土型而農不以力獲罪麑衣而盩領而女不以巧獲<lb/>
<pb n="KR2c0021_WYG_010-21b"/>
罪法下易由事寡易為功而民不以政獲罪故大道多<lb/>
容大徳衆下聖人寡為故用物常壯也<lb/>
呂氏春秋舜之耕漁其賢不肖與為天子同其未遇時<lb/>
也以其徒屬掘地財取水利編蒲葦結罘網手足胼胝<lb/>
不居然後免於凍餒之患其遇時也登為天子賢士歸<lb/>
之萬民譽之丈夫女子振振殷殷無不戴説舜自為詩<lb/>
曰普天之下莫非王土率土之濵莫非王臣所以見盡<lb/>
有之也盡有之賢非加也盡無之賢非損也時使然也<lb/>
<pb n="KR2c0021_WYG_010-22a"/>
<hi>尸子舜之陶也不能利其巷南面而治天下則蠻夷䝉福</hi>
尸子舜南面而治天下天下太平調於玉燭息於永風<lb/>
食於膏火飲於醴泉舜之行其猶河海乎千仞之谿亦<lb/>
滿焉螻蟻之穴亦滿焉由此觀之禹湯之功不足言也<lb/>
書三載考績三考黜陟幽明庶績咸熈分北三苗　帝<lb/>
庸作歌曰勅天之命惟時惟幾乃歌曰股肱喜哉元首<lb/>
起哉百工熙哉臯陶拜手稽首颺言曰念哉率作興事<lb/>
慎乃憲欽哉屢省乃成欽哉乃賡載歌曰元首明哉股<lb/>
<pb n="KR2c0021_WYG_010-22b"/>
肱良哉庶事康哉又歌曰元首叢脞哉股肱惰哉萬事<lb/>
墮哉帝拜曰兪往欽哉<lb/>
髙士傳善卷者古之賢人也堯北面師之及舜又以天<lb/>
下讓卷卷曰昔唐氏之有天下不教而民從之不賞而<lb/>
民勸之今子盛為衣裳之服以眩民目繁調五音之聲<lb/>
以亂民耳丕作皇韶之樂以愚民心天下之亂從此始<lb/>
矣予立於宇宙之閒冬衣皮毛夏衣絺葛春耕種秋收<lb/>
斂逍遥於天地之間而心意自得吾何以天下為哉遂<lb/>
<pb n="KR2c0021_WYG_010-23a"/>
不受去入深山莫知其處<hi>莊子舜以天下讓其友北人無擇北人無擇曰異哉后之</hi>
<hi>為人也居於畎畝之中而遊堯之門不若是而已又欲以其辱行漫我吾羞見之因自投清泠之淵  舜以天</hi>
<hi>下讓其友石户之農石户之農曰捲捲乎后之為人葆力之士也以舜之徳為未至也於是夫負妻戴攜子以</hi>
<hi>入於海終身不反也病舜譲天下於子州支伯子州支伯曰予適有幽憂之  方且治之未暇治天下也故天</hi>
<hi>下大器也而不以易生此有道者之所以異乎俗者也  尸子蒲衣子八歳舜讓以天下  莊子舜問乎丞曰</hi>
<hi>道可得而有乎曰汝身非汝有也汝何得有夫道舜曰吾身非吾有也孰有之哉曰是天地之委形也生非汝</hi>
<hi>有是天地之委和也性命非汝有是天地之委順也孫子非汝有是天地之委蜕也故行不知所往處不知所</hi>
<hi>持食不知所味天地之彊陽氣也又胡可得而有邪○列子同  尸子務成昭之教舜曰避天下之逆從天下</hi>
<pb n="KR2c0021_WYG_010-23b"/>
<hi>之順天下不足收也避天下之順從天下之逆天下不足失也  拾遺記冀州之西二萬里有孝養之國其俗</hi>
<hi>人年三百歳而織茅為衣死葬之中野百烏銜土為墳羣獸為之掘穴不封不樹有親死者刻木為影事之如</hi>
<hi>生其俗驍勇能囓金石其舌杪方而本小手搏千鈞以爪畫地則洪泉湧流善養禽獸入海取虬龍育於圜室</hi>
<hi>以充祭祀昔黄帝伐蚩尤除諸凶害獨表此處為孝養之鄉萬國莫不欽仰故舜封為孝讓之國舜受堯禪其</hi>
<hi>國執玉帛來朝特加賔禮異於餘戎狄也</hi>
帝王世紀娥皇無子女英生商均<hi>呂氏春秋舜有子九人  山海經有人三</hi>
<hi>身帝俊妻娥皇生此三身之國姚姓黍食使四鳥下帝俊生三身三身生義均義均是始為巧倕是使作  民</hi>
<hi>百巧此舜妻登比氏生宵明燭光處河大澤二女之靈能照  所方百里一曰登北氏  帝舜生戲戲生揺民</hi>
<pb n="KR2c0021_WYG_010-24a"/>
<hi>民有臷民之國帝舜生無淫降臷處是為巫臷民巫臷  朌姓食榖不績不經服也不稼不穡食也爰有歌舞</hi>
<hi>之鳥鸞鳥自歌鳯鳥自舞爰有百獸相羣爰處百榖所聚</hi>
書舜生三十徵庸三十在位五十載陟方乃死<lb/>
史記舜年二十以孝聞年三十堯舉之年五十攝行天<lb/>
子事年五十八堯崩年六十一代堯踐帝位踐帝位三<lb/>
十九年南廵狩崩於蒼梧之野葬於江南九疑是為零<lb/>
陵<hi>帝王世紀舜以堯之二十一年甲子生三十一年甲午徵用七十九年壬午即真百歳癸卯南征崩於鳴</hi>
<hi>條殯以瓦棺葬於蒼梧九疑山之陽是為零陵謂之紀市  皇覽舜冢在零陵營浦縣其山九谿皆相似故曰</hi>
<pb n="KR2c0021_WYG_010-24b"/>
<hi>九疑葬論衡舜葬蒼梧象為之耕水山海經蒼梧之山帝舜  於陽帝丹朱葬於隂  赤  之中有蒼梧之野</hi>
<hi>舜與叔均之所葬也爰有文貝離兪<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>久鷹賈委維熊羆象虎豹狼視肉  拾遺記舜葬蒼梧之野有鳥如雀</hi>
<hi>丹州而來吐五色之氣名曰憑霄雀能羣飛銜土成丘墳此烏能反形變色在木則為禽行地則為獸時來蒼</hi>
<hi>梧之野銜青砂珠積成壟阜名曰珠丘其珠輕細風吹如塵起名曰珠塵服之不死帶者身輕故仙人方囘遊</hi>
<hi>南岳七言讃曰珠塵圓潔輕且明有道服者得長生</hi>
墨子舜西教乎七戎道死葬南已之市衣衾三領榖木<lb/>
之棺葛以緘之已葬而市人乘之<hi>吕氏春秋舜葬於紀市不變其肆  述異</hi>
<hi>記會稽山有虞舜廵狩臺臺下有望陵祠帝舜南廵葬於九疑民思之立祠曰望陵祠</hi>
<pb n="KR2c0021_WYG_010-25a"/>
禮記舜葬于蒼梧之野蓋三妃未之從也<hi>○檀弓陟列女傳舜  方</hi>
<hi>死於蒼梧二妃死於江湘之間俗謂之湘君以博物志堯之二女舜之二妃曰湘夫人帝崩二妃啼  涕揮竹</hi>
<hi>竹盡斑江水經注大舜之陟方也二妃從征溺於湘  神遊洞庭之淵出入瀟湘之浦</hi>
　匹夫而有天下自舜始也堯知其子之不肖以為授<lb/>
　賢則天下利授子則丹朱利而天下病終不以天下<lb/>
　之病而利一人故授舜而不疑至公也舜在側陋以<lb/>
　純孝格親𤣥徳升聞岳牧咸薦使之主事而事治使<lb/>
　之主祭而鬼神享謳歌訟獄雖欲避之而不能也至<lb/>
<pb n="KR2c0021_WYG_010-25b"/>
　徳也當是時俊乂登朝化洽四海賡歌喜起揖讓廟<lb/>
　堂之上有更姓之名而無改物之實故唐虞猶一家<lb/>
　也非甚盛徳而能若此乎據史記所敘黃帝以至三<lb/>
　王皆同族異號舜亦黃帝苗裔蓋堯之羣從𤣥孫屬<lb/>
　也先儒非之曰以堯舜為同族則二女之妻幾於嬻<lb/>
　姓亂序舜為父母所惡屢瀕于死耕稼陶漁必待四<lb/>
　岳之薦而後用則不得謂之九族既睦故路史考據<lb/>
　國語以為舜之系出於虞幕五帝之中獨不祖黃帝<lb/>
<pb n="KR2c0021_WYG_010-26a"/>
　其説甚備可謂信而有徵矣余因是而反覆詳究不<lb/>
　獨舜不祖黃帝即顓頊亦不當祖黃帝既顓頊不祖<lb/>
　黃帝則夏后氏亦不當祖黃帝矣曷言之國語史伯<lb/>
　之言曰成天地之大功者其子孫未嘗不章虞夏商<lb/>
　周是也虞幕能聽協風以成樂物生夏禹能平水土<lb/>
　商契能和合五教周棄能播殖榖疏其後皆為王公<lb/>
　侯伯左傳史趙之言曰自幕至於瞽叟無違命舜重<lb/>
　之以明徳是舜之祖幕審矣國語又曰幕能帥顓頊<lb/>
<pb n="KR2c0021_WYG_010-26b"/>
　者也左氏傳又曰陳顓頊之族也是幕之祖顓頊亦<lb/>
　審矣史記之誤由於輕信世本果如世本所言黃帝<lb/>
　至堯五世至舜則九世顓頊至禹三世至舜則七世<lb/>
　何舜獨年代之數而堯禹年代之曠邪蓋世本一書<lb/>
　出於周末采記前代之世次必多遺脱史記用之而<lb/>
　不知察也周歴千餘年而十五世論者皆知其疎矣<lb/>
　堯禹之祖能必其不疎乎少昊之為帝史且遺之矣<lb/>
　諸世代之㣲者能必其不遺乎雖然世代之疎漏則<lb/>
<pb n="KR2c0021_WYG_010-27a"/>
　有之矣至如窮蟬以下諸名必非鑿空增設再加以<lb/>
　虞幕而幕又未必即顓頊之子窮蟬之父也若是則<lb/>
　舜之世代與堯禹益相懸絶矣何能同時授受余故<lb/>
　知前代之世次必有遺脱也抑嘗考之漢書曰黃帝<lb/>
　之子清陽其子孫名摰以金徳王號曰金天氏是少<lb/>
　昊氏乃黃帝之後裔而非其子也國語曰少昊氏之<lb/>
　衰九黎亂徳顓頊受之蓋少昊氏一代之通稱非當<lb/>
　其世而遽衰也然則顓頊之去黃帝中間曠隔何得<lb/>
<pb n="KR2c0021_WYG_010-27b"/>
　為黄帝之孫而昌意之子山海經言黃帝生昌意昌<lb/>
　意生韓流韓流生顓頊韓流或作乾荒按山海經所<lb/>
　載古帝子孫率多簡略安知乾荒之外不更有所遺<lb/>
　乎且顓頊與帝嚳亦未必親相接承也不知傳歷幾<lb/>
　世而後高辛氏興將帝嚳上至黃帝又不止三世而<lb/>
　已矣古者帝王一代之興必建立名號至如世及相<lb/>
　承則因之而不改故太皥十五世皆襲庖犧氏之號<lb/>
　神農八世皆以炎帝稱何獨黃帝之後伯仲子孫逓<lb/>
<pb n="KR2c0021_WYG_010-28a"/>
　相授受必世世殊稱易運而列為五帝也哉春秋命<lb/>
　厯序曰黃帝傳十世少昊傳八世顓頊傳二十世帝<lb/>
　嚳傳十世此雖緯讖雜説不足深信然而足以補遷<lb/>
　史之疎濟諸説之窮似未可盡棄也又漢書帝系曰<lb/>
　顓頊五世而生鯀則鯀非顓頊之子是夏之上世史<lb/>
　有遺脱矣左傳稱高陽氏之才子八愷高辛氏之才<lb/>
　子八元此十六族者世濟其美若即為二帝之子則<lb/>
　高陽八子何其夀高辛八子豈其堯之諸弟邪蓋二<lb/>
<pb n="KR2c0021_WYG_010-28b"/>
　氏之族黨猶言顔氏有八賢也故杜氏注云皆其苗<lb/>
　裔夫高辛之苗裔堯未能舉是嚳堯亦非父子相承<lb/>
　或高辛氏歷世既久及摰而衰堯始起而代之是堯<lb/>
　之上世史亦有遺脱矣若此則唐虞夏后之世代可<lb/>
　以相值即曰堯舜同出於黃帝固已曠代疎絶猶魯<lb/>
　之與宋秦之與趙也傳曰黃帝之子二十五人同姓<lb/>
　者二人而已異姓則異徳男女相及以生民也記曰<lb/>
　繫之以姓而弗别雖百世而婚姻不通者周道然也<lb/>
<pb n="KR2c0021_WYG_010-29a"/>
　若如魯宋秦趙久為異姓别宗則堯亦何嫌於二女<lb/>
　之嬪虞而又何必疑於舜之降在匹庶堯不能親睦<lb/>
　也哉至於禘郊祖宗之制則禮有明文矣大傳曰禘<lb/>
　者禘其祖之所自出以其祖配之况神不歆非類禮<lb/>
　不祭非鬼有虞氏之禘黃帝而郊嚳祖顓頊而宗堯<lb/>
　也其於報親紹堯之義兩不相違不必攻戴記之失<lb/>
　而曲折言之固已畼然矣不然疑舜之祖將竝疑高<lb/>
　陽夏后氏之祖夫豈史遷同族異號之説茫然無所<lb/>
<pb n="KR2c0021_WYG_010-29b"/>
　原本而肆為妄謬以待後人之摘發哉惜乎諸儒疑<lb/>
　統系之舛而未及察世代之疎仁山金氏發其端而<lb/>
　未究其所以然也<lb/>
　<lb/>
　<lb/>
　<lb/>
　<lb/>
　繹史卷十<lb/>
</p>
<p>
</p>
  </div>
</body>
</text>
</TEI>
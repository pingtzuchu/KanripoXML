<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷七十一</head>
    <p>
<pb n="KR2c0021_WYG_071-1a"/>
欽定四庫全書<lb/>
　繹史卷七十一　　　　靈壁縣知縣馬驌撰<lb/>
　　陳二慶之亂<hi>蔡弑景侯附</hi>
左傳<hi>襄公二十年</hi>蔡公子燮欲以蔡之晉蔡人殺之公子履<lb/>
其母弟也故出奔楚陳慶虎慶寅畏公子黄之偪愬諸<lb/>
楚曰與蔡司馬同謀楚人以為討公子黄出奔楚初蔡<lb/>
文侯欲事晉曰先君與於踐土之盟晉不可棄且兄弟<lb/>
也畏楚不能行而䘚楚人使蔡無常公子燮求從先君<lb/>
<pb n="KR2c0021_WYG_071-1b"/>
以利蔡不能而死書曰蔡殺其大夫公子燮言不與民<lb/>
同欲也陳侯之弟黄出奔楚言非其罪也公子黄將出<lb/>
奔呼於國曰慶氏無道求專陳國㬥蔑其君而去其親<lb/>
五年不滅是無天也<hi>穀梁傳諸侯之尊弟兄不得以屬通其弟云者親之也親而奔之惡</hi>
<hi>也</hi>　<hi>二十三年</hi>陳侯如楚公子黄愬二慶於楚楚人召之使<lb/>
慶樂往殺之慶氏以陳叛夏屈建從陳侯圍陳陳人城<lb/>
板隊而殺之役人相命各殺其長遂殺慶虎慶寅楚人<lb/>
納公子黄君子謂慶氏不義不可肆也故書曰惟命不<lb/>
<pb n="KR2c0021_WYG_071-2a"/>
于常<hi>穀梁傳稱國以殺罪累上也及慶寅慶寅累也</hi>　<hi>二十四年</hi>陳人復討慶氏之<lb/>
黨鍼宜咎出奔楚　<hi>二十八年</hi>蔡侯歸自晉入於鄭鄭伯享<lb/>
之不敬子産曰蔡侯其不免乎日其過此也君使子展<lb/>
迋勞於東門之外而傲吾曰猶將更之今還受享而惰<lb/>
乃其心也君小國事大國而惰傲以為己心將得死乎<lb/>
若不免必由其子其為君也淫而不父僑聞之如是者<lb/>
恒有子禍　<hi>三十年</hi>蔡景侯為大子般娶于楚通焉大子<lb/>
弑景侯<hi>公羊傳賊未討何以書𦵏君子辭也而穀梁傳其不日子奪父政是謂夷之不日䘚  月𦵏不</hi>
<pb n="KR2c0021_WYG_071-2b"/>
<hi>𦵏者也䘚而𦵏之不忍使父失民于子也</hi>
　陳蔡小國﨑嶇兩大之間晉彊則從晉楚勝則服楚<lb/>
　蔡尤近楚故自翟泉以後不與中國之會盟陳亦今<lb/>
　日楚而明日晉爾鄬之會二慶反覆陳侯逃歸既復<lb/>
　有同蔡之愬夫子燮從晉固非民欲而慶氏為讒亦<lb/>
　豈堅於從楚者是以子黄䝉難如楚䘚發二子之奸<lb/>
　而正其罪然蔡履為子燮母弟既同謀適晉復何敢<lb/>
　奔楚又安知非讒慝哉中國不競至使小國之君臣<lb/>
<pb n="KR2c0021_WYG_071-3a"/>
　奔走弗克免禍讀春秋者至此能不為之喟然<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0021_WYG_071-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷七十一<lb/>
</p>
<p>
</p>
  </div>
</body>
</text>
</TEI>
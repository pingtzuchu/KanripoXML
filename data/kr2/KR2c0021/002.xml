<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷二</head>
    <p>
<pb n="KR2c0021_WYG_002-1a"/>
欽定四庫全書<lb/>
　繹史卷二　　　　　　靈壁縣知縣馬驌撰<lb/>
　　皇王異說<lb/>
爾雅林烝天帝皇王后辟公侯君也<lb/>
白虎通帝王者何號也號者功之表也所以表功名徳<lb/>
號令臣下者也徳合天地者稱帝仁義合者稱王别優<lb/>
劣也皇者何謂也亦號也皇君也羙也大也天之總羙<lb/>
大稱也時質故總之也號之為皇者煌煌人莫違也煩<lb/>
<pb n="KR2c0021_WYG_002-1b"/>
一夫擾一士以勞天下不為皇也不擾匹夫匹婦故為<lb/>
皇故黄金棄於山珠玉捐於淵巖居穴處衣皮毛飲泉<lb/>
液吮露英虚無寥廓與天地通靈也號言為帝者何帝<lb/>
者諦也象可承也王者往也天下所歸往<hi>尚書刑徳考帝者天號也</hi>
<hi>王者人稱也天有五帝以立名人有三王以正度天子爵稱也皇者煌煌也  獨斷皇者煌也盛徳煌煌無所</hi>
<hi>不照帝者諦也能行天道事天審諦合帝王世紀孔子稱天子之徳感天地洞八方是以化  神者稱皇徳合</hi>
<hi>天地者稱帝仁義合者稱王樂稽耀嘉徳象天地為帝仁義所生為王</hi>
風俗通皇者天天不言四時行焉百物生焉三皇垂拱<lb/>
<pb n="KR2c0021_WYG_002-2a"/>
無為設言而民不違道徳𤣥泊有似皇天故稱曰皇皇<lb/>
者中也光也宏也含宏履中開隂布剛上含皇極其施<lb/>
光明指天畫地神化潛通煌煌盛羙不可勝量　天立<lb/>
五帝以為相四時施生法度明察春夏慶賞秋冬刑罰<lb/>
帝者任徳設刑以則象之言其能行天道舉錯審諦<lb/>
春秋繁露徳備天地者稱皇帝天祐而子之號稱天子<lb/>
獨斷天王諸夏之所稱天下之所歸往故稱天王天子<lb/>
夷狄之所稱父天母地故稱天子<lb/>
<pb n="KR2c0021_WYG_002-2b"/>
白虎通或稱天子或稱帝王何以為接上稱天子明以<lb/>
爵事天也接下稱帝王者得號天下至尊之稱以號令<lb/>
臣下也<lb/>
說文古之造文者三畫而連其中謂之王三者天地人<lb/>
也而參通之者王也<hi>○本董子說輸春秋考文耀王者往也神所  向人所樂歸</hi>
古之神聖人母感天而生子故曰天子<lb/>
淮南子帝者體太一王者法隂陽霸者則四時君者用<lb/>
六律秉太一者牢籠天地彈壓山川含吐隂陽伸曵四<lb/>
<pb n="KR2c0021_WYG_002-3a"/>
時紀綱八極經緯六合覆露照導普氾無私蠉飛蠕動<lb/>
莫不仰徳而生隂陽者承天地之和形萬殊之體含氣<lb/>
化物以成埒類贏縮卷舒淪於不測終始虛滿轉於無<lb/>
原四時者春生夏長秋收冬蔵取予有節出入有時開<lb/>
闔張歙不失其敘喜怒剛柔不離其理六律者生之與<lb/>
殺也賞之與罰也予之與奪也非此無道也故謹於權<lb/>
衡準繩審乎輕重足以治其境内矣<hi>禮斗威儀帝者得其根核王者得其</hi>
<hi>英華霸者得其附枝故帝道不行不能王王道不行不能霸霸道不行不能守其身</hi>
<pb n="KR2c0021_WYG_002-3b"/>
新論無制令刑罰謂之皇有制令而無刑罰謂之帝賞<lb/>
善誅惡諸侯朝事謂之王興兵約盟以信義矯世謂之<lb/>
伯<lb/>
風俗通易稱天先春而後秋地先生而後凋日月先光<lb/>
而後幽是以王者則之亦先教而後刑三皇結繩五帝<lb/>
畫像三王肉刑五霸黠巧此言歩驟稍有優劣也<hi>孝經鉤命</hi>
<hi>訣三皇歩五帝驟三王馳五霸騖</hi>
管子明一者皇察道者帝通徳者王謀得兵勝者霸<lb/>
<pb n="KR2c0021_WYG_002-4a"/>
吕氏春秋五帝先道而後徳故徳莫盛焉三王先徳而<lb/>
後事故事莫功焉五霸先事而後兵故兵莫强焉<lb/>
獨斷皇王后帝皆君也上古天子庖犧氏神農氏稱皇<lb/>
堯舜稱帝夏殷周稱王<lb/>
潛夫論世傳三皇五帝多以伏羲神農為三皇其一者<lb/>
或曰燧人或曰祝融或曰女媧其是與非未可知也<hi>○諸</hi>
<hi>說見後</hi>
尚書大傳遂人為遂皇伏羲為戲皇神農為農皇也遂<lb/>
<pb n="KR2c0021_WYG_002-4b"/>
人以火紀火太陽也陽尊故託遂皇於天伏羲以人事<lb/>
紀故託戲皇於人神農悉地力種㯏疏故託農皇於地<lb/>
天地人道備而三五之運興矣<lb/>
白虎通三皇者何謂也謂伏羲神農燧人也或曰伏羲<lb/>
神農祝融也謂之燧人何鑽木燧取火教民熟食養人<lb/>
利性避臭去毒謂之燧人也謂之祝融何祝者屬也融<lb/>
者續也言能屬續三皇之道而行之故謂祝融也<lb/>
禮含文嘉三皇虙戲燧人神農伏者别也變也戲者獻<lb/>
<pb n="KR2c0021_WYG_002-5a"/>
也法也伏羲始别八卦以變化天下天下法則咸伏貢<lb/>
獻故曰伏羲也燧人鑽木取火炮生為熟令人無復腹<lb/>
疾有異於禽獸遂天之意故曰遂人也神農神者信也<lb/>
農者濃也始作耒耜教民耕種羙其衣食徳濃厚若神<lb/>
故為神農也<lb/>
春秋運斗樞伏羲女媧神農是三皇也<lb/>
白虎通五帝者何謂也禮曰黄帝顓頊帝嚳帝堯帝舜<lb/>
五帝也黄者中和之色自然之性萬世不易黄帝始作<lb/>
<pb n="KR2c0021_WYG_002-5b"/>
制度得其中和萬世常存故稱黄帝也謂之顓頊何顓<lb/>
者専也頊者正也能專正天人之道故謂之顓頊也謂<lb/>
之帝嚳者何也嚳者極也言其能施行窮極道徳也謂<lb/>
之堯者何堯猶嶤嶤也至髙之貎清妙髙逺優遊博衍<lb/>
衆聖之主百王之長也謂之舜者何舜猶僢僢也言能<lb/>
推信堯道而行之<hi>風俗通黄者光也厚也中和之色徳四季與地同功故先黄以别之也顓</hi>
<hi>者専也頊者信也言其承易文之以質使天下䝉化皆貴貞慤也嚳者考也成也言其考明法度醇羙嚳然若</hi>
<hi>酒之芬香也堯者髙也饒也言其隆興煥炳最髙明也舜者推也循也言其推行道徳循堯緒也</hi>　三<lb/>
<pb n="KR2c0021_WYG_002-6a"/>
王者何謂也夏殷周也夏殷周者有天下之大號也必<lb/>
改號者所以明天意已著欲顯揚已於天下也已復襲<lb/>
先王之號與繼體守文之君無以異也不顯不明非天<lb/>
意也故受命王者必擇天下羙號表著己之功業明當<lb/>
致施是也所以預自表克於前也不以姓為號何姓者<lb/>
一字之稱也尊卑所同也諸侯各稱一國之號而有百<lb/>
姓矣天子至尊即備有天下之號而兼萬國矣夏者大<lb/>
也明當守持大道也殷者中也為中和之道也聞也見<lb/>
<pb n="KR2c0021_WYG_002-6b"/>
也謂當道著見中和之為也周者至也密也道徳周密<lb/>
無所不至也<hi>風俗通禹者輔也輔續舜後庶續洪茂湯者攘也昌也言其攘除不軌改亳為商成</hi>
<hi>就王道天下熾盛文武皆以其所長</hi>五帝無有天下之號何五帝徳大能<lb/>
禪以民為子成於天下無為立號也或曰唐虞者號也<lb/>
唐蕩蕩也蕩蕩者道徳至大之貎也虞者樂也言天下<lb/>
有道人皆樂也帝嚳有天下號曰高辛顓頊有天下號<lb/>
曰髙陽黄帝有天下號曰自然自然者獨宏大道徳也<lb/>
髙陽者陽猶明也道徳髙明也髙辛者道徳大信也<lb/>
<pb n="KR2c0021_WYG_002-7a"/>
　三皇五帝人之恒言也尚書序曰伏犧神農黄帝之<lb/>
　書謂之三墳言大道也少昊顓頊髙辛唐虞之書謂<lb/>
　之五典言常道也故黄帝以上為三皇少昊以下為<lb/>
　五帝五帝既沒三王繼統三王世衰五霸逓興是以<lb/>
　論世者必稱三五其來乆矣太史公作五帝本紀首<lb/>
　黄帝而無少昊氏説者曰少昊不居帝位率鳥師以<lb/>
　理西方信然則月令何以列少昊為金行之帝郯子<lb/>
　自述其祖何得言繼黄帝而立也自遷之書出遂令<lb/>
<pb n="KR2c0021_WYG_002-7b"/>
　言三皇者欲備其數而不得則紛然聚訟或曰燧人<lb/>
　或曰女媧或曰祝融矣夫遷之所本者帝繫與世本<lb/>
　也然而帝繫世本或出於周末采録固有不可依據<lb/>
　者舜祖虞幕見於左氏國語者明甚而脱漏失紀是<lb/>
　豈可盡信乎且遷之所記往往乖剌疑誤合重黎而<lb/>
　為一是楚有二祖也齊為四岳之裔又為伯翳之後<lb/>
　是齊亦有二祖也以伯翳為臯陶之子秦趙方興何<lb/>
　臧孫有不祀之歎伯翳佐禹治水以馴服鳥獸即書<lb/>
<pb n="KR2c0021_WYG_002-8a"/>
　所謂益作朕虞孟子所謂使益掌火者矣史於本紀<lb/>
　既兩岐其名於世家又分為二人何其謬邪故益之<lb/>
　為翳亦猶昊之為皥伏羲之為宓戲嚳之為俈紂之<lb/>
　為受與夫契之為卨垂之為倕臯陶之為咎繇仲虺<lb/>
　之為儡或為<graphic n="KR2242" url="https://raw.githubusercontent.com/kanripo/KR-Gaiji/master/images/KR2242.png" mimeType="image/png"/>或為蘬伯囧之為□君牙之為雅古<lb/>
　文之通用類然皆謂之二人可乎周官外史氏掌三<lb/>
　皇五帝之書今三皇之書湣闕五帝僅存二典易敘<lb/>
　庖羲氏以來畧舉之而不悉俾後世無所折衷無怪<lb/>
<pb n="KR2c0021_WYG_002-8b"/>
　乎人人異端牴牾更僕未可問也伯夷之作秩宗虞<lb/>
　書載之而以為四岳姜姓之祖庭堅髙陽氏之才子<lb/>
　也而以為咎繇之字放勲重華文命各言其徳業也<lb/>
　而以為堯舜禹之名堯舜名也而諡法載之若此者<lb/>
　其皆信乎共工氏與女媧爭任知刑以霸九域而列<lb/>
　子云共工與顓頊爭為帝是已有兩共工矣其作亂<lb/>
　於帝嚳之世重黎誅之而不盡與振滔洪水舜流幽<lb/>
　州者又有兩共工也燧人之前有有巢氏昊英之後<lb/>
<pb n="KR2c0021_WYG_002-9a"/>
　又有有巢氏而皆教民居禪通之帝為倉頡黄帝之<lb/>
　史為倉頡而皆造書契帝堯之時有羿夏后太康之<lb/>
　時有羿而皆以善射名若此者其盡然乎信如世紀<lb/>
　所稱女媧祝融皆襲庖羲氏之號而竝稱三皇是一<lb/>
　姓而再皇也據鄒子五徳之運五行相生以承其位<lb/>
　也燧人祝融皆以火徳王而與炎帝竝稱皇是以火<lb/>
　濟火也皇者羙大難名帝者克配上帝王者貫通三<lb/>
　才其名不同其實一也皇神化而莫違帝高居而丕<lb/>
<pb n="KR2c0021_WYG_002-9b"/>
　冒王天下所歸往天祐之民戴之其徳同也三皇之<lb/>
　世如春五帝之世如夏三王之世如秋非春不生非<lb/>
　夏不長非秋不成其時不同也而功同三王異世不<lb/>
　相襲禮五帝殊時不相沿樂曰作曰述或革或因其<lb/>
　政不同也而道同天覆地載四時運行寒暑代謝以<lb/>
　成嵗功其為成物均也日月照臨金水内景火外景<lb/>
　聖徳光照旁及四海其為明一也饑者思食渴者思<lb/>
　飲寒者就暄暍者趨䕃其欲不同而皆得所欲也故<lb/>
<pb n="KR2c0021_WYG_002-10a"/>
　皇帝王皆有天下者之通號也是以三皇以來皆曰<lb/>
　王天下而夏殷之主猶然以帝稱傳曰今之王古之<lb/>
　帝也是豈有髙下隆汙之殊哉故諸侯不得稱王稱<lb/>
　王者僭也自徐偃吳楚始也天無二日民無二王國<lb/>
　無二主尊無二上故諸侯不得相推為王相推者亂<lb/>
　也自徐州之役始也既列國皆稱王矣復以王為不<lb/>
　足而相尊以帝若此者悖也自秦昭齊閔始也王者<lb/>
　天子之稱霸者彊侯之號未有兼稱霸王者而兼稱<lb/>
<pb n="KR2c0021_WYG_002-10b"/>
　之陋也自項籍為之也書曰皇帝清問下民古之稱<lb/>
　帝以皇者皇帝猶皇王也言大君也而云古有泰皇<lb/>
　因去泰著皇采帝號而合稱之以為有天下者之尊<lb/>
　名自秦政始也古者五等之爵公侯伯子男未有以<lb/>
　王命其臣者而功臣子弟皆得以封王自漢髙始也<lb/>
　<lb/>
　<lb/>
　繹史卷二<lb/>
</p>
<p>
</p>
  </div>
</body>
</text>
</TEI>
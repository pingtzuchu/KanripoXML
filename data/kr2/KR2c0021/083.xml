<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷八十三</head>
    <p>
<pb n="KR2c0021_WYG_083-1a"/>
欽定四庫全書<lb/>
　繹史卷八十三　　　　靈壁縣知縣馬驌撰<lb/>
　　老子道教<lb/>
史記老子者楚苦縣厲鄉曲仁里人也姓李氏名耳字<lb/>
伯陽諡曰耼周守蔵室之史也孔子適周将問禮扵老<lb/>
子老子曰子所言者其人與骨皆已朽矣獨其言在耳<lb/>
且君子得其時則駕不得其時則蓬累而行吾聞之良<lb/>
賈深蔵若虚君子盛徳容貎若愚去子之驕氣與多欲<lb/>
<pb n="KR2c0021_WYG_083-1b"/>
態色與淫志是皆無益扵子之身吾所以告子若是而<lb/>
已孔子去謂弟子曰鳥吾知其能飛魚吾知其能游獸<lb/>
吾知其能走走者可以為罔㳺者可以為綸飛者可以<lb/>
為矰至扵龍吾不能知其乘風雲而上天吾今日見老<lb/>
子其猶龍邪老子修道徳其學以自隱無名為務居周<lb/>
久之見周之衰廼遂去至闗闗令尹喜曰子将隱矣彊<lb/>
為我著書扵是老子廼著書上下篇言道徳之意五千<lb/>
餘言而去莫知其所終或曰老萊子亦楚人也著書十<lb/>
<pb n="KR2c0021_WYG_083-2a"/>
五篇言道家之用與孔子同時云盖老子百有六十餘<lb/>
嵗或言二百餘嵗以其修道而養夀也自孔子死之後<lb/>
百二十九年而史記周太史儋見秦獻公曰始秦與周<lb/>
合而離離五百嵗而復合合七十嵗而霸王者出焉或<lb/>
曰儋即老子或曰非也世莫知其然否老子隱君子也<lb/>
世之學老子者則絀儒學儒學亦絀老子道不同不相<lb/>
為謀豈謂是邪李耳無為自化清静自正<lb/>
高士傳老子陳人也生於殷時為周柱下史好養精氣<lb/>
<pb n="KR2c0021_WYG_083-2b"/>
貴接而不施轉為守藏史仲尼至周見老子知其聖人<lb/>
乃師之後周徳衰乃乗青牛車去入大秦過西闗闗令<lb/>
尹喜望氣先知焉乃物色遮候之已而老子果至乃强<lb/>
使著書作道徳經五千餘言為道家之宗以其年老故<lb/>
號其書為老子<hi>神仙傳老子者名重耳其母感大流星而有娠雖受氣天然見扵李家猶以李</hi>
<hi>為姓或云老子先天地生或云天之精魂盖神靈之屬或云母懐之七十二年乃生生時剖母左腋而出生而</hi>
<hi>首白故謂之老子或云其母無夫老子是母家之姓或云老子之母適至李樹下而生老子生而能言指李樹</hi>
<hi>曰以此為我姓或云上三皇時為𤣥中法師下三皇時為金闕帝君伏羲時為鬱華子神農時為九靈老子祝</hi>
<pb n="KR2c0021_WYG_083-3a"/>
<hi>融時為廣夀子黄帝時為廣成子顓頊時為赤精子帝嚳時為禄圗子堯時為務成子舜時為尹夀子夏禹時</hi>
<hi>為真行子殷湯時為錫則子文王時為文邑先生一云守蔵史或云在越為范蠡在齊為䲭夷子在吳為陶朱</hi>
<hi>公或云老子欲西度闗闗令尹喜知其非常人也從之問道老子驚怪故吐舌耼然遂有老耼之號老子黄白</hi>
<hi>色美目廣顙長耳大目䟱齒方口厚唇額有三五達理日角月懸鼻純骨雙柱耳有三漏門足蹈二五手把十</hi>
<hi>文以周文王時為守蔵史至武王時為柱下史時俗見其久夀故號之為老子老子恬淡無欲專以長生為務</hi>
<hi>者故在周雖乆而名位不遷者盖欲和光同塵内實自然道成乃去盖僊人也老子将去而西出闗以昇崑崙</hi>
<hi>闗令尹喜占風氣逆知當有神人來過乃埽道四十里見老子而知是也老子在中國都未有所授知喜命應</hi>
<hi>得道乃停闗中老子有客徐甲少賃扵老子約日雇百錢計欠甲七百二十萬錢甲見老子出闗逰行速索償</hi>
<pb n="KR2c0021_WYG_083-3b"/>
<hi>不可得乃倩人作辭詣闗令以言老子而為作辭者亦不知甲巳隨老子二百餘年矣唯計甲所應得直之多</hi>
<hi>許以女嫁甲甲見女美尤喜遂通辭扵尹喜得辭大驚乃見老子老子問甲曰汝久應死吾昔賃汝為官卑家</hi>
<hi>貧無有使役故以太𤣥清生符與汝所以至今日汝何以言吾吾語汝到安息國固當以黄金計直還汝汝何</hi>
<hi>以不能忍乃使甲張口向地其太𤣥真符立出扵地丹書文字如新甲成一聚枯骨矣喜知老子神人能復使</hi>
<hi>甲生乃為甲叩頭請命乞為老子出錢還之老子復以太𤣥符投之甲立更生喜即以錢二百萬與甲遣之而</hi>
<hi>去并執弟子之禮具以長生之事授喜喜又請教誡老子語之五千言喜退而書之名曰道徳經焉尹喜行其</hi>
<hi>道亦得僊跡拾遺記老耼在周之末居反景日室之山與世人絶  惟有黄髮老叟五人或乘鴻鶴㦯衣羽毛</hi>
<hi>耳出扵頂瞳子皆方而色玉潔手握青筠之杖與耼共談天地之數及耼退跡為柱下史求天下服道之術四</hi>
<pb n="KR2c0021_WYG_083-4a"/>
<hi>海名士莫不争至五老即五方之精也聞浮提之國獻神通善書二人乍老乍少隱形則出影  聲則蔵形出</hi>
<hi>肘閒金壺四寸上有五龍之檢封以青泥壺中有黑汁如淳漆灑地及石皆成篆𨽻科斗之字記造化人倫之</hi>
<hi>始佐老子撰道徳經垂十萬言寫以玉牒編以金繩貯以玉函晝夜精勤形勞神倦及金壺汁盡二人刳心瀝</hi>
<hi>血以代墨焉逓鑽腦骨取髓代為膏燭及髓血皆竭探懐中玉管中有丹藥之屑以塗其身骨力如故老子曰</hi>
<hi>更除其繁紊存五千言及至經成工畢二人亦不知所徃  漢書道家老子四篇</hi>
老子道可道非常道名可名非常名無名天地之始有<lb/>
名萬物之母故常無欲以觀其妙常有欲以觀其徼此<lb/>
兩者同出而異名同謂之𤣥𤣥之又𤣥衆妙之門<hi>韓非子道</hi>
<pb n="KR2c0021_WYG_083-4b"/>
<hi>者萬物之所然也萬理之所稽也理者成物之文也道者萬物之所以成也故曰道理之者也物有理不可以</hi>
<hi>相薄物有理不可以相薄故理之為物之制萬物各異理萬物各異理而道盡稽萬物之理故不得不化不得</hi>
<hi>不化故無常操是以生死氣禀焉萬智斟酌焉萬事廢興焉天得之以高地得之以蔵維斗得之以成其威日</hi>
<hi>月得之以恒其光五常得之以常其位列星得之以端其行四時得之以御其變氣軒轅得之以擅四方赤松</hi>
<hi>得之與天地統聖人得之以成文章道與堯舜俱智與接輿俱狂與桀紂俱滅與湯武俱昌以為近乎逰扵四</hi>
<hi>極以為逺乎常在吾側以為暗乎其光昭昭以為明乎其物㝠㝠而功成天地和化雷霆宇内之物恃之以成</hi>
<hi>凡道之情不制不形柔弱隨時與理相應萬物得之以死得之以生萬物得之以敗得之以成道譬諸若水溺</hi>
<hi>者多飲之即死渴者適飲之則生譬之若劒㦸愚人以行忿則禍生聖人以誅暴則福成故得之以死得之以</hi>
<pb n="KR2c0021_WYG_083-5a"/>
<hi>生得之以敗得之以成人希見生象也而得死象之骨按其圖以想其生也故諸人之所以意想者皆謂之象</hi>
<hi>也今道雖不可得聞見聖人執其見功以處見其形故曰無状之状無物之象凡理者方圎長短麤靡堅脆之</hi>
<hi>分也故理定而後物可得道也故理有存亡有死生有盛衰夫物之一存一亡乍死乍生初盛而後衰者不可</hi>
<hi>謂常唯夫與天地之剖判也具生至天地之消散也不死不衰者謂常而常者無攸易無定理無定理非在扵</hi>
<hi>常是以不可道也聖人觀其𤣥虚用其周行强字之曰道然而可論故曰道可道非常道也</hi>　天下<lb/>
皆知美之為美斯惡已皆知善之為善斯不善已故有<lb/>
無相生難易相成長短相形高下相傾音聲相和前後<lb/>
相隨是以聖人處無為之事行不言之教萬物作焉而<lb/>
<pb n="KR2c0021_WYG_083-5b"/>
不辭生而不有為而不恃功成而弗居夫惟弗居是以<lb/>
不去　不尚賢使民不爭不貴難得之貨使民不為盜<lb/>
不見可欲使心不亂是以聖人治虚其心實其腹弱其<lb/>
志彊其骨常使民無知無欲使夫知者不敢為也為無<lb/>
為則無不治<hi>淮南子夫玉璞不厭厚角䚩不厭薄漆不厭黒粉不厭白此四者相反也所急則均</hi>
<hi>其用一也今之裘與蓑孰急見雨則裘不用升堂則蓑不御此時為帝者也譬若舟車楯肆窮廬故有所宜也</hi>
<hi>故老子曰不上賢言不致魚扵木沈鳥扵淵</hi>　道沖而用之或不盈淵乎似<lb/>
萬物之宗挫其鋭解其紛和其光同其塵湛兮似若存<lb/>
<pb n="KR2c0021_WYG_083-6a"/>
吾不知誰之子象帝之先　天地不仁以萬物為芻狗<lb/>
聖人不仁以百姓為芻狗天地之間其猶橐籥乎虚而<lb/>
不屈動而愈出多言數窮不如守中　谷神不死是謂<lb/>
𤣥牝𤣥牝之門是謂天地根綿綿若存用之不勤<hi>河上公章</hi>
<hi>句𤣥天也扵人為鼻牝地也扵人為口天食人以五氣從鼻入蔵扵心五氣清微為精神聰明音聲五性其鬼</hi>
<hi>曰魂魂者雄也主出入人鼻與天通故鼻為𤣥也地食人以五味從口入藏扵胃五性濁厚為形骸骨肉血脉</hi>
<hi>六情其鬼曰魄魄者雌也主出入扵口與地通故曰牝也○列子引黄帝語也或云五千言古有是語而老子</hi>
<hi>傳之三教論曰五千文者容成所説老子為尹談盖述而不作按荘子引容成氏曰除日無嵗無外無内則容</hi>
<pb n="KR2c0021_WYG_083-6b"/>
<hi>成氏固有書矣</hi>　天長地久天地所以能長且久者以其不自<lb/>
生故能長生是以聖人後其身而身先外其身而身存<lb/>
非以其無私邪故能成其私　上善若水水善利萬物<lb/>
而不爭處衆人之所惡故幾於道居善地心善淵與善<lb/>
仁言善信政善治事善能動善時夫惟不争故無尤<lb/>
持而盈之不如其已揣而鋭之不可長保金玉滿堂莫<lb/>
之能守富貴而驕自遺其咎功成名遂身退天之道<lb/>
載營魄抱一能無離専氣致柔能孾兒滌除𤣥覽能無<lb/>
<pb n="KR2c0021_WYG_083-7a"/>
疵愛民治國能無為天門開闔能無雌明白四達能無<lb/>
知生之畜之生而不有為而不恃長而不宰是謂𤣥徳<lb/>
　三十輻共一轂當其無有車之用埏埴以為器當其<lb/>
無有器之用鑿户牖以為室當其無有室之用故有之<lb/>
以為利無之以為用　五色令人目盲五音令人耳聾<lb/>
五味令人口爽馳騁田獵令人心發狂難得之貨令人<lb/>
行妨是以聖人為腹不為目故去彼取此　寵辱若驚<lb/>
貴大患若身何謂寵辱辱為下得之若驚失之若驚是<lb/>
<pb n="KR2c0021_WYG_083-7b"/>
謂寵辱若驚何謂貴大患若身吾所以有大患者為吾<lb/>
有身及吾無身吾有何患故貴以身為天下者則可寄<lb/>
於天下愛以身為天下者乃可以託於天下　視之不<lb/>
見名曰夷聼之不聞名曰希搏之不得名曰微此三者<lb/>
不可致詰故混而為一其上不皦其下不昧繩繩不可<lb/>
名復歸於無物是謂無状之状無物之象是為忽恍迎<lb/>
之不見其首隨之不見其後執古之道以御今之有以<lb/>
知古始是謂道紀<hi>淮南子四方皆道之門户牖嚮也在所從闚之故釣可以教騎騎可以教</hi>
<pb n="KR2c0021_WYG_083-8a"/>
<hi>御御可以教刺舟越人學射參犬而發適在五歩之内不易儀也世已變矣而守其故譬猶越人之射也天下</hi>
<hi>莫相憎於膠漆而莫相愛於氷炭膠漆相賊氷炭相息也牆之壊愈其立也冰之泮愈其凝也以其反宗泰山</hi>
<hi>之容巍巍然高去之千里不見埵堁逺之故也秋毫之末淪於不測是故小不可以為内者大不可以為外矣</hi>
　古之善為士者微妙𤣥通深不可識夫惟不可識故<lb/>
强為之容與兮若冬渉川猶兮若畏四鄰儼兮其若客<lb/>
渙兮若冰之将釋敦兮其若朴曠兮其若谷渾兮其若<lb/>
濁孰能濁以静之徐清孰能安以久動之徐生保此道<lb/>
者不欲盈夫唯不盈故能蔽不新成　至虚極守静篤<lb/>
<pb n="KR2c0021_WYG_083-8b"/>
萬物竝作吾以觀其復夫物芸芸各復歸其根歸根曰<lb/>
静是謂復命復命曰常知常曰明不知常妄作凶知常<lb/>
容容乃公公乃王王乃天天乃道道乃久沒身不殆<lb/>
太上下知有之其次親之譽之其次畏之其次侮之信<lb/>
不足焉有不信猶兮其貴言功成事遂百姓皆謂我自<lb/>
然　大道廢有仁義智慧出有大偽六親不和有孝慈<lb/>
國家昏亂有忠臣　絶聖棄智民利百倍絶仁棄義民<lb/>
復孝慈絶巧棄利盜賊無有此三者以為文不足故令<lb/>
<pb n="KR2c0021_WYG_083-9a"/>
有所屬見素抱朴少私寡欲　絶學無憂唯之與阿相<lb/>
去幾何善之與惡相去何若人之所畏不可不畏荒兮<lb/>
其未央哉衆人熙熙如享太牢如登春臺我獨泊兮其<lb/>
未兆如孾兒之未孩乘乘兮若無所歸衆人皆有餘而<lb/>
我獨若遺我愚人之心也哉沌沌兮俗人昭昭我獨若<lb/>
昏俗人察察我獨悶悶忽兮若海漂兮若無止衆人皆<lb/>
有以而我獨頑似鄙我獨異於人而貴食母　孔徳之<lb/>
容唯道是從道之為物唯怳唯忽忽兮怳兮其中有像<lb/>
<pb n="KR2c0021_WYG_083-9b"/>
怳兮忽兮其中有物窈兮冥兮其中有精其精甚眞其<lb/>
中有信自古及今其名不去以閱衆甫吾何以知衆甫<lb/>
之然哉以此<hi>闕</hi>曲則全枉則直窪則盈弊則新少則得<lb/>
多則惑是以聖人抱一為天下式不自見故明不自是<lb/>
故彰不自伐故有功不自矜故長夫唯不争故天下莫<lb/>
與之争古之所謂曲則全者豈虚言哉誠全而歸之<hi>淮南</hi>
<hi>子子路以勇死萇𢎞以智困能以智知而未能以智不知也故行險者不得履繩出林者不得直道夜行瞑目</hi>
<hi>而前其手事有所至而明有不害人能貫冥冥入扵昭昭可與言至矣</hi>　希言自然飄風<lb/>
<pb n="KR2c0021_WYG_083-10a"/>
不終朝驟雨不終日孰為此者天地天地尚不能久而<lb/>
况於人乎故從事扵道者道者同扵道徳者同於徳失<lb/>
者同於失同於道者道亦樂得之同於徳者徳亦樂得<lb/>
之同於失者失亦樂失之信不足焉有不信焉　跂者<lb/>
不立跨者不行自見者不明自是者不彰自伐者無功<lb/>
自矜者不長其於道也曰餘食贅行物或惡之故有道<lb/>
者不處也　有物混成先天地生寂兮寥兮獨立而不<lb/>
改周行而不殆可以為天下母吾不知其名字之曰道<lb/>
<pb n="KR2c0021_WYG_083-10b"/>
强為之名曰大大曰逝逝曰逺逺曰反故道大天大地<lb/>
大王亦大域中有四大而王居其一焉人法地地法天<lb/>
天法道道法自然　重為輕根静為躁君是以聖人終<lb/>
日行不離輜重雖有榮觀燕處超然柰何萬乘之主而<lb/>
以身輕天下輕則失臣躁則失君<hi>河上公章句人君不重則不尊治身不重</hi>
<hi>則失神草木之華輕故零落根重故長存人君不静則失威治身不静則身危能静故能變化虎躁故多夭虧</hi>
　善行無轍迹善言無瑕讁善計不用籌策善閉無闗<lb/>
揵而不可開善結無繩約而不可解是以聖人常善救<lb/>
<pb n="KR2c0021_WYG_083-11a"/>
人故無棄人常善救物故無棄物是謂襲明故善人者<lb/>
不善人之師不善人者善人之資不貴其師不愛其資<lb/>
雖智大迷是謂要妙　知其雄守其雌為天下谿為天<lb/>
下谿常徳不離復歸於孾兒知其白守其黑為天下式<lb/>
為天下式常徳不忒復歸於無極知其榮守其辱為天<lb/>
下谷為天下谷常徳乃足復歸扵朴朴散則為器聖人<lb/>
用之則為官長故大制不割　将欲取天下而為之吾<lb/>
見其不得已天下神器不可為也為者敗之執者失之<lb/>
<pb n="KR2c0021_WYG_083-11b"/>
故物或行或隨或呴或吹或強或羸或載或隳是以聖<lb/>
人去甚去奢去泰　以道佐人主者不以兵强天下其<lb/>
事好還師之所處荆棘生焉大軍之後必有凶年善者<lb/>
果而已不敢以取強果而勿矜果而勿伐果而勿驕果<lb/>
而不得已果而勿强物壯則老是謂不道不道早已<lb/>
夫佳兵不祥之器物或惡之故有道者不處君子居則<lb/>
貴左用兵則貴右兵者不祥之器非君子之器不得已<lb/>
而用之恬淡為上勝而不美而美之者是樂殺人夫樂<lb/>
<pb n="KR2c0021_WYG_083-12a"/>
殺人者則不可以得志於天下矣吉事尚左凶事尚右<lb/>
偏将軍居左上将軍居右言居上勢則以喪禮處之殺人之衆<lb/>
以悲哀泣之戰勝以喪禮處之　道常無名朴雖小天下<lb/>
不敢臣侯王若能守之萬物将自賔天地相合以降甘<lb/>
露民莫之令而自均始制有名名亦既有天亦将知止<lb/>
知止所以不殆譬道之在天下猶川谷之與江海　知<lb/>
人者智自知者明勝人者有力自勝者強知足者富强<lb/>
行者有志不失其所者久死而不亡者夀　大道汜兮<lb/>
<pb n="KR2c0021_WYG_083-12b"/>
其可左右萬物恃之而生而不辭功成不名有愛養萬<lb/>
物而不為主常無欲可名於小萬物歸焉而不為主可<lb/>
名為大是以聖人終不為大故能成其大<hi>淮南子夫臨江而釣曠日</hi>
<hi>而不能盈羅雖有鉤箴芒距微綸芳餌加之以詹何娟嬛之數猶不能與網罟爭得也射者扞烏號之弓彎綦</hi>
<hi>衛之箭重之羿逢䝉子之巧以要飛鳥猶不能與籠者競多何則以所持之小也張天下以為之籠因江海以</hi>
<hi>為罟又何亡魚失鳥之有乎故矢不若繳繳不若無形之像夫釋大道而任小數無以異於使蠏捕䑕蟾蠩捕</hi>
<hi>蚤不足以禁姦塞邪亂乃逾滋</hi>　執大象天下徃徃而不害安平太樂<lb/>
與餌過客止道之出口淡乎其無味視之不足見聼之<lb/>
<pb n="KR2c0021_WYG_083-13a"/>
不足聞用之不可既　将欲噏之必固張之将使弱之<lb/>
必固強之将欲廢之必固興之将欲奪之必固與之是<lb/>
謂微明柔弱勝剛强魚不可脱於淵國之利器不可以<lb/>
示人　道常無為而無不為侯王若能守萬物将自化<lb/>
化而欲作吾将鎮之以無名之朴無名之朴亦将不欲<lb/>
不欲以静天下将自定<hi>淮南子草木洪者為本而殺者為末禽獸之性大者為首而小</hi>
<hi>者為尾末大於本則折尾大於要則不掉矣故食其口而百節肥灌其本而枝葉美天地之性也天地之生物</hi>
<hi>也有本末其養物也有先後人之於治也豈得無終始哉○右上篇</hi>　上徳不徳是以有<lb/>
<pb n="KR2c0021_WYG_083-13b"/>
徳下徳不失徳是以無徳上徳無為而無以為下徳為<lb/>
之而有以為上仁為之而無以為上義為之而有以為<lb/>
上禮為之而莫之應則攘臂而仍之故失道而後徳失<lb/>
徳而後仁失仁而後義失義而後禮夫禮者忠信之薄<lb/>
而亂之首前識者道之華而愚之始是以大丈夫處其<lb/>
厚不居其薄處其實不居其華故去彼取此<hi>韓非子道有積而徳</hi>
<hi>有功徳者道之功功有實而實有光仁者徳之光光有澤而澤有事義者仁之事也事有禮而禮有文禮者義</hi>
<hi>之文也故曰失道而後失徳失徳而後失仁失仁而後失義失義而後失禮禮為情貎者也文為質飾者也夫</hi>
<pb n="KR2c0021_WYG_083-14a"/>
<hi>君子取情而去貎好質而惡飾夫恃貌而論情者其情惡也須飾而論質者其質衰也何以論之和氏之璧不</hi>
<hi>飾以五采隨侯之珠不飾以銀黄其質至美物不足以飾之夫物之待飾而後行者其質不美也是以父子之</hi>
<hi>間具禮而不明故曰禮薄也凡物不並盛隂陽是也理相奪予威徳是也實厚者貎薄父子之禮是也由是觀</hi>
<hi>之禮繁者實心衰也然則為禮者事通人之樸心者也衆人之為禮也人應則輕歡不應則責怨今為禮者事</hi>
<hi>通人之樸心而資之以相責之分能毋争乎有争則亂故曰夫禮者忠信之薄也而亂之首乎  先物行先理</hi>
<hi>動之謂前識前識者無縁而忘意度也何以論之詹何坐弟子侍有牛鳴於門外弟子曰是黑牛也而白題詹</hi>
<hi>何曰然是黒牛也而白在其角使人視之果黒牛而以布裹其角以詹子之術嬰衆人之心華焉殆矣故曰道</hi>
<hi>之華也甞試釋詹子之察而使五尺之愚童子視之亦知其黒牛而以布裹其角也故以詹子之察苦心傷神</hi>
<pb n="KR2c0021_WYG_083-14b"/>
<hi>而後與五尺之愚童子同功是以曰愚之首也故曰前識者道之華也而愚之首也</hi>　昔之得一<lb/>
者天得一以清地得一以寜神得一以靈谷得一以盈<lb/>
萬物得一以生侯王得一以為天下正其致之天無以<lb/>
清将恐裂地無以寜将恐發神無以靈将恐歇谷無以<lb/>
盈将恐竭萬物無以生将恐滅侯王無以貴高将恐蹷<lb/>
故貴以賤為本高必以下為基是以侯王自謂孤寡不<lb/>
糓此非以賤為本耶非乎故致數車無車不欲琭琭如<lb/>
玉落落如石<hi>道徳指歸一者道之子神明之母太和之宗天地之祖於神為無於道為有於神為</hi>
<pb n="KR2c0021_WYG_083-15a"/>
<hi>大於道為小故其為物也虚而實無而有圎而不規方而不矩繩繩忽忽無端無緒不浮不沉不行不止為於</hi>
<hi>不為施扵不與合囊變化負包分理無無之無始始之始無内無外混混沌沌芒芒汎汎可左可右虚無為常</hi>
<hi>清静為主通達萬天流行億野萬物以然無有形兆窅然獨存𤣥妙獨處周宻無間平易不改混冥皓天無所</hi>
<hi>不有陶冶神明不與之同造化天地不與之處禀而不損收而不聚不曲不直不先不後高大無極深微不測</hi>
<hi>上下不可隱議旁流不可揆度潢爾舒與皓然銲生銲生而不與之變化變化而不與之俱生不生也而物自</hi>
<hi>生不為也而物自成天地之外毫釐之内禀氣不同殊形異類皆得一之一以生盡得一之化以成故一者萬</hi>
<hi>物之所𨗳而變化之至要也萬方之凖繩而百變之權量也一其名也徳其號也無有其舍也無為其事也無</hi>
<hi>形其度也反其大數也和其歸也弱其用也故能知一干變不窮萬輪不失不能知一時凶時吉持國者亡守</hi>
<pb n="KR2c0021_WYG_083-15b"/>
<hi>身者沒○漢嚴君平著道徳指歸今僅存其論徳篇</hi>　反者道之動弱者道之用<lb/>
天下萬物生於有有生於無　上士聞道勤而行之中<lb/>
士聞道若存若亡下士聞道大笑之不笑不足以為道<lb/>
故建言有之明道若昧進道若退夷道若類上徳若谷<lb/>
大白若辱廣徳若不足建徳若偷質眞若渝大方無隅<lb/>
大器晚成大音希聲大象無形道隱無名夫唯道善貸<lb/>
且成　道生一一生二二生三三生萬物萬物負隂而<lb/>
抱陽沖氣以為和人之所惡唯孤寡不榖而王公以為<lb/>
<pb n="KR2c0021_WYG_083-16a"/>
稱故物或損之而益或益之而損人之所教我亦敎之<lb/>
强梁者不得其死吾将以為敎父　天下之至柔馳騁<lb/>
天下之至堅無有入無間吾以是知無為之有益不言<lb/>
之教無為之益天下希及之　名與身孰親身與貨孰<lb/>
多得與亡孰病甚愛必大費多藏必厚亡知足不辱知<lb/>
止不殆可以長久　大成若缺其用不弊大盈若沖其<lb/>
用不窮大直若屈大巧若拙大辯若訥躁勝寒静勝熱<lb/>
清静為天下正　天下有道却走馬以糞天下無道戎<lb/>
<pb n="KR2c0021_WYG_083-16b"/>
馬生於郊罪莫大於可欲禍莫大於不知足咎莫大於<lb/>
欲得故知足之足常足<hi>韓非子天下有道無急患則日静遽傳不用故曰却走馬以糞</hi>
<hi>天下無道攻撃不休相守數年不已甲胄生蟣蝨燕雀處帷幄而兵不歸故曰戎馬生於郊  凡馬之所以大</hi>
<hi>用者外供甲兵而内給淫奢也今有道之君外希用甲兵而内禁淫奢上不事馬於戰鬭逐北而民不以馬逺</hi>
<hi>淫通物所積力唯田疇積力於田疇必且糞灌故曰天下有道却走馬以糞也人君者無道内暴虐則民産絶</hi>
<hi>外侵欺則兵數起民産絶則畜生少兵數起則士卒盡畜生少則戎馬乏士卒盡則軍危殆戎馬乏則将馬出</hi>
<hi>軍危殆則近臣役馬者軍之大用郊者言其近也今所以給軍之具於将馬近臣故曰天下無道戎馬生扵郊</hi>
<hi>矣勝人有欲則計㑹亂計㑹亂而有欲甚有欲甚則邪心  邪心勝則事經絶事經絶則禍難生由是觀之禍</hi>
<pb n="KR2c0021_WYG_083-17a"/>
<hi>難生扵邪心邪心誘於可欲可欲之類進則教良民為姦退則令善人有禍姦起則上侵弱君禍民則民人多</hi>
<hi>傷故曰禍莫大於可欲是以聖人不引五色不淫於聲樂明君賤玩好而去淫麗人無毛羽不衣則不犯寒上</hi>
<hi>不屬天而下不著地以腸胃為根本不食則不能活是以不免於欲利之心聖人衣足以犯寒食足以充虚則</hi>
<hi>不憂矣衆人則不然大為諸侯小餘千金之資其欲得之憂不除也胥靡有免死罪時活今不知足者之憂終</hi>
<hi>身不觧故曰禍莫大於不知足故欲利甚扵憂憂則疾生疾生而智慧衰智慧衰則失度量失度量則妄舉動</hi>
<hi>禍害至而疾嬰内疾嬰内則痛禍薄外則苦痛雜於腸胃之間則傷人也憯憯則退而自咎故曰咎莫憯扵欲</hi>
<hi>利○雖無深㫖而反覆詳盡言之可當欲利者之一砭</hi>　不出户知天下不窺牖<lb/>
見天道其出彌逺其知彌少是以聖人不行而知不見<lb/>
<pb n="KR2c0021_WYG_083-17b"/>
而名不為而成<hi>韓非子空竅者神明之户牖也耳目竭於聲色精神竭扵外貎故中無主中無</hi>
<hi>主則禍福雖如丘山無從識之故曰不出於户可以知天下不窺於牖可以知天道此言神明之不離其實也</hi>
　為學日益為道日損損之又損以至於無為無為而<lb/>
無不為取天下常以無事及其有事不足以取天下<hi>淮南</hi>
<hi>子圓中之規方中之矩行成獻止成文可以将少而不可以将衆蓼菜成行瓶甌有堤數米而炊量粟而舂可</hi>
<hi>以治家而不可以治國滌杯而食洗爵而飲浣而後饋可以養家老而不可以享三軍非易不可以治大非簡</hi>
<hi>不可以合衆天下之事不可為也因其自然而推之萬物之變不可究也秉其要歸之趣夫鏡水之於形接也</hi>
<hi>不設智故而方圎曲直弗能逃也是故響不肆應而影不一設呼吸仿佛黙然自得</hi>　聖人無常<lb/>
<pb n="KR2c0021_WYG_083-18a"/>
心以百姓心為心善者吾善之不善者吾亦善之徳善<lb/>
信者吾信之不信者吾亦信之徳信聖人在天下怵怵<lb/>
為天下渾其心百姓皆注其耳目聖人皆孩之　出生<lb/>
入死生之徒十有三死之徒十有三人之生動之死地<lb/>
十有三夫何故以其生生之厚葢聞善攝生者陸行不<lb/>
遇兕虎入軍不避甲兵兕無所投其角虎無所措其爪<lb/>
兵無所容其刃夫何故以其無死地<hi>韓非子人始於生而卒於死始之謂</hi>
<hi>出卒之謂入故曰出生入死人之身三百六十節四肢九竅其大具也四肢與九竅十有三者十有三者之動</hi>
<pb n="KR2c0021_WYG_083-18b"/>
<hi>静盡屬扵生焉屬之謂徒也故曰生之徒十有三者至其死也十有三具者皆還而屬之扵死死之徒亦十有</hi>
<hi>三故曰生之徒十有三死之徒十有三凡民之生生而生者固動動盡則損也而動不止是損而不止也損而</hi>
<hi>不止則生盡生盡之謂死則十有三具者皆為死地也故曰民之生生而動動皆之死地之十有三是以聖人</hi>
<hi>愛精神而貴處静此甚大於兕虎之害夫兕虎有域動静有時避其域省其時則免其兕虎之害矣民獨知兕</hi>
<hi>虎之有爪角也而莫知萬物之盡有爪角也不免扵萬物之害何以論之時雨降集曠野閒静而以昏晨犯山</hi>
<hi>川則風露之爪角害之事上不忠輕犯禁令則刑法之爪角害之處鄉不節憎愛無度則争鬭之爪角害之嗜</hi>
<hi>欲無限動静不節則痤疽之爪角害之好用其私智而棄道理則網羅之爪角害之兕虎有域而萬害有原避</hi>
<hi>其域塞其原則免於諸害矣</hi>　道生之徳畜之物形之勢成之是以<lb/>
<pb n="KR2c0021_WYG_083-19a"/>
萬物莫不尊道而貴徳道之尊徳之貴夫莫之命而常<lb/>
自然故道生之徳畜之長之育之成之熟之養之覆之<lb/>
生而不有為而不恃長而不宰是謂𤣥徳　天下有始<lb/>
以為天下母既知其母復知其子既知其子復守其母<lb/>
沒身不殆塞其兑閉其門終身不勤開其兑濟其事終<lb/>
身不救見小曰明守柔日强用其光復歸其明無遺身<lb/>
殃是謂習常<hi>淮南子今夫萬物之疏躍枝舉百事之莖葉條□皆本於一根而條循千萬也若此</hi>
<hi>則有所受之矣而非所授者所受者無授也而無不受也無不受也者譬若周雲之蘢蓯遼巢彭濞而為雨沉</hi>
<pb n="KR2c0021_WYG_083-19b"/>
<hi>溺萬物而不與為濕焉今夫善射者有儀度之表如工匠有規矩之數此皆所得以至扵妙然而奚仲不能為</hi>
<hi>逢䝉造父不能為伯樂者是曰諭於一曲而不通扵萬物之際也今以涅染淄則黒扵涅以藍染青則青於藍</hi>
<hi>涅非淄也青非藍也兹雖遇其母而無能復化已是何則以諭其轉而益薄也何況夫未始有涅藍造化之者</hi>
<hi>乎其為化也雖鏤金石書竹帛何足以舉其數由此觀之物莫不生扵有也小大優㳺矣夫秋毫之末淪扵無</hi>
<hi>間而復歸扵大矣蘆苻之厚通扵無㙬而復反扵敦龎若夫無秋毫之微蘆苻之厚四達無境通於無圻而莫</hi>
<hi>之要御天遏者其襲微重妙挺挏萬物揣丸變化天地之間何足以論之夫疾風㪍木而不能㧞毛髮雲臺之</hi>
<hi>高墮者折脊碎腦而蟁蝱適足以翺翔夫與蚑蟯同乗天機夫受形扵一圈飛輕微細者猶足以脱其命又況</hi>
<hi>未有類也由此觀之無形而生有形亦明矣</hi>　使我介然有知行於大道唯<lb/>
<pb n="KR2c0021_WYG_083-20a"/>
施是畏大道甚夷而民好徑朝甚除田甚蕪倉甚虚服<lb/>
文綵帶利劒厭飲食財貨有餘是謂盜夸非道哉<hi>○盜夸一</hi>
<hi>作盜竽五韓非子大姦作則小盜隨大姦唱則小盜和竽也者  聲之長者也故竽先則鐘瑟皆隨竽唱則諸</hi>
<hi>樂皆和今大姦作則俗之民唱俗之民唱則小盜必和故服文采帶利劒厭飲食而資貨有餘者是之謂盜竽</hi>
<hi>矣</hi>　善建者不拔善抱者不脱子孫祭祀不輟修之於<lb/>
身其徳乃眞修之於家其徳乃餘修之於鄉其徳乃長<lb/>
修之於國其徳乃豐修之於天下其徳乃普故以身觀<lb/>
身以家觀家以鄉觀鄉以國觀國以天下觀天下吾何<lb/>
<pb n="KR2c0021_WYG_083-20b"/>
以知天下之然哉以此　含徳之厚比於赤子毒蟲不<lb/>
螫猛獸不據玃鳥不搏骨弱筋柔而握固未知牝牡之<lb/>
合而䘒作精之至也終日號而不啞和之至也知和曰<lb/>
常知常曰明益生日祥心使氣日强物壮則老謂之不<lb/>
道不道早已　知者不言言者不知塞其兑閉其門挫<lb/>
其鋭解其紛和其光同其塵是謂𤣥同故不可得而親<lb/>
亦不可得而䟱不可得而利亦不可得而害不可得而<lb/>
貴亦不可得而賤故為天下貴　以正治國以竒用兵<lb/>
<pb n="KR2c0021_WYG_083-21a"/>
以無事取天下吾何以知其然哉以此天下多忌諱而<lb/>
民彌貧民多利器國家滋昏人多伎巧竒物滋起法令<lb/>
滋彰盜賊多有故聖人云我無為而民自化我好静而<lb/>
民自正我無事而民自富我無欲而民自朴　其政悶<lb/>
悶其民醇醇其政察察其民缺缺禍兮福之所倚福兮<lb/>
禍之所伏孰知其極其無正正復為竒善復為訞民之<lb/>
迷其日固久是以聖人方而不割亷而不害直而不肆<lb/>
光而不曜<hi>説苑老子曰得其所利必慮其所害樂其所成必頋其所敗人為善者天報以福人為不</hi>
<pb n="KR2c0021_WYG_083-21b"/>
<hi>善者天報以禍也故曰禍兮福所倚福兮禍所伏戒之愼之君子不務何以備之夫上知天則不失時下知地</hi>
<hi>則不失財日夜慎之則無災害</hi>　治人事天莫若嗇夫惟嗇是謂早服<lb/>
早服謂之重積徳重積徳則無不剋無不剋則莫知其<lb/>
極莫知其極可以有國有國之母可以長久是謂深根<lb/>
固蔕長生久視之道<hi>韓非子聰明睿智天也動静思慮人也人也者乗於天明以視寄於</hi>
<hi>天聰以聼託於天智以思慮故視强則目不明聽甚則耳不聰思慮過度則智識亂書之所謂治人者適動静</hi>
<hi>之節省思慮之費也所謂事天者不極聰明之力不盡知識之任茍極盡則費神多費神多則盲聾狂悖之禍</hi>
<hi>至是以嗇之嗇之者愛其精神嗇其知識也故曰治人事天莫如嗇</hi>　治大國若烹小鮮<lb/>
<pb n="KR2c0021_WYG_083-22a"/>
以道莅天下其鬼不神非其鬼不神其神不傷人非其<lb/>
神不傷人聖人亦不傷人夫兩不相傷故徳交歸焉<hi>韓非</hi>
<hi>子工人數變業則失其功作者數揺徙則亡其功一人之作日亡半日十日則亡五人之功矣萬人之作日亡</hi>
<hi>半日十日則亡五萬人之功矣然則數變業者其人彌衆其虧彌大矣凡法令更則利害易利害易則民務變</hi>
<hi>務變之為變業故以理觀之事大衆而數揺之則少成功藏大器而數徙之則多敗傷烹小鮮而數撓之則賊</hi>
<hi>其澤治大國而數變法則民苦之是以有道之君貴静不重變法故曰治大國者若烹小鮮  人處疾則貴醫</hi>
<hi>有禍則畏鬼聖人在上則民少欲民少欲則血氣治而舉動理舉動理則少禍害夫内無痤疽癉痔之害而外</hi>
<hi>無刑罰法誅之禍者其輕恬鬼也甚故曰以道莅天下其鬼不神治世之民不與鬼神相害也故曰非其鬼不</hi>
<pb n="KR2c0021_WYG_083-22b"/>
<hi>神也其神不傷人也鬼祟也疾人之謂鬼傷人人逐除之之謂人傷鬼也民犯法令之謂民傷上上刑戮民之</hi>
<hi>謂上傷民民不犯法則上亦不行刑上不行刑之謂上不傷人故曰聖人亦不傷民上不與民相害而人不與</hi>
<hi>鬼相傷故曰兩不相傷民不敢犯法則上内不用刑罰而外不事利其産業上内不用刑罰而外不事利其産</hi>
<hi>業則民蕃息民蕃息而畜積盛民蕃息而畜積盛之謂有徳凡所謂祟者魂魄去而精神亂精神亂則無徳鬼</hi>
<hi>不祟人則魂魄不去魂魄不去則精神不亂精神不亂之謂有徳上盛畜積而鬼不亂其精神則徳盡在扵民</hi>
<hi>矣故曰兩不相傷則徳交歸焉言其徳上下交盛而俱歸於民也  淮南子形傷於寒暑燥溼之虐者形死而</hi>
<hi>神壮神傷乎喜怒思慮之患者神盡而形有餘故罷馬之死也剥之若槁狡狗之死也割之猶濡是故傷死者</hi>
<hi>其鬼嬈時既者其神漠是皆不得形神俱沒也夫聖人用心杖恒依神相扶而得終始是故其寐不㝱其覺不</hi>
<pb n="KR2c0021_WYG_083-23a"/>
<hi>憂高道徳指歸日昃隂生燥至風起谿谷小動海波大興  以相臨差以百尋者以其形大故也千仞之岸萬</hi>
<hi>丈之崖物類登之崖隤下顛蚊䖟螻蟻適足以游翔而犀象虎豹之糜骸者以其形重也飄風隆盛發屋折木</hi>
<hi>石鐵飛揚山陵崩弛而人血脉不為之傷者以其暴大也隙穴之風不動鬢眉及其中人也生百病而成死亡</hi>
<hi>者以其纖芥也夫大國者江海犀象之徒也而徳化者飄風隙穴之類也故其福不可大生也其利不可暴興</hi>
<hi>也其善不可大處也其惡不可大䘮也大生之則大亡暴興之則暴傾大處之則大去大䘮之則大至</hi>
大國者下流天下之交天下之牝牝常以静勝牡以静<lb/>
為下故大國以下小國則取小國小國以下大國則取<lb/>
大國故或下以取或下而取大國不過欲兼畜人小國<lb/>
<pb n="KR2c0021_WYG_083-23b"/>
不過欲入事人夫兩者各得其所欲大者宜為下　道<lb/>
者萬物之奧善人之寶不善人之所保美言可以市尊<lb/>
行可以加人人之不善何棄之有故立天子置三公雖<lb/>
有拱璧以先駟馬不如坐進此道古之所以貴此道者<lb/>
何不日以求得有罪以免邪故為天下貴　為無為事<lb/>
無事味無味大小多少報怨以徳圖難於其易為大於<lb/>
其細天下難事必作於易天下大事必作於細是以聖<lb/>
人終不為大故能成其大夫輕諾必寡信多易必多難<lb/>
<pb n="KR2c0021_WYG_083-24a"/>
是以聖人猶難之故終無難<hi>韓非子千丈之堤以螻蟻之穴潰百尺之室以突隙</hi>
<hi>之煙焚故曰白圭之行隄也塞其穴丈人之慎火也塗其隙是以白圭無水難丈人無火患此皆慎易以避難</hi>
<hi>敬細以逺大者也</hi>　其安易持其未兆易謀其脆易破其微易<lb/>
散為之於未有治之於未亂合抱之木生於毫末九層<lb/>
之臺起扵累土千里之行始扵足下為者敗之執者失<lb/>
之聖人無為故無敗無執故無失民之從事常於幾成<lb/>
而敗之愼終如始則無敗事是以聖人欲不欲不貴難<lb/>
得之貨學不學復衆人之所過以輔萬物之自然而不<lb/>
<pb n="KR2c0021_WYG_083-24b"/>
敢為<hi>韓非子夫物有常容因乗以導之因隨物之容故静則建乎徳動則順乎道宋人有為其君以象為</hi>
<hi>楮葉者三年而成豐殺莖柯毫甚繁澤亂之楮葉之中而不可别也此人遂以功食禄扵宋邦列子聞之曰使</hi>
<hi>天地三年而成一葉則物之有葉者寡矣故不乗天地之資而載一人之身不隨道理之數而學一人之智此</hi>
<hi>皆一葉之行也故冬耕之稼后稷不能羡也豐年大禾臧獲不能惡也以一人力則后稷不足隨自然則臧獲</hi>
<hi>有餘故曰恃萬物之自然而不敢為也</hi>　古之善為道者非以明民将以<lb/>
愚之民之難治以其智多以智治國國之賊不以智治<lb/>
國國之福知此兩者亦楷式常知楷式是謂𤣥徳𤣥徳<lb/>
深矣逺矣與物反矣乃至於大順　江海所以能為百<lb/>
<pb n="KR2c0021_WYG_083-25a"/>
谷王者以善下之故能為百谷王是以聖人欲上民必<lb/>
以言下之欲先民必以身後之是以聖人處上而民不<lb/>
重處前而民不害是以天下樂推而不厭以其不争故<lb/>
天下莫能與之争<hi>道徳指歸天地億萬而道王之衆陽赫赫而天王之倮者穴處而聖人王</hi>
<hi>之羽者翔虚而神鳯王之毛者蹠實而麒麟王之鱗者水居而神龍王之介者澤處而靈龜王之百川竝流而</hi>
<hi>江海王之凡此九者不為物主而物自歸焉無有法式而物自治焉不為仁義而物自附焉不任智力而物自</hi>
<hi>畏焉夫何故哉體道合和無以物為而物自為之化</hi>　天下皆謂我大似不肖夫<lb/>
唯大故似不肖若肖久矣其細夫我有三寶持而寶之<lb/>
<pb n="KR2c0021_WYG_083-25b"/>
一曰慈二曰儉三曰不敢為天下先慈故能勇儉故能<lb/>
廣不敢為天下先故能成器長今捨慈且勇舍儉且廣<lb/>
舍後且先死矣夫慈以戰則勝以守則固天将救之以<lb/>
慈衞之<hi>韓非子愛子者慈扵子重生者慈扵身貴功者慈於事慈母之於弱子也務致其福務致其福</hi>
<hi>則事除其禍事除其禍則思慮熟思慮熟則得事理得事理則必成功必成功則其行之也不疑不疑之謂勇</hi>
<hi>聖人之於萬事也盡如慈母之為弱子慮也故見必行之道見必行之道則明其從事亦不疑不疑之謂勇周</hi>
<hi>公曰冬日之閉凍也不固則春夏之長草木也不茂天地不能常侈常費而況扵人乎故萬物必有盛衰萬亊</hi>
<hi>必有弛張國家必有文武官治必有賞罰是以智士儉用其財則家富聖人愛寳其神則精盛人君重戰其卒</hi>
<pb n="KR2c0021_WYG_083-26a"/>
<hi>則民衆民衆則國廣是以舉之曰儉固能廣</hi>　善為士者不武善戰者不怒<lb/>
善勝戰者不與善用人者為下是謂不争之徳是謂用<lb/>
人之力是謂配天古之極　用兵有言吾不敢為主而<lb/>
為客不敢進寸而退尺是謂行無行攘無臂仍無敵執<lb/>
無兵禍莫大於輕敵輕敵幾喪吾寶故抗兵相加哀者<lb/>
勝矣　吾言甚易知甚易行天下莫能知莫能行言有<lb/>
宗事有君夫唯無知是以不我知知我者希則我者貴<lb/>
是以聖人被褐懐玉<hi>淮南子今夫夜有求與瞽師併東方開斯照矣動而有益則損隨之</hi>
<pb n="KR2c0021_WYG_083-26b"/>
<hi>故易曰剥之不可遂盡也故受之以復積薄為厚積卑為高故君子日孳孳以成煇小人日怏怏以至辱其消</hi>
<hi>息也離朱弗能見也文王聞善如不及宿不善如不祥非為日不足也其憂尋推之也筦子文錦也雖醜登廟</hi>
<hi>子産練染也美而不尊虚而能滿淡而有味被褐懐玉者故兩心不可以得一人一心可以得百人男子樹蘭</hi>
<hi>美而不芳繼子得食肥而不澤情不相與往來也</hi>　知不知上不知知病夫唯<lb/>
病病是以不病聖人不病以其病病是以不病　民不<lb/>
畏威大威至矣無狹其所居無厭其所生夫唯不厭是<lb/>
以不厭是以聖人自知不自見自愛不自貴故去彼取<lb/>
此　勇於敢則殺勇於不敢則活此兩者或利或害天<lb/>
<pb n="KR2c0021_WYG_083-27a"/>
之所惡孰知其故是以聖人猶難之天之道不争而善<lb/>
勝不言而善應不召而自來繟然而善謀天網恢恢疎<lb/>
而不失<hi>道徳指歸天地之道生殺之理無去無就無奪無與無為為之自然而已正直若繩平易如水</hi>
<hi>因應効象與物俱起損益取舍與事終始深淺輕重萬物自取殊形異類各反其所生為殺元殺為生首二者</hi>
<hi>相形吉凶著矣故知生而不知殺者逆天之道也知殺而不知生者反地之要也故喜怒有分生殺有節受天</hi>
<hi>之殃得地之罰當怒不怒子為豺狼弟為兕虎當鬬不鬬妻為敵國妾為大冦當殺不殺受天之害為物所制</hi>
<hi>當喜不喜䝉天之災獲地之咎當生不生人君失國庶人沒命故君子殺民如殺身活人如活已執徳體正不</hi>
<hi>得已而後然存身寜國在於生殺之間生殺得理天地佑之喜怒之節萬物歸之故剛柔質直操撃深酷疾邪</hi>
<pb n="KR2c0021_WYG_083-27b"/>
<hi>養正勇敢先失達於守戰明於開塞長忿美快安静樂殺便國利民不避彊大威振百蠻權傾境外得善之半</hi>
<hi>也柔弱畏敬恐情損言深思逺慮臨正討怨務長寡和博厚積恩利而不害以明其善與而不奪以顯其名賞</hi>
<hi>而不罰以立其惠生而不殺以成其仁得善之半也凡此二功勇敵敢均計策桀馳射身相非與天異意與地</hi>
<hi>異心奪情舒志各肆所安或以千乗變為亡虜或以匹夫化為君王故物或生之而為福或生之而為禍或殺</hi>
<hi>之而為福或殺之而為賊二者深微莫能窮測故生之而為福者天下之所佑生之而為禍者天下之所惡也</hi>
<hi>養天下之所惡者傷天下之所佑養天下之所佑者傷天下之所惡一反一覆或為𤣥徳一覆一反或為𤣥賊</hi>
<hi>父事天地子孫是得故長養而後世昌者生當生也生物而後亡者生當亡也殺戮而福至者殺當亡也䘮物</hi>
<hi>而禍來者殺當生也天之所惡不敢活也天之所佑不敢殺也天之所損不敢與也天之所益不敢奪也是故</hi>
<pb n="KR2c0021_WYG_083-28a"/>
<hi>敢於不敢者之敢動與天同符静與地同極天心所惡莫之能辨夫天地之道一隂一陽分為四時離為五行</hi>
<hi>流為萬物精為三光陽氣主徳隂氣主刑覆載羣類含吐異方𤣥黙無和正直以公不以生為巧不以殺為工</hi>
<hi>因思萬物不敢獨行吉之與吉凶之與凶損損益益殺殺生生為善者自賞為惡者自刑故無為而物自生無</hi>
<hi>為而物自亡影與之交響與之通不求而物自得不拘而物自從無察而物自顯無尚而物自情故不争而無</hi>
<hi>所不勝不言而無所不應不召而無所不來寂然蕩蕩無所不圗惚恍之羅設而無状之網施汎淫潢漠遼逺</hi>
<hi>留遲宻察無間與物推移故在前而不可逺在後而不可先静作而不可聞進退而不可見終始禍福吉凶自</hi>
<hi>反非出天外莫之能遁也</hi>　民不畏死奈何以死懼之若使民常畏<lb/>
死而為竒者吾得執而殺之孰敢常有司殺者夫代司<lb/>
<pb n="KR2c0021_WYG_083-28b"/>
殺者是謂代大匠斵夫代大匠斵者希有不傷手者矣<lb/>
<hi>淮南子夫峭法刻誅者非霸王之業也箠策繁用者非致逺之術也離朱之明察箴末於百歩之外而不能見</hi>
<hi>淵中之魚師曠之聰合八風之調而不能聽十里之外故任一人之能不足以治三畆之宅也修道理之數因</hi>
<hi>天地之自然則六合不足均也是故禹之決瀆也因水以為師神農之播穀也因苖以為教夫萍樹根扵水木</hi>
<hi>樹根扵土鳥排空而飛獸蹠實而走蛟龍水居虎豹山處天地之性也兩木相摩而然金火相守而流員者常</hi>
<hi>轉窽者主浮自然之勢也是故春風至則甘露降生育萬物羽者嫗伏毛者孕育草木榮華鳥獸卵胎莫見其</hi>
<hi>為者而功已成矣秋風下霜倒生挫傷鷹鵰搏鷙昆蟲蟄藏草木注根魚鼈湊淵莫見其為者滅而無形木處</hi>
<hi>榛巢水居窟穴禽獸有芃人民有室陸處宜牛馬舟行宜多水匈奴出穢裘扵越生葛絺各生所急以備燥溼</hi>
<pb n="KR2c0021_WYG_083-29a"/>
<hi>各因所處以禦寒暑竝得其宜物便其所由此觀之萬物固以自然聖人又何事焉</hi>　民之饑以<lb/>
其上食税之多是以饑民之難治以其上之有為是以<lb/>
難治民之輕死以其求生之厚是以輕死夫唯無以生<lb/>
為者是賢於貴生　人之生也柔弱其死也堅强萬物<lb/>
草木之生也柔脆其死也枯槁故堅强者死之徒柔弱<lb/>
者生之徒是以兵强則不勝木强則共强大處下柔弱<lb/>
處上　天之道其猶張弓乎高者抑之下者舉之有餘<lb/>
者損之不足者與之天之道損有餘而補不足人之道<lb/>
<pb n="KR2c0021_WYG_083-29b"/>
則不然損不足以奉有餘孰能有餘以奉天下唯有道<lb/>
者是以聖人為而不恃功成而不處其不欲見賢　天<lb/>
下柔弱莫過於水而攻堅强者莫知能勝其無以易之<lb/>
弱之勝强柔之勝剛天下莫不知莫能行故聖人云受<lb/>
國之垢是謂社稷主受國之不祥是謂天下王正言若<lb/>
反　和大怨必有餘怨安可以為善是以聖人執左契<lb/>
而不責於人有徳司契無徳司徹天道無親常與善人<lb/>
　小國寡民使有什伯人之器而不用使民重死而不<lb/>
<pb n="KR2c0021_WYG_083-30a"/>
逺徙雖有舟轝無所乗之雖有甲兵無所陳之使民復<lb/>
結繩而用之甘其食美其服安其居樂其俗鄰國相望<lb/>
雞狗之聲相聞民至老死不相往來　信言不美美言<lb/>
不信善者不辯辯者不善知者不博博者不知聖人不<lb/>
積既以為人已愈有既以與人已愈多天之道利而不<lb/>
害聖人之道為而不争<hi>○右下篇</hi>
莊子孔子西藏書於周室子路謀曰由聞周之徴蔵史<lb/>
有老耼者免而歸居夫子欲藏書則試往因焉孔子曰<lb/>
<pb n="KR2c0021_WYG_083-30b"/>
善往見老耼而老耼不許於是繙十二經以説老耼中<lb/>
其説曰太謾願聞其要孔子曰要在仁義老耼曰請問<lb/>
仁義人之性邪孔子曰然君子不仁則不成不義則不<lb/>
生仁義眞人之性也又将奚為矣老耼曰請問何謂仁<lb/>
義孔子曰中心物愷兼愛無私此仁義之情也老耼曰<lb/>
意幾乎後言夫兼愛不亦迂乎無私焉乃私也夫子若<lb/>
欲使天下無失其牧乎則天地固有常矣日月固有明<lb/>
矣星辰固有列矣禽獸固有羣矣樹木固有立矣夫子<lb/>
<pb n="KR2c0021_WYG_083-31a"/>
亦放徳而行循道而趨已至矣又何偈偈乎揭仁義若<lb/>
擊鼓而求亡子焉意夫子亂人之性也　孔子行年五<lb/>
十有一而不聞道乃南之沛見老耼老耼曰子來乎吾<lb/>
聞子北方之賢者也子亦得道乎孔子曰未得也老子<lb/>
曰子惡乎求之哉曰吾求之於度數五年而未得也老<lb/>
子曰子又惡乎求之哉曰吾求之於陰陽十有二年而<lb/>
未得老子曰然使道而可獻則人莫不獻之扵其君使<lb/>
道而可進則人莫不進之於其親使道而可以告人則<lb/>
<pb n="KR2c0021_WYG_083-31b"/>
人莫不告其兄弟使道而可以與人則人莫不與其子<lb/>
孫然而不可者無他也中無主而不止外無正而不行<lb/>
由中出者不受扵外聖人不出由外入者無主於中聖<lb/>
人不隱名公器也不可多取仁義先王之蘧廬也止可<lb/>
以一宿而不可以久處覯而多責古之至人假道於仁<lb/>
託宿扵義以逰逍遥之墟食於茍簡之田立於不貸之<lb/>
圃逍遥無為也茍簡易養也不貸無出也古者謂是采<lb/>
真之逰以富為是者不能讓禄以顯為是者不能譲名<lb/>
<pb n="KR2c0021_WYG_083-32a"/>
親權者不能與人柄操之則慄舍之則悲而一無所鑒<lb/>
以鬭其所不休者是天之戮民也怨恩取與諫敎生殺<lb/>
八者正之器也唯循大變無所湮者為能用之故曰正<lb/>
者正也其心以為不然者天門弗開矣　孔子見老耼<lb/>
而語仁義老耼曰夫播穅眯目則天地四方易位矣蚊<lb/>
虻噆膚則通昔不寐矣夫仁義憯然乃憤吾心亂莫大<lb/>
焉吾子使天下無失其朴吾子亦放風而動總徳而立<lb/>
矣又奚傑然若負建鼓而求亡子者耶夫鵠不日浴而<lb/>
<pb n="KR2c0021_WYG_083-32b"/>
白烏不日黔而黑黑白之朴不足以為辯名譽之觀不<lb/>
足以為廣泉涸魚相與處於陸相呴以溼相濡以沫不<lb/>
若相忘於江湖孔子見老耼歸三日不談弟子問曰夫<lb/>
子見老耼亦将何規哉孔子曰吾乃今於是乎見龍龍<lb/>
合而成體散而成章乗乎雲氣而養乎隂陽予口張而<lb/>
不能嗋予又何規老耼哉子貢曰然則人固有尸居而<lb/>
龍見雷聲而淵默發動如天地者乎賜亦可得而觀乎<lb/>
遂以孔子聲見老耼老耼方将倨堂而應微曰予年運<lb/>
<pb n="KR2c0021_WYG_083-33a"/>
而往矣子将何以戒我乎子貢曰夫三皇五帝之治天<lb/>
下不同其係聲名一也而先生獨以為非聖人如何哉<lb/>
老耼曰小子少進子何以謂不同對曰堯授舜舜授禹<lb/>
禹用力而湯用兵文王順紂而不敢逆武王逆紂而不<lb/>
肯順故曰不同老耼曰小子少進余語女三王五帝之<lb/>
治天下黄帝之治天下使民心一民有其親死不哭而<lb/>
民不非也堯之治天下使民心親民有為其親殺其殺<lb/>
而民不非也舜之治天下使民心競民孕婦十月生子<lb/>
<pb n="KR2c0021_WYG_083-33b"/>
子生五月而能言不至乎孩而始誰則人始有夭矣禹<lb/>
之治天下使民心變人有心而兵有順殺盜非殺人自<lb/>
為種而天下耳是以天下大駭儒墨皆起其作始有倫<lb/>
而今乎婦女何言哉余語女三皇五帝之治天下名曰<lb/>
治之而亂莫甚焉三皇之知上悖日月之明下睽山川<lb/>
之精中墮四時之施其知憯扵<graphic n="KR1871" url="https://raw.githubusercontent.com/kanripo/KR-Gaiji/master/images/KR1871.png" mimeType="image/png"/>蠆之尾鮮規之獸莫<lb/>
得安其性命之情者而猶自以為聖人不可恥乎其無<lb/>
恥也子貢蹵蹵然立不安　孔子謂老耼曰丘治詩書<lb/>
<pb n="KR2c0021_WYG_083-34a"/>
禮樂易春秋六經自以為久矣孰知其故矣以奸者七<lb/>
十二君論先王之道而明周召之迹一君無所鉤用甚<lb/>
矣夫人之難説也道之難明邪老子曰幸矣子之不遇<lb/>
治世之君也夫六經先王之陳迹也豈其所以迹哉今<lb/>
子之所言猶迹也夫迹履之所出而迹豈履哉夫白鶂<lb/>
之相視眸子不運而風化蟲雄鳴扵上風雌應於下風<lb/>
而風化類自為雌雄故風化性不可易命不可變時不<lb/>
可止道不可壅茍得扵道無自而不可失焉者無自而<lb/>
<pb n="KR2c0021_WYG_083-34b"/>
可孔子不出三月復見曰丘得之矣烏鵲孺魚傅沫細<lb/>
要者化有弟而兄啼久矣夫丘不與化為人不與化為<lb/>
人安能化人老子曰可丘得之矣<hi>説苑仲尼問老耼曰甚矣道之扵今難行</hi>
<hi>也吾比執道委質以當世之君而不我受也道之扵今難行也老子曰夫説者流扵聴言者亂扵辭如此二者</hi>
<hi>則道不可委矣而荘子逸篇孔子讀春秋老耼踞竈觚  聼○太平御覽引</hi>　孔子見老耼<lb/>
老耼新沐方将披髪而乾慹然似非人孔子便而待之<lb/>
少焉見曰丘也眩與其信然與向者先生形體掘若槁<lb/>
木似遺物離人而立扵獨也老耼曰吾逰心扵物之初<lb/>
<pb n="KR2c0021_WYG_083-35a"/>
孔子曰何謂邪曰心困焉而不能知口辟焉而不能言<lb/>
嘗為女議乎其将至陰肅肅至陽赫赫肅肅出乎天赫<lb/>
赫發乎地兩者交通成和而物生焉或為之紀而莫見<lb/>
其形消息滿虚一晦一明日改月化日有所為而莫見<lb/>
其功生有所乎萌死有所乎歸始終相反乎無端而莫<lb/>
知乎其所窮非是也且孰為之宗孔子曰請問逰是老<lb/>
耼曰夫得是至美至樂也得至美而逰乎至樂謂之至<lb/>
人孔子曰願聞其方曰草食之獸不疾易藪水生之蟲<lb/>
<pb n="KR2c0021_WYG_083-35b"/>
不疾易水行少變而不失其大常也喜怒哀樂不入於<lb/>
胷次夫天下也者萬物之所一也得其所一而同焉則<lb/>
四支百體将為塵垢而死生終始将為晝夜而莫之能<lb/>
滑而況得喪禍福之所介乎棄𨽻者若棄泥塗知身貴<lb/>
於𨽻也貴在於我而不失扵變且萬化而未始有極也<lb/>
夫孰足以患心已為道者觧乎此孔子曰夫子徳配天<lb/>
地而猶假至言以修心古之君子孰能説焉老耼曰不<lb/>
然夫水之扵汋也無為而才自然矣至人之於徳也不<lb/>
<pb n="KR2c0021_WYG_083-36a"/>
修而物不能離焉若天之自高地之自厚日月之自明<lb/>
夫何修焉孔子出以告顔囘曰丘之於道也其猶醯雞<lb/>
與微夫子之發吾覆也吾不知天地之大全也　孔子<lb/>
問於老耼曰今日晏閒敢問至道老耼曰女齊戒疏瀹<lb/>
而心澡雪而精神掊擊而知夫道窅然難言哉将為女<lb/>
言其崖略夫昭昭生於冥冥有倫生於無形精神生於<lb/>
道形本生於精而萬物以形相生故九竅者胎生八竅<lb/>
者卵生其來無迹其往無崖無門無房四達之皇皇也<lb/>
<pb n="KR2c0021_WYG_083-36b"/>
邀扵此者四枝强思慮恂達耳目聰明其用心不勞其<lb/>
應物無方天不得不高地不得不廣日月不得不行萬<lb/>
物不得不昌此其道與且夫博之不必知辯之不必慧<lb/>
聖人以斷之矣若夫益之而不加益損之而不加損者<lb/>
聖人之所保也淵淵乎其若海魏魏乎其終則復始也<lb/>
運量萬物而不匱則君子之道彼其外與萬物皆往資<lb/>
焉而不匱此其道與中國有人焉非隂非陽處於天地<lb/>
之間直且為人将反於宗自本觀之生者喑醷物也雖<lb/>
<pb n="KR2c0021_WYG_083-37a"/>
有夀天相去幾何須㬰之説也奚足以為堯桀之是非<lb/>
果蓏有理人倫雖難所以相齒聖人遭之而不違過之<lb/>
而不守調而應之徳也偶而應之道也帝之所興王之<lb/>
所起也人生天地之間若白駒之過郤忽然而已注然<lb/>
勃然莫不出焉油然漻然莫不入焉已化而生又化而<lb/>
死生物哀之人類悲之解其天弢墮其天<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>紛乎宛乎<lb/>
魂魄将往乃身從之乃大歸乎不形之形形之不形是<lb/>
人之所同知也非将至之所務也此衆人之所同論也<lb/>
<pb n="KR2c0021_WYG_083-37b"/>
彼至則不論論則不至明見無値辯不若黙道不可聞<lb/>
聞不若塞此之謂大得<hi>莊子逸篇老子見孔子徒弟子五人問曰前為誰對曰子路勇</hi>
<hi>且多力其次子貢為智曾子為孝顔回為仁子張為武老子歎曰吾聞南方有鳥名為鳯鳯之所居也積石千</hi>
<hi>里河水出下鳳鳥居止天為生食其樹名瓊枝高百仞以璆琳琅玕為食天又為生離朱一人三頭逓起以伺</hi>
<hi>琅玕鳯鳥之文戴聖嬰仁右智左賢○御覽引</hi>
説苑常摐有疾老子往問焉曰先生疾甚矣無遺教可<lb/>
以語諸弟子者乎常摐曰子雖不問吾将語子常摐曰<lb/>
過故鄉而下車子知之乎老子曰過故鄉而下車非謂<lb/>
<pb n="KR2c0021_WYG_083-38a"/>
其不忘故邪常摐曰嘻是已常摐曰過喬木而趨子知<lb/>
之乎老子曰過喬木而趨非謂敬老邪常摐曰嘻是已<lb/>
張其口而示老子曰吾舌存乎老子曰然吾齒存乎老<lb/>
子曰亡常摐曰子知之乎老子曰夫舌之存也豈非以<lb/>
其柔邪齒之亡也豈非以其剛邪常摐曰嘻是已天下<lb/>
之事已盡矣無以復語子哉<hi>○高士傳作商容世説注云商容老子師</hi>
莊子崔瞿問於老耼曰不治天下安臧人心老耼曰汝<lb/>
愼無攖人心人心排下而進上上下囚殺淖約柔乎剛<lb/>
<pb n="KR2c0021_WYG_083-38b"/>
强亷劌雕琢其熱焦火其寒凝氷其疾俛仰之間而再<lb/>
撫四海之外其居也淵而静其動也縣而天僨驕而不<lb/>
可係者其唯人心乎昔者黄帝始以仁義攖人之心堯<lb/>
舜於是乎股無胈脛無毛以養天下之形愁其五藏以<lb/>
為仁義矜其血氣以規法度然猶有不勝也堯於是放<lb/>
讙兜於崇山投三苖於三峗流共工於幽都此不勝天<lb/>
下也夫施及三王而天下大駭矣下有桀跖上有曾史<lb/>
而儒墨畢起於是乎喜怒相疑愚知相欺善否相非誕<lb/>
<pb n="KR2c0021_WYG_083-39a"/>
信相譏而天下衰矣大徳不同而性命爛熳矣天下好<lb/>
知而百姓求竭矣於是乎釿鋸制焉繩墨殺焉椎鑿決<lb/>
焉天下脊脊大亂罪在攖人心故賢者伏處大山嵁巖<lb/>
之下而萬乗之君憂慄乎廟堂之上今世殊死者相枕<lb/>
也桁楊者相推也刑戮者相望也而儒墨乃始離跂攘<lb/>
臂乎桎梏之間意甚矣哉其無愧而不知恥也甚矣吾<lb/>
未知聖知之不為桁楊椄槢也仁義之不為桎梏鑿枘<lb/>
也焉知曽史之不為桀跖嚆矢也故曰絶聖棄知而天<lb/>
<pb n="KR2c0021_WYG_083-39b"/>
下大治　柏矩學於老耼曰請之天下逰老耼曰已矣<lb/>
天下猶是也又請之老耼曰女将何始曰始於齊至齊<lb/>
見辜人焉推而强之解朝服而幕之號天而哭之曰子<lb/>
乎子乎天下有大菑子獨先離之曰莫為盜莫為殺人<lb/>
榮辱立然後覩所病貨財聚然後覩所争今立人之所<lb/>
病聚人之所争窮困人之身使無休時欲無至此得乎<lb/>
古之君人者以得為在民以失為在已以正為在民以<lb/>
枉為在已故一形有失其形者退而自責今則不然匿<lb/>
<pb n="KR2c0021_WYG_083-40a"/>
為物而愚不識大為難而罪不敢重為任而罰不勝逺<lb/>
其塗而誅不至民知力竭則以偽繼之日出多偽士民<lb/>
安取不偽夫力不足則偽知不足則欺財不足則盜盜<lb/>
竊之行於誰責而可乎　士成綺見老子而問曰吾聞<lb/>
夫子聖人也吾固不辭逺道而來願見百舍重趼而不<lb/>
敢息今吾觀子非聖人也鼠壌有餘蔬而棄妹不仁也<lb/>
生熟不盡於前而積歛無崖老子漠然不應士成綺明<lb/>
日復見曰昔者吾有刺於子今吾心正郤矣何故也老<lb/>
<pb n="KR2c0021_WYG_083-40b"/>
子曰夫巧知神聖之人吾自以為脱焉昔者子呼我牛<lb/>
也而謂之牛呼我馬也而謂之馬茍有其實人與之名<lb/>
而弗受再受其殃吾服也恒服吾非以服有服士成綺<lb/>
鴈行避影履行遂進而問修身若何老子曰而容崖然<lb/>
而目衝然而顙頯然而口闞然而状義然似繫馬而止<lb/>
也動而持發也機察而審知巧而覩扵泰凡以為不信<lb/>
邊竟有人焉其名為竊<hi>列子秦人逢氏有子少而惠及壮而有迷罔之疾聞歌以為哭</hi>
<hi>視白以為黑饗香以為臭嘗甘以為苦行非以為是意之所之天地四方水火寒暑無不倒錯者焉楊氏告其</hi>
<pb n="KR2c0021_WYG_083-41a"/>
<hi>父曰魯之君子多藝術将能已乎汝奚不訪焉其父之魯過陳遇老耼因告其子之證老耼曰汝庸知汝子之</hi>
<hi>迷乎今天下之人皆惑扵是非昏於利害同疾者多固莫有覺者且一身之迷不足傾一家一家之迷不足傾</hi>
<hi>一鄉一鄉之迷不足傾一國一國之迷不足傾天下天下盡迷孰傾之哉向使天下之人其心盡如汝子汝則</hi>
<hi>反迷矣哀樂聲色臭味是非孰能正之且吾之言未必非迷況魯之君子迷之郵者焉能解人之迷哉榮汝之</hi>
<hi>糧不若遄歸也樗博物志老子入胡作  蒲</hi>　老耼死秦失弔之三號而出<lb/>
弟子曰非夫子之友邪曰然然則弔焉若此可乎曰然<lb/>
始也吾以為其人也而今非也向吾入而弔焉有老者<lb/>
哭之如哭其子少者哭之如哭其母彼其所以㑹之必<lb/>
<pb n="KR2c0021_WYG_083-41b"/>
有不蘄言而言不蘄哭而哭者是遁天倍情忘其所受<lb/>
古者謂之遁天之刑適來夫子時也適去夫子順也安<lb/>
時而處順哀樂不能入也古者謂是帝之縣解指窮於<lb/>
為薪火傳也不知其盡也<hi>○據此老氏未嘗不死則入闗化胡莫知所終之説妄後</hi>
<hi>附老子弟子</hi>
列仙傳闗令尹喜者周大夫也善内學常服精華隱徳<lb/>
修行時人莫知老子西逰喜先見其氣知有真人當過<lb/>
物色而遮之果得老子老子亦知其竒為著書授之後<lb/>
<pb n="KR2c0021_WYG_083-42a"/>
與老子俱逰流沙化胡食苣勝實莫知其所終尹喜亦<lb/>
自著書九篇號曰闗尹子<lb/>
列子老耼語闗尹曰天之所惡孰知其故言迎天意揣<lb/>
利害不如其已　闗尹喜曰在己無居形物其著其動<lb/>
若水其静若鑑其應若響故其道若物者也物自違道<lb/>
道不違物善若道者亦不用耳亦不用目亦不用力亦<lb/>
不用心欲若道而用視聼刑智以求之弗當矣瞻之在<lb/>
前忽焉在後用之彌滿六虚廢之莫知其所亦非有心<lb/>
<pb n="KR2c0021_WYG_083-42b"/>
者所能得逺亦非無心者所能得近唯黙而得之而性<lb/>
成之者得之知而忘情能而不為眞知眞能也發無知<lb/>
何能情發不能何能為聚塊也積塵也雖無為而非理<lb/>
也<hi>漢書道家闗尹子九篇</hi>
闗尹子非有道不可言不可言即道非有道不可思不<lb/>
可思即道天物怒流人事錯錯然若若乎回也戛戛乎<lb/>
鬬也勿勿乎似而非也而争之而介之而哯之而嘖之<lb/>
而去之而要之言之如吹影思之如鏤塵聖智造迷鬼<lb/>
<pb n="KR2c0021_WYG_083-43a"/>
神不識惟不可為不可致不可測不可分故曰天曰命<lb/>
曰神曰𤣥合曰道　以盆為沼以石為島魚環逰之不<lb/>
知幾千萬里而不窮乎夫何故水無原無歸聖人之道<lb/>
本無首末無尾所以應物不窮　不知道妄意卜者如<lb/>
射覆盂高之者曰存金存玉中之者曰存角存羽卑之<lb/>
者曰存瓦存石是乎非是乎唯置物者知之　勿以聖<lb/>
人力行不怠則曰道以勤成勿以聖人堅守不易則曰<lb/>
道以執得聖人力行猶之發矢因彼而行我不自行聖<lb/>
<pb n="KR2c0021_WYG_083-43b"/>
人堅守猶之握矢因彼而守我不自守若以言行學識<lb/>
求道互相輾轉無有得時知言如泉鳴知行如禽飛知<lb/>
學如擷影知識如計夢一息不存道将來契以事建物<lb/>
則難以道棄物則易天下之物無不成之難壞之易<lb/>
仰道者跂如道者駸皆知道之事不知道之道是以聖<lb/>
人不望道而歉不恃道而豐不借道於聖不賈道於愚<lb/>
<hi>○右一字篇</hi>　若椀若盂若缾若壺若甕若盎皆能建天地<lb/>
兆龜數筮破瓦文石皆能告吉凶是知天地萬物成理<lb/>
<pb n="KR2c0021_WYG_083-44a"/>
一物包焉物物皆包之各不相借以我之精合彼之精<lb/>
兩精相搏而神應之一雌一雄卵生一牝一牡胎生形<lb/>
者彼之精理者彼之神愛者我之精觀者我之神愛為<lb/>
水觀為火愛執而觀因之為木觀存而愛攝之為金先<lb/>
想乎一元之氣具乎一物執愛之以合彼之形冥觀之<lb/>
以合彼之理則象存矣一運之象周乎太空自中而升<lb/>
為天自中而降為地無有升而不降無有降而不升升<lb/>
為火降者為水欲升而不能升者為木欲降而不能降<lb/>
<pb n="KR2c0021_WYG_083-44b"/>
者為金木之為物鑽之得火絞之得水金之為物撃之<lb/>
得火鎔之得水金木者水火之交也水為精為天火為<lb/>
神為地木為魂為人金為魄為物運而不已者為時包<lb/>
而有在者為方唯土終始之有解之者有示之者<hi>○右二柱</hi>
<hi>篇</hi>　水可析可合精無人也火因膏因薪神無我也故<lb/>
耳蔽前後皆可聞無人智崇無人一竒無人冬彫秋物<lb/>
無人黑不可變無人北夀無人皆精舌即齒牙成言無<lb/>
我禮卑無我二偶無我夏因春物無我赤可變無我南<lb/>
<pb n="KR2c0021_WYG_083-45a"/>
夭無我皆神以精無人故米去殻則精存以神無我故<lb/>
鬼慿物則神見全精者忘是非忘得失在此者非彼抱<lb/>
神者時晦明時强弱在彼者非此　精者水魄者金神<lb/>
者火魂者木精主水魄主金金生水故精者魄蔵之神<lb/>
主火魂主木木生火故神者魂藏之唯火之為物能鎔<lb/>
金而銷之能燔木而燒之所以冥魂魄唯精在天為寒<lb/>
在地為水在人為精神在天為熱在地為火在人為神<lb/>
魄在天為燥在地為金在人為魄魂在天為風在地為<lb/>
<pb n="KR2c0021_WYG_083-45b"/>
木在人為魂惟以我之精合天地萬物之精譬如萬水<lb/>
可合為一水以我之神合天地萬物之神譬如萬火可<lb/>
合為一火以我之魄合天地萬物之魄譬如金之為物<lb/>
可合異金而鎔之為一金以我之魂合天地萬物之魂<lb/>
譬如木之為物可接異木而生之為一木則天地萬物<lb/>
皆吾精吾神吾魂吾魄何者死何者生<hi>○右四符篇</hi>　函堅<lb/>
則物必毁之剛斯折矣刀利則物必摧之鋭斯挫矣威<lb/>
鳯以難見為神是以聖人以深為根走麝以遺香不補<lb/>
<pb n="KR2c0021_WYG_083-46a"/>
是以聖人以約為紀　金玉難捐土石易捨學道之士<lb/>
遇微言妙行愼勿執之是可為而不可執若執之者腹<lb/>
心之疾無藥可療聖人大言金玉小言桔梗芣苢用之<lb/>
當桔梗芣苢生之用之不當金玉斃之<hi>○右九藥篇此書雖偽託而名</hi>
<hi>理殊有可采存其數則</hi>
莊子子列子問闗尹曰至人潛行不窒蹈火不熱行乎<lb/>
萬物之上而不慄請問何以至於此闗尹曰是純氣之<lb/>
守也非知巧果敢之列居予語汝凡有貎象聲色者皆<lb/>
<pb n="KR2c0021_WYG_083-46b"/>
物也物與物何以相逺夫奚足以至乎先是色而已則<lb/>
物之造乎不形而止乎無所化夫得是而窮之者物焉<lb/>
得而止焉彼将處乎不淫之度而藏乎無端之紀逰乎<lb/>
萬物之所終始壹其性養其氣合其徳以通乎物之所<lb/>
造夫若是者其天守全其神無郤物奚自入焉夫醉者<lb/>
之墜車雖疾不死骨節與人同而犯害與人異其神全<lb/>
也乗亦不知也墜亦不知也死生驚懼不入乎其胷中<lb/>
是故<graphic n="KR1541" url="https://raw.githubusercontent.com/kanripo/KR-Gaiji/master/images/KR1541.png" mimeType="image/png"/>物而不慴彼得全於酒而猶若是而況得全於<lb/>
<pb n="KR2c0021_WYG_083-47a"/>
天乎聖人蔵於天故莫之能傷也復讐者不折鏌干雖<lb/>
有忮心者不怨飄瓦是以天下平均故無攻戰之亂無<lb/>
殺戮之刑者由此道也不開人之天而開天之天開天<lb/>
者徳生開人者賊生不厭其天不忽於人民幾乎以其<lb/>
眞<lb/>
列子闗尹謂子列子曰言美則響美言惡則響惡身長<lb/>
則影長身短則影短名也者響也身也者影也故曰慎<lb/>
爾言将有和之慎爾行将有隨之是故聖人見出以知<lb/>
<pb n="KR2c0021_WYG_083-47b"/>
入觀往以知來此其所以先知之理也度在身稽在人<lb/>
人愛我我必愛之人惡我我必惡之湯武愛天下故王<lb/>
桀紂惡天下故亡此所稽也稽度皆明而不道也譬之<lb/>
出不由門行不從徑也以是求利不亦難乎嘗觀之神<lb/>
農有炎之徳稽之虞夏商周之書度諸法士賢人之言<lb/>
所以存亡廢興而非由此道者未之有也<hi>○其言乃正似儒家之言</hi>
　列子學射中矣請於闗尹子尹子曰子知子之所以<lb/>
中者乎對曰弗知也闗尹子曰未可退而習之三年又<lb/>
<pb n="KR2c0021_WYG_083-48a"/>
以報闗尹子尹子曰子知子之所以中乎列子曰知之<lb/>
矣闗尹子曰可矣守而勿失也非獨射也為國與身亦<lb/>
皆如之故聖人不察存亡而察其所以然<hi>已上闗令尹喜</hi>
莊子老耼之役有庚桑楚者偏得老耼之道以北居畏<lb/>
壘之山其臣之畫然知者去之其妾之絜然仁者逺之<lb/>
擁腫之與居鞅掌之為使居三年畏壘大穰畏壘之民<lb/>
相與言曰庚桑子之始來吾灑然異之今吾日計之而<lb/>
不足嵗計之而有餘庶幾其聖人乎子胡不相與尸而<lb/>
<pb n="KR2c0021_WYG_083-48b"/>
祝之社而稷之乎庚桑子聞之南面而不釋然弟子異<lb/>
之庚桑子曰弟子何異於予夫春氣發而百草生正得<lb/>
秋而萬寳成夫春與秋豈無得而然哉大道已行矣吾<lb/>
聞至人尸居環堵之室而百姓猖狂不知所如往今以<lb/>
畏壘之細民而竊竊焉欲俎豆予於賢人之閒我其杓<lb/>
之人邪吾是以不釋於老耼之言弟子曰不然夫尋常<lb/>
之溝巨魚無所還其體而鯢鰌為之制歩仞之邱陵巨<lb/>
獸無所隱其軀而<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>狐為之祥且夫尊賢授能先善與<lb/>
<pb n="KR2c0021_WYG_083-49a"/>
利自古堯舜以然而況畏壘之民乎夫子亦聼矣庚桑<lb/>
子曰小子來夫函車之獸介而離山則不免於罔罟之<lb/>
患吞舟之魚碭而失水則蟻能苦之故鳥獸不厭高魚<lb/>
鼈不厭深夫全其形生之人藏其身也不厭深眇而已<lb/>
矣且夫二子者又何足以稱揚哉是其於辯也将妄鑿<lb/>
垣牆而殖蓬蒿也簡髪而<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>數米而炊竊竊乎又何足<lb/>
以濟世哉舉賢則民相軋任知則民相盜之數物者不<lb/>
足以厚民民之於利甚勤子有殺父臣有殺君正晝為<lb/>
<pb n="KR2c0021_WYG_083-49b"/>
盜日中宂阫吾語女大亂之本必生於堯舜之間其末<lb/>
存乎千世之後千世之後其必有人與人相食者也南<lb/>
榮趎蹵然正坐曰若趎之年者已長矣将惡乎託業以<lb/>
及此言邪庚桑子曰全女形抱女生無使女思慮營營<lb/>
若此三年則可以及此言也南榮趎曰目之與形吾不<lb/>
知其異也而盲者不能自見耳之與形吾不知其異也<lb/>
而聾者不能自聞心之與形吾不知其異也而狂者不<lb/>
能自得形之與形亦辟矣而物或間之邪欲相求而不<lb/>
<pb n="KR2c0021_WYG_083-50a"/>
能相得今謂趎曰全女形抱女生勿使女思慮營營趎<lb/>
勉聞道逹耳矣庚桑子曰辭盡矣曰奔蜂不能化藿蠋<lb/>
越雞不能伏鵠卵魯雞固能矣雞之與雞其徳非不同<lb/>
也有能與不能者其才固有巨小也今吾才小不足以<lb/>
化子子胡不南見老子南榮趎羸糧七日七夜至老子<lb/>
之所老子曰子自楚之所來乎南榮趎曰唯老子曰子<lb/>
何與人偕來之衆也南榮趎懼然頋其後老子曰子不<lb/>
知吾所謂乎南榮趎俯而慚仰而歎曰今者吾忘吾答<lb/>
<pb n="KR2c0021_WYG_083-50b"/>
因失吾問老子曰何謂也南榮趎曰不知乎人謂我朱<lb/>
愚知乎反愁我軀不仁則害人仁則反愁我身不義則<lb/>
傷彼義則反愁我已我安逃此而可此三言者趎之所<lb/>
患也願因楚而問之老子曰向吾見若眉睫之間吾因<lb/>
以得女矣今女又言而信之若規規然若喪父母揭竿<lb/>
而求諸海也女亡人哉惘惘乎女欲反女情性而無由<lb/>
入可憐哉南榮趎請入就舍召其所好去其所惡十日<lb/>
自愁復見老子老子曰女自灑濯孰哉鬱鬱乎然而其<lb/>
<pb n="KR2c0021_WYG_083-51a"/>
中津津乎猶有惡也夫外韄者不可繁而捉将内揵内<lb/>
韄者不可繆而捉将外揵外内韄者道徳不能持而況<lb/>
放道而行者乎南榮趎曰里人有病里人問之病者能<lb/>
言其病然其病病者猶未病也若趎之聞大道譬猶飲<lb/>
藥以加病也趎願聞衞生之經而已矣老子曰衞生之<lb/>
經能抱一乎能勿失乎能無卜筮而知吉凶乎能止乎<lb/>
能已乎能舍諸人而求諸己乎能翛然乎能侗然乎能<lb/>
兒子乎兒子終日嘷而嗌不嗄和之至也終日握而手<lb/>
<pb n="KR2c0021_WYG_083-51b"/>
不掜共其徳也終日視而目不瞚偏不在外也行不知<lb/>
所之居不知所為與物委蛇而同其波是衞生之經已<lb/>
南榮趎曰然則是至人之徳已乎曰非也是乃所謂冰<lb/>
解凍釋者夫至人者相與交食乎地而交樂乎天不以<lb/>
人物利害相攖不相與為怪不相與為謀不相與為事<lb/>
翛然而往侗然而來是謂衞生之經已曰然則是至乎<lb/>
曰未也吾固告女曰能兒子乎兒子動不知所為行不<lb/>
知所之身若槁木之枝而心若死灰若是者禍亦不至<lb/>
<pb n="KR2c0021_WYG_083-52a"/>
福亦不來禍福無有惡有人災也<hi>○史記謂荘子稱畏壘亢桑之屬皆空語</hi>
<hi>無實事漢志亦無亢桑子書今世傳亢倉子二卷乃王士元鑿空為之最為膚淺多勦説姑附存一則  亢倉</hi>
<hi>子今夫惰農信地實生百糓不力於其道地竊其菓稼而荒翳之齊后信人之性酧壌不明於其道舉全境以</hi>
<hi>付人人實䲭義而有其國凡人不修其道隨其心而師之營欲茂滋災疾朋疊戕身損夀心斯害之矣故曰惟</hi>
<hi>道可信天地非道不能悠久蒼生非賢不能靖順庶政非才不能和理夫用道之人不露其用福滋萬物功歸</hi>
<hi>無有神融業茂靈慶悠長知而辨之謂之識知而不辨謂之道識以理人道以安人夫雞辰而作負日任勞流</hi>
<hi>汗灑地夜分僅息農夫之道也俯拾仰取鋭意錐撮力思摶精希求利潤賈豎之道也嚥氣谷神宰思損慮超</hi>
<hi>遥輕舉日精鍊仙高士之道也剸情端想畢志所事倫揆忘寝謀效位司人臣之道也清心省念察騐近習務</hi>
<pb n="KR2c0021_WYG_083-52b"/>
<hi>求賢良以安萬姓人主之道也若由是類之各順序其志度不替塞其業履是謂天下有道𨗳筋骨則形全翦</hi>
<hi>情欲則神全靖言語則福全克保三全是謂清賢道徳順則鬼神助信義敦則君子全禮義備則小人懐有識</hi>
<hi>者自是無識者亦自是有道者静黙闇鈍者亦静黙物固有似是而非似非而是先號後笑始吉終凶身可親</hi>
<hi>而才不可親才可敬而身不堪敬敬甚則不親親甚則不敬親之而䟱䟱之而親恩甚則怨生愛多則憎至有</hi>
<hi>以速為貴有以緩為貴有以直為貴有以曲為貴百事之宜其由甚微不可不知是故智者難之静則神通窮</hi>
<hi>則意通貴則語通富則身通理勢使然同道者相愛同藝者相嫉人情自然也多才而好謙貧賤而不謟處勞</hi>
<hi>而不為辱富貴而恭勤可謂有徳者也○右用道篇</hi>
列子陳大夫聘魯私見叔孫氏叔孫氏曰吾國有聖人<lb/>
<pb n="KR2c0021_WYG_083-53a"/>
曰非孔丘耶曰是也何以知其聖乎叔孫氏曰吾嘗聞<lb/>
之顔回曰孔丘能廢心而用形陳大夫曰吾國亦有聖<lb/>
人子弗知乎曰聖人孰謂曰老耼之弟子有亢倉子者<lb/>
得耼之道能以耳視而目聼魯侯聞之大驚使上卿厚<lb/>
禮而致之亢倉子應聘而至魯侯卑辭請問之亢倉子<lb/>
曰傳之者妄我能視聼不用耳目不能易耳目之用魯<lb/>
侯曰此增異矣其道柰何寡人終願聞之亢倉子曰我<lb/>
體合於心心合於氣氣合於神神合於無其有介然之<lb/>
<pb n="KR2c0021_WYG_083-53b"/>
有唯然之音雖逺在八荒之外近在眉睫之内來干我<lb/>
者我必知之乃不知是我七孔四支之所覺心腹六臓<lb/>
之所知其自知而已矣魯侯大説他日以告仲尼仲尼<lb/>
笑而不答<hi>已上亢倉子即庚桑楚</hi>
高士傳老萊子者楚人也當時世亂逃世耕於䝉山之<lb/>
陽莞葭為牆蓬蒿為室枝木為牀蓍艾為席飲水食菽<lb/>
墾山播種人或言於楚王王於是駕至萊子之門萊子<lb/>
方織畚王曰守國之政孤願煩先生老萊子曰諾王去<lb/>
<pb n="KR2c0021_WYG_083-54a"/>
其妻樵還曰子許之乎老萊曰然妻曰妾聞之可食以<lb/>
酒肉者可隨而鞭棰可擬以官禄者可隨而斧鉞妾不<lb/>
能為人所制者妻投其畚而去老萊子亦隨其妻至於<lb/>
江南而止曰鳥獸之毛可績而衣其遺粒足食也著書<lb/>
十五篇言道家之用人莫知其所終也<hi>漢書道家老萊子十五篇</hi>
列女傳老萊子孝養二親行年七十作嬰兒自娛著五<lb/>
采斒斕衣嘗取漿上堂跌仆因臥地為小兒啼或弄鶵<lb/>
鳥於親側<hi>○後漢書注引</hi>
<pb n="KR2c0021_WYG_083-54b"/>
莊子老萊子之弟子出薪遇仲尼反以告曰有人於彼<lb/>
修上而趨下末僂而後耳視若營四海不知其誰氏之<lb/>
子老萊子曰是丘也召而來仲尼至曰丘去汝躬矜與<lb/>
汝容知斯為君子矣仲尼揖而退蹙然改容而問曰業<lb/>
可得進乎老萊子曰夫不忍一世之傷而驁萬世之患<lb/>
抑固窶邪亡其畧弗及邪惠以歡為驁終身之醜中民<lb/>
之行進焉耳相引以名相結以隱與其譽堯而非桀不<lb/>
如兩忘而閉其所譽反無非傷也動無非邪也聖人躊<lb/>
<pb n="KR2c0021_WYG_083-55a"/>
躇以興事以每成功奈何哉其載焉終矜爾<hi>尸子老萊子曰人生</hi>
<hi>於天地之間寄也</hi>
戰國策或謂黄齊曰人皆以謂公不善於富摯公不聞<lb/>
老萊子之教孔子事君乎示之其齒之堅也六十而盡<lb/>
相靡也今富摯能而公重不相善也是兩盡也諺曰見<lb/>
君之乗下之見杖起之今也王愛富摯而公不善也是<lb/>
不臣也<hi>孔叢子子思見老萊子老萊子聞穆公将相子思老萊子曰若子事君将何以為乎子思曰順</hi>
<hi>吾性情以道輔之無死亡焉老萊子曰不可順子之性也子性剛而傲不肖又且無所死亡非人臣也子思曰</hi>
<pb n="KR2c0021_WYG_083-55b"/>
<hi>不肖固人之所傲也夫事君道行言聼則何所死亡道不行言不聼則亦不能事君所謂無死亡也老萊子曰</hi>
<hi>齒堅易敝舌柔常存子思曰吾不能為舌故不能事君○以矜知規仲尼以齒舌喻剛柔老耼之説也國策稱</hi>
<hi>老萊子教孔子事君而孔叢則云語子思若至穆公之世萊子猶在其夀亦長矣史記附老萊子於老子列傳</hi>
<hi>之内将疑為一人乎抑兩人邪何其言之相同也已上老萊子</hi>
韓詩外傳楚狂接輿躬耕以食其妻之市未返楚王使<lb/>
使者齎金百鎰造門曰大王使臣奉金百鎰願請先生<lb/>
治河南接輿笑而不應使者遂不得辭而去妻從市而<lb/>
來曰先生少而為義豈将老而遺之哉門外車軼何其<lb/>
<pb n="KR2c0021_WYG_083-56a"/>
深也接輿曰今者王使使者齎金百鎰欲使我治河南<lb/>
其妻曰豈許之乎曰未也妻曰君使不從非忠也從之<lb/>
是遺義也不如去之乃夫負釜甑妻戴織器變易姓字<lb/>
莫知其所之<hi>尸子楚狂接輿耕於方城</hi>
莊子孔子適楚楚狂接輿逰其門曰鳯兮鳯兮何如徳<lb/>
之衰也來世不可待往世不可追也天下有道聖人成<lb/>
焉天下無道聖人生焉方今之時僅免刑焉福輕乎羽<lb/>
莫之知載禍重乎地莫之知避已乎已乎臨人以徳殆<lb/>
<pb n="KR2c0021_WYG_083-56b"/>
乎殆乎畫地而趨迷陽迷陽無傷吾行吾行郤曲無傷<lb/>
吾足山木自寇也膏火自煎也桂可食故伐之漆可用<lb/>
故割之人皆知有用之用而莫知無用之用也　肩吾<lb/>
見狂接輿狂接輿曰日中始何以語女肩吾曰告我君<lb/>
人者以己出經式義度人孰敢不聼而化諸狂接輿曰<lb/>
是欺徳也其於治天下也猶渉海鑿河而使蚉負山也<lb/>
夫聖人之治也治外乎正而後行確乎能其事者而已<lb/>
矣且鳥高飛以避矰弋之害鼷䑕深穴乎神邱之下以<lb/>
<pb n="KR2c0021_WYG_083-57a"/>
避熏鑿之患而曾二蟲之無知　肩吾問於連叔曰吾<lb/>
聞言於接輿大而無當往而不反吾驚怖其言猶河漢<lb/>
而無極也大有逕庭不近人情焉連叔曰其言謂何哉<lb/>
曰藐姑射之山有神人居焉肌膚若冰雪淖約若處子<lb/>
不食五榖吸風飲露乘雲氣御飛龍而逰乎四海之外<lb/>
其神凝使物不疵癘而年榖熟吾是以狂而不信也連<lb/>
叔曰然瞽者無以與乎文章之觀聾者無以與乎鐘鼓<lb/>
之聲豈惟形骸有聾盲哉夫知亦有之是其言也猶時<lb/>
<pb n="KR2c0021_WYG_083-57b"/>
女也之人也之徳也将旁礴萬物以為一世蘄乎亂孰<lb/>
弊弊焉以天下為事之人也物莫之傷大浸稽天而不<lb/>
溺大旱金石流土山焦而不熱是其塵垢秕穅将猶陶<lb/>
鑄堯舜者也孰肯以物為事宋人資章甫而適諸越越<lb/>
人斷髪文身無所用之堯治天下之民平海内之政往<lb/>
見四子藐姑射之山汾水之陽窅然喪其天下焉<hi>列仙傳陸</hi>
<hi>通者楚狂接輿也好養生食橐盧木實及蕪菁子逰諸名山在蜀峨眉山上世世見之歴數百年去○接輿名</hi>
<hi>見論語隱居好道老氏之流也史稱接予亦稱㨗子者非邪至陸通之名不知劉向何所本解論語者謂接孔</hi>
<pb n="KR2c0021_WYG_083-58a"/>
<hi>子之輿抑又失考甚矣已上楚狂接輿</hi>
文子老子曰天致其高地致其厚日月照耀列星明朗<lb/>
隂陽和調非有為焉正其道而物自然隂陽四時非生<lb/>
萬物也雨露時降非養草木也神明接隂陽和萬物生<lb/>
夫道者蔵精於内棲神於心静漠恬淡説穆胷中廓然<lb/>
無形寂然無聲官府若無事朝廷若無人無隱士無逸<lb/>
民無勞役無怨刑天下莫不仰上之徳象主之㫖絶國<lb/>
殊俗莫不重譯而至非家至而人見之也推其誠心施<lb/>
<pb n="KR2c0021_WYG_083-58b"/>
之天下而已賞善罰惡者正令也其所以能行者精誠<lb/>
也令雖明不能獨行必待精誠故總道以被民弗從者<lb/>
精誠弗至也　老子曰天設日月列星辰張四時調隂<lb/>
陽日以暴之夜以息之風以乾之雨露以濡之其生物<lb/>
也莫見其所養而萬物長其殺物也莫見其所喪而萬<lb/>
物亡此謂神明是故聖人象之其起福也不見其所以<lb/>
而福起其除禍也不見其所由而禍除稽之不得察之<lb/>
不虚日計不足嵗計有餘寂然無聲一言而動天下是<lb/>
<pb n="KR2c0021_WYG_083-59a"/>
以無心動化者也故精誠内形氣動於天景星見黄龍<lb/>
下鳯凰至醴泉出嘉糓生河不滿溢海不湧波逆天暴<lb/>
物即日月薄蝕五星失行四時相乗晝冥宵光山崩川<lb/>
涸冬雷夏霜天之與人有以相通故國之殂亡也天文<lb/>
變世俗亂虹霓見萬物有以相連精氣有以相薄故神<lb/>
明之事不可以智巧為也不可以彊力致也　老子曰<lb/>
聖人之從事也所由異路而同歸存亡定傾若一志不<lb/>
忘乎欲利人也故秦楚燕魏之歌異傳而皆樂九夷八<lb/>
<pb n="KR2c0021_WYG_083-59b"/>
狄之哭異聲而皆哀夫歌者樂之徴也哭者哀之效也<lb/>
愔於中應於外故在所以感之矣聖人之心日夜不忘<lb/>
乎欲利人其澤之所及亦逺矣<hi>○右精誠篇文子道徳之疏義語必稱老子尊</hi>
<hi>所聞以立言也</hi>　老子曰非淡漠無以明徳非寜静無以致逺<lb/>
非寛大無以并覆非正平無以制斷以天下之目眎以<lb/>
天下之耳聼以天下之心慮以天下之力争故號令能<lb/>
下究而臣情得上聞百官修達羣臣輻湊喜不以賞賜<lb/>
怒不以罪誅法令察而不苛耳目聰而不闇善否之情<lb/>
<pb n="KR2c0021_WYG_083-60a"/>
日陳於前而不逆故賢者盡其智不肖者竭其力近者<lb/>
安其性逺者懐其徳得用人之道也夫乘輿馬者不勞<lb/>
而致千里乗舟楫者不㳺而濟江海使言之而是雖商<lb/>
夫芻蕘猶不可棄也言之而非雖在人君卿相猶不可<lb/>
用也是非之處不可以貴賤尊卑論也其計可用不羞<lb/>
其位其言可行不貴其辯闇主則不然羣臣盡誠效忠<lb/>
者希不用其身也而親習邪枉賢者不能見也䟱逺卑<lb/>
賤竭力盡忠者不能聞也有言者窮之以辭有諫者誅<lb/>
<pb n="KR2c0021_WYG_083-60b"/>
之以罪如此而欲安海内存萬方其離聰明亦以逺矣<lb/>
　老子曰食者民之本也民者國之基也故人君者上<lb/>
因天時下盡地理中用人力是以羣生以長萬物蕃殖<lb/>
春伐枯槁夏収百果秋蓄𬞞食冬取薪蒸以為民資生<lb/>
無乏用死無傳尸先王之法不掩羣而取镺<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不涸澤<lb/>
而漁不焚林而獵豺未祭獸罝罘不得通於野獺未祭<lb/>
魚網罟不得人於水鷹隼未擊羅網不得張於臯草木<lb/>
未落斤斧不得入於山林昆蟲未蟄不得以火田育孕<lb/>
<pb n="KR2c0021_WYG_083-61a"/>
不殺鷇卵不探魚不長尺不得取犬豕不期年不得食<lb/>
是故萬物之發生若蒸炁出先王之所以應時修備富<lb/>
國利民之道也非目見而足行之也欲利民不忘乎心<lb/>
則民自備矣<hi>○右上仁篇</hi>　老子曰萬物之總皆閱一孔百<lb/>
事之根皆出一門故聖人一度循軌不變其故不易其<lb/>
常放準循繩曲因其直直因其常夫喜怒者道之邪也<lb/>
憂悲者徳之邪也好憎者心之過也嗜慾者生之累也<lb/>
人大怒破隂大喜墜陽薄氣發喑驚怖為狂憂悲焦心<lb/>
<pb n="KR2c0021_WYG_083-61b"/>
疾乃成積人能除此五者即合於神明神明者得其内<lb/>
也得其内者五蔵寜思慮平耳目聰明筋骨勁强䟱達<lb/>
而不悖堅強而不匱無所大過無所不逮天下莫柔弱<lb/>
扵水水為道也廣不可極深不可測長極無窮逺淪無<lb/>
涯息耗减益過於不訾上天為雨露下地為潤澤萬物<lb/>
不得不生百事不得不成大苞羣生而無私好澤及蚑<lb/>
蟯而不求報富贍天下而不既徳施百姓而不費行不<lb/>
可得而窮極微不可得而把握擊之不創刺之不傷斬<lb/>
<pb n="KR2c0021_WYG_083-62a"/>
之不斷灼之不熏綽約流循而不可靡散利貫金石强<lb/>
淪天下有餘不足任天下取與禀受萬物而無所先後<lb/>
無私無公與天地洪同是謂至徳夫水所以能成其至<lb/>
徳者以其綽約潤滑也故曰天下之至柔馳騁天下之<lb/>
至堅無有入於無間夫無形者物之大祖無音者類之<lb/>
大宗眞人者通於靈府與造化者為人執𤣥徳於心而<lb/>
化馳如神是故不道之道芒乎大哉未發號施令而移<lb/>
風易俗其唯心行也萬物有所生而獨如其根百事有<lb/>
<pb n="KR2c0021_WYG_083-62b"/>
所出而獨守其門故能窮無窮極無極照物而不眩響<lb/>
應而不知<hi>○右道原篇</hi>　老子曰道以無有為體視之不見<lb/>
其形聼之不聞其聲謂之幽冥幽冥者所以論道而非<lb/>
道也夫道者内視而自反故人不小覺不大迷不小慧<lb/>
不大愚莫鑒於流潦而鑒於止水以其内保之止而不<lb/>
外蕩月望日奪光隂不可以承陽日出星不見不能與<lb/>
之争光末不可以强於本枝不可以大於榦上重下輕<lb/>
其覆必易一淵不兩蛟一雌不兩雄一即定兩即争玉<lb/>
<pb n="KR2c0021_WYG_083-63a"/>
在山而草木潤珠生淵而岸不枯蚯蚓無筋骨之強爪<lb/>
牙之利上食<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>堁下飲黄泉用心一也清之為明杯水<lb/>
可見眸子濁之為害河水不見大山蘭芷不為莫服而<lb/>
不芳舟浮江湖不為莫乘而沈君子行道不為莫知而<lb/>
止性之有也以清入濁必困辱以濁入清必覆傾天二<lb/>
炁即成虹地二炁即泄藏人二炁即生病隂陽不能常<lb/>
且冬且夏月不知晝日不知夜川廣者魚大山高者木<lb/>
修地廣者徳厚故魚不可以無餌釣獸不可以空器召<lb/>
<pb n="KR2c0021_WYG_083-63b"/>
山有猛獸林木為之不斬園有螫蟲葵藿為之不採國<lb/>
有賢臣折衝千里通於道者若車軸轉於轂中不運於<lb/>
己與之致於千里終而復始轉於無窮之原也故舉枉<lb/>
與直何如不得舉直與枉勿與遂往有鳥将來張羅而<lb/>
待之得鳥者羅之一目今為一目之羅則無時得焉故<lb/>
事或不可前規物或不可預慮故聖人畜道待時也欲<lb/>
致魚者先通谷欲求鳥者先樹木水積而魚聚木茂而<lb/>
鳥集為魚得者非挈而入淵也為猨得者非負而上木<lb/>
<pb n="KR2c0021_WYG_083-64a"/>
也縱之所利而已足所踐者淺然待所不踐而後能行<lb/>
心所知者褊然待所不知而後能明川竭而谷虚邱夷<lb/>
而淵塞脣亡而齒寒河水深而壤在山水静則清清則<lb/>
平平則易易則見物之形形不可併故可以為正使葉<lb/>
落者風揺之也使水濁者物撓之也璧鍰之器礛䃴之<lb/>
功也鏌鋣斷割砥礪之力也䖟與驥致千里而不飛無<lb/>
裹糧之資而不飢狡兔得而獵犬烹高鳥盡而良弓藏<lb/>
名成功遂身退天道然也怒出於不怒為出於不為視<lb/>
<pb n="KR2c0021_WYG_083-64b"/>
於旡有則得所見聼於旡聲則得所聞飛鳥反鄉兔走<lb/>
歸窟狐死首邱寒螀得木各依其所生也水火相憎鼎<lb/>
鬲在其間也五味以和骨肉相愛也讒人間之父子相<lb/>
危也犬豕不擇器而食俞肥其體故近死鳯凰翔於千<lb/>
仞莫之能致椎固百内而不能自椽目見百歩之外而<lb/>
不能見其眥因高為山即安而不危因下為淵即深而<lb/>
魚鼈歸焉溝池潦即溢旱即枯河海之源淵深而不竭<lb/>
聾無耳而目不可以蔽精於明也瞽無目而耳不可以<lb/>
<pb n="KR2c0021_WYG_083-65a"/>
蔽精於聰也混混之水濁可以濯吾足乎泠泠之水清<lb/>
可以濯吾纓乎䋤之為縞也或為冠或為<graphic n="KR1611" url="https://raw.githubusercontent.com/kanripo/KR-Gaiji/master/images/KR1611.png" mimeType="image/png"/>冠則戴枝<lb/>
之<graphic n="KR1611" url="https://raw.githubusercontent.com/kanripo/KR-Gaiji/master/images/KR1611.png" mimeType="image/png"/>則足蹍之金之勢勝木一刃不能殘一林土之勢<lb/>
勝水一掬不能塞江河水之勢勝火一酌不能救一車<lb/>
之薪冬有雷夏有雹寒暑不變其節霜雪麃麃日出而<lb/>
流傾易覆也倚易軵也幾易助也濕易雨也蘭芷以芳<lb/>
不得見霜蟾蜍辟兵夀在五月之望精泄者中易殘華<lb/>
非時者不可食舌之與齒孰先弊焉繩之與矢孰先直<lb/>
<pb n="KR2c0021_WYG_083-65b"/>
焉使影曲者形也使響濁者聲也與死同病者難為良<lb/>
醫與亡國同道者不可為忠謀使倡吹竽使工捻竅雖<lb/>
中節不可使決君形亡焉聾者不歌無以自樂盲者不<lb/>
觀旡以接物歩於林者不得直道行於險者不得履繩<lb/>
海内其所出故能大日不竝出狐不二雄神龍不匹猛<lb/>
獸不羣鷙鳥不䨇盖非橑不蔽日輪非輻不追疾橑輪<lb/>
未足恃也張弓而射非弦不能發發矢之為射十分之<lb/>
一飢馬在廐漠然無聲投芻其旁争心乃生三寸之管<lb/>
<pb n="KR2c0021_WYG_083-66a"/>
旡當天下不能滿十石而有塞百斗而足循繩而斷即<lb/>
不過懸衡而量即不差懸古法以類有時而遂杖格之<lb/>
屬有時而施是而行之謂之斷非而行之謂之亂農夫<lb/>
勞而君子養愚者言而智者擇見之明白處之如玉石<lb/>
見之黯黣必留其謀百星之明不如一月之光十牖畢<lb/>
開不如一户之明蝮蛇不可為足虎不可為翼今有六<lb/>
尺之席卧而越之下才不難立而踰之上才不易勢施<lb/>
異也助祭者得嘗救鬬者得傷蔽於不祥之木為雷霆<lb/>
<pb n="KR2c0021_WYG_083-66b"/>
所撲日月欲明浮雲蔽之河水欲清沙土穢之叢蘭欲<lb/>
修秋風敗之人性欲平嗜欲害之䝉塵而欲無眯不可<lb/>
得絜黄金龜紐賢者以為佩土壤布地能者以為富故<lb/>
與弱者金玉不如與之尺素轂虚而中立三十輻各盡<lb/>
其力使一軸獨入衆輻皆棄何近逺之能至橘柚有鄉<lb/>
萑葦有叢獸同足者相從㳺鳥同翼者相從翔欲觀九<lb/>
州之地足無千里之行旡政教之原而欲為萬民上者<lb/>
難矣兇兇者獲提提者射故大白若辱廣徳若不足君<lb/>
<pb n="KR2c0021_WYG_083-67a"/>
子有酒小人鞭缶雖不可好亦可以醜人之性便衣緜<lb/>
帛或射之即披甲為所不便以得其便也三十輻共一<lb/>
轂各直一鑿不得相入猶人臣各守其職也善用人者<lb/>
若蚈之足衆而不害若舌之與齒堅柔相磨而不相敗<lb/>
石生而堅芷生而芳少而有之長而逾明扶之與提謝<lb/>
之與讓得之與失諾之與已相去千里再生者不獲華<lb/>
太旱者不湏霜而落汙其準粉其顙腐䑕在阼燒薰於<lb/>
堂入水而增濡懐臭而求芳雖善者不能為工冬冰可<lb/>
<pb n="KR2c0021_WYG_083-67b"/>
折夏木可結時難得而易失木方盛終日採之而復生<lb/>
秋風下霜一夕而零質的張而矢射集林木茂而斧斤<lb/>
入非或召之也形勢之所致乳犬之噬虎伏雞之搏貍<lb/>
恩之所加不量其力夫待利而登溺者必将以利溺之<lb/>
矣舟能浮能沉愚者不知足焉驥驅之不進引之不止<lb/>
人君不以求道理水雖平必有波衡雖正必有差尺雖<lb/>
齊必有危非規矩不能定方圓非準繩旡以正曲直用<lb/>
規矩者亦有規矩之心大山之高倍而不見秋毫之末<lb/>
<pb n="KR2c0021_WYG_083-68a"/>
視之可察竹木有火不鑽不熏土中有水不掘不出矢<lb/>
之疾不過二里跬歩不休跛鼈千里累凷不止邱山從<lb/>
成臨河欲魚不若歸而織網弓先調而後求勁馬先順<lb/>
而後求良人先信而後求能巧冶不能消木良匠不能<lb/>
斲冰物有不可如之何君子不留意使人旡渡河可使<lb/>
河旡波不可旡曰不辜甑終不墮井矣刺我行者欲我<lb/>
交呰我貨者欲我市行一棊不足以見知彈一弦不足<lb/>
以為悲今有一炭然掇之爛指相近也萬石俱熏去之<lb/>
<pb n="KR2c0021_WYG_083-68b"/>
十歩而不死同氣而異積也有榮華者必有愁悴上有<lb/>
羅紈下必有麻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>木大者根瞿山高者基扶<hi>○美言如錯玉飛屑</hi>
<hi>可解人頤○右上徳篇</hi>　老子曰人受天地變化而生一月而膏<lb/>
二月血脉三月而胚四月而胎五月而筋六月而骨七<lb/>
月而成形八月而動九月而躁十月而生形骸已成五<lb/>
藏乃分肝主目腎主耳脾主舌肺主鼻膽主口外為表<lb/>
中為裏頭圓法天足方象地天有四時五行九曜三百<lb/>
六十日人有四肢五藏九竅三百六十節天有風雨寒<lb/>
<pb n="KR2c0021_WYG_083-69a"/>
暑人有取與喜怒膽為雲肺為氣脾為風腎為雨肝為<lb/>
雷人與天地相類而心為之主耳目者日月也血氣者<lb/>
風雨也日月失行薄蝕無光風雨非時毁折生災五星<lb/>
失行州國生受其殃天地之道至閎以大尚猶節其章<lb/>
光愛其神明人之耳目何能久燻而不息精神何能馳<lb/>
騁而不乏是故聖人守内而不失外夫血氣者人之華<lb/>
也五蔵者人之精也血氣專乎内而不外越則胷腹充<lb/>
而嗜欲寡則耳目清而聼視聰達謂之明五藏能屬於<lb/>
<pb n="KR2c0021_WYG_083-69b"/>
心而無離則氣意勝而行不僻精神盛而氣不散以聼<lb/>
無不聞以視無不見以為無不成患禍無由入邪氣不<lb/>
能襲故所求多者所得少所見大者所知小夫孔竅者<lb/>
精神之户牖血氣者五藏之使候故耳目淫於聲色即<lb/>
五藏動揺而不定血氣滔蕩而不休精神馳騁而不守<lb/>
禍福之至雖如邱山無由識之矣故聖人愛而不越聖<lb/>
人誠使耳目精明𤣥達無所誘慕意氣無失清浄而少<lb/>
嗜欲五藏便寜精神内守形骸而不越即觀乎往世之<lb/>
<pb n="KR2c0021_WYG_083-70a"/>
外來事之内禍福之間可足見也故其出彌逺其知彌<lb/>
少以言精神不可使外淫也故五色亂目使目不明五<lb/>
音亂耳使耳不聰五味亂口使口生創趣舍滑心使行<lb/>
飛揚故嗜欲使人氣淫好憎使人精勞不疾去之則志<lb/>
氣日耗夫人所以不能終其天年者以生生之厚夫唯<lb/>
無以生為者即所以得長生天地運而相通萬物總而<lb/>
為一能知一即無一之不知也不能知一即無一之能<lb/>
知也吾處天下亦為一物即物亦物也物之與物何以<lb/>
<pb n="KR2c0021_WYG_083-70b"/>
相物欲生不可事也憎死不可辭也賤之不可憎也貴<lb/>
之不可喜也因其資而寜之弗敢極也即至樂極矣<hi>○右</hi>
<hi>九守篇文子一書為淮南鴻烈解擷取殆盡彼浩淼此精微  漢書道家文子九篇老子弟子與孔子竝時已</hi>
<hi>上文子</hi>
　史稱老子所貴道虚無因應變化於無為故著書辭<lb/>
　稱微妙難識荘子稱以本為精以物為粗以有積為<lb/>
　不足淡然獨與神明居盖其道以無為為宗以守柔<lb/>
　蔵虚為質清静澹泊伏處逺禍不與世競其紛華史<lb/>
<pb n="KR2c0021_WYG_083-71a"/>
　以為隱君子者也著書五千言貴道徳而薄仁義後<lb/>
　世道家者流咸以是為宗焉世之言老子者多神怪<lb/>
　不經謂夀且數百嵗或言生於周初而神仙家言其<lb/>
　先天地生歴三皇五帝變易名號神化莫測孔子適<lb/>
　周過而問禮故與弟子言禮嘗以耼為徴耼博通好<lb/>
　古為周守藏史盖在景敬之世前此未聞也烏有所<lb/>
　謂生於太古夀考無窮者乎道家稱為老氏之書者<lb/>
　多附託不具録録其五千言焉<lb/>
<pb n="KR2c0021_WYG_083-71b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷八十三<lb/>
</p>
<p>
</p>
  </div>
</body>
</text>
</TEI>
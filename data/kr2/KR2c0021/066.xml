<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷六十六</head>
    <p>
<pb n="KR2c0021_WYG_066-1a"/>
欽定四庫全書卷<lb/>
　繹史卷六十六　　　　靈壁縣知縣馬驌撰<lb/>
　　楚滅庸舒<lb/>
左傳<hi>文公十二年</hi>楚令尹大孫伯䘚成嘉為令尹羣舒叛楚<lb/>
夏子孔執舒子平及宗子遂圍巢　<hi>十四年</hi>楚莊王立子<lb/>
孔潘崇將襲羣舒使公子燮與子儀守而伐舒蓼二子<lb/>
作亂城郢而使賊殺子孔不克而還八月二子以楚子<lb/>
出將如商宻廬戢黎及叔麋誘之遂殺鬭克及公子燮<lb/>
<pb n="KR2c0021_WYG_066-1b"/>
初鬭克囚于秦秦有殽之敗而使歸求成成而不得志<lb/>
公子燮求令尹而不得故二子作亂　<hi>十六年</hi>楚大饑戎<lb/>
伐其西南至于阜山師于大林又伐其東南至于陽邱<lb/>
以侵訾枝庸人帥羣蠻以叛楚麇人率百濮聚于選將<lb/>
伐楚於是申息之北門不啟楚人謀徙於阪髙蒍賈曰<lb/>
不可我能往宼亦能往不如伐庸夫麇與百濮謂我饑<lb/>
不能師故伐我也若我出師必懼而歸百濮離居將各<lb/>
走其邑誰暇謀人乃出師旬有五日百濮乃罷自廬以<lb/>
<pb n="KR2c0021_WYG_066-2a"/>
往振廩同食次于句澨使廬戢黎侵庸及庸方城庸人<lb/>
逐之囚子揚窻三宿而逸曰庸師衆羣蠻聚焉不如復<lb/>
大師且起王䘚合而後進師叔曰不可姑又與之遇以<lb/>
驕之彼驕我怒而後可克先君蚡冒所以服陘隰也又<lb/>
與之遇七遇皆北唯裨鯈魚人實逐之庸人曰楚不足<lb/>
與戰矣遂不設備楚子乗馹會師于臨品分為二隊子<lb/>
越自石溪子貝自仞以伐庸秦人巴人從楚師羣蠻從<lb/>
楚子盟遂滅庸　<hi>宣公八年</hi>楚為衆舒叛故伐舒蓼滅之楚<lb/>
<pb n="KR2c0021_WYG_066-2b"/>
子疆之及滑汭盟呉越而還　<hi>成公十七年</hi>舒庸人以楚師<lb/>
之敗也道吳人圍巢伐駕圍釐虺遂恃吳而不設備楚<lb/>
公子槖師襲舒庸滅之　<hi>襄公二十四年</hi>吳人為楚舟師之役<lb/>
故召舒鳩人舒鳩人叛楚楚子師于荒浦使沈尹夀與<lb/>
師祁犂讓之舒鳩子敬逆二子而告無之且請受盟二<lb/>
子復命王欲伐之薳子曰不可彼告不叛且請受盟而<lb/>
又伐之伐無罪也姑歸息民以待其䘚䘚而不貳吾又<lb/>
何求若猶叛我無辭有庸乃還　<hi>二十五年</hi>舒鳩人䘚叛楚<lb/>
<pb n="KR2c0021_WYG_066-3a"/>
令尹子木伐之及離城吳人救之子木遽以右師先子<lb/>
彊息桓子㨗子騈子盂帥左師以退吳人居其閒七日<lb/>
子彊曰乆將墊隘隘乃禽也不如速戰請以其私䘚誘<lb/>
之簡師陳以待我我克則進奔則亦視之乃可以免不<lb/>
然必為吳禽從之五人以其私䘚先擊吳師吳師奔登<lb/>
山以望見楚師不繼復逐之傅諸其軍簡師會之吳師<lb/>
大敗遂圍舒鳩舒鳩潰八月楚滅舒鳩　楚子以滅舒<lb/>
鳩賞子木辭曰先大夫蒍子之功也以與蒍掩<lb/>
<pb n="KR2c0021_WYG_066-3b"/>
　諸夏之衰也患在不恤小弱而輕棄遠國庸及羣舒<lb/>
　與楚接壤皆能糾合與國以牽制於楚舒在楚東庸<lb/>
　在楚西穆莊之際咸與楚構怨舒方動則宗巢輔之<lb/>
　庸方動則麇濮羣蠻輔之亦荆楚多事之會哉夫舒<lb/>
　為偃姓臯陶之苗裔也其類繁多散處江淮之間詩<lb/>
　曰荆舒是懲則舒舊黨楚矣庸西方之遠國也武王<lb/>
　伐紂誓及庸蜀則庸舊屬周矣庸與中國之絶葢起<lb/>
　於平王東遷之餘舒勢之分葢始於徐人取舒之後<lb/>
<pb n="KR2c0021_WYG_066-4a"/>
　中國絶則勢孤必伺隙而後動庸乘楚饑申息不啓<lb/>
　而中國若弗聞焉此則輕棄遠國之患也勢分則謀<lb/>
　不恊故輕舉以取敗羣舒叛楚同歸滅亡而中國若<lb/>
　弗聞焉此則不恤小弱之患也乃厥貉方會楚執舒<lb/>
　子蒍賈決䇿轉敗為功秦巴通而西國合謀吳越盟<lb/>
　而東方效順楚由是方洋中夏尚誰能議其後邪迨<lb/>
　及共康之世舒勢益微即當鄢陵新敗之餘舟師無<lb/>
　功之日楚猶能一舉而滅舒庸再舉而滅舒鳩自是<lb/>
<pb n="KR2c0021_WYG_066-4b"/>
　舒無遺種焉嗚呼中國不能恤舒而借庇於吳呉人<lb/>
　庇舒而亡舒則焉用彼盟主矣<lb/>
　<lb/>
　<lb/>
　<lb/>
　<lb/>
　<lb/>
　繹史卷六十六<lb/>
</p>
<p>
</p>
  </div>
</body>
</text>
</TEI>
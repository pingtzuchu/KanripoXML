<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷一百三十六</head>
    <p>
<pb n="KR2c0021_WYG_136-1a"/>
欽定四庫全書<lb/>
　繹史卷一百三十六　　靈壁縣知縣馬驌撰<lb/>
　　魏冉相秦<hi>白起攻梁破楚</hi>
史記武王有力好戲力士任鄙烏獲孟說皆至大官王<lb/>
與孟說舉鼎絶臏八月武王死族孟說武王取魏女為<lb/>
后無子立異母弟是為昭襄王昭襄母楚人姓芊氏號<lb/>
宣太后武王死時昭襄王為質於燕燕人送歸得立<hi>帝王</hi>
<hi>世紀秦武王好多力之士烏獲齊孟賁之徒並歸焉孟賁生㧞牛角秦王於洛陽舉周鼎烏獲兩目血出○孟</hi>
<pb n="KR2c0021_WYG_136-1b"/>
<hi>子䟽引力論衡秦武王與孟說舉鼎不任絶脈而死舉鼎用力  由觔脈觔脈不堪絶傷而死  韓非子孟賁</hi>
<hi>過於河先其五船人怒而以楫虓其頭顧不知其孟賁也中河孟賁瞋目而視船人髪植目裂鬢指舟中之人</hi>
<hi>盡揚播入於河</hi>　昭襄王元年嚴君疾為相甘茂出之魏　二<lb/>
年庶長壮與大臣諸侯公子為逆皆誅及惠文后皆不<lb/>
得良死悼武王后出歸魏　穰侯魏冉者秦昭王母宣<lb/>
太后弟也其先楚人姓芈氏秦武王卒無子立其弟為<lb/>
昭王昭王母故號為芈八子及昭王即位芈八子號為<lb/>
宣太后宣太后非武王母武王母號曰惠文后先武王<lb/>
<pb n="KR2c0021_WYG_136-2a"/>
死宣太后二弟其異父長弟曰穰侯姓魏氏名冉同父<lb/>
弟曰芈戎為華陽君而昭王同母弟曰髙陵君涇陽君<lb/>
而魏冉最賢自恵王武王時任職用事武王卒諸弟爭<lb/>
立惟魏冉力為能立昭王昭王即位以冉為将軍衛咸<lb/>
陽誅季君之亂而逐武王后出之魏昭王諸兄弟不善<lb/>
者皆滅之威振秦國昭王少宣太后自治任魏冉為政<lb/>
<hi>○按本紀云恵文后不得良死傳云先武王死互異  紀年秦内亂殺其太后及公子雍公子壮</hi>　三<lb/>
年王冠　昭王七年樗里子死而使涇陽君質於齊趙<lb/>
<pb n="KR2c0021_WYG_136-2b"/>
人樓緩来相秦趙不利乃使仇液之秦請以魏冉為秦<lb/>
相仇液将行其客宋公謂液曰秦不聴公樓緩必怨公<lb/>
公不若謂樓緩曰請為公毋急秦秦王見趙請相魏冉<lb/>
之不急且不聴公公言而事不成以徳樓子事成魏冉<lb/>
故徳公矣於是仇液從之而秦果免樓緩而魏冉相秦<lb/>
　十二年樓緩免穰侯魏冉為相　白起者郿人也善<lb/>
用兵事秦昭王昭王十三年而白起為左庶長将而擊<lb/>
韓之新城是嵗穰侯相秦舉任鄙以為漢中守　昭王<lb/>
<pb n="KR2c0021_WYG_136-3a"/>
十四年魏冉舉白起使代向夀将而攻韓魏敗之伊闕<lb/>
斬首二十四萬虜魏将公孫喜　白起為左更攻韓魏<lb/>
於伊闕斬首二十四萬又虜其将公孫喜㧞五城起遷<lb/>
為國尉渉河取韓安邑以東到乾河<lb/>
戰國䇿秦敗東周與魏戰於伊闕殺犀武魏令公孫衍<lb/>
乗勝而留於境請卑辭割地以講於秦為竇屢謂魏王<lb/>
曰臣不知衍之所以聴於秦之少多然而臣能半衍之<lb/>
割而令秦講於王王曰奈何對曰王不若與竇屢闗内<lb/>
<pb n="KR2c0021_WYG_136-3b"/>
侯而令之趙王重其行而厚奉之因揚言曰聞周魏令<lb/>
竇屢已割魏於奉陽君而聴秦矣夫周君竇屢奉陽君<lb/>
之與穰侯貿首之仇也今行和者竇屢也制割者奉陽<lb/>
君也太后恐其不因穰侯也而欲敗之必以少割請合<lb/>
於王而和於東周與魏也　秦攻魏将犀武軍於伊闕<lb/>
進兵而攻周為周最謂李兑曰君不如禁秦之攻周趙<lb/>
之上計莫如令秦魏復戰今秦攻周而得之則衆必多<lb/>
傷矣秦欲持周之得必不攻魏秦若攻周而不得前有<lb/>
<pb n="KR2c0021_WYG_136-4a"/>
勝魏之勞後有攻周之敗又必不攻魏今君禁之而秦<lb/>
未與魏講也而全趙令其止必不敢不聴是君却秦而<lb/>
定周也秦去周必復攻魏魏不能支必因君而講則君<lb/>
重矣若魏不講而疾支之是君存周而戰秦魏也重亦<lb/>
盡在趙　犀武敗於伊闕周君之魏求救魏王以上黨<lb/>
之急辭之周君返見梁囿而樂之也綦母恢謂周君曰<lb/>
温囿不下此而又近臣能為君取之反見魏王王曰周<lb/>
君怨寡人乎對曰不怨且誰怨乎臣為王有患也周君<lb/>
<pb n="KR2c0021_WYG_136-4b"/>
謀主也而設以國為王扞秦而王無之扞也臣見其必<lb/>
以國事秦也秦悉塞外之兵與周之衆以攻南陽而兩<lb/>
上黨絶矣魏王曰然則奈何綦母恢曰周君形不好小<lb/>
利事秦而好小利今王許戌三萬人與温囿周君得以<lb/>
有辭於父兄百姓而私温囿以為樂必不合於秦臣嘗<lb/>
聞温囿之利計嵗八十金周君得温囿其以事王者嵗<lb/>
百二十金是上黨無患而贏四十金魏王使孟卯致温<lb/>
囿於周君而許之戍<lb/>
<pb n="KR2c0021_WYG_136-5a"/>
史記十五年大良造白起攻魏取垣復予之攻楚取宛<lb/>
　又取楚之宛葉魏冉謝病免相以客卿夀燭為相眀<lb/>
年燭免復相冉乃封魏冉於穰復益封陶號曰穰侯<lb/>
十六年封公子市宛公子悝鄧魏冉陶為諸侯　韓釐<lb/>
王六年與秦武遂地二百里　魏昭王六年予秦河東<lb/>
地方四百里芒夘以詐重<lb/>
戰國䇿秦約趙而伐魏魏王患之芒夘曰王勿憂也臣<lb/>
請發張倚使謂趙王曰夫鄴寡人固形弗有也今大王<lb/>
<pb n="KR2c0021_WYG_136-5b"/>
收秦而攻魏寡人請以鄴事大王趙王喜召相國而命<lb/>
之曰魏王請以鄴事寡人使寡人絶秦相國曰收秦攻<lb/>
魏利不過鄴今不用兵而得鄴請許魏張倚因謂趙王<lb/>
曰敝邑之吏効城者已在鄴矣大王且何以報魏趙王<lb/>
因令閉闗絶秦秦趙大惡芒夘應趙使曰敝邑所以事<lb/>
大王者為完鄴也今効鄴者使者之罪也夘不知也趙<lb/>
王恐魏承秦之怒遽割五城以合於魏而支秦<hi>○史稱芒夘以</hi>
<hi>詐重即此其淮南子孟夘妻其嫂有五子焉然而相魏寜其危解  患  韓非子秦韓攻魏昭夘西說而秦韓</hi>
<pb n="KR2c0021_WYG_136-6a"/>
<hi>罷齊荆攻魏夘東說而齊荆罷魏襄王養之以五乗将軍夘曰伯夷以将軍葬於首陽山之下而天下曰夫以</hi>
<hi>伯夷之賢與其稱仁而以将軍葬是手足不掩也今臣罷四國之兵而王乃與臣五乗此其稱功猶嬴勝而履</hi>
<hi>蹻○疑昭夘即芒夘然不在魏襄王之世盖韓子誤引</hi>
史記魏昭王七年秦㧞我城大小六十一　白起為大<lb/>
良造攻魏㧞之取城大小六十一<hi>○事在秦昭王十八年起𫝊攻韓魏伊闕</hi>
<hi>眀年云云紀年踈畧</hi>
戰國䇿秦使趙攻魏魏謂趙王曰攻魏者亡趙之始也<lb/>
昔者晉人欲亡虞而先伐虢伐虢者亡虞之始也故荀<lb/>
<pb n="KR2c0021_WYG_136-6b"/>
息以馬與璧假道於虞宫之竒諫而不聴卒假晉道晉<lb/>
人伐虢反而收虞故春秋書之以罪虞公今國莫彊於<lb/>
趙而并齊秦王賢而有聲者相之所以為心腹之疾者<lb/>
趙也魏者趙之虢也趙者魏之虞也聴秦而攻魏者虞<lb/>
之為也願王之熟計之也　秦攻韓之管魏王發兵救<lb/>
之昭忌曰夫秦彊國也而韓魏壤秦不出攻則已若出<lb/>
攻非於韓也必於魏也今幸而於韓魏之福也王若救<lb/>
之夫解攻者必韓之管也致攻者必魏之梁也魏王不<lb/>
<pb n="KR2c0021_WYG_136-7a"/>
聴曰若不因救韓韓怨魏西合於秦秦韓為一則魏危<lb/>
遂救之秦果釋管而攻魏魏王大恐謂昭忌曰不用子<lb/>
之計而禍至為之奈何昭忌乃為之見秦王曰臣聞眀<lb/>
主之聴也不以挟私為政是參行也願大王毋攻魏聴<lb/>
臣也秦王曰何也昭忌曰山東之從時合時離何也秦<lb/>
王曰不識也曰天下之合以王之不必也其離也以王<lb/>
之必也今攻韓之管國危矣未卒而移兵於梁合天下<lb/>
之從無精於此者矣以為秦之求索必不可支也故為<lb/>
<pb n="KR2c0021_WYG_136-7b"/>
王計者無如制趙秦已制趙則燕不敢不事秦荆濟不<lb/>
能獨從天下爭敵扵秦則弱矣秦王乃止<hi>○二䇿時無考</hi>
史記昭王十九年秦稱西帝齊稱東帝月餘吕禮来而<lb/>
齊秦各復歸帝為王<hi>韓非子穰侯相秦而齊彊穰侯欲立秦為帝而齊不聴因請立齊為</hi>
<hi>東帝而不能成也</hi>　齊湣王三十六年王為東帝秦昭王為西<lb/>
帝蘇代自燕来入齊見於章華東門齊王曰嘻善子來秦使<lb/>
魏冉致帝子以為何如對曰王之問臣也卒而患之所<lb/>
從来微願王受之而勿備稱也秦稱之天下安之王乃<lb/>
<pb n="KR2c0021_WYG_136-8a"/>
稱之無後也且讓爭帝名無傷也秦稱之天下惡之王<lb/>
因勿稱以收天下此大資也且天下立兩帝王以天下<lb/>
為尊齊乎尊秦乎王曰尊秦曰釋帝天下愛齊乎愛秦<lb/>
乎王曰愛齊而憎秦曰兩帝立約伐趙孰與伐桀宋之<lb/>
利王曰伐桀宋利對曰夫約鈞然與秦為帝而天下獨<lb/>
尊秦而輕齊釋帝則天下愛齊而憎秦伐趙不如伐桀<lb/>
宋之利故願王眀釋帝以收天下倍約賔秦無爭重而<lb/>
王以其閒舉宋夫有宋衛之陽地危有濟西趙之阿東<lb/>
<pb n="KR2c0021_WYG_136-8b"/>
國危有淮北楚之東國危有陶平陸梁門不開釋帝而<lb/>
貸之以伐桀宋之事國重而名尊燕楚所以形服天下<lb/>
莫敢不聴此湯武之舉也敬秦以為名而後使天下憎<lb/>
之此所謂以卑為尊者也願王孰慮之於是齊去帝復<lb/>
為王秦亦去帝位<hi>戰國䇿蘇子自燕之齊見於章華南門齊王曰嘻子之来也秦使魏冉致</hi>
<hi>帝子以為何如對曰王之問臣也卒而患之所從徃者微今不聴是恨秦也聴之是恨天下也不如聴之以為</hi>
<hi>秦勿庸稱也以為天下秦稱之天下聴之王亦稱之先後之事帝名為無傷也秦稱之而天下不聴王因勿稱</hi>
<hi>其於以收天下此大資也</hi>
<pb n="KR2c0021_WYG_136-9a"/>
戰國䇿謂魏冉曰楚破秦秦不能與齊懸衡矣秦三世<lb/>
積節於韓魏而齊之徳新加焉齊秦交爭韓魏韓魏東<lb/>
聴則秦伐矣齊有東國之地方千里楚包九夷又方千<lb/>
里南有符離之塞北有甘魚之口權懸宋衛宋衛乃當<lb/>
阿甄耳利有千里者二富擅越𨽻秦烏能與齊懸衡韓<lb/>
支分方城膏腴之地以薄鄭兵休復起足以傷秦不必<lb/>
待齊<lb/>
史記二十一年錯攻魏河内魏獻安邑秦出其人<lb/>
<pb n="KR2c0021_WYG_136-9b"/>
戰國䇿芒夘謂秦王曰王之士未有為之中者也臣聞<lb/>
眀王不背中而行王之所欲於魏者長平王屋洛林之<lb/>
地也王能使臣為魏之司徒則臣能使魏獻之秦王曰<lb/>
善因任以為魏之司徒謂魏王曰王所患者上地也秦<lb/>
之所欲扵魏者長平王屋洛林之地也王獻之秦則上<lb/>
地無憂患因請以下兵東擊齊攘地不必逺矣魏王曰<lb/>
善因獻之秦地入數月而秦兵不下魏王謂芒夘曰地<lb/>
入數月而秦兵不下何也芒夘曰臣有死罪雖然臣死<lb/>
<pb n="KR2c0021_WYG_136-10a"/>
則契折於秦王無以責秦王因赦其罪臣為王責約於<lb/>
秦乃之秦謂秦王曰魏之所以獻長平王屋洛林之地<lb/>
者欲以下大王之兵東擊齊也今地已入而秦兵不可<lb/>
下臣則死人也雖然後山東之士無以利事王者矣秦<lb/>
王懼然曰國有事未贍下兵也今以兵從後十日秦兵<lb/>
下芒夘并将秦魏之兵以東擊齊唘地二十二縣<hi>吕氏春秋</hi>
<hi>魏令孟卭割綘<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>安邑之地以與秦王王喜令起賈為孟卬求司徒於魏王魏王不說應起賈曰卬寡人之臣</hi>
<hi>也寡人寜以臧為司徒無用卭願大王之更以他人詔之也起賈出遇孟卭於廷曰公之事何如起賈曰公甚</hi>
<pb n="KR2c0021_WYG_136-10b"/>
<hi>賤於公之主公之主曰寜用臧為司徒無用公孟卭入見謂魏王曰秦客何言王曰求以女為司徒孟卭曰王</hi>
<hi>應之若何王曰寜以臧無用卭也孟卭太息曰宜矣王之制於秦也王何疑秦之善臣也以綘<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>安邑令負牛</hi>
<hi>書與秦猶乃善牛也卬雖不肖獨不如牛乎且王令三将軍為臣先曰視卭如身是重臣也令二輕臣也令臣</hi>
<hi>責卬雖賢固能平居三日魏王乃聴起賈凡人主之與其大官也為有益也今割國之錙錘矣而因得大官且</hi>
<hi>何地以給之大官人臣之所欲也孟卭令秦得其所欲秦亦令孟卭得其所欲責以償矣尚有何責魏雖彊猶</hi>
<hi>不能責無責又况於弱魏王之令乎孟卬為司徒以棄其責則拙也○卬當為夘即芒夘也</hi>
史記涇陽君封宛　二十二年與楚王㑹宛與趙王㑹<lb/>
中陽　二十三年王與魏王㑹宜陽與韓王㑹新城<hi>○韓</hi>
<pb n="KR2c0021_WYG_136-11a"/>
<hi>魏世家皆云㑹於西周</hi>　二十四年與楚王㑹鄢又㑹穰秦取魏<lb/>
安城至大梁燕趙救之秦軍去<lb/>
戰國䇿秦将伐魏魏王聞之夜見孟嘗君告之曰秦且<lb/>
攻魏子為寡人謀奈何孟嘗君曰有諸侯之救則國可<lb/>
存也王曰寡人願子之行也重為之約車百乘孟嘗君<lb/>
之趙謂趙王曰願借兵以救魏趙王曰寡人不能孟嘗<lb/>
君曰夫敢借兵者以忠王也王曰可得聞乎孟嘗君曰<lb/>
夫趙之兵非能彊於魏之兵魏之兵非能弱於趙也然<lb/>
<pb n="KR2c0021_WYG_136-11b"/>
而趙之地不嵗危而民不嵗死而魏之地嵗危而民嵗<lb/>
死者何也以其西為趙蔽也今趙不救魏魏歃盟扵秦<lb/>
是趙與彊秦為界也地亦且嵗危民亦且嵗死矣此文<lb/>
之所以忠於大王也趙王許諾為起兵十萬車三百乘<lb/>
又北見燕王曰先日公子嘗約兩主之交矣今秦且攻<lb/>
魏願大王之救之燕王曰吾嵗不熟二年矣今又行數<lb/>
千里而以助魏且奈何田文曰夫行數千里而以救人<lb/>
者此國之利也今魏王出國門而望見軍雖欲行數千<lb/>
<pb n="KR2c0021_WYG_136-12a"/>
里而助人可得乎燕王尚未許也田文曰臣効便計扵<lb/>
王王不用臣之忠計文請行矣恐天下之将有大變也<lb/>
王曰大變可得聞乎曰秦攻魏未能克之也而臺已燔<lb/>
㳺已奪矣而燕不救魏魏王折節割地之半與秦秦必<lb/>
去矣秦已去魏魏王悉韓魏之兵又西借秦兵以因趙<lb/>
之衆以四國攻燕王且何利利行數千里而助人乎利<lb/>
出燕南門而望見軍乎則道里近而輸又易矣王何利<lb/>
燕王曰子行矣寡人聴子乃為之起兵八萬車三百乘<lb/>
<pb n="KR2c0021_WYG_136-12b"/>
以從田文魏王大說曰君得燕趙之兵甚衆且亟矣秦<lb/>
王大恐割地請講於魏因歸燕趙之兵而封田文<lb/>
史記魏冉免相　二十五年與韓王㑹新城與魏王㑹<lb/>
新眀邑<hi>○韓世家云與秦王㑹西周間</hi>　二十六年穰侯冉復相　魏<lb/>
冉復相秦六嵗而免免二嵗復相秦<hi>○秦昭王十九年冉復相二十四年</hi>
<hi>免相至二十六年復相計魏冉於此三相秦矣</hi>
戰國䇿蘇厲謂周君曰敗韓魏殺犀武攻趙取藺離石<lb/>
祁者皆白起是攻用兵又有天命也今攻梁梁必破破<lb/>
<pb n="KR2c0021_WYG_136-13a"/>
則周危君不若止之謂白起曰楚有養由基者善射去<lb/>
栁葉者百歩而射之百發百中左右皆曰善有一人過<lb/>
曰善射可教射也矣養由基曰人皆善子乃曰可教射<lb/>
子何不代我射之也客曰我不能教子支左詘右夫射<lb/>
栁葉者百發百中而不以善息少焉氣力倦弓撥矢鉤<lb/>
一發不中前功盡矣今公破韓魏殺犀武而北攻趙取<lb/>
藺離石祁者公也公之功甚多今公又以秦兵出塞過<lb/>
兩周踐韓而以攻梁一攻而不得前功盡滅公不若稱<lb/>
<pb n="KR2c0021_WYG_136-13b"/>
病不出也<hi>○史周本紀有在赧王三十四年當秦昭王二十六年也</hi>　獻書秦王曰<lb/>
臣竊聞大王之謀出事於梁謀恐不出於計矣願大王<lb/>
之熟計之也梁者山東之腰也有蛇扵此擊其尾其首<lb/>
救擊其首其尾救擊其中身首尾俱救今梁者天下之<lb/>
脊也夫秦攻梁者是示天下要斷山東之脊也是山東<lb/>
首尾皆救中身之時也山東見亡必恐恐必大合山東<lb/>
尚彊臣見秦之必大憂可立而待也臣竊為大王計不<lb/>
如南出事於南方其兵弱天下不必能救地可廣大國<lb/>
<pb n="KR2c0021_WYG_136-14a"/>
可富兵可彊主可尊王不聞湯之伐桀乎試之弱宻湏<lb/>
氏以為武教得宻湏氏而湯知服桀矣今秦欲與山東<lb/>
為讎不先以弱為武教兵必大挫國必大憂秦果南攻<lb/>
藍田鄢郢<lb/>
史記頃襄王十八年楚人有好以弱弓微繳加歸鴈之<lb/>
上者頃襄王聞召而問之對曰小臣之好射鶀鴈羅鸗<lb/>
小矢之發也何足為大王道也且稱楚之大因大王之<lb/>
賢所弋非直此也昔者三王以弋道徳五霸以弋戰國<lb/>
<pb n="KR2c0021_WYG_136-14b"/>
故秦魏燕趙者鶀鴈也齊魯韓衛者青首也鄒費郯邳<lb/>
者羅鸗也外其餘則不足射者見鳥六雙以王何取王<lb/>
何不以聖人為弓以勇士為繳時張而射之此六雙者<lb/>
可得而囊載也其樂非特朝夕之樂也其獲非特鳬雁<lb/>
之實也王朝張弓而射魏之大梁之南加其右臂而徑<lb/>
屬之於韓則中國之路絶而上蔡之郡壊矣還射圉之<lb/>
東解魏左肘而外擊定陶則魏之東外棄而大宋方與<lb/>
二郡者舉矣且魏斷二臂顛越矣膺擊郯國大梁可得<lb/>
<pb n="KR2c0021_WYG_136-15a"/>
而有也王請繳蘭臺飲馬西河定魏大梁此一發之樂<lb/>
也若王之於弋誠好而不厭則出寳弓碆新繳射噣鳥<lb/>
扵東海還盖長城以為防朝射東莒夕發浿邱夜加即<lb/>
墨顧據午道則長城之東收而泰山之北舉矣西結境<lb/>
於趙而北達扵燕三國布<graphic n="KR1452" url="https://raw.githubusercontent.com/kanripo/KR-Gaiji/master/images/KR1452.png" mimeType="image/png"/>則從不待約而可成也北<lb/>
㳺目扵燕之遼東而南登望於越之㑹稽此再發之樂<lb/>
也若夫泗上十二諸侯左縈而右拂之可一旦而盡也<lb/>
今秦破韓以為長憂得列城而不敢守也伐魏而無功<lb/>
<pb n="KR2c0021_WYG_136-15b"/>
擊趙顧病則秦魏之勇力屈矣楚之故地漢中析酈可<lb/>
得而復有也王出寳弓碆新繳渉鄳塞而待秦之倦也<lb/>
山東河内可得而一也勞民休衆南面稱王矣故曰秦<lb/>
為大鳥負海内而處東面而立左臂據趙之西南右臂<lb/>
傅楚鄢郢膺擊韓魏垂頭中國處既形便勢有地利奮<lb/>
翼鼓<graphic n="KR1452" url="https://raw.githubusercontent.com/kanripo/KR-Gaiji/master/images/KR1452.png" mimeType="image/png"/>方三千里則秦未可得獨招而夜射也欲以激<lb/>
怒襄王故對以此言襄王因召與語遂言曰夫先王為<lb/>
秦所欺而客死於外怨莫大焉今以匹夫有怨尚有報<lb/>
<pb n="KR2c0021_WYG_136-16a"/>
萬乘白公子胥是也今楚之地方五千里帶甲百萬猶<lb/>
足以踴躍中野也而坐受困臣竊為大王弗取也於是<lb/>
頃襄王遣使於諸侯復為從欲以伐秦秦聞之發兵来<lb/>
伐楚十九年秦伐楚楚軍敗割上庸漢北地予秦<hi>○楚襄王</hi>
<hi>十九年當秦昭王二十七年</hi>
戰國䇿荘辛謂楚襄王曰君王左州侯右夏侯輦從鄢<lb/>
陵君與夀陵君専淫逸侈靡不顧國政郢都必危矣襄<lb/>
王曰先生老悖乎将以為楚國妖祥乎荘辛曰臣誠見<lb/>
<pb n="KR2c0021_WYG_136-16b"/>
其必然者也非敢以為國妖祥也君王卒幸四子者不<lb/>
衰楚國必亡矣臣請避於趙淹留以觀之荘辛去之趙<lb/>
留五月秦果舉鄢郢巫上蔡陳之地襄王流揜於城陽<lb/>
於是使人發騶徵荘辛扵趙荘辛曰諾荘辛至襄王曰<lb/>
寡人不能用先生之言今事至扵此為之奈何荘辛對<lb/>
曰臣聞鄙語曰見兔而顧犬未為晚也亡羊而補牢未<lb/>
為遲也臣聞昔者湯武以百里昌桀紂以天下亡今楚<lb/>
國雖小絶長續短猶以數千里豈特百里哉王獨不見<lb/>
<pb n="KR2c0021_WYG_136-17a"/>
夫蜻蜓乎六足四翼飛翔乎天地之間俛啄蚉䖟而食<lb/>
之仰承甘露而飲之自以為無患與人無爭也不知夫<lb/>
五尺童子方将調飴膠絲加己乎四仞之上而下為螻<lb/>
蟻食也黄雀因是以俯噣白粒仰栖茂樹鼓翅奮翼自<lb/>
以為無患與人無爭也不知夫公子王孫左挟彈右攝<lb/>
丸将加已乎十仞之上以其類為招晝㳺乎茂樹夕調<lb/>
乎酸鹹倐忽之間墜於公子之手夫雀其小者也黄鵠<lb/>
因是以㳺乎江海淹乎大沼俯噣鱔鯉仰囓䔖蘅奮其<lb/>
<pb n="KR2c0021_WYG_136-17b"/>
六翮而陵清風飄颻乎髙翔自以為無患與人無爭也<lb/>
不知夫射者方将修其碆盧治其矰繳将加已乎百仞<lb/>
之上被㔋磻引微繳折清風而抎矣故晝㳺乎江河夕<lb/>
調乎鼎鼐夫黄鵠其小者也蔡靈侯之事因是以南㳺<lb/>
乎髙陂北陵乎巫山飲茹溪流食湘波之魚左抱㓜妾<lb/>
右擁嬖女與之馳騁乎髙蔡之中而不以國家為事不<lb/>
知夫子發方受命乎靈王繫已以朱絲而見之也蔡靈<lb/>
侯之事其小者也君王之事因是以左州侯右夏侯輦<lb/>
<pb n="KR2c0021_WYG_136-18a"/>
從鄢陵君與夀陵君飯封禄之粟而載方府之金與之<lb/>
馳騁乎雲夢之中而不以天下國家為事而不知夫穰<lb/>
侯方受命乎秦王填黽塞之内而投已乎黽塞之外襄<lb/>
王聞之顔色變作身體戰慄於是乃以執珪而授之為<lb/>
陽陵君與淮北之地<hi>說苑楚王問荘辛曰君子之行奈何荘辛對曰居不為垣墻人莫能</hi>
<hi>毁傷行不從周衛人莫能暴害此君子之行也楚王復問君子之富奈何對曰君子之富假貸人不徳也不責</hi>
<hi>也其食飲人不使也不役也親戚愛之衆人喜之不肖者事之皆欲其夀樂而不傷於患此君子之富也楚王</hi>
<hi>曰善馬新語楚襄王奢侈縱恣不能制下檢民以徳増駕百  而行欲令天下人餒則富利眀不可及扵是楚</hi>
<pb n="KR2c0021_WYG_136-18b"/>
<hi>國逾奢君臣無别亂淮南子頃襄好色不使風議而民多昏  其積至昭竒之難</hi>
史記二十七年錯攻楚白起攻趙取代光狼城又使司<lb/>
馬錯發隴西因蜀攻楚黔中㧞之　二十八年大良造<lb/>
白起攻楚取鄢鄧　二十九年大良造白起攻楚取郢<lb/>
為南郡楚王走周君来王與楚王㑹襄陵白起為武安<lb/>
君　白起者穰侯之所任舉也相善於是穰侯之富富<lb/>
於王室<lb/>
說苑魏公子牟東行穰侯送之曰先生将去冉之山東<lb/>
<pb n="KR2c0021_WYG_136-19a"/>
矣獨無一言以教冉乎魏公子牟曰微君言之牟㡬忘<lb/>
語君君知夫官不與勢期而勢自至乎勢不與富期而<lb/>
富自至乎富不與貴期而貴自至乎貴不與驕期而驕<lb/>
自至乎驕不與罪期而罪自至乎罪不與死期而死自<lb/>
至乎穰侯曰善敬受眀教<lb/>
史記三十年蜀守若伐取巫郡及江南為黔中郡　武<lb/>
安君因取楚定巫黔中郡　三十一年白起伐魏取兩<lb/>
城楚人反我江南　襄王乃收東地兵得十餘萬復西<lb/>
<pb n="KR2c0021_WYG_136-19b"/>
取秦所抜我江旁十五邑以為郡距秦　三十二年相<lb/>
穰侯攻魏至大梁破暴鳶斬首四萬鳶走魏入三縣請<lb/>
和　穰侯為相國将兵攻魏走芒夘入北宅遂圍大梁<lb/>
梁大夫須賈說穰侯曰臣聞魏之長吏謂魏王曰昔梁<lb/>
惠王代趙戰勝三梁㧞邯鄲趙氏不割而邯鄲復歸齊<lb/>
人攻衛抜故國殺子良衛人不割而故地復反衛趙之<lb/>
所以國全兵勁而地不并於諸侯者以其能忍難而重<lb/>
出地也宋中山數伐割地而國随以亡臣以為衛趙可<lb/>
<pb n="KR2c0021_WYG_136-20a"/>
法而宋中山可為戒也秦貪戾之國也而母親蠶食魏<lb/>
氏又盡晉國戰勝暴子割八縣地未畢入兵復出矣夫<lb/>
秦何厭之有哉今又走芒夘入北宅此非敢攻梁也且<lb/>
劫王以求多割地王必勿聽也今王背楚趙而講秦楚<lb/>
趙怒而去王與王爭事秦秦必受之秦挟楚趙之兵以<lb/>
復攻梁則國求無亡不可得也願王之必無講也王若<lb/>
欲講少割而有質不然必見欺此臣之所聞於魏也願<lb/>
君王之以是慮事也周書曰惟命不于常此言幸之不<lb/>
<pb n="KR2c0021_WYG_136-20b"/>
可數也夫戰勝暴子割八縣此非兵力之精又非計之<lb/>
工也天幸為多矣今又走芒夘入北宅以攻大梁是以<lb/>
天幸自為常也智者不然臣聞魏氏悉其百縣勝甲以<lb/>
上戌大梁臣以為不下三十萬以三十萬之衆守梁七<lb/>
仞之城臣以為湯武復生不易攻也夫輕背楚趙之兵<lb/>
陵七仞之城戰三十萬之衆而志必舉之臣以為自天<lb/>
地始分以至於今未嘗有者也攻而不㧞秦兵必罷陶<lb/>
邑必亡則前功必棄矣今魏氏方疑可以少割収也願<lb/>
<pb n="KR2c0021_WYG_136-21a"/>
君逮楚趙之兵未至於梁亟以少割收魏魏方疑而得<lb/>
以少割為利必欲之則君得所欲矣楚趙怒於魏之先<lb/>
已也必爭事秦從以此散而君後擇焉且君之得地豈<lb/>
必以兵哉割晉國秦兵不攻而魏必效絳安邑又為陶<lb/>
開兩道㡬盡故宋衛必效單父秦兵可全而君制之何<lb/>
索而不得何為而不成願君熟慮之而無行危穰侯曰<lb/>
善乃罷梁圍眀年魏背秦與齊從親秦使穰侯伐魏斬<lb/>
首四萬走魏将暴鳶得魏三縣穰侯益封<hi>戰國䇿穰侯攻大梁乘郢</hi>
<pb n="KR2c0021_WYG_136-21b"/>
<hi>北魏王且從謂穰侯曰君攻楚得宛穰以廣陶攻齊得剛博以廣陶攻魏得許鄢陵以廣陶秦王不問者何也</hi>
<hi>以大梁之未亡也今者大梁亡許鄢陵必議議則君必窮為君計者勿攻便  列女傳芒夘之後妻有三子前</hi>
<hi>妻之子五人皆不愛慈母於是前妻中子犯魏王令當死母憂戚悲哀帶圍减尺朝夕勤勞以救其罪安釐聞</hi>
<hi>之髙其義乃赦其子復其家自此五子親附慈母雍雍若一慈母率導八子咸為魏大夫卿士</hi>　三十<lb/>
三年客卿胡傷攻魏卷蔡陽長社取之擊芒夘華陽破<lb/>
之斬首十五萬魏入南陽以和　穰侯與白起客卿胡<lb/>
陽復攻趙韓魏破芒夘於華陽下斬首十萬取魏之卷<lb/>
蔡陽長社趙氏觀津且與趙觀津益趙以兵伐齊齊襄<lb/>
<pb n="KR2c0021_WYG_136-22a"/>
王懼使蘇代為齊隂遺穰侯書曰臣聞徃来者言曰秦<lb/>
将益趙甲四萬以伐齊臣竊必之弊邑之王曰秦王眀<lb/>
而熟於計穰侯智而習於事必不益趙甲四萬以伐齊<lb/>
是何也夫三晉之相與也秦之深讎也百相背也百相<lb/>
欺也不為不信不為無行今破齊以肥趙趙秦之深讎<lb/>
不利於秦此一也秦之謀者必曰破齊弊晉楚而後制<lb/>
晉楚之勝夫齊罷國也以天下攻齊如以千鈞之弩决<lb/>
潰癕也必死安能弊晉楚此二也秦少出兵則晉楚不<lb/>
<pb n="KR2c0021_WYG_136-22b"/>
信也多出兵則晉楚為制於秦齊恐不走秦必走晉楚<lb/>
此三也秦割齊以啖晉楚晉楚案之以兵秦反受敵此<lb/>
四也是晉楚以秦謀齊以齊謀秦也何晉楚之智而秦<lb/>
齊之愚此五也故得安邑以善事之亦必無患矣秦有<lb/>
安邑韓氏必無上黨矣取天下之腸胃與出兵而懼其<lb/>
不反也孰利臣故曰秦王眀而熟於計穰侯智而習扵<lb/>
事必不益趙甲四萬以伐齊矣於是穰侯不行引兵而<lb/>
歸<lb/>
<pb n="KR2c0021_WYG_136-23a"/>
戰國䇿趙魏攻華陽韓謁急於秦冠盖相望秦不救韓<lb/>
相國謂田苓曰事急矣願公雖疾為一宿之行田苓見<lb/>
穰侯穰侯曰韓急乎何故使公来田苓對曰未急也穰<lb/>
侯怒曰是何以為公之主使乎冠盖相望告敝邑甚急<lb/>
公言未急何也田苓曰使韓急則将變矣穰侯曰公無<lb/>
見王矣臣請令發兵救韓八日中大敗趙魏於華陽之<lb/>
下　秦敗魏於華魏王且入朝於秦周訴謂王曰宋人<lb/>
有學者三年反而名其母其母曰子學三年反而名我<lb/>
<pb n="KR2c0021_WYG_136-23b"/>
者何也其子曰吾所賢者無過堯舜堯舜名吾所大者<lb/>
無大天地天地名今母賢不過堯舜母大不過天地是<lb/>
以名母也其母曰子之於學者将盡行之乎願子之有<lb/>
以易名母也子之於學也将有所不行也願子之且以<lb/>
名母為後也今王之事秦尚有可以易入朝者乎願王<lb/>
之有以易之而以入朝為後魏王曰子患寡人入而不<lb/>
出耶許綰為我祝曰入而不出請殉寡人以頭周訴對<lb/>
曰如臣之賤也今人有謂臣曰入不測之淵而必出不<lb/>
<pb n="KR2c0021_WYG_136-24a"/>
出請以一䑕首為汝殉者臣必不為也今秦不可知之<lb/>
國也猶不測之淵也而許綰之首猶䑕首也内王扵不<lb/>
可知之秦而殉王以䑕首臣竊為王不取也且無梁孰<lb/>
與無河内急王曰梁急無梁孰與無身急王曰身急曰<lb/>
以三者身上也河内其下也秦未索其下而王効其上<lb/>
可乎王尚未聴也支期曰王視楚王楚王入秦王以三<lb/>
乗先之楚王不入楚魏為一尚足以捍秦王乃止王謂<lb/>
支期曰吾始已諾於應侯矣今不行者欺之矣支期曰<lb/>
<pb n="KR2c0021_WYG_136-24b"/>
王勿憂也臣使長信侯請無内王王待臣也支期說於<lb/>
長信侯曰王命召相國長信侯曰王何以臣為支期曰<lb/>
臣不知也王急召君長信侯曰吾内王於秦者寜以為<lb/>
秦邪吾以為魏也支期曰君無為魏計君其自為計且<lb/>
安死乎安生乎安窮乎安貴乎君其先自為計後為魏<lb/>
計長信侯曰樓公将入矣臣今從支期曰王急召君君<lb/>
不行血濺君襟矣長信侯行支期随其後且見王支期<lb/>
先入謂王曰偽病者乎而見之臣已恐之矣長信侯入<lb/>
<pb n="KR2c0021_WYG_136-25a"/>
見王王曰病甚奈何吾始已諾扵應侯矣意雖道死行<lb/>
乎長信侯曰王毋行矣臣能得之於應侯矣願王毋憂<lb/>
<hi>○䇿言應侯似非此時事按華陽之役在昭王三十三年范雎入秦在昭王三十六年其封應侯在四十一年</hi>
<hi>此時何得有應侯或應侯字誤抑異時别有戰華之事邪</hi>　華軍之戰魏不勝秦眀<lb/>
年将使段干崇割地而講孫臣謂魏王曰魏不以敗之<lb/>
上割可謂善用不勝矣而秦不以勝之上割可謂不善<lb/>
用勝矣今處期年乃欲割是羣臣之私而王不知也且<lb/>
夫欲璽者段干子也王因使之割地欲地者秦也而王<lb/>
<pb n="KR2c0021_WYG_136-25b"/>
因使之授璽夫欲璽者制地欲地者制璽其勢必無魏<lb/>
矣且夫姧人固皆欲以地事秦以地事秦譬猶抱薪而<lb/>
救火也薪不盡則火不止今王之地有盡而秦求之無<lb/>
窮是薪火之說也魏王曰善雖然吾已許秦矣不可以<lb/>
革也對曰王獨不見夫博者之用梟邪欲食則食欲握<lb/>
則握今君劫於羣臣而許秦因曰不可革何用智之不<lb/>
若梟也魏王曰善乃按其行<hi>○史魏世家孫臣作蘇代</hi>　秦召魏相<lb/>
信安君信安君不欲徃蘇代為說秦王曰臣聞之忠不<lb/>
<pb n="KR2c0021_WYG_136-26a"/>
必黨黨不必忠今臣願為大王陳臣之愚意恐其不忠<lb/>
於下吏自使有要領之罪願大王察之今大王令人執<lb/>
事扵魏以完其交臣恐魏交之益疑也将以塞趙也臣<lb/>
又恐趙之益勁也夫魏王之愛習魏信也甚矣其智能<lb/>
而任用之也厚矣其畏惡嚴尊秦也眀矣今王之使人<lb/>
入魏而不用則王之使人入魏無益也若用魏必舎所<lb/>
愛習而用所畏惡此魏王之所不安也夫舎萬乗之事<lb/>
而退此魏信之所難行也夫令人之君處所不安令人<lb/>
<pb n="KR2c0021_WYG_136-26b"/>
之相行所不能以此為親則難乆矣臣故恐魏交之益<lb/>
疑也且魏信舎事則趙之謀者必曰舎於秦秦必令其<lb/>
所愛信者用趙是趙存而我亡也趙安而我危也則上<lb/>
有野戰之氣下有堅守之心臣故恐趙之益勁也大王<lb/>
欲完魏之交而使趙小心乎不如用魏信而尊之以名<lb/>
魏信事王國安而名尊離王國危而權輕然則魏信之<lb/>
事王也上所以為其主者忠矣下所以自為者厚矣彼<lb/>
其事王必完矣趙之用事者必曰魏氏之名族不髙於<lb/>
<pb n="KR2c0021_WYG_136-27a"/>
我土地之實不厚於我魏信以魏事秦秦甚善之國得<lb/>
安焉身得尊焉今我構難於秦兵為招質國處削危之<lb/>
形非得計也結怨於外生患於中身處死亡之地非完<lb/>
事也彼将傷其前事而悔過其行冀其利必多割地以<lb/>
深下王則是大王垂拱多割地以為利重堯舜之所求<lb/>
而不能得也臣願大王察之<hi>○時不可考</hi>
史記春申君者楚人也名歇姓黄氏㳺學博聞事楚頃<lb/>
襄王頃襄王以歇為辨使於秦秦昭王使白起攻韓魏<lb/>
<pb n="KR2c0021_WYG_136-27b"/>
敗之於華陽禽魏将芒夘韓魏服而事秦秦昭王方令<lb/>
白起與韓魏共伐楚未行而楚使黄歇適至於秦聞秦<lb/>
之計當是之時秦前已使白起攻楚取巫黔中之郡㧞<lb/>
鄢郢東至竟陵楚頃襄王東徙治扵陳縣黄歇見楚懐<lb/>
王之為秦所誘而入朝遂見欺留死於秦頃襄王其子<lb/>
也秦輕之恐壹舉兵而滅楚歇乃上書說秦昭王昭王<lb/>
曰善於是乃止白起而謝韓魏發使賂楚約為與國黄<lb/>
歇受約歸楚楚使歇與太子完入質於秦秦留之數年<lb/>
<pb n="KR2c0021_WYG_136-28a"/>
<hi>○楚襄王二十七年當秦昭王三十五年</hi>
戰國䇿頃襄王二十年秦白起抜楚西陵或㧞鄢郢夷<lb/>
陵燒先王之墓王徙東北保於陳城楚遂削弱為秦所<lb/>
輕於是白起又将兵来伐楚人有黄歇者㳺學博聞襄<lb/>
王以為辨故使於秦說昭王曰天下莫彊於秦楚今聞<lb/>
大王欲伐楚此猶兩虎相鬬而駑犬受其敝不如善楚<lb/>
臣請言其說臣聞之物至而反冬夏是也致至而危累<lb/>
棊是也今大國之地半天下有二垂此從生民以来萬<lb/>
<pb n="KR2c0021_WYG_136-28b"/>
乘之地未嘗有也先帝文王武王王之身三世而不接<lb/>
地於齊以絶從親之要今王使成橋守事扵韓成橋已<lb/>
北入燕是王不用甲不伸威而出百里之地王可謂能<lb/>
矣王又舉甲兵而攻魏杜大梁之門舉河内㧞燕酸棗<lb/>
虚桃人楚燕之兵雲翔而不敢校王之功亦多矣王休<lb/>
甲息衆二年然後復之又取蒲衍首垣以臨仁平邱小<lb/>
黄濟陽嬰城而魏氏服矣王又割濮磨之北屬之燕斷<lb/>
齊秦之要絶楚魏之脊天下五合六聚而不敢救也王<lb/>
<pb n="KR2c0021_WYG_136-29a"/>
之威亦憚矣王若能持功守威省攻伐之心而肥仁義<lb/>
之誡使無復後患三王不足四五霸不足六也王若負<lb/>
人徒之衆恃甲兵之彊乗毁魏氏之威而欲以力臣天<lb/>
下之主臣恐有後患詩云靡不有初鮮克有終易曰狐<lb/>
濡其尾此言始之易終之難也何以知其然也智氏見<lb/>
伐趙之利而不知榆次之禍也吴見伐齊之便而不知<lb/>
干隧之敗也此二國者非無大功也沒利於前而易患<lb/>
於後也吴之信越也從而伐齊遂攻齊人於艾陵還為<lb/>
<pb n="KR2c0021_WYG_136-29b"/>
越王禽扵三江之浦智氏信韓魏從而伐趙攻晉陽之<lb/>
城勝有日矣韓魏反之殺智伯瑶扵鑿臺之上今王妬<lb/>
楚之不毁也而忘毁楚之彊魏也臣為大王慮而不取<lb/>
詩云大武逺宅不渉從此觀之楚國援也鄰國敵也詩<lb/>
云他人有心予忖度之躍躍毚兔遇犬獲之今王中道<lb/>
而信韓魏之善王也此正吴信越也臣聞敵不可易時<lb/>
不可失臣恐韓魏之卑辭慮患而實欺大國也王既無<lb/>
重世之徳於韓魏而有累世之怨焉夫韓魏父子兄弟<lb/>
<pb n="KR2c0021_WYG_136-30a"/>
接踵而死於秦者百世矣本國殘社稷壊宗廟堕刳腹<lb/>
拆頥首身分離暴骨草澤頭顱僵仆相望於境父子老<lb/>
弱係虜相随於路鬼神狐祥無所食百姓不聊生族類<lb/>
離散流亡為臣妾滿海内矣韓魏之不亡秦社稷之憂<lb/>
也今王之攻楚不亦失乎且王攻楚之日則惡出兵王<lb/>
将藉路於仇讎之韓魏乎兵出之日而王憂其不反也<lb/>
是王以兵資於仇讎之韓魏王若不藉路於仇讎之韓<lb/>
魏必攻随陽右壤此皆廣川大水山林谿谷不食之地<lb/>
<pb n="KR2c0021_WYG_136-30b"/>
王雖有之不得為地是王有毁楚之名無得地之實也<lb/>
且王攻楚之日四國必悉起應王秦楚之兵構而不離<lb/>
魏氏将出兵而攻留方與銍胡陵碭蕭相故宋必盡齊<lb/>
人南面泗上必舉此皆平原四達膏腴之地也而王使<lb/>
之獨攻王破楚於以肥韓魏於中國而勁齊韓魏之彊<lb/>
足以校於秦矣而齊南以泗為境東負海北倚河而無<lb/>
後患天下之國莫彊於齊齊魏得地葆利而詳事下吏<lb/>
一年之後為帝若未能於以禁王之為帝有餘夫以王<lb/>
<pb n="KR2c0021_WYG_136-31a"/>
壤土之博人徒之衆兵革之彊而注地於楚詘令韓魏<lb/>
歸帝重於齊是王失計也臣為王慮莫若善楚秦楚合<lb/>
而為一以臨韓韓必授首王襟以山東之險帶以河曲<lb/>
之利韓必為闗中之侯若是王以十萬戍鄭梁氏寒心<lb/>
許鄢陵嬰城上蔡召陵不徃来也如此而魏亦闗内侯<lb/>
矣王一善楚而闗内二萬乘之主注地於秦齊之右壤<lb/>
可拱手而取也是王之地一經兩海要絶天下也是燕<lb/>
趙無齊楚齊楚無燕趙也然後危動燕趙持齊楚此四<lb/>
<pb n="KR2c0021_WYG_136-31b"/>
國者不待痛而服矣<hi>○昭然利害敷陳愷切春申君生平惟此可觀  列女傳楚處荘姪</hi>
<hi>者縣邑之女也初頃襄王好臺榭出入不時行年四十不立太子諫者閉塞屈原放逐秦欲襲其國乃使張儀</hi>
<hi>間之曰南逰於唐五百里有樂焉王将徃是時荘姪年十二謂其母曰王已出奸臣必倚敵國而發謀王必不</hi>
<hi>得反國姪願徃諫之其母不遣姪乃逃以緹竿為幟伏南郊道旁王車至姪舉其幟王見之而止曰女何為者</hi>
<hi>也姪對曰妾縣邑之女也欲言隠事於王恐壅閼不得見因以幟見王曰子何以戒寡人姪對曰夫魚失水有</hi>
<hi>龍無尾墻欲内崩而王不視王曰不知也對曰大魚失水者王離國五百里也樂之於前不知禍之起於後也</hi>
<hi>有龍無尾者年既四十無太子也國無彊輔必且殆也墻欲内崩而王不視者禍亂且成而王不改也王必遂</hi>
<hi>徃國非王之國也王曰善命後車載之立還反國門已閉王乃發鄢郢之師以擊之僅能勝之乃立姪為夫人</hi>
<pb n="KR2c0021_WYG_136-32a"/>
<hi>位在鄭子袖之右為王陳節儉愛民之事楚國復彊○張儀鄭袖不得為襄王時人楚國復彊史亦不載其舛</hi>
<hi>謬甚矣</hi>
史記昭王三十六年相國穰侯言客卿竈欲伐齊取剛<lb/>
夀以廣其陶邑於是魏人范雎自謂張禄先生譏穰侯<lb/>
之伐齊乃越三晉以攻齊也以此時奸說秦昭王昭王<lb/>
於是用范雎范雎言宣太后専制穰侯擅權於諸侯涇<lb/>
陽君髙陵君之屬太侈富於王室於是秦王悟乃免相<lb/>
國令涇陽之屬皆出闗就封邑穰侯出闗輜車千乗有<lb/>
<pb n="KR2c0021_WYG_136-32b"/>
餘穰侯卒於陶而因葬焉秦復收陶為郡　太史公曰<lb/>
穰侯昭王親舅也而秦所以東益地弱諸侯嘗稱帝於<lb/>
天下天下皆西鄉稽首者穰侯之功也及其貴極富溢<lb/>
一夫開說身折勢奪而以憂死况於羇旅之臣乎　四<lb/>
十二年十月宣太后薨葬芷陽酈山<hi>戰國䇿秦宣太后愛魏醜夫太后病</hi>
<hi>将死出令曰為我葬必以魏子為殉魏子患之庸芮為魏子說太后曰以死者為有知乎太后曰無知也曰若</hi>
<hi>太后之神靈眀知死者之無知矣何為空以生所愛葬於無知之死人哉若死者有知先王積怒之日乆矣太</hi>
<hi>后救過不贍何暇乃私魏醜夫乎太后曰善乃止</hi>　九月穰侯出之陶　四十<lb/>
<pb n="KR2c0021_WYG_136-33a"/>
五年悝出之國未至而死<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0021_WYG_136-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷一百三十六<lb/>
</p>
<p>
</p>
  </div>
</body>
</text>
</TEI>
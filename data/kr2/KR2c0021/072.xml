<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷七十二</head>
    <p>
<pb n="KR2c0021_WYG_072-1a"/>
欽定四庫全書<lb/>
　繹史卷七十二　　　　靈壁縣知縣馬驌撰<lb/>
　　諸侯弭兵<lb/>
左傳<hi>襄公二十五年</hi>趙文子為政令薄諸侯之幣而重其禮穆<lb/>
叔見之謂穆叔曰自今以徃兵其少弭矣齊崔慶新得<lb/>
政将求善於諸侯武也知楚令尹若敬行其禮道之以<lb/>
文辭以靖諸侯兵可以弭　<hi>二十六年</hi>齊人城郟之嵗其夏<lb/>
齊烏餘以廪丘奔晋襲衞羊角取之遂襲我髙魚有大<lb/>
<pb n="KR2c0021_WYG_072-1b"/>
雨自其竇入介于其庫以登其城克而取之又取邑于宋<lb/>
於是范宣子卒諸侯弗能治也及趙文子為政乃卒治之<lb/>
文子言於晋侯曰晋為盟主諸侯或相侵也則討而使歸<lb/>
其地今烏餘之邑皆討類也而貪之是無以為盟主也請<lb/>
歸之公曰諾孰可使也對曰胥梁帶能無用師晋侯使徃<lb/>
　二十七年春胥梁帶使諸喪邑者具車徒以受地必周<lb/>
使烏餘具車徒以受封烏餘以其衆出使諸侯偽效烏餘<lb/>
之封者而遂執之盡獲之皆取其邑而歸諸侯諸侯是以<lb/>
<pb n="KR2c0021_WYG_072-2a"/>
睦於晋　宋向戍善於趙文子又善于令尹子木欲弭諸<lb/>
侯之兵以為名如晋告趙孟趙孟謀於諸大夫韓宣子曰<lb/>
兵民之殘也財用之蠧小國之大菑也将或弭之雖曰不<lb/>
可必将許之弗許楚将許之以召諸侯則我失為盟主矣<lb/>
晋人許之如楚楚亦許之如齊齊人難之陳文子曰晋楚<lb/>
許之我焉得已且人曰弭兵而我弗許則固攜吾民矣将<lb/>
焉用之齊人許之告於秦秦亦許之皆告於小國為會於<lb/>
宋五月甲辰晋趙武至於宋丙午鄭良霄至六月丁未朔<lb/>
<pb n="KR2c0021_WYG_072-2b"/>
宋人享趙文子叔向為介司馬置折俎禮也仲尼使舉是<lb/>
禮也以為多文辭戊申叔孫豹齊慶封陳湏無衛石惡至<lb/>
甲寅晋荀盈從趙武至丙辰邾悼公至壬戍楚公子黒肱<lb/>
先至成言於晋丁卯宋向戌如陳從子木成言於楚戊辰<lb/>
滕成公至子木謂向戍請晋楚之從交相見也庚午向戍<lb/>
復於趙孟趙孟曰晋楚齊秦匹也晋之不能於齊猶楚之<lb/>
不能於秦也楚君若能使秦君辱於敝邑寡君敢不固<lb/>
請於齊壬申左師復言於子木子木使馹謁諸王王曰<lb/>
<pb n="KR2c0021_WYG_072-3a"/>
釋齊秦他國請相見也秋七月戊寅左師至是夜也趙<lb/>
孟及子晳盟以齊言庚辰子木至自陳陳孔奐蔡公孫<lb/>
歸生至曹許之大夫皆至以藩為軍晋楚各䖏其偏伯<lb/>
夙謂趙孟曰楚氛甚惡懼難趙孟曰吾左還入於宋若<lb/>
我何辛巳将盟於宋西門之外楚人衷甲伯州犁曰合<lb/>
諸侯之師以為不信無乃不可乎夫諸侯望信於楚是<lb/>
以来服若不信是棄其所以服諸侯也固請釋甲子木<lb/>
曰晋楚無信久矣事利而已茍得志焉焉用有信大宰<lb/>
<pb n="KR2c0021_WYG_072-3b"/>
退告人曰令尹将死矣不及三年求逞志而棄信志将<lb/>
逞乎志以發言言以出信信以立志参以定之信亡何<lb/>
以及三趙孟患楚衷甲以告叔向叔向曰何害也匹夫<lb/>
一為不信猶不可单斃其死若合諸侯之卿以為不信<lb/>
必不捷矣食言者不病非子之患也夫以信召人而以<lb/>
僭濟之必莫之與也安能害我且吾因宋以守病則夫<lb/>
能致死與宋致死雖倍楚可也子何懼焉又不及是曰<lb/>
弭兵以召諸侯而稱兵以害我吾庸多矣非所患也季<lb/>
<pb n="KR2c0021_WYG_072-4a"/>
武子使謂叔孫以公命曰視邾滕既而齊人請邾宋人<lb/>
請滕皆不與盟叔孫曰邾滕人之私也我列國也何故<lb/>
視之宋衞吾匹也乃盟故不書其族言違命也晋楚争<lb/>
先晋人曰晋固為諸侯盟主未有先晋者也楚人曰子<lb/>
言晋楚匹也若晋常先是楚弱也且晋楚狎主諸侯之<lb/>
盟也乆矣豈專在晋叔向謂趙孟曰諸侯歸晋之徳只<lb/>
非歸其尸盟也子務徳無爭先且諸侯盟小國固必有<lb/>
尸盟者楚為晋細不亦可乎乃先楚人書先晋晋有信<lb/>
<pb n="KR2c0021_WYG_072-4b"/>
也壬午宋公兼享晋楚之大夫趙孟為客子木與之言<lb/>
弗能對使叔向侍言焉子木亦不能對也乙酉宋公及<lb/>
諸侯之大夫盟於蒙門之外子木問於趙孟曰范武子<lb/>
之徳何如對曰夫子之家事治言於晋國無隱情其祝<lb/>
史陳信於鬼神無愧辭子木歸以語王王曰尚矣哉能<lb/>
歆神人宜其光輔五君以為盟主也子木又語王曰宜<lb/>
晋之伯也有叔向以佐其卿楚無以當之不可與爭晋<lb/>
荀盈遂如楚涖盟<lb/>
<pb n="KR2c0021_WYG_072-5a"/>
國語諸侯之大夫盟於宋楚令尹子木欲襲晋軍曰若<lb/>
盡晋師而殺趙武則晋可弱也文子聞之謂叔向曰若<lb/>
之何叔向曰子何患焉忠不可暴信不可犯忠自中而<lb/>
信自身其為徳也深矣其置本也固矣故不可抈也今<lb/>
我以忠謀諸侯而以信覆之荆之逆諸侯也亦云是以<lb/>
在此若襲我是自背其信而塞其忠也信反必弊忠塞<lb/>
無用安能害我且夫合諸侯以為不信諸侯何望焉此<lb/>
行也荆敗我諸侯必畔之子何爱於死死而可以固晋<lb/>
<pb n="KR2c0021_WYG_072-5b"/>
國之盟主何懼焉是行也以蕃為軍攀輦即利而舍候<lb/>
遮扞衞不行楚人不敢謀畏晋之信也自是沒平公無<lb/>
楚患矣　宋之盟楚人固請先歃叔向謂趙文子曰夫<lb/>
伯王之勢在徳不在先歃子若能以忠信贊君而禆諸<lb/>
侯之闕歃雖後諸侯将戴之何爭於先若違於徳而以<lb/>
賄成事今雖先歃諸侯将棄之何欲於先昔成王盟諸<lb/>
侯於岐陽楚為荆蠻置茅蕝設望表與鮮牟守燎故不<lb/>
與盟今将與狎主諸侯之盟惟有徳也子務徳無争先<lb/>
<pb n="KR2c0021_WYG_072-6a"/>
務徳所以服楚也乃先楚人<lb/>
穀梁傳湨梁之會諸侯在而不曰諸侯之大夫大夫不<lb/>
臣也晋趙武恥之豹云者恭也諸侯不在而曰諸侯之<lb/>
大夫大夫臣也其臣恭也晋趙武為之㑹也<hi>公羊傳曷為再言豹</hi>
<hi>殆諸侯也曷為殆諸侯為衞石惡在是也曰惡人之徒在是矣</hi>
左傳宋左師請賞曰請免死之邑公與之邑六十以示<lb/>
子罕子罕曰凡諸侯小國晋楚所以兵威之畏而後上<lb/>
下慈和慈和而後能安靖其國家以事大國所以存也<lb/>
<pb n="KR2c0021_WYG_072-6b"/>
無威則驕驕則亂生亂生必滅所以亡也天生五材民<lb/>
竝用之廢一不可誰能去兵兵之設乆矣所以威不軌<lb/>
而昭文徳也聖人以興亂人以廢廢興存亡昏明之術<lb/>
皆兵之由也而子求去之不亦誣乎以誣道蔽諸侯罪<lb/>
莫大焉縱無大討而又求賞無厭之甚也削而投之左<lb/>
師辭邑向氏欲攻司城左師曰我将亡夫子存我徳莫<lb/>
大焉又可攻乎君子曰彼己之子邦之司直樂喜之謂<lb/>
乎何以恤我我其収之向戍之謂乎　楚薳罷如晋涖<lb/>
<pb n="KR2c0021_WYG_072-7a"/>
盟晋侯享之将出賦既醉叔向曰薳氏之有後於楚國<lb/>
也宜哉承君命不忘敏子蕩将知政矣敏以事君必能<lb/>
飬民政其焉徃　<hi>二十八年</hi>夏齊侯陳侯蔡侯北燕伯把伯<lb/>
胡子沈子白狄朝于晋宋之盟故也齊侯将行慶封曰<lb/>
我不與盟何為於晋陳文子曰先事後賄禮也小事大<lb/>
未獲事焉從之如志禮也雖不與盟敢叛晋乎重丘之<lb/>
盟未可㤀也子其勸行　孟孝伯如晋告将為宋之盟<lb/>
故如楚也蔡侯之如晋也鄭伯使游吉如楚及漢楚人<lb/>
<pb n="KR2c0021_WYG_072-7b"/>
還之曰宋之盟君實親辱今吾子來寡君謂吾子姑還<lb/>
吾将使馹奔問諸晋而以告子大叔曰宋之盟君命将<lb/>
利小國而亦使安定其社稷鎮撫其民人以禮承天之<lb/>
休此君之憲令而小國之望也寡君是故使吉奉其皮<lb/>
幣以嵗之不易聘於下執事今執事有命曰女何與政<lb/>
令之有必使而君棄而封守䟦渉山川蒙犯霜露以逞<lb/>
君心小國将君是望敢不唯命是聴無乃非盟載之言<lb/>
以闕君徳而執事有不利焉小國是懼不然其何勞之<lb/>
<pb n="KR2c0021_WYG_072-8a"/>
敢憚子大叔歸復命告子展曰楚子将死矣不修其政<lb/>
徳而貪昧於諸侯以逞其願欲乆得乎周易有之在復<lb/>
䷗之頤䷚曰迷復凶其楚子之謂乎欲復其願而<lb/>
棄其本復歸無所是謂迷復能無凶乎君其徃也送葬<lb/>
而歸以快楚心楚不㡬十年未能恤諸侯也吾乃休吾<lb/>
民矣禆竈曰今兹周王及楚子皆将死嵗棄其次而旅<lb/>
於明年之次以害鳥帑周楚惡之九月鄭游吉如晋告<lb/>
将朝于楚以從宋之盟　為宋之盟故公及宋公陳侯<lb/>
<pb n="KR2c0021_WYG_072-8b"/>
鄭伯許男如楚及漢楚康王䘚公欲反叔仲昭伯曰我<lb/>
楚國之為豈為一人行也子服惠伯曰君子有逺慮小<lb/>
人從邇飢寒之不恤誰遑其後不如姑歸也叔孫穆子<lb/>
曰叔仲子專之矣子服子始學者也榮成伯曰逺圖者<lb/>
忠也公遂行宋向戍曰我一人之為非為楚也飢寒之<lb/>
不恤誰能恤楚姑歸而息民待其立君而為之備宋公<lb/>
遂反<lb/>
國語襄公如楚及漢聞康王䘚欲還叔仲昭伯曰君之<lb/>
<pb n="KR2c0021_WYG_072-9a"/>
来也非為一人也為其名與其衆也今王死其名未改<lb/>
其衆未敗何為還諸大夫皆欲還子服惠伯曰不知所<lb/>
為姑從君乎叔仲曰子之來也非欲安身也為國家之<lb/>
利也故不憚勤逺而聴於楚非義楚也畏其名與衆也<lb/>
夫義人者固慶其喜而弔其憂况畏而服焉聞畏而徃<lb/>
聞喪而還茍芊姓實嗣其誰代之任喪王大子又長矣<lb/>
執政未改予為先君來死而去之其誰曰不如先君将<lb/>
為喪舉聞喪而還其誰曰非侮也事其君而任其政其<lb/>
<pb n="KR2c0021_WYG_072-9b"/>
誰由己貳求説其侮而亟於前之人其讎不滋大乎説<lb/>
侮不懦執政不貳帥大讎以憚小國其誰云待之若從<lb/>
君而走患則不如違君以避難且夫君子計成而後行<lb/>
二三子計乎有禦楚之術而有守國之備乎則可也若<lb/>
未有不如徃也乃遂行<lb/>
左傳楚屈建䘚趙文子喪之如同盟禮也　二十九年<lb/>
春王正月公在楚釋不朝正于廟也楚人使公親禭公<lb/>
患之穆叔曰祓殯而禭則布幣也乃使巫以桃茢先祓<lb/>
<pb n="KR2c0021_WYG_072-10a"/>
殯楚人弗禁既而悔之<hi>公羊傳何言乎公在楚正月以存君也  穀梁傳閔公也</hi>
禮記襄公朝於荆康王䘚荆人曰必請襲魯人曰非禮<lb/>
也荆人强之巫先拂柩荆人悔之<hi>○檀弓</hi>
左傳夏四月葬楚康王公及陳侯鄭伯許男送葬至於<lb/>
西門之外諸侯之大夫皆至于墓<hi>穀梁傳公至自楚喜之也致君者殆其徃</hi>
<hi>而喜其反此致君之意義也</hi>　葬靈王鄭上卿有事子展使印叚往<lb/>
伯有曰弱不可子展曰與其莫徃弱不猶愈乎詩曰王<lb/>
事靡盬不遑啓䖏東西南北誰敢寕䖏堅事晋楚以蕃<lb/>
<pb n="KR2c0021_WYG_072-10b"/>
王室也王事無曠何常之有遂使印叚如周　<hi>三十一年</hi>鄭<lb/>
子皮使印叚如楚以適晋告禮也　<hi>昭公</hi>元年春楚公子<lb/>
圍聘于鄭且娶於公孫叚氏伍舉為介将入館鄭人惡<lb/>
之使行人子羽與之言乃舘於外既聘将以衆逆子産<lb/>
患之使子羽辭曰以敝邑褊小不足以容從者請墠聴<lb/>
命令尹命大宰伯州犂對曰君辱貺寡大夫圍謂圍将<lb/>
使豐氏撫有而室圍布几筵告於荘共之廟而來若野<lb/>
賜之是委君貺於草莾也是寡大夫不得列於諸卿也<lb/>
<pb n="KR2c0021_WYG_072-11a"/>
不寕惟是又使圍蒙其先君将不得為寡君老其蔑以<lb/>
復矣惟大夫圖之子羽曰小國無罪恃實其罪将恃大<lb/>
國之安靖已而無乃包藏禍心以圖之小國失恃而懲<lb/>
諸侯使莫不憾者距違君命而有所壅塞不行是懼不<lb/>
然敝邑館人之屬也其敢爱豐氏之祧伍舉知其有備<lb/>
也請垂櫜而入許之正月乙未入逆而出遂㑹于虢尋<lb/>
宋之盟也祁午謂趙文子曰宋之盟楚人得志於晋今<lb/>
令尹之不信諸侯之所聞也子弗戒懼又如宋子木之<lb/>
<pb n="KR2c0021_WYG_072-11b"/>
信稱於諸侯猶詐晋而駕焉况不信之尤者乎楚重得<lb/>
志於晋晋之恥也子相晋國以為盟主於今七年矣再<lb/>
合諸侯三合大夫服齊狄寧東夏平秦亂城淳于師徒<lb/>
不頓國家不罷民無謗讟諸侯無怨天無大災子之力<lb/>
也有令名矣而終之以恥午也是懼吾子其不可以不<lb/>
戒文子曰武受賜矣然宋之盟子木有禍人之心武有<lb/>
仁人之心是楚所以駕於晋也今武猶是心也楚又行<lb/>
僭非所害也武将信以為本循而行之譬如農夫是穮<lb/>
<pb n="KR2c0021_WYG_072-12a"/>
是蔉雖有饑饉必有豐年且吾聞之能信不為人下吾<lb/>
未能也詩曰不僭不賊鮮不為則信也能為人則者不<lb/>
為人下矣吾不能是難楚不為患楚令尹圍請用牲讀<lb/>
舊書加於牲上而已晋人許之<lb/>
　弭兵羙名也美名不可逆故一號而諸侯皆至焉盟<lb/>
　于宋也秦齊不交相見邾滕為私屬咸不與盟宋為<lb/>
　地主盟者十國晋楚同為盟主而兩國之從交相見<lb/>
　是時魯衞宋曹從晋者也陳蔡鄭許從楚者也㑹分<lb/>
<pb n="KR2c0021_WYG_072-12b"/>
　二主列國共屬是直以諸夏之權授之荆楚而令諸<lb/>
　侯之國奔走不寕也嗚呼兵而可弭乎哉晋自夷儀<lb/>
　再㑹諸侯多攜趙孟執政霸業浸衰兵不止則北方<lb/>
　之勢漸急宋實首當其鋭故向戍啓謀欲令兩國偃<lb/>
　兵以紓其難是舉也宋之志楚之利也告於晋晋大<lb/>
　夫之言曰兵民之殘財用之蠧其辭也順國君聼之<lb/>
　雖然入春秋以來楚之荐食中國舊矣中國不得已<lb/>
　而修霸令豈好兵哉文公躬擐甲胄勠力同心不辭<lb/>
<pb n="KR2c0021_WYG_072-13a"/>
　黷兵之名以禦彊楚凡以存天下之大防也使晋蚤<lb/>
　以諸侯譲楚則兵之不用乆矣楚自成穆北圖動務<lb/>
　稱兵以恐嚇諸侯諸侯從之者半疑之者半故霸主<lb/>
　起而攘之侵伐盟㑹不遑寕處誠欲使諸侯之從晋<lb/>
　者不復從楚而從楚者亦皆從晋如是則中國之勢<lb/>
　常伸矣今也楚不能多得志於諸侯又欲借弭兵之<lb/>
　説以収天下之權而晋乃貪弭兵之名以求一時之<lb/>
　利宴安酖毒廢棄前業何楚計之狡而晋謀之疎邪<lb/>
<pb n="KR2c0021_WYG_072-13b"/>
　且楚以成王之彊荘王之賢師徒勞頓未嘗號召中<lb/>
　國而康王乃不煩一卒不亡一矢晏然為諸侯之盟<lb/>
　主復衷甲以先晋歃於是諸夏之勢盡移於楚楚誠<lb/>
　得矣晋何以自䖏哉向戍不知而蹈誣蔽之罪反自<lb/>
　喜為不世之功微子罕之言終不悟也春秋痛諸姬<lb/>
　之國皆服事於楚也故既書公如楚又書在楚以宗<lb/>
　國而北面荆蠻自周公以來未之有也晋不惡宋而<lb/>
　反以為徳澶淵之㑹合十三國之大夫天下意晋必<lb/>
<pb n="KR2c0021_WYG_072-14a"/>
　有大征伐焉而孰知其宋災故爾是時吴蔡之國臣<lb/>
　弑其君子弑其父不聞為㑹以討之而忽急宋災非<lb/>
　愍共姬之死實以其首倡弭兵故集四方而走其國<lb/>
　也虢之㑹楚仍先晋其為盟主也若故有之趙孟畏<lb/>
　楚而兩為之下其何信之有焉春秋至此猶書晋國<lb/>
　於前者為中國抑楚為天下扶晋為春秋二百四十<lb/>
　餘年惜晋也子木盟而謁諸王楚之權實在上晋則<lb/>
　趙武自為政矣大夫專諸侯替而荆蠻得志天下一<lb/>
<pb n="KR2c0021_WYG_072-14b"/>
　大變也昔華元合晋楚之成盟宋西門而春秋不書<lb/>
　猶曰此特相盟未甚害也今則晋楚竝列而諸侯從<lb/>
　之故書宋所以痛其始書虢所以痛其成既而楚子<lb/>
　㑹申晋人不出中國之事去矣宋前有華元而两霸<lb/>
　之端起後有向戍而两霸之勢成宋誠晋之蠧兩臣<lb/>
　誠宋之罪人哉<lb/>
　<lb/>
　繹史卷七十二<lb/>
</p>
<p>
</p>
  </div>
</body>
</text>
</TEI>
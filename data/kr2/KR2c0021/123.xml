<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷一百二十三</head>
    <p>
<pb n="KR2c0021_WYG_123-1a"/>
欽定四庫全書<lb/>
　繹史卷一百二十三　　靈壁縣知縣馬驌撰<lb/>
　　秦并巴蜀<lb/>
史記惠文王後九年司馬錯伐蜀滅之　苴蜀相攻擊<lb/>
各来告急於秦秦惠王欲發兵以伐蜀以為道險狹難<lb/>
至而韓又来侵秦秦惠王欲先伐韓後伐蜀恐不利欲<lb/>
先伐蜀恐韓襲秦之敝猶豫未能決<lb/>
戰國策司馬錯與張儀争論於秦惠王前司馬錯欲伐<lb/>
<pb n="KR2c0021_WYG_123-1b"/>
蜀張儀曰不如伐韓王曰請聞其説對曰親魏善楚下<lb/>
兵三川塞轘轅緱氏之口當屯留之道魏絶南陽楚臨<lb/>
南鄭秦攻新城宜陽以臨二周之郊誅周王之罪侵楚<lb/>
魏之地周自知不救九鼎寳器必出據九鼎按圖籍挟<lb/>
天子以令天下天下莫敢不聽此王業也今夫蜀西僻<lb/>
之國而戎狄之長也敝兵勞衆不足以成名得其地不<lb/>
足以為利臣聞爭名者於朝爭利者於市今三川周室<lb/>
天下之市朝也而王不爭焉顧爭於戎狄去王業逺矣<lb/>
<pb n="KR2c0021_WYG_123-2a"/>
司馬錯曰不然臣聞之欲富國者務廣其地欲强兵者<lb/>
務富其民欲王者務博其徳三資者備而王随之矣今<lb/>
王之地小民貧故臣願從事於易夫蜀西僻之國也而<lb/>
戎狄之長也而有桀紂之亂以秦攻之譬如使豺狼逐<lb/>
羣羊也取其地足以廣國也得其財足以富民繕兵不<lb/>
傷衆而彼已服矣故拔一國而天下不以為暴利盡四<lb/>
海諸侯不以為貪是我一舉而名實兩附而又有禁暴<lb/>
正亂之名今攻韓劫天子劫天子惡名也而未必利也<lb/>
<pb n="KR2c0021_WYG_123-2b"/>
又有不義之名而攻天下之所不欲危臣請謁其故周<lb/>
天下之宗室也齊韓周之與國也周自知失九鼎韓自<lb/>
知亡三川則必將二國并力合謀以因於齊趙而求解<lb/>
乎楚魏以鼎與楚以地與魏王不能禁此臣所謂危不<lb/>
如伐蜀之完也惠王曰善寡人聽子卒起兵伐蜀十月<lb/>
取之遂定蜀蜀主更號為侯而使陳莊相蜀蜀既屬秦<lb/>
益强富厚輕諸侯<lb/>
華陽國志周顯王之世蜀王有襃漢之地因獵谷中與<lb/>
<pb n="KR2c0021_WYG_123-3a"/>
秦惠王遇惠王以金一笥遺蜀王王報珎玩之物物化<lb/>
為土惠王怒羣臣賀曰天奉我矣王將得蜀土地惠王<lb/>
喜乃作石牛五頭朝瀉金其後曰牛便金有養卒百人<lb/>
蜀人説之使使請石牛惠王許之乃遣五丁迎石牛既<lb/>
不便金怒遣還之乃嘲秦人曰東方牧犢兒秦人笑之<lb/>
曰吾雖牧犢當得蜀也武都有一丈夫化為女子羙而<lb/>
豔盖山精也蜀王納為妃不習水土欲去王必留之乃<lb/>
為東平之歌以樂之無㡬物故蜀王哀之乃遣五丁之<lb/>
<pb n="KR2c0021_WYG_123-3b"/>
武都擔土為妃作塚盖地數畝髙七丈上有石鏡後王<lb/>
悲悼作臾邪歌龍歸之曲周顯王二十二年蜀王使朝<lb/>
秦秦惠王數以羙女進蜀王感之故朝焉惠王知蜀王<lb/>
好色許嫁五女於蜀蜀遣五丁迎之還梓潼見一大蛇<lb/>
入穴中一人覽其尾掣之不禁至五人相助大呼抴蛇<lb/>
山崩時壓殺五人及秦五女蜀王痛傷作思妻臺蜀王<lb/>
别封弟葭萌於漢中號苴侯命其邑曰葭萌焉苴侯與<lb/>
巴王為好巴與蜀讎故蜀王怒伐苴侯苴侯奔巴求救<lb/>
<pb n="KR2c0021_WYG_123-4a"/>
於秦秦惠王方欲謀楚羣臣議曰夫蜀西僻之國戎狄<lb/>
為鄰不如伐楚司馬錯中尉田真黄曰蜀有桀紂之亂<lb/>
其國富饒得其布帛金銀足給軍用水通於楚有巴之<lb/>
勁卒浮大舶船以東向楚楚地可得得蜀則得楚楚巴<lb/>
則天下并矣惠王曰善周慎王五年秋秦大夫張儀司<lb/>
馬錯都尉墨等從石牛道伐蜀蜀王自於葭萌拒之敗<lb/>
績王遁走至武陽為秦軍所害其傅相及太子退至逢<lb/>
鄉死於白鹿山冬十月蜀平司馬錯等因取苴與巴焉<lb/>
<pb n="KR2c0021_WYG_123-4b"/>
<hi>鼎錄張儀伐蜀鑄一鼎髙三尺文曰定蜀殺史記十一年公子通封於蜀十四年丹犂臣蜀相壯  蜀侯来降</hi>
<hi>昭武王元年誅蜀相壯伐義渠丹犂  襄王六年蜀侯煇反司馬錯定蜀</hi>　周赧王元年秦<lb/>
惠王封子通國為蜀侯以陳壯為相置巴郡以張若為<lb/>
蜀國守戎伯尚强乃移秦民萬家實之三年巴蜀置漢<lb/>
中郡六年陳壯反殺蜀侯通國秦遣庶長甘茂張儀司<lb/>
馬錯復伐蜀誅陳壯七年封子惲為蜀侯司馬錯率巴<lb/>
蜀衆十萬大舶船萬艘米六百萬斛浮江伐楚取商於<lb/>
之地為黔中郡十四年蜀侯惲祭山川獻饋於秦王惲<lb/>
<pb n="KR2c0021_WYG_123-5a"/>
後母害其寵加毒以進王王將嘗之後母曰饋從二千<lb/>
里来當試之王與近臣近臣即斃王大怒遣司馬錯賜<lb/>
惲劒使自裁惲懼夫婦自殺蜀人葬惲郭外十五年王<lb/>
封其子綰為蜀侯十五年聞惲無罪寃枉死使使䘮入<lb/>
葬之郭内三十年疑蜀侯綰反王復誅之但置蜀守張<lb/>
若因取笮及其江南地焉<lb/>
後漢書秦昭襄王時有一白虎常從羣虎數㳺秦蜀巴<lb/>
漢之境傷害千餘人昭王乃重募國中有能殺虎者賞<lb/>
<pb n="KR2c0021_WYG_123-5b"/>
邑萬家金百鎰時有巴郡閬中夷人能作白竹之弩乃<lb/>
登樓射殺白虎昭王嘉之而以其夷人不欲加封乃刻<lb/>
石盟要使夷人頃田不租十妻不算傷人者論殺人者<lb/>
得以倓錢贖死盟曰秦犯夷輸黄龍一雙夷犯秦輸清<lb/>
酒一鍾夷人安之<lb/>
華陽國志秦孝文王以李冰為蜀守冰能知天文地理<lb/>
謂汶山為天彭門乃至湔及縣見兩山對如闕因號天<lb/>
彭闕髣髴若見神遂從上立祠三所祭用三牲珪璧沈<lb/>
<pb n="KR2c0021_WYG_123-6a"/>
濆冰乃壅江作堋穿郫江檢江别支流雙過郡下以行<lb/>
舟船又溉灌三郡開稻田於是蜀沃野千里號為陸海<lb/>
外作石犀五頭以厭水精穿石犀溪於江南命曰犀牛<lb/>
里乃自前堰上分穿羊摩江灌江西於玉女房下自渉<lb/>
郵作三石人立三水中與江神要水竭不至足盛不沒<lb/>
肩時青衣有沫水出䝉山下伏行地中㑹江南安觸山<lb/>
臨溷崖水脈漂疾破害舟船厯代患之冰發卒鑿平溷<lb/>
崖通正水道或曰冰鑿崖時水神怒冰乃操刀入水中<lb/>
<pb n="KR2c0021_WYG_123-6b"/>
與神鬭至今䝉福又識齊水脈穿廣都鹽井諸陂池蜀<lb/>
於是盛有養生之饒焉<hi>水經注秦昭王使李冰為蜀守開成都兩江溉田萬頃神嵗取</hi>
<hi>童女二人為婦冰以其女與神為婚徑至神祠勸神酒酒杯恒澹澹冰厲聲以責之因忽不見良乆有兩牛鬬</hi>
<hi>於江岸傍有閒冰還流汗謂官屬曰吾鬭疲極當相助也南向腰中正白者我綬也主簿刺殺北面者江神遂</hi>
<hi>死蜀人慕其氣決凡壯健者因名冰兒也</hi>
　<lb/>
　<lb/>
　繹史卷一百二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷四十一</head>
    <p>
<pb n="KR2c0021_WYG_041-1a"/>
欽定四庫全書<lb/>
　繹史卷四十一　　　　靈壁縣知縣馬驌撰<lb/>
　　王子克子頽之亂<lb/>
詩丘中有麻彼㽞子嗟彼㽞子嗟将其來施施丘中有<lb/>
麥彼㽞子國彼㽞子國将其來食丘中有李彼㽞之子<lb/>
彼㽞之子貽我佩玖<hi>詩序丘中有麻思賢也荘王不明賢人放逐國人思之而作是詩也</hi>
左傳<hi>桓公十八年</hi>周公欲弑荘王而立王子克辛伯告王遂<lb/>
與王殺周公黑肩王子克奔燕初子儀有寵于桓王桓<lb/>
<pb n="KR2c0021_WYG_041-1b"/>
王屬諸周公辛伯諌曰並后匹嫡兩政耦國亂之本也<lb/>
周公弗從故及<hi>已上子克之亂</hi>
左傳<hi>荘公十六年</hi>初晉武公伐夷執夷詭諸蒍國請而免之<lb/>
既而弗報故子國作亂謂晉人曰與我伐夷而取其地<lb/>
遂以晉師伐夷殺夷詭諸周公忌父出奔虢恵王立而<lb/>
復之　<hi>十九年</hi>初王姚嬖於荘王生子頽子頽有寵蒍國<lb/>
為之師及恵王即位取蒍國之圃以為囿邊伯之宮近<lb/>
於王宮王取之王奪子禽祝詭與詹父田而收膳夫之<lb/>
<pb n="KR2c0021_WYG_041-2a"/>
秩故蒍國邊伯石速詹父子禽祝詭作亂因蘇氏秋五<lb/>
大夫奉子頽以伐王不克出奔温蘇子奉子頽以奔衞<lb/>
衞師燕師伐周冬立子頽<hi>紀年晉獻公元年王如成周周有白兔舞于市  二年王</hi>
<hi>子頽亂王居于鄭鄭入王府多取玉玉化為蜮射人○水經注引事最竒</hi>　二十年春鄭伯<lb/>
和王室不克執燕仲父夏鄭伯遂以王歸王處于櫟秋<lb/>
王及鄭伯入于鄔遂入成周取其寳器而還冬王子頽<lb/>
享五大夫樂及徧舞鄭伯聞之見虢叔曰寡人聞之哀<lb/>
樂失時殃咎必至今王子頽歌舞不倦樂禍也夫司寇<lb/>
<pb n="KR2c0021_WYG_041-2b"/>
行戮君為之不舉而况敢樂禍乎奸王之位禍孰大焉<lb/>
臨禍忘憂憂必及之盍納王乎虢公曰寡人之願也<hi>國語</hi>
<hi>恵王三年邊伯石遬蒍國出王而立王子穨王處於鄭三年子穨飲三大夫酒子國為客樂及徧儛鄭厲公見</hi>
<hi>虢叔曰吾間之司寇行戮君為之不舉而况敢樂禍乎今吾聞子頽歌舞不思憂夫出王而代其位禍孰大焉</hi>
<hi>臨禍忘憂是謂樂禍禍必及之盍納王乎虢叔許諾鄭伯将王自圉門入虢叔自北門入殺子頽及三大夫王</hi>
<hi>乃入</hi>　二十一年春胥命于弭夏同伐王城鄭伯将王自<lb/>
圉門入虢叔自北門入殺王子頽及五大夫鄭伯享王<lb/>
於闕西辟樂備王與之武公之略自虎牢以東原伯曰<lb/>
<pb n="KR2c0021_WYG_041-3a"/>
鄭伯效尤其亦将有咎五月鄭厲公卒王巡虢守虢公<lb/>
為王宮于玤王與之酒泉鄭伯之享王也王以后之鞶<lb/>
鑑予之虢公請器王予之爵鄭伯由是始惡於王冬王<lb/>
歸自虢　<hi>二十七年</hi>王使召伯廖賜齊侯命且請伐衞以其<lb/>
立子頽也　二十八年春齊侯伐衞戰敗衞師數之以<lb/>
王命取賂而還<hi>公羊傳伐不日此何以日至之日也戰不言伐此其言伐何至之日也春秋伐</hi>
<hi>者為客受伐者為主故使衞主之也曷為使衞主之衞未有罪爾敗者稱師衞何以不稱師未得乎師也  榖</hi>
<hi>梁傳於伐與戰安戰也戰衞戰則是師也其曰人何也㣲之也何為㣲之也今授之諸侯而後有侵伐之事故</hi>
<pb n="KR2c0021_WYG_041-3b"/>
<hi>㣲之也其人衞何也以其人齊不可不人衞也衞小齊大其以衞及之何也以其㣲之可以言及也其稱人以</hi>
<hi>敗何也不以師敗於人也</hi>　<hi>僖公</hi>十年春狄滅温蘇子無信也蘇子叛<lb/>
王即狄又不能於狄狄人伐之王不救故滅蘇子奔衞<lb/>
<hi>已上子頽之亂</hi>
　周室之亂起於並后匹嫡而奸人乘之以為利在昔<lb/>
　攜王干位王室播遷周㡬不祀乃猶不鑒子克之謀<lb/>
　起於桓王之寵也子頽之僭始於王姚之嬖也辛伯<lb/>
　先識亂本而蚤除其害是以荘王之時國無大患恵<lb/>
<pb n="KR2c0021_WYG_041-4a"/>
　王取囿奪田咸不以禮五大夫奉子頽以伐之所謂<lb/>
　多行不義必自及也子頽樂禍鄭伯知其不終輒復<lb/>
　效尤昔人所由致論於目睫乎恵王以私行賞沒鄭<lb/>
　之功内難甫平又寵叔帶而周室自此多事矣暗主<lb/>
　殆不可與言哉<lb/>
　<lb/>
　<lb/>
　<lb/>
<pb n="KR2c0021_WYG_041-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷四十一<lb/>
</p>
<p>
</p>
  </div>
</body>
</text>
</TEI>
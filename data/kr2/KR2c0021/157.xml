<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷一百五十七</head>
    <p>
<pb n="KR2c0021_WYG_157-1a"/>
欽定四庫全書<lb/>
　繹史卷一百五十七　　靈壁縣知縣馬驌撰<lb/>
　　食貨志<lb/>
爾雅田一歳曰菑二歳曰新田三歳曰畬<lb/>
說文田陳也樹榖曰田象四口十阡陌之制也路東西<lb/>
為陌南北為阡　疇耕治之田也甿民田也　畹田二<lb/>
十畝也五十畝曰畦　畔田界也畛井田間陌也畷兩<lb/>
陌間道也廣六尺　畎水小流也廣尺深尺謂之畎倍<lb/>
<pb n="KR2c0021_WYG_157-1b"/>
畎謂之遂倍遂曰溝倍溝曰洫倍洫曰澮田踐處曰町<lb/>
<hi>小爾雅封畛際限疆略界也耕博雅㽥[田*耎]□甄埴塿㙚壚墳陚田地土也  釋名已  者曰田田填也五稼填</hi>
<hi>滿其中也邑周制九夫為井其制似井字也四井為邑邑猶悒也  人聚㑹之稱也四邑為丘丘聚也四丘為</hi>
<hi>甸甸乗也出兵車一乗也又五家為伍以五為名也又謂之鄰鄰連也相接連也  曰比相親比也五鄰為里</hi>
<hi>居方一里之中也五百家為黨黨長也一聚之所尊長也萬二千五百家為郷郷向也衆所向也  博雅八家</hi>
<hi>為鄰三鄰為朋三朋為里五里為邑十邑為郷十郷為都十都為師州十有二師焉</hi>
爾雅畇畇田也畟畟耜也郝郝耕也繹繹生也穟穟苗<lb/>
也緜緜穮也挃挃穫也栗栗衆也<hi>博雅耦㹃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>耩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>/䎩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>耚耠<graphic n="KR2469" url="https://raw.githubusercontent.com/kanripo/KR-Gaiji/master/images/KR2469.png" mimeType="image/png"/>□䎤䎯</hi>
<pb n="KR2c0021_WYG_157-2a"/>
<hi>犁營墾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>耕也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䎫䎮/䎨耫埶植樹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>  投蒔種也</hi>
漢書洪範八政一曰食二曰貨食謂農殖嘉榖可食之<lb/>
物貨謂布帛可衣及金刀龜貝所㠯分財布利通有無<lb/>
者也二者生民之本興自神農之世斵木為耜煣木為<lb/>
耒耒耜之利㠯教天下而食足日中為市致天下之民<lb/>
聚天下之貨交易而退各得其所而貨通食足貨通然<lb/>
後國實民富而教化成黄帝㠯下通其變使民不倦堯<lb/>
命四子㠯敬授民時舜命后稷㠯黎民祖飢是為政首<lb/>
<pb n="KR2c0021_WYG_157-2b"/>
禹平洪水定九州制土田各因所生逺近賦入貢棐楙<lb/>
遷有無萬國作乂殷周之盛詩書所述要在安民富而<lb/>
教之故易稱天地之大徳曰生聖人之大寳曰位何㠯<lb/>
守位曰仁何㠯聚人曰財財者帝王所以聚人守位養<lb/>
成羣生奉順天徳治國安民之本也故曰不患寡而患<lb/>
不均不患貧而患不安蓋均亡貧和亡寡安亡傾是㠯<lb/>
聖王域民築城郭㠯居之制廬井㠯均之開市肆㠯通<lb/>
之設庠序㠯教之士農工商四民有業學㠯居位曰士<lb/>
<pb n="KR2c0021_WYG_157-3a"/>
闢土殖穀曰農作巧成器曰工通財鬻貨曰商聖王量<lb/>
能授事四民陳力受職故朝亡廢官邑亡敖民地亡曠<lb/>
土理民之道地著為本故必建歩立畮正其經界六尺<lb/>
為步步百為畮畮百為夫夫三為屋屋三為井井方一<lb/>
里是為九夫八家共之各受私田百畮公田十畮是為<lb/>
八百八十畮餘二十畮㠯為廬舎出入相友守望相助<lb/>
疾病相救民是㠯和睦而教化齊同力役生産可得而<lb/>
平也民受田上田夫百畮中田夫二百畮下田夫三百<lb/>
<pb n="KR2c0021_WYG_157-3b"/>
畮歳耕種者為不易上田休一歳者為一易中田休二<lb/>
歳者為再易下田三歳更耕之自爰其處農民戶人已<lb/>
受田其家衆男為餘夫亦㠯口受田如比士工商家受<lb/>
田五口乃當農夫一人此謂平土可㠯為法者也若山<lb/>
林藪澤原陵淳鹵之地各㠯肥磽多少為差有賦有稅<lb/>
稅謂公田什一及工商衡虞之入也賦共車馬甲兵士<lb/>
徒之役充實府庫賜予之用稅給郊社宗廟百神之祀<lb/>
天子奉養百官祿食庶事之費民年二十受田六十歸<lb/>
<pb n="KR2c0021_WYG_157-4a"/>
田七十以上上所養也十歳㠯下上所長也十一㠯上<lb/>
上所强也種榖必雜五種㠯備災害田中不得有樹用<lb/>
妨五榖力耕數耘收穫如寇盜之至還廬樹桑菜茹有<lb/>
畦瓜瓠果蓏殖於疆埸雞豚狗彘毋失其時女修蠶織<lb/>
則五十可㠯衣帛七十可㠯食肉在壄曰廬在邑曰里<lb/>
五家為鄰五鄰為里四里為族五族為黨五黨為州五<lb/>
州為郷郷萬二千五百戶也鄰長位下士自此㠯上稍<lb/>
登一級至郷而為卿也於里有序而郷有庠序㠯明教<lb/>
<pb n="KR2c0021_WYG_157-4b"/>
庠以行禮而視化焉春令民畢出在壄冬則畢入於邑<lb/>
其詩曰四之日舉止同我婦子饁彼南畮又曰十月蟋<lb/>
蟀入我牀下嗟我婦子聿為改歳入此室處所以順陰<lb/>
陽備寇賊習禮文也春秋出民里胥平旦坐於右塾鄰<lb/>
長坐於左塾畢出然後歸夕亦如之入者必持薪樵輕<lb/>
重相分斑白不提挈冬民既入婦人同巷相從夜績女<lb/>
工一月得四十五日必相從者所㠯省費燎火同巧拙<lb/>
而合習俗也男女有不得其所者相與歌詠各言其傷<lb/>
<pb n="KR2c0021_WYG_157-5a"/>
是月餘子亦在於序室八歳入小學學六甲五方書計<lb/>
之事始知室家長幼之節十五入大學學先聖禮樂而<lb/>
知朝廷君臣之禮其有秀異者移郷學於庠序庠序之<lb/>
異者移國學於少學諸侯歳貢少學之異者於天子學<lb/>
於大學命曰造士行同能偶則别之㠯射然後爵命焉<lb/>
孟春之月羣居者將散行人振木鐸徇於路㠯采詩獻<lb/>
之大師比其音律㠯聞於天子故曰王者不窺牖户而<lb/>
知天下此先王制土處民富而教之之大略也故孔子<lb/>
<pb n="KR2c0021_WYG_157-5b"/>
曰道千乗之國敬事而信節用而愛人使民㠯時故民<lb/>
皆勸功樂業先公而後私其詩曰有渰淒淒興雨祁祁<lb/>
雨我公田遂及我私民三年耕則餘一年之畜衣食足<lb/>
而知榮辱亷讓生而爭訟息故三載考績孔子曰茍有<lb/>
用我者期月而已可也三年有成成此功也三考黜陟<lb/>
餘三年食進業曰登再登曰平餘六年食三登曰泰平<lb/>
二十七歳遺九年食然後王徳流洽禮樂成焉故曰如<lb/>
有王者必世而後仁繇此道也周室既衰暴君汚吏慢<lb/>
<pb n="KR2c0021_WYG_157-6a"/>
其經界繇役横作政令不信上下相詐公田不治故魯<lb/>
宣公初稅畮春秋譏焉於是上貪民怨災害生而禍亂<lb/>
作凌夷至於戰國貴詐力而賤仁誼先富有而後禮讓<lb/>
及秦孝公用商君壊井田開阡陌急耕戰之賞雖非古<lb/>
道猶㠯務本之故傾鄰國而雄諸侯然王制遂滅僭差<lb/>
亡度庶人之富者累鉅萬而貧者食糟糠有國彊者兼<lb/>
州域而弱者喪社稷至於始皇遂并天下内興功作外<lb/>
攘夷狄收泰半之賦發閭左之戍男子力耕不足糧饟<lb/>
<pb n="KR2c0021_WYG_157-6b"/>
女子紡績不足衣服竭天下之資財㠯奉其政猶未足<lb/>
㠯澹其欲也海内愁怨遂用潰畔<hi>王度記百戸為里里一尹其祿如庶人在</hi>
<hi>官者○禮記注引劉向别錄云王度記似齊宣王時淳于髠等所說也</hi>
爾雅黄金謂之璗其美者謂之鏐白金謂之銀其美者<lb/>
謂之鐐鉼謂之鈑錫謂之鈏絶澤謂之銑<lb/>
說文金五色黄為之長久薶不生衣百鍊不輕從革不<lb/>
違西方之行生於土從土左右注象金在土中形金聲<lb/>
銅赤金也銀白金也鉛青金也鐵黒金也錫銀鉛之間<lb/>
<pb n="KR2c0021_WYG_157-7a"/>
也　璗金之美者與玉同色<lb/>
史記農工商交易之路通而龜貝金錢刀布之幣興焉<lb/>
所從來久逺自髙辛氏之前尚矣靡得而記云虞夏之<lb/>
幣金為三品或黄或白或赤或錢或布或刀或龜貝<hi>鹽鐵</hi>
<hi>論教與民改幣與世易夏后氏以𤣥貝周人以紫石  博雅貲産資財龜貝貨也</hi>
漢書凡貨金錢布帛之用夏殷㠯前其詳靡記云太公<lb/>
為周立九府圜法黄金方寸而重一斤錢圜函方輕重<lb/>
以銖布帛廣二尺二寸為幅長四丈為匹故貨寳於金<lb/>
<pb n="KR2c0021_WYG_157-7b"/>
利於刀流於泉布於布束於帛太公退又行之於齊至<lb/>
管仲相桓公通輕重之權曰歳有凶穰故榖有貴賤令<lb/>
有緩急故物有輕重人君不理則畜賈游於市乗民之<lb/>
不給百倍其本矣故萬乗之國必有萬金之賈千乗之<lb/>
國必有千金之賈者利有所并也計本量委則足矣然<lb/>
而民有飢餓者榖有所臧也民有餘則輕之故人君斂<lb/>
之㠯輕民不足則重之故人君散之㠯重凡輕重斂散<lb/>
之㠯時則準平使萬室之邑必有萬鍾之臧臧繦千萬<lb/>
<pb n="KR2c0021_WYG_157-8a"/>
千室之邑必有千鍾之臧臧繦百萬春㠯奉耕夏㠯奉<lb/>
耘耒耜器械種饟糧食必取澹焉故大賈畜家不得豪<lb/>
奪吾民矣桓公遂用區區之齊合諸侯顯伯名其後百<lb/>
餘年周景王時患錢輕將更鑄大錢單穆公曰不可弗<lb/>
聽䘚鑄大錢文曰寳貨肉好皆有周郭㠯勸農澹不足<lb/>
百姓䝉利焉秦兼天下幣為二等黄金㠯溢為名上幣<lb/>
銅錢質如周錢文曰半兩重如其文而珠玉龜貝銀錫<lb/>
之屬為器飾寳臧不為幣然各隨時而輕重無常<hi>○管子稱</hi>
<pb n="KR2c0021_WYG_157-8b"/>
<hi>禹以厯山之金鑄幣湯以莊山之金鑄幣史記云帝辛厚賦稅以實鹿臺之錢又楚王每赦封三錢之府蘇秦</hi>
<hi>自趙之燕貸人百錢為資又言趙王使人微隨張儀奉以車馬金錢吕氏春秋云趙孟見餓人下車為之食與</hi>
<hi>錢百而遂去之</hi>
史記秦恵文王二年行錢<hi>○見六國表</hi>
說文貝海介蟲也居陸名猋在水名蜬象形古者貨貝<lb/>
而寳龜周而有泉至秦廢貝行錢<lb/>
爾雅貝居陸贆在水者<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>大者蚢小者<graphic n="KR1853" url="https://raw.githubusercontent.com/kanripo/KR-Gaiji/master/images/KR1853.png" mimeType="image/png"/>𤣥貝貽貝餘<lb/>
貾黄白文餘泉白黄文蚆博而頯蜠大而險<graphic n="KR1853" url="https://raw.githubusercontent.com/kanripo/KR-Gaiji/master/images/KR1853.png" mimeType="image/png"/>小而橢<lb/>
<pb n="KR2c0021_WYG_157-9a"/>
相貝經黄帝唐堯夏禹三代之貞瑞靈竒之祕寳其有<lb/>
次此者貝盈尺狀如赤電黒雲謂之紫貝素質紅黒謂<lb/>
之朱貝青地綠文謂之綬貝黒文黄蓋謂之霞貝紫愈<lb/>
疾朱眀目綬清氣障霞伏蛆蟲雖不能延齡増夀其禦<lb/>
害一也復又下此者鷹喙蟬脊以逐溫去水無奇功貝<lb/>
大者如輪文王得大秦貝徑半尋穆王得其殻懸於觀<lb/>
秦穆公以遺燕鼂可以眀目察逺宜玉宜金南海貝如<lb/>
珠礫或白駮其性寒其味甘止水毒浮貝使人寡無以<lb/>
<pb n="KR2c0021_WYG_157-9b"/>
近婦人黒白各半是也濯貝使人善驚無以親童子黄<lb/>
脣黒㸃齒有赤駮是也雖貝使病瘧黒鼻無皮是也㬭<lb/>
貝使胎消勿以示孕婦赤帶通脊是也慧貝使人善忘<lb/>
勿以近人赤熾内殻赤絡是也醟貝使童子愚女人淫<lb/>
有青脣赤鼻是也碧貝使童子盜脊上有縷句脣是也<lb/>
雨則重霽則輕委貝使人志强夜行伏迷鬼狼豹百獸<lb/>
赤中圓是也雨則輕霽則重<hi>○朱仲受經於琴高緯略云師曠有禽經浮丘公有</hi>
<hi>鶴經雖相畜亦有牛經馬經狗經下至蟲魚有龜經魚經唯朱仲所𫝊相貝經怪奇</hi>
<pb n="KR2c0021_WYG_157-10a"/>
韓詩外𫝊天子不言多少諸侯不言利害大夫不言得<lb/>
喪士不言通財貨不為賈道故駟馬之家不時雞豚之<lb/>
息伐冰之家不圖牛羊之入千乗之君不通貨財家卿<lb/>
不修幣施大夫不為場圃委積之臣不貪市井之利是<lb/>
以貧窮有所歡而孤寡有所措其手足也詩曰彼有遺<lb/>
秉此有滯穂伊寡婦之利<lb/>
漢書昔先王之制自天子公侯卿大夫士至於皁𨽻抱<lb/>
關擊<graphic n="KR2190" url="https://raw.githubusercontent.com/kanripo/KR-Gaiji/master/images/KR2190.png" mimeType="image/png"/>者其爵祿奉養宫室車服棺椁祭祀死生之制<lb/>
<pb n="KR2c0021_WYG_157-10b"/>
各有差品小不得僭大賤不得踰貴夫然故上下序而<lb/>
民志定於是辯其土地川澤丘陵衍沃原隰之宜教民<lb/>
種樹畜養五榖六畜及至魚鼈鳥獸雚蒲材榦器械之<lb/>
資所㠯養生送終之具靡不皆具育之㠯時而用之有<lb/>
節屮木未落斧斤不入於山林豺獺未祭罝網不布於<lb/>
壄澤鷹隼未擊矰戈不施於徯隧既順時而取物然猶<lb/>
山不<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>櫱澤不伐夭蝝魚麛卵咸有常禁所㠯順時宣<lb/>
氣蕃阜庶物稸足功用如此之備也然後四民因其土<lb/>
<pb n="KR2c0021_WYG_157-11a"/>
宜各任智力夙興夜寐㠯治其業相與通功易事交利<lb/>
而具贍非有徴發期㑹而逺近咸足故易曰后㠯財成<lb/>
輔相天地之宜㠯左右民備物致用立成器㠯為天下<lb/>
利莫大乎聖人此之謂也管子云古之四民不得雜處<lb/>
士相與言仁誼於閒宴工相與議技巧於官府商相與<lb/>
語財利於市井農相與謀稼穡於田壄朝夕從事不見<lb/>
異物而遷焉故其父兄之教不肅而成子弟之學不勞<lb/>
而能各安其居而樂其業甘其食而美其服雖見竒麗<lb/>
<pb n="KR2c0021_WYG_157-11b"/>
紛華非其所習辟猶戎翟之與於越不相入矣是㠯欲<lb/>
寡而事節財足而不爭於是在民上者道之㠯徳齊之<lb/>
㠯禮故民有恥而且敬貴誼而賤利此三代之所㠯直<lb/>
道而行不嚴而治之大略也及周室衰禮法墮諸侯刻<lb/>
桷丹楹大夫山節藻梲八佾舞於庭雍徹於堂其流至<lb/>
乎士庶人莫不離治而棄本稼穡之民少商旅之民多<lb/>
榖不足而貨有餘陵夷至乎桓文之後禮誼大壊上下<lb/>
相冒國異政家殊俗耆欲不制僭差亡極於是商通難<lb/>
<pb n="KR2c0021_WYG_157-12a"/>
得之貨工作亡用之器士設反道之行㠯追時好而取<lb/>
世資偽民背實而要名姦夫犯害而求利簒弑取國者<lb/>
為王公圉奪成家為雄桀禮誼不足㠯拘君子刑戮不<lb/>
足㠯威小人富者木土被文錦犬馬餘肉粟而貧者裋<lb/>
褐不完唅菽飲水其為編户齊民同列而㠯財力相君<lb/>
雖為僕虜猶亡慍色故夫飾變詐為姦軌者自足乎一<lb/>
世之間守道循理者不免於飢寒之患其教自上興繇<lb/>
法度之無限也<lb/>
<pb n="KR2c0021_WYG_157-12b"/>
史記老子曰至治之極鄰國相望雞狗之聲相聞民各<lb/>
甘其食美其服安其俗樂其業至老死不相往來必用<lb/>
此為務輓近世塗民耳目則幾無行矣太史公曰夫神<lb/>
農以前吾不知已至若詩書所述虞夏以來耳目欲極<lb/>
聲色之好口欲窮芻豢之味身安逸樂而心誇矜勢能<lb/>
之榮使俗之漸民久矣雖户說以眇論終不能化故善<lb/>
者因之其次利道之其次教誨之其次整齊之最下者<lb/>
與之爭夫山西饒材竹榖纑旄玉石山東多魚鹽漆絲<lb/>
<pb n="KR2c0021_WYG_157-13a"/>
聲色江南出枏梓薑桂金錫連丹沙犀瑇瑁珠璣齒革<lb/>
龍門碣石北多馬牛羊旃裘筋角銅鐵則千里往往山<lb/>
出棊置此其大較也皆中國人民所喜好謡俗被服飲<lb/>
食奉生送死之具也故待農而食之虞而出之工而成<lb/>
之商而通之此寧有政教發徴期㑹哉人各任其能竭<lb/>
其力以得所欲故物賤之徴貴貴之徴賤各勸其業樂<lb/>
其事若水之趨下日夜無休時不召而自來不求而民<lb/>
出之豈非道之所符而自然之騐耶周書曰農不出則<lb/>
<pb n="KR2c0021_WYG_157-13b"/>
乏其食工不出則乏其事商不出則三寳絶虞不出則<lb/>
財匱少財匱少而山澤不辟矣此四者民所衣食之原<lb/>
也原大則饒原小則鮮上則富國下則富家貧富之道<lb/>
莫之奪予而巧者有餘拙者不足故太公望封於營丘<lb/>
地潟鹵人民寡於是太公勸其女功極技巧通魚鹽則<lb/>
人物歸之繦而至輻湊故齊冠帶衣履天下海岱之間<lb/>
斂袂而往朝焉其後齊中衰管子修之設輕重九府則<lb/>
桓公以霸九合諸侯一匡天下而管氏亦有三歸位在<lb/>
<pb n="KR2c0021_WYG_157-14a"/>
陪臣富於列國之君是以齊富彊至於威宣也故曰倉<lb/>
廩實而知禮節衣食足而知榮辱禮生於有而廢於無<lb/>
故君子富好行其徳小人富以適其力淵深而魚生之<lb/>
山深而獸往之人富而仁義附焉富者得勢益彰失勢<lb/>
則客無所之以而不樂夷狄益甚諺曰千金之子不死<lb/>
於市此非空言也故曰天下熙熙皆為利來天下攘攘<lb/>
皆為利往夫千乗之王萬家之侯百室之君尚有患貧<lb/>
而況匹夫編戶之民乎　關中自汧雍以東至河華膏<lb/>
<pb n="KR2c0021_WYG_157-14b"/>
壤沃野千里自虞夏之貢以為上田而公劉適邠太王<lb/>
王季在岐文王作豐武王治鎬故其民猶有先王之遺<lb/>
風好稼穡殖五榖地重重為邪及秦文孝繆居雍隙隴<lb/>
蜀之貨物而多賈獻孝公徙櫟邑櫟邑北郤戎翟東通<lb/>
三晉亦多大賈武昭治咸陽因以漢都長安諸陵四方<lb/>
輻湊竝至而㑹地小人衆故其民益玩巧而事末也南<lb/>
則巴蜀巴蜀亦沃野地饒巵薑丹沙石銅鐵竹木之器<lb/>
南御滇僰僰僮西近卭笮笮馬旄牛然四塞棧道千里<lb/>
<pb n="KR2c0021_WYG_157-15a"/>
無所不通唯襃斜綰轂其口以所多易所鮮天水隴西<lb/>
北地上郡與關中同俗然西有羌中之利北有戎翟之<lb/>
畜畜牧為天下饒然地亦窮險唯京師要其道故關中<lb/>
之地於天下三分之一而人衆不過什三然量其富什<lb/>
居其六昔唐人都河東殷人都河内周人都河南夫三<lb/>
河在天下之中若鼎足王者所更居也建國各數百千<lb/>
歳土地小狹民人衆都國諸侯所聚㑹故其俗纖儉習<lb/>
事楊平陽陳西賈秦翟北賈種代種代石北也地邉胡<lb/>
<pb n="KR2c0021_WYG_157-15b"/>
數被寇人民矜懻忮好氣任俠為姦不事農商然迫近<lb/>
北夷師旅亟往中國委輸時有奇羨其民羯羠不均自<lb/>
全晉之時固已患其慓悍而武靈王益厲之其謡俗猶<lb/>
有趙之風也故楊平陽陳椽其間得所欲溫軹西賈上<lb/>
黨北賈趙中山中山地薄人衆猶有沙丘紂淫地餘民<lb/>
民俗懁急仰機利而食丈夫相聚游戲悲歌忼慨起則<lb/>
相隨椎剽休則掘冢作巧姦冶多美物為倡優女子則<lb/>
鼓鳴瑟跕屣游媚貴富入後宫徧諸侯然邯鄲亦漳河<lb/>
<pb n="KR2c0021_WYG_157-16a"/>
之間一都㑹也北通燕涿南有鄭衞鄭衞俗與趙相類<lb/>
然近梁魯微重而矜節濮上之邑徙野王野王好氣任<lb/>
俠衞之風也夫燕亦勃碣之間一都㑹也南通齊趙東<lb/>
北邊胡上谷至遼東地踔逺人民希數被冦大與趙代<lb/>
俗相類而民雕悍少慮有魚鹽棗栗之饒北鄰烏桓夫<lb/>
餘東綰穢貉朝鮮真畨之利洛陽東賈齊魯南賈梁楚<lb/>
故泰山之陽則魯其陰則齊齊帶山海膏壤千里宜桑<lb/>
麻人民多文綵布帛魚鹽臨菑亦海岱之間一都㑹也<lb/>
<pb n="KR2c0021_WYG_157-16b"/>
其俗寛緩闊達而足智好議論地重難動揺怯於衆鬬<lb/>
勇於持刺故多劫人者大國之風也其中具五民而鄒<lb/>
魯濵洙泗猶有周公遺風俗好儒備於禮故其民齪齪<lb/>
頗有桑麻之業無林澤之饒地小人衆儉嗇畏罪逺邪<lb/>
及衰好賈趨利甚於周人夫自鴻溝以東芒碭以北屬<lb/>
巨野此梁宋也陶睢陽亦一都㑹也昔堯作游成陽舜<lb/>
漁於雷澤湯止於亳其俗猶有先王遺風重厚多君子<lb/>
好稼穡雖無山川之饒能惡衣食致其蓄蔵越楚則有<lb/>
<pb n="KR2c0021_WYG_157-17a"/>
三俗夫自淮北沛陳汝南南郡此西楚也其俗剽輕易<lb/>
發怒地薄寡於積聚江陵故郢都西通巫巴東有雲夢<lb/>
之饒陳在楚夏之交通魚鹽之貨其民多賈徐僮取慮<lb/>
則清刻矜已諾彭城以東東海吳廣陵此東楚也其俗<lb/>
類徐僮朐繒以北俗則齊浙江南則越夫吳自闔廬春<lb/>
申王濞三人招致天下之喜游子弟東有海鹽之饒章<lb/>
山之銅三江五湖之利亦江東一都㑹也衡山九江江<lb/>
南豫章長沙是南楚也其俗大類西楚郢之後徙夀春<lb/>
<pb n="KR2c0021_WYG_157-17b"/>
亦一都㑹也而合肥受南北潮皮革鮑木輸㑹也與閩<lb/>
中於越雜俗故南楚好辭巧說少信江南卑溼丈夫早<lb/>
夭多竹木豫章出黄金長沙出連錫然堇菫物之所有<lb/>
取之不足以更費九疑蒼梧以南至儋耳者與江南大<lb/>
同俗而楊越多焉畨禺亦其一都㑹也珠璣犀瑇瑁果<lb/>
布之湊潁川南陽夏人之居也夏人政尚忠朴猶有先<lb/>
王之遺風潁川敦愿秦末世遷不規之民於南陽南陽<lb/>
西通武關鄖關東南受漢江淮宛亦一都㑹也俗雜好<lb/>
<pb n="KR2c0021_WYG_157-18a"/>
事業多賈其任俠交通潁川故至今謂之夏人夫天下<lb/>
物所鮮所多人民謡俗山東食海鹽山西食鹽鹵嶺南<lb/>
沙北固往往出鹽大體如此矣總之楚越之地地廣人<lb/>
希飯稻羮魚或火耕而水耨果陏蠃蛤不待賈而足地<lb/>
勢饒食無饑饉之患以故呰窳偷生無積聚而多貧是<lb/>
故江淮以南無凍餓之人亦無千金之家沂泗水以北<lb/>
宜五穀桑麻六畜地小人衆數被水旱之害民好畜蔵<lb/>
故秦夏梁魯好農而重民三河宛陳亦然加以商賈齊<lb/>
<pb n="KR2c0021_WYG_157-18b"/>
趙設智巧仰機利燕代田畜而事蠶由此觀之賢人深<lb/>
謀於廊廟論議朝廷守信死節隱居巖穴之士設為名<lb/>
髙者安歸乎歸於富厚也是以㢘吏久久更富㢘賈歸<lb/>
富富者人之情性所不學而俱欲者也故壯士在軍攻<lb/>
城先登陷陳却敵斬将搴旗前䝉矢石不避湯火之難<lb/>
者為重賞使也其在閭巷少年攻剽椎埋劫人作姦掘<lb/>
冢鑄幣任俠并兼借交報仇簒逐幽隱不避法禁走死<lb/>
地如騖其實皆為財用耳今夫趙女鄭姬設形容揳鳴<lb/>
<pb n="KR2c0021_WYG_157-19a"/>
琴揄長袂躡利屣目挑心招出不逺千里不擇老少者<lb/>
奔富厚也游閑公子飾冠劒連車騎亦為富貴容也弋<lb/>
射漁獵犯晨夜冒霜雪馳阬谷不避猛獸之害為得味<lb/>
也博戲馳逐鬬雞走狗作色相矜必爭勝者重失負也<lb/>
醫方諸食技術之人焦神亟能為重糈也吏士舞文弄<lb/>
法刻章偽書不避刀鋸之誅者沒於賂遺也農工商賈<lb/>
畜長固求富益貸也此有知能盡索耳終不餘力而讓<lb/>
財矣諺曰百里不販樵千里不販糴居之一歳種之以<lb/>
<pb n="KR2c0021_WYG_157-19b"/>
穀十歳樹之以木百歳來之以徳徳者人物之謂也今<lb/>
有無秩祿之奉爵邑之入而樂與之比者命曰素封封<lb/>
者食租稅歳率戶二百千戶之君則二十萬朝覲聘享<lb/>
出其中庶民農工商賈率亦歳萬息二千戶百萬之家<lb/>
則二十萬而更徭租賦出其中衣食之欲恣所好美矣<lb/>
故曰陸地牧馬二百蹄牛蹄角千千足羊澤中千足彘<lb/>
水居千石魚陂山居千章之材安邑千樹棗燕秦千樹<lb/>
栗蜀漢江陵千樹橘淮北常山已南河濟之間千樹萩<lb/>
<pb n="KR2c0021_WYG_157-20a"/>
陳夏千畝漆齊魯千畝桑麻渭川千畝竹及名國萬家<lb/>
之城帶郭千畝畝鍾之田若千畝巵茜千畦薑韭此其<lb/>
人皆與千户侯等然是富給之資也不窺市井不行異<lb/>
邑坐而待收身有處士之義而取給焉若至家貧親老<lb/>
妻子軟弱歳時無以祭祀進醵飲食被服不足以自通<lb/>
如此不慙恥則無所比矣是以無財作力少有鬬智既<lb/>
饒爭時此其大經也今治生不待危身取給則賢人勉<lb/>
焉是故本富為上末富次之姦富最下無巖處竒士之<lb/>
<pb n="KR2c0021_WYG_157-20b"/>
行而長貧賤好語仁義亦足羞也凡編戶之民富相什<lb/>
則卑下之伯則畏憚之千則役萬則僕物之理也夫用<lb/>
貧求富農不如工工不如商刺繡文不如倚市門此言<lb/>
末業貧者之資也通邑大都酤一歳千釀醢醤千𤬪漿<lb/>
千甔屠牛羊彘千皮販榖糶千鍾薪稾千車船長千丈<lb/>
木千章竹竿萬个其軺車百乗牛車千兩木器髤者千<lb/>
枚銅器千鈞素木鐵器若巵茜千石馬蹄躈千牛千足<lb/>
羊彘千雙僮手指千筋角丹沙千斤其帛絮細布千鈞<lb/>
<pb n="KR2c0021_WYG_157-21a"/>
文采千匹搨布皮革千石漆千斗糱麴鹽豉千瓵鮐鮆<lb/>
千斤鮿千石鮑千鈞棗栗千石者三之狐鼦裘千皮羔<lb/>
羊裘千石旃席千具佗果菜千鍾子貸金錢千貫節駔<lb/>
㑹貪賈三之亷賈五之此亦比千乗之家其大率也佗<lb/>
雜業不中什二則非吾財也由是觀之富無經業則貨<lb/>
無常主能者輻湊不肖者瓦解千金之家比一都之君<lb/>
巨萬者乃與王者同樂豈所謂素封者邪非也<hi>○太史公有激</hi>
<hi>而為文直欲俳優管商形貌莊列登峯造極蔑以復加班史裁用為地理志此主富利彼主風俗意各有所取</hi>
<pb n="KR2c0021_WYG_157-21b"/>
<hi>也故兩存之無嫌竝美</hi>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷一百五十七<lb/>
</p>
<p>
</p>
  </div>
</body>
</text>
</TEI>
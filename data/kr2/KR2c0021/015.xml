<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷十五</head>
    <p>
<pb n="KR2c0021_WYG_015-1a"/>
欽定四庫全書<lb/>
　繹史卷十五　　　　　靈壁縣知縣馬驌撰<lb/>
　　伊尹輔太甲<lb/>
史記湯崩太子太丁未立而䘚於是乃立太丁之弟外<lb/>
丙是為帝外丙帝外丙即位三年崩立外丙之弟仲壬<lb/>
是為帝仲壬帝仲壬即位四年崩伊尹乃立太丁之子<lb/>
太甲太甲成湯適長孫也是為帝太甲<hi>紀年外丙名勝三年陟  仲壬</hi>
<hi>名庸四年陟序太甲名至元年辛巳王即位居亳命卿士伊尹○書  云成湯既沒太甲元年是無外丙仲壬</hi>
<pb n="KR2c0021_WYG_015-1b"/>
<hi>之年也邵子經世亦無二君之年程子曰湯崩時外丙方二歲仲壬方四歲太甲差長故立之未知是否</hi>
書惟元祀十有二月乙丑伊尹祠于先王奉嗣王祗見<lb/>
厥祖侯甸羣后咸在百官總已以聼冢宰伊尹乃明言<lb/>
烈祖之成徳以訓于王曰嗚呼古有夏先后方懋厥徳<lb/>
罔有天災山川鬼神亦莫不寧暨鳥獸魚鼈咸若于其<lb/>
子孫弗率皇天降災假手于我有命造攻自鳴條朕哉<lb/>
自亳惟我商王布昭聖武代虐以寛兆民允懐今王嗣<lb/>
厥徳罔不在初立愛惟親立敬惟長始于家邦終于四<lb/>
<pb n="KR2c0021_WYG_015-2a"/>
海嗚呼先王肇修人紀從諫弗咈先民時若居上克明<lb/>
為下克忠與人不求偹檢身若不及以至于有萬邦兹<lb/>
惟艱哉敷求哲人俾輔于爾後嗣制官刑儆于有位曰<lb/>
敢有恒舞于宮酣歌于室時謂巫風敢有殉于貨色恒<lb/>
于遊畋時謂淫風敢有侮聖言逆忠直遠耆徳比頑童<lb/>
時謂亂風惟兹三風十愆卿士有一于身家必喪邦君<lb/>
有一于身國必亡臣下不匡其刑墨具訓于蒙士嗚呼<lb/>
嗣王祗厥身念哉聖謨洋洋嘉言孔彰惟上帝不常作<lb/>
<pb n="KR2c0021_WYG_015-2b"/>
善降之百祥作不善降之百殃爾惟徳罔小萬邦惟慶<lb/>
爾惟不徳罔大墜厥宗<hi>書序成湯既沒太甲元年伊尹作伊訓肆命徂后○後二篇亡</hi>
史記帝太甲既立三年不明暴虐不遵湯法亂徳於是<lb/>
伊尹放之於桐宮三年伊尹攝行政當國以朝諸侯<hi>○據</hi>
<hi>太甲居桐即在元年史三年字皆誤攝紀年伊尹放太甲于桐乃自立○沈約曰蓋誤以  政為眞耳</hi>
書惟嗣王不惠于阿衡伊尹作書曰先王顧諟天之明<lb/>
命以承上下神祗社稷宗廟罔不祗肅天監厥徳用集<lb/>
大命撫綏萬方惟尹躬克左右厥辟宅師肆嗣王丕承<lb/>
<pb n="KR2c0021_WYG_015-3a"/>
基緒惟尹躬先見于西邑夏自周有終相亦惟終其後<lb/>
嗣王罔克有終相亦罔終嗣王戒哉祗爾厥辟辟不辟<lb/>
忝厥祖王惟庸罔念聞伊尹乃言曰先王昧爽丕顯坐<lb/>
以待旦旁求俊彥啓迪後人無越厥命以自覆愼乃儉<lb/>
徳惟懐永圖若虞機張往省括于度則釋欽厥止率乃<lb/>
祖攸行惟朕以懌萬世有辭王未克變伊尹曰兹乃不<lb/>
義習與性成予弗狎于弗順營于桐宮密邇先王其訓<lb/>
無俾世迷王徂桐宮居憂克終允徳　惟三祀十有二<lb/>
<pb n="KR2c0021_WYG_015-3b"/>
月朔伊尹以冕服奉嗣王歸于亳作書曰民非后罔克<lb/>
胥匡以生后非民罔以辟四方皇天眷佑有商俾嗣王<lb/>
克終厥徳實萬世無疆之休王拜手稽首曰予小子不<lb/>
明于徳自底不類欲敗度縱敗禮以速戾于厥躬天作<lb/>
孼猶可違自作孼不可逭既往背師保之訓弗克于厥<lb/>
初尚頼匡救之徳圖惟厥終伊尹拜手稽首曰修厥身<lb/>
允徳恊于下惟明后先王子惠困竆民服厥命罔有不<lb/>
說竝其有邦厥鄰乃曰徯我后后來無罰王懋乃徳視<lb/>
<pb n="KR2c0021_WYG_015-4a"/>
乃烈祖無時豫怠奉先思孝接下思恭視遠惟明聼徳<lb/>
惟聰朕承王之休無斁　伊尹申誥于王曰嗚呼惟天<lb/>
無親克敬惟親民罔常懐懐于有仁鬼神無常享享于<lb/>
克誠天位艱哉徳惟治否徳亂與治同道罔不興與亂<lb/>
同事罔不亡終始愼厥與惟明明后先王惟時懋敬厥<lb/>
徳克配上帝今王嗣有令緒尚監兹哉若升髙必自下<lb/>
若陟遐必自邇無輕民事惟難無安厥位惟危愼終于<lb/>
始有言逆于汝心必求諸道有言遜于汝志必求諸非<lb/>
<pb n="KR2c0021_WYG_015-4b"/>
道嗚呼弗慮胡獲弗為胡成一人元良萬邦以貞君罔<lb/>
以辯言亂舊政臣罔以寵利居成功邦其永孚于休<hi>書序</hi>
<hi>太甲既立不明伊尹放諸桐三年復歸于亳思庸伊尹作太甲三篇</hi>
史記帝太甲居桐宮三年悔過自責反善於是伊尹迺<lb/>
迎帝太甲而授之政帝太甲修徳諸侯咸歸殷百姓以<lb/>
寧伊尹嘉之迺作太甲訓三篇襃帝太甲稱太宗<hi>刀劒録殷</hi>
<hi>太甲四年歲次甲子鑄一劒長二尺文曰定光古文篆書○前編云太甲十七年甲子  紀年伊尹即位於太</hi>
<hi>甲七年太甲潛出自桐殺伊尹乃立其子伊陟伊奮命復其父之田宅而中分之○杜預曰此當時雜記未足</hi>
<pb n="KR2c0021_WYG_015-5a"/>
<hi>以取審也</hi>
書伊尹既復政厥辟將告歸乃陳戒于徳曰嗚呼天難<lb/>
諶命靡常常厥徳保厥位厥徳靡常九有以亡夏王弗<lb/>
克庸徳慢神虐民皇天弗保監于萬方啓迪有命眷求<lb/>
一徳俾作神主惟尹躬暨湯咸有一徳克享天心受天<lb/>
明命以有九有之師爰革夏正非天私我有商惟天佑<lb/>
于一徳非商求于下民惟民歸于一徳徳惟一動罔不<lb/>
吉徳二三動罔不凶惟吉凶不僭在人惟天降災祥在<lb/>
<pb n="KR2c0021_WYG_015-5b"/>
徳今嗣王新服厥命惟新厥徳終始惟一時乃日新任<lb/>
官惟賢才左右惟其人臣為上為徳為下為民其難其<lb/>
愼惟和惟一徳無常師主善為師善無常主協于克一<lb/>
俾萬姓咸曰大哉王言又曰一哉王心克綏先王之禄<lb/>
永底烝民之生嗚呼七世之廟可以觀徳萬夫之長可<lb/>
以觀政后非民罔使民非后罔事無自廣以狹人匹夫<lb/>
匹婦不獲自盡民主罔與成厥功<hi>書序伊尹作咸有一徳</hi>
史記太宗崩子沃丁立帝沃丁之時伊尹䘚既葬伊尹<lb/>
<pb n="KR2c0021_WYG_015-6a"/>
於亳咎單遂訓伊尹事作沃丁<hi>紀年沃丁名絢元年命卿士咎單  八年祠保</hi>
<hi>衡</hi>
帝王世紀沃丁八年伊尹䘚百有餘歲大霧三日沃丁<lb/>
葬之以天子之禮祀以大牢親自臨喪三年以報大徳<lb/>
<hi>○孔氏曰以三公禮葬事書序沃丁既葬伊尹於亳咎單遂訓伊尹  作沃丁○篇亡</hi>
　書序曰太甲既立不明伊尹放諸桐三年復歸于亳<lb/>
　思庸公孫丑曰賢者之為人臣也其君不賢則固可<lb/>
　放與孟子曰有伊尹之志則可無伊尹之志則簒也<lb/>
<pb n="KR2c0021_WYG_015-6b"/>
　昔伊尹佐湯以有天下經營締造之艱難也親見夏<lb/>
　所以亡商所以興嗣王不令丕基將覆故使之去深<lb/>
　宮而親丘墓焄蒿悽愴以發其哀慕之思歠粥服衰<lb/>
　以消其驕溢之氣久之怨艾自悔夫是以克終允徳<lb/>
　焉第桐宮之放事屬創聞其志誠公而其名則弗順<lb/>
　元聖忠愛出自至誠不得已而為之既而冕服奉歸<lb/>
　復政厥辟主臣一心綿祚永世然後伊尹之志天下<lb/>
　後世無不共見矣人臣有其志而無其徳且不可效<lb/>
<pb n="KR2c0021_WYG_015-7a"/>
　伊尹之事茍無其志而懐覬覦以窺神器當主少危<lb/>
　疑之際操弄國柄如莽操懿裕輩借伊尹為口實此<lb/>
　簒奪之患不絶於史策孟子固已灼見而遏絶之矣<lb/>
　抑嘗考羅泌之論曰周公之抱沖子太甲之居桐皆<lb/>
　在諒陰時也古者君薨太子諒陰百官總已以聼冢<lb/>
　宰三年滕之父兄曰吾先君莫之行魯先君亦莫之<lb/>
　行則此禮之廢已久太甲之事宜後世弗及知也元<lb/>
　祀十二月王始居陰百官聼於冢宰此喪之常紀非<lb/>
<pb n="KR2c0021_WYG_015-7b"/>
　攝也嗣王不明故因其諒陰處之於桐謂之放者自<lb/>
　内而外之辭抗世子之謂云爾非廢也三年奉歸于<lb/>
　亳是起復之時爾非再立也廢立之說蓋起於漢霍<lb/>
　光將廢昌邑告田延年曰古有之乎對曰有之昔伊<lb/>
　尹廢太甲以安社稷後世稱為忠臣將軍誠能行之<lb/>
　亦漢室之伊尹也光計遂決夫以光之不學而投以<lb/>
　延年循俗無稽之言使後世信之以為伊尹嘗擅廢<lb/>
　立矣考太甲三篇曷嘗有廢立之一言哉前有伊訓<lb/>
<pb n="KR2c0021_WYG_015-8a"/>
　以始事後有咸有一徳以終義且其復甲也曰惟王<lb/>
　克終厥徳實萬世無疆之休其喜至矣及其告歸也<lb/>
　曰臣罔以寵利居成功豈亦將因以為利哉故曰廢<lb/>
　立之說本無其事惟概以舜禹君臣之義則有愧爾<lb/>
　羅氏之言如此竊以為伊尹之在當日於志無愧則<lb/>
　於義亦無愧方唐虞夏后之世君明臣良奚由用放<lb/>
　三聖授受安事征誅尹之事商也伐暴君以救民輔<lb/>
　闇主以允徳匹夫不内於溝中厥后克俾為堯舜適<lb/>
<pb n="KR2c0021_WYG_015-8b"/>
　如其莘野之所樂見諸親身而止因時會以變通舜<lb/>
　禹君臣之義易地皆然又何愧哉故有假禪受以為<lb/>
　簒奪者非堯舜之過也有託征誅以行叛亂者非湯<lb/>
　武之過也有擅廢立以危社稷者亦非伊尹之過也<lb/>
　<lb/>
　<lb/>
　<lb/>
　繹史卷十五<lb/>
</p>
<p>
</p>
  </div>
</body>
</text>
</TEI>
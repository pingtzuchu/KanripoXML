<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷一百九</head>
    <p>
<pb n="KR2c0021_WYG_109-1a"/>
欽定四庫全書<lb/>
　繹史卷一百九　　　　靈壁縣知縣馬驌撰<lb/>
　　魏惠王治國談兵<hi>惠施相魏附</hi>
史記武侯卒子罃立是為惠王初武侯卒也子罃與公<lb/>
中緩争為太子公孫頎自宋入趙自趙入韓謂韓懿侯<lb/>
曰魏罃與公中緩争為太子君亦聞之乎今魏罃得王<lb/>
錯挟上黨固半國也因而除之破魏必矣不可失也懿<lb/>
侯説乃與趙成侯合軍幷兵以伐魏戰於濁澤魏氏大<lb/>
<pb n="KR2c0021_WYG_109-1b"/>
敗魏君圍趙謂韓曰除魏君立公中緩割地而退我且<lb/>
利韓曰不可殺魏君人必曰暴割地而退人必曰貪不<lb/>
如两分之魏分為两不彊於宋衛則我終無魏之患矣<lb/>
趙不聼韓不說以其少卒夜去惠王之所以身不死國<lb/>
不分者二家謀不和也若從一家之謀則魏必分矣故<lb/>
曰君終無適子其國可破也　二年魏敗韓於馬陵敗<lb/>
趙於懐三年齊敗我觀五年與韓會宅陽城武堵為秦<lb/>
所敗<hi>紀年梁惠成王元年趙成侯偃韓懿侯若伐我葵二年我師伐趙圍蜀陽魏大夫王錯出奔韓四年</hi>
<pb n="KR2c0021_WYG_109-2a"/>
<hi>河氷赤于龍門三日六年夏四月甲寅徙邦于大梁王發逄忌之藪以賜民七年公子緩如邯鄲以作難八年</hi>
<hi>我師伐邯鄲取列人我師伐邯鄲取肥</hi>　九年伐敗韓於澮與秦戰少梁<lb/>
虜我将公孫痤取龎<lb/>
戰國䇿魏公叔痤為魏将而與韓趙戰澮北禽樂祚魏<lb/>
王説郊迎以賞田百萬祿之公叔痤反走再拜辭曰夫<lb/>
使士卒不崩直而不倚棟橈而不避者此呉起餘教也<lb/>
臣不能為也前脈地形之險阻決利害之備使三軍之<lb/>
士不迷惑者巴寜爨㐮之力也縣賞罰於前使民昭然<lb/>
<pb n="KR2c0021_WYG_109-2b"/>
信之於後者王之明法也見敵之可也鼓之不敢怠倦<lb/>
者臣也王特為臣之右手不倦賞臣可也若以臣之有<lb/>
功臣何力之有乎王曰善於是索呉起之後賜之田二<lb/>
十萬巴寜爨㐮田各十萬王曰公叔豈非長者哉既為<lb/>
寡人勝强敵矣又不遺賢者之後不掩能士之迹公叔<lb/>
何可無益乎故又與田四十萬加之百萬之上使百四<lb/>
十萬故老子曰聖人無積盡以為人己愈有既以與人<lb/>
已愈多公叔當之矣<lb/>
<pb n="KR2c0021_WYG_109-3a"/>
史記十年伐趙取皮牢彗星見十二年星晝墜有聲十<lb/>
四年與趙會鄗十五年魯衛宋鄭君来朝<hi>紀年十年入河水于圃田</hi>
<hi>又為大溝而引圃水瑕陽人自秦導岷山青衣水来歸十一年城殷十四年魯恭侯宋桓侯衛成侯鄭釐侯来</hi>
<hi>朝○鄭釐侯即韓昭侯也</hi>
戰國䇿梁王魏嬰觴諸侯於范臺酒酣請魯君舉觴魯<lb/>
君興避席擇言曰昔者帝女令儀狄作酒而美進之禹<lb/>
禹飲而甘之遂疏儀狄絶㫖酒曰後世必有以酒亡其<lb/>
國者齊桓公夜半不嗛易牙乃煎熬燔炙和調五味而<lb/>
<pb n="KR2c0021_WYG_109-3b"/>
進之桓公食之而飽至旦不覺曰後世必有以味亡其<lb/>
國者晉文公得南之威三日不聼朝遂推南之威而逺<lb/>
之曰後世必有以色亡其國者楚王登强臺而望崩山<lb/>
左江而右湖以臨彷徨其樂忘死遂盟强臺而弗登曰<lb/>
後世必有以髙臺陂池亡其國者今主君之尊儀狄之<lb/>
酒也主君之味易牙之調也左白台而右閭須南威之<lb/>
美也前夹林而後蘭臺强臺之樂也有一於此足以亡<lb/>
其國今主君兼此四者可無戒與梁王稱善相屬<lb/>
<pb n="KR2c0021_WYG_109-4a"/>
呂氏春秋魏惠王使人謂韓昭侯曰夫鄭乃韓氏亡之<lb/>
也願君之封其後也此所謂存亡繼絶之義君若封之<lb/>
則大名昭侯患之公子食我曰臣請徃對之公子食我<lb/>
至於魏見魏王曰大國命弊邑封鄭之後弊邑不敢當<lb/>
也弊邑為大國所患昔出公之後聲氏為晉公拘於銅<lb/>
鞮大國弗憐也而使弊邑存亡繼絶弊邑不敢當也魏<lb/>
王慙曰固非寡人之志也客請勿復言是舉不義以行<lb/>
不義也魏王雖無以應韓之為不義愈益厚也公子食<lb/>
<pb n="KR2c0021_WYG_109-4b"/>
我之辯適足以飾非遂過<lb/>
韓非子魏王謂鄭王曰始鄭梁一國也已而别今願得<lb/>
鄭而合之梁鄭君患之召羣臣而與之謀所以對魏鄭<lb/>
公子謂鄭君曰此甚易對也君對魏曰以鄭為故魏而<lb/>
可合也則弊邑亦願得梁而合之鄭魏王乃止<hi>○此鄭亦謂韓</hi>
<hi>也釐紀年十七年鄭  侯来朝中陽</hi>　魏惠王為臼里之盟将復立於天<lb/>
子彭喜謂鄭君曰君勿聼大國惡有天子小國利之君<lb/>
與大不聼魏焉能與小立之<hi>○國䇿臼作九彭喜作房喜鄭君作韓王</hi>
<pb n="KR2c0021_WYG_109-5a"/>
史記十九年築長城塞固陽<lb/>
尉繚子<hi>天官</hi>梁惠王問尉繚子曰黄帝刑徳可以百勝有<lb/>
之乎尉繚子對曰刑以伐之徳以守之非所謂天官時<lb/>
日隂陽向背也黄帝者人事而已矣何者今有城東西<lb/>
攻不能取南北攻不能取四方豈無順時乗之者邪然<lb/>
不能取者城髙池深兵器具備財穀多積豪士一謀者<lb/>
也若城下池淺守弱則取之矣由是觀之天官時日不<lb/>
若人事也按天官曰背水陳為絶紀向阪陳為廢軍武<lb/>
<pb n="KR2c0021_WYG_109-5b"/>
王伐紂背濟水向山阪而陳以二萬二千五百人擊紂<lb/>
之億萬而滅商豈紂不得天官之陳哉楚将公子心與<lb/>
齊人戰時有彗星出柄在齊柄所在勝不可擊公子心<lb/>
曰彗星何知以彗鬭者固倒而勝焉明日與齊戰大破<lb/>
之黄帝曰先神先鬼先稽我智謂之天官人事而已<lb/>
<hi>兵談</hi>量土地肥磽而立邑建城稱地以城稱人以人稱粟<lb/>
三相稱則内可以固守外可以戰勝戰勝於外備主於<lb/>
内勝備相應猶合符節無異故也治兵者若秘於地若<lb/>
<pb n="KR2c0021_WYG_109-6a"/>
邃於天生於無故開之大不窕小不恢明乎禁舍開塞<lb/>
民流者親之地不任者任之夫土廣而任則國富民衆<lb/>
而制則國治富治者民不發軔甲不出暴而威制天下<lb/>
故曰兵勝於朝廷不暴甲而勝者主勝也陳而勝者将<lb/>
勝也兵起非可以忿也見勝則興不見勝則止患在百<lb/>
里之内不起一日之師患在千里之内不起一月之師<lb/>
患在四海之内不起一嵗之師将者上不制於天下不<lb/>
制於地中不制於人寛不可激而怒清不可事以財夫<lb/>
<pb n="KR2c0021_WYG_109-6b"/>
心狂耳聾目盲以三悖率人者難矣兵之所及羊腸亦<lb/>
勝鋸齒亦勝縁山亦勝入谷亦勝方亦勝圓亦勝重者<lb/>
如山如林如江如河輕者如炮如燔如垣壓之如雲覆<lb/>
之令人聚不得以散散不得以聚左不得以右右不得<lb/>
以左兵如總木弩如羊角人人無不騰陵張膽絶乎疑<lb/>
慮堂堂決而去　<hi>兵議</hi>凡兵不攻無過之城不殺無罪之<lb/>
人夫殺人之父兄利人之財貨臣妾人之子女此皆盗<lb/>
也故兵者所以誅暴亂禁不義也兵之所加者農不離<lb/>
<pb n="KR2c0021_WYG_109-7a"/>
其田業賈不離其肆宅士大夫不離官府由其武議在<lb/>
於一人故兵不血刃而天下親焉萬乗農戰千乗救守<lb/>
百乗事養農戰不外索權救守不外索助事養不外索<lb/>
資夫出不足戰入不足守者治之以市市者所以給戰<lb/>
守也萬乗無千乗之助必有百乗之市凡誅者所以明<lb/>
武也殺一人而三軍震者殺之殺一人而萬人喜者殺<lb/>
之殺之貴大賞之貴小當殺而雖貴重必殺之是刑上<lb/>
究也賞及牛童馬圉者是賞下流也夫能刑上究賞下<lb/>
<pb n="KR2c0021_WYG_109-7b"/>
流此将之武也故人主重将夫将提鼓揮枹臨難决戰<lb/>
接兵角刃鼓之而當則賞功立名鼓之而不當則身死<lb/>
國亡是存亡安危在於枹端柰何無重将也夫提鼓揮<lb/>
枹接兵角刃君以武事成功者臣以為非難也古人曰<lb/>
無䝉衝而攻無渠答而守是謂無善之軍視無見聼無<lb/>
聞由國無市也夫市也者百貨之官也市賤賣貴以限<lb/>
士人人食粟一斗馬食菽三斗人有饑色馬有瘠形何<lb/>
也市有所出而官無主也夫提天下之節制而無百貨<lb/>
<pb n="KR2c0021_WYG_109-8a"/>
之官無謂其能戰也起兵直使甲胄生蟣蝨必為吾所<lb/>
效用也鷙鳥逐雀有襲人之懐入人之室者非出生也<lb/>
後有憚也太公望年七十屠牛朝歌賣食盟津過七十<lb/>
餘而主不聼人人謂之狂夫也及遇文王則提三萬之<lb/>
衆一戰而天下定非武議安得此合也故曰良馬有䇿<lb/>
逺道可致賢士有合大道可明　夫将者上不制於天<lb/>
下不制於地中不制於人故兵者凶器也争者逆徳也<lb/>
将者死官也故不得已而用之無天於上無地於下無<lb/>
<pb n="KR2c0021_WYG_109-8b"/>
主於後無敵於前一人之兵如狼如虎如風如雨如雷<lb/>
如霆震震冥冥天下皆驚勝兵似水夫水至柔弱者也<lb/>
然所觸丘陵必為之崩無異也性専而觸誠也今以莫<lb/>
邪之利犀兕之堅三軍之衆有所竒正則天下莫當其<lb/>
戰矣故曰舉賢用能不時日而事利明法勑令不卜筮<lb/>
而獲吉貴功養勞不禱祠而得福又曰天時不如地利<lb/>
地利不如人和古之聖人謹人事而已呉起與秦戰舍<lb/>
不平隴畆樸簌盖之以蔽霜露如此何也不自髙人故<lb/>
<pb n="KR2c0021_WYG_109-9a"/>
也乞人之死不索尊竭人之力不責禮故古者甲胄之<lb/>
士不拜示人無已以煩也夫煩人而欲乞其死竭其力<lb/>
自古至今未嘗聞矣将受命之日忘其家張軍宿野忘<lb/>
其親援枹而鼓忘其身　<hi>將理</hi>凡將理官也萬物之主也<lb/>
不私於一人夫能無私于一人故萬物至而制之萬物<lb/>
制而命之君子不救囚於五歩之外雖鈎矢射之弗追<lb/>
也故善審囚之情不待箠楚而囚之情可畢矣笞人之<lb/>
背灼人之脇束人之指而訊囚之情雖國士有不勝其<lb/>
<pb n="KR2c0021_WYG_109-9b"/>
酷而自誣矣今世諺云千金不死百金不刑試聼臣之<lb/>
言行臣之術雖有堯舜之智不能關一言雖有萬金不<lb/>
能用一銖今夫决獄小圄不下十數中圄不下百數大<lb/>
圄不下千數十人聨百人之事百人聨千人之事千人<lb/>
聨萬人之事所聨之者親戚弟兄也其次婚姻也其次<lb/>
知識故人也是農無不離田業賈無不離肆宅士大夫<lb/>
無不離官府如此關聨良民皆囚之情也兵法曰十萬<lb/>
之師出日費千金今良民十萬而聨于囹圄上不能一<lb/>
<pb n="KR2c0021_WYG_109-10a"/>
臣以為危也　<hi>治本</hi>凡治人者何曰非五穀無以充腹非<lb/>
絲麻無以葢形故充腹有粒葢形有縷夫在耘耨妻在<lb/>
機杼民無二事則有儲蓄夫無雕文刻鏤之事女無繡<lb/>
飾纂組之作木器液金噐腥聖人飲于土食于土故誕<lb/>
埴以為器天下無費今也金木之性不寒而衣繡飾馬<lb/>
牛之性食草飲水而給菽粟是治失其本而宜設之制<lb/>
也春夏夫出于南畆秋冬女練于布帛則民不困今短<lb/>
褐不蔽形糟糠不充腹失其治也古者土無肥墝人無<lb/>
<pb n="KR2c0021_WYG_109-10b"/>
勤惰古人何得而今人何失邪耕有不終畆織有日斷<lb/>
機而柰何寒饑葢古治之行今治之止也夫謂治者使<lb/>
民無私也民無私則天下為一家而無私耕私織共寒<lb/>
其寒共饑其饑故如有子十人不加一飯有子一人不<lb/>
損一飯焉有喧呼酖酒以敗善類乎民相輕佻則欲心<lb/>
興争奪之患起矣横生於一夫則民私飯有儲食私用<lb/>
有儲財民一犯禁而拘以刑治烏有以為人上也善政<lb/>
執其制使民無私為下不敢私則無為非者矣反本縁<lb/>
<pb n="KR2c0021_WYG_109-11a"/>
理出乎一道則欲心去争奪止囹圄空野充粟多安民<lb/>
懐逺外無天下之難内無暴亂之事治之至也蒼蒼之<lb/>
天莫知其極帝王之君誰為法則徃世不可及来世不<lb/>
可待求已者也所謂天子者四焉一曰神明二曰垂光<lb/>
三曰洪叙四曰無敵此天子之事也野物不為犧牲雜<lb/>
學不為通儒今説者曰百里之海不能飲一夫三尺之<lb/>
泉足止三軍渇臣謂欲生於無度邪生於無禁太上神<lb/>
化其次因物其下在於無奪民時無損民財夫禁必以<lb/>
<pb n="KR2c0021_WYG_109-11b"/>
武而成賞必以文而成　<hi>兵令</hi>軍之利害在國之名實全<lb/>
民在官而實在家官不得其實家不得其名聚卒為軍<lb/>
有空名而無實外不足以禦敵内不足以守國此軍之<lb/>
所以不給将之所以奪威也臣以謂卒逃歸者同舍伍<lb/>
人及吏罰入糧為饒名為軍實是有一軍之名而有二<lb/>
實之出國内空虚自竭民嵗曷以免奔北之禍乎今以<lb/>
法止逃歸禁亡軍是兵之一勝也什伍相連及戰鬬則<lb/>
卒吏相救是兵之二勝也将能立威卒能節制號令明<lb/>
<pb n="KR2c0021_WYG_109-12a"/>
信攻守皆得是兵之三勝也臣聞古之善用兵者能殺<lb/>
卒之半其次殺其十三其次殺其十一能殺其半者威<lb/>
加海内殺十三者力加諸侯殺十一者令行士卒故曰<lb/>
百萬之衆不用命不如萬人之鬬也萬人之鬬不如百<lb/>
人之奮也賞如日月信如四時令如斧鉞制如干将士<lb/>
卒不用命者未之聞也<hi>漢書兵形埶尉繚三十一篇</hi>
韓非子魏惠王謂卜皮曰子聞寡人之聲聞亦何如焉<lb/>
對曰臣聞王之慈惠也王欣然喜曰然則功且安至對<lb/>
<pb n="KR2c0021_WYG_109-12b"/>
曰王之功至於亡王曰慈惠行善也行之而亡何也卜<lb/>
皮對曰夫慈者不忍而惠者好與也不忍則不誅有過<lb/>
好與則不待有功而賞有過不罪無功受賞雖亡不亦<lb/>
可乎　卜皮為縣令其御吏汚穢而有愛妾卜皮乃使<lb/>
少庶子佯愛之以知御吏隂情<lb/>
説苑梁相死惠子欲之梁渡河而遽堕水中船人救之<lb/>
船人曰子欲何之而遽也曰梁無相吾欲徃相之船人<lb/>
曰子居船檝之間而困無我則子死矣子何能相梁乎<lb/>
<pb n="KR2c0021_WYG_109-13a"/>
惠子曰子居艘楫之閒則吾不如子至於安國家全社<lb/>
稷子之比我䝉䝉如未視之狗耳　西閭過東渡河中<lb/>
流而溺船人接而出之問曰今者子欲安之西閭過曰<lb/>
欲東説諸侯王船人掩口而笑曰子渡河中流而溺不<lb/>
能自救安能説諸侯乎西閭過曰無以子之所能相傷<lb/>
為也子獨不聞和氏之璧乎價重千金然以之閒紡曾<lb/>
不如瓦塼隨侯之珠國之寳也然用之彈曾不如泥丸<lb/>
騏驥騄駬倚衡負軛而趨一日千里此至疾也然使捕<lb/>
<pb n="KR2c0021_WYG_109-13b"/>
䑕曾不如百錢之狸干將鏌鎁拂鐘不錚試物不知揚<lb/>
刃離金斬羽契鐵斧此至利也然以之補履曾不如两<lb/>
錢之錐今子持楫乗扁舟處廣水之中當陽侯之波而<lb/>
臨淵流適子所能耳若試與子東説諸侯王見一國之<lb/>
主子之䝉䝉無異夫未視之狗耳<hi>○事既相似故著書者連類言之  符子</hi>
<hi>惠子家窮餓數日不舉火乃見梁王王曰夏麥方熟請以割子可乎惠子曰施方来遇羣川之水長有一人溺</hi>
<hi>流而下呼施救之施應曰吾不善㳺方将為子告急于東越之王簡其善㳺者以救子可乎溺人曰我得一瓢</hi>
<hi>之力則活矣子方告急於東越之王簡其善㳺者以救我是不如求我於重淵之下魚龍之腹矣○類荘子西</hi>
<pb n="KR2c0021_WYG_109-14a"/>
<hi>江之説</hi>
呂氏春秋惠子為魏惠王為法為法已成以示諸民人<lb/>
民人皆善之獻之惠王惠王善之以示翟翦翟翦曰善<lb/>
也惠王曰可行邪翟翦曰不可惠王曰善而不可行何<lb/>
故翟翦對曰今舉大木者前呼輿謣後亦應之此其於<lb/>
舉大木者善矣豈無鄭衛之音哉然不若此其宜也夫<lb/>
國亦木之大者也<hi>○淮南子略同</hi>
戰國策惠施為齊魏交令太子鳴為質于齊王欲見之<lb/>
<pb n="KR2c0021_WYG_109-14b"/>
朱倉謂王曰何不稱病臣請説嬰子曰魏王之年長矣<lb/>
今有疾公不如歸太子以徳之不然公子髙在楚楚将<lb/>
内而立之是齊抱空質而行不義也　魏王令惠施之<lb/>
楚令犀首之齊鈞二子者将測交也楚王聞之施因令<lb/>
人先之楚言曰魏王令犀首之齊惠施之楚鈞二子者<lb/>
将測交也楚王聞之因郊迎惠施<hi>韓非子惠子曰羿執鞅持扞操弓關機越</hi>
<hi>人争為持的弱子扞弓慈母入室閉户故曰可必則越人不疑羿不可必則慈母逃弱子漢書名家惠子一篇</hi>
説苑客謂梁王曰惠子之言事也善譬王使無譬則不<lb/>
<pb n="KR2c0021_WYG_109-15a"/>
能言矣王曰諾明日見謂惠子曰願先生言事則直言<lb/>
耳無譬也惠子曰今有人於此而不知彈者曰彈之状<lb/>
何若應曰彈之状如彈則諭乎王曰未諭也於是更應<lb/>
曰彈之状如弓而以竹為弦則知乎王曰可知矣惠子<lb/>
曰夫説者固以其所知諭其所不知而使人知之今王<lb/>
曰無譬則不可矣王曰善<lb/>
呂氏春秋白圭新與惠子相見也惠子説之以彊白圭<lb/>
無以應惠子出白圭告人曰人有新取婦者婦至宜安<lb/>
<pb n="KR2c0021_WYG_109-15b"/>
矜煙視媚行豎子操蕉火而鉅新婦曰蕉火大鉅入於<lb/>
門門中有歛陷新婦曰塞之将傷人之足此非不便之<lb/>
家氏也然而有大甚者今惠子之遇我尚新其説我有<lb/>
大甚者惠子聞之曰不然詩曰愷悌君子民之父母愷<lb/>
者大也悌者長也君子之徳長且大者則為民父母父<lb/>
母之教子也豈待乆哉何事比我於新婦乎詩豈曰愷<lb/>
悌新婦哉誹汙因汙誹辟因辟是誹者與所非同也白<lb/>
圭曰惠子之遇我尚新其説我有大甚者惠子聞而誹<lb/>
<pb n="KR2c0021_WYG_109-16a"/>
之因自以為為之父母其非有甚於白圭亦有大甚者<lb/>
<hi>戰國䇿衛人迎新婦婦上車問驂馬誰馬也御曰借之新婦謂僕曰拊驂無笞服車至門扶教送母曰滅竈将</hi>
<hi>失火入室見臼曰徙之牖下妨徃来者主人笑之此三言者皆至言也然而不免為笑者蚤晚之時失也○此</hi>
<hi>或前語之脱誤也不然䇿於義何取</hi>　白圭謂魏王曰市丘之鼎以烹雞<lb/>
多洎之則淡而不可食少洎之則焦而不熟然而視之<lb/>
蝺焉美無所可用惠子之言有似於此惠子聞之曰不<lb/>
然使三軍饑而居鼎旁適為之甑則莫宜之此鼎矣白<lb/>
圭聞之曰無所可用者意者徒加其甑邪白圭之論自<lb/>
<pb n="KR2c0021_WYG_109-16b"/>
悖其少魏王大甚以惠子之言蝺焉美無所可用是魏<lb/>
王以言無所可用者為仲父也是以言無所用者為美<lb/>
也　匡章謂惠子於魏王之前曰蝗螟農夫得而殺之<lb/>
奚故為其害稼也今公行多者數百乗歩者數百人少<lb/>
者數十乗歩者數十人此無耕而食者其害稼亦甚矣<lb/>
惠王曰惠子施也難以辭與公相應雖然請言其志惠<lb/>
子曰今之城者或者操大築乎城上或負畚而赴乎城<lb/>
下或操表掇以善晞望若施者其操表掇者也使工女<lb/>
<pb n="KR2c0021_WYG_109-17a"/>
化而為絲不能治絲使大匠化而為木不能治木使聖<lb/>
人化而為農夫不能治農夫施而治農夫者也公何事<lb/>
比施於螣螟乎惠子之治魏為本其治不治當惠王之<lb/>
時五十戰而二十敗所殺者不可勝數大将愛子有禽<lb/>
者也大術之愚為天下笑得舉其諱乃請令周太史更<lb/>
著其名圍邯鄲三年而弗能取士民罷潞國家空虚天<lb/>
下之兵四至衆庶誹謗諸侯不譽謝於翟翦而更聼其<lb/>
謀社稷乃存名寳散出土地四削魏國從此衰矣仲父<lb/>
<pb n="KR2c0021_WYG_109-17b"/>
大名也譲國大實也説以不聼不信聼而若此不可謂<lb/>
工矣不工而治賊天下莫大焉幸而獨聼於魏也以賊<lb/>
天下為實以治之為名匡章非之不亦可乎　匡章謂<lb/>
惠子曰公之學去尊今又王齊王何其到也惠子曰今<lb/>
有人於此欲必撃其愛子之頭石可以代之匡章曰公<lb/>
取之代乎其不與施取代之子頭所重也石所輕也擊<lb/>
其所輕以免其所重豈不可哉匡章曰齊王之所以用<lb/>
兵而不休攻擊人而不止者其故何也惠子曰大者可<lb/>
<pb n="KR2c0021_WYG_109-18a"/>
以王其次可以霸也今可以王齊王而夀黔首之命免<lb/>
民之死是以石代愛子頭也何為不為　魏惠王謂惠<lb/>
子曰上世之有國必賢者也今寡人實不若先生願得<lb/>
傳國惠子辭王又固請曰寡人莫有之國於此者也而<lb/>
傳之賢者民之貪争之心止矣欲先生之以此聼寡人<lb/>
也惠子曰若王之言則施不可而聼矣王固萬乗之主<lb/>
也以國與人猶尚可今施布衣也可以有萬乗之國而<lb/>
辭之此其止貪之心愈甚也惠王謂惠子曰古之有國<lb/>
<pb n="KR2c0021_WYG_109-18b"/>
者必賢者也夫受而賢者舜也是欲惠子之為舜也夫<lb/>
辭而賢者許由也是惠子欲為許由也傳而賢者堯也<lb/>
是惠王欲為堯也堯舜許由之作非獨傳舜而由辭也<lb/>
他行稱此今無其他而欲為堯舜許由故惠王布冠而<lb/>
拘於鄄齊威王幾弗受惠王易衣變冠乗輿而走幾不<lb/>
出乎魏境凡自行不可以幸為必誠<hi>○惠王戰敗譲國史不具載此等可</hi>
<hi>補闕遺</hi>
戰國䇿龎葱與太子質於邯鄲謂魏王曰今一人言市<lb/>
<pb n="KR2c0021_WYG_109-19a"/>
有虎王信之乎王曰否二人言市有虎王信之乎王曰<lb/>
寡人疑之矣三人言市有虎王信之乎王曰寡人信之<lb/>
矣龎葱曰夫市之無虎明矣然而三人言而成虎今邯<lb/>
鄲去大梁也逺於市而議臣者過於三人矣願王察之<lb/>
也王曰寡人自為知於是辭行而讒言先至後太子罷<lb/>
質果不得見<hi>○史無太子質事今以舊次屬惠王</hi>
莊子魏瑩與田侯牟約田侯牟背之魏瑩怒將使人刺<lb/>
之犀首聞而恥之曰君為萬乗之君也而以匹夫從讎<lb/>
<pb n="KR2c0021_WYG_109-19b"/>
衍請受甲二十萬為君攻之虜其人民係其牛馬使其<lb/>
君内熱發於背然後㧞其國忌也出走然後抶其背折<lb/>
其脊季子聞而恥之曰築十仞之城城者既十仞矣則<lb/>
又壊之此胥靡之所苦也今兵不起七年矣此王之基<lb/>
也衍亂人不可聼也華子聞而醜之曰善言伐齊者亂<lb/>
人也善言勿伐者亦亂人也謂伐與不伐亂人也者又<lb/>
亂人也君曰然則若何曰君求其道而已矣惠子聞之<lb/>
而見戴晉人戴晉人曰有所謂蝸者君知之乎曰然有<lb/>
<pb n="KR2c0021_WYG_109-20a"/>
國於蝸之左角者曰觸氏有國於蝸之右角者曰蠻氏<lb/>
時相與争地而戰伏尸數萬逐北旬有五日而後反君<lb/>
曰噫其虚言與曰臣請為君實之君以意在四方上下<lb/>
有竆乎君曰無竆曰知逰心於無竆而反在通逹之國<lb/>
若存若亡乎君曰然曰通逹之中有魏於魏中有梁於<lb/>
梁中有王王與蠻氏有辯乎君曰無辯客出而君惝然<lb/>
若有亡也客出惠子見君曰客大人也聖人不足以當<lb/>
之惠子曰夫吹筦也猶有嗃也吹劒首者吷而已矣堯<lb/>
<pb n="KR2c0021_WYG_109-20b"/>
舜人之所譽也道堯舜於戴晉人之前譬猶一吷也<lb/>
韓詩外傳戴晉生敝衣冠而徃見梁王梁王曰前日寡<lb/>
人以上大夫之祿要先生先生不留今過寡人邪戴晉<lb/>
生欣然而笑仰而永嘆曰嗟乎由此觀之君曾不足與<lb/>
逰也君不見大澤中雉乎五歩一噣終日乃飽羽毛説<lb/>
澤光照於日月奮翼争鳴聲響於陵澤者何彼樂其志<lb/>
也援置之囷倉中常噣粱粟不旦時而飽然猶羽毛憔<lb/>
悴志氣益下低頭不鳴夫食豈不善哉彼不得其志故<lb/>
<pb n="KR2c0021_WYG_109-21a"/>
也今臣不逺千里而從君逰者豈食不足竊慕君之道<lb/>
耳臣始以君為好士天下無雙乃今見君不好士明矣<lb/>
辭而去終不復徃<lb/>
史記三十一年秦用商君東地至河而齊趙數破我安<lb/>
邑近秦於是徙治大梁<hi>紀年三十一年三月為大溝于北郛以行圃田之水三十六年</hi>
<hi>改元稱一年○史注紀年梁惠成王九年徙都大梁今本在六年紀年稱惠成王改元稱一年史記以為㐮王</hi>
<hi>之元年二説不同</hi>
戰國䇿魏惠王死𦵏有日矣天大雨雪至於牛目壊城<lb/>
<pb n="KR2c0021_WYG_109-21b"/>
郭且為棧道而𦵏羣臣多諌太子者曰雪甚如此而喪<lb/>
行民必甚病之官費又恐不給請弛期更日太子曰為<lb/>
人子而以民勞與官費用之故而不行先王之䘮不義<lb/>
也子勿復言羣臣皆不敢言而以告犀首犀首曰吾未<lb/>
有以言之也是其唯惠公乎請告惠公惠公曰諾駕而<lb/>
見太子曰𦵏有日矣太子曰然惠公曰昔王季歴𦵏於<lb/>
楚山之尾灓水齧其墓見棺之前和文王曰嘻先君必<lb/>
欲一見羣臣百姓也夫故使灓水見之於是出而為之<lb/>
<pb n="KR2c0021_WYG_109-22a"/>
張朝百姓皆見之三日而後更𦵏此文王之義也今𦵏<lb/>
有日矣而雪甚及牛目難以行太子為及日之故得毋<lb/>
嫌於欲亟𦵏乎願太子更日先王必欲少留而扶社稷<lb/>
安黔首也故使雪甚因弛期而更為日此文王之義也<lb/>
若此而弗為意者羞法文王乎太子曰甚善敬弛期更<lb/>
擇日惠子非徒行其説也又令太子未𦵏其先王而又<lb/>
甚説文王之義説文王之義以示天下豈小功也哉<lb/>
　<lb/>
<pb n="KR2c0021_WYG_109-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷一百九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷七</head>
    <p>
<pb n="KR2c0021_WYG_007-1a"/>
欽定四庫全書<lb/>
　繹史卷七　　　　　　靈壁縣知縣馬驌撰<lb/>
　　髙陽紀<lb/>
大戴禮記黄帝產昌意昌意産髙陽是為帝顓頊昌意<lb/>
娶於蜀山氏蜀山氏之子謂之昌濮氏産顓頊<hi>山海經黄帝妻</hi>
<hi>雷祖生昌意昌意降處若水生韓流韓流擢首謹耳人面豕喙麟身渠股豚止取淖子曰阿女生顓頊○韓流</hi>
<hi>或作乾荒</hi>
帝王世紀帝顓頊髙陽氏黄帝之孫昌意之子姬姓也<lb/>
<pb n="KR2c0021_WYG_007-1b"/>
母曰景僕蜀山氏女為昌意正妃謂之女樞金天氏之<lb/>
末女樞生顓頊於若水<hi>詩含神霧瑶光如蜺貫月正白感女樞生顓頊  宋符瑞志女</hi>
<hi>樞見瑶光之星貫月如虹感己於幽房之宮生顓頊於若水首戴干戈有聖德  白虎通顓頊戴午是謂清明</hi>
<hi>發節移度盖象招瑶記潛夫論赤帝顓頊其相駢幹○新論作骿骭  拾遺  昌意出河濱遇黒龍負𤣥玉圖</hi>
<hi>時有一老叟謂昌意云生子必叶水德而王至十年顓頊生手有文如龍亦有玉圖之象其夜昌意仰視天北</hi>
<hi>辰下化為老叟</hi>昌意雖黄帝之嫡以徳劣降居若水為諸侯及<lb/>
顓頊生十年而佐少昊二十而登帝位<lb/>
呂氏春秋嘗得學黄帝之所以誨顓頊矣爰有大圜在<lb/>
<pb n="KR2c0021_WYG_007-2a"/>
上大矩在下汝能法之為民父母<lb/>
鬻子昔者帝顓頊年十五而佐黄帝二十而治天下其<lb/>
治天下也上縁黄帝之道而行之學黄帝之道而常之<lb/>
帝王世紀平九黎之亂以水事紀官南正重司天以屬<lb/>
神北正黎司地以屬民於是民神不雜萬物有序始都<lb/>
竆桑徙商丘<lb/>
漢書顓頊帝春秋外傳曰少昊之衰九黎亂德顓頊受<lb/>
之廼命重黎蒼林昌意之子也金生水故為水德天下<lb/>
<pb n="KR2c0021_WYG_007-2b"/>
號曰高陽氏周□其樂故易不載序於行<lb/>
古史考顓帝以孟春正月為元其時正朔立春五星㑹<lb/>
于天歴營室天曰作時地曰作昌人曰作樂鳥獸萬物<lb/>
莫不應和故顓帝聖人為歴宗也<lb/>
呂氏春秋帝顓頊生自若水實處空桑乃登為帝惟天<lb/>
之合正風乃行其音若熙熙淒淒鏘鏘帝顓頊好其音<lb/>
乃令飛龍作效八風之音命之曰承雲以祭上帝乃令<lb/>
鱓先為樂倡鱓乃偃浸以其尾鼓其腹其音英<hi>帝王世紀命飛</hi>
<pb n="KR2c0021_WYG_007-3a"/>
<hi>龍效八風之音作樂五英以祭上帝  樂緯顓頊之樂曰五莖</hi>
新書帝顓頊曰至道不可過也至義不可易也是故以<lb/>
後者復迹也故上縁黄帝之道而行之學黄帝之道而<lb/>
賞之加而弗損天下亦平也　顓頊曰功莫美於去惡<lb/>
而為善罪莫大於去善而為惡故非吾善善而已也善<lb/>
縁善也非惡惡而已也惡緣惡也吾日慎一日其此已<lb/>
也<lb/>
淮南子帝顓頊之法婦人不辟男子於路者拂之於四<lb/>
<pb n="KR2c0021_WYG_007-3b"/>
達之衢<lb/>
史記帝顓頊髙陽者黄帝之孫而昌意之子也靜淵以<lb/>
有謀疏通而知事養材以任地載時以象天依鬼神以<lb/>
制義治氣以教化潔誠以祭祀北至于幽陵南至于交<lb/>
阯西至于流沙東至于蟠木動靜之物小大之神日月<lb/>
所照莫不砥屬<hi>真誥顓頊父君弱水之鄉頊身陶七河之津是為𤣥黄也仗萬靈以信順監衆</hi>
<hi>神以導物役御百氣召致雷電於是乗結元之輦周旋八外諸有洞臺之山隂宮之丘皆移安息之石封而鎮</hi>
<hi>之鑄羽山之銅為寶鼎各獻以一於洞山神峯不獨句曲一山而已  拾遺記顓頊居位竒祥衆祉莫不總集</hi>
<pb n="KR2c0021_WYG_007-4a"/>
<hi>不稟正朔者越山航海而皆至也帝乃揖四方之靈羣后執珪以禮百辟各有班序受文德者錫以鐘磬受武</hi>
<hi>德者錫以干戈有浮金之鐘沈明之磬以羽毛拂之則聲振百里石浮於水上如萍藻之輕取以為磬不加磨</hi>
<hi>琢及朝萬國之時乃奏含英之樂其音清密落雲閒之羽鯨鯢游湧海水恬波有曵影之劍騰空而舒若四方</hi>
<hi>有兵此劍則飛起指其方則尅伐未用之時常於匣衷如龍虎之吟  溟海之北有勃鞮之國人皆衣羽毛無</hi>
<hi>翼而飛日中無影夀千嵗食以黑河水藻飲以隂山桂脂慿風而翔乗波而至中國氣暄羽毛之衣稍稍自落</hi>
<hi>帝乃更以文豹為飾獻黑玉之環色如淳漆貢𤣥駒千疋帝以駕鐡輪騁勞殊鄉絶域其人依風泛黑河以旋</hi>
<hi>其國也此博物志䝉雙民昔髙陽氏有同産而為夫婦帝放之  野相抱而死神鳥以不死草覆之七年男女</hi>
<hi>皆活同頸二頭四手是䝉雙民韓拾遺記闇河之北有紫桂成林其實如棗羣仙餌焉  終採藥四言詩曰闇</hi>
<pb n="KR2c0021_WYG_007-4b"/>
<hi>河之桂實大如棗得而食之後天不老</hi>
帝王世紀顓頊在位七十八年年九十八歲歲在鶉火<lb/>
而崩葬東郡頓丘廣陽里<hi>皇覽顓頊冢在東郡濮陽頓丘城門外廣陽里中  山海</hi>
<hi>經漢水出鮒魚之山帝顓頊葬于陽九嬪葬于隂四蛇衛之  大荒之中河水之閒附禺之山帝顓頊與九嬪</hi>
<hi>葬焉爰有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>久文貝離瑜鸞鳥鳯鳥大物小物有青鳥琅鳥𤣥鳥黄鳥虎豹熊羆黄蛇視肉璿瑰瑶碧皆出衛</hi>
<hi>於山</hi>
史記帝顓頊生子曰竆蟬顓頊崩而𤣥囂之孫髙辛立<lb/>
是為帝嚳<hi>春秋命厯序顓頊即髙陽氏傳二十世三百五十嵗或云傳十世</hi>
<pb n="KR2c0021_WYG_007-5a"/>
大戴禮記顓頊產老童老童產重黎及吳囘吳囘氏產<lb/>
陸終陸終氏娶於鬼方氏産六子孕而不粥三年啓其<lb/>
左脅六人出焉其一曰樊是為昆吾其二曰惠連是為<lb/>
參胡其三曰籛是為彭祖其四曰萊言是為云鄶人其<lb/>
五曰安是為曹姓其六曰季連是為芈姓昆吾者衛氏<lb/>
也參胡者韓氏也彭祖者彭氏也云鄶人者鄭氏也曹<lb/>
姓者邾氏也季連者楚氏也<hi>史記髙陽生稱稱生卷章卷章生重黎吳回吳囬生</hi>
<hi>陸終陸終生子六人坼剖而產焉其長一曰昆吾二曰參胡三曰彭祖四曰㑹人五曰曹姓六曰季連芊姓楚</hi>
<pb n="KR2c0021_WYG_007-5b"/>
<hi>其後也昆吾氏夏之時嘗為侯伯桀之時湯滅之彭祖氏殷之時嘗為侯伯殷之末世滅彭祖氏  風俗通陸</hi>
<hi>終娶于鬼方氏是謂女嬇蓋孕而三年不育啓其左脅三人出焉啓其右脅三人又出焉  山海經顓頊生老</hi>
<hi>童老童生祝融祝融生太子長琴是處揺山始作樂風  顓頊生老童老童生重及黎帝令重獻上天令黎卬</hi>
<hi>下地下地是生噎處於西極以行日月星辰之行次鏗有人名曰吳回奇左是無右臂  世本彭祖姓籛名</hi>
<hi>在商為守藏史在周為柱下史年八百歲○論語疏引  神仙傳彭祖者顓頊之𤣥孫也殷末已七百六十七</hi>
<hi>嵗而不衰老少好恬静不䘏世務不營名譽不飾車服唯以養生治身為事王令采女問道於彭祖彭祖曰欲</hi>
<hi>舉形登天上補仙官當用金丹其次當愛養精神服藥草可以長生吾遺腹而生三歲而失母遇犬戎之亂流</hi>
<hi>離西域百有餘年加以少枯喪四十九妻失五十四子數遭憂患和氣折傷恐不度世乃去不知所之其後七</hi>
<pb n="KR2c0021_WYG_007-6a"/>
<hi>十餘年聞人於流沙之國西見之○文多不具録末列仙傳彭祖帝顓頊之孫陸終氏之中子歴夏至殷  八</hi>
<hi>百餘歲常食桂芝善導引行氣歴陽有彭祖仙室前世禱請風雨莫不輒應  易林彭祖九子據德不殆南山</hi>
<hi>松栢長受嘉福而楚辭注彭鏗好和滋味善斟雉羮能事帝堯帝堯美  饗食之以夀考彭祖至八百嵗猶自</hi>
<hi>悔不夀恨枕髙而眠逺也○莊子注云杖晚而唾逺顓山海經有國名曰淑士顓頊之子  有人焉三面是</hi>
<hi>頊之子三面一臂三面之人不死食有國曰顓頊生伯服食黍  有季禺之國顓頊之子  黍  有國曰中䡢</hi>
<hi>顓頊之子食黍有有叔歜國顓頊之子黍食使四鳥虎豹熊羆  有人  翼名曰苖民顓頊生驩頭驩頭生苖</hi>
<hi>民釐姓食肉○按驩兜苖民傳不言父子亦非髙陽之後此疑脫誤  捜神記昔顓頊氏有三子死而為疫鬼</hi>
<hi>一居江水為瘧鬼一居若水為魍魎鬼一居人宮室善驚人小児為小鬼於是正歲命方相氏帥肆儺以驅疫</hi>
<pb n="KR2c0021_WYG_007-6b"/>
<hi>鬼</hi>
　顓頊黄帝之孫而少昊氏兄弟之子也據史則嗣黄<lb/>
　帝而立據世紀則繼少昊而立少昊一代既不可泯<lb/>
　則世紀為可信乎然史之失在於輕信而多疎世紀<lb/>
　之失在於牽合而附㑹顓頊之佐黄帝與黄帝之誨<lb/>
　顓頊見於鬻子呂覽皆近古之書也世紀牽於二十<lb/>
　登位之說則謂其生於金天末年十年而佐少昊如<lb/>
　以鬻子未可信將二十治天下之言亦竝可廢胡為<lb/>
<pb n="KR2c0021_WYG_007-7a"/>
　兩岐其說吾不能為之解也最難知者帝王之譜系<lb/>
　最無徴者上世之年紀史叙昌意於𤣥嚻之下何由<lb/>
　知其為黄帝之嫡昌意降處若水亦猶帝摰嗣位堯<lb/>
　受唐封封建之來久矣何由知其徳之劣史自三代<lb/>
　以上止表其世共和以下始紀其年年固有不可强<lb/>
　知也必以顓頊為在位七十八年年九十八歲則不<lb/>
　得不就二十而曲為之說此皇甫氏之蔽也然則顓<lb/>
　頊之年果若何曰是固不可知也抑嘗考之黄帝在<lb/>
<pb n="KR2c0021_WYG_007-7b"/>
　位已百年矣少昊嗣之未必復有八十四年之久或<lb/>
　者顓頊及見黄帝由此登庸任治其治天下惡知不<lb/>
　在軒昊之時舜禹之功成於唐世奚必二十而登帝<lb/>
　位哉帝之有天下也其道則縁乎黄帝其功則在乎<lb/>
　為善而去惡其徳静淵疏通其治象天任地其法男<lb/>
　女有别命官以民事而五正咸得其職平九黎之亂<lb/>
　命重黎絶地天通神人無復雜糅民用安生休祥滋<lb/>
　至化被四海莫不砥屬以斗杓建寅為厯元四時以<lb/>
<pb n="KR2c0021_WYG_007-8a"/>
　正五星聚室萬物應和後世法而行之久無差違也<lb/>
　作承雲之樂隂陽以調用享上帝敻乎承五運之終<lb/>
　立帝徳之極載在傳記者歴歴可考如此至其登位<lb/>
　之蚤晚享年之多寡姑闕疑焉<lb/>
　<lb/>
　<lb/>
　<lb/>
　<lb/>
<pb n="KR2c0021_WYG_007-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷七<lb/>
</p>
<p>
</p>
  </div>
</body>
</text>
</TEI>
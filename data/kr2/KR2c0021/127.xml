<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷一百二十七</head>
    <p>
<pb n="KR2c0021_WYG_127-1a"/>
欽定四庫全書<lb/>
　繹史卷一百二十七　　靈壁縣知縣馬驌撰<lb/>
　　趙武靈王胡服攻中山<hi>李兑之亂附</hi>
史記敬侯十年與中山戰於房子十一年伐中山又戰<lb/>
於中人　成侯六年中山築長城　肅侯卒秦楚燕齊<lb/>
魏出鋭師各萬人来㑹葬子武靈王立武靈王元年陽<lb/>
文君趙豹相梁襄王與太子嗣韓宣王與太子倉来朝<lb/>
信宫武靈王少未能聼政博聞師三人左右司過三人<lb/>
<pb n="KR2c0021_WYG_127-1b"/>
及聼政先問先王貴臣肥義加其秩國三老年八十月<lb/>
致其禮五年娶韓女為夫人八年韓擊秦不勝而去五<lb/>
國相王趙獨否曰無其實敢䖏其名乎令國人謂已曰<lb/>
君<lb/>
戰國䇿犀首立五王而中山後持齊謂趙魏曰寡人羞<lb/>
與中山並為王願與大國伐之以廢其王中山聞之大<lb/>
恐召張登而告之曰寡人且王齊謂趙魏曰羞與寡人<lb/>
並為王而欲伐寡人恐亡其國不在索王非子莫能吾<lb/>
<pb n="KR2c0021_WYG_127-2a"/>
救登對曰君為臣多車重幣臣請見田嬰中山君遣之<lb/>
齊見嬰子曰臣聞君欲廢中山之王將與趙魏伐之過<lb/>
矣以中山之小而三國伐之中山雖益廢王猶且聼也<lb/>
且中山恐必為趙魏廢其王而務附焉是君為趙魏驅<lb/>
羊也非齊之利也豈若中山廢其王而事齊哉田嬰曰<lb/>
奈何張登曰今君召中山與之遇而許之王中山必喜<lb/>
而絶趙魏趙魏怒而攻中山中山急而為君難其王則<lb/>
中山必恐為君廢王事齊彼患亡其國是君廢其王而<lb/>
<pb n="KR2c0021_WYG_127-2b"/>
立其國賢於為趙魏驅羊也田嬰曰諾張丑曰不可臣<lb/>
聞之同欲者相憎同憂者相親今五國相與王也負海<lb/>
不與焉此是欲皆在為王而憂在負海今召中山與之<lb/>
遇而許之王是奪四國而益負海也致中山而塞四國<lb/>
四國寒心必先與之王而故親之是君臨中山而失四<lb/>
國也且張登之為人也善以微計薦中山之君乆矣難<lb/>
信以為利田嬰不聼果召中山君而許之王張登因謂<lb/>
趙魏曰齊欲伐河東何以知之齊羞與中山並為王甚<lb/>
<pb n="KR2c0021_WYG_127-3a"/>
矣今召中山與之遇而許之王是欲用其兵也豈若令<lb/>
大國先與之王以止其遇哉趙魏許諾果與中山王而<lb/>
親之中山果絶齊而從趙魏　中山與燕趙為王齊閉<lb/>
關不通中山之使其言曰我萬乗之國也中山百乗之<lb/>
國也何侔名於我欲割平邑以賂燕趙出兵以攻中山<lb/>
藍諸君患之張登謂藍諸君曰公何患於齊藍諸君曰<lb/>
齊強萬乗之國恥與中山侔名不憚割地以賂燕趙出<lb/>
兵以攻中山燕趙好倍而貪地吾恐其不吾據也大者<lb/>
<pb n="KR2c0021_WYG_127-3b"/>
危國次者廢王奈何吾弗患也張登曰請令燕趙固輔<lb/>
中山而成其王事遂定公欲之乎藍諸君曰此所欲也<lb/>
曰請以公為齊王而登試説公可乃行之藍諸君曰願<lb/>
聞其説登曰王之所以不憚割地以賂燕趙出兵以攻<lb/>
中山者其實欲廢中山之王也王曰然然則王之為費<lb/>
且危夫割地以賂燕趙是強敵也出兵以攻中山首難<lb/>
也王行二者所求中山未必得王如用臣之道地不虧<lb/>
而兵不用中山可廢也王必曰子之道奈何藍諸君曰<lb/>
<pb n="KR2c0021_WYG_127-4a"/>
然則子之道奈何張登曰王發重使使告中山君曰寡<lb/>
人所以閉關不通使者為中山之獨與燕趙為王而寡<lb/>
人不與聞焉是以隘之王茍舉玉趾以見寡人請亦佐<lb/>
君中山恐燕趙之不已據也今齊之辭云即佐王必遁<lb/>
燕趙與王相見燕趙聞之必怒絶之王亦絶之是中山<lb/>
孤孤何得無廢以此説齊王齊王聼乎藍諸君曰是則<lb/>
必聼矣此所以廢之何在其所以存之矣張登曰此王<lb/>
所以存者也齊以是辭来因言告燕趙而無往以積厚<lb/>
<pb n="KR2c0021_WYG_127-4b"/>
於燕趙燕趙必曰齊之欲割平邑以賂我者非欲廢中<lb/>
山之王也徒欲以離我於中山而已親之也雖百平邑<lb/>
燕趙必不受也藍諸君曰善遣張登往果以是辭来中<lb/>
山因告燕趙而不往燕趙果俱輔中山而使其王事遂<lb/>
定<lb/>
史記十六年王遊大陵他日王夢見䖏女鼓琴而歌詩<lb/>
曰羙人熒熒兮顔若苕之榮命乎命乎曽無我嬴異日<lb/>
王飲酒樂數言所夢想見其状吳廣聞之因夫人而納<lb/>
<pb n="KR2c0021_WYG_127-5a"/>
其女娃嬴孟姚也孟姚甚有寵於王是為惠后十七年<lb/>
王出九門為野臺以望齊中山之境<hi>吕氏春秋白圭之中山中山之王欲</hi>
<hi>㽞之白圭固辭乗輿而去又之齊齊王欲㽞之仕又辭而去人問其故曰之二國者皆将亡所舉有五盡何謂</hi>
<hi>五盡曰莫之必則信盡矣莫之譽則名盡矣莫之愛則親盡矣行者無糧居者無食則財盡矣不能用人又不</hi>
<hi>能自用則功盡矣國有此五者無辜必亡中山齊皆當此  韓非子中山之相樂池以車百乗使趙選其客之</hi>
<hi>有智能者以為将行中道而亂樂池曰吾以公為有智而使公為将行今中道而亂何也客因辭而去曰公不</hi>
<hi>知治有威足以服人而利足以勸人故能治之今臣君之少客也夫從少正長從賤治貴而不得操其利害之</hi>
<hi>病以制之此所以亂也嘗試使臣彼之善者我能以為卿相彼不善者我得以斬其首何故而不治  魯丹三</hi>
<pb n="KR2c0021_WYG_127-5b"/>
<hi>説中山之君而不受也因散五十金事其左右復見未語而君與之食魯丹出而不返舍遂去中山其御曰及</hi>
<hi>見乃始善我何故去之魯丹曰夫以人言善我必以人言罪我未出境而公子惡之曰為趙来間中山君因索</hi>
<hi>而罪之</hi>
戰國䇿司馬喜使趙為已求相中山公孫宏隂知之中<lb/>
山君出司馬喜御公孫宏參乗公孫宏曰為人臣招大<lb/>
國之威以為已求相於君何如君曰吾食其肉不以分<lb/>
人司馬喜頓首於軾曰臣自知死至矣君曰何也曰臣<lb/>
抵罪君曰行吾知之矣居頃之趙使来為司馬喜求相<lb/>
<pb n="KR2c0021_WYG_127-6a"/>
中山君大疑公孫宏公孫宏走出　司馬喜三相中山<lb/>
隂簡難之田簡謂司馬喜曰趙使者来屬耳獨不可語<lb/>
隂簡之羙乎趙必請之君與之即公無内難矣君弗與<lb/>
趙公因勸君立之以為正妻隂簡之德公無所竆矣果<lb/>
令趙請之君弗與司馬喜曰君弗與趙趙王必大怒大<lb/>
怒則君必危矣然則立以為妻固無請人之妻不得而<lb/>
怨人者也田簡自為取使可以為司馬喜可以為隂簡<lb/>
可以令趙勿請也　隂姬與江姬爭為后司馬喜謂隂<lb/>
<pb n="KR2c0021_WYG_127-6b"/>
姬公曰事成則有土得民不成則恐無身欲成之何不<lb/>
見臣乎隂姬公稽首曰誠如君言事何可豫道者司馬<lb/>
喜即奏書中山王曰臣聞弱趙强中山中山王説而見<lb/>
之曰願聞弱趙強中山之説司馬喜曰臣願之趙觀其<lb/>
地形險阻人民貧富君臣賢不肖商敵為資未可豫陳<lb/>
也中山王遣之見趙王曰臣聞趙天下善為音佳麗人<lb/>
之所出也今者臣来至境入都邑觀人民謡俗容貌顔<lb/>
色殊無佳麗好羙者以臣所行多矣周流無所不至未<lb/>
<pb n="KR2c0021_WYG_127-7a"/>
嘗見人如中山隂姬者也不知者特以為神人言不能<lb/>
及也其容貌顔色固以過絶人矣若其眉目準頞權衡<lb/>
犀角偃月彼乃帝王之后非諸侯之姬也趙王意移大<lb/>
説曰吾願請之何如司馬喜曰臣竊見其佳麗口不能<lb/>
無道爾即欲請之是非臣所敢議願王無泄也司馬喜<lb/>
辭去歸報中山王曰趙王非賢王也不好道德而好聲<lb/>
色不好仁義而好勇力臣聞其乃欲請所謂隂姬者中<lb/>
山王作色不説司馬喜曰趙強國也其請之必矣王如<lb/>
<pb n="KR2c0021_WYG_127-7b"/>
不與即社稷危矣與之即為諸侯笑中山王曰為將奈<lb/>
何司馬喜曰王立為后以絶趙王之意世無請后者雖<lb/>
欲得請之鄰國不與也中山王遂立以為后趙王亦無<lb/>
請言也<hi>韓非子司馬喜中山君之臣也而善於趙常以中山之謀微告趙王  季辛與爰騫相怨司馬</hi>
<hi>喜新與季辛惡因微令人殺爰騫中山之君以為季辛也因誅之  吕氏春秋司馬喜難墨者師於中山王前</hi>
<hi>以非攻曰先生之所術非攻夫墨者師曰然曰今王興兵而攻燕先生将非王乎墨者師對曰然則相國是攻</hi>
<hi>之乎司馬喜曰然墨者師曰今趙興兵而攻中山相國将是之乎司馬喜無以應</hi>
史記十九年春正月大朝信宫召肥義與議天下五日<lb/>
<pb n="KR2c0021_WYG_127-8a"/>
而畢王北略中山之地至於房子遂之代北至無竆西<lb/>
至河登黄華之上<lb/>
戰國䇿武靈王平晝閒居肥義侍坐曰王慮世亊之變<lb/>
權甲兵之用念簡襄之迹計胡狄之利乎王曰嗣立不<lb/>
忘先德君之道也錯質務明主之長臣之論也是以賢<lb/>
君靜而有道民便亊之敎動而有明古先世之功為人<lb/>
臣者竆有弟長辭讓之節通有補民益主之業此兩者<lb/>
君臣之分也今吾欲繼襄王之業啓胡翟之鄉而卒世<lb/>
<pb n="KR2c0021_WYG_127-8b"/>
不見也敵弱者用力少而功多可以無盡百姓之勞而<lb/>
享往古之勲夫有高世之功者必負遺俗之累有獨智<lb/>
之慮者必被庶人之恐今吾將胡服騎射以敎百姓而<lb/>
世必議寡人矣肥義曰臣聞之疑事無功疑行無名今<lb/>
王即定負遺俗之慮殆毋顧天下之議矣夫論至德者<lb/>
不和於俗成大功者不謀於衆昔舜舞有苖而禹袒入<lb/>
裸國非以飬欲而樂志也欲以論德而要功也愚者暗<lb/>
於成事智者見於未萌王其遂行之王曰寡人非疑胡<lb/>
<pb n="KR2c0021_WYG_127-9a"/>
服也吾恐天下笑之狂夫之樂智者哀焉愚者之笑賢<lb/>
者戚焉世有順我者則胡服之攻未可知也雖敺世以<lb/>
笑我胡地中山我必有之王遂胡服使王孫緤告公子<lb/>
成曰寡人胡服且將以朝亦欲叔之服之也家聼於親<lb/>
國聼於君古今之公行也子不反親臣不逆主先王之<lb/>
通誼也今寡人作敎易服而叔不服吾恐天下議之也<lb/>
夫制國有常而利民為本從政有經而令行為上故明<lb/>
德在於論賤行政在於信貴今胡服之意非以飬欲而<lb/>
<pb n="KR2c0021_WYG_127-9b"/>
樂志也事有所出功有所止事成功立然後德可見也<lb/>
今寡人恐叔逆從政之經以輔公叔之議且寡人聞之<lb/>
事利國者行無邪因貴戚者名不累故寡人願慕公叔<lb/>
之義以成胡服之功使緤謁之叔請服焉公子成再拜<lb/>
曰臣固聞王之胡服也不佞寝疾不能趨走是以不先<lb/>
進王今命之臣固敢竭其愚忠臣聞之中國者聪明睿<lb/>
智之所居也萬物財貨之所聚也聖賢之所敎也仁義<lb/>
之所施也詩書禮樂之所用也異敏技藝之所試也逺<lb/>
<pb n="KR2c0021_WYG_127-10a"/>
方之所觀赴也蠻夷之所義行也今王釋此而襲逺方<lb/>
之服變古之敎易古之道逆人之心畔學者離中國臣<lb/>
願大王圖之使者報王王曰吾固聞叔之病也即之公<lb/>
叔成家自請之曰夫服者所以便用也禮者所以便事<lb/>
也是以聖人觀其鄉而順宜因其事而制禮所以利其<lb/>
民而厚其國也被髪文身錯臂左衽甌越之民也黒齒<lb/>
雕題鯷冠秫縫大吳之國也禮服不同其便一也是以<lb/>
鄉異而用變事異而禮易是故聖人苟可以利其民不<lb/>
<pb n="KR2c0021_WYG_127-10b"/>
一其用果可以便其事不同其禮儒者一師而禮異中<lb/>
國同俗而敎離又况山谷之便乎故去就之變智者不<lb/>
能一逺近之服賢聖不能同竆鄉多異曲學多辨不知<lb/>
而不疑異於己而不非者公於求善也今卿之所言者<lb/>
俗也吾之所言者所以制俗也今吾國東有河薄洛之<lb/>
水與齊中山同之而無舟檝之用自常山以至代上黨<lb/>
東有燕東胡之境西有樓煩秦韓之邊而無騎射之備<lb/>
故寡人且聚舟檝之用求水居之民以守河薄洛之水<lb/>
<pb n="KR2c0021_WYG_127-11a"/>
變服騎射以備燕參胡樓煩秦韓之邊且昔者簡主不<lb/>
塞晋陽以及上黨而襄主兼戎取代以攘諸胡此愚智<lb/>
之所明也先時中山負齊之強兵侵掠吾地係累吾民<lb/>
引水圍鄗非社稷之神靈即鄗幾不守先王忿之其怨<lb/>
未能報也今騎射之服近可以備上黨之形逺可以報<lb/>
中山之怨而叔也順中國之俗以逆簡襄之意惡變服<lb/>
之名而忘國事之恥非寡人所望於子公子成再拜稽<lb/>
首曰臣愚不達於王之議敢道世俗之聞今欲繼簡襄<lb/>
<pb n="KR2c0021_WYG_127-11b"/>
之意以順先王之志臣敢不聼令再拜乃賜胡服趙文<lb/>
進諫曰農夫勞力而君子飬焉政之經也愚者陳意而<lb/>
智者論焉敎之道也臣無隠忠君無蔽言國之禄也臣<lb/>
雖愚願竭其忠王曰慮無變擾忠無過罪子其言乎趙<lb/>
文曰當世輔俗古之道也衣服有裳禮之制也循法無<lb/>
愆民之職也三者先聖之所以敎今君釋此而襲逺方<lb/>
之俗變古之敎易古之道故臣願王之圖之王曰卿言<lb/>
世俗之閒常民溺於習俗學者沈於所聞此兩者所以<lb/>
<pb n="KR2c0021_WYG_127-12a"/>
成官而順政也非所以觀逺而論始也且夫三代不同<lb/>
服而王五霸不同敎而政智者作敎而愚者制焉賢者<lb/>
議俗不肖者拘焉夫制於服之民不足與論心拘於俗<lb/>
之衆不足與致意故勢與俗化而禮與變俱聖人之道<lb/>
也承敎而動循法無私民之職也知學之人能與聞遷<lb/>
達於禮之變能與時化故為已者不待人制今者不法<lb/>
古子其釋之趙造諌曰隠忠不竭姦之屬也以私誣國<lb/>
賤之類也犯姦者身死賤國者族宗有此兩者先王之<lb/>
<pb n="KR2c0021_WYG_127-12b"/>
明刑臣下之大罪也臣雖愚願盡其忠無遁其死王曰<lb/>
竭意不讓忠也上無蔽言明也忠不辟危明不距人子<lb/>
其言乎趙造曰臣聞之聖人不易民而敎智者不變俗<lb/>
而動因民而敎者不勞而成功據俗而動者慮徑而易<lb/>
見也今王易初不循俗胡服不顧世非所以敎民而成<lb/>
禮也且服竒者志淫俗僻者亂民是以涖國者不襲竒<lb/>
僻之服中國不近蠻夷之行非所以教民而成禮者也<lb/>
且循法無過修禮無邪臣願王之圖之王曰古今不同<lb/>
<pb n="KR2c0021_WYG_127-13a"/>
俗何古之法帝王不相襲何禮之循伏羲神農敎而不<lb/>
誅黄帝堯舜誅而不怒及至三王觀時而制法因事而<lb/>
制禮法度制令各順其宜衣服噐械各便其用故治世<lb/>
不一其道便國不必法古聖人之興也不相襲而王夏<lb/>
殷之衰也不易禮而滅然則反古未可非而循禮未足<lb/>
多也且服竒而志淫是鄒魯無竒行也俗辟而民易是<lb/>
吳越無俊民也是以聖人利身之謂服便事之謂敎進<lb/>
退之謂節衣服之謂制所以齊常民非所以論賢者也<lb/>
<pb n="KR2c0021_WYG_127-13b"/>
故聖與俗流賢與變俱諺曰以書為御者不盡馬之情<lb/>
以古制今者不達事之變故循法之功不足以高世法<lb/>
古之學不足以制今子其勿反也<hi>紀年魏襄王十七年邯鄲命吏大夫奴遷</hi>
<hi>於九原又命将軍大夫適子代吏皆貂服本淮南子趙武靈王貝帶鵕□而朝趙國化之釋名鞞  胡服也趙</hi>
<hi>武靈王服之</hi>
史記二十年王略中山地至寕葭西略胡地至榆中林<lb/>
胡王獻馬歸使樓緩之秦仇液之韓王賁之楚富丁之<lb/>
魏趙爵之齊代相趙固主胡致其兵二十一年攻中山<lb/>
<pb n="KR2c0021_WYG_127-14a"/>
趙袑為右軍許鈞為左軍公子章為中軍王并將之牛<lb/>
翦將車騎趙希并將胡代趙與之陘合軍曲陽攻取丹<lb/>
邱華陽鴟之塞王軍取鄗石邑封龍東垣中山獻四邑<lb/>
和王許之罷兵二十三年攻中山二十五年惠后卒使<lb/>
周紹胡服傅王子何<lb/>
戰國䇿王立周紹為傅曰寡人始行縣過番吾當子為<lb/>
子之時踐石以上者皆道子之孝故寡人問子以璧遺<lb/>
子以酒食而求見子子謁病而辭人有言子者曰父之<lb/>
<pb n="KR2c0021_WYG_127-14b"/>
孝子君之忠臣也故寡人以子之智慮為辯足以道人<lb/>
危足以持難忠可以寫意信可以逺期諺云服難以勇<lb/>
治亂以智事之計也立傅以行敎少以學義之經也循<lb/>
計之事佚而不累訪議之行竆而不憂故寡人欲子之<lb/>
胡服以傅王子周紹曰王失論矣非賤臣所敢任也王<lb/>
曰選子莫若父論臣莫若君君寡人也周紹曰立傅之<lb/>
道六王曰六者何也周紹曰智慮不躁達於變身行寛<lb/>
惠達於禮威嚴不足以易於位重利不足以變其心恭<lb/>
<pb n="KR2c0021_WYG_127-15a"/>
於敎而不快和於下而不危六者傅之才而臣無一焉<lb/>
隠中不謁臣之罪也傅命僕官以煩有司吏之恥也王<lb/>
請更論王曰知此六者所以使子周紹曰乃國未通於<lb/>
王之胡服雖然臣王之臣也而王重命之臣敢不聼令<lb/>
乎再拜賜胡服王曰寡人以王子為子任欲子之厚愛<lb/>
之無所見醜御道之以行義勿令溺苦於學事君者順<lb/>
其意不逆其志事先者明其高不倍其孤故有臣可命<lb/>
其國之禄也子能行是所以事寡人者畢矣書云去邪<lb/>
<pb n="KR2c0021_WYG_127-15b"/>
勿疑任賢勿貳寡人與子不用人矣遂賜周紹胡服衣<lb/>
冠貝帶黄金師比以傅王子　趙燕後胡服王令讓之<lb/>
曰事主之行竭意盡力微諫而不譁應對而不怨不逆<lb/>
上以自伐不立私以為名子道順而不拂臣行讓而不<lb/>
爭子用私道者家必亂臣用私義者國必危反親以為<lb/>
行慈父不子逆主以自成惠主不臣也寡人胡服子獨<lb/>
弗服逆主罪莫大焉以從政為累以逆主為高行私莫<lb/>
大焉故寡人恐親犯刑戮之罪以明有司之法趙燕再<lb/>
<pb n="KR2c0021_WYG_127-16a"/>
拜稽首曰前吏命胡服施及賤臣臣以失令過期更不<lb/>
用侵辱敎王之惠也臣敬循衣服以待令甲　王破原<lb/>
陽以為騎邑牛贊進諫曰國有固籍兵有常經變籍則<lb/>
亂失經則弱今王破原陽以為騎邑是變籍而棄經也<lb/>
且習其兵者輕其敵便其用者易其難今民便其用而<lb/>
王變之是損君而弱國也故利不百者不變俗功不什<lb/>
者不易噐今王破卒散兵以奉騎射臣恐其攻獲之利<lb/>
不如所失之費也王曰古今異利逺近易用隂陽不同<lb/>
<pb n="KR2c0021_WYG_127-16b"/>
道四時不一宜故賢人觀時而不觀於時制兵而不制<lb/>
於兵子知官府之籍不知噐械之利知甲兵之用不知<lb/>
隂陽之宜故兵不當於用何兵之不可易敎不便於事<lb/>
何俗之不可變昔者先君襄主與代交地城境封之名<lb/>
曰無竆之門所以詔後而期逺也今重甲循兵不可以<lb/>
踰險仁義道德不可以来朝吾聞信不棄功智不遺時<lb/>
今子以官府之籍亂寡人之事非子所知牛贊再拜稽<lb/>
首曰臣敢不聼令乎至遂胡服率騎入胡出於遺遺之<lb/>
<pb n="KR2c0021_WYG_127-17a"/>
門踰九限之固絶五徑之險至胡中辟地千里<lb/>
史記二十六年復攻中山攘地北至燕代西至雲中九<lb/>
原二十七年五月戊申大朝於東宫傳國立王子何以<lb/>
為王王廟見禮畢出臨朝大夫悉為臣肥義為相國并<lb/>
傅王是為惠文王惠文王惠后吳娃子也武靈王自號<lb/>
為主父主父欲令子主治國而身胡服將士大夫西北<lb/>
略胡地而欲從雲中九原直南襲秦於是詐自為使者<lb/>
入秦秦昭王不知己而怪其狀甚偉非人臣之度使人<lb/>
<pb n="KR2c0021_WYG_127-17b"/>
逐之而主父馳已脱關矣審問之乃主父也秦人大驚<lb/>
主父所以入秦者欲自略地形因觀秦王之為人也<lb/>
鶡冠子武靈王問龐煥曰寡人聞飛語流傳曰百戰而<lb/>
勝非善之善者也不戰而勝善之善者也願聞其觧龐<lb/>
煥曰工者貴無與争故太上用計謀其次因人事其下<lb/>
戰克用計謀者熒惑敵國之主使變更淫俗哆暴驕恣<lb/>
而無聖人之數愛人而與無功而爵未勞而賞喜則釋<lb/>
罪怒則妄殺法民而自慎少人而自至繁無用嗜龜占<lb/>
<pb n="KR2c0021_WYG_127-18a"/>
<hi>闕</hi>　高義下合意内之人所謂因人事者結幣帛貨財<lb/>
閉近人之復其口使其所謂是者盡非也所謂非者盡<lb/>
是也離君之際用忠臣之路所謂戰克者其國已素破<lb/>
兵從而攻之因句踐用此而吳國亡楚用此而陳蔡舉<lb/>
三家用此而智氏亡韓用此而東分今世之言兵也皆<lb/>
強大者必勝小弱者必滅是則小國之君無霸王者而<lb/>
萬乗之主無破亡也昔夏廣而湯狭殷大而周小越弱<lb/>
而吳強此所謂不戰而勝善之善者也此隂經之法夜<lb/>
<pb n="KR2c0021_WYG_127-18b"/>
行之道天武之類也今或僵尸百萬流血千里而勝未<lb/>
決也以為功計之毎已不若是故聖人昭然獨思忻然<lb/>
獨喜若夫耳聞金鼓之聲而希功目見旌旗之色而希<lb/>
陳手握兵刃之枋而希戰出進合鬭而希勝是襄王之<lb/>
所破亡也武靈慨然嘆曰存亡在身徴乎哉福之所生<lb/>
寡人聞此日月有以自觀昔克德者不詭命得要者其<lb/>
言不衆<hi>韓非子趙主父令工施鈎梯而緣潘吾刻䟱人迹其上廣三尺長五尺而勒之曰主父常遊於</hi>
<hi>此營水經注行唐城内北門東側有玉女神廟趙武靈王  斯邑城彌載不立聖女發嘆百堵皆興不日而就</hi>
<pb n="KR2c0021_WYG_127-19a"/>
韓非子趙主父使李疵視中山可攻不也還報曰中山<lb/>
可伐也君不亟伐將後齊燕主父曰何故可攻李疵對<lb/>
曰其君見好巖穴之士所傾盖與車以見竆閭隘巷之<lb/>
士以十數伉禮下布衣之士以百數矣君曰以子言論<lb/>
是賢君也安可攻疵曰不然夫好顯巖穴之士而朝之<lb/>
則戰士怠於行陳上尊學者下士居朝則農夫惰於田<lb/>
戰士怠於行陳者則兵弱也農夫惰於田者則國貧也<lb/>
兵弱於敵國貧於内而不亡者未之有也伐之不亦可<lb/>
<pb n="KR2c0021_WYG_127-19b"/>
乎主父曰善舉兵而伐中山遂滅也<hi>吕氏春秋趙氏攻中山中山之人曰</hi>
<hi>吾邱鴧衣鐵甲操鐵杖以戰而所擊無不碎所衝無不䧟以車投車以人投人也幾至将所而後死  世本中</hi>
<hi>山武公居顧桓公徙靈夀為趙武靈王所滅</hi>
史記惠文王二年主父行新地遂出代西遇樓煩王於<lb/>
西河而致其兵三年滅中山遷其王於膚施起靈夀北<lb/>
地方從代道大通還歸行賞大赦置酒酺五日封長子<lb/>
章為代安陽君章素侈心不服其弟所立主父又使田<lb/>
不禮相章也李兑謂肥義曰公子章彊壯而志驕黨衆<lb/>
<pb n="KR2c0021_WYG_127-20a"/>
而欲大殆有私乎田不禮之為人也忍殺而驕二人相<lb/>
得必有隂謀賊起一出身徼幸夫小人有欲輕慮淺謀<lb/>
徒見其利而不顧其害同類相推俱入禍門以吾觀之<lb/>
必不乆矣子任重而勢大亂之所始禍之所集也子必<lb/>
先患仁者愛萬物而智者備禍於未形不仁不智何以<lb/>
為國子奚不稱疾毋出傳政於公子成毋為怨府毋為<lb/>
禍梯肥義曰不可昔者主父以王屬義也曰毋變而度<lb/>
毋異而慮堅守一心以歿而世義再拜受命而籍之今<lb/>
<pb n="KR2c0021_WYG_127-20b"/>
畏不禮之難而忘吾籍變孰大焉進受嚴命退而不全<lb/>
負孰甚焉變負之臣不容於形諺曰死者復生生者不<lb/>
愧吾言已在前矣吾欲全吾言安得全吾身且夫貞臣<lb/>
也難至而節見忠臣也累至而行明子則有賜而忠我<lb/>
矣雖然吾有語在前者也終不敢失李兑曰諾子勉之<lb/>
矣吾見子已今年耳涕泣而出李兑數見公子成以備<lb/>
田不禮之事異日肥義謂信期曰公子與田不禮甚可<lb/>
憂也其於義也聲善而實惡此為人也不子不臣吾聞<lb/>
<pb n="KR2c0021_WYG_127-21a"/>
之也姦臣在朝國之殘也䜛臣在中主之蠧也此人貪<lb/>
而欲大内得主而外為暴矯令為慢以擅一旦之命不<lb/>
難為也禍且逮國今吾憂之夜而忘寐饑而忘食盜賊<lb/>
出入不可不備自今以来若有召王者必見吾面我将<lb/>
先以身當之無故而王乃入信期曰善哉吾得聞此也<lb/>
四年朝羣臣安陽君亦来朝主父令王聼朝而自從旁<lb/>
觀窺羣臣宗室之禮見其長子章傫然也反北面為臣<lb/>
詘於其弟心憐之於是乃欲分趙而王章於代計未决<lb/>
<pb n="KR2c0021_WYG_127-21b"/>
而輟主父及王游沙邱異宫公子章即以其徒與田不<lb/>
禮作亂詐以主父令召王肥義先入殺之高信即與王<lb/>
戰公子成與李兌自國至乃起四邑之兵入距難殺公<lb/>
子章及田不禮滅其黨賊而定王室公子成為相號安<lb/>
平君李兑為司宼公子章之敗往走主父主父開之成<lb/>
兑因圍主父宫公子章死公子成李兑謀曰以章故圍<lb/>
主父即觧兵吾屬夷矣乃遂圍主父令宫中人後出者<lb/>
夷宫中人悉出主父欲出不得又不得食探爵鷇而食<lb/>
<pb n="KR2c0021_WYG_127-22a"/>
之三月餘而餓死沙邱宫主父定死乃發䘮赴諸侯是<lb/>
時王少成兑專政畏誅故圍主父主父初以長子章為<lb/>
太子後得吳娃愛之為不出者數歳生子何乃廢太子<lb/>
章而立何為王吳娃死愛弛憐故太子欲兩王之猶豫<lb/>
未决故亂起以至父子俱死為天下笑豈不痛乎<hi>韓非子制</hi>
<hi>在己曰重不離位曰静重則能使輕静則能使躁故曰重為輕根静為躁君故曰君子終日行不輜重也邦者</hi>
<hi>人君之輜重主父生傳其邦此離其輜重者也故雖有代雲中之樂超然已無趙矣主父萬乗之主而以身輕</hi>
<hi>於天下無勢之謂輕離位之謂躁是以生幽而死故曰輕則失臣躁則失君主父之謂也</hi>
<pb n="KR2c0021_WYG_127-22b"/>
韓非子李兑治中山苦陘令上計而入多李兑曰語言<lb/>
聼之説不度於義謂之窕言無山林澤谷之利而入多<lb/>
者謂之窕貨君子不聼窕言不受窕貨子姑免矣或曰<lb/>
李子設辭曰夫言語辯聼之説不度於義者謂之窕言<lb/>
辯在言者説在聼者則辯非説者也所謂不度於義非<lb/>
謂聼者必謂所聼也聼者非小人則君子也小人無義<lb/>
必不能度之義也君子度之義必不肯説也夫曰言語<lb/>
辯聼之説不度於義者必不誠之言也入多之為窕貨<lb/>
<pb n="KR2c0021_WYG_127-23a"/>
也未可逺行也李子之姦弗蚤禁使至於計是遂過也<lb/>
無術以知而入多入多者穰也雖倍入將奈何舉事慎<lb/>
隂陽之和種樹節四時之適無蚤晚之失寒温之災則<lb/>
入多不以小功妨大務不以私欲害人事丈夫盡於耕農<lb/>
婦人力於織絍則入多務於畜養之理察於土地之宜<lb/>
六畜遂五榖殖則入多明於權計審於地形舟車機械<lb/>
之利用力少致功大則入多利商市關梁之行能以所<lb/>
有致所無商客歸之外貨㽞之儉於財用節於衣食宫<lb/>
<pb n="KR2c0021_WYG_127-23b"/>
室噐械周於資用不事玩好則入多入多皆人為也若<lb/>
天事風雨時寒温適土地不加大而有豊年之功則入<lb/>
多人事天功二物者皆入多非山林澤谷之利也夫無<lb/>
山林澤谷之利入多因謂之窕貨者無術之言也<hi>○此疑李</hi>
<hi>克之訛也按魏文侯使李克治中山</hi>
戰國䇿蘇子説李兑曰雒陽乗軒車蘇秦家貧親老無<lb/>
罷車駑馬桑輪蓬箧贏縢負書擔嚢觸塵埃䝉霜露越<lb/>
河漳足重繭日百而舍造外闕願見於前口道天下之<lb/>
<pb n="KR2c0021_WYG_127-24a"/>
亊李兑曰先生以鬼之言見我則可若以人事兑盡知<lb/>
之矣蘇子對曰臣固以鬼之言見君非以人之言也李<lb/>
兑見之蘇子曰今日臣之来也暮後郭門藉席無所得<lb/>
寄宿人田中旁有大叢夜半土梗與木梗鬭曰汝不如<lb/>
我我者乃土也使我逢疾風淋雨壊阻乃復歸土今汝<lb/>
非木之根則木之枝耳汝逢疾風淋雨漂入漳河東流<lb/>
至海汜濫無所止臣竊以為土梗勝也今君殺主父而<lb/>
族之君之立於天下危於累卵君聼臣計則生不聼臣<lb/>
<pb n="KR2c0021_WYG_127-24b"/>
計則死李兑曰先生就舍明日復来見兑也蘇子出李<lb/>
兑舎人謂李兑曰臣竊觀君與蘇公談也其辯過君其<lb/>
博過君能聼蘇公之計乎李兑曰不能舍人曰君即不<lb/>
能願君堅塞兩耳無聼其談也明日復見終日談而去<lb/>
舎人出送蘇君蘇子謂舎人曰昨日我談粗而君動今<lb/>
日精而君不動何也舍人曰先生之計大而見高吾君<lb/>
不能用也乃我謂君堅塞兩耳無聼談者雖然先生明<lb/>
日復来吾請資先生厚用明日来抵掌而談李兑送蘇<lb/>
<pb n="KR2c0021_WYG_127-25a"/>
子明月之珠和氏之璧黒貂之裘黄金百鎰蘇子得以<lb/>
為用西入於秦<hi>○䇿言殺主父之事非秦明矣</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0021_WYG_127-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史巻一百二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷一百二十一</head>
    <p>
<pb n="KR2c0021_WYG_121-1a"/>
欽定四庫全書<lb/>
　繹史卷一百二十一　　靈壁縣知縣馬驌撰<lb/>
　　靖郭君相齊<lb/>
史記田嬰者齊威王少子而齊宣王庶弟也田嬰自威<lb/>
王時任職用事宣王九年田嬰相齊宣王卒湣王即位<lb/>
三年而封田嬰於薛<hi>紀年梁惠王後元十三年齊威王封田嬰於薛十月齊城薛  十四</hi>
<hi>年薛子嬰来朝此十五年齊威王薨○索隱引  與史不同</hi>
戰國策齊王夫人死有七孺子者皆近薛公欲知王所<lb/>
<pb n="KR2c0021_WYG_121-1b"/>
欲立乃獻七珥美其一明日視美珥所在勸王立為夫<lb/>
人<lb/>
韓非子靖郭君之相齊也王后死未知所置乃獻玉珥<lb/>
以知之一曰薛公相齊齊威王夫人死中有十孺子皆<lb/>
貴於王薛公欲知王所欲立而請置一人以為夫人王<lb/>
聽之則是説行而重於置夫人也王不聽是説不行而<lb/>
輕於置夫人也欲先知王之所欲置以勸王置之於是<lb/>
為十玉珥而美其一而獻之王以賦十孺子明日坐視<lb/>
<pb n="KR2c0021_WYG_121-2a"/>
美珥之所在而勸王以為夫人　靖郭君相齊與故人<lb/>
乆語則故人富懐左右刷則左右重乆語懐刷小資也<lb/>
猶以成富况於吏勢乎<lb/>
戰國策靖郭君謂齊王曰五官之計不可不日聽也而<lb/>
數覽王曰説吾而厭之今與靖郭君<lb/>
韓非子田嬰相齊人有説王者曰終嵗之計王不一以<lb/>
數日之間自聽之則無以知吏之姦邪得失也王曰善<lb/>
田嬰聞之即遽請於王而聽其計王將聽之矣田嬰令<lb/>
<pb n="KR2c0021_WYG_121-2b"/>
官具押券斗石叅升之計王自聽計計不勝聽罷食後<lb/>
復坐不復暮食矣田嬰復謂曰羣臣所終嵗日夜不敢<lb/>
偷怠之事也王以一夕聽之則羣臣有為勸勉矣王曰<lb/>
諾俄而王已睡矣吏盡榆刀削其押券升石之計王自<lb/>
聽之亂乃始生　成驩謂齊王曰王太仁太不忍人王<lb/>
曰太仁太不忍人非善名耶對曰此人臣之善也非人<lb/>
主之所行也夫人臣必仁而後可與謀不忍人而後可<lb/>
近也不仁則不可與謀忍人則不可近也王曰然則寡<lb/>
<pb n="KR2c0021_WYG_121-3a"/>
人安所太仁安不忍人對曰王太仁於薛公而太不忍<lb/>
於諸田太仁薛公則大臣無重太不忍諸田則父兄犯<lb/>
法大臣無重則兵弱於外父兄犯法則政弱於内兵弱<lb/>
於外政弱於内此亡國之本也<lb/>
戰國策齊將封田嬰於薛楚王聞之大怒將伐齊齊王<lb/>
有輟志公孫閈曰封之成與不非左齊也又將在楚閈<lb/>
説楚王令其欲封公也又甚於齊嬰子曰願委之於子<lb/>
公孫閈謂楚王曰魯宋事楚而齊不事者齊大而魯宋<lb/>
<pb n="KR2c0021_WYG_121-3b"/>
小王獨利魯宋之小不惡齊大何也夫齊之削地而封<lb/>
田嬰是其所以弱也願勿止楚王曰善因不止　靖郭<lb/>
君將城薛客多以諫靖郭君謂謁者無為客通齊人有<lb/>
請者曰臣請三言而已矣益一言臣請烹靖郭君因見<lb/>
之客趨而進曰海大魚因反走君曰客有於此客曰鄙<lb/>
臣不敢以死為戲君曰亡更言之對曰君不聞大魚乎<lb/>
網不能止鉤不能牽蕩而失水則螻蟻得意焉今夫齊<lb/>
亦君之水也君長齊奚以薛為夫齊雖隆薛之城到於<lb/>
<pb n="KR2c0021_WYG_121-4a"/>
天猶之無益也君曰善乃輟城薛<hi>○韓非子同</hi>　靖郭君善<lb/>
齊貌辯齊貌辯之為人也多疵門人弗説士尉以証靖<lb/>
郭君靖郭君不聽士尉辭而去孟嘗君又竊以諫靖郭<lb/>
君大怒曰剗而類破吾家茍可慊齊貌辯者吾無辭為<lb/>
之於是舎之上舍令長子御之旦暮進食數年威王薨<lb/>
宣王立靖郭君之交大不善於宣王辭而之薛與齊貌<lb/>
辯俱留無㡬何齊貌辯辭而行請見宣王靖郭君曰王<lb/>
之不説嬰甚公往必得死焉齊貌辯曰固不求生也請<lb/>
<pb n="KR2c0021_WYG_121-4b"/>
必行靖郭君不能止齊貌辯行至齊宣王聞之藏怒以<lb/>
待之齊貌辯見宣王曰子靖郭君之所聽愛夫齊貌辯<lb/>
曰愛則有之聽則無有王之方為太子之時辯謂靖郭<lb/>
君曰太子相不仁過頤豕視若是者信反不若廢太子<lb/>
更立衛姬嬰兒郊師靖郭君泣而曰不可吾不忍也若<lb/>
聽辯而為之必無今日之患也此為一至於薛昭陽請<lb/>
以數倍之地易薛辯又曰必聽之靖郭君曰受薛於先<lb/>
王雖惡於後王吾獨謂先王何且先王之廟在薛吾豈<lb/>
<pb n="KR2c0021_WYG_121-5a"/>
可以先王之廟與楚乎又不肯聽辯此為二宣王太息<lb/>
動於顔色曰靖郭君之於寡人一至此乎寡人少殊不<lb/>
知此客肯為寡人来靖郭君乎齊貌辯對曰敬諾靖郭<lb/>
君衣威王之衣冠舞其劒宣王自迎靖郭君於郊望之<lb/>
而泣靖郭君至因請相之靖郭君辭不得已而受之七<lb/>
日謝病强辭不得三日而聽當是時靖郭君可謂能自<lb/>
知人矣能自知人故人非之不為沮此齊貌辯之所以<lb/>
外生樂患趣難者也<hi>○鮑彪改威王為宣王宣王為閔王因史記之誤也今依原本校正</hi>
<pb n="KR2c0021_WYG_121-5b"/>
<hi>吕覽齊貌辯作劑貌辨郊師作校師靖郭作静郭過頤豕視作過<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>涿視信反作倍反用字多異然亦稱威宣</hi>
<hi>不云宣閔益徴史記之誤而鮑氏之妄改矣</hi>
　<lb/>
　<lb/>
　<lb/>
　<lb/>
　<lb/>
　繹史卷一百二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷一百八</head>
    <p>
<pb n="KR2c0021_WYG_108-1a"/>
欽定四庫全書<lb/>
　繹史卷一百八　　　　靈壁縣知縣馬驌撰<lb/>
　　齊威王彊國<lb/>
史記齊威王元年三晉因齊喪来伐我靈丘六年魯伐<lb/>
我入陽關晉伐我至博陵七年衛伐我取薛陵九年趙<lb/>
伐我取甄<lb/>
説苑楚魏會於晉陽将以伐齊齊王患之使人召淳于<lb/>
髠曰楚魏謀欲伐齊願先生與寡人共憂之淳于髠大<lb/>
<pb n="KR2c0021_WYG_108-1b"/>
笑而不應王復問之又復大笑而不應三問而不應王<lb/>
怫然作色曰先生以寡人國為戲乎淳于髠對曰臣不<lb/>
敢以王國為戲也臣笑臣隣之祠田也以奩飯與一鮒<lb/>
魚其祝曰下田洿邪得穀百車蟹堁者宜禾臣笑其所<lb/>
以祠者少而所求者多王曰善賜之千金革車百乗立<lb/>
為上卿　諸侯舉兵以伐齊齊王聞之惕然而恐召其<lb/>
羣臣大夫告曰有智為寡人用之於是博士淳于髠仰<lb/>
天大笑而不應王復問之又大笑不應三笑不應王艴<lb/>
<pb n="KR2c0021_WYG_108-2a"/>
然作色不説曰先生以寡人語為戲乎對曰臣非敢以<lb/>
大王語為戲也臣笑臣隣之祠田也以一奩飯一壺酒<lb/>
三鮒魚祝曰蟹堁者宜禾洿邪者百車傳之後世洋洋<lb/>
有餘臣笑其賜鬼薄而請之厚也於是王乃立淳于髠<lb/>
為上卿賜之千金革車百乗與平諸侯之事諸侯聞之<lb/>
立罷其兵休其士卒遂不敢攻齊此非淳于髠之力乎<lb/>
<hi>○此一事而再記之著書者以備異同</hi>　齊遣淳于髠到楚為人短小楚<lb/>
人甚薄之謂曰齊無人邪而使子来子何長也對曰臣<lb/>
<pb n="KR2c0021_WYG_108-2b"/>
無長腰中七尺之劒欲斬無状王王曰止吾但戲子耳<lb/>
即與髠共飲酒謂髠曰吾有仇在呉國子定能為報之<lb/>
乎對曰来見道旁郢民持一豆而上田祝曰上得萬木<lb/>
下得千斛臣竊笑之以為禮薄而願多際輕而望重王<lb/>
今與吾半日之樂而委以呉王非其計楚王黙然<hi>○此段御</hi>
<hi>覽引今本無亦前事之訛也</hi>
史記威王八年楚大發兵加齊齊王使淳于髠之趙請<lb/>
救兵齎金百斤車馬十駟淳于髠仰天大笑冠纓索絶<lb/>
<pb n="KR2c0021_WYG_108-3a"/>
王曰先生少之乎髠曰何敢王曰笑豈有説乎髠曰今<lb/>
者臣從東方来見道旁有穰田者操一豚蹄酒一盂而<lb/>
祝曰甌窶滿篝汙邪滿車五穀蕃熟穰穣滿家臣見其<lb/>
所持者狭而所欲者奢故笑之於是齊威王乃益齎黄<lb/>
金千鎰白璧十雙車馬百駟髠辭而行至趙趙王與之<lb/>
精兵十萬革車千乗楚聞之夜引兵而去威王大説置<lb/>
酒後宫召髠賜之酒問曰先生能飲幾何而醉對曰臣<lb/>
飲一斗亦醉一石亦醉威王曰先生飲一斗而醉惡能<lb/>
<pb n="KR2c0021_WYG_108-3b"/>
飲一石哉其説可得聞乎髠曰賜酒大王之前執法在<lb/>
旁御史在後髠恐懼俯伏而飲不過一斗徑醉矣若親<lb/>
有嚴客髠帣韝鞠<graphic n="KR1743" url="https://raw.githubusercontent.com/kanripo/KR-Gaiji/master/images/KR1743.png" mimeType="image/png"/>侍酒于前時賜餘瀝奉觴上夀數<lb/>
起飲不過二斗徑醉矣若朋友交逰久不相見卒然相<lb/>
覩歡然道故私情相語飲可五六斗徑醉矣若乃州閭<lb/>
之會男女雜坐行酒稽畱六博投壺相引為曹握手無<lb/>
罰目眙不禁前有堕珥後有遺簮髠竊樂此飲可八斗<lb/>
而醉二參日暮酒闌合尊促坐男女同席履舄交錯杯<lb/>
<pb n="KR2c0021_WYG_108-4a"/>
盤狼籍堂上燭滅主人畱髠而送客羅襦襟觧微聞薌<lb/>
澤當此之時髠心最歡能飲一石故曰酒極則亂樂極<lb/>
則悲萬事盡然言不可極極之而衰以諷諫焉齊王曰<lb/>
善乃罷長夜之飲以髠為諸侯主客宗室置酒髠嘗在<lb/>
側　淳于髠者齊之贅壻也長不滿七尺滑稽多辯數<lb/>
使諸侯未嘗屈辱齊威王之時喜隱好為淫樂長夜之<lb/>
飲沈湎不治委政卿大夫百官荒亂諸侯竝侵國且危<lb/>
亡在於旦暮左右莫敢諫淳于髠説之以隱曰國中有<lb/>
<pb n="KR2c0021_WYG_108-4b"/>
大鳥止王之庭三年不蜚又不鳴王知此鳥何也王曰<lb/>
此鳥不蜚則已一蜚沖天不鳴則已一鳴驚人於是乃<lb/>
朝諸縣令長七十二人賞一人誅一人奮兵而出諸侯<lb/>
振驚皆還齊侵地威行三十六年　威王初即位以来<lb/>
不治委政卿大夫九年之間諸侯竝伐國人不治於是<lb/>
威王召即墨大夫而語之曰自子之居即墨也毁言日<lb/>
至然吾使人視即墨田野闢民人給官無畱事東方以<lb/>
寜是子不事吾左右以求譽也封之萬家召阿大夫語<lb/>
<pb n="KR2c0021_WYG_108-5a"/>
曰自子之守阿譽言日聞然使使視阿田野不闢民貧<lb/>
苦昔日趙攻甄子弗能救衛取薛陵子弗知是子以幣<lb/>
厚吾左右以求譽也是日烹阿大夫及左右嘗譽者皆<lb/>
幷烹之遂起兵西撃趙衞敗魏於濁澤而圍惠王惠王<lb/>
請獻觀以和觧趙人歸我長城於是齊國震懼人人不<lb/>
敢飾非務盡其誠齊國大治諸侯聞之莫敢致兵於齊<lb/>
<hi>記年魏惠王二年齊田夀帥師伐我圍觀觀降</hi>
列女傳虞姬名娟之齊威王之姬也威王即位九年不<lb/>
<pb n="KR2c0021_WYG_108-5b"/>
治委政大臣佞臣周破胡専權擅勢即墨大夫賢而日<lb/>
毁之阿大夫不肖反日譽之虞姬謂王曰破胡讒諛之<lb/>
臣也不可不退齊有北郭先生者賢明有道可置左右<lb/>
破胡聞之乃惡虞姬曰其幼在閭卷之時嘗與北郭先<lb/>
生通王疑之乃閉虞姬於九層之臺而使有司驗問破<lb/>
胡賂執事者誣其詞而上之王視其詞不合於意乃召<lb/>
虞姬而自問焉虞姬對曰妾娟之幸去蓬廬之下侍明<lb/>
王之讌昵附王著薦牀蔽席供執埽除掌奉湯沐至今<lb/>
<pb n="KR2c0021_WYG_108-6a"/>
十餘年矣惓惓之心冀幸補一言而為邪臣所擠湮於<lb/>
百重之下不意大王乃復見與語妾聞寡婦哭城城為<lb/>
之崩亡臣歎市市為之罷妾之寃明於白日雖獨號於<lb/>
九層之内而衆人莫為毫釐既有汙名義固不可以生<lb/>
願戒大王羣臣為邪破胡最甚王不執政國殆危矣於<lb/>
是王大悟出虞姬顯之於朝市封即墨大夫以萬户烹<lb/>
阿大夫與周破胡遂起兵收故侵地齊國震懼人不敢<lb/>
飾非務盡其職齊國大治<hi>鄒陽書齊用越人䝉而彊威宣紀年魏惠王八年雨黍于</hi>
<pb n="KR2c0021_WYG_108-6b"/>
<hi>齊</hi>
史記齊威王用兵行威大放穣苴之法而諸侯朝齊齊<lb/>
威王使大夫追論古者司馬兵法而附穰苴於其中因<lb/>
號曰司馬穣苴兵法<lb/>
司馬法<hi>仁本</hi>古者以仁為本以義治之之謂正正不獲意<lb/>
則權權出於戰不出於中人是故殺人安人殺之可也<lb/>
攻其國愛其民攻之可也以戰止戰雖戰可也故仁見<lb/>
親義見説智見恃勇見方信見信内得愛焉所以守也<lb/>
<pb n="KR2c0021_WYG_108-7a"/>
外得威焉所以戰也戰道不違時不歴民病所以愛吾<lb/>
民也不加喪不因凶所以愛夫其民也冬夏不興師所<lb/>
以兼愛民也故國雖大好戰必亡天下雖安忘戰必危<lb/>
天下既平天子大愷春蒐秋獮諸侯春振旅秋治兵所<lb/>
以不忘戰也古者逐奔不過百歩縱綏不過三舍是以<lb/>
明其禮也不竆不能而哀憐傷病是以明其仁也成列<lb/>
而鼓是以明其信也争義不争利是以明其義也又能<lb/>
舍服是以明其勇也知終知始是以明其智也六徳以<lb/>
<pb n="KR2c0021_WYG_108-7b"/>
時合教以為民紀之道也自古之政也先王之治順天<lb/>
之道設地之宜官民之徳而正名治物立國辨職以爵<lb/>
分祿諸侯説懐海外来服獄弭而兵寝聖徳之至也其<lb/>
次賢王制禮樂法度乃作五刑興甲兵以討不義廵狩<lb/>
省方會諸侯考不同其有失命亂常背徳逆天之時而<lb/>
危有功之君徧告於諸侯彰明有罪乃告於皇天上帝<lb/>
日月星辰禱於后土四海神祗山川冡社乃造於先王<lb/>
然後冡宰徴師於諸侯曰某國為不道征之以某年月<lb/>
<pb n="KR2c0021_WYG_108-8a"/>
日師至於某國會天子正刑冡宰與百官布令於軍曰<lb/>
入罪人之地無㬥神祗無行田獵無毁土功無燔牆屋<lb/>
無伐林木無取六畜禾黍器械見其老幼奉歸勿傷雖<lb/>
遇壮者不校勿敵敵若傷之醫藥歸之既誅有罪王及<lb/>
諸侯修正其國舉賢立明正復厥職王霸之所以治諸<lb/>
侯者六以土地形諸侯以政令平諸侯以禮信親諸侯<lb/>
以材力説諸侯以謀人維諸侯以兵革服諸侯同患同<lb/>
利以合諸侯比小事大以和諸侯會之以發禁者九憑<lb/>
<pb n="KR2c0021_WYG_108-8b"/>
弱犯寡則眚之賊賢害民則伐之㬥内陵外則壇之野<lb/>
荒民散則削之負固不服則侵之賊殺其親則正之放<lb/>
弑其君則殘之犯令陵政則杜之外内亂禽獸行則滅<lb/>
之　<hi>天子之義</hi>天子之義必純取法天地而觀於先聖士庶<lb/>
之義必奉於父母而正於君長故雖有明君士不先教<lb/>
不可用也古之教民必立貴賤之倫經使不相陵徳義<lb/>
不相踰材技不相掩勇力不相犯故方同而意和也古<lb/>
者國容不入軍軍容不入國故徳義不相踰上貴不伐<lb/>
<pb n="KR2c0021_WYG_108-9a"/>
之士不伐之士上之器也茍不伐則無求無求則不争<lb/>
國中之聼必得其情軍旅之聼必得其宜故材技不相<lb/>
掩從命為士上賞犯命為士上戮故勇力不相犯既致<lb/>
教其民然後謹選而使之事極修則百官給矣教極省<lb/>
則民興良矣習貫成則民體俗矣教化之至也古者逐<lb/>
奔不逺縦綏不及不逺則難誘不及則難陷以禮為固<lb/>
以仁為勝既勝之後其教可復是以君子貴之也有虞<lb/>
氏戒於國中欲民體其命也夏后氏誓於軍中欲民先<lb/>
<pb n="KR2c0021_WYG_108-9b"/>
成其慮也殷誓於軍門之外欲民先意以待事也周將<lb/>
交刃而誓之以致民志也夏后氏正其徳也未用兵之<lb/>
刃故其兵不雜殷義也始用兵之刃矣周力也盡用兵<lb/>
之刃矣夏賞於朝貴善也殷戮於市威不善也周賞於<lb/>
朝戮於市勸君子懼小人也三王彰其徳一也兵不雜<lb/>
則不利長兵以衛短兵以守太長則難犯太短則不及<lb/>
太輕則鋭鋭則易亂太重則鈍鈍則不濟戎車夏后氏<lb/>
曰鈎車先正也殷曰寅車先疾也周曰元戎先良也旂<lb/>
<pb n="KR2c0021_WYG_108-10a"/>
夏后氏𤣥首人之埶也殷白天之義也周黄地之道也<lb/>
章夏后氏以日月尚明也殷以虎尚威也周以龍尚文<lb/>
也師多務威則民絀少威則民不勝上使民不得其義<lb/>
百姓不得其叙技用不得其利牛馬不得其任有司陵<lb/>
之此謂多威多威則民絀上不尊徳而任詐慝下不尊<lb/>
道而任勇力不貴用命而貴犯命不貴善行而貴暴行<lb/>
陵之有司此謂少威少威則民不勝軍旅以舒為主舒<lb/>
則民力足雖交兵致刃徒不趨車不馳逐奔不踰列是<lb/>
<pb n="KR2c0021_WYG_108-10b"/>
以不亂軍旅之固不失行列之政不絶人馬之力遲速<lb/>
不過誡命古者國容不入軍軍容不入國軍容入國則<lb/>
民徳廢國容入軍則民徳弱故在國言文而語温在朝<lb/>
恭以遜修已以待人不召不至不問不言難進易退在<lb/>
軍抗而立在行逐而果介者不拜兵車不式城上不趨<lb/>
危事不齒故禮與法表裏也文與武左右也古者賢王<lb/>
明民之徳盡民之善故無廢徳無簡民賞無所生罰無<lb/>
所試有虞氏不賞不罰而民可用至徳也夏賞而不罰<lb/>
<pb n="KR2c0021_WYG_108-11a"/>
至教也殷罰而不賞至威也周以賞罰徳衰也賞不踰<lb/>
時欲民速得為善之利也罰不遷列欲民速覩為不善<lb/>
之害也大捷不賞上下皆不伐善上茍不伐善則不驕<lb/>
矣下茍不伐善必亡等矣上下不伐善若此讓之至也<lb/>
大敗不誅上下皆以不善在已上茍以不善在己必悔<lb/>
其過下茍以不善在已必逺其罪上下分惡若此譲之<lb/>
至也古者戍兵三年不典覩民之勞也上下相報若此<lb/>
和之至也得意則愷歌示喜也偃伯靈臺答民之勞示<lb/>
<pb n="KR2c0021_WYG_108-11b"/>
休也　<hi>定爵</hi>凡戰定爵位著功罪收逰士申教詔訊厥衆<lb/>
求厥技方慮極物變嫌推疑養力索巧因心之動凡戰<lb/>
固衆相利治亂進止服正成恥約法省罰小罪乃殺小<lb/>
罪勝大罪因順天阜財懌衆利地右兵是謂五慮順天<lb/>
奉時阜財因敵懌衆勉若利地守隘險阻右兵弓矢禦<lb/>
殳矛守戈㦸助凡五兵五當長以衛短短以救長迭戰<lb/>
則久皆戰則强見物與侔是謂两之主固勉若視敵而<lb/>
舉將心心也衆心心也馬牛車兵佚飽力也教惟豫戰<lb/>
<pb n="KR2c0021_WYG_108-12a"/>
惟節将軍身也卒支也伍指拇也凡戰權也鬭勇也陳<lb/>
巧也用其所欲行其所能廢其不欲不能於敵反是凡<lb/>
戰有天有財有善時日不遷龜勝微行是謂有天衆有<lb/>
有因生美是謂有財人習陳利極物以豫是謂有善人<lb/>
勉及任是謂樂人大軍以固多力以煩堪物簡治見物<lb/>
應卒是謂行豫輕車輕徒弓矢固禦是謂大軍宻静多<lb/>
内力是謂固陳因是進退是謂多力上暇人教是謂煩<lb/>
陳然有以職是謂堪物因是堪物是謂簡治稱衆因地<lb/>
<pb n="KR2c0021_WYG_108-12b"/>
因敵令陳攻戰守進退止前後序車徒因是謂戰參不<lb/>
服不信不和怠疑厭懾枝柱詘煩肆崩緩是謂戰患驕<lb/>
驕懾懾吟嚝虞懼事悔是謂毁折大小堅柔參伍衆寡<lb/>
凡两是謂戰權凡戰閒逺觀邇因時因財貴信惡疑作<lb/>
兵義作事時使人惠見敵静見亂暇見危難無忘其衆<lb/>
居國惠以信在軍廣以武刃上果以敏居國和在軍法<lb/>
刃上察居國見好在軍見方刃上見信凡陳行惟疏戰<lb/>
惟宻兵惟雜人教厚静乃治威利章相守義則人勉慮<lb/>
<pb n="KR2c0021_WYG_108-13a"/>
多成則人服時中服厥次治物既章目乃明慮既定心<lb/>
乃强進退無疑見敵無謀聼誅無誑其名無變其旗凡<lb/>
事善則長因古則行誓作章人乃强滅厲祥滅厲之道<lb/>
一曰義被之以信臨之以强成基一天下之形人莫不<lb/>
説是謂兼用其人一曰權成其溢奪其好我自其外使<lb/>
自其内一曰人二曰正三曰辭四曰巧五曰火六曰水<lb/>
七曰兵是謂七政榮利恥死是謂四守容色積威不過<lb/>
改意凡此道也唯仁有親有仁無信反敗厥身人人正<lb/>
<pb n="KR2c0021_WYG_108-13b"/>
正辭辭火火凡戰之道既作其氣因發其政假之以色<lb/>
道之以辭因懼而戒因欲而事蹈敵制地以職命之是<lb/>
謂戰法凡人之形由衆之求試以名行必善行之若行<lb/>
不行身以將之若行而行因使勿忘三乃成章人生之<lb/>
宜謂之法凡治亂之道一曰仁二曰信三曰直四曰一<lb/>
五曰義六曰變七曰專立法一曰受二曰法三曰立四<lb/>
曰疾五曰御其服六曰等其色七曰百官宜無淫服凡<lb/>
軍使法在已曰專與下畏法曰法軍無小聼戰無小利<lb/>
<pb n="KR2c0021_WYG_108-14a"/>
日成行微曰道凡戰正不行則事専不服則法不相信<lb/>
則一若怠則動之若疑則變之若人不信上則行其不<lb/>
反自古之政也<lb/>
戰國䇿齊欲伐魏淳于髠謂齊王曰韓子盧者天下之<lb/>
疾犬也東郭逡者海内之狡兔也韓子盧逐東郭逡環<lb/>
山者三騰山者五兔極於前犬廢於後犬兔俱罷各死<lb/>
其處田父見之無勞勌之苦而擅其功今齊魏久相持<lb/>
以頓其兵敝其衆臣恐彊秦大楚承其後有田父之功<lb/>
<pb n="KR2c0021_WYG_108-14b"/>
齊王懼謝將休士　齊欲伐魏魏使人謂淳于髠曰齊<lb/>
欲伐魏能觧魏患唯先生也敝邑有寳璧二雙文馬二<lb/>
駟請致之先生淳于髠曰諾入説齊王曰楚齊之仇敵<lb/>
也魏齊之與國也夫伐與國使仇敵制其餘敝名醜而<lb/>
實危為王弗取也齊王曰善乃不伐魏客謂齊王曰淳<lb/>
于髠言不伐魏者受魏之璧馬也王以謂淳于髠曰聞<lb/>
先生受魏之璧馬有諸曰有之然則先生之為寡人計<lb/>
者何如淳于髠曰伐魏之事不便魏雖刺髠於王何益<lb/>
<pb n="KR2c0021_WYG_108-15a"/>
若誠不便魏雖封髠於王何損且夫王無伐與國之誹<lb/>
魏無見亡之危百姓無被兵之患髠有璧馬之寳於王<lb/>
何傷乎　秦假道韓魏以攻齊齊威王使章子將而應<lb/>
之與秦交合而舍使者數相徃来章子為變其徽章以<lb/>
雜秦軍候者言章子以齊入秦威王不應頃之閒候者<lb/>
復言章子以齊兵降秦威王不應而此者三有司請曰<lb/>
言章子之敗者異人而同辭王何不廢將而擊之王曰<lb/>
此不叛寡人明矣曷為而擊之頃閒言齊兵大勝秦兵<lb/>
<pb n="KR2c0021_WYG_108-15b"/>
大敗於是秦王稱西藩之臣而謝於齊左右曰何以知<lb/>
之曰章子之母啓得罪其父其父殺之而埋馬棧之下<lb/>
吾使章子將也勉之曰夫子之强全兵而還必更𦵏將<lb/>
軍之母對曰臣非不能更𦵏先妾也臣之母啓得罪臣<lb/>
之父臣之父未教而死夫不得父之教而更𦵏母是欺<lb/>
死父也故不敢夫為人子而不欺死父豈為人臣欺生<lb/>
君哉<lb/>
史記三十餘年騶忌子以鼓琴見威王威王説而舍之<lb/>
<pb n="KR2c0021_WYG_108-16a"/>
右室須臾王鼓琴騶忌子推户入曰善哉鼓琴王勃然<lb/>
不説去琴按劒曰夫子見容未察何以知其善也騶忌<lb/>
子曰夫大弦濁以春温者君也小弦廉折以清者相也<lb/>
攫之深醳之愉者政令也鈞諧以鳴大小相益囘邪而<lb/>
不相害者四時也吾是以知其善也王曰善語音騶忌<lb/>
子曰何獨語音夫治國家而弭人民皆在其中王又勃<lb/>
然不説曰若夫語五音之紀信未有如夫子者也若夫<lb/>
治國家而弭人民又何為乎絲桐之閒騶忌子曰夫大<lb/>
<pb n="KR2c0021_WYG_108-16b"/>
弦濁以春温者君也小弦亷折以清者相也攫之深而<lb/>
醳之愉者政令也鈞諧以鳴大小相益回邪而不相害者<lb/>
四時也夫復而不亂者所以治昌也連而徑者所以存<lb/>
亡也故曰琴音調而天下治夫治國家而弭人民者無<lb/>
若乎五音者王曰善騶忌子見三月而受相印淳于髠<lb/>
見之曰善説哉髠有愚志願陳諸前騶忌子曰謹受教<lb/>
淳于髠曰得全全昌失全全亡騶忌子曰謹受令請謹<lb/>
毋離前淳于髠曰狶膏棘軸所以為滑也然而不能運<lb/>
<pb n="KR2c0021_WYG_108-17a"/>
方穿騶忌子曰謹受令請謹事左右淳于髠曰弓膠昔<lb/>
幹所以為合也然而不能傅合疏罅騶忌子曰謹受令<lb/>
請謹自附於萬民淳于髠曰狐裘雖弊不可補以黄狗<lb/>
之皮騶忌子曰謹受令請謹擇君子毋雜小人其間淳<lb/>
于髠曰大車不較不能載其常任琴瑟不較不能成其<lb/>
五音騶忌子曰謹受令請謹修法律而督姦吏淳于髠<lb/>
説畢趨出至門而面其僕曰是人者吾語之微言五其<lb/>
應我若響之應聲是人必封不久矣居朞年封以下邳<lb/>
<pb n="KR2c0021_WYG_108-17b"/>
號曰成侯<lb/>
新序昔者鄒忌以鼓琴見齊宣王宣王善之鄒忌曰夫<lb/>
琴所以象政也遂為王言琴之象政状及霸王之事宣<lb/>
王大説與語三日遂拜以為相齊有稷下先生喜議政<lb/>
事鄒忌既為齊相稷下先生淳于髠之屬七十二人皆<lb/>
輕忌以謂設以辭鄒忌不能及乃相與俱徃見鄒忌淳<lb/>
于髠之徒禮倨鄒忌之禮卑淳于髠等曰狐白之裘補<lb/>
之以弊羊皮何如鄒忌曰敬諾請不敢雜賢以不肖淳<lb/>
<pb n="KR2c0021_WYG_108-18a"/>
于髠曰方内而員釭何如鄒忌曰敬諾請謹門内不敢<lb/>
留賔客淳于髠等曰三人共牧一羊羊不得食人亦不<lb/>
得息何如鄒忌曰敬諾請減吏省員使無擾民也淳于<lb/>
髠等三稱鄒忌三知之如應響淳于髠等辭屈而去鄒<lb/>
忌之禮倨淳于髠等之禮卑故所以尚干將莫邪者貴<lb/>
其立斷也所以貴騏驥者為其立致也必且歴日曠久<lb/>
乎絲氂猶能挈石駑馬亦能致逺是以聰明㨗敏人之<lb/>
美材也<hi>○宣王宜作威王</hi>
<pb n="KR2c0021_WYG_108-18b"/>
戰國䇿鄒忌脩八尺有餘而形䫉眣麗朝服衣冠窺鏡<lb/>
謂其妻曰我孰與城北徐公美其妻曰君美甚徐公何<lb/>
能及君也城北徐公齊國之美麗者也忌不自信而復<lb/>
問其妾曰吾孰與徐公美妾曰徐公何能及君也旦日<lb/>
客從外来與坐談問之吾與徐公孰美客曰徐公不若<lb/>
君之美也明日徐公来孰視之自以為不如窺鏡而自<lb/>
視又弗如逺甚暮寝而思之曰吾妻之美我者私我也<lb/>
妾之美我者畏我也客之美我者欲有求於我也於是<lb/>
<pb n="KR2c0021_WYG_108-19a"/>
入朝見威王曰臣誠知不如徐公美臣之妻私臣臣之<lb/>
妾畏臣臣之客欲有求於臣皆以美於徐公今齊地方<lb/>
千里百二十城宫婦左右莫不私王朝廷之臣莫不畏<lb/>
王四境之内莫不有求於王由此觀之王之蔽甚矣王<lb/>
曰善乃下令羣臣吏民能面刺寡人之過者受上賞上<lb/>
書諫寡人者受中賞能謗譏於市朝聞寡人之耳者受<lb/>
下賞令初下羣臣進諌門庭若市數月之後時時而閒<lb/>
進暮年之後雖欲言無可進者燕趙韓魏聞之皆朝於<lb/>
<pb n="KR2c0021_WYG_108-19b"/>
齊此所謂戰勝於朝廷<lb/>
説苑齊威王逰於瑶臺成侯卿来奏事從車羅綺甚衆<lb/>
王望之謂左右曰来者何為者也左右曰成侯卿也王<lb/>
曰國至貧也何出之盛也左右曰與人者有以責之也<lb/>
受人者有以易之也王試問其説成侯卿至上謁曰忌<lb/>
也王不應又曰忌也王不應又曰忌也王曰國至貧也<lb/>
何出之盛也成侯卿曰赦其死罪使臣得言其説王曰<lb/>
諾對曰忌舉田居子為西河而秦梁弱忌舉田觧子為<lb/>
<pb n="KR2c0021_WYG_108-20a"/>
南城而楚人抱羅綺而朝忌舉黔涿子為㝠州而燕人<lb/>
給牲趙人給盛忌舉田種首子為即墨而於齊足䆒忌<lb/>
舉北郭刁勃子為大士而九族益親民益富舉此數良<lb/>
人者王枕而卧耳何患國之貧哉<lb/>
史記威王二十三年與趙王㑹平陸二十四年與魏王<lb/>
會田於郊魏王問曰王亦有寳乎威王曰無有梁王曰<lb/>
若寡人國小也尚有徑寸之珠照車前後各十二乗者<lb/>
十枚柰何以萬乗之國而無寳乎威王曰寡人之所以<lb/>
<pb n="KR2c0021_WYG_108-20b"/>
為寳與王異吾臣有檀子者使守南城則楚人不敢為<lb/>
寇東取泗上十二諸侯皆来朝吾臣有朌子者使守髙<lb/>
唐則趙人不敢東漁於河吾吏有黔夫者使守徐州則<lb/>
燕人祭北門趙人祭西門徙而從者七千餘家吾臣有<lb/>
種首者使備盗賊則道不拾遺將以照千里豈特十二<lb/>
乗哉梁惠王慙不懌而去<hi>○韓詩作宣王</hi>
　<lb/>
　繹史卷一百八<lb/>
</p>
<p>
</p>
  </div>
</body>
</text>
</TEI>
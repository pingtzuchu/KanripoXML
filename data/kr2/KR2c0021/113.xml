<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷一百十三</head>
    <p>
<pb n="KR2c0021_WYG_113-1a"/>
欽定四庫全書<lb/>
　繹史卷一百十三　　　靈壁縣知縣馬驌撰<lb/>
　　扁鵲文摯醫術<lb/>
史記扁鵲者勃海郡鄭人也姓秦氏名越人少時為人<lb/>
舍長舍客長桑君過扁鵲獨竒之常謹遇之長桑君亦<lb/>
知扁鵲非常人也出入十餘年乃呼扁鵲私坐閒與語<lb/>
曰我有禁方年老欲傳與公公毋泄扁鵲曰敬諾乃出<lb/>
其懐中藥予扁鵲飲是以上池之水三十日當知物矣<lb/>
<pb n="KR2c0021_WYG_113-1b"/>
乃悉取其禁方書盡與扁鵲忽然不見殆非人也扁鵲<lb/>
以其言飲藥三十日視見垣一方人以此視病盡見五<lb/>
藏癥結特以診脈為名耳為醫或在齊或在趙在趙者<lb/>
名扁鵲其後扁鵲過虢虢太子死扁鵲至虢宫門下問<lb/>
中庶子喜方者曰太子何病國中治穰過於衆事中庶<lb/>
子曰太子病血氣不時交錯而不得泄暴發於外則為<lb/>
中害精神不能止邪氣邪氣畜積而不得泄是以陽緩<lb/>
而隂急故暴蹷而死扁鵲曰其死何如時曰雞鳴至今<lb/>
<pb n="KR2c0021_WYG_113-2a"/>
曰收乎曰未也其死未能半日也言臣齊勃海秦越人<lb/>
也家在於鄭未嘗得望精光侍謁於前也聞太子不幸<lb/>
而死臣能生之中庶子曰先生得無誕之乎何以言太<lb/>
子可生也臣聞上古之時醫有俞跗治病不以湯液醴<lb/>
灑鑱石撟引案杌毒熨一撥見病之應因五藏之輸乃<lb/>
割皮觧肌訣脈結筋搦髓腦揲荒爪幕湔浣腸胃潄滌<lb/>
五藏練精易形先生之方能若是則太子可生也不能<lb/>
若是而欲生之曾不可以告咳嬰之兒終日扁鵲仰天<lb/>
<pb n="KR2c0021_WYG_113-2b"/>
歎曰夫子之為方也若以管窺天以郄視文越人之為<lb/>
方也不待切脈望色聽聲寫形言病之所在聞病之陽<lb/>
論得其隂聞病之隂論得其陽病應見於大表不出千<lb/>
里決者至衆不可曲止也子以吾言為不誠試入診太<lb/>
子當聞其耳鳴而鼻張循其兩股以至於隂當尚温也<lb/>
中庶子聞扁鵲言目眩然而不瞚舌撟然而不下乃以<lb/>
扁鵲言入報虢君虢君聞之大驚出見扁鵲於中闕曰<lb/>
竊聞髙義之日乆矣然未嘗得拜謁於前也先生過小<lb/>
<pb n="KR2c0021_WYG_113-3a"/>
國幸而舉之偏國寡臣幸甚有先生則活無先生則棄<lb/>
捐填溝壑長終而不得反言未䘚因嘘唏服臆魂精泄<lb/>
横流涕長澘忽忽承䀹悲不能自止容貌變更扁鵲曰<lb/>
若太子病所謂尸蹷者也夫以陽入隂中動胃繵緣中<lb/>
經維絡别下於三焦膀胱是以陽脈下遂隂脈上爭會<lb/>
氣閉而不通隂上而陽内行下内鼓而不起上外絶而<lb/>
不為使上有絶陽之絡下有破隂之紐破隂絶陽之色<lb/>
已廢脈亂故形静如死状太子未死也夫以陽入隂支<lb/>
<pb n="KR2c0021_WYG_113-3b"/>
蘭藏者生以隂入陽支蘭藏者死凡此數事皆五藏蹷<lb/>
中之時暴作也良工取之拙者疑殆扁鵲乃使弟子子<lb/>
陽厲鍼砥石以取外三陽五㑹有閒太子蘇乃使子豹<lb/>
為五分之熨以八減之齊和煑之以更熨兩脇下太子<lb/>
起坐更適隂陽但服湯二旬而復故故天下盡以扁鵲<lb/>
為能生死人扁鵲曰越人非能生死人也此自當生者<lb/>
越人能使之起耳<lb/>
説苑扁鵲過趙趙王太子暴疾而死鵲造宫門曰吾聞<lb/>
<pb n="KR2c0021_WYG_113-4a"/>
國中䘚有壤土之事得無有急乎中庶子之好方者應<lb/>
之曰然王太子暴疾而死扁鵲曰入言鄭醫秦越人能<lb/>
活太子中庶子難之曰吾聞上古之為醫者曰苖父苖<lb/>
父之為醫也以菅為席以芻為狗北面而祝發十言耳<lb/>
請扶而來者舉而來者皆平復如故子之方能如此乎<lb/>
扁鵲曰不能又曰吾聞中古之為醫者曰俞柎俞柎之<lb/>
為醫也搦腦髓束盲莫炊灼九竅而定經絡死人復為<lb/>
生人故曰俞柎子之方能若是乎扁鵲曰不能中庶子<lb/>
<pb n="KR2c0021_WYG_113-4b"/>
曰子之方如此譬若以管窺天以錐刺地所窺者甚大<lb/>
所見者甚小鈞若子之方豈足以變駭童子哉扁鵲曰<lb/>
不然物故有昧揥而中蛟頭掩目而别白黑者太子之<lb/>
疾所謂尸厥者也以為不然入診之太子股隂當濕耳<lb/>
中焦焦如有嘯者聲然者皆可治也中庶子入報趙王<lb/>
趙王跣而趨出門曰先生逺辱幸臨寡人先生幸而有<lb/>
之則糞土之息得蒙天履地而長為人矣先生不有之<lb/>
則先犬馬填溝壑矣言未已涕泣沾襟扁鵲遂為診之<lb/>
<pb n="KR2c0021_WYG_113-5a"/>
先造軒光之竈八成之湯砥針礪石取三陽五輸子容<lb/>
禱藥子明吹耳陽儀反神子越扶形子㳺矯摩太子遂<lb/>
得復生天下聞之皆曰扁鵲能生死人鵲辭曰予非能<lb/>
生死人也特使夫當生者活耳夫死者猶不可藥而生<lb/>
也悲夫亂君之治不可藥而息也詩曰多将熇熇不可<lb/>
救藥甚之之辭也<hi>○叙致各異不妨竝美韓詩亦作虢世子</hi>
史記扁鵲過齊齊桓侯客之入朝見曰君有疾在腠理<lb/>
不治将深桓侯曰寡人無疾扁鵲出桓侯謂左右曰醫<lb/>
<pb n="KR2c0021_WYG_113-5b"/>
之好利也欲以不疾者為功後五日扁鵲復見曰君有<lb/>
疾在血脈不治恐深桓侯曰寡人無疾扁鵲出桓侯不<lb/>
説後五日扁鵲復見曰君有疾在腸胃閒不治将深桓<lb/>
侯不應扁鵲出桓侯不説後五日扁鵲復見望見桓侯<lb/>
而退走桓侯使人問其故扁鵲曰疾之居腠理也湯熨<lb/>
之所及也在血胍鍼石之所及也其在腸胃酒醪之所<lb/>
及也其在骨髓雖司命無柰之何今在骨髓臣是以無<lb/>
請也後五日桓侯體病使人召扁鵲扁鵲已逃去桓侯<lb/>
<pb n="KR2c0021_WYG_113-6a"/>
遂死使聖人預知微能使良醫得蚤從事則疾可己身<lb/>
可活也人之所病病疾多而醫之所病病道少故病有<lb/>
六不治驕恣不論於理一不治也輕身重財二不治也<lb/>
衣食不能適三不治也隂陽并藏氣不定四不治也形<lb/>
羸不能服藥五不治也信巫不信醫六不治也有此一<lb/>
者則重難治也<lb/>
新語扁鵲居宋得罪於宋君出亡之衛衛人有病将死<lb/>
者扁鵲至其家欲為治之病者之父謂扁鵲曰吾子病<lb/>
<pb n="KR2c0021_WYG_113-6b"/>
甚篤将為迎良醫治非子所能治也退而不用乃使靈<lb/>
巫求福請命對扁鵲而呪病者䘚死靈巫不能治也夫<lb/>
扁鵲天下之良醫而不能與靈巫爭用者知與不知也<lb/>
故事求逺而失迎廣藏而狹棄斯之謂也<lb/>
列子魯公扈趙齊嬰二人有疾同請扁鵲求治扁鵲治<lb/>
之既同愈謂公扈齊嬰曰汝曩之所疾自外而干府藏<lb/>
者固藥石之所已今有偕生之疾與體偕長今為汝攻<lb/>
之何如二人曰願先聞其驗扁鵲謂公扈曰汝志强而<lb/>
<pb n="KR2c0021_WYG_113-7a"/>
氣弱故足於謀而寡於斷齊嬰志弱而氣强故少於慮<lb/>
而傷於專若換汝之心則均於善矣扁鵲遂飲二人毒<lb/>
酒迷死三日剖胸探心易而置之投以神藥既悟如初<lb/>
二人辭歸於是公扈反齊嬰之室而有其妻子妻子弗<lb/>
識齊嬰亦反公扈之室有其妻子妻子亦弗識二室因<lb/>
相與訟求辯於扁鵲扁鵲辯其所由訟乃已<lb/>
鶡冠子魏文侯問扁鵲曰子昆弟三人其孰最善為醫<lb/>
扁鵲曰長兄最善中兄次之扁鵲最為下魏文侯曰可<lb/>
<pb n="KR2c0021_WYG_113-7b"/>
得聞邪扁鵲曰長兄於病視神未有形而除之故名不<lb/>
岀於家中兄治病其在毫毛故名不出於閭若扁鵲者<lb/>
鑱血脉投毒藥副肌膚閒而名出聞於諸侯魏文侯曰<lb/>
善<lb/>
戰國䇿醫扁鵲見秦武王武王示之病扁鵲請除左右<lb/>
曰君之病在耳之前目之下除之未必已也将使耳不<lb/>
聰目不眀君以告扁鵲扁鵲怒而投其石曰君與知之<lb/>
者謀之而與不知者敗之使此知秦國之政也則君一<lb/>
<pb n="KR2c0021_WYG_113-8a"/>
舉而亡國矣<lb/>
史記扁鵲名聞天下過邯鄲聞貴婦人即為帶下醫過<lb/>
雒陽聞周人愛老人即為耳目痺醫來入咸陽聞秦人<lb/>
愛小兒即為小兒醫随俗為變秦太醫令李䤈自知伎<lb/>
不如扁鵲也使人刺殺之至今天下言脈者由扁鵲也<lb/>
<hi>法言扁鵲盧人也而醫多盧卷漢書扁鵲内經九卷外經十三</hi>
列子龍叔謂文摯曰子之術微矣吾有疾子能已乎文<lb/>
摯曰唯命所聽然先言子所病之證龍叔曰吾鄉譽不<lb/>
<pb n="KR2c0021_WYG_113-8b"/>
以為榮國毁不以為辱得而不喜失而弗憂視生如死<lb/>
視富如貧視人如豕視吾如人處吾之家如逆旅之舍<lb/>
觀吾之鄉如戎蠻之國凡此衆疾爵賞不能勸刑罰不<lb/>
能威盛衰利害不能易哀樂不能移固不可事國君交<lb/>
親友御妻子制僕𨽻此奚疾哉奚方能已之乎文摯乃<lb/>
命龍叔背明而立文摯自後向明而望之既而曰嘻吾<lb/>
見子之心矣方寸之地虚矣㡬聖人也子心六孔流通<lb/>
一孔不達今以聖智為疾者或由此乎非吾淺術所能<lb/>
<pb n="KR2c0021_WYG_113-9a"/>
已也<lb/>
吕氏春秋齊王疾痏使人之宋迎文摯文摯至視王之<lb/>
疾謂太子曰王之疾必可已也雖然王之疾已則必殺<lb/>
摯也太子曰何故文摯對曰非怒王則疾不可治怒王<lb/>
則摯必死太子頓首彊請曰茍己王之疾臣與臣之母<lb/>
以死爭之於王王必幸臣與臣之母願先生之勿患也<lb/>
文摯曰諾請以死為王與太子期而将往不當者三齊<lb/>
王固己怒矣文摯至不解屨登牀履王衣問王之疾王<lb/>
<pb n="KR2c0021_WYG_113-9b"/>
怒而不與言文摯因出辭以重怒王王叱而起疾乃遂<lb/>
己王大怒不説将生烹文摯太子與王后急爭之而不<lb/>
能得果以鼎生烹文摯爨之三日三夜顔色不變文摯<lb/>
曰誠欲殺臣則胡不覆之以絶隂陽之氣王使覆之文<lb/>
摯乃死夫忠於治世易忠於濁世難文摯非不知活王<lb/>
之疾而身獲死也為太子行難以成其義也<lb/>
　<lb/>
　繹史卷一百十三<lb/>
</p>
<p>
</p>
  </div>
</body>
</text>
</TEI>
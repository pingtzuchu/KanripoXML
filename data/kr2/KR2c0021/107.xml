<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷一百七</head>
    <p>
<pb n="KR2c0021_WYG_107-1a"/>
欽定四庫全書<lb/>
　繹史卷一百七　　　　靈壁縣知縣馬驌撰<lb/>
　　楚江乙昭奚恤之怨<lb/>
戰國䇿江乙為魏使於楚謂楚王曰臣入境聞楚之俗<lb/>
不蔽人之善不言人之惡誠有之乎王曰誠有之江乙<lb/>
曰然則白公之亂得無遂乎誠如是臣等之罪免矣楚<lb/>
王曰何也江乙曰州侯相楚貴甚矣而主斷左右俱曰<lb/>
無有如出一口矣　荆宣王問羣臣曰吾聞北方之畏<lb/>
<pb n="KR2c0021_WYG_107-1b"/>
昭奚恤也果誠何如羣臣莫對江乙對曰虎求百獸而<lb/>
食之得狐狐曰子無敢食我也天帝使我長百獸今子<lb/>
食我是逆天帝命也子以我為不信吾為子先行子隨<lb/>
我後觀百獸之見我而敢不走乎虎以為然故遂與之<lb/>
行獸見之皆走虎不知獸畏已而走也以為畏狐也今<lb/>
王之地方五千里帶甲百萬而專屬之昭奚恤故北方<lb/>
之畏奚恤也其實畏王之甲兵也猶百獸之畏虎也<lb/>
昭奚恤與彭城君議於王前王召江乙而問焉江乙曰<lb/>
<pb n="KR2c0021_WYG_107-2a"/>
二人之言皆善也臣不敢言其後此謂慮賢也　江尹<lb/>
欲惡昭奚恤於楚王而力不能故為梁山陽君請封於<lb/>
楚楚王曰諾昭奚恤曰山陽君無功於楚國不當封江<lb/>
尹因得山陽君與之共惡昭奚恤　魏氏惡昭奚恤於<lb/>
楚王楚王告昭子昭子曰臣朝夕以事聽命而魏入吾<lb/>
君臣之間臣大懼臣非畏魏也夫泄吾君臣之交而天<lb/>
下信之是其為人也近苦矣夫茍不難為之外豈忘為<lb/>
之内乎臣之得罪無日矣王曰寡人知之大夫何患<lb/>
<pb n="KR2c0021_WYG_107-2b"/>
江乙惡昭奚恤謂楚王曰人有以其狗為有執而愛之<lb/>
其狗嘗溺井其鄰人見狗之溺井也欲入言之狗惡之<lb/>
當門而噬之鄰人憚之遂不得入言邯鄲之難楚進兵<lb/>
大梁取矣昭奚恤取魏之寶器臣居魏知之故昭奚常<lb/>
惡臣之見王　江乙欲惡昭奚恤於楚謂楚王曰下比<lb/>
周則上危下分爭則上安王亦知之乎願王勿忘也且<lb/>
人有好揚人之善者於王何如王曰此君子也近之江<lb/>
乙曰有人好揚人之惡者於王何如王曰此小人也逺<lb/>
<pb n="KR2c0021_WYG_107-3a"/>
之江乙曰然則且有子殺其父臣弑其主者而王終已<lb/>
不知者何也以王好聞人之美惡聞人之惡也王曰善<lb/>
寡人願兩聞之　江乙說於安陵君曰君無咫尺之功<lb/>
骨肉之親處尊位受厚禄一國之衆見君莫不斂袵而<lb/>
拜撫委而服何以也曰王過舉以色不然無以至此江<lb/>
乙曰以財交者財盡而交絶以色交者華落而愛渝是<lb/>
以嬖色不敝席寵臣不避軒今君擅楚國之勢而無以<lb/>
自結於王竊為君危之安陵君曰然則奈何願君必請<lb/>
<pb n="KR2c0021_WYG_107-3b"/>
從死以身為殉如是必長得重於楚國曰謹受令三年<lb/>
而弗言江乙復見曰臣所為君道至今未効君不用臣<lb/>
之計臣請不敢復見矣安陵君曰不敢忘先生之言未<lb/>
得閒也於是楚王游於雲夢結駟千乗旌旗蔽天野火<lb/>
之起也若雲蜺兕虎噑之聲若雷霆有狂兕<graphic n="KR2040" url="https://raw.githubusercontent.com/kanripo/KR-Gaiji/master/images/KR2040.png" mimeType="image/png"/>車依輪<lb/>
而至王親引弓而射一發而殪王抽旃旄而抑犀首仰<lb/>
天而笑曰樂矣今日之游也寡人萬歳千秋之後誰與<lb/>
此樂矣安陵君泣數行下而進曰臣入則編席出則陪<lb/>
<pb n="KR2c0021_WYG_107-4a"/>
乗大王萬歳千秋之後願得以身試黄泉蓐螻蟻又何<lb/>
如得此樂而樂之王大說乃封壇為安陵君君子聞之<lb/>
曰江乙可謂善謀安陵君可謂知時矣　郢人有獄三<lb/>
年不决者故令人請其宅以卜其罪客因請之昭奚恤<lb/>
曰郢人某氏之宅臣願之昭奚恤曰郢人某氏不當服<lb/>
罪故其宅不得客辭而去昭奚恤已而悔之因謂客曰<lb/>
奚恤得事公公何為以故與奚恤客曰非用故也曰請<lb/>
而不得有說色非故如何也<hi>韓非子昭奚恤之用荆也有燒倉廥<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>者而不知其</hi>
<pb n="KR2c0021_WYG_107-4b"/>
<hi>人昭奚恤令吏執販茅者而問之果燒也</hi>
列女傳楚江乙之母當恭王之時乙為郢大夫有入王<lb/>
宫中盗者令尹以罪乙請於王而絀之處家無幾何其<lb/>
母亡布八尋乃徃言於王曰妾夜亡布八尋令尹盗之<lb/>
王方在小曲之臺令尹侍焉王謂母曰令尹信盗之寡<lb/>
人不為其富貴而不行法焉若不盗而誣之楚國有常<lb/>
法母曰令尹不身盗之也乃使人盗之昔叔孫敖之為<lb/>
令尹也道不拾遺門不閉關而盗賊自息今令尹之治<lb/>
<pb n="KR2c0021_WYG_107-5a"/>
也耳目不明盗賊公行是故得盗妾之布是與使人盗<lb/>
何以異也王曰令尹不知有何罪焉母曰吁何大王之<lb/>
言過也昔者妾之子為郢大夫有盗王宫中之物者妾<lb/>
子亦豈知之哉然終坐之令尹獨何人而不以是為過<lb/>
也上不明則下不治相不賢則國不寧王其察之王曰<lb/>
善非徒譏令尹又譏寡人命吏償母之布因賜金千鎰<lb/>
母讓曰妾豈貪貨而失大王哉怨令尹之治也遂去不<lb/>
受王曰母智若此其子必不愚乃復召江乙而用之<hi>○楚</hi>
<pb n="KR2c0021_WYG_107-5b"/>
<hi>恭王乃宣王之逺祖也此非别有江乙則記載之誤</hi>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷一百七<lb/>
</p>
<p>
</p>
  </div>
</body>
</text>
</TEI>
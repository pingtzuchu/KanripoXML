<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷二十五</head>
    <p>
<pb n="KR2c0021_WYG_025-1a"/>
欽定四庫全書<lb/>
　繹史卷二十五　　　　靈壁縣知縣馬驌撰<lb/>
　　成康繼治<lb/>
新書周成王年六嵗即位享國親以其身見於粥子之<lb/>
家而問焉曰昔者先王與帝修道而道修寡人之望也<lb/>
亦願以教敢問興國之道奈何粥子對曰唯疑請以上<lb/>
世之政詔於君王政曰興國之道君思善則行之君聞<lb/>
善則行之君知善則行之位敬而常之行信而長之則<lb/>
<pb n="KR2c0021_WYG_025-1b"/>
興國之道也周成王曰受命矣　周成王曰敢問於道<lb/>
之要奈何粥子對曰唯疑請以上世之道詔於君王政<lb/>
曰為人下者敬而肅為人上者恭而仁為人君者敬士<lb/>
愛民以終其身此道之要也周成王曰受命矣　周成<lb/>
王曰敢問治國之道若何粥子曰唯疑請以上世之政<lb/>
詔於君王政曰治國之道上忠於主而中敬其士而下<lb/>
愛其民故上忠其主者非以道義則無以入忠也而中<lb/>
敬其士則不以禮節無以諭敬也下愛其民非以忠信<lb/>
<pb n="KR2c0021_WYG_025-2a"/>
則無以諭愛也故忠信行於民禮節諭於士道義入於<lb/>
上則治國之道也雖治天下者由此而已周成王曰受<lb/>
命矣　周成王曰寡人聞之有上人者有下人者有賢<lb/>
人者有不肖人者有智人者有愚人者敢問上下之人<lb/>
何以為異粥子對曰唯疑請以上世之政詔於君王政<lb/>
曰凡人者若賤若貴若幼若老聞道志而藏之知道善<lb/>
而行之上人矣聞道而弗取藏也知道而弗取行也則<lb/>
謂之下人也故夫行者善則謂之賢人矣行者惡則謂<lb/>
<pb n="KR2c0021_WYG_025-2b"/>
之不肖矣故夫言者善則謂之智矣言者不善則謂之<lb/>
愚矣故智愚之人有其辭矣賢不肖之人别其行矣上<lb/>
下之人等其志矣周成王曰受命矣　周成王曰寡人<lb/>
聞之聖人在上位使民富且夀云若夫富則可為也若<lb/>
夫夀則不在於天乎粥子曰唯疑請以上世之政詔於<lb/>
君王政曰聖王在上位則天下不死軍兵之事故諸侯<lb/>
不私相攻而民不私相鬬鬩不私相殺也故聖王在上<lb/>
則民免於一死而得一生矣聖王在上則臣積於道而<lb/>
<pb n="KR2c0021_WYG_025-3a"/>
吏積於徳而民積於用力故婦為其所衣丈夫為其所<lb/>
食則民無凍餒矣聖王在上則民免於二死而得二生<lb/>
矣聖王在上則君積於仁而吏積於愛而民積於順則<lb/>
刑罰廢矣而民無大過之誅故聖王在上則民免於三<lb/>
死而得三生矣故聖王在上則使民有時而用之有節<lb/>
則民無厲疾故聖王在上則民免於四死而得四生矣<lb/>
故聖王在上則使盈境内興賢良以禁邪惡故賢人必<lb/>
用而不肖人不作則已得其命矣故夫富且夀者聖王<lb/>
<pb n="KR2c0021_WYG_025-3b"/>
之功也周成王曰受命矣<hi>○新書所載當在鬻子書而今本無之蓋闕亡矣賈傳去</hi>
<hi>古猶近應及見全書也</hi>
説苑成王問政於尹逸曰吾何徳之行而民親其上對<lb/>
曰使之以時而敬順之忠而愛之布令信而不食言王<lb/>
曰其度安至對曰如臨深淵如履薄氷王曰懼哉對曰<lb/>
天地之閒四海之内善之則畜也不善則讎也夏殷之<lb/>
臣反讎桀紂而臣湯武夙沙之民自攻其主而歸神農<lb/>
氏此君之所明知也若何其無懼也<hi>○尹逸即史逸亦曰史佚漢書墨家</hi>
<pb n="KR2c0021_WYG_025-4a"/>
<hi>尹佚二篇</hi>
詩閔予小子遭家不造嬛嬛在疚於乎皇考永世克孝<lb/>
念兹皇祖陟降庭止維予小子夙夜敬止於乎皇王繼<lb/>
序思不忘　訪予落止率時昭考於乎悠哉朕未有艾<lb/>
將予就之繼猶判渙維予小子未堪家多難紹庭上下<lb/>
陟降厥家休矣皇考以保明其身　敬之敬之天維顯<lb/>
思命不易哉無曰髙髙在上陟降厥士日監在兹惟予<lb/>
小子不聰敬止日就月將學有緝熙于光明佛時仔肩<lb/>
<pb n="KR2c0021_WYG_025-4b"/>
示我顯徳行　予其懲而毖後患莫予筓蜂自求辛螫<lb/>
肇允彼桃蟲拚飛維鳥未堪家多難予又集于蓼<hi>詩序閔予</hi>
<hi>小子嗣王朝于廟也王訪落嗣王謀于廟也也  敬之羣臣進戒嗣  也  小毖嗣王求助</hi>　思文<lb/>
后稷克配彼天立我烝民莫匪爾極貽我來牟帝命率<lb/>
育無此疆爾界陳常于時夏<hi>詩序思文后稷配天也○韋昭云納夏一名渠呂叔</hi>
<hi>玉曰渠思文也</hi>　嗟嗟臣工敬爾在公王釐爾成來咨來茹嗟<lb/>
嗟保介維莫之春亦又何求如何新畬於皇來牟將受<lb/>
厥明明昭上帝迄用康年命我衆人痔我錢鎛奄觀銍<lb/>
<pb n="KR2c0021_WYG_025-5a"/>
艾　噫嘻成王既昭假爾率時農夫播厥百糓駿發爾<lb/>
私終三十里亦服爾耕十千維耦　豐年多黍多稌亦<lb/>
有髙廩萬億及秭為酒為醴烝畀祖妣以洽百禮降福<lb/>
孔皆　載芟載柞其耕澤澤千耦其耘徂隰徂畛侯主<lb/>
侯伯侯亞侯旅侯彊侯以有嗿其饁思媚其婦有依其<lb/>
士有略其耜俶載南畆播厥百糓實函斯活驛驛其達<lb/>
有厭其傑厭厭其苗緜緜其麃載穫濟濟有實其積萬<lb/>
億及秭為酒為醴烝畀祖妣以洽百禮有飶其香邦家<lb/>
<pb n="KR2c0021_WYG_025-5b"/>
之光有椒其馨胡考之寧匪且有且匪今斯今振古如<lb/>
兹　畟畟良耜俶載南畆播厥百糓實函斯活或來瞻<lb/>
女載筐及筥其饟伊黍其笠伊糾其鎛斯趙以薅荼蓼<lb/>
荼蓼朽止黍稷茂止穫之挃挃積之栗栗其崇如墉其<lb/>
比如櫛以開百室百室盈止婦子寧止殺時犉牡有捄<lb/>
其角以似以續續古之人<hi>詩序臣工諸侯助祭遣於廟也○朱子曰序誤此戒農官</hi>
<hi>之詩官噫嘻春夏祈糓于上帝也○朱子曰序誤此亦戒農  之詩  豐年秋冬報也○朱子曰序誤  載芟</hi>
<hi>春藉田而祈社稷也意良耜秋報社稷也○朱子曰兩篇未見其有祈報之  或疑思文臣工噫嘻豐年載芟</hi>
<pb n="KR2c0021_WYG_025-6a"/>
<hi>良耜即所謂豳頌者</hi>
史記既絀殷命襲淮夷歸在豐作周官興王禮樂度制<lb/>
於是改而民和睦頌聲興<hi>見周官  前卷</hi>　成王作頌推已懲<lb/>
艾悲彼家難可不謂戰戰恐懼善守善終哉<hi>○正義曰言成王作</hi>
<hi>頌悲文王戰戰恐懼推已戒勵為治是善守善終也</hi>
呂氏春秋成王立殷人反王命周公踐伐之商人服象<lb/>
為虐於東夷周公遂以師逐之至於江南乃為三象以<lb/>
嘉其徳<lb/>
<pb n="KR2c0021_WYG_025-6b"/>
詩於穆清廟肅雝顯相濟濟多士秉文之徳對越在天<lb/>
駿奔走在廟不顯不承無射於人斯<hi>詩序清廟祀文王也周公既成洛邑</hi>
<hi>朝諸侯率以祀文王焉</hi>　維天之命於穆不已於乎不顯文王之<lb/>
徳之純假以溢我我其收之駿恵我文王曾孫篤之<hi>詩序</hi>
<hi>維天之命太平告文王也</hi>　維清緝熙文王之典肇禋迄用有成維<lb/>
周之禎<hi>詩序維清奏象舞也</hi>烈文辟公錫兹祉福恵我無疆子孫<lb/>
保之無封靡于爾邦維王其崇之念兹戎功繼序其皇<lb/>
之無競維人四方其訓之不顯維徳百辟其刑之於乎<lb/>
<pb n="KR2c0021_WYG_025-7a"/>
前王不忘<hi>詩序烈文成王即政諸侯助祭也○朱子曰詩中未見即政之意</hi>　天作髙<lb/>
山大王荒之彼作矣文王康之彼徂矣岐有夷之行子<lb/>
孫保之<hi>詩序天作祀先王先公也</hi>　昊天有成命二后受之成王不<lb/>
敢康夙夜基命宥密於緝熙單厥心肆其靖之<hi>詩序昊天有成</hi>
<hi>命郊祀天地也○朱子曰此康王以後祀成王之詩</hi>　我將我享維羊維牛維天<lb/>
其右之儀式刑文王之典日靖四方伊嘏文王既右享<lb/>
之我其夙夜畏天之威于時保之<hi>詩序我將祀文王於明堂也</hi>　執<lb/>
競武王無競維烈不顯成康上帝是皇自彼成康奄有<lb/>
<pb n="KR2c0021_WYG_025-7b"/>
四方斤斤其明鐘鼓喤喤磬筦將將降福穰穰降福簡<lb/>
簡威儀反反既醉既飽福禄來反<hi>詩序執競祀武王也○朱子曰此昭王以</hi>
<hi>後之詩</hi>振鷺于飛于彼西雝我客戾止亦有斯容在彼無<lb/>
惡在此無斁庶㡬夙夜以永終譽<hi>詩序振鷺二王之後來助祭也</hi>　有<lb/>
瞽有瞽在周之庭設業設虡崇牙樹羽應田縣鼔鞉磬<lb/>
柷圉既備乃奏簫管備舉喤喤厥聲肅雝和鳴先祖是<lb/>
聼我客戾止永觀厥成<hi>詩序有瞽始作樂而合乎祖也</hi>　猗與漆沮潛<lb/>
有多魚有鱣有鮪鰷鱨鰋鯉以享以祀以介景福<hi>詩序潛季</hi>
<pb n="KR2c0021_WYG_025-8a"/>
<hi>冬薦魚春薦鮪也</hi>有來雝雝至止肅肅相維辟公天子穆穆於<lb/>
薦廣牡相予肆祀假哉皇考綏予孝子宣哲維人文武<lb/>
維后燕及皇天克昌厥後綏我眉夀介以繁祉既右烈<lb/>
考亦右文母<hi>詩序雝禘大祖也</hi>載見辟王曰求厥章龍旂陽陽<lb/>
和鈴央央鞗革有鶬休有烈光率見昭考以孝以享以<lb/>
介眉夀永言保之思皇多祜烈文辟公綏以多福俾緝<lb/>
熙于純嘏<hi>詩序載見諸侯始見乎武王廟也</hi>絲衣其紑載弁俅俅自堂<lb/>
徂基自羊徂牛鼐鼎及鼒兕觥其觩㫖酒思柔不呉不<lb/>
<pb n="KR2c0021_WYG_025-8b"/>
敖胡考之休<hi>詩序絲衣繹賔尸也髙子曰靈星之尸也○朱子曰此亦祭而飲酒之詩序誤髙子</hi>
<hi>尤誤按毛鄭舊説定以頌為成王時周公所作故頌中有成王及成康字皆曲為之説歐陽公著時世論以斥</hi>
<hi>之朱子論之詳矣</hi>
史記成王既伐東夷息慎來賀王賜榮伯作賄息慎之<lb/>
命<hi>書序成王既伐東夷肅慎來賀王俾榮伯作賄肅慎之命○其篇亡</hi>
説苑成王時有三苗貫桑而生同為一秀大㡬盈車民<lb/>
得而上之成王成王問周公此何也周公曰三苗同秀<lb/>
為一意天下其和而為一乎後三年則越裳氏重譯而<lb/>
<pb n="KR2c0021_WYG_025-9a"/>
朝曰道路悠逺山川阻深恐一使之不通故重三譯而<lb/>
來朝也周公曰徳澤不加則君子不饗其貢政令不施<lb/>
則君子不臣其人譯曰吾受命於吾國之黄髮久矣天<lb/>
之無烈風淫雨意中國有聖人邪有則盍朝之然後周<lb/>
公敬受其所以來矣<hi>韓詩外傳越裳氏重九譯而至獻白雉於周公譯曰吾受命國之黄</hi>
<hi>髮日久矣天之不迅風疾雨也海不波溢也三年於兹矣意者中國殆有聖人盍徃朝之於是來也  琴操越</hi>
<hi>嘗操周公所作也周公輔成王越嘗重九譯而來獻白雉周公乃援琴而歌之曰於戲嗟嗟非旦之力也乃文</hi>
<hi>王之徳也遂受之獻於文王之廟麟新語周公躬行禮義郊祀后稷越裳奉貢重譯而臻  鳯草木縁化而應</hi>
<pb n="KR2c0021_WYG_025-9b"/>
古今注周公治致太平越裳氏重譯來貢白雉一黑雉<lb/>
二象牙一使者迷其歸路周公錫以文錦二疋軿車五<lb/>
乘皆為司南之制使越裳氏載之以南縁扶南林邑海<lb/>
際朞年而至其國使大夫宴將送至國而還亦乘司南<lb/>
而背其所指亦朞年而後至始制車轄轊皆以鐵還至<lb/>
鐵亦銷盡以屬巾車氏收而藏之常為先導示服逺人<lb/>
而正四方<hi>宋符瑞志越裳周公時來獻白雉象牙</hi>
論衡周時天下太平越裳獻白雉倭人貢鬯草<lb/>
<pb n="KR2c0021_WYG_025-10a"/>
説文鸞亦神靈之精也赤色五采雞形鳴中五音頌聲<lb/>
作則至周成王時氐羌獻鸞鳥<hi>尚書中候周公歸政于成王太平制禮鸞鳥見</hi>
述異記周成王時東夷進六角牛<lb/>
周書周室既寧八方㑹同各以其職來獻欲垂法厥後<lb/>
作王㑹成周之㑹墠上張赤奕隂羽天子南靣立絻無<lb/>
繁露朝服八十物搢挺唐叔荀叔周公在左太公望在<lb/>
右皆絻亦無繁露朝服七十物搢笏旁天子而立於堂<lb/>
上堂下之右唐公虞公立焉堂下之左殷公夏公立焉<lb/>
<pb n="KR2c0021_WYG_025-10b"/>
皆南靣絻有繁露朝服五十物皆搢笏為諸侯之有疾<lb/>
病者阼階之南祝淮氏榮氏次之皆西南彌宗旁之為<lb/>
諸侯有疾病者之醫藥所居相者太史魚大行人皆朝<lb/>
服有繁露堂下之東靣郭叔掌為天子菉幣焉絻有繁<lb/>
露内臺西面者正北方應侯曹叔伯舅中舅比服次之<lb/>
要服次之荒服次之西方東面正北方伯父中子次之<lb/>
方千里之外為比服方千里之内為要服三千里之内<lb/>
為荒服是皆朝於内者堂後東北為赤奕焉浴盆在其<lb/>
<pb n="KR2c0021_WYG_025-11a"/>
中其西天子車立馬乘亦青隂羽鳬旌中臺之外其右<lb/>
泰士臺右彌士受贄者八人東面者四人陳幣當外臺<lb/>
天𤣥<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>宗馬十二王𤣥繚碧基十二參方𤣥繚璧豹虎<lb/>
皮十二四方𤣥繚璧琰十二外臺之四隅張赤弈為諸<lb/>
侯欲息者皆息焉命之曰爻閭周公旦主東方所之青<lb/>
馬黑<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>謂之母兒其守營牆者衣青操弓執矛西靣者<lb/>
正北方稷慎大麈穢人前兒前兒若獮猴立行聲似小<lb/>
兒良夷在子在子□身人首脂其腹炙之霍則鳴曰在<lb/>
<pb n="KR2c0021_WYG_025-11b"/>
子揚州禺禺魚名解隃㓂發人鹿鹿者若鹿迅走俞人<lb/>
雖馬青丘狐九尾周頭煇<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>煇<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者羊也黑齒白鹿白<lb/>
馬白民乘黄乘黄者似麒皆有兩角東越海蛤歐人蟬<lb/>
蛇蟬蛇順食之美姑於越納口姑妺珍且歐文蜃若人<lb/>
𤣥貝海陽大蠏自深桂㑹稽以<graphic n="KR2396" url="https://raw.githubusercontent.com/kanripo/KR-Gaiji/master/images/KR2396.png" mimeType="image/png"/>皆西嚮正北方義渠<lb/>
以兹白兹白者若白馬鋸牙食虎豹史林以尊耳尊耳<lb/>
者身若虎豹尾長三尺其身食虎豹北唐戎以閭閻以<lb/>
隃冠渠叟以䶂犬䶂犬者露犬也能飛食虎豹樓煩以<lb/>
<pb n="KR2c0021_WYG_025-12a"/>
星施星施者珥旄十盧以牛牛者牛之小者也區陽以<lb/>
鼈封鼈封者若彘前後有首規矩以麟麟者獸也西申<lb/>
以鳯鳥鳯鳥者戴仁抱義掖信歸有徳丘羌鸞鳥巴人<lb/>
以比翼鳥方揚以皇鳥蜀人以文翰文翰者若臯雞方<lb/>
人以孔鳥卜人以丹沙夷用閵采康民以桴苡桴苡者<lb/>
其實如李食之宜子州靡費費其形人身枝踵自笑笑<lb/>
則上唇翕其目食人北方謂之吐嘍都郭生生若黄狗<lb/>
人靣能言竒幹善芳善芳者頭若雄雞佩之令人不昩<lb/>
<pb n="KR2c0021_WYG_025-12b"/>
皆東嚮北方臺正東髙夷嗛羊嗛羊者羊而四角獨鹿<lb/>
卭卭距虛善走也孤竹距虛不令支𤣥模不屠何青能<lb/>
東胡黄羆山戎菽其西般吾白虎屠州黑豹禺氏騊駼<lb/>
大夏兹白牛犬戎文馬而赤鬛縞身目若黄金名古黄<lb/>
之乘數楚每牛每牛者牛之小者也匃戎狡犬狡犬者<lb/>
巨身四尺果皆北嚮權扶三目白州北閭北閭者其革<lb/>
若干伐其木以為車終行不敗禽人管路人大竹長沙<lb/>
鼈其西魚復鼔鐘鐘牛蠻揚之翟倉吾翡翠翡翠者所<lb/>
<pb n="KR2c0021_WYG_025-13a"/>
以取羽其餘皆可知自古之政南人至衆皆北嚮<hi>○西旅貢</hi>
<hi>獒而太保進誡成周王㑹乃如此斥大哉逸周書失實居然可知  拾遺記成王即政三年有泥離之國來朝</hi>
<hi>其人稱自發其國嘗從雲裏而行聞雷霆之聲在下或入潛穴又聞波瀾之聲在上視日月以知方國所向計</hi>
<hi>寒暑以知年月考國之正朔則序厯與中國相符王接以外賔禮也  四年旃塗國獻鳯雛載以瑤華之車飾</hi>
<hi>以五色之玉駕以赤象至於京師育於靈禽之苑飲以瓊漿飴以雲實二物皆出上元仙方鳯初至之時毛色</hi>
<hi>文彩彪發及成王封泰山禪社首之後文彩炳燿中國飛走之類不復喧鳴咸服神禽之逺至也及成王崩冲</hi>
<hi>飛而去使六年燃丘之國獻比翼鳥雌雄各一以玉為樊其國  者皆拳頭尖鼻衣雲霞之布如今朝霞也經</hi>
<hi>歴百有餘國方至京師其中路山川不可記越鐵峴泛沸海蛇洲蜂岑經塗十五餘年乃至洛邑成王封泰山</hi>
<pb n="KR2c0021_WYG_025-13b"/>
<hi>禪社首使發其國之時並童稚至京師鬚皆白及還至燃丘容貎還復少壯比翼鳥多力狀如鵲銜南海之丹</hi>
<hi>泥巢崑岑之𤣥木遇聖則來集以表周公輔聖之祥異也○此等迂誕之甚</hi>
史記詩云紂在位文王受命政不及泰山武王克殷二<lb/>
年天下未寧而崩爰周徳之洽維成王成王之封禪則<lb/>
近之矣<lb/>
詩常棣之華鄂不韡韡凡今之人莫如兄弟死喪之威<lb/>
兄弟孔懐原隰裒矣兄弟求矣脊令在原兄弟急難每<lb/>
有良朋况也永歎兄弟鬩于牆外禦其務每有良朋烝<lb/>
<pb n="KR2c0021_WYG_025-14a"/>
也無戎喪亂既平既安且寧雖有兄弟不如友生儐爾<lb/>
籩豆飲酒之飫兄弟既具和樂且孺妻子好合如鼓瑟<lb/>
琴兄弟既翕和樂且湛宜爾室家樂爾妻帑是究是圗<lb/>
亶其然乎<hi>詩序棠棣燕兄弟也閔管蔡之失道故作常棣焉  韓詩序失移燕兄弟也閔管蔡之失</hi>
<hi>道也○鄭譜云文王時詩閔其失兄弟相承之道此曲説也按國語周公所作左傳召穆公作韓詩作夫移文</hi>
<hi>異</hi>　南有嘉魚烝然罩罩君子有酒嘉賔式燕以樂南<lb/>
有嘉魚烝然汕汕君子有酒嘉賔式燕以衎南有樛木<lb/>
甘瓠纍之君子有酒嘉賔式燕綏之翩翩者鵻烝然來<lb/>
<pb n="KR2c0021_WYG_025-14b"/>
思君子有酒嘉賔式燕又思　南山有臺北山有萊樂<lb/>
只君子邦家之基樂只君子萬夀無期南山有桑北山<lb/>
有楊樂只君子邦家之光樂只君子萬夀無疆南山有<lb/>
杞北山有李樂只君子民之父母樂只君子徳音不已<lb/>
南山有栲北山有杻樂只君子遐不眉夀樂只君子徳<lb/>
音是茂南山有枸北山有楰樂只君子遐不黄耉樂只<lb/>
君子保艾爾後<hi>詩序南有嘉魚樂與賢也太平之君子至誠樂與賢者共之也  南山有臺樂</hi>
<hi>得賢也得賢則能為邦家立太平之基也得由其道也  崇丘萬物得極其髙大也</hi>　<hi>由庚萬物由儀萬物</hi>
<pb n="KR2c0021_WYG_025-15a"/>
<hi>之生各得其宜也有其義而亡其辭○朱子曰按儀禮鄉飲酒及燕禮歌鹿鳴四牡皇皇者華然後奏南陔白</hi>
<hi>華華黍南陔以下不言歌則有聲無詞明矣前樂既畢皆閒歌魚麗笙由庚歌南有嘉魚笙崇丘歌南山有臺</hi>
<hi>笙由儀閒代也言一歌一吹也然則此六者蓋一時之詩而皆為燕饗通用之樂毛公分魚麗以足前什而説</hi>
<hi>者不察遂分魚麗以上為文武詩嘉魚以下為成王詩其失甚矣</hi>蓼彼蕭斯零露湑兮<lb/>
既見君子我心寫兮燕笑語兮是以有譽處兮蓼彼蕭<lb/>
斯零露瀼瀼既見君子為龍為光其徳不爽夀考不忘<lb/>
蓼彼蕭斯零露泥泥既見君子孔燕豈弟宜兄宜弟令<lb/>
徳夀豈蓼彼蕭斯零露濃濃既見君子鞗革沖沖和鸞<lb/>
<pb n="KR2c0021_WYG_025-15b"/>
雝雝萬福攸同　湛湛露斯匪陽不晞厭厭夜飲不醉<lb/>
無歸湛湛露斯在彼豐草厭厭夜飲在宗載考湛湛露<lb/>
斯在彼杞棘顯允君子莫不令徳其桐其椅其實離離<lb/>
豈弟君子莫不令儀　彤弓弨兮受言藏之我有嘉賔<lb/>
中心貺之鐘鼓既設一朝饗之彤弓弨兮受言載之我<lb/>
有嘉賔中心喜之鐘鼓既設一朝右之彤弓弨兮受言<lb/>
櫜之我有嘉賔中心好之鐘鼓既設一朝醻之　菁菁<lb/>
者莪在彼中阿既見君子樂且有儀菁菁者莪在彼中<lb/>
<pb n="KR2c0021_WYG_025-16a"/>
沚既見君子我心則喜菁菁者莪在彼中陵既見君子<lb/>
錫我百朋汎汎楊舟載沈載浮既見君子我心則休<hi>詩序</hi>
<hi>蓼蕭澤及四海也菁湛露天子燕諸侯也子彤弓天子錫有功諸侯也    菁者莪樂育材也君  能長育人</hi>
<hi>材則天下喜樂之矣○朱子説四詩皆燕樂諸侯賔客之詩蓼蕭菁莪序非  薛君章句夫飲酒之禮不脱屨</hi>
<hi>而即序者謂之禮跣而上坐者謂之宴能飲者飲之不能飲者已謂之醧齊顔色均衆寡謂之沈閉門不出者</hi>
<hi>謂之湎故君子可以宴可以醧不可以沈不可以湎</hi>　敦彼行葦牛羊勿踐履方<lb/>
苞方體維葉泥泥戚戚兄弟莫逺具爾或肆之筵或授<lb/>
之几肆筵設席授几有緝御或獻或酢洗爵奠斝醓醢<lb/>
<pb n="KR2c0021_WYG_025-16b"/>
以薦或燔或炙嘉殽脾臄或歌或咢敦弓既堅四鍭既<lb/>
鈞舍矢既均序賔以賢敦弓既句既挾四鍭四鍭如樹<lb/>
序賔以不侮曾孫維主酒醴維醹酌以大斗以祈黄耉<lb/>
黄耉台背以引以翼夀考維祺以介景福　既醉以酒<lb/>
既飽以徳君子萬年介爾景福既醉以酒爾殽既將君<lb/>
子萬年介爾昭明昭明有融髙朗令終令終有俶公尸<lb/>
嘉告其告維何籩豆静嘉朋友攸攝攝以威儀威儀孔<lb/>
時君子有孝子孝子不匱永錫爾類其類維何室家之<lb/>
<pb n="KR2c0021_WYG_025-17a"/>
壼君子萬年永錫祚𦙍其𦙍維何天被爾禄君子萬年<lb/>
景命有僕其僕維何釐爾女士釐爾女士從以孫子<lb/>
鳬鷖在涇公尸來燕來寧爾酒既清爾殽既馨公尸燕<lb/>
飲福禄來成鳬鷖在沙公尸來燕來宜爾酒既多爾殽<lb/>
既嘉公尸燕飲福禄來為鳬鷖在渚公尸來燕來處爾<lb/>
酒既湑爾殽伊脯公尸燕飲福禄來下鳬鷖在潨公尸<lb/>
來燕來宗既燕于宗福禄攸降公尸燕飲福禄來崇鳬<lb/>
鷖在亹公尸來止熏熏㫖酒欣欣燔炙芬芬公尸燕飲<lb/>
<pb n="KR2c0021_WYG_025-17b"/>
無有後艱　假樂君子顯顯令徳宜民宜人受禄于天<lb/>
保右命之自天申之干禄百福子孫千億穆穆皇皇宜<lb/>
君宜王不愆不忘率由舊章威儀抑抑徳音秩秩無怨<lb/>
無惡率由羣匹受福無疆四方之綱之綱之紀燕及朋<lb/>
友百辟卿士媚于天子不解于位民之攸塈<hi>詩序行葦忠厚也周</hi>
<hi>家忠厚仁及草木故能内睦九族外尊事黄耉飬老乞言以成其福禄焉  既醉太平也醉酒飽徳人有士君</hi>
<hi>子之行焉樂鳬鷖守成也太平之君子能持盈守成神祗祖考安  之也  假樂嘉成王也○朱子説行葦疑</hi>
<hi>祭畢而燕父兄耆老之詩既醉父兄所以答行葦之詩鳬鷖祭之明日繹而賔尸之樂假樂疑即公尸之所以</hi>
<pb n="KR2c0021_WYG_025-18a"/>
<hi>答鳬鷖者也序皆失之</hi>　泂酌彼行潦挹彼注兹可以餴饎豈弟<lb/>
君子民之父母泂酌彼行潦挹彼注兹可以濯罍豈弟<lb/>
君子民之攸歸泂酌彼行潦挹彼注兹可以濯溉豈弟<lb/>
君子民之攸塈　有卷者阿飄風自南豈弟君子來游<lb/>
來歌以矢其音伴奂爾游矣優游爾休矣豈弟君子俾<lb/>
爾彌爾性似先公酋矣爾土宇昄章亦孔之厚矣豈弟<lb/>
君子俾爾彌爾性百神爾主矣爾受命長矣茀禄爾康<lb/>
矣豈弟君子俾爾彌爾性純嘏爾常矣有馮有翼有孝<lb/>
<pb n="KR2c0021_WYG_025-18b"/>
有徳以引以翼豈弟君子四方為則顒顒卬卬如圭如<lb/>
璋令聞令望豈弟君子四方為綱鳯凰于飛翽翽其羽<lb/>
亦集爰止藹藹王多吉士維君子使媚于天子鳯凰于<lb/>
飛翽翽其羽亦傅于天藹藹王多吉人維君子命媚于<lb/>
庶人鳯凰鳴矣于彼髙岡梧桐生矣于彼朝陽菶菶萋<lb/>
萋雝雝喈喈君子之車既庶且多君子之馬既閑且馳<lb/>
矢詩不多維以遂歌<hi>詩序泂酌召康公戒成王也言皇天親有徳饗有道也  卷阿召康</hi>
<hi>公戒成王也言求賢用吉士也○朱子曰疑公從成王游歌于卷阿之上因王之歌而作此以為戒</hi>
<pb n="KR2c0021_WYG_025-19a"/>
書王若曰君陳惟爾令徳孝恭惟孝友于兄弟克施有<lb/>
政命汝尹兹東郊敬哉昔周公師保萬民民懐其徳往<lb/>
慎乃司兹率厥常懋昭周公之訓惟民其乂我聞曰至<lb/>
治馨香感于神明黍稷非馨明徳惟馨爾尚式時周公<lb/>
之猷訓惟日孜孜無敢逸豫凡人未見聖若不克見既<lb/>
見聖亦不克由聖爾其戒哉爾惟風下民惟草圗厥政<lb/>
莫或不艱有廢有興出入自爾師虞庶言同則繹爾有<lb/>
嘉謀嘉猷則入告爾后于内爾乃順之于外曰斯謀斯<lb/>
<pb n="KR2c0021_WYG_025-19b"/>
猷惟我后之徳嗚呼臣人咸若時惟良顯哉王曰君陳<lb/>
爾惟𢎞周公丕訓無依勢作威無倚法以削寛而有制<lb/>
從容以和殷民在辟予曰辟爾惟勿辟予曰宥爾惟勿<lb/>
宥惟厥中有弗若于汝政弗化于汝訓辟以止辟乃辟<lb/>
狃于姦宄敗常亂俗三細不宥爾無忿疾于頑無求備<lb/>
于一夫必有忍其乃有濟有容徳乃大簡厥修亦簡其<lb/>
或不修進厥良以率其或不良惟民生厚因物有遷違<lb/>
上所命從厥攸好爾克敬典在徳時乃罔不變允升于<lb/>
<pb n="KR2c0021_WYG_025-20a"/>
大猷惟予一人膺受多福其爾之休終有辭於永世<hi>書序</hi>
<hi>周公既沒命君陳分正東郊成周作君陳○或言君陳周公子</hi>
史記成王將崩懼太子釗之不任乃命召公畢公率諸<lb/>
侯以相太子而立之成王既崩二公率諸侯以太子釗<lb/>
見於先王廟申告以文王武王之所以為王業之不易<lb/>
務在節儉毋多欲以篤信臨之作顧命太子釗遂立是<lb/>
為康王<hi>○成王在位三十七年</hi>
書惟四月哉生魄王不懌甲子王乃洮頮水相被冕服<lb/>
<pb n="KR2c0021_WYG_025-20b"/>
慿玉几乃同召太保奭芮伯彤伯畢公衛侯毛公師氏<lb/>
虎臣百尹御事王曰嗚呼疾大漸惟㡬病日臻既彌留<lb/>
恐不獲誓言嗣兹予審訓命汝昔君文王武王宣重光<lb/>
奠麗陳教則肄肄不違用克逹殷集大命在後之侗敬<lb/>
迓天威嗣守文武大訓無敢昏逾今天降疾殆弗興弗<lb/>
悟爾尚明時朕言用敬保元子釗𢎞濟于艱難柔逺能<lb/>
邇安勸大小庶邦思夫人自亂于威儀爾無以釗冒貢<lb/>
于非㡬兹既受命還出綴衣于庭越翼日乙丑王崩太<lb/>
<pb n="KR2c0021_WYG_025-21a"/>
保命仲桓南宮毛俾爰齊侯呂伋以二干戈虎賁百人<lb/>
逆子釗於南門之外延入翼室恤宅宗丁夘命作册度<lb/>
越七日癸酉伯相命士湏材狄設黼扆綴衣牖閒南嚮<lb/>
敷重篾席黼純華玉仍几西序東嚮敷重底席綴純文<lb/>
貝仍几東序西嚮敷重豐席畫純雕玉仍几西夾南嚮<lb/>
敷重筍席𤣥粉純漆仍几越玉五重陳寳赤刀大訓𢎞<lb/>
璧琬琰在西序大玉夷玉天球河圗在東序𦙍之舞衣<lb/>
大貝鼖鼓在西房兑之戈和之弓垂之竹矢在東房大<lb/>
<pb n="KR2c0021_WYG_025-21b"/>
輅在賔階靣綴輅在阼階靣先輅在左墊之前次輅在<lb/>
右塾之前二人雀弁執恵立于畢門之内四人綦弁執<lb/>
戈上刃夾兩階戺一人冕執劉立于東堂一人冕執鉞<lb/>
立于西堂一人冕執戣立于東垂一人冕執瞿立于西<lb/>
垂一人冕執鋭立于側階王麻冕黼裳由賔階隮卿士<lb/>
邦君麻冕蟻裳入即位太保太史太宗皆麻冕彤裳太<lb/>
保承介圭上宗奉同瑁由阼階隮太史秉書由賔階隮<lb/>
御王册命曰皇后慿玉几道揚末命命汝嗣訓臨君周<lb/>
<pb n="KR2c0021_WYG_025-22a"/>
邦率循大卞爕和天下用答揚文武之光訓王再拜興<lb/>
答曰𦕈𦕈予末小子其能而亂四方以敬忌天威乃受<lb/>
同瑁王三宿三祭三咤上宗曰饗太保受同降盥以異<lb/>
同秉璋以酢授宗人同拜王答拜太保受同祭嚌宅授<lb/>
宗人同拜王答拜太保降收諸侯出廟門俟<hi>書序成王將崩命召</hi>
<hi>公畢公率諸侯相康王作顧命</hi>　王出在應門之内太保率西方諸侯<lb/>
入應門左畢公率東方諸侯入應門右皆布乘黄朱賔<lb/>
稱奉圭兼幣曰一二臣衞敢執壤奠皆再拜稽首王義<lb/>
<pb n="KR2c0021_WYG_025-22b"/>
嗣徳答拜太保暨芮伯咸進相揖皆再拜稽首曰敢敬<lb/>
告天子皇天改大邦殷之命惟周文武誕受羑告克恤<lb/>
西土惟新陟王畢協賞罰勘定厥功用敷遺後人休今<lb/>
王敬之哉張皇六師無壊我髙祖寡命王若曰庶邦侯<lb/>
甸男衞惟予一人釗報誥昔君文武丕平富不務咎底<lb/>
至齊信用昭明于天下則亦有熊羆之士不二心之臣<lb/>
保乂王家用端命于上帝皇天用訓厥道付畀四方乃<lb/>
命建侯樹屏在我後之人今予一二伯父尚胥暨顧綏<lb/>
<pb n="KR2c0021_WYG_025-23a"/>
爾先公之臣服于先王雖爾身在外乃心罔不在王室<lb/>
用奉恤厥若無遺鞠子羞羣公既皆聼命相揖趨出王<lb/>
釋冕反喪服<hi>書序康王既尸天子遂誥諸侯作康王之誥</hi>
史記康王即位徧告諸侯宣告以文武之業以申之作<lb/>
康誥故成康之際天下安寧刑錯四十餘年不用<hi>春秋命厯</hi>
<hi>序成康之隆醴泉湧出釐詩説大武康王大禘報祀成王奏大武六成既畢受  陳戒之詩  昊天有成命康</hi>
<hi>王禘成王于明堂之詩王噫嘻康王孟春祈穀于東郊以成  配享之詩</hi>
書惟十有二年六月庚午朏越三日壬申王朝歩自宗<lb/>
<pb n="KR2c0021_WYG_025-23b"/>
周至于豐以成周之衆命畢公保釐東郊王若曰嗚呼<lb/>
父師惟文王武王敷大徳于天下用克受殷命惟周公<lb/>
左右先王綏定厥家毖殷頑民遷于洛邑密邇王室式<lb/>
化厥訓既歴三紀世變風移四方無虞予一人以寧道<lb/>
有升降政由俗革不臧厥臧民罔攸勸惟公懋徳克勤<lb/>
小物弼亮四世正色率下罔不祗師言嘉績多于先王<lb/>
予小子垂拱仰成王曰嗚呼父師今予祗命公以周公<lb/>
之事往哉旌别淑慝表厥宅里彰善癉惡樹之風聲弗<lb/>
<pb n="KR2c0021_WYG_025-24a"/>
率訓典殊厥井疆俾克畏慕申畫郊圻慎固封守以康<lb/>
四海政貴有恒辭尚體要不惟好異商俗靡靡利口惟<lb/>
賢餘風未殄公其念哉我聞曰世禄之家鮮克由禮以<lb/>
蕩陵徳實悖天道敝化奢麗萬世同流兹殷庶士席寵<lb/>
惟舊怙侈滅義服美于人驕淫矜侉將由惡終雖收放<lb/>
心閑之惟艱資富能訓惟以永年惟徳惟義時乃大訓<lb/>
不由古訓于何其訓王曰嗚呼父師邦之安危惟兹殷<lb/>
士不剛不柔厥徳允修惟周公克慎厥始惟君陳克和<lb/>
<pb n="KR2c0021_WYG_025-24b"/>
厥中惟公克成厥終三后協心同底于道道洽政治澤<lb/>
潤生民四夷左衽罔不咸賴予小子永膺多福公其惟<lb/>
時成周建無窮之基亦有無窮之聞子孫訓其成式惟<lb/>
乂嗚呼罔曰弗克惟既厥心罔曰民寡惟慎厥事欽若<lb/>
先王成烈以休于前政<hi>書序康王命作冊畢分居里成周郊作畢命紀年十六年王南</hi>
<hi>廵狩至九江廬山薨二十四年召康公</hi>
後漢書康王晚朝闗雎作諷　昔周王承文王之盛一<lb/>
朝晏起夫人不鳴璜宮門不擊柝闗雎之人見㡬而作<lb/>
<pb n="KR2c0021_WYG_025-25a"/>
<hi>韓詩薛君章句詩人言雎鳩貞潔慎匹以聲相求隠蔽乎無人之處故人君退朝入于私宮后妃御見有度應</hi>
<hi>門擊柝鼓人上堂退反燕處體安志明今時夫人内傾于色賢人見其萌故詠關雎説淑女正容儀以刺時○</hi>
<hi>漢書云佩玉晏鳴關雎歎之臣瓚曰此魯詩也韓詩序云關雎刺時也史記云周道缺詩人本之祍席關雎作</hi>
<hi>又曰周室衰而關雎作揚子云周康之時頌聲作乎下關雎作乎上習治也故習治則傷始亂也列女傳云康</hi>
<hi>王晏出朝關雎預見按關雎正風之首篇韓詩以為刺時之作魯詩以為在康王之世自毛詩後出定為文王</hi>
<hi>之詩而諸家之説始廢矣</hi>
史記康王卒子昭王瑕立<hi>○康王在位二十六年</hi>
　成王之初立蓋以太公為師周公為傅召公為保史<lb/>
<pb n="KR2c0021_WYG_025-25b"/>
　佚為少師賈誼書所記是也既而周公為師召公為<lb/>
　保書序所稱是也周公攝位恐王徳之不正抗世子<lb/>
　法於伯禽俾王觀而習焉遭流言之變猶陳王業述<lb/>
　豳風又作文王大明緜諸詩述先王之徳進無逸之<lb/>
　書以警戒而召公亦有公劉卷阿之篇故成王盛徳<lb/>
　由天資之善而大臣夾輔之功尤多也四國既平營<lb/>
　洛定鼎制作明備禮樂興而頌聲作周公云沒遵成<lb/>
　法而施之晏如也故史稱太平封禪周徳之洽維成<lb/>
<pb n="KR2c0021_WYG_025-26a"/>
　王及成王崩召公畢公皆四世耆老受顧命以輔新<lb/>
　君觀末命𢎞濟之訓鞠子恤若之言父子同一心也<lb/>
　成王有以正其終康王有以正其始大紀曰康王恭<lb/>
　敬神人四夷賔服民尚禮義是時殷民胥化命畢公<lb/>
　保釐東都猶兢兢安危之慮是以成康之際天下安<lb/>
　寧刑錯四十年不用於戲美哉<lb/>
　<lb/>
　<lb/>
<pb n="KR2c0021_WYG_025-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷二十五<lb/>
</p>
<p>
</p>
  </div>
</body>
</text>
</TEI>
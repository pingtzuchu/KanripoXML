<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷三十六</head>
    <p>
<pb n="KR2c0021_WYG_036-1a"/>
欽定四庫全書<lb/>
　繹史卷三十六　　　　靈壁縣知縣馬驌撰<lb/>
　　魯文姜之亂<lb/>
左傳<hi>桓公三年</hi>會于嬴成昏于齊也　秋公子翬如齊逆女<lb/>
修先君之好故曰公子齊侯送姜氏非禮也凡公女嫁<lb/>
于敵國姊妹則上卿送之以禮于先君公子則下卿送<lb/>
之于大國雖公子亦上卿送之于天子則諸卿皆行公<lb/>
不自送于小國則上大夫送之冬齊仲年來聘致夫人<lb/>
<pb n="KR2c0021_WYG_036-1b"/>
也<hi>公羊傳何以書譏何譏爾諸侯越竟送女非禮也此入國矣何以不稱夫人自我言齊父母之於子雖為</hi>
<hi>鄰國夫人猶曰吾姜氏翬何以不致得見乎公矣堂榖梁傳逆女親者也使大夫非正也禮送女父不下  母</hi>
<hi>不出祭門諸母兄弟不出闕門父戒之曰謹慎從爾舅之言母戒之曰謹慎從爾姑之言諸母般申之曰謹慎</hi>
<hi>從爾父母之言送女踰竟非禮也無譏乎曰為禮也齊侯來也公之逆而㑹之可也其不言翬之以來何也公</hi>
<hi>親受之于齊侯也子貢曰冕而親迎不已重乎孔子曰合二姓之好以繼萬世之後何謂已重乎</hi>　<hi>六年</hi>
九月丁卯子同生以大子生之禮舉之接以大牢卜士<lb/>
負之士妻食之公與文姜宗婦命之公問名于申繻對<lb/>
曰名有五有信有義有象有假有類以名生為信以德<lb/>
<pb n="KR2c0021_WYG_036-2a"/>
命為義以類命為象取于物為假取于父為類不以國<lb/>
不以官不以山川不以隱疾不以畜牲不以器幣周人<lb/>
以諱事神名終将諱之故以國則廢名以官則廢職以<lb/>
山川則廢主以畜牲則廢祀以器幣則廢禮晉以僖侯<lb/>
廢司徒宋以武公廢司空先君獻武廢二山是以大物<lb/>
不可以命公曰是其生也與吾同物命之曰同<hi>公羊傳子同生</hi>
<hi>者孰謂謂荘公也何言乎子同生喜有正也未有言喜有正者此其言喜有正何久無正也子公羊子曰其諸</hi>
<hi>以病桓與曰榖梁傳疑故志之時  同乎人也</hi>　十八年春公將有行遂與姜<lb/>
<pb n="KR2c0021_WYG_036-2b"/>
氏如齊申繻曰女有家男有室無相瀆也謂之有禮易<lb/>
此必敗公㑹齊侯于濼遂及文姜如齊齊侯通焉公謫<lb/>
之以告夏四月丙子享公使公子彭生乘公公薨于車<lb/>
魯人告于齊曰寡君畏君之威不敢寧居來修舊好禮<lb/>
成而不反無所歸咎惡于諸侯請以彭生除之齊人殺<lb/>
彭生<hi>公羊傳公何以不言及夫人夫人外也夫人外者何内辭也其實夫人外公也賊未討何以書葬讎</hi>
<hi>在外也讎在外則何以書葬君子辭也數穀梁傳濼之㑹不言及夫人何也以夫人之伉弗稱  也其地於外</hi>
<hi>也薨稱公舉上也葬我君接上下也君弑賊不討不書葬此其言葬何也不責踰國而討于是也桓公葬而後</hi>
<pb n="KR2c0021_WYG_036-3a"/>
<hi>舉諡諡所以成徳也於䘚事乎加之矣知者慮義者行仁者守有此三者備然後可以會矣</hi>
管子魯桓公夫人文姜齊女也公将如齊與夫人皆行<lb/>
申俞諌公不聼文姜通於齊侯桓公聞責文姜文姜告<lb/>
齊侯齊侯怒饗公使公子彭生乘魯侯脅之公薨于車<lb/>
豎曼曰賢者死忠以振疑百姓寓焉智者究理而長慮<lb/>
身得免焉今彭生二於君無盡言而諛行以戲我君使<lb/>
我君失親戚之禮命又力成吾君之禍以搆二國之怨<lb/>
彭生其得免乎禍理屬焉夫君以怒遂禍不畏惡親聞<lb/>
<pb n="KR2c0021_WYG_036-3b"/>
容昏生無醜也豈及彭生而能止之哉魯若有誅必以<lb/>
彭生為説二月魯人告齊齊人為殺彭生以謝於魯<lb/>
詩南山崔崔雄狐綏綏魯道有蕩齊子由歸既曰歸止<lb/>
曷又懐止葛屨五兩冠緌雙止魯道有蕩齊子庸止既<lb/>
曰庸止曷又從止蓺麻如之何衡從其畞取妻如之何<lb/>
必告父母既曰告止曷又鞠止析薪如之何匪斧不克<lb/>
取妻如之何匪媒不得既曰得止曷又極止　敝笱在<lb/>
梁其魚魴鰥齊子歸止其從如雲敝笱在梁其魚魴鱮<lb/>
<pb n="KR2c0021_WYG_036-4a"/>
齊子歸止其從如雨敝笱在梁其魚唯唯齊子歸止其<lb/>
從如水<hi>詩序南山刺襄公也鳥獸之行淫乎其妹大夫遇是惡作詩而去之  敝笱刺文姜也齊人惡</hi>
<hi>魯桓公㣲弱不能防閑文姜使至淫亂為二國患焉</hi>
左傳<hi>荘公</hi>元年春不稱即位文姜出故也三月夫人孫于<lb/>
齊不稱姜氏絶不為親禮也<hi>公羊傳公何以不言即位春秋君弑子不言即位君</hi>
<hi>弑則子何以不言即位隠之也孰隠隠子也孫者何孫猶孫也内諱奔謂之孫夫人固在齊矣其言孫于齊何</hi>
<hi>念母也正月以存君念母以首事夫人何以不稱姜氏貶曷為貶與弑公也其與弑公奈何夫人譖公于齊侯</hi>
<hi>公曰同非吾子齊侯之子也齊侯怒與之飲酒于其出焉使公子彭生送之于其乘焉搚幹而殺之念母者所</hi>
<pb n="KR2c0021_WYG_036-4b"/>
<hi>善也則曷為於其念母焉貶不與念母也為榖梁傳繼弑君不言即位正也繼弑君不言即位之  正何也曰</hi>
<hi>先君不以其道終則子不忍即位也孫之為言猶孫也諱奔也接練時録母之變始人之也不言氏姓貶之也</hi>
<hi>人之於天也以道受命於人也以言受命不若於道者天絶之也不若於言者人絶之也臣子大受命  公羊</hi>
<hi>傳單伯者何吾大夫之命乎天子者也何以不稱使天子召而使之也逆之者何使我主之也曷為使我主之</hi>
<hi>天子嫁女于諸侯必使諸侯同姓者主之諸侯嫁女于大夫必使大夫同姓者主之  榖梁傳單伯者何吾大</hi>
<hi>夫之命乎天子者也命大夫故不名也其不言如何也其義不可受於京師也其義不可受於京師何也曰躬</hi>
<hi>君弑於齊使之主婚姻與齊為禮其義固不可受也</hi>　秋築王姬之館于外為外<lb/>
禮也<lb/>
<pb n="KR2c0021_WYG_036-5a"/>
榖梁傳築禮也于外非禮也築之為禮何也主王姫者<lb/>
必自公門出於廟則已尊於寝則已卑為之築節矣築<lb/>
之外變之正也築之外變之為正何也仇讎之人非所<lb/>
以接婚姻也衰麻非所以接弁冕也其不言齊侯之來<lb/>
逆何也不使齊侯得與吾為禮也<hi>公羊傳何以書譏何譏爾築之禮也于外</hi>
<hi>非禮也于外何以非禮築于外非禮也其築之何以禮主王姫者必為之改築主王姫者則曷為必為之改築</hi>
<hi>於路寝則不可小寝則嫌羣公子之舍則以卑矣其道必為之改築者也</hi>　禮有受命無來<lb/>
錫命錫命非正也生服之死行之禮也生不服死追鍚<lb/>
<pb n="KR2c0021_WYG_036-5b"/>
之不正甚矣<hi>公羊傳鍚者何賜也命者何加我服也其言桓公何言命也  王姫歸于齊何以書</hi>
<hi>我主之也</hi>
禮記齊榖王姫之喪魯荘公為之大功或曰由魯嫁故<lb/>
為之服姊妹之服或曰外祖母也故為之服<hi>○檀弓外公羊傳</hi>
<hi>夫人不䘚此何以䘚録焉爾曷為録焉爾我主之也  穀梁傳為之中者歸之也為之主者䘚之也</hi>
左傳二年冬夫人姜氏㑹齊侯于禚書姦也<hi>榖梁傳婦人既嫁不</hi>
<hi>踰竟踰竟非正也婦人不言㑹言會非正也饗甚矣</hi>　三年春溺㑹齊師伐衛疾<lb/>
之也<hi>公羊傳溺者何吾大夫之未命者也穀梁傳溺者何也公子溺也其不稱公子何也惡其會仇讎而</hi>
<pb n="KR2c0021_WYG_036-6a"/>
<hi>伐同姓故貶而名之也齊四年饗甚矣饗齊侯所以病  侯也</hi>
公羊傳公曷為與㣲者狩齊侯也齊侯則其稱人何諱<lb/>
與讎狩也前此者有事矣後此者有事矣則曷為獨於<lb/>
此焉譏於讎者将壹譏而已故擇其重者而譏焉莫重<lb/>
乎其與讎狩也於讎者則曷為将壹譏而已讎者無時<lb/>
焉可與通通則為大譏不可勝譏故将壹譏而已其餘<lb/>
從同同<hi>穀梁傳齊人者齊侯也其曰人何也卑公之敵所以卑公也何為卑公也不復讎而怨不釋刺</hi>
<hi>釋怨也婦五年夫人姜氏如齊師師而曰如衆也  人既嫁不踰竟踰竟非禮也</hi>
<pb n="KR2c0021_WYG_036-6b"/>
詩載驅薄薄簟茀朱鞹魯道有蕩齊子發夕四驪濟濟<lb/>
垂轡濔濔魯道有蕩齊子豈弟汶水湯湯行人彭彭魯<lb/>
道有蕩齊子翺翔汶水滔滔行人儦儦魯道有蕩齊子<lb/>
遊敖　猗嗟昌兮頎而長兮抑若揚兮美目揚兮巧趨<lb/>
蹌兮射則臧兮猗嗟名兮美目清兮儀既成兮終日射<lb/>
侯不出正兮展我甥兮猗嗟孌兮清揚婉兮舞則選兮<lb/>
射則貫兮四矢反兮以禦亂兮<hi>詩序載驅齊人刺襄公也無禮義故盛其車服</hi>
<hi>疾驅於通道大都與文姜淫播其惡於萬民焉不猗嗟刺魯荘公也齊人傷魯荘公有威儀技藝然而  能以</hi>
<pb n="KR2c0021_WYG_036-7a"/>
<hi>禮防閑其母失子之道人以為齊侯之子焉</hi>
左傳七年春文姜會齊侯于防齊志也<hi>穀梁傳婦人不㑹㑹非正也</hi>
<hi>夫人姜氏會齊侯于榖婦人不㑹會非正也</hi>八年春治兵于廟禮也夏師及<lb/>
齊師圍郕郕降于齊師仲慶父請伐齊師公曰不可我<lb/>
實不德齊師何罪罪我之由夏書曰臯陶邁種德德乃<lb/>
降姑務修德以待時乎秋師還君子是以善魯荘公<hi>公羊</hi>
<hi>傳次不言俟此其言俟何託不得已也祠兵者何出曰祠兵入曰振旅其禮一也皆習戰也何言乎祠兵為久</hi>
<hi>也曷為為久吾将以甲午之日然後祠兵於是成者何盛也盛則曷為謂之成諱滅同姓也曷為不言降吾師</hi>
<pb n="KR2c0021_WYG_036-7b"/>
<hi>辟之也還者何善辭也此滅同姓何善爾病之也曰師病矣曷為病之非師之罪也  榖梁傳次止也俟待也</hi>
<hi>出曰治兵習戰也入曰振旅習戰也治兵而陳蔡不至矣兵事以嚴終故曰善陳者不戰此之謂也善為國者</hi>
<hi>不師善師者不陳善陳者不戰善戰者不死善死者不亡其曰降于齊師何不使齊師加威于郕也還者事未</hi>
<hi>畢也遯也也十五年夫人姜氏如齊婦人既嫁不踰竟踰竟非正    十九年夫人姜氏如莒婦人既嫁不踰</hi>
<hi>竟踰竟非正也也二十年夫人姜氏如莒婦人既嫁不踰竟踰竟非正    二十一年夫人姜氏薨婦人弗目</hi>
<hi>也也公羊傳二十二年肆大省葬我小君文姜肆者何跌  大省者何災省也肆大省何以書譏何譏爾始忌</hi>
<hi>省也文姜者何荘公之母也葬穀梁傳肆失也𤯝災也災紀也失故也為嫌天子之  也小君非君也其曰君</hi>
<hi>何也以其為公配可以言小君也  公羊作省穀梁作𤯝</hi>
<pb n="KR2c0021_WYG_036-8a"/>
　春秋於齊魯為昏之事詳書於經傳者曰成昏送逆<lb/>
　咸不以正始合失禮安得善終是固無足論若夫齊<lb/>
　僖小伯雄長東方而於國儲無世子之教愛女無公<lb/>
　宮之訓文姜一嫁兩國行穢春秋病襄兼以病僖也<lb/>
　當隱桓之際中國之壤地甲兵未有如齊僖者瓦屋<lb/>
　之㑹則參盟矣伐宋之役則連諸侯矣參盟者主盟<lb/>
　之漸也連諸侯者摟諸侯以伐諸侯之漸也乃計不<lb/>
　出此唯亂國是親魯桓簒立且與為昏且親送之僖<lb/>
<pb n="KR2c0021_WYG_036-8b"/>
　公之志不在諸侯矣然而仲年既聘以後齊使中絶<lb/>
　戰鬭相加兩國名為昏姻勢漸讎敵襄公嗣位侵疆<lb/>
　戰奚亦未嘗與魯深相結好也俄而夫婦如齊誰使<lb/>
　然與讀桓公之春秋王室三聘列國六朝以為弑逆<lb/>
　之賊天王無問罪之師鄰國無致討之義不知正以<lb/>
　驕淫其志與一婦人招揺人國謂若我何而醜章雄<lb/>
　狐禍成搚幹天實厭逆隂奪其魄非一日矣荘公既<lb/>
　立不能為親復讎反聼齊命田狩則從征伐則偕為<lb/>
<pb n="KR2c0021_WYG_036-9a"/>
　文姜者豈弟翺翔宣淫如志而荘公不知恥也故南<lb/>
　山刺襄公而繼之敝笱以刺魯桓載驅刺襄公而繼<lb/>
　之猗嗟以刺魯荘魯有一文姜而再世䝉恥亂賊簒<lb/>
　弑禍流子孫可畏也哉<lb/>
　<lb/>
　<lb/>
　<lb/>
　<lb/>
<pb n="KR2c0021_WYG_036-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷一百二十五</head>
    <p>
<pb n="KR2c0021_WYG_125-1a"/>
欽定四庫全書<lb/>
　繹史卷一百二十五　　靈壁縣知縣馬驌撰<lb/>
　　衛嗣君之治<lb/>
史記嗣君五年更貶號曰君獨有濮陽<lb/>
戰國䇿衛嗣君時胥靡逃之魏衛贖之百金不與乃請<lb/>
以左氏羣臣諫曰以百金之地贖一胥靡無乃不可乎<lb/>
君曰治無小亂無大敎化喻於民三百之城足以為治<lb/>
民無亷恥雖有十左氏將何以用之<lb/>
<pb n="KR2c0021_WYG_125-1b"/>
韓非子衛嗣君之時有胥靡逃之魏因為襄王之后治<lb/>
病衛嗣君聞之使人請以五十金買之五反而魏王不<lb/>
予乃以左氏易之羣臣左右諫曰夫以一都買胥靡可<lb/>
乎君曰非子之所知也夫治無小而亂無大法不立而<lb/>
誅不必雖有十左氏無益也法立而誅必雖失十左氏<lb/>
無害也魏王聞之曰主欲治而不聼之不祥因載而往<lb/>
徒獻之　衛嗣公使人為客過關市關市苛難之因事<lb/>
關市以金與關吏乃舎之嗣公謂關吏曰某時有客過<lb/>
<pb n="KR2c0021_WYG_125-2a"/>
而所與汝金而汝因遣之關吏乃大恐而以嗣公為明<lb/>
察　衛嗣君之時有人於令之左右縣令有發蓐而席<lb/>
弊甚嗣公還令人遺之席曰吾聞汝今者發蓐而席弊<lb/>
甚賜汝席縣令大驚以君為神也　衛嗣君謂薄疑曰<lb/>
子小寡人之國以為不足仕則寡人力能仕子請進爵<lb/>
以子為上卿乃進田萬頃薄子曰疑之母親疑以疑為<lb/>
能相萬乗所不窕也然疑家巫有蔡嫗者疑母甚愛信<lb/>
之屬之家事焉疑智足以信言家事疑母盡以聼疑也<lb/>
<pb n="KR2c0021_WYG_125-2b"/>
然已與疑言者亦必復決之於蔡嫗也故論疑之智能<lb/>
以疑為能相萬乗而不窕也論其親則子母之閒也然<lb/>
猶不免議之於蔡嫗也今疑之於人主也非子母之親<lb/>
也而人主皆有蔡嫗人主之蔡嫗必其重人也重人者<lb/>
能行私者也夫行私者繩之外也而疑之所言法之内<lb/>
也繩之外與法之内讎也不相受也一曰衛君之晋謂<lb/>
薄疑曰吾欲與子皆行薄疑曰媪也在中請歸與媪計<lb/>
之衛君自請薄媪薄媪曰疑君之臣也君有意從之甚<lb/>
<pb n="KR2c0021_WYG_125-3a"/>
善衛君曰吾以請之媪媪許我矣薄疑歸言之媪也曰<lb/>
衛君之愛疑奚與媪媪曰不如吾愛子也衛君之賢疑<lb/>
奚與媪也曰不如吾賢子也媪與疑計家事已决矣乃<lb/>
請决之於卜者蔡嫗今衛君從疑而行雖與疑决計必<lb/>
與他蔡嫗敗之如是則疑不得長為臣矣<lb/>
呂氏春秋衛嗣君欲重稅以聚粟民弗安以告薄疑曰<lb/>
民甚愚矣夫聚粟也將以為民也其自藏之與在於上<lb/>
奚擇薄疑曰不然其在於民而君弗知其不如在上也<lb/>
<pb n="KR2c0021_WYG_125-3b"/>
其在於上而民弗知其不如在民也凡聼必反諸已審<lb/>
則令無不聼矣國乆則固固則難亡今虞夏殷周無存<lb/>
者皆不知反諸已也　薄疑説衛嗣君以王術嗣君應<lb/>
之曰所有者千乗也願以受敎薄疑對曰烏獲奉千鈞<lb/>
又况一斤<lb/>
韓非子如耳説衛嗣公衛嗣公説而太息左右曰公何<lb/>
為不相也公曰夫馬似鹿者而題之千金然而有百金<lb/>
之馬而無一金之鹿者馬為人用而鹿不為人用也今<lb/>
<pb n="KR2c0021_WYG_125-4a"/>
如耳萬乗之相也外有大國之意其心不在衛雖辯智<lb/>
亦不為寡人用吾是以不相也　衛嗣君重如耳愛世<lb/>
姬而恐其皆因其愛重以壅已也乃貴薄疑以敵如耳<lb/>
尊魏姬以耦世姬曰以是相參也嗣君知欲無壅而未<lb/>
得其術也夫不使賤議貴下偪上而必待勢重之鈞也<lb/>
而後敢相議則是益樹壅塞之臣也嗣君之壅乃殆<lb/>
史記伐衛拔列城二衛君患之如耳見衛君曰請罷魏<lb/>
兵免成陵君可乎衛君曰先生果能孤請世世以衛事<lb/>
<pb n="KR2c0021_WYG_125-4b"/>
先生如耳見成陵君曰昔者魏伐趙斷羊腸㧞閼與約<lb/>
斬趙趙分而為二所以不亡者魏為從主也今衛已廹<lb/>
亡將西請事於秦與其以秦醳衛不如以魏醳衛衛之<lb/>
德魏必終無窮成陵君曰諾如耳見魏王曰臣有謁於<lb/>
衛衛故周室之别也其稱小國多寳噐今國廹於難而<lb/>
寳噐不出者其心以為攻衛醳衛不以王為主故寳噐<lb/>
雖出必不入於王也臣竊料之先言醳衛者必受衛者<lb/>
也如耳出成陵君入以其言見魏王魏王聼其説罷其<lb/>
<pb n="KR2c0021_WYG_125-5a"/>
兵免成陵君終身不見<hi>紀年魏襄王八年翟章伐衛</hi>
戰國䇿衛嗣君病富術謂殷順且曰子聼吾言也以説<lb/>
君勿益損也君必善子人生之所行與死之心異始君<lb/>
之所行於世者食高麗也所用者緤錯挐薄也羣臣盡<lb/>
以為君輕國而好高麗必無與君言國事者子謂君君<lb/>
之所行天下者甚繆緤錯主斷於國而挐薄輔之自今<lb/>
以往者公孫氏不血食矣君曰善與之相印曰我死子<lb/>
制之嗣君死殷順且以君令相公子期緤錯挐薄之族<lb/>
<pb n="KR2c0021_WYG_125-5b"/>
皆逐之也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷一百二十五<lb/>
</p>
<p>
</p>
  </div>
</body>
</text>
</TEI>
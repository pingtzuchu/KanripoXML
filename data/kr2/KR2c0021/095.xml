<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷九十五之一</head>
    <p>
<pb n="KR2c0021_WYG_095-1a"/>
欽定四庫全書<lb/>
　繹史卷九十五之一　　靈壁縣知縣馬驌撰<lb/>
　　孔門諸子言行<lb/>
史記孔子以詩書禮樂敎弟子蓋三千焉身通六藝者<lb/>
七十有二人如顔濁鄒之徒頗受業者甚衆　孔子曰<lb/>
受業身通者七十有七人皆異能之士也德行顔淵閔<lb/>
子騫冉伯牛仲弓政事冉有季路言語宰我子貢文學<lb/>
子㳺子夏師也僻參也魯柴也愚由也喭回也屢空賜<lb/>
<pb n="KR2c0021_WYG_095-1b"/>
不受命而貨殖焉億則屢中<lb/>
吕氏春秋孔子周流海内再干世主如齊至衛所見八<lb/>
十餘君委贄為弟子者三千人逹徒七十人七十人者<lb/>
萬乘之主得一人用可爲師<lb/>
淮南子孔子弟子七十養徒三千人皆入孝出悌言為<lb/>
文章行為儀表教之所成也<lb/>
新序孔子在州里篤行孝道居於闕黨闕黨之子弟畋<lb/>
漁分有親者得多孝以化之也是以七十二子自逺方<lb/>
<pb n="KR2c0021_WYG_095-2a"/>
至服從其德<lb/>
新論孔子以四科教士隨其所喜譬如市肆多列雜物<lb/>
欲置之者並至<lb/>
家語衛将軍文子問於子貢曰吾聞孔子之施教也先<lb/>
之以詩書而道之以孝悌説之以仁義觀之以禮樂然<lb/>
後成之以文德蓋入室升堂者七十有餘人其孰爲賢<lb/>
子貢對以不知文子曰以吾子常與學賢者也何謂不<lb/>
知子貢對曰賢人無妄知賢即難故君子之言曰智莫<lb/>
<pb n="KR2c0021_WYG_095-2b"/>
難於知人是以難對也文子曰若夫知賢莫不難今吾<lb/>
子親遊焉是以敢問子貢曰夫子之門人蓋有三千就<lb/>
焉賜有逮及焉未逮及焉故不得徧知以告也文子曰<lb/>
吾子所及者請問其行子貢對曰夫能夙興夜寐諷詩<lb/>
崇禮行不貳過稱言不苟是顔囘之行也孔子説之以<lb/>
詩曰媚兹一人應侯慎德永言孝思孝思維則若逢有<lb/>
徳之君世受顯命不失厥名以御於天子則王者之相<lb/>
也在貧如客使其臣如借不遷怒不深怨不錄舊罪是<lb/>
<pb n="KR2c0021_WYG_095-3a"/>
冉雍之行也孔子論其材曰有土之君子也有衆使也<lb/>
有刑用也然後稱怒焉孔子告之以詩曰靡不有初鮮<lb/>
克有終匹夫不怒唯以忘其身不畏强禦不侮矜寡其<lb/>
言循性其都以富材任治戎是仲由之行也孔子和之<lb/>
以文説之以詩曰受小共大共而為下國駿龎荷天子<lb/>
之龍不戁不悚敷奏其勇强乎武哉文不勝質恭老䘏<lb/>
㓜不忘賔旅好學博藝省物而勤也是冉求之行也孔<lb/>
子因而語之曰好學則智䘏孤則惠㳟則近禮勤則有<lb/>
<pb n="KR2c0021_WYG_095-3b"/>
繼堯舜篤恭以王天下其稱之也曰宜爲國老齊荘而<lb/>
能肅志通而好禮擯相兩君之事篤雅有節是公西赤<lb/>
之行也子曰禮經三百可勉能也威儀三千則難也公<lb/>
西赤問曰何謂也子曰貎以擯禮禮以擯辭是謂難焉<lb/>
衆人聞之以為成也孔子語人曰當賔客之事則逹矣<lb/>
謂門人曰二三子之欲學賔客之禮者其於赤也滿而<lb/>
不盈實而如虚過之如不及先王難之博無不學其貎<lb/>
恭其德敦其言於人也無所不信其驕大人也常以浩<lb/>
<pb n="KR2c0021_WYG_095-4a"/>
浩是以眉夀是曽參之行也孔子曰孝德之始也悌德<lb/>
之序也信德之厚也忠德之正也參中夫四德者也以<lb/>
此稱之美功不伐貴位不喜不侮不佚不傲無告是顓<lb/>
孫師之行也孔子言之曰其不伐則猶可能也其不弊<lb/>
百姓則仁也詩云愷悌君子民之父母夫子以其仁為<lb/>
大學之深送迎必敬上交下接若截焉是卜商之行也<lb/>
孔子説之以詩曰式夷式己無小人殆若商也可謂不<lb/>
險矣貴之不喜賤之不怒苟利於民矣廉於行己其事<lb/>
<pb n="KR2c0021_WYG_095-4b"/>
上也以佑其下是澹臺滅明之行也孔子曰獨富獨貴<lb/>
君子恥之夫也中之矣先成其慮及事而用之故動則<lb/>
不妄是言偃之行也孔子曰欲能則學欲知則問欲善<lb/>
則詳欲給則豫當是而行偃也得之矣獨居思仁公言<lb/>
言義其於詩也則一日三復白圭之玷是南宫縚之行<lb/>
也孔子信其能仁以爲異士自見孔子出入於戶未嘗<lb/>
越禮往來過之足不履影啟蟄不殺方長不折執親之<lb/>
喪未嘗見齒是高柴之行也孔子曰柴於親喪則難能<lb/>
<pb n="KR2c0021_WYG_095-5a"/>
也啟蟄不殺則順人道方長不折則恕仁也成湯㳟而<lb/>
以恕是以日隮凡此諸子賜之所親覩者也吾子有命<lb/>
而訊賜賜也固不足以知賢文子曰吾聞之也國有道<lb/>
則賢人興焉中人用焉乃百姓歸之若吾子之論既富<lb/>
茂矣壹諸侯之相也抑末世未有明君所以不遇也子<lb/>
貢既與衛將軍文子言適魯見孔子曰衛将軍文子問<lb/>
二三子之行於賜不壹而三焉賜也辭不獲命以所見<lb/>
者對矣未知中否請以告孔子曰言之乎子貢以其辭<lb/>
<pb n="KR2c0021_WYG_095-5b"/>
状告孔子子聞而笑曰賜汝次為知人矣子貢對曰賜<lb/>
也何敢知人此以賜之所覩也孔子曰然吾亦語汝耳<lb/>
之所未聞目之所未見者豈思之所不至智之所未及<lb/>
哉子貢曰賜願得聞之孔子曰不克不忌不念舊怨蓋<lb/>
伯夷叔齊之行也畏天而敬人服義而行信孝於父母<lb/>
㳟於兄弟從善而教不道蓋趙文子之行也其事君也<lb/>
不敢愛其死然亦不敢忘其身謀其身不遺其友君陳<lb/>
則進而用之不陳則行而退盖隨武子之行也其為人<lb/>
<pb n="KR2c0021_WYG_095-6a"/>
之淵源也多聞而難誕内植足以沒其世國家有道其<lb/>
言足以治無道其黙足以容蓋銅鞮伯華之行也外寛<lb/>
而内正自拯於檃括之中直己而不直人汲汲於仁以<lb/>
善自終蓋蘧伯玉之行也孝恭慈仁允德圖義約貨去<lb/>
怨輕財不匱蓋柳下惠之行也其言曰君雖不量於其<lb/>
身臣不可以不忠於其君是故君擇臣而任之臣亦擇<lb/>
君而事之有道順命無道衡命蓋晏平仲之行也蹈忠<lb/>
而行信終日言不在尤之内國無道處賤不悶貧而能<lb/>
<pb n="KR2c0021_WYG_095-6b"/>
樂蓋老萊子之行也易行以俟天命居下不援其上其<lb/>
觀於四方也不忘其親不盡其樂以不能則學不爲己<lb/>
終身之憂蓋介子山之行也子貢曰敢問夫子之所知<lb/>
者蓋盡扵此而已乎孔子曰何謂其然亦略舉耳目之<lb/>
所及而已矣昔晉平公問祁奚曰羊舌大夫晉之良大<lb/>
夫也其行何如祁奚辭以不知公曰吾聞子少長乎其<lb/>
所今子掩之何也祁奚對曰其少也恭而順心有恥而<lb/>
不使其過宿其爲大夫悉善而謙其端其為輿尉也信<lb/>
<pb n="KR2c0021_WYG_095-7a"/>
而好直其功至於其爲容也温良而好禮博聞而時出<lb/>
其志公曰曩者問子子奚曰不知也祁奚曰每位改變<lb/>
未知所止是以不敢得知也此又羊舌大夫之行也子<lb/>
貢跪曰請退而記之<hi>大戴禮記衛将軍文子問於子贛曰吾聞夫子之施敎也先以詩世</hi>
<hi>道者孝悌説之以義而觀諸體成之以文德蓋受教者七十有餘人聞之孰為賢也子贛對辭以不知文子曰</hi>
<hi>吾子學焉何謂不知也子贛對曰賢人無妄知賢則難故君子曰智莫難於知人此以難也文子曰若夫知賢</hi>
<hi>人莫不難吾子親游焉是敢問也子贛對曰夫子之門人盖三就焉賜有逮及焉有未及焉不得辯知也文子</hi>
<hi>曰吾子之所及請問其行也子贛對曰夙興夜寐諷誦崇禮行不貳過稱言不苟是顔淵之行也孔子説之以</hi>
<pb n="KR2c0021_WYG_095-7b"/>
<hi>詩詩云媚兹一人應侯順德永言孝思孝思惟則故國一逢有徳之君世受顯命不失厥名以御于天子以甲</hi>
<hi>之在貧如客使其臣如藉不遷怒不探怨不錄舊罪是冉雍之行也孔子曰有土君子有衆使也有刑用也然</hi>
<hi>後怒匹夫之怒惟以亡其身詩云靡不有初鮮克有終以告之不畏强禦不侮矜寡其言曰性都其富哉任其</hi>
<hi>戎是仲由之行也夫子未知以文也詩云受小共大共爲下國恂蒙何天之寵傅奏其勇夫强乎武哉文不勝</hi>
<hi>其質㳟老恤孤不忘賔旅好學省物而不懃是冉求之行孔子因而語之曰好學則智恤孤則惠恭老則近禮</hi>
<hi>克篤恭以天下其稱之也宜為國老志通而好禮擯相兩君之事篤雅其有禮節也是公西赤之行也孔子曰</hi>
<hi>禮儀三百可勉能也威儀三千則難也公西赤問曰何謂也孔子曰貎以擯禮禮以擯辭是之謂也主人聞之</hi>
<hi>以成孔子之語人也曰當賔客之事則通矣謂門人曰二三子欲學賔客之禮者於赤也滿而不滿實如虛通</hi>
<pb n="KR2c0021_WYG_095-8a"/>
<hi>之如不及先生難之不學其貎竟其德敦其言於人也無所不信其橋大人也常以皓皓是以眉夀是曽參之</hi>
<hi>行也孔子曰孝德之始也弟德之序也信德之厚也忠德之正也參也中夫四德者矣哉以此稱之也業功不</hi>
<hi>伐貴位不善不侮可侮不佚可佚不敖無告是顓孫之行也孔子言之曰其不伐則猶可能也其不弊百姓者</hi>
<hi>則仁也詩云愷悌君子民之父母夫子以其仁爲大也學以深厲以斷送迎必敬上友下交銀手如斷是卜商</hi>
<hi>之行也孔子曰詩云式夷式已無小人殆而商也其可謂不險也貴之不喜賤之不怒苟於民利矣廉於其事</hi>
<hi>上也以佐其下是澹䑓滅明之行也孔子曰獨貴獨富君子恥之夫也中之矣先成其慮及事而用之是故不</hi>
<hi>忘是言偃之行也孔子曰欲能則學欲知則問欲善則訊欲給則豫當是如偃也得之矣獨居思仁公言言義</hi>
<hi>其聞之詩也一日三復白圭之玷是南宫縚之行也夫子信其仁以爲異姓自見孔子入戶未嘗越屨徃來過</hi>
<pb n="KR2c0021_WYG_095-8b"/>
<hi>人不履影開蟄不殺方長不折執親之喪未嘗見齒是髙柴之行也孔子曰髙柴執親之喪則難能也開蟄不</hi>
<hi>殺則天道也方長不折則恕也恕則仁也湯恭以恕是以日躋也此賜之所親覩也吾子有命而訊賜則不足</hi>
<hi>以知賢文子曰吾聞之也國有道則賢人興焉中人用焉百姓歸焉若吾子之語審茂則一諸侯之相也亦未</hi>
<hi>逢明君也子贛既與衛將軍文子言適魯見孔子曰衛将軍問二三子之行於賜也不一而三賜也辭不獲命</hi>
<hi>以所見者對矣未知中否請嘗以告孔子曰言之子贛以其質告孔子既聞之笑曰賜汝偉爲知人賜子贛對</hi>
<hi>曰賜也焉能知人此賜之所親覩也孔子曰是女所親也吾語女耳之所未聞目之所未見思之所未至智之</hi>
<hi>所未及者乎子贛曰賜得則願聞之也孔子曰不克不忌不念舊惡蓋伯夷叔齊之行也晉平公問於祁徯曰</hi>
<hi>羊舌大夫晉國之良大夫也其行如何祁徯對辭曰不知也公曰吾聞女少長乎其所女其閹知之祁徯對曰</hi>
<pb n="KR2c0021_WYG_095-9a"/>
<hi>其㓜也恭而遜恥而不使其過宿也其為侯大夫也悉善而謙其端也其爲公車尉也信而好直其功也至於</hi>
<hi>其爲和容也温良而好禮博聞而時出其志也公曰嚮者問女女何曰弗知也祁徯對曰每位改變未知所止</hi>
<hi>是以不知蓋羊舌大夫之行也畏天而敬人服義而行信孝乎父而恭於兄好從善而斆往蓋趙文子之行也</hi>
<hi>其事君也不敢愛其死然亦不亡其身謀其身不遺其友君陳則進不陳則行而退蓋隨武子之行也其爲人</hi>
<hi>之淵泉也多聞而難誕也不内辭足以沒世國家有道其言足以生國家無道其黙足以容蓋桐提伯華之行</hi>
<hi>也外寛而内直自設於檃栝之中直已而不直人以善存亡汲汲蓋蘧伯玉之行也孝子慈㓜允德禀義約貨</hi>
<hi>去怨蓋柳下惠之行也其言曰君雖不量於臣臣不可以不量於其君是故君擇臣而使之臣擇君而事之有</hi>
<hi>道順君無道横命晏平仲之行也德恭而行信終日言不在尤之内在尤之外貧而樂也蓋老萊子之行也易</hi>
<pb n="KR2c0021_WYG_095-9b"/>
<hi>行以俟天命居下位而不援其上觀於四方也不忘其親苟思其親不盡其樂以不能學爲己終身之憂蓋介</hi>
<hi>山子推之行也○家語實本於此雖敷衍成文而古意浸失矣惜其中多脱譌無善本讎校故附於家語之後</hi>
尚書大傳周文王胥附奔輳先後禦侮謂之四鄰以免<lb/>
乎牖里之害懿子曰夫子亦有四鄰乎孔子曰吾有四<lb/>
友焉自吾得囘也門人加親是非胥附乎自吾得賜也<lb/>
逺方之士日至是非奔輳乎自吾得師也前有光後有<lb/>
輝是非先後乎自吾得由也惡言不至於門是非禦侮<lb/>
乎<lb/>
<pb n="KR2c0021_WYG_095-10a"/>
晏子仲尼居處惰倦廉隅不正則季次原憲侍氣鬱而<lb/>
疾志意不通則仲由卜商侍德不盛行不厚則顔回騫<lb/>
雍侍<lb/>
尸子仲尼志意不立子路侍儀服不修公西華侍禮不<lb/>
習子游侍辭不辯宰我侍亡忽古今顔回侍節小物冉<lb/>
伯牛侍曰吾以夫六子自勵也<hi>論語摘輔象仲尼素王以顔淵為司徒子路為</hi>
<hi>司空子仲尼鉤文在手是謂知始庭宰我握户是謂守道    貢山庭斗繞口謂面有三  言山在中鼻高有</hi>
<hi>異相也故子貢至孝顔回至仁滅子游握文是謂敏士  子夏握正是謂受相  澹臺  明岐掌是謂正直</hi>
<pb n="KR2c0021_WYG_095-10b"/>
<hi>公冶長手握輔是謂習道</hi>
史記顔回者魯人也字子淵少孔子三十嵗顔淵問仁<lb/>
孔子曰克己復禮天下歸仁焉孔子曰賢哉回也一簞<lb/>
食一瓢飲在陋巷人不堪其憂囘也不改其樂囘也如<lb/>
愚退而省其私亦足以發囘也不愚用之則行捨之則<lb/>
藏唯我與爾有是夫囘年二十九髮盡白蚤死孔子哭<lb/>
之慟曰自吾有囘門人益親魯哀公問弟子孰為好學<lb/>
孔子對曰有顔囘者好學不遷怒不貳過不幸短命死<lb/>
<pb n="KR2c0021_WYG_095-11a"/>
矣今也則亡<hi>家語顔囘年二十九而髮白三十二早死囘以德行著名孔子稱其仁焉○列子云</hi>
<hi>壽十八後漢書云顔子十八天下歸仁淵論語讖顔回月角額似月形淵水也月是水精故名    新論顔淵</hi>
<hi>感中台星回重瞳</hi>　<hi>顔</hi>
説苑顔淵問於仲尼曰成人之行何若子曰成人之行<lb/>
逹乎情性之理通乎物類之變知幽明之故睹逰氣之<lb/>
源若此可謂成人既知天道行躬以仁義飾身以禮樂<lb/>
夫仁義禮樂成人之行也窮神知化德之盛也<lb/>
家語顔回問君子孔子曰愛近仁度近智爲已不重為<lb/>
<pb n="KR2c0021_WYG_095-11b"/>
人不輕君子也夫回曰敢問其次子曰弗學而行弗思<lb/>
而得小子勉之　顔回問小人孔子曰毁人之善以爲<lb/>
辯狡訐懐詐以爲智幸人之有過恥學而羞不能小人<lb/>
也　顔回問於孔子曰小人之言有同乎君子者不可<lb/>
不察也孔子曰君子以行言小人以舌言故君子為義<lb/>
之上相疾也退而相愛小人爲亂之上相愛也退而相<lb/>
惡　顔回問朋友之際如何孔子曰君子之於朋友也<lb/>
心必有非焉而弗能謂吾不知其仁人也不忘久德不<lb/>
<pb n="KR2c0021_WYG_095-12a"/>
思久怨仁矣夫　孔子謂顔回曰人莫不知此道之美<lb/>
而莫之御也莫之為也何居爲聞者盍日思也夫<lb/>
説苑顔回将西逰問於孔子曰何以為身孔子曰㳟敬<lb/>
忠信可以為身恭則免於衆敬則人愛之忠則人與之<lb/>
信則人恃之人所愛人所與人所恃必免於患矣可以<lb/>
臨國家何況於身乎故不比數而比踈不亦逺乎不修<lb/>
中而修外不亦反乎不先慮事臨難乃謀不亦晩乎<hi>○家</hi>
<hi>語略同</hi>
<pb n="KR2c0021_WYG_095-12b"/>
韓詩外𫝊顔淵問於孔子曰淵願貧如富賤如貴無勇<lb/>
而威與士交通終身無患難亦且可乎孔子曰善哉回<lb/>
也夫貧而如富其知足而無欲也賤而如貴其讓而有<lb/>
禮也無勇而威其恭敬而不失於人也終身無患難其<lb/>
擇言而出之也若回者其至乎雖上古聖人亦如此而<lb/>
已　孔子見客客去顔回曰客仁也孔子曰恨兮其心<lb/>
顙兮其口仁則吾不知也言之所聚也顔淵蹙然變色<lb/>
曰良玉度尺雖有十仞之土不能掩其光良珠度寸雖<lb/>
<pb n="KR2c0021_WYG_095-13a"/>
有百仞之水不能掩其瑩夫形體也色心也閔閔乎其<lb/>
薄也苟有温良在中則眉睫與之矣疵瑕在中則眉睫<lb/>
不能匿之詩曰鼔鐘于宫聲聞于外<lb/>
荘子孔子謂顔回曰回來家貧居卑胡不仕乎顔回對<lb/>
曰不願仕回有郭外之田五十畝足以給飦粥郭内之<lb/>
田十畝足以為絲麻鼓琴足以自娯所學夫子之道者<lb/>
足以自樂也回不願仕孔子愀然變容曰善哉回之意<lb/>
丘聞之知足者不以利自累也審自得者失之而不懼<lb/>
<pb n="KR2c0021_WYG_095-13b"/>
行修於内者無位而不怍丘誦之久矣今於囘而後見<lb/>
之是丘之得也<lb/>
家語孔子北遊於農山子路子貢顔淵侍側孔子四望<lb/>
喟然而歎曰於斯致思無所不至矣二三子各言爾志<lb/>
吾將擇焉子路進曰由願得白羽若月赤羽若日鐘鼓<lb/>
之音上震於天旍旗繽紛下蟠於地由當一隊而敵之<lb/>
必也攘地千里搴旗執馘唯由能之使二子者從我焉<lb/>
夫子曰勇哉子貢復進曰賜願使齊楚合戰於漭瀁之<lb/>
<pb n="KR2c0021_WYG_095-14a"/>
野兩壘相望塵埃相接挺刃交兵賜著縞衣白冠陳説<lb/>
其閒推論利害釋國之患唯賜能之使二子者從我焉<lb/>
夫子曰辯哉顔回退而不對孔子曰囘來汝奚獨無願<lb/>
乎顔囘對曰文武之事則二子者既言之矣囘何云焉<lb/>
孔子曰雖然各言爾志也小子言之對曰囘聞薫蕕不<lb/>
同器而藏堯桀不共國而治以其類異也囘願得明王<lb/>
聖主輔相之敷其五敎導之以禮樂使民城郭不修溝<lb/>
池不越鑄劍㦸以為農器放牛馬於原藪室家無離曠<lb/>
<pb n="KR2c0021_WYG_095-14b"/>
之思千嵗無戰鬭之患則由無所施其勇而賜無所用<lb/>
其辯矣夫子凛然曰美哉德也子路抗手而對曰夫子<lb/>
何選焉孔子曰不傷財不害民不繁詞則顔氏之子有<lb/>
矣<hi>韓詩外傳孔子與子貢子路顔淵逰於戎山之上孔子喟然歎曰二三子各言爾志予将覽焉由爾何如</hi>
<hi>對曰得白羽如月赤羽如日擊鐘鼓者上聞於天下槊於地使將而攻之惟由為能孔子曰勇士哉賜爾何如</hi>
<hi>對曰得素衣縞冠使於兩國之間不持尺寸之兵升斗之糧使兩國相親如弟兄孔子曰辯士哉囘爾何如對</hi>
<hi>曰鮑魚不與蘭茝同笥而藏桀紂不與堯舜同時而治二子已言囘何言哉孔子曰囘有鄙之心顔淵曰願得</hi>
<hi>明王聖主爲之相使城郭不治溝池不鑿陰陽和調家給人足鑄庫兵以為農器孔子曰大士哉由來區區汝</hi>
<pb n="KR2c0021_WYG_095-15a"/>
<hi>何攻賜來便便汝何使願得之冠爲子宰焉賢士不以恥食不以辱得  孔子逰於景山之上子路子貢顔淵</hi>
<hi>從孔子曰君子登高必賦小子願言者何其願丘将啓汝子路曰由願奮長㦸盪三軍乳虎在後仇敵在前蠡</hi>
<hi>耀蛟奮進救兩國之患孔子曰勇士哉子貢曰兩國構難壮士列陣塵埃漲天賜不持一尺之兵一斗之糧解</hi>
<hi>兩國之難用賜者存不用賜者亡孔子曰辯士哉顔囘不願孔子曰囘何不願顔淵曰二子已願故不敢願孔</hi>
<hi>子曰不同意各有事焉囘其願丘将啓汝顔淵曰願得小國而相之主以道制臣以德化君臣同心外内相應</hi>
<hi>列國諸侯莫不從義嚮風壮者趨而進老者扶而至敎行乎百姓德施乎四蠻莫不釋兵輻輳乎四門天下咸</hi>
<hi>獲永寧蝖飛蠕動各樂其性進賢使能各任其事於是君綏于上臣和于下垂拱無為動作中道從容得禮言</hi>
<hi>仁義者賞言戰鬭者死則由何進而救賜何難之解孔子曰聖士哉大人出小人匿聖者起賢者伏囘與執政</hi>
<pb n="KR2c0021_WYG_095-15b"/>
<hi>則由賜焉施其能哉詩曰雨雪瀌瀌見晛聿消○措語逈異不厭複出</hi>
家語孔子在衛昧旦晨興顔囘侍側聞哭者之聲甚哀<lb/>
子曰囘汝知此何所哭乎對曰囘以此哭聲非但為死<lb/>
者而已又有生離别者也子曰何以知之對曰囘聞桓<lb/>
山之鳥生四子焉羽翼既成将分於四海其母悲鳴而<lb/>
送之哀聲有似於此謂其往而不返也囘竊以音類知<lb/>
之孔子使人問哭者果曰父死家貧賣子以葬與之長<lb/>
決子曰囘也善於識音矣<hi>○説苑作完山之鳥</hi>魯定公問於顔囘<lb/>
<pb n="KR2c0021_WYG_095-16a"/>
曰子亦聞東野畢之善御乎對曰善則善矣雖然其馬<lb/>
将必佚定公色不説謂左右曰君子固有誣人也顔囘<lb/>
退後三日牧來訴之曰東野畢之馬佚兩驂曵兩服入<lb/>
於廄公聞之越席而起促駕召顔囘囘至公曰前日寡<lb/>
人問吾子以東野畢之善御而子曰善則善矣其馬将<lb/>
佚不識吾子奚以知之顔囘對曰以政知之昔者帝舜<lb/>
巧於使民造父巧於使馬舜不窮其民力造父不窮其<lb/>
馬力是以舜無佚民造父無佚馬今東野畢之御也升<lb/>
<pb n="KR2c0021_WYG_095-16b"/>
馬執轡銜體正矣歩驟馳騁朝禮畢矣歴險致逺馬力<lb/>
盡矣然而猶乃求馬不已臣以此知之公曰善誠若吾<lb/>
子之言也吾子之言其義大矣願少進乎顔囘曰臣聞<lb/>
之鳥窮則啄獸窮則攫人窮則詐馬窮則佚自古及今<lb/>
未有窮其下而能無危者也公説遂以告孔子孔子對<lb/>
曰夫其所以爲顔囘者此之類也豈足多哉　仲孫何<lb/>
忌問於顔囘曰一言而有益於仁智可得聞乎囘曰一<lb/>
言而有益於智莫如豫一言而有益於仁莫如恕知其<lb/>
<pb n="KR2c0021_WYG_095-17a"/>
所不可由斯知所由矣　顔囘謂子路曰力猛於德而<lb/>
得其死者鮮矣盍慎諸　叔孫武叔見未仕於顔囘囘<lb/>
曰賔之武叔多稱人之過而已評論之顔囘曰固子之<lb/>
來辱也宜有得於囘焉吾聞諸孔子曰言人之惡非所<lb/>
以美己言人之枉非所以正已故君子攻其惡無攻人<lb/>
之惡　顔囘謂子貢曰吾聞諸夫子身不用禮而望禮<lb/>
於人身不用德而望德於人亂也夫子之言不可不思<lb/>
也<lb/>
<pb n="KR2c0021_WYG_095-17b"/>
韓詩外𫝊子路曰人善我我亦善之人不善我我不善<lb/>
之子貢曰人善我我亦善之人不善我我則引之進退<lb/>
而已耳顔囘曰人善我我亦善之人不善我我亦善之<lb/>
三子所持各異問於夫子夫子曰由之所言蠻貊之言<lb/>
也賜之所言朋友之言也囘之所言親屬之言也詩曰<lb/>
人之無良我以為兄<lb/>
荀子子路入子曰由知者若何仁者若何子路對曰知<lb/>
者使人知己仁者使人愛己子曰可謂士矣子貢入子<lb/>
<pb n="KR2c0021_WYG_095-18a"/>
曰賜知者若何仁者若何子貢對曰知者知人仁者愛<lb/>
人子曰可謂士君子矣顔淵入子曰回知者若何仁者<lb/>
若何顔淵對曰知者自知仁者自愛子曰可謂明君子<lb/>
矣<lb/>
列子顔囘問乎仲尼曰吾嘗濟乎觴深之淵矣津人操<lb/>
舟若神吾問焉曰操舟可學邪曰可能游者可教也善<lb/>
游者數能乃若夫沒人則未嘗見舟而謖操之者也吾<lb/>
問焉而不告敢問何謂也仲尼曰<graphic n="KR3412" url="https://raw.githubusercontent.com/kanripo/KR-Gaiji/master/images/KR3412.png" mimeType="image/png"/>吾與若玩其文也<lb/>
<pb n="KR2c0021_WYG_095-18b"/>
久矣而未逹其實而固且道與能游者可教也輕水也<lb/>
善㳺者之數能也忘水也乃若夫沒人之未嘗見舟也<lb/>
而謖操之也彼視淵若陵視舟之覆猶其車却也覆却<lb/>
萬物方陳乎前而不得入其舎惡徃而不暇以瓦摳者<lb/>
巧以鉤摳者憚以黄金摳者惛巧一也而有所矜則重<lb/>
外也凡重外者拱内　仲尼閒居子貢入侍而有憂色<lb/>
子貢不敢問出告顔囘顔囘援琴而歌孔子聞之果召<lb/>
囘入問曰若奚獨樂囘曰夫子奚獨憂孔子曰先言爾<lb/>
<pb n="KR2c0021_WYG_095-19a"/>
志曰吾昔聞之夫子曰樂天知命故不憂囘所以樂也<lb/>
孔子愀然有閒曰有是言哉汝之意失矣此吾昔日之<lb/>
言爾請以今言爲正也汝徒知樂天知命之無憂未知<lb/>
樂天知命有憂之大也今告若其實修一身任窮逹知<lb/>
去來之非我亡變亂於心慮爾之所謂樂天知命之無<lb/>
憂也曩吾脩詩書正禮樂将以治天下遺來世非但脩<lb/>
一身治魯國而已而魯之君臣日失其序仁義益衰情<lb/>
性益薄此道不行一國與當年其如天下與來世矣吾<lb/>
<pb n="KR2c0021_WYG_095-19b"/>
始知詩書禮樂無救於治亂而未知所以革之之方此<lb/>
樂天知命者之所憂雖然吾得之矣夫樂而知者非古<lb/>
人之所謂樂知也無樂無知是真樂真知故無所不樂<lb/>
無所不知無所不憂無所不為詩書禮樂何棄之有革<lb/>
之何爲顔囘北面拜手曰囘亦得之矣出告子貢子貢<lb/>
茫然自失歸家淫思七日不寝不食以至骨立顔囘重<lb/>
往喻之乃反丘門弦歌誦書終日不輟<lb/>
荘子顔囘問仲尼曰孟孫才其母死哭泣無涕中心不<lb/>
<pb n="KR2c0021_WYG_095-20a"/>
慼居喪不哀無是三者以善喪蓋魯國固有無其實而<lb/>
得其名者乎囘壹怪之仲尼曰夫孟孫氏盡之矣進於<lb/>
知矣唯簡之而不得夫已有所簡矣孟孫氏不知所以<lb/>
生不知所以死不知就先不知就後若化為物以待其<lb/>
所不知之化已乎且方将化惡知不化哉方将不化惡<lb/>
知已化哉吾特與汝其夢未始覺者邪且彼有駭形而<lb/>
無損心有旦宅而無情死孟孫氏特覺人哭亦哭是自<lb/>
其所以乃且也相與吾之耳矣庸詎知吾所謂吾之乎<lb/>
<pb n="KR2c0021_WYG_095-20b"/>
且汝夢為鳥而厲乎天夢為魚而沒於淵不識今之言<lb/>
者其覺者乎其夢者乎造適不及笑獻笑不及排安排<lb/>
而去化乃入於寥天一　顔淵問乎仲尼曰囘嘗聞諸<lb/>
夫子曰無有所将無有所迎囘敢問其遊仲尼曰古之<lb/>
人外化而内不化今之人内化而外不化與物化者一<lb/>
不化者也安化安不化安與之相靡必與之莫多狶韋<lb/>
氏之囿黄帝之圃有虞氏之宫湯武之室君子之人若<lb/>
儒墨者師故以是非相<graphic n="KR1366" url="https://raw.githubusercontent.com/kanripo/KR-Gaiji/master/images/KR1366.png" mimeType="image/png"/>也而況今之人乎聖人處物<lb/>
<pb n="KR2c0021_WYG_095-21a"/>
不傷物不傷物者物亦不能傷也唯無所傷者爲能與<lb/>
人相将迎山林與臯壤與使我欣欣然而樂與樂未畢<lb/>
也哀又繼之哀樂之來吾不能禦其去弗能止悲夫世<lb/>
人直為物逆旅耳夫知遇而不知所不遇知能能而不<lb/>
能所不能無知無能者固人之所不免也夫務免乎人<lb/>
之所不免者豈不亦悲哉至言去言至為去爲齊知之<lb/>
所知則淺矣　顔囘曰囘益矣仲尼曰何謂也曰囘忘仁<lb/>
義矣曰可矣猶未也他日復見曰囘益矣曰何謂也曰<lb/>
<pb n="KR2c0021_WYG_095-21b"/>
囘忘禮樂矣曰可矣猶未也他日復見曰囘益矣曰何<lb/>
謂也曰囘坐忘矣仲尼蹵然曰何謂坐忘顔囘曰墮枝<lb/>
體黜聰明離形去知同於大通此謂坐忘仲尼曰同則<lb/>
無好也化則無常也而果其賢乎丘也請從而後也<lb/>
顔淵問於仲尼曰夫子歩亦歩夫子趨亦趨夫子馳亦<lb/>
馳夫子奔逸絶塵而囘瞠若乎後矣夫子曰囘何謂邪<lb/>
曰夫子歩亦歩也夫子言亦言也夫子趨亦趨也夫子<lb/>
辯亦辯也夫子馳亦馳也夫子言道囘亦言道也及奔<lb/>
<pb n="KR2c0021_WYG_095-22a"/>
逸絶塵而囘瞠若乎後者夫子不言而信不比而周無<lb/>
器而民蹈乎前而不知所以然而已矣仲尼曰惡可不<lb/>
察與夫哀莫大於心死而人死亦次之日出東方而入<lb/>
於西極萬物莫不比方有目有趾者待是而後成功是<lb/>
出則存是入則亡萬物亦然有待也而死有待也而生<lb/>
吾一受其成形而不化以待盡效物而動日夜無隙而<lb/>
不知其所終薰然其成形知命不能規乎其前丘以是<lb/>
日徂吾終身與女交一臂而失之可不哀與女殆著乎<lb/>
<pb n="KR2c0021_WYG_095-22b"/>
吾所以著也彼已盡矣而女求之以為有是求馬於唐<lb/>
肆也吾服女也甚忘女服吾也亦甚忘雖然女奚患焉<lb/>
雖忘乎故吾吾有不忘者存　顔囘見仲尼請行曰奚<lb/>
之曰将之衛曰奚爲焉曰囘聞衛君其年壮其行獨輕<lb/>
用其國而不見其過輕用民死死者以國量乎澤若蕉<lb/>
民其無如矣囘嘗聞之夫子曰治國去之亂國就之醫<lb/>
門多疾願以所聞思其則庶幾其國有瘳乎仲尼曰譆<lb/>
若殆往而刑耳夫道不欲雜雜則多多則擾擾則憂憂<lb/>
<pb n="KR2c0021_WYG_095-23a"/>
而不救古之至人先存諸已而後存諸人所存於己者<lb/>
未定何暇至於暴人之所行且若亦知夫德之所蕩而<lb/>
知之所為出乎哉德蕩乎名知出乎争名也者相軋也<lb/>
知也者争之器也二者凶器非所以盡行也且德厚信<lb/>
矼未逹人氣名聞不争未逹人心而强以仁義䋲墨之<lb/>
言術暴人之前者是以人惡有其美也命之曰菑人菑<lb/>
人者人必反菑之若殆為人菑夫且苟爲説賢而惡不<lb/>
肖惡用而求有以異若唯無詔王公必将乘人而鬭其<lb/>
<pb n="KR2c0021_WYG_095-23b"/>
㨗而目将熒之而色將平之口将營之容將形之心且<lb/>
成之是以火救火以水救水名之曰益多順始無窮若<lb/>
殆以不信厚言必死於暴人之前矣且昔者桀殺闗龍<lb/>
逄紂殺王子比干是皆修其身以下傴拊人之民以下<lb/>
拂其上者也故其君因其修以擠之是好名者也昔者<lb/>
堯攻叢枝胥敖禹攻有扈國為虚厲身為刑戮其用兵<lb/>
不止其求實無已是皆求名實者也而獨不聞之乎名<lb/>
實者聖人之所不能勝也而況若乎雖然若必有以也<lb/>
<pb n="KR2c0021_WYG_095-24a"/>
嘗以語我來顔囘曰端而虚勉而一則可乎曰惡惡可<lb/>
夫以陽為充孔揚采色不定常人之所不違因案人之<lb/>
所感以求容與其心名之曰日漸之德不成而況大德<lb/>
乎将執而不化外合而内不訾其庸詎可乎曰然則我<lb/>
内直而外曲成而上比内直者與天為徒與天為徒者<lb/>
知天子之與己皆天之所子而獨以己言蘄乎而人善<lb/>
之蘄乎而人不善之邪若然者人謂之童子是之謂與<lb/>
天爲徒外曲者與人之為徒也擎跽曲拳人臣之禮也<lb/>
<pb n="KR2c0021_WYG_095-24b"/>
人皆為之吾敢不為邪爲人之所爲者人亦無疵焉是<lb/>
之謂與人爲徒成而上比者與古為徒其言雖敎讁之<lb/>
實也古之有也非吾有也若然者雖直不為病是之謂<lb/>
與古為徒若是則可乎仲尼曰惡惡可大多政法而不<lb/>
諜雖固亦無罪雖然止是耳矣夫胡可以及化猶師心<lb/>
者也顔囘曰吾無以進矣敢問其方仲尼曰齋吾将語<lb/>
若有而為之其易邪易之者皥天不宜顔囘曰囘之家<lb/>
貧唯不飲酒不茹葷者數月矣若此則可以爲齋乎曰<lb/>
<pb n="KR2c0021_WYG_095-25a"/>
是祭祀之齋非心齋也囘曰敢問心齋仲尼曰若一志<lb/>
無聽之以耳而聽之以心無聽之以心而聽之以氣聽<lb/>
止於耳心止於符氣也者虚而待物者也唯道集虛虛<lb/>
者心齋也顔囘曰囘之未始得使實自囘也得使之也<lb/>
未始有囘也可謂虛乎夫子曰盡矣吾語若若能入遊<lb/>
其樊而無感其名入則鳴不入則止無門無毒一宅而<lb/>
寓於不得已則幾矣絶迹易無行地難為人使易以僞<lb/>
為天使難以偽聞以有翼飛者矣未聞以無翼飛者也<lb/>
<pb n="KR2c0021_WYG_095-25b"/>
聞以有知知者矣未聞以無知知者也瞻彼闋者虛室<lb/>
生白吉祥止止夫且不止是之謂坐馳夫狥耳目内通<lb/>
而外於心知鬼神将來舎而況人乎是萬物之化也禹<lb/>
舜之所紐也伏羲几蘧之所行終而況散焉者乎　顔<lb/>
淵東之齊孔子有憂色子貢下席而問曰小子敢問囘<lb/>
東之齊夫子有憂色何邪孔子曰善哉汝問昔者管子<lb/>
有言丘甚善之曰禇小者不可以懐大綆短者不可以<lb/>
汲深夫若是者以為命有所成而形有所適也夫不可<lb/>
<pb n="KR2c0021_WYG_095-26a"/>
損益吾恐囘與齊侯言堯舜黄帝之道而重以燧人神<lb/>
農之言彼将内求於已而不得不得則惑人惑則死且<lb/>
汝獨不聞邪昔者海鳥止於魯郊魯侯御而觴之于廟<lb/>
奏九韶以為樂具大牢以為膳鳥乃眩視憂悲不敢食<lb/>
一臠不敢飲一杯三日而死此以己養養鳥也非以鳥<lb/>
養養鳥也夫以鳥養養鳥者宜棲之深林遊之壇陸浮<lb/>
之江湖食之鰌䱔隨行列而止委蛇而處彼唯人言之<lb/>
惡聞奚以夫譊譊為乎咸池九韶之樂張之洞庭之野<lb/>
<pb n="KR2c0021_WYG_095-26b"/>
鳥聞之而飛獸聞之而走魚聞之而下入人䘚聞之相<lb/>
與還而觀之魚處水而生人處水而死彼必相與異其<lb/>
好惡故異也故先聖不一其能不同其事名止於實義<lb/>
設於適是之謂條逹而福持<hi>○荘列雖寓言而至理存焉至文出焉故皆大書</hi>
<hi>顔氏家訓邑號朝歌顔淵不舎外新論顔囘不以夜浴改容  衝波𫝊孔子使子貢往  久而不來孔子謂弟</hi>
<hi>子占之遇鼎皆言無足不來顔子掩口而笑子曰囘也哂謂賜來也曰無足者乘舟而來賜至矣清朝也子貢</hi>
<hi>果朝至目殷芸小説顔淵子路共坐於門有鬼魅求見孔子其  若日其形甚偉子路失魄口噤不能言顔淵</hi>
<hi>乃杖劒前斫其腰於是形化成蛇即斬之孔子出觀歎曰勇者不懼智者不惑仁者有勇勇者不必有仁</hi>
<pb n="KR2c0021_WYG_095-27a"/>
家語顔囘死魯定公弔焉使人訪於孔子孔子對曰凡<lb/>
在封内皆臣子也禮君弔其臣升自東階向尸而哭其<lb/>
恩賜之施不有笇也<hi>○計囘之年當死於哀公時</hi>
禮記顔淵之喪饋祥肉孔子出受之入彈琴而后食之<lb/>
<hi>○檀弓外論衡顔淵與孔子俱上魯泰山孔子東南望呉闔門  有繫白馬引顔淵指以示之曰若見吳闔門</hi>
<hi>乎顔淵曰見之孔子曰門外何有曰有如繫練之状孔子撫其目而止之因與俱下下而顔淵髪白齒落遂以</hi>
<hi>病死蓋以精神不能若孔子彊力自極精華竭盡故早夭死○此等附㑹不足辯  顔淵困於學以才自殺○</hi>
<hi>尤謬馬韓詩外𫝊顔囘望呉門見一匹練孔子曰馬也然則  之光景一匹長耳故後人號馬為匹  新論顔</hi>
<pb n="KR2c0021_WYG_095-27b"/>
<hi>淵所以命短慕孔子殤其年也</hi>
史記七十子之徒仲尼獨薦顔淵為好學然囘也屢空<lb/>
糟糠不厭而䘚蚤夭天之報施善人其何如哉　伯夷<lb/>
叔齊雖賢得夫子而名益彰顔淵雖好學附驥尾而行<lb/>
益顯<lb/>
法言紆朱懐金之樂不如顔氏子之樂顔氏子之樂也<lb/>
内紆朱懐金之樂也外或曰請問屢空之内曰顔不孔<lb/>
雖得天下不足以為樂然亦有苦乎曰顔苦孔之卓也<lb/>
<pb n="KR2c0021_WYG_095-28a"/>
或人瞿然曰兹苦也祗其所以為樂也歟　敢問潛心<lb/>
於聖曰昔仲尼潛心於文王矣逹之顔淵亦潛心於仲<lb/>
尼矣未逹一閒耳神在所潛而已矣　昔者顔淵以退<lb/>
為進天下鮮儷焉或曰若此則何小於必退也曰必進<lb/>
易儷也必退易儷也進以禮退以義難儷也<lb/>
論衡顔淵曰舜何人也予何人也五帝三王顔淵獨慕<lb/>
舜者知已歩騶有同也知德所慕默識所追同一實也<lb/>
　顔淵死子曰天喪予子路死子曰天祝予孔子自傷<lb/>
<pb n="KR2c0021_WYG_095-28b"/>
之辭非實然之道也孔子命不王二子夀不長也不王<lb/>
不長所禀不同度數竝放適相應也<hi>述異記曲阜古城有顔囘墓墓上石</hi>
<hi>楠樹二株可三四十圍土人云顔囘手植之木</hi>
史記曽參南武城人字子輿少孔子四十六歲孔子以<lb/>
為能通孝道故授之業作孝經死於魯<hi>家語曽參字子輿志存孝道故</hi>
<hi>孔子因之以作孝經齊嘗聘欲以為卿而不就曰吾父母老食人之禄則憂人之事故吾不逺親而為人役</hi>
<hi>新論子游揚裘而諺曽參指揮而哂顔氏家訓曽子七十乃學名聞天下</hi>
荘子曽子居衛緼袍無表顔色腫噲手足胼胝三日不<lb/>
<pb n="KR2c0021_WYG_095-29a"/>
舉火十年不製衣正冠而纓絶捉衿而肘見納履而踵<lb/>
決曵縰而歌商頌聲滿天地若出金石天子不得臣諸<lb/>
侯不得友故養志者忘形養形者忘利致道者忘心矣<lb/>
説苑曽子衣弊衣以耕魯君使人往致邑焉曰請以此<lb/>
修衣曽子不受反復往又不受使者曰先生非求於人<lb/>
人則獻之奚為不受曽子曰臣聞之受人者畏人與人<lb/>
者驕人縱子有賜不我驕也我能勿畏乎終不受孔子<lb/>
聞之曰參之言足以全其節也　曽子芸瓜而誤斬其<lb/>
<pb n="KR2c0021_WYG_095-29b"/>
根曽晳怒援大杖擊之曽子仆地有頃蘇蹷然而起進<lb/>
曰曩者參得罪於大人大人用力敎參得無疾乎退屏<lb/>
鼓琴而歌欲令曽晳聽其歌聲令知其平也孔子聞之<lb/>
告門人曰參來勿内也曽子自以無罪使人謝孔子孔<lb/>
子曰汝聞瞽叟有子名曰舜舜之事父也索而使之未<lb/>
嘗不在側求而殺之未嘗可得小箠則待大箠則走以<lb/>
逃暴怒也今子委身以待暴怒立體而不去殺身以䧟<lb/>
父不義不孝孰是大乎汝非天子之民邪殺天子之民<lb/>
<pb n="KR2c0021_WYG_095-30a"/>
罪奚如以曽子之材又居孔子之門有罪不自知處義<lb/>
難乎<hi>○兼明書云孟子曰曽子之事父也諭之以小杖則受諭之以大杖則走者恐虧其體非孝子之道</hi>
<hi>也按此説異子抱朴子曽參鋤𤓰三足烏萃其冠○荘子注云曽  至孝為父所憎嘗見絶糧而後蘇</hi>
新語曽子孝於父母昏定晨省調寒温適輕重勉之於<lb/>
糜粥之間行之於袵席之上而德美重於後世<lb/>
尸子曽子每讀喪禮泣下霑襟常以一夕五起視衣之<lb/>
厚薄枕之高卑<hi>水經注曽子居曲阜鴟梟不入城郭</hi>
琴操歸耕者曽子之所作也曽子事孔子十餘年晨覺<lb/>
<pb n="KR2c0021_WYG_095-30b"/>
眷然念二親年衰養之不備於是援琴而鼓之曰往而<lb/>
不反者年也不可得而再事者親也歔欷歸耕來日安<lb/>
所耕歴山盤乎欽崟<hi>○一本云朅來歸耕歴山盤兮以晏父母我心博兮</hi>　曽子<lb/>
耕泰山之下天雨雪寒凍旬日不得歸作梁山吟<hi>鹽鐵論曽</hi>
<hi>子倚山而吟山鳥下翔</hi>
吕氏春秋曽子曰君子行於道路其有父者可知也其<lb/>
有師者可知也夫無父而無師者餘若夫何哉此言事<lb/>
師之猶事父也曽㸃使曽參過期而不至人皆見曽㸃<lb/>
<pb n="KR2c0021_WYG_095-31a"/>
曰無乃畏邪曽㸃曰彼雖畏我存夫安敢畏孔子畏於<lb/>
匡顔淵後孔子曰吾以汝為死矣顔淵曰子在囘何敢<lb/>
死顔囘之於孔子猶曽參之事父也<lb/>
論衡曽子出薪於野有客至而欲去曽母曰願畱參方<lb/>
到即以右手搤其左臂曽子左臂立痛即馳至問母臂<lb/>
何故痛母曰今者客來欲去吾搤臂以呼汝耳<hi>孝子𫝊樂正者</hi>
<hi>曽參門人也來候參參採薪在野母嚙右指旋頃走歸見正不語入跪母問何患母曰無參曰負薪右臂痛薪</hi>
<hi>墮地何謂無母曰向者客來無所使故嚙指呼汝耳參乃悲然搜神記曽子從仲尼在楚而心動辭歸問母母</hi>
<pb n="KR2c0021_WYG_095-31b"/>
<hi>曰思爾齧指孔子曰曽參之孝精感萬里車淮南子曽子之養親也若事嚴主烈君  曽子攀柩  引楯者為</hi>
<hi>之止也勝曽子立亷不飲盗泉所謂養志也曽曽子立孝不過  母之閭  論語撰考讖里名勝母  子斂襟</hi>
<hi>○顔氏家訓亦云</hi>
孝子𫝊曽子食生魚甚美因吐之人問其故參曰母在<lb/>
之日不知生魚味今我食美故吐之遂終身不食<hi>○詩疏云</hi>
<hi>曽子見益母而感之搜神記曽參養母至孝有𤣥鶴為戎人所射窮而歸  參收養治療瘡愈飛去後鶴夜到</hi>
<hi>門雌雄各銜䨇明珠報焉</hi>
韓詩外𫝊曽子曰往而不可還者親也至而不可加者<lb/>
<pb n="KR2c0021_WYG_095-32a"/>
年也是故孝子欲養而親不待也木欲直而時不待也<lb/>
是故椎牛而祭墓不如雞豚逮親存也故吾嘗仕齊為<lb/>
吏祿不過鍾釜尚猶欣欣而喜者非以為多也樂其逮<lb/>
親也既沒之後吾嘗南遊於楚得尊官焉堂高九仞榱<lb/>
題三圍轉轂百乘猶北鄉而泣涕者非為賤也悲不逮<lb/>
吾親也故家貧親老不擇官而仕若夫信其志約其親<lb/>
者非孝也詩曰有母之尸雍　曽子仕於莒得粟三秉<lb/>
方是之時曽子重其祿而輕其身親沒之後齊迎以相<lb/>
<pb n="KR2c0021_WYG_095-32b"/>
楚迎以令尹晉迎以上卿方是之時曽子重其身而輕<lb/>
其祿懐其寳而迷其國者不可與語仁窘其身而約其<lb/>
親者不可與語孝任重道逺者不擇地而息家貧親老<lb/>
者不擇官而仕故君子矯褐趨時當務為急𫝊云不逢<lb/>
時而仕任事而敦其慮為之使而不入其謀貧焉故也<lb/>
詩曰夙夜在公實命不同<hi>荘子曽子再仕而心再化曰吾及親仕三釡而心樂後仕</hi>
<hi>三千鍾不洎吾心悲弟子問於仲尼曰若參者可謂無所縣其罪乎曰既已縣矣夫無所縣者可以有哀乎彼</hi>
<hi>視三釡三十鍾如觀雀蚉䖟相過乎前也</hi>
<pb n="KR2c0021_WYG_095-33a"/>
白虎通曽子去妻藜烝不熟問曰婦有七出不烝亦預<lb/>
乎曰吾聞之也絶交令可友棄妻令可嫁也藜烝不熟<lb/>
而已何問其故乎<hi>家語參後母遇之無恩而供養不衰及其妻以藜烝不熟因出之人曰非</hi>
<hi>七出也參曰藜烝小物耳吾欲使熟而不用吾命況大事乎遂出之終身不娶妻其子元請焉告其子曰髙宗</hi>
<hi>以後妻殺其子孝已尹吉甫以後妻放伯竒吾上不及高宗中不比吉甫庸知其得免於非乎  韓詩外𫝊曽</hi>
<hi>參喪妻不更娶人問其故曽子曰以華元善人也</hi>
韓非子曽子之妻之市其子隨之而泣其母曰女還顧<lb/>
反為女殺彘適市來曽子欲捕彘殺之妻止之曰特與<lb/>
<pb n="KR2c0021_WYG_095-33b"/>
嬰兒戯耳曽子曰嬰兒非與戯也嬰兒非有知也待父<lb/>
母而學者也聽父母之敎今子欺之是敎子欺也父欺<lb/>
子而不信其母非以成教也遂烹彘也<hi>○與孟母買豚肉相類袁淮正</hi>
<hi>書彘作犬兒説苑孔子家兒不知罵曽子家  不知怒生而善教也</hi>
孝經仲尼居曽子侍子曰先王有至德要道以順天下<lb/>
民用和睦上下無怨汝知之乎曽子避席曰參不敏何<lb/>
足以知之子曰夫孝德之本也敎之所由生也復坐吾<lb/>
語汝身體髮膚受之父母不敢毁傷孝之始也立身行<lb/>
<pb n="KR2c0021_WYG_095-34a"/>
道揚名於後世以顯父母孝之終也夫孝始於事親中<lb/>
於事君終於立身大雅云無念爾祖聿修厥德　子曰<lb/>
愛親者不敢惡於人敬親者不敢慢於人愛敬盡於事<lb/>
親而德教加於百姓刑於四海蓋天子之孝也甫刑云<lb/>
一人有慶兆民賴之　在上不驕高而不危制節謹度<lb/>
滿而不溢高而不危所以長守貴也滿而不溢所以長<lb/>
守富也富貴不離其身然後能保其社稷而和其民人<lb/>
蓋諸侯之孝也詩云戰戰兢兢如臨深淵如履薄氷<lb/>
<pb n="KR2c0021_WYG_095-34b"/>
非先王之法服不敢服非先王之法言不敢道非先王<lb/>
之德行不敢行是故非法不言非道不行口無擇言身<lb/>
無擇行言滿天下無口過行滿天下無怨惡三者備矣<lb/>
然後能守其宗廟蓋卿大夫之孝也詩云夙夜匪懈以<lb/>
事一人　資於事父以事母而愛同資於事父以事君<lb/>
而敬同故母取其愛而君取其敬兼之者父也故以孝<lb/>
事君則忠以敬事長則順忠順不失以事其上然後能<lb/>
保其祿位而守其祭祀蓋士之孝也詩云夙興夜寐無<lb/>
<pb n="KR2c0021_WYG_095-35a"/>
忝爾所生　用天之道分地之利謹身節用以養父母<lb/>
此庶人之孝也故自天子至於庶人孝無終始而患不<lb/>
及者未之有也　曽子曰甚哉孝之大也子曰夫孝天<lb/>
之經也地之義也民之行也天地之經而民是則之則<lb/>
天之明因地之利以順天下是以其教不肅而成其政<lb/>
不嚴而治先王見孝之可以化民也是故先之以博愛<lb/>
而民莫遺其親陳之以德義而民興行先之以敬讓而<lb/>
民不争導之以禮樂而民和睦示之以好惡而民知禁<lb/>
<pb n="KR2c0021_WYG_095-35b"/>
詩云赫赫師尹民具爾瞻　子曰昔者明王之以孝治<lb/>
天下也不敢遺小國之臣而況於公侯伯子男乎故得<lb/>
萬國之懽心以事其先王治國者不敢侮於鰥寡而況<lb/>
於士民乎故得百姓之懽心以事其先君治家者不敢<lb/>
侮於臣妾而況於妻子乎故得人之懽心以事其親夫<lb/>
然故生則親安之祭則鬼享之是以天下和平災害不<lb/>
生禍亂不作故明王之以孝治天下也如此詩云有覺<lb/>
德行四國順之　曽子曰敢問聖人之德無以加於孝<lb/>
<pb n="KR2c0021_WYG_095-36a"/>
乎子曰天地之性人為貴人之行莫大於孝孝莫大扵<lb/>
嚴父嚴父莫大於配天則周公其人也昔者周公郊祀<lb/>
后稷以配天宗祀文王於明堂以配上帝是以四海之<lb/>
内各以其職來祭夫聖人之德又何以加於孝乎故親<lb/>
生之膝下以養父母日嚴聖人因嚴以教敬因親以教<lb/>
愛聖人之教不肅而成其政不嚴而治其所因者本也<lb/>
父子之道天性也君臣之義也父母生之續莫大焉君<lb/>
親臨之厚莫重焉故不愛其親而愛他人者謂之悖德<lb/>
<pb n="KR2c0021_WYG_095-36b"/>
不敬其親而敬他人者謂之悖禮以順則逆民無則焉<lb/>
不在於善而皆在於凶德雖得之君子不貴也君子則<lb/>
不然言思可道行思可樂德義可尊作事可法容止可<lb/>
觀進退可度以臨其民是以其民畏而愛之則而象之<lb/>
故能成其德教而行其政令詩云淑人君子其儀不忒<lb/>
　子曰孝子之事親也居則致其敬養則致其樂病則<lb/>
致其憂喪則致其哀祭則致其嚴五者備矣然後能事<lb/>
親事親者居上不驕為下不亂在醜不争居上而驕則<lb/>
<pb n="KR2c0021_WYG_095-37a"/>
亡為下而亂則刑在醜而争則兵三者不除雖日用三<lb/>
牲之養猶為不孝也　子曰五刑之屬三千而罪莫大<lb/>
於不孝要君者無上非聖人者無法非孝者無親此大<lb/>
亂之道也　子曰教民親愛莫善於孝敎民禮順莫善<lb/>
於悌移風易俗莫善於樂安上治民莫善於禮禮者敬<lb/>
而已矣故敬其父則子説敬其兄則弟説敬其君則臣<lb/>
説敬一人而千萬人説所敬者寡而説者衆此之謂要<lb/>
道也　子曰君子之教以孝也非家至而日見之也敎<lb/>
<pb n="KR2c0021_WYG_095-37b"/>
以孝所以敬天下之為人父者也教以悌所以敬天下<lb/>
之為人兄者也敎以臣所以敬天下之為人君者也詩<lb/>
云愷悌君子民之父母非至德其孰能順民如此其大<lb/>
者乎　子曰君子之事親孝故忠可移於君事兄悌故<lb/>
順可移於長居家理故治可移於官是以行成於内而<lb/>
名立扵後世矣　曽子曰若夫慈愛恭敬安親揚名則<lb/>
聞命矣敢問子從父之令可謂孝乎子曰是何言與是<lb/>
何言與昔者天子有争臣七人雖無道不失其天下諸<lb/>
<pb n="KR2c0021_WYG_095-38a"/>
侯有争臣五人雖無道不失其國大夫有争臣三人雖<lb/>
無道不失其家士有争友則身不離於令名父有争子<lb/>
則身不陷於不義故當不義則子不可以不爭於父臣<lb/>
不可以不争於君故當不義則争之從父之令又焉得<lb/>
為孝乎　子曰昔者明王事父孝故事天明事母孝故<lb/>
事地察長㓜順故上下治天地明察神明彰矣故雖天<lb/>
子必有尊也言有父也必有先也言有兄也宗廟致敬<lb/>
不忘親也修身慎行恐辱先也宗廟致敬鬼神著矣孝<lb/>
<pb n="KR2c0021_WYG_095-38b"/>
悌之至通於神明光於四海無所不通詩云自西自東<lb/>
自南自北無思不服　子曰君子之事上也進思盡忠<lb/>
退思補過将順其美匡救其惡故上下能相親也詩云<lb/>
心乎愛矣遐不謂矣中心藏之何日忘之　子曰孝子<lb/>
之喪親也哭不偯禮無容言不文服美不安聞樂不樂<lb/>
食旨不甘此哀戚之情也三日而食敎民無以死傷生<lb/>
毁不滅性此聖人之教也喪不過三年示民有終也為<lb/>
之棺椁衣衾而舉之陳其簠簋而哀戚之擗踊哭泣哀<lb/>
<pb n="KR2c0021_WYG_095-39a"/>
以送之卜其宅兆而安厝之為之宗廟以鬼享之春秋<lb/>
祭祀以時思之生事愛敬死事哀戚生民之本盡矣死<lb/>
生之義備矣孝子之事親終矣<hi>漢書孝經一篇十八章孝經者孔子為曽子陳</hi>
<hi>孝道也夫孝天之經地之義民之行也舉大者言故曰孝經  孝經援神契孔子七十二歳語曽子著孝經既</hi>
<hi>成使七十二子向北辰罄折曽子抱河洛書北向孔子齋戒簮縹筆衣絳單衣向北斗告備忽有赤虹自天而</hi>
<hi>下化為黄玉刻文素曽子撰斯問曰孝文手駮不同何子曰吾作孝經以  王無爵祿之賞斧鉞之誅與先王</hi>
<hi>以託權自至德要道以題行首仲尼以立情性言子曰以開號列曽子以示撰輔詩書以合謀  天子孝曰就</hi>
<hi>言德被天下澤及萬物始終成就榮其祖考也諸侯行孝曰度言奉天子之法度得不危溢是榮其先祖也卿</hi>
<pb n="KR2c0021_WYG_095-39b"/>
<hi>大夫行孝曰譽蓋以聲譽為義謂言行布滿天下能無怨惡遐邇稱譽是榮親也士行孝曰究以明審為義當</hi>
<hi>湏能明審資親事君之道是能榮親也庶人行孝曰畜以畜飬為義言能躬耕力農以畜其德而養其親也</hi>
孝經鉤命訣子曰吾志在春秋行在孝經<hi>○孝經序引公羊傳序同</hi>
　孔子在庶德無所施功無所就志在春秋行在孝經<lb/>
以春秋屬商孝經屬參<hi>○公羊疏引</hi>
吕氏春秋曽子曰父母生之子弗敢殺父母置之子弗<lb/>
敢廢父母全之子弗敢闕故舟而不游道而不徑能全<lb/>
支體以守宗廟可謂孝矣養有五道修宫室安牀笫節<lb/>
<pb n="KR2c0021_WYG_095-40a"/>
飲食養體之道也樹五色施五采列文章養目之道也<lb/>
正六律和五聲雜八音養耳之道也熟五榖烹六畜和<lb/>
煎調養口之道也和顔色説言語敬進退養志之道也<lb/>
此五者代進而厚用之可謂善養矣<lb/>
荀子曽子曰孝子言為可聞行為可見言爲可聞所以<lb/>
説逺也行為可見所以説近也近者説則親逺者説則<lb/>
附親近而附逺孝子之道也<lb/>
禮記曽子曰孝子之養老也樂其心不違其志樂其耳<lb/>
<pb n="KR2c0021_WYG_095-40b"/>
目安其寝處以其飲食忠養之孝子之身終終身也者<lb/>
非終父母之身終其身也是故父母之所愛亦愛之父<lb/>
母之所敬亦敬之至於犬馬盡然而況於人乎<hi>○内則</hi>曽<lb/>
子謂子思曰伋吾執親之喪也水漿不入於口者七日<lb/>
子思曰先王之制禮也過之者俯而就之不至焉者跂<lb/>
而及之故君子之執親之喪也水漿不入於口者三日<lb/>
杖而后能起<hi>○檀弓</hi>
大戴禮記<hi>曽子本孝</hi>曽子曰忠者其孝之本與孝子不登高<lb/>
<pb n="KR2c0021_WYG_095-41a"/>
不履危痺亦弗慿不苟笑不苟訾隱不命臨不指故不<lb/>
在尤之中也孝子惡言死焉流言止焉美言興焉故惡<lb/>
言不出於口煩言不及於已故孝子之事親也居易以<lb/>
俟命不興儉行以徼幸孝子㳺之暴人違之出門而使<lb/>
不以或為父母憂也險塗隘巷不求先焉以愛其身以<lb/>
不敢忘其親也孝子之使人也不敢肆行不敢自専也<lb/>
父死三年不敢改父之道又能事父之朋友又能率朋<lb/>
友以助敬也君子之孝也以正致諫士之孝也以德從<lb/>
<pb n="KR2c0021_WYG_095-41b"/>
命庶人之孝也以力任食任善不敢臣三德故孝之於<lb/>
親也生則有義以輔之死則哀以莅焉祭祀則莅之以<lb/>
敬如此而成於孝子也　<hi>曽子立孝</hi>曽子曰君子立孝其忠<lb/>
之用禮之貴故為人子而不能孝其父者不敢言人父<lb/>
不能畜其子者為人弟而不能承其兄者不敢言人兄<lb/>
不能順其弟者為人臣而不能事其君者不敢言人君<lb/>
不能使其臣者也故與父言言畜子與子言言孝父與<lb/>
兄言言順弟與弟言言承兄與君言言使臣與臣言言<lb/>
<pb n="KR2c0021_WYG_095-42a"/>
事君君子之孝也忠愛以敬反是亂也盡力而有禮荘<lb/>
敬而安之微諫不倦聽從而不怠懽欣忠信咎故不生<lb/>
可謂孝矣盡力無禮則小人也致敬而不忠則不入也<lb/>
是故禮以将其力敬以入其忠飲食移味居處温愉著<lb/>
心於此濟其志也子曰可人也吾任其過不可人也吾<lb/>
辭其罪詩云有子七人莫慰母心子之辭也夙興夜寐<lb/>
無忝爾所生言不自舎也不恥其親君子之孝也是故<lb/>
未有君而忠臣可知者孝子之謂也未有長而順下可<lb/>
<pb n="KR2c0021_WYG_095-42b"/>
知者弟弟之謂也未有治而能仕可知者先修之謂也<lb/>
故曰孝子善事君弟弟善事長君子一孝一弟可謂知<lb/>
終矣　<hi>曽子事父母</hi>單居離問於曽子曰事父母有道乎曽<lb/>
子曰有愛而敬父母之行若中道則從若不中道則諫<lb/>
諫而不用行之如由已從而不諌非孝也諫而不從亦<lb/>
非孝也孝子之諫逹善而不敢争辨争辨者作亂之所<lb/>
由興也由已為無咎則寧由己為賢人則亂孝子無私<lb/>
樂父母所憂憂之父母所樂樂之孝子唯巧變故父母<lb/>
<pb n="KR2c0021_WYG_095-43a"/>
安之若夫坐如尸立如齊弗訊不言言必齊色此成人<lb/>
之善者也未得為人子之道也單居離問曰事兄有道<lb/>
乎曽子曰有尊事之以為己望也兄事之不遺其言兄<lb/>
之行若中道則兄事之兄之行若不中道則養之養之<lb/>
内不養於外則是越之也養之外不養於内則是疏之<lb/>
也是故君子内外養之也單居離問曰使弟有道乎曽<lb/>
子曰有嘉事不失時也弟之行若中道則正以使之弟<lb/>
之行若不中道則兄事之詘事兄之道若不可然後舎<lb/>
<pb n="KR2c0021_WYG_095-43b"/>
之矣曽子曰夫禮大之由也不與小之自也飲食以齒<lb/>
力事不讓辱事不齒執觴觚杯豆而不醉和歌而不哀<lb/>
夫弟者不衡坐不苟越不干逆色趨翔周旋俛仰從命<lb/>
不見於顔色未成於弟也<lb/>
禮記曾子曰孝有三大孝尊親其次弗辱其下能養公<lb/>
明儀問於曽子曰夫子可以為孝乎曽子曰是何言與<lb/>
是何言與君子之所謂孝者先意承志諭父母於道參<lb/>
直養者也安能為孝乎曽子曰身也者父母之遺體也<lb/>
<pb n="KR2c0021_WYG_095-44a"/>
行父母之遺體敢不敬乎居處不荘非孝也事君不忠<lb/>
非孝也涖官不敬非孝也朋友不信非孝也戰陳無勇<lb/>
非孝也五者不遂烖及其親敢不敬乎　亨孰羶薌嘗<lb/>
而薦之非孝也養也君子之所謂孝也者國人稱願然<lb/>
曰幸哉有子如此所謂孝也已衆之本教曰孝其行曰<lb/>
養養可能也敬為難敬可能也安為難安可能也䘚為<lb/>
難父母既沒慎行其身不遺父母惡名可謂能終矣仁<lb/>
者仁此者也禮者履此者也義者宜此者也信者信此<lb/>
<pb n="KR2c0021_WYG_095-44b"/>
者也强者强此者也樂自順此生刑自反此作曽子曰<lb/>
夫孝置之而塞乎天地溥之而横乎四海施諸後世而<lb/>
無朝夕推而放諸東海而凖推而放諸西海而凖推而<lb/>
放諸南海而凖推而放諸北海而凖詩云自西自東自<lb/>
南自北無思不服此之謂也　曽子曰樹木以時伐焉<lb/>
禽獸以時殺焉夫子曰斷一樹殺一獸不以其時非孝<lb/>
也　孝有三小孝用力中孝用勞大孝不匱思慈愛忘<lb/>
勞可謂用力矣尊仁安義可謂用勞矣博施備物可謂<lb/>
<pb n="KR2c0021_WYG_095-45a"/>
不匱矣父母愛之喜而不忘父母惡之懼而無怨父母<lb/>
有過諫而不逆父母既沒必求仁者之粟以祀之此之<lb/>
謂禮終<hi>○祭義</hi>
大戴禮記<hi>主言</hi>孔子閒居曽子侍孔子曰參今之君子惟<lb/>
士與大夫之言之聞也其至於君子之言者甚希矣於<lb/>
乎吾主言其不出而死乎哀哉曽子起曰敢問何謂主<lb/>
言孔子不應曽子懼肅然摳衣下席曰弟子知其不孫<lb/>
也得夫子之閒也難是以敢問也孔子不應曽子懼退<lb/>
<pb n="KR2c0021_WYG_095-45b"/>
負序而立孔子曰參女可語明主之道與曽子曰不敢<lb/>
以為足也得夫子之閒也難是以敢問孔子曰吾語女<lb/>
道者所以明德也德者所以尊道也是故非德不尊非<lb/>
道不明雖有國馬不教不服不可以取千里雖有博地<lb/>
衆民不以其道治之不可以霸主是故昔者明主内脩<lb/>
七教外行三至七教脩焉可以守三至行焉可以征七<lb/>
教不脩雖守不固三至不行雖征不服是故明主之守<lb/>
也必折衝乎千里之外其征也袵席之上還師是故内<lb/>
<pb n="KR2c0021_WYG_095-46a"/>
修七教而上不勞外行三至而財不費此之謂明主之<lb/>
道也曽子曰敢問不費不勞可以為明乎孔子愀然揚<lb/>
麋曰參女以明主為勞乎昔者舜左禹而右臯陶不下<lb/>
席而天下治夫政之不中君之過也政之既中令之不<lb/>
行職事者之罪也明主奚為其勞也昔者明主闗譏而<lb/>
不征市鄽而不税税十取一使民之力歲不過三日入<lb/>
山澤以時有禁而無征此六者取財之路也明主捨其<lb/>
四者而節其二者明主焉取其費也曽子曰敢問何謂<lb/>
<pb n="KR2c0021_WYG_095-46b"/>
七教孔子曰上敬老則下益孝上順齒則下益悌上樂<lb/>
施則下益諒上親賢則下擇友上好德則下不隱上惡<lb/>
貪則下恥争上强果則下廉恥民皆有别則貞則正亦<lb/>
不勞矣此謂七教七教者治民之本也敎定是正矣上<lb/>
者民之表也表正則何物不正是故君先立於仁則大<lb/>
夫忠而士信民敦工璞商慤女憧婦空空七者教之志<lb/>
也七者布諸天下而不窕内諸尋常之室而不塞是故<lb/>
聖人等之以禮立之以義行之以順而民棄惡也如灌<lb/>
<pb n="KR2c0021_WYG_095-47a"/>
曽子曰弟子則不足道則至矣孔子曰參姑止又有焉<lb/>
昔者明主之治民有法必别地以州之分屬而治之然<lb/>
後賢民無所隱暴民無所伏使有司日省如時考之歳<lb/>
誘賢焉則賢者親不省懼使之哀鰥寡養孤獨恤貧窮<lb/>
誘孝悌選賢舉能此七者修則四海之内無刑民矣上<lb/>
之親下也如腹心則下之親上也如保子之見慈母也<lb/>
上下之相親如此然後令則從施則行因民既邇者説<lb/>
逺者來懐然後布指知寸布手知尺舒肘知尋十尋而<lb/>
<pb n="KR2c0021_WYG_095-47b"/>
索百歩而堵三百歩而里千歩而井三井而句烈三句<lb/>
烈而距五十里而封百里而有都邑乃為畜積衣裘焉<lb/>
使處者恤行者有興亡是以蠻夷諸夏雖衣冠不同言<lb/>
語不合莫不來至朝覲於王故曰無市而民不乏無刑<lb/>
而民不違畢弋田獵之得不以盈宫室也徴斂於百姓<lb/>
非以充府庫也慢怛以補不足禮節以損有餘故曰多<lb/>
信而寡貎其禮可守其信可復其跡可履其於信也如<lb/>
四時春秋冬夏其博有萬民也如饑而食如渇而飲下<lb/>
<pb n="KR2c0021_WYG_095-48a"/>
土之人信之夫暑熱凍寒逺若邇非道邇也及其明德<lb/>
也是以兵革不動而威用利不施而親此之謂明主之<lb/>
守也折衝乎千里之外此之謂也曽子曰敢問何謂三<lb/>
至孔子曰至禮不讓而天下治至賞不費而天下之士<lb/>
説至樂無聲而天下之民和明主篤行三至故天下之<lb/>
君可得而知也天下之士可得而臣也天下之民可得<lb/>
而用也曽子曰敢問何謂也孔子曰昔者明主以盡知<lb/>
天下良士之名既知其名又知其數既知其數又知其<lb/>
<pb n="KR2c0021_WYG_095-48b"/>
所在明主因天下之爵以尊天下之士此之謂至禮不<lb/>
讓而天下治因天下之祿以富天下之士此之謂至賞<lb/>
不費而天下之士説天下之士説則天下之明譽興此<lb/>
之謂至樂無聲而天下之民和故曰所謂天下之至仁<lb/>
者能合天下之至親者也所謂天下之至知者能用天<lb/>
下之至和者也所謂天下之至明者能選天下之至良<lb/>
者也此三者咸通然後可以征是故仁者莫大於愛人<lb/>
知者莫大於知賢政者莫大於官賢有土之君修此三<lb/>
<pb n="KR2c0021_WYG_095-49a"/>
者則四海之内拱而俟然後可以征明主之所征必道<lb/>
之所廢者也彼廢道而不行然後誅其君致其征弔其<lb/>
民而不奪其財也故曰明主之征也猶時雨也至則民<lb/>
説矣是故行施彌博得親彌衆此之謂袵席之上乎還<lb/>
師<hi>○家語略同主字俱作王字</hi>
大戴禮記<hi>曽子制言上</hi>曽子曰夫行也者行禮之謂也夫禮<lb/>
貴者敬焉老者孝焉㓜者慈焉少者友焉賤者惠焉此<lb/>
禮也行之則行也立之則義也今之所謂行者犯其上<lb/>
<pb n="KR2c0021_WYG_095-49b"/>
危其下衡道而彊立之天下無道故若天下有道則有<lb/>
司之所求也故君子不貴興道之士而貴有恥之士也<lb/>
若由富貴興道者與貧賤吾恐其或失也若由貧賤興<lb/>
道者與富貴吾恐其羸驕也夫有恥之士富而不以道<lb/>
則恥之貧而不以道則恥之　弟子無曰不我知也鄙<lb/>
夫鄙婦相㑹於廧陰可謂宻矣明日則或揚其言矣故<lb/>
士執仁與義而明行之未篤故也胡為其莫之聞也<lb/>
殺六畜不當及親吾信之矣使民不時失國吾信之矣<lb/>
<pb n="KR2c0021_WYG_095-50a"/>
　蓬生麻中不扶自直白沙在泥與之皆黑是故人之<lb/>
相與也譬如舟車然相濟逹也已先則援之彼先則推<lb/>
之是故人非人不濟馬非馬不走土非土不高水非水<lb/>
不流　君子之為弟也行則為人負無席則寝其趾使<lb/>
之為夫人則否　近市無賈在田無野行無據旅苟若<lb/>
此則夫杖可因篤焉富以苟不如貧以譽生以辱不如<lb/>
死以榮辱可避避之而已矣及其不可避也君子視死<lb/>
若歸　父母之讎不與同生兄弟之讎不與聚國朋友<lb/>
<pb n="KR2c0021_WYG_095-50b"/>
之讎不與聚鄉族人之讎不與聚鄰　良賈深藏如虛<lb/>
君子有盛教如無　弟子問於曽子曰夫士何如則可<lb/>
以為逹矣曽子曰不能則學疑則問欲行則比賢雖有<lb/>
險道循行逹矣今之弟子病下人不知事賢恥不知而<lb/>
又不問欲作則其知不足是以惑闇惑闇終其世而已<lb/>
矣是謂窮民也　曽子門弟子或将之晉曰吾無知焉<lb/>
曽子曰何必然往矣有知焉謂之友無知焉謂之主且<lb/>
夫君子執仁立志先行後言千里之外皆為兄弟苟是<lb/>
<pb n="KR2c0021_WYG_095-51a"/>
之不為則雖汝親庸孰能親汝乎　<hi>曽子制言中</hi>曽子曰君<lb/>
子進則能逹退則能静豈貴其能逹哉貴其有功也豈<lb/>
貴其能静哉貴其能守也夫唯進之何功退之何守是<lb/>
故君子進退有二觀焉故君子進則能益上之譽而損<lb/>
下之憂不得志不安貴位不博厚祿負耜而行道凍餓<lb/>
而守仁謂其守也則君子之義也其功守之義有知之<lb/>
則願也莫之知苟吾自知也吾不仁其人雖獨也吾弗<lb/>
親也故君子不假貴而取寵不比譽而取食直行而取<lb/>
<pb n="KR2c0021_WYG_095-51b"/>
禮比説而取友有説我則願也莫我説苟吾自説也故<lb/>
君子無悒悒於貧無勿勿於賤無憚憚於不聞布衣不<lb/>
完蔬食不飽蓬戸宂牖日孜孜上仁知我吾無訢訢不<lb/>
知我吾無悒悒是以君子直言直行不宛言而取富不<lb/>
屈行而取位畏之見逐智之見殺固不難詘身而為不<lb/>
仁宛言而為不智則君子弗為也　君子雖言不受必<lb/>
忠曰道雖行不受必忠曰仁雖諫不受必忠曰智天下<lb/>
無道循道而行衡塗而僨手足不揜四支不被手足節<lb/>
<pb n="KR2c0021_WYG_095-52a"/>
四支説者申慇懃耳詩云行有死人尚或墐之則此非<lb/>
士之罪也有士者之羞也是故君子以仁為尊天下之<lb/>
為富何為富則仁為富也天下之為貴何為貴則仁為<lb/>
貴也昔者舜匹夫也土地之厚則得而有之人徒之衆<lb/>
則得而使之舜唯以仁得之也是故君子将説富貴必<lb/>
勉於仁也昔者伯夷叔齊死於溝澮之間其仁成名於<lb/>
天下夫二子者居河濟之間非有土地之厚貨粟之富<lb/>
也言為文章行為裘綴於天下是故君子思仁義晝則<lb/>
<pb n="KR2c0021_WYG_095-52b"/>
忘食夜則忘寐日旦就業夕而自省以役其身亦可謂<lb/>
守業矣　<hi>曽子制言下</hi>曽子曰天下有道則君子訢然以交<lb/>
同天下無道則衡言不革諸侯不聽則不干其土聽而<lb/>
不賢則不踐其朝是以君子不犯禁而入人境及郊問<lb/>
禁請命不通患而出危色則秉德之士不讇矣故君子<lb/>
不讇富貴以為已説不乘貧賤以居己尊凡行不義則<lb/>
吾不事不仁則吾不長奉相仁義則吾與之聚羣嚮爾<lb/>
寇盜則吾與慮國有道則突若入焉國無道則突若出<lb/>
<pb n="KR2c0021_WYG_095-53a"/>
焉如此之謂義夫有世義者哉曰仁者殆恭者不入慎<lb/>
者不見使正直者則邇於刑弗違則殆於罪是故君子<lb/>
錯在高山之上深澤之汙聚橡栗藜藿而食之生耕稼<lb/>
以老十室之邑是故昔者禹見耕者五耦而武過十室<lb/>
之邑則下為秉德之士存焉　<hi>曽子立事</hi>曽子曰君子攻其<lb/>
惡求其過彊其所不能去私欲從事於義可謂學矣<lb/>
君子愛日以學及時以行難者弗辟易者弗從唯義所<lb/>
在日旦就業夕而自省思以歿其身亦可謂守業矣<lb/>
<pb n="KR2c0021_WYG_095-53b"/>
君子學必由其業問必以其序問而不決承閒觀色而<lb/>
復之雖不説亦不彊争也　君子既學之患其不博也<lb/>
既博之患其不習也既習之患其無知也既知之患其<lb/>
不能行也既能行之貴其能讓也君子之學致此五者<lb/>
而已矣　君子博學而孱守之微言而篤行之行必先<lb/>
人言必後人君子終身守此悒悒行無求數有名事無<lb/>
求數有成身言之後人揚之身行之後人秉之君子終<lb/>
身守此憚憚君子不絶小不殄微也行自微也不微人<lb/>
<pb n="KR2c0021_WYG_095-54a"/>
人知之則願也人不知苟吾自知也君子終身守此勿<lb/>
勿也君子禍之為患辱之為畏見善恐不得與焉見不<lb/>
善者恐其及己焉是故君子疑以終身君子見利思辱<lb/>
見惡思詬嗜慾思恥忿怒思患君子終身守此戰戰也<lb/>
　君子慮勝氣思而後動論而後行行必思言之言之<lb/>
必思復之思復之必思無悔言亦可謂慎矣人信其言<lb/>
從之以行人信其行從之以復復宜其類類宜其年亦<lb/>
可謂外内合矣　君子疑則不言未問則不言兩問則<lb/>
<pb n="KR2c0021_WYG_095-54b"/>
不行其難者　君子患難除之財色逺之流言滅之禍<lb/>
之所由生自孅孅也是故君子夙絶之　君子已善亦<lb/>
樂人之善也已能亦樂人之能也己雖不能亦不以援<lb/>
人　君子好人之為善而弗趣也惡人之為不善而弗<lb/>
疾也疾其過而不補也飾其美而不伐也伐則不益補<lb/>
則不改矣　君子不先人以惡不疑人以不信不説人<lb/>
之過成人之美存往者在來者朝有過夕改則與之夕<lb/>
有過朝改則與之　君子義則有常善則有鄰見其一<lb/>
<pb n="KR2c0021_WYG_095-55a"/>
冀其二見其小冀其大苟有德焉亦不求盈於人也<lb/>
君子不絶人之歡不盡人之禮來者不豫徃者不慎也<lb/>
去之不謗就之不賂亦可謂忠矣　君子恭而不難安<lb/>
而不舒遜而不諂寛而不縱惠而不儉直而不徑亦可<lb/>
謂知矣　君子入人之國不稱其諱不犯其禁不服華<lb/>
色之服不稱懼惕之言故曰與其奢也寧儉與其倨也<lb/>
寧句可言而不信寧無言也　君子終日言不在尤之<lb/>
中小人一言終身為罪　君子亂言而弗殖神言弗致<lb/>
<pb n="KR2c0021_WYG_095-55b"/>
也道逺日益衆信弗主僉言弗與人言不信不和　君<lb/>
子不唱流言不折辭不陳人以其所能言必有主行必<lb/>
有法親人必有方　多知而無親博學而無方好多而<lb/>
無定者君子弗與也君子多知而擇焉博學而算焉多<lb/>
言而慎焉　博學而無行進給而不讓好直而徑儉而<lb/>
好<graphic n="KR3695" url="https://raw.githubusercontent.com/kanripo/KR-Gaiji/master/images/KR3695.png" mimeType="image/png"/>者君子不與也夸而無恥强而無憚好勇而忍人<lb/>
者君子不與也亟逹而無守好名而無體忿怒而為惡<lb/>
足㳟而口聖而無常位者君子弗與也　巧言令色能<lb/>
<pb n="KR2c0021_WYG_095-56a"/>
小行而篤難於仁矣嗜酤酒好謳歌巷遊而鄉居者乎<lb/>
吾無望焉耳　出入不時言語不序安易而樂暴懼之<lb/>
而不恐説之而不聽雖有聖人亦無若何矣臨事而不<lb/>
敬居喪而不哀祭祀而不畏朝廷而不恭則吾無由知<lb/>
之矣三十四十之間而無藝即無藝矣五十而不以善<lb/>
聞即無聞矣七十而無德雖有微過亦可以勉矣其少<lb/>
不諷誦其壮不論議其老不敎誨亦可謂無業之人矣<lb/>
　少稱不弟焉恥也壮稱無德焉辱也老稱無禮焉罪<lb/>
<pb n="KR2c0021_WYG_095-56b"/>
也過而不能改倦也行而不能遂恥也慕善人而不與<lb/>
焉辱也弗知而不問焉固也説而不能窮也喜怒異慮<lb/>
惑也不能行而言之誣也非其事而居之矯也道言而<lb/>
飾其辭虛也無益而厚受祿竊也好道煩言亂也殺人<lb/>
而不戚焉賊也　人言不善而不違近於説其言説其<lb/>
言殆於以身近之也殆於以身近之殆於身之矣人言<lb/>
善而色葸焉近於不説其言不説其言殆於以身近之<lb/>
也殆於以身近之殆於身之矣故目者心之浮也言者<lb/>
<pb n="KR2c0021_WYG_095-57a"/>
行之指也作於中則播於外也故曰以其見者占其隱<lb/>
者故曰聽其言也可以知其所好矣觀説之流可以知<lb/>
其術也久而復之可以知其信矣觀其所愛親可以知<lb/>
其人矣臨懼之而觀其不恐也怒之而觀其不惛也喜<lb/>
之而觀其不誣也近諸色而觀其不踰也飲食之而觀<lb/>
其有常也利之而觀其能讓也居哀而觀其貞也居約<lb/>
而觀其不營也動勞之而觀其不擾人也　君子之於<lb/>
不善也身勿為能也色勿為不可能也色勿為可能也<lb/>
<pb n="KR2c0021_WYG_095-57b"/>
心思勿為不可能也太上樂善其次安之其下亦能自<lb/>
彊仁者樂道智者利道愚者從弱者畏不愚不弱執誣<lb/>
以彊亦可謂棄民矣　太上不生惡其次而能夙絶之<lb/>
也其下復而能改也復而不改殞身覆家大者傾覆社<lb/>
稷是故君子出言以鄂鄂行身以戰戰亦殆勉於罪矣<lb/>
是故君子為小由為大也居由仕也備則未為備也而<lb/>
勿慮存焉　事父可以事君事兄可以事師長使子猶<lb/>
使臣也使弟猶使承嗣也能取朋友者亦能取所予從<lb/>
<pb n="KR2c0021_WYG_095-58a"/>
政者矣賜與其宫室亦猶慶賞於國也忿怒其臣妾亦<lb/>
猶用刑罰於萬民也是故為善必自内始也内人怨之<lb/>
雖外人亦不能立也　居上位而不淫臨事而栗者鮮<lb/>
不濟矣先憂事者後樂事先樂事者後憂事昔者天子<lb/>
日旦思其四海之内戰戰唯恐不能乂諸侯日旦思其<lb/>
四封之内戰戰唯恐失損之大夫士日旦思其官戰戰<lb/>
唯恐不能勝庶人日旦思其事戰戰唯恐刑罰之至也<lb/>
是故臨事而栗者鮮不濟矣　君子之於子也愛而勿<lb/>
<pb n="KR2c0021_WYG_095-58b"/>
面也使而勿貎也導之以道而勿强也宫中雍雍外焉<lb/>
肅肅兄弟憘憘朋友切切逺者以貎近者以情友以立<lb/>
其所能而逺其所不能苟無失其所守亦可與終身矣<lb/>
荀子曽子曰無内人之疏而外人之親無身不善而怨<lb/>
人無刑已至而呼天内人之疏而外人之親不亦逺乎<lb/>
身不善而怨人不亦反乎刑已至而呼天不亦晚乎詩<lb/>
曰涓涓源水不雝不塞轂已破碎乃大其輻事已敗矣<lb/>
乃重太息其云益乎　曽子曰同遊而不見愛者吾必<lb/>
<pb n="KR2c0021_WYG_095-59a"/>
不仁也交而不見敬者吾必不長也臨財而不見信者<lb/>
吾必不信也三者在身曷怨人怨人者窮怨天者無識<lb/>
失諸已而反諸人豈不亦迂哉<lb/>
説苑曽子曰響不辭聲鑑不辭形君子正一而萬物皆<lb/>
成夫行非為影也而影隨之呼非為響也而響和之故<lb/>
君子功先成而名隨之<lb/>
淮南子曽子曰繫舟水中鳥聞之而髙翔魚聞之而深<lb/>
藏故所趨各異而皆得所便<lb/>
<pb n="KR2c0021_WYG_095-59b"/>
博物志曽子曰好我者知吾美矣惡我者知吾惡矣<lb/>
中論曽子曰或言予之善惟恐其聞或言予之不善惟<lb/>
恐過而見予之鄙色焉　曽子曰人而好善福雖未至<lb/>
禍其逺矣人而不好善禍雖未至福其逺矣<lb/>
家語曽子曰入其國也言信於羣臣而畱可也行忠於<lb/>
卿大夫則仕可也澤施於百姓則富可也孔子曰參之<lb/>
言此可謂善安身矣　曽子曰狎甚則相簡荘甚則不<lb/>
親是故君子之狎足以交歡其荘足以成禮孔子聞斯<lb/>
<pb n="KR2c0021_WYG_095-60a"/>
言也曰二三子志之孰謂參也不知禮乎　孔子曰囘<lb/>
有君子之道四焉强於行義弱於受諫怵於待祿慎於<lb/>
治身史鰌有君子之道三焉不仕而敬上不祀而敬鬼<lb/>
直己而曲於人曽子侍曰參昔嘗聞夫子之三言而未<lb/>
之能行也夫子見人之一善而忘其百非是夫子之易<lb/>
事也見人之有善若已有之是夫子之不争也聞善必<lb/>
躬行之然後導之是夫子之能勞也學夫子之三言而<lb/>
未能行是以自知終不及二子者也<lb/>
<pb n="KR2c0021_WYG_095-60b"/>
孔叢子曽子問聽獄之術孔子曰其大法有三焉治必<lb/>
以寛寛之之術歸於察察之之術歸於義是故聽而不<lb/>
寛是亂也寛而不察是慢也察而不中義是私也私則<lb/>
民怨故善聽者雖不越辭辭不越情情不越義書曰上<lb/>
下比罰無僭亂辭<lb/>
禮記<hi>曽子問</hi>曾子問曰君薨而世子生如之何孔子曰卿<lb/>
大夫士從攝主北面於西階南大祝禆冕執束帛升自<lb/>
西階盡等不升堂命母哭祝聲三告曰某之子生敢告<lb/>
<pb n="KR2c0021_WYG_095-61a"/>
升奠幣于殯東几上哭降衆主人卿大夫士房中皆哭<lb/>
不踊盡一哀反位遂朝奠小宰升舉幣三日衆主人卿<lb/>
大夫士如初位北面大宰大宗大祝皆禆冕少師奉子<lb/>
以衰祝先子從宰宗人從入門哭者止子升自西階殯<lb/>
前北面祝立于殯東南隅祝聲三曰某之子某從執事<lb/>
敢見子拜稽顙哭祝宰宗人衆主人卿大夫士哭踊三<lb/>
者三降東反位皆袒子踊房中亦踊三者三襲衰杖奠<lb/>
出大宰命祝史以名徧告于五祀山川曽子問曰如已<lb/>
<pb n="KR2c0021_WYG_095-61b"/>
葬而世子生則如之何孔子曰太宰太宗從太祝而告<lb/>
于禰三月乃名于禰以名徧告及社稷宗廟山川　曽<lb/>
子問曰竝有喪如之何何先何後孔子曰葬先輕而後<lb/>
重其奠也先重而後輕禮也自啓及葬不奠行葬不哀<lb/>
次反葬奠而後辭於殯遂修葬事其虞也先重而後輕<lb/>
禮也　曽子問曰将冠子冠者至揖讓而入聞齊衰大<lb/>
功之喪如之何孔子曰内喪則廢外喪則冠而不醴徹<lb/>
饌而掃即位而哭如冠者未至則廢如将冠子而未及<lb/>
<pb n="KR2c0021_WYG_095-62a"/>
期日而有齊衰大功小功之喪則因喪服而冠除喪不<lb/>
改冠乎孔子曰天子賜諸侯大夫冕弁服於大廟歸設<lb/>
奠服賜服於斯乎有冠醮無冠醴父沒而冠則已冠埽<lb/>
地而祭於禰已祭而見伯父叔父而后饗冠者　曽子<lb/>
問曰祭如之何則不行旅酬之事矣孔子曰聞之小祥<lb/>
者主人練祭而不旅奠酬於賔賔弗舉禮也昔者魯昭<lb/>
公練而舉酬行旅非禮也孝公大祥奠酬弗舉亦非禮<lb/>
也　曽子問曰大功之喪可以與於饋奠之事乎孔子<lb/>
<pb n="KR2c0021_WYG_095-62b"/>
曰豈大功耳自斬衰以下皆可禮也曽子曰不以輕服<lb/>
而重相為乎孔子曰非此之謂也天子諸侯之喪斬衰<lb/>
者奠大夫齊衰者奠士則朋友奠不足則取於大功以<lb/>
下者不足則反之曽子問曰小功可以與於祭乎孔子<lb/>
曰何必小功耳自斬衰以下與祭禮也曽子曰不以輕<lb/>
喪而重祭乎孔子曰天子諸侯之喪祭也不斬衰者不<lb/>
與祭大夫齊衰者與祭士祭不足則取於兄弟大功以<lb/>
下者曽子問曰相識有喪服可以與於祭乎孔子曰緦<lb/>
<pb n="KR2c0021_WYG_095-63a"/>
不祭又何助於人曽子問曰廢喪服可以與於饋奠之<lb/>
事乎孔子曰説衰與奠非禮也以擯相可也　曽子問<lb/>
曰昏禮既納幣有吉日女之父母死則如之何孔子曰<lb/>
壻使人弔如壻之父母死則女之家亦使人弔父喪稱<lb/>
父母喪稱母父母不在則稱伯父伯母壻已𦵏壻之伯<lb/>
父致命女氏曰某之子有父母之喪不得嗣為兄弟使<lb/>
某致命女氏許諾而弗敢嫁禮也壻免喪女之父母使<lb/>
人請壻弗取而后嫁之禮也女之父母死壻亦如之<lb/>
<pb n="KR2c0021_WYG_095-63b"/>
曽子問曰親迎女在塗而壻之父母死如之何孔子曰<lb/>
女改服布深衣縞總以趨喪女在塗而女之父母死則<lb/>
女反如壻親迎女未至而有齊衰大功之喪則如之何<lb/>
孔子曰男不入改服於外次女入改服於内次然後即<lb/>
位而哭曽子問曰除喪則不復昏禮乎孔子曰祭過時<lb/>
不祭禮也又何反於初　曽子問曰女未廟見而死則<lb/>
如之何孔子曰不遷於祖不祔於皇姑壻不杖不菲不<lb/>
次歸葬于女氏之黨示未成婦也　曽子問曰取女有<lb/>
<pb n="KR2c0021_WYG_095-64a"/>
吉日而女死如之何孔子曰壻齊衰而弔既葬而除之<lb/>
夫死亦如之　曽子問曰喪有二孤廟有二主禮與孔<lb/>
子曰天無二日土無二王嘗禘郊社尊無二上未知其<lb/>
為禮也昔者齊桓公亟舉兵作偽主以行及反藏諸祖<lb/>
廟廟有二主自桓公始也喪之二孤則昔者衛靈公適<lb/>
魯遭季桓子之喪衛君請弔哀公辭不得命公為主客<lb/>
入弔康子立于門右北面公揖讓升自東階西鄉客升<lb/>
自西階弔公拜興哭康子拜稽顙於位有司弗辯也今<lb/>
<pb n="KR2c0021_WYG_095-64b"/>
之二孤自季康子之過也　曽子問曰古者師行必以<lb/>
遷廟主行乎孔子曰天子巡守以遷廟主行載于齊車<lb/>
言必有尊也今也取七廟之主以行則失之矣當七廟<lb/>
五廟無虛主虛主者惟天子崩諸侯薨與去其國與祫<lb/>
祭於祖為無主耳吾聞諸老耼曰天子崩國君薨則祝<lb/>
取羣廟之主而藏諸祖廟禮也䘚哭成事而后主各反<lb/>
其廟君去其國大宰取羣廟之主以從禮也祫祭於祖<lb/>
則祝迎四廟之主主出廟入廟必蹕老耼云曽子問曰<lb/>
<pb n="KR2c0021_WYG_095-65a"/>
古者師行無遷主則何主孔子曰主命問曰何謂也孔<lb/>
子曰天子諸侯将出必以幣帛皮圭告于祖禰遂奉以<lb/>
出載于齊車以行每舎奠焉而后就舎反必告設奠䘚<lb/>
斂幣玉藏諸兩階之閒乃出蓋貴命也　曽子問曰諸<lb/>
侯旅見天子入門不得終禮廢者幾孔子曰四請問之<lb/>
曰太廟火日食后之喪雨霑服失容則廢如諸侯皆在<lb/>
而日食則從天子救日各以其方色與其兵太廟火則<lb/>
從天子救火不以方色與兵曽子問曰諸侯相見揖讓<lb/>
<pb n="KR2c0021_WYG_095-65b"/>
入門不得終禮廢者幾孔子曰六請問之曰天子崩太<lb/>
廟火日食后夫人之喪雨霑服失容則廢　曽子問曰<lb/>
天子嘗禘郊社五祀之祭簠簋既陳天子崩后之喪如<lb/>
之何孔子曰廢曽子問曰當祭而日食太廟火其祭也<lb/>
如之何孔子曰接祭而已矣如牲至未殺則廢天子崩<lb/>
未殯五祀之祭不行既殯而祭其祭也尸入三飯不侑<lb/>
酳不酢而已矣自啟至于反哭五祀之祭不行已𦵏而<lb/>
祭祝畢獻而已　曽子問曰諸侯之祭社稷俎豆既陳<lb/>
<pb n="KR2c0021_WYG_095-66a"/>
聞天子崩后之喪君薨夫人之喪如之何孔子曰廢自<lb/>
薨比至於殯自啟至於反哭奉帥天子　曽子問曰大<lb/>
夫之祭鼎俎既陳籩豆既設不得成禮廢者幾孔子曰<lb/>
九請問之曰天子崩后之喪君薨夫人之喪君之太廟<lb/>
火日食三年之喪齊衰大功皆廢外喪自齊衰以下行<lb/>
也其齊衰之祭也尸入三飯不侑酳不酢而已矣大功<lb/>
酢而已矣小功緦室中之事而已矣士之所以異者緦<lb/>
不祭所祭於死者無服則祭　曽子問曰三年之喪弔<lb/>
<pb n="KR2c0021_WYG_095-66b"/>
乎孔子曰三年之喪練不羣立不旅行君子禮以飾情<lb/>
三年之喪而弔哭不亦虛乎　曽子問曰大夫士有私<lb/>
喪可以除之矣而有君服焉其除之也如之何孔子曰<lb/>
有君喪服於身不敢私服又何除焉於是乎有過時而<lb/>
弗除也君之喪服除而後殷祭禮也曽子問曰父母之<lb/>
喪弗除可乎孔子曰先王制禮過時弗舉禮也非弗能<lb/>
勿除也患其過於制也故君子過時不祭禮也　曽子<lb/>
問曰君薨既殯而臣有父母之喪則如之何孔子曰歸<lb/>
<pb n="KR2c0021_WYG_095-67a"/>
居于家有殷事則之君所朝夕否曰君既啟而臣有父<lb/>
母之喪則如之何孔子曰歸哭而反送君曰君未殯而<lb/>
臣有父母之喪則如之何孔子曰歸殯反于君所有殷<lb/>
事則歸朝夕否大夫室老行事士則子孫行事大夫内<lb/>
子有殷事亦之君所朝夕否　曽子問曰君出疆以三<lb/>
年之戒以椑從君薨其入如之何孔子曰共殯服則子<lb/>
麻弁絰疏衰菲杖入自闕升自西階如小斂則子免而<lb/>
從柩入自門升自阼階君大夫士一節也　曽子問曰<lb/>
<pb n="KR2c0021_WYG_095-67b"/>
君之喪既引聞父母之喪如之何孔子曰遂既封而歸<lb/>
不俟子曽子問曰父母之喪既引及塗聞君薨如之何<lb/>
孔子曰遂既封改服而往　曽子問曰宗子為士庶子<lb/>
為大夫其祭也如之何孔子曰以上牲祭於宗子之家<lb/>
祝曰孝子某為介子某薦其常事若宗子有罪居於他<lb/>
國庶子為大夫其祭也祝曰孝子某使介子某執其常<lb/>
事攝主不厭祭不旅不假不綏祭不配布奠於賔賔奠<lb/>
而不舉不歸肉其辭于賔曰宗兄宗弟宗子在他國使<lb/>
<pb n="KR2c0021_WYG_095-68a"/>
某辭曽子問曰宗子去在他國庶子無爵而居者可以<lb/>
祭乎孔子曰祭哉請問其祭如之何孔子曰望墓而為<lb/>
壇以時祭若宗子死告於墓而后祭於家宗子死稱名<lb/>
不言孝身沒而已子㳺之徒有庶子祭者以此若義也<lb/>
今之祭者不首其義故誣於祭也　曽子問曰祭必有<lb/>
尸乎若厭祭亦可乎孔子曰祭成喪者必有尸尸必以<lb/>
孫孫㓜則使人抱之無孫則取於同姓可也祭殤必厭<lb/>
蓋弗成也祭成喪而無尸是殤之也孔子曰有陰厭有<lb/>
<pb n="KR2c0021_WYG_095-68b"/>
陽厭曽子問曰殤不祔祭何謂陰厭陽厭孔子曰宗子<lb/>
為殤而死庶子弗爲後也其吉祭特牲祭殤不舉肺無<lb/>
肵俎無𤣥酒不告利成是謂陰厭凡殤與無後者祭於<lb/>
宗子之家當室之白尊于東房是謂陽厭　曽子問曰<lb/>
葬引至于堩日有食之則有變乎且不乎孔子曰昔者<lb/>
吾從老耼助葬于黨巷及堩日有食之老耼曰㐀止柩<lb/>
就道右止哭以聽變既明反而后行曰禮也反葬而㐀<lb/>
問之曰夫柩不可以反者也日有食之不知其已之遲<lb/>
<pb n="KR2c0021_WYG_095-69a"/>
數則豈如行哉老耼曰諸侯朝天子見日而行逮日而<lb/>
舎奠大夫使見日而行逮日而舎夫柩不蚤出不莫宿<lb/>
見星而行者唯罪人與奔父母之喪者乎日有食之安<lb/>
知其不見星也且君子行禮不以人之親痁患吾聞諸<lb/>
老耼云　曽子問曰為君使而䘚於舎禮曰公館復私<lb/>
館不復凡所使之國有司所授舎則公館已何謂私館<lb/>
不復也孔子曰善乎問之也自卿大夫士之家曰私館<lb/>
公館與公所為曰公館公館復此之謂也　曽子問曰<lb/>
<pb n="KR2c0021_WYG_095-69b"/>
下殤土周葬于園遂輿機而往塗邇故也今墓逺則其<lb/>
𦵏也如之何孔子曰吾聞諸老耼曰昔者史佚有子而<lb/>
死下殤也墓逺召公謂之曰何以不棺斂於宫中史佚<lb/>
曰吾敢乎哉召公言於周公周公曰豈不可史佚行之<lb/>
下殤用棺衣棺自史佚始也　曽子問曰卿大夫将為<lb/>
尸於公受宿矣而有齊衰内喪則如之何孔子曰出舎<lb/>
於公館以待事禮也孔子曰尸弁冕而出卿大夫士皆<lb/>
下之尸必式必有前驅<lb/>
<pb n="KR2c0021_WYG_095-70a"/>
家語季康子朝服以縞曽子問於孔子曰禮乎孔子曰<lb/>
諸侯皮弁告朔然服之以視朝若此者禮也<lb/>
禮記哀公使人弔蕢尚遇諸道辟於路畫宫而受弔焉<lb/>
曽子曰蕢尚不如把梁之妻之知禮也齊荘公襲莒於<lb/>
奪把梁死焉其妻迎其柩於路而哭之哀荘公使人弔<lb/>
之對曰君之臣不免於罪則将肆諸市朝而妻妾執君<lb/>
之臣免於罪則有先人之敝廬在君無所辱命　曽子<lb/>
曰始死之奠其餘閣也與　曽子曰喪有疾食肉飲酒<lb/>
<pb n="KR2c0021_WYG_095-70b"/>
必有草木之滋焉以為薑桂之謂也　曽子曰尸未設<lb/>
飾故帷堂小斂而徹帷仲梁子曰夫婦方亂故帷堂小<lb/>
斂而徹帷　讀賵曽子曰非古也是再告也　小歛之<lb/>
奠子游曰於東方曽子曰於西方斂斯席矣小斂之奠<lb/>
在西方魯禮之末失也　曽子曰小功不税則是逺兄<lb/>
弟終無服也而可乎　曽子曰小功不為位也者是委<lb/>
巷之禮也子思之哭嫂也為位婦人倡踊申祥之哭言<lb/>
思也亦然　曽子曰朋友之墓有宿草而不哭焉　曽<lb/>
<pb n="KR2c0021_WYG_095-71a"/>
子與客立於門側其徒趨而出曽子曰爾将何之曰吾<lb/>
父死将出哭於巷曰反哭於爾次曽子北面而弔焉<lb/>
仲憲言於曾子曰夏后氏用明器示民無知也殷人用<lb/>
祭器示民有知也周人兼用之示民疑也曽子曰其不<lb/>
然乎其不然乎夫明器鬼器也祭器人器也夫古之人<lb/>
胡為而死其親乎<hi>○檀弓</hi>　或問於曽子曰夫既遣而包<lb/>
其餘猶既食而裹其餘與君子既食則裹其餘乎曽子<lb/>
曰吾子不見大饗乎夫大饗既饗卷三牲之俎歸于賔<lb/>
<pb n="KR2c0021_WYG_095-71b"/>
館父母而賔客之所以為哀也子不見大饗乎　曽申<lb/>
問於曽子曰哭父母有常聲乎曰中路嬰兒失其母焉<lb/>
何常聲之有<hi>○雜記</hi>　曽子曰晏子可謂知禮也已恭敬<lb/>
之有焉有若曰晏子一狐裘三十年遣車一乘及墓而<lb/>
反國君七个遣車七乘大夫五个遣車五乘晏子焉知<lb/>
禮曽子曰國無道君子恥盈禮焉國奢則示之以儉國<lb/>
儉則示之以禮　齊大饑黔敖為食於路以待餓者而<lb/>
食之有餓者蒙袂輯屨貿貿然來黔敖左奉食右執飲<lb/>
<pb n="KR2c0021_WYG_095-72a"/>
曰嗟來食揚其目而視之曰予唯不食嗟來之食以至<lb/>
於斯也從而謝焉終不食而死曽子聞之曰微與其嗟<lb/>
也可去其謝也可食<hi>○檀弓</hi>
列女𫝊魯黔婁先生死曽子與門人往弔之其妻出戶<lb/>
曽子弔之上堂見先生之尸在牖下枕墼席稾緼𫀆不<lb/>
表覆以布被手足不盡斂覆頭則足見覆足則頭見曽<lb/>
子曰斜引其被則斂矣妻曰斜而有餘不如正而不足<lb/>
也先生以不斜之故能至於此生時不邪死而邪之非<lb/>
<pb n="KR2c0021_WYG_095-72b"/>
先生意也曽子不能應遂哭之曰嗟乎先生之終也何<lb/>
以為諡其妻曰以康為諡曽子曰先生在時食不充口<lb/>
衣不蓋形死則手足不斂旁無酒肉何樂於此而諡為<lb/>
康乎其妻曰昔先生君嘗欲授之政以為國相辭而不<lb/>
為是有餘貴也君嘗賜之粟三十鍾先生辭而不受是<lb/>
有餘富也彼先生者甘天下之淡味安天下之卑位不<lb/>
戚戚於貧賤不忻忻於富貴求仁而得仁求義而得義<lb/>
其諡為康不亦宜乎曽子曰唯斯人也而有斯婦<hi>漢書道家</hi>
<pb n="KR2c0021_WYG_095-73a"/>
<hi>黔婁子四篇齊隱士守道不詘威王下之</hi>
韓詩外𫝊昔者孔子鼔瑟曽子子貢側門而聽曲終曽<lb/>
子曰嗟乎夫子瑟聲殆有貪狼之志邪僻之行何其不<lb/>
仁趨利之甚子貢以為然不對而入夫子望見子貢有<lb/>
諫過之色應難之状釋瑟而待之子貢以曽子之言告<lb/>
子曰嗟乎夫參天下賢人也其習知音矣鄉者丘鼓瑟<lb/>
有䑕出游狸見於屋循梁㣲行造焉而避厭目曲脊求<lb/>
而不得丘以瑟浮其音參以丘為貪狼邪僻不亦宜乎<lb/>
<pb n="KR2c0021_WYG_095-73b"/>
詩曰鼓鐘于宫聲聞于外<lb/>
大戴禮記<hi>天圎</hi>單居離問於曽子曰天圎而地方者誠有<lb/>
之乎曽子曰離而聞之云乎單居離曰弟子不察此以<lb/>
敢問也曽子曰天之所生上首地之所生下首上首之<lb/>
謂圓下首之謂方如誠天圓而地方則是四角之不揜<lb/>
也且來吾語汝參嘗聞之矣子曰天道曰圓地道曰方<lb/>
方曰幽而圓曰明明者吐氣者也是故外景幽者含氣<lb/>
者也是故内景故火日外景而金水内景吐氣者施而<lb/>
<pb n="KR2c0021_WYG_095-74a"/>
含氣者化是以陽施而隂化也陽之精氣曰神隂之精<lb/>
氣曰靈神靈者品物之本也而禮樂仁義之祖也而善<lb/>
否治亂所興作也陰陽之氣各盡其所則静矣偏則風<lb/>
俱則靁交則電亂則霧和則雨陽氣勝則散為雨露隂<lb/>
氣勝則凝為霜雪陽之専氣為雹隂之専氣為霰霰雹<lb/>
者一氣之化也毛蟲毛而後生羽蟲羽而後生毛羽之<lb/>
蟲陽氣之所生也介蟲介而後生鱗蟲鱗而後生介鱗<lb/>
之蟲陰氣之所生也唯人為倮匈而後生也陰陽之精<lb/>
<pb n="KR2c0021_WYG_095-74b"/>
也毛蟲之精者曰麟羽蟲之精者曰鳯介蟲之精者曰<lb/>
龜鱗蟲之精者曰龍倮蟲之精者曰聖人龍非風不舉<lb/>
龜非火不兆此皆陰陽之濟兹四者所以役聖人之精<lb/>
也是故聖人為天地主為山川主為鬼神主為宗廟主<lb/>
聖人慎守日月之數以察星辰之行以序四時之順逆<lb/>
謂之歴截十二管以宗八音之上下清濁謂之律也律<lb/>
居陰而治陽歴居陽而治陰律歴迭相治也其間不容<lb/>
髮聖人立五禮以為民望制五衰以别親踈和五聲之<lb/>
<pb n="KR2c0021_WYG_095-75a"/>
樂以導民氣合五味之調以察民情正五色之位成五<lb/>
榖之名序五牲之先後貴賤諸侯之祭牲牛曰太牢大<lb/>
夫之祭牲羊曰少牢士之祭牲特豕曰饋食無祿者稷<lb/>
饋稷饋者無尸無尸者厭也宗廟曰芻豢山川曰犧牷<lb/>
割列穰瘞是有五牲此之謂品物之本禮樂之祖善否<lb/>
治亂之所由興作也<lb/>
説苑公孟子高見顓孫子莫曰敢問君子之禮何如顓<lb/>
孫子莫曰去爾外厲與爾内色勝而心自取之去三者<lb/>
<pb n="KR2c0021_WYG_095-75b"/>
而可矣公孟不知以告曽子曽子愀然逡巡曰大哉言<lb/>
乎無外厲者必内折色勝而心自取之者必為人役是<lb/>
故君子德行成而容不知聞識博而辭不争知慮微逹<lb/>
而能不愚<lb/>
韓詩外𫝊子夏過曽子曽子曰入食子夏曰不為公費<lb/>
乎曽子曰君子有三費飲食不在其中君子有三樂鐘<lb/>
磬琴瑟不在其中子夏曰敢問三樂曽子曰有親可畏<lb/>
有君可事有子可遺此一樂也有親可諫有君可去有<lb/>
<pb n="KR2c0021_WYG_095-76a"/>
子可怒此二樂也有君可喻有友可助此三樂也子夏<lb/>
曰敢問三費曽子曰少而學長而忘此一費也事君有<lb/>
功而輕負之此二費也久交友而中絶之此三費也子<lb/>
夏曰善哉謹身事一言愈於終身之誦而事一士愈於<lb/>
治萬民之功夫人不可以不知也吾嘗蓾焉吾田朞嵗<lb/>
不収土莫不然何況於人乎與人以實雖踈必宻與人<lb/>
以虛雖戚必踈夫實之與實如膠如漆虚之與虚如薄<lb/>
氷之見晝日君子可不畱意哉詩曰神之聽之終和且<lb/>
<pb n="KR2c0021_WYG_095-76b"/>
平<lb/>
説苑公明宣學於曽子三年不讀書曽子曰宣而居參<lb/>
之門三年不學何也公明宣曰安敢不學宣見夫子居<lb/>
宫庭親在叱叱之聲未嘗至於犬馬宣説之學而未能<lb/>
宣見夫子之應賔客㳟儉而不懈惰宣説之學而未能<lb/>
宣見夫子之居朝廷嚴臨下而不毁傷宣説之學而未<lb/>
能宣説此三者學而未能宣安敢不學而居夫子之門<lb/>
乎曽參避席謝之曰參不及宣其學而已<lb/>
<pb n="KR2c0021_WYG_095-77a"/>
荀子曽子食魚有餘曰泔之門人曰泔之傷人不若奥<lb/>
之曽子泣涕曰有異心乎哉傷其聞之晩也<lb/>
説苑魯人攻鄪曽子辭於鄪君曰請出冦罷而後復來<lb/>
請姑毋使狗豕入吾舎鄪君曰寡人之於先生也人無<lb/>
不聞今魯人攻我而先生去我我胡守先生之舎魯人<lb/>
果攻鄪而數之罪十而曽子之所争者九魯師罷鄪君<lb/>
復修曽子舎而後迎之　曽子從孔子於齊齊景公以<lb/>
下卿禮聘曽子曽子固辭将行晏子送之曰吾聞君子<lb/>
<pb n="KR2c0021_WYG_095-77b"/>
贈人以財不若以言今夫蘭本三年湛之以鹿醢既成<lb/>
則易以匹馬非蘭本美也願子詳其所湛既得所湛亦<lb/>
求所湛吾聞君子居必擇處遊必擇士居必擇處所以<lb/>
求士也遊必擇士所以修道也吾聞反常移性者欲也<lb/>
故不可不慎也<hi>荀子曽子行晏子從於郊曰嬰聞之君子贈人以言庶人贈人以財嬰貧無財</hi>
<hi>請假於君子贈吾子以言乘輿之輪大山之木也示諸檃栝三月五月為幬菜敝而不反其常君子之隱栝不</hi>
<hi>可不謹也慎之蘭茝稾本漸於蜜醴一佩易之正君漸於香酒可䜛而得也君子之所漸不可不慎也  晏子</hi>
<hi>曽子将行晏子送之曰君子贈人以軒不者以言吾請以言乎以軒乎曽子曰請以言晏子曰今夫車輪山之</hi>
<pb n="KR2c0021_WYG_095-78a"/>
<hi>直木也良匠揉之其圓中規雖有槁暴不復嬴矣故君子慎隐揉和氏之璧井里之困也良工修之則為存國</hi>
<hi>之寳故君子慎所修今夫蘭本三年而成湛之苦酒則君子不近庶人不佩湛之縻醢而賈匹馬矣非蘭本美</hi>
<hi>也所蕩然也願子之必求所湛嬰聞之君子居必擇居游必就士擇居所以求士求士所以辟患也嬰聞汨常</hi>
<hi>移質習俗移性不可不慎也正韓非子衛将軍文子見曽子曽子不起而延於坐席  身於奥文子謂其御曰</hi>
<hi>曽子愚人也哉以我為君子也君子安可毋敬也以我為暴人也暴人安可侮也曽子不僇命也○此誣枉之</hi>
<hi>言</hi>
大戴禮記曽子疾病曽元抑首曽華抱足曽子曰微乎<lb/>
吾無夫顔氏之言吾何以語汝哉然而君子之務盡有<lb/>
<pb n="KR2c0021_WYG_095-78b"/>
之矣夫華煩而實寡者天也言多而行寡者人也鷹鶽<lb/>
以山為卑而曽巢其上魚鼈黿鼉以淵為淺而蹷宂其<lb/>
中䘚其所以得之者餌也是故君子苟無以利害義則<lb/>
辱何由至哉親戚不説不敢外交近者不親不敢求逺<lb/>
小者不審不敢言大故人之生也百嵗之中有疾病焉<lb/>
有老㓜焉故君子思其不復者而先施焉親戚既歿雖<lb/>
欲孝誰為孝年既耆艾雖欲弟誰為弟故孝有不及弟<lb/>
有不時其此之謂與言不逺身言之主也行不逺身行<lb/>
<pb n="KR2c0021_WYG_095-79a"/>
之本也言有主行有本謂之有聞矣知身是言行之基<lb/>
可謂閒矣君子尊其所聞則高明矣行其所聞則廣大<lb/>
矣髙明廣大不在於他在加之志而已矣與君子遊苾<lb/>
乎如入蘭芷之室久而不聞則與之化矣與小人遊貸<lb/>
乎如入鮑魚之次久而不聞則與之化矣是故君子慎<lb/>
其所去就與君子遊如長日加益而不自知也與小人<lb/>
遊如履薄氷每履而下幾何而不陷乎哉吾不見好學<lb/>
盛而不衰者矣吾不見好教如食疾子矣吾不見日省<lb/>
<pb n="KR2c0021_WYG_095-79b"/>
而月考之其友者矣吾不見孜孜而與來而改者矣<hi>説苑</hi>
<hi>曽子有疾孟儀往問之曽子曰鳥之将死必有悲聲君子集大辟必有順辭禮有三儀知之乎對曰不識也曽</hi>
<hi>子曰坐吾語汝君子修禮以立志則貪欲之心不來君子思禮以修身則怠惰慢易之節不至君子修禮以仁</hi>
<hi>義則忿争暴亂之辭逺若夫置罇俎列籩豆此有司之事也君子雖勿能可也  曽子有疾曽元抱首曽華抱</hi>
<hi>足曽子曰吾無顔氏之才何以告汝雖無能君子務益夫華多實少者天也言多行少者人也夫飛鳥以山為</hi>
<hi>卑而層巢其巔魚鼈以淵為淺而穿宂其中然所以得者餌也君子苟能無以利害身則辱安從至乎官怠於</hi>
<hi>宦成病加於少愈禍生於懈惰孝衰於妻子察此四者慎終如始詩曰靡不有初鮮克有終</hi>
禮記曽子寢疾病樂正子春坐於牀下曽元曽申坐於<lb/>
<pb n="KR2c0021_WYG_095-80a"/>
足童子隅坐而執燭童子曰華而睆大夫之簀與子春<lb/>
曰止曽子聞之瞿然曰呼曰華而睆大夫之簀與曽子<lb/>
曰然斯季孫之賜也我未之能易也元起易簀曽元曰<lb/>
夫子之病革矣不可以變幸而至於旦請敬易之曽子<lb/>
曰爾之愛我也不如彼君子之愛人也以德細人之愛<lb/>
人也以姑息吾何求哉吾得正而斃焉斯已矣舉扶而<lb/>
易之反席未安而沒　曽子之喪浴於爨室<hi>○檀弓</hi>
荀子公行子之之燕遇曽元於塗曰燕君何如曽元曰<lb/>
<pb n="KR2c0021_WYG_095-80b"/>
志卑志卑者輕物輕物者不求助苟不求助何能舉氐<lb/>
羌之虜也不憂其係壘也而憂其不焚也利夫秋豪害<lb/>
靡國家然且為之幾為知計哉<hi>○以下附</hi>
禮記樂正子春下堂而傷其足數月不出猶有憂色門<lb/>
弟子曰夫子之足瘳矣數月不出猶有憂色何也樂正<lb/>
子春曰善如爾之問也善如爾之問也吾聞諸曽子曽<lb/>
子聞諸夫子曰天之所生地之所養無人為大父母全<lb/>
而生之子全而歸之可謂孝矣不虧其體不辱其身可<lb/>
<pb n="KR2c0021_WYG_095-81a"/>
謂全矣故君子頃歩而弗敢忘孝也今予忘孝之道予<lb/>
是以有憂色也壹舉足而不敢忘父母壹出言而不敢<lb/>
忘父母壹舉足而不敢忘父母是故道而不徑舟而不<lb/>
游不敢以先父母之遺體行殆壹出言而不敢忘父母<lb/>
是故惡言不出於口忿言不反於身不辱其身不羞其<lb/>
親可謂孝矣<hi>○祭義</hi>　樂正子春之母死五日而不食曰<lb/>
吾悔之自吾母而不得吾情吾惡乎用吾情<hi>○檀弓</hi>
韓非子齊伐魯索讒鼎魯以其贗往齊人曰贗也魯人<lb/>
<pb n="KR2c0021_WYG_095-81b"/>
曰真也齊曰使樂正子春來吾将聽子魯君請樂正子<lb/>
春樂正子春曰胡不以其真往也君曰我愛之荅曰臣<lb/>
亦愛臣之信<hi>○柳下惠事同</hi>
　<lb/>
　<lb/>
　<lb/>
　<lb/>
　繹史卷九十五之一<lb/>
<pb n="KR2c0021_WYG_095-82a"/>
欽定四庫全書<lb/>
　繹史卷九十五之二　　靈壁縣知縣馬驌撰<lb/>
　　孔門諸子言行<hi>二</hi>
史記閔損字子騫少孔子十五歲孔子曰孝哉閔子騫<lb/>
人不閒於其父母昆弟之言不仕大夫不食汙君之祿<lb/>
如有復我者必在汶上矣<hi>家語閔損魯人少孔子五十歲以徳行著名孔子稱其孝</hi>
<hi>焉</hi>
說苑閔子騫兄弟二人母死其父更娶復有二子子騫<lb/>
<pb n="KR2c0021_WYG_095-82b"/>
為其父御車失轡父持其手衣甚單父則歸呼其後母<lb/>
兒持其手衣甚厚溫即謂其婦曰吾所以娶汝乃為吾<lb/>
子今汝欺吾去無畱乎子騫前曰母在一子單母去四<lb/>
子寒其父黙然故曰孝哉閔子騫一言其母還再言三<lb/>
子温<hi>○藝文類聚引今本無父孝子傳閔子騫為後母所苦冬月以蘆花代絮  知之欲出後母子騫曰</hi>
<hi>母在一子單母去三子寒遂止</hi>
韓詩外傳閔子騫始見於夫子有菜色後有芻豢之色<lb/>
子貢問曰子始有菜色今有芻豢之色何也閔子曰吾<lb/>
<pb n="KR2c0021_WYG_095-83a"/>
出蒹葭之中入夫子之門夫子内切磋以孝外為之陳<lb/>
王法心竊樂之出見羽蓋龍旂旃裘相隨心又樂之二<lb/>
者相攻胷中而不能任是以有菜色也今被夫子之教<lb/>
寖深又頼二三子切磋而進之内明於去就之義出見<lb/>
羽蓋龍旂旃裘相隨視之如壇土矣是以有芻豢之色<lb/>
詩曰如切如磋如琢如磨<hi>尸子閔子騫肥子貢曰何肥也子騫曰吾出見美車馬則</hi>
<hi>欲之入聞先生之言則又欲之兩心相與戰今先生之言勝故肥○韓非子曾子語子貢同</hi>
說苑子夏三年之喪畢見於孔子孔子與之琴使之弦<lb/>
<pb n="KR2c0021_WYG_095-83b"/>
援琴而弦衎衎而樂作而曰先王制禮不敢不及也子<lb/>
曰君子也閔子騫三年之喪畢見於孔子孔子與之琴<lb/>
使之弦援琴而弦切切而悲作而曰先王制禮不敢過<lb/>
也孔子曰君子也子貢問曰閔子哀不盡子曰君子也<lb/>
子夏哀已盡子曰君子也賜也惑敢問何謂孔子曰閔<lb/>
子哀未盡能斷之以禮故曰君子也子夏哀已盡能引<lb/>
而致之故曰君子也夫三年之喪固優者之所屈劣者<lb/>
之所勉<hi>○與檀弓駮異</hi>
<pb n="KR2c0021_WYG_095-84a"/>
孔叢子孔子晝息於室而鼓琴焉閔子自外聞之以告<lb/>
曾子曰嚮也夫子之音清徹以和淪入至道今也更為<lb/>
幽沈之聲幽則利欲之所為發沈則貪得之所為施夫<lb/>
子何所感而若是乎吾從子入而問焉曾子曰諾二子<lb/>
入問夫子夫子曰然女言是也吾有之向見猫方取鼠<lb/>
欲其得之故為之音也女二人者孰識諸曾子對曰閔<lb/>
子夫子曰可與聽音矣<lb/>
家語閔子騫為費宰問政於孔子子曰以德以法夫德<lb/>
<pb n="KR2c0021_WYG_095-84b"/>
法者御民之具猶御馬之有銜勒也君者人也吏者轡<lb/>
也刑者策也夫人君之政執其轡策而已子騫曰敢問<lb/>
古之為政孔子曰古者天子以内史為左右手以德法<lb/>
為銜勒以百官為轡以刑罰為策以萬民為馬故御天<lb/>
下數百年而不失善御馬者正銜勒齊轡策均馬力和<lb/>
馬心故口無聲而馬應轡策不舉而極千里善御民者<lb/>
壹其法正其百官以均齊民力和安民心故令不再而<lb/>
民順從刑不用而天下治是以天地德之而兆民懐之<lb/>
<pb n="KR2c0021_WYG_095-85a"/>
天地之所德兆民之所懐其政美其民而衆稱之今人<lb/>
言五帝三王者其盛無偶威察若存其故何也其法盛<lb/>
其德厚故思其德必稱其人朝夕祝之升聞於天上帝<lb/>
俱歆用永厥世而豐其年不能御民者棄其德法專用<lb/>
刑辟譬猶御馬棄其銜勒而專用箠策其不制也可必<lb/>
矣夫無銜勒而用箠策馬必傷車必敗無德法而用刑<lb/>
辟民必流國必亡治國而無德法則民無修民無修則<lb/>
迷惑失道如此上帝必以為亂天道也茍亂天道則刑<lb/>
<pb n="KR2c0021_WYG_095-85b"/>
罰暴上下相諛莫知念患上下俱無道故也今人言惡<lb/>
者必比之於桀紂其故何也其法不聽其德不厚故民<lb/>
惡其殘虐莫不吁嗟朝夕祝之升聞於天上帝不蠲降<lb/>
之旤罰災害竝生用殄厥世故曰德法者御民之本古<lb/>
之御天下者以六官總治焉冡宰之官以成道司徒之<lb/>
官以成德宗伯之官以成仁司馬之官以成聖司㓂之<lb/>
官以成義司空之官以成禮六官在手以為轡司會均<lb/>
仁以為納故曰御四馬者執六轡御天下者正六官是<lb/>
<pb n="KR2c0021_WYG_095-86a"/>
故善御馬者正身以總轡均馬力齊馬心囘旋曲折唯<lb/>
其所之故可以取長道赴急疾此聖人所以御天地與<lb/>
人事之法則也天子以内史為左右手以六官為轡已<lb/>
與三公為執六官均五敎齊五法故亦唯其所引無不<lb/>
如志以之道則國治以之德則國安以之仁則國和以<lb/>
之聖則國平以之禮則國定以之義則國乂此御政之<lb/>
術也過失人情莫不有焉過而改之是為不過故官屬<lb/>
不理分職不明法政不一百事失紀曰亂亂則飭冢宰<lb/>
<pb n="KR2c0021_WYG_095-86b"/>
地利不殖財物不蕃萬民饑寒教訓不行風俗淫僻人<lb/>
民流散曰危危則飭司徒父子不親長幼失序君臣上<lb/>
下乖離異志曰不和不和則飭宗伯賢能而失官爵功<lb/>
勞而失賞祿士卒疾怨兵弱不用曰不平不平則飭司<lb/>
馬刑罰暴亂姦邪不勝曰不義不義則飭司㓂度量不<lb/>
審舉事失理都鄙不修財物失所曰貧貧則飭司空故<lb/>
御者同是車馬或以取千里或不及數百里其所謂進<lb/>
退緩急異也夫治者同是官法或以致平或以致亂者<lb/>
<pb n="KR2c0021_WYG_095-87a"/>
亦其所以為進退緩急異也古者天子常以季冬考徳<lb/>
正法以觀治亂德盛者治也德薄者亂也故天子考德<lb/>
則天下之治亂可坐廟堂之上而知之夫德盛則法修<lb/>
德不盛則飭法與政咸德而不衰故曰王者又以孟春<lb/>
論吏之德及功能能徳法者為有德能行德法者為有<lb/>
行能成德法者為有功能治徳法者為有智故天子論<lb/>
吏而徳法行事治而功成夫季冬正法孟春論吏治國<lb/>
之要<hi>○語多出入大戴禮諸篇後琴操崔子渡河操閔子騫所作也崔子蚤失母  母嘗以其死母名呼</hi>
<pb n="KR2c0021_WYG_095-87b"/>
<hi>之不應輒笞之崔子乃以渡河為辭繫石於腰自沈而死</hi>
史記冉耕字伯牛孔子以為有德行伯牛有惡疾孔子<lb/>
徃問之自牖執其手曰命也夫斯人也而有斯疾命也<lb/>
夫<hi>家語冉耕魯人以德行著名囘白虎通冉伯牛危言正行而遭惡疾  淮南子顔  季路子夏冉伯牛孔</hi>
<hi>子之通學也然顔淵夭死季路葅於衛子夏失明冉伯牛為厲此皆迫性拂情而不得其和也  論衡伯牛空</hi>
<hi>居而遭惡疾</hi>
史記冉雍字仲弓仲弓問政孔子曰出門如見大賔使<lb/>
民如承大祭在邦無怨在家無怨孔子以仲弓為有德<lb/>
<pb n="KR2c0021_WYG_095-88a"/>
行曰雍也可使南面仲弓父賤人孔子曰犁牛之子騂<lb/>
且角雖欲勿用山川其舍諸<hi>家語冉雍伯牛之宗族少孔子二十九嵗生於不肖</hi>
<hi>之父以德行著名庸論衡鯀惡禹聖叟頑舜神伯牛寢疾仲弓潔全顔路  固囘傑超論○據此伯牛仲弓似</hi>
<hi>父子也</hi>
說苑孔子曰可也簡簡者易野也易野者無禮文也孔<lb/>
子見子桑伯子子桑伯子不衣冠而處弟子曰夫子何<lb/>
為見此人乎曰其質羙而無文吾欲説而文之孔子去<lb/>
子桑伯子門人不説曰何為見孔子乎曰其質美而文<lb/>
<pb n="KR2c0021_WYG_095-88b"/>
繁吾欲說而去其文故曰文質修者謂之君子有質而<lb/>
無文謂之易野子桑伯子易野欲同人道於牛馬故仲<lb/>
弓曰太簡上無明天子下無賢方伯天下為無道臣弑<lb/>
其君子弑其父力能討之討之可也當孔子之時上無<lb/>
明天子也故言雍也可使南靣南面者天子也雍之所<lb/>
以得稱南靣者問子桑伯子於孔子孔子曰可也簡仲<lb/>
弓曰居敬而行簡以道民不亦可乎居簡而行簡無乃<lb/>
太簡乎子曰雍之言然仲弓通於化術孔子明於王道<lb/>
<pb n="KR2c0021_WYG_095-89a"/>
而無以加仲弓之言<lb/>
家語仲弓問於孔子曰雍聞至刑無所用政至政無所<lb/>
用刑至刑無所用政桀紂之世是也至政無所用刑成<lb/>
康之世是也信乎孔子曰聖人之治化也必刑政相參<lb/>
焉太上以德教民而以禮齊之其次以政焉導民以刑<lb/>
禁之刑不刑也化之弗變導之弗從傷義以敗俗於是<lb/>
乎用刑矣顓五刑必即天倫行刑罰則輕無赦刑侀也<lb/>
侀成也壹成而不可更故君子盡心焉仲弓曰古之聽<lb/>
<pb n="KR2c0021_WYG_095-89b"/>
訟尤罰麗於事不以其心可得聞乎孔子曰凡聽五刑<lb/>
之訟必原父子之情立君臣之義以權之意論輕重之<lb/>
序慎測淺深之量以别之悉其聰明正其忠愛以盡之<lb/>
大司㓂正刑明辟以察獄獄必三訊焉有指無簡則不<lb/>
聽也附從輕赦從重疑獄則泛與衆共之疑則赦之皆<lb/>
以小大之比成也是故爵人必於朝與衆共之也刑人<lb/>
必於市與衆棄之也古者公家不畜刑人大夫弗養也<lb/>
士遇之塗以弗與之言屏諸四方惟其所之不及與政<lb/>
<pb n="KR2c0021_WYG_095-90a"/>
弗欲生之也仲弓曰聽獄獄之成成何官孔子曰成獄<lb/>
成於吏吏以獄成告於正正既聽之乃告大司㓂聽之<lb/>
乃奉於王王命三公卿士參聽棘木之下然後乃以獄<lb/>
之成疑於王王三宥之以聽命而制刑焉所以重之也<lb/>
仲弓曰其禁何禁孔子曰巧言破律遁名改作執左道<lb/>
以亂政者殺作淫聲造異服設伎竒器以蕩上心者殺<lb/>
行偽而堅言詐而辨學非而博順非而澤以惑衆者殺<lb/>
假於鬼神時日卜筮以疑衆者殺此四誅者不以聽仲<lb/>
<pb n="KR2c0021_WYG_095-90b"/>
弓曰其禁盡於此而已孔子曰此其急者其餘禁者十<lb/>
有四焉命服命車不粥於市珪璋璧琮不粥於市宗廟<lb/>
之器不粥於市兵車旍旗不粥於市犠牲秬鬯不粥於<lb/>
市戎器兵甲不粥於市用器不中度不粥於市布帛精<lb/>
麤不中數廣狹不中量不粥於市姦色亂正色不粥於<lb/>
市文錦珠玉之器雕飾靡麗不粥於市衣服飲食不粥<lb/>
於市果實不時不粥於市五木不中伐不粥於市鳥獸<lb/>
魚鼈不中殺不粥於市凡執此禁以齊衆者不赦過也<lb/>
<pb n="KR2c0021_WYG_095-91a"/>
孔叢子仲弓問古之刑教與今之刑教孔子曰古之刑<lb/>
省今之刑繁其為敎古有禮然後有刑是以刑省今無<lb/>
禮以教而齊之以刑刑是以繁書曰伯夷降典折民維<lb/>
刑謂先禮以教之然後繼以刑折之也夫無禮則民無<lb/>
恥而正之以刑故民茍免　書曰哀矜折獄仲弓問曰<lb/>
何謂也孔子曰古之聽訟者察貧窮哀孤獨及鰥寡老<lb/>
弱不肖而無告者雖得其情必哀矜之死者不可生斷<lb/>
者不可屬若老而刑之謂之悖弱而刑之謂之尅不赦<lb/>
<pb n="KR2c0021_WYG_095-91b"/>
過謂之逆率過以小罪謂之枳故宥過赦小罪老弱不<lb/>
受刑先王之道也書大辟疑赦又曰與其殺不辜寧失<lb/>
不經<lb/>
史記宰予字子我利口辯辭既受業問三年之䘮不已<lb/>
久乎君子三年不為禮禮必壊三年不為樂樂必崩舊<lb/>
穀既没新穀既升鑽燧改火期可已矣子曰於汝安乎<lb/>
曰安汝安則為之君子居喪食㫖不甘聞樂不樂故弗<lb/>
為也宰我出子曰予之不仁也子生三年然後免於父<lb/>
<pb n="KR2c0021_WYG_095-92a"/>
母之懐夫三年之喪天下之通義也宰我晝寝子曰朽<lb/>
木不可雕也糞土之牆不可圬也宰我問五帝之德子<lb/>
曰予非其人也宰我為臨菑大夫與田常作亂以夷其<lb/>
族孔子恥之<hi>家語宰予魯人有口才以言語著名仕齊為臨菑大夫與田常為亂夷其三族孔子</hi>
<hi>恥之曰不在利病其在宰予</hi>
禮記宰我曰吾聞鬼神之名不知其所謂子曰氣也者<lb/>
神之盛也魄也者鬼之盛也合鬼與神教之至也衆生<lb/>
必死死必歸土此之謂鬼骨肉斃于下隂為野土其氣<lb/>
<pb n="KR2c0021_WYG_095-92b"/>
發揚于上為昭明焄蒿悽愴此百物之精也神之著也<lb/>
因物之精制為之極明命鬼神以為黔首則百衆以畏<lb/>
萬民以服聖人以是為未足也築為宫室設為宗祧以<lb/>
别親疏逺邇教民反古復始不忘其所由生也衆之服<lb/>
自此故聽且速也二端既立報以二禮建設朝事燔燎<lb/>
羶薌見以蕭光以報氣也此教衆反始也薦黍稷羞肝<lb/>
肺首心見閒以俠甒加以鬱鬯以報魄也教民相愛上<lb/>
下用情禮之至也<hi>○祭義</hi>
<pb n="KR2c0021_WYG_095-93a"/>
大戴禮記<hi>五帝徳</hi>宰我問於孔子曰昔者予聞諸榮伊令<lb/>
黃帝三百年請問黃帝者人邪抑非人邪何以至於三<lb/>
百年乎孔子曰予禹湯文武成王周公可勝觀邪夫黃<lb/>
帝尚矣女何以為先生難言之宰我曰上世之傳隱微<lb/>
之說䘚業之辨闇昏忽之意非君子之道也則予之問<lb/>
也固矣孔子曰黃帝少典之子也曰軒轅生而神靈弱<lb/>
而能言幼而慧齊長而敦敏成而聰明治五氣設五量<lb/>
撫萬民度四方教熊羆貔豹虎以與赤帝戰於版泉之<lb/>
<pb n="KR2c0021_WYG_095-93b"/>
野三戰然後得行其志黃帝黼黻衣大帶黼裳乘龍扆<lb/>
雲以順天地之紀幽明之故死生之說存亡之難時播<lb/>
百穀草木故教化淳鳥獸昆蟲厯離日月星辰極畋土<lb/>
石金玉勞心力耳目節用水火材物生而民得其利百<lb/>
年死而民畏其神百年亡而民用其教百年故曰三百<lb/>
年宰我曰請問帝顓頊孔子曰五帝用記三王用度女<lb/>
欲一日辨聞古昔之說躁哉予也宰我曰昔者予也聞<lb/>
諸夫子曰小子無有宿問孔子曰顓頊黃帝之孫昌意<lb/>
<pb n="KR2c0021_WYG_095-94a"/>
之子也曰高陽洪淵以有謀疏通而知事養材以任地<lb/>
履時以象天依鬼神以制義治氣以教民潔誠以祭祀<lb/>
乘龍而至四海北至於幽陵南至於交趾西濟於流沙<lb/>
東至於蟠木動静之物大小之神日月所照莫不砥礪<lb/>
宰我曰請問帝嚳孔子曰𤣥囂之孫蟜極之子也曰高<lb/>
辛生而神靈自言其名博施利物不於其身聰以知逺<lb/>
明以察微順天之義知民之急仁而威惠而信修身而<lb/>
天下服取地之財而節用之撫教萬民而利誨之厯日<lb/>
<pb n="KR2c0021_WYG_095-94b"/>
月而迎送之明鬼神而敬事之其色郁郁其德嶷嶷其<lb/>
動也時其服也士春夏乘龍秋冬乘馬黃黼黻衣執中<lb/>
而獲天下日月所照風雨所至莫不順從宰我曰請問<lb/>
帝堯孔子曰高辛之子也曰放勲其仁如天其知如神<lb/>
就之如日望之如雲富而不驕貴而不豫黃黼黻衣丹<lb/>
車白馬伯夷主禮龍䕫教舞舉舜彭祖而任之四時先<lb/>
民治之流共工於幽州以變北狄放驩兜於崇山以變<lb/>
南蠻殺三苖於三危以變西戎殛鯀於羽山以變東夷<lb/>
<pb n="KR2c0021_WYG_095-95a"/>
其言不貳其徳不囘四海之内舟輿所至莫不說夷宰<lb/>
我曰請問帝舜孔子曰蟜牛之孫瞽叟之子也曰重華<lb/>
好學孝友聞於四海陶漁事親寛裕溫良敦敏而知時<lb/>
畏天而愛民恤逺而親近承受大命依於倪皇叡明通<lb/>
知為天下王使禹敷土主明山川以利於民使后稷播<lb/>
種務勤嘉穀以作飲食羲和掌厯敬授民時使益行火<lb/>
以辟山萊伯夷主禮以節天下䕫作樂以歌籥舞和以<lb/>
鐘鼔臯陶作士忠信疏通知民之情契作司徒教民孝<lb/>
<pb n="KR2c0021_WYG_095-95b"/>
友敬政率經其言不惑其德不慝舉賢而天下平南撫<lb/>
交阯大教鮮支渠廋氐羌北山戎發息慎東長鳥夷羽<lb/>
民舜之少也惡顇勞苦二十以孝聞乎天下三十在位<lb/>
嗣帝所五十乃死葬於蒼梧之野宰我曰請問禹孔子<lb/>
曰高陽之孫鯀之子也曰文命敏給克濟其德不囘其<lb/>
仁可親其言可信聲為律身為度稍以上士亹亹穆穆<lb/>
為綱為紀巡九州通九道陂九澤度九山為神主為民<lb/>
父母左準繩右規矩履四時據四海平九州戴九天明<lb/>
<pb n="KR2c0021_WYG_095-96a"/>
耳目治天下舉臯陶與益以贊其身舉干戈以征不享<lb/>
不庭無道之民四海之内舟車所至莫不賔服孔子曰<lb/>
予大者如說民說至矣予也非其人也宰我曰予也不<lb/>
足誠也敬承命矣他日宰我以語人有為道諸夫子之<lb/>
所孔子曰吾欲以顔色取人於滅明邪改之吾欲以語<lb/>
言取人於予邪改之吾欲以容貌取人於師邪改之宰<lb/>
我聞之懼不敢見<lb/>
孔叢子宰我問君子尚辭乎孔子曰君子以理為尚博<lb/>
<pb n="KR2c0021_WYG_095-96b"/>
而不要非所察也繁辭富説非所聽也唯知者不失理<lb/>
孔子曰吾於予取其言之近類也於賜取其言之切事<lb/>
也近類則足以喻之切事則足以懼之　宰我問書云<lb/>
納于大麓烈風雷雨弗迷何謂也孔子曰此言人事之<lb/>
應乎天也堯既得舜歴試諸難已而納之於尊顯之官<lb/>
使大録萬機之政是故隂陽清和五星不悖烈風雨各<lb/>
以其應不有迷錯愆伏明舜之行合於天也　宰我曰<lb/>
敢問禋于六宗何謂也孔子曰所宗者六皆潔祀之也<lb/>
<pb n="KR2c0021_WYG_095-97a"/>
埋少牢於大昭所以祭時也祖迎於坎壇所以祭寒暑<lb/>
也主於郊宫所以祭日也夜明所以祭月也幽禜所以<lb/>
祭星也雩禜所以祭水旱也禋于六宗此之謂也　宰<lb/>
我使於齊而反見夫子曰梁丘據遇虺毒三旬而後瘳<lb/>
朝齊君齊君會大夫衆賔而慶焉弟子與在賔列大夫<lb/>
衆賔竝復獻攻療之方弟子謂之曰夫所以獻方將為<lb/>
病也今梁丘已療矣而諸夫子乃復獻方方將安施意<lb/>
欲梁丘大夫復有虺害當用之乎衆坐黙然無辭弟子<lb/>
<pb n="KR2c0021_WYG_095-97b"/>
此言何如夫子曰汝説非也夫三折股為良醫梁丘子<lb/>
遇虺毒而獲療猶有與之同疾者必問所以已之之方<lb/>
焉衆人為此故各言其方欲售之以已人之疾也凡言<lb/>
其方者稱其良也且以參據所以已之之方優劣耳<lb/>
衝波傳宰我謂三年之喪日月既周星辰既更衣裳既<lb/>
造百鳥既變萬物既易黍稷既生朽者既枯於期可矣<lb/>
顔淵曰人知其一莫知其他但知暴虎不知憑河鹿生<lb/>
三年其角乃墮子生三年而離父母之懐子雖美辯豈<lb/>
<pb n="KR2c0021_WYG_095-98a"/>
能破堯舜之法改禹湯之典更聖人之文除周公之禮<lb/>
改三年之喪哉父母者天地也天崩地壊為之三年不<lb/>
亦宜乎<lb/>
說苑田成子常與宰我爭宰我夜伏卒將以攻田成子<lb/>
令於䘚中曰不見旌節母起鴟夷子皮聞之告田成子<lb/>
田成子因為旌節以起宰我之䘚以攻之遂殘之也<hi>○據</hi>
<hi>此則宰我不黨於田常矣死鹽鐵論宰我秉事有寵於齊田常作難道不行身  庭中簡公殺于檀臺</hi>
史記端木賜衞人字子貢少孔子三十一歲子貢利口<lb/>
<pb n="KR2c0021_WYG_095-98b"/>
巧辭孔子常黜其辯問曰汝與囘也孰愈對曰賜也何<lb/>
敢望囘囘也聞一以知十賜也聞一以知二子貢既已<lb/>
受業問曰賜何人也孔子曰汝器也曰何器也曰瑚璉<lb/>
也陳子禽問子貢曰仲尼焉學子貢曰文武之道未墜<lb/>
於地在人賢者識其大者不賢者識其小者莫不有文<lb/>
武之道夫子焉不學而亦何常師之有又問曰孔子適<lb/>
是國必聞其政求之與抑與之與子貢曰夫子温良恭<lb/>
儉譲以得之夫子之求之也其諸異乎人之求之也子<lb/>
<pb n="KR2c0021_WYG_095-99a"/>
貢問曰富而無驕貧而無諂何如孔子曰可也不如貧<lb/>
而樂道富而好禮子貢好廢舉與時轉貨貲喜揚人之<lb/>
美不能匿人之過常相魯衞家累千金卒終于齊<hi>家語端木</hi>
<hi>賜字子貢有口才著名家富累千金</hi>　子贛既學於仲尼退而仕於衞廢<lb/>
著鬻財於曹魯之間七十子之徒賜最為饒益原憲不<lb/>
厭糟糠匿於窮巷子貢結駟連騎束帛之幣以聘享諸<lb/>
侯所至國君無不分庭與之抗禮夫使孔子名布揚於<lb/>
天下者子貢先後之也<lb/>
<pb n="KR2c0021_WYG_095-99b"/>
禮記子貢問於孔子曰敢問君子貴玉而賤䃉者何也<lb/>
為玉之寡而䃉之多與孔子曰非為䃉之多故賤之也<lb/>
玉之寡故貴之也夫昔者君子比德於玉焉温潤而澤<lb/>
仁也縝密以栗知也亷而不劌義也垂之如隊禮也叩<lb/>
之其聲清越以長其終詘然樂也瑕不掩瑜瑜不掩瑕<lb/>
忠也孚尹旁達信也氣如白虹天也精神見於山川地<lb/>
也圭璋特達德也天下莫不貴者道也詩云言念君子<lb/>
温其如玉故君子貴之也<hi>○聘義</hi>
<pb n="KR2c0021_WYG_095-100a"/>
荀子孔子觀於東流之水子貢問於孔子曰君子之所<lb/>
以見大水必觀焉者是何孔子曰夫水大徧與諸生而<lb/>
無為也似德其流也埤下裾拘必循其禮似義其洸洸<lb/>
乎不淈盡似道若有決行之其應佚若聲嚮其赴百仞<lb/>
之谷不懼似勇主量必平似法盈不求摡似正淖約微<lb/>
達似察以出以入以就鮮絜似善化其萬折也必東似<lb/>
志是故君子見大水必觀焉<hi>○家語同説苑韓詩悉載此等語絶妙水贊</hi>
家語子貢問於孔子曰賜既為人下矣而未知為人下<lb/>
<pb n="KR2c0021_WYG_095-100b"/>
之道敢問之子曰為人下者其猶土乎抇之深則出泉<lb/>
汨渥樹其壤則百穀滋焉草木植焉禽獸育焉生則出<lb/>
焉死則入焉多其功而不意𢎞其志而無不容為人下<lb/>
者以此也<hi>○荀子韓詩説苑各略同絶妙土贊</hi>
荀子子貢問於孔子曰賜倦於學矣願息事君孔子曰<lb/>
詩云温恭朝夕執事有恪事君難事君焉可息哉然則<lb/>
賜願息事親孔子曰詩云孝子不匱永錫爾類事親難<lb/>
事親焉可息哉然則賜願息於妻子孔子曰詩云刑于<lb/>
<pb n="KR2c0021_WYG_095-101a"/>
寡妻至于兄弟以御于家邦妻子難妻子焉可息哉然<lb/>
則賜願息於朋友孔子曰詩云朋友攸攝攝以威儀朋<lb/>
友難朋友焉可息哉然則賜願息耕孔子曰詩云晝爾<lb/>
于茅宵爾索綯亟其乘屋其始播百穀耕難耕焉可息<lb/>
哉然則賜無息者乎孔子曰望其壙臯如也嵮如也鬲<lb/>
如也此則知所息矣子貢曰大哉死乎君子息焉小人<lb/>
休焉<hi>列子子貢倦於學告仲尼曰願有所息仲尼曰生無所息子貢曰然則賜息無所乎仲尼曰有焉耳</hi>
<hi>望其壙睾如也宰如也墳如也鬲如也則知所息矣子貢曰大哉死乎君子息焉小人休焉仲尼曰賜汝知之</hi>
<pb n="KR2c0021_WYG_095-101b"/>
<hi>矣有韓詩外傳孔子燕居子貢攝齊而前曰弟子事夫子  年矣才竭而智罷振於學問不能復進請一休焉</hi>
<hi>孔子曰賜也欲焉休乎曰賜欲休於事君孔子曰詩云夙夜匪懈以事一人為之若此其不易也若之何其休</hi>
<hi>也曰賜欲休於事父孔子曰詩云孝子不匱永錫爾類為之若此其不易也如之何其休也曰賜欲休於事兄</hi>
<hi>弟孔子曰詩云妻子好合如鼓瑟琴兄弟既翕和樂且耽為之若此其不易也如之何其休也曰賜欲休於耕</hi>
<hi>田孔子曰詩云晝爾于茅宵爾索綯亟其乘屋其始播百穀為之若此其不易也若之何其休也子貢曰君子</hi>
<hi>亦有休乎孔子曰闔棺兮乃止播兮不知其時之易遷兮此之謂君子所休也故學而不已闔棺乃止詩曰日</hi>
<hi>就月將言學者也</hi>
說苑子貢問孔子死人有知無知也孔子曰吾欲言死<lb/>
<pb n="KR2c0021_WYG_095-102a"/>
者有知也恐孝子順孫妨生以送死也欲言無知恐不<lb/>
孝子孫棄不葬也賜欲知死人有知將無知也死徐自<lb/>
知之猶未晚也<lb/>
禮記子貢觀於蜡孔子曰賜也樂乎對曰一國之人皆<lb/>
若狂賜未知其樂也子曰百日之蜡一日之澤非爾所<lb/>
知也張而不弛文武弗能也弛而不張文武弗為也一<lb/>
張一弛文武之道也　子貢問喪子曰敬為上哀次之<lb/>
瘠為下顔色稱其情戚容稱其服請問兄弟之喪子曰<lb/>
<pb n="KR2c0021_WYG_095-102b"/>
兄弟之喪則存乎書䇿矣君子不奪人之喪亦不可奪<lb/>
喪也<hi>○雜記</hi>
荀子子路問於孔子曰魯大夫練而牀禮邪孔子曰吾<lb/>
不知也子路出謂子貢曰吾以夫子為無所不知夫子<lb/>
徒有所不知子貢曰汝何問哉子路曰由問魯大夫練<lb/>
而牀禮邪夫子曰吾不知也子貢曰吾將為汝問之子<lb/>
貢問曰練而牀禮邪孔子曰非禮也子貢出謂子路曰<lb/>
汝謂夫子為有所不知乎夫子徒無所不知汝問非也<lb/>
<pb n="KR2c0021_WYG_095-103a"/>
禮居是邑不非其大夫　子貢觀於魯廟之北堂出而<lb/>
問於孔子曰鄉者賜觀於太廟之北堂吾亦未輟還復<lb/>
瞻彼九蓋皆繼彼有説邪匠過絶邪孔子曰太廟之堂<lb/>
亦嘗有説官致良工因麗節文非無良材也蓋曰貴文<lb/>
也<hi>家語子貢觀於魯廟之北堂出而問於孔子曰向也賜觀於太廟之堂未既輟還瞻北蓋皆斷焉彼將有</hi>
<hi>説邪匠過之也孔子曰太廟之堂官致良工之匠匠致良材盡其功巧蓋貴久矣尚有説也</hi>
說苑子貢問治民於孔子孔子曰懔懔焉如以腐索御<lb/>
奔馬子貢曰何其畏也孔子曰夫通達之國皆人也以<lb/>
<pb n="KR2c0021_WYG_095-103b"/>
道導之則吾畜也不以道導之則吾讎也若何而毋畏<lb/>
　子貢問為政孔子曰富之既富乃教之也<lb/>
呂氏春秋詩曰執轡如組孔子曰審此言也可以為天<lb/>
下子貢曰何其躁也孔子曰非謂其躁也謂其為之於<lb/>
此而成文於彼也聖人組修其身而成文於天下矣<lb/>
說苑魯國之法魯人有贖臣妾於諸侯者取金於府子<lb/>
貢贖人於諸侯而還其金孔子聞之曰賜失之矣聖人<lb/>
之舉事也可以移風易俗而教導可施於百姓非獨適<lb/>
<pb n="KR2c0021_WYG_095-104a"/>
其身之行也今魯國富者寡而貧者衆贖而受金則為<lb/>
不亷不受則後莫復贖自今以來魯人不復贖矣<lb/>
韓非子殷之法刑棄灰於街者子貢以為重問之仲尼<lb/>
仲尼曰知治之道也夫棄灰於街必掩人掩人人必怒<lb/>
怒則鬭鬬必三族相殘也此殘三族之道也雖刑之可<lb/>
也且夫重罰者人之所惡也而無棄灰人之所易也使<lb/>
人行其所易而無離所惡此治之道一曰殷之法棄灰<lb/>
于公道者斷其手子貢曰棄灰之罪輕斷手之罰重古<lb/>
<pb n="KR2c0021_WYG_095-104b"/>
人何太毅也曰無棄灰所易也斷手所惡也行所易不<lb/>
闗所惡古人以為易故行之<lb/>
韓詩外傳季孫子之治魯也衆殺人而必當其罪多罰<lb/>
人而必當其過子貢曰暴哉治乎季孫聞之曰吾殺人<lb/>
必當其罪罰人必當其過先生以為暴何也子貢曰夫<lb/>
奚不若子産之治鄭一年而負罰之過省二年而刑殺<lb/>
之罪亡三年而庫無拘人故民歸之如水就下愛之如<lb/>
孝子敬父母子産病將死國人皆吁嗟曰誰可使代子<lb/>
<pb n="KR2c0021_WYG_095-105a"/>
産死者乎及其不免死也士大夫哭之於朝商賈哭之<lb/>
於市農夫哭之於野哭子産者皆如喪父母今竊聞夫<lb/>
子疾之時則國人喜活則國人皆駭以死相賀以生相<lb/>
恐非暴而何哉賜聞之托法而治謂之暴不戒致期謂<lb/>
之虐不教而誅謂之賊以身勝人謂之責責者失身賊<lb/>
者失臣虐者失政暴者失民且賜聞居上位行此四者<lb/>
而不亡者未之有也於是季孫稽首謝曰謹聞命矣詩<lb/>
曰載色載笑匪怒伊教<hi>新序臧孫行猛政子貢非之曰夫政猶張琴瑟也大弦急則小</hi>
<pb n="KR2c0021_WYG_095-105b"/>
<hi>弦絶矣故曰罰得則姦邪止賞得則下歡説子之賊心見矣獨不聞子産之相鄭乎推賢舉能抑惡揚善有大</hi>
<hi>畧者不問其短有厚德者不非小疵家給人足囹圄空虚子産卒國人皆叩心流涕三月不聞竽笙之音其生</hi>
<hi>也見愛死也可悲故曰德莫大於仁禍莫大於刻今子病而人賀子愈而人相懼曰嗟乎何命之不善子又不</hi>
<hi>死臧孫慙而避位終身不出○此前事而記載駮異也後漢書注引今本無</hi>
尚書大傳子贛曰傳云堯舜之王一人不刑而天下治<lb/>
教誠而愛深也<lb/>
說苑子贛曰葉公問政於夫子夫子曰政在附近而來<lb/>
逺魯哀公問政於夫子夫子曰政在於諭臣齊景公問<lb/>
<pb n="KR2c0021_WYG_095-106a"/>
政於夫子夫子曰政在於節用三君問政於夫子夫子<lb/>
應之不同然則政有異乎孔子曰夫荆之地廣而都狹<lb/>
民有離志焉故曰在於附近而來逺哀公有臣三人内<lb/>
比周公以惑其君外障距諸侯賔客以蔽其明故曰政<lb/>
在諭臣齊景公奢於臺榭淫於苑囿五官之樂不解一<lb/>
旦而賜人百乘之家者三故曰政在於節用此三者政<lb/>
也詩不云乎亂離斯瘼爰其適歸此傷離散以為亂者<lb/>
也匪其止共惟王之卭此傷姦臣蔽主以為亂者也相<lb/>
<pb n="KR2c0021_WYG_095-106b"/>
亂蔑資曾莫惠我師此傷奢侈不節以為亂者也察此<lb/>
三者之所欲政其同乎哉　子貢問孔子曰今之人臣<lb/>
孰為賢孔子曰吾未識也徃者齊有鮑叔鄭有子皮賢<lb/>
者也子貢曰然則齊無筦仲鄭無子産乎子曰賜汝徒<lb/>
知其一不知其二汝聞進賢為賢邪用力為賢邪子貢<lb/>
曰進賢為賢子曰然吾聞鮑叔之進筦仲也聞子皮之<lb/>
進子産也未聞筦仲子産有所進也<lb/>
家語子貢問於孔子曰夫子之於子産晏子可謂至矣<lb/>
<pb n="KR2c0021_WYG_095-107a"/>
敢問二大夫之所自為夫子所以與之者孔子曰夫子<lb/>
産於民為惠主於學為博物晏子於君為忠臣而行為<lb/>
敬敏故吾皆以兄事之而加愛敬　子貢問曰管仲失<lb/>
於奢晏子失於儉與其俱失矣二者孰賢孔子曰管仲<lb/>
鏤簋而朱紘旅樹而反坫山節藻梲賢大夫也而難為<lb/>
上晏平仲祀其先祖而豚肩不揜豆一狐裘三十年賢<lb/>
大夫也而難為下君子下不僭上上不偪下<lb/>
說苑子贛之承或在塗見道側巾弊布擁蒙而衣衰其<lb/>
<pb n="KR2c0021_WYG_095-107b"/>
名曰丹綽子贛問焉曰此至承幾何嘿然不對子贛曰<lb/>
人問乎已而不應何也屏其擁蒙而言曰望而黷人者<lb/>
仁乎覩而不識者智乎輕侮人者義乎子贛下車曰賜<lb/>
不仁過聞三言可復聞乎曰是足於子矣吾不告子於<lb/>
是子贛三偶則式五偶則下　子贛曰出言陳辭身之<lb/>
得失國之安危也詩云辭之懌矣民之莫矣夫辭者人<lb/>
之所以自通也<lb/>
論衡子貢事孔子一年自謂過孔子二年自謂與孔子<lb/>
<pb n="KR2c0021_WYG_095-108a"/>
同三年自知不及孔子當一年二年之時未知孔子聖<lb/>
也三年之後然乃知之<lb/>
尚書大傳東郭子思問於子貢曰夫子之門何其雜也<lb/>
子貢曰夫櫽栝之旁多枉木良醫之門多疾人砥礪之<lb/>
旁多頑鈍夫子聞之曰修道以俟天下來者不止是以<lb/>
雜也<hi>○荀子作南郭恵子</hi>
韓詩外傳齊景公謂子貢曰先生何師對曰魯仲尼曰<lb/>
仲尼賢乎曰聖人也豈直賢哉景公嘻然而笑曰其聖<lb/>
<pb n="KR2c0021_WYG_095-108b"/>
何如子貢曰不知也景公悖然作色曰始言聖人今言<lb/>
不知何也子貢曰臣終身戴天不知天之高也終身踐<lb/>
地不知地之厚也若臣之事仲尼譬猶渇操壺杓就江<lb/>
海而飲之腹滿而去又安知江海之深乎景公曰先生<lb/>
之譽得無太甚乎子貢曰臣賜何敢甚言尚慮不及耳<lb/>
臣譽仲尼譬猶兩手捧土而附泰山其無益亦明矣使<lb/>
臣不譽仲尼譬猶兩手把泰山無損亦明矣景公曰善<lb/>
豈其然善豈其然詩曰緜緜翼翼不測不克<hi>說苑齊景公謂子貢</hi>
<pb n="KR2c0021_WYG_095-109a"/>
<hi>曰子誰師曰臣師仲尼公曰仲尼賢乎對曰賢公曰其賢何若對曰不知也公曰子知其賢而不知其奚若可</hi>
<hi>乎對曰今謂天高無少長愚智皆知高高幾何皆曰不知也是以知仲尼之賢而不知其奚若  趙簡子問子</hi>
<hi>貢曰孔子為人何如子貢對曰賜不能識也簡子不説曰夫子事孔子數十年終業而去之寡人問子子曰不</hi>
<hi>能識何也子貢曰賜譬渇者之飲江海知足而已孔子猶江海也賜則奚足以識之簡子曰善哉子貢之言也</hi>
<hi>以子貢見大宰嚭太宰嚭問曰孔子何如對曰臣不足  知之大宰曰子不知何以事之對曰惟不知故事之</hi>
<hi>夫子其猶大山林也百姓各足其材焉太宰嚭曰子增夫子乎對曰夫子不可增也夫賜其猶一累壤也以一</hi>
<hi>累壤增大山不益其高且為不知大宰嚭曰然則子有所酌也對曰天下有大樽而子獨不酌焉不知誰之罪</hi>
<hi>也</hi>　堂衣若扣孔子之門曰丘在乎丘在乎子貢應之<lb/>
<pb n="KR2c0021_WYG_095-109b"/>
曰君子尊賢而容衆嘉善而矜不能親内及外己所不<lb/>
欲勿施於人子何言吾師之名焉堂衣若曰子何年少<lb/>
言之絞子貢曰大車不絞則不成其任琴瑟不絞則不<lb/>
成其音子之言絞是以絞之也堂衣若曰吾始以鴻之<lb/>
力今徒翼耳子貢曰非鴻之力安能舉其翼詩曰如切<lb/>
如磋如琢如磨<lb/>
家語子貢為信陽宰將行辭於孔子孔子曰勤之慎之<lb/>
奉天子之時無奪無伐無暴無盜子貢曰賜也少而事<lb/>
<pb n="KR2c0021_WYG_095-110a"/>
君子豈以盜為累哉孔子曰女未之詳也夫以賢代賢<lb/>
是謂之奪以不肖代賢是謂之伐緩令急誅是謂之暴<lb/>
取善自與是謂之盜盜非竊財之謂也吾聞之知為吏<lb/>
者奉法以利民不知為吏者枉法以侵民此怨之所由<lb/>
生也治民莫若平臨財莫若亷亷平之守不可改也匿<lb/>
人之善斯為蔽賢揚人之惡斯為小人内不相訓而外<lb/>
相謗非親睦也言人之善若已有之言人之惡若已受<lb/>
之故君子無所不慎焉<lb/>
<pb n="KR2c0021_WYG_095-110b"/>
禮記子贛見師乙而問焉曰賜聞聲歌各有宜焉如賜<lb/>
者宜何歌也師乙曰乙賤工也何足以問所宜請誦其<lb/>
所聞而吾子自執焉寛而静柔而正者宜歌頌廣大而<lb/>
静疏達而信者宜歌大雅恭儉而好禮者宜歌小雅正<lb/>
直而靜亷而謙者宜歌風肆直而慈愛者宜歌商温良<lb/>
而能斷者宜歌齊夫歌者直已而陳徳也動已而天地<lb/>
應焉四時和焉星辰理焉萬物育焉故商者五帝之遺<lb/>
聲也商人識之故謂之商齊者三代之遺聲也齊人識<lb/>
<pb n="KR2c0021_WYG_095-111a"/>
之故謂之齊明乎商之音者臨事而屢斷明乎齊之音<lb/>
者見利而讓臨事而屢斷勇也見利而讓義也有勇有<lb/>
義非歌孰能保此故歌者上如抗下如隊曲如折止如<lb/>
稾木倨中矩句中鉤纍纍乎端如貫珠故歌之為言也<lb/>
長言之也說之故言之言之不足故長言之長言之不<lb/>
足故嗟歎之嗟歎之不足故不知手之舞之足之蹈之<lb/>
也<hi>○樂記何論衡魯將伐越筮之得鼎折足子貢占之以為凶  則鼎而折足行用足故謂之凶孔子占之</hi>
<hi>以為吉曰越人水居行用舟不用足故謂之吉魯伐越果克之  子貢滅鬚為婦人人不知其狀  博物志子</hi>
<pb n="KR2c0021_WYG_095-111b"/>
<hi>路與子貢過鄭神社社樹有鳥神牽率子路子貢説之乃止</hi>
新序鮑焦衣弊膚見挈畚將蔬遇子貢於道子貢曰吾<lb/>
子何以至此也焦曰天下之遺德教者衆矣吾何以不<lb/>
至於此也吾聞之世不已知而行之不已者是爽行也<lb/>
上不已知而干之不止者是毁亷也行爽亷毁然且不<lb/>
舍惑於利者也子貢曰吾聞之非其世者不生其利汙<lb/>
其君者不履其土今吾子汙其君而履其土非其世而<lb/>
將其蔬此誰之有哉鮑焦曰嗚呼吾聞賢者重進而輕<lb/>
<pb n="KR2c0021_WYG_095-112a"/>
退亷者易醜而輕死乃棄其蔬而立槁死於洛水之上<lb/>
君子聞之曰亷夫剛哉夫山銳則不高水狹則不深行<lb/>
特者其徳不厚志與天地疑者其為人不祥鮑子可謂<lb/>
不祥矣其節度淺深適至而已矣詩曰已焉哉天實為<lb/>
之謂之何哉<hi>○韓詩外傳同所風俗通鮑焦耕田而食穿井而飲非妻  織不衣餓於山中食棗</hi>
<hi>或問之此棗子所種邪遂嘔吐立枯而死</hi>
莊子子貢南遊於楚反於晉過漢隂見一丈人方將為<lb/>
圃畦鑿隧而入井抱甕而出灌搰搰然用力甚多而見<lb/>
<pb n="KR2c0021_WYG_095-112b"/>
功寡子貢曰有械於此一日浸百畦用力甚寡而見功<lb/>
多夫子不欲乎為圃者仰而視之曰奈何曰鑿木為機<lb/>
後重前輕挈水若抽數如泆湯其名為橰為圃者忿然<lb/>
作色而笑曰吾聞之吾師有機械者必有機事有機事<lb/>
者必有機心機心存於胷中則純白不備純白不備則<lb/>
神生不定神生不定者道之所不載也吾非不知羞而<lb/>
不為也子貢瞞然慚俯而不對有閒為圃者曰子奚為<lb/>
者邪曰孔丘之徒也為圃者曰子非夫博學以擬聖於<lb/>
<pb n="KR2c0021_WYG_095-113a"/>
于以蓋衆獨弦哀歌以賣名聲於天下者乎汝方將忘<lb/>
汝神氣墮汝形骸而庶幾乎而身之不能治而何暇治<lb/>
天下乎子徃矣無乏吾事子貢卑陬失色頊頊然不自<lb/>
得行三十里而後愈其弟子曰向之人何為者邪夫子<lb/>
何故見之變容失色終日不自反邪曰始吾以為天下<lb/>
一人耳不知復有夫人也吾聞之夫子事求可功求成<lb/>
用力少見功多者聖人之道今徒不然執道者德全徳<lb/>
全者形全形全者神全神全者聖人之道也託生與民<lb/>
<pb n="KR2c0021_WYG_095-113b"/>
竝行而不知其所之汒乎淳備哉功利機巧必忘夫人<lb/>
之心若夫人者非其志不之非其心不為雖以天下譽<lb/>
之得其所謂謷然不顧以天下非之失其所謂儻然不<lb/>
受天下之非譽無益損焉是謂全德之人哉我之謂風<lb/>
波之民反於魯以告孔子孔子曰彼假修渾沌氏之術<lb/>
者也識其一不知其二治其内而不治其外夫明白入<lb/>
素無為復朴體性抱神以遊世俗之閒者汝將固驚邪<lb/>
且渾沌氏之術予與汝何足以識之哉<hi>列子衞端木叔者子貢之世也</hi>
<pb n="KR2c0021_WYG_095-114a"/>
<hi>藉其先貲家累萬金不治世故放意所好其生民之所欲為人意之所欲玩者無不為也無不玩也牆屋臺榭</hi>
<hi>園囿池沼飲食車服聲樂嬪御擬齊楚之君焉至其情所欲好耳所欲聼目所欲視口所欲甞雖殊方偏國非</hi>
<hi>齊土之所産育者無不必致之猶藩牆之物也及其游也雖山川阻險塗逕修逺無不必之猶人之行咫尺也</hi>
<hi>賔客在庭者日百徃庖厨之下不絶烟火堂廡之上不絶聲樂奉養之餘先散之宗族宗族之餘次散之邑里</hi>
<hi>邑里之餘乃散之一國行年六十氣幹將衰棄其家事都散其庫藏珍寳車服妾媵一年之中盡焉不為子孫</hi>
<hi>留財及其病也無藥石之儲及其死也無瘞埋之資一國之人受其施者相與賦而藏之反其子孫之財焉禽</hi>
<hi>骨釐聞之曰端木叔狂人也辱其祖矣叚干生聞之曰端木叔達人也德過其祖矣其所行也其所為也衆意</hi>
<hi>所驚而誠理所取衞之君子多以禮教自持固未足以得此人之心也</hi>
<pb n="KR2c0021_WYG_095-114b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷九十五之二<lb/>
<pb n="KR2c0021_WYG_095-115a"/>
欽定四庫全書<lb/>
　繹史卷九十五之三　　靈壁縣知縣馬驌撰<lb/>
　　孔門諸子言行<hi>三</hi>
史記冉求字子有少孔子二十九歲為季氏宰季康子<lb/>
問孔子曰冉求仁乎曰千室之邑百乘之家求也可使<lb/>
治其賦仁則吾不知也復問子路仁乎孔子對曰如求<lb/>
求問曰聞斯行諸子曰行之子路問聞斯行諸子曰有<lb/>
父兄在如之何其聞斯行之子華怪之敢問問同而答<lb/>
<pb n="KR2c0021_WYG_095-115b"/>
異孔子曰求也退故進之由也兼人故退之<hi>家語冉求仲弓之宗</hi>
<hi>族有才藝以政事著名仕為季氏宰進則理其官職退則受教聖師為性多謙退故孔子曰求也退故進之</hi>
家語冉有問於孔子曰先王制法使刑不上於大夫禮<lb/>
不下於庶人然則大夫犯罪不可以加刑庶人之行事<lb/>
不可以治於禮乎孔子曰不然凡治君子以禮御其心<lb/>
所以屬之以亷恥之節也故古之大夫其有坐不亷汙<lb/>
穢而退放之者不謂之不亷汙穢而退放則曰簠簋不<lb/>
飭有坐淫亂男女無别者不謂之淫亂男女無别則曰<lb/>
<pb n="KR2c0021_WYG_095-116a"/>
帷幕不修也有坐罔上不忠者不謂之罔上不忠則曰<lb/>
臣節未著有坐罷軟不勝任者不謂之罷軟不勝任則<lb/>
曰下官不職有坐干國之紀者不謂之干國之紀則曰<lb/>
行事不請此五者大夫既自定有罪名矣而猶不忍斥<lb/>
然正以呼之也既而為之諱所以愧恥之是故大夫之<lb/>
罪其在五刑之域者聞而譴發則白冠釐纓盤水加劒<lb/>
造乎闕而自請罪君不使有司執縳牽掣而加之也其<lb/>
有大罪者聞命則北面再拜跪而自裁君不使人捽引<lb/>
<pb n="KR2c0021_WYG_095-116b"/>
而刑殺曰子大夫自取之耳吾遇子有禮矣以刑不上<lb/>
大夫而大夫亦不失其罪者教使然也所謂禮不下庶<lb/>
人者以庶人遽其事而不能充禮故不責之以備禮也<lb/>
冉有跪然免席曰言則美矣求未之聞退而記之　冉<lb/>
有問於孔子曰古者三皇五帝不用五刑信乎孔子曰<lb/>
聖人之設防貴其不犯也制五刑而不用所以為至治<lb/>
也凡民之為姦邪竊盜靡法妄行者生於不足不足生<lb/>
於無度無度則小者偷惰大者侈靡各不知節是以上<lb/>
<pb n="KR2c0021_WYG_095-117a"/>
有制度則民知所止民知所止則不犯故雖有姦邪賊<lb/>
盜靡法妄行之獄而無陷刑之民不孝者生於不仁不<lb/>
仁者生於喪祭之禮不明喪祭之禮所以教仁愛也能<lb/>
教仁愛則喪思慕祭祀不解人子饋養之道也喪祭之<lb/>
禮明則民孝矣故雖有不孝之獄而無陷刑之民殺上<lb/>
者生於不義義所以别貴賤明尊卑也貴賤有别尊卑<lb/>
有序則民莫不尊上而敬長朝聘之禮者所以明義也<lb/>
義必明則民不犯故雖有殺上之獄而無陷刑之民鬬<lb/>
<pb n="KR2c0021_WYG_095-117b"/>
變者生於相陵相陵者生於長幼無序而遺敬讓鄉飲<lb/>
酒之禮者所以明長幼之序而崇敬讓也長幼必序民<lb/>
懐敬讓故雖有鬭變之獄而無陷刑之民淫亂者生於<lb/>
男女無别男女無别則夫婦失義婚禮聘享者所以别<lb/>
男女明夫婦之義也男女既别夫婦既明故雖有淫亂<lb/>
之獄而無陷刑之民此五者刑罰之所以生各有源焉<lb/>
不豫塞其源而輒繩之以刑是謂為民設穽而陷之刑<lb/>
罰之源生於嗜欲不節夫禮度者所以禦民之嗜欲而<lb/>
<pb n="KR2c0021_WYG_095-118a"/>
明好惡順天之道禮度既陳五教畢修而民猶或未化<lb/>
尚必明其法典以申固之有犯姦邪靡法妄行之獄者<lb/>
則飭制量之度有犯不孝之獄者則飭喪祭之禮有犯<lb/>
殺上之獄者則飭朝覲之禮有犯鬬變之獄者則飭鄉<lb/>
飲酒之禮有犯淫亂之獄者則飭婚聘之禮三皇五帝<lb/>
之所以化民者如此雖有五刑不用不亦可乎孔子曰<lb/>
大罪有五而殺人為下逆天地者罪及五世誣文武者<lb/>
罪及四世逆人倫者罪及三世謀鬼神者罪及二世手<lb/>
<pb n="KR2c0021_WYG_095-118b"/>
殺人者罪及其身故曰大罪有五而殺人為下矣<lb/>
韓詩外傳魯哀公問冉有曰凡人之質而已將必學而<lb/>
後為君子乎冉有對曰臣聞之雖有良玉不刻鏤則不<lb/>
成器雖有美質不學則不成君子曰何以知其然也夫<lb/>
子路卞之野人也子貢衛之賈人也皆學問於孔子遂<lb/>
為天下顯士諸侯聞之莫不尊敬卿大夫聞之莫不親<lb/>
愛學之故也昔吳楚燕代謀為一舉而欲伐秦姚賈監<lb/>
門之子也為秦徃使之遂絶其謀止其兵及其反國秦<lb/>
<pb n="KR2c0021_WYG_095-119a"/>
王大說立為上卿夫百里奚齊之乞者也逐於齊西無<lb/>
以進自賣五羊皮為一軛車見秦繆公立為相遂霸西<lb/>
戎太公望少為人壻老而見去屠牛朝歌賃以棘津釣<lb/>
於磻溪文王舉而用之封於齊管仲親射桓公遂除報<lb/>
讎之心立以為相存亡繼絶九合諸侯一匡天下此四<lb/>
子者皆嘗卑賤窮辱矣然其名聲馳於後世豈非學問<lb/>
之所致乎由此觀之士必學問然後成君子詩曰日就<lb/>
月將於是哀公嘻然而笑曰寡人雖不敏請奉先生之<lb/>
<pb n="KR2c0021_WYG_095-119b"/>
教矣<hi>○國策姚賈監門子在秦始皇時此疑非冉有之言  莊子冉求問於仲尼曰未有天地可知耶仲</hi>
<hi>尼曰可古猶今也冉求失問而退明日復見曰昔者吾問未有天地可知乎夫子曰可古猶今也昔日吾昭然</hi>
<hi>今日吾昧然敢問何謂也仲尼曰昔之昭然也神者先受之今之昧然也且又為不神者求耶無古無今無始</hi>
<hi>無終未有子孫而有子孫可乎冉求未對仲尼曰已矣未應矣不以生生死不以死死生死生有待邪皆有所</hi>
<hi>一體有先天地生者物邪物物者非物物出不得先物也猶其有物也猶其有物也無已聖人之愛人也終無</hi>
<hi>已者亦乃取於是者也</hi>
史記仲由字子路卞人也少孔子九歲子路性鄙好勇<lb/>
力志伉直冠雄雞佩豭豚陵暴孔子孔子設禮稍誘子<lb/>
<pb n="KR2c0021_WYG_095-120a"/>
路子路後儒服委質因門人請為弟子子路問政孔子<lb/>
曰先之勞之請益曰無倦子路問君子尚勇乎孔子曰<lb/>
義之為上君子好勇而無義則亂小人好勇而無義則<lb/>
盜子路有聞未之能行惟恐有聞孔子曰片言可以折<lb/>
獄者其由也與由也好勇過我無所取材若由也不得<lb/>
其死然衣敝縕袍與衣狐貉者立而不恥者其由也歟<lb/>
由也升堂矣未入於室也季康子問仲由仁乎孔子曰<lb/>
千乘之國可使治其賦不知其仁子路喜從遊遇長沮<lb/>
<pb n="KR2c0021_WYG_095-120b"/>
桀溺荷蓧丈人子路為季氏宰季孫問曰子路可謂大<lb/>
臣與孔子曰可謂具臣矣<hi>家語仲由弁人也字子路一字季路有勇力才藝以政事</hi>
<hi>著名為人果烈而剛直性鄙而不達於變通仕衛為大夫遇蒯聵與其子輒爭國子路遂死輒難孔子痛之曰</hi>
<hi>自吾有由而惡言不入於耳</hi>
家語子路初見孔子子曰汝何好樂對曰好長劒子曰<lb/>
吾非此之問也徒謂以子之所能而加之以學問豈可<lb/>
及乎子路曰學豈益也哉孔子曰夫人君而無諫臣則<lb/>
失正士而無教友則失聽御狂馬不釋策操弓不反檠<lb/>
<pb n="KR2c0021_WYG_095-121a"/>
木受繩則直人受諫則聖受學重問孰不順成毁仁惡<lb/>
士必近於刑君子不可不學子路曰南山有竹不揉自<lb/>
直斬而用之達於犀革以此言之何學之有孔子曰括<lb/>
而羽之鏃而礪之其入之不亦深乎子路再拜曰敬受<lb/>
教　子路戎服見孔子㧞劒而舞之曰古之君子固以<lb/>
劒自衞乎孔子曰古之君子忠以為質仁以為衞不出<lb/>
環堵之室而知千里之外有不善則以忠化之侵暴則<lb/>
以仁固之何待劒乎子路曰由乃今聞此言請攝齊以<lb/>
<pb n="KR2c0021_WYG_095-121b"/>
受教　子路盛服見於孔子子曰由是倨倨者何也夫<lb/>
江始出於岷山其源可以濫觴及其至於江津不舫舟<lb/>
不避風則不可以渉非唯下流水多邪今爾衣服既盛<lb/>
顏色充盈天下且孰肯以非告汝乎子路趨而出改服<lb/>
而人蓋自若也子曰由志之吾告汝奮於言者華奮於<lb/>
行者伐大色智而有能者小人也故君子知之曰知言<lb/>
之要也不能曰不能行之至也言要則智行至則仁既<lb/>
仁且智惡不足哉　子路鼓琴孔子聞之謂冉有曰甚<lb/>
<pb n="KR2c0021_WYG_095-122a"/>
矣由之不才也夫先王之制音也奏中聲以為節流入<lb/>
於南不歸於北夫南者生育之鄉北者殺伐之域故君<lb/>
子之音溫柔居中以養生育之氣憂愁之感不加於心<lb/>
暴厲之動不在於體夫然者乃所謂治安之風也小人<lb/>
之音則不然亢麗微末以象殺伐之氣中和之感不載<lb/>
於心温和之動不存於體夫然者乃所以為亂亡之風<lb/>
昔者舜彈五絃之琴造南風之詩其詩曰南風之薰兮<lb/>
可以解吾民之愠兮南風之時兮可以阜吾民之財兮<lb/>
<pb n="KR2c0021_WYG_095-122b"/>
唯修此化故其興也勃焉德如泉流至於今王公大人<lb/>
述而弗忘殷紂好為北鄙之聲其廢也忽焉至於今王<lb/>
公大人舉以為誡夫舜為布衣積德含和而終以帝紂<lb/>
為天子荒淫暴亂而終以亡非各所修之致乎由今也<lb/>
匹夫之徒曾無意於先王之制而習亡國之聲豈能保<lb/>
其六七尺之體哉冉有以告子路子路懼而自悔靜思<lb/>
不食以至骨立夫子曰過而能改其進矣乎<hi>論衡世稱子路無恒</hi>
<hi>之庸人未入聖門時戴雞佩豚勇猛無禮聞誦讀之聲揺雞奮豚揚唇吻之音聒聖賢之耳惡至甚矣孔子引</hi>
<pb n="KR2c0021_WYG_095-123a"/>
<hi>而教之漸漬磨礪闢導誘進猛氣消損驕節屈折卒能政事列在四科斯蓋變性使惡為善之明效矣</hi>
說苑子路問於孔子曰請釋古之學而行由之意可乎<lb/>
孔子曰不可昔者東夷慕諸夏之義有女其夫死為之<lb/>
内私壻終身不嫁不嫁則不嫁矣然非貞節之義也蒼<lb/>
梧之弟娶妻而美好請與兄易忠則忠矣然非禮也今<lb/>
子欲釋古之學而行子之意庸知子用非為是用是為<lb/>
非乎不順其初雖欲悔之難哉<hi>○此非孔子之言</hi>
荀子子路問於孔子曰君子亦有憂乎孔子曰君子其<lb/>
<pb n="KR2c0021_WYG_095-123b"/>
未得也則樂其意既已得之又樂其治是以有終身之<lb/>
樂無一日之憂小人者其未得也則憂不得既已得之<lb/>
又恐失之是以有終身之憂無一日之樂也<hi>○說苑同</hi>
家語子路問於孔子曰由聞丈夫居世富貴不能有益<lb/>
於物處貧賤之中而不能屈節以求伸則不足以論乎<lb/>
人之域矣孔子曰君子之行已期於必達於已可以屈<lb/>
則屈可以伸則伸故屈節者所以有待求伸者所以及<lb/>
時是以雖受屈而不毁其節志達而不犯於義　子路<lb/>
<pb n="KR2c0021_WYG_095-124a"/>
問於孔子曰有人於此被褐而懐玉何如子曰國無道<lb/>
隠之可也國有道則袞冕而執玉　孔子謂子路曰見<lb/>
長者而不盡其辭雖有風雨吾不能入其門矣故君子<lb/>
以其所能敬人小人反是　孔子謂子路曰君子以心<lb/>
導耳目立義以為勇小人以耳目導心不愻以為勇故<lb/>
曰退之而不怨先之斯可從已　孔子謂子路曰君子<lb/>
而强氣則不得其死小人而强氣則刑戮荐臻<lb/>
說苑孔子閒居喟然而歎曰銅鞮伯華而無死天下其<lb/>
<pb n="KR2c0021_WYG_095-124b"/>
有定矣子路曰願聞其為人也何若孔子曰其幼也敏<lb/>
而好學其壯也有勇而不屈其老也有道而能以下人<lb/>
子路曰其幼也敏而好學則可其壯也有勇而不屈則<lb/>
可夫有道又誰下哉孔子曰由不知也吾聞之以衆攻<lb/>
寡而無不消也以貴下賤無不得也昔在周公旦制天<lb/>
下之政而下士七十人豈無道哉欲得士之故也夫有<lb/>
道而能下於天下之士君子乎哉　子路問於孔子曰<lb/>
管仲何如人也子曰大人也子路曰昔者管子說襄公<lb/>
<pb n="KR2c0021_WYG_095-125a"/>
襄公不說是不辯也欲立公子糾而不能是無能也家<lb/>
殘於齊而無憂色是不慈也桎梏而居檻車中無慙色<lb/>
是無愧也事所射之君是不貞也召忽死之管子不死<lb/>
是無仁也夫子何以大之子曰管仲說襄公襄公不說<lb/>
管子非不辯也襄公不知說也欲立子糾而不能非無<lb/>
能也不遇時也家殘於齊而無憂色非不慈也知命也<lb/>
桎梏居檻車而無慙色非無愧也自裁也事所射之君<lb/>
非不貞也知權也召忽死之管子不死非無仁也召忽<lb/>
<pb n="KR2c0021_WYG_095-125b"/>
者人臣之材也不死則三軍之虜也死之則名聞天下<lb/>
夫何為不死哉管子者天子之佐諸侯之相也死之則<lb/>
不免為溝中之瘠不死則功復用於天下夫何為死之<lb/>
哉由汝不知也<lb/>
論衡子路問孔子曰豬肩羊膊可以得兆雚葦藁芼可<lb/>
以得數何必以蓍龜孔子曰不然蓋取其名也夫蓍之<lb/>
為言耆也龜之為言舊也明狐疑之事當問耆舊也<lb/>
韓詩外傳子路曰士不能勤苦不能輕死亡不能活貧<lb/>
<pb n="KR2c0021_WYG_095-126a"/>
竆而曰我行義吾不信也昔者申包胥立於秦廷七日<lb/>
七夜哭不絶聲是以存楚不能勤苦焉得行此比干且<lb/>
死而諫愈忠伯夷叔齊餓于首陽而志益彰不輕死亡<lb/>
焉能行此曾子褐衣縕緒未嘗完也糲米之食未嘗飽<lb/>
也義不合則辭上卿不活貧竆焉能行此夫士欲立身<lb/>
行道無顧難易然後能行之欲行義徇名無顧利害然<lb/>
後能行之詩曰彼已之子碩大且篤非良篤修身行之<lb/>
君子其孰能與之哉<hi>新書子路見孔子之背磬折舉哀曰唯由也見孔子聞之曰由也何</hi>
<pb n="KR2c0021_WYG_095-126b"/>
<hi>以遺亡也故過猶不及有餘猶不足也語曰況乎明王執中履衡言秉中適而據乎宜故威勝徳則淳徳勝威</hi>
<hi>則施威之與德交若糾纒且畏且懐君道正矣</hi>　子路曰有人於斯夙興夜寐<lb/>
手足胼胝而面目黧黑樹藝五穀以事其親而無孝子<lb/>
之名者何也孔子曰吾意者身未敬邪色不順邪辭不<lb/>
遜邪古人有言曰衣歟食歟曾不爾即子勞以事其親<lb/>
無此三者何為無孝之名意者所友非仁人邪坐語汝<lb/>
雖有國士之力不能自舉其身非無力也勢不便也是<lb/>
以君子入則篤孝出則友賢何為其無孝子之名詩曰<lb/>
<pb n="KR2c0021_WYG_095-127a"/>
父母孔邇<lb/>
禮記子路曰傷哉貧也生無以為養死無以為禮也孔<lb/>
子曰啜菽飲水盡其歡斯之謂孝斂手足形還葬而無<lb/>
椁稱其財斯之謂禮<hi>○檀弓</hi>
家語子路見於孔子曰負重渉遠不擇地而休家貧親<lb/>
老不擇禄而仕昔者由也事二親之時常食藜藿之實<lb/>
為親負米百里之外親喪之後南遊於楚從車百乘積<lb/>
粟萬鍾累茵而坐列鼎而食雖欲食藜藿為親負米不<lb/>
<pb n="KR2c0021_WYG_095-127b"/>
可復得也枯魚銜索幾何不蠧二親之夀忽若過隙孔<lb/>
子曰由也事親可謂生事盡力死事盡思者也<hi>○說苑畧同</hi>
孔叢子顔讎由善事親子路義之後讎以非罪執於義<lb/>
將厄子路請以金贖焉人將許之既而二三子納金於<lb/>
子路以入衞或謂孔子曰受人之金以贖其私昵義乎<lb/>
子曰義而贖之貧取於友非義而何愛金而令不辜陷<lb/>
辟凡人猶且不忍况二三子於由之所親乎詩云如可<lb/>
贖兮人百其身茍出金可以生人雖百倍古人不以為<lb/>
<pb n="KR2c0021_WYG_095-128a"/>
多故二三子其欲由也成其義非汝之所知也<lb/>
呂氏春秋子路拯溺者其人拜之以牛子路受之孔子<lb/>
曰魯人必拯溺者矣<lb/>
禮記子路為季氏宰季氏祭逮闇而祭日不足繼之以<lb/>
燭雖有强力之容肅敬之心皆倦怠矣有司跛倚以臨<lb/>
祭其為不敬大矣他日祭子路與室事交乎戶堂事交<lb/>
乎階質明而始行事晏朝而退孔子聞之曰誰謂由也<lb/>
而不知禮乎<hi>○禮器</hi>
<pb n="KR2c0021_WYG_095-128b"/>
家語子路治蒲請見於孔子曰由願受教於夫子子曰<lb/>
蒲其何如對曰邑多壯士又難治也子曰然吾語爾恭<lb/>
而敬可以攝勇寛而正可以懐强愛而恕可以容困温<lb/>
而斷可以抑姦如此而加之則政不難矣　子路治蒲<lb/>
三年孔子過之入其境曰善哉由也恭敬以信矣入其<lb/>
邑曰善哉由也忠信以寛矣至其庭曰善哉由也明察<lb/>
以斷矣子貢執轡而問曰夫子未見由之政而三稱其<lb/>
善其善可得聞與孔子曰吾見其政矣入其境田疇盡<lb/>
<pb n="KR2c0021_WYG_095-129a"/>
易草萊甚辟溝洫深治此其恭敬以信故其民盡力也<lb/>
入其邑牆屋完固樹木甚茂此其忠信以寛故其民不<lb/>
偷也至其庭庭甚清閒諸下用命此其明察以斷故其<lb/>
政不擾也以此觀之雖三稱其善庸盡其美乎<hi>○韓詩同  荀</hi>
<hi>子晉人欲伐衞畏子路不敢過蒲</hi>
說苑子路為蒲令備水災與民春修溝瀆為人煩苦故<lb/>
予人一簞食一壺漿孔子聞之使子貢止之子路忿然<lb/>
不說徃見夫子曰由也以暴雨將至恐有水災故與人<lb/>
<pb n="KR2c0021_WYG_095-129b"/>
修溝瀆以備之而民多匱於食故與人一簞食一壺漿<lb/>
而夫子使賜止之何也夫子止由之行仁也夫子以仁<lb/>
教而禁其行仁也由也不受子曰爾以民為餓何不告<lb/>
於君發倉廩以給食之而以爾私饋之是汝不明君之<lb/>
恵見汝之德義也速已則可矣否則爾之受罪不久矣<lb/>
子路心服而退也<hi>韓非子季孫相魯子路為郈令魯以五月起衆為長溝當此之為子路以</hi>
<hi>其私秩粟為漿飯要作溝者於五父之衢而餐之孔子聞之使子貢往覆其飯擊毁其器曰魯君有民子奚為</hi>
<hi>乃餐之子路怫然怒攘肱而入請曰夫子疾由之為仁義乎所學於夫子者仁義也仁義者與天下共其所有</hi>
<pb n="KR2c0021_WYG_095-130a"/>
<hi>而同其利者也今以由之秩粟而餐民不可何也孔子曰由之野也吾以女知之女徒未及也女故如是之不</hi>
<hi>知禮也女之餐之為愛之也夫禮天子愛天下諸侯愛境内大夫愛官職士愛其家過其所愛曰侵今魯君有</hi>
<hi>民而子擅愛之是子侵也不亦誣乎言未䘚而季孫使者至讓曰肥也起民而使之先生使弟子令徒役而餐</hi>
<hi>之將奪肥之民邪孔而駕而去魯</hi>
禮記子路有姊之喪可以除之矣而弗除也孔子曰何<lb/>
弗除也子路曰吾寡兄弟而弗忍也孔子曰先王制禮<lb/>
行道之人皆弗忍也子路聞之遂除之　子路曰吾聞<lb/>
諸夫子喪禮與其哀不足而禮有餘也不若禮不足而<lb/>
<pb n="KR2c0021_WYG_095-130b"/>
哀有餘也祭禮與其敬不足而禮有餘也不若禮不足<lb/>
而敬有餘也　魯人有朝祥而莫歌者子路笑之夫子<lb/>
曰由爾責於人終無已夫三年之喪亦已久矣夫子路<lb/>
出夫子曰又多乎哉踰月則其善也　子路去魯謂顔<lb/>
淵曰何以贈我曰吾聞之也去國則哭於墓而后行反<lb/>
其國不哭展墓而入謂子路曰何以處我子路曰吾聞<lb/>
之也過墓則式過祀則下<hi>○檀弓</hi>
說苑子路將行辭於仲尼曰贈汝以車乎以言乎子路<lb/>
<pb n="KR2c0021_WYG_095-131a"/>
曰請以言仲尼曰不强不逺不勞無功不忠無親不信<lb/>
無復不恭無禮慎此五者可以長久矣　子路行辭於<lb/>
仲尼曰敢問新交取親若何言寡可行若何長為善士<lb/>
而無犯若何仲尼曰新交取親其忠乎言寡可行其信<lb/>
乎長為善士而無犯其禮乎　成囘學於子路三年囘<lb/>
恭敬不已子路問其故何也囘對曰臣聞之行者比於<lb/>
鳥上畏鷹鸇下畏網羅夫人為善者少為䜛者多若身<lb/>
不死安知禍罪不施行年七十常恐行節之虧囘是以<lb/>
<pb n="KR2c0021_WYG_095-131b"/>
恭敬待大命子路稽首曰君子哉　趙襄子謂仲尼曰<lb/>
先生委質以見人主七十君矣而無所通不識世無明<lb/>
君乎意先生之道固不通乎仲尼不對異日襄子見子<lb/>
路曰嘗問先生以道先生不對知而不對則隱也隐則<lb/>
安得為仁若信不知安得為聖子路曰建天下之鳴鐘<lb/>
而撞之以梃豈能發其聲乎哉君問先生無乃猶以梃<lb/>
撞乎<hi>論衡孔子出使子路齎雨具有頃天果大雨子路問其故孔子曰昨暮月離于畢後日月復離畢孔</hi>
<hi>子出子路請齎雨具孔子不聽出果無雨子路問其故孔子曰昔日月離其隂故雨昨暮月離其陽故不雨</hi>
<pb n="KR2c0021_WYG_095-132a"/>
<hi>呂氏春秋子路掩雉而復釋之○注云所得者小不欲夭物故釋之  論語撰考讖邑名朝歌顔淵不舍七十</hi>
<hi>弟子掩目宰予獨顧由蹙墮車○宋均曰子路惡宰予顧視凶地故以足蹙之使下車也  衝波傳子路顔淵</hi>
<hi>浴於洙水見五色鳥顔淵問子路曰熒熒之鳥後日顔囘與子路又浴於泗水更見前鳥復問由識此鳥否子</hi>
<hi>路曰同同之鳥顔囘曰何一鳥而二名子路曰譬如絲絹煑之則為帛染之則為皂一鳥二名不亦宜乎  孔</hi>
<hi>子嘗遊於山使子路取水逢虎於水所與同戰攬尾得之納懐中取水還問孔子曰上士殺虎如何子曰上士</hi>
<hi>殺虎持虎頭又曰中士殺虎如何子曰中士捉耳又問曰下士殺虎如何子曰捉虎尾子路出尾棄之因恚孔</hi>
<hi>子曰夫子知水所有虎使我取水是欲死我乃懐石盤欲中孔子又問上士殺人如之何子曰上士殺人用筆</hi>
<hi>端又問中士殺人如之何子曰中士殺人用舌端又問下士殺人如之何子曰下士殺人懐石盤子路出而棄</hi>
<pb n="KR2c0021_WYG_095-132b"/>
<hi>之於是心服○此等鄙俚殊甚</hi>
史記初衞靈公有寵姬曰南子靈公太子蕢聵得過南<lb/>
子懼誅出奔及靈公卒而夫人欲立公子郢郢不肯曰<lb/>
亡人太子之子輒在於是衞立輒為君是為出公出公<lb/>
立十二年其父蕢聵居外不得入子路為衞大夫孔悝<lb/>
之邑宰蕢聵乃與孔悝作亂謀入孔悝家遂與其徒襲<lb/>
攻出公出公奔魯而蕢聵入立是為莊公方孔悝作亂<lb/>
子路在外聞之而馳往遇子羔出衞城門謂子路曰出<lb/>
<pb n="KR2c0021_WYG_095-133a"/>
公去矣而門已閉子可還矣毋空受其禍子路曰食其<lb/>
食者不避其難子羔卒去有使者入城城門開子路隨<lb/>
而入造蕢聵蕢聵與孔悝登臺子路曰君焉用孔悝請<lb/>
得而殺之蕢聵弗聽於是子路欲燔臺蕢聵懼乃下石<lb/>
乞壺黶攻子路擊斷子路之纓子路曰君子死而冠不<lb/>
免遂結纓而死孔子聞衞亂曰嗟乎由死矣已而果死<lb/>
禮記孔子哭子路於中庭有人弔者而夫子拜之既哭<lb/>
進使者而問故使者曰醢之矣遂命覆醢<hi>○檀弓路論語讖子  感</hi>
<pb n="KR2c0021_WYG_095-133b"/>
<hi>雷精而生尚剛好勇親涉衛難結纓而死孔子聞而覆醢毎聞雷鳴中心惻怛  論語隱義衞蒯聵亂子路興</hi>
<hi>師往有狐黯者當師曰子路入邪曰然黯從城上下麻繩釣子路半城問曰為師邪為君邪曰在君為君在師</hi>
<hi>為師黯因投之折其左股不死黯開城欲捉之子路目如明星之光耀黯不能前謂曰畏子之目願覆之子路</hi>
<hi>以衣袂覆目黯遂殺亂孝子傳仲子崔者仲由之子也子路仕衛赴蒯聵之  衛人狐黶時守門殺子路子崔</hi>
<hi>既長告孔子欲報父讎夫子曰行矣子崔即行黶知之曰夫君子之勇不掩人之不備須後日於城西決戰其</hi>
<hi>日黶持蒲弓木㦸與子崔戰而死○小説家之鄙談</hi>
史記言偃吴人字子游少孔子四十五歲子游既已受<lb/>
業為武城宰孔子過聞絃歌之聲孔子莞爾而笑曰割<lb/>
<pb n="KR2c0021_WYG_095-134a"/>
雞焉用牛刀子游曰昔者偃聞諸夫子曰君子學道則<lb/>
愛人小人學道則易使孔子曰二三子偃之言是也前<lb/>
言戲之耳孔子以為子游習於文學<hi>家語言偃少孔子三十五歲特習於</hi>
<hi>禮以文學著名仕為武城宰嘗從孔子適衛與將軍子蘭相善使之受學於夫子</hi>
禮記<hi>禮運</hi>昔者仲尼與於蜡賔事畢出遊於觀之上喟然<lb/>
而嘆仲尼之歎蓋歎魯也言偃在側曰君子何歎孔子<lb/>
曰大道之行也與三代之英丘未之逮也而有志焉大<lb/>
道之行也天下為公選賢與能講信修睦故人不獨親<lb/>
<pb n="KR2c0021_WYG_095-134b"/>
其親不獨子其子使老有所終壯有所用幼有所長矜<lb/>
寡孤獨廢疾者皆有所養男有分女有歸貨惡其棄於<lb/>
地也不必藏於已力惡其不出於身也不必為已是故<lb/>
謀閉而不興盜竊亂賊而不作故外戶而不閉是謂大<lb/>
同今大道既隐天下為家各親其親各子其子貨力為<lb/>
己大人世及以為禮城郭溝池以為固禮義以為紀以<lb/>
正君臣以篤父子以睦兄弟以和夫婦以設制度以立<lb/>
田里以賢勇知以功為已故謀用是作而兵由此起禹<lb/>
<pb n="KR2c0021_WYG_095-135a"/>
湯文武成王周公由此其選也此六君子者未有不謹<lb/>
於禮者也以著其義以考其信著有過刑仁講讓示民<lb/>
有常如有不由此者在埶者去衆以為殃是謂小康言<lb/>
偃復問曰如此乎禮之急也孔子曰夫禮先王以承天<lb/>
之道以治人之情故失之者死得之者生詩曰相鼠有<lb/>
體人而無禮人而無禮胡不遄死是故夫禮必本於天<lb/>
殽於地列於鬼神達於喪祭射御冠昏朝聘故聖人以<lb/>
禮示之故天下國家可得而正也言偃復問曰夫子之<lb/>
<pb n="KR2c0021_WYG_095-135b"/>
極言禮也可得而聞歟孔子曰我欲觀夏道是故之杞<lb/>
而不足徴也吾得夏時焉我欲觀殷道是故之宋而不<lb/>
足徴也吾得坤乾焉坤乾之義夏時之等吾以是觀之<lb/>
夫禮之初始諸飲食其燔黍捭豚汙尊而抔飲蕢桴而<lb/>
土鼔猶若可以致其敬於鬼神及其死也升屋而號告<lb/>
曰臯某復然後飯腥而苴孰故天望而地藏也體魄則<lb/>
降知氣在上故死者北首生者南鄉皆從其初昔者先<lb/>
王未有宫室冬則居營窟夏則居橧巢未有火化食草<lb/>
<pb n="KR2c0021_WYG_095-136a"/>
木之實鳥獸之肉飲其血茹其毛未有麻絲衣其羽皮<lb/>
後聖有作然後修火之利范金合土以為臺榭宫室牖<lb/>
戶以炮以燔以亨以炙以為醴酪治其麻絲以為布帛<lb/>
以養生送死以事鬼神上帝皆從其朔故𤣥酒在室醴<lb/>
醆在戸粢醍在堂澄酒在下陳其犧牲備其鼎俎列其<lb/>
琴瑟管磬鐘鼓修其祝嘏以降上神與其先祖以正君<lb/>
臣以篤父子以睦兄弟以齊上下夫婦有所是謂承天<lb/>
之祜作其祝號𤣥酒以祭薦其血毛腥其俎孰其殽與<lb/>
<pb n="KR2c0021_WYG_095-136b"/>
其越席疏布以冪衣其澣帛醴醆以獻薦其燔炙君與<lb/>
夫人交獻以嘉魂魄是謂合莫然後退而合亨體其犬<lb/>
豕牛羊實其簠簋籩豆鉶羮祝以孝告嘏以慈告是謂<lb/>
大祥此禮之大成也孔子曰嗚呼哀哉我觀周道幽厲<lb/>
傷之吾舍魯何適矣魯之郊禘非禮也周公其衰矣杞<lb/>
之郊也禹也宋之郊也契也是天子之事守也故天子<lb/>
祭天地諸侯祭社稷祝嘏莫敢易其常古是謂大假祝<lb/>
嘏辭說藏於宗祝巫史非禮也是謂幽國醆斝及尸君<lb/>
<pb n="KR2c0021_WYG_095-137a"/>
非禮也是謂僭君冕弁兵革藏於私家非禮也是謂脅<lb/>
君大夫具官祭器不假聲樂皆具非禮也是謂亂國故<lb/>
仕於公曰臣仕於家曰僕三年之喪與新有昏者期不<lb/>
使以衰裳入朝與家僕雜居齊齒非禮也是謂君與臣<lb/>
同國故天子有田以處其子孫諸侯有國以處其子孫<lb/>
大夫有采以處其子孫是謂制度故天子適諸侯必舍<lb/>
其祖廟而不以禮籍入是謂天子壊法亂紀諸侯非問<lb/>
疾弔喪而入諸臣之家是謂君臣為謔是故禮者君之<lb/>
<pb n="KR2c0021_WYG_095-137b"/>
大柄也所以别嫌明微儐鬼神考制度别仁義所以治<lb/>
政安君也故政不正則君位危君位危則大臣倍小臣<lb/>
竊刑肅而俗敝則法無常法無常而禮無列禮無列則<lb/>
士不事也刑肅而俗敝則民弗歸也是謂疵國故政者<lb/>
君之所以藏身也是故夫政必本於天殽以降命命降<lb/>
于社之謂殽地降于祖廟之謂仁義降于山川之謂興<lb/>
作降于五祀之謂制度此聖人所以藏身之固也故聖<lb/>
人參於天地竝於鬼神以治政也處其所存禮之序也<lb/>
<pb n="KR2c0021_WYG_095-138a"/>
玩其所樂民之治也故天生時而地生財人其父生而<lb/>
師教之四者君以正用之故君者立於無過之地也故<lb/>
君者所明也非明人者也君者所養也非養人者也君<lb/>
者所事也非事人者也故君明人則有過養人則不足<lb/>
事人則失位故百姓則君以自治也養君以自安也事<lb/>
君以自顯也故禮達而分定故人皆愛其死而患其生<lb/>
故用人之知去其詐用人之勇去其怒用人之仁去其<lb/>
貪故國有患君死社稷謂之義大夫死宗廟謂之變故<lb/>
<pb n="KR2c0021_WYG_095-138b"/>
聖人耐以天下為一家以中國為一人者非意之也必<lb/>
知其情辟於其義明於其利達於其患然後能為之何<lb/>
謂人情喜怒哀懼愛惡欲七者弗學而能何謂人義父<lb/>
慈子孝兄良弟弟夫義婦聽長惠幼順君仁臣忠十者<lb/>
謂之人義講信修睦謂之人利争奪相殺謂之人患故<lb/>
聖人之所以治人七情修十義講信修睦尚慈讓去争<lb/>
奪舍禮何以治之飲食男女人之大欲存焉死亡貧苦<lb/>
人之大惡存焉故欲惡者心之大端也人藏其心不可<lb/>
<pb n="KR2c0021_WYG_095-139a"/>
測度也美惡皆在其心不見其色也欲一以竆之舍禮<lb/>
何以哉故人者其天地之德隂陽之交鬼神之會五行<lb/>
之秀氣也故天秉陽垂日星地秉隂竅於山川播五行<lb/>
於四時和而后月生也是以三五而盈三五而闕五行<lb/>
之動迭相竭也五行四時十二月還相為本也五聲六<lb/>
律十二管還相為宫也五味六和十二食還相為質也<lb/>
五色六章十二衣還相為質也故人者天地之心也五<lb/>
行之端也食味别聲被色而生者也故聖人作則必以<lb/>
<pb n="KR2c0021_WYG_095-139b"/>
天地為本以隂陽為端以四時為柄以日星為紀月以<lb/>
為量鬼神以為徒五行以為質禮義以為器人情以為<lb/>
田四靈以為畜以天地為本故物可舉也以隂陽為端<lb/>
故情可覩也以四時為柄故事可勸也以日星為紀故<lb/>
事可列也月以為量故功有藝也鬼神以為徒故事可<lb/>
守也五行以為質故事可復也禮義以為器故事行有<lb/>
考也人情以為田故人以為奥也四靈以為畜故飲食<lb/>
有由也何謂四靈麟鳳龜龍謂之四靈故龍以為畜故<lb/>
<pb n="KR2c0021_WYG_095-140a"/>
魚鮪不淰鳳以為畜故鳥不獝麟以為畜故獸不狘龜<lb/>
以為畜故人情不失故先王秉蓍龜列祭祀瘞繒宣祝<lb/>
嘏辭說設制度故國有禮官有御事有職禮有序故先<lb/>
王患禮之不達於下也故祭帝於郊所以定天位也祀<lb/>
社於國所以列地利也祖廟所以本仁也山川所以儐<lb/>
鬼神也五祀所以本事也故宗祝在廟三公在朝三老<lb/>
在學王前巫而後史卜筮瞽侑皆在左右王中心無為<lb/>
也以守至正故禮行於郊而百神受職焉禮行於社而<lb/>
<pb n="KR2c0021_WYG_095-140b"/>
百貨可極焉禮行於祖廟而孝慈服焉禮行於五祀而<lb/>
正法則焉故自郊社祖廟山川五祀義之修而禮之藏<lb/>
也是故夫禮必本於大一分而為天地轉而為隂陽變<lb/>
而為四時列而為鬼神其降曰命其官於天也夫禮必<lb/>
本於天動而之地列而之事變而從時協於分藝其居<lb/>
人也曰養其行之以貨力辭讓飲食冠昏喪祭射御朝<lb/>
聘故禮義也者人之大端也所以講信修睦而固人肌<lb/>
膚之會筋骸之束也所以養生送死事鬼神之大端也<lb/>
<pb n="KR2c0021_WYG_095-141a"/>
所以達天道順人情之大竇也故唯聖人為知禮之不<lb/>
可以已也故壊國䘮家亡人必先去其禮故禮之於人<lb/>
也猶酒之有糱也君子以厚小人以薄故聖王修義之<lb/>
柄禮之序以治人情故人情者聖人之田也修禮以耕<lb/>
之陳義以種之講學以耨之本仁以聚之播樂以安之<lb/>
故禮也者義之實也協諸義而協則禮雖先王未之有<lb/>
可以義起也義者藝之分仁之節也協於藝講於仁得<lb/>
之者强仁者義之本也順之體也得之者尊故治國不<lb/>
<pb n="KR2c0021_WYG_095-141b"/>
以禮猶無耜而耕也為禮不本於義猶耕而弗種也為<lb/>
義而不講之以學猶種而弗耨也講之以學而不合之<lb/>
以仁猶耨而弗穫也合之以仁而不安之以樂猶穫而<lb/>
弗食也安之以樂而不達於順猶食而弗肥也四體既<lb/>
正膚革充盈人之肥也父子篤兄弟睦夫婦和家之肥<lb/>
也大臣法小臣㢘官職相序君臣相正國之肥也天子<lb/>
以徳為車以樂為御諸侯以禮相與大夫以法相序士<lb/>
以信相考百姓以睦相守天下之肥也是謂大順大順<lb/>
<pb n="KR2c0021_WYG_095-142a"/>
者所以養生送死事鬼神之常也故事大積焉而不苑<lb/>
竝行而不繆細行而不失深而通茂而有閒連而不相<lb/>
及也動而不相害也此順之至也故明於順然後能守<lb/>
危也故禮之不同也不豐也不殺也所以持情而合危<lb/>
也故聖王所以順山者不使居川不使渚者居中原而<lb/>
弗敝也用水火金木飲食必時合男女頒爵位必當年<lb/>
德用民必順故無水旱昆蟲之災民無凶饑妖孽之疾<lb/>
故天不愛其道地不愛其寳人不愛其情故天降膏露<lb/>
<pb n="KR2c0021_WYG_095-142b"/>
地出醴泉山出器車河出馬圖鳯凰麒麟皆在郊棷龜<lb/>
龍在宫沼其餘鳥獸之卵胎皆可俯而闚也則是無故<lb/>
先王能修禮以達義體信以達順故此順之實也<hi>○家語孔</hi>
<hi>子為司冦與於蜡云云篇文少略</hi>
說苑季康子謂子游曰仁者愛人乎子游曰然人亦愛<lb/>
之乎子游曰然康子曰鄭子産死鄭人丈夫舍玦珮婦<lb/>
人舍珠珥夫婦巷哭三月不聞竽琴之聲仲尼之死吾<lb/>
不聞魯國之愛夫子奚也子游曰譬子産之與夫子其<lb/>
<pb n="KR2c0021_WYG_095-143a"/>
猶浸水之與天雨乎浸水所及則生不及則死斯民之<lb/>
生也必以時雨既以生莫愛其賜故曰譬子産之與夫<lb/>
子也猶浸水之與天雨乎<lb/>
禮記子游問曰喪慈母如母禮與孔子曰非禮也古者<lb/>
男子外有傅内有慈母君命所使教子也何服之有昔<lb/>
者魯昭公少喪其母有慈母良及其死也公弗忍也欲<lb/>
喪之有司以聞曰古之禮慈母無服今也君為之服是<lb/>
逆古之禮而亂國法也若終行之則有司將書之以遺<lb/>
<pb n="KR2c0021_WYG_095-143b"/>
後世無乃不可乎公曰古者天子練冠以燕居吾弗忍<lb/>
也遂練冠以喪慈母喪慈母自魯昭公始也<hi>○曾子問</hi>　公<lb/>
儀仲子之喪檀弓免焉仲子舍其孫而立其子檀弓曰<lb/>
何居我未之前聞也趨而就子服伯子於門右曰仲子<lb/>
舍其孫而立其子何也伯子曰仲子亦猶行古之道也<lb/>
昔者文王舍伯邑考而立武王微子舍其孫腯而立衍<lb/>
也夫仲子亦猶行古之道也子游問諸孔子孔子曰否<lb/>
立孫　子游問喪具夫子曰稱家之有亡子游曰有亡<lb/>
<pb n="KR2c0021_WYG_095-144a"/>
惡乎齊夫子曰有毋過禮茍亡矣斂首足形還葬縣棺<lb/>
而封人豈有非之者哉　司寇惠子之喪子游為之麻<lb/>
衰牡麻絰文子辭曰子辱與彌牟之弟游又辱為之服<lb/>
敢辭子游曰禮也文子退反哭子游趨而就諸臣之位<lb/>
文子又辭曰子辱與彌牟之弟游又辱為之服又辱臨<lb/>
其喪敢辭子游曰固以請文子退扶適子南面而立曰<lb/>
子辱與彌牟之弟游又辱為之服又辱臨其喪虎也敢<lb/>
不復位子游趨而就客位　有子與子游立見孺子慕<lb/>
<pb n="KR2c0021_WYG_095-144b"/>
者有子謂子游曰予壹不知夫喪之踊也予欲去之久<lb/>
矣情在於斯其是也夫子游曰禮有微情者有以故興<lb/>
物者有直情而徑行者戎狄之道也禮道則不然人喜<lb/>
則斯陶陶斯咏咏斯猶猶斯舞舞斯愠愠斯戚戚斯歎<lb/>
歎斯辟辟斯踊矣品節斯斯之謂禮人死斯惡之矣無<lb/>
能也斯倍之矣是故制絞衾設蔞翣為使人勿惡也始<lb/>
死脯醢之奠將行遣而行之既葬而食之未有見其饗<lb/>
之者也自上世以來未之有舍也為使人勿倍也故子<lb/>
<pb n="KR2c0021_WYG_095-145a"/>
之所刺於禮者亦非禮之訾也　曾子襲裘而弔子游<lb/>
裼裘而弔曾子指子游而示人曰夫夫也為習於禮者<lb/>
如之何其裼裘而弔也主人既小斂袒括髪子游趨而<lb/>
出襲裘帶絰而入曾子曰我過矣我過矣夫夫是也<lb/>
曾子弔於負夏主人既祖填池推柩而反之降婦人而<lb/>
后行禮從者曰禮與曾子曰夫祖者且也且胡為其不<lb/>
可以反宿也從者又問諸子游曰禮與子游曰飯於牖<lb/>
下小斂於戶内大斂於阼殯於客位祖於庭葬於墓所<lb/>
<pb n="KR2c0021_WYG_095-145b"/>
以即逺也故喪事有進而無退曾子聞之曰多矣乎予<lb/>
出祖者　衞司徒敬子死子夏弔焉主人未小斂絰而<lb/>
往子游弔焉主人既小斂子游出絰反哭子夏曰聞之<lb/>
也與曰聞諸夫子主人未改服則不絰　將軍文子之<lb/>
喪既除喪而后越人來弔主人深衣練冠待於廟垂涕<lb/>
洟子游觀之曰將軍文氏之子其庶幾乎亡於禮者之<lb/>
禮也其動也中　叔孫武叔之母死既小斂舉者出尸<lb/>
出戶袒且投其冠括髪子游曰知禮　公叔木有同母<lb/>
<pb n="KR2c0021_WYG_095-146a"/>
異父之昆弟死問於子游子游曰其大功乎狄儀有同<lb/>
母異父之昆弟死問於子夏子夏曰我未之前聞也魯<lb/>
人則為之齊衰狄儀行齊衰今之齊衰狄儀之問也<lb/>
司士賁告於子游曰請襲於牀子游曰諾縣子聞之曰<lb/>
汰哉叔氏專以禮許人<hi>○檀弓</hi>　子游曰既祥雖不當縞<lb/>
者必縞然後反服<hi>○雜記</hi>　子游曰參分帶下紳居二焉<lb/>
紳韠結三齊<hi>○玉藻</hi>
史記卜商字子夏少孔子四十四歳子夏問巧笑倩兮<lb/>
<pb n="KR2c0021_WYG_095-146b"/>
美目盼兮素以為絢兮何謂也子曰繪事後素曰禮後<lb/>
乎孔子曰商始可與言詩已矣子貢問師與商孰賢子<lb/>
曰師也過商也不及然則師愈與曰過猶不及子謂子<lb/>
夏曰汝為君子儒無為小人儒孔子既歿子夏居西河<lb/>
教授為魏文侯師其子死哭之失明<hi>家語卜商衛人習於詩能誦其義以</hi>
<hi>文學著名為人性不𢎞好論精微時人無以尚之嘗返衛見讀史志者云晉師伐秦三豕度河子夏曰非也己</hi>
<hi>亥耳讀史志者問諸晉史果曰己亥於是衛以子夏為聖</hi>
禮記<hi>孔子閒居</hi>孔子閒居子夏侍子夏曰敢問詩云凱弟君<lb/>
<pb n="KR2c0021_WYG_095-147a"/>
子民之父母何如斯可謂民之父母矣孔子曰夫民之<lb/>
父母乎必達於禮樂之原以致五至而行三無以橫於<lb/>
天下四方有敗必先知之此之謂氏之父母矣子夏曰<lb/>
民之父母既得而聞之矣敢問何謂五至孔子曰志之<lb/>
所至詩亦至焉詩之所至禮亦至焉禮之所至樂亦至<lb/>
焉樂之所至哀亦至焉哀樂相生是故正明目而視之<lb/>
不可得而見也傾耳而聽之不可得而聞也志氣塞乎<lb/>
天地此之謂五至子夏曰五至既得而聞之矣敢問何<lb/>
<pb n="KR2c0021_WYG_095-147b"/>
謂三無孔子曰無聲之樂無體之禮無服之喪此之謂<lb/>
三無子夏曰三無既得略而聞之矣敢問何詩近之孔<lb/>
子曰夙夜其命宥密無聲之樂也威儀逮逮不可選也<lb/>
無體之禮也凡民有喪匍匐救之無服之喪也子夏曰<lb/>
言則大矣美矣盛矣言盡於此而已乎孔子曰何為其<lb/>
然也君子之服之也猶有五起焉子夏曰何如孔子曰<lb/>
無聲之樂氣志不違無體之禮威儀遲遲無服之喪内<lb/>
恕孔悲無聲之樂氣志既得無體之禮威儀翼翼無服<lb/>
<pb n="KR2c0021_WYG_095-148a"/>
之喪施及四國無聲之樂氣志既從無體之禮上下和<lb/>
同無服之喪以畜萬邦無聲之樂日聞四方無體之禮<lb/>
日就月將無服之喪純德孔明無聲之樂氣志既起無<lb/>
體之禮施及四海無服之喪施于孫子子夏曰三王之<lb/>
德參於天地敢問何如斯可謂參於天地矣孔子曰奉<lb/>
三無私以勞天下子夏曰敢問何謂三無私孔子曰天<lb/>
無私覆地無私載日月無私照奉斯三者以勞天下此<lb/>
之謂三無私其在詩曰帝命不違至于湯齊湯降不遲<lb/>
<pb n="KR2c0021_WYG_095-148b"/>
聖敬日齊昭假遲遲上帝是祗帝命式于九圍是湯之<lb/>
德也天有四時春秋冬夏風雨霜露無非教也地載神<lb/>
氣神氣風霆風霆流形庶物露生無非教也清明在躬<lb/>
氣志如神耆欲將至有開必先天降時雨山川出雲其<lb/>
在詩曰嵩高維嶽峻極于天維嶽降神生甫及申維申<lb/>
及甫為周之翰四國于蕃四方于宣此文武之德也三<lb/>
代之王也必先其令聞詩云明明天子令聞不已三代<lb/>
之德也弛其文德協此四國大王之德也子夏蹶然而<lb/>
<pb n="KR2c0021_WYG_095-149a"/>
起負牆而立曰弟子敢不承乎<lb/>
說苑孔子讀易至於損益則喟然而歎子夏避席而問<lb/>
曰夫子何為歎孔子曰夫自損者益自益者缺吾是以<lb/>
歎也子夏曰然則學者不可以益乎孔子曰否天之道<lb/>
成者未嘗得久也夫學者以虛受之故曰得茍不知持<lb/>
滿則天下之善言不得入其耳矣昔堯履天子之位猶<lb/>
允恭以持之虛靜以待下故百載以逾盛迄今而益章<lb/>
昆吾自臧而滿意窮高而不衰故當時而虧敗迄今而<lb/>
<pb n="KR2c0021_WYG_095-149b"/>
逾惡是非損益之徵與吾故曰謙也者致恭以存其位<lb/>
者也夫豐明而動故能大茍大則虧矣吾戒之故曰天<lb/>
下之善言不得入其耳矣日中則昃月盈則食天地盈<lb/>
虛與時消息是以聖人不敢當盛升輿而遇三人則下<lb/>
二人則軾調其盈虛故能長久也子夏曰善請終身誦<lb/>
之<hi>于夏易𫝊元始也亨通也利和也貞正也言乾稟純陽之性故能首出庶物各得元始開通利諧貞固不</hi>
<hi>失其宜是以君子乾而行四德故曰乾元亨利貞矣也乾所以象陽也  地得水而柔水得土而流比之象</hi>
<hi>夫凶者生乎乖爭今既親比故云比吉也為先甲三日者辛壬癸也後甲三日者乙丙丁也五匹  束三𤣥二</hi>
<pb n="KR2c0021_WYG_095-150a"/>
<hi>纁象隂陽</hi>
禮記子夏問曰三年之喪卒哭金革之事無辟也者禮<lb/>
與初有司與孔子曰夏后氏三年之喪既殯而致事殷<lb/>
人既葬而致事記曰君子不奪人之親亦不可奪親也<lb/>
此之謂乎子夏曰金革之事無辟也者非與孔子曰吾<lb/>
聞諸老聃曰昔者魯公伯禽有為為之也今以三年之<lb/>
喪從其利者吾弗知也<hi>○曾子問</hi>　子夏既除喪而見予之<lb/>
琴和之而不和彈之而不成聲作而曰哀未忘也先王<lb/>
<pb n="KR2c0021_WYG_095-150b"/>
制禮而弗敢過也子張既除喪而見予之琴和之而和<lb/>
彈之而成聲作而曰先王制禮不敢不至焉　子夏問<lb/>
於孔子曰居父母之仇如之何夫子曰寢苫枕干不仕<lb/>
弗與共天下也遇諸市朝不反兵而鬬曰請問居昆弟<lb/>
之仇如之何曰仕弗與共國銜君命而使雖遇之不鬬<lb/>
曰請問居從父昆弟之仇如之何曰不為魁主人能則<lb/>
執兵而陪其後　子夏問諸夫子曰居君之母與妻之<lb/>
喪居處言語飲食衎爾<hi>○檀弓○有缺文以禮稽命徴孔子謂子夏曰禮  修外樂以</hi>
<pb n="KR2c0021_WYG_095-151a"/>
<hi>制内丘已矣夫中孔子謂子夏曰羣鵠至非  國之禽也</hi>
孔叢子子夏問書大義子曰吾於帝典見堯舜之聖焉<lb/>
於大禹臯陶謨益稷見禹稷臯陶之忠勤功勲焉於洛<lb/>
誥見周公之德焉故帝典可以觀美大禹謨禹貢可以<lb/>
觀事臯陶謨益稷可以觀政洪範可以觀度泰誓可以<lb/>
觀義五誥可以觀仁甫刑可以觀誡通斯七者則書之<lb/>
大義舉矣　子夏讀書既畢而見於夫子夫子謂曰子<lb/>
何為於書子夏對曰書之論事也昭昭然若日月之代<lb/>
<pb n="KR2c0021_WYG_095-151b"/>
明離離然若星辰之錯行上有堯舜之道下有三王之<lb/>
義凡商之所受書於夫子者志之於心弗敢忘雖退而<lb/>
窮居河濟之間深山之中作壤室編蓬戶常於此彈琴<lb/>
以歌先王之道則可以發憤慷喟忘己貧賤故有人亦<lb/>
樂之無人亦樂之上見堯舜之德下見三王之義忽不<lb/>
知憂患與死也夫子愀然變容曰嘻子殆可與言書矣<lb/>
雖然其亦表之而已未覩其裏也夫闚其門而不入其<lb/>
室惡覩其宗廟之奥百官之美乎<hi>○尚書大𫝊同</hi>
<pb n="KR2c0021_WYG_095-152a"/>
韓詩外傳子夏讀詩已畢夫子問曰爾亦可言於詩矣<lb/>
子夏對曰詩之於事也昭昭乎若日月之光明燎燎乎<lb/>
如星辰之錯行上有堯舜之道下有三王之義弟子不<lb/>
敢忘雖居蓬戸之中彈琴以詠先王之風有人亦樂之<lb/>
無人亦樂之亦可發憤忘食詩曰衡門之下可以棲遲<lb/>
泌之洋洋可以療饑夫子造然變容曰嘻吾子始可以<lb/>
言詩已矣然子以見其表未見其裏顔淵曰其表已見<lb/>
其裏又何有哉孔子曰闚其門不入其中安知其奧藏<lb/>
<pb n="KR2c0021_WYG_095-152b"/>
之所在乎然藏又非難也丘嘗悉心盡志已入其中前<lb/>
有高岸後有深谷泠泠然如此既立而已矣不能見其<lb/>
裏蓋謂精微者也<hi>○語同而或以稱書或以稱詩著書者所聞不同</hi>　子夏問<lb/>
曰闗雎何以為國風始也孔子曰闗雎至矣乎夫闗雎<lb/>
之人仰則天俯則地幽幽冥冥德之所藏紛紛沸沸道<lb/>
之所行雖神龍化斐斐文章大哉闗雎之道也萬物之<lb/>
所繋羣生之所懸命也河洛出書圖麟鳯翔乎郊不由<lb/>
闗雎之至則闗雎之事將奚由至矣哉夫六經之策皆<lb/>
<pb n="KR2c0021_WYG_095-153a"/>
歸論汲汲蓋取之乎闗雎闗雎之事大矣哉馮馮翊翊<lb/>
自東自西自南自北無思不服子其勉强之思服之天<lb/>
地之閒生民之屬王道之原不外此矣子夏喟然歎曰<lb/>
大哉闗雎乃天地之基也詩曰鼓鐘樂之　子夏問詩<lb/>
學一以知二孔子曰起予者商也始可與言詩已矣孔<lb/>
子賢乎英傑而聖德備弟子被光景而德彰<hi>論語䜟子夏六十四</hi>
<hi>人共撰仲尼微言</hi>
韓非子子夏見曾子曾子曰何肥也對曰戰勝故肥也<lb/>
<pb n="KR2c0021_WYG_095-153b"/>
曾子曰何謂也子夏曰吾入見先王之義則榮之出見<lb/>
富貴之樂又榮之兩者戰於胷中未知勝負故臞今先<lb/>
王之義勝故肥是以志之難也不在勝人在自勝也故<lb/>
曰自勝之謂强<lb/>
列子子夏問孔子曰顔囘之為人奚若子曰囘之仁賢<lb/>
於丘也曰子貢之為人奚若子曰賜之辯賢於丘也曰<lb/>
子路之為人奚若子曰由之勇賢於丘也曰子張之為<lb/>
人奚若子曰師之莊賢於丘也子夏避席而問曰然則<lb/>
<pb n="KR2c0021_WYG_095-154a"/>
四子者何為事夫子曰居吾語汝夫囘能仁而不能反<lb/>
賜能辯而不能訥由能勇而不能怯師能莊而不能同<lb/>
兼四子之有以易吾吾弗許也此其所以事吾而不貳<lb/>
也<hi>○淮南子無子張</hi>
尸子孔子曰商汝知君之為君乎子夏曰魚失水則死<lb/>
水失魚猶為水也孔子曰商知之矣　子夏曰君子漸<lb/>
於饑寒而志不僻銙於五兵而辭不懾臨大事不忘昔<lb/>
席之言<lb/>
<pb n="KR2c0021_WYG_095-154b"/>
中論子夏曰日習則學不忘自勉則身不墮亟聞天下<lb/>
之大言則志益廣<lb/>
家語孔子曰吾死之後則商也日益賜也日損曾子曰<lb/>
何謂也子曰商也好與賢己者處賜也說不若己者處<lb/>
不知其子視其父不知其人視其友不知其君視其所<lb/>
使不知其地視其草木故曰與善人居如入芝蘭之室<lb/>
久而不聞其香即與之化矣與不善人居如入鮑魚之<lb/>
肆久而不聞其臭亦與之化矣丹之所藏者赤漆之所<lb/>
<pb n="KR2c0021_WYG_095-155a"/>
藏者黑是以君子必慎其所處者焉　孔子將行雨而<lb/>
無蓋門人曰商也有之孔子曰商之為人也甚恡於財<lb/>
吾聞與人交推其長者違其短者故能久也<lb/>
荀子子夏貧衣若懸鶉人曰子何不仕曰諸侯之驕我<lb/>
者吾不為臣大夫之驕我者吾不復見柳下惠與後門<lb/>
者同衣而不見疑非一日之聞也爭利如蚤甲而喪其<lb/>
掌<lb/>
家語子夏問於孔子曰商聞易之生人及萬物鳥獸昆<lb/>
<pb n="KR2c0021_WYG_095-155b"/>
蟲各有竒耦氣分不同而凡人莫知其情唯達德者能<lb/>
原其本焉天一地二人三三如九九九八十一一主日<lb/>
日數十故人十月而生八九七十二耦以從竒竒主辰<lb/>
辰為月月主馬故馬十二月而生七九六十三三主斗<lb/>
斗主狗故狗三月而生六九五十四四主時時主豕故<lb/>
豕四月而生五九四十五五為音音主猿故猿五月而<lb/>
生四九三十六六為律律主鹿故鹿六月而生三九二<lb/>
十七七主星星主虎故虎七月而生二九一十八八主<lb/>
<pb n="KR2c0021_WYG_095-156a"/>
風風為蟲故蟲八月而化其餘各從其類矣鳥魚生隂<lb/>
而屬於陽故皆卵生魚遊於水鳥遊於雲故立冬則燕<lb/>
雀入海化為蛤蠶食而不飲蟬飲而不食蜉蝣不飲不<lb/>
食萬物之所以不同介鱗夏食而冬蟄齕吞者八竅而<lb/>
卵生齟<graphic n="KR3838" url="https://raw.githubusercontent.com/kanripo/KR-Gaiji/master/images/KR3838.png" mimeType="image/png"/>者九竅而胎生四足者無羽翼戴角者無上<lb/>
齒無角無前齒者膏無角無後齒者脂晝生者類父夜<lb/>
生者似母是以至隂主牝至陽主牡敢問其然乎孔子<lb/>
曰然吾昔聞老聃亦如汝之言子夏曰商聞山書曰地<lb/>
<pb n="KR2c0021_WYG_095-156b"/>
東西為緯南北為經山為積徳川為積刑高者為生下<lb/>
者為死丘陵為牡谿谷為牝蜯蛤龜珠與日月而盛虚<lb/>
是故堅土之人剛弱土之人柔墟土之人大沙土之人<lb/>
細息土之人美㘪土之人醜食水者善遊而耐寒食土<lb/>
者無心而不息食木者多力而不治食草者善走而愚<lb/>
食桑者有緒而蛾食肉者勇毅而悍食氣者神明而壽<lb/>
食穀者智慧而巧不食者不死而神故曰羽蟲三百有<lb/>
六十而鳯為之長毛蟲三百有六十而麟為之長甲蟲<lb/>
<pb n="KR2c0021_WYG_095-157a"/>
三百有六十而龜為之長鱗蟲三百有六十而龍為之<lb/>
長倮蟲三百有六十而人為之長此乾巛之美也殊形<lb/>
異類之數王者動必以道動静必以道静必順理以奉<lb/>
天地之性而不害其所主謂之仁聖焉子夏言終而出<lb/>
子貢進曰商之論也何如孔子曰汝謂何也對曰微則<lb/>
微矣然則非治世之待也孔子曰然各其所能<hi>○子夏好論精</hi>
<hi>微此其一證生大戴禮記子曰夫易之生人禽獸萬物昆蟲各有以  或竒或偶或飛或行而莫知其情惟逹</hi>
<hi>道徳者能原本之矣天一地二人三三三而九九九八十一一主日日數十故人十月而生八九七十二偶以</hi>
<pb n="KR2c0021_WYG_095-157b"/>
<hi>承竒竒主辰辰主月月主馬故馬十二月而生七九六十三三主斗斗主狗狗三月而生六九五十四四主時</hi>
<hi>時主豕故豕四月而生五九四十五五主音音主猨故猨五月而生四九三十六六主律律主禽鹿故禽鹿六</hi>
<hi>月而生也三九二十七七主星星主虎故虎七月而生二九十八八主風風主蟲故蟲八月化也其餘各以其類</hi>
<hi>也鳥魚皆生于隂而屬于陽故鳥魚皆卵魚游于水鳥飛于雲故冬燕雀入于海化而為蚧萬物之性各異類</hi>
<hi>故蠶食而不飲蟬飲而不食蜉蝣不飲不食介鱗夏食冬蟄齕吞者八竅而卵生咀嚾者九竅而胎生四足者</hi>
<hi>無羽翼戴角者無上齒無角者膏而無前齒有羽者脂而無後齒晝生者類父夜生者類母凡地東西為緯南</hi>
<hi>北為經山為積徳州為積刑高者為生下者為死丘陵為牡谿谷為牝蜯蛤龜珠與月盛虛是故堅土之人肥</hi>
<hi>虛土之人大沙土之人細息土之人美耗土之人醜是故食水者善游能寒食土者無心而不息食木者多力</hi>
<pb n="KR2c0021_WYG_095-158a"/>
<hi>而拂食草者善走而愚食桑者有絲而蛾食肉者勇敢而捍食榖者智慧而巧食氣者神明而壽不食者不死</hi>
<hi>而神故曰有羽之蟲三百六十而鳯凰為之長有毛之蟲三百六十而麒麟為之長有甲之蟲三百六十而神</hi>
<hi>龜為之長有鱗之蟲三百六十而蛟龍為之長倮之蟲三百六十而聖人為之長此乾坤之美類禽獸萬物之</hi>
<hi>數也故帝王好壞巢破卵則鳯凰不翔焉好竭水摶魚則蛟龍不出焉好刳胎殺夭則麒麟不來焉好塡谿塞</hi>
<hi>谷則神龜不出焉故王者動必以道静必以理動不以道静不以理則自夭而不壽訞□數起神靈不見風雨</hi>
<hi>不時暴風水旱竝興人民夭死五穀不滋六畜不蕃息</hi>
新序魯哀公問子夏曰必學而後可以安國保民乎子<lb/>
夏曰不學而能安國保民者未嘗聞也哀公曰然則五<lb/>
<pb n="KR2c0021_WYG_095-158b"/>
帝有師乎子夏曰有臣聞黃帝學乎太真顓頊學乎綠<lb/>
圖帝嚳學乎赤松子堯學乎尹壽舜學乎務成跗禹學<lb/>
乎西王國湯學乎威子伯文王學乎鉸時子斯武王學<lb/>
乎郭叔周公學乎太公仲尼學乎老聃此十一聖人未<lb/>
遭此師則功業不著乎天下名號不傳乎千世詩曰不<lb/>
愆不忘率由舊章此之謂也夫不學不明古道而能安<lb/>
國家者未之有也<hi>○韓詩外𫝊略同</hi>
韓詩外傳衛靈公晝寢而起志氣益衰使人馳召勇士<lb/>
<pb n="KR2c0021_WYG_095-159a"/>
公孫悁道遭行人卜商卜商曰何驅之疾也對曰公晝<lb/>
寢而起使我召勇士公孫悁子夏曰微悁而勇若悁者<lb/>
可乎御者曰可子夏曰載我而反至君曰使子召勇士<lb/>
何為召儒使者曰行人曰微悁而勇若悁者可乎臣曰<lb/>
可即載與來君曰諾延先生上趣召公孫悁至入門杖<lb/>
劒疾呼曰商下我存若頭子夏顧咄之曰咄内劒吾將<lb/>
與若言勇於是君令内劒而上子夏曰來吾嘗與子從<lb/>
君而西見趙簡子簡子披髪杖矛而見我君我從十三<lb/>
<pb n="KR2c0021_WYG_095-159b"/>
行之後趨而進曰諸侯相見不宜不朝服不朝服行人<lb/>
卜商將以頸血濺君之服矣使反朝服而見吾君子邪<lb/>
我邪悁曰子也子夏曰子之勇不若我一矣又與子從<lb/>
君而東至阿遭齊君重鞇而坐吾君單鞇而坐我從十<lb/>
三行之後趨而進曰禮諸侯相見不宜相臨以庶揄其<lb/>
一鞇而去之者子邪我邪悁曰子也子夏曰子之勇不<lb/>
若我二矣又與子從君於囿中於是兩冦肩逐我君㧞<lb/>
矛下格而還子邪我邪悁曰子也子夏曰子之勇不若<lb/>
<pb n="KR2c0021_WYG_095-160a"/>
我三矣所貴為士者上攝萬乘下不敢敖乎匹夫外立<lb/>
節矜而敵不侵擾内禁殘害而君不危殆是士之所長<lb/>
君子之所致貴也若夫以長掩短以衆暴寡凌轢無罪<lb/>
之民而成威於閭巷之閒者是士之甚毒而君子之所<lb/>
致惡也衆之所誅鋤也詩曰人而無儀不死何為夫何<lb/>
以論勇於人主之前哉於是靈公避席抑手曰寡人雖<lb/>
不敏請從先生之勇詩曰不侮矜寡不畏强禦卜先生<lb/>
也<lb/>
<pb n="KR2c0021_WYG_095-160b"/>
禮記子夏喪其子而喪其明曾子弔之曰吾聞之也朋<lb/>
友喪明則哭之曾子哭子夏亦哭曰天乎予之無罪也<lb/>
曾子怒曰商女何無罪也吾與汝事夫子於洙泗之閒<lb/>
退而老於西河之上使西河之民疑女於夫子爾罪一<lb/>
也喪爾親使民未有聞焉爾罪二也喪爾子喪爾明爾<lb/>
罪三也而曰爾何無罪與子夏投其杖而拜曰吾過矣<lb/>
吾過矣吾離羣而索居亦已久矣<hi>○檀弓</hi>
　繹史卷九十五之三<lb/>
<pb n="KR2c0021_WYG_095-161a"/>
欽定四庫全書<lb/>
　繹史卷九十五之四　　靈壁縣知縣馬驌撰<lb/>
　　孔門諸子言行<hi>四</hi>
史記顓孫師陳人字子張少孔子四十八歲子張問干<lb/>
禄孔子曰多聞闕疑愼言其餘則寡尤多見闕殆愼行<lb/>
其餘則寡悔言寡尤行寡悔禄在其中矣他日從在陳<lb/>
蔡閒困問行孔子曰言忠信行篤敬雖蠻貊之國行也<lb/>
言不忠信行不篤敬雖州里行乎哉立則見其參於前<lb/>
<pb n="KR2c0021_WYG_095-161b"/>
也在輿則見其倚於衡夫然後行子張書諸紳子張問<lb/>
士何如斯可謂之達矣孔子曰何哉爾所謂達者子張<lb/>
對曰在國必聞在家必聞孔子曰是聞也非達也夫達<lb/>
者質直而好義察言而觀色慮以下人在國及家必達<lb/>
夫聞也者色取仁而行違居之不疑在國及家必聞<hi>家語</hi>
<hi>顓孫師字子張為人有容貌資質寛沖博接從容自務居不務立於仁義之行孔子門人友之而弗敬  孟子</hi>
<hi>註琴張子張也為人踸踔譎詭論語曰師也辟故不能純善而稱狂又善鼓琴號曰琴張○按張謂琴牢耳趙</hi>
<hi>氏此說不識何據</hi>
<pb n="KR2c0021_WYG_095-162a"/>
禮記<hi>仲尼燕居</hi>仲尼燕居子張子貢言游侍縱言至於禮子<lb/>
曰居女三人者吾語女禮使女以禮周流無不徧也子<lb/>
貢越席而對曰敢問何如子曰敬而不中禮謂之野恭<lb/>
而不中禮謂之給勇而不中禮謂之逆子曰給奪慈仁<lb/>
子曰師爾過而商也不及子產猶衆人之母也能食之<lb/>
不能教也子貢越席而對曰敢問將何以為此中者也<lb/>
子曰禮乎禮夫禮所以制中也子貢退言游進曰敢問<lb/>
禮也者領惡而全好者與子曰然然則何如子曰郊社<lb/>
<pb n="KR2c0021_WYG_095-162b"/>
之義所以仁鬼神也嘗禘之禮所以仁昭穆也饋奠之<lb/>
禮所以仁死䘮也射鄉之禮所以仁鄉黨也食饗之禮<lb/>
所以仁賔客也子曰明乎郊社之義嘗禘之禮治國其<lb/>
如指諸掌而已乎是故以之居處有禮故長幼辨也以<lb/>
之閨門之内有禮故三族和也以之朝廷有禮故官爵<lb/>
序也以之田獵有禮故戎事閑也以之軍旅有禮故武<lb/>
功成也是故宫室得其度量鼎得其象味得其時樂得<lb/>
其節車得其式鬼神得其饗䘮紀得其哀辨說得其黨<lb/>
<pb n="KR2c0021_WYG_095-163a"/>
官得其體政事得其施加於身而錯於前凡衆之動得<lb/>
其宜子曰禮者何也即事之治也君子有其事必有其<lb/>
治治國而無禮譬猶瞽之無相與倀倀乎其何之譬如<lb/>
終夜有求於幽室之中非燭何見若無禮則手足無所<lb/>
錯耳目無所加進退揖讓無所制是故以之居處長㓜<lb/>
失其别閨門三族失其和朝廷官爵失其序田獵戎事<lb/>
失其䇿軍旅武功失其制宫室失其度量鼎失其象味<lb/>
失其時樂失其節車失其式鬼神失其饗喪紀失其哀<lb/>
<pb n="KR2c0021_WYG_095-163b"/>
辯說失其黨官失其體政事失其施加於身而錯於前<lb/>
凡衆之動失其宜如此則無以祖洽於衆也子曰愼聴<lb/>
之女三人者吾語女禮猶有九焉大饗有四焉苟知此<lb/>
矣雖在畎畞之中事之聖人已兩君相見揖讓而入門<lb/>
入門而縣興揖讓而升堂升堂而樂闋下管象武夏籥<lb/>
序興陳其薦俎序其禮樂備其百官如此而后君子知<lb/>
仁焉行中規還中矩和鸞中采齊客出以雍徹以振羽<lb/>
是故君子無物而不在禮矣入門而金作示情也升歌<lb/>
<pb n="KR2c0021_WYG_095-164a"/>
清廟示徳也下而管象示事也是故古之君子不必親<lb/>
相與言也以禮樂相示而已子曰禮也者理也樂也者<lb/>
節也君子無理不動無節不作不能詩於禮繆不能樂<lb/>
於禮素薄於徳於禮虚子曰制度在禮文為在禮行之<lb/>
其在人乎子貢越席而對曰敢問夔其窮與子曰古之<lb/>
人與古之人也達於禮而不達於樂謂之素達於樂而<lb/>
不達於禮謂之偏夫夔達於樂而不達於禮是以傳於<lb/>
此名也古之人也子張問政子曰師乎前吾語女乎君<lb/>
<pb n="KR2c0021_WYG_095-164b"/>
子明於禮樂舉而措之而已子張復問子曰師爾以為<lb/>
必鋪几筵升降酌獻酬酢然後謂之禮乎爾以為必行<lb/>
綴兆興羽籥作鐘鼓然後謂之樂乎言而履之禮也行<lb/>
而樂之樂也君子力此二者以南面而立夫是以天下<lb/>
大平也諸侯朝萬物服體而百官莫敢不承事矣禮之<lb/>
所興衆之所治也禮之所廢衆之所亂也目巧之室則<lb/>
有奥阼席則有上下車則有左右行則有隨立則有序<lb/>
古之義也室而無奧阼則亂於堂室也席而無上下則<lb/>
<pb n="KR2c0021_WYG_095-165a"/>
亂於席上也車而無左右則亂於車也行而無隨則亂<lb/>
於塗也立而無序則亂於位也昔聖帝明王諸侯辨貴<lb/>
賤長幼逺近男女外内莫敢相踰越皆由此塗出也三<lb/>
子者既得聞此言也於夫子昭然若發矇矣<hi>○家語次第不同</hi>
大戴禮記子張問入官於孔子孔子曰安身取譽為難<lb/>
也子張曰安身取譽如何孔子曰有善勿專教不能勿<lb/>
搢己過勿發失言勿踦不善辭勿遂行事勿留君子入<lb/>
官自行此六路者則身安譽至而政從矣且夫忿數者<lb/>
<pb n="KR2c0021_WYG_095-165b"/>
獄之所由生也距諫者慮之所以塞也慢易者禮之所<lb/>
以失也墮怠者時之所以後也奢侈者財之所以不足<lb/>
也專者事之所以不成也歴者獄之所由生也君子入<lb/>
官除七路者則身安譽至而政從矣故君子南面臨官<lb/>
大城而公治之精知而畧行之合是忠信考是大倫存<lb/>
是美惡而進是利而除是害而無求其報焉而民情可<lb/>
得也故臨之無抗民之志勝之無犯民之言量之無狡<lb/>
民之辭養之無擾於時愛之勿寛於刑言此則身安譽<lb/>
<pb n="KR2c0021_WYG_095-166a"/>
至而民自得也故君子南面臨官所見邇故明不可弊<lb/>
也所求邇故不勞而得也所以治者約故不用衆而譽<lb/>
至也法象在内故不逺源泉不竭故天下積也而木不<lb/>
寡短長人得其量故治而不亂故六者貫乎心藏乎志<lb/>
形乎色發乎聲若此則身安而譽至而民自得也故君<lb/>
子南面臨官不治則亂至亂至則争爭之至又反於亂<lb/>
是故寛裕以容其民慈愛以優柔之而民自得也已故<lb/>
躬行者政之始也調說者情之道也善政行易則民不<lb/>
<pb n="KR2c0021_WYG_095-166b"/>
怨言調說則民不辨法仁在身則民顯以佚之也財利<lb/>
之生徵矣貪以不得善政必簡矣苟以亂之善言必聴<lb/>
矣詳以失之規諫日至煩以不聴矣言之善者在所日<lb/>
聞行之善者在所能為故上者民之儀也有司執政民<lb/>
之表也邇臣便辟者羣臣僕之倫也故儀不正則民失<lb/>
誓表弊則百姓亂邇臣便辟不正廉而羣臣服汙矣故<lb/>
不可不慎乎三倫矣故君子修身反道察說而邇道之<lb/>
服存焉是故夫工女必自擇絲麻良工必自擇齎材賢<lb/>
<pb n="KR2c0021_WYG_095-167a"/>
君良上必自擇左右始故佚諸取人勞於治事勞於取<lb/>
人佚於治事故君子欲譽則謹其所便欲名則謹於左<lb/>
右故上者辟如緣木者務高而畏下者滋甚六馬之離<lb/>
必於四面之衢民之離道必於上之佚政也故上者尊<lb/>
嚴而絶百姓者卑賤而神民而愛之則存惡之則亡也<lb/>
故君子南面臨官貴而不驕富恭有本能圖修業居久<lb/>
而譚情邇暢而及乎逺察一而關於多一物治而萬物<lb/>
不亂者以身為本者也故君子莅民不可以不知民之<lb/>
<pb n="KR2c0021_WYG_095-167b"/>
性達諸民之情既知其以生有習然後民特從命也故<lb/>
世舉則民親之政均則民無怨故君子莅民不臨以高<lb/>
不道以逺不責民之所不能今臨之明王之成功則民<lb/>
嚴而不迎也道以數年之業則民疾疾則辟矣故古者<lb/>
冕而前旒所以蔽明也統絖塞耳所以弇聰也故水至<lb/>
清則無魚人至察則無徒故枉而直之使自得之優而<lb/>
柔之使自求之揆而度之使自索之民有小罪必以其<lb/>
善以赦其過如死使之生其善也是以上下親而不離<lb/>
<pb n="KR2c0021_WYG_095-168a"/>
故惠者政之始也政不正則不可教也不習則民不可<lb/>
使也故君子欲言之見信也者莫若先虚其内也欲政<lb/>
之速行也者莫若以身先之也欲民之速服也者莫若<lb/>
以道御之也故不先以身雖行必鄰也不以道御之雖<lb/>
服必强矣故非忠信則無可以取親於百姓矣外内不<lb/>
相應則無可以取信者矣四者治民之統也<lb/>
孔叢子子張問曰堯舜之世一人不刑而天下治何則<lb/>
以教誠而愛深也龍子以為一夫而被以五刑敢問何<lb/>
<pb n="KR2c0021_WYG_095-168b"/>
謂孔子曰不然五刑所以佐教也龍子未可謂能為書<lb/>
也　書曰兹殷罰有倫子張問曰何謂也孔子曰不失<lb/>
其理之謂也今諸侯不同徳國君異法折獄無倫以意<lb/>
為限是故知法之難也子張曰古之知法者與今之知<lb/>
法者異乎孔子曰古之知法者能逺今之知法者不失<lb/>
有罪不失有罪其於怨寡矣能逺則於獄其防深矣寡<lb/>
怨近乎濫防深治乎本書曰維敬五刑以成三徳言敬<lb/>
刑所以為徳也　書曰若保赤子子張問曰聴訟可以<lb/>
<pb n="KR2c0021_WYG_095-169a"/>
若此乎孔子曰可哉古之聴訟者惡其意不惡其人求<lb/>
所以生之不得其所以生乃刑之君必與衆共焉今之<lb/>
聴訟者不惡其意而惡其人求所以殺是反古之道也<lb/>
　子張問曰聖人受命必受諸天而書云受終於文祖<lb/>
何也孔子曰受命於天者湯武是也受命於人者舜禹<lb/>
是也夫不讀詩書易春秋則不知聖人之心又無以别<lb/>
堯舜之禪湯武之伐也　子張問曰禮丈夫三十而室<lb/>
昔者舜三十徵庸而書云有鰥在下曰虞舜何謂也曩<lb/>
<pb n="KR2c0021_WYG_095-169b"/>
師聞諸夫子曰聖人在上君子在位則内無怨女外無<lb/>
曠夫堯為天子而有鰥在下何也孔子曰夫男子二十<lb/>
而冠冠而後娶古今通義也舜父頑母嚚莫克圖室家<lb/>
之端焉故逮三十而謂之鰥也詩云娶妻如之何必告<lb/>
父母父母在則宜圖婚若已歿則己之娶必告其廟今<lb/>
舜之鰥乃父母之頑嚚也雖堯為天子其如舜何　子<lb/>
張曰女子必漸乎二十而後嫁何也孔子曰十五許嫁<lb/>
而後從夫是陽動而陰應男唱而女隨之義也以為繢<lb/>
<pb n="KR2c0021_WYG_095-170a"/>
組紃織絍者女子之所有事也黼黻文章之義婦人之<lb/>
所有大功也必十五以往漸乎二十然後可以通乎此<lb/>
事通乎此事然後乃能上以孝於舅姑下以事夫養子<lb/>
也　子張問書云奠高山何謂也孔子曰高山五嶽定<lb/>
其差秩祀所視焉子張曰其禮如何孔子曰牲幣之物<lb/>
五嶽視三公小名山視子男子張曰仁者何樂於山孔<lb/>
子曰夫山者巋然高子張曰高則何樂爾孔子曰夫山<lb/>
草木植焉鳥獸蕃焉財用出焉直而無私焉四方皆伐<lb/>
<pb n="KR2c0021_WYG_095-170b"/>
焉直而無私興吐風雲以通乎天地之閒陰陽和合雨<lb/>
露之澤萬物以成百姓咸饗此仁者之所以樂乎山也<lb/>
禮記子張問曰書云高宗三年不言言乃讙有諸仲尼<lb/>
曰胡為其不然也古者天子崩王世子聼於冢宰三年<lb/>
　國昭子之母死問於子張曰𦵏及墓男子婦人安位<lb/>
子張曰司徒敬子之喪夫子相男子西鄉婦人東鄉曰<lb/>
噫毋曰我喪也斯沾爾專之賔為賔焉主為主焉婦人<lb/>
從男子皆西鄉<hi>○檀弓</hi>
<pb n="KR2c0021_WYG_095-171a"/>
說苑孔子卦得賁喟然仰而歎息意不平子張進舉手<lb/>
而問曰師聞賁者吉卦而歎之乎孔子曰賁非正色也<lb/>
是以歎之吾思也質素白當正白黑當正黒夫質又何<lb/>
也吾亦聞之丹漆不文白玉不雕寶珠不飾何也質有<lb/>
餘者不受飾也<lb/>
中論孔子謂子張曰師吾欲聞彼將以改此也聞彼而<lb/>
不改此雖聞何益<lb/>
韓詩外𫝊孔子過康子子張子夏從孔子入坐二子相<lb/>
<pb n="KR2c0021_WYG_095-171b"/>
與論終日不決子夏辭氣甚隘顔色甚變子張曰子亦<lb/>
聞夫子之議論邪徐言誾誾威儀翼翼後言先黙得之<lb/>
推讓巍巍乎蕩蕩乎道有歸矣小人之論也專意自是<lb/>
言人之非瞋目搤腕疾言噴噴口沸目赤一幸得勝疾<lb/>
笑嗌嗌威儀固陋辭氣鄙俗是以君子賤之也<lb/>
新序子張見魯哀公七日而哀公不禮託僕夫而去曰<lb/>
臣聞君好士故不遠千里之外犯霜露冐塵垢百舎重<lb/>
趼不敢休息以見君七日而君不禮君之好士也有似<lb/>
<pb n="KR2c0021_WYG_095-172a"/>
葉公子高之好龍也葉公子高好龍鉤以寫龍鑿以寫<lb/>
龍屋室雕文以寫龍於是夫龍聞而下之窺頭於牖拖<lb/>
尾於堂葉公見之棄而還走失其魂魄五色無主是葉<lb/>
公非好龍也好夫似龍而非龍者也今臣聞君好士故<lb/>
不逺千里之外以見君七日不禮君非好士也好夫似<lb/>
士而非士者也詩曰中心藏之何日忘之敢託而去<hi>莊子</hi>
<hi>子張問於滿茍得曰盍不為行無行則不信不信則不任不任則不利故觀之名計之利而義真是也若棄名</hi>
<hi>利反之於心則夫士之為行不可一日不為乎滿茍得曰無恥者富多信者顯夫名利之大者㡬在無恥而信</hi>
<pb n="KR2c0021_WYG_095-172b"/>
<hi>故觀之名計之利而信真是也若棄名利反之於心則夫士之為行抱其天乎子張曰昔者桀紂貴為天子富</hi>
<hi>有天下今謂臧聚曰汝行如桀紂則有怍色有不服之心者小人所賤也仲尼墨翟窮為匹夫今謂宰相曰子</hi>
<hi>行如仲尼墨翟則變容易色稱不足者士誠貴也故勢為天子未必貴也窮為匹夫未必賤也貴賤之分在行</hi>
<hi>之美惡滿茍得曰小盜者拘大盜者為諸侯諸侯之門義士存焉昔者桓公小白殺兄入嫂而管仲為臣田成</hi>
<hi>子常殺君竊國而孔子受幣論則賤之行則下之則是言行之情悖戰於胷中也不亦拂乎故書曰孰惡孰美</hi>
<hi>成者為首不成者為尾子張曰子不為行即将疏戚無倫貴賤無義長幼無序五紀六位将何以為别乎滿茍</hi>
<hi>得曰堯殺長子舜流母弟疏戚有倫乎湯放桀武王殺紂貴賤有義乎王季為適周公殺兄長幼有序乎儒者</hi>
<hi>偽辭墨者兼愛五紀六位將有别乎且子正為名我正為利名利之實不順於理不監於道吾日與子訟於無</hi>
<pb n="KR2c0021_WYG_095-173a"/>
<hi>約曰小人徇財君子徇名其所以變其情易其性則異矣乃至於棄其所為而徇其所不為則一也故曰無為</hi>
<hi>小人反徇而天無為君子從天之理若枉若直相而天極面觀四方與時消息若是若非執而圓機獨成而意</hi>
<hi>與道徘徊無轉而行無成而義将失而所為無赴而富無徇而成將棄而天比干剖心子胥抉眼忠之禍也直</hi>
<hi>躬證父尾生溺死信之患也鮑子立乾勝子不自理亷之害也孔子不見母匡子不見父義之失也此上世之</hi>
<hi>所傳下世之所語以為士者正其言必其行故服其殃離其患也</hi>
禮記子張病召申詳而語之曰君子曰終小人曰死吾<lb/>
今日其庶㡬乎　子張死曾子有母之喪齊衰而往哭<lb/>
之或曰齊衰不以弔曾子曰我弔也與哉　子張之喪<lb/>
<pb n="KR2c0021_WYG_095-173b"/>
公明儀為志焉褚幕丹質蟻結于四隅殷士也<hi>○檀弓</hi>
史記宓不齊字子賤少孔子四十九歳孔子謂子賤君<lb/>
子哉魯無君子斯焉取斯<hi>家語宓不齊魯人仕為單父宰有才智仁愛百姓不忍欺</hi>
<hi>孔子大之</hi>
說苑宓子賤為單父宰辭於夫子夫子曰毋迎而距也<lb/>
毋望而許也許之則失守距之則閉塞譬如高山深淵<lb/>
仰之不可極度之不可測也子賤曰善敢不承命乎<lb/>
宓子賤為單父宰過於陽晝曰子亦有以送僕乎陽晝<lb/>
<pb n="KR2c0021_WYG_095-174a"/>
曰吾少也賤不知治民之術有釣道二焉請以送子子<lb/>
賤曰釣道奈何陽晝曰夫扱綸錯餌迎而吸之者陽橋<lb/>
也其為魚薄而不美若存若亡若食若不食者魴也其<lb/>
為魚也博而厚味宓子賤曰善於是未至單父冠盖迎<lb/>
之者交接於道子賤曰車驅之車驅之夫陽晝之所謂<lb/>
陽橋者至矣於是至單父請其耆老尊賢者而與之共<lb/>
治單父<lb/>
家語孔子弟子有宓子賤者仕於魯為單父宰恐魯君<lb/>
<pb n="KR2c0021_WYG_095-174b"/>
聴讒言使己不得行其政於是辭行故請君之近史二<lb/>
人與之俱至官宓子戒其邑吏令二史書方書輙掣其<lb/>
肘書不善則從而怒之二史患之辭請歸魯宓子曰子<lb/>
之書甚不善子免而歸矣二史歸報於君曰宓子使臣<lb/>
書而掣肘書惡而又怒臣邑吏皆笑之此臣之所以去<lb/>
之而来也魯君以問孔子子曰宓不齊君子也其才任<lb/>
霸王之佐屈節治單父將以自試也意者以此為諫乎<lb/>
公寤太息而歎曰此寡人之不肖寡人亂宓子之政而<lb/>
<pb n="KR2c0021_WYG_095-175a"/>
責其善者數矣㣲二史寡人無以知其過微夫子寡人<lb/>
無以自寤遽發所愛之使告宓子曰自今以往單父非<lb/>
吾有也從子之制有便於民者子決為之五年一言其<lb/>
要宓子曰敬奉詔遂得行其政於是單父治焉躬敦厚<lb/>
明親親尚篤敬施至仁加懇誠致忠信百姓化之齊人<lb/>
攻魯道由單父單父之老請曰麥已熟矣今齊寇至不<lb/>
及人人自收其麥請放民出皆穫傅郭之麥可以益糧<lb/>
且不資於寇三請而宓子不聴俄而齊寇逮於麥季孫<lb/>
<pb n="KR2c0021_WYG_095-175b"/>
聞之怒使人讓宓子曰民寒耕熱耘曾不得食豈不哀<lb/>
哉不知猶可以告者三而子不聼非所以為民也宓子<lb/>
蹵然曰今兹無麥明年可樹若使不耕者穫是使民樂<lb/>
有寇且得單父一嵗之麥於魯不加彊䘮之不加弱若<lb/>
使民有自取之心其創必數世不息季孫聞之赧然而<lb/>
愧曰地若可入吾豈忍見宓子哉三年孔子使巫馬期<lb/>
逺觀政焉巫馬期隂免衣衣敝裘入單父界見漁者得<lb/>
魚輒舎之巫馬期問焉曰凡漁者為得何以得魚即舍<lb/>
<pb n="KR2c0021_WYG_095-176a"/>
也漁者曰魚之大者名為䲖吾大夫愛之其小者名為<lb/>
鱦吾大夫欲長之是以得二者輒舎之巫馬期返以告<lb/>
孔子曰宓子之徳至使民闇行若有嚴刑於旁敢問宓<lb/>
子何行而得於是孔子曰吾嘗與之言曰誠於此者刑<lb/>
乎彼宓子行此術於單父也<hi>吕氏春秋宓子賤治亶父恐魯君之聼說人而令己</hi>
<hi>不得行其術也将辭而行請近吏二人於魯君與之俱至於亶父邑吏皆朝宓子賤令吏二人書吏方将書宓</hi>
<hi>子賤從旁時掣揺其肘吏書之不善宓子賤為之怒吏甚患之辭而請歸宓子賤曰子之書甚不善子勉歸矣</hi>
<hi>二吏歸報於君曰宓子不可為書君曰何故吏對曰宓子使臣書而時掣揺臣之肘書惡而有甚怒吏皆笑宓</hi>
<pb n="KR2c0021_WYG_095-176b"/>
<hi>子此臣所以辭而去也魯君太息而歎曰宓子以此諫寡人之不肖也寡人之亂子而令宓子不得行其術必</hi>
<hi>數有之矣㣲二人寡人㡬過遂發所愛而令之亶父告宓子曰自今以来亶父非寡人之有也子之有也有便</hi>
<hi>於亶父者子决為之矣五嵗而言其要宓子敬諾乃得行其術於亶父三年巫馬期短褐衣弊裘而往觀化於</hi>
<hi>亶父見夜漁者得則舎之巫馬期問焉曰漁為得也今子得而舎之何也對曰宓子不欲人之取小魚也所舎</hi>
<hi>者小魚也巫馬期歸告孔子曰宓子之徳至矣使民闇行若有嚴刑於旁敢問宓子何以至於此孔子曰丘嘗</hi>
<hi>與之言曰誠乎此者刑乎彼宓子必行此術於亶父也</hi>
說苑宓子賤治單父彈鳴琴身不下堂而單父治巫馬<lb/>
期亦治單父以星出以星入日夜不處以身親之而單<lb/>
<pb n="KR2c0021_WYG_095-177a"/>
父亦治巫馬期問其故於宓子賤宓子賤曰我之謂任<lb/>
人子之謂任力任力者固勞任人者固佚人曰宓子賤<lb/>
則君子矣佚四肢全耳目平心氣而百官治任其數而<lb/>
已矣巫馬期則不然弊性事情勞煩教誥雖治猶未至<lb/>
也　孔子弟子有孔蔑者與宓子賤皆仕孔子往過孔<lb/>
蔑問之曰自子之仕者何得何亡孔蔑曰自吾仕者未<lb/>
有所得而有所亡者三曰王事若襲學焉得習以是學<lb/>
不得明也所亡者一也奉禄少鬻鬻不足及親戚親戚<lb/>
<pb n="KR2c0021_WYG_095-177b"/>
益疏矣所亡者二也公事多急不得弔死視病是以朋<lb/>
友益疏矣所亡者三也孔子不說而復往見子賤曰自<lb/>
子之仕何得何亡子賤曰自吾之仕未有所亡而所得<lb/>
者三始誦之文今履而行之是學日益明也所得者一<lb/>
也奉禄雖少鬻鬻得及親戚是以親戚益親也所得者<lb/>
二也公事雖急夜勤弔死視病是以朋友益親也所得<lb/>
者三也孔子謂子賤曰君子哉若人君子哉若人魯無<lb/>
君子也斯焉取斯　孔子謂宓子賤曰子治單父而衆<lb/>
<pb n="KR2c0021_WYG_095-178a"/>
說語丘所以為之者曰不齊父其父子其子恤諸孤而<lb/>
哀䘮紀孔子曰善小節也小民附矣猶未足也曰不齊<lb/>
也所父事者三人所兄事者五人所友者十一人孔子<lb/>
曰父事三人可以教孝矣兄事五人可以教弟矣友十<lb/>
一人可以教學矣中節也中民附矣猶未足也曰此地<lb/>
民有賢於不齊者五人不齊事之皆教不齊所以治之<lb/>
術孔子曰欲其大者乃於此在矣昔者堯舜清㣲其身<lb/>
以聴觀天下務来賢人夫舉賢者百福之宗也而神明<lb/>
<pb n="KR2c0021_WYG_095-178b"/>
之主也不齊之所治者小也不齊所治者大其與堯舜<lb/>
繼矣<lb/>
韓非子宓子賤治單父有若見之曰子何臞也宓子曰<lb/>
君不知賤不肖使治單父官事急心憂之故臞也有若<lb/>
曰昔者舜鼓五絃歌南風之詩而天下治今以單父之<lb/>
細也治之而憂治天下将奈何乎故有術而御之身坐<lb/>
於廟堂之上有處女子之色無害於治無術而御之身<lb/>
雖瘁臞猶未有益<hi>淮南子賔有見人於宓子者賔出宓子曰子之賔獨有三過望我而笑是</hi>
<pb n="KR2c0021_WYG_095-179a"/>
<hi>攓也談語而不稱師是返也交淺而言深是亂也賔曰望君而笑是公也談語而不稱師是通也交淺而言深</hi>
<hi>是忠也故賔自視之異也</hi>　<hi>容一體也或以為君子或以為小人所戰國策作服子  漢書儒家宓子十六</hi>
<hi>篇子景子三篇說宓子似其弟子仁韓非子田明辜射宓  賤宰予不免於田常皆世之  賢忠良有道術之</hi>
<hi>士也不幸而遇悖亂闇惑之主而死○宋書云畢萬保軀宓賤殘領</hi>
史記高柴字子羔少孔子三十嵗子羔長不盈五尺受<lb/>
業孔子孔子以為愚子路使子羔為費郈宰孔子曰賊<lb/>
夫人之子子路曰有民人焉有社稷焉何必讀書然後<lb/>
為學孔子曰是故惡夫佞者<hi>家語高柴齊人高氏之别族少孔子四十嵗長不過</hi>
<pb n="KR2c0021_WYG_095-179b"/>
<hi>六尺状貌甚惡為人篤孝而有法正少居魯見知名於孔子之門仕為武城宰</hi>
禮記高子臯之執親之喪也泣血三年未嘗見齒君子<lb/>
以為難　成人有其兄死而不為衰者聞子臯将為成<lb/>
宰遂為衰成人曰蠶則績而蟹有匡范則冠而蟬有緌<lb/>
兄則死而子羔為之衰　季子臯𦵏其妻犯人之禾申<lb/>
詳以告曰請庚之子臯曰孟氏不以是罪予朋友不以<lb/>
是棄予以吾為邑長於斯也買道而葬後難繼也　子<lb/>
蒲卒哭者呼滅子臯曰若是野哉哭者改之<hi>○檀弓</hi>　子<lb/>
<pb n="KR2c0021_WYG_095-180a"/>
羔之襲也繭衣裳與稅衣纁衻為一素端一皮弁一爵<lb/>
弁一𤣥冕一曾子曰不襲婦服　哀公問子羔曰子之<lb/>
食奚當對曰文公之下執事也<hi>○雜記</hi>
說苑子羔為衛政刖人之足衛之君臣亂子羔走郭門<lb/>
郭門閉刖者守門曰於彼有缺子羔曰君子不踰曰於<lb/>
彼有竇子羔曰君子不隧曰於此有室子羔入追者罷<lb/>
子羔将去謂刖者曰吾不能虧損主之法令而親刖子<lb/>
之足吾在難中此乃子之報怨時也何故逃我刖者曰<lb/>
<pb n="KR2c0021_WYG_095-180b"/>
斷足固我罪也無可奈何君之治臣也傾側法令先後<lb/>
臣以法欲臣之免於法也臣知之獄決罪定臨當論刑<lb/>
君愀然不樂見於顔色臣又知之君豈私臣哉天生仁<lb/>
人之心其固然也此臣之所以脫君也孔子聞之曰善<lb/>
為吏者樹徳不善為吏者樹怨公行之也其子羔之謂<lb/>
歟<hi>○文選注云衛蒯聵亂子羔滅髭鬚衣婦人衣逃出曰父子爭國吾何為其閒乎  韓非子孔子相衛弟</hi>
<hi>子子臯為獄吏跀人足所跀者守門人有惡孔子於衛君者曰尼欲作亂衛君欲執孔子孔子走弟子皆逃子</hi>
<hi>臯從出門跀危引之而逃之門下室中吏追不得夜半子臯問跀危曰吾不能虧主之法令而親跀子之足是</hi>
<pb n="KR2c0021_WYG_095-181a"/>
<hi>子報仇之時也而子何故乃肯逃我我何以得此於子跀危曰吾斷足也固吾罪當之不可奈何然方公之欲</hi>
<hi>治臣也公傾側法令先後臣以言欲臣之免也甚而臣知之及獄決罪定公憱然不說形於顔色臣見又知之</hi>
<hi>非私臣而然也夫天性仁心固然也此臣之所以說而徳公也</hi>
史記原憲字子思子思問恥孔子曰國有道榖國無道<lb/>
榖恥也子思曰克伐怨欲不行焉可以為仁乎孔子曰<lb/>
可以為難矣仁則吾弗知也孔子卒原憲亡在草澤中<lb/>
子貢相衞而結駟連騎排黎藿入窮閻過謝原憲憲攝<lb/>
敝衣冠見子貢子貢恥之曰夫子豈病乎原憲曰吾聞<lb/>
<pb n="KR2c0021_WYG_095-181b"/>
之無財者謂之貧學道而不能行者謂之病若憲貧也<lb/>
非病也子貢慙不懌而去終身恥其言之過也<hi>○注云魯人</hi>
<hi>家語原憲宋人少孔子三十六歲清靜守節貧而樂道孔子為魯司寇原憲嘗為孔子宰孔子䘚後原憲退隱</hi>
<hi>於衛</hi>
韓詩外傳原憲居魯環堵之室茨以蒿萊蓬戸甕牖桷<lb/>
桑而無樞上漏下溼匡坐而絃歌子貢乘肥馬衣輕裘<lb/>
中紺而表素軒不容巷而徃見之原憲楮冠藜杖而應<lb/>
門正冠則纓絶振襟則肘見納履則踵決子貢曰嘻先<lb/>
<pb n="KR2c0021_WYG_095-182a"/>
生何病也原憲抑而應之曰憲聞之無財之謂貧學而<lb/>
不能行之謂病憲貧也非病也若夫希世而行比周而<lb/>
友學以為人教以為己仁義之匿車馬之飾衣裘之麗<lb/>
憲不忍為之也子貢逡巡而有慙色不辭而去原憲乃<lb/>
徐步曵杖歌商頌而反聲淪於天地如出金石天子不<lb/>
得而臣也諸侯不得而友也故養身者㤀家養志者忘<lb/>
身身且不愛孰能忝之詩曰我心匪石不可轉也我心<lb/>
匪席不可卷也<lb/>
<pb n="KR2c0021_WYG_095-182b"/>
史記漆雕開字子開孔子使開仕對曰吾斯之未能信<lb/>
孔子說<hi>○注云魯人尚家語漆雕開蔡人字子若少孔子十一嵗習  書不樂仕孔子曰子之齒可以</hi>
<hi>仕矣時将過子若報其書曰吾斯之未能信孔子說焉  孔叢子漆雕開形殘非行已之致何傷於徳哉  漢</hi>
　<hi>漆雕子十三篇孔弟子漆雕啓後</hi>
說苑孔子問漆雕馬人曰子事臧文仲武仲孺子容三<lb/>
大夫者孰為賢漆雕馬人對曰臧氏家有龜焉名曰蔡<lb/>
文仲立三年為一兆焉武仲立三年為二兆焉孺子容<lb/>
立三年為三兆焉馬人見之矣若夫三大夫之賢不賢<lb/>
<pb n="KR2c0021_WYG_095-183a"/>
馬人不識也孔子曰君子哉漆雕氏之子其言人之美<lb/>
也隱而顯其言人之過也㣲而著故智不能及眀不能<lb/>
見得無數卜乎<hi>○家語作漆雕憑</hi>
史記有若少孔子四十三歲有若曰禮之用和為貴先<lb/>
王之道斯為美小大由之有所不行知和而和不以禮<lb/>
節之亦不可行也信近於義言可復也恭近於禮逺恥<lb/>
辱也因不失其親亦可宗也<hi>家語有若魯人字子有少孔子三十六嵗為人彊識</hi>
<hi>好古道掌新論有子惡卧自碎其  ○荀子作焠</hi>
<pb n="KR2c0021_WYG_095-183b"/>
禮記有若問於曾子曰問䘮於夫子乎曰聞之矣䘮欲<lb/>
速貧死欲速朽有子曰是非君子之言也曾子曰參也<lb/>
聞諸夫子也有子又曰是非君子之言也曾子曰參也<lb/>
與子游聞之有子曰然然則夫子有為言之也曾子以<lb/>
斯言告於子游子游曰甚哉有子之言似夫子也昔者<lb/>
夫子居於宋見桓司馬自為石椁三年而不成夫子曰<lb/>
若是其靡也死不如速朽之愈也死之欲速朽為桓司<lb/>
馬言之也南宮敬叔反必載寳而朝夫子曰若是其貨<lb/>
<pb n="KR2c0021_WYG_095-184a"/>
也䘮不如速貧之愈也䘮之欲速貧為敬叔言之也曾<lb/>
子以子㳺之言告有子有子曰然吾固曰非夫子之言<lb/>
也曾子曰子何以知之有子曰夫子制於中都四寸之<lb/>
棺五寸之椁以斯知不欲速朽也昔者夫子失魯司寇<lb/>
将之荆蓋先之以子夏又申之以冉有以斯知不欲速<lb/>
貧也　有子盖既祥而絲屨組纓<hi>○檀弓</hi>　遣車視牢具<lb/>
疏布輤四面有章置于四隅載粻有子曰非禮也䘮奠<lb/>
脯醢而已<hi>○雜記</hi>
<pb n="KR2c0021_WYG_095-184b"/>
史記孔子既沒弟子思慕有若状似孔子弟子相與共<lb/>
立為師師之如夫子時也他日弟子進問曰昔夫子當<lb/>
行使弟子持雨具已而果雨弟子問曰夫子何以知之<lb/>
夫子曰詩不云乎月離于畢俾滂沱矣昨暮月不宿畢<lb/>
乎他日月宿畢竟不雨商瞿年長無子其母為取室孔<lb/>
子使之齊瞿母請之孔子曰無憂瞿年四十後當有五<lb/>
丈夫子已而果然敢問夫子何以知此有若黙然無以<lb/>
應弟子起曰有子避之此非子之座也<lb/>
<pb n="KR2c0021_WYG_095-185a"/>
禮記有若之䘮悼公弔焉子游擯由左<hi>○檀弓</hi>
史記公西赤字子華少孔子四十二歲子華使於齊冉<lb/>
子為其母請粟孔子曰與之釜請益曰與之庾冉子與<lb/>
之粟五秉孔子曰赤之適齊也乘肥馬衣輕裘吾聞君<lb/>
子周急不繼富<hi>家語公西赤魯人束帯立朝閒賔主之儀  淮南子公西華之養親也若與朋</hi>
<hi>友處</hi>
孔叢子書曰其在祖甲不義惟王公西赤曰聞諸晏子<lb/>
湯及太甲武丁祖乙天下之大君夫太甲為王居䘮行<lb/>
<pb n="KR2c0021_WYG_095-185b"/>
不義同稱君何也孔子曰君子之於人計功而除過太<lb/>
甲即位不明居䘮之禮而干冢宰之政伊尹放之於桐<lb/>
憂思三年追悔前愆起而復位謂之明王以此觀之雖<lb/>
四於三王不亦可乎<lb/>
史記澹臺滅明武城人字子羽少孔子三十九歲狀貌<lb/>
甚惡欲事孔子孔子以為才薄既已受業退而修行行<lb/>
不由徑非公事不見卿大夫南游至江從弟子三百人<lb/>
設取予去就名施乎諸侯孔子聞之曰吾以言取人失<lb/>
<pb n="KR2c0021_WYG_095-186a"/>
之宰予以貌取人失之子羽<hi>家語澹臺滅明少孔子四十九嵗有君子之姿孔子</hi>
<hi>嘗以容貌望其才其才不充孔子之望然其為人公正無私以取與去就然諾為名</hi>
家語澹臺子羽有君子之容而行不勝其貌宰我有文<lb/>
雅之辭而智不充其辯孔子曰里語云相馬以輿相士<lb/>
以居弗可廢矣以容取人則失之子羽以辭取人則失<lb/>
之宰予<hi>○史記云貌惡家語云有君子之容未知孰是  博物志澹臺子羽渡河齎千金之璧於河河</hi>
<hi>伯欲之至陽侯波起兩鮫挟船子羽左操璧右操劔擊鮫皆死既渡三投璧於河伯河伯躍而歸之子羽毁而</hi>
<hi>去也澹臺子羽子溺水死欲葬之滅明曰此命  與螻蟻何親與魚鼈何讐遂使勿𦵏</hi>
<pb n="KR2c0021_WYG_095-186b"/>
史記南宫括字子容問孔子曰羿善射奡盪舟俱不得<lb/>
其死然禹稷躬稼而有天下孔子弗答容出孔子曰君<lb/>
子哉若人上徳哉若人國有道不廢國無道免於刑戮<lb/>
三復白珪之玷以其兄之子妻之<hi>家語南宫韜魯人以智自将世清不廢世</hi>
<hi>濁不汚孔子以兄子妻之</hi>
禮記南宫縚之妻之姑之䘮夫子誨之髽曰爾毋從從<lb/>
爾爾毋扈扈爾盖榛以為笄長尺而總八寸<hi>○檀弓</hi>
家語南宫敬叔以富得罪於定公奔衞衞侯請復之載<lb/>
<pb n="KR2c0021_WYG_095-187a"/>
其寶以朝夫子聞之曰若是其貨也䘮不若速貧之愈<lb/>
子游問曰敢問何謂孔子曰富而不好禮殃也敬叔以<lb/>
富䘮矣而又弗改吾懼其有後患也敬叔聞之遂如孔<lb/>
氏而後循禮施散焉　孔子曰季孫之賜我粟千鍾也<lb/>
而交益親自南宫敬叔之乘我車也而道加行故道雖<lb/>
貴必有時而後重有勢而後行㣲夫二子之貺財則丘<lb/>
之道殆將廢矣<hi>韓非子南宫敬子問顔涿聚曰季孫養孔子之徒所朝服與坐者以十數而遇</hi>
<hi>賊何也曰昔周成王近優侏儒以逞其意而與君子斷事是能成其欲於天下今季孫養孔子之徒所朝服而</hi>
<pb n="KR2c0021_WYG_095-187b"/>
<hi>與坐者以十數而與優侏儒斷事是以遇賊故曰不在所與居在所與謀也○索隱云南宮括家語作南宮縚</hi>
<hi>是孟僖子之子仲孫閲也讀史訂疑辯其為二人按括一名縚是為南宫閲左傳作說即南宫敬叔也蓋兩人</hi>
<hi>俱事孔子故誤</hi>
史記巫馬施字子旗少孔子三十歲陳司敗問孔子曰<lb/>
魯昭公知禮乎孔子曰知禮退而揖巫馬旗曰吾聞君<lb/>
子不黨君子亦黨乎魯君娶吴女為夫人命之為孟子<lb/>
孟子姓姬諱稱同姓故謂之孟子魯君而知禮孰不知<lb/>
禮施以告孔子孔子曰丘也幸茍有過人必知之臣不<lb/>
<pb n="KR2c0021_WYG_095-188a"/>
可言君親之惡為諱者禮也<hi>○注云魯人期家語巫馬期陳人字子  孔子將近</hi>
<hi>行命從者皆持蓋已而果雨巫馬期問曰旦無雲既日出而夫子命持雨具敢問何以知之孔子曰昨暮月宿</hi>
<hi>畢詩不云乎月離于畢俾滂沱矣以此知之○此事論衡以為子路史記但云弟子而家語又云巫馬期各不</hi>
<hi>同也</hi>
韓詩外𫝊子路與巫馬期薪於韞丘之下陳之富人有<lb/>
處師氏者指車百乘觴於韞丘之上子路與巫馬期曰<lb/>
使子無忘子之所知亦無進子之所能得此富終身無<lb/>
復見夫子子為之乎巫馬期喟然仰天而歎闟然投鎌<lb/>
<pb n="KR2c0021_WYG_095-188b"/>
於地曰吾嘗聞之夫子勇士不忘䘮其元志士仁人不<lb/>
忘在溝壑子不知予與試予與意者其志與子路心慚<lb/>
故負薪先歸孔子曰由来何為偕出而先返也子路曰<lb/>
向也由與巫馬期薪於韞丘之下陳之富人有處師氏<lb/>
者指車百乘觴於韞丘之上由謂巫馬期曰使子無忘<lb/>
子之所知亦無進子之所能得此富終身無復見夫子<lb/>
子為之乎巫馬期喟然仰天而歎闟然投鎌於地曰吾<lb/>
嘗聞夫子勇士不忘䘮其元志士仁人不忘在溝壑子<lb/>
<pb n="KR2c0021_WYG_095-189a"/>
不知予與試予與意者其志與由也心慚故先負薪歸<lb/>
孔子援琴而彈詩曰肅肅鴇羽集于苞栩王事靡盬不<lb/>
能蓻稷黍父母何怙悠悠蒼天曷其有所予道不行邪<lb/>
使汝願者<lb/>
史記顔無繇字路路者顔囘父父子嘗各異時事孔子<lb/>
顔囘死顔路貧請孔子車以𦵏孔子曰材不材亦各言<lb/>
其子也鯉也死有棺而無椁吾不徒行以為之椁以吾<lb/>
從大夫之後不可以徒行<hi>家語顔繇字季路少孔子六嵗孔子始教於闕里而受學</hi>
<pb n="KR2c0021_WYG_095-189b"/>
<hi>焉</hi>
史記曾蒧字皙侍孔子孔子曰言爾志蒧曰春服既成<lb/>
冠者五六人童子六七人浴乎沂風乎舞雩詠而歸孔<lb/>
子喟爾歎曰吾與蒧也<hi>家語曾㸃曾參父字子皙疾時禮教不行欲修之孔子善焉論</hi>
<hi>語所謂浴乎沂風乎舞雩之下春論衡魯設雩祭於沂水之上暮者晩也春謂四月也  服既成謂四月之服</hi>
<hi>成也冠者童子雩祭樂人也浴乎沂涉沂水也象龍之從水中出也風乎舞雩風歌也詠而饋詠歌饋祭也孔</hi>
<hi>子曰吾與㸃也善㸃之言欲以雩祭調和隂陽故與之也</hi>
史記司馬耕字子牛牛多言而躁問仁於孔子孔子曰<lb/>
<pb n="KR2c0021_WYG_095-190a"/>
仁者其言也訒曰其言也訒斯可謂之仁乎子曰為之<lb/>
難言之得無訒乎問君子子曰君子不憂不懼曰不憂<lb/>
不懼斯可謂之君子乎子曰内省不疚夫何憂何懼<hi>家語</hi>
<hi>司馬黎耕宋人為性躁好言語見兄桓魋行惡牛嘗憂之</hi>
史記樊須字子遲少孔子三十六歲樊遲請學稼孔子<lb/>
曰吾不如老農請學圃曰吾不如老圃樊遲出孔子曰<lb/>
小人哉樊須也上好禮則民莫敢不敬上好義則民莫<lb/>
敢不服上好信則民莫敢不用情夫如是則四方之民<lb/>
<pb n="KR2c0021_WYG_095-190b"/>
襁負其子而至矣焉用稼樊遲問仁子曰愛人問智曰<lb/>
知人<hi>家語樊須魯人少孔子四十六嵗弱仕於季氏</hi>
史記公冶長齊人字子長孔子曰長可妻也雖在累紲<lb/>
之中非其罪也以其子妻之<hi>家語公冶長魯人為人能忍恥孔子以女妻之  海</hi>
<hi>錄公冶長辨烏雀語云唶唶嘖嘖白蓮水邊有車覆粟車脚淪泥犢牛折角収之不盡相呼共啄人騐之果然</hi>
<hi>○留青日札云公冶長貧而閒居無以給食其雀飛鳴其舎呼之曰公冶長公冶長南山有箇虎䭾羊爾食肉</hi>
<hi>我食腸當亟取之勿彷徨子長如其言往取食之及亡羊者跡之得其角乃以為偷訟之魯君魯君不信鳥語</hi>
<hi>逮繫之獄孔子素知之為之白於魯君亦不觧也於是歎曰雖在縲絏之中非其罪也未㡬子長在獄舎雀復</hi>
<pb n="KR2c0021_WYG_095-191a"/>
<hi>飛鳴其上呼之曰公冶長公冶長齊人出師侵我疆沂水上嶧山旁當亟禦之勿彷徨子長介獄吏白之魯君</hi>
<hi>魯君亦弗信也姑如其言往跡之則齊師果將及矣急發兵應敵遂獲大勝因釋公冶長而厚賜之欲爵為大</hi>
<hi>夫辭不受盖恥因禽語以得禄也後世遂廢其學○鄙俚</hi>
史記公皙哀字季次孔子曰天下無行多為家臣仕於<lb/>
都唯季次未嘗仕<hi>家語公皙哀魯人字季沈鄙天下多仕於大夫家者是故未嘗屈節人臣</hi>
<hi>孔子特歎賞之於潛夫顔原公析困饉  郊野</hi>
史記梁鱣字叔魚少孔子二十九歲<hi>家語齊人少孔子三十九歲</hi>
家語梁鱣年三十未有子欲出其妻商瞿謂曰子未也<lb/>
<pb n="KR2c0021_WYG_095-191b"/>
昔吾年三十八無子吾母為吾更取室夫子使吾之齊<lb/>
母欲請留吾孔子曰無憂也瞿過四十當有五丈夫今<lb/>
果然吾恐子自晩生耳未必妻之過從之二年而有子<lb/>
史記公孫龍字子石少孔子五十三歲<hi>○注云楚人家語公孫龍衛人</hi>
說苑子貢問子石子不學詩乎子石曰吾暇乎哉父母<lb/>
求吾孝兄弟求吾悌朋友求吾信吾暇乎哉子貢曰請<lb/>
投吾師以學於子　子石登吳山而四望喟然而歎息<lb/>
曰嗚呼悲哉世有明於事情不合於人心者有合於人<lb/>
<pb n="KR2c0021_WYG_095-192a"/>
心不明於事情者弟子問曰何謂也子石曰昔者吴王<lb/>
夫差不聴伍子胥盡忠極諫抉目而辜太宰嚭公孫雒<lb/>
偷合茍容以順夫差之志而伐吴二子沈身江湖頭懸<lb/>
越旗昔者費仲惡來革長鼻決耳崇侯虎順紂之心欲<lb/>
以合於意武王伐紂四子身死牧之野頭足異所比干<lb/>
盡忠剖心而死今欲明事情恐有抉目剖心之禍欲合<lb/>
人心恐有頭足異所之患由是觀之君子道狭耳誠不<lb/>
逢其明主狭道之中又将險危閉塞無可從出者<lb/>
<pb n="KR2c0021_WYG_095-192b"/>
史記顔高字子驕<hi>家語顔刻少孔子五十歲孔子適衞子驕為僕衛靈公與夫人南子同車</hi>
<hi>出而令宦者雍渠參乗使孔子為次游過市孔子恥之顔刻曰夫子何恥之孔子曰詩云覯爾新婚以慰我心</hi>
<hi>乃歎曰吾未見好徳如好色者也</hi>
史記公良孺字子正<hi>家語公良孺陳人賢而有勇孔子周行常以家車五乘從</hi>
史記秦商字子丕<hi>○注云楚人又云魯人十家語秦商魯人字不慈少孔子四  歲其父厪</hi>
<hi>父與孔子父叔梁紇俱以力聞</hi>
史記叔仲會字子期<hi>○注云晋人歲家語叔仲會魯人少孔子五十  與孔璇年相比每</hi>
<hi>孺子之執筆記事於夫子二人迭侍左右孟武伯見孔子而問曰此二孺子之幼也於學豈能識於壯哉孔子</hi>
<pb n="KR2c0021_WYG_095-193a"/>
<hi>曰然少成則若性也習慣若自然也</hi>
史記孔忠<hi>○注云字子蔑蔑家語孔忠字子</hi>
家語孔蔑問行己之道子曰知而弗為莫若弗知親而<lb/>
弗信莫如勿親樂之方至樂而勿驕患之將至思而勿<lb/>
憂孔蔑曰行己乎子曰攻其所不能補其所不備毋以<lb/>
其所不能疑人毋以其所能驕人終日言無遺己之憂<lb/>
終身行不遺己之患唯智者有之<lb/>
史記商瞿魯人字子木少孔子二十九歲孔子𫝊易於<lb/>
<pb n="KR2c0021_WYG_095-193b"/>
瞿瞿傳楚人馯臂子𢎞𢎞傳江東人矯子庸疵疵傳燕<lb/>
人周子家䜿䜿傳淳于人光子乘羽羽傳齊人田子荘<lb/>
何何傳東武人王子中同同傳菑川人楊何何元朔中<lb/>
以治易為漢中大夫<hi>家語商瞿特好易孔子傳之志焉</hi>
史記顔幸字子栁少孔子四十六歲<hi>家語顔幸魯人字子栁</hi>
史記冉孺字子魯少孔子五十歲<hi>家語冉孺魯人字子魚</hi>
史記曹䘏字子循少孔子五十歲<hi>家語曹䘏</hi>
史記伯䖍字子析少孔子五十歳<hi>家語伯䖍字楷</hi>
<pb n="KR2c0021_WYG_095-194a"/>
史記冉季字子産<hi>○注云魯人家語冉季字子産</hi>
史記公祖句兹字子之<hi>家語公祖兹字子之</hi>
史記秦祖字子南<hi>家語秦祖字子南○鄭𤣥曰秦人</hi>
史記漆雕哆字子斂<hi>○注云魯人家語漆雕哆字子斂</hi>
史記漆雕徒父<hi>○注云字子有家語漆雕従父字子文</hi>
史記壤駟赤字子徒<hi>○注云秦人家語穰駟赤字子從</hi>
史記商澤<hi>○注云字子季家語商澤字子秀</hi>
史記石作蜀字子明<hi>○注云成紀人家語石子蜀字子明</hi>
<pb n="KR2c0021_WYG_095-194b"/>
史記任不齊字選<hi>○注云楚人家語任不齊字子選</hi>
史記后處字子里<hi>○注云齊人家語石處字子里</hi>
史記公夏首字乗<hi>○注云魯人家語公夏守字子乘</hi>
史記奚容蒧字子皙<hi>○注云衞人家語奚蒧字子偕</hi>
史記公堅定字子中<hi>○注云魯人或曰晉人家語公肩字子仲</hi>
史記顔祖字襄<hi>○注云魯人家語顔相字子襄</hi>
史記句井疆<hi>○注云衞人家語勾井疆字子疆</hi>
史記罕父黑字子索<hi>家語宰父黒字子黒</hi>
<pb n="KR2c0021_WYG_095-195a"/>
史記申黨字周<hi>○注云魯人或作棠即申棖也家語申績字子周○或作續</hi>
史記顔之僕字叔<hi>○注云魯人家語顔之僕字子叔</hi>
史記榮旂字子祺<hi>家語榮祈字子祺</hi>
史記縣成字子祺<hi>○注云魯人家語懸成字子横</hi>
史記左人郢字行<hi>○注云魯人家語左郢字子行</hi>
史記燕伋字思<hi>家語燕伋字子思</hi>
史記鄭國字子徒<hi>家語薛邦字子從○史記盖誤薛為鄭以邦為國避漢諱也</hi>
史記秦非字子之<hi>○注云魯人家語秦非字子之</hi>
<pb n="KR2c0021_WYG_095-195b"/>
史記施之常字子恒<hi>家語施之常字子常</hi>
史記顔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字子聲<hi>○注云魯人家語顔噲字子聲</hi>
史記步叔乘字子車<hi>○注云齊人家語步叔椉字子車</hi>
史記原亢籍<hi>家語原抗字子籍</hi>
史記樂欬字子聲<hi>○注云魯人家語樂欣字子聲</hi>
史記㢘潔字庸<hi>○注云衛人家語亷潔字子曹</hi>
史記狄黑字皙<hi>家語狄黒字皙之</hi>
史記邽選字子斂<hi>○注云魯人家語邽選字子斂</hi>
<pb n="KR2c0021_WYG_095-196a"/>
史記公西輿如字子上<hi>家語公西與字子上</hi>
史記公西葴字子上<hi>家語公西葴字子尚○自顔囘下三十五人言行可考自顔幸下三</hi>
<hi>十八人言行無聞已上七十有三人史記家語皆有而名字互異</hi>
家語陳亢陳人字子亢一字子禽少孔子四十歲<lb/>
禮記陳子車死於衞其妻與其家大夫謀以殉𦵏定而<lb/>
後陳子亢至以告曰夫子疾莫養於下請以殉𦵏子亢<lb/>
曰以殉𦵏非禮也雖然則彼疾當養者孰若妻與宰得<lb/>
已則吾欲已不得已則吾欲以二子者之為之也於是<lb/>
<pb n="KR2c0021_WYG_095-196b"/>
弗果用<hi>○檀弓</hi>
家語琴牢衞人字子開一字子張<lb/>
莊子子桑戶孟子反子琴張三人相與友曰孰能相與<lb/>
於無相與相為於無相為孰能登天遊霧撓挑無極相<lb/>
忘以生無所終窮三人相視而笑莫逆於心遂相與友<lb/>
莫然有閒而子桑戶死未𦵏孔子聞之使子貢往待事<lb/>
焉或編曲或鼓琴相和而歌曰嗟来桑戸乎嗟来桑戸<lb/>
乎而已反其真而我猶為人猗子貢趨而進曰敢問臨<lb/>
<pb n="KR2c0021_WYG_095-197a"/>
尸而歌禮乎二人相視而笑曰是惡知禮意子貢反以<lb/>
告孔子曰彼何人者邪修行無有而外其形骸臨尸而<lb/>
歌顔色不變無以命之彼何人者邪孔子曰彼逰方之<lb/>
外者也而丘遊方之内者也外内不相及而丘使女往<lb/>
弔之丘則陋矣彼方且與造物者為人而逰乎天地之<lb/>
一氣彼以生為附贅縣疣以死為決<graphic n="KR2741" url="https://raw.githubusercontent.com/kanripo/KR-Gaiji/master/images/KR2741.png" mimeType="image/png"/>潰癰夫若然者<lb/>
又惡知死生先後之所在假於異物託於同體忘其肝<lb/>
膽遺其耳目反覆終始不知端倪芒然彷徨乎塵垢之<lb/>
<pb n="KR2c0021_WYG_095-197b"/>
外逍遥乎無為之業彼又惡能憒憒然為世俗之禮以<lb/>
觀衆人之耳目哉子貢曰然則夫子何方之依曰丘天<lb/>
之戮民也雖然吾與女共之子貢曰敢問其方孔子曰<lb/>
魚相造乎水人相造乎道相造乎水者穿池而養給相<lb/>
造乎道者無事而生定故曰魚相忘乎江湖人相㤀乎<lb/>
道術子貢曰敢問畸人曰畸人者畸於人而侔於天故<lb/>
曰天之小人人之君子人之君子天之小人也<lb/>
家語縣亶字子象<hi>已上三人家語有史記無</hi>
<pb n="KR2c0021_WYG_095-198a"/>
史記公伯僚字子周周愬子路於季孫子服景伯以告<lb/>
孔子曰夫子固有惑志僚也吾力猶能肆諸市朝孔子<lb/>
曰道之將行命也道之將廢命也公伯僚其如命何<hi>○正</hi>
<hi>義曰家語有申繚子周古史考云疑公伯僚是讒愬之人孔子不責而云命非弟子之流也按今家語申績或</hi>
<hi>作續又非名繚者盖傳寫之誤也</hi>
史記秦冉字開<lb/>
史記顔何字冉<hi>○注云魯人家語字稱而今本家語無</hi>
史記鄡單字子家<hi>已上四人史記有家語無人漢書儒家世子二十一篇名碩陳  也七十</hi>
<pb n="KR2c0021_WYG_095-198b"/>
<hi>子之弟子公孫尼子二十八篇七十子之弟子芉子十八篇名嬰齊人七十子之後  論衡周人世碩以為人</hi>
<hi>性有善有惡舉人之性善養而致之則善長性惡養而致之則惡長如此則性各有陰陽善惡在所養焉故世</hi>
<hi>子作養書一篇宓子賤漆雕開公孫尼子之徒亦論性情與世子相出入</hi>
　史記傳仲尼弟子七十有七人注云孔子家語亦有<lb/>
　七十七人然今之家語止七十六人耳史載顔何字<lb/>
　冉注云家語字稱顔氏八人而今之家語止七是誤<lb/>
　脫顔何一人也諸姓名之相亂者如壤之為穰后之<lb/>
　為石堅之為肩罕之為宰祖之為相旂之為祈首之<lb/>
<pb n="KR2c0021_WYG_095-199a"/>
　為守伋之為級欬之為欣巽之為選或以形誤或以<lb/>
　音舛是皆可以意會者無論己論語申棖包咸注曰<lb/>
　魯人鄭康成曰盖孔子弟子申續史記申棠字周家<lb/>
　語申續字周今本史記以棠為黨家語以續為績則<lb/>
　是一人而有五名皆傳寫之訛也史記南宫括字子<lb/>
　容索隱曰家語作南宫縚按其人是孟僖子之子南<lb/>
　宫閱也論語南宫适問於孔子注曰适南宫敬叔魯<lb/>
　大夫按史記括字子容家語韜字子容适之與括縚<lb/>
<pb n="KR2c0021_WYG_095-199b"/>
　之與韜用字偶别一人固有二名矣初未嘗指為孟<lb/>
　氏子也左傳稱孟孫屬說與何忌師事仲尼說諡敬<lb/>
　叔史注又云南宫閱是一人四名互見於經史之中<lb/>
　此則先儒失考合二人而為一耳史記與家語其差<lb/>
　異尤甚者史有公伯僚秦冉鄡單家語不載而載陳<lb/>
　亢琴牢縣亶又史記所無夫陳亢儗子貢於夫子而<lb/>
　知殉𦵏之非禮琴張欲弔於宗魯孔子止之而與曾<lb/>
　㸃並稱為狂士是猶得為孔子徒也公伯讒愬之人<lb/>
<pb n="KR2c0021_WYG_095-200a"/>
　亦可列為弟子乎孔安國撰孔子弟子七十二人其<lb/>
　去取今不可考至如傳記所稱仲孫何忌南宫敬叔<lb/>
　顔讐由漆雕憑以及林放闕黨童子之屬衆矣或不<lb/>
　得與於七十子之列左丘明與夫子同時夫子稱之<lb/>
　依春秋以立傳而不在及門之數是又可疑也陳蔡<lb/>
　之厄從者十人列為四科而曾參不與非參之徳行<lb/>
　不及諸子也當時適不從逰耳論者謂曽子獨以孝<lb/>
　稱孝者人之常性故不得與十子同列此說固已妄<lb/>
<pb n="KR2c0021_WYG_095-200b"/>
　謬而仁山金氏以為夫子獨稱顔子為好學而不及<lb/>
　曾子者曽子年最少逮孔子歿後暮年之功或過於<lb/>
　顔子此亦非通論也史記載游夏之年與曾子齒而<lb/>
　吾道一貫特呼參而告之曽子之學非游夏可及其<lb/>
　不俟暮年也甚明若夫行列四科則聖門固多有其<lb/>
　人矣若原憲之貧居樂道季次之未嘗屈節公西之<lb/>
　閒於擯相顓孫之美譽寛博宓子之治單父子臯之<lb/>
　化成人有若之强識商瞿之傳經方諸十子寧云有<lb/>
<pb n="KR2c0021_WYG_095-201a"/>
　愧然則陳蔡之難不及從遊者奚為獨疑於曾子一<lb/>
　人乎自衞反魯刪定垂教道彌尊而學者彌衆傳稱<lb/>
　弟子三千達者七十人萬乘之主得一人用可為師<lb/>
　齗齗洙泗之閒濟濟一堂之上自生民以来未之有<lb/>
　也嗚乎盛哉<lb/>
　<lb/>
　<lb/>
　<lb/>
<pb n="KR2c0021_WYG_095-201b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繹史卷九十五之四<lb/>
</p>
<p>
</p>
  </div>
</body>
</text>
</TEI>
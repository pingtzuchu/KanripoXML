<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繹史卷九十三</head>
    <p>
<pb n="KR2c0021_WYG_093-1a"/>
欽定四庫全書<lb/>
　繹史卷九十三　　　　靈壁縣知縣馬驌撰<lb/>
　　楚惠王滅陳<lb/>
左傳<hi>哀公元年</hi>吳之入楚也使召陳懐公懷公朝國人而問<lb/>
焉曰欲與楚者右欲與吳者左陳人從田無田從黨逢<lb/>
滑當公而進曰臣聞國之興也以福其亡也以禍今吳<lb/>
未有福楚未有禍楚未可棄吳未可從而晋盟主也若<lb/>
以晉辭吳若何公曰國勝君亡非禍而何對曰國之有<lb/>
<pb n="KR2c0021_WYG_093-1b"/>
是多矣何必不復小國猶復况大國乎臣聞國之興也<lb/>
視民如傷是其福也其亡也以民為土芥是其禍也楚<lb/>
雖無德亦不艾殺其民吳日敝於兵暴骨如莽而未見<lb/>
德焉天其或者正訓楚也禍之適吳其何日之有陳侯<lb/>
從之及夫差克越乃修先君之怨秋八月吳侵陳修舊<lb/>
怨也　<hi>六年</hi>吳伐陳復修舊怨也楚子曰吾先君與陳有<lb/>
盟不可以不救乃救陳師於城父<lb/>
禮記吳侵陳斬祀殺厲師還出竟陳大宰嚭使於師夫<lb/>
<pb n="KR2c0021_WYG_093-2a"/>
差謂行人儀曰是夫也多言盍嘗問焉師必有名人之<lb/>
稱斯師也者則謂之何大宰嚭曰古之侵伐者不斬祀<lb/>
不殺厲不獲二毛今斯師也殺厲與其不謂之殺厲之<lb/>
師與曰反爾地歸爾子則謂之何曰君王討敝邑之罪<lb/>
又矜而赦之師與有無名乎<hi>○檀弓</hi>
左傳秋七月楚子在城父將救陳卜戰不吉卜退不吉<lb/>
王曰然則死也再敗楚師不如死棄盟逃讎亦不如死<lb/>
死一也其死讎乎命公子申為王不可則命公子結亦<lb/>
<pb n="KR2c0021_WYG_093-2b"/>
不可則命公子啓五辭而後許將戰王有疾庚寅昭王<lb/>
攻大冥卒于城父子閭退曰君王舎其子而讓羣臣敢<lb/>
忘君乎從君之命順也立君之子亦順也二順不可失<lb/>
也與子西子期謀潛師閉塗逆越女之子章立之而後<lb/>
還是嵗也有雲如衆赤鳥夾日以飛三日楚子使問諸<lb/>
周大史周大史曰其當王身乎若禜之可移於令尹司<lb/>
馬王曰除腹心之疾而寘諸股肱何益不穀不有大過<lb/>
天其夭諸有罪受罰又焉移之遂弗禜初昭王有疾卜<lb/>
<pb n="KR2c0021_WYG_093-3a"/>
曰河為祟王弗祭大夫請祭諸郊王曰三代命祀祭不<lb/>
越望江漢睢漳楚之望也禍福之至不是過也不穀雖<lb/>
不德河非所獲罪也遂弗祭孔子曰楚昭王知大道矣<lb/>
其不失國也宜哉夏書曰惟彼陶唐帥彼天常有此冀<lb/>
方今失其行亂其紀綱乃滅而亡又曰允出兹在兹由<lb/>
已率常可矣<hi>說苑楚昭王之時有雲如飛鳥夹日而飛三日昭王患之使人乗驛東而問諸太史</hi>
<hi>州黎州黎曰將虐於王身以令尹司馬說焉則可令尹司馬聞之宿齋沐浴將自以身禱之焉王曰止楚國之</hi>
<hi>有不穀也由身之有匃脇也其有令尹司馬也由身之有股肱也匈脇有疾轉之股肱庸為去是人也</hi>
<pb n="KR2c0021_WYG_093-3b"/>
列女傳楚昭越姬者越王勾踐之女昭王燕遊蔡姬在<lb/>
左越姬参右王親乗駟以馳逐遂登附社之臺以望雲<lb/>
夢之囿觀士大夫逐者既驩乃顧謂二姬曰樂乎蔡姬<lb/>
對曰樂王曰吾願與子生若此死又若此蔡姬曰昔敝<lb/>
邑寡君固以衆黎民之役事君王之馬足故以婢子之<lb/>
身為苞苴玩好今乃比於妃嬪固願生俱樂死同時王<lb/>
顧謂史書之蔡姬許從孤死矣乃復謂越姬越姬對曰<lb/>
昔者吾先君莊王淫樂三年不聽政事終而能改卒霸<lb/>
<pb n="KR2c0021_WYG_093-4a"/>
天下妾以君王為能法吾先君將改斯樂而勤於政也<lb/>
今則不然而要婢子以死其可得乎且君王以束帛乗<lb/>
馬取婢子於敝邑寡君受之太廟也不約死妾聞之諸<lb/>
姑婦人以死彰君之善益君之寵不聞其以茍從其闇<lb/>
死為榮妾不敢聞命居二十五年王救陳二姬從王病<lb/>
在軍中有赤雲夹日如飛鳥王問周史周史曰是害王<lb/>
身然可移移於將相將相聞之將請以身禱於神王曰<lb/>
將相之於孤猶股肱也今移禍焉庸為去是身乎不聽<lb/>
<pb n="KR2c0021_WYG_093-4b"/>
越姬曰大哉君王之德以是妾願從王矣請願先驅狐<lb/>
狸於地下王曰昔日之遊樂吾特戲之耳若將必死是<lb/>
益彰孤之不德也越姬曰昔日妾雖口不言心既許之<lb/>
矣妾聞之信者不負其言義者不虚設其事妾死王之<lb/>
義不死王之好也遂自殺王薨於軍中蔡姬竟不能死<lb/>
王弟子閭與子西子期謀曰母信者其子必仁乃伏師<lb/>
閉壁迎越姬之子熊章立是為惠王然後罷兵歸葬昭<lb/>
王<hi>○據云前此二十五年則越姬似非勾踐之女</hi>
<pb n="KR2c0021_WYG_093-5a"/>
左傳<hi>九年</hi>夏楚人伐陳陳即吳故也　<hi>十年</hi>冬楚子期伐陳<lb/>
吳延州来季子救陳謂子期曰二君不務德而力爭諸<lb/>
侯民何罪焉我請退以為子名務德而安民乃還<hi>韓非子荆</hi>
<hi>令公子將伐陳丈人送之曰晋彊不可不愼也公子曰丈人奚憂吾為丈人破晉丈人曰可吾方廬陳南門之</hi>
<hi>外公子曰是何也曰我笑勾踐也為人之如是其易也已獨何為密密十年難乎  荆伐陳吳救之軍間三十</hi>
<hi>里雨十日夜星左史倚相謂子期曰雨十日甲輯而兵聚吳人必至不如備之乃為陳陳未成也而吳人至見</hi>
<hi>荆陳而反左史曰吳反復六十里其君子必休小人必食我行三十里擊之必可敗也乃從之遂破吳軍</hi>
韓詩外傳荆伐陳陳西門壞因其降民使修之孔子過<lb/>
<pb n="KR2c0021_WYG_093-5b"/>
而不式子貢執轡而問曰禮過三人則下二人則式今<lb/>
陳之修門者衆矣夫子不為式何也孔子曰國亡而弗<lb/>
知不智也知而不爭非忠也亡而不死非勇也修門者<lb/>
雖衆不能行一於此吾故弗式也詩曰憂心悄悄慍于<lb/>
羣小小人成羣何足禮哉<lb/>
左傳<hi>十一年</hi>夏陳轅頗出奔鄭初轅頗為司徒賦封田以<lb/>
嫁公女有餘以為已大器國人逐之故出道渴其族轅<lb/>
咺進稻醴梁糗腵脯焉喜曰何其給也對曰噐成而具<lb/>
<pb n="KR2c0021_WYG_093-6a"/>
曰何不吾諌對曰懼先行　<hi>十五年</hi>夏楚子西子期伐吳<lb/>
及桐汭陳侯使公孫貞子弔焉及良而卒將以尸入吳<lb/>
子使大宰嚭勞且辭曰以水潦之不時無乃廩然隕大<lb/>
夫之尸以重寡君之憂寡君敢辭上介芋尹蓋對曰寡<lb/>
君聞楚為不道薦伐吳國滅厥民人寡君使蓋備使弔<lb/>
君之下吏無祿使人逢天之慼大命隕隊絶世于良廢<lb/>
日共積一日遷次今君命逆使人曰無以尸造於門是<lb/>
我寡君之命委於草莽也且臣聞之曰事死如事生禮<lb/>
<pb n="KR2c0021_WYG_093-6b"/>
也於是乎有朝聘而終以尸將事之禮又有朝聘而遭<lb/>
喪之禮若不以尸將命是遭喪而還也無乃不可乎以<lb/>
禮防民猶或踰之今大夫曰死而棄之是棄禮也其何<lb/>
以為諸侯主先民有言曰無穢虐士備使奉尸將命茍<lb/>
我寡君之命達于君所雖隕于深淵則天命也非君與<lb/>
涉人之過也吳人内之<lb/>
新序秦欲伐楚使使者往觀楚之寳器楚王聞之召令<lb/>
尹子西而問焉曰秦欲觀楚之寶器吾和氏之璧隨侯<lb/>
<pb n="KR2c0021_WYG_093-7a"/>
之珠可以示諸令尹子西對曰不知也召昭奚恤而問<lb/>
焉昭奚恤對曰此欲觀吾國得失而圖之不在寶器在<lb/>
賢臣珠玉玩好之物非寶重者王遂使昭奚恤應之昭<lb/>
奚恤發精兵三百人陳於西門之内為東面之壇一為<lb/>
南面之壇四為西面之壇一秦使者至昭奚恤曰君客<lb/>
也請就上位東面令尹子西南面太宗子敖次之葉公<lb/>
子髙次之司馬子反次之昭奚恤自居西面之壇稱曰<lb/>
客欲觀楚國之寳器楚國之所寳者賢臣也理百姓實<lb/>
<pb n="KR2c0021_WYG_093-7b"/>
倉廩使民各得其所令尹子西在此奉珪璧使諸侯解<lb/>
忿悁之難交兩國之歡使無兵革之憂太宗子敖在此<lb/>
守封疆謹境界不侵鄰國鄰國亦不見侵葉公子髙在<lb/>
此理師旅整兵戎以當彊敵提枹鼓以動百萬之衆所<lb/>
使皆趨湯火蹈白刅出萬死不顧一生之難司馬子反<lb/>
在此懐霸王之餘議攝治亂之遺風昭奚恤在此唯大<lb/>
國之所觀秦使者戄然無以對昭奚恤遂揖而去秦使<lb/>
者反言於秦君曰楚多賢臣未可謀也遂不伐楚詩曰<lb/>
<pb n="KR2c0021_WYG_093-8a"/>
濟濟多士文王以寧斯之謂也<hi>○子反昭奚恤前後異時人也此篇所載不可</hi>
<hi>據以為信</hi>
左傳<hi>十七年</hi>楚白公之亂陳人恃其聚而侵楚楚既寧將<lb/>
取陳麥楚子問帥於大師子穀與葉公諸梁子穀曰右<lb/>
領差車與左史老皆相令尹司馬以伐陳其可使也子<lb/>
髙曰率賤民慢之懼不用命焉子穀曰觀丁父鄀俘也<lb/>
武王以為軍率是以克州蓼服隨唐大啓羣蠻彭仲爽<lb/>
申俘也文王以為令尹實縣申息朝陳蔡封畛於汝唯<lb/>
<pb n="KR2c0021_WYG_093-8b"/>
其任也何賤之有子髙曰天命不謟令尹有憾於陳天<lb/>
若亡之其必令尹之子是與君盍舎焉臣懼右領與左<lb/>
史有二俘之賤而無其令德也王卜之武城尹吉使帥<lb/>
師取陳麥陳人御之敗遂圍陳秋七月己卯楚公孫朝<lb/>
帥師滅陳王與葉公枚卜子良以為令尹沈尹朱曰吉<lb/>
過於其志葉公曰王子而相國過將何為他日改卜子<lb/>
國而使為令尹<lb/>
呂氏春秋陳有惡人焉曰敦洽讎糜雄顙廣顔色如浹<lb/>
<pb n="KR2c0021_WYG_093-9a"/>
頳垂眼臨鼻長肘而盭陳侯見而甚說之外使治其國<lb/>
内使制其身楚合諸侯陳侯病不能往使敦洽讎糜往<lb/>
謝焉楚王怪其名而先見之客有進狀有惡其名言有<lb/>
惡狀楚王怒合大夫而告之曰陳侯不知其不可使是<lb/>
不知也知而使之是侮也侮且不智不可不攻也興師<lb/>
伐陳三月然後喪惡足以駭人言足以喪國而友之足<lb/>
於陳侯而無上也至於亡而友不衰<lb/>
左傳<hi>十八年</hi>巴人伐楚圍鄾初右司馬子國之卜也觀瞻<lb/>
<pb n="KR2c0021_WYG_093-9b"/>
曰如志故命之及巴師至将卜帥王曰寧如志何卜焉<lb/>
使帥師而行請承王曰寢尹工尹勤先君者也三月楚<lb/>
公孫寧吴由于薳固敗巴師于鄾故封子國於析君子<lb/>
曰惠王知志夏書曰官占唯先蔽志昆命于元龜其是<lb/>
之謂乎志曰聖人不煩卜筮惠王其有焉<lb/>
淮南子太宰子朱侍飯於令尹子國令尹子國啜羮而<lb/>
熱投卮漿而沃之明日太宰子朱辭官而歸其僕曰楚<lb/>
太宰未易得也辭官去之何也子朱曰令尹輕行而簡<lb/>
<pb n="KR2c0021_WYG_093-10a"/>
禮其辱人不難明年伏郎尹而笞之三百<hi>已下附</hi>
新序楚惠王食寒葅而得蛭因遂吞之腹有疾而不能<lb/>
食令尹入問曰王安得此疾也王曰我食寒葅而得蛭<lb/>
念譴之而不行其罪乎是法廢而威不立也非所以使<lb/>
國聞也譴而行其誅乎則庖宰食監法皆當死心又不<lb/>
忍也故吾恐蛭之見也因遂吞之令尹避席再拜而賀<lb/>
曰臣聞天道無親惟德是輔君有仁德天之所奉也病<lb/>
不為傷是夕也惠王之後蛭出故其久病心腹之疾皆<lb/>
<pb n="KR2c0021_WYG_093-10b"/>
愈天之視聽不可不察也<hi>○新書同</hi>
國語惠王以梁與魯陽文子文子辭曰梁險而在北境<lb/>
懼子孫之有貳者也夫事君無憾憾則懼偪偪則懼貳<lb/>
夫盈而不偪憾而不貳者臣能自夀也不知其它縱臣<lb/>
而得以其首領以没懼子孫之以梁之險而乏臣之祀<lb/>
也王曰子之仁不忘子孫施及楚國敢不從子與之魯<lb/>
陽<hi>淮南子魯陽公與韓構難戰酣日暮援戈而撝之日為之退三舎</hi>
史記惠王四十二年楚滅蔡四十四年楚滅杞與秦平<lb/>
<pb n="KR2c0021_WYG_093-11a"/>
是時越已滅吳而不能正江淮北楚東侵廣地至泗上<lb/>
簡王元年北伐滅莒<lb/>
　楚靈王滅陳蔡以為縣平王即位而皆復之春秋以<lb/>
　為有禮陳惠公反國以来事不多見惟雞父之戰陳<lb/>
　夏齧從楚而見獲時方德楚雖獲無憾也懷公初立<lb/>
　從㑹召陵晉定不競羈縻以從事而已及吳子入郢<lb/>
　来召懷公逢滑進曰楚未可棄吳未可從果其計利<lb/>
　害之審與抑何其昵楚之甚與自是陳吳結怨閔公<lb/>
<pb n="KR2c0021_WYG_093-11b"/>
　專於從楚滅頓圍蔡皆從事焉夫惏德無厭吳楚一<lb/>
　也楚䖍炰烋陳社為墟棄疾懲敗假興滅為名耳怨<lb/>
　深於德夫亦有何可懷乃蔡能控吳以報已辱陳反<lb/>
　比楚以虐同仇是誠何心楚惠既立陳乃叛楚即吳<lb/>
　問何以叛則夫差彊盛閒嵗伐陳昭王卒而弗克救<lb/>
　也楚人曰我昭王之卒以救陳故也今日背德不可<lb/>
　不問於是怒而伐陳明年又伐之吳札来救不戰而<lb/>
　還夫陳既背楚楚之出師信有辭矣然楚不庇陳陳<lb/>
<pb n="KR2c0021_WYG_093-12a"/>
　即吳豈得己哉且為陳亦難矣從楚則吳侵從吳則<lb/>
　楚伐不自恃而恃人雖欲無亡不可得也獲麟以後<lb/>
　吳楚方爭楚氛日惡吳援不至陳又多故諸大夫或<lb/>
　奔或殺莫能克協至哀公十七年而楚滅陳矣始靈<lb/>
　王之滅陳也禆竈曰五年陳將復封嵗五及鶉火而<lb/>
　後陳卒亡楚克有之至今五十二年果天道邪抑人<lb/>
　事邪靈公可亡而不亡哀公己亡而仍不亡閔公既<lb/>
　䘚亡矣乃亡於陳而興於齊猶復亡而不亡也實賴<lb/>
<pb n="KR2c0021_WYG_093-12b"/>
　公子完之後有虞氏之胄元女大姬之所出社稷可<lb/>
　屋而子孫不可絶舜之明德逺矣亡陳者楚亡齊者<lb/>
　陳信乎其有天道也<lb/>
　<lb/>
　<lb/>
　<lb/>
　<lb/>
　繹史卷九十三<lb/>
</p>
<p>
</p>
  </div>
</body>
</text>
</TEI>
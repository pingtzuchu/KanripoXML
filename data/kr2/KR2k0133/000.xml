<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>逰城南記</head> <lb/>
    <p>
<pb n="KR2k0133_WYG_000-1a"/>
欽定四庫全書　　　　　史部十一<lb/>
　遊城南記　　　　　　　地理類九<hi>遊記之屬</hi>
　　提要<lb/>
　　　　<hi>臣</hi>等謹案遊城南記一卷宋張禮撰禮字茂<lb/>
　　　　中浙江人元祐元年與其友楚人陳微明遊<lb/>
　　　　長安城南訪唐代都邑舊址因作此記而自<lb/>
　　　　為之注凡門坊寺觀園囿村墟及前賢遺蹟<lb/>
　　　　見於載籍者叙録甚備如嘉話録載慈恩寺<lb/>
<pb n="KR2k0133_WYG_000-1b"/>
　　　　題名始於張莒禮則引唐登科記謂進士中<lb/>
　　　　有大中十三年及第之張台而無張莒又長<lb/>
　　　　安志載章敬寺本魚朝恩莊後為章敬皇后<lb/>
　　　　立寺故以為名禮則以宋代寺基與志所載<lb/>
　　　　地理不同而疑其已非故址皆能據所目見<lb/>
　　　　而考辨之其徴據頗為典核所列金石碑刻<lb/>
　　　　名目亦可與集古録諸書互相㕘證每條下<lb/>
　　　　間有續注不知何人所増中有金代年號其<lb/>
<pb n="KR2k0133_WYG_000-2a"/>
　　　　薦福寺一條又有辛夘遷徙之語案辛夘為<lb/>
　　　　金哀宗正大八年史載是年四月元兵克鳯<lb/>
　　　　翔兩行省棄京兆遷居民於河南所云遷徙<lb/>
　　　　當即此事蓋金末元初時人也乾隆四十六<lb/>
　　　　年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2k0133_WYG_000-3a"/>
逰城南記序<lb/>
夫吾人與天地為體故天地鍾名勝吾人畜瑰竒精相<lb/>
為屬所以特達之士欲身俱而相融焉有以夫然絃極<lb/>
而内絃極而外元㑹以前元㑹以後方象之得方象之<lb/>
失觀玩其大觀玩其小必欲以身融焉雖至聖之神飛<lb/>
僊之幻難矣㦲祗見其不融也有神㑹之而已以意遇<lb/>
也不必以形遇也意以涵形何形非意以一識也不必<lb/>
以凡識也一以運凢何凢非一如是而同體之功得其<lb/>
<pb n="KR2k0133_WYG_000-3b"/>
庶幾維斯逰城南記紀名勝於瑣遺正寄意之一也遂<lb/>
推廣之以公特達之士云萬厯壬寅春廣平王家瑞凝<lb/>
真子號裕參弁言<lb/>
<pb n="KR2k0133_WYG_000-4a"/>
䟦<lb/>
右逰城南記一卷為宋人所作記城南之景甚備中丞<lb/>
許少華先生手書之予得觀於張華原兄之家甚愛焉<lb/>
遂自録一過後考他書始得著述者姓氏眀微姓陳西<lb/>
楚人茂中姓張名禮淛右人愽學好竒有足多者斯記<lb/>
也屬詞考事詳哉乎言夫宋去唐未逺而風景池亭猶<lb/>
冇存者今門坊之名亦漫不可考矣嗚呼滄桑易變陵<lb/>
谷難常後之逰者其將有取於斯文古稷斄小山道人<lb/>
<pb n="KR2k0133_WYG_000-4b"/>
康梣志<lb/>
<pb n="KR2k0133_WYG_000-5a"/>
欽定四庫全書<lb/>
　逰城南記<lb/>
　　　　　　　　　　　　　宋　張禮　撰<lb/>
元祐改元季春戊申明微茂中同出京兆之東南門<lb/>
　張注曰唐皇城之安上門也至徳二載改為先天門<lb/>
　尋復舊肅宗以祿山國讐惡聞其姓京兆坊里有安<lb/>
　字者率易之　續主曰志總序云唐開元元年改雍<lb/>
　州為京兆府以京城為西京天祐元年昭宗東遷降<lb/>
<pb n="KR2k0133_WYG_000-5b"/>
　為佑國軍梁開平元年改府曰大安越二年改軍曰<lb/>
　永平後唐同光元年復為西京晉天福元年改軍曰<lb/>
　晉昌漢乾祐元年改軍曰永興其府名皆仍舊有宋<lb/>
　因之故其南北相值之街亦曰安上<lb/>
厯興道務本二坊<lb/>
　張注曰興道坊在安上門街之西景龍三年改瑶林<lb/>
　坊務本坊在安上門街之東與興道坊相對景龍二<lb/>
　年改玉樓坊景雲元年並復舊二坊之地今為京兆<lb/>
<pb n="KR2k0133_WYG_000-6a"/>
　東西門外之草市餘為民田<lb/>
由務本西門入聖容院觀薦福寺塔<lb/>
　張注曰聖容院葢唐薦福寺之院也今為二寺寺之<lb/>
　浮圗今正謂之薦福寺塔尚存焉其寺文明元年立<lb/>
　謂之大獻佛寺天授元年改為薦福寺景龍中宫人<lb/>
　率出錢起塔十五層　續注曰貞祐乙亥嵗塔之纒<lb/>
　腰尚存辛夘遷徙廢蕩殆盡惟磚塔在焉<lb/>
南行至永樂坊<lb/>
<pb n="KR2k0133_WYG_000-6b"/>
　張注曰即横岡之第五爻也今謂之草場坡古塜存<lb/>
　焉隋宇文愷城大興以城中有六大岡東西横亘象<lb/>
　乾之六爻故于九二置宫室以當帝王之居九三置<lb/>
　百司以應君子之數九五貴位不欲常人居之故置<lb/>
　𤣥都觀大興善寺以鎮之𤣥都觀在崇業坊大興善<lb/>
　寺在靖善坊其岡與永樂坊東西相直長安志云坊<lb/>
　東有裴度宅度欲入朝有張權輿上疏云度名應圗<lb/>
　䜟宅據岡原盖嘗有人與度作䜟云非衣小兒坦其<lb/>
<pb n="KR2k0133_WYG_000-7a"/>
　腹天上有口被驅逐言度曾討淮西平吳元濟宅據<lb/>
　岡原與興善𤣥都相連故也<lb/>
東南至慈恩寺少遲登塔觀唐人留題<lb/>
　張注曰寺本隋無漏寺貞觀二十一年髙宗在春宫<lb/>
　為文徳皇后立為慈恩寺永徽三年沙門𤣥奘起塔<lb/>
　初惟五層磚表土心效西域窣堵皮即袁宏漢記所<lb/>
　謂浮圗祠也長安中摧倒天后及王公施錢重加營<lb/>
　建至十層其云鴈塔者天竺記達嚫國有迦葉佛伽<lb/>
<pb n="KR2k0133_WYG_000-7b"/>
　藍穿石山作塔五層最下一層作鴈形謂之鴈塔盖<lb/>
　此意也嘉話錄謂張莒及進士第閒行慈恩寺因書<lb/>
　同年姓名于塔壁後以為故事按唐登科記有張台<lb/>
　無張莒台于大中十三年崔鉶下及第馮氏引之以<lb/>
　為自台始若以為張莒則台詩已有題名之説焉塔<lb/>
　自兵火之餘止存七層長興中西京留守安重覇再<lb/>
　修之判官王仁裕為之記長安士庻每嵗春時逰者<lb/>
　道路相屬熈寧中富民康生遺火經宵不滅而逰人<lb/>
<pb n="KR2k0133_WYG_000-8a"/>
　自此衰矣塔既經焚塗圬皆剥而磚始露焉唐人墨<lb/>
　跡於是畢見今孟郊舒元輿之類尚存至其他不聞<lb/>
　於後世者盖不可勝數也　續注曰正大遷徙寺宇<lb/>
　廢毁殆盡惟一塔儼然塔之東西兩龕唐禇遂良所<lb/>
　書聖教序及唐人題名記碑刻存焉西南一里許有<lb/>
　西平郡王李公晟先廟碑工部侍郎張彧撰司業韓<lb/>
　秀弼八分書字畫厯厯可讀<lb/>
倚塔下瞰曲江宫殿樂逰燕喜之地皆為野草不覺有<lb/>
<pb n="KR2k0133_WYG_000-8b"/>
黍離麥秀之感<lb/>
　張注曰江以水㳅屈曲故謂之曲江其深處下不見<lb/>
　底司馬相如賦曰臨曲江之隑洲盖其地也劇談曰曲<lb/>
　江本秦隑洲唐開元中疏鑿為勝境江故有泉俗謂<lb/>
　之漢武泉又引黄渠之水以漲之泉在江之西旱而<lb/>
　禱雨有應今為濵江農家湮塞然春秋積雨池中猶<lb/>
　有水焉黄渠水出義谷北上少陵原西北流經三像<lb/>
　寺鮑陂之東北今冇亭子頭故巡渠亭子也北㳅入<lb/>
<pb n="KR2k0133_WYG_000-9a"/>
　鮑陂鮑陂隋改曰杜陂以其近杜陵也自鮑陂西北<lb/>
　㳅穿蓬萊山注之曲江由西北岸直西流經慈恩寺<lb/>
　而西歐陽詹曲江記其畧曰兹地循原北峙迴岡旁<lb/>
　轉圎環四匝中成坎窞窙窌港洞生泉翕源東西三<lb/>
　里而遥南北三里而近崇山濬川鈎結盤䕶不南不<lb/>
　北湛然中停蕩惡含和厚生蠲疾涵虚抱景氣象澄<lb/>
　鮮滌慮延歡棲神育靈觀此可得其槩矣唐進士新<lb/>
　及第者往往汎舟逰宴於此文宗時曲江宫殿廢十<lb/>
<pb n="KR2k0133_WYG_000-9b"/>
　之九帝因誦杜甫哀江頭之詩慨然有意復升平故<lb/>
　事太和九年發左右神策軍三千人疏濬修紫雲樓<lb/>
　彩霞亭仍勅諸司有力建亭館者官給閒地任營造<lb/>
　焉今遺址尚多存者江水雖涸故道可因若自甫張<lb/>
　村引黄渠水經鮑陂以注曲江則江景可復其舊不<lb/>
　然疏其已塞之泉渟瀦嵗月亦可觀矣樂逰原亦曰<lb/>
　園在曲江之北即秦宜春苑也漢宣帝起樂遊廟因<lb/>
　以為名在唐京城内每嵗晦日上已重九士女咸此<lb/>
<pb n="KR2k0133_WYG_000-10a"/>
　登賞袚禊樂逰之南曲江之北新昌坊有青龍寺北<lb/>
　枕髙原前對南山為登眺之絶勝賈島所謂行坐見<lb/>
　南山是也<lb/>
出寺渉黄渠上杏園望芙蓉園西行過杜祁公家廟<lb/>
　張注曰杏園與慈恩寺南北相直唐新進士多逰晏<lb/>
　於此芙蓉園在曲江之西南隋離宫也與杏園皆秦<lb/>
　宜春下苑之地園内有池謂之芙蓉池唐之南苑也<lb/>
　杜祁公家廟咸通八年建石室尚存俗曰杜相公讀<lb/>
<pb n="KR2k0133_WYG_000-10b"/>
　書堂其石室曰蔵書龕　續注曰石室奉安神主之<lb/>
　室也<lb/>
出啟夏門覽南郊百神靈星三壇<lb/>
　張注曰啟夏門唐皇城之南門也北當皇城之安上<lb/>
　門少西盖京城之南凡三門中曰明徳門今謂之五<lb/>
　門西曰安化門今謂之三門此其東門也三壇在門<lb/>
　外西南二里百神靈星二壇頗毁而圓邱特完南一<lb/>
　里有蓮花村未詳其所以名也　續注曰少西北有<lb/>
<pb n="KR2k0133_WYG_000-11a"/>
　唐贈戸部尚書楊貞公瑒廟碑晉公李林甫撰王曾<lb/>
　書王敬從題額次東南有唐相國令狐氏廟碑太和<lb/>
　三年劉禹錫撰并書陳錫篆額楊氏苗裔太和間尚<lb/>
　盛人呼為廟坡楊辛卯遷移後無聞焉<lb/>
次杜光村<lb/>
　張注曰杜光村有義善寺俗謂之杜光寺貞觀十九<lb/>
　年建盖杜順禪師所生之地順觧華嚴經著法界觀<lb/>
　居華嚴寺證圎寂今肉身在華嚴寺<lb/>
<pb n="KR2k0133_WYG_000-11b"/>
東南厯仇家莊<lb/>
　張注曰莊即唐宦官仇士良别業也士良死籍沒其<lb/>
　家後晉賜晉昌軍節度使安彦威安氏子孫世守之<lb/>
　士良墓碑俱存其南為郭子儀墓西南長孫無忌之<lb/>
　墓碑皆斷仆　續注曰撫定後府南趙牛里皓陽觀<lb/>
　主李可貞喬志朴相過語余觀西北有二大碑云是<lb/>
　郭氏墓碑他日往觀其一夀州刺史郭敬之神道碑<lb/>
　敬之字敬之子儀父也以子儀貴贈太保徐國公碑<lb/>
<pb n="KR2k0133_WYG_000-12a"/>
　額御題韓國公苖晉卿撰序蕭華書其一郭氏所尚<lb/>
　昇平公主墓碑書撰姓名失傳<lb/>
過髙望西南行至蕭灌墓讀碑<lb/>
　張注曰灌嵩之父也碑乃明皇題額張説為文梁升<lb/>
　卿書嵩墓别𦵏張曲<lb/>
由趙村訪章敬寺基經撥川王論弓仁墓<lb/>
　張注曰五代周太子太師致仕皇甫𤣥莊在趙村建<lb/>
　隆二年置墓在村東碑在其莊内章敬寺長安志曰<lb/>
<pb n="KR2k0133_WYG_000-12b"/>
　在通化門外本魚朝恩莊也後為章敬皇后立寺故<lb/>
　以為名殿宇總四千一百三十間分四十八院以曲<lb/>
　江亭館華清宫觀風樓百司行廨及將相沒官宅舍<lb/>
　給其用今此基不甚侈且與志所載地里不同豈四<lb/>
　十八院之一耶論弓仁者吐蕃普贊之族也世相普<lb/>
　贊戎言謂宰相為論因以為氏聖厯三年以所統吐<lb/>
　渾七千帳降唐累有戰功死贈撥川王𦵏趙村張説<lb/>
　為碑今已毁仆字無存者獨其題額在焉<lb/>
<pb n="KR2k0133_WYG_000-13a"/>
下勲䕃坡入牛頭寺登長老文公禪堂夜宿寺之南軒<lb/>
　張注曰勲䕃坡今牛頭寺之坡也寺即牛頭山第一<lb/>
　祖遍照禪師之居也貞元十一年建内有徐士龍所<lb/>
　撰碑太平興國中改寺曰福昌元豐癸亥長老道文<lb/>
　自南方来居於寺之北堂其南軒為延客之所今有<lb/>
　朱公題壁<lb/>
已酉謁龍堂循清明渠而西至皇子陂徘徊乆之<lb/>
　張注曰龍堂在牛頭寺之西寺故有龍泉塔院此堂<lb/>
<pb n="KR2k0133_WYG_000-13b"/>
　即其地也泉北有塔俗稱龍堂坡地甚平衍中多植<lb/>
　杏謂之杏花坪見杜詡勝逰録清明渠隋開皇初引<lb/>
　沉水西北流屈而東流入城當大安坊南街又東流<lb/>
　至安樂坊入京城今其渠自朱坡東南分沉水穿杜<lb/>
　牧之九曲池循坡而西經牛頭寺下穿韓符莊西過<lb/>
　韋曲至渠北村西北流入京城皇子陂又在龍堂之<lb/>
　西秦𦵏皇子於坡底起塜於坡北原上因以名坡隋<lb/>
　文帝改永安坡唐復舊<lb/>
<pb n="KR2k0133_WYG_000-14a"/>
覽韓鄭郊居至韋曲扣堯夫門上逍遥公讀書䑓㝷所<lb/>
謂何將軍山林而不可見因思唐人之居城南者往往<lb/>
舊蹟湮沒無所考求豈勝遺恨哉<lb/>
　張注曰韓店即韓昌黎城南雜題及送子符讀書之<lb/>
　地今為里人楊氏所有鑿洞為閣引泉為池穿地得<lb/>
　大鳴起信論碑之上篇鄭谷莊在坡之西今為里人<lb/>
　李氏所有韋曲在韓鄭莊之北堯夫進士韋師錫之<lb/>
　字也世為韋曲人逺祖夐後周時居此蕭然自適與<lb/>
<pb n="KR2k0133_WYG_000-14b"/>
　族人處𤣥及安定梁矌為放逸之友時人慕其閒素<lb/>
　號為逍遥公眀帝貽之詩曰香動秋蘭佩風飄蓮葉<lb/>
　衣北史有傳今其讀書䑓尚存韋嗣立逍遥谷則在<lb/>
　驪山西南盖亦慕夐而名之也杜甫何將軍山林詩<lb/>
　有不識南塘路今知第五橋又曰憶過楊栁渚走馬<lb/>
　定昆池今第五橋在韋曲之西與沈家橋相近定昆<lb/>
　池在韋曲之北楊栁渚今不可考南塘按許渾詩云<lb/>
　背嶺枕南塘其亦在韋曲之左右乎嘗讀唐人詩集<lb/>
<pb n="KR2k0133_WYG_000-15a"/>
　岑嘉州有杜陵别業終南别業而石鼈谷髙冠谷皆<lb/>
　有其居郎士元有吳村别業段覺有杜村閒居元微<lb/>
　之亦有終南别業蕭氏有蘭陵里梁升卿有安定莊<lb/>
　今皆湮沒謾不可㝷盖不特何将軍山林而已<lb/>
晩抵申店李氏園亭夜宿祁子虚書舍<lb/>
　張注曰申店夹潏水之兩溪李氏名之邵字公材嘗<lb/>
　為進士祁子虚名徹李舍人壻也園之東有閣曰秘<lb/>
　春北有小軒曰眀月<lb/>
<pb n="KR2k0133_WYG_000-15b"/>
庚戍子虚邀飲韋氏㑹景堂及門主人出迓眀微以為<lb/>
不足子虚道其景且誦其詩明微聞之始入其奥<lb/>
　張注曰韋氏名宗禮字中伯世為下杜人盖唐相之<lb/>
　裔家失其譜不知為何房城南韋聚處韋曲冝其屬<lb/>
　系易知然或東眷或西眷或逍遥公或鄭公或南陂<lb/>
　公或龍門公不知其實何房也中伯愽學好古葺治<lb/>
　園亭竒花異卉中莫不有日與賔客宴逰朝奉郎白<lb/>
　序題其堂曰㑹景中伯圃中有對金竹其状與對青<lb/>
<pb n="KR2k0133_WYG_000-16a"/>
　相似長安有此竹者惟處士蘇季明張思道與中伯<lb/>
　三家而已<lb/>
復相率濟潏水陟神禾原西望香積寺塔原下有樊川<lb/>
御宿之水交流謂之交水西合於澧北入於渭<lb/>
　張注曰長安志曰潏水今名泥水一作坃水自南山<lb/>
　流至皇子陂今潏水不至皇子陂由𤓰州村附神禾<lb/>
　壍上穿申店而原愈髙鑿原而通深至八九十尺俗<lb/>
　謂之坃河是也𤓰州村之東北原上潏水北岸上尚<lb/>
<pb n="KR2k0133_WYG_000-16b"/>
　有川流故道西北過張王村之東又西北經内家橋<lb/>
　又西北經下杜城過沈家橋杜城之西有丈八溝即<lb/>
　杜子美陪諸公子納凉遇雨之地潏水上原西北流<lb/>
　而合御宿川水是名交水在香積寺之西南香積寺<lb/>
　唐永隆二年建中多石象塔磚中裂院中荒凉人鮮<lb/>
　逰者<lb/>
下原訪劉希古過𤓰洲村<lb/>
　張注曰劉希古名舜才為進士不第退居申店潏水<lb/>
<pb n="KR2k0133_WYG_000-17a"/>
　之隂𤓰洲村俗以為牧之種𤓰之地予讀許渾集有<lb/>
　和淮南相公重逰𤓰洲别業詩淮南相公杜佑也佑<lb/>
　三子師損式方從郁牧之從郁子也由此考之在佑<lb/>
　已有𤓰洲别業則非牧之種𤓰地明矣今村南原上<lb/>
　有𤓰洲墓豈始有𤓰洲人居此而名之耶亦猶長安<lb/>
　縣有髙麗曲因髙麗人居之而名也<lb/>
復涉潏水逰范公五居<lb/>
　張注曰范公莊本唐岐國杜公佑郊居也門人權徳<lb/>
<pb n="KR2k0133_WYG_000-17b"/>
　輿為之記纂叙幽勝極其形容舊史稱佑城南樊川<lb/>
　有桂林亭卉木幽邃佑日與公卿燕集其間元和七<lb/>
　年佑以太保致仕居此式方傳又云杜城有别墅亭<lb/>
　館林池為城南之最牧之之賦亦曰予之思歸兮走<lb/>
　杜陵之西道巖曲泉深地平木老隴雲秦樹風髙霜<lb/>
　早周䑓漢園斜陽衰草其地有九曲池池西有玉鈎<lb/>
　亭許渾詩所謂九曲池西望月来池蹟尚存亭則不<lb/>
　可考也又其地有七葉樹每朶七葉因以為名羅隠<lb/>
<pb n="KR2k0133_WYG_000-18a"/>
　詩所謂夏窻七葉連簷暗是也以是求之其景可知<lb/>
　矣此莊向為杜氏所有後歸尚書郎胡拱辰熈寧中<lb/>
　侍御史范巽之買此莊於胡故俗謂之御史莊中有<lb/>
　溪栁巖軒江閣圃堂林館故又謂之五居<lb/>
東上朱坡憩華巖寺下瞰終南之勝霧巖玉案圭峯紫<lb/>
閣粲在目前不待足履而盡也<lb/>
　張注曰朱坡在御史憩東華巖寺西牧之朱坡三絶<lb/>
　句極言其景華巖寺貞觀中建寺之北原下瞰終南<lb/>
<pb n="KR2k0133_WYG_000-18b"/>
　可盡其勝岑參詩所謂寺南㡬千峰峰翠青可掬是<lb/>
　也終南一名太乙一名地肺闗中記曰終南太乙左<lb/>
　右三百里内為福地栁宗元碑曰據天之中在都之<lb/>
　南西至於褒斜又西至於隴首以臨於戎東至於商<lb/>
　顔又東至於太華以距於闗秦末四皓隠於其間後<lb/>
　因立廟唐文宗詔建終南山祠册為廣恵公圭峰紫<lb/>
　閣在祠之西圭峰下有草堂寺唐僧宗宻所居因號<lb/>
　圭峰禪師紫閣之隂即渼陂杜甫詩曰紫閣峰隂入<lb/>
<pb n="KR2k0133_WYG_000-19a"/>
　渼陂是也太乙在祠之東霧巖玉案附麗而列二峰<lb/>
　之間有氷井經暑不消長安嵗不蔵氷夏則取氷於<lb/>
　此紫閣之東有髙觀峪岑參作髙冠蒋之竒作髙官<lb/>
　未知孰是<lb/>
已而子虚希古開樽三門寺僧子齊出詩凡數百篇皆<lb/>
詠寺焉予賞蘇子美詩明微吟唐僧子蘭詩踈鍾揺雨<lb/>
脚積雨浸雲容之句及讀相國陳公悔把吾廬寄杜城<lb/>
之言則又知華巖之為勝也酒闌過東閣閣以華巖有<lb/>
<pb n="KR2k0133_WYG_000-19b"/>
所蔽而登覽勝之真如塔在焉謂之東閣以西有華巖<lb/>
寺故也今為草堂别院<lb/>
　張注曰長安志曰真如塔在華巖寺今其塔在東閣<lb/>
　法堂之北壁間二石記皆唐刻也具載華巖寺始末<lb/>
　則華巖東閣本一寺也不知其後何以𨽻草堂焉<lb/>
下閣至澄襟院引北巖泉水架竹落庭注石盆中瑩徹<lb/>
可挹使人不覺頓忘俗意時子虚希古先歸院之東元<lb/>
醫之居也予與明微宿焉<lb/>
<pb n="KR2k0133_WYG_000-20a"/>
　張注曰澄襟院唐左術僧録遍覺大師智慧之塔院<lb/>
　也碑云起塔於萬年縣神禾鄉孫村今屬鴻固鄉元<lb/>
　醫世為樊川人其居北倚髙坡泉聲泠泠竹隂相接<lb/>
　圃中植花穴洞巖間架閣池上茂林修竹與之隠映<lb/>
　真有幽勝之趣　續注曰澄襟院水乆涸今為長老<lb/>
　濵巨源衣鉢院荘則金興定辛巳間尚為元氏之居<lb/>
　遷徙後遂無聞焉近代李構即莊建閣鑿洞立三清<lb/>
　像遂呼為三清閣兵後髙竇老奉披雲真人為十方<lb/>
<pb n="KR2k0133_WYG_000-20b"/>
　院門人樊志髙盡冇元荘典刑雖在盛事則廢<lb/>
辛亥厯廢延興寺過夏侯村王白二莊林泉<lb/>
　張注曰延興寺在楊萬坡斷碑遺址瓦礫遍地興廢<lb/>
　之由無可考今為里人劉氏所有竹木森蔚泉流清<lb/>
　淺景勝元醫之居但不葺治耳駙馬都尉王銑林泉<lb/>
　在延興寺之東與朝奉郎白序為鄰王氏林泉乆不<lb/>
　治白字聖均荘冇揮金堂順年堂疑夢室醉吟菴翠<lb/>
　屏閣寒泉亭辛夷亭桂嵓亭今為王員外家所有<lb/>
<pb n="KR2k0133_WYG_000-21a"/>
東次杜曲前瞻杜固盤桓移時<lb/>
　張注曰唐史稱杜正倫與城南諸杜素逺求通譜不<lb/>
　許銜之世傳杜固有王氣諸杜居之衣冠世羙及正<lb/>
　倫執政建言鑿杜固通水以利人既鑿川流如血閲<lb/>
　十日方止自是南杜稍不顯居杜固者謂之南杜以<lb/>
　北有杜曲故也杜固今謂之杜坡所鑿之處崖塹尚<lb/>
　存俗曰馬堋厓或曰鳳凰嘴不知何謂也杜氏世𦵏<lb/>
　少陵原司馬村之西南杜甫嘗稱杜曲諸生少陵野<lb/>
<pb n="KR2k0133_WYG_000-21b"/>
　老正謂杜曲少陵相近故也甫為晉征南将軍預之<lb/>
　後預𤣥孫某隨宋武帝南遷遂為襄陽人甫曽祖某<lb/>
　為鞏令又徙河南宋孫洙謂甫傳以牧之為甫族孫<lb/>
　盖同出於預也是甫乃城南諸杜之裔耳然唐宰相<lb/>
　世系不載不知何故俟再考之<lb/>
越姜保至興教寺上玉峰軒南望龍池廢寺<lb/>
　張注曰興教寺總章二年建有三藏𤣥裝慈恩西眀<lb/>
　三塔寺倚北岡南對玉案峰元豐中知京兆龍圗李<lb/>
<pb n="KR2k0133_WYG_000-22a"/>
　公登眺於斯命僧創軒是名玉峰擢萬年令陳正舉<lb/>
　為之記龍池寺直玉案山之北　續注曰興教寺開<lb/>
　成四年沙門令總載修三藏塔名屯田郎中兼侍御<lb/>
　史劉軻撰慈恩塔銘太子左庶子御史中丞李𢎞度<lb/>
　撰西銘塔貢士宋復撰三藏塔奠中差大右慈恩左<lb/>
　西眀差小殿宇法制精宻莊嚴<lb/>
過塔院抵韋趙覧牛相公樊鄉郊居<lb/>
　張注曰塔院者京兆開元寺福昌塔之莊也俗謂之<lb/>
<pb n="KR2k0133_WYG_000-22b"/>
　塔院修竹喬木森結參天池䑓廢基頗多不知在唐<lb/>
　為誰氏業俗傳國初狂人李琰居之琰誅沒官後福<lb/>
　昌塔成賜之為常住韋趙村有牛相僧孺郊居子孫<lb/>
　尚有存者僧孺八世祖某隋封竒章公長安城南下<lb/>
　杜樊鄉有賜田數頃書千卷僧孺居之依以為學後<lb/>
　為相與李徳裕相惡門生故吏各相為黨先是泓陟<lb/>
　相徳裕宅為玉碗僧孺宅為金杯且云金毁可作他<lb/>
　器玉毁不復用矣其言果驗然唐史傳方技者不載<lb/>
<pb n="KR2k0133_WYG_000-23a"/>
　其事其亦闕文矣乎<lb/>
廼登少陵原西過司馬村穿三像院㝷舊路暮歸孫君<lb/>
中復之廬<lb/>
　張注曰長安志云少陵原南接終南山北直滻水本<lb/>
　為鳳棲原漢許后𦵏少陵在司馬村之東因即其地<lb/>
　呼少陵原杜牧之自志云𦵏少陵司馬村栁宗元志<lb/>
　伯妣墓曰𦵏萬年之少陵原實鳳棲原也原脉起自<lb/>
　南山屈曲西北岡阜相連纍纍不斷凡五十里然則<lb/>
<pb n="KR2k0133_WYG_000-23b"/>
　鳳栖少陵其實一本因地異名耳漢總謂之洪固原<lb/>
　今萬年縣有洪固鄉司馬村今在長安城之東南少<lb/>
　陵在村之東北則滻水在東非在北矣少陵東接豐<lb/>
　梁原或作鳳涼原滻水出焉東北對白鹿原荆谷水<lb/>
　出焉二水合流入渭杜甫詩所謂登髙素滻原是也<lb/>
　少陵之東岡下即滻水之西岸其地有泉舊傳有犢<lb/>
　跑鳴而泉出今謂之鳴犢鎮三像寺開元中建背倚<lb/>
　北原髙數百尺始寺依原刻三大佛故名又云開元<lb/>
<pb n="KR2k0133_WYG_000-24a"/>
　末為武恵妃建武氏墓在鳳棲原長興坊與寺亦相<lb/>
　近中復田家子今為進士<lb/>
壬子渡潏水而南上原觀乾湫憩塗山寺望翠微百塔<lb/>
子虚約逰五䑓而與僕夫負行李者相失遂飲於御宿<lb/>
川之王渠醉還申店幾夜半矣<lb/>
　張注曰乾湫在神禾原皇甫村之東舊傳有龍移去<lb/>
　南山炭谷原之湫水遂涸故謂之乾湫炭谷之水遂<lb/>
　著靈異歴代崇為太乙湫或曰炭谷太乙谷土人語<lb/>
<pb n="KR2k0133_WYG_000-24b"/>
　急連呼之耳　續注曰塗山寺在皇甫村神禾原之<lb/>
　東南舊傳皇甫村有三社曰鸞駕坪鳳皇䑓及廢栖<lb/>
　真觀翠微寺在終南山上本太和宫武徳八年建貞<lb/>
　觀十年廢廿年太宗厭禁内煩熱命將作大匠閻立<lb/>
　本再葺改為翠華宫元和元年廢為翠微寺杜甫詩<lb/>
　云雲薄翠微寺則元和之前固已謂之寺矣百塔在<lb/>
　梗梓谷口唐信行禪師塔院今謂之興教院唐裴行<lb/>
　儉妻庫狄氏嘗讀信行集録及歿遷窆於終南山鴟<lb/>
<pb n="KR2k0133_WYG_000-25a"/>
　號堆信行塔之後由是異信行者往往歸𦵏於此今<lb/>
　小塔纍纍相比因謂之百塔塔東為石鼈谷廣惠神<lb/>
　祠在焉西為豹林谷种放隐居之地放居今為女冠<lb/>
　所有蘇季明松門亦在其西而董村者翠微寺下院<lb/>
　也又在其西自董村西行幾十里曰豐徳寺豐徳長<lb/>
　老所居今其寺猶有僧焉南五臺者曰觀音曰靈應<lb/>
　曰文殊曰普賢曰現身皆山峰卓立故名五臺圓光<lb/>
　寺王建集為靈隠臺寺陸長源辯疑志為慧光寺韓<lb/>
<pb n="KR2k0133_WYG_000-25b"/>
　渥集為神光寺今謂之圓光寺五臺之北有留村數<lb/>
　寺皆下院也御宿川按揚雄傳曰武帝開上林南苑<lb/>
　至宜春鼎湖昆吾傍南山而西至長楊五柞北繞黄<lb/>
　山瀕渭而東逰觀則止宿其中故曰御宿大抵樊川<lb/>
　御宿皆上林苑地也<lb/>
癸丑詣張思道循原而東詣蓮花洞經裴相舊居越幽<lb/>
州莊上道安洞抵炭谷既行小雨而還復尋㑹景堂清<lb/>
談終日<lb/>
<pb n="KR2k0133_WYG_000-26a"/>
　張注曰思道唐學士鷟之後居潏水之隂好讀書善<lb/>
　屬文雅麗有祖風自思道之居東行五六里直樊川<lb/>
　之上倚神禾原有洞曰蓮花舊為村人鄭氏之業鄭<lb/>
　氏逺祖乾曜尚眀皇之女臨晉公主杜甫詩有宴鄭<lb/>
　駙馬洞中云主家隂洞細烟霧宜即此地也自洞東<lb/>
　行三四里為唐裴相國郊居林泉之勝亦樊川之亞<lb/>
　今為鄱陽沈思之居又南行三里至幽州莊李氏林<lb/>
　亭李氏燕人也故以幽州名泉竹之盛過沈莊矣南<lb/>
<pb n="KR2k0133_WYG_000-26b"/>
　行四里至道安洞今為尼院院中起小塔西倚髙崖<lb/>
　東眺樊南之景舉目可盡又南行七八里至炭谷自<lb/>
　谷口穿雲渡水躡亂石冐懸崕行十餘里數峰聳削<lb/>
　蹬道之半有司馬温公𨽻書二十八字曰登山有道<lb/>
　徐行則不困擇平稳之地而置足則不跌人莫不知<lb/>
　之鮮能慎谷前太乙觀有希夷先生所撰碑觀南為<lb/>
　故處士雷蕳夫隐居之地<lb/>
甲寅北歸及内家橋子虚别焉予與眀微自翠臺莊由<lb/>
<pb n="KR2k0133_WYG_000-27a"/>
天門街上畢原西望三㑹寺定昆池迤邐入明徳門<lb/>
　張注曰内家橋今名也或曰雷家或曰能家皆姓也<lb/>
　橋之西又有沈家橋第五橋亦以姓名羅隠城南雜<lb/>
　感詩有頼家橋上潏河邊之句似當以能為是翠臺<lb/>
　莊不知其所以莊之前有南北大路俗曰天門界北<lb/>
　直京城之明徳門皇城之朱雀門宫城之承天門則<lb/>
　界當為街俗呼之訛耳許渾有天門街望之詩可據<lb/>
　天門街當畢原之中長安志曰少陵原西入長安縣<lb/>
<pb n="KR2k0133_WYG_000-27b"/>
　界五里盖畢原也志誤以為少陵西望三㑹寺寺邊<lb/>
　有大塜世傳為周穆王陵北有池舊與昆明池相通<lb/>
　唐為放生池有臺俗曰迦葉佛説法臺而傳記以為<lb/>
　蒼頡造書臺景龍中中宗幸三㑹寺與羣臣賦詩上<lb/>
　官偼伃所謂釋子談經處軒臣刻字留是也定昆池<lb/>
　安樂公主之西莊也在京城之延平門外景龍初命<lb/>
　司農卿趙履温將作少監楊務㢘為園鑿沼延十數<lb/>
　里時號定昆中宗臨幸與羣臣賦詩<lb/>
<pb n="KR2k0133_WYG_000-28a"/>
厯延祚光行道徳永達四坊之地至崇業坊覽𤣥都觀<lb/>
之遺基過岡論唐昌觀故事<lb/>
　張注曰唐昌觀又曰唐興觀在安業坊𤣥都觀北中<lb/>
　有玉蘂花元和中有仙子来觀嚴休父元稹軰俱有<lb/>
　倡和<lb/>
既而北行數里入含光門而歸焉實閏月十六也<lb/>
　張注曰城南之景有聞其名而失其地者有具其名<lb/>
　得其地而不知其所以者有見於近世而未著於前<lb/>
<pb n="KR2k0133_WYG_000-28b"/>
　代者若牛頭寺碑隂記永清公主莊長安志載沙城<lb/>
　鎮薛據南山别業羅隠雜感詩有景星觀姚家園葉<lb/>
　家林聞其名而失其地者也翠臺莊髙望樓公主浮<lb/>
　圗温國塔朱坡具其名得其地而不得其所以者也<lb/>
　楊舍人莊唯釋院神禾少陵兩原三清觀塗山寺陳<lb/>
　氏昆仲報徳廬劉翔集之濛溪劉子衷之樊谿五臺<lb/>
　僧墳院見於近世而未著於前代者故皆略之以俟<lb/>
　再考至於名蹟可據而暴於人之耳目者皆得以詳<lb/>
<pb n="KR2k0133_WYG_000-29a"/>
　書焉<lb/>
</p>
<p>
</p>
  </div>
</body>
</text>
</TEI>
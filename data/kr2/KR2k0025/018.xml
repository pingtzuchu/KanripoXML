<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>延祐四明志卷十八</head> <lb/>
    <p>
<pb n="KR2k0025_WYG_018-1a"/>
欽定四庫全書<lb/>
　延祐四明志卷十八<lb/>
　　　　　　　　　　　　　元　袁桷　撰<lb/>
　　釋道攷<lb/>
　　　定海縣<lb/>
總持律寺縣東北一里唐咸通初慧鑑大師剏乾寧中<lb/>
賜額曰䕶境宋大中祥符初改今額建炎燬後重建<lb/>
觀音教寺縣東北一里宋皇祐初僧戒修剏紹興中賜額<lb/>
<pb n="KR2k0025_WYG_018-1b"/>
妙音教寺縣西二里宋元豐中僧普照置建炎初賜額<lb/>
能仁教寺縣西北四里宋紹興間僧中卞建名利濟政<lb/>
和中賜今額<lb/>
慈化院在縣西北二里宋淳熈中僧圓證置<lb/>
顯孝接待院縣西五里宋元豐中僧一静置名崇先淳<lb/>
熈間請今額<lb/>
瑞巖禪寺縣東南九十里唐會昌中郡守黄公晟為普<lb/>
化禪師剏立精舎景福初改為寺宋治平初賜額名開<lb/>
<pb n="KR2k0025_WYG_018-2a"/>
善祥符中因産靈芝名瑞巖山有十二峯峯下有閣<lb/>
知郡李公撫辰題云高閣玲瓏倚半空秋來靜掃白<lb/>
雲蹤無人冩此天然景十二䦨干十二峯龍圖舒<lb/>
公亶來剏草堂為遊息之地詩云十二峯頭月未<lb/>
央天風吹下紫芝香我來分得僧清致布衲蒲團<lb/>
一草堂鄞江先生周公諤詩云紫芝巖下斵懸崖<lb/>
簾捲西風一梵齋流水聲中鳴好鳥寒松影裏踏<lb/>
青鞋裴公綠野雲連墅白傅香山月滿懐珍重社<lb/>
<pb n="KR2k0025_WYG_018-2b"/>
蓮風味在短藜長許野人偕<lb/>
華巖禪寺縣南四十里唐廣明中知禪師置名雲巖宋<lb/>
大中祥符初賜額名旌教景定初改今額攻媿題云<lb/>
但見雲生谷初無石似巖得名非舊觀買地作精藍境<lb/>
勝環修竹門深擁翠杉禪林自佳處莫問後三三<lb/>
佛巖禪寺縣南七十里唐天復初明禪師置宋寳元初<lb/>
請額名崇梵後改今額<lb/>
明慧禪寺縣東南七十里唐乾寧初置名保安宋治平<lb/>
<pb n="KR2k0025_WYG_018-3a"/>
初改今額<lb/>
恵寂律寺縣東南七十里晉開運中置名蘆浦宋治平<lb/>
初改今額<lb/>
慈濟寺縣東一百三十里宋治平初置<lb/>
資聖禪寺縣東南六十里唐天順初置名資福宋治平<lb/>
初改今額<lb/>
本覺禪寺縣東南一百二十里周顯徳間居民宋可規<lb/>
耕地得片石上鑴七佛因建彌勒庵宋治平初改立為<lb/>
<pb n="KR2k0025_WYG_018-3b"/>
寺<lb/>
宣化律寺縣南九十里宋嘉定中里人柯仲諭始建庵<lb/>
端平初改立寺請因武康縣廢寺舊額名宣化<lb/>
寂照寺縣東南九十里梁貞明中置名保安宋治平初<lb/>
改今額<lb/>
興善寺縣南五十里唐天順初置名保安宋治平初改<lb/>
今額<lb/>
延恩院縣南三十里宋端平中僧文最置名普濟庵端<lb/>
<pb n="KR2k0025_WYG_018-4a"/>
平中改今額<lb/>
顯教律院縣南五十里宋開禧中伍氏建庵治平中改<lb/>
今額<lb/>
靈峯禪寺縣南四十里周廣順初全禪師置名保安宋<lb/>
治平初改今額<lb/>
浄居禪寺縣南二十里唐乾寧初置名龍明宋治平初<lb/>
改今額舒亶題詩云老厭冠盖場萬事不掛耳時與林<lb/>
間人靜話無生理却聞錢長官只飲淨居水使我夜不<lb/>
<pb n="KR2k0025_WYG_018-4b"/>
眠燈花亦懽喜<lb/>
浄巖院縣南三十里漢乾祐初置名練盆宋治平初改<lb/>
今額<lb/>
泗州律寺縣南三十里唐清泰中有石佛因水自山流<lb/>
下僧清立因剏精舎後改今額<lb/>
回向崇法寺縣西一十五里宋建隆初僧義朋紹宗置<lb/>
名回向治平初改崇法<lb/>
永寧教寺縣西四十里晉天福中僧鑑瑩置名明波宋<lb/>
<pb n="KR2k0025_WYG_018-5a"/>
治平初改今額<lb/>
妙勝禪寺縣西三十里唐清泰中置名永安宋治平初<lb/>
改今額鄭佃為之記曰法常弊於有而法非有則<lb/>
不立是故道之應世也以有為法而以無為用猶<lb/>
云一身也四體具則為成人而所以為人者非四<lb/>
體之任也夫聲縁於耳聞者非耳也色縁於目而<lb/>
見者非目也茍廢耳目而求聲色之辨則何所從<lb/>
而受之哉故以道觀法則内之耳目異處也以道<lb/>
<pb n="KR2k0025_WYG_018-5b"/>
觀用則外之聲色同我也内外有辨故事之所以顯有<lb/>
無相生故理之所以㣲此道之所以先天地而不生後<lb/>
萬物而不滅也故為之宫室以致其恭為之像塑以申<lb/>
其信而又為之言説章句以道其所歸此法之所以自<lb/>
立而衆之所可知也至於有相而不可以形求有言而<lb/>
不可以情解超然自得而天地萬物莫之能偶此則智<lb/>
之所不及而用之所自成也明州定海縣有禪院名妙<lb/>
勝距州城三十里瀕海之上環水之中居處庳陋而有<lb/>
<pb n="KR2k0025_WYG_018-6a"/>
風濤漂注之患五代清泰中居人姚綰始以其地易而<lb/>
新之遂能避其患而衆安以處也其徒以籍相傳房居<lb/>
而族食凡百有四十餘年而院之存者無幾矣熈寧五<lb/>
年其徒以力不能勝而爭訟以起於是衆列狀以告於<lb/>
州願以為十方住持州下其狀於僧司使集衆以舉所<lb/>
知而衆皆以淡交者應州凡兩上其狀而始獲請淡交<lb/>
居之數年而四方之人始知有妙勝矣信慕祈嚮持金<lb/>
帛而至者盖迹相接於路而以後為愧於是為之復新<lb/>
<pb n="KR2k0025_WYG_018-6b"/>
昔之故陋今焕乎其有文矣昔之庳隘今廓乎其有容<lb/>
矣又因其院之隙以建轉輪寳藏其費累數百萬皆不<lb/>
煩於求而自應用工始畢而其徒有訟於州願復得故<lb/>
處州以訊於縣縣力争之而後已今既安且久矣交公<lb/>
於是日與其衆談無上之法轉無礙之輪以䝉利於衆<lb/>
生此衆之所願記而余之所以告於人者也若夫究竟<lb/>
寂滅而不住於法萬法現前而當體為用説無所説行<lb/>
無所行而有無内外不可以係而處之此則智之所不<lb/>
<pb n="KR2k0025_WYG_018-7a"/>
及而亦非余之所能言也元豐三年三月望日記羅適<lb/>
重修記曰元祐七年冬予受命提㸃二浙刑獄事明年<lb/>
夏出按明州之定海因之澥浦經度創鎮舟過清泉有<lb/>
梵刹焉枕河臨道竹深而林䕃氣象灑然清與神會就<lb/>
之以避炎熇時長老智榮師喜我之来芬我以香息我<lb/>
以牀睡足環視物幽景涼觀其院之掲名曰妙勝智榮<lb/>
師言五代時姚綰捨地建之初號永安大宋英宗皇帝<lb/>
登極以治平改元乃新今額熈寧五年主僧元旦聞於<lb/>
<pb n="KR2k0025_WYG_018-7b"/>
州願作十方州致廣恵首座淡交開堂始昌禪席淡交<lb/>
住廣恵以智榮師繼之予過時智榮師造釋迦殿新堂<lb/>
厨廊廡其功將成予已深嘉師能以禪人興教事起人<lb/>
之信也明年師又使檀越嚴恕持書乞記且云以元祐<lb/>
八年冬經始之至紹聖二年秋工告畢凡為屋一百五<lb/>
十楹佛像七身粉繪莊嚴華而不侈嗚呼天下為僧者<lb/>
多勞人以逸己蠱我正法智榮師能了自性不為己勞<lb/>
人惟張大佛事使四方衲衣緇侣得以安處乎般若之<lb/>
<pb n="KR2k0025_WYG_018-8a"/>
塲晨兮升堂夜兮入室破迷袪惑掃空了知如来正法<lb/>
眼藏與虚空等又能使一方白衣俗士信佛有大法門<lb/>
可以出生死滅罪業各植大善根入我佛境師之所存<lb/>
不其偉哉予嘗怪世之學禪者自藥山不許人看經之<lb/>
後妄生疑情不知藥山為人破執欲人言下一決而悟<lb/>
由不二法門直入無等等正覺反㠯口耳所聞縱横辨<lb/>
捷自謂見性棄經破律蕩無所守譬如操舟之人不信<lb/>
柂楫流浪江海安能到彼岸耶又聞之藥山嘗自看經<lb/>
<pb n="KR2k0025_WYG_018-8b"/>
或有問者藥山云遮眼此善忘其指者也如来云以筏<lb/>
喻者法尚應捨而況非法吾知藥山真看經者也師為<lb/>
我謝學者藥山古佛豈欺後世哉勉之紹聖三年四月<lb/>
八日記<lb/>
息雲律寺縣西北六十里宋治平間僧法志置崇寧初<lb/>
改今額<lb/>
正覺教寺縣西北六十四里周廣順初僧清肅置<lb/>
名回峯宋治平中改額寺有清風軒邑尉蔡覿詩云<lb/>
<pb n="KR2k0025_WYG_018-9a"/>
海風拍枕燈初暗山雨打牕人正寒料得此軒秋更好<lb/>
怒濤推月上闌干文康公王曙咸平中以著作佐郎宰<lb/>
邑詩云山勢欲壓海禪扃向此開魚龍腥不到日月影<lb/>
先来樹色䆋擎出鐘聲浪答回何期隨吏役蹔得拂塵<lb/>
埃<lb/>
伏龍廣福律寺縣西八十里唐咸通初鑒諸禪師置刺<lb/>
史栁公武請今額山有海眼泉冬夏常温宋邑宰朱景<lb/>
獻遊山題詩云凌雲峻嶺隔凡塵嶺外湖天别是春一<lb/>
<pb n="KR2k0025_WYG_018-9b"/>
千丈巖人已往五百年事跡徒陳自傳道貌今無垢<lb/>
不脱禪衣句尚新信是飛仙游戲處何須雲外望三<lb/>
神德祐初黄公震詩云壯哉天造伏龍山獨壓溟波<lb/>
浩蕩間百怪鯨鯢俱帖息半天風雨共高閒盈眸縹<lb/>
緲三神境跬歩巉巖九豹關只恐此龍難久伏雲雷<lb/>
天色正班班<lb/>
永福院縣西三十里僧清友置宋嘉定中請杭州仁和<lb/>
縣廢院額名永福<lb/>
<pb n="KR2k0025_WYG_018-10a"/>
覺海教寺縣南一十三里唐會昌初置名清海宋大中<lb/>
祥符初改今額<lb/>
洞山教寺縣西北八十里唐開平初置宋祥符請額曰<lb/>
幽棲洞山乃將軍山洞也<lb/>
覺度寺縣西六十里宋寳祐初置松林庵至元十五年<lb/>
改今額<lb/>
　　　慈溪縣<lb/>
普濟教寺縣東北一里吳赤烏二年太子太傅都鄉侯<lb/>
<pb n="KR2k0025_WYG_018-10b"/>
闞澤書堂後捨為寺唐大中初縣令李楚臣因闞澤字<lb/>
徳潤故以名寺乾符中勅賜應天徳潤宋大中祥符初<lb/>
改今額寺之東岡有松如龍有石如虎元豐中縣令盛<lb/>
次仲題詩云一松偃蹇蒼龍蟠一石巉巖怒虎踞我來<lb/>
題作龍虎軒祗恐風雲捲將去因以龍虎名軒朱翌詠<lb/>
古松詩云三國名臣宅千楹釋子宫但求除橘籍不見<lb/>
老松公懷抱凌雲上規模偃盖同須防雷雨際恐見化<lb/>
為龍<lb/>
<pb n="KR2k0025_WYG_018-11a"/>
補陀教寺縣東一十里唐大中間建舊名大中觀音院<lb/>
治平初改額<lb/>
精進院在縣南三十里唐廣明初賜額保國宋治平初<lb/>
改今額<lb/>
白龍慈化院在縣東五里乾祐間僧師𧦬築庵修道誦<lb/>
經有白龍矯首以聴里人唐居恵捨基建寺故號白龍<lb/>
治平間賜今額<lb/>
永樂寺在縣西六十里宋景定初置<lb/>
<pb n="KR2k0025_WYG_018-11b"/>
白巖教寺縣西南三十里宋乾徳中建天聖中賜額<lb/>
隂興寺縣東一十五里舊名雲舎庵係在城袁通判建<lb/>
僧大倫改今額仍奉袁氏祠堂<lb/>
禪餘吉祥寺在縣西南四十里晉天福中置以禪餘山<lb/>
為名宋治平初改今額<lb/>
赭山清果教寺縣南一十里周顯徳間建宋治平初賜<lb/>
今額<lb/>
寳慶教寺縣東三十里宋端拱初僧宗定建名西資庵開<lb/>
<pb n="KR2k0025_WYG_018-12a"/>
禧間僧廣清請今額<lb/>
善慶教寺縣東南一十五里宋淳祐中僧時習建名崇<lb/>
孝開慶初張司法請今額<lb/>
妙應教寺縣東四十里宋治平間僧悟諲建紹興中請<lb/>
今額<lb/>
雲溪廣福教寺縣西南三十里唐光化初郡守黄公晟<lb/>
建聖壽院宋紹興中改今額<lb/>
定林教寺縣東一十五里晉天福初僧全奉建扁曰峯<lb/>
<pb n="KR2k0025_WYG_018-12b"/>
山天聖中改今額<lb/>
覺林教寺縣西四十里唐景福初僧𢎞之建宋治平初<lb/>
賜額<lb/>
雲湖慶安教寺縣西北一十五里周顯徳中建宋治平<lb/>
初賜額<lb/>
甘露教寺縣西六十里唐開元中湯禪師建名上龍福<lb/>
山宋治平初改今額<lb/>
金仙教寺縣西北六十里唐乾符初僧<hi>闕</hi>習建舊名福<lb/>
<pb n="KR2k0025_WYG_018-13a"/>
林宋治平初改今額<lb/>
蓮華教寺縣東北十里唐寳厯初僧圓逺等建治平初<lb/>
賜額<lb/>
資西接待教院縣北二十里宋寳祐中建<lb/>
寳嚴教院縣西二里宋景祐間建始號永明嘉定中請<lb/>
杭州錢塘寳巖廢寺額中丞舒亶詩云四山烟雨收雙<lb/>
沼漾晴碧白鳥忽飛來㸃破簷前色<lb/>
妙峯教寺縣西南六十里宋紹興間僧可宗建<lb/>
<pb n="KR2k0025_WYG_018-13b"/>
五峰廣福教寺縣西北三十里唐元和中僧志堅建宋<lb/>
祥符初請額<lb/>
天台東教寺縣東北一里宋嘉祐初創始名普濟淳熈<lb/>
初賜今額<lb/>
永明寺縣西南隅唐儀鳯初邑大夫吕珂捨宅為寺元<lb/>
號禪林院宋髙宗賜名大寳大中祥符初賜今額<lb/>
定香教寺縣西六十里唐天復初僧道恩建賜額太平<lb/>
院宋治平初改今額<lb/>
<pb n="KR2k0025_WYG_018-14a"/>
定慧教院縣西南五十里石晉開運初建賜額支山宋<lb/>
治平間改今額<lb/>
金繩教寺縣西北三十里唐清泰間僧法通禪師因華<lb/>
嚴寺廢基建祥符中賜額<lb/>
吉祥教寺縣東北一十里宋治平中建<lb/>
華嚴律院縣東北一里宋端拱初建紹興中賜今額知<lb/>
餘姚縣陳時舉記曰學佛之徒以戒為本戒行微細<lb/>
易學難持要先當明律律嚴而宻防微杜漸無所<lb/>
<pb n="KR2k0025_WYG_018-14b"/>
不至僧不明律動輒得咎何暇講他學是故如來<lb/>
將入湼槃最取教化尤深激切吿諸比丘曰於我<lb/>
滅後當尊重珍敬波羅提蜜多若佛弟子克遵佛<lb/>
訓不犯律儀堅持禁戒禪定智慧自然發生則與<lb/>
如來住世無異也受人天供養作濟世津梁夫復<lb/>
何嫌宗暐律師久從靈芝游傳南山教戒行髙潔道業<lb/>
純備真佛弟子為此方所欽敬久矣明州慈溪縣有東<lb/>
西二巨刹東曰普濟寺寺之西南隅即華嚴院也院自<lb/>
<pb n="KR2k0025_WYG_018-15a"/>
更十方以来屢經住持皆不克振基址湫隘室屋卑冗<lb/>
僅容百指嵗久不葺頹毁殆盡偷安茍且之人不復能<lb/>
主於是邑父老士庶咸以律師之善狀告於有司俾其<lb/>
尸之師不獲辭既至朝夕重習寒暑不懈慨然念敝陋<lb/>
之甚不足以嚴奉香火安處徒衆始鋭意更張作是願<lb/>
已衆信鄉合欣然效力乃闢土宏基剗除舊迹鼎新大<lb/>
厦設殿於中以尊大士像建堂於前後演毗尼法僧房<lb/>
廊廡次第成就種種莊嚴之具無不辦集四方從學之<lb/>
<pb n="KR2k0025_WYG_018-15b"/>
徒幾百人往来雲水至者如歸師與徒弟甘苦一體諷<lb/>
懴呪無頃刻怠惰邑人愈加歸向凡有疾病困苦無逺<lb/>
近貴賤皆投依焉而師誠意専致以故而祈禱無不獲<lb/>
此佛法久住之像而是院之興固未易量噫今之髙堂<lb/>
邃宇貌像嚴飾為邑人祈福之地者向朽敝之餘也今<lb/>
之芳池綠水花木映照為衲子游息之所者向糞牆之<lb/>
基也茍非其人道不虚行雖物之廢興固自有時然實<lb/>
本於人事耳儻非暐師戒律精誠有以動人其能建立<lb/>
<pb n="KR2k0025_WYG_018-16a"/>
如是耶師以宣和庚子住持即其年具造經營積累建<lb/>
炎庚戌始得周備求文章於予以紀嵗月子與師為里<lb/>
社之舊熟知其人因書所見之實以勒諸石本院素無<lb/>
莊土邦人大檀越林暐迪功施田五十畝以為倡師言<lb/>
自是常住必續有喜捨者當别具記云紹興壬子十月<lb/>
二十日記<lb/>
佛跡律寺縣東三十里唐天寳中僧惟實建<lb/>
凰巖律寺縣西二十五里宋紹興間僧宗曉建<lb/>
<pb n="KR2k0025_WYG_018-16b"/>
三峯資壽律寺縣西南六十里唐咸通間虞世南建名<lb/>
聖壽宋景定初改今額<lb/>
福源律寺縣西三十五里至元燬中丞舒亶題云<lb/>
寺占靈龜背山横小㠗頭一橋雲借路雙沼月分秋竹<lb/>
影摇虚室松烟著曉樓殘鐘誰共聴寒籟更颼颼<lb/>
證心律寺縣西四十里唐天福中僧道珍建請今額<lb/>
蘆山普光律寺縣西南二十五里唐清泰間建治平初<lb/>
賜額<lb/>
<pb n="KR2k0025_WYG_018-17a"/>
香山智度禪寺縣東三十里唐天寳中僧惟實結庵廣<lb/>
徳初建寺大厯中請額<lb/>
東臯福昌禪寺縣東南二里宋淳祐中僧智恭建咸淳<lb/>
中賜額<lb/>
五磊普濟禪寺縣西北四十里唐文德中僧令頵禪師<lb/>
建舊名靈山大中祥符改今額中丞舒亶詩云五磊<lb/>
峯高筆揷天長松合抱幾千年塵氛洒落非人世風<lb/>
露清明近月邊枕上數聲敲夜磬山前百畝起春田<lb/>
<pb n="KR2k0025_WYG_018-17b"/>
我来欲卧蒼苔色不著藍輿兩兩肩<lb/>
定水教忠報徳禪寺縣西北三十里唐乾元間僧一華<lb/>
建名清泉宋嘉熈初袁樞密増田建寺請於朝改賜今<lb/>
額<lb/>
石門饒益禪院縣西南五十里唐景福初進禪師建扁<lb/>
曰石門宋治平初賜今額<lb/>
西峰度門禪院縣西北六十里唐元和間常禪師建名<lb/>
曰西峯後改廣明宋治平初改今額<lb/>
<pb n="KR2k0025_WYG_018-18a"/>
永壽尼寺縣西北一十餘里宋紹興中僧恵真無念建<lb/>
咸淳中燬後重建<lb/>
湖田經堂縣東二十里宋開慶初余徳齋置<lb/>
寳蓮經堂縣西五十里至元中王恩恭置<lb/>
正念庵縣西一十五里宋淳祐中僧法印建<lb/>
溪隠庵縣東二十里至元中僧如良建<lb/>
福源精舎縣東五里淳祐十年朝奉郎知溧水縣李以<lb/>
申妻朱氏所建婦茹氏増創之尚書可齋袁商為記孫<lb/>
<pb n="KR2k0025_WYG_018-18b"/>
印傳妻胡氏復置田二頃四十畝命僧有心主領翰林<lb/>
侍講學士袁桷為記<lb/>
　　　象山縣<lb/>
等慈禪寺縣西北一里舊名鳳躍宋元嘉初置治<lb/>
平初改今額吳郡方預釋迦殿記曰三代而下自<lb/>
天子逹於庻人為之宫室莫不有制卑踰尊賤敵<lb/>
貴則其制亂是故聖人作為法度雖毫毛纖悉之<lb/>
餘未嘗不叮嚀規戒盡君臣上下之分使尊而貴者<lb/>
<pb n="KR2k0025_WYG_018-19a"/>
不過其侈卑且賤者亦不甚陋為萬世之定法也自爾<lb/>
剏營百出事非經見窮巧極智矧生於後人則學者未<lb/>
聞固不敢輕議余以此事牽出鄞江因次象山縣有浮<lb/>
屠氏慶恩者忽見余而言曰負縣之北隅有我佛所居<lb/>
曰等慈慶恩實僧院也且院之名今天子詔以賜之舊<lb/>
亦以鳯躍為額甲乙繼守四百有餘嵗咨嗟前人蔽於<lb/>
自奉以法堂方丈香積僧室逸居飽食為事獨大殿歴<lb/>
年踰久棟楹梁桷橈折朽腐飄風暴雨無以處我佛某<lb/>
<pb n="KR2k0025_WYG_018-19b"/>
方逺慕覺道繼唱真乘不忍坐見隳敝發無量大慈悲<lb/>
心一日率住持人友宗訪縣人林奉元實此民巨富之<lb/>
又豪者同力勸緣廣募檀信迺得錢百萬涓日命工雨<lb/>
鍤霜斤鼎新革故飛甍畫棟蟬聨綺錯仰望俯視丹雘<lb/>
浮動乃以釋迦佛坐之於中文殊普賢迦葉阿難四菩<lb/>
薩侍焉護法二神立於其外復以十八大羅漢環拱旁<lb/>
列就其佛之尊者名之曰釋迦殿逺近嚮慕源源如歸<lb/>
嗚呼非我佛法廣大妙道通達則何能集是壯觀哉以<lb/>
<pb n="KR2k0025_WYG_018-20a"/>
元嘉八年十月始作治平二年十一月休工某能力為<lb/>
如是願丐之以書本末將激其不能為者余應之曰師<lb/>
之言詳矣使余雖信後之營向之巧而復為之説亦無<lb/>
以過之也况余所不敢輕議者耶治平二年嵗次乙巳<lb/>
十二月己丑朔二十五日庚戌記<lb/>
智門禪寺縣西二十五里舊名保安周顯徳中置宋治<lb/>
平初改今額崇寧二十年八月七日象山縣令金陵徐<lb/>
敏求為之記曰西方仙聖立開導引掖之方俾有生就<lb/>
<pb n="KR2k0025_WYG_018-20b"/>
善避惡與吾聖人之道初無以異若其所謂無所<lb/>
住而生其心夫本覺妙明者雖百姓日用而不知<lb/>
至於一切不得已而寓之於迹俾常情卓見聞之<lb/>
亦足以革非心而弭貪欲故以清淨恬虚為禪定<lb/>
以謙退柔遜為忍辱則知心爭可得而息也以菲<lb/>
薄勤儉為修行以窮逹壽夭為因果則賤陋或可<lb/>
得而安也以隨所作業回復償報為地獄之説則<lb/>
為不善於幽隱之中而幸免名刑者或知畏憚也於<lb/>
<pb n="KR2k0025_WYG_018-21a"/>
善俗之政教實亦有助聖人因俗之善而導之有所不<lb/>
禁焉及其弊滋甚則繒臺幔闕銀池玉樹以為莊嚴當<lb/>
然考鼓鳴螺晝夜梵唄㫁指灼體膚以為依歸當然禱<lb/>
福祈年忘本附末紛紛愚衆波蕩以從是學佛蔽䝉之<lb/>
徒以迷識佐其髙妄相夸脅而倡其風之過也韓退之<lb/>
于唐喟然引聖力争四海之域撥衰反正不使汩為怪<lb/>
焉者以為己則學佛之徒不可不慎茍非其人必肆為<lb/>
慢靡嵬瑣之行以害聖治為疑政亂政之罪人縣之西<lb/>
<pb n="KR2k0025_WYG_018-21b"/>
有佛院曰智門距縣三十里最為佳處先是院僧相繼<lb/>
主之姑以前後為序不復簡汰殿宇蕪穢弗除弗治其<lb/>
依倚禍福而恣欺惑者盖不可道也崇寧元年六月衆<lb/>
請於有司願更為十方禪居太守兵部陸公傳命廣恵<lb/>
首座僧曇恵住持慧公操孤髙能其事曽不閱月倐然<lb/>
革圮陋為梵釋龍天之宫方袍至者修潔盡敬人游其<lb/>
地善心以生學佛之徒如此盖亦無負土木華構不為<lb/>
虚設矣院建於周之顯徳治平中賜名為智門迨今始<lb/>
<pb n="KR2k0025_WYG_018-22a"/>
輪奐完備禪刹因知地廢與顯固自有時也其形勢<lb/>
雄快足以登臨耳目所寓無非至教海雲合散空色兩<lb/>
無潮浪去来愛緣欲浄泉聲漱玉與地籟倡和若出廣<lb/>
長舌相宣㣲妙言則意此地又必有神物䕶持須其人<lb/>
而後興焉余宿官於此方推行朝廷善令仁政使海濱<lb/>
之人漸上道化而慧公頗能知佛之本心與衆為善蠲<lb/>
治塔廟恥此為流輩之欺惑良異夫迷不自識者亦可<lb/>
嘉矣懇余施一言以為記故樂為之書<lb/>
<pb n="KR2k0025_WYG_018-22b"/>
寳梵教寺縣東北一百三十步舊名東禪宋建隆初置<lb/>
治平初改今額苾芻法明為之記曰大夏距天竺國不<lb/>
知其幾千萬里有能仁民之教盖出於淨飯之後當<lb/>
周昭王二年四歲而生焉大聖將利王於天下忽<lb/>
地動泉溢虹光上貫紫微王命史占之剖石南郊<lb/>
用紀其事生十九年父王以嗣翌之儲鍾愛甚篤<lb/>
禁何負出之座志堅不可奪遂踰成雪山修道徳著行<lb/>
滿於菩提樹下成等正覺三轉法輪度人無數機薪既<lb/>
<pb n="KR2k0025_WYG_018-23a"/>
盡將入涅槃顧謂其徒曰吾滅後一千年聲教當畱於<lb/>
四方於是阿難多聞第一與諸弟子懼㣲言將絶於畢<lb/>
鉢羅窟中結集法藏凡住世四十有九年所説之法若<lb/>
水傳器將大小諸部不可備舉盛行其土至感明帝夜<lb/>
夢金像飛行殿廷因遣使往西域求之月氏遇摩騰竺<lb/>
法蘭二大士以白氊繪其像貝多葉繕其書至止洛京<lb/>
首命翻譯印四十二章經為釋教来東之始也乃度僧<lb/>
剏白馬寺以奉之原其教大率以因果為宗近則使人<lb/>
<pb n="KR2k0025_WYG_018-23b"/>
遷善逺罪終則使之革凡成聖大有益於教化故世為<lb/>
儒道釋若鼎之足焉歴魏晉隋唐又遷千有餘載中間<lb/>
或隆或替皆係於時君世主其道未嘗為之増損巨唐髙<lb/>
僧𤣥奘義盛者嘗親往天竺備歴寒暑得經律論合前<lb/>
後所譯約五千餘卷梁朝傅大士乃補處慈氏方以其<lb/>
書覆以寳殿架以車軸使人推之此亦流通法寳無窮<lb/>
之意自爾檀信有所祈禱至於事廹懇投如谷答響或<lb/>
者竊疑之曰吾觀琅函玉軸而赤者是紙黑者是墨分<lb/>
<pb n="KR2k0025_WYG_018-24a"/>
别者是業識與夫施財推利之人而手未嘗捧其卷目<lb/>
未嘗關其書又不知其中所説何法祗一舉心祈嚮便<lb/>
能感格神物易危為安此係何道而致之然殊不知如<lb/>
来為一切衆生故於娑婆世界無一芥子許不是舎身<lb/>
命處且以丈尺之地鋪以芥子縱功力筭計尚莫能知<lb/>
况娑婆如是之廣其積功累徳宜乎不待發一言而千<lb/>
里應之此且以一代施之為言若其以法界身隨機逗<lb/>
教則塵塵刹刹殿推是藏聞所出音聲與親聞如来所<lb/>
<pb n="KR2k0025_WYG_018-24b"/>
説一大藏教無以異也而况手持目關游心其間者哉<lb/>
荆溪且一句築神咸資彼岸思惟修習永證菩提則前<lb/>
所謂遷善逺罪革凡成聖豈虚言邪寳梵院者在縣之<lb/>
東北隅去城市一牛吼地治平中始易今額業以十方<lb/>
講觀住持政和間猊座久虚衆舉真懿大師徳臻胡氏<lb/>
子世為邑之大族妙齡披緇度世延慶三十年稟法智<lb/>
大師天台教觀象欽仰既来適丁百廢莫能支梧一日<lb/>
其父允和語之曰邑中未有輪藏為道俗洗心殖福之<lb/>
<pb n="KR2k0025_WYG_018-25a"/>
地汝能經畫吾當助之於是樂從其説袖疏出謁豪右<lb/>
後七年而藏成寳殿一新華龕八面䕶法神龍從地捧<lb/>
之而出菩提天仙光明輝映若帝網珠互相涉入其徒<lb/>
了宗如雅可立同往烏墩鎮募緣得經五百函以實之<lb/>
興作於建炎丁未落成於紹興甲寅總費錢萬有餘貫<lb/>
既成臻公遂告老西堂未二十年而主人幾易第恐日<lb/>
遷月化後之人不知剏始之本末乃過謂僕曰此藏未<lb/>
有記公能以文字治増上勝緣乎僕曰昔韓梓材唐之<lb/>
<pb n="KR2k0025_WYG_018-25b"/>
名儒也嘗為清泉寺作輪藏記其間所載太和中率天<lb/>
下佛祠逾三萬其能置大藏者不過十百然以唐較宋<lb/>
朝其増置佛祠不啻數倍而能置大藏者又何止於十<lb/>
百而已哉顧當時建立之人求其記者皆一時鉅公碩<lb/>
儒托以文章翰墨照耀後人欲其取重於天下矣而公<lb/>
獨以一林下無聞之人求為之記得非以僕蕪而為誚<lb/>
焉<hi>缺</hi>
延壽寺縣北七里舊名龍壽漢乾祐初置治平初改今<lb/>
<pb n="KR2k0025_WYG_018-26a"/>
額<lb/>
常樂禪寺縣東北三十里唐乾寧中刺史黄晟建宋乾<lb/>
徳初改寳慶額治平初改今額盧江縣主簿樓郁記曰<lb/>
嘉祐七年寳祐縣之主僧死邑令陳居玠易為十方之<lb/>
院命金峩首座僧道相居之院在邑之東北一舍之地<lb/>
即明州刺史黄君之所建也寳慶之號肇於乾徳之初<lb/>
至治平改元之明年乃賜常樂之額黄君諱晟仕吳越<lb/>
國王自君之殁百有餘年其徒相傳不為少矣知一身<lb/>
<pb n="KR2k0025_WYG_018-26b"/>
之利而忘其所以利於衆人相師之到而頽垣㫁棟負<lb/>
土而立者相忘矣相師曰吾志在乎山水之間得此固<lb/>
足樂矣乃與同參文應及弟子則之相與經營破私為<lb/>
公撤舊増新又天童僧冲太者植松杉二萬餘本不踰<lb/>
年遂為勝絶之地邑之人知相師不私於其身而有利<lb/>
於衆人咸信而歸之故黄宗浦孫常憫吳允熈陳允恭<lb/>
等為之檀施宗浦乃刺史之裔孫常憫先跡之墜遺有<lb/>
意而興起之既得相師修學去来見在一切佛回向在<lb/>
<pb n="KR2k0025_WYG_018-27a"/>
它化自在天殿曰摩尼寳時金剛藏説過去未来見在<lb/>
諸佛智地今此寳殿妙好嚴特名字何等當説何法願<lb/>
為敷演居士告言佛子智身寥廓徧周十方法界圓融<lb/>
終始無際是以如来正覺初成九天同屆普光一集十<lb/>
處咸登今古無差舊新一念故不離果徳大澤普應十<lb/>
方而為一時一會本無去来心汝今者自心之力念念<lb/>
之中信之此身與十方諸佛齊成正覺轉正法輪則普<lb/>
光即殿殿即普光既信此心住於佛住法界虚空廣大<lb/>
<pb n="KR2k0025_WYG_018-27b"/>
無二則妙勝即殿殿即妙勝學三世佛常行萬行利益<lb/>
衆生不可思議則寳莊嚴即殿殿即寳莊嚴發廣大願<lb/>
充滿法界救䕶衆生慧智自在則妙寳即殿殿即妙寳<lb/>
住菩薩住入佛智地究竟修行成最上道則摩尼寳即<lb/>
殿殿即摩尼寳如是言之則帝綱重重鑑象相入不動<lb/>
智佛常坐道塲諸大菩薩遊戯三昧則此殿者當何名<lb/>
為汝其諦觀作正思惟普光法堂正在此處時諸大衆<lb/>
聞居士言得未曽有咸作是言善哉居士快説法要我<lb/>
<pb n="KR2k0025_WYG_018-28a"/>
等今者信解受持願書并之作將来眼居士曰不亦善<lb/>
乎宣和六年十一月望日<lb/>
玉泉教院縣東北三十里宋乾徳初置熈寧初加賜壽<lb/>
聖紹興間改今額<lb/>
普明律寺縣西南一十五里梁天監初置名湧泉<lb/>
宋治平初改今額御史臺檢法官王庭秀方丈記曰<lb/>
普明距縣西南一十五里而近其地得於兩山之間背岡<lb/>
面阜東西纔踰里許而林巒相屬山光競翠幽泉逓響<lb/>
<pb n="KR2k0025_WYG_018-28b"/>
含溪空谷岫幌雲關一别區也院興於梁天監中號湧<lb/>
泉至治平初篆賜額普明歴嵗滋久四合之宇僅備甲<lb/>
乙繼居因陋就寡寖以隳蔽夫以釋子之宫絶在塵外<lb/>
而境不時興良有待也僧道澄行業精潔睿解過人其<lb/>
住持之明年慨然嘆曰昔人之創室展脉虬角之居現<lb/>
相賀跋之舎神闢林麓而運楩楠天除沙礫而備安居<lb/>
道之所繫誠之所至雖天地鬼神猶不違時刻之相况<lb/>
吾徒久有此居衲子曰視山所容猶有餘地闕者而興<lb/>
<pb n="KR2k0025_WYG_018-29a"/>
之當有樂成吾事者多矣於是有僧道殊法定率衆先<lb/>
中欽承師古乃鑿山而建方丈之室施者四集鳩工於<lb/>
春迄冬而成巍特亢爽屹出衆甍之上異時榛莽薈翳<lb/>
嵓壁峭巉若非人力所易平斸而迺今修梁峻廡翠牖<lb/>
碧堦虚坦明豁出人意外是可為普明松桂榮而雲壑<lb/>
賀也一日集其徒於上告之曰裏區勝境千佛之居五<lb/>
臺北峙廬阜南矗穹窿峻極穹居疊嶂懷靈抱異仙聖<lb/>
所宅金碧交照梵唄相聞而吾之文殊以光相現於二<lb/>
<pb n="KR2k0025_WYG_018-29b"/>
山金橋亘空聖燈耀夜祥雲綿延圓輝閃爍真異境<lb/>
也汝今諦觀佛身廣大充滿法界於衆生前無所不現<lb/>
則文殊遊於无量千萬億阿僧祗國所有光相在在處<lb/>
處可得而覩惟此丈室非大非小不侈不陋有若毗耶<lb/>
離城摩詰所居汝等當正思惟安住身心文殊大士將<lb/>
以獅子髙廣之座来至此處現大神通以不可思議㣲<lb/>
妙法門開示於汝足雖不登五臺不履廬阜而文殊光<lb/>
相於汝等前无時不現則吾此室所作佛事與彼諸方<lb/>
<pb n="KR2k0025_WYG_018-30a"/>
等无有異豈不快哉豈不幸哉他日妙髙居士道過之<lb/>
證前因曰兹山寂寥久矣近剏此室雖曰幽隘而嘗妄<lb/>
語其徒者如是矣願識之以示後来可乎余聞其言而<lb/>
善之因命筆而與之記建炎改元六月十六日朝散郎<lb/>
御史臺檢法官賜緋魚袋王庭秀譔<lb/>
蓬莱山廣福寺縣西南三十里舊名蓬莱院漢乾祐初<lb/>
置熈寧初改壽聖紹興間改今額權婺州永康縣事劉<lb/>
渭記曰四明東海之上有象山象山境之西南有佛刹<lb/>
<pb n="KR2k0025_WYG_018-30b"/>
焉五代之梁創之以蓬萊之額是為龍德二年我<lb/>
朝之宋錫之以圖書之文是為太平興國四年准<lb/>
勅聽以甲乙住持者天聖三年也䝉恩易以壽聖<lb/>
之名者熙寜二年也是院隠然介衆山之中也雖<lb/>
無崇巖巨壑盤亘千里髙揷雲天雄壓地軸而佳<lb/>
巇蒼岫周遭映帶卑相附逺相揖亭然起崪然止<lb/>
而朝陽暮靄露花霜竹出没於空曠有無之間怳<lb/>
然若圖畫中見也太僕卿直秘閣林公旦昔宰是<lb/>
<pb n="KR2k0025_WYG_018-31a"/>
邑尤意愛之且嘆基址頹圯榛棘出人庳堂隘宇<lb/>
上破而旁穿殆不足以擅斯景而奄有也因命釋永浄<lb/>
主院事焉盖永浄者余聞之操行謹潔智敏捷而謀多<lb/>
又卒之以不私於是登髙而望黙畫於方寸輦糞壤焚<lb/>
椔翳却立而視為之𤓰分棋布地形之崇卑櫩宇之閎<lb/>
狹瞭然在目中矣迺始即其舊而新之規其小而廣之<lb/>
三門峙列兩廡翼張閱經有堂獻供有厨澡身有室休<lb/>
賓有館輪焉奐焉一切鼎新有若鬼神隂来相之獨所<lb/>
<pb n="KR2k0025_WYG_018-31b"/>
謂佛殿闕焉居者無以寓歸依之誠来者無以聳瞻仰<lb/>
之禮適得邑之信向者相與出力而巍巍之殿屹立矣<lb/>
復建寳藏以居殿之中金函玉軸層見疊出所謂妙典<lb/>
秘偈悉募僧行筆之盖其徒寳山倡其初義肱賡其終<lb/>
積之數年而五千四十八卷之文燦然完成矣既又闢<lb/>
田三百畝以贍二時之供羞植松十萬本以助衆山之<lb/>
森立亦其徒慧初義琛與夫郡豪吳君驥有力焉竊嘗<lb/>
謂事以速而不達以久而有成天下之理也是院由五<lb/>
<pb n="KR2k0025_WYG_018-32a"/>
代以迄於今日寥寥二百餘年乃始修壊而成補罅而<lb/>
完易隘而曠潰質而文工告畢事告成豈一朝一夕為<lb/>
哉又况永浄與其徒數人協心聫力卒之以不私如是<lb/>
宜其有成也若夫昇猊座而獅子哮吼震雷鼓而法雨<lb/>
沾濡聞之者聲上上之真機飲之者味如如之妙㫖此<lb/>
又有待於来者焉崇寧元年三月一日記<lb/>
䕶境寺縣東北二十里建隆初置熈寧初加壽聖紹興<lb/>
間改今額<lb/>
<pb n="KR2k0025_WYG_018-32b"/>
保寧寺縣西南二十里舊名保安周顯徳中置宋熈寧<lb/>
初加壽聖紹興中改今額<lb/>
瑞龍寺縣東南十五里宋乾徳中置<lb/>
新安寺縣西南五十里周廣順中置<lb/>
任師寺縣西南五十里周廣順中置<lb/>
　　　陳可復<lb/>
陳可復定海人其師與真幼嵗居杭入禁中精齋醮儀<lb/>
可復幼疎爽越有林生善役雷恣酒自許有問其法輒<lb/>
<pb n="KR2k0025_WYG_018-33a"/>
叱去可復晝夜承事伺林嗜酒每鬻衣以奉繇是卒得<lb/>
其術至元九年鄉大旱禱禬莫應有戲之曰陳道士能<lb/>
召雷命至官人將候其不騐以侮辱可復徐行精思集<lb/>
雲雲果合須臾雷電大作雨甚遂召為承應法師見於<lb/>
世祖皇帝偉其貌命治足疾可復曰疾深不可除臣有<lb/>
禁架術願試之試良愈復命治風風返却祈雪雪立至<lb/>
從上巡幸幾十年卒京師追封為誠明翊教太極真人<lb/>
　　　在城道觀<lb/>
<pb n="KR2k0025_WYG_018-33b"/>
𤣥妙觀在東北隅唐天寳二年詔天下皆置紫極宫以<lb/>
祠老子梁開平二年易為真聖觀宋祥符二年改天慶<lb/>
紹定元年太守胡榘重建皇朝至元十九年燬至元廿<lb/>
九年改今額至大二年復火<lb/>
報恩光孝觀在西北隅唐開元二十六年所置開元宫<lb/>
也改為崇壽宫宋崇寧二年改崇寧萬壽政和元年改<lb/>
天寧萬壽紹興十三年改今額皇朝至元十九年火重<lb/>
建至大二年火及山門兩廡而止其殿巋然獨存<lb/>
<pb n="KR2k0025_WYG_018-34a"/>
靈順宫在西南隅宋開禧中徐侍郎自徽州奉五顯<lb/>
靈觀以歸捨地建置田以充大徳十年大風震屋重<lb/>
建<lb/>
報徳觀在西北隅宋淳祐七年趙郡王與懽建佽飛廟<lb/>
在焉皇朝至元十九年火重建<lb/>
福順觀在西北隅宋寳祐間郡王趙與懽建以奉𤣥帝<lb/>
祠皇朝至元二十九年宣尉趙孟傳請今額<lb/>
文昌宫在西北隅宋咸淳七年道士范介然建崇奉梓<lb/>
<pb n="KR2k0025_WYG_018-34b"/>
潼真君皇朝至元十八年申請教所以武徳文昌為<lb/>
西雲大寳宫在西北隅宋淳祐八年道士董真懶建大<lb/>
寳宫在西門後燬皇朝至元十四年王鍴以西雲道院<lb/>
捨於宫遂合為一<lb/>
回真道院在西北隅皇朝至元二十三年王惟明捨地<lb/>
以建<lb/>
明霞觀在西北隅皇朝至元二十八年道士鄒晉華建<lb/>
扁曰明霞真館大徳六年請今額至大二年燬<lb/>
<pb n="KR2k0025_WYG_018-35a"/>
紫霞仙觀在西北隅皇朝元貞元年軍千户張重翔捨<lb/>
地以建<lb/>
𤣥真道院在西南隅皇朝大徳十年道士蕭真素建今<lb/>
扁曰月湖福地<lb/>
沖和道院在西北隅皇朝至大二年道士蕭真素置蕭<lb/>
氏屋改為道院<lb/>
𤣥𤣥道庵在西南隅皇朝至大二年𤣥真道院建至大<lb/>
四年道士張存真建鉢堂以来方外之士<lb/>
<pb n="KR2k0025_WYG_018-35b"/>
蓬萊觀在縣西廣德湖之望春山先是白龍祠之<lb/>
側有道堂郡守樓公异生祠紹興三年請象山廢<lb/>
觀為額攻媿樓公作記云老與佛之學行於世尚<lb/>
矣未知孰為輕重然以吾鄉一境計之僧籍至八<lb/>
千人而道流不能以百其居財十數而佛廬至不<lb/>
可數何耶盖嘗聞之歐陽公矣大畧以為佛能箝<lb/>
人情而鼓以禍福人之趨者衆而熾老氏獨好言<lb/>
清淨靈仙之術其事㝠深不可質究故凡佛氏之動<lb/>
<pb n="KR2k0025_WYG_018-36a"/>
摇興作為力甚易而道家非遭人主之好尚不能獨興<lb/>
且曰其間能自力而不廢者豈不賢於其徒者哉明之<lb/>
四山去郡皆三十餘里西有湖千頃一山穹然秀出此<lb/>
為最近者名曰望春舊有靈波廟以祠白龍政宣間有<lb/>
陳孜者始崇以殿辟道院於東俾道士馮立權奉香火<lb/>
祖父少師典鄉邦因湖之淤請於朝而田之嵗得穀亡<lb/>
慮四十萬斛父老以為徳生立祠於其中又得道士何<lb/>
思逺居之於是觀宇益興廊廡畧備思逺澄心錬氣得<lb/>
<pb n="KR2k0025_WYG_018-36b"/>
黄老之真風驅役鬼物靈迹有不可掩者嘗之京師有<lb/>
運船數百千艘欲絶淮為潮不登為作法於其堧未幾<lb/>
潮溢歡聲如雷悉賴以濟發運使以聞勅差明州管内<lb/>
副道正盜發清豁旁郡山谷間多響應者祖父大飭守<lb/>
備郡以無恐思逺亦有隂助石記存焉紹興癸夘太守<lb/>
莫公將命拜章禱雨而驗奏移象山蓬莱觀廢額手書<lb/>
扁榜以寵異之其後主者竭力以増益前功今知觀吳<lb/>
若納繼胡志清之後里之巨室厲氏兄弟相與出力興<lb/>
<pb n="KR2k0025_WYG_018-37a"/>
造又得昝氏創岱嶽行祠於山麓遂為一方勝處由歐<lb/>
陽公之言觀之諸君可謂能自力而賢於其徒者矣某<lb/>
自念生晩不逮事祖父嘗拜祠下冠佩儼然幼年及識<lb/>
何君猶記其道貌能歴歴道祖父時事使人起敬吳嗣<lb/>
法於何為孫行謹行乃祖之法以大其居是為能負荷<lb/>
者故與之遊一日来請曰觀之興才六十餘年懼無以<lb/>
傳逺久願記之應曰傳之久不久正不在記而况此骫<lb/>
骳之文乎世之棟宇有傾民力為之欲為無窮之計而<lb/>
<pb n="KR2k0025_WYG_018-37b"/>
驟起亟廢幾不能以一瞬山顛水涯結茅累甓或遂化<lb/>
為殊庭自前古以至今日者非一也子以為今之琳宫<lb/>
蘂館據名山洞府之勝霞冠星䙱摇曳其間者皆固然<lb/>
耶其創始之初亦若是而已又未必能如子之居之壯<lb/>
其寖致雄盛者雖曰有數亦存乎人爾揆之世法又何<lb/>
止棟宇也哉今蓬莱之興或作於前或繼於後以躋登<lb/>
兹歸語子之徒儻能念其囏勤而増葺之則真可以无<lb/>
窮矣吳曰正欲記此以示来者遂為之書<lb/>
<pb n="KR2k0025_WYG_018-38a"/>
壽聖觀阿育王山前宋大觀中道士梁守清始建東嶽<lb/>
行宫嘉泰元年道士胡抱一請紹興府餘姚縣廣福廢<lb/>
觀改今額<lb/>
雲它觀濤山堰旁嘉定十二年賜額遺徳廟屬焉<lb/>
顯忠旌徳觀清修悟真觀太清悟空成道宫並在大慈<lb/>
山宋丞相史公母齊越國夫人𦵏於山中建為功徳所<lb/>
紫清觀在縣西三里豐清敏故園也皇朝至元二十一<lb/>
年道士范希和建<lb/>
<pb n="KR2k0025_WYG_018-38b"/>
玉皇觀縣東十里皇朝元貞二年道士胡道甫建<lb/>
甬東助順宫縣東二里皇朝至元十九年道士吳葆儔<lb/>
建<lb/>
紫虚觀縣東五里皇朝至元十九年道士樓坦建<lb/>
至徳觀縣東二十五里皇朝至元十八年道士程徳盖<lb/>
建<lb/>
　　　昌國州<lb/>
道隆觀在州之南本東嶽祠宣和二年守臣樓异請今<lb/>
<pb n="KR2k0025_WYG_018-39a"/>
額建炎間金人入境以斧斫殿楹為流血金人乃去境<lb/>
賴以安殿曰金闕寥陽門曰蓬莱福地皇朝至元二十<lb/>
六年其徒争主道士陳可與祝髮為　遂改為寺至大<lb/>
四年道士蔣明善求直於有司延祐二年復越王題臨<lb/>
江仙詞云試凭闌干春欲暮桃花㸃㸃胭脂故山凝望<lb/>
水雲迷數堆蒼玉髻千頃碧琉璃我本清都閒散客蓬<lb/>
萊未是幽竒明朝歸去鶴齊飛三山乗縹緲海運到天<lb/>
池<lb/>
<pb n="KR2k0025_WYG_018-39b"/>
　　　道隆觀記<hi>貫雲石作</hi>
聖朝元仁大徳撫四方興三教各有恒致以不失所為<lb/>
上至元間河西祝髮氏楊永福總攝江南僧政而其玩<lb/>
服子女飲食起居悉蠶諸僧僧罄而越取凡唐宋所額<lb/>
宫觀稍似豐厚者以己力經為佛寺梵其士金其像火<lb/>
其額不下千百所嘗又羅煆入罪僇道士凡三四人由<lb/>
是此流背𤣥門趨金教者甚衆永福坐法後前所額宫<lb/>
觀歸其教者纔一二耳余嘗觀所在諸既歸而復争者<lb/>
<pb n="KR2k0025_WYG_018-40a"/>
盖不得其官既安而不葺者盖不得其人所不葺者乃<lb/>
人鄙所復争者乃官貪之故也延祐第四禩春三月余<lb/>
游海上艤舟昌國之頃搜竒訪古惟以進士倅是郡干<lb/>
文傳偕余游此環觀所謂聖母池者再復登後之翁<lb/>
山周而視之雲水互碧明晦交錯唯意在而身亡也壯<lb/>
哉觀余又不舎而勤顧似非老氏室亦非浮屠嘗試問<lb/>
之有道士蔣君明善起而應曰始自汴宋哲宗元符三<lb/>
年前祠東嶽聖帝後以道院奉朝昏徽宗宣和初是邦<lb/>
<pb n="KR2k0025_WYG_018-40b"/>
守樓异請額於朝賜道隆觀皇朝至元二十又六年道<lb/>
士陳可尚附楊炎㫁髮緇衣亦歸佛氏遂以觀為寺至<lb/>
大四年春明善愬之有司天道好還復仍其舊扶顛補<lb/>
弊規制粗立今先生之来可謂大遭也願為文記之余<lb/>
求郡誌按之然就官僚詢之然即耆宿審之然嗚呼變<lb/>
其人而道存取其物而理在昔也彼以人勝吾以物奪<lb/>
非奪吾之吾也今也吾以人還彼以物棄亦非棄彼之<lb/>
彼也老子貴無為尚清浄吾與彼其有辨邪其無辨邪<lb/>
<pb n="KR2k0025_WYG_018-41a"/>
且吾聞是州浮屠之居溢三十老氏僅一區使胥而為<lb/>
浮屠則老氏之教不幾息明善清修強敏能事其事其<lb/>
不葺固非吾憂後之官守能不貪則能使無煩其不争<lb/>
審矣自今焚修不懈祝聖壽之無疆明善勉之哉<lb/>
文昌宫在州東學之側宋咸淳間州人創建以祠梓潼<lb/>
君皇朝至元二十六年因道隆廢為寺遂以三清像寓<lb/>
焉<lb/>
真武宫在州治之南<lb/>
<pb n="KR2k0025_WYG_018-41b"/>
岱山東嶽行宫宋宣和間道者徐浄超募緣以建田數<lb/>
畝而已<lb/>
祠山行宫附祖印寺之右<lb/>
蓬莱集仙道院在蓬莱鄉之朐山皇朝至元十八年鄉<lb/>
人李心道創立以為祈祝之地<lb/>
　　　奉化州<lb/>
虚白觀州東北四里唐昭宗時賜額觀有三清像制度<lb/>
精巧老君像袖中有一蛇長數尺潔白如雪隠現不常<lb/>
<pb n="KR2k0025_WYG_018-42a"/>
洞真觀州東北四里皇朝至元二十四年前漕貢士盧<lb/>
震龍棄儒學道創立請額於教所而震龍為開山其宗<lb/>
盧道欽等甲乙住持其後道欽鬻田質業圯壞棟宇皇<lb/>
慶二年本州議欲興復而天師以盧乃虚白觀王師回<lb/>
弟子以其田入虚白合而為一焉<lb/>
開元宫州南五十里宋開慶元年郡守丞相吳公潛請<lb/>
今額<lb/>
元真觀州西北二十里宋嘉定十一年觀文趙公因建<lb/>
<pb n="KR2k0025_WYG_018-42b"/>
墳創立初營殿址之日有紫芝四本生於墓山因名紫<lb/>
芝山<lb/>
玉清葆僊道院州東南五十里宋徳祐元年戴行恕建<lb/>
梓潼文昌宫州東北四里宋景定二年故漕貢士盧震<lb/>
龍捐資買田築宫以奉梓潼帝君之像<lb/>
慕真觀州東三十里皇朝大徳六年七年請額於教所<lb/>
　　　慈溪縣<lb/>
清道觀縣東南三里唐天寳八年建後廢宋紹興三十<lb/>
<pb n="KR2k0025_WYG_018-43a"/>
年道士葉景虚重建又於其右建東嶽祠尚書樓鑰扁<lb/>
其關曰列仙游館皇朝至元十七年火重建<lb/>
崇壽宫縣西北五十里屬鳴鶴鄉定海縣東海王廟道<lb/>
士嘗請崇壽為其觀額此宫遂改天寧觀又改天寧萬<lb/>
壽觀後東海王廟改為淵徳觀紹興元年復其舊額<lb/>
大隠山至道宫縣西南四十里下有龍潭唐天寳二年<lb/>
遣使投金龍禱雨泛出黒漆木板有金書大寳永昌四<lb/>
字雨隨應乃賜潭名永昌建觀潭上名大寳地卑濕宋<lb/>
<pb n="KR2k0025_WYG_018-43b"/>
祥符間一夕疾風大雨拔木發屋觀宇忽運於溪南髙<lb/>
爽之地人號神運殿治平二年賜今額世傳葛仙翁謝<lb/>
康樂修煉之所宫側有藥臼石臺存焉寳慶元年道士<lb/>
董成真聞於朝聿新之<lb/>
　　　定海縣<lb/>
淵徳觀縣東北五里元豐元年建淵聖廣徳王廟命道<lb/>
士主之崇寧三年建詔天下建天寧萬壽觀以本州崇<lb/>
壽宫改置四年請其額寘本廟宣和五年改今額建炎<lb/>
<pb n="KR2k0025_WYG_018-44a"/>
四年火紹興二年重建寳慶二年徙於兹<lb/>
旌信朝元宫縣東北五里即招寳山下東嶽行宫宋紹<lb/>
興八年道士李知孟建皇朝大徳六年教所請今額<lb/>
陳山行宫縣南五里宋道士髙囦明所建奉東嶽香火<lb/>
東嶽行宫縣南七十五里海晏之穿山皇朝至大三年<lb/>
道士劉尚賢建<lb/>
澥浦行宫縣西北六十里宋乾道六年道士錢時晦建<lb/>
祠東嶽<lb/>
<pb n="KR2k0025_WYG_018-44b"/>
蓬山道院縣西北七十五里據山瞰海地處大蓬山之<lb/>
麓皇朝至元二十一年淵徳觀道士裘應聲創建<lb/>
　　　象山縣<lb/>
棲霞觀在縣西南二百五十步蓬莱山之下舊名蓬莱<lb/>
觀秦徐福梁陶𢎞景皆隠迹於此隋大業元年廢唐天<lb/>
寳十三年台州刺史袁仲宣復置大中元年令楊𢎞正<lb/>
告於明州刺史李敬方重修宋治平二年改今額淳熈<lb/>
末遷於山之西嘉定十三年道士張大原於舊址重建<lb/>
<pb n="KR2k0025_WYG_018-45a"/>
　　　大瀛海道院記<lb/>
外際乎天内包乎地三旁無垠而下無底者大瀛海也<lb/>
非神融混㝠智周寥廓能納六合於方寸未易與語此<lb/>
而有客授予大瀛海之圖為之瞿然以驚謂客曰此惡<lb/>
可圖也而孰為為之哉展而視之則荒厓斥澤之間浮<lb/>
沙淺土之上一勺之沮洳一撮之埆瘠夫豈沖和清淑<lb/>
眀秀靈異之所鍾乃或堂而構焉以為栖霞餐露之館<lb/>
而冒之以是名也又為之喟然以吁授圖者曰達人奚<lb/>
<pb n="KR2k0025_WYG_018-45b"/>
索之之深耶鄞之東南百里達於海舟行八十里曰象<lb/>
山有縣縣之東二十里曰爵溪潮汐齧衝賈舶絡繹東<lb/>
望日本南走天台世傳神仙安期生之屬所来往也故<lb/>
其民至於今好仙道而其鄉曰遊仙至元癸未鄉之人<lb/>
王翁棄妻子改名一真結屋其隈延接方外之友前代<lb/>
善書之人嘗有大瀛海三字購而得之因以為扁大徳<lb/>
丁未天台崇道觀道士吕虚夷為縣令禱雨有應王翁<lb/>
一見而莫逆也遂與共處王逝而吕嗣主教者命之世<lb/>
<pb n="KR2k0025_WYG_018-46a"/>
守方將資衆力大其居又欲資一言久其名也為是手<lb/>
圖以来蟻之於垤也蝸之於殻也涔蹄之於廣宫大囿<lb/>
也亦各適其適也而達人何索之之深耶予於是進道<lb/>
士與語曰予生長海濱請為子竟瀛海之説禹貢叙事<lb/>
至訖於四海而止訖者地之盡處也海之環於東西南<lb/>
北相通也而西海北海人所不見何也西北地髙或踞<lb/>
髙窺下則見極深之壑如井沈沈然者盖海去東南地<lb/>
卑海水旁溢不啻萬有餘里中國之地廣輪方三千里<lb/>
<pb n="KR2k0025_WYG_018-46b"/>
耳而東連海岸以勾股稽之水之所浸倍於中國之地<lb/>
者二十而羨其間洲島國土不可勝窮若三神山者盖<lb/>
不知其幾也奚獨蓬莱方丈瀛洲也哉載籍之所不記<lb/>
人迹之所不及而惟長年度世之流形質銷鑠神氣澂<lb/>
凝逍遥飛步乎太空之中者得而至焉之人也雖非彛<lb/>
教庸行而胚間氣秉絶識超越凡庶萬萬也企而慕之<lb/>
者人人而然能幾其彷彿者誰歟名不混世實不離世<lb/>
稯稯營營卒與□耎肖翹之類俱為塵泥其亦可哀也<lb/>
<pb n="KR2k0025_WYG_018-47a"/>
夫今子出乎四民之外不與遊方之内者為徒詎可但<lb/>
以大其居久其名之為務哉必有事可也他日朝燕暮<lb/>
越瞬息入極冷然御風過三神山之頂臨睨舊鄉而一<lb/>
笑下戲人間自稱回道人非子也耶道士改容曰敬聞<lb/>
命敬聞命於是乎書以遺之日餘十有二杓貞於天田<lb/>
延祐第六春也集賢直學士奉議大夫呉澂記<lb/>
　<lb/>
　<lb/>
<pb n="KR2k0025_WYG_018-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　延祐四明志卷十八<lb/>
</p>
<p>
</p>
  </div>
</body>
</text>
</TEI>
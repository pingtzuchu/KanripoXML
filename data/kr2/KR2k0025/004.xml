<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>延祐四明志卷四</head> <lb/>
    <p>
<pb n="KR2k0025_WYG_004-1a"/>
欽定四庫全書<lb/>
　延祐四明志卷四<lb/>
　　　　　　　　　　　　　元　袁桷　撰<lb/>
　　人物攷<lb/>
詩云維嶽降神生甫及申人物之興是假于山靈耶運<lb/>
有通塞磅礴鬱積久而彌章者其理然也聖門設科政<lb/>
事次德行是益於民也後世崇高𤣥皆鄙棄不學國之<lb/>
大弊專對繇周以來用之若是則夫子之訓明矣醇疵<lb/>
<pb n="KR2k0025_WYG_004-1b"/>
之論所從來久去其已甚小者微𤨏曷勝紀載作人物<lb/>
攷<lb/>
　先賢<lb/>
　　黄公<lb/>
黄公鄞人避秦匿山中漢高帝求之不得帝嬖戚夫人<lb/>
欲廢太子立夫人子趙王如意大臣以死爭不聽太子<lb/>
用張良言以禮迎公公與園公綺里季夏甪里先生偕<lb/>
至帝宴太子侍四人從年皆八十餘須眉皓白衣冠甚<lb/>
<pb n="KR2k0025_WYG_004-2a"/>
偉上怪問何為者四人前對各言姓名上迺驚曰吾求<lb/>
公避逃我今何自從吾兒遊四人曰陛下輕士善罵臣<lb/>
等義不辱今聞太子仁孝恭敬愛士莫不願為太子死<lb/>
故來上曰煩公幸卒調護太子四人為壽已趨出上目<lb/>
送之召戚夫人指視曰我欲易之彼四人者為之輔羽<lb/>
翼已成難動矣<lb/>
　桷按㑹稽典録虞翻云鄞大里黄公絜已暴秦之世<lb/>
　漢高帝即阼不能一致惠帝恭讓出則濟難晉夏統<lb/>
<pb n="KR2k0025_WYG_004-2b"/>
　言㑹稽土地風俗其人循循猶有黄公之高節王黄<lb/>
　州元之在汝州有詩未必頸如樗里子也應頭似夏<lb/>
　黄公畢文簡譏之以為不當云夏黄公杜子美詩云<lb/>
　黄綺終辭漢逸少高尚想黄綺帖陶詩云黄綺之商<lb/>
　山南史阮孝緒云漢道方盛黄綺無間山林是黄為<lb/>
　姓明矣獨王貢傳序四皓名字當讀為綺里季夏而<lb/>
　後人誤讀為夏黄公者亦猶樂正裘牧仲之誤耳顔<lb/>
　師古言後代皇甫謐圈稱之徒及諸地理書説競為<lb/>
<pb n="KR2k0025_WYG_004-3a"/>
　四人施安姓字自相錯互語又不經班氏不載於書<lb/>
　諸家皆臆説今竝棄畧一無取焉是則當以右軍陶<lb/>
　杜為證黄長睿言近嵗得圈公神坐綺里季甪里先<lb/>
　生神坐謂為漢刻前史所不載獨不言夏黄公則當<lb/>
　如師古之言無以議為袁正獻之父作甕牖閒評言<lb/>
　黄墓舊傳為秦世黄公又曰黄姑林即黄公林典録<lb/>
　之言當取以為證<lb/>
　　董黯<lb/>
<pb n="KR2k0025_WYG_004-3b"/>
董黯字叔達一字孝治㑹稽句章人生後漢時家貧少<lb/>
孤事母盡孝採薪供養甘果美味奔獻於母母甚肥悦<lb/>
比舍有王寄者富而不孝二母各言其子寄聞而銜之<lb/>
伺黯出苦辱其母黯恐貽母憂黙而不言母既葬斬寄<lb/>
首以祭母墓自囚以告有司和帝釋其罪召為郎中不<lb/>
就以壽終句章今之鄞縣也黯母嘗寢疾喜飲大隠溪<lb/>
水不以時得於是築室溪旁以便日汲厥疾用瘳溪在<lb/>
今縣南一舍故以慈名溪又以溪名縣母反葬於鄞虞<lb/>
<pb n="KR2k0025_WYG_004-4a"/>
翻云盡心色養喪致其哀單身林野鳥獸歸懷怨親之<lb/>
辱白日報讐海内聞名昭然光著<hi>按宣獻碑脩别有正碑見祠祀考</hi>
　　任光<lb/>
任光字景昇鄮人為縣主簿時海賊作孽令朱嘉將吏<lb/>
人出戰為賊所射傷賊突嘉前光以身障蔽力戰死嘉<lb/>
獲免還邑出俸厚葬之典録云身當白刃濟君於難<lb/>
　　鄭雲　梁宏<lb/>
鄭雲梁宏皆章句人俱為主簿篤終始之義州里稱之<lb/>
<pb n="KR2k0025_WYG_004-4b"/>
一云雲字仲興學韓詩公羊春秋為主簿後以劉雋事<lb/>
獄死郡以狀聞旌表門閭<lb/>
　　任奕<lb/>
任奕句章人為御史中丞朱育稱其為文章之士立言<lb/>
粲盛所持文檄曄若春榮今有任子十卷見意林<lb/>
　　王脩<lb/>
王脩句章人仕順帝時為揚州從事軍變殺歴陽太守<lb/>
伊曜脩誓衆奔入賊營取曜屍葬之人服其義典録云<lb/>
<pb n="KR2k0025_WYG_004-5a"/>
委身受命垂聲來世<lb/>
　　張齊芳<lb/>
張齊芳驃騎將軍意之子隠於慈溪之驃騎山人皆賢<lb/>
之遂以其父之官名其山<lb/>
　　闞澤<lb/>
闞澤字德潤㑹稽山隂人也家世農夫至澤好學居貧<lb/>
無資常為人傭書以供紙筆所冩既畢讀誦亦遍兼通<lb/>
厯數由是顯名察孝亷除錢唐長遷郴令孫權為驃騎<lb/>
<pb n="KR2k0025_WYG_004-5b"/>
將軍辟補西曹掾及稱尊號以澤為尚書嘉禾中為中<lb/>
書令加侍中赤烏五年拜太子太傅領中書如故澤以<lb/>
經傳文多難得盡用乃斟酌諸家刋約禮文及諸註説<lb/>
為制行出入及見賓儀又著乾象厯數注以正時日毎<lb/>
朝廷大議經典所疑輙諮訪之以儒學勤勞封都鄉侯<lb/>
性謙恭篤慎宫府小吏召呼對問皆為抗禮人有非短<lb/>
口未嘗及容貌似不足者然所問少窮權嘗問書傳篇<lb/>
賦何者為美澤欲諷諭以明治亂因對賈誼過秦論最<lb/>
<pb n="KR2k0025_WYG_004-6a"/>
善權覽讀焉初以吕壹姦罪發聞有司窮治奏以大辟<lb/>
或以為宜加焚裂用彰元惡權以訪澤澤曰盛明之世<lb/>
不宜復用此刑權從之又諸官司有所患疾欲増重科<lb/>
防以檢御臣下澤毎曰宜依禮律六年冬卒權痛惜感<lb/>
悼食不進者數日虞翻稱澤曰闞生矯傑蜀之揚雄又<lb/>
曰闞子儒術今之仲舒<hi>見三國志</hi>
　桷按舊志慈溪普濟寺吳太子太傅都鄉侯闞澤書<lb/>
　堂捨宅為寺唐大中二年縣令李楚臣立為德潤院<lb/>
<pb n="KR2k0025_WYG_004-6b"/>
　普濟湖房琯開鑿舊謂德潤湖慈溪舊屬餘姚故三<lb/>
　國志稱㑹稽餘姚<lb/>
　　虞喜<lb/>
虞喜字仲寧㑹稽餘姚人光祿潭之族也父察吳征虜<lb/>
將軍喜少立操行博學好古元帝初鎮江左諸葛恢薦<lb/>
喜懷帝即位徴拜博士皆不就賀循為司空先達貴顯<lb/>
每詣喜信宿忘歸自云不能測也太寧中與臨海任旭<lb/>
俱以博士徴喜辭疾不赴咸康初内史何充上疏曰臣<lb/>
<pb n="KR2k0025_WYG_004-7a"/>
聞二八舉而四門穆十亂用而天下安徽猷克闡有自<lb/>
來矣方今聖德欽明思恢遐烈旌輿整駕俟賢而動伏<lb/>
見前賢良虞喜天挺貞素高尚邈世束脩立德皓首不<lb/>
倦加以旁綜廣探博聞强識鑽堅研微有弗及之勤處<lb/>
静味道無風塵之志高枕柴門怡然自足宜使蒲輪紆<lb/>
衡以旌殊操一則翼贊大化二則敦勵薄俗疏奏詔以<lb/>
散騎常侍徴之又不起永和初有司奏稱十月殷祭京<lb/>
兆府君當遷祧室征西豫章潁川三府君初毁主内外<lb/>
<pb n="KR2k0025_WYG_004-7b"/>
博議不能決時喜在㑹稽朝廷遣就喜諮訪焉喜専心<lb/>
經傳兼覽䜟緯乃著安天論以難渾蓋又釋毛詩畧註<lb/>
孝經為志林三十篇凡所註述數十萬言行於世年七<lb/>
十六卒無子弟<hi>右晉書本傳九域志虞喜墓在明州</hi>
　按舊志言喜所居在句章之南山世目其山曰大隠<lb/>
　見夏侯曽先地志今屬慈溪諸虞墓亦多在慈溪<lb/>
　　虞荔<lb/>
虞荔字山披祖權梁廷尉卿永嘉太守父檢平北始興<lb/>
<pb n="KR2k0025_WYG_004-8a"/>
王諮議參軍荔幼聰敏有志操年九嵗候太常陸倕倕<lb/>
問五經十事荔對無遺失倕甚異之又嘗詣徴士何𦙍<lb/>
時太守衡陽王亦造之𦙍言於王王欲見荔荔辭曰未<lb/>
有板刺無容拜詣王以荔有高尚之志雅相欽重還郡<lb/>
即辟為主簿荔又辭以年少不就及長美風儀博覽善<lb/>
屬文仕梁為西中郎法曹外兵參軍兼丹陽詔獄正梁<lb/>
武帝於城西置士林館荔乃制碑奏上帝乃命勒之於<lb/>
館仍用荔為士林學士尋為司文郎遷通直散騎侍郎<lb/>
<pb n="KR2k0025_WYG_004-8b"/>
兼中書舍人及侯景之亂荔率親屬入臺臺城陷逃歸<lb/>
鄉里侯景平元帝徴為中書侍郎貞陽侯僣位授揚州<lb/>
别駕竝不就及文帝平彪武帝及文帝竝書招之迫切<lb/>
不得已乃應命初荔母隨荔入臺卒於臺内尋而城陷<lb/>
情禮不申由是終身蔬食布衣不聽音樂文帝深器之<lb/>
荔性沈密少言論凡所獻替莫有見其際者弟寄寓於<lb/>
閩中依陳寶應荔毎言之輙流涕文帝哀而謂曰我亦<lb/>
有弟在逺此情甚切他人豈知乃敕寶應求寄寶應終<lb/>
<pb n="KR2k0025_WYG_004-9a"/>
不遣荔因以感疾帝欲數往臨視令將家口入省荔以<lb/>
禁中非私居之所乞停城外帝不許乃令住蘭臺乘輿<lb/>
再三臨問手敕中使相望於道又以蔬食積久非羸疾<lb/>
所堪乃敕曰卿年事已多氣力稍減方欲仗委良須克<lb/>
壯今給卿魚肉不得固從所執荔終不從卒贈侍中諡<lb/>
曰德子及喪柩還鄉里上親出臨送當時榮之子世基<lb/>
世南竝少知名弟寄陳書有傳<lb/>
　桷按舊志慈溪縣定水寺虞世南故宅先越公以入<lb/>
<pb n="KR2k0025_WYG_004-9b"/>
　政府恩奏為經院今去寺里許有虞侍中大墓亡恙<lb/>
　寺舊有世南遺像虞氏子孫多居鳴鶴鳴鶴與餘姚<lb/>
　接壤而九域志亦言墓在鳴鶴今鳴鶴去定水止<lb/>
　十里則定水山實總連鳴鶴山也世南出為叔陳中<lb/>
　書侍郎寄之後陪葬昭陵子孫皆居長安遂以故宅<lb/>
　為寺舊志謂世南墓在定海非<lb/>
虞世南字伯施與兄世基學於顧野王為文章慕僕射<lb/>
徐陵陵亦喜之秦王建府引為參軍後即位拜𢎞文館<lb/>
<pb n="KR2k0025_WYG_004-10a"/>
學士改祕書監封永興縣子世南論議持正太宗器之<lb/>
隴右山崩江淮大水世南諌上願勿恃承平為驕逸則<lb/>
大變可弭高祖崩大營繕山陵世南入疏諌止之少學<lb/>
書越浮屠智永故其體守羲之法太宗病戈法未精手<lb/>
作百字雜世南書以示禇遂良觀之獨以世南所書為<lb/>
合作太宗大服唐人書品世南為第一後陪葬昭陵諡<lb/>
文懿<lb/>
　　虞寄<lb/>
<pb n="KR2k0025_WYG_004-10b"/>
虞寄字次安少聰敏年數嵗客有造其父遇寄於門嘲<lb/>
曰郎子姓虞必當無智寄應聲曰文字不辨豈得非愚<lb/>
客大慙入謂其父曰此子非常人文學之對不是過也<lb/>
及長好學善屬文岳陽王詧為㑹稽太守寄為中記室<lb/>
領郡五官掾在職簡畧煩苛務存大體曹局之内終日<lb/>
寂然侯景之亂寄隨兄荔入臺及城陷遁還鄉里張彪<lb/>
往臨川强寄俱行寄與彪將鄭瑋同舟而載瑋嘗忤彪<lb/>
意乃劫寄奔晉安時陳寶應據有閩中得寄甚喜陳武<lb/>
<pb n="KR2k0025_WYG_004-11a"/>
帝平侯景寄勸自結寶應從之乃遣使歸誠承聖元年<lb/>
除中書侍郎寶應愛其才託以道阻不遣每欲引寄為<lb/>
僚屬委以文翰寄固辭獲免及寶應潜有逆謀寄微知<lb/>
其意每陳逆順之理諷諫寶應輙引他事以拒之又嘗<lb/>
令左右讀漢書卧而聽之至蒯通説韓信曰相君之背<lb/>
貴不可言寶應蹶然起曰可謂智士寄正色曰覆酈驕<lb/>
韓未足稱智豈若班彪之命識所歸乎寄知寶應不可<lb/>
諫慮禍及已常居東山寺偽稱脚疾不復起寶應以為<lb/>
<pb n="KR2k0025_WYG_004-11b"/>
假託遣人燒寄所卧屋寄安卧不動親近將扶寄出寄<lb/>
曰吾命有所懸欲安所往縱火者旋自救之後寄致書<lb/>
於寶應覽書大怒或謂寶應曰虞公病篤言多錯謬寶<lb/>
應乃小釋亦以寄人望且容之及寶應敗走夜至蒲田<lb/>
顧謂其子扞秦曰早從虞公計不至今日寶應既擒凡<lb/>
諸賓客微有交涉者皆誅唯寄免禍寄還朝文帝謂曰<lb/>
管寧無恙甚慰勞懷頃之帝謂到仲舉曰衡陽王出閩<lb/>
旦夕游處兼掌書記宜求宿士有行業者仲舉未知所<lb/>
<pb n="KR2k0025_WYG_004-12a"/>
對帝曰吾自得之乃手勑用寄寄入謝帝曰所以暫屈<lb/>
卿游蕃非止以文翰相煩乃令以師表相事也後除東<lb/>
中郎建安王諮議加戎昭將軍寄乃辭以疾與兄荔隔<lb/>
絶因感氣病每得荔書氣輙奔劇前後所居官未嘗至<lb/>
秩滿裁期月便自陳解退常曰知足不辱吾知足矣及<lb/>
謝病私庭毎諸生為州將下車必造門致禮命釋鞭板<lb/>
以几杖侍坐嘗出游近寺閭里𫝊相告語老幼羅列望<lb/>
拜道左或言誓為約者輙指寄便不欺其至行所感如<lb/>
<pb n="KR2k0025_WYG_004-12b"/>
此所制文筆遭亂多散<hi>右見陳書本傳</hi>
　　賀知章<lb/>
賀知章字季真性曠夷善譚説與族姑子陸象先善象<lb/>
先嘗謂人曰一日不見季真則鄙吝生矣唐證聖初擢<lb/>
超拔羣𩔖科累遷太常博士開元十三年遷禮部侍郎<lb/>
兼集賢院學士尋遷太子右庶子充侍讀申王薨詔選<lb/>
挽郎䕃子訴知章取舍不平徙工部肅宗為太子遷賓<lb/>
客授祕書監晩節尤誕放遨遊里巷自號四明狂客及<lb/>
<pb n="KR2k0025_WYG_004-13a"/>
祕書外監每醉輙屬詞筆不停書咸有可觀善草𨽻好<lb/>
事者具筆硯從之意有所愜不復拒纔十數字世傳以<lb/>
為寶天寶初夢游帝居數日寤乃請為道士還鄉里詔<lb/>
許之以宅為千秋觀而居又求周宫湖數頃為放生池<lb/>
有詔賜鏡湖剡川一曲既行帝賜詩皇太子百官餞送<lb/>
擢其子曾為㑹稽郡司馬賜緋魚使侍養幼子亦聽<lb/>
為道士卒年八十六肅宗乾元初以雅舊贈禮部尚書<lb/>
<hi>右見唐書本傳</hi>
<pb n="KR2k0025_WYG_004-13b"/>
　舊志云今鄞縣句章鄉小溪之馬湖有洗馬池故迹<lb/>
　世傳以為賀監舊宅相距三里曰賀家灣其地賀姓<lb/>
　甚多而貧掘土得碑石率棄之今其斷石存而可識<lb/>
　者曰㑹稽郡賀與府君六字而已耆老謂賀監始居<lb/>
　此後乃徙剡川也<lb/>
　　孫郃　孫沔<lb/>
孫郃奉化人博學高才<hi>見四明才名註云</hi>唐末為左拾遺朱温<lb/>
簒唐著春秋無賢人論卜世論<hi>見文粹</hi>即脱冠裳服布衣<lb/>
<pb n="KR2k0025_WYG_004-14a"/>
以隠著書紀年悉用甲子以示不臣之義詩擬陳子昂<lb/>
有哭方干詩見姚鉉所纂唐文今淨惠院其故宅也<lb/>
孫沔字元規少倜儻不拘喜氣節為監察御史裏行時<lb/>
章獻太后服未除禮官奏以冬至日冊后禮沔奏罷之<lb/>
士人李安世上書指切朝政下吏部沔言諫官孔道輔<lb/>
范仲淹以言事謫去今復罪安世將杜絶言者由是出<lb/>
知潭州衡山縣後遷起居舍人陜西轉運言丞相吕夷<lb/>
簡在中書二十年所用牧守縣令皆罷軟一意承風㫖<lb/>
<pb n="KR2k0025_WYG_004-14b"/>
若王隨陳堯佐張士遜皆庸鄙乏逺識以姑息為安避<lb/>
謗為智久在廊廟是張禹李林甫復見於今世矣書奏<lb/>
上不之罪出知慶渭州以母喪求知明州㑹京東盜起<lb/>
知徐州盜平徙秦州時儂智高反沔入對曰秦州不足<lb/>
為聖慮嶺南實可憂㑹蔣偕死帝加廣南東路安撫使<lb/>
與狄青俱行沔與青夜謀幄中晝則自行趨邕州智高<lb/>
平沔分治其徒多釋之張貴妃薨追冊后禮立小忌沔<lb/>
力諫不可出知杭州遷觀文殿學士徙知拜州諫官言<lb/>
<pb n="KR2k0025_WYG_004-15a"/>
沔在杭多不法亷得其實改寧國軍節度副使尋知濠<lb/>
州致事居于明英宗即位歐陽脩言西倕守邊非沔不<lb/>
能辦起家知河中徙慶州復徙延州卒于道諡威敏<lb/>
　杜正獻公衍贈孫沔知明州詩謂郃為沔逺祖王丞<lb/>
　相珪誌沔則正言㑹稽人桷按歐公記孫公祖墓實<lb/>
　正獻公之父榮公所為且言吾二家皆為當世盛族<lb/>
　五代之亂播於吳越而不顯則杜公所言有据又王<lb/>
　荆公為鄞令答元規大資書有云比方得邑海上而<lb/>
<pb n="KR2k0025_WYG_004-15b"/>
　聞左右之别業實在敝境孫公與蔡忠惠唱酬亦曰<lb/>
　新治甬上居閒逸安暮齒當以先賢所考為定<lb/>
　　大隠楊先生<lb/>
楊先生適字安道慈溪人隠居大隠山為人醇厚介特<lb/>
議論辯博平正人有善則稱之不善如未之聞為學要<lb/>
行乎已唯恐為人所知毁譽榮辱不以動其心人莫得<lb/>
而親疏蓋自比仲元叔度之流鄉人嚴憚之相語不以<lb/>
名氏而尊之曰大隠先生衣食纔自給非義之餽一介<lb/>
<pb n="KR2k0025_WYG_004-16a"/>
不取躬耕養親族之貧者分賑之隣盜其稼人告之先<lb/>
生愀然曰彼窮厄而求捄其生爾勿治也盜聞之慚悔<lb/>
其後無敢侮者善言治道究歴代治亂之原孫威敏公<lb/>
沔自諫官出按浙東西刑獄欲見先生先生不肯見先<lb/>
生之越時范文正公守越聞之就見焉輿致府中澹焉<lb/>
無求公益賢之先生治經不守章句黜浮屠老子之説<lb/>
歌詩卓越超邁容儀甚偉衣冠儼如始友錢塘林逋後<lb/>
與同郡王致杜醇結交後進莫不師之退處四十年德<lb/>
<pb n="KR2k0025_WYG_004-16b"/>
行益高名聞京師仁宗詔求遺逸太守鮑軻以名聞賜<lb/>
以粟帛太守錢公輔又薦之授將仕郎試太學助教州<lb/>
遣從事致詔書袍笏輿從迎之先生辭不受遁去壽七<lb/>
十有六遺令篆石壙前曰宋隠人之墓熙寧二年滎陽<lb/>
張峋為文表之<lb/>
　　慈溪杜先生<lb/>
杜先生醇越之隠君子居慈溪學以為己隠約不求知<lb/>
孝友稱於鄉里耕桑釣牧以養其親經明行脩學者以<lb/>
<pb n="KR2k0025_WYG_004-17a"/>
為模楷慶厯中鄞始建學縣令王文公安石請先生為<lb/>
之師其書曰天之有斯道固將公之我先得之而不推<lb/>
餘於人使同我所有非天意且有所不忍也願先生留<lb/>
聽而賜臨之安石與有聞焉先生引孟子栁宗元之説<lb/>
以辭再書强起之曰孟子謂好為人師者謂無諸中而<lb/>
為有之者豈先生謂哉栁宗元惡知道韓退之毋為師<lb/>
其孰能為師天下士將烏乎師哉先生始就焉慈溪令<lb/>
林肇立學又起先生為師亦固辭王文公作師説以勉<lb/>
<pb n="KR2k0025_WYG_004-17b"/>
之二邑文風之盛自先生始先生談詩書不倦為詩質<lb/>
而清當時謂學行宜為人師者也<lb/>
　　鄞江王先生<lb/>
王先生致鄞人與同郡楊杜二先生為友俱以道義化<lb/>
鄉里諸生子弟師尊之稱三人皆為先生嘗與牧守言<lb/>
政事王文公安石復書曰無事於職而愛民之心乃至<lb/>
於此可以為仁矣年七十樂道安貧妻收遺秉子拾墮<lb/>
樵浩然無悶鄉人莫不高其行<lb/>
<pb n="KR2k0025_WYG_004-18a"/>
　　城南樓先生<lb/>
樓先生郁字子文自奉化徙鄞卜居城南志操高<lb/>
以窮理為先為鄉人所尊處窮約屢空自樂慶厯中詔<lb/>
郡縣立學延致鄉里有文學行義者為之先生掌教縣<lb/>
庠者數年又教授郡學前後三十餘年學行篤美信於<lb/>
士友一時英俊皆在席下門人之知名者清敏豐公稷<lb/>
光祿袁公轂天台羅公適也登進士第調廬江主簿自<lb/>
以祿不及親絶仕進意以大理評事終於家有遺集三<lb/>
<pb n="KR2k0025_WYG_004-18b"/>
十卷贈正議大夫子孫皆踵世科五世孫鑰德行文章<lb/>
為時名臣仕至參知政事<lb/>
　　桃源王先生<lb/>
王先生説字應求鄞人鄞江楊大隠先生之門人也與<lb/>
弟該皆著名教授鄉里餘三十年熙寧中以特恩補州<lb/>
長史無田以食無桑麻以衣怡然自得子孫世其學子<lb/>
珩宗正少卿孫勲提舉廣南市舶一錢之利皆歸有司<lb/>
家人不識舶貨之名及卒賈胡率錢二百萬為賻子正<lb/>
<pb n="KR2k0025_WYG_004-19a"/>
已却之曰吾父以亷直聞雖貧猶能負喪以歸不愧亷<lb/>
叔度也清白之傳實先生家訓正已終太府卿<lb/>
　　廣平舒先生<hi>自大隠至廣平皆王先生撰</hi>
舒先生璘字元質奉化人雅有大志恥以一善自名篤<lb/>
實不欺無毫髮矯偽入太學師張宣公栻又從陸文安<lb/>
公九淵與朱文公及吕成公兄弟講磨躬行愈力嘗曰<lb/>
吾非能一蹴而入其域也刻苦磨厲改過遷善日有新<lb/>
功亦可以弗畔云爾第進士教授徽州以身率多士日<lb/>
<pb n="KR2k0025_WYG_004-19b"/>
日詣學寒暑不少懈暮夜亦間往築風雩亭日有講求<lb/>
涵泳之功質或不美未嘗忿疾端吾榘矱需其自新作<lb/>
詩禮講解啓迪諸生徽人追思之曰吾鄉學問之源窒<lb/>
而復通者先生實開之也因祠於學信道甚篤利祿之<lb/>
念不萌宰平陽臨政聽斷人服其平終於宜州通守慈<lb/>
湖先生銘其墓謂孝友忠實道心融明門人國子博士<lb/>
李元白傳其經學淳祐中特諡文靖<lb/>
　　定川沈先生<lb/>
<pb n="KR2k0025_WYG_004-20a"/>
沈先生煥字叔晦自定海徙鄞偉儀觀尊瞻視音吐鴻<lb/>
暢羣居鄉校以嚴見憚入太學行藝優諸生始與臨川<lb/>
陸先生九齡為友一日盡舍所學以師禮事焉書夜鞭<lb/>
䇿求友如不及務本趨實不自矜衒每語人曰當隆師<lb/>
親友循規蹈矩以倡郡國第進士講學不倦自以資稟<lb/>
剛勁非所以歡庭闈大書深愛和氣愉色婉容數語於<lb/>
壁日觀省焉門人弟子決疑請益者自逺而至啟告簡<lb/>
嚴昬者明柔者立鄙吝者意消中心悦服師道益尊為<lb/>
<pb n="KR2k0025_WYG_004-20b"/>
太學録修教養法士爭歸之不肯詭隨茍容以取光寵<lb/>
遂補外終於舒州通守先生非聖哲書未嘗誦習與朱<lb/>
文公吕成公問辯凡世變之推移治道之體統明君賢<lb/>
臣之經綸事業孳孳講求日益深廣追贈直華文閣特<lb/>
諡端憲<lb/>
　　慈湖楊先生<lb/>
楊先生簡字敬仲慈溪人清明純一非禮不動燕私儼<lb/>
恪如臨君師學以古聖為的入太學第進士主富陽簿<lb/>
<pb n="KR2k0025_WYG_004-21a"/>
日諷詠魯論孝經堂上不動聲色而民自化陸文安公<lb/>
來富陽長先生二嵗指以心學之要遂北面師事焉調<lb/>
紹興府理掾朱文公持庾節首薦之每稱先生學有為<lb/>
已功夫宰饒之樂平謂教養兹邑欲使邑人皆為君子<lb/>
況學者乎誨之諄諄不倦為講堂訓曰學者孝而已矣<lb/>
時有古今道無古今時有古今性無古今聞者興起以<lb/>
國子博士召講易乾卦發人心固有之妙趙忠定公汝<lb/>
愚免相祭酒李祥抗疏辨之先生上書亦以學黨斥閒<lb/>
<pb n="KR2k0025_WYG_004-21b"/>
居十三年以祕書召遷著作將作少監守温州訪賢者<lb/>
禮致之崇孝養明宗族相䘏之令首行鄉記效周官敬<lb/>
敏任䘏之𩔖書善不書惡除工部郎將作監告老奉祠<lb/>
召不起終於敷文閣直學士以寶謨閣學士致仕壽八<lb/>
十有六諡曰文元有詩易春秋論語古文孝經傳孔子<lb/>
閒居解又著已易輯先聖大訓先生至誠篤敬朞功之<lb/>
戚下洎緦麻服制喪期一以經禮為則而容色稱之平<lb/>
居接物從容和樂未始茍異於人而高逺自不可及北<lb/>
<pb n="KR2k0025_WYG_004-22a"/>
境傳誦其文曰此江南楊夫子也<lb/>
　　絜齋袁先生<lb/>
袁先生燮字和叔鄞人少以名節自期入太學見陸先<lb/>
生九齡德容睟盎親炙之同里沈楊舒三公皆聚於學<lb/>
朝夕以道義切磨第進士為太學正時朱文公諸名儒<lb/>
已去先生知不為時所容尋以學黨去更歴外服入朝<lb/>
至太常丞兼考功郎知江州提舉江西常平以都官郎<lb/>
召遷司封又遷國子司業祭酒延見諸生迪以切已之<lb/>
<pb n="KR2k0025_WYG_004-22b"/>
學常病世學者襲先儒緒言未能自得於心不足以為<lb/>
學吾心即道不假外求忠信篤實是為道本聞者竦然<lb/>
自得以祕書監兼崇政殿説書遷禮部侍郎侍講猶兼<lb/>
祭酒講詩二南於先王正始之本自身而家自家而天<lb/>
下者深寓規儆之意列國變風有關君德治道者亦託<lb/>
其義以諷立朝守正不阿時好議者指為好名遂奉祠<lb/>
以歸著述弗倦或勸宜少休曰吾以此為笙鏞管磬不<lb/>
知其勞也終於顯謨閣學士贈龍圖閣學士諡曰正獻<lb/>
<pb n="KR2k0025_WYG_004-23a"/>
先生嘗曰此心存則雖賤而可貴不存則雖貴而可賤<lb/>
大哉心乎與天地一本精思以得之兢業以守之則與<lb/>
天地相似毎謂為學當以聖賢自期仕宦當以將相自<lb/>
任其所講明體用兼綜於書禮記論説尤詳成就後學<lb/>
甚衆子甫進士第一為兵部尚書國子祭酒亦稱名儒<lb/>
<hi>右係王尚書作記見學校考</hi>
　　王先生<lb/>
王先生應麟字伯厚年十九登進士第父撝性嚴急每<lb/>
<pb n="KR2k0025_WYG_004-23b"/>
授題設巍坐命先生與其弟應鳯坐堂下刻燭以俟少<lb/>
緩輙叱怒繇是先生為文稱敏疾調衢州西安簿習博<lb/>
學宏詞初真文忠德秀從𫝊伯壽為詞科後金華王器<lb/>
之與文忠相後先源緒精密先生得其𫝊寶祐四年就<lb/>
試銓選遷太常寺主簿丞相丁大全以㑹計得幸於上<lb/>
擅奏擬臺諫承風㫖大全招先生諭意將拜為御史先<lb/>
生即上疏言邊事方警重斂必失軍民心大全怒臺疏<lb/>
論先生遂得補外通判台州大全敗一時附和者皆禁<lb/>
<pb n="KR2k0025_WYG_004-24a"/>
錮而先生訖召為太常博士湯文清公漢為少卿與先<lb/>
生隣牆居朝夕講道言關洛建上江西之同異永嘉制<lb/>
度沙隨古易蔡氏圖書經緯西蜀史學通貫精微剖析<lb/>
幽眇湯公作而言曰吾閲士良廣惟伯厚甫為真儒使<lb/>
真文忠在願同在弟子列㑹文清耄年力祈去遂薦先<lb/>
生于丞相賈似道理宗崩度宗嗣位先生為禮部郎掌<lb/>
丞相箋表故事聽政御正殿丞相上四表即允一夕百<lb/>
官㑹臨宫中丞相命省吏致命於臨次曰嗣君入纂大<lb/>
<pb n="KR2k0025_WYG_004-24b"/>
統讓禮宜加多願郎中増多三表即臨次具以進丞相<lb/>
護山陵事畢復命作辭表三通吏拱立以請先生復㫖<lb/>
授之丞相大驚始命入翰林復掌外制侍經筵于時丞<lb/>
相專拜平章左右相葉夢鼎江萬里皆畏避去缺相數<lb/>
月侍從在經筵唯唯不敢言事似道且數求去邀上上<lb/>
愞恐不知所以先生言孝宗時亦缺相者逾年上如先<lb/>
生所言慰諭之似道大疑上語安所從得後知從經筵<lb/>
所授深忌之授右史直前奏事相益怒即斥去出知徽<lb/>
<pb n="KR2k0025_WYG_004-25a"/>
州為政仁厚而先生父亦嘗守徽咸曰吾清白太守子<lb/>
也劉克莊湯漢死衆論掌制以先生陳合馮夢得三人<lb/>
為首馮陳適以故去先生守徽方踰年似道始曰非伯<lb/>
厚不可召為祕書監遷吏部侍郎仍兼中書舍人先生<lb/>
以憂去德祐元年似道潰師先生復除舍人兼給事中<lb/>
于時朱禩孫降江陵黄萬石降江西丞相留夢炎猶除<lb/>
拜二帥不止先生疏駁之并言夢炎疏入不報即引歸<lb/>
先生晚嵗自號深寧老人自為誌銘有曰其仕其止如<lb/>
<pb n="KR2k0025_WYG_004-25b"/>
偓如圖年七十四終于家官至翰林學士禮部尚書所<lb/>
著書有詩攷詩地理攷集解踐阼篇補注急就章王㑹<lb/>
篇姓氏急就篇通鑑地理攷地理通釋漢藝文志攷漢<lb/>
制攷蒙訓困學紀聞小學紺珠文集八十卷内外制四<lb/>
十五卷學者尊之曰深寧先生<lb/>
　　黄晟<lb/>
黄晟鄞縣人少伉勇望海鎮募擇軍校晟矮陋不宜應<lb/>
募遂潜歸鄉里集衆據嘉平權知州事羊僎補晟為嘉<lb/>
<pb n="KR2k0025_WYG_004-26a"/>
平鋪將台人劉文冦明州僎擊文走之其黨走據奉化<lb/>
晟以所部兵擊敗遷佽飛都副兵馬使盗攻越州董昌<lb/>
不能禦晟縱兵戮之昌奏晟散騎常侍浙東道東面副<lb/>
指揮使㑹明州刺史鍾季文卒晟據其郡晟雅禮儒士<lb/>
江東文學之士咸往依之别築營以館創築城堞再成<lb/>
浮梁錢鏐攻董昌晟功居多守明州十有八年開平三<lb/>
年卒時郡守多請其子襲嗣晟獨不請府庫封署必曰<lb/>
送使鏐深德之墓在隠學山<lb/>
<pb n="KR2k0025_WYG_004-26b"/>
　　沈起<lb/>
沈起鄞縣人舉進士監真州倉父時家居起聞父得疾<lb/>
即棄官歸里轉運定棄官罪如律入奏仁宗曰父病論<lb/>
罪何以勸人子非厚風教也詔釋之知海州縣海水時<lb/>
至居民不便爭從去起築堤以捍導其水為畎澮以溉<lb/>
田民始復後除開封府判官湖南路轉運副使土貢筋<lb/>
革竹箭率以畝斂民吏大為姦起書所貢示民嵗省什<lb/>
七召為三司鹽鐵副使遷陜西都轉運使慶元軍變起<lb/>
<pb n="KR2k0025_WYG_004-27a"/>
討平之奉使契丹將與西夏使者同列起曰大國之卿<lb/>
不宜與陪臣竝契丹從其言後知桂州交趾嵗數侵擾<lb/>
起治舟師習水戰交趾嵗與内地貿易起悉禁之將絶<lb/>
其利便使畏讋邕州守蘇緘力陳不便起劾緘沮議徙<lb/>
知潭州後交趾大舉兵陷欽亷邕三州起坐首議邊失<lb/>
計謫郢州團練副使㑹赦移温州卒<lb/>
　　陳輔<lb/>
陳輔字安國象山縣人父大雅工為詩趙清獻公抃深<lb/>
<pb n="KR2k0025_WYG_004-27b"/>
愛之嘗舍逆旅遇邸客病將死大雅傾囊中裝給之俟<lb/>
其疾愈始去輔嘉祐二年進士有吏能知安吉縣活流<lb/>
民千餘人㑹攝它縣爭遮道以留使者王介曰安吉不<lb/>
可無陳君邪卒反之朝廷以戸高下分為七十五等輸<lb/>
役錢翰林沈括察訪二浙俾輔掌其事遂以其法行浙<lb/>
東輔少家貧刻意問學夜寘足水中以警寢蚤以文詞<lb/>
擅場屋東明劉温奇之使其子槩師焉後㮣試禮部第<lb/>
一益有名門下侍郎許將薦知邛州丞相吕大防范純<lb/>
<pb n="KR2k0025_WYG_004-28a"/>
仁將用輔輔以疾卒<lb/>
　　周師厚<lb/>
周師厚字敦夫鄞人皇祐五年進士仕至朝散郎荆湖<lb/>
南路轉運判官為轉運時役法方行師厚言四方風俗<lb/>
不同役有勞逸輕重不宜以一㮣論朝議是之章惇<lb/>
問溪峒廣辰沅二州議輸常平粟以備邊師厚持不可<lb/>
曰溪獠静擾無常常平嵗入有程當使邊卒廣屯田為<lb/>
便卒從其議娶范氏文正公女生子曰鍔字亷彦元豐<lb/>
<pb n="KR2k0025_WYG_004-28b"/>
二年進士初仕為桐城尉慨然曰學優則仕吾昔所治<lb/>
科舉耳遂益究治六籍諸子百氏之説悉著論其本㫖<lb/>
當官桐城辭不赴迺游潁昌訪其舅忠宣公純仁過洛<lb/>
見文潞公司馬公咸器重之在京師上書言徐禧永樂<lb/>
之失國子祭酒豐稷給事中范祖禹交薦之後知南雄<lb/>
以言邊事忤時相入黨籍即退休于家作四休堂在西<lb/>
湖十洲之西弟銖崇寧二年進士兄弟皆隠鄉人慕之<lb/>
所為文二十卷承宣集一卷明天集一卷六甲奇書一<lb/>
<pb n="KR2k0025_WYG_004-29a"/>
卷鍔娶胡氏尚書右丞宗愈之女再娶王翰林學士覿<lb/>
之女妹適陳忠肅公瓘蔡京作黨籍碑婦翁舅甥俱入<lb/>
籍後以為盛事焉<hi>舊志言舅氏范鎮太史非是</hi>
　　俞偉<lb/>
俞偉字仲寛鄞人宰南劍之順昌閩人生子多者皆不<lb/>
舉建劒尤甚仲寛作戒殺子文召父老列坐廡下以俸<lb/>
置醪醴親酌使歸勸鄉人活者以千計生子多以俞為<lb/>
字朝廷為立法行一路仲寛被差它郡還邑有小兒數<lb/>
<pb n="KR2k0025_WYG_004-29b"/>
百迎於郊部使者聞于朝降詔奬諭進秩再任且許出<lb/>
粟以賑其蓐卧而貧者偉從子充字公達以著作郎遷<lb/>
檢正于時丞相王珪獨相日久神宗厭之將罷相㑹江<lb/>
東運判有違法事上以語珪泄其語于充充以語琬琬<lb/>
上章自辨上怒珪益甚珪與充議謂當俱受罪今西夏<lb/>
秉常國内亂上意欲復靈武子能言可伐上必喜吾與<lb/>
子且俱免罪遂除天章閣待制知慶元充至郡即上疏<lb/>
言秉常為母所殺或言見存此正興師問罪之時願復<lb/>
<pb n="KR2k0025_WYG_004-30a"/>
漢唐兩河故地以雪寶元康定之恥環州有田與夏國<lb/>
相連續充檄所部以時耕種敵不敢犯屬羌山夷嘯聚<lb/>
背叛充授第二將張守約以籌筭且招且討有亡入夏<lb/>
國者三百戸充又遣守約耀兵塞上夏人亟歸亡者條<lb/>
上勸賞買馬之法騎馬頓増慶兵素玩恩充繩以法軍<lb/>
始肅然未幾暴卒後高遵裕出師敗衂充實啟之<lb/>
　　豐稷<lb/>
豐稷字相之登進士第為襄州榖城縣令縣號劇邑稷<lb/>
<pb n="KR2k0025_WYG_004-30b"/>
以善政平治曽鞏韓維相繼守襄交薦之葉康直宰光<lb/>
化襄人歌曰葉光化豐榖城清如水直如衡康直後為<lb/>
兵部侍郎元豐三年安惇薦拜監察御史裏行王安禮<lb/>
自潤州召知制誥安禮在潤飲刁約家為姦利事稷力<lb/>
攻之不報復遷翰林學士稷數上疏神宗諭之曰安禮<lb/>
事誠有之朕以其兄安石姑全容之安禮入政府稷出<lb/>
為利州路提㸃刑獄召為工部員外郎以胡宗愈王覿<lb/>
薦復為殿中侍御史上疏曰陛下明足以燭萬事之統<lb/>
<pb n="KR2k0025_WYG_004-31a"/>
而不可用其明智足以應變曲當而不可用其智順考<lb/>
古道二帝所以聖儀式刑文王之典成王所以賢偏聽<lb/>
生姦獨任成亂此古今之大患帝王之深戒也願陛下<lb/>
以洪範為元龜以祖訓為寶鑑一動於深宫之中思所<lb/>
以為則於四海之内一言於細旃之上思所以為法於<lb/>
千載之下則教化自行習俗自美中國既安邊境誠服<lb/>
矣荆揚二親王有教下成都承受製錦地衣稷劾違制<lb/>
徙國子司業薦陳師道鄒浩晁説之為學官歴起居舍<lb/>
<pb n="KR2k0025_WYG_004-31b"/>
人中書舍人太常少卿國子祭酒刑部侍郎元祐八年<lb/>
春大雪稷言嘉祥未臻沴氣交作豈應天事畏之道未<lb/>
至袖仇士良傳讀于上前且曰内侍近習政有所干願<lb/>
昭聖德總萬事以答天譴改集賢院學士知潁州江寧<lb/>
府拜吏部侍郎又出知河南章惇欲困以道路連嵗徙<lb/>
六州徽宗即位召為諫議大夫遷御史中丞首疏言司<lb/>
馬光吕公著皆賢直不宜以罪黜貶上曰改先帝法度<lb/>
焉得無罪稷曰法有不便誠當改上目送之遂入疏論<lb/>
<pb n="KR2k0025_WYG_004-32a"/>
章惇誣罔宣仁太后神宗實録悉以王安石日録亂去<lb/>
取蔡京卞兄弟植黨已久若大用必誤國繇是皆生貶<lb/>
㑹曽布入相稷將論之首罷稷工部尚書兼侍讀改禮<lb/>
部尚書蔡京入相追貶司馬光立黨碑稷貶海州團練<lb/>
副使道州别駕安置台州除名徙建州建炎中追復學<lb/>
士諡清敏<lb/>
　　陳禾<lb/>
陳禾字秀實鄞縣人父謐登進士第博學教授鄉里禾<lb/>
<pb n="KR2k0025_WYG_004-32b"/>
兄秉八行舉于鄉禾亦登進士第鄉人稱其善教子初<lb/>
為鄆州司法治獄多平反部使者薦之調濰州教授講<lb/>
釋經學濰諸生始明經再調婺州復以經學教授朝廷<lb/>
聞其名召為學正博士擢監察御史左正言童貫寖用<lb/>
事禾言漢唐之禍首宦者國家安危之幾宜謹於未然<lb/>
奏對反復不已徽宗曰日已昃朕且饑矣禾挽上衣願<lb/>
畢其説上衣裾為之裂上曰正言碎朕衣禾曰陛下不<lb/>
惜碎衣臣豈惜碎首以報陛下上改容曰卿若是朕無<lb/>
<pb n="KR2k0025_WYG_004-33a"/>
憂矣陳瓘子正彚上疏攻蔡京下獄辭連與禾同議瓘<lb/>
禾俱除名建炎中詔曰蔡京坐貶者皆叙復禾獨不及<lb/>
始禾知和州秦檜以過客干禾禾不禮之故訖紹興時<lb/>
雖子孫訴于朝檜力格不行孝宗朝史浩侍經筵上其<lb/>
所著易春秋語孟解孝宗特官其孫正已嘉定初孫立<lb/>
已請于朝始贈中大夫諡文介髙閌序其春秋且言禾<lb/>
嘗曰吾歴居臺諫未嘗置人於獄發人之私其春秋不<lb/>
以褒貶言深得微㫖子曦紹興八年進士四世孫大方<lb/>
<pb n="KR2k0025_WYG_004-33b"/>
為殿中侍御史論王惟忠置大理獄人寃其死<lb/>
　　樓郁<lb/>
樓郁奉化人慶厯中詔立學舉郁為教授郡人翕然師<lb/>
之後登進士官大理評事樓氏自慶厯先生起家子常<lb/>
光孫异弁五世孫鍔鈜鑰鏞鑛六世孫汶淮浟七世孫<lb/>
來皆取世科壔為揚州安撫置義田以睦族為於潜令<lb/>
為耕織二圖進于朝异孫錫字予善以材敏稱調秀州<lb/>
司户參軍鎮江有軍校告于朝自言久掌軍用軍將貸<lb/>
<pb n="KR2k0025_WYG_004-34a"/>
錢以萬計知已將訴之欲殺以滅口故亟上變廟堂駭<lb/>
其説為置詔獄俾錫治其事錫請械軍校以隨途中與<lb/>
之語遂泄其欵後詰之軍校果誣將也不三日即罷詔<lb/>
獄孝宗嘉歎除監左藏庫都門遷勅令所刪定官改遷<lb/>
大理丞連治數大獄皆平允後知嚴州卒<lb/>
　　張宏<lb/>
張宏字公度鄞人元祐二年舉經明行脩仕至禮部郎中歴<lb/>
守建昌軍泰州澤州嘗築慈溪縣藍溪洪莊保之堰埭民<lb/>
<pb n="KR2k0025_WYG_004-34b"/>
至今賴之宏六世祖次宗唐㑹昌中為明州刺史四世祖<lb/>
仁皓為兵馬鈐轄使於奉化茅山廟曰武惠王<hi>見舊志</hi>
　　陳攄<lb/>
陳攄字君益鄞人紹聖間宰南劒之將樂敦崇學校奬進<lb/>
士𩔖政尚愷悌先是邑民家舉一子富室不過二子餘悉<lb/>
棄之攄至諭以天性申以令甲犯者窮治自兹民無不舉<lb/>
子矣男陳其名女陳其氏者皆然也後卒於官邑人思慕<lb/>
祠而祀之遇旱禱雨輒應以至隣境淫雨亢陽乞靈祠下<lb/>
<pb n="KR2k0025_WYG_004-35a"/>
咸遂所祈部使者以其有功於民乃請於朝錫旌福廟額<hi>見舊志</hi>
　　李猷<lb/>
李猷字嘉仲一字獻夫鄞人建炎初以婦翁没王事自<lb/>
京師詣南都行在所見友人陳東少陽從容謂曰東被<lb/>
召未有館舍子為我圖之猷曰太僕陳寺丞正彚嘗相<lb/>
邀猷未敢往試同謁之既見少陽遂館焉少陽再上書<lb/>
不報有榜通衢斥附㑹李綱者猷知為少陽設也録示<lb/>
少陽勉以歸曰東以召來不敢私還太僕丞相子大方<lb/>
<pb n="KR2k0025_WYG_004-35b"/>
倉惶過猷曰少陽已報赴應天府矣猷曰少陽其不免<lb/>
乎及暮乃知少陽已死於市猷哭於館所為位祭且祈<lb/>
曰少陽以忠諌死勁節英氣當不與草木同腐吾欲收<lb/>
少陽歸葬先塋恨無由知之少陽有靈其啟我心越一<lb/>
日得之具棺衾焉又一日得其元面如生合而斂之欲<lb/>
買舟東下㑹其鄉人胡中行從太學來欲求護柩猷服<lb/>
其義併以行李付之猷亦不暇詢婦翁事遂還京師猷<lb/>
之私識云爾猷以婦翁恩補官終肇慶府節推<hi>王尚書撰</hi>
<pb n="KR2k0025_WYG_004-36a"/>
　　李佾<lb/>
李佾字子列奉化人慷慨好義父珂知其才壯嵗以家<lb/>
事屬之建炎三年金兵至縣有義社號趫勇人士皆逃<lb/>
竄佾獨裹餱糧引趫勇擊之于泉口敵不敢進時北士多<lb/>
南渡見義勇所聚咸依之三槐王從奉其親依義社聆<lb/>
其語北音也將殱焉佾審其士族復館禮焉嘗集客為<lb/>
父壽其壻獨不至佾知有負于官舁錢急償之壻迺得<lb/>
預席孫元白曽孫以稱同登進士以制亦進士第<lb/>
<pb n="KR2k0025_WYG_004-36b"/>
　　黄子游<lb/>
黄子游字叔言其先由浦城徙陳州後徙奉化伯父實<lb/>
與蘇文忠為姻家崇寧星變父宰上封事論丞相蔡京<lb/>
京怒逮赴御史獄長流海島子游號訴于朝願以已官<lb/>
贖罪父得不死建炎初歐陽徹上書論宰相黄潜善坐<lb/>
棄市公脱驂以葬且賙其子以歸張忠獻公曰子游義<lb/>
舉近世無是也忠獻謫永州子游嵗遣人致問禮守池<lb/>
州青陽縣縣以宋齊丘食邑田賦十倍相仍餘二百年<lb/>
<pb n="KR2k0025_WYG_004-37a"/>
莫有言者子游奏蠲其半臨安建行都官府署舍皆子<lb/>
游經畫後皆不能易中嵗不願仕晚食祠祿十五年遂<lb/>
致其仕年八十有八卒葬金峨山孫應春以詩學教授<lb/>
其徒多為顯官仕至宗學博士<lb/>
　　趙敦臨<lb/>
趙敦臨字芘民少入太學與高閌見楊文靖公于京師<lb/>
紹興五年第進士初為蕭山縣主簿校劉道原外紀刻<lb/>
于越郡守使者交薦之為湖州教授魏丞相汪尚書皆<lb/>
<pb n="KR2k0025_WYG_004-37b"/>
其門人語孟書禮春秋皆有解解皆無存深寧王先生<lb/>
嘗輯其遺文其記奉化學曰教學不明禮義消亡讀書<lb/>
為官不為道仕宦為身不為君父兄之詔告師友之話<lb/>
言非富與貴則衆笑之以為不知時務其流禍遂至此<lb/>
極也其諭學者審其是曰孟子學夫子人皆信以為然<lb/>
子雲學孟子人皆不與焉何哉蓋學者信其行不信其<lb/>
言故也其送陳揚廷序曰學詩而不達樂之情不過知<lb/>
詩之言未可與論詩也學樂而不達詩之意不過知樂<lb/>
<pb n="KR2k0025_WYG_004-38a"/>
之聲未可與論樂也其愛日箴曰進德脩業時不可失<lb/>
堯舜湯文學焉汲汲尼父亦云終日不食如何良辰耽<lb/>
寢事佚為之序曰噫斯文也黄收純衣之製太羮𤣥酒<lb/>
之味也昔者子朱子謂前輩為文明白磊落指切事情<lb/>
無睢盱側媚之態愚於芘民之文見之道微俗薄先儒<lb/>
緒論聞者鮮矣康誥曰汝丕逺惟商耇成人宅心知訓<lb/>
逸詩云昔吾有先正其言明且清是用掇要切之語與<lb/>
學者共講焉<lb/>
<pb n="KR2k0025_WYG_004-38b"/>
　　蔣猷<lb/>
蔣猷字仲逺先丹陽人後避冦徙寓昌國卒葬于蓬萊<lb/>
鄉徽宗朝積遷中書舍人善書命學者宗之擢御史中<lb/>
丞上疏論士風浮薄羣臣無他能善伺候人主承望大<lb/>
臣而已故事内侍省𨽻六察崇寧中宦者竊弄詔㫖奏<lb/>
免所𨽻猷疏駁正亷得内侍省劉友端等違擅事復論<lb/>
楊戩童貫不宜受上賞上力護之猷復言淮南畎滁水<lb/>
以出鼎罪宜坐狂妄趙良嗣降敵後必誤國東南應奉<lb/>
<pb n="KR2k0025_WYG_004-39a"/>
花石今十年皆入權倖願速罷之不報復為吏部尚書<lb/>
以徽猷閣直學士奉祠欽宗即位貶童貫貫時侍上皇<lb/>
總兵柄東巡猷持詔立諭貫解兵改知明州到官數日<lb/>
以不善應奉願丐罷以徽猷閣直學士致仕<lb/>
　　陳之翰<lb/>
陳之翰字憲之鄞縣人殿中丞贈朝散大夫翊之子陳<lb/>
忠肅瓘誌其墓曰之翰少有志操治經求其大㫖為文<lb/>
不蹈襲陳語三上禮部不中第歸求其志事繼母曰孝<lb/>
<pb n="KR2k0025_WYG_004-39b"/>
兄曰悌弟曰友朋友曰信陳氏貲故厚君平於處治不<lb/>
為纎嗇貲日益耗鄉人初貸黄金後攜以償君適在汴<lb/>
舟其人紿曰金誤墜水君不疑也後數年其人自悔疾<lb/>
且死遣其子來謝致所當償君受而不拒徐以所償助<lb/>
其喪葬崇寧二年詔舉遺逸鄞之賢士夫聞而相語曰<lb/>
此可以得憲之矣州及部使者用衆論薦君于朝<lb/>
官之君氣和言温與人交久而益恭口不道人之過平<lb/>
居若無營于世者尚論古人自春秋以來千餘年事是<lb/>
<pb n="KR2k0025_WYG_004-40a"/>
非得失闊畧細故取其大者論之欝而始通方流而遽<lb/>
涸非命也歟卒時年六十葬翔鳯隠學山<lb/>
　　姚孶<lb/>
姚孶字舜徒慈溪人也以字行幼開爽穎悟學如宿植<lb/>
登熙寧九年進士第歴尉掾以考第薦章應格改秩為<lb/>
鼎之桃源宰承虐政後訊民之疾苦茍利于民無不為<lb/>
也郡將武人怙威凌僚吏屬邑苦其擾孶毅然以為病<lb/>
告郡將終不敢以氣燄挫之為之少戢旁郡訴有不得<lb/>
<pb n="KR2k0025_WYG_004-40b"/>
其平者必丐于部使者付孶決之捐金修夫子廟躬率<lb/>
士子勸以學學者翕然歸之鄉有虎孶禱諸社諭以文<lb/>
越三日虎仆于祠旁奏課為天下第一部使者舉孶學<lb/>
行優異才能顯著以應元符之詔賜對稱㫖乃除提舉<lb/>
成都府路常平等事陛辭玉音諭以聞卿前任桃源有<lb/>
愛民之心孶退謁丞相諭蜀道利病乞以義倉之儲置<lb/>
吏立法收養鰥寡老幼死給衣衾官為斂葬嵗薦饑間<lb/>
有遺兒請雇嫗以乳丞相奏行丁家艱服除提舉湖南<lb/>
<pb n="KR2k0025_WYG_004-41a"/>
常平等事上復諭以居養安濟漏澤朕施實德于民卿<lb/>
向有言故復命卿易使浙部過家上冢㑹閭里耆舊握<lb/>
手盡歡未始以持節自榮朝廷遣使三韓渡曹娥江非<lb/>
潮時行舟膠公適董其事禱于神女潮應禱而邁由江<lb/>
東副漕除直龍圖閣知夔州興學校勸農桑有循吏風<lb/>
卒之日夔民罷市聚哭于牙門外訃聞桃源民乃即孶<lb/>
生祠爭出貲命道德士以伸薦導其為民所思如此<hi>見舊</hi>
<hi>志</hi>
<pb n="KR2k0025_WYG_004-41b"/>
　　翁升<lb/>
翁升字南仲慈溪人力學有志氣少從安定胡先生受<lb/>
易㫖入太學中元豐五年進士第出仕恪守官箴濟以<lb/>
亷謹當路才之元符上書言事切中時病用事者方主<lb/>
黨禁錮賢士大夫籍升于初等自是沈于選調建炎初<lb/>
黨禁解將召用之而山林之志已不可奪矣升自奉簡<lb/>
薄而勇于急人睦親䘏孤平糶賑乏鄉人敬之至今猶<lb/>
諱升斗之升字曰方斗云<hi>見舊志</hi>
<pb n="KR2k0025_WYG_004-42a"/>
　　俞夔<lb/>
俞夔象山人魁岸修偉晝漁而夜讀登元豐五年進士<lb/>
第舒公亶平辰沅冦奏夔籌畫為幕府第一終建德宰<lb/>
子觀能字大任紹興初應詔詣闕上書特授德安府録<lb/>
參登十二年進士第時二聖尚狩沙漠九重旰食觀能<lb/>
裒古今君臣孝弟數十事曰孝弟𩔖鑒上之有㫖召審<lb/>
察授江隂軍教授改秩而卒子茂系字唐英登乾道二<lb/>
年進士第臨政以平允稱終和州通判<hi>見舊志</hi>
<pb n="KR2k0025_WYG_004-42b"/>
　　汪思温<lb/>
汪思温字汝直鄞縣人祖元吉為縣從事為范文正公<lb/>
所知王安石宰鄞以亷平吏薦于轉運使孫沔父洙春<lb/>
秋教授鄉人稱之為汪先生思温以上舍為雄州教授<lb/>
調餘姚令築堤浚湖民信愛之欽宗以諸王就傅擇除<lb/>
贊讀思温與弟思齊竝命除吏部員外郎出守衢州有<lb/>
自稱祁王過郡府史請避郡治以舍思温不許未幾柔<lb/>
福帝姬過縣辱尉將械尉思温執不許而二人後皆犯<lb/>
<pb n="KR2k0025_WYG_004-43a"/>
偽冒諫議大夫徐俯入朝道繇三衢以部使者禮迓不<lb/>
為厨傳禮徐憾之劾以他罪辛炳為中丞疏以為寃後<lb/>
遷司農太府少卿知臨安府浙江以漁舟濟人中流弭<lb/>
檝以邀客酬重鏹風暴至輙沈溺而善汩者利其錢物<lb/>
以登岸思温悉捕繫論殺更為大舟擇不如式者悉去<lb/>
之相秦檜嘗以故人屬薦舉思温思温曰使可薦誠不待<lb/>
相諭不才相言無益也有㫖營政府檜欲以相府儀制稍異<lb/>
執政府益持不可檜怒罷去食祠祿凡十有八年官直<lb/>
<pb n="KR2k0025_WYG_004-43b"/>
顯謨閣以終年八十一子大猷别傳<lb/>
　　張邵<lb/>
張邵字才彦其先和州烏江人宣和三年登上舍第建<lb/>
炎初假禮部尚書使金補其弟祁為明州觀察推官奉<lb/>
其母居于鄞卒葬鄞縣之雷峯因家焉而祁子孝祥生<lb/>
于雷峯邵見達蘭於濰州逼邵以臣禮見邵不屈囚于<lb/>
密州祚山寨達蘭過密邵上書偽楚僭立電掃無餘是<lb/>
天未厭宋也今大國復封劉豫豫實宋臣曲有在矣達<lb/>
<pb n="KR2k0025_WYG_004-44a"/>
蘭得書執付豫俾用之邵升階揖豫呼其舊官豫怒繫<lb/>
于獄復囚于燕山益徙北三千餘里紹興十三年金主<lb/>
旻死傳其弟晟晟死孫亶立始厭兵召宋奉使洪皓朱<lb/>
弁及邵使歸江南是時秦檜擅和議皓首斥去邵亦罷<lb/>
免十七年皓貶英州邵懼迺上書曰邵出使時嘗逢檜<lb/>
道中有榮州團練使李子厚嘗言檜代太上皇帝移書<lb/>
尼瑪哈述海上盟約尼瑪哈議和實基于此㑹曹勛進檜所<lb/>
撰書檜大喜遂以邵書付史館實其事因得除敷文閣<lb/>
<pb n="KR2k0025_WYG_004-44b"/>
待制邵奉使還家七年由是得免謫二十五年檜卒邵<lb/>
始知池州邵至郡踰時即乞致仕僚吏諫止之邵曰郡<lb/>
計後前相仍官逋彌多誠不忍任是事孰若致仕為簡<lb/>
易也僚吏復止之迺奉祠以行道繇廣德軍招其弟祁<lb/>
囑以後事趣使歸祁疑之泊于城外邵作書郡守沐浴<lb/>
朝服就寢迺卒邵以六月丁酉生其卒也同是日云弟<lb/>
郯繇邵恩補官後為提舉江南東路常平茶鹽公事始<lb/>
郯為鄂州鄂為都統制𨽻御前宋以轉運總領湖廣二<lb/>
<pb n="KR2k0025_WYG_004-45a"/>
府鎮之專職軍實不得逞輙以乏興論罪提舉軍事張<lb/>
平擅戎事郯結為兄弟會帥入朝奏邊事營卒挾刃貸<lb/>
富民民畏不敢言郯知之馳入平營平趣治酒郯笑曰<lb/>
飲宗弟何辭願得脅貸富民者平大愳立索斬之子孝<lb/>
伯官參知政事有政績韓伌胄立黨論孝伯曲調護之<lb/>
孝伯子即之幼學伯父孝祥書晚益顛狂故其書不復<lb/>
行<lb/>
　　蔣季莊　王茂剛　顧主簿<lb/>
<pb n="KR2k0025_WYG_004-45b"/>
蔣璯字季莊慈溪人也宣和間鄙王氏之學不專科舉<lb/>
閉門窮經不妄與人接髙閌抑崇居明州城中率一嵗<lb/>
四五訪其廬季莊聞其至必倒屣迎相對小室極意講<lb/>
論自晝竟夜殆忘寢食告去則送之數里相得驩甚或<lb/>
問抑崇曰蔣君不多與人周旋而獨厚於公公亦惓惓<lb/>
于彼願聞其故抑崇曰閌終嵗讀書凡有疑而未判與<lb/>
所缺而未知者每積至數十輙一扣之無不迎刃而解<lb/>
而蔣之所長他人未必能知之世之所謂知己其是乎<lb/>
<pb n="KR2k0025_WYG_004-46a"/>
王茂剛居明州林村在岩壑深處有弟不甚學問使顓<lb/>
治生以餬口而刻意讀書足迹未嘗妄出尤邃于周易<lb/>
沈煥通判州事嘗訪之其見趣絶出于傳註之外云氣<lb/>
象嚴重窺其所得蓋進而未已也<lb/>
顧主簿不知何許人南渡後寓于慈溪亷介有常安于<lb/>
貧賤不祈人之知至于踐履間雖細事不茍也平旦起<lb/>
俟賣菜者過門問菜把直幾何隨所言酬之它飲食布<lb/>
帛亦然久之皆信服不忍欺茍一日之用足則玩心墳<lb/>
<pb n="KR2k0025_WYG_004-46b"/>
典不事交游里中有不安其分武斷彊忮者相與譏之<lb/>
曰汝豈顧主簿耶<hi>見容齋三筆</hi>
　　王庭秀<lb/>
王庭秀字穎彦入太學與龜山楊先生游復學詩于黄<lb/>
太史登政和上舎後以李光薦為御史臺檢法官遷殿<lb/>
中侍御史論黄潛善為相時賣官售寵潛善責授祕書<lb/>
少監明受之變庭秀與鄭殻力争不宜去帝號事遂止<lb/>
復論吕頤浩奏擬不當出知筠州論事慷慨明白後為<lb/>
<pb n="KR2k0025_WYG_004-47a"/>
左司郎中遷中書省檢正卒與宰相議不合罷有航海<lb/>
記磨衲集子璧七嵗日誦干言朝廷方復博學宏詞科<lb/>
璧首中選待次通判<hi>闕</hi>州惜不及祿以卒有集號相山<lb/>
集<lb/>
　　林保<hi>孫祖洽</hi>
林保字芘民鄞縣人以上舍第出身為廣西經畧司屬<lb/>
蠻境荒逺諸將多掠邊氓希賞格保抑止之後知興國<lb/>
軍有政績改提舉市舶保辭不拜集中興事蹟繇夏少<lb/>
<pb n="KR2k0025_WYG_004-47b"/>
康至唐肅宗為一書號曰龜鑑以進髙宗深納之右司<lb/>
諫陳公輔薦保宜為臺諫官秦檜格不行後遷比部建<lb/>
議正武成殿侑祀殺降叛國者皆斥去又定鄉飲酒禮<lb/>
卒如其議行諸郡兩淮以北使頓供給煩擾不便後有<lb/>
議増兩淮舊税者保言自顯仁太后歸應奉頓次今不<lb/>
減若増税淮民將流亡朝議從之以敷文閣待制奉祠<lb/>
卒孫祖洽字元禮少孤嗜書大父奇之以門功補官或<lb/>
問曰茍仕何以為政曰吏胥奸弊非重法曷以治知鹽<lb/>
<pb n="KR2k0025_WYG_004-48a"/>
官縣滯訟經嵗者皆剖決之光宗以皇太子尹臨安委<lb/>
治疑獄有能名守武岡城堡圮毁召匠計費甚夥乃乘<lb/>
肩輿巡歴命吏執筆以計汰其半守常州兄弟七人訟<lb/>
分財不決久之達省部祖洽召七人立廷下給筆札俾<lb/>
各疏所争疏畢署紙尾決是否示之曰審若是耶咸唯<lb/>
唯罷訟後守饒信吏治益著遷司農少卿户部侍郎嘗<lb/>
曰治財無他能不以羨餘入官希厚賞嵗嵗當治辦水<lb/>
旱損益復以其贏補何憂焉後言者訖以帑藏盈斥不<lb/>
<pb n="KR2k0025_WYG_004-48b"/>
報罷守建寧婺州郡為立祠袁正獻燮曰林祖洽非理<lb/>
財乃養財耳年七十有九卒<lb/>
　　朱翌<lb/>
朱翌字新仲舒州灊山人漢桐鄉嗇夫邑之後以太學<lb/>
生賜第初為建康府溧水縣主簿髙宗南渡為祕書監<lb/>
屬喜其材俾預修徽宗實録方是時范冲領史局翌以<lb/>
文辭進刪潤功居多秦檜相逐趙鼎翌以鼎黨久貶韶<lb/>
州後召還詔領嚴宣徽三郡翌告老不赴朝廷憫其饑<lb/>
<pb n="KR2k0025_WYG_004-49a"/>
寒計貶所十四年衣俸悉與之遂卜居鄞翌敦睦宗族<lb/>
其父司農卿載上貧幾不能葬翌著文以示子孫作信<lb/>
天縁堂記曰朱子北游于瀛莫之境徘徊于塘濼之上<lb/>
覩二禽有感焉一𩔖鵠色正蒼而喙長凝立水際不動<lb/>
魚過其下則取之終日無魚終不易地其名曰信天縁<lb/>
一𩔖鶩奔走水上不問草腐泥砂唼唼然必盡索乃已<lb/>
無一息少休其名漫畫信天縁若無能者乃與漫畫均<lb/>
度一日無饑色視漫畫加壯大後三十餘年屏跡荒縣<lb/>
<pb n="KR2k0025_WYG_004-49b"/>
私自念少之時始官州縣月俸錢萬二千米石五斗麥<lb/>
如米之數十口之家取足已而官朝廷祿十倍之然日<lb/>
食肉猶一臠衣常百結退視其室其空如故南來已老<lb/>
内外食者四十人婚姻賓客伏臘不論論其常一嵗錢<lb/>
千二百緡米百八十斛拱手端坐炊煙屢絶家人告曰<lb/>
室罄矣翁不䘏何也今幸營之尚可支否則俱為餒鬼<lb/>
懼無以應呼使前曰天生匹夫一飯已定于未形吾姑<lb/>
為爾長多圖未必得坐視未必失也世間豈有一門同<lb/>
<pb n="KR2k0025_WYG_004-50a"/>
日困于無飯者天之所賦自應不闕子去轉告而朋姑<lb/>
洗爾釡待之行有餉子者矣有老媪北婦人也在旁大<lb/>
笑曰翁豈信天縁乎曰是遂以名堂書其説于壁死自<lb/>
為誌周丞相必大論其詩似杜牧之而出處亦相𩔖號<lb/>
省事老人文集四十四卷<lb/>
　　王次翁<lb/>
王次翁字慶曽其先大名人曽祖异甲科為嘉岐王府<lb/>
翊善因家于濟南次翁崇寧進士通詩書易春秋齊魯<lb/>
<pb n="KR2k0025_WYG_004-50b"/>
諸生多從之游號兩河先生為辟廱正有以次翁所為<lb/>
文薦于梁師成次翁詭取文以歸師成憾之後知道州<lb/>
徙容州紹興初吕頤浩辟為湖南參謀官作太𤣥九九<lb/>
圖布筭𡨕思潘良貴訪之聞其籌聲視之乃太𤣥數也<lb/>
未老即致仕舊與秦檜善起家驟拜御史中丞參知政<lb/>
事檜倡和議次翁力贊之初韋太后自北歸既次燕山<lb/>
金使憚暑行太后疑有變亟貸北副使金三百星約入<lb/>
境倍以償次翁時為參政與后弟韋淵迓境上北使先<lb/>
<pb n="KR2k0025_WYG_004-51a"/>
欲得金次翁以非檜所擬執不肯授相持界上王㬇時<lb/>
為江東轉運使急裒金以酬后歸與上言上怒將罪之<lb/>
㑹擇報謝使檜薦次翁以行得緩既歸即致事居四明<lb/>
子伯庠登紹興二年進士試教官為第一後擢殿中侍<lb/>
御史出為䕫路安撫伯庠博記敏絶䕫部地曠逺伯庠<lb/>
手圖其險要夷人不能欺巴俗掠子女出境特嚴其禁<lb/>
所為文有歴山集雲安集宏詞集要䕫路圖經伯序亦<lb/>
登進士第官宗正丞<lb/>
<pb n="KR2k0025_WYG_004-51b"/>
　　吳秉信<lb/>
吳秉信字信叟剛簡自信初為國學官張魏公浚以和<lb/>
國公奉母居潭州築第稍廣檜忌浚復出諷中丞万俟<lb/>
卨論浚卜宅僣擬家有五鳯樓命秉信奉使察其事至<lb/>
則以檜意告浚返言浚所居皆人臣制堂曰盡心浚嘗<lb/>
記之樓實無有也檜大怒黜秉信後為吏部侍郎與凌<lb/>
景夏言張偁不宜為兩浙轉運判官偁内侍張去偽所<lb/>
薦也上不悦併景夏出知外郡秉信知常州未幾疾卒<lb/>
<pb n="KR2k0025_WYG_004-52a"/>
秉信知人善薦士王剛中及史浩國子博士<hi>闕名</hi>後皆<lb/>
至宰輔家貧聚族以居史浩以太保魏公致仕親祭其<lb/>
墓且官其孫云<lb/>
　　曹粹中<lb/>
曹粹中字純老定海縣人中進士第李莊簡公光壻秦<lb/>
檜在相位光時為參政檜知其名欲識之粹中辭曰吾<lb/>
已有差遣見丞相何為語其妻曰汝父必不能與相久<lb/>
處光後貶海南粹中不復仕自號放齋有詩説行于世<lb/>
<pb n="KR2k0025_WYG_004-52b"/>
後張魏公力薦于朝通判建寧府曽孫孝先李全叛楚<lb/>
州死之子説字習之幼嵗痛其父殁絶葷酒婚宦刺血<lb/>
書華嚴法華以報恩五經有解終嵗寓僧舍後學問難<lb/>
亹亹不倦酬答從故家借書輙先請書目一閲即能言<lb/>
其本末生平無喜愠嘗戒學子絶人我則天理自著無<lb/>
疾以終易解為全書分辭象變占後為一儒生所竊衒<lb/>
為已作貧不自給復鬻于松江某家學者尊為泰宇居<lb/>
士詩文三十卷精絜可傳後<lb/>
<pb n="KR2k0025_WYG_004-53a"/>
　　高閌<lb/>
高閌字抑崇唐宰相智周後其先繇廣陵徙居于鄞弱<lb/>
冠入太學見楊文靖公時于京師授以伊洛之學宣和<lb/>
間文體習駢偶閌變復之紹興元年賜進士第釋褐後<lb/>
授祕書正字高宗手書中庸儒行以賜進士閌言儒行<lb/>
多漢儒雜記中庸實子思所傳乞罷賜儒行兼禮部郎<lb/>
賜對上殿上曰士論皆言寛徭安民足以致和氣議果<lb/>
若何閌對曰心正則氣正氣正則天地之和應陛下所<lb/>
<pb n="KR2k0025_WYG_004-53b"/>
問為致和一事耳後為國子司業三舍學法皆閌所更<lb/>
定高宗幸太學閌講易泰卦胡宏作書非之然卒以忤<lb/>
丞相秦檜為禮部侍郎尋罷去晚居鄉即致仕絶口不<lb/>
言時事繇是得免檜禍閌作春秋集註推程先生本㫖<lb/>
其言曰春秋非一王之法萬世通行之法也文武之道<lb/>
期于周之後王周公事業期于魯之子孫其㫖謂春秋<lb/>
非褒善貶惡而已又集厚終禮一編行于世朱文公定<lb/>
家禮多用之從子文虎官至翰林學士有天官書集註<lb/>
<pb n="KR2k0025_WYG_004-54a"/>
文善官將作監文虎子似孫為禮部郎守處州有緯畧<lb/>
騷畧等書後家于越文善子衡孫為户部侍郎尹臨安<lb/>
為檢正時史宅之括浙西公田官屬皆増秩二等衡孫<lb/>
知不便獨辭賞以壽終<lb/>
　　黄龜年<lb/>
黄龜年字德紹其先福州人後葬父于鄞因家焉舉進<lb/>
士第為殿中侍御史與諫官劉棐論秦檜其行𩔖莽卓<lb/>
特朝廷未之察檜繇是罷相方是時吕頤浩與檜交惡<lb/>
<pb n="KR2k0025_WYG_004-54b"/>
龜年頤浩引薦人咎其過至檜再相卒如龜年所言龜<lb/>
年寓湖州檜摭其過押使回福州後居昌國之馬秦山<lb/>
多為記文與兄岳年同隠焉山有石面平五丈與僧馬<lb/>
耆處士張光賦詩于碧雲菴檜死龜年復居于鄞<lb/>
　　薛朋龜<lb/>
薛朋龜字彦益登政和八年進士第歴官監登聞檢院<lb/>
兼權工部郎又兼權吏部知興國軍奉祠除知衡州未<lb/>
上而卒子居實字去華守莆陽更新學宫提舉福建路<lb/>
<pb n="KR2k0025_WYG_004-55a"/>
常平茶鹽救荒有績自祠宫召對除倉部員外郎陞郎中<lb/>
歴淮西漕使淮東安撫卒于揚州孫揚祖字元振歴官<lb/>
知漳州召為大理丞遷刑部郎中以疾請外得池州丐<lb/>
祠以卒漳舊有土城高不過五尺揚祖以修築請于朝<lb/>
後乃詔守臣趙汝譡經畫如其言漳人賴之<lb/>
　<lb/>
　<lb/>
　<lb/>
<pb n="KR2k0025_WYG_004-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　延祐四明志卷四<lb/>
</p>
<p>
</p>
  </div>
</body>
</text>
</TEI>
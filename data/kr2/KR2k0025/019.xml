<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>延祐四明志卷十九</head> <lb/>
    <p>
<pb n="KR2k0025_WYG_019-1a"/>
欽定四庫全書<lb/>
　延祐四明志卷十九<lb/>
　　　　　　　　　　　　　元　袁桷　撰<lb/>
　　集古攷<lb/>
郡以山川傳傳莫詳於前賢廣其傳則凡四方之公卿<lb/>
與夫騷人禪子之所紀刻益尊以傳焉裴公紀徳碣屢<lb/>
燬益彰牧守宜視諸荒園故宅申之以感慨豐碑磨<lb/>
泐日尋於榛棘聞見益逺桑海之喻詎不信諸作集古<lb/>
<pb n="KR2k0025_WYG_019-1b"/>
攷<lb/>
　文<lb/>
　　　明州刺史河東裴公紀徳碣銘<hi>并序</hi>
皇唐御神器一百四十二載天下大康而海隅小冦敢<lb/>
肆蠆毒結亂于甌越而句章控吳越之口戰卒數萬皆<lb/>
由此之故是郡罹灾逾苦井邑焚爇遺骸積而不掩生<lb/>
民僅有存者教養未完其危猶未安天子哀之詔擇可<lb/>
以子物拯艱者以鎮䘏之乃命長安令河東裴儆殿於<lb/>
<pb n="KR2k0025_WYG_019-2a"/>
兹邦詔書既下而罷民歡煦若幼子之望慈父焉彤襜<lb/>
甫來則改令創痍之境熈熈如衣之食之一年而驚逋<lb/>
復田疇闢茨壟興然後以禮義利物之教教之人之啙<lb/>
窳者教之以温恭惇質人之卉服祝髮者教以儀飾之<lb/>
度人之匱財乏食者教以耕耨之事羣吏懐其仁而畏<lb/>
其嚴罔敢射其利焉故為政三年其賞人也不用財其<lb/>
勵人也不以罰於戯長人之體不一若乃華夏之人習<lb/>
性素純其理之也可期月而致若海裔之人土風俗素<lb/>
<pb n="KR2k0025_WYG_019-2b"/>
暴殘嗜殺寛之則法令非行威之則圜視而兇心勃生<lb/>
其欲馴之也難矣哉及公之化風俗為鄒魯使父子長<lb/>
幼各得其宜則知中庸清靜之徳感人深矣夫理一邑<lb/>
而能人和物阜者則可以移於一郡而能導之以徳教<lb/>
者則可以施於天下公之所理之行豈止郡邑而已實<lb/>
宜佐彼大化輔皇王以昌經邦國以康調元氣於隂陽<lb/>
者也公尋而進秩州民共思願紀詞于碑予忝躡髙蹤<lb/>
竊跡前事敢不頌厥美貽諸億祀銘曰美裴公兮肅肅<lb/>
<pb n="KR2k0025_WYG_019-3a"/>
清風純和積中令徳顯融爰踐華省爰宰赤城克成厥<lb/>
功帝曰咨爾休懿可建旟于東美裴公兮于郡斯牧是<lb/>
祗是肅化流比屋變此土風迄成魯俗人之父母匪公<lb/>
而誰慰我<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>獨羡裴公兮胡棄我而適他邦惟我下民<lb/>
思心徘徊殷焉不忘願頌休績播億萬載刋于圭璋國<lb/>
子監丞充集賢院學士李陽氷書檢校左散騎常侍兼<lb/>
越州刺史賜紫金魚袋江東西節度副使王宻撰<lb/>
　　　慈溪縣清清堂記<hi>徐璋</hi>
<pb n="KR2k0025_WYG_019-3b"/>
余一日過是邑聞邑大夫黄公嚴明通漫刺謁之公倒<lb/>
屣迎門倍越平生好頃之延余一堂榜曰清清憑髙原<lb/>
面廣野基宇聳壮丹青煥飾周旋熟視見平蕪散緑脩<lb/>
竹環翠孤村落照而飛烟有無逺水斷霞而白鳥上下<lb/>
余謂掲堂之名殆以目之所寓者歟公笑復之曰非也<lb/>
將水禽嘲哳松籟悠颺艇棹絶湖而漁唱數聲牛羊下<lb/>
坡而牧笛孤響殆以耳之所聆者歟曰亦非也抑訟息<lb/>
庭虚退而孤坐琴横浄几香裊蠻爐一慮不生萬縁俱<lb/>
<pb n="KR2k0025_WYG_019-4a"/>
滌終日寓之而忘身之在仕堂之為公舍豈以意之所<lb/>
適者歟曰皆非也蓋淳化中有賢令張公叔逹綽著彊<lb/>
明茂昭清徳政施百里而聲逹九重時太宗璽書敦奬<lb/>
先詔尚存後人惜其清名慮乆湮沒無以勸後廼建堂<lb/>
揭榜目曰清清俾游息是堂者睎仰前軌脱不能與其<lb/>
抗衡並馳抑終不失為自好者矣予自領邑見其柱礎<lb/>
傾欹棟梁蠧腐稍不葺完必將頽廢因念召伯之棠尚<lb/>
戒翦拜况棟宇乎遂鳩工掄材増卑廣狹整欹易蠧為<lb/>
<pb n="KR2k0025_WYG_019-4b"/>
一新之不唯不堕前人之志抑將永君子之傳予聞其<lb/>
言戄然自愧逆料鄙淺因嗟先王道徳之澤熄入而從<lb/>
仕者多失已於物以自投于茍賤不亷之地間能潔亷<lb/>
<hi>缺</hi>
　　　晝簾堂記<hi>趙省</hi>
右朝奉郎宋侯子剛治鄞之三年政成民和上下安習<lb/>
凡所施設不待教令而民聽已孚訟稀事簡公庭肅然<lb/>
日以優暇乃即㕔治之東為堂三楹以視事以延客以<lb/>
<pb n="KR2k0025_WYG_019-5a"/>
休其餘日鳩工命材棟宇輪奐官不知費民不告勞經<lb/>
始於辛巳仲秋竣事於是年季冬落成之日因取顧愷<lb/>
之宰山隂之政榜曰晝簾噫侯之為是舉也非夸大以<lb/>
掠美誠得所謂名者實之賓歟夫民不難親也惟平易<lb/>
能近之民不難化也惟寛厚能服之平易貴清淨而不<lb/>
擾寛厚貴豈弟而不暴以是施於有政使之無訟也又<lb/>
何難哉今晏眠而擁黄紬卜晝而酣醇酎文書堆桉漫<lb/>
不省顧以是為平易謂之食焉而怠事可也經費常賦<lb/>
<pb n="KR2k0025_WYG_019-5b"/>
慢令失期獄訟簿書一視成檢以是為寛厚謂之縱吏<lb/>
以虐民可也茍如是則寄百里之任者心逸而體胖齒<lb/>
負版之列者悼屈而無告引利償害其自為謀則善矣<lb/>
獨不念學道愛人之語乎惟宋侯之理鄞則不然旦起<lb/>
據案訟牒山委勤勤致詰曲盡其情催科調斂示以期<lb/>
會下皆奔走而樂輸曽無追逮之煩宜其政平訟理庭<lb/>
無留滯方愷之之治如天冠地屨豈但彷彿其流風善<lb/>
政而已蓋山隂在當時户不過三萬其縣用無事晝日<lb/>
<pb n="KR2k0025_WYG_019-6a"/>
垂簾特折枝之易耳鄞自西漢距今號劇邑民夥訟繁<lb/>
十倍山隂宋侯方且慕仰之若是可謂亷於取名者矣<lb/>
于時國家有邊事州縣簡料兵壯備預儲峙以應上之<lb/>
求常苦不暇給而侯能多多益辦如王夷甫在元城時<lb/>
終日清談而縣務自理其材力過人逺甚若乃吏退身<lb/>
閒賓僚畢集彈緑綺以舒懐對紋楸而坐隱壺觴相命<lb/>
歗歌嬉娛此在它人常刼刼而侯之樂獨有餘亦足以<lb/>
見游刄之所及矣異時第最天朝登名史氏號居循吏<lb/>
<pb n="KR2k0025_WYG_019-6b"/>
之目當以鄞治為先宋侯名應子剛其字也視大丞相<lb/>
莒公為三世祖精於吏道飾以儒雅不圮先世之餘烈<lb/>
云紹興壬午閏二月既望<lb/>
　　　重建經綸閣記<hi>徐度</hi>
或謂君子之仕為郡邑既去而能使人思之不忘在古<lb/>
或有後世則難而邑其无也何哉古之為邑位均子男<lb/>
南面聽事生殺予奪悉繇以出而無有齟齬於其間故<lb/>
得以行其志後世為邑品秩卑而法令繁品秩卑則選<lb/>
<pb n="KR2k0025_WYG_019-7a"/>
任輕法令繁則牽制衆以秩卑之吏而迫於繁令之拘<lb/>
其治效之難成固宜是或一理也而未之思夫君子惟<lb/>
無仕則己仕則未嘗擇官焉居是官也則必事其事就<lb/>
其力之所可為而為之上可以禆於公下可以及於民<lb/>
安有難易之時云乎惟怠者将以遂其媮則常以不得<lb/>
為自解誕者将以肆其夸則常有所不屑也胡不以聖<lb/>
人之事觀之乎昔孔子初仕為中都宰制為養生送死<lb/>
之節長幼異食强弱異任男女别塗路無拾遺器不雕<lb/>
<pb n="KR2k0025_WYG_019-7b"/>
偽行之一年而四方之諸侯則焉孔子固覆生人之器<lb/>
也顧屈為一邑而諄諄於教化如此惟其無有不屑之<lb/>
心故歟且迹夫聖人之所為其稽之當今之法令皆明<lb/>
示勸奬而誘使為之者也故相國荆文王公慶厯中嘗<lb/>
以廷尉評事來為鄞令于時年甚小氣甚鋭而學甚富<lb/>
其志意之所存逺矣蕞爾一邑固區區者宜若無足以<lb/>
為而公初無不屑之心日夜惟以為民興利除害為事<lb/>
距今蓋一百九年矣而其所興造之蹟尚班班可攷遺<lb/>
<pb n="KR2k0025_WYG_019-8a"/>
民子孫常相與傳誦其事指其蹟而懐思之是非真知<lb/>
學夫聖人之為安能及此宜邑人思之愈乆而愈不忘<lb/>
也初公既没當元祐中為令者嘗因一人之思即治所<lb/>
公昔燕休之地作為重屋肖公之象而祠之名曰經綸<lb/>
閣中遭兵火乆廢弗復紹興二十有四年公之弟校理<lb/>
府君諱安國之曽孫右通直郎燁來莅兹邑自以獲踵<lb/>
其先世故治為榮規規焉推前人之心以施於治不敢<lb/>
少自怠弛居無幾何邑人安焉相與言曰文公之徳邑<lb/>
<pb n="KR2k0025_WYG_019-8b"/>
人所不敢忘也而公之諸孫復來治我就使無意於民<lb/>
猶當謹以事之况其賢稱其家哉惟是經綸之閣乆廢<lb/>
未復其何以示吾子孫而慰吾賢大夫之思矧朝廷清<lb/>
明郡政安靜治新斯閣今也其時乃鳩工聚材而請于<lb/>
太守貮卿王公公方以儒術為治亦樂夫有助於教化<lb/>
也而許焉閱七十日而告訖功凡材甓甎坯葦竹之費<lb/>
土木工人之直一出於民之願輸而官無所預焉既而<lb/>
燁以書來告度曰閣之復也非我實使之民惟吾家相<lb/>
<pb n="KR2k0025_WYG_019-9a"/>
國之不忘是不可以不有紀述也子於我有連其為我<lb/>
書其事度辭謝不敢當書再三返而請益勤曰吾石具<lb/>
已乆待子之文以刻乃為叙邑人所以不忘者且誌嵗<lb/>
月焉燁字子華謹飭好學能守其家法者也紹興二十<lb/>
五年二月旦日<lb/>
　　　東嶽行宫記<hi>蔣安義</hi>
四明屬邑六獨昌國居重海大洲中視他邑最為僻逺<lb/>
部使者按視罕及其境傳檄徃來趣期會簿書而已初<lb/>
<pb n="KR2k0025_WYG_019-9b"/>
邑之未建𨽻籍于鄞度越既險民之利病休戚有不得<lb/>
告者焉熈寧間荆國王文公始請建邑逮今四十載矣<lb/>
更令佐以十數然流風善政不可悉舉頃則有延平陳<lb/>
公戩建安章公邦獻今大梁趙公君竑受命為宰而南<lb/>
康李公恕實為之佐下車以來諏詢民瘼弊者革之蠧<lb/>
者鋤之政適其平人用不爭年榖告豐邑遂大治邑之<lb/>
老聚族而謀曰我曹生長太平不見兵革幸值明天子<lb/>
惠我以賢令佐矜老而恤孤養病而𦵏死雖父母之恩<lb/>
<pb n="KR2k0025_WYG_019-10a"/>
不厚於此我聞東嶽之神實祐我宋隂福吾人盍相與<lb/>
尸而祝之以祈吾令佐富夀康寧乎於是翕就應者如<lb/>
響父老占之少壯營之運土于原度材于山深殿覃覃<lb/>
脩廊隂隂其直如繩其平如砥其髙如軒其張如翼堊<lb/>
以白盛飾以丹雘春秋嵗時以祀以享若有神物來游<lb/>
其間宫始造於元符三年四月落成於大觀元年五月<lb/>
郡人蔣安義為之文曰瀕海之東龍濤匝空杯浮土封<lb/>
為明附庸兩山中分屹立嘉門雷吼電奔控潮于鄞壤<lb/>
<pb n="KR2k0025_WYG_019-10b"/>
絶勢孤摧舟畏塗束手庭趨聽于大夫二公之來天鍚<lb/>
雄材却除氛埃霧闢雲開政道其平安瀾不驚和氣充<lb/>
盈庶績以成斯民無憂聚族而謀以祈以求報之公休<lb/>
稽首嶽神體聖蹈仁手斡洪鈞下臨斯人廼咨羣工作<lb/>
為行宫父子祈公夀考來同席捲榛荆巖巖百楹塗以<lb/>
渥青周以層城春秋嵗時祭祀禱祠旨酒純犧饋饑有<lb/>
儀匪豆匪觴明徳之将神之來翔降福穰穰蒼山之巔<lb/>
石完而堅勒此文焉垂千萬年<lb/>
<pb n="KR2k0025_WYG_019-11a"/>
　　　阿育王山廣利寺宸奎閣記<hi>蘇軾</hi>
皇祐中有詔廬山僧懐璉住京師十方淨因禪院召對<lb/>
化成殿問佛法大意奏對稱㫖賜號大覺禪師是時北<lb/>
方之為佛者皆留於名相囿於因果以故士之聰明超<lb/>
逸者皆鄙其言詆為蠻夷下俚之説璉獨指其妙與孔<lb/>
老合者其言文而真其行峻而通故一時士大夫喜從<lb/>
之游遇休沐日璉未盥潄而户外之屨滿矣仁宗皇帝<lb/>
以天縱之能不由師傅自然得道與璉答問親書頌詩<lb/>
<pb n="KR2k0025_WYG_019-11b"/>
以賜之凡十有七篇至和中上書乞歸老山中上曰山<lb/>
即如如體也將安歸乎不許治平中再乞堅甚英宗皇<lb/>
帝留之不可賜詔許自便璉既渡江少留于金山西湖<lb/>
遂歸老于四明之阿育王山廣利寺四明之人相與出<lb/>
力建大閣藏所賜頌詩榜之曰宸奎時京師始建寳文<lb/>
閣詔取其副本藏焉且命嵗度僧一人璉歸山二十有<lb/>
三年年八十有三臣出守杭州其徒使來告曰宸奎閣<lb/>
未有記君逮事昭陵而與吾師㳺最舊其可以辭臣謹<lb/>
<pb n="KR2k0025_WYG_019-12a"/>
按古之人君號知佛者必曰漢明梁武其徒蓋常以藉<lb/>
口而繪其像于壁者漢明以察為明而梁武以弱為仁<lb/>
皆縁名失實去佛甚逺恭惟仁宗皇帝在位四十二年<lb/>
未嘗廣度僧尼崇侈寺廟干戈斧質未嘗有所私貸而<lb/>
升遐之日天下歸仁焉此所謂得佛心法者古今一人<lb/>
而已璉雖以出世法度人而持律嚴甚上嘗賜以龍腦<lb/>
鉢盂璉對使者焚之曰吾法以壊色衣以瓦鐵食此鉢<lb/>
非法使者歸奏上嘉歎乆之銘曰<lb/>
<pb n="KR2k0025_WYG_019-12b"/>
巍巍仁皇體合自然神曜得道非有師傳維道人璉逍<lb/>
遥自在禪律並行不相留礙於穆頌詩我既其文惟佛<lb/>
與佛廼識其真咨爾東南山君海王時節來朝以謹其<lb/>
藏<lb/>
　　　鄞縣經游記<hi>王安石</hi>
慶厯七年十一月丁丑余自縣出属民使浚渠至萬靈<lb/>
鄉之老界宿慈福院戊寅升雞山觀碶工鑿石遂入育<lb/>
王山宿廣利寺雨不克東辛巳下靈巖浮石湫之壑以<lb/>
<pb n="KR2k0025_WYG_019-13a"/>
望海而謀作斗門于海濱宿靈巖之旌教院癸未至蘆<lb/>
江臨决渠之口轉以入于瑞巖之開善院遂宿甲申遊<lb/>
天童山宿景徳寺質明與其長老瑞新上石望玲瓏巖<lb/>
須猿吟者乆之而還食寺之西堂遂行至東吳具舟以<lb/>
西質明泊舟堰下食大梅山之保福寺荘過五峯行十<lb/>
里許復具舟以西至小溪以夜中質明觀新渠及洪水<lb/>
灣還食普寧院日下昃如林村夜未中至資夀院質明<lb/>
戒桃源清道二鄉之民以其事凡東西十有四鄉鄉之<lb/>
<pb n="KR2k0025_WYG_019-13b"/>
民畢己受事余遂歸去<lb/>
　　　新刻漏銘<hi>王安石</hi>
戊子王公始治于明丁亥孟冬刻漏具成追謂屬人嗟<lb/>
汝予銘自古在昔挈壺有職匪器則弊人亡政息其政<lb/>
謂何弗棘弗遲君子小人興息維時東方未明自公召<lb/>
之彼寧不勤得罪于時厥荒懈廢乃政之疵嗚呼有州<lb/>
謹哉維兹兹惟其中俾我後思<lb/>
　　　基法師真贊<hi>楊億</hi>
<pb n="KR2k0025_WYG_019-14a"/>
巍巍哲士出生象季演教台巖領徒鄞水安養靜因假<lb/>
中了義花雨談空薪灰滅智雷潮聞寂丹采章施卓爾<lb/>
其相儼然正思牛檀匪歇犀柄如揮師承有衆瞻諦焉<lb/>
依<lb/>
　　　奉國軍節度使彭城錢公碑銘<hi>崔仁冀</hi>
嗚呼魯誄宣尼謂旻天不弔齊銘文獻謂半嶽摧峯彼<lb/>
惟歎哲此乃傷宗終始禮全儻有貴乎啓足短脩分定<lb/>
亦奚甚乎戚容我國家系自仙靈基於神武岐周孫子<lb/>
<pb n="KR2k0025_WYG_019-14b"/>
𤓰瓞綿綿而逾長魯衞兄弟棣華韡韡以方盛其分宗<lb/>
之大創業之髙班布前書煥列今史可得而畧焉公即<lb/>
武肅王之孫文穆王之第十子今大元帥吳越國王之<lb/>
大弟也諱億字延世錢塘人也天垂象而列為公輔嶽<lb/>
炳靈而誕作英髦神清而水鑑旁輝表異而山庭上聳<lb/>
未當就傅之嵗已有能文之性採蠟珠而為鳳智與識<lb/>
偕溲雞白以成碑辭兼理勝生七嵗而後異志千里以<lb/>
自然驪珠擅愛於掌中鳳綍推恩於膝下未出閤嵗制<lb/>
<pb n="KR2k0025_WYG_019-15a"/>
授尚書禮部郎中尋改直中都都指揮使檢校司徒開<lb/>
國伯食邑七百户罷南宮之錦帳講上將之玉鈐鴻羽<lb/>
漸昇犀渠是肅辛丑嵗文穆王升遐八極中獻王纉服<lb/>
二邦繼體守文乍洽輿人之望自家刑國先推睦族之<lb/>
恩天福八年六月授公起復雲麾将軍檢校太子太保<lb/>
尋歴太傅太尉尚書右僕射開國侯加食邑至一千五<lb/>
百户端右纔儀於庭鷺具瞻旋逼於臺鸞俄自五宗言<lb/>
同三品丁未嵗我上應楚庭之當拜副代邸之奉迎乾<lb/>
<pb n="KR2k0025_WYG_019-15b"/>
坤定位於太初雷雨覃恩於洪覆指棲雞之□将正階<lb/>
司顧審像之求不遐天序堯俞所属康誥屢行公於是<lb/>
大空土之資真濟川之秩監董狐之史筆總天祿之殿<lb/>
書宗相燮和而惟允霸君垂拱以仰成未幾上以鎔山<lb/>
煑海之權富國強兵之本式資心計以贍軍須乾祐元<lb/>
年四月委公判兩浙監鐵仍封新定郡公加食邑五百<lb/>
户夜思經濟豈惟師孔僅前脩嵗入羡盈不假辟李華<lb/>
旁賛四明提封千里雲屋萬家貢分於齒革羽毛俗殷<lb/>
<pb n="KR2k0025_WYG_019-16a"/>
於魚鹽蜃蛤南琛交貿有蠻舶以時來東道送迎有皇<lb/>
華而嵗至慎選兹任非親勿君明年五月授公判四明<lb/>
諸軍事易利建侯詩優布政攬轡有蘇舒之志下車多<lb/>
恵愛之方南畆嗇夫荷决渠降雨之利東野編户安熬<lb/>
波出素之業郡歌來暮朝議陟明属我上守位以仁因<lb/>
心則友念犬牙之相制式賴親親當龍首之髙居常逥<lb/>
睠睠奉綸言而奨授擇寳器以頒宣駱驛道途蟬聮嵗<lb/>
序其間擁旄入覲執玉在庭每将梁孝同居親為東平<lb/>
<pb n="KR2k0025_WYG_019-16b"/>
行邸恩光不二禮分特高故得大國進封遥裂翦鶉之<lb/>
壤羣官處長兼同浴鳳之儀顯徳初丁周國明懿善慶<lb/>
太夫人憂尋從泣血之中仰奉奪情之典洎大宋皇帝<lb/>
起陸龕難應天革命以我上秉三世之大節北面尊周<lb/>
率萬國之諸侯同心戴舜霸業騰髙於踐土寵章廕及<lb/>
於在原建隆元年敕命公為奉國軍節度使自膺帝命<lb/>
彌勵政經内和民人外固封守福星坐照周旋六考之<lb/>
間甘雨行随康濟一方之内必謂受禄未艾介福猶登<lb/>
<pb n="KR2k0025_WYG_019-17a"/>
無何方寸之間忽遘在肓之疾台星中折晉司空早自<lb/>
知亡䘮氣東行荆太守俄鍾此釁以乾徳五年春二月<lb/>
丁卯薨于府城之正寢享夀凡二百二十六甲子哀聞<lb/>
逹聽痛軫上心七日罷朝百官奉慰博議易名之典廣<lb/>
求監護之才制贈官諡曰康憲以其年四月庚申葬于<lb/>
本軍奉化縣禽孝鄉白石里之原禮也守龜吉日踣馬<lb/>
開塋哀引長驅指蒿埏而去去風悲四起咽笳吹以凄<lb/>
凄北邙永閟於幽扃南氏空書於遺績公星潢演𣲖虹<lb/>
<pb n="KR2k0025_WYG_019-17b"/>
玉滋苖出藩入輔之才諒由天賦緯武經文之業且見<lb/>
日新其政理也簡靜爲先緩猛相濟愛如冬日穆若清<lb/>
風班鉄尺於旗亭市無二價設缿筩於閭里路不拾遺<lb/>
其課績也輿賦均登逋民繈負疏鵠陂而資溉注創鼇<lb/>
榭以勝追遊設險守邦大峻金墉之制樹碑紀績親刋<lb/>
黄絹之辭其文學也洞究百家𠖇搜萬象蝌蚪書出于<lb/>
魯壁芙蓉詩生在謝塘玉如意之揮時紛紛兼講銅鉢<lb/>
聲之敲處續續成章其伎藝也授劔術於猿公𫝊弓聲<lb/>
<pb n="KR2k0025_WYG_019-18a"/>
於鴈将章呈擅敏草聖推工顧誤曲於坐隅五音潜别<lb/>
覆殘碁於碑背一路無遺其風度也玉海千尋黄陂萬<lb/>
頃折旋中矩終讌不疲菊映漉巾陶亮乃羲皇上客雪<lb/>
沾鶴氅王恭真神仙中人其理性也得古佛之指歸經<lb/>
祖師之印可鍊寳結生天之果布金追陟屺之恩啟廸<lb/>
言筌豈止作山隂都講發揮心要固将同方丈上人總<lb/>
是全才誕為英器而乃際吾主隆平之運極周親友愛<lb/>
之恩入専和嶠之車出仗辛毗之節况復有厚於國有<lb/>
<pb n="KR2k0025_WYG_019-18b"/>
慶於家康樂鳳毛悉聮榮於仕路太冲紈素俱結偶於<lb/>
相門委大化以如歸考終命而不亂斯盡善矣復何歉<lb/>
哉紀是殊政宜乎大手仁冀綵筆慙名銀臺辱召奉綸<lb/>
言而比事抽軋思以僅成刻在琅玕逺愧乎披文相質<lb/>
寘諸㝠寞聊防乎深谷為陵謹為銘曰<lb/>
東南福地表裏仙岡牒稱著姓䜟述興王極天基大積<lb/>
石流長秦中鹿走浙右龍驤武祖勃興文考光啟國霸<lb/>
魯史家肥戴禮乃子乃孫宜兄宜弟磐石分封平臺立<lb/>
<pb n="KR2k0025_WYG_019-19a"/>
邸國之貴介才自天生蟾供硯滴霞翦詩情爰居西邸<lb/>
是則東平為霖入用同氣分榮地曰句章州名海岱乃<lb/>
輟牢盆言驅大斾六考之間百城之内民詠安堵史書<lb/>
課最覆君敦愛裂地酬勲天王覃寵奉國名軍圭桐舊<lb/>
翦符玉新分如榰天柱如捧日雲誓著山河任兼将相<lb/>
水薤政聲金縢德望適賴永藩忽悲中䘮星澹三階位<lb/>
虚五帳鄮山之下鄞水之濱今兹蓍兆擇得蒿隣風旌<lb/>
飄瞥露挽酸辛為陵有日大夜無晨生理四明民享餘<lb/>
<pb n="KR2k0025_WYG_019-19b"/>
利殁窆四明神資吉地有邵棠兮興歌有羊碑兮堕淚<lb/>
公之徳兮公之功百世可知於錫諡<lb/>
　　　戊辰遊山題壁記<hi>舒亶</hi>
元祐戊辰閏十一月己巳自西湖懶堂率臨海趙逢當<lb/>
時出江東宿延福庚午過東山永安己巳嵗癸酉入大<lb/>
梅護聖觀常師舎利錫杖鉄鞭象齒丙子上保福己卯<lb/>
抵金峨真相謁中禪師辛巳鄞江張宏公度吳升潜道<lb/>
至自郡留一夕徃象山壬午遊金文還宿西堂甲申同<lb/>
<pb n="KR2k0025_WYG_019-20a"/>
中師離瑞相令偕師下東山迤邐以歸蓋在山間十有<lb/>
五日得僧院者六獨辛巳晴和登山為鬬草之劇餘輒<lb/>
雨雪所謂梅子真鍊丹井法華泉石柱山雲外庵皆欲<lb/>
徃不果而公度約余道奉川境上遊安嵓雪竇諸山且<lb/>
復不至亦遺恨也<lb/>
　　　四明陳及之日誦金剛經於如如堂多年矣忽<lb/>
　　　　於誦經之所有芝草之祥作伽陁以賛之<hi>陳瓘</hi>
念念然燈佛發此無根草堂上默觀之髮白何曽老<lb/>
<pb n="KR2k0025_WYG_019-20b"/>
　　　多福院記<hi>𡊮轂</hi>
予自昭武歸故鄉視其閭巷非故也昔之榛棘者皆連<lb/>
甍而駢棟矣昔之雕峻者皆蕭然而不屋矣見其父老<lb/>
非故也昔之孩提者皆頎然而長矣昔之少壮者皆皤<lb/>
然而老矣且死者十有八九矣訪其居民非故也昔之<lb/>
農者今轉而為工昔之商者今流而為𨽻貧者富而賤<lb/>
者貴皆交相為盛衰矣嗚呼世態之變如此所不變者<lb/>
巍然而髙者吾知其為刹矣儼然而尊者吾知其為佛<lb/>
<pb n="KR2k0025_WYG_019-21a"/>
矣鐘于朝鼓于暮環然而食者吾知其為僧矣嵗雖水<lb/>
旱天不能以饑宅雖不毛地不能以寒勢雖王公人不<lb/>
能以賤求之於迹盛多而衰少推之於心背寡而向衆<lb/>
信乎非有常者孰能如此甬東有多福院者乾德三年<lb/>
州民趙軒舎園作室主者徳全以施無礙之浴開寳七<lb/>
年州刺史錢億易號興福治平元年始錫今號焉熈寧<lb/>
元年有圓瑩者興其所廢而人樂輸其財新其所故而<lb/>
工樂竭其力未信者信人樂從其化未悟者悟衆樂入<lb/>
<pb n="KR2k0025_WYG_019-21b"/>
其室元豐七年春二月燕然坐終繼者清雅亦其人也<lb/>
夫萬事之理勤於未就而怠於己成佚於有餘而勞於<lb/>
不足師能勤其所怠而勞其所佚則繼師者雖百世吾<lb/>
知其如今日矣元祐二年二月望記<lb/>
　　　奉化縣忠節四公祠堂記<hi>家鉉翁</hi>
國於天地必有與立其惟忠義不二心之臣乎劉淵窺<lb/>
晉人知王道之反正不知開於戰死之路述祿山沸唐<lb/>
人知子儀之撥亂不知基於仗節之杲卿伐我亡也鄙<lb/>
<pb n="KR2k0025_WYG_019-22a"/>
我亦亡也不能使無伐而能使無鄙國其庶幾不能使<lb/>
無伐又不能使無鄙猶謂國有人乎肆惟寧皇之末年<lb/>
李全歸自山東而舉措非循服者越厥我理宗在御連<lb/>
率一旦束溼之全異心滋不可遏時則有若曹公孝先<lb/>
糾郡山陽建明屯田欲挈之以東征俾無居城中其慮<lb/>
深矣未報㑹全無厭之求弗慊偽如海州之命劉慶福脅<lb/>
犯閫帥曹公聞變亟自僉舎趨庭撫諭謂之曰有情欲<lb/>
陳當入文状制置朝廷之制置犯制置是犯朝廷汝不<lb/>
<pb n="KR2k0025_WYG_019-22b"/>
欲使李氏保其富貴哉其首命部曲弗敢言許制使國<lb/>
得泛舟于楚臺以避旣而讙動射公中咽公㧞箭叱曰<lb/>
誤李全斬東市非汝而誰曹孝先决不求生許制使决<lb/>
不可殺鋩鏃交集血流被體猶登子城求許公謀焉血<lb/>
盡氣微許公枕公以磚而絶手蔽吭而不可拆目怒瞠<lb/>
然許公回舟中慷慨曰國無以事朝廷報曹君矣亦死<lb/>
之公既不得斂亂軍取葦燎於城曲全歸自海反哭而<lb/>
弔且斬麾下謝公事定家人求骸弗可識漫號死灰覩<lb/>
<pb n="KR2k0025_WYG_019-23a"/>
縷烟冉冉繞諸孤發之褐衲方尺儼不燬蓋公内手成<lb/>
者遂得裹馳事聞朝廷醻公甚厚當是時全特未反越<lb/>
明年冬全叛去保楚城於兩期生楚人於再嵗非公其<lb/>
為誰全既猖獗嘯游淮濆揚州之戰丁勝遣統制吳公<lb/>
從龍先鋒而不出師是置之死地也豈其挺身赴賊馬<lb/>
仆被執夷猶揚泰之道從容甲乙之辰易旗幟改號令<lb/>
陽許諾為開關洎駕海陵城下則呼曰我右軍統制吳<lb/>
從龍馬中矢執至于此揚州亡恙泰城堅冝死守賊無<lb/>
<pb n="KR2k0025_WYG_019-23b"/>
能為也全寸臠之而吳公詈不絶口嗚呼烈哉其功豈<lb/>
直蔽遮一城而已曽不兩月全首獻闕下初賊得吳喜<lb/>
甚謂泰在目中一死盡折其銳魄褫氣奪不敗何待朝<lb/>
廷知公賜廟于揚于泰由今觀之曹公死於前全兩年<lb/>
而不反吳公死於後全五旬而遂亡謂非忠義之功可<lb/>
乎中間楚陷二三逹官職曹府史多不免監州郭公徳<lb/>
暢一家殱焉逆李為妖泰有三仁可不大書特書也哉<lb/>
異時汪冦煽衢又得一人曰西安尉舒公瀛目厭横道<lb/>
<pb n="KR2k0025_WYG_019-24a"/>
唱義鼔行竟與江山開化同寅捐驅緑林功雖未昌亦<lb/>
萬人吾徃者朝廷既各旌之祠以對敭明詔長吏之責<lb/>
固爾未容以為多也余老矣岸幘山中聞邊遽輒思死<lb/>
士忽鄞友曹夢合走一介書以制使文昌本齋陳公從<lb/>
攝令常朝宗之請建祠學官求余記余持憲節浙東時<lb/>
嘗聞其語未暇求其人也朝宗吾甥也忠毅之孫頗有<lb/>
志攝事幾何時不避貪天誚當因公之教邦人之意如<lb/>
此邑有忠信尚告于未知者咸淳十年十一月朝奉大<lb/>
<pb n="KR2k0025_WYG_019-24b"/>
夫直寳謨閣家鉉翁記通奉大夫寳謨閣待制提舉江<lb/>
州太平興國宫奉化郡食邑<hi>缺</hi>　户高衡孫書寳謨直<lb/>
學士中奉大夫知慶元軍府事兼管内勸農使沿海制<lb/>
置使龍泉縣開國男食邑<hi>缺</hi>　户陳存篆蓋<lb/>
　　　昌國縣大夫劉君生祠記<hi>王應鳳</hi>
上臨御之三十三載妙簡銅墨以字民訓風示㝢縣劉<lb/>
君謙孫繇元祐故家宰明之昌國於是適再期矣亷平<lb/>
簡靖民便安之越明年政成邑士纍君之化相與言曰<lb/>
<pb n="KR2k0025_WYG_019-25a"/>
令君幸惠吾邑勤亦至矣今将造朝微以寓攀截借留<lb/>
之意維昔庚桑治畏壘社而祝之厥有舊比廼肖像于<lb/>
學而祠焉踵余門請識其事余謝之曰劉君余伯氏之<lb/>
同寮也子諒肫實裏襮一如溫乎柔木之絲澹乎衣錦<lb/>
之絅豈與世健令求赫赫名者班乎而奚以象為且邑<lb/>
有生祠非古也昉於漢之于公厥後韋廣都義杜池陽<lb/>
軫陸浚儀雲史不絶書然繩之以召棠勿翦之義猶曰<lb/>
變之正者夫令去民最近是邑雖海陬去天為尤近近<lb/>
<pb n="KR2k0025_WYG_019-25b"/>
天則聲聞易徹近民則恩信難孚毋怪乎推謝摩肩而<lb/>
誦僑絶響也劉君何以得此於邑人哉問之庠塾之士<lb/>
則曰言政不及化吏皆然令為甚君甫下車垂意誨育<lb/>
縮費廪士以嵗之正飲酒于序燕毛以齒禮遜興焉學<lb/>
宫水環如帶鄉老以為文字之祥廼疏廼滌玦縈鏡澄<lb/>
而又捐奉入以養之涖校比以勸之是嵗賓興有鴈行<lb/>
聮璧而監學亦多中鵠擢第者有人興廢葺圮去之日<lb/>
如始至復築室以奉先聖舊像扁以燕居膏火之中教<lb/>
<pb n="KR2k0025_WYG_019-26a"/>
雨浹焉弓張之急弦歌奏焉斯乃蒲宻之所以垂芳也<lb/>
子以為何如余曰一鄉善士令君教養之所及也必如<lb/>
子羽之未嘗至偃室然後其言情而信姑徐之為我問<lb/>
政於<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>溆荒寂之濱既閱月有聽輿誦而復於余者曰<lb/>
維兹鶩行舊多叨懫自君之來民不識吏庭少諍辭維<lb/>
兹萌黎近監之貧訖君之去海無怪風人厭魚蟹余聞<lb/>
之舎然曰士之言華民之言質是足以爼豆前脩矣于<lb/>
韋杜陸不專美於漢晉矣維先忠肅公以冀之南宫縣<lb/>
<pb n="KR2k0025_WYG_019-26b"/>
譜推而為滑臺郡譜又推而為元祐相譜文獻所漸裳<lb/>
華是似清惠維祖朔齊維兄其政不棘於期㑹而以善<lb/>
俗為先厥有本哉君家自朔而蜀又自蜀而吴余常稱<lb/>
其為宰蓋所謂安靜吏悃愊無華者故不敢相䝉而溢<lb/>
美云寳祐五禩龍集丁巳閏四月既望儀真郡文學掾<lb/>
王應鳳記并書<lb/>
　<lb/>
　延祐四明志卷十九<lb/>
</p>
<p>
</p>
  </div>
</body>
</text>
</TEI>
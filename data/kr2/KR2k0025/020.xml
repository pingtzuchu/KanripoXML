<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>延祐四明志卷二十</head> <lb/>
    <p>
<pb n="KR2k0025_WYG_020-1a"/>
欽定四庫全書<lb/>
　延祐四明志卷二十<lb/>
　　　　　　　　　　　　　元　袁桷　撰<lb/>
　　集古攷<lb/>
　詩<lb/>
　　　歸四明詩<hi>胡幽貞</hi>
海色連四明扁舟去容易天籍豈輙問不是卑朝士<lb/>
　　　憶四明山泉<hi>施肩吾</hi>
<pb n="KR2k0025_WYG_020-1b"/>
愛彼山中石泉水幽聲夜落虚窓裏至今憶得卧雲時<lb/>
猶自涓涓在人耳<lb/>
　　　寄四明山子<lb/>
髙棲只在千峯裏塵世望君那得知長憶去年風雨夜<lb/>
向君窓下聽猿時<lb/>
　　　同諸隱者夜登四明山<lb/>
半夜尋幽上四明手攀松桂觸雲行相呼已到無人境<lb/>
何處玉簫吹一聲<lb/>
<pb n="KR2k0025_WYG_020-2a"/>
　　　宿四明山<lb/>
梨洲老人命余宿杳然髙頂浮雲平下視不知幾千仭<lb/>
欲曉不曉天雞聲<lb/>
　　　游太平山<hi>孔稚珪</hi>
石險天貌分林交日容闕隂澗落春榮寒巖留夏雪<lb/>
　　　戯贈育王虚白老<hi>王安石</hi>
白雲山頂病禪師昔日公卿各贈詩行盡四方年八十<lb/>
却歸荒寺有誰知<lb/>
<pb n="KR2k0025_WYG_020-2b"/>
　　　觀明州圖<lb/>
明州城郭畫中傳尚記西亭一艤船投老心情非復昔<lb/>
當時山水故依然<lb/>
　　　游天童溪上<lb/>
溪水清漣樹老蒼行穿溪樹踏春陽溪深樹密無人處<lb/>
惟有幽花度水香<lb/>
　　　鄞縣西亭<lb/>
收功無路去無田竊食窮城度兩年更作世間兒女態<lb/>
<pb n="KR2k0025_WYG_020-3a"/>
亂栽花竹養風烟<lb/>
　　　寄育王大覺禪師<lb/>
山木悲鳴水怒流百蟲專夜思髙秋道人方丈應無夢<lb/>
想復長吟擬慧休<lb/>
　　　别鄞女<lb/>
年登三十已衰翁滿眼離傷秪自攻今夜扁舟來訣汝<lb/>
死生從此各西東<lb/>
　　　題寳岩寺寒碧亭<lb/>
<pb n="KR2k0025_WYG_020-3b"/>
兩岸青山刻峭成一溪回曲篆紋平緑隂隱隱無重數<lb/>
欲去黄鸝又一聲<lb/>
　　　又<lb/>
風吹洞口雲水動山頭月野老時問人前村多少雪<lb/>
　　　送竇公持鄞江尉<hi>范仲淹</hi>
片帆飛去若輕鴻一霎春潮過浙東王謝江山乆蕭索<lb/>
子真今為起清風<lb/>
　　　送丁司理赴明州<lb/>
<pb n="KR2k0025_WYG_020-4a"/>
仙家枝葉令威孫南去司刑庇越民金闕道書微㫖在<lb/>
獄多隂徳是真人<hi>道書謂升真者皆須曽為獄官</hi>
　　　送湛公歸四明講席<lb/>
滿面南風指四明山長水曲不勝情自言此去雲林下<lb/>
惟講華嚴報太平<lb/>
　　　遊翠巖山<hi>舒亶</hi>
桃源深處一招提門對寒雲路遶溪長使千峯光景動<lb/>
未應洞裏老金雞<lb/>
<pb n="KR2k0025_WYG_020-4b"/>
　　　遊大梅護聖<lb/>
萬壑聲中栢子烟髙僧日日看雲眠當年象虎今何在<lb/>
千古寒堂一鐵鞭<lb/>
仙去人間地轉靈蛟龍合處谷風生誰知雲霧千峯頂<lb/>
長作青天霹靂聲<lb/>
流水山間無盡時登臨到處與心期世人只愛桃源好<lb/>
梅熟山間怎得知<lb/>
雞犬同時亦上昇赤霄今日幾人行我來正唱昇平曲<lb/>
<pb n="KR2k0025_WYG_020-5a"/>
不用山間變姓名<lb/>
　　　游灌頂三首<lb/>
十里曽聞一嘯聲當年猿鶴想猶驚白雲不礙青天路<lb/>
贏得重來擺手行<lb/>
萬松偃蹇挿雲根四靣諸峯盡子孫日日飛煙雲霧斂<lb/>
不妨掌上㸔乾坤<lb/>
雪頂神僧眼覷天只應風月是生縁那知坐作人間雨<lb/>
千丈巖頭一道泉<lb/>
<pb n="KR2k0025_WYG_020-5b"/>
　　　歸郡書金峨二首<lb/>
叱咤滄溟雪浪空鯨鯢騎去杳無蹤錬丹井畔春蕭索<lb/>
知在蓬萊第幾重<lb/>
又入西湖醉過春嶺頭猿鶴幾時聞無端雨意催人去<lb/>
直恐衣巾盡是雲<lb/>
　　　含珠林<lb/>
萬箇松杉一顆珠老僧心手㝡工夫冷光長在千峯頂<lb/>
誰道人間夜月孤<lb/>
<pb n="KR2k0025_WYG_020-6a"/>
　　　題天王院内鑑堂<lb/>
等是人間出世人數他珍寳信非真茫茫白日誰回首<lb/>
此處元無一㸃塵<lb/>
　　　福勝院<lb/>
蒼巖赤壁聳﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>長者何年為布金却憶樵風生乳竇<lb/>
萬松回合兩龍吟<lb/>
　　　湖心寺偶書<lb/>
吹落清香縹緲風樓臺髣髴水邊紅人間誰是丹青手<lb/>
<pb n="KR2k0025_WYG_020-6b"/>
畫取春湖細雨中<lb/>
　　　題竇林院瓊闍黎房<lb/>
山農未用踏溝車一穴靈泉䕃萬家香積從今飽檀施<lb/>
㑹看講夜落天花<lb/>
　　　題法喜院是院一瓦一木皆自能師手而師丈<lb/>
　　　　室唯布衾木枕無復長物即之坐龎眉皓頂<lb/>
　　　　泊然似不能言者無乃真有道者耶<lb/>
抱山重屋兩迴廊杉檜如雲百尺長香火他年誰第一<lb/>
<pb n="KR2k0025_WYG_020-7a"/>
老師辛苦頂如霜<lb/>
了無情解作攀縁一鉢三衣只兀然坐對青山不知老<lb/>
學人休問祖師禪<lb/>
　　　太白峯<lb/>
千峯下視盡兒孫仙事寥寥不可聞長作人間三月雨<lb/>
請看膚寸嶺頭雲<lb/>
　　　太白庵<lb/>
何年杖錫此徘徊天上真官為我來芝圃鶴歸香火冷<lb/>
<pb n="KR2k0025_WYG_020-7b"/>
石臺空鎖舊莓苔<lb/>
　　　玲瓏岩<lb/>
詭形迥與萬山殊空洞由來一物無直恐虚心自天意<lb/>
人間穿鑿枉工夫<lb/>
　　　響石<lb/>
淵明休弄没絃琴混沌中含太古音聞説幾回風雨夜<lb/>
四山彈作老龍吟<lb/>
　　　龍池<lb/>
<pb n="KR2k0025_WYG_020-8a"/>
虚蹤聊寄數峯雲雨意含雲白晝昬不用髙僧時呪鉢<lb/>
一泓長貯萬家村<lb/>
　　　虎跑泉<lb/>
一嘯風從空谷生直教平地作滄溟靈山不與江心比<lb/>
誰㑹茶仙補水經<lb/>
　　　佛迹<lb/>
蒼崖絶壁印苔㾗陳跡千年尚似新杖屨紛紛走南北<lb/>
幾人不是刻舟人<lb/>
<pb n="KR2k0025_WYG_020-8b"/>
　　　臨雲閣<lb/>
髙僧終日笑憑欄亦似無心懶出山幾度海風吹雨散<lb/>
坐看綵翠落人間<lb/>
　　　春樂軒<lb/>
隔水岩花紅淺深花邊相對語幽禽管絃不到山間耳<lb/>
誰㑹憑欄此日心<lb/>
　　　題宿鷺亭<lb/>
雲過千溪月上時雪蘆霜葦冷相依正縁野性如僧癖<lb/>
<pb n="KR2k0025_WYG_020-9a"/>
肯為游魚下釣磯<lb/>
　　　次韻昌國文饒<hi>陳瓘</hi>
百川衮衮到來休此是人間第一流鯨鬛為君駭翻浪<lb/>
蘭苕空自滿汀洲<lb/>
海邦𣺌渺知何在風入髙帆頃刻過何似一尊湖上酒<lb/>
月明安穩照寒波<lb/>
　　　文饒自京師還欲徃昌國而風作不可渡絶句<lb/>
　　　　戯之<lb/>
<pb n="KR2k0025_WYG_020-9b"/>
欲衝髙浪却沉吟酒近瀛洲懶得斟莫道顛風無好意<lb/>
為君吹過逺歸心<lb/>
　　　對酒憶賀監<hi>并序</hi>　<hi>李白</hi>
　　　　太子賔客公於長安紫極宮一見余呼余為<lb/>
　　　　謫仙人因解金龜換酒為樂殁後對酒悵然<lb/>
　　　　有懐而作是詩<lb/>
四明有狂客風流賀季真長安一相見呼我謫仙人昔<lb/>
好杯中物翻為松下塵金魚換酒處却憶涙沾巾<lb/>
<pb n="KR2k0025_WYG_020-10a"/>
狂客歸四明山隂道士迎勅賜鏡湖水為君臺沼榮人<lb/>
亡餘故宅空有荷花生念此杳如夢凄然傷我情<lb/>
　　　衆樂亭<hi>王安石</hi>
使君幕府開東部名髙海曲人知慕艤船談笑政績成<lb/>
洗滌山川作佳趣平泉浩浩銀河注想見明星弄機杼<lb/>
載沙築成天上路投虹為橋取孤嶼掃除荆棘水中央<lb/>
碧瓦朱甍隨指顧春風滿城金板舫來看置酒新亭上<lb/>
百女吹笙綵鳳悲一夫伐鼔靈鼉壯安期羡門相與遊<lb/>
<pb n="KR2k0025_WYG_020-10b"/>
方丈蓬萊不更求酒酣忽跨鯨魚去陳迹空令此地留<lb/>
　　　悼四明杜醇<lb/>
杜生四五十孝友稱鄉里隱約不外求耕桑有妻子藜<lb/>
杖牧雞豚筠筒釣魴鯉嵗時沽酒歸亦不乏甘㫖天涯<lb/>
一杯飯夙昔相逢喜談辭足詩書篇詠又清泚都城問<lb/>
越客安否常在耳日月未渠央如何棄予死古風乆凋<lb/>
零好學少為已悲哉四明山此士今已矣<lb/>
　　　憶鄞縣東吳太白山水<lb/>
<pb n="KR2k0025_WYG_020-11a"/>
孤城回首距幾何憶得好處長經過最思東山春樹靄<lb/>
更憶東湖秋水波三年飄忽如夢寐萬事感激徒悲歌<lb/>
應須飲酒不復道今夜江頭明月多<lb/>
　　　書㑹别亭<lb/>
西城路居人送客西歸處年年借問去何時今日扁舟<lb/>
從此去春風吹花落髙枝飛來飛去不自知路上行人<lb/>
亦如此應有重來此處時<lb/>
　　　寄育王山長老常坦<lb/>
<pb n="KR2k0025_WYG_020-11b"/>
道人少賈海上游海舶破散身波浮抱金滿箧人所寄<lb/>
吹簸偶得還中州羸身歸來不受報秪取斗酒相獻酬<lb/>
歡娛慈母終一世脫棄妻子藏嵓幽蒼烟寥寥池水漫<lb/>
白玉菡萏吹髙秋夜燃栢子煑山藥憶此東望無時休<lb/>
塞垣春枯積雪留沙礫感怒黄雲愁五更疋馬隨鴈起<lb/>
想見郊郭花木稠百年誇奪終一丘世間滿眼真悠悠<lb/>
寄聲萬里心綢繆莫道異趣無相求<lb/>
　　　送豐稷<hi>曽子固</hi>
<pb n="KR2k0025_WYG_020-12a"/>
桃花染破南山青漢江此時春水生客舟相語人夜起<lb/>
勁㯭亂江羣鴈聲知君飄泊動歸思告我舉装千里行<lb/>
閎材壯思風雨發緑鬢少年氷雪清讀書一見若經誦<lb/>
下筆千言能立成精微自得有天質操行秀出存鄉評<lb/>
嗟徒薄祿困流滯能誘鄙俗銷紛爭絃歌躬勸士強學<lb/>
田里堵安人力耕嗟予據桉但畫諾遇事縮手方蒙成<lb/>
雖知璞玉難強獻欲挂塵榻空含情嵗寒不變廼知確<lb/>
物理先否終當亨維舟且盡今日語明日帆隨白鳥輕<lb/>
<pb n="KR2k0025_WYG_020-12b"/>
　　　和馬粹老脩廣徳湖<hi>舒亶</hi>
古作重慮始功利故能永末俗分錐刀徃徃附光影此<lb/>
幾百嵗餘興廢屢動靜七鄉十萬家利害寄俄頃譸張<lb/>
好惡曹聒亂劇池黽使君武陵孫明潔水中荇坐嘯黄<lb/>
堂春獨得意外景登臨莽蕪没歎息民不幸一日山水<lb/>
光蕩漾出荒梗黍禾雜菰魚狼籍被他境人指白鶴祠<lb/>
慇懃竊有請衣冠儼郡公一一畫真鯁斯人豈可作庶<lb/>
用薦遺秉公乎且勿去何以慰鄉井願屬丹青手千載<lb/>
<pb n="KR2k0025_WYG_020-13a"/>
共觀省<lb/>
　　　題它山善政侯兼簡鄞令<lb/>
嗚呼王封君心事鬼出沒驅山截長江化作雲水窟旱<lb/>
火六月天萬棟掛龍骨蕭條一祠宇像設何髣髴破屋<lb/>
夜見星漏雨濕衫笏杯酒謝車篝兹事恐亦忽我聞古<lb/>
先王報施必稱物矧今崇佛宮民力殆欲屈豈無制作<lb/>
手一為起荒茀李侯仁賢資撫字良矻矻可但清似氷<lb/>
方看健如鶻沉跡千載後行且見披拂隂功世易忘逺<lb/>
<pb n="KR2k0025_WYG_020-13b"/>
慮俗多咈勉哉君毋遲斯民乆已欝<lb/>
　　　題放生池<lb/>
南州幾萬家舟楫江湖上<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>羅竭魚鼈旁饜口腹養可<lb/>
憐長者子於此事脫放藻荇被清流春風不驚浪直鈎<lb/>
亦何心明珠豈所望落日倚朱欄無言獨惆悵<lb/>
　　　題水月橋<lb/>
長空瑩如磨平湖淨無滓萬里夜寥寥清光墮寒水松<lb/>
風吹更圓沙鳥睡不起徒勞野猿捕漫作𤣥珠比相對<lb/>
<pb n="KR2k0025_WYG_020-14a"/>
倚朱欄時有逍遥子<lb/>
　　　遊翠岩六首<lb/>
繆悠此投閒邂逅如得請終日對林僧是樂非世境千<lb/>
秋紙上塵萬事空中影既徃悔可追無能味何永仍幸<lb/>
甘露音時時灌吾頂<lb/>
翠岩老禪和欲退未容請聊許隱堂人先占廣軒境髙<lb/>
松有寒青孤雲無定影草煖幽澗香鳥啼清晝永一笑<lb/>
碧雲旁未羡匡廬頂<lb/>
<pb n="KR2k0025_WYG_020-14b"/>
聊謝都城遊來赴道人請𠖇懐麋鹿羣回首冠蓋境潨<lb/>
瀉泉石聲蕭森松檜影風帽何妨頽藜徑敢辤永還聞<lb/>
鐘磬音為我下雲頂<lb/>
先生盍言歸小子願有請由來陶淵明結廬在人境閒<lb/>
抱無絃琴靜弄南窓影勝事幾人知髙風千載永何當<lb/>
理籃輿歩月下孤頂<lb/>
願聞海潮音幾煩檀越請有物還有機無心即無境何<lb/>
當雪衲身重現水月影髙卧與世疎孤坐共夜永時時<lb/>
<pb n="KR2k0025_WYG_020-15a"/>
挂西牕溪光照霜頂<lb/>
欣聞厭𠖇煩頗亦謝造請孤鶱出塵埃勝踐得真境萬<lb/>
籟發靜音千巖度空影無味道終憐有役慮真永㑹當<lb/>
立茆茨望子蒼岑頂<lb/>
　　　再遊天童山回吳與權諸友夜集<lb/>
太白嶄岩幾百尺仙人一去無消息臨雲時復倚欄干<lb/>
獨看千峯萬峯碧昨夜長鬚城裏回報道湖上秋風來<lb/>
醉園雨過月臺冷籬根白菊看看開却杖青藜趂流水<lb/>
<pb n="KR2k0025_WYG_020-15b"/>
目送征鴻下山觜蓬船荅浪遶叢蘆咫尺烟汀幾萬里<lb/>
忽見江頭江月白紛紛笑語城東陌一尊此酒一枰碁<lb/>
未到懶堂猶是客<lb/>
　　　遊承天望廣徳湖<lb/>
桃源二月春風起是處穠華有桃李調笑聞聲不見人<lb/>
遊人只在華山裏華山逋客來何遲隱隱茶林隔煙水<lb/>
滿眼相思寄碧雲獨立城南望山觜<lb/>
　　　送韋太守<lb/>
<pb n="KR2k0025_WYG_020-16a"/>
四明山水東南表海鼇背上三仙島麗譙髙逼斗牛寒<lb/>
一曲梅花萬家曉太守文章建安骨爽氣冷侵寒月窟<lb/>
黄堂水洗火符空明光却擁荷囊笏有客醉園雙鬢老<lb/>
宦情文思如秋草紫雲夢斷玉龍飛年年送客西城道<lb/>
曽是野亭同問柳綺裘紗帽金船酒長安宫闕九天邊<lb/>
肯為江蘺回首否<lb/>
　　　粹老使君前被召約徃它山謁善政侯祠既不<lb/>
　　　　果以書見抵謂可歎惜并示廣徳湖新記因<lb/>
<pb n="KR2k0025_WYG_020-16b"/>
　　　　成長句奉寄<lb/>
長江衮衮西南流秋水時至狂不收大浪似屋山欲浮<lb/>
王侯神智禹所啾萬鬼琢玉它山幽梅梁贔屭卧龍虯<lb/>
咄嗟湍駭就斂揫巨靈縮手愚公羞障成十里沙中洲<lb/>
支分股引聽所求赤旱稽浸民不憂那得蟲蝗隨督郵<lb/>
汙邪甌窶滿車篝斯民飽煖何以醻廟貌突兀寒溪頭<lb/>
嵗嵗雞黍祠春秋老農擊鼓稚子謳當時人物紛鴈鷗<lb/>
豈無鼎食腰金儔朽骨徃徃空蒿丘姓名幾復人間留<lb/>
<pb n="KR2k0025_WYG_020-17a"/>
唯侯施惠膏如油江聲浩浩風飂飂千古不見使人愁<lb/>
拔俗萬丈山標崷使君不減裴商州下車百蠧隨鋤耰<lb/>
一笑四境無瘡疣天閑老歩須驊騮已聞歸作金華遊<lb/>
欽賢訪古意未休畫船載酒岸鳴騶約我與徃置脯饈<lb/>
冠盖紛紛暇莫偷搔首悵望情綢繆我問使君亦何尤<lb/>
西湖萬頃蛟龍湫幾年荒茀今則脩鼛鼔弗勝財不掊<lb/>
長堤岌嶫髙岑樓寫有澮兮蕩有溝餘波北注引漕舟<lb/>
桑麻被野禾連疇鶴鶴白鳥雜游鯈菰蒲菱芡厭採搜<lb/>
<pb n="KR2k0025_WYG_020-17b"/>
柳楊成幄䕃道周耕漁呼歌羸病瘳使君之賜侯可侔<lb/>
天邊旌斾看悠悠父老雪涕爭攀輈地僻借恂恨無由<lb/>
髙文摛秀春華抽豐碑崒嵂鑱銀鈎千年空此留海陬<lb/>
君知此日思君不還如今日人思侯<lb/>
　　　登育王明月堂<lb/>
引月貯虚堂堂髙附南極我當盛暑來萬象生秋色堂<lb/>
豈朝朝新月亦有時食一寸坐禪心萬古磨不得<lb/>
　　　同舎弟泛舟西湖登晝錦堂歩至紫翠亭望懶<lb/>
<pb n="KR2k0025_WYG_020-18a"/>
　　　　堂景物懐故龍圖舒先生<hi>王庭秀</hi>
城中十頃湖雲水相演漾春風破氷谷拍岸新流漲平<lb/>
鋪鴨頭緑澹沲蒲萄釀朱甍媚孤嶼梵宇麗相向萬瓦<lb/>
生清暉千花聮錦帳晨曦照炯炯芳氣浮泱泱日暮姿<lb/>
態妍煙霞𣺌空曠誰将水仙境聊借詩人仗卧護五年<lb/>
城追懐老詩將微吟示清野鏖戰得閒放變化無端倪<lb/>
虚無落名状坐令湖上景勝絶神宇王當時經行地藻<lb/>
麗隨屨杖斯人今則亡物色亦摧喪他年牛馬走曽拜<lb/>
<pb n="KR2k0025_WYG_020-18b"/>
丈人行塵埃乆飄泊嵗月成漫浪問訊懶堂君松竹忻<lb/>
無恙尚意壁間聲時賡朱絲唱撫事重興嗟陳迹徒悵<lb/>
望哦公十洲詩風月為悽愴<lb/>
　　　遊香山佛跡<hi>周鍔</hi>
靈山名逹蓬香水靄薝蔔龍祇乆覆護雲物翳深谷拂<lb/>
衣何刼中神斧斷蒼玉至哉天人尊靈跡印金粟頗聞<lb/>
開士䜟飛錫隱巖麓坐令湖海間香供走川陸巍巍處<lb/>
報地色相儼金屋緬想舊巾瓶猶能慰心目籃輿訪蓮<lb/>
<pb n="KR2k0025_WYG_020-19a"/>
社一笑欣白足撫事動幽尋疇能念榮辱松爐裊知見<lb/>
餘力付碁局更覺夢中身翛然百無欲<lb/>
　　　書隱潭<hi>郟脩輔</hi>
在昔知何人鑿破青山骨飛泉直下來千尺㵼倐忽兩<lb/>
壁蒼翠開一陣風雷突旁無塵埃蹤中有蛟龍窟寒氣<lb/>
不可嚮猛勢豈能屈安得當旱年為霖濟羣物<lb/>
　　　題東寺松石小軒呈同遊關彦長明府<hi>盛次仲</hi>
一松偃蹇蒼龍盤一石嶄巖怒虎踞漫來題作龍虎軒<lb/>
<pb n="KR2k0025_WYG_020-19b"/>
便恐風雲卷將去<lb/>
　　　送賀監歸四明應制<hi>李白</hi>
乆辤榮祿遂初衣曽向長生説息機真訣自從茅氏得<lb/>
恩波寜阻洞庭歸瑶臺含霧星辰滿仙嶠浮空島嶼微<lb/>
借問欲棲珠樹鶴何年却向帝城飛<lb/>
　　　衆樂亭<hi>并序</hi>　<hi>錢公輔</hi>
　　　　衆樂亭居南湖之中南湖又居城之中望之<lb/>
　　　　真方丈瀛洲焉以其近而易至四時勝賞得<lb/>
<pb n="KR2k0025_WYG_020-20a"/>
　　　　以與民共之民之游者環觀無窮而終日不<lb/>
　　　　厭孟子曰獨樂與衆樂孰樂不若與衆衆樂<lb/>
　　　　之名於是乎書既又為詩以記真景之萬一<lb/>
　　　　云<lb/>
誰把江湖付此翁江湖更在廣城中葺成世界三千景<lb/>
占得鵬天九萬風宴豆四時諠畫鼔游人兩岸跨長虹<lb/>
他年若數東南勝須作蓬丘第一宮<lb/>
勢壓平湖四面佳好風明月是生涯鯨鯢背上浮三島<lb/>
<pb n="KR2k0025_WYG_020-20b"/>
菡萏香中放兩衙屏列已疑雲母凈簾垂不待水精奢<lb/>
此心㑹笑元丞相終日樓臺為一家<lb/>
　　　同前<hi>司馬光</hi>
横橋通廢島華宇出荒榛風月逢知己湖山得主人使<lb/>
君如獨樂衆庶必深嚬何以知家給笙歌滿水濱<lb/>
　　　同前<hi>邵必</hi>
梅邊民物鮮歡娛太守經營與衆俱園圃新隂多杞柳<lb/>
池塘生意足魚蒲長空不礙髙飛鵠淺水兼容短脛鳬<lb/>
<pb n="KR2k0025_WYG_020-21a"/>
此樂有誰知我趣歸來紅斾日西晡<lb/>
城外千帆海舶風城中居市苦憧憧幾生佳景為民老<lb/>
一日賢侯與我同道上槐隂連帟翠水邊人面照花紅<lb/>
寄言樂有時還盡徒見甘棠憶召公<lb/>
　　　同前<hi>吳中復</hi>
賢侯新葺水雲鄉虚閣崢嶸緑𣺌茫波面長橋歩明月<lb/>
人家疎影帶殘陽風中白鳥侵烟去雨後紅蕖擁袖香<lb/>
從此郡圖添故事嵗時遺愛似甘棠<lb/>
<pb n="KR2k0025_WYG_020-21b"/>
烟波空闊岸低回草緑花紅處處堆一片湖光分島溆<lb/>
四邊山色入樓臺從來未有吾民樂此地欣逢刺史來<lb/>
目斷鄞江何日到京師只得畫圖開<lb/>
　　　同前<hi>陳汝義</hi>
聞説湖亭又一新不徒行樂樂斯民水光剩占鷗鷴地<lb/>
人意常同桃李春試展畫圖清俗眼况專閒席傲天真<lb/>
使君已陟螭頭貴應為烟雲入夢頻<lb/>
遥思湖上自由春醉踏吟看屬使君水底天光開靜鑑<lb/>
<pb n="KR2k0025_WYG_020-22a"/>
岸頭花氣遞紅雲島浮虚檻橋橋接風翼時鐘寺寺聞<lb/>
漬墨新名人㑹否不將民樂廢民勤<lb/>
　　　同前<hi>張伯玉</hi>
句章太守錢君倚湖上新為衆樂亭花木豈徒游子愛<lb/>
笙歌長與郡人聽坐來髙韻天風起飲罷餘香夕雨零<lb/>
安得凭欄縱吟筆玉觴遥對數峯青<lb/>
　　　同前<hi>陳舜俞</hi>
湖光野色著人衣衆樂開亭此處宜擊櫂浩歌山自響<lb/>
<pb n="KR2k0025_WYG_020-22b"/>
踏青紅影岸相隨消除矰<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>容鷗鳥改換風煙入柳絲<lb/>
荇菜藕花應見憶短蓬孤榜獨來時<lb/>
　　　同前<hi>章望之</hi>
是水為佳境中城浸碧湖樓臺萬室近物象幾州無太<lb/>
守恩千里新亭望一都地勞吾卜築景與衆游娛宇色<lb/>
低欄外波光上屋隅鴛鴦宜綉幙翡翠失深蘆九夏荷<lb/>
開簟三秋芰洗盂山林何處異江海此情孤夜氣寒蟾<lb/>
媚晴暉落日殊畫橋斜映柳細草亂縈蒲漁棹開浮藻<lb/>
<pb n="KR2k0025_WYG_020-23a"/>
風簾散戱鳬野僧留曠蕩行子過踟蹰逸興攀銀漢明<lb/>
眸湛玉壺圖經終煥越歌詠己流吳壯觀嘉時叙招來<lb/>
好酒徒樂僮優好伎唱女桀名姝閉户誰能事宜人正<lb/>
丈夫樂邦方美俗鼓舞荷唐虞<lb/>
　　　同前<hi>胡宗愈</hi>
平湖拍岸海潮通亭在平湖杳靄中花艶含春雲島晚<lb/>
波光照夜玉壺空動摇人影兩橋月洗滌塵襟四面風<lb/>
野老半酣亭下笑漁樵今日與人同<lb/>
<pb n="KR2k0025_WYG_020-23b"/>
平蕪十頃緑含烟勝事興衰已百年島榭漫隨民意樂<lb/>
溪山應喜主人賢㸃粧野趣灘邊鷺髣髴妖容水上蓮<lb/>
日日流風轉謡俗棹歌長在釣魚船<lb/>
　　　三江亭<hi>潘良貴</hi>
假守衰頽病日侵湖山雖好倦追尋登城忽覩三江水<lb/>
快我平生萬里心聊築小亭怡父老敢承佳句粲珠金<lb/>
春濤正待諸君賞更拂詩碑看醉吟<lb/>
　　　和<hi>蔣璿</hi>
<pb n="KR2k0025_WYG_020-24a"/>
安仁不放二毛侵爽氣凌虚玉萬尋談笑薄施三昩手<lb/>
登臨誰㑹五湖心倦遊方戢冲天翼髙賦難賡擲地金<lb/>
怪得朝雲飛畫棟夜來曽聽老龍吟<lb/>
　　　和<hi>顧文</hi>
詞源倒峽勢奔侵綆短那容汲萬尋望属滄浪驚鶴唳<lb/>
志存流水識琴心揮毫句句囊盛錦拜賜人人袖有金<lb/>
不日都俞在廊廟更聽虎嘯應龍吟<lb/>
　　　和<hi>王珩</hi>
<pb n="KR2k0025_WYG_020-24b"/>
潘郎未覺鬢霜侵佳致乗閒得得尋古岸𣺌茫分逺渡<lb/>
飛甍虚敞快人心融樽想見頻頽玉季諾由來雅勝金<lb/>
野老固慙東閤客何妨同作醉翁吟<lb/>
　　　和<hi>汪思溫</hi>
危亭聳觀與雲侵勝㮣何勞杖屨尋回合江山真有意<lb/>
去來鷗鷺本無心歡聲洋溢均千里好句清新抵萬金<lb/>
四海倚需經濟手豈容長對白頭吟<lb/>
　　　和<hi>薛朋龜</hi>
<pb n="KR2k0025_WYG_020-25a"/>
爽氣寒光四壁侵青山千仭水千尋逺觀吾里瀛洲路<lb/>
悵望誰人魏闕心春到已多鳴珮玉酒酣應有解貂金<lb/>
紫微太守經營巧消得時賢次第吟<lb/>
　　　和<hi>王伯庠</hi>
使君不受二毛侵杖屨逍遥得勝尋撥遣簿書聊永日<lb/>
登臨山水一何心殘梅墜雪垂垂白弱柳摇風淡淡金<lb/>
倚矚大江供一笑幾多襦袴在謳吟<lb/>
　　　和<hi>鄭若谷</hi>
<pb n="KR2k0025_WYG_020-25b"/>
望逺登髙萬象侵元戎端不為花尋未誇駕鶴蓬山路<lb/>
應壯斬鯨遼海心小艇鱸肥盤繪玉危欄客醉椀揮金<lb/>
中流擊楫雄圖逺回笑三閭澤畔吟<lb/>
　　　和<hi>陳晉錫</hi>
神襟百慮不容侵勝㮣乘閒偶訪尋趺坐豈無觀水術<lb/>
臨流應有濟川心斂將蓬島溶溶氣散作陽春字字金<lb/>
郢曲調髙人寡和微生何敢綴雄吟<lb/>
　　　和<hi>陳栖筠</hi>
<pb n="KR2k0025_WYG_020-26a"/>
紅塵一㸃不相侵下瞰澄江幾萬尋地接海潮分鼎足<lb/>
簷飛鳳翼峙天心三山有路雲收幕午夜無風月湧金<lb/>
欲識龔黄報新政滿城爭唱使君吟<lb/>
　　　次韻明州户部游蔣園<hi>王亘</hi>
採蓮橋下路皂蓋拂雲來塵壓隨軒雨風生避暑臺酒<lb/>
縁佳客盡花為使君開憂患西溪舊<hi>滑州西溪常陪樽爼</hi>相忘此<lb/>
日杯<lb/>
　　　又次韻登靈橋門晚望<lb/>
<pb n="KR2k0025_WYG_020-26b"/>
恩波和氣兩溶溶萬户樓臺紫翠中渡水虹霓輕縹緲<lb/>
隔河牛女淡朦朧真仙路指三山近粒食人歌四鬴豐<lb/>
旌斾欲歸歸未得滿船風月載漁翁<lb/>
　　　謝太守劉吏部示西湖圖用豐侍郎韻<lb/>
四明太守愛西湖想像桃源舊日圖不放塵埃生水面<lb/>
為傳風月到皇都花開别嶼千機錦稻熟隣田萬斛珠<lb/>
聞説兒童騎竹馬至今昂首望通衢<lb/>
　　　和郡守彭吏部按視湖亭凡二首<hi>周鍔</hi>
<pb n="KR2k0025_WYG_020-27a"/>
使君風味壓荆州每為吾民樂更憂錦里篇章推唱首<lb/>
浣溪光景促遨頭行春預約花欹帽把酒方欣雪㸃裘<lb/>
嶽史年來慙吏隱板輿時得從公遊<lb/>
　　　又<lb/>
雙虹倒影上簷楹碧水澄空一鏡明野草閒花無限趣<lb/>
短藜幽榜不勝情已知風月隨人意聊為湖山載酒行<lb/>
却許錦囊賡夢草坐令詩興繞寰瀛<lb/>
　　　西湖三首<hi>周鍔</hi>
<pb n="KR2k0025_WYG_020-27b"/>
曉鏡初開淑景明使君風味一般清舟從菡萏林中過<lb/>
人在鯨鯢背上行妙舞屢翻紅藥燕清詞時囀紫薇鶯<lb/>
賡歌乆矣虚前席肯向罇前戀麴生<lb/>
　　　又<lb/>
使君脩禊與民遊千里笙歌水面浮動地雄風雲外起<lb/>
截天雌霓雨中收登臺已有難并樂擊壤寜無寡和憂<lb/>
却憶内家新賜火海棠無數出墻頭<lb/>
　　　又<lb/>
<pb n="KR2k0025_WYG_020-28a"/>
牛鞭初動囀新鸎夢覺池塘選勝行水鏡光中千騎合<lb/>
山屏影裏萬艘横雲從布榖原頭過雨向催詩筆下生<lb/>
藻繪昇平知有待閤梅先已賦調羮<lb/>
　　　西谷<hi>由桃源徑以西至應真絶頂共為西谷</hi>　<hi>林旦</hi>
平昔山林性今來水石鄉栽花尋秀壠泛酒掬滄浪地<lb/>
暖春長早雲隂夏自凉嵗成還北去魂夢此難忘<lb/>
　　　蓬萊泉<hi>即煉丹山透瓶泉</hi>
採藥瀛州去扁舟竟不還黄金成海外故井獨人間乳<lb/>
<pb n="KR2k0025_WYG_020-28b"/>
滴岩花潤苔封石字斑空令千載後猶復望三山<lb/>
　　　觀瀾亭<lb/>
萬古淵源㑹憑欄試一觀雲濤誰可際勺水自為難日<lb/>
月閒中永乾坤物外寛幽人休悵望平地亦波瀾<lb/>
　　　射圃<lb/>
百歩開新圃彎弧注采正樽壘供樂事金鼓疊懽聲敏<lb/>
手徒為妙中心自要平何人能舉觶觀堵定縱横<lb/>
　　　送明州王大卿<hi>王安石</hi>
<pb n="KR2k0025_WYG_020-29a"/>
大厯才臣有此州鵾雲今駕鹿轓游從來所至邦人喜<lb/>
真復能分聖主憂千里封疆何足治一時名跡故應留<lb/>
屬城舊吏雖疲懶尚可揮毫敵李舟<lb/>
　　　寄育王大覺禪師<lb/>
單已安那示入禪草堂難望故依然山今嵗暮終岑寂<lb/>
人更天寒最靜便隱蹟亦知甘自足憑心豈吝慰相憐<lb/>
所聞不到荆門耳人老禾新又一年<lb/>
　　　弔王致先生<lb/>
<pb n="KR2k0025_WYG_020-29b"/>
處士生涯水一瓢行年七十尚蕭條老妻稻下收遺秉<lb/>
稚子松間拾墮樵雖有聲名髙後世且無饘粥永今朝<lb/>
窮魂散漫知何處甬水東西不可招<lb/>
　　　和馬粹老四明雜詩聊紀里俗耳十首<hi>舒亶</hi>
百粤喧譁外三江指顧中耕桑遺俗在草木故城空<hi>即鄮</hi>
<hi>郭也</hi>近澤知田美<hi>俗重近澤田</hi>多魚驗海豐由來形勢地越絶<lb/>
控遼東<lb/>
澄水鋪千練平山伏萬犀月橋蓮棹小春圃酒旗低蓬<lb/>
<pb n="KR2k0025_WYG_020-30a"/>
島雲長在<hi>邑有蓬萊鄉古史云金銀為宫闕望之如雲</hi>桃源客不迷風流未<lb/>
寂寞遊屐半香泥<lb/>
御史平囚日<hi>二囚詩在郡樓下</hi>郎中渡母年<hi>今謂渡母橋</hi>豐碑推筆<lb/>
妙<hi>二碑皆名書</hi>孤冢枕城偏<hi>汝南孝子墓在焉</hi>白鶴空寥泬黄蒿尚<lb/>
蔓延九原如可作執馭故忻然<lb/>
箔蠶迎豆熟<hi>俗有蠶豆</hi>江雪伴梅消抵虎螯經夏<hi>里語八月蝤蛑可抵</hi>
<hi>虎</hi>跳沙蛤趂潮<hi>里語有/跳沙蛤</hi>酒甖雙印貴<hi>俗重雙魚酒</hi>藥肆萬金<lb/>
饒<hi>謂馮樓也</hi>未覺西風逺三溪好採樵<hi>慈溪小溪籃溪也</hi>
<pb n="KR2k0025_WYG_020-30b"/>
巷陌隨橋曲閭閻占水窮郡樓孤嶺對<hi>古謂鎮明嶺</hi>市港兩<lb/>
潮通<hi>閘在城東隅</hi>春暖雞鳴㠗<hi>在慈/溪</hi>秋寒鴨信風<hi>江湖所呼</hi>家家<lb/>
人富足擊壤與吾同<lb/>
嵗熟禾論□<hi>俗以二束為一□</hi>人歸夜擊鐘金澄沙底水龍卧<lb/>
井邊峯<hi>金沙龍井皆在育王山</hi>香火常存社<hi>俗結金光明金剛社</hi>漁鹽每奪<lb/>
農年来縑帛賤砧杵萬家舂<lb/>
稻飯雪飜白魚羮金鬬黄鮚埼千蚌熟<hi>在奉化</hi>花嶼一村<lb/>
香<hi>在慈溪</hi>海近春蒸濕湖靈夜放光<hi>廣徳湖每現光采</hi>北窓休寄<lb/>
<pb n="KR2k0025_WYG_020-31a"/>
傲大隱即吾鄉<hi>大隱山乃楊適先生所居</hi>
禽孝傳居俗<hi>禽孝鄉在奉化</hi>風癡動浹旬靈鰻旱天雨<hi>即龍井也</hi>聖<lb/>
米歉年蓴<hi>凶年蓴根為聖米</hi>江漲長如海冬温恰似春雞豚追<lb/>
伏臘行路亦情親<lb/>
佛磬雲中寺樵歌郭裏湖城居䕃楊柳野冦息萑蒲巫<lb/>
語傳盃珓漁蓑入畫圖幽香滿花谷不趂雪霜枯<lb/>
蓮閣紅堪掣蘭池靜不流<hi>池在府前</hi>梯航紛絶徼冠蓋錯中<lb/>
州<hi>髙麗比貢入多使者</hi>草市朝朝合<hi>四郭皆/有市</hi>沙城嵗嵗脩<hi>邦人為郡城雜</hi>
<pb n="KR2k0025_WYG_020-31b"/>
<hi>以沙故易頽</hi>兩前茶更好半属賈船收<lb/>
　　　題福源院<lb/>
地占靈龜背山横小㠗頭一橋雲借路雙沼月分秋竹<lb/>
影摇虚室松烟著曉樓殘鐘誰共聽空籟更颼颼<lb/>
　　　題尊教院<lb/>
竹砌縁寒渚松蹊藉緑苔樓臺隔林見花木帶雲開溪<lb/>
旱常流水峯青自隱雷月華㡬萬頃誰掉酒船來<lb/>
　　　香山野歩二首<lb/>
<pb n="KR2k0025_WYG_020-32a"/>
龍護空堂鉢雲籠古殿燈經窓僧待月茶井客敲氷驚<lb/>
鴈回峯影疎星亞塔層心清更無睡未羡杜郎能<hi>老杜宿贊</hi>
<hi>公房有燈影照無睡之句</hi>
空澗寒探月髙齋客聚星霜分破窓白山獻隔簾青窺<lb/>
水知僧定占雲識地靈時時驚鶴夢木葉下危亭<lb/>
　　　和遊棲真寺見寄<lb/>
曽是談經一草堂千年金碧欲飛颺頂峯有路青天近<lb/>
絶壑無塵赤日涼月底露驚猿鶴夢雲中風動薜蘿香<lb/>
<pb n="KR2k0025_WYG_020-32b"/>
芝<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>茶竈平生念遥謝仙人白羽觴<lb/>
　　　和西湖即席二首<lb/>
金碧樓臺閣暮烟彩虹雙影卧漪漣雲鋪物外無塵地<lb/>
月滿人間不夜天細柳千門維畫舸華燈兩岸度鳴絃<lb/>
清狂亦有黄冠客不負仙人載酒船<lb/>
十洲風籟韻笙簫疑有仙人燕碧桃影逼銀河星半墮<lb/>
氣吞月窟兎爭豪九秋波浪沙鷗狎萬古聲名釣艇髙<lb/>
却恨何須明似鏡空令志士泣霜毛<lb/>
<pb n="KR2k0025_WYG_020-33a"/>
　　　雨中遊仗錫<lb/>
何人仗錫過千峯雨裏風烟轉不窮暗壑水聲清決決<lb/>
深巖花氣濕濛濛遥知雪嶺開亭近舊説雲鄉有路通<lb/>
自恨青鞋踏城郭仙遊長在夢魂中<lb/>
　　　遊雲湖過香山偶成二首<lb/>
去路鶱騰逼紫霄何年鳬舄墮王喬暗峯藏雨皆龍窟<lb/>
靈草含霜半藥苗已覺山衣雲撲撲還疑風鬢雪瀟瀟<lb/>
捫蘿更上岧嶤頂下視滄溟百水潮<lb/>
<pb n="KR2k0025_WYG_020-33b"/>
塵境回頭隔聖凡參差疊嶂巧如鑱歸雲墮碧粘僧屐<lb/>
落葉飄紅上客衫果熟遥看猿渡澗風號定想虎離岩<lb/>
長天自有無窮景未信西岡日半銜<lb/>
　　　和劉誼翁留題惠安二首<lb/>
塢雲過雨翠成堆天淡平湖一鑑開萬木號風韻絲竹<lb/>
千峯帶月上池臺靜無俗駕金鋪地閒有高人玉滿盃<lb/>
聞道碧桃看欲發劉郎何事不歸來<lb/>
十里松行翠挿天暗溪嫩草尚芊綿笙歌自滿蕭郎宅<lb/>
<pb n="KR2k0025_WYG_020-34a"/>
琴鶴空隨賀老船未分舊遊雲寂寞遥知歸夢蝶聮翩<lb/>
故山幸好宜回首還見人間換一年<lb/>
　　　和新開西湖十洲之什<lb/>
洗出烟華紫翠匀再将絶景付重闉千山有影螺垂地<lb/>
一水無塵鏡照人香濺釣筒萍雨夜緑摇花塢柳風春<lb/>
杖藜盡日滄浪興時有幽人岸白綸<lb/>
　　　秋燕十洲閣<lb/>
緑玉手持尋五嶽正應未識海邊洲倚欄花木參差見<lb/>
<pb n="KR2k0025_WYG_020-34b"/>
對岸笙歌次第遊烟霽多疑九峯曉波平全勝六鼇浮<lb/>
仙風坐隔紅塵路消得丹青詫此州<lb/>
　　　和樓試可遊育王<lb/>
參天松栢緑隂隂古佛巖前一路深猿鳥不驚如有舊<lb/>
雲山相對自無心數泓寒水雲藏雨十里輕沙地布金<lb/>
杖屨更知非世境上方日日海潮音<lb/>
　　　題鄞江<lb/>
地吞越絶海分深𣺌𣺌平流萬馬駸早晚渡江潮有信<lb/>
<pb n="KR2k0025_WYG_020-35a"/>
徃來鷗鳥客無心寒空倒影千山動暖日澄波萬籟沉<lb/>
安用魚龍閒養鬛平時春雨自成霖<lb/>
　　　題西山雙乳泉<lb/>
石眼雙開白欲漫潺湲更傍碧琅玕地饒爽氣全無滓<lb/>
天借靈源兩不乾曉月自分雲外潤午茶誰鬬雪中寒<lb/>
孝先多睡相如渇始把清甘乞取看<lb/>
　　　題靈鰻廟三首<lb/>
繞塔想曽隨白馬<hi>老父云此龍為䕶塔神</hi>蟠泥故復傍金沙旱天<lb/>
<pb n="KR2k0025_WYG_020-35b"/>
霹靂長平地樂嵗汚邪每滿車受賜由來千里境論封<lb/>
消得萬人家朱門便是金塗榜未負風雲在一涯<lb/>
絶境朱丹新棟宇深山靈響雜蚖蛇黄金地底應千嵗<lb/>
<hi>古記云金千嵗有龍</hi>甘雨人間幾萬家西域不勞方士呪<hi>西域方士能呪</hi>
<hi>者臨川禹歩吹氣龍即浮出見抱朴子</hi>南州重識使君車<hi>後漢百里嵩為隨州刺史行部</hi>
<hi>雨輙随車</hi>老農争賽豐年社古木蕭蕭自曉鴉<lb/>
亘古人間䝉潤澤數泓雲底貯清泠功将名並山無泐<lb/>
道與人尊地轉靈曉殿千家供香火旱天萬里入風霆<lb/>
<pb n="KR2k0025_WYG_020-36a"/>
誰知别有醍醐味行路憧憧半未醒<lb/>
　　　題香山湯禪師<lb/>
千古神僧舊石扃清風如在地還靈溪形偃月無窮碧<lb/>
山氣當雲不改青葉熟猿猱時嘯聚錫飛岩穴尚芳馨<lb/>
西來祖意誰人問老栢森森翠滿庭<lb/>
　　　題䝉堂<lb/>
由來去住不相關贏得隨縁到處閒笑出海雲飛一錫<lb/>
行分江月過千山微言定許誰人叩勝事偏於俗士慳<lb/>
<pb n="KR2k0025_WYG_020-36b"/>
咫尺䝉堂隔霄壤城東搔首只空還<lb/>
　　　題翠巖丈室<lb/>
别移寳所出埃塵無限金光欲照人斤斧不驚龍象伏<lb/>
棟梁特地水雲新千峯坐斷人間路一榻分來月裏身<lb/>
更看須彌師子座未饒摩詰妙通神<lb/>
　　　題明月堂<lb/>
郢匠猶來巧運斤清光那復隔纎塵九秋萬里雲頭路<lb/>
半夜千峯頂上人坐見乾坤入肝膽陡驚草木亦精神<lb/>
<pb n="KR2k0025_WYG_020-37a"/>
應憐赤水尋珠客白日茫茫尚問津<lb/>
　　　題五峯兼簡英禪師<lb/>
何人縮地海東偏靈嶽分來不計年幾見彩雲争照日<lb/>
真疑仙掌欲擎天依稀故國松千尺迤邐前山石一拳<lb/>
四面開軒看不足老僧時立碧溪前<lb/>
　　　題天童<lb/>
日日青鞋踏白沙未應泛艇即靈槎雨溪清越鳴哀玉<lb/>
風蔓蜿蜒動暗蛇曉潤芝<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>挑秀茁午香茶竈煑蒼芽<lb/>
<pb n="KR2k0025_WYG_020-37b"/>
玲瓏仙客知何在千古烟霞自一家<lb/>
　　　題布袋和尚<lb/>
休話人間我獨尊何妨㕓肆且隨羣乞錢徃徃多空手<lb/>
問路時時向白雲壁上形容圖尚在囊中氣味許誰分<lb/>
分明提起無人問欲㑹應須眼裏聞<lb/>
　　　題靈橋門<lb/>
危樓清迥立江風紫邏紅旗落日中暑雨澗溪來浩蕩<lb/>
暮烟洲渚隔朦朧歡聲不厭重城近霽色遥知秀野豐<lb/>
<pb n="KR2k0025_WYG_020-38a"/>
滄海一時傳麗句天才真是杜陵翁<lb/>
　　　蘇文饒徃昌國意頗憚之送以詩因勉之<hi>陳瓘</hi>
己聞舟楫具那得苦留君雨過霜風急帆飛雪浪分長<lb/>
途方策足暇日正論文功業他年事風波豈足云<lb/>
　　　送周初年<lb/>
虀鹽雖不飽心與古人期口體非吾養紛華任爾為經<lb/>
明逢地芥頴脫看囊錐兩驥皆宛種天衢好並馳<lb/>
　　　次韻袁朝請陪太守遊湖心寺<lb/>
<pb n="KR2k0025_WYG_020-38b"/>
塵鏡紛紛俗累増故尋幽境訪南能湖波浩𣺌無窮渌<lb/>
寺屋髙低不計層詩老新吟工惱客使君餘暇得陪僧<lb/>
棋中得失何時了一局輸贏未可憑<lb/>
　　　予同彥老自四明之永嘉中道留宿嶽林㑹法<lb/>
　　　　照海印二禪伯夜話投曉登車乃行留題于<lb/>
　　　　寺<hi>盧天驥</hi>
病骨倦鞍馬禪居欣少留暮雲山盡路孤磬月明樓林<lb/>
靜鉤輈曉風香罷亞秋重來坐磐石相對話歸休<lb/>
<pb n="KR2k0025_WYG_020-39a"/>
歎息老禪伯蕭閒心自如買松栽别塢引水過新渠草<lb/>
色經行外禽聲晏坐餘自慚雙客鬢垂老尚征車<lb/>
報國竟無補敢辭山路遥晚寒生竹徑新漲斷溪橋奔<lb/>
走真逋客安閒媿老樵令人欲心折風雨夜瀟瀟<lb/>
　　　途中書懐寄奉化知縣<lb/>
自帶淵明漉酒巾食鮭甘作庾郎貧雖無殘菊簮華髮<lb/>
賴有青山似故人幾處鴉鳴牛背肉經年衣犯馬蹄塵<lb/>
待携神武朝衫去還我烟溪潄石身<lb/>
<pb n="KR2k0025_WYG_020-39b"/>
犇馳漸覺嵗崢嶸負郭蕪田未退耕正恐山溪吹岸去<lb/>
任從烟草喚愁生别來竹院門長掩好去魚舟手自撑<lb/>
漸晚歸心在何許夕陽低處伴雲横<lb/>
　<lb/>
　<lb/>
　<lb/>
　<lb/>
　延祐四明志卷二十<lb/>
</p>
<p>
</p>
  </div>
</body>
</text>
</TEI>
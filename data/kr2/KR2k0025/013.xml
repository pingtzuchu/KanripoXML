<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>延祐四明志卷十三</head> <lb/>
    <p>
<pb n="KR2k0025_WYG_013-1a"/>
欽定四庫全書<lb/>
　延祐四明志卷十三<lb/>
　　　　　　　　　　　　　元　袁桷　撰<lb/>
　　學校考<lb/>
家塾黨庠廢所來乆矣文翁立博士弟子後世規制深<lb/>
髣之宋用隋唐法取士率出於學校法雖有弊賢徳碩<lb/>
輔皆繇是出世祖皇帝平海㝢首復儒役諄諄然勸勉<lb/>
至矣先帝崇文尚儒慨然復立科舉學者宜益自奮勵<lb/>
<pb n="KR2k0025_WYG_013-1b"/>
郡學教養昔論以四明為先今而日游惰抑盛衰使然<lb/>
歟觀昔時得人之盛見於科目皇朝建䝉古學復立醫<lb/>
學隂陽學凡四學作學校考<lb/>
　本路蒙古學<lb/>
學在西南隅倉橋側至元二十九年命天下州郡立學<lb/>
大徳十年草創于兹以肄業廬猶未完<lb/>
　贍學田土<lb/>
　學官<lb/>
<pb n="KR2k0025_WYG_013-2a"/>
　　教授一員　學正一員<lb/>
　奉化州䝉古學<lb/>
　學官<lb/>
　　學正一員<lb/>
　本路儒學<lb/>
開元二十六年四明始治州學寳應廣徳間州燬于袁<lb/>
晁之亂貞元四年王沐始建夫子廟太和七年于季友<lb/>
以開元褒封文宣王册文刻石天禧二年李夷庚移學<lb/>
<pb n="KR2k0025_WYG_013-2b"/>
于城之東建炎兵燬先聖殿獨存郡人林暐首捐金錢<lb/>
數十萬紹興七年仇愈卒成後為明倫堂東齋曰上逹<lb/>
廣譽造道西齋曰登賢成已時升十九年徐琛即明倫<lb/>
堂之後建稽古堂堂之上舊有五經閣閣毁經亡後以<lb/>
蔵宋御書岳甫守郡復置成徳齋後以置養正齋皇朝<lb/>
至元十九年火僅存外門二十九年本道亷訪副使陳<lb/>
祥即閣基立尊經閣有記二十年鄉之儒士裒力新明<lb/>
倫堂至大二年舊殿以民居為之弗稱副使趙宏偉勸<lb/>
<pb n="KR2k0025_WYG_013-3a"/>
士重建有記復新儀門泮水東教授吳宗彦建賔序養<lb/>
䝉堂在廊東史復伯吳宗彦等建<lb/>
先賢祠堂舊有五先生祠<hi>楊杜王樓王</hi>後増陳忠肅公豐清<lb/>
敏髙獻簡林侍郎<hi>保</hi>汪尚書<hi>大/猷</hi>復増郡守六人<hi>李夷庚仇悆汪</hi>
<hi>伯圭岳甫程覃趙師</hi>教授一人<hi>周粹中</hi>淳祐中顔頥仲復祠張宣公<lb/>
吕成公陸文安舒文靖沈端憲楊文元袁正獻是後立<lb/>
祠冗雜今不復著而九先生祠迄不敢廢王尚書應麟<lb/>
始立傳為記以奉聖㫖崇祀復設二亭在外門東西公<lb/>
<pb n="KR2k0025_WYG_013-3b"/>
厨土祠㕔舍凡學所當備具者畧弗書射圃以宋孝宗<lb/>
頒射義魏王判郡立今為教授㕔<lb/>
　　　重建州學記<hi>李璌</hi>
四明據㑹稽之東抱負滄海枕山臂江重阜崇嶺連亘<lb/>
數千里其浸不淫於海而瀦以為湖山川之勝雄傑茂<lb/>
異所以人材英抜比他郡為甲至於後進縫掖往往氷<lb/>
玉秀整亷利好學葢自祖宗以來名公碩儒文詞為諸<lb/>
儒倡者縉紳至今誦之郡舊有學制度甚偉建炎之禍<lb/>
<pb n="KR2k0025_WYG_013-4a"/>
鞠為茂草而先聖之殿僅存扶持傾欹不庇風雨荒榛<lb/>
斷址使人愴然懐舊而悲焉今新昌石君延慶光錫學<lb/>
問淵博連中三科四方望風欽矚願執經席下以丐餘<lb/>
論紹興五年實掌是邦之教事居無黌舍食無粱肉水<lb/>
火器皿之用凡百不備學者猶且負笈而來棲於敗屋<lb/>
之下弦誦之聲不絶葢其風氣好學如此㑹太守仇公<lb/>
以次對出鎮恭致天子崇儒右文之意嵗時嚴奉牲幣<lb/>
盛服搢笏祠於庭下将事既畢延見諸生酌以酒醴每<lb/>
<pb n="KR2k0025_WYG_013-4b"/>
病餼廩不給以為公私之患明年政成迺斥公帑百六<lb/>
十萬又丐於耆舊鄉老得錢八十萬始益賦入助其供<lb/>
給復以估𣙜廢村瓦木竹秆凡十萬九千六百有竒益<lb/>
以調度之餘四百萬錢以為梓匠丹堊之費初立重門<lb/>
兩序敞其後以為講議之堂葢其東以為庖湢之舍閈<lb/>
閎深麗翼飛瓦聳神位像設籩豆俎簋焕爛一新於是<lb/>
頖宫之制具體克備既落成率諸生行舍奠之禮是日<lb/>
鼓舞歌詠莫不稱頌仇公之徳又以石君超詣之材屑<lb/>
<pb n="KR2k0025_WYG_013-5a"/>
於細故針抽縷積以至於斯也竊嘗謂古者有國有鄉<lb/>
必立學校葢非茍然而已以為君子之居而禮義之所<lb/>
從出也為諸侯者於此乎受成遣師以服逺人為大夫<lb/>
者於此乎逰燕休息以議政事執政者又從而究其言<lb/>
善否因以改行下至游士胄子編户庶民莫不雍容進<lb/>
退於斯講求先王之道皆得興於禮義及其秀傑穎脱<lb/>
則又論而升之俾之為天下政事之臣此所以學校官<lb/>
府初無二體而三代之上家塾黨庠遂序國學如是之<lb/>
<pb n="KR2k0025_WYG_013-5b"/>
設也後世先王之道不明武吏以殺伐暴悍為能文吏<lb/>
以簿書期㑹為重其間深文刻害便法自營者則悠悠<lb/>
之談指為亷正怙其鷙忍以投時好如蟲食木中傷敗<lb/>
冲氣卒至穿穴侵漏與本俱傾而莫之知也大扺自漢<lb/>
而下承暴秦之緒維持固結之道一切主於法令刼持<lb/>
天下使不能去無復父子君臣之愛一旦潰敗不可鈐<lb/>
握誠以平昔用法便文之積也今承漢唐之後去古益<lb/>
逺為吏者視斯民如仇讎居官者指公府如傳舍朝夕<lb/>
<pb n="KR2k0025_WYG_013-6a"/>
從事米鹽錐刀之末為治之道追胥箕斂耳非復有文<lb/>
學禮義之說也至尊憂勤於上隆師重傅以明先王之<lb/>
道而六經之㫖不行於士大夫之間處心積慮官遷留<lb/>
滯而止士之游於庠序者截决經史取青嫓白以待有<lb/>
司之問更相告語惟恐趨赴功名之後此道之所以不<lb/>
明而先王之道幾於熄也如是而望風俗之醇厚億兆<lb/>
之孝悌忠信難矣郡之有學始曰禮義而先王遺風餘<lb/>
訓標凖在是為政者尚指以為不急之務亦已甚矣四<lb/>
<pb n="KR2k0025_WYG_013-6b"/>
明環地千里浮屠老子之宫無慮數百區窮極土木以<lb/>
享王侯之奉然以州郡之力學校之事求數十楹以庇<lb/>
其徒而艱難勤勩積嵗十數不克有成良可歎也今仇<lb/>
公適丁搶攘之際撫臨一方未及報政而公私便利風<lb/>
化醇厚無厨傳過客之事而有恭儉率循之益為善者<lb/>
有所恃而不懼姦宄小人知所畏憚而不敢自肆是以<lb/>
風颿海舶夷商越賈利原懋化紛至遝来波濤讋伏山<lb/>
谷休靖盲風怪雨不敢輒作迺能於此之時以其餘力<lb/>
<pb n="KR2k0025_WYG_013-7a"/>
及於學校養育人材用異時興起太平之資其所以忠<lb/>
於國家恵其儔𩔖之意深矣又能斥其帑蔵之積勉勵<lb/>
郡寮上下協同以致登兹其用心可謂知所先後不忘<lb/>
其本者哉雖然善始者未必善終能作者未必能述今<lb/>
公於此可謂勤矣若夫因卑為髙積㣲至著日増月益<lb/>
以至熙盛則又有待於後世君子賡繼存愛之而已此<lb/>
則仇公之意亦郡人所望於来者也故併書之以告紹<lb/>
興七年冬閏十月甲申謹記<lb/>
<pb n="KR2k0025_WYG_013-7b"/>
　　　重修州學記<hi>鄭耕老</hi>
國朝慶厯中詔天下皆立學按唐貞觀詔州縣作孔子<lb/>
廟四明學區暨建炎火于兵僅存先聖祠貌有斷碣三<lb/>
考唐開元封文宣王太和始立石紀所封遺裂廟經冦<lb/>
毁貞元四年刺史瑯琊公重建刋石文有追贊明王者<lb/>
太和四年修廟六年亦誌于石今登科記述天禧中李<lb/>
侯夷庚崇庠序父老傳移學于州治東北即李也邈乎<lb/>
罔究經始之日至改作續修竟與正觀慶厯相先後紹<lb/>
<pb n="KR2k0025_WYG_013-8a"/>
興七年郡将仇公徽學憫建炎之厄乃建門結堂翼以<lb/>
齋館蕩穢披榛未遑宏固更二三紀新故等敝耕老辱<lb/>
典教具聞于府使君趙公閣學力欲興之未及而去越<lb/>
明年直閣張公下車復疏曲折以請公嗜學樂儒隨假<lb/>
之資鳩匠市材惟恐後蠧者撤之橈者易之傾墁罅葢<lb/>
翻欄植有儼其新使人生敬以乾道三年六月辛巳始<lb/>
事閲月既望訖工率諸生釋菜安奉睟容畢禮歴階升<lb/>
堂行揖遜講中庸申以頖水士儒勸喜芹藻生春耕老<lb/>
<pb n="KR2k0025_WYG_013-8b"/>
職迺事不敢不謹書以詔将來云謹記<lb/>
　　　重建大成殿記<hi>王應麟</hi>
天子初郊見之嵗法駕視學謁欵先聖隮曽子子思侑<lb/>
饗建首善風四方罔不丕式彜訓越再嵗吏部尚書洪<lb/>
公燾以敷文閣學士来牧四明秋舍奠于學顧瞻禮殿<lb/>
梁棟陊剥喟然曰大哉聖人之道於穆不已恵我無彊<lb/>
矧東漸于海逺遡洙泗簪紱之盛儗鄒魯職在宣化弗<lb/>
惟道原是崇曷克稱明詔若稽郡乗舊夫子廟肇自唐<lb/>
<pb n="KR2k0025_WYG_013-9a"/>
貞元四年至今四百八十餘年矣元氣回復理若有待<lb/>
明年實咸淳紀號之六年迺鳩工飭材而鼎新之穹棟<lb/>
碩楹奐欒嚴敞視昔有加焉某月日虔妥用幣衿佩雲<lb/>
集相與端拜而議曰吾邦自慶厯諸老淑艾後進乾淳<lb/>
大儒闡繹正學孝悌修於家而仁遜興徳齒讓於鄉而<lb/>
風俗厚理義明於心而賢才盛善信充於已而事業顯<lb/>
成我者夫子也聖天子立教于上而夫子之道益尊<lb/>
賢師廸教于下而夫子之道益彰夫道者治之本其功<lb/>
<pb n="KR2k0025_WYG_013-9b"/>
與天地並世之言治者謂古道不可以御今先政刑後<lb/>
教化道寖㣲而俗滋薄尠覿天衷民彜之統紀急衆人<lb/>
之所緩可謂知本歟昔魯僖公能修泮宫威徳所被至<lb/>
于海邦夫子列其詩於頌而先儒傳春秋則曰學校為<lb/>
國之先務雖用民力不可廢也故不與新作南門概書<lb/>
之策今公兹舉合詩春秋之義豐道扶教作新數百年<lb/>
幾墜之緒盛徳至善百世不忘也於是郡博士請書成<lb/>
事于石應麟世家于鄞幸得從先生長者後升堂聞金<lb/>
<pb n="KR2k0025_WYG_013-10a"/>
石之音入宫牆而見宗廟之美惟逰於聖人之門者難<lb/>
為言曷敢贊一辭竊嘗聞之論語始之以君子終之以<lb/>
君子學者所以學為君子也凡我同志服膺聖訓陟降<lb/>
庭止昭假不違上以承天子之休徳下以篤師帥之善<lb/>
教罔俾克廣徳心專美魯之多士尚其懋哉朝奉大夫<lb/>
秘閣修撰新知徽州王應麟記<lb/>
　　　重建學記<hi>王應麟</hi>
四明自唐為州始為夫子廟宋始建學規模豐敞棟宇<lb/>
<pb n="KR2k0025_WYG_013-10b"/>
穹崇庠聲序音冠于左浙英俊之域紱冕所興文獻葢<lb/>
彬彬矣至元十九年春學燬于融風教授潘夢桂黄裳<lb/>
吴宗彦史復伯歴載繕葺經始禮殿門廡齋舍寖以畧<lb/>
具講堂有席養䝉有堂皆草創未就二十八年冬肅政<lb/>
亷訪副使陳公祥下車謂博十諸生曰化民成俗勸學<lb/>
為先嘗聞疇昔輪奐之盛意不止是盍飭工掄材以復<lb/>
舊觀顧儀門庳隘弗稱從祀容服弗嚴越明年夏鼎新<lb/>
髙明賁飾貌像六旬而畢二堂亦告成又惟斯文與天<lb/>
<pb n="KR2k0025_WYG_013-11a"/>
地並立華榱岑樓式毖厥蔵因重建尊經閣五楹里士<lb/>
忻然競助教授蘇君焱撙約學廩續其不給秋九月閣<lb/>
成嶫峨壯偉衿佩聳瞻咸曰六經如日月陟降庭止恵<lb/>
我光明恢人文以迪化原維賢使者之徳請識成事於<lb/>
石維諸侯之學載於禮詳矣在易臨之象曰君子以教<lb/>
思無窮澤上有地猶君子之近民也近民則禮逹而教<lb/>
行建其教立其監有師保之義凡以存天理淑人心而<lb/>
已矧是邦為詩書之鄉逸民之黄純孝之董文士之任<lb/>
<pb n="KR2k0025_WYG_013-11b"/>
自漢以来為美談慶厯諸老模範後進淳熈大儒闡明<lb/>
正學惟聖賢是式惟徳性是尊小而灑掃應對大而格<lb/>
物致知目濡耳染充然有得每嵗孟春衣冠濟濟齒位<lb/>
秩秩司徒之教倫黨正之禮飲流風遺俗猶存未墜南<lb/>
豐曽公忠肅陳公繼為守貮表率薫陶東諸侯莫逮焉<lb/>
春秋大復古學之復道之泰也不農不工何以謂之士<lb/>
非老非釋何以謂之儒行已有恥尚志仁義士之廣也<lb/>
為君子儒夙夜彊學以待問儒之實也游於斯義於斯<lb/>
<pb n="KR2k0025_WYG_013-12a"/>
盍亦踐其實副其名乎郡國有學昉於漢二千石所察<lb/>
惟曰好文學敬長上肅政教順鄉里三代考行之意藹<lb/>
如也因作新之機而日新其徳業孝悌忠信為根本明<lb/>
誠敬義為凖的始于離經辨志成于知𩔖通逹用仰承<lb/>
菁莪樂育之仁不在兹時歟昔魯僖公能修泮宫教澤<lb/>
浹乎海邦其俗秉周禮守經學一變至道聖人稱之誰<lb/>
謂魯逺道無古今師友淵源緒接洙泗頌其詩尚論古<lb/>
之人罔俾克廣徳心專美魯之多士凡我同志懋敬哉<lb/>
<pb n="KR2k0025_WYG_013-12b"/>
歐陽子有言善教者以不倦之意須遲乆之功禮行俗<lb/>
純然後為學之成迺紀其始成以詔永乆俾無怠<lb/>
　　　大成殿記<hi>任仲髙</hi>
聖天子即位首崇學校務作養人材以備選擢徳至渥<lb/>
也海内士莫不感激思奮期以奉明詔惟四明古名郡<lb/>
夫子廟學甲東浙壬午既燬有損所居堂以為殿見為<lb/>
庳隘復不以時修葺凛乎其若壓至大己酉夏六月亷<lb/>
訪副使趙公宏偉慮囚實来環顧歎息上方嚮用儒術<lb/>
<pb n="KR2k0025_WYG_013-13a"/>
世隆加封之典而廟祀弗稱非使人昭尊事宣教化此<lb/>
固吾職與教授蘇君塏謀督租入撙用費學官輸俸諸<lb/>
生輟供儒人之在籍者助有差龜吉考度鳩匠庀工物<lb/>
直相得而木石川流地效其良勞佚惟均而丁夫雲集<lb/>
人盡其心羣材既豐衆作咸秩初梓人以圗上一如公<lb/>
指授毋襲前陋毋侈後觀崇賢去浮于以示教視前髙<lb/>
一尋前廡之廣半之既禮行而周旋有餘地樂作而縣<lb/>
設有定所匪亟匪徐有嚴有翼閎麗靚深悉遵禮制法<lb/>
<pb n="KR2k0025_WYG_013-13b"/>
宫既正爰及黌宇蔵書有閣肄業有齋講堂數十楹周<lb/>
垣數百尺棟屋之橈壞瓴甓之殘缺丹堊之漫漶或易<lb/>
而新或因而理勿為茍完以植永固萬目聳瞻於前烈<lb/>
有光焉既告成功我公莅止祗謁薦誠用答嘉貺乃揖<lb/>
長老招諸生而進之曰庠序之設古今攸重非直為觀<lb/>
美也盍知所以為學乎學者合内外之道自謂開物成<lb/>
務而無本則非治自謂窮理盡性而無用則非學本諸<lb/>
心體諸身徴諸庶民堯舜行此道千載而上所以為唐<lb/>
<pb n="KR2k0025_WYG_013-14a"/>
虞夫子明此道千載而下可以為堯舜布在方策炳如<lb/>
日星學者所宜用力于此有閣傑然髙明廣大尚友古<lb/>
人毋使簡編之富徒資蠧蝕也有齋廓然蔵修游息相<lb/>
與琢磨毋使羣居之樂適滋玩愒也有堂巍然正席而<lb/>
講環坐而聴毋為口說之勝而耳學之淺也由是得其<lb/>
門而入見宗廟之美百官之富源深流長器大用宏窮<lb/>
而其志足以有守逹而其材可以有為忠信之行漸被<lb/>
鄉閭詩書之化陶冶萬物立太平之基垂無窮之聞此<lb/>
<pb n="KR2k0025_WYG_013-14b"/>
夫子之道學者之事實聖朝加恵學校之至意也僉曰<lb/>
謹受教願刻之石以諗来學且識其顛末云公通古今<lb/>
知所先後嘗有徳于湖湘之民退而以道自娱樂者十<lb/>
年上謂是足司吾風憲者問學以明理為宗政事以敦<lb/>
化為要葢有本者如是是役經始至大二年十月庚申<lb/>
越明年三月丁未乃備先年營董之責者非一奉化州<lb/>
判官程時敏實竟其事以材選教授蘇君承積弛之餘<lb/>
以職業受知成此駿舉亦克世其家者皆不可以無紀<lb/>
<pb n="KR2k0025_WYG_013-15a"/>
　　　九先生祠堂記<hi>王應麟</hi>
古之鄉先生祭于社近世祠于學社所以養學所以教<lb/>
而教之功尤大秉彜好學之良心百世猶旦暮况其邇<lb/>
者乎頌其詩讀其書尚友古之人非一鄉之望也天下<lb/>
之望也四明鄉先生有九人焉宋慶厯建學之初楊杜<lb/>
二王樓公以道徳文行師表後進或授業鄉校或講道<lb/>
閭塾衣冠文獻益盛以大五先生之功也淳熈之沈楊<lb/>
袁鄭諸公以尊德性求放心為根本闡繹經訓躬行實踐<lb/>
<pb n="KR2k0025_WYG_013-15b"/>
學者知操存持養以入聖賢之域四先生之功也郡泮<lb/>
舊有祠因鬱攸之廢至元甲午季冬朔旦亷訪使者狄<lb/>
公桂屬郡博士戴君友始復毖祀觀者興起元貞丙申<lb/>
月正元日亷訪使者完顔公貞至學宫謂祠宇陿陋未<lb/>
稱相攸尊經閣之右規模一新府牧月列公提其綱帥<lb/>
屬協力庀事以迄有成妥侑如禮多士訢訢周爰咨諏<lb/>
章善扶教以穀我子弟惟二使者之賜亦惟承流宣化<lb/>
之賢立師道以美風俗皆宜書凡我同志盍亦修孝悌<lb/>
<pb n="KR2k0025_WYG_013-16a"/>
忠信尚禮義亷恥學必正大學必篤敬式時前哲訓用<lb/>
對作新之盛徳可不懋歟<lb/>
　　　重修先聖廟記<hi>袁桷</hi>
河南郭侯視郡事之初首定役法郡民日困醝事旬月<lb/>
按覈數常不登郭侯知其奸利迺言曰病在私商濳轉<lb/>
輸其所贏餘卒不入公籍民病不可藥也於是罷賈區<lb/>
分四廂俾總之鱐□豉脯各趨其時視計口之授畧相<lb/>
等復竦然曰吾職司學校兹曷可少緩督大小學謹授<lb/>
<pb n="KR2k0025_WYG_013-16b"/>
業斥其偽冒以其餘粟大修孔子廟於是進郡博士陸<lb/>
晉之學正録胡禾毛明徳而言曰漢文翁立學歴唐宋<lb/>
幾二千年猶完緻君等知其故乎少間曰教在不墜共<lb/>
不廢在繕修迺曰若殿若儀門風雨剥圮在丹艧先聖<lb/>
崇嚴列祀肅雝在作繪定章服在禮象又曰講有書堂<lb/>
有樓吾亦曷敢後姑徐徐為之吾願俾是邦服習仁義<lb/>
秀文林立遣詣王廟將自茲始桷由禁署歸里凡三年<lb/>
愛中和樂職之詩首為詩以詠贊侯名郁字文卿所至<lb/>
<pb n="KR2k0025_WYG_013-17a"/>
官以興學為本詩曰茫茫海甸聿仁義邦圭組績榮失<lb/>
其敦龎歲亦云徂夸侈則降維侯之來靡瘼不知曰維<lb/>
泮宫風化攸基竦其具瞻象神之儀藻井繪櫨絢兮承<lb/>
式降陟有嚴是奉是翼匪土木之工職教攸則瞻彼㦸<lb/>
門有飛戾止斯翬煌煌五采屬纚鏘鍠八音粲目在耳<lb/>
嗟爾後生無媮以誕無逸豫伴奐遵我侯度以靖以獻<lb/>
奉璋有峩伊侯之願<lb/>
　贍學田土<lb/>
<pb n="KR2k0025_WYG_013-17b"/>
田一萬三千六十六畝三角三十七歩一尺五寸上岸<lb/>
田四千一百二十五畝五十八歩一尺五寸官湖田八<lb/>
千九百四十一畝二角三十九歩地六百一畝三角四<lb/>
十九歩山一萬二千二百畝二角三十二歩河塗六百<lb/>
一十七畝三角三十歩<lb/>
　砂岸<lb/>
石衕山　　宜山　　　秀山　　　洋山<lb/>
蝦<graphic n="KR2463" url="https://raw.githubusercontent.com/kanripo/KR-Gaiji/master/images/KR2463.png" mimeType="image/png"/>　　　鱟塗　　　烏沙　　　洋務<lb/>
<pb n="KR2k0025_WYG_013-18a"/>
大嵩　　　大小塗　　淫口　　　雙嶴<lb/>
杉木<graphic n="KR2455" url="https://raw.githubusercontent.com/kanripo/KR-Gaiji/master/images/KR2455.png" mimeType="image/png"/>　　新婦嶴　　石壇山　　穿山團局<lb/>
卓家岸　　徐公山　　沙角<lb/>
鄞縣田一萬一千七百三十畝一角五十歩二尺地一<lb/>
百五十九畝二角一十歩山一萬一千四百六十七畝<lb/>
一十七歩三尺<lb/>
　砂岸<lb/>
奉化州田四百五十四畝一角二十七歩一尺五寸地<lb/>
<pb n="KR2k0025_WYG_013-18b"/>
三百九十畝二十四歩山五百五十一畝三角四十二<lb/>
歩<lb/>
　砂岸<lb/>
昌國州田三十畝三角一十九歩地八十三畝一角二<lb/>
歩四十五寸山九十七畝三角一十八歩三尺<lb/>
　砂岸<lb/>
慈溪縣田五百五十三畝二角四十三歩五尺山八十<lb/>
三畝三角一十四歩<lb/>
<pb n="KR2k0025_WYG_013-19a"/>
定海縣田二百三十三畝二角三十五歩三尺地一十<lb/>
九畝一角二十四歩<lb/>
　砂岸<lb/>
録事司地五畝三角二十六歩三尺<lb/>
紹興路蕭山縣田六十三畝二角四十二歩嵗收錢糧<lb/>
鈔中統鈔二百四十八錠二十九兩米二千一十石八<lb/>
斗五合一勺穀一千四百七十石七升八合七勺五抄<lb/>
魚鮝三百斤<lb/>
<pb n="KR2k0025_WYG_013-19b"/>
鄞縣鈔中統鈔地租鈔中統鈔一錠一十四兩八錢二<lb/>
分山租錢中統鈔河塗錢中統鈔三錠七兩七錢二分<lb/>
砂岸大嵩横山中統鈔一錠四十兩米一千六百九十<lb/>
石六斗二升九合二勺八抄穀六百八十三石九斗二<lb/>
升九合七勺八抄<lb/>
奉化州鈔中統鈔三錠四十五兩七錢地租錢中統鈔<lb/>
三十五兩九錢山租錢中統鈔一錠二十九兩八錢砂<lb/>
岸錢淫口雙嶴中統鈔一錠三十兩米二石六斗二升<lb/>
<pb n="KR2k0025_WYG_013-20a"/>
三合九勺穀五百六十三石五斗八升二合四勺七抄<lb/>
昌國州鈔中統鈔二百一十八錠二十兩地租錢中統<lb/>
鈔八兩山租錢中統鈔一十二兩砂岸錢中統鈔二百<lb/>
一十六錠二十五兩魚鮝三百斤石衕中統鈔一百四<lb/>
十錠魚鮝三百斤宜山中統鈔五十錠烏沙洋務中統<lb/>
鈔三錠洋山中統鈔二十五錠内教授薛基任内經理<lb/>
到二十錠教授吴廷獻任内増羨到山民陳端等租鈔<lb/>
五錠<lb/>
<pb n="KR2k0025_WYG_013-20b"/>
慈溪縣鈔山租錢中統鈔一兩米二百一十三石八斗<lb/>
四升六勺五抄榖一十三石二斗七升九合五勺<lb/>
定海縣鈔中統鈔一定四十一兩三錢八分地租錢中<lb/>
統鈔一十一兩三錢八分砂岸大小塗中統鈔一錠三<lb/>
十兩内元租一錠二十兩教授吴廷獻任内増羨一十<lb/>
兩米六十五石六斗五升一合七勺七抄穀一百九十<lb/>
五石五斗八升七合<lb/>
象山縣鈔中統鈔二錠四十四兩五錢地租錢中統鈔<lb/>
<pb n="KR2k0025_WYG_013-21a"/>
四兩五錢砂岸石壇新婦嶴杉木<graphic n="KR2455" url="https://raw.githubusercontent.com/kanripo/KR-Gaiji/master/images/KR2455.png" mimeType="image/png"/>中統鈔二錠四十<lb/>
兩内元租二十兩教授吴廷獻任内増羨二錠二十兩<lb/>
録事司地租錢中統鈔二錠一十六兩五錢内元租一<lb/>
錠三十八兩五錢教授吳廷獻任内増羡二十八兩<lb/>
紹興路蕭山縣米二十七石六斗二升<lb/>
續置贍學田土租糧教授薛基任内買到田上岸田六<lb/>
十一畝二角二十一歩鄞縣田五十五畝二角四歩定<lb/>
海縣田六畝一十七歩租糧米十四石六斗四升榖八<lb/>
<pb n="KR2k0025_WYG_013-21b"/>
十石六斗九升鄞縣米二十四石六斗四升穀六十七<lb/>
石二斗三升定海縣穀一十三石四斗六升<lb/>
　屋宇<lb/>
大成殿五間至大二年浙東海右道肅政亷訪副使趙<lb/>
公宏偉本路提調官治中吕巴延特穆爾教授蘇塏奉<lb/>
化州判官程時敏董其役乃合士友出金助之起建從<lb/>
祀廊二十二間至大二年教授蘇塏任内重建延祐六<lb/>
年教授吴廷獻重修<lb/>
<pb n="KR2k0025_WYG_013-22a"/>
明倫堂在大成殿之後至元二十年史復伯以省命相<lb/>
副教授目其庳陋湫隘首捐己資與在學儒人相與助<lb/>
成為屋計三十六楹皇慶二年教授卓琰重修<lb/>
齋舍景定年間居民不謹火近學宫郡守厲文翁用官<lb/>
軍救䕶僅成徳一齋不免隨即補蓋咸淳七年郡守劉<lb/>
黻復明徳齋為養正齋皇朝至元十九年浙東儒學提<lb/>
舉司田希亮増逹材育英兩齋通為十齋又數年復為<lb/>
八齋扁本道亷訪副使侍其公君佐書東曰造道廣譽<lb/>
<pb n="KR2k0025_WYG_013-22b"/>
上逹成徳西曰時升登賢成已養正列于兩廊延祐七<lb/>
年春教授吳廷獻重修<lb/>
尊經閣在明倫堂後至元二十九年本道亷訪陳副使<lb/>
祥監治慶元屬教授蘇焱主其役敦勸儒人重建仍舊<lb/>
址也延祐七年教授吳廷獻復行修葺<lb/>
儀門至元二十九年本道陳副使祥命學録姜材之視<lb/>
工重建<lb/>
賔序五間在泮水池東至元二十七年教授吳宗彦剏<lb/>
<pb n="KR2k0025_WYG_013-23a"/>
建即舊魁星樓基也皇慶二年秋教授卓琰修葺<lb/>
養䝉堂在東夾廊之東至元二十八年教授吳宗彦奉<lb/>
上司明文設立小學相副教授史復伯率族人以本族<lb/>
五鄉碶序拜亭五間撥入本學建立扁曰養䝉堂亷訪<lb/>
副使髙公伯元書皇慶二年秋教授卓琰重修<lb/>
先賢祠一所在尊經閣之左以奉鄉里先政逹官有功<lb/>
於學者皇慶二年秋教授卓琰重修<lb/>
九先生祠一所在尊經閣之右以奉慶厯淳熈鄉逹九<lb/>
<pb n="KR2k0025_WYG_013-23b"/>
先生之祀前進士王應麟為之記<lb/>
土祠在儀門東街之東大徳七年教授趙孟節建延祐<lb/>
六年教授吳廷獻重行修盖装繪神像<lb/>
倉厫五間在泮水池之西至元十九年教授潘夢桂建<lb/>
皇慶二年秋教授卓琰重修<lb/>
泮水池東西街宋咸淳中教授孔景行陳元亮以磚後<lb/>
易廢甃以石<lb/>
學門三間在泮水池之外宋咸淳四年郡守洪燾重修<lb/>
<pb n="KR2k0025_WYG_013-24a"/>
石牆自櫺星門東西至碑亭後元貞元年教授戴友建<lb/>
櫺星門三座宋淳熈戊戌太守趙善湘教授黄一震建<lb/>
延祐七年教授吳廷獻任内重修聖旨碑亭二所在櫺<lb/>
星門裏之西元貞二年教授戴友建<lb/>
教授㕔舍三間在櫺星門裏西石牆内即教授西㕔故<lb/>
基至大四年教授卓琰重建延祐十年教授吳廷獻重<lb/>
修<lb/>
東㕔舍三間在㕔事之東至元十九年教授潘夢桂建<lb/>
<pb n="KR2k0025_WYG_013-24b"/>
至大四年十月教授卓琰重建延祐七年教授吳廷獻<lb/>
學正李□重修<lb/>
射圃宋淳熈元年宋孝宗頒義于天下魏王判府三年<lb/>
冬度地築圃學宫之前凡六畝四十一歩三分三釐五<lb/>
毫有亭曰觀徳校官虞汝翼記于石嘉定三年亭之南<lb/>
北建屋二十三間收僦居之租寶慶二年校官方萬里<lb/>
恐地乆寖失疆界計其丈尺埋石以蔵之紹興四年教<lb/>
授陳松龍申府復故址建牆宇規模為之一新丞相申<lb/>
<pb n="KR2k0025_WYG_013-25a"/>
國鄭公清之題扁今皆廢其地即今教授㕔也<lb/>
㕔事一所在櫺星門裏延祐四年教授薛基扁曰明徳<lb/>
今為治事之所延祐七年教授吳廷獻任内重修<lb/>
草庭一所延祐五年教授薛基建<lb/>
東西牌門各一座<lb/>
　祭器<lb/>
銅器二十一項<lb/>
　舊有七項<lb/>
<pb n="KR2k0025_WYG_013-25b"/>
　　象尊二隻　　　　　犧尊三隻<lb/>
　　罍洗四隻　　　　　龍勺七隻<lb/>
　　爵二十四隻　　　　大香爐一隻<lb/>
　　小香爐一十箇<lb/>
　新置一十四項<lb/>
　　太尊二隻　　　　　壺尊六隻<lb/>
　　山尊二隻　　　　　著尊二隻<lb/>
　　象尊四隻　　　　　犧尊四隻<lb/>
<pb n="KR2k0025_WYG_013-26a"/>
　　豆八十二隻　　　　簠一十五副<lb/>
　　簋一十五副　　　　龍勺八隻<lb/>
　　中様花瓶一副　　　大様香爐花瓶一副<lb/>
　　坫四十七片　　　　爵一百一十隻<lb/>
　　奠盆五箇<lb/>
　鐡器<lb/>
　　大香爐一隻<lb/>
　木器<lb/>
<pb n="KR2k0025_WYG_013-26b"/>
　　俎一百三十隻　　　豆一百三十隻<lb/>
　　坫三十片<lb/>
　竹器<lb/>
　　籩六十二隻教授吴廷獻任内置到　篚箱五隻<lb/>
　　羃布七片　拜席十三領<lb/>
　樂器<lb/>
　　銅編鐘一十六口　　石編磬一十六片<lb/>
　　瑟二牀　　　　　　琴一十張<lb/>
<pb n="KR2k0025_WYG_013-27a"/>
　　笙二攢　　　　　　鼓二架<lb/>
　　塤六箇　　　　　　箎二枝<lb/>
　　簫二枝　　　　　　柷一座<lb/>
　　敔一座　　　　　　搏拊二箇<lb/>
　　鐘磬架二座　　　　麾竿一條<lb/>
　　琴瑟桌一十隻　　　鐘磬琴瑟匣一十五箇<lb/>
　碑刻一十座<lb/>
　　重修學記一座　　　儒户免役一座<lb/>
<pb n="KR2k0025_WYG_013-27b"/>
　　先聖加號一座　　　重修大成殿記一座<lb/>
　　學官題名一座　　　復洋山沙岸據一座<lb/>
　　學校一座　　　　　先賢祠記一座<lb/>
　　勿欺一座　　　　　隠徳堂記一座<lb/>
　九經書板一千一百六片<hi>不全</hi>
　書籍<lb/>
　　注疏九經五十七冊<lb/>
　　互注九經一十六冊<lb/>
<pb n="KR2k0025_WYG_013-28a"/>
　　大字四書一十一冊<hi>不全</hi>
　　四書集成二十九冊<hi>不全</hi>
　　四書纂疏二十一冊<lb/>
　　春秋左傳一十六冊<lb/>
　　南軒語孟說三冊<hi>不全</hi>
　　東莱尚書解四冊<hi>不全</hi>
　　詩緝一十冊　　　　公羊穀梁傳七冊<lb/>
　　論語集註九冊　　　周易本傳三冊<lb/>
<pb n="KR2k0025_WYG_013-28b"/>
　　晦庵語孟八冊　　　大學纂疏一冊<lb/>
　　通鑑綱目二十三冊<hi>不全</hi>
　　通鑑目録一十三冊<lb/>
　　通鑑精義二十一冊<hi>不全</hi>
　　九朝通鑑二十五冊<lb/>
　　紀事本末四十二冊<lb/>
　　編年二十四冊<lb/>
　　通鑑一百三十冊　　續通鑑五十冊<lb/>
<pb n="KR2k0025_WYG_013-29a"/>
　　北齊書一十五冊　　南齊書二十冊<lb/>
　　南唐書五冊　　　　宋書六十冊<lb/>
　　梁書二十冊　　　　陳書一十冊<lb/>
　　周書一十五冊　　　魏書六十冊<lb/>
　　唐書六十冊　　　　晉書五十冊<lb/>
　　南史四十一冊　　　北史五十一冊<lb/>
　　五代史二十五冊　　讀史管見一十冊<lb/>
　　張子西銘一冊　　　老子道徳經二冊<lb/>
<pb n="KR2k0025_WYG_013-29b"/>
　　周子通書二冊　　　莊子南華經五冊<lb/>
　　韓文集一十九冊　　周子太極圗二冊<lb/>
　　元次山集二冊　　　濓溪大全集五冊<lb/>
　　山谷集四十冊　　　東坡應詔集二冊<lb/>
　　二蘇應詔集四冊　　王文公集一十三冊<lb/>
　　栁文集兩部共三十五冊<lb/>
　　䝉齋文集九冊<hi>不全</hi>
　　范文正公集六冊<hi>不全</hi>
<pb n="KR2k0025_WYG_013-30a"/>
　　劒南續藁一十九冊<lb/>
　　白氏長慶集三十四冊<lb/>
　　渭南文集一十一冊<lb/>
　　紫陽文集六十冊<lb/>
　　東坡大全集二十七冊<lb/>
　　杜詩一十二冊<lb/>
　　麗澤詩集六冊<lb/>
　　山谷詩註五冊<lb/>
<pb n="KR2k0025_WYG_013-30b"/>
　　東坡詩註一十二冊<lb/>
　　后山詩註三冊<lb/>
　　大學衍義六冊　　　職官分紀一十二冊<lb/>
　　論衡七冊　　　　　三朝言行録五冊<lb/>
　　朱子語畧五冊　　　四朝言行録四冊<lb/>
　　萬花谷二十冊　　　五朝元行録三冊<lb/>
　　續四朝元行録四冊　姓氏辯證一十三冊<lb/>
　　西山讀書記二部共四十四冊<lb/>
<pb n="KR2k0025_WYG_013-31a"/>
　　讀書記一十五冊<hi>不全</hi>
　　經濟奏議三十二冊<lb/>
　　藝文𩔖聚二十冊<lb/>
　　宋朝文鑑三十七冊<lb/>
　　孔白六帖一十七冊<lb/>
　　續文章正宗八冊<lb/>
　　事𩔖合璧一十冊<hi>不全</hi>
　　髙學士祠堂記一軸<lb/>
<pb n="KR2k0025_WYG_013-31b"/>
　　舊四明志書一十二冊<lb/>
　　續四明志書六冊<lb/>
　　　抄籍儒人一千九百二十七戸<lb/>
　設官<lb/>
　　教授一員　學正一員　學録一員<lb/>
　鄞縣儒學<lb/>
鄞縣學始創於唐元和九年其地在縣之東宋崇寧二<lb/>
年移于縣之西南後燬于建炎四年之兵嘉定十三年<lb/>
<pb n="KR2k0025_WYG_013-32a"/>
邑簿吕康年以舊址陿隘有請于丞相史彌逺命郡守<lb/>
俞建相地擇所以寶雲寺西不𨽻將威果指揮廢營更<lb/>
之剏禮殿設跪像然亦未大備寳慶二年尚書胡榘守<lb/>
郡捐緡錢出楮券輟市舶之贏率里士之助經營有成<lb/>
堂曰養正齋四曰習説曰辨志曰觀善曰敬業凡縣之<lb/>
士肄焉至元十九年儒學提舉田希亮按治増置二齋<lb/>
曰育英曰進徳二十六年郡城災惟兹學巋然獨存二<lb/>
十八年浙東道肅政亷訪副使陳公祥分治于明以舊<lb/>
<pb n="KR2k0025_WYG_013-32b"/>
殿將圯徹而新之易跪像而坐焉塗塈丹雘増煥聿新<lb/>
縣丞王公閏董其役至大二年正月復燬于火是冬縣<lb/>
丞賈思恭以亷訪副使趙公宏偉之命一經營之縣尹<lb/>
張繼祖繼之後同知張伯延成之<lb/>
　　　請杜醇先生入縣學書<hi>王安石</hi>
人之生乆矣父子夫婦兄弟賔客朋友其倫也孰持其<lb/>
倫禮樂刑政文物數制事為其具也其具孰持之為之<lb/>
君臣所以持之也君不得師則不知為君臣不得師則<lb/>
<pb n="KR2k0025_WYG_013-33a"/>
不知為臣為之師所以共持之也君不知所以為君<lb/>
臣不知所以為人臣之類其不相賊殺以至于盡者非<lb/>
幸歟信乎其為師之重也古之君子尊其身恥在舜下<lb/>
雖然有鄙夫問焉而不敢忽斂然後其身似不及者有<lb/>
歸之以師之重而不辭曰天之有斯道固将公之而我<lb/>
先得之而不推餘于人使同我所有非天意且有所不<lb/>
忍也安石得縣于此踰年矣方因孔子廟為學以教養<lb/>
縣子弟願先生留聴而賜臨之以為之師安石與有聞<lb/>
<pb n="KR2k0025_WYG_013-33b"/>
焉伏惟先生不與古之君子者異意也幸甚<lb/>
　　　再書<lb/>
恵書何推褒隆而辭讓之過也仁人君子有以教人義<lb/>
不辭讓固己為先生道之今先生過引孟子栁宗元之<lb/>
説以自辭孟子謂人之患在好為人師者謂無諸中而<lb/>
為有之者豈先生謂哉彼宗元惡知道韓退之毋為師<lb/>
其孰能為師天下士將惡乎師哉夫謗與譽非君子所<lb/>
䘏也適於義而已矣不曰適於義而唯謗之䘏是薄世<lb/>
<pb n="KR2k0025_WYG_013-34a"/>
終無君子唯先生圗之示詩質而無邪亦足見仁人之<lb/>
所存甚善甚善<lb/>
　　　重修學記<hi>王應麟</hi>
鄞在漢為鄮屬㑹稽郡唐屬明州建夫子廟于縣東五<lb/>
代改鄮曰郡宋始立學王文公安石宰縣因廟為學教<lb/>
養縣之子弟風以詩書衣冠鼎盛後遷縣西南兵燬乆<lb/>
未復主簿吕康年請於郡相舊址剏禮殿設跪像堂曰<lb/>
養正為齋者四至元十九年増二齋二十六年郡城災<lb/>
<pb n="KR2k0025_WYG_013-34b"/>
兹學巋若魯靈光斯文未墜道其泰乎二十八年濟南<lb/>
陳公祥為肅政亷訪副使分治于明崇庠序之教明年<lb/>
新郡學顧邑校風摧雨圮榱楹將壓殿雖更坐像庳陋<lb/>
未合古制爰命撤舊宇而新是圖夏六月鳩工經始規<lb/>
模崇閎視昔増煥縣尹張君孝安提其綱丞王君閏捐<lb/>
祿米以助主簿任君謙亦贊畫焉多士競勸佐厥費事<lb/>
鉅用不給檄縣以義役租續之掲石為門六扇有伉掄<lb/>
材為殿隆棟翬飛清池泱泱芹藻春意自堂及序以次<lb/>
<pb n="KR2k0025_WYG_013-35a"/>
繕修實惟禮樂之使居徳善俗啟迪化原以恢宫牆之<lb/>
壯觀縫掖来逰誦公教澤永無斁始教諭趙必燮庀役<lb/>
未克就嚴得桂繼之出私槖帥先吳應酉聫事協力既<lb/>
成請識石章應麟居是邦不敢以耄疾辭惟古者百里<lb/>
有師教以道藝孝弟仁義斯民也三代所與共學也閭<lb/>
為左右塾黨以正齒位時㑹于州序去民愈近施教愈<lb/>
宻自武城弦歌弗聞急繭絲而緩教化先政刑而後詩<lb/>
禮若宻令舉善而教新城長延聚生徒何其寂寥哉無<lb/>
<pb n="KR2k0025_WYG_013-35b"/>
以表倡之也我思古人有行部先即學宫見諸生試論<lb/>
有行縣學宫處士執經對講誰其嗣之賢使者新斯學<lb/>
也豈徒媺宫室云爾將新士以新斯民也昔鄞有杜先<lb/>
生醇學行望一鄉縣大夫再書然後起其書謂斯道我<lb/>
先得之必推餘于人願賜臨以為之師其自重難致如<lb/>
此師道立善人多淵源有自為師者盍以為法乎鄮士<lb/>
漢世僅一見虞仲翔之言可考也陸士龍稱鄮之俗禮<lb/>
節恭謹葢素履行願修其天爵是為入徳之基進道之<lb/>
<pb n="KR2k0025_WYG_013-36a"/>
階自學校之建畯彦興起鄉先生前後九人其四出于<lb/>
鄞皆以忠信為本踐履為實仰髙蹈景其人若存為士<lb/>
者不自勉乎師知所以教士知所以學朝而受業晝而<lb/>
講夕而復習思無愧于儒之名前哲有云學所以學<lb/>
為人學為君子學為忠與孝也服膺三言是訓是行化<lb/>
海瀕為洙泗以一邑為天下式将自吾鄞始謹書其事<lb/>
誌夫斆學者式克用勸三十年秋八月壬寅前進士王<lb/>
應麟記<lb/>
<pb n="KR2k0025_WYG_013-36b"/>
　　　鄞縣重建學記<hi>袁桷</hi>
粤昔空虚固陋之學淪于人心言理者人人殊師記問<lb/>
者質而不化辭章篆刻滅裂六藝糜爛而不可救師儒<lb/>
有憂之據道徳性命之要毫分縷析鑿鑿乎其不可相<lb/>
紊也繇是士得以一其視聴皇王之道復興于千數百<lb/>
年之後可謂盛矣世祖皇帝混同區夏崇學校定國子<lb/>
學成憲皆東南儒先而朱文公所説咸取以為經史模<lb/>
楷於是窮徼絶域中州萬里之内外悉家有其書然而<lb/>
<pb n="KR2k0025_WYG_013-37a"/>
急近功者勦取其近似以為口耳之食天人禮樂損益<lb/>
消長切於施為所宜精思而熟考者一以為凡近迂緩<lb/>
而不講至于修身養心或相背戾而不相似則縁飾儼<lb/>
黙遡之莫有窺其涘際夫明絶學以承先聖之統可謂<lb/>
難矣弊生于簡易守其説而湮其本將不勝其弊載籍<lb/>
甚博莫嚴於五經教人之法莫詳於三物楊子雲云丘<lb/>
陵學山而不至于山惡夫畫也今州郡悉置廟學奠<lb/>
謁講說循襲條制而職教之道似若有未修焉者鄞舊<lb/>
<pb n="KR2k0025_WYG_013-37b"/>
有學王文公安石為宰時延㑹稽杜先生醇教之學者<lb/>
輩出至大二年郡大火學燬之主邑之學曰孔文雋董<lb/>
儒金始建講堂禮殿未完而去皇慶二年三衢姚熈載<lb/>
實来是嵗天子下科舉詔同知郡事吴郡張伯延顧瞻<lb/>
陋蕪首曰其何以稱上意乃率郡官而助之邑令梅君<lb/>
遇春丞簿龎君滋范君祐咸曰吾長于是兹役曷可緩<lb/>
嚴工庀程戒𨽻業者咸輸以佐閱二年夫子像成侑從<lb/>
有序門廡庖庾塗雘繚繞之屬堅宻精粲學宫之制完<lb/>
<pb n="KR2k0025_WYG_013-38a"/>
且具矣姚君乃曰鄞號多士昉杜先生宜作先賢祠以<lb/>
祀鄞士之興其自今始乎嘗謂學校宫室循行風俗之<lb/>
使者未嘗不督厲修繕獨教法未定雖聰明自任獨不<lb/>
敢髙下以議今明詔四出郡侯首創其原姚君又能推<lb/>
本前人尊師之㫖深有所寓桷雖官朝廷因姚君之請<lb/>
知張侯之美遂以學校之弊首叙其說庶幾吾里之秀<lb/>
士其强敏自修者詢考耆哲篤行于顯微内外之實文<lb/>
質交資上承詳延將以復乎昔時衣冠之盛則姚君之<lb/>
<pb n="KR2k0025_WYG_013-38b"/>
闡微猶昔賢勸道之意也庸刻于石願有以俟焉延祐<lb/>
元年四月十六日記<lb/>
　　　又<lb/>
延祐元年桷記興造矣甫一記職鄞學者括蒼林君傳<lb/>
以事狀来元昔之經度踰於舊址廪入不給故其結構<lb/>
塗塈缺焉未周鄞之尹曰阮君周翰治縣未幾有恪殿<lb/>
謁首以興繕為急割俸以勵儒生於是歩履有甓繚繞<lb/>
垣墉礱以宻石華以堊丹象設有嚴講席齋廬足以稱<lb/>
<pb n="KR2k0025_WYG_013-39a"/>
絃誦而從祀一百有五悉易以塑合儒先之宜祀者為<lb/>
祠以庇少間曰既完矣盍廣教以振士𩔖立小學師二<lb/>
人而増弟子員凡五十人泰定三年二月朔告成復命<lb/>
<hi>原闕</hi>
<pb n="KR2k0025_WYG_013-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　從祀廊屋<hi>東西各九間</hi>　　趨廊<hi>東西各二間</hi>
<pb n="KR2k0025_WYG_013-40b"/>
　　櫺星門三座　　　　泮池<lb/>
　　泮橋　　　　　　　土祠一間<lb/>
　　講堂三間<hi>扁曰養正</hi>　　　東西過廊各三間<lb/>
　　舫齋三間　　　　　習說齋三間<lb/>
　　育英齋三間　　　　觀善齋三間<lb/>
　　辨志齋三間　　　　敬業齋三間<lb/>
　　進德齋三間　　　　養䝉堂三間<hi>以上皆燬于至大二年</hi>
　田産<lb/>
<pb n="KR2k0025_WYG_013-41a"/>
元管田七百一十八畝三角三十七歩五尺地二十畝<lb/>
三角四十五歩魚蕩一所<lb/>
續收田一十畝<hi>陳學正捨到</hi>
　錢糧<lb/>
米元收一百五十四石三斗七升一合九勺増收三十<lb/>
二石三斗五升<lb/>
鈔中統鈔一十九兩<lb/>
基地一十五畝二角四十五歩<lb/>
<pb n="KR2k0025_WYG_013-41b"/>
　祭器<lb/>
　　木爵一十五隻　　　籩七十八隻<lb/>
　　豆三十二隻　　　　坫一十九片<lb/>
　　俎二十五　　　　　木勺二箇<lb/>
　　幣箱五隻　　　　　簠一十隻<lb/>
　　簋一十隻　　　　　篚七隻<lb/>
　　　抄籍儒人三百三十五户<lb/>
　設官<lb/>
<pb n="KR2k0025_WYG_013-42a"/>
　　教諭一員<lb/>
　奉化州儒學<lb/>
州學州東二百歩宋景祐中邑令于房廣夫子廟以立<lb/>
學宫治平初令裴士堯遷廟學州東乆而圮宣和初令<lb/>
周因重建燬于建炎至紹興九年令宋彜復建乆又圮<lb/>
慶元二年邑士汪伋徹大成殿及門廡一新之鄉之好<lb/>
義者與協力而彜訓堂東西六齋成至元二十年堂以<lb/>
颶仆復建明年新兩廊儀門主維者令李天益也至元<lb/>
<pb n="KR2k0025_WYG_013-42b"/>
二十九年丁縣尹濟剏養正堂教育小學延祐六年知<lb/>
州馬稱徳到任復修建學宇増廣田土計田六百四十<lb/>
三畝二角四十歩地三十二畝二角一十八歩山二千<lb/>
二百六十二畝一角四十四歩<lb/>
　贍學田土<lb/>
田一千二十三畝一角八歩地一百六十一畝一角五<lb/>
十一歩山四千六百五十六畝三角三十三歩<lb/>
　嵗收錢糧<lb/>
<pb n="KR2k0025_WYG_013-43a"/>
鈔中統鈔一十九錠四十兩七錢五分絲一百三十五<lb/>
兩九錢重小麥七石二斗八升烏豆五斗米三十四石<lb/>
一斗六升白米一十八石五斗二升紅米一十五石六<lb/>
斗四升穀一千四百三十二石一斗四升八合<lb/>
　屋宇<lb/>
　　櫺星門三座　　　　東西門二座<lb/>
　　學門一座　　　　　儀門三間<lb/>
　　大成殿三間　　　　從祀東西廊各六間<lb/>
<pb n="KR2k0025_WYG_013-43b"/>
　　朱文公祠堂一間　　三先生祠堂一間<lb/>
　　六齋六間　　　　　彜訓堂五間<lb/>
　　養正堂五間　　　　覺後堂三間<lb/>
　　參前亭一所　　　　土祠一間<lb/>
　　倉屋五間　　　　　公厨一間<lb/>
　　小學果行育徳二齋各三間<lb/>
　　堂後軒五間<lb/>
　樂器<hi>知州馬奉議資遣儒人往蘇杭收置敦請樂師教習</hi>
<pb n="KR2k0025_WYG_013-44a"/>
　　編鐘一十六口　　　編磬一十六片<hi>備磬四片</hi>
　　琴一十張　　　　　瑟二牀<lb/>
　　笙四攢　　　　　　鳳簫二架<lb/>
　　管箎共四枝　　　　搏拊二箇<lb/>
　　柷一座　　　　　　敔一箇并座<lb/>
　　塤二箇<hi>備塤四箇</hi>　　　　鐘磬絛三十六條<lb/>
　　瑟朱絃五十條　　　琴絃五十條<lb/>
　　搏拊絛二條　　　　流蘇絛四條<lb/>
<pb n="KR2k0025_WYG_013-44b"/>
　　流蘇緑油鈸葢二十箇五色線二十兩重<lb/>
　　瑟上鴈柱五十箇　　琴軫足一十副<lb/>
　　鐘磬架二座　　　　龍頭四箇<lb/>
　　羽孔鵲一十箇　　　臝屬羽屬四箇<lb/>
　　瑟匣二箇　　　　　鐘磬匣八箇<lb/>
　　琴瑟卓六張　　　　鐘磬柷槌六件<lb/>
　　　抄籍儒人六百五十七户<lb/>
　設官<lb/>
<pb n="KR2k0025_WYG_013-45a"/>
　　學正一員<lb/>
　昌國州儒學<lb/>
學舊在州東一百歩宋熙寧八年縣令張懿文建元祐<lb/>
七年簿尉顧復經又徙而東四十歩淳熙十二年令王<lb/>
沆徙于丞㕔之南役未竟去官令錢棣維其事嘉定甲<lb/>
申令趙大忠葺治増益袁正獻公燮記云<lb/>
闡斯道之奥發是心之良而輔成國家之風教者其惟<lb/>
學乎夫學之于人猶食之有穀粟猶衣之有桑麻也豈<lb/>
<pb n="KR2k0025_WYG_013-45b"/>
可一日闕哉四明之有昌國海中一島也厥地狹矣而<lb/>
士生其間俊敏逸羣修潔自將者時時有之其質美矣<lb/>
加以切磨培植之功孰能而禦之前乎此非無賢令尹<lb/>
也而教養一事多闕而不備豈不知當務之為急哉其<lb/>
興若廢與兵刑財用不同非有朝家之威命大吏之督<lb/>
責姑徐徐焉未見其獲戾故雖有所興為不過一二焉<lb/>
而止此其勢然也若夫發于誠心無所畏慕而自為之<lb/>
其度越他人顧不逺哉今承議郎趙侯清獻公之裔孫<lb/>
<pb n="KR2k0025_WYG_013-46a"/>
也典刑猶在喟然興嘆曰事豈有不可為者哉力或不足<lb/>
痛節冗費可也檢柅吏奸毋俾滲漏可也義所當為勇<lb/>
于必為可也士有餘力資以為助可也如是而後其用<lb/>
足矣左之右之莫不如志而建學之規模在其中矣或<lb/>
因其故而葺治之或創于今而増益之曰殿曰堂屹然<lb/>
中居曰齋曰序翼然旁列門庭由是壮焉像設由是崇<lb/>
焉祭器祭服由是作焉廩廥以儲之垣墉以衛之承學<lb/>
之士皆得優游涵泳其中而又課焉試焉以警勵之鳶<lb/>
<pb n="KR2k0025_WYG_013-46b"/>
飛魚躍咸受其賜無有終極可不謂盡于其職乎且南<lb/>
安一小郡耳而東坡蘇公記學之成稱其甲于江西禮<lb/>
殿講堂視大邦君之居典領得人能使其居官此理固<lb/>
然也今侯之所為其亦若是也夫雖然侯之設心非獨<lb/>
兹事也嚴祈報之典則冢土是崇䘏窮乏之民則委積<lb/>
是豐户籍之要所以窒欺偽也海歩之就與夫嶺路之<lb/>
夷又所以便往来也凡有益于民者是究是圗如恐不<lb/>
及矧為禮義教化之宫其汲汲也宜如之何侯名大忠<lb/>
<pb n="KR2k0025_WYG_013-47a"/>
三衢人擢進士科居官所至可紀無忝厥祖矣余是以<lb/>
深美之<lb/>
　　　大成殿三間自遷學後殿宇頺圯宋淳祐丁未<lb/>
　　　　令沈叡重建記<hi>王應麟</hi>
淳祐紀元之六年聖上首善崇化以風四方緑字穂書<lb/>
敷賁雝頖庠聲序音丕冒出日昌國大夫沈叡始至謁<lb/>
校宫時禮殿之建適六十<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>年矣朽蠧弗葺諸生進而<lb/>
言曰學肇基于縣治之東淳熙間王令沅遷于芙蓉洲<lb/>
<pb n="KR2k0025_WYG_013-47b"/>
西挹秀涵清氣勢閎偉俊人魁士含章挺生道原文脉<lb/>
實繫兹殿盍鼎新之對敡雲漢作人之休徳君曰承流<lb/>
宣化職也敢不祗若嗇用鳩工士懽趨之參預應公嘉<lb/>
其意諗帥守顔公佐以郡少府錢經始于明年暮春越<lb/>
季夏殿成般爾獻公枚枚奕奕貌象惟肖如臨沂泗侑<lb/>
坐綴食端章儼赫陟降庭止式禮莫愆冠進衣縫瞻儀<lb/>
興敬觀摩麗習文風藹如明年君入監左帑相與祠于<lb/>
學既十年諸生思之請著石章應麟鄞末學也辭弗獲<lb/>
<pb n="KR2k0025_WYG_013-48a"/>
嘗讀臨之象曰君子以教思無窮夫澤上有地猶君子<lb/>
之近民也近民則教彌數故周官族閭之讀法視州黨<lb/>
尤宻今之學郡修而邑弛為吏者政急而化緩期㑹訟<lb/>
獄日鰓鰓畏百適慮不越几案而夫子宫牆漫不省健<lb/>
者舞知怠者視䕃弁髦武城蒲宻之言而諉曰難治教<lb/>
化不明醇澆朴散治不愈難歟然非獨今日也漢東京<lb/>
儒雅最盛令長垂意學校者惟宋均楊仁者著于傳何<lb/>
其寂寥哉沈君能急所緩喟然興於學可謂知本矣昔<lb/>
<pb n="KR2k0025_WYG_013-48b"/>
孔子慨道不行託興於浮海是邦近天子之光家詩書<lb/>
人孝弟吾道其行矣乎縣大夫雖不得宿其業以候道<lb/>
化之成後之君子勿替引之率時髦士規聖矩賢毋以<lb/>
小成自畫學必正大志必髙明言必仁義行必篤敬進<lb/>
而經綸天下之大經退而居賢徳善俗俾耆老縉紳顧<lb/>
瞻楹桷肅然改容曰此賢令教思之徳也将見立于朝<lb/>
者為臯稷入其里者比鄒魯尚當墨筆以頌化民成俗<lb/>
之功云<lb/>
<pb n="KR2k0025_WYG_013-49a"/>
講堂宋嘉泰三年令葛洪建扁曰申義參政樓公鑰書申<lb/>
義堂三大字并為之記云<lb/>
東陽葛容父洪為昌國令葺縣庠之講堂名曰申義求書<lb/>
其扁余喜葛君知政之先務又樂其名之佳既為之大書<lb/>
矣又欲為之記余分教永嘉時作序齒文以示諸生其略<lb/>
曰孔子稱甚矣魯道之衰也洙泗之間齗齗為相遜孟子<lb/>
曰謹庠序之教申之以孝悌之義頒白者不負戴於道路<lb/>
矣夫洙泗之間行者相遜何以為魯道之衰謹庠序之教<lb/>
<pb n="KR2k0025_WYG_013-49b"/>
何與於道路之負戴者及究其説漢地理志云魯瀕洙泗<lb/>
之水其民渉渡幼者扶老而代其任俗既益薄長老不自<lb/>
安與幼者相遜也徐廣文曰葢幼者患苦長者長者忿愧<lb/>
自守故齗齗争辭故以為衰也想其盛時老者晏然為父<lb/>
兄之役子弟無復相遜夫子所謂老者安之殆為此也孟<lb/>
子亦謂孝弟既申則頒白負戴少者自當代之噫後世教<lb/>
養士子以科舉得人之多寡為庠序校之盛衰者與古意<lb/>
豈不逺甚昌國甬東也民以漁鹽為業近世儒風日興<lb/>
<pb n="KR2k0025_WYG_013-50a"/>
而猶未盛葛君崇教化以善其俗一聞余言則曰此名<lb/>
堂之本意也始余從弟鏞尉東陽而歸余啟得人之問<lb/>
以容父為稱首兹為鄉邑治聲固已卓然又将興學化<lb/>
民以幾古人之意誠非文法吏所能為者齊變至魯魯<lb/>
變至道顧不在兹乎鑰既為之記而命鏞弟題其上越<lb/>
明年慈湖先生楊簡復記於其後嘉泰四年春昌國葛<lb/>
令君訪簡于慈溪石魚對語從容及邑學忽作而言曰<lb/>
名學之堂以申義願簡申之簡欣然奉命令曰此人心<lb/>
<pb n="KR2k0025_WYG_013-50b"/>
所自有惟申而明之爾簡於是邑喜令言至當厥明叙<lb/>
而書之孔子曰人者天地之心又曰心之精神是謂聖<lb/>
孟子亦每每道性善又曰人人心也大哉斯言葢萬世<lb/>
人心所自有之靈人孰不愛其親有不愛其親者非人<lb/>
也人孰不知徐行後長有不後于長者非人也此人所<lb/>
自有也不學而能也不慮而知也心之精神是謂聖果<lb/>
如吾聖人之言也其有不然者非其心之罪也惟民生<lb/>
厚因物有遷感於物而昏也心之象神無方無體至静<lb/>
<pb n="KR2k0025_WYG_013-51a"/>
至虚明有變化而無營禹曰安汝止明其本静止也舜<lb/>
曰道心明此即道也夫孝天之經地之義人之行事親<lb/>
事長乃天地之心列聖之道可不自知所敬乎<lb/>
　　　重修學記<lb/>
青社韓侯莅是州踰年顧瞻學宫頺圯日至喟然嘆曰<lb/>
化民成俗必自學始爰相厥攸鈎稽逋負治其島租墾<lb/>
其閒田究整是先泰定元年十月甲子役興用工二千<lb/>
有八百計緡錢二千有五百匠石日食之費則諸生欣<lb/>
<pb n="KR2k0025_WYG_013-51b"/>
輸以助於是殿堂門廡齋庖池徑咸得備具謂桷繇翰<lb/>
苑歸俾記其事桷嘗聞之先儒以明理為綱領譏詆漢<lb/>
唐不少假濓洛之説盛行誠敬忠恕毫分縷析一以體<lb/>
用知行㮣而申之繇是髫齔之童悉能誦習高視闊歩<lb/>
轉相傳授禮樂政刑之具獄訟兵甲之實悉有所不講<lb/>
哆口避席謝非所急言詞之不工則曰吾何以華藻為<lb/>
哉考覈之不精則曰吾何以援据為哉吾唯理是先唯<lb/>
一是貫科舉承踵駸駸乎魏晉之清談疆宇之南北不<lb/>
<pb n="KR2k0025_WYG_013-52a"/>
接乎視聴馴致社亡求其授命死事率非昔時言性理<lb/>
之士後之學者寧勿置論而循其故習者哉昌國惟四<lb/>
明海中州士之興起自紹熙始著樓宣獻公袁正獻公<lb/>
楊文元公尚書深寧王公嘗記其建學論堂之本始揚<lb/>
雄有言曰百川學海而至于海盖喻者也首之以訓詁<lb/>
之精次及夫名物度數之宻由小成至于大成非積年<lb/>
不能以至州官三物之教詎止執一而以為傳道之要<lb/>
殆不可也委流安行由蹇而逹訖歸于海學之功也侯<lb/>
<pb n="KR2k0025_WYG_013-52b"/>
名摶字仲舉既興其學迺復儒學以為大比之勸學之<lb/>
士子寧不自勵敢執筆以俟是役也州之長布延托噶<lb/>
同知黄棟孫判官張信吏目陳益州學正孫恕皆贊叶<lb/>
其事泰定二年二月癸夘具官袁桷記<lb/>
齋舊有四造道進徳存心成性至元壬午本學申請于<lb/>
提舉司添置兩齋曰明善曰立禮其實析四齋之屋為<lb/>
之<lb/>
小學學東廡之南舊名親仁齋嵗乆不治元貞乙未州<lb/>
<pb n="KR2k0025_WYG_013-53a"/>
判官馮福京重行修盖扁曰育徳堂專以為訓䝉之所<lb/>
請鄉之耆宿郭薦應季挺任教導焉<lb/>
臺門舊有五間圯壞乆矣至元甲申重建攝教應季挺<lb/>
實董其事改扁州學二字<lb/>
櫺星門舊植六柱啟六扉歸附後門遂不存元貞元年<lb/>
州判馮福京重建存禮制也<lb/>
　祭器舊所存者嵗乆刓弊簡陋弗完宋進士趙若諘<lb/>
　訂禮經參以紫陽朱子釋奠圖更視他學稍整今多<lb/>
<pb n="KR2k0025_WYG_013-53b"/>
　損缺未有能新之者<lb/>
　　籩六十　　　　　　豆九十<lb/>
　　簠三十三　　　　　簋三十二<lb/>
　　篚五　　　　　　　爵三十八<lb/>
　　尊五　　　　　　　杓七<lb/>
　　坫二十六　　　　　奠盆十五<lb/>
　　罍二　　　　　　　洗二<lb/>
　　羃巾七　　　　　　几十二<lb/>
<pb n="KR2k0025_WYG_013-54a"/>
　　黄絹帳　　　　　　燭臺二<lb/>
　　木楪一百二<lb/>
　禮服<lb/>
　　禮冠十　　　　　　禮服十<lb/>
　　中箄十　　　　　　珮十<lb/>
　錢糧田土<lb/>
舊管水田五百九十三畝四十五歩二分園地山地柴<lb/>
山一千一百三十二畝三角四十七歩砂岸三所屋二<lb/>
<pb n="KR2k0025_WYG_013-54b"/>
座坊基四所<lb/>
舊收米二百二十一石一斗六升六合穀四石錢九百<lb/>
一十二貫六百八十七文十八界田地園山舊誌無畝<lb/>
歩郎孝祥没官業係續添<lb/>
見徴米折省斛米一百五十九石七斗六升三合七勺<lb/>
五抄穀二十七石四斗二升二合小麥折省斛三十九<lb/>
石八斗五升八合六勺五抄長短□巖租錢中統鈔一<lb/>
十錠<hi>上項租鈔舊無之始於元貞二年馮州判經理</hi>
<pb n="KR2k0025_WYG_013-55a"/>
　屋宇<lb/>
　　大成殿三間　　　　講堂三間<lb/>
　　造道進徳存心成性四齋共八間<lb/>
　　儀門三間　　　　　從祀廊屋一十間<lb/>
　　祠堂一所　　　　　公厨一所<lb/>
　　　抄籍儒人五十户<lb/>
　設官<lb/>
　　學正一員<lb/>
<pb n="KR2k0025_WYG_013-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　延祐四明志卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>延祐四明志卷十五</head> <lb/>
    <p>
<pb n="KR2k0025_WYG_015-1a"/>
欽定四庫全書<lb/>
　延祐四明志卷十五<lb/>
　　　　　　　　　　　　　元　袁桷　撰<lb/>
　　祠祀攷<lb/>
祭法立五祀謂法施於民死勤事勞定國禦大菑捍大<lb/>
患則祀之繇是祠祀日繁自無而有神之情也故神無<lb/>
形而有用事神之説盡是矣吳越俗尚禨鬼援是五者<lb/>
争趨奉之烏得而廢諸作祠祀攷<lb/>
<pb n="KR2k0025_WYG_015-1b"/>
　　　社稷壇<hi>風雨雷師壇附</hi>
社壇舊在子城西南一里所謂社壇橋是也宋亡社廢<lb/>
皇元改建今在鄞縣城西隅大鄉橋風雨雷師壇今在<lb/>
鄞縣甬東隅<lb/>
　　　鄞縣<lb/>
社壇風雨雷師壇以附郭未建<lb/>
　　　奉化州<lb/>
社壇在州之西南二百步<lb/>
<pb n="KR2k0025_WYG_015-2a"/>
雷雨師壇置於社稷壇内<lb/>
風師壇在州東北五里<lb/>
　　　昌國州<lb/>
社壇在州西門外去州一百步<lb/>
風雨雷師壇未建<lb/>
　　　定海縣<lb/>
社壇在縣西南郊<lb/>
風雨雷師壇宋附東海王廟<lb/>
<pb n="KR2k0025_WYG_015-2b"/>
　　　慈溪縣<lb/>
社壇在縣西南郊<lb/>
風雨雷師壇未建<lb/>
　　　象山縣<lb/>
社壇在縣西二百步<lb/>
風雨雷師壇未建<lb/>
　　　本路城隍<lb/>
廟在于城西南五十步梁貞明二年刺史沈承業建宋<lb/>
<pb n="KR2k0025_WYG_015-3a"/>
嘉定九年攝守程覃奏賜額曰靈佑<hi>舊志云漢紀信漫不可考</hi>
　　　奉化州<lb/>
廟在州西五十步唐咸通六年建<lb/>
　　　昌國州<lb/>
廟在州南城内宋建炎四年賜額曰恵應<hi>舊志曰鄉人茹侯</hi>
　　　鄞縣<lb/>
廟以附郭不建<lb/>
　　　慈溪縣<lb/>
<pb n="KR2k0025_WYG_015-3b"/>
廟在縣西四十步<lb/>
　　　定海縣<lb/>
廟在縣東七十步梁貞明二年建<lb/>
　　　象山縣<lb/>
廟在縣西南二百四十步唐神龍二年建<lb/>
　　　在城神廟<lb/>
純徳徵君廟西北距舊子城五十五步唐刺史崔殷作<lb/>
碣銘徐浩書大厯十二年立<lb/>
<pb n="KR2k0025_WYG_015-4a"/>
後漢至行董君諱黯字叔逹句章人也依乎中庸率性<lb/>
純白少孤獨立事親不匱歠菽以盡其懽柔色以温其<lb/>
省髙堂登壽慈顔裒如和以肥家安不擇地其徙居也<lb/>
庭出寒泉其執喪也林集祥鳥明誠必感厥徳惟懋施<lb/>
及千載横於四海其大孝也歟夫大道未隠不獨親親<lb/>
逮徳下衰乃有慈孝行以名蕩情以禮飾季武矯而服<lb/>
縗子春強而過禮此離道以善非天性之孝也子云無<lb/>
違參則直養素冠有諷和琴不成此禮經之孝也文舉<lb/>
<pb n="KR2k0025_WYG_015-4b"/>
棄子士游出妻動非先意何以觀適雖曰可紀或近沽<lb/>
名此非教之孝也夫子一與之質道與之和生於東溟<lb/>
介居夷島俗逺詩禮性復著存無貽一日之憂終報共<lb/>
天之怨負土成壟枕干不言卒斬東鄰祭於中野所謂<lb/>
生知而上成心以隨欲盖而彰強名曰孝加於古之君<lb/>
子數等矣和帝聞其異行特捨専殺之罪召拜郎中不<lb/>
起竟以壽終夫受命於時惟松柏也冬夏青青稟靈於<lb/>
天唯夫子也能全正性六代祖仲舒漢太中大夫嗣孫<lb/>
<pb n="KR2k0025_WYG_015-5a"/>
宇春領廬江太守世為郡中名族故以董孝名鄉慈溪<lb/>
署縣鄮江之俗薰然遺風皇唐大厯八載余分竹兹郡<lb/>
訊古欽賢環堵已蕪遺記將落徘徊故邑尚想餘範則<lb/>
夫子之行可以徳𩔖於人葺宇崇祠昭銘垂代豈不務<lb/>
矣銘曰<lb/>
白刃可蹈仁鮮能存黄金可鑠徳無間言道喪於季賢<lb/>
生復古知禮近義變風於魯豈曰無衣寒燠以寧豈曰<lb/>
無魚泉流在庭黄鳥哀音下感棘心哭無常聲灑血盈<lb/>
<pb n="KR2k0025_WYG_015-5b"/>
襟江水湯湯東注窮越夫子徳音與之不絶<lb/>
靈應廟北距子城二里半今在西南隅晝錦橋東額曰<lb/>
永泰王廟宋以来累封為忠嘉神聖恵濟廣靈王邑人<lb/>
樓扶為之記曰<lb/>
我國家肇造區夏仁覆羣生懷柔百神咸秩無文非有<lb/>
徳於民者不祀道浙而東四明為樂國繇晉以来靈應<lb/>
為著祠緜歴千載民依怙若慈父以其司一城之命故<lb/>
皆以府主稱闡靈播徽家繪人祝而未嘗驚動以禍福<lb/>
<pb n="KR2k0025_WYG_015-6a"/>
譬諸祥風甘雨其入人也深其潤物也博人陶粹和物<lb/>
用阜蕃優優大哉豈惟捍災禦患水旱疾疫必禱焉而<lb/>
姦芽亂萌消弭於㝠黙之中者未易以形迹數簮纓蟬<lb/>
聫日盛以滋四民熈熈懷土安業窅爾神化曰用不知<lb/>
嵗少不登藉海鬻以活連檣白粲間擬他往必儒衣示<lb/>
蠁以徕之訓以卑佑至巨室厚藏吝糶者亦然賈帆天<lb/>
際命寄鯨波乗危一呼恃以無恐島夷貢琛既岸匍匐<lb/>
肅謁所謂未施敬而敬者廟食隆盛昭於一方與海邦<lb/>
<pb n="KR2k0025_WYG_015-6b"/>
相為無窮祉哉聖朝褒表功徳綸命赫奕貴極王封崇<lb/>
列八宇而麗牲有碑豐績未紀庸非斯文之闕乎爰摭<lb/>
譜牒暨封爵嵗月顯掲之以詔来者王姓鮑諱盖其先<lb/>
東海鄮邑人春秋鮑叔顯於齊西漢有宣與兩龔同傳<lb/>
至永昱事光武世為司隷王其苖裔也初二親籲天祈<lb/>
嗣母晝寢夢吞日有娠在胎三載晉泰始三年九月望<lb/>
日而王始生祥光燭室與前夢協命童名曰圓照既冠<lb/>
美鬚眉容貌秀偉平生賦性沖粹器度宏逺語言慷慨<lb/>
<pb n="KR2k0025_WYG_015-7a"/>
敬老慈幼恤貧軫孤好游侠任氣節以擊鮮弋禽為樂<lb/>
見山中石以為鹿而射之既中視之石因名之為鹿山<lb/>
東海魚龍相角海濱民甚患苦之一日有客艤舟岸旁<lb/>
而王舟至客問適從何来王謂客曰海口一大魚與衆<lb/>
小魚競小者將其羣鬬甚鋭大者力苦不敵遂奮檝擊小<lb/>
魚中之雄者因射之退餘亦俯首奔潰霧斂風息大魚<lb/>
皷鬛掉尾似有喜色客甫歎息一老叟霜髯鱗裘至王<lb/>
前鞠躬謝且曰吾職東海有年而九江小龍逞驕結儔<lb/>
<pb n="KR2k0025_WYG_015-7b"/>
暴吾廬適㑹戰勢孤幸子助我而今而後海淵安静如<lb/>
初皆子之賜子異時必廟食願遣息女為嬖妾王謙謝<lb/>
毋戲言叟擲水翻浪㣲露鱗角而去王屬客勿復言請<lb/>
别遺一小楫後人因號其所在曰小楫客盛傳其事疑<lb/>
信者半之然自是波濤息驚其説益騐王娶湖上方氏<lb/>
明淑能守節生一子絶肖迺翁篤好詩書王既薨建興<lb/>
四年𦵏鹿山即射石之所後三十年夢告其子我當再<lb/>
生可啓我冢墓次夜妻夢復然謀於親黨皆曰此非常<lb/>
<pb n="KR2k0025_WYG_015-8a"/>
事當如夢及發棺尸儼然如生但無出入息耳衣服潔<lb/>
潤若朝夕所服用冢四角燈燁然州人聚觀加敬迺乗<lb/>
雲而昇練真養神蟬蛻塵表道家謂尸解者豈其是乎<lb/>
冢間得一爐非金非石籕文曰東海之寳永和初穆帝<lb/>
聞其異詔取爐禇太后曰神物也緘香遣還許丘祠王<lb/>
又夢呼其妻若子曰東海龍遣女在兹汝當㑹既而相<lb/>
繼以終因並祠鹿山墓旁梁大通末越有奴抄冦三千<lb/>
並海郡邑積嵗罹其禍王因巫者語刺史定襄侯蕭祗<lb/>
<pb n="KR2k0025_WYG_015-8b"/>
曰爾揚我武我濟爾功君第行必以八月十三日破賊<lb/>
至期冦至餘姚失潮舟膠衆惘然若昏醉官軍悉縛<lb/>
之武帝詔崇其祠唐神功元年八月八曰王降於縣東<lb/>
門托鄉童終日而歌曰吾姓鮑氏廟食於此自昔及今<lb/>
四十餘紀馬行水林縣必遷徙家在鹿山不堪居止鄞<lb/>
水西流北接甬水給事祖室實吾之廬汝為我請早為<lb/>
改圖待兔化龍遇齊得王移汝来封日月交光萬載無<lb/>
窮我歌章章父老同守人等告於令栁思古乞更置尉<lb/>
<pb n="KR2k0025_WYG_015-9a"/>
宗魯賢謂甬水有楊給事宅其子承奉郎𢎞道遂乞捨<lb/>
故父給事郎公遺宅為廟他無覬特乞子孫嗣掌祠事<lb/>
其世世無易鸞臺侍郎攝春官尚書狄公仁傑繳奏故<lb/>
至今祝史皆楊氏吳越有國規度而崇奉之舊相傳稱<lb/>
永泰王莫詳所始崇寧二年三月浙東鈐轄尚書豐公<lb/>
稷奏犯名改威烈六年三月路侍郎允廸守直龍圖閣<lb/>
樓公异以雨暘應祈乞封王爵封恵濟王宣和三年六<lb/>
月太守李公友聞奏睦冦竊發及剡魔巢洞距州近藉<lb/>
<pb n="KR2k0025_WYG_015-9b"/>
神休不能侵詔加賜額靈應政和八年九月路侍郎允<lb/>
廸使髙麗奏加忠嘉建炎四年二月髙皇帝南巡䕶風<lb/>
濤若平陸詔加廣靈嘉定四年九月故侯樓公之聞孫<lb/>
鑰參知政事告諸朝曰時和嵗豐神有大賜於民願顯<lb/>
揚其先以及後昆詔封王父協應侯王母協恵夫人元<lb/>
妃靖順夫人次室昭順夫人王子順助侯紹定間王示<lb/>
夢於史衛王彌逺作新廟端平三年今太傅丞相鄭越<lb/>
公清之奏易威烈為神聖有取大而化之聖而不可知<lb/>
<pb n="KR2k0025_WYG_015-10a"/>
之義復以尚書袁公甫之請詔加王父協應同慶侯王<lb/>
母協恵順慶夫人嘉熈元年正月同日告頒吁王之福<lb/>
吾邦也至矣而邦人欲報之徳與天地並聲音笑貌云<lb/>
乎哉信乎其為祥風甘雨也扶家世晝錦密邇祠下目<lb/>
覿心祗思答神貺秉筆無一溢語里之人因語曰春而<lb/>
祈秋而謝牲肥酒香簫鼓喧遝無虚日至誕日逺近輻<lb/>
輳可思歸美侑祀之詩以聲之其詞曰<lb/>
帝閽開兮遥昇載雲旗兮從霓旌睨舊鄉兮揚靈心獨<lb/>
<pb n="KR2k0025_WYG_015-10b"/>
直兮為民正奠朱宫兮欽止被潤澤兮大豐美鄮之山<lb/>
兮鄞之水草木葱葱兮黍稷薿薿望飛帆兮天一涯假<lb/>
祥飇兮安歸指商檣兮東之既飲食兮人莫知令海若<lb/>
兮無波魚鱗鱗兮盛多王之顔兮益康以和舞蹲蹲兮<lb/>
鼓坎坎進桂酒兮聲斯感福吾民兮樂只嵗其有兮自<lb/>
今以始民之報兮何千萬祀<lb/>
佽飛廟子城一里二百步鹽倉之西昔有碑今亡故神<lb/>
之姓氏邑里無傳攷之淮南子云荆有佽非得寳劔於<lb/>
<pb n="KR2k0025_WYG_015-11a"/>
干遂還渡江中流暴風揚波兩蛟夾繞其舟佽非瞋目<lb/>
攘臂拔劒赴江刺蛟舟人盡濟按宋建隆中鄞令金翊<lb/>
纂異記謂唐武徳時以此郡為鄞州至開元中改鄞為<lb/>
明郡名奉化城號甬東地名句章軍號佽飛攷此則佽<lb/>
飛廟者盖出於當時之軍號而軍必有將之者往往有<lb/>
功之人故人為之祠云大觀初本州所編九域志乃引<lb/>
淮南子所謂荆有佽非不知淮南子之非實非是之非<lb/>
非飛走之飛今廟榜稱荆佽飛侯豈非好事者附㑹其<lb/>
<pb n="KR2k0025_WYG_015-11b"/>
説而増以荆字歟<lb/>
舊志所辨次非之説如此今存之然軍號佽飛未必不<lb/>
取義於荆佽非之勇古字轉用甚多何必於非飛二字<lb/>
疑之或云旁有蛟池蛟自江来窟於此人患之故鎮以<lb/>
廟池今為居民所侵堙塞無幾或云唐末刺史黄晟初<lb/>
以佽飛都副兵馬使防遏冦盜保䕶鄉井没而人祠之<lb/>
不曰刺史而曰佽飛盖自領兵時人倚為重故習稱舊<lb/>
號云<lb/>
<pb n="KR2k0025_WYG_015-12a"/>
大人堂舊志云在子城北射圃中今在總管府之東北<lb/>
地黄叔雅云大人堂髙閌撰記謂錢億祠土人不敢稱<lb/>
其名尊曰大人新志疑之按億俶弟乾祐二年判明乾<lb/>
徳五年終於任首尾二十三年開寳八年姪惟治為節<lb/>
度創祠以奉盖子弟尊諸父之通號家語曽子曰參得<lb/>
罪大人漢書髙帝曰大人常以臣亡賴矧億浚湖築塘<lb/>
修它山堰等有功於民建奉國節自億始惟治在鎮又<lb/>
五六年繼此遂列祠於五廟若闞燔吳越家臣無顯功<lb/>
<pb n="KR2k0025_WYG_015-12b"/>
無緣錢氏子弟肯祠今所謂闞相公者以燔錢氏臣曽<lb/>
守此土從祀其旁後遂知有闞不知有億或訛而為吳<lb/>
太傅闞澤澤慈水人不曽守此土郡未移治不應先有<lb/>
此祠<lb/>
奉國軍樓祠在郡之鼓角樓神號旗纛將軍有禱輒應<lb/>
舊志書不載按運判戴公埴䑕墣載云唐百官志節度<lb/>
使陛辭日賜雙旌雙節行則建節立六纛既入境乃築<lb/>
節樓迎以鼓角宋有六纛門旗二受朝廷之賜藏之公<lb/>
<pb n="KR2k0025_WYG_015-13a"/>
宇在私室則謂之節堂朔望次日祭之曰衙日盖有旌<lb/>
節則有神祀因號旗纛將軍凡節鎮所在皆重此祠宋<lb/>
明州係奉國軍節度使祠之本始其亦取此<lb/>
東嶽行宫在報恩光孝觀東宋紹興十年郡守仇悆所<lb/>
建知觀袁志賢募縁而成有聖母池人或竊物相與詣<lb/>
聖母前啓白投楮鏹於池其浮者為曲人以此畏之<lb/>
五龍堂唐刺史李伉以天壽院天井嵗旱禱雨輒應欲<lb/>
邦人便於奉祠於開元宫建五龍堂且為記以著靈異<lb/>
<pb n="KR2k0025_WYG_015-13b"/>
其畧曰<lb/>
在天莫如龍龍之徳佐天地養萬物百穀賴以生四海<lb/>
所共尊者也社祭土稷祈穀國之重典也既立壇以享<lb/>
其神矣則龍之靈翔風灑雨澤枯槁滋稼穡可不嚴尊<lb/>
酬之所哉余受命牧明人四月戾止六月大旱俾吏具<lb/>
香酒敬祈於五龍之神有蜥蜴狀者躍入杯中飲酒復<lb/>
出緣器上顧吏久之跳躑而去吏未返雨已大注由是<lb/>
生植茂遂闔邑豐衍思所以崇祀事答神休者迺建宇<lb/>
<pb n="KR2k0025_WYG_015-14a"/>
爽塏依方塑像以時薦饗時咸通六年季秋之末也宋<lb/>
乾道四年郡守張津以舊宇庳隘移創於報恩光孝觀<lb/>
之申地觀即開元宫也今存<lb/>
東嶽奉聖行宫在東南隅獅子橋東唐朝建立宋建炎<lb/>
兵火巋然獨存至元二十六年燬大徳間主奉陸貴和<lb/>
募緣重建世奉祠云<lb/>
張帝廟舊附靈濟院佛殿之右宋淳祐六年制帥顔頥<lb/>
仲剏於院之南火後僧復建鄉人趙隆孫為之記<lb/>
<pb n="KR2k0025_WYG_015-14b"/>
白龍王廟在延慶寺東宋嘉定十五年見像重建<lb/>
五顯靈順廟在城西南隅宋開禧年間鄉人徐侍郎守<lb/>
徽州神嘗效靈迎香火建廟於此<lb/>
皮塲廟在月湖聖功寺内宋累封為明靈昭恵顯應王<lb/>
元在汴顯仁坊皮角塲故名<lb/>
蕭王廟在貫橋側此處舊有佛閣乃行刑之地因立鄼<lb/>
侯廟云<lb/>
鄞江廟在東南隅獅子橋東舊有鄞江門故建<lb/>
<pb n="KR2k0025_WYG_015-15a"/>
海神廟在東渡門裏<lb/>
茶場廟在東北隅拱星坊北<lb/>
東殿廟在東北隅<lb/>
達信廟在東北隅<lb/>
東嶽行宫縣東三十二里近阿育山<lb/>
廣靈王行廟在城外甬東隅<lb/>
顯跡廟乃鮑王舊塜尸解之地在縣東南三十里青山<lb/>
鬼谷先生祠在縣東六十里太白山南滄㠗水簾洞幽<lb/>
<pb n="KR2k0025_WYG_015-15b"/>
深閴寂人跡罕到夏侯曽先地志云鬼谷子廟三面連<lb/>
山前有清溪之水泉源不竭山崖重疊雲霧蔽虧郭璞<lb/>
曽到有遊仙詩曰<lb/>
清溪千餘仞中有一道士雲生梁棟間風吹牕牖裏借<lb/>
問此阿誰云是鬼谷子<hi>按鬼谷子祠在處有之不知孰是</hi>又有一祠在<lb/>
縣東三十里<lb/>
淵靈廟在阿育王山廣利寺環廟有聖井七自東晉時<lb/>
已著靈異中井有二鰻其一金線自腦達於尾其一每<lb/>
<pb n="KR2k0025_WYG_015-16a"/>
觀光耀折芥引之則雙紅蠏或二鰕前導而後出焉錢<lb/>
武肅王以嵗旱命九華長老十善大徳興國中所謂五<lb/>
叔太尉者同迎置錢唐之南塔寺山間鑿石為井立亭<lb/>
其上以傚聖井而鄮山井山二鰻游泳自若錢唐憲公<lb/>
為旱用紫羅帕布井中蟹先入靈鰻後隨以銀缸貯沙<lb/>
泉養之置道塲有天花散漫之瑞僧統賛寧嘗著䕶塔<lb/>
靈鰻菩薩傳邦人禱雨必即之宋元祐元年賜額乾道<lb/>
二年守趙伯圭禱有應知鄞縣事李柄記於石或云又<lb/>
<pb n="KR2k0025_WYG_015-16b"/>
有二井在山絶頂險峻不可至<lb/>
靈波廟在縣西廣徳湖唐賜額靈龍特封廣徳宣聖王<lb/>
宋熈寧七年改賜今額鄞宰張珣輿陳光祿忠恕奉勅<lb/>
建<lb/>
白龍王廟在縣西二十里靈波之别廟也<lb/>
石㠗廟在縣西四十里㠗有靈鰻能興雲雨<lb/>
力施廟在縣西南四十里<lb/>
秋浦廟在縣西南三十五里<lb/>
<pb n="KR2k0025_WYG_015-17a"/>
殷浦廟在縣南一十里<lb/>
遺徳廟在縣西南四十里它山堰旁唐太和中鄮令王<lb/>
元暐築堰扞水入小江湖灌溉甚博<hi>詳見河渠考</hi>民徳而祠<lb/>
之封善政侯宋咸平四年廟重修蘇為記之乾道四年<lb/>
七月八日賜額縣宰楊布書守張津所立重修善政祠<lb/>
記<hi>載集古考</hi>
嘉澤廟在東錢湖青山下唐天寳中令陸南金宋天禧<lb/>
中守李夷庚皆濬湖興利民徳之故合祠焉水澇旱蝗<lb/>
<pb n="KR2k0025_WYG_015-17b"/>
有禱必應嘉定二年賜今額李侯又有祠堂在天童山<lb/>
景徳禪寺千佛閣之東<lb/>
豐恵廟在廣徳湖望春山宋政和七年樓异守鄉郡廢<lb/>
湖為田人為立祠嘉定二年賜今額<lb/>
濟顯廟在縣西南六十里即四明山之天井其井凡三<lb/>
有金線蜥蜴能顯靈興雲雨郡旱禱之必應宋嘉定九<lb/>
年賜今額<hi>詳見天壽寺</hi>
吳刺史廟在城西門外九里堰唐大厯年間刺史吳謙<lb/>
<pb n="KR2k0025_WYG_015-18a"/>
字徳裕有善政郡民㰱血而祠之宋王荆公宰鄞詣祠<lb/>
奉祀詩云山色湖光一様清桑麻穀粟荷君情至今民<lb/>
祀年年在莫負當年㰱血盟前朝請大夫王應麟譔記<lb/>
云<lb/>
明自唐開元為州城西門之外有祠耆耋云大厯中州<lb/>
刺史吳侯廟也侯諱謙字徳裕官水部員外郎史䇿軼<lb/>
其傳郡乘闕其蹟遺愛在民㰱血奉嘗春秋蘭菊悠久<lb/>
弗懈余艤舟扶藜過廟下式瞻貌像問其故則曰侯守<lb/>
<pb n="KR2k0025_WYG_015-18b"/>
是邦開西郊之湖膏澤滲漉甫田登成其地為九里堰<lb/>
因以名廟歴載緜邈民猶曰吾使君也召棠勿翦韋碑<lb/>
未刻王文公宰鄞為詩以識山色湖光之句遺黎誦之<lb/>
余肅然欽歎斯所謂盛徳至善民不能忘者乎語鄉父<lb/>
老曰古者建祀以為民也民功曰庸自稷以来是尊是<lb/>
奉以水佐耕豐稼於野芍陂七門之祀芬至今未泯惟<lb/>
明瀕海厥土舄鹵歴選良守溉田興利孔内史之於句<lb/>
章<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>任刺史之於廣徳湖皆載在簡牘今唯鄮令之王<lb/>
<pb n="KR2k0025_WYG_015-19a"/>
列在祀典他無所紀侯之牧我民也不求焯焯之譽而<lb/>
實徳著於人心不為皦皦之政而流澤被於後世若昔<lb/>
河南守吳公治行為天下第一而史無可書之事言漢循<lb/>
吏為稱首侯豈其苖裔歟河南治聲止一時侯自大厯<lb/>
迄今五百有餘載民思無斁於前修有光焉咸以無心<lb/>
為感兊以無言為説此秉彞好徳之良心也越俗禨鬼<lb/>
史巫紛若邪怵妖誘匪經禮攸廸無知氓不蠲烝亦罔<lb/>
能穀於赫仁賢食報兹土正大昭明允合光聖王之祭<lb/>
<pb n="KR2k0025_WYG_015-19b"/>
灋粢醴馨潔永永毖享豐年叶氣恵我無疆其孰曰不<lb/>
宜父老曰諶哉盍鑱諸麗牲之石時萬時億承神嘉祉<lb/>
余既書其事又作迎送神詩俾歌以侑其辭曰坎擊鼓<lb/>
兮鄞水滸思仁侯兮昔召父<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>九里兮釃流為雨水泱<lb/>
泱兮芃芃麥黍鴻隙陻兮謡荳芋侯嘉跡兮依其在渚<lb/>
神之来兮飇輪下蘭觴勺兮薦椒醑民不忘侯兮歌且<lb/>
舞侯不忘民兮俾寧宇神之歸兮娭瑶圃格顥穹兮降<lb/>
多祐屢豐穰兮除疾苦年千世百兮保艾吾土事侯如<lb/>
<pb n="KR2k0025_WYG_015-20a"/>
存兮侯其福女敬共承祀兮無怠終古又詩云城西有<lb/>
祠臨水涘翠松列植路如砥問之耆老此為誰唐大厯<lb/>
中吾刺史刺史為民開陂湖故蹟猶傳堰九里年年簫<lb/>
鼓報豐穰決渠為雨潤澤美遺愛有橋名懷恩姓名不<lb/>
載太史氏昔漢吳公治第一列傳寂寂名無紀刺史豈<lb/>
其苖裔歟明州政亦河南比堂上大書荆公詩蘭菊春<lb/>
秋百世祀地志秪稱王長官有功於民盖一揆吾聞是<lb/>
邦多賢守裴王碑字顔與李懽侯盛徳著人心彼石可<lb/>
<pb n="KR2k0025_WYG_015-20b"/>
焚祠弗圯廣徳湖為鴻隙陂召棠欒社誰敢毁秔稌充<lb/>
羨侯之賜廟食長存如此水<lb/>
猛將廟縣東二里神姓李名顯忠髙宗避難神扈駕防<lb/>
送御舟出海祥飇送颿賜爵猛將重節武功大夫水旱<lb/>
疫癘蕃舶海船有禱輒應撥官地一片興建祠宇<lb/>
靈顯廟縣南四里世傳鄭世忠建炎年間隨駕至鄭死<lb/>
於王事邑人義而葬之於金谷里陳㠗後隆之原屢顯<lb/>
靈異有功於民開慶元年賜今額<lb/>
<pb n="KR2k0025_WYG_015-21a"/>
天妃廟在縣甬東隅皇慶二年重建延祐元年十月内<lb/>
欽奉制書愛人利物仁克著於重溟崇徳報功禮宜増<lb/>
於異政肆頒綸命用舉彞儀䕶國庇民廣濟明著天妃<lb/>
林氏聖性明通道心善利當宏往納来之際有轉禍為<lb/>
福之方祥飇送颿曽聞瞬息危檣出火屢闡神光有感<lb/>
必通無逺弗屆顧東南之漕引實左右其憑依不有褒<lb/>
恩曷彰靈跡於戲爵以馭貴惟新懿號之加海不揚<lb/>
波尚兾太平之助可加封䕶國庇民廣濟明著天妃主<lb/>
<pb n="KR2k0025_WYG_015-21b"/>
者施行<lb/>
　　　慈溪縣<lb/>
靈應廟在縣東一里即廣靈王行祠也<lb/>
純徳徵君廟在縣東北一里慈溪因孝子得名而舊無<lb/>
祠宇附祀於城隍宋建炎間縣令林叔豹於靈應廟西<lb/>
建祠堂遷像而祀之紹興三十二年郡户曹董鄰攝邑<lb/>
於普濟寺之西建廟久而圯慶元二年縣令朱堂増修<lb/>
行禮部尚書樓鑰記之<lb/>
<pb n="KR2k0025_WYG_015-22a"/>
張孝子祠孝子諱無擇唐永隆初中明經科仕至中散<lb/>
大夫和州刺史墓在虎胛名山去縣西三十里無擇仕<lb/>
於朝則忠居於家則孝李孝逸將兵討亂公賛謀有功<lb/>
父袁州司馬卒公丁憂於神龍元年奉棺歸葬此山負<lb/>
土結廬三年不櫛七日絶漿感芝草湧泉之瑞鄉人虞<lb/>
彦之百餘人詣州舉之都督竇懷正按驗得實以聞孝<lb/>
行著聞今古稱歎服既禫辭祿廬墓二十年以終身從<lb/>
葬司馬墓博士賀知章誌於墓宋嘉定十四年邑士<lb/>
<pb n="KR2k0025_WYG_015-22b"/>
孛夢林請於縣立祠與純徳董孝子春秋並祀著作郎<lb/>
張虙記墓久屬他人侵佔宋徳祐元年有孫張景雲善<lb/>
繼先志慨捐已資竭力囬復太學博士陳大震記皇朝<lb/>
凡舉行大禮累命有司躬詣墓下致祭<lb/>
靈感廟在縣西北七十里地名向頭山宋建炎四年封<lb/>
靈應侯<lb/>
五聖廟一在縣東南一里一在縣西南一里<lb/>
東嶽行宫祠在清道觀之西去縣治一里<lb/>
<pb n="KR2k0025_WYG_015-23a"/>
驃騎將軍廟在縣東南二十五里㑹稽典錄云漢世祖<lb/>
張意為驃騎將軍後隠於山遂立廟以祀之<lb/>
祠山張王行祠在永明寺開禧初縣尉施子升始建殿<lb/>
宇宋寳慶二年縣令周符尉莊鎬募衆廣其殿宇水旱<lb/>
疾疫人必禱焉<lb/>
　　　定海縣<lb/>
東海助順孚聖廣徳威濟王廟在縣東北五里宋元豐<lb/>
元年安燾陳睦奉使髙麗還上言請建東海神廟於明<lb/>
<pb n="KR2k0025_WYG_015-23b"/>
州定海縣詔元封淵聖廣徳王崇寧賜額崇聖宫大觀<lb/>
加封助順宣和加封顯靈仍封附祀風神曰寧順侯雨<lb/>
神曰寧濟侯建炎加封祐聖淳化二年秘書李至言東<lb/>
海廣徳王廟在莱州南渡道絶詔加東海正祀典也初<lb/>
度道士以奉祀紹興間請額焉為淵徳觀因遷神像於<lb/>
廊東紹定年間立殿以奉之<lb/>
東嶽行宫縣東北五里招寳山下宋紹興八年建<lb/>
助海顯靈侯廟在縣西五里侯姓孔象山翁浦人行<lb/>
<pb n="KR2k0025_WYG_015-24a"/>
第七性剛烈鄉人憚之死於海有劉賛者夢侯曰上帝<lb/>
錄吾善命為境神已籍水府吾屍泛於沙浦君能收𦵏<lb/>
創數楹俾有棲托必為民利賛訪問果如夢即所居𦵏<lb/>
而祠之錢氏有吳越静海鎮將以排筏航海驚濤危甚<lb/>
夢侯許以冥助即順風而濟乃立廟於鎮兵部侍郎皮<lb/>
光業為之記宋髙宗幸海道賜額顯靈<lb/>
洋山廟在縣東北五里即昌國州煬帝廟之行祠也<lb/>
廣靈王廟在縣西北三百步宋宣和五年方臘亂邑人<lb/>
<pb n="KR2k0025_WYG_015-24b"/>
賴神隂佑故立廟於此<lb/>
昭利廟在縣東北五里宋宣和五年侍郎路允廸給事<lb/>
中傅時卿出使髙麗涉海有禱由是建廟<lb/>
覺海威顯侯廟在縣南一十里舊號山仙廟宋建炎髙<lb/>
宗幸海道賜今額開禧二年令商逸卿修建新閣且記<lb/>
之<lb/>
陳山忠應侯廟在縣南一十里舊號陳相公廟宋建炎<lb/>
髙宗幸海道賜今封<lb/>
<pb n="KR2k0025_WYG_015-25a"/>
雲雩三公廟在縣東南八十里與鄞境接廟不知所自<lb/>
始其神冕而九旒垂黈纊被山龍黼黻為旱禱輒應主<lb/>
簿永嘉戴相記之謂穀梁氏所謂應乎上公而通乎隂<lb/>
陽者也<lb/>
樞密承㫖卞公祠堂在縣東北五里至元二十六年子<lb/>
朝列大夫卞燾同知府事痛父死王事乃於山下為立<lb/>
祠作記<lb/>
　　　象山縣<lb/>
<pb n="KR2k0025_WYG_015-25b"/>
東嶽行宫在縣西南二百五十步棲霞觀之側宋大觀<lb/>
中建<lb/>
昭應廟在縣西北一百四十步舊名圓峰祠唐㑹昌中<lb/>
王關撰文宣王廟記有云自圓峰祠歴城隍廟則此祠<lb/>
其来尚矣或以為縣主山形圓因名之一日午自其舊<lb/>
祠飛片瓦止於今廟之基邑人姜臯因遷焉境内嘗嵗<lb/>
饑瀕海窘糴忽有米舟抵岸謂邑人曰昨有扁舟招吾<lb/>
来者自云居縣西山下既而詣之乃廟也觀神像驚愕<lb/>
<pb n="KR2k0025_WYG_015-26a"/>
且拜即平價盡糶衆賴以濟宋建炎四年海冦猖獗將<lb/>
抵邑境隂霧陡變舟檝旗幟甲兵衝突風雹大作賊舟<lb/>
沈溺乃遁去使臣冉進欲為亂劉帥見一急足告變乃<lb/>
斬冉等於廟側是嵗賜今額凡水旱疾疫禱之必應累<lb/>
封靈澤孚佑昭貺顯濟侯咸淳四年封英恵濟烈公<lb/>
沖應真人祠在縣西南二百五十步蓬莱山之下透瓶<lb/>
泉之北與棲霞觀同建真人姓陶諱𢎞景舊封貞白王<lb/>
欽若靈驗記云梁朝真人修藥於蓬莱觀自寫真於東<lb/>
<pb n="KR2k0025_WYG_015-26b"/>
壁有居觀側者晨起必望觀瞻禮常販於天台一旦隨<lb/>
舟渡海將及縣颶風大作舟欲傾没同舟七十人見一<lb/>
道士乗雲隠約黄色光芒中以羽扇約風曰陶真人相<lb/>
救毋怖畏言訖風息既濟其人引同黨至觀見真人像<lb/>
如舟中所覩遂相率修飾觀宇以答焉宋祥符元年營<lb/>
昭應宫自永嘉掄巨材浮海至邑南風濤幾溺舟人於<lb/>
空中見道士謂曰吾象山蓬莱觀陶真人也且救汝須<lb/>
臾安濟慶厯中道士鄭日徽更造殿宇而壁間所寫真<lb/>
<pb n="KR2k0025_WYG_015-27a"/>
遂泯其徒嘗以縑素摹留副本有誠禱者則幅巾黄服<lb/>
隠然現壁間淳熈末令王椿為旱禱像現而雨上其事<lb/>
錫封沖應真人<lb/>
普濟廟縣東南三十五里舊曰鋸門廟<lb/>
祚聖廟本東門廟在縣南一百里世稱其神曰天門都<lb/>
督按天門山在南海中而接寧海之東境故號東門下<lb/>
有石閫最為湍險舟舶往来必致禱焉唐貞觀間有㑹<lb/>
稽販客曰金林祭畢誤持胙肉去行十餘里忽逆風復<lb/>
<pb n="KR2k0025_WYG_015-27b"/>
漂廟下乃悟所誤亟加祈謝即反風安濟永徽間又有<lb/>
工人曰蔡藏自泉州造佛像回獲緍錢數百祀禱少懈<lb/>
舟發數里而覆宋建炎四年賜今額<lb/>
白鶴廟在縣城内神姓趙名炳字公阿東陽人能方術<lb/>
事見東漢書徐登傳台州人祠之甚謹象山舊為台屬<lb/>
邑故亦祠焉宋嘉祐六年令陳玠銘於石<lb/>
顧長官祠在縣城内長官名方字正夫丹陽人宋皇祐<lb/>
末登進士第調象山令日召邑人父老詢民利害勸善<lb/>
<pb n="KR2k0025_WYG_015-28a"/>
懲惡建學舍教子弟頻為講解誘進於善逾年民大化<lb/>
後方疾篤邑人為之致禱者近千人竟卒於五百里之<lb/>
内號泣慕戀相與立祠丹陽錢君倚毗陵胡完夫上饒<lb/>
州何籕記其事於石<lb/>
　　　昌國州<lb/>
黄公祠在東海晉天福三年建按舊志云賈充問於㑹<lb/>
稽夏統統曰黄公之髙節而㑹稽典錄亦稱人材則有<lb/>
黄公潔已暴秦之世然則四皓之一也或引張平子西<lb/>
<pb n="KR2k0025_WYG_015-28b"/>
京賦東海黄公赤刀奥祝冀厭白虎卒不能救之語今<lb/>
兩存之<lb/>
岱山廟在北海中世傳隋末陳稷没後顯靈於此<lb/>
烈港廟在金塘之烈港乃廣徳軍張王之行祠也宋紹<lb/>
興二十年都巡檢使李仝建<lb/>
徐偃王廟在州東地名翁浦俗呼為城隍頭十道四蕃<lb/>
志云徐偃王城翁洲以居其址今存按史記載偃王之<lb/>
敗北走彭城武原東山下以死疑非此海中而韓文公<lb/>
<pb n="KR2k0025_WYG_015-29a"/>
為衢州廟碑乃記曰偃王之逃戰不之彭城則之越城<lb/>
之隅棄玉几研於㑹稽之水則四蕃志或可信矣<lb/>
洋山廟在東北海中唐大中四年建黄洽記云海賈有<lb/>
見羽衛森列空中者自稱隋煬帝神遊此山俾立祠宇<lb/>
宋建炎四年髙宗幸海道以煬帝不可加封特封其二<lb/>
妃為恵妃順妃夫人為明徳夫人勅藏於廟并刻於石<lb/>
　　　奉化州<lb/>
東嶽行宫在州東北四里虚白觀後<lb/>
<pb n="KR2k0025_WYG_015-29b"/>
城隍廟在州西五十步唐咸通六年縣令李宗申建燬<lb/>
於兵火至元二十六年尹李天益重建延祐七年知州<lb/>
馬稱徳重修<lb/>
誠恵廟在州東三百步州有山曰日嶺嶺有恠石髙七<lb/>
八丈逺望屹如婦人十道四蕃志所謂奉化新婦嶺者<lb/>
是也唐立廟曰貞固夫人之廟宋景祐年間縣令子房<lb/>
廢以増學不久復宣和四年賜額紹興三十一年賜<lb/>
號昭徳夫人其詞云朕閲輿圖之籍知日嶺之山有石<lb/>
<pb n="KR2k0025_WYG_015-30a"/>
肖人而能錫人之福水旱盜賊之禱應如響答心甚異<lb/>
焉豈烈婦正女一念堅固先天地而常存形寓於石使<lb/>
人觀感而化者可百世祀乎維神聞於有唐廟號於宋<lb/>
朕今明煥恩寵以徽稱從民欲也其侈神休答斯民所<lb/>
以告朕之意嘉定甲申加封順應咸淳乙丑加封福祐<lb/>
云<lb/>
顯佑廟在州南鮚埼鎮神姓仇廟創于唐禱之輒應宋<lb/>
嘉定三年賜今額參政樓公□記其事十七年封靈惠<lb/>
<pb n="KR2k0025_WYG_015-30b"/>
侯<lb/>
佽飛廟州北門一里即府治佽飛之别廟也<lb/>
　<lb/>
　<lb/>
　<lb/>
　<lb/>
　<lb/>
　延祐四明志卷十五<lb/>
</p>
<p>
</p>
  </div>
</body>
</text>
</TEI>
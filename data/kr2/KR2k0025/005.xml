<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>延祐四明志卷五</head> <lb/>
    <p>
<pb n="KR2k0025_WYG_005-1a"/>
欽定四庫全書<lb/>
　延祐四明志卷五<lb/>
　　　　　　　　　　　　　元　袁桷　撰<lb/>
　　人物攷<lb/>
　　史浩<lb/>
史浩字直翁祖父詔善居閭里民有鬬訟嘗從詔求直<lb/>
不復訟官府以八行科徴于朝不應浩以南省前行當<lb/>
得教官浩願習民事初補餘姚縣尉後沈煥袁燮以舍<lb/>
<pb n="KR2k0025_WYG_005-1b"/>
法辭教官繇浩始為國子博士召對高宗目送之時建<lb/>
普安恩平二王府即除祕書郎兼普安郡王府教授上<lb/>
嘗命普安王書蘭亭叙五百本以進浩曰此趙鞅訓戒<lb/>
之㫖王溢其數以進上復賜宫女十人以侍王浩曰當<lb/>
以庶母禮事之王如其言高宗益賢普安遂為皇子封<lb/>
建王浩之力也完顔亮逼江上將親征建王上奏請將<lb/>
兵為前驅浩時在告力疾詣府啟王曰昔唐肅宗能從<lb/>
明皇幸蜀靈武事安有王大驚亟具奏謝罪遂從高宗<lb/>
<pb n="KR2k0025_WYG_005-2a"/>
視師以歸由是立為太子普安即位是為孝宗浩遷中<lb/>
書舍人十日為翰林學士逾三月參知政事明年拜尚<lb/>
書右僕射同中書門下平章事兼樞密使孝宗鋭意恢<lb/>
復張魏公浚屢奏取山東開都督府請上幸建康浩曰<lb/>
太上倦勤禪位陛下若奉以行太上寧能肯與俱往都<lb/>
城一有警動陛下何以處太上孝宗悟其言後竟繇禁<lb/>
中命邵宏淵等出兵公語僕射陳康伯曰吾屬兼樞密<lb/>
兵出不與聞所宜去遂見上丐罷浩歸甫十四日符離<lb/>
<pb n="KR2k0025_WYG_005-2b"/>
師潰凡一十三萬人浚上表自劾復勸上速議和後知<lb/>
紹興府復判福州淳熙五年拜右丞相在相位七月即<lb/>
罷浩再相時朱熹教授生徒于建寧山中浩力挽之繇<lb/>
是出守南康雅度涵蓄凡議毁浩者浩悉奬引之善薦<lb/>
士陸游賜進士出身繇浩力在經筵嘗薦薛叔似陸九<lb/>
淵葉適等十五人又薦金安節汪應辰三十四人後皆<lb/>
顯達兩授節鉞遍歴三公壽八十九以終始諡文惠後<lb/>
更忠定追封越王歴官表奏皆手屬藁耄嵗猶不倦文<lb/>
<pb n="KR2k0025_WYG_005-3a"/>
集五十卷號真隠漫録論語口義二十卷尚書講義二<lb/>
十二卷周官講義十四卷長子彌大終禮部侍郎力學<lb/>
勵行著衍極朴語諡獻文彌正敷文閣待制彌逺别傳<lb/>
彌堅别傳<lb/>
　　魏杞<lb/>
魏杞字南夫繇焦山徙于鄞紹興十二年進士第歴縣<lb/>
有能名後遷宗正少卿丞相湯思退薦于孝宗言可備<lb/>
使聘遂假禮部尚書使金國行次盱眙金人以萬騎脅<lb/>
<pb n="KR2k0025_WYG_005-3b"/>
之杞不為動卒奉禮幣以往于時隆興議和改君臣獻<lb/>
納禮孝宗以書封授杞杞行近北界心動亟回白上曰<lb/>
國書封縢不知為何事彼震怒凌辱將倉猝占對失國<lb/>
體願陛下諭意臣願以死承詔上大悟始盡語書㫖初<lb/>
上不言者愳杞畏恧辤行耳杞至金金主果怒絶飲食<lb/>
困杞杞言宋皇帝意鋭恢復將使兩國之民俱受塗炭<lb/>
羣臣交奏迭諫故更進和議誠與太上皇帝時言和不<lb/>
同也使不允杞死此耳金主悔卒正敵國禮減嵗幣舊<lb/>
<pb n="KR2k0025_WYG_005-4a"/>
數以歸孝宗大喜除起居郎遷給事中乾道二年拜同<lb/>
知樞密參知政事明年拜右僕射時大雷葉衡與杞俱<lb/>
罷為太平興國宫使史浩舊與杞為餘姚尉交代入言于<lb/>
上得視宰相恩數除觀文殿學士後以所薦吏犯贓降<lb/>
端明殿十年復大資政而杞卒諡文節杞能詩居小溪<lb/>
遍游諸名山習方外學絶不言時政文集三十卷號山<lb/>
房集晩著三蘇言行編初杞祖父葬焦山後居明登宰<lb/>
輔移葬于鄞葬師云若果遷將不利相君不從後以雷<lb/>
<pb n="KR2k0025_WYG_005-4b"/>
變罷宰相褫職孝宗朝葉顒魏杞為最重<lb/>
　　汪大猷<lb/>
汪大猷字仲嘉年四嵗對客誦孝經止十七章客問十<lb/>
八章何以不誦以具慶對客大奇之登進士第為婺州<lb/>
金華丞李椿年行經界法量田不實者論徒罪大猷言<lb/>
法峻民未喻蓋有田多而増多者少固受罪多何所從<lb/>
取李然其言減其罪乾道元年擢禮部員外郎積遷吏<lb/>
部侍郎兼權尚書是時法度數變更吏得高下大猷上<lb/>
<pb n="KR2k0025_WYG_005-5a"/>
疏論其事定為勑令格式後率以其凡例増補之七年<lb/>
除敷文閣待制知泉州海中有大洲居民雜植五穀有<lb/>
海蠻乘船掩獲之調兵討之輙入水不可捕春夏遣戍<lb/>
煩擾大猷立屋柵以居蠻乃遁三佛齊欲鑄銅瓦于泉<lb/>
詔許之大猷言銅不宜入海卒不與以敷文直學士改<lb/>
知隆興府荼冦賴文政起湖北轉掠湖南入江西大猷<lb/>
遣將蹙之將輕冦大衂自劾以歸降龍圖閣待制上怒<lb/>
謫官南康二年後始復祠有唁于南康者笑曰大猷今<lb/>
<pb n="KR2k0025_WYG_005-5b"/>
年逾五十使以恩科得官為是尉不賀我乎紹熙二年<lb/>
致仕慶元五年升學士卒時年八十大猷性坦夷敦叙<lb/>
姻黨遇大禮先奏兄弟之子割田二十畝為義莊首倡<lb/>
子立中為郡守始登第為立符桂坊<lb/>
　　高元之<lb/>
高元之字端叔武烈王瓊之七世孫建炎間衣冠南渡<lb/>
父寓籍明州因家焉家貧無書得易編口誦不輟數月<lb/>
忘盥櫛隣士有書深憐之稍借以觀後受易春秋學于<lb/>
<pb n="KR2k0025_WYG_005-6a"/>
沙隨程迥時傅伯成為郡教授少許可折節與之交遊<lb/>
繇是鄉學者數百人師事之元之作變離騷九篇曰愍<lb/>
畸志曰臣薄才曰惜來日曰感回波曰力敶曰危衷曰<lb/>
悲嬋娟曰古誦曰繹思行于世宋諸儒擬騷弗能及也<lb/>
集春秋説三百餘家號義宗悉本經㫖凡百五十卷易<lb/>
詩論語後漢厯志解各一卷詩三千雜著五百號茶甘<lb/>
甲乙藁五上禮部卒不第而門人俱顯仕將死手屬書<lb/>
樓宣獻鑰以陽公<hi>闕</hi>南省白欄求誌文貧不能葬門人<lb/>
<pb n="KR2k0025_WYG_005-6b"/>
㑹葬于桃源鄉蔣山買田立祠于寶嚴院嵗時祀之今<lb/>
廢號萬竹先生元之事親孝貧能輕財復喜言兵凡隂<lb/>
陽方技九流之説悉能究其指歸<lb/>
　　陳居仁<lb/>
陳居仁字安行父膏太府少卿壻慶厯汪先生家因占<lb/>
籍焉膏為御史時四明有僧法恩謀不軌事露得其籍<lb/>
從附者餘萬人朝議將屠城膏力爭之止殱其首而在<lb/>
籍者亦俱免居仁登進士第丞相虞允文見而奇之欲<lb/>
<pb n="KR2k0025_WYG_005-7a"/>
俾習兵法居仁謝曰立事功宜先定大計若大言無益<lb/>
也潁州韓元吉見其文言宜為制誥翰林學士洪邁典<lb/>
貢舉居仁時為中書舍人命攝其事孝宗曰今兩制獨<lb/>
居仁奉行信官宜擇人醫王涇誤以藥進德壽宫高宗<lb/>
崩議罪編置居仁率後省官争之卒杖都市配筠州居<lb/>
仁言慶赦之弊僅足惠姦猾而小民不與願放下戸身<lb/>
丁税以寛民力上從之歴知鄂州建寧府鎮江府福州<lb/>
為鎮江時有僧投牒言嘗結廬江滸地與江隂犬牙相<lb/>
<pb n="KR2k0025_WYG_005-7b"/>
接率為邏卒煩擾不便居仁察其姦利命尉掩其室得<lb/>
盗數人卒夷其居後以華文閣直學士終于家諡文懿<lb/>
居仁孝友其在官奉其叔父及甥妺以行斥田二頃為<lb/>
義莊以贍宗婣舅尚書汪公大猷以學士致仕居城中<lb/>
居仁暨樓宣獻鑰皆汪出亦以直學士在家時人榮之<lb/>
　　趙彦逾<lb/>
趙彦逾字德老紹興三十年進士第作邑有吏能孝宗<lb/>
亟用之守蜀多惠政李心傳誌紹興以來蜀帥可稱者<lb/>
<pb n="KR2k0025_WYG_005-8a"/>
數人彦逾與焉其在蜀餽遺不入公府將出蜀以其俸<lb/>
餘聚九縣之宗族分給之為工部尚書孝宗崩光宗以<lb/>
心疾不能成喪禮汝愚時為樞密彦逾勸汝愚立嘉王<lb/>
見殿前都指揮郭杲諭意杲未及對彦逾力責之杲始<lb/>
受命後推定䇿恩汝愚謂彦逾曰吾屬宋臣難議功未<lb/>
幾汝愚為丞相彦逾以端明殿學士出帥蜀始憾汝愚<lb/>
將行盡疏一時名士為汝愚黨慶元黨禁繇是興彦逾<lb/>
後守鄉里以觀文殿學士終于家子䈣夫守袁州寶慶<lb/>
<pb n="KR2k0025_WYG_005-8b"/>
初真文忠公德秀薦為亷吏第一<lb/>
　　樓鑰<lb/>
樓鑰字大防异孫舉進士中教官科為宗正丞時閩蜀<lb/>
士大夫各植黨與入對歴言前代朋黨之弊光宗即位<lb/>
為起居郎兼掌内外制光宗病不能持喪傳位皇太子<lb/>
鑰草詔曰雖喪紀自行于宫中然禮文難示于天下人<lb/>
服其婉遷給事中朱熹為侍講有㫖除職與郡鑰言熹<lb/>
始除宫祠深駭觀聽復除職是聖意不在熹也然熹難<lb/>
<pb n="KR2k0025_WYG_005-9a"/>
進易退孰若授以内祠仍畀修史異日復侍講筵則君<lb/>
臣之道備時韓侂胄用事日貴臺臣希㫖論汝愚言定<lb/>
鼎乘龍之夢語涉不道鑰曰嘗聞汝愚言夢先帝以金<lb/>
湯壺賜之若是則謂之定鼎可乎又嘗夢㑹朝望白<lb/>
龍以升天未幾上衰服嗣位若是則謂之乘龍可乎吏<lb/>
部侍郎彭龜年入内殿力奏知閤韓侂胄擅權漸不可<lb/>
制上大怒黜龜年外除侂胄罷知閤進秩與祠鑰與林<lb/>
大中共疏言黄裳已死黄由守喪沈有開陳傅良相繼<lb/>
<pb n="KR2k0025_WYG_005-9b"/>
罷去凡此五人皆嘉邸舊臣惟龜年猶在今又去之則<lb/>
陛下舊寮無遺矣侂胄憾之不數日改吏部尚書實奪<lb/>
其言事也黨禁興即丐歸未幾遂致仕居家凡十有三<lb/>
年後侂胄嘗曰樓大防善士也何一書不入都城耶且<lb/>
諭意鑰時聚書東踰樓萬卷皆手讐校號善本客有願<lb/>
傳録者輙欣然啟帙以授人有言太師語子弟相顧即<lb/>
索具紙筆鑰從庋中取顔氏家訓言士大夫晚嵗名節<lb/>
事置紙上即入去客疑援某事發書櫝爭視之愧即撤<lb/>
<pb n="KR2k0025_WYG_005-10a"/>
去紙墨須臾就坐客不敢言鑰亦不問即舉酒如平時<lb/>
嘉定元年以翰林學士召拜參知政事自號攻媿文集<lb/>
百二十卷諡宣獻鑰性樂易中原師友淵懿悉窮其淵<lb/>
奥經訓小學精据可傳信嘗定注春秋未脱藁守永嘉<lb/>
見陳傅良書已成即焚已作冠以叙引其伏善𩔖此史<lb/>
彌逺用真德秀掌内制鑰所引薦德秀嘗曰聞公清言<lb/>
竟日或極論達旦退而書紳不為塗人之歸皆公教也<lb/>
子淳終屯田郎中其問學似其父幼子治終權兵部侍<lb/>
<pb n="KR2k0025_WYG_005-10b"/>
郎<lb/>
　　楊王休<lb/>
楊王休字子美象山人初為黄巖尉邑有豪民植姦黨<lb/>
號三神王休捕得之具罪狀于府黥徙他鄉郡縣稱為<lb/>
鐵面少府授南康軍判官朱公熹時為守郡事悉委之<lb/>
蠲經界賦後守洋州金州大興學宫考商於險塞以備<lb/>
邊絶餽遺唯軍用得取于公帑除利路轉運判官金州<lb/>
大灾悉發庫錢賑之兼提㸃刑獄王休治蜀多善政大<lb/>
<pb n="KR2k0025_WYG_005-11a"/>
脩棧閣鑿鬼愁灘堰蟇頤山分西城漢隂平利三邑馬<lb/>
綱以便民築漢嘉西門石梁蜀民德之後為禮部侍郎<lb/>
光宗時名監司凡四人丘崈馬大同辛棄疾王休其一<lb/>
也子燁為吏部尚書後以閣學士終于家<lb/>
　　趙粹中<lb/>
趙粹中字叔達其先密州人幼嵗能詞章登進士科孝<lb/>
宗鋭意復北疆虞允文王藺趙雄以言兵驟進粹中進<lb/>
恢復機密十論制敵權鑑四十卷富疆要䇿十卷孝宗<lb/>
<pb n="KR2k0025_WYG_005-11b"/>
極喜之一嵗九遷由祕書郎權起居郎給事中後除吏<lb/>
部侍郎所奏對多言邊防粹中嘗上疏罷王安石父子<lb/>
從祀乞正雪岳飛寃狀又集司馬光范鎮董弅等奏議<lb/>
正宋太祖東嚮之位議不行寧宗即位卒如其議後以<lb/>
待制知池州大閲軍校一日用公帑錢三百萬郡政脩<lb/>
舉民生祠之後以遞卒獄失出罷家居十年迺卒粹中<lb/>
善筆札子竴書似其父竴幼孤終身不肯仕嘗隠茅山<lb/>
欲為道士親黨共止之然竴卒不仕郡守屢薦于朝特<lb/>
<pb n="KR2k0025_WYG_005-12a"/>
許循資竴亦謝不受<lb/>
　　張良臣<lb/>
張良臣字武子一字漢卿家拱州父避冦來明州因占<lb/>
籍焉善為詩清刻髙潔不蹈襲凡近凌厲音節讀者悲<lb/>
壯尤長于唐人絶句語盡而意益逺詩至于盛唐極<lb/>
矣杜牧之李商隠晩出以絶句為專門至宋王安石力<lb/>
倣之病多而不能終似黄庭堅以不使句俗為上律吕<lb/>
乖忤而體益變陳與義借古語為援不為事物牽掣似<lb/>
<pb n="KR2k0025_WYG_005-12b"/>
黄而益奇詩之變無餘藴矣風雅道喪獨良臣穿幽納<lb/>
明復唐格律後宋詩人咸推服之而諸禪僧吟哦諷詠<lb/>
遂悉宗尚而詩稍復其變焉良臣于舉子業非所能隆<lb/>
興元年試南省魏文節公杞時為參詳攜三䇿以見知<lb/>
舉張燾曰此文拙古必故人張武子所作使欲得士願<lb/>
以進燾許之後撤試果良臣也杞晩居小溪山中日從<lb/>
酬唱其作詩或終嵗不出一語官止監左藏庫詩集十<lb/>
卷至咸淳間彌甥徐直諒始裒刻于廣信郡<lb/>
<pb n="KR2k0025_WYG_005-13a"/>
　　史彌逺<lb/>
史彌逺字同叔忠定罷相歸東湖與弟彌堅先後生忠<lb/>
定深器之嘗曰吾以不言兵後必有為宰相者二子優<lb/>
劣吾未能審也一日攜客游湖寺二子從忠定隂戒從<lb/>
者進食踰晡時彌逺獨凝坐絶怒色忠定始異之登進<lb/>
士第折節下士與東萊吕祖謙相游從忠定下世以大<lb/>
理司直遷諸王宫大小學教授出知池州提舉浙東常<lb/>
平入為起居郎兼資善堂直講權禮部侍郎韓侂胄為<lb/>
<pb n="KR2k0025_WYG_005-13b"/>
平章軍國事師敗江淮蜀吳曦反彌逺與皇子榮國公<lb/>
密議入啟皇后召夏震傳詔殛死之初餘杭趙汝譡汝<lb/>
談集歴代皇后事號曰坤鑒進后禁中后頗向之㑹彌<lb/>
逺議誅侂胄后計遂決而汝談兄弟終彌逺世不得入<lb/>
朝嘉定元年知樞密院事後拜右丞相去偽學禁贈朱<lb/>
熹叙復故丞相趙汝愚吕祖泰等官召林大中樓鑰故<lb/>
老十五人入朝十五年皇子榮公薨立濟國公竑為皇<lb/>
子時彌逺相已久皇子在府中與左右隂言丞相輔政<lb/>
<pb n="KR2k0025_WYG_005-14a"/>
有不便語寖聞丞相惡之乃密以越州宗室子與莒為<lb/>
沂王後更名貴誠援高宗立普安恩平二王故事將復<lb/>
立為皇子十七年八月㑹寧宗大漸亟白皇后言貴誠<lb/>
賢德皆先帝猶子遂宣遺詔立為皇太子即帝位是為<lb/>
理宗復為相十年紹定二年薨于賜第贈中書令追封<lb/>
衛王諡忠獻在相位二十六年其行事見宋史及羣賢<lb/>
奏議理宗特御製神道碑額曰公忠翊運定䇿元勲之<lb/>
碑子宅之幼習明國家典制理宗入繼大統宅之甫弱<lb/>
<pb n="KR2k0025_WYG_005-14b"/>
冠預其議後官至同知樞密院事為戸部尚書括浙右<lb/>
田虚籍幾百萬理宗大悦後按其田皆諸道舊𨽻始罷<lb/>
徴而田籍宋社亡猶在至今病之幼子宇之官至觀文<lb/>
殿學士謙儉不自奉冬月居敗屋葛㡡敝衾後疾革問<lb/>
疾者入卧榻皆驚異之<lb/>
　　張虙<lb/>
張虙字子宓唐建中宰相鎰之裔家慈溪清水上莊號<lb/>
清水張氏家訓嚴整子孫多孝謹嵗時田作無大小咸<lb/>
<pb n="KR2k0025_WYG_005-15a"/>
承命有將赴南宫者宗長命曰第幾郎特免摘茶虙習<lb/>
詩易復工詞賦寧宗即位為别院省試第一故事天子<lb/>
諒隂免䇿士潜邸進士當自陳陞名虙不肯調臨江教<lb/>
授樓宣獻見而器之俾闔族子弟師事之暨為翰林學<lb/>
士復舉以自代為浙東安撫司屬官帥檄虙剡縣督舊<lb/>
逋虙謝不能除太學正叙遷愽士時金將亡上疏言昔<lb/>
聞其衰則喜今聞其衰當愳今雖足以偷一時之安閒<lb/>
而所當深防者實在于自治遷祕書丞兼王府教授以<lb/>
<pb n="KR2k0025_WYG_005-15b"/>
疾出守南康郡有朱文公儀禮黄幹所刻而喪祭禮未<lb/>
備虙求善本補之改處州政不病民而除其病于民者<lb/>
性澹泊復奉祠家居端平元年天子遴選經筵官以國<lb/>
子司業兼侍講召虙講月令至孟秋决獄訟必端平反<lb/>
復數百言復成月令解十二卷以進陞國子祭酒工部<lb/>
侍郎厖眉冠帶諸生望之肅如也年八十卒後諡文靖<lb/>
　　袁韶<lb/>
袁韶字彦淳幼從正獻公燮學于城南淳熙癸夘與鄉<lb/>
<pb n="KR2k0025_WYG_005-16a"/>
書明年當赴禮部願卒受業是嵗闔郡上禮部俱不第<lb/>
公獨以舊牒登淳熙丁未第嘉泰中為吳江丞蘇師<lb/>
旦恃韓侂胄威福撓里中役法黄公犖為常平使者檄<lb/>
公覈田以定役蘇密諭意言吳江多姻黨倘相容當薦<lb/>
為京朝官公不聽是嵗更定戸籍承徭賦者皆蘇黨蘇<lb/>
諷言者將論去黄公丞以是事白于朝且薦之未幾蘇<lb/>
敗公得為桐廬宰桐廬多宗室持縣事無有善去者公<lb/>
始至絶謁莫敢撓錢唐岸嵗為潮齧率取石桐廬備禦<lb/>
<pb n="KR2k0025_WYG_005-16b"/>
公言廟子山左右皆石不必旁取鄰郡遂得永免嘉定<lb/>
辛未召為太常寺主簿縣父老旗皷蔽江以餞至于富<lb/>
陽泣謝曰吾曹不復輸石矣後為左司郎中接伴金使<lb/>
者使者索嵗幣語慢甚公曰昔兩國誓約止令輸燕不<lb/>
聞有㫖在汴使者語塞是嵗真文忠公德秀亦言幣當<lb/>
絶公實啟之嘉定庚辰尹臨安自是幾十年理訟精簡<lb/>
道不拾遺里巷爭呼為佛子所治疑獄不可勝紀至今<lb/>
遺老猶能言之杭城多火灾訟公十嵗無是患其後林<lb/>
<pb n="KR2k0025_WYG_005-17a"/>
介繼之法盡弛太室省部皆燼紹定戊子拜同知樞密<lb/>
院事李全反山陽時相欲以静鎮揚州告急飛檄載道<lb/>
杭州爭有逃避者拜浙西制置使仍治臨安以鎮遏公<lb/>
謁相言揚失守則京口不可保淮將如卞整崔福皆可<lb/>
用適崔奉閫命來樞府公夜與同見相故事無暮謁相<lb/>
府公言崔實可用雅量鎮浮恐非今時所當先相疑逼<lb/>
已不悦卒罷政歸里端平奉祠薨時年七十有七贈少<lb/>
傅後以郊恩累贈太師國公<lb/>
<pb n="KR2k0025_WYG_005-17b"/>
　　臧格<lb/>
臧格字正子鄞縣人慶元五年進士第與慈溪張虙為<lb/>
友虙自以為不及也嘗曰正子才爽邁下筆痛快相從<lb/>
四十年與虙守樸學者良異為太常丞定諡三先生周<lb/>
元公曰大哉元乎易為乾元之首春秋為始年之法天<lb/>
下之理盖未嘗無其初也古道修明人心純一聖賢之<lb/>
功固無自而見不幸而涣散殫殘之餘有能復振遺響<lb/>
俾絶者自我而續晦者自我而明是故有元之義焉孟<lb/>
<pb n="KR2k0025_WYG_005-18a"/>
軻氏沒異端滋熾重以專門于漢清談于晉至唐則文<lb/>
藝沈痼以迄五季之陋幾于蠧蝕不存矣宋興鉅公名<lb/>
人舄奕後先其聞道亦不為淺大㮣更相推激不離乎<lb/>
文字論議之末而挈提宗㫖有濓溪先生出焉先生道<lb/>
學淵懿超然自達夐出乎萬物之表而其最深切者太<lb/>
極有圖所以發其理之幽祕易通有書所以闡其圖之<lb/>
精微圖有無窮之義書有不盡之言學者潛玩而服行<lb/>
之探二氣五行之運見中正仁義之本識人物動静之<lb/>
<pb n="KR2k0025_WYG_005-18b"/>
别斷斷乎其有功于斯世也近世朱文公某張宣公某<lb/>
吕成公某尊敬斯學或列之篇詩或記于書後或辯于<lb/>
注釋之詳或嚴于問對之確先生之名益閎大光明于<lb/>
時矣謹按諡法主善行德曰元先生博學力行㑹道有<lb/>
元脈絡貫通上接乎洙泗條緒精密下逮乎河洛以元<lb/>
易名庶㡬百世之下知孟氏之後觀聖道者必自濓溪<lb/>
始謹議明道先生曰濓溪𫝊者有二程先生載惟二先<lb/>
生天分不齊及其體道成德則同歸一致有司舉節惠<lb/>
<pb n="KR2k0025_WYG_005-19a"/>
之典未幾從而區别然二先生所得又豈容以差殊觀<lb/>
哉謹攷伯淳先生窮理盡性開示後學潞國太師叶之<lb/>
公言以表其墓曰明道先生夫道之不明天實憫之今<lb/>
天篤生賢哲資稟特異天意固有所屬矣居洛十年充<lb/>
養備至融㑹貫通内外洞徹人見其氣貌肅然不敢即<lb/>
也而和氣充浹見面盎背遽色厲辭亡有也人見其接<lb/>
物粹然若可易也而望之崇深截截乎規矩準繩不敢<lb/>
慢也局度清越故世若將凂焉而克勤小物雖鄙賤猥<lb/>
<pb n="KR2k0025_WYG_005-19b"/>
𤨏弗之憚也立言灑落近而易知扣之則無窮出之則<lb/>
愈新也竊議先生者所見自不一而不知先生道積于<lb/>
中固純乎弗雜也抑嘗究極先生所以用力之地矣謂<lb/>
心不可以一事留謂學不可以一善止有適有莫戒其<lb/>
非天下之全客氣未消防其為義理之勝以至去新學<lb/>
之支離非釋氏之不相聯屬忌學者之先立標準斥記<lb/>
誦者之玩物喪志盖圭角少露皆先生之所不予若訓<lb/>
息為生則曰中無間斷推明易理即曰敬無間斷純亦<lb/>
<pb n="KR2k0025_WYG_005-20a"/>
不已此天之所以為天也先生妙造精義渾渾無涯其<lb/>
體統盡在是歟異時身居御史不用文字以懲詆訐之<lb/>
失元祐羣賢悉處散地先生獨有憂色使之協濟于朝<lb/>
以施調一之功安有紹聖報復之禍哉按諸諡法中正<lb/>
精粹曰純先生博大閎深與乾同體非中正精粹而何<lb/>
伊川先生狀其行曰純粹如良金吕本中摭諸先賢之<lb/>
論曰温然純粹張宣公嘗為之贊亦曰㑹其純全今諡<lb/>
以純庶足以賓其實當伊川先生曰講道一門天下皆<lb/>
<pb n="KR2k0025_WYG_005-20b"/>
知有河南二程之學明道早世天下學者以其事明道<lb/>
者事伊川焉緬惟伊川先生材資勁正法度森嚴凡其<lb/>
造理淵源發微指極者無非明天地之正理行天下之<lb/>
正道貫通融液有不待閑邪而誠自存者竊窺仞牆方<lb/>
且自敬而又曰入道莫如敬不敬何以致知曰主一之<lb/>
謂敬不一則二三矣至于涵養則是敬急迫則非敬其<lb/>
著察之深似若一毫不敢少肆先生之學專以敬為主<lb/>
充養既至固宜粹然一出于正也由是用其所學上足<lb/>
<pb n="KR2k0025_WYG_005-21a"/>
以正君心下足以正人心先生被命經筵凡所建明殆<lb/>
不一疏宫庭至嚴閎也欲備知皇帝動息以隨事規切<lb/>
六<hi>闕</hi>起居有時也欲講官同日晉見從容納誨畨直以<lb/>
冀數召輪侍以希陳説乞坐講以表崇儒之實不避嫌<lb/>
名以抑尊君之道凡所以薫陶人主之德性者固無嫌<lb/>
乎詳也毎念先生一遇進講則宿齋預戒期以感動上<lb/>
心豈是求精于章句之末頰舌之嘵嘵哉當人欲蔽痼<lb/>
之餘必使天下知有大學之書嘗攷易傳等書莫非經<lb/>
<pb n="KR2k0025_WYG_005-21b"/>
世之大法誨人之要説也然精微嚴密之㫖所以扶世<lb/>
立教者惟上足以正君心下足以正人心指歸為最切<lb/>
謹按諡法庶物從之曰正請諡以正孰曰不宜格久在<lb/>
郎署家貧願得補外史丞相靳不與久之微有怨語丞<lb/>
相善鑒人蹙額曰臧君骨清非守土相吾遲遲不外除<lb/>
誠愛臧君今若是以鄉里旁近與之遂守台州迓吏至<lb/>
門果卒<lb/>
　　陳卓<lb/>
<pb n="KR2k0025_WYG_005-22a"/>
陳卓字立道居仁子甫壯嵗登進士第宦意泊如也守<lb/>
江州寧國有清白名其守寧國也以中書舍人補外道<lb/>
繇臨安將之官丞相以故欲見之卓謝不往丞相深器<lb/>
之繇是卒為翰苑官李全反淮安朝廷靳護事益露卒<lb/>
褫全爵卓詔至淮人益自勵太廟灾草罪已詔京師爭<lb/>
感動丞相願貶秩繇是詔端平元年鄭清之為相二年<lb/>
真德秀以翰林學士為參知政事卓為簽書樞密院事<lb/>
二制俱下未幾即丐祠歸里平生不營産業以贊書所<lb/>
<pb n="KR2k0025_WYG_005-22b"/>
酬金築世綸堂人或戲之曰此真金屋也退居十有六<lb/>
年薨年八十有六諡清敏將葬事不能具丞相吳潜聞<lb/>
之為作書閫帥以助孫定孫侍祖父力學孝謹出處進<lb/>
退每怡色以告遂深奇之其諡清敏也一時朝士皆後<lb/>
進定孫力請于朝卒得請其奉諱日哭泣薦祀如平生<lb/>
亦以耆年終<lb/>
　　樓昉<lb/>
樓昉字暘叔與弟昞俱以文名少從吕成公于婺其文<lb/>
<pb n="KR2k0025_WYG_005-23a"/>
汪洋浩愽宜於論議援引叙説小能使之大而統宗據<lb/>
要風止水静泊然不能以窺其涘故其從學者凡數百<lb/>
人最顯者鄭清之應㒡鄭次申趙與懽善章表李璧黄<lb/>
裳為侍從所為文俱出昉手嘗編歴代文章為一編業<lb/>
進士者咸誦之宋世鄞士善論䇿台越進士嵗率數十<lb/>
人來相從繇昉手守興化軍以卒清之既相追贈直龍<lb/>
圖閣率其弟子祭于墓復立甬東書院<lb/>
　　袁甫<lb/>
<pb n="KR2k0025_WYG_005-23b"/>
袁甫字廣微父正獻公教授城南年尚幼諭諸生以立<lb/>
志為先甫首領其㫖後問道于慈湖楊先生先生曰學<lb/>
以自得為貴正獻之言也心明則本立矣繇是慨然以<lb/>
斯道自任舉進士第一為校書郎當遷願侍親東歸通<lb/>
判湖州十有五年為外官守衢州饒州遷江東提㸃刑<lb/>
獄一以𫝊心為本講授學者復取孝經衍其説告于屬<lb/>
邑與象山修白鹿為中庸詳説而講明之朱陸之説分<lb/>
各立黨與遂為之言曰道一而已和而不同乃所以和<lb/>
<pb n="KR2k0025_WYG_005-24a"/>
也道無終窮先賢之切磋有不同者將歸于一則未始<lb/>
不同也江東大饑所存活十餘萬人諸郡咸立祠以奉<lb/>
端平元年始召為祕書少監以論史嵩之和議罷嘉熙<lb/>
元年除中書舍人復以和議論嵩之罷時金將亡事𩔖<lb/>
靖康戰非素技必曰和然正論者所恥後賈似道諱和<lb/>
國以亡而宋三百年卒未見以戰利二者俱難言也後<lb/>
除兵部侍郎兼給事中國子祭酒以權兵部尚書在位<lb/>
卒諡正肅居家嚴正中年絶嗜慾一室湛如子弟終日<lb/>
<pb n="KR2k0025_WYG_005-24b"/>
侍立未嘗有惰容子從守永州善尺牘力倣其儀矩孫<lb/>
裒能詩文諳臺閣故事其亡也鄉里惜之<lb/>
　　趙與懽<lb/>
趙與懽字悦道父希言令仁和有稱築臨平新堤護田<lb/>
四萬頃後為右司佐丞相言楮幣必當便民舊幣諉民<lb/>
民何所用俸稍兩用官吏則猶當受之後奉祠以卒與<lb/>
懽美儀觀音吐如鳴鐘相者言貴在是然貧亦在是後<lb/>
官節度使家資無百金餘希言知沂王嗣觀察使與莒<lb/>
<pb n="KR2k0025_WYG_005-25a"/>
賢以告丞相丞相心善之先屬矣聞其語意益喜隂以<lb/>
托希言希言死寧宗命丞相召觀察入禁遂命與懽同<lb/>
載以入繇是驟陞刑部郎凡所議擬理宗深信之金亡<lb/>
歸明人集兩淮築館致餉不絶河南察罕范用吉求内<lb/>
附力言侯景之害理宗悟不受後尹臨安上隂受輔郡<lb/>
獻納與懽憂之願以酒所羨餘入貢益論理財之害為<lb/>
國危亡本罷諸郡獻納史嵩之起復三學交論上命與<lb/>
懽調護寢其事上言人言可畏非俾致仕不可後卒如<lb/>
<pb n="KR2k0025_WYG_005-25b"/>
其議善薦士馬光祖吳革李伯玉牟子才楊棟陳仲微<lb/>
後皆為大官侍經筵進春秋集解性孝友拜安德軍節<lb/>
度使戸部月以海艘致俸至則分三族合旁近宗黨完<lb/>
聚于家死之日貧不能葬理宗愍之賜田以養其子若<lb/>
干人贈太師諡清敏子孟傳壯嵗守嚴州有亷直名屢<lb/>
守名郡必載弟妹以行車數十兩後為江東坑冶使者<lb/>
丞相賈似道同其至城下論去貧不能載其弟妹歸衆<lb/>
咸憐之尹臨安受丞相陳宜中謀殛殿前帥韓震震黨<lb/>
<pb n="KR2k0025_WYG_005-26a"/>
率所部排禁城門以行晚守鄉郡臨安自紹興皆已納<lb/>
土謝太后詔諭自明繇台孟𫝊奉表如詔㫖復以宣撫<lb/>
使守郡至元十五年世祖皇帝詔入覲拜浙東宣慰使<lb/>
以歸二十一年復召入都除集賢學士卒于都第三子<lb/>
孟何咸淳七年進士第通春秋去褒貶凡例為法度編<lb/>
陵陽牟應龍以同年銘其墓曰吁嗟先生白首窮經無<lb/>
財而富無爵而榮<lb/>
　　史彌忠<lb/>
<pb n="KR2k0025_WYG_005-26b"/>
史彌忠字良叔鄞縣人進士第初為鄂州咸寧尉官滿<lb/>
歸里槖中裝視之官時良多里人羨企之其父慚怒彌<lb/>
忠愳召里人畢集悉發篋以示皆書帙也監文思院門<lb/>
楊文元公署薦剡曰質直而才遜德無競宰廬陵邑有<lb/>
能名後守南安㑹盜甫平為政尚安輯蠲白撰錢以便<lb/>
民守吉州治如南安蠲田租十有八萬閩冦大作提舉<lb/>
福建常平鹽茶事薦陳樞密鞾為招捕事定功賞一不<lb/>
受真文忠公時居建寧遺書美之時從弟彌逺久在相<lb/>
<pb n="KR2k0025_WYG_005-27a"/>
位數勸其歸年未七十首乞致仕後子嵩之為丞相除<lb/>
寶謨閣待制繼除龍圖閣學士凡十一封至金紫光祿<lb/>
大夫夫婦就養相府數告歸遂除資政殿學士賜笏頭<lb/>
毬紋帶終于東湖之里贈少師保寧軍節度使鄭國公<lb/>
諡文靖初為尉咸寧趙方尉蒲圻己酉嵗嵩之生庚戌<lb/>
嵗方亦生子葵兩家交持羊酒相賀日者云二尉子皆<lb/>
極貴後彌忠薦方于朝為太師而嵩之葵范俱立功襄<lb/>
漢二子先後為丞相葵范端平開邊嵩之帥襄力言不<lb/>
<pb n="KR2k0025_WYG_005-27b"/>
可繇是交惡嵩之入相葵在外奉書幣于其父援鄂州<lb/>
事契怨稍解然亦竟不能平也嵩之别有傳<lb/>
　　史彌堅<lb/>
史彌堅字固淑忠定王浩之幼子少警敏端静忠定奇<lb/>
之忠定召赴慶壽班退朝有憂色彌堅時侍側問其故<lb/>
忠定愀然曰李妃悍惡上欲廢之念未有以對即應曰<lb/>
嘉王即位母子位號必改正今所言議者當執咎忠定<lb/>
愕然曰計得矣翌日見上議遂寢上問忠定卿幼子當<lb/>
<pb n="KR2k0025_WYG_005-28a"/>
已擇婚對忠定謝臣子彌堅幼未知學何敢議姻事上<lb/>
曰朕兄女年相若朕定議成之兄女崇憲靖王伯圭女<lb/>
也後以軍器監尹臨安韓侂胄敗兄彌逺入相以嫌出<lb/>
為潭州湖南安撫使平湖冦羅孟傳守建寧行義倉法<lb/>
真文忠公紀其政績守鎮江力薦劉宰于朝以兄久相<lb/>
位數勸歸不聽遂食祠祿于家有十六年判牘神敏舊<lb/>
有書判清明集皆能吏極選彌堅與焉後以資政殿學<lb/>
士光祿大夫卒賜諡忠宣吳泳行詞有云在熙寧則不<lb/>
<pb n="KR2k0025_WYG_005-28b"/>
黨于熙寧如安國之于安石在元祐則不趨于元祐如<lb/>
大臨之于大防<lb/>
　　史嵩之<lb/>
史嵩之字子申曽祖木建炎元年金兵猝至率姑姊母<lb/>
妻五族暨其隣保航海得完者踰二千人木孫五人皆<lb/>
登進士第嵩之少倜儻喜經濟嘗與内弟陳塤講學山<lb/>
寺寺僧厭之嵩之怒夜焚其廬去後登第從父丞相彌<lb/>
逺曰新調官當何之嵩之願官襄漢彌逺在相位最久<lb/>
<pb n="KR2k0025_WYG_005-29a"/>
向仕内郡實不知襄漢表裏心大喜即調為襄陽戸曹<lb/>
襄帥陳□嵗索調用増阸塞丞相不能拒嵩之密疏地<lb/>
里言某地當撤戍某當増防丞相如其言下之帥大驚<lb/>
軍費減十六不十年與□為代端平二年趙范趙葵弟兄<lb/>
用師河南丞相鄭清之主議嵩之奏不可師大衂繇是<lb/>
三姓交惡拜參知政事督視諸道兵拜丞相加都督嘉<lb/>
熙四年入相解光黄圍城渝州皆嵩之善用將士功然<lb/>
不喜儒士迂緩㑹父彌忠卒將起復三學交論之未幾<lb/>
<pb n="KR2k0025_WYG_005-29b"/>
臺諫合疏服闋勒致仕居家十三年以卒嵩之晚嵗願<lb/>
守蜀且圖江上陽羅堡為要塞後卒如其言贈少師安<lb/>
德軍節度使諡莊肅弟岩之更四路安撫資政殿大學<lb/>
士<lb/>
　　鄭清之<lb/>
鄭清之字德源少母胡氏將就蓐三日甑鳴甫生嫡母<lb/>
欲不舉丘嫂邊氏請于舅姑願己乳之既貴奉邊氏如<lb/>
母卒為之服朞以報教授峽州江陵帥趙方善風鑒夜<lb/>
<pb n="KR2k0025_WYG_005-30a"/>
夢有告者曰明日當有貴客至宜敬禮之遲明典客以<lb/>
峽州教授謁入方從㕔屏闚清之狀貌黧瘠且短小殊<lb/>
不稱所告夢賓次坐逾日昃方往來益視清之危坐迄<lb/>
不惰方大器服設高㑹見其二子挾使受拜禮且曰公<lb/>
他日大貴願以累公後為相卒拔其二子曰葵為丞相<lb/>
曰范為襄陽帥後王師入洛皆葵范贊啟之初召為國<lb/>
子録史丞相彌逺密語曰皇子濟國公未正儲號動止<lb/>
躁淺似不宜負荷沂王宫新立嗣子容止端謹煩君為<lb/>
<pb n="KR2k0025_WYG_005-30b"/>
講官善輔導之即除魏惠憲王府教授寧宗崩以沂王<lb/>
所後子即帝位是為理宗寶慶元年除起居郎逾年權<lb/>
給事中進翰林學士未幾拜簽書樞密不十年為丞相<lb/>
遂召真德秀魏了翁崔與之趙汝談徐僑尤焴洪咨䕫<lb/>
王遂李宗勉杜範游似袁甫李韶凡數十人為侍從等<lb/>
官是為端平元年三年行明堂禮九月大雷電罷家居<lb/>
凡十年淳祐五年入朝拜奉國軍節度使兼侍讀七年<lb/>
拜太傅右丞相九年進左丞相凡四登相位耄年章表<lb/>
<pb n="KR2k0025_WYG_005-31a"/>
皆手屬藁愛奬文士應㒡劉克莊嘗力薦之卒致大用<lb/>
端平初相四方稱為小元祐及再相㑹行公田新楮幣<lb/>
上方獨斷郡守大帥時有内署清之力不能止十一年<lb/>
薨贈尚書令魏郡王諡忠定<lb/>
　　應㒡<lb/>
應㒡字之道昌國人以詞賦試南省第一㒡未第時袁<lb/>
越公韶為京尹㒡為之掌牋記留門下一夕坐有美堂<lb/>
欣然若有得同門客吳必大善樂府暮從外歸問曰何<lb/>
<pb n="KR2k0025_WYG_005-31b"/>
欣然也以擬明堂詔書屬對甚善答之吳哂曰一第脱<lb/>
饑寒猶未能明堂詔何施焉㒡後直内制卒用所擬語<lb/>
而吳以樂府游公卿困躓以死教授臨安府鄭丞相清<lb/>
之見其文奇之始叙為同舍生樓昉教授鄉里時㒡最<lb/>
後至清之固不識也清之將拜相俾草相麻後卒用之<lb/>
㒡以著作郎兼學士院權直端平開邊兵敗洛陽㒡預<lb/>
邊議坐斥而清之亦罷相居東湖益與㒡蒐拾文史號<lb/>
建章集皆制誥所需也清之再相㒡復用以侍郎掌内<lb/>
<pb n="KR2k0025_WYG_005-32a"/>
制遂力薦為内相理宗疑焉一夕召㒡入院降詔游似<lb/>
右丞相鄭清之奉國軍節度使兼侍讀趙與懽皇兄安<lb/>
德軍節度使開府儀同三司皇弟貴謙與芮授少保凡<lb/>
五制夜四鼓進入上始信之翌日即除翰林學士後拜<lb/>
參知政事以疾告歸卒<lb/>
　　范楷<lb/>
范楷字子式鄞縣人嘉定元年登進士第調安慶府懷<lb/>
寧尉再授建康府轉般倉秩滿謁吏部時年六十袁越<lb/>
<pb n="KR2k0025_WYG_005-32b"/>
公韶與楷在淳熙間同貢于鄉且同年生嘉定十二年<lb/>
越公已尹臨安一見越公吾老當歸第求一近缺以便<lb/>
養越公笑不答密薦于丞相改臨安府教授遷宗正丞<lb/>
　　吳從龍<lb/>
吳從龍奉化人李全之變提孤軍為前鋒援不至被擒<lb/>
使至泰州城下誘降終不屈死之廟祀泰州維揚賜額<lb/>
褒忠官其弟從虎淳祐間應㒡奏言從龍有晉解揚漢<lb/>
路中大夫之節請賜諡咸淳中黄裳乞立傳<lb/>
<pb n="KR2k0025_WYG_005-33a"/>
　　余天錫<lb/>
余天錫字純文昌國人祖父滌教授史忠定子孫因居<lb/>
于鄞天錫亦教授其子忠獻家性謹愿絶不與外事忠<lb/>
獻器之是時忠獻在相位久皇子濟公深嫉之念欲有<lb/>
廢置而近屬無有㑹沂王宫無嗣丞相欲借是隂立為<lb/>
後備天錫試于鄉秋告歸丞相曰今沂王無後里中宗<lb/>
子族屬相似賢厚者幸具以來天錫渡江與越僧同舟<lb/>
舟抵西門天大雨僧言門左有全保長家可避雨如其<lb/>
<pb n="KR2k0025_WYG_005-33b"/>
言訪之保長知為丞相館下客具鷄黍甚肅須臾有二<lb/>
子侍立全曰此吾外孫也日者嘗言二雛後極貴問其<lb/>
姓長曰趙與莒次曰與芮天錫憶丞相所屬其號亦良<lb/>
是問其生年月日告于丞相相命二子來保長大喜鬻<lb/>
田治衣冠心以為沂邸後可冀也集姻黨且詫其遇已<lb/>
行天錫見于相府丞相善相人大奇之計事泄不便遽<lb/>
復使歸保長大慙其鄉人亦竊笑之逾年相忽曰越二<lb/>
子可復來乎保長謝不肯相密諭曰二子長最貴宜撫<lb/>
<pb n="KR2k0025_WYG_005-34a"/>
純文家遂載與歸母夫人朱氏為沐浴教字禮度益閑<lb/>
習未幾召入嗣沂邸迄即帝位是為理宗天錫嘉定十<lb/>
七年進士寶慶元年超除起居郎不數年拜參知政事<lb/>
復守鄉郡母夫人封周楚國夫人壽過九十將以壽日<lb/>
拜天錫為相天錫以病卒贈太師諡忠惠弟天任為兵<lb/>
部尚書兄弟友恭方貧時率更衣以出終嵗同衾蓋晚<lb/>
貴盛復約以昭穆同葬子尚賓能守孝謹從子晦尹臨<lb/>
安守蜀復守鄉里在蜀以違言論閬州王惟中死士論<lb/>
<pb n="KR2k0025_WYG_005-34b"/>
少之<lb/>
　　王撝<lb/>
王撝字謙文其先開封人大父繇建炎渡江居于鄞撝<lb/>
博學耿介非其友不與語幼學于里師樓昉為文醇深<lb/>
善議論壯嵗試詞學科不中輙棄去自誓曰它日必<lb/>
令二子業有成後登進士第同年余天錫參知政事屬<lb/>
教其子弟嵗終致束脩以謝堅不肯受拱立言曰二兒<lb/>
習詞學鄉里無完書願從公求尺牘往借周益公𫝊内<lb/>
<pb n="KR2k0025_WYG_005-35a"/>
翰番陽三洪公暨往昔習詞學者凡二十餘家所藏書<lb/>
余欣然許之後二子果俱中科為安吉丞攝令長興捐<lb/>
俸賙水災再攝新城復斥餘財五萬緡代貧民賦遷國<lb/>
子正將作監主簿時丞相史嵩之為相乞補外以避通<lb/>
判婺州御史劉晉之誣衢州掾慮囚受賕刑獄使者不<lb/>
直之命撝審實撝言誠無是事晉之怒而婺之士民咸<lb/>
言撝處置實當晉之不敢犯晉之蓋史相黨人也後攝<lb/>
郡去之日以羨財數十萬留于官改祕書丞後守徽州<lb/>
<pb n="KR2k0025_WYG_005-35b"/>
至郡廩亡三月儲暨解去粟支一年帛萬匹而所宜得<lb/>
錢復助少府用遷吏部郎中兼崇政殿説書疏言羣臣<lb/>
遜志之言多逆耳矯拂實未之見其議剴切深中時病<lb/>
嘗預修四朝史為輿服志六卷後直祕閣知温州長子<lb/>
應麟别傳次子應鳯與兄生同日其學淹愽精切為文<lb/>
詞操筆立就佐淮南牋記填委每入閣口占命吏即上<lb/>
馬去丞相知其能文詞召為太常博士將以内制處之<lb/>
甫入國門即死所為詞科文漢郡縣山川風俗記最詳<lb/>
<pb n="KR2k0025_WYG_005-36a"/>
洽得文體<lb/>
　　謝昌元<lb/>
謝昌元字叔敬西蜀資州人幼嵗見劉文節公光祖于<lb/>
簡州應對敏解為題扇贈之且勉以學見魏文靖公了<lb/>
翁復奇之𩔖試四川第一調紹慶府教授後守施州築<lb/>
城以修禦開慶元年除太學愽士遷太常愽士知封州<lb/>
新學校提舉廣東常平茶鹽奏蠲鹽銀以寛民力疏入<lb/>
不報捐俸卒代償之為沿海參議官因家于鄞德祐元<lb/>
<pb n="KR2k0025_WYG_005-36b"/>
年以著作郎遷祕書少監當開慶初長子大椿挈其家<lb/>
屬來東南舟由鄂渚世祖皇帝時為大王駐兵江滸獲<lb/>
其舟載以歸問大椿知為蜀士子甚愛之俾給事殿中<lb/>
十四年世祖平宋迺命子召昌元入朝上深器之呼為<lb/>
南儒預議中書省事時南士為上所推重者曰青陽夢<lb/>
炎王虎臣暨昌元皆為尚書上既厭代是後南士郎署<lb/>
官亦不復用矣為禮部尚書上疏言増軍餉結民心除<lb/>
舊吏戢新軍上允其議又乞行選舉收遺書擇按察官<lb/>
<pb n="KR2k0025_WYG_005-37a"/>
嚴贓吏法置登聞皷院至元混一之際凡所朝議昌元<lb/>
諸人皆得預聞後以老告歸卒葬于鄞<lb/>
　　黄震<lb/>
黄震字東發慈溪縣人中進士第為尉有能名後為史<lb/>
館檢閲入對言危亡灾異在旦夕而緇黄出入宫禁亡<lb/>
節失朝廷體度宗大怒諭中書削秩罷丞相嘉其直出<lb/>
為通判廣德軍郡守賈蕃世丞相兄子也恃勢以喜怒<lb/>
決郡事震争不屈後相知曲由兄子卒兩易為紹興府<lb/>
<pb n="KR2k0025_WYG_005-37b"/>
通判未幾守撫州兼提舉常平復兼提㸃刑獄時諸郡<lb/>
社倉法大弊震言法出三代猶有損益減息濟民青苗<lb/>
法非不善也弊卒不可救今社倉弊亦在是遂發所儲<lb/>
錢買田以代息撫人德之震為人清介自守臨川陸學<lb/>
𫝊四方震獨崇朱氏學其為文悉本之又尊其門人黄<lb/>
幹書鋟梓于撫善論利害奏疏明暢曲盡人謂其甚似<lb/>
朱氏後為提舉浙東常平陞直寶章閣福王趙與芮判<lb/>
紹興朝命俾為長史以佐震不拜國事日蹙朝廷宰輔<lb/>
<pb n="KR2k0025_WYG_005-38a"/>
争避去震知不可為歸寶幢山中誓不入城府所居日<lb/>
湖圖籍器物争掠取亦不問在史館時以鄉先生楊文<lb/>
元公張文靖公右軍統制吳從龍死事乞入史館每閲<lb/>
經史文集輙疏其精要辨論曰日抄若干卷春秋禮記<lb/>
皆為集傳其死也里人私諡之為文絜先生<lb/>
　　陳肖孫<lb/>
陳肖孫字伯巖中進士第鯁介清苦操筆決詞訟曲當<lb/>
事理賈似道咸淳為相不喜四明士獨黄震陳肖孫為<lb/>
<pb n="KR2k0025_WYG_005-38b"/>
名監司士論莫易也以提㸃刑獄守嘉禾郡帑不妄用<lb/>
絶互送禮繇是蠲逋錢二十萬米四萬子姪合食唯蔬<lb/>
食脱粟人呼為菜湯知府㑹安吉冦作以措置失宜罷<lb/>
澤不及子朝議惜之遂官其子丞相署曰陳肖孫一亷<lb/>
可取當官其子年六十一終<lb/>
　　袁洪<lb/>
袁洪字季源七嵗通詩書春秋受業王先生鑐父嚴州<lb/>
守奇之初父與柄臣賈氏同名遂退屏居里益内治産<lb/>
<pb n="KR2k0025_WYG_005-39a"/>
業父死後兄<hi>闕</hi>析貲産父事之盡力無私年十七以大<lb/>
父越公恩補官馬光祖守臨安徴為佐以敏達聞命徴<lb/>
責旁縣不受令禮部尚書李伯玉中書舍人劉震孫以<lb/>
治劇材薦佐兩浙轉運潜説友為轉運使檄督寧國絹<lb/>
十六萬自嘉熙以來名存實亡當取景定至今年逋潜<lb/>
恐數夥命它吏卒如所言胡太初刻削阿僻數謝病不<lb/>
許遷太社令時賈相不樂四明人與同郡士六十餘人<lb/>
坐廢家居講學不及世務其畜德逺權勢如此賈乃悔<lb/>
<pb n="KR2k0025_WYG_005-39b"/>
起奉葉州雲臺觀祠祿調補通判建康慮囚句容縱偽<lb/>
造楮幣連坐者二百餘人時大兵南下帥趙溍出督兵<lb/>
江上城中大駭夜縱火剽掠出郭去密捕首亂者數人<lb/>
斬之乃安諸將益桀驁請較射于是出私帑具賞先發<lb/>
三矢三中衆大驚服溍遁諸將釋兵歸淮西總領費伯<lb/>
恭遁乃微服詣行在所屢遷咸不拜宋亡諸無賴構陷<lb/>
衣冠陳參議允平在陷中帥命招討王世强捕治于是<lb/>
儒服入白人情未安不絶告訐非所以示綏懷也帥悟<lb/>
<pb n="KR2k0025_WYG_005-40a"/>
釋允平由是上變者輙斥去至元十五年入覲世祖皇<lb/>
帝召見授朝列大夫同知邵武路總管府事改温竝以<lb/>
疾辭二十七年侍御史程鉅夫奉㫖求江南賢士徴以<lb/>
應詔辭不起迎師友好賓客喪葬婚嫁不能任者給財<lb/>
無靳疾疚則治藥以拯之人嘗有過者内愧讋伏然必<lb/>
委曲覆護不以罪之其累善積行此其𩔖也大德二年<lb/>
改處州命下卒鄉人莫不垂涕泣隂德尤著云<lb/>
　　汪之林<lb/>
<pb n="KR2k0025_WYG_005-40b"/>
汪之林字德仲尚書大猷之族孫幼嵗見樓宣獻公言<lb/>
行淵懿善尺牘見後進道嘉言善行灑灑不倦舊與賈<lb/>
丞相游賈相少嵗事游狎其母禁止之聞與德仲游不<lb/>
復語晚守汀州歸里自守貧益甚以終<lb/>
　　蔣曉<lb/>
蔣曉字堯臣伯父峴為諫議大夫以京官奏之謝不受<lb/>
後登第作邑有政聲為文勁正閲唐金石刻最多故其<lb/>
文時似之後以將作監主簿終善威儀巍坐終日不倦<lb/>
<pb n="KR2k0025_WYG_005-41a"/>
所言皆唐宋遺事<lb/>
　節婦<lb/>
冀國夫人葉氏慈溪人歸于史冀公簡冀公年二十五<lb/>
為縣從事尉受賕杖平民冀公獨愍之以杖首雜朱殷<lb/>
以進初舉杖血流于凥尉怒以水抆拭之誠偽尉益怒<lb/>
據桉即以平民所受罪杖之歸數日死時夫人年二十<lb/>
有五有娠冀公死且囑曰若生女當嫁果男也幸謹視<lb/>
之夫人泣受其言後得男曰詔隣保咸曰汝家若是褓<lb/>
<pb n="KR2k0025_WYG_005-41b"/>
中兒寧可恃耶夫人自誓不聽晝夜工紡績俾其子從<lb/>
師于鄉且曰讀書以行已為先操筆為文辭非聖賢本<lb/>
㫖後其子訖為善士鄉黨化慕能使争忿不直者皆自<lb/>
訟不復至縣庭夫人晩嵗理生産益自裕養孤女數人<lb/>
俾有歸年八十六以終凡十八封至冀國夫人詔以八<lb/>
行科舉不就後贈冀國公鄉人稱為八行太師而史氏<lb/>
孫曽貴盛繇夫人始丞相三人浩彌逺嵩之執政二人<lb/>
才宅之視執政三人彌堅守之岩之侍從二人彌大彌<lb/>
<pb n="KR2k0025_WYG_005-42a"/>
忠待制二人彌正寛之卿監四人彌忞望之定之宣之<lb/>
進士二十六人才浩彌大彌逺彌忠彌悆彌遜彌謹彌<lb/>
忞彌應彌鞏岩之嵩之佺之望之及之本之能之胄之<lb/>
俊卿有之常之即之介之䝉卿唐卿<lb/>
　孝行<lb/>
楊慶鄞人父病貧不能召醫迺剔股肉啖之良已其後<lb/>
輙以為常自紹聖至宣和刲肝割乳饋親者凡五最後<lb/>
母病不能食慶取右乳焚之以灰和藥進焉入口遂差<lb/>
<pb n="KR2k0025_WYG_005-42b"/>
久之乳復生每勝日輙以筍輿載母禱于阿育王山佛<lb/>
祠年六十餘視聽聰明負儋行逺如四十許人宣和三<lb/>
年守樓异以事聞于朝不報名其坊曰崇孝紹興七年<lb/>
守仇悆申前請十二年有㫖旌表門閭蠲免賦税仇公<lb/>
悆曰韓退之作鄠人對以毁傷肢體為害義而匹夫單<lb/>
人身隔草莽軌訓之理未宏汲引之徒多闕而乃行成<lb/>
于内情發自天使稍知詩書禮義之説推其所存出身<lb/>
事主臨難伏節死義豈減介之推安金藏哉<lb/>
<pb n="KR2k0025_WYG_005-43a"/>
孫之翰字文舉慈溪金川鄉鷄鳴山人少志乎學母疾<lb/>
革刲體取肝為粥以進越夕母如醉自醒乃厎于寧守<lb/>
趙伯圭將聞于朝文舉曰本心救親他無所覬守不奪<lb/>
其志年六十六卒于嘉泰二年葬五磊山<lb/>
張超昌國縣狀元橋東人家鬻素食為業超自幼孝年<lb/>
十九父縈患氣疾寖篤醫禱無效超乃炷香刲脇取肝<lb/>
煑粥以進不踰日父病愈乾道二年十二月守趙伯圭<lb/>
舉楊慶例命縣厚加優恤嘉泰四年令葛洪與免徭役<lb/>
<pb n="KR2k0025_WYG_005-43b"/>
仍封植其父母墓禁採樵云<lb/>
吳璿定海人父璋以邊功補副尉璋妻宋氏病璿刲股<lb/>
療之而愈年九十三迺終璿與妻楊氏更病男安禮安<lb/>
時皆刲股以進安禮療其母且至再焉璿七十九乃終<lb/>
楊氏尚在年八十九矣前守李沐以聞于朝嘉泰三年<lb/>
有㫖長吏常切存䘏府命縣令王百揆建崇孝門以旌<lb/>
之後令商逸卿趙汝□重修<lb/>
童八娘鄞之通逺建嶴人居小溪朱氏崇孝庵之側一<lb/>
<pb n="KR2k0025_WYG_005-44a"/>
日虎銜其祖母女手曳虎尾祈以身代虎為釋祖母銜<lb/>
女以去時侍郎林栗侍親官于此目擊兹事既而來守<lb/>
以聞于朝未報而奉祠云<lb/>
　逸士<lb/>
蔣宗霸周顯德初人為人慈善温謹口誦摩訶鄉人稱<lb/>
之曰蔣摩訶時有僧游奉化寓岳林寺攜布囊與六七<lb/>
小兒行歌于道曰顛狂彌勒隨所乞咸受囊中鄉人亦<lb/>
稱之曰布袋和尚摩訶心異之而摩訶布袋名益著與<lb/>
<pb n="KR2k0025_WYG_005-44b"/>
之處逾三年一日同浴長汀摩訶視布袋背有目布袋<lb/>
曰吾為汝所窺當去矣吾以布袋贈汝俾子代代為衣<lb/>
冠家布袋歸岳林坐逝葬封山後越帥遣介過蜀遇布<lb/>
袋道中卒舊游四明識之迺曰為吾謝摩訶相見已近<lb/>
願自愛卒歸至岳林道所以發棺視之唯錫杖浄缻焉<lb/>
卒遇摩訶述其語摩訶曰吾已知之一日造城别親友<lb/>
以逝好事者或曰布袋釋氏所謂彌勒也今岳林遂為<lb/>
布袋道場云<lb/>
<pb n="KR2k0025_WYG_005-45a"/>
朱棣字彦誠鄞人初本江南士子靖康初挈家逃難伏林<lb/>
莽冒溪谷行抵明越之界萬山嵯峨望一石室壁立千<lb/>
仞規舍其中忽有老父曰此聖公巖也神人居之上每<lb/>
有金鼓聲且毒蛇猛獸守其窟烏可往棣下顧曰吾止<lb/>
平地而遇冦必無幸者匿此中未必犯于是棄擔持糒<lb/>
㳂崖魚貫而進居旬有五日絶無可怖者而岡嶺秀出<lb/>
泉石清泚真仙者所居殆忘其歸望崖竇數有異光心<lb/>
頗疑之因梯竹而上得一黒匣緘鐍甚固一劍横其外<lb/>
<pb n="KR2k0025_WYG_005-45b"/>
啟其中有書與印言役鬼治病之術冦退奉之以去設<lb/>
璮而事之自是役鬼神如反掌最異者能追魂胗脈人<lb/>
有病妻則胗其夫父則胗其子有祟則以法治之無祟<lb/>
吞符亦安合沙鄭瓚嘗伺其作法往觀焉見其據桉而<lb/>
坐運指于袖噀水于口以桃茢麾使而鬼神自至訊鞫<lb/>
論報若官府然問曰此何法也棣曰非法也周天大數<lb/>
也大衍所謂成變化而行鬼神也夫天地日月五星列<lb/>
宿與夫山川草木飛潛動植之屬不越乎是況于人乎<lb/>
<pb n="KR2k0025_WYG_005-46a"/>
況于鬼神乎儒者知成變化之數而行鬼神之數未之<lb/>
知也成變化者數之方也行鬼神之數數之圓也棣妻<lb/>
戴氏姙㓜子神降于奉化張氏家言上帝使續棣法某<lb/>
日則生戴亦夢一道士顙有珠曰上帝使為子代天行<lb/>
法俄入于懷如期不血而生皮髮指甲猶三易其名曰<lb/>
定鄭瓚摭其實記之蓋乾道七年也<lb/>
　<lb/>
　<lb/>
<pb n="KR2k0025_WYG_005-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　延祐四明志卷五<lb/>
</p>
<p>
</p>
  </div>
</body>
</text>
</TEI>
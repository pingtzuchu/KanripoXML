<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大唐西域記</head>
    <p>
<pb n="KR2k0137_WYG_000-1a"/>
欽定四庫全書　　　　　史部十一<lb/>
　大唐西域記　　　　　　地理類十<hi>外紀之屬</hi>
　　提要<lb/>
　　　　<hi>臣</hi>等謹案大唐西域記十二卷唐沙門𤣥奘<lb/>
　　　　譯僧辯機撰案唐書西域列傳唐貞觀中𤣥<lb/>
　　　　奘西遊天竺諸國晁公武讀書志載是書作<lb/>
　　　　𤣥奘撰鄭樵藝文畧則作大唐西域記十二<lb/>
　　　　卷𤣥奘撰西域記十二卷辯機撰分為兩書<lb/>
<pb n="KR2k0137_WYG_000-1b"/>
　　　　明焦竑經籍志亦仍其誤惟陳振孫書録解<lb/>
　　　　題作大唐三藏法師𤣥奘譯大總持寺僧辯<lb/>
　　　　機撰與今本合考是書後有辯機記賛稱𤣥<lb/>
　　　　奘法師以貞觀三年褰裳遵路杖錫遐征薄<lb/>
　　　　言旋軔謁帝洛陽肅承明詔載令宣譯辯機<lb/>
　　　　為大總持弟子撰斯方志則是書為𤣥奘所<lb/>
　　　　譯而辯機撰次成書可無疑矣昔晉法顯作<lb/>
　　　　佛國記其文頗畧唐書西域列傳較為詳核<lb/>
<pb n="KR2k0137_WYG_000-2a"/>
　　　　此書所序諸國皆唐書所不載則史所録者<lb/>
　　　　朝貢之邦此所記者經行之地也辯機記賛<lb/>
　　　　句下間有注文或曰唐言某某或曰某印度<lb/>
　　　　境疑為原注又有校正譯語云舊作某某訛<lb/>
　　　　者及每卷之末附有音釋疑為後人所加第<lb/>
　　　　十一卷僧伽羅國條中有明永樂三年太監<lb/>
　　　　鄭和見國王阿烈苦奈兒事自今錫蘭山即<lb/>
　　　　古之僧伽羅國也至祈福民庶作無量功徳<lb/>
<pb n="KR2k0137_WYG_000-2b"/>
　　　　共三百七十字亦注者附記之語呉氏刋本<lb/>
　　　　誤連入正文也所列凡一百三十八國中摩<lb/>
　　　　掲陀一國釐為八九卷記載獨詳所述多佛<lb/>
　　　　典因果之事而舉其地以實之晁公武讀書<lb/>
　　　　志稱𤣥裝至天竺求佛書因記其所厯諸國<lb/>
　　　　凡風俗之宜衣服之制幅隕之廣隘物産之<lb/>
　　　　豐嗇悉舉其梗槩葢未詳檢是書姑據名為<lb/>
　　　　説也我<lb/>
<pb n="KR2k0137_WYG_000-3a"/>
　　皇上開闢天西咸歸版圖<lb/>
　　欽定西域圖志徵實傳信凡前代傳聞之説一一<lb/>
　　　　釐正至於西方譯語亦無不為之辨舛訂訛<lb/>
　　　　足以昭示奕禩此書音譯既多乖舛而侈陳<lb/>
　　　　靈怪尤屬誕妄無稽然山川道里頗有足備<lb/>
　　　　參考者姑録存之以廣異聞焉乾隆四十五<lb/>
　　　　年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR2k0137_WYG_000-3b"/>
　　　　　　　　　　總　校　官<hi>臣</hi>陸　費　墀<lb/>
<pb n="KR2k0137_WYG_000-4a"/>
大唐西域記序<lb/>
若夫玉毫流照甘露灑於十千金鏡揚輝薫風被於有<lb/>
截故知示現三界奥稱天子之尊光宅四表式標域中<lb/>
之大是以慧日淪影像化之跡東歸帝猷宏闡大章之<lb/>
步西極有慈恩道場三藏法師諱𤣥奘俗姓陳氏其先<lb/>
潁川人也帝軒提象控華渚而開源大舜賔門基厯山<lb/>
而聳構三恪照於姬載六竒光於漢祀書奏而承朗月<lb/>
逰道而聚徳星縱壑駢鱗培風齊翼世濟之美鬱為景<lb/>
<pb n="KR2k0137_WYG_000-4b"/>
胄法師藉慶誕生含和降徳結根深而䓲茂導源浚而<lb/>
靈長竒開之歳霞軒月舉聚沙之年蘭薫桂馥洎乎成<lb/>
立藝殫墳素九臯載響五府交辟以夫早悟真假夙照<lb/>
慈慧鏡真筌而延佇顧生涯而永息而朱紱紫纓誠有<lb/>
界之徽網寳車丹枕寔出世之津途由是擯落塵滓言<lb/>
歸閒曠令兄長捷法師釋門之棟幹者也擅龍象於身<lb/>
世挺鶖鷺於當年朝野挹其風猷中外羨其聲彩既而<lb/>
情深友愛道睦天倫法師服勤請益分隂靡棄業光上<lb/>
<pb n="KR2k0137_WYG_000-5a"/>
首擢秀檀林徳契中庸騰芬蘭室抗策平道包九部而<lb/>
吞夢鼓枻𤣥津俯四韋而小魯自兹徧逰談肆載移凉燠<lb/>
功既成矣能亦畢矣至於太初日月燭燿靈臺子雲鞶<lb/>
帨發揮神府於是金文蹔啟佇秋駕而雲趨玉柄纔撝<lb/>
披霧市而波屬若㑹斵輪之㫖猶知拜瑟之㣲以瀉瓶<lb/>
之多聞泛虛舟而獨遠迺於轘轅之地先摧鍱腹之誇<lb/>
井絡之鄉遽表浮杯之異遠邇宗挹為之語曰昔聞荀<lb/>
氏八龍今見陳門雙驥汝潁多竒士誠哉此言法師自<lb/>
<pb n="KR2k0137_WYG_000-5b"/>
幼迄長逰刃𤣥籍名流先達部執交馳趨末忘本摭華<lb/>
捐實遂有南北異學是非紛糺永言於此良用憮然或<lb/>
恐傳譯踳駮未能筌究欲窮香象之文將罄龍宫之目<lb/>
以絶倫之徳屬㑹昌之期杖錫拂衣第如遐境於是背<lb/>
𤣥灞而延望指葱山而矯迹川陸綿長備嘗艱險陋博<lb/>
望之非遠嗤法顯之為局逰踐之處畢究方言鐫永幽<lb/>
賾妙窮津㑹於是詞發雌黄飛英天竺文傳貝葉聿歸<lb/>
震旦太宗文皇帝金輪纂御寳位居尊載佇風徽召見<lb/>
<pb n="KR2k0137_WYG_000-6a"/>
青蒲之上迺睠通識前膝黄屋之間手詔綢繆中使繼<lb/>
路俯摛睿思乃製三藏聖教序凡七百八十言今上昔<lb/>
在春闈裁述聖記凡五百七十九言啟𤣥妙之津書揄<lb/>
揚之㫖蓋非道映雞林譽光鷲嶽豈能緬降神藻以旌<lb/>
時秀奉詔翻譯梵本凡六百五十七部具覽遐方異俗<lb/>
絶壌殊風土著之宜人備之序正朔所暨聲教所覃著<lb/>
大唐西域記勒成一十二卷編録典奥綜覈明審立言<lb/>
不朽其在兹焉<lb/>
</p>
<p>
</p>
  </div>
</body>
</text>
</TEI>
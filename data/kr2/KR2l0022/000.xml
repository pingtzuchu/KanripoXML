<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0022_WYG_000-1a"/>
御製人臣儆心錄序<lb/>
　朕惟人臣立身制行本諸一心心正則為忠為直衆美<lb/>
　集焉不正則為姦為慝羣惡歸焉是故心者萬事之本<lb/>
　美惡之所由出也顧事有殊塗心惟一致一於國則忘<lb/>
　其家一於君則忘其身如此者不特名顯身榮邦家亦<lb/>
　允賴之矣若夫姦邪之流樹黨營私怙權亂政卒至身<lb/>
　名俱喪為國厲階葢縁居恒無正心之功一當勢利遂<lb/>
　昬迷瞀亂狂肆驕矜上昧王章下乖臣誼或作威而聨<lb/>
<pb n="KR2l0022_WYG_000-1b"/>
　羽翼或比匪而效奔趨如譚泰石漢以累世舊臣久叨<lb/>
　恩遇不思圖報逞臆横行跋扈自恣目無綱紀陳名夏<lb/>
　則一介豎儒驟䝉顯拔倚任深重賜賚優隆而乃背德<lb/>
　植交蔑法罔上此皆自作罪孽以致隕厥身家朕歴稽<lb/>
　往古宵人誤國代代有之觀諸近事復炯鑒昭然足為<lb/>
　永戒恐後之為臣者或仍蹈覆轍負主恩而渝素志至<lb/>
　於身罹刑憲悔悼無由故推原情狀而論列之録成一<lb/>
　編以為人臣儆心之訓云<lb/>
<pb n="KR2l0022_WYG_000-2a"/>
順治乙未季春日序<lb/>
<pb n="KR2l0022_WYG_000-3a"/>
　欽定四庫全書　　　　史部十二<lb/>
御定人臣儆心錄　　　　　　職官類二<hi>官箴之屬</hi>
　　　提要<lb/>
　　　　　<hi>臣</hi>等謹案人臣儆心録一卷順治十二年大<lb/>
　　　　　學士王永吉恭纂仰邀<lb/>
　　欽定凡八篇一曰植黨二曰好名三曰營私四曰徇<lb/>
　　　　　利五曰驕志六曰作偽七曰附勢八曰曠官<lb/>
　　　　　前有<lb/>
<pb n="KR2l0022_WYG_000-3b"/>
　　御製序葢因勲臣譚泰石漢大學士陳名夏等先後<lb/>
　　　　　以驕怙伏法因推論古來姦臣惡迹<lb/>
　　訓誡羣臣俾共知炯鑑也夫一氣流行化生萬品鸞<lb/>
　　　　　梟並育穀稗同滋實理數之不得不然故有<lb/>
　　　　　君子必有小人雖唐虞盛時四凶亦廁名子<lb/>
　　　　　朝列無論秦漢以下也不幸而遇昏亂之世<lb/>
　　　　　則匪人得志其禍遂中于國家前明諸權倖<lb/>
　　　　　是也幸而遇綱紀修明之時則翔陽所照物<lb/>
<pb n="KR2l0022_WYG_000-4a"/>
　　　　無匿形雖百計彌縫終歸敗露則陳名夏諸<lb/>
　　　　人是也在我<lb/>
　世祖章皇帝聖裁果斷<lb/>
　睿鑒英明足以駕馭羣材照臨萬象雷霆一震鬼蜮<lb/>
　　　　潛蹤雖有僉壬諒不敢復蹈覆轍而<lb/>
　聖人慮周先事杜漸防微恐小人惟利是營多昏其<lb/>
　　　　智于陳名夏等不以為積愆已稔自取誅夷<lb/>
　　　　反以為操術未工别圖揜葢因<lb/>
<pb n="KR2l0022_WYG_000-4b"/>
　特頒宸翰普示班聨曲推其未發之謀明繪其欲施<lb/>
　　　　之策俾共知所聚黨而私議者已畢在<lb/>
　洞照之中如九金鑄鼎先圖魑魅之形儻逢不若皆<lb/>
　　　　可以指而目之名而呼之山鬼之伎倆自窮<lb/>
　　　　而無所逞也<lb/>
　　　國家重熙累洽百有餘年<lb/>
　列聖相承並<lb/>
　乾綱獨斷從無如前代姦臣得以盜竊魁柄者豈非<lb/>
<pb n="KR2l0022_WYG_000-5a"/>
　祖宗貽謀有以垂萬年之<lb/>
　家法哉乾隆四十六年八月恭校上<lb/>
　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　總　校官<hi>臣</hi>陸　費　墀<lb/>
<pb n="KR2l0022_WYG_000-6a"/>
　欽定四庫全書<lb/>
御定人臣儆心録<lb/>
　　　　　　　　　　　　大學士王永吉恭纂<lb/>
　　　植黨論<lb/>
　　自古國家太平之治率由大小臣工協力和衷以熙<lb/>
　　庶績乃能久安長泰流譽靡窮顧為臣之道其類不<lb/>
　　一大約不植黨與不愛虚名不營已私不貪賄利敬<lb/>
　　以飭躬誠以事上耿介自立勤慎莅官其至要者矣<lb/>
<pb n="KR2l0022_WYG_000-6b"/>
　　若此則品行以端學術以正而功業以成稱曰純臣<lb/>
　　庻幾無媿彼邪臣則不然其作慝也多端而要莫大<lb/>
　　乎植黨當其始進每以小忠小信矯飾身名乘人主<lb/>
　　銳意圗治之時巧售其術以邀知遇人主推誠以任<lb/>
　　待之不疑倖據要津事權在握於是假王朝之刑賞<lb/>
　　逞一已之威靈廣樹私朋以為羽翼陽託舉直錯枉<lb/>
　　之名陰行黨同伐異之計附已者譽而援之躋於通<lb/>
　　顯逆已者毁而攻之陷於罪戻其意將使謇諤之士<lb/>
<pb n="KR2l0022_WYG_000-7a"/>
　盡去朝端凡析圭擔爵之人必皆出其門而後已浸<lb/>
　淫日久而匪類漸滋國事漸壞流禍可勝道哉或曰<lb/>
　植黨之禍既如此矣將踽踽涼涼獨立無耦而後可<lb/>
　乎古人之言達道終及朋友之交則又何也曰不然<lb/>
　亦各權其重耳夫人平居里閈則重友誼比肩事主<lb/>
　則重臣節重臣節即不得復論交情是以君子之事<lb/>
　君也不茍為同不求為異其心祗知夙夜匪懈以事<lb/>
　一人而已故孔子曰君子周而不比和而不同亦何<lb/>
<pb n="KR2l0022_WYG_000-7b"/>
　植黨之有如虞廷二十二人或都或俞或吁或讓其<lb/>
　時師師濟濟庶尹允諧夫豈無朋黨而後世不得目<lb/>
　之為黨若唐之李逢吉秉政擅權引用張文新李訓<lb/>
　李續之李虞劉栖楚姜治張權輿程昔範之徒分布<lb/>
　要劇勢震朝野傾陷正直李宗閔惡李徳裕則引用<lb/>
　牛僧孺等以排擯之而徳裕亦與宗閔各分朋黨更<lb/>
　相傾軋致使其君興歎於去河北賊易去朝中黨難<lb/>
　而唐祚因之以不振矣宋之章惇罔上行私引用蔡<lb/>
<pb n="KR2l0022_WYG_000-8a"/>
　卞林希張商英黄履來之邵周秩上官均等居要地<lb/>
　任言責協謀朋奸報復仇怨而蔡京蔡攸至於父子<lb/>
　為敵各立門户宋亦以衰嗟乎以終身之心力不用<lb/>
　之致君澤民而用之呼朋樹黨不用之服官行政而<lb/>
　用之怙姦嫉賢究乃毒釀一時穢流萬世勢權有盡<lb/>
　唾笑無窮夫何益哉彼有國者亦奚利有此臣哉此<lb/>
　植黨之風人臣所當深戒者也<lb/>
　　好名論<lb/>
<pb n="KR2l0022_WYG_000-8b"/>
　凡為臣者宜崇實效不宜務虚名務名者其行必矯<lb/>
　其意必浮茍取一時之聲稱而其言與事之當否弗<lb/>
　顧也推原厥心以為吾發之於言舉之於事但可以<lb/>
　見吾志成吾名足矣至於必可見之施行必可埀之<lb/>
　永久者則皆貽之君上而彼不與夫使人人盡懷好<lb/>
　名之心則國家之實事又將誰倚為戚為休不相闗<lb/>
　切如秦人視越人之肥瘠漠然無所動其心豈非不<lb/>
　忠之大者哉或曰孔子曰君子疾没世而名不稱名<lb/>
<pb n="KR2l0022_WYG_000-9a"/>
　亦人所宜尚也茍盡不好名將敗徳踰閑罔知所忌<lb/>
　不更可懼乎曰不然夫敗徳踰閑之徒乃不可一日<lb/>
　容於世者也烏足道哉所謂不好名者令其専力於<lb/>
　實以期有濟於國耳使實至而名從之則名非浮名<lb/>
　詎不甚美惟一意於好名而不顧其實則雖言若近<lb/>
　正事若近理皆斷不可行斷不可久者矣是故以好<lb/>
　名之心事主則輔佐必不誠名為將順而實則陰飾<lb/>
　依阿名曰劻勷而實則外沽侃直以好名之心用人<lb/>
<pb n="KR2l0022_WYG_000-9b"/>
　則舉錯必不當所奬進者炫燿浮華之輩而擯抑者<lb/>
　淳樸厚重之儒以好名之心進言則建白必不純或<lb/>
　附於雷同而非本肺腑或出於矯激而自命孤髙以<lb/>
　好名之心治民則愛養必不篤興一利或名美而實<lb/>
　背除一害或名去而實存以好名之心飭行則踐履<lb/>
　必不端或糲食敝服以鳴其亷或厚貎深情以文其<lb/>
　度彼將以欺世盜聲匿情干譽而一朝敗露伎倆畢<lb/>
　窮上必見棄於君下必見絶於友如王衍殷浩之流<lb/>
<pb n="KR2l0022_WYG_000-10a"/>
　其明鑒也不特此充好名之弊必黨比矜争貽害深<lb/>
　逺如東漢李膺荀昱等徒以善善惡惡更相標榜立<lb/>
　顧廚俊及之名至隕其軀無禆於世此其人皆賢者<lb/>
　而好名之弊尚至於斯況夫不崇實效純務虚名上<lb/>
　則誤君外則誤世内則誤身者乎於戯可戒也已<lb/>
　　營私論<lb/>
　天地以無私成其至公人君奉之以馭天下故喜怒<lb/>
　無毗刑賞必當況為人臣者而可懷私心以自遂者<lb/>
<pb n="KR2l0022_WYG_000-10b"/>
　乎夫私每起於一念之㣲而害必及於天下之大不<lb/>
　可以不戒也何也人惟無私則其識明其守堅其道<lb/>
　平其衷坦何徳不成何功不立茍一有私則雖有過<lb/>
　人之才為私所撓而皆不能以自見其遇事也明知<lb/>
　為當行者或以不便於已而已之及不當行者則又<lb/>
　明知其故第以有便於已而必行因之意慮昏憒是<lb/>
　非淆亂外拂乎輿論而中常懷夫瞻顧之思欲望其<lb/>
　進正人陳正言建正業豈可得哉是故營私之人深<lb/>
<pb n="KR2l0022_WYG_000-11a"/>
　藏厥心乘間而發往往假正大之論議濟其陰險之<lb/>
　謀以幾倖於人之墮其術中而不覺甚則以彼私心<lb/>
　措諸行事跡其外亦似正人君子之所為而曖昧之<lb/>
　衷常不可以質鬼神而告天地於是後國家之正務<lb/>
　而先便身圗慮不及於四方而常急為子孫之計至<lb/>
　或有所汲引則不問其人之賢與愚才之能與否而<lb/>
　惟私是視所愛且譽者必其比昵者也不則有恩於<lb/>
　彼者也不則欲招致之以為腹心者也所憎且毁者<lb/>
<pb n="KR2l0022_WYG_000-11b"/>
　必其疎逺者也不則有怨於彼者也不則勲名才望<lb/>
　出於已右而思所以排擠之者也夫惟出於私心故<lb/>
　愛憎毁譽乖謬若此如唐之李林甫忌張九齡李適<lb/>
　之盧絢則百計陰陷去之而後快喜王鉷吉溫羅希<lb/>
　奭則引置要地以排抑正人嗟乎林甫秉國之鈞不<lb/>
　可謂不尊十有九年不可謂不久賜以貢物不可謂<lb/>
　不渥而乃恣意行私恐負君恩而不顧尚得謂之有<lb/>
　人心哉私之不可不去也如斯矣然則去私當奈何<lb/>
<pb n="KR2l0022_WYG_000-12a"/>
　曰化乃褊心祛乃忌心正乃偏心上惟效忠於主下<lb/>
　惟加意於民逺則思後世之公評近則愛一身之名<lb/>
　節然仰不愧于天俯不怍于人足以酧君恩而有益<lb/>
　于天下為人臣者其慎思之<lb/>
　　徇利論<lb/>
　利之禍人甚矣哉古來臣以之敗名䘮徳亡身覆宗<lb/>
　蔑不由此如張禹之内殖貨財元載之外通賕賂王<lb/>
　戎之執籌㑹計石崇之聚賄争豪或被僇于當時或<lb/>
<pb n="KR2l0022_WYG_000-12b"/>
　貽譏于後世故書儆貨利詩刺貪人魯褒致論於錢<lb/>
　神崔烈見嘲于銅臭利之當戒自昔然矣或曰利何<lb/>
　以禍人至此哉曰利也者利之反而害之隣也循利<lb/>
　之徒其處心積慮昕夕圗維者惟利而已大則縱其<lb/>
　谿壑之欲而細不遺夫錙銖念一注于豐腴而遂不<lb/>
　復有及人之恵豈更能卑躬約已以名義為重哉是<lb/>
　故嗜慾勝則神智昏昧久大之圗而計不出乎眉睫<lb/>
　其始也亦未嘗無砥礪之志而一為利奪即頓䘮其<lb/>
<pb n="KR2l0022_WYG_000-13a"/>
　所守不惜寡廉鮮恥以求之或機械巧設欺世以遂<lb/>
　其侵漁或殘虐横加戕物以行其饕餮不知罔利既<lb/>
　久叢怨必深既衆論之所難容必王章之所不貸即<lb/>
　令偶逃國憲坐擁家貲而天道忌盈多藏賈禍詎得<lb/>
　長享富厚哉嗟嗟既已委身為臣矣試思朝廷之所<lb/>
　以任已者何其重百姓之所以望已者何其殷與夫<lb/>
　生平之所以自許者何其逺且大而孶孶焉唯利是<lb/>
　逐尚堪靦顔立於人世耶度其心不過圗一已之逸<lb/>
<pb n="KR2l0022_WYG_000-13b"/>
　豫耳博一時之聲勢耳貽後人之饒裕耳夫逸豫之<lb/>
　樂孰與禮義之髙聲勢之浮榮孰與事功之不朽貽<lb/>
　以饒裕孰若貽以清白之為安且蹈危履險貪得無<lb/>
　厭凶於而身害於而家又何如知止知足不辱不殆<lb/>
　以潔其身而保其家也故漢臣董仲舒有言皇皇求<lb/>
　財利常恐乏匱者庶人之意也皇皇求仁義常恐不<lb/>
　能化民者大夫之意也奈何居大夫之位而為庶人<lb/>
　之行哉且大臣不亷無以率下則小臣必汚小臣不<lb/>
<pb n="KR2l0022_WYG_000-14a"/>
　亷無以治民則風俗必壞層累而下誅求勿已害必<lb/>
　加於百姓而患仍中於邦家欲冀太平之理不可得<lb/>
　矣夫利之為名人莫不知避今試詬一人曰汝徇利<lb/>
　彼必艴然不受也及其見利又往往口鄙而心羨之<lb/>
　或心知其非蔽於欲而躬蹈之曰吾姑取焉未必遽<lb/>
　至於害也又奚怪乎清文濁質者之比比哉故反覆<lb/>
　乎徇利之害令貪利者静思而力改之耳<lb/>
　　驕志論<lb/>
<pb n="KR2l0022_WYG_000-14b"/>
　今夫萬乘之君至尊也百官兆民㒺不從令茍惟所<lb/>
　欲為孰能沮之然且兢兢焉仰畏天監俯顧民碞凡<lb/>
　行政用人必式協輿情而不之咈乃為人臣子反逞<lb/>
　其驕志可乎哉是以人臣之行莫善於敬莫不善於<lb/>
　驕蓋驕則自盈自盈則惰慢之氣存於中傲肆之形<lb/>
　見於色雖有善焉莫之能蓋矣或曰驕之類可得聞<lb/>
　歟曰驕之為類多矣而大者有三有恃夫勲勞者有<lb/>
　矜夫才學者有挾夫權勢者夫䇿勲立業亦人臣分<lb/>
<pb n="KR2l0022_WYG_000-15a"/>
　内事耳在上者酬庸念舊或改容而禮貎之在下者<lb/>
　必不宜自恃勲勞遂可怠其臣節至若才能學問靡<lb/>
　有盡期謙則日底於有餘驕則日底於不足人臣幸<lb/>
　以才學見用於時政宜虚已受人集思廣益庶幾足<lb/>
　以答知遇而展經綸乃矜之而驕則雖有異材其亦<lb/>
　不足觀也已若夫大權重勢維辟所以宰制天下者<lb/>
　人臣靖共守法佐主分猷當以慶賞刑威還之朝廷<lb/>
　而已不擅乃挾之而驕則何道也凡此者莫不始於<lb/>
<pb n="KR2l0022_WYG_000-15b"/>
　自盈而其流弊遂不可殫述或曰其流弊奈何曰恃<lb/>
　勲勞者茍有侈然自詡之心則恣意而行鮮所顧忌<lb/>
　節制之則觖望之念生優而容之即又漸滋其䟦扈<lb/>
　夫徳不勝驕則功不勝罪人主縱欲矜其舊勲而貰<lb/>
　之詎可得哉矜其學而驕者謂天下之莫已若也於<lb/>
　是發論必以為嘉謨創法必以為成憲諛之則以為<lb/>
　賢而拂之即以為不肖夫天下之大豈無智能足以<lb/>
　藉資者而自彼視之皆無足取終至佞人日親正士<lb/>
<pb n="KR2l0022_WYG_000-16a"/>
　日踈豈第無益於身抑將貽誤於國矣恃權勢而驕<lb/>
　者多因人主謂其足用不免專望而優待之望之也<lb/>
　專彼則曰非我莫勝也待之也優乃又倚一人之所<lb/>
　重之而習為倨傲至於頤指當世淩轢百僚彼且不<lb/>
　知為驕也曰應也獨不念人主專望優待之意謂何<lb/>
　而忍負之耶是故以韓信之勲勞驕焉而竟至怨望<lb/>
　以王安石之才學驕焉而竟至執拗以竇憲之權勢<lb/>
　驕焉而竟至凌肆驕之流弊如此故曰人之行莫善<lb/>
<pb n="KR2l0022_WYG_000-16b"/>
　於敬莫不善於驕也或曰敬之善奈何曰唯敬則不<lb/>
　特不敢恃勲勞而方懼無以盡吾力不特不敢矜才<lb/>
　學而方懼無以副厥職不特不敢挾權勢而方懼無<lb/>
　以免於過夫如是則何驕之有哉<lb/>
　　作偽論<lb/>
　人君之於臣也猶父之於子子無不可告於父之隱<lb/>
　臣無不可達於君之情比而觀之其道一也故臣之<lb/>
　事君一切智術皆無所施而惟以區區之衷可相得<lb/>
<pb n="KR2l0022_WYG_000-17a"/>
　而罔間者無他曰誠而已矣不誠則偽偽則計謀日<lb/>
　益拙思曰益勞而所以事君之道日益乖是故一誠<lb/>
　有餘百偽不足人亦何事舍可恃之誠而作無益之<lb/>
　偽乎原作偽之心亦各有其故矣或有身居樞要而<lb/>
　中懷欺蔽欲以智巧惑主上之聰明遂乃反覆眩真<lb/>
　以默逞夫私臆者或有素承優渥而心懼衰替思以<lb/>
　迎合永固其恩寵遂乃顛倒是非而有所弗顧者<lb/>
　或有性本柔靡而希㫖取容或有懾於威嚴而萎苶<lb/>
<pb n="KR2l0022_WYG_000-17b"/>
　不振冀以獲上之歡心遂伺意屢遷不復自持其真<lb/>
　見者或有外通請謁而苞苴是徇或有内庇知交而<lb/>
　互為掩飾情殷私室念薄公家雖至身蹈欺䝉而不<lb/>
　遑自恤者或有躁競之流茍於進取乃縁飾亷隅以<lb/>
　倖遂夫詭獲者或有忌刻之徒慮夫人之勝已乃顯<lb/>
　與而陰誣至於嶮巇之形生於俄頃者此其所行不<lb/>
　同而為偽之心則一乃如之人無一可者小則挾術<lb/>
　以文姦如王成之偽増户口以邀求上考張湯之懷<lb/>
<pb n="KR2l0022_WYG_000-18a"/>
　詐面謾以致位三公大則藏欺以誤國如盧杞之陰<lb/>
　深險賊以脅衆樹威丁謂之憸狡過人以嫉賢誑主<lb/>
　有臣如此誠國家之大蠧哉大抵人臣之所望於君<lb/>
　動曰君其信我勿疑耳夫上之於下孰不欲以至誠<lb/>
　相接哉使人臣各秉誠以事其君亦何嫌何疑而不<lb/>
　視為手足腹心也者夫惟因偽而後疑因疑而不信<lb/>
　則皆作偽者之自取也故曰一誠有餘百偽不足嗟<lb/>
　乎偽亦奚利於人哉孟子曰人之所以異於禽獸者<lb/>
<pb n="KR2l0022_WYG_000-18b"/>
　幾希蓋以其有是至誠之心也今且去誠而崇偽其<lb/>
　於禽獸又奚擇乎故不誠則偽不偽則誠纎介之差<lb/>
　繆乃千里危乎㣲乎在人臣深辨之耳<lb/>
　　附勢論<lb/>
　夫人性不同或為剛克或為柔克而其能確乎立於<lb/>
　天地之間而不可㧞者則在有定識與定力有定識<lb/>
　則其察乎古今者明而辨乎人已者晰有定力則榮<lb/>
　辱不能揺其外而利害不能動其衷故夫和而不流<lb/>
<pb n="KR2l0022_WYG_000-19a"/>
　中立而不倚富貴不能淫貧賤不能移威武不能屈<lb/>
　者皆有定識定力者也此其人豈復有附勢之事哉<lb/>
　若夫附勢者往往内無所主而隨時事為去來外多<lb/>
　所依而因世俗為俯仰平居既無不易之守遇事又<lb/>
　鮮獨斷之才於是畏權門之赫奕羨仕路之紛華二<lb/>
　者交戰於胷而不能以自立有為名髙也者而亦與<lb/>
　之為名髙有為厚利也者而亦與之為厚利有為權<lb/>
　謀也者而亦與之為權謀唯諾其言脂韋其色則諧<lb/>
<pb n="KR2l0022_WYG_000-19b"/>
　媚之形也譎詐多方變遷不測則閃爍之衷也先意<lb/>
　以迎瞰時而發則機巧之術也是故當勢臣之盛也<lb/>
　倚為奥援趨承恐後密效其䇿顯樹其威及夫衰也<lb/>
　則去枯集菀曾不崇朝甚且回面訾議隨聲而攻擊<lb/>
　之以彌縫其故跡如林特劉承珪等之附王欽若而<lb/>
　助之姦邪呂恵卿陳升之之附王安石而恣為翻覆<lb/>
　豈非小人之尤者哉盍亦反而思之既一日為臣雖<lb/>
　以主上之嚴威或有失焉猶當直諫不阿補闕而效<lb/>
<pb n="KR2l0022_WYG_000-20a"/>
　之忠不敢自安於緘默彼勢臣亦臣耳果何怯於彼<lb/>
　何益於已而葸葸曲謹營營趨赴如是哉茍人臣見<lb/>
　勢而皆依附之則雖畢智盡能國家曾不得其一日<lb/>
　之用如唐之韓泰韓煜柳宗元劉禹錫附玉叔文唱<lb/>
　和議謀互相推奬中豈無一二智能之士而一失其<lb/>
　身為萬世詬良可鑒哉夫惟其無定識定力故至於<lb/>
　此或曰識與力何以定之曰在明大義在重大倫在<lb/>
　植大本在行大道而已使已之所明者聖賢之訓而<lb/>
<pb n="KR2l0022_WYG_000-20b"/>
　誠正之學也則孰得而亂之所重者君國之猷而臣<lb/>
　子之經也則孰得而淆之所植者直方之性而正大<lb/>
　之情也則孰得而撓之所行者忠孝之事而貞良之<lb/>
　誼也則孰得而誘之誠如是也亦奚畏且羨於勢而<lb/>
　附之為<lb/>
　　曠官論<lb/>
　人君執八柄以馭其臣人臣持一心以事其主此千<lb/>
　古不易之常經也是故得百庸臣不如得一能臣得<lb/>
<pb n="KR2l0022_WYG_000-21a"/>
　百能臣不如得一盡心之臣蓋才有長短所命於天<lb/>
　不可强而同也至於循分效忠之心無人不可以自<lb/>
　靖審若是斯庶官無曠庶績咸熙矣夫君之有庶官<lb/>
　也猶天然天有四時以成嵗功人君有庶官以舉百<lb/>
　職時失序則有愆伏之患官失職豈能免廢墮之憂<lb/>
　哉乃自古來曠厥官者往往而有怠弛之人玩愒嵗<lb/>
　月徒取膴仕厚禄以為光寵遂躭於逸豫不復䇿勵<lb/>
　以樹立勲名此便已而曠官者也庸鄙之人碌碌取<lb/>
<pb n="KR2l0022_WYG_000-21b"/>
　充位以為莫非王臣我何獨勞為於是隳國事於因<lb/>
　循而泄泄然曾無所表見於世此諉衆而曠官者也<lb/>
　邪曲之人遐棄正業若不相涉然乃持智計以徇私<lb/>
　則弗遺力逮王事埤我惟茍焉塞責不恤其他此背<lb/>
　公而曠官者也恣傲之人雖材足有為而髙自矜詡<lb/>
　愜其意則殫力任之而不辭少拂抑焉即倦懈心生<lb/>
　而故為不克勝任之狀此肆志而曠官者也若人者<lb/>
　以之治事則多敗事以之圗功則鮮成功猶儼然號<lb/>
<pb n="KR2l0022_WYG_000-22a"/>
　　為人臣不大可恥耶甚則有放蕩之人矯語清髙以<lb/>
　　禮法為拘牽視簿書為鄙俗乃遺落一切而宅其心<lb/>
　　於世事之表以縱情自娯如晉之王澄阮咸王尼胡<lb/>
　　母輔之等浮誕相矜廢弛職業至於頺風敗俗名教<lb/>
　　蕩然不更可歎息痛恨也哉昔公父文伯之母猶知<lb/>
　　勉其子以考職序業而稱書説禮之徒反昧此義是<lb/>
　　何其智出婦人下也蓋秩無論崇卑事無論大小職<lb/>
　　無論重輕惟克既厥心始為有利於國之臣子不然<lb/>
<pb n="KR2l0022_WYG_000-22b"/>
　　縻禄素餐尸位溺職猶欲長保身名不即罪戾其可<lb/>
　　得哉夫君之馭臣爵之禄之予之置之生之凡以教<lb/>
　　忠奬善勵天下人臣之心耳至人臣自昧厥心因以<lb/>
　　負上之心然後必不得已而有奪之廢之誅之之事<lb/>
　　夫豈在上之初念哉於戯治亂之理在庶官敬忽之<lb/>
　　幾在一心為人臣者奈何不察<lb/>
　<lb/>
御定人臣儆心録<lb/>
</p>
<p>
</p>
  </div>
</body>
</text>
</TEI>
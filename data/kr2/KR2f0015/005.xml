<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讜論集巻五</head>
    <p>
<pb n="KR2f0015_WYG_005-1a"/>
欽定四庫全書<lb/>
　讜論集巻五　　　　　　宋　陳次升　撰<lb/>
　　奏彈内侍王道<lb/>
臣風聞内臣王道先與内臣裴彦臣等同惡相濟協勢<lb/>
爲姦不敦人臣之禮有陵君父之心中外傳聞孰不扼<lb/>
腕除彦臣已先得罪而琳之過惡臣已别具彈奏而道<lb/>
之情罪亦不可赦伏望聖慈一就指揮施行<lb/>
　　奏彈内侍梁從政<lb/>
<pb n="KR2f0015_WYG_005-1b"/>
臣伏聞内都知梁從政爲哲宗升遐之初定策與章惇<lb/>
異論事奉聖㫖從政理當貶黜謂係神宗皇帝隨龍人<lb/>
特落省職降一官依舊延福宫使提舉亳州明道宫本<lb/>
家居住者竊以國家宗社至重治亂之機决於定策方<lb/>
其危疑之際從政輙敢交通宰執肆行姦謀冀揺國體<lb/>
若不利於聖躬原其罪犯冝在族滅陛下重念神考飛<lb/>
龍之日從政常預攀附未肆市朝已爲寛典然從政猶<lb/>
領使額提舉琳宫仍居近便典刑未正人心未厭伏望<lb/>
<pb n="KR2f0015_WYG_005-2a"/>
聖慈重行貶竄以允公議取進止<lb/>
　　奏彈内侍郝隨<lb/>
臣風聞有㫖特復内臣郝隨三官臣竊惟哲宗皇帝天<lb/>
資純粹徳性髙明而隨是時𨽻籍宫庭給事左右務爲<lb/>
機巧以蕩其心造作非義以惑其聽竊弄威福無敢誰<lb/>
何陛下臨御之初首先責降以示好惡詔命之下頗快<lb/>
輿議今方逾年特復三官未審何耶且刑罰者先王非<lb/>
得已而用之罰一將勸百也今隨之過惡尤著天下之<lb/>
<pb n="KR2f0015_WYG_005-2b"/>
所共知前日之責人人尚以爲輕今日復官又如此其<lb/>
遽既屈公議又戾國法何以彈壓姦凶伏望聖慈特罷<lb/>
復隨三官之命以副僉言取進止<lb/>
　　奏彈内侍劉瑗<lb/>
臣訪聞陛下在潛邸日察知都門親事官有勞遂援故<lb/>
例奏留占役使此事之小者也非有犯分難行之理干<lb/>
紊朝廷而管勾官劉瑗怒其恩非已出乃誣奏都監使<lb/>
臣爲之干請置之於罪又朝㫖嚴宗室門令限都監出<lb/>
<pb n="KR2f0015_WYG_005-3a"/>
入瑗乃揭牓府第扄鑰中門過為防守若踈哲宗親友<lb/>
之恩視萬乘之貴介弟如無有也按瑗乃本府之管勾<lb/>
官耳率一府之人奉事陛下反敢挾令作威若踈其所<lb/>
親用情作悻以悖其所事途人聞之莫不扼腕憤懣逮<lb/>
陛下誕受天命入奉累聖宗廟瑗宜自知罪咎恐懼引<lb/>
去尚敢偃然無所忌憚握要務受恩施彷徉於陛下之<lb/>
左右雖陛下天地徳量容忍不誅其如社稷何其如<lb/>
公議何昔晉文公為公子過曹衛鄭三國之君皆不為<lb/>
<pb n="KR2f0015_WYG_005-3b"/>
禮焉及文公既入而主夏盟伐曹與衞春秋謂其伐無<lb/>
禮而不議其修舊怨夫伐不失刑禮以立政此文公所<lb/>
以覇也今瑗以平昔悖悍陵鷔之迹猶朝夕親近而領<lb/>
内侍之政臣未敢謂其無包藏姦惡之心也臣聞而不<lb/>
言使陛下之失刑政此臣之大戮也又聞英宗之立非<lb/>
内侍都知任守忠意因循遲久未加斥逐反搆百端幾<lb/>
開兩宫大隙當時諫臣論奏以節度副使安置由是光<lb/>
獻得以修其慈英宗得以全其孝觀瑗前日之節陛下<lb/>
<pb n="KR2f0015_WYG_005-4a"/>
之立豈瑗所欲既懐疑忌心不自安焉能保其無他耶<lb/>
雖今日聖徳巍巍宫殿清肅必無可開之隙然小人姦<lb/>
險操心之危慮患之深造事非一端可料安得不思患<lb/>
而豫防之也伏望聖衷特正瑗之典刑以慰中外取進<lb/>
止<lb/>
　　第二<lb/>
臣近彈奏劉瑗充潜邸管勾官日誣奏都監干乞留親<lb/>
事官及扄鑰府門過爲防守顯有陵鷔之迹乞正典刑<lb/>
<pb n="KR2f0015_WYG_005-4b"/>
未䝉施行須至再瀆天聽者竊惟陛下聖徳淵懿出於<lb/>
天縱頃居潛邸御下以公事上以信中外之人莫不傳<lb/>
聞瑗爲本府管勾官知之尤爲至詳輙敢陵鷔不存上<lb/>
下之分且如奏留親事官爲其有勞也瑗怒其恩不自<lb/>
已出乃誣奏以受都監干請之私例而奏之非有欺也<lb/>
瑗以為不當留是誣所奏以欺朝廷頗玷聖徳又府門<lb/>
啟閉自有時限瑗乃掲牓府第過爲扄鑰待陛下如何<lb/>
人耶瑗之悍悖不忠所事如此冝即誅夷今陛下入承<lb/>
<pb n="KR2f0015_WYG_005-5a"/>
大統廼厚授恩施寘左右恬不防閑雖聖度包荒憫瑗<lb/>
昔爲宫僚之舊不忍加誅陛下恩徳如此何負於瑗瑗<lb/>
之負陛下實多亦當以社稷爲念較其孰輕孰重斷以<lb/>
大義不可徇以私恩孔子曰小不忍以致大亂此言冝<lb/>
以爲戒兼聞瑗自懐疑懼屢嘗請去小人之心疑懼既<lb/>
生防患之慮何所不至竊恐别至生事若不早正典刑<lb/>
是陛下爲瑗屈公議而撓法也法者天下之所公共天<lb/>
子不得而私昔漢昭平君隆慮公主之子也醉殺主傅<lb/>
<pb n="KR2f0015_WYG_005-5b"/>
廷尉請論武帝曰吾弟有是一子以死屬我爲之涕泣<lb/>
良久曰法令先帝所造也用弟故誣先帝之法吾何面<lb/>
而入髙廟乎又下負萬民夫昭平君帝者之親尚不敢<lb/>
以私撓法瑗雖係隨龍之人其待遇之恩豈冝過於帝<lb/>
者之親乎兼聞當時更有内臣一名同瑗誣奏都監干<lb/>
請留親事官臣不記姓名亦乞勘㑹詣實一就重行黜<lb/>
責取進止<lb/>
　　　寳文待制陳公讜論䟦<hi>附</hi>
<pb n="KR2f0015_WYG_005-6a"/>
　漢武帝從汲黯直諫不至有輪臺之悔唐徳宗從宣<lb/>
　公奏議不至有奉天之辱使宋能從陳當時之讜論<lb/>
　世道不變而爲宣和矣噫君子小人之進退係天下<lb/>
　一大氣數是時日將昳矣一木而能支大厦之傾頽<lb/>
　乎然爲臣子者忠君愛國之情不能自已元祐君子<lb/>
　貶竄殆盡卒不爲小人所害公一言之力也嘗評吾<lb/>
　莆南渡以前人物軰出惟端明蔡公及公大節表表<lb/>
　名播青史豈非所謂出類㧞萃者乎僕與公裔孫希<lb/>
<pb n="KR2f0015_WYG_005-6b"/>
　㸃有舊一日袖其書示敎曰此吾祖讜論也盥手莊<lb/>
　誦乃知古人視國如視家朝廷一事少差必形諫疏<lb/>
　惜堂下萬里不悟也至元二年丙子上元鄉貢進士<lb/>
　莆狀元坊獻可鄭稑敬書<lb/>
　　　待制陳公行實<hi>附</hi>
　公諱次升字當時行第三十乃十四朝議之次孫正<lb/>
　議大夫之次子母王氏二十九娘東陂人贈碩人族<lb/>
　處于仙谿龜峯之下公少小時庭前有荔枝樹少熟<lb/>
<pb n="KR2f0015_WYG_005-7a"/>
　公登其上正議公晝寢夢有祥龍蜿蜒其上起而視<lb/>
　之乃公也正議公心甚喜之而不自負方發䝉時讀<lb/>
　書一過即成誦及丱角喜操觚弄墨出一二語輒爲<lb/>
　時軰所印可長遊鄉校屢先諸子鳴嘗月試夜歸境<lb/>
　有神堂祠者爲一鄉之靈迹公至其所忽聞呵聲曰<lb/>
　避待制公窺之寂無人迹乃知神物之顯異也熈寧<lb/>
　六年癸丑佘中榜賜同進士及第是時公之伯仲如<lb/>
　知縣公次顔敎授公次寵士曹公次宗皆力學起家<lb/>
<pb n="KR2f0015_WYG_005-7b"/>
　閭里稱耀公初調䖍之獄掾䖍爲江西劇郡齊民天<lb/>
　性豪悍動相爭擊淹繫囹圄自公視事剖决精明庭<lb/>
　無留獄前此有猾吏鍾四者盜發官帑按騐不服公<lb/>
　至擿其奸狀即日伏辜郡將以此喜公力薦于朝除<lb/>
　和州防禦推官秩滿改宣徳郎宰宻之安丘安丘號<lb/>
　爲難治前宰以失職去官時州從事攝政及公下車<lb/>
　從事首告公以此邦獄訟最繁當恢大獄宇公曰子<lb/>
　何不敎我以無刑乃敎我廣獄耶卒不聽公一綰縣<lb/>
<pb n="KR2f0015_WYG_005-8a"/>
　章以忠和愷悌爲政民訟于庭者案牘相啣公以理<lb/>
　開曉之皆心服而去踰月從事行縣而圄空於是嘆<lb/>
　服元豐七年甲子移英州僉判適神祖末年深厭新<lb/>
　法之爲民病寤寐英才御史中丞黄履以公薦未赴<lb/>
　上間有㫖促公到闕召對便殿上首問公以卿自外<lb/>
　來知朝廷青苗免役等法民安之否公條疏其利病<lb/>
　且曰聞陛下慨然悔悟之意逺方之民日有生氣上<lb/>
　首肯之得㫖與監察御史公一入臺紏察庶務振刷<lb/>
<pb n="KR2f0015_WYG_005-8b"/>
　宏綱風采凛然權貴禠氣上嘗以諸路監司責任不<lb/>
　輕朝廷當考其煩急掊克與弛慢者議遣使按察㑹<lb/>
　上晏駕不果元豐八年二聖臨御體先帝遺意四月<lb/>
　遣公按察江南西路公即駕軺車一入其境百姓遮<lb/>
　道陳訴官司抑配買鹽之弊公遂檄州縣即爲那移<lb/>
　均減囘奏漕臣蹇序辰父子虚張鹽額勒令承買煩<lb/>
　勞州縣欺罔朝廷時正言王公覿亦論列之蹇序辰<lb/>
　父子䥴降有差五月遣公按察提舉荆湖元祐更化<lb/>
<pb n="KR2f0015_WYG_005-9a"/>
　公乃還朝供職二月司馬文正公當軸登用正人一<lb/>
　時名流如劉摯蘇轍范純仁王巖叟等並居言路公<lb/>
　之挺直不減諸公而和平温雅過之公以幸遭明時<lb/>
　言事無隱初保甲之行貧民苦於冬敎元豐末詔府<lb/>
　界三路或家止有一丁病患未該破丁者及第五等<lb/>
　以下土地不及二十畝者並免至是有衝改其法公<lb/>
　上疏力爭乞依元豐八年指揮以安存貧下老弱之<lb/>
　民王文公用事之日獻利之臣惟務掊克上供之外<lb/>
<pb n="KR2f0015_WYG_005-9b"/>
　别置封樁錢皆溢數以取於民公皆乞罷之又乞張<lb/>
　官置局許之訴理庶用法過當事涉寃抑者皆得伸<lb/>
　雪無非切中時病未幾九月文正公即世諸賢已有<lb/>
　相攻之隙公乃力丐外補十月得詔提㸃淮南刑獄<lb/>
　公去國未踰月而朋黨之事起矣公雖自中補外處<lb/>
　之泰然有部吏者初公微時宰邑僊遊嘗與公有隙<lb/>
　及公之來負慙求去公曰吾不以私廢公子盡心民<lb/>
　事可也既而荐以剡章其人益感媿且服公之徳量<lb/>
<pb n="KR2f0015_WYG_005-10a"/>
　甫及一年易節詳刑淮東時諸道監司奏課惟公為<lb/>
　最到闕除兵部員外郎就職甫月餘丁内外艱公自<lb/>
　中都扶櫬歸里雖寒月而屝屨不徹免服之日不肯<lb/>
　赴闕有㫖促公至則除刑部員外郎公明練典章雖<lb/>
　老吏莫肆其姦巧律令格式爲之一正八月遣公提<lb/>
　㸃荆湖刑獄公元豐間司按察日已熟識一方之利<lb/>
　病至則首舉行之吏民相安惟恐其去紹聖二年再<lb/>
　除監察御史時參用熈豐舊黨善類繼引去公處羣<lb/>
<pb n="KR2f0015_WYG_005-10b"/>
　小之中挺然特立毎朝廷有政事輒慷慨力爭上嘗<lb/>
　欲幸金明池所造龍船極工巧言千金之子不垂堂<lb/>
　百金之子不倚衡聖主不乘危不徼幸又言陛下勤<lb/>
　儉過于夏禹有司不能宣明徳意所造之舟其費不<lb/>
　貲游幸之日天乃大風豈非愛佑陛下而使覺悟乎<lb/>
　上嘉納焉閱月除殿中侍御史勸上收威福之柄反<lb/>
　覆數百言仍奏臺諫官當出聖選如近日監察御史<lb/>
　三人闕命翰林學士御史中丞共薦三人所召者二<lb/>
<pb n="KR2f0015_WYG_005-11a"/>
　人而已未審出於陛下之意或出於宰相之私若出<lb/>
　執政近臣豈能免天下之議此源若開臣恐異日臺<lb/>
　諫阿附權臣而負陛下矣今後若近臣薦舉並須召<lb/>
　對視其人才去取出于聖斷又言爲治之道莫先乎<lb/>
　用人用人之要莫大乎辨邪正何謂正知君父爲尊<lb/>
　而不麗于權要所謂正人也何謂邪執政之所惡則<lb/>
　從而擠之執政之所喜則從而譽之不顧公議惟執<lb/>
　私恩所謂邪也故古之聖王以治道爲本在於進退<lb/>
<pb n="KR2f0015_WYG_005-11b"/>
　人才進退人才乃人主作福作威者也故邪必去之<lb/>
　而天下所共棄賢必任之而天下所共喜今朝廷除<lb/>
　命一下搢紳必相謂曰若非權貴之親則門下之士<lb/>
　或一年之間屢進論其人則無可稱之善或陛下之<lb/>
　所黜而擢用愈速姦佞貪汚因人所論其進益鋭如<lb/>
　此則豈足以盡天下之公議哉望聖慈收還威福之<lb/>
　柄進賢在於必果無爲奸人所移黜邪在於勿疑無<lb/>
　爲朋黨所庇時禁中失火公言灾異之來必有所因<lb/>
<pb n="KR2f0015_WYG_005-12a"/>
　自古聖王徳雖甚盛世雖甚治必恐懼修省祗肅天<lb/>
　戒故祖宗以來聖徳可謂盛矣治具可謂修矣每遇<lb/>
　變異常恐其不逮内則小心以求諸已外則下詔以<lb/>
　求直言伏望聖慈追而行之上答天變下逹民情儻<lb/>
　愚者之言或有一得庶幾聖政有補萬分又因星變<lb/>
　上疏曰自古有道徳之君天必愛祐之時出變異以<lb/>
　警戒之竊聞陛下謙冲退托下詔損常膳避正殿罷<lb/>
　秋宴求直言此盛徳之舉社禝之福也然考之政事<lb/>
<pb n="KR2f0015_WYG_005-12b"/>
　先朝有星變必須頒赦恩以滌幽枉臣欲乞斷自聖<lb/>
　衷施行庶使變異自消福祥自至時大臣捃摭舊事<lb/>
　増過元祐臣僚適汪浹李仲等送吏部與合入差遣<lb/>
　録黄行下以元祐間所獻文字得罪公言紹聖元年<lb/>
　責降吕大防等節文有其餘一切不問之語今汪浹<lb/>
　等以上書得罪則前者勑牓殆成虛文豈不有傷國<lb/>
　體繼又差官置局編排元祐章疏公言臣近奏乞宣<lb/>
　諭大臣遵守勑牓未施行間今欲以人言之失致之<lb/>
<pb n="KR2f0015_WYG_005-13a"/>
　有過之地則初年詔令嘗許自新適所以悞天下疏<lb/>
　入不報三年十月侍講官常立上殿公奏謂立嘗以<lb/>
　父秩行狀申國史院盛譽安石詆誣先帝駑庸肆爲<lb/>
　無狀以大臣親昵私相薦引特乞黜責以警官邪秘<lb/>
　書省周穜除著作佐郎公奏謂館閣所待天下之英<lb/>
　才人才之所先者莫先於履行穜之履行無取朝廷<lb/>
　進用甚速豈能厭服人心凡十上章乃罷穜職初蘇<lb/>
　頌罷相來之邵言鄒浩交結頌之子弟躐遷博士朝<lb/>
<pb n="KR2f0015_WYG_005-13b"/>
　廷以浩敎授襄州公言浩學問該博行義修明言者<lb/>
　附㑹權臣妄有彈擊命下之日搢紳咸以爲寃今朝<lb/>
　廷公明冝在昭雪特乞改正以副輿論左正言孫諤<lb/>
　以爭役法不合左遷軍壘公言免役之法實欲便民<lb/>
　諫官以言爲職既有見聞必須上逹其言儻是則當<lb/>
　聽納其言或失亦在曲全以示朝廷之容徳也三年<lb/>
　十二月擢左司諫時章蔡以公乃神廟親擢元祐間<lb/>
　多持節在外未嘗顯用謂公必怨望紹聖初特除言<lb/>
<pb n="KR2f0015_WYG_005-14a"/>
　官欲其出力排元祐舊人以爲已助公至則首論勑<lb/>
　榜反覆繼論周穜常立等自此章蔡始不悦嘗令太<lb/>
　府卿林顔致誠悃於公曰昨自湖外來復登憲府皆<lb/>
　已之力茍相助何患不得美官公曰某知守官而已<lb/>
　不知其他公爲卿監乃爲宰執傳風㫖耶顔愧而去<lb/>
　章蔡益銜公屢於上前媒孽其短賴上知公朴忠計<lb/>
　卒不行㑹朔方河潰民移大臣欲乘間出公總漕計<lb/>
　進呈謂非陳某不可上顧徐曰一轉運之才何難得<lb/>
<pb n="KR2f0015_WYG_005-14b"/>
　陳某敢言不當令去左右數日公乞罷臺章上御<lb/>
　筆親擢可除左司諫公力辭不就適曽布奏事上前<lb/>
　上因語之曰朕除陳某諫官廷議何如布奏皆謂陛<lb/>
　下得人上曰尚未肯就職公知眷注之隆遂受命登<lb/>
　對方造膝上遽曰久不聞卿讜論公再乞避言路上<lb/>
　曰朕親擢卿復何辭公益感厲自奮時奸人擠陷忠<lb/>
　良肆行謗毁欲盡寘元祐臣僚於死地朝論藉藉上<lb/>
　亦疑之因公奏對上顧問近日朝廷有何議論公遂<lb/>
<pb n="KR2f0015_WYG_005-15a"/>
　奏曰臣聞小人横議揺動宣仁㣲號如臣所聞宣仁<lb/>
　保佑聖躬終始無間若姦臣疵毁輙有議論不惟有<lb/>
　虧聖孝且失人心上竦然曰卿何從得公曰臣職許<lb/>
　風聞茍有所聞當以忠告陛下不當詰臣所從來願<lb/>
　勿聽銷骨之謗上首頷之者再元符改元京等興同<lb/>
　文館獄竟不得其要領乃更遣吕升卿董必使嶺外<lb/>
　欲盡殺元祐黨人公聞之亟見上奏曰陛下初欲保<lb/>
　全元祐臣僚今乃欲殺之何耶上曰無之卿何爲出<lb/>
<pb n="KR2f0015_WYG_005-15b"/>
　此語公曰以升卿爲廣南按察豈非殺之耶升卿乃<lb/>
　惠卿之弟元祐間負罪家居其人資性慘刻善求人<lb/>
　過今使擁使節元祐臣僚遷謫之地理無全者上飜<lb/>
　然大悟即日罷升卿按察職元城劉公安世聞之曰<lb/>
　陳當時有功于元祐人居多瑶華獄起一時諌官皆<lb/>
　規避不敢言如玉山子客問之作田承君墨子之詩<lb/>
　皆諷有言責者之黙黙也公獨氣槩挺挺鼎鑊不避<lb/>
　上疏乞寛掖廷之獄寢華陽之封二疏入人皆危之<lb/>
<pb n="KR2f0015_WYG_005-16a"/>
　而公獨凜然辨果不勝而中宫將它有建立適濟陽<lb/>
　郡王宗景以侍姬楊氏爲正室公上疏力爭言多激<lb/>
　烈蓋隂諷焉上雖采公之言罷宗景黜楊氏而建立<lb/>
　之意已不可囘㑹一日奏大理觀望多致濫獄盖詆<lb/>
　章蔡之苛刻也上問大臣曰陳某言觀望者何卞奏<lb/>
　謂觀望陛下以激怒耳上黙然又以嘗劾章惇奏入<lb/>
　不報一日陛對上謂公曰章惇文字勿令絶了公唯<lb/>
　唯而退出告王鞏鞏謂公曰胡不曰諫臣任耳目之<lb/>
<pb n="KR2f0015_WYG_005-16b"/>
　官帝王猶心也心所不知故耳目爲之傳逹心若自<lb/>
　知何用耳目陛下既知惇胡不罷斥更須臣等文字<lb/>
　公後數日再對上語及惇公如鞏所言對上曰未有<lb/>
　代惇者於是惇等抵巇求罅無所不至而掖廷愈欲<lb/>
　公去二年五月貶全州酒稅制詔有陳某元祐中所<lb/>
　上章疏詆毁先政朕嘗含容其過庶使自新復敢狃<lb/>
　習故態觀望言事之語上以湖南地逺當遷江南章<lb/>
　蔡遂移公南安軍南安地隣梅嶺瘴癘之鄉上初不<lb/>
<pb n="KR2f0015_WYG_005-17a"/>
　知及謝表至上始悟焉將舉移而上已大漸矣徽廟<lb/>
　入繼大統登用正人詔起公知廣徳軍四月降制書<lb/>
　曰勅知廣徳軍陳某朕收集忠良布在言路而臺端<lb/>
　虛位未稱朕意為國司直爾惟其人惟爾敦厚清明<lb/>
　屢膺耳目之寄有聞必告處人所難朕惟汝嘉起自<lb/>
　謫籍處以横榻使參中司推爾平日之心為予初政<lb/>
　之助事有不當於理臣有不協于極悉意抗論副予<lb/>
　虛懐可侍御史公既至上以公歸自嶺海問勞再三<lb/>
<pb n="KR2f0015_WYG_005-17b"/>
　公退而上六事凡數千言一曰法天二曰稽古三曰<lb/>
　脩身四曰仁民五曰崇儉六曰用人上俞允之元祐<lb/>
　中詔修神宗實録至紹聖中曽布阿章惇蔡卞之㫖<lb/>
　上言謂神廟實録司馬光等記事不實乞用王安石<lb/>
　手自編冩奏對日録進入重修左司諫陳瓘為尊堯<lb/>
　集以獻力辨其非不賜施行至是公上疏爭之且言<lb/>
　神考一朝大典儻容史官任其私意紊亂事實何以<lb/>
　彰聖孝之至凡四上章時陳瓘鄒浩龔夬等同在言<lb/>
<pb n="KR2f0015_WYG_005-18a"/>
　路天下拭目新政公等尤以指斥奸臣薦引善類爲<lb/>
　任九月公言章惇自登揆政任私言奉使山陵措置<lb/>
　乖謬於是惇乞罷政公又率同僚陳師錫陳瓘等言<lb/>
　惇包藏陰謀助尊私史擅興軍旅妄詆宗廟數事惇<lb/>
　遂有潭州之命公又言貶竄太輕未快輿論又上疏<lb/>
　論列之惇由是逺謫雷州先是諫官言京卞兄弟同<lb/>
　惡相濟迷朝誤國宜正典刑於是卞謫居太平京出守<lb/>
　江寧公至是又言蔡卞備位政府肆行奸謀竊弄賞<lb/>
<pb n="KR2f0015_WYG_005-18b"/>
　罰私報恩讐時人目爲笑面夜叉今又分務仍居善<lb/>
　地何以懲奸尋移卞池州公言池與太平乃是隣壤<lb/>
　罪大罰輕未愜衆議又言奸邪㓙險陰害善良呼吸<lb/>
　羣小交通内外今寵以端殿委之帥府委是失刑尋<lb/>
　罷京職名又言京親昵閹宦漏泄宫禁原情麗辟宜<lb/>
　即投荒京由是提舉洞霄宫河北轉運使張商英不<lb/>
　候朝㫖開臨河界沙河虛費人力三十村之民不可<lb/>
　復耕公乞罷役且正其罪商英落職知隨州錢遹除<lb/>
<pb n="KR2f0015_WYG_005-19a"/>
　殿中侍御史公言錢遹假曽肇之名爲一豪户撰墓<lb/>
　誌又假肇書受豪户金有無未白肇今爲翰林學士<lb/>
　可問而知若果有之盜詐之人豈可以任天子耳目<lb/>
　之官及親聞徳音謂其假肇名爲父撰墓誌銘撰銘<lb/>
　初無利害尚爾欺詐若論列朝政利害有大于此者<lb/>
　能保其勿欺乎後章再上遹竟罷臺職蹇序辰以龍<lb/>
　圖閣待制知揚州公言序辰紹聖初以蔡卞引援寘<lb/>
　在都司日游章惇之門肆爲蠆毒時安燾爲門下侍<lb/>
<pb n="KR2f0015_WYG_005-19b"/>
　郎持論端正惇甚惡之序辰隂蓄奸謀乃令王厚造<lb/>
　爲謗言惇則乞起大獄名爲取問更不審録安燾遂<lb/>
　罷執政王震亦以罪逐兼序辰又以元祐理訴爲非<lb/>
　毁入劄乞看詳責降乃令安惇請其事自是緣訴理<lb/>
　被禍者七八百人衣冠塗炭莫此爲甚今尚居從班<lb/>
　承流藩府伏望特行黜責序辰由是除名放歸田里<lb/>
　賈種民除直龍圖閣陜西轉運使公言種民自領清<lb/>
　汴職事所辟官四十餘員所役兵夫至百萬増築狹<lb/>
<pb n="KR2f0015_WYG_005-20a"/>
　水堰月河但爲舟船之害並無分毫之利朝廷灼見<lb/>
　事實狹水堰遂行毁拆月河存而不用今聞不住移<lb/>
　文修築及造天漢等橋費用不貲輙行下州縣自清<lb/>
　汴以來沿路稅務收到稅錢並令撥還清汴司州縣<lb/>
　苦之兼所領在京茶場所收之息未見實數而洛口<lb/>
　㳂汴河兵士任意差使恣横違法略無忌憚乞罷種<lb/>
　民職事仍付有司根磨洛口及清汴司茶場處財物<lb/>
　務要的確又公言陛下紹天明命入繼大統發謀定<lb/>
<pb n="KR2f0015_WYG_005-20b"/>
　䇿盡出皇太后獨斷國勢已定章惇猶肆異論曽布<lb/>
　許將當日皆在簾下不聞一言先斷大義今命於布<lb/>
　則曰與參顧命于將則曰獲參顧命若不改正傳之<lb/>
　萬世布等掠定策之美名掩太母之盛徳其累非細<lb/>
　宦者梁從政當議立之初與章惇異論至是已落省<lb/>
　職降官宫觀公奏謂國家宗廟至重方其危疑之際<lb/>
　輙敢交通宰執肆行姦謀將不利於聖躬念其嘗於<lb/>
　神宗有攀附之故猶當貶竄御藥閻守懃奏事上前<lb/>
<pb n="KR2f0015_WYG_005-21a"/>
　内侍裴彦臣以手敲守懃幞頭髙聲道曰莫錯斬人<lb/>
　莫錯斬人公奏彦臣敢於御前肆爲不敬無人臣之<lb/>
　禮罪不容赦凡四言之彦臣遂斥荒外以至張琳郝<lb/>
　隨之姦狡李偁劉瑗之陵侮公皆極力彈擊之建中<lb/>
　靖國改元擢司大諫時章蔡雖已去國而韓忠彦之<lb/>
　弱不足以勝曽布之姦薦引除授多任已意司諫陳<lb/>
　瓘言皇太后已復辟而猶預政出守泰州公言瓘以<lb/>
　風聞論事偶有失實祗縁京等肆其奸詐僥倖進用<lb/>
<pb n="KR2f0015_WYG_005-21b"/>
　倡爲此言脅嚇臺諫瓘既聞之遂具論奏言雖過當<lb/>
　本實爲國今大奸既逐罪人斯得瓘之功也宜在可<lb/>
　賞伏望特賜召還奬進言路續又上皇太后書且言<lb/>
　瓘之言乃得于傳播之妄烏可爲盛徳之累欲望不<lb/>
　以瓘之言爲念而以來忠讜安社禝爲心秘書少監<lb/>
　鄧洵武同修國史公言昨以洵武爲史院檢討朝廷<lb/>
　謂之不可遂行寢罷今又有此差除命令反覆如此<lb/>
　何以明是非別賢否况洵武父綰昔爲御史中丞爲<lb/>
<pb n="KR2f0015_WYG_005-22a"/>
　王安石求賜第薦其子雱及壻蔡卞館職神宗察見<lb/>
　底裏親批聖語云持心頗僻賦性囘邪論事薦人不<lb/>
　循分守今洵武豈能公心直筆以發揮神考之盛徳<lb/>
　梁子美除京西轉運使公言子美天資險刻善于交<lb/>
　結頃縁章惇故擢使湖外紹聖問謫官在所部者均<lb/>
　被凌虐陛下親政之初是時與子美同惡之人如張<lb/>
　景温董必等皆䝉罷黜子美幸免又除府界提㸃士論<lb/>
　扼腕近除省郎中書舍人鄒浩繳駁特行寢罷人以為<lb/>
<pb n="KR2f0015_WYG_005-22b"/>
　當曽未踰月又有此差除朝廷除授如此何以信服<lb/>
　天下又言右僕射曽布性禀姦邪心懐㓙險自登宰<lb/>
　席獨擅國權如移臺諫一事可為寒心欲特乞正布<lb/>
　之典刑以謝天下章凡十上而布巧于固位八月公<lb/>
　出使契丹及境接伴使來公設席用花株使人不受<lb/>
　公亦不徹㳂路多不遵故事但曰今新主也公一切<lb/>
　辨正之及就館以李儼立辨用花之禮且曰南朝亦<lb/>
　在亮陰中公曰本朝故事虞主祔廟後百官吉服惟<lb/>
<pb n="KR2f0015_WYG_005-23a"/>
　不聽樂儼曰花樂相須既不聽樂何故用花公曰嘗<lb/>
　聞三載四海遏密八音未嘗禁花儼詞屈就席如禮<lb/>
　仍告公曰道宗皇帝廷試進士賦嘗以南北永敦信<lb/>
　誓爲題如聞近日求爲釁端是否公曰祖宗盟好誠<lb/>
　貫白日兩朝赤子之福也崇寧元年還國公出使之<lb/>
　十一月曽布進紹述之說於是上决意用京使還之<lb/>
　日京之黨與布滿津要公雖得㫖試給事中而力莫<lb/>
　囘天矣四月以寶文閣待制出知頴昌府京等姦言<lb/>
<pb n="KR2f0015_WYG_005-23b"/>
　洽至降公充集賢院修撰而呉材王能甫尚肆醜詆<lb/>
　言公元祐初擅欲取先朝約束紛更之于是遣使四<lb/>
　方而適當江西首倡異議以致惑流俗依慿羣枉幸<lb/>
　其時變附㑹姦臣幾竊名位遂落公集賢殿修撰知<lb/>
　莱州是時京等報復私怨紛紛不已十月論欲廢元<lb/>
　符后罪以公嘗上書之故任伯雨張庭堅等並罷黜<lb/>
　而公罷居濠州十一月論元符末變更法度爲元祐<lb/>
　者罪周常等二十八人並責罰而公自濠州移臨江<lb/>
<pb n="KR2f0015_WYG_005-24a"/>
　軍十二月論棄湟州罪以公嘗論可棄可守之䇿蔣<lb/>
　之竒等十人並䥴降而公復除名建昌軍居住二年<lb/>
　正月中書省檢㑹前諫官陳瓘鄒浩等十三人曽入<lb/>
　章疏詆毁先朝者並編管廣南諸州而公貶循州先<lb/>
　蘇公子由亦貶其所公繼之來頗能淡而無慊暇日<lb/>
　則幅巾藜杖詩酒自娯雖居瘴雨蠻烟之處而草石<lb/>
　温劑未嘗過而問焉二公既去邦人即其嘗遊玩之<lb/>
　地爲堂祠之名曰蘇陳堂又有台隱堂至今循民崇<lb/>
<pb n="KR2f0015_WYG_005-24b"/>
　奉之惟謹四年京等籍元祐黨人司馬光蘇軾秦觀<lb/>
　等姓名立碑于文徳殿之東後上因天變彗星出西<lb/>
　方長竟天慨然悔悟特加英斷命毁石刻碑應元祐<lb/>
　元符間黨人以次敘復公朝奉大夫知漳州京等復<lb/>
　用力詆毁以知江南府徐勣知䖍州郭知章知福州<lb/>
　朱紱與公皆元祐姦朋詆誣宗廟今任牧守豈能奉<lb/>
　行法令體朝廷紹述之意遂差公提舉明道宫大觀<lb/>
　四年十一月蔡京罷相十二月復公集賢殿修撰政<lb/>
<pb n="KR2f0015_WYG_005-25a"/>
　和八年復寶文閣待制宣和元年上章告老續上遺<lb/>
　表終于私第訃聞特贈太中大夫公有行狀一集讜<lb/>
　論一集見𫝊於世公甲申九月癸酉日甲寅時生已<lb/>
　亥三月十五日卒享年七十有六娶朝請大夫郭師<lb/>
　愈之女吉州人封令人再娶李氏十九娘開封人七<lb/>
　男一女男曰文伯曰安仁早世曰安義湖州長興縣<lb/>
　尉曰安禮承奉郎曰安强承事郎次二人早亡女一<lb/>
　人適通直郎邵武軍判官林顔姪一人曰安國朝奉<lb/>
<pb n="KR2f0015_WYG_005-25b"/>
　郎致仕乃公郊奏補孫三人曰永年廸功郎初任越<lb/>
　州簿尉再任楚州司理兵曹長子曰永世宣敎郎知<lb/>
　臨江軍清江縣兵曹次子曰永思廸功郎吉州廬陵<lb/>
　縣尉兵曹弟三子姪孫三人曰永言廉州石康縣尉<lb/>
　十三提幹是也曰大年初任監泉州石井鎮後任福<lb/>
　州永福知縣十四知縣是也曰利賓修職郎徳慶府<lb/>
　瀧水縣丞十九通直是也公生穎悟雅有大志方爲<lb/>
　兒時已嶄然見頭角衆皆知陳氏　右待制諫議大<lb/>
<pb n="KR2f0015_WYG_005-26a"/>
　夫陳公奏議二百七篇總二十巻取哲廟聖語標曰<lb/>
　讜論其出處大致公猶子南安丞安國序于編端爲<lb/>
　甚詳僕竊悲公之直道不得行而當時國事可爲流<lb/>
　涕而長太息也公受知裕陵自外僚召對闕庭遂除<lb/>
　臺察泰陵初政繇荆湖持節歸復官如初其前後論<lb/>
　列凛有風采屬諸賢相攻力丐補外紹元間既入復<lb/>
　出柄國者常遣所密諭意而公執論不渝迨徽廟繼<lb/>
　統超公謫籍中再登大坡遂彈曽布劾章惇攻二蔡<lb/>
<pb n="KR2f0015_WYG_005-26b"/>
　章各數十上是以狙軰切齒譁然而攻者不少緩夫<lb/>
　何公遭遇三聖之厚而獨不爲羣小所容蓋一士之<lb/>
　諤諤不能勝衆口之狺狺至使一墮瘴鄉終不復入<lb/>
　修門豈非公之直道不得行而大可悲也歟雖然元<lb/>
　祐之初使司馬丞相未即死章蔡未至大用未必局<lb/>
　面一變而爲紹聖建中之後使元長終于奉祠不復<lb/>
　召還公與瑩中志完二三正人在朝亦未必局面再<lb/>
　變而爲宣和繇是言之豈非當時國事可爲流涕而<lb/>
<pb n="KR2f0015_WYG_005-27a"/>
　長太息也歟嗚呼小人之得志于一時靡所不至其<lb/>
　詆誣諸君子皆指爲姦黨及公論既定向之流落嶺<lb/>
　海者皆名香史籍囘視前日之小人爲世唾罵曽狗<lb/>
　彘之不若又孰榮孰悴孰得孰失哉昔蘇文忠公序<lb/>
　田表聖奏議以古遺直許之公與文忠皆元祐黨人<lb/>
　氣節大略相似使文忠及見是編不獨稱之曰遺直<lb/>
　當爲擊節三嘆云峕泰定甲子新元夏五紫蓋山逸<lb/>
　民陳士壯則中再拜手敬書于泌山希㸃精舍<lb/>
<pb n="KR2f0015_WYG_005-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讜論集巻五<lb/>
</p>
<p>
</p>
  </div>
</body>
</text>
</TEI>
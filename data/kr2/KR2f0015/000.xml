<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讜論集</head>
    <p>
<pb n="KR2f0015_WYG_000-1a"/>
欽定四庫全書　　　　　史部六<lb/>
　讜論集　　　　　　　　詔令奏議類二<hi>奏議之屬</hi>
　　提要<lb/>
　　　　<hi>臣</hi>等謹案讜論集五巻宋陳次升撰次升字<lb/>
　　　　當時興化仙遊人熙寧二年第進士知安邱<lb/>
　　　　縣以薦為監察御史提㸃淮南河東刑獄入<lb/>
　　　　為殿中侍御史進左司諫貶南安軍監酒税<lb/>
　　　　徽宗立召還為右諫議大夫復除名編管循<lb/>
<pb n="KR2f0015_WYG_000-1b"/>
　　　　州政和中復舊職卒事蹟具宋史本𫝊次升<lb/>
　　　　為太學生時即斥王安石字説為秦學坐是<lb/>
　　　　屏棄通籍後三居言責建議鯁切為時所憚<lb/>
　　　　其最大者在止吕升卿之使嶺南劉安世謂<lb/>
　　　　其大有功於元祐諸臣至其彈章惇蔡京蔡<lb/>
　　　　卞曽布諸疏尤為明白痛切聳動耳目雖根<lb/>
　　　　株不能盡拔卒為所中以致垂老投荒而剛<lb/>
　　　　直之氣凛然猶可想見本𫝊載所陳前後凡<lb/>
<pb n="KR2f0015_WYG_000-2a"/>
　　　　十餘事皆有闗於賢姦消長政治得失之故<lb/>
　　　　為他人所不敢發而謂其他所言曾肇王覿<lb/>
　　　　張庭堅賈易李昭玘吕希哲范純禮蘇軾等<lb/>
　　　　公議或不謂然今即集中所存諸疏觀之其<lb/>
　　　　論王覿也以曽布所善其論曽肇也以布之<lb/>
　　　　至親其論吕希哲也亦以韓忠彦之親其論<lb/>
　　　　范純禮也以對遼使誤犯御名事各有因與<lb/>
　　　　曲加指摘者不同且是是非非雖當代清流<lb/>
<pb n="KR2f0015_WYG_000-2b"/>
　　　　亦不肯稍存假借此正其破除成見毫無黨<lb/>
　　　　同伐異之私作史者乃以門户之局為次升<lb/>
　　　　病謬之甚矣是集本次升兄子南安丞安國<lb/>
　　　　所編取哲宗顧問之語以名之所録奏疏凡<lb/>
　　　　二百七篇久佚不𫝊惟永樂大典中頗散見<lb/>
　　　　其篇題採掇編次共得八十六篇又於厯代<lb/>
　　　　名臣奏議中増補三十篇較諸原本所存僅<lb/>
　　　　十之五六然昌言偉論為史冊所未載者尚<lb/>
<pb n="KR2f0015_WYG_000-3a"/>
　　　　可考其梗概謹考證時事次第先後釐為五<lb/>
　　　　巻而以行實一篇附於巻末庶讀史者得以<lb/>
　　　　㕘證焉乾隆四十六年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2f0015_WYG_000-4a"/>
原序<lb/>
上語樞密曽布曰朕除陳某諌官廷議如何布奏皆謂<lb/>
陛下得人上曰尚未肯供職公知眷意之重受命登對<lb/>
方造膝上遽曰久不聞卿讜論公再乞避言路上曰朕<lb/>
親擢卿復何辭時姦人䜛毁擠陷忠良欲肆誅戮其事<lb/>
尚祕上亦疑之因公奏對上顧問近朝廷有何議論公<lb/>
遂奏曰臣聞小人横議動揺宣仁徽號如臣所聞宣仁<lb/>
保佑聖躬終始無間上竦然曰卿何自知公曰臣職許<lb/>
<pb n="KR2f0015_WYG_000-4b"/>
風聞陛下無問其所從來願勿聴小人銷骨之謗恐傷<lb/>
國體上虧聖徳下及無辜上首頷之再其議遂不行故<lb/>
待制劉公器之聞之嘆曰陳當時有徳於元祐人深矣<lb/>
瑶華之獄公辨不勝中宫位虚元符末大臣将有建立<lb/>
適判宗濟陽郡王宗景妻亡以妾楊氏為正室公奏葵<lb/>
丘之㑹盟誓之戒猶曰無以妾為妻而宗藩大臣乃爾<lb/>
其於聖朝寧不為累論列激切盖有諷焉人皆為公危<lb/>
之哲宗聖明納公之言罷宗景黜楊氏大臣愈忌掖庭<lb/>
<pb n="KR2f0015_WYG_000-5a"/>
亦欲公去乘間抵巇無所不至以論大理觀望多致濫<lb/>
獄乞罷京城邏者盖詆惇卞之苛刻上問大臣觀望者<lb/>
何蔡卞奏謂臣等觀望陛下遂貶監南安軍務表謝哲<lb/>
宗親覽諭宰執與移近地且将復用而哲宗升遐上皇<lb/>
入繼大統正人彚征公還臺端首論堂陛不嚴内侍不<lb/>
恭凌慢無禮将有不可制之患蔡京姦邪凶險詭譎誕<lb/>
謾有過人者交通貴戚親眤閹宦任數挾智結連上下<lb/>
呼吸羣小開國家之大隙是時諫官陳瓘協力彈擊而<lb/>
<pb n="KR2f0015_WYG_000-5b"/>
言及欽聖巳復辟猶預政先以罪去京偃蹇自若孰不<lb/>
畏其凶焰公獨毅然極論京唱為預政之語嚇脅臺諫<lb/>
此京之罪非瓘之罪也瓘以言為職當示曲全京窺伺<lb/>
宫禁罪安可赦京始罷黜時遼主新立聘使往還求為<lb/>
釁端朝廷憂之以公為生辰初使及境接伴使來公設<lb/>
席用花株使人不受公亦不撤沿路所至多不遵故事<lb/>
但云今新主也公一切辨正之到闕先就館賜宴以宰<lb/>
相李儼伴儼詣館力辯用花之禮且曰南朝亦在亮陰<lb/>
<pb n="KR2f0015_WYG_000-6a"/>
中公曰本朝故事虞主祔廟後百官吉服惟不聴樂儼<lb/>
曰花樂相胥既不聴樂何故用花公曰嘗聞三年四海<lb/>
遏密八音未聞禁花儼詞屈就席如禮宴歡告公曰道<lb/>
宗皇帝廷試進士嘗賦以南北永敦信誓為題公曰祖<lb/>
宗盟好誠貫白日兩朝赤子之福也使還京黨復熾援<lb/>
自奥申其勢巳成未㡬遂召公當批駁力莫回天以寳<lb/>
文閣待制出知頴昌府自京竊國柄累謫至削籍投荒<lb/>
勒刻名石縁星變宥罪叙復元官重和元年三月十五<lb/>
<pb n="KR2f0015_WYG_000-6b"/>
日薨於私第遺稾散失幾半與啟沃密者焚之笥篋所<lb/>
存二百七章今編為二十巻標曰讜論集盖取哲宗皇<lb/>
帝聖語也公平生慎密論事人罕知者去國一十八年<lb/>
絶口不談時政僕于猶子中最䝉顧盼榻前之語盖嘗<lb/>
預聞謹序於集首以備國史採擇紹興五年五月望日<lb/>
姪右宣教郎知泉州南安縣丞陳安國序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讜論集巻三</head>
    <p>
<pb n="KR2f0015_WYG_003-1a"/>
欽定四庫全書<lb/>
　讜論集巻三　　　　　　宋　陳次升　撰<lb/>
　　上皇太后論陳瓘書<lb/>
月日具位臣陳次升謹齋戒裁書昧死上皇太后殿下<lb/>
臣竊惟哲宗彌留之際殿下奮獨斷之明斥排異端援<lb/>
立真主上當天心下協人望功施社稷流於無窮皇帝<lb/>
嗣服之初殿下謙恭退託聖功不居皇帝勤請繼之以<lb/>
泣方同聽政暫濟艱難仍以祔廟為期及夫因山之葬<lb/>
<pb n="KR2f0015_WYG_003-1b"/>
甫臨寧神之禮未畢又下手書先復明辟三尺之童皆<lb/>
知參預國政非殿下所欲誠出於不得已也近者諫官<lb/>
陳瓘風聞不審猶以預政為言皇帝重行貶降以明其<lb/>
妄謫命方下改守軍壘中外相傳聖恩深厚臣下何以<lb/>
圖報瓘之言雖甚不根然臣採之輿論竊謂皇帝恭行<lb/>
仁孝晨省昏定之際萬幾之務慮或以聞而殿下之意<lb/>
豈欲參議哉竊慮宫省執事之人或但聞其語而不知<lb/>
其詳或欲張大其事而不考其實妄有傳播盖亦未可<lb/>
<pb n="KR2f0015_WYG_003-2a"/>
知也而瓘之言乃得於傳播之妄烏足為盛徳之累哉<lb/>
况殿下自同聽政之初以至復辟之日手書屢降至誠<lb/>
勤懇昭若日月焉可誣也伏望聖慈不以瓘之言為念<lb/>
而以來忠讜安社稷為心雍容禁闥粹養天和是非不<lb/>
足以闗其慮萬務不使以累其中日加撫育之恩以享<lb/>
榮養之樂不獨保聖夀於億萬斯年而餘光流澤亦足<lb/>
以為族系之慶豈不韙歟臣之狂瞽冐瀆天聽不勝戰<lb/>
慄惶懼之至<lb/>
<pb n="KR2f0015_WYG_003-2b"/>
　　上徽宗乞致齋日不作樂劄子<lb/>
臣伏見今月十五日迺致齋之日其日聖駕遊幸寺觀<lb/>
雖曰燒香為民祈福緣歸必作樂登樓觀燈以同民樂<lb/>
其於昭事上帝齋莊嚴潔恐未足以盡志且如今月五<lb/>
日亦係祠事致齋之日御宴遂移於六日於禮為宜上<lb/>
元遊幸恐當如之臣之管見如此不敢緘黙伏望聖慈<lb/>
詳酌施行取進止<lb/>
　　上徽宗論選舉第一狀<lb/>
<pb n="KR2f0015_WYG_003-3a"/>
臣恭惟神宗皇帝待大臣有禮相與以誠至於進用人<lb/>
材選推士類其權必常在已而不輕付與自監司以上<lb/>
若闕一員宰執具人才資任合充其選者數人取自聖<lb/>
擇若未當聖意則睿㫖别行除授徳音渙發三省奉行<lb/>
而已及寺監丞而下一切付之吏部用選格差注如有<lb/>
不當臺察彈治當是之時威福專在乎上差除至公人<lb/>
無間言寒畯之士激昂自奮得人爲多自後宰執欲任<lb/>
自已之私專竊威福之柄若有進擬指定一名除授去<lb/>
<pb n="KR2f0015_WYG_003-3b"/>
取不出聖意至於寺監丞而下州郡員闕多歸於堂除<lb/>
大公至正之道罕聞私謁奔競之風寖熾攀附宰執者<lb/>
有進擢之速特立自守者有留滯之嘆除目一下士論<lb/>
沸騰此弊不可不革也伏望聖慈紹述神考之志監司<lb/>
已上差除並取聖擇寺監丞而下一切付之吏部用選<lb/>
格差注如此則大公至正之道開私謁奔競之風息實<lb/>
社稷無窮之福也<lb/>
　　第二狀<lb/>
<pb n="KR2f0015_WYG_003-4a"/>
臣伏覩先帝修立官制允釐百工除監司省郎府推判<lb/>
官大藩知州已上係朝廷選差自寺監丞而下以至州<lb/>
縣差除一切付之吏部又有選格次第其等差有注授<lb/>
優便者必以功能進而不為勢要得已授命者必可之<lb/>
官不為堂除易孤寒之士不附麗之人緣此皆得以自<lb/>
奮差除一出於至公而不縁於私徇元祐以來執政大<lb/>
臣欲擅國權紊亂官制自寺監丞以至主簿既出堂除<lb/>
吏部注授州縣員闕職位又為朝廷取闕其有已授命<lb/>
<pb n="KR2f0015_WYG_003-4b"/>
之人待闕有及一二年又為堂除别差官改易甚為狼<lb/>
狽當是之時被命公朝拜謝私庭其職任之美者無寒<lb/>
門悉歸於勢要搢紳咸有不均之嘆今日朝廷修復先<lb/>
帝政事差除尚乃因循前日之弊未足以成先帝之良<lb/>
法美意也伏望聖慈特降指揮自寺監丞而下一如元<lb/>
豐官制之初不係堂差州縣差注朝廷更不取闕庶使<lb/>
功能不遺於寒㣲職任不移於權要<lb/>
　　第三狀<lb/>
<pb n="KR2f0015_WYG_003-5a"/>
臣近論列乞寺監丞而下除授依官制格一切付之吏<lb/>
部以選格差注至今不䝉施行臣竊惟神宗皇帝立事<lb/>
必有法立法必有意非茍然而已經畫官制之初必先<lb/>
㑹計昔日官吏俸給所費幾何既行官制則制祿髙下<lb/>
必以昔日為准故省郎而上出於堂除則支全俸寺監<lb/>
丞而下付於吏部則支折俸今寺監丞而下既係朝廷<lb/>
注授皆給全俸所支既多國用益匱京師財賦窘乏其<lb/>
亦以此侵耗之一端况立法非特如此而已盖將以分<lb/>
<pb n="KR2f0015_WYG_003-5b"/>
宰執之權摧奔競之風而使寒畯之士各得以自奮吏<lb/>
部員闕既當則人人無留滯之嘆至公之道由是開矣<lb/>
今三省曽不以是為意其員闕收歸朝廷惟欲増重其<lb/>
權柄而已其為官擇人誠未見其實也伏望聖慈特降<lb/>
睿㫖令寺監丞而下差注一切送吏部以存官制良法<lb/>
　　上徽宗謹名器<lb/>
臣聞天下雖安有可危之理天下雖危有可安之道安<lb/>
危之機不在乎他人在人主所操而已夫福威者人主<lb/>
<pb n="KR2f0015_WYG_003-6a"/>
所操之柄也權歸於上而不移於下此操之得其道者<lb/>
也得其道則安失其道則危稽之已徃其迹班班可見<lb/>
矣如漢武帝外勤師旅内耗黎元非有厚徳以結民心<lb/>
五十年間中外無事者特以威徳歸乎上姦臣不敢専<lb/>
國命故也唐明皇初無失徳非有甚過惡卒有播遷之<lb/>
禍者以李林甫專權故也夫以漢武之於唐明皇其徳<lb/>
不甚相逺而安危如此其異者豈非在所操乎昔陳夷<lb/>
行嘗對唐帝曰無以權屬人又論用人則曰茍自聖擇<lb/>
<pb n="KR2f0015_WYG_003-6b"/>
無不當者誠以至治之要在此有天下者所宜先也恭<lb/>
惟陛下臨御以來去太甚用中道逺聲色崇節儉進忠<lb/>
良斥姦佞弛兵革寛刑罰撤無用之臺榭罷不急之工<lb/>
巧蠲宿逋以恤窮民省探報以防寃濫治天下之具何<lb/>
以加諸若行之不息終之不倦可謂全善矣然今日之<lb/>
所急要在收還威福之柄以立主威以尊主道臣叨沐<lb/>
誤恩擢於諫省輙敢引此以為龜鑑伏願陛下留神無<lb/>
使大臣干權任其喜怒之私以害大公之義實天下之<lb/>
<pb n="KR2f0015_WYG_003-7a"/>
福也社稷無窮之休也<lb/>
　　又<lb/>
臣竊以君者制命者也臣者行君之命者也君倡之於<lb/>
上臣和之於下然後君臣之分正矣君倡而臣不和上<lb/>
行而下不隨則名分紊亂紀綱不立危亡之基實始於<lb/>
此箕子所以垂戒曰惟辟作福惟辟作威臣無有作福<lb/>
作威臣之作福作威害于而家凶于而國盖謂是也臣<lb/>
訪聞近日睿㫖差除三省多方執奏肆行沮格三省欲<lb/>
<pb n="KR2f0015_WYG_003-7b"/>
有進擬冀聖意之必從除目之必下倒置如此臣竊憂<lb/>
之至如前給事中龔原以罪去國之日御批嘗犯贓私<lb/>
每議政事遂行重責未至貶所即移夀州未幾又除待<lb/>
制移知杭州前日聖語墨迹未乾今日除授如此其峻<lb/>
何以示信天下又如中大夫王說年已七十有餘所至<lb/>
素無善狀今乃特轉太中大夫移帥青州原等遷升未<lb/>
委何名如聞皆出三省進擬不出陛下之意臣聞日者<lb/>
陽也君道也君正於此則天應見於彼故日常明臣侵<lb/>
<pb n="KR2f0015_WYG_003-8a"/>
於君隂侵於陽則日有薄蝕之患近者太史預奏四月<lb/>
朔日有蝕之竊謂三省之權太盛君上命多阻而不行<lb/>
日蝕之應殆以此歟伏望聖慈收攬乾剛以正名分睿<lb/>
㫖所降要在必行三省進擬或可或否悉由聖斷龔原<lb/>
王說除命特行改正如此則日蝕之異自消太平之基<lb/>
可致<lb/>
　　又<lb/>
臣竊以治天下之道在乎正名分而已名分正則君道<lb/>
<pb n="KR2f0015_WYG_003-8b"/>
尊而無可陵之漸臣道卑而無逼上之强茍失其正尊<lb/>
卑之序亂上下之分虧此不可不慎也今三省專威福<lb/>
之柄侵人主之權睿㫖則沮格而不行進擬則堅執而<lb/>
必下乾剛坤柔之道未正堂陛髙卑之勢未分忠臣義<lb/>
士夙夜以此為憂姦纎巧佞之徒乗此射利大臣之權<lb/>
既重賓客輻凑其門環坐其馬廐而不以爲辱奴事其<lb/>
子弟而不以為羞良可歎也况龔原進職移守錢塘王<lb/>
說轉官移守青社既繫兩省從官事干大體命下之日<lb/>
<pb n="KR2f0015_WYG_003-9a"/>
羣聽驚駭三尺之童皆知其非若不改正則作福作威<lb/>
專在於臣陛下孤立誰肯為國者乎伏望聖慈檢㑹臣<lb/>
前奏早賜施行以正上下之分以息奔競之風<lb/>
　　又<lb/>
臣近嘗論奏三省大臣專權威福睿㫖差除則沮格而<lb/>
不行三省進擬則堅執而必下上下之分未正乞收還<lb/>
威福以定名分訪聞三省大臣日近肆為詭計但避専<lb/>
權之名而陛下每有差除則陽為承行若非所欲則隂<lb/>
<pb n="KR2f0015_WYG_003-9b"/>
諭屬官繳駮上以侵凌主道下以竊弄國權朋比之風<lb/>
漸成威福之柄倒置若不辨之於早則易之履霜堅冰<lb/>
之患至矣伏望陛下攬乾剛之威奮神明之斷一出令<lb/>
則渙而必發一除授則審而必行敢有不存名分肆為<lb/>
横議者特行黜責如此則主威可立朋比之風可去宰<lb/>
執専權之弊可革矣<lb/>
　　上徽宗奏論盗發保州倉<lb/>
臣竊以北人通好百有餘年朝廷無北顧之憂邊庭㢮<lb/>
<pb n="KR2f0015_WYG_003-10a"/>
備今遼主新立喜兵好殺人心未服國中未定萬一衝<lb/>
突犯我邊陲守邊之臣若非其人倉卒之際不無敗事<lb/>
伏聞近者保州軍糧倉為賊所發般運踰城而出其間<lb/>
多是兩屬人户及草場遺漏燒焚積草數萬不少雖不<lb/>
見賊之主名竊恐是姦細本州並不知覺守倅如此安<lb/>
可守邊兼慮其餘州軍守倅亦有似此不職難以任事<lb/>
皆宜罷去擇其勇武智畧之人以代之庶可制勝於未<lb/>
然銷患於未兆天下之福也伏望聖慈特賜指揮施行<lb/>
<pb n="KR2f0015_WYG_003-10b"/>
取進止<lb/>
　　上徽宗奏論强盗法第一狀<lb/>
臣竊惟祖宗仁政加於天下者甚廣刑罰之重改而從<lb/>
輕者至多惟是强盗之法特加重盖將禁奸宄惠良民<lb/>
故也行之百有餘年天下安堵近者朝廷改法以强盗<lb/>
計贓應絞者並増一倍贓滿不曽傷人及雖傷人而情<lb/>
輕者奏裁如聞法行之後民受其弊被苦之家以盗無<lb/>
必死之理有可生之道徃徃不敢告官傍人亦不敢收<lb/>
<pb n="KR2f0015_WYG_003-11a"/>
捕恐其復還别生讎害賊徒以此益逞兇頑聚集為多<lb/>
重法地分益甚竊恐浸淫日久養成大冦如貽國家之<lb/>
患伏乞睿㫖復行强盗舊法所有前件新改條法更不<lb/>
施行庶使良民安居取進止<lb/>
　　第二狀<lb/>
臣近論奏强盗計贓應絞者贓數並増一倍贓滿不曽<lb/>
傷人及雖傷人而情輕者奏裁自上條頒降之後被苦<lb/>
之家以盗有可生之機無必死之理不敢告官傍人亦<lb/>
<pb n="KR2f0015_WYG_003-11b"/>
不敢收捕恐有讐復賊盗由此充斥人民不得安居乞<lb/>
依舊條改正竊聞朝廷於尚書刑部取索諸州軍申到<lb/>
强盗大數比較未行上條已前數少即是賊盗衰息刑<lb/>
罰可減遂不施行此正與臣前所論事意相反也夫有<lb/>
盗必申則刑部之數多懼有報復不敢以聞則刑部之<lb/>
數少今但不申不捕耳豈真少耶臣恐自此盗賊充斥<lb/>
而朝廷不知也是以從官及御史臺亦嘗論列非獨臣<lb/>
區區之私見也兹所繫利害甚廣臣所以再瀆天聽伏<lb/>
<pb n="KR2f0015_WYG_003-12a"/>
望聖慈博詢事實特行刪改庶使盗賊知懼良民安堵<lb/>
取進止<lb/>
　　上徽宗奏論京師强盗<lb/>
臣竊以京師浩穰之地人物繁夥冦盗頗多前後敗獲<lb/>
官司推鞫並不仔細究治贓物惟追其一二窩家悉畧<lb/>
而不問習以成風恬不為怪賊徒賴窩家以有容窩家<lb/>
賴贓物以為利是以盗賊益熾良民不得安居訪聞盗<lb/>
賊各有地分窩家亦有主名捉事之人推鞫之吏徃徃<lb/>
<pb n="KR2f0015_WYG_003-12b"/>
知其窟穴但素相交通不肯用心根究耳伏望聖慈嚴<lb/>
勅在京官司推治賊盗必須追究贓物及窮治窩家依<lb/>
法斷遣庶幾可令衰息取進止<lb/>
　　上徽宗奏論永安縣强盗<lb/>
臣聞御史中丞趙挺之奏河南府永安縣賊盗事見下<lb/>
本路體究者臣竊惟賊盗之害良民猶稂莠之害禾稼<lb/>
國家嚴賊盗之法重告捕之賞正為是也今永安縣陵<lb/>
寢側近賊盗公行殺人無忌州縣縱弛而不問監司忽<lb/>
<pb n="KR2f0015_WYG_003-13a"/>
畧而不察尸首暴露道路喧傳挺之論奏朝廷雖已行<lb/>
下本路體究詣實然監司州縣失職不糾在法自當有<lb/>
罪供報之際若更匿情隠避不以實聞則殺人强盗無<lb/>
由敗獲慢法官吏無以懲戒日益以甚為害豈細臣欲<lb/>
乞特降睿㫖候本路體究到事狀如與挺之所奏不同<lb/>
即送御史臺與大理寺根究事實重與施行庶幾朝廷<lb/>
之法不廢死者之寃可伸取進止<lb/>
　　上徽宗奏論陜西羣盗<lb/>
<pb n="KR2f0015_WYG_003-13b"/>
臣竊聞陜西諸路羣盗嘯聚始纔一二百人未聞官司<lb/>
使救䕶况陜西兵民素甚强悍良於戰鬭若不早行撲<lb/>
滅本路災傷竊恐流移之人復羣而為盗其勢必熾向<lb/>
秋已去餘黨若存西戎乗此之時必來作過外有冦敵<lb/>
之虞内有羣盗之擾為害非細兼聞羣盗多是逃軍盖<lb/>
因近來築寨淺攻偶失主將兵士懼罪不敢歸營是以<lb/>
流而為盗伏望睿㫖特下本路監司安撫司體量上項<lb/>
軍賊若非怯敵不殺其主將偶然失利之人特與招降<lb/>
<pb n="KR2f0015_WYG_003-14a"/>
或情不可恕則乞嚴命捕盗官司𦂳行收捕早令盡靜<lb/>
取進止<lb/>
　　上徽宗乞罷修興徳院狀<lb/>
臣伏聞興德禪院見行修盖者竊以隂陽之書昭示吉<lb/>
凶以前民用休徵則吉從之咎徵則凶從之古之聖王<lb/>
凡有營造必即休而遜咎捨凶而從吉所以措天下於<lb/>
萬世之安本朝治平熈寧間欲於英廟潛邸修盖禪院<lb/>
日者以其位宅壬方於國音有所不便遂行寢罷元祐<lb/>
<pb n="KR2f0015_WYG_003-14b"/>
紹聖亦復如之况今不止於國音不利而已或聞於陛<lb/>
下本命亦有相妨豈宜大興土工廣有建造夫隂陽所<lb/>
忌常人之家猶且避之陛下貴為天子宗社生靈之所<lb/>
託安得忽而不忌之乎伏望聖慈審察休咎特罷興徳<lb/>
禪院修造以順隂陽之理以為國家無窮之福取進止<lb/>
　　奏彈錢遹第一狀<lb/>
臣伏聞御史中丞豐稷彈劾新除殿中侍御史錢遹頃<lb/>
常假曽肇之名為豪户撰墓誌又假肇書受豪户金為<lb/>
<pb n="KR2f0015_WYG_003-15a"/>
潤筆臣未敢以為有亦未敢以為無今肇見任翰林學<lb/>
士可究其實若果無耶亦足與遹辨明若果有之顯詐<lb/>
欺取人財物况國家御史之道惟贓為最重一犯於此<lb/>
則為終身之累詐欺取財在律准盗焉有盗詐之人可<lb/>
任天子耳目之官乎臣欲乞睿㫖付外施行取進止<lb/>
　　第二狀<lb/>
臣近奏新除殿中侍御史錢遹假曽肇名為豪户作墓<lb/>
誌又假肇書受豪户金事今月初四日親奉徳音謂假<lb/>
<pb n="KR2f0015_WYG_003-15b"/>
肇名為父撰墓誌者臣竊謂御史之職以糾察官邪為<lb/>
己任惟忠實不欺然後能以是為是以非為非而無負<lb/>
陛下之任使今錢遹父之亡也事之當如其存遹乃不<lb/>
請於肇而假肇之名為父撰墓誌是謂有欺於父矣又<lb/>
假肇受金之書以播於外是有欺於親戚鄉黨矣所存<lb/>
如此其人可知為父撰銘初無利害尚任欺詐而論列<lb/>
朝廷之事利害有大於此者能保其勿欺乎伏望聖慈<lb/>
特罷遹之除命以警詐妄取進止<lb/>
<pb n="KR2f0015_WYG_003-16a"/>
　　第三狀<lb/>
臣近彈殿中侍御史錢遹欺詐乞罷除命不䝉俞允者<lb/>
竊念臣知遹之欺詐而不言之罪也知而言之果實不<lb/>
誣朝廷當罷遹而行臣言若以臣之言為不可用臣安<lb/>
可更當言責况遹今既同臺顯是難以共事伏望聖慈<lb/>
特罷臣之臺職除一閒慢差遣庶安愚分取進止<lb/>
　　奏彈曽布<lb/>
臣竊以正而不撓乃可以任天下之重公而不私然後<lb/>
<pb n="KR2f0015_WYG_003-16b"/>
服天下之心茍為反是曷副具瞻伏見右僕射曽布性<lb/>
禀姦邪心懐凶險頃居樞府阿順宰臣進用非人大開<lb/>
邊隙費財用如糞壤輕人命如草芥今獨歸罪章惇未<lb/>
知布之所職何事玉毁櫝中則誰之過陛下矜容曲貸<lb/>
仍有進擢荷天地不貲之恩臣子之心義當如何而布<lb/>
不圖補報惟務徇私自登宰席獨擅國權輕視同寮威<lb/>
福由已進㧞親故羅列京局以為耳目任用門人寘之<lb/>
臺諫以為心腹不以人材為用惟以爵賞為私恩所親<lb/>
<pb n="KR2f0015_WYG_003-17a"/>
者進所疎者退愛之者則留京師惡之者則令補外書<lb/>
疾比徳詩刺不平其布之謂乎布既以此自任其子弟<lb/>
亦甚招權交通賔客其門如市且附枝既大必賊本心<lb/>
私家既盛必危公室古人以為戒陛下其可不念之兼<lb/>
布在紹聖初實與蔡卞交結遂申請乞用王安石日錄<lb/>
修神宗皇帝國史致史官觀望變亂事實多譽安石之<lb/>
善掩蔽神考之美近者諫官論列陛下已令看詳徑涉<lb/>
春冬未見行遣訪聞布欲自掩其過又欲為史官之地<lb/>
<pb n="KR2f0015_WYG_003-17b"/>
恐甥壻葉濤例皆得罪是以稽緩未肯進呈專擅如此<lb/>
頗駭羣聽况布之登用方且彌月凶威氣𦦨薫灸中外<lb/>
若更遷延日久盤根固基必貽國患其将奈何易著履霜<lb/>
堅冰詩戒桃蟲維鳥辨之於早正在今日伏望聖慈特<lb/>
正布之典刑以謝天下以為社稷無窮之計取進止<lb/>
　　第二<lb/>
臣伏見右僕射曽布奸凶擅國臣已具前疏退而思之<lb/>
專輙移易臺諫官一事頗為寒心夙夜不遑須至再瀆<lb/>
<pb n="KR2f0015_WYG_003-18a"/>
天聽竊以御史中丞諫議大夫天子耳目之官朝廷委<lb/>
寄之權最為親切選任除授繫國重輕祖宗以來每有<lb/>
差除執政不得干預豈敢専擅進退之者乎况君者制<lb/>
命者也臣者行君之命者也君倡臣和則名分乃正臣<lb/>
强上陵則主威不立今布之所忌則移之布之所親則<lb/>
用之去取惟己不出聖意進彼退此易於反掌作福作<lb/>
威莫大乎是尚頼祖廟之威靈陛下之神聖照見底裏<lb/>
比因人言即行改命而布猶偃然當國不愧乎人揚揚<lb/>
<pb n="KR2f0015_WYG_003-18b"/>
自若曽匪引咎豈惟不足以儀刑百辟表正四方而凶<lb/>
悍之心已明䟦扈之萌可見今日不圖於始異日難制<lb/>
其終國家安危之基實在此舉伏望聖慈斷而行之特<lb/>
正布罪以儆有位天下之幸取進止<lb/>
　　第三<lb/>
臣竊以朝廷之上萬幾之務其所主行者在乎宰相茍<lb/>
有失當臺諫官得以論列若容宰相選任門下親眤之<lb/>
人碁布言職隂相附㑹則忠讜之論塞壅蔽之風成矣<lb/>
<pb n="KR2f0015_WYG_003-19a"/>
伏見右僕射曽布近薦引門人王覿為御史中丞賈易<lb/>
為右諫議大夫張廷堅為右正言除張廷堅已行罷去<lb/>
而王覿賈易尚握言路重權若隂相結納肆為朋黨陛<lb/>
下孤立誰與為助若有不公誰敢擬議兼修國史宰相<lb/>
係史院長官必須相見如有交通何所不至况臺諫官<lb/>
不得與執政官相見有著令祖宗之法安可不守伏望<lb/>
聖慈特賜施行取進止<lb/>
　　第四<lb/>
<pb n="KR2f0015_WYG_003-19b"/>
臣伏見曽布自登揆路首罷豐稷御史中丞引用門人<lb/>
王覿為代遂致人言有瀆天聽今雖改命又遷翰林學<lb/>
士採士議僉曰未宜以謂豐稷陛下之所任在職累月<lb/>
忠言讜論屢聞入告布則忌之遂改權工部尚書覿乃<lb/>
布之引用在職彌旬未聞補報今因人言則有内相之<lb/>
命除授若此是陛下之所任者恩數則薄布之引用者<lb/>
恩數加厚夫爵天下之公器人主之操柄其厚薄顛倒<lb/>
如是何以厭服人心伏望聖慈追改覿之除命别有所<lb/>
<pb n="KR2f0015_WYG_003-20a"/>
授以副朝望取進止<lb/>
　　第五<lb/>
臣近論列王覿任御史中丞方彌浹旬除龍圖閣學士<lb/>
兼侍講曽肇合依例補郡不䝉施行者竊以宰相總萬<lb/>
幾之務操威福之柄其任甚崇其權甚重若任其至親<lb/>
與夫所善之人寘之要地相為表裏則强盛不已必至<lb/>
於陵上故聖人作易於坤之初則曰履霜於上則曰龍<lb/>
戰所以防㣲杜漸垂戒於萬世者其以此而已今覿乃<lb/>
<pb n="KR2f0015_WYG_003-20b"/>
右僕射曽布之所善者也雖罷御史中丞猶居翰苑肇<lb/>
乃布之至親者也雖罷翰林學士猶侍經幄名為改除<lb/>
亦甚要近况覿為中司未久不宜有此升遷肇之補郡<lb/>
自有舊例儻不施行豈得為允兼覿等以非其當據各<lb/>
具辭免如因所請特賜詔可不惟有以彰陛下優異之恩<lb/>
又足以分宰臣比朋之勢一舉兩得頗協大公伏望聖<lb/>
慈檢㑹臣前奏早賜指揮取進止<lb/>
　　第六<lb/>
<pb n="KR2f0015_WYG_003-21a"/>
臣伏見右僕射曽布近充欽聖憲肅皇后欽慈皇后山<lb/>
園陵使回引進屬官䝉等第除授訖臣竊惟祖宗以來<lb/>
山園陵使引薦屬官雖有故事合行推恩未有賢與不<lb/>
肖並進職任如此其衆者臣之所不知也况今祔廟方<lb/>
彌旬浹一日之間除目並下物論喧騰以為陛下每有<lb/>
特差除三省或沮難而不行今布之所薦三省除授甚<lb/>
速是宰相之權有過於陛下矣若以所薦人材資任言<lb/>
之其間亦有可以進擢者然非聖擇恩獨歸於權臣之<lb/>
<pb n="KR2f0015_WYG_003-21b"/>
門奔競之徒益行阿附此不可不慮也兼遺忘欽聖虞<lb/>
主事御史臺見行推治山園陵使司屬官既是分董一<lb/>
行事務其間慮有干涉若候獄具然後推賞亦未晚也<lb/>
伏望聖慈特賜指揮所有新除且行寢罷候御史臺獄<lb/>
具日檢詳故例比類施行庶允公議取進止<lb/>
　　第七<lb/>
臣竊以避親之法著於甲令有官守者悉皆遵禀而况<lb/>
貴近臣乎今曽布曽肇乃親兄弟也布為右僕射肇為<lb/>
<pb n="KR2f0015_WYG_003-22a"/>
翰林學士不行迴避豈得為允盖宰相任天下之重握<lb/>
威福之柄而行命令者也翰林學士職親地近朝廷命<lb/>
令皆所自出茍不中度理當執議捨親而議之則傷私<lb/>
恩以親而不言則害公議祖宗所以立避親之法盖謂<lb/>
此也陛下方當持盈守成之時宜守而勿失以為太平<lb/>
基業社稷無疆之福也伏望聖慈特令迴避以遵祖宗<lb/>
之法取進止<lb/>
　　第八<lb/>
<pb n="KR2f0015_WYG_003-22b"/>
臣伏覩曽布秉鈞當國其弟肇又居翰苑委有親嫌在<lb/>
法宜避近因人言肇已罷職而猶進讀經幄兼修國史<lb/>
搢紳之論亦未俞允謂如富弼韓絳為相弼之壻馮京<lb/>
絳之弟韓維以親引嫌悉補外郡此祖宗之故事朝廷<lb/>
之近例今日正宜守之不可以廢而肇猶居要職日侍<lb/>
清光豈得為允伏望聖慈特令補外以存典故以别嫌<lb/>
疑不勝幸甚取進止<lb/>
　　第九<lb/>
<pb n="KR2f0015_WYG_003-23a"/>
臣竊以宰執大臣一有動作百辟之儀刑四方之表則<lb/>
行法必自其始然後能服天下之心茍不奉法豈能逃<lb/>
天下之擬議哉伏見右僕射曽布用恩例陳乞<hi>下文闕</hi>兼<lb/>
元符令已是不許陳乞奏辟吏部明知其不可而畏憚<lb/>
布之權勢輒引紹聖勑條又引元豐間吕希述例申取<lb/>
朝廷指揮况元符著令既在紹聖之後前勑自是更改<lb/>
不行而希述又只是勾當儀鸞司即非刑獄職事豈可<lb/>
用以為例吏部既是徇情曲法三省又且雷同不敢誰<lb/>
<pb n="KR2f0015_WYG_003-23b"/>
何表裏相助一如其請朝廷之上法度不守紀綱不正<lb/>
而欲天下之治其可得乎伏望聖慈特賜改正施行以<lb/>
存法守以清形獄以示大公不勝幸甚取進止<lb/>
　　奏彈鄧洵武<lb/>
臣伏聞祕書少監鄧洵武除同修正史輿議未允者竊<lb/>
以王言如絲其出如綸王言如綸其出如綍言命令一<lb/>
出而不可反也洵武前日史院留之朝廷謂其不可遂<lb/>
行寢罷今又有此差除衆議籍籍以為命令反覆如此<lb/>
<pb n="KR2f0015_WYG_003-24a"/>
何以明是非别賢愚而取信於天下乎况洵武父綰昔<lb/>
為御史中丞專事姦佞求媚大臣為安石求賜第薦安<lb/>
石子雱及其婿蔡卞館職神宗皇帝察見底裏親批聖<lb/>
語操心頗僻賦性姦回論事薦人不循分守今洵武修<lb/>
史豈能公心直筆以發揮神考之盛徳而不能掩其父<lb/>
之惡乎兼洵武學問荒唐衆所共知前日蔡卞報綰之<lb/>
私恩及欲襃飾妻父安石之美故置洵武於史院以備<lb/>
檢討士人莫不指笑今令同修正史尤非所宜伏望聖<lb/>
<pb n="KR2f0015_WYG_003-24b"/>
慈斷自宸衷特賜寢罷以允公議<lb/>
　　又<lb/>
臣近彈奏秘書少監鄧洵武不可同修神宗皇帝正史<lb/>
不蒙施行須至再瀆天聽者竊以史官直筆取信萬世<lb/>
祖宗以來尤為慎重咸平初修太宗皇帝實錄錢若水<lb/>
主其事薦起居舍人李宗諤等數人充史官真宗皇帝<lb/>
指宗諤曰自太平興國以後皆昉在中書日事史策本<lb/>
憑直筆儻子為父隠何以傳信於後代乎除宗諤不許<lb/>
<pb n="KR2f0015_WYG_003-25a"/>
餘悉可之且宗諤文學才名顯於一時議論堅正信於<lb/>
朝廷真宗皇帝以此尚不授之史官而洵武人材凡下<lb/>
詞筆繆陋不可比擬宗諤一二昉亦當時名相非若鄧<lb/>
綰之姦佞兼綰自為御史知雜以至御史中丞凡六七<lb/>
年論事不少頗僻為多洵武豈不為父隱乎何以取信<lb/>
天下後世前日既已罷之今日又有此差除公議實為<lb/>
未允伏望聖慈以國史為念特賜追寢除命無使小臣<lb/>
得逞其私<lb/>
<pb n="KR2f0015_WYG_003-25b"/>
　　彈蔡京第一狀<lb/>
臣伏見蔡京姦邪凶險隂害善良呼吸羣小交通内外<lb/>
臣寮章疏累上朝廷已罷京翰林承㫖輿論以為京之<lb/>
過惡甚多而交結近習之罪最大安可以赦今猶寵之<lb/>
以端殿之職委之以帥府之權顯是失刑須至彈奏者<lb/>
謹按京職居翰長身為從官委蛇經幄日侍清光可謂<lb/>
貴臣矣而乃卑躬屈已親昵閹宦或以貨財相結或以<lb/>
書劄徃來汚辱搢紳清議所鄙京揚揚然有自得之色<lb/>
<pb n="KR2f0015_WYG_003-26a"/>
原其設心豈徒然哉實欲令其伺陛下之起居漏宫禁<lb/>
之事而又使之周旋庇盖前日與章惇蔡卞相濟之惡<lb/>
虚稱其美以僥倖進用陛下既察見底裏議罪如彼其<lb/>
輕何足以厭天下之公議况宫禁之中自古以來漏息<lb/>
之法極為嚴宻所以防姦人之窺伺慮患生於不測今<lb/>
京交通如此禁中之事必無不知茍有姦謀何所為而<lb/>
不可思患豫防古人所戒伏望聖慈察京之罪重行貶<lb/>
黜以警官邪以清宫禁以為國家社稷之福不勝幸甚<lb/>
<pb n="KR2f0015_WYG_003-26b"/>
　　第二狀<lb/>
臣伏見新除端明殿學士知永興軍蔡京凶邪肆害罪<lb/>
狀著聞中外交通蹤跡可驗言章屢上天鑒難逃宜鳴<lb/>
鼓而顯攻彰大佞之已辨陛下特優禁從未即譴訶畀<lb/>
之以端殿之華付之以帥權之重詔命初下物論尤喧<lb/>
謂姦惡之免誅有典刑而何賴臣聞斯議嘗具奏彈今<lb/>
已彌旬未䝉顯責如聞京尚懐偃蹇不體恩私慢君命<lb/>
而弗處丐祠宫而自若肆行忿忮愚弄朝廷如此可容<lb/>
<pb n="KR2f0015_WYG_003-27a"/>
孰不可忍伏望聖慈檢㑹臣僚前後章疏付外重行黜<lb/>
責以副朝望<lb/>
　　第三狀<lb/>
臣惟哲宗皇帝仁民愛物出於天性紹聖以來垂拱仰<lb/>
成責任宰執是時降授中大夫行少府監分司南京蔡<lb/>
卞備位政府隂肆姦謀造朝奏對專務殘忍殺害巧計<lb/>
既行凶焰日熾竊弄賞罰私報恩讐人有譽其妻父之<lb/>
美者極力主張寘之顯要有議其妻父之短者指為誹<lb/>
<pb n="KR2f0015_WYG_003-27b"/>
謗宗廟置之深罪其所進用若非妻黨之小人即是門<lb/>
下之姦吏更唱迭和相倚為重造作事端屢成寃獄看<lb/>
詳理訴編類章疏洗垢索瑕中傷士類或輕或重皆出<lb/>
已意或投之逺方或陷之深僻毒流天下實不忍聞其<lb/>
事主行雖在章惇卞實啟之時人目之為笑面夜义天<lb/>
下之所共知也陛下入承大統判别忠邪灼見姦凶率<lb/>
先棄逐近雖責降未厭人心咸謂卞之過惡實與惇等<lb/>
置散投荒尚為寛典今猶分務仍居善地何以懲姦伏<lb/>
<pb n="KR2f0015_WYG_003-28a"/>
望聖慈重行竄責以謝天下<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0015_WYG_003-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讜論集巻三<lb/>
</p>
<p>
</p>
  </div>
</body>
</text>
</TEI>
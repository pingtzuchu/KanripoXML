<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0017_WYG_018-1a"/>
　欽定四庫全書<lb/>
　皇朝通典卷十八<lb/>
　　選舉<hi>一</hi>
　　　<hi>臣</hi>等謹按杜佑選舉典首厯代制次雜議論考績<lb/>
　　　即附厯代制後用人之得失致治之興衰可考而<lb/>
　　　知也自秦至唐悉載杜典自宋迄明則五朝續通<lb/>
　　　典備載焉竊惟選舉之制肇於成周漢唐以來不<lb/>
　　　相沿襲迨至故明末造士則專尚文藝而實行不<lb/>
<pb n="KR2m0017_WYG_018-1b"/>
　　　敦官則習於恬嬉而實效莫紀所謂用人致治者<lb/>
　　　其勢岌然不可終日矣時則我<lb/>
太祖髙皇帝<lb/>
太宗文皇帝式廓鴻圖肇基東土賢路宏開不拘資格或<lb/>
　　　㧞之於行伍或舉之於單寒以至歸誠降將且令<lb/>
　　　負弩前驅就俘纍臣多預持籌贊畫懷竒抱異之<lb/>
　　　士應運而生無不附鳯攀龍乘時利見矣迨<lb/>
世祖章皇帝奠鼎神京定貢舉之科訪遺逸之士滿漢一<lb/>
<pb n="KR2m0017_WYG_018-2a"/>
　　　體文武員弁惟能其官<lb/>
列聖相承儲養人材多方擢用雖片長微藝並録兼收莫<lb/>
　　　不登明選公隨才器使所以激揚士類整肅官常<lb/>
　　　者實有加無已也欽惟我<lb/>
　皇上繼隆<lb/>
列祖精一執中羣材之美惡大吏之公私無或逃<lb/>
　九重洞鑒者舉士杜茍且輕儇之習舉官嚴銓選考察<lb/>
　　　之程即優㧞諸生咸邀<lb/>
<pb n="KR2m0017_WYG_018-2b"/>
　　朝考丞倅小吏悉荷<lb/>
　聖裁是以重熙累洽庶績其凝衡之往古莫與比隆葢<lb/>
　　　勸懲必信無非上决於<lb/>
　宸衷而賞罰無私悉因其人之自取書曰野無遺賢又<lb/>
　　　曰無曠庶官非上有<lb/>
　濬哲之<lb/>
　聖人亶聰之至徳孰能與於此哉<hi>臣</hi>等恭閲<lb/>
列聖實録以及累年<lb/>
<pb n="KR2m0017_WYG_018-3a"/>
記注謹書其尤要者次第登載仿杜典例而變通之首<lb/>
　　選舉制四卷先舉而後選各分編年月以見因時<lb/>
　　損益之意考績一門文則有京察大計武則有軍<lb/>
　　政所以嚴黜陟而示勸懲原典僅附選舉制後今<lb/>
　　特别為一卷以重考績大典至雜議論一門杜典<lb/>
　　博採周漢以來諸臣議論其意因唐之中葉登進<lb/>
　　乏才銓選壅滯始議更定條例欲救一時之弊耳<lb/>
　　我<lb/>
<pb n="KR2m0017_WYG_018-3b"/>
　朝臣工奏議凡有當於振興文治澄叙官方者無不<lb/>
　　仰邀<lb/>
聖鑒下部議行其隨時奏准各條即刋入現行則例兹<lb/>
　　已散見選舉制諸篇不别為總繋焉<lb/>
　　選舉制<hi>文科</hi>
　　<hi>臣</hi>等謹按鄉舉里選著於成周尚已迨兩漢以來<lb/>
　　舉士之法曰孝亷曰賢良方正曰博士弟子曰茂<lb/>
　　才異等亦既略備焉而策試賢良文學於廷即後<lb/>
<pb n="KR2m0017_WYG_018-4a"/>
　　　世以文藝試士所自昉隋始置進士之科唐之科<lb/>
　　　目有秀才進士明經學究明法書算三禮三傳三<lb/>
　　　史諸科天子自詔曰制科其目至繁宋之進士以<lb/>
　　　及諸科大半沿襲唐制金以經義詞賦兩科取士<lb/>
　　　元明獨置進士之科我<lb/>
　　朝自定鼎之初鄉㑹開科徵召遺逸<lb/>
聖祖仁皇帝振興文治培植士林於常制鄉㑹之外<lb/>
特舉博學鴻詞之科以收竒才異能之士<lb/>
<pb n="KR2m0017_WYG_018-4b"/>
世宗憲皇帝循名責實搜羅羣彦廣開保舉之門累<lb/>
頒求賢之詔舉孝㢘方正舉孝友端方増設繙譯之科加<lb/>
　　　惠邊逺之士我<lb/>
　皇上御極之初親試鴻博舉察孝行復<lb/>
　詔九卿薦舉經學迨夫<lb/>
　大駕六巡江浙<lb/>
　幸山東<lb/>
　臨天津凡獻賦<lb/>
<pb n="KR2m0017_WYG_018-5a"/>
　　屬車之次皆䝉<lb/>
　　召試授官而揀選舉班疏通淹滯凡士之操一技以<lb/>
　　　自見者莫不甄綜無遺猗歟休哉多士之沐<lb/>
　聖化而被<lb/>
　恩榮者宜何如其報効也<hi>臣</hi>等謹按杜典之例列選舉<lb/>
　　　制而以文科目為首依次編載具詳於篇<lb/>
　　　天聰元年八月<lb/>
敕諸貝勒府以下及滿漢䝉古家所有生員俱令考試分<lb/>
<pb n="KR2m0017_WYG_018-5b"/>
　别優劣賞縀布有差八年四月考試漢人生員賞給銀<lb/>
　　　兩又考試習滿漢書中式者為舉人各賜衣一襲<lb/>
　　　宴于禮部崇徳三年八月賜中式舉人等朝衣各<lb/>
　　　一領秀才各賜綢布六年七月范文程等請于滿<lb/>
　　　漢蒙古内考取舉人生員尋考取中式舉人各賜<lb/>
　　　縀朝衣一領生員等各賜縀布有差<lb/>
　　　順治元年十月定鄉試俱於子午卯酉年舉行㑹<lb/>
　　　試俱於辰戌丑未年舉行二年二月定選㧞貢生<lb/>
<pb n="KR2m0017_WYG_018-6a"/>
　　之例大學二名小學一名兼取文行又定鄉㑹試<lb/>
　　三場試題初場四書三題五經各四題士子各占<lb/>
　　一經四書主朱子集註易主程朱二傳詩主朱子<lb/>
　　集傳書主蔡傳春秋主胡傳禮記主陳氏集說二<lb/>
　　場論一道判五道詔誥表内科一道三場經史時<lb/>
　　務策五道鄉㑹試同六月定鄉㑹試期之例<hi>鄉試定期</hi>
　　<hi>秋八月舉行初九日第一場十二日第二場十五日第三場先一日㸃名放進次一日交卷放出春</hi>
　　<hi>二月舉行㑹試與郷試同</hi>又定主考專司去取權衡房官不得<lb/>
<pb n="KR2m0017_WYG_018-6b"/>
　　執拗憤爭違者劾治九月定禮部磨勘試卷法前<lb/>
　　場文字明理㑹心不愧先程後場出經入史條對<lb/>
　　詳明者俱為合格嚴弊倖簡瑕疵字句偶誤者貸<lb/>
　　之三年三月宴諸進士於禮部定新進士冠服式<lb/>
　　<hi>新進士冠服金鍍銀三枝九花頂一甲一名賜冠服照六品頂𢃄</hi>定新進士銓選<lb/>
　　法<hi>前明舊例進士四百名二甲選部屬知州三甲選中行評博推官知縣不論名次内外兼用</hi>
　　部議開創之始法宜變通擬二甲前五十名選部<lb/>
　　屬後二十名及三甲前十名選中行評博三甲十<lb/>
<pb n="KR2m0017_WYG_018-7a"/>
　　　一名至二十名選知州二十一名至七十名選推<lb/>
　　　官餘選知縣從之四月<lb/>
命再行鄉㑹試以收人才<hi>本年八月郷試四年二月㑹試並定新選庶吉士及前科庶吉</hi>
　　　<hi>士分清漢書教習之制</hi>八年三月吏部疏請滿洲䝉古漢軍<lb/>
　　　各旗子弟有通文義者提學御史考試取入順天<lb/>
　　　府學鄉試作文一篇優者准其中式下禮部議定<lb/>
　　　八旗開科鄉試其滿洲蒙古生員筆帖式同一榜<lb/>
　　　漢軍生員筆帖式漢生員監生同一榜六月禮部議<lb/>
<pb n="KR2m0017_WYG_018-7b"/>
　　　定八旗科舉凡遇應考年分内院同部考取滿<lb/>
　　　洲生員一百二十名蒙古生員六十名順天學政<lb/>
　　　考取漢軍生員一百二十名鄉試取中滿洲五十<lb/>
　　　名䝉古二十名漢軍五十名滿洲蒙古通漢文者<lb/>
　　　譯漢文一篇不精漢文者止作清文漢軍文章篇<lb/>
　　　數如漢人例㑹試取中滿洲二十五名䝉古十名<lb/>
　　　漢軍二十五名各衙門博士筆帖式俱准應㑹試<lb/>
　　　又奏定順天鄉試滿洲䝉古主考應用滿洲内院<lb/>
<pb n="KR2m0017_WYG_018-8a"/>
　　　禮部官各一員閲卷漢軍聽漢主考閲卷又題准<lb/>
　　　磨勘試卷内有字句可疑者以卷數多寡分别處<lb/>
　　　分考官降罰革職有差九年正月以壬辰科㑹試<lb/>
恩詔廣額取四百名經禮部議分定南北中卷之例南卷<lb/>
　　　應取二百三十三名北卷應取一百五十三名中<lb/>
　　　卷應取一十四名從之二月<lb/>
親詣太學行釋奠禮加監生中額十五名十一年十二月<lb/>
　　　禮部請停滿洲䝉古博士筆帖式㑹試之例從之<lb/>
<pb n="KR2m0017_WYG_018-8b"/>
　　　十二年三月<lb/>
上諭殿試讀卷大臣不必書姓名以除師生陋習十四年<lb/>
　　　停止八旗考試又<lb/>
上諭鄉㑹考官所取士及殿試讀卷廷試閲卷學道考試<lb/>
　優等督撫按薦舉屬吏皆稱門生實屬陋習相沿嗣後<lb/>
　俱不許仍襲師生之號以永絶朋黨之根十五年正月<lb/>
上諭覆試上年順天中式舉人<lb/>
諭之曰頃因考試不公故親加覆閲爾等皆朕赤子其安<lb/>
<pb n="KR2m0017_WYG_018-9a"/>
　心毋畏各抒實學朕非好為此舉欲求真才故不獲已<lb/>
　耳嗣取米漢雯等一百八十二名仍准㑹試蘇洪濬等<lb/>
　　　八名革去舉人又定㑹試四書題請<lb/>
㫖頒發餘著考試官照例出題又議定磨勘試卷内文理<lb/>
　　　悖謬疵䝉繆累不諳禁例文體不正等條四月更<lb/>
　　　定科場條例<hi>科場條例一解卷遲延司府官每十日罰俸兩月一磨勘試卷字句可疑</hi>
　　　<hi>主考同考降級罰俸有差重者革職提問一文體不正主考分别罰俸降革同考官降革提問有差</hi>
　　　<hi>一舉子試卷字句可疑文體不正者俱禠革有䝉詞累句者罰停㑹試二科不諳禁例者罰停㑹試</hi>
<pb n="KR2m0017_WYG_018-9b"/>
　　　<hi>三科一用墨筆藍筆添改字句者主考同考及同經共閲分别降級一取中卷内二三場同考官藍</hi>
　　　<hi>筆主考官墨筆不全㸃閲者分别降罰一各考官輕率輒改原墨者降三級一硃卷應先填舉子名</hi>
　　　<hi>次後填姓名墨卷雖有姓名亦應填寫名次違者降一級墨卷錯落及違式應貼不貼者受卷官降</hi>
　　　<hi>一級本生文内筆誤一二字不礙禁者罰停㑹試一科錯落題目者罰停㑹試二科其文内有不諳</hi>
　　　<hi>禁例字句稍渉可疑者罰停㑹試三科一謄寫錯落數行者謄録對讀官罰俸</hi>又<lb/>
敕殿試士子於太和殿前丹墀考試十六年七月<lb/>
命考官二場論以孝經命題<lb/>
敇禮部再行㑹試以雲貴内附綏輯需人故也十七年議<lb/>
<pb n="KR2m0017_WYG_018-10a"/>
　　　准磨勘試卷雷同勦襲者黜革<lb/>
　　　康熙二年二月停止八股文三年八月更定科場<lb/>
　　　試題<hi>鄉會考試自甲辰年為始頭場策五篇二場用四書本經題作論各一篇三場表一篇判</hi>
　　　<hi>五道</hi>四年三月仍復三場舊制六年九月<lb/>
命滿洲䝉古漢軍仍准考試九年五月奏定二甲三甲進<lb/>
　　　士俱以知縣用<hi>時推官已裁故有是奏</hi>十一年正月<lb/>
敕順天鄉試及㑹試仍兼用滿漢監察御史稽察場務<hi>順治</hi>
　　　<hi>十四年停八旗考試并停監試滿差今禮部題准八旗復行鄉㑹試應仍兼差滿御史監試</hi>十<lb/>
<pb n="KR2m0017_WYG_018-10b"/>
　　　五年十月暫停八旗考試十八年三月<lb/>
召試博學鴻詞<hi>試題賦一篇詩一首</hi>
欽取彭孫遹等五十人分授翰林官有差<lb/>
　　　<hi>臣</hi>等謹按博學鴻詞一科在唐極為優選昌黎韓<lb/>
　　　愈所云吏部有以博學鴻詞舉者其名甚美且得<lb/>
　　　美仕可以知當日之趨向矣而劉禹錫栁宗元諸<lb/>
　　　人皆以進士復中此科入仕為時所艷稱迨宋紹<lb/>
　　　興以後此科得人亦號極盛毎科不過取三四人<lb/>
<pb n="KR2m0017_WYG_018-11a"/>
　　　或一人選擇之慎如此如洪遵洪适周必大至因<lb/>
　　　之以取宰相執政其他亦多至侍從元明以來此<lb/>
　　　科廢罷已久惟進士一科孤行議者所以有偏重<lb/>
　　　之說也我<lb/>
聖祖仁皇帝立賢無方旁招俊乂猶恐懷竒負異之才沉<lb/>
　　　淪草澤爰<lb/>
命内外臣工薦舉宿儒徵詣京師<lb/>
特予召試授以館職而五十人中如富平李因篤秀水朱<lb/>
<pb n="KR2m0017_WYG_018-11b"/>
　　　彛尊吳江潘耒無錫嚴繩孫皆以布衣入選逕授<lb/>
　　　翰林檢討尤從來所罕見雍正十一年再<lb/>
命舉鴻博之士<lb/>
　皇上御極之元年二年兩次<lb/>
　召試選取録用如之<lb/>
三朝稽古右文之化千載一時已<lb/>
　　　二十四年正月定鄉㑹試俱<lb/>
欽命四書題從刑科給事中楊爾淑請也三月定㑹試三<lb/>
<pb n="KR2m0017_WYG_018-12a"/>
　　　場事竣主考等官遴選頭場試卷十本繕寫進呈<lb/>
　　　自第一名至第十名俱由<lb/>
欽定仍送場内拆號填榜以後㑹試及順天鄉試俱以此<lb/>
　　　為例二十六年<lb/>
恩詔八旗准照漢人一體考試二十八年覆准滿洲䝉古<lb/>
　　　漢軍應鄉試之監生生員均由兵部考騐能騎射<lb/>
　　　歩箭者方准入試二十九年題准奉天滿洲蒙古<lb/>
　　　漢軍鄉試諸生由奉天將軍考騐能歩騎射者方<lb/>
<pb n="KR2m0017_WYG_018-12b"/>
　　　准送試又論題増性理太極圖說通書西銘正蒙<lb/>
　　　諸篇三十六年<lb/>
敕宗室子弟與滿洲諸生一體應試取中又以各省鄉試<lb/>
　　　命題悖謬<lb/>
諭大學士王熙等曰鄉試為掄才大典出題理宜詳慎今<lb/>
　覽各省所進題名録如福建三場策問臺灣事宜一道<lb/>
　於地方情形事勢毫未通曉乃茫昧命題殊為悖謬其<lb/>
　餘各省亦多未當爾等詳加檢閲若有悖謬最甚察出<lb/>
<pb n="KR2m0017_WYG_018-13a"/>
　㕘奏於是察勘福建雲南河南三省第三場策問命題<lb/>
　均屬悖謬主考王連英等分别降調從之三十九年正<lb/>
　月<lb/>
上諭本科中式舉人因有情弊為人指㕘故行覆試及閲<lb/>
　各卷俱能成文諸臣所擬三等以上者皆可觀有自三<lb/>
　等㧞置二等者有自四等㧞置三等者三等以上仍令<lb/>
　㑹試四等黜革四月停止吏部考試舉人<hi>向例各省舉人吏部考試</hi>
　　　<hi>並無去取亦無分職衘大小之處實屬具文兹奏請停止</hi>五月定各省正副主<lb/>
<pb n="KR2m0017_WYG_018-13b"/>
　　　考除應行開列外將侍郎學士京堂翰林科道部<lb/>
　　　屬等官由甲舉出身者無論己未典試通行開列<lb/>
　　　六月<lb/>
敕停止宗室子弟科舉㑹試十一月定官卷取士例<lb/>
上曰考取舉人進士特為得人若行賄夤縁而得之則出<lb/>
　身之本源不清欲冀他日為忠臣良吏得乎凡係大臣<lb/>
　子弟宜另編字號取中且不致妨孤寒之路經九卿議<lb/>
　　　覆嗣後順天鄉試在京三品以上及大小京堂翰<lb/>
<pb n="KR2m0017_WYG_018-14a"/>
　　　林科道吏禮二部司官在外督撫提鎮藩臬等官<lb/>
　　　子弟俱編官字號另入號舎考試各照定額毎十<lb/>
　　　卷民卷取中九卷官卷取中一卷其官卷或止數<lb/>
　　　人者不必另編字號四十一年九月禮部疏本年<lb/>
　　　鄉試監生莊令輿俞長策試卷作五經文字<lb/>
上俱特賜舉人并令嗣後鄉㑹試作五經文者額外取中<lb/>
　三名<hi>順治二年以士子博雅不在多篇停五經中式至康熙三十六年京闈鄉試有五經二卷      特</hi>
　　　<hi>㫖授為舉人後不為例至是復准作舉人議定其例五十年増五經中額順天二名外省一名㑹試</hi>
<pb n="KR2m0017_WYG_018-14b"/>
　　　<hi>増中三名五十四年停止雍正二年議准每額中十九名加中五經一名乾隆十八年停止</hi>四<lb/>
　　　十四年正月<lb/>
上勤心典籍以卷帙繁多供奉人員繕寫不給<lb/>
敕安徽江蘇浙江舉貢生等有精於書法者報名考試旋<lb/>
　　　考取顧祖雍等其貢監生員并准入順天鄉試五<lb/>
　　　十年十月寛鄉㑹試發榜期限先是順天鄉試發<lb/>
　　　榜過期監試御史劾奏<lb/>
上諭赴考者衆若發榜之期太迫考官不能細心徧閲尋<lb/>
<pb n="KR2m0017_WYG_018-15a"/>
　　　議寛期揭曉五十一年三月<lb/>
敕新中文武歸班進士留京學習行走四月開<lb/>
萬壽恩科於五十二年二月鄉試八月㑹試五月定㑹試<lb/>
　　　分省取中進士之制十一月<lb/>
敕文生員舉人内願就武場武生武舉内願就文場各聴<lb/>
　其互試五十四年正月<lb/>
敇科場無出熟習擬題令同考官互相糾察五十五年議<lb/>
　　　定二場論專用性理五十六年八月禮部奏請派<lb/>
<pb n="KR2m0017_WYG_018-15b"/>
　　　順天鄉試正副考官及同考官將九卿舉薦官員<lb/>
　　　職名開列得<lb/>
㫖即在所開正副考官内毎房派二員其各省人著㕘雜<lb/>
　派出毎房二人不得派同省之人六十年三月<lb/>
上諭舉人王蘭生學問素優校對精熟留保學問好俱賜<lb/>
　進士一體殿試六十一年十一月<lb/>
世宗憲皇帝登極特開<lb/>
恩科<hi>以雍正元年癸邜為</hi>
<pb n="KR2m0017_WYG_018-16a"/>
<hi>恩科二年甲辰      為正科</hi>
　　　雍正元年二月定八旗滿洲繙譯鄉會試之制又<lb/>
　　　定鄉㑹試論題仍用孝經又覆准候補天文生及<lb/>
　　　補用天文生之監生生員俱令入皿字號鄉試又<lb/>
　　　覆准官卷内佳文不敷中額以民卷佳者補之十月<lb/>
詔舉孝㢘方正十二月禮部議定學政科考生員増經文<lb/>
　　　一篇<hi>各省學政科考生員舊例用四書題文二篇日至是増用經題文一篇以崇經學如遇三冬</hi>
　　　<hi>短減去四書文一篇從御史田嘉穀請也</hi>二年二月録用浙江直𨽻<lb/>
<pb n="KR2m0017_WYG_018-16b"/>
　　　福建廣西孝㢘方正各二員以知縣用五十五歲<lb/>
　　　以上者以知州用<lb/>
敕科場房考各房仍止用一人校閲以專其責又<lb/>
上諭此次特開恩科士子因迴避不得應試者即另派大<lb/>
　臣擬題於内閣考試取中十月<lb/>
敕今年殿試天氣已寒諸貢士著在太和殿内兩旁對策<lb/>
　再傳諭總管太監多置火爐使殿内和暖諸貢士得盡<lb/>
　心作文寫卷又<lb/>
<pb n="KR2m0017_WYG_018-17a"/>
敕鄉㑹試揭曉後刋刻試録登科録進呈試錄並載三場<lb/>
　中式文擇其尤者毎題一篇三年二月定應考試差之<lb/>
　　　翰林及進士出身官員人等於<lb/>
　　太和殿試以四書題文二篇<lb/>
上親定甲乙以備差遣三月<lb/>
上親詣太學釋奠加増國子監鄉試中額十八名五經加<lb/>
　　　中四名各省分别加増五經中額八月<lb/>
敇迴避卷仍著一體應試另派大臣校閲遴選九月賞給<lb/>
<pb n="KR2m0017_WYG_018-17b"/>
　　　㑹試舉人路費分道里逺近以定多寡之數又<lb/>
命㑹試及順天鄉試元魁三場試卷繕録進呈十月<lb/>
詔舉八旗漢軍孝友讀書人士十一月<lb/>
敕定考試繙譯舉人條例不必分作三場十二月<lb/>
敇工部國子監復立進士題名碑四年三月<lb/>
敕各省學政三年任滿將生員中人品端方有猷有為有<lb/>
　守之人大省四五人小省二人送部引見親加考試酌<lb/>
　量擢用十月<lb/>
<pb n="KR2m0017_WYG_018-18a"/>
敕各省所中副榜内有兩次中副榜者亦准作舉人一體<lb/>
　㑹試此係特典後不為例十二月定恩拔副貢生就教<lb/>
　　　學臣㑹同巡撫驗看造册送部銓選年老者原品<lb/>
　　　休致五年三月<lb/>
敇八旗舉人生員分别考試<hi>前因八旗舉人生員有在䕶軍執事人行走者令其退回</hi>
　　　<hi>仍給錢糧俾得專心讀書至是已三年有餘是以考試分别勤惰</hi>又<lb/>
諭本年閏月節氣稍遲二月天寒㑹試日期改至三月各<lb/>
　舉子許擕帯手爐皮衣供給官加意預備茶飯薑湯木<lb/>
<pb n="KR2m0017_WYG_018-18b"/>
　炭等項以資其用又議准㑹試落卷内揀選文理明通<lb/>
　　　者引<lb/>
見以教職即用<hi>嗣於乾隆二年十年十九年俱照此舉行録用如之謂之明通榜</hi>四月<lb/>
上諭取人之法惟鄉舉里選合於三代之制著州縣官㑹<lb/>
　同該學教官將貢生生員内居家孝友行止端方才可<lb/>
　辦事而文亦可觀者秉公確查一年各舉一人於今年<lb/>
　冬底申報該上司奏聞請㫖八旗之滿洲䝉古亦照此<lb/>
　例著該佐領各舉一人庶潛修篤行之士得以表見而<lb/>
<pb n="KR2m0017_WYG_018-19a"/>
　國家亦收得人之效尋經吏部𢃄領各省薦舉生員引<lb/>
見以知縣用者三員餘以國子監助教學正學録補用十<lb/>
　　　二月<lb/>
敇學政考取選拔務取學問優通品行端方才猷可用之<lb/>
　人并定六年選拔一次之制六年八月復浙省士子鄉<lb/>
　　　㑹試<hi>先是雍正四年停止浙江鄉㑹考試至是以兩浙士子省愆悔過因有是      㫖</hi>九<lb/>
　　　月<lb/>
上諭連州生員陳錫等呈首朱振基奉祀逆賊吕留良牌<lb/>
<pb n="KR2m0017_WYG_018-19b"/>
　位可謂深明大義不為邪說所惑命該省學政秉公遴<lb/>
　選學問優通者賞作舉人一體㑹試其今科所取副榜<lb/>
　即准作舉人八年十一月<lb/>
　　朝考湖北應山縣拔貢楊可鏡文理荒疎部議革去<lb/>
　　　選拔<lb/>
上諭楊可鏡乃明臣楊漣之元孫昔順治四年楊漣之子<lb/>
　楊之易為江南松江府同知遭提督吳勝兆之叛捐軀<lb/>
　殉難凛然忠節此即楊可鏡之曾祖也楊漣父子兩世<lb/>
<pb n="KR2m0017_WYG_018-20a"/>
忠義其後嗣子孫若稍能自立品行無虧雖文藝不工<lb/>
亦當格外造就楊可鏡准作選拔赴國子監肄業仍著<lb/>
禮部帯領引見十三年禁八旗開戸家奴子孫考試又<lb/>
　　覆准論題仍㕘用性理八月<lb/>
皇上登極恩詔開科<hi>乾隆元年八月鄉試二年二月㑹試</hi>
　　乾隆元年正月議准㑹試與順天鄉試内簾主考<lb/>
　　同考官其有服之同姓與翁壻甥舅皆令迴避如<lb/>
　　應迴避之人不行開出者革職又<lb/>
<pb n="KR2m0017_WYG_018-20b"/>
敇内外簾官子弟應迴避者著另行考試乾隆元年㑹<lb/>
　試及鄉㑹恩科准於常額外寛餘取中三月以㑹試<lb/>
　　遺卷内尚有佳卷<lb/>
敇兵部尚書傅鼐㑹同大學士鄂爾泰朱軾議再行校<lb/>
　閲尋於未經取中之薦卷内續取三十卷年老舉人<lb/>
　　試卷内選出五卷一并進呈照取擬名次出榜<lb/>
賞給劉起振等檢討及中書助教學正各職衘四月<lb/>
詔舉孝亷方正十月<lb/>
<pb n="KR2m0017_WYG_018-21a"/>
召試博學鴻詞<hi>先是雍正十一年首場試詔舉博學鴻詞至是陸續到京      經解一篇史</hi>
　　<hi>論一篇二場試詩賦論各一篇</hi>
欽取劉綸等十五名分别選授翰林院官有差二年四<lb/>
　　月<lb/>
詔督撫舉才品優長山林隱逸之士又補試博學鴻詞<lb/>
欽取萬松齡等四人授翰林院官有差三年三月<lb/>
上詣太學行釋奠禮其觀禮三十一人俱准入監讀書<lb/>
　　國子監本科鄉試廣額十八名四月議准繙譯鄉<lb/>
<pb n="KR2m0017_WYG_018-21b"/>
　　㑹試於<lb/>
欽命繙譯一題外再於清文四書内<lb/>
欽命一題令士子作清文一篇四年三月<lb/>
敇監試提調留心查看入場士子粥飯并給與木炭許<lb/>
　其擕帯手爐以温筆硯又<lb/>
敇禁止新進士於殿試前呈送頌聯閲卷大臣務精白<lb/>
　乃心絶請託之私四月<lb/>
殿試<lb/>
<pb n="KR2m0017_WYG_018-22a"/>
御製策問題不拘舊式以杜諸生預先揣摩策内不許<lb/>
　　用四六頌聯但取敷陳切當不泥成格六年三月<lb/>
　　申嚴懐挾之禁七月<lb/>
敇順天鄉試同考官南省人迴避南皿卷北省人迴避<lb/>
　北皿卷邊省人迴避中皿卷滿洲漢軍概令迴避滿<lb/>
　字合字卷以清弊竇以息浮議七年二月復選拔貢<lb/>
　　生十二年舉行之制四月停文武鄉㑹互試之制<lb/>
　　允御史陳大玠請也八年六月定舉人恩拔副嵗<lb/>
<pb n="KR2m0017_WYG_018-22b"/>
　　貢生及捐納貢監生考試各謄録之制九年八月<lb/>
　　停迴避卷考試九月減各直省中額十分之一十<lb/>
　　年正月<lb/>
特命移㑹試場期於三月以待春温永著為例並於搜<lb/>
　　檢條内加<lb/>
恩停止皮衣去面氊衣去裏之例三月<lb/>
敇改殿試之期於四月二十六日五月初一日傳臚四<lb/>
　　月<lb/>
<pb n="KR2m0017_WYG_018-23a"/>
敇學政考官申嚴文體艱深俳儷之禁十三年二月<lb/>
上幸闕里加恩多士増廣入學名數復令學政甄拔十<lb/>
　　三氏子孫文行兼優者數人貢入成均引駕官舉<lb/>
　　人孔繼汾授為内閣中書十六年二月<lb/>
上南巡江浙士子進獻賦頌<lb/>
特予召試考列一等之進士舉人以内閣中書即用貢<lb/>
　　監生員賞給舉人授為内閣中書學習行走<hi>嗣於乾隆</hi>
　　<hi>二十二年二十七年三十年四十五年四十九年    駕幸江浙三十六年四十一年    駕幸山</hi>
<pb n="KR2m0017_WYG_018-23b"/>
　　<hi>東三十八年四十一年選取駕幸天津凡進獻詩賦人員皆考試    録用如之</hi>閏五月<lb/>
　　大學士九卿等遵<lb/>
㫖保舉經學人員陳祖范等疏上<lb/>
上諭陳祖范等平日研窮經義必見之著述將親覽之<lb/>
　以覘實學在京者交送内閣進呈其人著該部帯領<lb/>
　引見在籍者行文督撫就近取進俟觀其著述另降<lb/>
　諭㫖或願赴部引見及年老不能來京者俱聴尋賞<lb/>
　　給陳祖范顧棟髙國子監司業職銜授吳鼎國子<lb/>
<pb n="KR2m0017_WYG_018-24a"/>
　　　監司業梁錫璵額外司業又以恭逢<lb/>
聖母皇太后六旬萬壽<lb/>
　敇於壬申年三月鄉試八月㑹試舉行<lb/>
萬壽恩科<hi>乾隆二十六年三十六年四十五年迭開鄉㑹    恩科加惠年老應試諸生有差嗣是</hi>
　　　<hi>壽宇宏開登百殊恩叠沛故有如郭鍾岳之夀    五者洵屬昇平人瑞</hi>又定拔貢選<lb/>
　　　用之法十九年三月停繙譯㑹試之例四月<lb/>
　敇欽定四書文存貯内簾令試官知衡文正鵠策問時<lb/>
　　務主試官不當以已意立説啟士子窺探迎合附和<lb/>
<pb n="KR2m0017_WYG_018-24b"/>
　　之弊二十一年閏九月定順天冐籍之禁從御史陳<lb/>
　　　慶升請也十月嚴磨勘試卷之令磨勘官俱令於<lb/>
　　　卷靣填寫銜名再令大臣詳加校勘呈覽草率從<lb/>
　　　事交部議處著為例十一月<lb/>
　敇更定鄉試之制第一場止四書文三篇第二場經文<lb/>
　　四篇第三場策五道其論表判概行罷去㑹試第二<lb/>
　　場經文外加試表文一道即以明春㑹試為始鄉試<lb/>
　　以乾隆己邜科為始并増㑹試磨勘之例二十二年<lb/>
<pb n="KR2m0017_WYG_018-25a"/>
　　正月<lb/>
敇㑹試第二場表文易以五言八韻排律一首即以本<lb/>
　年丁丑科㑹試為始又御史袁芳松請自乾隆己夘<lb/>
　　科鄉試為始於第二場經文之外一體試以五言<lb/>
　　八韻排律一首從之<hi>并定嵗試四書文一篇經文一篇詩一首科試四書文一</hi>
　　<hi>篇策一道詩一首</hi>二十三年二月御史吳龍見請第一場<lb/>
　　四書三題後仍増性理論一篇從之三月<lb/>
敇滿洲䝉古現任三品以上大臣之子孫及親兄弟子<lb/>
<pb n="KR2m0017_WYG_018-25b"/>
　姪有應試者俱令自行奏聞方准入場二十五年四<lb/>
　　月<lb/>
敇傅臚前一日將擬定十卷進呈即帯領引見詳覈文<lb/>
　品以定名次又<lb/>
上諭廷試士子為掄才大典對策自重於書法又向來<lb/>
　讀卷官雖不囘寓然皆各囘公所散住地非鎖院人<lb/>
　得自由未免潛通消息且試策不過一二百卷十四<lb/>
　人公閲遲至三五日進呈於形跡尤為未協著大學<lb/>
<pb n="KR2m0017_WYG_018-26a"/>
　士九卿詳悉議奏尋議定㕘閲文字除文字俱佳者<lb/>
　　儘登上選外其有字不甚工而援據典確曉暢時<lb/>
　　務者亦應列為上卷若對策全無根據即書法可<lb/>
　　觀亦不得充選進呈其讀卷官及監察之王大臣<lb/>
　　科道收掌等官請於<lb/>
　文華殿兩廊並<lb/>
　𫝊心殿之前後房住宿舊例讀卷官十四人請量行<lb/>
　　裁減只派用八員以兩日閲卷第三日進呈從之<lb/>
<pb n="KR2m0017_WYG_018-26b"/>
　　二十六年三月定㑹試遺卷選取内閣中書國子<lb/>
　　監學正學録<lb/>
　　<hi>臣</hi>等謹按内閣中書其先進士舉人貢監俱准考<lb/>
　　試補用自康熙五十二年定例專用進士舉人其<lb/>
　　不由甲舉出身者對品改選雍正元年又定進士<lb/>
　　充教習期滿以中書補用二年復定以進士舉人<lb/>
　　考取銓選至是定㑹試落卷内選取嗣於三十四<lb/>
　　年三十七年俱照此次選取録用如之惟學正學<lb/>
<pb n="KR2m0017_WYG_018-27a"/>
　　録三十一年四十一年俱另派大臣考取四十九<lb/>
　　年仍在㑹試遺卷内選取謹識其更定之制如此<lb/>
　　四月禮部請定于四月二十一日<lb/>
殿試二十五日傳臚從之<hi>以後厯科并沿此例</hi>
欽派大臣察看讀卷官標識三十年正月<lb/>
敕八旗大臣子弟入闈應試仍毋庸奏明七月<lb/>
敇本年順天鄉試㸃名時増派大臣于龍門内嚴察換<lb/>
　卷亂號之弊榜後填寫親供令中式舉人黙寫闈中<lb/>
<pb n="KR2m0017_WYG_018-27b"/>
　首藝七八行并交磨勘大臣詳核三十一年三月知<lb/>
　　貢舉程巖等奏謄録所失火燒損墨卷五十二本<lb/>
　　俱不堪録送内簾奉<lb/>
敇被燒之卷止燒損邊幅字跡可辨僅缺數字者三十<lb/>
　四本另行謄寫其燒燬零落難以識辨者一十八本<lb/>
　傳集各舉子赴圓明園另試四書文二篇仍封交知<lb/>
　貢舉一體彌封迅速發謄送入内簾以定去取三十<lb/>
　　四年六月<lb/>
<pb n="KR2m0017_WYG_018-28a"/>
敇學政舉保優生照選拔貢生之例㑹同督撫一體考<lb/>
　核會銜保題是年會試後<lb/>
上閲朝考進呈卷以擬取前列之嚴本王世維程沅鮑<lb/>
　之鍾數卷皆隱藏名姓字様跡渉關節因閲卷皆信<lb/>
　任大臣不因此遽興大獄姑從寛免究令軍機大臣<lb/>
　㑹同原看官通行覆閲更定其原派閲卷大臣將不<lb/>
　應入選之卷濫取充數交部議處三十六年減<lb/>
殿試受卷彌封印卷填榜各員之數從禮部請也四十<lb/>
<pb n="KR2m0017_WYG_018-28b"/>
　　一年十二月復繙譯鄉㑹試之例以戊戌年八月<lb/>
　　鄉試己亥年三月㑹試臨期以起<lb/>
　鑾前往<lb/>
　盛京改期七月鄉試四十二年<lb/>
敇鄉㑹試同考官不必拘泥五經分房又<lb/>
敇鄉㑹試頭場書藝三篇承題起講起處虚字令主考<lb/>
　官臨時酌定刋發舉子通場一體遵用四十三年定<lb/>
　　鄉㑹兩試及學臣取士毎文一篇無逾七百字又<lb/>
<pb n="KR2m0017_WYG_018-29a"/>
　　九卿議准各省商籍應仍編鹵字號於該省中額<lb/>
　　内五十名取中一名雖卷多不得過二名四十四<lb/>
　　年<lb/>
敇熱河士子鄉試加恩照宣化府之例另編承字號取<lb/>
　中一人九月鄉試榜發<lb/>
上諭大學士于敏中之孫于徳裕中式舉人時文認題<lb/>
　不真遣詞不當并是科元魁卷均未能體㑹正解申<lb/>
　嚴文體不正之禁四十七年七月定鄉㑹試二場排<lb/>
<pb n="KR2m0017_WYG_018-29b"/>
　　律詩移置頭場制藝後即以頭場性理論移置二<lb/>
　　場經文後以防闗節四十八年定順天鄉試同考<lb/>
　　官南北兩籍應迴避者不得専看中皿卷並申嚴<lb/>
　　同考官不得互相閲卷之例又經御史請定<lb/>
殿試規條策冐頌語皆須闗照本題不得泛寫套語對<lb/>
　　策不拘字數短者以千字為率草稿副本應官為<lb/>
　　給發完卷時一并交納其由中書及謄録中式者<lb/>
　　不得在内閣<lb/>
<pb n="KR2m0017_WYG_018-30a"/>
誥敇房<lb/>
　國史館等處住宿以防屬託從之五十年二月<lb/>
聖駕臨雍禮成<lb/>
詔明年加増國子監鄉試中額十五名十二月禮部尚<lb/>
　　書姚成烈請論題仍㕘用孝經從之<lb/>
　<lb/>
　<lb/>
　<lb/>
<pb n="KR2m0017_WYG_018-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝通典卷十八<lb/>
</p>
<p>
</p>
  </div>
</body>
</text>
</TEI>
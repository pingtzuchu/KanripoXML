<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0017_WYG_076-1a"/>
欽定四庫全書<lb/>
皇朝通典卷七十六<lb/>
　兵<hi>九</hi>
　　軍政<hi>巡防附</hi>
　　凡軍政五年一舉考察中外武職以定黜陟注上<lb/>
　　考者薦舉卓異注下考者糾劾該管官具疏以<lb/>
聞不入舉劾者以中平注考彚送兵部部㑹都察院兵<lb/>
　　科京畿道察覈題覆奉<lb/>
<pb n="KR2m0017_WYG_076-1b"/>
㫖以卓異加一級注冊候陞其以軍政糾劾貪酷革職<lb/>
　　提問罷軟不謹革職老病休致才力不及降二級<lb/>
　　浮躁降一級皆調用前有卓異應陞及加級紀録<lb/>
　　均不准扺銷<lb/>
　　考察八旗武職在京管旗大臣及各省將軍都統<lb/>
　　副都統等俱開列事實清冊在京於九月内送部<lb/>
　　在外於十月内送部兵部彚齊繕具履厯清單進<lb/>
　呈至在京文員兼旗下武職者仍於京察時聽該部<lb/>
<pb n="KR2m0017_WYG_076-2a"/>
　　院衙門考察不在軍政之列鑾儀衛滿洲各官八<lb/>
　　旗世職人員俱不行考察此外各衙門所屬武職<lb/>
　　各該管官詳核填注考語定以四格曰操守曰才<lb/>
　　能曰騎射曰年嵗糾以入法曰貪曰酷曰罷軟無<lb/>
　　為曰不謹曰年老曰有疾曰浮躁曰才力不及並<lb/>
　　將各該員履厯及有無在軍前行走受傷得功之<lb/>
　　處注明分别應去應留造冊送部其堪膺薦舉官<lb/>
　　員必須行止端方弓馬嫻熟管轄嚴肅當差勤慎<lb/>
<pb n="KR2m0017_WYG_076-2b"/>
　　不擾該屬給餉無虚考語併厯俸已滿三年任内<lb/>
　　並無事故兼試問<lb/>
　國語方准薦舉屆期兵部將管旗王貝勒等滿洲蒙<lb/>
　　古都統前鋒統領䕶軍統領滿洲蒙古副都統滿<lb/>
　　洲補授漢軍都統副都統兵部滿洲堂官職名開列<lb/>
　　請<lb/>
㫖𣲖出考察具奏其前鋒營䕶軍營官員軍政卓異由<lb/>
　　領侍衛内大臣㑹同前鋒䕶軍統領等揀選薦舉<lb/>
<pb n="KR2m0017_WYG_076-3a"/>
　　至各省駐防官員俱照在京官員之例該將軍都<lb/>
　　統副都統等考察河南太原二處駐防官員該巡<lb/>
　　撫考察其良鄉寳坻固安東安覇州采育里保定<lb/>
　　府雄縣滄州九處駐防官員三年一次𣲖有䕶軍<lb/>
　　統領或副都統前往巡察管轄即令㑹同該管官<lb/>
　　考察具奏内外考選軍政冊限於本年十月具題<lb/>
　　乾隆二十四年二月<lb/>
諭向來内外文武三品以上大員遇京察軍政之年援<lb/>
<pb n="KR2m0017_WYG_076-3b"/>
　例自陳文具相沿無禆實政曾經降㫖停罷苐念伊<lb/>
　等洊陟崇階並由特簡其人賢否優劣雖已均在洞<lb/>
　鑒然其間亦不乏旅進旅退茍圖持禄戀棧之人若<lb/>
　以平時既無大過足干例議又不按例甄核任其迴<lb/>
　翔日久必致職業不揚甚非澄叙官聨之道嗣後兵<lb/>
　部於軍政時將在京之都統副都統在外之駐防將<lb/>
　軍都統副都統各省之提督總兵官分列為三本繕<lb/>
　具簡明履厯清單進呈候朕鑒裁以重考績大典著<lb/>
<pb n="KR2m0017_WYG_076-4a"/>
　為令四十二年十月<lb/>
諭據伊勒圖奏稱本年係應軍政之年將伊犂二城滿<lb/>
　洲錫伯官員等照例考試分别定議保題等語向來<lb/>
　定例伊犂官員等遇軍政之年保舉卓異後不令特<lb/>
　行送京引見者原因伊犂為極邊地方往來拮据是<lb/>
　以停其特送引見但此等卓異人員軍政大典攸闗<lb/>
　未經引見而將軍大臣等閲看即作為卓異亦不合<lb/>
　宜嗣後伊犂等處官員遇軍政之年將指為卓異者<lb/>
<pb n="KR2m0017_WYG_076-4b"/>
　臨時奏聞註冊俟伊等應陞之缺保送引見時將卓<lb/>
　異之處一併聲明具奏俟引見之日朕允准後再准<lb/>
　其卓異其協領等内指稱為卓異者亦俟伊等年滿<lb/>
　送京引見之時一併聲明具奏引見之日朕允准後<lb/>
　再准其卓異旋議定駐防旗員視地之大小官之多<lb/>
　　寡以定額黒龍江薦舉七人<lb/>
　盛京六人吉林察哈爾各五人西安伊犂各四人江<lb/>
　　寧杭州荆州烏嚕木齊各三人綏逺城寧夏廣州<lb/>
<pb n="KR2m0017_WYG_076-5a"/>
　　成都熱河密雲各二人山海闗凉州青州福州河<lb/>
　　南太原巴里坤各一人餘無定額舉非其人者論<lb/>
　　如法入於計典官干六法者<hi>謂不謹以下六條</hi>五品以下<lb/>
　　應否引<lb/>
見由部疏請其應革職官罷任候<lb/>
㫖曾出征効力以老疾休致者審其資格覈其軍功量<lb/>
　　予<lb/>
恩俸有差如有原兼世職及世襲佐領者分别降留<lb/>
<pb n="KR2m0017_WYG_076-5b"/>
　　考察緑營武職鑾儀衛漢冠軍使至整儀尉由本<lb/>
　　營官注考達部京營千總以上直省營守備以上<lb/>
　　以次聴察於其長冊注考語定以四格曰才技曰<lb/>
　　年力曰馭兵曰給餉糾以八法<hi>與八旗考察同</hi>京營由歩<lb/>
　　軍統領覈實達部直省緑營由總督巡撫提督覈<lb/>
　　實具疏衛所千總由司道注考督撫覈疏薦舉官<lb/>
　　必以才技優長年力強壯馭兵有術給餉無虚又<lb/>
　　覈其閲俸三年任内並無㕘罸迺為合格其因公<lb/>
<pb n="KR2m0017_WYG_076-6a"/>
　　降罸而亷能過人者降盜案處分外亦准卓異合<lb/>
　　格之遊撃以上引<lb/>
見未滿三年者具奏請<lb/>
㫖已滿三年及都司以下均檄令送部引<lb/>
見奉<lb/>
㫖准卓異注冊候陞其既膺薦舉後至下次軍政時或<lb/>
　　因較俸尚未陞用如以考核列入平等者即將上<lb/>
　　次薦舉卓異加級註銷入於計典官如曽出征受<lb/>
<pb n="KR2m0017_WYG_076-6b"/>
　　傷著有勞績除犯貪酷外應革職休致者仍給原品<lb/>
　　其年老而精力未甚衰憊尚可辦事者或仍留原<lb/>
　　任或調補簡缺該督撫提鎮酌量辦理請<lb/>
㫖遵行如果不堪録用或予守糧一分或令子弟入伍<lb/>
　　以養餘年又以二年半為期甄别緑營將備由督<lb/>
　　撫提鎮各簡其所管副將及守備等官賢能合格<lb/>
　　者陜甘舉五人直𨽻江南福建浙江湖廣四川廣<lb/>
　　東各四人山東山西江西廣西雲南貴州各三人<lb/>
<pb n="KR2m0017_WYG_076-7a"/>
　　河南二人及應劾之將備均具疏請<lb/>
㫖薦舉者予紀録糾㕘者准八法議處如值軍政之年<lb/>
　　停其甄别<lb/>
　　乾隆三十七年八月<lb/>
諭旗員補用緑營原以滿洲風俗淳樸技藝優嫻將伊<lb/>
　等録用自能為緑營表率以挽漢人習氣而外任所<lb/>
　得養㢘較多伊等所得既多亦於生計有益此朕教<lb/>
　養滿洲奴僕之至意也伊等到任後理應謹守滿洲<lb/>
<pb n="KR2m0017_WYG_076-7b"/>
　舊習以技藝為要多方教導毋染漢人習氣不行糜<lb/>
　費守分安常即至回京時僅可度日乃竟有在外全<lb/>
　忘滿洲舊習反染漢人習氣凡事尚華不知撙節任<lb/>
　意浮靡又甚至買妾置婢彼此效尤若年老無嗣置<lb/>
　妾尚可無故為身體安逸倣效而行此何理乎殊不<lb/>
　知朕愛養滿洲奴僕之意著交八旗大臣通行曉諭<lb/>
　所管應陞外省之侍衛章京官員等嗣後凡補放緑<lb/>
　營人等到任後須謹守滿洲淳樸之舊習操演技藝<lb/>
<pb n="KR2m0017_WYG_076-8a"/>
　毋效浮華糜費之惡習以作緑營人等之表率如不<lb/>
　知悛改仍有似此者一經查出定行從重治罪著交<lb/>
　各省縂督提督巡撫等除嚴行曉諭各員外留心細<lb/>
　查如有故違者即據實㕘奏毋得姑息三十九年十<lb/>
　　一月<lb/>
諭據周元理奏查閲營伍情形摺内稱遵化州遊撃佛<lb/>
　爾清額墻子路都司福英馬箭均欠純熟勒限半年<lb/>
　學習再行考騐所辦非是旗員簡用外任原因緑營<lb/>
<pb n="KR2m0017_WYG_076-8b"/>
　弓馬平常令其表率俾有所觀法咸成勁旅該員等<lb/>
　自當感激朕恩益加奮勉身先倡率訓練兵丁學習<lb/>
　弓馬方為無忝委任若徒虛糜㢘俸貪逸養安其於<lb/>
　滿洲體面盡失尚足為緑營標準乎今佛爾清額福<lb/>
　英馬箭均未純熟致被周元理看出則其生踈不堪<lb/>
　可知即不稱將領之任至緑營勒限半年學習舊例<lb/>
　在庸懦漢員偶一引用其知恥者尚當赧顔况滿洲弓<lb/>
　馬本所嫻習初用時皆經朕引見發往何以甫至<lb/>
<pb n="KR2m0017_WYG_076-9a"/>
　外任即盡行荒廢轉欲援緑營漢員之例學習稍有<lb/>
　人心者尚不知羞惡若此耶昨因直𨽻副將瑪爾清<lb/>
　阿遊撃武靈阿赴東省協勦賊匪頗能奮勉出力不<lb/>
　愧滿洲勇敢之風當即加恩陞擢用為縂兵㕘將若<lb/>
　佛爾清額福英之弓馬生踈豈可復為姑息佛爾清<lb/>
　額福英俱著即解任回京引見再降諭㫖嗣後各省<lb/>
　緑營旗員如有弓馬生踈廢弛營伍者均著照此例<lb/>
　辦理<lb/>
<pb n="KR2m0017_WYG_076-9b"/>
　　巡防<lb/>
　　凡巡防之制外海巡防<lb/>
　盛京以協領為縂巡佐領防禦驍騎校為分巡直省<lb/>
　　以總兵官為總巡副將以下為分巡各於所治界<lb/>
　　内率舟師沿海上下更畨往來以詰姦禁暴兩界<lb/>
　　相交之所戒期㑹哨同時並集聨名申報將軍總<lb/>
　　督提督察覈委官稽查若因風汛阻滯或先或後<lb/>
　　各以到界之日申報其期約以二四五月為始至<lb/>
<pb n="KR2m0017_WYG_076-10a"/>
　　九月事竣回營其有引避不巡及廵有不周者論<lb/>
　　如軍律内河巡防長江自四川巫山而東出三江<lb/>
　　口至湖廣界過岳州武昌興國至江西界下九江<lb/>
　　南昌至江南界經安慶江寧京口狼山東至於海<lb/>
　　由將軍督撫提鎮分委旗標弁兵沿泝江流上下<lb/>
　　游巡及交界之處㑹巡申報互相考覈與外海巡<lb/>
　　防同若巡海遭風受傷者在外洋官準軍功加級<lb/>
　　兵準一等傷給賞在内洋官準軍功紀録兵準二<lb/>
<pb n="KR2m0017_WYG_076-10b"/>
　　等傷給賞身故者在外洋官兵皆照陣亡之例在<lb/>
　　内洋官照陣亡例減一等兵減半各給卹典若在<lb/>
　　黄河大江及洞庭洪澤等湖遭風者視外洋賞卹<lb/>
　　各處墩臺營房<lb/>
　國初定邊境設立墩臺營房以司偵瞭遇有𦂳急舉<lb/>
　　烟為號冦至百人者挂席一領放礮一聲至三百<lb/>
　　人者挂席二領放礮二聲至五百人者挂席三領<lb/>
　　放礮三聲至千人者挂席五領放礮五聲至萬餘<lb/>
<pb n="KR2m0017_WYG_076-11a"/>
　　人者挂席七領連放礮聲接逓傳達<lb/>
　　康熈七年題準各省孔道均設墩臺營房撥兵看<lb/>
　　守如有𦂳急軍機接逓傳報<lb/>
　　乾隆三年奉<lb/>
㫖各省水陸孔道之旁設立墩臺駐宿兵丁所以䕶衛<lb/>
　行人稽察匪類朕聞外省情形種種不一其間兵卒<lb/>
　成行器械成列於行李往來之時留心防䕶者有之<lb/>
　防汛至二三人而不成行列器械不整者有之營房<lb/>
<pb n="KR2m0017_WYG_076-11b"/>
　雖設而閴其無人一任偷竊潛行漫無知覺者亦有<lb/>
　之大抵與督撫提鎮等駐剳大營相近者尚覺整齊<lb/>
　其逺者即多廢弛夫防汛兵丁既無差操之勞専司<lb/>
　稽察之事而乃怠惰縱逸至此則國家設立汛兵之<lb/>
　意安在皆該管官弁約束不嚴董率不力有以致之<lb/>
　其如何增設懲警之法令督撫提鎮等轉飭所屬將<lb/>
　弁實心奉行俾各勤於執業不似從前之躭逸偷安<lb/>
　任意曠誤著兵部定議具奏旋議定各省督撫提鎮<lb/>
<pb n="KR2m0017_WYG_076-12a"/>
　　將所屬地方詳細籌畫除汛兵已經足額者毋庸<lb/>
　　再行撥補外其有汛兵闕少之處各按地方衝僻<lb/>
　　情形即行撥補所有器械務須整齊仍令該管官<lb/>
　　不時察騐倘有離汛偷安曠誤汛防者將兵丁責<lb/>
　　革别補該管官稽察不力者照約束不嚴例議處<lb/>
　<lb/>
　<lb/>
　<lb/>
<pb n="KR2m0017_WYG_076-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝通典卷七十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0017_WYG_004-1a"/>
欽定四庫全書<lb/>
皇朝通典卷四<lb/>
　食貨<hi>四</hi>
　　田制<hi>屯田</hi>　<hi>新疆屯田附</hi>
　　<hi>臣</hi>等謹按屯田之政前明倣唐府兵遺意剏衛所<lb/>
　　之制以軍隸衛以屯養軍而設都司以統轄之嗣<lb/>
　　後經制屢更别募民以鎮守於是營軍與屯軍分<lb/>
　　而為二屯軍惟職漕運其無漕運者又有營造之<lb/>
<pb n="KR2m0017_WYG_004-1b"/>
　　役是軍政屯户兩無禆益矣<lb/>
　國初剏制屯堡凡衛弁各所給軍分佃剔除差徭後<lb/>
　　以直省各設經制官兵而屯衛之軍次第裁汰惟<lb/>
　　有漕運之地仍隸衛所其駐防之軍亦給屯田餘<lb/>
　　皆歸併州縣盖稽其籍雖有軍民之殊而承佃輸<lb/>
　　賦則屯户與民無異隸之州縣體制詳明誠<lb/>
　昭代之鴻規萬世之良法也此外墾荒及圏地給糧<lb/>
　　地凡所以實軍儲而裕民力者悉隨時裁定俾軍<lb/>
<pb n="KR2m0017_WYG_004-2a"/>
　　屯安耕鑿之常兵民享盈寧之利典制精詳謹按<lb/>
　　年編纂至新疆屯政版圖式廓二萬餘里由巴里<lb/>
　　坤以至伊犂前後墾闢無慮十餘萬頃邊疆瘠土<lb/>
　　皆成沃壤其經畫尤非内地之軍屯可比謹案年<lb/>
　　彚次附於各省屯田之後以昭典則而垂示萬世<lb/>
　　焉<lb/>
　　順治元年定荒地屯種例<hi>先是丁國初定每佐領給壮  十牛四於曠土</hi>
　　<hi>屯田至是准州縣衛所無主荒田分給民兵屯種</hi>二年遣御史巡視屯田<lb/>
<pb n="KR2m0017_WYG_004-2b"/>
　　<hi>尋裁廵屯御史歸巡按兼管</hi>三年更定屯田官制每衛設守備<lb/>
　　一員兼管屯田量設千總百總分理衛事裁原設<lb/>
　　指揮副指揮改衛軍為屯丁其衛所錢糧職掌及<lb/>
　　漕運造船並都司行都司之制皆仍舊四年給江<lb/>
　　寧西安駐防園地江寜六十畆至百八十畝不等<lb/>
　　西安二百四十畝或二百十五畝不等惟浙江駐<lb/>
　　防官兵仍照京制支領俸餉不給田地五年准雲<lb/>
　　鎮屯田令軍民墾種官給牛種量收租銀<hi>十五年歸併山</hi>
<pb n="KR2m0017_WYG_004-3a"/>
　　<hi>西驛糧道管理</hi>定各省駐防官兵家口半携去者在京園<lb/>
　　地半撤全携去者全撤例六年定直隸屯地輸租<lb/>
　　例天津葛沽等處屯地舊例上地毎畝六升中地<lb/>
　　四升五合下地三升今定果樹菜畦水田葦地每<lb/>
　　畝科一斗麥地六升雜糧地四升五合定外省駐<lb/>
　　防初任官員未給園地者准撥給其加級陞任者<lb/>
　　不復添給例<hi>給地六十畝以下者户部撥給六十畝以上者奏請撥給</hi>七年裁<lb/>
　　汰衛軍凡衛所屯田從前分給軍丁承種者歸併<lb/>
<pb n="KR2m0017_WYG_004-3b"/>
　　州縣其有運糧衛所屯糧仍舊𣲖徴其無運糧衛<lb/>
　　所屯田俱照民田起科九年令廣東屯糧本折各<lb/>
　　半徴收免其全徵本色<hi>謹案十年又定江南秣陵廣武英武三衞屯糧准其</hi>
　　<hi>折銀康熙六年又以江南石城等衛屯糧改折太重令仍收本色十年復以廣東屯糧十倍民賦令</hi>
　　<hi>減額照民田重則每畝八升八合起徵後又減廣東衛所及河南等省屯糧均照民田徵収</hi>十<lb/>
　　三年定屯丁貼運之例向例漕船一艘派屯田百<lb/>
　　五十一畝今議定有屯帶運衛所照數分派<hi>杭寧溫台</hi>
　　<hi>各衛嘉湖嚴衢各所有屯帶運</hi>餘田徴租銀撥貼無屯衛所<hi>金華等所</hi>
<pb n="KR2m0017_WYG_004-4a"/>
　　<hi>紹處等衛無屯有運</hi>至有屯無運衛所<hi>金鄉等衛有屯無運</hi>有願運者<lb/>
　　給田僉運餘田亦徵租撥貼無屯衛所運丁<hi>康熙十年</hi>
　　<hi>以屯田缺額每船給田百十三畝</hi>招墾廣西衛所荒屯十四年清<lb/>
　　查民田賦役冊籍凡民冊當差者衛所不得告攀<lb/>
　　軍冊有役者州縣不得重派民佃軍田者照地納<lb/>
　　租不派軍役軍佃民田者止完正賦不派民役<hi>先是</hi>
　　<hi>湖廣有運軍班軍操軍三項各設屯田後裁汰班軍操軍歸農止留運軍以致軍民冊籍混淆至是</hi>
　　<hi>釐正永著為例</hi>十六年除四川衛所屯糧歸併州縣照民<lb/>
<pb n="KR2m0017_WYG_004-4b"/>
　　田起科十七年更定雲南衛弁職田收租准俸例<lb/>
　　其田各歸衛所編入户口以本七折三徴收<hi>按雲南向</hi>
　　<hi>有衛弁職田收租准俸不納税糧</hi>
　　康熙二年復以江南屯糧歸都司管轄四年歸還<lb/>
　　德州圏地其駐防兵均如陜西例給糧五年以陜<lb/>
　　西衛所屯糧與民糧一體輸納無僉運領運之事<lb/>
　　不必改歸都司仍令布政司總理六年議令投誠<lb/>
　　兵屯田湖廣道御史蕭震上投誠兵丁屯田四便<lb/>
<pb n="KR2m0017_WYG_004-5a"/>
　　　疏一以投誠之衆所攜家口數倍正兵予以荒地<lb/>
　　　牛種可為招徠之勸一以緑旗兵有防禦之任屯<lb/>
　　　田難投誠兵無汛地之責屯田易一以投誠兵隨<lb/>
　　　標月給餉糧嵗費八十餘萬使開墾荒蕪三年起<lb/>
　　　科既有兵餉又增屯賦一以各省荒地四百餘萬<lb/>
　　　頃分給耕種軍儲日實户口漸繁故有是令又令<lb/>
　　　廣東雲南屯田道稽察衛所各官及徵收屯糧<hi>十八</hi>
　　　<hi>年定江南屯田道考成視都司例二十六年復裁雲南都司</hi>十五年嚴荒田影<lb/>
<pb n="KR2m0017_WYG_004-5b"/>
　　　射之禁<hi>時衛所荒田坐落州縣境内縣勘則指為軍地衛勘則詭為民田故令督撫檄州縣</hi>
　　　<hi>衛所互核影射者罪</hi>二十三年令湖南偏橋鎮逺二衛地畝<lb/>
　　　錢糧歸併貴州徵收<hi>嗣後湖南屯糧則例屢更二十五年以銅鼓衛屯糧歸併</hi>
　　　<hi>新寧縣徴收三十六年辰州衛屯田歸併瀘溪縣照民田徵收又步城縣有經徵靖州衛屯糧改歸</hi>
　　　<hi>靖州綏寧縣徴收四十年以沅州龍陽黟陽靖州四州縣屯糧偏重将賦役全書譌刋之數改正減</hi>
　　　<hi>免四十五年以清浪平溪二衛屯糧徵米輸運維艱准其徴銀</hi>三十一年以山西<lb/>
　　　太原陽曲二縣屯地給駐防官兵耕種三十四年<lb/>
上以雲南屯田錢糧較民田額重數倍改屯賦令照河陽<lb/>
<pb n="KR2m0017_WYG_004-6a"/>
　　縣民田上則徵收三十五年復議雲南屯地錢糧<lb/>
　　亦照屯田則例五十七年減湖北沔陽衛屯田額<lb/>
　　糧<hi>謹按沔陽衛屯田五百七十二頃八十畝有竒向係水淹窪地故令照湖南清浪衛減則之例</hi>
　　<hi>毎畝徵五升四合六勺</hi>又丈量山西右衛荒地五十八年以<lb/>
　　河南揚河墾荒地給駐防官兵耕種<lb/>
　　雍正二年定内地無運衛所悉併州縣例凡錢糧<lb/>
　　皆歸布政司管轄裁山西江南浙江江西湖廣山<lb/>
　　東廣東屯田都司浙江杭州徵屯千總是年總計<lb/>
<pb n="KR2m0017_WYG_004-6b"/>
　　直省屯田三十九萬四千五百二十七頃九十九<lb/>
　　畝屯賦銀四十三萬六千四百四十六兩四錢屯<lb/>
　　糧百六萬四千五百九十二石草四百八十七萬<lb/>
　　一千三百四十五束各有竒三年定安西屯墾事<lb/>
　　宜凡駐防兵之不願久住者召募民人更換擇宜<lb/>
　　稼之處分屯其應募兵丁未習農業者就沿邊州<lb/>
　　縣僱農人為帮夫每兵三名給一使教農事俟資<lb/>
　　糧充裕再令携家永逺駐防五年定軍田照民田<lb/>
<pb n="KR2m0017_WYG_004-7a"/>
　　　給契上税例<hi>每畝照貴州軍田例納税五錢給契</hi>改江南建德東流<lb/>
　　　二縣屯糧歸池州府經管<hi>向例解歸南昌撫州饒州三衛所</hi>九年<lb/>
　　　定屯衛田仍典與軍户例凡私典與民者田歸衛<lb/>
　　　價入官仍治以罪<lb/>
　　　乾隆元年除廣東屯糧羨餘減各省屯賦重額<hi>至十</hi>
　　　<hi>一年合計嵗減銀一萬二千兩有竒</hi>
　詔減浙江嚴州衛遺漏減免銀兩<hi>浙江屯糧向例每石徴銀一兩康熙年間</hi>
　　　<hi>特減改徵銀五錢五釐惟嚴州一所遺漏至是改照杭州前右二衛科則徵收</hi>減廣西武<lb/>
<pb n="KR2m0017_WYG_004-7b"/>
　　　緣縣屯賦減浙江溫州衛田賦<hi>均照杭州前右二衛科則</hi>停止<lb/>
　　　貴州新設苗疆屯軍時貴州總督張廣泗請将逆<lb/>
　　　苗絶産安設屯軍<lb/>
　上諭數年以來經理苗疆原期寧輯地方化導頑梗並<lb/>
　　非利其一絲一粟是以彼處應輸之正供朕皆仰體<lb/>
皇考聖心永逺革除豈肯收其田畝以給内地之民乎從<lb/>
　　前屯田之意原因該督等奏係無主之絶産今看來<lb/>
　　此等苗田未必盡係無主之産或經理之人以為逆<lb/>
<pb n="KR2m0017_WYG_004-8a"/>
　　苗罪本當誅今既宥其身命即收其田産亦法所宜<lb/>
　　然殊不知苗衆自有之業一旦歸官目前雖惕於兵<lb/>
　　威勉強遵奉而非出於中心之願安能保其久逺寧<lb/>
　　帖耶至於撥換之舉在田地有肥瘠之不同而畝數<lb/>
　　又有多寡之各異豈能銖兩悉合饜服其心使苗衆<lb/>
　　無絲毫較量之念乎總之頑苗叛逆之罪本屬重大<lb/>
　　國家既施寛大之恩貸以不死予以安全而此區區<lb/>
　　之産業反欲收之於官則輕重失宜非<lb/>
<pb n="KR2m0017_WYG_004-8b"/>
皇考與朕經理苗疆之意矣奉<lb/>
　敕令張廣泗即行停止其實在絶産令查明疏請尋議<lb/>
　　　以惟逆苗絶户田産賞給屯兵墾種擇形勝之地<lb/>
　　　建築堡牆以資捍禦又<lb/>
　諭各省屯糧有原額糧則較重者悉行酌減<hi>三年又減安徽懐逺</hi>
　　　<hi>衛軍銀減武平衛軍田加徵銀</hi>裁汰涼州府鎮畨縣栁林湖屯户<lb/>
　　　設立屯長總甲分理<hi>謹案鎮番招民屯墾在雍正十三年至是以地方遼濶屯</hi>
　　　<hi>户衆多酌留熟諳農事者餘皆裁汰</hi>四年招民承種安西鎮口外屯<lb/>
<pb n="KR2m0017_WYG_004-9a"/>
　　田五年嚴屯田私租之禁凡運軍額設屯田止許<lb/>
　　得本年之租不得加租及立劵預支其已經加租<lb/>
　　之田令其回贖違者例以私典軍田罪<hi>六年令限一年清出</hi>
　　<hi>歸軍贍運</hi>八年清釐湖廣軍屯田凡典賣者如民買願<lb/>
　　應差或軍買隨田應差者均免贖若民買不願應<lb/>
　　差及軍買而田去差存者均令原丁取贖力不贍<lb/>
　　者令典買之人每嵗助費以濟漕運至故絶逃亡<lb/>
　　之户民人頂種現在納糧貼運者田有出售仍令<lb/>
<pb n="KR2m0017_WYG_004-9b"/>
　　軍户承買湖北衛所屯田亦如之十二年陜西提<lb/>
　　督拉布敦疏請口外八溝塔子溝等處設兵屯田<lb/>
　　從之十八年總計各省屯田二十五萬九千四百<lb/>
　　十有六頃四十八畝屯賦銀五十萬三千五百五<lb/>
　　十七兩屯糧三百七十三石各有竒<hi>其歸併各州縣者不入</hi>
　　二十一年陜西總督黄廷桂疏請招民屯種移歸<lb/>
　　魯克沁回民所遺𤓰州熟地二萬四千五百畝從<lb/>
　　之<hi>吐魯畨回人歸附在雍正三年</hi>二十二年清查陜西屯地銀糧<lb/>
<pb n="KR2m0017_WYG_004-10a"/>
　　二十三年清查江西屯地田畝二十四年准𤓰州<lb/>
　　屯户加墾地畝改屯陞科二十七年甘肅栁林湖<lb/>
　　屯田亦如瓜州例改屯陞科初墾者照民田中則<lb/>
　　例續墾者照民田下則例納賦<hi>二十八年安西府淵泉縣之栁溝布</hi>
　　<hi>隆吉爾玉門縣之靖逺赤金等處均准屯户加墾餘地改屯陞科以為世業</hi>三十一年<lb/>
　　總計各省屯田三十九萬二千七百九十五頃六<lb/>
　　十七畝屯賦銀七十八萬四千九百二兩糧百九<lb/>
　　萬七千六十四石草五百五萬六百二十束各有<lb/>
<pb n="KR2m0017_WYG_004-10b"/>
　　竒三十六年豁除江西袁州贛州饒州建昌四衛<lb/>
　　所坍没屯田糧賦三十八年<lb/>
諭裴宗錫覆奏查辦軍屯請将上江下江無為等州十<lb/>
　七州縣向不歸運之裁衛屯田加徵津費所辦非是<lb/>
　而加徵之名更屬不能深體朕意朕惠愛百姓普蠲<lb/>
　恩免不下數千百萬惟期家給人足樂利永徴何獨<lb/>
　因清釐屯糧欲舉百餘年相沿之民産一旦忽議加<lb/>
　賦朕豈肯為之且定以官為加徵之名則㫁乎不可<lb/>
<pb n="KR2m0017_WYG_004-11a"/>
　　　尋<lb/>
　敕髙晉查辦續結其江蘇省並<lb/>
　諭照此辦理浙江巡撫陳輝祖疏請民屯新墾丁銀隨<lb/>
　　　年攤徵<lb/>
　上諭國家承平休養百有餘年閭閻生齒日繁向來編<lb/>
　　審人丁按丁科則自康熙五十二年我<lb/>
皇祖聖祖仁皇帝<lb/>
特頒恩詔盛世之民永不加賦即以是年丁糧之數作為<lb/>
<pb n="KR2m0017_WYG_004-11b"/>
　　定額仰見<lb/>
皇祖惠愛黎元法良意美實我萬世子孫臣庶所當遵守<lb/>
　　不易者朕臨御以來仰承<lb/>
天祐<lb/>
祖德累洽重熙無時不以愛養斯民為念豈肯於丁糧區<lb/>
　　區毫末之賦稍存計較乎況人數既多自地無遺利<lb/>
　　若求可墾之地則惟新疆烏嚕木齊等處尚可招徠<lb/>
　　屯墾至於内地即問有東坍西漲其數甚微祇須地<lb/>
<pb n="KR2m0017_WYG_004-12a"/>
　　方官照例妥辦若以新墾民屯地畝復将丁銀隨年<lb/>
　　攤納是與小民較及錙銖尤非惠下恤民之道所有<lb/>
　　各省辦理丁糧俱著悉仍其舊三十九年除江蘇省<lb/>
　　　坍没屯田額賦四十年停民戸典賣屯田編入軍<lb/>
　　　籍之例但令從重津貼免其撤田定軍戸自置民<lb/>
　　　田另納糧賦毋許攙入軍田例除湖北監利縣築<lb/>
　　　堤挖壓軍屯額徴四十一年准甘肅九家窯屯田<lb/>
　　　八千八百三十三畝改歸民田陞科<lb/>
<pb n="KR2m0017_WYG_004-12b"/>
　　　新疆屯田附<lb/>
　　　康熙五十四年<lb/>
上以額德爾齊老圖地近推河應屯田駐兵令将軍費揚<lb/>
　　　古等與喀爾喀汗㑹議尋以費揚古疏稱蘇勒圖<lb/>
　　　喀喇烏蘇烏蘭固木科布多等處土田肥美均可<lb/>
　　　耕種請撥土黙特善種地兵丁千人每旗令台吉<lb/>
　　　塔布囊一人督率屯種遣大臣一員監管又請於<lb/>
　　　哈宻地方屯種均從之後又准都統穆賽等疏言<lb/>
<pb n="KR2m0017_WYG_004-13a"/>
　　　科布多等處收穫逾常請撥土黙特千人出兵歸<lb/>
　　　化城之土黙特兵千人令往耕種五十五年開巴<lb/>
　　　里坤哈宻等處屯田凡發往軍前効力人等有願<lb/>
　　　種地者許其耕種又議准尚書富寧請哈宻所屬<lb/>
　　　博羅爾圖古哩克接壤之處并巴里坤都爾博勒<lb/>
　　　津哈喇烏蘇及錫濟木達哩圖布隆吉爾附近之<lb/>
　　　上浦下浦等處兵丁有願徃者亦令耕種是年冬<lb/>
　　　蘇爾德奏稱都爾博勒津圖古哩克哈喇烏蘇所<lb/>
<pb n="KR2m0017_WYG_004-13b"/>
　　　種地畝有秋尋議令備明嵗耔種五十六年增墾<lb/>
　　　阿爾衮固楚實伯哩烏蘇鼐瑪爾塔呼埒克察罕<lb/>
　　　郭勒等處荒地<lb/>
命戸部侍郎梁世勲等督理巴里坤屯田五十七年令新<lb/>
　　　舊開墾都爾博勒津圖古哩克及回子扎薩克敏<lb/>
　　　所種塔哩雅沁地所餘青稞貯倉充裕軍糧郎中<lb/>
　　　蘇赫等議叙有差六十年增墾烏蘭固木地六十<lb/>
　　　一年覈丈科布多烏蘭固木等處地畝穀數<lb/>
<pb n="KR2m0017_WYG_004-14a"/>
　　　雍正三年<lb/>
諭振武将軍穆克登開鄂爾坤圖拉等處屯田穆克登疏<lb/>
　　　言鄂爾坤尚有昔人耕種處所及故渠灌田踪跡<lb/>
　　　圖拉現有大麥小麥非不可種之土第霜降早晚<lb/>
　　　不一樹榖宜否不同請於屯長中擇十餘人於明<lb/>
　　　春三月遣往耕種俟秋收後具奏從之七年振武<lb/>
　　　将軍順承郡王錫保疏言鄂爾坤濟爾瑪台圖拉<lb/>
　　　三處屯田收大小麥糜子共七千五百五十石有<lb/>
<pb n="KR2m0017_WYG_004-14b"/>
　　　竒九年奏報萬六千三十石有竒十年西安巡撫<lb/>
　　　瑪爾奉請撤額塞勒津城駐防兵并西安馬步兵<lb/>
　　　二千人開墾哈拉該圖地從之<lb/>
　　　乾隆元年增墾鄂爾坤屯田兵額<hi>雍正十三年撥緑營兵五百至</hi>
　　　<hi>是增撥三千</hi>二年復撥緑營兵六百并負罪人千餘二<lb/>
　　　十年準噶爾部落勢日窮蹙議遣大兵征勦二月<lb/>
　上諭軍機大臣曰從前因未深知達瓦齊情形原議四<lb/>
　　月進兵故令於額爾齊斯派喀爾喀兵緑旗兵并䇿<lb/>
<pb n="KR2m0017_WYG_004-15a"/>
　凌所屬人等留駐屯田今進兵甚早而達瓦齊之力<lb/>
　已窮兵到即可成功其額爾齊斯仍需屯田與否應<lb/>
　另行酌辦如需屯田即於䇿凌等㳺牧所留人内派<lb/>
　往或凱旋後并將策凌等人衆派往著班第等詳議<lb/>
　具奏班第等尋奏平定準噶爾後額爾齊斯地方仍<lb/>
　　需屯田<lb/>
上諭照所請行其耕種所得榖石令備往來兵丁口糧<lb/>
　　<hi>謹案屯田地定於伊蘇圖堅格爾等處又移布勒罕兵千人於鄂倫淖爾地方駐劄照管</hi>二十<lb/>
<pb n="KR2m0017_WYG_004-15b"/>
　　一年開墾巴里坤至濟爾瑪台濟木薩烏嚕木齊<lb/>
　　羅克倫瑪納斯安濟海雅爾晶崆吉斯珠勒都斯<lb/>
　　等處荒地<hi>設回人百名緑旗兵百名試種一年</hi>又酌派内地兵民前<lb/>
　　往耕種照安西地方之例二十二年復設塔哩雅<lb/>
　　沁屯田<hi>乾隆七年停種至是修復</hi>又派兵吐魯番屯田時以吐<lb/>
　　魯番地方直通伊犂并與各處回城聲息相通故<lb/>
　　遣兵屯田<hi>是年五月分種小米二千三百四十餘畝接種大米</hi>其新附回人<lb/>
　　即令留種又<lb/>
<pb n="KR2m0017_WYG_004-16a"/>
諭選緑旗兵丁善於耕種之人往烏嚕木齊試種總督<lb/>
　　黄廷桂疏請派兵千名於巴里坤尖山子起至奎<lb/>
　　蘓地百餘里内先期疏濬水泉設木槽接引渠道<lb/>
　　俟春間翻犂試種從之<hi>巴里坤尖山子等處於雍正年間曽經開墾嗣以正</hi>
　　<hi>渠九道水多滲入砂磧難周灌溉停止至是始建木槽之制</hi>
上諭軍機大臣曰黄廷桂奏派兵千名於來春往巴里<lb/>
　坤等處屯田等語自應及時籌辦但此尚在近地其<lb/>
　烏嚕木齊等處亦須漸次屯種其如何相度水利測<lb/>
<pb n="KR2m0017_WYG_004-16b"/>
　驗土脈及派兵前往預為料理之處著𫝊諭黄廷桂<lb/>
　詳奏二十三年遣兵二千名赴哈喇沙爾等處屯田<lb/>
　　取海都河水灌溉増派烏嚕木齊屯兵<hi>原派兵五百復增五</hi>
　　<hi>百</hi>増派闢展魯克沁吐魯番托克三屯兵<hi>托克三在吐魯</hi>
　　<hi>畨西百餘里通哈喇沙爾設屯兵五百名</hi>五月又議増哈喇沙爾托克<lb/>
　　三屯兵<hi>前屯兵三千六百名至是増二千四百名合計六千名</hi>
上諭黄廷桂等曰現在辦理回部未竣屯田伊犁可以<lb/>
　暫緩惟於烏嚕木齊一帯及噶爾藏多爾濟逰牧之<lb/>
<pb n="KR2m0017_WYG_004-17a"/>
　羅克倫等處急宜相度地畝廣為屯種俟将來酌量<lb/>
　情形由近及逺即一二年後亦無不可六月侍郎永<lb/>
　　貴等奏報烏嚕木齊附近等處屯田開墾畝數哈<lb/>
　　喇和卓墾地八千七百畝托克三墾地五千三百<lb/>
　　畝哈喇沙爾墾地四千餘畝合闢展所種萬畝計<lb/>
　　新舊共五萬二千七百九十一畝又議墾穆壘至<lb/>
　　烏嚕木齊噶爾藏多爾濟㳺牧之昌吉羅克倫等<lb/>
　　處屯田<hi>昌吉距烏嚕木齊六十餘里羅克倫距昌吉四十餘里昌吉可墾田八萬餘畝羅克</hi>
<pb n="KR2m0017_WYG_004-17b"/>
　　<hi>倫可墾田七萬餘畝與穆壘等處均係噶爾藏多爾濟㳺牧之地駐兵三千名合穆壘等處屯兵共</hi>
　　<hi>萬人</hi>
上諭據黄廷桂疏稱塔哩雅沁試種豌豆已有成效闢<lb/>
　展吐魯畨托克三烏嚕木齊等處想皆可試種著於明<lb/>
　春佈種又<lb/>
諭從前因辦理回部将伊犁屯田暫時停止今回部迎<lb/>
　降相繼大功計日可成則屯田自不可緩軍營緑旗<lb/>
　兵丁駐防各城所用無幾應行派往伊犂并酌派回<lb/>
<pb n="KR2m0017_WYG_004-18a"/>
　人令納穆扎爾等辦理屯務或將魯克沁哈喇沙爾<lb/>
　烏嚕木齊等處屯田兵移至伊犂再扵内地派兵補<lb/>
　缺令兆惠等将應辦之事先時預備二十四年增特<lb/>
　　訥格爾昌吉羅克倫等處屯田兵四千名<hi>前撥千名共五</hi>
　　<hi>千名</hi>又<lb/>
諭定長等疏稱除烏嚕木齊外其他處地畝較之初種<lb/>
　時漸覺歉薄此等地畝雖不能如内地人工糞治可<lb/>
　以常年耕種但地頗寛展彼此遞年互調耕作自有<lb/>
<pb n="KR2m0017_WYG_004-18b"/>
　餘力令楊應琚舒赫徳悉心講求具奏二十五年<lb/>
命調巴里坤緑旗兵九百名赴烏嚕木齊屯田<lb/>
諭阿桂等奏稱伊犂河以南海努克地與固勒扎相隔<lb/>
　一日程途水土沃衍請先行屯種相其形勢分立村<lb/>
　莊所辦甚是又奏准於伊犂自烏嚕木齊至羅克倫<lb/>
　　擇水土饒裕之處設村莊四每荘屯兵八百餘名<lb/>
　興舉伊犂海努克屯田副都統伊柱疏言官兵駐<lb/>
　　劄與屯田回人距二三里伊犂河南安臺五處其<lb/>
<pb n="KR2m0017_WYG_004-19a"/>
　　屯田回人三百餘名約每距半里立一村共村十<lb/>
　　五均立牆垣基址俟農隙俾立室宇又駐劄處有<lb/>
　　廟宇百餘間加以修葺可駐兵六七百名續經㕘<lb/>
　　贊大臣舒赫徳請添派回人五百戸攜眷耕種築<lb/>
　　伊犂海努克及察罕烏蘓城又築固勒扎大城<hi>凡大</hi>
　　<hi>臣駐劄公署倉庫咸在以為總匯之地</hi>調喀什噶爾緑旗兵九百十<lb/>
　　名赴伊犂屯田二十六年募回人承種闢展喀喇<lb/>
　　和卓托克三餘地設瑪納斯庫爾喀喇烏蘓晶河<lb/>
<pb n="KR2m0017_WYG_004-19b"/>
　　等處屯田立村堡三每村兵三百名各墾地十五<lb/>
　　畝議准烏嚕木齊駐防兵丁挈家立業<hi>向例議駐防兵三年</hi>
　　<hi>更替至是以烏嚕木齊收穫盈寧堪立室家故有是議</hi>又招徠逰民於烏嚕<lb/>
　　木齊立業戸給地畝牛具照水田六年陞科例<hi>肅州</hi>
　　<hi>安西二處招貧民二百戸髙臺縣招民五十六戸又肅州招民四十四戸山西臨晉縣民盧文忠一</hi>
　　<hi>戸願自備資斧前往賞給監生頂𢃄</hi>㕘贊大臣阿桂奏報二麥有秋<lb/>
　　<hi>兵一名種大小麥十畝回人一户給麥種一石豐收在二十分以上</hi>
諭成衮扎布籌辦科布多屯田<hi>先派緑營兵百名給牛種俟收穫後再将喀爾</hi>
<pb n="KR2m0017_WYG_004-20a"/>
　　<hi>喀杜爾伯特扎哈沁兵丁派往</hi>二十八年成衮扎布疏言科布多<lb/>
　　地土腴沃蒙古等未諳墾種請派緑旗兵二百名<lb/>
　　開屯<hi>旋議撥烏里雅蘇台兵百名喀爾喀兵百名</hi>募民開墾巴里坤餘<lb/>
　　地<hi>十二月招徠民人王玉美等六十七名二十七年招民人三十九戸二十八年招呉臣等三十名二</hi>
　　<hi>十九年招商民三十名又敦煌等縣願往種地民人百八十餘戸共墾地三千六百九十餘畝俱照</hi>
　　<hi>水田六年陞科例</hi>定伊犁屯田納糧則例阿桂等疏稱伊<lb/>
　　犁屯田八千畝收穫大小麥糜青稞等榖二萬七<lb/>
　　千百石有竒約計在二十分以上回人八百戸收<lb/>
<pb n="KR2m0017_WYG_004-20b"/>
　　穫大小麥約二十分以上糜粟青稞約四十分以<lb/>
　　上合計每人收榖四十石請交糧二十石定為成<lb/>
　　額嗣後改定人給耔種一石五升交糧十六石又<lb/>
　　議敘屯田各官兵丁賚賞銀有差二十九年明瑞<lb/>
　　疏稱伊犂種地緑旗兵千名新舊回人三千二十<lb/>
　　戸所收麥榖青稞等視去嵗多至二千石以上得<lb/>
　　糧四萬四千六百餘石請議敘賞賚官兵各有差<lb/>
　　從之二十七年定烏嚕木齊遣犯屯田地畝<hi>每名給屯</hi>
<pb n="KR2m0017_WYG_004-21a"/>
　　<hi>田二十畝挈眷者加給五畝與民兵一例納糧</hi>定安揷添駐伊犂屯田回<lb/>
　　人地<hi>葉爾羌回人續請移居伊犂二百十四戸</hi>霍濟格爾巴克編設一<lb/>
　　屯安揷八十戸海努克編設一屯安挿七十戸共<lb/>
　　老弱七十四戸給該伯克養贍<hi>霍濟格爾巴克等處地均在伊犁河</hi>
　　<hi>南其河北之固勒扎等處先于二十五年分五村荘至是兩岸俱有荘屯</hi>定各城回民<lb/>
　　納賦之制凡回民自種地畝視嵗收糧數交納十<lb/>
　　之一承種官地者平分入官總計各城回民自種<lb/>
　　地畝嵗納糧石闢展四千五百六十五石哈喇沙<lb/>
<pb n="KR2m0017_WYG_004-21b"/>
　　爾千四百石庫車九百六十石又納地租糧二十<lb/>
　　五石沙雅爾五百六十石阿克蘇六千八百三十<lb/>
　　五石賽哩木九百七十五石拜城五百二十石又<lb/>
　　納地租糧三十石葉爾𦍑二千八百帕特瑪<hi>每帕特瑪</hi>
　　<hi>一得官斛五石三斗</hi>納普爾錢四萬八千騰格<hi>毎普爾五十為一騰格二</hi>
　<hi>騰格合銀一兩</hi>所屬巴爾楚克納錢千二百騰格扣爾巴<lb/>
　　九帕特瑪和闐二千帕特瑪納錢二萬四千騰格<lb/>
　　又納官借耔種另册糧六百九十二帕特瑪所屬<lb/>
<pb n="KR2m0017_WYG_004-22a"/>
　　伯徳爾格納錢四百騰格英阿雜爾五百帕特瑪<lb/>
　　承種官地庫車嵗收額糧千二百五十石沙雅爾<lb/>
　　三百七十五石阿克蘇五十石葉爾𦍑千二百二<lb/>
　　十一帕特瑪和闐六百四十帕特瑪喀什噶爾三<lb/>
　　十二帕特瑪侍郎旌額理疏言烏嚕木齊安揷民<lb/>
　　戸每戸給地十五畝外尚有餘力復墾地十餘畝<lb/>
　　悉行播種可必有秋二十八年定續派伊犂屯田<lb/>
　　回人額數永貴疏言於各城選派約以千五百名<lb/>
<pb n="KR2m0017_WYG_004-22b"/>
　　為率阿克蘇等處十二城分派足額設呼圖拜屯<lb/>
　　田将羅克倫換班兵丁六百名移往<hi>呼圖拜地在羅克倫西東</hi>
　　<hi>至寧邊城七十里西至瑪納斯百三十里田畝廣濶河水充裕</hi>将軍明瑞疏言伊<lb/>
　　犂駐劄涼州莊浪滿洲兵建造城署營房糧餉預<lb/>
　　須籌備請以明年為始先増屯兵五百名俟城工<lb/>
　　竣事再増内地調赴緑旗兵千人歸屯播種以足<lb/>
　　軍食從之二十九年<lb/>
上諭官兵錢糧毋拘内地成例並量給地畝學習耕種<lb/>
<pb n="KR2m0017_WYG_004-23a"/>
　　又議築巴爾托輝城安插伊犂屯田回人以巴爾<lb/>
　　托輝泉甘土肥將軍明瑞疏請將回人所種之地<lb/>
　　稍遷迤西空出摩垓圖阿里瑪二處水泉為滿洲<lb/>
　　兵丁屯田灌溉將伊犂河南霍濟格爾之三百戸<lb/>
　　河北固勒扎之千一百戸并巴爾托輝之七百二<lb/>
　　十戸俱駐劄巴爾托輝城從之令安插多倫回人<lb/>
　　三十戸於伊犂屯田<hi>多倫回人勒哈子伯克阿璊等因慕塔哩雅沁回入遷居</hi>
　　<hi>伊犂樂業自請遷往故有是令</hi>三十年招肅州張掖敦煌髙臺等<lb/>
<pb n="KR2m0017_WYG_004-23b"/>
　　縣貧民千九百戸於呼圖拜寧邊城昌吉羅克倫<lb/>
　　等處安插屯種築伊犂雅爾城屯田<hi>二十六年阿桂疏言塔爾</hi>
　　<hi>巴哈台地居厄魯特西北與俄羅斯哈薩克相近應駐兵屯田至是舉行築城二一在玉勒一即雅</hi>
　　<hi>爾撥兵千五百名駐劄</hi>總督楊應琚疏言巴里坤向止種青<lb/>
　　稞近嵗小麥豌豆俱獲有秋夏日炎熱漸與内地<lb/>
　　相似交秋仍暖霜霣較遲官民田地尚可開墾請<lb/>
　　撥馬厰餘兵百名加墾從之募安西肅州民屯田<lb/>
　　於穆壘<hi>穆壘距巴里坤六百餘里接壤烏嚕木齊新屯之特騰格爾地土肥泉暢可墾地二</hi>
<pb n="KR2m0017_WYG_004-24a"/>
　　<hi>十餘萬畝</hi>三十年總計緑旗兵屯田伊犂四屯地三萬<lb/>
　　六千畝塔爾巴哈台萬八千畝烏嚕木齊三營五<lb/>
　　萬千三百二十畝景化城萬一千三百四十畝庫<lb/>
　　爾喀喇烏蘓四千畝晶河四千畝瑪納斯四千畝<lb/>
　　烏什萬二千畝哈喇沙爾七千三十五畝巴里坤<lb/>
　　萬六千五百畝穆壘四千畝哈密所屬之材巴什<lb/>
　　呼四千六十五畝塔哩雅沁七千三十畝招民承<lb/>
　　種地巴里坤四萬四千七百二十畝烏嚕木齊十<lb/>
<pb n="KR2m0017_WYG_004-24b"/>
　　萬三千八十八畝伊犁種地回民六千戸嵗納九<lb/>
　　萬六千石三十七年陜甘總督文綬上屯田五事<lb/>
　　一招新疆商賈傭工之人就近承墾以省資送<hi>向例</hi>
　　<hi>凡他省應墾之人俱官給車輛路費</hi>一指明新疆地名道里情形曉<lb/>
　　喻户民以期樂從一嘉峪闗請每日辰開酉閉以<lb/>
　　便商民往來一烏嚕木齊孔道數處請修治寛濶<lb/>
　　以利行旅一安西溝渠疏濬深廣以暢灌溉從之<lb/>
　　三十九年烏嚕木齊續墾地成熟奏請陞科<hi>三十二年</hi>
<pb n="KR2m0017_WYG_004-25a"/>
　　<hi>至三十七年兵民所墾地已行陞科至是遣犯一百三十戸墾地并巴里坤所屬之竒台東濟爾瑪</hi>
　　<hi>台等處地俱已六年并請入額</hi>定塔爾巴哈台等處屯田照伊犂<lb/>
　　烏嚕木齊收糧分數勸懲例<hi>凡伊犁烏嚕木齊等處屯糧每兵丁一名</hi>
　　<hi>收細糧至十餘分以上者官與議敘兵給賚賞有差</hi>巴里坤宜禾縣續招民<lb/>
　　人墾地三千畝成熟奏請陞科四十一年定金川<lb/>
　　移屯墾種兵丁給與口糧例四十二年定各營緑<lb/>
　　旗兵給與口糧例凡屯兵一名於應得錢糧外計<lb/>
　　家屬名口每日大口給米八合三勺小口半并鹽<lb/>
<pb n="KR2m0017_WYG_004-25b"/>
　　菜有差墾種成熟停止四十三年四川總督文綬<lb/>
　　疏言四川省攜眷赴屯兵丁所種新疆地畝瘠薄<lb/>
　　若照烏嚕木齊兵丁之例每名給地二十畝不足<lb/>
　　養贍請照民戸例每戸給三十畝各給牛一農具<lb/>
　　一從之<hi>向例以阡陌毗連同力合作每三名給農具一馬二</hi>四十四年准給<lb/>
　　兵丁養贍地畝<hi>每丁所受之三十畝以二十畝供賦十畝養贍</hi>又定兩金<lb/>
　　川新收屯糧照打箭鑪至西藏臺站貯糧成例每<lb/>
　　石准盤折耗米一升四十六年裁減兩金川新疆<lb/>
<pb n="KR2m0017_WYG_004-26a"/>
　　牛具<hi>謹案金川新疆屯田原議駐兵六千名以二千名種地每名給農具一牛一是年裁兵二</hi>
　　<hi>千名四十五年又裁兵一千名除四百名空糧為各官養亷公費實存兵二千六百名二兵合種一</hi>
　　<hi>分故裁</hi>四十八年四川總督福康安疏言美諾等屯<lb/>
　　安插降番戎噶阿甲等千四十三戸<hi>降畨戎噶阿甲投誠在四</hi>
　　<hi>十一年次年耕墾</hi>屯墾成熟請照漢牛降畨之例徴收<hi>儧拉</hi>
　　<hi>漢牛降畨二百九十二戸於三十八年投誠給地安挿</hi>每戸徴雜糧二斗一<lb/>
　　升八勺五抄從之五十年准令湖廣弁田照民産<lb/>
　　例税契承糧執業<hi>謹案弁田順治十七年議歸各衛所編入戸口不准收租准俸</hi>
<pb n="KR2m0017_WYG_004-26b"/>
　　<hi>湖廣弁田經歸折併變後仍餘二萬八千九百七十畝私相買賣易起爭端賣主無力繳價買主不</hi>
　　<hi>安耕種至是改照民田准其賣買税契過戸承糧執業永革除弁田名目</hi>
　<lb/>
　<lb/>
　<lb/>
　<lb/>
　<lb/>
皇朝通典卷四<lb/>
</p>
<p>
</p>
  </div>
</body>
</text>
</TEI>
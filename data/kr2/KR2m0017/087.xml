<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0017_WYG_087-1a"/>
　欽定四庫全書<lb/>
　皇朝通典卷八十七<lb/>
　　刑<hi>八</hi>
　　　寛恕<lb/>
　　　<hi>臣</hi>等謹按國有常憲罪疑惟輕寛恕者隨時隨案<lb/>
　　　法外施仁者也我<lb/>
　　朝自<lb/>
列祖以來仁育義正大徳涵濡暨我<lb/>
<pb n="KR2m0017_WYG_087-1b"/>
　皇上體<lb/>
上天好生之心以為心奉<lb/>
列聖弼教之治以為治尚徳緩刑百餘年如一日矣要而<lb/>
　　　論之不貴屈法以狥情貴在原情以定法情有可<lb/>
　　　原雖搶盗以饑寒而釋罪逆犯縁坐以不知情而<lb/>
　　　免誅况罪之不至於死者更可酌為末減惟在悉<lb/>
　　　心檢核必得其情故<lb/>
　恩㫖之頒有為身被者夢想所不到而酌理準情實慎<lb/>
<pb n="KR2m0017_WYG_087-2a"/>
　　　刑所應爾以視屈法市恩者矜恤本無不周令典<lb/>
　　　又堪為式所謂如<lb/>
天之徳普萬物而不言者也至於熱審停刑緩決減等與<lb/>
　　　留養自首各條行之既久所全實多而又有衣煤<lb/>
　　　藥餌等格外之仁故寃抑無聞牽連絶少民逰<lb/>
　　化宇式措祥刑猗歟休哉盛徳之至也<lb/>
　　　天聰元年六月時以嵗饑盜賊刼殺所在多有諸<lb/>
　　　臣請按律嚴懲<lb/>
<pb n="KR2m0017_WYG_087-2b"/>
上惻然曰彼皆不得已而為盜耳緝獲者鞭而釋之可也<lb/>
　　　遂<lb/>
命是嵗讞獄姑從寛典<lb/>
　　　順治八年三月<lb/>
諭曰天時向熱連日風霾不雨前代常有熱審之例刑部<lb/>
　可通察刑獄五城司坊順天府京縣各察監犯之無干<lb/>
　牽連者即日釋放笞杖徒流次第減免其有情罪可矜<lb/>
　疑者請㫖定奪十年十月<lb/>
<pb n="KR2m0017_WYG_087-3a"/>
　　朝審罪犯張學傷人應抵伊子玉兒泣請代死法司<lb/>
　　　以<lb/>
聞<lb/>
上矜其情特免死遣戍遼陽仍<lb/>
諭後不為例十二年七月定審録罪囚有死罪可矜疑及<lb/>
　　　事無証佐可結者具奏處置流徒以下減等發落<lb/>
　　　充軍人犯除已經發解外其餘不分曽否詳允及<lb/>
　　　雖經定衛尚未起解者逐一闗送審録内有應釋<lb/>
<pb n="KR2m0017_WYG_087-3b"/>
　　　應減者㑹同巡撫酌量發落又軍罪有不用全律<lb/>
　　　摘引例文及不分首從濫坐者如未發遣即附入<lb/>
　　　矜疑疏内題請開釋雜犯死罪准徒五年者並已<lb/>
　　　徒而又犯徒總徒四年者各減一半例應枷號就<lb/>
　　　近釋放其餘流徒等罪各減等發落笞罪放免其<lb/>
　　　贓犯除侵盗官銀五十兩糧一百石以上者照舊<lb/>
　　　監追如應還官銀不及五十兩並入官給主百兩<lb/>
　　　以上各贓監追至五年或正犯身故逮及子孫勘<lb/>
<pb n="KR2m0017_WYG_087-4a"/>
　　　無家産者奏請豁免其各處盤查坐贓追賠銀兩<lb/>
　　　草束亦聽查勘正犯存亡家産有無具奏<lb/>
裁奪十七年七月定正月係萬物發生之初停止行刑<lb/>
　　　康熙七年五月以天旱<lb/>
敕内外刑官除重囚外其餘輕罪即行保釋八年六月<lb/>
諭各省熱審時有非實犯死罪者量予減等如在京法司<lb/>
　例九年二月定軍流以下已經具題未奉<lb/>
㫖發落者皆准減等至十年又定直省罪犯在熱審之先<lb/>
<pb n="KR2m0017_WYG_087-4b"/>
　　　具題到部之案遇熱審仍行減等其熱審時具題<lb/>
　　　之案雖過熱審之期到部者亦仍減等發落十一<lb/>
　　　年定免死流犯有祖父母父母老疾家無次丁者<lb/>
　　　照旗人例折枷存留養親之例十四年九月復正<lb/>
　　　月停刑之例先是順治十七年定正月停刑康熙<lb/>
　　　元年此例停止至是給事中彭之鳳復有是請從<lb/>
　　　之十一月<lb/>
敕刑部速行審結罪囚<lb/>
<pb n="KR2m0017_WYG_087-5a"/>
上以時值嚴冬不忍罪人久繫故有是<lb/>
命十七年七月停秋審重提質對之例舊例直省秋審必<lb/>
　　　重提犯人家屬及失事牽連之人對質至是停止<lb/>
　　　二十年五月定交六月停刑之例部議立决人犯<lb/>
　　　請交六月節停刑得<lb/>
㫖六月節若在五月内即以交節日起停刑若六月方交<lb/>
　節即以六月初一日起至立秋在六月内必俟七月初<lb/>
　一日方令行刑二十一年四月<lb/>
<pb n="KR2m0017_WYG_087-5b"/>
上謁<lb/>
陵有尚陽堡流犯王廷試子王徳麟叩<lb/>
　　閽稱伊父以窩逃充發今年老懇發囘原籍願以身<lb/>
　　　代督捕議不准行<lb/>
上以情實可憫著一併發囘原籍仍<lb/>
諭後不為例二十五年五月<lb/>
諭枉法得贓行賄與受人員免擬重辟照例追贓其未經<lb/>
　發覺者悉予寛免三十六年五月給事中鄭昱條奏平<lb/>
<pb n="KR2m0017_WYG_087-6a"/>
　　　定噶爾丹慶賀大禮頒詔欵項奉<lb/>
諭凡頒赦詔皆人主之事非人臣所宜言自古不以頒赦<lb/>
　為善政者以其便於惡人而無益於善人也鄭昱妄以<lb/>
　詔欵陳奏念係言官特從寛宥著大學士嚴行申飭三<lb/>
　　　十七年七月部議山西寧鄉山賊安守榮等聚衆<lb/>
　　　五百餘名刼掠村莊安守榮等十四名應立斬梟<lb/>
　　　示餘犯一百九十四名應照例立斬未獲各犯二<lb/>
　　　百十二名嚴緝另結得<lb/>
<pb n="KR2m0017_WYG_087-6b"/>
㫖安守榮等於該撫兵到即率衆迎降俱從寛免死發往<lb/>
　奉天安插賀之榮等一百九十四名俱從寛免死李霧<lb/>
　等二百十二名俱免緝三十九年九月部議廣東巡撫<lb/>
　　　蕭永藻題强盗楊三等不分首從盡行處斬應准<lb/>
　　　行<lb/>
上曰此案同謀者六十餘人盡誅之則人命甚多可将為<lb/>
　首者即行正法為從者俱從寛免死發往黒龍江四十<lb/>
　　　一年正月<lb/>
<pb n="KR2m0017_WYG_087-7a"/>
諭罪犯一經緩決即皆兾望生全而長困桁楊淹留嵗月<lb/>
　自新無路朕甚憫之今方春始和用沛矜釋之仁現在<lb/>
　刑部及直𨽻各省監禁人犯凡經康熙四十年秋審奉<lb/>
　㫖緩决者通行減等四十五年十二月部議凡經<lb/>
恩賜祭葬之子孫難廕出身之人不可使宗祀斷絶如審<lb/>
　　　擬大辟家無次丁者令其妻妾入監相聚生有子<lb/>
　　　息再行正法五十年五月部議福建海賊鄭盡心<lb/>
　　　等俱擬即行正法<lb/>
<pb n="KR2m0017_WYG_087-7b"/>
上以正法人犯五十餘名多迫於饑寒搶奪財物並未與<lb/>
　　　官兵相抗且俱熟諳水性<lb/>
特㫖從寛免死發往黒龍江寧古塔等處充水手當差五<lb/>
　　　十三年六月<lb/>
上駐蹕避暑山莊<lb/>
軫念在京獄囚恐盛暑致疫<lb/>
命加寛卹多置氷水以解鬱暑其九門鎖禁人犯亦寛其<lb/>
　鎖條枷號人犯暫行釋放<hi>僅按五十四年五十五年六月並有是      命</hi>十<lb/>
<pb n="KR2m0017_WYG_087-8a"/>
　　　二月御史周祚顯疏言近京畿輔之地旗民雜處<lb/>
　　　一切鬭毆賭博田産細事不必令其解部交理事<lb/>
　　　同知審理詳報巡撫完結以免拖累得<lb/>
㫖允行<lb/>
　　　雍正四年五月<lb/>
諭一家兄弟二人弟毆兄死而父母尚在則有家無次丁<lb/>
　存留養親之請倘父母已故而弟殺其兄已無留養之<lb/>
　例一死一抵必致絶其祖宗禋祀此處甚宜留意若因<lb/>
<pb n="KR2m0017_WYG_087-8b"/>
　争奪財産及另有情由又當别論嗣後如何定例著九<lb/>
　卿確議尋議除争奪財産謀殺故殺按律正法外倘係<lb/>
　　　一時角争互毆致死胞兄而父母已故别無兄弟<lb/>
　　　又無承祀之人應令地方官據實查眀取結疏内<lb/>
　　　聲眀如䝉<lb/>
恩准其承祀将該犯免死減等從之六年七月<lb/>
諭凡各省盜賊未經緝獲者其中為首造意及傷人之犯<lb/>
　若自行陳首朕酌其情稍可原者量從寛減若被人誘<lb/>
<pb n="KR2m0017_WYG_087-9a"/>
　脅跟隨為盜之犯自行出首則將伊應得之罪予以寛<lb/>
　宥俾得改除舊惡永為良民若此㫖既到之後盜賊不<lb/>
　行自首其已經自首免罪而復為盜賊者加重治罪倘<lb/>
　官員因盜案不結賄買無賴冒認為盜自首者將賄買<lb/>
　之官及代認之人俱即正法又奉<lb/>
㫖各省監生每於考職之時託在京之親戚朋友代為應<lb/>
　考而本人安坐原籍濫叨職銜陋習相沿已久今准其<lb/>
　自行出首代考之人酌量寛免託人代考者但革監生<lb/>
<pb n="KR2m0017_WYG_087-9b"/>
　不治其罪隠匿不首者一經發覺即行正法七年三月<lb/>
　　　奉<lb/>
㫖凡擬罪潛逃之犯應絞者改為立絞應斬者改為立斬<lb/>
　必該犯本案情罪可惡秋審時無可寛緩而又有脱逃<lb/>
　之罪方改為即行正法若所犯情罪尚有可原或因愚<lb/>
　昧無知或因不知新定之例一時起意懼罪潛逃仍照<lb/>
　本罪擬為監候九年六月時以久旱<lb/>
命法司将監禁枷號輕犯暫行保釋其擬絞監候賊犯已<lb/>
<pb n="KR2m0017_WYG_087-10a"/>
　經三年者酌量釋放減等並<lb/>
諭將外省輕罪人犯已經到部有問擬徒杖而准其折贖<lb/>
　者悉行寛免十二月定流犯年逾六十者准入養濟院<lb/>
　　　給與口糧十年二月<lb/>
諭侵蝕錢糧之官吏應加重治罪今施恩法外分年帶徴<lb/>
　若有不拘年限先行完納者准其開復依限完納者寛<lb/>
　免其罪胥吏中有先期及依限完納者亦加恩免罪又<lb/>
　　　以天旱<lb/>
<pb n="KR2m0017_WYG_087-10b"/>
命法司省釋輕重監犯六月安徽巡撫程元章奏毆死陳<lb/>
　　　小厮之石兆林應絞監候聲明石兆林係孀婦獨<lb/>
　　　子陳小厮並非獨子應請留養經部議駁<lb/>
上以石兆林之母青年守寡苦節撫孤而屍親亦呈請免<lb/>
　　　抵<lb/>
特加恩准其存留養親仍追埋葬銀兩給付死者之家十<lb/>
　　　一年五月法司核擬聽從母命致死胞兄之黄二<lb/>
　　　照例聲請情有可原奉<lb/>
<pb n="KR2m0017_WYG_087-11a"/>
諭黄魯山酗酒費産頑梗不孝又欲盜賣伊母余氏膳田<lb/>
　曽經余氏具禀有案是黄魯山忤逆之罪無可逃矣黄<lb/>
　二迫于母命將黄魯山致死情有可原從寛免其治罪<lb/>
　不必發遣其協助下手之何友爵凃介文亦著從寛免<lb/>
　其流杖此案乃朕原情辦理將来不肖之徒或知有從<lb/>
　寛之例假造揑飾以圖卸罪亦未可定此次寛免之處<lb/>
　後不為例<lb/>
　　　乾隆元年七月定軍流人犯之妻老病不能隨行<lb/>
<pb n="KR2m0017_WYG_087-11b"/>
　　　者聽免其同遣又定軍流身故妻子願囘籍者計<lb/>
　　　程逺近每名日給米一升二年七月部議一應杖<lb/>
　　　責之犯時遇熱審於減等之中仍照舊八折發落<lb/>
　　　三年九月以奉天所屬旗民交涉案件送部審擬<lb/>
　　　道路往返不無牽連滋累<lb/>
　諭令就近旗民官㑹同承審定擬止將罪犯解部覆訊<lb/>
　　定案其餘一切牽連對質之人於審眀之日即行省<lb/>
　　釋四年十一月定奉天獄囚綿衣煤炭藥餌棺木等<lb/>
<pb n="KR2m0017_WYG_087-12a"/>
　　項應於贓罰各項銀内給發其解審人犯亦一體<lb/>
　　給發口糧五年六月<lb/>
諭向來九卿辦理秋審朝審人犯分别情實緩決可矜<lb/>
　三等而惟緩決之内情罪輕重不一其果係所犯重<lb/>
　大實無可原因係久緩不復處決者雖終斃囹圄本<lb/>
　無足恤其有一綫可原尚在矜疑之例者九卿承審<lb/>
　時附入緩決之内年復一年陳案日積以致此等人<lb/>
　犯久淹獄底亦屬可憫今秋審在即九卿於秋審朝<lb/>
<pb n="KR2m0017_WYG_087-12b"/>
　審招册内詳加分别凡緩決之案果係情有可原者<lb/>
　俱入於可矜條内以昭示罪疑惟輕法外施仁之至<lb/>
　意七年四月<lb/>
諭讞獄必依乎律而其中情節不一又當㕘酌核擬期<lb/>
　歸平允朕於刑部所奏重犯其中稍有一綫可原者<lb/>
　或降㫖從寛末減或交九卿定議皆於法外原情以<lb/>
　示矜恤但日理萬幾恐披閲一時未周照籖批發雖<lb/>
　論法不枉而原情較疎矣嗣後刑部進呈本章及秋<lb/>
<pb n="KR2m0017_WYG_087-13a"/>
　審各案著大學士詳閱其中有應加覆核者即擬寫<lb/>
　雙籖並將情節聲眀進呈待朕酌量則周宻慎重益<lb/>
　可副朕哀矜庶獄之意八年七月定孀婦孤子有犯<lb/>
　　戲殺誤殺等案如伊母守節已逾二十年該督撫<lb/>
　　查眀被殺之人並非孤子取結聲眀具題法司核<lb/>
　　請留養其鬭毆殺人者審無謀故别情該犯之母<lb/>
　　守節二十年而又年逾五十者亦准其照例聲眀<lb/>
　　法司夾籖入本恭候<lb/>
<pb n="KR2m0017_WYG_087-13b"/>
欽定至軍流徒罪即照例分别減等發落十四年十月<lb/>
　　廣東斬犯曽士標因鴨走入緦麻服叔曽㑹昌田<lb/>
　　内被曽㑹昌次子曽朝芳打死因與曽㑹昌争論<lb/>
　　曽士標以木挑抵格致傷曽㑹昌身死曽士標依<lb/>
　　律擬斬監候嗣曽㑹昌之子曽朝宗在山斫柴遇<lb/>
　　曽士標之子曽亞二觸起前恨用刀連砍曽亞二<lb/>
　　殞命曽朝宗亦依律斬候俱入情實奉<lb/>
諭朕詳閱招册曽士標服制攸闗法無可貸而曽朝宗<lb/>
<pb n="KR2m0017_WYG_087-14a"/>
　則因報復父仇情似可原然兇犯已經擬抵國法既<lb/>
　彰則私恨可洩即使遇不共戴天之曽士標亦祗應<lb/>
　聽其服法就刑不得擅肆殺害何况其子並非下手<lb/>
　又未加功是無罪之人也殺無罪之人則但當治其<lb/>
　故殺之罪而不當原其復仇之心果使有心復仇亦<lb/>
　但當於曽士標未擬罪之先而不當於既擬結之後<lb/>
　若因此遽從寛典則曽士標父子二命抵曽㑹昌一<lb/>
　命於法不得其平且啓仇殺之端殊非辟以止辟之<lb/>
<pb n="KR2m0017_WYG_087-14b"/>
　道曽朝宗亦無可貸但曽朝宗情因痛父曽士標子<lb/>
　死非辜各有情節著俱改絞罪處决又<lb/>
諭向來辦理秋朝審案每遇官犯輒事寛縱但於一次<lb/>
　混入緩决即為成案斷不復改謂之老緩決至辦理<lb/>
　矜減如赦詔及一綫可原五次緩決之類又斷不能<lb/>
　邀恩年復一年不過令老死囹圄而已果爾則國法<lb/>
　所行惟在閭里小民以及盗賊之輩而官犯僅止虚<lb/>
　受罪名倖全首領是豈國家制刑之意哉但此等人<lb/>
<pb n="KR2m0017_WYG_087-15a"/>
　犯經歴年久或曽經大赦未便復改為情實著大學<lb/>
　士㑹同該部將所查各案再行詳悉斟酌應可矜者<lb/>
　即入可矜應緩決者仍入緩決近年以來所定之案<lb/>
　有應改為情實者即改為情實其在乾隆八年以前<lb/>
　者既經漏網亦不復加以顯戮著改發黒龍江交該<lb/>
　将軍嚴加管東充當苦差十五年正月<lb/>
諭國家定有獨子留養之例凡屬情輕俱已邀免惟是<lb/>
　愚民無知輕身鬭狠不知留養為格外之仁或轉恃<lb/>
<pb n="KR2m0017_WYG_087-15b"/>
　此為倖免之路以致罹於法紀因於案情稍重或理<lb/>
　曲尋釁金刄重傷雖經督撫聲請仍以原罪定擬不<lb/>
　准留養固屬該犯罪所應得但聲請之案不過尋常<lb/>
　鬬毆等類斷不致入於情實徒使淹禁囹圄不得侍<lb/>
　養而窮老孤孀無所倚賴深可軫惻朕思此等罪犯<lb/>
　並非有謀故重情為常赦所不原既經定擬拘繫逾<lb/>
　時已足馴其桀驁之氣應量為末減俾得自新上年<lb/>
　秋審經九卿定議矜減者止有二起餘仍監候著該<lb/>
<pb n="KR2m0017_WYG_087-16a"/>
　部查眀各犯祖父母父母現存果無次丁俱以可矜<lb/>
　減等請㫖發落嗣後獨子犯罪未邀寛減者該督撫<lb/>
　於秋審朝審冊内聲明九卿覆核時照此辦理以昭<lb/>
　軫恤無告之意十七年七月<lb/>
上以天氣炎蒸熱審減等著展至處暑為止越旬日雨<lb/>
　　澤尚未霑足復<lb/>
諭刑部仍行減等俟雨足後照舊辦理十九年正月<lb/>
諭從前各省鬬毆情罪稍重之案經部定議不准留養<lb/>
<pb n="KR2m0017_WYG_087-16b"/>
　嗣因此等人犯秋審時原不至入情實乾隆十五年<lb/>
　特頒諭㫖令各省督撫秋審時另冊辦理但十五年<lb/>
　以前此等親老丁单之犯間有原題内未經聲叙者<lb/>
　遂不得一例邀恩情亦可憫著各該督撫将從前未<lb/>
　附聲明確有成招原案可憑者准其一體入冊量予<lb/>
　末減以示欽恤二十五年八月酌定斬絞監候婦女<lb/>
　　業經解勘一次情罪顯然無可改擬者下次即停<lb/>
　　其解審其外省定擬可矜具題經九卿㑹核絞决<lb/>
<pb n="KR2m0017_WYG_087-17a"/>
　　者次年秋審核其無異亦即停其解審以昭矜恤<lb/>
　　三十年三月福清令程廷栻誤拏雲和縣民劉年<lb/>
　　學為天台縣逃匪丁欽顯蒲城令夏秉衡誤拏山<lb/>
　　西民人張機為江西逆犯胡中藻之子胡得玉業<lb/>
　　經審係誤拏分别結案督撫蘇昌明徳等請将該<lb/>
　　縣交部議處<lb/>
上以州縣官能不分畛域緝拏隣省逃犯例得擢用議<lb/>
　　叙若以偶爾錯誤即因此獲咎必皆自畏處分概<lb/>
<pb n="KR2m0017_WYG_087-17b"/>
　　置隣封於不問<lb/>
特降㫖寛免復<lb/>
諭曰歴來所辦盤獲案犯皆未嘗一就拘執即置重典<lb/>
　是惟在各督撫遇此等案件詳悉根究務得確情使<lb/>
　實者不致倖逃法網虚者亦不至誤罹刑書而有司<lb/>
　隨時實心體訪奮勉有為毋或稍懐瞻顧庶吏治民<lb/>
　生均有禆益設有不肖州縣以毫無影響之事羅織<lb/>
　平民妄希進取一經審實自取罪戾又不得以閩陜<lb/>
<pb n="KR2m0017_WYG_087-18a"/>
　二省之案藉口也三十四年十月奉<lb/>
上諭本日勾到河南省情實招册内有徐庚一犯因伊<lb/>
　子徐國泰興立邪教照大逆縁坐律問擬斬決改為<lb/>
　監候核之原案該犯本不知情特縁伊子坐罪是以<lb/>
　停其予勾但思向來辦理逆案内凡縁坐各犯秋審<lb/>
　時經九卿三法司均照例列入情實而朕悉准罪人<lb/>
　不孥之義並予從寛免勾固屬法外施仁然其中酌<lb/>
　理准情亦當有所區别如逆犯家屬内所有弟兄妻<lb/>
<pb n="KR2m0017_WYG_087-18b"/>
　子自當按律縁坐至本犯之父則更較别項親屬不<lb/>
　同設使於伊子肆行悖逆之事原係知情是該犯之<lb/>
　父教子不軌即屬逆案正犯不得謂之縁坐倘伊子<lb/>
　所犯平時實不知情後並未同居無從覺察者事發<lb/>
　之日遽行因子及親一概坐以大辟於情既覺可憫<lb/>
　於義尤屬未協嗣後遇有此等逆案家屬應照大逆<lb/>
　縁坐律治罪而該犯之父實不知情者應如何酌量<lb/>
　定擬明著為令俾可永逺遵循著大學士九卿㑹同<lb/>
<pb n="KR2m0017_WYG_087-19a"/>
　該部悉心詳議具奏尋議查律載謀反及大逆但共<lb/>
　　謀者不分首從已行未行皆凌遲處死祖父父子<lb/>
　　兄弟及同居之人不分異姓及伯叔父兄弟之子<lb/>
　　不限籍之同異男十六以上皆斬又母女妻妾姊<lb/>
　　妹等俱給付功臣之家為奴又律載謀叛但共謀<lb/>
　　者不分首從皆斬父母祖孫兄弟皆流二千里安<lb/>
　　置各處等語是反逆正犯造謀非一時號召非一<lb/>
　　人該犯親屬無論籍之同異不得謂無從覺察故<lb/>
<pb n="KR2m0017_WYG_087-19b"/>
　　律内亦無知情與不知情之分坐以駢首盡法究<lb/>
　　治以快人心而昭常憲此縁坐之條准情酌理法<lb/>
　　無可貸至于比照反逆之案其正犯亦實係狂悖<lb/>
　　不法為風俗人心之害不得不嚴加懲治以警兇<lb/>
　　頑而問刑衙門既用比照反逆定律遂於該犯親<lb/>
　　屬亦照例縁坐此相沿辦理之由也兹蒙<lb/>
皇上天恩諭及大逆縁坐之案如該犯之父平日實不<lb/>
　　知情並不同居無從覺察者事發之日遽行因子<lb/>
<pb n="KR2m0017_WYG_087-20a"/>
　　及親坐以大辟於情既覺可憫於義尤屬未協仰<lb/>
　　見我<lb/>
皇上好生之徳於法無可逭之中寓格外矜全之意伏<lb/>
　　查反逆正案罪大惡極故於本犯寸磔之外定有<lb/>
　　縁坐之條如前經辦過謀反之黄教大逆之李懐<lb/>
　　林其親屬仍應照律縁坐毋庸另議外其有人本<lb/>
　　愚妄或希圖誆騙財物興立邪教名目或因挾仇<lb/>
　　恨編造邪說煽惑人心種種不法情罪可惡律以<lb/>
<pb n="KR2m0017_WYG_087-20b"/>
　　凌遲實不為枉但究係比照反逆定罪與實犯者<lb/>
　　有間若該犯之父實不知情並不同居無從覺察<lb/>
　　審有實據者應請照謀叛之犯父母流二千里之<lb/>
　　律酌改為流三千里安置至本犯之父母既得䝉<lb/>
恩減等則比照叛逆縁坐之祖父及伯叔父似應確審<lb/>
　　分晰亦一體減流以示<lb/>
矜全如䝉<lb/>
俞允所有徐庚一案即照此例辦理並載入例冊通行<lb/>
<pb n="KR2m0017_WYG_087-21a"/>
　　各督撫一體遵行至現在已結案人犯内有似此<lb/>
　　蒙<lb/>
恩未勾者悉令該督撫遵照分别辦理奉<lb/>
㫖依議三十七年二月奉<lb/>
諭據徐績奏軍犯李作良自配逃囘利津原籍經該犯<lb/>
　之父李海赴縣首禀例應如罪人自首免罪但該犯<lb/>
　屢犯竊案在配又不能安分殊屬玩法仍擬斬決等<lb/>
　語此等軍犯逃囘原籍自屬怙過不悛之徒本無足<lb/>
<pb n="KR2m0017_WYG_087-21b"/>
　惜但現經伊父首禀於律既有如罪人自首之條自<lb/>
　可量從末減李作良著從寛免死仍發原配地方嗣<lb/>
　後有如此者俱照例行但因首告而貸死已屬法外<lb/>
　之仁祗可一次若到配後仍不知懲艾復敢脱逃雖<lb/>
　有父兄首告亦不准其寛減於情法更為允協著為<lb/>
　令四十年七月奉<lb/>
諭民間私藏鳥鎗雖例有眀禁日久已屬相沿具文昨<lb/>
　嵗大學士舒赫徳奏請查禁鳥鎗意在戢暴安良是<lb/>
<pb n="KR2m0017_WYG_087-22a"/>
　以准其通行各省然亦不過内地為然若口外䝉古<lb/>
　地方本不當在禁止之例昨據福隆安具奏曽降㫖<lb/>
　将口外查禁鳥鎗之事概行停止今思内地鳥鎗亦<lb/>
　不必查辦即如深山防虎村莊防盜民間置鎗備用<lb/>
　亦不可無若一旦概行收禁則閭閻頓失自衛之資<lb/>
　轉多未便且地方官奉行原亦不過有名無實恐辦<lb/>
　理不善胥吏因縁為奸需索滋擾弊且百出是欲安<lb/>
　民而適以累民更何足取乎况去嵗山東逆犯王倫<lb/>
<pb n="KR2m0017_WYG_087-22b"/>
　聚衆不法並未挾有鳥鎗是小民之守分與否更不<lb/>
　在鳥鎗之有無又何必因此而施之厲禁乎所有内<lb/>
　地查禁鳥鎗之事並著無庸辦理四十一年七月奉<lb/>
諭前據刑部議覆文綬奏審擬投首逃兵彭士仁汪國<lb/>
　才照例即行斬决一案朕以此等逃兵如在軍務未<lb/>
　竣以前聞拏投首其人尚知畏法若係大功告竣以<lb/>
　後眀知不復用兵始行投首不可不申眀軍律俾營<lb/>
　伍共知儆戒因諭令文綬查明該二犯投到日期據<lb/>
<pb n="KR2m0017_WYG_087-23a"/>
　實奏聞今據覆稱查明彭士仁係于上年十月十二<lb/>
　日在桐梁縣投到汪國才于上年十一月初十日在<lb/>
　巴縣投到等語此等兵丁在軍營潛行脱迯原屬法<lb/>
　無可逭但既查眀該二犯軍務未竣以前自行投首<lb/>
　尚屬心存畏法較之撤兵以後妄兾倖免始行投到<lb/>
　者究屬有間尚可格外施恩於萬無可貸之中宥其<lb/>
　一死著交刑部照從前例減等發落其大功告成以<lb/>
　後投首者不得復援此例四十三年九月奉<lb/>
<pb n="KR2m0017_WYG_087-23b"/>
諭刑部㑹同九卿秋讞已畢當以次繕冊具題聞今年<lb/>
　各省情實人犯較上年多至一百八十餘人其因金<lb/>
　刄傷人擬入者較多是否各督撫均未能深體朕意<lb/>
　朕上年眀降諭㫖以彼此鬬毆之案若死者僅用手<lb/>
　足而兇犯輒持金刄殺傷此等好勇鬬狠之徒不可<lb/>
　不嚴示懲儆自當入于秋審情實但不教而殺朕尚<lb/>
　不忍因令各督撫遍行出示咸使聞知俾各畏法悛<lb/>
　改并予限一年俟下屆秋審時始行分别辦理若教<lb/>
<pb n="KR2m0017_WYG_087-24a"/>
　而不從則是自取其死情理俱無可恕矣因思今年<lb/>
　秋審案件俱在未奉諭㫖以前愚民尚未周知若即<lb/>
　行予勾何以副朕前㫖辟以止辟之意所有今年秋<lb/>
　審情實金刄傷人之案著刑部於黄册内夾簽聲明<lb/>
　其已經具題者於進到時交行在刑部夾簽呈進原<lb/>
　可扣除不勾但此等案犯情節加重即不予勾亦止<lb/>
　應照情實未勾之犯辦理不得援尋常緩決人犯之<lb/>
　例三年後即予減等是於從寛之中已寓戒好勇鬬<lb/>
<pb n="KR2m0017_WYG_087-24b"/>
　狠之意矣恐僻壤窮鄉遽難家諭戸曉著再予以五<lb/>
　年之限令各督撫将朕㫖明白曉諭實力勸導務使<lb/>
　人盡儆凛以化其桀驁不馴之習勿使輕罹刑網若<lb/>
　五年後仍然怙終不悛復有用金刄傷斃徒手之人<lb/>
　者則殺人者死律合抵償且屢訓不悛法難更宥即<lb/>
　當概行予勾無稍矜恤各宜感悔省悟毋負朕諄切<lb/>
　教戒化民厲俗之至意将此通諭中外知之四十四<lb/>
　　年六月奉<lb/>
<pb n="KR2m0017_WYG_087-25a"/>
諭據刑部奏殺死一家四命之兇犯余膺擬凌遲處死<lb/>
　其子余世聰余世華余世閏余世榮俱照新例擬斬<lb/>
　决前降諭㫖将殺死一家多人之犯加重定律者原<lb/>
　以此等兇惡之徒将人全家殺害實戾氣所鍾不應<lb/>
　復留餘孽且恐兇徒眀知法止其身自拚一死逞其<lb/>
　殘忍殺害過多以絶人之嗣其妻子仍得倖免於情<lb/>
　理實未允協自應改用重典以期辟以止辟今此案<lb/>
　余膺殺害熊士順一家四命而余膺及其子余世聰<lb/>
<pb n="KR2m0017_WYG_087-25b"/>
　等分别凌遲斬決者共有五犯擬抵之人浮於所殺<lb/>
　之數亦覺稍過所有余膺之子余世聰余世華余世<lb/>
　閏仍着照原擬斬決其幼子余世榮著從寛免死同<lb/>
　兇犯之妻丁氏發伊犁給厄魯特為奴並著刑部嗣<lb/>
　後如有殺一家四命以上之案悉按其所殺人數将<lb/>
　兇犯父子照數定罪俾多寡相當其有浮於所殺之<lb/>
　數或一人或二人均以其幼者照此辦理並令内外<lb/>
　各問刑衙門知之著為令四十六年二月奉<lb/>
<pb n="KR2m0017_WYG_087-26a"/>
諭從前進𠞰金川所調各省緑營官兵曽在軍前潛逃<lb/>
　者即經降㫖飭令各省督撫嚴拿奏請正法所以重<lb/>
　軍法警将來也現經文綬奏到川省未獲逃兵尚有<lb/>
　七百二十一名之多但事隔多年一經拏獲即予駢<lb/>
　誅朕心亦有不忍兹特網開一面嗣後此等未獲逃<lb/>
　兵如有自行投首者著加恩免其死罪發遣伊犁等<lb/>
　處此實朕法外之仁如尚有潛行竄匿不肯投首者<lb/>
　若經地方官盤獲仍當即行正法斷不能稍從末減<lb/>
<pb n="KR2m0017_WYG_087-26b"/>
　各該督撫等務俱仰體朕意明晰曉諭查照道里逺<lb/>
　近分立限期務使窮鄉僻壤家諭戸曉副朕仁義兼<lb/>
　盡之至意五十年六月奉<lb/>
諭向來刑部定律凡有私自净身人犯俱問擬斬候因<lb/>
　念此等人犯大抵因貧所致是以加恩釋放發在熱<lb/>
　河當差現有太監王成一名朕面加詢問伊係直𨽻<lb/>
　安肅縣民原報今年十六嵗實年方十三嵗前年因<lb/>
　家中貧苦父母為之净身問擬斬罪在縣監禁一年<lb/>
<pb n="KR2m0017_WYG_087-27a"/>
　上年始發熱河當差初次報縣時該縣胥役因向伊<lb/>
　父王二格需索不遂曽将伊父一併收監四十餘日<lb/>
　後因窮不能給始将王二格釋放遂揑填王成年十<lb/>
　五嵗定擬詳報等語此事經朕親向詢眀且看其身<lb/>
　軀幼小並應對明白實無虚語知縣為親民之官雖<lb/>
　不至昧良舞弊貪圖微利若此此必胥役鄉約人等<lb/>
　因私自净身有干例禁希圖訛詐又因索詐不遂為<lb/>
　之加増年嵗以入其罪並将伊父無辜久羈聞之殊<lb/>
<pb n="KR2m0017_WYG_087-27b"/>
　覺惻然而該縣竟漫無覺察任憑胥役等勒索揑報<lb/>
　種種弊混亦難辭咎現因各處當差太監乏人尚在<lb/>
　曉諭召充且向例太監於投進當差時祗賞給銀五<lb/>
　兩其每月所得分例亦不過一二兩若未經投進之<lb/>
　先吏胥亦向其需索則是得不償失誰復肯将其子<lb/>
　弟充當太監者近日進宫太監短少之故必由於此<lb/>
　况王成净身實年不過十一自必係伊父母窮苦無<lb/>
　聊遂爾将伊閹割與伊何涉乃擬以大辟而復滋胥<lb/>
<pb n="KR2m0017_WYG_087-28a"/>
　役索詐揑飾之端乎此案著劉峩詳查㕘奏因思私<lb/>
　自净身人犯律擬斬候者雖為慎重傷身起見然一<lb/>
　經閹割便成廢人若非實在窮苦孰肯甘心出此今<lb/>
　因有此律而轉致胥吏借端勒索甚至加増年嵗故<lb/>
　入其罪况此輩供奔走掃除之役自古皆然是宫闈<lb/>
　在所必需而反治之以罪從前定例本未允協所有<lb/>
　私自净身問擬斬候一條竟應刪除並著直𨽻總督<lb/>
　順天府尹嚴飭各屬州縣嗣後如有並無他故自行<lb/>
<pb n="KR2m0017_WYG_087-28b"/>
　净身者准其投内務府派撥當差照例驗看如有他<lb/>
　故内務府大臣再行文問之地方官不得竟拘其家<lb/>
　屬致滋擾累倘有從前需索滋擾者即將該州縣等<lb/>
　據實㕘奏其現私自净身問擬斬候已未招解及在<lb/>
　監羈禁查明釋放解送内務府分别當差<lb/>
　　囚繫<lb/>
　　<hi>臣</hi>等謹按繫囚之繁減闗治道之盛衰我<lb/>
　朝<lb/>
<pb n="KR2m0017_WYG_087-29a"/>
肇基東土俗厚風淳為牢以畫地而已于後有内外監女<lb/>
　　　監之設規制具備而有司稽察未周致病犯不無<lb/>
　　　情弊嗣經<lb/>
列祖暨我<lb/>
　皇上釐剔奸欺嚴逾限之禁而案犯鮮有監斃設記犯<lb/>
　　　之簿而濫禁不及平人其懸案待質之犯按時開<lb/>
　　　釋而囹圄為之一空然于刼監奪犯疎防賄縱則<lb/>
　　　嚴治之法俾無漏網寛嚴得中稽核以實不慕縱<lb/>
<pb n="KR2m0017_WYG_087-29b"/>
　　　囚泣罪之虚文而犴狴之肅清實前古所未有也<lb/>
　　　天聰三年五月以遣追土黙特部落逃人諸臣中<lb/>
　　　有不給馬匹及未㑹集公署者<lb/>
命畫地為牢禁飲食三日<lb/>
　　　順治三年二月定死囚禁内監軍流以下禁外監<lb/>
　　　婦人犯罪應禁者别置一室曰女監十二年八月<lb/>
　　　定地方官擅取監犯病呈致死者依謀殺人律擬<lb/>
　　　斬獄官禁卒聴從指使下手者依從而加功律擬<lb/>
<pb n="KR2m0017_WYG_087-30a"/>
　　　絞十月<lb/>
諭毎年六月内審定立决重犯俟七月具題正法永著為<lb/>
　例<lb/>
　　　康熙二年五月御史姚延啟奏江浙等省有獄卒<lb/>
　　　苛索不遂創為木籠上下分數層納囚其中不能<lb/>
　　　屈伸天時炎暑穢氣熏蒸轉成疫癘多致監斃請<lb/>
敕部嚴禁從之九年六月<lb/>
諭刑部監犯踰限不行速結以致斃獄者甚多各犯自有<lb/>
<pb n="KR2m0017_WYG_087-30b"/>
　應得之罪未死於法先死於獄殊非慎刑之意其作何<lb/>
　嚴加議處詳議定例具奏尋議凡承問官将正犯俱審<lb/>
　　　取口供限内監斃者免議雖在限内並不審理取<lb/>
　　　供遲延一案之内監斃一二人至三四人者罰俸<lb/>
　　　有差五六人者降一級留任七八人者降二級調<lb/>
　　　用九人以上革職将牽連無干之人監斃一二人<lb/>
　　　者罰俸一年三人者降一級留任四人者降二級<lb/>
　　　調用五人者革職若上司不據實題奏者降二級<lb/>
<pb n="KR2m0017_WYG_087-31a"/>
　　　調用至於取録口供逾限不結致正犯監斃者照<lb/>
　　　限内不取口供致死之例處分将牽連無干之人<lb/>
　　　監斃一人者降一級調用二人者降二級調用三<lb/>
　　　人以上革職上司不據實題奏者降二級調用若<lb/>
　　　限内不能完結再行展限仍照限内監斃例處分<lb/>
　　　如在展限外死者亦照逾限例處分從之二十八<lb/>
　　　年十一月<lb/>
諭流從人犯遇有勢力者每羈禁不嚴及至發遣又展轉<lb/>
<pb n="KR2m0017_WYG_087-31b"/>
　遷延其貧苦無力營求者即肆行凌虐瀕於死亡著戸<lb/>
　刑二部堂官稽察如有前項情弊從重治罪<lb/>
　　　雍正五年閏三月部議監犯病斃向例不分本犯<lb/>
　　　情罪輕重司獄官一例處分誠為未協嗣後應将<lb/>
　　　死罪軍流及杖徒以下分為三等按監斃人數分<lb/>
　　　别議處從之七年九月定行刼監囚不論曽否得<lb/>
　　　囚有無傷人将為首之人擬斬立决有傷人者将<lb/>
　　　夥犯亦擬斬立决如有殺人者将殺人夥犯及首<lb/>
<pb n="KR2m0017_WYG_087-32a"/>
　　犯俱擬以斬梟其餘為從未經殺傷人者依律擬<lb/>
　　斬監候在中途刼奪人犯因而殺人者将為首者<lb/>
　　擬斬立決下手致命者擬絞立决餘仍照律分别<lb/>
　　坐罪<lb/>
　　乾隆元年十月部議嗣後各省各府設立循環監<lb/>
　　簿飭令所屬州縣将毎日出入監犯名姓填註按<lb/>
　　月申送該府逐一查閲其有不應收監而濫行監<lb/>
　　禁及懐挾私仇故禁平人者均照律擬罪雖係應<lb/>
<pb n="KR2m0017_WYG_087-32b"/>
　　監人犯如有吏卒借端需索者以枉法從重治罪<lb/>
　　該管官照失察衙役犯贓例議處故縱者照縱役<lb/>
　　犯贓例革職十八年二月定斬絞重犯在監行兇<lb/>
　　致斃人命者照前後所犯斬絞罪名從重擬以立<lb/>
　　决十月河南巡撫蔣炳奏宻縣禁卒賄縱重犯越<lb/>
　　獄審擬絞候奉<lb/>
諭禁卒典守監獄乃於斬絞重犯受財故縱此非尋常<lb/>
　因事受財可比自應按照本律與囚同罪但則例又<lb/>
<pb n="KR2m0017_WYG_087-33a"/>
　載有擬絞緩决候逃囚捕獲審豁之條未免法輕易<lb/>
　犯嗣後監犯脱逃審出禁卒得賄情節即視所縱囚<lb/>
　罪全律科斷如本犯應入秋審情實者亦入情實應<lb/>
　絞决者亦擬絞决應斬决以上者亦即擬以斬决著<lb/>
　為例二十五年四月定解役開放鎖杻致重犯脱逃<lb/>
　　未獲者即將解役究審定擬嚴行監禁俟拏獲逃<lb/>
　　犯之日究眀賄縱情節即照本犯罪名一律全科<lb/>
　　如果僅係疎脫並無别故仍照例發落五月部議<lb/>
<pb n="KR2m0017_WYG_087-33b"/>
　　押解斬絞重犯除受賄狥情故縱依新例辦理外<lb/>
　　其違例雇替托故潛囘無故先後散行止留一人<lb/>
　　押解者改照故縱律與囚同罪不准照舊例減囚<lb/>
　　罪二等問擬果係依法管解偶致疎脱審有確據<lb/>
　　者除依律治罪外仍勒限緝拏他人捕得亦不准<lb/>
　　寛免從之六月定獄囚衣制凡斬絞軍流重犯羈<lb/>
　　禁在監以及解審發遣俱給衣赭色布服與鎖杻<lb/>
　　互為標示二十九年三月部議禁卒将斬絞重犯<lb/>
<pb n="KR2m0017_WYG_087-34a"/>
　　鬆放獄具以致脱逃者将該禁卒嚴行監禁俟拏<lb/>
　　獲正犯之日究眀賄縱屬實照律全科審無賄縱<lb/>
　　情弊或係狥情或托故擅離或倩人代守以致潛<lb/>
　　逃者亦照故縱律治罪不准照舊例減囚罪二等<lb/>
　　問擬五月定秋審屆期督撫飭各屬酌量所屬人<lb/>
　　犯數目遴選一二幹練佐雜督同差役将重犯押<lb/>
　　解省城候審審畢之後仍著原委員役解囘收禁<lb/>
　　倘有人犯疎脱及解役頂替短少等弊即将委員<lb/>
<pb n="KR2m0017_WYG_087-34b"/>
　　㕘處又滁州解役魏榮等遞解遣犯過定逺縣池<lb/>
　　河司地方該巡檢署無監獄令原解押至飯店次<lb/>
　　日查㸃僉送因而脱逃安撫托庸奏欽奉二十七<lb/>
　　年<lb/>
上諭嗣後凡解送發往囘城罪犯人等如有中途脱逃<lb/>
　者除将逃犯嚴拿外将解送官兵人役問擬死罪以<lb/>
　俟緝獲逃犯若經拿獲者再行釋放治伊應得之罪<lb/>
　若經年不能拿獲将正法之處奏聞請㫖即著為例<lb/>
<pb n="KR2m0017_WYG_087-35a"/>
　　遵例将解役等擬絞監候部如其議并議解送人<lb/>
　　犯防範之處其向未設有監獄地方尤宜加謹倘<lb/>
　　有疎虞該管官必當嚴懲伏查乾隆二十七年六<lb/>
　　月内遣犯張四等在巨流河脱逃一案欽奉<lb/>
諭㫖将因天晚難辨年貌借端推諉不肯收接令解犯<lb/>
　　住宿店房致犯脱逃之外郎楊海嚴加治罪其該<lb/>
　　地方官等俱經從重議處在案今安省復有此事<lb/>
　　恐各省亦有似此並無監獄地方該管官推諉誤<lb/>
<pb n="KR2m0017_WYG_087-35b"/>
　　公亦未可定請<lb/>
㫖敕下各直省嚴飭所屬嗣後如有藉詞推諉不收人<lb/>
　　犯以致疎脱者該督撫即行嚴㕘照巨流河一案<lb/>
　　交部從重議處三十三年九月湖南巡撫方世儁<lb/>
　　奏稱例載内外斬絞監候之犯毎遇秋審時責令<lb/>
　　獄官監看薙髪一次又秋審解省人犯俟審畢發<lb/>
　　囘後方許薙髪各等語盖以秋審俱在夏月時當<lb/>
　　向炎准令薙髪以示矜恤今新例改令道府於冬<lb/>
<pb n="KR2m0017_WYG_087-36a"/>
　　春之間親臨勘審維時尚未炎熱似可毋庸拘泥<lb/>
　　請嗣後監犯照依熱審之期毎年於小滿後十日<lb/>
　　令該州縣率同獄官監視薙髪一次具文通報備<lb/>
　　核以恤罪囚而符例意從之又奉<lb/>
上諭向來各省應入秋審官犯俱於各州縣獄中監禁<lb/>
　勾決本到轉行該地方正法辦理尚未妥協嗣後各<lb/>
　官犯於定案時即在按察使衙門收禁既與齊民犯<lb/>
　罪者稍示區别而臬司獄禁稽察更為周宻亦可免<lb/>
<pb n="KR2m0017_WYG_087-36b"/>
　疎虞替代諸弊於防微杜漸之中仍寓仁至義盡之<lb/>
　意秋讞大典更足以昭慎重至勾本到省並着照刑<lb/>
　部決囚之例将情實官犯全行綁赴市曹即令按察<lb/>
　使監視行刑奉到諭㫖當場開讀按照予勾之犯騐<lb/>
　眀處決於體例既為畫一而省㑹之地共見共聞如<lb/>
　此立法森嚴並可使官寮共知儆惕將此通諭知之<lb/>
　著為令十月奉<lb/>
上諭錢度奏賀縣疎縱逃軍熊俊越獄脱逃一案請將<lb/>
<pb n="KR2m0017_WYG_087-37a"/>
　典史謝霖革職拏問而於知縣鄭之翀請革職留任<lb/>
　殊屬非是該縣監禁脱逃匪犯既不上𦂳辦理又不<lb/>
　嚴宻巡防致要犯夤夜兎脱非尋常疎縱監犯可比<lb/>
　自應將該縣即行革職仍留該處協緝事理方為允<lb/>
　協今錢度初到粤西輒爾心存寛縱請将該縣留任<lb/>
　使庸玩劣員仍得優逰戀棧何足以示懲儆眀係錢<lb/>
　度有意沽名沾染外省惡習不知悛改錢度著交部<lb/>
　嚴加議處鄭之翀著革職仍留該地方協緝嗣後有<lb/>
<pb n="KR2m0017_WYG_087-37b"/>
　似此者均照此辦理著為令至改發新疆積匪猾賊<lb/>
　在配及中途脱逃情罪甚為可惡一經拏獲即應眀<lb/>
　正典刑又何必闗查原案往返需時致令匪犯在獄<lb/>
　日久得以乗間潜逃辦理本屬未善将来各省如盤<lb/>
　獲此等要犯訊究明確即行正法毋致曠時貽悞將<lb/>
　此通諭各督撫知之三十五年三月奉<lb/>
上諭據熊學鵬奏應發新疆改發烟瘴之竊犯陸貴瓏<lb/>
　在司監收禁越獄脱逃現經拏獲正法請将管獄官<lb/>
<pb n="KR2m0017_WYG_087-38a"/>
　分别革職議處一摺司獄華燦於司監所禁要犯任<lb/>
　其乗間脱逃實屬有乖職守罪應禠革固不待言至<lb/>
　按察使為通省刑獄總司凡所屬囹圄並宜申嚴防<lb/>
　禁毋稍疎虞方為無忝厥職乃於専管之司監毫無<lb/>
　防範致有越獄之犯尚復成何事體則其平時之闒<lb/>
　冗玩公更可概見曽曰理向為府道時尚知黽勉自<lb/>
　擢任臬司以來即意存滿足不肯實心出力聞其近<lb/>
　日辦事聲名甚屬平常今復有此越獄之案非尋常<lb/>
<pb n="KR2m0017_WYG_087-38b"/>
　疎防可比曽曰理即著革職熊學鵬等著交部分别<lb/>
　議處至摺内於禁卒定罪一節援獄卒不覺失囚律<lb/>
　有限内能自捕得及他人捕得者皆免罪之語殊屬<lb/>
　未協禁卒拘管獄囚理應嚴宻防守乃漫無檢束致<lb/>
　監犯得以乗間潛逃典守之職安在即訊無賄縱情<lb/>
　事而其藐法誤公罪已難逭設係限内自行捕獲猶<lb/>
　得云情有可原若他人獲犯與彼奚涉亦竟得邀寛<lb/>
　免何以杜弊懲頑昨因解員中途失鞘之案經地方<lb/>
<pb n="KR2m0017_WYG_087-39a"/>
　官獲賊者解員即予開復舊例未為公允曽諭吏部<lb/>
　改議此獄卒失囚律他人捕得免罪其不當事理與<lb/>
　解員開復例何以異著刑部另行核改具奏此案禁<lb/>
　卒等即照新例辦理其海寧縣知縣曽一貫於司監<lb/>
　越獄之犯即行緝獲自應量與議叙該撫摺内竟未<lb/>
　聲明亦屬疎漏並著該部議奏尋議嗣後如他人捕<lb/>
　　獲及囚已死自首等情均仍依律減囚罪二等治<lb/>
　　罪不准寛免其中途押解人不覺失囚者如他人<lb/>
<pb n="KR2m0017_WYG_087-39b"/>
　　捕得及自首等情亦仍按本律科罪不准寛免三十<lb/>
　　八年九月順天府尹奏准嗣後凡各省遞囘人犯<lb/>
　　無論初次二次即交原籍地方官逐一造册收管<lb/>
　　仍於每月朔望日期按册㸃夘如有臨㸃不到私<lb/>
　　行出境者隨時申報該管衙門及原犯事地方查<lb/>
　　拏倘遞解後復行出境該地方官并不申報或被<lb/>
　　原犯事處盤獲或又在他境犯案除将本犯治罪<lb/>
　　外其原籍不報之地方官一併議處十月奉<lb/>
<pb n="KR2m0017_WYG_087-40a"/>
上諭本日據薩哈岱鐘音奏拏獲分發為奴脱逃之俄<lb/>
　羅斯費約多爾等三犯因八月為停刑之月飭交該<lb/>
　縣嚴行監禁於九月初四日正法一摺固屬照例辦<lb/>
　理但此等脱逃要犯自應決不待時豈可拘於常格<lb/>
　况停止行刑月日原指尋常案犯而言若遇𦂳要重<lb/>
　犯應鞫應決者均宜隨時審辦設或拘泥舊文繫獄<lb/>
　太久難保無防守懈弛乗間越獄自戕等事致令倖<lb/>
　逃法網殊有闗係朕於讞獄用刑權審至為慎重若<lb/>
<pb n="KR2m0017_WYG_087-40b"/>
　遇罪無可貸者即偶值令節慶辰亦諭法司按律訊<lb/>
　治從不稍存忌諱而外省督撫等因向有違例行刑<lb/>
　處分懼干吏議不亦昧于輕重之宜乎嗣後除尋常<lb/>
　案件仍照定例月日停刑外其兇盗逆犯干涉軍機<lb/>
　應行立決及當加刑鞫者均即隨時辦理聲明咨部<lb/>
　不得拘泥舊例著為令四十五年定各㕔州縣有離<lb/>
　　省逺者遇秋審情實人犯在監病故令管獄官立<lb/>
　　即通詳該督撫於接文日先行題報該管道府據<lb/>
<pb n="KR2m0017_WYG_087-41a"/>
　　報一面速派隣近之員前往騐訊眀確詳請咨部<lb/>
　　總以一月為限四十六年六月奉<lb/>
上諭向來刑部及各省監獄凡在禁囚犯有夜給燈油<lb/>
　之例甚屬無謂此等身繫囹圄者俱係犯法之人罪<lb/>
　由自取如重囚給以衣食因其爰書已定必須眀正<lb/>
　典刑不應復令其凍餒致斃已屬國家法外之仁至<lb/>
　燈油一項並非衣食可比罪囚在獄夜間本無需燈<lb/>
　火且小民常時入夕寢息不留燈者居多豈有犯罪<lb/>
<pb n="KR2m0017_WYG_087-41b"/>
　繫獄轉徹夜予以燈照雖矜恤亦不宜及此並恐奸<lb/>
　徒因有燈火或致放火以圖越獄尤非慎重監獄之<lb/>
　道至獄官禁卒稽查監口原可各自攜燈照看并無<lb/>
　藉獄囚之有燈也著傳諭刑部堂官查明此項燈油<lb/>
　因何給與必係多年相沿陋例如禁卒坐監看守自<lb/>
　應酌給燈油至獄囚則斷不宜與以燈火著即行妥<lb/>
　議具奏尋議革除四十八年刑部議覆陜西按察使<lb/>
　　王昶條奏凡外省命盗案件州縣官一經定案例<lb/>
<pb n="KR2m0017_WYG_087-42a"/>
　　應逐件解赴省城候臬司督撫覆審具題其有情<lb/>
　　罪重大秋審時應入情實該督撫於成招定罪時<lb/>
　　便可預定此等人犯與其發囘本縣監禁待秋審<lb/>
　　又復解省審勘致多往返并有意外疎脱之虞莫<lb/>
　　若於招解到省定案後即應留禁省城於臬司首<lb/>
　　府首縣均匀分撥禁錮俟勾到部文到日即在省<lb/>
　　城處決其中或間有九卿改入情實者為數無多<lb/>
　　仍令各督撫飭行各州縣照舊辦理或有九卿由<lb/>
<pb n="KR2m0017_WYG_087-42b"/>
　　情實改入緩決者即解囘本縣監禁尋奉<lb/>
上諭以情實人犯如謀故殺行兇重犯及盜案自當留<lb/>
　於省城至姦婦謀殺本夫及尋常鬬毆等案情節雖<lb/>
　重尚不致有扭械脱逃之事仍解囘本州縣候部文<lb/>
　到日於該處正法示衆俾知儆懼嗣經刑部分别行<lb/>
　　兇重犯及竊贓滿貫之情重者三十四條於犯案<lb/>
　　招解到省時即留禁省監其餘服制縁坐姦竊拐<lb/>
　　騙尋常鬬毆共毆及婦女老幼之犯易於防範者<lb/>
<pb n="KR2m0017_WYG_087-43a"/>
　　仍發囘各州縣監禁得<lb/>
㫖允行五十年二月部議向來命盗各案其中間有正<lb/>
　　犯已獲而贓証未明恐有枉抑或正犯在逃因餘犯<lb/>
　　一面之辭恐有疎縱不得不將到案各犯監禁俟<lb/>
　　拏獲要犯質訊眀確始行定擬發落其軍流杖徒<lb/>
　　以下亦間有正犯在逃暫行監禁者惟是正犯兎<lb/>
　　脱雖屢經咨拏而弋獲無期監候待質之犯有十<lb/>
　　餘年至二三十年不等懸案莫結其情罪之重者<lb/>
<pb n="KR2m0017_WYG_087-43b"/>
　　既不免久稽顯戮而罪之輕者亦不免長繫囹圄<lb/>
　　乾隆十九年特奉<lb/>
上諭查辦自康熙年間以後凡監候待質之犯共五十<lb/>
　　七案其斬絞重犯分别入于情實緩決軍流徒罪<lb/>
　　以下者盡行照擬發落奏眀通行在案今臣部辦<lb/>
　　理上年三項緩決減等後本年減等各案檢查歴<lb/>
　　年現審案内尚有朱依仁李四閻徳俊唐老四案<lb/>
　　俱因正犯未獲案涉疑竇監候待質其所犯俱在<lb/>
<pb n="KR2m0017_WYG_087-44a"/>
　　年滿以下此外並無斬絞待質之犯隨查各犯監<lb/>
　　禁或十六七年或二十五六年不等因案情未明<lb/>
　　雖累經<lb/>
恩赦不便查辦臣等公同酌議若正犯弋獲無期徒令<lb/>
　　牢禁懸案不結似非核實辦公之道查各原案俱<lb/>
　　在軍流徒杖以下逐加核擬分别發落保釋庶各<lb/>
　　犯不至安坐囹圄而庶獄益加清釐再查自乾隆<lb/>
　　十七年以後各省似此監禁待質之犯亦復不少<lb/>
<pb n="KR2m0017_WYG_087-44b"/>
　　應令該督撫查眀監禁候質已逾十年正犯弋獲<lb/>
　　無期之案分别辦理以清刑獄奉<lb/>
㫖依議<lb/>
　<lb/>
　<lb/>
　<lb/>
　<lb/>
皇朝通典卷八十七<lb/>
</p>
<p>
</p>
  </div>
</body>
</text>
</TEI>
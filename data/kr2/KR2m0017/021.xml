<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0017_WYG_021-1a"/>
欽定四庫全書<lb/>
皇朝通典卷二十一<lb/>
　選舉<hi>四</hi>
　　選舉制<hi>武選</hi>
　　<hi>臣</hi>等謹按武選之制厯代不一唐則兵部主之課<lb/>
　　試之法如舉人之制取其軀幹雄偉應對詳明有<lb/>
　　驍勇材藝及可為統帥者宋初武臣則樞宻院掌<lb/>
　　之其後分典選之職為四武選曰審官西院曰三<lb/>
<pb n="KR2m0017_WYG_021-1b"/>
　　班院金則文武選俱屬吏部元則領于樞宻院明<lb/>
　　仍歸兵部<lb/>
　國朝兵部四司武選掌銓選職方掌考察凡滿洲蒙<lb/>
　　古漢軍八旗䕶軍前鋒歩軍健鋭火器諸營并各<lb/>
　　處駐防以及各省提鎮緑營咸隸焉竊考八旗官<lb/>
　　員與緑營武職不同緑營所司者惟士卒耳至于<lb/>
　　户口田廬則州縣司之惟八旗佐領自訓練之外<lb/>
　　于本佐領下人隱然兼司牧之任焉是以旗職得<lb/>
<pb n="KR2m0017_WYG_021-2a"/>
　　　與滿洲文職遷叙而司封之典所載封贈官階旗<lb/>
　　　職皆與文員相同惟章服則等諸武職縁均隸兵<lb/>
　　　部故也謹依類編次凡闗八旗條例彚輯而總列<lb/>
　　　于前其由旗員簡用緑營者亦并載焉至緑營武<lb/>
　　　職之制則按年附列于後庶不致混淆無别云<lb/>
太祖髙皇帝乙邜年既削平諸國每三百人設一牛录額<lb/>
　　　真<hi>後改為牛录章京譯漢曰佐領</hi>五牛录設一甲喇額真<hi>後改為甲喇章</hi>
　　　<hi>京譯漢曰叅領</hi>五甲喇設一固山額真<hi>後改為固山按班譯漢曰都統</hi>為<lb/>
<pb n="KR2m0017_WYG_021-2b"/>
　　　一旗之總率左右設兩梅勒額真副之<hi>後改為梅勒章京譯</hi>
　　　<hi>漢曰副都統</hi>初設四旗旗以純色為别曰黄曰紅曰藍<lb/>
　　　曰白至是添設四旗㕘用其色鑲之共為八旗<lb/>
　　　崇徳七年七月新設漢軍八旗各設牛录章京<lb/>
上曰漢軍旗内新設官員應用之人賢否朕未悉知著該<lb/>
　部王大臣同漢軍固山額真梅勒章京等遴選用之于<lb/>
　　　是多羅睿郡王多爾衮鎮國將軍承政阿拜㕘政<lb/>
　　　滿珠錫禮啟心郎索尼等與漢軍固山額真梅勒<lb/>
<pb n="KR2m0017_WYG_021-3a"/>
　　　章京公同遴選請<lb/>
㫖補授<lb/>
　　　康熙八年六月停止阿思罕尼哈番<hi>即男爵</hi>阿逹哈<lb/>
　　　哈番<hi>即輕車都尉</hi>補授提鎮兵部奏各省提鎮所關<lb/>
　　　甚重以後提督缺出應將八旗副都統現任總兵<lb/>
　　　官論俸分缺推選其阿思罕尼哈番阿逹哈哈番既<lb/>
　　　令陞補副都統㕘領遇提鎮缺出應停止推選從<lb/>
　　　之三十八年五月議准世職伯爵以下補用武職<lb/>
<pb n="KR2m0017_WYG_021-3b"/>
　　　例伯子男㕘領俱以副將用伯子男㕘領兼都督<lb/>
　　僉事銜輕車都尉火器營㕘領俱以㕘將用兼㕘<lb/>
　　　將銜佐領騎都尉等官俱以遊擊用兼署㕘將雲<lb/>
　　　騎尉等官以都司守備用兼都司僉書銜䕶軍校<lb/>
　　　驍騎校等官俱以守備用<lb/>
　　　雍正四年八月兵部議覆佐領一官非散職可比<lb/>
　　　如兼散騎郎行走則佐領事務必致有悮應將現<lb/>
　　　在佐領兼散騎郎者俱撤回嗣後散騎郎缺出不<lb/>
<pb n="KR2m0017_WYG_021-4a"/>
　　　准佐領挑補十年十一月兵部議准八旗武舉應<lb/>
　　　請𣲖大臣騐看分别等次交與該旗以䕶軍校驍<lb/>
　　　騎校等缺挨次委署補授現任内九門滿千總應<lb/>
　　　請改補以昭畫一從之十一年七月八旗漢軍都<lb/>
　　　統奉<lb/>
諭㫖嗣後補授驍騎校如本佐領下不得其人即于合旗<lb/>
　通行揀選如一佐領下人材果好即多補數缺亦無不<lb/>
　可八月停止滿洲侍衛揀補緑營員缺例十二年十一<lb/>
<pb n="KR2m0017_WYG_021-4b"/>
　　　月<lb/>
敕各省將軍于所屬協領内保舉堪膺外省副都統之任<lb/>
　　　乾隆六年<lb/>
　敕八旗䕶軍統領前鋒統領于䕶軍前鋒内每旗各揀<lb/>
　　選四名内務府總管于内府三旗䕶軍内毎旗揀選<lb/>
　　一名引見分發歩軍統領及兩處<lb/>
陵寢令其在千總上効力行走十七年六月<lb/>
　敕保舉副都統人員不得自行題奏如領侍衛内大臣<lb/>
<pb n="KR2m0017_WYG_021-5a"/>
　處則于該旗侍衛内公同保舉都統副都統則于該<lb/>
　旗㕘領内㑹同保舉左右翼及䕶軍統領處則按翼<lb/>
　在于前鋒章京䕶軍㕘領内公同保舉圓明園健鋭<lb/>
　營章京則令該大臣保舉如本旗不得其人于别營<lb/>
　别旗内有深知真切者亦可保奏三十二年六月<lb/>
敕東三省人員不必補用緑營將弁永著為例仍交兵<lb/>
　部查明具奏十月兵部請將現在緑營所有東三省<lb/>
　人等俱行撤回<lb/>
<pb n="KR2m0017_WYG_021-5b"/>
上以辦理拘泥<lb/>
諭八旗嗣後東三省人等移住京城者仍照前降諭㫖<lb/>
　毋庸陞用緑營若移住京城後所生子嗣既厯三代<lb/>
　與京城久住之舊滿洲䝉古無異即與在京之滿洲<lb/>
　䝉古一體揀選陞用外任三十七年四月步軍統領<lb/>
　　衙門具奏八旗漢軍武舉如有祖父伯叔兄弟在<lb/>
　　巡捕營為官者准其入營効力如當差奮勉効力<lb/>
　　五年之後咨部支給千總半俸與千總把總一體<lb/>
<pb n="KR2m0017_WYG_021-6a"/>
　　較拔從之八月<lb/>
敕八旗人等到外任後須謹守滿洲淳樸之舊習操演<lb/>
　技藝母效浮華糜費之惡習以作緑營表率四十年<lb/>
　　二月<lb/>
敕八旗各營大臣凡保送應用緑營人員務選年壯技<lb/>
　優堪為表率者引見其五十五嵗以上騎射技藝平<lb/>
　常者不得保送五月軍機大臣㑹同兵部遵<lb/>
㫖議定滿洲人員簡放緑營將佐遇有應得䘏廕緑營<lb/>
<pb n="KR2m0017_WYG_021-6b"/>
　　都司守備千把等官奉<lb/>
㫖以内用者仍以旗員對品補用以外用者交巡捕營<lb/>
　　學習三年期滿考騐分别如人材弓馬堪列一等<lb/>
　　者留該營以相當缺題補列二等者發往直隸督<lb/>
　　標題補列三等者該營帶領引<lb/>
見恭候<lb/>
欽定七月兵部尚書公福隆安奏八旗候選員弁應咨<lb/>
　　行該旗將各該員實在年貎履厯造冊先行送部<lb/>
<pb n="KR2m0017_WYG_021-7a"/>
　　以便投供時核對如隠瞞年嵗希圖朦混即將該<lb/>
　　員及本旗出結之員從重㕘處從之四十一年八<lb/>
　　月<lb/>
敕八旗各營保送緑營外任有不願者即呈明該管大<lb/>
　臣如不准所呈强行保送即在派出揀選大臣及兵<lb/>
　部呈眀如已至外任概不准具呈并嚴行㕘處四十<lb/>
　　二年兵部奏陜西西鳯協副將伸泰母老請終養<lb/>
上諭旗員向無終養之例有親老情願回京者督撫奏<lb/>
<pb n="KR2m0017_WYG_021-7b"/>
　眀送部引見文員以部屬用武員以侍衛或旗職候<lb/>
　酌量降㫖六月鑾儀衛請將應補放漢軍十缺内撥<lb/>
　　出三缺歸滿洲䝉古人員補用四月分㕘將一缺<lb/>
　　十月分都司一缺十二月分守備一缺其餘七缺<lb/>
　　仍歸漢軍人員補放并請將十月分漢軍應用都<lb/>
　　司一缺改為副將作為滿洲䝉古漢軍公缺遇有<lb/>
　　部推副將缺出即以滿洲蒙古漢軍等冠軍使擇<lb/>
　　其行走年久堪膺保送者各揀一二員咨送從之<lb/>
<pb n="KR2m0017_WYG_021-8a"/>
　　　四十三年十月兵部奏漢軍人員必須厯俸三年<lb/>
　　　方准保送外任兵部考騐弓馬好人去得者揀選<lb/>
　　　引見如無厯俸三年之員即將員缺扣除另選從<lb/>
　　　之四十八年十二月軍機大臣會同兵部酌議鑾<lb/>
　　　儀衛領侍衛處滿洲䝉古漢軍應用緑營分缺之<lb/>
　　　例得<lb/>
　㫖此項鑾儀衛應用緑營人員所議額缺内著將守備<lb/>
　　三缺撥歸緑營由部銓選其餘俱著分年輪用<hi>以上八旗</hi>
<pb n="KR2m0017_WYG_021-8b"/>
　　　<hi>官員選用之制</hi>
　　　順治元年十二月定武進士出身授官一甲一名<lb/>
　　　授㕘將二名授遊擊三名授都司二甲授守備三<lb/>
　　　甲授署守備十二年九月<lb/>
上諭文進士有考選庶吉士作養教習之例武進士亦應<lb/>
　簡選教習隨侍衛學習騎射又本科武進士<lb/>
上諭于國柱等二十三名武藝可觀且係本朝初行殿試<lb/>
　宜加優異第一名著授副將品級第二名著授㕘將品<lb/>
<pb n="KR2m0017_WYG_021-9a"/>
　級第三名著授逰擊品級第四名以至二十三名俱照<lb/>
　例授以應得品級伊等在京學習騎射贍養需資俱著<lb/>
　先行照品級給俸禄頂帶俟滿一年該部題請選授<lb/>
　　　康熙二年三月定武職投供例<lb/>
上諭武官職任𦂳要居家候選懸缺遲久仍令單月投供<lb/>
　雙月選授如投供不到者雖名次在前不准選授六年<lb/>
　　　十一月定武舉與行伍分缺選用御史朱裴疏言<lb/>
　　　國家開科取士文武相等查順治十五年以後厯<lb/>
<pb n="KR2m0017_WYG_021-9b"/>
　　　科武舉武進士未經選用者甚多因部科効力及<lb/>
　　　提督劄委之人混淆雜進躐等先用而科目反不<lb/>
　　　得與較遲速非制科取士之本意也請將外委効<lb/>
　　　力等與武進士武舉等較人數多寡倣二八分缺<lb/>
　　　之例科目人員量行先選其外委各弁須有戰功<lb/>
　　　及捕盗實績不可止憑該衙門一概咨送選補下<lb/>
　　　部議行八年三月定提鎮會推例給事中張登選<lb/>
　　　疏言提鎮統轄將領捍衛地方其權甚重不可不<lb/>
<pb n="KR2m0017_WYG_021-10a"/>
　　　公同選擇請照順治年間定例提督總兵官仍著<lb/>
　　　九卿會推開列恭候簡用至武官功績令兵部逐<lb/>
　　　一詳開九卿會同查核則無功者不致倖進矣得<lb/>
㫖提督及總兵官統轄邉疆地方闗係重大以後缺出將<lb/>
　應補授官員兵部冊内開載功績逐一開列著九卿科<lb/>
　道會推九年四月<lb/>
敕各省武弁員缺不得概行題補兵部奏近見總督提鎮<lb/>
　　　每遇標員缺出不問地方緩急不論銜缺相當輙<lb/>
<pb n="KR2m0017_WYG_021-10b"/>
　　　將標員坐名題補其中恐有情弊且使厯俸年久<lb/>
　　　及在部候補之人益多壅滯請敕下該督提鎮嗣<lb/>
　　　後將副將以下守備以上缺出實係近海沿邉巖<lb/>
　　　疆果屬人地相宜酌量題補外其餘員缺不得概<lb/>
　　　行題補從之二十二年十月改定選用衛官之例<lb/>
　　　兵部遵<lb/>
㫖議准衛官缺出向以掌房貼案人等補授今應停止于<lb/>
　　　漢軍漢人世職並武進士内選擇輪用二十七年<lb/>
<pb n="KR2m0017_WYG_021-11a"/>
　　　十二月定武進士推選營衛守備例向例武進士<lb/>
　　　分别名次在前半者候選營缺在後半者候選衛<lb/>
　　　缺以營缺多而衛缺少至是定例嗣後不拘營缺<lb/>
　　　衛缺將武進士挨次補用二十八年十二月發各<lb/>
　　　省候選武舉分屬督撫提鎮標下効用如果騎射<lb/>
　　　嫻熟即以千把總補用五十二年七月定揀選保<lb/>
　　　送武弁例川陜總督鄂海疏言督撫提鎮揀選保<lb/>
　　　送武弁請以曾出兵効力者保送如無出兵効力<lb/>
<pb n="KR2m0017_WYG_021-11b"/>
　　　之人應論俸揀選保送以絶狥私之弊<lb/>
上諭國家承平日久行間効力之人所餘無幾前此保舉<lb/>
　人員尚屬公平今漸滋流弊督撫提鎮等官皆各為其<lb/>
　子弟夤縁保送者多即部院大臣亦多為其子弟互相<lb/>
　援引此本著照鄂海所請行五十七年兵部題各衙門<lb/>
　　　効力人員至推選時每有弓馬生疎年力衰邁之<lb/>
　　　人請于單月考驗弓馬觀其年貎如有衰老病廢<lb/>
　　　不堪者題明勒令休致其有軍功帶傷之員雖年<lb/>
<pb n="KR2m0017_WYG_021-12a"/>
　　　老仍行推用從之五十九年三月兵部奏在部効<lb/>
　　　力之武生及官員子弟停其取用専取武舉其武<lb/>
　　　進士内有情愿効力者亦准収録宗人府鑾儀衛<lb/>
　　　兵科俱照兵部一體取用効力三年後考試武進<lb/>
　　　士一等者以營守備推用二等者以衛守備推用<lb/>
　　　武舉一等者亦以營守備推用二等者以守禦所<lb/>
　　　千總補用從之六十一年三月遵<lb/>
㫖議定副㕘逰都守各官仍遵定例内應保題之缺揀選<lb/>
<pb n="KR2m0017_WYG_021-12b"/>
　　　銜缺相當者題補其餘不應題補調補之缺及有<lb/>
　　　事故並越銜保題者概行停止從之<lb/>
　　　雍正元年十二月<lb/>
上諭今科中式武進士係元年所取狀元授為一等侍衛<lb/>
　榜眼探花授為二等侍衛二甲十三名授為三等侍衛<lb/>
　令戴孔雀翎三甲記名三十六人俱授藍翎餘照例揀<lb/>
　選補用二年三月<lb/>
敕各省督撫提鎮不准題留陞任官員惟水師𦂳要員缺<lb/>
<pb n="KR2m0017_WYG_021-13a"/>
　仍許題請六月兵部遵<lb/>
㫖議定每科武進士前半以營守備用後半以衛守備用<lb/>
　　　今衛守備之缺既令裁減嗣後將以衛守備用之<lb/>
　　　武進士内再分十五名以營守備用于雙月營守<lb/>
　　　備各班之末另立一班推補守禦所千總裁減之<lb/>
　　　外存缺無幾舊例糧船回空隨幫千總以衛千總<lb/>
　　　推用此等人員總漕稱為明季世襲子孫今既非<lb/>
　　　世職應停其頂補將揀選之武舉候推守禦所千<lb/>
<pb n="KR2m0017_WYG_021-13b"/>
　　　總人員内頂補推用<lb/>
敕文官在軍前効力者著令兵部議叙著為例五年三月<lb/>
　　　定武進士授官例<hi>一甲進士照元年例補授一二等侍衛二甲挑選十名授三等</hi>
　　　<hi>侍衛三甲挑選十名授藍翎侍衛俱俟補營缺時照侍衛品級兼銜其三甲武進士候選守備者兵</hi>
　　　<hi>部奏請以營守欽㸃大臣會同兵部揀選一等二等者      備註冊三等者以衛守備註冊</hi>十<lb/>
　　　一月<lb/>
上諭隨軍効力之人往往有未諳營伍而具呈願往濫邀<lb/>
　議叙者嗣後若有自備鞍馬願往効力之人俱不准行<lb/>
<pb n="KR2m0017_WYG_021-14a"/>
　　　十二月<lb/>
上諭今科武進士揀選侍衛者少特廣為加恩將未選侍<lb/>
　衛之滿洲䝉古進士授為藍翎交與領侍衛内大臣効<lb/>
　力行走漢軍進士交與該旗以驍騎校補用其餘漢進<lb/>
　士有人材可用者分發各省賞食千總俸令督撫提鎮<lb/>
　試㸔如果材力壯勇効力勤慎者以守備題補六年十<lb/>
　　　月宗室滿珠錫禮奏言京營武弁等官叅將以下<lb/>
　　　千總以上應叅用滿洲不宜專用漢人<lb/>
<pb n="KR2m0017_WYG_021-14b"/>
上諭為治之道在開誠布公遐邇一體自<lb/>
太祖髙皇帝開國之初即將滿漢兼用是以規模宏逺中<lb/>
　外歸心且滿洲人數本少今將中外𦂳要之缺補用已<lb/>
　足辦理若㕘將以下員弁悉將滿洲補用則人數不敷<lb/>
　勢必有員缺而無補授之人朕臨御以來以四海為一<lb/>
　家萬物為一體于用人之際必期有濟于國計民生總<lb/>
　無分别滿漢之見中外諸臣宜同寅協恭交相為濟則<lb/>
　國家深有倚賴久安長治之道必由于此也七年正月<lb/>
<pb n="KR2m0017_WYG_021-15a"/>
上諭各省守備内有操守亷潔漢仗去得諳練營務熟習<lb/>
　水師堪用遊擊之員飭兵部行文該提督出具考語分<lb/>
　别水師陸路填寫年嵗籍貫履厯照保舉副將㕘將分<lb/>
　定等第之例開列一等者咨部俟降諭旨再行調來引<lb/>
　見倘保舉之後有改易前轍不思奮勵精進者亦照副<lb/>
　將㕘將更換等第之例咨部改定七月<lb/>
敕武舉本省學習之後該督撫等看其材技優嫻曉習營<lb/>
　伍者送部考騐分發别省遇有千總缺出即行補授閏<lb/>
<pb n="KR2m0017_WYG_021-15b"/>
　　　七月定滿洲武舉武進士補官例<hi>滿洲武舉補授内九門千總者</hi>
　　　<hi>遇會試之年仍准入場考試平時令步軍統領考騐限以三年材技優長者補授巡捕營守備中平</hi>
　　　<hi>者補授佐領下䕶軍校并本旗驍騎校䓁缺平常者留門當差學習有成再行保送至滿洲武進士</hi>
　　　<hi>除選授侍衛外其餘仍以各營守備與驍騎校䕶軍校䓁缺補授</hi>十年七月<lb/>
上諭分發各省試用之武進士必須弓馬優嫻熟諳營伍<lb/>
　方可題補若科分不及應選日期即為不合例傳諭各<lb/>
　省知之十一月<lb/>
敕各省督提保題將弁務重弓馬兼選漢仗不得以軟弱<lb/>
<pb n="KR2m0017_WYG_021-16a"/>
機巧之員濫行保題<lb/>
　　乾隆五年十一月准武進士隨營差操向例各省<lb/>
　　兵丁應鄉試者中式武舉後仍准食本身馬糧若<lb/>
　　中式武進士除選取侍衛外餘皆離營候選開除<lb/>
　　名糧<lb/>
上諭伊等開糧之後衣食拮据且恐離營日久漸疎技<lb/>
　藝嗣後兵丁中式武進士之後有情願回營効力者<lb/>
　准仍留本身馬糧隨營差操遇有署事之處准一體<lb/>
<pb n="KR2m0017_WYG_021-16b"/>
　酌量委署八年六月定疏通隨幫武舉之例漢軍漢<lb/>
　　人武舉及各省世職隨幫于會試之年赴部報名<lb/>
　　足有百人之數兵部奏請<lb/>
欽㸃大臣會同兵部堂官考試馬步箭分别一二三等<lb/>
　　均註冊歸入各班内選用衛千總至是<lb/>
上諭一等人數無多選用尚早其二等數十人三等多<lb/>
　至二百餘人毎年選用不過三四人甚為壅滯此項<lb/>
　武舉既係隨幫年滿非閑散武舉可比若遲至二三<lb/>
<pb n="KR2m0017_WYG_021-17a"/>
　十年之乆方得錄用未免精力就衰難為國家宣力<lb/>
　所當酌量疏通下部議行十四年八月<lb/>
上諭從前降旨令各省督撫于所屬副將内保舉堪勝<lb/>
　總兵之員陸續保奏調來引見人皆平常著該督撫<lb/>
　提督等再于所屬副將内擇其實在堪勝總兵者各<lb/>
　保二三人倘副將内乏人即于㕘將内揀選亦可十<lb/>
　　五年五月以保舉將弁揀拔不得人<lb/>
申誡督撫提臣二十二年十二月<lb/>
<pb n="KR2m0017_WYG_021-17b"/>
敕各省總督提督於副將内厯俸五年以上者保舉堪<lb/>
　勝總兵之任各一二人其㕘逰都守等官如果才畧<lb/>
　出衆足膺專閫之寄不拘資格並各保舉一人三十<lb/>
　　三年十二月直隸總督楊廷璋奏騐看推陞逰擊<lb/>
　　之靜海營都司狄璋精力衰老弓馬不堪不特不<lb/>
　　宜陞任遊擊併難勝都司之任請勒今休致<lb/>
上是其奏并<lb/>
諭嗣後督撫騐看推陞武弁照此辦理著為令三十五<lb/>
<pb n="KR2m0017_WYG_021-18a"/>
　　年二月兩廣總督李侍堯奏推陞都司之守備髙<lb/>
　　天琪于上年七月暴發眼疾迄今醫治未痊已成<lb/>
　　殘廢不便給咨送部請勒令休致<lb/>
上諭所奏非是李侍堯著交部察議嗣後各省督撫于<lb/>
　所屬文武各員若平日不加察核直俟推陞引見時<lb/>
　始行陳奏者俱照此行三十六年十月<lb/>
敕嗣後巡幸時遇有預保千總咨送到部即著留京辦<lb/>
　事之王大臣照外省送到年滿千總之例騐看分别<lb/>
<pb n="KR2m0017_WYG_021-18b"/>
　註冊給咨令其即囘本任毋庸在京守候三十七年<lb/>
　　八月兵部將揀發雲南武職人員帶領引<lb/>
見内由緑營漢官揀用者止有一員<lb/>
上詢之該部因向來遇有揀發漢員内合例者甚少未<lb/>
　　經保送到部是以多將各處保送之滿洲人員揀<lb/>
　　補奉<lb/>
敕兵部將揀選武職人員令滿漢間用至巡捕營各員<lb/>
　本在應行揀選之列京城人衆事繁巡捕營有察緝<lb/>
<pb n="KR2m0017_WYG_021-19a"/>
　專司該員等易干吏議嗣後巡捕三營官員現有降<lb/>
　級停陞處分者遇應行揀選時仍准其一體揀選其<lb/>
　處分之案即令其帶于新任三十八年九月湖南巡<lb/>
　　撫梁國治奏應題應拔缺出令該總督巡撫將派<lb/>
　　往出征員弁與本省營員等核其人材弓馬一體<lb/>
　　揀拔俟凱旋之日補行引<lb/>
見副將以上遇非軍營所出之缺應由兵部開列請<lb/>
㫖補放者請將出征人員得有功牌功加各員夾單一<lb/>
<pb n="KR2m0017_WYG_021-19b"/>
　　併進呈恭候<lb/>
欽簡從之又兵部奏河南山東江南江西湖廣等省俱<lb/>
　　係腹地閩浙兩廣等省半係水師均應停止揀發<lb/>
　　旗員材技本優兼有勞績其得缺陞用較速是以<lb/>
　　各省副將㕘將半屬旗員而緑營未免壅滯查甘<lb/>
　　肅四川幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>遼濶差務殷繁有新疆屯種彈壓地<lb/>
　　方之責雲南貴州地接苖疆多邉防要隘之處實<lb/>
　　在需員之時仍准聲明奏請宜定以限制副將<lb/>
<pb n="KR2m0017_WYG_021-20a"/>
　　㕘將不得過二員逰擊都司每次不得過四員守<lb/>
　　備一項自有候補候推人員足資差遣不得率行<lb/>
　　請揀所揀人員請仍照原例先儘在部候補候選<lb/>
　　及俸滿卓異一等預保各次之到部未經引<lb/>
見并引<lb/>
見後未經起身者揀選補放或人數無多不敷請揀再<lb/>
　　行咨取旗員一並揀發其到標合例後應與現任<lb/>
　　預保人員兩掣一題輪流補用其甘肅一省四川<lb/>
<pb n="KR2m0017_WYG_021-20b"/>
　　松潘一鎮揀發人員遇有旗員即以該處輪用旗<lb/>
　　員之缺補用不得更佔綠營之缺從之四十年五<lb/>
　　月户部㑹同兵部議奏捐納衛所武職人員請准<lb/>
　　其加捐分發在標學習試用其加捐分發之守禦<lb/>
　　所千總俟分發漕標後遇部選三缺之後行文漕<lb/>
　　運總督題補一人從之九月兵部議奏請將漢員<lb/>
　　難廕都司守備照漢世職分發學習之例帶領引<lb/>
見其守備一項毋庸分别營衛俱發回本省隨營學習<lb/>
<pb n="KR2m0017_WYG_021-21a"/>
　　以三年為限如果弓馬嫻熟諳練營伍都司守備<lb/>
　　送部引<lb/>
見或由部選用或發回本省題補恭候<lb/>
欽定至衛千總乃督理漕運之員尤非初登仕籍之幼<lb/>
　　官所克勝任請毋庸議以衛缺所有難廕千總把<lb/>
　　總亦俱發營學習期滿即行在外拔補毋庸送部<lb/>
　　如弓馬營伍未諳者展限學習庸劣無能不堪造<lb/>
　　就者奏請休致從之<hi>原例提督總兵官有身先士卒殺賊陣亡者均廕子弟一</hi>
<pb n="KR2m0017_WYG_021-21b"/>
　　<hi>人以都司推用副將叅將遊擊等官陣亡者均廕弟子弟一人以守備推用都司守備陣亡者均廕子</hi>
　　<hi>一人以衛千總推用千總把總陣亡者均廕子弟一人以把總補用其在内洋遭風溺故之把總照</hi>
　　<hi>軍功例減等卹廕者廕一子作監生准其應試難廕人員之子如有未仕而故者准其補廕一次或</hi>
　　<hi>殘廢不能承廕其孫生在伊祖題廕奉取有旨之後確查未曽請廕縁由與部冊相符併    該地</hi>
　　<hi>方官即甘各結咨送者亦准其補廕至是更定其例</hi>閏十月兵部議奏揀選<lb/>
　　三等武舉例應以衛千總推用銓選需時請嗣後<lb/>
　　揀選衛千總之武舉有年力壯盛情願入伍効力<lb/>
　　者報明兵部考騐分發各督撫提鎮給與馬糧一<lb/>
<pb n="KR2m0017_WYG_021-22a"/>
　　分令其効力三年如果弓馬漢仗可觀以把總拔<lb/>
　　補從之四十三年二月兵部議定漢侍衛行走年<lb/>
　　滿由該管大臣出具考語分别保送兵部考騐弓<lb/>
　　馬將應用何官註冊之處帶領引<lb/>
見恭候<lb/>
欽定如遇應用之缺毋庸指定與候補候選人員一同<lb/>
　　掣簽從之六月兵部奏候補人員例歸雙月銓選<lb/>
　　如遇軍政之年二月四月六月十月此四月専用<lb/>
<pb n="KR2m0017_WYG_021-22b"/>
　　卓異不選候補八月十二月此二月専選候補不<lb/>
　　用卓異若八月十二月未有缺出必致守候需時<lb/>
　　請嗣後卓異人員與候補人員不必拘定月分按<lb/>
　　其應得缺數核計雙月分遇有缺出先用卓異二<lb/>
　　人後用候補一人如無候補專用卓異如無卓異<lb/>
　　専用候補從之又大理寺少卿江蘭奏嗣後選拔<lb/>
　　外委把總于補用三缺後選拔精習鳥鎗者一人<lb/>
　　併註明精于鳥鎗報部備查其步兵果能精習鳥<lb/>
<pb n="KR2m0017_WYG_021-23a"/>
　　鎗雖弓馬未能純熟亦准于三缺後拔補馬兵一<lb/>
　　名從之四十七年十月兵部奏定例營守備選用<lb/>
　　班次雙单月俱設有分發班係用年滿千總發回<lb/>
　　本省題補此項乆經無人亦無抵補班次查雙月<lb/>
　　内設有勞班係以營守備用之効力期滿差官此<lb/>
　　項人員選用壅滯請將單月内分發班輪用無人<lb/>
　　時抵補一次又藍翎侍衛以都司守備用者俱與<lb/>
　　月選人員一同掣簽其原例内開單月都司守備<lb/>
<pb n="KR2m0017_WYG_021-23b"/>
　　之缺先將藍翎侍衛擬補一條應行刪除至難廕<lb/>
　　守備已停止衛缺選用其學習期滿引<lb/>
見奉<lb/>
㫖留部以守備用者應仍照例于單月營守備缺出與<lb/>
　　澎湖臺灣俸滿千總相間輪補一員為劄班從之<lb/>
　　四十八年三月兵部奏查藍翎侍衛年滿後分别<lb/>
　　以都司守備用歸于正三五七九月内都司守備<lb/>
　　合選一員至歸班武進士以營守備用者歸于雙<lb/>
<pb n="KR2m0017_WYG_021-24a"/>
　　單月科班選用其藍翎侍衛以守備用者應選月分<lb/>
　　遇有都司之缺則以守備用者便當退班較之歸<lb/>
　　班進士得缺較遲請嗣後藍翎侍衛以守備用者<lb/>
　　按科分名次歸于雙單月科班内銓選以昭平允<lb/>
　　從之又兵部具奏厯科武進士向由兵部奏請<lb/>
欽派大臣揀選一二等者以營守備用三等者以衛守<lb/>
　　備用嗣因衛守備人多缺少選補無期于乾隆元<lb/>
　　年十六年三十六年俱經兵部奏明將以衛用之<lb/>
<pb n="KR2m0017_WYG_021-24b"/>
　　武進士奏派大臣復行揀選其有年力精壯弓馬<lb/>
　　可觀者拔置以營缺選用續于乾隆三十七年十<lb/>
　　月内欽奉<lb/>
諭㫖新科武進士毋庸另派大臣揀選著兵部即于紫<lb/>
　光閣較閲時將上屆分别營衛人數開單進呈候朕<lb/>
　酌量分别錄用著為令查每科以營用之武進士約<lb/>
　　有十餘人一二年内俱已選用而厯科以衛用之<lb/>
　　武進士積有百餘人雖同一錄用而遲速懸殊應<lb/>
<pb n="KR2m0017_WYG_021-25a"/>
　　請仍照前例每屆十年奏派大臣復行揀選考騐<lb/>
　　人材弓馬其中拔置以營用者帶領引<lb/>
見恭候<lb/>
欽定交兵部註冊歸入本班選用其弓馬平常者仍以<lb/>
　　衛用如有年力衰老弓馬平庸飭令回籍將衛缺<lb/>
　　選用之處註銷從之又兵部奏嗣後各省揀發人<lb/>
　　員有曾厯外任者到標後准其隨時選補其未厯<lb/>
　　外任之員到標二年後方准補缺如或題缺出一<lb/>
<pb n="KR2m0017_WYG_021-25b"/>
　　時未得合例之員其揀發人員内果有人地相宜而于年<lb/>
　　限未符者准該總督巡撫聲明先行題署仍俟扣滿年限<lb/>
　　再請實授從之又兵部條奏預行保舉之例原為邊海要缺<lb/>
　　不便久懸令該總督巡撫等預保送部引<lb/>
見註冊遇缺掣補如雲南貴州四川廣東廣西陜西甘<lb/>
　　肅湖南等省及各省之内河外海諸缺應照向例<lb/>
　　預保陞補此外省分較近之陸路題缺其預保之<lb/>
　　例應請停止從之四十九年四月四川總督李世<lb/>
<pb n="KR2m0017_WYG_021-26a"/>
　　傑奏松潘鎮總兵劉俸舊傷舉發動履維艱請解<lb/>
　　任調理奉<lb/>
㫖准其解任回籍調理並<lb/>
敇嗣後緑營告休人員年届六十以上因老病乞休曾<lb/>
　經打仗受傷者俱著照旗員之例一體給與全俸著<lb/>
　為令五十年八月成都將軍保寧等遵<lb/>
㫖奏請嗣後鎗兵止令專精鳥鎗迨拔補馬糧及外委<lb/>
　　千把時即以鳥鎗之精熟比較拔補無須兼試弓<lb/>
<pb n="KR2m0017_WYG_021-26b"/>
　　箭俾悉心講究自不至有生疎之慮其拔至外委<lb/>
　　千把總即令教演鎗兵更得用其所長于訓練較為<lb/>
　　有益如鳥鎗操練精熟誠如<lb/>
聖諭較弓矢尤為得力其由鎗兵出身拔至千總後六<lb/>
　　年俸滿時仍較閲弓箭如騎射未嫻只准留任若<lb/>
　　弓馬亦能一律純熟方准照例保送以昭激勸從<lb/>
　　之<hi>以上緑營武職選用之制</hi>
皇朝通典卷二十一<lb/>
</p>
<p>
</p>
  </div>
</body>
</text>
</TEI>
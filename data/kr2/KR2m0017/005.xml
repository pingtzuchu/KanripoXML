<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0017_WYG_005-1a"/>
　欽定四庫全書<lb/>
　皇朝通典卷五<lb/>
　　食貨<hi>五</hi>
　　　水利上<hi>河工</hi>
　　　<hi>臣</hi>等謹按三代以後言水利者紛紛不一然考其<lb/>
　　　成績率皆補救一時求所謂永逺奠安之計者不<lb/>
　　　少概見洪惟我<lb/>
　　朝<lb/>
<pb n="KR2m0017_WYG_005-1b"/>
列聖相承念切民依廣興水利凡江淮河漢以及澮瀆溝<lb/>
　　　渠莫不仰賴<lb/>
神謨經畫盡善而我<lb/>
　皇上御極以來每㕘驗盈虚消長之道豫事綢繆不愛<lb/>
　　　帑不惜工總期瀕水居民登於袵席是以至今河<lb/>
　　　流順翕海水宴安巨浸之區安瀾永慶洵乎千古<lb/>
　　　未開之盛業也兹輯水利特分河工海塘為上下<lb/>
　　　卷詳悉條載以垂後世<lb/>
<pb n="KR2m0017_WYG_005-2a"/>
　　　順治九年工科給事中胡之俊疏言江浙之蘓松<lb/>
　　　嘉湖地勢汙下所有劉家河呉淞江等處海口壅<lb/>
　　　淤河道成田水患屢告請浚呉淞江以洩陳澱之<lb/>
　　　水浚劉家河以洩巴陽之水從之十一年<lb/>
上諭東南財賦重地素稱沃壤連年水旱為災民生重困<lb/>
　皆因失修水利致誤農功該督撫責成地方官悉心講<lb/>
　求疏通水利以時蓄洩庶水旱無虞民安樂利<lb/>
　　　康熈二年以直𨽻河間一帯地方夏潦堤岸潰決<lb/>
<pb n="KR2m0017_WYG_005-2b"/>
　　　莊屯淹没遣官經理修堤挑淺事宜十一年濬呉<lb/>
　　　江長橋一帶以洩太湖十二年修河南安陽縣之<lb/>
　　　萬金渠引坦水以溉民田二十年清常熟之白茒<lb/>
　　　港武進之孟瀆河二十三年<lb/>
上南廵閱黄河視北岸諸險工<lb/>
諭將蕭家渡九里岡崔家鎮徐家壩七里溝黄家嘴新莊<lb/>
　　　　一帯喫𦂳迎溜之處所築長隄與逼水壩時加防<lb/>
　　　䕶二十五年遣官往淮揚下河督率挑濬車路串<lb/>
<pb n="KR2m0017_WYG_005-3a"/>
　　　場白駒丁溪草堰場等處河口二十八年<lb/>
上南巡閱視中河至支河口下馬坐隄上出河圖<lb/>
指示諸臣<lb/>
諭曰朕觀此河逼近黄河之岸且自徐州北鎮口閘所出<lb/>
　黄水及微山湖荆山口之水俱歸内運河必流入中河<lb/>
　駱馬湖之水亦入此河萬一黄隄潰決中河黄河必将<lb/>
　混而為一又<lb/>
諭若重載與囘空之船並行則中河窄狹且逼近黄河朕<lb/>
<pb n="KR2m0017_WYG_005-3b"/>
　意猶以為可慮鎮口閘微山湖等處水大可仍開支河<lb/>
　口其黄河運道原自不廢仍並存之三十六年<lb/>
諭漕河督臣㑹勘下河積水作何盡令歸海涸出民田之<lb/>
　處一一議奏尋㨿漕運總督桑格疏言下河為洩水入<lb/>
　　　海之區自淮安以至邵伯鎮計運河東岸共有涵<lb/>
　　　洞三十牐十滚水壩八運河及髙郵邵伯等湖之<lb/>
　　　水由諸涵洞牐壩之口歸入射陽廣洋等湖以至<lb/>
　　　白駒岡門等口入海縁下河受水之處甚多而洩<lb/>
<pb n="KR2m0017_WYG_005-4a"/>
　　　水入海之口猶少是以易於停蓄下河州縣均受<lb/>
　　　其害宜疏濬各口以分水勢從之三十七年桑格<lb/>
　　　又疏言開濬分水之法一請修芒稲河分髙郵邵<lb/>
　　　伯兩湖之水入江一請挑曹家灣湯家絆七節橋<lb/>
　　　使通髙邵兩湖淤塞逹芒稲河以入江一請挑車<lb/>
　　　兒埠之滔子河使泰州所受積水由苦水洋以入<lb/>
　　　海一請桃澗河分運河之水入澗由射陽湖以入<lb/>
　　　海一請挑海陵溪使髙郵所受之水通岡門以入<lb/>
<pb n="KR2m0017_WYG_005-4b"/>
　　　海一請挑車路白塗海溝三河使興化所受之水<lb/>
　　　由丁溪草堰白駒以入海一請挑蝦鬚二溝戞梁<lb/>
　　　河并朦朧河西淤塞之射陽湖使髙寳興泰鹽山<lb/>
　　　等處之水由廟灣以入海經部臣議定如所請行<lb/>
　　　直𨽻霸州新安等處水行汎濫旗民莊盡沒<lb/>
上以保定府南之水與渾河㑹流而渾河為源甚㣲每遇<lb/>
　　　大水横流淤沙壅塞以致田土沖沒又以漳河支<lb/>
　　　流經大城縣入子牙河其勢湍悍遂<lb/>
<pb n="KR2m0017_WYG_005-5a"/>
命直隸巡撫于成龍河督王新命察勘隨遣旗下壯丁備<lb/>
　　　器械給以銀米挑濬分疏於是修清河子牙河官<lb/>
　　　隄民隄共千五百二十餘丈三十八年<lb/>
上南廵閱視髙家堰等隄<lb/>
諭治河上策誠能深濬河底則洪澤湖水直達黄河至於<lb/>
　黄淮二河交㑹之口過於徑直所以黄水常逆流而入<lb/>
　今宜將黄河南岸近淮之隄更迤東長二三里築令堅<lb/>
　固淮水近河之隄亦迤東灣曲拓築使之斜行㑹流則<lb/>
<pb n="KR2m0017_WYG_005-5b"/>
　黄河之水不至倒灌入淮矣又<lb/>
諭朕自淮南一路詳閲河道測算髙郵以上河水比湖水<lb/>
　髙四尺八寸自髙郵至邵伯河水湖水始見平等應將<lb/>
　髙郵上下隄岸俱修築堅固有月隄處照舊存留至邵<lb/>
　伯地方河湖合而為一不必修築隄岸將湖水河水俱<lb/>
　由芒稲河人字河引出歸江下河自可不必挑濬矣四<lb/>
　　　十年淮河道總督張鵬翮請挑蝦鬚二溝淤塞之<lb/>
　　　處四十餘里挑鮑家莊至白駒地髙水壅之處八<lb/>
<pb n="KR2m0017_WYG_005-6a"/>
　　　十餘里挑撈魚港淤塞之處八十餘里挑老河口<lb/>
　　　淤淺之處三里有餘挑滔子河三十餘里四十二<lb/>
　　　年<lb/>
上南廵閱視河工<lb/>
諭歸仁隄引河用以分洩洪澤湖之水勢若黄水加長則<lb/>
　恐清口水弱著將祥符閘下板堵閉草壩將五堡閘酌<lb/>
　量開放以助清水之勢四十四年<lb/>
上南廵閱視河工<lb/>
<pb n="KR2m0017_WYG_005-6b"/>
諭從前駱馬湖口設竹絡壩湖水大則從壩流入黄河河<lb/>
　水大則溢流入壩内今止有湖水暢流黄水並無浸灌<lb/>
　則黄河之水深通可知矣<lb/>
諭河工已經告成善後之䇿更為𦂳要修建天妃閘甚當<lb/>
　若遇倒灌即暫時下板蓄清水全力以敵黄流其恵濟<lb/>
　祠一𢃄可相度形勢修建挑水壩三四處其王公隄亦<lb/>
　應相度修建運河東隄應行加幫髙郵淮安隄岸卑薄<lb/>
　之處修建石工黄河南岸隄工應加謹修防至直隸山<lb/>
<pb n="KR2m0017_WYG_005-7a"/>
　東之河與河道總督相距甚逺應交與該省廵撫就近<lb/>
　料理又<lb/>
諭九里岡隄工不似從前直埽不能挑溜今修魚鱗埽逐<lb/>
　段挺出逼溜開行此法甚善其埽工釘樁處可再建挑<lb/>
　水壩二座四十六年<lb/>
上南廵閱視河工<lb/>
諭古今治河形勢不同舊時常患清水不敵黄水毎有黄<lb/>
　水倒灌之虞今清水敵黄有餘運河清水甚大反流入<lb/>
<pb n="KR2m0017_WYG_005-7b"/>
　髙郵湖設髙郵湖水長溢入運河則運河東隄受險今<lb/>
　應將大墩分水處西岸草壩再加挑寛大使清水多出<lb/>
　黄河一分少入運河一分則運河東隄不致受險又於<lb/>
　蔣家壩開河建閘引水由人字河芒稻河入江新修五<lb/>
　里滚水壩由下河及廟灣等處入海不惟洪澤湖之水<lb/>
　可以宣洩而盱眙泗州積水田地亦可漸次涸出水小<lb/>
　則下板蓄水以敵黄水大則啓板洩水且便於商民舟<lb/>
　楫往來其祥符閘口門甚窄狹趁此黄水不甚髙之時<lb/>
<pb n="KR2m0017_WYG_005-8a"/>
　將歸仁安仁利仁三閘委幹員改寛洩水則徐州一帶<lb/>
　民田可無淹没之虞矣<lb/>
上又以江南之蘓松常鎮浙江之杭州嘉湖各處或近太<lb/>
　　　湖或通潮汐民田可資以灌溉<lb/>
諭工部行文督撫於該處所有河渠水口度田建閘隨時<lb/>
　啓閉其有支港淤淺者並加疏浚仍行建閘四十八年<lb/>
　　　濬寧夏之宋澄堡李洋堡二渠引黄水助塘渠建<lb/>
　　　閘壩十三座以灌田畝<lb/>
<pb n="KR2m0017_WYG_005-8b"/>
　　　雍正二年<lb/>
詔修濬杭州西湖尋據總督滿保疏言錢塘仁和海寧三<lb/>
　　　縣田畝數萬頃賴城外上下兩塘河水灌溉兩塘<lb/>
　　　河之水源自西湖西湖三十餘里内民人占為田<lb/>
　　　蕩阻遏水道毎年銀米納於官者甚微而損於民<lb/>
　　　者甚鉅應清出歸湖將淺涸淤塞及葑草之處開<lb/>
　　　濬芟除以復故址則湖水不致涸竭而三縣民田<lb/>
　　　旱潦有備至於城内之河昔人設筧鑿溝引西湖<lb/>
<pb n="KR2m0017_WYG_005-9a"/>
　　　之水入城然後由桃花港響水閘㑹流於上下兩<lb/>
　　　塘以溉田畝今當相其淺深量請開浚庶幾水利<lb/>
　　　可復從之三年<lb/>
特命怡親王大學士朱軾察勘直𨽻水利繪圗進呈四年<lb/>
命設營田水利府以怡親王董其事於是於灤州玉田諸<lb/>
　　　州縣濬流築圩建閘開渠招民人願耕者官給帑<lb/>
　　　銀以為工本募江南浙江老農導之耕種其濬疏<lb/>
　　　圩岸以及瀦水節水引水戽水之法俱因地乘勢<lb/>
<pb n="KR2m0017_WYG_005-9b"/>
　　　次第興修又分立營田四局一曰京東局一曰京<lb/>
　　　西局一曰京南局一曰天津局局各有長有副有<lb/>
　　　効力委員凡開渠建閘皆委員與地方官偕而查<lb/>
　　　報地數花名給發工本則專屬之地方官水田既<lb/>
　　　成令地方官遵前規而以時逹之嗣又議設營田<lb/>
　　　觀察使二員副使二員出資經理所有舊田園渠<lb/>
　　　閘並時加修理五年河道總督齊蘓勒副總河嵇<lb/>
　　　曾筠漕運總督張大有河南巡撫田文鏡山東巡<lb/>
<pb n="KR2m0017_WYG_005-10a"/>
　　　撫塞楞額陜西巡撫法敏等先後奏稱黄河自陜<lb/>
　　　西府谷縣厯山西河南山東至江南之桃源縣河<lb/>
　　　水澄清上下三千一百餘里綿厯三旬有餘陜西<lb/>
　　　山西始自四年十二月初八日至五年正月十三<lb/>
　　　日凡三十有六日河南山東自四年十二月初九<lb/>
　　　日至五年正月初十日凡三十有一日山東單縣<lb/>
　　　亦始於十二月初九日至二十二日凡十四日江<lb/>
　　　南始自十二月十六日至二十三日凡七日俱以<lb/>
<pb n="KR2m0017_WYG_005-10b"/>
　　　漸復舊其清自上而下復舊自下而上諸王大臣<lb/>
　　　合詞奏稱為從來未有之瑞懇請<lb/>
陞殿受賀<lb/>
上不允所請專遣祭告<lb/>
景陵並遣大臣致祭<lb/>
　　河神内外大小官貟各加一級羣臣恭請<lb/>
宣付史館<lb/>
御製碑文勒石得<lb/>
<pb n="KR2m0017_WYG_005-11a"/>
㫖允行是年<lb/>
上以江浙水利凡附近太湖及通江潮之處曾經<lb/>
聖祖親臨指示動帑興修<lb/>
特遣副都統李淑徳原任山東巡撫陳世倌等悉心踏勘<lb/>
　　　大興築濬又<lb/>
諭太湖之水歸海劉白二河為要必逕直深廣順下暢流<lb/>
　方能一勞永逸但潮汐堙塞太倉常熟士民佔耕日久<lb/>
　今當盡去新漲地畝以復故道尋據李淑徳陳世倌等<lb/>
<pb n="KR2m0017_WYG_005-11b"/>
　　　疏言蘇松常鎮水道並藉太湖為吐納西北承宜<lb/>
　　　興荆溪百瀆之水西南承杭湖苕霅諸山溪之水<lb/>
　　　而皆由三江以入海一自呉縣之鮎魚口經蘇郡<lb/>
　　　之婁門至太倉之劉河出天妃牐以入海是為婁<lb/>
　　　江一自吳江之長橋出瓜經港由龎山湖經長洲<lb/>
　　　青浦以至上海合黄浦以入海是為呉淞江一自<lb/>
　　　白蜆港過澱泖湖㑹杭嘉諸水入海是為黄浦江<lb/>
　　　實太湖之尾閭闗七郡之休戚誠疏其下流自不<lb/>
<pb n="KR2m0017_WYG_005-12a"/>
　　　至泛濫貽害民田請先挑呉淞江白茆河孟瀆徳<lb/>
　　　勝九曲河其餘諸河俟完工之日以次開濬從之<lb/>
　　　又議修揚州五塘以溉民田又以陜西鄭渠白渠<lb/>
　　　龍洞三處民田向引涇水灌溉年久漸致淤塞<lb/>
命督臣岳鍾琪疏浚建牐七年以髙家堰當湖河之衝非<lb/>
　　　堅固髙厚不能障䕶清水敵黄以助暢流之勢乃<lb/>
　　　發帑金百萬堅築石工以垂久逺是年<lb/>
上以甘肅寧夏地瘠渠工為萬姓資生之策<lb/>
<pb n="KR2m0017_WYG_005-12b"/>
特遣侍郎通智等董率該地方官屬開濬渠道嗣議定察<lb/>
　　　罕托輝地方開鑿大渠二百七十餘里建進水石<lb/>
　　　牐一座退水石牐三座尾牐一座大支渠百餘道<lb/>
　　　小陡口百餘道牐旁設水手以司啓閉又建大石<lb/>
　　　牐一座以通漢唐二渠之出水渠東築長隄三百<lb/>
　　　餘里隄岸種栁盤固以障黄河之溢渠西疏濬西<lb/>
　　　河三百五十餘里以洩漢唐二渠並大渠餘水灌<lb/>
　　　溉新渠寶豐寧夏平羅各縣民田又開濬六羊渠<lb/>
<pb n="KR2m0017_WYG_005-13a"/>
　　　一百二十餘里建進水石牐一座退水石牐二座<lb/>
　　　開大支渠二十餘道小陡口一百餘道牐旁亦設<lb/>
　　　水手以司啓閉<lb/>
上賜名大渠曰恵農渠改六羊渠名潤昌渠八年又以大<lb/>
　　　清漢唐三渠舊設專員毎年修理今厯久廢弛堤<lb/>
　　　閘損壊<lb/>
命通智等查勘及時補修又<lb/>
命於瓜州疏勒河上流築壩開渠濬安家窩對岸導渠引<lb/>
<pb n="KR2m0017_WYG_005-13b"/>
　　　水十一年修揚州之范公堤又於陜西之柔逺堡<lb/>
　　　鎮夷堡及口外雙樹墩開渠溉田十二年於甘肅<lb/>
　　　口外栁林湖地建隄開渠又於陜西之中衛縣白<lb/>
　　　馬寺灘開渠建槽以資灌溉<lb/>
　　　乾隆元年<lb/>
　諭直省凡古堤舊渠不為田害便當仍舊毋妄改作凡<lb/>
　　督撫各官建言為民興利或因小而害大或利在目<lb/>
　　前而害伏於後或有利無害而其事難求皆宜熟籌<lb/>
<pb n="KR2m0017_WYG_005-14a"/>
　慎之於始又<lb/>
諭管理水利河臣及瀕河州縣各於所屬境内相視河<lb/>
　流淺阻毎嵗農隙募夫修浚定為章程三年<lb/>
特遣大理寺卿汪漋總辦江南河道工程尋據汪漋疏<lb/>
　　言山陽阜寧之漁濱河興化縣之白駒閘下引河<lb/>
　　髙郵州之通湖橋馬飲塘河江都之灣頭河通州<lb/>
　　分司所屬十場鹽河通州之黄河洋范公堤及鹽<lb/>
　　城之新興場河阜寧之廟灣場河俱宜及時修疏<lb/>
<pb n="KR2m0017_WYG_005-14b"/>
　　從之五年<lb/>
命廷臣㑹議淮揚九屬水利事宜汪漋言淮揚下河九<lb/>
　　屬水利有二最甚者開放髙郵三壩次則東邊易<lb/>
　　進鹹水請將髙郵三壩及昭闗壩子嬰壩平撤另<lb/>
　　添石閘三座以殺水勢其鹹水易進處惟天妃與<lb/>
　　白駒三閘為甚應將天妃口閘及白駒三閘並行<lb/>
　　拆修其沿范公堤之丁溪小海諸閘内有上岡北<lb/>
　　草堰二閘移建於串場河口外又請挑浚淮揚各<lb/>
<pb n="KR2m0017_WYG_005-15a"/>
　　屬東塘河道加築范公堤以及栟茶斜角二場隄<lb/>
　　工又揚子橋閘口過髙請令改修其九屬田畝之<lb/>
　　毗近河渠者請兩岸修築田圩以作隄防俱從之<lb/>
　　時江寧布政使晏斯盛請興修鳳潁滁泗四屬水<lb/>
　　利疏上發汪漋㑹同督撫詳勘定議尋議定肥城<lb/>
　　内之金斗河及洩水越河虹縣之枯河頭亳州之<lb/>
　　乾溪溝和州之太洋河姥下河牛屯河含山之銅<lb/>
　　城閘河來安之龍尾壩河俱淤淺不足灌溉均當<lb/>
<pb n="KR2m0017_WYG_005-15b"/>
　　開堰疏濬其餘各州縣陂塘溝渠圩埂土壩共六<lb/>
　　十二所飭地方官量民力能否次第舉行又河南<lb/>
　　廵撫尹㑹一請興豫省水利並浚賈魯河下㳺入<lb/>
　　渦㑹淮安慶廵撫陳大受亦言上㳺之水奔流下<lb/>
　　注渦河淺窄恐不能容復令汪漋㑹督撫定議漋<lb/>
　　言賈魯河入淮之水既分洩以入江南之渦河則<lb/>
　　渦河亦當分洩入淮庶上㳺下游兩得其平於是<lb/>
　　浚賈魯河并濬渦河南岸入淮之漳河七年江水<lb/>
<pb n="KR2m0017_WYG_005-16a"/>
　　漫溢<lb/>
命直隸總督髙斌前往經理賑恤旋<lb/>
命大學士陳世倌㑹同髙斌辦理水利尋疏言淮揚徐<lb/>
　　海鳳潁泗七屬為百川聚滙髙寶諸湖承洪澤湖<lb/>
　　之下㳺自邵伯以上入海自邵伯以下入江而入<lb/>
　　海不如入江之便請於金灣壩下添滚壩三座分<lb/>
　　引湖水入於鹽河即於鹽河對岸挑引河一道并<lb/>
　　挑鳳凰橋下引河及壁虎橋下寥家溝歸石羊河<lb/>
<pb n="KR2m0017_WYG_005-16b"/>
　　以逹於江至董家溝原歸芒稲河當令挑深自為<lb/>
　　一河直注於江其泰州河内之秦塘港白塔河百<lb/>
　　汉港改建閘門以時啓閉此導湖水入江之路也<lb/>
　　黄河北岸微山湖為上流之瀦駱馬湖為下流之<lb/>
　　瀦而中河為咽喉六塘河又承駱馬湖之下流歸<lb/>
　　場河以入海今應將板浦以下場河及六里車軸<lb/>
　　等河一律疏濬武漳義澤六里河頭各建石閘以<lb/>
　　時減洩鳳泗諸州澮沱濉為大而沱河久淤應將<lb/>
<pb n="KR2m0017_WYG_005-17a"/>
　　宿州之水導入澮鳳靈之水導入濉不使仍入沱<lb/>
　　河為患海州諸水沂沭為大應將河身淤塞者濬<lb/>
　　深民堰殘缺者堅築以通積水其餘七府州屬支<lb/>
　　河溝渠應修理者百四十餘處並請次第興修俱<lb/>
　　從之八年准髙斌請於直隸桑乾河南北兩岸開<lb/>
　　大渠一道引水以溉民田九年尚書訥親請修理<lb/>
　　江南清水下游河道於是濬泰州鹽河及髙寶二<lb/>
　　湖相連之華家灘大新河髙邵二湖相連之王家<lb/>
<pb n="KR2m0017_WYG_005-17b"/>
　　港茅塘港邵伯通運之引河循次灌注為湖河遞<lb/>
　　減之法濬鹽城以南南北二串場河白駒閘下引<lb/>
　　河及洩水之蚌沿梓新車路白塗海溝興鹽界河<lb/>
　　東西官河以資利導其范隄各閘多添金門㑹各<lb/>
　　引河以廣出水之路又疏濬通州境内任家港等<lb/>
　　處以備宣洩又准御史柴潮生請經理畿輔水利<lb/>
特遣尚書劉於義往保定㑹同髙斌疏浚河間天津二<lb/>
　　府河渠淀泊十年<lb/>
<pb n="KR2m0017_WYG_005-18a"/>
諭江南海州沭陽一帶連年被水朕詢問廵撫陳大受<lb/>
　據稱海州之水下苦於鹽河之南北横截使六塘南<lb/>
　北之水不得東流上苦於沭河之水盡由沭陽海州<lb/>
　入海宣洩不及以致為害欲去海州之水下當去鹽<lb/>
　河横截之弊上當分洩沭河之源等語著尹繼善白<lb/>
　鍾山委貟查勘應作何開通疏浚之處妥協辦理務<lb/>
　使水患悉除尋據尹繼善等議定修濬濉河南北兩<lb/>
　　岸黄疃橋等處河道建設涵洞潁州府肥河宋湯<lb/>
<pb n="KR2m0017_WYG_005-18b"/>
　　河䝉城芡河北淝河揠淺築埂建設橋梁以清上<lb/>
　　江之水下江六塘河承駱馬湖之水至沭陽分南<lb/>
　　北兩股入鹽河歸海令接築南北塘河子堰建設<lb/>
　　涵洞疏濬諸處港河築堰建閘至山陽之吉家橋<lb/>
　　河鹽城之九曲河阜寧之横溝河放生河清河之<lb/>
　　民便河史家蕩古河安東之龍家蕩河桃源之劉<lb/>
　　老澗積水河海州之薔薇河逐一挑濬築堰立閘<lb/>
　　又於鹽河下之武障義澤六里三河口各設滚水<lb/>
<pb n="KR2m0017_WYG_005-19a"/>
　　石壩贛榆之三公河圍子河疏去淤滯以洩異漲<lb/>
　　大沙河旁築子堰以資捍禦工竣後定凡各處長<lb/>
　　隄巨川大橋大閘歸官修理其支河小港民堰路<lb/>
　　溝分隸㕔汎州縣各官經管督勸居民以時修整<lb/>
　　從之十二年又令加築沭河堰工疏濬宿遷桃源<lb/>
　　境内兜灣河接建駱馬湖尾閭永濟石橋四十丈<lb/>
　　開濬上下引河以助分洩又建甘泉縣東西灣二<lb/>
　　處滚水石壩築范公隄一千一百餘丈十三年<lb/>
<pb n="KR2m0017_WYG_005-19b"/>
諭江南淮海一帯州縣近年屢被災傷推原其故皆由山<lb/>
　東沂郯等處雨水盛漲建瓴而下遂直注駱馬湖衝決六<lb/>
　塘河兩岸子堰淹浸民田著大學士髙斌左都御史劉<lb/>
　統勲㑹同撫臣阿里衮將本省近年致患之由並將來<lb/>
　作何查辦悉心定議尋據髙斌等疏言運河受漳衛<lb/>
　　汶泗沂之水兩旁承以諸湖其間山泉支港閘壩涵洞<lb/>
　　橋梁斗門皆有關於蓄洩應將徳州哨馬營滚水壩<lb/>
　　落低以消漳衛之盛漲海豐之馬頰河聊城之徒駭河<lb/>
<pb n="KR2m0017_WYG_005-20a"/>
　　疏導以分運河之漲東平之戴村二壩落低以減運<lb/>
　　河漲溢之水濟寧之董家口引入白馬河歸湖濟運<lb/>
　　以衛民田沂州之江楓口堅築堤壩使入湖歸運以<lb/>
　　免旁溢山東之運道泉湖安流順軌即下游淮海<lb/>
　　之地無憂濫漫矣疏入如議速行十六年<lb/>
上南廵周覽河工<lb/>
諭洪澤湖上承清淮汝潁諸水匯為巨浸所以保障者<lb/>
　惟髙堰一堤天然壩乃其尾閭伏秋盛漲輒開此壩<lb/>
<pb n="KR2m0017_WYG_005-20b"/>
　洩之而下流諸縣胥被其害冬月清水勢弱不能刷<lb/>
　黄往往濁流倒灌在下游居民深以開壩為懼朕親<lb/>
　臨髙堰循隄而南越三滚壩至蔣家牐周覽形勢乃<lb/>
　知天然壩斷不可開近者河臣又請於三滚壩外増<lb/>
　建石滚壩以資宣洩不知増三為五即以過水一二<lb/>
　尺言之向過三尺者即五尺向過六尺者増而至丈<lb/>
　是與天然壩名異實同亦當為之限制上年滚壩過<lb/>
　水三尺五寸天然壩仍未開放應即以是為準於是<lb/>
<pb n="KR2m0017_WYG_005-21a"/>
　　於天然壩立石永禁開放其五壩以仁義禮智信<lb/>
　　為次仁義禮三壩一如其舊智信二壩則於石面<lb/>
　　之上加封浮土如仁義禮三壩已過水三尺五寸<lb/>
　　不足減盛漲則啓智壩之土仍不減乃次及於信<lb/>
　　壩永著為例至髙堰石堤南滚壩以南舊用土工<lb/>
　　石隄有首無尾亦令自新建信壩北雁翅以北一<lb/>
　　律改建石工又<lb/>
諭朕經過淮安見城北一帶内外皆水雖有土隄為之<lb/>
<pb n="KR2m0017_WYG_005-21b"/>
　防而人烟湊集之區設經異漲其何以堪亟應改建<lb/>
　石工以資保障著該河臣督撫確勘詳估及時建築<lb/>
　　又准大學士傅恒請於京師髙梁橋迤西近河地<lb/>
　　畝營治水田十八年七月淮水盛漲洩洪澤湖五<lb/>
　　壩泛車羅潰二閘下河髙寶興胥受其患至九月<lb/>
　　㑹黄河復決銅山隄南注靈虹諸邑歸洪澤湖奪<lb/>
　　淮而下<lb/>
特命舒赫徳劉統勲等督率徃來堵築均於嵗冬合龍<lb/>
<pb n="KR2m0017_WYG_005-22a"/>
　　河流順軌又於髙堰武家墩迤北築磚工隄堰千<lb/>
　　餘丈以資捍禦二十一年黄河漫溢孫家集楊錫<lb/>
　　紱請疏荆山橋河身以洩滕嶧等縣積水二十二<lb/>
　　年<lb/>
上南巡親莅河干<lb/>
指示一切疏洩捍禦機宜時微山昭陽諸湖俱已疏通<lb/>
　　而駱馬湖隄堰殘缺不足禦運河盛漲於是並<lb/>
　　築駱馬湖隄又以六塘河以下餘潦停積桃源宿<lb/>
<pb n="KR2m0017_WYG_005-22b"/>
　　遷諸窪地多成巨浸山東之金鄉魚臺等屬未涸地<lb/>
　　畝尚有十餘莊江南之宿遷靈壁及河南之永城<lb/>
　　夏邑等處漫衍地界不下數百里經山東巡撫鶴<lb/>
　　年奏報即<lb/>
命鶴年速赴荆山橋偕白鍾山及侍郎夢麟籌濟寜金<lb/>
　　鄉魚臺滕嶧五州縣水勢復<lb/>
遣侍郎裘曰修馳視山東河南上江各屬積水在山東<lb/>
　　者與鶴年㑹商在河南者與圖爾炳阿㑹商在上<lb/>
<pb n="KR2m0017_WYG_005-23a"/>
　　江者與髙晉㑹商其地方官有熟習水道之員聽<lb/>
　　其酌量差委並<lb/>
飭裘曰修夢麟尹繼善白鍾山嵇璜張師載及各督撫<lb/>
　　先後勘明各工權其輕重緩急就最要者同時並<lb/>
　　舉餘亦次第興修均於嵗内告成於是自濉河以<lb/>
　　上堅閉毛城鋪諸閘使不得洩黄水以壅濉河而<lb/>
　　於潁亳一帶及虞夏商永各屬幹河支河一律疏<lb/>
　　導以洩中州諸河去路並挑兖州之府河洸河改<lb/>
<pb n="KR2m0017_WYG_005-23b"/>
　　金口閘涵洞為減水閘改楊家壩為石閘浚伊家<lb/>
　　河洩㣲山湖水入運又築堵沂水不使入運以免<lb/>
　　沛縣旁溢添設昭關滚壩又建髙郵運河東隄石<lb/>
　　閘酌定水則以時啓閉浚芒稲閘越河以闢湖河<lb/>
　　歸江之路又於微山湖口洩入荆山橋一帶支河<lb/>
　　專𣲖道貟駐劄隨涸隨挑以暢下游之勢是年又<lb/>
　　於髙堰南岸添甃石隄明年又築北岸土隄二十<lb/>
　　四年浚山東曹單二縣與江南豐沛二縣之順堤<lb/>
<pb n="KR2m0017_WYG_005-24a"/>
　　河開常熟昭文二縣之白茆河徐六經海口及塘<lb/>
　　外淤河其上游舊有石閘移建於開壩之處以資<lb/>
　　蓄洩又濬河東之衛河泉源二十五年准尚書嵇<lb/>
　　璜請開運河東堤金灣壩下引河改低董家溝等<lb/>
　　三壩准陳宏謀請改常熟昭文二縣海口石閘為<lb/>
　　滚壩准尹繼善請將南關車邏等壩封土三尺二<lb/>
　　十六年黄沁盛漲懷慶府城被淹<lb/>
命裘曰修馳驛赴豫相導河渠未幾開封水消而河奪<lb/>
<pb n="KR2m0017_WYG_005-24b"/>
　　溜楊橋下趨賈魯<lb/>
復命大學士劉統勲兆惠馳往董築賈魯河奪溜急工<lb/>
　　嵗冬合龍併添築懷慶城外月隄是年准方觀承<lb/>
　　請於易州原泉村建壩開渠於良鄉之雅河廣陽<lb/>
　　牤牛琉璃諸河一律開疏以資灌溉又開泰州之<lb/>
　　丁溪小梅二閘引河匯全家港歸海開阜寧鹽城<lb/>
　　二縣境内之上岡草堰陳家冲三閘各引河匯入<lb/>
　　射陽湖歸海又以陳宏謀言濬常熟之福山塘河<lb/>
<pb n="KR2m0017_WYG_005-25a"/>
　　二十七年<lb/>
上南廵<lb/>
駐蹕蘇城先<lb/>
命劉統勲兆惠㑹同河臣詳勘湖河歸江之路劉統勲<lb/>
　　等勘定標誌<lb/>
上囬鑾取道按閲如所議拓新挑引河下游使有建瓴<lb/>
　　之勢拆金灣中二閘添建石壩三十丈落低西灣<lb/>
　　壩四丈其河頭加挑深寛以資利導又<lb/>
<pb n="KR2m0017_WYG_005-25b"/>
特示宣洩機宜令展拓清口視髙堰五壩増水一尺即<lb/>
　　開清口十丈為釡底抽薪之䇿又<lb/>
命於徐州河隄自甎工止處一律接築甃石十七層以<lb/>
　　資鞏固是年以楊廷璋言濬烏程長興二縣漊港<lb/>
　　又以湯聘言於南昌縣之富食墟復建石壩䕶民<lb/>
　　田千餘頃是年又以直屬盛漲各處隄堰多被沖<lb/>
　　刷准總督方觀承請挑濬停淤水道修築濵河隄<lb/>
　　堰以工代賑二十八年方觀承請濬鳳河上游自<lb/>
<pb n="KR2m0017_WYG_005-26a"/>
　　南宫以上至閘子口一百二十餘里以工代賑從<lb/>
　　之又<lb/>
特命兆惠㑹同長蘆鹽政逹色天津府知府周元理察<lb/>
　　勘海河其壩口有應行増開之處照展拓清口之<lb/>
　　制及時籌辦又浚松江太倉等屬水道挑荆山橋<lb/>
　　舊河二十九年修築安徽無為州墟田隄壩三十<lb/>
　　年<lb/>
上南廵<lb/>
<pb n="KR2m0017_WYG_005-26b"/>
諭前因㣲山湖蓄水過多瀕湖窪地毎致淹浸經崔應<lb/>
　階等奏請宣洩微湖以水誌一丈為度於韓荘添建<lb/>
　新閘以殺其勢並挑荆山橋以暢其流朕今嵗南廵<lb/>
　回鑾時舟行所經詢知窪地近多涸出農田耕作有<lb/>
　資但湖水暢消亦恐艱於濟運今據楊錫<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>奏稱湖<lb/>
　内之水須存一丈二尺用至五月八牐底水尚可得<lb/>
　四尺餘寸若止存一丈則五月間八牐底水止存二<lb/>
　尺六七寸重運難行請交東省河撫可否量改水誌<lb/>
<pb n="KR2m0017_WYG_005-27a"/>
　或將湖口以下數十里河底一律挑濬五尺等語所<lb/>
　奏於漕渠轉輸自有禆益但水誌改加二尺於低窪<lb/>
　地畝有無妨礙及挑深河底是否可行著崔應階㑹<lb/>
　同李宏詳悉確勘具奏期於漕運民田均得利賴尋<lb/>
　　議定將滚壩内機心每空安砌石槽設立板片水<lb/>
　　小之年加板攔束其八牐河亦將新淤沙泥儘力<lb/>
　　挑佔至舊時河底而止是年濬武進丹陽之孟瀆<lb/>
　　等河三十二年<lb/>
<pb n="KR2m0017_WYG_005-27b"/>
上親省天津淀河隄閘<lb/>
命自長隄之三里灘荘兒頭止築新隄一道上下銜接<lb/>
　　約十餘里衛村民三千户成膏腴地畝數千頃是<lb/>
　　年湖北黄梅隄潰<lb/>
命自董家口遞江西徳化境内通行堅築三十四年從<lb/>
　　范宜賓請挑東省運河<lb/>
命劉統勲徳成履勘籌計尋議挑深五尺計工五年而<lb/>
　　後竣三十六年永定河暨北運河漫溢<lb/>
<pb n="KR2m0017_WYG_005-28a"/>
命大學士髙晉尚書裘曰修徃㑹總督周元理勘定修<lb/>
　　理後遂於永定河自山西口外入直𨽻出蘆溝橋<lb/>
　　迤下六工悉就泓灣曲處疏直寛槽十餘丈深七<lb/>
　　八尺其南岸之金門閘北村壩北岸之求賢橋並<lb/>
　　改灰工齊歸牤牛河六工以下順導東行並築土<lb/>
　　埝以遏北徙其北運河則自東岸南倉上新築横<lb/>
　　隄以衛北倉村莊再建橋座以洩西來之水又疏<lb/>
　　浚兩減河及東岸引河培築隔淀隄及千里長隄<lb/>
<pb n="KR2m0017_WYG_005-28b"/>
　　計動帑五十餘萬又<lb/>
諭裘曰修疏言近水居民與水争地之弊淀泊利在寛深其旁<lb/>
　閒淤地不過水小時偶然涸出乃瀕水愚民貪其肥潤即<lb/>
　行佔墾不知所佔之地日増則蓄水之區日減每遇潦漲水無<lb/>
　所容甚至漫溢為患在閭閻獲利有限而於河務關係非輕<lb/>
　著傳諭各督撫凡有此等瀕水地面除已墾者姑免追禁外嗣<lb/>
　後務湏明切曉諭毋許復行佔耕三十八年<lb/>
命將淀河内鷹觜壩及鹿疃兩處添建引河又築張家<lb/>
<pb n="KR2m0017_WYG_005-29a"/>
　　口上堡圏城東北兩面石壩計百六十餘丈三十<lb/>
　　九年黄河老壩口堤工漫溢淹及板閘<lb/>
命大學士舒赫徳馳往江南㑹同髙晉尅期堵築旬月<lb/>
　　集事黄河大溜仍由故道歸海四十一年<lb/>
諭朕從前屢次南廵閱視清黄交㑹處悉其倒灌之虞<lb/>
　因思若能引向陶荘以北而流則清口通暢庶免黄<lb/>
　流倒灌因未躬臨陶莊一帯閱視是以踟蹰昨嵗薩<lb/>
　載赴山東行在召見時諭令赴黄河海口上下察看<lb/>
<pb n="KR2m0017_WYG_005-29b"/>
　伊即奏請若於陶莊開挖引河一道使黄水繞北下<lb/>
　注清水益得暢行與朕意相合伊果能遵照指示剔<lb/>
　挑完竣可免黄水倒灌之虞並收清水刷沙之益即<lb/>
　就近險工亦俱化為平穩矣是為全河一大關鍵又<lb/>
命河臣於新河頭下添石壩一道為重門保障四十三<lb/>
　　年豫省儀封考城漫口潰決兩江督臣髙晉請將<lb/>
　　賈魯河至渦河一帶停淤飭州縣按田照業食佃<lb/>
　　之例歸嵗修案内疏濬<lb/>
<pb n="KR2m0017_WYG_005-30a"/>
上以災民不可派累乃截留新舊漕糧三十萬石先後<lb/>
　　撥運兩淮鹽課及部庫銀五百六十萬<lb/>
特命大學士公阿桂刑部尚書袁守侗往董其役四十<lb/>
　　五年<lb/>
上南廵閱視髙家堰隄閘總督薩載請將三堡六堡等<lb/>
　　磚工加髙數尺<lb/>
上以磚工不若石工之固<lb/>
命一律改建甃石分年建造又<lb/>
<pb n="KR2m0017_WYG_005-30b"/>
命嵇璜薩載勘視徐州周家莊至韓家山一帶石工尋<lb/>
　　以徐州舊有石隄九百七十餘丈較新築石隄短<lb/>
　　少三層<lb/>
命一律加髙十七層其韓家山至奎山一帶隄堰四百<lb/>
　　五十餘丈亦<lb/>
命一律改築石隄直至山脚以垂鞏固四十六年邳雎<lb/>
　　南岸魏家莊大隄潰<lb/>
上飭河道何裕城即行裹䕶漫口毋使塌寛並一面防<lb/>
<pb n="KR2m0017_WYG_005-31a"/>
　　䕶北河隄工節經下河督臣奏報河湖驟消數尺<lb/>
　　黄不為害<lb/>
諭即令阿桂薩載等籌計經久良䇿<hi>時阿桂奉工即命閱視海塘    令</hi>
　　<hi>經理河務</hi>又儀封北岸曲家樓隄亦潰東由曹縣歸趙<lb/>
　　家河至張秋西由金鄉魚臺至南陽湖下注逼近<lb/>
　　運河河臣韓鑅即於外灘築壩以冀漫口斷流濟<lb/>
　　東道沈啓震即於戴村壩暨分水龍王廟口添築<lb/>
　　石壩以防倒灌<lb/>
<pb n="KR2m0017_WYG_005-31b"/>
上以黄水經過河湖斷無不淤墊之理<lb/>
諭河臣速赴運河籌辦分洩事宜確勘微山湖水深尺<lb/>
　　丈迅速堵築尋以河臣奏報於東西兩壩趕下門<lb/>
　　埽追壓堅實壩臺増長髙厚金門斷流大溜全歸<lb/>
　　引河引河中泓寛深流行迅駛直注六塘河歸海<lb/>
　　四十七年南北兩岸漫口先後合龍又陡蟄三十餘<lb/>
　　丈隨<lb/>
諭阿桂等於上游南岸改築壩工俾得吸溜歸槽令薩<lb/>
<pb n="KR2m0017_WYG_005-32a"/>
　　載於下㳺潘家屯六塘等處展濶去路並挑微山<lb/>
　　湖下顧家莊等處分洩通暢又阿桂等議定自蘭<lb/>
　　陽十二堡至商邨七堡南隄外一百七十餘里另<lb/>
　　築新堤一道並疏挑引渠導河水下注商邱歸正<lb/>
　　河故道入海又奉<lb/>
諭今年春間豫省青龍岡漫口合龍未就遣大學士阿<lb/>
　　桂之子乾清門侍衛阿彌逹前往青海務窮河源<lb/>
　　告祭<lb/>
<pb n="KR2m0017_WYG_005-32b"/>
河神事竣復命並據按定南針繪圖具說呈覽據奏星<lb/>
　宿海西南有一河名阿勒坦郭勒䝉古語阿勒坦即<lb/>
　黄金郭勒即河也此河實係黄河上源其水色黄迴<lb/>
　旋三百餘里穿入星宿海自此合流至貴徳堡水色<lb/>
　全黄始名黄河又阿勒坦郭勒之西有巨石髙數丈<lb/>
　名阿勒坦噶逹素齊老䝉古語噶逹素北極星也齊<lb/>
　老石也其崖壁黄赤色壁上為天池池中流泉噴涌<lb/>
　釃為百道皆作金色入阿勒坦郭勒則真黄河之上<lb/>
<pb n="KR2m0017_WYG_005-33a"/>
　　源也其所奏河源頗為明晰從前康熙四十三年<lb/>
皇祖命侍衛拉錫等往窮河源其時伊等但窮至星宿海<lb/>
　　即指為河源自彼回程復奏而未窮至阿勒坦郭勒<lb/>
　　之黄水尤未窮至阿勒坦噶逹素齊老之真源是以<lb/>
皇祖所降諭㫖并<lb/>
幾暇格物編星宿海一條亦但就拉錫等所奏以鄂敦他<lb/>
　　臘為河源也今既考詢明確較前更加詳晰因賦河<lb/>
　　源詩一篇敘述原委又因漢書河出昆崙之語考之<lb/>
<pb n="KR2m0017_WYG_005-33b"/>
　　於今昆崙當在囘部中囘部諸水皆東注蒲昌海即<lb/>
　　鹽澤也鹽澤之水入地伏流至青海始出而大河之<lb/>
　　水獨黄非昆崙之水伏地至此出而挾星宿海諸水<lb/>
　　為河瀆而何濟水三伏三見此亦一證因於河源詩<lb/>
　　後復加按語為之决疑傳正嗣檢閱宋史河渠志有<lb/>
　　云河繞昆崙之南折而東復繞昆崙之北諸語夫昆<lb/>
　　崙大山也河安能繞其南又繞其北此不待辨而知<lb/>
　　其誣且昆崙在囘部離此萬里誰能移此為青海之<lb/>
<pb n="KR2m0017_WYG_005-34a"/>
　河源既又細閱康熙年間拉錫所具圖於貴徳之西<lb/>
　有三支河名昆都倫乃悟昆都倫者蒙古語謂横也<lb/>
　横即支河之謂此元時舊名謂有三横河入於河蓋<lb/>
　蒙古以横為昆都倫即囘部所謂昆崙山者亦係横<lb/>
　嶺而修名者不觧其故遂牽青海之昆都倫河為囘<lb/>
　部之昆崙山耳既解其疑不可不詳誌因復著讀宋<lb/>
　史河渠志一篇兹更檢元史地理志有河源附録一<lb/>
　卷内稱漢史張騫道西域見二水交流發葱嶺滙鹽<lb/>
<pb n="KR2m0017_WYG_005-34b"/>
　澤伏流千里至積石而再出其所言與朕蒲昌海即<lb/>
　鹽澤之水入地伏流意頗合可見古人考證已有先<lb/>
　得我心者按史記大宛傳云于闐之西水皆西流注<lb/>
　西海其東水東流注鹽澤潛行地下其南則河源出<lb/>
　焉河注中國漢書西域傳于闐國條下所引亦同而<lb/>
　說未詳盡張騫既至蒲昌海則或越過星宿海直至<lb/>
　回部地方或回至星宿海而未尋至阿勒坦郭勒等<lb/>
　處當日還奏必有奏牘或繪圖陳獻而司馬遷班固<lb/>
<pb n="KR2m0017_WYG_005-35a"/>
　紀載弗為備詳始末僅以數語了事致後人無從考<lb/>
　證此作史者之畧也然則武帝紀所云昆崙為河源<lb/>
　本不誤特未詳伏流而出青海之阿勒坦噶逹素而<lb/>
　經星宿海為河源耳至元世祖時遣使窮河源亦但<lb/>
　言至青海之星宿海見有泉百餘泓便指謂河源而<lb/>
　不言其上有阿勒坦噶逹素之黄水又上有蒲昌海<lb/>
　之伏流則仍屬得半而止朕從前為熱河考即言河<lb/>
　源自葱嶺以東之和闐葉爾羌諸水瀦為蒲昌海即<lb/>
<pb n="KR2m0017_WYG_005-35b"/>
　鹽澤䝉古語謂之羅布淖爾伏流地中復出為星宿<lb/>
　海云云今覆閱史記漢書所記河源為之究極原委<lb/>
　則張騫所窮正與今所考訂相合又豈可沒其探本<lb/>
　討源之實乎所有兩漢迄今自正史以及各家河源<lb/>
　辨證諸書允宜通行校閱訂是正訛編輯河源紀略<lb/>
　一書四十九年兩江總督薩載河道總督李奉翰奏<lb/>
　　江南河工預籌修防蓄洩機宜繪圖請<lb/>
示旋<lb/>
<pb n="KR2m0017_WYG_005-36a"/>
諭薩載李奉翰奏江南河工預籌修防蓄洩機宜辦理<lb/>
　工程三處繪圖貼說具奏已於圖内詳晰批示並面<lb/>
　諭該督等遵辦矣天然閘下既舊有引河年乆淤墊<lb/>
　理應一併疏浚深通以備盛漲之年開放分洩自當<lb/>
　首先辦理方為有備無患其所奏外河順黄壩隄工<lb/>
　後深塘用土填平並於迤下佔築新隄一道自應次<lb/>
　第辦理以資保障至該督等所稱髙堰石工子堰尾<lb/>
　土尚矮湏一律加髙培厚一節髙堰石工既經加髙<lb/>
<pb n="KR2m0017_WYG_005-36b"/>
　層數其土堰間有卑矮之處自應一律加髙培厚接<lb/>
　成一勢並應栽種栁樹俾根株盤結更可永逺鞏固<lb/>
　此事與前在海寧令將柴塘石工中間積水溝槽墊<lb/>
　平以資重障之㫖事同一例應定為再次辦理將此<lb/>
　分晰指示該督等其仰體朕意遵照妥辦所需錢糧<lb/>
　著照所請於兩淮運庫内撥用又江西廵撫伊星阿<lb/>
　　奏南昌新建等六縣下游地接鄱湖又當章貢諸<lb/>
　　水之衝而圩隄沖塌田禾被淹請動項修築從之<lb/>
<pb n="KR2m0017_WYG_005-37a"/>
　　五十年大學士阿桂等奏接奉<lb/>
上諭前因桐栢山為淮水發源特諭畢沅詳晰查勘支<lb/>
　流或有淤塞即應設法籌辦兹據畢沅覆奏該處發<lb/>
　源之地河身不甚寛廣易於疏浚倘有需開挖之處<lb/>
　即勘明興工又賈魯惠濟兩河即係淮水支河現在<lb/>
　一律疏瀹江南洪澤湖向藉淮水挹注今淮水發源<lb/>
　之處經畢沅勘明疏瀹將支港小河一律浚導該處<lb/>
　賈魯惠濟二河其下流歸并渦河入淮現在亦加疏<lb/>
<pb n="KR2m0017_WYG_005-37b"/>
　浚俾就通暢并於淮瀆廟䖍申祭告自當仰邀<lb/>
靈佑泉源湧發衆水會歸下游湖水日就充足以助清<lb/>
　敵黄伏查淮河清水禦黄濟運為全河最要關鍵今<lb/>
　　嵗淮水未經大長仰䝉<lb/>
聖明逺照以桐栢山為淮水發源<lb/>
諭令畢沅廣為濬導從此㑹流下注洪湖自必日就充<lb/>
　　足暢出清口永資利賴河南廵撫畢沅奏賈魯河<lb/>
　　即在古汴水發源滎陽之大周山㑹京孛等水經<lb/>
<pb n="KR2m0017_WYG_005-38a"/>
　　鄭州中牟祥符至朱仙鎮下逹尉氏扶溝西華淮<lb/>
　　寧之周家口商水項城沈邱至安徽之潁州正陽<lb/>
　　關入淮又賈魯河自中牟縣西十五里分支為惠<lb/>
　　濟河經祥符陳留把縣睢州柘城淮寧鹿邑至安<lb/>
　　徽亳州金陽河入淮各計四百餘里此河淤塞為<lb/>
　　開封等府屬商販民食攸關今久經淺淤自應及<lb/>
　　時開浚且於水旱年時兼可以資蓄洩從之又雲<lb/>
　　南廵撫劉秉恬疏言滇池在省城之南周圍三百<lb/>
<pb n="KR2m0017_WYG_005-38b"/>
　　餘里受昆明六河之水㑹為巨浸附近昆明呈貢<lb/>
　　晉寧昆陽四州縣環海田疇資以灌溉者不下數<lb/>
　　百萬頃所恃以宣洩者惟在昆陽之海口大河為<lb/>
　　滇池出水咽喉疏通均受其利壅遏即受其害應<lb/>
　　自龍王廟至石龍壩共長二千七十五丈挖深一<lb/>
　　二尺至四五尺不等從之<lb/>
　<lb/>
皇朝通典卷五<lb/>
</p>
<p>
</p>
  </div>
</body>
</text>
</TEI>
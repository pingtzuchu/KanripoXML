<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0017_WYG_083-1a"/>
　欽定四庫全書<lb/>
　皇朝通典卷八十三<lb/>
　　刑<hi>四</hi>
　　　詳讞<lb/>
　　　<hi>臣</hi>等謹按我<lb/>
　　朝紀綱整肅刑讞最詳律法例條既已屢經修定至<lb/>
　　　内外刑官審擬各案俱於年終覆奏時恭候<lb/>
　睿裁無非矜慎用刑惟平惟允所謂辟以止辟而刑期<lb/>
<pb n="KR2m0017_WYG_083-1b"/>
　　　無刑者至詳且盡矣然猶慮有司奉行未當弗克<lb/>
　　　深體<lb/>
　聖懐言明察或失之嚴務矜恤又或失之寛於<lb/>
　上心之鑒空衡平而輕重視人自取者未有得也故自<lb/>
列聖以來<lb/>
訓飭諄諄往覆詳盡我<lb/>
　皇上教戒庶司隨時隨案示之以大中至正之榘不下<lb/>
　　　數千萬言用能詰奸慝除暴亂雪寃抑釋矜疑刑<lb/>
<pb n="KR2m0017_WYG_083-2a"/>
　　　罰清而民服詳讞之效也謹依次編輯於左至於<lb/>
　　　内外問刑官有能批駁覆審及委審接辦而究出<lb/>
　　　實情以成平反信讞者多䝉<lb/>
　特恩奬擢風示百司並列在刑章以昭<lb/>
　　國家祥刑之至意焉<lb/>
　　　天命元年十一月置理政聽訟大臣五人扎爾固<lb/>
　　　齊十人凡有聼斷之事先經扎爾固齊十人審問<lb/>
　　　然後言於五臣五臣再加審問然後言於諸貝勒<lb/>
<pb n="KR2m0017_WYG_083-2b"/>
　　　衆議既定奏明三覆審之恐尚有寃抑令訟者跪<lb/>
上前更詳問之二年七月禁止私行聽斷九月<lb/>
勅諸貝勒詳審罪犯<lb/>
　　　天聰五年七月<lb/>
勅審事先取見證口供六年八月<lb/>
諭八固山額真悉心審斷罪犯<lb/>
　　　崇徳五年閏正月分遣固山額真往各處審理寃<lb/>
　　　獄<lb/>
<pb n="KR2m0017_WYG_083-3a"/>
　　　順治二年二月飭内外刑官察審滯獄閏六月<lb/>
勅刑官研審監候罪犯四年定重犯臨決稱寃之例凡犯<lb/>
　　　人反異原招或家屬代訴稱寃即再與推鞫事果<lb/>
　　　屈枉即同原審官改正如囚犯明稱寃抑不為伸<lb/>
　　　理者分别失入故入論罪十年四月以天旱<lb/>
命内外各衙門清理獄案六月<lb/>
諭朕於政事最重刑獄奏讞本章必再三覆閲每有改正<lb/>
　但慮日有萬幾或一時不及致詳死者不可復生誤者<lb/>
<pb n="KR2m0017_WYG_083-3b"/>
　不可復改此悔此怨咎將誰歸朕志存愛育於飢寒為<lb/>
　盜之民尚許自首遐方未服之衆廣示招徠况於有職<lb/>
　朝臣無知黎庶豈肯陷以刻深致滋寃濫以後問刑衙<lb/>
　門議事大臣問擬人罪務期詳審真情引用本律一切<lb/>
　鉤索羅織悉宜痛革又不得借口故出以致漏網務平<lb/>
　心守法使人不寃以㡬刑措之治又復秋決<lb/>
　　朝審例八月定直𨽻秋審遣刑部司官㑹同督撫審<lb/>
　　　決之例三法司定審擬死罪議同者合具勘語不<lb/>
<pb n="KR2m0017_WYG_083-4a"/>
　　　同者各具勘語之例十一年七月<lb/>
勅各省詳勘見審重囚以可矜可疑者奏聞定奪八月令<lb/>
　　　各省刑官將已結未結大獄嵗終造冊進<lb/>
呈十月<lb/>
諭凡重囚經三法司定議後議政王貝勒大臣再行詳議<lb/>
　　　十二年六月<lb/>
諭朕覽法司奏章議決重囚日五六人或十餘人念兹愚<lb/>
　氓兵戈災祲之後復罹法網深可憫惻爾等刑名衙門<lb/>
<pb n="KR2m0017_WYG_083-4b"/>
　將現監未結重案悉心清理原情準法務求平允但不<lb/>
　得故縱市恩仍傳諭各省督撫申戒所屬不得羅織刻<lb/>
　覈負朕好生至意十一月<lb/>
諭三法司核擬死罪必面同研審不得但用文移往復定<lb/>
　　　凡遇卹刑之年未經差官審録者督撫不得竟自<lb/>
　　　審決十三年十月<lb/>
諭上年暫停秋決今年朝審應決人犯甚衆但其中情罪<lb/>
　輕重不同或仍有可矜可疑者當行減等著多羅安郡<lb/>
<pb n="KR2m0017_WYG_083-5a"/>
　王岳樂同索厄費揚古額巴黒蔣赫徳科爾坤車克圖<lb/>
　海胡兆龍再加詳審分别確議十五年十月定各省秋<lb/>
　　　審分别應決緩決並可矜可疑三項於霜降前奏<lb/>
　　　請<lb/>
定奪之例十七年十二月定嚴冬盛暑清理刑獄之例<lb/>
　　　<hi>臣</hi>等謹按刑者所以卹民命也我<lb/>
世祖章皇帝矜恤羣黎首重庶獄爰書所定反覆再三開<lb/>
　　　自新之途廣招徠之路吏無織羅獄鮮繫纍刑措<lb/>
<pb n="KR2m0017_WYG_083-5b"/>
　　　之風臻於上理書所稱好生之徳洽於民心者於<lb/>
　　　斯見矣<lb/>
　　　康熙元年三月定録供不全引律不確之禁四年<lb/>
　　　十月刑部議霜降後冬至前續到案件該督撫即<lb/>
　　　陸續審明具題照例辦理如已過冬至該督撫題<lb/>
　　　明仍行監候俟明年秋審七年十月定<lb/>
　　朝審獄冊法司人各一冊查閲九年正月<lb/>
命刑部詳勘盜案三月以天旱<lb/>
<pb n="KR2m0017_WYG_083-6a"/>
諭問刑衙門一切獄訟務期平允得情速審速結勿得株<lb/>
　累無辜久淹羈禁十一年六月<lb/>
命大學士㑹同三法司詳審重囚<hi>謹按十七年五月復以天時炎暑舉行是例二</hi>
　　　<hi>十五年六月亦如之</hi>十二年八月<lb/>
諭刑部嗣後朝審㑹議緩決可矜可疑諸案仍如常啟奏<lb/>
　外其情實重犯别用黄冊彚列罪狀及司名並犯人旗<lb/>
　分佐領年貌姓名開列於前其情罪仍分晰開載於後<lb/>
　　　十一月定秋審冊籍限七月十五日以前到部之<lb/>
<pb n="KR2m0017_WYG_083-6b"/>
　　　例十四年五月以天旱<lb/>
命内大臣㑹同三法司詳審重囚<hi>謹按七年五月八年六月並以雨澤愆期</hi>
　　　<hi>十命内大臣㑹同刑部詳審重四嗣十六年六月十  八年四月二十五年閏四月二十六年四月二</hi>
　　　<hi>八年閏三月悉如是年之例</hi>十六年七月定各省秋審繕冊送<lb/>
　　　京覆覈之例十二月定盜案已滿三年歸秋審完<lb/>
　　　結之例十七年定秋審事件止照原題定擬勿得<lb/>
　　　將案内牽連及被害之人重提質審十八年三月<lb/>
　　　詳審自首同行為盜而非手刄人者應從依律論<lb/>
<pb n="KR2m0017_WYG_083-7a"/>
　　　罪之議四月以天旱<lb/>
命内大臣㑹同三法司詳審重囚遣司官分往直省㑹同<lb/>
　撫臬審録二十年正月<lb/>
諭三法司帝王以徳化民以刑弼教必聽斷明允擬議持<lb/>
　平乃能使民無寃抑可幾刑措之風近覽法司章奏議<lb/>
　決重犯甚多或愚民無知身蹈法網或由教化未孚或<lb/>
　為饑寒所迫以致習俗日偷愍不畏法每念及此深為<lb/>
　憫惻在外督撫臬司及問刑各官審理重案有律例未<lb/>
<pb n="KR2m0017_WYG_083-7b"/>
　諳定擬失當草率完結者有謬執已見改竄供招深文<lb/>
　羅織者有偏私索詐受囑狥情顛倒是非者有一於此<lb/>
　民枉何由得申以後著嚴加申飭内外問刑各衙門務<lb/>
　期原情準法協於至當不得故縱市恩亦不得苛刻失<lb/>
　入加意詳刑副朕欽恤民命之意二十一年六月<lb/>
命刑部清理獄囚凡應速結事情即為歸結<hi>謹按二十五年六月照此</hi>
　　　<hi>例行</hi>二十二年三月<lb/>
諭刑部問刑衙門期於審鞫精詳讞決平允而後民情悅<lb/>
<pb n="KR2m0017_WYG_083-8a"/>
　服寃抑畢伸近見爾部審理大小事件每多草率因循<lb/>
　瞻狥舛錯如聽訟之時兩造是非自應分别定案因意<lb/>
　有偏私往往不問曲直勒令和息或逼撤原狀含糊完<lb/>
　結以致奸頑倖免良善含寃至於審員謬執已見聽斷<lb/>
　不公或更改口詞圖遂私意或恐嚇犯證不令直供或<lb/>
　妄肆株連稽延月日或怠玩疎忽茍且告竣此等弊端<lb/>
　難以枚舉嗣後堂司各官俱著洗心滌慮一切刑名事<lb/>
　務令情法允協無枉無縱以副委任之意二十三年四<lb/>
<pb n="KR2m0017_WYG_083-8b"/>
　　　月<lb/>
命大學士尚書等審理刑部重犯二十四年十一月<lb/>
敕法司詳審秋決人犯二十五年六月<lb/>
命内外法司詳審重囚果可矜疑照例減等七月<lb/>
諭刑部刑獄民命攸闗聴斷雖貴精詳而案牘務無留滯<lb/>
　庶事得速竣民免株連向來凡朔一二日及齋戒日期<lb/>
　不理刑名因而案件間有停積恐聽審人犯久候拖累<lb/>
　覆核事件遷延滋弊嗣後遇前項日期除循例不行刑<lb/>
<pb n="KR2m0017_WYG_083-9a"/>
　外其餘照常章疏事件仍行審理啟奏務期獄無稽緩<lb/>
　案得早清以副朕明慎用刑之至意二十七年十月定<lb/>
　　　御史詳閲供招限三日説堂之例三十六年十一<lb/>
　　　月髙陽縣民張三等坐盜論罪<lb/>
上以情有可疑遣官覆審張三等實非真盜釋之三十七<lb/>
　　　年十一月<lb/>
上遣内地官員教導䝉古王等審理彼處盜案㑹同聽斷<lb/>
　　　並<lb/>
<pb n="KR2m0017_WYG_083-9b"/>
諭加意鞫訊不得妄殺無辜三十九年九月<lb/>
諭州縣取原供時雖不得情亦必飾詞以詳上司覆審然<lb/>
　後到部即有寃抑部内何由周知凡為州縣者遇刑獄<lb/>
　之事初次不能審出實情及上司批駁後審出不妨改<lb/>
　正若明知已誤又復隠諱則必致有寃抑矣又定部駁<lb/>
　　　審案另委員覆審將原審不明之官議處例四十<lb/>
　　　七年二月<lb/>
上遣户部侍郎穆丹審浙江大嵐山賊案恐賊犯妄扳平<lb/>
<pb n="KR2m0017_WYG_083-10a"/>
　　　人富户貪官奸役借行嚇詐<lb/>
親書諭㫖令察審時毋得恐嚇良民以致失所並<lb/>
諭除賊犯正身外株連人等用刑尤宜謹慎南人愚弱一<lb/>
　遇嚴刑即行招認不復得脱矣五十年七月刑部察審<lb/>
　　　山西民陳四等聚衆搶擄一案奉<lb/>
㫖此案部議甚謬陳四等供稱康熙四十四四十五兩年<lb/>
　因本省歉收不能度日於康熙四十六年自山西帯婦<lb/>
　女及親戚一百三十餘口逃荒至陜西康熙四十八年<lb/>
<pb n="KR2m0017_WYG_083-10b"/>
　至河南由河南流移湖廣貴州此等言語顯係欺誑<lb/>
　自朕巡陜西等省以來每年俱係大有陳四等何曽遭遇<lb/>
　饑饉若果係流移饑民自應徒步荷擔沿途乞食為何<lb/>
　乗騾馬手執刀鎗器械繞行各省且如許人衆飄流數<lb/>
　載每日口糧若干喂馬草料若干俱從何處得來謂之<lb/>
　流民可乎部議將陳四等妻子各發回原籍安置伊等<lb/>
　離家多年發回無産業度日更撥何處地畝與之耕種<lb/>
　於此等處並不詳審濫援今年四月釋放監禁罪人之<lb/>
<pb n="KR2m0017_WYG_083-11a"/>
　例朦混議奏可乎尋定陳四斬決為從陳六等三十六<lb/>
　　　人及婦女三十六口分别發往伯都訥寧古塔墨<lb/>
　　　爾根黒龍江給披甲人為奴各該省督撫並經過<lb/>
　　　之地方府州縣各官降革有差五十三年十月<lb/>
勅刑部秋審奏章毋得繁複定秋審緩決之案照舊聲明<lb/>
　　　情由五十五年七月定㑹審八旗命案之例五十<lb/>
　　　七年八月定部駁審案督撫徇庇不行改正處分<lb/>
　　　五十九年十月<lb/>
<pb n="KR2m0017_WYG_083-11b"/>
諭朝審情實人犯内有遇赦免者有不應赦免者若不詳<lb/>
　察分别則明年或遇赦詔將伊等於赦詔前混行正法<lb/>
　殊屬可矜著九卿科道㑹議除照常不赦罪犯外其餘<lb/>
　逐一詳覈分别具奏<lb/>
　　　<hi>臣</hi>等謹按斷獄之弊有二或失之嚴或失之縱在<lb/>
　　　酷吏以深文周内為能而矯枉過正者又復故為<lb/>
　　　寛大立意姑容不知寛縱之害與酷虐等其民之<lb/>
　　　死於狎玩與死於網羅無二致也我<lb/>
<pb n="KR2m0017_WYG_083-12a"/>
聖祖仁皇帝哀矜庶獄務持明允不使奸頑倖免良善含<lb/>
　　　寃真以仁育以義正者矣<lb/>
　　　雍正元年正月<lb/>
諭直省大小獄訟民命所闗國家各設按察使以専掌之<lb/>
　一切州縣申詳至爾司而獄成凡督撫達部題奏事件<lb/>
　皆由爾司定案任豈不重與國家定律所以弼教非以<lb/>
　厲民是故嚴立刑書防其或罹於法及至斷獄又條分<lb/>
　縷晰思以曲全其生今或情例相違牽合文法以納民<lb/>
<pb n="KR2m0017_WYG_083-12b"/>
　於網或有兩例並見輒上下其手以自遂其私安得無<lb/>
　寃獄哉夫折獄憑口供而平反憑案卷今法吏不求得<lb/>
　情惟求完結州縣案卷之申詳於爾司者多鍛鍊口供<lb/>
　附於律例冀免爾司之駁查爾司之詳督撫督撫之揭<lb/>
　部院者又加文致冀免三法司之駁查口供案卷如是<lb/>
　寃抑何從平反咎在聽斷之初心原非欲必得其情也<lb/>
　今既釐剔宿弊歸於明允毋得因循故事自墮奸欺至<lb/>
　納賄出入人罪於法尤重爾司其正已率下使法無枉<lb/>
<pb n="KR2m0017_WYG_083-13a"/>
　撓庶幾刑措之風六月復熱審舊例二年三月<lb/>
敕部臣詳慎刑獄四月定各省秋審具題法司照<lb/>
　　朝審之例三覆具奏六月刑部等衙門奏准兩廣總<lb/>
　　　督孔毓珣奏生員陳為翰打死何壯深擬絞監候<lb/>
　　　秋後處決奉<lb/>
上諭此事尚未審得實情何壯深係陳為翰種地交租之<lb/>
　人斷無先動手打陳為翰之理陳為翰定係劣衿倚仗<lb/>
　威勢將何壯深踢死此事著交與巡撫李紱務必審出<lb/>
<pb n="KR2m0017_WYG_083-13b"/>
　實情具奏若不審出實情朕必另行遣官往審再將陳<lb/>
　為翰考取増生之學道與現管之教官一併查奏從前<lb/>
　朕因僧人係皈依佛教行善之流豈可毆人致死曽特<lb/>
　降諭㫖著定治罪之例夫皈依佛教之人尚不可任其<lb/>
　毆人致死况在聖門讀書之人乎既讀書而欺凌百姓<lb/>
　毆人致死實大有玷於斯文不可照常人例論嗣後有<lb/>
　生員欺凌百姓毆人致死者作何加等治罪之處該部<lb/>
　㑹同九卿定議具奏旋經三法司奏此案該撫仍照鬭<lb/>
<pb n="KR2m0017_WYG_083-14a"/>
　　　毆殺人例擬絞監候具題應改為斬監候奉<lb/>
㫖朕駁審陳為翰一案該撫審出實情仍照前擬具題而<lb/>
　該部又欲駁重朕籌之再四若依部駁恐將來督撫等<lb/>
　俱有意迎合而事情委曲有所未盡若仍照該撫所議<lb/>
　又恐將來督撫等堅執前見不肯改易朦朧結案二者<lb/>
　皆於法不得其平朕重慎讞獄期於盡善無弊此案著<lb/>
　九卿等㑹同詳議尋議照鬬毆殺人律擬絞監候七月<lb/>
諭嗣後具題案内有一人而兩案犯罪前案罪輕後案審<lb/>
<pb n="KR2m0017_WYG_083-14b"/>
　明從重歸結者至後案題結之日仍將前案輕罪叙入<lb/>
　然後就本案重罪按律定擬如前已擬重罪後案罪輕<lb/>
　亦必將前案重罪聲明仍歸前案定擬如有數案犯罪<lb/>
　者亦必將各案所擬俱簡明叙入最後題結本章内三<lb/>
　　　年正月<lb/>
命刑部清理獄囚十月<lb/>
命法司詳閲緩決招冊又<lb/>
諭刑部今年情實人犯招冊朕細加閲看將其中情罪有<lb/>
<pb n="KR2m0017_WYG_083-15a"/>
　一綫可原者已降㫖分别發落緩決人犯招冊昨亦逐<lb/>
　一閲看見九卿所定尚有未協著將原冊細心酌量於<lb/>
　數日内候㫖十一月<lb/>
諭嗣後遇有盜案務將案内之悍惡實在為盜及被人誘<lb/>
　脅或迫於饑寒要非素行為盜之處一一分註明白於<lb/>
　疏内聲明候定五年六月河南巡撫田文鏡題胡大保<lb/>
　　　强行雞姦致死人命擬斬立決法司改擬監候奉<lb/>
㫖不肖惡徒因雞姦不從勒死人命有何可矜疑而反從<lb/>
<pb n="KR2m0017_WYG_083-15b"/>
　未減若以其未成姦而改為監候則視雞姦為重而轉<lb/>
　視人命為輕矣有是理乎田文鏡具題之案經朕御覽<lb/>
　者尚敢意為輕重若此則凡外省咨文由部自行定奪<lb/>
　者其輕重任意又可知矣嗣後督撫咨文到部而各部<lb/>
　駁詰非理者准該督撫宻摺奏聞八月<lb/>
諭刑部李茂卿打死胡君彩一案若非爾部駁令覆審則<lb/>
　兇犯李茂卿脫然無罪而屍親胡君星反坐以誣告擬<lb/>
　流不惟是非失實亦且寃抑莫伸矣今駁回覆審該撫<lb/>
<pb n="KR2m0017_WYG_083-16a"/>
　将一切實情審出李茂卿擬絞監候方成信讞似此定<lb/>
　稿司官若不量加奬勵則將來辦事實心之員何由鼓<lb/>
　勵嗣後此等事件司官能細心究核駁令覆審改正者<lb/>
　應量加議叙若有妄行苛駁者亦當加以懲戒六年正<lb/>
　　　月<lb/>
敕審擬罪案毋得律例兩引九月<lb/>
命大學士三法司九卿㑹同詳查各省緩決人犯確議分<lb/>
　别具奏其特㫖治罪之案亦令詳查妥議七年五月<lb/>
<pb n="KR2m0017_WYG_083-16b"/>
諭朕慎重刑獄秋審朝審悉令三覆奏聞今思每日所進<lb/>
　本内有擬以極典及斬絞立決之犯其情罪俱屬重大<lb/>
　律無可寛然朕猶欲慎審而後置之於法此後如此等<lb/>
　本章已閲過票簽交與本房者著批本官照三覆奏之<lb/>
　例進呈三次候朕再加詳閲然後批發八年十月<lb/>
諭各省命案其應輕應重朕確有所見者即降㫖定奪若<lb/>
　其情罪在疑似之間而擬罪在可輕可重之際朕心不<lb/>
　能即定者方交與九卿定議以期平允乃往往見九卿<lb/>
<pb n="KR2m0017_WYG_083-17a"/>
　定議概以減等發落覆奏如此則朕何不即令減等而<lb/>
　必多此曲折乎向後務期權衡允當寛嚴適中以副朕<lb/>
　明罰敕法之至意十一年二月以天旱<lb/>
諭刑部大小事件應完結者完結應改正者改正種種弊<lb/>
　端徹底釐剔務期正本清源毋再因循玩忽六月定法<lb/>
　　　司親赴㑹審及<lb/>
　　朝審秋審之例九月<lb/>
諭刑部曰諸臣所進招冊俱經細加斟酌擬定情實但此<lb/>
<pb n="KR2m0017_WYG_083-17b"/>
　内有一線可生之機爾等亦當陳奏在前日定擬情實<lb/>
　自是執法在此刻勾到商酌倘有可寛又當原情斷不<lb/>
　可因已定情實欲符前奏難於更改遂隠黙不復再奏<lb/>
　執法原情總歸於大公至正而已十月<lb/>
諭各省秋審有不應緩決之案經九卿改情實者甚多如<lb/>
　各省督撫臬司執法科罪而九卿核情平反或九卿㨿<lb/>
　法定議而朕酌奪從寛如此方合政體豈有執法之官<lb/>
　而任意於法外徇縱者乎今九卿雖行改正然不明白<lb/>
<pb n="KR2m0017_WYG_083-18a"/>
　曉諭督撫臬司或謂九卿定擬務從苛刻稍存迎合之<lb/>
　意遂以可矜可疑之案概以情實奏讞其流弊尤不可<lb/>
　言著將改正各案逐一查明通行申飭俾後悉心定擬<lb/>
　稱朕明刑欽恤之至意十二年九月<lb/>
諭嗣後秋審案件有應改而不改及不應改而妄改者從<lb/>
　重議處若意見或有不同准兩議陳奏請㫖定奪即衆<lb/>
　人皆同而一人獨異者亦准陳奏十三年閏四月禁革<lb/>
　　　各省秋審陋習<lb/>
<pb n="KR2m0017_WYG_083-18b"/>
　　　<hi>臣</hi>等謹按五刑之制合理準情一成不易我<lb/>
世宗憲皇帝明罰敕法惟允惟平於淫凶之徒則立致典<lb/>
　　　刑而其中有一綫可原者則必至再至三以期無<lb/>
　　　枉不以衆惡而不察不以獨異而見非整飭憲章<lb/>
　　　掃除宿弊其要總歸於天理人情之至而已矣<lb/>
　　　九月<lb/>
　皇上御極十月<lb/>
　敕法司詳察直省獄詞擬罪未妥者另議奏聞<lb/>
<pb n="KR2m0017_WYG_083-19a"/>
　　乾隆元年四月定委驗屍傷州縣官實能往驗輙<lb/>
　　委佐貳等官者議處例三年三月以天旱<lb/>
命刑部將拘禁枷號人犯分别詳審四月<lb/>
命王大臣㑹同刑部詳審不赦罪囚及屢經緩決人犯<lb/>
　　四年八月禁州縣訟詞不得混行批委鄉地查覆<lb/>
　　十月<lb/>
諭河南秋審各案九卿從該撫所擬情實内改入緩決<lb/>
　者十六起可矜内改入緩決者十五起夫讞獄貴得<lb/>
<pb n="KR2m0017_WYG_083-19b"/>
　其平必合平人心之同方不愧明允之義雖其間所<lb/>
　犯情罪不一彼此輕重之間亦有介於疑似者内外<lb/>
　大臣意見不能一轍然一省改輕改重者至三十餘<lb/>
　起則非人心之大同可見矣可傳諭尹㑹一向後辦<lb/>
　理刑名必揆情度理務期允當以成信讞五年三月<lb/>
　　定承審官失出失入經上司駁回按律改正免其<lb/>
　　糾㕘若固執原擬另委别員審出或已經咨題完<lb/>
　　結後復查出照例議處如委員逢迎遷就後經發<lb/>
<pb n="KR2m0017_WYG_083-20a"/>
　　覺亦照例議處九月<lb/>
諭盜賊中狡猾者多平日窩夥不肯實供每誣扳素封<lb/>
　之家及向有嫌隙之人以圖陷害而捕役索詐弊端<lb/>
　百出縱審出誣扳實情准予省釋而被拘候審已不<lb/>
　勝擾累矣各省臬司為刑名總滙當檄行所屬凡盜<lb/>
　賊供扳窩夥必先訊有確據方可拘挐隨到隨審如<lb/>
　係誣扳立即省釋並將誣良之盜賊先行重懲以免<lb/>
　再有誣扳七年九月<lb/>
<pb n="KR2m0017_WYG_083-20b"/>
諭節烈之婦祀於其鄉所以旌善端化樹之風聲也其<lb/>
　致死本婦之犯法無可貸是以乾隆五年福建秋審<lb/>
　蕭充一案該撫擬情實九卿改為緩決朕曽降㫖申<lb/>
　飭葢以烈婦之死由於該犯之調戲若輕入緩決非<lb/>
　所以重名教而端民俗也今值九卿秋審之時其在<lb/>
　蕭充以前定為緩決之案此畨無庸改為情實其在<lb/>
　乾隆五年以後此等案件各省多入情實九卿執法<lb/>
　自不得輕擬但强姦未成本婦因調姦而羞忿自盡<lb/>
<pb n="KR2m0017_WYG_083-21a"/>
　其中情形不一朕辦理勾到之時自有權衡如果有<lb/>
　一綫可寛仍當免勾既經一次勾到之後下年即可<lb/>
　改為緩決如係停止勾決之年入情實者下年不得<lb/>
　即改緩決十一月<lb/>
諭今年朝審秋審情實案件因兩年停刑是以勾決者<lb/>
　較往時為多此皆九卿公同議定之成讞朕於刑部<lb/>
　進招冊之後逐加詳閲及勾到時又與大學士刑部<lb/>
　堂官等再三推究凡有一綫可生者姑且從緩必求<lb/>
<pb n="KR2m0017_WYG_083-21b"/>
　其生而不得然後置之於法在朕心惟期至當至平<lb/>
　並非有意從嚴但恐外省督撫見今年勾決之<lb/>
　人稍多遂妄臆朕意在嚴承辦刑獄相率而趨<lb/>
　於苛核則大違朕之本懷若見此諭或見以朕<lb/>
　意在寛相率而流於姑息則更非明允之道特<lb/>
　頒此㫖諭各省督撫知之八年七月定熱審人<lb/>
　　犯臨期稱寃即改正具題令法司再行確勘<lb/>
　　之例十二年八月<lb/>
<pb n="KR2m0017_WYG_083-22a"/>
諭貪婪侵盜之員上侵國帑下朘民脂實屬法所難宥<lb/>
　是以國家定制擬以斬絞重罪使共知儆惕因律内<lb/>
　載有分年減等逾限不完仍照原擬監追之語至秋<lb/>
　審時概入緩決外而督撫内而法司習為當然初不<lb/>
　計二限已滿既入秋審自當擬以本罪在本犯亦恃<lb/>
　其斷不擬入情實以致心無顧忌不知立限減等原<lb/>
　屬法外之仁至限滿不完則是明知不死更欲保其<lb/>
　身家此等藐法無耻之徒即應照原擬明正其罪嗣<lb/>
<pb n="KR2m0017_WYG_083-22b"/>
　後此等二限已滿照原擬監追之犯九卿於秋審時<lb/>
　核其情罪應入情實者即入於情實案内以彰國法<lb/>
　朕於勾到日再為酌奪十四年十月改定秋審三覆<lb/>
　　奏之列又定審職官罪案另冊進<lb/>
　呈之例十六年十月九卿㑹核湖廣秋審本内斬犯<lb/>
　　滕有伯原擬情實以其救母情切改入緩決奉<lb/>
諭滕有伯棍格致斃大功服兄從前三法司按律擬斬<lb/>
　立決經朕降㫖改為監候是該犯救母情切之處已<lb/>
<pb n="KR2m0017_WYG_083-23a"/>
　邀格外寛典矣若於秋審時復擬緩決僅虚予以重<lb/>
　辟罪名久且入於輕減之列是乃輕視倫紀豈明刑<lb/>
　弼教之意此端一開將使挾讐干犯者轉以父母為<lb/>
　起釁之由得肆其毒手愚民益無畏懼嗣後由立決<lb/>
　改擬監候人犯俱應入於情實勾到時即或原情免<lb/>
　勾下次亦應仍入情實或情節果輕免勾數次之後<lb/>
　遇特㫖寛減則可耳十七年二月廣東巡撫蘇昌審<lb/>
　　題曲江縣民陳茂昌戳傷小功服叔陳丙林身死<lb/>
<pb n="KR2m0017_WYG_083-23b"/>
　　擬斬立決聲明該犯救母情切致傷服叔刑部照<lb/>
　　例夾籖請<lb/>
㫖奉<lb/>
諭陳茂昌著即處斬此案陳丙林與陳氏互毆已受多<lb/>
　傷該犯勢非危急託言救䕶輙將服叔戳斃前經降<lb/>
　㫖以父毆叔而子助父以斃叔不得謂救父此正母<lb/>
　毆叔而子助母以斃叔不得謂之救母也蘇昌率請<lb/>
　聲叙著交部察議又刑部查奏命盜等案因贓跡未<lb/>
<pb n="KR2m0017_WYG_083-24a"/>
　　眀監候待質者共五十七案奉<lb/>
諭嗣後内外問刑衙門各宜迅速辦理應緝挐者上𦂳<lb/>
　緝挐應定擬者即行定擬勿致塵案日積若本非難<lb/>
　結之案承審各官不能審出實情惟以監侯待質為<lb/>
　遷延時日之計且冀得邀免處分希冀録叙該堂官<lb/>
　督撫察出即嚴行㕘處九月<lb/>
諭各省由立決改監候人犯均係服制攸闗其改擬監<lb/>
　候已屬原情酌減若秋審時入於緩決則減之又減<lb/>
<pb n="KR2m0017_WYG_083-24b"/>
　殊非慎重倫常明刑弼教之意是以上年降㫖令概<lb/>
　入情實此其中情節多端但散在各省招冊中有勾<lb/>
　決者有未勾決者或未悉朕輕重權衡反滋疑議著<lb/>
　該部將此等案犯彚為一冊先期進呈候勾其有應<lb/>
　宥者亦可即予減等發落十八年五月<lb/>
敕法司讞獄迹涉兩是者不妨各抒所見候朕酌奪九<lb/>
　　月<lb/>
命大學士㑹同刑部覆勘歴次秋審情實未勾案情十<lb/>
<pb n="KR2m0017_WYG_083-25a"/>
　　月<lb/>
諭向來外省辦理刑名每存姑息之見即有闗倫常亦<lb/>
　多遷就率謂釁由死者或作兇徒以無心架格或兩<lb/>
　相凑合用力過猛此婦寺之仁究之展轉達部仍歸<lb/>
　按律定擬即如山西省陸三傑因受分田宅蕩賣無<lb/>
　餘乗父病垂危仍索分田地伊叔陸應唐忿責用小<lb/>
　刀扎傷陸三傑額顱陸三傑奪刀回扎致斃胞叔陸<lb/>
　應唐悖倫滅理莫此為甚乃該撫本内所叙案情則<lb/>
<pb n="KR2m0017_WYG_083-25b"/>
　云陸三傑用刀恐嚇陸應唐搶刀勢猛以致扎殺等<lb/>
　語是陸應唐反為應死之人矣承辦之府縣臬司及<lb/>
　該撫豈不知陸三傑罪在不宥而習慣自然以書吏<lb/>
　取供故套為當然不知改正則實有可矜情節者將<lb/>
　致魚目不明矣著嚴飭行嗣後如仍有似此者從重<lb/>
　議處<lb/>
　　<hi>臣</hi>等謹按刑所以弼教况人倫之至大者乎若託<lb/>
　　以救母情急之説即得邀末減誠有如<lb/>
<pb n="KR2m0017_WYG_083-26a"/>
聖諭所云此端一開將使挾讐干犯者轉以父母為起<lb/>
　　釁之由得以肆其毒手愚民益無畏懼矣我<lb/>
皇上維持風化凡有闗於倫常之案若藉詞巧飾如十<lb/>
　　七年陳丙林一案則立正典刑亦有涉於情急救<lb/>
　　䕶如十六年滕有伯一案則改為緩決而入於秋<lb/>
　　審情實又以此中情節多端散見各省招冊中或<lb/>
　　予勾或停勾恐未悉輕重權衡反滋疑惑<lb/>
特諭部臣於秋審時將各省似此類者彚為一冊先期<lb/>
<pb n="KR2m0017_WYG_083-26b"/>
　　進<lb/>
　呈候勾其有可宥者即減等發落至是復<lb/>
敕示中外嚴遷就迴䕶處分書吏取供故套於人心風<lb/>
　　俗之源弼教明刑之意至詳且備矣<lb/>
　　十九年閏四月定重罪案犯未准部覆一體入秋<lb/>
　　審之例又兩廣總督班第奏擬私雕假印之犯照<lb/>
　　光棍為首例斬決奉<lb/>
諭私雕假印固屬藐法但所犯止於撞騙財物按律斬<lb/>
<pb n="KR2m0017_WYG_083-27a"/>
　候已足蔽辜乃照光棍為首例擬斬立決存心觀望<lb/>
　大失輕重之宜著嚴行申飭二十二年六月<lb/>
諭律載鬬毆殺人均應擬絞而案情輕重逈異如係彼<lb/>
　此互毆致斃正與鬬毆律意相符若其人並未還毆<lb/>
　而逞兇肆毆以致殞命其去故殺一間耳即如刑部<lb/>
　審擬李四毆傷張氏身故縁張氏索欠詈罵該犯拳<lb/>
　毆跌地復連踢重傷致死張氏索欠不與而罵人之<lb/>
　常情並未與毆而李四直不欲償其宿逋毒毆斃命<lb/>
<pb n="KR2m0017_WYG_083-27b"/>
　即謂釁起一時情非故謀安得謂之鬬毆殺乎嗣後<lb/>
　如遇有此等情節較重者秋審時俱當擬入情實或<lb/>
　有類此而情輕者即量從寛典亦祗可歸入緩決斷<lb/>
　不應在可矜可疑之例庶兇徒知儆正辟以止辟之<lb/>
　意九月<lb/>
諭嗣後官犯無論情實緩決概行粘簽聲明十二月部<lb/>
　　議官犯李春明因買地𦵏親發掘義塚應擬絞監<lb/>
　　候補入本年秋審情實奉<lb/>
<pb n="KR2m0017_WYG_083-28a"/>
㫖情實官犯令補入本年秋審此専指貪酷敗檢侵虧<lb/>
　狼籍及有心狡詐不盡臣職者而言若此等尋常私<lb/>
　罪非法難姑待者可比李春明著監候以俟明年秋<lb/>
　審嗣後有似此者該部照此辦理著為例二十五年<lb/>
　　五月部議題覆江蘇廵撫陳宏謀審擬故殺小功<lb/>
　　服母姨之蔣汝才斬候不足蔽辜並未將該撫原<lb/>
　　擬駁回另審遽行改擬斬決完結奉<lb/>
諭朕憶前因法司改輕改重之條曽經分别降㫖該部<lb/>
<pb n="KR2m0017_WYG_083-28b"/>
　於此案所辦殊未合例如前㫖云督撫等擬罪過輕<lb/>
　而部議應從重者自應駁令再審今該部以該犯既<lb/>
　竊其衣復害其命與竊賊臨時殺死事主者同科罪<lb/>
　應斬決而該撫僅擬斬候不足蔽辜正與由輕適重<lb/>
　應行駁審之㫖脗合無疑至後條所云如擬罪過重<lb/>
　而部議從輕者若情節顯然該部所見既確即改擬<lb/>
　題覆不必駁審是乃専指由重適輕而言使其中有<lb/>
　情節未明者固當駁回另審且此等非謀逆大案不<lb/>
<pb n="KR2m0017_WYG_083-29a"/>
　容姑待者比即俟另審題覆亦未為遲此本著照例<lb/>
　駁審十月<lb/>
諭秋審情實招冊内有案犯定讞時已逾該省熱審之<lb/>
　期而九卿秋審即提入本年冊内請勾者此雖該犯<lb/>
　情罪重大法無可緩但朕詳閲招冊見其中情罪等<lb/>
　差尚有應行區别者如一人連斃二命暨妖言惑衆<lb/>
　傳習符咒並官員侵漁帑項勒斂民財之類非殘忍<lb/>
　已極即有闗於民俗官方自不得不早正典刑以昭<lb/>
<pb n="KR2m0017_WYG_083-29b"/>
　炯戒至尋常謀故等案定案限期適在秋審後此亦<lb/>
　時㑹偶值自可令其幸延一年之生何必亟亟為也<lb/>
　朕辦理庶政從不預存成見惟斟酌情理期適當於<lb/>
　協中之治而已十一月酌定秋審緩決人犯解審二<lb/>
　　次後如情罪無可更定者止叙由詳報具題不必<lb/>
　　復行提審其曽擬情實未經勾決之犯及前擬情<lb/>
　　實并緩決人犯内情可矜疑者仍照例三次飭提<lb/>
　　觧省二十六年九月法司㑹審廣西省命犯陳布<lb/>
<pb n="KR2m0017_WYG_083-30a"/>
　　統案内之從犯陳父悔部議改入情實副都御史<lb/>
　　竇光鼐以陳父悔毆傷鄧亞弄實非有心致死簽<lb/>
　　商紛駁且欲將故殺之陳布統改入緩決刑部以<lb/>
　　立意兩擬經大學士遵<lb/>
㫖詳核秉公定擬具奏得<lb/>
㫖陳布統雖防竊起釁而一聞黄父亦放火燒村之語<lb/>
　有意連戳斃命實屬故殺其應情實何疑至陳父悔<lb/>
　之加毆鄧亞弄骨折其傷雖重要非有心致死即令<lb/>
<pb n="KR2m0017_WYG_083-30b"/>
　改入情實朕亦不即予勾刑部所議原未免過當乃<lb/>
　竇光鼐因欲争一緩決輒轉輾自生枝節以㑹讞大<lb/>
　典不肯平心商確徒用筆舌相攻任意謾罵不持有<lb/>
　乖政體而分門樹幟之風尤不可不防其漸尋奉<lb/>
㫖交部嚴察議奏刑部堂官並著察議二十七年閏五<lb/>
　　月<lb/>
敕問刑衙門臨事詳察案情勿逞已見増改舊章十月<lb/>
諭今日勾到河南省情實招冊内有智洪義因父智順<lb/>
<pb n="KR2m0017_WYG_083-31a"/>
　被趙二毆死趙二已擬絞候智洪義藉言報讐輒殺<lb/>
　其子趙倉律擬斬候九卿及閣臣以趙二業已減流<lb/>
　將智洪義可否改入緩決之處夾簽聲明意雖近似<lb/>
　於事理猶未剖晰至當儒生拘牽春秋復讐之説如<lb/>
　唐陳子昻甚至欲以一時旌誅並行固為乖誕即韓<lb/>
　愈栁宗元號稱善駁大率不越以其父死於法不死<lb/>
　於法為斷殊不知其父已死於法則固無可復之讐<lb/>
　即不死於法亦必其相鬭而殺者其情固可矜而其<lb/>
<pb n="KR2m0017_WYG_083-31b"/>
　死無可寛亦無可復之讐也乃其子仍推刄讐人之<lb/>
　胷亦豈春秋之法所當予此在唐代刑政懈弛其說<lb/>
　尚不能無弊况我朝百餘年來明罰敕法審慎周詳<lb/>
　豈可使生殺不闗讞司而一介不逞之徒竟爾私行<lb/>
　報復其可乎且智洪義謀殺趙倉時毆死其父之趙<lb/>
　二尚以論抵在監其時智洪義不得有復讐之説也<lb/>
　以謀殺核擬情實自為辟以止辟之意苐統核前後<lb/>
　縁起智順既為趙二毆死而智洪義又復抵償趙倉<lb/>
<pb n="KR2m0017_WYG_083-32a"/>
　則是智姓兩命而趙姓一命於事㑹所致稍覺情有<lb/>
　未平朕是以悉心研究將該犯停勾然使徑行改入<lb/>
　緩決則無以杜私復之源而與謀殺本律亦大相背<lb/>
　戾該犯本年雖已停勾其下次秋審仍應入於情實<lb/>
　俟將來年久或遇恩例減等之事再酌量辦理二十<lb/>
　　八年七月湖北歸州民李作椇家被盜知州趙泰<lb/>
　　交挐獲贓盜張洪順臬司沈作朋據犯狡供將該<lb/>
　　犯釋放承問官坐以誣良律完結未幾州民趙啟<lb/>
<pb n="KR2m0017_WYG_083-32b"/>
　　賢家被盜知州秦鑅挐獲贓盜張洪貴及前案釋<lb/>
　　放之張洪順沈作朋陞任藩司迴䕶前案並欲消<lb/>
　　弭後案督撫等扶同朋比隠匿不報事<lb/>
聞<lb/>
特遣大臣前往詳勘昭雪將前後兩案承辦各官並挐<lb/>
　　解來京治罪奉<lb/>
諭沈作朋實屬罪魁立即正法愛必逹䕶非欺罔周琬<lb/>
　朋比為奸本均應正法但以案中尚未寃及人命故<lb/>
<pb n="KR2m0017_WYG_083-33a"/>
　從寛改為監候二十九年四月<lb/>
諭前經降㫖各省遇有子孫蔑倫重案令各該督撫於<lb/>
　審擬定讞後一面奏聞即一面正法原因該犯情罪<lb/>
　重大不使稍稽顯戮但事闗重辟其中情偽多端亦<lb/>
　不應輕率完結即如廣東遂溪縣監生梁舉朝毆死<lb/>
　陳國英之母張氏初經該縣管惟木妄斷屍子陳國<lb/>
　英録供詳報及該督蘇昌委員覆審始究出梁舉朝<lb/>
　自行毆死狡稱陳國英格斃實情幸而獄蕪枉濫若<lb/>
<pb n="KR2m0017_WYG_083-33b"/>
　非悉心研鞫遽爾加之寸磔即使事後别經訪出而<lb/>
　其人已罹極典豈不竟抱竒寃不白耶嗣後如遇此<lb/>
　等重案不可不倍加詳慎該督撫等務須親提人犯<lb/>
　再三確審以成信讞母得僅憑州縣供詳致滋寃抑<lb/>
　　十月申定民間詞訟州縣審斷後復赴上司具控<lb/>
　　不得仍令原問官辦理之例三十年四月廣寧令<lb/>
　　奎福素患痰疾蒞任赴府知府富察善聞其逋欠<lb/>
　　甚多不令管理倉庫奎福回署疾作自戕奉天府<lb/>
<pb n="KR2m0017_WYG_083-34a"/>
　　府尹耀海恐富察善不蕪逼抑請與扶同驗報之<lb/>
　　錦縣令哲成額解任質審得<lb/>
㫖允行越半月而奎福傷痕平復復行自戕身死耀海<lb/>
　　續㕘知府是否有意窘廹請交部嚴訊<lb/>
上以奎福業已在官看守傷痕平復復自尋短見其非<lb/>
　　因富察善抑迫致死已明因<lb/>
命富察善哲成額仍照舊任事其失察及防守不嚴各<lb/>
　罪交部議處十月改定雲南景東蒙化二府同知及<lb/>
<pb n="KR2m0017_WYG_083-34b"/>
　　浙江玉環同知承審命盜等案照各省直𨽻州解<lb/>
　　道覆勘之例三十一年四月蘇州府同知段成功<lb/>
　　在山西陽曲縣任内虧空帑項巨萬巡撫和其𠂻<lb/>
　　受賄卓薦並於其陞任時囑令屬員代為彌補至<lb/>
　　是段成功以縱容家人書役藉查水利婪贓肆擾<lb/>
　　為巡撫莊有恭㕘劾時莊有叅方䝉<lb/>
恩擢尚書協辦大學士將離任新撫明徳為和其𠂻昆<lb/>
　　弟莊有恭瞻顧明徳親族含糊具題<lb/>
<pb n="KR2m0017_WYG_083-35a"/>
上覽疏中有該縣抱病被朦字様察知其狀罷莊有恭<lb/>
　　任<lb/>
遣侍郎㑹同總督髙晉詳審得實段成功斬決和其𠂻<lb/>
　　秋後處決莊有恭擬斬監候其餘降革示懲六月<lb/>
　　山西民雷正宇與雷士俊酒後忿争拾磁盤碎片<lb/>
　　擲打誤中雷宗乾殞命雷正宇與伊父雷令仁商<lb/>
　　揑雷士俊用刀扎死仵作亦以刀傷混報經平遙<lb/>
　　令李玳馨以傷口參差究出實情刪去揑供申詳<lb/>
<pb n="KR2m0017_WYG_083-35b"/>
　　定案巡撫彰寳以該犯審解時屢次狡辯謂李玳<lb/>
　　馨刪供所致請予革職<lb/>
諭曰地方官辦理讞牘於𦂳要情節自不容妄有増刪<lb/>
　致滋疑竇若此等兇犯狡賴之供定案時刪去以省<lb/>
　繁混自與妄改初供逈别豈可過事苛求不分涇渭<lb/>
　耶令寛貸之九月<lb/>
諭前勾到秋審情實官犯内湖南省饒佺以其迴䕶已<lb/>
　過業已予勾嗣因閲看浙省招冊内諸暨縣書吏侵<lb/>
<pb n="KR2m0017_WYG_083-36a"/>
　糧一案知縣黄汝亮即行正法知府髙象震承審迴<lb/>
　䕶侍郎四逹等審擬發往軍臺効力因思兩案情事<lb/>
　相類而同罪異罰不足以昭平允特命速諭該撫將<lb/>
　饒佺暫停處決一面令刑部詳查髙象震供詞與饒<lb/>
　佺案情逐細核較再行降㫖今據奏髙象震因生員<lb/>
　陳駒控告書吏侵糧經巡撫批發親審乃並不詳細<lb/>
　根究隨即轉詳復因錢名標等俱未到案心存成見<lb/>
　一時迴䕶前詳遽將原告陳駒詳請斥革至饒佺則<lb/>
<pb n="KR2m0017_WYG_083-36b"/>
　明知印串較冊浮多恐干失察處分欲圖迴䕶授意<lb/>
　知縣改換印串以符徴冊㡬至重犯漏網實屬骩法<lb/>
　欺䑃是髙象震與饒佺雖俱係迴䕶而情罪逈不相<lb/>
　同髙象震承審時受人朦混不能審出實情繼復固<lb/>
　執已意仍照前詳率結昏憒無能尚屬無心之過發<lb/>
　往軍臺効力已足蔽辜若饒佺授意改串則因袒䕶<lb/>
　舞弊屬員曲為狥縱有心欺罔於法實無可貸著該<lb/>
　撫仍將饒佺即行處決秋讞為明刑大典朕披覽招<lb/>
<pb n="KR2m0017_WYG_083-37a"/>
　冊必詳慎再三以協大中至正之法從不預設成見<lb/>
　輕重悉視其人之自取也三十三年二月奉<lb/>
上諭阿思哈奏各省秋審請照京師按冊覆讞之例停<lb/>
　其提犯到省一摺所見甚是而其中尚有計議未盡<lb/>
　周到之處盖此等罪犯案情久經督撫臬司確核詳<lb/>
　定及秋審屆期不過循用故事就招冊分别情實緩<lb/>
　決可矜三項而在省過堂從不聞有聲屈平反之事<lb/>
　徒令展轉提解自應酌議停止以省具文第各屬成<lb/>
<pb n="KR2m0017_WYG_083-37b"/>
　案頗繁研究務宜詳慎若概免提解而執法之司惟<lb/>
　知抱牘從事於貌稽辭聽之義猶屬未協朕意從古<lb/>
　按部録囚原有舊典在督撫統轄全省臬司亦刑名<lb/>
　總滙勢難親臨州縣一一按問至本管道府職司既<lb/>
　専而分轄地方亦不甚遼逺若令於每年審録之前<lb/>
　巡歴所屬逐案審勘其情罪允符毫無疑議者自可<lb/>
　彚冊具申上司間遇有獄成未孚臨時呼寃之犯亦<lb/>
　祗什伯中之一二仍應據實另繕招冊將本案犯證<lb/>
<pb n="KR2m0017_WYG_083-38a"/>
　一併解送司院覆訊是於減除陋習之中兼寓慎重<lb/>
　詳刑之意立法庶為盡善至道府録報各冊無論情<lb/>
　罪與原案有無異同俱令加結備案以杜徇庇屬員<lb/>
　及有心翻駁諸弊於責成尤有専屬其應如何酌定<lb/>
　條例著該部詳議尋部議嗣後道員巡歴皆以冬季<lb/>
　　為期於所屬業經定案應入秋審人犯即率同府<lb/>
　　州縣一一研訊詳加覆勘其定案在該道巡歴以<lb/>
　　後應行續入者每年亦屬無多仍令該道於秋審<lb/>
<pb n="KR2m0017_WYG_083-38b"/>
　　前率同知府就案按臨補行審勘其各犯情節如<lb/>
　　審與定案時並無異同即加結申送督撫臬司查<lb/>
　　核其有情罪未協臨時呼寃之犯訊非揑詞翻異<lb/>
　　者即另繕招冊將本案犯證派委妥役解送司院<lb/>
　　聽侯覆審該道府亦出具印結備案倘有事本寃<lb/>
　　抑而徇庇屬員不為辨明及案無可疑而有心翻<lb/>
　　異者經該督撫查出嚴㕘議處如該督撫不加覺<lb/>
　　察别經發覺一併議處至本管道員或另有要辦<lb/>
<pb n="KR2m0017_WYG_083-39a"/>
　　案件不能分身親歴者令該督撫酌撥鹽糧各道<lb/>
　　或别屬事簡道員前往代行審録出具切實印結<lb/>
　　申送其各省之直𨽻州知州及並無知府統轄之<lb/>
　　㕔員並照知府辦理惟直𨽻本州案件應専聴本<lb/>
　　管道員覆勘六月貴州按察使髙積奏稱黔省離<lb/>
　　京遙逺審題事件約須半年始得接准部咨道員<lb/>
　　巡歴所屬係每年冬季相距秋審為期甚逺計巡<lb/>
　　歴之後陸續接准部咨尚多逐起核知補行往勘<lb/>
<pb n="KR2m0017_WYG_083-39b"/>
　　則道屬州縣多寡逺近不等前案甫臨後案即續<lb/>
　　不惟往返紛繁且恐臨期草率伏思案經撫臣核<lb/>
　　題其何時得准部咨原可按限約畧扣筭預行道<lb/>
　　府覆勘請嗣後凡經撫臣審題約計次年四月初<lb/>
　　旬以前可准部咨者由臬司查明於每年十月内<lb/>
　　開列名單移行該道府於各季巡歴之時逐加研<lb/>
　　訊造冊申送督撫臬司仍由臬司核明如預訊各<lb/>
　　案内間有未准部咨及部駁覆審俱照例扣除知<lb/>
<pb n="KR2m0017_WYG_083-40a"/>
　　㑹道府歸入下年秋審部如其請並於所有逺省<lb/>
　　分如有情形相似者亦准其一體辦理至距京較<lb/>
　　近省分文書徃來迅速即當年正二月核題之業<lb/>
　　尚可接准部覆入於秋審勢不能盡於嵗前十月<lb/>
　　巡歴之時預行扣筭覆勘應仍照原奏遵行又該<lb/>
　　按察使稱黔省所屬惟遵義一府無親轄地方其<lb/>
　　餘貴陽等十二府均有屬府分管之處一切案件<lb/>
　　俱係知府自行承審與直𨽻州無異若仍令隨同<lb/>
<pb n="KR2m0017_WYG_083-40b"/>
　　道員覆勘難免迴䕶請將貴陽等十二府親轄地<lb/>
　　方應入秋審各案循照直𨽻知州之例専聽道員<lb/>
　　按臨研鞫毋庸知府㑹訊部亦如其請三十四年<lb/>
　　十二月廣西民盧將聘黄寧嫜為妻尚未成婚盧<lb/>
　　將捉姦將姦夫毆斃廣西巡撫以黄寧嫜雖係盧<lb/>
　　將聘定之妻究未過門婚配律例内並無未婚之<lb/>
　　壻許其捉姦之文盧將因捕捉未婚妻之姦夫致<lb/>
　　死未便照本夫捉姦致死姦夫律科斷將盧將照<lb/>
<pb n="KR2m0017_WYG_083-41a"/>
　　罪人不拒捕而擅殺律擬絞監候部以聘定已有<lb/>
　　夫婦之名姦情許以捉獲為據若本夫聞知聘定<lb/>
　　之妻與人通姦非當場現獲則事屬無憑控告既<lb/>
　　難白之當官休棄又無以折服妻族是未婚之夫<lb/>
　　聞姦往捉固出於勢之所不能已而亦為情理之<lb/>
　　所應然倘姦夫業經脱逃或已就擒獲輒復逞兇<lb/>
　　毆斃固難寛其擅殺之罪而事係登時毆由追逐<lb/>
　　若此等情即應許捉姦之親屬尚得援照捉姦各<lb/>
<pb n="KR2m0017_WYG_083-41b"/>
　　條問擬而已聘定之夫竟同凡論殊失平允例内<lb/>
　　並無已經聘定尚未過門成親之妻本夫捉姦將<lb/>
　　姦夫殺死明文外省問擬易致參差請嗣後凡有<lb/>
　　聘定未婚之妻與人通姦本夫聞知徃捉將姦夫<lb/>
　　殺死審明姦情屬實除已離姦所非登時殺死不<lb/>
　　拒捕姦夫者仍照例擬絞其登時殺死及登時逐<lb/>
　　至門外殺之者照依本夫殺死已就拘執之姦夫<lb/>
　　引夜無故入人家已就拘執而擅殺律擬徒例擬<lb/>
<pb n="KR2m0017_WYG_083-42a"/>
　　徒其雖在姦所捉獲非登時而殺者即照本夫殺<lb/>
　　死已就拘執之姦夫滿徒例加一等杖一百流三<lb/>
　　千里如姦夫逞兇拒捕為本夫格殺照應捕之人<lb/>
　　擒挐罪人相鬬致死者律得勿論今盧將應改照<lb/>
　　本夫殺死己就拘執之姦夫引夜無故入人家已<lb/>
　　就拘執而擅殺律擬徒例杖一百徒三年奉<lb/>
㫖依議三十五年三月奉<lb/>
上諭據巴彦弼等奏烏嚕木齊傭工人楊奉隆與鐵舖<lb/>
<pb n="KR2m0017_WYG_083-42b"/>
　夥匠楊元戲耍誤將鐵銼搪傷李剛越日身死將楊<lb/>
　奉隆依因戲耍誤殺旁人照因鬬毆而誤殺旁入律<lb/>
　減一等杖一百流三千里一摺雖係按例定擬但思<lb/>
　戲殺與鬬殺所因縱有不同至於誤殺旁人則情罪<lb/>
　本無區别今鬬毆誤殺之例既問擬絞候而因戲誤<lb/>
　殺者何以獨得減等擬流從前定例原未允協夫戲<lb/>
　殺雖屬無心而既已因戲戕其生即不得不比例擬<lb/>
　抵正所以重民命而慎獄情且以尋常而論則與甲<lb/>
<pb n="KR2m0017_WYG_083-43a"/>
　相戲固與乙無干而既致誤殺則甲與乙有何分别<lb/>
　若多一誤殺旁人末減之例是於兇犯過存姑息而<lb/>
　死者不可復生揆之情理豈為得平况此等案犯秋<lb/>
　審時斷不至入於情實俟數次緩決後原可邀恩減<lb/>
　等何妨照鬬毆律問抵暫繫囹圄而必遽為開脱耶<lb/>
　著刑部另行改擬具奏以昭平允所有此案應擬罪<lb/>
　犯即照新例辦理五月奉<lb/>
上諭阿爾泰題㕘茂州知州張齡度於張元瓏縊死驗<lb/>
<pb n="KR2m0017_WYG_083-43b"/>
　報不實一本已降㫖革職發審此案張元瓏自縊由<lb/>
　楊焯等拴繫所致張齡度檢驗時既未得實且於長<lb/>
　隨衙役等滋事處概未查出致被屍弟控告經知府<lb/>
　劉建吉知州黄叔顯覆審始將拘鎻移屍各情節逐<lb/>
　一訊出據實詳報殊屬可嘉各省委員查審事件其<lb/>
　因挾嫌報復遇事苛求者尚少而於原審官素相交<lb/>
　好曲為袒徇顛倒是非者頗不乏人即平日漠無闗<lb/>
　涉而狃於官官相䕶之見意持兩端希冀調停了事<lb/>
<pb n="KR2m0017_WYG_083-44a"/>
　者更比比而是最為吏治民生之害劉建吉等獨能<lb/>
　力破惡習俾案内實情盡行發露自當予以奬叙用<lb/>
　示風勵向來刑部司員於外省題結審案自能駁正<lb/>
　得當者即交部議叙至各省派委覆審之員如果秉<lb/>
　公持正不徇情面亷得案情者尚未定有叙録之條<lb/>
　當亦酌倣其意使人知所勸其作何量予議叙之處<lb/>
　著該部詳晰定例具奏所有劉建吉黄叔顯即照新<lb/>
　例行尋部議嗣後各省案件經督撫兩司派員覆審<lb/>
<pb n="KR2m0017_WYG_083-44b"/>
　　除細小事情及原審官所擬罪名不甚相懸者無<lb/>
　　庸置議外如原問官將案外無辜鍜鍊成獄或本<lb/>
　　案重犯竟令漏網或罪應斬絞輕議遣發以下罪<lb/>
　　名或原犯罪止軍流遽擬重辟出入懸殊生死失<lb/>
　　當經委審官悉心研鞫究出實情按律更正應令<lb/>
　　該督撫將係何員亷實駁正之處隨案聲明申請<lb/>
　　議叙臣部照刑部司員之例准其紀録一次至該<lb/>
　　管道府直𨽻州知州本有審轉之責者無用概請<lb/>
<pb n="KR2m0017_WYG_083-45a"/>
　　議叙若該委員等因有議叙之條附㑹交飾致故<lb/>
　　意苛求仍令該督撫查明題㕘又或案件重大委<lb/>
　　審多員亦應仿照刑部祗將主駁之員聲請叙録<lb/>
　　其餘毋庸濫擬列入致開倖邀議叙之端此案潼<lb/>
　　川府知府劉建吉綿州知州黄叔顯覆審茂州命<lb/>
　　案不徇情面將前審官未經審出拘鎖移屍各情<lb/>
　　節逐一訊出據實詳報應即照此例各准其紀録<lb/>
　　一次奉<lb/>
<pb n="KR2m0017_WYG_083-45b"/>
㫖依議閏五月奉<lb/>
上諭據徳福奏審擬安仁縣倉書劉本忠等盜用空白<lb/>
　印文揑欵誣揭一案將該犯劉本忠疑絞請㫖即行<lb/>
　正法所擬未免過當劉本忠因與同房書役俱被該<lb/>
　縣長隨斥辱素有嫌隙輒用印紙揑欵造詳誣䧟本<lb/>
　官情節原屬可惡但此等胥吏作姦自當依律科斷<lb/>
　初非身犯逆惡及强盜光棍等案犯不容少稽顯戮<lb/>
　者可比即隠匿文書告言人罪者定擬絞候以事理<lb/>
<pb n="KR2m0017_WYG_083-46a"/>
　較重列入本年秋審情實已足以示懲儆若亦予以<lb/>
　立決於情法既未得其平且恐内外問刑衙門因此<lb/>
　妄生揣摩轉相比附甚非弼教協中之義此案著交<lb/>
　刑部俟該撫題疏到日另行改擬具奏並將此通諭<lb/>
　中外知之六月奉<lb/>
㫖刑部等衙門議覆西安巡撫文綬審擬焦喜財聽從<lb/>
　老趙氏致死王磨折兒將焦喜財擬以凌遲處死老<lb/>
　趙氏擬以杖徒不准收贖一本朕初閲時焦喜財致<lb/>
<pb n="KR2m0017_WYG_083-46b"/>
　死王磨折兒係聽從老趙氏主使事由祖母逼勒勢<lb/>
　不由已其罪或可量從末減及檢核案情則焦喜財<lb/>
　因老趙氏將使女張女子許給為妻即哄誘王磨折<lb/>
　兒掀入井内并用石塊塌斃是其幼主王磨折兒之<lb/>
　死實縁該犯貪圖得妻所致律以雇工人謀殺家長<lb/>
　凌遲處死實屬情真罪當法無可寛至老趙氏問擬<lb/>
　杖徒法司議以不准收贖雖已較該撫原擬加重而<lb/>
　原情定罪究不足蔽辜葢定例祖父母故殺子孫原<lb/>
<pb n="KR2m0017_WYG_083-47a"/>
　因子孫先有違犯尊長情事或子孫不肖或一時激<lb/>
　怒是以照律科斷今王磨折兒年幼並無過犯而老<lb/>
　趙氏偏愛伊女圖分財産將寡媳小趙氏縛毆空屋<lb/>
　欲令絶糧餓斃經王磨折兒咬繩潛逸情甚可憐老<lb/>
　趙氏轉慮其記讐起意致死不惜伊夫伊子永絶宗<lb/>
　嗣其忍心慘毒豈得復以尋常尊長之律定擬似此<lb/>
　闗係倫常風化之事若不示之懲創將明刑弼教之<lb/>
　義謂何焦喜財著即依議凌遲處死其老趙氏著發<lb/>
<pb n="KR2m0017_WYG_083-47b"/>
　往伊犁給厄魯特為奴餘依議並將案内情節及改<lb/>
　定罪名之處通諭中外知之三十六年八月奉<lb/>
上諭永徳奏監生段興邦威逼佃户周徳先父子五人<lb/>
　投塘服毒身死照例擬發邊衛充軍請將田畝斷給<lb/>
　一半與周徳先之孫一摺已批交該部議奏矣段興<lb/>
　邦以田土細故輒揑詞控告佃户復用言恐嚇致周<lb/>
　徳先父子五人先後自盡實屬豪强兇惡僅擬軍罪<lb/>
　豈足蔽辜據稱現咨部核結刑部作何核議或准或<lb/>
<pb n="KR2m0017_WYG_083-48a"/>
　駁曽否咨覆完結而向遇威逼一家三命之案部中<lb/>
　作何定擬有無分别另辦若果悉以軍罪問擬於理<lb/>
　豈為得平著傳諭大學士劉統勲等即行查明覆奏<lb/>
　至永徳明知段興邦之情罪較重仍照常擬以充軍<lb/>
　咨部完結轉以科斷田産末節専摺陳奏貌似嚴懲<lb/>
　而意存輕縱未免近於取巧豈封疆大臣實心任事<lb/>
　之道永徳著傳㫖申飭十二月奉<lb/>
上諭刑部等衙門議覆河南巡撫何煟審擬林朱氏與<lb/>
<pb n="KR2m0017_WYG_083-48b"/>
　林朝富通姦商謀買藥毒死伊媳黄氏一本將林朝<lb/>
　富照該撫所擬定以斬候係屬按律定擬其林朱氏<lb/>
　擬發伊犁等處給厄魯特兵丁為奴之處雖比該撫<lb/>
　原擬發駐防兵丁為奴稍為加重而核其情節實不<lb/>
　足以蔽辜凡故殺子孫定例原以子孫先有違犯或<lb/>
　因其不肖一時忿激所致是以照例科斷若其中别<lb/>
　有因事起意致死情節較重已不得復援尋常尊卑<lb/>
　長幼之律定罪從前是以改擬發遣為奴成案具在<lb/>
<pb n="KR2m0017_WYG_083-49a"/>
　若林朱氏因與林朝富通姦為媳婦黄氏撞見始則<lb/>
　欲汚以塞其口黄氏不從復慮其礙眼商謀藥死其<lb/>
　亷恥盡喪處心慘毒姑媳之恩至於已絶不但無長<lb/>
　幼名分可言又豈可僅照發遣完案俾得靦顔存活<lb/>
　使倫常風化之大閑罔知懲創而堅貞之烈婦無人<lb/>
　抵命含寃地下將明刑弼教之謂何嗣後凡遇尊長<lb/>
　故殺卑幼案件内有似此等敗倫傷化恩義已絶之<lb/>
　罪犯縱不至立行正法亦應照平人謀殺之律定擬<lb/>
<pb n="KR2m0017_WYG_083-49b"/>
　監候秋審時入於情實以儆無良而昭法紀著將此<lb/>
　通諭中外知之所有林朱氏一案即著三法司照此<lb/>
　改擬具題完結三十七年九月奉<lb/>
上諭刑部奏河南羅山縣民潘九思與王李氏通姦主<lb/>
　使王李氏勒死伊子王孟隆一案該撫何煟將王李<lb/>
　氏照平人謀殺加功律擬以絞候於情理未妥請改<lb/>
　發伊犁為奴一摺部駁甚是上年河南省林朱氏因<lb/>
　姦謀汚伊媳黄氏不從用藥毒死一案其處心積慮<lb/>
<pb n="KR2m0017_WYG_083-50a"/>
　慘毒非常姑媳之恩已絶是以降㫖照平人謀殺之<lb/>
　律定擬為淫兇傷化者示儆至此案王李氏聽從姦<lb/>
　夫謀死伊子其淫賤殘忍固不足齒於人類但母子<lb/>
　為天性之親與姑媳之義以人合者本屬有間若以<lb/>
　子死之故令其母繯首抵償於情理究為不順何煟<lb/>
　援照林朱氏因姦殺媳成案問擬未免拘泥失當部<lb/>
　議照鮑楊氏謀殺伊子之案擬發伊犁給與兵丁為<lb/>
　奴自屬允協著照部議完結併通諭中外知之十月<lb/>
<pb n="KR2m0017_WYG_083-50b"/>
　　奉<lb/>
上諭本日三法司核覆熊學鵬審擬管闗織造寅保家<lb/>
　人髙尚徳踢死徐二一案該撫原擬髙尚徳逞兇踢<lb/>
　斃平民擬絞即行正法經法司核擬髙尚徳縁徐二<lb/>
　漏税爭釁被踢身死與無故毆斃平民不同應仍以<lb/>
　鬭殺律絞候所駁甚是已依議行矣髙尚徳踢斃人<lb/>
　命自有應得罪名但徐二原係漏税之人因不服忿<lb/>
　爭脚踢致斃與倚勢逞兇毆斃平民有間按鬬殺本<lb/>
<pb n="KR2m0017_WYG_083-51a"/>
　律定擬已足蔽辜熊學鵬並不細核案情擬以立決<lb/>
　實屬過當立決不待時之犯原因罪惡重大法難姑<lb/>
　待如强盜罪無可原及謀叛大逆及邪教妖言之類<lb/>
　自不容少稽顯戮至如近日錢度之案以大員敗檢<lb/>
　婪贓數逾累萬逈出情理之外非盡法處治不足示<lb/>
　懲若髙尚徳所犯與數者絶不相類何至遽擬立決<lb/>
　看來該撫因前奏未將寅保是否知情故縱或係失<lb/>
　於覺察之處分晰聲叙曽經降㫖令其悉心研審因<lb/>
<pb n="KR2m0017_WYG_083-51b"/>
　而體㑹錯誤殊不思封疆大吏於刑名案件竟不揆<lb/>
　事理之輕重率用私意窺測致引斷失律可乎熊學<lb/>
　鵬著交部議處朕於一切讞牘虚公審擬應寛應嚴<lb/>
　原不預存成見其中原擬過輕經朕敕部另議或原<lb/>
　擬過重復駁令改議者各就案犯真情反覆推究務<lb/>
　期一一公當皆隨其人之自取正如鑑空衡平物來<lb/>
　順應初非先有意向則各督撫又何從為之揣摩况<lb/>
　一涉揣摩則事理已不得其平復何以稱弼教協中<lb/>
<pb n="KR2m0017_WYG_083-52a"/>
　之意各該督撫等惟當就案原情盡破私心遷就之<lb/>
　見使庶獄悉歸明慎以副委任將此通諭知之三十<lb/>
　　八年十二月奉<lb/>
上諭昨據刑部題覆巴延三審擬李治國扎傷石通致<lb/>
　死一案以該犯救母情切照例兩請減等並聲明獨<lb/>
　子家無次丁例得留養核其情節李治國因伊毋髙<lb/>
　氏被同母異父之石通拉走擦傷手腕脊背李治國<lb/>
　恐母年老傷重用刀嚇扎以致石通殞命實係救母<lb/>
<pb n="KR2m0017_WYG_083-52b"/>
　情急已照議減等發落矣例載救親情切一條原因<lb/>
　父母彼人毆打勢在危急伊子聞聲救䕶實有迫不<lb/>
　得已情狀因致傷人其情實有可原是以向例於疏<lb/>
　内聲明兩請候㫖若其父母與人尋釁鬬毆其子踵<lb/>
　至從而加功致斃人命是父子逞兇共毆並非情急<lb/>
　救䕶豈可不嚴究實情照律論抵若復巧為援引開<lb/>
　脫竟使濟惡兇犯倖逃法網何以昭敕法乎又獨子<lb/>
　養親一條定例必先查核死者並非獨子而兇犯實<lb/>
<pb n="KR2m0017_WYG_083-53a"/>
　在家無次丁方准聲請亦須核其情節本輕又毫無<lb/>
　别故始可照例援請至其中案情稍重雖經聲請不<lb/>
　准留養者前經朕以此等尚非謀故重情常赦不原<lb/>
　曽降㫖俟其拘繫經年馴其桀驁之氣量為末減亦<lb/>
　不必於定案時将命案正犯遽行開釋是於明慎用<lb/>
　刑之中更寓法外施仁之意第恐愚民無知恃有留<lb/>
　養之例凡係獨子動輒輕身鬬狠易罹法網是隨案<lb/>
　辦理留養非惟無益而且害之與其急於縱釋而民<lb/>
<pb n="KR2m0017_WYG_083-53b"/>
　輕犯法何如稍加慎重之轉得矜全乎嗣後遇此兩<lb/>
　項案情務須確核罪由審酌至當妥協辦理毋得意<lb/>
　存姑息以副明允協中之意將此通諭知之三十九<lb/>
　　年正月奉<lb/>
上諭李侍堯查奏掲陽縣賊匪爬城起釁縁由一案據<lb/>
　稱該縣先有陳阿髙等聚衆結盟經廵撫徳保核審<lb/>
　擬以絞候發回監禁匪徒林阿裕等與陳阿髙交好<lb/>
　探知罪名已定起意糾匪潛謀刦獄縱放乗該署縣<lb/>
<pb n="KR2m0017_WYG_083-54a"/>
　交卸之際約期舉事潛匿城外適遇民人洪阿四攜<lb/>
　眷探親見而驚散幼子落後遂被殺死匪衆夤夜爬<lb/>
　城聞地保聲喊始行逃逸等語林阿裕等敢於潛謀<lb/>
　刦獄情罪實屬可惡已交李侍堯即速嚴審從重定<lb/>
　擬矣此案皆由陳阿髙擬罪過輕匪徒見其久繫囹<lb/>
　圄遂爾潛謀滋事皆身罹重典使陳阿髙犯案時即<lb/>
　行正法林阿裕等無隙可乗轉得杜其奸謀亦可全<lb/>
　其軀命所謂辟以止辟用意正復如此及查核原案<lb/>
<pb n="KR2m0017_WYG_083-54b"/>
　則陳阿髙之問擬絞候尚屬徳保比例加重是此係<lb/>
　舊定之例原未允協夫以插血定盟謂不分人數多<lb/>
　寡殊屬顢頇失當豈有十人内外多至四五十人者<lb/>
　可漫無區别乎即如陳阿髙一案結盟至四十餘人<lb/>
　之多又係該犯起意聚衆且陳阿髙年僅二十二嵗<lb/>
　案犯較其年長者尚多而衆皆推之為首即屬匪黨<lb/>
　渠魁更非序齒結拜兄弟者可比自當另定條例以<lb/>
　示懲創所有陳阿髙罪名已諭令李侍堯歸於林阿<lb/>
<pb n="KR2m0017_WYG_083-55a"/>
　裕等案内從重定擬至嗣後遇有此等案件如何另<lb/>
　行定擬之處著刑部詳悉妥議具奏尋部議嗣後凡<lb/>
　　異姓人但有插血訂盟焚表結拜弟兄者照謀叛<lb/>
　　未行律為首者擬絞監候為從減一等若聚衆至<lb/>
　　二十人以上為首者擬絞立決為從者發雲貴兩<lb/>
　　廣極邊烟瘴充軍其無插血盟誓焚表事情止序<lb/>
　　齒結拜弟兄聚衆至四十人以上為首者擬絞監<lb/>
　　候為從減一等若年少居首並非依齒序列即屬<lb/>
<pb n="KR2m0017_WYG_083-55b"/>
　　匪黨渠魁擬絞立決為從發雲貴兩廣極邊烟瘴<lb/>
　　充軍如序齒拜數在四十人以下二十人以上為<lb/>
　　首者杖一百流三千里不及二十人杖一百枷號<lb/>
　　兩個月為從各減一等奉<lb/>
㫖依議十一月奉<lb/>
㫖失察逆匪王倫等邪教聚衆謀為不軌之地方文武<lb/>
　各員内藩臬兩司為通省大吏不能先時查察以致<lb/>
　逆匪不法滋擾其咎固無可辭但究係統轄之員與<lb/>
<pb n="KR2m0017_WYG_083-56a"/>
　該管道府有間布政司國泰按察使孫廷槐著加恩<lb/>
　從寛革職留任兖沂曹道松齡兖州府知府福森布<lb/>
　濟東泰武道宋文錦東昌府知府季世法同知鍾翔<lb/>
　鳳前任東昌府知府胡徳琳均係専管大員王倫於<lb/>
　三四月間即有謀逆情形而皆漫無覺察實乖職守<lb/>
　除胡徳琳已於另案革職外松齡等著照部議革職<lb/>
　仍著該部𢃄領引見至陽榖縣張克紳係守土之員<lb/>
　非典史微員可比賊至不能保禦城池竟若置身局<lb/>
<pb n="KR2m0017_WYG_083-56b"/>
　外當與把總孫雲龍等同罪僅擬發邊逺充軍此係<lb/>
　前明部臣左袒文員之弊斷不可行張克紳著改照<lb/>
　守邊將帥失陷城寨律擬斬監候以昭平允仍著該<lb/>
　部明白回奏餘依議朕辦理功罪賞罰一秉大公從<lb/>
　不肯少有偏倚如逰擊趙福之殺賊陣亡知縣沈齊<lb/>
　義等之罵賊死節即加以旌揚而張克紳之失城苟<lb/>
　免亦不能曲為寛貸悉視其人之自取無絲毫成見<lb/>
　於其中也將此通諭中外知之<lb/>
<pb n="KR2m0017_WYG_083-57a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0017_WYG_083-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇朝通典卷八十三<lb/>
</p>
<p>
</p>
  </div>
</body>
</text>
</TEI>
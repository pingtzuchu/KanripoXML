<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0017_WYG_100-1a"/>
　欽定四庫全書<lb/>
　皇朝通典卷一百<lb/>
　　邊防<hi>四</hi>
　　北序畧<lb/>
　　　<hi>臣</hi>等謹按杜氏邊防典北方四十一部五朝續通典<lb/>
　　　分北及東北凡十八部蓋以北方事游牧數移徙<lb/>
　　　所居不常唐以後皆屬於遼元則起自沙漠諸地<lb/>
　　　皆歸統攝明代北方之地盡為元裔所據故史載<lb/>
<pb n="KR2m0017_WYG_100-1b"/>
　　　北方唯韃靼一傳而已以今輿圖考之元裔諸境<lb/>
　　　即今喀爾喀八十二旗及科爾沁等四十九部及<lb/>
　　　察哈爾諸部地自<lb/>
　　本朝龍興之初漠南諸部久為臣僕<lb/>
聖祖仁皇帝平定朔漠喀爾喀受職歸化與内札薩克同<lb/>
　　　皆不得以邊目之其逺處北陲者惟俄羅斯一國<lb/>
　　　境地頗為遼濶順治間即遣使來貢康熙間遣使<lb/>
　　　刻石定界朝貢通市累年不絶乾隆二十三年復<lb/>
<pb n="KR2m0017_WYG_100-2a"/>
　　能遵奉行移呈獻逆賊阿睦爾撒納屍身以仰沐<lb/>
天朝之撫輯葢懐仁慕徳匪朝伊夕矣自黒龍江之格<lb/>
　　必爾齊河及喀爾喀部之西北境伊犂之塔爾巴<lb/>
　　噶台路皆與俄羅斯接壤恪守成約無相越界其<lb/>
　　子弟來學者復特設俄羅斯館以處之<lb/>
嘉惠無已洵懐柔無外之規模也左哈薩克部初懐慕<lb/>
　　義之忱繼有佐賊之舉迨怵我<lb/>
天威稽首歸命偕右哈薩克部竭誠効職無有二心其<lb/>
<pb n="KR2m0017_WYG_100-2b"/>
　　别部啟齊玉蘇烏爾根齊皆踵接來歸翕然從化<lb/>
帝澤之所涵濡無間於遥陬僻壤而<lb/>
敕書文綺<lb/>
賜宴錫賚備荷優渥所為八極從風尊親感戴配天而<lb/>
　　無極也左右哈薩克地非正北以其在伊犂北境<lb/>
　　與俄羅斯國壤地相鄰茲列於邊防北卷<lb/>
　北<lb/>
　　俄羅斯<lb/>
<pb n="KR2m0017_WYG_100-3a"/>
　　俄羅斯國東北至海南至喀爾喀及伊犁北路之<lb/>
　　塔爾巴噶台及哈薩克境西接西洋諸國東南至<lb/>
　　格必爾齊河東岸自大興安嶺之隂以東至海與<lb/>
　　黑龍江分界秦時為渾庾屈射丁靈<hi>即丁零見史記一作丁令</hi>
　　諸國匈奴冒頓單于始北服之漢時郅支單于北<lb/>
　　降丁令并有其地北魏為烏洛侯國唐為骨利幹<lb/>
　　戛黠斯國元時為阿羅思吉利吉思昻可新地元<lb/>
　　史稱吉利吉思南去大都萬有餘里有謙河西北<lb/>
<pb n="KR2m0017_WYG_100-3b"/>
　　流注於昻可剌河北入於海即其地也相傳其國<lb/>
　　舊無汗號處西北近海計由之地其酋名依畨瓦<lb/>
　　什里魚赤者因族姓擾亂求助於西費耶斯科國<lb/>
　　假其兵力服屬諸族自立為汗部落遂大歴二十<lb/>
　　餘代三百八十餘年其酋皆稱察罕汗云其地寒<lb/>
　　多隂少晴幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>廣袤二萬里分八道曰莫斯科窪<lb/>
　　斯科為其國都曰西畢爾斯科自托波兒河束至<lb/>
　　尼布楚與中國分界曰喀山斯科曰佛羅尼使斯<lb/>
<pb n="KR2m0017_WYG_100-4a"/>
　　　科曰計由斯科曰司馬連斯科曰三皮提里普爾<lb/>
　　　斯科曰郭羅多阿爾哈連斯科一斯科所屬城堡<lb/>
　　　名柏興多者至百餘蒙古語謂民居為拜甡俄羅<lb/>
　　　斯與蒙古接葢即拜甡之轉音也官制汗左右近<lb/>
　　　侍官四得専政每斯科設總管官一彼中名噶噶<lb/>
　　　林毎柏興設頭目俗尚天主教不知朔望毎嵗按<lb/>
　　　四季大齋四次以冬季大齋完日為嵗首俗尚貿<lb/>
　　　易務農者少知種而不知耘不以牛耕居河濵者<lb/>
<pb n="KR2m0017_WYG_100-4b"/>
　　　善泅所産有駝馬牛熊狼堪達漢野猪鹿狍黄羊<lb/>
　　　狐兎貂䑕銀鼠灰鼠鼷鼠之屬鼷鼠行地中遇陽<lb/>
　　　氣即死身大有重萬斤者骨色白潤類象齒性最<lb/>
　　　寒食之可除煩熱骨可成器彼中名麻門槖窪明<lb/>
　　　時阻於朔漠未通中國我<lb/>
　　朝順治十二年其國察罕汗始遣使來貢<lb/>
上嘉其誠欵降<lb/>
敕誥及<lb/>
<pb n="KR2m0017_WYG_100-5a"/>
恩賜令來使齎捧回國十三年遣使奉表來貢以來使不<lb/>
　　　諳朝儀却其貢而遣還之十四年又遣使來貢途<lb/>
　　　經三載至十七年五月至表稱俄羅斯一千一百<lb/>
　　　六十五年廷臣謂其不遵正朔宜逐之奉<lb/>
㫖察罕汗雖恃為酋長表文不合體制然外邦從化宜加<lb/>
　涵容以示懐柔著該部與宴量加恩賞但不必遣使報<lb/>
　書可即以表文矜詡不令陛見之故諭而遣之康熙十<lb/>
　　　五年察罕汗又遣陪臣進貢方物奏言俄羅斯僻<lb/>
<pb n="KR2m0017_WYG_100-5b"/>
　　　處逺方從古未通上國不諳中華文義及疏奏禮<lb/>
　　　儀兩次抒誠致多缺失今特敬謹遣使奉貢仰祈<lb/>
　　　矜宥得<lb/>
㫖准其通貢初順治間俄羅斯部落曰羅刹者竊據黒龍<lb/>
　　　江築城雅克薩地侵擾索倫達虎爾等及是<lb/>
諭察罕汗嚴禁羅刹毌擾邊陲而羅刹仍復潛侵淨理溪<lb/>
　　　等處遷延不返故巢二十一年八月遣副都統郎<lb/>
　　　談公彭春率兵往達虎爾索倫覘視情形十二月<lb/>
<pb n="KR2m0017_WYG_100-6a"/>
　　　郎談等回奏攻取羅刹甚易<lb/>
上諭兵非善事宜暫停攻取於黒龍江呼瑪爾二處建木<lb/>
　　　城遣寧古塔將軍巴海副都統薩布素以烏喇寧<lb/>
　　　古塔兵千五百戍之相機集事二十二年於黑龍<lb/>
　　　江建城以薩布素為將軍領之設斥堠於呼瑪爾<lb/>
　　　羅刹之衆有過黒龍江者降其兵目三十餘人<lb/>
上赦不誅並安插之時羅刹屬人多來歸者令編為一佐<lb/>
　　　領使彼此相依有資二十四年正月<lb/>
<pb n="KR2m0017_WYG_100-6b"/>
命都統公彭春都督何佑等率福建籐牌兵五百人代黒<lb/>
　　　龍江兵守城種地五月都統公彭春等率師抵雅<lb/>
　　　克薩城下遵<lb/>
㫖宣諭促令歸巢羅刹遷延不還乃分水陸兵為兩翼急<lb/>
　　　進攻城中大驚頭目額里克舍等窮迫乞降遂遷<lb/>
　　　歸雅庫彭春等收復雅克薩城並以逃人還七月<lb/>
　　　釋羅刹宜番等四人歸國二十五年正月羅刹復<lb/>
　　　來城雅克薩地<lb/>
<pb n="KR2m0017_WYG_100-7a"/>
上命將軍薩布素等率所部兵二千往𠞰九月察罕汗上<lb/>
　　　疏言<lb/>
皇帝所賜之書下國無通解者及前使尼果賚歸始悉情<lb/>
　　　節以下國邊民搆釁請察眀作亂之人收回正法<lb/>
　　　除遣使議定邊界外謹先齎書以獻并乞撤雅克<lb/>
　　　薩之圍<lb/>
上許之二十七年三月察罕汗遣費岳多羅等至<lb/>
上遣領侍衛内大臣索額圖都統公佟國綱尚書阿喇尼<lb/>
<pb n="KR2m0017_WYG_100-7b"/>
　　　左都御史馬齊䕶軍統領馬喇等往二十八年十<lb/>
　　　二月㑹議於尼布楚歸我雅克薩尼布楚諸城定<lb/>
　　　議邊界以北流入黑龍江之綽爾結即阿倫穆河<lb/>
　　　相近格必爾齊河為界循河上流以至於海凡山<lb/>
　　　南一帶流入黑龍江之溪河盡屬中國山北屬俄<lb/>
　　　羅斯凡獵户人等不許越界犯則擒治行旅有往<lb/>
　　　來文票者許貿易勿禁不留逃人議定乃盟立碑<lb/>
　　　界上釋兵而還自後遣使通貢互市不絶三十二<lb/>
<pb n="KR2m0017_WYG_100-8a"/>
　　　年俄羅斯送回逃人二名理藩院行文奬之三十<lb/>
　　　九年遣使賫奏至<lb/>
聖祖諭曰俄羅斯僻處海隅甚為誠敬噶爾丹求救於彼<lb/>
　曽拒而不答曩遣人分畫疆界即獻尼布楚地以東為<lb/>
　界即此允當軫念也五十一年兵部職方司郎中圖理<lb/>
　　　琛使土爾扈特國時土爾扈特寄居俄羅斯之西<lb/>
　　　境假道俄羅斯以往該國王飭屬迎䕶供頓禮節<lb/>
　　　備至圗理琛還悉其山川風俗為異域録以獻初<lb/>
<pb n="KR2m0017_WYG_100-8b"/>
　　　通市諸物有噶噶林印記者准市餘則否五十六<lb/>
　　　年七月俄羅斯邊城頭目以文來請於將軍托留<lb/>
　　　欲私行貿易<lb/>
上命托留移文切責之雍正五年三月察罕汗遣使表貢<lb/>
　　　八月遣郡王額駙䇿凌伯四格侍郎圖理琛等與<lb/>
　　　俄羅斯使臣薩瓦定議邊界自額爾古納河岸至<lb/>
　　　阿魯哈當蘇阿魯竒都勒齊克達竒林俱為我斥<lb/>
　　　堠應以相對之楚庫河為界自此以西沿布爾古<lb/>
<pb n="KR2m0017_WYG_100-9a"/>
　　　特山等處以博木沙畢鼐嶺為界立石以誌不許<lb/>
　　　越境滋事及容留逃盜人等犯者互相查拿並以<lb/>
　　　恰克圗口為常互市所人數不得過二百定例遣<lb/>
　　　理藩院司官一員照料修京城俄羅斯館來京讀<lb/>
　　　書幼童及教習等官給養贍願回者聴隨<lb/>
召見薩瓦等<lb/>
賞賚有差並優<lb/>
賜察罕汗遣薩瓦歸國是年議准俄羅斯人所居近山河<lb/>
<pb n="KR2m0017_WYG_100-9b"/>
　　　者以山河為界無山河之空地設立鄂博為界自<lb/>
　　　東邊之額爾古納河至阨白爾哈黨蘇喀倫外空<lb/>
　　　地從中平分以齊邊界乾隆二年監督俄羅斯館<lb/>
　　　御史赫慶奏言俄羅斯互市止宜在於邊境其住<lb/>
　　　居京城者請禁貿易在京讀書子弟禁其擅行出<lb/>
　　　入從之二十二年凖噶爾平侍衛順徳訥窮追阿<lb/>
　　　睦爾撒納至額爾圖拉與俄羅斯喀比潭相見於<lb/>
　　　額爾齊斯河上索阿睦爾撒納未得將軍兆恵以<lb/>
<pb n="KR2m0017_WYG_100-10a"/>
聞<lb/>
上命理藩院移咨令遵不納逃人之例擒獻二十三年<lb/>
　　正月俄羅斯遵奉行移不敢諱匿述阿睦爾撒納<lb/>
　　罪䦨入彼界旋以痘死且出其屍於邊界之恰克<lb/>
　　圖城乃遣親王齊巴克雅蘭品爾等騐而歸之俄<lb/>
　　羅斯西北境有數小部落曰西費耶斯科曰圖耶<lb/>
　　斯科曰博爾托噶里牙曰付蘭楚斯曰雅爾瑪尼<lb/>
　　牙曰宜大里牙曰宜斯巴尼牙曰狄音曰和爾斯<lb/>
<pb n="KR2m0017_WYG_100-10b"/>
　　提音曰布魯斯竒曰博爾斯竒曰别穆斯竒曰賽<lb/>
　　薩林木斯竒曰昻假爾斯竒曰賀蘭斯竒曰博玻<lb/>
　　林木斯竒皆俄羅斯附屬之國先是土爾扈特汗<lb/>
　　阿玊竒者本凖噶爾四衛拉特之一以與䇿妄阿<lb/>
　　拉布坦搆釁不相安率其全部徙居俄羅斯西境<lb/>
　　内其駐牧之地曰額濟勒曰馬努托海康熙間每<lb/>
　　假道於俄羅斯來貢乾隆十九年二十一年並來<lb/>
　　朝貢<lb/>
<pb n="KR2m0017_WYG_100-11a"/>
　京師三十六年其汗渥巴錫與合族台吉挈全部三<lb/>
　　萬餘衆由俄羅斯境展轉萬餘里來歸順入覲於<lb/>
　　伊綿峪並於萬樹園<lb/>
賜宴觀燈火<lb/>
封爵賞賚有差其來歸之衆並給以餼廩授之牧地於<lb/>
　　伊犂東境之庫爾喀喇烏蘇北境之塔爾巴噶台<lb/>
　　諸地分境游牧各安生理其寄居舊壤仍入俄羅<lb/>
　　斯境云<lb/>
<pb n="KR2m0017_WYG_100-11b"/>
　　左哈薩克<lb/>
　　左哈薩克在準噶爾部西北西為右哈薩克北為<lb/>
　　俄羅斯東去塔爾巴噶台南去伊犂皆千里其部<lb/>
　　曰鄂爾圖玊斯駐伊什爾河旁無城郭東西千餘<lb/>
　　里南北六百里環境皆山源泉經絡其西北為伊<lb/>
　　什爾河地苦寒其西南境外二千里平時逐水草<lb/>
　　事游牧地廣人稠甲於他部其頭目戴髙頂冠用<lb/>
　　氊一幅嵌以黄皮衣錦衣寛而長民人首戴氊帽<lb/>
<pb n="KR2m0017_WYG_100-12a"/>
　　衣褐束布帶風俗物産文字與準噶爾畧同言語<lb/>
　　稍異境西北隅有獨樹五幹盤拏䕃廣可容二百<lb/>
　　騎名鄂埒引噶克义莫朶年代莫紀為西域神物<lb/>
　　哈薩克過其下者必膜拜供獻而不敢稱其名其<lb/>
　　地為漢康居國以汗族而為首領者名蘇爾統乾<lb/>
　　隆二十年二月準噶爾平<lb/>
詔遣使往諭其汗阿布賚請歸順九月遣使達伊犂適<lb/>
　　阿睦爾撒納由伊犂煽亂眀年遁走哈薩克阿布<lb/>
<pb n="KR2m0017_WYG_100-12b"/>
　　賚納之<lb/>
詔遣將軍達爾黨阿由西路哈達哈由北路先後以大<lb/>
　　軍進阿布賚遣和集博爾根以兵從阿逆走努拉<lb/>
　　自率千騎西行㑹於毫哈薩拉克山下以待我師<lb/>
　　七月將軍達爾黨阿分兵奮擊大破之斬首五百<lb/>
　　七十級我兵進攻努拉擒其大頭目楚魯克是時<lb/>
　　和集博爾根引二千騎西行我軍逼之出入鏖戰<lb/>
　　獲其纛礟斬三百餘級賊乃遁初侍衛順徳訥歸<lb/>
<pb n="KR2m0017_WYG_100-13a"/>
　　自哈薩克以阿布賚恭順狀聞<lb/>
詔遣賫<lb/>
敕書賜蟒服七月至博爾喀爾綽濶以哈薩克佐賊不<lb/>
　　得達時將軍哈達哈方擊阿布賚於毫哈薩拉克<lb/>
　　山下奪其馬匹輜重無算阿布賚遁走師從之獲<lb/>
　　大頭目昭華什由是三戰三捷師至於伊什爾伊<lb/>
　　什爾者哈薩克巢六也楚魯克昭華什既獲極陳<lb/>
　　阿布賚悔懼欲乞降順將軍等遣往宣諭令擒討<lb/>
<pb n="KR2m0017_WYG_100-13b"/>
　　逆賊於時阿逆懾我軍威已潛竊哈薩克馬逃回<lb/>
　　博羅塔拉等處二十二年將軍兆恵副將軍富徳<lb/>
　　復將兵西征阿逆倉皇北走我師急躡之適阿布<lb/>
　　賚以兵來㑹遣其弟阿布勒比斯等為前隊與我<lb/>
　　軍遇陳情謝罪願受約束於是將軍等復遣使往<lb/>
　　諭阿布賚乃遣使奉良馬四表請内附<lb/>
詔受之秋阿布賚使臣來朝<lb/>
賜宴熱河之萬樹園觀燈火及迴<lb/>
<pb n="KR2m0017_WYG_100-14a"/>
鑾<lb/>
皇上較射於圓眀園大西門外俾與觀焉阿布賚既臣<lb/>
　　順遣兵助討賊以計擒阿睦爾撒納於阿爾察圖<lb/>
　　不獲旋奔俄羅斯伏㝠誅執其從賊阿布濟齊巴<lb/>
　　罕來獻和集博爾根初以殘兵遁及是率其屬三<lb/>
　　萬户來降左部咸服十二月定哈薩克貿易之地<lb/>
　　於烏嚕木齊二十三年五月哈薩克拜濟格特部<lb/>
　　落之拜布拉克巴圗魯等獲布庫查罕六月哈薩<lb/>
<pb n="KR2m0017_WYG_100-14b"/>
　　克哈爾津等獲厄魯特和碩齊皆獻於軍械送<lb/>
　京師二十四年阿布賚偕其兄阿布勒巴木比特弟<lb/>
　　阿布勒比斯遣使來朝貢方物<lb/>
賜宴並<lb/>
賜敕書及文綺等物自是朝正入貢嵗以為常<lb/>
　　右哈薩克<lb/>
　　右哈薩克東南與準噶爾接南與安集延那木干<lb/>
　　布魯特諸部接西南踰塔什罕西六百餘里山巒<lb/>
<pb n="KR2m0017_WYG_100-15a"/>
　　稠疊長河經灌其北有大澤名騰吉斯葢小海也<lb/>
　　右部之汗曰阿比里斯其巴圖爾三曰圖里拜曰<lb/>
　　輝格爾徳曰薩薩克拜而圖里拜實専國政阿比<lb/>
　　里斯駐塔什罕城不事事受成而已其俗大扺與<lb/>
　　左部同但左部無城郭事游牧右部則列城以居<lb/>
　　為少異耳在古為康居西境漢康居五小王所治<lb/>
　　之地大宛之西北鄙也乾隆二十一年左部降其<lb/>
　　汗阿布賚請與右哈薩克部偕來㑹阿布賚復以<lb/>
<pb n="KR2m0017_WYG_100-15b"/>
　　兵佐逆不果其後㕘賛大臣富徳以兵索逆賊哈<lb/>
　　薩克沙喇至右部遣使往撫諭次軍於莽格特城<lb/>
　　外以待是時圗里拜等方與塔什罕回人圖爾占<lb/>
　　戰使至宣諭令解讐釋兵即頓首聽命圗里拜等<lb/>
　　並詣軍門納欵奉馬進表以降時左部已歸順兩<lb/>
　　哈薩克並嚮化面内二十三年圖里拜遣其子卓<lb/>
　　蘭及輝格爾徳之弟博索爾滿朝<lb/>
　行在<lb/>
<pb n="KR2m0017_WYG_100-16a"/>
賜宴避暑山莊與觀大閲及燈火自是朝貢嵗以為常<lb/>
　　啟齊玊蘇<lb/>
　　啟齊玊蘇為右哈薩克之别部在伊犂之西北二千<lb/>
　　餘里其頭目名努喇麗以游牧為生業大兵平定<lb/>
　　回部後時以羊馬至伊犂貿易乾隆二十七年努<lb/>
　　喇麗遣使入貢<lb/>
賞賚如例其男子褐衣皮帽婦女花帛纒頭亦有戴小<lb/>
　　白帽者風俗與左哈薩克畧同<lb/>
<pb n="KR2m0017_WYG_100-16b"/>
　　烏爾根齊<lb/>
　　烏爾根齊亦右哈薩克之别部其游牧與啟齊玉<lb/>
　　蘇相近時與鄰部回人同至伊犂貿易乾隆二十<lb/>
　　七年頭目哈雅布遣使入貢<lb/>
賞賚如例其風俗服飾悉與啟齊玊蘇同<lb/>
　<lb/>
　<lb/>
皇朝通典卷一百<lb/>
</p>
<p>
</p>
  </div>
</body>
</text>
</TEI>
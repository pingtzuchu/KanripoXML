<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0017_WYG_099-1a"/>
欽定四庫全書<lb/>
皇朝通典卷九十九<lb/>
　邊防<hi>三</hi>
　西序畧<lb/>
　　<hi>臣</hi>等謹按杜氏邊防典西方凡七十五國五朝續通<lb/>
　　典分西及西北凡八十二國以今輿地考之諸國<lb/>
　　疆界半在伊犁回部之内以至青海西藏久為服<lb/>
　　屬餘則今古殊名舊蹟湮沒有不可詳考者恭惟<lb/>
<pb n="KR2m0017_WYG_099-1b"/>
　　我<lb/>
皇上聖武布昭鴻猷式廓殲巨憝而拓版疆天山南北<lb/>
　　盡同赤縣黄圖羣優游於<lb/>
闓澤於是附近葱嶺之東西布魯特安集延霍罕拔達<lb/>
　　克山博洛爾諸國葱嶺以外逺抵西海之塔什罕<lb/>
　　愛烏罕諸國延頸企踵瀝誠慕化貢使頻來駢生<lb/>
　　并育<lb/>
皇上廣開渥澤<lb/>
<pb n="KR2m0017_WYG_099-2a"/>
召見賜宴俾與觀燈火暨閱射賞賚優厚歡欣忭躍之<lb/>
　　誠周浹於大濛之宇凡昔漢唐以來羈縻駕馭不<lb/>
　　克招致者一旦畏威懐徳並游於<lb/>
聖化之中洵超軼前古之隆軌矣西洋意達里亞博爾<lb/>
　　都噶爾亞諸國去中土八萬餘里輸誠慕化貢獻<lb/>
　　不絶其人來處中土者天文推步之法制器尚象<lb/>
　　之能亦俾得各用所長專門不廢遴厥才良得以<lb/>
　　筮仕効職至其所崇天主之教則但使自沿其俗<lb/>
<pb n="KR2m0017_WYG_099-2b"/>
　　嚴禁流傳勿使得淆聞見蓋<lb/>
聖人仁育義正之懐收其人必盡其用安其俗不存其<lb/>
　　教而<lb/>
聲教翔洽逺達於重溟冰海之墟尤前古所未有也愛<lb/>
　　烏罕諸國實隣西海西方之地至此已盡而西洋<lb/>
　　諸亞則懸處巨海之外其地尤為遼夐云<lb/>
　西<lb/>
　　東布魯特<lb/>
<pb n="KR2m0017_WYG_099-3a"/>
　　東布魯特回部别種也在天山北凖噶爾部西回<lb/>
　　部西北東南距阿克蘇城七百九十里東北距伊<lb/>
　　犁一千四百里其部有五曰薩雅克鄂拓克圖魯<lb/>
　　起拜主之曰薩拉巴噶什鄂拓克車里克齊主之<lb/>
　　户各一千有竒兩頭目不相統屬有瑪木克呼里<lb/>
　　兼轄之曰霍索楚鄂拓克邁他克主之曰啟台鄂<lb/>
　　拓克喀喇博託主之户俱千有竒析居搭拉斯地<lb/>
　　曰薩婁鄂拓克阿克拜主之其酋長戴氊帽衣錦<lb/>
<pb n="KR2m0017_WYG_099-3b"/>
　　衣民人冠無皮飾衣褐舊為烏孫西鄙地其國舊<lb/>
　　游牧處在特木爾圖淖爾左名後為凖噶爾所侵<lb/>
　　始西遷乾隆二十年凖噶爾部平得復故地二十<lb/>
　　三年六月將軍兆惠等追捕逆賊哈薩克沙喇至<lb/>
　　布魯特界遣侍衛烏爾金托倫泰抵其游牧珠穆<lb/>
　　翰地撫諭之薩雅克薩拉巴噶什兩鄂拓克人衆<lb/>
　　俱歸順時邁他克之子額什博洛適在其地亦願<lb/>
　　率所部來歸托倫泰與俱往行六日至其地撫定<lb/>
<pb n="KR2m0017_WYG_099-4a"/>
　　霍索楚啟台兩鄂拓克人衆並獻牛羊遣使來軍<lb/>
　　門投誠七月㕘賛大臣富徳復遣侍衛伊達木札<lb/>
　　布至薩婁鄂拓克阿克拜率其衆五千户來歸於<lb/>
　　是東布魯特全部皆内附是年車里克齊圖魯起<lb/>
　　拜等來朝<lb/>
　京師<lb/>
詔扈木蘭行圍<lb/>
賜宴萬樹園觀燈火二十五年正月布魯特遣使入貢<lb/>
<pb n="KR2m0017_WYG_099-4b"/>
召見於勤政殿<lb/>
賜宴六月又遣使臣來貢宴賚如例二十六年部長額<lb/>
　　木爾貝以其所寳之玉匕首進獻嗣是遵奉正朔<lb/>
　　每嵗朝貢不絶<lb/>
　　西布魯特<lb/>
　　西布魯特與東布魯特相接在回部喀什噶爾城<lb/>
　　西北三百里西接哈布爾諸部落道由鄂什踰葱<lb/>
　　嶺而至其部落凡十有五最著者四曰額徳格納<lb/>
<pb n="KR2m0017_WYG_099-5a"/>
　　鄂拓克曰䝉科爾多爾鄂拓克頭目阿濟畢兼轄<lb/>
　　之户七百有竒曰齊里克鄂拓克頭目由瑪特户<lb/>
　　二百有竒曰巴斯子鄂拓克頭目噶爾住户千三<lb/>
　　百有竒逐水草事游牧風俗與東布魯特畧同舊<lb/>
　　為休循捐毒諸塞種地乾隆二十四年將軍兆恵<lb/>
　　既定山南回部追捕餘孽道經其地阿濟畢等遮<lb/>
　　道籲請内附遣二等侍衛達克塔納等往撫定之<lb/>
　　乃率諸部自哈布爾以東二十萬人衆皆來歸順<lb/>
<pb n="KR2m0017_WYG_099-5b"/>
　　遣使朝<lb/>
　京師<lb/>
詔與觀大閱<lb/>
賜宴觀燈火二十五年八月遣侍衛索諾穆策凌等往<lb/>
賜之<lb/>
敇其頭目阿濟畢等咸懽躍踰望郊迎祗受盡禮自是<lb/>
　　每嵗朝貢不絶<lb/>
　　安集延<lb/>
<pb n="KR2m0017_WYG_099-6a"/>
　　安集廷東與東布魯特部接南與西布魯特部接<lb/>
　　東南至回部喀什噶爾城五百里其西北為那木<lb/>
　　干西為瑪爾噶朗又西為霍罕四部各有城俱當<lb/>
　　平陸南控蔥嶺北濵那林河南北山泉支流㑹合<lb/>
　　襟帶諸城之間人民殷庶畜牧饒富其人亦布魯<lb/>
　　特種其頭目冠髙頂皮帽衣錦衣民人戴白氊帽<lb/>
　　毛皮為邊衣黄褐古皆為大宛國地史記所稱大<lb/>
　　宛土著耕田有城郭屋室者也元魏為洛那國唐<lb/>
<pb n="KR2m0017_WYG_099-6b"/>
　　為拔汗那後更名寧逺安集延那木干瑪爾噶朗<lb/>
　　霍罕諸地皆有伯克而霍罕城伯克額爾徳尼為<lb/>
　　之長衆咸聽命乾隆二十四年將軍兆恵等追捕<lb/>
　　霍集占遣侍衛達克塔納等至其地額爾徳尼遣<lb/>
　　使迎至城内日饋羊酒果米馬匹等物備極誠敬<lb/>
　　上表請歸附於是以四城内屬遣頭目托克托瑪<lb/>
　　哈穆第等朝<lb/>
　京師貢馬<lb/>
<pb n="KR2m0017_WYG_099-7a"/>
賜宴瀛臺賞賚有差二十五年正月安集延額爾徳尼<lb/>
　　伯克遣使入貢宴賚有加與觀燈火八月遣侍衛<lb/>
　　索諾穆策凌等齎<lb/>
敇往<lb/>
諭額爾徳尼率諸伯克郊迎祗受成禮自是每嵗朝貢<lb/>
　　不絶瑪爾噶朗東與安集延接相去百八十里南<lb/>
　　接蔥嶺北濵那林河西亦有河出蔥嶺北山北行<lb/>
　　入那林河霍罕東與瑪爾噶朗接相去二百里北<lb/>
<pb n="KR2m0017_WYG_099-7b"/>
　　濵那林河那木干東北與布魯特雜處東南距瑪<lb/>
　　爾噶郎城八十里南濵那林河有水出城北山南<lb/>
　　流入那林河<lb/>
　　塔什罕<lb/>
　　塔什罕在回部喀什噶爾城北一千三百里東南<lb/>
　　與那木干接東與布魯特接東北與右部哈薩克<lb/>
　　接居平原有城郭以三和卓分轄其衆曰莫勒多<lb/>
　　薩木什曰沙達曰圖爾占在漢為康居西境大宛<lb/>
<pb n="KR2m0017_WYG_099-8a"/>
　　北鄙唐九姓昭武所居地也其部舊為凖噶爾羈<lb/>
　　屬嵗効差役伊犁平後右哈薩克將脅服其國圖<lb/>
　　爾占不從逐其所置頭目與哈薩克連兵不觧乾<lb/>
　　隆二十三年㕘賛大臣富徳追擒哈薩克沙喇至<lb/>
　　其地遣使往撫次軍於莽格特城外以待之時圖<lb/>
　　爾占方與哈薩克戰於河上因宣示<lb/>
聖主威福諭令釋兵和好如初於是塔什罕得安耕牧<lb/>
　　遣其屬奉表歸順<lb/>
<pb n="KR2m0017_WYG_099-8b"/>
詔受之九月遣使入朝<lb/>
賜宴避暑山莊額什木札布者阿睦爾撒納之兄子亡<lb/>
　　命入回部為塔什罕所得至是附貢使以獻<lb/>
上恩宥其死而遣還之自是塔什罕朝貢不絶由塔什<lb/>
　　罕西南行七百里外踰錫爾河又踰那林河為撒<lb/>
　　瑪爾罕城又西南為哈拉科子城又西臨達里岡<lb/>
　　阿鄂謨是為西海西境盡矣<lb/>
　　拔達克山<lb/>
<pb n="KR2m0017_WYG_099-9a"/>
　　拔達克山居蔥嶺西南境西北至伊西洱庫爾東<lb/>
　　北至葉爾羌皆千餘里有城郭其汗曰蘇爾坦沙<lb/>
　　部落繁盛户十萬有竒頭目戴紅氊小帽衣錦㲲<lb/>
　　衣民人衣黄褐在漢為烏古國元史載有巴達哈<lb/>
　　商明有八答黑商皆字音之訛即其地也其國負<lb/>
　　山險扼蔥嶺之右頗擅形勢有河北流經博洛爾<lb/>
　　拔達克山西部落之間至伊西得拉克分流一流<lb/>
　　經北入土斯庫爾一流道西南又北入於伊西洱<lb/>
<pb n="KR2m0017_WYG_099-9b"/>
　　庫爾其北鄙之城曰瓦漢乾隆二十四年八月回<lb/>
　　部逆酋博羅尼都霍集占為<lb/>
王師所敗奔拔達克山副將軍富徳率師追之遣諭其<lb/>
　　汗蘇爾坦沙宣示博羅尼都霍集占負<lb/>
恩狀令擒獻蘇爾坦沙因縛博羅尼都而以兵圍霍集<lb/>
　　占於阿爾渾楚哈嶺擒之囚之於柴札布柴札布<lb/>
　　者拔達克山繫囚處也乃遣人詣軍門投欵且報<lb/>
　　二賊就擒狀副將軍富徳遣使往諭責令獻俘進<lb/>
<pb n="KR2m0017_WYG_099-10a"/>
　　軍瓦漢以待之是時痕都斯坦方以兵臨拔達克<lb/>
　　山謀劫取二酋而塔爾巴斯者拔達克山讐國也<lb/>
　　賊將通之攻拔達克山所遣使被獲於是遷霍集<lb/>
　　占於宻室以二百人圍而殺之初蘇爾坦沙以二<lb/>
　　逆囚與已同為派噶木巴爾裔不忍縛獻及反覆<lb/>
　　曉以順逆利害之故遂大覺悟乃出逆屍馳獻率<lb/>
　　部落十萬户與隣近之博洛爾部三萬户俱降二<lb/>
　　十五年遣陪臣額穆爾伯克等朝<lb/>
<pb n="KR2m0017_WYG_099-10b"/>
　京師貢刀斧及八駿馬二十六年正月<lb/>
上召見額穆爾伯克等<lb/>
賜宴如例並觀燈火二十七年十二月貢使至宴賚如<lb/>
　　例<lb/>
上御大西門幄次<lb/>
閱健銳軍營俾與觀焉二十八年三月貢馬犬鳥鎗腰<lb/>
　　刀由是每嵗職貢不絶<lb/>
　　博洛爾<lb/>
<pb n="KR2m0017_WYG_099-11a"/>
　　博洛爾在拔達克山東有城郭户三萬有竒四面<lb/>
　　皆山西北面有河乾隆二十四年與拔達克山同<lb/>
　　内附遣其陪臣沙伯克等朝<lb/>
　京師二十五年正月<lb/>
召見賜宴如例與觀大閱燈火二十八年博洛爾伯克<lb/>
　　沙瑚沙黙特貢劍斧等物二十九年貢匕首是時<lb/>
　　博洛爾與拔達克山屢行搆釁圍城劫掠沙瑚沙<lb/>
　　黙特乞援於駐劄葉爾羌都統新柱遣諭拔達克<lb/>
<pb n="KR2m0017_WYG_099-11b"/>
　　山恪遵約束還俘罷兵至是沙瑚沙黙特以其部<lb/>
　　所寳之匕首進貢謝<lb/>
恩三十四年又進玉欛雙匕首其南有部落曰痕都斯<lb/>
　　坦産金絲緞暨玉石國人工巧善於琱刻其製器<lb/>
　　之精他部莫及後為愛烏罕所并<lb/>
　　愛烏罕<lb/>
　　愛烏罕在拔達克山西為蔥嶺以西回部之極西<lb/>
　　境自拔達克山西南行三月程乃至其地有三大<lb/>
<pb n="KR2m0017_WYG_099-12a"/>
　　城曰喀奔曰堪達哈爾曰莫沙特喀奔城南北西<lb/>
　　俱臨山東面地平曠堪達哈爾城四面皆山其汗<lb/>
　　名愛哈摩特沙莫沙特城舊屬伊蘭國愛哈摩特<lb/>
　　沙征取之並兼有痕都斯坦地遂統治三城俗事<lb/>
　　耕種無游牧人兵廣稠勝兵十有五萬乾隆二十<lb/>
　　四年大兵追逐霍集占將入愛烏罕境為拔達克<lb/>
　　山擒獻愛哈摩特沙聞之因拔達克山通使投誠<lb/>
　　二十七年十二月遣使來朝進金紙表文凡重四<lb/>
<pb n="KR2m0017_WYG_099-12b"/>
　　譯乃至<lb/>
詔賜宴賚如例二十八年三月愛烏罕貢馬四匹馬皆<lb/>
　　髙七尺長八尺自後貢獻不絶愛烏罕境地遼濶<lb/>
　　由喀奔至堪達哈爾二十八日程由堪達哈爾至<lb/>
　　莫沙特二十日程其北境接布哈爾西有莫克孔<lb/>
　　志爾等數部落過此即西海<lb/>
　　西洋意達里亞<lb/>
　　西洋去中國水程八萬里其道由地中海西出大<lb/>
<pb n="KR2m0017_WYG_099-13a"/>
　　洋南行過福島東南行汛利未亞海過大浪山折<lb/>
　　而東行過西南海東北行過小西洋又東行至吕<lb/>
　　宋入廣南境其地名歐邏巴州意達里亞在歐邏<lb/>
　　巴州南境周一萬五千里三面環地中海一面臨<lb/>
　　髙山土田饒沃州郡繁多其最大者凡六城曰羅<lb/>
　　瑪曰勿搦祭亞曰彌朗曰納波里曰熱孥亞曰福<lb/>
　　楞察其俗尊奉天主自國都至閭井咸設天主堂<lb/>
　　有掌教者專主教事稱為神父其堂一切供億皆<lb/>
<pb n="KR2m0017_WYG_099-13b"/>
　　國王大臣民庶轉輸不絶每七日瞻禮一次名曰<lb/>
　　彌撒出五金以金銀銅鑄錢為幣衣服有天鵞絨<lb/>
　　織金緞毯罽之屬有利諾草可為布質細而滑敝<lb/>
　　可搗為紙極堅靭食用金銀玻璃及磁器用桌椅<lb/>
　　如中國工作製造備極精巧嘗造一渾天儀十二<lb/>
　　重層層相間七政各有本動日月五行列宿運行<lb/>
　　遲速與天無異以玻璃為之重重可以透視尚文<lb/>
　　學設學校分為四科一曰醫科主療疾病一曰治<lb/>
<pb n="KR2m0017_WYG_099-14a"/>
　　　科主習政事一曰教科主守教法一曰道科主興<lb/>
　　　教化别有度數之學曰瑪得瑪第加皆設學立師<lb/>
　　　使其人習之其國人來者自述其風俗之概如此<lb/>
　　　明萬厯間有利瑪竇者始汎海抵廣州後入京師<lb/>
　　　中官馬堂以其方物進獻嗣後來者益衆皆祖述<lb/>
　　　其說明末厯法疎舛禮臣請以其國新法相㕘校<lb/>
　　　書成未上<lb/>
　　本朝建元始採取其說先後命西洋人湯若望南懷<lb/>
<pb n="KR2m0017_WYG_099-14b"/>
　　　仁等為欽天監官並許自行其教餘凡直隸各省<lb/>
　　　開堂設教者嚴行禁止康熙九年六月國王阿豐<lb/>
　　　肅遣陪臣奉表進貢得<lb/>
㫖西洋地居極邊初次進貢具見慕義之誠可從優賞賚<lb/>
　　　尋遣歸國十七年八月貢獅子<lb/>
上召見使臣於<lb/>
　　太和殿宴賚如例五十六年廣東總兵官陳昻疏稱<lb/>
　　　天主一教開堂聚衆在廣州城内外者尤多乞循<lb/>
<pb n="KR2m0017_WYG_099-15a"/>
　　　康熙八年例再行嚴禁從之雍正元年浙閩總督<lb/>
　　　覺羅滿保疏言西洋人於内地行教聞見漸淆請<lb/>
　　　除送京効力人員外俱安置澳門其天主堂改為<lb/>
　　　公廨從之二年兩廣總督孔毓珣疏言西洋人先<lb/>
　　　後來廣東者甚衆澳門地窄難容請令暫居廣州<lb/>
　　　城天主堂内惟不許妄自行走衍倡教說其外府<lb/>
　　　之天主堂悉撤為公廨内地人民入其教者嚴行<lb/>
　　　禁止從之三年八月意達里亞國教化王伯納第<lb/>
<pb n="KR2m0017_WYG_099-15b"/>
　　　多遣使貢方物宴賚如例<lb/>
賜敕諭令齎捧歸國乾隆二十五年廣東南海縣民林六<lb/>
　　　因縁入教至於變易服飾娶妻生子經兩廣督臣<lb/>
　　　奏准比照左道惑衆為從例治罪因奉<lb/>
　㫖嚴禁勿使滋蔓蓋所以杜異教重邊制焉傳聞意達<lb/>
　　　里亞旁有八九國西洋人艾儒為職方外紀畧言<lb/>
　　　由意達里亞東行為厄勒祭亞當歐邏巴極南境<lb/>
　　　地分四道凡制度文字皆為西土之宗東北有羅<lb/>
<pb n="KR2m0017_WYG_099-16a"/>
　　瑪尼亞生齒極衆由厄勒祭亞東北行為翁加里<lb/>
　　亞物産豐盛牛羊可供歐邏巴一州之用由翁加<lb/>
　　里亞東北行為波羅亞國分四區地甚寒冷由波<lb/>
　　羅尼亞東行為莫斯哥未亞東西經五千里南北<lb/>
　　經八千里中分十六道兵力甚強夜長晝短冬至<lb/>
　　日止二時氣候極寒右五國皆在意達里亞東境<lb/>
　　其在西北境者有四大國曰大尼亞沿海多魚及<lb/>
　　牲畜曰諾而勿惹亞人性馴厚喜接逺方賔旅曰<lb/>
<pb n="KR2m0017_WYG_099-16b"/>
　　雪際亞地分七道多五穀五金財貨曰鄂底亞在<lb/>
　　雪際亞南亦繁庶此四國與熱爾瑪尼亞相隔一<lb/>
　　海套蓋北際冰海云<lb/>
　　西洋博爾都噶爾亞<lb/>
　　博爾都噶爾亞在歐邏巴極西境周七百里西濵<lb/>
　　大洋地分五道四方商船皆聚都城通海大市凡<lb/>
　　六水泉二萬五千國有二學曰阨物辣曰哥應拔<lb/>
　　歐邏巴髙士多出此學土産果實絲綿極美多水<lb/>
<pb n="KR2m0017_WYG_099-17a"/>
　　　族善釀蒲萄酒即過海至中國不壊明以前未通<lb/>
　　　中國入<lb/>
　　本朝西洋諸部面内向化雍正五年四月其國王名<lb/>
　　　若望者遣陪臣貢方物<lb/>
上嘉其誠悃優加宴賚並<lb/>
賜敇書於國王及文綺諸物令使齎捧歸國乾隆十八年<lb/>
　　　三月遣使貢方物<lb/>
　命欽天監監正劉松齡前途𨗳引至京<lb/>
<pb n="KR2m0017_WYG_099-17b"/>
　召見使臣<lb/>
　賜宴觀舟嬉並<lb/>
　賜敕書於國王及蟒緞文綺玉磁紙墨諸物優渥有加<lb/>
　　　其國東境為伊西巴泥亞又東北為佛朗察又東<lb/>
　　　北為法蘭得斯又東北為熱爾瑪尼亞博厄美亞<lb/>
　　　彼國中紀載稱伊西巴泥亞有二大城曰西未利<lb/>
　　　亞城近地中海曰多勒多城在山巔有巧工製一<lb/>
　　　水器能盤水至山城晝夜轉動不煩人力有共學<lb/>
<pb n="KR2m0017_WYG_099-18a"/>
　　二所古有名賢曰多斯達篤者著書最多盡屬奥<lb/>
　　理又有王名亞豐肅者好天文厯法撰厯學全書<lb/>
　　制圖象為今西法之宗初博爾都噶爾亞國君乏<lb/>
　　嗣伊西巴泥亞之君為其昆仲權署其國事後復<lb/>
　　立君長不相統云熱爾瑪尼亞在博爾都噶爾亞<lb/>
　　東北五千里其土人散處各國為兵極忠實至死<lb/>
　　不貳工作精巧能於戒指内納一自鳴鐘所屬有<lb/>
　　法蘭哥地人質直易信多葡萄善造酒博厄美亞<lb/>
<pb n="KR2m0017_WYG_099-18b"/>
　　地生金掘井恒得金塊佛朗察地周一萬一千二<lb/>
　　百里分十六道屬五十餘國其都城名巴理斯其<lb/>
　　國王能以手愈人瘡癧每歳擇一日療人疾法蘭<lb/>
　　得斯地不甚廣人居稠宻右皆彼土紀載之所稱<lb/>
　　道<lb/>
　<lb/>
　<lb/>
皇朝通典卷九十九<lb/>
</p>
<p>
</p>
  </div>
</body>
</text>
</TEI>
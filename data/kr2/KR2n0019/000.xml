<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>絳帖平</head>
    <p>
<pb n="KR2n0019_WYG_000-1a"/>
欽定四庫全書　　　　　史部十四<lb/>
　絳帖平　　　　　　　　目錄類二<hi>金石之屬</hi>
　　提要<lb/>
　　　　<hi>臣</hi>等謹案絳帖平六卷宋姜夔撰夔字堯章<lb/>
　　　　鄱陽人按曹士冕法帖譜系云絳本舊帖尚<lb/>
　　　　書郎潘師旦以官帖私自摹刻者世稱潘駙<lb/>
　　　　馬帖又稱潘氏析居法帖石分而為二其後<lb/>
　　　　絳州公庫乃得其一於是補刻餘帖是名東<lb/>
<pb n="KR2n0019_WYG_000-1b"/>
　　　　庫本逐卷各分字號以日月光天徳山河壯<lb/>
　　　　帝居太平何以報願上登封書為别今夔所<lb/>
　　　　論每卷字號與士冕所説相合然則夔所得<lb/>
　　　　者即東庫本也宋之論法帖者米芾黄長睿<lb/>
　　　　以下互有疎宻夔欲折𠂻其論故取漢官廷<lb/>
　　　　尉平之義以名其書首有嘉泰癸亥自序云<lb/>
　　　　帖雖小技而上下千載闗涉史傳為多觀是<lb/>
　　　　書援据精博可謂不負其言惟第五卷内論<lb/>
<pb n="KR2n0019_WYG_000-2a"/>
　　　　智果書梁武帝評書語云武帝藏鍾張二王<lb/>
　　　　書嘗使虞龢陶隱居訂正按虞龢宋人其上<lb/>
　　　　法書表在宋孝武帝之世去梁武帝甚逺斯<lb/>
　　　　則考論之偶疎耳據墨莊漫録其書本二十<lb/>
　　　　卷舊止抄本相傳未及雕刻所載字號止於<lb/>
　　　　山字其河字以下亾佚十四卷竟不可復得<lb/>
　　　　然殘珪㫁璧終可寳也乾隆四十六年十一<lb/>
　　　　月恭校上<lb/>
<pb n="KR2n0019_WYG_000-2b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>絳帖平卷一</head> <lb/>
    <p>
<pb n="KR2n0019_WYG_001-1a"/>
欽定四庫全書<lb/>
　絳帖平卷一<lb/>
　　　　　　　　　　　　　宋　姜夔　撰<lb/>
　日<lb/>
　　蒼頡書<lb/>
　　　二十八字<lb/>
述異記云頡葬北海呼為藏書臺周時得其書莫識遂<lb/>
蔵之書府至秦李斯識八字云上天作命皇辟迭王漢<lb/>
<pb n="KR2n0019_WYG_001-1b"/>
叔孫通識十二字杜子美云蒼頡鳥跡既茫昧字體變<lb/>
化如浮雲則頡之書亡乆矣周宣王時史籕變古文為<lb/>
大篆李斯又減籕體為小篆作蒼頡篇謂之秦篆斯所<lb/>
作篇首有蒼頡二字因以名篇非能傳頡書跡也頡之<lb/>
文字一變於籕再變於斯而絶矣此字疑是梵書前代<lb/>
譯經中國梵書無數皆漆書貝多葉與此同<lb/>
　　夏禹書<hi>十二字</hi>
　　　子坐行齊春　尚<lb/>
<pb n="KR2n0019_WYG_001-2a"/>
禹時用科斗書韓退之詩云岣嶁峰尖神禹碑字青石<lb/>
赤形模竒科斗拳身薤葉披鸞飄鳯泊拏虎螭事嚴跡<lb/>
秘鬼莫窺道人獨上偶見之山海經云衡山一名岣嶁<lb/>
禹巡衡山夢得金簡玉字之書遂得治水之要今勝業<lb/>
寺猶有禹栢碑當是此時刻也南嶽縂勝集云有人嘗<lb/>
至岣嶁峰下見蛟龍蛟龍踞石上光采絢爛意必禹書<lb/>
之神靈此類小篆可見其妄與蒼頡書皆一手偽作也<lb/>
　　魯司㓂仲尼書<hi>十二字</hi>
<pb n="KR2n0019_WYG_001-2b"/>
　　　有吳君子之墓<lb/>
世傳仲尼表季札墓云嗚呼有吳延陵君子之墓案唐<lb/>
張從申跋云元宗嘗命殷仲容摹搨大厯中潤州刺史<lb/>
蕭定作季子廟重刻此碑傳至今予按魯昭公二十七<lb/>
年闔閭殺吳王僚自立季子聘還復命於墓<hi>哀公十年</hi>
<hi>嘗將兵救陳</hi>後不知其所終皇覽曰季子冢在毗陵縣<lb/>
暨陽鄉至今吏民皆祠之歐公云考仲尼歴聘不聞至<lb/>
吳又其字特大非古也墓闕題字唯東漢有之皆作分<lb/>
<pb n="KR2n0019_WYG_001-3a"/>
書若劉文饒王稚子闕之類又水經載朝歌縣牧野<lb/>
比干之墓今已中折不知誰所識亦當是東都耳洪<lb/>
氏𨽻續云西都彛器皆是篆書又按西都墓甎亦<lb/>
多是篆書某人之墓以此詳之季子墓題必是西漢<lb/>
時呉人所刻懐季子之賢故曰嗚呼葢魯壁藏書文<lb/>
皆科斗商周彛器並用刀書此是筆書又雜小篆决非<lb/>
仲尼所為後世好事者傳會耳予考篆文□乃君字<lb/>
或曰季子非也漢神寳鑑銘郡字正如此以此知其<lb/>
<pb n="KR2n0019_WYG_001-3b"/>
為漢篆也舊碑只十字皆大尺餘此字小惟有呉<lb/>
君子之五字同餘更大異復多二字尤見其妄秦少<lb/>
游云季子墓銘其真者猶疑非仲尼書况依倣為之<lb/>
者<lb/>
　　史籕書<lb/>
　　　歇州裴易□系<lb/>
衛恒公周宣王時史籕始著大篆十五篇或與古同或<lb/>
與古異世謂之籕書韓文公以石鼓文為籕所作不知<lb/>
<pb n="KR2n0019_WYG_001-4a"/>
何異夾漈鄭樵云籕與古文用刀書致字畫首尾皆鋭<lb/>
秦篆則漆書故字畫首尾皆刓石鼓之文其端皆刓以<lb/>
此知其為秦篆非籕也然樵之說亦未為盡詛楚文秦<lb/>
篆也而用刀書汲冢書古文也而用漆書先秦鍾鼎固<lb/>
有刓者矣秦漢兼用刀筆故有鋭者矣辨石鼓之非籕<lb/>
不在是也古文轉折圓無圭角秦漢因之予按書有八體<lb/>
秦漢所常用者篆𨽻耳夫𨽻者篆之捷也先漢士大夫<lb/>
賤之不以書金石威靈之際始書金石矣楷者𨽻之㨗<lb/>
<pb n="KR2n0019_WYG_001-4b"/>
也始於上谷王次仲至魏晉方盛然亦不以書金石也<lb/>
章草者楷之㨗也始于杜伯度章帝愛之因以為名赴<lb/>
急之書也予謂古文生籕籕生小篆小篆生𨽻𨽻生楷<lb/>
楷生草每降愈㨗耳廋肩吾云𨽻書今之正書也是知<lb/>
𨽻與楷本一種而有波磔者為𨽻無波磔者為楷然古<lb/>
人搃謂之𨽻後有行草因以正名之故書家不謂之真<lb/>
草而謂之草𨽻不謂之真書而謂之𨽻書史稱王羲之<lb/>
尤善𨽻書是也洪文恵兄弟以漢人所書為𨽻魏晉以<lb/>
<pb n="KR2n0019_WYG_001-5a"/>
後為八分此説非也杜詩云大小二篆生八分張懐瓘<lb/>
云八分者王次仲所造既言次仲作楷又言造八分則<lb/>
知曰𨽻曰分曰楷曰正其實一耳自漢以後楷既自成<lb/>
一家南北分裂𨽻又分為二體北方一體則魏受禪碑<lb/>
是也南方一體則吳天發神䜟碑是也葢魏人專法中<lb/>
郎方勁可愛吳人雜用篆法竒古無倫爾後北人多用<lb/>
魏體南人多用吳體皆有碑可證東晉之末字轉折方<lb/>
歴代承之故漢以後篆皆方至唐李陽氷乃以鍾鼎筆<lb/>
<pb n="KR2n0019_WYG_001-5b"/>
法書小篆故自成一家也今石鼓字方與詛楚同是為<lb/>
秦書明矣非籕也況此七字乃唐人小篆耳<lb/>
　　秦丞相李斯書<lb/>
　　　田疇耕耨為政朞月而致法令使父子為鄒魯<lb/>
米元章云不知何人書黄長睿云乃李陽氷篆明州刺<lb/>
史裴公紀徳中碣字此摹十八字為斯書無銖黍差斯<lb/>
書傳至今者有太山刻及秦瓘衡斤量銘乃棄<hi>闕</hi>
<pb n="KR2n0019_WYG_001-6a"/>
　　秦程邈書<lb/>
　　　天得一以清地得一以寜神得一以靈谷得一<lb/>
　　　以盈萬物得一以生侯王得一以為天下正其<lb/>
　　　致之天無以清將恐歇<lb/>
今人稱𨽻書為𨽻古非也書序所謂𨽻古者書有古文<lb/>
今文之别𨽻為今文古為古文漢靈帝時劉陶剛定古<lb/>
今二文尚書是也𨽻書始於程邈衛恒云秦既用篆奏<lb/>
事繁多篆字難成即令𨽻人佐書曰𨽻字漢道術盛行<lb/>
<pb n="KR2n0019_WYG_001-6b"/>
符籙所用皆作吳體至唐則縂為一耳<lb/>
國初以來多作唐體自歐趙著錄漢刻士大夫始重漢<lb/>
而貶唐唐體誠拘然漢刻亦有工拙不能皆佳也此帖<lb/>
雖無波磔謂之𨽻書亦何不可若以為邈書則非黄云<lb/>
自蒼頡至程邈皆偽<lb/>
又按周越法書苑丘光庭云左傳亥有二首六身如布<lb/>
笇之狀古文亥作布依此語則春秋時已有𨽻書矣<graphic n="KR1073" url="https://raw.githubusercontent.com/kanripo/KR-Gaiji/master/images/KR1073.png" mimeType="image/png"/>
善長水經注云臨淄人發古塚得銅棺前和隠起為𨽻<lb/>
<pb n="KR2n0019_WYG_001-7a"/>
字云齊太公六代孫胡公之棺唯三字是古餘同今書<lb/>
證知𨽻字出古非始於秦而邈推廣之耳<lb/>
　　古法帖<lb/>
　　　知賢弟至舍晚寒想顧之傷歎遂爾永惟痛夀<lb/>
　　　春富陽范道長體氣以小勝前日得此暑大都<lb/>
　　　尋常新婦書寄物示諸也散騎二君何時還兄<lb/>
　　　子皆佳能數物也<lb/>
此帖乃王大令筆書勢可見所稱散騎王敬豫也大令<lb/>
<pb n="KR2n0019_WYG_001-7b"/>
帖云阮新婦勉身得雄散騎殊常喜也詳見山字卷<lb/>
　　　孤不度徳量力欲俟義於天下而措術淺短遂<lb/>
　　　至昌蹶然至于今日志猶不息君謂計將安出<lb/>
　　　亮曰董卓已來豪杰並起跨州連郡不可勝數<lb/>
　　　曹操比於袁紹則名微而衆寡故能尅紹以弱<lb/>
　　　為强今日擁百萬之衆挟天子而令諸侯誠能<lb/>
　　　不可與争鋒也<lb/>
古蜀昭烈與諸葛亮問荅其半在居字卷大令書中米<lb/>
<pb n="KR2n0019_WYG_001-8a"/>
云亮書固非山谷以為兼張芝索靖之美黄云此逸少<lb/>
書似豹奴帖予按二帖雖章草未為精宻又數經臨摹<lb/>
大小不等且妄增損史文殊無義理與豹奴帖皆非逸<lb/>
少筆法矣逸少學皇象章草當不止此<lb/>
　　　既移屋近西牆微援裏地成大寛援裏起小三<lb/>
　　　架如步廊政可一丈梁得使二家通出入作門<lb/>
　　　閣也此屋之東故應作墻直步廊一壁太單空<lb/>
　　　園中彌宜移三間屋故當不甚難重複粗盡圖<lb/>
<pb n="KR2n0019_WYG_001-8b"/>
　　　如别耳<lb/>
　　　足下既即意適閑曠亦當忘暑耶逰矚踈數至<lb/>
　　　對告卿少吾今年病垂耳始小差大小今度病<lb/>
　　　惽忽移日耳每每深望逺言慰尚賖慨然𤣥日<lb/>
　　　具問可與音介勿勿書後既即直人理略絶何<lb/>
　　　緣復有周旋理長史斷闊亦不减卿惟公事時<lb/>
　　　相瞻望耳吾面促遂至今不著不可解計至故<lb/>
　　　應必有秀但不知好惡云何耳湏得<lb/>
<pb n="KR2n0019_WYG_001-9a"/>
此二帖米云羊中散書後有欣白字黄亦以為中散書<lb/>
非也此晉帖耳所稱𤣥謂吳興太守張𤣥之或㑹稽内<lb/>
史謝𤣥所稱長史謂司徒左長史王濛或是大司馬長<lb/>
史王楨之或是司馬左長史王<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>皆晉人也以此推之<lb/>
乃王微之輩書耳欣晚出非欣書也援與園同見皇象<lb/>
急就章諸家釋心著為惡暑忌暑皆非以上文尋之乃<lb/>
忘字耳張芝帖中講忘不㤀上亡字亦如此下心字作<lb/>
三㸃劉次莊又釋作竟可怪釋有秀作有香亦誤謂秀<lb/>
<pb n="KR2n0019_WYG_001-9b"/>
才隨上計吏至也東晉諸州舉秀才一人既不講習遂<lb/>
坐所舉故至者多稱疾而去帖中好惡如何似為此<graphic n="KR2223" url="https://raw.githubusercontent.com/kanripo/KR-Gaiji/master/images/KR2223.png" mimeType="image/png"/>
古减字懐素云艸不<graphic n="KR2223" url="https://raw.githubusercontent.com/kanripo/KR-Gaiji/master/images/KR2223.png" mimeType="image/png"/>張亦同劉釋作憾尤非<lb/>
黄云王世將帖後兩表極古信能傳鍾氏筆意而右軍<lb/>
學之也表中云頓乏勿勿案顔氏家訓云世中書翰多<lb/>
稱勿勿相承如此莫原其由或有妄言此怱怱之殘缺<lb/>
耳説文勿者州里所建之旗葢以趣民事故忩遽者稱<lb/>
勿勿僕謂顔氏以説文證此字為長而今世流俗又妄<lb/>
<pb n="KR2n0019_WYG_001-10a"/>
於勿字中斜益一㸃讀為怱怱字彌失真矣按祭義云<lb/>
勿勿諸其欲其饗之也注勿勿猶勉勉也慤愛之貌杜<lb/>
牧之詩浮生長勿勿是知勿勿出於祭義古人詩中用<lb/>
之不特稱於書翰<lb/>
　　何氏書<lb/>
　　　投老殘年西崦已逼恒慮儵忽歸骸𤣥壤溘爾<lb/>
　　　㝠滅竟不一言以此在懐預為其備於兹路唯<lb/>
　　　有憑心他餘不能有益年將八十可以意求欲<lb/>
<pb n="KR2n0019_WYG_001-10b"/>
　　　望長存何可得也道大難俗情見善従善如登<lb/>
　　　見惡行惡如崩必湏策怠惰勤精進愛日惜力<lb/>
　　　乃可獲耳吞聲飲氣不勞頓爾他便生異議速<lb/>
　　　自詳荅取竟勿滯留也十六日去留深情故當<lb/>
　　　所爾餘散輩停嵗積故切思歸三月下旬還非<lb/>
　　　賖兾叙不遥南路行乃寂絶傷心<lb/>
黄云何氏書若曰如何人耳或以為姓非也米云是歐<lb/>
率更令書按法書苑率更名詢長沙汨羅人唐正觀十<lb/>
<pb n="KR2n0019_WYG_001-11a"/>
五年卒年八十五此帖有年將八十之語詢書明矣詢<lb/>
墨跡今世尚多筆勢皆如此<lb/>
　　蔡琰書<lb/>
　　　我生之初尚無為我生之後漢祚衰<lb/>
此兩句琰所作胡笳曲辭琰中郎之女因董卓之亂為<lb/>
胡所掠在胡中生二子曹公贖琰歸至洛陽見胡雛而<lb/>
念其子作胡笳十八拍琴家傳之祚字劉釋作祀此易<lb/>
曉右旁先㸃後乙為祀先乙後㸃為祚山谷云琰自書<lb/>
<pb n="KR2n0019_WYG_001-11b"/>
十八章極可觀不謂流落僅餘兩句亦似斯人身世即<lb/>
以予觀之與皇象後一帖一手偽作耳<lb/>
　　衛夫人書<hi>在何氏帖前</hi>
　　　衛稽首和南近奉勅冩急就篇遂不得與師書<lb/>
　　　耳但衛隨世所學規摹鍾繇遂歴多載年廿著<lb/>
　　　詩論草𨽻通解不敢上呈衛一弟子王逸少甚<lb/>
　　　能學衛真書咄咄逼人筆勢洞精字體遒媚師<lb/>
　　　可詣晉尚書館書耳仰憑至鑒大不可言弟子<lb/>
<pb n="KR2n0019_WYG_001-12a"/>
　　　李氏衛和尚<lb/>
衛夫人帖唐初李懐琳贗作竇衆述書賦云嵇康絶交<lb/>
書七賢帖亦李所贗也黄云此帖尤踈繆按梁蕭子雲<lb/>
荅武帝勅云臣昔不能技賞隨時所貴規摹子敬多歴<lb/>
年所二十六著晉史至二王列傳欲作論草𨽻法言不<lb/>
盡意遂不能成十許年始見敇者論書一卷商略筆狀<lb/>
洞激字體始變子敬全範元常逮爾以來自覺功進此<lb/>
偽帖皆窃取子雲啓中語欲小改之遂失其句讀又衛<lb/>
<pb n="KR2n0019_WYG_001-12b"/>
夫人乃李矩妻李充母名鑠字茂猗與師書自當著名<lb/>
不但稱夫族及姓也以數事考之其偽不疑前軰論此<lb/>
帖以其敇字従力館字従舍為偽未中其病葢自二王<lb/>
以來譌字甚多陳為陣策為筴皆二王軰自製不可據<lb/>
此定真偽也予按懐琳字殊少韞藉與此不同似非懐<lb/>
琳自作觀其諸字皆楷而不可言三字作艸必是集晉<lb/>
字為之法書苑云夫人是廷尉展之女弟恒之從妹中<lb/>
郎李充之母充善楷書妙参鍾索此聖善之教也夫人<lb/>
<pb n="KR2n0019_WYG_001-13a"/>
既是恒之従妹書安得不佳王子敬年五嵗神清朗悟<lb/>
已有書意每従諸兄造焉夫人因書大雅吟賜之後右<lb/>
軍亦嘗臨寫墨藪云夫人見右軍小時書語太常王策<lb/>
曰此兒必見用筆訣也妾見其書便有老成之智因流<lb/>
涕曰此子必蔽吾書名少陵云學書湏學衛夫人但恨<lb/>
無過王右軍其傳尚矣<lb/>
　　僧懐素書<lb/>
　　　右軍云吾真書過鍾而草故不減張僕以為真<lb/>
<pb n="KR2n0019_WYG_001-13b"/>
　　　不如鍾草不及張所為世之所重以其能懐素<lb/>
　　　書之不足以為道其言當不虚也<lb/>
懐素此言似訶右軍董逌云此阮藉臨廣武戰塲之歎<lb/>
也孫過庭云伯英不真元常不草彼之二美而逸少兼<lb/>
之擬艸則餘真比真則長草雖専工小劣而博涉多優<lb/>
葢謂此也唐太宗謂鍾書體則古而不今字則長而逾<lb/>
制心摹手追右軍而已庾翼舊蔵伯英草書十紙過江<lb/>
亡失見右軍書煥若神明頓還舊觀翼與太宗在前其<lb/>
<pb n="KR2n0019_WYG_001-14a"/>
言如此過庭懐素後出其言如彼何也<lb/>
　　張旭書<lb/>
　　　足下晚後不知疾痛如何深極憂難比也上下<lb/>
　　　安之必得發耶得足下十五日問為慰僕前患<lb/>
　　　差張旭書<lb/>
此兩帖非贗亦非合作世所傳千文豪甚今秘閣有二<lb/>
蹟其一佳<lb/>
　<lb/>
<pb n="KR2n0019_WYG_001-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　絳帖平卷一<lb/>
</p>
<p>
</p>
  </div>
</body>
</text>
</TEI>
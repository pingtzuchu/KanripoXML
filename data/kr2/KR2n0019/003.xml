<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>絳帖平卷三</head> <lb/>
    <p>
<pb n="KR2n0019_WYG_003-1a"/>
欽定四庫全書<lb/>
　絳帖平卷三<lb/>
　　　　　　　　　　　　　宋　姜夔　撰<lb/>
　光<lb/>
　　晉太尉庾元亮書<lb/>
　　　亮白奉告書箱先為媞子作輙先以奉之研今<lb/>
　　　作之支髪枕今作無作摸若有可權付之亮再<lb/>
　　　拜<lb/>
<pb n="KR2n0019_WYG_003-1b"/>
媞音氏又音啼江淮呼母為媞此當是以名小兒耳王<lb/>
僧䖍云庾征西少時與右軍齊名右軍後進庾猶不分<lb/>
在荆州與都下人書云小兒賤家雞皆學逸少書湏吾<lb/>
下當比之觀此帖誠去右軍逺矣亮字元規誤題曰元<lb/>
亮<lb/>
　　晉車騎將軍庾翼書<lb/>
　　　故吏従事中郎庾翼参軍事劉遐死罪白昨所<lb/>
　　　啓龎遺孟[莫-大+羽]所請求述上事事湏撿校諮論光<lb/>
<pb n="KR2n0019_WYG_003-2a"/>
　　　駕當出請不從詣錄事中郎共詳處别白謹啓<lb/>
　　　翼遐死罪<lb/>
　　　已向季春感慕兼傷情不自任奈何奈何温和<lb/>
　　　足下何如吾哀勞何賴愛䕶時不足下頃氣力<lb/>
　　　孰若别時<lb/>
庾翼亮之弟嘗為陶侃府從事中郎晉有兩劉遐其一<lb/>
太寜二年以平王敦功封泉陵公其一南岳魏夫人之<lb/>
息此泉陵也黄云此啟當是與侃二庾皆以能書名此<lb/>
<pb n="KR2n0019_WYG_003-2b"/>
不能佳<lb/>
第二帖贗作<lb/>
　　晉太守沈嘉長書<lb/>
　　　十二月十三日嘉頓首頓首嵗有感懐深寒切<lb/>
　　　想各平安㒒勞弊遣不具沈嘉頓首頓首<lb/>
述書賦云長茂艸勢既挺而踈慕王不及<hi>右軍</hi>獨斷所如<lb/>
由鷙鳥擊而失中因蹭蹬於古<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>此帖贋可知嘉字長<lb/>
茂題作嘉長亦非<lb/>
<pb n="KR2n0019_WYG_003-3a"/>
　　晉侍郎杜預書<lb/>
　　　十一月十四日預頓首嵗忽已終别乆益兼其<lb/>
　　　勞道逺書問又簡間得來况知消息申省次若<lb/>
　　　言靣<lb/>
　　　親故數移轉想祖父自具云也祖父如足下來<lb/>
　　　言大小云具絶女親親也有信數附書信以慰<lb/>
　　　吾心也<lb/>
杜征南第一帖筆畫稍佳而措詞非古黄云或是江左<lb/>
<pb n="KR2n0019_WYG_003-3b"/>
人書第二親故帖大體與皇象第二帖崔子玉帖同語<lb/>
亦佀崔帖皆偽也<lb/>
　　晉王循書<lb/>
　　　七月二十四日循詹頓首秋月感思深得近示<lb/>
　　　為慰餘熱比復可不僕疾患故示不平復頓勿<lb/>
　　　力切不宣王循詹頓首<lb/>
米云王循馬攸王劭劉懐之劉穆之王<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>張翼陸雲山<lb/>
濤卞壺謝發羊欣與章一手偽帖<lb/>
<pb n="KR2n0019_WYG_003-4a"/>
　　晉劉超書<lb/>
　　　超死罪白如命皆令有本末保任然後受隨宜<lb/>
　　　分處謹白<lb/>
此帖與庾翼第二帖同一手偽書按超為人忠清<hi>闕</hi>慎<lb/>
慎跡與元帝相類乃絶不與人交書述書賦云元帝之<lb/>
用筆可觀世瑜之呈規仰侣世瑜超字也此帖與元帝<lb/>
大别其偽可知<lb/>
　　晉散騎常侍謝璠伯書<lb/>
<pb n="KR2n0019_WYG_003-4b"/>
　　　此計江東精兵不可卒得唯當善養見者而事<lb/>
　　　慮曰多如比來憂懐實已萬端<lb/>
江東謂吳中也項羽所謂江東父老者也此帖右軍論<lb/>
時事帖書亦甚似但已經唐臨失其精妙處爾<lb/>
　　晉謝莊書<lb/>
　　　弟昨還方承一日忽患悶當時乃爾大惡殊不<lb/>
　　　易追企恒想諸治昨來已漸勝眠食復云何頓<lb/>
　　　日寒重春節至居患者無不増動今何何治眼<lb/>
<pb n="KR2n0019_WYG_003-5a"/>
　　　風不異耳指遣承問謝莊白呈左僕射<lb/>
謝憲子書全倣子敬風氣殊佳案史莊素多疾與大司<lb/>
馬江夏王義恭牋自陳兩脇癖疢眼患五月來便不復<lb/>
得夜坐此云眼風不異耳當是此時書也爾時蕭思話<lb/>
為左僕射愛才好士人多歸之此帖當是與蕭啟莊宋<lb/>
人誤題為晉<lb/>
　　晉劉瓌書<lb/>
　　　瓌之頓首頓首朱陽逺感閏知有患耿耿知以<lb/>
<pb n="KR2n0019_WYG_003-5b"/>
　　　自屈恨不相見力及不比望瓌之<lb/>
劉瓌之善八分大令既不宜書太極殿前謝安遂令瓌<lb/>
之以八分題之此偽帖也黄云與王<graphic n="KR1561" url="https://raw.githubusercontent.com/kanripo/KR-Gaiji/master/images/KR1561.png" mimeType="image/png"/>二十四日帖無<lb/>
異題欠之字<lb/>
　　晉黄門侍郎王徽之書<lb/>
　　　得信承嫂疾不減憂灼寧復可言吾便欲往恐<lb/>
　　　不見汝等湖水泛漲不可渡遂復隔絶不然尋<lb/>
　　　已往彼哉遣疏知吾逺懐不具徽之等告<lb/>
<pb n="KR2n0019_WYG_003-6a"/>
王右軍七男見十七帖凝之操之徽之渙之獻之并有<lb/>
書跡傳世下二子𤣥之肅之書跡不𫝊黄云集帖者不<lb/>
惟失諸子之序而誤以坦之参其中意謂坦之亦右軍<lb/>
子也殊不知坦之王述子乃太原族右軍乃郎邪族耳<lb/>
按史右軍嘗謂其諸子曰吾不减懐祖而位遇懸邈當<lb/>
是汝輩不及坦之故耶<lb/>
右軍家山隂湖水泛漲謂鏡湖也<lb/>
　　晉王坦之書<lb/>
<pb n="KR2n0019_WYG_003-6b"/>
　　　坦之惶恐言不知已與謝郎論坦之事未其意<lb/>
　　　良不了者今當詣公自陳願告之坦之惶恐言<lb/>
此帖中言謝郎似指謝安安為僕射時坦之為北中郎<lb/>
將徐兗二州刺史觀其稱公非與尚書令王彪之即㑹<lb/>
稽王道子也何以知下云惶恐言乃與所尊者啟耳筆<lb/>
差不凡工夫妙<lb/>
　　晉王渙之書<lb/>
　　　渙之等白不審二嫂常患復何如馳情倫直等<lb/>
<pb n="KR2n0019_WYG_003-7a"/>
　　　平安計嫂倫奴已應在道企遲適東五日動靜<lb/>
　　　最差速姑如復小勝兾遂和耳猶不寧餘上下<lb/>
　　　故常患反側此悉佳渙之等白<lb/>
渙之此帖或是大令書倫直皆王氏女子大令屢言之<lb/>
姑如復小勝王右軍妹適曹者所謂曹妹也餘上下皆<lb/>
常患姑上下三字頗難辨<lb/>
　　晉王操之書<lb/>
　　　操之等近得識婢書慰意知年光數問可不不<lb/>
<pb n="KR2n0019_WYG_003-7b"/>
　　　得姜順消息懸心操之頓首<lb/>
此帖當是好事者集大令帖中字為之操之姜順消息<lb/>
等字皆同但熟觀大令帖中知其為集字也秘閣續帖<lb/>
中操之自别有草蹟帖與此大懸足了此為偽草近字<lb/>
欠末復一筆故諸家釋為上<lb/>
　　晉王凝之書<lb/>
　　　八月二十九日告庾氏女明便授衣感逝悲歎<lb/>
　　　念增逺思得郗中書書説汝勉難安隠深慰懸<lb/>
<pb n="KR2n0019_WYG_003-8a"/>
　　　心漸冷産後何似宜佳消息吾并更不佳憂之<lb/>
　　　遣不次凝之等書<lb/>
按史郗愔嘗為中書侍郎又為臨海太守與姊夫王羲<lb/>
之髙士許邁並有邁世之風愔葢凝之舅也所稱郗中<lb/>
書即愔也庾氏女似是凝之或徽之女子已嫁從其夫<lb/>
姓猶陶淵明所謂程氏妹也但不暁古人父與女書而<lb/>
稱名秘閣續帖有徽子與女帖末云徽之等告亦不可<lb/>
曉然謝安與其猶子書乃云父告何也予意已行之女<lb/>
<pb n="KR2n0019_WYG_003-8b"/>
古人以客禮待之故稱名勉産也今俗間謂之分免漢<lb/>
書許后傳今皇后當勉身大令阮新婦勉身得雄亦如<lb/>
此<lb/>
右逸少四子黄云皆得家範而體各不同是善學逸少<lb/>
者顔延年對宋文帝論其諸子自謂竣得臣筆測得臣<lb/>
文㚟得臣義躍得臣酒書亦猶是也僕今以擬王氏諸<lb/>
子則逸少之書凝之得其韻操之得其體徽之得其勢<lb/>
渙之得其貌獻之得其源予觀世無真跡久矣未易作<lb/>
<pb n="KR2n0019_WYG_003-9a"/>
許平也<lb/>
　　晉海陵恭侯王邃書<lb/>
　　　寒佳不張丞婚事云何是良對足不可時令知<lb/>
　　　女决也王邃白<lb/>
邃書亦不落流俗可喜<lb/>
　　晉征西司馬索靖書<lb/>
　　　七月二十六日具書靖白雖數相問不解勞倦<lb/>
　　　信至得書喜知棄云宅及計來東言展有期索<lb/>
<pb n="KR2n0019_WYG_003-9b"/>
　　　靖白<lb/>
索靖帖字皆作古體山谷云此字筆端意長誠不可及<lb/>
長沙古帖中有急就章數十字劣於此帖黄云靖七月<lb/>
二十六日帖本七紙晉王平南<graphic n="KR1561" url="https://raw.githubusercontent.com/kanripo/KR-Gaiji/master/images/KR1561.png" mimeType="image/png"/>每寶翫之值永嘉之<lb/>
亂乃四叠綴衣中以度江唐蒲州桑泉令豆盧器得之<lb/>
叠跡猶存今所錄惟一紙耳摹傳失真無復意象予觀<lb/>
信至得書喜知棄云宅及計來東者云云山也漢書秦<lb/>
山郡䝉隂縣有云云亭亭所謂禪云云者也棄云宅者猶<lb/>
<pb n="KR2n0019_WYG_003-10a"/>
杜詩所謂春宅棄汝去也計者上計吏也來東者猶詩<lb/>
所謂我來自東者也按史靖嘗為魯相豈有故人未仕<lb/>
者在云云耶此數語人多不曉喜知棄三字又訛當以<lb/>
理㑹劉禹錫嘉話云歐陽詢見索靖所書碑駐馬觀之<lb/>
良久而去行數百步復還下馬立觀疲倦即坐因宿其<lb/>
旁三日而後啟行欣然若有所得<lb/>
　　晉侍中劉穆之書<lb/>
　　　亦知足下家弊耳倉卒無祿官推遷不得不相<lb/>
<pb n="KR2n0019_WYG_003-10b"/>
　　　用事已御出寧復吾所得迴復足下且當就之<lb/>
　　　公還當思更律昬申師情事也劉穆之白<lb/>
劉穆之雖晉人實劉裕之敬翔耳穆之與朱齡石嘗于<lb/>
武帝坐荅書目且至日中穆之得百函齡石得八十函<lb/>
而穆之應對無廢足見其敏此帖偽<lb/>
　　晉車騎將軍紀瞻書<lb/>
　　　瞻白昨信來<hi>闕</hi>　　今葢又貧家無以將意今<lb/>
　　　料二斗少香所謂物微意全者也力言不多紀<lb/>
<pb n="KR2n0019_WYG_003-11a"/>
　　　瞻頓首<lb/>
黄云觀物微意全等語不待見書知其偽予謂瞻晉名<lb/>
儒必不作此帖官終驃騎非車騎也凡偽帖中不可解<lb/>
者皆不合草法<lb/>
　　晉太守張翼書<lb/>
　　　二月三日翼頓首節過多懐得私書為慰意以<lb/>
　　　何如深勞弊頓曳力還不具<lb/>
王僧䖍評書云王右軍自書表上晉穆帝帝令翼别冩<lb/>
<pb n="KR2n0019_WYG_003-11b"/>
題後荅之右軍當時不别久後方悟云小人幾欲亂真<lb/>
此帖偽作可見<lb/>
　　晉陸雲書<lb/>
　　　三月十六日雲白春節餘不適得示知足下平<lb/>
　　　安為思而示知何由如何信數之及卿既清邃<lb/>
　　　可之經髙言人歎之當令征南取之也<lb/>
陸雲帖與紀瞻帖同一手偽作<lb/>
　　晉中書令王恬書<lb/>
<pb n="KR2n0019_WYG_003-12a"/>
　　　得示知足下問吾故不差殊劣劣力不具王恬<lb/>
　　　書<lb/>
豫丞相導第二子書兩行極佳竇蒙云恬洽皆不見真<lb/>
跡不知官帖何從而有二人書也<lb/>
　　晉太守山濤書<lb/>
　　　侍中尚書僕射奉東都尉新㳫伯臣濤言臣近<lb/>
　　　啓崔諒史曜陳准可補吏部郎詔書可爾此三<lb/>
　　　人皆衆論所稱諒猶質正少華可似敦教雖大<lb/>
<pb n="KR2n0019_WYG_003-12b"/>
　　　化未可倉卒風尚所勸為益者多臣以為宜先<lb/>
　　　用諒謹題事以聞也<lb/>
七賢帖中有山濤書已是李懐琳偽作此帖亦偽黄云<lb/>
恐是冩當時語耳亦非也濤為奉軍都尉時未為侍中<lb/>
後為兾州轉北中郎將鎮鄴乃入為侍郎遷尚書又見<lb/>
其妄且濤為侍中奉車都尉時銓選非所典掌不應擬<lb/>
此三人為郎以此見好事者假托山公啟事之名而為之<lb/>
　絳帖平卷三<lb/>
</p>
<p>
</p>
  </div>
</body>
</text>
</TEI>
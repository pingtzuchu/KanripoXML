<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>絳帖平卷六</head> <lb/>
    <p>
<pb n="KR2n0019_WYG_006-1a"/>
欽定四庫全書<lb/>
　絳帖平卷六<lb/>
　　　　　　　　　　　　　宋　姜夔　撰<lb/>
　山<lb/>
　　晉王羲之書<lb/>
山谷云右軍筆法如孟子言性莊周談自然從説横説<lb/>
無不如意非復可以常理待之又云王氏書法以為如<lb/>
錐畫沙如印印泥葢言鋒蔵筆中意在筆前耳承學之<lb/>
<pb n="KR2n0019_WYG_006-1b"/>
人更用蘭亭永字以開字中眼目能使學家多拘忌成<lb/>
一種俗氣要之右軍二言羣言之長也<lb/>
　　　得袁二謝書具為慰袁生暫至都已還未此生<lb/>
　　　至到之懐吾所也<lb/>
袁謂袁宏二謝謂安萬袁宏嘗從桓温北伐謝安亦嘗<lb/>
為温司馬右軍當是得袁謝爾時書所也之間當别有<lb/>
一字袁或是陳郡袁嶠之與右軍謝萬同燕曲水<lb/>
　　　不得臨川問懸心不可言子嵩之子來數有使<lb/>
<pb n="KR2n0019_WYG_006-2a"/>
　　　兾囙得問示之<lb/>
法書要錄十卷載右軍帖語云僕有至臨川意葢右軍<lb/>
嘗為臨川也庾敳字子嵩與王夷甫同遇害黄云子嵩<lb/>
與右軍不同時然此言其子耳<lb/>
　　　勞心賢妹大都轉差然想小大皆佳知賔猶爾<lb/>
　　　耿耿想得夏節佳也念君<lb/>
賔當是蔡謨家兒報字卷云蔡家賔至法書要錄卷載<lb/>
右軍帖語云小大佳否賔轉勝又云得官奴書賔平安<lb/>
<pb n="KR2n0019_WYG_006-2b"/>
皆若人也<lb/>
　　　又不能不痛熈荐亡政爾復何于求人度政當<lb/>
　　　求之内事餘理不絶求之一條當有兾不信冈<lb/>
　　　然前塗願具誨之以悟其心<lb/>
郗曇字重熈右軍婦弟為北中郎將戰敗左官而亡亡<lb/>
在升平五年正月右軍亦以是年亡見真誥但未知孰<lb/>
先後耳或是右軍在後作此帖也荐亡者謂曇代荀羡<lb/>
為北中郎二人相繼早世也陳簡亝甚疑此字大意逸<lb/>
<pb n="KR2n0019_WYG_006-3a"/>
少因羡熙之亡感人生之短景貽書髙士講求性命之<lb/>
理故曰求之内事當有兾不又云前塗願具誨之以悟<lb/>
其心似亦謂此按許詢郗愔與右軍皆從仙人許邁逰<lb/>
此帖當是與邁輩而傳臨之餘字殊惡矣<lb/>
　　　行成旅以從是月也景風司至星火列宵伯趙<lb/>
　　　鳴而載隂爽鳩習而揚武時可以升髙望逺亦<lb/>
　　　可以出宿餞行有詔具寮爰開祖<lb/>
此帖六行山谷云恐是虞褚輩早年書實不爾黄云先<lb/>
<pb n="KR2n0019_WYG_006-3b"/>
輩以為張説送賈至文非也乃賈曾送張赴朔方序中<lb/>
云備官而行成旅以従下云有詔具寮爰開祖宴且申<lb/>
後命寵以蕃錫此帖自行字上祖字下皆亡而作艸書<lb/>
皆不綴屬當是集逸少書冩此序耳米亦云自是月以<lb/>
下偽殊不知行成以下已偽矣予按此帖墨跡尚在秘<lb/>
省乃流俗書非集右軍字<lb/>
　　　兄<hi>闕</hi>柩垂至永惟崩慕痛貫心膂痛當奈何計<lb/>
　　　<hi>闕</hi>
<pb n="KR2n0019_WYG_006-4a"/>
黄云此帖偽非也但嘗經俗筆臨耳褚氏書目有兄安<lb/>
厝情事長畢帖右軍不聞有兄乃羣從耳<lb/>
　　　羲之頓首闊别相久眷與時長寒嚴足下何如<lb/>
　　　想清豫耳披懐之樂復何致樂諸賢從就理當<lb/>
　　　不踈吾之朽疾日就羸頓加復風勞諸無意賴<lb/>
　　　促膝未近東望慨然所兾日月易得還期非逺<lb/>
　　　耳深敬宜音問在數遇信忩遽万不一陳<lb/>
山谷云此好事者戲為之耳書未為甚惡而以亂逸少<lb/>
<pb n="KR2n0019_WYG_006-4b"/>
則不可如云吾之朽疾行就羸頓皆懐素髙閑輩鄙語<lb/>
　　　日月如馳嫂棄背再周去月穆松大祥奉瞻廊<lb/>
　　　然永惟悲摧情如切割汝亦增慕省疎酸感<lb/>
此帖似是右軍語法書要錄中亦載此數語但多不同<lb/>
耳穆松似是王氏兒又一帖誤在鍾繇後云松等愪慟<lb/>
亦此人也<lb/>
　　　建安<hi>闕</hi>柩至慈䕃幽絶垂三十年永惟慕痛徹<lb/>
　　　五内永酷奈何無由言苦臨帋摧哽羲之報<lb/>
<pb n="KR2n0019_WYG_006-5a"/>
此帖墨跡在王順伯家傳寶有緒右軍帖傳至今者秘<lb/>
閣尚有二十許軸多唐人鉤臨聞此妙跡恨未得見嘗<lb/>
有墨本頗勝官帖也帖語亦見法書要錄<lb/>
　　　此諸賢粗可時見省甚為蕳闊逺湏異多少患<lb/>
　　　而吾疾篤不得數為歎耳知足下散勢小差此<lb/>
　　　慰無以為喻云氣力故爾復以悒怛想散患得<lb/>
　　　差餘當以漸消息耳吾頃無一日佳衰老之弊<lb/>
　　　日至夏不得有所噉而猶有勞務甚劣甚劣<lb/>
<pb n="KR2n0019_WYG_006-5b"/>
散者何晏所服寒食散觧見大令帖<lb/>
　　　近因鄉里人書想至知故靣腫耿耿今差不吾<lb/>
　　　比日食意如差而髀中故不差以此為至患至<lb/>
　　　不可勞力數字今弟知問耳<lb/>
右三帖書有頓挫鋒勢雄勁真右軍名跡<lb/>
　　　適重熈言如此果爾乃甚可憂張平不立勢向<lb/>
　　　河南者不知諸侯何以當之熈表故未出不説<lb/>
　　　荀侯疾患想當轉佳耳若熈得勉此一投當可<lb/>
<pb n="KR2n0019_WYG_006-6a"/>
　　　言淺見實不見今時兵任可䖏理<lb/>
郗曇字重熈右軍婦弟按史殷浩北伐以荀羡為北中<lb/>
郎將而羡有疾朝廷以曇為羡軍司加散騎常侍頃之<lb/>
羡徵還仍除曇為北中郎將此帖熙表故未出否荀侯<lb/>
疾患想當轉佳若熈自勉等語知是彼時作葢羡北伐<lb/>
時年二十八殷浩以羡在事有能名故居以重任右軍<lb/>
所以憂也是時并州郟史張平為苻堅所逼奔平陽穆<lb/>
帝升平二年六月也曇為北中郎將在八月此帖右軍<lb/>
<pb n="KR2n0019_WYG_006-6b"/>
暮年筆<lb/>
　　　小佳更致問一　一適修載書平安<lb/>
修載王耆之字郎邪人<graphic n="KR1561" url="https://raw.githubusercontent.com/kanripo/KR-Gaiji/master/images/KR1561.png" mimeType="image/png"/>之弟<lb/>
　　　慈顔幽翳垂三十年而吾匆匆不知堪臨始終<lb/>
　　　不發言哽絶當復奈何吾頃至匆匆比加下<lb/>
此帖字畫未為佳然語見法書要錄當是臨失<lb/>
　　　昨見君歡復無喻然未善悉想宿昔可耳脅中<lb/>
　　　云何一言消息值周轉勝也耿耿<lb/>
<pb n="KR2n0019_WYG_006-7a"/>
黄云似是集成字意皆不相屬非也此乃一筆皆成初<lb/>
書數字筆鋒含墨後乃筆鋭耳值或作徳皆未詳<lb/>
　　　疾患小差云𢎞逺俱次遲共寫懐王羲之<lb/>
此帖非偽遲共寫懐共或作無作與皆非此共字昭然<lb/>
特模多苐二筆耳𢎞逺是二人名俱次次舍也諸家觧<lb/>
作論詣皆非後卷期已至帖次道字亦如此<lb/>
　　　承足下還來已久别欲參慰為染患不能得往<lb/>
　　　問眷仰情深豈此委具已兩日少可尋兾言展<lb/>
<pb n="KR2n0019_WYG_006-7b"/>
　　　若因行李願存故舊今遇賢弟還得數張紙勞<lb/>
　　　動幸不怪耳謹此代申不具釋智永<lb/>
右帖末作釋智永不待能者皆知其非右軍書劉云太<lb/>
宗皇帝豈不曉此釋智永字特取其筆法類右軍耳山<lb/>
谷云是永師書之不臧者以予觀之不類右軍智永亦<lb/>
不肯作此鄙語惡書也此墨跡在秘閣又與一帖同卷<lb/>
題云右軍書末有𢎞白二字甚昭然可笑然劉無言亦<lb/>
嘗編入秘閣續帖以為王右軍書也殆不可暁<lb/>
<pb n="KR2n0019_WYG_006-8a"/>
　　　雪候既不已寒甚盛冬至可苦患足下亦當不<lb/>
　　　堪之轉復知問王羲之知逺以當造次遲見此<lb/>
　　　子真以日為嵗足下得審問㫖令君<lb/>
右二帖是右軍書之平平者<lb/>
　　　荀侯佳否來果就卿許企懐耳安西音信明云<lb/>
　　　遇得洛也計解有懸休尋<lb/>
荀侯似謂荀羡安西音信或作安好非安西謂庾亮耳<lb/>
西字狡獪非書之正遇得歸洛似言殷浩入洛也然書<lb/>
<pb n="KR2n0019_WYG_006-8b"/>
體不古恐唐人信手所歸就卿許猶世説王大將軍許<lb/>
　　　知君當有分佳者念處窮毒而復分乖當可居<lb/>
　　　情想反理斷當<lb/>
　　　三反想至所苦晚差不耿耿僕脚中不堪沈隂<lb/>
　　　重痛不可言不知何以治之憂深力不具王羲<lb/>
　　　之頓首<lb/>
右二帖皆右軍書反理斷當以理反觀而斷當也<lb/>
　　　深以自慰理有大斷其思豁之令盡足下勿乃<lb/>
<pb n="KR2n0019_WYG_006-9a"/>
　　　憂之足下殊當憂吾故具示得<lb/>
吾故具示得具字得字訛不可讀<lb/>
　　　僕近修小園子殊佳致果雜藥深可致懐也儻<lb/>
　　　因行往希見比二處動靜故常患馳情散騎癰<lb/>
　　　轉利慶至姊故諸惡反側永嘉至奉集欣喜無<lb/>
　　　喻餘可耳得華直疏故爾諸惡不差懸憂順何<lb/>
　　　似未復慶等近消息懸心君並何為耶此猶未<lb/>
　　　得盡集理行大尅遲此無喻<lb/>
<pb n="KR2n0019_WYG_006-9b"/>
右一帖米以為子敬書黄謂動靜以下方是子敬然予<lb/>
觀此自是兩帖前一帖乃唐人書所謂近修小園子儻<lb/>
因行往皆唐語也觀其筆勢乃與安西音問同一手所<lb/>
為耳後一帖乃是子敬書散騎王珣也慶與華直王氏<lb/>
内外子孫敬帖中皆有永嘉謝鐵也<lb/>
　　　治頭眩腦悶或患癰腫頭不即潰者以此藥貼<lb/>
　　　之皆良<lb/>
　　　　蜱麻　巴豆　薰陸　石塩　芎藭　松脂<lb/>
<pb n="KR2n0019_WYG_006-10a"/>
　　　六物粗搗如米粒許其巴豆三分减一松脂少<lb/>
　　　加其分頭悶處先剃去髪方寸以帛帖塗藥當<lb/>
　　　病上帖之周時帖刮上爛皮以生麻油和石塩<lb/>
　　　塗上當有黄水出為佳羲之上<lb/>
官帖無頭悶帖惟絳帖有之黄云政和丁酉六月七日<lb/>
丹陽陳君孝友見過云崇寜間彭諌議君時守潯陽役<lb/>
兵於山間斸石得一大石中空内有小石即此碑也大<lb/>
石未破時堅完無際不解何縁中有此帖殊可異也陳<lb/>
<pb n="KR2n0019_WYG_006-10b"/>
之父時亦官潯陽得此拓本因以見遺視之比絳帖尤<lb/>
縱逸結字互有工拙要之此本當在絳刻前但不知何<lb/>
世所刻案逸少嘗在江州豈晉以後好事者因移寫於<lb/>
石與意其薶沒既久土變為石故是刻蔵於石間理不<lb/>
足怪世或以此帖為虞永興書恐未必然或虞嘗臨此<lb/>
書微翻其體予案秘閣續帖有永興齋㑹帖如出一手<lb/>
又其中煩腦字與此惱字相似知是虞臨可信又案晉<lb/>
武帝太康十年置江州所統荆揚地十郡初理豫章至<lb/>
<pb n="KR2n0019_WYG_006-11a"/>
成帝咸康六年移於潯陽逸少嘗在江州葢是庾亮死<lb/>
後咸康之末即潯陽也詳見郗超帖<hi>宋書作咸康六年移治潯陽續通典</hi>
<hi>作咸和元年</hi>
　<lb/>
　<lb/>
　<lb/>
　<lb/>
　<lb/>
<pb n="KR2n0019_WYG_006-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　絳帖平卷六<lb/>
</p>
<p>
</p>
  </div>
</body>
</text>
</TEI>
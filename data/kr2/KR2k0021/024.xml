<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>景定建康志巻二十四</head>
    <p>
<pb n="KR2k0021_WYG_024-1a"/>
欽定四庫全書<lb/>
　景定建康志巻二十四　　宋　周應合　撰<lb/>
官守志一<lb/>
書曰建邦設都樹后王君公承以大夫師長不惟逸豫<lb/>
惟以亂民由古以來官制不同揚州有牧有刺史有大<lb/>
都督丹陽有尹有太守昇州有刺史有知州事江寧有<lb/>
尹有知府事建康有知府事有節度使既具于表前代<lb/>
東府西州行臺列省既附於城闕志維今閫府所定臺<lb/>
<pb n="KR2k0021_WYG_024-1b"/>
治所分參佐賓僚之居甲兵錢榖之所彚分序列宜有<lb/>
考焉作官守志<lb/>
　　府治<lb/>
聖宋開寳八年十二月二十七日江南平以李煜故府<lb/>
為昇州治天禧二年二月戊辰詔改為江寧府置建康<lb/>
軍節度建炎三年五月丙辰詔改為建康府節鎮舊號<lb/>
如故紹興三年以府治建為行宫以轉運衙改為府治<lb/>
在行宫之東南隅秦淮水之北<hi>詳見府廨圖</hi>凡留守知府事<lb/>
<pb n="KR2k0021_WYG_024-2a"/>
制置使安撫使宣撫使兵馬都督皆治于此<lb/>
設㕔居中左右修廊<lb/>
戒石亭在設㕔之前<lb/>
儀門在戒石亭之南<lb/>
府門在儀門之南<lb/>
鼓角樓在府門之旁<lb/>
清心堂在設㕔之後<lb/>
忠實不欺之堂在清心堂之後堂名乃宸翰所賜前有<lb/>
<pb n="KR2k0021_WYG_024-2b"/>
齋左曰雲瑞右曰日思<lb/>
　右史陸公壡記云堂制使尚書馬公妥皇帝御扁作<lb/>
　也初乙夘冬壡解節濡須道金陵入謁公肅于玉麟<lb/>
　揭忠實不欺之堂六大字壡拜而請曰伊上之賜昭<lb/>
　公之心將易而名諸公曰否余起疏逖際熙明猗無<lb/>
　他技蚤暮檢省惟忠惟實惟不欺慊未能也頃俟罪<lb/>
　神臯登侍清燕自天有霣是訓是彞實朝夕企瞻罔<lb/>
　敢替明日讌正堂六大字復臨乎上公之意可識矣<lb/>
<pb n="KR2k0021_WYG_024-3a"/>
　稍環顧厥屋傳聼事後靣偪腋侵袤不能十丈老而<lb/>
　將壓壡輙啟公曷若斥大其制以奉壁奎之躔使邦<lb/>
　之人近光而自勸沿名而胥效哉公未許也越三載<lb/>
　夏孟辛卯伻圖及書來諗政豐理裕百廢具飭堂撤<lb/>
　而新矣扁揭而奠矣以子知顚末尚爲我記之壑竦<lb/>
　而作曰非忠實不欺然邪昔之君子聼政修令辨儀<lb/>
　定志亦旣䟽戶廷截阼戺至其酬酢餘隙以涵以滋<lb/>
　又必有從容偃息之舍延壽之閣韋郎之宴寢是也<lb/>
<pb n="KR2k0021_WYG_024-3b"/>
　矧陪都地鉅物夥表拓裏鎭有臨䕶之大有湊犇之<lb/>
　衆胸湫則煩神壅則涸所以𢋫續其無倦權度其汎<lb/>
　應不在斯乎而百二十年來非乏名卿相寒㕔宿圃<lb/>
　更雘迭墍獨斯未暇者堂所安也纎緻于所安嫌也<lb/>
　嗚呼盡心之謂忠心所不便不容矯循事之謂實事<lb/>
　所當革不容緩公寜躬改作之厪而必遺後人以安<lb/>
　身崇德之抵寜舍撝避之謙而必畀斯人以存我厚<lb/>
　生之福非其中有不能頃刻居者必不忍自欺邪不<lb/>
<pb n="KR2k0021_WYG_024-4a"/>
　自欺則不欺君矣退食之暇補旦晝而棲太虛質天<lb/>
　日而葆方寸愈委蛇愈儼恪愈渟深愈通溥堂也者<lb/>
　其德之奥歟雖然公人中龍也可以雷域中可以雨<lb/>
　天下北門鎻鑰非凖不付一衣帯水果限南北邪或<lb/>
　曰一堂之營無述焉可也其不敢不述者公所命也<lb/>
　堂爲間七後是者五焉各翼以歩廡臨以軨軒中爲<lb/>
　航齋公成畫也添差通判汪洵之治其凡添差總管<lb/>
　鄭良臣課其悉叶劬廼司五朏竣事公遴委也公名<lb/>
<pb n="KR2k0021_WYG_024-4b"/>
　光祖字華父金華人師事母自欺齋西山眞公有本<lb/>
　固如是今以寳章閣學士制置沿江兼留守行宫云<lb/>
　寳祐五年閏月旣望朝奉大夫行尚書禮部貟外郎<lb/>
　兼國史院編修官實録院檢討官時暫兼權侍立修<lb/>
　注官兼崇政殿說書陸壡謹記朝奉大夫集英殿修<lb/>
　撰知太平州軍州事兼管内勸農營田使節制本州<lb/>
　屯戍軍馬胡大昌書并篆盖<lb/>
静得堂在忠實不欺之堂後<lb/>
<pb n="KR2k0021_WYG_024-5a"/>
玊麟堂在忠實不欺之堂之左後瞰青溪前臨芙蓉池<lb/>
喜雨軒在前恕齋在後有竹軒在旁靜齋在右學齋在左<lb/>
　杜公杲記學齋云人不可以不知學也五常之性未<lb/>
　甞不均涵飬日加然後光大人不知學愚者日以昏<lb/>
　不肖者日以悖天之予我者亡矣是猶責履于跛責<lb/>
　視于眇不足以有行不足以有見也百工技藝罔不<lb/>
　由學士大夫求善于吾身有用于斯世反不知學而<lb/>
　甘心于昏且悖豈不謬哉余以非才薦更任使踰七<lb/>
<pb n="KR2k0021_WYG_024-5b"/>
　望八分閫金陵軍民事夥坐廢讀書閒得少休凝神<lb/>
　黙坐温故知新不敢以老而怠府治便坐率髙堂敞<lb/>
　楹以侈燕飲以合優樂非藏修肄習之處東偏有室<lb/>
　三楹介于内外頗為安便止留北窓餘悉窒塞殊失<lb/>
　艮背之義甓乆地潤非昏䁾重着之所宜于是辟南<lb/>
　以得明棧地以離濕其南正面堵牆一物無所見寸<lb/>
　步不可行子曰人而不為周南召南其猶正牆面而<lb/>
　立周官曰不學牆面遂名曰學齋讀書于此延客于<lb/>
<pb n="KR2k0021_WYG_024-6a"/>
　此間亦治事于此仰而思之夜以繼日求其所當學<lb/>
　者庶幾于理明達視有所見行無所碍則是牆也爲<lb/>
　吾之銘盤爲吾之丹書不然閉而不覩其何以行之<lb/>
　哉<lb/>
錦繡堂在玉麟堂之左上爲忠勤樓堂名樓名皆宸翰<lb/>
所賜庭中左右植金華二石屋之其前爲木犀臺又其<lb/>
前爲碑亭有堂在左曰水鄉<lb/>
　退庵吳公淵記臣至愚極陋老又及之陛下未忍棄<lb/>
<pb n="KR2k0021_WYG_024-6b"/>
　捐使待罪江閫臣雖職思其憂不敢食焉怠事然課<lb/>
　功㑹績自視闕然廼五月丙寅御筆煥頒以臣粗著<lb/>
　忠勤除臣資政殿學士職任如故臣得寵驚惶<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>恩<lb/>
　感泣大懼無以對揚聖天子顯休命㑹郡樓新成乃<lb/>
　拜手稽首有請乞宸翰揭其上庶幾舉頭仰瞻鞠躬<lb/>
　佩服威顔咫尺㒺敢有越厥志天穹聼卑朝奏夕賚<lb/>
　虯騰龍翔之勢銀鈎鉄畫之體自光堯以來擅書聖<lb/>
　者弗能及石頭鍾阜秦淮青溪水涯山巔若草木若<lb/>
<pb n="KR2k0021_WYG_024-7a"/>
　泉石莫不衣被天光膏沐聖澤榮耀無比而况於邦<lb/>
　之人况於邦之守乎臣旣已肅冠裳訊龜筮昭扁榜<lb/>
　勒金石用詔無極又拜手稽首言曰昔我高皇嘗以<lb/>
　風雲慶㑹賜臣沂中逮我孝廟亦以明良亨㑹賜臣<lb/>
　浩然皆私第非公宇太宗雖爲臣易簡書玊堂之廬<lb/>
　然在禁宻之地非外藩服今臣蒙恩賚實出創見天<lb/>
　下郡國葢鮮有此豈非希濶之遇千載之一逢與夫<lb/>
　霍去病之志滅匈奴祖逖之誓清中原此疆場之臣<lb/>
<pb n="KR2k0021_WYG_024-7b"/>
　之所謂忠諸葛亮之經事綜物陶侃之運甓惜隂此<lb/>
　疆埸之臣之所謂勤臣不敢不策朽磨鈍圖報陛下<lb/>
　萬分一臣淵惶懼惶懼頓首頓首淳祐十年十二月<lb/>
　下浣資政殿學士大中大夫沿江制置使充江南東<lb/>
　路安撫使馬歩軍都總管兼營田使兼知建康軍府<lb/>
　事兼管内勸農使兼行宫留守節制和州無爲軍安<lb/>
　慶府兼三郡屯田使金陵郡侯食邑一千三百户食<lb/>
　實封一百戶臣呉淵拜手稽首謹言<lb/>
<pb n="KR2k0021_WYG_024-8a"/>
　<hi>闕</hi>在忠實不欺之堂之右<lb/>
安撫司僉㕔在西㕔之西<hi>詳見安撫司</hi>
制置司僉㕔在儀門之東<hi>詳見制置司</hi>
府都僉㕔在儀門之西<lb/>
鎭青堂在府廨之東北其上爲鍾山樓其後爲青溪道<lb/>
院木犀亭曰小山菊亭曰晚香牡丹亭曰錦堆芍藥亭<lb/>
曰駐春皆在堂之左疊石成山上爲亭曰一丘一壑下<lb/>
爲金魚池亭曰眞愛其南爲曲水池亭曰觴詠又其西<lb/>
<pb n="KR2k0021_WYG_024-8b"/>
爲杏花村桃李蹊亭曰種春竹亭曰深净梅亭曰雪香<lb/>
海棠亭曰嫁梅皆在堂之右青溪一曲環其前左有橋<lb/>
通水鄉名小垂虹右有橋通錦繡堂榜曰藕花多處皆<lb/>
郡圃也其堂之奥榜曰紬書景定修志其中故名堂之<lb/>
東便門通青溪道中<lb/>
西花園在安撫司僉㕔右馬公光祖改爲惠民藥局<lb/>
看忩二所其一在西花園之東南臨御街榜曰近民馬公<lb/>
光祖改爲軍裝局其一在嫁梅亭後臨東虹橋<lb/>
<pb n="KR2k0021_WYG_024-9a"/>
　　通判㕔<lb/>
國朝㑹要置諸州通判各一員西京南京天雄成徳等<lb/>
州各二員江寧府初置一員嘉祐中審官院言西京北<lb/>
京荆南江寧府等並是京府及安撫使都鈐轄分領州<lb/>
鎮其通判今後並以知州資序人差充其後視西京等<lb/>
例増置一員分東西二㕔其後又添差一員以朝士充<lb/>
是為南㕔今東㕔在府子城内之左西㕔在子城内之<lb/>
右南㕔在子城外之西南各有題名<lb/>
<pb n="KR2k0021_WYG_024-9b"/>
　東㕔壁記官有丞輔尚矣于事大從其長小則専達所<lb/>
　以别長貳正名體也秦初置郡則有丞漢以來治中别<lb/>
　駕隋唐司馬長史郡賛治名官殊所以佐守一也粤我<lb/>
　藝祖懲藩鎮弊置通判以分州權事無所不預至得按<lb/>
　察所部意若使之權任與均器能相用設施同慮休戚<lb/>
　一體非復餘長貳比事乆而殊意寖非初因均齊之力<lb/>
　立嫌偪之勢佐其長而不能使其跡不疑于長于是有<lb/>
　不敢任事者則以丞負余為解惟金陵不然居守率重<lb/>
<pb n="KR2k0021_WYG_024-10a"/>
　臣鉅人無偪與嫌疑競不生上佐帥郡從事日至簽事<lb/>
　㕔鉅細歸程督視他州第以香礬茶鹽經總制為事所<lb/>
　于兵民賦役聽斷占位書惟謹而不預知其故者絶不<lb/>
　同初蓋獨員繼迺増置故東西對峙為倅兩㕔其曰東<lb/>
　㕔者初置員也建炎紹興初師興應百須此官號繁劇<lb/>
　後雖屯重戍而王人振糧道東倅職兼審計軍稍而已<lb/>
　無他調度事甞少省矣自北鄙繹騷兵既休而嵗洊饑<lb/>
　淮民流至府下以萬計課廩給條賑捄䇿弭盜是不一<lb/>
<pb n="KR2k0021_WYG_024-10b"/>
　端開封鄭公鎮以祕閣來適丁斯時雞初鳴明燭坐公<lb/>
　所筆不及停慮不敢暇佐治之勞幾與關决大邑比而<lb/>
　公以四姓之英天分髙薫蒸不凡動有典刑處之常裕<lb/>
　如暇日閱㕔壁舊記慮鋟梓易漫刻著于石不以志行<lb/>
　位下且不在能言之流俾書其端夫人惟力閒暇而後<lb/>
　心和平心和平而後設施有緒公于倥偬不暇之際而<lb/>
　能去茍且為悠乆非材有餘能爾耶昔志行大父南渡<lb/>
　初倅是邦凡四寒暑供軍甞殫勞舊記顧軼其名豈嵗<lb/>
<pb n="KR2k0021_WYG_024-11a"/>
　月在追紀以前故耶兹不敢求附于書獨叙陪都貳<lb/>
　車體異于他郡而事夥于今日者如此且見公能以<lb/>
　易處之使來者有攷焉嘉定二䙫長至從政郎總領<lb/>
　淮西江東軍馬錢糧所準備差遣蔣志行記<lb/>
　　秦規<hi>右朝散郎紹興八年二月到任十年三月内任滿</hi>
　　鄧邦寧<hi>左朝散郎紹興十年三月到任十二年闕月任滿</hi>
　　蔡祐<hi>右宣教郎紹興十二年四月五日到任十四年四月初五日任滿</hi>
　　張敏功<hi>右朝奉大夫紹興十四年四月初六日到任十六年四月初六日任滿</hi>
<pb n="KR2k0021_WYG_024-11b"/>
　　張頡<hi>左朝奉大夫紹興十六年四月初十日到任十八年四月初十日任滿</hi>
　　葛與時<hi>右朝散郎紹興十八年四月十二日到任十九年五月内召</hi>
　　黄兊<hi>右朝奉大夫紹興十九年七月到任二十一年八月二十五日任滿</hi>
　　徐璞<hi>右奉議郎紹興二十一年八月二十六日到任二十二年十月十四日任滿</hi>
　　王賓<hi>左奉議郎紹興二十三年十月十五日到任</hi>
　　楊雲<hi>左承議郎紹興二十五年五月十四日到任二十七年六月初七日任滿</hi>
　　周淙<hi>右奉議郎紹興二十七年六月六日到任二十九年八月二十三日任滿</hi>
　　蘇師徳<hi>右朝奉大夫紹興二十九年八月二十二日到任三十一年改除闕        平茶</hi>
<pb n="KR2k0021_WYG_024-12a"/>
　　　　<hi>鹽公事</hi>
　　葛祺<hi>右通真郎紹興三十一年七月二十三日到任隆興二年正月一日任滿</hi>
　　吕正已<hi>右朝奉郎隆興二年正月一日到任當年六月二十五日改差知無為軍</hi>
　　張維<hi>左朝奉郎元係添差隆興二年六月二十五日填吕正已闕乾道元年三月十五滿</hi>
　　李大亨<hi>右朝奉郎乾道元年三月十五日到任三年四月十三日任滿</hi>
　　嚴煥<hi>左承議郎乾道三年六月十八日到任五年六月二十五日任滿</hi>
　　任元愷<hi>右承議郎乾道五年七月初十日到任六年四月初十日改差主管合州崇道觀</hi>
　　秦淵<hi>左朝散郎乾道六年四月三十日到任八年四月三十日任滿</hi>
<pb n="KR2k0021_WYG_024-12b"/>
　　季壁<hi>右朝請郎乾道八年六月十二日到任淳熙二年二月初三日任滿</hi>
　　錢徽之<hi>朝請大夫淳熙二年二月初三日到任淳熙四年三月初八日任滿</hi>
　　王復<hi>朝散郎淳熙四年三月初八日到任淳熙五年八月初八日致仕</hi>
　　陸静之<hi>朝散大夫淳熙五年十二月十四日到任淳熙八年閏三月初一日任滿</hi>
　　范棟<hi>承議郎淳熙八年閏三月初一日到任十年四月初五日任滿</hi>
　　洪邃<hi>承議郎淳熙十年四月初六日到任十一年十月轉朝奉郎十二年八月二十五日滿</hi>
　　詹承宗<hi>朝奉郎淳熙十二年八月二十五日到任淳熙十四年八月初十日轉朝散郎</hi>
　　李誼<hi>承議郎淳熙十四年十二月十五日到任</hi>
<pb n="KR2k0021_WYG_024-13a"/>
　　髙特<hi>朝散郎淳熙十六年十月十四日到任紹熙二年十月闕  日任滿</hi>
　　畢芾文<hi>朝散郎紹熙二年十一月二十一日到任三年二月十一日轉朝請郎紹熙四年十</hi>
　　　　<hi>二月二十七日滿</hi>
　　范成績<hi>朝奉大夫紹熙四年十二月二十八日到任</hi>
　　朱賛<hi>奉直大夫慶元元年八月二十七日到任</hi>
　　連逢辰<hi>朝奉大夫慶元二年十二月二十二日到任慶元五年正月二十二日任滿知英徳府</hi>
　　鄭師尹<hi>朝奉郎慶元五年正月二十三日到任嘉泰元年正月三十日任滿</hi>
　　鄒補之<hi>朝奉郎嘉泰五年二月初一日到任當年九月二十五日致仕</hi>
<pb n="KR2k0021_WYG_024-13b"/>
　　傅公邵<hi>朝奉郎嘉泰二年二月十四日到任嘉泰四年三月初三日任滿</hi>
　　髙得全<hi>朝散郎嘉泰四年三月初三日到任五月轉朝請郎開禧二年四月任滿知黄州</hi>
　　趙善瓖<hi>朝請大夫開禧二年四月二十日到任次年正月十六日致仕</hi>
　　尤棐<hi>朝奉郎開禧三年五月十八日到任嘉定二年五月十八日任滿知衡州</hi>
　　鄭鎮<hi>承議郎直秘閣嘉定二年五月二十一日到任至四年五月二十一日任滿</hi>
　　施誠一<hi>嘉定四年六月十七日到任嘉定五年十二月二十一日終</hi>
　　張宗泌<hi>朝散郎嘉定六年四月十一日到任至嘉定八年十二月二十七日任滿</hi>
　　吳鋼<hi>承議郎直寳謨閣嘉定八年十二月到任嘉定九年五月初九日改除太社令</hi>
<pb n="KR2k0021_WYG_024-14a"/>
　　潘槱<hi>奉議郎嘉定九年十二月到任至嘉定十一年八月特改差通判臨安府</hi>
　　林叔誠<hi>奉議郎嘉定十一年十月十四日到任十三年十二月二十八日任滿</hi>
　　沈杲<hi>宣教郎嘉定十三年十二月二十八日到任十四年四月十四日致仕</hi>
　　尤爚<hi>通直郎嘉定十四年十一月十四日到任至嘉定十六年十二月初六日任滿</hi>
　　王瀹<hi>朝散大夫嘉定十六年十二月初七日到任至寳慶二年二月初九日任滿</hi>
　　趙崇慤<hi>朝請郎寳慶二年二月初十日到任至紹定元年四月十三日任滿</hi>
　　錢顯祖<hi>朝奉大夫紹定元年四月十四日到任至當年十二月二十四日致仕</hi>
　　吳焯<hi>朝奉大夫紹定二年四月到任三年二月特差兼沿江制機四年四月就任差知髙郵軍</hi>
<pb n="KR2k0021_WYG_024-14b"/>
　　樓樾<hi>朝請郎紹定四年七月到任五年閏九月轉朝奉大夫六年九月初十日任滿</hi>
　　衛湜<hi>朝奉郎于紹定六年九月初十日到端平元年五月二十四日改差知全州</hi>
　　趙希珦<hi>朝散郎端平元年十月到任二年七月轉朝請郎八月差監行在左藏東庫</hi>
　　吕好問<hi>奉議郎端平二年十月到任三年二月因賞轉承議郎四月轉朝奉郎嘉熙元年十</hi>
　　　　<hi>月除籍田令兼沿江制置使司參議官嘉熙元年十一月初六日替</hi>
　　周宷<hi>朝散郎嘉熙元年十二月初六日到任嘉熙二年閏四月二十二日致仕</hi>
　　薛坦<hi>朝散郎行太社令嘉熙二年五月到十月除軍器監簿仍舊通判三年八月轉朝請郎三</hi>
　　　　<hi>年六月除軍器監丞兼都督軍馬行府主管機宜文字</hi>
<pb n="KR2k0021_WYG_024-15a"/>
　　趙希畣<hi>朝散郎嘉熙四年正月到任淳祐元年八月二十一日罷任</hi>
　　費伯英<hi>宣教郎淳祐元年十一月到任二年六月内坐奉贓吏論祠</hi>
　　婁體仁<hi>奉議郎淳祐二年八月到任三年三月轉承議郎四年</hi>
　　秦九韶<hi>通直郎淳祐四年八月到任十一月丁母憂解任</hi>
　　趙希淦<hi>朝奉郎淳祐五年三月到任因賞轉朝散郎七年四月滿</hi>
　　陳夢龍<hi>淳祐七年四月到任九年四月得官交替</hi>
　　江華<hi>淳祐九年四月到任十年六月差充江東帥參</hi>
　　沈璧<hi>淳祐十年十一月到任十一年十月轉朝散郎十二年二月闕    日隨司解任</hi>
<pb n="KR2k0021_WYG_024-15b"/>
　　范慶家<hi>朝奉郎淳祐十二年三月到任十一月闕  日差知循州</hi>
　　韓燮<hi>通直郎淳祐十二年十二月到任寳祐改元三月兼分差審計司二年九月轉奉議郎十</hi>
　　　　<hi>二月任滿辟充江東添差帥參</hi>
　　陳□<hi>朝請郎寳祐三年三月到任五年二月轉朝奉大夫四月十五日滿</hi>
　　楊珤<hi>朝散郎寳祐五年四月到任開慶元年四月制剳差權安慶府六月初三日滿</hi>
　　李逢魁<hi>朝散郎開慶元年六月初三日到任</hi>
　　張士遜<lb/>
　西㕔壁記㕔壁有記古也建康為今留都地重事夥<lb/>
<pb n="KR2k0021_WYG_024-16a"/>
　倅貳治所在㦸門之外西東對峙余承乏于兹首問<lb/>
　舊政而西獨未之聞維昔建一官而分是職前英後<lb/>
　傑固不乏人紹興戊午李公宏被薦入臺代之者宗<lb/>
　子趙公略見于東㕔之記自時厥後無從稽考豈舊<lb/>
　有碑而偶不存耶抑因循而未克建立也于是詢訪<lb/>
　耆老得前政姓名自戊辰沈公大有而下凡二十有<lb/>
　九人其到滿嵗月屢加搜求無能知者因念史之闕<lb/>
　文自古而有春秋夏五郭公之書是矣敢以史筆之<lb/>
<pb n="KR2k0021_WYG_024-16b"/>
　法書其可知者見于左方庶幾後來者有所攷云慶<lb/>
　元戊午孟夏望日江隂何武仲記<lb/>
　　沈大有<hi>承議郎紹興十九年在任</hi>
　　史俁<hi>朝奉郎</hi>
　　梁審禮<hi>闕夫大</hi>
　　史琮<hi>中闕大夫</hi>
　　李衡老<hi>朝郎</hi>奉<lb/>
　　邢孝肅<hi>承議郎直秘閣</hi>
<pb n="KR2k0021_WYG_024-17a"/>
　　張郯<hi>宣教郎</hi>
　　劉子昻<hi>朝請大夫</hi>
　　方璹<hi>承議郎</hi>
　　路申中<hi>承議郎</hi>
　　梁季珩<hi>宣教郎</hi>
　　何幾先<hi>奉議郎</hi>
　　周樞<hi>朝請大夫</hi>
　　潘恕<hi>朝散郎乾道六年在任</hi>
<pb n="KR2k0021_WYG_024-17b"/>
　　鄭復<hi>朝請大夫</hi>
　　馮田<hi>承議郎</hi>
　　程行敏<hi>朝奉郎</hi>
　　張埏<hi>承議郎</hi>
　　姜凱<hi>承議郎</hi>
　　陳驥<hi>朝奉郎</hi>
　　髙曇<hi>宣教郎淳熙八年十月到任</hi>
　　薛琛<hi>朝奉郎淳熙十年十月二十二日到任</hi>
<pb n="KR2k0021_WYG_024-18a"/>
　　汪憺<hi>朝奉郎淳熙十一年八月二十六日到任</hi>
　　蔡珵<hi>朝請大夫淳熙十三年十月初三日到任</hi>
　　朱致民<hi>承議郎淳熙十五年十一月初三日到任</hi>
　　廖俁<hi>朝請郎紹熙元年十一月十五日到任</hi>
　　林光祖<hi>朝奉郎紹熙三年十二月二十四日到任</hi>
　　王萬樞<hi>朝散大夫紹熙四年七月二十八日到任</hi>
　　林致<hi>承議郎慶元元年八月初七日到任</hi>
　　何武仲<hi>朝奉大夫慶元二年十二月二十二日到任</hi>
<pb n="KR2k0021_WYG_024-18b"/>
　　陸相<hi>朝奉郎慶元四年十一月二十七日到任</hi>
　　汪檝<hi>朝請郎嘉泰元年三月初四日到任</hi>
　　何洪<hi>承議郎嘉泰三年三月二十一日到任</hi>
　　翟□<hi>承議郎嘉泰三年六月二十八日到任開禧元年七月十七日任滿得替</hi>
　　李椆<hi>朝奉大夫開禧元年七月到任三年八月因賞轉朝散大夫三年九月初一日任滿</hi>
　　張維<hi>承議郎開禧三年九月到任嘉定二年十月闕    滿替</hi>
　　莫祕<hi>朝請大夫嘉定二年十月初八日到任嘉定四年十一月初六日滿</hi>
　　陳章<hi>承議郎嘉定四年十一月初六日到六年䦌九月𠡠差提轄行在權貨務都茶場建康府</hi>
<pb n="KR2k0021_WYG_024-19a"/>
　　　　<hi>置司</hi>
　　李渙<hi>朝奉郎嘉定六年十二月到任八年十二月轉朝散郎二十一日滿</hi>
　　曾耆年<hi>嘉定八年十二月到任九年六月轉朝散郎十年十二月任滿</hi>
　　孫仁榮<hi>嘉定十年十二月到任十二年十二月任滿</hi>
　　趙汝璽<hi>嘉定十二年十二月到任</hi>
　　彭耕<hi>嘉定十四年三月二十八日到任</hi>
　　趙汝靚<hi>嘉定十六年三月二十四日到任</hi>
　　汪繹<hi>寳慶元年四月到九月轉朝請郎三年四月任滿績差知興國軍</hi>
<pb n="KR2k0021_WYG_024-19b"/>
　　沈柔孫<hi>寳慶三年四月二十七日到任紹定二年四月三十日任滿</hi>
　　汪闡中<hi>紹定二年四月三十日到任</hi>
　　汪文舉<hi>奉直大夫紹定四年六月到任十二月剳差權和州紹定五年九月初七日回任</hi>
　　衛价<hi>朝散郎紹定六年六月十一日到任端平二年二月初二日滿任</hi>
　　唐璘<hi>朝奉郎端平二年二月到任至三年十月初一日除監察御史</hi>
　　樓扶<hi>宣教郎端平三年十一月到任十二月轉通直郎兼沿江制機嘉熙元年九月丐祠離任</hi>
　　林宜孫<hi>承議郎嘉熙二年四月十七日到任十月十二日丁父憂去</hi>
　　豐雲昭<hi>通直郎嘉熙二年十二月到任嘉熙三年三月改添差通判臨安府</hi>
<pb n="KR2k0021_WYG_024-20a"/>
　　朱嶸<hi>承議郎嘉熙三年四月初七日到任至淳祐元年闕  月闕  日滿替</hi>
　　盛文昭<hi>通直郎淳祐元年六月到任七月初三日離任</hi>
　　史彌厚<hi>朝請郎淳祐元年十一月到任二年七月初十日滿</hi>
　　陳允堅<hi>奉議郎淳祐三年十一月與祠</hi>
　　趙時鐩<hi>承奉郎淳祐五年三月到任四月差監鎮江府分司糧料院</hi>
　　髙衡孫<hi>承議郎淳祐七年四月到任八年七月差幹辦行在諸司審計司</hi>
　　虞㠭<hi>通直郎淳祐八年八月到任十月轉奉議郎九年四月權直州分司檢閱官</hi>
　　王同祖<hi>奉議郎淳祐九年十一月到任次年改添差沿江制司機宜文字</hi>
<pb n="KR2k0021_WYG_024-20b"/>
　　葉隆禮<hi>承奉郎淳祐十年十月到任至十一年二月改除國子監簿離任</hi>
　　宋宗<hi>宣教郎淳祐十二年八月到任至寳祐二年十月滿</hi>
　　何處任<hi>承議郎寳祐二年三月到任五年閏四月初八日滿替</hi>
　　辛應中<hi>朝散郎寳祐五年䦌四月到任闕七字          避親離任</hi>
　　葉溥<hi>承議郎寳祐六年二月到任開慶元年四月轉朝奉郎</hi>
　　王起晦<hi>通直郎景定元年正月十一日到任二年正月改差沿江制置大使司參議官行在</hi>
　　　　<hi>諸司審計司</hi>
　　薛季弼<hi>朝奉郎景定二年五月二十八日到任</hi>
<pb n="KR2k0021_WYG_024-21a"/>
　南㕔壁記國家駐蹕錢塘而金陵為留都地望雄重東<lb/>
　南㑹府莫先焉以旄鉞出鎮者率宰執大臣故别駕之<lb/>
　選特重蓋古河南少尹職也他郡别駕一人或二人此<lb/>
　獨視行在所又有員外置為三例以處廷紳補外者職<lb/>
　清事簡府公不盡吏之號方外司馬人以為榮顧其創<lb/>
　置嵗月且深前人氏名漫不可攷非闕歟寳祐戊午梁<lb/>
　侯椅由太史氏為之銳欲攷訂礱石以俟㑹召還不果<lb/>
　代者廖侯邦傑方捃摭故實俄遷他官去迨潘侯夢竒<lb/>
<pb n="KR2k0021_WYG_024-21b"/>
　來乃踵成之求諸故府自嘉熙戊戌後得其氏名者僅<lb/>
　十有四人悉疏嵗月下方刻之堅珉闕典始備潘侯諗<lb/>
　余俾識顛末余復之曰題名不可闕也抑名之不朽豈<lb/>
　顓在是江州司馬之職非㕔壁一記則不傳然其傳也<lb/>
　以樂天不以記否則唐之為司馬者何獨樂天千載而<lb/>
　下磨滅誰紀士大夫自為不朽計可也潘侯曰善因並<lb/>
　識之以告來者侯京口人大資政馬公光祖鎮金陵以<lb/>
　其甞為尚書省檢閱文字選辟云景定改元嵗在庚申<lb/>
<pb n="KR2k0021_WYG_024-22a"/>
　孟秋朔日文林郎宜差充沿江制置大使司幹辦公事<lb/>
　吳季子記迪功郎建康府司戸㕘軍兼僉㕔袁兖書<lb/>
　朝散郎沿江制置大使司㕘議官孫吳㑹篆蓋奉議<lb/>
　郎宜特改差通判建康軍府兼管内勸農營田事仍<lb/>
　借緋兼沿江制置大使司主管機宜文字潘夢竒立<lb/>
　　戴宗昭<hi>奉議郎嘉熙三年十二月十九日到任</hi>
　　陳有成<hi>奉議郎淳祐元年正月二十四日到任</hi>
　　黄約天<hi>朝奉郎淳祐二年九月初一日到任淳祐四年九月初一日再任</hi>
<pb n="KR2k0021_WYG_024-22b"/>
　　費伯隆<hi>通直郎淳祐八年三月十八日到任</hi>
　　髙斯復<hi>奉議郎淳祐十年八月二十日到任至淳祐十二年二月改差池州通判</hi>
　　章墀<hi>朝請郎淳祐十二年八月二十日到任</hi>
　　潘驥<hi>朝散郎寳祐二年九月二十七日到任至四年闕  月闕  日改辟添差江東帥參</hi>
　　何宗姚<hi>承議郎寳祐四年八月初六日到任十二月準省劄與沿江制機汪洵之兩易其任</hi>
　　汪洵之<hi>通直郎寳祐五年八月二十一日到任至當年十月内除官告院</hi>
　　汪立信<hi>宣教郎寶祐五年十月十九日到任</hi>
　　梁椅<hi>宣教郎寳祐八年六月到任開慶元年三月除宗正寺簿</hi>
<pb n="KR2k0021_WYG_024-23a"/>
　　廖邦傑<hi>承議郎開慶元年二月改差仍兼淮西餉管三月除告院仍舊十二月改辟江東帥</hi>
　　　　<hi>參</hi>
　　潘夢竒<hi>奉議郎景定元年正月二十七日到任十月轉承議郎二年五月轉朝奉郎</hi>
　　職官㕔<lb/>
職官三員一曰簽書建康軍節度判官㕔公事廨舍在<lb/>
府門内之左通判東㕔之南二曰節度推官廨舍在府<lb/>
門内之右通判西㕔之南三曰觀察推官廨舍在府門<lb/>
内之左簽判廨舍之南各有題名<lb/>
<pb n="KR2k0021_WYG_024-23b"/>
　簽判題名簽幕號郡寮之長陪京大府又非他郡比<lb/>
　其選任亦不輕矣若昔譽髦秀雋接踵而居是職不<lb/>
　知凡幾顧瞻四壁莫有紀其名氏使後來者漫然亡<lb/>
　所考究兹非甚闕典歟余以嘉定甲申之秋充員于<lb/>
　兹旁搜故牘推迹累政思欲輯為㕔記力猶未給一<lb/>
　日上元趙令尹時僑語余曰吾縣有題名之碣鐫勒<lb/>
　遍矣將伐石以續丐君為之文堂並采其石以為君<lb/>
　贈可乎余曰諾厥既得兹石于是命工以刻之然緜<lb/>
<pb n="KR2k0021_WYG_024-24a"/>
　䙫之邈者不可得而詳近自三十年來有替上始末<lb/>
　之可考者僅得大魁傅公而下凡十人遂列于石雖<lb/>
　不能盡述乎既往抑將有開於方來云寳慶初元嵗<lb/>
　在乙酉立秋日朝奉郎簽書建康軍節度判官㕔公<lb/>
　事賜緋魚袋劒津鄧文舉仲文謹識<lb/>
　　傅行簡<hi>承事郎嘉泰三年十二月内到任至開禧三年五月二十一日召赴行在</hi>
　　樓枬<hi>通直郎開禧元年七月十一日到任至開禧三年九月二十三日滿替</hi>
　　蔡震<hi>承議郎開禧三年九月二十四日到任至嘉定三年二月十一日滿替</hi>
<pb n="KR2k0021_WYG_024-24b"/>
　　朱元龜<hi>承議郎嘉定三年二月十二日到任至本年五月初七日致仕</hi>
　　趙與悊<hi>承務郎嘉定四年閏二月十七日到任至五年十月内丁父憂</hi>
　　王師閔<hi>承事郎嘉定七年二月初十日到任至九年正月初四日致仕</hi>
　　袁甫<hi>承事郎嘉定九年三月十三日到任至十年五月二十六日召赴行在</hi>
　　何叔智<hi>承議郎嘉定十年十二月二十六日到任至十三年二月二十一日滿替</hi>
　　葉畤<hi>朝散郎嘉定十三年二月二十二日到任至十五年六月初三日滿替</hi>
　　石孝睦<hi>承議郎嘉定十五年六月初四日到任至十七年七月二十五日滿替</hi>
　　鄧文舉<hi>承議郎嘉定十七年七月二十六日到任</hi>
<pb n="KR2k0021_WYG_024-25a"/>
　　王修<hi>通直郎寶慶二年八月十二日到任至紹定元年九月初五日滿替當月初七日準省剳</hi>
　　　　<hi>差充六部提領酒庫祈主管文字</hi>
　　余元廙<hi>承議郎紹定元年九月初五日到任</hi>
　　毛汝大<hi>奉議郎紹定三年十月十二日到任至紹定五年十二月二十一日滿替</hi>
　　吳當可<hi>朝請郎紹定五年十二月二十二日到任六年九月二十七日準省劄差充沿江制</hi>
　　　　<hi>置使司主管機宜文字</hi>
　　潘晉孫<lb/>
　　葉之瑞<hi>通直郎端平元年十二月初二日到任至嘉熙元年闕月闕  日滿替</hi>
<pb n="KR2k0021_WYG_024-25b"/>
　　李尚<hi>朝奉郎嘉熙元年四月二十六日到任次年九月二十五日致仕</hi>
　　賀賅<hi>嘉熙二年十二月十四日到任淳祐元年四月初六日離任赴班</hi>
　　沈時中<hi>淳祐元年四月初七日到任至淳祐三年四月二十八日滿替</hi>
　　趙汝玖<hi>朝散郎淳祐三年四月二十八日到任</hi>
　　陸祀<hi>承議郎淳祐五年八月二十二日到任</hi>
　　黎九徳<hi>宣教郎淳祐八年四月初五日到任</hi>
　　施沂<hi>承宣郎淳祐九年四月十五日到任</hi>
　　曹之格<hi>承事郎淳祐十年九月初六日到任至十二年十月十三日改知上元縣事</hi>
<pb n="KR2k0021_WYG_024-26a"/>
　　趙與濓<hi>奉議郎淳祐十二年十月初八日到任至寳祐二年十月二十六日準省剳差通判</hi>
　　　　<hi>建康軍府事賜緋魚袋</hi>
　　髙純嘏<hi>承務郎寳祐二年十二月初八日到任至寳祐四年七月十二日致仕</hi>
　　于庭蘭<hi>承事郎寳祐四年十一月十三日到任</hi>
　　王文子<hi>宣議郎開慶元年二月二十一日到任</hi>
　　劉曽<hi>奉議郎景定元年十二月二十六日到任</hi>
　節推題名官無崇卑職有更代所以識名氏紀嵗月使<lb/>
　後之視今猶今之視昔示不忘也金陵帝王州節鎮係<lb/>
<pb n="KR2k0021_WYG_024-26b"/>
　焉南渡以來佩麟符而宅司牧者非宰輔則法從勢隆<lb/>
　位尊非他守比地廣民夥非他郡比昌黎所謂元戎總<lb/>
　齊三軍之事統理所部之甿蓋節度推官實得以賛禆<lb/>
　焉信乎非閎辨通敏兼人之材莫宜居淳熙間趙公彦<lb/>
　橚甞繇是官階通顯自時厥後𩔖不乏賢而紀載之文<lb/>
　獨闕不著沆以庸虚承乏于此藐焉暇日因訪耆吏得<lb/>
　趙公而下凡十有一人㑹前官程君徳臣復來司酒政<lb/>
　以乙酉班通籍而行盛事也故樂與之綜輯次第而鑱<lb/>
<pb n="KR2k0021_WYG_024-27a"/>
　諸石若夫廨宇之將圮工役之未至則實以無他事<lb/>
　力故不得以究一日必葺之意後之來者能以沆前<lb/>
　之所叙者為功名勉以沆後之所歉者為交締好則<lb/>
　是記也不特為識名氏紀嵗月而已也嘉定甲申中<lb/>
　秋日儒林郎建康軍節度推官程沆記<lb/>
　　趙彦橚<lb/>
　　宋覽<lb/>
　　趙善章<lb/>
<pb n="KR2k0021_WYG_024-27b"/>
　　趙善象<lb/>
　　趙善璉<lb/>
　　李尉<lb/>
　　蔣肅<hi>開禧元年七月二日到任</hi>
　　趙希闔<hi>嘉定元年八月十六日到任</hi>
　　錢莘<hi>嘉定四年十月五日到任</hi>
　　程徳臣<hi>嘉定八年十一月二十日到任</hi>
　　王遵度<hi>嘉定十二年正月十八日到任</hi>
<pb n="KR2k0021_WYG_024-28a"/>
　　程沆<hi>嘉定十六年二月二十四日到任</hi>
　　虞允榮<hi>寶慶二年三月十一日到任</hi>
　　趙渘夫<hi>紹定元年三月十七日到任</hi>
　　強琪<hi>紹定四年四月十四日到任</hi>
　　趙汝靜<hi>紹定六年四月十四日到任</hi>
　　羅叔韶<hi>端平二年六月二十九日到任</hi>
　　趙希臣<hi>端平三年三月二十三日到任</hi>
　　趙希□<hi>嘉熙三年七月初五日到任</hi>
<pb n="KR2k0021_WYG_024-28b"/>
　　湯通<hi>淳祐二年四月初三日到任</hi>
　　袁徽<hi>淳祐六年七月十九日到任</hi>
　　趙汝末<hi>淳祐八年八月十二日到任</hi>
　　楊繼祖<hi>淳祐十年十月初八日到任</hi>
　　趙汝詶<hi>寳祐元年十月十九日到任</hi>
　　魏瑢<hi>寳祐四年十一月初十日到任</hi>
　　陳開先<hi>寶祐六年十二月初一日到任景定元年十二月初一日赴班</hi>
　　葉起翁<hi>承直郎景定二年四月闕  到任</hi>
<pb n="KR2k0021_WYG_024-29a"/>
　察推題名建康古為王者之宅六朝南唐遺蹟具存髙<lb/>
　宗南巡駐蹕錢塘以是為陪都甞因視師臨幸麟符留<lb/>
　鑰謀帥重于他鎮非當代名位俱隆者不在兹選寮寀<lb/>
　亦不以輕授故毎號為得士焉余鄉人劉宗直叔向由<lb/>
　慶元五年乙科為觀察推官善于其職貽書求為壁記<lb/>
　余聞是邦衣冠走集之地商賈輻輳軍民雜揉宜乎官<lb/>
　府日不暇給而幕訟最稀庭無留事幕府省文書幾若<lb/>
　道院然雖流風餘俗其來有自非賓主多賢積而致此<lb/>
<pb n="KR2k0021_WYG_024-29b"/>
　耶自紹興七年趙君不藺而下得二十餘人閱其名氏<lb/>
　如丞相蔣公以文章著侍御蕭公以風節顯貳卿丘<lb/>
　公入則為朝廷羽儀出則為郡國標表進用固未艾<lb/>
　也去此而登膴仕者又不一此官之不輕如此宗直<lb/>
　勉旃其益攄婉畫以佐而長以昌賢業以繼諸名公<lb/>
　之軌躅豈惟所居之官大抑鄉黨與有榮焉嘉泰三<lb/>
　年冬至日顯謨閣直學士通議大夫提舉江州太平<lb/>
　興國宫奉化縣開國子食邑五百户四明樓鑰記<lb/>
<pb n="KR2k0021_WYG_024-30a"/>
　　趙不藺<hi>紹興七年到任十一年任滿</hi>
　　馬昇之<hi>紹興十一年到任十四年任滿</hi>
　　張滋<hi>紹興十四年到任十七年改官</hi>
　　陳與善<hi>紹興十七年到任十九年十月致仕</hi>
　　趙公衡<hi>紹興十九年到任二十三年任滿</hi>
　　張舜由<hi>紹興二十三年到任二十五年任滿</hi>
　　蔣芾<hi>紹興二十五年二月到任二十七年六月丁憂</hi>
　　蕭之敏<hi>紹興二十七年九月到任三十年滿</hi>
<pb n="KR2k0021_WYG_024-30b"/>
　　曽宗鎮<hi>紹興三十年五月到任隆興元年任滿</hi>
　　趙伯衍<hi>隆興元年三月到任乾道二年四月任滿</hi>
　　丘崈<hi>乾道二年四月到任五年四月任滿</hi>
　　褚意<hi>乾道五年四月到任八年任滿</hi>
　　王以寧<hi>乾道八年十一月到任淳熙三年滿任</hi>
　　郭繼道<hi>淳熙三年三月到任六年任滿</hi>
　　劉慤士<hi>淳熙六年四月到任九年任滿</hi>
　　白仲舉<hi>淳熙九年五月到任十二年任滿</hi>
<pb n="KR2k0021_WYG_024-31a"/>
　　趙善紀<hi>淳熙十二年六月到任紹熙元年任滿</hi>
　　趙崇禮<hi>紹熙元年閏五月到任二年致仕</hi>
　　李埴<hi>紹熙二年九月到任紹熙四年致仕</hi>
　　趙善悳<hi>紹熙四年十二月到任慶元元年九月丁憂去</hi>
　　趙彦臮<hi>慶元二年三月到任慶元五年七月任滿</hi>
　　陳公慶<hi>慶元五年七月到任嘉泰元年十一月丁憂去</hi>
　　劉叔向<hi>嘉泰二年三月到任開禧元年四月三日任滿</hi>
　　趙黔夫<hi>開禧元年四月三日到任</hi>
<pb n="KR2k0021_WYG_024-31b"/>
　　俞道一<hi>嘉定元年四月初六日到任</hi>
　　袁肅<hi>嘉定二年五月二十八日到任嘉定五年七月初三日任滿</hi>
　　馬壬仲<hi>嘉定五年七月初三日到任嘉定六年五月闕  日任滿</hi>
　　趙師浄<hi>嘉定八年九月到任</hi>
　　趙彦楠<hi>嘉定十年四月二十三日到任嘉定十三年五月四日任滿</hi>
　　鮑克正<hi>嘉定十三年五月四日到任</hi>
　　趙汝然<hi>嘉定十六年三月十一日到任</hi>
　　吕樗年<hi>寶慶二年九月十一日到任</hi>
<pb n="KR2k0021_WYG_024-32a"/>
　　江魁祖<hi>寶慶三年十二月十九日到任紹定四年五月二十二日任滿</hi>
　　趙汝□<hi>紹定四年五月二十二日到任端平元年七月闕  日任滿</hi>
　　張榘<hi>端平元年七月二十八日到任嘉熙元年七月二十八日任滿</hi>
　　趙善比<hi>嘉熙元年八月十七日到任</hi>
　　張應星<hi>迪功郎嘉熙四年四月二十四日到任</hi>
　　林溥<hi>從事郎淳祐三年十二月二十一日到任淳祐五年正月十三日陳乞避親離任</hi>
　　王肖翁<hi>承直郎淳祐五年六月初六日到任</hi>
　　葉春<hi>從政郎淳祐五年十二月十五日到任至淳祐八年二月初五日任滿</hi>
<pb n="KR2k0021_WYG_024-32b"/>
　　趙與進<hi>從事郎淳祐八年二月初六日到任至淳祐十一年五月初二日任滿</hi>
制使姚公希得任内創置府幕官廨宇一所本府職官<lb/>
闕廨舍景定四年五月二十五日買内西夾道民廬一<lb/>
區為屋一十四間永充官宇厥直一萬三千五百貫今<lb/>
添差節推居焉<lb/>
　<lb/>
　<lb/>
　景定建康志巻二十四<lb/>
</p>
<p>
</p>
  </div>
</body>
</text>
</TEI>
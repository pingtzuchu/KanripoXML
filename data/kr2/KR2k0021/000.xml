<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>景定建康志巻首</head> <lb/>
    <p>
<pb n="KR2k0021_WYG_000-1a"/>
欽定四庫全書　　　　　史部十一<lb/>
　景定建康志　　　　　　地理類三<hi>都㑹郡縣之屬</hi>
　　提要<lb/>
　　　　<hi>臣</hi>等謹案景定建康志五十巻宋周應合撰<lb/>
　　　　應合武寧人自號溪園先生舉淳祐間進士<lb/>
　　　　官至實録院修撰以上章劾賈似道謫饒州<lb/>
　　　　通判是書乃其以承直郎差充江南東路安<lb/>
　　　　撫司幹辦公事時所作也宋自南渡後建行<lb/>
<pb n="KR2k0021_WYG_000-1b"/>
　　　　宫於金陵改為建康府高宗嘗駐蹕其地設<lb/>
　　　　江南東路安撫司以治之為沿江重鎮乾道<lb/>
　　　　慶元時屢輯地志而記載尚多闕畧景定中<lb/>
　　　　寳章閣學士江東安撫使知建康府馬光祖<lb/>
　　　　始屬應合取舊志重加刪定増入慶元以後<lb/>
　　　　之事正訛補缺别編成書凡分疆域山川城<lb/>
　　　　闕官守儒學文籍武衛田賦風土祠祀等十<lb/>
　　　　類援據該洽條理詳明凡所考辨俱見典覈<lb/>
<pb n="KR2k0021_WYG_000-2a"/>
　　　　如論丹陽之名本出建業論六朝揚州常治<lb/>
　　　　建業後始為廣陵一郡之名論金陵埋金之<lb/>
　　　　説為驅人鑿山之術皆極精確可據洵地志<lb/>
　　　　之有體要者也明嘉靖萬厯間是書尚有刋<lb/>
　　　　本在南京國子監見黄佐南雍志中然所存<lb/>
　　　　板止七百五十九面則亦已闕佚不全其後<lb/>
　　　　流傳遂絶朱彞尊曝書亭集有是書跋稱周<lb/>
　　　　在浚嘗語以曽覩是書闕本訪之三十年未<lb/>
<pb n="KR2k0021_WYG_000-2b"/>
　　　　得後始從曹寅處借歸録之蓋亦罕覯之本<lb/>
　　　　矣乾隆四十六年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2k0021_WYG_000-3a"/>
欽定四庫全書<lb/>
　景定建康志巻首<lb/>
　　原序<lb/>
郡有志即成周職方氏之所掌豈徒辨其山林川澤都<lb/>
鄙之名物而已天時騐於歲月災祥之書地利明於形<lb/>
勢險要之設人文著於衣冠禮樂風俗之臧否忠孝節<lb/>
義表人材也版籍登耗考民力也甲兵堅瑕討軍實也<lb/>
政教修廢察吏治也古今是非得失之迹垂勸鑒也夫<lb/>
<pb n="KR2k0021_WYG_000-3b"/>
如是然後有補於世郡皆然况陪都乎昔忠定李公嘗<lb/>
言天下形勝闗中為上建康次之自楚秦以來皆言王<lb/>
氣所在句踐城之六朝都之隋唐而後為州為府為節<lb/>
鎮為行䑓五季僣偽晛消實開吾宋混一之基南渡中<lb/>
興此為根本章往考來圖志宜詳於他郡而乾道有舊<lb/>
志慶元有續志皆畧而未偹觀者病之慶元迄今逾六<lb/>
十年未有續此筆者寳祐丁巳光祖䝉恩來司留鑰因<lb/>
閲前志編摩在念一年而勤民二年而整軍三年而易<lb/>
<pb n="KR2k0021_WYG_000-4a"/>
閫荆州未暇也巳未重來汲汲守禦補尺籍治戰艦備<lb/>
器械固城池日不暇給未幾鼓枻驚濤風餐露馳於舒<lb/>
蘄江黄之間往復無慮數四元勲振旅長江肅清光祖<lb/>
始得以休于郡興滯補弊之餘爰及斯文有幕客周君<lb/>
應合博物洽聞學力充贍舊嘗為江陵志紀載有法乃<lb/>
以是屬之開書局于郡圃之鍾山閣下相與研古訂今<lb/>
定凡例而裒篇帙先為留都録四巻隆炎創興之盛宫<lb/>
城建置之詳與夫雲漢昭回之章皆備録焉掲為一書<lb/>
<pb n="KR2k0021_WYG_000-4b"/>
之冠冕其次為地理圖為侯牧表為志為傳合為五十<lb/>
巻表起周元王四年越城長干之時以至于今千七百<lb/>
載年經類緯曰時曰地曰人曰事類之所由分也志凡<lb/>
十一曰疆域二曰山川三曰城闕四曰官守五曰儒學<lb/>
六曰文籍七曰武衞八曰田賦九曰風土十曰祠祀傳<lb/>
凡十一曰正學二曰孝弟三曰節義四曰忠勲五曰直<lb/>
臣六曰治行七曰耆舊八曰隱徳九曰儒雅十曰貞女<lb/>
大畧備矣始于三月甲子成于七月甲子獻之天子玊<lb/>
<pb n="KR2k0021_WYG_000-5a"/>
音嘉焉用不敢閟傳之無窮補其闕遺續其方來則有<lb/>
望於後之君子景定辛酉良月初吉觀文殿學士光祿<lb/>
大夫沿江制置大使知建康軍府事兼管内勸農營田<lb/>
使金華郡開國公食邑三千户食實封六百户馬光祖書<lb/>
　　進建康志表<lb/>
臣光祖言鍾阜帝王之宅忝備居留職方土地之圖輒<lb/>
成紀載敬裒竹簡冒徹楓宸臣光祖惶懼惶懼頓首頓<lb/>
首竊以紫盖東南勢雄建業青山表裏景似洛陽吴晉<lb/>
<pb n="KR2k0021_WYG_000-5b"/>
以來皆號京畿秦楚之間已占王氣洗前日六朝之陋<lb/>
肇吾宋萬世之基厯數有歸太陽升而爝火熄神武不<lb/>
殺膏澤下而江水清爰重昇州遂開節鎮嘉祐之進大<lb/>
國龍飛猶軫於初潜紹興之創新宫馬渡喜逢於再造<lb/>
發天作地藏之勝著祖功宗徳之隆建邦設都非列城<lb/>
之能儗詔今傳後豈鉅典之可虚臣叨佩玉麟宻瞻銅<lb/>
鳳職在承流而宣化㳒當章往而攷來閫治八年而重<lb/>
臨曷報恩徽之厚圖經三歳則一上敢違令甲之嚴廼<lb/>
<pb n="KR2k0021_WYG_000-6a"/>
選幙僚恪修郡乗掲琅邪而首録昭弁冕之常尊諸地<lb/>
諸邑諸城繼加詮次十表十志十傳序列編摩四八萬<lb/>
言皆聚此書千七百禩如指諸掌辨山林川澤之名物<lb/>
稡衣冠禮樂之風流善有勸而惡有懲往者過而來者<lb/>
續茲盖伏遇皇帝陛下性明日月道整乾坤帝書九丘<lb/>
言九州聖學夙深於稽古天下一日行一遍逺模盖得<lb/>
於傳家運藝祖仁皇髙宗之心兼創業中興太平之事<lb/>
既徹疆於江表行復竟於闗中臣未能刋浯溪之碑且<lb/>
<pb n="KR2k0021_WYG_000-6b"/>
此效雍州之録漢光投戈講藝願益恢輿地之披周宣<lb/>
備器修車何但美東都之㑹所有新修景定建康志五<lb/>
十巻計四十六冊謹隨表上進以聞臣無任瞻天望聖<lb/>
激切屏營之至臣光祖惶懼惶懼頓首頓首謹言景定<lb/>
二年八月日觀文殿學士光祿大夫沿江制置大使知<lb/>
建康軍府事兼管内勸農營田使江南東路安撫使馬<lb/>
歩軍都總管行宫留守節制和州無為軍安慶府三郡<lb/>
屯田使暫兼淮西總領金華郡開國公食邑三千户食<lb/>
<pb n="KR2k0021_WYG_000-7a"/>
實封六百戸臣馬光祖上表<lb/>
　　獻皇太子牋<lb/>
右光祖伏以龍盤勝地叨分居守之符鶴禁麗天輙獻<lb/>
職方之乗既先塵於丹扆敢繼徹於青闈光祖惶懼惶<lb/>
懼叩頭叩頭惟建業之名區實仁皇之潛邸前収圖於<lb/>
開寳聰明神武不殺者夫後駐蹕於建炎險阻艱難備<lb/>
嘗之矣再造中天之業永垂萬世之基光祖筦鑰才卑<lb/>
冕旒恩大承流宣化敢忘載筆之勤考古訂今庶遂闕<lb/>
<pb n="KR2k0021_WYG_000-7b"/>
文之備恪遵著令悉上送官兹盖伏遇皇太子殿下恭<lb/>
敬温文賢聖仁孝行必正道宫中常務於觀書建以元<lb/>
良天下咸安於主器凡屬乾坤之内宜周日月之明光<lb/>
祖俯效編摩仰禆省覽星重輝海重潤益綿景祚之隆<lb/>
車同軌書同文行復輿圖之盛所有新修景定建康志<lb/>
四十五冊謹隨牋上獻瞻望宫庭下情無任激切屏營<lb/>
之至光祖惶懼惶懼叩頭叩頭謹牋景定二年八月日<lb/>
具位馬光祖上牋<lb/>
<pb n="KR2k0021_WYG_000-8a"/>
　景定修志本末開慶己未春三月裕齋先生金華郡<lb/>
　公以大制帥再尹留都請于朝以京湖舊幕客周應<lb/>
　合充江東安撫使司幹辦公事兼明道書院山長編<lb/>
　程子書畢明年六月命饟師于池陽又明年二月趣<lb/>
　還建康甲寅應合至自池陽拜公玉麟堂公命之曰<lb/>
　建康大都會也自慶元而後圖志未續實大闕典而<lb/>
　慶元以前之書紀載甚畧不無舛訛圖志三嵗一上<lb/>
　法也吾再至此又及三年将成此書而丐歸焉屬筆<lb/>
<pb n="KR2k0021_WYG_000-8b"/>
　于子母遜應合避席曰留都鉅典當屬之大手筆應<lb/>
　合淺學謏聞不足以辱隆委敢頓首固辭公曰子嘗<lb/>
　修江陵志矣圖辨表志粲然有倫輕車熟路今何辭<lb/>
　焉禊節適逄甲子宜以是日開書局于鍾山閣下即<lb/>
　葉石林紬書之舊所也速為之及吾未去以前成書<lb/>
　可也應合禀命而退時有疾未愈欲少俟調理徐受<lb/>
　條教而劄命㳫至矣入局修纂謹如甲子之期則請<lb/>
　于公曰舊志二百八十板所記止於乾道續志二百<lb/>
<pb n="KR2k0021_WYG_000-9a"/>
　二十板所記止於慶元慶元至今所當續者六十餘<lb/>
　年之事不敢略亦不敢廢前志也公曰乾道慶元二<lb/>
　志互有詳略而六朝事迹建康實錄參之二志又多<lb/>
　不合今當㑹而一之前志之闕者補之舛者正之慶<lb/>
　元以後未書者續之方為全書况前志散漫而無統<lb/>
　無地圖以考疆域無年表以考時世古今人物不可<lb/>
　泯者行事之可為勸戒者詩文之可以發揚者求之<lb/>
　皆闕如也子其用江陵志之凡例彚而輯之偹前志<lb/>
<pb n="KR2k0021_WYG_000-9b"/>
　之所未偹此吾所望也應合又請于公曰謹奉教矣<lb/>
　而未可以速成也慶元續志之作實因朱舜庸金陵<lb/>
　事類之編舜庸郡人也其編猶積二十稔而後成况<lb/>
　非郡人者乎况欲合前後而修為全書乎願寛以嵗<lb/>
　月廣招局官與郡之士友而共成之公不許應合乃<lb/>
　條上四事一曰定凡例應合昨修江陵志為圖二十<lb/>
　附之以辨其次為表為志為傳為拾遺所載猶不能<lb/>
　偹建康又非江陵比也自呉以来國都于此其事固<lb/>
<pb n="KR2k0021_WYG_000-10a"/>
　多於江陵若我朝建隆開寳之平江南天禧之為潜<lb/>
　邸建炎紹興之建行宫顯謨承烈著在留都鳳闕<lb/>
　章固宜備録然混於六朝之編列於庻事之目宫府<lb/>
　雜載君臣並紀殊未安也今欲先修留都宫城録冠<lb/>
　于書首而建康地圖年表次之十志又次之<hi>一曰疆域二曰</hi>
　<hi>山川三曰城闕四曰官守五曰儒學六曰文籍七曰武衛八曰田賦九曰風土十曰祠祀</hi>十𫝊又<lb/>
　次之<hi>一曰正學二曰孝悌三曰節義四曰忠勲五曰直臣六曰治行七曰耆舊八曰隱德九曰儒雅</hi>
　<hi>十曰貞女</hi>傳之後為拾遺圖之後為地名辨表之緯為四<lb/>
<pb n="KR2k0021_WYG_000-10b"/>
　曰時<hi>年世甲子</hi>曰地<hi>疆土分合/都邑改更</hi>曰人<hi>牧守更代/官制因革</hi>曰事<hi>著成敗得</hi>
　<hi>失之迹以寓勸戒</hi>志之中各著事跡各為考證而古今記詠<lb/>
　各附于所為作之下凢圖表志傳卷首各為一序而<lb/>
　留都録之序則請公命筆公皆可之二曰分事任乾<lb/>
　道舊志慶元續志各有規模今用前凡例會而為一<lb/>
　慶元以前之未備者慶元以後之未書者皆欲增修<lb/>
　無闕豈一手兩耳目所能周遍誤承隆委辭不獲命<lb/>
　何敢自有其事竊惟幕府環列儒宗林立所當博師<lb/>
<pb n="KR2k0021_WYG_000-11a"/>
　三長共成一書金陵故家文獻所聚耆舊英俊尤宜<lb/>
　周詢庶幾憑藉衆力早有成書之期欲乞請官十員<lb/>
　招士友數人入局同共啇確分項修纂公不許三曰<lb/>
　廣搜訪纂修既欲其偹搜訪不厭其詳自幕府以至<lb/>
　縣鎮等官自寓公以至諸郷士友自戎帥以至将校<lb/>
　欲從閫府轉牒取㑹凡自古及今有一事一物一詩<lb/>
　一文得於記聞當入圖經者不以早晚不以多寡各<lb/>
　随所得批報本局以憑類聚考訂増修其有逺近博<lb/>
<pb n="KR2k0021_WYG_000-11b"/>
　物洽聞之士能記古今事迹有他人所不知者並請<lb/>
　具述從學校及諸縣繳申其閥閲子孫能収上世家<lb/>
　傳行状墓誌神道碑及所著書文與先世所得御札<lb/>
　勑書名賢往来書牘並請録副申繳其山巔水涯古<lb/>
　今高人逸士有卓行而不求聞達者亦請冥搜詳述<lb/>
　以報本局其有聞見最博考證最精者當議優崇諸<lb/>
　吏民父老中有能記憶舊聞闗於圖志者並許具述<lb/>
　實封投櫃櫃置府門三日一開類呈其條具最多而<lb/>
<pb n="KR2k0021_WYG_000-12a"/>
　事迹皆實者當行犒賞公皆從之行牒及榜四曰詳<lb/>
　㕘訂切惟諸司幕府㕘佐賔僚學富才宏皆應合所<lb/>
　願求教然望尊職重有非書局所敢一一屈致者容<lb/>
　應合每巻修成初藁各以紫袋封傳諸幕悉求是正<lb/>
　其未當者與未盡者各請批注行間以憑刪修次藁<lb/>
　再以紫袋傳呈如初俟定本納呈鈞覽仰求筆削然<lb/>
　後付之鋟梓仍乞選差局吏兩名分管書局事務書<lb/>
　吏十名謄類草藁書冩板様客司虞候四名以偹闗<lb/>
<pb n="KR2k0021_WYG_000-12b"/>
　借文籍傳呈書藁等用公皆從之越一月應合又請<lb/>
　於公曰成書之期既不可緩修書之事浩若望洋應<lb/>
　合自入局以来主一無適夜以繼日疲精書傳極力<lb/>
　丹鉛修書之藁未半刻梓之匠已集既同官之難屈<lb/>
　非隻手之可辦有長子天驥見為淮西總所催運官<lb/>
　欲乞移文總所給假數月専在書局為檢閲校讎之<lb/>
　助有壻吴疇見為安豐六安縣主簿亦留總幕乞令<lb/>
　往来為助公從之凡纂一事必禀命於公每成一藁<lb/>
<pb n="KR2k0021_WYG_000-13a"/>
　必取正於公夜考古書朝訂今事右分編藁左付刻<lb/>
　梓自禊節以来周兩甲子而大略粗備若留都錄四<lb/>
　巻地理圖及地名辨一巻年表十巻官守志四巻儒<lb/>
　學志五巻文籍志五巻武衛志二巻田賦志二巻古<lb/>
　今人表傳三巻拾遺一卷此皆乾道慶元兩志之所<lb/>
　無而創為之也若疆域志三卷山川志三巻城闕志<lb/>
　三卷祠祀志三卷因前志之所有者十之四增其所<lb/>
　無者十之六合為五十卷凡一千六百餘版印標為<lb/>
<pb n="KR2k0021_WYG_000-13b"/>
　二十四冊外目錄一冊上之閫府其書板首尾九百<lb/>
　九十四片為厨架五所鑰而藏之紬書堂中選書吏<lb/>
　以掌其啓閉每巻每類之末各虛梓以俟續添固未<lb/>
　敢以為成書也嘗聞南軒先生因修郡志而示訓曰<lb/>
　削去恠妄訂正事實崇厚風俗表章人才是編也於<lb/>
　前之八字無能為役於後之八字或庶幾焉雖然金<lb/>
　陵自有城邑以至于今千七百年王伯廢興之故山<lb/>
　川風景之殊國都城市之變遷田里民物之登耗忠<lb/>
<pb n="KR2k0021_WYG_000-14a"/>
　臣義士之遺烈洪儒騷客之流風衣冠禮樂之隆汙<lb/>
　典章文物之因革所以興感慨而寓勸戒者豈五十<lb/>
　巻之圖書所能盡其紀載而兩甲子之日力所能畢<lb/>
　其編摩也哉姑以奉公之命而不敢怠於其職耳昔<lb/>
　司馬文正公之修通鑑也稡千三百六十二年之事<lb/>
　為三百五十四巻之書聚諸賢之助閲十有九年而<lb/>
　後成猶曰嵗月廹趣缺謬不能自保今之所修郡志<lb/>
　耳既無司馬公之學力又無書局官之衆力且未有<lb/>
<pb n="KR2k0021_WYG_000-14b"/>
　十九年之日力而欲記千七百年之成敗得失於五<lb/>
　十巻書之間其為缺謬何可勝言刋而正之姑有望<lb/>
　於後之君子云景定辛酉嵗七月甲子豫章周應合<lb/>
　謹書<lb/>
　<lb/>
　<lb/>
　<lb/>
　景定建康志巻首<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>景定建康志巻三十六</head>
    <p>
<pb n="KR2k0021_WYG_036-1a"/>
欽定四庫全書<lb/>
　景定建康志巻三十六　　宋　周應合　撰<lb/>
文籍志四<lb/>
　　露布<lb/>
曹彬平李煜露布行營馬歩軍戰棹都揔管宣徽南院<lb/>
使義成軍節度使臣曹彬等上尚書兵部臣等聞天道<lb/>
之生成庻𩔖不無雷電之威聖君之統制萬邦須有干<lb/>
戈之役所以表隂慘陽舒之義彰弔民伐罪之功我國<lb/>
<pb n="KR2k0021_WYG_036-1b"/>
家開萬世之基應千年之運四海盡歸於臨照八紘皆<lb/>
入於提封西定巴卭復五千里昇平之地南收嶺表除<lb/>
七十年僭偽之邦巍巍而帝道彌光赫赫而皇威逺被<lb/>
頃者因緣䘮亂分裂土疆累朝皆遇於暗君莫能開拓<lb/>
中夏今逢於英主無不掃除惟彼江南言修臣禮外示<lb/>
恭勤之皃内懐姦詐之謀况李煜比是騃童固無逺略<lb/>
負君親之煦育信左右之姦邪曽乖量力之心但貯欺<lb/>
天之意修葺城壘欲為固守之謀招納叛亡潛萌抵拒<lb/>
<pb n="KR2k0021_WYG_036-2a"/>
之計我皇帝義深含垢志在包荒擢青瑣之近臣降紫<lb/>
泥之丹詔曲示推恩之道俾修入覲之儀期暫詣於闕<lb/>
庭庻盡消於疑間示信特開於生路執迷自履於危途<lb/>
託疾不朝堅心背順士庻咸懐於憤激君親曲為之優<lb/>
容但矜孤孽之愚䝉慮陷人民於塗炭累宣明㫖庻俾<lb/>
自新略無悛悟之心轉恣陸梁之性事不獲巳至於用<lb/>
兵大江特剏於長橋銳旅尋圍於逆壘皇帝陛下尚垂<lb/>
恩宥終欲保全遣親弟從鑑歸囘降天書委曲撫諭務<lb/>
<pb n="KR2k0021_WYG_036-2b"/>
從庇䕶無所闕焉終懐蛇豕之心不體乾坤之造送蠟<lb/>
書則勾連逆冦肆兇徒則刼掠王民勞我大軍駐踰周<lb/>
歳既人神之共怒復飛走以無門貔貅竟効其先登蟣<lb/>
虱自悲於相弔臣等於十一月二十七日齊驅戰士直<lb/>
取孤城奸臣無漏於網中李煜生擒於麾下千里之氛<lb/>
霾頓息萬家之生聚尋安其在城官吏僧道軍人百姓<lb/>
等久在偏方困於虐政喜逢盪定皆遂舒蘓望天朝而<lb/>
無不涕洟樂皇化而惟知鼓舞有以見穹旻助順海嶽<lb/>
<pb n="KR2k0021_WYG_036-3a"/>
知歸當聖朝臨御之期是文軌混同之日巻甲而兵鋒<lb/>
永戢垂衣而帝祚無窮臣等俱乏將材謬司戎律遙禀<lb/>
一人之睿略幸成九伐之微勞其江南國主煜并偽命<lb/>
臣僚既就生擒合將獻㨗臣等無任歌時樂聖慶快懽<lb/>
呼之至謹奉露布以聞<lb/>
　　表状<lb/>
張詠到任謝表臣詠言伏奉六月二十七曰勅差臣知<lb/>
昇州軍州兼提舉江南東路兵馬廵檢捉賊公事巳於<lb/>
<pb n="KR2k0021_WYG_036-3b"/>
八月二十二日到州署事訖恭以道有所存物無不遂<lb/>
臣縈宿疾分合退身皇情重惜其辭榮大鎮許從於卧<lb/>
理感深出涕恩極難言中謝臣聞昔者聖君之御人也<lb/>
博愛溥施包荒濟美九有仰大中之化羣倫無不達之<lb/>
情伏惟皇帝陛下恭已臨朝推誠接下英㫁比於太祖<lb/>
寛仁類於太宗謂選能為共治之資則躬行採錄謂節<lb/>
用為恤民之本則愼乃盤遊加不忘功兼之念舊有若<lb/>
陳緯苦戰田錫直言越次褒延驚駭視聽梁周翰前朝<lb/>
<pb n="KR2k0021_WYG_036-4a"/>
名軰邢昺望苑元勲俱及耄年不許去位非常禮遇優<lb/>
與俸錢四海之人聚首而議以為陛下之徳有以繼舜<lb/>
齊尭輝宗映祖若周文之兢持未足多也書美昌言禮<lb/>
貴飬老未為可也雖聖政無涯不可妄紀而生民受賜<lb/>
抑又何名竊念臣本族無稱學文自任爰從中第洎至<lb/>
登朝徒切勵精少防於責實絶無朋比曲借於餘光凡<lb/>
四轉官便叅樞要復三數歳巳忝丞郎信朙時驟進之<lb/>
身過徃哲九遷之遇退量淺劣不稱朙揚止在捐軀聊<lb/>
<pb n="KR2k0021_WYG_036-4b"/>
以報國重念臣少因酒過晚覺病多仰天眷以撫安煩<lb/>
國醫之診䕶其如氣候漸劣根本難瘳既乖侍從之儀<lb/>
寔玷衣冠之列豈敢便謀致政堅請分司重閽輒拜於<lb/>
封章小郡覬全於頤飬不謂睿慈惻愍兌澤霑濡作籓<lb/>
更委於兵權起任仍兼於水路而復中官賜藥内府支<lb/>
金謂九轉之靈丹可延性命謂三錢之祕寳足了生涯<lb/>
天意所鍾愚臣備識必將垂世流為美談知微臣遇主<lb/>
之榮比肩舊老廣陛下愛人之㫖接武前皇臣雖事上之<lb/>
<pb n="KR2k0021_WYG_036-5a"/>
少勞陛下待臣之巳甚而况江山秀絶民物駢繁獄訟<lb/>
簡清事務整集上仗神妙之力下因僚吏之勤望保殘<lb/>
年再覩雙闕此愚臣之願陛下之恩也既感陛下憂臣<lb/>
之身臣敢不憂陛下之事一欲宣導風化惠綏黎元兼<lb/>
令兇忮之人漸識淳和之理憑兹懇欵上答恩休云云<lb/>
張詠謝撫問狀右臣四月日侍御史趙湘到州奉傳聖<lb/>
㫖撫問臣治郡不易頭上瘡子痊否祗荷寵靈不任感<lb/>
懼竊念臣素昧攝生早䟱戒酒因成癖飲薄在中焦療<lb/>
<pb n="KR2k0021_WYG_036-5b"/>
之雖得暫通食後依然復改引不歸胃傳之入頭積鬰<lb/>
既多瘡痛斯見醫工切脈惟云五臟以皆安瘍人傅膏<lb/>
未覩一毫之為減盖由臣光隂遲暮氣血衰微諒難盡<lb/>
保於痊平祗可更堅於調䕶而幸官曹知勸黎庻輕徭<lb/>
兼縁靜治之時希有撓心之事覬延算數上奉君親伏<lb/>
䝉皇帝陛下曲賜軫憐逺加安撫手舞足蹈似非多病<lb/>
之身寵異榮深不類具臣之列得不恭遵善訓懇守冲<lb/>
和勵益壯之筋骸了旋生之公事少分憂寄以報鴻私<lb/>
<pb n="KR2k0021_WYG_036-6a"/>
云云<lb/>
又謝傳宣問失火及安撫人戸事狀右臣今月十四日<lb/>
得入内内侍殿頭郝昭信到州傳宣王智家失火卿何<lb/>
不早與救滅致傷人口仰安撫人戸者拜命之次驚懼<lb/>
失圖竊念臣謬處要官叨知大郡雖切向公之志全無<lb/>
利物之能况當州經偽號之餘庻事失酌中之理街衢<lb/>
褊隘諒車馬以纔通屋宇低徊復茅竹之相雜一昨陽<lb/>
春始半時雨稍愆烈焰忽飛狂風併作人不及走目不<lb/>
<pb n="KR2k0021_WYG_036-6b"/>
暇旋一食之間千室俱燼雖有貔貅之士叅以保甲之<lb/>
民衆力同馳百心一濟併防庫務及䕶衙城猛勢之中<lb/>
幸而獲免皆疑天火或說人災寔由郡政之未孚致使<lb/>
炎靈之不祐俾民罹禍貽君逺憂臣合自疏愆尤請行<lb/>
典憲甘從深譴以謝無功伏䝉皇帝陛下特遣近人逺<lb/>
傳宥命撫安居戶奠祭亡魂被苦之家已識哀矜之意<lb/>
垂白之老兼聞感泣之聲臣敢不益勵赤誠恭求要道<lb/>
期收來效少贖前非臣與經火戶人無任感天荷聖激<lb/>
<pb n="KR2k0021_WYG_036-7a"/>
切屏營之至云云<lb/>
曽肇到任謝表臣肇言伏奉勅命差知江寧軍府充江<lb/>
南東路兵馬鈐轄臣巳於今月二十四日到任訖七旬<lb/>
魏闕未償去國之思五月彭門曽乏近民之政忽奉除<lb/>
書之賜更叨易地之優<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>事云初省躬知幸中謝竊念<lb/>
臣學術不足知古而早塵侍從之班治行亡以過人而<lb/>
屢忝藩宣之寄矧六朝都邑之舊有四面山川之雄舟<lb/>
楫往來幾半天下師屯節制寔緫江東屏蔽王都控帶<lb/>
<pb n="KR2k0021_WYG_036-7b"/>
南國折衝禦侮自昔固難其材宣化承流於今尤遴其<lb/>
選豈伊疲輭可副咨求此盖伏遇皇帝陛下禮遇臣隣<lb/>
惠綏黎庻謂臣偶綴朝廷之近職是宜假寵於名城以<lb/>
臣粗知仁聖之用心因使分憂於逺服謹當夙夜匪懈<lb/>
奉行寛大之書悃愊無華希慕循良之迹庻收絲髪之<lb/>
效少稱丘山之恩臣無任感天荷聖激切屏營之至云<lb/>
云太皇太后詞同<lb/>
汪藻到任謝表戎車未殄方勤旰食之憂將鉞分臨誤<lb/>
<pb n="KR2k0021_WYG_036-8a"/>
忝方維之寄任非所可委莫獲辭伏念臣頃縁病衰自<lb/>
投閒散田廬退屏歳月再更當踐土之未還念朔方之<lb/>
猶熾既不能負覊絏以從奔走之役又不獲執干戈以<lb/>
宣屏衛之勞誰意眷慈猶叨寄省惟六朝之舊國控三<lb/>
路之要津代馬飲江已兆佛狸之死秦兵出項難逃淝<lb/>
水之誅但愧尫殘知難勉强恭惟皇帝陛下志存宗社<lb/>
徳冒華夷憤中原之淪胥憫多方之横潰櫛風沐雨䟦<lb/>
履山川推食解衣招徠將士將囘鸞而北指用推轂以<lb/>
<pb n="KR2k0021_WYG_036-8b"/>
先驅但臣筋力巳疲智謀何有周旋一壑已慚祖逖起<lb/>
舞之言顧視四方安取元龍上床之意敢不作興士氣<lb/>
申固疆圻陳力不能雖精神之未効見危致命尚宿志<lb/>
之猶存<lb/>
車駕幸建康府李綱起居表臣某言伏覩都進奏院報<lb/>
車駕以二月二十七日進發臨幸建康府者乾旋坤轉<lb/>
共知天意之囘雷動風行頓覺皇威之暢御六龍以于<lb/>
邁屯萬乘於要區三靈懽忻四海呼舞中賀竊以江左<lb/>
<pb n="KR2k0021_WYG_036-9a"/>
之形勢莫如建鄴之雄渾自昔稱帝王之州於今為東<lb/>
南之㑹控引淮海襟帶江湖豈惟民物之阜蕃寔乃舟<lb/>
車之輻湊玉麟神璽晉以中興虎踞龍盤吳資用武兵<lb/>
戎之後王氣方隆皇帝陛下慨國歩之多艱憫帝都之<lb/>
未復因兹天險濟以人謀高祖之固關中戰必勝而攻<lb/>
必取光武之保河内利則伸而鈍則蟠赤縣神州行遂<lb/>
定都於河洛靈州沃野聊茲臨幸於江山方將張皇六<lb/>
師震疊中土駕馭貔虎翦屠鯨鯢掃陵寢之氛埃葺宗<lb/>
<pb n="KR2k0021_WYG_036-9b"/>
廟之鐘虡恢復故境再臻太平而臣誤被宸恩濫當閫<lb/>
寄雖長堤新廄竊慕於韋丹顧重鎮上流有慙於温嶠<lb/>
心馳魏闕莫參鴛鷺之行地近日畿益傾葵藿之志<lb/>
大駕駐蹕建康府綦宗禮起居表地鍾王氣兆夙見於<lb/>
前朝名協藩封祥寔開於上聖仰鑾輿之再駕知寰宇<lb/>
之將同中謝恭惟皇帝陛下徳邁宣光孝如舜禹勵枕<lb/>
戈之志勤萬乘以親行均挾纊之恩撫六師而爭奮遂<lb/>
臨江次以定域中神靈所扶夷夏咸聳臣昔從清蹕叨<lb/>
<pb n="KR2k0021_WYG_036-10a"/>
侍禁墀夢越秦淮巳逺同朝之侣功成京邑庻陪復㑹<lb/>
之期<lb/>
葉夢得到任謝表分東道之封圻再臨江國守北門之<lb/>
管鑰密䕶宸居任非所堪辭不獲命臣某中謝伏念臣<lb/>
去違軒陛俯仰十年退伏丘園棲遲一壑念多壘尚艱<lb/>
則懐捐軀盡瘁之義思大恩未報則有畢念靡它之言<lb/>
敢擇所安自求逺屏喟年齡之浸晚廹疾恙之交攻惟<lb/>
聖主曲亮此心故愚臣得安其分豈期人乏復誤詔除<lb/>
<pb n="KR2k0021_WYG_036-10b"/>
力殫懇欵之誠莫動髙明之聽勉交印綬寔愧吏民兹<lb/>
盖伏遇皇帝陛下惠顧臣鄰憂勤土宇撫萬邦廵侯甸<lb/>
何止臨踐土之宫㑹諸侯選車徒是將復東都之業責<lb/>
其來效付以舊邦斗運天旋已振荆呉之勝槩風驅電<lb/>
掃行銷河岱之妖氛但臣陳力不能强顔何補欽承威<lb/>
㫖暫假歲時疆埸無虞倘茍逃於譴累冕旒甚邇尚終<lb/>
兾於慈憐<lb/>
謝奏陳金人退敗降詔奬諭表正王者之兵既張天討<lb/>
<pb n="KR2k0021_WYG_036-11a"/>
申輿人之誦少達下情仰荷眷慈特膺殊奬臣某中謝<lb/>
伏念臣少而不武老益無能當長江禦侮之衝適敵人<lb/>
敗盟之際惟紂臣有億萬衆皆倒戈攻後之徒而楚惡<lb/>
已數十年亦曷喪偕亡之日戎車既駕我武惟揚敵所<lb/>
愾以爭先首摧兇焰取彼殘而共殄卒掃妖氛慙無矢<lb/>
石之勤濫竊璽書之賜敢懐掠美輒奏罔功兹盖伏遇<lb/>
皇帝陛下謀發自中威行無外不震不動圖維毎盡於<lb/>
敵情能弱能强終始弗逃於聖算欲勵服勞之士故捐<lb/>
<pb n="KR2k0021_WYG_036-11b"/>
假寵之榮臣方以病衰懇祈退免堯言爭誦雖莫酬君<lb/>
父不貲之恩漢史紬書猶足貽子孫無窮之寳<lb/>
謝軍寨遺欠放罪表奉職不䖍自貽曠敗撫躬引咎方<lb/>
俟譴訶仰荷寛慈曲從貸釋中謝伏念臣素無逺用本<lb/>
寔凡材沈迷簿領之間徒勞無補出入兵戈之際愈久<lb/>
益䟱誤竊守符仍司留鑰既不能折衝强敵少盡力於<lb/>
疆陲又無以和輯疲民使安生於閭里致令非意罔戒<lb/>
不虞知重廢於官常敢倖逃於吏議兹盖伏遇皇帝陛<lb/>
<pb n="KR2k0021_WYG_036-12a"/>
下謹微接下以德行仁雖愛憫黎元如御朽索之馬而<lb/>
保全臣子每漏吞舟之魚念將廹於終更俾不汚於後<lb/>
累臣敢不勉殫衰懦深務省循豈不懐歸未遂乞身之<lb/>
請退思補過終慙報國之心<lb/>
辭免資政殿大學士竊惟幸不可數常情所畏老而戒<lb/>
得前訓甚明非至愚迷孰不知警而况身忝近臣職當<lb/>
劇任方陛下信賞勸功之日而羣臣忘身為國之時此<lb/>
而不思曷逃大戾伏念臣出入侍從殆渉三紀中間坐<lb/>
<pb n="KR2k0021_WYG_036-12b"/>
閒幾過其半固未嘗有一言一事見稱於世可報廩食<lb/>
之責而榮名厚禄毎以冒居退自省量常若芒刺在巳<lb/>
今者待罪近藩甫踰二年雖簿書米鹽躬督僚吏夙夜<lb/>
盡瘁乃其職事所當為至於陛下愛恤疲民欲其蕃庶<lb/>
整齊軍旅欲其安强則無毫髪之效而進官未幾加職<lb/>
繼下况資政殿設大學士真宗皇帝特創以為近弼非<lb/>
常之寵累朝不輕與人臣獨何心乃敢貪取欲望聖慈<lb/>
察其危情出於懇廹不敢但同常禮屢勤詔㫖許令特<lb/>
<pb n="KR2k0021_WYG_036-13a"/>
賜罷免使臣垂白之年粗免清議得竊知恥止足之名<lb/>
陛下所賜巳多雖一日九遷何以復加<lb/>
謝資政殿大學士表一字之褒仰勤明訓十旬之内再<lb/>
沐誤恩懇辭莫効於精誠祗命惟増於戰慄中謝伏念<lb/>
臣逢時過幸受寵居多積丘山未報之私無毫髪可論<lb/>
之效豈不曰知難而退悼此志之未伸固嘗懐見義必<lb/>
為曽餘生之何有矧兹黠㓂方正嚴誅驅太原北伐之<lb/>
師雖即期於殄滅保洛邑東郊之衆可無待於撫綏自<lb/>
<pb n="KR2k0021_WYG_036-13b"/>
省何勞能當異數兹盖伏遇皇帝陛下矜存舊物駕御<lb/>
羣材視臣隣如股肱盖欲奔趨而承事以爵禄為砥石<lb/>
又將磨厲以勸功重假衰殘申加奬飾佩景徳升班之<lb/>
意敢陪近弼之殊榮追修文創始之名尤愧諸儒之極<lb/>
選雖期隕首莫稱所天<lb/>
辭免觀文殿學士仍再任臣今月某日凖御前金字牌<lb/>
降到尚書省劄子一道伏奉聖恩除臣觀文殿學士令<lb/>
再任者聞命震驚罔知攸措伏念臣衰病餘生昨者誤<lb/>
<pb n="KR2k0021_WYG_036-14a"/>
䝉聖知起之閒廢付以一面雖夙夜罄竭疲駑自知無<lb/>
以報稱故頻年屢干天聼乞從罷免仰荷眷私未即報<lb/>
可遷延已及終更方跼蹐以俟俞㫖忽聞有此除授退<lb/>
量巳試之效寔無秋毫小補豈敢重愧軍民輙懐貪冒<lb/>
兼觀文殿學士職名祖宗故事藩鎮外除無幾臣獨何<lb/>
人可當異數伏望天高聽卑俯察微懇特賜寢罷新命<lb/>
檢㑹臣前後累奏除一外任宫觀差遣<lb/>
謝觀文殿學士表恩非所稱難逃負乘之譏命出非常<lb/>
<pb n="KR2k0021_WYG_036-14b"/>
莫獲循牆之避重勤訓飭倍極兢危臣某中謝竊惟學<lb/>
士建名雖興前代近臣分職盖始本朝至於易文明顧<lb/>
問之稱冠秘殿寵褒之盛仰觀故事尤號殊榮爰歴艱<lb/>
難盖多勲徳以舊臣宣勞於外固不乏人由建炎越次<lb/>
而除則無前比乃如固陋其敢叨逾兹盖伏遇皇帝陛<lb/>
下義篤臣鄰憂深中外謂與之名者將求其實而使之<lb/>
禮者必報其忠故於賢賢蒐選之間每有下下并包之<lb/>
意重念臣受材至薄渉世多艱少日量能尚有滿盈之<lb/>
<pb n="KR2k0021_WYG_036-15a"/>
戒暮年多取豈無顛覆之憂雖願竭於餘生恐終辜於<lb/>
大造<lb/>
謝再任表三載黜幽方懼干於明憲再命而傴忽荐被<lb/>
於異恩不稱所䝉重慙非據臣某中謝伏念臣早由䟱<lb/>
賤誤竊寵榮先朝濫寘於從班本無報效陛下擢登於<lb/>
政路已廹衰殘自知陳力之無堪唯有乞身而退屏逮<lb/>
謀帥閫仍玷留都故連年雖幸於茍安而無歲不祈於<lb/>
罷免仰䝉全貸偶及終更惟鼯鼠五技之既窮亦駑馬<lb/>
<pb n="KR2k0021_WYG_036-15b"/>
十駕之何及豈期過聽更責後圖兹盖伏遇皇帝陛下<lb/>
體貌羣工作興庻政念其拳拳忠欵初非有愛於餘生<lb/>
察其齪齪廉勤猶未遽罹於大過姑令代匱豈曰因能<lb/>
丁寧殆至於再三感勵難酬於萬一臣敢不欽承徳意<lb/>
勉激愚衷茍子産見推晚或容於鄭俗雖亷頗已老終<lb/>
無憾於趙人<lb/>
賀大朝㑹表宸心抑畏曠盛典而弗居羣議載揚幸戎<lb/>
兵之始間是為周禮豈惟漢儀臣某中謝恭惟皇帝陛<lb/>
<pb n="KR2k0021_WYG_036-16a"/>
下基命昊天紹休文祖惟聰明睿知而不殺故能服天<lb/>
下無所用威既艱難險阻之備嘗則必履帝位以大居<lb/>
正路車在列鐘虡畢陳湛露惟晞共仰朝陽之盛横流<lb/>
式遏敢忘巨海之歸臣假守外藩獲逢熈事五侯奉幣<lb/>
濫居邦甸之先萬夀稱觴莫預公王之末<lb/>
葉適到任謝表内參從槖之業外付師垣之重盖人以<lb/>
為寵而臣之所憂中謝伏以行宫䝉高宗臨御之頻建<lb/>
鄴為六朝都邑之舊感時雖逺撫事尚存義報仇讎安<lb/>
<pb n="KR2k0021_WYG_036-16b"/>
得不居今而思古慮先根本則豈容忘實而狥名籓墻<lb/>
初銳於掃除堂奥遽煩於備警江流廻繞遂將數里而<lb/>
屯民力空殫必也計丁而役募市人至萬數閲水艦且<lb/>
千餘欲以歲年之規責於旬月之近自憐憂患復苦病<lb/>
昏忽被趣行罔知攸措此盖伏遇皇帝陛下文訓武克<lb/>
天施地生觀衣袽濡曵之爻所宜戒懼誦桑土綢繆之<lb/>
句尤在恩勤臣敢不怵惕以預防拊循而夙具視身衰<lb/>
謝已無欲速之心憑國威靈願附不爭之勝<lb/>
<pb n="KR2k0021_WYG_036-17a"/>
趙葵到任謝表臣葵言恭凖四月十八日制可授臣樞<lb/>
密使兼參知政事督視江淮京西湖北軍馬續凖御筆<lb/>
兼知建康府行宫留守江東安撫使尋具辭免三省司<lb/>
奉御筆不允不得更有陳請臣已於五月二十六日就<lb/>
鎮江府交割江東安撫使職事今來又於六月初九日<lb/>
到建康府交割建康府行宫留守司職事管幹訖者濫<lb/>
陪兵柄何禆立武之功峻陟使權乃冒視師之任申明<lb/>
兼司於筦鑰誤恩仍被於絲綸疊是龍光凛然蚊負兹<lb/>
<pb n="KR2k0021_WYG_036-17b"/>
飲氷而就道巳涓日而臨戎中謝竊惟帷幄任顓既出<lb/>
膺於隆委宫府體一斯克應於危機未有脉絡不貫而<lb/>
忠可輸未有心徳不孚而事可集嘗觀徃轍徒抱壯懐<lb/>
雖當奬率三軍之秋莫展經營四國之志兵事盡付節<lb/>
度寧免拘攣明主可為忠言尚存形迹繄欲乞寛於憂<lb/>
顧允惟信任而責成如臣者多病早衰至愚極陋夙嘗<lb/>
艱險僅逃乏絶之譏晚被簡知深積僥踰之懼憂時之<lb/>
髪巳白體國之心尚丹典樞要則無運動之精神翊政<lb/>
<pb n="KR2k0021_WYG_036-18a"/>
機則蔑賛襄之智略素餐尸位人謂如斯為斵汗顔技<lb/>
止此爾比籲天而瀝悃謂指日以投閒宥密髙聨倐拜<lb/>
超遷之渥丕寧垣制趣為督䕶之行勉之以不從中御<lb/>
之詞繼之以汝擇自從之訓聖恩天大臣想淵臨果曷<lb/>
稱於倚毗但莫勝於隕越兹盖恭遇皇帝陛下乾坤覆<lb/>
育日月照臨明目達聰廣虞舜知人之哲謹微接下𢡟<lb/>
宣王復古之勛俾申飭於師干庸布昭於聖武凡叨任<lb/>
使疇不激昂臣敢不仰體宸心俯殫臣節鞠躬盡力所<lb/>
<pb n="KR2k0021_WYG_036-18b"/>
當無歉於前脩禦侮折衝尚覬少收於後效<lb/>
趙葵辭免轉官表臣葵言伏䝉聖恩以臣視師朞年特<lb/>
轉三官依前樞密使兼參知政事督視江淮京西湖北<lb/>
軍馬兼知建康府江東安撫使行宫留守仍加恩尋具<lb/>
辭免特降詔書不允者囊封飛奏懇還褒賞之榮鑾禁<lb/>
出綸曲示訓辭之寵兾乞收於誤渥庸疊冒於聰聞中<lb/>
謝臣曩禀廟謨出提師律謹守平平之策曽無赫赫之<lb/>
名受任朞年技巳窮而宜去祈閒累䟽言雖切而弗俞<lb/>
<pb n="KR2k0021_WYG_036-19a"/>
爰仰體於眷留用復祗於戍役尚虞綿力莫濟後艱至<lb/>
若計官資之崇卑較邑封之多少臣之素志寔匪敢知<lb/>
夫何誕布於恩徽抑且申嘉於戎㨗邊城郤敵盖將士<lb/>
之勤勞淮水安流本朝廷之威徳而臣下掠衆美上冒<lb/>
洪私倘復昧於牢辭將重干于大戾伏望皇帝陛下執<lb/>
馭臣之轡策謹在笥之衣裳念臣忝備端樞於寵榮而<lb/>
巳極察臣偶無闕事乃職分之當為母拘反汗之嫌俯<lb/>
狥由衷之請俾仍舊秩用穆僉言所有恩命臣未敢祇<lb/>
<pb n="KR2k0021_WYG_036-19b"/>
受臣無任瞻天望聖激切屏營之至<lb/>
馬光祖到任謝表臣光祖言伏奉告命除臣江淮制置<lb/>
大使知建康府兼江東安撫使臣除已於四月初三日<lb/>
到任交割職事望闕遙謝祗受訖者荆州授代祈返故<lb/>
廬書殿陞班還畀舊鎮大恩天造危涕雨零已延見於<lb/>
吏民如歸對其子弟謂臣去昇之後纔及一年訝臣守<lb/>
邊北來老巳數倍臣具宣徳意咸得歡心中謝載念臣<lb/>
䝉被簡知當加鞭辟雖一日欲辦一日之事母敢惰容<lb/>
<pb n="KR2k0021_WYG_036-20a"/>
然三邊自有三邊之才終慚本色曩風濤之震撼毎雨<lb/>
露之涵濡既全孤蹤復誤殊渥恩言嘉奬豈憚再三温<lb/>
㫖慰存非止一二臣際逄明聖殊異尋常他無稱塞之<lb/>
方惟竭馳驅之力深惟閫事尤切江防綢繆牖戸之當<lb/>
先綿絡舟船之當急兵當使練民當使安昔素幸其相<lb/>
孚今仍持於不擾嘗以重來之意掲諸四達之衢上昭<lb/>
皇仁下盡臣職兹盖恭遇皇帝陛下文武並用功徳兼<lb/>
隆朝夕憂勤至損玉食時幾謹勅思保金甌厚司馬法<lb/>
<pb n="KR2k0021_WYG_036-20b"/>
之賞以激士心輟奉宸庫之財以濟國用爰重陪都之<lb/>
寄濫叨易地之除臣敢不體奎畫之下賁於風采而振<lb/>
飭忠信以事其上直可通天死生不入於心惟知報國<lb/>
臣無任感天荷聖激切屏營之至<lb/>
馬光祖謝賜大使印表麟符改畀増重使名龜印肇頒<lb/>
有辜恩命矩隂陽而辦器爐天地以成功八字昭垂百<lb/>
神參䕶<hi>中謝</hi>伏念臣身叨授鉞才匪攻金砥礪孤忠不<lb/>
移水火之性銷磨萬事猶存鐵石之心奉綈詔以重來<lb/>
<pb n="KR2k0021_WYG_036-21a"/>
愧鉛刀之再割爰趣有司之刻式隆外閫之權森玉筯<lb/>
以分明儼金窠而妥帖江山精采壁壘輝煌兹盖恭遇<lb/>
皇帝陛下同符三皇作信萬國公侯封而論賞曽無刓<lb/>
敝之私覈治效以賜書具嚴勉勵之意用廣陶鎔之造<lb/>
俾膺纍若之榮臣敢不奉以欽行守而勿墜恐威稜寖<lb/>
減望風乏解綬之人逮邊鄙康寧即日上歸田之䟽<lb/>
馬光祖謝授資政殿大學士表上公制勝賞及濟師邃<lb/>
殿陞班任仍專閫所謂因人而成事是為不稼而取禾<lb/>
<pb n="KR2k0021_WYG_036-21b"/>
牢辭弗俞冒受知愧中謝臣竊觀大學士之選間寵舊<lb/>
輔臣之尊祥符賜敏中之詩參以兩制康定如梁適之<lb/>
請止於二員凡特冠于隆名盖有資於庻政我祖宗所<lb/>
不輕授故臣子以為至榮矧管鑰之寄要在當仁而鉛<lb/>
刀之材巳試弗績乃頒誤渥更厠黄扉伏念臣本乏異<lb/>
能過叨繁使属蟻蜂之巢聚上貽當宁之憂率貔虎以<lb/>
徂征外禀宣威之令頼武絲之密運致晷緯之森明皆<lb/>
謝安授將之功皆裴度董師之力於臣何有敢意此除<lb/>
<pb n="KR2k0021_WYG_036-22a"/>
兹盖恭遇皇帝陛下剛健時行武文天運謂朝廷之名<lb/>
器不以假人謂軍國之紀綱先乎信賞知臣雖無可用<lb/>
之寔察臣粗守不欺之忠爰錫衮褒聊示甄别臣敢不<lb/>
誓酬奬㧞徒恨衰頽鼯技巳窮况復過飲河之量駑材<lb/>
既頓恐難妨歴塊之良<lb/>
馬光祖謝授觀文殿學士表它職留䑓慙無寸效通班<lb/>
書殿序進一階儼分野之不移赫觀瞻之自改中謝眷<lb/>
延恩之邃幄本集瑞之祕庭夷考先朝以待舊輔臣之<lb/>
<pb n="KR2k0021_WYG_036-22b"/>
禮亦有宰揆未加大學士之名至於外臣之叨際盖亦<lb/>
歴年而間見允為異數顧可冒居乃若臣愚濫承人乏<lb/>
少仕州縣但服勞於期㑹之間晚際聖朙遂許國以馳<lb/>
驅之事克恭朝夕惟命東西誦諸葛討賊之詞慨然太<lb/>
息慕充國請行之勇疑是前生雖兩閫之間粗免踈虞<lb/>
然三軍之事竟非習熟而况老將知而耄及食既少而<lb/>
事煩歳月暮遲病疾縈絆臣為此懼將削牘以祈閒帝<lb/>
矜其愚又加恩而因任循墻無計望闕知歸兹盖伏遇<lb/>
<pb n="KR2k0021_WYG_036-23a"/>
皇帝陛下聖策有功常徳立武謹微接下聿嘉庭燎之<lb/>
規復古㑹侯克振車攻之業致令冗散獲與調劑臣惟<lb/>
有寤寐鐵衣摩娑石鼓觀人文以化天下雖莫輔於緝<lb/>
熈錫王命以在師中尚力全於征吉<lb/>
</p>
<p>
</p>
  </div>
</body>
</text>
</TEI>
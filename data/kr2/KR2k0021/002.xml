<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>景定建康志巻二</head>
    <p>
<pb n="KR2k0021_WYG_002-1a"/>
欽定四庫全書<lb/>
　景定建康志巻二　　　　　宋　周應合　撰<lb/>
留都録二<lb/>
建隆以來詔令<lb/>
建隆元年賜江南國主書朕奮發側微經綸草昧削平<lb/>
多壘輔翊前朝唯堅金石之心用保河山之誓厯事三<lb/>
主于兹十年洎世宗上僊少帝嗣位仰承顧命敢怠初<lb/>
心屬并冦之幸災結匈奴而入鄙尋奉専征之命方圖<lb/>
<pb n="KR2k0021_WYG_002-1b"/>
却敵之功豈謂師次郊圻變生倉卒人心所屬天命有<lb/>
歸競列干戈逼趨京闕千夫之長不息於懽呼三事之<lb/>
臣共伸於推戴勉從禪讓若墜氷淵非不能致命捐軀<lb/>
葢無益於周之宗社矣國主雄材奕葉武畧守邦撫呉<lb/>
楚之全封紹揚徐之舊業備觀興替深識變通共保懽<lb/>
盟永安疲瘵逺惟英晤當鑒誠懐<hi>正月</hi>
二年答江南李煜手表朕以江南舊邦世有令徳承襲<lb/>
基業保乂黎元而能逺奉中朝克遵禮命備見奉先之志用<lb/>
<pb n="KR2k0021_WYG_002-2a"/>
嘉述職之誠言念忠純方深延納載披手翰彌慰朕懐<lb/>
賜李煜嗣位禮物詔睠彼江左世撫舊邦積善降祥聿<lb/>
生令噐國主知奉先之道傾事大之心克禀貽謀紹光<lb/>
奕葉嗣位允符於衆望為邦果契於永圖遐傾附内之<lb/>
心益洽同文之化屬新承於基構宜特沛於朝恩專命<lb/>
近臣往申慶賜今遣樞宻承㫖王仁贍賜國主禮物具<lb/>
如别錄<hi>十月</hi>
三年諭李煜詔朕撫寧寰宇愛育黎元每思致理之方<lb/>
<pb n="KR2k0021_WYG_002-2b"/>
務在從人之欲今據横海飛江水鬬懐順諸指揮員寮<lb/>
節級兵士各稱有骨肉見在江南乞取歸京國主素推<lb/>
仁愛必念流離可令所司分析軍兵憐其割愛悉遣過<lb/>
江體予馭逺之懐庶叶同文之化<hi>五月戊午</hi>
四年賜李煜詔杜廷望至為先令具延泳𫝊宣令發遣<lb/>
顯徳二年後隔過朝廷員寮兵士及揚州户口都過江<lb/>
北所有將率一二千人不免恐懼只希年嵗間畨次發<lb/>
遣其揚州户口見括勘相次起遣過江北事朕為萬邦<lb/>
<pb n="KR2k0021_WYG_002-3a"/>
之君慮一物失所俾慰丘園之戀免傷覉旅之情今覽<lb/>
敷陳備知誠欵載惟傾順嘉歎良多<hi>八月戊子</hi>
又諭李煜泉州陳洪進遣軍將魏仁濟上言四月二十<lb/>
二日據將吏等狀以張漢思不䘏軍民勒歸私第請洪<lb/>
進鎮撫連城恭聽朝命朕以泉南一境早順大朝逺傾<lb/>
拱極之心不絶充庭之貢自前附庸江左阻越中原屢<lb/>
有兇徒改易主帥盖節制之無術致士庶之不寧今洪<lb/>
進洞識機宜深明去就勵丹𠂻而上表越滄海以來賓<lb/>
<pb n="KR2k0021_WYG_002-3b"/>
朕撫御華夷理須延納所期遐裔皆遂樂康若此後不<lb/>
禀朝章輙陵主將當徴銳旅往討不恭載惟明逹之心<lb/>
必體懐柔之意<hi>十一月丁已</hi>
乾徳元年答李煜詔朕推恩馭逺稽古臨朝念秦漢以<lb/>
來久絶附庸之制閩越之地素為藩服之封頃者阻限<lb/>
中原依憑江左帥臣屢易軍鎮不寧陳洪進為衆所推<lb/>
上章聽命頃班詔爵用慰逺人將降制書明諭朝㫖國<lb/>
主爰形奏牘深述事宜雖認恭勤諒難俞允茍依所請<lb/>
<pb n="KR2k0021_WYG_002-4a"/>
是朕食言則洪進一心未省為臣之所泉南二郡獨作<lb/>
無告之民上為人君安忍行此不移前詔當體予懷<hi>十二</hi>
<hi>月</hi>
又答李煜詔王者之禮諸侯也異姓謂之叔舅詔書賜<lb/>
之不名載乎禮文見之史冊顧惟凉徳慨慕前王矧彼<lb/>
大邦宜加異數國主禮存事上義執勞謙請呼君前之<lb/>
名誠為忠順俯同臣下之制何辨等威難議允俞良深<lb/>
嘉嘆<hi>十二月</hi>
<pb n="KR2k0021_WYG_002-4b"/>
二年答李煜詔所上表謝示諭泉南等州事者惟彼二<lb/>
州甚為僻逺爰從近嵗繼有變更初從効淪亡不能傳<lb/>
嗣漢思愚蔽又失衆心陳洪進為下所推尋來請命朕<lb/>
雖徳薄義在君臨茍爽懷來是虧柔逺且漳南之地夐<lb/>
隔海隅終慮遐陬或更生事所宜示以朝命安其物情<lb/>
近已特授洪進節麾委以鎮撫推公示信固無私焉在<lb/>
予素心應所備悉<hi>二月乙卯</hi>
又諭李煜詔朕撫寧邦國愛育黎民欲禮讓之興行期<lb/>
<pb n="KR2k0021_WYG_002-5a"/>
干戈之偃戢爰自江表内附商旅南通車書雖嘉於混<lb/>
同闗市每煩於候接其間不無羣小㒺顧憲章或尚氣<lb/>
以憑陵或使酒而喧競每達朕聴深用憮然雖曽指揮<lb/>
尚未嚴肅已降宣命自今諸處不令客旅過江只於江<lb/>
北置務折博凡有貨幣但於彼處貿易載惟通晤當體<lb/>
睠懷<hi>八月乙未</hi>
諭李煜朝覲詔勅李煜爾事我大朝素堅臣節望日展<lb/>
傾諭之禮頗盡恭䖍凝旒推待遇之恩每從優異金石<lb/>
<pb n="KR2k0021_WYG_002-5b"/>
之心誠雖固丹青之懷抱未伸將欲弭中外之間言莫<lb/>
若孰君臣之厚契茍非㑹面何以宣心是用專遣廷臣<lb/>
往諭朕㫖當體誠意暫覲闕庭竚俟來儀以慰延望故<lb/>
兹示諭想宜知悉<lb/>
諭江南管内勅牓勅江南管内州縣軍鎮官吏軍人百<lb/>
姓等朕統御萬邦撫臨億兆推至誠而待物期率土以<lb/>
歸心布恵行仁是予本志興兵勤衆非我願為惟彼江<lb/>
南言修臣禮久被撫懷之化頗傾依附之心貢封章則<lb/>
<pb n="KR2k0021_WYG_002-6a"/>
惟見恭勤修外貌則多從減降既云事大每欲包荒甘<lb/>
言常信其赤心内稔豈疑其姦計而又釁傾誠款請䧏<lb/>
册封既禮分之未虧故我心之無間使人頻至詞㫖愈<lb/>
專是以特降詔書俾其畧詣京闕外則弭寰區之宅論<lb/>
内則盡魚水之深情終日包藏一旦彰露不唯多方託<lb/>
故懇避來朝而乃修葺城池選練軍旅教習戰陣抽㸃<lb/>
鄉兵為拒捍之計謀作攻守之準備朝廷養寇垂二十<lb/>
年心狠貌恭突然自敗向展為臣之禮都為觀舋之方<lb/>
<pb n="KR2k0021_WYG_002-6b"/>
每云傾輸盡彰狡詐復念一方生聚積嵗誅求奉其矯<lb/>
偽之心成彼瘡痍之苦中外士庶請余討除縱朕心獨<lb/>
欲含容奈衆議皆懷憤悱既行問罪湏至興師今者禁<lb/>
衞出軍雲臺選將授幄中之成算奮堂上之竒兵荆渚<lb/>
樓船順流而下餘杭戈甲合勢而趨嶺南則數路齊驅<lb/>
湖外則分頭競入水陸兼進左右夾攻絶其飛走之門<lb/>
可見覆亡之勢役不再舉其在于兹江南軍人百姓等<lb/>
久在偏方阻霑皇化諒達變通之理必知逆順之規應<lb/>
<pb n="KR2k0021_WYG_002-7a"/>
偽命文武官僚等事於偽邦各懷明識所宜詳觀事勢<lb/>
審擇安危本主既終是執迷羣臣湏自求多福或能率<lb/>
師徒而送欵或能舉郡邑以來降俟爾效忠即當行賞<lb/>
玉帛官爵我無愛焉以節鎮來歸則便頒節鉞以郡邑<lb/>
向化則便賜郡符並令偽命職官各更加等酬奬去危<lb/>
得路轉禍有門勿失良時自貽後悔百姓等各安家業<lb/>
無至憂驚王師所臨軍法甚峻已指揮諸軍兵士不得<lb/>
殺人放火及擄掠人口發掘墳墓必令萬旅不犯秋毫<lb/>
<pb n="KR2k0021_WYG_002-7b"/>
候收復江南日特放租税三年所有相次李煜差㸃到<lb/>
百姓刺面配軍人等候收復日並放逐穏便歸農各令<lb/>
倍加安恤摧枯拉朽竚成平定之功薄賦輕徭永樂混<lb/>
同之化凡爾黎庶各體我懷故兹牓示各令知委<lb/>
答李煜奏峽口舟船詔勅李煜省所奏峽口有舟船到<lb/>
岸事具悉朕思自爾守國今十四年睠言保䕶之心著<lb/>
在久長之義然於近日繼有間言或云修葺城池或云<lb/>
教習舟棹在城則選練軍伍向外則抽㸃鄉兵又於邊<lb/>
<pb n="KR2k0021_WYG_002-8a"/>
上收得文字進來備見爾臣宻所行意度或言禀奉宣<lb/>
㫖或則自稱朝廷向所傾輸並云減降如斯機計都自<lb/>
㒺欺惟朕心誠素無疑間驟兹聞達深用驚嗟而又方<lb/>
務包容是以别推恩㫖因修國信專遣使臣庶爾暫來<lb/>
與吾面㑹定君臣之厚契釋中外之疑懷兼於㳂江量<lb/>
差兵士俾令巡警免爾憂虞何期峽口經由戌兵排布<lb/>
既來邀截湏至殺傷兼封到弓箭進呈足明事實爾既<lb/>
未來朝覲彼又先起鬭爭向所傳聞兹乃證驗今披所<lb/>
<pb n="KR2k0021_WYG_002-8b"/>
奏全似執迷豈衆臣蔽固而不知使大義倉皇而遽失<lb/>
所言二弟見在朝廷從善則方領雄藩舉家帖泰從鎰<lb/>
則見居公館異禮接延日令撫安固無憂懼設若恩意<lb/>
減薄何以及斯宜體朕懷以保終始今并收到文帖封<lb/>
往故兹詔示想宜知悉<lb/>
答錢俶進李煜書詔勅錢俶省所奏不拆重封進呈江<lb/>
南李煜送到書事具悉卿位冠師壇心傾王室銘鐘鏤<lb/>
鼎逈髙表率之勲翼子貽孫不墜貞忠之節負上將縱<lb/>
<pb n="KR2k0021_WYG_002-9a"/>
横之畧秉大朝征伐之權得外境之來緘具封函而上<lb/>
進可明傾竭深副倚毗足觀久大之謀永保山河之寄<lb/>
其為嘉賞不捨寐興故兹奬諭想宜知悉<lb/>
招諭李煜詔勑李煜朕法天臨人開懷恕物毎以愛民<lb/>
為念未嘗黷武肆情而况待爾之恩素為殊異比期㑹<lb/>
面深欲宣心豈謂未體睠懷惑於疑間致此嬰城之役<lb/>
應知失策之由或以為困在危途且無外援攻之則必<lb/>
取守之則必亡朕心未然良有以也但念滿城生聚萬<lb/>
<pb n="KR2k0021_WYG_002-9b"/>
旅攻圍偶誤計於一人致罹殃於兆庶矧惟終始素欲<lb/>
保全邇來雖有差違朕亦為爾體悉却慮方兹隔越未<lb/>
得悔陳許乃自新特頒明㫖惟爾衷抱當用沉思豈不<lb/>
知先君墳塋每加保䕶在京骨肉盡禮接延爾雖疑迷<lb/>
朕無渝變由爾未能開悟致令困彼蒸黎今者覽將帥<lb/>
之上言請梯䡴之速進師徒之勢迅若風驅旬月之間<lb/>
必見瓦解將俞所奏寧不軫懷失路之人所宜指示逆<lb/>
流之水用使開通闢兹効順之門協以好生之義失於<lb/>
<pb n="KR2k0021_WYG_002-10a"/>
此際悔亦難追朕既不能愛彼生靈爾亦何路全其家<lb/>
國若能日度一日謀無定謀久長之間如何了奪從鎰<lb/>
等先因貢奉來至京師久兹駐泊郵亭盡當體認朝㫖<lb/>
俾令歸復用達誠懷儻蔽固之能除斯憂危之頓釋君<lb/>
臣之分可保如初禍福兩途爾當審擇故兹詔示想宜<lb/>
知悉<lb/>
招諭江南勑榜勑江南人户等朕君臨萬國子育兆民<lb/>
惟思於恤物愛人豈憚於宵衣旰食睠惟江表久隔皇<lb/>
<pb n="KR2k0021_WYG_002-10b"/>
風竊號偷名盜據其土地急徴厚歛割剝於黎元是興<lb/>
弔伐之師往救凋殘之弊㨗音繼至我武惟揚盪巢穴<lb/>
以非遥混車書而在即百姓等咸居偽俗未被朝恩先<lb/>
行告諭之文俾識懷柔之意如能向王師而効順慕皇<lb/>
化以傾心即當永保安寧仍令倍與存恤若是潛謀結<lb/>
集不認招携便遣分兵剪除必是全家誅戮惟兹禍福<lb/>
宜自擇焉特示明文無貽後悔凡爾黎庶體我誠懷故<lb/>
兹榜示各令知悉<lb/>
<pb n="KR2k0021_WYG_002-11a"/>
開寶八年平江南曲赦門下惟彼江南久從割據洎中<lb/>
原之有主奉正朔以投誠朝廷推恩保䕶尤至而李煜<lb/>
不量力分每縱姦憸詐為事大之恭勤每欲欺天而觀<lb/>
望修葺城壘彌年為固守之方招誘豪强終日有包蔵<lb/>
之志顯然彰露達子聴聞猶推以異恩許其入覲堅心<lb/>
背順稱疾不朝向來詐欺一朝俱敗送蠟書則勾連逆<lb/>
冦肆兇徒則刼掠王民問罪之師駐踰周嵗朕念一城<lb/>
生聚逃告無門由愚騃之狂迷致民人之塗炭疊令招<lb/>
<pb n="KR2k0021_WYG_002-11b"/>
諭堅更拒違以致雷電師徒同懷忿怒一舉而孤城自<lb/>
潰臨危則逆豎擒降南方既平萬彚同慶既洽昇平之<lb/>
化宜申曠蕩之恩限赦書到日昧爽以前應江南管内<lb/>
州縣諸色罪人<hi>云云</hi>太陽委照沴氣巳平慶此新恩當<lb/>
知朕意<lb/>
除李煜官制孫皓降晉叔寶入隋咸膺列爵之封悉赦<lb/>
後時之罪兹惟故事可舉而行李煜承累世之遺基據<lb/>
六朝之故地朕奄有天下底定域中苞茅雖貢於王庭<lb/>
<pb n="KR2k0021_WYG_002-12a"/>
輯瑞不趣於朝㑹洎偏師問罪鋭旅傅城猶冀懷來頗<lb/>
聞固拒爾自貽於悔吝余豈忘於哀矜是用盡滌瑕疵<lb/>
併推恩渥升帝傅之秩列環衛之班兼啟侯封式隆寵<lb/>
數勉膺休命宜保令圖可光祿大夫檢校太傅右千牛<lb/>
衛上將軍封違命侯食邑三百戸<lb/>
詔建昇州為建康軍江寧府勅朕以祇畏昊穹保寧基<lb/>
構荷鴻禧之總集祐丕緒之緜昌眷予宗藩實惟元嗣<lb/>
聰和植性務時習以相資孝友惇方尤夙成而有裕爰<lb/>
<pb n="KR2k0021_WYG_002-12b"/>
稽輿頌式舉彛章載増燾土之封彌固維城之業表兹<lb/>
南紀允謂奥區式示壯猷特崇巨屏宜建昇州為建康<lb/>
軍江寧府<hi>天禧二年二月戊辰</hi>
天禧封昇王制王者尊奉宗廟必建於列藩承衛邦家<lb/>
允屬於元子所以保定區宇億寧神祇用茂本枝聿隆<lb/>
天序朕仰膺真祐恭守丕基集鴻瑞之殊尤啟慶源之<lb/>
淵邈是用上稽靈意下順羣心爰開寶玉之邦式重盤<lb/>
維之寄舉兹公詔誕告多方皇子崇仁保運功臣忠正<lb/>
<pb n="KR2k0021_WYG_002-13a"/>
軍節度夀州管内觀察處置等使特進檢校太尉兼中<lb/>
書令使持節夀州諸軍事行夀州刺史夀春郡王食邑<lb/>
三千户食實封一千三百户某敦厚慈仁聰明睿智英<lb/>
姿體於雲日美徳冠於珪璋識達幾微動成乎先見學<lb/>
探閫奥克顯於生知茂揚為善之風特表問安之喜而<lb/>
中外臣庶奏疏洽聞仰譽徽之日新願典章之載舉既<lb/>
難謙抑是用俯從六朝奥區南夏雄屏建其茅社錫以<lb/>
旌旄佐兼帝保之崇階視台儀之重進褒功之懿號増<lb/>
<pb n="KR2k0021_WYG_002-13b"/>
食采之真封爾其靖共對越成命可開府儀同三司守<lb/>
太保兼中書令行江寧尹充建康軍節度管内觀察處<lb/>
置等使進封昇王食邑二千户食實封一千户賜宣徳<lb/>
守正功臣勲如故仍令所司擇日備禮册命<hi>二年二月丁夘</hi>
立昇王為皇太子制朕以纂紹慶基寅恭寶命緬懷聖<lb/>
緒祇守大倫詳觀方策之書具載典彛之訓古先哲后<lb/>
臨御中區何嘗不崇建天枝登隆國本謹玉符之命召<lb/>
嚴象輅之威容適及昌期顧兹上嗣欲懋修於三善繄<lb/>
<pb n="KR2k0021_WYG_002-14a"/>
永正於萬邦爰揆嘉辰誕頒明制皇子崇仁保運宣徳<lb/>
守正功臣建康軍節度管内觀察處置等使開府儀同<lb/>
三司守太保兼中書令行江寧尹上柱國昇王食邑五<lb/>
千戸食實封二千三百户<hi>仁宗舊名</hi>惠和天賦謹敏夙成發<lb/>
自妙年蔚為令器趋紫庭而遵教造丹扆以問安孝本<lb/>
因心禮皆中度而自毓英徽於蘭殿進封爵於金壇佐<lb/>
以儒臣導之經術春誦之功匪懈日新之徳彌髙乃眷<lb/>
具僚三陳封奏冀陟元良之位用符歴代之文仰法前<lb/>
<pb n="KR2k0021_WYG_002-14b"/>
星俯從羣辟念宗祊之所頼命匕鬯而是司僉議大同<lb/>
官占協吉重明貳極不其盛歟可立為皇太子改名<hi>仁宗</hi>
<hi>廟諱</hi>所司擇日備禮册命大赦天下文武常參官子為父<lb/>
後見任官者賜勲一轉<hi>二年八月十五日</hi>
張士遜罷相知江寧府制入斡萬幾以總代天之職出<lb/>
倡九牧以宣美俗之風維時輔弼之賢迭為朝廷之重<lb/>
其頒明制以告治庭推忠協謀佐理功臣特進行禮部<lb/>
尚書同中書門下平章事集賢殿大學士上柱國清河<lb/>
<pb n="KR2k0021_WYG_002-15a"/>
郡開國公食邑四千三百户食實封一千四百户張士<lb/>
遜識用冲深器懐沈逺早從朝路既陪東學之㳺肆翼<lb/>
天飛遂正中階之列秉節在位宣勞有年念經邦務之<lb/>
煩庸寄藩符之秩天臺之峻司冦帥於五刑澤國之饒<lb/>
秣陵都于一㑹載更顯序往布寛條於戲君之遇臣要<lb/>
始終而盡禮下之報上無出處而或渝允迪乃休以服<lb/>
朕命可特授刑部尚書知江寧府兼管内勸農使改賜<lb/>
推誠保徳翊戴功臣<hi>天聖七年二月丙寅</hi>
<pb n="KR2k0021_WYG_002-15b"/>
王安石罷相知江寧府制門下入則冠宰路之重百辟<lb/>
之所儀刑出則寄帥垣之尊萬邦之所憲法茍非令徳<lb/>
奚稱異恩粤予端揆之臣久托機衡之任錫之寵渥均<lb/>
厥賢勞推忠協謀同徳佐理功臣光禄大夫行尚書禮<lb/>
部侍郎同中書門下平章事監修國史上柱國太原郡<lb/>
開國公食邑三千一百户食實封八百户王安石禀明<lb/>
哲之姿蹈柔嘉之則學問淵博為時儒者之宗議論堅<lb/>
明有古直臣之烈咨疇偉望升冠近司憂勤百為夷險<lb/>
<pb n="KR2k0021_WYG_002-16a"/>
一節方藉壯猷之助且觀盛化之流遽上封章願還政<lb/>
事確誠莫奪茂典載加正位天官之聫升華殿幄之侍<lb/>
仍加賦邑以重藩維於戱納忠告猷卿所素尚尊徳樂<lb/>
道朕豈敢忘毋怠乃心而不予輔可特授行吏部尚書<lb/>
觀文殿大學士知江寧軍府事兼管内觀農使兼江南<lb/>
東路屯駐駐泊兵馬鈐轄加食邑一千户食實封四百<lb/>
户改賜推誠保徳崇仁翊戴功臣<hi>熙寧七年四月丙戌</hi>
王安石自江寧府拜昭文相制門下乾徤坤順二氣合<lb/>
<pb n="KR2k0021_WYG_002-16b"/>
而萬物通君明臣良一徳同而百度正眷予元老時廼<lb/>
真儒若礪與舟世莫先於汝作有衮及繡人久佇於公<lb/>
歸起升冡席之崇播告路朝之聽推誠保徳崇仁翊戴<lb/>
功臣觀文殿大學士特進行吏部尚書知江寧府上柱<lb/>
國太原郡開國公食邑四千六百户食實封一千二百<lb/>
户王安石信厚而簡重敦大而髙明潛於心神馳天人<lb/>
之極摯尊厥徳性泝道義之深源延登傑才禆參魁柄<lb/>
傳經以謀王體考古而起治功訓齊多方新美萬事爾<lb/>
<pb n="KR2k0021_WYG_002-17a"/>
則許國予惟知人䜛詖稽天孰斧斨之敢缺忠氣貫日<lb/>
雖金石而自開向厭機衡之煩出宣屏翰之寄遽周嵗<lb/>
歴殊拂師瞻宜還冠於宰司以大釐於邦采兼華上館<lb/>
衍食本封載更功號之隆用侈台符之峻於戱制天下<lb/>
之動爾惟樞柅通天下之志爾惟蓍龜繫國重輕於乃<lb/>
身致民仁夀於當代往服朕命圖成厥終可特授依前<lb/>
行吏部尚書同中書門下平章事昭文館大學士兼譯<lb/>
經潤文使加食邑一千户食實封四百户改賜推忠協<lb/>
<pb n="KR2k0021_WYG_002-17b"/>
謀同徳佐理功臣<hi>熙寧八年二月癸酉</hi>
王安石罷昭文相再判江寧府制門下入居丞弼用表<lb/>
儀於百官出總翰藩將師帥於九牧地雖中外之異體<lb/>
亦重輕之均推忠協謀同徳佐理功臣特進尚書左僕<lb/>
射兼門下侍郎同中書門下平章事昭文館大學士監<lb/>
修國史兼譯經潤文使上柱國太原郡開國公食邑六<lb/>
十六百户食實封二千户王安石得古人之風藴真儒<lb/>
之學眷方深於台輔志彌懋於政經挈持綱維糾正法<lb/>
<pb n="KR2k0021_WYG_002-18a"/>
度俄屬伯魚之逝遽興王導之悲引疾自陳丐閑斯確<lb/>
宜仍宰路之秩載加衮鉞之榮於戱大官大邑以庇身<lb/>
建節雖臨於鄉郡嘉謀嘉猷而告后乃心猶在於朝廷<lb/>
納忠不㤀懷徳甚邇可特授檢校太傅依前尚書左僕<lb/>
射同中書門下平章事使持節都督洪州諸軍事行洪<lb/>
州刺史鎮南軍節度洪州管内觀察處置等使判江寧<lb/>
府兼管内勸農使充江南東路兵馬鈐轄加食邑一千<lb/>
户食實封四百户改賜推誠保徳崇仁翊戴功臣<hi>九年九月</hi>
<pb n="KR2k0021_WYG_002-18b"/>
<hi>丙午</hi>
　右二十五制皆大詔令録前十八制知江南之所以<lb/>
　平而創業之規著焉錄仁皇初潛封册三制知昇國<lb/>
　之所以大而太平之典在焉其後所録四制則士遜<lb/>
　安石皆以宰相出守又見江軍之所以重而大臣之<lb/>
　用捨有所關焉萬年其監于兹臣頓首頓首謹錄<lb/>
　<lb/>
　景定建康志巻二<lb/>
</p>
<p>
</p>
  </div>
</body>
</text>
</TEI>
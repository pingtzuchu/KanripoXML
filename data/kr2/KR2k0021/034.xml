<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>景定建康志卷三十四</head>
    <p>
<pb n="KR2k0021_WYG_034-1a"/>
欽定四庫全書<lb/>
　景定建康志卷三十四　　宋　周應合　撰<lb/>
文籍志二<lb/>
　　諸國論<lb/>
陸機二論<hi>機本吳人居秦淮晋滅吳乃作辨亡二論并述其祖遜父抗之功業</hi>上篇曰昔<lb/>
漢氏失御姦臣竊命禍基京畿毒徧宇内皇綱弛頓王<lb/>
室遂卑於是羣䧺蜂駭義兵四合吳武烈皇帝慷慨下<lb/>
國電發荆南權畧紛紜忠勇覇世威稜則夷羿震盪兵<lb/>
<pb n="KR2k0021_WYG_034-1b"/>
交則醜虜授馘遂掃清宗祊烝禋皇祖於時雲興之將<lb/>
帯州焱起之師跨邑哮闞之羣風驅熊羆之族霧合雖<lb/>
兵以義動同盟戮力然皆包藏禍心阻兵怙亂或師無<lb/>
謀律喪威稔冦忠規武節未有如此其著者也武烈既<lb/>
沒長沙桓王逸才命世弱冠秀發招攬遺老與之述業<lb/>
神兵東驅奮寡犯衆攻無堅城之將戰無交鋒之虜誅<lb/>
叛柔服而江外底定飭法脩師則威徳翕赫賓禮名賢<lb/>
而張昭為之雄交御豪俊而周瑜為之傑彼二君子皆<lb/>
<pb n="KR2k0021_WYG_034-2a"/>
𢎞敏而多竒雅達而聰哲故同方者以類附等契者以<lb/>
氣集江東盖多士矣將北伐諸華誅鉏干紀旋皇輿於<lb/>
夷庚反帝坐於紫闥挾天子以令諸侯清天歩而歸舊<lb/>
物戎車既次羣凶側目大業未就中世而殞用集我大<lb/>
皇帝以奇蹤襲逸軌叡心因令圗從政咨於故寔播憲<lb/>
稽乎遺風而加之以篤固申之以節儉疇諮俊茂好謀<lb/>
善斷束帛旅於丘園旌命交乎塗巷故豪彦尋聲而響<lb/>
臻志士希光而景騖異人輻湊猛士如林於是張昭為<lb/>
<pb n="KR2k0021_WYG_034-2b"/>
師傅周瑜陸公魯肅呂䝉之儔入為心腹出作股肱甘<lb/>
寕凌統程普賀齊朱桓朱然之徒奮其威韓當潘璋黄<lb/>
盖蔣欽周泰之属宣其力風雅則諸葛瑾張承歩隲以<lb/>
名聲光國政事則顧雍潘濬呂範呂岱以器任幹職奇<lb/>
偉則虞翻陸績張惇以諷議舉正奉使則趙咨沈珩以<lb/>
敏逹延譽術數則吳範趙逹以禨祥恊徳董襲陳武殺<lb/>
身以衛主駱統劉基彊諫以補過謀無遺諝舉不失䇿<lb/>
故遂割據山川跨制荆吳而與天下爭衡矣魏氏嘗藉<lb/>
<pb n="KR2k0021_WYG_034-3a"/>
戰勝之威率百萬之師浮鄧塞之舟下漢陰之衆羽檝<lb/>
萬計龍躍順流鋭騎千旅虎歩原隰謨臣盈室武將連<lb/>
衡喟然有吞江滸之志一宇宙之氣而周瑜驅我偏師<lb/>
黜之赤壁喪旗亂轍僅而獲免収迹逺遁漢王亦憑帝<lb/>
王之號帥巴漢之人乘危騁變結壘千里志報闗侯之<lb/>
敗圗収湘西之地而我陸公亦挫之西陵覆師敗績困而<lb/>
後濟絶命永安續以濡湏之冦臨川摧銳蓬籠之戰孑<lb/>
輪不反由是二邦之將喪氣挫鋒勢衂財匱而吳莞然<lb/>
<pb n="KR2k0021_WYG_034-3b"/>
坐乗其弊故魏人請好漢氏乞盟遂躋天號鼎跱而立<lb/>
西界庸益之郊北裂淮漢之涘東苞百越之地南括羣<lb/>
蠻之表於是講八代之禮蒐三王之樂告類上帝拱揖<lb/>
羣后虎臣毅卒循江而守長棘勁鎩望飈而奮庶尹盡<lb/>
規於上四民展業於下化協殊裔風衍遐圻乃俾一介<lb/>
行人撫巡外域巨象逸駿擾於外閑明珠瑋寳耀於内<lb/>
府珍瑰重迹而至竒玩應響而赴輶軒騁於南荒衝輣<lb/>
息於朔野黎庶免干戈之患戎馬無晨服之虞而帝業<lb/>
<pb n="KR2k0021_WYG_034-4a"/>
固矣大皇既沒幼主莅朝姦囘肆虐景皇聿興䖍修遺<lb/>
憲政無大闕守文之良主也降及歸命之初典刑未滅<lb/>
故老猶存大司馬陸公以文武熈朝左丞相陸凱以謇<lb/>
諤盡規而施績范慎以威重顯丁奉鍾離斐以武毅稱<lb/>
孟宗丁固之徒為公卿樓𤣥賀邵之属掌機事元首雖<lb/>
病股肱猶良爰逮末葉羣公既喪然後黔首有瓦解之<lb/>
患皇家有土崩之釁厯命應化而㣲王師躡運而發卒<lb/>
散於陣民奔於邑城池無籓籬之固山川無溝阜之勢<lb/>
<pb n="KR2k0021_WYG_034-4b"/>
非有工輸雲梯之械智伯灌激之害楚子築室之圍燕<lb/>
人濟西之隊軍未浹辰而社稷夷矣雖忠臣孤憤烈士<lb/>
死節將奚救哉夫曹劉之将非一世所選向時之師無<lb/>
曩日之衆戰守之道抑有前符險阻之利俄然未改而<lb/>
成敗貿理古今詭趣何哉彼此之化殊授任之才異也<lb/>
　下篇曰昔三方之王也魏人據中夏漢氏有岷益吳<lb/>
制荆揚而奄有交廣曹氏雖功濟諸華虐亦深矣其人<lb/>
怨劉公因險以飾智功已薄矣其俗陋夫吳桓王基之<lb/>
<pb n="KR2k0021_WYG_034-5a"/>
以武太祖成之以徳聰明叡逹懿度𢎞逺矣其求賢如<lb/>
弗及䘏人如稚子接士盡盛徳之容親仁罄丹府之愛<lb/>
拔呂䝉於戎行識潘濬於係虜推誠信士不恤人之我<lb/>
欺量能授器不患權之我偪執鞭鞠躬以重陸公之威<lb/>
悉委武衞以濟周瑜之師卑宮菲食豐功臣之賞披懐<lb/>
虚巳納謨士之筭故魯肅一面而自託士爕䝉險而效<lb/>
命髙張公之徳而省游田之娛賢諸葛之言而割情欲<lb/>
之歡感陸公之規而除刑法之煩竒劉基之議而作三<lb/>
<pb n="KR2k0021_WYG_034-5b"/>
爵之誓屏氣跼蹐以伺子明之疾分滋捐甘以育凌統<lb/>
之孤登壇忼愾歸魯子之功削投惡言信子瑜之節是<lb/>
以忠臣競盡其謨志士咸得肆力洪規逺略固不厭夫<lb/>
區區者也故百官茍合庶務未遑初都建業羣臣請備<lb/>
禮秩天子辭而弗許曰天下其謂朕何宮室輿服盖慊<lb/>
如也爰及中葉天人之分既定故百度之缺粗脩雖醲<lb/>
化懿綱未齒乎上代抑其體國經邦之具亦足以為政<lb/>
矣地方㡬萬里帯甲將百萬其野沃其兵練其噐利其<lb/>
<pb n="KR2k0021_WYG_034-6a"/>
財豐東負滄海西阻險塞長江制其區宇峻山帯其封<lb/>
域國家之利未見有𢎞於兹者也借使守之以道御之<lb/>
有術敦率遺典勤民謹政脩定䇿守常險則可以長世<lb/>
永年未有危亡之患也或曰吳蜀脣齒之國也夫蜀滅<lb/>
吳亡理則然矣夫蜀盖藩援之與國而非吳人之存亡<lb/>
也其郊境之接重山積險陸無長轂之徑川阨流迅水<lb/>
有驚波之艱雖有銳師百萬啟行不過千夫舳艫千里<lb/>
前驅不過百艦故劉氏之伐陸公喻之長蛇其勢然也<lb/>
<pb n="KR2k0021_WYG_034-6b"/>
昔蜀之初亡朝臣異謀或欲積石以險其流或欲機械<lb/>
以禦其變天子縂羣議而諮之大司馬陸公公以四瀆<lb/>
天地之所以節宣其氣固無可遏之理而機械則彼我<lb/>
所共彼若棄長技以就所屈即荆揚而爭舟檝之用是<lb/>
天賛我也將謹守峽口以待擒耳逮歩闡之亂憑寳城<lb/>
以延彊冦資重幣以誘羣蠻於時大邦之衆雲翔電發<lb/>
懸旍江介築壘遵渚衿帯要害以止吳人之西巴漢舟<lb/>
師㳂江東下陸公偏師三萬北據東坑深溝髙壘按甲<lb/>
<pb n="KR2k0021_WYG_034-7a"/>
飬威反虜踠迹待戮而不敢北窺生路彊冦敗績宵遁<lb/>
喪師大半分命鋭師五千西禦水軍東西同㨗獻俘萬<lb/>
計信哉賢人之謀豈欺我㦲自是烽燧罕警封域寡虞<lb/>
陸公沒而潛謀兆吳釁深而六師駭夫太康之役衆未<lb/>
盛乎曩日之師廣州之亂禍有愈乎向時之難而邦家<lb/>
顛覆宗廟為墟嗚呼人之云亡邦國殄瘁不其然歟易<lb/>
曰湯武革命順乎天或曰亂不極則治不形言帝王之<lb/>
因天時也古人有言曰天時不如地利昜曰王侯設險<lb/>
<pb n="KR2k0021_WYG_034-7b"/>
以守其國言為國之恃險也又曰地利不如人和在徳<lb/>
不在險言守險之在人也吳之興也參而由焉孫卿所<lb/>
謂合其參者也及其亡也恃險而巳又孫卿所謂舍其<lb/>
參者也夫四州之氓非無衆也大江以南非乏俊也山<lb/>
川之險易守也勁利之器易用也先政之䇿易循也功<lb/>
不興而禍遘何哉所以用之者失也故先王達經國之<lb/>
長規審存亡之至數謙巳以安百姓敦恵以致人和寛<lb/>
冲以誘俊乂之謀慈和以結士庶之愛是以其安也則<lb/>
<pb n="KR2k0021_WYG_034-8a"/>
黎元與之同慶及其危也則兆庶與之共患安與衆同<lb/>
慶則其危不可得也危與下同患則其難不足䘏也夫<lb/>
然故能保其社稷而固其土宇麥秀無悲殷之思黍離<lb/>
無愍周之感矣<lb/>
皇甫湜作東晋正閏論曰王者受命於天作主於人必<lb/>
大一統明所受<hi>一作授</hi>所以正天下之位一天下之心舜<lb/>
傳之尭禹傳之舜以徳禪者也桀放於湯紂<hi>一作受</hi>殺於<lb/>
武以時合者也秦滅二周兼六國以力成者也漢除<hi>一作</hi>
<pb n="KR2k0021_WYG_034-8b"/>
<hi>革</hi>秦社稷以義取者也故自尭以降或以徳或以時或<lb/>
以力或以義承授如貫始終<hi>一作終始</hi>可明雖殊厥迹皆得<lb/>
其正以及魏取於漢晋得於魏史冊既載彰明可知百<lb/>
王既通行萬代無異辭矣恵帝無道故國陸沉晉之南<lb/>
遷寔曰元帝與夫祖乙之圯耿盤庚之徙亳幽王之滅<lb/>
戲平王之避戎有異乎哉<hi>四字一作其事同其義一矣</hi>而拓跋氏種<lb/>
實匈奴来自幽代襲有先王之桑梓自為中國之位號<lb/>
謂之㓕邪晋寔未改謂之禅邪巳無所傳而昔<hi>一作往</hi>之<lb/>
<pb n="KR2k0021_WYG_034-9a"/>
著書者有帝元今之為録者皆閏晋可謂失之逺矣或<lb/>
曰魏之所據中國也對曰所以為堯舜者以禮義也所<lb/>
以為幽厲者無禮義也非繫於地<hi>四字一作豈繫於地哉</hi>杞用夷<lb/>
禮杞即夷矣子居九夷夷不陋矣沐紂之化殷士為頏<lb/>
人矣因戎之遷伊川為陸渾矣非繋於地也晉之南渡<lb/>
人物攸歸禮樂咸在流風善政史實存焉魏氏恣其暴<lb/>
強虐此中夏斬伐之地雞犬無餘驅士女為内籬委之<lb/>
戕殺指衣冠為芻狗逞其屠刈種落繁熾厯年滋多此<lb/>
<pb n="KR2k0021_WYG_034-9b"/>
而帝之則天下之士有蹈海而死天下之人必<hi>一作有</hi>登<lb/>
山而餓忍食其粟而立其朝哉至於<hi>一作于</hi>孝文始用夏<lb/>
變夷而易姓更法將無及矣且授受無所謂之何哉又<lb/>
曰周繼元隋繼周國家之興寔繼隋氏子謂是何對曰<lb/>
亚日為宋宋為齊齊為梁江陵之㓕則為周矣陳氏自樹<lb/>
而奪無容於言况隋兼江南一天下而授之於<hi>一作于</hi>我<lb/>
故推而上我受之隋隋得之周周取之梁推梁而上以<lb/>
至於堯舜得天統矣則陳姦于南元閏於北其不昭昭<lb/>
<pb n="KR2k0021_WYG_034-10a"/>
乎其不昭昭乎<lb/>
呂祖謙十論吳論孫權起於江東拓境荆楚北圗㐮陽<lb/>
西圗巴蜀而不得北敵曹操西敵劉備二人皆天下英<lb/>
雄所用將帥亦一時之傑權左右勝之而後能定其國<lb/>
及權國既定曹公已死丕叡繼世中原有可圗之釁權<lb/>
之名將死喪且盡權亦老矣世人謂權之所以為固者<lb/>
東南之地所以為強者東南之兵此大不然夫東南之<lb/>
地天下至弱而孫氏之地又為六朝最弱獨權守之而<lb/>
<pb n="KR2k0021_WYG_034-10b"/>
固東南之兵天下至弱而孫氏之兵又為六朝最弱獨<lb/>
權用之而強長江而上逹於江陵轉江陵之南阨於巫<lb/>
峡上下千里可航而渡者凡㡬可扼而守者凡幾道路<lb/>
坦然非有潼闗劍門之阻也自廣陵而渡亰口自歴陽<lb/>
而渡采石自邾城而渡武昌易若反手江陵破則上流<lb/>
無結草之固濡須破則江上不知所以為計地之形勢<lb/>
可謂弱矣權之兵衆皆江南舟子綿力薄材之人區區<lb/>
招拾盗賊驅獵止越以寔行伍兵亦可謂弱矣然權用<lb/>
<pb n="KR2k0021_WYG_034-11a"/>
之如此之固且強何也盖權之所以自立者有謀而已<lb/>
不獨用其臣之謀而又自出其謀内以謀用衆外以謀<lb/>
應敵所以地狹兵少處天下之至弱而抗衡中原成三<lb/>
分之勢者歟始權之初立曹操下荆州移書吳㑹舉國<lb/>
震駭權聞魯肅之言翻然而悟聞周瑜之議奮然而起<lb/>
一舉而走曹操存劉備基王伯之業此用周瑜魯肅之<lb/>
謀也及劉備借荆州而不反雲長頡頏於上流權謂飬<lb/>
雲長使北吞許洛全有江漢回舟東下誰能禦之欲圗<lb/>
<pb n="KR2k0021_WYG_034-11b"/>
之懼曹操之乗其弊也乗雲長逼許洛曹公以朝命見<lb/>
招權乃牋擊雲長以自効使呂䝉陸遜一襲而得之全<lb/>
有荆椘西閉劉備於三峡北釋曹公之患以安江東此<lb/>
用呂䝉陸遜之謀也方曹丕已禪漢天下憤怒切齒之<lb/>
時權知劉備必報雲長恐曹氏之掎其後也乃於是時<lb/>
釋其憤切之心而稱臣於魏受其爵封擊備而走之此<lb/>
權之謀也及魏責任子而權不遣西患未解而北患復<lb/>
起權之計宜乎窮也權知劉備以復漢為名而曹操簒<lb/>
<pb n="KR2k0021_WYG_034-12a"/>
位之罪甚於殺雲長備亦欲結已為與國而専意北圗<lb/>
於是遣使講和以中備之欲遂得息肩於西而専意於<lb/>
北拒魏而退之此權之謀也方曹操之反自烏林憤權<lb/>
而東征謂權恃水以自固故以舟帥下合肥權若拒之<lb/>
扵江南則曹公水軍入江權軍不戰自潰矣故逆拒之<lb/>
於濡須使操雖有水軍無所施歩騎雖多瀕阻江洳春<lb/>
水方生義無所用操嘆息而退此又權之謀也操之既<lb/>
還自他人觀之大則追軍逐北小則自足稱䧺今權不<lb/>
<pb n="KR2k0021_WYG_034-12b"/>
然反請降於操盖權料操之内憂尚多北有未定之河<lb/>
北西有未復之闗中操欲伐之而慮東南之變非大定<lb/>
不往也故稱降以少厭其意而安之使操不復虞東南<lb/>
而盡力西北巳得於其間益繕戰守之備以待其再来<lb/>
此權之謀也方曹丕之責任子不得而南征也權見丕<lb/>
之用兵不如其父而老臣宿將亦不盡力如操之時始<lb/>
却之於濡須而再来權之意以謂丕不知兵非使之深<lb/>
入疲竭上下之力則不止非使之臨江南反則丕必不<lb/>
<pb n="KR2k0021_WYG_034-13a"/>
休故開而致之瀕江而不與之戰挑之而又不應使之<lb/>
力盡而自還又小發以警之魏自是不復敢南出此又<lb/>
權之謀也權又以為兵久不用則士氣鈍疆場久安則<lb/>
人心逸且使敵人晏然積以嵗月坐以成資非計之得<lb/>
也故兩譎淮南之將致而擊之所虜獲足以自資而敵<lb/>
人之資又為之破壞此亦權之謀也權又以謂所用多<lb/>
南兵便于舟楫短扵陸戰故用兵未嘗一日捨舟楫而<lb/>
乗勝逐北亦不肯逺水以逐利雖有大舉長驅之計亦<lb/>
<pb n="KR2k0021_WYG_034-13b"/>
不敢行以僥一時之幸故曹休敗而不敢追殷札獻言<lb/>
而不敢用此亦權之謀也權之受封吳王也盡恭以受<lb/>
其爵命使其國中知巳為百姓屈也與邢真為盟陰以<lb/>
怒其羣下方且為進取之計而自卑屈如此此亦權之<lb/>
謀也故權之為國自奮亦用謀自屈亦用謀勝亦用謀<lb/>
危亦用謀動無非謀也故能以一江為阻而與曹劉為<lb/>
敵然權起非仗義徒知以割據為䧺不能興漢室以傾<lb/>
天下之心使當漢末大亂權能招徠中原之士廣募西<lb/>
<pb n="KR2k0021_WYG_034-14a"/>
北之兵緝馬歩之鋭挾舟楫而用之鼔行北出水陸并<lb/>
進孰能當之哉當曹丕之立也權又能求漢室子孫而<lb/>
輔之出師問罪劉備必亦連衡而掎角中原之士挾思<lb/>
漢之民必有起而應我者矣權不知出此徒自尊於崎<lb/>
嶇蠻夷山海之間故雖力為計謀詭詐然基業僅足以<lb/>
終其身而無足以遺子孫僅足以保其國而不足以爭<lb/>
衡天下惜哉然使權不為計謀以自立則雖其身不能<lb/>
終也况子孫乎其國不能保也况天下乎何以言之權<lb/>
<pb n="KR2k0021_WYG_034-14b"/>
沒未幾諸葛恪一用之而僅勝再用之而大敗孫綝用<lb/>
之又敗江淮之間惴惴而巳上流藉陸抗之賢挟以重<lb/>
兵僅能支襄陽一靣抗死則亦惴惴然矣藉使孫晧不<lb/>
為暴虐亦豈能久存也哉後世不察權以計謀自立而<lb/>
區區欲効權之畫江為守是不察夫形勢甲兵之最弱<lb/>
也古人惟陸抗知此抗言於孫晧曰長江峻川限制封<lb/>
域乃守國之常事非智者之所先審抗此言則當時之<lb/>
形勢為不足言而所謂智者所先則有道也抗可謂善<lb/>
<pb n="KR2k0021_WYG_034-15a"/>
論孫氏形勢者矣<lb/>
晋論上東晋之始形勢與吳相若然吳北不能過淮而<lb/>
東晋時得中原之地吳旋為晋㓕而晋更石勒苻堅之<lb/>
強終不能破其君臣人材去吳逺甚而其固如此者晋<lb/>
以中原正統所繫天下以為共主故也以正統所繫天<lb/>
下共主而百餘年不能平天下雪讎恥恢復舊物晋之<lb/>
君臣斯可罪矣詩羙宣王曰内修政事外攘夷狄齊威<lb/>
公晋文公越王句踐皆國中巳治然後征伐今夫晋室<lb/>
<pb n="KR2k0021_WYG_034-15b"/>
南遷士大夫襲中朝之舊賢者以遊談自逸而下者以<lb/>
放誕為娛庶政陵遲風俗大壞故威權兵柄奸人得竊<lb/>
而取之小則䟦扈大則簒奪士大夫雖有以事業自任<lb/>
者亦以政事不修財匱力乏而不得盡其志可勝惜哉<lb/>
易曰君子藏噐於身待時而動何不利之有夫政事已<lb/>
脩任属賢將而待可為之時時而進焉則無不成矣晋<lb/>
既内無政事外而任属又非其人雖有中原可乘之時<lb/>
而我無以赴之雖赴之而敗矣故褚裒北伐蔡謨曰今<lb/>
<pb n="KR2k0021_WYG_034-16a"/>
日之事必非時賢所辦殷浩之再舉北伐王羲之曰區<lb/>
區江左固巳寒心力爭武功非所當作又曰雖有可喜<lb/>
之㑹内求諸巳而所憂乃重於所喜由是觀之晋之政<lb/>
事不脩任属非其人雖有中原可乗之時亦無能為也<lb/>
然謨之言大抵謂任属非其人故曰非上聖與英雄自<lb/>
餘莫若度徳量力羲之之言大抵謂根本不固故曰保<lb/>
淮非復所及長江以外羈縻而巳二君雖相當時之失<lb/>
然盡如二君所言則東晋未有復中原雪讎恥之期端<lb/>
<pb n="KR2k0021_WYG_034-16b"/>
坐江左以待衰弱㓕亡而已此知其一而不知其二也<lb/>
夫東晋之初其強弱何如三國之吳蜀當時有志之士<lb/>
尚能欲自強而不肯休諸葛亮諸葛恪之語最著然亦<lb/>
知其一而不知其二也亮之言曰先帝知臣伐賊材弱<lb/>
敵強然不伐賊王業亦亡惟坐而待亡孰與伐之孔明<lb/>
之治蜀可謂有政蜀之任孔明可謂得人然未有可乗<lb/>
之時恪之言曰今所以敵曹氏者以操兵衆于今適盡<lb/>
司馬懿已死其子幼弱未能用智計之士今伐之是其<lb/>
<pb n="KR2k0021_WYG_034-17a"/>
厄㑹恪之言知可乗之時而不知所脩之政而自量其<lb/>
材與夫所用之人也是故孔明無成而恪卒以敗觀蔡<lb/>
謨王羲之與諸葛亮恪之論正相反而各得一偏也今<lb/>
人好興作者必以孔明元遜之言為先而安偷惰者必<lb/>
以蔡謨王羲之之言為是酌厥中而論之藏器於身待<lb/>
時而動内脩政而外攘夷狄聖經之言不可易也後世<lb/>
亦曰事貴乗釁又曰上䇿莫如自治盖急急自治政事<lb/>
既脩恢復之備已具事㑹之来不患無也一旦觀釁而<lb/>
<pb n="KR2k0021_WYG_034-17b"/>
動將無往而不利矣若内雖有自治之名而無自治之<lb/>
寔徒為空言玩日引歳端坐而守而待敵人之自滅非<lb/>
愚之所敢知也茍不相時先事妄發小者無功大者覆<lb/>
敗一旦機㑹之來事力巳竭不能復應東晋之事如此<lb/>
者盖多矣晉論中昔孟子曰入無法家拂士出無敵<lb/>
國外患者國常亡夫無敵國外患者謂國安可也乃<lb/>
曰常亡何哉盖既無法家拂士又敵患不至則君驕臣<lb/>
縱入於危亡而不自知東晋之末是也晋之始也敵國<lb/>
<pb n="KR2k0021_WYG_034-18a"/>
雲擾強臣専制上下惴恐如處積薪之上而火將燃者<lb/>
故君無驕泰之失而臣下自以危亡為憂是以内雖王<lb/>
敦蘇峻反叛相尋桓温擅權廢立外則石氏之兵三至<lb/>
江上苻堅淝水之役江東幾至不保然當時人主恐懼<lb/>
於上而王導温嶠陶侃謝安謝𤣥之徒足以盡其力故<lb/>
至危而復安將亡而復存也及桓温既死苻堅復亾上<lb/>
流諸鎮皆受朝廷號令非有間者䟦扈之人也姚氏自<lb/>
守於闗西慕容相踐於河北非有向日邉境之憂也君<lb/>
<pb n="KR2k0021_WYG_034-18b"/>
臣上下自以江東之業為萬世之安心滿意足孝武漸<lb/>
生奢侈於上道子之徒竊威柄於下謝安謝𤣥至以功<lb/>
名自疑矣安𤣥既死其政愈壞甚於巳危將亡之時泯<lb/>
泯靡靡不自知也巳而君臣兄弟之間争權植黨上流<lb/>
之患復開不待外敵之強而國遂亡矣聖人於無事之<lb/>
時而為持盈守成之戒可不信夫况東晋讎恥未復遽<lb/>
以無事自處不其愚哉　晋論下杜牧謂宋武不得河<lb/>
北故隋為王宋為伯愚謂不然并吞海内之形勢闗中<lb/>
<pb n="KR2k0021_WYG_034-19a"/>
為重河北次之闗中者周秦漢用之河北者光武用之<lb/>
皆用之以取天下也曹操石勒以河北取闗中苻堅以<lb/>
闗中取河北三人者皆吞海内十有八九而不能并東<lb/>
晋之後元魏以河北取闗中後周以闗中取河北隋唐<lb/>
以闗中取天下以此論之用闗中并天下者五而不得<lb/>
者二用河北并天下者一而不能者三則闗中為重河<lb/>
北次之顧不信乎宋武帝非獨不得河北暫有闗中而<lb/>
已何嘗得之哉宋武起於布衣身經百戰戰勝攻取髣<lb/>
<pb n="KR2k0021_WYG_034-19b"/>
髴曹操司馬懿而下不可比也舉東南至弱之兵練而<lb/>
用之踐西北至強之國前無横陣旁無堅敵逆河而上<lb/>
開闗而入之用之如建瓴破竹之易可謂竒矣然得闗<lb/>
中而不守翻然東歸失百二之地於反掌暮年慷慨登<lb/>
夀陽城樓北望流涕而已可不悲哉愚謂宋武之失闗<lb/>
中其罪有三一則好殺伐而不得中原之心二則急窺<lb/>
神器而不能快中原之憤三則倚南兵而不能用中原<lb/>
之人夫宋武下廣固欲盡坑其父老韓範力諌猶誅王<lb/>
<pb n="KR2k0021_WYG_034-20a"/>
公以下三千人沒入其孥前賢論之以謂舉事曾苻姚<lb/>
之不如有智勇而無仁義豈不當哉其失一也宋武帝<lb/>
之不為晋室藩輔天下所知也然輔晋而行能仗大義<lb/>
使中原知為晋雪百年之憤天下其孰能議之其子亦<lb/>
不失天下今急為簒奪大業不終曹操猶能曰天命有<lb/>
在吾為周文王終身輔漢而不取宋武識慮不及操逺<lb/>
矣其失二也宋武之北伐魏主以問崔浩浩嘗䇿之以<lb/>
為必克而不能久裕之取燕取秦西北之人未聞據連<lb/>
<pb n="KR2k0021_WYG_034-20b"/>
城舉大衆来附之者裕獨用南人轉戰山河之間往返<lb/>
萬里使裕収燕之後選用燕之豪傑廣募壮勇以傾三<lb/>
秦得秦之後選用秦之賢傑廣募壯勇以傾河北分爵<lb/>
裂土以功名與衆共之東伐元魏非元嗣所能抗也舉<lb/>
元魏則中原盡得矣東掃慕容之餘燼西剪赫連之遺<lb/>
種以裕之智勇王鎮惡檀傳朱沈之徒為爪牙而謝晦<lb/>
之徒主謀議何為而不成裕之施為既已不能選用燕<lb/>
秦賢傑廣募壯勇而區區用逺客之南兵縱無所練之<lb/>
<pb n="KR2k0021_WYG_034-21a"/>
士卒南兵獨用已敗不可支其失三也盖南北異宜攻<lb/>
守異便南兵不可専用有三雖勇而輕一也利險不利<lb/>
易易困難久二也易亂難整三也項羽之破趙一以當<lb/>
百髙祖征黥布張良戒毋與楚人争鋒然羽布皆為髙<lb/>
祖以持重困之此雖勇而輕也吳王濞之反有田將軍<lb/>
者請急據洛陽曰漢車騎入梁楚之郊則事敗此利險<lb/>
而不利易也吳楚屯聚数月無食而潰裕軍至長安已<lb/>
謳歌思歸此易困而難久也裕軍至長安日暴市肆此<lb/>
<pb n="KR2k0021_WYG_034-21b"/>
易亂而難整也裕既無中原之衆欲以南兵守闗中人<lb/>
無智愚皆知不可也裕之東歸世以謂劉穆之死急於<lb/>
簒取愚以謂正以南兵不能守闗耳裕見巳所行事巳<lb/>
失中原之情欲全軍共歸則惜闗中不忍弃之欲不歸<lb/>
而守則南人思歸既甚將潰而歸矣裕之首領未可保<lb/>
也况闗中乎数十年之得一朝失之古今所惜然則後<lb/>
之欲恢復者得中原之郡縣可不以裕為深戒㢤<lb/>
宋論宋文帝以河南之地為宋武帝舊物故竭國家之<lb/>
<pb n="KR2k0021_WYG_034-22a"/>
力掃國中之兵而取之卒無尺寸之功史稱文帝之敗<lb/>
坐以中㫖指授方畧而江南白下輕進易退以愚言論<lb/>
之文帝不用老將舊人而多用少年新進便専任属猶<lb/>
恐不免於敗况從中以制之乎鋒鏑交於原野而决機<lb/>
於九重之中機㑹乗於斯湏而定計於千里之外使到<lb/>
彦之輩御精兵亦不能成功况江南白下乎然江南之<lb/>
兵亦非弱也武帝破燕破秦破魏則皆南兵也何武帝<lb/>
用之而強文帝用之而弱也南兵不可専用豈無北方<lb/>
<pb n="KR2k0021_WYG_034-22b"/>
之人可號召而用之乎盖武帝失之於前而文帝失之<lb/>
於後也自古東南北伐者有二道東則水路由淮而泗<lb/>
由泗而河西則陸路越漢而洛由洛而秦自晋氏南遷<lb/>
褚裒殷浩桓温謝𤣥皆獨由一道以進至於武帝則水<lb/>
陸齊舉故能成功今文帝専獨用南兵而専恃水戰舟<lb/>
楫之利雖嘗使薛安都等盡力於闗陕而孤軍無援形<lb/>
勢不接此三者文帝之所以敗也使文帝得賢将而任<lb/>
之屯於淮外委以經畧不獨用南兵而號召中原之衆<lb/>
<pb n="KR2k0021_WYG_034-23a"/>
不獨恃舟楫而脩車馬之利則雖未能堅守河南亦不<lb/>
至於一敗而失千里之地再敗而胡馬飲江也文帝脩<lb/>
政事為宋朝之賢主而措置之謬如此可不戒㢤<lb/>
齊論上天下之情艱難則勤承平則惰勤者雖弱小而<lb/>
奮惰者雖盛大而衰夫元魏以兵力之強據中原之地<lb/>
士馬精健上下習兵而喜戰道武以来戰勝攻取未嘗<lb/>
少挫幾并天下然至孝文之時議舉兵伐齊而在廷之<lb/>
臣皆以為不可雖驅之以威莫可行也與間者習戰之<lb/>
<pb n="KR2k0021_WYG_034-23b"/>
修何其相反哉盖自道武沒更以母后幼主持政羣臣<lb/>
皆生長安佚非復拓跋馬上之士也稍備朝廷宫室之<lb/>
羙非復拓跋穹廬遷徙之俗也金錢玉帛府庫充滿非<lb/>
復拓跋計牛馬錐刀之利也羙衣甘食冬温夏凉非復<lb/>
拓跋習飢餒之勞也髙談徐歩可以致大官取卿相非<lb/>
復拓跋競戰國攻取之勲也盡變舊俗而流為承平無<lb/>
事矣夫以三代禮義維持而承平無事日久猶且以驕<lb/>
滛致亂况元魏上下無禮義之維持稍稍無事則志氣<lb/>
<pb n="KR2k0021_WYG_034-24a"/>
滿矣制度侈矣子女盛矣土木興矣夫人已負其天資<lb/>
驕滛之性而入靡麗紛華之域必至於此此慕容苻姚<lb/>
所以不能久也元魏居於雲中未甚離其俗習然猶上<lb/>
下厭兵畏戰國主親在行間而不肯前至於遷洛之後<lb/>
其國衰矣竊譬人之於鷙鳥也去其利爪而傅以鳯鳥<lb/>
之羽則無徳可昭無威可畏取死於虞羅必矣然元魏<lb/>
既衰之後宋氏多事齊氏享國日淺梁武謬於攻取待<lb/>
元魏至于國分為二然後自斃若使南朝有英武之主<lb/>
<pb n="KR2k0021_WYG_034-24b"/>
智謀之士蓄開拓之備而伺其隙則元魏豈能據有中<lb/>
原如是之久也㢤　齊論下齊氏享國日淺雖無境外<lb/>
之功而疆場之間亦無失矣太祖初立魏以劉昶為主<lb/>
入寇髙宗之簒魏又入寇皆有以為辭矣然是時魏之<lb/>
入冦無他奇䇿而齊禦之者亦無髙計勝負相當魏不<lb/>
能渡淮南定漢沔齊之大鎮無傷焉齊亦不能追擊魏<lb/>
全軍而反然魏得沔北數城齊不能復取也齊之君臣<lb/>
度未足以開拓故亦不敢深為報復之計待其通使於<lb/>
<pb n="KR2k0021_WYG_034-25a"/>
我然後歸其俘而納之亦計之是者也然敵情無常和<lb/>
好不久髙祖與之講和五年而以明帝簒立為辭分道<lb/>
入寇夫魏孝文豈専為名義者哉求土地之獲而巳使<lb/>
齊氏自通好以来邉備不脩一旦變起國中未靖外難<lb/>
又至豈不殆哉不知和好之不可恃自兩漢以来然矣<lb/>
梁論上陳慶之以東南之兵數千入中原士馬強盛之<lb/>
地大小數十戰未嘗少挫遂入洛陽六朝征伐之功未<lb/>
有若是之快者也然卒以敗歸理亦宜然何以言之夫<lb/>
<pb n="KR2k0021_WYG_034-25b"/>
孤軍獨進不能成功自古皆然當時梁武使諸道並進<lb/>
乗魏人上下崩離之際分収郡縣河南之地必可取也<lb/>
慶之既至洛陽縱士卒暴横市里此豈弔伐之師乎當<lb/>
時能整軍陣宣布梁徳取不樂爾朱氏之人而用之改<lb/>
立魏主則河南之地雖不版圗必當為附庸之國矣南<lb/>
人善歩戰而少馬慶之能鏖北兵於平原曠野使挟戰<lb/>
而用胡可敵哉自入敵地務廣騎兵使不樂南之人與<lb/>
南人善射参用之縱不能守洛陽之地多得騎軍猶足<lb/>
<pb n="KR2k0021_WYG_034-26a"/>
以歸壯國勢且安得有嵩陽之敗哉然慶之與元顥更<lb/>
相猜忌則廣丘之計顥必不行以此觀之慶之進退專<lb/>
之可也顥之成敗不可任也恤顥之成敗而不恤軍旅<lb/>
之衆寡非計之善者也夫慶之固竒才不易議也著其<lb/>
所不及以俟有慶之之才者觀焉　梁論下梁之亡也<lb/>
以侯景武帝納景得禍也速受禍也重元帝僅能滅景<lb/>
而卒不能振其國家悲夫昔馮亭以上黨輸趙平原欲<lb/>
受之趙豹曰聖人甚禍無故之利太史公曰利令智昬<lb/>
<pb n="KR2k0021_WYG_034-26b"/>
武帝之納侯景是也夫景自以猜疑不容於髙氏反覆<lb/>
南來既非吾兵威之所加又非吾馳説之所下忽以三<lb/>
十州數千里之地来歸斯可謂無故之利矣武帝思慮<lb/>
朝臣諌説非不詳矣始疑而卒納之可謂利令智昬矣<lb/>
趙之與梁得地各異而受禍相似趙致長平之師幾至<lb/>
國亡梁致臺城之䧟亦至於亡國是禍又甚於趙也趙<lb/>
有強秦之敵摧之以致禍梁氏既無強秦之敵而獨一<lb/>
侯景巳足以致亂是又出於趙之下也然則在武帝勿<lb/>
<pb n="KR2k0021_WYG_034-27a"/>
受可乎曰方髙氏宇文制東西魏與鼎立三分地廣兵<lb/>
強者勝如之何勿受受之有道乎曰景之初叛先降西<lb/>
魏二人已覺其詐于謹則請加爵位而勿遣兵王思政<lb/>
則請因而進取乃使思政與李綽弼等赴之故巳制其<lb/>
肘腋矣巳而思政入潁川逐景出之則巳傾其巢穴矣<lb/>
而又召景入朝則伐其姦謀矣景既不入朝思政遂據<lb/>
景七州十二鎮之地是魏因納景不血刃而取千餘里<lb/>
之地武帝施設羅網略無西魏之一二何為而可納武<lb/>
<pb n="KR2k0021_WYG_034-27b"/>
帝既信其姦詐而以羊鴉仁應接鴉仁非景敵也不足<lb/>
以制景一失也又信朱异捨鄱陽王範而以淵明為帥<lb/>
卒有寒山之敗致軍折於外景益無所憚二失也景之<lb/>
地不得尺寸既失景地何用於景不殺則廢之可也反<lb/>
豢養於邊陲三失也方景之未来而貳於宇文説辭自<lb/>
辯不能逆折其情則曲意為詔以安之旣而奔亡入境<lb/>
不能制畜遂捨鈐鍵而縱之盗據邉疆則又從而與之<lb/>
䟦扈不遜則又虛辭而説之髙氏以淵明為間則又不<lb/>
<pb n="KR2k0021_WYG_034-28a"/>
能推大信於景而欺之謀及巳露則又不能逆擊而討<lb/>
之梁之失也如此其所施之方略所用之將帥與西魏<lb/>
何相萬萬也故非獨不得景尺寸之地而又不得景絲<lb/>
毫之力而受丘山之禍由梁武所用非其人而制置失<lb/>
其宜故也夫無故之利無時無之方畧制置尚鍳兹哉<lb/>
陳論陳之形勢不足道也視吳又無江陵自峡口至海<lb/>
盡江而巳使孫權復生且不能守况叔寳之滛昬乎盖<lb/>
自晋以来習於水戰以江自恃初不知我能渡敵亦能<lb/>
<pb n="KR2k0021_WYG_034-28b"/>
渡何足恃哉以愚觀之江若夫北之河耳大河猶有悍<lb/>
湍之虞若江則順風登舟一瞬可濟雖有京口采石潯<lb/>
陽武昌巴陵號為控扼豈秦闗劒閣之比哉守江之計<lb/>
必得淮南以為戰地荆楚控扼上流又有舟師戰於江<lb/>
中然後可以粗安孫權之拒曹操東晋之拒苻堅宋之<lb/>
拒魏太武齊之拒魏孝文是也若曰亾淮南荆㐮而獨<lb/>
憑恃洪流以為大險豈不可笑也今陳既失淮南又失<lb/>
江陵吳阻長江又有南郡一旦王渾之師入自淮南杜<lb/>
<pb n="KR2k0021_WYG_034-29a"/>
預之師入自襄陽王濬之師從江而下沿江鎮戍不能<lb/>
禦也陳阻長江又失荆州一旦賀若弼出淮南秦王俊<lb/>
出荆㐮楊素之師泛江而下沿江鎮戍能禦而不能破<lb/>
也盖無淮南襄陽則自廣陵至於峡口皆可渡也吳陳<lb/>
三世之後亡國已幸矣唐末楊行宻據有江淮既死而<lb/>
李昪取之建都金陵以孫權自處迨其有淮南諸郡則<lb/>
闊歩髙視東攻二浙西取湖南南取閩越南方莫強焉<lb/>
及淮南為周世宗所取則自窘以至於亡亦失淮南則<lb/>
<pb n="KR2k0021_WYG_034-29b"/>
不能守江南之明驗也王羲之云保淮非所及不如保<lb/>
江盖見吳之能守而未見若陳與南唐不可守者也後<lb/>
之智計君子既有見焉謹勿割弃荆淮而為守江之論<lb/>
也<lb/>
　<lb/>
　<lb/>
　<lb/>
　景定建康志巻三十四<lb/>
</p>
<p>
</p>
  </div>
</body>
</text>
</TEI>
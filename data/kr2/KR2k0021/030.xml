<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>景定建康志巻三十</head>
    <p>
<pb n="KR2k0021_WYG_030-1a"/>
欽定四庫全書<lb/>
　景定建康志巻三十　　　宋　周應合　撰<lb/>
儒學志三<lb/>
　　置縣學<lb/>
上元縣學在縣治西景定二年鍾知縣蜚英建<lb/>
　建學前記上元自程夫子主縣簿士廸於訓至今恂<lb/>
　恂如也邑故未有學裁置弟子員四附於郡學官而<lb/>
　廪於縣春秋釋奠先聖令服其服薦獻七十子两廡<lb/>
<pb n="KR2k0021_WYG_030-1b"/>
　下外是一無所與之東陽陳侯寅至則慨然曰吾為<lb/>
　邑長於斯使為士者無以藏脩息游必郡之之焉不<lb/>
　大恧歟顧邑賦輸皆上於郡微銖寸入盖偃蹇睥睨<lb/>
　者三年㑹負郭有民田入於官為畆凡若干廼請於<lb/>
　大尹觀文趙公其諾如響計使户部倪公又欣然以<lb/>
　廢圃衡從各三百尺有畸俾規以為宫於是上元縣<lb/>
　學一日權輿矣侯方薙蕪斬翳木石苴鈇百工咸作<lb/>
　亡何當代去恨後未及竟懼來者之弗緝也屬椅志<lb/>
<pb n="KR2k0021_WYG_030-2a"/>
　所始椅竊惟三代之學莫備於周周公所以經世變<lb/>
　立人極六典具矣而建學飬士之費獨未之聞及攷<lb/>
　其制則巷有塾里有師朝夕出入有敎自二十五家<lb/>
　之閭等而升之黨庠術序以達於國莫不有條約焉<lb/>
　然後知井田與學校並行真千萬世良法也阡陌開<lb/>
　士什九無常産學亦往往無定處長民者將聚而敎<lb/>
　則必飲食之宫室之而官無公田又必委曲於經常<lb/>
　之外故其事視古人為難獨慨今之學者月有試旬<lb/>
<pb n="KR2k0021_WYG_030-2b"/>
　有課大抵不過務記覧工詞章釣取聲利而學規云<lb/>
　者又特出於一時有位之人類非聖賢㫖意夫自洒<lb/>
　掃應對進退以至窮理正心脩已治人所謂學也今<lb/>
　使長民者孶孶焉以就所難而其學乃繆於古豈不<lb/>
　甚可惜哉且侯之經兹役也必曰食焉而敎基焉而<lb/>
　廬盖有為之本者夫學亦若此而已邑之士其尚思<lb/>
　侯經始之難視侯所以先立其本之意而程夫子之<lb/>
　遺規緒訓益致力焉則為無負於侯之所望若夫棟<lb/>
<pb n="KR2k0021_WYG_030-3a"/>
　宇器服未潰於成則新令且至必能以陳侯之心為<lb/>
　心椅敬執簡以俟續書寳祐戊午日南至宣敎郎添<lb/>
　差通判建康軍府兼管内勸農營田事梁椅撰<lb/>
　後記觀文相裕齋馬公再尹建業之三年江濤不驚<lb/>
　閫書慗暇命客周應合筆受條敎補職方乗之闕文<lb/>
　謂皇居留鑰不可羣於麗譙以尊君也乃為留都錄<lb/>
　以冠之又謂敎宫禮殿不宜旅於邑屋以隆師也復<lb/>
　為儒學志以别之自郡而縣有學皆志上元首諸縣<lb/>
<pb n="KR2k0021_WYG_030-3b"/>
　學未建而石有記應合乃即鍾令蜚英而質焉令曰<lb/>
　前令陳君有志於斯㑹去不果刻石以望於後許君<lb/>
　繼陳又不果蜚英承乏始至承命府公立學第一事<lb/>
　也我儀圗之數月將潰於成時聞其語未見其事一<lb/>
　日登上元之勤清堂從容覩奥則畫宫於堵為殿為<lb/>
　學為堂為序為門為庖井如也鳩之於廡鋸者左斧<lb/>
　者右梁棟榱桷森如也諗令曰咄嗟集事何其才役<lb/>
　具民不知何其仁甫閲月令来言曰學成矣堂一齋<lb/>
<pb n="KR2k0021_WYG_030-4a"/>
　四未名敢請應合曰明徳新民大學之道堂扁明新<lb/>
　可乎子以四敎文行忠信以學文脩行存忠主信名<lb/>
　齋可乎令曰諾又作而曰昔未建學而有記今既建<lb/>
　矣可無記敢并請應合固辭請益力則問之曰上元<lb/>
　名縣肇於唐五百年矣建學昉此何也令曰昇為州<lb/>
　江寕建康為府皆治上元郡有學矣縣復立學則懼<lb/>
　其贅而不敢為縣以賦獄為急縣附郭又先急所急<lb/>
　在彼視學為迂而不暇為其自厲者知立學不可以<lb/>
<pb n="KR2k0021_WYG_030-4b"/>
　巳材與費又或制於府而不克為今府公以立學命<lb/>
　我以寛條裕我於是免於不敢不暇不能為之誚蜚<lb/>
　英之幸府公之徳也應合喟然嘆曰縣有學寔三代<lb/>
　黨庠術序之規武城弦歌豈以魯有頖宫而弗之務<lb/>
　浮圗老子之居遍郡縣素王之宫顧疑其贅乎賈生<lb/>
　慨簿書期㑹為大故俗流失世敗壞恬不之怪移風<lb/>
　易俗使天下囘心鄉道類非俗吏之所能學固先務<lb/>
　也奚其迂所患者學立而敎不立謂迂且贅亦宜哉<lb/>
<pb n="KR2k0021_WYG_030-5a"/>
　因攷之六朝縣未名上元時龍阜雞山北郊西邸数<lb/>
　學並立皆今縣境也立學雖多而世道日卑豈學之<lb/>
　無益於世盖未知所以敎耳大經大法之不究談理<lb/>
　以𤣥為髙掞辭以靡為上自以為學非吾聖人所謂<lb/>
　學也盖自孟子沒聖人之學不明至於我宋克生真<lb/>
　儒若程純公發天理之秘張宣公精義利之辨真足<lb/>
　以掲希聖希賢之正鵠而遺後學之指南車也此邦<lb/>
　寔二先生過化之地立學於此其可不皇皇汲汲偲<lb/>
<pb n="KR2k0021_WYG_030-5b"/>
　偲切切著明二先生之敎以還三代之俗而洗六朝<lb/>
　之陋哉令居袁盍思李泰伯之言乎武夫賣降由詩<lb/>
　書道廢人惟見利而不聞義為臣死忠為子死孝則<lb/>
　推本於敎道結人心之故夫敎道之要在於明天理<lb/>
　辨義利而已義心根於天理之正利欲生於形氣之<lb/>
　私不能以两立也此長則彼消彼輕則此重其為孝<lb/>
　為忠為賢為聖至於位天地植人極亘萬古而不冺<lb/>
　者義心之積也其便已媒身遺親賣交以至於欺君<lb/>
<pb n="KR2k0021_WYG_030-6a"/>
　誤國舍義取生淪胥於禽獸者利欲之積也其初毫<lb/>
　釐之差其極天壤之判姑即是邦言之自古皆有死<lb/>
　何獨忠貞卞公忠襄楊公廟食百世雖死猶生何杜<lb/>
　充李梲之徒萬世切齒犬彘不若無他義與利之分<lb/>
　耳易曰天險不可升也地險山川丘陵也王公設險<lb/>
　以守其國上元之濵長江滔滔地險可設人皆知之<lb/>
　天理固於人心而利害不能移患難不能怵威武盗<lb/>
　賊不能奪此天險也敎道結人心真設險守國之最<lb/>
<pb n="KR2k0021_WYG_030-6b"/>
　大者歟夫如是然後知明天理辨義利之敎不可以<lb/>
　不明立學以明此敎不可以不廣忱知所先務矣不<lb/>
　是之務學雖多亦奚以為令曰是吾志也府公之所<lb/>
　以命也請事斯語壽諸石以詔吾士土木之費末也<lb/>
　故不書景定辛酉秋八月承直郎宜差充江南東路<lb/>
　安撫使司幹辦公事周應合記承議郎改添差充江<lb/>
　南東路安撫使司叅議官兼㳂江制置大使司叅議<lb/>
　官程其垕書觀文殿學士光祿大夫㳂江制置大使<lb/>
<pb n="KR2k0021_WYG_030-7a"/>
　知建康軍府事兼管内勸農營田使江南東路安撫<lb/>
　使馬歩軍都縂管行宫留守節制和州無為軍安慶<lb/>
　府三郡屯田使暫兼淮西總領金華郡開國公食邑<lb/>
　三千户食寔封六百户馬光袓篆盖奉議郎特差知<lb/>
　建康府上元縣主管勸農營田公事兼弓手寨兵軍<lb/>
　正兼㳂江制置大使司幹辦公事鍾蜚英立石<lb/>
江寜縣學在縣治北景定四年王知縣鏜創建<lb/>
　建學記君子如欲化民成俗其必由學乎三代之學<lb/>
<pb n="KR2k0021_WYG_030-7b"/>
　莫備於周周之制自比閭族黨以逹州鄉國都莫不<lb/>
　有學學莫不有師凡属民讀法鄉飲鄉射以至於六<lb/>
　徳六行五禮六樂無非敎以人倫使有親有義有序<lb/>
　有别有信各得以盡其分焉民化俗成人人有士君<lb/>
　子之行者此也世降而秦壊田制燔詩書周家法度<lb/>
　厯漢唐不能復天開我宋儀式刑三代之典建國君<lb/>
　民以敎學為先建隆三年詔修學乾興元年兖州立<lb/>
　學皇祐四年藩鎮立學慶厯四年州縣皆立學縣有<lb/>
<pb n="KR2k0021_WYG_030-8a"/>
　學寔成周黨庠術序之遺意江寜金陵附邑也為江<lb/>
　左望黌宇尚缺典正朔欵謁春秋奠祀令佐率邑子<lb/>
　附拜於郡庠自慶厯抵於今二百年矣假宫就師熟<lb/>
　視焉而莫之問番陽王君鏜来長是邑簿書期㑹之<lb/>
　外慨然以興學自任蒞官以來凡可以撙節者銖積<lb/>
　寸累是經是營及值主學置官有師無學非所以稱<lb/>
　上㫖遂度地於縣廨之北鳩工市材夙夜展力士以<lb/>
　此感奮不勸而相留守文昌姚公聞而壯之出金榖<lb/>
<pb n="KR2k0021_WYG_030-8b"/>
　以潰於成門臯如也殿䆳如也明倫堂曠如也廊翼<lb/>
　為二齋列為四宿直有廬前廡有位像設禮器靡不<lb/>
　備嚴士於是可以藏脩游息矣然則羣居而敎不可<lb/>
　無飬也官無公田不可經乆也又得田若干畆歸於<lb/>
　學以繼廪粟王君崇化善俗懇懇焉為學校計者不<lb/>
　以代去而少衰繼自今㳺於斯者豈直弄筆以為名<lb/>
　位計哉子職當共也臣道當盡也友當取端也夫婦<lb/>
　之道當知儀刑也禹湯文武成王周公由此其選也<lb/>
<pb n="KR2k0021_WYG_030-9a"/>
　明之斯盡之行之斯至之果能此道尚庶㡬國家建<lb/>
　學立師之意若夫務記覽工詞章而曰吾之學止於<lb/>
　是非王君所望於二三子景定四年月日奉議郎宜<lb/>
　差充㳂江制置使司主管機宜文字楊巽記承議郎<lb/>
　特添差㳂江制置使司主管機宜文字楊同祖書朝<lb/>
　散郎差充㳂江制置使司參議官趙時橐篆盖宣敎<lb/>
　郎知建康府江寜縣主管勸農營田公事王鏜立<lb/>
句容縣學始建於唐開元十一年在縣衙之東本朝開<lb/>
<pb n="KR2k0021_WYG_030-9b"/>
寳中修皇祐二年七月太常博士方君峻再建元豐二<lb/>
年葉君表以縣南館驛改造紹興壬申淳熙巳亥重修<lb/>
寳慶丙戌王君通易民地添築墻垣左右疏池嘉定戊<lb/>
寅祠明道伊川於正禮堂左寳慶丁亥始建濓溪明道<lb/>
伊川三先生祠宇與石刻亭對<lb/>
　重建學記奉議郎古梧吳君淇来宰句容當軍事方<lb/>
　殷軍須旁午之時内事拊摩以不失聖天子愛飬元<lb/>
　元之心外謹供億以不違賢方伯綏靖邉方之畧既<lb/>
<pb n="KR2k0021_WYG_030-10a"/>
　内外两盡上下交孚田里晏然絃歌有裕深惟觀民<lb/>
　設敎王政所先化民成俗令長之事而是邑也厥田<lb/>
　惟下厥賦中以下田供中賦故其民勤其用儉惟勤<lb/>
　惟儉不見異物而遷焉故其俗最近古易以入徳而<lb/>
　望是邑者三茅之山峰巒回環竹樹深宻有泉石之<lb/>
　勝而無巖崖谿谷之險隐君子之所宜居相傳以為<lb/>
　秦之亂茅氏兄弟寔居之若武陵源然其居之安遂<lb/>
　往而不反而誕者乗之以為於此昇僊焉使聞者遐<lb/>
<pb n="KR2k0021_WYG_030-10b"/>
　想至者企慕庶乎遼東之去有時而歸緱山之會有<lb/>
　時而復幸旦莫遇之則九醖之觴可得而飲五百嵗<lb/>
　之桃可得而食駕鶴驂鸞可騰躍而上也而理卒無<lb/>
　是則始愧其誕憂其窮竊取屈平九歌司命名篇之<lb/>
　意以名其山之隐君子以為僊駕雖不可望而死生<lb/>
　禍福之在人容有可得而轉移者盖惟是山之𨼆君<lb/>
　子在天之靈寔司之使世之貪生而畏死懼禍而徼<lb/>
　福者争趨之以庶乎乆生而無禍而理復無是則又<lb/>
<pb n="KR2k0021_WYG_030-11a"/>
　窘於説之窮愧其誕之覺並緣傳記所載吾夫子問<lb/>
　禮老耼之事肖土木像二名其倨傲鮮腆者為老耼<lb/>
　而以其謙以自牧者為夫子曰老耼吾師孔子吾師<lb/>
　之弟子也庶㡬夫知敬吾夫子者必知敬其師知敬<lb/>
　其師者必知信其徒之説不知老耼以清净冲黙為<lb/>
　道豈誕者所能師夫子既聖不居不恥下問儻以所<lb/>
　嘗問為師則問官名於郯子問每事於太廟彼小邦<lb/>
　之長駿奔走執豆籩之人皆師乎故為前之二説則<lb/>
<pb n="KR2k0021_WYG_030-11b"/>
　自誣其山之隐君子為後之説則不惟厚誣吾夫子<lb/>
　併與其所自以為師之老耼誣之其誕可勝誅乎雖<lb/>
　然為是説者東西南北之人非吾邑之人也彼其以<lb/>
　誕承誕以愚詐愚而吾邑之俗近古而易以入徳者<lb/>
　自若也然則興學以道之以正人心息邪説閑先聖<lb/>
　之道非賢令長事乎君於是撙縣費之浮計學廪之<lb/>
　羡益之以邑人之願助市材之羙諏工之良㳙日之<lb/>
　吉撤舊宇一新之殿陛䆳嚴儼王者之制堂廡廣修<lb/>
<pb n="KR2k0021_WYG_030-12a"/>
　放侯泮之規宸章有殿先哲有祠而士知所尊校丈<lb/>
　有㕔肄業有齋而士知所勉下至庖澼積貯之所㒒<lb/>
　𨽻之舍各稱其宜縂之為屋六十而墻之袤丈者百<lb/>
　經始於紹定庚寅季秋之朔閱十有六月乃成計米<lb/>
　以石厥費凡四百有五十錢以緡凡三千八百有四<lb/>
　十二以日凡萬有一千二百而公不告匱盖以均節<lb/>
　有道私不告勞盖以勞来有方既成属宰記其事宰<lb/>
　惟君之此舉所闗者大不但為子衿城闕而巳方緒<lb/>
<pb n="KR2k0021_WYG_030-12b"/>
　次顛末君復以書来言古之學者必至大學而後成<lb/>
　大學之道在明明徳余故以明徳名堂而手書以掲<lb/>
　之子盍為我申言其義宰惟明徳天所均賦惟先明<lb/>
　巳之有是徳而後能明人之徳故明徳必自致知始<lb/>
　夫茍致其知矣則是非明辨而異端可得惑乎知至<lb/>
　而后意誠心正則無妄念無邪思而憑虚御風等説<lb/>
　可得入乎由是而身修則視聼言動罔不由禮安有<lb/>
　自放於禮法之外由是而家齊則家人婦子各盡其<lb/>
<pb n="KR2k0021_WYG_030-13a"/>
　道安有自絶於倫類之間又由是而推之以治國平<lb/>
　天下則尭舜禹湯文武所以為克明其徳反是則周<lb/>
　穆秦皇漢武所以為耄荒而不可救藥也君曰然此<lb/>
　固吾黨之士不待告而知者雖然是道也豈吾黨所<lb/>
　得私哉當刻之石以正誕者之罪為愚者砭云嵗壬<lb/>
　辰陽復日丹陽劉宰記並書敷原王遂題額<lb/>
溧水縣學唐武徳元年建至聖文宣王廟在縣東三十<lb/>
歩本朝熙寕二年知縣闗杞遷於通濟橋之東南建為<lb/>
<pb n="KR2k0021_WYG_030-13b"/>
學紹興八年知縣李朝正重修大成殿并建<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>堂齋舍<lb/>
鄭公剛中為之記三十年知縣唐錫重修隆興二年知<lb/>
縣李衡増員飬士淳熙十三年冬知縣房仲忽重建<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>
堂十四年夏知縣李泳重修两廡紹定二年知縣史彌<lb/>
鞏増建尊道堂於命敎堂之後嘉熙四年知縣王儔建<lb/>
小學於㦸門之右王公遂為之記淳祐五年知縣趙崇<lb/>
乗重修大成殿六年又創釣鼇亭於尊道堂之後臨淮<lb/>
水吳丞相潜書其榜七年三月重建㦸門及櫺星門東<lb/>
<pb n="KR2k0021_WYG_030-14a"/>
西兩廡十二年知縣趙希崗建齋舍一十二間寳祐元<lb/>
年重修命敎尊道二堂創學廪於西廡縣尉胡俙改命<lb/>
敎堂榜曰明倫四年知縣喬進孫重建櫺星門加飭垣<lb/>
墻景定元年制幹趙介如權知縣事重修大成殿及東<lb/>
西两廡作亭於櫺星門外取易臨卦象傳辭榜曰敎思<lb/>
前後縣大夫皆以興學為務故溧水文風最盛貢舉為<lb/>
多固山川竒秀之所鍾亦守令作成之所致云<lb/>
　重建學記九州之俗非大陋鄙未有不樂敎化崇學<lb/>
<pb n="KR2k0021_WYG_030-14b"/>
　校者漂水縣學建於熙寜巳酉邑宰闗杞為政之年<lb/>
　至紹興丁巳邑宰李侯謁廟之日顧所存者僅惟門<lb/>
　殿梗莾頽翳蕭然煨燼之餘侯延長老問之曰邑萬<lb/>
　户俊秀可儒雅者宜衆其不相與出力飭新兹廢者<lb/>
　豈薄子弟乎長老愀然進曰披猖而来邑政之廢甚<lb/>
　於學田桑不植賦取不均缾間糠豆不能飽文書至<lb/>
　門征取無則憂苦無聊勞吏為無計今獨㡬得良令<lb/>
　求生全他未皇也侯聞之夜不能寢旦起治政事謂<lb/>
<pb n="KR2k0021_WYG_030-15a"/>
　隐租匿役邑之大弊置立程度若將㢘治者欺吏悍<lb/>
　民咸歸誠自出邑賦大平於是富者安貧者樂婆娑<lb/>
　從容皆於暇日問孝弟忠信争先為之長老又進而<lb/>
　言曰公曏謂廢而不飭者今兹敢請侯即日為率僚<lb/>
　佐詣荒宫經營四顧黙有區處則退而市材鳩匠以<lb/>
　䋲墨授梓人俾次第旁屋皆以舊殿為制為堂為廡<lb/>
　為棲士之舍寓賓之次器用之庫庖湢之所外至小<lb/>
　學為屋一百八十楹自經始距紹興庚申二月丙午<lb/>
<pb n="KR2k0021_WYG_030-15b"/>
　凡五十有八日而落成皆㢘用積餘植仆補壊而為<lb/>
　之者士既鼓篋上下釋奠升降拜起皆知在儒雅敎<lb/>
　化中而輪奐鼎新之自初弗知也嗚呼家有塾黨有<lb/>
　庠遂有序古之制也而夫子答問之言則曰既富矣<lb/>
　又何加焉曰敎之故知學校之興必在富庶安樂之<lb/>
　後茍斯民終嵗勤動不得飬其父母雖有庠序其得<lb/>
　逰之此邑長老之意也雖然韋布之士羣居於詩書<lb/>
　禮樂之府漸染以仁義忠和之澤他日得時行道與<lb/>
<pb n="KR2k0021_WYG_030-16a"/>
　夫朝廷取以備公卿百執事之選者靡不由此以出<lb/>
　侯既稱長老之意則所以待邑士者今無不至矣邑<lb/>
　之士所以自待所以報侯者猶未能知也侯名朝正<lb/>
　字治表登建炎二年進士第紹興十年冬十月丙戌<lb/>
　左奉議郎權尚書禮部侍即兼詳定一司勅令榮陽<lb/>
　縣開國男食邑三百户賜紫金魚袋鄭剛中記<lb/>
　建小學記古者家有塾黨有庠術有序國有學盖自<lb/>
　五家以上必立之塾迎仕之巳者為之師匪直郡邑<lb/>
<pb n="KR2k0021_WYG_030-16b"/>
　有飬也士能言莫不有敎十嵗就外傅學書計幼儀<lb/>
　誦詩舞象勺十五入大學而敎以窮理盡心脩巳治<lb/>
　人之道秩然而不亂燦然而有文匪直成人有徳也<lb/>
　自秦罷學賤士漢唐之君豈無有志者更我仁祖而<lb/>
　郡有學官中興以後縣令亦稍増置然四民雜處非<lb/>
　復家習人誦安能比屋而有士君子之行哉幸而學<lb/>
　設敎修入不知奉親敬長之道出不聞従師取友之<lb/>
　訓洒掃必無加帚拘袂之儀應對必無負劔辟咡之<lb/>
<pb n="KR2k0021_WYG_030-17a"/>
　容進退必無徐行後長之序居無禮行無樂動無五<lb/>
　射五御之文静無六書九數之法父詔其子兄語其<lb/>
　弟不過聲病得失之習利祿進取之計不但失其學<lb/>
　而廢其敎不但學者無人而師資亦闕氣習日陋志<lb/>
　慮轉薄猶之築室而無其基濬井而無其功宜乎子<lb/>
　夏區别之言子游以為末管氏弟子之職内政而外<lb/>
　莫之能行卓然自立特其生質之良而巳溧水居昇<lb/>
　宣間當王敎衰男子不背死於朋友女子不爽信於<lb/>
<pb n="KR2k0021_WYG_030-17b"/>
　君臣則天倫之羙宜無不盡千載之間風流篤厚人<lb/>
　物表表夫豈無之而時王立制以科舉取士千室無<lb/>
　能應令者豈生材薄於古歟寳玉不琢拱把無飬故<lb/>
　也史公提刑彌鞏為令注意敎飬乆漸廢壊今令王<lb/>
　公下車興崇惟謹首闢西廡建為小學旋即學西闢<lb/>
　地為宫合於虞庠在西郊之制成童而下聚而敎者<lb/>
　二十人為率賦詩屬對隨力所進課試有程敎導有<lb/>
　師表勸有式弦誦相属先是公廪五百斛不足以贍<lb/>
<pb n="KR2k0021_WYG_030-18a"/>
　生徒至是嵗輟諸倉月取諸税猶懼不蔇㑹永寜鄉<lb/>
　新築之圩租入七十石可以畢小學之供天造地設<lb/>
　若有為而然士風興行人材軰出前之成者後繼之<lb/>
　今之進者來未巳小則蒸蒸而出大則亹亹而升還<lb/>
　成周而陋漢唐自兹始矣大書課冊俾記其成遂曰<lb/>
　小學之於大學為序不同其道則一而巳大學者因<lb/>
　理以明天下之事小學者即事以觀天下之理誠使<lb/>
　幼學者用力乎孝悌忠信之行以及乎射御書數之<lb/>
<pb n="KR2k0021_WYG_030-18b"/>
　藝及其長也由格物致知以至於誠意而理無不明<lb/>
　由正心修身推而至於治國平天下而事無不格自<lb/>
　塾庠至於序學而敎無不成人無不化今顧求工於<lb/>
　言語對偶之間其去聖賢塗轍益逺然賦有物混成<lb/>
　而知志不在温飽歌願秉清忠節而廟堂稱賀對鸚<lb/>
　鵡能言爭似鳳而稱精神滿腹驥墮地而動千里之<lb/>
　想木脱頴而有聳壑之標王朝以此得人名賢所不<lb/>
　廢也茍惟士無學師無敎佻逹而有在城之譏色笑<lb/>
<pb n="KR2k0021_WYG_030-19a"/>
　而無匪怒之敎互鄉之不保其往闕里之欲得速成<lb/>
　童子而有成人之風嬉戲而有襟裾之詠豈惟小子<lb/>
　之學根於孩提抑髦期稱道其為大人也能知進退<lb/>
　存亡而不失其正者鮮矣安保其不欺君賣國以為<lb/>
　鄉里之羞哉小學成始成終之敎一言蔽之曰敬此<lb/>
　心既立無往而非明徳新民之功豈惟士子所當盡<lb/>
　力抑長吏所當盡心也公諱儔北海人寺丞田子為<lb/>
　國正中後國正以正學粹行承學趙丞相汝愚寺丞<lb/>
<pb n="KR2k0021_WYG_030-19b"/>
　以清節懿行受知黄尚書度則其政也豈簿書期會<lb/>
　而巳哉遂少與寺丞同師事黄公今幸矣躬耕句曲<lb/>
　山下猶及見徳化之成故不辭而為之記嘉熙庚子<lb/>
　清明日金壇王遂記并書丹陽洪陳哲題額<lb/>
　敎思亭記溧水壯哉縣治難其人開慶巳未冬番昜<lb/>
　趙君㡬道繇間幕被選攝邑事羽書正殷民恃無恐<lb/>
　明年春武偃文修釋奠先聖先師廼作亭宫墻之外<lb/>
　以萃冠帯以觀示衆庶盖地之最勝處也澤上有地<lb/>
<pb n="KR2k0021_WYG_030-20a"/>
　在易為臨故取象傳之辭名以敎思方求扁於府公<lb/>
　裕齋先生而檄召隨幕未遂也又明年邑人思之公<lb/>
　命復往大書敎思二字授㡬道刻而掲諸楣正賓興<lb/>
　時也府統縣五登名大府者合十有三是嵗溧水居<lb/>
　其八六經皆推首選士登斯亭動色而胥慶曰趙君<lb/>
　之政之以寜我趙君之敎之以淑我馬公任之足以<lb/>
　福我去而復来是以懌我吾邑貢士素多未有盛於<lb/>
　此時是敎思之作足以興我坡老嘗言君子為無窮<lb/>
<pb n="KR2k0021_WYG_030-20b"/>
　之教以保無疆之民願記其事以為無窮㡬道乃以<lb/>
　其士之意移書屬筆於余余於㡬道有幕府交承之<lb/>
　好辭弗獲命乃為之記曰臨之為象乾上兌下厚徳<lb/>
　載物坤之順也朋友講習兌之説也容保無疆盖取<lb/>
　諸坤敎思無窮盖取諸兑不有所保奚其臨不有所<lb/>
　敎奚其保故龜山楊氏曰君子之臨人非以力制之<lb/>
　也亦敎之而巳㡬道其有得於斯乎何哉所謂敎者<lb/>
　周官鄉大夫之職受教法於司徒以三物教其所治<lb/>
<pb n="KR2k0021_WYG_030-21a"/>
　知仁聖義中和謂之六徳孝友睦婣任恤謂之六行<lb/>
　禮樂射御書數謂之六藝而道在其中本末相須闕<lb/>
　一不可敎於平日攷於三年之大比而興賢者能者<lb/>
　帥其衆寡以禮禮賔之賈公彦釋之曰帥其衆寡集<lb/>
　於庠序之前皆来觀禮之人也知所觀則知所敎矣<lb/>
　斯亭也殆為觀禮者設歟敎不在亭而有敎之思焉<lb/>
　此㡬道名亭之意乎臨不以力而以敎教不以迹而<lb/>
　以心涵濡游泳意思深長賢能之興於斯為盛可以<lb/>
<pb n="KR2k0021_WYG_030-21b"/>
　騐㡬道之教而府公巨扁為不辱矣或曰六五臨之<lb/>
　主知臨大君之宜吉大君臨天下者也今以臨之敎<lb/>
　思施於子男之國宜乎否乎曰臨天下者之所以敎<lb/>
　正有望於臨一國者之推其敎也國無大小皆務其<lb/>
　教則天下之敎成矣今府公臨大江之東思以廣大<lb/>
　君之敎㡬道臨子男之國思以廣府公之敎賢能之<lb/>
　興出長入治即異日之臨民者又當思所以廣邑侯<lb/>
　之教所以為無窮也所以為無疆也程子傳曰教導<lb/>
<pb n="KR2k0021_WYG_030-22a"/>
　之思至忱無斁容保之心廣大無限㡬道盍與其士<lb/>
　勉之哉景定辛酉嵗十月既望承直郎江南東路安<lb/>
　撫使司幹辦公事周應合記<lb/>
溧陽縣學後漢光和中溧陽長潘乾嘗立校官其碑銘<lb/>
尚班班可讀紹興中喻仲逺尉溧水得此碑於固城湖<lb/>
之傍<hi>湖在今溧水縣界詳見於後</hi>其地在當時必縣治也唐有縣令<lb/>
林均興學校飬生徒其事見於斷碑<hi>碑在今之舊縣</hi>國初縣學<lb/>
未設淳化五年縣令夏侯戬建宣聖廟於縣西門外<hi>其地</hi>
<pb n="KR2k0021_WYG_030-22b"/>
<hi>即今西門内廣惠行祠</hi>皇祐四年知縣查宗閔移學於縣城東南<lb/>
隅崇寕中知縣李亘増廣齋舍於學前即髙為堂曰<lb/>
挹秀大觀三年邑士又於學前建閣曰折桂建炎末潰兵<lb/>
撤屋為營唯餘大成殿紹興十八年知縣施祐因舊基<lb/>
興剏時有寓公尚書即閻彦昭率里豪醵金助經費粗<lb/>
成而未備二十年知縣周淙重加葺治殿後建堂曰徳<lb/>
化嵗久頽毁慶元三年知縣李卞修整嘉泰中知縣趙<lb/>
贊夫重脩仍建待聘軒於徳化堂之後嘉定初知縣李<lb/>
<pb n="KR2k0021_WYG_030-23a"/>
大原王棠皆嘗整葺王又建濂溪明道伊川龜山四先<lb/>
生祠堂及櫺星門有興能觀光尚志麗澤四齋學長學<lb/>
諭直學敎諭等位及直舍㑹食所十三年知縣陸子遹<lb/>
重修齋廡甃砌堦庭製三獻官禮服立楊忠襄公祠堂<lb/>
増置祭器所書籍所及學厫改造庖湢學前臨溪剏闢<lb/>
射圃飬士之計時有増益<hi>贍學秋料米一千三百五十五石二斗三升六合八勺夏</hi>
<hi>秋租錢四百五十六千三百一十七文</hi>
　新修文宣王廟記善乎董仲舒之稱人受命於天生<lb/>
<pb n="KR2k0021_WYG_030-23b"/>
　五榖以食之桑麻以衣之服牛乗馬圈豹檻虎是其<lb/>
　得天之靈貴於物也知自貴於物然後知仁義知仁<lb/>
　義然後重禮節重禮節然後安處善安處善然後樂<lb/>
　循理樂循理然後謂之君子夫能使人為君子者惟<lb/>
　吾夫子之道焉今天下郡邑皆得立夫子廟而不能<lb/>
　尊修之其何以示敎化哉溧陽縣夫子廟舊處其縣<lb/>
　西偏既隘且敝今縣宰太子中舍查侯甞議欲遷之<lb/>
　邑東南隅重役民而未果居一日邑民相與為請願<lb/>
<pb n="KR2k0021_WYG_030-24a"/>
　獻其地合材而遷之查侯曰汝曹無乃勞乎邑民皆<lb/>
　曰曏者明府當荐飢勸分粟以餉貧者曰俾築隄捍<lb/>
　水墾陂之田衆賴以活且有欲富斯民之意此何以<lb/>
　報之今又議遷夫子廟将敎以善道如是重賜敢不<lb/>
　子来於此乎於是翕然興功倐焉畢事殿廡之制聖<lb/>
　哲之像咸得其宜足以使邑之人圜冠方領逰乎其<lb/>
　内奉縣大夫之祭豆侍鄉先生之經席知父子兄弟<lb/>
　之道君臣上下之節而安處孝悌樂循中和以興賢<lb/>
<pb n="KR2k0021_WYG_030-24b"/>
　能以受爵禄入其境則將見男女之行路者由乎左<lb/>
　右少壯之負荷者併其重輕至其鄉則将見訟田者<lb/>
　閒漁泉者遜然後溧陽之民知查侯之徳不可忘也<lb/>
　夫查侯所以當饑嵗役民而民忘其勞者由誠心之<lb/>
　所及爾使長人者皆能如是則何事之不立何政之<lb/>
　不行乎申公所云為治者不在多言顧力行何如者<lb/>
　斯之謂矣廟既立查侯以文見託士龍謂兹事可舉<lb/>
　以勸遂欣然書之皇祐四年九月七日沈士龍記<lb/>
<pb n="KR2k0021_WYG_030-25a"/>
　紹興重修學記溧陽縣學其權輿不可得而知考諸<lb/>
　夫子廟記盖皇祐四年自西城遷今處閲時既久廢<lb/>
　葺不常最後建炎末有潰兵至撤庠屋為營壘唯餘<lb/>
　大成殿厥基自是為墟矣紹興癸亥秋天子大興學<lb/>
　校建陽施祐為邑之明年始合大家富室建今學又<lb/>
　明年且成寔紹興十八年也具興周侯淙眎施侯為<lb/>
　隔政既謁先聖先師徧觀黌舍惜其成而未備二十<lb/>
　年春遂因其室廬之顛仆者垣壁之頹圯者户牖之<lb/>
<pb n="KR2k0021_WYG_030-25b"/>
　踈腐者瓦甃之缺折者黝堊丹朱之未設者悉易葺<lb/>
　而彰施之輪奐新羙文采爛然屹當邑之東南如涌<lb/>
　鼇背上物㑹是嵗詔舉多士令先期赴鄉飲酒乃得<lb/>
　應侯奉行惟力禮意有加於是邑居自達官而下畢<lb/>
　來韋布雲集比異時為特盛邑之人獲觀進退揖遜<lb/>
　登降之節莫不稱歎以為侯既能具嚴殿庭以展釋<lb/>
　菜禮又能飾堂廡齋序以容士夫周旋乎其間真盛<lb/>
　舉也既事休工侯廼命其僚三衢陳聞逺為之記聞<lb/>
<pb n="KR2k0021_WYG_030-26a"/>
　逺竊惟國家中興旣脩鄰好置威武於虚空不用之<lb/>
　地首闢賢士闗開敎化原又詔郡邑恢庠序飬士類<lb/>
　所以尊名敎作人才者徳至渥矣故雖偏方僻壤絃<lb/>
　誦之聲如沸繄守令宣化之力也矧是金陵疆井廣<lb/>
　袤民物夥繁雲峰秀水平逺可愛其淑靈之氣當不<lb/>
　在川珍陸異必萃之於人是宜才士軰出取科第如<lb/>
　摘髭而登法從者接武並進它日三事之任尚庶㡬<lb/>
　見其人决非偶然矣抑知庠序之不可以不修也固<lb/>
<pb n="KR2k0021_WYG_030-26b"/>
　邑人之願也亦侯之職也譬之居室始焉而合不若<lb/>
　少焉而全全必臻于羙然後為至計侯之功信羙矣<lb/>
　推是心以往知其能粉飾治具黼藻王猷必矣是用<lb/>
　紀其寔云紹興二十年十一月初十日陳聞逺記<lb/>
　慶元重修學記古者諸侯之禮天子命之敎然後為<lb/>
　學夫以國君之尊欲以化民成俗非有王命則不得<lb/>
　専焉魯為周公後承命有素至僖公能修泮宫則詩<lb/>
　人頌之抑亦以是為務者或寡歟國朝恢宏聖道崇<lb/>
<pb n="KR2k0021_WYG_030-27a"/>
　尚儒雅凡郡縣皆立庠序置生員以闡人文可謂盛<lb/>
　矣其於敎也宜若易然建康為今大府溧陽為府名<lb/>
　邑而校官興廢不常豈不繫諸人乎中興嵗踰二紀<lb/>
　矣具興周侯淙宰邑始克有成自是復四紀矣歴日<lb/>
　彌長理葺滋怠漸致頹毁瓦礫草莽㡬為荒墟今姑<lb/>
　蘇李侯来蒞邑事乃復慗備人士胥悦庀職其間者<lb/>
　儼然相率来告曰吾鄉是役成之惟艱幸而得人以<lb/>
　能及此不可以不記自隳圯以来前後非不經營而<lb/>
<pb n="KR2k0021_WYG_030-27b"/>
　莫得其要財耗於並縁事弛於因循而巳今令君乃<lb/>
　擇士之公勤者劉康國樂黄中董其事材羙工良吏<lb/>
　胥唯謹不旋踵而増屋三十餘楹輪奐畢備有加於<lb/>
　昔向也諸生絃誦無所每禮謁釋菜值雨雪淖濘則<lb/>
　凛然顛仆是懼其曷能恭肅今廊廡顯敞齋舍有序<lb/>
　執禮肄業足伸嚴敬進道之誠將有擢巍科登顯仕<lb/>
　踵前烈者顧不媺歟天下之事唯心之公者足以成<lb/>
　務若曰寛猛從所設施令君之心主於恵愛視民如<lb/>
<pb n="KR2k0021_WYG_030-28a"/>
　子唯恐傷之而無私意焉不知者病其柔也校官之<lb/>
　不修豈累政皆無是心哉困於財計之督責安有餘<lb/>
　力興滯補弊今令君為政三年無催科之虐而期㑹<lb/>
　不虧又推常額之餘顯設黌舍焉匪特是也社稷之<lb/>
　壇郡邑重事也正義之廟風化所繫也皆廢不葺挹<lb/>
　秀清暉二水門所以固一邑之襟抱亦置不問今皆<lb/>
　剏立一新矣孰謂柔寛不足為政㢤臯陶叙九徳首<lb/>
　曰寛而栗柔而立成王告君陳曰寛而有制周官曰<lb/>
<pb n="KR2k0021_WYG_030-28b"/>
　以公滅私民其允懐今君之心其公也其栗其立其<lb/>
　有制者也其為我記之焴衰遲屏居且文筆非所嫻<lb/>
　習老病益蕪塞奚足任此然身為邑民目其荒廢閔<lb/>
　焉願其復起者有年矣今既樂李侯之能厎於成又<lb/>
　喜諸人之言為有理也故直為具述其意以諗来者<lb/>
　俾時葺之勿使復壤焉侯名卞字茂卿已丑鄭僑榜進<lb/>
　士也慶元丁已夏四月辛亥記<lb/>
　景定建康志巻三十<lb/>
</p>
<p>
</p>
  </div>
</body>
</text>
</TEI>
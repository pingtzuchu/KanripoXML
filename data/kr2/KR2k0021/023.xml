<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>景定建康志巻二十三</head>
    <p>
<pb n="KR2k0021_WYG_023-1a"/>
欽定四庫全書<lb/>
　景定建康志巻二十三　　宋　周應合　撰<lb/>
城闕志四<lb/>
　　諸倉<lb/>
廣濟倉有東西倉又有新倉西倉在大軍倉後崇道橋<lb/>
南東倉在武雄營側新倉在廣濟西倉北乾道四年㽞<lb/>
守史公正志以親軍寨及作院地増拓舊基西偏建為<lb/>
新倉轉運副使趙公彦端為記<lb/>
<pb n="KR2k0021_WYG_023-1b"/>
　倉記<hi>上臨御之六年中都之倉廪實乃始建豐儲倉著粟百萬然議者猶謂宜倣古實邊之意藏之</hi>
　<hi>外便時天官貳卿史公正志躬獻納而彦端掾公府皆與聞之未㡬公出鎮建康彦端亦將漕江東踵至</hi>
　<hi>焉會秋上熟其糶二十幾以病農公乃推前議大出庫錢斂而藏之以均本末成先備而廪人病委積之</hi>
　<hi>無所也以告葢昔之為倉者三曰廣濟曰常平曰大軍綿亘錯峙凡百有條楹自他郡眂之可謂壯矣惟</hi>
　<hi>帝之别都天下勁兵良馬在焉歲之經入無慮數十萬斛漕江而下者舳艫數千里方其流衍坌集雖佛</hi>
　<hi>廬賓傳為之充仞而皁棧之供有至于露積者然古帝王之居也其廩廥之制宜雄盛閎博後世可考而</hi>
　<hi>圖記獨稱呉苑倉在苑城内于晉為太倉餘無聞焉苑城今都城也以當時運瀆推之于廣濟為近皆距</hi>
　<hi>城之西偏外薄于江中則秦淮注焉轉漕之利古今葢同之于是因廣濟之北徹故官治又告于大將從</hi>
<pb n="KR2k0021_WYG_023-2a"/>
　<hi>旁軍營得地凡百有一十丈為屋八十有四楹度受粟五十萬斛高明曠夷深厚固嚴輸者不勞守者易</hi>
　<hi>力然儲材于素市工以直農不去野商不辟塗斧斤齊和丹堊絢煥故新相臨迥出其表中役有沉筏舉</hi>
　<hi>于江莫之主名取而用之既巨且良民懐不擾益以歎異始于乾道四年秋九月戊辰冬十有二月甲寅</hi>
　<hi>乃告成焉公偉人也其在朝廷嘗為上陳天下大計上命坐反復酬聽率漏下十數刻其輟公之来固不</hi>
　<hi>專於奉法令剸煩劇然適疆埸無事而獄訟簿書之屬又廓廓無定著故得以其餘力為一方長久之圖</hi>
　<hi>自城池邑屋細大畢舉兹其一也公平生慷慨不治財及在官則觳然如他人之私方天子以恭儉先天</hi>
　<hi>下乃者郡國以潦聞者衆既優其復除又從而賑廩之而太倉之富自若也公之境人食三鬴亦蠲其入</hi>
　<hi>十三葢君臣之間以儉登濟者如此夫道上德意而采方國之風者使人職也故並記之以昭示来者俾</hi>
<pb n="KR2k0021_WYG_023-2b"/>
　<hi>知富國之道自儉始五年春三月辛未左朝請即直顯謨閣權發遣江南東路計度轉運副使公事趙彦</hi>
　<hi>端記左朝奉即新差權通判楚州軍州主管學事賜緋魚袋杜易書並題額</hi>
平止倉在廣濟倉之左嘉定中留守余公嶸建<lb/>
　省劄沿江制置使兼知建康府余嶸申嶸叨守陪都<lb/>
　因去夏水灾之後備知此邦雖名為䌓庶而民生最<lb/>
　艱素無葢藏日食所須仰給商販米舟一日不至米<lb/>
　價即倍騰踴纔若高糴便至流莩萬一上江歳歉鄰<lb/>
　邦遏糴則狼狽尤甚欲盡濟則事力有限欲平糶則<lb/>
<pb n="KR2k0021_WYG_023-3a"/>
　蓄積無餘以是數十萬之生齒常寄命於泛泛之舟<lb/>
　楫而米價低昂之權又倒持於牙儈之手遇灾倉皇<lb/>
　坐視太息竊嶸到任以來節約妄費財計粗裕即以<lb/>
　十五萬緡轉糶他郡隨糴隨糶相續不絶以故商販<lb/>
　通民食粗給於是規創一倉名曰平止畫以十五萬<lb/>
　緡永充此倉糴本其錢米並委常平倉庫官主掌如<lb/>
　有侵移證常平條法施行其倉厫木石堅好造作精<lb/>
　緻下砌以磚復鋪以板外繚以牆復包以磚風雨不<lb/>
<pb n="KR2k0021_WYG_023-3b"/>
　侵蒸濕不入委堪耐久其糴糶條目具載須知謹具<lb/>
　申朝廷並以須知册申繳伏乞指揮劄下建康府遵<lb/>
　守條約證應常平條法不得妄有侵移仍於支承項<lb/>
　目帳内登載以防歳久漏落窠名實為邦民之幸伏<lb/>
　候指揮右劄付建康府從所申事理施行准此嘉定<lb/>
　十七年十二月日押<hi>平止倉須知本府户口繁庶日食米二千餘石民無葢藏全仰</hi>
　<hi>客販客舟稀少價即踴貴抑之則米不來聼之則民艱食常平纔數千斛府廩又無餘積官既無以持平</hi>
　<hi>其權盡出牙儈向來雖屢行招誘之法而勢或有所格雖略有先備之蓄而數以申朝廷伸縮既不自由</hi>
<pb n="KR2k0021_WYG_023-4a"/>
　<hi>緩急實無以濟是數十萬之民命常凛凛而無所恃近日水災諸證備見職思其憂盍爲之計今將當職</hi>
　<hi>到任以來撙節到錢一十五萬貫撥充循環糴本更不申作朝廷之數賤則糴貴則糶隨糶隨糴循環無</hi>
　<hi>窮權旣在我米價自平實爲永久之利今具須知項下一令創造新倉五厫以平止爲名取李悝所謂使</hi>
　<hi>民適足賈平則止之義一平止倉不許本府及諸司暫借以開異時無窮之害事當謀始不可不謹一遇</hi>
　<hi>未平則糴糴價視時高下或置場於本府或収糴於隣郡或於客舟輻輳之時一遇米貴即糶糶價止視</hi>
　<hi>元糴之數所有元行収糴船脚般擔之費明行加上不得過數一糴米錢収付常平庫本庫官掌之一糴</hi>
　<hi>米糶米須擇亷能誠實官吏庶所糴無侵欺濕惡所糶無夾雜減尅之弊一倉官不專屬㕔分但隨時于</hi>
　<hi>職曹官以下選委亷能誠實之人提督出納或廣濟倉官可委即就委兼管一平止倉合干人已用廣濟</hi>
<pb n="KR2k0021_WYG_023-4b"/>
　<hi>倉人兼充一城内五廂城外二廂已造魚鱗圖以銀米土米墨字三色摽題其委係下户日糴之家了然</hi>
　<hi>在目恐民居遷移增減不常宜毎嵗春首編排一次計口出給厯頭大人日一升小兒半升旣糶即於各</hi>
　<hi>户厯頭内戳一某日糴訖印子一每遇糶米於廣濟倉諸廊置場廂官彈壓般脚之費用省出納之弊易</hi>
　<hi>防一五縣並已如式創造魚鱗圖或遇諸縣糴價踴貴亦當發米賑糶所有船脚錢不可于元糴價上再</hi>
　<hi>加一措置招誘客米先從制司給公據付客人及牒沿江諸郡勿與遏糴仍劄沿江稅務不得輕収米船</hi>
　<hi>力勝錢及苛留等弊其米船將帯到稅物除將本府從來収稅則例舊例饒減三分外更與減饒一分客</hi>
　<hi>米官米兩相資助貴糴之患可以常免一如遇客米稀少市價踴貴憑民户赴府陳狀出糶願永行之誰</hi>
　<hi>忍廢此竊觀古今之事玩視而不爲暫作而輒廢艱難創始於前容易隳壊於後此無他人心不同所見</hi>
<pb n="KR2k0021_WYG_023-5a"/>
　<hi>或異不原其作事之初意不念其用心之良苦不以國事爲一體遂爾自分町畦始摭一二事明之淛右</hi>
　<hi>湖田幾年議除中間嘗遣使决去矣未幾復興反過其舊屯田之議自中興後上下講明不知其幾淮西</hi>
　<hi>漕臣亦旣經營成緒卒撓廢于寓公其他庶事不可槩舉未嘗不撫事歎息自顧投老世味日澹豈復有</hi>
　<hi>立事取名之心只縁今夏梅霖過多長江上流同時水災故江之下流騰漲尤甚秦淮之河又貫城中江</hi>
　<hi>潮大信適助其瀾外水旣高内水莫泄遂致公私軍民之居濱于河者悉遭巨浸踰旬不退一時傾帑錢</hi>
　<hi>倒廩粟分遣官吏奔走家至以賑之而客販不通牙儈乗時邀利貧民下戶幾至餓殍遂又出常平米减</hi>
　<hi>價賑糶甫及旬餘倉吏以匱告亟議遣官吏就永豐圩糴米二萬餘斛又倉猝不能遽至是以苦心勞思</hi>
　<hi>創立此倉然自領郡以來秋苖斛靣盡行蠲除諸邑二稅以十年所催之數取其酌中年分爲凖商稅之</hi>
<pb n="KR2k0021_WYG_023-5b"/>
　<hi>額重加裁减収稅則例至减三分在城回稅永與除放㣲至稅務補虧等錢亦與除去今此糴本錢十五</hi>
　<hi>萬緡皆由克已自律撙節浮費所積非有生財之術區區述此誠有望于後來體國愛民之君子監某此</hi>
　<hi>心有以維持増廣之實闔郡生靈之幸</hi>
轉般倉淳熈六年置在上水門外淮水北岸置監官一<lb/>
員<lb/>
大軍倉在下水門内北接廣濟倉監官一員<lb/>
平糴倉𨽻轉運司嘉定八年眞公德秀創之民頼其惠<lb/>
雖歉嵗市無貴糴不六七年糴本化爲烏有舊籍無復<lb/>
<pb n="KR2k0021_WYG_023-6a"/>
存者嘉定十四年岳珂復置未久亦廢淳祐十二年舒<lb/>
滋復置<lb/>
　嘉定省劄<hi>承議即權發遣江南東路轉運判官岳珂申照得本司所管九郡建康留都民物䌓</hi>
　<hi>庶絶在下流因船脚道路之遥平時米價最高于它郡次則徽州岨峿山多田少與廣德小壘俱在水次</hi>
　<hi>不通之地太平寕國山圩田相半高下旣殊或旱或澇難得全熟池州南康雖通水次素少積貯惟饒信</hi>
　<hi>舊來産米却緣溪港夏漲則販鬻貪價多輸泄于下流嵗事或稍不登則秋冬水涸縱使有米接濟亦無</hi>
　<hi>逆水可致之理故非於閒暇時爲之圖度則民食之慮必軫顧憂珂自祗服馳驅濫書下考適緣商總領</hi>
　<hi>到任䟎辦軍儲頓段併發淮上綱運并䝉朝廷指揮對撥米斛一年之間已及四十一萬八千餘石比之</hi>
<pb n="KR2k0021_WYG_023-6b"/>
　<hi>去年以前雖是軍興年分毎歳不過五萬石幾及十倍以此倍費雇發漕計頗費支吾第珂謹守公勤極</hi>
　<hi>力裁節浮冗見今庫管錢物比珂到任交承之外幸已有増無虧今珂願以本任内䟎積到錢先于本路</hi>
　<hi>八州軍撥糴本樁糴米四萬石内建康係㑹府勢須樁積稍多方可接濟旣在珂置司去處容珂一靣躬</hi>
　<hi>親續行措置増數樁糴别具申聞外八郡各糴五千石趂此秋熟委本司主管錢物官逐州通判監糴于</hi>
　<hi>本處另敖収貯專一充平糴支用見令責領官錢歸各州目下起糴仍委各官毎一員催促兩郡往來機</hi>
　<hi>察米價催糴限在日近糴足以後年分毎嵗九月趂米出起糴于一兩月内糴足至次年二月以後農務</hi>
　<hi>東作日米價長二麥未収之際止照元本價值量撘官吏糜費毎石不許過二百文出糶委本司錢物官</hi>
　<hi>拘収元本次歳收糴如初如此則壟斷之民每歳乘時開糴要利者必可警戢而青黄不接之際各郡有</hi>
<pb n="KR2k0021_WYG_023-7a"/>
　<hi>五千石之米在市米價自不能長其上件糴米本錢並係珂以本任所積自認包糴候毎一郡糴足逐郡</hi>
　<hi>具所糴錢米實數供申朝廷將來替滿即不敢侵動元交割前政漕計錢數並行包認登足亦不敢分毫</hi>
　<hi>侵動朝廷樁管本司錢米之數伏望鈞慈詳珂所陳事理特與先次劄下本司從申施行仍乞並賜劄下</hi>
　<hi>從本司徧牒逐州軍通判照應遵守樁管出納如州郡輒緣它用妄有侵移許本司將當職官具名奏劾</hi>
　<hi>乞比擅用朝廷樁管法坐罪公吏仍從决配貴得民間永久均被實惠又申照得珂自申請以後即行分</hi>
　<hi>委寕國府南陵縣丞承奉即張琮徽州歙縣丞從政即王槐饒州判官承直即丘葉寕國府監税從事即</hi>
　<hi>汪教中等官賫發糴本前去逐州軍収糴各五千石節次承諸郡申到别厫安頓已將及數又續次委本</hi>
　<hi>司幹辦公事承直即李知孝于建康府廣濟倉招糴到米一萬石係一頓先行糴定已行開具供申但照</hi>
<pb n="KR2k0021_WYG_023-7b"/>
　<hi>得上件米雖係珂任内䟎積糴到一司財計本皆朝廷之物却恐諸州于春夏之間爲見係已入朝廷帳</hi>
　<hi>内須欲申審不敢擅行支糶及至冬間粒米狼戾又不敢再以元錢趂時収糴上下牽掣横生顧慮非惟</hi>
　<hi>發斂不時豪民壟斷増價自若民不被惠有失平糴之意兼新陳不易積盦久之必有耗折遂成無用深</hi>
　<hi>切可惜乞免附朝廷樁管文用從本司令項拘𣙜不拘糶糴月日責在逐州知通常要本錢存在于春夏</hi>
　<hi>之間出糶接濟細民冬間仍舊収糴樁積它時緩急亦可備朝廷科撥支遣不致有失指準實九郡民生</hi>
　<hi>莫大之幸伏候指揮右劄付江東轉運司從所申事理將今來所糴米五萬石免行収附帳内樁管仍徑</hi>
　<hi>自行下所部州郡照應常切遵守施行凖此</hi>
　淳祐省劄<hi>朝請即試司農少卿提領江淮茶塩所兼江東路轉運判官兼尚書省提領分司財</hi>
<pb n="KR2k0021_WYG_023-8a"/>
　<hi>用臣舒滋狀奏照對臣猥以非才誤恩將漕嘗<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>手莊誦國史咸平二年詔諸路轉運司申淳化惠民之</hi>
　<hi>制嵗豐熟則增價以糴饑歉則减直以糶懿範昭然以平糴惠民爲先而奉行朝廷仁政者實漕臣之責</hi>
　<hi>竊照參政真德秀將漕江東嘗于建康創平糴倉事久尋廢自後尚書岳珂撥米一萬石樁留爲建康平</hi>
　<hi>糴之備未幾亦廢近歳尚書陳塏寓治當塗就剏平糴而建康司存之地則猶闕焉且建康爲留都㑹府</hi>
　<hi>兵民䌓庶嵗事小歉米價易翔即有待哺嗸嗸之窘若非官司預爲儲畜則何以爲水旱之備臣亷朴自</hi>
　<hi>將不敢妄費除交割錢數有增無虧外粗有䟎剰並屢次積下米斛因前嵗水澇賑糶價錢今就建康府</hi>
　<hi>復置轉運司平糴倉撥糴到米一十萬石般運水脚倉厫等費約計五百餘萬貫十七界官㑹内七萬石</hi>
　<hi>樁頓建康府廣濟倉三萬石樁頓寄納倉候起置倉厫日另項拘樁所積米斛照本司見行體例毎嵗春</hi>
<pb n="KR2k0021_WYG_023-8b"/>
　<hi>冬兩次賑濟或遇歉歳糴價增長則减直賑糶却將價錢于秋成措置収糴樁管接續惠民如所部州縣</hi>
　<hi>或以歉告則可以推廣賑卹庶幾江左一路之民俱被朝廷之實惠所有起葢倉厫及合行事件從本司</hi>
　<hi>一面措置施行奏聞事照得平糴倉近年以來在在有之始意未嘗不欲惠民多因官吏非人弊倖百出</hi>
　<hi>或移易他用或妄稱折欠監平人補納反爲民害今舒運使能以䟎剰錢糴米置倉此意亦可嘉尚必須</hi>
　<hi>後人相與扶持毋致侵移作弊專責都吏掌管遇歉歳則發糶秋成則補還立爲經久規模可也仍月具</hi>
　<hi>數目置册具申朝廷凡遇新舊交承皆分明登載簿書同交割帳狀申上庶可拘確免墮前弊合議行下</hi>
　<hi>右劄付江東轉運司照所申及㸃對内事理疾速措置施行申尚書省准此</hi>咸淳元年七<lb/>
　月馬公光祖判云當使三來開閫昇人愛余余亦愛<lb/>
<pb n="KR2k0021_WYG_023-9a"/>
　昇人公帑所儲毫分不敢妄費思欲爲此邦建一久<lb/>
　逺利益事無如平糴呈撥米價錢差人糴足十萬石<lb/>
　並令創倉厫盛貯續踏逐到舊稻子倉基址鼎新創<lb/>
　造屋四十六間厫一十二座以玉衡正泰階平隂陽<lb/>
　和風雨時十二字爲記專一椿頓上件米十萬石今<lb/>
　開具條畫如后<lb/>
　<hi>一照文思院斛造一石斛五斗斛各一十隻斗及連  柄升各二十隻當官較制雕記併造三色籌共一</hi>
　　<hi>千五百根發下遇収支畢拘収夲倉不許移用</hi>
<pb n="KR2k0021_WYG_023-9b"/>
　<hi>一于本府三通判中選委一員充提督官凡倉中管  鑰一應事務任責提督所有合差機察倉官一貟</hi>
　　<hi>專任出納之責請提督官于本府職曹官中選差能事者充之以才不以序仍專差都吏充統轄拘</hi>
　　<hi>確収支專一任責補糴毎年須管數足</hi>
　<hi>一毎遇青黄不交市糴驟貴先喚上牙人供具時直  實價却于時價中減價二分出糶謂如時價每石</hi>
　　<hi>二十貫則減作十六貫之類若時價頓貴又任臨時斟酌痛減</hi>
　<hi>一出糶必减時價却恐米數因此銷折今别撥十八  界㑹一十萬貫置觧庫一所名曰咸淳助糴庫則</hi>
　　<hi>例並依本府觧庫趂到息錢專充補糴管要糴足十萬石之數若嵗久息羡則增數収糴</hi>
　<hi>一天時不常豐歉難必設遇歳饑當行賑濟本府自  有區處不許將本倉米及助糴庫錢作賑濟支移</hi>
<pb n="KR2k0021_WYG_023-10a"/>
　<hi>一此米本以濟艱糴纔遇價貴便當出糶却不可過  慮補糴之難從而稍縮今州縣常平米亦多是官</hi>
　　<hi>司不肯擔負以致陳積腐壊反爲公私之累今旣有庫息禆助則補糴不難但有一說若遇豐年發</hi>
　　<hi>糶不盡未免有陳盦灰蛀之患合用以新易陳今着爲例如有糶不盡米從本府作軍糧支遣却于</hi>
　　<hi>輸納秋苖時撥數就倉交納盤量抵還庶幾此米常新亦免般擔勞費</hi>
　<hi>一糶在春夏糴在秋冬糶到本錢須是拘樁有所今  仰提督機察官將糶到錢即日拘上寄収常平庫</hi>
　　<hi>令置簿籍必糴米方支如有分文移易並依常平法</hi>
　<hi>一出糶照本府甲牌户口三日一次每大口五升小  口三升憑由交錢給米其有經紀小民於當糴日</hi>
　　<hi>分凑錢不上或出外他幹未曽収糴者許于後次一併補糴不許邀阻</hi>
<pb n="KR2k0021_WYG_023-10b"/>
　<hi>一甲牌户或有遷移或口數增减或貧富升降請提  督官行下各廂毎季從實抄具結狀保明仍不時</hi>
　　<hi>覈實如有欺弊廂官對移廂吏重斷仍許人陳訢</hi>
　<hi>一出糶合分場分以防壅併城内分六場城外分四  場各就寺觀廟宇寛閑去處東廊交錢西廊糶米</hi>
　　<hi>庶免壅併之患</hi>
　<hi>一出糶毎場委監官一員吏人庫子㪷子各一名十  場分作兩日每日各支㸃心錢監官一貫轎畨等</hi>
　　<hi>人共二貫吏人庫子㪷子各六百文十八界</hi>
　<hi>一置場糴米掇斛接手等人寜無糜費若官司不與  區處則必漁取于客販之人所合照苖倉官拘錢</hi>
　　<hi>例斟酌裁減除倉官免支外毎石計支糜費六十文十八界但苖倉則取之於納戶本倉却不當取</hi>
<pb n="KR2k0021_WYG_023-11a"/>
　　<hi>之于糶戶今從助糴庫息錢内每年照所糴客米數禀支此只是防其漁取糶戶耳若本府自于諸</hi>
　　<hi>司回糶却不當支專知一十文攅司貼司共六文斗衆二十文脚夫等一十文門司二文門子一文</hi>
　　<hi>請匙匣一文</hi>
　<hi>一在倉之米以新易陳固無十分耗折但米之蛀腐  多在經霉之際却是四月以後糶不盡之米直待</hi>
　　<hi>新榖登場方可換易此時則不能無些少耗折創立之始若不曲盡其慮却恐向後日積月累耗折</hi>
　　<hi>必多其流弊必至于入則取贏斛靣出則减尅斛靣以補不足豈不有失初意今立爲定式凢糴到</hi>
　　<hi>之米自次年四月以後未曽支糶者毎石與豁耗折一升</hi>
　<hi>一前項雜支並于觧  庫趂到息錢支給</hi>
<pb n="KR2k0021_WYG_023-11b"/>
　<hi>平糴倉落成設醮青詞聚粟積倉懼民飢之由已獻花酌水冀天聼之鍳𠂻蠲潔落成屏營望賜伏念臣</hi>
　<hi>某久司漢鑰稔察昇甿末作成風於服田乎何有窮閻待哺惟艱食之是憂力撙公餘創儲平糴粒粒皆</hi>
　<hi>出于辛苦家家期遂于飽温必求輿惠之旁周更頼後人之増廣念吏有時而代去孰守成規惟心與帝</hi>
　<hi>以相通庶幾永保願鑒老臣之經始曲綏民命以圖終億秭旣豐千燈相續崇墉栗栗將百載以常存多</hi>
　<hi>黍陳陳無一夫之不獲云門牌詩人人飽吃昇州飯世世常存老守心  記  我朝本仁立國置常平倉</hi>
　<hi>與義倉並葢以取民者還以予民作法良矣嵗久蠧於支移隠謾吏持空鑰相授受部使者一詰治之株</hi>
　<hi>連不辜而銖粒弗可得易地通患幾以養人者害人矣天時不齊豊儉迭異趙清獻冨文忠寂寂笑人地</hi>
　<hi>下民有遇荒而莫之救以死間有爲平糴者視飢由已豐而入歉而出較元直無取贏或可助常平義倉</hi>
<pb n="KR2k0021_WYG_023-12a"/>
　<hi>之不及庚寅辛卯余令于越年饑勸分不遺餘力僅活疲羸旣又諭大家貲助倣平糴備先具凡得我心</hi>
　<hi>之同然者桴應響集爲斛四千計公家之積與大家所益略相半余嘗諗于西山真公公喜爲記巔末㑹</hi>
　<hi>余去弗繼而直幸存後一二紀間遇水灾邑人藉以糴運寳祐初余守當塗儲粟二萬亦盡吾心焉耳矣</hi>
　<hi>陪京生齒甲江左嵗一告梫操瓢乞食恤恤莫之適饞商饕儈簸箕權以乗其急而糴價翔不能遏郡大</hi>
　<hi>夫瞪視噤莫敢下禁切之令幾若負牧芻之寄者余心憮焉載稽往牒名存實歉舊平糴所儲纔三萬昇</hi>
　<hi>數百萬家脫值緩急杯水救輿薪之燎戞戞乎何以制其昂而抑其踴也迺縮汎節浮糴七萬斛通舊積</hi>
　<hi>合爲一十萬度地建屋以廪以峙扁曰咸淳平糴倉又輟芝楮二十萬立助糴庫嵗取息以補其價之折</hi>
　<hi>閲官吏斗級簿書糜費給各有式然余志不于是畫也増益相因至去乃止告成之日揭䖍籲天願俾勿</hi>
<pb n="KR2k0021_WYG_023-12b"/>
　<hi>壊於戯天地生物之德祖宗立國之仁均是心耳余雖不敏獨於昇人有緣余愛其民民亦愛予今承乏</hi>
　<hi>三矣老至而耄及之行且乞身去所以爲此邦計者惟是心在天下事莫難于經始亦莫難于繼成其嗣</hi>
　<hi>今與我同志者庶維持于不壊不㓕而後可昔復村劉公嘗創平糴于浦城西山記之曰必秉彛盡亡而</hi>
　<hi>後此倉可廢噫此心法也惻隠之心人皆有之心心相印得無望于後之人後村書倉門兩扉曰且與吾</hi>
　<hi>民留飯椀豈無來者續心燈余于是倉亦云咸淳二年正月十五日記觀文殿學士金紫光禄大夫沿江</hi>
　<hi>制置大使兼知建康軍府事兼管内勸農營田使兼江南東路安撫大使馬歩軍都總管兼行宫留守節</hi>
　<hi>制和州無爲軍安慶府三郡屯田使金華郡開國公食邑四千一百户食實封八百戶馬光祖撰並書朝</hi>
　<hi>奉大夫秘閣修撰江南東路計度轉運副使兼本路勸農使借紫趙孟頫篆葢  王積翁賦稷思堂頌皇</hi>
<pb n="KR2k0021_WYG_023-13a"/>
　<hi>帝即位之明年改元咸淳上詔藩侯以下爲朕培植根本大使同知馬公治昇尤于根本注意築廪儲粟</hi>
　<hi>揭之曰咸淳平糴倉揚休命也扁給事之㕔曰稷思堂示不忘民也公三握麟符懐忱秉忠臧感惡服自</hi>
　<hi>昧爽至中昃涖事無懈容公之思深矣夫思者天理之所存民胞物與之體驗也稷思天下之飢猶已飢</hi>
　<hi>之稷何爲汲汲哉解於其思天理流行有不容不然者公慨思陪都生齒益蕃忽歳祲即艱糴廼縮浮費</hi>
　<hi>得米十萬石作室廪峙練吉告成青紅濕新攀星納月公之思其少遂矣乎汝别駕治其凡汝郡功曹司</hi>
　<hi>其出納以才不以序約法斂散侵移有罰公之思其周悉矣乎日者春頒秋斂有旅師焉恤民囏厄有遺</hi>
　<hi>人焉辦榖待用有廪人焉藏餘待頒有倉人焉周公之制度可謂詳矣孟子曰周公思兼三王其有不合</hi>
　<hi>者仰而思之其入周公之思久矣南軒謂惟孟子此篇能發明周公之心然則后稷奏艱食稷之思也周</hi>
<pb n="KR2k0021_WYG_023-13b"/>
　<hi>公制委積周公之思也公之置平糴公之思也嗟夫稷以民飢而思民公以思民而思稷所思以名斯堂</hi>
　<hi>不亦宜乎門生王積翁採諸民風爲之頌曰思伊何厥初生民維汝后稷思天下飢教民播穡其</hi>
　<hi>心起經綸阻飢由已痒疴切身農事開國周重斂散迄用康年魚麗晏粲平糴蕃魏曰惟爾悝壽昌之規</hi>
　<hi>漢人便之我宋義倉徧於天下平凖之法創於淳化熈豐柄臣過思變更元祐及思蒼生以寕雀鼠遯肥</hi>
　<hi>塵沙積厲豈不爾思公私交累陪京故國翠華大都聚廬實䌓孰懐永圖北平鉅公三尹東土甌脱旣清</hi>
　<hi>綢繆牖戶乃積乃倉立粟埋梁不負爾腹以永葢藏堂曰稷思維公初意我思民飢心焉不置心心相續</hi>
　<hi>如佛𫝊燈剗弊益匱以莫不増后稷云逺萬年胥契今之視稷後猶今視嘉祐廣惠朱子社倉前思魏公</hi>
　<hi>後思紫陽公將告歸帝曰未老天相耆後過中書考惟仁必壽惟德永年昇人歌之作此頌焉</hi>後記<lb/>
<pb n="KR2k0021_WYG_023-14a"/>
　云<hi>余之三至金陵也欲為邦人創平糴一倉積米十萬斛夏糶冬糴以濟乏食自咸淳乙丑秋七月至</hi>
　<hi>丙寅春正月共得七萬石事力僅僅弗克繼則以前帥王公埜所蓄三萬斛足成之且識之曰倘未即去</hi>
　<hi>不以是畫今自二月以迄八月再糴三萬合爲十萬而王公舊積不與焉葢其初已申朝廷樁管不欲混</hi>
　<hi>此數也夫出糶之價㣲損固足以見惠養之心収糴之價不常則不可無變通之法此助糴庫所由設也</hi>
　<hi>庫始爲本芝楮二十萬今陸續増至八十五萬雖然猶未也積累充廣嵗衍月益俾所入常有加于今日</hi>
　<hi>則此庫不爲無助毋已則糶價但可畧减不可用今日之例减之太驟以致後日難補若夫輟有餘以助</hi>
　<hi>不足使十萬斛之數永永無墜不無望于後之人是嵗重陽日馬光祖謹書</hi>三記云<hi>平糴倉之</hi>
　<hi>設自咸淳乙丑七月至丙寅正月得米七萬石又自二月至八月再得三萬石合爲十萬石余嘗記其畧</hi>
<pb n="KR2k0021_WYG_023-14b"/>
　<hi>矣丁卯冬糴二萬衍而爲十二萬戊辰春再糴三萬總而爲十五萬如雞哺雛勺積龠累所以及此數者</hi>
　<hi>偶值嵗稔司造實嘉相之然爲是倉深長之慮有二焉其一餘米不可久頓當以新易陳庶米色常新而</hi>
　<hi>民被實惠其二糶之價常損糴之價常多恐異時措置糴本之艱有折閲合額之患于是先創助糴一庫</hi>
　<hi>爲本百萬収息補糴又懼其所入之㣲也則再創西庫以佐之合兩庫爲本二百萬然余志猶未愜也輟</hi>
　<hi>郡帑之有餘助兩庫之不足俾是倉是庫相爲無窮則余雖去猶不去也咸淳戊辰夏五上澣光祖書</hi>
制置司倉附本府廣濟倉内又有小倉三所曰東倉<lb/>
曰西倉曰中倉並在南門裡沙窩一帯<lb/>
古苑倉吳大帝赤烏三年使御史㕁儉鑿城西南自秦<lb/>
<pb n="KR2k0021_WYG_023-15a"/>
淮北抵倉城名運瀆<hi>按實録宫城即吳苑城城内有倉名曰苑倉故開此瀆通運于倉所</hi>
<hi>時人亦呼曰苑倉瀆</hi>咸和中修苑城惟倉不毁故名太倉在西華<lb/>
門内道全宫城之西北<lb/>
古太倉晉咸和中蘇峻反王師連敗績時太倉惟有燒<lb/>
餘米數石以供御膳太倉在苑城内亦曰苑倉<hi>乾道中趙公彦</hi>
　<hi>端廣濟新倉記云圖記獨稱吳苑倉在苑城内於晉為太倉餘無聞焉此葢未考也</hi>
古龍首倉按隋食貨志京都有龍首倉即石頭津倉也<lb/>
臺城内倉常平倉東宫倉所貯不過五千萬<lb/>
<pb n="KR2k0021_WYG_023-15b"/>
古東倉唐六典云東晉有東倉石頭倉<lb/>
古石頭倉在石頭城内吳置晉曰常平倉南朝因之唐<lb/>
武后徙縣倉以實石頭神龍二年移倉于冶城<hi>晉史庾翼傳云</hi>
　<hi>往年偷石頭倉米一百萬石皆是豪將輩而直打殺倉督監以塞責咸和二年蘇峻逼遷天子于石頭以</hi>
　<hi>倉屋為宫梁候景破臺城食石頭常平倉既盡便掠居人爾後米一石七八萬錢人相食通典云晉曰常</hi>
　<hi>平倉自後無聞梁亦曰常平倉不糴糶陳因之古跡編云唐武后光宅中徐敬業舉兵使其徒崔洪渡江</hi>
　<hi>修石頭城以拒守敬業平置為鎮仍徙縣倉以實之神龍二年廢鎮即移倉于冶城何遜石頭城詩曰萬</hi>
　<hi>雉極衿帶億庾兼量出葢謂此也</hi>
<pb n="KR2k0021_WYG_023-16a"/>
制使姚公希得任内増創轉般倉轉般置倉昉于淳熈<lb/>
　爲屋不多歳久損敝景定壬戌制司及本府共創修<lb/>
　三十座厫屋<lb/>
　制司修一十五座止是因舊修整用工不多其厫眼<lb/>
　以寒來暑往秋収冬藏閏餘成歳金生麗水號應副<lb/>
　盛貯朝廷所撥米斛自景定三年六月十六日興工<lb/>
　至當年八月二十八日畢工共費錢四萬五千三百<lb/>
　三十五貫有竒<lb/>
<pb n="KR2k0021_WYG_023-16b"/>
　本府創修一十五座其鼎新創葢一十一座厫眼以<lb/>
　天地元黄宇宙洪日月盈昃爲號增修舊來四座厫<lb/>
　眼以辰宿列張爲號自景定三年十月十六日興工<lb/>
　至次年五月十三日畢除朝廷科降一十五萬貫米<lb/>
　三百石外本府實增用三十九萬九千五百餘緡米<lb/>
　九百一十石有竒<lb/>
重修府倉景定四年鼎新修創八月初四日興工至五<lb/>
　年正月初八日畢厫屋計二十四座以天地元黄宇<lb/>
<pb n="KR2k0021_WYG_023-17a"/>
　宙洪荒日月盈昃劒號巨闕珠稱夜光果珍李柰爲<lb/>
　號總費錢一十五萬七千四百七十餘緡米一百一<lb/>
　十二石有竒<lb/>
大使馬公光祖咸淳二年四月内重修建康府城下倉<lb/>
　更名廣儲糜錢十八界四萬四千有竒米二百六十<lb/>
　石有竒<lb/>
創制司倉制司米舊附廣儲倉咸淳元年四月内即廣<lb/>
　儲倉側隙地令葢制司倉爲厫四前後屋共三十一<lb/>
<pb n="KR2k0021_WYG_023-17b"/>
　間縻錢三萬九千九百餘貫十八界<lb/>
　　諸庫<lb/>
聖節從物庫在府治西廊<lb/>
節儀庫在玉麟堂東廊<lb/>
樁積庫凡四所一在府治一在府治之南劉公珙建一<lb/>
在府治東陳公俊卿建一在府治東南錢公良臣建<lb/>
都錢庫在府僉㕔之北常平庫軍資庫節制庫修造庫<lb/>
節用庫經總制庫公使庫皆附焉<lb/>
<pb n="KR2k0021_WYG_023-18a"/>
禮尚庫在府治西㕔馬公光祖立家之巽為記<hi>開慶元年夏四</hi>
　<hi>月建康府創禮尚庫何以書始也初府號陪京地大物多諸司錯立守臣以制置使掌留鑰冠冕諸閫嵗</hi>
　<hi>時慶勞賓餞講信修贄相望于道報施視儀公出私入以故説者謂天下禮餽之盛首蜀次金陵筆之私</hi>
　<hi>史誇以為異寳祐乙夘裕齋先生金華馬公以戸部尚書來鎮至之日首斥供帳器幣以賜戰士諸餽遺</hi>
　<hi>率遞易以報纎毫弗入私帑又四年復以資政殿學士自京湖再鎮規置視前有加一日歎曰互饋當禁</hi>
　<hi>人謂吾矯柰何迺即治寺西偏闢屋數楹裒他司所致籍入而吏掌之若緡錢若帑帛百物悉輦以輸暨</hi>
　<hi>報也即取于是摭戴記禮尚往來之語扁曰禮尚庫成謂門人眉山家之巽曰爾為我識之之巽自惟生</hi>
　<hi>晚筆弱何足以知公盛徳鉅美嘗悵世降道微亷恥不立葢有流俗非義之事而士大夫習熟見聞以為</hi>
<pb n="KR2k0021_WYG_023-18b"/>
　<hi>當然恬莫之怪往往依託事理覆蓋其迹迹是心非名正實則悖區區之饋諉曰人情之常惡可以已弗</hi>
　<hi>思我施彼報曽不旋踵交手畀付如取諸寄其與攫而懐括而囊者幾何無他一自欺之心為之耳非公</hi>
　<hi>特立獨行一介不取孰能返之正而示之法哉葢公少從西山真  公講道授大學誠意毋自欺之㫖平生事</hi>
　<hi>君治民修身範物皆得諸此上嘗大書忠實不欺之堂六字以賜咸謂稱情是庫之設蓋亦不欺之餘事</hi>
　<hi>也先是清獻崔公文節楊公亦惡禮饋然規模未立美意弗嗣禮尚有庫斷自公始事雖小于人心世教</hi>
　<hi>有闗遂拜手以書景定元年十月朔旦門生承事郎特改差充沿江制置大使司幹辦公事家之巽謹記</hi>
公使酒庫在天津橋側馬公光祖重建唐爍為記<hi>開慶改元</hi>
　<hi>四月丙子制置大使留守資政馬公復建江閫爍以支郡掾贅制幙公閫府政事前二三年修舉矣獨公</hi>
<pb n="KR2k0021_WYG_023-19a"/>
　<hi>使酒庫未暇及越六日辛已迺命爍曰酒百禮之行也公家日用已飭吏任責汝其典司之越十日辛夘</hi>
　<hi>特枉牙纛親莅庫所度地下窄視屋欹斜又命爍曰庫百物之蔵也因仍架陋如欺弊何汝其改作之繇</hi>
　<hi>是捐資以闢地聚材以興工若外若内一撤而新大門公㕔皆北嚮㕔之後則酒官便室也門之前則神</hi>
　<hi>宇吏舍也周遭于其左則麯米物之厫七<graphic n="KR3843" url="https://raw.githubusercontent.com/kanripo/KR-Gaiji/master/images/KR3843.png" mimeType="image/png"/>三色棧之庫也而又附以碓米之屋綿亘于其右則列竈攤</hi>
　<hi>饋之場醅酒供筵棧之庫也而又加以滌器浸米之所若井亭若糟池規創具備惟聨屬于後名醅庫者</hi>
　<hi>因舊而葺爾為屋凡七十間限以窓戸甃以磚石飾以丹雘他如鐵冶鑊之鑄桬栢醡之造動用器具凡</hi>
　<hi>三百餘靡不堅固精緻經始于四月壬辰考成于七月乙夘工計傭二萬一千二百十楮緡十萬二千六</hi>
　<hi>百米計石五百二十六匠以民價雇而不抑差物以市直收而不科擾方㕔事之成也公再涖庫所大書</hi>
<pb n="KR2k0021_WYG_023-19b"/>
　<hi>六必二字掲之楣間實取吕令命用六物之義及工役之畢也又至庫㕔而申命曰庫新矣酒今其新乎</hi>
　<hi>有門戸以嚴出内有庫舍以謹盖蔵有器物以足用度繼是則酒官之責也夫酒一事耳古人兼用六物</hi>
　<hi>必無差貸其精且詳如此況有大於酒政者乎然則職斯庫惟斯義其必毋懈怠毋苟簡毋不屑經意事</hi>
　<hi>事勤謹物物精潔庶乎泉香酒冽可以共祭祀可以奉燕饗可以行賜頒斯無負公造庫命名之意云嵗</hi>
　<hi>中秋日門生從事郎太平州軍事叛官兼沿江制置大使司僉㕔唐爍謹記</hi>
醋庫三所一在舊米市一在安樂廬側一在轝子巷<lb/>
雜物庫在軍器庫側<lb/>
鞍轡庫在節儀庫側<lb/>
<pb n="KR2k0021_WYG_023-20a"/>
淮士典庫在大木頭街<lb/>
封樁甲仗庫在大軍庫東<lb/>
古石頭庫<hi>吳都賦云戍東盈于石頭注云石頭城中置府庫貯軍儲故曰盈于石頭</hi>今廢<lb/>
　　右𨽻建康府<lb/>
制司庫在府治都錢庫内<lb/>
都受給庫在軍器庫側<lb/>
軍器庫在經武橋東寳祐五年馬公光祖修舊増新申<lb/>
嚴約束<hi>勘層軍器庫前此蠧弊百出漫不可考本司委官將在庫器甲衣裝等遂一分剔好怯作三等</hi>
<pb n="KR2k0021_WYG_023-20b"/>
　<hi>排垜内天字號係創造新修地字號係堪中支遣人字號係略損當修童新置籍各闗防出納申嚴火禁</hi>
　<hi>創置防虞約束監攅之類刋鏤版牓釘掛庫㕔務令經久可守今開劃下項一出納軍器前此俱有情弊</hi>
　<hi>謂如以堪好者闗出而以損弊者交入又有支受之時必要需索堆積廷下兼旬累月得錢即交不得錢</hi>
　<hi>則百般作難軍人貧寒何所從出本司今既一新規模必要痛戢此弊已牓曉示門外許被擾人指實陳</hi>
　<hi>告定追究犯人重作施行諸軍交納軍器若非元物即是情弊其雖有損汚去處而本是元物者合即交</hi>
　<hi>受添修不許邀阻一前此軍器走失皆自提㸃官不曽躬親下庫出納及蕩無門禁之故合于庫前新創</hi>
　<hi>提㸃官廨宇一所既便于監臨又置門司一員貼門一人專一檢視出入庶幾可以革弊巳牓曉示庫門</hi>
　<hi>其有輒盗一物一件者並從軍法一遇出戍回戍教閲收支多者委制幕一員同共監視自餘委提㸃官</hi>
<pb n="KR2k0021_WYG_023-21a"/>
　<hi>一防虞器具十石缸三十隻提水桶五十隻扯水桶一十隻麻搭二十個料杓二十箇鈎刀一十把大長</hi>
　<hi>梯四連大索二條鐵猫兒二箇大斧四具大鋸二連以上並排列庫㕔一防虞官兵三十人係就教場防</hi>
　<hi>虞人内差撥専一在庫逐夜分鋪知更提鈴循邏外又差合千人一名充部轄一每夜于發更前請提㸃</hi>
　<hi>官將本庫職掌庫子防虞等人先次㸃名畢然後開下門鎖如有不到之人即仰具申重作施行其本庫</hi>
　<hi>合千人雖𨽻提㸃官却不許使供私役本司亦不測差人撞㸃一在庫一應合千等人並不許帯火入門</hi>
　<hi>遇夜亦不許㸃照燈燭責在守宿監官常切㸃檢如違一例坐罪一庫内烘焙弓弩並請提㸃官早晚監</hi>
　<hi>視入爐開列火力炭數如后春秋兩季火力七分四十爐每一爐日支炭一斤四兩炭墼六箇夏季火力</hi>
　<hi>十分四十爐每一爐日支炭二斤炭墼八箇冬季火力五分四十爐每一爐日支炭一斤炭墼四個一弓</hi>
<pb n="KR2k0021_WYG_023-21b"/>
　<hi>弩庫眼既有火烙與他庫眼不同每夜須責庫子入庫守宿照管所有鑰匙令作一匣盛貯親行當宿監</hi>
　<hi>官取掌以防緩急次早仍納提㸃㕔一庫子舊例每名日支錢三貫文飯食係各人自造本司既嚴火禁</hi>
　<hi>遂自四月初一日為始行下火隊照作院工匠例每名日支鹽菜錢一百三十文米二升做造飯食支散</hi>
　<hi>一各庫置庫口簿一扇將已排㸃衣甲軍裝等逐一抄上遇有收支每五日一次結轉請提督官僉押一</hi>
　<hi>月一次轉止總簿赴使㕔呈押一増創暑往字號庫屋共六間計用工物錢三萬二千三百五十二貫文</hi>
　<hi>一新創提㸃官廨宇一座創造門樓㕔堂屋宇共一十七間並在下裝修床榻等及遇迴牆圍木植塼瓦</hi>
　<hi>計用工物錢一萬六百四十貫九百一十五文</hi>
回易庫在斗門橋西<lb/>
<pb n="KR2k0021_WYG_023-22a"/>
抵當兩庫一在御街錦繡坊之南一在寛征坊<lb/>
恵軍典庫在十三丈街<lb/>
　　右𨽻沿江置制司<lb/>
軍需庫係安撫司庫在軍資庫之側<hi>防江靖安兩酒庫元𨽻安撫司錢入</hi>
　<hi>軍需庫乾道八年將建康府酒庫並撥歸提領戸部酒庫所包認本司兩庫酒息錢每月以乾道七年息</hi>
　<hi>錢數為額成年計五萬七千三百七十一貫五百九十五文分十二箇月取撥入本司軍需庫收附支遣</hi>
　<hi>續承提領所牒報趂辨不敷于本司息錢元額權減四分之一每月撥到三千八百八十九貫一百八十</hi>
　<hi>四文便本司元有抵當庫將錢本舉借應副猪羊牙戸從  打發猪羊客人收息解發續於乾道八年六</hi>
<pb n="KR2k0021_WYG_023-22b"/>
　<hi>月内建康府置庫用本並從本府猪羊打發務依舊拘收息錢每日分𨽻解納本司軍需庫交納每月共</hi>
　<hi>收三千一百餘貫文昨自前政吳大資任内于淳祐十年正月一日省廢所有上項課利錢本府却以收</hi>
　<hi>到外三縣酒税錢内照淳祐九年收趂錢數撥解本司成年共收八千三百一十三貫五百文十八界㑹</hi>
　<hi>分作四季撥入本司軍需庫收附支遣官本司親兵雪窨二所坐落城北門外遇冬月差撥  兵收蔵冰</hi>
　<hi>雪至夏日變賣收錢入軍需庫若二窨十分平滿除公用支遣外自餘約賣錢三千貫文十八界添貼支</hi>
　<hi>遣司本司近于實祐六年十月内䝉前政趙觀文以本  財賦匱乏支遣不敷遂于沿江大制司常平酒</hi>
　<hi>坊内分𨽻奉橋新昌徐莊錢村四坊撥付本司每月共得息錢七百二十貫文十八界續于開慶元年五</hi>
　<hi>月内䝉安撫馬大資再撥新城吳材兩坊息錢二百二十四貫文十八界其錢制司徑自催理只將乾息</hi>
<pb n="KR2k0021_WYG_023-23a"/>
　<hi>錢撥入本司軍需庫支遣官屬月給此安撫司財計之大略也</hi>
　　右𨽻江東安撫司<lb/>
大軍庫在總領所東<lb/>
都錢庫在大軍庫西廊<lb/>
激犒庫在大軍庫東廊<lb/>
樁備庫在都錢庫之側<lb/>
抵當二庫一在舊米市一在雞行街<lb/>
公使庫在總領所西㕔之西<lb/>
<pb n="KR2k0021_WYG_023-23b"/>
見錢庫在飲虹橋下保寧坊之西<lb/>
　　右𨽻淮西總領所<lb/>
錢物庫在轉運司東與花園相對<lb/>
雜物庫在大㕔西廊<lb/>
公使庫在雜物庫側<lb/>
典庫在轉運司衙之東<lb/>
　　右𨽻江東轉運司<lb/>
鳳臺酒庫在天津橋之南<lb/>
<pb n="KR2k0021_WYG_023-24a"/>
鎮淮酒庫在御街建業坊相對<lb/>
嘉㑹酒庫在大木頭街<lb/>
豐裕酒庫在南門外西街<lb/>
龍灣酒庫在龍灣市<lb/>
防江酒庫在北門外<lb/>
東酒庫在上元縣之西<lb/>
北酒庫在太平橋之南<lb/>
　　右𨽻戸部提領酒庫所<lb/>
<pb n="KR2k0021_WYG_023-24b"/>
　　務場<lb/>
𣙜貨務舊在總領衙西今改為總所屬官廨宇<lb/>
雜買務舊在總領衙東南今廢<lb/>
市易務舊在新橋南今廢<lb/>
平凖務舊在御街東今廢<lb/>
秤斗務舊在夀寧寺西今改為屬官廨宇<lb/>
都税務在寛征坊薑河下<lb/>
夏税物實場在府治設㕔側<lb/>
<pb n="KR2k0021_WYG_023-25a"/>
受給修造場在頒春亭側<lb/>
雜賣場二所一在東南佳麗樓東𨽻制置司一在東南<lb/>
佳麗樓西𨽻總領所馬公光祖立<lb/>
都船場在龍灣<lb/>
柴場三所一在城隍廟側一在龍光門外一在朝宗坊<lb/>
之西<lb/>
菱草場在東門外轉般倉側<lb/>
竹木場在府社壇東<lb/>
<pb n="KR2k0021_WYG_023-25b"/>
王沙税務在靖安鎮<lb/>
抽分場在靖安鎮<lb/>
　　藥局<lb/>
安撫司恵民局在府治西淳祐十一年十月馬公光祖<lb/>
創撥藥本收藥材委官提督監視修製置四鋪發藥應<lb/>
濟軍民收本錢不取息<hi>一在天津橋南一在銀行街一在鎮淮橋側一在靖安鎮</hi>
總領所恵民局在正㕔東廊置五鋪發賣<hi>一在本所衛門東南一在</hi>
　<hi>太平橋南一在銀行街一在鳯臺坊口一在御衛長樂坊</hi>
<pb n="KR2k0021_WYG_023-26a"/>
都統司恵民局在都統衙内橋亭東置二鋪發賣<hi>一在天津</hi>
　<hi>橋南一在太平橋南</hi>
　　雪窨<lb/>
行宫雪窨在城東門外<lb/>
安撫司雪窨在城北門外<lb/>
防江軍雪窨在雞籠山之側<lb/>
都統司雪窨在城北門外<lb/>
　　犴獄<lb/>
<pb n="KR2k0021_WYG_023-26b"/>
左司理院在府治大門裏之右通叛西㕔之後<lb/>
右司理院在府治大門裏之右知錄㕔之後<lb/>
直司在府治都僉㕔門裏<lb/>
總廂在府門外西南<lb/>
兵馬司在効一營内<lb/>
土牢在馬軍營内<lb/>
上元縣獄在縣治西偏<lb/>
江寧縣獄在縣治西偏<lb/>
<pb n="KR2k0021_WYG_023-27a"/>
　　營寨<lb/>
侍衛馬軍凡六軍四軍屯城南一軍屯城東一軍屯府<lb/>
治西北與都統司諸軍㕘錯如古南北軍之制乾道七<lb/>
年移屯每軍有統制統領出三衙馬帥以領之號行司<lb/>
　選鋒軍在城西門崇道橋<lb/>
　前軍在城南門外虎頭山<lb/>
　右軍在城南門外黄家塘北<lb/>
　中軍在城南門外黄家塘南<lb/>
<pb n="KR2k0021_WYG_023-27b"/>
　左軍在城南門外隂山之東<lb/>
　後軍在城東門外蔣山南<lb/>
駐劄御前諸軍凡六軍列於城之内外紹興十二年移<lb/>
屯每軍有統制統領官置都統制副都統制以領之<lb/>
　遊奕軍在北新街清化坊<lb/>
　前軍在桐樹灣以北<lb/>
　右軍在髙陽樓及城東門外<lb/>
　中軍在保寧寺街<lb/>
<pb n="KR2k0021_WYG_023-28a"/>
　左軍在北門裏大街東<lb/>
　後軍在上元縣西景陽臺南<lb/>
廂禁軍營舊皆茅廬紹熙中章公森盡易為瓦屋數千<lb/>
間號曰新營其𨽻冊籍者始不與居民雜比有詔奬諭<lb/>
　禁軍<lb/>
　　武雄第一指揮在廣濟新倉東<lb/>
　　威果第十三指揮在行宫北證聖院西<lb/>
　　威果第十四指揮在證聖院東<lb/>
<pb n="KR2k0021_WYG_023-28b"/>
　　威果第十五指揮附威果第十四營<lb/>
　　全捷第六指揮附威果第十四營<lb/>
　　忠節第十一指揮附威果第十三營<lb/>
　　威果第四十四指揮在轉運衙西<lb/>
　　全捷第十一指揮在太平橋北<lb/>
　　有馬雄略第十一指揮在清化市南下街西<lb/>
　　横江水軍三指揮一軍附威果四十四營<lb/>
　　附有馬雄略營一軍附全捷十一營<lb/>
<pb n="KR2k0021_WYG_023-29a"/>
　　忠義指揮在總領衙後<lb/>
　廂軍<lb/>
　　効勇第一指揮<lb/>
　　効勇第二指揮<lb/>
　　牢城第一指揮<lb/>
　　牢城第二指揮<lb/>
　　剰員指揮一營以上並坐落在城内西北隅<lb/>
沿江制置司諸軍寨<lb/>
<pb n="KR2k0021_WYG_023-29b"/>
　遊擊軍寨五所寳祐四年馬大使光祖建<lb/>
　前軍在武定橋南<lb/>
　右軍在北門内<lb/>
　中軍在桃源洞<lb/>
　左軍在武定橋西北<lb/>
　後軍在桃源洞<lb/>
　寨記<hi>寳祐柔兆執徐正嵗之三日制置使尚書馬公受命募兵賞明令修逺邇悦來越三月得嫖姚</hi>
　<hi>之士三千三百人辟諸營以舍之薪楚鹽酪床榻釡甑不匄而有亦既協厥居矣公猶以為人不根著怛</hi>
<pb n="KR2k0021_WYG_023-30a"/>
　<hi>然未有嗛志迺周爰相度得故營地于武定橋之東而胥宇焉謂通川崔君泰亨縝密而莊謂新安汪君</hi>
　<hi>泃之明達以敏皆機士使耦往彼涖其事實墉實屋百工皆作木章竹个葦把釘枝當其直而取秋毫不</hi>
　<hi>以符移賦諸下酒肉淋浪旬犒月飲士夫豫附竟役不施一箠虹見而作駟見而畢凡斥幣百四十萬緡</hi>
　<hi>規地六百三十丈結屋三千二百楹而皆有畸南北其檐巷以集于中道衡從其道門以達于四逵鞠旅</hi>
　<hi>有亭習射有圃祠兵有宫將軍偏裨各以資序授室井乎如田之洫屹乎如山之阿江以南營壘將無與</hi>
　<hi>雁行者嗟夫仁者之迹熄固有俟曲體于高明風雨其人而莫之𨼆者仁隠之勇不能赴之則或閟于囏</hi>
　<hi>勇赴之智不能周之則或愆于素君子謂是役也居約而施溥時詘而舉贏工堅而事速建一營三物成</hi>
　<hi>矣是月既望公載酒肴召僚佐相與落之或執簡請記成事公曰吾惡夫詡者末之記也有謖而對曰公</hi>
<pb n="KR2k0021_WYG_023-30b"/>
　<hi>經營是以整比予士非以為詡也其亦使士于此焉居則肄戎經出則敵王愾入則効首虜豈其即安而</hi>
　<hi>弛勞委公貺于草莽耶庸勸之以斯文俾勿情而非以為詡也乃記門生朝奉郎特差充沿江制置使司</hi>
　<hi>㕘議官胡居仁撰門生從政郎差充沿江制置使司幹辦公事梁椅書門生通直郎添差沿江制置使司</hi>
　<hi>主管機宜文字汪洵之篆蓋</hi>
　遊擊軍新寨在馬帥衙之東開慶元年馬大使光祖<lb/>
　　招填増刺新軍日多遂復建此寨以處之倍直買<lb/>
　　民地拓基周廣五百二十畆有奇選委本司主管<lb/>
　　機宜文字徐道隆幹辦公事林子譱董其事制帳<lb/>
<pb n="KR2k0021_WYG_023-31a"/>
　　總統王雄提舉官張勝佐之是年五月經始眀年<lb/>
　　三月告成宏曠高爽甲于諸營下至床榻釜甑莫<lb/>
　　不畢備寨屋三千間制領將佐衙共一十一座計<lb/>
　　一百三十二間㸃亭廟宇寨門共四十一間甃井<lb/>
　　二十五所並造井亭一十二間<lb/>
　防江軍寨在城北門外耆闍山下<lb/>
　効用軍寨三所一在府直街能仁寺後一在武定橋<lb/>
　　南又小寨在羅帛市<lb/>
<pb n="KR2k0021_WYG_023-31b"/>
　破敵軍寨在大西門裏<lb/>
　精統軍寨在都統衙後<lb/>
　親兵左右部在鹿苑寺側<lb/>
　䇿勝軍寨中軍在城裏東北角右軍在北門城内<lb/>
　制効軍寨二所一在城南門外虎頭山一在城裏杏<lb/>
　　花村<lb/>
　龍灣遊擊水軍寨在靖安鎮<lb/>
　靖安唐灣水軍寨在古龍灣茒草岡<lb/>
<pb n="KR2k0021_WYG_023-32a"/>
　義士軍在遊擊中左後三軍屯泊<lb/>
　雄武軍在北門遊擊軍屯泊景定二年分屯宜城<lb/>
江東安撫司親兵寨<lb/>
　乾道五年史公正志建在府治東後廢淳熙初劉公<lb/>
　珙復建為兩寨一在宫城東一在官城北慶元初張<lb/>
　公杓重建<lb/>
　寨記<hi>江東安撫使司置親兵千人本乾道五年侍郎史公奏建康留鑰之地控制淮甸雖宿重師而</hi>
　<hi>帥閫弗容弛備乞通選本路禁兵至建康期一更戍遂建寨北門外九年有㫖發還獨選建康兵足之淳</hi>
<pb n="KR2k0021_WYG_023-32b"/>
　<hi>熙二年樞密劉公復奏即城中為二寨用便閲習雖千夫之聚其招與輯皆先以聞團朝軍旅其重如此</hi>
　<hi>慶元乙夘春寳文閣學士尚書廣漢張公自襄陽移鎮下車布宣教令盜賊衰息蠲逋賑荒田里舒泰民</hi>
　<hi>事既舉乃修軍政初劉公徙北門之營因舊綴補嵗久腐壊風雨之夜棟橑伊軋卧者皆懼夏大雨屋十</hi>
　<hi>楹一旦仆地尚書命九言督視撤舊圖新統領崔彥使臣李榮率將校李保劉喜蔡俊分掌役事使臣徐</hi>
　<hi>升率軍典王承吏魏輔掌受給材植百物軍典李瓊尉辛管金榖吏羅演宋繼先司案籍為軍房甲㐲庫</hi>
　<hi>合千二百八十七楹又建亭為主將號令㸃集之所夫軍旅非徒習為分合刺射而巳將教之出相須入</hi>
　<hi>相遜同隊相親同營相和然後可以事其上昔晉侯觀師于冇莘曰少長有禮可用也因名東亭曰觀禮</hi>
　<hi>西曰教忠俾士卒識所趨嚮亦以告馭軍者知訓齊本末之叙云十月承直郎幹辦公事游九言記</hi>
<pb n="KR2k0021_WYG_023-33a"/>
淮西江東總領所總効軍寨四所<lb/>
　　一在江寧縣北真聖廟南<lb/>
　一在興嚴寺北<lb/>
　一在馬司選鋒營東<lb/>
　一在報恩觀東北<lb/>
　　廬院<lb/>
齊六疾館濟文恵太子與竟陵王子良立六疾館以收<lb/>
養窮民<lb/>
<pb n="KR2k0021_WYG_023-33b"/>
梁孤獨園梁武帝普通二年於建康置孤獨園以養窮<lb/>
民<lb/>
養濟院在宋興寺嘉定五年黄公度創今為居養院<lb/>
　省劄<hi>知建康府兼江淮制置使黄度奏臣伏見中興會要紹興七年高宗皇帝駐蹕金陵閏十月詔</hi>
　<hi>以天氣寒凜貧民乞丏令建康府疾速踏逐舍屋于戸部支撥錢米依臨安府例支散候就緒日申取朝</hi>
　<hi>廷指揮收養竊惟不廢困窮列聖家法嘉祐熙寧次第増廣上自京師外及州縣或給戸絶官田或出常</hi>
　<hi>平錢粟載在史官前後可攷而高宗皇帝于多事倥偬日不暇給之時閔民三窮亦捐大農錢米以贍之</hi>
　<hi>其所以續天地生生之徳者與祖宗同一心也臣猥以非才濫司留鑰適當旱蝗饑饉之後流離餓莩充</hi>
<pb n="KR2k0021_WYG_023-34a"/>
　<hi>徧城邑幾不忍視頼朝廷徳澤賜緡轉粟拯其囏厄闔境生靈免填溝壑莫不銜戴上恩歌詠鼓舞惟是</hi>
　<hi>流移貧民養于僧廬者凡三千四百餘人去嵗麥稔擇其稍壯者與之褁糧散遣歸業而孤寡老疾之人</hi>
　<hi>存者尚衆臣遵奉高宗貽孫之長謀推廣仁主發施之徳政府城舊冇養濟院前守臣錢良臣始為規撫</hi>
　<hi>未廣收養不多臣遂于城南北創兩養濟院為屋舍百間每院各度一僧掌之所養貧民以五百人為額</hi>
　<hi>春夏則稍汰去每嵗用米一千五百斛其千斛取辦于常平五百斛從府倉耗米挪撥費錢二千緡則取</hi>
　<hi>諸安撫司恵民藥局息錢出納稽核選僚吏以董之又得廢寺曰宋興擇僧住持總督其事取民産之沒</hi>
　<hi>於官者為田五百九十畆山地等五百十有九畆以供億僧徒又捐千緡就寺置質庫計其所贏每三嵗</hi>
　<hi>買祠牒度營幹有勞行者一人為僧嗣掌兩院事務凡窮民寒則為之衣病則予之藥歿則為之葬埋條</hi>
<pb n="KR2k0021_WYG_023-34b"/>
　<hi>畫區處粗為周悉留都繁㑹之地四方失所流徙之民往往多聚於此皆無作業每過隆冬凜冽之時米</hi>
　<hi>價稍貴則號寒啼飢暴露枯瘁所在成羣非都邑氣象自今以往皆得安居飽食不復宛轉于市井捐瘠</hi>
　<hi>于道途懼其時改嵗遷來者不繼則所撥錢米或遂中輟所置屋廬漸至頽毁是用不避屑凟冒昧以聞</hi>
　<hi>敢望聖慈特降睿㫖行下建康府及江東安撫常平司常切遵守所給錢米每嵗照數取撥毋得輒廢庶</hi>
　<hi>幾徳澤深長與國同久干冒宸旒臣無任恐懼之至伏候敕㫖貼黄常平米係每嵗給養孤老米内分撥</hi>
　<hi>藥息錢係藥局收到即非解發官司等處錢柴蘆于建康府公使庫嵗時柴内支取並無侵公私去處伏</hi>
　<hi>乞睿照三月六日奉聖㫖依右劄付建康府凖此思黄度跋云度守留都之二年嵗比有秋瘡痍浸復</hi>
　<hi>廣上施爰及今人共惟祖宗至仁同符三代在郡國實有養濟之政高宗駐蹕詔㫖如丹迺斥幣餘營室</hi>
<pb n="KR2k0021_WYG_023-35a"/>
　<hi>廬而養食之董以緇流區畫纎悉拜疏上聞䝉恩詔可聖主視民如傷光昭租武嗚呼休哉事適權輿條</hi>
　<hi>理未密豐凶嵗異所養不齊則緝熙上恩敷錫無告異時牧守必同此心敬以徳意載之于石嘉定五年</hi>
　<hi>嵗在壬申七月既望寳謨閣直學士朝議大夫知建康軍府事充江南東路安撫使兼行官留守司公事</hi>
　<hi>兼江淮制置使黄度謹題管轄僧智夀立石</hi>寳祐五年馬公光祖増葺居<lb/>
　養院備其器用優其衣食廣其收養<hi>榜云照得居養院創制有年些</hi>
　<hi>小租入旱澇相繼雖有疲癃殘疾之人無以為養廂分不與申收大失始意今接續支撥錢米下院給造</hi>
　<hi>衣食行下各廂根刷申解一項院内見養窮民冬寒添置布襖袴絮被薦蓆内襖袴添支新綿作純綿胎</hi>
　<hi>做造襖袴結散一項諸廂孤貧老弱殘疾行丏之人自入冬以來行下各廂節次根刷到三百餘人並送</hi>
<pb n="KR2k0021_WYG_023-35b"/>
　<hi>院養贍仍接續根刷申解</hi>
安樂廬二所皆馬公光祖所立一在北門高陽樓側寳<lb/>
祐四年所創也一在御街西醋庫後開慶元年所遷也<lb/>
　<hi>創廬規式照對本府係軍民雜處商旅往來之衝間有病于道途者既無家可歸客店又不停着無醫無</hi>
　<hi>藥傾于非命極為可念當使昨守當塗日嘗遵㕘政真文忠公帥潭口規式創安樂廬收養病人凡行旅</hi>
　<hi>在途及傳遞過軍罪囚等應有疾病並許經提督官自陳書時收入差醫命藥全活甚衆本府今倣上項</hi>
　<hi>規式于城北門裏創置到安樂廬一所擇僧看守命醫診視錢糧成料給之倉庫湯藥隨證取之官局床</hi>
　<hi>榻器具一一齊備庖溷沐浴各有其所高眀整潔務使至者如歸今開具規式如後一軍民在路過疾往</hi>
<pb n="KR2k0021_WYG_023-36a"/>
　<hi>往客店戸惡其擾人又慮傳染多是不肯安着本府巳告示城内外客店戸並軍巡地方遇有經過人病</hi>
　<hi>患仰即時具狀經提督官隨即押下差醫人診視給藥醫治一諸司及隣郡傳送到過軍等應有不測病</hi>
　<hi>患仰防押人即時具狀經提督㕔押下醫治仍仰元押人同共㸔視監管一兩獄或有罪囚不測病患亦</hi>
　<hi>仰推獄具申本府取判押下醫治仍責本牢獄子同共㸔視監管一病人入廬即時差當月醫官診視脈</hi>
　<hi>息證候其合用藥餌經提督㕔㸃對批厯赴安撫司藥局支請責付醫人並看守僧如法煎煮服餌一病</hi>
　<hi>人入廬合用粥米已置厯成料闗請每病人一名日支白米一升柴炭錢三百按日支給若病重不食者</hi>
　<hi>仰分眀報聞其病愈能食之人請提督官契勘量添半升勿令失飽傷飽仄致成疾其専典等人減剋作</hi>
　<hi>弊全在提督官覺察錢米料盡接續申闗病愈之人無力可歸者計其逺近量給錢米津送出廬一病人</hi>
<pb n="KR2k0021_WYG_023-36b"/>
　<hi>入廬應有隨身行李什物仰專典即時對衆上簿收寄令病人押字候痊可出廬日照數給還取領一病</hi>
　<hi>民有疾勢危篤及病證奇異非見丸散可以治療者仰醫人審細立方别收買藥材修合其當月醫人不</hi>
　<hi>能辦者提督官申來或喚上全行或請各醫同共診視一病人在廬仰看守僧加意監督火頭煎藥煮粥</hi>
　<hi>一病人或本府不測差人㸃撞如不留意並加責罰        有癱癩瘡痬惡疾臭穢不堪親近之人却</hi>
　<hi>不許入東西兩廂合移入别房醫治一安樂廬在城北門内髙陽樓街坐落東南路自五龍真聖廟街入</hi>
　<hi>西北路自笪橋一直取高陽樓街入一安樂廬屋共用過錢六萬一千一百三十一貫一百九十五文米</hi>
　<hi>三十一石七斗二升五合者増立新廬安樂廬所以休養病于道路無所于歸  也始創于寳祐丙辰地</hi>
　<hi>在北門高陽樓側督以官守以僧診視以職醫湯藥取之公局錢米給之帑庫床榻器具無不畢備庖溷</hi>
<pb n="KR2k0021_WYG_023-37a"/>
　<hi>沐浴各有其所事目已見前志第僻處一隅非惟官府耳目不及而病者至廬亦以困殆開慶已未十二</hi>
　<hi>月遂改建御路北醋庫後其屋視舊廬増三之二又創置器物一千餘件督守醫給之制皆如故若夫更</hi>
　<hi>革之顛末終成之嵗月于記見之官㕔三間僧行職醫煎煮房六間佛堂神祠二間廬房七十二間門樓</hi>
　<hi>一間廬司門子房二間厨房浴堂六間前後過廊並後門五間工物支費數目見于記其舊廬亦自兩存</hi>
　<hi>盖欲各隨其便也成廬記景定元年春二月甲子建康府新作安樂廬  太守資政殿大學士制置大使</hi>
　<hi>馬公命元演記其事元演謝不能公色喻之曰廬之基子所訪廬之役子所相將焉辭乃弗敢替命初寳</hi>
　<hi>祐丁已秋元演以富陽尉滿來長干謁公于玉麟公寘之幕習聞閫府事求所以興民利修軍容者次第</hi>
　<hi>觀焉尊所聞也安樂廬在北門高陽樓側創于丙辰之冬見其規畫詳品式備守者傭者與隣而居者手</hi>
<pb n="KR2k0021_WYG_023-37b"/>
　<hi>額相告睹茲廬纔兩年行道疾病之人全活者不勝計由是作而嘆曰仁矣哉公之政歟公聞之曰未也</hi>
　<hi>城北去闗市逺甚廬以休病而趨者顧以逺病之我將改諸尋易鎮荆未果眀年夏四月公再領昇印元</hi>
　<hi>演復從公遊一日謂元演曰子不記此廬改作之言乎以時考之可矣子儀圖之㑹得廢寨址于城闉廣</hi>
　<hi>袤二十丈距郡治百步而近公曰宜哉迺以十二月丙寅興役為屋凡百楹僧室醫房神棲佛宇煎飪之</hi>
　<hi>所溷沐之地衾簀器用視北廬加詳備焉公又書安樂坊三大字表之通逵至是竣事糜金錢百二十萬</hi>
　<hi>米千斛冇奇昇有郡以來廬之創自公始而周思曲慮弗便弗止可不謂仁乎葢自周官遺人之職廢所</hi>
　<hi>謂設廬宿候館以待羈旅以恤難阨者影響不存士一命以上媮與惰錮其心腐其力有民人而餓死于</hi>
　<hi>我土地者往往而是尚能為四方疲癃殘疾者訃邪惟我朝真文忠公始作安樂廬于夀沙志士仁人必</hi>
<pb n="KR2k0021_WYG_023-38a"/>
　<hi>來取法公文忠門人也學其學而政其政固宜雖然公將上佐天子相天下煦寒濯痍甦醒彫瘵使大宇</hi>
　<hi>之内無一民一物不安且樂者此公全體大用之仁也廬豈得以顓斯名哉夏五中澣門生文林郎特差</hi>
　<hi>充江南東路安撫使司凖備差遣馬元演記並書</hi>
慈㓜莊在皐橋𨽻江東轉運司真文忠公徳秀創置馬<lb/>
公光祖増添月給<hi>嘉定十年二月省劄江東真運使申切見建康府自去年饑歉之後民食</hi>
　<hi>日艱生子之家多是無力養育因以遺棄道路或致轉死溝壑殊可矜憫照得在國法諸災傷遺棄小兒</hi>
　<hi>官司給錢雇人乳養以賣戸絶田宅錢充而措置一事合𨽻常平今江東提舉司與建康隔逺奉行難于</hi>
　<hi>徧及申請待報必是稽違恐失朝廷㓜㓜之意徳秀今量度事宜將本司拘到諸州縣沒官田産措置召</hi>
<pb n="KR2k0021_WYG_023-38b"/>
　<hi>人租佃立為一莊専以慈幼為名計其嵗入委官掌管月支錢米雇人乳養凡有遺棄小兒即時責隣保</hi>
　<hi>勘㑹見得遺棄分明再行委官審實附籍給厯頭與収養之家每月支錢壹貫文米陸斗至五嵗止其無</hi>
　<hi>人收養者所屬官司召募有乳婦人寄養月給一同至七嵗止其欲以為已子或有人轉覔者聴從其便</hi>
　<hi>仍從官司給據其抱養之初襁褓未備則以錢兩貫文給之其病患者聴自陳給與藥費死亡者支錢二</hi>
　<hi>十貫文即時除籍或豐年遺棄稀少支用有餘則儲蓄以備荒嵗賑給今已差委官吏措置租佃開立條</hi>
　<hi>約闗防偽冒頗為詳密深恐日後官吏或移為他用有失今來創立慈幼莊本意實為可惜今將本司見</hi>
　<hi>管沒官田産開具下項上元縣管下僧智彬田地計六百九十六畆三角二十六步伍用賢朱五四田坟</hi>
　<hi>二十六畆三十五步半溧陽縣管下僧徳懃田地二百五十五畆一角二十七步郎學諭田地三百五十</hi>
<pb n="KR2k0021_WYG_023-39a"/>
　<hi>畆二十步伏乞劄下本司照會容勒碑紀載永永遵守其于推廣朝廷幼幼之仁不為無補伏候指揮右</hi>
　<hi>劄付江東轉運司從所申事理施行凖此有一在城及上元江寧二縣管下應有遺棄小兒如  人欲收</hi>
　<hi>養者即仰赴廂官尉司陳詞行下勘會是實將所收小兒發赴提督官㕔驗實給厯照例月支錢米其地</hi>
　<hi>里逺者許令每季一頓支請仍量給纒費一遺棄小兒每人月支錢五百貫米三斗如願為已子者及轉</hi>
　<hi>覔者皆聴其便于提督官㕔置簿一扇就立小名以千字文為號每名給厯請至五嵗止如無人收養者</hi>
　<hi>仰所屬官司召募有乳婦人寄養支請錢米至七嵗止其支散日係提督官㕔告報各人賫本司厯同抱</hi>
　<hi>小兒赴㕔審驗批厯支散一若冇遺棄小兒所屬官司憚于往復申聞及隣保隠蔽不肯以實吿者當坐</hi>
　<hi>以罪一所養小兒如有病患仰經提督官㕔自陳量給藥費如不幸死亡支埋殯錢一貫文即時除籍一</hi>
<pb n="KR2k0021_WYG_023-39b"/>
　<hi>所支錢米係于本司慈幼莊厯内每料闗錢五十貫米三十石候月終提督官具收支之數赴本司呈豁</hi>
　<hi>一提督官月攴茶湯錢五貫文一慈幼莊手分月支給扎錢二貫文一慈幼莊管莊人係蔣山保寧清凉</hi>
　<hi>天禧四寺每嵗輪差僧一人行者二人専一管幹莊務收支並給散糧種每月共支米五石香油錢十貫</hi>
　<hi>文一本莊屋宇及耕具遇有損壊聴申提督官㕔備申差人審實支錢修葺一置簿二扇凡本莊有什物</hi>
　<hi>農具耕牛等並籍于簿以時稽考一置簿一扇在莊毎月收支錢米等赴本司呈押一置砧基簿一扇將</hi>
　<hi>本司撥到本莊田産並開具坐落鄉村土名四至畆步内一扇寄收本司錢物庫一扇本莊收管一本莊</hi>
　<hi>合納夏秋二税但于官物並不管屬縣分勒鄉攅細具合納數目赴本司具呈發下一慈幼莊坐落係在</hi>
　<hi>上元縣長樂鄉地名皐橋于嘉定七年拘沒到僧智彬詭名置到莊地一十畆莊屋一所共計八間各計</hi>
<pb n="KR2k0021_WYG_023-40a"/>
　<hi>五架又四厦内有倉三眼板全前後板門九扇板壁二扇内有房三眼木窓五扇床二張厨屋一間一厦</hi>
　<hi>接連屋三間二厦及門樓一溜板門全牛屋一所計三間各計小五架又土瓦屋三間各計五架在下安</hi>
　<hi>羅磨一副並羅厨一副客屋三項瓦屋三間二厦内華屋半間各計五架並黒□牛一頭見係丁亮居住</hi>
　<hi>瓦屋二間半計五架並黄犍牛一頭並小牛兒一頭黄㹀牛一頭見係陳念乙居住瓦屋二間計五架並</hi>
　<hi>黄犍牛一頭見係王千乙居住黄㹀牛一頭黄牯牛一頭黄牯□牛一頭並看莊黄狗兒一隻見係黄王</hi>
　<hi>二看養一本莊田地立為上中下三等收租田上等每畆夏收小麥五斗四升軍斗秋納米七斗二升軍</hi>
　<hi>斗地上等夏納小麥五斗四升軍斗秋納豆五斗四升軍斗田中等毎畆夏納小麥三斗七合軍斗秋納</hi>
　<hi>米五斗四升軍斗地中等每畆夏納小麥二斗七升軍斗秋納豆二斗七升軍斗田下等每畆夏納小麥</hi>
<pb n="KR2k0021_WYG_023-40b"/>
　<hi>三斗三升四合軍斗秋納米三斗七升軍斗地下等每畆夏納小麥二斗六升六合軍斗秋納豆二斗一</hi>
　<hi>升六合軍斗巳上各係租戸自出耕具種糧淨納租數立為定額每年責令管莊僧行照夏秋兩耕拘催</hi>
　<hi>送納如有頑戸拖欠仰申提督官㕔立限催促或遇災傷木莊具申本司委官覈實檢放</hi>
實濟院𨽻轉運司寳祐六年二月創<hi>省劄大中大夫新除戶部侍郎總領</hi>
　<hi>淮西江東軍馬錢糧専一報發御前軍馬文字兼提領措置屯田兼江南東路計度轉運副使余晦狀照</hi>
　<hi>對本司恭凖省劄給降黄牓備奉御筆俾監司守臣軫念軍民創置養濟慈幼藥局等事晦誤將漕指務</hi>
　<hi>廣聖恩逺在部内既因牒訴以達民情近在目前可無恵利以蘇民瘼竊念建康為今陪都生齒繁阜前</hi>
　<hi>參知政事臣真徳秀將漕日曽置慈幼一局凡嬰孩之遺棄於道有能收養者月給錢米至七嵗乃止踰</hi>
<pb n="KR2k0021_WYG_023-41a"/>
　<hi>四十年相仍不廢然鰥寡廢疾之無所養者未暇慮及正圖所以為賑瞻之䇿明命一頒敢不祇奉徳意</hi>
　<hi>遂於本府右北廂欽化橋一帶踏逐到總所舊北酒庫後閒地一段鼎新建造門廊房屋適六十餘間窓牖</hi>
　<hi>庖湢床榻衾帳色色具備採取黄榜中語名曰實濟院收養無告之民以一百名為額每名月支米六斗</hi>
　<hi>鹽菜錢一十五貫文柴錢五貫文按旬給散且委通直郎本司主管文字洪穅専提其綱受給抱闗皆分</hi>
　<hi>兵吏職之一嵗通計米七百五十石錢二萬五千貫文十七界竊照本司自端平年間置脈恵解庫一所</hi>
　<hi>以一十萬貫文十七界為本樁收利錢以備預糴濟民困楮價折閲本錢失陷獲息無幾自晦到任借撥</hi>
　<hi>官錢四十萬貫令量收解息數月之間得利倍之若滿一嵗綽有餘用晦今將収到當得之錢撥填元借</hi>
　<hi>窠名行下賑恵庫正作五十萬貫大附簿永充典本截自晦離任日尚有利錢二萬九千餘貫儘可了今</hi>
<pb n="KR2k0021_WYG_023-41b"/>
　<hi>年實濟院月支之費本司蕪湖縣寄納倉嵗有耗剰米裨助經常今于本任内將收到米令樁一千石留</hi>
　<hi>供本院嵗給自此每嵗樁撥為例且于漕計初無虧損見今伐石登載規式以示傳逺倘繼者更能推廣</hi>
　<hi>上恩緝續善意使天民之窮免至夭札與徳秀之慈幼局經久並行其于九重懐保恵鮮之政不為無助</hi>
　<hi>除已具錄奏聞外欲望朝廷更賜敷奏劄下本司照應施行二月二十三日奉御寳批知外右劄付江東</hi>
　<hi>轉運司從所申事理將上項庫本錢令項具入交承帳内具收到息錢専充養濟院支散不許妄行移用</hi>
　<hi>具遵稟申尚書省凖此有院記聖天子新美百度純亦不巳迺寳祐五年冬十  一月壬戌四領御筆風厲</hi>
　<hi>臺郡修明舉幼贍窮藥疢建院設局之實政憂民恤下堯舜之用心也丁丑制書馳傳下于江東爰飭漕</hi>
　<hi>臣總覈一道九郡孚浹羣聴職也建業為今陪都生齒蕃夥先是㕘預文忠真公深惟治所思冇以廣上</hi>
<pb n="KR2k0021_WYG_023-42a"/>
　<hi>徳意不使嬰孩棄而不舉為支泉粟以鞠撫之滿七嵗乃止人樂收養免于夭札于茲四十載四明余公</hi>
　<hi>晦來將使指喟然曰幼而生生有攸賴矣鰥寡孤獨天民之窮者而未有嘗食非缺歟將營圖之會奉眀</hi>
　<hi>詔迺度地欽化橋下明年春正月辛酉工徒並作而屋廬之房室有列翼以門廡計六十間而贏摭黄牓</hi>
　<hi>語號曰實濟院額以百人人予之米有常予之薪若蔬凖以泉有常典之以官若吏有常嵗㑹之粟以斛</hi>
　<hi>計七石有五十泉以楮計二萬有五千取粟于蕪湖之庾餘而正其名取泉于賑恵之蔵息而益其本可</hi>
　<hi>以均而無浮可以久而無匱今而居斯宇廩斯養晝處而夜息支贏而起疲咸得其所以近續天地生生</hi>
　<hi>之大徳所謂無告者不待告而知免矣矧司存劑藥剗偽售真始至既一新之朝家遴布福星任之漕臺</hi>
　<hi>于此可以觀矣或曰一人恵育元元必先其大者此特其細竊謂不然揆諸周官以慈幼養老振窮恤孤</hi>
<pb n="KR2k0021_WYG_023-42b"/>
　<hi>寛疾之政佐天子保安萬民大司徒職焉而可細視之歟上指仁厚儷美有周將順惟其人是可書已戊</hi>
　<hi>午實祐六年春二月既望朝奉郎廬山南馮去非記</hi>
制使姚公希得任内重修養濟院院創于嘉定其來已<lb/>
久事闗賙䘏當加之意景定五年二月十三日興工重<lb/>
新整葺總費一萬一千二百餘緡米八十二石三斗有<lb/>
奇<lb/>
及幼局咸淳元年正月馬公光祖鈞判㕘政真公創慈<lb/>
幼局當使將漕時嘗増月給而本府前此乃欠舉行街<lb/>
<pb n="KR2k0021_WYG_023-43a"/>
市間有遺棄小兒合立規模收養仍委官提督今具條<lb/>
式如后<lb/>
　<hi>一本府城内外諸廂貧民遺棄小兒或願收養者具  四隣保眀狀申提督官㕔差人審實出給厯頭照</hi>
　　<hi>實秙五年大使巳行例先支抱養錢十八界四貫米五斗月支十八界  貫米三斗至七嵗住支</hi>
　<hi>一遺棄之時恐未便有人收養遂先雇乳  妳四名每名月支十八界六貫米五斗</hi>
　<hi>一嬰孩寄養在乳妳家萬一無人收抱亦合區處今  自一嵗後照抱養人例月支十八界兩貫米三斗</hi>
　　<hi>就令妳家權行撫育如有願就乳妳之家接續抱養者聴月給照之</hi>
　<hi>一毎月一申民間抱養數並寄養乳妳家數申提督  官㕔支請錢米仍仰各携抱當官㸃名以防偽冒</hi>
<pb n="KR2k0021_WYG_023-43b"/>
　　<hi>其有病患者仰不移時經提督㕔給藥或冇事故即時具申銷籍所有本府錢米作四季成料撥付</hi>
　　<hi>所委官㕔收管月申總總銷豁錢一料以十八界五百貫米以百石酒三百瓶為凖</hi>
　<hi>一行下諸廂及兩縣尉司嚴督地方巡邏諸處如有  抛棄小兒仰即時申解提督㕔每收一人與攴犒</hi>
　　<hi>酒一瓶如鹵莽失收覺察到官廂官閣俸地方等人等第究斷仍闗緝捕房専一覺察</hi>
　<hi>一收到小兒恐無衣着本府隨時支撥絹布並支  無用衣服發下改造責令妳子付小兒裝着</hi>
　<lb/>
　<lb/>
　景定建康志卷二十三<lb/>
</p>
<p>
</p>
  </div>
</body>
</text>
</TEI>
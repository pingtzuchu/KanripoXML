<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>景定建康志巻二十二</head>
    <p>
<pb n="KR2k0021_WYG_022-1a"/>
欽定四庫全書<lb/>
　景定建康志巻二十二　　宋　周應合　撰<lb/>
城闕志三<lb/>
　　亭軒<lb/>
忠孝亭在天慶觀西昔為冶城晉卞壼與二子同死蘇<lb/>
峻之難其墓在焉南唐於此建忠貞亭穿地得斷碑徐<lb/>
鍇為之識國朝慶厯三年葉公清臣取其父為忠臣子<lb/>
為孝子之言始改曰忠孝元祐八年會公肇即亭為堂<lb/>
<pb n="KR2k0021_WYG_022-1b"/>
繪壼像其中列諸祀典而為之記建炎間堂廢紹興十<lb/>
五年晁公謙之復為亭乾道四年史公正志與轉運判<lb/>
官韓公元吉益新之取曾公所為記重刻之石立於亭<lb/>
左嘉定四年留守黄公度改建堂上為冶城樓<hi>天台周洎子及</hi>
　<hi>詩云晉鼎臲卼姦人窺孰謀國者如兒戲陷穽弗設延虎貔虓闞摶噬嬰者摧羣公奔潰不敢誰卞公力</hi>
　<hi>疾起督師謂事迫矣奚生為以肉餧虎吁可悲公則死矣二子隨偉哉忠孝萃一時維公忠義天所資向</hi>
　<hi>来謀國如蓍龜不用吾言至于斯為社稷死則死之冶城之麓江之湄荒塚突兀餘豐碑半生讀史長㱆</hi>
　<hi>欷拜公之墳涕霑頥死者可作吾誰歸嗟哉江左固多士往往所欠惟一死元規兒輩何足罪王公偪仄</hi>
<pb n="KR2k0021_WYG_022-2a"/>
　<hi>石頭裏氣息奄奄有如泉下鬼蘇武之節不如是視公胡不顙有泚男子之死一言耳死而不亡公</hi>
　<hi>父子</hi>
賞心亭在下水門之城上下臨秦淮盡觀覽之勝丁晉<lb/>
公謂建<hi>舊志</hi>景定元年亭燬馬公光祖重建<lb/>
　考證李學士家談曰揚州有賞心亭此其始也　湘<lb/>
　山野録及苕溪漁隠及金陵事迹皆云丁晉公鎮金<lb/>
　陵重建賞心亭其家藏卧雪圖張扵屏乃唐周昉筆<lb/>
　經十四太守雖極愛不敢輙取後為一太守以凡筆<lb/>
<pb n="KR2k0021_WYG_022-2b"/>
　畵蘆雁易之　祝穆編方輿勝覧引續志云丁始典<lb/>
　金陵陛辭之日眞宗出八幅袁安卧雪圖付丁謂曰<lb/>
　卿到金陵可選一絶景處張此圖謂遂張於賞心亭<lb/>
　按乾道舊志及湘山野録苕溪集金陵記王宻學詩<lb/>
　序皆言賞心亭卧雪圖出于丁公家藏不言及御賜<lb/>
　惟晉公圖畫見聞志中以此圖為真宗所賜和父葢<lb/>
　本此耳考之宋朝史傳會要記聞等書皆無賜圖之<lb/>
　事而僅見於晉公所作圖畫志中或謂晉公既張此<lb/>
<pb n="KR2k0021_WYG_022-3a"/>
　圖慮為好事者取去故設為御賜之説以保之而卒<lb/>
　不能保勝覽殆為圖畫志所誤也未詳孰是姑兩存<lb/>
　之景定庚申四月二十一日龍王廟灾風盛燄熾其<lb/>
　東正接大軍廣濟諸倉積貯之所也而風燄向之馬<lb/>
　公光祖至倉所叩頭祈天風反而西倉廪得全舊賞<lb/>
　心亭在龍王廟西正當風及之處不免煨燼公曰倉<lb/>
　燬則食難足亭燬易建也亟命工度材重建斯亭選<lb/>
　幕屬朱㓜學董其事不日而成視舊觀雄偉過之為<lb/>
<pb n="KR2k0021_WYG_022-3b"/>
　金陵第一勝槩<hi>宻學王公琪詩云千里秦淮在玉壺江山清麗壯呉都昔人巳化遼天鶴</hi>
　<hi>舊畫難尋卧雪圖冉冉流年去京國蕭蕭華髪老江湖殘蟬不㑹登臨意又噪西風入座隅  王荆公安</hi>
　<hi>石詩檻折簷傾野水旁臺城佳氣巳消亡難披草莾尋千古獨倚青㝠望八荒坐覺塵沙昏逺眼忽㸔風</hi>
　<hi>雨破驕陽扁舟此日東南興欲望江流萬里長青又霸氣消磨不復存舊朝臺殿只空村孤城倚薄  天</hi>
　<hi>近細雨侵尋白日昏稍覺野雲成晚霽却疑山月是朝暾此時江海無窮興醒客無言醉客喧  侍讀張</hi>
　<hi>公瓌詩洲圍淮口江形狹亭上城頭月色多萬王岐公珪詩六朝遺迹此空存城壓滄波到海門  里江</hi>
　<hi>山来醉眼九秋天地入吟魂于今玉樹悲歌起當日黄旗王氣昏人事不同風物在悵然猶得對芳樽</hi>
　<hi>周益公必大賞心亭醵㑹古風晉人誇新亭暇日輙高㑹中間伯仁輩未免楚囚對江山猶古昔人物巳</hi>
<pb n="KR2k0021_WYG_022-4a"/>
　<hi>曖昧東郊今保釐翠華記行在佳麗壓淮楚迢遊盛冠葢兹樓貫城雉于邁無小大令威雖不歸靈光故</hi>
　<hi>無礙烟雲互明㓕川郭相映帯當年烏衣遊此日思勝㮣從容値休沐登臨多慷慨幽懐忽軒豁細故絶</hi>
　<hi>芥葉已尋詩社盟更訂飲朋戒佳賓滿座上好語來天外舟移白鷺逺目送飛鳥快方種淵明秫粗免監</hi>
　<hi>河貸一醉倘可期與君時倒載簷高公九萬登賞心亭詩江亭如倚釣魚磯石上雲  勢欲飛西望江洲</hi>
　<hi>依白鷺東連巷陌接烏衣六朝更代何人守千古興亡事總非客子獨憐風景好倚欄長是欲忘歸  曹</hi>
　<hi>元寵詩白鷺洲邉蘆葉黄石頭城下水茫茫江山不管事興廢今古坐令人感傷六代豪華空處所千秋</hi>
　<hi>城闕委荒涼空餘眼外無窮景助我憑欄到夕陽寒米公芾詩晴新山色黛風縱蘆花雪盡日倚欄杆</hi>
　<hi>宵低細月分姜光彦詩樓外青山刮眼明軒窓當署更風清地  南北開天險江泛東西幾客程四者難</hi>
<pb n="KR2k0021_WYG_022-4b"/>
　<hi>并同醆斚一之已甚厭戈兵最憐夜夜秦淮月相伴依然似友生  北谷羅必元詩勝地分明可賞心江</hi>
　<hi>山滿目飽登臨洛陽黯淡煙雲逺多少英雄淚染襟  濳齋王公埜詩物華盡入錦囊収留與江山做話</hi>
　<hi>頭桃葉數聲風力晚蘆花萬頃月波秋休尋鶴相當年畵誰記坡仙舊日遊囘首興亡多少事漁舟獨不</hi>
　<hi>掛閒愁然後村劉公克莊夢賞心亭詩夢與諸賢㑹賞心恍  佳日共登臨酒邉多說烏衣事曲裏空殘</hi>
　<hi>玉樹音江水淮山明歴歴吳陵晉廟冷沉沉曉鐘呼覺俱忘却獨記千門柳色深  闕    見説斯亭勝</hi>
　<hi>同爲此日游賞心那復有愁緒不勝稠江水鳴如恨淮山慘似秋鬢毛將白盡爲問若爲酬  洪丞相邁</hi>
　<hi>云杭漢汝隂之西湖洪蜀永之西山嘉之峨嵋巴陵岳陽之樓黄之臨臯金陵之賞心白鷺揚之平山呉</hi>
　<hi>之蘇臺茂苑荆楚之雲夢滁之瑯邪九江之庾樓皆延庚揖辛賓夕陽而導初月校竒品勝于登臨爲宜</hi>
<pb n="KR2k0021_WYG_022-5a"/>
　<hi>先大山蕭山則記賞心亭佳麗地文瓌觀可賞已如  正言此北望中原憤惕不敢暇逸處可賞則古今</hi>
　<hi>遊宦幾何人目以玩賞口以吟賞而真賞以心者幾希人心天地之託也爲天地立心之心也虛用之虚</hi>
　<hi>高實用之實高虛毋勝實虛而勝撫嘅千數百年之消息興懐四十餘帝之盛衰煙蕪凝愁風濤磯撼宫</hi>
　<hi>雉相望客心悲未央其心耳事跡東流傷心長春草其心耳騷人賞自高如虛何實而勝莫若王謝高宴</hi>
　<hi>飲新亭賞也戮力王室剋復神州實之放情丘壑賞也棋墅指授破賊淮淝實之曠不弛勞清不妨要以</hi>
　<hi>虛豁心之壅滯以實發心之精明兩公實高之賞歟虛高者荒實高者強用實心辦實功今大制使資政</hi>
　<hi>裕齋馬公之心王謝心也無賞心也何以亭于新一酒不歡甘苦其同一錢不妄調度其供何以亭于費</hi>
　<hi>讀開寳二年二月詔官受代歴書𪠘増毁以定殿最見亭毁于燬而無動心有慊心日敵人透度江上危</hi>
<pb n="KR2k0021_WYG_022-5b"/>
　<hi>甚公啟元戎行蒙公先驅祀姑後張循視大江嚴險棘之防進駐上流雄掎角之勢神龍拏淵威虎憑林</hi>
　<hi>英俊挫其遐衝洪基屹其磐石馳騖再嵗姑柙刃而韜強此一功殊大新此亭賞秦淮洗兵也賞豈虛賞</hi>
　<hi>者屏卧雪圖賞之浮獨倚青𠖇賞之游公之心何心實也鳯凰去已久正當今日回有思治心去惡如去</hi>
　<hi>草養苑如養賢有贊治心想虞雍公督舟采石而㨗聞則義心激愛張魏公勞軍沙上而敵奔則壯心生</hi>
　<hi>充是心之實何賞乎以調玉燭之明為時和賞以補金甌之缺爲國壽賞以鐡劒利而倡優拙爲外禦内</hi>
　<hi>修賞非賞之賞此之謂大賞高哉凡役屬其屬朱㓜學凡費不書惟一非三是牽聫書亭前爲張麗華墓</hi>
　<hi>一賞頼有一戒存萬代之永監而前守夷之非是東即張忠定公所創折柳亭謹送迎也西即蘇文忠公</hi>
　<hi>嘗題柱白鷺亭尚典刑也又西横江舘取李太白人言横江好之句以名賓如歸也三併新之是亭事畢</hi>
<pb n="KR2k0021_WYG_022-6a"/>
　<hi>出餘力築舒州二十三載文復隍之城以舒𨽻昇閫故逺且城之而况于近亭皆一實所成觀之坎有孚</hi>
　<hi>維心亨剛中也中畫一陽葢象心心剛則實往乃有功公當習坎之出以剛為實心亨有道矣賞大矣躋</hi>
　<hi>亭覧景㺯筆而賞以詩公心憤惕未暇也有大父野亭先生百詠在景定二年二月朔大山蕭山則記並</hi>
　<hi>書雪坡姚勉書蓋</hi>
白鷺亭接賞心亭之西下瞰白鷺洲柱間有東坡留題<lb/>
<hi>舊志</hi>景定元年馬公光祖重建詳見賞心亭下<lb/>
　考證李白鳯凰臺詩有二水中分白鷺洲之句亭對<lb/>
　此洲故名　蘇文忠公軾嘗題其柱王勝之龍圖守<lb/>
<pb n="KR2k0021_WYG_022-6b"/>
　金陵一日而移南郡東坡居士作長短句以贈之千<lb/>
　古龍蟠並虎踞從公一弔興亡處𣺌𣺌斜風吹細雨<lb/>
　芳草渡江南父老留公住公駕飛車凌綵霧紅鸞參<lb/>
　乗青鸞馭却訝此洲名白鷺非吾侣翩然欲下還飛<lb/>
　去<hi>王荆公安石詩柱上題名客姓蘇江山清絶冠呉都六花飛舞憑欄處一夲天生卧雪圖  斯庵任</hi>
　<hi>希夷詩江水悠悠淮水流臺城寂寂石城留凄凉白鷺洲頭月曽照前朝玉樹秋  王公琪詩白鷺敞西</hi>
　<hi>軒棟宇窮爽塏干峯若聫環翠已不可觧是時天宇曠六幕無纎靄金斗熨秋江素綀横衣帯乾坤清且</hi>
　<hi>斂氣象朝昏改蘆花作雪風飛舞來滄海九霄汀鶴起萬里檣烏快月上三山頭鳥没横塘外蒼茫洲渚</hi>
<pb n="KR2k0021_WYG_022-7a"/>
　<hi>寒銀錯星斗大開樽屏絲竹披襟向蕭籟余生夲江湖偃蹇欣所㑹清興雖自發苦嗜亦吾累魚龍憑夜</hi>
　<hi>濤四靣忽滂湃安得犀燈然煌煌發水怪我黄尚書度詩白鷺亭前白鷺飛定知公子未忘機  來猶識</hi>
　<hi>難馴意江際翩翩趂落暉水馬公之純詩白鷺亭前白鷺飛山如屏障水如圍  中獨立鸞窺鏡沙上羣</hi>
　<hi>行雪滿磯白日不來争碧樹有時同往送斜暉江山得此方成畵撩得遊人不憶歸  又和人韻一見斯</hi>
　<hi>亭喜可知風來拂拂暑清㣲青山坐處天開畵白鷺飛時雪滿磯何必搜竒效康樂正應得句似元暉最</hi>
　<hi>憐别浦潮生後須有征㠶萬㸃歸如龍洲劉過詩何人將我此來遊白鷺那知客有愁  子矜持山立玉</hi>
　<hi>似予迂濶水盤洲塵襟抖擻風雲入石刻摩挲嵗月流惆悵謫仙鸞馭逺離離别恨黯難収  羅公愚詩</hi>
　<hi>千古城頭白鷺亭鷺飛長是滿江汀如何覽德輝臺上只有臺存鳯不靈  葉輝次韻白鷺洲邉敞此亭</hi>
<pb n="KR2k0021_WYG_022-7b"/>
　<hi>淮山江水瞰蘆汀鷺飛㸃㸃無顔色那作公山鶴有靈</hi>
二水亭在下水門城上下臨秦淮西靣大江北與賞心<lb/>
亭相對嵗月寖久舊址僅存乾道五年秋留守史公正<lb/>
志因修築城壁重建自爲記<hi>舊志</hi>
　考證李白鳯凰臺詩二水中分白鷺洲亭名取此也<lb/>
　<hi>記云秦淮源出句容涞水兩山自方山合流至建業貫城中而西以達于江有洲横截其間李太白所謂</hi>
　<hi>二水中分白鷺洲是也望秦淮兩城隅對峙北爲賞心亭其南闕焉登城而望坐抱牛首可憑藉如案淮</hi>
　<hi>山一帯沙洲煙嶼皆不遺毫髪意古必有亭其上者一旦父老謂予曰此承平時二水亭也考于圖志不</hi>
<pb n="KR2k0021_WYG_022-8a"/>
　<hi>載嗚呼六朝以來迨今九百餘年其廢興成敗可勝言哉今之爲城葢自徐温之改築亭以二水又不知</hi>
　<hi>爲何時豈嵗月久逺故不傳邪城下二水混混東流古今固自若也昔羊叔子登峴山顧其客鄒湛曰自</hi>
　<hi>有宇宙便有此山勝士登此逺望如我與卿者多矣皆湮滅無聞使人悲傷湛曰公名與此山俱傳若湛</hi>
　<hi>軰當如公言耳嗟夫有志之士慨其名之不與山傳也如此頃者城壁缺壊才辨瓦礫是亭之名失其傳</hi>
　<hi>久矣况于一時登臨之人哉碑石果可託于峴山爲不朽乎葢笑叔子之志真區區也予方修築城隅復</hi>
　<hi>建是亭揭以舊名而爲之記後有來者覽江山之勝而讀予之文因悟夫城之與亭廢興成敗相尋于無</hi>
　<hi>窮而人事得䘮倐往而忽來思所以託名于後世者可不慨然有感而爲之賦邪乾道五年十月望日左</hi>
　<hi>朝散郎充敷文閣待制知建康軍府事提舉學事兼管内勸農營田使充江南東路安撫使馬歩軍都總</hi>
<pb n="KR2k0021_WYG_022-8b"/>
　<hi>管兼行宫留守司公事史正志記左朝奉郎新權通判楚州軍州主管學事賜緋魚袋杜易書并題額</hi>
冶亭在冶城<lb/>
　考證宋義熈十一年劉鍾領石頭戍事屯冶亭今即<lb/>
　冶城樓所在之處<lb/>
東冶亭舊志云在城東八里續志云在城東二里汝南<lb/>
灣西臨淮水今此亭在半山旁有瑞麥知稼二亭<lb/>
　考證晉太元中三呉士大夫于汝南灣東南置亭為<lb/>
　餞送之所西臨淮水即當時冶處　謝安爲揚州袁<lb/>
<pb n="KR2k0021_WYG_022-9a"/>
　宏爲東陽郡祖道于冶亭羣賢畢集　南史王裕之<lb/>
　元嘉六年遷尚書令固辭表求東還改授侍中及東<lb/>
　歸車駕幸東冶餞送　乾道五年留守史公正志于<lb/>
　半山寺前重建<hi>記云留尹史公治效之明年作亭東郊並鍾山之南前臨大逵距城五里</hi>
　<hi>所謂僚屬曰厥今驛湊居所使命賔客畢出于是當六朝時名門甲第瑰壯秀麗之觀山川之形勝占是</hi>
　<hi>爲多使夫往來者休焉有以寓登臨觀覧俯仰古今感慨愉悦之適斯亦一竒也如將奚名或曰晉東冶</hi>
　<hi>有亭在縣東汝南灣桃花園之間三呉冠葢送餞于此夫亭近是盍以東冶名公命宗山爲之記辭弗聼</hi>
　<hi>則進而言曰夫亭整暇爲之也故爲之者勞而享者易之且國家建置行都迄今數十年自城雉廩庾取</hi>
<pb n="KR2k0021_WYG_022-9b"/>
　<hi>士之宫齊民之居室因仍故常或缺弗治而公之承之猶自若也獨如亭何惟其悉繕悉營無一不備而</hi>
　<hi>後及此則後推公之治能整且暇焉者夫亭所以識也雖然是豈殫公志哉葢立館于國以待萬國之諸</hi>
　<hi>侯列邸于郊以待四夷之客使俾朔南萬里拱極靣向以尊京師是以公之志云耳而殫于是哉宗聞之</hi>
　<hi>也結氂者志在紏紛運甓者心存乎憂勞君子作于小所以寓大嘗試從公夫亭之上東抱方山西眺石</hi>
　<hi>城以望大江南瞻牛首之岧嶤北顧鍾山之大且高商形制之謂何論險塞之所如䆒方來之可爲悼已</hi>
　<hi>往之弗圖而寓諸遊觀之娯斯亦庻㡬公之志乎公曰唯遂記之乾道五年春三月左文林郎觀察推官</hi>
　<hi>丘宗山記左朝奉郎通判軍府事嚴煥書奈馬之純詩舊時只說東西冶今日轉爲長短亭無  梅花臨</hi>
　<hi>水白可堪柳色向人青十分㶑灔苦難把三疊凄涼誰忍聴不道離愁堆滿屋往來車馬放教停  楊虞</hi>
<pb n="KR2k0021_WYG_022-10a"/>
　<hi>部備詩忍淚相看酒共持一生心事幾人知年年折盡東亭桞此别綿綿無盡期</hi>劉給事珙<lb/>
　以四靣皆田作亭于旁以知稼名胡公槻爲書榜並<lb/>
　題二詩<hi>詩云周公說稼成王師樊遲說稼夫子嗤區區農圃烏用學艱難之事惟當知江淮制帥</hi>
　<hi>周公似取以名亭意如此遥知袖有無逸篇凖擬歸時獻天子</hi>歳久扁拆榱夷景定<lb/>
　辛酉馬公光袓新之旣復東冶知稼舊扁又増一亭<lb/>
　扁曰瑞麥與知稼對峙是年上元縣惟政鄉麥秀兩<lb/>
　岐知縣鍾蜚英上其瑞聞于朝上有宣諭曰芝封來<lb/>
　上麥穗呈祥良由善政之致和式表豐年之嘉兆宜<lb/>
<pb n="KR2k0021_WYG_022-10b"/>
　宣徳意仰答天休亭所以名也<lb/>
覽輝亭在今保寕寺後鳯凰臺舊基側寺有覽輝亭碑<lb/>
刓缺不可讀莫詳其人唯嵗月可考葢熈寜三年夏四<lb/>
月也詳見鳯凰臺<lb/>
翠㣲亭在城西五里清凉寺山頂南唐時建國朝乾道<lb/>
間亭已不存<hi>舊志不載續志云廢</hi>紹熈中復建𨽻淮西總領所景<lb/>
大亭小淳祐已酉總領陳公綺新而大之石城登臨最<lb/>
佳處也<hi>林和靖逋詩亭在江干寺清凉更翠㣲又送方大師歸金陵云長干古寺游行子爲到清凉看</hi>
<pb n="KR2k0021_WYG_022-11a"/>
　<hi>翠微來丹陽胡緝詩㠶穿萬里江心過雲傍六峯山頂    潜齋王公埜詩虛亭北眺大江臨江外</hi>
　<hi>晴嵐出寸岑景與齊山俱絶唱量如滄海且頻斟地髙宇宙雙眸豁人老風霜兩鬢侵感慨石城勲</hi>
　<hi>業舊侃居夏口嶠居深南建亭記六朝以石頭為重戍府庫甲兵萃焉至  唐始為離宫此天所以</hi>
　<hi>開混一也然而翠微之景實甲于天下林和靖隱居西湖得得來游見之賦詠則其稱絶可知矣中</hi>
　<hi>興以來剏總領所亭𨽻之豈以金榖之冗𤨏易生煩厭非江山之清絶不足陶冩耶又不然則中間</hi>
　<hi>必有文人騷客名輩清流以是人而居是官故能為皇官而有是景邪淳祐巳酉春余自當塗來故</hi>
　<hi>人少司農大台陳綺伯竒實䕶餉事嘗因暇日相與徜徉其上余舉酒屬伯竒曰是亭之址居山之</hi>
　<hi>顛無所障礙故無非景物夫其南為方山則秦皇之所以鑿而為瀆以厭東南天子氣者也其北為</hi>
<pb n="KR2k0021_WYG_022-11b"/>
　<hi>環滁則歐陽公之所以與客遨遊作亭其上而名為醉翁者也其西為三山則元暉之所登以望京</hi>
　<hi>邑太白之所眺以懐長安者也其東為鍾阜為雞籠則雷次宗周顒阮孝緒韋渠年輩之所以隠居</hi>
　<hi>求志遯世無悶者也迺若長江自西亘北銀濤雪瀾洶湧湍疾烟㠶風席杳靄滅没朝宗于海晝夜</hi>
　<hi>不息與夫遥岑近岫危峰斷嶺如列畫圖如植屏障或雲靄之出入或煙霞之明晦或晴霽而日月</hi>
　<hi>朗或風雨而雷電暝朝暮四時千變萬態不可名狀者無非此亭之景也然景大而亭小不可以縱</hi>
　<hi>目而騁懐景四面而亭一靣不可以總觀而並覽坡翁有曰登臨不得要萬象覺偃蹇子盍圖之伯</hi>
　<hi>竒曰諾㑹其以憂于職而病又以最于職而召夫憂于職而病則所亟者藥囊最于職而召則所趣</hi>
　<hi>者行裝其于游眺之所必不暇過而問是不惟人意之雖余亦意之也居無何忽折柬告曰亭巳成</hi>
<pb n="KR2k0021_WYG_022-12a"/>
　<hi>矣昔亭一面而今亭四面矣余驚喜冗未能造亟命工繪圖取而觀則自西自東自南自北凡景之所在</hi>
　<hi>亭皆延之亭之所在景皆赴之余之所以舉酒而屬者無一不酬而土木之壯丹艧之工營繕之巧則又</hi>
　<hi>其次也夫金陵六朝舊都故其形勢周遭廽環其江山雄偉壯麗非偏州小壘可望萬分一前人登覽之</hi>
　<hi>地如賞心如鳯凰如雨華如青溪皆最佳處不獨翠㣲而已也而大景物毎無大棟宇以彈壓之不惟無</hi>
　<hi>大棟宇而其小小者亦皆將仆焉余雖有志于此而力未暇及今伯竒當財賦正赤病疾未瘳命召將行</hi>
　<hi>之際而能鼎新之使三百年之景物一旦軒豁呈露無餘則其丘壑之襟楚楚不凡鞭筭之才綽綽有餘</hi>
　<hi>盖非餘子之所能及而尤余之所甚愧焉者也夫翠㣲之為景一絶也伯竒之為亭二絶也又以鶴山魏</hi>
　<hi>公了翁舊扁而揭之人與斯亭斯景俱稱三絶也故書亭為屋二十四楹落成于庚戌之十一月旦資政</hi>
<pb n="KR2k0021_WYG_022-12b"/>
　<hi>殿學士太中大夫沿江制置使充江南東路安撫使馬步軍都總管兼營田使兼知建康軍府事兼管内</hi>
　<hi>勸農使兼行宫留守節制和州無為軍安慶府兼三郡屯田使金陵郡開國侯食邑一千三百戸食實封</hi>
　<hi>一百户吳淵記</hi>
新亭亦曰中興亭去城西南十五里近江渚<lb/>
　考證丹陽記曰京師三亭吳舊立先基既壊隆安中<lb/>
　丹陽尹司馬恢徙創今地世説過江諸人每至暇日<lb/>
　輙相邀出新亭藉卉飲宴周侯顗在坐歎曰風景不<lb/>
　殊舉目有江河之異皆相視流淚惟丞相導愀然變<lb/>
<pb n="KR2k0021_WYG_022-13a"/>
　色曰當共戮力王室尅復神州何至作楚囚相對泣<lb/>
　耶<hi>洛陽四山圍伊洛瀍澗在中建康亦四山圍秦淮直瀆在中故云風景不殊舉目有江河之異李白</hi>
　<hi>云山似洛陽多許渾云只有青山似洛中謂此也蔡薿作天津橋亦以此</hi>孝武寧康元年<lb/>
　桓温來朝頓兵新亭召王坦之謝安安發其壁後置<lb/>
　人温爲却兵笑語移日　隆安劉牢之自栗洲應桓<lb/>
　𤣥進敗王師於此　楊佺期至石頭聞劉牢之領北<lb/>
　府兵在新亭賊皆失色乃回師屯于蔡洲崔惠景兵<lb/>
　至新亭石頭白下兵皆潰　徐道覆勸盧循焚舟自<lb/>
<pb n="KR2k0021_WYG_022-13b"/>
　新亭歩上　宋孝武入討至新亭修建營壘因即位<lb/>
　王僧達始改爲中興亭　元徽二年桂陽王休範舉<lb/>
　兵朝廷集議或欲依舊遣兵據梁山蕭道成以謂新<lb/>
　亭正是賊衝昔上流謀逆皆因淹緩以敗休範懲之<lb/>
　必輕兵急下乗我無備請頓兵新亭以當其鋒乃出<lb/>
　新亭治城壘未畢賊遽至道成登西垣使陳顯達等<lb/>
　與賊水戰大破之賊將丁文豪設伏破皂莢橋軍直<lb/>
　至大航復陷東府或傳新亭亦陷道成遣周盤龍等<lb/>
<pb n="KR2k0021_WYG_022-14a"/>
　從石頭濟淮間道自承明門入衛宫闕道成仍守新<lb/>
　亭卒破休範　宋討晉安王子勛所向克㨗事平明<lb/>
　帝大㑹新亭勞諸軍主摴蒱官賭　梁武帝起義兵<lb/>
　進屯江寧東昏使李居士率兵屯新亭梁擊破之遂<lb/>
　次新林　乾道五年留守史公正志即故基重建亭<lb/>
　自爲記<hi>記云西南去城十二里有岡突然起于丘墟壠塹中其勢回環險阻意古之爲壁壘者或</hi>
　<hi>曰此六朝所謂新亭是也予考之地志信然方六朝時上流奔衝用兵戰争無不扼此相拒先據者勝亭</hi>
　<hi>之名始見于東晉至宋王僧達更爲中興亭其後干戈相尋鞠爲榛莽不知㡬年矣予因送客過之徘徊</hi>
<pb n="KR2k0021_WYG_022-14b"/>
　<hi>顧盻愴然有感乃即其地稍南爲亭榜以舊名其制崇高廣袤雖未必及于舊而山川形勢登覧之勝煥</hi>
　<hi>然如新則世之相後累數百嵗未嘗有改也初元帝過江人士暇日相邀出新亭周顗中坐興嘆謂風景</hi>
　<hi>不殊舉目有江河之異因相與流涕獨王導變色以楚囚對泣責之且有戮力王室尅復神州之言導可</hi>
　<hi>謂有其志矣當一馬化龍之後導首任相柄非不立志恢復而元戎屢動不出江圻經畧區區僅全呉楚</hi>
　<hi>以至中更敦峻之叛下陵上辱紀綱不振導于是時浮沉俯仰終其身自開學校一事畧不能有所建立</hi>
　<hi>平居暇日惟清談自命則有短轅犢車長柄麈尾之譏驗以前日之言徒虛語耳所謂江左夷吾功烈如</hi>
　<hi>是其卑乎葢人之情多鋭于新而怠于久自古規模之作于新者不苟則勲業之傳于久者必大天下萬</hi>
　<hi>物無不始于新也新新以爲用則精神運動之妙鼓舞天下雖百世作興而不窮不能者日就因循苟且</hi>
<pb n="KR2k0021_WYG_022-15a"/>
　<hi>而不知所以振起故自其新者觀之則物無不故自其善用者觀之則物無有故而皆可以曰新矣中原</hi>
　<hi>者東晉故物也南渡之初庶事草創故以江左爲新造而亭之名亦因以爲新導不能日用其新以酬其</hi>
　<hi>素志宴安有以敗之也然則今日新亭之復豈將爲將迎游燕之地憑高逺眺動游子之悲而發北客之</hi>
　<hi>嘆也哉嘗試與客登亭四望其西定山一帯清曠龍洞綿亘數百里實與長江爲唇齒之勢其東牛首方</hi>
　<hi>山緣延周匝意斗牛間王氣宛然自若也其南則新林板橋按扼屯守之所歴歴可考其北幕府諸山連</hi>
　<hi>接石頭蹲踞如虎想孫權城築之氣尚凜凜如生也南北夐隔中原如故要當哭泣于歡笑之際藥石于</hi>
　<hi>強壯之時不敢怠于新以圖其故功名之士患無志耳茍有其志又患無其才今天下豪傑軰出安敢厚</hi>
　<hi>誣以爲無人異時擊檝渡江掃清中原以日新之志収日新之功使王導一時空言乃驗于百世之下者</hi>
<pb n="KR2k0021_WYG_022-15b"/>
　<hi>庶幾是亭有以發之乾道五年闕月望日左朝散即充敷文閣待制知建康軍府事提舉學事兼管内勸</hi>
　<hi>農營田使充江南東路安撫使馬歩軍都總管兼行宫留守司公事史正志記左朝奉即權通判楚州軍</hi>
　<hi>州主管學事賜緋魚袋杜易書并題額于曾極詩青山四合遶天津風景依然似洛濱江左  今成樂土</hi>
　<hi>新亭垂涙亦無人水南軒張公栻詩風景自今古新亭今是非絶憐江  去還有故山圍得失同千慮成</hi>
　<hi>虧共一機所思惟謝傅不但勝淮淝訪月明淮水空陳迹山繞新亭有故墟暇日更須頻  古將來為道</hi>
　<hi>我何如晏誠齋楊公萬里詩六朝豈是乏勲賢爲底京師不  然栢壁置人添一笑楚囚對泣後千年鍾</hi>
　<hi>山喚客長南望江水留人懶北旋強弱興亡談不盡枉教吟殺夕陽蟬  楊虞部備詩滿目江山異洛陽</hi>
　<hi>北人懐土淚千行不如亡國中書令歸老新亭是故鄉  留守史公正志詩龍盤虎踞阻江流割據由來</hi>
<pb n="KR2k0021_WYG_022-16a"/>
　<hi>起仲謀從此但誇佳麗地不知西北有神州又忽枉王人六轡馳新亭有酒便同持坐中不作南冠嘆江</hi>
　<hi>左夷吾是素期定野亭馬公詩相對何庸作楚囚一時凜凛氣横秋  知决意誰能止何事空言竟亦休</hi>
　<hi>敢謂扶持非爾力要須恢復有竒謀壺漿滿路無人至空使遺民嘆白頭  新亭見説在山頭日見江河</hi>
　<hi>滚滚流何事後人輕變改不教遺址且存留憐他一代稱賢相說此諸人似楚囚君便有人來訪舊一畨</hi>
　<hi>人見一畨羞兒又憶昔諸賢扶晋室冠葢多于此雲集坐中翻作  女悲世換人非但陳迹我來正值三</hi>
　<hi>月春花落鳥啼春寂寂江河雖異事畧同風景不殊今視昔磨滅英雄得䘮多山重水複無終極安能鬰</hi>
　<hi>鬰老江左尅復神州當戮力未論重見管夷吾祗今誰爲楚囚泣徙倚令人三嘆息徙倚令人淚横臆敵</hi>
　<hi>國相殘春又春時乎時乎難再得談周師成詩昔日新亭今則舊百年名義只如新高  坐上無安石灑</hi>
<pb n="KR2k0021_WYG_022-16b"/>
　<hi>淚尊前有伯仁對靣飛來㠶影少傳音吹過羽書頻青天重喚當時月放下清光照坐人  北谷羅必元</hi>
　<hi>詩五馬來時集宴遊江山風景勿關愁合思戮力中原語對泣何湏作楚囚  劉後村詩此是晋人逰樂</hi>
　<hi>處當時風景與今同不干鐡鏁樓船力似是蒲葵麈柄功幾簇旌旗秋色裏百年宫闕淚㾗中興亡畢竟</hi>
　<hi>緣何事専罪清談恐未公祖闕真有眼前風景異中州莫笑新亭一叚愁得似  生    志也曾擊楫到</hi>
　<hi>中流殊闕百餘新亭遺迹已榛蕪風景于今尚不  三    年分王始江東自有管夷吾</hi>
金山亭在舊府治今在行宫内<lb/>
　考證蘇魏公頌集中有金陵府舍重建金山亭詩<hi>地出</hi>
　<hi>城隅闢故臺斬茅刪竹受良材春塘夢草成詩後畵棟飛雲試燕開一境山形天際望四時風物坐中來</hi>
<pb n="KR2k0021_WYG_022-17a"/>
　<hi>府公經構民偕樂魚鳥猶知喜躍廻竹故時臺榭對池心空有名傳擬穴金鬋理茅茨脩  茂經營軒檻</hi>
　<hi>緑楊深橋横斷岸虹流彩花滿芳園鳥囀音盛府多歡頻命席每容踈外得窺臨</hi>王荆公安<lb/>
　石懐府園詩亦云常憶小金山下路緑荷深處見游<lb/>
　鯈此亦府園有金山之證<lb/>
練光亭在保寕寺今廢<lb/>
　考證蘇魏公頌有遊保寕寺練光亭詩<hi>闕臨呉建業</hi>
　<hi>何人結虛亭勝槩壓危堞</hi>黄魯直嘗題云練光亭極是登臨勝處<lb/>
　然高寒不可久處若於亭北穿土石作一幽房置茶<lb/>
<pb n="KR2k0021_WYG_022-17b"/>
　鑪設明窗瓦堆殊勝不爾師方丈北挾有屋兩楹其<lb/>
　一開軒其一作虛窗奥室余爲名軒曰物外主人喜<lb/>
　作詩也名室曰疑香宻而清明於事稱也<lb/>
折柳亭在賞心亭下張忠定公詠建爲祖餞之所久廢<lb/>
景定元年馬公光祖重建<lb/>
風亭在折柳東葉公清臣建蘇州從事張伯玉爲記<lb/>
佳麗亭與風亭相近馬公亮建<lb/>
此君亭在華藏寺<lb/>
<pb n="KR2k0021_WYG_022-18a"/>
　考證王荆公嘗題華藏寺此君亭詩<hi>誰憐直節生來瘦自許高才老</hi>
　<hi>更剛</hi>元祐間亦有歌詩<hi>信安毛漸歌曰玉堂視草儒林翁暫憑熊軾來江東政成暇日</hi>
　<hi>開燕席選勝共詣金仙宫幽亭虛敞竹森聳低徊映日清隂重静坐愛此君乃知雅尚人情同屏山疊石色</hi>
　<hi>蒼翠我疑巨靈掣斷岷峨峯䌓霜摧枯木飛葉穿䟽櫳芳逕列時果璀璨間青紅羊肋細軟蟹螯豐兵厨</hi>
　<hi>酒美琥珀濃褫帯就坐約煩禮幅巾相向聊從容晤言與心契至樂匪絲桐高懐詎比晉七子徒以散誕</hi>
　<hi>相夸雄飲餘寓意對碁局萬事不足縈心胸人生天地間寕異浮萍相值江湖中偶然㑹合復離散東西</hi>
　<hi>南北隨飄風須知此㑹不易得爲公更釂黄金鍾東武陽黄履次韻邂逅相遇三詩翁適我願兮江之</hi>
　<hi>每乘高興即同賦矧值修竹華嚴宫追窮収棄勢相逺交我以淡情何重古來金石論賢達應求夲自聲</hi>
<pb n="KR2k0021_WYG_022-18b"/>
　<hi>氣同清晨登此亭亭前羅層峰浮雲開白日金影升珠櫳高標不逐四時變翠色可奪千葩紅一日無此</hi>
　<hi>君子猷嘯詠已不濃清風颯然至淵明喜動義人容化龍况是葛陂杖待鳯幸列朝陽桐伶倫裁嶰谷律</hi>
　<hi>吕因雌雄太和尚可格天地煩想豈特䟽心胸下逮漢蔡邕取椽製筠柯亭中與夫皮爲冠兮葉爲酒皆</hi>
　<hi>自荆揚之貢東南之羙兮冐霜停雪拂景雲而榮惠風吾曹對此但欲商清樂不學渭川之人兮資千畆</hi>
　<hi>以敵萬鍾爾福唐王祖道君不見太白之精在人間兮昔人號  謫仙翁君不見不爲蒼生起兮謝安擕</hi>
　<hi>妓山之東玉堂主人繡衣客邀我載酒金蓮宫小亭環立千竿竹參天百尺䌓隂重岸巾斂髪對此坐一</hi>
　<hi>日無君誰我同夜來霜壓北枝重剰見鍾山數尺峰玉實幽香儀彩鳯日華轉影篩金櫳孤幹未甘春雪</hi>
　<hi>折青隂不逐秋風紅長隨檜柏老剛勁不羡桃李争鮮濃我愛此君有直節肯學蟠木求先容我愛此君</hi>
<pb n="KR2k0021_WYG_022-19a"/>
　<hi>歳寒志長笑霜井落青桐大夫老松邀我侣三品頑石徒誇雄不作湘江兒女泣蒼梧雲散愁盈胸夜深</hi>
　<hi>明月滿亭戸此君入我懐䄂中故人來兮七賢至開門滿坐生清風此君此君聼我語藏器于身兮終奏</hi>
　<hi>太廟歌黄鍾賓合肥馬玿八座鎮俗光文翁政閒鳴珂晚丁東邀  尋勝遇郊郭最愛檀欒森梵宫虚簷</hi>
　<hi>新敞小亭峻幽徑静掩閒門重修枝應待丹鳯集勁節只許青松同根蟠南借秦淮潤影踈北露鍾山峰</hi>
　<hi>乃知景淡有真趣何必花艶羅彫櫳放懐喜遂開口笑傳盃不覺酡顔紅談圍浩浩真意得棋戰紛紛嘉</hi>
　<hi>興濃人生倐忽猶逆旅少壯易失今衰容得喪何須論塞馬用舍寕復驚㸑桐逍遥齊物慕蒙叟澹泊無</hi>
　<hi>生師大雄英游幸陪諸公後傾葢夙已披懐胸芝蘭亦旣序䝉益切磋願使恊于中佳草每出連戰勝格</hi>
　<hi>調綽有先賢風顧予酬和不量力嗟哉寸莛撞巨鍾</hi>
<pb n="KR2k0021_WYG_022-19b"/>
水亭有二一在臺城寺即今法寳寺一在齊南苑中是<lb/>
陸機故宅乃王處士水亭也今鳯臺山南傍秦淮是其<lb/>
處<hi>李白題金陵王處士水亭詩王子耽𤣥言賢豪多在門好鵞尋道士愛竹嘯名園樹色秀荒苑池光蕩華</hi>
　<hi>軒北堂見明月更憶陸平原掃拭青玉簟為余置金樽醉後欲歸去花枝宿鳥喧向時復来此更得洗囂</hi>
　<hi>煩鳥林逋詩金井前朝事林僧問不知緑苔欺破閣白  占閒池清楚曽經晉荒凉直到隋南廊一聲磬</hi>
　<hi>斜照獨凝思夕杜荀鶴金陵水亭詩云江亭當廢國秋景倍蕭騷  照明殘壘寒潮漲古壕就田㸔鶴大</hi>
　<hi>隔水見僧高無限前朝事醒吟易覺勞</hi>
木牛亭在移忠禪院路西亭廢名存圖經不載不詳所<lb/>
<pb n="KR2k0021_WYG_022-20a"/>
立之始<hi>舊志</hi>地屬江寧縣七十里處真鄉舊傳有香木浮<lb/>
而上土人迎之以爲亭又號木龍亭<lb/>
五馬亭地屬金陵鄉去城西二十五里幕府山之側亭<lb/>
今廢<lb/>
　考證晉元帝與彭城王𤣥西陽王羕南頓王宗汝南<lb/>
　王宏南渡之所當時䜟云五馬浮渡江一馬化爲龍<lb/>
　謂此亭<lb/>
征虜亭在石頭塢東晋太元中創<lb/>
<pb n="KR2k0021_WYG_022-20b"/>
　考證世說注丹陽記曰太元中征虜將軍謝安止此<lb/>
　亭因以爲名　南史宋何尚之傳遷吏部即告休定<lb/>
　省送别于冶渚及至郡父叔度謂曰聞汝此來傾朝<lb/>
　相送此是送吏部郎非關何彦德也昔殷浩亦嘗作<lb/>
　豫章送别者甚衆及廢徙東陽船泊征虜亭積日乃<lb/>
　去親舊無復相窺者　徐鉉集送謝仲宣貟外使北<lb/>
　蕃序云征虜亭下南朝送别之場<lb/>
白下亭驛亭也舊在城東門外<hi>舊志</hi>
<pb n="KR2k0021_WYG_022-21a"/>
　考證李白獻從叔當塗宰陽氷詩云小子别金陵來<lb/>
　時白下亭又留别金陵諸公詩云五月金陵西袓余<lb/>
　白下亭又云驛亭三陽樹正當白下門按此亭在府<lb/>
　西　王荆公舊宅在今報寧寺詩有門前秋水可揚<lb/>
　舲有意西尋白下亭之句又有東門白下亭摧甓蔓<lb/>
　寒葩之句按此亭在府東葢新舊亭各在一處舊志<lb/>
　所指特其新者爾<hi>任斯庵詩金鑾殿上脫靴去白下門東索酒嘗一自青山㝠寞後何</hi>
　<hi>人來道柳花香石馬野亭詩云白下非今白下亭府城西北舊曾城  山四靣若環合江水一條如帯横</hi>
<pb n="KR2k0021_WYG_022-21b"/>
　<hi>庾亮憑高臨賊騎安都問道走齊兵地形峻極真如此全勝當時却月營</hi>
勞勞亭在城南十五里古送别之所<lb/>
　考證呉置亭在勞勞山上今顧家寨大路東即其所<lb/>
　　輿地志新亭隴上有望逺亭宋元嘉中改名臨滄<lb/>
　觀又改名勞勞亭<hi>李白歌云金陵勞勞送客堂蔓草離離生道傍古情不盡東流水此</hi>
　<hi>日悲風愁白楊我乘素舸同康樂朗詠清川飛夜霜昔聞牛渚吟五章今來何謝袁家郎苦竹寒聲動秋</hi>
　<hi>月獨宿空簾歸夢長又詩云天下傷心處勞勞送客亭春風知别苦不遣柳條青  楊虞部詩柳風飛絮</hi>
　<hi>撲征袍望逺樓中望眼高幾許江南名利客灰塵滿靣日勞勞  馬野亭詩誰把勞勞目此亭從來于此</hi>
<pb n="KR2k0021_WYG_022-22a"/>
　<hi>送人行三杯别酒傾桑落一曲離歌唱渭城比到伊邉還幾日不知何日是歸程分携更復<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>高望滿目</hi>
　<hi>青山萬疊横</hi>
客亭在龍灣五里臨大江迎送之所也<hi>杜工部甫詩秋窗猶曙色落木</hi>
　<hi>更高風日出寒山外江流宿霧中聖朝無棄物老病已成翁多少殘生事飄零似轉蓬</hi>
清水亭去府城三十里<lb/>
　考證建炎四年四月二十五日岳飛敗敵於此<lb/>
二李亭在溧水縣尉𪠘舍後<lb/>
　考證李常師字公擇同兄野夫侍其父東作尉于此<lb/>
<pb n="KR2k0021_WYG_022-22b"/>
　嘗讀書是亭宣和七年烏江縣丞朱虙攝尉修亭作<lb/>
　記今亭廢而記存移在縣治<hi>記云二李亭者識其人也初尚書李公擇與兄</hi>
　<hi>野夫隨其親尉溧水而讀書于尉㕔之後圃後人榜其堂曰二李葢以識其人也虙少時登是堂有故老</hi>
　<hi>能道其事者虙不能記其詳也宣和七年承乏尉事求所謂二李堂者不復見矣有亭巋然出榛莽間旁</hi>
　<hi>無牎檻惟四壁立意者堂之壊爲亭亭壊而爲更宿之所問諸吏果然虙以是感之欲新一堂以代者至</hi>
　<hi>而不果姑闢牎牖加丹堊榜其上而已竊以謂伐聼訟之棠不如勿伐以存其思去告朔之羊不若勿去</hi>
　<hi>以愛其禮一亭之廢興于兩公無加損也而遺迹在焉其可以輕廢之乎尚書公舊嘗讀書于廬山旣去</hi>
　<hi>而藏書九千巻以遺後之學者山中至今指以為李氏山房藏書之所然則是亭也登之者挟策讀書亦</hi>
<pb n="KR2k0021_WYG_022-23a"/>
　<hi>足以想見兩公之風采師道德而論世尚友也若虙者何足以識之是年二月朔從事和州烏江縣丞權</hi>
　<hi>縣尉朱虙謹記</hi>
甘露亭在上元縣北鍾山鄉去城五里<lb/>
　考證陳太建七年秋閏九月甘露三降樂遊苑詔于<lb/>
　苑内覆舟山上立甘露亭　又按輿地志宋元嘉中<lb/>
　移晉北郊壇出外以其地爲北苑遂更興造樓觀于<lb/>
　覆舟山上大設亭館侯景之亂悉焚毁至陳天嘉中<lb/>
　年更加修葺于山上立甘露亭陳亡並廢<lb/>
<pb n="KR2k0021_WYG_022-23b"/>
朝陽亭在通判東㕔張維建<lb/>
　考證于湖張公孝祥留題云隆興甲申八月當塗闕<lb/>
　守檄建康府通判事張君仲欽維攝焉十有九日安<lb/>
　國置酒餞别且言曰所領州飢民十萬死生之命懸<lb/>
　于仲欽之手仲欽勉之哉安集流亡左餐右粥以無<lb/>
　負聖天子哀矜之意仲欽勉之哉梁温其鄭光祖翁<lb/>
　子功同㑹　張維書留守舍人聞維築亭為題其榜<lb/>
　曰朝陽旣去而亭成復爲賦詩<hi>于湖詩便合朝陽作鳯鳴江亭聊此駐修</hi>
<pb n="KR2k0021_WYG_022-24a"/>
　<hi>程南瞻御路臨䨇闕東望仙家接五城日上白門兵氣静春歸淮浦早潮平遥憐幕府文書少時下滄浪</hi>
　<hi>自濯纓生維次韻日邉清切以文鳴立對朝陽欲問程筆落  春變寒谷詩來將喜破愁城簷前水到乘</hi>
　<hi>槎便天際山横與檻平准擬公歸道過此小留觴詠集簮纓</hi>
羅江亭<lb/>
　考證古今詩話云李煜作羅江亭四靣栽紅梅作艶<lb/>
　曲歌之韓熈載和云桃李不須誇爛漫已輸了春風<lb/>
　一半時淮南已歸國<lb/>
望湖亭在雞籠山上或云南唐立今遺址見存<lb/>
<pb n="KR2k0021_WYG_022-24b"/>
不受暑亭在今清凉寺後景定二年馬公光祖重建<lb/>
　考證清凉廣惠襌寺南唐爲避暑宫有亭名不受暑<lb/>
　<hi>馬野亭詩驅車曾向暑中來望見塵襟已豁開裊裊羊腸知幾折亭亭鳯翅與俱摧渭川沮洳何如此佛</hi>
　<hi>國清涼亦快哉乆坐不禁清霧濕却須酒力喚春回</hi>
郡圃十亭並見府治後<lb/>
青溪諸亭東自百花洲而入臨水小亭曰放船入門有<lb/>
四望亭曰天開圖畵環以四亭曰玲瓏池曰玻瓈頃曰<lb/>
金碧堆曰錦繡段其東有橋曰鏡中由此而東為青溪<lb/>
<pb n="KR2k0021_WYG_022-25a"/>
莊與清如堂相望南自萬柳堤而入爲小亭三曰<hi>闕</hi>
曰<hi>闕</hi>　曰<hi>闕</hi>　橋之南舊萬柳亭改曰溪光山色自橋<lb/>
而北亭臨水曰撑緑其逕前曰添竹後曰香逺尚友堂<lb/>
之西曰香世界先賢祠之東曰花神仙清如堂之南渌<lb/>
波橋之西曰衆芳曰愛青其東曰割青青溪閣之南清<lb/>
風關之北有橋曰望花隨柳其中曰心樂其前曰一川<lb/>
煙月惟割青爲舊餘皆馬公光祖所作也<lb/>
風亭在折柳東葉公清臣建蘇州從事張伯玉爲記咸<lb/>
<pb n="KR2k0021_WYG_022-25b"/>
淳乙丑馬公光祖有指其故基以告者乃疊石爲㟁創<lb/>
堂三間前後軒如之厨舍備屋挾翼其旁繚以花竹亦<lb/>
艤舟勝處云<lb/>
四城門接官亭舊有亭卑陋弗稱咸淳改元之春馬公<lb/>
光祖撒而大之名其東曰迎暉西曰致爽南曰來薰北<lb/>
曰拱極丹雘爛然過者矚目各有文以記始末<lb/>
　迎暉亭門拱行都直趣南徐岐入淮淛郡登茅鍾二<lb/>
　名山咸此乎出舊名建陽踰數步即白下有白下亭<lb/>
<pb n="KR2k0021_WYG_022-26a"/>
　負城立規褊制陋無以容車馬今並門度地在外城<lb/>
　之中為亭三間深各二丈二尺濶倍之前為泊水挾<lb/>
　屋七間翼其左闗吏舍五間麗其右簷楹敞煥入門<lb/>
　者有觀焉<lb/>
　致爽亭出門數里為龍灣長江駕順而東蜀漢荆廣<lb/>
　所畢湊古石頭城在焉舊宜有驛亭叩父老無知者<lb/>
　葢廢久矣咸淳元年三月一日並門鼎創三間深各<lb/>
　二丈濶半之前為泊水三間視亭之深減六尺而闊<lb/>
<pb n="KR2k0021_WYG_022-26b"/>
　與之稱左為闗吏舍右為二神祠<lb/>
　來薰亭門直溧水溧陽西指當塗上荆蜀古長干道<lb/>
　在焉前是有兩亭歳久仆其一今復鼎創與所存亭<lb/>
　儷自南來者咸適所憩<lb/>
　拱極亭門對幕府山踰山絶江瑯琊諸峯隠約在目<lb/>
　極目則中原可氣挹也舊無驛亭今創置三間深各<lb/>
　二丈闊倍之敞為前楹䆳為後序安神有祠休吏宿<lb/>
　兵有舍共為屋十五間<lb/>
<pb n="KR2k0021_WYG_022-27a"/>
大使馬公光祖重修南軒祠在南門外長干寺之東依<lb/>
　山爲祠由寺而入葢宣公舊讀書所也杜公果爲尹<lb/>
　時嘗撥田百畆屬於學奉祠祀且設前漕使西山真<lb/>
　文忠公像于旁春秋仲丁校官率諸生行舍菜禮亭<lb/>
　其上曰仰宣示不忘也然嵗僅兩至平時足跡所不<lb/>
　到棟橈簷頽求像設于煙煤蛛網之中甚非所以崇<lb/>
　教化而勵風俗也咸淳丁卯夏五月鼎新修繕視舊<lb/>
　有加大使又念儒先明道之地不可與緇流之室相<lb/>
<pb n="KR2k0021_WYG_022-27b"/>
　混淆乃翦荆榛闢正路作高門俾學士大夫之出入<lb/>
　是塗者知所宗嚮仍屬兩校官朔望一謁祠下置閽<lb/>
　人以司啓閉再撥田四十畆有竒俾葺治無壊而不<lb/>
　負仰宣之意云<lb/>
南軒舊傳在保寧寺方丈今皆指天禧寺方丈旁小室<lb/>
是南軒張宣公讀書處<lb/>
　考證祝穆編方輿勝覧謂張魏公開督府時其子讀<lb/>
　書于保寜寺方丈小室號南軒　西山真公德秀建<lb/>
<pb n="KR2k0021_WYG_022-28a"/>
　南軒先生祠堂于天禧寺方丈後盖以此爲張宣公<lb/>
　讀書南軒之舊址王潜齋埜又設西山像侑食祠中<lb/>
　作亭其旁扁曰仰宣<hi>羅北谷詩萬松盤嶺勢回環才抱清溪浸碧山莫道南軒專一</hi>
　<hi>壑古今天下共曽顔</hi>
川泳軒舊在江東撫幹𪠘舍<lb/>
　考證丞相益國周文忠公記云唐以節度使鎮諸道<lb/>
　其屬皆得辟置雙旌出都門不待設禮案洗刓印固<lb/>
　已譔書辭具馬幣而走處士之廬幕下多賢豪易耳<lb/>
<pb n="KR2k0021_WYG_022-28b"/>
　本朝謀帥間許辟士今皆命諸朝幸而賢也信可樂<lb/>
　也否則相忘于江湖者有矣尚何樂之云故君子以<lb/>
　爲難紹興二十六年春内出玉麟符以吏部尚書鄱<lb/>
　陽侯張公居守金陵且安撫大江之東一年政平二<lb/>
　年教行三年而謡頌興霅溪沈君世德實奉詔從事<lb/>
　于幕府力學而多聞和其外而方其中公前席焉他<lb/>
　日謂世德曰負水築室者非子之𪠘耶是宜闢軒盡<lb/>
　臨觀之美于是披簷以爲宇梁空以爲閣俯秦淮之<lb/>
<pb n="KR2k0021_WYG_022-29a"/>
　支流靣蒼龍之華闕右帯天津東望公堂質而不陋<lb/>
　潔而不奢啟扉而夏凉塞向而冬温春風之朝秋月<lb/>
　之夕不必登高騖逺而臨觀之美盡矣旣落成或取<lb/>
　韓退之徐泗濠掌書記㕔石記之語而榜曰川泳所<lb/>
　以志賔主皆賢而後可以樂此也暇日世德與客飲<lb/>
　于斯詠于斯已而嘆曰美哉是軒也公之賜而我則<lb/>
　居得無愧乎客曰不然昔羊叔子鎮襄漢造峴山者<lb/>
　數矣必與從事鄒湛語故此山名著編簡武昌南樓<lb/>
<pb n="KR2k0021_WYG_022-29b"/>
　殷浩之徒朝夕登焉向非庾元規一有不淺之興則<lb/>
　斯樓殆且泯泯也賔主相資何世無之今公斂經綸<lb/>
　之才惠此一道回視羊庾葢雁行也而世德雋才懿<lb/>
　行顧湛浩軰亦豈溟涬然大同哉吾知今日之川泳<lb/>
　後世之南樓峴首也而何愧雖然二府尚有虛席者<lb/>
　公且歸矣世德亦將爲東閣竒士矣後之人開軒而<lb/>
　望臨水而歌鯈魚出游從容或未知此樂也故吾因<lb/>
　名軒之意而道古今難易以告之庶幾循其本乎二<lb/>
<pb n="KR2k0021_WYG_022-30a"/>
　十八年十二月朔東里周必大記並書儒林郎充江<lb/>
　南東路安撫司幹辦公事沈作式立<lb/>
存愛軒在知録㕔<lb/>
　考證周師成有記<hi>顔伯竒父爲録事參軍于建康不有其餐錢營小軒聼事之後以爲</hi>
　<hi>便坐摘取明道子程子之話言榜之曰存愛而謂予記之予于伯竒父同官而交又厚乃不辭而言曰一</hi>
　<hi>軒方丈而贏名之侈矣焉用記然其名軒之意與義有足記者君子之欲仕非謂其位之足以榮其身也</hi>
　<hi>亦曰有位則可以濟乎人而已耳位有高卑齋有廣狹濟可必也濟之廣狹吾安能必之哉葢有愛物之</hi>
　<hi>心斯有愛物之事不必高位而後可也茍有是心則随其力之所及而民受其賜使仕者人人皆存是心</hi>
<pb n="KR2k0021_WYG_022-30b"/>
　<hi>則天下之大將無一夫不受其賜矣惟其不然故民之得其所者不能什一而寃失職者什九也夫愛物</hi>
　<hi>之心一存一否之間而效之相絶如此則愛其可暫忘耶夫愛者仁之發也善之端也有人焉體仁而盡</hi>
　<hi>此善則其仕也自巳而物皆天理之流行愛自存也非存之也降此而心能存于愛物則其仕也優而庶</hi>
　<hi>乎仁之功矣雖然特未易也利害輻輳志氣交馳愛物之念其存者幾茍不兢兢于此則始終舛戾何可</hi>
　<hi>勝算軒之名且記者用此今夫一命之士多矣豈皆泊然無愛于心愛有公私勢無兩大彼私其愛者知</hi>
　<hi>有巳而已而物我之愛卒兩失之于已之私愛云者非吾所謂愛也伯竒父旣異於彼矣因軒之名味名</hi>
　<hi>之義于愛物之心旣存之又存之一念一慮存之此伯竒所用力而欿然不自足者他日流風所感後來</hi>
　<hi>者坐于此而惕然有省怡然有得則伯竒父之羙不孤矣不然則此軒乃胚胎厲民之所也其何愛之存</hi>
<pb n="KR2k0021_WYG_022-31a"/>
　<hi>伯竒父姑蘇人名椅伯竒父字也遥師考亭于學禁方張時守其訓甚于親炙之者與人簡易而守義不</hi>
　<hi>可奪如藺相如之璧不雕飾揣摩以樓人官之知其所長也嘉定七年正月中澣日雉山周師成記汴人</hi>
　<hi>趙師夏書</hi>
籜龍軒在城内西北鐡塔寺王荆公嘗讀書處<lb/>
偃秀軒在蔣山道中松間<hi>李忠定公綱詩青葱秀色一軒中俯瞰梁朝萬木松頂蹙</hi>
　<hi>風雲疑偃盖枝蟉雨露若蟠龍四時鬰鬰寧彫葉千載亭亭不改容却笑宗人主岱嶽秦時先得大</hi>
　<hi>夫封</hi>
　　臺觀<lb/>
<pb n="KR2k0021_WYG_022-31b"/>
鳯凰臺在保寕寺後寳祐元年倪總領垕重建<lb/>
　考證宋元嘉十六年秣陵王顗見三異鳥數集于山<lb/>
　狀如孔雀文彩五色音聲諧和衆鳥附翼而羣集時<lb/>
　謂之鳯乃置鳯凰里起臺於山因以爲名又按宫苑<lb/>
　記鳯凰樓在鳯臺山上宋元嘉中築有鳯凰集以爲<lb/>
　名李白宋齊丘皆有詩<hi>李白詩置酒延落景金陵鳯凰臺長波寫萬古心與雲俱</hi>
　<hi>開昔時有鳯凰鳯凰爲誰来鳯凰去已久正當今日回明君越羲軒天老坐三台豪士無所用彈琴醉金</hi>
　<hi>罍東風吹山花安可不盡杯六帝没幽草深宫𠖇緑苔置酒勿復道歌鍾但相催又詩鳯凰臺上鳯凰遊</hi>
<pb n="KR2k0021_WYG_022-32a"/>
　<hi>鳯去臺空江自流呉宮花草埋幽徑晉代衣冠成古丘三山半落青天外二水中分白鷺洲總爲浮雲能</hi>
　<hi>蔽日長安不見使人愁不宋齊丘詩嵯峨壓洪泉岝㟧撑碧落宜哉秦始皇  驅亦不鑿上有布政臺八</hi>
　<hi>顧皆城郭山蹙龍虎健水黑螭蜃作白虹欲吞人赤驥相煿爍畵棟泥金碧石路盤墝埆倒掛哭月猿危</hi>
　<hi>立思天鶴鑿池養蛟龍栽桐棲鸑鷟梁間鷰教雛石罅蛇懸殻養花如養賢去草如去惡日晚嚴城鼓風</hi>
　<hi>來蕭寺鐸掃地驅塵埃剪蒿除鳥雀金桃帯葉摘緑李和衣嚼貞竹無盛衰媚柳先摇落塵飛景陽井草</hi>
　<hi>合臨春閣芙蓉如佳人廽首似調謔當軒有直道無人肯駐脚夜半鼠勃窣天隂鬼敲㭬松孤不易立石</hi>
　<hi>醜難安著自憐啄木鳥去蠧終不錯晚風吹梧桐樹頭鳴嚗嚗峩峩江令石青苔何淡薄不話興亡事舉</hi>
　<hi>首思眇漠吁哉未到此褊劣同尺蠖籠鶴羡鳬毛猛虎愛蝸角一日賢太守與我觀槖籥往往獨自語天</hi>
<pb n="KR2k0021_WYG_022-32b"/>
　<hi>帝相唯諾風雲偶不來寰宇銷一畧我欲烹長鯨四海爲鼎鑊我欲取大鵬天地爲矰繳安得生羽翰雄</hi>
　<hi>飛上寥廓</hi>建炎中金張太師嘗賦詩<hi>建炎中金人犯建康以其張太師爲守一</hi>
　<hi>日登鳯凰臺賦詩云六代興亡地千年一瞬間無情是江水終日對鍾山烽火連呉越旌旗耀海蠻鳯兮</hi>
　<hi>今不至百尺古臺關後敵退人多傳之</hi>淳熈中留守范公成大重建更<lb/>
　榜曰鳯凰臺開慶元年倪總領垕重建馬大使光袓<lb/>
　作記<hi>尚書户部貟外郎倪公以總領淮西軍馬錢糧兼漕江東金陵郡其治所也治以簡静賦平人</hi>
　<hi>和故得休其暇日考卜惟勝作鳯凰臺臺舊在郡西南隅保寕寺側余嘗剥蘚尋碑訪古訂實而老襌宿</hi>
　<hi>衲無能道者雖圖經載宋元嘉中因神爵至而臺得名然寺之淳熈壁記廼謂晉升平已有臺元嘉時王</hi>
<pb n="KR2k0021_WYG_022-33a"/>
　<hi>顗復南臺締樓我朝祥符間又嘗著亭于斯斯樓斯亭咸以鳯字星移境換鳯去臺空于是蕪沒于屯煙</hi>
　<hi>戍火之埸矣今臺葢唐布政臺也後世因以存名焉然而風隳雨毁漫漶不鮮棟撓椽夷荒穢弗治騷人</hi>
　<hi>勝士顧瞻徬徨率不得以極其游覧之娱盡登臨之美後觀得毋廢乎公廼凌氛埃登亢爽腐折斯革破</hi>
　<hi>缺用完碧欄螭飛萬瓦鱗次然後出想逸發神游飄蕭煙雲徐來風雨在下遥青逺白刻露清高沙鷺水</hi>
　<hi>鳬游浣飛泳龍腰鶴膝俯伏後先而夕陽衰草之悲夜月寒沙之恨亦紛紛落研席間矣公于是舉酒觴</hi>
　<hi>客撫飛軒而浩歌白也之詩聲連林木呉宫花草亦不覺爲之生色也客有屬而和者曰臺峩峩兮山之</hi>
　<hi>陽招桂樛兮芳菲彌章日五色兮雲飛揚嘻鳯凰兮胡不來翔臺巍巍兮山之扉膏吾車兮天風吹衣鶩</hi>
　<hi>在笯兮烏潜飛噫鳯凰兮胡不來儀公聞之曰梧桐生矣子姑醉公錢塘人名垕字泰定開慶元年四月</hi>
<pb n="KR2k0021_WYG_022-33b"/>
　<hi>資政殿學士通奉大夫沿江制置大使知建康府事兼管内勸農營田使江南東路安撫使馬歩軍都總</hi>
　<hi>管行宫留守節制和州無爲軍安慶府三郡屯田使金華郡開國侯食邑一千户食實封二百户馬光祖</hi>
　<hi>記並書朝奉郎守軍器監總領淮西江東軍馬錢糧專一發報御前軍馬文字兼提領措置屯田兼江南</hi>
　<hi>東路轉運判官兼提領江淮茶鹽所借紫印應雷篆葢</hi>登臨之勝題詠爲多<hi>曾文</hi>
　<hi>昭公簫聲無復到層臺畵棟空餘燕雀來我是鳯凰池上客等閒汀鷺莫相猜  李丞相闕  臺上西風</hi>
　<hi>急來遊悟昨非依然龍虎踞不見鳯凰飛樹宻遮殘靄江寒浸落暉中原在何處目斷雁來稀  給事劉</hi>
　<hi>榘詩鳯臺何亭亭迥與雨花對憑高一登眺秋事𣺌無際鷺洲賞心前牛首秦淮外萬疊雲稼横百纜風</hi>
　<hi>檣㑹睠言簿書隙載酒邀華斾翰林詩百篇生公法三昧皮膚雖不似妙趣總相類懐古睇平蕪可但高</hi>
<pb n="KR2k0021_WYG_022-34a"/>
　<hi>李輩憶昔耿與韓造膝陳大計髙光課厥成一語不相戾江淮今清晏河洛尚腥穢蛇豕相噬吞天已厭</hi>
　<hi>戎裔箕斂民弗堪惡稔將自斃憤激聞雞舞慷慨中流誓尺捶仗皇靈喋血笞其背燕然彼有石深刻詔</hi>
　<hi>來世兵強在食足萬竈餘廪廥叶奏鄼矦功接武文石陛  周邦彦詩危臺飄盡碧梧花勝地凄涼屬</hi>
　<hi>梵家鳳入紫雲招不得木魚堂殿下飢鴉客朱存詩竹影桐隂滿舊山鳯凰多載不飛還登臺  有吹簫</hi>
　<hi>者争得和鳴隨世間中任斯庵詩只爲羊車戀靚粧倉皇合殿燭無光宫  不觧嫁鸚鵡臺上安能來鳯</hi>
　<hi>凰試黄尚書度詩江淮表裏拱神州底事干戈不肯休  上鳯凰臺上望定山盡處是𤓰洲  楊誠齋萬</hi>
　<hi>里詩千年百尺鳯凰臺送盡潮回鳯不回白鷺北頭江草合烏衣西靣杏花開龍蟠虎踞山川在古往今</hi>
　<hi>來鼓角哀只有謫仙留句處春風掌管拂蛛煤龍戴石屏式之詩登臨舒老眼弔古得凄凉故國自  虎</hi>
<pb n="KR2k0021_WYG_022-34b"/>
　<hi>高臺無鳯凰浮雲多改變喬木見興亡往事渾休問鍾山又夕陽  馬野亭詩鳯凰不見只空臺底事臺</hi>
　<hi>存鳯不來應到緱山還且住定從阿閣不能回江山未改當時舊賓客何妨盡日陪待作簫聲勾喚處有</hi>
　<hi>時飛舞下雲堆淮劉改之詩公子飄然俊有才此臺翻覺在塵埃江  浩𣺌洲渚沒鳯鳥寂寥鴻雁來時</hi>
　<hi>事不言惟拄笏書生無用且銜盃生平自厭胸中俗萬里霜天一日開  羅北谷必元詩振衣快上鳯臺</hi>
　<hi>游極目中原淚欲流慨嘆興亡思太白永言𦕈邈憶齊丘烏衣已往人千古白鷺依然月一洲君子坐朝</hi>
　<hi>今在治重恢關洛不須愁非闕蟠周師成詩元嘉王子宅李白重登臨鳴鳯元  昔  龍直到今凄凉㣲</hi>
　<hi>子事寂寞茂洪心望斷長安日懸知屬意深流退庵呉公淵詩暫因休暇得遨逰感慨樽前嵗月  長向</hi>
　<hi>此時憂徼塞不知何日樂林丘鳯凰寂寂空留寺鴻雁嗸嗸尚滿洲疇昔謫仙愁絶處我來登眺更多愁</hi>
<pb n="KR2k0021_WYG_022-35a"/>
　<hi>晉六朝舊跡作新游王謝千年風尚流但使時能開  宋只緣道不本軻丘昏昏赤縣神州地𣺌𣺌白蘋</hi>
　<hi>紅蓼洲誰道天分南北限人分南北至今愁山闕三吕午詩古䑓曾說少年游彈指驚嗟歳月流  似</hi>
　<hi>神浮碧海城如一虎卧崇丘鳯凰去後遺陳迹白鷺來時認舊洲但得風寒無罅隙江河舉目不須愁</hi>
　<hi>淙居馮去非詩許大乾坤裏那無一鳯鳴臺欹紅日晚梧拂翠雲生瑣瑣六朝夢悠悠千古情寒潮如有</hi>
　<hi>恨時打石頭城心雁山劉汝春詩高臺寂寞晚雲深故國山河萬里  若使當年真鳯見不教春燕亦巢</hi>
　<hi>林在總領倪公垕詩鳯凰鳯凰幾千載鳯凰已去臺空  應多燕雀語畵梁瞥見蛟龍起滄海二十年前</hi>
　<hi>曾來游野田白鷺涵清秋今夕何夕領賓客飯盂百萬思貔貅六朝故國金陵道柳外閒愁復誰掃掀髯</hi>
　<hi>一笑問西風未必江山知我老風洞春徐棫翁詩只合臺前賸種桐萬柯摇碧䕶春  縱無丹鳯重來此</hi>
<pb n="KR2k0021_WYG_022-35b"/>
　<hi>且障長安落日中又臺前煙草接青徐臺後風花滿殿廡千里暮濤空寂寞醉人春色正西湖  金淵呉</hi>
　<hi>景伯賦沁園春詞再上高臺訪謫仙兮仙何所之但石坊西踞潮平白鷺浮圖南峙雲淡烏衣鳯鳥不來</hi>
　<hi>長安何處惟有碧梧三數株興亾事對江山休說誰是誰非庭花飄盡臙脂筭結綺䌓華能幾時問何人</hi>
　<hi>重向新亭揮淚何人重到别墅圍碁笑拍欄干功名未了寕肯緑簑尋釣磯深深飲任玉山醉倒明月扶</hi>
　<hi>歸罷郭功父詩高臺不見鳯凰游浩浩長江入海流舞  青娥同去國戰殘白骨尚盈丘風摇落日催行</hi>
　<hi>棹潮擁新沙換故洲結綺臨春無處覔年年芳草向人愁  王渭郷詩江山還似六朝時老盡梧桐鳯不</hi>
　<hi>知保大空存前殿佛元嘉已没舊廊碑㡬年何徳之衰也曷日覧輝而下之不見長安豪傑恨諸公忍讀</hi>
　<hi>謫仙詩舊鶴山韓公浣谿沙詞瀟灑梧桐幾度秋鳯凰飛去  山幽風景不殊人物換恨悠悠衰草逺從</hi>
<pb n="KR2k0021_WYG_022-36a"/>
　<hi>煙際合夕陽空趂水西流恰好凭樓便回首怕生愁  南翁紹康詩不見鳯凰在似曾麋鹿逰六朝春夢</hi>
　<hi>裏千古大江流地屬閒僧管天知逺客愁撫欄空感慨白鷺起滄洲</hi>
越臺舊基在城南江寜尉廨後<lb/>
　考證越范蠡築城長千里此卽古越城内所築臺也<lb/>
　詳見越城及諸辨　齊崔慧景冦建業蕭懿入援屯<lb/>
　越城舉火臺上鼓噪相慶<lb/>
周處臺亦名子隠臺今城東南有故基在鹿苑寺後<lb/>
　考證晉書周處字子隠仕呉爲東觀左丞有臺于此<lb/>
<pb n="KR2k0021_WYG_022-36b"/>
　　國朝嘉祐中太守梅公摰嘗爲記<hi>府𪠘東南有故臺基曰周處圖</hi>
　<hi>志亡之都人稱之登而四望江山表裏與陳跡槩見豁如也按西晉史處字子隠義興陽羡人弱冠時好</hi>
　<hi>馳騁不修細行州曲患之自知爲衆所惡慨然有改勵之志里人以三害切諷于是射虎斬蛟往見陸雲</hi>
　<hi>具以誠告雲曰古人學道貴朝聞夕死君前途尚可苐患志之不立何憂名之不彰遂退而嚮學有文言</hi>
　<hi>必信行必謹如是朞年州府交辟仕呉為東觀左丞呉平入洛累遷郡太守率有善狀拜御史中丞凢所</hi>
　<hi>紏劾不避權貴卒樹功名没世逺耀噫天地至大根一氣陶萬化未始無過隂陽寒暑小有繆盭則從而</hi>
　<hi>改之卒歸大順而况於人乎古聖賢本天地之性以修其性亦未嘗諱過後之人不獨諱之而已抑又從</hi>
　<hi>而文之自底悔吝良可嗟惜維子隠少而不逞長乃自悟一旦翻然去惡即善遂為名世忠賢可不重乎</hi>
<pb n="KR2k0021_WYG_022-37a"/>
　<hi>然則中人所禀因物染遷爲時絓誤徳有小眚言有小疵未甚子隠大害于而鄉又何憚改爲哉予因表是</hi>
　<hi>臺新是堂非止示髙明之居包游覧之勝而與民同樂亦將有激時世云嘉祐闕年三月十五日上石</hi>
　<hi>周師成詩孝侯逺矣使人懐安得從之上此臺幾回一舸荆溪上苦被風帆浪槳催又克已工夫鮮矣能</hi>
　<hi>孔堂今繼仲由登試從臺上㸔臺下狂聖中間隔幾層  羅北谷必元詩周處豪雄亦可人勇于遷善罕</hi>
　<hi>前聞區區未説除蛟虎一念中間舜跖分</hi>
九日臺今在蔣廟西南俗呼爲松陵岡去城十五里<lb/>
　考證齊武帝永明五年四月立啇飈館於孫陵岡世<lb/>
　呼爲九日臺　十道四蕃志云武帝九月九日宴羣<lb/>
<pb n="KR2k0021_WYG_022-37b"/>
　臣孫陵岡即呉大帝蔣廟　齊書云高祖以九月九<lb/>
　日登商颷館在孫陵岡南縣北三里一百歩　覽古<lb/>
　詩注云縣北三里九月九日以宴羣臣講武習射應<lb/>
　金風之節　建康宫闕簿云商颷館在縣北十三里<lb/>
　籬門亭後堆上<hi>沈約郊居賦云望商颷而永嘆每樂愷于斯觀</hi>
雨花臺在城南三里據岡阜最高處俯瞰城闉<lb/>
　考證舊傳梁武帝時有雲光法師講經於此感天雨<lb/>
　賜花故名<hi>郭祥正詩云雲公説法時諸天賜名花入王荆公詩盤互長干有絶陘并包佳麗</hi>
<pb n="KR2k0021_WYG_022-38a"/>
　<hi>江亭新霜浦溆綿綿静薄晚林巒往往青南上欲窮牛渚怪北尋難忘草堂靈箯輿却走埀楊陌已戴寒</hi>
　<hi>雲一兩星曼楊無爲詩空書來震旦康樂造淵㣲貝葉深山譯  花半夜飛香清雖透筆蘂散不霑衣舊</hi>
　<hi>社白蓮老逺公應望歸</hi>山謙之丹陽記云江南登覽之地三曰<lb/>
　甘露曰雨華曰陵㪣　建炎之後臺址僅存後人乃<lb/>
　請均慶院舊額即此基建寺又壊于火隆興元年留<lb/>
　守陳公之茂重築此臺剏一堂名總秀而徙均慶院<lb/>
　于臺之下<hi>紹興中侍郎劉公岑新修高座永寕寺記云今號雨華臺則故侯盧給事名㐮字賛</hi>
　<hi>元者所命也石蔡宗旦金陵賦云上瑪瑙之絶徑雨花翼其飛甍  子岡上石似瑪瑙亦名爲瑪瑙岡</hi>
<pb n="KR2k0021_WYG_022-38b"/>
　<hi>周益公雪中約胡推官登雨花臺詩嵗晩相逄古帝鄉長松百尺傲氷霜青鞋踏遍江南岸更賦名花似</hi>
　<hi>漫即又傳道詩仙折簡來破寒雪屋為君開要將好句誇張籍故放歌謡吏部才又天女來參彼上人逆</hi>
　<hi>知君動雨花心故令六出繽紛下免使荒臺更重臨  馬野亭詩居士室中天女現生公臺上雨華懸只</hi>
　<hi>因妙語傾人聼非有真花墮我前却似文章稱錦麗亦如咳唾説珠圓不知誰向癡人道令望空虛眼欲</hi>
　<hi>穿</hi>淳祐中呉公淵重修寳祐初王公埜又加修飾自<lb/>
　書其扁<hi>苕溪張湯詩不談仁義只談空一着參差在箇中臺上繽紛花正雨城邉一陣已西風君</hi>
　<hi>王自有君王業何事區區翻貝葉雨花名臺非識竒要使後人知覆轍  羅北谷必元詩蕭帝傾心向佛</hi>
　<hi>家謾言天女墜天花蘆僧一葉横江去回首梁園日脚斜  後村劉克莊詩昔日講師何處在高臺猶以</hi>
<pb n="KR2k0021_WYG_022-39a"/>
　<hi>雨華名有時寳向泥尋得一片山無草敢生落日磬殘鄰寺閉晴天牛上廢陵耕登臨不用深懐古君看</hi>
　<hi>鍾山幾箇争韻退庵呉公淵雨花臺再用弟履齋烏衣園滿江紅  秋後鍾山蒼翠色可供餐食登臨處</hi>
　<hi>怨桃舊曲催梅新笛江近蘋風墮汐落峯高松露和雲滴歎頭童齒豁已成翁猶爲客老懐抱非疇昔歡</hi>
　<hi>意思須尋覔人間饒百嵗苦無多日已没風雲豪志氣秖思煙水閒踪蹟問何時老眼轉溪濵漁鈎擲</hi>
　<hi>履齋呉公潜再用前韻瑪瑙岡頭右釃酒左持螯食懐舊處磨東冶劒弄青溪笛望裏尚嫌山是障醉中</hi>
　<hi>要捲江無滴這一堆心事總成灰滄波客嘆俯仰成今昔愁易攪歡難覔正平蕪逺樹落霞殘日自笑頻</hi>
　<hi>招猿鶴怨相期早混漁樵跡把是非得失與榮枯虛空擲  南徐張榘詩莫説南朝勝槩䌓只今近郭已</hi>
　<hi>江村臺荒浪紀曼花墜事往空餘古意存甌缺正緣輕納景鼎分誰謂不如孫滔滔千載興亡恨盡付凭</hi>
<pb n="KR2k0021_WYG_022-39b"/>
　<hi>欄對月樽郵菊齋劉端之詩六朝宫苑帝王州何事興衰若置  可是戰争収拾後却將歌舞破除休千</hi>
　<hi>門静鎖梧桐雨萬堞深籠薜荔秋試陟雨華臺上望夕陽煙水替人愁  盧壽老詩輶車行曉快新逰更</hi>
　<hi>上雨花臺上頭看不厭人渾是景清無極處奈何秋地完龍虎堂堂立江泊鯨鯢滚滚流一帯黄山是淮</hi>
　<hi>土依然望弗見神州謾天台王淮用二呉韻踏遍江南予豈爲觧衣推食  嬴得煙波短棹月樓長笛看</hi>
　<hi>劍功名心已死積薪涕淚今誰滴想中原一望一傷情英雄客形勢地還如昔談笑裏封侯覔豈有于前</hi>
　<hi>代無于今日龍豹莫藏韜畧手虎狼快掃縱横跡看諸公事業卜梟盧何勞擲  王云煥題沁園春詞四</hi>
　<hi>十君王三百載間興亡一家嘆幕府峯高生涯社燕胭脂井暗富貴飛花山骨呈羞江聲帯恨磨盡英雄</hi>
　<hi>嵗月賒君知否是枋頭灞上着數全差倚空長劒吁嗟柰争戰年來似亂麻但蒼陵古冡白楊啼鴂莊園</hi>
<pb n="KR2k0021_WYG_022-40a"/>
　<hi>廢沼青草鳴蛙旗葢東南風濤天塹江北興王隙地再休凝竚望長安路杳夕照愁鴉</hi>咸淳元<lb/>
　年五月馬公光袓旣新烏衣園或謂臺與園相頡頏<lb/>
　亦不可以不治乃併撤而新之高廣視舊加倍繚以<lb/>
　脩垣旁建掖屋又累石數百級以便登陟作門通衢<lb/>
　以嚴啟閉江山觀覧之勝爲金陵第一矣<hi>臺記云雨花臺勝甲</hi>
　<hi>江南事詳郡乘余公餘一往則臺𡵻其崇萬象環集山川城郭江淮吞吐如拱如赴而顧瞻吾臺藩拔級</hi>
　<hi>夷反若欿然有不足賞者乃度材更繕不兩月告成旣成率賓佐落之余撫欄作而言曰嗟乎地以山川</hi>
　<hi>勝山川以人勝而人之所以勝者何哉今吾與二三子登斯臺也仰而觀行闕奐如趙元鎮張德逺之所</hi>
<pb n="KR2k0021_WYG_022-40b"/>
　<hi>建請猶凛有生氣俯而觀長江渺如韓蘄國虞雍公戰勝之跡尚可一二數也子即是而觀之其亦有慨</hi>
　<hi>于心否歟向皆如晉元奕輩把酒清談脫落世事則雖茂𢎞新亭士行石城遺迹爲丘墟乆矣而况所謂</hi>
　<hi>雨華臺者然則吾與若從容無事相與遊于此也而可不知其所自耶知其所自則當監其所爲矣吾老</hi>
　<hi>矣何能爲惟聞誦北山移文説東廬山故事則躍然有所契金盆石室諒不終寒我盟然前所謂元鎮諸賢</hi>
　<hi>之事其幸付之登臨一慨而已乎詩曰高山仰止景行行止又曰以似以續續古之人吾敢以是爲二三</hi>
　<hi>子勉二三子有不勉者耶乃相與離席而謝曰敢不勉因茟以爲之記旹咸淳改元八月望日觀文殿學</hi>
　<hi>士金紫光禄大夫沿江制置大使兼知建康軍府事兼管内勸農營田使兼江南東路安撫大使馬歩軍</hi>
　<hi>都總營兼行宫留守節制和州無爲軍安慶府三郡屯田使兼權淮西總領金華郡開國公食邑四千一</hi>
<pb n="KR2k0021_WYG_022-41a"/>
　<hi>百户食實封八百戸馬光祖記並書朝請即集英殿修撰汪文信篆葢</hi>
蔡伯喈讀書臺在溧陽縣太虛觀東北<hi>舊志</hi>
　考證呉顧雍傳云邕以内寵惡之慮卒不免乃亡命<lb/>
　江海逺跡呉㑹積十二年在呉　抱朴子云蔡伯喈<lb/>
　到江東得論衡中國諸儒覺其論更進嫌得異書求<lb/>
　其帳中果得之則伯喈讀書於此理或有是<lb/>
郭文舉書臺今天慶觀太一殿即此臺基也<lb/>
　考證金陵故事郭文字文舉王導築臺于冶城以處<lb/>
<pb n="KR2k0021_WYG_022-41b"/>
　之文舉嘗手探虎鯁導問之文舉曰情由想生不想<lb/>
　即無人無殺獸之心獸無害人之意<lb/>
梁昭明書臺在蔣山定林寺後山北高峯上<lb/>
　考證梁昭明太子嘗著書於此今遺基尚存<lb/>
董永讀書堂在溧陽縣西四十里林木茂翳<lb/>
　考證永嘗自鬻以養其親事見孝子傳<lb/>
望耕臺在今白上村<lb/>
　考證宋文帝嘗登此臺以觀公卿親推之禮宫苑記<lb/>
<pb n="KR2k0021_WYG_022-42a"/>
　云在籍田壇東<lb/>
日觀臺一名司天臺在臺城内<lb/>
　考證宫苑記臺城直鸞飾門西有日觀臺　祥符圖<lb/>
　經云宋司天臺也<lb/>
烽火臺在城西石頭城<lb/>
　考證覧古詩注石頭城山最高處呉時舉烽火於此<lb/>
　自建康至西陵五千七百里有警急半日而達<hi>楊備詩云</hi>
　<hi>一帯東流當複闗築臺相望水雲間麗華應不如褒姒㡬許狼烟得破顔  馬野亭詩此到西陵路五千</hi>
<pb n="KR2k0021_WYG_022-42b"/>
　<hi>烽臺列置若星連欲知萬騎還千騎只看三煙與兩煙不用赤囊來塞下何須羽檄報軍前如何旬日緣</hi>
　<hi>褒姒無事蓬蓬火又燃</hi>
景陽臺見景陽樓下<lb/>
<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>郊臺見郊廟下<lb/>
獨足臺在古宫城今不詳其所<lb/>
　考證覧古詩注云陳將亡有一鳥獨足上宫城臺上<lb/>
　以觜畫地書云獨足上高臺茂草化爲灰欲知我家<lb/>
　處朱門傍水開及國亂遷洛陽賜第於洛水傍<hi>馬野亭詩</hi>
<pb n="KR2k0021_WYG_022-43a"/>
　<hi>無端獨足上高臺以觜縱横作字來茂草無灰猶可觧朱門傍水直難猜宫城後向煙中盡府第還當洛</hi>
　<hi>口開洪範五行劉向傳莫言其説盡迂廻頭楊虞部詩鳥跡分明在帝臺管絃聲裏輙書來回  一覺風</hi>
　<hi>流夢猶得朱門傍水開</hi>
通天臺有二<lb/>
　考證宋書孝武大明七年鍾山通天臺新成飛倒散<lb/>
　落山澗　建康宫闕簿云通天臺在縣北一百歩舊<lb/>
　臺城内<lb/>
𤣥武觀在𤣥武湖上<lb/>
<pb n="KR2k0021_WYG_022-43b"/>
　考證南史蔡景歴拜度支尚書舊式拜官在日午後<lb/>
　景歴拜日適逄輿駕幸𤣥武觀在位皆侍宴帝恐景<lb/>
　歴不預特令早拜其見重如此又曰𤣥武舘宋書文<lb/>
　帝夲紀云帝臨𤣥武館閲武即此觀也<lb/>
通天觀舊在華林園内宋元嘉中與景陽樓同造<hi>舊志</hi>
　考證金陵故事晉孝武帝講孝經於通天觀僕射謝<lb/>
　安侍座尚書陸納侍講黄門侍郎謝石吏部侍郎袁<lb/>
　宏埶經丹陽尹王緄讀句論者榮之則此觀晉所有<lb/>
<pb n="KR2k0021_WYG_022-44a"/>
　也非創于宋舊志殆未攷耳<lb/>
臨滄觀今城南顧家寨大路東即其所<lb/>
　考證輿地志丹陽郡秣陵新亭隴上有望逺樓又名<lb/>
　勞勞亭宋改爲臨滄觀行人送别之所李白勞勞亭<lb/>
　詩序在縣南十五里古送别之所一名臨滄觀詩云<lb/>
　金陵勞勞送客堂蔓草離離生道傍留别金陵崔四<lb/>
　侍御詩云初發臨滄觀醉栖征虜亭南史宋元徽元<lb/>
　年桂陽王休範舉兵白服乘輿自登城南臨滄觀<lb/>
<pb n="KR2k0021_WYG_022-44b"/>
齊雲觀在古臺城内陳建後廢<lb/>
　考證陳後主令採木湘州擬造正寢至牛渚磯盡没<lb/>
　旣而漁人見栰于海上復起齊雲觀國人歌曰齊雲<lb/>
　觀冦來無際畔<hi>楊虞部詩上界笙歌下界聞縷金羅袖鬰金裙倚欄紅粉如花靣不見巫</hi>
　<hi>山空暮雲閣馬野亭詩高高真是與雲齊直到青霄不用梯三  連延須在下層城突兀亦居低俯看落</hi>
　<hi>雨自天半平視流星從屋西好是嬪嬙遊翠輦却如僊子駕青霓</hi>
層城觀亦名穿針樓舊在華林園景雲樓東宋元嘉中<lb/>
造後廢<lb/>
<pb n="KR2k0021_WYG_022-45a"/>
　考證輿地志云齊武帝七月七日使宫人集層城觀<lb/>
　穿針乞巧因號穿針樓<hi>楊虞部詩秋星如彈月如梳宫妓香添乞巧爐萬縷千針</hi>
　<hi>同一意眼穿腸斷得知無從馬野亭詩人世佳期惟七夕星躔至巧是天孫直  樓上將身乞所欠雲間</hi>
　<hi>着手捫聞得鵲聲云報喜看來蛛網似傳言工夫只是憑心手此外𠖇茫不足論</hi>
　　園苑<lb/>
古華林園在臺城内本呉舊宫苑也世說晉簡文帝在<lb/>
華林園謂左右曰㑹心處不必在逺翛然林泉便有濠<lb/>
濮間趣覺鳥獸禽魚自來相親建康宫闕簿云宋元嘉<lb/>
<pb n="KR2k0021_WYG_022-45b"/>
中築蔬圃二十二年更修廣之築天泉池造景陽樓大<lb/>
壯觀花光殿設射堋又立鳯光殿醴泉堂<hi>宋書何尚之傳曰時又造</hi>
　<hi>華林園並盛暑役人尚之諫宜加休息上不許曰小人當自暴背此不足為勞  龔穎運厯圖曰齊</hi>
　<hi>高帝建元一年幸華林園禇彦回彈琵琶王僧䖍彈琴沈文季子夜吟王儉誦封禪書帝曰此盛徳</hi>
　<hi>事吾何以堪之一武帝子巴東王子響既誅久之上游華林園見  猿跳擲悲鳴問左右曰猿子前</hi>
　<hi>日墜崖死上思子響嗚咽流涕則梁裴子野華林園賦曰正殿則光華宏敞重臺  景陽秀出  蔡</hi>
　<hi>宗旦金陵賦云其後則華林之園别宫在焉仙華醴泉連玉芳香靈曜景陽日觀風光玉夀披香清</hi>
　<hi>暑茅堂樓有穿針鐘有趣粧一柱層城之臺工巧妙而莫窺朝日明月之樓曲九轉而欲迷築以壯</hi>
<pb n="KR2k0021_WYG_022-46a"/>
　<hi>武之山鑿以天淵之池中立袚褉之堂遶以流盃之規誇青樓與紫閣恨不純乎瑠璃侈神仙之彩雕香</hi>
　<hi>雜麝而塗之起臨春與結綺竦神仙之巍巍斵戸牖以沉檀飾珠翠為薄帷並是華林園殿閣臺榭等名</hi>
　<hi>天曾極詩羽葆來臨鼓吹停華林暢飲倒長瓶萬年  子瞢騰眼錯認長星作酒星  馬野亭詩當時園</hi>
　<hi>上想歡娛不見當時見畫圖縹緲神仙來綘闕分明人世有蓬壺庭花唱斷風生砌蓮蕩歸來月滿湖萬</hi>
　<hi>㸃華燈星似綴明朝簮珥得青蕪</hi>
古樂遊苑案寰宇記其地在覆舟山南輿地志云在晉<lb/>
爲藥圃義熈中盧循反劉裕築藥園壘以拒循即此處<lb/>
也宋元嘉中以其地爲北苑更造樓觀于覆舟山後改<lb/>
<pb n="KR2k0021_WYG_022-46b"/>
曰樂遊苑十一年三月禊飲于樂遊苑㑹者賦詩顔延<lb/>
之爲序孝武大明中造正陽林光殿于内侯景之亂焚<lb/>
毁略盡<hi>范蔚宗應詔詩崇盛歸朝闕虚寂在川岑山梁恊孔性黄屋非堯心軒駕時未肅文囿降照臨</hi>
　<hi>流雲起行盖晨風引鑾音原薄信平蔚臺澗備曾深蘭池清夏氣修帳含秋隂遵渚攀䝉密隨山上嶇嶔</hi>
　<hi>睇目有極覽遊情無近尋聞道雖已積年力互頽侵探巳謝丹黻感事懐長林  丘希範侍宴應詔詩詰</hi>
　<hi>旦閶闔開馳道聞鳯吹輕荑承玉輦細草藉龍騎風遲山尚響雨息雲猶積巢空初鳥飛荇亂新魚戱實</hi>
　<hi>惟北門重匪親孰為寄參差别念舉肅穆㤙波被小臣信多幸投生豈酬義  沈休文應詔詩丹浦非樂</hi>
　<hi>戰負重切君臨我皇秉至徳忘已用堯心愍兹區宇内魚鳥失飛沉推轂二崤岨揚斾九河隂超乗盡三屬選</hi>
<pb n="KR2k0021_WYG_022-47a"/>
　<hi>士皆百金戎車出細柳餞席樽上林命師誅後服授律緩前禽函轘方解帶嶤武稍披襟伐罪芒山曲弔</hi>
　<hi>民伊水潯將陪告成禮待此未抽簮</hi>
古上林苑案宫苑記云雞籠山東歸善寺後又實録宋<lb/>
大明三年初築上林苑于𤣥武湖北宫苑記云孝武立<lb/>
名西苑梁改名上林今其地有古池俗呼爲飲馬塘亦<lb/>
曰飲馬池其西又有望宫臺<hi>楊虞部詩奉甸荒凉漢苑深當時白虎斃千金江南</hi>
　<hi>地窄分茅少也學中原有上林</hi>
古博望苑在城東七里齊文惠太子所立輔公祏城是<lb/>
<pb n="KR2k0021_WYG_022-47b"/>
也沈約郊居賦云睇東巘以流目心悽愴而不怡昔儲<lb/>
皇之舊苑實博望之餘基謝𤣥暉游東田詩云魚戯新<lb/>
荷動鳥散餘花落即此地也今城北七里鍾山下古婁<lb/>
湖苑齊武帝永明元年望氣者言婁湖有天子氣帝乃<lb/>
築青溪舊宫作婁湖苑以厭之陳朝更加宏壯後其地<lb/>
爲光宅寺<lb/>
古江潭苑其地在新林路西去城二十里梁大同初立<lb/>
按輿地志武帝從新亭鑿渠通新林浦又爲池開大道<lb/>
<pb n="KR2k0021_WYG_022-48a"/>
立殿宇亦名王遊苑未成而侯景亂蔡宗旦金陵賦云<lb/>
訪江潭之大苑惟蕭溝之名存注今有溝名蕭家溝即<lb/>
此也<lb/>
别苑一名西園晉安帝元興三年春桓𤣥築别苑于冶<lb/>
城案輿地志其城本呉冶鑄之處因名焉王導疾作因<lb/>
徙移冶出石頭城西以地名爲西園故晉書成帝幸司<lb/>
徒府游觀西園即此處也太元十五年武帝為江陵沙<lb/>
門法新于中立寺以冶城爲名至是桓𤣥盡移僧出居<lb/>
<pb n="KR2k0021_WYG_022-48b"/>
太后寺以寺爲苑在今縣城西<lb/>
古芳林苑案寰宇記一名桃花園　齊高帝舊宅在古<lb/>
湘宫寺前巷近青溪中橋帝即位修舊宅爲青溪宫一<lb/>
名芳林園後改爲芳林苑永明五年褉飲于芳林王融<lb/>
曲水詩序云載懐平浦乃睠芳林葢謂此也梁天監初<lb/>
賜南康元㐮王爲第益加穿築簫範爲記言藩邸之盛<lb/>
莫過於此<hi>馬野亭詩昔日曽爲府署來誰人都把挿桃栽不聞華屋笙簫響但見芳林錦繡堆㡬度</hi>
　<hi>劉郎來觀裏半年逺客住天台如今此地知何在桑柘成隂撥不開</hi>
<pb n="KR2k0021_WYG_022-49a"/>
古建興苑梁天監四年立建興苑于秣陵里侯景之亂<lb/>
裴之髙迎致柳仲禮韋粲等俱㑹青塘立營據建興苑<lb/>
其地在今府治西南秦淮南岸<lb/>
古元圃齊文惠太子性頗奢麗宫内多雕飾精綺過於<lb/>
王宫開拓元圃與臺城北塹等其樓觀塔宇多聚竒石<lb/>
妙極山水慮上望見乃傍列脩竹内施高障造游墻數<lb/>
百間<hi>輿地志云丹陽郡建康縣臺城齊文惠太子治元圃有明月觀宛轉橋徘徊廊内作净明精舍又梁</hi>
　<hi>書云昭明太子性愛山水于元圃穿築更立亭館與朝士名素者游其中嘗泛舟後池畨禺侯軌盛</hi>
<pb n="KR2k0021_WYG_022-49b"/>
　<hi>稱此中宜奏女樂太子不答誦左思招隠詩何必絲與竹山水有清音軌慙而止其地在今府</hi>
　<hi>城東北隅</hi>
古南苑在瓦官寺東北宋明帝末年張永乞借南苑帝<lb/>
云且給三百年期滿更請後帝𦵏於此梁改名建興苑<lb/>
在秣陵建興里侯景舉兵攻臺城司州刺史等皆來赴<lb/>
援裴之髙營于南苑即此也<hi>楊虞部詩張永移家入洞天緑篁紅藕舊林泉人間滿百</hi>
　<hi>人應少明帝恩深三百年少馬野亭詩當時南苑最新竒勝似其他東復西多  園亭行不到縱横石徑</hi>
　<hi>動成迷香風十里荷花蕩翠影千行柳樹堤伊被何人曽借住端如誤入武陵溪</hi>
<pb n="KR2k0021_WYG_022-50a"/>
古桂林苑陶季真京都記曰建康縣北漢朝爲桂林苑<lb/>
南朝宫苑記曰桂林苑在落星山之陽呉郡賦云數軍<lb/>
實于桂林之苑即此也屬上元縣慈仁鄉<lb/>
南唐北苑徐鉉湯悅徐鍇有北苑侍宴賦詠序云望蔣<lb/>
嶠之嶔岑祝爲聖壽泛潮溝之清淺流作恩波其地在<lb/>
城北<lb/>
烏衣園在城南二里烏衣巷之東王謝故居一堂扁曰<lb/>
來燕嵗久傾圮咸淳元年五月馬公光祖撤而新之堂<lb/>
<pb n="KR2k0021_WYG_022-50b"/>
後植桂亭曰緑玉香中梅花彌望堂曰百花頭上其餘<lb/>
亭館曰更屐曰頴立曰長春曰望岑曰挹華曰更好左<lb/>
右前後位置森列佳花美木芳䕃蔽虧非復曩時寒煙<lb/>
衰草之陋矣<hi>北谷羅必元詩烏衣池館一時新晉宋齊梁舊主人無處可尋王謝宅落花啼鳥秣</hi>
　<hi>陵春寒履齊吳公潜滿江紅詞柳帶榆錢又還是清明  食天一笑滿園羅綺滿城簫笛花樹得晴</hi>
　<hi>紅欲染逺山過雨青如滴問江南池館有誰來江南客烏衣巷今猶昔烏衣事今難覔但年年燕子</hi>
　<hi>晚煙斜日抖擻一春塵土債凄凉萬古英雄跡且芳樽隨分趂芳時休虛擲  退庵吳公淵和投老</hi>
　<hi>未歸太官粟尚教蠶食家山夢秋江漁唱晚峯牛笛别墅流風慚莫繼新亭老淚空成滴笑當年君</hi>
<pb n="KR2k0021_WYG_022-51a"/>
　<hi>作主人翁今為客紫燕語猶如昔青鬢改難重覔記携手同遊此處恍如前日且更開懐窮樂事可</hi>
　<hi>憐過眼成陳跡把憂邊憂國許多愁權抛擲江履齊又和喚出山來把鷗鷺盟言輕食依舊是  濤</hi>
　<hi>如許雨帆煙笛歌斷莫愁檀板緩盃傾白墮瓊酥滴但驚心十六載重來征塵客秋風鬢應非昔夜雨</hi>
　<hi>約聊相覔嘆主恩未報無多來日故國千年龍虎勢神州萬里鼪鼯跡笑謝兒出手便呼盧樗蒱擲</hi>
　<hi>水葉潤鶯啼序離騷困唫夢醒時臺城舊路問流  東入滄溟還解流轉西不烏衣夢浪傳故國晴</hi>
　<hi>煙苒苒宫墻樹念吟䰟凄斷待隨燕子來去回首十年爛錦花場趂吟雲賦雨可曾對寳瑟知音髙</hi>
　<hi>軒為誰輕駐借東風愁長笑短水雲深春江日暮伴覊懐惟有征衫貯寒半縷髙情謾賦蕙帶蘭襟</hi>
　<hi>蛾眉古來相妬英雄到江南易老後來誰更風景傷心淚沾樽俎登山宴水横江酹酒傾將慷慨酬</hi>
<pb n="KR2k0021_WYG_022-51b"/>
　<hi>形勢付興亡一笑翻歌舞獨醒難繼山公上馬旌旗動又還驚起鷗鷺危亭恨極落盡寒香怕道斷</hi>
　<hi>腸句有多少行星翠㸃春淺寒深孕粉藏香蝶清蜂瘦目孤採筆芳牋擬待倩取遊絲繫却離緒旋</hi>
　<hi>工試寫入鳴弦柱曲髙調古美人何在誰能和此幽素  樗嵒張林詞柳稍青燕壘花深鷺汀雲淡</hi>
　<hi>客夢江臯日日言歸淮山笑我塵鎻征袍幾回把酒慿髙闌干外魂飛暮濤只有南園一畨風雨過</hi>
　<hi>了櫻桃</hi>
古東園在城東東冶亭側面東有堂曰鍾山以其盡<lb/>
得鍾山之勝名之近東有兩亭相對南曰見墩取其見<lb/>
謝安舊墩之意北曰草移取北山移文之意乾道五年與<lb/>
<pb n="KR2k0021_WYG_022-52a"/>
東冶亭並創<hi>沈休文宿東園詩陳王闘雞道安石采樵路東郊豈異昔聊可閒余歩野徑既盤紆</hi>
　<hi>荒阡亦交互槿籬疎復宻荆扉新且故樹頂鳴風飈草根積霜露驚麏去不息征鳥時相顧茅棟嘯愁鴟</hi>
　<hi>平岡走寒兔夕隂帶層阜長煙引輕素飛光忽我遒寧止歲云暮若䝉西山藥頽齡儻能度</hi>
沈約郊園在鍾山下約憩郊園和約法師詩云郭外三<lb/>
十畆欲以貿朝饘䌓蔬既綺布宻果亦星懸謝朓有和<lb/>
沈祭酒行園詩<hi>舊志</hi>
半山園在今報寜禪院是其地王荆公營居半山園有<lb/>
詩示蔡天啟備述其事所謂今年鍾山南隨分作園圃<lb/>
<pb n="KR2k0021_WYG_022-52b"/>
者是也又有次呉氏女子詩注云南朝九日臺在孫陵<lb/>
曲街傍去吾園只數百歩<hi>舊志</hi>
繡春園在府社壇東𨽻運司端平二年髙公定子作<lb/>
　記云<hi>予昔經行得繡春堂于酒名朅來將漕訪其堂無有也問遺址亦未知何所客為予言繡春焉</hi>
　<hi>所取名予謂之曰繡衣春當霄漢立綵服日向庭闈趨乃杜少陵入秦行之句此嘉名也吾欲堂而顔諸</hi>
　<hi>司存造船場有餘地隣亦願益以廢圃乃擴之拓而新之非事游觀其以示興廢之一端平二年九日臨</hi>
　<hi>卭髙定子瞻叔識</hi>
　景定建康志巻二十二<lb/>
</p>
<p>
</p>
  </div>
</body>
</text>
</TEI>
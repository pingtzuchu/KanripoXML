<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>景定建康志巻二十一</head>
    <p>
<pb n="KR2k0021_WYG_021-1a"/>
欽定四庫全書<lb/>
　景定建康志巻二十一　　宋　周應合　撰<lb/>
城闕志二<lb/>
　　古宫殿<lb/>
呉太初宫建康實錄呉大帝遷都建鄴徙武昌宫室材<lb/>
瓦繕太初宫即長沙王孫䇿故府也赤烏十年作十一<lb/>
年宫成周迴五百丈正殿曰神龍南面開五門正中曰<lb/>
公車門次東曰昇賢門更東曰左掖門次西曰明陽門<lb/>
<pb n="KR2k0021_WYG_021-1b"/>
更西曰右掖門東面正中曰蒼龍門西面正中曰白虎<lb/>
門北面正中曰𤣥武門北直對臺城西掖門前路東即<lb/>
古御街又起臨海等殿晉元帝渡江因吳舊都即太初<lb/>
宫為府舎及即位稱為建康宫<lb/>
　考證江表傳載權詔曰建康宫乃朕従京來所作將<lb/>
　軍府寺耳材柱率細小今未復西可徙武昌宫材瓦<lb/>
　更繕治之有司奏言武昌宫已二十八嵗恐不堪用<lb/>
　宜下所在更伐木治權曰大禹以卑宫為美今軍事<lb/>
<pb n="KR2k0021_WYG_021-2a"/>
　未已所在多賦損農武昌材自可用也　左太冲吳<lb/>
　都賦曰作離宫扵建業闡闔閭之所營采夫差之遺<lb/>
　法抗神龍之華殿施榮楯而㨗獵崇臨海之崔嵬飾<lb/>
　赤烏之暐曄東西膠葛南北峥嶸房櫳對櫎連閣相<lb/>
　經閽闥譎詭異出竒名左稱彎碕右號臨硎雕欒鏤<lb/>
　楶青瑣丹楹圖以雲氣畫以仙靈雖兹宅之夸麗曾<lb/>
　未足以少寧注云神龍臨海赤烏皆呉大帝所作建<lb/>
　業太初宫殿名也彎碕臨硎宫門名也　晉史石氷<lb/>
<pb n="KR2k0021_WYG_021-2b"/>
　之亂太初宫盡焚陳敏平石氷因太初故基創造府<lb/>
　舍元帝所居即敏所造帝領江左十年始即位常在<lb/>
　舊府明帝亦不改作至成帝始繕苑城詳見晉建康<lb/>
　宫下<lb/>
吳昭明宫始謂之新宫周五百丈與太初宫相望榜曰<lb/>
昭明後主移居之晉避諱改曰顯明宫<hi>舊志</hi>
　考證呉志後主甘露二年六月起新宫扵太初之東<lb/>
　制度尤廣二千石己下皆自入山督攝伐木又攘諸<lb/>
<pb n="KR2k0021_WYG_021-3a"/>
　營地大開苑囿起土山作樓觀加飾珠玉制以竒石<lb/>
　又開城北渠引後湖水流入宫内巡遶堂殿窮極伎<lb/>
　巧功費萬倍<lb/>
吳南宫吳太子宫在南大帝赤烏二年適南宫宋置欣<lb/>
絲宫於其地今在舊江寧縣北二里半<lb/>
晉建康宫亦名新宫<hi>非呉新宮</hi>晉成帝咸和七年新宫成名<lb/>
曰建康宫亦名顯陽宫在法寶寺之南今在府北五里<lb/>
<hi>舊志</hi>
<pb n="KR2k0021_WYG_021-3b"/>
　考證實錄云新宫即臺城也在江寧縣北五里周八<lb/>
　里有牆兩重晉成帝時蘇峻作亂盡焚臺城宫室温<lb/>
　嶠以下咸議遷都唯王導固争不許咸和六年使卞<lb/>
　彬營治七年新宫成開五門南面二門東西北各一<lb/>
　門十二月帝遷居之明年正月朝萬國扵新宫　孝<lb/>
　武太元三年謝安以宫室朽壞啓作新宫仰模元象<lb/>
　合體辰極王彪之曰中興即位東府誠為儉陋元明<lb/>
　二朝亦不改制蘇峻之亂成帝止蘭臺都坐不蔽寒<lb/>
<pb n="KR2k0021_WYG_021-4a"/>
　暑是以更營修築殆合奢儉之中今自可隨宜増修<lb/>
　强冦未殄不可大興力役安曰宫室不壯後世謂人<lb/>
　無能彪之曰任天下事當保固國家朝政惟允豈以<lb/>
　修屋為能耶　詔曰昔大賊縦暴宫室焚蕩元惡雖<lb/>
　除未暇營築有司屢陳朝㑹逼狹遂作新宫子來之<lb/>
　歌不日而成新宫内外殿宇大小凡三千五百間<lb/>
晉永安宫即呉東宫在臺城東南<hi>舊志</hi>
　考證輿地志呉東宫在城之南晉初東宫在城之西<lb/>
<pb n="KR2k0021_WYG_021-4b"/>
　南其後移扵宫城之東南宋齊梁陳又在宫城之東<lb/>
　北　宫苑記永安宫在臺城東華門外孝武太元二<lb/>
　十一年新作東宫本東海王第安帝立以何皇后居<lb/>
　之桓𤣥拆其材木移入西宫以其地為習射宫至宋<lb/>
　元嘉十五年築為東宫陳太建九年移皇太子居之<lb/>
宋親蠶宫在上元縣鍾山鄉闍婆寺前紗市中<hi>舊志</hi>
　考證南史宋大明三年立皇后蠶宫於西郊四年三<lb/>
　月庚申皇后親蠶西郊　輿地志孝武初立為苑後<lb/>
<pb n="KR2k0021_WYG_021-5a"/>
　為西蠶所　隋志江左至宋大明始扵臺城西白石<lb/>
　壘為西蠶設兆域置大殿七間又立蠶觀其禮皆循<lb/>
　晉氏　蔡宗旦金陵賦注親桑蠶室側有蠒觀今北<lb/>
　莊前平地是其處<lb/>
齊世子宫在石頭城<hi>舊志</hi>
　考證南史齊武帝為世子日以石頭城為宫<lb/>
梁金華宫在青溪東去臺三里<hi>舊志</hi>
　考證輿地志梁大同中所築昭明太子蔡妃所居<lb/>
<pb n="KR2k0021_WYG_021-5b"/>
　陸襄傳云大通三年昭明太子薨官屬罷妃蔡氏别<lb/>
　居金華宫以襄為中散大夫步兵校尉金華宫家令<lb/>
　知金華宫事<lb/>
陳安德宫案宫苑記在宣陽門外直西即都城西南角<lb/>
外陳宣帝為文皇后所築隋平陳移江寧縣扵此明年<lb/>
罷之有古池存人呼為安德宫池<hi>今池猶存在精鋭軍寨内</hi>
青溪宫在城東二里<hi>舊志</hi>
　考證南史齊武帝元嘉二十七年生扵建康之青溪<lb/>
<pb n="KR2k0021_WYG_021-6a"/>
　宫後為芳林苑<lb/>
未央宫長樂宫建章宫長楊宫南史宋前廢帝景和元<lb/>
年以東府城為未央宫以石頭城為長樂宫以北邸為<lb/>
建章宫南第為長楊宫東府城在古青溪橋東<lb/>
梧園宫在句容縣吳王别館有梧楸成林今不詳其所<lb/>
<hi>舊志</hi>
　考證任昉述異記古樂府云梧宫秋吳王愁<lb/>
南唐宫即皇朝舊府治中興修為行宫<hi>詳見留都錄</hi>
<pb n="KR2k0021_WYG_021-6b"/>
　考證五代史清泰元年吳徐知誥治私第扵金陵乙<lb/>
　未遷居扵私第虚舍以待吳王吳王詔知誥還府舍<lb/>
　甲申金陵大火乙酉又火知誥疑有變勒兵自衞已<lb/>
　丑復入府舍天福二年徐知誥建太廟社稷名城曰<lb/>
　宫城㕔堂曰殿南唐書云先主建號即金陵府為宫<lb/>
　惟加鴟尾欄檻而已終不改作　江南野錄云初臺<lb/>
　殿閣各有鴟吻自乾德之後天王使至則去之還則<lb/>
　復用至是遂除　通鑑長編曰慶厯八年正月壬午<lb/>
<pb n="KR2k0021_WYG_021-7a"/>
　江寧府火初李璟在江南大建宫室府寺其制皆擬<lb/>
　帝京時營兵謀亂事覺伏誅既而火知府事李宥懼<lb/>
　有變闔門不救延燒幾盡惟存一便㕔乃舊玉燭殿<lb/>
　也<lb/>
吳赤烏殿在縣東北五里呉昭明宫内<hi>舊志</hi>
　考證呉時赤烏見遂起殿名赤烏　呉都賦云飾赤<lb/>
　烏之暐曄注云太初宫殿名也　記室新書云殿閉<lb/>
　赤烏空留徃事<lb/>
<pb n="KR2k0021_WYG_021-7b"/>
吳神龍殿太初宫有神龍殿去縣三里<hi>舊志</hi>
　考證吳都賦云抗神龍之華殿注云神龍乃太初宫<lb/>
　中殿名<lb/>
太極殿建康宫内正殿也晉初造以十二間象十二月<lb/>
至梁武帝改製十三間象閏焉髙八丈長二十七丈廣<lb/>
十丈内外並以錦石為砌次東有太極東堂七間次西<lb/>
有太極西堂七間亦以錦石為砌更有東西二上閣在<lb/>
堂殿之間方庭濶六十畆<hi>舊志</hi>
<pb n="KR2k0021_WYG_021-8a"/>
　考證山謙之丹陽記曰太極殿周制路寢也秦漢曰<lb/>
　前殿今稱太極東西堂亦魏制扵周小寢也　案史<lb/>
　記秦始皇改命宫為廟以擬太極魏號正殿為太極<lb/>
　蓋采其義晉成帝咸康中庾闡議改太為泰謬矣<lb/>
　徐廣晉記曰孝武寧康二年尚書令王彪之等改作<lb/>
　新宫太元三年二月内外軍六千人始營築七月而<lb/>
　成　謝安作新宫造太極殿欠一梁忽有梅木流至<lb/>
　石頭城下因取為梁殿乃成畫梅花扵其上以表嘉<lb/>
<pb n="KR2k0021_WYG_021-8b"/>
　瑞　實錄云太元中起太極殿謝安欲使王獻之題<lb/>
　榜而難言之因説魏韋仲將懸虚橙書淩雲臺額以<lb/>
　諷之揣知其㫖乃正色曰仲將魏之大臣寧有此事<lb/>
　使其若此有以知魏德之不長也安遂不之逼　晉<lb/>
　中興書云孝武造太極殿郭璞卜筮云二百一十年<lb/>
　此殿為奴所壞後梁武毁之捨身為奴　文昌雜錄<lb/>
　云東晉太極殿東西閣天子間以聽政閣之名起扵<lb/>
　此　宫苑記又云太極殿前東西有二大鐘宋武帝<lb/>
<pb n="KR2k0021_WYG_021-9a"/>
　平洛所獲並漢魏舊器殿前有相風烏　南史張永<lb/>
　曉音律太極殿前鐘嘶孝武嘗以問永永答鐘有銅<lb/>
　滓乃扣鐘求其處鑿而去之聲遂清越　陳高祖永<lb/>
　定二年新作太極殿欠一柱忽有樟木大十圍長四<lb/>
　丈五尺自流泊劉家後渚監車郢子慶以聞詔以造<lb/>
　殿　陳史沈衆兼起部尚書監起太極殿常服布袍<lb/>
　芒履以麻䋲為帶又囊麥餅以噉　徐陵太極殿銘<lb/>
　云千櫨赫奕萬栱稜嶒　沈炯太極殿銘云周曰路<lb/>
<pb n="KR2k0021_WYG_021-9b"/>
　寢漢稱前殿名號雖殊其實一也　國朝張洎撰定<lb/>
　新儀奏曰今之崇德即唐之紫宸也在周為内朝在<lb/>
　漢為宣室在唐曰上閣即隻日常朝之殿也東晉太<lb/>
　極殿有東西閣唐制紫宸上閣法此制也<lb/>
晉清暑殿在臺城内晉孝武帝造殿前重樓複道通華<lb/>
林園爽塏竒麗天下無比雖暑月常有清風故以為名<lb/>
<hi>舊志</hi>
　考證晉書太元二十一年正月起清暑殿扵華林園<lb/>
<pb n="KR2k0021_WYG_021-10a"/>
　　何尚之華林園清暑殿賦云却倚危石前臨濬谷<lb/>
　涌泉灌扵階戺逺風生扵楹曲　孝武華林園清暑<lb/>
　殿賦云宻盼林梁側眺池籞又云轉流環堂浮清浹<lb/>
　室闢西櫺而鑒斜月髙東軒而望初日　宋書晉太<lb/>
　元中立内殿名清暑少時而崩時人曰清暑反言楚<lb/>
　聲也果有哀楚之聲䜟云代晉者楚其在兹乎及桓<lb/>
　𤣥簒逆自號曰楚<lb/>
宋嘉禾殿宋孝武大明五年清暑殿西甍鴟瓦中生嘉<lb/>
<pb n="KR2k0021_WYG_021-10b"/>
禾一株五莖改清暑為嘉禾殿<hi>舊志</hi>
宋含章殿宋孝武帝女夀陽公主人日卧扵含章殿簷<lb/>
下梅花落公主額上成五出花拂之不去皇后留之看<lb/>
得幾時經三日洗之乃落他女竒其異競效之今梅花<lb/>
粧是也<hi>舊志</hi>
宋玉燭殿宋孝武帝所造在宫中<hi>舊志</hi>
　考證孝武壊武帝所居治室扵其處起玉燭殿與従<lb/>
　臣觀之牀頭有土障壁上掛葛燈籠麻繩拂侍中袁<lb/>
<pb n="KR2k0021_WYG_021-11a"/>
　顗稱武帝儉素之德帝不答獨言曰田舍翁得此已<lb/>
　過矣　案南史晉諸帝多處内房朝晏所臨東西二<lb/>
　堂而孝武末年清暑方建永初受命無所改作所居<lb/>
　惟稱西殿不制嘉名文帝因之亦有合殿之稱孝武<lb/>
　承統制度滋長犬馬餘菽粟土木被綈繡追陋前規<lb/>
　更造正光玉燭紫極諸殿彫欒綺節珠窻網户<lb/>
宋紫極殿宋明帝所作珠簾綺柱江左所未有<hi>舊志</hi>
　考證齊高帝欲以其材起宣陽門王儉褚淵王僧䖍<lb/>
<pb n="KR2k0021_WYG_021-11b"/>
　連名表諫手詔酬納<lb/>
齊昭陽殿齊有顯陽昭陽二殿太后皇后所居也<hi>舊志</hi>
　考證永明中無太后皇后羊貴嬪居昭陽殿西范貴<lb/>
　嬪居昭陽殿東寵姬荀昭華居鳯莊殿宫内御所居<lb/>
　夀昌盡殿南閤置白鷺鼓吹二部乾光殿東西頭置<lb/>
　鐘磬兩廂皆宴樂處也上數游幸諸苑囿載宫人従<lb/>
　後車宫内深隠不聞端門鼓漏聲置鐘扵景陽樓上<lb/>
　宫人聞鐘聲悉起粧束自後此鐘惟應三鼓及五鼓<lb/>
<pb n="KR2k0021_WYG_021-12a"/>
　也　武帝永明十一年詔曰内殿鳯華夀昌靈曜三<lb/>
　處此吾所改制夫貴有天下冨兼四海宴處寢息不<lb/>
　容太陋謂此為奢儉之中慎勿壊去　梁陶宏景詩<lb/>
　云夷甫任散誕平子坐談空豈悟昭陽殿化作單于<lb/>
　宫時天下之士尚西晉之俗競談𤣥理故宏景云爾<lb/>
　及侯景傾陷簒位果在昭陽殿　景陽基猶存在精<lb/>
　鋭中軍寨内<lb/>
齊芳樂殿在臺城内<hi>舊志</hi>
<pb n="KR2k0021_WYG_021-12b"/>
　考證齊史云東昏侯大起芳樂玉夀諸殿以麝香塗<lb/>
　壁刻畫粧飾窮極綺麗役者自夜達曉猶不副速後<lb/>
　宫服御極選珍竒府庫舊物不復周用民間金寶價<lb/>
　皆數倍建康酒租皆使輸金猶不能足鑿金為蓮花<lb/>
　以帖地令潘妃行其上曰歩步生蓮花<lb/>
齊靈和殿在臺城内<hi>舊志</hi>
　考證齊武帝時益州刺史劉浚獻蜀栁帝命植扵靈<lb/>
　和殿下三年栁成枝條柔弱狀如絲縷帝與公卿宴<lb/>
<pb n="KR2k0021_WYG_021-13a"/>
　賞歎曰此栁風流可愛似張緒少年時<lb/>
梁重雲殿梁武帝造在華林園<hi>舊志</hi>
　考證隋志云殿前置銅渾儀是偽劉曜光初六年南<lb/>
　陽孔挺所造何承天以為張衡所造　陳書云高祖<lb/>
　三年戊辰重雲殿東鴟吻有紫煙出屬天<lb/>
梁五明殿在臺城内<hi>舊志</hi>
　考證梁大通中皇帝謙恭待士時忽有四人來貎可<lb/>
　七十鶉衣躡履入丹陽郡建康里行已經年無人知<lb/>
<pb n="KR2k0021_WYG_021-13b"/>
　者帝召入儀賢堂給湯沐解御服衣之合朝無識之<lb/>
　者惟昭明太子識之四人喜揖昭明如其舊交目為<lb/>
　四公子帝移四公子入五明殿更重之後大同末魏<lb/>
　使崔敏來聘敏博贍儒釋知天文醫術帝選十人扵<lb/>
　此殿推論三教百家六籍五運九十餘日崔敏忘精<lb/>
　䘮神傷心嘔血歸未及境而卒<lb/>
披香殿在臺城内後宫<hi>舊志</hi>
　考證庾子山詩宜春苑中春已歸披香殿裏作春衣<lb/>
<pb n="KR2k0021_WYG_021-14a"/>
　蓋指此也<lb/>
林光殿在縣東北十里潮溝村覆舟山前晉為藥園<lb/>
光嚴殿在縣東北六里景陽山東嶺南<lb/>
　考證梁扵臺城中立層城觀歴代修理更起重閣上<lb/>
　名重雲殿下名光嚴殿<lb/>
鳯光殿在縣東北七里一百步舊臺城内<lb/>
光華殿在臺城梁武帝大通中施與草堂寺取珠貨直<lb/>
百萬以其地起重閣七間<lb/>
<pb n="KR2k0021_WYG_021-14b"/>
寶雲殿在臺城梁武帝以施佛事<lb/>
惠輪殿亦供養佛事宋扵臺城立正福清曜等殿又臺<lb/>
城温德門内有永正溫文文思夀安等殿又陳永定中<lb/>
扵臺城起昭德嘉德夀安乾明有覺等殿又臺城温德<lb/>
門内起三善長春勝辯等殿又有嘉禾崇政承香柏梁<lb/>
延昌神<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>永夀七賢璿明延務龍光至敬璇璣光昭大<lb/>
政柏香諸殿<hi>自林光殿以下皆建康宫闕簿所載</hi>
陳求賢殿在臺城内後主皇后沈氏居之后字務華沈<lb/>
<pb n="KR2k0021_WYG_021-15a"/>
君理之女端情好學孔貴嬪有盛寵沈氏並無怨妬之<lb/>
色衣無綺繡長尋佛經名畫典籍詩賦而已陳亡隨後<lb/>
主西遷後主薨后自作哀册文其辭甚酸楚朝賢痛之<lb/>
　六朝宫殿具志扵前規模制度固不盡同其興也以<lb/>
　樸其衰也以侈則未嘗不同也鑒之哉<lb/>
　　樓閣<lb/>
景陽樓今法寶寺西南精鋭中軍寨内遺址尚存里俗<lb/>
稱為景陽臺<lb/>
<pb n="KR2k0021_WYG_021-15b"/>
　考證輿地志宋元嘉二十二年修廣華林園築景陽<lb/>
　山始造景陽樓　孝武大明元年紫雲出景陽樓狀<lb/>
　如煙迴薄久之詔改為慶雲樓<hi>宫苑記云景雲樓</hi>　齊武帝<lb/>
　時置鐘景陽樓上應宫中宫人聞鐘聲並起粧飾<lb/>
青漆樓在上元縣北五里臺城内<lb/>
　考證齊書云世祖興光樓上施青漆時人謂之青漆<lb/>
　樓東昏侯曰武帝不巧何不純用瑠璃<lb/>
朝日夕月二樓在華林園内<lb/>
<pb n="KR2k0021_WYG_021-16a"/>
　考證梁武帝所起階道遶樓九轉　宫苑記云景陽<lb/>
　山次東嶺起通天觀觀前又起重樓上重曰重雲殿<lb/>
　下重曰光嚴殿殿前當堦起二樓左曰朝日樓右曰<lb/>
　夕月樓巧麗無匹<lb/>
入漢樓在石頭城<lb/>
　考證實錄晉義熙八年扵石頭城南起高樓加累入<lb/>
　於雲霄連堞帶於積水名曰入漢樓<lb/>
觀稼樓在城東二十五里梁武帝造<lb/>
<pb n="KR2k0021_WYG_021-16b"/>
望逺樓在江寧縣西南八里<lb/>
　考證輿地志云新亭壟上有望逺樓宋元嘉中改名<lb/>
　臨滄觀今名勞勞亭是也<lb/>
落星樓在上元縣東北臨沂縣前<lb/>
　考證呉大帝時山置三層樓樓高故為此名　呉都<lb/>
　賦云饗戎旅乎落星之樓是也今石步相去一里半<lb/>
　有落星墩里俗相傳即當時建樓處今去城四十里<lb/>
烽火樓在石頭城西南最髙處呉時舉烽火處也<lb/>
<pb n="KR2k0021_WYG_021-17a"/>
　考證宋元嘉中魏太武至𤓰步聲言欲渡江始議北<lb/>
　侵朝士多有不同至是文帝登烽火樓極望不悦謂<lb/>
　江湛曰北伐之計同議者少今日貽大夫之憂在予<lb/>
　過矣又齊武帝登烽火樓詔羣臣賦詩　蘇峻之亂<lb/>
　陶侃温嶠入討舟師直指石頭峻登烽火樓望見士<lb/>
　衆之盛有懼色謂左右曰吾本知温嶠能得衆也<hi>詳見</hi>
　<hi>烽燧</hi>
李白酒樓在城西<lb/>
<pb n="KR2k0021_WYG_021-17b"/>
　考證李白翫月城西孫楚酒樓達曉歌吹日晚乗醉<lb/>
　著紫綺裘烏紗巾與酒客數人棹歌秦淮徃石頭訪<lb/>
　崔四侍御　白有詩朝沽金陵酒歌吹孫楚樓又金<lb/>
　陵西樓月下吟云金陵夜寂南風發獨上髙樓望呉<lb/>
　越又猛虎行云溧陽酒樓三月春楊花茫茫愁殺人<lb/>
　此樓又在溧陽縣　陳軒金陵集載楊文公億憶江<lb/>
　南詩云江南堤栁拂人頭李白題詩徧酒樓<lb/>
冶城樓在天慶觀西偏呉冶城舊基卞將軍墓側<lb/>
<pb n="KR2k0021_WYG_021-18a"/>
　考證晉謝安王羲之同登冶城樓悠然遐想有高世<lb/>
　之志　蘇峻之亂卞壼巷戰而死二子亦死皆𦵏冶<lb/>
　城　嘉定四年黄公度重建樓於忠孝堂上詳見冶<lb/>
　城及卞壼墓<hi>任希夷詩翠輿西駐石頭城隻手扶危義奪情富貴浮雲俱歇滅死生大節獨</hi>
　<hi>分明衣冠埋玉千年恨簡册流香萬古聲莫笑元規能誤晉誤元規者是虚名  又詩翛然獨上冶城樓</hi>
　<hi>樓外江山只舊遊謝傅不生支遁在懶能騎馬過西州  黄度詩果然當國擅功名著屐閒來上冶城久</hi>
　<hi>欲乗風還海道江山佳處尚關情又春秋將絶書劉子漢史雖終述武侯舊國不知遺烈在我來偶作冶</hi>
　<hi>城樓乗曾極詩裊裊疎林集晚鴉鐘山雲氣入簷牙何人  月吹長笛夜看雲陵百萬家  劉克莊詩斷</hi>
<pb n="KR2k0021_WYG_021-18b"/>
　<hi>鏃遺鎗不可求西風占竟滿原頭孫劉數子如春夢王謝千年有舊遊高塔不知何代作暮笳似説昔人</hi>
　<hi>愁神州只在闌干北度度來時怕上樓然劉元高詩俯仰明知盡可悲西風還此立多時偶  喚醒東山</hi>
　<hi>客便有淮淝一局碁</hi>
百尺樓南唐宫中有百尺樓綺霞閣<lb/>
　考證類説云唐主於宫中作高樓召羣臣觀之衆皆<lb/>
　歎美蕭儼曰恨樓下無井耳唐主問其故對曰恨不<lb/>
　及景陽樓耳唐主怒貶於舒州<lb/>
忠勤樓在府治錦繡堂淳祐十年吳大資淵建宸翰賜<lb/>
<pb n="KR2k0021_WYG_021-19a"/>
今名詳見錦繡堂<lb/>
鍾山樓在府治東北鎮青堂呉大資淵重建樓北正對<lb/>
鍾山故名<hi>闕碧流堂相公親建鍾山閣輪奐丹青相間錯      下水灣灣紅綻欄邊葵灼灼面對</hi>
　<hi>皇居帝闕開平分佳氣何雄哉時時羣飲神仙輩一片笙歌天外來金陵陪都景佳麗邊陲帖息無他事</hi>
　<hi>運籌竒佐蘇黄賢行樂傳盃朝暮醉何如改作籌邊樓寛君北顧分君憂何如改作太平樓樂民西成銷</hi>
　<hi>民愁風光平逺簾髙捲月臺掩映君王殿倚空獵獵翠幙飛清爽自無塵一㸃青惜遙遙何處峯登臨凝</hi>
　<hi>盼景無窮祇應詩句能模寫不信人間有畫工水橋曲曲危華表宻葉深深䕃芳沼半垂含籜竹蕭踈合</hi>
　<hi>抱護堦草横遶何如改作戱彩堂祝君之母夀無疆何如改作清白堂願君之子學餘芳澤潤生民多恩</hi>
<pb n="KR2k0021_WYG_021-19b"/>
　<hi>德嘯却殘㓂不戰力也應銘石紀勲勞請面鍾山閣前立  松洲闕    題鍾山樓詞麥場桑隴道都是</hi>
　<hi>六代宫城遺跡夢裏江山經幾覺還似堠旁征驛燕去燕來花開花謝那箇成端的人煙牢落晚風何處</hi>
　<hi>羗笛休堪嘆揮淚新亭籌興亡莫補萬分之一到我憑闌  更向酒畔是今非昔擊楫誓清聞雞起舞畢</hi>
　<hi>竟英雄得傷心殘照塔尖遥露秋碧</hi>
東南佳麗樓在銀行街舊為賞心樓基樓久廢景定元<lb/>
年馬大使光祖建規模宏壯増倍舊樓改立今名<hi>李衢記畧</hi>
　<hi>云資政殿大學士裕齋先生馬公再鎮金陵之明年被㫖兼董西餉公對敭休命布宣上恩弊梳蠧剔害</hi>
　<hi>除利興不嚴而治不令而行於時邊氛掃蕩江淮肅清雨暘時若百榖用成貔貅均挾纊之温鴻鴈同春</hi>
<pb n="KR2k0021_WYG_021-20a"/>
　<hi>臺之登公於是憑高懐古慨然謂客曰自六飛駐蹕東南兹地實為陪京三國之英雄雖逺六朝之形勢</hi>
　<hi>猶存顧未能選竒占勝以發山川之美非闕歟餉臺故有賞心樓適據一郡之中壤地褊小屋老弗支公</hi>
　<hi>命撤而新之培高闢廣度材鳩工因作傑閣三層而名之曰東南佳麗經始於仲秋落成於孟冬不三月</hi>
　<hi>而大備巨棟横空重簷挿雲於市㕓闤闠之中而覩此突兀傑特之勝過其下者皆翹首企足窈窈焉如</hi>
　<hi>隔弱水而望蓬萊登其上者皆洞心駭目飄飄焉欲餐沆瀣而拍洪崖云云北望中原一目萬里得無興</hi>
　<hi>禾黍高低之嘆者乎俯視長江一碧萬頃得無懐擊楫誓清之志者乎云云衢被命將指西淮道由建業</hi>
　<hi>謁公於玉麟堂因獲一登斯樓以快賞心目公不鄙其固陋俾為文以記顛末云云斯役也縻指五十萬</hi>
　<hi>米一千五百斛皆有竒職其事者公之客朱君幼學趙君與鎏呉君疇是嵗景定改元仲冬既望門生朝</hi>
<pb n="KR2k0021_WYG_021-20b"/>
　<hi>請郎直寶章閣淮南西路轉運判官兼提舉淮南西路常平義倉茶鹽公事李衢記  朱幼學上梁文金</hi>
　<hi>陵帝王州有錦繡兩坊之勝朱樓霄漢道現綺羅萬井之間髙百尺而摘星辰虚四簷而納風月神仙地</hi>
　<hi>位城郭畫圖竊惟青天白鷺擅山水之竒紫蓋黄旗應東南之運六朝盛事千古流風金湯㑹府之崇嚴</hi>
　<hi>景物陪都之佳麗英雄萃聚騷墨淋漓或指鳯臺而詠秋空萬丈之詩或望赤壁而賦雪浪千堆之句石</hi>
　<hi>城鍾阜烏巷雨華方輿皆可覽之秀竒眼力有無窮之疆界欲其適興必也憑髙雖十二勾一半簾如挿</hi>
　<hi>在青𡨕之表然千門燈九街月宜莫如闤闠之中舊有層欄惜居委巷板檻腐爛而半成毁折地步狹隘</hi>
　<hi>而不足改為誰驅花下之車來曳雲端之履我大制使撫使判府留守總領大資相公萬間厦廣方寸地</hi>
　<hi>存官鼎鼐無樓臺處身甚約已分事即宇宙用世尤厪顧以書殿之尊兼領餉臺之職天下之重其自任</hi>
<pb n="KR2k0021_WYG_021-21a"/>
　<hi>公家之事無不為興念是邦實重閫駐兵之地可無絶景為籌邊料敵之謀乃求要區乃求巨木靈鼇駕</hi>
　<hi>海氣横牛斗之秋翹鳯飛空天立翠微之壁朱闌縹緲綵霧飛淩棟梁撑住於乾坤窻牖照臨於世界衣</hi>
　<hi>冠碧落盃酌銀潢合三軍萬姓以同懽與諸道九流而共賞翠眉環坐醉扶花影之闌干十指彈絲香透</hi>
　<hi>春風之帷幙於是樂甚豈不快哉相國之政如飲醇所以見經綸之妙醉翁之意不在酒聊舒展拓之懐</hi>
　<hi>欲舉修梁敬陳鄙䪨抛梁東仙盤出海駕金龍遥望咸池金湧躍滿天瑞彩照簾櫳抛梁南明堂八柱與</hi>
　<hi>天参若把長干來比並長干應作小闌干抛梁西樓閣三層天下希賞心白鷺相輝映淥水中間棟宇飛</hi>
　<hi>抛梁北鍾山倚坐如盤石松柏庭前老更恭虬枝直幹三千尺抛梁上絃管半天分隊仗樓高得似政聲高</hi>
　<hi>四海蒼生齊仰望抛梁下御前車馬紛如也銀髪貂蟬臉暈紅宣麻道是相司馬伏願上梁之後玉垣天</hi>
<pb n="KR2k0021_WYG_021-21b"/>
　<hi>聳金鑰地嚴滿不溢高不危著工夫於柱石閎其中肆其外公指視於道塗朝廷好而門舘無私風雲㑹</hi>
　<hi>而君臣際遇庶社稷等山河之長久而勲名與樓閣以峥嶸</hi>
伏龜樓在府城上東南隅景定元年馬大使光祖増創<lb/>
硬樓八十八間<hi>楊萬里詩周遭故國是山圍對景方知此句竒偶上伏龜樓上望一環碧玉缺</hi>
　<hi>城西名闕卜南菰蒲深處拓重城城上立樓龜喚  應    唐不多歳何妨俯首納天兵</hi>
層樓在府城右南廂中界花行街樓跨街東西樂府有<lb/>
獨自上層樓之句即此是也<lb/>
南樓在府城右南廂中界寛征坊與舊佳麗樓相對<lb/>
<pb n="KR2k0021_WYG_021-22a"/>
舊佳麗樓在舊米市西曹家巷口<lb/>
安逺樓在府城右北廂太平橋西南<lb/>
有年樓在榷貨務巷口總領吳濳建並書扁<lb/>
豐裕樓在南門外西街<lb/>
和熙樓在府城右北廂太平橋西南<lb/>
嘉㑹樓在府城右南廂北界大木頭街<lb/>
嘉瑞樓在鎮淮橋北本名鎮淮樓寶祐六年燬重建樓<lb/>
改今名<lb/>
<pb n="KR2k0021_WYG_021-22b"/>
臨春結綺望仙三閣陳後主至德二年起<lb/>
　考證宫苑記在華林園天泉池東光昭殿前高數十<lb/>
　丈並數十間其牕牖户壁欄檻之類皆以沈檀為之<lb/>
　又飾以金玉間以珠翠外施珠簾内設寶帳其服玩<lb/>
　瑰麗近古所未有其下積石為山引水為池植以竒<lb/>
　樹雜以花藥後主自居臨春閣張麗華居結綺閣龔<lb/>
　孔二貴妃居望仙閣並複道交相徃來使女學士與<lb/>
　狎客賦詩采其尤艶麗者以為詞被以新聲其曲有<lb/>
<pb n="KR2k0021_WYG_021-23a"/>
　玉樹後庭花臨春樂等麗華聰慧有神采嘗於閣上<lb/>
　靚粧臨軒檻宫中遥望飄若神仙　陳軒金陵集載<lb/>
　王渙惆悵吟云陳宫興廢事難期三閣空餘緑草基<lb/>
　<hi>劉禹鍚詩貴人三閣上日晏未梳頭不應有恨事嬌盛却成愁又珠箔曲瓊鈎子細見楊州北兵那得渡</hi>
　<hi>浪語聲悠悠又沈香帖閣柱金縷畫門楣迴首絳幡下己見黍離離又三人出眢井一身登檻車朱門謾</hi>
　<hi>臨水不得見鱸魚</hi>
昇元閣舊在昇元寺即瓦棺寺也在城西南隅<lb/>
　考證京師寺記瓦棺寺有瓦棺閣乃梁朝所建高二<lb/>
<pb n="KR2k0021_WYG_021-23b"/>
　百四十尺　李白横江詞云人言横江好我道横江<lb/>
　惡一風三日吹倒山白浪髙於瓦棺閣　龔頴運厯<lb/>
　圖云開元九年江寧縣瓦棺寺閣西南久傾因風自<lb/>
　正　偽呉順義中改寺為吳興寺閣為呉興閣南唐<lb/>
　昇元初改寺為昇元寺閣為昇元閣　江南野史唐<lb/>
　仁傑為溧陽主簿羣公休沐宴昇元閣仁傑即席和<lb/>
　登閣詩有雲散便凝千里望日斜常占半城隂之句<lb/>
　座客皆驚　南唐書云昇元閣因山為基高可十丈<lb/>
<pb n="KR2k0021_WYG_021-24a"/>
　平旦閣影半江　開寶中王師收復士大夫暨豪民<lb/>
　富商之家美女少婦避難於其上迨數千人越兵舉<lb/>
　火焚之哭聲動天一旦而燼　今崇勝戒壇院近昇<lb/>
　元閣故基建盧舍那佛閣亦髙七丈里俗猶呼為昇<lb/>
　元閣<hi>李白詩晨登瓦棺閣極眺金陵城鍾山對北户淮水入南榮漫漫雨花落嘈嘈天樂鳴兩廊振</hi>
　<hi>法鼓四角吹風筝杳出霄漢上仰攀日月行山空覇氣滅地古寒隂生寥廓雲海晚蒼茫宫觀平門餘閶</hi>
　<hi>闔字樓識鳯凰名雷作百山動神扶萬拱傾靈光何足貴長此鎮呉京  羅隱詩下盤雲跡上雲浮偶逐</hi>
　<hi>僧行步步愁暫憩已知須用意漸來争忍不迴頭煙鍾樹老重江晚林鐸風輕四境秋懶指臺城更東望</hi>
<pb n="KR2k0021_WYG_021-24b"/>
　<hi>鵲飛龍鬭盡荒丘度李丞相詩登高始覺太虚寛白雪須知唱和難雲  𤨏忩金榜濕月籠珠箔水晶寒</hi>
　<hi>九天星宿簾前見六代城池直下觀惟有上層人未到金烏展翅拂闌干  曽極題昇元閣鐸石柱摩挲</hi>
　<hi>石柱蘚㾗斑七國如鴻去不還無復切雲三百尺祗傳風鐸在人間  劉過詩脚力倦矣盍少休侵晨更</hi>
　<hi>上昇元逰眼中已不見二百四十尺之髙樓但見炊煙萬竈宿貔貅上有啼鴉噪鵲如泣訴下有老樹根</hi>
　<hi>據枝相糾想其結締初匠石巧與造物侔桷榱枅栱不知幾大木一木牽挽回萬牛山川退聽左右受約</hi>
　<hi>束日月烏兎早暮東西流阿房之旗矗立矮如㦸臨春結綺望仙三閣俱下頭太行孟門培塿而已矣蹄</hi>
　<hi>涔洞庭芥為舟拄撑霄漢弹壓大千界下歴梁唐晉漢周一朝世故有反覆禍結祝融回祿與鬰攸灰飛</hi>
　<hi>障天煙焰熾一火二月爛不收遂使觚稜化草莽丹雘成墟丘吾聞至人侈儉初何心有茅一把蓋頭便</hi>
<pb n="KR2k0021_WYG_021-25a"/>
　<hi>可留何必窮極土木事妖怪朘削赤子膏血歛以裒是故子劉子不仙不佛亦不侯視鸞臺鳯閣為蘧廬</hi>
　<hi>百萬賀宅亦夢幻泡影漚江西豈無家白沙翠竹泉石幽茅簷曝日搔背痒籬缺牆破手葺修争如以天</hi>
　<hi>地為室廬日月行住坐卧得自由不為朱門走不作白屋羞有時千里騎鯨遊汗漫有時蛤蜊踞食龜殻</hi>
　<hi>秋彼昇元閣者亟成而復壊膓亦不能為之斷心亦不能為之憂造物何足云此身自贅疣譽堯毁桀未</hi>
　<hi>必公是非丘跖兩害蟻與螻日斜請公急下山我有斗酒歸去來兮相與勸醻</hi>
青溪閣在府治東北青溪上本梁江總故宅至國朝為<lb/>
段約之宅有亭曰割青取荆公詩割我鍾山一半青之<lb/>
句乾道五年秋因移放生池於青溪之曲即割青故基<lb/>
<pb n="KR2k0021_WYG_021-25b"/>
建閣焉<hi>張椿記云天下山川勝處古今相承徃徃隨人廢興得其人者雖雲煙草木皆有憑恃德名髙</hi>
　<hi>自標致亘萬古而不可泯沒之也如其不然亦復憔悴悽愴風悲雨暝過者為之黯然而山川因人而興</hi>
　<hi>者亦不多有孟城北垞本宋延清之别業香山履道之坊蓋楊虚受之故宅王白二公乃發其名而傳後</hi>
　<hi>世使其地靈氣英而無人傑以當之亦將碌碌䝉昧不復傳矣金陵古帝都也青谿數曲近在城中晉則</hi>
　<hi>為郄僧陁之所領覽陳則為江總持之所據依二人者雖號為聲名震耀胷次坵壑一時游従見於歌詠</hi>
　<hi>然擘牋賦詩之時君臣狎眤沈酣昏蔽竟不能免艶妃橋上之戮至今使人羞之則青溪殆為江令所汙</hi>
　<hi>而不可洗也異時段氏結廬其上王半山詩之而割青之名遂振兵火後走鼪鼯埋荆棘獨取給於漁師</hi>
　<hi>老圃之用鍾山之秀無復照映此溪之上今大帥史公繇甘泉法従宅牧留京政脩戸庭而人自得於一</hi>
<pb n="KR2k0021_WYG_021-26a"/>
　<hi>路十州之外凡地之勝與景之殊者悉表出之六朝以來人物事迹捜訪具備覺山川益竒登覽益多而</hi>
　<hi>聞見益廣至是青溪數曲之地足歴而心營之回栁堤之舊築層閣之新忽若飄浮上臨雲氣環城之山</hi>
　<hi>畢出軒露朝漪夕嵐煙顔雨態盡得於指顧之内公聽訟之餘風清月白蘭橈畫舫時徃來其間無紅旗</hi>
　<hi>穿市之勞有延緑混碧之觀龜魚禽鳥攸榮飛躍鳴聲上下而自喜得所遇焉是可為青谿賀也一日公</hi>
　<hi>顧謂客曰夫豈以游樂故而為此哉予之意殆非也嘗迹建康志顔平原為昇州日據石擘窠大書竒字</hi>
　<hi>以紀乾元放生池者蓋自江寧秦淮連太平橋並江帶郭皆禁網捕所以宣皇明而廣慈愛也今青溪之</hi>
　<hi>地延袤數里蒲蓮葭葦暎蔓葱蒨潛深伏奥依戱藻荇不知其幾千萬億皆欲使之遂性咸若圉圉洋洋</hi>
　<hi>游泳恩波以祈兩宫萬年之夀此予之理是溪創層閣而以時徃來其間者述平原之志舉乾元之實而</hi>
<pb n="KR2k0021_WYG_021-26b"/>
　<hi>效蕃臣之精懇者也客聞而嘆乃酌而請曰以公修名雅望特橐偃藩深為聖天子器重四方之士知公</hi>
　<hi>推轂後進桃李滿門願一見公者日有其人而公寓意幽討寄興滄洲峴山南樓比迹羊庾又能展拓是</hi>
　<hi>溪涵濡品類使鳬鷖休哺鷗狎不驚而盡所以鄉慕古人尊君愛上之意則是溪之遇寧有既乎谿之遇</hi>
　<hi>公固得其所公方且以宏逺之摹經畧中原勒功彝鼎公則有時而去也公去而位愈尊而谿之名愈大</hi>
　<hi>矣可不記歟椿於公為門下士乃摭其實而書之公名正志字志道南徐人乾道已丑中秋日右朝奉郎</hi>
　<hi>權發遣和州軍州主管學士兼營内勸農營田屯甲事借紫龍舒張椿記  徐照詩葉脱林梢處處秋壯</hi>
　<hi>懐易感更登樓日斜鍾阜煙凝碧霜落秦淮水慢流人似仲宣思故國詩如杜老到夔州十年前作金陵</hi>
　<hi>夢重撫闌干説舊遊狎劉過詩瓊樹枝新梅藻迸與君擕手清溪問舊時  客歌舞塲何似詩人風雪逕</hi>
<pb n="KR2k0021_WYG_021-27a"/>
　<hi>谿邊傑閣髙崚<graphic n="KR1828" url="https://raw.githubusercontent.com/kanripo/KR-Gaiji/master/images/KR1828.png" mimeType="image/png"/>左右華屋連飛甍依稀王謝鳴珂里髣髴秦筝雲母屏古來繁華各衰歇只有不磨惟</hi>
　<hi>嵗月小船何處載愁來哀怨一聲吹笛裂當黄度詩江家舊宅枕溪頭誰向溪灣著小樓無奈  年亡國</hi>
　<hi>恨潮生潮落幾時休</hi>
涵虚閣南唐後湖東宫園内見徐鉉集<lb/>
　　堂館<lb/>
清心堂在府治設㕔後即經武堂舊基紹興十二年葉<lb/>
公夢得建<lb/>
玉麟堂在府治紹興十五年晁公謙之建錢塘呉説書<lb/>
<pb n="KR2k0021_WYG_021-27b"/>
扁<lb/>
錦繡堂在府治忠勤樓下淳祐十年吳公淵建皇帝御<lb/>
書堂名淵自為記<hi>文見二十三巻</hi>
忠實不欺之堂即府治中堂寶祐五年馬公光祖建皇<lb/>
帝御書堂名陸景思為記<hi>文見二十二巻</hi>
静得堂即府宅後堂寶祐五年馬公光祖建自書扁<lb/>
鎮青堂在府治東北隅鍾山樓下淳祐十年吳公淵建<lb/>
弟潛書扁<lb/>
<pb n="KR2k0021_WYG_021-28a"/>
芙蓉堂在安撫司僉㕔之後紹興十一年葉公夢得建<lb/>
景定元年馬公光祖重修<lb/>
籌勝堂在制置司僉㕔之中景定元年馬公光祖建<hi>詳見</hi>
　<hi>僉㕔記</hi>
君子堂在籌勝堂東南臨水景定元年馬公光祖建<lb/>
清如堂在青溪淥波橋北馬公光祖建取宸奎中一清<lb/>
如水之語以名之梁椅為記<hi>上改元開慶之二月進京湖制置大使馬公資政殿</hi>
　<hi>學士再鎮秣陵到之日其父老相擕持以慰其鄉鄰其部伍激昂以願致其身嘔喻翔佯如兒奪乳而忽</hi>
<pb n="KR2k0021_WYG_021-28b"/>
　<hi>復襁於其母也公為一切鎮以寛静人用和肅幕府事益省迺作堂于青溪之泜扁曰清如蓋公之在京</hi>
　<hi>湖也出私財募善戰士奉命城黄平人跡不到處轉輸繦屬秋毫不以累縣官北去少府當具槖中装公</hi>
　<hi>悉郤不齎一錢上聞親御翰墨以賜有曰卿一清如水公將同民之樂而榮上之䁑也遂取以名堂嵗八</hi>
　<hi>月潰成四面尼涵萬象一鏡向之荒煙野草重昔賢躊躇悽愴之慨者今使人融怡自得泳游忘歸焉梁</hi>
　<hi>椅適自維揚來省公公命舟觴椅堂上酒三行椅離席再拜執爵言曰水本清泥滓之性本清欲蔽之先</hi>
　<hi>生無耳目玩好之娯無口體甘逸之奉傳舍其家而家國事虚舟其身而身民隠先生豈有他哉人汙其</hi>
　<hi>清我清其清而已耳雖然椅也竊嘗聞之道滿天地間而最可見道者莫如水源泉混混不舍晝夜君子</hi>
　<hi>以自強不息焉水先萬物而以飬萬物水流而不舍是以物生而不窮先生憂勤王室俛焉日孳方寸之</hi>
<pb n="KR2k0021_WYG_021-29a"/>
　<hi>天無頃刻不運也故其流行為長江大河潤澤為時雨甘露社稷生靈實嘉賴之此則先生之清而聖上</hi>
　<hi>所為褒表也若止於濯吾纓以潔其身而已矣不幾於伯夷之隘乎故曰伯夷之清清而隘裕翁之清清</hi>
　<hi>而裕公笑曰嘻是吾志也釂子爵遂退而次第其語為堂記門生宣教郎前淮東安撫使司参議官梁椅</hi>
　<hi>撰門生朝奉郎新除宗正寺簿陳淳祖書門生文林郎滁州軍事推官兼沿江制置大使司幹辦公事章</hi>
　<hi>應雷篆葢</hi>
思政堂在通判西㕔乾道六年潘恕建好谿章謙為記<lb/>
　<hi>天下之理不有廢何以興不有毁何以成水之涸也適為汹湧澎湃資也木之落也適為條暢碩茂基也</hi>
　<hi>斯軒之建其殆是歟嵗在著雍攝提格夏六月晦西倅㕔事之旁忽有回祿之灾帥守臨視人皆効力旋</hi>
<pb n="KR2k0021_WYG_021-29b"/>
　<hi>即撲滅而貳車燕處之室已為煨燼於是鳩工聚財戒期以鼎新一毫之用悉出公帑不以厲民工興于</hi>
　<hi>中元節而畢於閲鼔之辰越翼日設觴豆集僚友以落成僕實與焉酒酣貳車屬僕為記且謂斯軒舊名</hi>
　<hi>治中思有以易之僕固辭不獲因念貳車左右郡政精力扵職今建斯軒端為坐卧思索之地必不專事</hi>
　<hi>宴樂也聞諸子産曰政如農功日夜思之朝夕而行之行無越思如農之有畔其過鮮矣繼自今貳車處</hi>
　<hi>游此或為南郭之隱几或為茅容之危坐終夜不寢師仲尼之訓坐以待旦以周公為法則郡政庻其盡</hi>
　<hi>善古所謂同流王化不為虚語矣請以思政名庶來者知營建之意云貳車潘其姓恕其名端行其字九</hi>
　<hi>江人也好谿章謙記</hi>
籌思堂在轉運司圃内本籌思亭之舊王荆公范忠宣<lb/>
<pb n="KR2k0021_WYG_021-30a"/>
公皆有詩<hi>王荆公詩昔人何計亦何思許國憂民適此時寓興中園為逺趣託名華榜有新詩數株</hi>
　<hi>碧栁蒼苔地一丈紅蕖淥水池坐聽楚謡知嵗美想銜盃酒問花期  范忠宣公詩亭為籌思設公將稱</hi>
　<hi>此名致誠通造化審慮敵權衡境寂居無倦心虚照自明詎同㳺宴事休戚繫羣生</hi>紹興十七<lb/>
　年鄭公僑年即亭基建堂邊惇德為記<hi>紹興丁夘秋華原鄭公以</hi>
　<hi>浙東倉司移總外計扵大江之左行且紛更留司以應辦軍需無擾而濟聞于上爰下綸言俾仍舊服於</hi>
　<hi>是軍民官吏歡呼而樂公之留及是年之冬以暇日步於公圃視西北隅得隙地焉欲經度之詢之屬吏</hi>
　<hi>咸曰漕臺舊嘗有籌思亭者兵火之後其廢日久獨大丞相王文公范忠宣公所詠二詩刋石尚存公歎</hi>
　<hi>曰豈可使前人之迹埋沒而不舉二公之雅什殆為虚設乎乃度餘材成之賦功屬役不擾於民用財不</hi>
<pb n="KR2k0021_WYG_021-30b"/>
　<hi>取於諸邑閲月而就得豐儉之中而少加壯焉易之為堂而名仍其舊乃立王范詩碣于堂中匪為觀游</hi>
　<hi>特以繼前人之志也惇德謂天下之事戒在樂因循而憚改作苟臨事例若此視陋不支忽傾不持毛舉</hi>
　<hi>縷數嵗月之間浸浸而廢者不知幾條良可憫笑也蓋常人用心每以玩時愒日為事故較論短長將有</hi>
　<hi>所興作必曰此有利于已乎有利于吾子孫乎力非不足勢非不便畏首畏尾將發復已率皆滯常而難</hi>
　<hi>合惟公之志迺大不然視事雖久一日必葺一如其始至於是弊者必新蠱者以飭軍儲充盈民不告病</hi>
　<hi>故能以餘財餘力求前人之志而成之其用心固自不同矣聞之鄭子産曰政如農功日夜以思之思其</hi>
　<hi>始而圖其終行無越思如農之有畔其過鮮矣方吏退無事時優游此堂坐而思之若何而可以享上若</hi>
　<hi>何而可以足食民之利思所以興民之瘼思所以去則籌思之設殆非苟然者在我後之人凡到公之堂</hi>
<pb n="KR2k0021_WYG_021-31a"/>
　<hi>能求公之用心而復思公之所為則天下之事何患于骫骳而不振也哉故書此以序事之始末云紹興</hi>
　<hi>二十年嵗次庚午三月十一日記左従事郎新充秀州州學教授王誼書石儒林郎新監通州監倉邊惇</hi>
　<hi>德撰</hi>
忠宣堂在轉運司西㕔本雙槐堂之舊真文忠公改建<lb/>
劉漫堂宰為記<hi>建安真侯將漕江東之明年夷考前人名氏曰惟忠宣范公實獲我心乃為堂</hi>
　<hi>以祠復更命故雙槐堂曰忠宣朝夕游焉以致其思謂大司成袁公其文宏雅宜為祠記以光昭忠宣之</hi>
　<hi>令德謂漫堂叟劉宰少戅宜述堂之所以名以砭吾私叟不侫竊惟國家倣右部刺史置轉運使江東以</hi>
　<hi>地大賦殷委寄特重異時駕四牡而來多巨公有顯跡而忠宣無可書之事後忠宣百五十餘年其間績</hi>
<pb n="KR2k0021_WYG_021-31b"/>
　<hi>用之湮晦何可勝計而忠宣之名與日月懸豈忠宣之所存與真侯之所思固不可蹟尋歟夫好善惡惡</hi>
　<hi>人心公理一失其平則是非易位故愛君子必知其善之所不及則君子勉而進于善疾小人必原其惡</hi>
　<hi>之所不至則小人不狃于為惡君子進於善而小人服小人不狃於為惡而君子安斯民也三代所以直</hi>
　<hi>道而行而家而國所用平康也而季世君子不然其愛同已太深而疾小人已甚愛同已太深則以一人</hi>
　<hi>而信其類以甚得于彼意其必不失於此言出而和不矯其非事舉而隨不要其弊幸其中而不倚止而</hi>
　<hi>非激也則可否則激而偏嘗試而誤而君子之道始屈疾小人已甚則屏之去恐不速麗之法恐不重抉</hi>
　<hi>摘其隠微不俟其著掇拾其既徃不問其新幸其惡之稔辭之屈也則可否則有疑而甚之者矣疑之則</hi>
　<hi>是否莫辨甚之則曲直有歸而君子之禍激矣忠宣公其知之方其在江東賦籌思堂詩有曰審慮敵權</hi>
<pb n="KR2k0021_WYG_021-32a"/>
　<hi>衡又曰心虚照自明夫虚則無我平則稱物其後日規橅率肇乎此故在當時曰歐曰韓曰富曰司馬世</hi>
　<hi>所謂君子公所藉以進者而意向稍愆公皆指其非曰章曰蔡曰鄧世所謂小人公所坐以退者而文致</hi>
　<hi>稍深公皆以為過其持平此心真不愧于權衡而其識慮之逺則非淺鮮者可及故後之論者謂使公之</hi>
　<hi>言行於熙豐必無元祐之紛更使公之言盡信於元祐必無紹聖之反覆叟亦謂使公之生先於漢唐之</hi>
　<hi>季必無朋黨之禍使公之死後於建中靖國則崇觀憸人亦無所容喙矣人之云亡邦國殄瘁尚忍言之</hi>
　<hi>真侯以道事君以義正國蓋庶乎忠宣之為者其升堂而思夫豈徒哉其名字不書蓋兒童走卒知而誦</hi>
　<hi>之老夫以忠宣所以事韓富司馬諸公者事侯他日將有人焉僕老矣嘉定丙子臘日記丁丑十月望朝</hi>
　<hi>散大夫直寶謨閣權江南東路計度轉運副使俞建書并立石</hi>
<pb n="KR2k0021_WYG_021-32b"/>
戲綵堂在轉運司正堂後嘉定八年真文忠公將母出<lb/>
使葺而名之馬公光祖王公埜皆公門下士寶祐初適<lb/>
同持節於此新其堂而大其扁且刻石識之<hi>嘉定八年春西山先</hi>
　<hi>生真文忠公繇右螭持江東漕節時公方盛年將母出使退食之暇日以娯親為樂即官廨之後堂葺而</hi>
　<hi>扁之曰戱綵今四十年矣公忠于君孝于親仁于民盛名鉅德四海仰之不特江東父老也然公之德政</hi>
　<hi>實自江東始故思公者久而不忘既繪公像與忠宣范公并祠矣登斯堂者又慨想其承顔飬志之孝而</hi>
　<hi>興起焉埜事先生甚久而馬公光祖受先生之學亦深皆門下士也適以臺閫同寅于此馬公命埜作戱</hi>
　<hi>綵堂三大字而更扁之於以見尊慕先賢之心而傳示來世之意且述其梗槩刻諸壁寶祐二年孟秋朔</hi>
<pb n="KR2k0021_WYG_021-33a"/>
　<hi>門人王埜謹識</hi>
使華堂在總領所圃内紹定三年戴公桷建自為記<hi>記云</hi>
　<hi>余於景蕭之南敞政足園矣㕔事西偏舊有圃焉一水縈環若簷之鈎若珮之璜古栁参天夾峙著行余</hi>
　<hi>欣然樂焉挾書過之亭老而欹地窄而磽灌莽蒙茸水失其性無以發余天趣之靈也沿水為堤編木䕶</hi>
　<hi>之徹壅而通去滓而清而水之性復矣於水之隂闢地一區移分鍾堂於上易名使華左植脩竹亭曰碧</hi>
　<hi>鮮右植寒梅亭曰春信循堂之後復締三亭曰種花以牡丹名曰金粟界以丹桂名曰雲錦鄉以桃花名</hi>
　<hi>此水北之佳趣也使華之南隔水著亭曰芳洲曰映波曰栁風栁風而東飛梁通之曰玉水曰静觀曰蔗</hi>
　<hi>境映波而西復跨飛梁極水置亭名曰水雲此又水南之嘉趣也方其霽影初開天光相磨璧月當空金</hi>
<pb n="KR2k0021_WYG_021-33b"/>
　<hi>波動揺其或風止瀾息一塵不生草木軒忩如鏡中觀余遊於斯吟於斯見賓於斯而不能去也客或請</hi>
　<hi>曰水哉水哉何取於水也余應之曰夫散於兩間者五具道體之妙立一性之真者惟水焉耳而四者不</hi>
　<hi>豫焉今夫水生於天一根固有也含蓄羣象該萬善也潤澤百物惻隠仁也不舍晝夜純不已也盈科後</hi>
　<hi>進毋自欺也入纎芥之隙巽也幹鼇極之運健也余因之以翫此性之理豈獨恣心目之娯哉且古者卿</hi>
　<hi>士奉命而出竣事則旋故謂之奉使未有列職於外而以使名者也若觀察節度轉運之類唐以來失之</hi>
　<hi>矣獨今饟師必王人為之故名園曰使華而又扁諸堂也然金榖縈之塵埃蒙焉比諸使為冗且劇矣必</hi>
　<hi>䟽瀹此心若水之清講切利病若水之明稱物賦予若水之平始足以稱禮樂之選盡諮諏之責不然予</hi>
　<hi>扵水有愧焉耳奚光華云哉子今與予臨是水也不獨鑑形於以鑑心不獨觀物以之觀性反稽中省久</hi>
<pb n="KR2k0021_WYG_021-34a"/>
　<hi>焉有得則異日遊是園也波光水色無一非性矣客詫曰異哉吾問水得知性紹定三年端午日記朝請</hi>
　<hi>郎守太府少卿總理淮西江東軍馬錢糧專一報發御前軍馬文字兼提領措置屯田戴桷撰承議郎監</hi>
　<hi>建康府榷貨務都茶場何處信書従事郎辟差充總領淮南江東軍馬錢糧所凖備差遣李自牧篆額</hi>
　堂後為橋跨溪榜曰尋春橋之北為看忩榜曰書舫<lb/>
　皆馬公光祖所作<lb/>
仁本堂在總領所東㕔馬公光祖建自題其柱云斯堂<lb/>
經始於寶祐甲寅仲秋朔旦落成於良月既望扁曰仁<lb/>
本取君子治財以仁為本之義<lb/>
<pb n="KR2k0021_WYG_021-34b"/>
誓清堂在府治東親兵教場内紹熙元年留守章公森<lb/>
建淳祐七年都督趙公葵改建指授堂<lb/>
有美堂舊在府治今堂基在行宫内<lb/>
　考證梅堯臣宛陵集載金陵有美堂詩<hi>李白愛山如洛陽三盃為</hi>
　<hi>歌白日長廢基臺殿不可識玉燕舊棲王謝堂公來碧瓦起棟宇羅列圖書牙作牀池頭古月城下江照</hi>
　<hi>見萬里氷雪光江流不盡月不死寒浪素影東西翔願公樂此殊未央慎勿區區思故鄉</hi>
儀賢堂一名聽訟堂今廢<lb/>
　考證呉建中堂在都城宣陽門内路西每嵗䇿孝廉<lb/>
<pb n="KR2k0021_WYG_021-35a"/>
　秀士考學士學業嵗暮習元㑹儀於此梁改曰儀賢<lb/>
　　梁武帝謙恭待士大通中有四人來年七十餘鶉<lb/>
　衣躡履行丐經年無人知者帝召入儀賢堂給湯沐<lb/>
　解御衣賜之帝問三教九流及漢舊事了如目前帝<lb/>
　心異之四人與昭明太子如舊交<hi>楊備詩云兩兩鶉衣鶴髪翁講筵談</hi>
　<hi>柄坐生風向縁太子歡相得應與商山四皓同中馬野亭詩鶴髪龎眉四老人鶉衣躡履一何貧堂  論</hi>
　<hi>事君心喜寺裏譚經衆説新<graphic n="KR1978" url="https://raw.githubusercontent.com/kanripo/KR-Gaiji/master/images/KR1978.png" mimeType="image/png"/>杰仉□皆古字甪黄園綺定前身胡為朝士無人識惟有昭明極見親</hi>
樂賢堂舊在臺城内晉肅宗為太子時所作蘇峻之亂<lb/>
<pb n="KR2k0021_WYG_021-35b"/>
宫室皆焚惟此堂獨存<hi>舊志</hi>
　考證宫城西南角外有清游池通城中樂賢堂　晉<lb/>
　咸和七年彭城王紘上言樂賢堂有先帝手畫佛像<lb/>
　屢經冦難而此堂獨存宜敇作頌帝下其議蔡謨曰<lb/>
　佛者夷狄之俗非經典之制先帝量同天地多才多<lb/>
　藝聊因臨時而畫此像至於雅好佛道此未聞也於<lb/>
　是遂寢<lb/>
武帳堂元嘉中建於武帳岡上故名在城北三十里幕<lb/>
<pb n="KR2k0021_WYG_021-36a"/>
府山南今廢<lb/>
　考證宋文帝元嘉二十一年宴於武帳堂將行敕諸<lb/>
　子且勿食至㑹所賜饌日旰食不至有飢色上曰汝<lb/>
　曹少長豐逸不見百姓艱難今使汝曹識有飢苦知<lb/>
　以節儉用物<lb/>
鄭介公讀書堂在清涼寺<lb/>
　考證鄭俠字介夫其先光州固始人四世祖俖唐末<lb/>
　隨王氏入閩遂為福清人俠既冠遭妣黄氏憂念家<lb/>
<pb n="KR2k0021_WYG_021-36b"/>
　貧親老弟妹衆多慨然自誓當訪學以成名治平二<lb/>
　年初舉下第隨父翬赴江寧府監税得清涼寺一小<lb/>
　間閉戸讀書唯冬至元日歸省時王荆公以中書舎<lb/>
　人持服寓江寧聲迹相聞公未嘗徃見有楊驥者鄱<lb/>
　陽人來就學於荆公公語之曰鄭監税一子在清涼<lb/>
　讀書聞其人好學可與相就驥如其言嵗正月忽一<lb/>
　夕大雪寒甚通直以酒食餉公公讀書至夜艾呼驥<lb/>
　共飲酒酣登寺之瑞像閣題詩曰濃雪暴寒齋寒齋<lb/>
<pb n="KR2k0021_WYG_021-37a"/>
　豈怕哉漏隨書巻盡春逐酒瓶開一酌招孔孟再斟<lb/>
　留賜回醺酣入詩句同上玉樓臺已而楊君雪後為<lb/>
　荆公誦此詩公歎賞不已屢諷其漏隨書巻盡春逐<lb/>
　酒瓶開之句曰真好學也是嵗公還鄉應舉通直敕<lb/>
　公以舍人累相問須一徃見乃擕所業謁公公益稱<lb/>
　奨期以髙第明年治平四年擢進士甲科荆公得榜<lb/>
　喜甚公時年二十四調光州司法以歸荆公服除起<lb/>
　知江寧相見愈厚及公赴浮光荆公入参大政公數<lb/>
<pb n="KR2k0021_WYG_021-37b"/>
　具書諫荆公極言新法之為民害不聽後公監在京<lb/>
　安上門數上書言新法被謫<hi>詳見一拂祠下</hi>
韓熙載讀書堂在溧水無想寺中<lb/>
　考證熙載集有贈寺僧詩<hi>無想景幽逺山屏四面開憑師領鶴去待我掛冠來</hi>
　<hi>藥為依時採松宜繞舍栽林泉自多興不是效劉雷  元祐間邑尉周沔嘗題詩有螢火不知人已去夜</hi>
　<hi>深猶傍竹牕明之句</hi>
蠶堂舊在縣北七里耆闍寺前沙市中六朝皇后親蠶<lb/>
之所也<hi>楊虞部詩摘繭抽絲女在機茅簷葦箔舊堂扉年年桑柘如雲緑翻織誰家錦地衣  馬野亭</hi>
<pb n="KR2k0021_WYG_021-38a"/>
　<hi>詩桑林倒影媚晴川中有蠶堂半燠寒翟茀先期移過此鞠衣拂曉定來看未眠曲簿心方急已洗繰盆</hi>
　<hi>事始寛瞻彼北宫猶若此田家婦子可偷安</hi>
四老堂在轉運司韓元吉為記<hi>乾道二年秋予自公府椽得請補外上不忍其</hi>
　<hi>窮而猶以為可用也俾漕於江東予平生喜交游其在中朝所與游多天下知名士遇退食之隙及日之</hi>
　<hi>休暇則亦持酒賦詩細繹文史講論古今以為樂既驟膺使者之寄矣賓客之至者動以禮法相拘縶猝</hi>
　<hi>猝不得欵雖强之亦徃徃不肯盡其語輙去而漕之治頗有軒亭之敞花竹之茂職事稍閒可以周游閑</hi>
　<hi>放而無前日交逰之盛與共此者予方以為恨也嵗十二月予兄子雲自京口罷官始得奉太夫人以就</hi>
　<hi>養弟兄晤語頗已自適而友人龎祐父乃自呉中來過得之益歡明年春鄱陽章冠之復従儀真來館于</hi>
<pb n="KR2k0021_WYG_021-38b"/>
　<hi>一室四人者晝夜語不休間以吟諷論難而談辯鋒起笑呼之聲聞於外向來索居之嘆若醉而醒病而</hi>
　<hi>愈也蓋留連累月其為歡且甚矣於是盡取所謂軒亭之名相與易之不易更書之而二友之所舍因名</hi>
　<hi>之曰四老堂吾四人者實以自况也夫古之君子少而學壯而倦老而傳皆禮之常也年未七十不可謂</hi>
　<hi>之老又老者非人子所宜稱今吾兄弟之有親也而與祐父年僅五十冠之復少於予十餘嵗皆不得謂</hi>
　<hi>之老而遽以老自名者蓋皆生於羇旅而長於貧賤容貎薾然以衰鬢髪蒼然以華雖未老而老態已具</hi>
　<hi>故辭其名而不可得耳又四人者志尚之侔而臭味之相似不特相従於此蓋將相期老於山林之下此</hi>
　<hi>堂之所以識也然祐父牽於文章仕而未達冠之以詩自鳴不肯用以求仕而予與子雲乃僥倖為郎以</hi>
　<hi>䝉上之任使子雲既投劾以歸予之庸且懦毎懼其不獲免也使吾四人者幸而至於老既老而果得自</hi>
<pb n="KR2k0021_WYG_021-39a"/>
　<hi>逸於山林回視今日所以名吾堂而為之先者豈不信而無所愧哉則斯堂雖陋或以吾黨之故而傳後</hi>
　<hi>之來者固賢於予亦足以知老之可慕而人生㑹合之可樂也夫二月已夘潁川韓元吉記</hi>
尚友堂在青溪先賢祠後馬公光祖建<lb/>
飛泳堂在江東運管㕔紹定四年建陸德輿書扁嘉定<lb/>
九年重建楊蓬為記<lb/>
來燕堂在烏衣園王公埜書扁<lb/>
存心堂在上元縣廨西偏景定三年知縣事臨卭楊應<lb/>
善剏建取程純公語為扁帥垣姚公希得為記漕使陸<lb/>
<pb n="KR2k0021_WYG_021-39b"/>
公景思書丹朔齋劉公震孫鐵菴楊公應已斛峰李公<lb/>
伯玉皆為銘之<hi>記云令古子男國宅生百里位雖未公卿心苟存焉譬之水流斯為川惡知其</hi>
　<hi>不澤物耶上元為建業赤縣近市不囂治所西偏舊有堂扁曰存愛蓋取純公程子存心愛物之語嵗久</hi>
　<hi>屋老凛焉將壓景定三年臨卭楊君應善涖事未朞月櫛紛滌垢撤故以新易名存心其義一也廣庭闢</hi>
　<hi>其前方沼疏其後生香樂意可玩可適齋心燕興與神明對景前修之法言儼函丈其如立昔純公主是</hi>
　<hi>簿且攝是邑均田塞隄脯龍折竿載諸傳記皆仁者之為異時嘗於令宰坐處書視民如傷四字其言愛</hi>
　<hi>物濟人謂一命之士皆當以此存心漙哉仁言乎楊君希賢志可尚已堂成屬記於予予曰虚靈之府萬</hi>
　<hi>善皆具寂然不動之時與天地萬物為一苟能擴而充之其仁不可勝用仁人心也心主是則仁不主是</hi>
<pb n="KR2k0021_WYG_021-40a"/>
　<hi>則欲去仁存欲富貴所充詘也嗜好所嚌啜也夜氣不梏亡者幾何聖賢論存與不存惟于多欲寡欲上</hi>
　<hi>秤定分數蓋欲寡則虚虚則明明則油然而生者皆仁矣今夫百里之官夫豈念不及民而常苦于簿書</hi>
　<hi>期會之不給由是狀邑曰灘畏邑曰債敝精神竭智力濟斯斯已矣償斯斯已矣終更而去之無慮皆褒</hi>
　<hi>城驛厥或告之曰民胞物與也徒有蹙然而已嗚虖聖門仕學毎於令宰乎觀千室之邑民社之寄蒲之</hi>
　<hi>三善武城之學愛隨試輙效壹是心法縣雖劇顧所存之何若純公聖賢者流豈欺我哉後之登斯堂者</hi>
　<hi>所貴乎體公名言充我實踐其毋曰力不足也通議大夫試刑部尚書沿江制置使知建康府江東安撫</hi>
　<hi>使行宫留守兼權淮西總領姚希得撰朝議大夫集英殿修撰江南東路計度轉運副使陸景思書丹并</hi>
　<hi>題葢通直郎特差知建康府上元縣主管勸農營田公事兼弓手寨兵軍正賜緋魚袋楊應善立石  銘</hi>
<pb n="KR2k0021_WYG_021-40b"/>
　<hi>云士自一命以上茍存心愛物於人必有所濟此明道先生程純公語也先生嘗以上元簿正攝令後人</hi>
　<hi>因摘存愛二字以名堂嵗久頺圮臨卭楊君應善來為邑始撤而新之小易其名為存心屬劉震孫書之</hi>
　<hi>且述先生之㫖以為銘銘曰孰為人心心兮即仁其端則愛其德曰生聖人以此守位君子以此長人士</hi>
　<hi>自一命皆可及民惟今之職於民尤親苟存心于愛物知分殊而理均疾痛癢疴舉切吾身賦歛必薄徭</hi>
　<hi>役必輕刑罰必省出枉必伸蟊賊必去困窮必矜皆此念之流布貫四時而常春一息間斷私欲外乗已</hi>
　<hi>與物隔如越視秦野有餓殍里有呻吟覩之不見聽之不聞作於其政毒流害深剥牀至膚戕葉至根虎</hi>
　<hi>豹不為猛蝮虺不足驚彼同胞且弗䘏而况於洿池之罔罟山林之斧斤此仁與不仁之異而存與不存</hi>
　<hi>之分今登斯堂其繹嘉名純公在前毋貳爾心國又銘云泰禧間論者謂令宰受地百里古公侯之  今</hi>
<pb n="KR2k0021_WYG_021-41a"/>
　<hi>受辱於郡若部不得與判司小吏比凡郡若部之府史胥徒皆得辱縣令宰士大夫百方巧計争避於令</hi>
　<hi>宰國家百方立法迫必為令宰有不為令宰或為之而逋其嵗月大吏得反劾之必使為令宰乃巳蓋數</hi>
　<hi>十年前已如此今眂之殆無以異而加難焉吾弟應善志元以大帥尚書姚公之辟出宰上元公聰明惠</hi>
　<hi>愛視郡邑如家待僚屬如子弟凡令宰所難不以為病縣治舊有堂曰存愛實用程純公語嵗久頺圮撤</hi>
　<hi>而新之更扁存心公為之記予語志元是心所以能存不存者抑有繇也為之銘曰方寸之運虚明公漙</hi>
　<hi>六合可彌操之而存舉斯加彼善推所為古之従仕志於行已位無崇卑吾心所及吾力未逮惟勿忘之</hi>
　<hi>有惻於中爾病予恫禹稷溺飢須臾不存癢痛莫關杞魯瘠肥彼夸毗子夷言蹻行謂心可欺而狼疾人</hi>
　<hi>自謂勿能則亦勿思河南夫子樂顔之樂自任則伊與物為春視民如傷内恕所推仁義之言式榖多士</hi>
<pb n="KR2k0021_WYG_021-41b"/>
　<hi>為百世師季也學製肇新斯堂景行前規嗟惟宰邑展布之難莫甚今時星符羽檄繭絲保障心勞力疲</hi>
　<hi>簿書眯目敲榜犯慮所存幾希不遇其長弗獲乎上民不可治堂堂橘翁威風大體忠信惠慈季也何幸</hi>
　<hi>祇若教條二人我私翁非爾私絜矩之學百辟表儀季吾語汝勿替此心朝斯夕斯燕興一堂無愧此顔</hi>
　<hi>是答已知玉又銘云邑令楊應善摘純公語名斯堂番人李伯  為之銘體天地塞其名曰人性天地帥</hi>
　<hi>其心曰仁心體本仁其端惻隠能擴而充可放而準庶人失之禽獸幾希安得君子終食無違格言夫訓</hi>
　<hi>繄孟程子先後發明異辭同㫖君子以仁是舉其全命士愛濟則有後先民胞物與理一分異由仁而愛</hi>
　<hi>匪愛曷濟思昔先生攝令上元見之政事先行其言畫法均税貯粟給卒視民如傷推以及物楊君作宰</hi>
　<hi>慨想儀刑有揭其扁式新斯亭是心苟存舉斯加彼有踰斯言其顙有泚</hi>
<pb n="KR2k0021_WYG_021-42a"/>
德星館在西門外七里倪總領垕建<lb/>
通江館在賞心亭東即月亭舊基後為回易庫馬公光<lb/>
祖改立通江館以待四方之賓客<hi>馬公光祖自書壁記云懋遷有無商賈事</hi>
　<hi>也官自為之則其害著矣蓋商賈之術逶迤萬狀身履目擊旁通曲遂左右望而罔焉始得倍稱之息今</hi>
　<hi>掌之以吏制之以縣官之令其情逆其分格勢已難矣就使綜理得人出納以道而利未一二害且百千</hi>
　<hi>矧耳目之弗周而弊端之紛錯乎金陵中興駐蹕之地為古東西都其井邑當殷阜人民當富殖物貨當</hi>
　<hi>輻輳今皆不然市無蔵賈民以寠告蓋其俗多游惰習末作恥苦心力業務本一值連雨闤闠蕭條徃徃</hi>
　<hi>菜色狼顧長民者率多大吏養威望不屑細微有隠弗達民已病矣旦視暮撫猶懼弗蔇顧乃聚駔僧競</hi>
<pb n="KR2k0021_WYG_021-42b"/>
　<hi>刀錐通衢焉以為之壟斷取之于素貧争之于無贏刮龜之毛刲鷺之股是民已病而又益之疾也予所</hi>
　<hi>至惡言利開慶已未春自荆間被㫖復還舊鎮下車見吏民有為言回易庫之害者無智愚貴賤蹙額不</hi>
　<hi>忍道始而行之不過貿易以逐什一之利禆經費所不及未為甚害然日引月長不特守長未嘗預聞僚</hi>
　<hi>佐亦未嘗經目其與百姓商賈相爾汝量較者皆獰卒悍胥猶出柙之虎兕當道之蝮蛇也既欲自肥而</hi>
　<hi>家又欲藉是迎合徼冦恨不掩其目搤其吭而豪奪之有司方幸其術之售餘不暇問於是商賈方望望</hi>
　<hi>而去之逮嵗久物蠧官視元祐大半責羡又畫䇿盡邀之列肆復于其中高下其手而官又不暇問市井</hi>
　<hi>販夫無不束手失業此金陵之民不能自聲之痛也郡本無土物僅産紅花自庫之興而種藝者反受害</hi>
　<hi>焉予兩守是邦愧無以及人知其害為甚深决意罷之以其廬為通江館不獨欲舍過客蓋又欲泯其跡</hi>
<pb n="KR2k0021_WYG_021-43a"/>
　<hi>云</hi>
横江館在水西門内賞心亭側馬公光祖鼎創以待四<lb/>
方之賓客<hi>名取山谷詩出門一笑大江横之句</hi>
高齋舊在江寧府治今在行宫内康定中葉公清臣建<lb/>
胡公宿作記<hi>南中江山類多記賞之美金陵故都緒餘六代華人夏士盛棲此土雖一坵一壑之</hi>
　<hi>細皆經高賢名輩嘗所留連茅許世外之風王謝江表之德山林皐壤號為名勝于城東北趨鍾山為近</hi>
　<hi>南唐李氏嘗因城作臺臺上望月人相呼為月臺下臨濬濠正面覆舟南對長干西望冶城榛烟漁火泉</hi>
　<hi>華谷氣川禽山鳥翔嬉其間林木嘘唫之聲雲霞起滅之狀須臾眺聽萬態逓出此名勝之内特又名勝</hi>
<pb n="KR2k0021_WYG_021-43b"/>
　<hi>者也臺傾地荒介在人外一境之秀未有盼者康定辛已之夏龍閣南陽公自三司拜符安輯江介政尚</hi>
　<hi>凝簡日多休暇寄意琴酒之適留好風泉之賞他日因行後圃遂登故城適廢臺留壤址躊躇四眄愛歎</hi>
　<hi>形勝指言佳麗之觀此最妙處日裒材瓦之羡調兵幹之使搴蕪穢養華薄開逕自下立齋其上環植百</hi>
　<hi>柱通敞四軒高侔譙樓廣容宴豆檐宇飛竦勢將干雲旁矚郊坰俯見廬井句曲之地肺華陽之洞墟三</hi>
　<hi>峯参差仿彿在目雖進深之士怵迫之人蹔遊其籓一踐兹境其心翛然猶以謂已登崑崙涉閬風澹乎</hi>
　<hi>忘歸有脱離昏俗之意又况真粹之流平日隠几反照正性保御太和人境相得其樂如何哉公既用鐘</hi>
　<hi>鼓落其成復須金石記其始比辱來教見命紀事曰我作是齋姑欲榜之佳名而絶境難摹了不可得今</hi>
　<hi>採謝宣城宴坐之意直題曰高齋夫齋戒潔之稱休舍之所君子根本於道德極摯於性命利用於安身</hi>
<pb n="KR2k0021_WYG_021-44a"/>
　<hi>有餘于治人不役志以營巳常虚心以待物其有為也精義致用以經世務之韞及其無事也恬智相養</hi>
　<hi>以濟天地之和故道用不勤而氣守自若庖丁之奏刀老扁之斵輪顔生之坐忘伊公之强德神機之王</hi>
　<hi>繇此物也公抱道混成栖神高映初總機劇未嘗榮華比辭禁奥亦亡欣戚方舍山水之所以穆仁智之</hi>
　<hi>性高情逺尚焉可跂耶人之登是齋者當領㑹公意不止邀樂壺觴取悦林岫而已足使軋者忘其名夸</hi>
　<hi>者辭其權長留清風以遺永年慶厯二年四月十九日記  王荆公和王微之登髙齋二首寒雲沈屯白</hi>
　<hi>日埋河漢蕩坼天如簁衡門兼旬限泥潦卧聽窽木鳴相挨蕭晨忽掃纎翳盡北嶺初出青崔嵬微之新</hi>
　<hi>詩動我目爛若火齊金盤堆想擕諸彦眺平野高論歴詆秦以來<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>舩淋浪始快意怱憶歸去胡為哉念</hi>
　<hi>君少壯輟游衍發揮春秋名玉杯書成不得斷國論但此空語傳八垓登臨興罷因感觸更欲逺引追宗</hi>
<pb n="KR2k0021_WYG_021-44b"/>
　<hi>雷君知富貴亦何有諂譽未足償譏排風豪雨横費調燮坐使髪背為黄台留賓徃徃夜参半雖有樽爼</hi>
　<hi>無由開江南佳麗非一日况乃故國名池臺能招過客飲文字山水又足供歡咍剰留官屋貯酒母取醉</hi>
　<hi>不竭當如淮兒干戈六代戰血埋雙闕尚指山崔嵬當時君臣但  戱把酒空勸長星盃臨春美女閉黄</hi>
　<hi>壤玉枝白蘂繁如堆後庭新聲歎樵牧興廢倐忽何其哀咸陽龍移九州坼遺種變化呼風雷蕭條中原</hi>
　<hi>碭無水崛强又欲憑江淮廣陵衣冠掃地去穿築隴畆為池臺呉儂傾家助經始尺土不借秦人簁珠犀</hi>
　<hi>磊落萬艘入金璧照耀千門開建隆天飛跨兩海南發交廣東溫台中間嶪嶪地無幾欲久割據誠難哉</hi>
　<hi>靈旗指麾盡貔虎談笑力可南山排樓船蔽川莫敢動扶伏但有謀臣來百年滄洲自潮汐事徃不與波</hi>
　<hi>争逥黄雲荒城失苑路白草廢時空壇垓使君新篇韵險絶登眺感悼隨嘲咍嗟予愁<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>氣已竭對壘毎</hi>
<pb n="KR2k0021_WYG_021-45a"/>
　<hi>欲相劘挨揮毫更想能一戰數窘乃見詩人才</hi>
學齋在今府治玉麟堂側<hi>詳見府治</hi>
昭文齋在鍾山定林庵王安石嘗讀書於此米芾榜曰<lb/>
昭文李伯時畫安石像於壁<hi>王荆公詩我自山中客何縁有此名當縁琴不鼓人</hi>
　<hi>不見虧成又定林齋後鳴禽散祇有提壺遶屋簷苦勸道人沽美酒不應無意引陶潛</hi>
式敬齋在左司理㕔邢庚立傅公行簡銘<hi>邢君典獄金陵扁其齋曰</hi>
　<hi>式敬求銘於予予觀古人論刑獄之道曰明刑曰祥刑曰哀矜庶獄曰庶獄庶慎雖不止於一端而所以</hi>
　<hi>本之者敬也蓋敬則心體常存動合于理推是心以典獄豈惟匹休蘇公殆將邁德皐陶矣因叙用式敬</hi>
<pb n="KR2k0021_WYG_021-45b"/>
　<hi>爾由獄韵作之銘曰敬以直内刑屬五極我思古人蘇公是式大祭大賓心罔不敬何敬非刑咸中有慶</hi>
　<hi>惟敬惟一純一不已斯須或忘薄乎云爾片言折獄其惟仲由由何敢望匪敬奚求明慎哀矜敬無不足</hi>
　<hi>皋陶垂休亦惟典獄開禧改元仲夏旦日四明傳行簡欽父銘金華邢庚應辰立河陽李大節德操書</hi>
紬書齋在府治東北鍾山樓下紹興初葉公夢得嘗於<lb/>
府治建書閣榜曰紬書後燬於火閣不復建景定二年<lb/>
馬公光祖命周應合修纂建康圖志乃置書局於鍾山<lb/>
樓下聚書數萬巻以備討證故取葉公書閣之舊名以<lb/>
名此齋公自書扁<lb/>
<pb n="KR2k0021_WYG_021-46a"/>
制使姚公希得任内重建江寧館本府舊有是館嵗久<lb/>
弗葺將就頽圯景定五年二月七日興工至四月初七<lb/>
日畢重建㕔堂廊宇門樓小大咸具總費錢一十三萬<lb/>
六千餘緡米三百一十二石有竒<lb/>
大使馬公光祖任内創建誓清舘即客亭舊址在龍灣<lb/>
江滸凡舟之泝岷江達淮海上下去來者經焉北對滁<lb/>
山中原可拱挹也故宇卑陋名存實亡咸淳丁夘三月<lb/>
始盡撤其舊創屋五十二間治事有㕔燕息有堂幕屬<lb/>
<pb n="KR2k0021_WYG_021-46b"/>
有舍庖湢有次高明軒敞快人心目大夫士之館於斯<lb/>
者寧不動中流擊楫之思更名誓清蓋取此意糜錢二<lb/>
萬二千有竒<lb/>
大使馬公光祖任内創儀賓館前志舊名也今廢咸淳<lb/>
丁夘因沒入之屋改為之門廡皆新創堂奥庖湢尚仍<lb/>
舊以為車馬小駐之地<lb/>
大使馬公光祖任内創需舘咸淳二年即沒入之屋為<lb/>
之在小木頭街<lb/>
<pb n="KR2k0021_WYG_021-47a"/>
呉别館在句容縣<lb/>
　考證述異記云呉王夫差立春宵宫爲長夜之飲造<lb/>
　千石酒鍾又作天池池中造青龍舟日與西施為水<lb/>
　嬉又有别舘在句容楸梧成林古樂府云梧宫秋呉<lb/>
　王愁是也<lb/>
呉客館在城南十三里<lb/>
　考證丹陽記曰呉時客舘在蔡洲上以舎逺使晉陶<lb/>
　侃嘗屯兵於此<lb/>
<pb n="KR2k0021_WYG_021-47b"/>
宋儒學館在今覆舟山北鍾山鄉去城五里<lb/>
　考證南史宋文帝元嘉十五年立儒學館於北郊命<lb/>
　雷次宗居之<lb/>
宋招隱館今草堂隆報寺是其舊址<lb/>
　考證宋雷次宗傳召詣京邑為築室於鍾山西巖謂<lb/>
　之招隱館<lb/>
宋四方館今不詳其所<lb/>
　考證宋初置南北客舘主四方賓客後為四方館<lb/>
<pb n="KR2k0021_WYG_021-48a"/>
宋商飈館在蔣廟西南即九日臺是<lb/>
　考證齊武帝永明五年四月立商飈館於孫陵岡世<lb/>
　呼為九日臺　沈約郊居賦云望商飈而永歎<hi>詳見九日</hi>
　<hi>臺下</hi>
齊梁士林館<lb/>
　考證齊竟陵王子良開西邸延才俊以為士林舘<hi>西邸</hi>
　<hi>在雞籠山</hi>　梁大同六年於臺城西立士林館延集學者<lb/>
梁集雅舘天監六年置今不詳其所<lb/>
<pb n="KR2k0021_WYG_021-48b"/>
陳别館亦名婚第<lb/>
　考證陳書云六門之外有别館以為諸王冠婚之所<lb/>
　名為婚第<lb/>
凉館在舊江寧府治元符中吕公升卿建今在行宫内<lb/>
　<hi>修凉館記金陸開府因李氏故都舍館之雄為江左第一而東園閲武亭規制宏偉尤金陵之最歴載既</hi>
　<hi>久蕪穢不治將就傾敗直祕閣吕公自河東漕移鎮於此公初下車以民事為不可緩先設教約十餘條</hi>
　<hi>以令於民民大化服至不敢犯曽不浹旬境内無事姑與賓客僚佐宴游圃中顧瞻斯亭惜其將隳乃命</hi>
　<hi>營葺目其故材授以新矩未幾而功就大厦既成規摹增壯弗華弗質厥度惟中面闢廣庭架松為廕背</hi>
<pb n="KR2k0021_WYG_021-49a"/>
　<hi>開虛室以來清風回環疏明無有蔽障雖三伏藴隆而暑氣不到至者豁然煩襟頓釋故公更以凉舘名</hi>
　<hi>之昭其寔也嗚呼兹亭之廢久矣上漏下濕柱折棟撓鳥鼠棲伏風雨不除遊者畏厭踧踖而去今革故</hi>
　<hi>之陋輪奐一新宜侈其名以矜于後而公意獨不然貴寔不貴華取其便事者以名之而巳觀公為政斥</hi>
　<hi>去邊幅崇尚誠信事悉躬决而庭無留訟老姦滑吏拱手禁黙不能為姦盗賊踰境囂頑革面市無忿争</hi>
　<hi>内外嘉靖故報政之速易如反掌兹非貴寔之効歟初公以問學政事被遇神考厯位華顯元祐之際解</hi>
　<hi>組自髙一旦起閒左奉使諸路豐功美利及物多矣其間民之被澤尤深者如二折之越京東之鄆河朔</hi>
　<hi>之瀛公以使者皆擾其府事施設先後如出一律民吏馴畏相戒不撓法皆席未及煖而囹圄虛休譽洋</hi>
　<hi>溢流布四方今金陵之政復卓越顯著如此且將去而大用于朝矣則斯舘之存殆為甘棠之遺思耶元</hi>
<pb n="KR2k0021_WYG_021-49b"/>
　<hi>符二年閏月旦武林元時敏記</hi>
　<lb/>
　<lb/>
　<lb/>
　<lb/>
　<lb/>
　<lb/>
　景定建康志巻二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>景定建康志巻十七</head>
    <p>
<pb n="KR2k0021_WYG_017-1a"/>
欽定四庫全書<lb/>
　景定建康志巻十七　　　宋　周應合　撰<lb/>
山川志序<lb/>
疆域帝王之所定也山川天地之所作也金陵未邑秣<lb/>
陵未縣建鄴未都之前或言地有王氣或言有天子氣<lb/>
非山川融結氣何所指哉漢建安中諸葛亮曰鍾阜龍<lb/>
盤石城虎踞真帝王之宅張紘亦曰金陵地形有王者<lb/>
都邑之象自孫權之國江東以至我朝之建行闕帝王<lb/>
<pb n="KR2k0021_WYG_017-1b"/>
都邑實印斯言<hi>秦皇時望氣者言金陵五百年後有天子氣乃斷其連岡長隴疏水為淮將以</hi>
<hi>泄其氣也自是四百九十年而晉元帝渡江中興江左適符望氣者所言之數是知天地所作豈人力所能變</hi>
<hi>哉</hi>嘗以山川形勢騐之鍾山來自建鄴之東北而向乎<lb/>
西南大江來自建鄴之西南而朝於東北由鍾山而左<lb/>
自攝山臨沂雉亭衡陽諸山以達於東又東為白山大<lb/>
城雲穴武岡諸山以達於東南又東南為土山張山靑<lb/>
龍石硊天印彭城雁門竹堂諸山以達於南又南為聚<lb/>
寳山戚家山梓潼山紫巖夏侯天闕諸山以達於西南<lb/>
<pb n="KR2k0021_WYG_017-2a"/>
又西南綿亘至三山而止於大江此亮所謂龍盤之勢<lb/>
也由鍾山而右近之為覆舟山為鷄籠山皆在宫城之<lb/>
後<hi>東南利便書曰呉太初宫晉太初宫及我朝宫城皆北接覆舟山之麓牛首在其前即王導所謂天闕是</hi>
<hi>矣</hi>又北為直瀆山大壯觀山四望山以達於西北又西<lb/>
北為幙府盧龍馬鞍諸山以達於西是為石頭城亦止<lb/>
于江此亮所謂虎踞之形也其左右羣山若散而實聚<lb/>
若斷而實續世傳秦所鑿斷之處雖山形不聨而骨脈<lb/>
在地隱然相屬猶可見也<hi>左則方山石硊山之間右則盧龍山馬鞍山之間耆老相</hi>
<pb n="KR2k0021_WYG_017-2b"/>
<hi>傳皆以為秦始皇鑿斷長隴之所</hi>石頭在其西三山在其西南兩山可<lb/>
望而挹大江之水橫其前秦淮自東而來出兩山之端<lb/>
而注於江此葢建鄴之門戸也覆舟山之南聚寳山之<lb/>
北中為寛平宏衍之區包藏王氣以容衆大以宅壯麗<lb/>
此建鄴之堂奥也自臨沂山以至三山圍繞於其左自<lb/>
直瀆山以至石頭泝江而上屏蔽於其右此建鄴之城<lb/>
郭也<hi>楊萬里詩云周遭故國是山圍對景方知此句竒偶上伏龜樓上望一環碧玉缺城西</hi>𤣥武<lb/>
湖注其北秦淮水遶其南靑溪縈其東大江環其西此<lb/>
<pb n="KR2k0021_WYG_017-3a"/>
又建鄴天然之池也<hi>龍川陳亮論建鄴形勢東環平岡以為安西城石頭以為重帶𤣥武</hi>
<hi>湖以為險擁秦淮靑溪以為阻是以王氣可乗而運動如意昔人詩詠石頭城有山圍故國潮打空城之句則</hi>
<hi>石頭城實臨大江今大江逺石頭𤣥武涸為平田靑溪九曲僅存其一非同昔日也</hi>形勢若此帝<lb/>
王之宅宜哉然自越以來千七百年山川不改城郭屢<lb/>
更人因地乎地因人乎昔周公定都洛邑曰有德者易<lb/>
以興豈專恃乎山川哉山川不可以無考耳作山川志<lb/>
山川志一<lb/>
　　山阜<lb/>
<pb n="KR2k0021_WYG_017-3b"/>
鍾山一名蔣山在城東北一十五里周迴六十里高一<lb/>
百五十八丈東連靑龍山西接靑溪南有鍾浦下入秦<lb/>
淮北接雉亭山漢末有秣陵尉蔣子文逐盜死事於此<lb/>
呉大帝為立廟封曰蔣侯大帝祖諱鍾因改曰蔣山案<lb/>
丹陽記京師南北並連山嶺而蔣山岧嶤嶷異其形象<lb/>
龍實作揚都之鎮諸葛亮云鍾山龍盤葢謂此也<hi>舊志</hi>
　事跡金陵地記云秦始皇時望氣者云金陵有天子<lb/>
　氣乃埋金玉雜寳於鍾山　又云蔣山本少林木東<lb/>
<pb n="KR2k0021_WYG_017-4a"/>
　晉令刺史罷還都種松百株郡守五十株宋時諸州<lb/>
　刺史罷職還者栽松三千株下至郡守各有差　庾<lb/>
　闡揚都賦云元皇帝渡江之年望氣者云蔣山上有<lb/>
　紫氣時時晨見　晉謝尚齊朱應呉苞孔嗣之梁阮<lb/>
　孝緒劉孝標並隐於此　山謙之丹陽記曰出建陽<lb/>
　門望鍾山與覆舟似上東門首陽之與北邙也　宋<lb/>
　散騎常侍劉勔經始鍾嶺之南以為棲息聚石蓄水<lb/>
　朝士雅素者多從之㳺又雷次宗元嘉中開館鷄籠<lb/>
<pb n="KR2k0021_WYG_017-4b"/>
　山文帝為築室於鍾山西巖下謂之招隱館　齊周<lb/>
　顒亦於鍾山西立隱舍遇休沐則歸仍造草堂寺以<lb/>
　處僧慧納寺即顒之所居也後顒出為海鹽令孔稚<lb/>
　圭作北山移文以譏之　梁武帝於鍾山西置大爱<lb/>
　敬寺江表上已多㳺於此　侯景反邵陵王綸率西<lb/>
　豐公大春等馬歩三萬發自京口直據鍾山景黨大<lb/>
　駭具舟欲逃　阮孝緒因母疾用藥須得生人葠舊<lb/>
　傳鍾山所出孝緒躬厯幽險累日不獲忽一日鹿前<lb/>
<pb n="KR2k0021_WYG_017-5a"/>
　行至一所遂不見就求之果得　沈約郊居賦曰惟<lb/>
　鍾巖之隱鬱表皇都而作峻葢望秩之所宗含風雲<lb/>
　而吐潤又應教詩云靈山紀地德險峭資岳靈又云<lb/>
　勢隨九嶷高氣與三山壯　寰宇記云自梁以前立<lb/>
　佛寺七十所今存者六　陳大寳元年齊軍於秣陵<lb/>
　故縣跨淮立柵引渡兵馬周文育侯安都頓白土崗<lb/>
　旌旗相望齊軍潛至鍾山龍尾進至幙府山皆此地<lb/>
　也　後主與張機㳺是山常以松枝代麈尾故梅摰<lb/>
<pb n="KR2k0021_WYG_017-5b"/>
　詩有千松麈尾之句　唐地理志江南道其名山衡<lb/>
　廬茅蔣　大厯中處士韋渠年亦隱於此號遺名子<lb/>
　顔真卿題其所隱之堂曰遺名先生三教會宗堂<lb/>
　李白登梅崗望金陵詩有云鍾山抱金陵霸氣昔騰<lb/>
　發　内有定林庵荆公王安石嘗讀書於此<hi>本下定林寺寺</hi>
　<hi>記云宋元嘉中建上定林在寳公塔東下定林在上定林西今皆廢</hi>米元童榜曰昭文<lb/>
　齋李伯時寫荆公真像於壁楊次公為之賛荆公詩<lb/>
　云定林修木老參天是也今獨庵屋數間餘皆不存<lb/>
<pb n="KR2k0021_WYG_017-6a"/>
　　慶厯中大宋葉清臣嘗㳺鍾山之巖住八功德水<lb/>
　後半嶺間可容數人公字道卿因名道卿巖　張文<lb/>
　潛云予自金陵月堂謁蔣帝祠初出北門始辨色行<lb/>
　平野中時暮春人家桃李未謝西望城濠水或流或<lb/>
　絶多鵁鶄白鷺迤邐傍山風物夭秀如行錦繡圖畫<lb/>
　中舊讀荆公詩多稱蔣山風物信不誣矣　陳軒金<lb/>
　陵集云鍾山寳公塔名玩珠取龍玩珠之義梅摰詩<lb/>
　云珠峰塔影孤　其山峰最秀者有屏風嶺巧石靑<lb/>
<pb n="KR2k0021_WYG_017-6b"/>
　林幽䆳如畫在明慶寺前山之東有八功德水在悟<lb/>
　真庵後梅摰記云梁天監中有胡僧寓鍚於此山中<lb/>
　乏水時有厖眉叟相謂曰予山龍也知師渴飲措之<lb/>
　無難俄而一沼沸出後西僧繼至云本域八池已失<lb/>
　其一自梁以來嘗取給御府寺僧云飲之可以愈疾<lb/>
　又寳公塔西二里有洗鉢池興國寺西有道光泉以<lb/>
　僧道光穿斸得名曰宋熈泉近宋熈寺之側寺東山<lb/>
　嶺有定心石下臨峭壁寺西百餘步有白蓮庵庵前<lb/>
<pb n="KR2k0021_WYG_017-7a"/>
　有白蓮池乃筞禪師退居之所又北高峯絶頂有一<lb/>
　人泉僅容一勺多挹之不竭皆山之勝處也<lb/>
石頭山在城西二里案輿地志環七里一百步縁大江<lb/>
南抵秦淮口去臺城九里自六朝以來皆守石頭以為<lb/>
固以王公大臣領戍軍為鎮其形勝蓋必争之地云<hi>舊志</hi>
　事跡宫苑記云周顯王三十六年楚威王滅越置金<lb/>
　陵邑即石頭城　江乘地記云石城山嶺嶂千里相<lb/>
　重若一㳺厯者以為呉之石城猶楚之九疑也山上<lb/>
<pb n="KR2k0021_WYG_017-7b"/>
　有城因以為名　後漢建安十六年呉孫權乃加修<lb/>
　理改名石頭城用貯軍粮器械今清涼寺西是也<lb/>
　諸葛亮云石頭虎踞真帝王之宅　丹陽記石頭城<lb/>
　呉時悉土塢義熈初始加磚累甓因山以為城因江<lb/>
　以為池地形險固尤有竒勢亦謂之石首城范曅有<lb/>
　初發石首城詩　六朝記云呉孫權㳂淮立柵又於<lb/>
　江岸必争之地築城名曰石頭常以腹心大臣鎮守<lb/>
　之今石城故基乃楊行宻梢遷近南夾淮帶江以盡<lb/>
<pb n="KR2k0021_WYG_017-8a"/>
　地利其形勢與長干山連接　晉伐呉王濬以舟師<lb/>
　㳂江而下自三山抵石城劉夢得有王濬樓船下益<lb/>
　州一片降幡出石頭之句　晉室中興常為險要必<lb/>
　争之地　謝尚賜軺車鼓吹戍石頭　王氏舉兵明<lb/>
　帝以温嶠守石頭　石城之東有巨石俗呼為塘岡<lb/>
　乃王敦害周伯仁戴若思之處按建康實錄晉元帝<lb/>
　永昌元年敦收周顗戴淵殺於石頭城東塘頹石上<lb/>
　百姓寃之今記其處　蘓峻據石頭王師既集峻攻<lb/>
<pb n="KR2k0021_WYG_017-8b"/>
　大業壘陶侃將救之殷羨曰若救大業步兵不如峻<lb/>
　但當急攻石頭峻必救之大業自解侃從之峻果棄<lb/>
　大業而救石頭　孫恩至京口元顯守石頭　安帝<lb/>
　時宋高祖北討徐道覆盧循乗虚而出帝即班師四<lb/>
　月至都帝曰賊衆我寡分其兵則測人虚實若聚衆<lb/>
　石頭則衆力不分遂移鎮石頭　義熈六年發居民<lb/>
　治石頭城　　宋文帝登石頭城極望謂江湛曰向<lb/>
　使檀道濟在虜敢犯吾境邪　石頭倉城在石頭城<lb/>
<pb n="KR2k0021_WYG_017-9a"/>
　内宋元嘉二十七年魏人至瓜歩丹陽尹徐湛之守<lb/>
　石頭倉城沈攸之事起齊高帝入朝堂遣戴僧静將<lb/>
　腹心至石頭經畧袁粲時蘇烈守倉城門僧静射書<lb/>
　與烈夜縋入城　宋大明中以其地為離宫景和元年<lb/>
　脩為長樂宫昇明中司徒袁粲出鎮於此　齊武帝為<lb/>
　世子即以為世子宫後多以諸王鎮之　　梁侯景反<lb/>
　陳武帝與諸軍進景登石頭城望官軍之盛不恱乃<lb/>
　以舣䑰貯石沉塞淮口緣淮作城自石頭迄靑溪十<lb/>
<pb n="KR2k0021_WYG_017-9b"/>
　餘里樓雉相接帝於石頭城西横壠築柵直出東北<lb/>
　悉力乗之景遂大潰　王僧辯討侯景督衆軍沿流<lb/>
　而下進軍於石頭之斗城　安陸王大春以寧遠將<lb/>
　軍領戍軍事於石城　徐嗣徽招北齊兵至闕下栁<lb/>
　達摩等保石城陳霸先於石頭南北岸絶其汲路又<lb/>
　堙塞東門城中諸井達摩請和許之霸先陳兵石頭<lb/>
　南門送齊人北歸及至皆殺之以後江邉有警必先<lb/>
　據石頭以為捍禦　陳宣帝太建二年其城復加修<lb/>
<pb n="KR2k0021_WYG_017-10a"/>
　築以貯軍食　後主禎明元年徐孝克為都官尚書<lb/>
　性清素常以石頭津稅給之　隋平陳置為蔣州城<lb/>
　輔公祏據江東用為揚州公祏平又於城置揚州大<lb/>
　都督府後移揚州於廣陵此城遂廢　唐武后光宅<lb/>
　中徐敬業舉兵使其徒崔洪渡江修石頭以拒守敬<lb/>
　業平分軍三百人守之尋置為鎮仍徙縣倉以實之<lb/>
　　韓滉觀察江東西德宗狩梁州乃築石頭五城自<lb/>
　京口至土山修塢壁起建業抵京峴樓雉相望於石<lb/>
<pb n="KR2k0021_WYG_017-10b"/>
　頭城穿井皆百尺今五城遺址尚存時議者言滉聞<lb/>
　車駕在外聚兵石頭陰蓄異志上疑之以問李泌對<lb/>
　曰滉公忠清儉自車駕在外貢獻不絶且鎮撫江外<lb/>
　十五州盜賊不起皆滉之功也所以修石頭者滉見<lb/>
　中原板蕩為陛下將有永嘉之行為迎扈之備耳此<lb/>
　為人臣忠篤之慮奈何更以為罪乎　李錡據潤州<lb/>
　屬别將庾伯良兵三千人築石頭城　南徐州記江<lb/>
　乗縣西二里有大浦發源於石城山東入大江此山<lb/>
<pb n="KR2k0021_WYG_017-11a"/>
　與盧龍幕府諸山相連迤邐達於京口　左太冲呉<lb/>
　都賦云戎車盈於石頭葢謂石城也　庾闡涉江賦<lb/>
　曰發中洲之曲泜背石城之巖岨　謝靈運撰征賦<lb/>
　云次石頭之雙岸究孫氏之初基<lb/>
覆舟山亦名龍山又名龍舟山在城北七里周迴三里<lb/>
高三十一丈東際靑溪北臨真武湖狀如覆舟因以為<lb/>
名<hi>舊志</hi>
　事跡宋書云覆舟山在縣東十里鍾山西形如覆舟<lb/>
<pb n="KR2k0021_WYG_017-11b"/>
　　輿地志山在樂逰苑内　此山與鍾山形若斷而<lb/>
　脈相連兩山之間土中有石墾者不入知其為山之<lb/>
　骨也　宋武帝舉義兵討桓𤣥𤣥將桓謙屯於東陵<lb/>
　卞範之屯覆舟山西以拒之宋武疑有伏兵謂小將<lb/>
　劉鍾曰此山下當有伏兵卿可率部下徃取之鍾應<lb/>
　聲馳進果有伏兵數百一時奔走　元嘉改名𤣥武<lb/>
　山以其在城之北也　陳高祖時齊兵踰鍾山高祖<lb/>
　衆軍分頓樂㳺苑東及覆舟山北斷其衝要齊軍至<lb/>
<pb n="KR2k0021_WYG_017-12a"/>
　𤣥武湖西北幕府山南將據北郊壇衆軍自覆舟東<lb/>
　移頓郊壇北與齊人相對縱兵大戰即此地　宣帝<lb/>
　太建七年輿駕幸樂逰苑採甘露宴羣臣詔龍舟山<lb/>
　立甘露亭鮑昭有侍宴覆舟山詩　宫苑記云閬風<lb/>
　亭甘露亭瑶臺皆在山上<lb/>
鷄籠山在城西北六七里高三十丈周迴一十里輿地<lb/>
志云在覆舟山之西二百餘步其狀如鷄籠因以為名<lb/>
<hi>舊志</hi>
<pb n="KR2k0021_WYG_017-12b"/>
　事跡寰宇記云西接落星澗北臨栖𤣥塘　宋改名<lb/>
　龍山以黑龍常見真武湖此山正臨湖上故名　元<lb/>
　嘉十五年立儒館於北郊命雷次宗居之次宗因開<lb/>
　館於鷄籠山齊高帝嘗就次宗受禮及左氏春秋<lb/>
　竟陵王子良嘗移居雞籠山下集四學士抄五經百家<lb/>
　為四部要略千巻　晉元明成哀四帝陵皆在山南<lb/>
幕府山在城西北二十里周迴三十里高七十丈按輿<lb/>
地志在臨沂縣東八里晉元帝自廣陵渡江丞相王導<lb/>
<pb n="KR2k0021_WYG_017-13a"/>
建幕府於此山因名焉山上有虎跑泉其西巔有仙人<lb/>
臺其北里俗相傳即古之宣武塲也<hi>舊志</hi>
　事跡寰宇記云在城西北東北臨直瀆浦西接寳林<lb/>
　山南接解浦　山有五峯南接盧龍石頭　宋文帝<lb/>
　元嘉二十七年魏人入㓂至𤓰步登幕府山觀望形<lb/>
　勢　三國典略曰齊師伐梁大至於鍾山龍尾周文<lb/>
　育請戰陳霸先曰兵不逆風文育曰事急矣當決之<lb/>
　何用古法抽槊上馬殺傷數百人齊軍乃退屯幕府<lb/>
<pb n="KR2k0021_WYG_017-13b"/>
　山又覇先衆軍自覆舟東移頓郊壇與齊人相對霸<lb/>
　先自率帳内麾下出幕府山南與呉明徹沈泰等首<lb/>
　尾擊之齊人大潰陳史載武帝破北齊軍四十六萬<lb/>
　於幕府山下即此事也　後主禎明中嘗幸此山校<lb/>
　獵　宋明帝高寧陵在山西晉王導温嶠亦𦵏山西<lb/>
盧龍山在城西北二十五里周迴一十二里高三十六<lb/>
丈東有水下注平陸西臨大江今張陣湖北崗隴北接<lb/>
靖安皆此山也<hi>舊志</hi>
<pb n="KR2k0021_WYG_017-14a"/>
　事跡晉元帝初渡江見此山嶺綿延遠接石頭眞江<lb/>
　上之關塞以比北地盧龍山因以為名　此山舊與<lb/>
　馬鞍山相接氣勢雄包自秦鑿為二後置都船埸聖<lb/>
　妃廟其間至今溝内石骨連焉<lb/>
馬鞍山在城西北十里西臨大江東與石頭城接高八<lb/>
十五丈以形似得名<hi>舊志</hi>
　事跡舊志載陳禎明三年宜黃侯慧紀遣南康太守<lb/>
　魯肅以鐡鎖横江隋楊素與魯肅争馬鞍山四十餘<lb/>
<pb n="KR2k0021_WYG_017-14b"/>
　戰隋軍死者五千人指為此地今考之史傳陳無魯<lb/>
　肅慧紀所遣者南康内史吕忠肅也所争馬鞍山乃<lb/>
　在巫峽間非此地也山名偶同耳詳見諸辨<lb/>
四望山在城西北一十里周迴三里高一十七丈東至<lb/>
龍安西臨大江南連石城北接盧龍山<hi>舊志</hi>
　事跡呉大帝嘗與葛𤣥共登鳯凰二年殺司市郎中<lb/>
　陳聲投於四望山下　晉蘇峻反温嶠奉陶侃為盟<lb/>
　主同赴京師嶠於四望磯築壘以逼賊曰賊必争之<lb/>
<pb n="KR2k0021_WYG_017-15a"/>
　設伏以逸待勞是制賊之一竒也<lb/>
大壯觀山在城北一十八里周迴五里高二十八丈東<lb/>
連蔣山西有水下注平陸南臨真武湖北臨蠡湖<lb/>
　事跡陳宣帝起大壯觀於此山因以為名　太建十<lb/>
　一年八月幸大壯觀因大閱武命都督任忠領步騎<lb/>
　十萬陣於真武湖上登真武門觀宴羣臣因幸樂逰<lb/>
　苑設絲竹之㑹仍重幸大壯觀振旅而還<lb/>
直瀆山在城北三十五里周迴二十五里高一十七丈<lb/>
<pb n="KR2k0021_WYG_017-15b"/>
旁有直瀆洞東西有水流入大江<hi>舊志</hi>
　事跡見直瀆下<lb/>
　以上諸山皆在鍾山之右自城北綿亘達於城西<lb/>
臨沂山在城東北四十里周迴三十里高四十丈東北<lb/>
接落星山西臨大江西南有臨沂縣城<lb/>
雉亭山在城東北四十里周迴六里高五十丈北與舊<lb/>
臨沂縣相望今𨽻慈仁鄉俗又呼為騎亭山<hi>舊志</hi>
　事跡石邁古跡編云舊說齊武帝東㳺鍾山射雉因<lb/>
<pb n="KR2k0021_WYG_017-16a"/>
　以為名或云呉大帝時蔣帝神執白扇乘馬嘗見形<lb/>
　於此故又呼騎亭山<lb/>
衡陽山在城東北四十五里周迴九里高二十九丈在<lb/>
清風鄉東臨清塘西北有水下湖南接雉亭山<hi>舊志</hi>
　事跡舊傳朗法師嘗住此有衡陽神女忽來聽講後<lb/>
　遂為此神因名其山曰衡陽今鍾山鄉資福院有神<lb/>
　像可攷<lb/>
攝山一名繖山葢其狀似繖也在城東北四十五里周<lb/>
<pb n="KR2k0021_WYG_017-16b"/>
迴四十里高一百三十二丈東連畫石山南接落星山<lb/>
西北有水注江乗浦入攝湖<hi>舊志</hi>
　事跡輿地志云江乗縣西北有扈謙所居村側有攝<lb/>
　山多藥草可以攝生因名焉　江乗記云攝山形方<lb/>
　四面重嶺　南史齊明僧紹住江乗攝山後捨宅為<lb/>
　寺今棲霞寺是也山有千佛嶺按江緫棲霞寺記明<lb/>
　僧紹居士之子仲璋為臨沂令於西峰石壁與度禪<lb/>
　師鐫造無量壽佛大同六年龕頂放光齊文惠太子<lb/>
<pb n="KR2k0021_WYG_017-17a"/>
　豫章文獻王竟陵文宣王始安王及宋江夏王霍姫<lb/>
　齊田奐䓁琢造石像梁臨川靖惠王復加瑩飾嶺中<lb/>
　道有沈傳師徐鉉張稚圭王雱等題名　梁紹泰中<lb/>
　陳霸先與齊師戰大敗之追奔至攝山虜蕭軌誅於<lb/>
　城下即此也　陳後主與江揔同遊有詩　陳軒所<lb/>
　集金陵有懐攝山十題曰白雲庵清風軒唐公巖天<lb/>
　開巖宴坐臺中峰澗明月臺品外泉醒石磬石<lb/>
白山在城東三十里周迴八里高八十丈東接竹堂山<lb/>
<pb n="KR2k0021_WYG_017-17b"/>
南接蔣山北連攝山西有水下注平陸<hi>舊志</hi>
　事跡輿地志云堦礎碑石及麒麟獅子以石為之者<lb/>
　悉出於此山　南史梁散騎常侍韋載有田十餘頃<lb/>
　江乗縣之白山天嘉元年遂築室居山屏絶人事不<lb/>
　入籬門者十載<lb/>
苻堅山在城東六十里周迴一十五里高六十丈北連<lb/>
大城山<hi>舊志</hi>
　事跡謝𤣥破秦歸謝安在墅城問其方略𤣥於原野<lb/>
<pb n="KR2k0021_WYG_017-18a"/>
　陳其營壘陣塲次序指此山曰此若苻堅駐軍之山<lb/>
　也因以為名<lb/>
大城山在城東七十里周迴二十二里高八十二丈南<lb/>
連苻堅山西連鴈門山北連竹堂山<lb/>
雲穴山在城東八十五里周迴二十里高九十七丈南<lb/>
有水流入石驢溪有洞穴甚幽邃天欲雨則穴中雲出<lb/>
因名之<lb/>
癸山按十道四蕃志有癸山在城東北四十七里碑石<lb/>
<pb n="KR2k0021_WYG_017-18b"/>
磑礎多出於此<lb/>
武崗山在城東二十五里里俗呼為石佛子廟<hi>舊志</hi>
　事跡按石邁古跡編山有石佛十餘軀舊傳唐武后<lb/>
　造未詳鄉民歲時祈禱一名墓山<lb/>
土山一名東山在城東南二十里周迴四里高二十丈<lb/>
無巖石故曰土山<hi>舊志</hi>
　事跡輿地志云山下有湖自江山至京師此為半道<lb/>
　今謂此山下道為半邏　晉石季龍入冦蔡謨所戍<lb/>
<pb n="KR2k0021_WYG_017-19a"/>
　自土山至江乗　太元八年秦苻堅率衆號百萬次<lb/>
　於淮淝京師震懼命謝安征討大都督謝𤣥入問計<lb/>
　安夷然無懼色答曰已别有㫖既而寂然𤣥不敢復<lb/>
　言乃令張𤣥重請安命駕出土山墅張宴親朋畢集<lb/>
　方留𤣥圍棊賭别墅遊涉至夜方還府内逮明指授<lb/>
　將帥各當其任又於土山營立樓館植林竹甚盛每<lb/>
　携中外子姪往來逰集肴饌日費百金世以此頗譏<lb/>
　之安殊不屑意　上元縣有兩東山一在崇禮鄉即<lb/>
<pb n="KR2k0021_WYG_017-19b"/>
　土山是也晉書謝安寓居㑹稽棲遲東山此安之舊<lb/>
　隱也在㑹稽後於土山營築以擬東山今去縣二十<lb/>
　里一在鍾山鄉蔣廟東北宋劉勔隱居之地勔嘗經<lb/>
　始鍾嶺以為棲息及造園宅名為東山今去縣十五<lb/>
　里陳軒金陵集載李白李建勲東山詩皆指土山而<lb/>
　作　梁書宋謝朏十歲能屬文父莊㳺土山使朏命<lb/>
　篇攬筆便就　梁末蕭正德亦修築以為墅　沈約<lb/>
　郊居賦云臨巽隅兮縱目即堆塜而流盻雖東山之<lb/>
<pb n="KR2k0021_WYG_017-20a"/>
　培塿乃文静之所宴<lb/>
張山按石邁古跡編在城東南三十里淳化鎮之北舊<lb/>
𨽻江乗縣<hi>舊志</hi>
　事跡南史齊欽明皇后𦵏江乗縣張山或云今城東<lb/>
　北六十里章橋西又有張山亦古江乗境<lb/>
青龍山在城東南三十五里周迴二十里高九十丈<hi>今溧</hi>
<hi>陽縣界别有青龍山</hi>
　事跡南唐後主嘗校獵於此<lb/>
<pb n="KR2k0021_WYG_017-20b"/>
祈澤山有祈澤寺在城東南三十五里周迴一十里高<lb/>
五十丈東連彭城山北連青龍山<hi>舊志</hi>
　事跡舊經云初法師嘗結茅於此有龍女來聽講既<lb/>
　而神泉湧於講座下後遂為祈禱水旱之所因此得<lb/>
　名<lb/>
丁山在城東南四十里周迴一十七里高二十七丈<lb/>
石硊山在城東南四十里周迴一十五里高二十七丈<lb/>
在上元縣崇禮鄉去縣二十五里一名竹山<hi>舊志</hi>
<pb n="KR2k0021_WYG_017-21a"/>
　事跡祥符圖經云有大壟悉是石故名石硊或云硊<lb/>
　亦作櫃每春夏水溢衆流匯此山横據秦淮之上以<lb/>
　櫃遏水勢　輿地志秦始皇時望氣者云江東有天<lb/>
　子氣乃東逰以壓之又鑿金陵以斷其勢今方山石<lb/>
　硊是其所斷之處也　孫盛云東至方山有直瀆自<lb/>
　瀆至此山或云是秦所掘山今方山西九里有大壟<lb/>
　枕淮合壟悉是石京師溝塘累石悉鑿此壟取之<lb/>
方山一名天印山在城東南四十五里高一百一十六<lb/>
<pb n="KR2k0021_WYG_017-21b"/>
丈周迴二十七里四面方如城東南有水下注長塘流<lb/>
溉平陸輿地志湖熟西北有方山山頂正方上有池水<lb/>
丹陽記形如方印故曰方山亦名天印山<hi>舊志</hi>
　事跡秦始皇鑿金陵山疏淮水此山乃其斷者故沈<lb/>
　約郊居賦云聊遷情而徙睇識方阜於歸津帯修篁<lb/>
　於桂渚肇舉鍤於强秦陳沈烱詩云淮源比桐栢方<lb/>
　山似削成　呉大帝為仙者葛𤣥立觀於此山　晉<lb/>
　謝靈運東出鄰里送至方山嘗賦詩　宋何尚之為<lb/>
<pb n="KR2k0021_WYG_017-22a"/>
　尚書令元嘉末致仕退居方山著為賦　齊武帝嘗<lb/>
　幸方山顧左右曰朕欲經始山之南復為離宫期勝<lb/>
　新林苑徐孝嗣答曰繞黃山款牛首乃盛漢之事今<lb/>
　江南未廣願少留神乃止　徐嗣徽兵至秣陵故治<lb/>
　齊人跨淮立柵度兵夜望方山嗣徽等列艦於青堆<lb/>
　至於七磯以㫁周文育歸路文育鼓譟而發嗣徽等<lb/>
　不能制今方山南有青堆垾即其地　𨽻句容者名<lb/>
　東方山非此所謂方山也<lb/>
<pb n="KR2k0021_WYG_017-22b"/>
彭城山有彭城館在城東南四十五里周迴九里高二<lb/>
十七丈西連祈澤山北連青龍山<lb/>
湯山在城東南六十里西接雲穴山山不甚高無大林<lb/>
木有湯泉出其下大小凡六處湯澗繞其東南四時常<lb/>
熱禽魚之類入者輙爛以煑豆穀終日不熟草木濯之<lb/>
愈鮮荗舊有湯泉館今廢<hi>餘見聖湯院</hi>
雁門山在城東南六十里周迴二十里高一百二十五<lb/>
丈西連彭城山南連大城山北連陵山<hi>舊志</hi>
<pb n="KR2k0021_WYG_017-23a"/>
　事跡山勢連綿類北地雁門故以為名○輿地志云<lb/>
　山東北有溫泉可以浴飲之能治冷疾<lb/>
竹堂山在城東南七十五里周迴一十六里高九十二<lb/>
丈東連雲穴山西連白山南連大城山北有水下注平<lb/>
陸<hi>舊志</hi>
　事跡輿地志云白山雁門山竹堂山並連帶在建康<lb/>
　縣東北綿聨三四十里<lb/>
橫山在城東南一百二十里周迴八十里高二百丈<hi>舊志</hi>
<pb n="KR2k0021_WYG_017-23b"/>
　事跡山謙之丹陽記云丹陽縣東有橫山連亘數十<lb/>
　里或云楚子重至於橫山是也又曰横望山四面望<lb/>
　之皆橫故有是名在城西南一百二十里接連太平<lb/>
　州界<lb/>
戚家山在城南天禧寺東<lb/>
　事跡鄭文寳南唐遺事云韓熈載居戚家山<lb/>
梓桐山在城南一十五里高三十八丈山下有謝氏詩<lb/>
樓及繙經臺基存<lb/>
<pb n="KR2k0021_WYG_017-24a"/>
聚寳山在城南雨華臺側上多細瑪瑙石俗呼為聚寳<lb/>
山<lb/>
紫巖山在城南一十五里高三十八丈<hi>舊志</hi>
　事跡陳軒金陵集載李建勲春日紫巖山期客不至<lb/>
　詩巖山在城南周迴一十五里有呉紀功德石　山<lb/>
　謙之丹陽記曰秣陵縣南有巖山山西有石室山東<lb/>
　大道左有方石長一丈刻勒銘題贊呉功德孫晧所<lb/>
　建也宋孝武帝改曰龍山明帝泰始中建平王休祐<lb/>
<pb n="KR2k0021_WYG_017-24b"/>
　從上於巖山射雉日欲暮上遣左右夀寂之等逼休<lb/>
　祐令墜馬因共毆殺之<lb/>
夏侯山在城南二十二里周迴十里高三十五丈儀同<lb/>
三司夏侯亶居此因名之<lb/>
甑蔽山在城南二十三里周迴八里高二十五丈以形<lb/>
似名之<lb/>
牛頭山狀如牛頭一名天闕山又名仙窟山在城南三<lb/>
十里周迴四十七里高一百四十丈<hi>舊志</hi>
<pb n="KR2k0021_WYG_017-25a"/>
　事跡六朝記自朱雀門沿御道四十里至山下西峰<lb/>
　中有石窟不測淺深梁武帝於下建寺名曰仙窟山<lb/>
　又云山南有芙蓉峰北有大石如卧鼓其山中空可<lb/>
　坐數十人其高九尺上下有小石呉時呼為石鼓<lb/>
　河圖内元經云山南峯地面有石洞高一丈五尺中<lb/>
　有路相通時號為石鼓天欲雨則石鼓自鳴　宋書<lb/>
　云山之南峰大明中嘗立南郊壇於其上　朱京登<lb/>
　牛頭山詩有削成雙峰玉骨清之句　建炎四年岳<lb/>
<pb n="KR2k0021_WYG_017-25b"/>
　飛敗金人於清水亭烏珠復趨建康飛設伏於牛頭<lb/>
　山上待之飛又以騎三百步卒二千人自牛頭山馳<lb/>
　至南門新城為營遂大破烏珠之衆所獲負而登舟<lb/>
　者盡以戈殪於水物委於岸者山積<lb/>
觀子山在城南三十里周迴四里一百步高八十三丈<lb/>
東有水下注新林浦<hi>舊志</hi>
吉山在城南四十五里周迴三里高一十丈西臨大江<lb/>
<hi>舊志</hi>
<pb n="KR2k0021_WYG_017-26a"/>
　事跡宋征虜將軍建城侯吉翰𦵏於此因以為名<lb/>
大青山在城南四十五里周迴三十五里高一百二十<lb/>
五丈西有水下注平陸<lb/>
隂山在江寧西南一十二里臨大江<hi>舊志</hi>
　事跡王導至此有隂山神見夢於導導乃以其事聞<lb/>
　上為立廟時人遂名其岡曰隂山<lb/>
三山在城西南三十七里周迴四里高二十九丈<hi>舊志</hi>
　事跡呉志天璽四年晉琅邪王伷帥六軍濟自三山<lb/>
<pb n="KR2k0021_WYG_017-26b"/>
　　晉書王濬自蜀發兵攻無堅城夏口武昌無相支<lb/>
　抗於是順流鼓棹徑造　元和郡國志云王濬伐呉<lb/>
　宿於牛渚部分明白前至三山即此三山也　輿地<lb/>
　志云其山積石森鬱濱於大江三峯行列南北相連<lb/>
　號三山　鮑昭有還都至三山望石頭城詩　謝元<lb/>
　暉有曉登三山還望京邑詩　李白有詩云三山半<lb/>
　落青天外是也<lb/>
　自臨沂而下諸山皆在鍾山之左遶府城東北隅達<lb/>
<pb n="KR2k0021_WYG_017-27a"/>
　於城東轉東南隅以達於城南又轉西南隅及西而止<lb/>
　於江與隔水石頭城馬鞍諸山相望其地脈山勢似斷<lb/>
　而續似散而聚似逺而近環抱拱挹真如龍之盤也<lb/>
　右在上元縣界<lb/>
湖山在江寧縣南三十里周迴七里高七十丈上有湖<lb/>
久旱不涸<lb/>
車府山在江寧縣四十里周迴九里二百步高一百丈<lb/>
六朝常於此山藏車乗器甲故名<lb/>
<pb n="KR2k0021_WYG_017-27b"/>
祖堂山在江寧縣南四十五里周迴四十里高一百二<lb/>
十七丈東有水下注平陸<hi>舊志</hi>
　事跡宋大明三年於山南建幽棲寺因名幽棲山<lb/>
　唐貞觀初法融禪師得道於此為南宗第一祖師乃<lb/>
　改為祖堂山<lb/>
落星山在江寧縣西南五十里周迴二里高一十丈西<lb/>
臨大江<hi>舊志</hi>
　事跡舊圖經云昔有大星落於此因以名之<lb/>
<pb n="KR2k0021_WYG_017-28a"/>
銅山在江寧縣東南七十里周迴一十九里高一百丈<lb/>
<hi>舊志</hi>
　事跡昔人採銅於此山故名　陳軒金陵集載鮑昭<lb/>
　過銅山掘黄精詩云銅山晝深沉乳竇夜涓滴即此<lb/>
　也屬江寧縣句容縣北溧水縣西亦各有銅山皆舊<lb/>
　日採銅處<lb/>
烈山去江寧縣西南七十里近處真鄉<hi>舊志</hi>
　事跡近烈洲臨江中流故曰烈山其山四面峭絶下<lb/>
<pb n="KR2k0021_WYG_017-28b"/>
　瞰大江風濤洶湧商旅常泊舟依山以避風絶頂叢<lb/>
　棘中舊有侯將軍廟<hi>陳永定初王琳聚兵於襄陽以窺臺城造黄龍舟千艘泊於荻</hi>
　<hi>港阿而發忽西南風急琳謂得天助張帆直抵臺城而下陳將侯瑱泊舟三百於蕪湖隨後而發戰於烈</hi>
　<hi>山之下用抬竿以撞琳船遇之則破琳擲火焚之風逆自焚遂大敗奔魏土人以侯瑱功烈甚盛故名山</hi>
　<hi>曰烈山以祠祀之歲久舟人以為陳簰頭祠矣</hi>寳祐初忽有僧披荆棘建庵<lb/>
　其上自名為江心䕶國寺<hi>曽慥百家詩選載晁無咎云金陵南數十里江心烈</hi>
　<hi>山崪然特起猶金山也家人云安得隱居于此作一絶云山如浮玉一峯立江似海門十頃開我欲此中</hi>
　<hi>成小隱莫教山脚有船來</hi>
<pb n="KR2k0021_WYG_017-29a"/>
白都山在江寧縣西南七十里周迴五百步高<hi>闕</hi>　丈<lb/>
西臨大江<hi>舊志</hi>
　事跡輿地志昔白仲都嘗於此山學道白日昇天因<lb/>
　以為名　呉志諸葛恪誅子竦載其母而走孫峻遣<lb/>
　將軍張承追斬於白都即此也<lb/>
鼓吹山在城南八十里周迴一十七里髙八十丈東北<lb/>
有水四望孤絶宋孝武大明七年自江寧縣南登山及<lb/>
陵望臺葢登山奏鼔吹因以為名<lb/>
<pb n="KR2k0021_WYG_017-29b"/>
龍山在城西南九十五里周迴二十四里髙一百一十<lb/>
二丈入太平州當塗縣北有水以其山似龍形因以為<lb/>
名<lb/>
慈姥山在城西南一百一十里二百步周迴二里髙三<lb/>
十丈輿地志山積石臨江岸壁峻絶山上出竹堪為簫<lb/>
管山南有慈姥神廟因名焉<lb/>
天竺山在江寧縣西南一百二十里周迴一十七里髙<lb/>
一十九丈<hi>舊志</hi>
<pb n="KR2k0021_WYG_017-30a"/>
　事跡東南有水下注慈姥浦其北連岡十里本名多<lb/>
　墅山唐上元二年有天竺興福寺僧道融移寺於此<lb/>
　山因以為名<lb/>
　右在江寕界<lb/>
茅山在句容縣東南四十五里周迴一百五十里初名<lb/>
句曲山像其形也茅君得道更名曰茅山三十六洞天<lb/>
之數第八者曰金壇華陽之天此山是也<lb/>
　事跡史記封禪書云禹封泰山禪㑹稽晉灼曰本名<lb/>
<pb n="KR2k0021_WYG_017-30b"/>
　茅山呉越春秋云禹巡天下登茅山以朝羣臣更名<lb/>
　茅山為㑹稽亦曰苖山　茅山記曰大茅山獨高處<lb/>
　黑帝命東海神埋大銅鼎於山頂深八尺上有盤石<lb/>
　鎮之又曰秦始皇帝二十七年遊㑹稽還於此山埋<lb/>
　白璧一雙深七尺李斯篆刻文云始皇聖德平章江<lb/>
　山巡狩蒼川勒銘素璧又曰王莽地皇三年七月遣<lb/>
　使者章邕獻銅鐘五口黃金百鎰贈之於三茅君又<lb/>
　曰光武建武元年遣使呉倫齎黄金五十斤獻三茅<lb/>
<pb n="KR2k0021_WYG_017-31a"/>
　君今山頂有埋金處上有聚石又曰中茅山獨高處<lb/>
　司命君埋丹砂六千觔鎮於此山深三丈上有盤石<lb/>
　鎮之其山左右泉流下皆小赤色飲之延年益夀左<lb/>
　真人就司命君乞得一十二觔以合九華丹山頂石<lb/>
　壇石案香鑪今存今三陽百姓多長夀者蓋太陽北<lb/>
　陽朱陽三村耳　茅君内傳曰句曲山秦時為華陽<lb/>
　之天三茅君居之因以為名外有金壇山因壇為號<lb/>
　周時名其源澤為句曲之穴按山形曲折後人名焉<lb/>
<pb n="KR2k0021_WYG_017-31b"/>
　　真誥曰漢宣帝時有三茅君得道掌此山故謂之<lb/>
　茅山又曰金陵句容之句曲洞為第八洞天又曰句<lb/>
　曲地肺土良水清謂之華陽洞天可以度世種民是<lb/>
　處五災不生又曰金陵洞墟之膏腴句曲之福地履<lb/>
　之者萬萬知之者無一<hi>内經福地志曰伏龍之地在栁谷之西金壇之右可以高</hi>
　<hi>棲金陵之福地也許邁别傳曰延陵之茅山是洞庭西門潛通五嶽茅君雜記云一名句曲山即三十六</hi>
　<hi>洞天華陽第八洞天也周迴一百五十里東西四十五里南北二十里洞五門三門顯二門隱又按陶先</hi>
　<hi>生茅山記略云東通王屋西達峨嵋南接羅浮北連岱嶽漢元帝時咸陽人茅盈茅固茅衷並此山得道</hi>
<pb n="KR2k0021_WYG_017-32a"/>
　<hi>故號茅山三人常乗白鶴各據一嶺唐咸通中東海蓬萊觀龔道者初入此山辟穀茄芝十餘年後因月</hi>
　<hi>朔正旦焚香洞門恍惚之間得入洞中經由一十三日備見洞府巖壁山川星辰日月靈異難詳  茅濛</hi>
　<hi>字初成華陽人也隱華山修道秦始皇三十一年白日上昇是時先有民謡曰神仙得者茅初成駕龍上</hi>
　<hi>昇入太清時下𤣥洲戱赤城繼世而往在我盈始皇聞之問故老曰此僊謡也於是有尋仙之意濛之元</hi>
　<hi>孫盈得道于金陵句曲山上昇為東嶽上卿司命眞君太元眞人居赤城時來句曲邦人改句曲為茅君</hi>
　<hi>山圖經云漢時有三茅君各乗一白鶴來居其上故號為三茅君世傳茅盈茅固茅衷皆茅濛之後也山</hi>
　<hi>在句容縣東南四十五里華山華陽縣皆在句容縣  王荆公有詩云一峰高出衆山巔疑隔塵沙道里</hi>
　<hi>千俯視烟雲來不極仰攀蘿蔦去無前人間已換嘉平帝地下誰通句曲天陳迹是非分草芥紛紛流俗</hi>
<pb n="KR2k0021_WYG_017-32b"/>
　<hi>尚師傳道蘇魏公頌詩三士隱淪地上林句曲前朅來思訪  屬賦望遊仙松隱飛輪路雲收積玉巔華</hi>
　<hi>陽不知逺趨駕似行天茅周益公必大詩千峯溧陽來勢若西南犇遥拱三  峯不敢迫至尊三茅如軒</hi>
　<hi>縣㳄第儼弟昆正西闢夷塗羣仙之所門至今下泊宫往往彌旗旙</hi>山中有大茅峰<hi>在崇</hi>
　<hi>夀觀北舊記云在崇僖觀北獨高處昔青童道君乗颷舉少憩於此今猶有故颷輪之跡山之半有繡衣</hi>
　<hi>亭昔三天使者衣繡衣執金丹以九錫之命詔大茅君故以為名山之巔有泉名曰一人泉汲之不竭</hi>
　中茅峰<hi>在積金山北其側有泉色赤而有味真誥云飲之延年山下之民率皆眉夀而無疾</hi>小<lb/>
　茅峯<hi>在中茅峯之背有如卧龍松左狃檜</hi>抱朴峰<hi>即大茅峰北相連一峯是</hi>白雲峰<lb/>
　<hi>在中茅峯西</hi>五雲峰<hi>在小茅峯之側華陽洞上積金峯金菌山東髙峰是也其峯甚峻昔茅君</hi>
<pb n="KR2k0021_WYG_017-33a"/>
　<hi>以三月十八日駕五色之雲八景之輿佇於此山逾時而去故號為五雲峰</hi>積金峯<hi>在大茅峯</hi>
　<hi>中茅峯之間二峯相連其長阿中有連石古謂之積金峰陶隱居所住之東有一横壟與之相對壟皆是</hi>
　<hi>石石形甚瓌竒即此峯也</hi>疊玉峯<hi>圖經云大茅山上東南三山疊積亦有洞穴俗多呼疊石石之</hi>
　<hi>與玉猶為同類又作三角呼三角山今與葛僊壇相邇眞宗未生仁宗時嘗遣左璫詣茅山禱祈遇異人</hi>
　<hi>言玉真人已降生於宋朝璫問玉真人本是何人答曰古燧人氏章懿皇后亦夢羽衣數百人從一僊官</hi>
　<hi>自空而下曰此託生於夫人及生宫中火光屬天始行步常持槐木簡以筯鑚之真宗問曰何用曰試鑚</hi>
　<hi>火耳帝頋后妃曰異人之言信不虚矣令刻石元符宮</hi>華蓋峯<hi>在崇夀觀東南</hi>又有四<lb/>
　平山<hi>真誥曰大茅西南有四平山俗謂之方山其下有洞屋名方臺又曰幽館惟得道者處焉</hi>良<lb/>
<pb n="KR2k0021_WYG_017-33b"/>
　常山<hi>秦始皇登句曲山北嘆曰廵狩之樂莫過於山海自今以往良為常也爾乃羣臣並稱夀歎曰</hi>
　<hi>良為常矣乃改句容北垂為良常之山</hi>華姥山<hi>茅山記孫寒華即呉大帝之孫女於茅山修道</hi>
　<hi>成冲空而去號其山為華姥山徐鉉復禁山記曰華陽洞天金陵福地羣僊之所都㑹京福之所興作故</hi>
　<hi>其壇宇之盛答享之殷修奉之嚴樵牧之禁冠於天下聖厯中官失其守望拜之地多所荒蕪天祐間正</hi>
　<hi>素先生王君棲霞始復禁山之地由良常洞至雷平山十里而近入於萌𨽻者盡贖之芻蕘者不得輙至</hi>
　<hi>墟墓不得雜處蓺樹蔽野植松為門川梁必通榛穢必剪建方壇於雷平之上造高亭於良常之前朝奉</hi>
　<hi>有至誠之地㳺居有稅駕之所姜巴古國秦望舊封肅然清光復如開元天寳之盛矣陳軒金陵集張公</hi>
　<hi>環詩云人間獨有當時月山際猶無後世樵葢謂此也</hi>
<pb n="KR2k0021_WYG_017-34a"/>
　𠡠禁山碑<hi>訪聞茅山界内祠廟寺觀之側樹木多有諸色不頋條法擅行樵採及放野火焚燒</hi>
　<hi>山林須議專行指揮國家方延景貺以祐烝民眷彼名山存于方志或仁慈所治或眞宇攸依是為降福</hi>
　<hi>之場允為棲神之所故宜加禮敬答儲休豈可斤斧竟臻樵蘇無節致嘉生之罔植使靈跡以何觀爰伸</hi>
　<hi>禁止之文用表肅恭之意令下昇州潤州候宣命到於茅山四面立定界止嚴行指揮㫁絶諸色人并本</hi>
　<hi>寺觀祠宇主首已下自今後不得輙有樵採斫伐及放野火燒𦵏令地分廵檢官吏耆生壯丁覺察檢校</hi>
　<hi>如有違犯便仰收捉押送所屬州縣勘㫁訖枷項示衆半月滿日䟽放如斫伐數多情理難恕即仰收禁</hi>
　<hi>奏候指揮當行決配如是逐寺觀祠宇之外無有供燒柴山不是古跡之内久來存留樹木即仰本縣官</hi>
　<hi>吏與寺觀等主者同共指定界止堅立標記方得採取若是已有斫伐延燒到樹行稀疎處亦仰隨處州</hi>
<pb n="KR2k0021_WYG_017-34b"/>
　<hi>縣勒定數目去處常依時栽種補填務要别無空闕即不得輙便搔擾仍將此宣命指揮於寺觀門首及</hi>
　<hi>往來要路鐫石曉示知悉大中祥符二年奉勑如右</hi>
絳巖山一名赭山在句容縣西南三十里周迴二十四<lb/>
里高一百六十五丈上有龍坑祠壇<hi>舊志</hi>
　事跡地志云漢丹陽縣北有赭山其山丹赤故因以<lb/>
　名郡　寰宇記云本名赤山唐天寳中改為絳巖一<lb/>
　名赭山一名丹山丹陽之義出此山極險峻臨平湖<lb/>
　山之巔頗坦夷惟隻路可通舊傳五季之亂居民避<lb/>
<pb n="KR2k0021_WYG_017-35a"/>
　難於上徃往獲免後斸山者常於其地獲銅錠劔器<lb/>
　之屬建炎兵火鄉民又依之以免禍者甚衆<lb/>
姜石山在句容縣西北二十五里有梁南康簡王墓<lb/>
射鳥山在句容縣西北五十里周迴一十五里高一十<lb/>
七丈<lb/>
五棊山在句容縣北五十里周迴二十里高二十五丈<lb/>
銅山在句容縣北六十里周迴二十里高八十七丈以<lb/>
舊出銅故名<lb/>
<pb n="KR2k0021_WYG_017-35b"/>
戍山在句容縣北六十里周迴一十一里高一十五丈<lb/>
北臨大江俗傳沈慶之屯兵於此因以戍名<lb/>
竹里山在句容縣北六十里按方輿記云行者以其途<lb/>
傾嶮號曰飜車峴鮑昭有行飜車峴詩<lb/>
　事跡元和郡國志云山間有長澗高下深阻舊說似<lb/>
　洛陽金谷隆安二年王恭舉兵於京口仗劉牢之為<lb/>
　爪牙使帳下督顔延為前鋒牢之至竹里斬延以降<lb/>
　還襲恭宋武帝起義自京口至江乗破桓𤣥將呉甫<lb/>
<pb n="KR2k0021_WYG_017-36a"/>
　之於竹里移檄京師<lb/>
華山在句容縣界按方輿記云梁武帝輿駕東行至此<lb/>
山因問華山何如蔣山高薛對云華山高九里似與蔣<lb/>
山等泉水倍多<lb/>
花碌山在句容縣北五十里周迴一十七里髙二十六<lb/>
丈舊有礬坹<lb/>
秦山在句容縣南三里有明月灣通秦淮父老相傳謂<lb/>
謝安月夜乗舟垂釣於此今釣基尚存<lb/>
<pb n="KR2k0021_WYG_017-36b"/>
鬱罡山在小茅峰之東北草木鬱茂故以為名俗呼為<lb/>
大横山學道者多居於此山下有泉昔有人就此合神<lb/>
丹而升𤣥洲山之東有古越翳王塜<lb/>
龍尾山在大茅峰之東隱然而髙狀若龍尾焉案茅山<lb/>
記云從大茅一嶺直至山東接延陵界如龍狀大茅山<lb/>
為頭壟如龍尾故以龍尾為名<lb/>
東方山在句容縣東南四十里周迴一十五里髙四十<lb/>
二丈東連僊几山<lb/>
<pb n="KR2k0021_WYG_017-37a"/>
周山在句容縣南三十五里周迴一十里髙一十丈<lb/>
伏龍山在栁汧之間栁汧即栁谷泉與中茅峰相近狀<lb/>
如龍其上産金昔人採之<lb/>
雷平山在伏龍山之東周時有雷氏養龍來徃此山與<lb/>
許長史所營之宅相對其山北有栁汧水或名曰田公<lb/>
泉昔田公嘗居此<lb/>
方隅山在雷平山之東北以三小山相隅故也昔有人<lb/>
合九鼎丹於此山下亦有洞室名曰方源館<lb/>
<pb n="KR2k0021_WYG_017-37b"/>
丁公山乃積金峰之西麓也今崇禧觀以為主峰<lb/>
僊韭山在崇夀觀西獨小山也眞誥云姜叔茂種五辛<lb/>
菜常賣此以市丹砂今山多大韭即其種也<lb/>
崙山在句容縣東北五十里周迴一十五里髙一十七<lb/>
丈東連駒驪山四十二福地也唐肅宗時謁者伍達靈<lb/>
在此山得道丹成之後記於石壁在絶頂尚存髣髴可<lb/>
辨山下又有伍達靈潭<lb/>
駒驪山在句容縣東北六十里周迴二十五里髙三十<lb/>
<pb n="KR2k0021_WYG_017-38a"/>
九丈<lb/>
僊姑山在句容縣東四十里茅山之側周迴五里髙一<lb/>
十丈<lb/>
僊几山在句容縣東南四十里茅山側周迴三里一百<lb/>
步髙八丈東連僊姑山<lb/>
丫頭山在句容縣東南三十五里周迴一十五里髙四<lb/>
十二丈東連僊几山<lb/>
浮山在句容縣南三十五里周迴一十里髙一十二丈<lb/>
<pb n="KR2k0021_WYG_017-38b"/>
西接周山<lb/>
胄山在句容縣北三十五里周迴一十二里髙一十六<lb/>
丈<lb/>
亭山在句容縣北三十里周迴一十五里髙二十丈<lb/>
青山在句容縣北六十里鬱罡山西乾元觀北周迴一<lb/>
十里髙一十三丈北臨大江又觀東一山名東靑山西<lb/>
一山名西靑山東青山在茅司徒廟東<lb/>
土石山在句容縣東三十里<lb/>
<pb n="KR2k0021_WYG_017-39a"/>
虎耳山在句容縣東三十里<lb/>
岡山石名此山為福地記云岡山之間有伏龍之鄉可<lb/>
以避病<lb/>
鼈足山在僊韭山之西<lb/>
竹山今藏眞觀前一山上多篠者是也陶隱居云自大<lb/>
茅山南後韭山竹山呉山方山從此疊嶂達乎呉興天<lb/>
目諸山至乎羅浮窮乎南海也<lb/>
　右在句容縣界<lb/>
<pb n="KR2k0021_WYG_017-39b"/>
中山在溧水縣東南一十五里髙一十丈周迴五里圖<lb/>
經云宣州中山又名濁山溧水縣東一十里不與羣山<lb/>
連接古老相傳中有白兔世稱為筆最精元和郡國志<lb/>
云中山出兔毫為筆精妙山前有水源號曰濁水輿地<lb/>
志云宣州溧水縣有濁山有濁水流演不息即此也<hi>舊志</hi>
　<hi>紫藝苑雌黄云比觀張文潛明道雜志首載白樂天  毫筆詩云宣城石上有老兔食竹飲泉生紫毫子</hi>
　<hi>嘗問宣州筆工云毫用何處答曰皆陳亳宿州客所販宣自有兔毫不堪用葢兔居原則毫全以出入無</hi>
　<hi>傷也宣兔居山出入為荆棘樹石所傷毫例短秃則白詩非也白公宣州發解進士宜知偶不問爾按北</hi>
<pb n="KR2k0021_WYG_017-40a"/>
　<hi>户録說兔毫處云宣州歲貢青毫六兩紫毫三兩而後又云玉羲之歎江東下濕兔毫不及中山由是</hi>
　<hi>言則宣城亦有兔毫不及北方勁徤為可用也然則毛頴傳李太白詩所言中山非溧水之中山明矣</hi>
東破山在溧水縣東南五十五里髙二十三丈周迴一<lb/>
十七里梁大同二年採銅於此<lb/>
東廬山在溧水縣東南一十五里髙六十八丈周迴二<lb/>
十里有水源三一源自山西流入秦淮一源出山東北<lb/>
流入馬沉港一源自山東南呉漕流入丹陽湖山謙之<lb/>
丹陽記云縣東有廬山與丹陽分界十道四蕃志太平<lb/>
<pb n="KR2k0021_WYG_017-40b"/>
寰宇記皆云俗傳嚴子陵結廬於此或云形似廬舍因<lb/>
此為名<lb/>
馬占山在溧水縣東南三十五里髙一十八丈周迴一<lb/>
十三里梁大同二年採銅於此<lb/>
㔶船山一名感泉山在溧水縣南一十二里髙二十一<lb/>
丈周迴一十八里山隂有青絲洞泉脈泓澄四時不竭<lb/>
南有張沈二士書堂井臼遺址不知何時人也<lb/>
杜城山在溧水縣南一十二里髙六十丈周迴五十五<lb/>
<pb n="KR2k0021_WYG_017-41a"/>
里隋大業末杜伏威嘗屯軍於此因號杜城山舊有廟<lb/>
及戰場<lb/>
竹澗山在溧水縣東南一十八里髙一十二丈周迴八<lb/>
里<lb/>
石城山在溧水縣東南二十五里周迴二十四里髙六<lb/>
十丈上舊有石城院泠水亭基<lb/>
小茅山在溧水縣西南五里髙一十七丈周迴四里<lb/>
荆塘山在溧水縣南一十里髙三十七丈周迴二十里<lb/>
<pb n="KR2k0021_WYG_017-41b"/>
稟丘山在溧水縣西三十里髙三十七丈周迴二十里<lb/>
上有井泉及稟丘山寺基唐太和中寺廢有石龕方丈<lb/>
存<lb/>
鳯棲山在溧水縣西南七十里髙一十六丈周迴八里<lb/>
西並石臼湖父老云昔有鳯凰棲其上因得名曰凰棲<lb/>
此山屬儀鳯鄉迤北有鳯賢圩今作黄西非也<lb/>
臘山在溧水縣西南六十里髙一十四丈周迴一十五<lb/>
里西並石臼湖<lb/>
<pb n="KR2k0021_WYG_017-42a"/>
雀壘山軍山㙮子山馬頭山並在溧水縣西南七十五<lb/>
里石臼湖内<lb/>
澳洞山在溧水縣西南二十五里髙三十一丈周迴一<lb/>
十八里内有祈雨潭禱之多應<lb/>
游子山在溧水縣南八十二里髙二十丈周迴一十里<lb/>
上有石壇舊經云昔孔子適楚嘗經此山<lb/>
蘆塘山在溧水縣東南二十三里髙一十五丈周迴二<lb/>
十二里梁大同二年嘗採銅錫於此<lb/>
<pb n="KR2k0021_WYG_017-42b"/>
琛山在溧水縣西一十五里髙一十一丈周迴一十五<lb/>
里舊經云山嘗産玉因此得名<lb/>
囘峰山在溧水縣東南四十里髙三十七丈周迴一十<lb/>
七里上有龍池下有龍泉東有水注平陸<lb/>
石羊山在溧水縣西南三十七里髙七十丈周迴四十<lb/>
里<lb/>
土山在溧水縣南五十里髙一十丈周迴六里<lb/>
三山在溧水縣東南一十里髙九丈周迴一十里<lb/>
<pb n="KR2k0021_WYG_017-43a"/>
官塘山在溧水縣東南二十五里髙一十一丈周迴一<lb/>
十五里下有大塘<lb/>
芝山在溧水縣東南七十里髙三十九丈周迴四十里<lb/>
上有李子洞燕洞相去三百歩昔宣州田頵舉兵邑人<lb/>
攜老幼於此避難可容數千人李洞有泉沸涌燕洞有<lb/>
石燕遇雨則飛晴則還落為石<lb/>
銅山在溧水縣西四十里髙二十四丈周迴一十三里<lb/>
舊經云昔嘗採銅於此今爐冶舊址猶存<lb/>
<pb n="KR2k0021_WYG_017-43b"/>
玉泉山在溧水縣南一百一十里髙三十二丈周迴一<lb/>
十八里<lb/>
卧龍山在溧水縣北二十三里髙一十四丈周迴一十<lb/>
里<lb/>
赤虎山在溧水縣北三十三里髙一十丈周迴十里<lb/>
白石山在溧水縣北二十里髙一十丈周迴十一里<lb/>
荆山在溧水縣東南七十里髙四十二丈周迴二十里<lb/>
舊志云即卞和獲玉之地誤也<hi>卞和泣玉荆山之下其山乃在荆州不在揚州</hi>
<pb n="KR2k0021_WYG_017-44a"/>
峒峴山在溧水縣東二十里髙一十丈周迴八里<lb/>
李墅山在溧水縣東三十里髙二十丈周迴一十六里<lb/>
與句容縣茅山相接<lb/>
鹿子山在溧水縣東一十五里髙一十丈周迴九里東<lb/>
接峒峴山<lb/>
浮山在溧水縣東三十七里髙三十丈周迴二十里與<lb/>
句容縣茅山相接<lb/>
僊杏山在溧水縣東南四十三里髙三十丈周迴一十<lb/>
<pb n="KR2k0021_WYG_017-44b"/>
三里舊經云絶頂有杏林及僊人足跡因以名之又有<lb/>
僊壇三所及丹井一名僊壇山下有清泉流入丹陽湖<lb/>
　<hi>元祐中知縣周邦彦有僊杏山詩云僊人藥光明夜燭種杏碧山如種玉春風裂石鳯收花赤顆離離照</hi>
　<hi>山谷卿雲承日作隂潤猛虎守山防採斸髙眞筐篚入時貢望拜通明薦新熟珠旒頷首一破顔氣壓蟠</hi>
　<hi>桃羞若木自從移植近星榆山水無光靈鬼哭長松枯倒流液盡㩴疎索藤多樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>我思百年訪靈異羽</hi>
　<hi>褐雖存言語各本非民上宰官身欲斷人間煙火穀行尋幽洞覔丹砂儻見臞僊騎白鹿便應執箒洗僊</hi>
　<hi>壇不用纎纎掃塵竹</hi>
愛景山在溧水縣東北二十五里髙一十三丈周迴一<lb/>
<pb n="KR2k0021_WYG_017-45a"/>
十里與烏山相接<lb/>
烏山在溧水縣北二十里髙二十八丈周迴十五里<lb/>
鷄籠山在溧水縣北三十里髙一十七丈周迴一十二<lb/>
里與爱景烏山相接<lb/>
方山在溧水縣東南六十五里髙一十二丈周迴九里<lb/>
南有青龍洞與芝山相接<lb/>
赭山在溧水縣東南五十里髙一十九丈周迴二十一<lb/>
里<lb/>
<pb n="KR2k0021_WYG_017-45b"/>
靈嶽山在溧水縣東南六十里髙二十一丈周迴一十<lb/>
五里<lb/>
南鷄籠山在溧水縣東南一百二十里髙三十二丈周<lb/>
迴二十里<lb/>
遮軍山在溧水縣南八十五里髙五十五丈周迴二十<lb/>
三里山北有水下入固城湖<lb/>
太山在溧水縣南七十六里髙三十四丈周迴二十五<lb/>
里<lb/>
<pb n="KR2k0021_WYG_017-46a"/>
秀山在溧水縣南九十五里髙二十三丈八尺周迴九<lb/>
里一百步西南有水下注平陸舊名秃山近因秦氏居<lb/>
之遂易今名<lb/>
禪林山在溧水縣南八十里髙四十一丈周迴一十八<lb/>
里上有寺<lb/>
黃山在溧水縣東南一十里髙九丈周迴一十里<lb/>
溧陽山在溧水縣東南一十二里髙二十五丈周迴七<lb/>
里一百步俗號馬鞍山取其形似也<lb/>
<pb n="KR2k0021_WYG_017-46b"/>
濁山在溧水縣東南一十里髙一十丈周迴五里山北<lb/>
濁水出焉輿地志云溧水縣有濁山下有濁水即秦淮<lb/>
之源也<lb/>
　右溧水縣界<lb/>
巖山在溧陽縣西十一里周迴五里髙二十丈晉咸和<lb/>
中李閎追及張健之所<lb/>
桂林山在溧陽縣西南三十里周迴十五里髙五十丈<lb/>
汪内翰藻記挹秀堂云南則翠隂晴嵐與人應接者桂<lb/>
<pb n="KR2k0021_WYG_017-47a"/>
林諸山也<lb/>
龍潭山在溧陽縣南四十五里周迴十五里髙二十七<lb/>
丈上有龍潭清澈見底潭側有龍王祠禱之有應<lb/>
虎山在溧陽縣西南五十里周迴五里髙二十丈<lb/>
青山在溧陽縣南六十里髙十七丈周迴十里<lb/>
神山在溧陽縣南四十里髙五十丈周迴二十里<lb/>
朝山在溧陽縣西南二十里髙十五丈周迴五十里<lb/>
盤白山一名髙邃山在溧陽縣西南四十里髙五十六<lb/>
<pb n="KR2k0021_WYG_017-47b"/>
丈周迴十里今太虚觀在其下故俗名觀山第二峰石<lb/>
上有僊人跡觀有碑載晉盤白真人事跡<lb/>
伍牙山一名護牙山在溧陽縣西南六十里髙一百七<lb/>
十丈周迴四十里<hi>舊志</hi>
　事跡輿地廣記云子胥伐楚還呉經此山故名伍牙<lb/>
　建康志云俗傳伍子胥美齒牙避楚至此恐為人所<lb/>
　識以石擊毁其牙山神為震護之不毁因名護牙二<lb/>
　說未知孰是山下有子胥廟<lb/>
<pb n="KR2k0021_WYG_017-48a"/>
荆山在溧陽縣西南四十里髙六十丈周迴二十里山<lb/>
下有泉歲旱<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>以溉稻<lb/>
獨山在溧陽縣西南六十五里髙二十九丈周迴一十<lb/>
里<lb/>
䥫冶山一名䥫峴山在溧陽縣西南七十里髙一百八<lb/>
十丈周迴二十里山謙之丹陽記云永世縣南䥫峴山<lb/>
出䥫今揚州鼓鑄之輿地志云前代鑄錢處<lb/>
三王山一名三首山在溧陽縣西南五十里髙二十丈<lb/>
<pb n="KR2k0021_WYG_017-48b"/>
周迴一百餘步舊志云相傳楚王與眉間尺并一客三<lb/>
首𦵏此因為名<lb/>
銀方山在溧陽縣南五十三里髙三十六丈周迴十五<lb/>
里<lb/>
結都山在溧陽縣南五十里髙五十八丈周迴一十八<lb/>
里<lb/>
鷄籠山在溧陽縣南十二里髙十七丈周迴三里<lb/>
屏風山在溧陽縣南十五里髙九丈周迴五里一百二<lb/>
<pb n="KR2k0021_WYG_017-49a"/>
十四步山形如屏風<lb/>
泉山在溧陽縣南二十里<lb/>
石屋山在溧陽縣南六十里髙三丈周迴一百步山西<lb/>
有鑄劔坑舊志云呉王使歐治子鑄劔於此<lb/>
□山在溧陽縣南二十五里髙十八丈周迴五里□字<lb/>
土人音溝字書未見<lb/>
懸鼓山在溧陽縣南五十里髙六十丈周迴二十二里<lb/>
遠望若垂鼓然故以名<lb/>
<pb n="KR2k0021_WYG_017-49b"/>
氲里山在溧陽縣南五十里髙四十六丈周迴一十五<lb/>
里<lb/>
金山在溧陽縣南五十里髙五十丈周迴三十里<lb/>
松山在溧陽縣南七十里<lb/>
鐡山在溧陽縣東南五十里髙六十丈周迴二十八里<lb/>
古嘗出鐡今坑冶遺跡猶存唐書地里志溧陽有鐡此<lb/>
即其地<lb/>
新婦山在溧陽縣東南五十里髙三十五丈周迴一十<lb/>
<pb n="KR2k0021_WYG_017-50a"/>
八里<lb/>
三鶴山一名僊山在溧陽縣東南六十里髙八十丈周<lb/>
迴十五里昔有潘氏兄弟得道化鶴<lb/>
銅官山在溧陽縣東南五十八里髙十八丈周迴十六<lb/>
里昔嘗出銅故名唐書地里志溧陽有銅此其地也今<lb/>
土中熒然有銅如麩狀然堇堇取之不足以償費<lb/>
雲泉山一名下山一名夏山在溧陽縣東南三十五里<lb/>
髙二十二丈周迴十里上有泉雲氣出焉山上有浄土<lb/>
<pb n="KR2k0021_WYG_017-50b"/>
院<lb/>
金鷄山在溧陽縣東十里髙十二丈周迴五里<lb/>
<graphic n="KR1432" url="https://raw.githubusercontent.com/kanripo/KR-Gaiji/master/images/KR1432.png" mimeType="image/png"/>山在溧陽縣東北二十五里洮湖之上周迴十里髙<lb/>
十一丈周處風土記云昔有<graphic n="KR1432" url="https://raw.githubusercontent.com/kanripo/KR-Gaiji/master/images/KR1432.png" mimeType="image/png"/>姓姥於此得道按廣韻<graphic n="KR1432" url="https://raw.githubusercontent.com/kanripo/KR-Gaiji/master/images/KR1432.png" mimeType="image/png"/>
烏后切山名在溧陽集韻云山名在陽羨寰宇記云常<lb/>
潤等州分界於此山之巔<lb/>
大岯山一名大巫山一名浮山在溧陽縣東北四十五<lb/>
里洮湖中周迴三百五十步髙八丈與宜興金壇二縣<lb/>
<pb n="KR2k0021_WYG_017-51a"/>
接界山形孤秀顓顓居水中望之若浮周處風土記云<lb/>
洮湖中有大岯山唐地里志云溧陽有湖山皆指此也<lb/>
唐史嶷撰史憲神道碑云坏山右轉洮水前臨坏字乃<lb/>
為岯今從之坏岯二字土人皆音浮字書未見陶隠居<lb/>
尋山志云石孤聳以獨絶岸垂天而似浮謂此山也<lb/>
小岯山一名小巫山在溧陽縣東北二十五里洮湖中<lb/>
周迴四里髙五丈輿地志云延陵永世二縣界中有小<lb/>
岯山山下有石堂堂内有虎跡水涸即見<lb/>
<pb n="KR2k0021_WYG_017-51b"/>
張㳇山在溧陽縣東北二十五里周迴三里髙七丈<lb/>
大蒻山在溧陽縣北四十五里洮湖東周迴四里髙一<lb/>
十丈<lb/>
小蒻山在溧陽縣北四十里洮湖東周迴二里髙六丈<lb/>
雷公山一名雷山在溧陽縣北三十七里周迴五里髙<lb/>
十二丈巖石竒怪泉流潔清舊志云俗傳有雷公鑄劔<lb/>
於此因以為名今法興寺在其下<lb/>
落霞山一名霞山在溧陽縣北四十里周迴三里髙九<lb/>
<pb n="KR2k0021_WYG_017-52a"/>
丈聖塔院在其下故又名聖塔山<lb/>
平陵山在溧陽縣西北三十里周迴三里髙三丈舊經<lb/>
云晉成帝咸和四年李閎執蘇逸於此<lb/>
土山在溧陽縣北三十五里周迴三里髙十二丈<lb/>
黃金山在溧陽縣北七十里周迴二里髙十三丈雨後<lb/>
土色如金<lb/>
瓦屋山在溧陽縣西北八十里周迴二十里髙一百六<lb/>
十七丈形連亘兩崖稍隆起宛如屋狀李白嘗游溧陽<lb/>
<pb n="KR2k0021_WYG_017-52b"/>
望瓦屋山懷古賦詩<lb/>
丫頭山一名丫僊山一名丫山在溧陽縣西北八十里<lb/>
周迴三十里髙一百八十五丈其山兩峯峩然齊髙如<lb/>
髻聳秀可觀<lb/>
分界山在溧陽縣西北八十里溧水溧陽二縣分界此<lb/>
山之巔<lb/>
曹山一名曹姥山在溧陽縣西北八十五里周迴二十<lb/>
里髙八十四丈舊志云昔曹姥獨居此山死于石室𦵏<lb/>
<pb n="KR2k0021_WYG_017-53a"/>
山下後人為置聖姥祠祈禱多應<lb/>
秀山在溧陽縣西七里周迴一里髙十一丈<lb/>
菱山在溧陽縣西十里周迴四里髙十七丈山有龍潭<lb/>
禱之有騐<lb/>
姥山在溧陽縣西十里周迴六里髙十二丈<lb/>
大石山在溧陽縣西十五里周迴七里髙二十二丈舊<lb/>
志云上有龍穴禱雨有應<lb/>
黃山在溧陽縣西四十二里周迴三里髙五丈舊志云<lb/>
<pb n="KR2k0021_WYG_017-53b"/>
黃鶴僊人於此得道因以名今有觀<lb/>
谷山在溧陽縣西四十里周迴二里髙十二丈<lb/>
漁父山在溧陽縣西十五里<lb/>
燕山在溧陽縣西九里周迴五里髙二十一丈<lb/>
投龍山在溧陽縣西十一里周迴六里髙十二丈<lb/>
石門山在溧陽縣西十三里周迴四里髙十丈<lb/>
吕長山在溧陽縣西二十里周迴四十里髙七丈<lb/>
芝山在溧陽縣西八十里周迴二十五里髙四十五丈<lb/>
<pb n="KR2k0021_WYG_017-54a"/>
舊志云山中嘗出芝草因以為名故老相傳梅福嘗游<lb/>
隠於此<lb/>
花山在溧陽縣西四十五里周迴六里髙十五丈<lb/>
　岡嶺<hi>壠峴坡墩墅</hi>
白土岡北連蔣山其土色白周迴一十里髙十丈南至<lb/>
秦淮賀若弼進軍鍾山魯廣達於白土岡與若弼旗鼓<lb/>
相對隋軍退走<lb/>
黃龍岡在上元縣鍾山鄉去縣十里舊傳有黃龍見於<lb/>
<pb n="KR2k0021_WYG_017-54b"/>
此故名<lb/>
武帳岡按宫苑記古宣武城其地本宋文帝閲武帳今<lb/>
謂之武帳岡南史元嘉二十二年建宇於岡上<lb/>
落星岡一名落星墩在城西北九里周迴二十六里髙<lb/>
一十二丈又江寧縣西五十里臨江亦有落星岡<lb/>
　事跡梁王僧辯於石頭城連營立柵至落星墩以拒<lb/>
　侯景景大恐即此也　陳顯達舉兵以數千人登落<lb/>
　星崗新亭諸軍聞之奔還宫城大駭　抱朴子曰落<lb/>
<pb n="KR2k0021_WYG_017-55a"/>
　星岡呉時星落　李白嘗於落星石以紫綺裘換酒<lb/>
　飲為歡皆此地也<lb/>
孫陵岡詳見商飈館九日臺<lb/>
段石岡在城南二十里長十二里髙二十二丈丹陽記<lb/>
云巖山東有大碣石長二丈折為三段因以名岡詳見<lb/>
三段石<lb/>
石子岡一名石子墩在城南一十五里長二十里髙一<lb/>
十八丈呉志云諸葛恪為孫峻所害投之於此岡先是<lb/>
<pb n="KR2k0021_WYG_017-55b"/>
童謡云諸葛恪何弱弱蘆单衣篾鈎絡於何相求成子<lb/>
閣成子閣反語石子岡也輿地志宋大明中起迎風觀<lb/>
於其上舊經云俗說此岡多細花石故名石子岡<lb/>
塘岡石邁古跡編云石頭城之東有巨石俗呼為塘岡<lb/>
　事跡晉大興五年王氏收周顗戴若思殺於石頭東<lb/>
　塘頹石上百姓寃之至今紀其處<lb/>
金陵岡在府城之西龍灣路上耆老言乃秦厭東南王<lb/>
氣鑄金人埋於此昔有一碣刋其文曰不在山前不在<lb/>
<pb n="KR2k0021_WYG_017-56a"/>
山後不在山南不在山北有人獲得富了一國後因砌<lb/>
靖安路失之詳見金陵辨<lb/>
梅嶺岡在城南九里長六里高二丈舊經云東豫章太<lb/>
守梅頥家于岡下因名之上有亭為士庶游春所<hi>黄度詩梅</hi>
　<hi>岡丘壟已難尋堪恨吴兒太忍心聞道土山漂擘處原頭叢薄不成隂</hi>
朱年壠案金陵故事在江寧縣南六十七里皷吹山前<lb/>
年生齊末兵亂中母亡廬墓終身負薪有白兎紫芝生<lb/>
于壠至今名其居為孝感<lb/>
<pb n="KR2k0021_WYG_017-56b"/>
千佛嶺在攝山栖霞寺之側齊文惠太子豫章文獻王<lb/>
竟陵文宣始安王及宋江夏王霍姬齊田奐等琢石建<lb/>
像梁臨川靖惠王復加瑩飾嶺之中道石壁有沈傳師<lb/>
徐鉉張稚圭題名<lb/>
桂嶺在鍾山南明慶寺後上有桂樹因以為名<hi>楊虞部詩歩歩</hi>
　<hi>髙如月裏攀拂雲枝葉伴雲間開花結子清香逺應似淮南一小山  馬野亭詩桂花千樹占岑巖絶勝</hi>
　<hi>淮南一小山蕭籟有時吹木末天香無限滿人間懸知彼處有金粟為見如今聞麝蘭躡磴縁崖期採摘</hi>
　<hi>分明如向月中攀</hi>
<pb n="KR2k0021_WYG_017-57a"/>
栽松峴輿地志云鍾山本多石少樹宋時詔刺史郡太<lb/>
守罷官者種松各有差<hi>楊虞部詩聳壑凌霄色共蒼森然萬樹約千行劉郎大厦尋顛</hi>
　<hi>覆應是其間少棟梁似馬野亭詩鍾山山上亦僮僮吏課何妨使種松還  農桑分殿最亦如榆桞計功</hi>
　<hi>庸初時出土平如薺後日横空矯似龍每見路旁多合抱不知手植是誰儂</hi>
駐馬坡在清凉寺後山上舊傳諸葛亮嘗駐馬於此以<lb/>
望形勢<hi>羅北谷詩一登偉觀𣺌山河下有將軍駐馬坡不是胸中兵十萬長江天險誤人多  葉輝詩</hi>
　<hi>將軍氣勢溢山河躍馬曾來駐此坡坡下石頭城最險屯兵正自不消多</hi>
謝公墩在半山寺里俗相傳謝安所嘗登也其事殊無<lb/>
<pb n="KR2k0021_WYG_017-57b"/>
所據李白王荆公皆有謝公墩詩白詩云冶城訪遺跡<lb/>
猶有謝公墩乃今大慶觀冶城山昔謝安與王羲之登<lb/>
冶城悠然遐思有髙世之志即此荆公雖有我屋公墩<lb/>
之句而又有詩云問樵樵不知問牧牧不言亦自疑之<lb/>
耳江左謝氏衣冠最盛謂之謝公豈獨安也今半山寺<lb/>
所在舊名康樂坊按晉書謝𤣥封康樂公至孫靈運猶<lb/>
襲封今以坊及墩名觀之恐是𤣥及其子孫所居後人<lb/>
因名之耳<lb/>
<pb n="KR2k0021_WYG_017-58a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0021_WYG_017-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景定建康志巻十七<lb/>
</p>
<p>
</p>
  </div>
</body>
</text>
</TEI>
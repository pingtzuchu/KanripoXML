<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>景定建康志卷三十五</head>
    <p>
<pb n="KR2k0021_WYG_035-1a"/>
欽定四庫全書<lb/>
　景定建康志卷三十五　　宋　周應合　撰<lb/>
文籍志三<lb/>
　　奏議<hi>議闗建康而最切者全録于此餘者摘録要語隨事入於各志</hi>
李綱奏臨幸建康在立志以成中興之功臣伏覩車駕<lb/>
以仲春令辰發軔吳門臨幸建康斷自宸衷不貳不疑<lb/>
慨然有恢復土宇掃清中原拯濟烝黎戡定禍亂克剪<lb/>
大憝刷耻復仇之志天下臣子莫不望風跂竦抃蹈踊<lb/>
<pb n="KR2k0021_WYG_035-1b"/>
躍願少湏臾無死以觀中興之功誠甚盛之舉也臣竊<lb/>
觀自古建功立事扶持社稷之臣未嘗不以立志為先<lb/>
申包胥聞伍貟有覆椘之言則曰我必存之其後哭秦<lb/>
庭以乞師卒如其志張柬之語武氏於荆南江中其後<lb/>
卒復唐祚垂祀三百一夫發念其烈如此而况以聖明<lb/>
之資為萬乗之主乎髙祖之志見於不肻鬱鬱久居<lb/>
漢中而與韓信論定三秦之䇿光武之志見於披輿地<lb/>
圗於信都城楼上與鄧禹論天下大計此皆志定於前<lb/>
<pb n="KR2k0021_WYG_035-2a"/>
功成於後初似落落難合而卒能建大功立大名定大<lb/>
業功施於當年名垂於後世載在典册不可誣也恭惟<lb/>
皇帝陛下天錫勇智運属艱難遵飬時晦之久應機立<lb/>
斷幡然改圗思欲撥亂興衰光復祖宗之大業故親揔<lb/>
六師以臨江表捨去吳越而幸建康漸為北伐之計志<lb/>
慮規模可謂宏逺矣臣願陛下益廣聖志充而行之與<lb/>
神為謀日新其徳勿以去冬驟勝而自怠勿以目前粗<lb/>
定而自安凡可以致中興之治者無不為凡可以害中<lb/>
<pb n="KR2k0021_WYG_035-2b"/>
興之功者無不去有所規畫措置必以天下為度必以<lb/>
施於長乆可傳於後世為法則中興不難致矣夫中興<lb/>
之於用兵只是一事要以脩政事信賞刑明是非别邪<lb/>
正招徕人材鼓作士氣愛惜民力順道衆心為先数者<lb/>
既備則士奮於朝農安於野糓粟充盈財用不匱将帥<lb/>
輯睦士卒樂戰用兵其有不勝者哉方今敵人雖彊不<lb/>
仁不義専務變詐暴虐以脅制天下神怒人憤莫之與<lb/>
親自古豈有如此而能久立國者正如隆冬涸陰沍寒<lb/>
<pb n="KR2k0021_WYG_035-3a"/>
層冰千里陽和既囬應時銷釋此理之必至無足怪也<lb/>
昔范蠡説越王勾踐以持盈者與天定傾者與人節事<lb/>
者與地勾踐用之國以富彊然又必以人事與天時相<lb/>
參然後乃能成功遂以報吳臣竊觀國家去嵗諸路豐<lb/>
穰今春雨暘調適又將豐嵗是在我者得天時矣正當<lb/>
脩人事以應之以我之無釁待彼之有釁則戡亂定功<lb/>
役不再籍夫何逺之有臣以固陋自靖康以来與聞國<lb/>
論獨持戰守之䇿不敢以和議焉然今十有二年矣孤<lb/>
<pb n="KR2k0021_WYG_035-3b"/>
危寡與屡遭謗誣仰賴聖明曲加照察脱身九死之濵<lb/>
今得承乏待罪方面恭聞戎輅臨駐江干将大有為以<lb/>
成戡㝎之烈欣幸之情倍萬常品顧雖衰病尚庶幾未<lb/>
填溝壑間獲觀陛下恢復中原攄憤千古志願畢矣<lb/>
汪藻奏乞分張浚軍䇿應建康臣昨自三月末得之<lb/>
傳聞云金人在建康築城為度夏計臣雖幸其不然然<lb/>
心竊憂之以為中國困於勍敵而得少休息者正賴其<lb/>
不能觸熱故常巳寒方至未暑先歸吾於半年間汲汲<lb/>
<pb n="KR2k0021_WYG_035-4a"/>
措畫猶每嵗奔命不暇今若縱其度夏則長為巢穴無<lb/>
所忌憚不知朝廷何以枝梧洎到行在聞韓世忠列戰<lb/>
艦江中遮其歸路日有所獲且言金人窮蹙之狀臣竊<lb/>
欣幸以為三月所傳盖誕妄耳續觀黄牓備録韓世忠<lb/>
㨗奏又以為朝夕必可掃除今近二十日矣其耗寂然<lb/>
議者頗疑世忠奏狀未必皆寔兼数日人自常潤来者<lb/>
皆云敵於蔣山雨花臺兩處各劄大寨抱城開河兩道<lb/>
以䕶之及穴山作小洞子以為逃暑之地陸増城壘水<lb/>
<pb n="KR2k0021_WYG_035-4b"/>
造戰船而采石金人已渡復回者纍纍不絶今且五月<lb/>
矣比常年去巳月餘乃反去而復囬其欲留建康明甚<lb/>
如此則與三月所傳又似符合臣聞金人動設詭詐尤<lb/>
喜為窮蹙之狀以疑我師我師墮其計中者前後非一<lb/>
今安知其本不為度夏計而陽為窮蹙者特以疑誤我<lb/>
師耶建康為東南咽喉國之門户也天下轉輸朝廷號<lb/>
令未有不由此而通者若金人果據此為巢穴則東南<lb/>
饋餉遂絶如人扼其咽喉守其門户果得髙枕而卧乎<lb/>
<pb n="KR2k0021_WYG_035-5a"/>
不知羣臣日至上前亦常有反復及此者否豈遂以為<lb/>
無事而所當講者承平之先務乎抑揣陛下非所樂聞<lb/>
而不以聞也不惟是而巳人既扼我咽喉守我門户則<lb/>
羣盗亦将視我緩急以我為向背國家果有力能使之<lb/>
退聼屏息乎况又有意外之憂所難言者不得不慮臣<lb/>
愚以為此事所係非細廟堂當若救焚拯溺然朝夕在<lb/>
念及五六月間我師便利之時㑹諸将與韓世忠一舉<lb/>
掃除非特去目前之患將使懲創終身不敢復南其利<lb/>
<pb n="KR2k0021_WYG_035-5b"/>
害豈不相萬哉雖聞近遣張浚提兵過江節制浙西人<lb/>
馬迤邐前去以為䇿應此固陛下長筭也不知張浚果<lb/>
能為陛下有慨然立功之意乎臣愚欲乞専差得力使<lb/>
臣数人齎奉陛下宸翰星夜兼程自㐮鄧荆湖以来迎<lb/>
張浚軍令分数萬人順流而下仍於上流自計置粮斛<lb/>
載以自隨彼張浚軍既皆新人必精鋭可用且敵又見<lb/>
上流之師突然而至莫知其数必破膽奔潰此制敵一<lb/>
竒也如其不然八九月間氣候稍凉彼得時矣機㑹一<lb/>
<pb n="KR2k0021_WYG_035-6a"/>
失雖悔何追伏望睿慈不以臣言為愚輕忽此事特加<lb/>
採納不勝幸甚<lb/>
葉適議安集淮民以扞江面竊照去嵗敵入兩淮所殘<lb/>
破處安豐濠盱眙楚廬和無為七郡其民奔逃渡江求<lb/>
活者凡二十萬家而依山傍水相保聚以自固者亦幾<lb/>
二十萬家今所團結即其保聚不流徙者雖不能盡在<lb/>
其中大約巳十餘萬家其流徙者死於凍餓疾疫幾殚<lb/>
其半而保聚之民亦有為敵驅掠而去者散為盗賊則<lb/>
<pb n="KR2k0021_WYG_035-6b"/>
又不在焉度今七郡之民通計二十萬家和議未定室<lb/>
廬不成就使和議有定其短長之期又未可知此三十<lb/>
萬家者終當皇皇無所歸宿盖淮土四戰之場敵兵往<lb/>
来之地民生其間勢固應爾然自古立國未常不有以<lb/>
處之也無以處之則地為棄地而國誰與共守設使今<lb/>
嵗邉報復急此三十萬家者又將奔迸流徙而喪其生<lb/>
乎春秋戰國之時畫國而守大為城邑小為壘壁百里<lb/>
之國皆有邉面自非暴君苛政其民未嘗散之四方兩<lb/>
<pb n="KR2k0021_WYG_035-7a"/>
漢以後裂為南北中原不合者凡数百年人在戰地各<lb/>
自為家飬生送死老子長孫未嘗有闗役非有以自守<lb/>
不肯輕棄其鄉安能如此自唐以後至於本朝以和戎<lb/>
為國是千里之州百里之邑混然一區烟火相望無有<lb/>
扞蔽一旦邊塵猝起星飛雲散無有能自保者南渡之<lb/>
後前經逆亮之禍近有布薩揆之冦累世生聚一朝蕩<lb/>
然故某昨於國家營度規恢之初以為未湏便做且當<lb/>
於邉淮先募弓弩手耕極邉三十里之地西至襄漢東<lb/>
<pb n="KR2k0021_WYG_035-7b"/>
盡楚泗約可十萬家列屋而居使邉面牢寔敵人不得<lb/>
踰越所以安其外也盖漢唐守邉郡而安中州未有不<lb/>
如此者也今事巳無及長淮之險與敵共之惟有因民<lb/>
之欲令其依山阻水自相保聚用其豪傑借其聲勢縻<lb/>
以小職濟其急難春夏散耕秋冬入保大將憑城郭諸<lb/>
使總號令敵雖大入而吾之人民安堵如故扣城則不<lb/>
下攻壁則不入然後設伏以誘其進縱兵以擾其歸使<lb/>
此謀果㝎行之有成又何汲汲於畏敵乎所以安其内<lb/>
<pb n="KR2k0021_WYG_035-8a"/>
也夫徒手搏虎以幸其斃一夫之勇也一夫之勇未必<lb/>
騐而一夫之怯其為驗也决矣為天下者不以天下之<lb/>
大而就一夫之勇故其願朝廷以謀困敵以計守邉安<lb/>
集两淮以扞江面使淮人不遁則彼又安敢萌窺江之<lb/>
謀乎故堡塢之作山水寨之聚守以精志行以彊力少<lb/>
而必精小而必堅毋徇空言而妨寔利則今日之所行<lb/>
與漢唐之屯田六朝三國春秋之壘壁彼各有以施之<lb/>
不相謀而相得故也伏乞照㑹指揮施行○某去嵗嘗<lb/>
<pb n="KR2k0021_WYG_035-8b"/>
首建防江之議繼来建康攷詳前後案牘無非葺治戰<lb/>
艦布列岸兵栽埋鹿角釘設暗樁開掘溝塹計歩而守<lb/>
数里而屯皆元勲故老之巳行謀臣䇿士之素講雖其<lb/>
間用之有利不利然終未有能捨此而特立也如鹿角<lb/>
暗樁之類去嵗論者固嘗指為兒戯及扣其别有何䇿<lb/>
則又寂無所言適猶謂厲人心而堅守阻大江而自固<lb/>
則如前数事亦豈不足以立功至十月之末邉遽告急<lb/>
淮人渡江以億萬計江南震動衆情皇惑一日有兩騎<lb/>
<pb n="KR2k0021_WYG_035-9a"/>
偽效番裝躍馬江岸相傳金人至矣濟渡之舟斫䌫離<lb/>
岸櫓楫失措渡者攀舟覆溺数十百人某始歎息曰是<lb/>
真不足賴也今雖岸歩有寨江流有船鹿角暗樁数重<lb/>
並設溝塹深闊不可越踰其如人心巳摇誰與力拒萬<lb/>
一敵兵果至彼皆棄之而走爾所以建炎紹興之間烏<lb/>
珠軰未嘗不徑渡江南如逆亮之不得濟而殞者幸也<lb/>
於是始捐重賞募勇士渡江北刼敵營石跋定山上下<lb/>
凡十数往返取其俘馘係纍以報江南奮氣見者賈勇<lb/>
<pb n="KR2k0021_WYG_035-9b"/>
而人心始安敵亦由此卷甲遁矣然後知三國孫氏常<lb/>
以江北守江不以江南守江至於六朝無不皆然乃昔<lb/>
人已用之明驗自南唐以来始稍失之故建炎紹興不<lb/>
暇尋繹爾然渡江之兵苦於江北無家基寨無所駐是<lb/>
故石斌賢之徒不能成大功宣司賞急呼邽彦明五益<lb/>
欲令將兵䇿應和州竟泯嘿而止今石跋則屏蔽采石定<lb/>
山則屏蔽靖安𤓰歩則屏蔽東陽下蜀西護歴陽東連<lb/>
儀真緩急應援首尾聮絡所築皆是故基磚石猶在今<lb/>
<pb n="KR2k0021_WYG_035-10a"/>
各堡無事之時只以五百人一將戍守常加修葺勿使<lb/>
廢壊収聚居民與之為主令岸渡繁㑹自成市井若萬<lb/>
一有警乞從朝廷即令各堡増募千人照吐渾等伏並<lb/>
與幇放縂領所請給隨堡防守敎閲諸州禁兵抽摘二<lb/>
千人以九月至并於防江效用内摘那千人各堡二千<lb/>
五百人并堡塢内外居民二千家之勝兵者或臨時旋<lb/>
行招募亦各二千人各堡通為四千五百人相共守把<lb/>
然後令制置司以八九月别募精勇敢死士千人<hi>去嵗十一</hi>
<pb n="KR2k0021_WYG_035-10b"/>
<hi>月募兵今嵗敵兵巳聚於河南或和議不成其来必早</hi>厚幇請給以待劫寨焚糧<lb/>
直前搏擊之用盖堡塢之成於防江有四利往日江南<lb/>
列營五萬人去嵗亦不下三萬而民兵不預然止可坐<lb/>
食而守敵果窺江責其不走固巳難矣而况進戰乎何<lb/>
者敵在北岸共長江之險兵衆騎多而吾軍之氣已奪<lb/>
也今堡塢既立敵有所忌固不敢窺江就使来窺江南<lb/>
岸兵膽氣自生志力得展使之前進無所畏怯一利也<lb/>
雖有各處戰艦然敵巳在江岸或聲言奪船徑渡或寔<lb/>
<pb n="KR2k0021_WYG_035-11a"/>
為造舟之勢我之舟師往往不敢放出北岸勝負未决<lb/>
旁觀膽落憂恐萬端今堡塢既成敵縱在江北我有應<lb/>
接之利或近岸排列千弩並發或捨舟登岸乗勢擊逐<lb/>
二利也至於海舟風帆八面便利㨗疾尤在舟師之上<lb/>
然廹敵於岸而収全功者其勢易俟其入江而决死鬭<lb/>
者其勢難今堡塢既成有易無難三利也戰艦甲士虛<lb/>
閑舟中擁戈坐觀從昔病之無䇿可治今舟得便利人<lb/>
無虚設四利也使敵果忌堡塢為彼之害或擁大衆志<lb/>
<pb n="KR2k0021_WYG_035-11b"/>
在必取今石跋𤓰歩近在江津定山去江纔三里爾我<lb/>
以戰艦海舟為江中家計強弩所及彼將腹背受敵自<lb/>
投死地理在不疑脱若敵人畏而不前置而不問盡力<lb/>
攻擊和滁真六合等城或有退遯我以堡塢全力助其<lb/>
襲逐或形其前或出其後制勝必矣此堡塢之利所以<lb/>
為用力寡而収功博孫氏六朝以江北而守江南能立<lb/>
國於百戰之餘者非幸也数也故適欲因屯田堡塢之<lb/>
立収兵民雜守之用屏蔽江面先作一層使江北之民<lb/>
<pb n="KR2k0021_WYG_035-12a"/>
心有所恃敵雖再来不復求渡騰突紛擾貽亂江南次<lb/>
第入深因其險要用其豪傑見團結山水為寨者四十<lb/>
七處此於官司之力無縁周遍特借以聲勢使自為守<lb/>
春夏散耕秋冬入保盖孫氏六朝保固江淮之成規非<lb/>
充國先零棗祗許下之謂也不然則南北並争之際無<lb/>
嵗不有兵革淮人豈能屡逃屡復以自濱於流離死亡<lb/>
也哉所有定山𤓰歩石䟦三處堡塢圗本并四十七處<lb/>
團結山水寨居民户口姓名帳册謹隨狀繳申伏乞指<lb/>
<pb n="KR2k0021_WYG_035-12b"/>
揮施行一自江距淮地里闊逺加以濠梁殘冦未退人<lb/>
情憂疑未敢放心復業保聚之計只得自近而逺今欲<lb/>
先於沿江地分真滁和三州各立堡塢一層如真州則<lb/>
於瓜歩滁州則於定山一帯<hi>定山一帯係属真和州界緣沿江别無滁州地分惟</hi>
<hi>定山一帯最為徑便其滁州人户願就此處併聚者聼從所有稅役自合仍舊属真和州</hi>和州則於<lb/>
楊林石䟦不但緩急之際可以保衛居民亦可捍蔽江<lb/>
面以待䇿應<hi>去嵗敵騎蹂踐兩淮曽於瓜歩定山一帯劄寨及於楊林石䟦窺覘江面今措置保</hi>
<hi>聚最為𦂳切去處</hi>一上項瓜歩定山楊林石跋並合從官司措<lb/>
<pb n="KR2k0021_WYG_035-13a"/>
置隨其地勢或依山或阻水就加葺理務令牢寔此外<lb/>
入深第二層更擇别有山水險要可充堡塢去處接續<lb/>
措置以次申奏其沿邉差官未及去處見已出給公據<lb/>
付忠義頭目等人分頭前去説諭各處土豪人從便一<lb/>
面先次團結本司即與差官覆寔措置仍量立賞格以<lb/>
示激勸今具所給公據如後<hi>當司今差某人前去某州軍界内説諭本處土豪有</hi>
<hi>信義為衆所推服之人先與借補官資差充縂首令各役便選擇地利依山傍水可充堡塢去處團結人户防</hi>
<hi>備敵騎衝突目即勸誘流民復業且就便居止或有急難則入塢屯聚如保守無虞即當差官前去㸃檢照當</hi>
<pb n="KR2k0021_WYG_035-13b"/>
<hi>司所定則例具申朝廷正補官資施行今開具下項三千口以上補進勇副尉五千口以上補進義副尉一萬</hi>
<hi>口以上補進義校尉一萬五千口以上補進武校尉二萬口以上補承信郎三萬口以上補承莭郎四萬口以</hi>
<hi>上補保義郎五萬口以上補成忠郎右帖付某人仰執此前去多方説諭仍開具已説諭到土豪姓名及圗畫</hi>
<hi>堡塢去處山水形勢逐一貼說繳申切待差官覆寔施行</hi>此項目今淮上如和州瀝<lb/>
湖有胡知禮盱眙嘉山有趙玘兄弟等去嵗皆自團結<lb/>
北騎侵犯巳能保守内瀝湖曽射殺金統軍并人騎甚<lb/>
衆遺屍至今滿河功賞未録其他安豐光黄等處往往<lb/>
皆有土豪保聚之人官司安頓因其險阻斟酌措置候<lb/>
<pb n="KR2k0021_WYG_035-14a"/>
見次第續行條具申明一瓜歩定山楊林石䟦等處係<lb/>
是捍蔽江面不止為淮民保聚之計合於内起盖蘆厰<lb/>
屋屯駐官兵及應副本司官吏安泊樁頓錢糧軍器等<lb/>
<hi>内倉厫軍杖庫等合用瓦屋</hi>仍開掘壕塹築壘土城以備敵騎衝突<lb/>
及其餘接續措置去處所有工料錢米難以便行拘掯<lb/>
歸一数目欲乞朝廷科撥錢四十萬貫米一十萬石付<lb/>
淮東西縂領所樁管仍就縂領所差官受給遇有本司<lb/>
支遣即闗牒照数支破俟結局日具細数申朝廷出豁<lb/>
<pb n="KR2k0021_WYG_035-14b"/>
施行<hi>兼照若興此役流民必多應募因可以贍給之不至狼狽失所</hi>一今来所立堡塢<lb/>
盖為各自保護一處及敵或衝突攻圍即互䇿應焼刼<lb/>
營寨出竒立功所用兵器合從官司量行給付照得兩<lb/>
淮民兵最便于皮笠紙甲皮甲短装弩勝於鐵兠鍪鐵<lb/>
甲及神勁尅敵等弩逺甚又其工費難易相去十之七<lb/>
八此外如三义槍短槍手斧提刀之類皆不可闕今當<lb/>
以十萬人軍器為率欲乞朝廷行下内郡逐急分頭置<lb/>
造施行一兩淮地分除舒蘄通泰諸州人户見自安業<lb/>
<pb n="KR2k0021_WYG_035-15a"/>
不用措置外有廬和濠光揚椘其滁州安豐髙郵盱眙<lb/>
及黄州故鎮無為巢縣等處並合從上項條具次第措<lb/>
置施行<lb/>
　　書<lb/>
葉夢得與丞相論防冬書某頓首冄拜僕射相公鈞座<lb/>
秋暑猶未退即日伏惟鈞候動止萬福某近因到官具<lb/>
書伸謝必巳呈凂記室衰鈍黽勉亦将幾月郡事雖甚<lb/>
敝連日撥遣冗滯數百事似已少閒其餘皆可徐以力<lb/>
<pb n="KR2k0021_WYG_035-15b"/>
治惟是防冬一事不無私憂茫然都未有圗議者或謂<lb/>
今嵗敵未必来或謂二大將既分宣撫兩淮本道乃在<lb/>
腹裏非所慮或謂萬一有警朝廷必自委二大將守江<lb/>
非本道之職三者竊皆以為過據日前探報頗言敵㸃<lb/>
兵開河積糧料器具逺近略同必無安静之理今淮東<lb/>
偽邳州兵形巳見不来則巳來恐非常歳之比前為敵<lb/>
者劉豫主兵者劉麟所驅用者吾山東淮甸之民今以<lb/>
金主易劉豫以四太子易劉麟以北騎易吾民是豈可<lb/>
<pb n="KR2k0021_WYG_035-16a"/>
忽乎二大將宣撫兩淮固其職矣然未見别有大措畫<lb/>
必可以固吾圉者近惟張宗顔数千人趋合淝爾甲寅<lb/>
嵗豫賊至楚州丙辰嵗豫賊過濠州皆在九月十月之<lb/>
間非無大將未嘗前知今可保復無此乎自古保江必<lb/>
先固淮曹操不能越濡湏苻堅不能出渦口魏太武不<lb/>
能窺瓜歩周世宗不能有夀春皆以我先淂淮東也今<lb/>
淮未有必固之理而欲恃江以為重何可為萬全計前<lb/>
嵗聞以四大將自池州而上直至平江之境各分其地<lb/>
<pb n="KR2k0021_WYG_035-16b"/>
州郡皆不與此固勢必如此然以兵捍疆埸乃所以為<lb/>
民保境土若將帥與州郡不相闗則兵民分為二境上<lb/>
何以獨濟往時杜充失守之因江上兵非不多自王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>
先遁於采石諸軍皆潰無復捍敵吾民奔避不及反為<lb/>
潰兵剽略敵得乗之南渡此相公所知也况本道界分<lb/>
巳自無劉光世一軍若以他軍那融添補則兵力厚薄<lb/>
尤可見今若責江淮於将帥而使守臣表裏得共為之<lb/>
計猶可待不虞若淮未能固而必恃江以為守則王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>
<pb n="KR2k0021_WYG_035-17a"/>
之戒不可不思某久在山林不聞廟議既不得已於此<lb/>
懲往者呂公之困誓不敢復出一語然平曰拳拳之心<lb/>
有不能終愧藿食者因季華行輙私布之本府惟有民<lb/>
間自欲團結可使保鄉里漸巳料理復恐議者不知本<lb/>
末謹具劄子禀逹其餘数十條併附之别紙此非其職<lb/>
徒以相公平昔相予之厚忘其僣率思致輿人之言以<lb/>
答豪末皇恐餘祈倍保鈞重上副眷倚不宣<lb/>
又與丞相書某頓首冄拜上啓僕射相公鈞座某昨日<lb/>
<pb n="KR2k0021_WYG_035-17b"/>
早遞中怱遽上狀必獲呈浼即日伏惟鈞候動止萬福<lb/>
敵自昨日探報後未有繼至者張少傅處見録到偽牓<lb/>
文必已繳申狂悖之志可見傳聞既廣逺近不無震駭<lb/>
姑示以持重鎮安人心而宻計所當為者以俟朝廷處<lb/>
分然後施行事不一未易遽陳竊料廟謀必皆有定䇿<lb/>
今沿江一帯自江州直至臨安幾千餘里順流而下無<lb/>
非可隄防者昨敵兩至江上審觀形勢巳熟四五年来<lb/>
又多得淮浙人講究利害宜無所不至必不更循舊轍<lb/>
<pb n="KR2k0021_WYG_035-18a"/>
當有出我不意者則我恐亦不當但以前日待之詢之<lb/>
衆論多謂敵前两至朝廷先失之畏而不為守計故但<lb/>
退避彼得乗以渡江復失之怯而不為戰計故僅能守<lb/>
彼師老得以善去今日之算惟一切反此内力為守備<lb/>
使纎悉無遺䇿外示以戰形使知吾無所惮姑存和議<lb/>
佯為小屈以觀其釁彼是畏我則必以謬悠之辭廹我<lb/>
而不敢來倘疑而未决則必且擁重兵向江以嘗我我<lb/>
堅壁不動與之相持待其糧盡力屈則惟所欲為不識<lb/>
<pb n="KR2k0021_WYG_035-18b"/>
亦足聼採否目下急務莫若先棄蕩積聚使無所仰食<lb/>
以伐其謀縱有不及亦勝不為若朝廷不欲便行則但<lb/>
委諸將分為固不害事我所儲備尤不可緩本路建康<lb/>
最號豐足比計之内外諸司一金以上共不滿七十萬<lb/>
緡米六七萬石而巳他州可知常平糶米并買牛更乞<lb/>
詳度輕重民去接新巳近闕牛户早禾栽揷已徧晚禾<lb/>
人各自擘畫亦不至甚病姑存之亦善某職守過計仰<lb/>
恃眷予不敢自為形迹輙僣具禀達繼有可效區區者<lb/>
<pb n="KR2k0021_WYG_035-19a"/>
亦當節次續聞伏幸寛明貸亮不宣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0021_WYG_035-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景定建康志卷三十五<lb/>
</p>
<p>
</p>
  </div>
</body>
</text>
</TEI>
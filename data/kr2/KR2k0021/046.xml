<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>景定建康志巻四十六</head>
    <p>
<pb n="KR2k0021_WYG_046-1a"/>
欽定四庫全書<lb/>
　景定建康志巻四十六　　宋　周應合　撰<lb/>
祠祀志三<lb/>
　　寺院<lb/>
保寧禪寺在城内飲虹橋南保寧坊内<lb/>
　考證吴大帝赤烏四年為西竺康僧舍建寺名建初<lb/>
　劉宋有鳳翔集此山因建鳳凰䑓於寺側　宋更寺<lb/>
　名曰祗園齊更名曰白塔唐初復名曰建初開元更<lb/>
<pb n="KR2k0021_WYG_046-1b"/>
　名曰長慶南唐更名曰奉先國朝太平興國中賜額<lb/>
　曰保寧祥符六年增建經鐘樓觀音殿羅漢堂水陸<lb/>
　堂東西方丈莊嚴盛麗安衆五百又建靈光鳳凰凌<lb/>
　虛三亭照映山谷圍甃塼墻五百丈茂林脩竹松檜<lb/>
　藂蔚詔嵗度五僧政和七年𠡠改神霄宫建炎元年<lb/>
　𠡠復舊額三年四月大駕幸江寧權以祠為行宫閏<lb/>
　七月如浙西其後命即府治脩為行宫而御座猶在<lb/>
　本寺嵗久屋弊留守馬光祖重建殿宇及方丈觀音<lb/>
<pb n="KR2k0021_WYG_046-2a"/>
　殿水陸堂厨堂庫院移鐘樓冠青龍首增建廊屋横<lb/>
　直一十八間作新建鳳凰䑓記詳見鳳凰臺下<hi>葉夢得輪</hi>
　<hi>藏記維摩氏極天下之辯而反之于黙其為法名之曰不二一去不二即一矣不言其一而言不二豈以</hi>
　<hi>一猶為有在者與道未始有二也既已有物不得不裂為二彼自為二而吾强欲一之必有廢其一以成</hi>
　<hi>其二者非道之全也要有非一而不二者存焉爾何特維摩氏為然孔子曰有鄙夫問于我空空如也我</hi>
　<hi>叩其兩端而竭焉空空云者豈有物寔之者哉然猶意其堕于一也則叩之以兩端盖維摩氏所謂不二</hi>
　<hi>法叩之兩端而知其所解則以吾之所知證彼之所知可一舉而盡矣之人也謂之鄙夫則可謂之君子</hi>
　<hi>則不可佛以無所言而為一切衆生無所不言以為有言不言是顛倒見以為無言不言是斷滅見孰能</hi>
<pb n="KR2k0021_WYG_046-2b"/>
　<hi>辯其非一而不二者乎自漢永平為佛者始持其書入中國由晉宋歴唐至于今不絶梵語華言更相發</hi>
　<hi>明傳其學者又從而申衍之其説遂充滿天下輯而藏之皆設為峻宇高甍彫刻綵繪備衆寳以為飾竭</hi>
　<hi>衆巧以為工茍可以荘嚴者無不至梁普通復有異人為之轉輪以運之其致意深矣吾少時見四方為</hi>
　<hi>轉輪藏者無幾比年以來所在大都邑下至窮山深谷號為蘭若十而六七吹蠡伐鼔音聲相聞襁負金</hi>
　<hi>帛踵躡户外可謂甚盛然未必皆達其言尊其敎也施者假之以徼福造者因之以來利駸駸日逺其本</hi>
　<hi>建康府保寧寺當承平時于江左為名刹更兵火久廢今長老懐祖守其故址于煨燼之餘十有四年堂</hi>
　<hi>殿門廡追復其舊而一新之最後作轉輪藏余鎮建康時見其始經營後四年余歸石林祖以言來告曰</hi>
　<hi>藏成矣幸得記其本末祖盖以正法眼傳其心者其為人潔而通精深而敏非徒以有為作佛事者也乃</hi>
<pb n="KR2k0021_WYG_046-3a"/>
　<hi>為推其師之言合諸儒之說正佛之所以言以曉世俗之弊祖當益以是救之夫方無所言則維摩氏之</hi>
　<hi>黙如大阿難等得道受記諸大弟子皆不任問疾及其無所不言則雖觀世音亦從聞所聞而入爾乃寺</hi>
　<hi>之興廢係其時人之施舍係其力有石必記故不書</hi>
正覺禪寺名鐵塔寺在城内西北冶城後崗上<lb/>
　考證宋泰始中邦人捨地建精舍號延祚寺至唐有<lb/>
　靈智禪師生無雙目號羅睺和尚經論文字悉能明<lb/>
　了時人稱有天眼為建塔于寺内廣明中賜額　梁<lb/>
　侯景之亂王僧辯入討景使其黨宋長貴守延祚寺<lb/>
<pb n="KR2k0021_WYG_046-3b"/>
　何遜有登延祚寺閣詩　佛殿前有鐵塔二座鑄云<lb/>
　乾興元年造有鐘亦唐時所鑄有經幢鐫大吴金陵<lb/>
　府延祚院寺有井十一口内一口最大號為百丈泉<lb/>
　井欄上字乃保大元年所鐫　國朝熙寧中賜寺名<lb/>
　正覺塔名曰普照　王荆公嘗於寺西作書院有軒<lb/>
　名籜龍　建炎三年以法堂西偏為元懿太子攅宫<lb/>
　<hi>詳見攅宫</hi>曽極劉克莊皆嘗題詩<hi>曽極詩逝水無情去不回黄簾窣地隔風埃摩</hi>
　<hi>挲鐵塔堪流涕此是君王思子臺有劉克莊詩細認苔間寺方知鑄塔時不因兵廢壊似  物扶持古殿人</hi>
<pb n="KR2k0021_WYG_046-4a"/>
　<hi>開少深窗日上遲僧言明受寺相對各攅眉</hi>
能仁禪寺在城内南廂嘉瑞坊<lb/>
　考證慶元年間游九言撰本寺佛殿記略云能仁寺<lb/>
　南接秦淮數百步按其地古青溪之濆也初名報恩<lb/>
　宋元嘉文帝為高祖剏建唐㑹昌中廢偽吴太和六<lb/>
　年毗陵郡公徐景運復為其親造曰報先南唐昇元<lb/>
　改興慈無鐫識可考獨據圗經所載然五代唐愍帝<lb/>
　應順甲午為吴之太和逆數㑹昌乙丑盖已九十年<lb/>
<pb n="KR2k0021_WYG_046-4b"/>
　既曰廢矣中間誰所繼續乎院之老僧相傳僅記本<lb/>
　朝之言院故在西門雙廟之東至道中有圎覺律師<lb/>
　明者際遇太宗皇帝召見錫之御容及羅漢像以歸<lb/>
　咸平間重賜院基田産更律為禪寵以聖製詩章<hi>詩見</hi>
　<hi>第四巻</hi>院復大顯至崇寧賜名承天政和七年改能仁<lb/>
　今之寺基咸平所賜而遷也<lb/>
蒋山太平興國禪寺去城一十五里<lb/>
　考證梁武帝天監十三年以定林寺前岡獨龍阜𦵏<lb/>
<pb n="KR2k0021_WYG_046-5a"/>
　誌公永定公主以湯沐之資造浮圗五級於其上十<lb/>
　四年即塔前建開善寺今寺乃其地也唐乾符中改<lb/>
　為寳公院南唐昇元中徐徳裕重脩後主又改為開<lb/>
　善道場　國朝太平興國五年改賜今額慶厯二年葉公<lb/>
　清臣奏請為十方禪院<hi>侍郎劉公岑蒋山大佛殿記云寳公道塲始于梁武其女</hi>
　<hi>號曰永定公主割捨私財創為精舍當時詞臣陸倕王均作為文章以紀其事我本朝大中祥符賜榜太</hi>
　<hi>平興國禪寺加封寶公道林真覺慶厯改元翰林學士葉清臣來守是邦以禪易律元豐主僧曰法泉者</hi>
　<hi>經營辛苦成大叢林焚于建炎復于紹興云大佛殿前又有大毗盧閣兩翼為行道閣属之殿其餘堂廡</hi>
<pb n="KR2k0021_WYG_046-5b"/>
　<hi>極其雄麗皆紹興以來所建淳熙十六年九月晦一火而燼今累年營繕駸駸復盛矣寶公舊像父老相</hi>
　<hi>傳以沉香為之國初取歸京師陳軒金陵集載狄咸游蒋山詩云旃檀歸象魏窣堵卧烟霞盖謂此也本</hi>
　<hi>朝太平興國七年舒氏柯蕚遇老僧往萬嵗山指古松下掘之得石篆乃寳公記聖祚綿逺之文于是遣</hi>
　<hi>使致謝謚曰寳公妙覺治平初更謚道林真覺大師按建康寔錄開善寺有誌公履唐神龍初鄭克俊取</hi>
　<hi>之以歸長安今洗鉢池尚在塔西二里法雲寺基方池是也寺西有曰道光泉以僧道光穿斸得名曰宋</hi>
　<hi>熙泉以近宋熙寺基之側有八功徳水在寺東悟真庵之後一云泉在寺北高峯絶頂寺東山巔有定心</hi>
　<hi>石下臨峭壁寺西百餘步有白蓮庵庵前有白蓮池乃䇿禪師退居之所寺後向東北有婁禪師之塔</hi>
　題詠<hi>李司徒建勲樓䑓雖少景何深滿地青苔勝布金松影晚留僧共坐水聲閒與客同尋清凉㑹</hi>
<pb n="KR2k0021_WYG_046-6a"/>
　<hi>擬歸蓮社沉湎終湏棄竹林長愛寄吟經案上石窗秋霽向于岑因題道林雖向鍾峯數寺連就中竒勝</hi>
　<hi>出其間不敎幽樹妨閑地别著高窗向逺山蓮沼水從雙澗入客堂僧自九華還無因得結香燈社空倚</hi>
　<hi>王門玷玉班月李中宿投林下寺中夜覺神清磬罷僧初定山空  又生籠燈吐冷艶嵓𣗳起寒聲待曉</hi>
　<hi>紅塵裏依前冒逺程花徐伯陽聊追鄴城友蹊步出蘭宫法侣殊人世天  異俗中鳥聲不測處松吟未</hi>
　<hi>覺風此時超愛網還復洗塵䝉夕崔坰山殿秋雲裏香煙出翠㣲客尋朝市去僧背  陽歸下界千門見</hi>
　<hi>前朝萬事非看心兼送目葭菼暮依依笻王荆公安石登寳公塔倦童疲馬放松門自把長  倚石根江</hi>
　<hi>月轉空為白晝嶺雲分暝與黄昏鼠搖岑寂聲随起鵶矯荒寒影對翻當此不知誰坐客道人忘我我忘</hi>
　<hi>言重登寳公塔空見方墳涌半霄難将生死問參寥應身東返知何國瑞像西歸自本朝遺寺有門非輦</hi>
<pb n="KR2k0021_WYG_046-6b"/>
　<hi>路故池無鉢但僧瓢獨龍下視皆陳迹追數齊梁亦未遥  碧玉璇螺恍隔霄冠山仙冢亦寥寥空餘華</hi>
　<hi>構延風日無復靈蹤落市朝帳座追嚴多獻寳供盤隨施有操瓢他方出沒還如此與物何心作邇遥</hi>
　<hi>寳公塔院祠堂斯文寔有寄天豈偶生才一日鳳鳥去千秋梁木摧烟留衰草恨風造暮林哀豈謂登<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>處</hi>
　<hi>飄然獨往來百静照禪師塔簡老已歸黄土陌淵師今作白頭翁  憂三十餘年事陳迹山林草野中</hi>
　<hi>寳公塔道林真骨葬青霄窣堵千秋未寂寥寳𫝑旁連大江起尊形獨受衆山朝雲泉别寺分三徑香火幽</hi>
　<hi>人祇一瓢我亦鷲峯同聴法嵗時歌唄豈辭遥㸃曽極六帝園陵堕刼灰獨餘靈骨𦵏崔嵬行人指  雲</hi>
　<hi>間鶴喚得齊梁一夢回謝馬野亭之純凌晨同作蒋山游細雨輕絲霧不收  得東風如有意旋敎晴色</hi>
　<hi>漸盈眸松隂十里青絲障石磴千層白玉樓彌望寛平有如此故應常作帝王州</hi>
<pb n="KR2k0021_WYG_046-7a"/>
半山報寧禪寺在城東七里距鍾山亦七里王荆公安<lb/>
石故宅也<lb/>
　考證其地名白塘舊以地卑積水為患自荆公卜居<lb/>
　乃鑿渠决水以通城河元豐七年安石病聞神廟遣<lb/>
　國醫診視既愈乃請以宅為寺因賜額報寧禪寺寺<lb/>
　後有謝公墩其西有土山曰培塿乃安石决渠積土<lb/>
　之地由城東門至鍾山此半道也故今亦名半山寺<lb/>
　寺中有寳禪師語錄序王斿撰米芾書陳軒金陵集<lb/>
<pb n="KR2k0021_WYG_046-7b"/>
　載荆公半山詩凡十五首<hi>半山即事誰将石黛染春潮復撚黄金作栁條西晻</hi>
　<hi>東溝從此好筍輿追我莫辭遥一雪乾雲净見遥岑南陌芳菲復可尋換得千顰為  笑春風吹栁萬黄</hi>
　<hi>金粼南浦東岡二月時物華撩我有新詩含風鴨綠粼  起弄日鵞黄裊裊垂  水滿陂塘榖满篝謾移</hi>
　<hi>蔬果亦多收神林處處𫝊簫鼔共賽元豐第一秋帝放歌扶杖出前林遥和豐年擊壤音曽侍玉堦知</hi>
　<hi>力曲中時有譽堯心舟随意柴荆手自開沿岡度塹復登臺小橋風露扁  月迷鳥覉雌競往來  露積</hi>
　<hi>山禾百種收漁梁亦自富鰕鰌無羊説夢非真事豈見元豐第二秋  湖海元豐嵗又登旅生猶足暗溝</hi>
　<hi>塍家家露積如山壠黄髮咨嗟見未曽家豚柵雞塒罨靄間暮林猺落獻南山豐年處處人  好随意飄</hi>
　<hi>然得往還善秋雲放雨静山林萬壑奔湍共一音欲記荒寒無  晝賴𫝊悲壮有能琴  半山嵗晚即事</hi>
<pb n="KR2k0021_WYG_046-8a"/>
　<hi>日宻畏前境淵明欣故園那知飯不儩所喜菊猶存亦有牀坐好但無車馬喧誰為吾侍者稚子候柴門</hi>
　<hi>樽長者一牀室先生三徑園非無飯滿鉢亦有酒盈  不起華邊坐常開栁際門謾知談寔相欲辯已忘</hi>
　<hi>言路半山春晚即事春風取花去遺我以清隂翳翳陂  静交交園屋深床敷毎小息杖屨或幽尋惟有</hi>
　<hi>北山鳥經過遺好音陂楊誠齋萬里題半山寺霜松雪竹老重尋南蕩東  水自深鳯去宅存誰與住不</hi>
　<hi>如作寺免傷心是老無稚子為譍門病有毗耶伴此身相府梵宫均  幻却須捨宅作離塵  日邉賜額</hi>
　<hi>寺名新雞犬相迎舊主人見説小兒齊拍手半山寺主褁頭巾  楊鵠山元亭題半山寺蹇驢挾䇿一蒼</hi>
　<hi>頭罷相歸來隠寂寥看到半山三不足依然野水漫青苖  羅北谷題半山寺道徳文章一世師只傷學</hi>
　<hi>術欠通時不思翻動熙寕禍却欲重脩作福基</hi>
<pb n="KR2k0021_WYG_046-8b"/>
清凉廣恵禪寺在石頭城去城一里<lb/>
　考證偽吴順義中徐温建為興敎寺南唐昇元初改<lb/>
　為石城清凉大道塲國朝太平興國五年閏三月改<lb/>
　今額　舊傳此寺嘗為李氏避暑宫寺中有徳慶堂<lb/>
　今法堂前舊基是也後主嘗留宿寺中<hi>詩有未能歸去宿龍宫之</hi>
　<hi>句</hi>徳慶堂名乃後主親書祭悟空禪師文乃後主自<lb/>
　為之碑刻今並存東坡嘗捨彌陁畫像於寺中<hi>詩云問禪</hi>
　<hi>不契前三語施佛空留丈六身</hi>　寺有大鐘乃偽唐後主所鑄<hi>類説載江</hi>
<pb n="KR2k0021_WYG_046-9a"/>
　<hi>南李氏時有一民死而復蘇云至冥司見先主被五木甚嚴民大駭曰主何至此耶主曰吾為宋齊立所</hi>
　<hi>誤殺和州降者千餘人汝歸謂嗣君凡寺觀鳴大鐘吾受苦則暫休或能為吾造一鐘尤善後主造鐘于</hi>
　<hi>清凉寺鐫云追薦烈祖孝高皇帝脫幽出苦</hi>　寺有白雲庵<hi>見王荆公詩</hi>翠㣲<lb/>
　亭不受暑亭鄭介公書堂<hi>詳見亭堂</hi>　聖宋書畫錄云舊<lb/>
　有董羽畫龍李昱八分書李霄逺草書時人目為三<lb/>
　絶<hi>王荆公故人不惜馬虺隤許我年年一度来野舘蕭條無準擬與君對植浪山梅  蘇東坡贈清凉</hi>
　<hi>長老代北初辭沒馬塵江南來見卧雲人問禪不契前三語施佛空留丈六身老去山林徒梦想雨餘鐘</hi>
　<hi>鼔更清新㑹須一洗黄茒瘴未用深藏白㲲巾人又贈清凉長老過淮入洛地多塵舉扇西風欲汚  但</hi>
<pb n="KR2k0021_WYG_046-9b"/>
　<hi>怪雲山不改色豈知江月解分身安心有道年顔少遇物無情句法新送我長蘆舟一葉笑看雪浪滿衣</hi>
　<hi>巾炎楊次公題君勿愛清凉清凉如火如沸湯君勿惡  熱炎熱如氷如積雪勿愛亦可惡未是逍遥處</hi>
　<hi>君不見海㑹山前一條路一車來一車去今在轉轅向月作落花時節雨初晴黄鶯枝上分明語  曽極</hi>
　<hi>李主避暑處至今多竹鴞鞘響斷苑墻東敲戞椎間風玉聲三百年間陵谷變寒潮不到石頭城  秋月</hi>
　<hi>春花迹未陳衮龍曽繞夢中身夷門金鼔從天落驚起床頭鼻□人  溫<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>筠黄花紅樹謝芳蹊宫殿参</hi>
　<hi>差黛巘西詩閣曉窗藏雪嶺畫堂秋水接藍溪松飄晚吹樅金鐸竹䕃寒苕上石梯妙跡寄名竟何徃下</hi>
　<hi>方烟暝草萋萋石張祐山勢抱烟光重門突屼傍連簷金僧閣半壁  龕廊碧極叢高頂清池占下方徒</hi>
　<hi>悲宦遊意盡日老僧房地馬野亭出郭無多逺登山有特高舊遊曽到處此  足稱豪日月真雙轂闗河</hi>
<pb n="KR2k0021_WYG_046-10a"/>
　<hi>等一毫松篁知我意故與北風鏖處舊時月過女墻頭風雨摧頽廢不修地老天荒無  問松聲谷響替</hi>
　<hi>人愁祥刑使者來何暮弔古詩篇清更幽收拾江山入懐袖却歸講序進鴻疇  劉後村塔廟當年甲一</hi>
　<hi>方千層金碧萬緇郎開山佛已成胡鬼住院僧猶説李王遺像有塵龕壊壁斷碑無首立斜陽惟應駐馬</hi>
　<hi>坡頭月曽見金輿夜納凉佛王潜齋五馬南浮一化龍山川萬古勢増雄誰知  祖安禪地曾是君王避</hi>
　<hi>暑宮古磴松篁秋意足空江煙水夜潮通介翁祠宇依然在儘有廉頑立懦風  羅北谷清凉世界竹如</hi>
　<hi>雲舊日君王愛此君時代改遷龍變化荒山啼鳥不堪聞  闕    赫日纔升靺鞨紅江南百舌覆盆中</hi>
　<hi>齋餘茗椀聽僧話身在當年避暑宫</hi>
天禧寺即古長干寺在城南門外<lb/>
<pb n="KR2k0021_WYG_046-10b"/>
　考證梁天監元年立大同元年幸長干寺阿育王塔<lb/>
　出佛爪髮舍利又幸寺設無遮㑹大赦丹陽記大長<lb/>
　干寺道西有張子布宅在淮水南對瓦官寺長干是<lb/>
　秣陵縣東里巷名江東謂山隴之間曰干建康南五<lb/>
　里有山岡其間平地庶民雜居有大長干小長干東<lb/>
　長干並是地名小長干在瓦官寺南巷西頭出大江<lb/>
　梁初起長干寺按塔記在秣陵縣東今天禧寺乃大<lb/>
　長干也　皇朝開寳中曹彬下江南先登長干北望<lb/>
<pb n="KR2k0021_WYG_046-11a"/>
　金陵即此地　天禧二年改為天禧寺政和六年建<lb/>
　法堂<hi>李公之儀端叔天禧寺新建法堂記云天禧寺者乃長干道場𦵏釋迦真身舍利祥符中建塔</hi>
　<hi>賜號聖感舍利寳塔至天聖中又賜今額按梁書大同三年高祖改造阿育王塔出舊塔下舍利及爪髪</hi>
　<hi>髮青紺色衆僧以手伸之隨手長短放之則屈為蠡形始吴時有尼居其地為小精舍孫綝尋毁除之塔</hi>
　<hi>亦同冺吴平之後諸道人復于舊處建立焉中宗渡江更脩飾之至簡文咸安中使沙門安法師程造小</hi>
　<hi>塔未及成而亡弟子僧顯繼而脩之至孝武大元九年上金相輪及承露其後西河離石縣有胡人劉薩</hi>
　<hi>何遇疾暴亡而心下猶暖未敢便殯經七日更蘇説云有兩吏見錄至十八地獄隨報重輕受諸若毒見</hi>
　<hi>觀世音語云汝緣未盡若得活可作沙門洛下齊城丹陽㑹稽並有阿育王塔可往禮拜則不復墮地獄</hi>
<pb n="KR2k0021_WYG_046-11b"/>
　<hi>因此出家游行禮塔次至丹陽未知塔處乃登越城望見長干里有異氣色因就禮拜果是阿育王塔所</hi>
　<hi>放光明由是定知有舍利乃集衆掘之入一丈得三石碑内一碑有鐵函函中有銀函銀函中有金函盛</hi>
　<hi>三舍利及爪髪各一枚長數尺即遷舍利近北對簡文所造塔造一層塔十六年沙門僧尚者為三層即</hi>
　<hi>高祖所開者也陵蘇魏公頌長干寺詩注云晋時有沙門恵達至金  長干獲古佛塔因于其地建佛刹</hi>
　<hi>即劉薩何也至南唐時廢寺為營廬久之舍利數表見感應祥符中僧可政狀其跡并感應舍利狀進有</hi>
　<hi>詔復為寺即其表見之地建塔賜號聖感舍利寳塔  白塔在寺東即𦵏唐三藏大徧覺𤣥奘大法師頂</hi>
　<hi>骨之所金陵僧可政端拱元年得于長安終南山紫閣寺俗呼為白塔事具塔記元符二年知府事召公</hi>
　<hi>升卿請于朝改為十方住持江楊次公長干聖感塔詩云釋迦八萬四千塔一在  南古道場無礙展開</hi>
<pb n="KR2k0021_WYG_046-12a"/>
　<hi>青紺髮冣初分得白毫光事陳軒金陵集載槐京登長干塔詩云江南管當幸  畢盡憑廟筭非臣事眷</hi>
　<hi>言此地本軍壘乞與招提安佛子盖敘國初事也</hi>寺有阿育王塔天禧中賜<lb/>
　名聖感有塔記題詠尤多<hi>朱存窣堵凝然鎮梵宫舉頭層級在雲中金棺舍利</hi>
　<hi>藏何處鐸遶危簷聲撼風初蘇魏公次韻遊長干寺寺接郡東南僧常為我談  因晉大士來獲古靈龕</hi>
　<hi>歴世名空在重興徳乃堪先朝賜新額此地建精藍億載扶皇統生民息戰函刹仍存故里龍復止深潭</hi>
　<hi>九級唯塗甓千梁盡架楠亭臺各軒豁巖谷更空谽殿角芝成玉松梢露墜甘穴棲多禮□池怪集神甝</hi>
　<hi>可愛臨岡曲何人結草庵欲來尋隠逸誰與共歡酣念往須勤到登高已舊諳低頭小城市舉目遍村嵐</hi>
　<hi>静境繇兹達塵容却自慚常思真趣嚮可抑俗饕貪宇宙閒懐適江山極望涵相邀幸多暇命駕試追參</hi>
<pb n="KR2k0021_WYG_046-12b"/>
　<hi>又次韻登長干寺塔凢刼半佐山經營昔甚艱周遭嚴佛宇直上脩天關登陟緣梯險淹留布坐慳椽楹</hi>
　<hi>亦塗附擩檻遍朱殷白日分明到青雲咫尺攀龍潭斜影落鳥翼怯飛還基構從吴晉聲名動貊蠻燈燃</hi>
　<hi>時照耀梵唱毎循環往事稠重問前期指顧間誰知息心處香火老僧閒  王荆公梵舘清閒側布金小</hi>
　<hi>塘囘曲翠烟深栁條不動千絲直荷葉相欹萬盖隂漠漠岑雲相上下翩翩沙鳥自浮沉羇人樂此忘歸</hi>
　<hi>去忍向西風學越吟域曽極十丈祥光起相輪鐵浮屠鎮法王墳只愁西  神僧至夜捧長干刹入雲</hi>
　<hi>周文璞雲杪熒熒一塔燈覺皇舍利寳烟凝山門推上三更月似照前朝禮拜僧  馬野亭兩山回處是</hi>
　<hi>為干有塔亭亭高似山不但荘嚴増梵刹可能形勝助城闗燈明星斗挂林木鈴動天風吹珮環陌上行</hi>
　<hi>人遥見此有時東往又西還城闕經六帝王萬世餘磐石官𣲖五家多旋過獨立  南    代問君心事</hi>
<pb n="KR2k0021_WYG_046-13a"/>
　<hi>竟如何</hi>
鹿苑寺舊名法光寺即梁蕭帝寺也在今城東南隅<lb/>
　考證元屯田絳嘗為記<hi>金陵王氣三百年聲明文物與時隆替中間惟蕭梁折莭</hi>
　<hi>以佞佛故佛之廟貌充斥江表都城㢲維直淮上所有精舍焉紫峯綵榦反宇欲翔盤高孕虚含吐萬景</hi>
　<hi>望之輝然如脩虹亘霄丹碧煥發殿有聖像即山而成追琢之功極其精妙案輿地志不知從昔之名但</hi>
　<hi>後人以帝氏目之黄旗運歇勢勝故在閏唐攘據因其迹而増華易榜法光標為勝概聖朝混一書軌以</hi>
　<hi>三代文敎簫勺宇内四聖累洽浸厚福于生民梵刹禪林容仍舊物而兹寺垂阤瘁焉不支已卯春寺僧</hi>
　<hi>募大姓杜徳明出楮金五十萬程工就其地起高廣殿水𣙗不移棼橑有嚴光輝復還風物異態又粉繪</hi>
<pb n="KR2k0021_WYG_046-13b"/>
　<hi>釋迦文相即山塑十六天尊者生生之衆稱是該備其秋告成乃作鐘唄蒲飱以落之道俗和㑹圜視作</hi>
　<hi>適清溪之水木鍾阜之雲物來入軒戺相為澄曠都人詫焉有修其状而至者㑹同閑趙郡李君從事海</hi>
　<hi>瀕謂余有一日之雅授簡不腆且曰欲以新志累子追惟勝冠筮仕彼都與故濮陽吴嗣復昌卿並遊其</hi>
　<hi>埊霑醉撫翰刻名楹間晦明颷馳盖四十八甲子老龍死矣靈光巋然齎咨舊逰怳若夢覺今之辱請可</hi>
　<hi>沒其媺乎月而日之庶以傳久康定二年三月八日記</hi>寺有子隠堂即周處築<lb/>
　䑓讀書處也<hi>詳見䑓觀</hi>佛殿前有郗氏窟舊傳梁武帝郗<lb/>
　后化蟒事頗迂怪不錄<lb/>
崇勝戒壇院即古瓦官寺又為昇元寺在城西南隅<lb/>
<pb n="KR2k0021_WYG_046-14a"/>
　考證晉哀帝興寧二年詔移陶官於淮水北遂以南<lb/>
　㟁窑地施僧慧力造瓦官寺<hi>舊志曰瓦棺者非也盖據俗説云瓦棺寺之名</hi>
　<hi>起自西晉時長沙城隅忽陸地生青蓮兩朶民以聞官掘得一瓦棺見一僧形貌儼然其花從舌根生父</hi>
　<hi>老云昔有一僧不説姓名平生誦法華經萬餘部臨死遺言曰以瓦棺𦵏之遂以寺名為瓦棺而本于此</hi>
　<hi>其説頗涉怪誕縦果有此事亦在長沙于此無與也不知陶官之為瓦官而易官為棺殆傅㑹而為之説</hi>
　<hi>耳</hi>淳熙中韓元吉嘗為記每嵗度僧於此受戒<lb/>
嚴因崇報禪寺即景徳棲霞寺在今城東北之攝山去<lb/>
城四十五里<lb/>
<pb n="KR2k0021_WYG_046-14b"/>
　考證齊永平七年明僧紹捨宅為寺見江摠持碑<hi>明僧</hi>
　<hi>紹宋太始中遊此山刋木結茅二十餘年遂舍為寺</hi>　寺有舍利塔乃隋文帝<lb/>
　𦵏舍利處　唐高祖改為功徳寺増治梵宇四十九<lb/>
　所樓閣延袤殿宇鱗次高宗御製明隠君碑改為隠<lb/>
　居棲霞寺御書寺額有碑尚存字不可辨武宗㑹昌<lb/>
　中廢宣宗大中五年重建　南唐高越林仁肇建塔<lb/>
　徐鉉書額曰妙因寺　國朝太平興國五年改為普<lb/>
　雲寺景徳五年又改為栖霞禪寺元祐八年六月改<lb/>
<pb n="KR2k0021_WYG_046-15a"/>
　賜今額為參政簡翼張公璪功徳寺　左有千佛嶺<lb/>
　後有天開巖碧鮮亭白雲庵迎賢石醒石中峰澗石<lb/>
　房白雲泉亦名品外泉寺前有明僧紹高越墓寺中<lb/>
　石碑及時賢題詠頗多<hi>山中南谷昔有天台正觀寺高僧法曠嘗于寺紫溢峯下</hi>
　<hi>建般若堂演大論有虎穴寺在山中峯齊王融有㳺虎穴寺詩  宋景文初雞蹠集云南齊棲霞寺大明</hi>
　<hi>法師好談論手執松枝為談梧隋文帝仁夀二年送到舍利天下凡八十一州官為造塔蒋州棲霞其一</hi>
　<hi>也有唐則天建舍利塔于青龍山之巔唐末焚毁八寺  金銀銅像皆記畧云維大唐景龍二年四月</hi>
　<hi>日洛州大福光寺前棲霞寺在比丘曇一于潤州江寧縣明隠君經坊内鑄瀉金銀銅釋迦像三軀奉為</hi>
<pb n="KR2k0021_WYG_046-15b"/>
　<hi>高宗皇天大帝則天大聖皇后應天神龍皇帝云師又有石像在千佛嶺棲霞詩注云明隠君與度法</hi>
　<hi>講無量夀經西峯石壁中夜發光光中現無量夀佛自爾捨家財鑿岩造大像坐高五丈觀音勢智立像</hi>
　<hi>高三丈五寸寺南齊大帝造石佛千尊所謂千佛嶺  周繇棲霞  贈月公明家不要買山錢施作清池</hi>
　<hi>種白蓮松檜老依雲外地樓䑓深鎖洞中天風經絶頂廻踈雨石倚危屏挂落泉欲結茅庵伴師住肯饒</hi>
　<hi>多少薜蘿烟鳥劉長卿東峯尋南齊明徴君故居山人今不見山  自相從長嘯辭明主終身卧此峯泉</hi>
　<hi>源通石徑磵户掩塵容古墓依寒草前朝寄老松風雲生斷壁萬壑遍踈鐘惆悵空歸去猶疑林下逢</hi>
　<hi>李頻居與鳥巢鄰日将巢鳥親多生從此性久集得無身樹老風終夜山寒雪見春不知諸祖後傳印與</hi>
　<hi>何人石權徳輿清論月輪低閑吟茗花熟又岩花㸃寒岫  磴掃春雲  張暈躋險入幽林翠㣲含竹殿</hi>
<pb n="KR2k0021_WYG_046-16a"/>
　<hi>花李紳鳥噪啄秋果翠深銜素魚晴李司徒建勲養  天氣近平分瘦馬來敲白下門  色未開山意逺</hi>
　<hi>春容猶淡月華昏琅邪冷落存遺跡籬落稀踈帶舊村此地幾經人聚散只今王謝獨名存  知府事王</hi>
　<hi>隨翠巘聳層雲珎祠古迹存獲登千佛嶺仰荷九天恩塔影凌虚閣鐘聲度逺村僧言前太守罕有到松</hi>
　<hi>門聲虚窗殘燭明欹枕旅懐清永夜起松籟滿山疑雨  吟餘閑景象道勝小榮名鐘鼎星河曙悠悠迴</hi>
　<hi>斾旌方楊虞部備一炷香銷百和焚有時鐘磬梵天聞上  結草如高枕不獨棲霞可卧雲  王荆公安</hi>
　<hi>石遊棲霞庵約平甫至渺渺林間路蕭蕭物外僧高隂凉易入閒貌老難増官事真傷錦君恩更飲氷求</hi>
　<hi>田此山下終欲忤陳登宅知府葉清臣僊峯多靈草近在東北維僧紹昔捨  摠持嘗作碑風高一緬邈</hi>
　<hi>廢宇亦陵遲清泉潄白石霏霧䝉紫芝松蘿日蕭寂猿鳥自追随遊人尠或詣隠者誰與期支郎篤清尚</hi>
<pb n="KR2k0021_WYG_046-16b"/>
　<hi>千里孤雲飛覽古玩青簡尋幽窮翠㣲顧予荷㦸守出宿簡書違憑師訪陳迹賸作雪山詩  谷倪子闕</hi>
　<hi>車去郭六十里閒遊避世譁不将仙鶴伴還用白牛  草木隐君宅香燈占佛家幾多吟景致無限筆光</hi>
　<hi>華泉想尋新眼茶應發嫩芽遥知碧岩上舉寺拂烟霞  闕    山川四絶自來誇茅屋荆扉三數家須</hi>
　<hi>有高人繼肥遁莫疑僧室擅棲霞六知府趙師龍尋幽訪古到岩前仰視雲霞接梵天  代興王那復在</hi>
　<hi>千身化佛尚依然老松欲作蒼龍去怪石常如猛虎眠巳覺塵勞變清净何當築室向危巔  上元趙知</hi>
　<hi>縣伯晟棲霞境界何清壮嶽立五峯如列障三徴不復見高人千刻尚能瞻寳相摩空老木韻秋聲雲屋</hi>
　<hi>天岩滿意行夜闌風定月将午門外呦呦聞鹿鳴</hi>
隆報寳乗禪寺即舊草堂寺在上元縣鍾山鄉去城十<lb/>
<pb n="KR2k0021_WYG_046-17a"/>
一里<lb/>
　考證齊周顒隠居之所後顒出仕孔稚圭作北山移<lb/>
　文假草堂之靈以譏之高僧傳云時有釋慧約姓婁<lb/>
　少達妙理顒素所欽服廼於鍾山舊舘造草堂寺以<lb/>
　居之今寺左乃婁約置䑓講經文之地寺後即顒舊<lb/>
　居也唐㑹昌中寺廢國朝復建治平中賜額寳乗紹<lb/>
　興三十二年六月改賜今額<hi>王荆公安石與道源遊西庵遂至草堂寳乘寺</hi>
　<hi>桑楊已零落藻荇亦銷沉園宅在人境嵗時傷我心强穿西埭路共望北山岑欲見道人語跨鞍聊一尋</hi>
<pb n="KR2k0021_WYG_046-17b"/>
　<hi>歌親朋㑹合少時序感傷多勝踐聊為樂清談可當  㣲風澹水竹静日暖烟蘿興極猶難盡當如薄暮</hi>
　<hi>何嚼草堂寺烏石岡邉繚繞山柴荆細徑水雲間秋花  蘂長來往只有春風似我閑  逰草堂寺次韻</hi>
　<hi>三首垣屋荒葛藟野殿冷檀沉鶴有思顒意鷹無戀遁心禪房閉深竹齋鉢度遥岑寂寞黄塵裏金身倚</hi>
　<hi>一尋歌僧殘尚食少佛古但泥多寒守三衣法飢傳一鉢  寛閒每迸竹危朽漫牽蘿怊悵庭前柏西來</hi>
　<hi>意若何歌野寺真蘭若山僧老病多踈鐘挾谷響悲梵入樵  水映茅篁竹雲埋蔦女蘿拂塵書所見因</hi>
　<hi>得擬隂何可對棊與道源至草堂寺北風吹人不可出清坐且  與君碁明朝投局日未晚從比亦復不</hi>
　<hi>吟詩犢草堂一山主一公持一鉢想復度遥岑地瘦無黄  春來草更深  草堂懐古周顒宅作阿蘭若</hi>
　<hi>婁約身歸窣堵波蕙帳銅瓶皆夢事翛然陳迹翳松蘿</hi>
<pb n="KR2k0021_WYG_046-18a"/>
同泰寺案輿地志在北掖門外路西南與䑓城隔路<lb/>
　考證寔錄梁武帝大通元年剏此寺寺在宫後别開<lb/>
　一門名大通對寺南門造大佛閣七層大同十年震<lb/>
　火所焚略盡即更造未就而侯景亂南唐改為净居<lb/>
　寺尋又改圎寂寺其半為法寳寺又輿地志法寳圎<lb/>
　寂寺即古同泰寺基舊址<hi>梁大通元年初創同泰寺開大通門以對寺之南門</hi>
　<hi>取反語以協同泰自是晨夕講義多由此門寺即吴之後苑晉廷尉之地遷于六門外以其地為寺  龔</hi>
　<hi>頴運厯圗云大同元年幸同泰寺鑄十方銀像二年幸同泰寺鑄十方金像  南史上幸同泰寺設四部</hi>
<pb n="KR2k0021_WYG_046-18b"/>
　<hi>無遮大㑹上釋御服持法衣行清净大捨以便房為省素牀瓦器乗小車私人執役升講堂法座為四部</hi>
　<hi>大衆開湼槃經題羣臣以錢億萬祈白三寳奉贖皇帝菩薩衆僧黙許百辟詣寺東門奉表請還宸極三</hi>
　<hi>請乃許上三荅書前後並稱頓首</hi>六朝事迹云梁武帝起同泰寺在<lb/>
　䑓城内窮竭帑藏造大佛閣七層為天火所焚梁帝<lb/>
　捨身施財以祈佛福自大通以後無年不幸同泰寺<lb/>
　設四部無遮大㑹俄而侯景兵起限城遂以虛器進<lb/>
　膳自庚辰至丙戌七日不食而崩<hi>曽極詩菩薩閣齊涕泗揮大通基址</hi>
　<hi>昔人非此身終属侯丞相雜辦金錢贖帝歸沉楊虞部備詩佛事荘嚴國力疲照天金碧倚欄危  檀爐</hi>
<pb n="KR2k0021_WYG_046-19a"/>
　<hi>上烟雲合恰似當年煨燼時</hi>寺今廢其半為法寳寺<lb/>
法寳寺亦曰䑓城院乃梁同泰寺基之半也今在行宫<lb/>
北精鋭軍寨内<lb/>
　考證梁武帝大通元年創同泰寺<hi>詳見前寺</hi>　偽吴順義<lb/>
　二年以同泰寺之半置為䑓城十福院本朝改賜今<lb/>
　額　寺前有醜石四各高丈餘俗呼為三品石政和<lb/>
　中取歸京師或謂之闕石　寺前墻外有井耆老相<lb/>
　傳為陳時臙脂井叔寳與張麗華墜而復出之所也<lb/>
<pb n="KR2k0021_WYG_046-19b"/>
　寺基冣闊淳祐七年創置精銳軍同泰寺舊基皆為<lb/>
　寨屋及蔬圃今井在寨内<hi>今精鋭軍寨在都統制司之後都統制司在行宫城</hi>
　<hi>之後法寳寺在精銳軍寨之後盖都統制司地基及精鋭軍寨基皆梁陳宫掖舊址也故景陽䑓基及臨</hi>
　<hi>春結綺望仙三閣故址與臙脂井皆在精鋭軍寨内法寳寺老僧猶能記其祖師之言謂今行宫城後門</hi>
　<hi>乃梁陳宫城前門今法寳寺門墻外即梁大通門也</hi>
湘宫寺舊在青溪橋北今徙置清化市北本宋明帝故<lb/>
宅改為寺費極奢侈虞愿曰陛下起此寺皆是百姓賣<lb/>
兒貼婦錢佛若有知當悲泣哀愍帝怒使人曳愿下殿<lb/>
<pb n="KR2k0021_WYG_046-20a"/>
<hi>曽極詩數椽敗屋湘宫寺虞愿忠規正凛然十級浮屠那復有虗抛貼婦賣兒錢</hi>
景徳寺在城内嘉瑞坊舊崇孝寺也偽吴置國朝景徳<lb/>
中改今額建炎初其地為太廟徙城隍廟於旁今廟側<lb/>
小巷中有僧舍數間仍用寺額<lb/>
夀寧禪院在江寧縣治南國朝開寳七年徙入城中盖<lb/>
參政張公洎南唐賜第也捨宅為寺併城北廣孝寺入<lb/>
焉淳化五年改今額<hi>其孫諤云建康志謂昔為愛敬寺者非也家集有公謝表證焉舊有</hi>
<hi>瓊花一在内翰張公懐材自維揚手植于此思郭祥正詩一種瓊花内相栽年年琲□待春來  吴  道詩夀</hi>
<pb n="KR2k0021_WYG_046-20b"/>
<hi>寧閑鎖翰林春月明空照瓊花影今不存</hi>
證聖寺在行宫後南唐保大中木平和尚居此寺故里<lb/>
俗至今呼為木平寺寺東有溝迤邐西北接運瀆今湮<lb/>
塞僅存遺跡<hi>王荆公詩云證聖南朝寺三年到百迴不知墻下路今有幾何開</hi>
寳戒寺今在轉運衙西本迦毗羅寺南唐改真際寺國<lb/>
朝開寳二年改今額<lb/>
法濟寺今在上元縣治東北<lb/>
封崇寺今在斗門橋北圗經舊報慈廨院也<lb/>
<pb n="KR2k0021_WYG_046-21a"/>
治平寺今在江寧縣治西南<lb/>
大悲寺今在炳靈公廟昔崇勝寺子院也<lb/>
秀降院舊在城北國朝開寳八年廢太平興國五年重<lb/>
建尋又廢紹興中移于鳳䑓山西<lb/>
興嚴寺舊在竹格渡之北本謝尚宅也亦號塔寺永和<lb/>
四年名荘嚴寺宋大明中改為謝鎮西寺陳宣帝改名<lb/>
興嚴寺國朝紹興中徙今真武廟北<lb/>
龍光寺在城北覆舟山下宋元嘉二年號青園寺<hi>高僧傳云</hi>
<pb n="KR2k0021_WYG_046-21b"/>
<hi>西竺道生後還上都青園寺寺是惠恭皇后褚氏所立本種青處因以為名其年雷震青園寺佛殿龍升于天</hi>
<hi>光影西壁因改龍光舟本朝嘉祐三年佛殿記云宋元嘉五年有黒龍見覆  山之陽帝捨果園東建青園寺</hi>
<hi>西置龍王殿今沼沚見存至㑹昌年廢咸通一年重興𠡠賜龍光院額舊志以為在龍光門外者非也</hi>
定林寺有二上定林寺舊在蒋山應潮井後宋元嘉十<lb/>
六年禪僧竺法秀造在下定林寺之西乾道間僧善鑑<lb/>
請其額於方山重建下定林寺在蒋山寳公塔西北宋<lb/>
元嘉元年置後廢今為定林庵王安石舊讀書處<hi>王公安石</hi>
<hi>詩衆木凛交覆孤泉静横分楚老一枝笻于此傲人羣城市少美蔬想今困惔焚且凴東北風持寄嶺頭雲</hi>
<pb n="KR2k0021_WYG_046-22a"/>
<hi>定林自有主我為林下客客主各有心還能共岑寂望窮谷經春不識花新松老柏自欹斜慇懃更上山頭</hi>
<hi>白下城中有幾家路定林脩木老参天横貫東南一道泉六月杖藜尋石  午隂多處弄潺湲  潄甘凉病齒</hi>
<hi>坐曠息煩襟因脫水邉屨就敷牀上衾但留雲對宿仍值月相尋真樂非無寄悲蟲亦好音  僧修定林路成</hi>
<hi>獨龍新路得平岡始免遊人屐齒妨更有主林身半現與公随轉作隂凉  定林所居屋繞灣溪竹繞山溪山</hi>
<hi>却在白雲間臨溪放杖依山坐溪鳥山花共我閒無題定林壁懐李叔時雲與淵明出風随禦㓂還燎爐  伏</hi>
<hi>火蕙帳冷空山爐書定林院牎二首竹雞呼我出華胥起滅篝燈擁燎  試問道人何所梦但言渾忘不言無</hi>
　<hi>道人今輟講卷裓寄松蘿夢說波羅蜜當如習氣何自白門歸望定林有寄蹇驢愁石路余亦倦躋攀不</hi>
<hi>見道人久忽然芳嵗殘朝随雲暫出暮與鳥争還杳杳青松壁知公在兩間  與徐仲元自讀書䑓過定林横</hi>
<pb n="KR2k0021_WYG_046-22b"/>
<hi>絶潺湲度深尋犖确行百年同逆旅一壑我平生盡楊公萬里詩鍾山已過萬山深更過鍾山入定林穿  松</hi>
<hi>杉行盡處一庵猶隔白雲岑誤一箇青童一蹇驢几年來去定林居經綸枉被周官  罷相歸來始讀書  半</hi>
<hi>破僧庵半補籬舊題無復壁間詩祇餘手植雙桐在此外仍兼洗硯池  踏月敲門訪病夫問來誰是雪堂蘇</hi>
<hi>不知把燭高談許曽舉烏䑓詩帳無年羅公必元詩罷相歸來再讀書定林庵内守清虗少  錯觧周官處悔</hi>
<hi>殺當朝是誤渠兵劉公榘詩聮鑣小憇定林庵祇欠携壺太子巖禪律  机非二致山僧笑我飽曽參  周公</hi>
<hi>燔詩定巖坐聴松聲好徳水行穿竹影斜無限世間幽絶處天公分付與僧家  家之㢲五絶山人當日濟時</hi>
<hi>艱要把唐虞作様看奏罷簫韶無鳳至空教猿鶴怨盟寒功名良苦賦歸歟兩鬢霜花百念枯鐘鼎樓䑓渾一</hi>
<hi>夢數間茅屋亦浮屠十載浮雲幾變更歸來鍾阜碧嶙峋早知山色無今古只與青山作主人六籍工夫四海</hi>
<pb n="KR2k0021_WYG_046-23a"/>
<hi>名太平底事竟沇沇裕陵一去何年再長使時賢淚滿襟老屋三間山徑幽中藏無限古今愁新詩吟罷春雲</hi>
<hi>合塔裏金仙笑㸃頭</hi>
宋興寺一名興敎院今在南門外寺基即劉裕故居<hi>李建</hi>
<hi>勲逰宋興寺東岩詩幾年不到東岩下舊住僧亡屋亦無寒日蕭條何物在朽杉經燒石也枯  曽極詩晉至</hi>
<hi>昌明祚已終䜟文猶有兩昏童桓𤣥偷得宫中寳却属新洲伐荻翁</hi>
高座寺一名永寧寺在城南門外甘露寺嘗有雲光法<lb/>
師講法華經于寺天花散落今講經䑓遺址猶存或云<lb/>
晉朝法師竺道生所居因號高座寺<hi>記畧云考圗志此山得名于晉永嘉</hi>
<pb n="KR2k0021_WYG_046-23b"/>
<hi>中名甘露寺尸黎宻多羅為王茂𢎞所敬故留竺生法師繼號所居為高座梁邦寳公主之與五百年大士俱</hi>
<hi>有靈光師座山顛說妙法天花墜焉今號雨花䑓則故僕盧給事中名襄字賛元者所命也寺易今名且百年</hi>
<hi>矣故藏古今詩刻皆廢可考者唐李翰林本朝吕侍講王中父三篇而已吾師遺言必求紀于耆艾捨公而誰</hi>
<hi>宜余雖病勉强捉筆惟此父子能苦行自立于瓦礫場中作大佛事無毫髪擾可稱也哉可稱也哉乾道三年</hi>
<hi>閏七月望徽猷閣直學士左朝散大夫吴興郡開國侯食邑一千户賜紫金魚袋致仕劉岑記并書左朝奉郎</hi>
<hi>充荆湖南路安撫使馬步軍都總管賜紫金魚袋張孝祥篆額  曽極詩石子岡前高座寺犢車曽向此徘徊</hi>
<hi>清談未觧傾人國更引胡僧渡海來</hi>
殊勝寺在城南門外本宋福興寺偽唐後主𦵏照禪師<lb/>
<pb n="KR2k0021_WYG_046-24a"/>
於此因名塔院<lb/>
吉祥寺在城南二里餘國朝治平二年賜額舊在城隍<lb/>
廟東後以寺基為太廟徙置於此<lb/>
百福院在城南五里本梁解脫院今為樞宻王公綸功<lb/>
徳寺<lb/>
均慶院在城南門外舊在金陵坊晉天寳寺唐開元十<lb/>
年改為天保寺國朝開寳八年毁太平興國五年就修<lb/>
真觀基重置紹興初移其額於雨花䑓後壊於火因遷<lb/>
<pb n="KR2k0021_WYG_046-24b"/>
於䑓之下今止有古塔一座即無殿舍屋宇塔前鐫宋<lb/>
故三藏特賜寳覺圎通法濟禪師道公之塔一十八字<lb/>
後有宋故三藏法師道公塔銘<lb/>
佛窟寺一名崇敎寺在牛頭山去城三十里舊傳牛頭<lb/>
山下有辟支佛窟宋大明中移郊壇於山之東峰執事<lb/>
者𨗳從事餘人㳺西峰石窟見一僧趺坐執事者問之<lb/>
忽無所有但遺錫杖香爐缾盂而已梁天監二年司空<lb/>
徐度造寺因名佛窟寺唐大厯九年代宗因感夢𠡠脩<lb/>
<pb n="KR2k0021_WYG_046-25a"/>
寺之東西峰頂七層浮圗國朝太平興國二年賜今額<lb/>
<hi>楊虞部備詩曩事何人為證盟白雲深鎻翠㣲坑已聞過去辟支佛未見當年彌勒生  馬野亭之純詩牛頭</hi>
<hi>山上有深隈佛窟何人向此開過去辟支還示見分明彌勒又生來刀如敝盡鋒何在形若銷亡氣莫回死復</hi>
<hi>受形明不滅有無真妄使人猜</hi>
　<lb/>
　<lb/>
　<lb/>
　<lb/>
<pb n="KR2k0021_WYG_046-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景定建康志巻四十六<lb/>
</p>
<p>
</p>
  </div>
</body>
</text>
</TEI>
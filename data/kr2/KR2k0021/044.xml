<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>景定建康志巻四十四</head>
    <p>
<pb n="KR2k0021_WYG_044-1a"/>
欽定四庫全書<lb/>
　景定建康志巻四十四　　宋　周應合　撰<lb/>
祠祀志一<lb/>
十志後祠祀何也先成民而後致力於神也功徳之祀<lb/>
著於禮經神示之居掌於宗伯詎可忽諸建康山川之<lb/>
靈甲於東南由古以來郊社於此者皆興君廟食其間<lb/>
者多忠臣若琳宫梵宇又多僊士髙僧之迹見於古今<lb/>
名流之所記詠者宜不誣也因而書之是亦社稷宗廟<lb/>
<pb n="KR2k0021_WYG_044-1b"/>
罔不祗肅山川鬼神亦莫不寧之意祠祀志所以作也<lb/>
諸不在祀典非有賜額者不書<lb/>
　　古郊廟<lb/>
南郊壇案建康實錄晉太興二年所築郭璞卜立之在<lb/>
宫城南十餘里注云在長樂橋東籬門外三里又云今<lb/>
縣南有郊壇村即吴南郊地<lb/>
　考證吴大帝太元元年始祭南郊在秣陵縣南十餘<lb/>
　里<hi>吴志大帝時羣臣上奏宜脩郊社以承天意帝曰郊祀當于中土今非其所于何施此重奏曰普天</hi>
<pb n="KR2k0021_WYG_044-2a"/>
　<hi>之下莫非王土王者以天下為家若周文王都于豐鎬非必中土帝不聴終吴之世郊祀廟社缺然無可</hi>
　<hi>紀者</hi>晉元帝渡江大興三年始議郊祀立南郊於巳地<lb/>
　建武二年定郊兆於建業之南<hi>尚書令刁協國子祭酒杜夷議宜湏旋都</hi>
　<hi>洛邑乃修之司徒荀組據漢獻帝都許即便立郊自宜于此修奉王導等皆從組議遂始立南郊于巳地</hi>
　<hi>其制度皆太常賀循所定唐㑹要晉元建武二年定郊兆于建業之南去城七里一壇之上尊卑雜位千</hi>
　<hi>五百神實錄云大興三年作南郊在宫城南十五里郭璞卜立之圗經云在今縣東南八里長樂橋東籬</hi>
　<hi>門外三里其縣南郊壇村即其南郊也</hi>宋孝武大明三年遷郊兆于秣<lb/>
　陵牛頭山西在宫之午地廢帝復舊<hi>尚書左丞徐爰議郊祀之位逺</hi>
<pb n="KR2k0021_WYG_044-2b"/>
　<hi>古蔑聞禮燔柴于泰壇就陽位也建元初甘泉河東禋埋失位終亦徙于長安南北光武紹祚定二郊于</hi>
　<hi>洛陽南北晉氏過江悉在北及郊兆之議紛然不一又南出道狹未聞開闢遂于東南巳地創立丘壇皇</hi>
　<hi>宋受命因而弗改且居民之中非邑外之謂今聖圗重造舊章畢新南驛開途陽路脩逺謂宜郊正午以</hi>
　<hi>定天位乃移于秣陵牛頭山在宫之午地廢帝即位以舊郊為吉祥復移本處</hi>梁武帝即位<lb/>
　南郊為壇在國之陽常與北郊間嵗普通六年改作<lb/>
　南北郊<hi>隋志梁南郊壇高二丈七尺上徑十一丈下徑十八丈其外再壝四門運厯圖云梁武中</hi>
　<hi>大通五年郊祀異香三至神光五色圗照滿壇陳武帝人修繕南郊圗壇高二丈二尺五寸上廣十丈柴</hi>
　<hi>燎向天便金陵故事云梁武帝時改作四周築土壝宫三重  殿一所兆域數里今其地在城東南與婁</hi>
<pb n="KR2k0021_WYG_044-3a"/>
　<hi>湖相近</hi>南唐郊壇即梁故處在長樂鄉去城十二里今<lb/>
　為藏氷之所<lb/>
北郊壇案建康實錄在縣東八里潮溝後東近青溪<lb/>
　考證晉元帝立南郊未立北郊明帝大寧三年始議<lb/>
　立北郊未及建而帝崩成帝咸康八年追述明帝前<lb/>
　指於覆舟山南立之制度一如南郊<hi>宋書云江左未立北壇地祇衆</hi>
　<hi>神共在天郊成帝立二郊天郊六十二神五帝佐日月五星二十八宿文昌北斗三台司命軒轅后土太</hi>
　<hi>乙天乙太㣲鈎陳北極雨師雷電司空風伯老人六十二神也北郊則四十四神五嶽四望四海四瀆五</hi>
<pb n="KR2k0021_WYG_044-3b"/>
　<hi>湖五帝之佐沂山嶽山白山霍山毉無閭山蒋山松江㑹稽山錢唐江先農凡四十四神也江南諸小山</hi>
　<hi>盖江左所立猶如漢京闗中小水皆有祭秩也文帝元嘉十六年有事北郊帝復下其議于是八座奏省</hi>
　<hi>四望松江浙江五湖䓁座其鍾山白石既土地所在並留如故文帝立儒學舘于北郊十二年嘗閱武于</hi>
　<hi>此</hi>宋孝武大明三年移北郊於鍾山北原今鍾山定<lb/>
　林寺山巔有平基二所濶數十丈即其地<hi>宋書云北郊晉成帝</hi>
　<hi>世始立本在覆舟山南宋太祖以其地為樂遊苑後以其地為北湖移于湖塘西北其地卑下泥濕又移</hi>
　<hi>于白石村東又以為湖乃移于鍾山北原道西與南郊相對後罷白石東湖北郊還舊處</hi>梁武帝<lb/>
　北郊為方壇上方十丈下方十二丈高一丈四面各<lb/>
<pb n="KR2k0021_WYG_044-4a"/>
　有陛其外為壝再重陳北郊為壇髙一丈五尺<hi>晉王恭使</hi>
　<hi>前将軍王珣入守北郊安宋元嘉中每閱武于此㤗梁嗣徽引齊兵為冦侯  都距齊軍于北郊壇紹</hi>
　<hi>中齊蕭軌等渡江亦屯于北郊壇</hi>
禖壇石按通典江東太廟門北有石文如竹葉小屋覆<lb/>
之宋文帝元嘉中脩廟所得陸澄以為晉孝武時郊禖<lb/>
石然則江左亦有此禮矣或曰百姓祀其傍或謂之落<lb/>
星石<lb/>
明堂在城東南七里不詳其處<lb/>
<pb n="KR2k0021_WYG_044-4b"/>
　考證宋書晉元帝受命中興依漢故事宜享明堂宗<lb/>
　祀之禮江左不立明堂故闕焉大明五年有司奏國<lb/>
　學之南地實丙巳爽塏平暢足以營建其墻宇規範<lb/>
　宜擬則太廟惟十有二間以應朞數但作大殿屋彫<lb/>
　畫而已無古三十六户七十二牖之制是年五月新<lb/>
　作明堂丙巳之地宫苑記云在博士省南<hi>博士省在國學南國</hi>
　<hi>學在太廟南</hi>　梁武帝天監十二年詔以明堂地居卑濕<lb/>
　可量就埤起以盡忱敬　陳亡焚毁皆盡将作監大<lb/>
<pb n="KR2k0021_WYG_044-5a"/>
　匠宇文愷量臺趾丈尺寫様奏聞<lb/>
晉太廟舊址在秦淮西<lb/>
　考證晉太元十六年二月庚申改作太廟秋九月新<lb/>
　廟成案地志太廟中宗置郭璞遷定在今處帝常嫌<lb/>
　廟東廹淮水西逼路至此年因修築欲依洛陽改入<lb/>
　宣陽門内尚書僕射王珣奏以為龜筮共違帝從之<lb/>
　於舊地不移更開墻埤東西四十丈南北九十丈宋<lb/>
　以後仍之至陳乃廢<lb/>
<pb n="KR2k0021_WYG_044-5b"/>
　　社稷<hi>諸壇附</hi>
府社壇舊在城南與江寧縣社壇同處慶元元年留守<lb/>
張公杓移置下水門内秦淮南㟁風伯雨師壇附<lb/>
上元縣社壇在縣白下門外尉司之東<lb/>
　記云<hi>上元治秣陵中名北縣先唐合于江寕宣孝皇帝五載號上元明年因以名邑國朝天禧間昇</hi>
　<hi>州為節度府中興嶽狩列于陪京一同之寄視昔為重矣淳熙六年五月承議郎趙侯来涖兹邑時丞相</hi>
　<hi>申國公以魁望鎮北門寛大龢平百吏樂職侯素所蓄積得展布之下車之冬首治馬驛財力大充弗沮</hi>
　<hi>弗媮顧瞻社宫嵗月荒老祠宫日漫間嘗寓之他所侯曰是職也宜先粤明年撰日即工以七月既望經</hi>
<pb n="KR2k0021_WYG_044-6a"/>
　<hi>始三旬而成其地西直臺城財里所東走句曲南枕秦淮北眺鍾山中為屋六楹有畸外為垣餘百五十</hi>
　<hi>丈崇崇其壇時立爽塏雲煙紫翠森列獻状春秋蕆事<graphic n="KR1654" url="https://raw.githubusercontent.com/kanripo/KR-Gaiji/master/images/KR1654.png" mimeType="image/png"/>㦸具來明宫齋廬崇飾儼雅子男邦君之祠莫</hi>
　<hi>與儷焉先是歳戊戌國家用太社令言制詔郡邑増社稷之禩于時百辟肅然連心盖謂風人所稱祈報</hi>
　<hi>惟謹考儒先論勾龍棄之功與素王等故得祀徧天下嘻其重矣哉今兹壇崇恭上之詔明古之訓一舉</hi>
　<hi>而二媺具其始可書侯名伯晟字明仲篤古而文綜練有官業同予第進士且俱吏吴中相樂甚書来徴</hi>
　<hi>吾文以記辭謝弗獲<graphic n="KR0767" url="https://raw.githubusercontent.com/kanripo/KR-Gaiji/master/images/KR0767.png" mimeType="image/png"/>為蹠寔月而日之以諗來者俾共于祀事尚侯之心云淳熙八年三月十五日宣</hi>
　<hi>敎郎充詳定一司勑令所刪定官奚商衡記并書乃又記邑社久弗葺後四十年秋浦葉宰為長于斯</hi>
　<hi>更新之設壇壝四始甃以石築墻堵百六十有竒始覆以瓦建齋宫十有八楹視昔加崇高焉前闢軒宇</hi>
<pb n="KR2k0021_WYG_044-6b"/>
　<hi>拜下始有地後剏直廬更衣始有所擇舊材可用者為屋東隅以刲牲牷西隅以處徒御始肅然無譁舊</hi>
　<hi>循墻自北而八今始作南門舊行事草莽間今始為砥道縣計比嵗赤立銖積粒聚經營于庚辰仲夏踰</hi>
　<hi>年而後落成夫邑有人民有社稷皆當務所不可緩而新之亦常事也不必書而書之紀嵗月也嘉定十</hi>
　<hi>四年辛巳歳長至日記淳又記金陵五邑上元為壮邑有社社有宫經始于  熙庚子越四十年稍葺于</hi>
　<hi>嘉定辛巳又二十有三年秋浦陳侯始至視宫墻摧頽已甚樵牧出入蕩無限制未幾齋廬為西風所震</hi>
　<hi>棟撓屋壓積瓦礫與壇齊秋祀雨驟作仰漏旁穿無所庇障相禮者至操盖行事薦祼興俯弗暇如式侯</hi>
　<hi>惕然靡寧喟然歎曰令所職在農農所重在祀春祈秋報從昔加嚴旱乾水溢于焉致禱而蕆祀之地圯</hi>
　<hi>陋如許奚以收聚誠意求神顧歆乎拱睨之間始銳意更新且召梓人手畫口授大畧定矣将漕孟公㸃</hi>
<pb n="KR2k0021_WYG_044-7a"/>
　<hi>廉而聞之自當塗書扁額來力賛其成侯退而視夫帑廪則枵如也且邑為附庸一絲粟皆上之府令不</hi>
　<hi>以負租督過已幸茍可撑拚了歳月何新為新之寧不勤吾民前此諉之近郊里正吏執舊比來令汛焉</hi>
　<hi>責之彼茍焉塞責不久仍敝與其煩費而無補孰若撙約以有待力裕則其辦也不擾期寛則其成也不</hi>
　<hi>茍乃銖積粒累一意濟斯役迨今春而始畢工棟宇易以堅木繚墻覆以陶瓦去積壊披荆榛置門闗嚴</hi>
　<hi>扃鐍于是仰瞻乎齋宫昔撓而今隆周視乎垣墉昔痺而今崇循行乎壇壝之中昔窒而今通于斯過者</hi>
　<hi>昔慢而今恭矣終三年間無嵗不豐十八郷之民謳歌于春風和氣中含侯不容口侯曰此神之休吾何</hi>
　<hi>功之有欿然以為未足也儲材庸力凡可以植壊起仆者靡不精思治事之庭退食之堂游息之圃淑問</hi>
　<hi>之所向之浸滛朽腐藉濕支傾凛乎若壓不可一朝居者咸撤新之市材役工直與時平交手界予鴈鶩</hi>
<pb n="KR2k0021_WYG_044-7b"/>
　<hi>行一孔弗敢謾訖事而田里晏然罔聞知夫嚴壇宇以事神也肅居處以洽民也侯于此盖兩得之非才</hi>
　<hi>有餘孰克辦此由逢辰觀之學為本才次焉世之為操切為不恤者遇事立辦而民不免告病兹非短于</hi>
　<hi>才正以過于有才耳然則以才集事非難以學為政斯難吾夫子于門人之為邑者至不輕許子路在四</hi>
　<hi>科中以政事稱然聞其使子羔為費宰則曰賊夫人之子及其言有人民社稷何必讀書則曰是故悪夫</hi>
　<hi>佞者盖未嘗讀書而使之即仕以為學未必不適以害之未必不至于慢神而虐民子路且以此為聖人</hi>
　<hi>所非甚矣邑之不易為也侯以儒飾吏由分敎有聲而長斯邑亷而不求人知明而終歸于恕民神之主</hi>
　<hi>也政善故得民民和故神降之福居是室也微有媿于心登斯壇也将有愧于神新社宫而及縣治其寔</hi>
　<hi>相闗其本則在講學是說也健决之吏笑以為迂學道愛人者儻有取焉逢辰備數郡之學與侯相始終</hi>
<pb n="KR2k0021_WYG_044-8a"/>
　<hi>三載于此知侯為詳輒述所見以詔無窮侯名夢高字子升治行轉聞及𤓰而代有日方進進為時用云</hi>
　<hi>淳祐五年嵗次乙巳三月望日從事郎充建康府府學敎授方逢辰撰并書奉議郎差充㳂江制置使司</hi>
　<hi>主管機宜文字兼參議官汪埴篆額從事郎建康府上元縣丞趙洪脩職郎建康府上元縣主簿趙崇檐</hi>
　<hi>廸功郎建康府上元縣尉徐宗大同立石</hi>
江寧縣社壇在縣西南府社壇之東<lb/>
溧水縣社壇在縣西南二里<hi>紹定四年知縣史彌鞏移建于縣治西北望京門之</hi>
<hi>裏景定元年二月權縣事趙介如重修</hi>
句容縣社壇舊在子城北今移在青元觀西南<hi>陳後山談叢葉</hi>
<pb n="KR2k0021_WYG_044-8b"/>
<hi>君表為句容令縣有盗改置社壇而盗止</hi>
溧陽縣社壇一在縣西南二里<lb/>
　記云<hi>邑之祀事社稷為重祈報有常廼所以為民也記曰重社稷故愛百姓亶其然乎則垣級之隳</hi>
　<hi>毁祠室之撓腐詎容若是恝耶溧陽社壇在縣治之西自立縣固巳立社第嵗乆不治壇圯壝夷蓁莽潢</hi>
　<hi>汙或致窊穢春秋薦享牲糈雖具而寓祭之所乃不克稱行禮者恧覿禮者歉嘉定戊寅㑹稽陸公來視</hi>
　<hi>邑事始慨然念之然政務膠轕財計枵瘠支顛補罅未暇也越明年已卯嵗則大熟十有一月崹既尉兹</hi>
　<hi>邑獲忝僚末以事公公眷顧特垕有懐必吐閱嵗庚辰嘗諭崹曰社稷自古尚矣考先儒之釋社者五土</hi>
　<hi>之神稷者五榖之神勾龍配食于社棄配食于稷盖亦各以其有功于水土者配然而犧牲既成粢盛既</hi>
<pb n="KR2k0021_WYG_044-9a"/>
　<hi>潔祭祀以時則可以必其無旱乾水溢之憂不然則且将變置其所配食之人矣古人興事盡誠責寔幽</hi>
　<hi>明不間若此今兹登稔薦臻家給人足公私倉廪儲粟浩穰豈非社稷之有功于民乎不葺其弊不新其</hi>
　<hi>舊不嚴其報非予責而誰責崹曰唯于是九頓首以順公之美賛公之决居無何公廼捐金發帑下公移</hi>
　<hi>尉司督役兵䕶作六月甲申衆工齊事七月癸丑乃成為二壇其廣袤也丈九尺有五寸其崇峻也二尺</hi>
　<hi>有五寸以祀社稷又為三壇其廣則丈其崇皆然列于左右以祀風雨雷之神齋獻俛薦與灌奠燎瘞各</hi>
　<hi>共乃位各得其所外門旁廬績藻一新明敞改觀公始蕆事儀牧増煥神之聴之祥祉昭格庶民用寧百</hi>
　<hi>榖用成公之重社之義為民之意于是乎驗矣雖然昔子路使子羔從政于費邑吾夫子以為賊夫人之</hi>
　<hi>子子路曰有民人焉有社稷焉何必讀書然後為學而夫子深悪其佞盖子路謂有民人而治之有社稷</hi>
<pb n="KR2k0021_WYG_044-9b"/>
　<hi>之神而事之治民事神于是而習是亦為學而不知古者學而後入政未聞以政學者也然則詎可以不</hi>
　<hi>讀書于治民事神之先乎矧惟公之先公世世積學逮于西清鳴道闡文日益富贍而源流所自公獨深</hi>
　<hi>造之博洽經籍貫穿史傳以至終夜不寝益進進而不息則其讀書也豈尋常者比哉故其于縣堂亦必</hi>
　<hi>以讀書匾之凡政績彰彰無非其英華之發見者也重社愛民特其一耳公命崹記其事因以述之併及</hi>
　<hi>公學古從政之大㮣以示來者云時嘉定十有四年正月廸功郎建康府溧陽縣尉陳崹記  又記次春</hi>
　<hi>初至溧上適行社祭入壇之境道茀而垣圯壇壝存縱廣大畧祠官屋上漏下濕幾不可頓足問其方所</hi>
　<hi>則違于經詳其儀設則悖于禮觀諸祝史則翫于習竣事而退厥衷愀焉曰令司社稷也社稷民命也春</hi>
　<hi>祈秋報此為何事以至于此盖邑猶家也整則事事條理不特内寝堂外門巷所以妥神靈者亦然若家</hi>
<pb n="KR2k0021_WYG_044-10a"/>
　<hi>廢則事事踈窳居處出入弗治何有于幽明祝告之所次春静而思前此視邑之刓敝有不暇葺者况社</hi>
　<hi>稷乎雖然置彼整此猶不失為社稷主其邑孰為大社稷為大社稷不治是忘本也夫天統元氣而始萬</hi>
　<hi>物地統元形而生萬物人禀氣受形所以位天地育萬物也先王之制饗帝則于郊祀社則于國凡皆以</hi>
　<hi>類來之邦國都鄙則設社稷之壝社土神也配以棄風雨雷因地為神也祭以時盖天之尊不可凟而人</hi>
　<hi>依形以立取財以飬惟地冣親故田社所以神地道也正道不明禮樂廢壊士狃見聞之陋以疑天地之</hi>
　<hi>性人役利害之私以淆鬼神之分繇是祈哀于老佛乞靈于龍岡謂寳坊真舘潭洞湫濼之所尊于社稷</hi>
　<hi>黄冠白足巫覡方伎之流上于禜襘嗚呼其昩理也甚矣次春早夜恂慄幸邑治粗葺則及于社稷因考</hi>
　<hi>晦庵朱文公參訂政和新儀凡神位祭器儀式具可法也廼正方嚮廼新閈垣廼闢塗路為屋凡九楹望</hi>
<pb n="KR2k0021_WYG_044-10b"/>
　<hi>拜有宫執獻有位祭器有室更衣有所于以飭玩立惰示吾重社稷之意記不云乎重社稷故愛百姓重</hi>
　<hi>民愛也重社稷敬也愛固生于敬也輕社稷而曰吾能重民誣矣雖然人心涵太極五行之理所謂敬者</hi>
　<hi>澄穆虛静以此神明交彼神明無念不敬則無民不爱儻平日心與敬違雖矯飾于拜伏獻祼之頃非敬</hi>
　<hi>也如民何次春既以自警併著其刻于社以告來者寳祐改元八月吉日宣敎郎特改差知建康府溧陽</hi>
　<hi>縣主管勸農營田公事兼㳂江制置使司幹辦公事劉次春記</hi>
風伯雨師壇附府社壇<lb/>
祭龍壇在縣西南十二里隂山上國朝景徳三年置<lb/>
古太社太稷壇晉元帝建武元年初立宗廟社稷在古<lb/>
<pb n="KR2k0021_WYG_044-11a"/>
都城宣陽門外郭璞卜遷之左宗廟右社稷𤣥風觀在<lb/>
太社西偏對太社右街東即太廟地社立三壇帝社太<lb/>
社各一稷一在縣東二里<lb/>
　按宋書<hi>晉元帝建武元年依洛京二社一稷禮左宗廟右社稷歴代因之洛京社稷在廟之右而</hi>
　<hi>江左又然也吴時宫東開雩門疑吴社亦在宫東與廟同所也宋仍舊無所改作  寔錄云晉初仍漢舊</hi>
　<hi>儀置官社而無官稷太社有稷而官社無稷故常二社一稷也太康中詔併二社之祀傅咸奏宜如舊詔</hi>
　<hi>一依魏制至元帝建武元年又依洛京二社一稷隋志梁社稷在太廟之西盖晉元帝建武元年所創有</hi>
　<hi>太社帝社太稷凡三壇門墻並随其方色</hi>
<pb n="KR2k0021_WYG_044-11b"/>
雩壇通典晉穆帝永和中有議制雩壇于國南郊之傍<lb/>
依郊壇逺近注阮諶云在巳地隋志天監九年有事雩<lb/>
壇遂移於東郊在籍田之域内<hi>武帝以雨既隂類而求之正陽其謬也甚東方</hi>
<hi>既非盛陽而為生養之始則雩壇應在東方祈晴雨于此</hi>
籍田壇在城東十五里按隋志普通二年又移籍田於<lb/>
建康北㟁築兆域大小列種黎柏便殿及齋官省如南<lb/>
郊别有望耕壇在壇東帝親耕畢登此以觀公卿之推<lb/>
别有祈年殿普通二年徙籍田於東郊外十五里<hi>詔曰平秩</hi>
<pb n="KR2k0021_WYG_044-12a"/>
<hi>東作義不在南前代因襲有年禮制可于震方問求沃野具兹千畆</hi>大同五年又築雩壇<lb/>
於籍田兆内<hi>紹㤗元年齊徐嗣徽復入至𤣥武湖陳武帝遣侯安都扼之戰于耕壇南即此地也</hi>
蔡宗旦金陵賦注梁籍田壇在城東二十里青龍山之<lb/>
前<lb/>
鍾山壇在鍾山南巖上苻堅大軍至夀春晉武禱於壇<lb/>
神曰當助攻堅見八公山上草木盡為人形又聞風聲<lb/>
鶴唳皆言王師至堅衆大潰西走制使姚公希得任内<lb/>
剏修社壇邦之有社重祀也壇壝齋廬嵗久頽敝景定<lb/>
<pb n="KR2k0021_WYG_044-12b"/>
四年鼎新修剏祭壇四座齋㕔一所櫺星門及前後左<lb/>
右挾屋看守宿屋大小總一十有七間週廻界墻屋下<lb/>
装摺一圎備總費四萬二千七百餘緡米五十三石有<lb/>
竒<lb/>
社壇大使馬公光祖重建郡邑有社壇春祈秋報古也<lb/>
今存其名而禮制失之矣祀事之頃升降跪起聴命胥<lb/>
徒動容鄙野甚非所以格神明而來靈貺也夷考政和<lb/>
五禮新儀壇壝崇廣具有成式乃命主江寧簿楊相如<lb/>
<pb n="KR2k0021_WYG_044-13a"/>
按古制而築之社稷之壇各一飾以方色燾以黄土南<lb/>
位而北向燎壇瘞坟悉如禮又為齋廬兩間以備隂雨<lb/>
而祭風雨雷三壇位北向南亦鼎新焉<lb/>
　記云<hi>社稷在祀典視羣祀為重以其闗于民者大也我朝政和列于五禮新儀淳熙編次成書頒之</hi>
　<hi>天下制度威儀<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>悉畢載自禮律同錄藏于法家不能家傳而人誦之州縣循習茍簡平居暇日莫過而</hi>
　<hi>問及乎行事惟執事者是聴諉曰籩豆之事則有司存有志于古者相視太息而巳金陵陪都立社有年</hi>
　<hi>矣壇壝非制祭器禮服猶闕咸淳丙寅夏潦害稼丁卯雨不時若裕齋先生馬公念念在民靡神不舉社</hi>
　<hi>稷莫失焉至誠昭格以克有秋嗣嵗将興祀事斯蕆于是天台楊相如以江寧主書備員幕底公前而命</hi>
<pb n="KR2k0021_WYG_044-13b"/>
　<hi>之曰余三守兹土至則首謁于社環視諦觀大異先朝所頒之制非闕典欤夫明則有禮樂幽則有鬼神</hi>
　<hi>天有四時春秋冬夏風雨霜露無非敎也地載神氣風霆流形庶物露生無非敎也禮之不存神将安饗</hi>
　<hi>獨念夫古者先成民而後致力于神曩民瘼未甦㒺敢輕用其力兹歳事告豐民氣熙洽繄神之貺今守</hi>
　<hi>臣古諸侯也社稷之事可不改而正諸子慈湖家學也從臣嘗以明古禮薦于朝矣盍為我興起而一新</hi>
　<hi>之俾此邦知有此故典洗積習之陋亦幸之大者竣事則執筆以記其勿多遜相如不敏懼弗克堪載惟</hi>
　<hi>公以社稷重臣心乎社稷如此何敢不恪乃祇率指誨荒榖旦度舊址聚羣材㑹衆工審其面勢南直牛</hi>
　<hi>首二壝對峙五壇崇成社稷位于午風雨雷位于子昔主石不琢今方圎中度昔陛不四出今升降有階</hi>
　<hi>昔方色不施今五彩輝映昔瘞燎無所今壇坎從方致齋有次熟牲有庖犧象豆籩簠簋尊爼罍洗勺篚</hi>
<pb n="KR2k0021_WYG_044-14a"/>
　<hi>拈帨巾幂必以式旒冕弁幘衣裳韠佩組綬帶履績畫絺繡必以等經始于良月越明年成一物不欺百</hi>
　<hi>廢具舉以此交神明其庶矣乎公之盛心豈為徼福于神而為是哉亦曰禱祠祭祀非禮不誠不荘期于</hi>
　<hi>仰稱國家立社之意焉爾矧公之于政簿斂勸分蠲租己責養老慈㓜恵孤恤寡獄無寃民庭無留訟已</hi>
　<hi>定對越而無媿社稷有靈愚知其福公之民也昭昭矣相如既奉公命董其役紀其成復請于公圗而刻</hi>
　<hi>之碑隂以扶是禮于勿墜云戊辰正月既望脩職郎建康府江寧縣主簿兼本府僉㕔楊相如撰并𨽻古</hi>
　<hi>脩職郎特差充建康府府學敎授許稟篆盖</hi>
　　諸廟<lb/>
城隍廟唐天祐二年置舊在城西北今在府治南御街<lb/>
<pb n="KR2k0021_WYG_044-14b"/>
東太廟街内<lb/>
東嶽廟在城内西南斗門橋東國朝雍熙二年置紹興<lb/>
十一年重建<lb/>
江瀆佑徳廟在城西清凉寺東<lb/>
　事跡<hi>紹興三十一年十一月二十六日知樞宻院事督視軍馬葉義問言比金人進逼江上與鎮江</hi>
　<hi>建康太平諸郡纔隔一水先被金人謀開第二港河欲徑衝丹徒施工累日一夕大風沙漲截斷不得渡</hi>
　<hi>以為水府隂佑仰惟陛下神聖威武将士用命虎狼之衆未遂衝突然㴞㴞大江横截其前敵軍為之逡</hi>
　<hi>廵退卻雖有舟楫不得施者實神隂相于冥冥之中所以致然乞詔禮官考其制依五嶽例峻加帝號令</hi>
<pb n="KR2k0021_WYG_044-15a"/>
　<hi>建康守臣擇地建廟其金山采石二水府乞増封遣官精潔祭告已而太常寺言江瀆已封廣源王止係</hi>
　<hi>二字欲特增加六字作八字上擬昭靈孚應威烈廣源王令建康府守臣即爽塏之地建廟賜額曰佑徳</hi>
　<hi>其乞峻加帝號一莭恢復中原日别議封冊兼契勘廣源王本廟係在成都府今來所封廟額并増八字</hi>
　<hi>王令本廟一體稱呼從之潜黄度記云爾雅水自江出為沱漢為潜禹貢紀沱  梁州以岷嶓見著所出</hi>
　<hi>也荆州以九江見著所入也漢東南行過大别與江俱東至彭蠡漢行于北為北江江行漢蠡之間為中</hi>
　<hi>江孔安國曰有北有中南可知近出蘇文忠公遂以彭蠡為南江余謂此經文也禹貢𨗳山出岷衡荆州</hi>
　<hi>分域衡陽為南界贛水發大庾嶠下合彭廬牽淦盱濁餘鄱僚循十川鍾于彭蠡為大澤與江漢東入海</hi>
　<hi>是為南江其源委可攷故曰此經文也揚州紀彭蠡下出三江江漢加彭蠡為三矣余登金山其北為鶻</hi>
<pb n="KR2k0021_WYG_044-15b"/>
　<hi>窠山兩山對立江分為三而東因陸羽三泠之説驗禹貢三江為信又求所謂第一泉者在今寺北趾僧</hi>
　<hi>舍中號中冷水冷泠字之訛也它日有為余言金山下二十里有海門山亦兩山對立江分為三入海它</hi>
　<hi>日又有為余言歴陽有東西梁山對立江中江亦分為三而趋東乃知自九江而下山之行乎江中者皆</hi>
　<hi>岷嶓下尾江域于山雖波流相漸被而異槽其安行順道而不駭蕩遷徙者由此也夫自漢尚書家説沱</hi>
　<hi>潜説三江皆失實吴越春秋范蠡泛舟出三江説者謂浙浦陽剡三水異出合流于㑹稽郡之東北今猶</hi>
　<hi>稱三江口瀕海小瀆稱謂偶同非一州之望不足紀錄水經松江下流竒分為三酈道元引吴都賦指東</hi>
　<hi>江婁江與松江為三瀆尤小本無三江之名且非口岸盖牽合不可憑也金陵故石頭城南有江瀆神廟</hi>
　<hi>不知其所起紹興辛巳敵入冦郡禱于廟敵潰去有㫖賜號佑徳乆之棟宇頹圯弗稱靈貺嵗在癸酉制</hi>
<pb n="KR2k0021_WYG_044-16a"/>
　<hi>置劉公改作之江𨗳源岷山行梁荆揚三州三千餘里挾漢蠡而長之由此入海灌溉濟涉之功博矣食</hi>
　<hi>于此宜也因念河自秦漢不行九河故道濟絶源不復截河入滎淮亦與汴泗交錯多非禹跡四凟惟江</hi>
　<hi>溟淼衍長持固處順歴數千載而津逕不易方其自梁入荆去海尚逺甚而已有朝宗之勢經特表見之</hi>
　<hi>夫豈非融結之初其受命于兩間者為獨異也</hi>
真武廟在宫城西北清化市東國朝太平興國二年置<lb/>
<hi>建炎四年金人燒建康凡官舍民居寺觀神祠無不蕩盡惟此廟獨存</hi>
後湖真武廟本吴赤烏𤣥武觀後燬於兵國朝嘉泰中<lb/>
王運使補之親即其地禱雨而應遂建真武廟<hi>取土得龜蛇</hi>
<pb n="KR2k0021_WYG_044-16b"/>
嘉定間胡運使摫增創前殿寳慶初丘大卿夀邁又増<lb/>
兩廊三門<lb/>
蒋帝廟在蒋山之西北去城一十二里<lb/>
　事跡神蒋姓名子文漢末尉秣陵死而靈異吴大帝<lb/>
　為立廟<hi>搜神記曰蒋子文廣陵人嗜酒好色自謂已骨青死當為神漢末為秣陵尉逐盗至鍾山</hi>
　<hi>下賊擊傷額因觧綬縛之有頃遂死及先主之初其吏見子文于道乗白馬執白羽侍從如平生子文曰</hi>
　<hi>我當為此土神為吾立祠不爾使蟲入人耳為災吴主以為妖言後果有蟲入耳皆死醫巫不能治又云</hi>
　<hi>不祀我當有大火是嵗數有火災吴主患之封為中都侯加印綬立廟改鍾山為蒋山表其靈異  吴志</hi>
<pb n="KR2k0021_WYG_044-17a"/>
　<hi>吴初封子文為中都侯次弟子緒為長水校尉皆加印綬立廟堂轉號鍾山為蒋山</hi>晉加相國<lb/>
　之號<hi>晉蘇峻之難鍾山神同蒋侯為助且曰蘇峻為逆當共誅鋤之後果斬峻  太元中苻堅八冦</hi>
　<hi>望見王師部陣齊整又見八公山上草木皆類人形憮然有懼色初㑹稽王道子聞堅入冦以威儀鼓吹</hi>
　<hi>求助于鍾山神奉以相國之號及堅望見若有助焉</hi>宋加相國大都督中外諸<lb/>
　軍事封蔣王<hi>杜佑通典宋髙帝永初二年普禁滛祀自蒋子文以下皆絶孝建初脩復加蒋</hi>
　<hi>侯爵位至相國大都督中外諸軍為蒋王</hi>齊進號為帝乃以廟門為靈光<lb/>
　門中門為興善門外殿曰帝山内殿曰神居<hi>齊永明中崔慧</hi>
　<hi>景之難迎神還臺以求福助事平乃進帝號</hi>梁武嘗禱雨有異及魏軍圍<lb/>
<pb n="KR2k0021_WYG_044-17b"/>
　鍾離復見隂助　南唐謚曰莊武帝更脩廟宇<hi>徐鉉奉𠡠</hi>
　<hi>撰碑其畧曰蒋帝孕清明之氣禀正直之資寔缺徳之所生與五龍而比翼自西江考績缺联事于𤣥夷</hi>
　<hi>北部申威輯庶功于黄缺于時祚終四百運偶三分人懐墜炭之愁家有剝廬之痛帝則勤勞狥物慷慨</hi>
　<hi>憂時既援張敝之桴即震李崇之鼔赤心未盡執漢節以忘生青骨難誣降北山而受享飛蟲顯裕生民</hi>
　<hi>之舒惨焉依白馬耀竒平昔之威容如在云云區詔曰蒋帝受命上𤣥奠職兹土功昭累代澤被中  所</hi>
　<hi>謂有益于人以死勤事者也今位號已極名謚弗彰闕典未申朕甚不取其以勝敵克亂之業為人除害</hi>
　<hi>之功因姓開國追謚荘武仍令有司脩飭寝廟備制度焉</hi>國朝開寳八年廟火雍<lb/>
　熙四年即舊址重建景祐二年陳公執中増修請於<lb/>
<pb n="KR2k0021_WYG_044-18a"/>
　朝賜額恵烈<hi>景祐二年春蒋荘武帝廟成廟去冶城北走据鍾山之趾帝即東漢秣陵尉子</hi>
　<hi>文之神功烈載于前史威靈見于後世頃嘗逐盗勇死誓當血食初有變怪乃祠于吴因姓名山雄壓境</hi>
　<hi>上繇吴迄晉或侯或王隂助國難終敗賊峻遂帝其號偽唐因之至于我朝日月寖逺沿而不廢開寳中</hi>
　<hi>田野弗時悉火其屋厥後完葺甫就像貌厪存巋然一隅鞠為榛莽前此出鎮率巨公大臣所處尊重未</hi>
　<hi>始經慮今潁川陳公繇内閣來殿是邦下車之明年欵帝宇下周覽咨嗟頽圯之甚以為捍菑禦患實在</hi>
　<hi>祀典兹山之靈一府之望水旱疾疫嵗時禱祠神罔攸居民不䝉福非豈弟父母之意即日庀徒飭材頤</hi>
　<hi>指面埶盡剗故悪聿圗宏壮既立門户乃樹堂宇前後挾室左右列廡南翼隆厦烹燀之處北峙表位游</hi>
　<hi>憇之所廣敞静深幾百許柱遐眄輪奐若病瞳刮膜忽見物象之明滅却睨巘崿如丹青新圗半出霄漢</hi>
<pb n="KR2k0021_WYG_044-18b"/>
　<hi>而飛動蘋藻可薦簫鼓可樂千里之俗矍然驚眂呌呼奔走僉以為公尊奉神靈發揚幽光蘄于樂康覬</hi>
　<hi>于嵗成君子曰左傳有之神聰明正直依人而行者也若夫公之聰直與神明通故神有所依憑而山得</hi>
　<hi>以嗣興説以使人不日而成不然何曩時之敗壊一旦修葺若斯之盛欤先是御史蒋君司計東道盖出</hi>
　<hi>裔孫近在治所躬謁以竣鑱文于石府公感之愈加誠焉二賢固符徼恵邦人不朽之作古之制也御史</hi>
　<hi>以予嘗學春秋繪傳其事俾書始末而為之記云</hi>政和八年漕使劉公㑹元<lb/>
　重脩<hi>政和八年福唐劉公㑹元将漕江左以事謁祠下見其廊廡摧毁丹青皴剝懼無以仰稱威靈</hi>
　<hi>用政和六年天子徳音以官錢三萬有畸委屬縣完治殿之毁者完之使新廡之狹者闢之使廣明宫齋</hi>
　<hi>廬煥然一新工始于正月十一日甲午而成于九月十三日壬辰越三日公率属吏具祭祠下奉安神像</hi>
<pb n="KR2k0021_WYG_044-19a"/>
　<hi>事既畢以次列坐公顧客而謂曰事神者内誠欲其至外儀欲其肅然事有激于外而動于内者不可不</hi>
　<hi>察也令夫祼以入廟者仰首四顧凜然竦動毛髪懼色見顔面非脅于刑威使然也彼其見于外者嚴肅</hi>
　<hi>可憚則恭畏之心怵然生于内自然之勢也兹廟之食于金陵将千嵗矣神之福斯民不可謂不乆而昔</hi>
　<hi>之上雨旁風丹堊不飾俾民之祀者牽牲奉爼以入見其墮廢若此則恭畏之心何自而生焉夫挾謾易</hi>
　<hi>之心以求于神而神弗荅豈神之過哉今幸甚棟宇復完使今而後民以業而育子孫士以神而蒞官守</hi>
　<hi>者咸知事神之理若此則庶幾乎兹廟常完而不隳神之聰明亦将昭荅于無窮矣属吏邵摶摭公之言</hi>
　<hi>而為記</hi>乾道八年樞宻洪公遵重脩<hi>記畧云乾道七年詔侍衛騎軍屯建</hi>
　<hi>康明年樞宻洪公自當塗守安撫本道廼行城東直蒋山得髙亢地以為營循山而北以謁于蒋帝之廟</hi>
<pb n="KR2k0021_WYG_044-19b"/>
　<hi>慨然念神之食于兹山千數百年赫有靈響輔世討賊前王賴焉今貔虎萬羣連營其左折衝之威神尚</hi>
　<hi>克相之而祠宇陋頹不葺何以徼福于是撰時鳩徒治其廟若神之百湏皆侈而新之四月戌午告成移</hi>
　<hi>書石湖之上求文以為記云云竊惟神之英烈能殺身不顧發靈兵間漂疾無方掀推逆兇已敵先代所</hi>
　<hi>愾至像設輿馬皆有行色可謂壮哉可謂異哉嗚呼秣陵之盗不烈于焰天之㓂石頭之逼不慘于舊京</hi>
　<hi>之禾黍鍾離之橋郡陽之柟不熾于中原萬里數十年之氛埃神于其小者猶能奮其威怒有此武功寕</hi>
　<hi>獨無意于稽天之大恥乎嘗試酌椒漿桂酒酹神而問之其必有不虗之報以無負于洪公公亦将合人</hi>
　<hi>神之助崇建勲業以無負于上之倚重焉成大不佞故志其逺且大者以告神且以復公之命八年十一</hi>
　<hi>月二十六日左朝奉郎充集英殿脩撰新知静江軍府事提舉學事兼管内勸農使充廣南西路兵馬都</hi>
<pb n="KR2k0021_WYG_044-20a"/>
　<hi>幹轄兼本路經畧安撫使兼提舉買馬吴縣開國男食邑三百户賜紫金魚袋范成大記并書資政殿大</hi>
　<hi>學士左中大夫知建康東府事提舉學事兼管内勸農使充江南東路安撫使馬步軍部總管兼營田使</hi>
　<hi>兼行宫留守鄱陽縣開國子食邑六百户賜紫金魚袋洪遵立</hi>
　題詠<hi>元祐辛未裔孫新安仁令静題青骨沉埋恨未休寒烟深鎖舊山愁悲風力掃攙搶日勇氣平</hi>
　<hi>吞澤國秋身殞一朝心報國功襃千古首凝旒當年白羽雲頭扇還許來仍得見不又鍾阜巍巍插太虗</hi>
　<hi>祠堂高拱此山墟誰言荒草埋青骨時有仙風掃舊廬  曽極白馬千年繫廟門爐煙浮動衮龍昏闔棺</hi>
　<hi>謾說榮枯定青骨猶當履至尊患楊備□區巖扉敞廟門靈風時動㦸衣翻禦災捍  隂功大玉冊榮加</hi>
　<hi>帝者尊相馬之純一尉為官亦已輕後來封爵一何榮骨青  貌由來異羽白威神儼似生嘗遣隂兵随</hi>
<pb n="KR2k0021_WYG_044-20b"/>
　<hi>義旅不從私禱長姦萌自當血食鍾山上仍與鍾山換却名又爵以封王崇六代謚為荘武自南唐緣何</hi>
　<hi>血食垂千祀為有威靈庇一方魏有鍾離尋敗走秦屯淝水輒奔王蟲生火起徒妖怪載記還應擇未詳</hi>
吴大帝廟在西門外清凉寺之西舊傳今廟即當時故<lb/>
宫<lb/>
　題詠<hi>袁世弼詩人若曹瞞虐天悲漢祚終山河分鼎峙氣象發江東一旦墟京洛彌年豢㓜沖炎精</hi>
　<hi>竟灰燼紫盖出艨艟長䇿資公瑾雄材得呂䝉招延師友議繼述父兄忠舊府峨雙闕驚濤湧半空風雲</hi>
　<hi>龍虎勢日月帝王宫地力因時險神謀與意同屈伸思所濟逆順審于衷駿足始交質靈牙曜即戎同盟</hi>
　<hi>界函谷獨斷保蠶叢定覇葵丘劣推心建武同長沙兆生讖典午刺餘風戰守餘忠在登臨四望中隴遷</hi>
<pb n="KR2k0021_WYG_044-21a"/>
　<hi>成萬古世異想羣雄歌舞歆民祀干戈逐虜功征㠶來浦外久客愴途窮精鋭消孤劍飄零若斷蓬徘徊</hi>
　<hi>廊廡下紅葉亂江楓遊曽極曽将一劍定全吴斗大祠庭泣楚巫故國神  應撫掌蘆花楓葉幾年無</hi>
　<hi>周師成曽是東南第一王眼看此地六興亡東緣有酒登京口西為無魚憶武昌非復虎臣陪殿上空餘</hi>
　<hi>猩血泣祠旁何年並建琅邪廟共對淮山草木長作劉克荘露坐空山裏英靈喚不廻乆無祠祭主曽</hi>
　<hi>帝王來壊壁蟲傷書殘爐鼠印灰今人渾忘却江左是誰開</hi>
晉元帝廟唐天祐二年置舊在城内西北卞将軍廟側<lb/>
國朝景徳四年重脩後移就嘉瑞坊城隍廟東廡嘉定<lb/>
五年黄公度作新廟于石頭東兩廡設禮樂羣英三十<lb/>
<pb n="KR2k0021_WYG_044-21b"/>
六像<hi>太傅丞相中外大都督始興文獻公琅邪王𨗳字茂𢎞  太保中書監錄尚書事領揚州刺史衛将</hi>
<hi>軍大都督十五州諸軍事贈太傅廬陵文靖公陳國謝安字安石  侍中太尉使持節都督并冀幽三州諸軍</hi>
<hi>事廣武愍侯中山劉琨字越石贈車騎将軍范陽祖逖字士稚</hi>　<hi>鎮西将軍豫州刺史散騎常侍安車軍司</hi>
<hi>贈侍中驃騎将軍開府儀同三司嘉興元公吴郡顧榮字彦先  左光祿大夫開府儀同三司贈司空穆侯㑹</hi>
<hi>稽賀循字彦先陽驃騎将軍散騎常侍贈開府儀同三司臨湘穆侯丹  紀瞻字思逺  尚書右僕射贈光祿</hi>
<hi>大夫平陽鄧攸字伯道南安南将軍使持節都督梁州諸軍事梁州刺史贈征  将軍尋陽壮侯汝南周訪字</hi>
<hi>士達南平南将軍使持節都督江州諸軍事江州刺史贈鎮  大将軍儀同三司觀陽烈侯汝南應詹字思逺</hi>
<hi>騎驃騎将軍都督兖豫幽冀雍并六州諸軍事假節散  常侍贈左光祿大夫儀同三司秣陵簡侯廣陵戴淵</hi>
<pb n="KR2k0021_WYG_044-22a"/>
<hi>字若思城尚書左僕射䕶軍将軍贈左光祿大夫儀同三司武  康侯汝南周顗字伯仁  散騎常侍輔國将</hi>
<hi>軍領左軍将軍監湘州諸軍事南中即将湘州刺史贈車騎将軍譙閔王河内司馬承字敬才  尚書令假節</hi>
<hi>領軍将軍給事中贈侍中驃騎将軍開府儀同三司建興忠正公濟陽卞壺字望之  侍中太尉使持節都督</hi>
<hi>揚州諸軍事贈太宰南昌文成公高平郄鑒字道徽事持節侍中太尉都督荆江雍梁交廣益寧八州諸軍</hi>
<hi>荆江二州刺史贈大司馬長沙桓公鄱陽陶侃字士行  散騎常侍驃騎将軍開府儀同三司使持節都督江</hi>
<hi>州諸軍事江州刺史贈侍中驃騎大将軍始安忠武公太原温嶠字太真  司空征西将軍使持節都督江荆</hi>
<hi>豫益梁雍六州諸軍事江荆豫三州刺史贈太尉永昌文康公潁川庾亮字元規  右衛将軍贈衛尉零陵忠</hi>
<hi>伯琅邪劉越字世瑜内侍中贈光祿勲潁川鍾雅字彦胄  散騎常侍宣城  史贈太常萬寧簡男譙國桓彞</hi>
<pb n="KR2k0021_WYG_044-22b"/>
<hi>字茂倫中衛将軍左光祿大夫開府儀同三司散騎常侍贈侍  車騎大将軍江陵穆公吴郡陸曄字士光</hi>
<hi>鎮東将軍散騎常侍㑹稽内史贈車騎将軍開府儀同三司餘不貞侯㑹稽孔愉字敬康  散騎常侍廷尉贈</hi>
<hi>光祿勲晉安簡男㑹稽孔坦字君平史使持節侍中都督揚豫徐州之琅邪諸軍事揚州刺  驃騎将軍錄尚</hi>
<hi>書事贈司空都鄉文穆侯廬江何充字次道男左光祿大夫開府儀同三司贈侍中司空濟陽文穆  蔡謨字</hi>
<hi>道明廷光祿勲右光祿大夫西平清侯琅琊顔含字𢎞都    尉領著作長樂侯太原孫綽字興公  右将軍</hi>
<hi>㑹稽内史贈金紫光祿大夫琅邪王羲之字逸少同尚書令散騎常侍衛将軍贈侍中驃騎将軍開府儀  三</hi>
<hi>司藍田簡侯太原王述字懐祖司散騎常侍䕶軍将軍尚書令贈左光祿大夫儀同三  謚簡琅邪王彪之字</hi>
<hi>叔虎贈北中郎将都督徐兖青三州諸軍事徐兖二州刺史  安北将軍藍田獻侯太原王坦之字文度  車</hi>
<pb n="KR2k0021_WYG_044-23a"/>
<hi>騎將軍侍中使持節都督江荆梁益寧交廣七州諸軍事領䕶南蠻校尉荆州刺史贈太尉豐城宣穆公譙國</hi>
<hi>桓冲字幼子國衛将軍尚書令開府儀同三司贈司空南康襄公陳  謝石字石奴  散騎常侍左将軍㑹稽</hi>
<hi>内史贈車騎将軍開府儀同三司康樂武公陳國謝𤣥字㓜度  彭澤令鄱陽陶潜字元亮</hi>
　葉公適作記<hi>城隍廟晉元帝舊祠孤寄寒窶牲瘦酒薄祝史桀慢執吏懈弛不記其王此土</hi>
　<hi>也嘉定五年江淮制置使黄公度作新廟于石頭初卞壼有食嵇紹配馬公謂壼名輩後紹當以序列且</hi>
　<hi>均晉臣也因徙置廟東房又謂晉傳四姓嘗為中原共主更七八巨冦不害其立非用材致然耶故設繪</hi>
　<hi>事兩廡起劉琨迄陶潜三十有四人表異之又謂玊𨗳謝安獨晉所恃以存也故特像于廟西房客或顧</hi>
　<hi>而嘻曰惜乎是役也商周之相孚終迓衡是以銘常勒鼎烝從祫侑示其不忘漢唐陋矣其殊勲盛烈亦</hi>
<pb n="KR2k0021_WYG_044-23b"/>
　<hi>紀官爵圗形貌有麒麟雲臺凌烟之目夸其得意及後子孫忽于念功棄不省錄運去物改臣主同盡名</hi>
　<hi>跡俱冺一抔之土不暇為謀徒使文士弄筆于墜編遺簡之餘騷客費吟于殘烟哀草之外其亦有足哀</hi>
　<hi>也建康雖晉都邑千載既逺遷革尤多尋冶城問新亭豈復異時髣髴哉今不惜數畆之宫聚其賢勞祼</hi>
　<hi>饋以倫山川具存楹桷可想行者翼然如瞻太極之題止者洗然如聞廣室之論然則公之好古非若魯</hi>
　<hi>殿秦碑愛其剝缺摧落而已茍有益于世敎以今凖昔猶一日也方王處仲簒勢已成舉朝不悟尚安恬</hi>
　<hi>自若惟帝視為腹心之疾决意討除憂辱逮身忠義激發至于卒殄滅之不然晉亡久矣盖過于明斷而</hi>
　<hi>無不足也自正始以風流相命黨好成俗士雖坐談空觧不畏臨戎及氣倍勇積則袴𥜗子弟能破百萬</hi>
　<hi>兵矣盖清談致効而非䘮邦也二事終始大節疑史妄評故畧著云五月一日龍泉葉適記吴人滕宬書</hi>
<pb n="KR2k0021_WYG_044-24a"/>
　<hi>鄱陽余襄篆額廟作亍四月已卯八月丁丑落成十月已丑刻記</hi>
　題詠<hi>曽極茅茨綿蕝寄江東陵廟囘看渫血紅右衽危冠纔自保未能無責敢言功  劉克莊元帝</hi>
　<hi>新祠西郭外野人弔古獨來遊隂隂畫壁閑冠劍寂寂絲窠上冕旒勢比龍盤猶在眼事隨鴻去不廻頭</hi>
　<hi>葉碑廊下無人看欲去摩娑又少留</hi>
忠烈廟即卞将軍廟在天慶觀西晉蘇峻亂尚書令卞<lb/>
壼與其二子死難南唐保大中始建忠貞亭於其墓北<lb/>
國朝慶厯三年改亭曰忠孝元祐八年列於祀典<lb/>
　胡銓作記<hi>建業實江左一大都㑹其事繁職重在祀與民為政者率皆先成民而後致力于神</hi>
<pb n="KR2k0021_WYG_044-24b"/>
　<hi>凡祀典所秩雜然不可僂數自社稷五祀四望四類六宗八蜡無所不當祭又有實柴以祀五緯十二次</hi>
　<hi>槱燎以祀中能上能貍沈以祭山林川澤疈辜以祭四方百物又有磔禳以祭飌雨壇壝以祭地祗瓢齎</hi>
　<hi>以祭水旱厲疫營鄼以祭國門屏攝以祭羣小祀中霤以祭室神又有燅爼以侑食復胙以倞福以至十</hi>
　<hi>倫之義吁亦衆矣今大丞相觀文大學士和國張公來鎮此府下車之初獨首及卞公之祠何哉銓嘗求</hi>
　<hi>其説稽之漢則曰節行者國家之金城稽之唐則曰忠義者天下之大閑盖𨗳以徳禮則人尚名義嬰以</hi>
　<hi>廉恥則人矜節行故父兄之臣誠死宗廟法度之臣誠死社稷輔翼之臣誠死君上守圉捍敵之臣誠死</hi>
　<hi>城郭封疆夫人皆戮力一心仗節死義則國家安圉隠若長城是不亦節行者國家之金城與秦以并吞</hi>
　<hi>八荒之心欲帝萬世然云仗節死難之士有一茅焦幾不免虎口故沐猴一呼而天下土崩東漢之亂獻</hi>
<pb n="KR2k0021_WYG_044-25a"/>
　<hi>帝越在草莽曹操奉以為主當是時天下已無漢矣而惟曹氏之為聴姦斧逆鼎摶人而肆其酷海内凛</hi>
　<hi>凛以為漢亡在湏㬰耳然殺一孔文舉而忠臣義士折首滅頂伏死以争終曹公之身而不得逞是不亦</hi>
　<hi>忠義者天下之大閑欤繇是觀之公之所以首及卞公之祠其㫖豈不深且逺哉公道徳忠孝伏一世用</hi>
　<hi>不用為天下重輕雖去國垂三十年海内至今歌思以相天子盖缺戕之歎破斧也人皆惜姬老之居東</hi>
　<hi>而折箠以荅赤眉也天豈容高宻之久外况其高勲鴻烈藏在盟府視古人何愧焉而其意方将尚友古</hi>
　<hi>人歉然若不足孔子曰志士仁人無求生以害仁有殺身以成仁孟子曰生我所欲也義亦我所欲也二</hi>
　<hi>者不可得兼舍生而取義者也公之意豈不端出于是仰推無隄之輿展義吴㑹翫嵗愒日雖卧薪仰膽</hi>
　<hi>而未見死綏之節雖寝草枕戈而蔑聞執兵之陪顧甌脫之警日聞恢復之期未指而士氣委靡呰窳偷</hi>
<pb n="KR2k0021_WYG_044-25b"/>
　<hi>生則茍而可㣲公崇尚名敎以砥礪頹風則孔孟仁義之談幾何其不掃地也哉嗚呼尚忍言之或謂銓</hi>
　<hi>子言信矣敢問殺身成仁與舍生取義二者同異銓曰不同夫仁人于死生無擇故能成仁義士于死生</hi>
　<hi>有取舍焉故止能取義殺身成仁夷齊以之舍生取義子路有焉故結纓而死未能無擇雖然夷齊逺矣</hi>
　<hi>有志子路者或可企及不然猶不失為魯仲連也卞公其何歉焉卞公諱壼字望之其大節舊史詳矣故</hi>
　<hi>不復識紹興三十二年嵗次壬午十二月朔左奉議郎新權發遣饒州軍州事廬陵胡銓記</hi>紹興<lb/>
　八年葉公夢得又即亭之南為廟請於朝賜額忠烈<lb/>
　為殿三間位置公像仍列公二子眕盱於右又以嵇<lb/>
　侍中紹配食於左<hi>請廟額状右臣伏見本府有晉尚書令卞壼廟一所在城西南隅謹</hi>
<pb n="KR2k0021_WYG_044-26a"/>
　<hi>按晉書壼當南渡之初與王導庾亮寔相成帝蘇峻之難以壼都督大桁東諸軍事捍賊力疾再戰遂死</hi>
　<hi>于敵眕盱見壼沒相随俱死忠孝之節萃于一門成帝特贈壼侍中驃騎将軍開府儀同三司後復給錢脩其</hi>
　<hi>塋兆歴代封殖載在典祀自金人渡江殘毁殆盡竊慮嵗久漸致湮沒臣已委官檢計重建廟宇方時多</hi>
　<hi>艱如壼等輩數百年間不過三五人宜有褒顯以詔後來欲望聖慈特依應天府張廵許逺蔡州顔真卿</hi>
　<hi>例賜以廟額庶以興起四方仗節死難之士共明君親之義</hi>紹興十五年晁公謙<lb/>
　之乾道四年史公正志嘉定四年黄公度皆脩崇之<lb/>
　互見忠孝亭及墓下<lb/>
伍相廟按建康實錄吴孫綝侮慢人神燒大航及子胥<lb/>
<pb n="KR2k0021_WYG_044-26b"/>
廟今不詳其所<hi>緫龜詩話云儀真觀西一水縈廻南入大江號曰胥浦一日三潮俗云子胥解</hi>
<hi>劍渡江處其西又有伍相林對南岸竹篠溝下口又有廟里俗呼為伍相泊馬廟其地在上元縣長寧郷</hi>
晉謝將軍廟在城西南隅戒壇院之側唐咸通九年建<lb/>
將軍盖謝𤣥也<lb/>
　廟記<hi>昔典午氏之東苻秦不庭空國南下淮淝之役将軍談笑而却之其功係諸生靈其名播之天</hi>
　<hi>下其行事焜耀于史冊廟貌血食垂榮無疆此固不待記而傳不因文而顯也有唐咸通九載肇祀将軍</hi>
　<hi>于城西南隅今統司中軍講武堂之右是其故址皇宋乾道間統制魯侯安仁覩其堂皇淺隘日近塵囂</hi>
　<hi>練習戒期往來雜㳫廼改卜峻地用恢前規崇基峙鳳集之臺勝勢接龍盤之阜然庭宇已成而不掲其</hi>
<pb n="KR2k0021_WYG_044-27a"/>
　<hi>號珉石既具而未刋其辭雖鴻勲偉績顯晦不在于斯而嵗月無傳踪跡莫考亦非所以垂方來示永久</hi>
　<hi>也闕典未備因循逮今丁巳之夏適值風雨飄颻祠門俄圯統領張扆㑹諸将校而言曰厥今王業偏安</hi>
　<hi>驕敵未殄于斯之時政宜勠力一心仰慕前烈将軍之廟不克脩葺則何以繼魯侯崇泰山之志慰忠臣</hi>
　<hi>奮激之心乎廼相與出俸資鳩工徒易其舊閎表以新額築植告備赫然改觀嗚呼提八千之衆破百萬</hi>
　<hi>之兵以生前之忠勇為身後之英靈草木皆人形風鶴皆軍聲俾幽冥之昭格矧躬列于神明将見壮我</hi>
　<hi>軍容肅我行壘保佑社稷奠安邉陲其有望于将軍者如此于是乎書時慶元四年嵗次戊午三月朔日</hi>
　<hi>三山鄭之翰記</hi>
　題詠<hi>曽極兒輩能軍國未危更令朱序助聲威秦人若也全師集雲毋車盛晉鼎歸  馬之純苻秦</hi>
<pb n="KR2k0021_WYG_044-27b"/>
　<hi>親自到淮淝真有回山倒海威只遣八千精銳去能令百萬敗兵歸雖從太傅求方畧要是将軍識事機</hi>
　<hi>廟食如今知幾嵗英風隠隠動窗扉從闕輕肥喜處誰知屐齒邊分明江左再神乾莫敎  此    子容</hi>
　<hi>易談兵誇少年</hi>
晉隂山廟在城西南一十二里晉建武中丞相王導於<lb/>
岡阜間隐約見步騎數十駐立壠上導怪之使人致問<lb/>
俄失其所夜見夢于導曰我乃隂山神也昨随帝渡江<lb/>
寓泊於此卿為我置祠當福晉祚導以其事聞上乃置<lb/>
廟於此仍名其岡為隂山國朝開寳八年平江南曺翰<lb/>
<pb n="KR2k0021_WYG_044-28a"/>
重脩因為廟記書于堂之西壁<lb/>
　題詠<hi>楊備爐煙香斷暮雲凝隂徳山高衆所稱開府琅邪舊䝉福龍飛一馬至中興  馬之純相君</hi>
　<hi>一日到郊坰步騎俄逢十數兵拂曉見來殊隠約中宵夢此極分明隂山血食當知我晉帝南廵適從行</hi>
　<hi>事既奏聞因立廟坡坨亦復享嘉名</hi>
晉梅將軍廟在城南門外雨華䑓東地名東石子岡晉<lb/>
梅頥嘗屯營於此又名梅嶺岡或名梅頥營後人即此<lb/>
立廟<lb/>
文孝廟梁昭明太子是也在城内西南新橋之西面臨<lb/>
<pb n="KR2k0021_WYG_044-28b"/>
淮水建炎焚毁紹興五年再建<lb/>
　題詠<hi>曽極徳隠前星民已和山隈水曲廟何多皇孫不得承天統猶使爾翁恨蠟鵞</hi>
武成王廟在右南廂鎮淮橋之北御街西唐開元中詔<lb/>
京師及天下州府並立太公廟南唐徐鉉武成王廟碑<lb/>
云入端門而右廻旁太廟以西顧即今處也<lb/>
李王廟在城東南十里南唐李主也里俗呼曰李帝廟<lb/>
嵗時祀之<lb/>
廣恵廟在城東三里廣徳張王也<lb/>
<pb n="KR2k0021_WYG_044-29a"/>
　淳熙省劄<hi>資正殿學士正奉大夫知建康軍府事錢良臣奏臣伏覩建康軍民昨于府城東剏</hi>
　<hi>行盖造正順忠佑靈濟昭烈王廟一所保䕶一方軍民消灾集福每遇祈禱雨澤無不應驗本府今嵗緣</hi>
　<hi>自入夏以來雨水愆期有妨栽插秧苖臣于五月十九日躬親前詣本廟祈禱即獲感應連日雨水霶霈</hi>
　<hi>高下之田悉皆霑足有此靈跡其正廟見在廣徳著于祀典委是詣實欲望聖慈特賜加封庶使一方軍</hi>
　<hi>民轉至欽崇牒奉勑宜賜廣恵廟為額</hi>
　題詠<hi>葉適題開禧三年春不雨江河淺狹田野皆枯裂夏至秧老憂不得入土禱于祠山廟期以三</hi>
　<hi>日逾日而雨大降插種畢猶有餘澤乃作此詩刻于廟廡建業守龍泉葉適夏至老秧含寸荑求田回回</hi>
　<hi>不敢犁羣農無計相聚泣欲将淚㸃和乾泥祠山今古同一敬籖卦分明指休證傳言环珓三日期注練</hi>
<pb n="KR2k0021_WYG_044-29b"/>
　<hi>翻車連曉瞑龍神波后何慘愴昔睡今醒喜蕭爽人云天上行水曹取此化權如反掌浙河以東盡淮壖</hi>
　<hi>哀哉震澤幾為原願三頓首帝王前請賜此雨周無偏</hi>
三聖廟之神即蒼史王也廟在府治之西偏未詳所始<lb/>
嘉定十年李公珏始加増闢十六年余公嶸寳慶元年<lb/>
丘公夀邁皆相繼脩崇至于今不廢祈禱以正者必應<lb/>
　廟記<hi>陪京重鎮盤龍踞虎天設險要建旄仗鉞坐麟堂聴政眎方岳為獨尊山川百神拱揖祇命最</hi>
　<hi>親且近者三聖神祠在焉歴年多祠宇頹圯弗稱厥祀蛛簷蘇壁來者動情客燕賔鴻既去輒已嘉定丁</hi>
　<hi>丑制置判府安撫留守待制侍郎隆興李公始克撤舊觀鼎新之是役也不勞民力不費公帑割俸資用</hi>
<pb n="KR2k0021_WYG_044-30a"/>
　<hi>揆日告功殿廡宏敞而邃深廟像端嚴而儼肅璘㻞華彩光射圗壁精蠲瑩潔儀物畢陳日輝月明意象</hi>
　<hi>非疇昔矣神非有求于公公非求媚于神慨然注念若此豈廢興自有數遇合自有時邪吏民賛歎紀其</hi>
　<hi>事本末辛巳仲冬相與致辭属郡人吴藏為之記箴曰公帥西淮邊無警塵夜月秦闗春風漢隴太平杯</hi>
　<hi>酒㤙意涵濡宅是南邦遹壮屏翰萬山鰲鎮一柱鯨波于江于淮福施滋廣鏘鸞再駕恵信益孚和氣致</hi>
　<hi>祥民物昌阜豐功偉績殆不勝紀一祠宇之修何足侈公羙乎涉筆非敢辭不敢僣也雖然昔風雨之飄</hi>
　<hi>摇今丹青而黼藻亦足為神賀矣始序其梗槩夫神無方無乎在無乎不在敬心所向神寔寓焉按耆舊</hi>
　<hi>所傳王聖神祠古跡受世享者蒼史史名頡黄帝時史官倣像類形創書法詔天下真有功萬世朝廷省</hi>
　<hi>部官府奉事曰蒼史王不忘其初也鴻荒迨今幾千百年英靈在天不冺豈獨私此邦詩書文物之地篤</hi>
<pb n="KR2k0021_WYG_044-30b"/>
　<hi>意信向故神之眷念益新神亦不輕于有所寄矣崇牙列㦸門衛森嚴犀甲熊旗鱗次羅列神居其中宻</hi>
　<hi>賛隂扈星猶在漢漏未傳宵梅角聲催人影月照守帥未正席過其祠者必先瞻禮守帥而下朝夕寅奉</hi>
　<hi>節朔祭告克恭克謹㒺敢或怠暮春三月時維誕辰都人士翕鄉崇仰神血食于此榮矣雖然神亦何負</hi>
　<hi>于此邦神之四目即有四司靈官曰舉留曰開聰曰證誤曰追失猶今府掾六曹郡繊悉事咸總焉一嵗</hi>
　<hi>之間隂陽變調方内熙妥襦袴興詠道不拾遺吏責寛矣神亦得以自寧不然吏方懔懔以為憂神能無</hi>
　<hi>動情乎一日之間官府晏如文書整治庭無留訟獄無滯寃吏治舉矣神亦足以自慰不然吏方倥偬不</hi>
　<hi>暇神能無闗念乎一日之間堂隂晝静燕寝香凝金鏁緑沈雍容樽爼神亦為賛喜其或鴈鶩拱前案牘</hi>
　<hi>叢委曉燭散午夜坐分更神豈能自暇逸乎有悃必致禱有禱必求應役役于神之前者總總也惕然懼</hi>
<pb n="KR2k0021_WYG_044-31a"/>
　<hi>無以應之殆有甚于吏之念民者矣夫孰有知其心者盖亦有知之者矣目相接知敬中有慊知畏處危</hi>
　<hi>難知警岸逺舟移水平波静此念轉異所以敬者暫而非久迹而非心也我公獨能為神興建祠宇于先</hi>
　<hi>再至又懼奉事有間選虞胥老于事曺其姓者專其責豈公之聦明正直黙與神㑹愛民利物一念交感</hi>
　<hi>于心自有不容釋者欤公知神之心神知公之心公知敬于神神知敬于公神能體公之意恵此邦之民</hi>
　<hi>綿綿永永亍無窮民荷神之休亦将感公之賜緜緜永永于無窮矣敬書是以告來者時嘉定十四年長</hi>
　<hi>至前三日謹記</hi>
　又記<hi>三聖大王乃通鑑史冊蒼史王也王姓蒼名頡王有四目者掌籍掌筭開聰追失三聖者籍筭</hi>
　<hi>為其一開聰為其一追失為其一能明此三事故曰三聖所主官府之籍計筭忘失所在官府建祠王生</hi>
<pb n="KR2k0021_WYG_044-31b"/>
　<hi>而聰慧正直忠節乃三月三日聖誕世人多不知其生辰者遂致湮沒于今徧行詢問方得此寔行在省</hi>
　<hi>部往往立其香火祭祀不絶此間名之曰三聖省部奉之曰至聖蒼史王名號雖異其寔一也王有四司</hi>
　<hi>靈官如府之六曺也一曰舉留二曰開聰三曰證誤四曰追失内有一事灾咎随其所掌誠心禱之無不</hi>
　<hi>感應此間卻闕此香火若能随力創制方為圎備王掌人之休咎灾祥無不闗涉又有羊頭三聖者行在</hi>
　<hi>亦有祠乃七國時功臣旌忠是其封今南門外越臺正是其祠若比之府之三聖非也</hi>
曺王廟舊在江寧社壇之前王諱彬謚武惠國初統兵<lb/>
平江南不殺一人邦人感之故立祠焉嵗乆祠廢後人<lb/>
但以土地祀之事見年表<lb/>
<pb n="KR2k0021_WYG_044-32a"/>
褒忠廟在城南門外建炎三年立褒楊邦乂死節之忠<lb/>
也詳見年表及府學祠堂記<lb/>
　廟記<hi>上即位三年金人再入冦渡淮薄江師于東采石先是車駕幸越宰相杜充總諸道兵留鎮江</hi>
　<hi>左顯謨䦜待制陳邦光守建康李棁以前執政為户部尚書供餽饟充聞敵至出其軍六萬人列戍江南</hi>
　<hi>岸而閉門莫敢出師無統一居數日敵知充無鬭志遂渡江江上之軍皆不戰盡潰充與其戲下數千人</hi>
　<hi>北去遂降敵敵入建康棁與邦光不能守棁先降邦光欲棄城去後亦降獨通判軍府事楊君力拒不從</hi>
　<hi>大書其衣裾曰寧作趙氏鬼不為他邦臣以授其僕曰持此以見吾志吾即死矣棁邦光愧謝猶强擁君</hi>
　<hi>上馬即郊次與俱見金四太子命使拜君叱曰我不降何拜亟遁歸卧其家敵雖暴猶未敢辱君也明日</hi>
<pb n="KR2k0021_WYG_044-32b"/>
　<hi>遣其将張太師好諭君授以舊官君以首觸階陛曰我以志死何多以誘我為敵大驚卒止之徐曰公所</hi>
　<hi>守固高奈勢不可何第歸審思之吾明日復見公君退亟移書其將曰世豈有不畏死而可利<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>者幸速</hi>
　<hi>殺我無久留我至明日其帥燕棁邦光坐堂上樂方作召君立庭下君瞠眎梲邦光叱曰天子以若拒賊</hi>
　<hi>不能抗俛首求活犬豕已不若復與共燕樂尚有靣目見我乎賊将有起取幅紙書死活二字佯脅君曰</hi>
　<hi>公無多言即欲死趣書死字下我乃信君眎吏有簮筆持文書側立即躍起奪其筆引手掣紙書字曰死</hi>
　<hi>敵相顧色<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>又使引去明日再以見金四太子君不勝憤遥望見大罵極口痛詆仰視呼天曰天寕久假</hi>
　<hi>汝行磔汝萬叚尚安得汙我敵怒使人疾擊君梃交下君罵不絶口遂殺之剖腹取其心明年敵去州以</hi>
　<hi>事上聞天子為太息詔贈君直祕閣官其子二人即死所立廟紹興三年資政殿大學士葉夢得為江東</hi>
<pb n="KR2k0021_WYG_044-33a"/>
　<hi>安撫使得其舊吏徐超知溧陽縣事張知則皆君死時在旁知状言君甚詳而前有司奏不盡備乃復列</hi>
　<hi>上請下太史書于䇿太常議謚時君家在逺君尸猶藁𦵏城西闗外詔加贈君朝奉大夫謚曰忠襄賜其</hi>
　<hi>廟額曰褒忠官為之改𦵏乃以是嵗三月甲辰𦵏君城之東南隅二里既啟殯君尸猶不盡腐胸腹輕虛</hi>
　<hi>如芝菌即其墓前為廟環以周廡禁四旁無得樵牧率其僚以天子之命告君祭以少牢而櫝藏之君諱</hi>
　<hi>邦乂字希稷吉州廬陵人舉進士入官先以奉議郎知溧陽縣州兵叛囚其帥宇文粹中君部曲有起應</hi>
　<hi>賊者諭止之不聼盡圍捕滅之檄鄰邑兵入討賊賊以故不得騁卒就擒其忠决果敢皆天性云君既列</hi>
　<hi>廟祀宜有歌詩嵗時薦獻乃具著其事而繫之辭曰天生蒸民地限四極有不能然乃殘上國既殄我民</hi>
　<hi>爾則逆天疇非赤子胡勿舍旃在昔恪恭罔加一矢不我來庭敢干我紀掲掲楊侯梗其喉牙萬夫一軀</hi>
<pb n="KR2k0021_WYG_044-33b"/>
　<hi>莫我敢加誰謂爾狂我憑我抑誰謂爾殘我挫我斥天子曰嘻唯我有臣曷不贖之人百其身屹屹崇岡</hi>
　<hi>侯安于域桷梴旅楹侯有廟食惟皇上帝命侯來歸顧瞻山川申我王威侯食百世旗纛旖旎百靈齊趋</hi>
　<hi>從侯北指侯車轟轟于彼故疆覆其穴巢向有虎狼若叩帝閽帝笑為喜四方既平侯祀百世曷慕非忠</hi>
　<hi>曷畏匪死簡于帝衷惟忠弗畏明明天子與帝一心是播是崇是顯自今百流滔滔貫于南邦我詩孔昭</hi>
　<hi>配此大江資政殿大學士左太中大夫江南東路安撫大使馬步軍都總管兼知建康軍府事管内勸農</hi>
　<hi>使行宫留守葉夢得撰端明殿學士太中大夫知建康軍府事兼管内勸農使充江南東路安撫使馬步</hi>
　<hi>軍都總管兼營田使兼行宫留守范成大重立石</hi>
旌忠廟在城南鐵索寺之東南紹興三十一年金兵犯<lb/>
<pb n="KR2k0021_WYG_044-34a"/>
淮西御前䇿選鋒軍統制姚興獨以一軍與金接戰於<lb/>
尉子橋鏖戰數十合援兵不至竟沒于陣将死猶手殺<lb/>
數十人知樞宻院葉公義問以事奏聞特贈正任觀察<lb/>
使仍命立廟賜今額<lb/>
　省劄<hi>禮部状凖紹興三十一年十一月十二日三省樞宻院機速房劄子知樞宻院事葉義問劄子</hi>
　<hi>奏契勘建康府選鋒軍統制右武大夫姚興十一月十七日與金人戰于尉子橋以兵四隊當敵數萬衆</hi>
　<hi>鏖戰數合手殺數百餘人以援兵不至臨陣戰沒死不忘君忠勇可尚當議旌賞以激士氣為天下忠義</hi>
　<hi>之勸臣除已差參議官一員致祭及往其家撫視孤㓜并支賻贈銀仍開具諸軍陣亡将士姓名保明推</hi>
<pb n="KR2k0021_WYG_044-34b"/>
　<hi>恩外欲望聖慈特降睿㫖先次将姚興贈觀察使除依格與合得㤙澤外更特與恩澤三資仍許奏異姓</hi>
　<hi>并于本寨立廟賜額候收復淮西日别于戰場立廟牒奉勑宜賜旌忠廟為額</hi>
忠節廟在城東三里與半山寺相望隆興元年夏江淮<lb/>
都督張公浚命李顯忠邵宏淵收復宿州宏淵将王珙<lb/>
深入敵營勠力鏖戰自辰至申手殺其兵甚衆竟以戰<lb/>
沒督府以聞特贈閬州觀察使命于本寨前立廟賜額<lb/>
忠節<lb/>
　廟記<hi>上即位之明年建元隆興夏四月命少傅樞宻使魏國公浚董師北征五月甲子度淮已亥與</hi>
<pb n="KR2k0021_WYG_044-35a"/>
　<hi>金人戰于符離㧞其城前將軍珙死之魏國公具以聞有詔贈珙閬州觀察使官其子若弟八人命建康</hi>
　<hi>守擇佳山廟食之十二月癸丑廟成賜號忠節惟将軍姓王氏字伯溫濵逺軍節度使贈太師謚威定諱</hi>
　<hi>徳之第三子今武康軍承宣使主管殿前因公事琪之弟威定公以西州虎臣遭時艱難捍大敵立大功</hi>
　<hi>為中興名将威定沒太上念之深收用其諸子紹興三十二年冬金主亮入冦駸駸逼江岑以尚書户部</hi>
　<hi>侍郎被㫖行江上時将軍兄弟守柱石敵張甚淮屯多失守将軍列彊弩楊林堤上持滿待敵我師乃濟</hi>
　<hi>亮鋭意渡江将軍戰艦中流遏擊大破之亮即日遁去明年太上内禪又明年聞符離之役後四年岑至</hi>
　<hi>自江西纔入秦淮殿前公遣刻省潘夀隆持書來曰自逆亮死朝廷未嘗弛備而敵情狙詐無状隂擾淮</hi>
　<hi>人使不得奠枕中原遺民繼踵請命者不絶逮王師北度所至迎降珙弟先拒隋河口而復進及符離敵</hi>
<pb n="KR2k0021_WYG_044-35b"/>
　<hi>騎來我軍以五色分幟珙率所部絳衣鐵冠奮勇苦戰自辰至申凡數十合敵軍辟易俄敵帥擁精騎數</hi>
　<hi>萬直指珙軍飛矢如雨貫胷洞脅珙㧞箭鼓作益死戰招討使止之珙奮然謂國家多事來先人以善戰</hi>
　<hi>名珙何敢辱今日以馬革褁尸幸矣復上馬激将士奮臂大呼而入手格殺數十百人城㧞而珙亡矣此</hi>
　<hi>弟兒時已不凡先人討賊山東留之濟上方八嵗為賊所掠問其名曰我王夜叉子也我父惟能殺賊賊</hi>
　<hi>驚怖不敢害具鞍馬歸之後十餘年金人冦淮南諸帥合戰柘皋先人自採石濟江襲取昭闗珙不俟命</hi>
　<hi>率騎士由萬嵗嶺以前宣撫使張俊揮之殿珙曰父豈少我乎父不顧死矣子當從珙平時喜書史至古</hi>
　<hi>人死節處輒掩巻太息垂涕在軍三十年得賞賚輒以享士士以故樂為之死重念先人易簀之誡曰我</hi>
　<hi>起隴畆中專斧鉞為将帥臣上恩我厚矣我死汝曺當捐軀以報不然非吾子也珙果不辱命矣珙晚出</hi>
<pb n="KR2k0021_WYG_044-36a"/>
　<hi>雅聞杼山平生以名敎自任願借此筆以激後來岑不識所謂前将軍而聞其不辱君不辱親不辱兄如</hi>
　<hi>此宜大書深刻以侈上賜以來無窮謹題曰贈閬州觀察使王公忠節廟碑因作詩遺其子露使歌以祀</hi>
　<hi>之将軍家世隴西秦将翦之後我國初徙通逺軍熟羊寨後所謂鞏州者今陷敵矣威定公統軍來建康</hi>
　<hi>因家焉辭曰皇天佑宋生虎臣奮身櫜鞬起西秦勇義智畧衛霍倫西平再見愬復興疾首仇敵敢凴陵</hi>
　<hi>恨不一舉空朔庭鳴劍抵掌志幽并提兵北趋指神京遇敵大戰符離城絳衣鐵冠目怒瞋敵衆辟易屢</hi>
　<hi>竄奔飛失洞脅殞其身帝心震悼詔廷紳一旦失此飛将軍作宫廟食妥其靈生為人雄死明神雖歿不</hi>
　<hi>愧逺與廵氣衝斗牛叩穹旻臣魄長駐大淮濵鎮山之南勒堅珉百世祀兮慰忠魂徽猷閣直學士左朝</hi>
　<hi>散大夫吴興郡開國侯食邑一千户賜紫金魚袋致仕劉岑撰并書</hi>
<pb n="KR2k0021_WYG_044-36b"/>
恵澤龍王廟在水西門裏大軍倉東政和元年建<lb/>
　記云<hi>政和元年夏五月余率僚屬禱雨于上下神祗未應邦人願恭迎鍾山真覺像于保寧方罄哀</hi>
　<hi>祈越翼日有蜿蜒降于州宅之階楯大若指面長及尺許璀璨類青蜴蜥間以金線顧瞻升降怡融自若</hi>
　<hi>已而憇于瓶上之柳枝再夕乃去尋有迎致于保寧者彩鬛而黒足又有得于臺門之肩者黒脊而紺尾</hi>
　<hi>神爽英異弗食弗飲每酌茶以獻則騰躍入甌摇曵湯上弗畏也郡僚再拜歎言且曰是豈順濟邪順濟</hi>
　<hi>于江湖庇賴往來甚大東南嵗漕數百萬舳艫相銜渡浩渺而無顛沉者盖其力也與凡睹靈姿靡不為</hi>
　<hi>福今乃屢降而其将至乎江城無小大咸有廟祝兹寔㑹籓廼寄梵宇儻沐大貺容築祠以報亦民願也</hi>
　<hi>余不敢諾而心然之未㡬甘澤霶流蒔秩遂徧倅車曰是可以舉矣廼往相地余為請于部使者而得金</hi>
<pb n="KR2k0021_WYG_044-37a"/>
　<hi>錢委掌庾趙君司岸張君董其事肇工于七月之甲戌而告成于九月之癸酉堂室高深門序端翼前臨</hi>
　<hi>通道下瞰秦淮往來之徼福者踵相接廼嚴像設備禮奉安廼為文以祭其詞曰惟主隂功盛徳庇賴南</hi>
　<hi>邦江流渺彌越數千里舳艫以濟往來用寕封爵建祠載在祀典顧兹建業寔號㑹藩館舎蕭然乃依梵</hi>
　<hi>宇牲牢靡設民意缺如時當朱明愆亢方厲靈姿屢降來應禱祈甘澤霶流多稼用茂貺施既厚報稱是</hi>
　<hi>圗廼臨康荘廼築爽塏辰不累浹新宫既成輪奐高明用嚴崇奉載蠲穀旦式具醪羞尚其燕寧永為民</hi>
　<hi>祐既奠爵倐然復見大小有三而采色不同江寧宰曰願勒祝詞于石以示事始余曰是不可以不祀也</hi>
　<hi>乃併為書其本末以示方來云嵗在辛卯十一月丙申資政殿學士太中大夫知江寧軍府事錢塘薛昻</hi>
　<hi>記并書</hi>
<pb n="KR2k0021_WYG_044-37b"/>
蜀三大神廟三神有徳有功著靈逺矣今東南州郡所<lb/>
在建祠金陵大都㑹獨為闕典制使姚公希得蜀人也<lb/>
分閫是邦乃度地於青溪之側鼎創是祠又於其傍建<lb/>
道室為槱燎之所取管下洞神宫額以名之<hi>創造及房廊費三十</hi>
<hi>三萬米八百石買田觧本各十萬鑱諸石契據砧基寄軍資庫命道士王道立主之</hi>
　廟記<hi>蜀三大神廟食東南無慮數十州陪京槃槃一都㑹寧神之宇孤寄委陋非所以妥靈斿嚴祀</hi>
　<hi>事也景定二年冬予被命留鑰始至簡節疏目治以不擾相古成民致力厥有先後明年雨暘來敘農事</hi>
　<hi>告登乃廣地于青溪之陽厥既得卜則以季秋經始匠石材葦一取諸互送之禮撙節之餘越中冬落成</hi>
<pb n="KR2k0021_WYG_044-38a"/>
　<hi>榱橑翼如泉流環繞契隂陽之回復合人物之指歸吉日辰良乃安斯寝像設鼎列位序以倫爰率衣冠</hi>
　<hi>人士進禮廟下犧幣有儀興俯中度命賔為歌楚歌之九以樂之嗚嗚然新廟之感舊都之懐也或曰楚</hi>
　<hi>祠睢漳廣祭南海古者各以其地祭之神顯靈于蜀固也其歆祀于業乎詩曰神之格思不可度思謂其</hi>
　<hi>變動難測無方可泥爾名山大澤之祗常周流乎冥漠譬之水天地間容有閉塞不通之脉心誠求之盖</hi>
　<hi>有不疾而速者先王祭法凡五禹之功契之敎非此族也不在焉若清源君之鑿離避沫驅除罔象西人</hi>
　<hi>永賴功不細矣梓潼君之雪毋讐恥職是文人白崖君之諌君澤民之死靡二質諸祭法俱在勤事定國</hi>
　<hi>禦灾捍患之科而禹契之事同一道也然則惟忠惟孝其道理冣大貫三才闗百聖由先秦越六朝迨今</hi>
　<hi>千六百年益見人倫天理神人寔共主張是頃金兵入蜀為梁于涪中外束手惟神之歸皇武惟揚敵殪</hi>
<pb n="KR2k0021_WYG_044-38b"/>
　<hi>而遁非神之聲赫靈濯蜀其不震乎師相載嘉神功以其事聞煌煌顯封奕奕寝廟孔盖翠旍遹觀上國</hi>
　<hi>忠孝之報其食未艾也矧金陵行闕王氣所聚鍾阜石城無以異于岷山劍閣之勝也三神之來燕來享</hi>
　<hi>于彼乎于此乎然則人不神不祗神不人不依登斯廟者盍知予所以建祠之意云通議大夫試刑部尚</hi>
　<hi>書沿江制置使知建康軍府事兼管内勸農營田使江南東路安撫使馬步軍都管主管行宫留守司公</hi>
　<hi>事節制和州無為軍安慶府三郡屯田使兼權淮西總領郪縣開國子食邑五百户姚希得記中奉大夫</hi>
　<hi>權兵部尚書兼直學士院兼侍讀洪勲書朝請大夫試尚書禮部侍郎兼同脩國史寔錄院同修撰兼侍</hi>
　<hi>讀年子才篆盖廟額參知政事楊闕書</hi>
重修東嶽廟府城舊有是廟嵗久頹塌景定四年制使<lb/>
<pb n="KR2k0021_WYG_044-39a"/>
姚公任内鼎新重建九月十日興工至十一月十五日<lb/>
畢其正殿門廡逐一脩換像設莊嚴總費一十萬二千<lb/>
九百八十餘緡米四百二十五石五斗有竒<lb/>
重建吴晉二帝兩廟吴大帝廟舊石城西門外久已隳<lb/>
廢僅存荒基景定五年春制使姚公希得專委添倅陳<lb/>
䝉相視據申以謂故基僻左不便欵謁晉元帝廟側有<lb/>
廢寺基頗堪改造庶幾二帝廟貌接軫便于奉祀且有<lb/>
合昔人題詠何當並建琅邪廟之意遂即其地創立殿<lb/>
<pb n="KR2k0021_WYG_044-39b"/>
宇門樓廊廡等屋設帝像繪侍臣及辦一應装摺供器<lb/>
都門著衣亭則與晉廟共之計用錢七萬二千五百餘<lb/>
緡米三百一十三石七斗有竒晉元帝廟殿宇重創視<lb/>
昔増高門廡墻壁則仍其舊而葺之臣主像貌莊嚴一<lb/>
新廡間三十四賢圗形再從彩繪且作亭廟前盡挹江<lb/>
山為騷人墨客懐古遊瞻之地用錢六萬七千三百餘<lb/>
緡米二百五十九石有竒<lb/>
　廟記<hi>金陵自秦有王氣之占後五百年孫氏建都邑以當其數而不知渡江自有一龍也然龍蟠虎</hi>
<pb n="KR2k0021_WYG_044-40a"/>
　<hi>踞則由孫氏發之而始為帝王州若吴與晉俱醊食萬世可也今石頭之西麓有大帝廟或謂吴故宫而</hi>
　<hi>圗碣一無所考其東麓則晉元帝廟也嘉定五年江淮制置使黄公度繇城隍徙焉兩廡設晉臣像凡三</hi>
　<hi>十有四王導謝安特位于西房體粗具而屋亦老矣吴廟去不五十步丘隴之所侵冒樵牧之所便安破</hi>
　<hi>屋餘礎頹像露空過者愴之水心葉公作晉廟記已謂邦人不記其王此土矧能記吴大帝邪騷人懐古</hi>
　<hi>徒有悲吟如曽景建蘆花楓葉幾年無之句如後村劉公今人渾忘却江左是誰開之句猶數千年前事</hi>
　<hi>後是可想矣景思将漕之明年是為刑部尚書潼川姚公希得尹釐之三年道洽政通閫無遺事郊車草</hi>
　<hi>具約登冶城觀二卞廟曰吾脩此以勸忠孝焉乃歴石頭城而人駭榱桷之菱<graphic n="KR2163" url="https://raw.githubusercontent.com/kanripo/KR-Gaiji/master/images/KR2163.png" mimeType="image/png"/>碧丹之濩濩也曰是祠</hi>
　<hi>晉元帝即舊宇庚而新稍顧其右隆厦重起若主若賔曰是祠吴大帝繇故基徙而並石頭江山最雄處</hi>
<pb n="KR2k0021_WYG_044-40b"/>
　<hi>異代英君昔所經營不妥于斯乎想夫沆寥之夕芒忽之間儼袾裷之嘉容紛冠劍其來□紫髯㦸若龍</hi>
　<hi>顔煒如相與痛當日之偏安指神州之鶻沒忘其為吴晉之異今昔之非也子其為我誌之景思曰諾夫</hi>
　<hi>水旱菑疾之應禱者有司顓其事生死禍福之驚動人者凡民聚其力今公之為是也越在祭法審先後</hi>
　<hi>之序矣而廟不以序乎從世代則晉當後吴論附庸則吴不得以先晉公曰是不然與孫氏以數州之地</hi>
　<hi>合劉而誅曺也并知任能䘏民固境赤壁一戰覇業以開江東君臣非下人者逮鼎分為三則天下事去</hi>
　<hi>矣它日聴童謠而懐建業其志又有大可悲者焉晉之興也雖取中原于魏而實得正統于蜀晉帝不幸</hi>
　<hi>寄國江沱其明斷足以除兇激烈可以死士中華元氣微弱相承更宋齊梁陳而後為隋唐之混一盖正</hi>
　<hi>統也今因晉而表吴所以本覇基左吴而右晉所以尊正統非歟景思請即是以表于廟董是役者通判</hi>
<pb n="KR2k0021_WYG_044-41a"/>
　<hi>四明陳䝉䝉告刻石更繫以享神之辭辭曰山兮如慕水兮如訴問故宫兮莽何許有翼其宇有百其堵</hi>
　<hi>中冕旒兮冠珮以序邦伯維主酒醴維醹祉我民兮曰毋淪我土景定五年三月二十五日中大夫集英</hi>
　<hi>殿脩撰江南東路計度轉運副使兼權淮西總領陸景恩撰并書太中大夫權禮部尚書兼直學士院兼</hi>
　<hi>給事中兼同修國史寔錄院同修撰兼侍讀年子才篆盖通議大夫試刑部尚書沿江制置使知建康府</hi>
　<hi>江東安撫使主管行宫留守司公事姚希得立</hi>
重脩忠烈廟卞公壮烈英風千載一日廟祀有嚴嵗久<lb/>
弗治景定五年制使姚公希得乃捐庫金重新脩葺工<lb/>
物總費七萬九千九百二十餘緡米二百七十三石六<lb/>
<pb n="KR2k0021_WYG_044-41b"/>
斗有竒<lb/>
　記曰<hi>忠烈晉尚書令右将軍卞公祠紹興三十二年十有二月魏國定獻張公來殿是邦下車首嚴</hi>
　<hi>祀事澹庵忠簡胡公記之所以崇節義淑人心也景定二年冬潼川姚希得寔護留鑰後公牛百年廟貌</hi>
　<hi>弗葺棟檻撓頓旁風上雨冶城弔古有慨于心及是昉克以成民餘力為之經始匠石材葦不取諸民規</hi>
　<hi>矱佐置一仍其舊儼英靈之如在啟人士之新敬先是廟有租以助經費後乃漁于道流漫失初意因釐</hi>
　<hi>正之俾廟不失利以備葺治成既落只盍石諸按公力疾鏖戰奮不顧身死于忠而不廢臣節眕盱亟赴</hi>
　<hi>父難鬭不旋踵死于孝而不失子道是翁是季一門所立如此雖古聖賢何以尚兹我朝列聖相承肇修</hi>
　<hi>人紀盡力君親者必錄得罪名敎者必誅慶厯元祐秩公祀典南渡中興錫公廟額我魏公張而大之豈</hi>
<pb n="KR2k0021_WYG_044-42a"/>
　<hi>茍然哉善乎澹庵之言曰㣲公崇尚名敎砥礪頹風則孔孟仁義之談掃地噫仁而違親義而後君古今</hi>
　<hi>萬無是理也臣當死忠子當死孝天下一同是心也卞公之心魏公之心也澹庵之心也希得西士晚出</hi>
　<hi>承俊躅于百嵗後能不以魏公之心為心乎晉史稱公妻裴氏撫二子尸哭曰父為忠臣汝為孝子夫何</hi>
　<hi>恨乎殆與范滂母同一令名廟薦弗及非缺歟今併祠夫人于後堂春秋同奠焉發千古幽潜之光示萬</hi>
　<hi>世臣子之法詩曰高山仰止景行行止故為之書</hi>
重脩晉都督謝将軍廟景定四年制使姚公希得任内<lb/>
特撥錢米付都統司重行整葺自二月二十九至六月<lb/>
初九畢工計費舊楮四千餘緡米九石六斗有竒<lb/>
<pb n="KR2k0021_WYG_044-42b"/>
重脩姚顯王廟景定四年制使姚公希得任内重行脩<lb/>
葺九月十六日興工至十月初五日畢費一千六百五<lb/>
十餘緡米四石有竒<lb/>
重脩忠節王将軍廟景定四年四月初四日興工至五<lb/>
月初九日畢費一千一百五十餘緡米四石有竒<lb/>
　<lb/>
　<lb/>
　景定建康志巻四十四<lb/>
</p>
<p>
</p>
  </div>
</body>
</text>
</TEI>
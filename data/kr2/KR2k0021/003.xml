<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>景定建康志卷三</head>
    <p>
<pb n="KR2k0021_WYG_003-1a"/>
欽定四庫全書<lb/>
　景定建康志卷三　　　　　　宋　周應合　撰<lb/>
留都録三<lb/>
建炎以來詔令<hi>所録惟大詔令凡宰執使相被命為都督宣撫制置大使及守臣之被特恩而可考者録之</hi>
建炎詔幸江寧府國家厯運中㣲干戈未弭因時廵省<lb/>
盖順權宜以江寧府王氣龍盤地形繡錯據大江之險<lb/>
茲惟用武之邦當六路之衝實有豐財之便将移前蹕<lb/>
暫駐大邦外以控制於多方内以經營乎中國尚慮有<lb/>
<pb n="KR2k0021_WYG_003-1b"/>
司排辦過於奉承百姓追呼疲於道路儻齊民之或擾<lb/>
豈菲徳之敢安将来廵幸緣路州郡及兩浙路江東監<lb/>
司江寧府不得分毫騷擾以安人心<hi>三年三月二十八日</hi>
詔改江寧府為建康府建康之地古稱名都既前代創<lb/>
業之方又仁祖興王之國朕本繇代邸光膺寳圖載惟<lb/>
藩潜之名實符建啟之義盖天人之允屬况形勝之具<lb/>
存興邦正議於宏規繼夏不失於舊物其令父老再覩<lb/>
漢官之儀亦冀士夫無作楚囚之泣江寧府可改為建<lb/>
<pb n="KR2k0021_WYG_003-2a"/>
康府其節鎮舊號如故<hi>三年五月八日</hi>
制授劉光世江南東路宣撫使建康府置司門下朕觀<lb/>
髙帝創興王之業亦安能久居於漢中孝文懐良将之<lb/>
風則未嘗不在於鉅鹿眷吾當世之傑克繼昔人之賢<lb/>
旄衮交輝俾東西而作鎮鼔旗相應庶表裏以濟功載<lb/>
㳙休辰敷告列位起復寧武寧國軍節度使開府儀同<lb/>
三司充兩浙路安撫大使馬歩軍都總管兼知鎮江軍<lb/>
府事兼管内勸農使彭城郡開國公食邑四千八百户<lb/>
<pb n="KR2k0021_WYG_003-2b"/>
食實封二千一百户劉光世威嚴而持重沉毅而尚謀<lb/>
勇冠軍中㓜已從於父戰名聞閫外壮自取於侯封屢<lb/>
宣入衛之勞茂著勤王之績迨偃藩於京口實扞㓂于<lb/>
淮濆吴漢在軍隠若敵國李勣䕶塞賢於長城盡經理<lb/>
之百為見忠純之一節幸天心之悔祸屬敵境之按兵<lb/>
敢恃小康遽㤀遠略臨泗濱而列戍良所重煩撫江左<lb/>
以宣威式從改命益資雅望還控上㳺視黄閤以参華<lb/>
仍墨縗而從事用加采食昭示邦彞亷藺相歡應體公<lb/>
<pb n="KR2k0021_WYG_003-3a"/>
家之急賈馮不伐佇觀遠業之成於戱殫廪廥之儲以<lb/>
豢兵斯欲頼一朝之用極名器之寵而命帥豈其美百<lb/>
姓之觀維予一人注意以疇咨與彼萬方勞心而屬望<lb/>
爾之責也往其欽哉可特授檢校太傅依前起復寧武<lb/>
寧國軍節度使開府儀同三司充江南東路安撫使建<lb/>
康府置司加食邑五百户食實封三百户封如故主者施<lb/>
行<lb/>
賜劉光世辭免不允詔勑光世省所再上劄子奏辭免<lb/>
<pb n="KR2k0021_WYG_003-3b"/>
恩命事且悉朕以安危之計寄於二三将帥之臣既命<lb/>
世忠出營淮泗則夫建鄴上㳺之地非時偉望其孰鎮<lb/>
之惟卿忠誼世濟勲名並髙茹痛䘖恤起從戎事家讎<lb/>
國患寧忘厥圖發號移屯軍聲益振固已威先萬里之<lb/>
外矣方茲委重宜有寵行顧将相之官已登極品則帝<lb/>
傅之秩姑示褒崇往體眷懐毋煩堅避所請宜不允故<lb/>
茲詔示想宜知悉<lb/>
賜江東宣撫使劉光世詔𠡠光世朕惟吴越之區既留<lb/>
<pb n="KR2k0021_WYG_003-4a"/>
警蹕江淮之險宜植藩籬頋貴池姑孰之津直下蔡歴<lb/>
陽之㑹接九江之衝要臨建業之上㳺分宿重兵是資<lb/>
偉望眷予勛舊深體囏虞聞指意以具孚請從移戍馳<lb/>
封章而来上曾靡告勞卿能若斯朕復何慮載嘉恭順<lb/>
深動歎咨惟孝於親則必揚後世之名惟忠於君則當<lb/>
狥公家之義念此中外安危之計屬卿二三将帥之臣<lb/>
情若弟兄毋蓄䦧墻之怨義均寮寀共輸許國之誠所<lb/>
期戮力以同心用克折衝而禦侮丹青不朽将並列扵<lb/>
<pb n="KR2k0021_WYG_003-4b"/>
雲䑓帶礪弗渝亦咸書於盟府乃所望也豈不韙歟已<lb/>
除卿江東淮西路宣撫使故茲詔示想宜知悉秋冷卿<lb/>
比平安好遣書指不多及<lb/>
賜建康府路安撫大使吕頥浩乞給假不允詔𠡠頥浩<lb/>
省所奏比因飲食不時遂致胃弱因傷寒變為瘧疾伏<lb/>
望俯念衰殘給假将治纔候稍安即兼程起發前去事<lb/>
具悉為臣之規固重於進退許國之誼宜狥於安危乃<lb/>
眷元臣實勤多難扁舟徑去身雖逺於朝廷魏闕遐瞻<lb/>
<pb n="KR2k0021_WYG_003-5a"/>
心諒存於王室屬此防秋之急肆先作牧之求素志克<lb/>
伸何恙不已中興江表今復見於夷吾薄伐太原尚有<lb/>
勞於吉甫其趣介圭之覲副兹側席之思所請宜不允<lb/>
仍依累降指揮疾速前来行在奏事訖之任故茲詔示<lb/>
想宜知悉秋熱卿比安好遣書指不多及<lb/>
賜建康府路安撫大使吕頥浩辭免不允詔𠡠頥浩省<lb/>
所奏劄子辭免恩命事具悉君子處已以用捨為行藏<lb/>
大臣立朝寄安危於進退卿中辭政柄出擁麾旄閔勞<lb/>
<pb n="KR2k0021_WYG_003-5b"/>
機務之繁優假真祠之逸惟乃心王室能㤀國歩之囏<lb/>
顧無踰老臣用倚帥藩之託賜環趣召弭節来朝蒼生<lb/>
之望素髙元老之猷益壮垂紳正笏精神端可以折衝<lb/>
緩帶輕裘談笑何難於卻敵維吾舊德宜體眷懐勉圖<lb/>
克復之功毋徇撝謙之節所請宜不允故茲詔示想宜<lb/>
知悉<lb/>
紹興賜葉夢得辭免安撫大使不允𠡠書朕惟多事以<lb/>
来厥民塗炭大軍之後所至荆榛日求綏馭之良庶復<lb/>
<pb n="KR2k0021_WYG_003-6a"/>
纂承之舊惟大江襟帶之㑹實前古國都之餘地闗安<lb/>
危勢控南北豈獨頼兵民之鎮盖将期農戰之脩非吾<lb/>
耆舊之英孰任倚毗之大爰頒優詔用畀劇權謂與人<lb/>
而同憂必不日而引道乃形遜牘殊咈眷懐其趣届於<lb/>
提封以毋勤於軫慮所請宜不允故茲詔示想宜知悉<lb/>
秋冷卿比平安好遣書指不多及<lb/>
賜江南東路安撫大使兼知建康府充夀春府滁濠和<lb/>
州無為軍宣撫使李光辭免不允詔𠡠李光省所奏辭<lb/>
<pb n="KR2k0021_WYG_003-6b"/>
免恩命事具悉朕惟侍從之賢出入迭用其在朝則矢<lb/>
謨禁闥為心腹之臣在外則折衝大邦膺屏翰之寄時<lb/>
有緩急任隨重輕朕方擢卿從班首冠六聨之長屬建<lb/>
康謀帥所急在茲雖坐執銓衡甚宜其職而宣威方面<lb/>
無以踰卿肆陞祕殿之華以壮長城之託亟祗成命勿<lb/>
事牢辭所請宜不允<lb/>
賜鎮江建康府宣撫使韓世忠詔勅世忠朕惟時已戒<lb/>
寒守當嚴備循江流而扼險顧力散以難周聫形勝以<lb/>
<pb n="KR2k0021_WYG_003-7a"/>
宿師則勢專而易應眷昇潤東西之府據江淮南北之<lb/>
衝走集所趨舳艫交㑹封疆之接雞犬相聞曽無數舍<lb/>
之遥奚假兩軍之重乃命江東之戍更莅池陽遂因京<lb/>
口之屯並臨建鄴仍資威望分控長淮惟卿勇不顧身<lb/>
忠無擇事寛其分部庶能展足以赴功睦乃比鄰尚克<lb/>
同心而濟務念國家之至計繄将相之協恭勉就大勲<lb/>
毋懐小忿譬猶捕鹿要為掎角之圖有若獻豜皆獲公<lb/>
私之利往體朕意佇觀厥成已除卿鎮江建康府淮南<lb/>
<pb n="KR2k0021_WYG_003-7b"/>
東路宣撫使故茲詔示想宜知悉秋冷卿比平安好遣<lb/>
書指不多及<lb/>
乾道御札賜知建康府江東安撫使史正志金帶朕以<lb/>
江東方面控制兩淮卿能悉意奉公協濟王事職務振<lb/>
舉朕實嘉之今遣中使甘昇賜卿金帶以示褒勸之意<lb/>
至可領也<hi>五年十一月</hi>
賜新除知建康府洪遵詔厥今重鎮莫如秣陵異時謀<lb/>
帥多取政塗之舊非特藉頼威望鎮臨兵民亦惟嘗侍<lb/>
<pb n="KR2k0021_WYG_003-8a"/>
帷幄知徳意志慮之詳焉卿文學政事著于中外當塗<lb/>
分守尤號循良寛吾顧憂無易卿者夫繇諸侯而列方<lb/>
伯釋銅魚而佩玉麟固足以為吏士之光矣况乎枌榆<lb/>
故郷近在封部之間哉勉稱恩榮毋煩遜避<hi>七年六月十二日</hi>
淳熈御札賜知建康府江東安撫使劉珙𠡠劉珙朕軫<lb/>
念元元靡㤀宵旰毎郡國小有水旱之虞則焦勞惻怛<lb/>
惟恐一物之失所非得吾九牧之良憂國如家視民猶<lb/>
已飢者推吾此意先事而為之備安能拯斯民於無事<lb/>
<pb n="KR2k0021_WYG_003-8b"/>
哉卿以樞機舊臣往釐别都屬竝江諸郡嵗適不登而<lb/>
建業為甚乃能前慮卻顧預講荒政或廣儲而賤糶或<lb/>
發廪以勸分或旁糴於荆湘或汎招於商旅凡可以為<lb/>
賑恤之具靡所不至是以穀雖儉而市價不翔田畆雖<lb/>
傷而農人不至於飢餓轉徙今茲多稼新糓已升則斯<lb/>
民遂可以免艱食之患而安有生之樂矣夫豐荒之事<lb/>
所不能無然方民病而後圖與夫先事而為計其利害<lb/>
得失則固有間此趙抃之所以守越蘇軾之所以守杭<lb/>
<pb n="KR2k0021_WYG_003-9a"/>
皆如是道而朕之所以有取於卿不㤀乎嘉歎也故茲<lb/>
奨諭想宜知悉秋熱卿比平安好遣書指不多及<lb/>
賜劉珙辭免不允詔朕深懲守帥之數更遴擇循良而<lb/>
久任眷陪都之重地煩宥府之舊人逮此累年底于多<lb/>
績召公南國當自適於憩棠裴度北門頋奚妨於卧鎮<lb/>
寕容引疾遂欲合符勉思自飬之方庸體仰成之意所<lb/>
請宜不允<hi>五年閏六月</hi>
賜知建康府陳俊卿詔大江東西並置連帥其屬任等<lb/>
<pb n="KR2k0021_WYG_003-9b"/>
耳若乃外控淮甸内屏浙右建牙作牧兼寄留都之管<lb/>
籥則於選擇抑又重焉卿蚤傅初潛簡知惟厚久儀宰<lb/>
路望實具孚前以從臣攝行帥事凡兵民之利病江山<lb/>
之形勝固嘗深思而熟講矣嗣成前績人胥謂宜矧卿<lb/>
不憚暑行既開洪府今秋髙氣爽舟輿安適造朝之鎮<lb/>
乃復告勞乎式遄其驅毋遏朕命所辭宜不允<hi>五年八月十日</hi>
紹熈御札賜知建康府江東安撫使章森𠡠章森省所<lb/>
奏劄子創造見管軍兵營屋等事具悉陪都重地<lb/>
<pb n="KR2k0021_WYG_003-10a"/>
軍籍尤備聨校束伍必有營壘之固而事功創舉<lb/>
實資長才卿禁涂之英折符守籥政平訟理民用<lb/>
安業乃能以其餘力體國逺慮列楹舊址繕治一<lb/>
新夫經畫有方則民不病擾居處既定則士不知<lb/>
勞若兵與民均安而亡害且足以儆軍實修武事<lb/>
為藩翰經久之計其利溥矣成勞上聞深為嘉歎<lb/>
故兹奨諭想宜知悉春暖卿比平安好遣書指不<lb/>
多及<lb/>
<pb n="KR2k0021_WYG_003-10b"/>
除曽從龍督視軍馬制門下朕祗承洪業逺慕駿<lb/>
功督江左之軍而國勢張晉賴謝安之畧視淮右<lb/>
之師而皇威暢唐資裴度之籌顧采薇治外之孔<lb/>
嚴宜烝民任賢之尤急妙簡元樞之望盡提諸將<lb/>
之權肆諏剛辰式渙孚號金紫光禄大夫知樞密<lb/>
院事兼㕘知政事曽從龍學醇而識䆳徳厚而器<lb/>
閎蚤擅兩都之倫魁蔚為三代之王佐炳謀國之<lb/>
智先見洞乎蓍龜勵事君之忠精誠貫乎金石再<lb/>
<pb n="KR2k0021_WYG_003-11a"/>
踐政塗之峻獨顓宥府之崇一念慮必圖乂於邦<lb/>
家一訏謨必思安於社稷氣塞乾坤之大志期宇<lb/>
宙之清况太乙之神來格久占福曜之臨而甲子<lb/>
之厯有開適應初陽之復趣迎善氣特命元戎皇<lb/>
天付予有家莫重要衝之守寧王遺我大寶適資<lb/>
艱運之扶維文武之全才藴沉深之大畧就陞使<lb/>
領仍衍井畬總表撑裏拓而定規摹合前茅後勁<lb/>
而受節度風生草木聲震山川聖策定則有功可<lb/>
<pb n="KR2k0021_WYG_003-11b"/>
必應兵之勝真儒用而無敵何難勍敵之平注倚<lb/>
非輕延登有待於戯義問之拒逆亮収萬全於指顧之<lb/>
間張浚之卻偽齊奏三㨗於談笑之頃朕方恢於祖烈<lb/>
爾宜邁於前修衆思集則精神彊列戍睦則首尾應亟<lb/>
菑攘於外侮用勱相於中興可除樞宻使督視江淮軍<lb/>
馬加食邑食實封<lb/>
除新知建康府曽從龍㕘知政事制勅慶厯之開太平<lb/>
范仲淹為参預元祐之新大化吕公著為疑丞朕遵晦<lb/>
<pb n="KR2k0021_WYG_003-12a"/>
十年厲精一旦趣召先朝之彦俾還近輔之聫誕敡絲<lb/>
綸敷告簪紱資政殿學士新知建康府曾從龍學根乎<lb/>
正大氣抱乎純明其重足以挫衆紛屹然鼎吕其静足<lb/>
以燭羣動瞭若蓍龜蚤服在於大僚恥茍同於汙俗不<lb/>
合則去有待而行鶴鳴九臯久聞聲而樂只鳯翔千仞<lb/>
迄覽徳以来思予興相見何晚之嗟爾動可為忠言之<lb/>
喜舉昔大對勸今力行嘿有契於此心期共繇於斯道<lb/>
更化則可善治宜増重於本朝折衝何必臨邊奚尚勞<lb/>
<pb n="KR2k0021_WYG_003-12b"/>
於外服爰輟居留之寄聿嚴共政之圖莅勅局以提綱<lb/>
拓爰田而衍賦併昭異數式奬英猷噫六典建於周家<lb/>
莫先乎設參而置輔庶績凝於虞室尤在乎同寅而協<lb/>
恭勉殚訏謨之忠共濟垂拱之治可除㕘知政事加食<lb/>
邑五百户食實封三百户<lb/>
除趙葵督視江淮軍馬制<hi>續兼知建康府江東安撫使行宫留守</hi>門下朕<lb/>
若稽在昔無競維人南仲往城而玁狁于襄文后所以<lb/>
嚴治外之政召虎来旬而淮漢庶定宣王所以成攘夷<lb/>
<pb n="KR2k0021_WYG_003-13a"/>
之功我有藎臣夙藴英略允謂文武兼資之彦久賛東<lb/>
西二府之權庸就樞聫陞進使範仍執國政翼宣化原<lb/>
茲適㑹於時艱所當急者兵務用煩戒道俾往視師士<lb/>
聽無譁王言作命通奉大夫知樞宻院事兼㕘知政事<lb/>
權監修國史日厯同提舉編修𠡠令同提舉編修經武<lb/>
要略長沙郡開國公食邑三千三百户食實封六百戸<lb/>
趙葵抱開物成務之學冨康時經逺之謩識洞幾㣲得<lb/>
知國知兵之要世傳忠孝播有臣有子之詩顓經制者<lb/>
<pb n="KR2k0021_WYG_003-13b"/>
十年盡劬瘁之一節膚公入奏旂常之勲績屢書威譽<lb/>
再馳旃裘之君長咸怖出則老熊當道入而猛虎在山<lb/>
休名雅似於仲淹勇退直希於若水屬時改紀有詔予<lb/>
環甲兵之問至廟堂肆俾分治股肱之寄在忠力未嘗<lb/>
辭難種蠡覇越之可期房杜相唐而有待載疇績用趣<lb/>
正使端當疆事之未寧而敵情之叵測分數不明而兵<lb/>
屯無以統一賞罰不信而士卒無以激昻孰寛顧憂卿<lb/>
獨勇往惟氣勢合則可以制勝惟精神運則可以折衝<lb/>
<pb n="KR2k0021_WYG_003-14a"/>
水陸之備必嚴風寒之䕶必宻兵事不由中御盍思運<lb/>
量之宜廷臣汝擇自從盍廣忠賢之助實倚長算克濟<lb/>
多虞廟論既得以參聞治脉庶幾於融貫並衍邑租之<lb/>
入於昭禮貌之隆於戯王導仗黄鉞而督晉師江左頼<lb/>
之清宴裴度荷雕戈而執蔡醜淮右以之底寧聖䇿定<lb/>
則有功真儒用則無敵罔愧前哲則維汝能可特授樞<lb/>
宻使兼㕘知政事督視江淮京西湖北軍馬依前通奉<lb/>
大夫長沙郡開國公加食邑一千戸食實封四百戸<lb/>
<pb n="KR2k0021_WYG_003-14b"/>
賜趙葵辭免不允詔𠡠趙葵省所奏劄子辭免兼知建<lb/>
康府兼行宫留守江東安撫使恩命事具悉朕觀晉人<lb/>
備禦北方之略大将必有定居戴淵都督六縣而鎮合<lb/>
肥桓冲亦督七州而鎮上明所以據形勢立根本也卿<lb/>
以夙望授鉞既合江淮荆楚而盡䕶之陪都留鑰之寄<lb/>
復付卿而不吝者亦晉人命戴淵桓冲意也兵事尚密<lb/>
卿勿多云所辭宜不允故茲詔示想宜知悉<lb/>
特轉趙葵三官制門下朕倚任大臣飭嚴外治籌帷幄<lb/>
<pb n="KR2k0021_WYG_003-15a"/>
而决勝夙推謨略之長錫斧鉞以視師允藉威名之重<lb/>
屬封疆之告警幸邊備之素脩遂以㨗聞用寛憂顧猶<lb/>
未舉舍爵䇿勲之典其可稽加地進律之恩誕告朝倫<lb/>
咸聼朕命通奉大夫樞宻使兼㕘知政事督視江淮京<lb/>
西湖北軍馬兼知建康軍府事兼管内勸農使兼行宫<lb/>
留守江南東路安撫使馬歩軍都總管兼營田使提舉<lb/>
編修經武要略權監修國史日厯同提舉編修𠡠令長<lb/>
沙郡開國公食邑四千三百户食實封一百户趙葵恢閎<lb/>
<pb n="KR2k0021_WYG_003-15b"/>
而沈厚剛大而裕和識足以照萬微智足以應羣物知<lb/>
子莫若父嘗許以開濟之才事君能致身所守者精忠<lb/>
之節再踐凝宻益資賛襄頃緣疆埸之間慮有甲兵之<lb/>
問迨天之未陰雨如人之䕶風寒若思患而為之防當<lb/>
先事而為之備於時有建督之議適契予衷俾卿冠環<lb/>
樞之聨特為朕往覽觀上下流之勢激昻文武士之心<lb/>
經營孔艱處分已審此邦不足平也恃吾有以待之俄<lb/>
聞蠭蝟之来敢肆虎狼之侮我衆素飽坐折遐衝王師<lb/>
<pb n="KR2k0021_WYG_003-16a"/>
如飛欲賈餘勇惟事豫則立而䇿先定故兵應者勝而<lb/>
力不勞已信敵愾之威正欲解嚴之際以精誠體國厥<lb/>
既肯留念股肱服勤宜先懋賞是用陟三階而眡左光<lb/>
祿之舊陪多邑而食我公田之腴以示恩徽以隆枋任<lb/>
於戲在師中承天寵丕昭錫命之公鋪淮濆修我戎嗣<lb/>
有還歸之喜兵事以暇而整軍容非禮不嚴必和衆而<lb/>
後可定功必有常而後可立武祗若予訓以圖爾成可<lb/>
特授宣奉大夫依前樞宻使兼㕘知政事督視江淮京<lb/>
<pb n="KR2k0021_WYG_003-16b"/>
西湖北軍馬兼知建康軍府事兼管内勸農使兼行宫<lb/>
留守江南東路安撫使馬歩軍都總管兼營田使提舉<lb/>
編修經武要略權監修國史日厯提舉編修勅令長沙<lb/>
郡開國公加食邑一千戸食實封四百戸<lb/>
賜趙葵辭免不允詔𠡠趙葵省所上表再辭免視師朞<lb/>
年特轉三官依前樞宻使兼㕘知政事督視江淮京西<lb/>
湖北軍馬兼知建康府江東安撫使行宫留守仍加恩<lb/>
恩命事具悉朕觀宣王中興之雅知召虎平淮之功當<lb/>
<pb n="KR2k0021_WYG_003-17a"/>
其告成用錫爾祉寵命便蕃焉其四章曰無曰予小子<lb/>
召公是似釋者謂王欲虎無自謙損耳五章曰錫山土<lb/>
田于周受命釋者謂使受賜于岐周顯其先也至卒章<lb/>
又曰對揚王休天子萬夀是其拜命必歸美于上君臣<lb/>
俱榮朕甚慕之日泗之㨗實卿勝算少遲入覲将圖爾<lb/>
成褒賞之行周邦咸喜今顧本之朝廷與士大夫之力<lb/>
自謂無赫赫之名而欲辭之謙毋已過乎幕府上功已<lb/>
詔第賞俾予一人以寧亦惟汝嘉亟共朕命勿重有請<lb/>
<pb n="KR2k0021_WYG_003-17b"/>
所辭宜不允<lb/>
拜趙葵右丞相兼樞宻使制門下有常徳以立武夙資<lb/>
禦侮之臣歌出車以勞還式副登庸之選廼眷機廷之<lb/>
彦久顓督鉞之雄旬宣既奏於膚公體貌聿崇於次揆<lb/>
其敷言綍以諗朝紳宣奉大夫樞宻使兼參知政事督<lb/>
視江淮京西湖北軍馬兼知建康軍府事兼管内勸農<lb/>
使兼行宫留守江南東路安撫使馬歩軍都總管兼營<lb/>
田使提舉編修經武要略權監修國史日厯同提舉編<lb/>
<pb n="KR2k0021_WYG_003-18a"/>
修勅令長沙郡開國公食邑六千三百户食實封一千<lb/>
八百户趙葵忠實而疏通沈潜而剛勁鍾南嶽之英氣<lb/>
為西平之世臣仁不異逺義不辭難蚤奮經營之略文<lb/>
能附衆武能威敵允兼牧御之長勲績紀于旂常聲名<lb/>
震于草木洊陪宥宻深契眷知頃邊遽之戒嚴升使端<lb/>
而授任色詞慷慨毅然請行指授雍容慮無遺䇿盡䕶<lb/>
諸将于今三年坐収泗上却敵之功増重江介留䑓之<lb/>
地朕惟折衝在乎彊本寛民所以備邊矧将序情而閔<lb/>
<pb n="KR2k0021_WYG_003-18b"/>
其勞肆因告成而錫爾祉太尉相尊等耳既久居位望<lb/>
之隆人傑吾能用之又何愛鈞衡之重爰立諸右式遄<lb/>
其歸北斗神樞仍本五兵之柄金章紫綬峻躋二品之<lb/>
階併衍畬租特優寵數於戯及閒暇而明國政朕素定<lb/>
於宏謨建輔弼以成天功爾尚欽於明命必和衆乃為<lb/>
保大必同心斯可圖安克壮其猷祗若茲訓可特授金<lb/>
紫光祿大夫右丞相兼樞密使提舉國史院實録院提<lb/>
舉編修國朝㑹要提舉編修經武要略長沙郡開國公<lb/>
<pb n="KR2k0021_WYG_003-19a"/>
加食邑一千户食實封四百户主者施行<lb/>
賜趙葵辭免不允詔勅趙葵省所三上奏辭免特授金<lb/>
紫光祿大夫右丞相兼樞宻使長沙郡開國公加食邑<lb/>
食實封恩命事具悉朕以卿久勞于外延登次輔既命<lb/>
撤幕屬邊以遽告為朕少留江上指授吏士非臨機達<lb/>
權疇克爾載覧封奏知敵已遁去介圭入覲茲惟其時<lb/>
遂欲歸田何耶詩云来歸自鎬我行永久此吉甫所以<lb/>
多受祉也式遄其驅以副欽佇所辭宜不允不得更有<lb/>
<pb n="KR2k0021_WYG_003-19b"/>
陳請令疾速赴都堂治事故茲詔示想宜知悉<lb/>
除馬光祖沿江制置大使知建康府兼江東安撫使制<lb/>
朕疇咨舊人易畀鉅鎮召虎之經營江漢夙敏戎公畢<lb/>
公之申畫郊圻用成嘉績載加徽數式重中權端明殿<lb/>
學士正奉大夫京湖安撫制置大使兼知江陵軍府事<lb/>
兼管内勸農營田使兼夔路䇿應大使兼總領湖廣江<lb/>
西京西財賦湖北京西軍馬錢糧專一報發御前軍馬<lb/>
文字提領措置屯田兼京湖屯田大使武義郡開國侯<lb/>
<pb n="KR2k0021_WYG_003-20a"/>
食邑一千戸食實封一百户馬光祖剛毅近仁質直好<lb/>
義老略經世兼麄細之才俊識爽邦該體用之學頃繇<lb/>
留鑰往鎮上流商畫邊籌指授将略墾田積腐之粟募<lb/>
兵捐燧之貲士飽而歌人百其勇雅分憂江湖之上數<lb/>
布喜京峴之間時嘉乃功既錫爾祉荆州控聨蜀道雖<lb/>
盡䕶西北之風寒建鄴拱衞行都宜重植東南之根本<lb/>
惟熟器使則履屐當惟精運掉則臂指隨頻煩元戎十<lb/>
乗之行益壮長江萬里之險以大經制以逺精神百姓<lb/>
<pb n="KR2k0021_WYG_003-20b"/>
如慈毋鞠育于懐三軍若嚴師鞭辟其側旌旗為之改<lb/>
色波濤依然安流肆陞書殿之恩華一新帥垣之風采<lb/>
噫張詠威惠相濟久渇借留之心頥浩彈壓為長式慰<lb/>
遄来之望昔尹兹土今見其人克踐前猷毋俾專美可<lb/>
依前正奉大夫特授充資政殿學士沿江制置大使知<lb/>
建康軍府事兼管内勸農營田使江南東路安撫使馬<lb/>
歩軍都總管行宫留守節制和州無為軍安慶府郡屯<lb/>
田使加食邑四百户食實封一百戸<hi>開慶元年二月</hi>
<pb n="KR2k0021_WYG_003-21a"/>
賜馬光祖辭免不允二詔𠡠光祖省所奏辭免除資政<lb/>
殿學士沿江制置大使知建康府江東安撫使行宫留<lb/>
守恩命事具悉經營南紀久宣閫外之勞保釐東郊申<lb/>
錫師中之命卿忠忱體國俊傑識時緩帶輕裘居有邊<lb/>
籌之暇中權後勁克共武服之嚴屢奏膚公式嘉懋績<lb/>
惟荆州重地既遮蔽於風寒顧建鄴陪都宜培垣於根<lb/>
本峻升書殿増重制垣載煩戎乘之行用慰舊鎮之望<lb/>
引以自近諒復奚辭河内得恂熟知牧御之略江左有<lb/>
<pb n="KR2k0021_WYG_003-21b"/>
導其究鎮重之規亟體注懐毋庸謙執所辭宜不允故<lb/>
茲詔示想宜知悉春暖卿比平安好遣書指不多及<lb/>
𠡠光祖省所再上奏辭免除資政殿學士沿江制置大<lb/>
使知建康府江東安撫使行宫留守恩命事具悉江左<lb/>
東南根本眡周分陕必如召公留愛甘棠庶幾重封殖<lb/>
之卿前治建鄴民習教條士知紀律易閫上流去思如<lb/>
渴今兹付卿舊鎮是還百姓以慈母三軍以嚴師拊摩<lb/>
訓督克成厥終正所望於卿又何辭焉所辭宜不允不<lb/>
<pb n="KR2k0021_WYG_003-22a"/>
得再有陳請故兹詔示想宜知悉春暄卿比平安好遣<lb/>
書指不多及<lb/>
奨諭馬光祖賜金幣䲭張之冦肆擾江濆卿始則啟元<lb/>
乘以征行繼復集舟師而赴援恤鄰之誼固宜爾而體<lb/>
國之念殊可嘉因任進職已示褒寵復頒金幣用旌爾<lb/>
勞至可領也<hi>景定元年四月二十六日</hi>
授馬光祖資政殿大學士制勅朕儀圖江閫申命制臣<lb/>
比援上流嘗藉濟師之力兹敡大號用陞頋問之班仍<lb/>
<pb n="KR2k0021_WYG_003-22b"/>
專斧鉞之權因任藩垣之寄丕昭寵渥載錫贊書資政<lb/>
殿學士正奉大夫沿江制置大使知建康軍府事兼管<lb/>
内勸農營田使江南東路安撫使馬歩軍都總管行宫<lb/>
留守兼節制和州無為軍安慶府三郡屯田使金華郡<lb/>
開國侯食邑一千四百戸食實封二百户馬光祖强毅<lb/>
而端方宏深而肅括志存社稷固将左執弭而右屬櫜<lb/>
令禀朝廷用能晨受命而夕就道往返風濤之上驅馳<lb/>
兵革之間靡憚其勞率先以往當彼冦披猖之甚適我<lb/>
<pb n="KR2k0021_WYG_003-23a"/>
兵調遣之艱曲盡乃心無落吾事爰肆攽於褒賞庸懋<lb/>
奬於忠勤加隆名於一字之榮仍寵任以六師之重以<lb/>
酬前績以勵後圖噫股肱宣力四方身雖居於閫闑君<lb/>
臣相須一體心毋逺於闕庭勉對恩徽益思報効可依<lb/>
前正奉大夫特授充資政殿大學士沿江制置大使知<lb/>
建康軍府事兼管内勸農營田使江南東路安撫使馬<lb/>
歩軍都總管行宫留守兼節制和州無為軍安慶府三<lb/>
郡屯田使時暫兼淮西總領金華郡開國侯加食邑四<lb/>
<pb n="KR2k0021_WYG_003-23b"/>
百戸食實封一百戸<lb/>
賜馬光祖辭免不允詔勑光祖省所奏辭免除資政殿<lb/>
大學士仍舊任恩命事具悉陪都為經營四方之根本<lb/>
中興以来如浚如俊卿皆以元勲碩輔再鎭撫是邦草<lb/>
木知其威名敵人不敢起飲江之想頃上流之備不戒<lb/>
騎壒漲于滸黄至勤宰臣擐甲督戰一洗而清之卿累<lb/>
月驅馳上下勞績用懋所調麾下将士亦屢以得雋開<lb/>
幕府上功炳如也進書殿之鴻名仍閫府之舊寄見知<lb/>
<pb n="KR2k0021_WYG_003-24a"/>
而恱疇不謂宜巽章引避曽是以為榮乎夫師以氣為<lb/>
主以直為壯今我之氣直且壮矣勉圖常武之功嗣對<lb/>
遄歸之寵所辭宜不允故兹詔示想宜知悉夏熱卿比<lb/>
平安好遣書指不多及<lb/>
御札奨諭馬光祖築宜城𠡠光祖古舒與秋浦相望一<lb/>
衣帶水昔人所謂風寒處也移治以来雖建立官吏而<lb/>
蕩無堡障民有摇心或請板築宜城而守之議久不决<lb/>
屬者丞相行邊采其䇿卿以制閫任其事且佐其費向<lb/>
<pb n="KR2k0021_WYG_003-24b"/>
之荒墟今為堅壘設敵南來猝攻之不能克欲舍之深<lb/>
入則懼吾金湯之擬其後此國家以淮西三郡𨽻昇閫<lb/>
之初意也竣事来告忠勞至矣予嘉乃績寤寐歎賞卿<lb/>
其益恢逺略以紓予北顧之憂故兹奬諭想宜知悉春<lb/>
寒卿比平安好遣書指不多及<hi>景定二年三月</hi>
特轉馬光祖光祿大夫制經始不日而成閫帥幹方之<lb/>
略有功見知則說公朝勵世之規眷言藩屏之賢能設<lb/>
金湯之險肆朌寵數式奬勛庸資政殿大學士正奉大<lb/>
<pb n="KR2k0021_WYG_003-25a"/>
夫沿江制置大使知建康軍府事兼管内勸農營田使<lb/>
江南東路安撫使馬歩軍都總管行宫留守兼節制和<lb/>
州無為軍安慶府三郡屯田使時暫兼淮西總領金華<lb/>
郡開國公食邑二千三百戸食實封四百户馬光祖挺<lb/>
文武之全才膺安危之重寄當鐵騎倐㳺魂而至佩玉<lb/>
麟分方面之憂樽俎折衝屹若蔽遮於近甸樓船下瀬<lb/>
隱然掎角於上流迨邊祲之肅清賛廟謨之恢拓自舒<lb/>
移治有郡虚名至煩竹符之親臨决就宜城而改築難<lb/>
<pb n="KR2k0021_WYG_003-25b"/>
與慮始昔嗟作舍之莫成知無不為今有制垣之任責<lb/>
二紀之荆榛蔽野一朝之雉堞連雲滌灊皖之氛埃生<lb/>
蘄黄之氣勢伻圖来上宵旰頓寛其疊進於穹階以顯<lb/>
旌於殊績噫長江號天塹卿其䕶腹背之風寒聖人有<lb/>
金城朕方頼股肱之忠力益閎規畫以副眷懐可特授<lb/>
光祿大夫依前充資政殿大學士沿江制置大使知建<lb/>
康軍府事兼管内勸農營田使江南東路安撫使馬歩<lb/>
軍都總管行宫留守兼節制和州無為軍安慶府三郡<lb/>
<pb n="KR2k0021_WYG_003-26a"/>
屯田使時暫兼淮西總領金華郡開國公加食邑四百<lb/>
户食實封一百户<lb/>
賜馬光祖辭免不允詔勑光祖省所再上奏辭免任責<lb/>
浚築宜城特轉兩官仍令學士院降奨諭恩命事具悉<lb/>
賞以勸勞國之彞典矧宜城板築就緒遂為江南一障<lb/>
蔽厥勞茂矣勸奨其可已乎巽牘洊騰備見謙挹雖曰<lb/>
宰臣之指授亦惟閫制之經營二等進官受之奚過亟<lb/>
祗成命勿復有言所辭宜不允不得再有陳請故兹詔<lb/>
<pb n="KR2k0021_WYG_003-26b"/>
示想宜知悉春寒卿比平安好遣書指不多及<lb/>
御札又賜馬光祖卿忠勤一節中外具知長江天塹頼<lb/>
以安妥前嵗之援上流舊嵗之築宜城又近績之最著<lb/>
者朕甚嘉之洊覽来奏欲釋閫寄非朕所樂聞也増秩<lb/>
甫新倚重正切願毋遐心嗣對光寵<hi>景定二年</hi>
授馬光祖觀文殿學士制勑制垣底績聿觀三載之成<lb/>
書殿冠班昭示四方之勸誕頒異數罙聳具瞻資政殿<lb/>
大學士光祿大夫沿江制置大使知建康軍府事兼管<lb/>
<pb n="KR2k0021_WYG_003-27a"/>
内勸農營田使充江南東路安撫使馬歩軍都總管行<lb/>
宫留守節制和州無為軍安慶府三郡屯田使時暫兼<lb/>
淮西總領金華郡開國公食邑二千六百戸食實封五<lb/>
百户馬光祖識逺而氣宏道周而業鉅天機錯綜冰壺<lb/>
玉鑑之髙明學力雄渾泰山喬嶽之負載能應則五官<lb/>
之並用盡忠則一髪之不欺京師衆大之居每思前尹<lb/>
金陵六朝之舊爰重中權逮往撫於荆襄久宣勞於江<lb/>
漢視儀政路式表儒猷趙抃一琴累䟽欲歸亷范五袴<lb/>
<pb n="KR2k0021_WYG_003-27b"/>
陪都懐舊宵旰倚寛於憂顧風濤靡惮於泝㳂賁然重<lb/>
臨惠此四履鄆於冀如制水坐屹勝形晋及楚其餘波<lb/>
具有逺烈方且設險守國造舟為梁青鐵鑄兵黄金募<lb/>
士或偃息或燕樂予拮据予蓄租既消騎火之紅正念<lb/>
玉闗之老効式臻於久任職乃錫於隆名紫宸地殊非<lb/>
但序遷之寵金城日壮尚惟柄用之圖繄我譽髦對掦<lb/>
休命可特授觀文殿學士依前光祿大夫㳂江制置大<lb/>
使知建康軍府事兼管内勸農營田使充江南東路安<lb/>
<pb n="KR2k0021_WYG_003-28a"/>
撫使馬歩軍都總管行宫留守節制和州無為軍安慶<lb/>
府三郡屯田使時暫兼淮西總領金華郡開國公加食<lb/>
邑四百户食實封一百户<lb/>
手詔奬諭馬光祖勅光祖卿前自渚宫重臨江閫荏苒<lb/>
三載勤勞百為援枹鼓以掎角上流之師悉賦輿以板<lb/>
築宜城之壘蒐卒補逃亡之虛籍散金募遊擊之健兒<lb/>
金鏁緑沉森羅武庫蒙衝鬪艦照映怒濤凢皆軍中節<lb/>
縮之贏靡煩公上抛降之助知鞠躬而盡力不矜能而<lb/>
<pb n="KR2k0021_WYG_003-28b"/>
伐功載嘉元戎衛社之忠深得大臣體國之誼賜璽書<lb/>
而褒美佇衮繡之来歸故兹奬諭想宜知悉冬寒卿比<lb/>
平安好遣書指不多及<hi>景定二年十月二十五日</hi>
第二次除馬光祖沿江制置大使知建康府江東安撫<lb/>
大使行宫留守制勑朕簡求近弼重鎮陪京念昔全江<lb/>
淮以濟中興允資碩望矧今崇詩書而謀元帥詎捨舊<lb/>
人起之田間付以居守爰䟽茂渥申錫賛書觀文殿學<lb/>
士光祿大夫提舉臨安府洞霄宫金華郡開國公食邑<lb/>
<pb n="KR2k0021_WYG_003-29a"/>
三千七百户食實封七百戸馬光祖器偉量閎資凝猷<lb/>
逺炳蓍龜之先見凛松栢之後凋方叔元老克壮其猷<lb/>
歴蕃宣於四國君陳嘉謀入告爾后嘗唯諾於一堂頃<lb/>
以藎臣洊分江閫投鞭欲渡有飈回霧塞之顯憂杖鉞<lb/>
以先助霆擊電掃之勝勢威名猶在誼槩可嘉朕慨念<lb/>
留都控扼天塹雖千羣奚用已屹立金湯之形然一物<lb/>
不牢敢少怠衣袽之戒孰寛憂顧無若老成兵将素服<lb/>
其拊循民吏夙安其條教龍盤虎踞山川不易於鎮臨<lb/>
<pb n="KR2k0021_WYG_003-29b"/>
魚鑰麟符麾幟一新於號令以壮外攘夷狄之畧以恢<lb/>
北定中原之規噫抃以清脩固再臨於益部琦以勲輔<lb/>
尚三典於相臺勉企前脩益光賢業可依前觀文殿學<lb/>
士光祿大夫特授沿江制置大使兼知建康軍府事兼<lb/>
管内勸農營田使兼江南東路安撫大使馬歩軍都總<lb/>
管兼行宫留守節制和州無為軍安慶府三郡屯田使<lb/>
食邑實封如故<hi>景定五年四月</hi>
賜馬光祖辭免不允二詔勅光祖省所奏辭免依舊職<lb/>
<pb n="KR2k0021_WYG_003-30a"/>
除沿江制置大使兼江東安撫大使兼知建康府恩命<lb/>
事具悉維今江閫内䕶留都每輟将相大臣往任保釐<lb/>
重寄卿碩膚厚徳典刑宿儒其威名荐著於鎮臨其惠<lb/>
澤素覃於牧守茲謀元帥毋踰老臣昔黄覇頴川前後<lb/>
八年而愈治郭伋并部兒童數百以来迎成命既頒彼<lb/>
民大恱人惟求舊初何惜於重臨事不辭難亦胡為而<lb/>
多遜所請宜不允故茲詔示想宜知悉春暄卿比平安<lb/>
好遣書指不多及<hi>景定五年四月</hi>
<pb n="KR2k0021_WYG_003-30b"/>
勅光祖省所再上奏辭免依舊除沿江制置大使兼江<lb/>
東安撫大使兼知建康府行宫留守恩命事具悉已丑<lb/>
詔書諭卿至矣胡猶未孚朕意昔臣仲淹事我仁祖於<lb/>
再撫陕西之日有驚破賊膽之謡顧今秣陵為國鉅鎮<lb/>
表淮裏江而分閫所頼折衝中權後勁之得人孰若圖<lb/>
舊是用起卿家食司鑰陪都若夫遮蔽風寒之規摹綢<lb/>
繆牖户之知略駕輕就熟固饒為之毌但以膂力既愆<lb/>
辭速就國可也所辭宜不允不得再有陳請故兹詔示<lb/>
<pb n="KR2k0021_WYG_003-31a"/>
想宜知悉春暄卿比平安好遣書指不多及<hi>景定五年四月</hi>
乙丑賜馬光祖丐祠不允三詔勑光祖省所奏乞畀叢<lb/>
祠事具悉卿曩事光帝為股肱臣簡注不㤀起之家食<lb/>
重付北門之管屹為長江之防曽未幾時龍湖僊去所<lb/>
留以遺予冲眇者一二臣外尤藉卿以寛顧憂焉昔人<lb/>
有卧摠留臺者豈得遽以疾諗乎如云滿嵗漸欲引年<lb/>
茲固未可爾其體眷倚益懋壮猶是亦卿所以報先帝<lb/>
之遇也所請宜不允故兹詔示想宜知悉夏熱卿比平<lb/>
<pb n="KR2k0021_WYG_003-31b"/>
安好遣書指不多及<hi>四月</hi>
𠡠光祖省所奏乞畀祠廪以便養痾事具悉維周之隆<lb/>
率東諸侯者以六師申豫防之戒報誥則曰爾身在外<lb/>
心在王室上下交修用答揚光訓訪予落止亦惟股肱<lb/>
宣力之臣追先帝殊遇治于閒暇之時作周匹休卿有<lb/>
方叔克壮之猶膺畢公保釐之寄以國為家以民為身<lb/>
其可屬負兹而忽徹桑土商飈寖勁江防為先惜分隂<lb/>
以䕶風寒精神折衝徒得卿重從容裘帶斯可飬恬無<lb/>
<pb n="KR2k0021_WYG_003-32a"/>
棄爾成懋乃攸績所請宜不允故兹詔示想宜知悉夏<lb/>
熱卿比平安好遣書指不多及<hi>六月</hi>
勑光祖省所再上奏乞祠廪事具悉周經營江滸必召<lb/>
伯之有成漢餉餽闗中惟鄼侯之専屬師旅以暇而整<lb/>
威惠以久而孚卿雖三命於居留今甫踰年之宅牧我<lb/>
戍未定靡歸聘寧不永懐舊人逺省知若勤豈宜易退<lb/>
閫寄不可數易疆事毋恃不来與其慕赤松之從游孰<lb/>
若勉干木之偃息曷為洊奏未燭予𠂻不剛不柔而徳<lb/>
<pb n="KR2k0021_WYG_003-32b"/>
修足食足兵而民信典聽朕毖圖功攸終所請宜不允<lb/>
不得再有陳請故兹詔示想宜知悉秋熱卿比平安好<lb/>
遣書指不多及<lb/>
御札奬諭馬光祖提師應援覽奏以冦廹舒城元戎銳<lb/>
於一出忠忱為國威聲憺敵諸将有所倚頼事功何患<lb/>
不集予甚嘉之安慶城髙池深固無足慮萬一有窺江<lb/>
之謀則豫防力遏必使無透漏乃可切宜勉旃庶寛憂<lb/>
顧<hi>咸淳元年八月</hi>
<pb n="KR2k0021_WYG_003-33a"/>
丙寅賜馬光祖丐祠不允二詔𠡠光祖省所奏乞畀叢<lb/>
祠事具悉卿以文武威風三尹陪京江滸經營厥功茂<lb/>
焉召伯有成王心則寧朕用寛北顧之憂采薇出車之<lb/>
勤瘁靡日㤀之今天塹雖既清而陰雨之防不可忽迨<lb/>
我暇矣建威銷萌繄卿是頼其可謂事幾沓来而圖田<lb/>
里之安處謹䕶風寒惟卿逺慮無毖于恤成乃圖功亦<lb/>
惟舊人丕克逺省昔元祐初留籥洛師者未釋位詔喻<lb/>
之曰視國如家忠臣可以忘年卿年至未也勉為國計<lb/>
<pb n="KR2k0021_WYG_003-33b"/>
勿復懐歸所請宜不允故兹詔示想宜知悉春寒卿比<lb/>
平安好遣書指不多及<hi>正月</hi>
𠡠光祖省所再上奏乞畀叢祠事具悉朕聞任賢責成<lb/>
者悠久而不易體國經逺者華皓而益堅角巾東第之<lb/>
言未聞羊祜之從欲卧䕶北門之寄豈曰裴度之辭勞<lb/>
矧卿克壮其猶盍思不解于位耆夀俊在服詎宜止足<lb/>
之謀樽俎間折衝奚必驅馳之役儻使卿遂山林之志<lb/>
孰為朕分疆場之憂無踰老臣罔或自介用逸所報先<lb/>
<pb n="KR2k0021_WYG_003-34a"/>
帝亦惟以敉圖功所請宜不允不得再有陳請故茲詔<lb/>
示想宜知悉春寒卿比平安好遣書指不多及<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0021_WYG_003-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景定建康志巻三<lb/>
</p>
<p>
</p>
  </div>
</body>
</text>
</TEI>
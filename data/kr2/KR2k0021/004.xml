<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>景定建康志卷四</head>
    <p>
<pb n="KR2k0021_WYG_004-1a"/>
欽定四庫全書<lb/>
　景定建康志卷四　　　　宋　周應合　撰<lb/>
留都録四<lb/>
御製　御書<lb/>
真宗皇帝御製御書<lb/>
　觀龍歌<hi>中使自茅山取龍入獻乃作歌送還山中</hi>四靈之長唯虬龍虬龍<lb/>
　變化故難同三茅福地羣僊宅靈物潛形在此中池<lb/>
　内僊人馴擾得至今隱現誰能測乘雲蠢動獨標竒<lb/>
<pb n="KR2k0021_WYG_004-1b"/>
　行雨嘉生皆荷力常人競取暫從心才出山楹兮無<lb/>
　處㝷中使勤求深有意欲獻明庭兮陳上瑞初獻一<lb/>
　龍朝魏闕偶挹二龍離洞穴人心龍心若符契一去<lb/>
　一住何神異我覩真龍幸不驚至誠祝龍龍好聽但<lb/>
　祈風雨年年順庶使倉箱處處盈<lb/>
仁宗皇帝御書<lb/>
　飛白堯舜佛安字賜知江寧府錢公輔<lb/>
　飛白帝佛字賜知江寧府傅堯俞<lb/>
<pb n="KR2k0021_WYG_004-2a"/>
髙宗皇帝御製御書<lb/>
　題金華宫石上十二字云虎踞龍蟠聳金陵之王氣<lb/>
　<hi>髙宗御名</hi>書<lb/>
　　<hi>慶元舊志載在第九卷書畫類注云即紹興初臨幸日所書也今在府治又於第十卷末云此十二</hi>
　　<hi>字非是御書盖謂御書不宜書御名又謂石在府治車駕至建康即入行宫未嘗幸府治又謂唐潤</hi>
　　<hi>州畢刺史之名與髙宗廟諱同此字疑為畢所書也今以舊志詳之其不可信有四建康行宫係紹</hi>
　　<hi>興二年命李光建帝初至建康實建炎二年五月其時未有行宫暫駐蹕神霄宫即保寧寺也舊志</hi>
　　<hi>乃謂車駕至建康即入行宫一不可信也駐蹕神霄之時嘗以華藏寺暫為府治盖舊府治欲建行</hi>
<pb n="KR2k0021_WYG_004-2b"/>
　　<hi>宫故守臣出寓華藏其後行宫既成始改府治于行宫之東南隅則今之府治實非建炎以前之舊</hi>
　　<hi>治舊志乃以髙宗未嘗幸府治而證御書之非是安知此地未為府治之先逰幸不曽到此指今府</hi>
　　<hi>治為舊府治其不可信二也金華乃梁宫名去臺城三里舊志九卷記云御書金華宫石十巻記云</hi>
　　<hi>元刋致一齋竹石間與金華宫石錯立兩巻自為牴牾其不可信三也九巻直書曰髙宗御書十巻</hi>
　　<hi>又指為畢刺史書其不可信四也恭覩髙宗前後宸翰字體與臣黄庭堅字相近此石所題十二字</hi>
　　<hi>亦然庭堅字法自為一家唐人字學雖精未見有字體與庭堅同者前此守臣以此十二字為髙宗</hi>
　　<hi>御書而嚴奉于玉麟堂之東必有見矣豈可以唐潤州刺史之名偶同御名而意彼為是耶况昇潤</hi>
　　<hi>各州以潤州刺史之名而證昇州之字亦未為確也今不敢不記於御書之列俟正於後之君子</hi>
<pb n="KR2k0021_WYG_004-3a"/>
　御製詩賜張浚曰願同越句踐焦思先吾身卒章曰<lb/>
　髙風動君子屬意種蠡臣<hi>建炎二年至建康時</hi>
　御書孝經十八章真草相間賜秦檜<lb/>
　御書周易乾卦賜秦檜<lb/>
　御書决䇿元功精忠全徳之碑十字賜秦檜<lb/>
　御書六軸賜王安節王珙<hi>本藏其家</hi>
　御草書王安石詩賜趙撙紛紛擾擾十年間世事何<lb/>
　嘗不強顔亦欲心如秋水静應須身似嶺雲閑<hi>刻石在保</hi>
<pb n="KR2k0021_WYG_004-3b"/>
　<hi>寧寺</hi>
孝宗皇帝御製御書<lb/>
　武經龜鑑序賜王彦曰古之有天下國家者未嘗去<lb/>
　兵故曰天下雖安忘戰必危自司馬之法壊後之言<lb/>
　兵者必曰孫武觀其消息盈虚合於天道横斜曲直<lb/>
　應變無窮可謂善之善矣朕於此每有感焉嘗欲考<lb/>
　古今之成敗較謀略之短長以合於武攽示諸将庶<lb/>
　政方繁有所未暇保平軍節度使王彦以其所編次<lb/>
<pb n="KR2k0021_WYG_004-4a"/>
　武經龜鑑来上採掇前代已然之跡著其得失必取<lb/>
　武書以驗之誠得我心之所同然者斯亦勤矣噫文<lb/>
　武一道也三代以六卿命帥漢以御史大夫䕶軍凡<lb/>
　為将者安可不學耶霍去病謂顧方略如何者此一<lb/>
　時有激而云非萬全之計不當以為法也彦宜益懋<lb/>
　勉俾無愧於此書豈不美哉嘉歎之餘因題于篇首<lb/>
　隆興甲申嵗秋九月甲子選徳殿書賜王彦<hi>彦時為建康都</hi>
　<hi>統制刻石在本司</hi>
<pb n="KR2k0021_WYG_004-4b"/>
　御批賜郭振卿亷正自守朕深知之但諸軍統兵官<lb/>
　切宜待遇以禮隨其髙下付與事權嚴其階級<hi>如兵官有</hi>
　<hi>過當由卿自治之無使小人侮慢兵官如此則階級不嚴</hi>庶可統率士卒不至犯<lb/>
　分緩急可以責任卿宜體此<hi>振時為建康都統制刻石在本司</hi>
　御札賜閻仲朕惟将帥之弊毎在蔽功而忌能尊已<lb/>
　而自用故下有沉抑之歎而上無勝筭之助殊不知<lb/>
　兼収衆善不揜其勞使智者獻其謀勇者盡其力迨<lb/>
　夫成効則皆主帥之功也昔趙奢解閼與之圍始令<lb/>
<pb n="KR2k0021_WYG_004-5a"/>
　軍中有諫者死及許歴進北山之䇿而奢許諾卒敗<lb/>
　秦師奢為封君與亷頗同位果何害焉卿當以奢為<lb/>
　法毋蹈前弊用副注委已嘗面諭此意故兹親札宜<lb/>
　體至懐<lb/>
皇帝御製御書<lb/>
　題趙葵墨梅詩曰溪藤踈影勢千尋筆補春工著意<lb/>
　深止渇調羮歸妙手誰知一片嵗寒心<lb/>
　御書明道書院四大字賜為額<lb/>
<pb n="KR2k0021_WYG_004-5b"/>
　御書忠勤樓錦繡堂六大字賜吴淵<lb/>
　御書忠實不欺之堂裕齋桂山十字賜馬光祖<lb/>
　御書景福萬年之殿六大字賜茅山元符觀<lb/>
　御書靈休介福元壇六大字及聖徳仁祐之殿六大<lb/>
　字褒僊鎮寳四大字寳珠杯三大字賜茅山崇禧觀<lb/>
　御書玉氣凝潤鶴情超遼八字賜司徒師坦<lb/>
詔札碑刻<hi>御書御製不専繋於建康而立石在府者録于此</hi>
太宗皇帝御製戒石銘曰爾俸爾祿民膏民脂下民易<lb/>
<pb n="KR2k0021_WYG_004-6a"/>
　虐上天難欺<lb/>
髙宗皇帝御札曰近得黄庭堅所書太宗皇帝御製戒<lb/>
　石銘恭味㫖意是使民于今不厭宋徳也因思朕異<lb/>
　時所歴郡縣其戒石多置欄檻植以草花為守為令<lb/>
　者鮮有知戒石之所謂也可令摹勒庭堅所書頒降<lb/>
　天下非惟刻諸庭石且令置之座右為晨夕之念豈<lb/>
　曰小補之哉<hi>紹興二年七月吕頥浩立石府治</hi>
仁宗皇帝御製放生文曰哀汝等前生中作何罪業變<lb/>
<pb n="KR2k0021_WYG_004-6b"/>
　入惡道生胎卵濕化有無足兩足多足等故我今思<lb/>
　曰汝往世曽為酷煞生人過為㐫惡不忠國君不重<lb/>
　父母十惡三業六情盡牽五業皆惑飲食盈腹而不<lb/>
　美衣重過度而不華軟硬染心温冷著意疼痒動念<lb/>
　麄滑見情目亂雜色耳躭媱聲口貪諸味鼻□臰香<lb/>
　心無所足意起望外榮尊登天而不髙威人仗煞而<lb/>
　不足伏為汝等各歸人世莫為畜種信行三寳奉成<lb/>
　齋戒樂聞佛法永無罪障三世一切佛救此業因信<lb/>
<pb n="KR2k0021_WYG_004-7a"/>
　心廻向不作過惡得成佛果<hi>慶厯七年八月七日降下至和三年四月十四</hi>
　<hi>日立石本府法光寺</hi>
徽宗皇帝手詔朕承祖宗遺休餘烈崇經術設學校興<lb/>
　賢能以待天下之士髙爵重祿承之庸之以待士之<lb/>
　在官者盖與之修政事理人民以立太平之基致唐<lb/>
　虞三代之隆宜有豪傑特立之材忠信志義之人比<lb/>
　肩相望焜耀一時為世盛事而比年以来懐僣亂之<lb/>
　異謀干殊死之極憲如趙諗儲侔王寀劉昺之徒或<lb/>
<pb n="KR2k0021_WYG_004-7b"/>
　賢科異等勲閥世胄或出入禁闥侍從之領䄂為搢<lb/>
　紳士大夫之大辱閭巷無知愚夫愚婦之所憤疾武<lb/>
　夫悍卒未嘗知書者咸羞道而喜攻之其故何也豈<lb/>
　利心勝而義不足以動之歟抑勸導率勵之方有所<lb/>
　未至歟夫經傳所載君臣之分忠義之訓榮辱禍福<lb/>
　之戒豈不深切著明今誦其言而不能效之行事深<lb/>
　慮薄俗浸漬士風陵夷失崇飬之指害教化之原為<lb/>
　天下後世笑卿當師儒之任以學行致大官其思所<lb/>
<pb n="KR2k0021_WYG_004-8a"/>
　以勸勵興起俾知尊君親上之美無復暴戾邪僻之<lb/>
　行以居徳而善俗以化天下與後世稱朕意焉故兹<lb/>
　詔示奉行毋怠付李邦彦<hi>政和八年二月刻石府學</hi>
　大觀聖作之碑<hi>刻石今在溧水句容縣學大成殿</hi>
髙宗皇帝籍田手詔朕惟兵興以来田畆多荒故不惮<lb/>
　卑躬與民休息今疆場罷警流徙復業朕親耕籍田<lb/>
　以先黎庶三推復進勞賜耆老嘉與世俗躋於富厚<lb/>
　昔漢文帝頻年下詔首推農事之本至扵上下給足<lb/>
<pb n="KR2k0021_WYG_004-8b"/>
　減免田租光于史册朕心庶幾焉咨爾中外當體至<lb/>
　懐故兹詔諭想宜知悉<hi>紹興十六年八月守臣晁謙之刻石府治</hi>
　御札頒戒石銘<hi>見前</hi>
　御書蘭亭修禊序<hi>刻石在溧陽縣</hi>
孝宗皇帝戒諭軍帥五事<lb/>
　主帥唯務亷正日前弊事當一切措置革去　軍中<lb/>
　財賦不得循習舊弊交結妄用巧作名目虚破官錢<lb/>
　　諸軍器械衣甲等除上教一副外更當樁辦兩副<lb/>
<pb n="KR2k0021_WYG_004-9a"/>
　專充出戰使用即不得將已造下軍器輪轉作見造<lb/>
　數目重疊支破官錢　遇陞差將佐等當依公選擇<lb/>
　不得私受情囑或以喜怒行事　入隊戰士不得差<lb/>
　撥雜役<hi>乾道七年十二月十六日差中使宣引帶御器械王明至便殿御札出諸袖中親以授之</hi>
　<hi>令朝夕閲視未幾差王明統戎池州繼為歩帥馬帥有功無過聖訓之力也淳熈三年九月立石建康馬</hi>
　<hi>軍司</hi>
　手詔戒諭漕臣曰朕躬節儉以先天下無暴征無苛<lb/>
　取期吾元元躋于富庶之域郡國之間宜若公私交<lb/>
<pb n="KR2k0021_WYG_004-9b"/>
　裕矣今顧不然豐年樂嵗中外少事或未免於匱乏<lb/>
　州廹其縣縣廹吾民其故安在無乃賦入寡而用度<lb/>
　衆歟吏二千石有能不能歟將輟費妄用莫知撙節<lb/>
　歟朕既深居九重無以徧察故分道置䑓寄耳目于<lb/>
　爾漕臣職當計度欲其計一道盈虚而經度之也職<lb/>
　在按察欲其蚤正素治毋使至于病民也厥或異此<lb/>
　朕何頼焉且汝不聞黍苖之詩乎我任我輦我車我<lb/>
　牛謂美召伯能成轉運之功也後世以是名官寧無<lb/>
<pb n="KR2k0021_WYG_004-10a"/>
　意耶曰陰雨膏之言能飬民如膏雨也其卒章曰王<lb/>
　心則寧言家給人足乃能安王之心也汝等得不深<lb/>
　思古誼視所部為一家周知其經費而通融其有無<lb/>
　亷察其能否而裁抑其耗蠧數者備矣郡計何患乎<lb/>
　不足郡計足則屬邑寛屬邑寛則民力裕民力裕則<lb/>
　吾宵旰之慮釋國有信賞於汝何吝若乃有餘者取<lb/>
　之不足者聼之逮其失事然後從而劾之斯亦晚矣<lb/>
　是則黜罰之行奚獨郡守而已諸道轉運其明知朕<lb/>
<pb n="KR2k0021_WYG_004-10b"/>
　意<hi>淳熈六年三月丁丑臣雄臣淮臣良臣奏事殿中天慈惻怛有民力未裕之歎因出親筆手詔示臣</hi>
　<hi>等臣等再拜跽受退即捧讀紬繹至再至三仰見聖明總覈庶職軫憂元元所以加惠至厚天下幸甚臣</hi>
　<hi>等恭惟陛下儉徳冠乎帝王仁心同乎天地爰自即位池䑓弗増車服隨給横恩妄予毫髮不私厚賦重</hi>
　<hi>征蠲貸略盡是宜財力全實無媿前古之盛乃名藩大府猶以病告致勤九重宵旰之念士夫交議莫識</hi>
　<hi>所由及恭覩宸奎𠡠戒漕臣將使審計經度任州縣有無之責乃知聖鑒髙逺推見本原徳意志慮非臣</hi>
　<hi>等所及臣等謹奉明指宣布中外越二日又請刋石以副墨徧賜諸道制曰可臣等竊以天下譬猶一身</hi>
　<hi>一身之間血脉流貫則四支和平天下之勢上下通融則百職修舉此理之必然也昔劉晏號古今計臣</hi>
　<hi>之冠究所設施不過取羡補乏蠲荒歛豐其後興利之臣乃不問有無一切殚竭國計未贏而民力憊矣</hi>
<pb n="KR2k0021_WYG_004-11a"/>
　<hi>是故轉漕之任一道是寄盈虚緩急所當共體若乃智慮不通規為不豫悉取其有餘以徼強濟之名安</hi>
　<hi>視其不足而諉曠敗之責自謀善矣謂公上何兹非置使之本意也今雲章昭囬聖謨廣大凡厥奉承曷</hi>
　<hi>敢不敬敢不丕應詩云肅肅王命仲山甫将之邦國若否仲山甫明之臣等不佞尚能恪意悉力以助揚</hi>
　<hi>聖意若其受詔不䖍與夫稱職有聞則當甄序以詔賞罰既入石謹拜手稽首而書于下方中奉大夫㕘</hi>
　<hi>知政事權監修國史同提舉詳定一司𠡠令華亭縣開國伯食邑九百戸食實封三百户賜紫金魚袋臣</hi>
　<hi>錢良臣通議大夫樞密使東陽郡開國公食邑五千户食實封一千七百戸臣王淮正奉大夫右丞相兼</hi>
　<hi>提舉編修玉牒提舉國史院提舉編修國朝㑹要提舉詳定一司勅令魯郡開國公食邑四千四百户食</hi>
　<hi>實封一千四百户臣趙雄謹書淳熈六年五月日朝奉大夫江南東路轉運判官借紫臣王師愈被㫖刻</hi>
<pb n="KR2k0021_WYG_004-11b"/>
　<hi>于㕔事</hi>
　御札付淮西總領李若川紹興三十年淮西總領所<lb/>
　収支錢糧數目并隆興元年収支錢糧并添支數目<lb/>
　並要子細開具頭項疾速奏来<hi>臣先及昨以司農少卿董饟淮右屬時北</hi>
　<hi>兵侵軼邊圉繹騷孝宗皇帝欲考金穀出納與夫兵興以来添支數目盖嘗親灑宸翰俾速奏聞臣不肖</hi>
　<hi>不才猥忝先職復值江淮俶擾供億夥繁懔渉淵氷懼弗克紹仰觀昭回之光竊以謂㕘稽収支此特有</hi>
　<hi>司之事聖慮宏逺雲章下垂非惟責任臣工者為不輕而規恢中興端足以詔萬世矣用取刋諸琬琰併</hi>
　<hi>侈疇昔之榮遇云嘉定元年三月望日朝議大夫太府少卿總領淮西江東軍馬錢糧專一報發御前軍</hi>
<pb n="KR2k0021_WYG_004-12a"/>
　<hi>馬文字兼提領措置屯田曲周縣開國男食邑三百户借紫臣李洪拜手稽首謹書</hi>
　御筆臨晉王羲之二帖<hi>刻石溧陽縣</hi>
　御書唐韓愈進學觧<lb/>
　御書陰符清浄二經<hi>刻石句容縣凝神庵</hi>
皇帝御製訓亷銘周典六計吏治條陳以亷為本乃良<lb/>
　而循彼肆貪虐與豺虎均肥于而家多瘠吾民縱逭<lb/>
　扵法愧其冠紳貨悖而入菑及後人我朝忠厚黜貪<lb/>
　為仁咨爾羣辟是訓是遵　謹刑銘民吾同胞疾痛<lb/>
<pb n="KR2k0021_WYG_004-12b"/>
　猶己報虐以威刑非得已仰惟祖宗若保赤子明謹<lb/>
　庶獄惻怛温㫖金科玉條豪析銖累夫何大吏蔑棄<lb/>
　法理逮于郡邑濫用笞箠典聼朕言式克欽止<lb/>
　戒飭士習手詔朕親御路朝首興教化士風所繋尤<lb/>
　務作新比年以来習尚澆漓文氣卑薾純厚典實視<lb/>
　昔歉焉豈涵養之未充抑薫陶之或闕咨爾訓廸之<lb/>
　職毋拘内外之殊各究乃心俾知所嚮矯偏適正崇<lb/>
　雅黜浮使人皆君子之歸如古者賢才之盛副予至<lb/>
<pb n="KR2k0021_WYG_004-13a"/>
　意惟爾之休<lb/>
　録用勲臣後手詔虞廷之賞延于世漢氏之官長子<lb/>
　孫春秋謂成季之勲宣孟之忠而無後為善者懼矣<lb/>
　朕慨思開國以来勲臣之裔有能世濟其美而不能<lb/>
　世其祿者仰所在州軍體訪保明具以實聞以備録<lb/>
　用<lb/>
　戒貪吏手詔朕聞祖宗立法悉從寛厚惟贓吏之罰<lb/>
　獨不少貸為其蠧國害民也朕待遇臣下未嘗少恩<lb/>
<pb n="KR2k0021_WYG_004-13b"/>
　訓亷有銘正欲善誘不謂邇来貪風轉熾國與民俱<lb/>
　匱而士大夫之家益肥間有自號清流而居官之汚<lb/>
　濁尤甚朕将何頼焉自今小大之臣各宜洗心滌慮<lb/>
　毋徇于貨賄其或不悛有淳熈之法在舉而行之非<lb/>
　朕得已也故兹札示想宜體悉<hi>以上並刻石本府</hi>
　　<hi>臣馬光祖䟦云臣恭惟皇帝陛下以忠厚制刑賞以典則柄廢置以正直作福威率由憲章發為辭</hi>
　　<hi>命謂虞氏之賞漢人之官皆世也今勲伐餘幾得無有䧏在皂𨽻者乎我其収之是以有録用之詔</hi>
　　<hi>謂汙吏之罰淳熈之法未逺也今民生終窶得無有壑其人以自封者乎我其艾之是以有舉行之</hi>
<pb n="KR2k0021_WYG_004-14a"/>
　　<hi>詔天聲雷動宸畫奎垂巍巍煌煌盪人耳目可以躡虞而躒漢躋寶祐扵淳熈矣若時臣庶固有宅</hi>
　　<hi>命義之正燭理慾之分不勉而忠不砥而厲者至於賞罰辨其前寵辱怵其後則雖中人以下猶将</hi>
　　<hi>蹶然自度曰以身殉貨孰與以身殉國者之昌以忠烈澤子孫孰與以貨財殺子孫者之殃違彼而</hi>
　　<hi>就此利初而安終家伊吕人夷齊事可日月致也彼有倚閥閱以為庸而先猷之弗紹濯襟裾以為</hi>
　　<hi>潔而素踐之弗符饕其名而違其實者天青日白必無幸焉臣服在管鑰甚慶甚盛獲承丕顯休命</hi>
　　<hi>宣昭而摹勒之豈惟勒之式克則之又朝夕之尚帥東諸侯與其屬有司胥保胥誨以勸于帝之廸</hi>
　　<hi>寶祐五年八月初吉寶章閣學士通奉大夫沿江制置使江南東路安撫使馬歩軍都總管兼營田</hi>
　　<hi>使知建康軍府事兼管内勸農使兼行宫留守節制和州無為軍安慶府三郡屯田使兼提領江淮</hi>
<pb n="KR2k0021_WYG_004-14b"/>
　　<hi>茶鹽所武義縣開國男食邑三百戸臣馬光祖拜手稽首謹言</hi>
　御筆戒貪吏朕於贓吏無所貸以其惟威惟虐大為<lb/>
　吾民仇民吾赤子而仇之是與冦賊姦宄者同科而<lb/>
　何以為天子之命吏古人喻貪以狼以碩鼠直目以<lb/>
　物類之惡者盖不得復言人矣惟彼貪夫憯莫之懲<lb/>
　侵牟矯䖍㒺知盈厭朕夙興夜寐憂苦萬民封培本<lb/>
　根每愳弗蔇郡國之吏乃淫縱其欲以蠧厥生間聞<lb/>
　田里凄砭人眼惻怛以還又甚自愧朕惟民生寡乏<lb/>
<pb n="KR2k0021_WYG_004-15a"/>
　由於貪官之肆誅求貪官充斥由於監司之不按察<lb/>
　抑無瑕可以戮人軌度其信而後可以治人初亦無<lb/>
　以大相過耶我朝戢貪家法具在中興而後特為詳<lb/>
　密監司不按劾而臺臣彈奏則坐監司罪此紹興十<lb/>
　一年九月之詔也以發擿而為殿最不劾則重行貶<lb/>
　黜則是年十月之詔也上下相䝉習為媮惰當寘重<lb/>
　憲悉具臧否連銜聞奏違則弹劾又十三年九月與<lb/>
　三十二年十二月之詔也又如乾道元年之正月四<lb/>
<pb n="KR2k0021_WYG_004-15b"/>
　年之六月淳熈九年之三月十二年之六月慶元二<lb/>
　年六年之正月皆有詔而詔不止是也率以外臺耳<lb/>
　目不當蔽塞失察之罪凛乎其甚嚴今監司不亷問<lb/>
　不按發間一二見或輙用胷臆而貪者顧得免朕獨<lb/>
　安取此兹當嵗首肆用咸與惟新繼自今仰諸路監<lb/>
　司各舉其職無或以避礙縱蟊賊毎半嵗具劾過贓<lb/>
　吏若干来上當視多寡為殿最視殿最加賞罰而主<lb/>
　之以必行郡守於民為親又當助監司所不及此當<lb/>
<pb n="KR2k0021_WYG_004-16a"/>
　以正歲為殿最賞罰亦如之或本路本州無所劾而<lb/>
　臺諫論列則監司郡守皆以殿定罰咨爾部刺史而<lb/>
　下典聽朕言無同于厥辜自取瑕殄其有治狀亷聲<lb/>
　孚于衆聽者亦須摭實奏聞以俟甄録薦賢受賞朕<lb/>
　不汝吝<lb/>
　　<hi>太保右丞相兼樞宻使兼太子少師益國公臣賈似道大中大夫知樞宻院事兼㕘知政事兼太子</hi>
　　<hi>賓客臣朱熠端明殿學士通奉大夫簽書樞宻院事兼權㕘知政事兼太子賓客臣皮龍榮端明殿</hi>
　　<hi>學士中大夫同簽書樞宻院事兼太子賓客臣沈炎等恭惟皇帝陛下一徳當極萬年敬休惟欲又</hi>
<pb n="KR2k0021_WYG_004-16b"/>
　　<hi>我受民祈天永命肆念仁心仁聞而下不被其澤㒺匪貪官汙吏鴟義奪攘不厭不止以故元元寡</hi>
　　<hi>遂至治未臻上勤聖懐憂勞夙夜迺月正元日親灑奎畫俾部刺史而下亷問按發以劾吏之多寡</hi>
　　<hi>為使指之殿最治一州者則寛其期殿最亦如之宸毫蜚動漢章昭回與歲功以俱新期同宇以皆</hi>
　　<hi>泰其視先漢當春時議振貸詔下寛大書斯為卓絶無前矣臣等恭讀聖訓至于再三實為生民立</hi>
　　<hi>命為萬世開太平非可與異時一發號施令之不匿厥指者並諭也部刺史而下能恪守仰遵不負</hi>
　　<hi>殿而以最聞繼是吏當稱其職民當安其業邦本所在永永不摇社稷長逺終必賴之臣等忝聯邇</hi>
　　<hi>列親奉徳言弗克欽承是為有負謹欲將上項御筆刻之琬琰立之朝堂仍以墨本朌之郡國令勒</hi>
　　<hi>石治所以永觀省因拜手稽首颺言曰獲上黨穗文之祥不若寶此筆得河洛圖書之秘不若佩此</hi>
<pb n="KR2k0021_WYG_004-17a"/>
　　<hi>訓欲一道之得福星不若先懲勸以厲其激揚清濁之志欲萬物之皆吐氣不若嚴誅賞以計旌别</hi>
　　<hi>淑慝之功使凡見此者皆當竦然而作如在殿陛之側而聞丁寧之音相與濯去舊習以課來效臣</hi>
　　<hi>等不勝大願取進止正月八日三省同奉聖旨依  觀文殿學士光禄大夫沿江制置大使知建康</hi>
　　<hi>軍府事兼管内勸農營田使江南東路安撫使馬歩軍都總管行宫留守節制和州無為軍安慶府</hi>
　　<hi>三郡屯田使暫兼淮西總領金華郡開國公食邑三千戸食實封六百戸臣馬光祖立石恭書曰皇</hi>
　　<hi>上改元景定之明年月正元日特發睿思親御宸毫厯舉祖宗黜貪之詔申飭訓告頒示羣臣蓋念</hi>
　　<hi>民生之寡遂由於吏習之多貪吏貪弗革由於監司按察之不嚴自今必以按吏多寡為殿最而勸</hi>
　　<hi>懲之大哉王言諄勤惻怛雷霆震肅之中皆雨澤滂霈之意嚴誅賞之令所以浚惠養之仁昭祖宗</hi>
<pb n="KR2k0021_WYG_004-17b"/>
　　<hi>之心所以永上天無疆之命也臣職叨分閫祗昭明訓既銘於心復刻于石謹拜手稽首言曰先民</hi>
　　<hi>有訓世無賞罰雖堯舜不能化天下天下之吏人品不齊不賞而勸不罰而懲者上也聞賞而勸聞</hi>
　　<hi>罰而懲者次也賞而不勸罰而不懲斯為下矣聖人從而刑之盖有不得已焉者臣少嘗誦書至盤</hi>
　　<hi>庚之篇有曰朕不肩好貨敢恭生生鞠人謀人之保居又曰無總于貨寶生生自庸此盤庚戒貪之</hi>
　　<hi>辭也成湯之時宜非盤庚比敢有狥貨時謂淫風臣下不正其刑墨猶見於制官刑儆有位之時堯</hi>
　　<hi>舜之時宜非啇比渾敦窮竒檮杌饕餮猶不能無必待流放竄殛而後天下咸服是雖堯舜至治之</hi>
　　<hi>世不能無貪臣堯舜至仁之君不能無嚴刑也然罪止於四它無聞焉聖心之易孚而人心之易化</hi>
　　<hi>故也今我皇上之心同符堯舜流放之刑既除姦凶有人心者皆宜洗濯舊染精白一心以承休徳</hi>
<pb n="KR2k0021_WYG_004-18a"/>
　　<hi>聖意丁寧猶慮有下品之吏聞罰而不知懲者於是按察殿最之法不容不嚴且明信且必也法如</hi>
　　<hi>江河使人易避刑期無刑聖人本心為吏者聞此詔必自謹其身而不待監司之按察然後為吏之</hi>
　　<hi>善為監司者奉此詔必申儆所部使部内無可按之吏然後為令之孚天下皆無可按之吏然後為</hi>
　　<hi>聖化之成臣與所部之吏之監司何幸親逢堯舜之君身為堯舜之臣以觀聖化之成哉臣嘗聞先</hi>
　　<hi>師臣徳秀之言曰萬分亷潔止是小善一㸃貪汚便是太惡拳拳服膺乆矣大學曰無諸已而后非</hi>
　　<hi>諸人臣願事斯語與同為監司者儆之以無負聖天子黜貪之令又曰有諸已而后求諸人臣願事</hi>
　　<hi>斯語與同為監司者勉之以無負聖天子舉亷之意謹拜手稽首書于下方</hi>
　<lb/>
<pb n="KR2k0021_WYG_004-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景定建康志巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>景定建康志巻十九</head>
    <p>
<pb n="KR2k0021_WYG_019-1a"/>
欽定四庫全書<lb/>
　景定建康志巻十九　　　宋　周應合　撰<lb/>
山川志三<lb/>
　　河港<lb/>
古漕河一名靖安河自靖安鎮下缺口取道入儀真新<lb/>
河八十餘里<lb/>
　事跡呉聿靖安河記畧曰江出岷山道峽與荆湘沅<lb/>
　澧至洞庭積為巨浸合沔水經潯陽東邀彭澤别為<lb/>
<pb n="KR2k0021_WYG_019-1b"/>
　九道㑹為中江東北至南徐州為北江入于海惟中<lb/>
　江自湖口合流而下奔放蕩潏吐吞日月山或磯之<lb/>
　則其勢悍怒觸舞大艑兀若轉梗至其廣處曠數百<lb/>
　里斷岸相望僅指一髪而舳艫上下中流遇風則四<lb/>
　顧茫然無所隱避自金陵抵白沙其尤者為樂官山<lb/>
　李家漾至急流濁港口凡十有八處稱號老風波而<lb/>
　玩險阻者至是鮮不袖手東南漕計嵗失於此者什<lb/>
　一二宣和六年發運使盧公訪其利病得古漕河于<lb/>
<pb n="KR2k0021_WYG_019-2a"/>
　靖安鎮之下缺口謂其取徑道於青沙之夾趨北岸<lb/>
　穿坍月港繇港尾越北小江入儀真新河以抵新城<lb/>
　下徃來之人高秋安流八十餘里以易大江百有五<lb/>
　十里之險實為萬世之利役之始興楊子六合上元<lb/>
　分治其所臨之地<lb/>
新河在白鷺洲西南流通大江二十餘里<lb/>
　事跡韓忠武王世忠碑云建炎四年金人入境車駕<lb/>
　幸四明王聞之亟以舟師赴難烏珠聞王在京口遽<lb/>
<pb n="KR2k0021_WYG_019-2b"/>
　勒三十萬騎北逐王遂提兵截大江以邀之相持黄<lb/>
　天蕩四十八日烏珠勢危自知力憊糧竭或生他變<lb/>
　而王舟師中流鼓枻飄忽若神凡治津渡又皆八靣<lb/>
　控扼生路垂絶一夕濳鑿小河自建康城外屬之江<lb/>
　以通漕渠幸風波少休竊載而逃　内翰汪公藻建<lb/>
　炎間奏議云敵于鍾山雨花臺各劄大寨抱城開兩<lb/>
　河以䕶之<lb/>
蘆門河在上元縣長寧鄉去縣六十里一名蕃人河<lb/>
<pb n="KR2k0021_WYG_019-3a"/>
　事跡石邁古跡編云蘆門河在蘆門漾之側建炎間<lb/>
　始開以通真州亦名蕃人河合黄天蕩南王諌議蘆<lb/>
　場内是其處按此河以蕃名而不述其所以名意汪<lb/>
　内翰所謂敵開兩河則此河與新河皆敵所開者否<lb/>
　則無因以蕃名也<lb/>
珍珠河在宋行宫後<lb/>
　事跡乃昔陳後主泛舟遊樂之河忽遇雨浮漚生宫<lb/>
　人指浮漚曰滿河珍珠因而名焉此河通䕶龍河至<lb/>
<pb n="KR2k0021_WYG_019-3b"/>
　太平橋西分兩派一派出柵寨門一派出秦淮至嘉<lb/>
　定閒李尚書珏開後以泄霖漲見水底有大桬板乃<lb/>
　止<lb/>
小新河在東門外土橋之東<lb/>
　事跡嘉定八年西山真公為江東運副適遇旱蝗細<lb/>
　民阻飢欲因役以飽之為養種園前一帯河道淺狹<lb/>
　乃撥錢米發下蔣山寺令主首繼心差本寺僧行部<lb/>
　役募五縣人夫自土橋東開河欲至蔣山開至半山<lb/>
<pb n="KR2k0021_WYG_019-4a"/>
　寺後橋亭石不可掘乃止<lb/>
新林港又曰新林浦在城西南二十里濶三丈深一丈<lb/>
長一十二里<lb/>
　事跡國朝開寶八年王師收復江南曹彬等破南唐<lb/>
　兵於新林港即此地　李白新林浦阻風寄友人詩<lb/>
　有云明發新林浦空吟謝朓詩送友人遊梅湖云暫<lb/>
　行新林浦定醉金陵月又韓栩送客遊江東詩云君<lb/>
　到新林江口泊吟詩應賞謝元暉蓋元暉有新林向<lb/>
<pb n="KR2k0021_WYG_019-4b"/>
　板橋詩也<lb/>
下蜀港在城東北一百里句容縣北六十里<lb/>
　事跡唐世置鹽鐵轉運使在揚州本朝都大發運使<lb/>
　真州皆於江南岸置倉轉般今下蜀鎮北有倉城基<lb/>
　並鹽倉遺址尚存後有河入大江里俗呼曰官港即<lb/>
　古漕河也　紹興七年二月已已車駕未入建康嘗<lb/>
　次下蜀即此地也　韓子蒼嘗居下蜀<hi>集中有與曾宏甫同行下</hi>
　<hi>蜀詩下蜀追隨日歡言一散愁籃輿隨阪路小檝渡潮溝</hi>
<pb n="KR2k0021_WYG_019-5a"/>
竹篠港西至靖安東至石步南連直瀆北臨大江屬上<lb/>
元縣金陵長寧兩鄉由靖安港口至城二十里由石步<lb/>
港口至城四十里在唐世已曰竹篠港邇時於靖安港<lb/>
口得偽呉所鑄錠石云呉順義元年都城鑄<lb/>
石步港在上元縣長寧鄉去縣四十里<lb/>
　事跡石邁古跡編云攝山西花林市之東有曰石步<lb/>
　港西連竹篠河北出大江　徐鉉臨石步港賦詩有<lb/>
　云吹浪游鱗小黏苔碎石圓<lb/>
<pb n="KR2k0021_WYG_019-5b"/>
　　溝瀆<lb/>
潮溝呉大帝所開以引江潮接青溪抵秦淮西通運瀆<lb/>
北連後湖其舊跡在天寶寺後<hi>天寶寺故基在今城東北角外更西一里長夀</hi>
　<hi>寺前</hi>
　事跡實錄云潮溝東發青溪西行經古承明廣莫大<lb/>
　夏等三門外西極都城牆對今歸善寺西南角南出<lb/>
　歸善寺故基在今城北雞籠山東經閶闔西明二門<lb/>
　接運瀆在西州之東今笪橋西南流入秦淮乾道南<lb/>
<pb n="KR2k0021_WYG_019-6a"/>
　北橋河是也其北又開一瀆經栖元寺門<hi>栖元寺在覆舟山西</hi>
　<hi>南雞籠山東北</hi>至後湖以引湖水至今俗亦呼為運瀆其實<lb/>
　古城西南行者是運瀆自歸善寺門前東出至青溪<lb/>
　者名曰潮溝其溝東頭已堙塞纔有處所西頭則見<lb/>
　通運瀆　京都記京師鼎族在潮溝北　石邁古跡<lb/>
　編曰按建康實録所載皆唐事距今數百年其溝日<lb/>
　以堙塞未詳所在今城東門外西抵城濠東出曲折<lb/>
　當報寧寺之前亦名潮溝此今世所開非古潮溝也<lb/>
<pb n="KR2k0021_WYG_019-6b"/>
　　案徐鉉有和鍾大監泛舟詩云潮溝横去北山阿<lb/>
　張忠定公亦有詩云潮溝一曲巳生蒲則是南唐及<lb/>
　宋初潮溝古跡猶在也　東南利便書曰古城向北<lb/>
　秦淮既逺其漕運必資舟楫而濠塹必須水灌注故<lb/>
　孫權時引秦淮名運瀆以入倉城開潮溝以引江水<lb/>
　又開瀆以引後湖又鑿東渠名青溪皆入城中由城<lb/>
　北塹而入後湖此其大畧也自楊溥夾淮立城其城<lb/>
　之東塹皆通淮水其西南邊江以為險然春夏積雨<lb/>
<pb n="KR2k0021_WYG_019-7a"/>
　淮水泛溢城中皆被其害及盛冬水涸河流徃徃乾<lb/>
　淺<hi>朱存詩云流水東西傍帝臺六朝重為兩朝開曽看鷁首知高下莫問漁舟識去來  野亭馬之純</hi>
　<hi>詩云潮溝溝外盡深泥泥上潮生溝却低直向北行連運瀆折従東去入青溪空中不斷檣烏過岸上相</hi>
　<hi>望瓦翼齊好是畫橋深曲處荷花盈蕩栁垂堤</hi>
御溝在古御道兩旁歳久堙塞<lb/>
　事跡南史桂陽王休範舉兵杜黑騾乘勝渡淮黄門<lb/>
　侍郎王藴傷重踣於御溝之側　實録朱雀門北對<lb/>
　宣陽門相去六里名為御道夾開御溝嵗久湮塞今<lb/>
<pb n="KR2k0021_WYG_019-7b"/>
　宫城以南御街兩邊俱有溝在居民屋下者乃南唐<lb/>
　所開非六朝之舊跡<hi>呉融詩云一水終南下何年𣲖作溝穿城初北注過苑却東流</hi>
　<hi>遶岸清波溢連宫瑞氣浮去應涵鳯沼來必渗龍湫激石珠争碎縈堤練不收照花長樂曙泛葉建章秋</hi>
　<hi>影炫金莖表光搖綺陌頭旁沾畫眉府斜入教簫樓有雨難澄鏡無萍易擲鈎鼓宜堯女瑟盪必蔡姬舟</hi>
　<hi>臯看通鳴鶴津應接斗牛迴風還㶑㶑和月更悠悠淺憶觴堪泛深思杖可投祗懐涇合慮不帶隴分愁</hi>
　<hi>自有朝宗樂曽無遺穴憂不勞誇大漢清渭貫神州  王半山詩云渺渺金河漲欲平數支分淥報清明</hi>
　<hi>常縈輦路漂花去更飲流杯送酒行静見金輿穿樹影清含玉漏過牆聲衰顔一照自多感回首江南春</hi>
　<hi>水生</hi>
<pb n="KR2k0021_WYG_019-8a"/>
霹靂溝在城東五里王半山有詩云霹靂溝西路柴荆<lb/>
四五家<lb/>
百丈溝一名百步溝在溧陽縣南三里源出燕山相傳<lb/>
云此處田多高卬開溝以灌溉東流合於白雲逕下入<lb/>
太湖<lb/>
鐵冶溝在鍾山鄉馬鞍山之下有地三畆餘皆鐵近水<lb/>
垠通小港耆老皆呼為鐵冶溝<lb/>
　事跡梁時作三垻堙淮水以灌夀州一於夀州一於<lb/>
<pb n="KR2k0021_WYG_019-8b"/>
　荆山一於盱眙久不能成聚江南之鐵融液載徃堆<lb/>
　築之上種榆栁一夕崩壞聲聞數里棄所聚之餘鐵<lb/>
　於此至淳祐七年趙都督葵於其旁置爐鞴十數以<lb/>
　鑄鐵砲匠人烹鑿其地堅不可入乃已<lb/>
直瀆在城北𨽻上元縣鍾山鄉去城三十五里濶五丈<lb/>
深二丈西至<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>埂東北接竹篠港流入大江旁有直瀆<lb/>
山直瀆洞呉後主所開瀆道直故名曰直瀆<hi>舊志</hi>
　事跡輿地志云白下城西南有蟹浦蟹浦西北有直<lb/>
<pb n="KR2k0021_WYG_019-9a"/>
　瀆　伏滔北征記呉將甘寧墓在此或言墓有王氣<lb/>
　孫晧惡之乃鑿其後為直瀆　晉蘇峻舉兵温嶠帥<lb/>
　師救京師遣王愆期等為前鋒次直瀆即此地　楊<lb/>
　修詩注云瀆在幕府山東北長十四里濶五丈深二<lb/>
　丈初開之時書穿夜復自塞經年不就傷足役夫卧<lb/>
　其側其夜見鬼物來頃因嗟曰何不以布囊盛土棄<lb/>
　之江中使吾徒免殫力於此傷者異之曉白有司如<lb/>
　其言瀆乃成<hi>朱存詩云晝役人功夜鬼功陽開隂闔幾時終不聞擲土江中語争得盈流一</hi>
<pb n="KR2k0021_WYG_019-9b"/>
　<hi>水通相野亭馬之純詩云直瀆如何計得工長江雖逺欲  通比嘗開鑿不勝苦已復淤填還似空聞鬼</hi>
　<hi>夜中皆有語棄泥江裏解成功有司號令纔依此滚滚波流漸向東</hi>
運瀆在上元縣西北一里半呉大帝赤烏三年使左臺<lb/>
侍御史郄儉監鑿城西南自秦淮北抵倉城通運於苑<lb/>
倉今所鑿在城西門近南其水東行過小新橋而南經<lb/>
斗門橋流入秦淮又東北過西虹橋循宋行宫城西迤<lb/>
邐向北乃其故道其自閃駕橋經天津橋而東者合於<lb/>
青溪<hi>舊志</hi>
<pb n="KR2k0021_WYG_019-10a"/>
　事跡案建康宫城即呉苑城城内之倉曰苑倉故開<lb/>
　此瀆通運倉所時人亦呼為倉城晉咸和中修苑城<lb/>
　為宫惟倉不毁是名太倉在西華門内道北<hi>朱存詩舳艫衘</hi>
　<hi>尾日無虚更鑿都城引漕渠何事餒來貪雀榖不知留得幾年儲</hi>
破岡瀆在句容縣東南二十五里<lb/>
　事跡實録云呉赤烏八年使校尉陳勲作屯田發屯<lb/>
　兵三萬鑿句容中道至雲陽西城以通呉㑹船艦號<lb/>
　破岡瀆上下十四埭上七埭入延陵界下七埭入江<lb/>
<pb n="KR2k0021_WYG_019-10b"/>
　寧界晉宋齊因之梁改為破墩瀆遂廢而開上容瀆<lb/>
　陳高祖即位又堙上容瀆而修破岡至隋平陳乃廢<lb/>
　後宋少帝於華林園開瀆聚土以象破岡埭與左右<lb/>
　引船唱呼以為歡樂<lb/>
義溝瀆在城東二十里源出東青村下入秦淮長七里<lb/>
溉田一百餘頃<lb/>
徑瀆在溧陽縣北三十里水自金壇縣界來入長塘湖<lb/>
鎮江志謂晉宋舊有此瀆隋大業初縣令達奚明又加<lb/>
<pb n="KR2k0021_WYG_019-11a"/>
疏决<lb/>
　　池塘<lb/>
放生池案舊圖經唐乾元中詔於江寧秦淮太平橋臨<lb/>
江帶郭上下五里置放生池八十一所有碑昇州刺史<lb/>
顔真卿文舊以府治東東接青溪北通運瀆者為之<hi>舊志</hi>
今秦園之側府學之東即古放生池也淳熙間史待制<lb/>
正志移放生池于青溪建閣其上遇祝聖立班閣下府<lb/>
學遂因舊放生池為頖水其流亦通青溪王尚書埜以<lb/>
<pb n="KR2k0021_WYG_019-11b"/>
其池乃祝聖之地立板榜于舞雩亭門禁漁捕池近行<lb/>
路水深而堤不固時有溺死者馬公光祖聞而憫之池<lb/>
名放生豈容有溺死者乃命能仁寺僧築堤甃街立大<lb/>
木為欄檻自是無溺者矣又修闢青溪閣前為飛梁繚<lb/>
以朱欄深逈汪洋塵迹莫能到也天基節放生其間真<lb/>
足以浚皇仁而遂物性詳見青溪閣下<lb/>
天泉池宋元嘉二十三年鑿一名天淵池<hi>舊志</hi>
　事跡龔頴運厯圖云晉孝武太元十年大旱井瀆皆<lb/>
<pb n="KR2k0021_WYG_019-12a"/>
　竭太官供饍皆資天泉池自晉已有此池矣　沈約<lb/>
　宋書云明帝泰始二年天泉池白魚躍入御舟　梁<lb/>
　書陸榮公傳云天泉池中新製舟形狹而短惟引太<lb/>
　常劉之遴國子祭酒到溉右衞朱异中書黄門郎陸<lb/>
　倕同載　江總華林園天淵池銘云曉川漾璧似日<lb/>
　馭之在河宿夜景流金疑月輪之馳水府今宫城後<lb/>
　法寶寺西南菜園中荒池尚餘一畆即此池也<lb/>
善泉池一名九曲池在臺城東東宫城内周迴四百餘<lb/>
<pb n="KR2k0021_WYG_019-12b"/>
步<lb/>
　事跡金陵故事梁昭明太子所鑿中有亭榭洲島曲<lb/>
　盡幽深之趣太子泛舟池中嘗曰何必絲與竹山水<lb/>
　可忘情<hi>野亭詩十頃青瑶浸碧流更添景趣極深幽旁為九洲十八島上有五城十二樓苕霅荷</hi>
　<hi>花風度曉瀟湘蘆竹雨生秋昭明心想知何似好聼騎鯨汗漫遊  楊虞部詩影浸龍樓徹鳯城昭明有</hi>
　<hi>意在澄清穿時深欲狀溟渤樂府當歌重潤聲棫鮑謹由夷白堂小集云甲午春與李之儀端叔葉  薪</hi>
　<hi>之高秀實茂華同過景陽臺九曲池辱井三品石慨然成詩有云平池九曲在春水縈彎碕</hi>
飲馬池宋大明中立于𤣥武湖北上林苑中<lb/>
<pb n="KR2k0021_WYG_019-13a"/>
洗鉢池在蔣山寶公塔西二里法雲寺基方池是也<lb/>
覆盃池今城北三里西池是也<lb/>
　事跡晉元帝中興頗以酒廢政丞相王導奏諫帝因<lb/>
　覆盃于池中以為誡<hi>馬野亭詩當初一馬過江來幕府山頭刈草萊無數流離未安</hi>
　<hi>集幾多政事合圖回只應早起觀庭燎安得時常近酒盃江左中興仗誰力一池春水泛新醅  楊虞部</hi>
　<hi>詩金盃覆處舊池枯此後還曽一醉無東晉中興股肱力元皇亦學管夷吾</hi>
西池案宫苑記在太初宫西門外呉之西苑今惠日寺<lb/>
後池也<hi>舊志</hi>互見太子湖<lb/>
<pb n="KR2k0021_WYG_019-13b"/>
　事跡呉宣明太子孫登所創謂之西苑　世説晉明<lb/>
　帝為太子時欲作池臺元帝不許太子養武士一夕<lb/>
　中作比曉便成即今謂之太子西池　丹陽記曰西<lb/>
　池孫登所創呉史所謂西池明帝重修之耳　記室<lb/>
　新書云西苑内有太子池孫權子和所築　實録注<lb/>
　云其宫城西南角本有池名清遊池通城中樂賢堂<lb/>
　並肅宗為太子時所作　晉中興書云温嶠拜中庻<lb/>
　子在東宫甚見寵嘉僚屬莫與為京數規諫諷議甚<lb/>
<pb n="KR2k0021_WYG_019-14a"/>
　有補助太子時起西池樓觀頗多勞費嶠口疏諫太<lb/>
　子納焉　建康實錄云晉太元十年苻堅為姚萇慕<lb/>
　容冲所攻遣使求援詔謝安率衆救之帝自行西池<lb/>
　宴羣臣餞安賦詩者五十八人其地當在今宫城之<lb/>
　西北　晉書云劉毅征盧循敗歸帝大宴于西池有<lb/>
　詔賦詩毅詩云六國多雄士正始出風流毅自以武<lb/>
　功不競故示文雅有餘也<hi>劉叔源詩悟彼蟋蟀唱信此勞者歌有來豈不疾良</hi>
　<hi>遊常蹉跎逍遙越城肆願言屢經過回阡被陵闕高臺眺飛霞惠風蕩繁囿白雲屯層阿景昃鳴禽集水</hi>
<pb n="KR2k0021_WYG_019-14b"/>
　<hi>木湛清華褰裳順蘭沚徙倚引芳柯美人愆嵗月遲暮獨如何無為牽所思南榮誡其多</hi>
濛汜池在臺城内<hi>舊志</hi>
　事跡梁陳龍舟嬉遊之所楊虞部嘗賦詩<hi>春條拂岸栁如金一</hi>
　<hi>鑑澄空照底深傍見龍舟赭袍影分明紅日在池心</hi>
柵塘在秦淮上通古運瀆不詳其始<hi>舊志</hi>
　事跡實錄注呉時夾淮立柵號柵塘　王隱晉書云<lb/>
　王敦反以兄子應為嗣沈充自呉率衆萬餘人至與<lb/>
　王含合充司馬顧颺説充曰今日舉大事而天子已<lb/>
<pb n="KR2k0021_WYG_019-15a"/>
　扼其喉情離衆沮持疑猶豫必致禍敗今若决破柵<lb/>
　塘因湖水灌京邑肆舟艦之勢極水軍之用此所謂<lb/>
　不戰而屈人兵上䇿也充不用其言　王敦教誅郭<lb/>
　璞璞謂伍伯曰吾年十三時于柵塘脱袍與汝吾命<lb/>
　應在汝手中伍伯感昔念惠衘涕行法　梁天監九<lb/>
　年新作緣淮塘北岸起石頭迄東冶南岸起後渚籬<lb/>
　門達于三橋作兩重柵皆施行馬至南唐時置柵如<lb/>
　舊<hi>馬野亭詩六朝何處立都城十里秦淮城外行上設浮航如道路外施行馬似屯營關防直可防津</hi>
<pb n="KR2k0021_WYG_019-15b"/>
　<hi>渡緩急徒能禦寇兵非是後來謀改築如何今日作陪京</hi>其後置閘洩城内水入<lb/>
　于江俗呼為柵寨門乾道五年史公正志重修後廢<lb/>
　景定元年馬公光祖重建詳見城闕志<lb/>
横塘案實錄注在淮水南近陶家渚縁江築長堤謂之<lb/>
横塘淮在北接柵塘<hi>舊志</hi>
　事跡宫苑記呉大帝時自江口㳂淮築堤謂之横塘<lb/>
　北接柵塘在今秦淮逕口呉時夾淮立柵自石頭南<lb/>
　上十里至查浦查浦上十里至新亭新亭南上十里<lb/>
<pb n="KR2k0021_WYG_019-16a"/>
　至孫林孫林南上十里至板橋板橋上三十里至烈<lb/>
　洲　呉都賦曰横塘查下邑屋隆夸樓臺之盛天下<lb/>
　莫比<hi>楊虞部詩早潮纔過晚潮來一一軒忩照水開鑑靣無塵風不動分明倒影見樓臺  馬野亭</hi>
　<hi>詩如今何處是横塘在府城南淮兩旁魏蜀兩都皆不似蓬萊三島足相方烏衣巷口排金屋朱雀橋邊</hi>
　<hi>立粉牆有底繁華難説似何妨把作畫圖張</hi>
倪塘在城東南二十五里<lb/>
　事跡晉書王敦自湖隂使王含錢鳯等以兵五萬逼<lb/>
　京師帝親率大軍次南塘夜募勇士陳嵩等領甲卒<lb/>
<pb n="KR2k0021_WYG_019-16b"/>
　千人渡水掩其未備大破含軍于越城含軍既敗乃<lb/>
　率餘黨自倪塘西置五城如却月勢即此處也　南<lb/>
　史劉毅初當之荆州表求東道還建鄴辭墓去都數<lb/>
　十里不過拜闕宋武帝出倪塘㑹毅胡藩請殺之帝<lb/>
　曰吾與毅俱有尅復功其過未彰不可自相圖其後<lb/>
　北討謂藩曰若従卿倪塘之謀無今舉也　梁書陳<lb/>
　霸先既破侯景時齊兵自秣陵東跨淮立橋引兵渡<lb/>
　自方山進及倪塘互見五城<lb/>
<pb n="KR2k0021_WYG_019-17a"/>
臨賀塘在城東三十里屈曲一十里灌田二十頃梁臨<lb/>
賀王蕭正德理田于此因以為名<lb/>
銅塘在城東四十里屈曲一十五里溉田二十頃<lb/>
長塘在城東南六十里屈曲五十里溉田一百頃<lb/>
王塘在城東四十里屈曲一十五里溉田三十頃<lb/>
開善塘在城東三十里屈曲一十五里溉田二十頃<lb/>
蠡湖塘在城北二十里屈曲一十三里溉田一十頃<lb/>
劉塘在城北三十里屈曲二十里溉田一十頃<lb/>
<pb n="KR2k0021_WYG_019-17b"/>
水門塘在城東三十五里屈曲二十里溉田一十七頃<lb/>
郭于塘在長隱山東其塘五畆深五尺一寸灌田六十<lb/>
餘畆其近村亦以郭于名水常滿鄉人涸之必有震電<lb/>
屬茅山鄉十三都石頭堽<lb/>
上鈐塘在句容縣南一十三里計四十一畆一角四十<lb/>
二步深五尺三寸灌田一百一十三畆<lb/>
下鈐塘計六十六畆二角三步深五尺三寸灌田二百<lb/>
單二畆<lb/>
<pb n="KR2k0021_WYG_019-18a"/>
郭西塘在句容縣西一里計一百八十畆一角五十步<lb/>
深七尺三寸灌田五百七畆<lb/>
南黄塘在句容縣東北十里赤堽約八畆深五尺灌田<lb/>
二百頃<lb/>
西黄塘在句容縣東北十里澗西大小十三所廣一十<lb/>
五畆灌田一百五十頃<lb/>
　　井泉<lb/>
景陽井一名胭脂井又名辱井在臺城内陳末後主與<lb/>
<pb n="KR2k0021_WYG_019-18b"/>
張麗華孔責嬪投其中以避隋兵其井有石欄多題字<lb/>
舊傳云欄有石脈以帛栻之作胭脂㾗或云石脉色類<lb/>
胭脂案曾南豐集辱井銘曰辱井有篆文云辱井在斯<lb/>
可不戒乎井下文共十八字在井石檻上不知誰為文<lb/>
又有景陽樓辱井銘又有陳後主叔寶辱井記云江寧<lb/>
縣興嚴寺并石檻銘莫知誰作也今皆磨滅唯辱井銘<lb/>
數字仿彿可辨<hi>舊志</hi>
　事跡案南史隋克臺城陳後主與張麗華孔貴嬪俱<lb/>
<pb n="KR2k0021_WYG_019-19a"/>
　入井隋軍出之　韻語陽秋曰金陵之法寶寺井有<lb/>
　石欄紅㾗若胭脂相傳云後主與張孔淚所染　皇<lb/>
　朝蘇易簡嘗作陳宫井記今石刻在行宫學士院内<lb/>
　<hi>記云陳宫井閣遺址僅存傍有石甃石欄周以䖝篆年禩寖逺辭㫖殘缺其可觀者有戒哉戒哉數字詢</hi>
　<hi>諸耆艾即陳之季主避兵之井也詰其篆刻即後之名士垂訓之文也敢復明其志而言曰嗚呼惟天匪</hi>
　<hi>親君為司牧司牧之畏有若厲也有無為也苟非厥道雖降志辱身未足補過苟底厥績則憑几高視可</hi>
　<hi>以致理是故為人君者可不戒哉叔寶之盜南國也悖民心慢天鑒㤀吞日之業休投籖之範淫湎之失</hi>
　<hi>一至於此且城下之盟床下之巽前聖尚或恥之矧於沈井哉夫唐虞之懼與陳主之懼一也文武之樂</hi>
<pb n="KR2k0021_WYG_019-19b"/>
　<hi>與陳主之樂一也唐堯統天文思安安御彼黄屋如臨深淵此避兵之井也虞舜君臨德音愔愔睦彼二</hi>
　<hi>女樂而不淫此又同繩之妃也靈臺靈囿其文王之結綺乎公旦公奭其武王之狎客乎四聖克念勃然</hi>
　<hi>而昌後主反是溘然而亡為樂之理孰否孰臧余因公暇遊斯地覩斯井弔徃憤懣故窮理盡性礱其石</hi>
　<hi>而文之不南豐曽公鞏辱井銘辱井有篆文云辱井在斯可  戒乎并下文共十八字在井石檻上不知</hi>
　<hi>誰為文又有景陽樓下井銘又有陳後主辱井記云江寧縣興嚴寺并石檻銘莫知誰作也歴序隋文帝</hi>
　<hi>命晉王廣伐陳後主自投井中令人取之驚其太重及出乃與張貴妃孔貴嬪三人同束而上其末云唐</hi>
　<hi>開元二十二年三月十七日前單父縣令左轉此縣丞太原王以下闕  王荆公詩結綺臨春草一坵尚</hi>
　<hi>殘宫井戒千秋奢淫自是前王恥不到龍沈亦可羞  楊虞部詩擒虎戈矛滿後宫春花無樹不秋風蒼</hi>
<pb n="KR2k0021_WYG_019-20a"/>
　<hi>惶益見多情處同穴甘心赴井中空闕名詩結綺春休玉樹殘陳王猶自惜姝顔石床  染胭脂恨不比</hi>
　<hi>雙妃楚竹斑桃曾極詩寒泉玉甃沒春蕪石染胭脂潤不枯杏怨  羞嬌欲墮猶将紅涙灑黄奴  馬野</hi>
　<hi>亭詩應説兵來且莫降急尋宫井共深藏側身待作淩波步仰首還成半靣粧已分𦵏埋依古甃可憐牽</hi>
　<hi>挽出銀床至今汲水人皆説猶帶胭脂舊日香龍闕名詩羅綺香中狎客吟望仙樓閣半天心誰云  虎</hi>
　<hi>灘頭水不及庭前眢井深地闕名詩複道連廷亘碧空庭花無日不春風天翻  覆江山在贏得聲名眢</hi>
　<hi>井中</hi>
龍天王井在臺城前舊傳梁武帝為郄后立龍祠井上<lb/>
號龍天王井梁陳皆祀之<hi>舊志</hi>
<pb n="KR2k0021_WYG_019-20b"/>
　事跡六朝記云梁武帝郄后性妬忌武帝初立未冊<lb/>
　命因忿懟乃投殿庭井中衆赴井救之已化毒龍煙<lb/>
　熖衝天人莫敢近帝悲歎久之乃冊為龍天王使井<lb/>
　上立祠自梁歴陳享祀不絶陳滅乃遷其祠於京城<lb/>
　道德寺大業初又置祠於舊處<lb/>
義井在城南天禧寺側天聖五年丞相李公迪所鑿<lb/>
　事跡義井記畧曰相國隴西公赴鎮江寧思福黎庻<lb/>
　志在康濟常慮一物不得其所有塔主大律師可政<lb/>
<pb n="KR2k0021_WYG_019-21a"/>
　者乃謂城之南隅康衢四達憧憧徃來朝及其夕請<lb/>
　官之隙地特建義井俾歴炎酷以濟其衆公躍聞斯<lb/>
　美筆允其請遂募其積善者唐文遇出家帑以備其<lb/>
　事畚鍤星聚穿鑿聿成固砌翠珉廣覆華宇冽冽其<lb/>
　泉縦鑠金焦石其源靡息輪蹄絶慮魚樵無患老㓜<lb/>
　承惠矣天聖紀號五載孟春月一十有六日記銀青<lb/>
　光禄大夫行尚書刑部侍郎<hi>碑字闕</hi>内堤堰橋道提舉<lb/>
　江南東路兵甲廵檢公事上柱國李迪<lb/>
<pb n="KR2k0021_WYG_019-21b"/>
三義井在石頭城後清凉寺莊及石子岡七里舗共三<lb/>
井<lb/>
　事跡南唐保大三年置井欄上有僧廣慧刻字以記<lb/>
　歳月　又案金陵故事有三井在瓦棺寺後汲一井<lb/>
　則二井俱沸因名其地為三井岡<lb/>
應潮井在蔣山頭陀寺山頂第一峰佛殿後<hi>舊志</hi>
　事跡蔣山塔記云梁大同元年後閤舎人石興造山<lb/>
　峯佛殿殿後有一井其泉與江潮盈縮增減相應<lb/>
<pb n="KR2k0021_WYG_019-22a"/>
　叚成式酉陽雜爼云蔣山有應潮井在半山之間俗<lb/>
　傳云與江潮相應嘗有破船朽板自井中出貞觀中<lb/>
　有牧兒汲水得杉板長尺餘上有朱漆字曰呉赤烏<lb/>
　二年豫章王子駿之船　石邁古跡編曰應潮井蔣<lb/>
　山之頂古頭陀寺之後其井與江潮相通盈縮徃來<lb/>
　常應之時于井間得蘆根斷帆之屬<hi>楊虞部詩碧甃時時減復増山</hi>
　<hi>頭海靣密相應古來泉脉誰穿鑿潮落潮生不暫澄  馬野亭詩俯看滄海仰看山相去分明霄壤間有</hi>
　<hi>井無冬亦無夏與潮俱徃又俱還想應透徹深無厎怪得浮沈轉似環不用浙江亭上望請君來此一憑</hi>
<pb n="KR2k0021_WYG_019-22b"/>
　<hi>欄</hi>
藏氷井案宫苑記在城東北十里覆舟山北<hi>舊志</hi>
　事跡宋孝武大明中鑿以藏氷齊梁陳皆因之<hi>楊虞部詩</hi>
　<hi>尤喜凌人職未隳閑藏出納示箴規戰兢國步艱難者常似臨深履薄時  馬野亭詩向日周家有凌人</hi>
　<hi>後來此事特相因冬時室内收藏早夏日宫中給賜新但得滿盤堆水玉不須對靣著風輪看來深濶能</hi>
　<hi>多少調得隂陽冷處均</hi>
沸井在句容縣東三十五里<lb/>
　事跡丹陽記曰句容縣有沸井亦曰沸潭又曰句容<lb/>
<pb n="KR2k0021_WYG_019-23a"/>
　縣東三十五里有龍岡岡頂有沸潭周迴十二丈聞<lb/>
　人聲便沸不聞不涌也　異苑曰句容縣有延陵季<lb/>
　子廟廟前井及瀆常自涌沸于今猶然圖經云在縣<lb/>
　東三十里虎耳山<lb/>
響井在江寧縣陶呉鎮西北二百餘步<lb/>
　事跡響井欄上存元祐五年四字或以紗帛䝉其上<lb/>
　以物擊之則作鼓聲或以瓦石投其中則作鐘磬聲<lb/>
　今屬陳主簿家園中<lb/>
<pb n="KR2k0021_WYG_019-23b"/>
許長史井在茅山玉晨觀内今有碑碣存<hi>舊志</hi>
　事跡陶隱居云舊在許長史宅嵗久堙沒後得井于<lb/>
　觀中其泉色白而甘　有井銘乃徐鉉所作<hi>長史含道棲神</hi>
　<hi>九天人非邑改丹井存焉射兹谷鮒冽彼寒泉分甘玉液流潤芝田我來自西尋真紫陽若愛召樹如升</hi>
　<hi>魯堂敬刋翠琰永識銀床噫嗟後學挹此餘光</hi>
陶隱居井在茅山華陽宫前橋東<hi>舊志</hi>
　事跡陶貞白七次丹成皆中等神人告以定分止合<lb/>
　得此中丹于是服之遁景而去　井嵗久堙沒政和<lb/>
<pb n="KR2k0021_WYG_019-24a"/>
　初道士莊慎修索而得之初去三尺許得瓦井欄雖<lb/>
　破合之尚全環刻大字<hi>先生丹陽陶仕齊奉朝請壬申歳來山棲身高静自號隱</hi>
　<hi>居同來弟子呉郡陸敬游其次楊玉呉戴陳許諸生供奉階宇湖熟潘還及逺近宗禀不可具記悠悠歴</hi>
　<hi>代詎勿識焉梁天監三年八月十五日錢塘陳宣懋書</hi>及見磗甃又穿數丈獲<lb/>
　一圓石硯徑九寸許列十一趾滌之朱色粲然又得<lb/>
　銅鑪有柄若今所謂手爐者仍于砂石間有丹一粒<lb/>
　大如芡實光彩射人亟取之遂墮井中水極甘冷雖<lb/>
　大旱不竭爐硯蔵宫中<lb/>
<pb n="KR2k0021_WYG_019-24b"/>
樂官井在溧陽舊縣寨東百餘步<lb/>
　事跡南唐時東以太湖與錢氏分界溧陽屯兵間遣<lb/>
　諸子廵視有憇于驛者樂工忤意沈之井滯魄為祟<lb/>
　託宿必魘或死無敢入者後有達官欲寓宿驛吏以<lb/>
　事告不信其夜果見服緋緑者數輩自井出叱問具<lb/>
　陳寃狀祈葬遺骼於高原達官許之復投于井明日<lb/>
　為出其骼以𦵏其怪遂絶今猶呼樂官井即當時驛<lb/>
　舎所在云<lb/>
<pb n="KR2k0021_WYG_019-25a"/>
湯泉在城東六十里上元縣神泉鄉湯山其處有聖湯<lb/>
延祥院舊凡十所今存者六<lb/>
　事跡呉郡録曰江寧縣有湯山出温泉二所可以治<lb/>
　疾　張勃呉録曰丹陽江寧縣有湯山出温泉三所<lb/>
　　宋劉義恭湯泉銘云秦都壯温谷漢京麗湯泉炎<lb/>
　德資逺液暄波起斯源　石邁古跡編云鴈門山北<lb/>
　有湯泉去都七十里用以洗浴治瘡飲之已腸胃冷<lb/>
　疾齊時有老沙門語彼村人云此鑊湯之衝也<hi>寺中前後</hi>
<pb n="KR2k0021_WYG_019-25b"/>
　<hi>留題甚衆惟元祐間周公沔詩最為警拔鴈門泉水熱於湯清浄還従古道場應笑驪山山下水至今猶</hi>
　<hi>帶粉脂香刻石見存</hi>
忠孝泉近忠孝亭<lb/>
　事跡武舉狀元周虎有記<hi>馬軍行司公宇在建業西門之裏東距冶城伊邇前</hi>
　<hi>人規橅殊未易及惟西北一隅獨無潴水之地鬱攸之戒毎用惴焉暇日因續西園四望亭之北為軒三</hi>
　<hi>楹即簷之瀝鑿池方十有六丈以受衆溜以備不測穴地不四五尺偪於地心得泉津津従而深之則泓</hi>
　<hi>紆隨溢清冷而甘香以之瀹茗滌煩頗勝他水亦可異也思有以名之而不得一日引睇冶城之顛有屋</hi>
　<hi>孤起諏之則晉將軍卞壺望之墓傍之舎所謂忠孝亭者是己嗟乎忠孝之於人與生俱生夫人固有之</hi>
<pb n="KR2k0021_WYG_019-26a"/>
　<hi>卞氏一門顧得擅此名於天地間耶方典午不競官爵自尊品流自高紛如也至俯首一意惟國之憂惟</hi>
　<hi>君之狥死生禍福不復吾計如望之者凡幾人父死國難子死父難蓋六朝以來曠未之聞則謂父忠臣</hi>
　<hi>謂子孝子可無愧裴母之言矣路有貪泉行道之人恥而不飲虎也何幸雖得官臺麓而食息起處乃隣</hi>
　<hi>英靈於千載之上且新泉之出與忠孝一亭下上適相近可不挹望之之高風仰望之之遺烈託忠孝之</hi>
　<hi>美名復皇皇乎他求哉於是乎遂名其泉曰忠孝庶後之飲此水者不懐行道之疑而望之之流芳汲之</hi>
　<hi>則在云嘉定嵗庚午冬十月臨淮周虎叔子記并書</hi>
玉兔泉在府學東廊前<lb/>
　事跡秦丞相檜未仕時宿學夜見白兔入地使人掘<lb/>
<pb n="KR2k0021_WYG_019-26b"/>
　之一丈許得泉檜既入仕設井欄鐫石篆書玉兔泉<lb/>
　三字<lb/>
一人泉在蔣山北高峯絶頂古定林寺後僅容一勺挹<lb/>
之不竭自山下至泉五里<hi>章望之詩云一人泉在此山顛萬人可飲聞舊言顧我無</hi>
　<hi>人試此水盛夏獨飲南風前</hi>
道光泉在蔣山之西梁靈曜寺之前<lb/>
　事跡熙寧八年僧道光披榛莽得泉深五尺穴竹引<lb/>
　注寺中由嶺至寺凡三百步王荆公手植二松于其<lb/>
<pb n="KR2k0021_WYG_019-27a"/>
　傍其後道光又得二泉合為一派主寺者作屋覆於<lb/>
　其上名曰䝉亭以此泉得之道光故名道光泉<hi>王荆公詩</hi>
　<hi>籜龍帶雨繞山行注逺投深静有聲雲漏滴槽朝自暖虹垂齋鑊午還晴銅瓶各滿幽人意玉甃因高正</hi>
　<hi>士名神力可嗟妨智巧桔橰零落任苔生</hi>
宋熙泉在蔣山寶公塔之西有宋熙寺基基之左有泉<lb/>
因名宋熙泉今蔣山興國寺日用皆此泉也<lb/>
喜客泉在茅山棲真觀南客至則涌沸而起<hi>舊志</hi>
　事跡句曲三茅山記喜客泉在大茅北垂方數尺客<lb/>
<pb n="KR2k0021_WYG_019-27b"/>
　至即沸故以為名<hi>漫塘劉莘詩物我本忘情無情惟止水底事山中泉客來如有喜悠</hi>
　<hi>然鏡靣平倐爾魚眼生少焉開笑靨似與客逢迎客喜泉豈知泉笑客何有邂逅深山中聊結忘情友</hi>
　<hi>深居韋去非次韻白雲在空山丹光照屋水仙人跡如掃客至泉輙喜世路多不平箇中太清生政以静</hi>
　<hi>自怡亦與凡將迎風波處處息坎離人人有要使到此蹤盡作蓬瀛友</hi>
撫掌泉在茅山崇夀觀前雖旱不涸舊記云在鴻禧院<lb/>
東聞擊掌之聲涌出如沸其味甚佳冬時常暖亦呼為<lb/>
冬温泉<lb/>
白騎泉在城北十五里石邁古跡編曰呉大帝時蔣帝<lb/>
<pb n="KR2k0021_WYG_019-28a"/>
乗白馬執白羽扇見形于此馬跑地成泉因以名之其<lb/>
其泉在騎亭山之側屬上元縣慈仁鄉<lb/>
白乳泉在攝山棲霞寺千佛嶺下昔因人伐木始見石<lb/>
壁上刻𨽻書六大字曰白乳泉試茶亭不知得名於何<lb/>
人<lb/>
陳隆泉石邁古跡編曰𨽻上元縣丹陽鄉綘巖山之北<lb/>
父老相傳昔有陳隆道人嘗結茅其側其泉清澈甘冷<lb/>
繞山十餘泉皆所不及建炎中居民避難山中取給此<lb/>
<pb n="KR2k0021_WYG_019-28b"/>
泉泉之東有屋基平坦無石莫知所因<lb/>
田公泉在茅山玉晨觀東南一里亦呼栁谷泉<hi>舊志</hi>
　事跡真誥定録言華陽雷平山有田公泉飲之除腹<lb/>
　中三虫與隱泉水同味云是玉沙之流津也用以浣<lb/>
　衣不用灰以此為異<lb/>
玉液泉舊記云在茅山崇夀觀後山罡上路西畔仙人<lb/>
捧石北泉若乳色甘而香能去腹中諸疾<lb/>
海眼泉舊記云在楊尚書山房常時泉涌能應海潮在<lb/>
<pb n="KR2k0021_WYG_019-29a"/>
積金中茅之西今元符宫西園是也<lb/>
　　諸水<lb/>
鍾山水<lb/>
　事跡李衞公浮槎山水記云李侯以鎮東留後出守<lb/>
　廬州因游金陵蔣山飲其水既又登浮槎至其上有<lb/>
　石池涓涓可愛蓋陸羽所謂乳泉漫流者飲之甘則<lb/>
　鍾山水與浮槎之水其味同也<lb/>
石頭城下水<lb/>
<pb n="KR2k0021_WYG_019-29b"/>
　事跡中朝故事云李德裕愽達居廊廟日有親知奉<lb/>
　使于京口李曰還日金山下楊子江中零泉水與取<lb/>
　一壺來其人舉棹日醉而忘之泛舟至石頭下方憶<lb/>
　乃汲一瓶于江中歸京獻之李公飲後訝歎非常曰<lb/>
　江表水味異于頃嵗矣此頗似建鄴石城下水其人<lb/>
　謝過不隱也<lb/>
八功德水在蔣山悟真庵後因梁天監得名<lb/>
　事跡天聖記云<hi>鍾山之陽有泉曰八功德梁天監中有胡僧曇隱飛鍚寓止修行有一龎</hi>
<pb n="KR2k0021_WYG_019-30a"/>
　<hi>睂叟相謂曰予山龍也知師渇飲功德池措之無難矣人與口滅一沼沸成深僅盈尋廣可倍丈浪井不</hi>
　<hi>鑿醴泉無源水旱若初澄撓一色厥後西僧繼至云本域八池一已眢矣此味大較相類豈非竭彼盈此</hi>
　<hi>乎一清二冷三香四柔五甘六净七不饐八蠲疴又其效也夫姜詩孝聞獲淵開而鯉躍貳師誠至因劍</hi>
　<hi>刺以流飛義有激而相求物何逺而不應向非兼濟則為怪力是泉也方外浄因寰中美利矧其靈者安</hi>
　<hi>可忽諸世故流離滋液長在惜其風雨不庇荆蕪四侵寂寥山阿孰為起廢史館學士蘭陵蕭公貰以已</hi>
　<hi>俸作亭甃版石八自南康購至楹柱四下東府所成鑿崖以審曲積土以端術奢不至侈巋然獨存仍練</hi>
　<hi>僧結廬於前以掌之庶幾便民汲息客㳺非有徴於妄福也承奉郎守大理寺丞知上元縣事梅摯記</hi>
　嘉定記云<hi>八功德水鍾山之勝也亭久弗葺編修鍾公建臺之明年元正之三日率僚屬為國</hi>
<pb n="KR2k0021_WYG_019-30b"/>
　<hi>祈年於寶公味靈源之甘冽慨棟宇之湫陋圖厰而新之鳩工度材斵巖拓基增庳為高不擾於民不侈</hi>
　<hi>厥費輪奐翼然所以䕶神淵而綿美澤也自有此山即有此水梁天監中始得名我宋天聖中史舘蕭公</hi>
　<hi>始亭其上迨今百一十有七年復宏舊觀闡幽發竒脩前有待則嗣而葺之以沾溉後人滋福于無疆是</hi>
　<hi>山龍沸出之祥鍾公重建之美意也公名將之字仲山長沙人自樞屬三持節為此來今著籍元士是役</hi>
　<hi>也俾其屬浚都趙師縉董之因識其嵗月嘉定改元上已日記并書</hi>題詠<hi>楊虞部詩翠壁如屏旱不</hi>
　<hi>枯一泓甘滑飲醍醐高僧到此聞絲竹還有金鱗對躍無注云高僧曇隱遊行于此忽聞金石絲竹之音</hi>
　<hi>俄見清泉一泓瑩澈甘<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>有積年疾者飲之皆愈共王半山詩寒雲静如痴寒日慘如戚解鞍寒山中</hi>
　<hi>坐寒泉側新甘出短綆一酌煩可滌仰攀青青栁木醴何所直  念方與子違戃恍夜不眠起視明星高</hi>
<pb n="KR2k0021_WYG_019-31a"/>
　<hi>整駕出東阡聊為山水遊以寫我心悁知子不餔糟相與酌雲泉  曾極詩數斛供厨替八珍穿松漱石</hi>
　<hi>瑩心神中涵百衲烟霞色不染齊梁歌舞塵得馬野亭詩鍾山有嶺號屏風碧石青林一徑通聼  山腰</hi>
　<hi>鳴陸續看來海眼淨浺瀜初嘗但得煩心解再飲能令百慮空軟美輕清無限好經中所説正相同</hi>
曲水晉海西公於鍾山立流杯曲水延百僚<lb/>
　事跡水經注曰舊樂遊苑宋元嘉十一年以其地為<lb/>
　曲水武帝引流轉酌賦詩裴子野宋畧曰文帝元嘉<lb/>
　十一年三月丙申禊飲於樂遊苑且祖道江夏王義<lb/>
　恭衡陽王義季有詔賦詩<hi>顔延年應詔讌曲水詩道隱未形治彰既亂帝迹懸</hi>
<pb n="KR2k0021_WYG_019-31b"/>
　<hi>衡皇流共貫惟主創物永錫洪算仁固開周義高登漢祚融世哲業光列聖太上正位天臨海鏡制以化</hi>
　<hi>裁樹之形性惠浸萌生信及翔泳崇虗非徴積實莫尚豈伊人和實靈所貺日完其朔月不掩望航琛越</hi>
　<hi>水輦賮踰嶂帝體麗明儀辰作貳君彼東朝金昭玉粹德自潤身禮不愆器柔中淵映芳猷蘭祕昔在文</hi>
　<hi>昭今惟武穆於赫王宰方旦居叔有晬睿蕃爰履奠牧寧極和鈞屏京維服朏魄雙交月氣参變開榮灑</hi>
　<hi>澤舒虹爍電化際無間皇情爰眷伊思鎬飲毎惟洛宴郊餞有壇君舉有禮幙惟蘭甸畫流高陛分庭薦</hi>
　<hi>樂析波浮醴豫同夏諺事兼出濟仰閲豐施降惟㣲物三妨儲𨽻五塵朝黻途泰命屯恩充報屈有悔可</hi>
　<hi>悛滯瑕難拂江蕭穎士蓬池禊飲序曰晉氏中朝始参燕胥之樂  左宋齊又間以文詠風流遂逺蔚為</hi>
　<hi>盛集蕭子範家園三日賦有云聊潔新而濯故式東流之前軌右瞻則青溪千仭北顧則龍盤秀出</hi>
<pb n="KR2k0021_WYG_019-32a"/>
溧水一名瀬水在溧陽西北四十里<lb/>
　事跡前漢地里志云溧水出南湖　祥符圖經瀬水<lb/>
　西承丹陽湖東入長塘湖葢丹陽湖即南湖也嘗考<lb/>
　其詳固城春秋時呉瀨渚縣<hi>案勝公廟記</hi>漢溧陽縣治在<lb/>
　焉<hi>隋開皇十一年割溧陽之西置溧水縣固城在今溧陽縣之西溧水縣界紹興中得後漢溧陽校官</hi>
　<hi>碑於固城湖之傍故知其為漢縣治</hi>丹陽湖在其南故曰南湖溧水出<lb/>
　南湖而東縣在水之北北曰陽故名溧陽自東壩既<lb/>
　成於是丹陽湖水不復通本縣界然古溧水之出於<lb/>
<pb n="KR2k0021_WYG_019-32b"/>
　丹陽湖明矣今縣西北有水源出曹山逕溧水縣界<lb/>
　東流入本縣界合于永陽江六朝事跡編及乾道建<lb/>
　康志皆指曹山之水為溧源非也　元和郡縣志溧<lb/>
　水在溧陽縣南六里蓋唐溧陽縣治即今之舊縣也<lb/>
　　溧水東流為永陽江江上有渚曰瀨渚即伍子胥<lb/>
　乞食投金處故又曰投金瀨自瀨渚東流為瀨溪<hi>鄉民</hi>
　<hi>訛為爛溪</hi>入長塘湖一派東流為呉王漕<hi>呉王漕者楊行宻時漕運所行</hi>
　<hi>也或以為春秋時之呉王</hi>　真誥云夫至貞者萬乗不能激其名<lb/>
<pb n="KR2k0021_WYG_019-33a"/>
　投金溧女是也陶𨼆居注云金溧女是子胥所逢浣<lb/>
　紗於溧水之陽者後既投金以報之故謂之金溧詳<lb/>
　見李白所作瀨女碑<lb/>
呉漕水源出溧水縣東廬山東南流入呉漕過白馬橋<lb/>
馬沈二港港下入丹陽湖<lb/>
太山水源出溧水縣南流入固城湖經五堰東入溧陽<lb/>
縣三塔港<lb/>
亭水源在句容縣北三十里亭山南遶縣城東與未山<lb/>
<pb n="KR2k0021_WYG_019-33b"/>
湖水合流下百堽堰入秦淮<lb/>
汝南灣在城東八里當秦淮曲折處<hi>舊志</hi>
　事跡晉汝南王渡江因家於此遂名汝南灣齊陸慧<lb/>
　曉劉瓛宅並在灣前又有東冶亭在灣之東南乃晉<lb/>
　太元中餞送之所　齊陸慧曉清介自立張緒目為<lb/>
　江東裴樂家於灣前張融自稱天地逸民牽船住岸<lb/>
　卜以隣居劉瓛弟璡字子敬二人並居其間水有異<lb/>
　味時酌飲之至今取此水釀酒極佳事見覽古詩注<lb/>
<pb n="KR2k0021_WYG_019-34a"/>
　<hi>楊虞部詩汝南王昔過江東此地名將汝海同玉觶酌來人易醉有時人靣照花紅  馬野亭詩當時只</hi>
　<hi>號江南灣後有三人住此間自謂逸民須隱約並稱賢士想高閒祗縁水味都殊異且欲隣居數徃還好</hi>
　<hi>是有時相就飲不妨鐺脚對青山</hi>
桐林灣在秦淮南南逼府城北臨淮水岸舊植桐甚繁故<lb/>
以名東北有浮航即長樂橋也<lb/>
明月灣在句容縣西南一里通淮謝安石曾月夜泛舟<lb/>
垂釣今釣基尚存<lb/>
烏龍潭在城北鍾山鄉永慶寺之前水旱祈禱屢應按<lb/>
<pb n="KR2k0021_WYG_019-34b"/>
輿地志云宋元嘉末有黑龍見于𤣥武湖側今潭近湖<lb/>
所疑即當時龍見之處<lb/>
菖蒲潭在句容縣仙人坊許長史居此學道又顧著作<lb/>
山房多産菖蒲一寸九節<lb/>
投金瀨在溧陽縣西北四十里源出曹姥山經溧水縣<lb/>
界南流為頴陽江江上有渚曰瀨渚<lb/>
　事跡呉越春秋云伍子胥奔呉至溧陽溧陽女子擊<lb/>
　縹瀨水乏上子胥跪而乞餐女子簞食壺漿而飲之<lb/>
<pb n="KR2k0021_WYG_019-35a"/>
　子胥餐而去謂女子曰掩子壺漿勿令其露女子曰<lb/>
　行矣子胥行五歩還顧女子已自投於瀨中後子胥<lb/>
　伐楚師還過溧陽瀨上長嘆曰吾嘗飢於此乞食而<lb/>
　殺一婦人欲報之百金而不知其家乃投金水中而<lb/>
　去後有嫗行哭而來曰吾女年三十不嫁擊縹于此<lb/>
　遇窮人餔之恐事泄投水而死故號此水投金瀨史<lb/>
　記云子胥未至呉而疾止中道乞食張勃曰子胥乞<lb/>
　食處在丹陽溧陽縣唐書音訓曰投金瀨今頴陽江<lb/>
<pb n="KR2k0021_WYG_019-35b"/>
　上伍子胥嘗乞食遇婦人餔之後欲報恩求之不獲<lb/>
　乃投百金於此瀨上有正義女廟李白遊溧陽北湖<lb/>
　望瓦屋山懐古詩云聞有正義女振窮溧水灣<lb/>
投書渚今在城西<lb/>
　事跡晉史殷羡建元中為豫章太守去郡人多附書<lb/>
　一百餘封行至江邊石頭渚以書擲水中祝曰沈者<lb/>
　自沈浮者自浮殷洪喬非致書郵<lb/>
艦澳在南城長千里水出婁湖下入秦淮深丈餘冬春<lb/>
<pb n="KR2k0021_WYG_019-36a"/>
不涸<hi>舊志</hi>
　事跡輿地志云梁武帝所開在光宅寺東二百五十<lb/>
　步其寺武帝舊宅帝従城歸宅儀仗舟車駢戢塞路<lb/>
　開以蔵船<lb/>
　　巖洞<lb/>
天開巖在攝山棲霞寺之後去寺三里石多特立中有<lb/>
石□相向其直如截殆非人力所至故以天開名其巖<lb/>
巖之左有張稚圭祖無擇諸公題字<lb/>
<pb n="KR2k0021_WYG_019-36b"/>
道卿巖在八功德水之後半嶺間可容數人慶厯中知<lb/>
府葉公清臣嘗領客來遊公字道卿故名<lb/>
石城洞一名龍洞在城西一里二百步石頭西嶺下臨<lb/>
大江當嶄絶之處有洞户真誥云此小有洞天之南門<lb/>
也俗呼為龍洞口<hi>曽極詩江流逺引背烟嵐平陸何年重舉帆斷岸挿天危欲墜六朝龍去</hi>
<hi>祗空岩</hi>
華陽洞在茅山側三茅二許俱得道於此洞其洞門五<lb/>
三門顯二門隱<lb/>
<pb n="KR2k0021_WYG_019-37a"/>
　事跡茅山記云華陽西南有二洞其西在崇夀觀後<lb/>
　其南在元符宫東國朝毎投金龍玉簡於此　六朝<lb/>
　記云十大洞天之第八名中有金壇長百丈復有玉<lb/>
　碣皆載神仙祕事三茅二許俱得道於此靈異至多<lb/>
　盡見於陶貞白華陽頌　真誥曰金陵句容之句曲<lb/>
　洞為第八洞天又曰句曲地肥土良水清謂之華陽<lb/>
　洞天可以度世種民是處五災不干<hi>游九言詞河漢徹碧霄晴九華</hi>
　<hi>仙子到凡塵凉夜山頭吹玉笛織雲巻盡月分明清露濕草晶熒起看大地粲瑤瓊下界千門人寂寂空</hi>
<pb n="KR2k0021_WYG_019-37b"/>
　<hi>山夜静海波聲仙子去渺雲程天風杳杳珮環清回望九州烟霧白千山月落影交横  林通叟詩華陽</hi>
　<hi>山雨拂輕塵獨步烟霞訪隱真笑傲太平雲外客安閑清世夣中身金章名重人稱貴布褐才高道不貧</hi>
　<hi>吟罷洞天風正淡自知凡骨定逢人</hi>
茅洞在大茅峰南<lb/>
　事跡茅山記云洞在大茅山前従玉液泉為正路洞<lb/>
　前亦有石壇洞内有石鐘磬直下可行七八里能容<lb/>
　千二百人其内流水不絶色若染藍石澗潺湲可愛<lb/>
　路通無窮但險峻難涉耳又云外有古壇内有石鐘<lb/>
<pb n="KR2k0021_WYG_019-38a"/>
　磬旌節人物皆石入者非人必見異物<lb/>
越翳王洞在句容縣乾元觀南<lb/>
　事跡翳於勾踐四世孫𦵏句容大横山下<lb/>
金牛洞在句容崇夀觀東<lb/>
　事跡秦時採金獲金牛為女子所觸遂擲而出跡著<lb/>
　於石<lb/>
　　洲浦<hi>磯汀夾沙並附</hi>
白鷺洲在城之西與城相望周迴一十五里<hi>舊志</hi>
<pb n="KR2k0021_WYG_019-38b"/>
　事跡酈道元水經注江寧之新林浦西對白鷺洲<lb/>
　丹陽記曰白鷺洲在縣西三里洲在大江中多聚白<lb/>
　鷺因以名之　國朝開寶七年王師問罪江南曹彬<lb/>
　等破南唐兵五千於白鷺洲即此地　建炎末敵騎<lb/>
　侵軼江南回至江口聞王師將以海舟中流邀其歸<lb/>
　路遂用牛犁等於白鷺洲一夜鑿一小河乗輕舠而<lb/>
　走詳見新河<hi>李太白詩云三山半落青天外二水中分白鷺洲又宿白鷺洲送楊江寧詩云</hi>
　<hi>朝别朱雀門暮宿白鷺洲送殷叔云白鷺洲前月天明送客回  徐鉉有題白鷺洲江鷗詩云白鷺洲邊</hi>
<pb n="KR2k0021_WYG_019-39a"/>
　<hi>江路斜輕鷗接翼滿平沙鷺曾極詩江水悠悠緑染衣淮山渺渺翠成圍南朝  序歸何處惟見滄洲白</hi>
　<hi>鳥飛一楊備詩春信風生晚汛潮印沙羣鷺立還翹凭高  片遮人眼蘆葉叢邊雪未銷  劉遇詩一聲</hi>
　<hi>雷鼔挾風威頃刻衝波没釣磯行客驚看銀漢落陽侯擎起玉山飛蛟龍便爾争先化鷗鷺茫然失所依</hi>
　<hi>安得長竿入吾手翩然東海釣鰲歸餘見白鷺亭下</hi>
馬昻洲在城西北周迴一十五里<hi>舊志</hi>
　事跡寰宇記云馬昂洲在縣北二十三里　南徐州<lb/>
　記臨沂縣北有馬昻洲晉元帝渡江牧馬於此因以<lb/>
　名之　梁書南兖州刺史南康王㑹理前青冀二州<lb/>
<pb n="KR2k0021_WYG_019-39b"/>
　刺史湘潭侯退西昌世子或率兵三萬至馬昻洲即<lb/>
　此處<hi>陳軒金陵集王祖道詩云石頭虎踞海洲岸馬昻槽</hi>
新洲一名薛家洲去城北四十里今幕府山相對有上<lb/>
新洲下新洲<lb/>
　事跡呉志太平元年朱據欲討孫綝綝遣孫憲等以<lb/>
　舟兵逆據江都獲據於新洲　晉隆安五年海賊孫<lb/>
　恩向京師聞譙王尚之在建康復聞劉牢之己還至<lb/>
　新洲不敢進而去　南史宋武帝㣲時貧陋過甚自<lb/>
<pb n="KR2k0021_WYG_019-40a"/>
　徃新洲伐荻有衲布衣袄等皆敬皇后手自作既貴<lb/>
　以付㑹稽公主曰後世有驕奢不節者可以此衣示<lb/>
　之　劉宋武帝伐荻新洲時見大蛇長數丈射之傷<lb/>
　明日復至洲裏聞有杵臼聲徃覘之童子數人皆新<lb/>
　衣於洲中搗藥問其故答曰王為劉寄奴所射合藥<lb/>
　敷之帝曰王神何不殺之答曰寄奴王者不可殺帝<lb/>
　叱之皆散収藥而反　祥符圖經云隋末始漲故名<lb/>
　新洲<lb/>
<pb n="KR2k0021_WYG_019-40b"/>
舟子洲在城南隅周迴七里舊志<lb/>
　事跡梁天監十二年以朱雀門東北淮水紆曲數有<lb/>
　水患又舟行旋衝太廟灣乃鑿通中央為舟子洲諸<lb/>
　郡秀才上計憇止于此<lb/>
概洲在城東北七十五里周迴三十八里南徐州記云<lb/>
石壠山北江中有洲今百姓於洲上概種所收倍於平<lb/>
陸<lb/>
茄子洲在城西南十三里周迴一十二里<hi>舊志</hi>
<pb n="KR2k0021_WYG_019-41a"/>
　事跡温嶠陶侃赴援討蘇峻侃泊茄子洲郗鑒自廣<lb/>
　陵來㑹於此　寰宇記云茄子洲夏日堪泊船冬月<lb/>
　淺涸永昌之初其洲忽一日崩陷數里其形曲折作<lb/>
　九灣<lb/>
烈洲在城西南七十里呉舊津所也内有小河可泊船<lb/>
商客多停此以避烈風故以為名<hi>舊志</hi>
　事跡伏滔北征賦亦謂之栗洲上有小山其形似栗<lb/>
　因名之　晉永昌元年王敦舉兵至栗洲戴若思劉<lb/>
<pb n="KR2k0021_WYG_019-41b"/>
　隗等六軍敗績　寰宇記云王濬伐呉嘗宿於此簡<lb/>
　文為相亦㑹桓𤣥於此　世説云桓宣武在南州與<lb/>
　㑹稽王㑹於溧洲于時漾舟江側謝公亦在坐狂風<lb/>
　忽起波浪鼓涌非人力所制桓公有懼色㑹稽亦微<lb/>
　異惟謝公怡然自若頃間風止桓問謝曰向那得不<lb/>
　懼謝徐笑答曰何有三才同盡理　安帝隆安六年<lb/>
　桓𤣥舉兵東下司馬元顯大懼以劉牢之為前鋒軍<lb/>
　溧洲参軍劉裕請擊之牢之不許與元交通<hi>舊志載宋武帝</hi>
<pb n="KR2k0021_WYG_019-42a"/>
　<hi>義師討逆劉牢之屯此洲者誤也劉牢之屯此洲時宋武帝為牢之参軍元興三年方舉義兵於京口討</hi>
　<hi>桓作舊志者殆未考耳</hi>太元九年桓冲為荆州刺史文武祖道<lb/>
　謝安自送至溧洲並此處也<lb/>
雞距洲在城西南三十五里周迴三十里<lb/>
烏沙洲在城西南三十五里周迴二十里<lb/>
楊林洲在城西南二十五里周迴一十一里<lb/>
木𤓰洲在城西南二十八里周迴二十里<lb/>
浮洲在城西南八十里周迴二十五里<lb/>
<pb n="KR2k0021_WYG_019-42b"/>
龍潭洲在城西南九十五里周迴一十五里<lb/>
合興洲在城西南九十五里周迴一十二里<lb/>
鰻鯬洲在城西南七十里周迴三十五里西對和州烏<lb/>
江縣以水多鰻鯬因為名<lb/>
董雲洲在城西南一十五里西有小江名曰澧江故一<lb/>
名澧江場其上有田五百頃<lb/>
丁翁洲在城西南二十五里周迴一十五里昔有隱士<lb/>
晦其名惟稱丁翁居洲上故為名<lb/>
<pb n="KR2k0021_WYG_019-43a"/>
簰槍洲在城西南三十五里周迴一十七里南唐保大<lb/>
中治宫室取材於上江成巨筏至此時㑹潮退為浮沙<lb/>
所没漲成洲渚至國朝景德三年南岸潰出大枋木二<lb/>
十餘條<lb/>
落星洲在城西南三十里周迴一十里上有小阜高數<lb/>
丈舊圖經云星隕所化也<lb/>
魚袋洲在城西南八十里周迴五里形如佩魚因以為<lb/>
名<lb/>
<pb n="KR2k0021_WYG_019-43b"/>
烏江洲在城西南六十里周迴一十五里接烏江縣西<lb/>
界<lb/>
迷子洲在城西南四十里周迴三十里<hi>王荆公次韻葉致逺詩云迷子</hi>
　<hi>山前漲一洲宋人圖志失編收</hi>
張公洲在城西南五里周迴三里<hi>舊志</hi>
　事跡梁太清二年豫州刺史裴之高等舟師二萬次<lb/>
　張公洲　陳覇先擊破侯子鑒師于張公洲　梁書<lb/>
　王僧辯陳覇先之破侯景也耀軍於張公洲高旗巨<lb/>
<pb n="KR2k0021_WYG_019-44a"/>
　艦過江蔽日乗潮順流景登石頭城而覩之不悦曰<lb/>
　彼軍有如是不易敵也<lb/>
蔡洲今名蔡家沙在城西南一十二里周迴五十五里<lb/>
<hi>舊志</hi>
　事跡按晉史王敦在石頭欲禁私伐蔡洲荻以問羣<lb/>
　下時王師新敗士氣震懼莫敢異議溫嶠獨曰中原<lb/>
　有菽庶人採之百姓不足君孰與足若禁人樵伐未<lb/>
　知其可　成帝時陶侃討蘇峻與温嶠庾亮等率舟<lb/>
<pb n="KR2k0021_WYG_019-44b"/>
　師四萬旗鼓百里次於蔡洲六日諸軍盡㑹石頭城<lb/>
　西北　盧循作亂戰士十餘萬舟艦數百里連旗而<lb/>
　下劉裕登石頭以望循軍曰賊自新亭直上且將避<lb/>
　之若回泊蔡洲此成擒　時徐道覆請於新亭焚舟<lb/>
　而戰循曰不然不如披甲蔡洲以待之初劉裕望見<lb/>
　船向新亭有懼色及見回泊蔡洲喜曰賊落吾手也<lb/>
　遂率兵進戰縛以大筏因風逼之大破循軍於江中<lb/>
　循遁走　侯景次䑓城裴之高援兵至後渚結陣於蔡<lb/>
<pb n="KR2k0021_WYG_019-45a"/>
　洲景分屯南岸　大寶三年陳覇先討侯景二月大<lb/>
　軍進姑孰先鋒次蔡洲即此也<lb/>
長命洲梁武帝放生之所也在石頭城前<hi>舊志</hi>
　事跡梁武帝市鵝鴨雞豚之屬放此洲名為長命洲<lb/>
　置户十家常以粟榖餧飼嵗合千數而為狐狸所食<lb/>
　及掌户竊而烹者各半　輿地志云魏使李恕來聘<lb/>
　帝時於此放生問恕曰北主頗知此事乎對曰魏國<lb/>
　不殺亦不放帝無以應之<hi>楊虞部詩梁武慈悲不鼎烹䝉恩豢飬亦虚名狐狸</hi>
<pb n="KR2k0021_WYG_019-45b"/>
　<hi>口腹應潜飽就死多於日放生鴨馬野亭詩如何長命作洲名梁武當時此放生鵝  成羣如市肆雞豚</hi>
　<hi>無數似屯營豈知半被狸奴食寧免私為鶴户烹不殺自然能不放却將實祻博虚名</hi>
江乗浦在城西北一十七里<hi>舊志</hi>
　事跡秦始皇東遊於此渡江　南徐州記江乗縣西<lb/>
　二里有大浦發源於石城山東入大江因縣為名<lb/>
　呉徐盛作疑城自石頭至江乗　晉蔡謨自土山至<lb/>
　江乗鎮守八所城壘凡十一處<lb/>
蟹浦在城西北一十六里<hi>舊志</hi>
<pb n="KR2k0021_WYG_019-46a"/>
　事跡輿地志云白下城西南有蟹浦源出鍾山北流<lb/>
　九里入大江　齊崔慧景軍散走單騎至蟹浦投漁<lb/>
　人大叔榮之榮之故為慧景門人時為蟹浦戍謂之<lb/>
　曰吾以樂賜汝汝為吾覔酒既而為榮之所斬以頭<lb/>
　内籃中送都<lb/>
鄱陽浦在石城西上通秦淮下入馬昻洲九里達於江<lb/>
乗舊經云梁鄱陽王嘗於此置屯田因以為名<lb/>
牧馬浦在城東南三十九里案丹陽記牧馬亭東南一<lb/>
<pb n="KR2k0021_WYG_019-46b"/>
里有牧馬浦晉永和中所置流入秦淮浦上舊有橋謂<lb/>
之牧馬橋南朝放牧多在此<lb/>
慈蠶浦在城東十里濶五十步深一丈下通大江<lb/>
京江浦在城東北五十一里濶五丈深一丈下入大江<lb/>
大同浦在城東北五十二里濶五丈深九尺下入大江<lb/>
小同浦在城東北六十七里闊五丈深一丈下入大江<lb/>
泉水浦在城西北二十五里濶五丈深九尺源出白下<lb/>
山南流一十二里入秦淮<lb/>
<pb n="KR2k0021_WYG_019-47a"/>
鍾浦在城東一十五里濶四丈深八尺源出鍾山南流<lb/>
七里入於秦淮考之金陵圖其地有鍾浦橋<lb/>
同夏浦在城東一十五里濶五丈深七尺南入秦淮浦<lb/>
在廢同夏縣南因以為名<lb/>
羅落浦在城東北六十里濶四丈深八尺合於攝湖流<lb/>
十二里入大江宋武帝進至羅落橋即此地也<lb/>
白社浦在城東北二十五里案金陵故事云發源鍾山<lb/>
西注秦淮<lb/>
<pb n="KR2k0021_WYG_019-47b"/>
查浦在石頭南上十里<hi>舊志</hi>
　事跡建康實録晉陶侃屯查浦李陽與蘇逸戰於查<lb/>
　浦盧循犯建業宋武帝柵石頭斷查浦以拒之皆此<lb/>
　地也<lb/>
新林浦在城西南二十里濶三丈深一丈長一十二里<lb/>
<hi>舊經云三十里</hi>源出牛頭山西七里入大江秋夏勝五十石舟<lb/>
春冬涸<hi>舊志</hi>
　事跡酈道元水經注江寧之新林浦西對白鷺洲<lb/>
<pb n="KR2k0021_WYG_019-48a"/>
　梁武帝置江漳苑自新亭鑿渠以通新林浦又起義兵<lb/>
　擒新亭城主大軍遂次新林侯景圍臺城栁仲禮韋<lb/>
　粲合軍屯新林皆此地也互見新亭<lb/>
龍藏浦在舟子洲岸西南古曲秦淮是也互見秦淮<lb/>
板橋浦在城西南三十里濶三丈五尺深九尺下入大<lb/>
江<hi>舊志</hi>
　事跡李白有秋夜板橋浦獨酌懐謝眺詩<hi>天上何所有迢迢白</hi>
　<hi>玉繩斜低建章闕耿耿對金陵</hi>
<pb n="KR2k0021_WYG_019-48b"/>
江寧浦在城南七十五里源出太平州當塗縣界長三<lb/>
十里濶七尺深一丈二尺溉田一百二十頃夏秋勝三<lb/>
百石舟春冬勝一百石<hi>舊志</hi>
　事跡梁末徐嗣徴任約領齊兵萬人還據石頭陳高<lb/>
　祖遣兵徃江寧據要險以斷賊路賊水步不敢進頓<lb/>
　江寧浦口遣侯安都領水軍襲破之<hi>王荆公有江寧夾口詩五首茅</hi>
　<hi>屋滄洲一酒旗午烟孤起隔林炊江清日暖蘆花轉恰似春風栁絮時  月墮浮雲水捲空滄洲夜泝五</hi>
　<hi>更風北山草木何由見夢盡春燈展轉中上鍾山咫尺被雲埋何况南樓與北齋昨夜月明江  夢遙隨</hi>
<pb n="KR2k0021_WYG_019-49a"/>
　<hi>潮水到秦淮别日西江口落征帆却望城樓淚滿衫従此夢歸無  路破頭山北北山南  落帆江口月</hi>
　<hi>黄昏小店無燈欲閉門半出岸沙楓欲死繫船猶有去年㾗</hi>
秣陵浦在城南五十里濶一十丈長一十里深一丈一<lb/>
尺溉田四十頃輿地志云浦以舊縣為名源出龍山北<lb/>
流一十里入葛塘湖又一十里入長溪合秦淮秋夏勝<lb/>
三百石舟春冬勝一百五十石<lb/>
三山磯在城西南七十五里<hi>舊志</hi>
　事跡翰府名談曰陳公堯咨泊舟三山有老叟曰來<lb/>
<pb n="KR2k0021_WYG_019-49b"/>
　日午時有大風舟行必覆宜避之來日天晴同行舟<lb/>
　皆離岸公託以事日午黑雲起天末大風暴至折木<lb/>
　飛砂怒濤若山行舟皆溺公驚歎又見前叟曰某江<lb/>
　之遊奕將也公他日當位宰相固當奉告公曰何以<lb/>
　報德叟曰吾本不求報貴人所至龍神理當衞䕶願<lb/>
　得金光明經一部乗其力薄得遷職公許之至京以<lb/>
　金光明經三部遣人至三山磯投之夢前叟曰本止<lb/>
　祈一部公賜以三今連陞數職再拜而去<lb/>
<pb n="KR2k0021_WYG_019-50a"/>
蚵蚾磯在城西<hi>舊志</hi>
　事跡南唐書云汪台符上書陳民間利病十餘條烈<lb/>
　祖善之而宋齊丘疾其才因使親信誘台符痛飲推<lb/>
　沈石城蚵蚾磯下<lb/>
欒家磯在城西北二十五里上元縣金陵鄉長慶村之<lb/>
西<lb/>
　事跡國朝實録熙寧五年詔賜江東路轉運使韓鐸<lb/>
　新提㸃刑獄張稚圭詔書奨諭仍賜銀絹以提舉開<lb/>
<pb n="KR2k0021_WYG_019-50b"/>
　江寧府張公凸上欒家磯馬鞍山河道也<lb/>
九里汀在城東南五十里東下入秦淮溉田五百二十<lb/>
頃<hi>舊志</hi>
　事跡建康實録呉寶鼎元年後主在武昌冬十月永<lb/>
　安山賊施坦等反刼後主弟永安侯謙為主出烏程<lb/>
　取故太子和陵上鼓吹曲蓋北入建業萬餘人丁固<lb/>
　諸葛靚等逆討於九里河即此處也<lb/>
䃃砂夾在城西南七十里<lb/>
<pb n="KR2k0021_WYG_019-51a"/>
　事跡張文潛有䃃砂夾阻風詩云<hi>大江春風浪如屋客舟迎</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0021_WYG_019-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　景定建康志巻十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2a0028_SBCK_001-1a"/>
新唐書糾謬卷第一<lb/>
　　　　　　　　　　　宋咸林吳縝纂<lb/>
　一曰以無爲有<lb/>
　　代宗母吳皇后傳<lb/>
　　李吉甫謀討劉闢<lb/>
　　劉蘭拒却頡利<lb/>
　　馬璘擊潰史朝義兵<lb/>
　　裴巨卿竇孝諶無傳而云有傳<lb/>
　　　代宗母吳皇后傳<lb/>
<pb n="KR2a0028_SBCK_001-1b"/>
肅宗章敬吳皇后傳云后㓜入掖廷肅宗在東<lb/>
宮宰相李林甫隂謀不測太子内憂鬢髮班秃<lb/>
後入謁玄宗見不恱因幸其宫顧廷宇不汛掃<lb/>
樂器塵蠧左右無嬪侍帝愀然謂高力士曰兒<lb/>
居處乃爾將軍叵使我知乎詔選京兆良家子<lb/>
五人虞侍太子力士曰京兆料擇人得以藉口<lb/>
不如取掖廷衣冠子可乎詔可得三人而后在<lb/>
中因蒙幸忽寢厭不寤太子問之辭曰夢神降<lb/>
我介而劍決我脅以入殆不能堪燭至其文尚<lb/>
<pb n="KR2a0028_SBCK_001-2a"/>
隱然生代宗爲嫡皇孫生之三日帝臨澡之孫<lb/>
體攣弱負姆嫌陋更取他宫兒以進帝視之不<lb/>
樂姆叩頭言非是帝曰非爾所知趣取兒來於<lb/>
是見嫡孫帝大喜向日視之曰福過其父帝還<lb/>
盡留内樂宴具顧力士曰可與太子飮一日見<lb/>
三天子樂哉后性謙柔太子禮之甚渥<lb/>
　今案本紀代宗以大曆十四年崩時年五十<lb/>
　三是歲己未推其生年實開元十五年丁卯<lb/>
　歲而李林甫以開元二十年方爲宰相且案<lb/>
<pb n="KR2a0028_SBCK_001-2b"/>
　林甫本傳其未爲相之前亦無謀不測以傾<lb/>
　東宫之事此其證一也又案開元十五年太<lb/>
　子瑛尚居東宮至二十五年瑛始廢二十六<lb/>
　年六月肅宗方爲太子是歲戊寅則代宗巳<lb/>
　年十二矣此其證二也且肅宗旣爲太子其<lb/>
　宫室之内汛掃廷宇整飾樂器冝各有典司<lb/>
　玄宗旣臨幸其宫則主者當掃洒整飾以爲<lb/>
　備豫豈有乘輿方至而有司恬然不加嚴飾<lb/>
　除治以俟之者乎就如肅宗誠憂林甫構扇<lb/>
<pb n="KR2a0028_SBCK_001-3a"/>
　不測則懷危懼不過中自隱憂而已何豫於<lb/>
　掌灑掃典樂器之人而亦不舉其職歟此其<lb/>
　證三也代宗旣於玄宗爲嫡長孫而又生之<lb/>
　三日玄宗親臨澡之其事體亦已不輕彼負<lb/>
　姆者遽敢率爾取它兒易之上欺人主下易<lb/>
　皇孫靜尋其言有同戲劇雖人臣之家亦不<lb/>
　至是況至尊之前乎此其證四也由是言之<lb/>
　則吳后傳中所言虚謬可見蓋出於傳聞小<lb/>
　說增飾之言不足取信於後世也<lb/>
<pb n="KR2a0028_SBCK_001-3b"/>
　　　李吉甫謀討劉闢<lb/>
李吉甫傳云遷中書舍人劉闢拒命帝意討之<lb/>
未决吉甫獨請無置宜絶朝貢以折姦謀高崇<lb/>
文圍鹿頭未下嚴礪請岀并州兵與崇文趨果<lb/>
閬以攻渝合吉甫以爲非是請起宣洪蘄鄂强<lb/>
弩兵擣三峽之虚崇文懼舟師成功人有鬪志<lb/>
帝從之由是崇文悉力劉闢平吉甫謀居多<lb/>
　今案杜黃裳傳云劉闢叛唯黃裳固勸不赦<lb/>
　又嚴綬傳云劉闢叛綬建言天子始卽位不<lb/>
<pb n="KR2a0028_SBCK_001-4a"/>
　可失威請必誅由是言之劉闢之叛杜黃裳<lb/>
　嚴綬亦皆請必誅非獨吉甫請無置此其證<lb/>
　一也又嚴綬傳云綬爲河東節度使劉闢反<lb/>
　綬請選銳兵遣大將李光顔助討賊平之又<lb/>
　高崇文傳云崇文討劉闢西自閬中岀郤劍<lb/>
　門兵解梓潼之圍鹿頭山南距成都一百五<lb/>
　十里扼二川之要闢城之旁連八屯以拒東<lb/>
　兵崇文破賊于城下明日戰萬勝堆堆直鹿<lb/>
　頭左使驍將募死士奪而有之下瞰鹿頭城<lb/>
<pb n="KR2a0028_SBCK_001-4b"/>
　凡八戰皆捷賊心始摇大將阿跌光顔<hi>卽李光顔</hi>
<hi>也</hi>後期懼罪請深入自贖乃軍鹿頭西斷賊<lb/>
　糧道賊大震其將仇良輔舉鹿頭城降遂趣<lb/>
　成都闢走追禽之又案嚴礪傳劉闢反時礪<lb/>
　爲山南節度使今吉甫傳乃云崇文圍鹿頭<lb/>
　未下嚴礪請岀并州兵且鹿頭距成都止一<lb/>
　百五十里并州之兵與李光顔是時已皆在<lb/>
　其行久矣今乃始云圍鹿頭未下嚴礪請出<lb/>
　并州兵無乃太後時歟此其證二也且嚴綬<lb/>
<pb n="KR2a0028_SBCK_001-5a"/>
　傳自劉闢初反綬卽建請自河東選兵遣將<lb/>
　助討賊今此乃以爲山南節度使嚴礪卽其<lb/>
　誤可知此其證三也且鹿頭之距成都纔一<lb/>
　百五十里而果閬渝合皆在城都五七百里<lb/>
　之外今崇文旣已圍鹿頭則其城乃必爭之<lb/>
　地而賊方危破之秋是不可緩頃刻而退尺<lb/>
　寸之際也今乃云崇文圍鹿頭未下礪請出<lb/>
　并州兵與崇文趨果閬以攻渝合如此則是<lb/>
　鹿頭將抜賊勢已敗而礪乃始建請岀并州<lb/>
<pb n="KR2a0028_SBCK_001-5b"/>
　兵吉甫方欲起宣洪蘄鄂强弩不唯其時日<lb/>
　巳太遲緩乖牾而其所指又皆捨近而之逺<lb/>
　殊非兵家攻取之要此昭然可見其謬其證<lb/>
　四也吉甫旣以起并州兵入蜀爲非是而請<lb/>
　起宣洪蘄鄂强弩兵擣三峽之虚使崇文懼<lb/>
　舟師有功而悉力然案諸人傳則并州之兵<lb/>
　自初伐叛卽與崇文偕至卒以成功而宣洪<lb/>
　蘄鄂之兵不聞有自三峽進者而闢亦就禽<lb/>
　然則吉甫所謀竟無毫髪之效其證五也案<lb/>
<pb n="KR2a0028_SBCK_001-6a"/>
　杜黃裳傳云劉闢叛唯黃裳固勸不赦專委<lb/>
　高崇文凡兵進退黃裳自中指授無不切于<lb/>
　機崇文素憚劉澭黃裳使人謂曰公不奮命<lb/>
　者當以澭代崇文懼一死力縛賊以獻蜀平<lb/>
　群臣賀憲宗目黃裳曰時卿之功由此言之<lb/>
　平劉闢者實黃裳之力今反歸功於吉甫此<lb/>
　其證六也夫黃裳以宰相而當伐叛之任書<lb/>
　之其傳固其宜矣而吉甫以一中書舍人乃<lb/>
　欲多有其功就使其實且猶未可而况於虚<lb/>
<pb n="KR2a0028_SBCK_001-6b"/>
　乎然則此吉甫數事本皆無有而今史之所<lb/>
　述如是者非它蓋其子德裕秉政日嘗重修<lb/>
　憲宗實録故吉甫之美惡皆增損而不實若<lb/>
　此之事乃重脩之時史官求書吉甫之美而<lb/>
　不可得於是竊取黃裳之事依倣而爲之爾<lb/>
　故其事大抵相類然不顧其間叅錯牴牾考<lb/>
　其實則無有今新書又因以爲實而書之無<lb/>
　所刋正豈朝廷重脩之意哉<lb/>
　　　劉蘭拒却頡利<lb/>
<pb n="KR2a0028_SBCK_001-7a"/>
劉蘭傳貞觀十一年爲夏州都督長史時突厥<lb/>
攜貳郁射設阿史那模末率屬帳居河南蘭縱<lb/>
反間離之頡利果疑模末懼來降頡利急追蘭<lb/>
逆拒郤其衆<lb/>
　今案太宗紀貞觀四年三月甲午李靖俘突<lb/>
　厥頡利可汗以獻又突厥傳貞觀八年頡利<lb/>
　死于京師矣今劉蘭乃謂貞觀十一年頡利<lb/>
　尚存于本國且又考突厥本傳亦無模末來<lb/>
　降而頡利急追劉蘭拒郤之事此可驗其事<lb/>
<pb n="KR2a0028_SBCK_001-7b"/>
　皆虛也<lb/>
　　　馬璘擊潰史朝義兵<lb/>
馬璘傳云從李光弼攻洛陽史朝義衆十萬陣<lb/>
北邙山旗鎧照日諸將冘疑未敢擊璘率部士<lb/>
五百薄賊屯出入三反衆披靡乘之賊遂潰光<lb/>
弼曰吾用兵三十年未見以少撃衆雄捷如馬<lb/>
將軍者<lb/>
　今案李光弼及史思明傳邙山之戰思明主<lb/>
　其軍非朝義也此其悮一也又案帝紀上元<lb/>
<pb n="KR2a0028_SBCK_001-8a"/>
　二年二月戊寅光弼與思明戰敗績而光弼<lb/>
　傳亦云官軍大潰則此安得有賊遂潰之謂<lb/>
　哉此其悮二也此蓋馬璘傳一偏之說夸大<lb/>
　其功若考其實則虚謬自見矣<lb/>
　　　裴巨卿竇孝諶無傳而云有傳<lb/>
裴守眞傳云子子餘耀卿巨卿别有傳昭成竇<lb/>
皇后傳云曾祖抗父孝諶自有傳<lb/>
　今案裴耀卿竇抗則已有傳而巨卿孝諶則<lb/>
　無之<lb/>
<pb n="KR2a0028_SBCK_001-8b"/>
</p>
<p>
　　　　　　　　　　　　海虞趙開美校刋<lb/>
新唐書紏謬卷第一<lb/>
</p>
<p>
</p>
  </div>
</body>
</text>
</TEI>
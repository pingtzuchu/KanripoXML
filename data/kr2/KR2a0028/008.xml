<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2a0028_SBCK_008-1a"/>
新唐書糾謬卷第八<lb/>
　　　　　　　　　　　宋咸林吳縝纂<lb/>
　七曰尊敬君親不嚴<lb/>
　　楊隆禮嘗避諱改名而傳不載<lb/>
　　誕節名及上壽儀紀傳皆不載<lb/>
　　裴守眞耀卿傳次序<lb/>
　　　楊隆禮嘗避諱改名而傳不載<lb/>
楊愼矜傳云父隆禮歷州刺史善撿督吏以嚴<lb/>
辦自名開元𥘉爲太府卿任職二十年年九十<lb/>
<pb n="KR2a0028_SBCK_008-1b"/>
餘以戸部尚書致仕卒<lb/>
　今案宰相世系表載隆禮爲崇禮此蓋隆禮<lb/>
　以開元時避明皇帝諱以崇易隆理亦當然<lb/>
　而史家遺落其事止書舊名此其失也或者<lb/>
　謂此乃史之小疵亦不足云愚以爲不然夫<lb/>
　史之作豈獨止於勸懲而巳哉其筆削取捨<lb/>
　必使後世有考焉方開元時君父旣名隆矣<lb/>
　爲臣子者亦名隆而無所遷避豈尊君嚴上<lb/>
　之謂哉今隆禮旣嘗易名而史不載使後世<lb/>
<pb n="KR2a0028_SBCK_008-2a"/>
　不知者或歸罪於隆禮或遂援之以爲說此<lb/>
　實史氏之深責豈止小疵而已哉況韋思謙<lb/>
　嘗避諱而以字行王紹陸質亦嘗避諱改名<lb/>
　而史皆載於傳以例言之則隆禮之傳其失<lb/>
　昭然矣<lb/>
　　　誕節名上壽紀傳皆不載<lb/>
禮樂志云千秋節者玄宗以八月五日生因以<lb/>
其日名節而君臣共爲荒樂當時流俗多傳其<lb/>
事以爲盛其後巨盗起䧟兩京自此天下用兵<lb/>
<pb n="KR2a0028_SBCK_008-2b"/>
不息而離宫苑囿遂以荒堙獨其餘聲遺曲傳<lb/>
人間聞者爲之悲涼感動蓋其事適足爲戒而<lb/>
不足考法故不復著其詳自肅宗以後皆以生<lb/>
日爲節而德宗不立節然止於群臣稱觴上壽<lb/>
而巳<lb/>
　今案唐㑹要云開元十七年八月五日左丞<lb/>
　相源乾曜右丞相張說等表請以是日爲千<lb/>
　秋節著之甲令群臣常以是日獻萬壽酒又<lb/>
憲宗元和十五年七月詔云朕誕辰奉迎皇<lb/>
<pb n="KR2a0028_SBCK_008-3a"/>
　太后宫中上壽又文宗太和七年慶成節是<lb/>
　日上於宫中奉迎皇太后宴樂群臣詣延英<lb/>
　門上壽是蓋人主因其誕辰感其親生育劬<lb/>
　勞之恩不敢同之常日於是爲之宴樂以致<lb/>
　其愛敬之心焉爲臣子者又喜其君父生於<lb/>
　是日願其享無疆之祚亦相率奉觴獻壽以<lb/>
　致其祝延之誠焉是皆岀於臣子之情而飾<lb/>
　以禮文故後世不可得而廢者也是以累朝<lb/>
　㳂襲未之有改且上壽之禮尚矣古人毎有<lb/>
<pb n="KR2a0028_SBCK_008-3b"/>
　吉慶喜樂之事則上壽於君親以致其誠意<lb/>
　經所謂稱彼兕觥萬壽無疆則其比也如漢<lb/>
　高祖車千秋東方朔止偶因一事而猶且爲<lb/>
　之況當君親誕育之日臣子若恬如平時不<lb/>
　少致其誠敬則人情禮意其可安乎由是言<lb/>
　之因誕日立節名上壽酒亦臣子奉君親之<lb/>
　禮耳未可遽削而不著也且天寶之亂盗起<lb/>
　兵興而唐遂衰其所以召之者蓋有由矣刑<lb/>
　政乖戾而任用匪人也非以立千秋節也使<lb/>
<pb n="KR2a0028_SBCK_008-4a"/>
　當時不立節名不上夀不宴樂亦未免乎盗<lb/>
　起而唐衰也其後肅宗文宗以至武宣懿僖<lb/>
　昭哀八朝各嘗立誕節名亦不聞其召亂迨<lb/>
　其亡也亦不自誕節起然則史之所書使後<lb/>
　世可以爲戒者在乎刑政之得失任用之賢<lb/>
　否爾立誕節而上壽宴樂以致臣子之情禮<lb/>
　者非所以爲戒也徒使後世有司欲考按故<lb/>
　事則返區區乎求之於他書是未可謂善爲<lb/>
　史者也又按唐㑹要自肅宗以後有代德順<lb/>
<pb n="KR2a0028_SBCK_008-4b"/>
　憲穆敬六朝皆不立誕節名今志以爲獨德<lb/>
　宗不立亦未知其孰是<lb/>
　　　裴守眞耀卿傳次序<lb/>
　今案裴耀卿守眞之子也而耀卿傳居第五<lb/>
　十二卷守眞傳居第五十四卷次序如此於<lb/>
　義無乃未安歟<lb/>
　　　　　　　　　　　　海虞趙開美校刋<lb/>
新唐書糾謬卷第八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2a0028_SBCK_006-1a"/>
新唐書糾謬卷第六<lb/>
　　　　　　　　　　　宋咸林吳縝纂<lb/>
　六曰官爵姓名謬誤<lb/>
　　紀書團練使崔灌而傳乃觀察使崔瓘<lb/>
　　天策上將乃書爲上將軍<lb/>
　　紀云矍璋而傳乃瞿章<lb/>
　　史思明朱泚傳各有敬釭許季常<lb/>
　　目錄著王綝而傳乃王琳<lb/>
　　卦道言名不同<lb/>
<pb n="KR2a0028_SBCK_006-1b"/>
　　楊昢名不同<lb/>
　　王搏名不同<lb/>
　　梁武孫名誤<lb/>
　　嗣郯王戒丕字誤<lb/>
　　武德四年封越王元茂誤<lb/>
　　信王憻名紀傳不同<lb/>
　　昭宗子𥙿紀書爲祐<lb/>
　　王茂章悮作彦章<lb/>
　　辛雲京官誤<lb/>
<pb n="KR2a0028_SBCK_006-2a"/>
　　朗陵王父子名皆未明<lb/>
　　吳大瓘名不同<lb/>
　　楊子琳作楊惠琳二事<lb/>
　　以公主字爲封號<lb/>
　　程昌裔名不同<lb/>
　　張去奢去盈不同<lb/>
　　郭濳曜姓不同<lb/>
　　南昌公主<lb/>
　　張說字誤爲銳字<lb/>
<pb n="KR2a0028_SBCK_006-2b"/>
　　雍王畢王房各有景誤<lb/>
　　范雲仙等官誤<lb/>
　　蘇光榮名不同<lb/>
　　鹿晏弘名誤<lb/>
　　牛勗名不同<lb/>
　　魚朝恩傳脫字<lb/>
　　李訓仇士良兩傳各載魚弘志名不同<lb/>
　　馬舉官及名紀傳不同<lb/>
　　盧垣誤書吳少誠<lb/>
<pb n="KR2a0028_SBCK_006-3a"/>
　　范陽王藹名不同<lb/>
　　東莞郡公融名不同<lb/>
　　袁朗傳袁粲名誤<lb/>
　　蘇弘軫名不全<lb/>
　　李氏表有知古二名<lb/>
　　王琚王同皎等傳周璟名不同<lb/>
　　宰相李藩世系表脫誤<lb/>
　　仇甫姓不同<lb/>
　　蘇定方傳與突厥傳不同<lb/>
<pb n="KR2a0028_SBCK_006-3b"/>
　　突厥傳季髙遷姓誤<lb/>
　　突厥傳李靖傳不同<lb/>
　　何重霸名紀傳不同<lb/>
　　髙祖紀書封德彛左僕射誤<lb/>
　　唐儉傳誤書官<lb/>
　　髙祖紀書長孫順德官誤<lb/>
　　髙祖紀封子爲蜀王名不同<lb/>
　　長平王傳薛仁杲傳不同<lb/>
　　　紀書團練使崔灌而傳乃觀察使崔瓘<lb/>
<pb n="KR2a0028_SBCK_006-4a"/>
代宗紀大曆五年四月庚子湖南兵馬使臧玠<lb/>
殺其團練使崔灌<lb/>
　今案崔瓘傳云瓘博陵人以士行脩謹聞累<lb/>
　官至灃州刺史大曆中遷湖南觀察使時將<lb/>
　吏習寛弛不奉法瓘稍以禮法繩裁之下多<lb/>
　怨别將臧玠判官逹奚覯忿爭覯曰今幸無<lb/>
　事玠曰欲有事邪拂衣去是夜以兵殺覯瓘<lb/>
　聞難惶懼走遇害此卽紀所書者而不同如<lb/>
　此蓋紀誤也<lb/>
<pb n="KR2a0028_SBCK_006-4b"/>
　　　天策上將乃書爲上將軍<lb/>
褚亮傳云初武德四年太宗爲天策上將軍<lb/>
　今案髙祖紀武德四年十月巳丑秦王世民<lb/>
　爲天策上將領司徒又太宗紀云髙祖以謂<lb/>
　太宗功髙古官號不足以稱乃加號天策上<lb/>
　將領司徒又宰相表云武德四年十月巳丑<lb/>
　世民加司徒天策上將又唐儉傳太宗曰天<lb/>
　策長史不見上將擊賊耶然則其官止是天<lb/>
　策上將非上將軍也<lb/>
<pb n="KR2a0028_SBCK_006-5a"/>
　　　紀云矍璋而傳乃瞿章<lb/>
昭宗紀乾寧四年五月壬午朱全忠䧟黃州刺<lb/>
史矍璋死之<lb/>
今案楊行宻傳云汴將朱友恭聶金率騎兵<lb/>
　萬人與張崇戰泗州金敗瞿章守黃州聞友<lb/>
　恭至南走武昌柵行宻遣將馬珣以樓船精<lb/>
　兵助章守友恭次樊港章據險不得前友恭<lb/>
　鑿崖開道以彊弩叢射殺章别將遂圍武昌<lb/>
　章率軍薄戰不勝友恭斬章㧞其壁然則書<lb/>
<pb n="KR2a0028_SBCK_006-5b"/>
　爲矍璋者誤也<lb/>
　　　史思明朱泚傳各有敬釭許季常<lb/>
史思明傳云思明又遣敬釭擊兖鄆又云思明<lb/>
大怒召許季常將誅而釋之<lb/>
　今案朱泚僭卽皇帝位以敬釭爲御史大夫<lb/>
　許季常京兆尹斯二人名姓皆同然史思明<lb/>
　之亂至朱泚建中之變巳二十五六年矣二<lb/>
　人者果存而助亂歟或者姓名偶同歟其誤<lb/>
　記歟不可得而知脩史家亦當定其去取也<lb/>
<pb n="KR2a0028_SBCK_006-6a"/>
　　　目錄著王綝而傳乃王琳<lb/>
目錄第一百三十烈女傳有王綝妻韋<lb/>
　今案其傳乃王琳妻韋也未知孰是<lb/>
　　　封道言名不同<lb/>
公主傳髙祖女淮南公主下嫁封道言<lb/>
　今案封倫傳乃名言道未知孰是<lb/>
　　　楊昢名不同<lb/>
外戚傳楊國忠四子暄昢曉晞又云昢尚萬春<lb/>
公主貴妃傳亦同其字皆從日<lb/>
<pb n="KR2a0028_SBCK_006-6b"/>
　今案公主傳及宰相世系表其昢字皆從月<lb/>
　蓋誤也<lb/>
　　　王搏名不同<lb/>
王綝傳其孫摶字昭逸<lb/>
　今案宰相世系表皆作搏未知孰是<lb/>
　　　梁武孫名誤<lb/>
宰相世系表内叙梁武孫云統五子歡譽登<graphic n="KR2684" url="https://raw.githubusercontent.com/kanripo/KR-Gaiji/master/images/KR2684.png" mimeType="image/png"/>
譼<lb/>
　今案表内有察字而無登字蓋登當作察也<lb/>
<pb n="KR2a0028_SBCK_006-7a"/>
　　　嗣郯王戒丕字誤<lb/>
顧彦暉傳云乾寧四年華洪率衆五萬攻彦暉<lb/>
<hi>王建之將也</hi>取渝昌普三州壁梓州南帝仍遣左諫<lb/>
議大夫李洵諭止建拒命帝以嗣郯王戒丕鎭<lb/>
鳳翔徙茂貞代建皆不奉詔<lb/>
　今案本紀乾寧四年六月貶王建爲南州刺<lb/>
　史以李茂貞爲劒南西川節度使嗣覃王嗣<lb/>
　周爲鳳翔隴右節度使茂貞不受命嗣周及<lb/>
　茂貞戰于奉天敗績况嗣覃王嗣周嗣延王<lb/>
<pb n="KR2a0028_SBCK_006-7b"/>
　戒丕紀傳中載之多矣唯此傳乃作嗣郯王<lb/>
　戒丕誤也<lb/>
　　　武德四年封越王元茂誤<lb/>
髙祖紀武德四年四月甲寅封子元方爲周王<lb/>
元禮鄭王元嘉宋王元則荆王元茂越王<lb/>
　今案髙祖諸子傳云周王元方武德四年始<lb/>
　王與鄭宋荆滕四王同封正謂此也今紀内<lb/>
　書元茂封越王而傳乃是滕王已見差舛而<lb/>
　又髙祖諸子中無名元茂者以是推之實紀<lb/>
<pb n="KR2a0028_SBCK_006-8a"/>
　誤也當書云元懿滕王爲是況傳中自周王<lb/>
　元方巳下皆有次序載其名故徐康王元禮<lb/>
　初王鄭韓王元嘉始王宋彭思王元則初王<lb/>
　荆鄭惠王元懿始王滕凡此皆有根源一一<lb/>
　可考而紀之所書殊無據依也<lb/>
　　　信王憻名紀傳不同<lb/>
懿宗紀咸通元年七月封叔<graphic n="KR2300" url="https://raw.githubusercontent.com/kanripo/KR-Gaiji/master/images/KR2300.png" mimeType="image/png"/>爲信王八年十<lb/>
二月信王<graphic n="KR2300" url="https://raw.githubusercontent.com/kanripo/KR-Gaiji/master/images/KR2300.png" mimeType="image/png"/>薨<lb/>
　今案十一宗諸子傳憲宗二十子無名<graphic n="KR2300" url="https://raw.githubusercontent.com/kanripo/KR-Gaiji/master/images/KR2300.png" mimeType="image/png"/>者<lb/>
<pb n="KR2a0028_SBCK_006-8b"/>
　止有信王憻咸通八年薨旣封于信而又薨<lb/>
　年與傳相符則此信王<graphic n="KR2300" url="https://raw.githubusercontent.com/kanripo/KR-Gaiji/master/images/KR2300.png" mimeType="image/png"/>卽憻無疑但紀傳<lb/>
　名不同必有悞者<lb/>
　　　昭宗子𥙿紀書爲祐<lb/>
昭宗紀大順二年六月丙午封子祐爲德王<lb/>
　今案昭宗諸子德王名𥙿不名祐也況乾寧<lb/>
　四年立爲皇太子時名𥙿卽可見此誤也<lb/>
　　　王茂章誤作彦章<lb/>
楊行密傳云天祐二年王彦章李德誠㧞潤州<lb/>
<pb n="KR2a0028_SBCK_006-9a"/>
殺安仁義<lb/>
　今案田頵傳云行宻遣將王茂章攻潤州又<lb/>
　云行宻使王茂章穴地取潤州叅校諸傳當<lb/>
　作茂章爲彦章者誤也<lb/>
　　　辛雲京官誤<lb/>
僕固懷恩傳云史朝義退守莫州於是都知兵<lb/>
馬使薛兼訓郝廷王兖鄆節度使辛雲京會師<lb/>
城下<lb/>
　今案肅宗紀云寶應元年<hi>壬寅</hi>建卯月癸丑河<lb/>
<pb n="KR2a0028_SBCK_006-9b"/>
　東軍亂殺其節度使鄧景山都知兵馬使辛<lb/>
　雲京自稱節度使又代宗紀云廣德元年<hi>癸卯</hi>
　正月甲申史朝義自殺今僕固懷恩傳載雲<lb/>
　京等會師于莫州城下正是寶應元年廣德<lb/>
　元年冬春之際又按辛雲京傳雲京自爲河<lb/>
　東節度使之後未嘗移鎭卒于太原亦未嘗<lb/>
　爲兖鄆節度使况雲京新得太原必不敢輕<lb/>
　出會師討賊此蓋誤書也<lb/>
　　　朗陵王父原子名皆未明<lb/>
<pb n="KR2a0028_SBCK_006-10a"/>
太宗諸子傳蜀悼王愔傳末云子璠嗣王武后<lb/>
時謫死歸誠州神龍初以朗陵王禕子䄖嗣<lb/>
　今案朗陵王卽鬱林王恪之子也<hi>恪亦太宗子</hi>恪<lb/>
　傳云四子仁瑋琨璄瑋早卒中宗追封朗陵<lb/>
　王子祇岀繼蜀王愔由是言之此蜀王傳所<lb/>
　云以朗陵王禕子䄖嗣當作以朗陵王瑋子<lb/>
　祇嗣也况開元中有信安王瑋卽琨之子而<lb/>
　朗陵之親姪無容與伯父同名以此益見朗<lb/>
　陵王禕當作瑋字也然三宗諸子傳内許王<lb/>
<pb n="KR2a0028_SBCK_006-10b"/>
　素節傳末云乃以嗣蜀王䄖爲廣漢王以宗<lb/>
　室世系表考之蓋祇本名䄖也<lb/>
　　　吳大瓘名不同<lb/>
柳晟傳云授學於吳大瓘幷子通玄<lb/>
　今案吳通玄傳其父乃名道瓘未知孰是<lb/>
　　　楊子琳作楊惠琳二事<lb/>
劉昌裔傳云入蜀楊惠琳亂昌裔說之惠琳順<lb/>
命拜瀘州刺史署昌裔州佐惠琳死客河朔間<lb/>
曲環方攻濮州表爲判官爲環檄李納剴曉大<lb/>
<pb n="KR2a0028_SBCK_006-11a"/>
誼環上其藁德宗異之<lb/>
　今案憲宗紀永貞元年十一月夏綏銀節度<lb/>
　留後楊惠琳反元和元年三月楊惠琳伏誅<lb/>
　自反至伏誅止四五月耳中間未嘗有順命<lb/>
　事此其一也且惠琳之亂在夏州而此傳乃<lb/>
　云入蜀說惠琳旣順命拜瀘州刺史地里全<lb/>
　不相屬此其二也旣惠琳死乃與曲環檄李<lb/>
　納而環上其藁于德宗案德宗紀建中二年<lb/>
　八月平盧節度使李正已卒子納自稱留後<lb/>
<pb n="KR2a0028_SBCK_006-11b"/>
　貞元八年五月平盧節度使李納卒子師古<lb/>
　自稱留後皆德宗之世也至憲宗世惠琳反<lb/>
　時平盧節度使乃李師古而納死已久矣時<lb/>
　又不相値此其三也曲環自建中三年爲邠<lb/>
　隴節度其後改陳許至貞元十五年卒當惠<lb/>
　琳反時環死已久矣無復與李納攻戰事此<lb/>
　其四也且曲環攻李納時乃德宗之初而惠<lb/>
　琳反在憲宗之初相距二十四五年曲環又<lb/>
　巳死何緣先述惠琳死然後方及曲環攻檄<lb/>
<pb n="KR2a0028_SBCK_006-12a"/>
　李納事如此則顚倒錯亂無復次序此其五<lb/>
　也由此觀之此非楊惠琳乃楊子琳也案代<lb/>
　宗紀大曆三年七月瀘州刺史楊子琳反䧟<lb/>
　成都劒南節度留後崔寛敗之克成都子琳<lb/>
　殺䕫州别駕張忠又案崔寧傳云寧攻郭英<lb/>
　乂英乂走靈池爲韓澄所殺於是劒南大擾<lb/>
　楊子琳起瀘州討寧詔宰相杜鴻漸爲西川<lb/>
　節度使往平其亂鴻漸入成都乃表子琳爲<lb/>
　瀘州刺史以和解之又數薦寧朝廷因授寧<lb/>
<pb n="KR2a0028_SBCK_006-12b"/>
　西川節度使大曆三年寧入朝楊子琳襲取<lb/>
　成都帝乃還寧於蜀未幾子琳者本瀘南賊<lb/>
　帥旣降詔隸劒南節度屯瀘州杜鴻漸表爲<lb/>
　刺史寧入朝留弟寛守成都子琳乘間起瀘<lb/>
　州以精騎數千襲據其地寛戰力屈寧妾任<lb/>
　素驍果卽岀家財募士設部隊自將以進子<lb/>
　琳大懼會糧盡且大雨引舟至廷乘而去収<lb/>
　餘兵㳂江而下諸刺史震慄僃餼牢以饗士<lb/>
　遇黃草峽守捉使王守仙伏兵五百子琳前<lb/>
<pb n="KR2a0028_SBCK_006-13a"/>
　驅至悉禽之遂入䕫州殺别駕張忠城守以<lb/>
　請臯朝廷以其本謀近忠故授峽州刺史移<lb/>
　灃州鎭遏使後歸朝賜名猷此乃楊子琳亂<lb/>
　蜀之本末正與代宗本紀相符又與昌裔傳<lb/>
　時世事狀相應蓋舊史止書爲楊琳而脩新<lb/>
　史者遂誤以爲惠琳故其時世年月皆叅錯<lb/>
　顚倒前後不合以子琳考之則與紀傳年世<lb/>
　事理皆符同其誤昭然矣今新書誤以子琳<lb/>
　爲惠琳處凡二此劉昌裔并戴叔倫傳其誤<lb/>
<pb n="KR2a0028_SBCK_006-13b"/>
　皆同也<lb/>
戴叔倫傳云師事蕭頴士爲門人冠劉晏管鹽<lb/>
鐵表主運湖南至雲安楊惠琳反馳客劫之曰<lb/>
歸我金幣可緩死叔倫曰身可殺財不可奪乃<lb/>
捨之嗣曹王臯領湖南江西表在幕府<lb/>
　今案劉晏傳畧云代宗立領度支鹽鐵轉運<lb/>
　鑄錢等使拜吏部尚書平章事使如故罷爲<lb/>
　太子賓客領東都河南江淮轉運租庸鹽鐵<lb/>
常平使代宗紀云廣德元年<hi>癸卯</hi>正月癸未京<lb/>
<pb n="KR2a0028_SBCK_006-14a"/>
　兆尹劉晏爲吏部尚書平章事二年<hi>甲辰</hi>正月<lb/>
　罷憲宗紀云永貞元年<hi>乙酉</hi>十月夏綏銀節度<lb/>
　留後楊惠琳反元和元年<hi>丙戌</hi>三月楊惠琳伏<lb/>
　誅曹王臯傳臯以建中元年<hi>庚申</hi>爲湖南觀察<lb/>
　使李希烈反<hi>建中三年壬戌歲十月也</hi>爲江西節度使由<lb/>
　此推之劉晏之管鹽鐵今且以廣德元年癸<lb/>
　卯爲始至永貞元年乙酉巳四十三年矣雖<lb/>
　曹王臯爲江西節度使之時自廣德癸卯計<lb/>
　之至建中壬戍亦二十年豈有主運而四十<lb/>
<pb n="KR2a0028_SBCK_006-14b"/>
　三年不罷之理且叔倫主運在代宗初而惠<lb/>
　琳反在憲宗初此時不相値一也惠琳之反<lb/>
　在夏州而叔倫主運在湖南雲安地里聲勢<lb/>
　何由相接此地不相近二也以此見决非楊<lb/>
　惠琳明矣案代宗紀大曆三年七月壬申瀘<lb/>
　州刺史楊子琳反䧟成都劒南節度留後崔<lb/>
　寛敗之克成都子琳殺䕫州别駕張忠又崔<lb/>
　寧傳叙子琳自成都敗収餘兵㳂江而下遂<lb/>
　入䕫州城守以請朝廷授峽州刺史其本末<lb/>
<pb n="KR2a0028_SBCK_006-15a"/>
　與叔倫傳相應且正當代宗之初劉晏管鹽<lb/>
　鐵之際此蓋亦楊子琳而誤爲惠琳也<lb/>
　　　以公主字爲封號<lb/>
楊貴妃傳云毎命婦入班持盈公主等皆辭不<lb/>
敢就位<lb/>
　今案諸公主傳睿宗女玉貞公主字持盈外<lb/>
　不見有封持盈者夫以公主之字而遂爲封<lb/>
　號稱之可乎就使當日時俗所稱然史家亦<lb/>
　當考正之也<lb/>
<pb n="KR2a0028_SBCK_006-15b"/>
　　　程昌裔名不同<lb/>
楊貴妃傳云十載正月望夜妃家與廣寧主僮<lb/>
騎爭闤門鞭梃讙競主墜馬僅得去主見帝泣<lb/>
乃詔殺楊氏奴貶駙馬都尉程昌裔官<lb/>
　今案公主傳乃程昌胤也未知孰是<lb/>
　　　張去奢去盈不同<lb/>
公主傳玄宗常芬公主下嫁張去奢<lb/>
　今案肅宗張皇后傳其尚常芬公主乃張去<lb/>
　盈非去奢也未知孰是<lb/>
<pb n="KR2a0028_SBCK_006-16a"/>
　　　郭濳曜姓不同<lb/>
公主傳玄宗臨晉公主下嫁郭濳曜<lb/>
　今案孝友傳乃鄭濳曜而其父萬鈞亦尚代<lb/>
　國公主證据甚明爲郭姓者誤也<lb/>
　　　南昌公主<lb/>
公主傳髙祖女南昌公主下嫁蘇勗<lb/>
　今案蘇勗傳乃云南康公主未知孰是<lb/>
　　　張說字誤爲銳字<lb/>
禮儀志開元十四年通事舍人王嵒上䟽請刪<lb/>
<pb n="KR2a0028_SBCK_006-16b"/>
去禮記舊文而益以今事詔付集賢院議學士<lb/>
張說以爲禮記不刋之書去聖久逺不可改易<lb/>
而唐貞觀顯慶禮儀注前後不同宜加折衷以<lb/>
爲唐禮乃詔集賢院學士右散騎常侍徐堅左<lb/>
拾遺李銳及太常博士施敬本撰述歷年未就<lb/>
而銳卒蕭嵩代銳爲學士奏起居舍人王仲丘<lb/>
撰定爲一百五十卷是爲大唐開元禮<lb/>
　今案藝文志開元禮一百五十卷注云張說<lb/>
　請修貞觀永徽五禮爲開元禮命賈登張烜<lb/>
<pb n="KR2a0028_SBCK_006-17a"/>
　施敬本李銳王仲丘陸善經洪孝昌撰集蕭<lb/>
　嵩摠之又按張說傳說爲集賢院學士知院<lb/>
　事常典集賢圖書之任開元十八年卒又案<lb/>
　蕭嵩傳嵩以開元十四年以兵部尚書領朔<lb/>
　方節度使徙河西節度使以破吐蕃功授同<lb/>
　中書門下三品十七年進兼中書令自張說<lb/>
　罷宰相令缺四年嵩得之又案玄宗紀開元<lb/>
　十一年四月張說爲中書令十四年四月罷<lb/>
　十七年六月蕭嵩兼中書令以是言之方初<lb/>
<pb n="KR2a0028_SBCK_006-17b"/>
　脩開元禮之時卽張說總領至十八年說卒<lb/>
　卽蕭嵩摠之蓋皆以見任宰相或舊相總之<lb/>
　也况蕭嵩名位素崇當開元十四年巳爲兵<lb/>
　部尚書節度使而李銳乃其屬官嵩豈容下<lb/>
　與銳爲代乎此蓋是說卒嵩代說爲學士而<lb/>
　誤以說爲銳於是義理皆不明也<lb/>
　　　雍王畢王房各有景誤<lb/>
宗室世系表雍王繪之曾孫有廬國公相州刺<lb/>
史景誤<lb/>
<pb n="KR2a0028_SBCK_006-18a"/>
　今案畢王璋之曾孫亦有蔡國公景誤此二<lb/>
　人止是三從昆弟耳無緣如此同名按江夏<lb/>
　王道宗傳云子景恒封廬國公相州刺史然<lb/>
　則雍王房之景誤非也當爲景恒而封廬國<lb/>
　　　范雲仙等官誤<lb/>
武后本紀云長壽二年一月殺内常侍范雲仙<lb/>
三月殺白潤府果毅薛大信<lb/>
　今案后妃傳則云監門衛大將軍范雲仙白<lb/>
　潤府果毅薛大信未知孰是<lb/>
<pb n="KR2a0028_SBCK_006-18b"/>
　　　蘇光榮名不同<lb/>
孟元陽傳云韓全義敗五樓列將多私去獨元<lb/>
陽與神策將蘇元策以所部屯溵水<lb/>
　今案韓全義傳云討吳少誠而師皆潰退保<lb/>
　五樓賊移屯逼之乃與監軍英秀等保溵水<lb/>
　不能固又入屯陳州是時唯陳許將孟元陽<lb/>
　神策將蘇光榮守溵水又吳少誠傳亦云神<lb/>
　策將蘇光榮而韋弘景傳亦有蘇光榮者爲<lb/>
　涇原節度使然則名光榮者是而爲元策者<lb/>
<pb n="KR2a0028_SBCK_006-19a"/>
　誤矣<lb/>
　　　鹿晏弘名誤<lb/>
田令孜傳云復光部將鹿景弘<lb/>
　今案下文及僖宗紀中和三年皆曰晏弘然<lb/>
　則此景弘字誤也<lb/>
　　　牛勗名不同<lb/>
田令孜傳云復光部將鹿景弘王建等以八都衆<lb/>
二萬取金洋等州進攻興元節度使牛頊奔龍<lb/>
州晏弘自稱留後<lb/>
<pb n="KR2a0028_SBCK_006-19b"/>
　今案僖宗紀中和三年十二月忠武軍將鹿<lb/>
　晏弘逐興元節度使牛勗自稱留後紀以爲<lb/>
　勗傳以爲頊未知孰是<lb/>
　　　魚朝恩傳脫字<lb/>
魚朝恩傳云以左監門衛軍知內侍省事<lb/>
　今案監門衛軍疑不成號當是將軍也<lb/>
　　　李訓仇士良兩傳各載魚弘志名不同<lb/>
李訓傳云顧中尉仇士良傳云志弘右衛上將<lb/>
軍兼中尉<lb/>
<pb n="KR2a0028_SBCK_006-20a"/>
　今各以本傳上下文考之如李訓傳云弘志<lb/>
　使偏將攻之士良傳云與右神策軍中尉魚<lb/>
　弘志挾帝還宫又云與弘志議更立又云弘<lb/>
　志韓國公又云士良弘志憤文宗與李訓謀<lb/>
　又云禍原於士良弘志又案武宗紀亦書爲<lb/>
　魚弘志然則其人名弘志審矣而傳或書爲<lb/>
　志弘使後世何所取信乎<lb/>
　　　馬舉官及名紀傳不同<lb/>
懿宗紀咸通九年龎勛反十二月前天雄軍節<lb/>
<pb n="KR2a0028_SBCK_006-20b"/>
度使馬舉爲南面招討使泰寧軍節度使曹翔<lb/>
爲北面招討使<lb/>
　今案康承訓傳云詔以馬士舉爲淮南節度<lb/>
　使南面行營諸軍都綂以隴州刺史曹翔爲<lb/>
兖海節度北面都綂招討使與本紀所書名<lb/>
　及官號有不同又案令狐綯傳馬舉本左衛<lb/>
　大將軍遂代綯爲南面招討使亦不言爲前<lb/>
　天雄節度使且又一名舉一名士舉莫知孰<lb/>
　是<lb/>
<pb n="KR2a0028_SBCK_006-21a"/>
　　　盧坦傳誤書吳少誠<lb/>
盧坦傳云坦爲東川節度使初坦與宰相李絳<lb/>
議多協坦出半歲而絳罷吳少誠之誅詔以兵<lb/>
二千屯安州<lb/>
　今案李絳罷相在元和九年二月則坦之出<lb/>
　鎮東川乃八年秋冬之交也又案憲宗紀元<lb/>
　和四年十一月彰義軍節度使吳少誠卒其<lb/>
　弟少陽自稱留後九年閏八月彰義軍節度<lb/>
　使吳少陽卒其子元濟自稱知軍事是後始<lb/>
<pb n="KR2a0028_SBCK_006-21b"/>
　相繼命將誅討然當元和八年九年則少誠<lb/>
　之卒巳久朝廷未嘗有誅少誠之事今此云<lb/>
　吳少誠之誅誤矣當云吳元濟之誅也<lb/>
　　　范陽王藹名不同<lb/>
魯王靈䕫傳云子藹爲范陽王宗室世系表亦<lb/>
同<lb/>
　今案本紀垂拱四年九月殺范陽郡王靄藹<lb/>
　靄不同未知孰是<lb/>
　　　東莞郡公融名不同<lb/>
<pb n="KR2a0028_SBCK_006-22a"/>
<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>王鳳傳云次子茂融宗室世系表亦同<lb/>
　今案邢文偉傳云東莞公融本紀垂拱三年<lb/>
　亦作東莞郡公融皆無茂字未知孰是<lb/>
　　　袁朗傳袁粲名誤<lb/>
袁朗傳云自滂至朗凡十二世其間位司徒司<lb/>
空者四世淑顗察皆死宋難昂著節齊梁時<lb/>
　今案袁朗之先仕宋而死于國難者有淑顗<lb/>
　粲三人然未嘗有名察者則此言察乃粲字<lb/>
　之誤也<lb/>
<pb n="KR2a0028_SBCK_006-22b"/>
　　　蘇弘軫名不全<lb/>
鄭從讜傳云河東節度使康傳圭遣大將伊釗<lb/>
張彦球蘇弘軫引兵拒沙陀戰數負傳圭斬軫<lb/>
以徇<lb/>
　今案上文云弘軫而下文止云斬軫卽不知<lb/>
　軫姓蘇弘邪或脫誤邪<lb/>
　　　李氏表有知古二名<lb/>
遼東李氏世系表内兩世之間有名知古者二<lb/>
人必有誤者<lb/>
<pb n="KR2a0028_SBCK_006-23a"/>
　　　王琚王同皎等傳周璟名不同<lb/>
王琚傳云琚義其爲卽與周璟張仲之等共計<lb/>
　今案王同皎武三思傳皆作周憬未知孰是<lb/>
　　　宰相李藩世系表脫誤<lb/>
宰相世系表李氏南祖表内有承爲山南東道<lb/>
節度使弟名曄子名潘<lb/>
　今案本表之末注云南祖宰相有藩又李藩<lb/>
　傳云其先趙州人父承仕爲湖南觀察使藩<lb/>
　相憲宗而李承傳云趙州髙邑㓜孤其兄曄<lb/>
<pb n="KR2a0028_SBCK_006-23b"/>
　養之仕歷山南東道節度使終于湖南觀察<lb/>
　使此卽李曄李承李藩之世次今且據傳爲<lb/>
　正傳稱兄曄養之今表中曄乃爲承之弟其<lb/>
　誤一也藩旣承之子今表止作潘其誤二也<lb/>
　藩相憲宗以例當有相憲宗字而此不載顯<lb/>
　是脫漏其誤三也<lb/>
　　　仇甫姓不同<lb/>
藝文志雜史類中鄭言平<graphic n="KR2256" url="https://raw.githubusercontent.com/kanripo/KR-Gaiji/master/images/KR2256.png" mimeType="image/png"/>錄一卷注云裘甫<lb/>
事<lb/>
<pb n="KR2a0028_SBCK_006-24a"/>
　今案本紀咸通元年正月浙東人仇甫反命<lb/>
　安南經畧使王式爲浙江東道觀察使以討<lb/>
　之八月已卯仇甫伏誅王式傳亦作仇甫唯<lb/>
　藝文志作裘甫未知孰是<lb/>
　　　蘇定方傳與突厥傳不同<lb/>
蘇定方傳云俟斤嬾獨祿擁衆萬帳降<lb/>
　今案西突厥傳以爲嬾獨祿未知孰是<lb/>
　　　突厥傳季髙遷姓誤<lb/>
突厥傳云武德八年頡利攻靈朔於是張瑾兵<lb/>
<pb n="KR2a0028_SBCK_006-24b"/>
屯石嶺季髙遷屯太谷<lb/>
　今案突厥傳云武德五年進擊忻州爲季髙<lb/>
　遷所破又李髙遷自有傳則此爲李字者誤<lb/>
　也<lb/>
　　　突厥傳李靖傳不同<lb/>
突厥傳頡利子疊羅支<lb/>
　今案李靖傳作疊羅施未知孰是<lb/>
　　　何重霸名紀傳不同<lb/>
武宗本紀開成五年十一月魏博節度使何進<lb/>
<pb n="KR2a0028_SBCK_006-25a"/>
滔卒其子重霸自稱留後<lb/>
今案進滔傳其子乃名重順未知孰是<lb/>
　　　髙祖紀書封德彛左僕射誤<lb/>
髙祖本紀武德九年七月癸巳封德彛爲尚書<lb/>
左僕射<lb/>
　今案宰相表乃是右僕射况是月辛卯方命<lb/>
　蕭瑀爲左僕射至此止隔兩日爾而德彛本<lb/>
　傳亦止云拜右僕射且云是時瑀爲左僕射<lb/>
　然則德彛此拜實右僕射而髙紀書爲左則<lb/>
<pb n="KR2a0028_SBCK_006-25b"/>
　誤也<lb/>
　　　唐儉傳誤書官<lb/>
唐儉傳云武德初進内史舍人遷中書侍郞爲<lb/>
劉武周所虜<lb/>
　今案髙紀云武德二年内史侍郞唐儉討劉<lb/>
　武周又永安王孝基及獨孤懷恩傳皆云内<lb/>
　史侍郞又百官志云武德三年改内書省曰<lb/>
　中書省内書令曰中書令然則儉在武德二<lb/>
　年則當止是内史侍郞未合書爲中書侍郞<lb/>
<pb n="KR2a0028_SBCK_006-26a"/>
　也<lb/>
　　　髙祖紀書長孫順德官誤<lb/>
髙祖紀武德四年左驍騎衛大將軍長孫順德<lb/>
　今案十六衛止有驍衛未嘗有驍騎衛又按<lb/>
　突厥傳亦止云左驍衛大將軍長孫順德然<lb/>
　則此騎字實衛字也<lb/>
　　　髙祖紀封子爲蜀王名不同<lb/>
武德六年四月壬申封子元璹爲蜀王元慶漢<lb/>
王至八年十二月辛丑徙封元璹爲吳王元慶<lb/>
<pb n="KR2a0028_SBCK_006-26b"/>
陳王<lb/>
　今案子名元璹而封蜀王使民吏若何稱之<lb/>
　雖璹字亦有壽音然恐難戶曉終似未安其<lb/>
　可疑者一也又案此髙祖子也遍尋本傳則<lb/>
　二十二人並無名元璹者此可疑者二也案<lb/>
　霍王元軌傳云武德六年始王蜀與豳漢二<lb/>
　王同封後徙吳與此髙紀所書封徙皆同又<lb/>
　云貞觀十年徙王霍今以紀考之武德六年<lb/>
　王蜀及八年徙封吳者皆名元璹而貞觀十<lb/>
<pb n="KR2a0028_SBCK_006-27a"/>
　年徙封霍者則名元軌然則元軌初名元璹<lb/>
　後改爲元軌歟若然則是傳漏載其改名一<lb/>
　事矣至於名璹而封蜀一事訖未可曉或者<lb/>
　止名元軌而髙紀誤以爲元璹乎設若果誤<lb/>
　載則又安得六年八年皆誤歟此二者雖不<lb/>
　可得而考然要之元璹元軌在紀傳不脫則<lb/>
　誤必有一者矣<hi>又案舊唐書紀武德六年雖不載元璹初封蜀王等事然</hi>
<hi>八年亦書云十一月改封蜀王元軌爲吳王其名止是元軌不作元璹巳自與新書不同</hi>
<hi>由是觀之疑新書之誤也</hi>
<pb n="KR2a0028_SBCK_006-27b"/>
　　　長平王傳薛仁杲傳不同<lb/>
長平王叔良傳云薛仁杲内史翟長孫以衆降<lb/>
又云委事於長孫乃克安<lb/>
　今案薛仁杲傳作内史令翟長愻未知孰是<lb/>
　　　　　　　　　　　　海虞趙開美校刋<lb/>
新唐書糾謬卷第六　長洲<hi>金三枝書趙應期刻</hi>
</p>
<p>
</p>
  </div>
</body>
</text>
</TEI>
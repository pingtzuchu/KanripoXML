<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2a0028_SBCK_019-1a"/>
新唐書糾謬卷第十九<lb/>
　　　　　　　　　　　宋咸林吳縝纂<lb/>
　十九曰事有可疑<lb/>
　　文德皇后傳所記恐誤<lb/>
　　宜城公主傳所書可疑<lb/>
　　叚文昌傳有疑<lb/>
　　牛氏表有可疑<lb/>
　　朱敬則預誅二張可疑<lb/>
　　張孝忠妻入朝迎公主事可疑<lb/>
<pb n="KR2a0028_SBCK_019-1b"/>
　　覃王字可疑<lb/>
　　譙王傳裴巽未明<lb/>
　　賈至論諸人善守<lb/>
　　柳渾爲張延賞所擠<lb/>
　　王維王縉兄弟<lb/>
　　裴寂兩書四月癸酉爲左僕射<lb/>
　　崔彦昭逐李可及<lb/>
　　　文德皇后傳所記恐誤<lb/>
文德皇后傳云從幸九成宫方屬疾會柴紹等<lb/>
<pb n="KR2a0028_SBCK_019-2a"/>
急變聞帝甲而起后輿疾以從<lb/>
　今案帝紀并柴紹傳並未嘗有急變之事莫<lb/>
　知何謂疑其無之<lb/>
　　　宜城公主傳所書可疑<lb/>
宜城公主傳略云主嫁裴巽帝恚斥爲郡主久<lb/>
之復故封神龍元年<lb/>
　今案中宗自未改神龍未返正巳前止稱太<lb/>
　子神龍元年始復帝位今傳云帝恚斥爲郡<lb/>
　主久之復故封則是神龍元年以前明矣神<lb/>
<pb n="KR2a0028_SBCK_019-2b"/>
　龍以前曷嘗有帝所稱者何帝乎<lb/>
　　　叚文昌傳有誤<lb/>
叚文昌傳云南詔襲南安帝以文昌得蠻夷心<lb/>
詔使下檄尉讓卽日解而去<lb/>
　今案文昌傅以本紀及南蠻傳考之自大和<lb/>
　四年巳後至九年並無南詔宼南安因得文<lb/>
　昌檄而解去之事且南安不見屬何郡疑皆<lb/>
　無之<lb/>
　　　牛氏表有可疑<lb/>
<pb n="KR2a0028_SBCK_019-3a"/>
宰相世系表云安定牛氏出自漢隴西主簿崇<lb/>
之後<lb/>
<hi>遼允後周工部尚書臨淮公<折 t="33"/>弘隋吏部尚書竒章公</hi>
　今案隋書牛弘傳云安定鶉觚人也本姓尞<lb/>
　氏祖熾郡中正父允魏侍中工部尚書臨涇<lb/>
　公賜姓爲牛氏然則是本姓尞而弘父名允<lb/>
　賜姓爲牛今此表乃云遼允是遂以遼允爲<lb/>
　名又云出隴西主簿崇之後則其得姓甚逺<lb/>
　與隋書殊爲差舛然古之牛氏實安定人故<lb/>
<pb n="KR2a0028_SBCK_019-3b"/>
　允封臨涇亦不出其地今此表則云臨淮又<lb/>
　亦可疑且若弘之世系果出鶉觚則當日弘<lb/>
　所封亦應不出安定臨涇之境今乃逺取竒<lb/>
　章似必有說况近世史氏記人之鄕里多非<lb/>
　其眞如李則隴西王則太原姚則吳興之類<lb/>
　昔人巳嘗譏其失今此牛氏世表恐亦同之<lb/>
　兼案集韻尞字自是人姓<hi>音聊</hi>而隋書乃唐初<lb/>
　所脩去隋未逺所脩之人多隋時人其所載<lb/>
　述必得其詳恐此世表後人所撰不知源因<lb/>
<pb n="KR2a0028_SBCK_019-4a"/>
　妄相附著云爾<lb/>
　　　朱敬則顯誅二張可疑<lb/>
武后紀桓彦範敬暉等誅二張復中宗處其人<lb/>
名内有庫部員外郎朱敬則<lb/>
　今案敬則傳敬則當武后世巳嘗爲相罷後<lb/>
　爲成均祭酒冬官侍郎鄭州刺史致仕且未<lb/>
　嘗爲庫部員外郎而本傅亦不言其同誅二<lb/>
　張雖有與敬暉宻議誅之之䇿然傳亦止云<lb/>
　暉卒用其策亦不言敬則同臨其事也疑此<lb/>
<pb n="KR2a0028_SBCK_019-4b"/>
　一名悮載<lb/>
　　　張孝忠妻入朝迎公主事可疑<lb/>
蔣乂傳云張孝忠子茂宗尚義章公主母亡遺<lb/>
占丐成禮帝念孝忠功卽日召爲左衛將軍許<lb/>
主下降又上䟽以爲墨縗禮本緣金革未有奪<lb/>
䘮尚主者繆盭典禮違人情不可爲法帝令中<lb/>
使者諭茂宗之母之請乂意殊堅帝曰卿所言<lb/>
古禮也今俗借吉而婚不爲少對曰俚室窮人<lb/>
子旁無至親乃有借吉以嫁不聞男冐凶而娶<lb/>
<pb n="KR2a0028_SBCK_019-5a"/>
陛下建中詔書郡縣主當婚皆使有司循典故<lb/>
無用俗儀公主春秋少待年不爲晩請茂宗如<lb/>
禮便帝曰更思之會太常博士韋彤裴堪諫曰<lb/>
婚禮主人几筵聽命稱事立文謂之嘉所以承<lb/>
宗廟繼後嗣也䘮禮創巨者日久痛甚者愈遲<lb/>
二十五月而畢謂之凶所以送死報終示有節<lb/>
也故夫義婦德父慈子孝昔魯矦改服晉襄墨<lb/>
縗緣金革事則有權變安有釋縗服衣冕裳去<lb/>
堊室行親迎以凶瀆嘉爲朝廷爽法䟽入帝迂<lb/>
<pb n="KR2a0028_SBCK_019-5b"/>
其言促行前詔然心嘉乂有守<lb/>
　今案張孝忠傳云貞元二年河北蝗明年檢<lb/>
　校司空詔其子茂宗尚義章公主孝忠遣妻<lb/>
　入朝執親迎禮賞賚甚厚然則旣云孝忠遣<lb/>
　妻入朝則是茂宗之母尚在安得復有在䘮<lb/>
　之說歟且又云茂宗母亡遺占丐成禮則是<lb/>
　入朝者孝忠之後妻而茂宗之後母乎且觀<lb/>
　傳之所叙似孝忠之妻將亡而有遺言丐速<lb/>
　成禮故德宗從之則其人之亡固未久也而<lb/>
<pb n="KR2a0028_SBCK_019-6a"/>
　孝忠巳娶後妻可乎朝廷亦以妻待之禮歟<lb/>
　史官亦以妻書之可乎凡此者皆史氏不明<lb/>
　白其事未免後人之惑也<lb/>
　　　覃王字可疑<lb/>
古之封一字王皆國名至唐則有以州名者若<lb/>
延王通王沂王韶王彭王之類是也而其内有<lb/>
封覃王者不知此國名邪州名邪或潭之悞耶<lb/>
若是州名亦莫知其何在也<lb/>
　　　譙王傳裴巽未明<lb/>
<pb n="KR2a0028_SBCK_019-6b"/>
譙王重福傳云趍東都舍駙馬裴巽家<lb/>
　今案唐駙馬都尉裴巽有二其一尚中宗女<lb/>
　宜城公主其一尚睿宗女薛國公主今重福<lb/>
　所舍之裴巽其宜城歟薛國歟不可得而知<lb/>
　然意者重福卽中宗子今旣作亂必趍其所<lb/>
　親姊妹之家然則無乃宜城之裴巽是邪史<lb/>
　不明言特以意度之爾且又薛國初嫁王守<lb/>
　一守一以開元十二年死後始再嫁裴巽以<lb/>
是言之則宜城之裴必矣然則裴巽者一時<lb/>
<pb n="KR2a0028_SBCK_019-7a"/>
　果有二人邪或薛國之巽卽宜城之巽邪皆<lb/>
　不可得知然此亦史氏之所宜辨析者故載<lb/>
　之云<lb/>
　　　賈至論諸人善守<lb/>
賈至傳云至德中將軍王去榮殺富平令肅宗<lb/>
新得陜且惜去榮材詔貸死至諌或曰去榮善<lb/>
守陜新下非去榮不可守臣謂不然李光弼守<lb/>
太原程千里守上黨許叔冀守靈昌魯炅守南<lb/>
陽賈賁守雍丘張廵守雎陽初無去榮未聞賊<lb/>
<pb n="KR2a0028_SBCK_019-7b"/>
能下也<lb/>
　今案肅宗紀至德二載八月靈昌郡太守許<lb/>
　叔冀奔于彭城九月丁丑安慶緒䧟上黨郡<lb/>
執節度使程千里癸卯復京師慶緒奔于陜<lb/>
　郡十月戊申廣平郡王俶及安慶緒戰于新<lb/>
　店敗之克陜郡又魯炅保南陽𬒳圍凡一年<lb/>
　晝夜戰人至相食卒無救至德二載五月乃<lb/>
　率衆突圍走襄陽由是言之魯炅以二載五<lb/>
　月弃南陽賈賁以至德元載死于雍丘而張<lb/>
<pb n="KR2a0028_SBCK_019-8a"/>
　廵代守許叔冀以八月弃靈昌程千里以九<lb/>
　月失上黨至十月肅宗乃得陜而去榮殺人<lb/>
　又得陜之後則數子者或死或失守皆巳在<lb/>
　得陜之前而賈至猶有此言無乃謬乎且至<lb/>
實當時朝臣也凡諸將得失無容不知而謬<lb/>
　悞至此深可疑也<lb/>
　　　柳渾爲張延賞所擠<lb/>
柳渾傳叙傳渾爲張延賞所擠罷相<lb/>
　今案延賞與渾在貞元三年同時爲相是年<lb/>
<pb n="KR2a0028_SBCK_019-8b"/>
　延賞以七月壬申薨渾以八月己丑始罷然<lb/>
　則其罷非緣延賞所擠此其一也又案延賞<lb/>
　傳以病困不能事其所建請减吏員事尚不<lb/>
　能主之而死何暇復擠柳渾乎此其二也由<lb/>
　是言之延賞擠渾之言其殆妄乎<lb/>
　　　王維王縉兄弟<lb/>
王維傳云縉爲蜀州刺史維表已有五短縉有<lb/>
五長臣在省戶縉逺方願歸所任官放田里使<lb/>
縉還京師久乃召縉爲左散騎常侍<lb/>
<pb n="KR2a0028_SBCK_019-9a"/>
　今案縉傳云祿山亂擢太原少尹佐李光弼<lb/>
　以功加憲部侍郎遷兵部史朝義平詔宣慰<lb/>
　河北使還有指俄拜黃門侍郎同中書門下<lb/>
　平章事則縉未嘗歷爲蜀州及常侍此可疑<lb/>
　者一也又縉傳云祿山亂擢太原少尹佐李<lb/>
　光弼以功加憲部侍郎遷兵部史朝義平詔<lb/>
　宣慰河北而維傳云維以上元初卒今案祿<lb/>
　山以天寶十四載作亂<hi>是歲乙未</hi>與其子慶緒及<lb/>
　央思明及其子朝義相繼叛逆至代宗廣德<lb/>
<pb n="KR2a0028_SBCK_019-9b"/>
　元年而朝義平中間歷天寶十五年<hi>丙申</hi>至德<lb/>
　二載<hi>丁酉</hi>乾元元年<hi>戊/戌</hi>二年<hi>巳/亥</hi>上元元年<hi>庚子</hi>二<lb/>
　年<hi>辛丑</hi>寶應元年<hi>壬/寅</hi>廣德元年<hi>癸卯</hi>是年春史朝<lb/>
　義死縉宣慰河北是時維之卒巳久矣自丙<lb/>
　申至庚子五六年之間縉未嘗有入蜀及爲<lb/>
　常侍之事此可疑者二也又維傳云祿山反<lb/>
　維爲賊得迫爲給事中賊平皆下獄時縉位<lb/>
　巳顯請削官贖維罪肅宗亦自憐之下遷太<lb/>
　子中允久之遷中庻子三遷尚書右丞今案<lb/>
<pb n="KR2a0028_SBCK_019-10a"/>
　安祿山以天寶十五載<hi>丙申</hi>六月䧟京師至至<lb/>
　德二載<hi>丁酉</hi>九月復京師十月復東京凡䧟賊<lb/>
　官下獄當在此際方是時縉官位巳顯則何<lb/>
　由復有爲蜀州刺史等事此可疑者三也由<lb/>
　是言之維傳所言殆皆無之<lb/>
　　　裴寂兩書四月癸酉爲左僕射<lb/>
宰相表武德四年四月癸酉寂爲左僕射至六<lb/>
年又云四月癸酉寂爲左僕射<hi>即裴寂也</hi>
　今案本紀武德四年四月不書寂爲左僕射<lb/>
<pb n="KR2a0028_SBCK_019-10b"/>
　至六年則書此一可疑也又自四年寂爲左<lb/>
　僕射之後中間不載遷改罷免無緣於六年<lb/>
　再爲左僕射此二可疑也又寂本傳止述自<lb/>
　右僕射遷左雖不載其年然亦不述其兩爲<lb/>
　左僕射此三可疑也又案五行志武德四年<lb/>
　八月丙戌朔日食今以八月丙戌朔却而推<lb/>
　之則是年四月内無癸酉日而六年十二月<lb/>
　壬寅朔日食以十二月壬寅朔却而推之則<lb/>
　是年四月内有癸酉日此四可疑也由是言<lb/>
<pb n="KR2a0028_SBCK_019-11a"/>
　之四年四日癸酉寂爲僕射疑其悞書本無<lb/>
　此一事也<lb/>
　　　崔彦昭逐李可及<lb/>
崔彦昭傳云伶人李可及爲懿宗所寵橫甚彦<lb/>
昭奏逐死嶺南<lb/>
　今案彦昭傳彦昭懿宗時爲戶部侍郎由河<lb/>
　陽節度使徙河東僖宗立授兵部侍郎諸道<lb/>
　鹽鐵轉運使俄同中書門下平章事又案僖<lb/>
　宗本紀彦昭以乾符元年八月始爲相時僖<lb/>
<pb n="KR2a0028_SBCK_019-11b"/>
　宗巳卽位朞年矣又案曹確傳云懿宗咸通<lb/>
　中確爲相時帝寵優人李可及可及憑恩橫<lb/>
　甚人無敢斥擢爲威衛將軍確諌帝不聽至<lb/>
　僖宗立始貶死方懿宗寵可及勢盛之時曹<lb/>
　確以宰相言之尚不納而彦昭是時又非宰<lb/>
　相何由一言而可及遂貶死此可疑者一也<lb/>
　况確傳云僖宗立可及始貶死而彦昭傳則<lb/>
　云彦昭奏逐死嶺南卽未審彦昭以懿宗時<lb/>
　言邪以僖宗時言邪若以懿宗時言則曹確<lb/>
<pb n="KR2a0028_SBCK_019-12a"/>
　以宰相言之尚不從而彦昭身非言事之官<lb/>
　又無評彈之職何由一言便逐若以爲當僖<lb/>
　宗時言之遂逐則當懿宗時可及巳爲衆人<lb/>
　人所憎確傳巳具載其事豈容僖宗卽位之<lb/>
　後曹確返無一言直候朞年之後彦昭爲相<lb/>
　言之然後貶逐乎此可疑者二也然則彦昭<lb/>
　傳所書殆皆妄誕可疑也<lb/>
<pb n="KR2a0028_SBCK_019-12b"/>
</p>
<p>
　　　　　　　　　　　　　海虞趙開美校刋<lb/>
新唐書糾謬卷第十九<lb/>
</p>
<p>
</p>
  </div>
</body>
</text>
</TEI>
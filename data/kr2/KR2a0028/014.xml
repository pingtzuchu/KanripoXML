<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2a0028_SBCK_014-1a"/>
新唐書糾謬卷第十四<lb/>
　　　　　　　　　　　　宋咸林吳縝纂<lb/>
　十四曰當書而返闕<lb/>
　　九宫貴神<lb/>
　　穆宗改名<lb/>
　　宰相表闕文<lb/>
　　王思禮傳闕文<lb/>
　　雨五十二日而不書月<lb/>
　　蘇定方傳<lb/>
<pb n="KR2a0028_SBCK_014-1b"/>
　　　薛大鼎傳<lb/>
　　　五行志<lb/>
　　　李子和傳<lb/>
　　　馬周傳<lb/>
　　　太子監國時宰相紀傳闕載<lb/>
　　　紀傳漏記蕭瑀事<lb/>
　　　李勣傳<lb/>
　　　長孫無忌傳<lb/>
　　　百官志<lb/>
<pb n="KR2a0028_SBCK_014-2a"/>
　　封德彛傳<lb/>
　　忠義吕子臧傳漏載馬元規<lb/>
　　鄭元璹朱粲傳<lb/>
　　劉潼傳<lb/>
　　　九宫貴神<lb/>
崔龜從傳云大和初遷太常博士最明禮家㳂<lb/>
革定九宫皆列星不容爲大祠詔可其議九宫<lb/>
遂爲中祠<lb/>
　今案新書全不載九宫貴神之所本而其進<lb/>
<pb n="KR2a0028_SBCK_014-2b"/>
　新書表畧云名篇立傳因革增損義類凡例<lb/>
　具載别錄然其别錄今世罕傳皆不知其刋<lb/>
　削之所謂今龜從傳旣述其事則它志傳中<lb/>
　亦當因事著九宫之始庻其本末相證而後<lb/>
　世可考焉况九宫之神自唐中葉以還世世<lb/>
　崇奉人主嘗所親祝禮次昊天上帝列爲大<lb/>
　祠迄今不改其禮蓋亦甚重此正古所謂有<lb/>
　其舉之莫敢廢而史氏所宜紀錄者也後世<lb/>
　欲有所考據捨史籍奚適哉今新書直削而<lb/>
<pb n="KR2a0028_SBCK_014-3a"/>
　不述使一代鉅典湮晦不傳後學無復稽考<lb/>
　罔然不知其所本實闕文也<lb/>
　　　穆宗改名<lb/>
穆宗紀云穆宗皇帝諱恒始封建安郡王進封<lb/>
遂王<lb/>
　今案憲宗紀元和元年八月丁卯進封子延<lb/>
　安郡王宥爲遂王<hi>卽穆宗也延安建安字有悞巳見别篇</hi>元和<lb/>
　七年立遂王宥爲皇太子十五年正月庚子<lb/>
　憲宗崩閏月丙午皇太子卽皇帝位于太極<lb/>
<pb n="KR2a0028_SBCK_014-3b"/>
　殿以上穆宗之爲皇太子其名宥也及本紀<lb/>
　則諱恒新史又不載改名年月今案澧王惲<lb/>
　傳云初惲名寛深王察洋王寰絳王寮建王<lb/>
　審元和七年並改今名以此推之當是元和<lb/>
　六年惠昭太子旣薨七年乃立遂王爲皇太<lb/>
　子因此並與諸子改名皆從心爲文而穆宗<lb/>
　之名必是此時所改以唐會要考之則可驗<lb/>
　矣蓋新史凡諸帝在濳之日諸事多所簡畧<lb/>
　不復詳述故不能見尔然旣爲一朝之史凡<lb/>
<pb n="KR2a0028_SBCK_014-4a"/>
　人主或皇太子之名豈細故哉當明加紀述<lb/>
使後人開卷而歷歷可考今乃削而不著使<lb/>
覽者莫見本末則難免闕文之譏也<hi>自後文武宣懿</hi>
<hi>僖昭六帝在藩與本紀所載之諱皆不同又不見所改年月其失皆與穆紀同也</hi>
　　　宰相表闕文<lb/>
長孫無忌傳晉王爲皇太子無忌自司徒爲太<lb/>
子太師同中書門下三品房喬傳自司空爲太<lb/>
子太傅知門下省事蕭瑀傳自特進爲太子太<lb/>
保李勣傳自兵部尚書爲特進太子詹事並同<lb/>
<pb n="KR2a0028_SBCK_014-4b"/>
中書門下三品<lb/>
　今案宰相表内止載蕭瑀李勣二人所命之<lb/>
　官而無忌喬則不載此乃當書實闕文也<lb/>
　　　王思禮傳闕文<lb/>
王思禮傳云在太原器甲完精儲粟至百萬斛<lb/>
云<lb/>
　今案鄧景山傳云思禮在太原儲廥盈衍請<lb/>
　輸半以實京師此一事當載於思禮本傳今<lb/>
言之不盡實闕文也<lb/>
<pb n="KR2a0028_SBCK_014-5a"/>
　　　雨五十二日而不書月<lb/>
五行志第二十四云貞元二年五月乙巳雨至<lb/>
于丙申<lb/>
今案五行志載元和十二年八月壬申雨至<lb/>
于九月戊子自壬申至戊子止十七日猶且<lb/>
　明書月以謹其事今自乙巳至丙申凡五十<lb/>
　二日若乙巳在五月中旬後則事關五六七<lb/>
　月凡三月豈可不明書丙申所係之月使後<lb/>
　世何由而知哉實闕文也<lb/>
<pb n="KR2a0028_SBCK_014-5b"/>
　　　蘇定方傳<lb/>
蘇定方傳云定方討賀魯勒兵進至雙河與彌<lb/>
射歩眞合<lb/>
　今以定方傳上下文考之不見彌射歩眞是<lb/>
　何人漢兵邪漢將邪蕃兵邪蕃將邪戎人部<lb/>
　族名邪及以西突厥傳考之乃漢所遣將二<lb/>
　人阿史那歩眞然則在定方傳則皆不書姓<lb/>
　豈非闕文也乎<lb/>
　　　薛大鼎傳<lb/>
<pb n="KR2a0028_SBCK_014-6a"/>
齊王祐傳長史薛大鼎屢諫不聽帝以輔王無<lb/>
狀免之<lb/>
　今案薛大鼎本傳則無之此當書也<lb/>
　　　五行志<lb/>
太宗本紀貞觀三年六月巳卯大風㧞木<lb/>
　今案五行志不載此一事以武德二年十二<lb/>
　月壬子大風㧞木例推之則當載蓋闕文也<lb/>
　　　李子和傳<lb/>
本紀貞觀六年正月癸酉靜州山獠反右武衛<lb/>
<pb n="KR2a0028_SBCK_014-6b"/>
將軍李子和敗之<lb/>
　今案李子和傳不載此一事蓋闕文也<lb/>
　　　馬周傳<lb/>
本紀貞觀十八年十一月甲午馬周爲遼東道<lb/>
行軍大摠管<lb/>
　今案馬周傳不載此一事蓋闕文也<lb/>
　　　太子監國時宰相紀傳闕載<lb/>
宰相表貞觀十九年二月乙卯士廉攝太子太<lb/>
傅劉洎馬周太子左庻子許敬宗右庻子髙季<lb/>
<pb n="KR2a0028_SBCK_014-7a"/>
輔少詹事張行成同掌機務<lb/>
　今案是時太宗親征髙麗而皇太子監國于<lb/>
　定州故以士廉洎周等佐之是亦宰相之任<lb/>
　也故新書載之宰相表者以此然而不載於<lb/>
　紀者何哉又案士廉洎周敬宗傳皆載其輔<lb/>
　太子監國同掌機務之事惟季輔行成傳不<lb/>
　載亦闕文也<lb/>
　　　紀傳漏記蕭瑀事<lb/>
宰相表貞觀二十年四月甲子瑀罷太子太保<lb/>
<pb n="KR2a0028_SBCK_014-7b"/>
　今案本紀及蕭瑀傳皆無此一節蓋闕文也<lb/>
　　　李勣傳<lb/>
本紀貞觀二十一年三月戊子李世勣爲遼東<lb/>
道行軍大摠管以伐髙麗<lb/>
　今案宰相表及髙麗傳皆同而世勣本傳則<lb/>
　不載蓋闕文也<lb/>
　　　長孫無忌傳<lb/>
本紀貞觀二十二年正月丙午長孫無忌檢校<lb/>
中書令知尚書門下省事宰相表亦同<lb/>
<pb n="KR2a0028_SBCK_014-8a"/>
　今案無忌傳不載此一事然至於述髙宗卽<lb/>
　位後乃云進無忌太尉檢校中書令猶知門<lb/>
　下尚書二省旣云猶知二省則是前此曾知<lb/>
　二省矣本傳闕文無疑也<lb/>
　　　百官志<lb/>
太宗本紀云髙祖以謂太宗功髙古官號不足<lb/>
以稱乃加號天策上將<lb/>
　今案天策上將亦官號也以翰林學士例言<lb/>
　之亦當見于百官志今百官志不載實闕文<lb/>
<pb n="KR2a0028_SBCK_014-8b"/>
　也<lb/>
　　　封德彛傳<lb/>
髙祖紀武德六年四月癸酉封德彛爲中書令<lb/>
　今案同時宰相裴寂蕭瑀楊恭仁傳各載其<lb/>
　所命之官獨封德彛傳無爲中書令一節蓋<lb/>
　闕文也<lb/>
　　　忠義吕子臧傳漏載馬元規<lb/>
髙祖本紀武德元年十月壬午朱粲䧟鄧州刺<lb/>
史吕子臧死之<lb/>
<pb n="KR2a0028_SBCK_014-9a"/>
　今案吕子臧傳同時死于鄧者又有慰撫使<lb/>
　馬元規一人其守職死事與子臧同而不得<lb/>
　載名於紀豈獨闕文而巳哉是無以旌忠節<lb/>
　而助風教也<lb/>
　　　鄭元璹朱粲傳<lb/>
髙紀武德元年十二月辛巳鄭元璹及朱粲戰<lb/>
于商州敗之<lb/>
　今案鄭元璹及粲傳皆無此一戰蓋闕文也<lb/>
　　　劉潼傳<lb/>
<pb n="KR2a0028_SBCK_014-9b"/>
鄭裔綽傳云宣宗初劉潼由鄭州刺史授桂管<lb/>
觀察使裔綽固爭潼被責未久不宜付廉察帝<lb/>
巳遣使者頒詔追罷之<lb/>
　今案劉潼傳止云爲靈武節度使坐累貶鄭<lb/>
　州刺史改湖南觀察使而漏此桂管觀察使<lb/>
　追罷詔命一事不載蓋闕文也<lb/>
　　　　　　　　　　　　海虞趙開美校刋<lb/>
新唐書糾謬卷第十四<lb/>
</p>
<p>
</p>
  </div>
</body>
</text>
</TEI>
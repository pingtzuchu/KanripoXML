<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2a0028_SBCK_009-1a"/>
新唐書糾謬卷第九<lb/>
　　　　　　　　　　　宋咸林吳縝纂<lb/>
　九曰紀志表傳不相符合<lb/>
　　百官志太宗定内外官數與曹礭傳不同<lb/>
　　天平軍節度使姓名次序紀傳不同<lb/>
　　劉總納土其州不同<lb/>
　　宋璟傳載東廵㤗山之年與紀不同<lb/>
　　李光弼傳平袁眺年月與紀不同<lb/>
　　程知節爲葱山道總管與紀不同<lb/>
<pb n="KR2a0028_SBCK_009-1b"/>
　　桓彦範傳中宗復位日與紀不同<lb/>
　　宰相世系表蘇瓌字與傳不同<lb/>
　　崔龜從傳其官與本紀不同<lb/>
　　郭正一傳爲相之年幷其事與紀志不同<lb/>
　　流敬暉處紀表與傳不同<lb/>
　　杜元頴爲相至罷紀傳各不同<lb/>
　　孫處約爲相其官名紀傳不同<lb/>
　　岑羲命相之紀傳不同<lb/>
　　李吉甫傳星變紀志不同<lb/>
<pb n="KR2a0028_SBCK_009-2a"/>
　　乾符五年五月風雹事紀志不同<lb/>
　　埀拱二年新豐慶山事紀志不同<lb/>
　　侯君集傳岑文本官不同<lb/>
　　禇遂良貶官紀傳不同<lb/>
　　柳璨官本紀與表傳不同<lb/>
　　畢王璋子韶世系未明<lb/>
　　摇山玉彩字<lb/>
　　元結猗玕子<lb/>
　　員俶年齒差悞<lb/>
<pb n="KR2a0028_SBCK_009-2b"/>
　　蕭頴士<lb/>
　　李素立世系不同<lb/>
　　崔沔傳<lb/>
　　王方慶傳與表不同<lb/>
　　睿祖名紀傳不同<lb/>
　　崔行功祖表傳不同<lb/>
　　德宗紀與李懷光傳不合<lb/>
　　李揆世次表傳不同<lb/>
　　袁滋子均等<lb/>
<pb n="KR2a0028_SBCK_009-3a"/>
　　崔祐甫立後<lb/>
　　竇懷貞官名與紀不同<lb/>
　　蘇味道拜官紀傳不同<lb/>
　　韋巨源傳州名與紀不同<lb/>
　　李進賢𬒳逐紀傳不同<lb/>
　　蕭至忠父引官悞<lb/>
　　蘇瓌蘇震世次不明<lb/>
　　韓休父兄<lb/>
　　劉瞻入相<lb/>
<pb n="KR2a0028_SBCK_009-3b"/>
　　王璵傳年與紀不同<lb/>
　　脩摇山玉彩人不同<lb/>
　　蕭俛爲僕射表傳不同<lb/>
　　鄧康王徙封紀傳不同<lb/>
　　雨土紀志月不同<lb/>
　　韓王更封紀傳年不同<lb/>
　　武德時地震紀志月不同<lb/>
　　貞觀時地震紀志日不同<lb/>
　　石然紀志月不同<lb/>
<pb n="KR2a0028_SBCK_009-4a"/>
　　李勣等征遼東宰相表日悞<lb/>
　　薛萬徹官及高麗城名紀傳不同<lb/>
　　　百官志太宗定内外官數與曹確傳不<lb/>
　　　　同<lb/>
百官志云𥘉太宗省内外官定制爲七百三十<lb/>
員曰吾以此待天下賢材足矣<lb/>
　今案曹確傳云太宗著令文武官六百四十<lb/>
　三謂房喬曰朕設此待天下賢士此與百官<lb/>
　志所載語意同而數不同未知孰是<lb/>
<pb n="KR2a0028_SBCK_009-4b"/>
　　　天平軍節度使姓名次序紀傳不同<lb/>
僖宗紀乾符二年<hi>乙未</hi>六月濮州賊王仙芝尚君<lb/>
長䧟曹濮二州四年<hi>丁酉</hi>三月冤句賊黃巢䧟鄆<lb/>
沂二州天平軍節度使薛崇死之五年<hi>戊戌</hi>二月<lb/>
王仙芝伏誅是歲天平軍節度使張禓卒牙將<lb/>
崔君𥙿自知州事六年<hi>己亥</hi>淄州刺史曹全晸克<lb/>
鄆州殺崔君𥙿廣明元年<hi>庚子</hi>六月辛酉天平軍<lb/>
節度使曹全晸爲東面副都綂中和二年<hi>壬寅</hi>十<lb/>
月魏博節度使韓簡寇鄆州天平軍節度使曹<lb/>
<pb n="KR2a0028_SBCK_009-5a"/>
全晸死之部將崔用自稱留後三年<hi>癸卯</hi>天平軍<lb/>
將曹存實克鄆州四年<hi>甲辰</hi>七月壬午黃巢伏誅<lb/>
是歲濮州刺史朱宣逐天平軍節度使曹存實<lb/>
自稱留後<lb/>
　今案朱宣傳云宣爲王敬武青州牙軍黃巢<lb/>
　亂敬武遣將曹存實率兵西入關宣爲軍候<lb/>
　道鄆州是時節度使薛崇拒王仙芝戰死其<lb/>
　將崔君𥙿攝州事存實揣知兵寡襲殺之遂<lb/>
　稱留後宣以功署濮州刺史留摠帳下兵中<lb/>
<pb n="KR2a0028_SBCK_009-5b"/>
　和初魏博韓簡東窺曹鄆引兵濟河存實迎<lb/>
　戰死于陣宣収殘卒嬰城簡圍之六月不能<lb/>
　拔引去僖宗喜其守拜天平軍節度使然則<lb/>
　以本紀言之天平軍節度使自乾符四年丁<lb/>
　酉至中和四年甲辰凡八年歷薛崇張裼崔<lb/>
　君𥙿曹全晸崔用曹存實朱宣七帥也以朱<lb/>
　宣傳言之卽自薛崇崔君𥙿曹存實至于<lb/>
　朱宣止四帥而巳此其大槩俱巳不同至于<lb/>
　紀稱黃巢䧟韓簡寇鄆州而曹全晸死傳乃<lb/>
<pb n="KR2a0028_SBCK_009-6a"/>
　云韓簡寇鄆存實迎戰而死紀稱朱宣逐存<lb/>
　實而自稱留後相傳乃云存實與韓簡戰死<lb/>
　宣嬰城而簡不能㧞乃拜節度使其舛謬至<lb/>
　於如此豈可以垂之後世乎<lb/>
　　　劉總納土其州名不同<lb/>
崔植傳云時朝廷悉収河朔三鎭而劉總又以<lb/>
幽薊七州獻諸朝<lb/>
　今案穆宗紀長慶元年二月已卯劉總以盧<lb/>
　龍軍八州歸于有司三月丁巳赦幽涿檀順<lb/>
<pb n="KR2a0028_SBCK_009-6b"/>
　瀛莫營平八州死罪以下給復一年賜盧龍<lb/>
　軍士錢又案温造傳云長慶初爲幽鎭宣諭<lb/>
　使至范陽劉總郊迎造爲開示禍福總懼由<lb/>
　是籍所部九州入朝而劉總傳云總上䟽願<lb/>
　奉朝請且欲割所治爲三以幽涿營爲一府<lb/>
　請張弘靖治之瀛莫爲一府盧士政治之平<lb/>
　薊嬀檀爲一府薛平治之然則劉總所歸之<lb/>
　地在崔植傳則七州在本紀則八州在温造<lb/>
　劉總傳則九州以本紀及劉總傳州名叅考<lb/>
<pb n="KR2a0028_SBCK_009-7a"/>
　之則十州<hi>幽涿檀順瀛莫營平嬀薊</hi>其舛駮至於如此未<lb/>
　知何者爲是且唐人著書多謂天下視河北<lb/>
　得失以爲朝廷治亂重輕則其於當時所繫<lb/>
　亦大矣而史臣記述乃爾使後學無所考信<lb/>
　是誠可罪也哉<lb/>
　　　宋璟傳載東廵泰山之年與紀不同<lb/>
宋璟傳云十二年東廵泰山璟復爲留守<lb/>
　今案本紀開元十二年無東廵泰山事其東<lb/>
　廵封泰山乃十三年十月也<lb/>
<pb n="KR2a0028_SBCK_009-7b"/>
　　　李光弼傳平袁眺年月與紀不同<lb/>
李光弼傳云浙東賊袁眺台州建元寶勝以建<lb/>
丑爲正月殘剽州縣光弼遣麾下破其衆於衢<lb/>
州廣德元年遂禽眺浙東平二年光弼薨<lb/>
　今案代宗紀寶應元年八月辛未台州人袁<lb/>
　眺反九月癸卯䧟信州十月乙卯䧟温明二<lb/>
　年十二月甲戌李光弼及袁眺戰于衢州敗<lb/>
　之廣德元年三月丁未李光弼及袁眺戰敗<lb/>
　之二年七月巳酉李光弼薨十一月癸丑袁<lb/>
<pb n="KR2a0028_SBCK_009-8a"/>
眺伏誅以此而校本傳則頗不相應未知何<lb/>
者爲是<lb/>
　　　程知節爲蔥山道摠管與紀不同<lb/>
程知節傳云歷瀘州都督左領軍大將軍顯慶<lb/>
二年授蔥山道行軍大摠管以討賀魯<lb/>
　今案本紀永徽六年五月癸未左屯衛大將<lb/>
　軍程知節爲蔥山道行軍大摠管以伐賀魯<lb/>
　顯慶元年八月辛丑程知節及賀魯部歌邏<lb/>
　祿處月戰于榆慕谷敗之九月癸未程知節<lb/>
<pb n="KR2a0028_SBCK_009-8b"/>
　及賀魯戰于恒篤城敗之二年閏正月庚戌<lb/>
　右屯衛將軍蘇定方爲伊麗道行軍摠管以<lb/>
　伐賀魯十二月丁已蘇定方敗賀魯于金牙<lb/>
　山執之然則程知節之討賀魯乃永徽六年<lb/>
　也其顯慶二年自命蘇定方岀討而是年執<lb/>
　之矣今乃云知節顯慶二年爲蔥山道大摠<lb/>
　管以討賀魯者悞也且又傳云左領軍大將<lb/>
　軍而紀云左屯衛大將軍亦必有悞者<lb/>
　　　桓彦範傳中宗復位日與紀不同<lb/>
<pb n="KR2a0028_SBCK_009-9a"/>
桓彦範傳略云神龍元年正月彦範敬暉率羽<lb/>
林兵討賊明日中宗復位<lb/>
　今案本紀長安五年<hi>卽神龍元年也</hi>正月癸卯張柬<lb/>
　之崔玄暐敬暉桓彦範等率兵討亂張易之<lb/>
　昌宗等伏誅丙午皇帝復于位又中宗紀云<lb/>
　神龍元年正月張柬之等以羽林兵討亂甲<lb/>
　辰皇太子監國大赦改元丙午復于位由此<lb/>
　觀之則討賊後三日中宗乃復位非討賊之<lb/>
　明日彦範傳悞矣<lb/>
<pb n="KR2a0028_SBCK_009-9b"/>
　　　宰相世系表蘇瓌字與傳不同<lb/>
宰相世系表云蘇瓌字廷碩<lb/>
　今案本傳云瓌字昌容子頲字廷碩世系表<lb/>
　必悞也<lb/>
　　　崔龜從傳其官與本紀不同<lb/>
崔龜從傳云歷戶部侍郎大中四年以中書侍<lb/>
郎同中書門下平章事再歲罷<lb/>
　今案宣宗紀大中四年六月戊申戶部尚書<lb/>
　判度支崔龜從同中書門下平章事五年十<lb/>
<pb n="KR2a0028_SBCK_009-10a"/>
　一月崔龜從罷又宰相年表云大中四年六<lb/>
　月戊申戶部侍郞判度支崔龜從守戶部尚<lb/>
　書同中書門下平章事判如故八月庚戌罷<lb/>
　判五年四月乙卯龜從爲中書侍郞兼吏部<lb/>
　尚書十一月庚寅龜從檢校吏部尚書同平<lb/>
　章事宣武節度使由此言之本紀及傳所書<lb/>
　皆甚略唯年表爲詳僃至於自四年六月而<lb/>
　至五年十一月遂以爲再歲若以杜元頴傳<lb/>
　例言之止可謂之逾年也<lb/>
<pb n="KR2a0028_SBCK_009-10b"/>
　　　郭正一傳爲相之年幷其事與紀志不<lb/>
　　　　同<lb/>
郭正一傳云永隆中遷秘書少監檢校中書侍<lb/>
郞詔與郭待舉岑長倩魏玄同並同中書門下<lb/>
承受進止平章事平章事自正一等始永淳中<lb/>
眞遷中書侍郞<lb/>
　今案髙宗本紀永淳元年四月丁亥黃門侍<lb/>
　郞郭待舉兵部侍郞岑長倩秘書員外少監<lb/>
　郭正一吏部侍郞魏玄同與中書門下同承<lb/>
<pb n="KR2a0028_SBCK_009-11a"/>
　受進止平章事宰相表亦然卽非永隆中此<lb/>
　其一也又案百官志云貞觀八年僕射李靖<lb/>
　以疾辭位詔疾小瘳三兩日一至中書門下<lb/>
　平章事而平章事之名蓋起於此永淳元年<lb/>
　以黃門侍郞郭待舉兵部侍郞岑長倩等同<lb/>
　中書門下平章事平章事入銜自待舉等始<lb/>
　然則是平章事之名實始於貞觀八年以命<lb/>
　李靖至永淳元年乃始入銜爾今正一傳遂<lb/>
　以爲同平章事始於正一等則悞矣此其二<lb/>
<pb n="KR2a0028_SBCK_009-11b"/>
　也<lb/>
　　　流敬暉處紀表與傳不同<lb/>
中宗紀云神龍二年七月流敬暉于嘉州宰相<lb/>
表亦同<lb/>
　今案暉本傳乃流瓊州疑稱嘉州者悞<lb/>
　　　杜元頴爲相至罷紀傳各不同<lb/>
杜元頴傳云自帝卽位不閱歲至宰相縉紳駭<lb/>
異<lb/>
　今案本紀穆宗以元和十五年閏正月丙午<lb/>
<pb n="KR2a0028_SBCK_009-12a"/>
　卽帝位至次年長慶元年二月壬午元頴以<lb/>
　翰林學士戶部侍郞爲相止踰年矣閱之言<lb/>
　歷也更也<lb/>
又云甫再朞岀爲劒南西川節度使同平章事<lb/>
　今案本紀元頴以長慶三年十月罷相則是<lb/>
　巳逾二年矣非甫再朞也<lb/>
　　　孫處約爲相其官名紀傳不同<lb/>
孫處約傳云麟德元年以西臺侍郞同東西臺<lb/>
三品<lb/>
<pb n="KR2a0028_SBCK_009-12b"/>
　今案髙宗本紀麟德元年十二月太子右中<lb/>
　護樂彦瑋西臺侍郞孫處約同知軍國政事<lb/>
　又宰相表云十二月戌子太子右中護樂彦<lb/>
　瑋檢校西臺侍郞西臺侍郞孫處約並同知<lb/>
　軍國政事尋同東西臺三品然則紀傳所書<lb/>
　各有未完而表始爲詳僃矣<lb/>
　　　岑羲命相之官紀傳不同<lb/>
岑羲傳略云進吏部侍郞中宗崩詔擢右散騎<lb/>
常侍同中書門下三品睿宗立罷<lb/>
<pb n="KR2a0028_SBCK_009-13a"/>
今案睿宗紀景雲元年六月壬午韋皇后弑<lb/>
中宗以刑部尚書裴談工部尚書張錫同中<lb/>
　書門下三品吏部尚書張嘉福中書侍郞岑<lb/>
　羲吏部侍郞崔湜同中書門下平章事宰相<lb/>
表亦同殊不言以右常侍爲同三品也<lb/>
　　　李吉甫傳星變紀志不載<lb/>
李吉甫傳云前卒一歲熒惑掩太微上相吉甫<lb/>
曰天且殺我<lb/>
　今案吉甫以憲宗元和九年十月薨而本紀<lb/>
<pb n="KR2a0028_SBCK_009-13b"/>
　自八年至九年並無此熒惑之變獨天文志<lb/>
　有八年十月己丑熒惑犯太微西上將而已<lb/>
　若非悞書相爲將以致異同卽是脫漏不載<lb/>
　也若以爲例不書則九年十月太白晝見亦<lb/>
　書于紀例與此同亦當書也<lb/>
　　　乾符五年五月風雹事紀志有不同<lb/>
五行志第二十六卷乾符六年五月丁酉宣授<lb/>
宰臣豆盧瑑崔沆制殿庭氛霧四塞及百官班<lb/>
賀于政事堂雨雹如鳬卵大風雷雨㧞木<lb/>
<pb n="KR2a0028_SBCK_009-14a"/>
　今案僖宗紀乾符五年五月丁酉翰林學士<lb/>
　承㫖戶部侍郞豆盧瑑爲兵部侍郞吏部侍<lb/>
　郞崔沆爲戶部侍郞同中書門下平章事是<lb/>
　日雨雹大風㧞木宰相表亦同又五行志第<lb/>
　二十五卷常風門云乾符五年五月丁酉大<lb/>
　風㧞木又崔沆傳云乾符五年以戶部侍郞<lb/>
　同中書門下平章事昕且告麻大霧塞庭中<lb/>
　百<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>就班脩慶大風雨雹時謂不祥又豆盧<lb/>
　瑑傳云歷翰林學士<hi>不言承㫖</hi>戶部侍郞與崔沆<lb/>
<pb n="KR2a0028_SBCK_009-14b"/>
　皆拜同中書門下平章事是日宣告于廷大<lb/>
　風雷雨㧞木然則本紀表傳及五行志第二<lb/>
　十五卷皆以爲乾符五年五月丁酉獨五行<lb/>
　志二十六卷以爲六年則悞也<lb/>
　　　垂拱二年新豐慶山事紀志不同<lb/>
武后紀垂拱二年十月己已有山出于新豐縣<lb/>
改新豐爲慶山<lb/>
　今案五行志云垂拱二年九月已巳雍州新<lb/>
　豐縣露臺鄕大風雨震電有山湧岀紀以爲<lb/>
<pb n="KR2a0028_SBCK_009-15a"/>
　十月巳巳而志以爲九月已巳二者必有一<lb/>
悞<lb/>
　　　矦君集傳岑文本官不同<lb/>
矦君集傳云君集平髙昌還爲有司所劾詔詣<lb/>
獄簿對中書侍郞岑文本諫<lb/>
　今案本紀貞觀十三年十二月矦君集伐髙<lb/>
　昌十四年八月克之十二月丁酉俘髙昌王<lb/>
　以獻十六年正月辛未中書舍人岑文本爲<lb/>
　中書侍郞專典機宻則是當十四年十二月<lb/>
<pb n="KR2a0028_SBCK_009-15b"/>
　文本未爲中書侍郞也而宰相表又云十六<lb/>
　年正月辛未中書舍人兼侍郞岑文本爲中<lb/>
　書侍郞專典機宻然則君集傳所書者止書<lb/>
　其兼官歟不書正官而書兼官亦恐非史法<lb/>
　也至於本紀止書正官而不著兼官若非脫<lb/>
　漏似亦未允也<lb/>
　　　禇遂良貶官紀傳不同<lb/>
禇遂良傳云武氏立乃左遷遂良潭州都督<lb/>
　今案髙宗紀永徽六年九月庚午貶禇遂良<lb/>
<pb n="KR2a0028_SBCK_009-16a"/>
　爲潭州都督十月乙卯立宸妃武氏爲皇后<lb/>
　宰相表載貶遂良事亦同然則傳所云悞也<lb/>
　　　柳璨官本紀與表傳不同<lb/>
昭宗紀天祐元年正月翰林學士右拾遺柳璨<lb/>
爲右諫議大夫同中書門下平章事<lb/>
　今案璨傳及宰相表皆左拾遺非右也未知<lb/>
　孰是<lb/>
　　　畢王璋子韶世系未明<lb/>
宗室列傳畢王璋生二子曰韶曰孝基韶死隋<lb/>
<pb n="KR2a0028_SBCK_009-16b"/>
世武德時追封東平王生子道宗<lb/>
　今案宗室世系表畢王房止有子孝基及失<lb/>
　名者二人無東平王韶而東平王韶自是雍<lb/>
　王房雍王繪之子其世次甚明與傳全不同<lb/>
　未知孰是<lb/>
　　　搖山玉彩字<lb/>
孝敬皇帝傳云擿采古今文章號搖山玉彩凡<lb/>
五百篇又裴光庭傳云撰搖山徃則維城前軌<lb/>
二篇獻之<lb/>
<pb n="KR2a0028_SBCK_009-17a"/>
　今案藝文志云裴光庭搖山徃則一卷又云<lb/>
　搖山玉彩五百卷其搖字在傳則皆從木而<lb/>
　藝文志皆從手未知孰是<lb/>
　　　元結猗玕子<lb/>
藝文志小說家類有元結猗玕子一卷<lb/>
　今案元結傳云入猗玕洞始稱猗玕子琦玕<lb/>
　字皆從玉此乃從犬未知孰是<lb/>
　　　員俶年齒差悞<lb/>
李泌傳開元十六年悉召能言佛道孔子者相<lb/>
<pb n="KR2a0028_SBCK_009-17b"/>
答難禁中有員俶者九歲升坐詞辯注射坐人<lb/>
皆屈<lb/>
　今案藝文志儒家類中有員俶太玄幽贊十<lb/>
　卷注云開元四年京兆府童子進書召試及<lb/>
　第授散官文學直弘文館且李泌傳謂俶開<lb/>
　元十六年而年九歲則是俶生于開元八年<lb/>
　也旣俶以八年始生何緣四年已有進書乎<lb/>
　若以四年能進書者爲是則至十六年之時<lb/>
　俶不啻九歲矣此二說者必有一悞也<lb/>
<pb n="KR2a0028_SBCK_009-18a"/>
　　　蕭潁士<lb/>
文藝傳蕭潁士<lb/>
　今案新史中皆作潁惟藝文志第五十内作<lb/>
　頴未知孰是<lb/>
　　　李素立世系不同<lb/>
李素立傳云曾祖義深父政藻爲隋水部郞<lb/>
　今案宰相世系表政藻乃素立之伯父爲宜<lb/>
　州長史政期乃素立之父爲水部郞中與傳<lb/>
　不同未知孰是又案隋朝諱忠凡郞中皆無<lb/>
<pb n="KR2a0028_SBCK_009-18b"/>
　中字今此本有之亦恐誤也<lb/>
　　　崔沔傳<lb/>
崔沔傳云後周隴州刺史士約四世孫<lb/>
　今案宰相世系表則並無隴州刺史士約而<lb/>
　沔乃後周大將軍說之四世孫也說之父名<lb/>
　楷兄名士元士謙與傳全不同<lb/>
　　　王方慶傳與表不同<lb/>
王方慶傳云父弘直終荆王友<lb/>
　今案宰相世系表云弘直魏州刺史謚曰孝<lb/>
<pb n="KR2a0028_SBCK_009-19a"/>
　與傳不同未知孰是<lb/>
　　　睿祖名紀傳不同<lb/>
本紀云天授元年九月追尊四十代祖平王少<lb/>
子武曰睿祖康皇帝<lb/>
　今案后妃傳云尊武王爲康皇帝號睿祖二<lb/>
　說不同未知孰是<lb/>
　　　崔行功祖表傳不同<lb/>
崔行功傳云祖謙之仕北齊終鉅鹿太守<lb/>
　今案宰相世系表行功曾祖名伯謙字士遜<lb/>
<pb n="KR2a0028_SBCK_009-19b"/>
　而無名謙之者與傳不同未知孰是<lb/>
　　　德宗紀與李懷光傳不合<lb/>
德宗紀云興元元年二月李懷光將孟庭保以<lb/>
兵來追左衛大將軍矦仲莊敗之于驛店<lb/>
　今案李懷光傳云懷光遣將孟廷寶等輕騎<lb/>
　趨南山廷寶等率輕騎趨南山廷寶等引而<lb/>
　東縱卒大掠而百官遂入駱谷追帝不及還<lb/>
　白懷光懷光怒悉罷其兵卽不言有驛店之<lb/>
　戰且其名乃是廷寶非廷保未知孰是<lb/>
<pb n="KR2a0028_SBCK_009-20a"/>
　　　李揆世次表傳不同<lb/>
李揆傳云祖玄道爲文學館學士父成𥙿秘書<lb/>
監<lb/>
　今案宰相世系表則玄道生正基正基生亶<lb/>
　亶生成𥙿成𥙿生揆玄道於揆爲髙祖與傳<lb/>
　不同未知孰是<lb/>
　　　袁滋子均等<lb/>
袁滋傳末云子均右拾遺郊翰林學士<lb/>
　今案宰相世系表滋五子均太子典膳郞都<lb/>
<pb n="KR2a0028_SBCK_009-20b"/>
　字之美右拾遺郊字之乾虢州刺史與傳不<lb/>
　同又藝文志注云郊字之儀滋子也昭宗翰<lb/>
　林學士亦與表傳不同未知孰是<lb/>
　　　崔祐甫立後<lb/>
崔植傳云植卽祐甫弟廬江令嬰甫子也傳内<lb/>
又以植爲嬰甫次子祐甫命以主祀<lb/>
　今案宰相世系表則嬰甫乃祐甫之再從弟<lb/>
　而嬰甫止有植一子其說與傳不同以意考<lb/>
　之祐甫身爲名相其家號素守禮法必不取<lb/>
<pb n="KR2a0028_SBCK_009-21a"/>
　人之長子爲嗣傳之所言宜得其實而表似<lb/>
　脫悞矣<lb/>
　　　竇懷貞官名與紀不同<lb/>
睿宗紀書竇懷貞官皆爲左御史臺大夫<lb/>
　今案本傳止云左御史大夫無臺字未知孰<lb/>
　是<lb/>
　　　蘇味道拜官紀傳不同<lb/>
蘇味道傳延載中以鳳閣舍人檢校侍郞同鳳<lb/>
閣鸞臺平章事歲餘爲眞<lb/>
<pb n="KR2a0028_SBCK_009-21b"/>
　今案本紀延載元年三月甲申鳳閣舍人蘇<lb/>
　味道爲鳳閣侍郞同鳳閣鸞臺平章事殊不<lb/>
　言其撿校若以是年杜景佺周允元例言之<lb/>
　則皆當書此蓋闕文也<lb/>
　　　韋巨源傳州名與紀不同<lb/>
韋巨源傳云坐李昭德累貶麟州刺史<lb/>
　今案本紀天冊萬歲元年正月戊子貶韋巨<lb/>
　源鄜州刺史紀傳不同推究其實則紀是而<lb/>
　傳悞何以言之案地理志云麟州開元十二<lb/>
<pb n="KR2a0028_SBCK_009-22a"/>
　年析勝州之連谷銀城置且天冊萬歲元年<lb/>
　歲在乙未而開元十二年歲在甲子相距三<lb/>
　十年是時旣未有麟州則巨源何由貶爲刺<lb/>
　史乎以此知其實鄜字而悞爲麟也<lb/>
　　　李進賢𬒳逐紀傳不同<lb/>
憲宗紀元和八年十二月庚寅振武將楊遵憲<lb/>
反逐其節度使李進賢<lb/>
　今案嚴綬傳末云進賢討囘鶻吏廩糧不實<lb/>
　次鳴砂焚殺其將楊遵憲而還進賢大怒衆<lb/>
<pb n="KR2a0028_SBCK_009-22b"/>
　懼攻進賢奔靖邊軍與紀所書不同<lb/>
　　　蕭至忠父引官誤<lb/>
蕭至忠傳云陳吏部郞引子也<lb/>
　今案宰相世系表引爲陳吏部侍郞又案南<lb/>
　史引歷官金部庫部中書黃門吏部侍郞則<lb/>
　是新書傳之悞也<lb/>
　　　蘇瓌蘇宸世次不同<lb/>
宰相世系表蘇瓌七世孫震爲河南尹<lb/>
　今案瓌傳瓌之子詵詵之子震當祿山亂時<lb/>
<pb n="KR2a0028_SBCK_009-23a"/>
　奔靈武代宗時爲河南尹而卒且瓌爲相在<lb/>
　睿宗時至代宗時不過六十餘年耳則震不<lb/>
　當便爲七世孫也由此言之世系表必有悞<lb/>
　處况本傳以震爲詵之子而表乃以爲䖍之<lb/>
　子此大差互其悞必矣又瓌傳末云文宗大<lb/>
　和中錄舊德官其四代孫翔而世系表不載<lb/>
　翔之名字此可見表之脫略又况震傳所述<lb/>
　皆肅宗代宗時事而世系表乃以爲七世孫<lb/>
　今翔當文宗時得官而止是四世孫文宗去<lb/>
<pb n="KR2a0028_SBCK_009-23b"/>
　睿宗尤更年逺其世次尚止四世耶震之非<lb/>
　七世亦明甚矣<lb/>
　　　韓休父兄<lb/>
韓休傳云父大智其兄大敏<lb/>
　今案宰相韓氏世系表則大敏乃大智之弟<lb/>
　　　劉瞻入相<lb/>
劉瞻傳云爲翰林學士拜中書舍人進承㫖出<lb/>
爲河東節度使咸通十一年以中書侍郞同中<lb/>
書門下平章事同昌公主薨懿宗捕太醫韓宗<lb/>
<pb n="KR2a0028_SBCK_009-24a"/>
紹等送詔獄瞻上䟽固爭帝大怒卽日賜罷以<lb/>
檢校刑部尚書同平章事爲荆南節度使<lb/>
　今案懿宗紀咸通十年六月翰林學士承㫖<lb/>
　戶部侍郞劉瞻同中書門下平章事十一年<lb/>
　八月殺醫待詔韓宗紹九月丙辰劉瞻罷又<lb/>
　宰相表瞻自承㫖爲相與紀同又云十年九<lb/>
　月瞻爲中書侍郞十一年正月兼刑部尚書<lb/>
　九月丙辰罷爲檢校刑部尚書同平章事荆<lb/>
　南節度使以上並無爲河東節度使一節又<lb/>
<pb n="KR2a0028_SBCK_009-24b"/>
　無咸通十一年爲中書相一節未知孰是<lb/>
　　　修搖山玉彩人不同<lb/>
孝敬皇帝傳云命賓客許敬宗右庻子許圉師<lb/>
中書侍郞上官儀中書舍人楊思儉卽文思殿<lb/>
擿采古今文章號搖山玉彩<lb/>
　今案藝文志搖山玉彩注云孝敬皇帝令太<lb/>
　子少師許敬宗司議郞孟利貞崇賢館學士<lb/>
　郭瑜顧胤右史董思恭等撰其姓名惟許敬<lb/>
　宗同外皆與傳不同未知孰是<lb/>
<pb n="KR2a0028_SBCK_009-25a"/>
　　　蕭俛爲僕射表傳不同<lb/>
蕭俛傳云罷爲尚書左僕射<lb/>
　今案宰相表云罷爲右僕射<lb/>
　　　鄧康王徙封紀傳不同<lb/>
鄧康王元𥙿傳云貞觀五年始王鄶十一年後<lb/>
王鄧始王及徙皆同譙魏許宻四王同封<lb/>
　今案本紀貞觀五年二月己酉卦弟元𥙿爲<lb/>
　鄶王元名譙王靈䕫魏王元祥許王元曉宻<lb/>
　王卽此鄧康王傳所書其始封者皆是也至<lb/>
<pb n="KR2a0028_SBCK_009-25b"/>
　貞觀十一年則不然止書正月丁亥徙封元<lb/>
　𥙿鄧王元名舒王至六月巳巳又書徙封元<lb/>
　祥江王而已其靈䕫元曉本紀皆不載其徙<lb/>
　封疑其徙封則不同而元𥙿傳悞云始封徙<lb/>
　封皆同也<hi>靈䕫又以貞觀十四年自燕王徙封魯以本傳可見然亦未見改燕</hi>
<hi>王之年</hi>
　　　雨土紀志月不同<lb/>
太宗紀貞觀七年二月丁卯雨土<lb/>
　今案五行志乃三月丁卯未知孰是<lb/>
<pb n="KR2a0028_SBCK_009-26a"/>
　　　韓王更封紀傳年不同<lb/>
韓王元嘉傳云貞觀九年更封韓<lb/>
　今案本紀乃貞觀十年也<lb/>
　　　武德時地震紀志月不同<lb/>
髙祖紀武德二年九月乙未京師地震<lb/>
　今案五行志乃十月乙未未知孰是<lb/>
　　　貞觀時地震紀志日不同<lb/>
太宗紀貞觀十二年正月乙未叢州地震癸卯<lb/>
松州地震<lb/>
<pb n="KR2a0028_SBCK_009-26b"/>
　今案五行志則云正月壬寅松叢二州地震<lb/>
　未知孰是<lb/>
　　　石然紀志月不同<lb/>
太宗紀貞觀十三年四月壬寅雲陽石然<lb/>
　今案五行志乃三月壬寅未知孰是<lb/>
　　　李勣等征遼東宰相表日悞<lb/>
宰相表貞觀十八年十一月甲子世勣周爲遼<lb/>
東道行軍大摠管<lb/>
　今案本紀乃是十一月甲午以上文推之是<lb/>
<pb n="KR2a0028_SBCK_009-27a"/>
　月有戊寅庚辰日則不復有甲子日盖宰相<lb/>
　表悞也<lb/>
　　　薛萬徹官及髙麗城名紀傳不同<lb/>
本紀貞觀二十二年正月丙午左武衛大將軍<lb/>
薛萬徹爲青丘道行軍大總管以伐髙麗六月<lb/>
丙子薛萬徹及髙麗戰于泊灼城敗之<lb/>
　今案髙麗及薛萬徹傳皆云右武衛大將軍<lb/>
　獨紀以爲左武衛又此紀及髙麗傳皆云泊<lb/>
　灼城而萬徹傳作泊汋城未知孰是案地理<lb/>
<pb n="KR2a0028_SBCK_009-27b"/>
　志第三十三卷下末有載賈耽考邊州入四<lb/>
　夷之路内有營州西北路一節内云泊汋城<lb/>
　又有登州東北路一節内有泊汋口以此觀<lb/>
　之似泊汋是也<lb/>
　　　　　　　　　　　　海虞趙開美校刋<lb/>
新唐書糾謬卷第九<lb/>
<pb n="KR2a0028_SBCK_009-28a"/>
</p>
<p>
</p>
  </div>
</body>
</text>
</TEI>
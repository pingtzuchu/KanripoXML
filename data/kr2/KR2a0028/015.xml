<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2a0028_SBCK_015-1a"/>
新唐書糾謬卷第十五<lb/>
　　　　　　　　　　　宋咸林吳縝纂<lb/>
　十五曰義例不明<lb/>
　　中宗紀前與諸帝紀詳略不同<lb/>
　　宗室有書姓或不書姓者<lb/>
　　一事兼該諸傳而諸傳中有載不載者<lb/>
　　皇后傳所書不同<lb/>
　　薨卒書法不同<lb/>
　　温王不立紀傳<lb/>
<pb n="KR2a0028_SBCK_015-1b"/>
　　姚南仲傳書獨孤后事<lb/>
　　太宗紀魏徵薨事<lb/>
　　　中宗紀前與諸帝紀詳略不同<lb/>
本紀云中宗大和大聖大昭孝皇帝諱顯髙宗<lb/>
第七子也母曰則天順聖皇后武氏髙宗崩以<lb/>
皇太子卽皇帝位<lb/>
　今案諸帝紀初必書其始封或遷徙改名進<lb/>
　爵及歷官次序等事然後乃記卽位而中宗<lb/>
　自髙宗時封周王又徙英王改名哲武后時<lb/>
<pb n="KR2a0028_SBCK_015-2a"/>
　復名顯之類以諸帝紀例皆宜僃書今乃畧<lb/>
　而不述未知其故<lb/>
　　　宗室有書姓或不書姓者<lb/>
太宗紀貞觀二年正月癸丑吐谷渾寇岷州都<lb/>
督李道彦敗之八年十二月辛丑特進李靖爲<lb/>
西海道行軍大摠管膠東郡公道彦爲赤水道<lb/>
行軍摠管以伐吐谷渾十二年十一月巳巳明<lb/>
州山獠反交州都督李道彦敗之<lb/>
　今案道彦卽淮安王神通之子故八年爲赤<lb/>
<pb n="KR2a0028_SBCK_015-2b"/>
<pb n="KR2a0028_SBCK_015-2b"/>
物劉洎堅正其言有益不輕然諾於人能自𥙷<lb/>
闕馬周敏銳而正評裁人物直道而行所任皆<lb/>
稱朕意禇遂良鯁亮有學術竭誠親於朕若飛<lb/>
鳥依人自加憐愛無忌應對機敏善避嫌求於<lb/>
古人未有其比摠兵攻戰非所善也<lb/>
　今案太宗所評諸人短長惟楊師道一人載<lb/>
　入本傳然亦有不同其外諸人皆不見於本<lb/>
　傳未審當載之歟不當載歟此亦義例之不<lb/>
　明者也<lb/>
<pb n="KR2a0028_SBCK_015-3a"/>
　　　皇后傳所書不同<lb/>
哀帝紀云母曰皇太后何氏又昭宗十七子傳<lb/>
云積善皇后生𥙿及哀皇帝<lb/>
　今案后妃傳凡所生必書曰生某宗某王某<lb/>
　公獨何皇后傳不書其生德王裕及哀帝不<lb/>
　審其義例何謂也<lb/>
　　　薨卒書法不同<lb/>
太宗紀貞觀元年六月辛丑封德彛薨又公主<lb/>
傳中宗女定安公主嫁太府卿崔銑主薨又崔<lb/>
<pb n="KR2a0028_SBCK_015-3b"/>
祐甫傳是歲𬒳疾薨年六十<lb/>
今案封德彛傳云貞觀元年遘疾卧尚書省<lb/>
帝親臨視命尚輦送還第卒年六十又崔行<lb/>
　功傳末云孫銑尚定安公主卒崔祐甫病及<lb/>
卒然則封德彛在本紀則書薨在本傳則書<lb/>
卒定安公主在本傳則書薨在崔銑傳則書<lb/>
　卒崔祐甫在本傳則書薨在其子傳則書卒<lb/>
　不知其義例謂何新書之内此比甚多不可<lb/>
遽數今但畧舉其一二以見其書法之駮雜<lb/>
<pb n="KR2a0028_SBCK_015-4a"/>
　難明也<lb/>
　　　温王不立紀傳<lb/>
三宗諸子傳云中宗四子韋庻人重潤後宫生<lb/>
重福重俊殤帝<lb/>
　今案新書凡列帝諸子間有史失其傳者亦<lb/>
　必摽其名而著其遺逸無傳之因不直爾晦<lb/>
　其名也今此所謂殤帝者乃重茂也始封北<lb/>
　海郡王神龍初進封温王中宗崩韋后矯遺<lb/>
　詔立之爲皇太子遂卽皇帝位旣而臨淄王<lb/>
<pb n="KR2a0028_SBCK_015-4b"/>
　以兵討亂韋氏敗睿宗卽位復封爲温王景<lb/>
　雲二年正月徙封襄王開元二年七月丁未<lb/>
　薨追冊爲殤帝重茂之立凡二十餘日比於<lb/>
　諸王事亦稍殊若以前史昌邑王北鄉矦例<lb/>
　推之其始封進爵及平生事迹則宜列之爲<lb/>
　傳其卽位後所行之事則當編之於中宗睿<lb/>
　宗之紀今此傳但記殤帝二字其餘則皆略<lb/>
　而不述亦不顯其名及隱晦無傳之因返更<lb/>
　不若列帝諸子之失傳者使後世覽者莫知<lb/>
<pb n="KR2a0028_SBCK_015-5a"/>
　殤帝之爲誰此又書法之不可曉者也<lb/>
　　　姚南仲傳書獨孤后事<lb/>
姚南仲傳云大曆十年獨孤皇后崩<lb/>
　今案本紀大曆十年十月丙寅貴妃獨孤氏<lb/>
　薨丁卯追冊爲皇后后妃傳所載亦同然則<lb/>
　獨孤氏當薨時止貴妃耳安得遂書爲崩此<lb/>
　蓋不惟義例之不明蓋未嘗考其位號先後<lb/>
　而書也<lb/>
　　　紀魏徵薨事<lb/>
<pb n="KR2a0028_SBCK_015-5b"/>
太宗本紀貞觀十七年正月戊辰魏徵薨<lb/>
　今案新書例本紀惟書宰相而它官不書今<lb/>
　據宰相表徵以十六年九月丁巳罷爲太子<lb/>
　太師矣故於十七年正月表内更不書此徵<lb/>
　薨一節蓋謂非宰相故也而本紀十六年九<lb/>
　月不書徵罷至十七年薨則是尚以爲宰相<lb/>
　乎若尚以爲宰相當書則表内不當記云罷<lb/>
　爲太子太師至十七年正月猶當書其薨於<lb/>
　表如此則於義方允於例爲合若以爲巳罷<lb/>
<pb n="KR2a0028_SBCK_015-6a"/>
　宰相不當書則本紀内當記其十六年罷爲<lb/>
　太子太師而十七年則不當更載其薨也此<lb/>
　一事進退皆無所據依紀表二者必有一悮<lb/>
矣<lb/>
　　　　　　　　　　　　海虞趙開美校刋<lb/>
新唐書糾謬卷第十五<lb/>
</p>
<p>
</p>
  </div>
</body>
</text>
</TEI>
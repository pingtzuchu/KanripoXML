<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2a0028_SBCK_007-1a"/>
新唐書紏謬卷第七<lb/>
　　　　　　　　　　　宋咸林吳縝纂<lb/>
　七曰世系鄕里無法<lb/>
　　稱引父祖子孫别傳例<lb/>
　　　王方慶璵　李吉甫德裕<lb/>
　　　徐文逺有功　劉廼伯芻<lb/>
　　　張薦又新　柏良器耆<lb/>
　　　盧懷愼奕杞元輔<lb/>
　　稱引旁支逺裔别傳例<lb/>
<pb n="KR2a0028_SBCK_007-1b"/>
　　　　崔日用良佐　李邕鄘<lb/>
　　　　崔玄暐戎　嚴震礪<lb/>
　　　　陸䞇扆　令狐德棻楚<lb/>
　　　父祖子孫别傳以例當書而不書者<lb/>
　　　　李素立李承李藩<lb/>
　　　　孟簡傳　陸長源傳<lb/>
　　　　李景讓爲憕孫又似曾孫<lb/>
　　　　張鎰爲後㣧五世孫又似曾孫<lb/>
　　　　袁朗鄕里<lb/>
<pb n="KR2a0028_SBCK_007-2a"/>
　　　崔行功鄕里<lb/>
嘗見前史所載凢父祖子孫同書而别傳者必<lb/>
各於其傳中略相稱引其官及名或所仕之朝<lb/>
及鄕里世系之次以見其家世所承善惡曉然<lb/>
相屬不絶非獨使覽者易於考見亦所以示奬<lb/>
勸而爲風敎之助也自遷固以來此法未之有<lb/>
改若不略加叙述則其子孫屬不復聯殆如路<lb/>
人後世必有疑之者故昔人嘗有以蕭望之爲<lb/>
何之宗者而注家深明其不然以爲史所不述<lb/>
<pb n="KR2a0028_SBCK_007-2b"/>
後人安從而知之是蓋後世唯史之信捨史則<lb/>
不敢以爲据故也秉史筆者其可不重其事而<lb/>
忽之乎今之新書此例雖不敢廢然而爲法不<lb/>
一其門亦有當書而不書者儻後世考尋而不<lb/>
得其說必不免有二蕭之疑則其爲史氏之病<lb/>
豈小哉且又其間有雖旁宗别派而猶時有叙<lb/>
述者若其父祖子孫世系相承皆有聲迹列于<lb/>
諸傳安可不明加稱引使後人開卷而可見乎<lb/>
今略取新書所述父祖子孫或旁支逺裔雖别<lb/>
<pb n="KR2a0028_SBCK_007-3a"/>
傳而互相稱引得前史之體者及有爲法不一<lb/>
當書而不書者條列左方以見其未有定式云<lb/>
　新書稱引父祖子孫别傳例<lb/>
　　王方慶傳末云六世孫璵别傳<lb/>
　　　　王璵傳云方慶六世孫<lb/>
　　李吉甫傳末云次子德𥙿自有傳<lb/>
　　　　李德𥙿傳云元和宰相吉甫子也<lb/>
　　徐文逺傳云孫有功自有傳<lb/>
　　　　徐有功傳云國子博士文逺孫也<lb/>
<pb n="KR2a0028_SBCK_007-3b"/>
　　劉廼傳云子伯芻别傳<lb/>
　　　　劉伯芻傳云兵部侍郎廼之子<lb/>
　　張薦傳末云子又新别有傳<lb/>
　　　　張又新傳云工部侍郎薦之子<lb/>
　　柏良器傳末云子耆别傳<lb/>
　　　　柏耆傳云父良器爲時威名將<lb/>
　　盧懷愼子奕奕子𣏌杞子元輔其傳各相<lb/>
　　　　稱引世次歷然可見如此者甚多難<lb/>
　　　　以遍舉今粗條數傳如右以見例例<lb/>
<pb n="KR2a0028_SBCK_007-4a"/>
　　　　旣如是則餘人當從一法也<lb/>
　新書稱引旁支逺裔别傳例<lb/>
　　崔日用傳云滑州靈昌人<lb/>
　　　　崔元翰傳云父良佐與齊國公日用<lb/>
　　　　從昆弟也<lb/>
　　李邕傳云楊州江都人<lb/>
　　　　李鄘傳云北海太守邕之從孫<lb/>
　　崔玄暐傳云博陵安平人<lb/>
　　　　崔戎傳云玄暐從孫也<lb/>
<pb n="KR2a0028_SBCK_007-4b"/>
　　嚴震傳云梓州鹽亭人<lb/>
　　　　嚴礪傳云震從祖弟也<lb/>
　　陸䞇傳云蘇州嘉興人<lb/>
　　　　陸扆傳云宰相䞇族孫<lb/>
　　令狐德棻傳云宜州蕐原人<lb/>
　　　　令狐楚傳云德棻之裔也<lb/>
　新書父祖子孫别傳以例當書而不書者<lb/>
　　李素立李承李藩傳<lb/>
李素立傳云趙州高邑人<lb/>
<pb n="KR2a0028_SBCK_007-5a"/>
李承傳云趙州高邑人<lb/>
李藩傳云其先趙州人父承仕爲湖南觀察使<lb/>
　有名于時<lb/>
　今案素立生休烈休烈生至逺至逺生畬畬<lb/>
　生承承生藩自素立至藩六世皆有名迹别<lb/>
　爲三傳而曾無一語相叙述以爲父某祖某<lb/>
　子某别有傳雖藩傳云父承仕爲湖觀察使<lb/>
　有名于時然終不明言見于别傳必不免後<lb/>
　人之疑也<lb/>
<pb n="KR2a0028_SBCK_007-5b"/>
　　　孟簡傳<lb/>
孟簡德州平昌人曾祖詵武后時同州刺史<lb/>
　今案孟詵在隱逸傳自傳云汝州梁人也然<lb/>
　則平昌孟氏之望而梁則所居之地今簡傳<lb/>
　旣不本汝州梁之所居而但書其望又不於<lb/>
　詵字下云見隱逸傳止云武后時同州刺史<lb/>
　則似簡與隱逸傳之孟詵殊非親屬矣<lb/>
　　　陸長源傳<lb/>
陸長源者呉人字泳祖餘慶天寶中爲太子詹<lb/>
<pb n="KR2a0028_SBCK_007-6a"/>
事有清譽<lb/>
　今案餘慶在陸元方傳後自有傳今長源傳<lb/>
　不言其别傳則其失與李承孟簡傳同也<lb/>
　　　李景讓爲憕孫又似曾孫<lb/>
李彭傳云從天子入蜀後憕數年卒<hi>彭卽憕之子也</hi>有<lb/>
孫景讓景莊景温别傳<lb/>
　今案李景讓傳云景讓贈太尉憕孫也然以<lb/>
　彭傳言之則似景讓等乃彭之孫而憕之曾<lb/>
　孫也在景讓傳則云憕孫頗爲難明矣<lb/>
<pb n="KR2a0028_SBCK_007-6b"/>
　　　張鎰爲後㣧五世孫又似曾孫<lb/>
張鎰傳云國子祭酒後㣧五世孫也父齊丘朔<lb/>
方節度使東都留守<lb/>
　今案後㣧傳末云孫齊丘歷監察御史朔方<lb/>
　節度使終東都留守子鎰别有傳以後㣧傳<lb/>
　言之則鎰乃後㣧之曾孫非五世孫也<lb/>
　　　袁朗鄕里<lb/>
袁朗傳云其先雍州長安人父樞仕陳爲尙書<lb/>
左僕射<lb/>
<pb n="KR2a0028_SBCK_007-7a"/>
　今案朗之先岀於後漢司徒滂而後漢靈帝<lb/>
　紀光和元年二月癸丑光禄勲陳國袁滂爲<lb/>
　司徒<hi>滂字公喜魏志字公熈</hi>此袁滂爲陳國人而𥘉見<lb/>
　於漢史甚明者也至其子渙仕魏爲郎中令<lb/>
　本傳亦云陳郡扶樂人至渙曾孫瓌仕東晉<lb/>
　本傳亦云陳郡陽夏人瓌族孫湛仕宋本傳<lb/>
　亦云陳郡陽夏人其後湛之一族如淑洵濯<lb/>
　顗覬粲昂彖君正敬憲樞朗凢累世皆仕江<lb/>
　左無入北爲官者至陳亡朗始仕隋耳故昂<lb/>
<pb n="KR2a0028_SBCK_007-7b"/>
　嘗自稱陳國賤男子然則朗之先世皆本諸<lb/>
　陳國未嘗遷徙今新史乃云其先雍州長樂<lb/>
　人未審自何得之豈非失其實歟且自後周<lb/>
　平江陵隋平建鄴南朝士人過江而北仕者<lb/>
　衆矣故唐𥘉此族尚多如殷開山虞世南禇<lb/>
　亮姚思廉王方慶顔師古陸德明之徒皆是<lb/>
　也而新書皆本其先里使後世有考焉獨袁<lb/>
　朗傳所載如是實甚悞矣<lb/>
　　　崔行功鄕里<lb/>
<pb n="KR2a0028_SBCK_007-8a"/>
崔行功傳云恒州井陘人兄子玄暐别有傳<lb/>
　今案玄暐傳則云博陵安平人二者不同未<lb/>
　知孰是又案宰相世系表崔損亦行功族也<lb/>
　而損傳亦云系本博陵無乃博陵者是耶或<lb/>
　者系望博陵而實則恒州耶不可得而知然<lb/>
　史家止當考案從一不可二者皆存而無辯<lb/>
　也<lb/>
<pb n="KR2a0028_SBCK_007-8b"/>
</p>
<p>
　　　　　　　　　　　　　海虞趙開美校刋<lb/>
新唐書紏謬卷第七<lb/>
</p>
<p>
</p>
  </div>
</body>
</text>
</TEI>
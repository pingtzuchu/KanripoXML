<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2a0028_SBCK_013-1a"/>
新唐書糾謬卷第十三<lb/>
　　　　　　　　　　　　宋咸林吳縝纂<lb/>
　十三曰宜削而返存<lb/>
　　安樂公主覽鏡作眉<lb/>
　　林藴矜氏族<lb/>
　　令狐德棻宜州人<lb/>
　　杜審權手自下簾<lb/>
　　蔣洌父墓植松柏<lb/>
　　姚崇傳<lb/>
<pb n="KR2a0028_SBCK_013-1b"/>
　　嚴綬李逹<lb/>
　　宋之愻爲刺史教婢<lb/>
　　韓滉乘馬李巖服裘<lb/>
　　五王賛中不字<lb/>
　　楊恭仁爲雍州牧事<lb/>
　　　安樂公主覽鏡作眉<lb/>
安樂公主傳云臨淄王誅韋庻人主方覽鏡作<lb/>
眉聞亂走至右延明門兵及斬其首追貶爲悖<lb/>
逆庻人<lb/>
<pb n="KR2a0028_SBCK_013-2a"/>
　今案玄宗紀云乃夜率劉幽求等入苑中玄<lb/>
　宗率摠監羽林兵會兩儀殿梓宫宿衛兵皆<lb/>
　起應之遂誅韋氏又韋氏傳云俄而臨淄王<lb/>
　引兵夜破玄武門又劉幽求傳云臨淄王入<lb/>
　誅韋庻人預叅大策是夜號令詔敕一出其<lb/>
　手然則玄宗之起事在夜而公主方覽鏡作<lb/>
　眉何爲哉斯必妄也設使其事誠然尚不足<lb/>
　書而况於妄乎<lb/>
　　　林藴矜氏族<lb/>
<pb n="KR2a0028_SBCK_013-2b"/>
林藴傳云藴辨給嘗有姓崔者矜氏族藴折之<lb/>
曰崔杼弑齊君林放問禮之本優劣何如邪其<lb/>
人俯首不能對<lb/>
　今案凡史之所紀必繫乎興亡治亂禮樂政<lb/>
　刑褒貶勸懲賢愚邪正有益於名教有考於<lb/>
　後人則雖多書而無害若安樂公主覽鏡作<lb/>
　眉林藴矜氏族之類雖連編累牘書之何補<lb/>
　於事乎是徒汙簡䇿而貽譏誚也<lb/>
　　　令狐德棻宜州人<lb/>
<pb n="KR2a0028_SBCK_013-3a"/>
令狐德棻宜州華原人<lb/>
　今案地理志華原乃京兆府之屬縣也其注<lb/>
　云義寧二年以華原宜君同官置宜君郡并<lb/>
　置土門縣以<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>之武德元年曰宜州貞觀十<lb/>
　七年州廢省宜君土門以華原同官隷雍州<lb/>
　然則宜州雖嘗暫置數年然終於廢省則其<lb/>
　名不當復存當曰雍州或京兆華原人可也<lb/>
　　　杜審權手自下簾<lb/>
杜審權傳云或晝日少息則顧直將解簾卽旁<lb/>
<pb n="KR2a0028_SBCK_013-3b"/>
無人自起徹鈎手擁簾徐下乃退<lb/>
　今案此亦人之間居燕處常事末節又何足<lb/>
　載於史乎<lb/>
　　　蔣洌父墓植松柏<lb/>
髙智周傳末蔣洌父挺之卒洌兄弟廬墓側植<lb/>
松柏千餘<lb/>
　今案丘墓之植松柏亦足紀歟若其以多爲<lb/>
　貴則又非所聞也<lb/>
　　　姚崇傳<lb/>
<pb n="KR2a0028_SBCK_013-4a"/>
姚崇傳云况木積年而木自當蠧乎<lb/>
　今案此一句中當有刋脩之字不當冗長如<lb/>
　此也<lb/>
　　　嚴綬李逹<lb/>
嚴綬傳載其未貴時干李逹而逹不禮旣顯後<lb/>
逹謁綬而綬不禮以報之之事首末凡百餘字<lb/>
<hi>文多不錄</hi>何預於興亡治亂而載之歟<lb/>
　　　宋之愻爲刺史教婢<lb/>
宋之問傳後叙之愻爲刺史教歌婢事<lb/>
<pb n="KR2a0028_SBCK_013-4b"/>
　今案此於興亡治亂何所損益而記之邪<lb/>
　　　韓滉乘馬李巖服裘<lb/>
韓滉傳云自始仕至將相乘五馬無不終櫪下<lb/>
李巖傳云爲叅軍時製一裘服終身<lb/>
　今案史之爲書如此等事亦當記邪<lb/>
　　　五王賛中不字<lb/>
五王賛云五王提衛兵中興唐室不淹辰其謀<lb/>
深矣至不盡誅諸武使天子藉以爲威何其淺<lb/>
邪釁牙一啓爲豔后豎兒所乘無亦神奪其明<lb/>
<pb n="KR2a0028_SBCK_013-5a"/>
厚韋氏毒以興先天之業乎不然安李之功賢<lb/>
於漢平勃逺矣<lb/>
　今案所謂不然安李之功賢於漢平勃其不<lb/>
　字可削也<lb/>
　　　楊恭仁爲雍州牧事<lb/>
宰相表貞觀九年七月辛巳恭仁罷爲雍牧<lb/>
　今案宰相表楊恭仁以武德二年自黃門侍<lb/>
　郎凉州摠管遥領納言六年四月入爲吏部<lb/>
　尚書兼中書令檢校涼州諸軍事至九年七<lb/>
<pb n="KR2a0028_SBCK_013-5b"/>
　月罷自後表内不見復入爲何官至此忽有<lb/>
　此罷爲雍州牧一事且案恭仁本傳止有武<lb/>
　德末拜雍州牧而無貞觀九年爲雍州牧事<lb/>
　然則此九年七月罷者乃武德九年七月罷<lb/>
　而貞觀九年七月恭仁罷一事本無之乃悞<lb/>
　書也况本紀内亦不書卽可見宰相表悞剩<lb/>
　此一事可削也<lb/>
新唐書糾謬卷第十三　海虞趙開美校刋<lb/>
</p>
<p>
</p>
  </div>
</body>
</text>
</TEI>
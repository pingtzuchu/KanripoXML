<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2a0028_SBCK_005-1a"/>
新唐書糾謬卷第五<lb/>
　　　　　　　　　　　　宋咸林吳縝纂<lb/>
　五曰年月時世差互<lb/>
　　韋弘景封還詔書事一以爲憲宗一以爲<lb/>
　　穆宗<lb/>
　　魏謩罷相差一年<lb/>
　　李愬平蔡州差一年<lb/>
　　閻立本爲中書令差一年<lb/>
　　武惠妃薨差一年<lb/>
<pb n="KR2a0028_SBCK_005-1b"/>
　　王志愔傳幸東都差一年<lb/>
　　王求禮傳久視二年大雪誤<lb/>
　　武后問狄仁傑求竒士其年誤<lb/>
　　岑羲爲同三品年悞及官稱不同<lb/>
　　竇懷貞傳誤<lb/>
　　常山王承乾卒紀傳紀差一年<lb/>
　　惠昭太子薨年紀傳不同<lb/>
　　孝敬皇帝年差一歲<lb/>
　　章懷太子傳年誤<lb/>
<pb n="KR2a0028_SBCK_005-2a"/>
　　慶王宗薨紀傳差一年<lb/>
　　張濬死紀傳差一年<lb/>
　　肅王薨差一年<lb/>
　　武攸曁傳年次誤<lb/>
　　啖助傳贊誤<lb/>
　　懿德太子傳誤<lb/>
　　上官昭容傳誤<lb/>
　　江夏王道宗傳誤<lb/>
　　突厥傳叙永安王孝基誤<lb/>
<pb n="KR2a0028_SBCK_005-2b"/>
　　太宗薜舉相持六十餘日事<lb/>
　　吐谷渾傳貞觀九年誤<lb/>
　　　韋弘景封還詔書事一以爲憲宗一以<lb/>
　　　爲穆宗<lb/>
韋弘景傳云遷給事中駙馬都尉劉士涇賂權<lb/>
近擢太僕卿弘景上還詔書穆宗使喻其先人<lb/>
昌有功朕所以念功睦親者弘景固執帝怒使<lb/>
宣慰安南由是有名<lb/>
　今案劉士涇傳云遷太僕卿給事中韋弘景<lb/>
<pb n="KR2a0028_SBCK_005-3a"/>
等封還制書以士涇交通近倖不當居九卿<lb/>
憲宗曰昌有功於邊士涇又尚主官少卿巳<lb/>
　十餘年制書宜下弘景等乃奉詔此二傳一<lb/>
　以爲穆宗一以爲憲宗一則云弘景固執帝<lb/>
　怒使宣慰安南一則云弘景等乃奉詔二說<lb/>
　殊不同未知其孰是且又士涇傳云弘景等<lb/>
　卽不知餘人爲誰此皆舛誤之甚者也<lb/>
　　　魏謩罷相差四年<lb/>
魏謩傳云大中十五年以平章事領劒南西川<lb/>
<pb n="KR2a0028_SBCK_005-3b"/>
節度使<lb/>
　今案宣宗紀大中十一年二月辛巳魏謩罷<lb/>
　又宰相表云大中十一年二月辛巳謩爲檢<lb/>
　校戶部尚書平章事西川節度使二者不同<lb/>
　或者本傳以爲十五年者誤歟<lb/>
　　　李愬平蔡州差一年<lb/>
李愬傳云于時元和十一年十月己卯師夜起<lb/>
黎明雪止愬入駐元濟外宅蔡吏驚曰城䧟矣<lb/>
元濟請罪梯而下檻送京師<lb/>
<pb n="KR2a0028_SBCK_005-4a"/>
　今案憲宗紀元和十二年十月癸酉克蔡州<lb/>
　又韓愈平蔡碑云十二年八月丞相度至師<lb/>
　十月壬申愬用所得賊將自文城因天大雪<lb/>
　疾馳百二十里用夜半到蔡破其門取元濟<lb/>
　以獻然則憲宗紀新書正得其實而愬傳以<lb/>
爲元和十一年十月己卯則大誤矣<lb/>
　　　閻立本爲中書令差一年<lb/>
閻立本傳云咸亨元年官復舊名改中書令卒<lb/>
<hi>立本初以總章元年爲右相本中書令也</hi>
<pb n="KR2a0028_SBCK_005-4b"/>
　今案宰相表則咸亨二年立本方爲中書令<lb/>
　未知孰是<lb/>
　　　武惠妃薨差一年<lb/>
楊貴妃傳云開元二十四年武惠妃薨<lb/>
　今案玄宗紀開元二十五年四月乙丑廢皇<lb/>
　太子瑛及鄂王瑤光王琚爲庻人皆殺之十<lb/>
　二月丙午惠妃武氏薨又案惠妃傳及庻人<lb/>
　瑛等先死而後薨旣瑛等皆二十五年死則<lb/>
　妃之薨無由却在二十四年其理甚明然則<lb/>
<pb n="KR2a0028_SBCK_005-5a"/>
　楊貴妃傳所云差一年矣<lb/>
　　　王志愔傳幸東都差一年<lb/>
王志愔傳云開元九年帝幸東都詔留守京師<lb/>
京兆人權梁山妄稱襄王子謀反<lb/>
　今案玄宗紀開元九年並無幸東都之事而<lb/>
　十年正月丁巳如東都九月京兆人權梁山<lb/>
　反伏誅志愔傳所云九年者誤也<lb/>
　　　王求禮傳久視二年大雪誤<lb/>
王求禮傳云久視二年三月大雨雪<lb/>
<pb n="KR2a0028_SBCK_005-5b"/>
　今案本紀久視止有元年至次年正月丁丑<lb/>
　改元大足至十月改元長安則是久視無二<lb/>
　年三月矣且又案本紀及五行志長安元年<lb/>
　三月亦無大雨雪止是五行志云久視元年<lb/>
　三月大雪疑求禮傳所云卽此事而誤以元<lb/>
　年爲二年爾<lb/>
　　　武后問狄仁傑求竒士其年誤<lb/>
張柬之傳云長安中武后謂狄仁傑曰安得一<lb/>
竒士用之<lb/>
<pb n="KR2a0028_SBCK_005-6a"/>
　今案本紀及狄仁傑傳仁傑以聖曆三年九<lb/>
　月薨是年歲在庚子<hi>卽久視元年也</hi>而長安元年歲<lb/>
　在辛丑由是言之柬之傳云長安中必誤也<lb/>
　　　岑羲爲同三品年悮及官稱不同<lb/>
岑羲傳云遷秘書少監進吏部侍郞帝崩詔擢<lb/>
右散騎常侍同中書門下三品睿宗立罷爲陜<lb/>
州刺史再遷戶部尚書景雲初復召同三品<lb/>
　今案睿宗紀云景雲元年六月壬午韋皇后<lb/>
　弑中宗矯詔立温王重茂爲皇太子以刑部<lb/>
<pb n="KR2a0028_SBCK_005-6b"/>
　尚書裴談工部尚書張錫同中書門下三品<lb/>
　吏部尚書張嘉福中書侍郞岑羲吏部侍郞<lb/>
　崔湜同中書門下平章事宰相表亦同卽無<lb/>
　中宗崩而羲以右常侍爲同三品之事六月<lb/>
　甲辰睿宗卽位至七月丁巳羲罷爲右散騎<lb/>
　常侍先天元年正月以戶部尚書始同三品<lb/>
　蓋自景雲元年<hi>卽景龍四年庚戌歲也</hi>六月温王卽位<lb/>
　改元唐隆是月睿宗卽位己巳大赦改元景<lb/>
　雲至二年<hi>辛亥</hi>先天元年<hi>壬子</hi>正月羲始爲同三<lb/>
<pb n="KR2a0028_SBCK_005-7a"/>
　品然則非景雲初乃先天初也紀及表又云<lb/>
　羲曾爲中書侍郞而本傳無之亦脫漏也<lb/>
　　　竇懷貞傳誤<lb/>
竇懷貞傳云俄與李日知郭元振張說皆罷爲<lb/>
左御史大夫踰年復同中書門下三品<lb/>
　今案睿宗紀景雲二年<hi>辛亥</hi>十月竇懷貞罷先<lb/>
　天元年<hi>壬子</hi>正月乙未左御史臺大夫竇懷貞<lb/>
　同中書門下三品則是止三數月耳非踰年<lb/>
　也或曰史家止謂改歲則爲踰年非謂過一<lb/>
<pb n="KR2a0028_SBCK_005-7b"/>
　朞也愚曰唯新書之例不然故不得不疑而<lb/>
　辨之案杜元頴傳謂穆宗卽位不閱歲而元<lb/>
　頴至宰相且穆宗以元和十五年閠正月卽<lb/>
　位次年長慶元年二月元頴入相斯亦可謂<lb/>
　踰年矣而本傳以爲不閱歲又云甫再朞岀<lb/>
　爲西川節度使葢謂僅及二周而元頴以長<lb/>
　慶元年二月爲相至三年十月罷凢二周歲<lb/>
　餘八月而本傳以爲甫再朞今竇懷貞自罷<lb/>
　相至復同三品雖曰改歲而止三四月又安<lb/>
<pb n="KR2a0028_SBCK_005-8a"/>
　得遂以爲踰年哉<lb/>
　　　常山王承乾卒差一年<lb/>
常山王承乾傳云貞觀十七年廢爲庻人徙黔<lb/>
州十九年死<lb/>
　今案本紀貞觀十八年十二月壬寅庻人承<lb/>
　乾卒與本傳差一年<lb/>
　　　惠昭太子薨年紀傳不同<lb/>
憲宗紀元和四年閏三月丁卯立鄧王寧爲皇<lb/>
太子<hi>卽惠昭太子也</hi>六年十二月辛亥皇太子薨<lb/>
<pb n="KR2a0028_SBCK_005-8b"/>
　今案穆宗紀云元和七年惠昭太子薨而惠<lb/>
　昭太子傳云李絳等建言立皇太子帝曰善<lb/>
　以寧爲皇太子冊禮用孟夏雨不克改用孟<lb/>
　秋亦雨冬十月克行禮明年薨年十九以是<lb/>
　推之憲宗紀惠昭以元和四年立六年十二<lb/>
　月薨而穆宗紀云元和七年薨巳爲舛錯今<lb/>
　惠昭本傳又云冬十月克行禮明年薨則是<lb/>
　元和四年受册成禮而五年薨愈見乖異不<lb/>
　知何者爲是然要之李絳甞上言曰陛下受<lb/>
<pb n="KR2a0028_SBCK_005-9a"/>
命四年而冡子未建於是乃立太子則是元<lb/>
　和四年立之無疑但薨年則紀傳交互爲難<lb/>
　考爾<lb/>
　　　孝敬皇帝年差一歲<lb/>
孝敬皇帝傳云弘奏請數怫旨上元二年從幸<lb/>
合璧宮遇酖薨年二十四又髙宗紀上元二年<lb/>
四月己亥天后殺皇太子五月戊申追號皇太<lb/>
子爲孝敬皇帝<lb/>
　今案燕王忠傳云王皇后廢武后子弘甫三<lb/>
<pb n="KR2a0028_SBCK_005-9b"/>
　歲又髙宗紀永徽六年十月己酉廢皇后爲<lb/>
　庻人是歲乙卯而弘三歲則是以癸丑生至<lb/>
　上元二年歲在乙亥薨止是二十三年不得<lb/>
　云二十四也<lb/>
　　　章懷太子傳年誤<lb/>
章懷太子傳云上元元年復名賢是時皇太子<lb/>
薨其六月立賢爲太子<lb/>
　今案髙宗紀及三宗諸子傳並云皇太子以<lb/>
　上元二年薨獨此傳以爲元年蓋誤也<lb/>
<pb n="KR2a0028_SBCK_005-10a"/>
　　　慶王琮薨差一年<lb/>
十一宗諸子傳云奉天皇帝琮天寶十載薨<hi>琮本</hi>
<hi>封慶王</hi>
　今案玄宗紀云天寶十一載五月戊申慶王<lb/>
　琮薨恐本傳之誤也<lb/>
　　　張濬死差一年<lb/>
張濬傳云遷左僕射致仕居洛長水墅王師範<lb/>
起兵靑州欲取濬爲謀主不克全忠脅帝東遷<lb/>
濬聞曰乘輿卜洛則大事去矣蓋知其將簒也<lb/>
<pb n="KR2a0028_SBCK_005-10b"/>
全忠畏濬構它鎭兵使張全義遣牙將如盗者<lb/>
夜圍墅殺之屠其家實天復二年十二月<hi>是歲壬戌</hi>
　今案昭宗紀天復元年<hi>辛酉</hi>十月朱全忠犯京<lb/>
　師十一月壬子昭宗如鳳翔戊辰全忠犯鳳<lb/>
　翔自是全忠圍鳳翔至天復三年<hi>癸亥</hi>正月王<lb/>
　師範取兖州甲子昭宗幸全忠軍巳巳昭宗<lb/>
　至自鳳翔十二月丙申朱全忠殺尚書左僕<lb/>
射致仕張濬由此觀之則天復二年十二月<lb/>
　昭宗尚在𡵨下爲全忠所圍未岀亦未有卜<lb/>
<pb n="KR2a0028_SBCK_005-11a"/>
　洛之事王師範亦未起兵然則本紀所書三<lb/>
　年十二月丙申殺濬爲得其實而本傳云二<lb/>
　年十二月者誤也且又濬以三年旣死而昭<lb/>
　宗以四年遷洛今觀濬傳所書則似遷洛之<lb/>
　後濬方𬒳殺此蓋傳中文意未全所致當云<lb/>
　全忠將脅帝東遷如此則文意完矣<lb/>
　　　肅王薨差一年<lb/>
肅王詳傳云建中二年薨<lb/>
　今案德宗紀建中三年十月丙子肅王詳薨<lb/>
<pb n="KR2a0028_SBCK_005-11b"/>
　與傳差一年<lb/>
　　　武攸曁傳年次誤<lb/>
武攸曁傳云天授中自千乘郡王進封定王長<lb/>
安中降王壽春中宗時拜司徒復王定<lb/>
　今案武承嗣傳云中宗復位侍中敬暉等言<lb/>
　諸武不當王帝柔昏不斷纔降封一級三思<lb/>
　王德靜郡攸曁壽春然則攸曁之降王壽春<lb/>
　乃中宗神龍時事也而傳以爲長安中則誤<lb/>
　矣<lb/>
<pb n="KR2a0028_SBCK_005-12a"/>
　　　啖助傳賛誤<lb/>
儒學啖助傳贊云嗚呼孔子沒乃數千年<lb/>
　今案孔子以魯哀公十六年壬戌歲卒鉅嘉<lb/>
　祐五年庚子進新書之歲止一千五百三十<lb/>
　九年又案啖助以大曆五年庚戌歲卒止距<lb/>
　孔子之卒才一千二百四十九年今乃云孔<lb/>
　子沒數千年無乃誤歟<lb/>
　　　懿德太子傳誤<lb/>
懿德太子重潤傳云大足中或譖重潤竊議武<lb/>
<pb n="KR2a0028_SBCK_005-12b"/>
后怒杖殺之年十九<lb/>
　今案重潤傳首云重潤生髙宗喜甚乳月滿<lb/>
　爲大赦天下改元永淳而是年歲在壬午大<lb/>
　足止有元年歲在辛丑則是重潤年二十謂<lb/>
　之十九則誤也<lb/>
　　　上官昭容傳誤<lb/>
上官昭容傳云西臺侍郞儀之孫父廷芝與儀<lb/>
死武后時<lb/>
　今案上官儀傳云麟德元年坐梁王忠事下<lb/>
<pb n="KR2a0028_SBCK_005-13a"/>
獄死子廷芝亦𬒳殺又本紀麟德元年十二<lb/>
　月丙戌殺上官儀武后傳云麟德初后召方<lb/>
士爲蠱宦人發之帝怒召上官儀草詔廢后<lb/>
　后諷許敬宗構儀殺之然則武后以麟德元<lb/>
年造蠱是年殺儀方是時髙宗尚親政武后<lb/>
止居中宮後二十年方有臨朝稱制事則當<lb/>
麟德初不得謂之武后時也<lb/>
　　　江夏王道宗傳誤<lb/>
江夏王道宗傳髙宗永徽初房遺愛以反誅長<lb/>
<pb n="KR2a0028_SBCK_005-13b"/>
孫無忌禇遂良與道宗有宿怨誣與遺愛善流<lb/>
象州道病薨年五十四<lb/>
　今案道宗本傳云裴寂與劉武周戰度索原<lb/>
　寂敗賊逼河東道宗年十七從秦王討賊且<lb/>
　裴寂與劉武周度索原之戰卽武德二年九<lb/>
　月介州姜寶誼死之之戰是也<hi>此戰見于裴寂姜寶誼劉</hi>
<hi>武周傳髙祖本紀武德二年中</hi>是年歲在己卯時道宗年十<lb/>
　七則是生于隋仁壽三年癸亥歲也而房遺<lb/>
　愛之誅在永徽四年癸丑歲自癸亥至癸丑<lb/>
<pb n="KR2a0028_SBCK_005-14a"/>
　正五十一年爾不得云年五十四也<lb/>
　　　突厥傳叙永安王孝基誤<lb/>
突厥傳云武德四年頡利率萬騎與苑君璋合<lb/>
宼鴈門執我使者帝亦囚其使與相當由是宼<lb/>
代州敗行軍摠管永安王孝基<lb/>
　今案永安王孝基傳云武德二年劉武周宼<lb/>
　太原夏人吕崇茂以縣應賊詔孝基爲行軍<lb/>
　總管攻之工部尚書獨孤懷恩内史侍郞唐<lb/>
　儉陜州總管于筠隸焉會尉遲敬德至與崇<lb/>
<pb n="KR2a0028_SBCK_005-14b"/>
　茂夾㢁官師大敗孝基及筠等皆執於賊謀<lb/>
　亡歸爲賊所害晉陽平購尸不獲又案本紀<lb/>
　武德二年十月劉武周宼晉州永安王孝基<lb/>
　及工部尚書獨孤懷恩陜州總管于筠内史<lb/>
　侍郞唐儉討之是月夏縣人吕崇茂反十二<lb/>
　月永安王孝基及劉武周戰于下邽敗績<hi>此乃</hi>
<hi>戰于夏縣而悮作下邽巳有說見别篇又孝基及于筠等四人𬒳執正在此戰而紀漏書</hi>
<hi>亦見别篇</hi>三年二月甲寅獨孤懷恩謀反伏誅<hi>案懷</hi>
<hi>恩傳懷恩初謀反而勑令討武周旣而四人敗𬒳執俄而秦王破武周於美良川懷恩逃</hi>
<pb n="KR2a0028_SBCK_005-15a"/>
<hi>歸而謀反事敗遂伏誅</hi>四月壬戌秦王世民及劉武周<lb/>
　戰于洺州敗之武周亡入于突厥克幷州由<lb/>
　是言之永安王孝基在武德三年四月劉武<lb/>
　周未破敗之前已𬒳害矣何緣四年猶爲行<lb/>
　軍總管而與突厥戰乎此蓋誤也<lb/>
　　　太宗薛舉相持六十餘日事<lb/>
太宗紀云武德元年薜舉宼涇州太宗爲西討<lb/>
元帥七月太宗有疾諸將爲舉所敗八月太宗<lb/>
疾間復屯于髙墌城相持六十餘日巳而舉死<lb/>
<pb n="KR2a0028_SBCK_005-15b"/>
其子仁杲率其衆求戰太宗按軍不動久之仁<lb/>
杲糧盡太宗曰可矣乃遣摠管梁實栅淺水原<lb/>
仁杲將宗羅睺擊實太宗率兵出其後羅睺敗<lb/>
走太宗追之至其城下仁杲乃岀降<lb/>
　今案髙祖紀武德元年六月癸未薛舉寇涇<lb/>
　州秦王世民爲西討元帥七月壬子劉文靜<lb/>
　及薛舉戰于涇州敗績八月辛巳薛舉卒己<lb/>
　丑秦王世民爲西討元帥以討薛仁杲十一<lb/>
　月己酉秦王世民敗薛仁杲執之然則薛舉<lb/>
<pb n="KR2a0028_SBCK_005-16a"/>
　以六月癸未宼涇州至八月辛巳卒共五十<lb/>
　九日耳若自七月壬子舉敗劉文靜後至八<lb/>
　月辛巳止三十日耳今本紀乃云八月太宗<lb/>
　疾間復屯于髙墌城相持六十餘日已而舉<lb/>
　死叅較髙紀前後無復有與舉相持可及六<lb/>
　十餘日之處<lb/>
　　　吐谷渾傳貞觀九年誤<lb/>
吐谷渾傳云其王慕容伏允拘天子行人趙德<lb/>
楷貞觀九年詔李靖等爲西海道行軍大總管<lb/>
<pb n="KR2a0028_SBCK_005-16b"/>
擊之<lb/>
　今案本紀其吐谷渾執趙德楷及命李靖等<lb/>
　六總管伐之皆貞觀八年十二月事非九年<lb/>
　也<lb/>
　　　　　　　　　　　　海虞趙開美校刋<lb/>
新唐書糾謬卷第五<lb/>
<pb n="KR2a0028_SBCK_005-17a"/>
</p>
<p>
</p>
  </div>
</body>
</text>
</TEI>
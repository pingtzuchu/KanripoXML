<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2a0028_SBCK_016-1a"/>
新唐書糾謬卷第十六<lb/>
　　　　　　　　　　　宋咸林吳縝纂<lb/>
　十六曰先後失序<lb/>
　　郭正一未相前對䇿今傳在爲相之後<lb/>
　　僕固懷恩爲副元帥及橫水之戰紀傳前<lb/>
　　　後不同<lb/>
　　盧坦傳叙李錡柳晟閻濟美事失序<lb/>
　　蔣乂傳記張孝忠事失序<lb/>
　　元載傳殺李少良失序<lb/>
<pb n="KR2a0028_SBCK_016-1b"/>
　　記火灾年次不倫<lb/>
　　柳渾傳記事失序<lb/>
　　　郭正一未相前對䇿今傳在爲相之後<lb/>
郭正一傳載正一永隆中爲平章事永淳中遷<lb/>
官等事次乃云劉審禮與吐蕃戰青海大敗髙<lb/>
宗召群臣問所以制戎正一曰<hi>云云文多不錄</hi>劉齊賢<lb/>
皇甫文亮等議亦與正一合帝納之<lb/>
　今案髙宗紀儀鳳三年<hi>歲在戊寅</hi>九月丙寅李敬<lb/>
　玄劉審禮及吐蕃戰于青海敗績審禮死之<lb/>
<pb n="KR2a0028_SBCK_016-2a"/>
　又永隆元年<hi>歲在庚辰</hi>正一爲平章事永淳元年<lb/>
<hi>歲在壬午</hi>正一遷官而劉齊賢亦以是年十月方<lb/>
　爲平章事其皇甫文亮亦非同時爲相之人<lb/>
　由是而言則審禮敗死在永隆永淳之前相<lb/>
　　　逺而正一齊賢此對乃未爲相時事非<lb/>
　爲相後所言其證甚明今書於永隆永淳之<lb/>
　後失其次序矣<lb/>
　　　僕固懷恩爲副元帥及橫水之戰紀傳<lb/>
　　　　前後不同<lb/>
<pb n="KR2a0028_SBCK_016-2b"/>
僕固懷恩傳云於是雍王以元帥爲中軍拜懷<lb/>
恩同中書門下平章事爲之副時諸節度皆以<lb/>
兵會次黃水<hi>黃卽橫字之悞</hi>
　今案代宗紀寳應二年十月辛酉雍王适討<lb/>
　史朝義甲戌敗史朝義于橫水十一月僕固<lb/>
　懷恩爲朔方河北副元帥在本紀則懷恩先<lb/>
　破賊後爲副元帥在傳則先爲副元帥而後<lb/>
　破賊二者未知孰是<lb/>
　　　盧坦傳書李錡柳晟閻濟美事失序<lb/>
<pb n="KR2a0028_SBCK_016-3a"/>
盧坦傳云坦爲中丞時帝罷諸道長吏代還進<lb/>
奉旣而乃述有司毁李錡祖墓坦上䟽諫止之<lb/>
事<lb/>
　今案憲宗紀元和二年十二月甲申李錡伏<lb/>
　誅三年正月癸巳大赦罷諸道受代進奉錢<lb/>
　其次序自如此而坦傳失之矣<lb/>
　　　蔣乂傳記張孝忠事失序<lb/>
蔣乂傳云貞元九年擢右拾遺史館脩撰德宗<lb/>
重其職先召見延英乃命之張孝忠子茂宗尚<lb/>
<pb n="KR2a0028_SBCK_016-3b"/>
義章公主毋亡遺占丐成禮帝念孝忠功卽日<lb/>
召爲左衛將軍許主下降乂上䟽以爲墨縗禮<lb/>
本緣金革未有奪䘮尚主者繆盭典禮違人情<lb/>
不可爲法<lb/>
　今案張孝忠傳云貞元二年河北蝗民餓死<lb/>
　如積孝忠與其下同粗淡日膳裁豆䜺而巳<lb/>
　人服其儉推爲賢將明年檢校司空詔其子<lb/>
　尚義章公主孝忠遣妻入朝執親迎禮賞賚<lb/>
　甚厚五年爲將佐所惑以兵襲蔚州入之然<lb/>
<pb n="KR2a0028_SBCK_016-4a"/>
則孝忠傳所記年次甚明其茂宗尚主及親<lb/>
　迎成禮殆止在貞元三年四年之間爾蔣乂<lb/>
　傳則載之貞元九年之後失其序矣<lb/>
　　　元載傳殺李少良失序<lb/>
元載傳云大曆八年吐蕃宼邠寧議者謂三輔<lb/>
巳西無襟帶之固於是載議河隴利害旣而叙<lb/>
載僣越不法等事然後云會李少良上書詆其<lb/>
醜狀載怒奏殺少良道路目語不敢復議<lb/>
　今案代宗紀大曆六年五月殺李少良今此<lb/>
<pb n="KR2a0028_SBCK_016-4b"/>
　傳先述八年吐蕃事後述李少良事則失其<lb/>
　序矣<lb/>
　　　記火灾年次不倫<lb/>
五行志第二十四記貞元十三年十九年火事<lb/>
然後記二年七月洪州火事此亦記錄之失序<lb/>
也<lb/>
　　　柳渾傳記事失序<lb/>
柳渾傳云本名載朱泚亂渾匿終南山羸服步<lb/>
至奉天賊平乃更今名貞元元年遷兵部侍郎<lb/>
<pb n="KR2a0028_SBCK_016-5a"/>
封宜城縣伯李希烈據淮蔡關播用李元平守<lb/>
汝州渾曰是夫衒玉而賈石者也往必見禽何<lb/>
賊之攘旣而果爲賊縳三年以本官同中書門<lb/>
下平章事<lb/>
　今案本記建中四年<hi>是歲癸亥</hi>正月庚寅李希烈<lb/>
　䧟汝州執刺史李元平十月涇原節度使姚<lb/>
　令言反犯京師戊申如奉天朱泚反興元元<lb/>
　年<hi>甲子</hi>六月姚令言朱泚伏誅貞元元年<hi>乙丑</hi>二<lb/>
　年<hi>丙寅</hi>三年<hi>丁卯</hi>正月兵部侍郎柳渾同中書門<lb/>
<pb n="KR2a0028_SBCK_016-5b"/>
　下平章事又案關播傳叙播用李元平守汝<lb/>
　爲李希烈所縛然後述從幸奉天事然則元<lb/>
　平失守在朱泚反之前久矣今渾傳則先叙<lb/>
　朱泚建中四年十月反事又及貞元元年事<lb/>
　然後述建中四年正月巳前用李元平事此<lb/>
　失其序矣<lb/>
　　　　　　　　　　　　海虞趙開美校刋<lb/>
新唐書糾謬卷第十六<lb/>
</p>
<p>
</p>
  </div>
</body>
</text>
</TEI>
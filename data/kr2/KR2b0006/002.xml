<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐創業起居注卷中</head>
    <p>
<pb n="KR2b0006_WYG_002-1a"/>
欽定四庫全書<lb/>
　唐創業起居注卷中　　　唐　温大雅　撰<lb/>
起自太原至京城凡一百二十六日<lb/>
秋七月壬子以四郎元吉為太原郡守留守晉陽宫文<lb/>
武後事並委焉義師欲西入闗移營於武徳南癸丑将<lb/>
引帝立軍門仗白旗而大號誓衆文曰夫天地定位否<lb/>
泰迭其盛衰日月著眀虧昃貶其貞滿惟神莫測尚乃<lb/>
盈虚矧兹王道能無悔恡克先帝世炎漢商周撥亂乘<lb/>
<pb n="KR2b0006_WYG_002-1b"/>
乾多歴年所厥嗣墜緒時屬艱危則其股肱宰衡藩屏<lb/>
親戚戮力同奨推心翼戴顛或可扶糺合而奔官守惡<lb/>
不可救廢放而安宗社伊霍桓文並其人也率爾踵武<lb/>
代有其事布在方䇿可得而言日者蒼精云謝炎運将<lb/>
唘上天眷命屬乎隋室於是我髙祖文皇帝以后父之<lb/>
尊周親入相豹變陕左龍飛漢東誅尉逈扵韓魏則神<lb/>
鉦遏響剿王謙於巴蜀則靈山斯鏤四罪咸服九有樂<lb/>
推經綸帷幄之間揖讓巖廊之内造我區夏不更朞月<lb/>
<pb n="KR2b0006_WYG_002-2a"/>
舜禹以来受終未有如斯之易者以故臨朝恭已庶績<lb/>
爲心親覽萬㡬平章百姓兢兢慎于馭朽翼翼懼於烹<lb/>
鮮齊六合爲一家等黔黎于赤子有陳不率殄虐政於<lb/>
江湖獯醜相屠降封虜于沙漠其吊民也如彼其和戎<lb/>
也若兹𣪚馬牛於山林鑄劍㦸為農器求瘼恤隠訟息<lb/>
刑清輕徭薄賦家給人足倉庫流衍於里閭職貢委輸<lb/>
于帑蔵豈獨水衡貫朽常平粟紅而已哉加以愛民治<lb/>
國節用而敦本深根固蒂因河而踐華肆覲朝宗止于<lb/>
<pb n="KR2b0006_WYG_002-2b"/>
京邑元覽縱觀弗踰岐下遐邇叶和内外禔福愷澤洋<lb/>
溢休祥紹至一世之氓咸頼仁夀二紀之治可謂隆平<lb/>
揚搉往初歴選前辟詩書所羙莫之能尚然聖人千慮<lb/>
失於知子以正萬國輕易元良廢守器之長立不才之<lb/>
庶兆亂之萌於是乎在異哉今上之行己也獨智自賢<lb/>
安忍忌刻拓狂悖為混沌茍鴆毒為恣雎飾非好佞拒<lb/>
諌信讒敵怨誠良仇讐骨肉巡幸無度窮兵極武喜怒<lb/>
不恒親離衆叛御河導洛肆舳艫而達江馳道縁邊徑<lb/>
<pb n="KR2b0006_WYG_002-3a"/>
長城而傍海離宫别舘之所在車轍馬跡之所向咸塹<lb/>
山而陻谷畢結瑤而搆瓊遼水屢征殱丁壮扵億兆伊<lb/>
谷轉輸斃老幼扵百萬禽荒罄於飛走蠶食窮於水陸<lb/>
征稅盡於重歛民力殫於勞止十分天下九為盜賊荆<lb/>
棘旅于闕廷犲狼充於道路帶牛佩犢輟耕者連孤竹<lb/>
而㓂潢池鋤耰棘矜大呼者聚萑蒲而起芒澤青羌白<lb/>
狄剽夷道而<hi>闕</hi>　黄巾赤眉屠閭左而竊號曝骸如莽<lb/>
僵尸若麻敵國滿畫鷁之舟胡越繞和鸞之轂四海波<lb/>
<pb n="KR2b0006_WYG_002-3b"/>
振而氷泮五嶽塵飛而土崩踞積薪以待然鉗衆口而<lb/>
寄坐明眀皇祖貽厥無人赫赫宗隋滅爲亡國某以庸<lb/>
虚謬䝉嘉恵承七葉之餘慶資五世之克昌遂得地臣<lb/>
戚里家稱公室典驍衛之禁兵守封唐之大宇義無坐<lb/>
觀綴旒之絶不舉勤王之師茍利社稷専之可也廢昏<lb/>
立眀敢遵故實今便興甲晉陽奉尊代邸掃定咸雒集<lb/>
寜㝢縣放後主于江都復先帝之鴻績固配天于圜寝<lb/>
存司牧於蒼生豈謂一朝言及於此事不獲已追増感<lb/>
<pb n="KR2b0006_WYG_002-4a"/>
欷凡厥士民義旅豪傑敏究時難曉達權謀家怨國恥<lb/>
雪乎今日從我同盟無為貳志有渝此盟神其殛之仍<lb/>
命以此誓辭檄喻所在郡縣并命檄書勿得因循妄論<lb/>
軍勢帝性簡質大度豁如前代自矜逺嫌之事皆以恕<lb/>
實行之不爲欺紿自然反經合義妙盡機權類皆如此<lb/>
其義士等各以名到先後為次第汎加宣恵綏徳二尉<lb/>
官帝謂行之等曰吾未特為此官示宣行恵知綏撫以<lb/>
徳使逺者知有征無戰見我心焉是夕次於清源牧馬<lb/>
<pb n="KR2b0006_WYG_002-4b"/>
置營皆據髙險老弱樵採丁壮休息虞候覘守之地飛<lb/>
鳥不通勿論人也帝乃將世子及敦煌公等率家僮十<lb/>
數廵行營幕次比器仗精粗坐卧飲食糧禀升斗馬驢<lb/>
饑飽逮乎僕𨽻皆親閱之如有不周即令從人借助亦<lb/>
不責所屬典司顧謂二児曰天下神器聖人大寶非符<lb/>
命所屬大功濟世不可妄居所以納揆試艱虞登帝位<lb/>
櫛風沭雨夏㑹諸侯自時厥後膺圖甚衆啓基創業未<lb/>
有無功而得帝王者也吾生自公宫長于貴戚牧州典<lb/>
<pb n="KR2b0006_WYG_002-5a"/>
郡少年所為晏樂從容懽娛事極饑寒賤役見而未經<lb/>
險阻艱難聞而不冒在茲行也並欲備嘗如弗躬親恐<lb/>
違天㫖爾等從吾勿欲懈怠今欲不言而治故無所尤<lb/>
庶愚者恱我寛容智者慙而改過世子及敦煌公請曰<lb/>
經綸機務一日萬端取决英謩四方輻湊麾下驅馳兒<lb/>
等承之自餘常事請付司存巨細以聞恐疲神思又慮<lb/>
将佐等不被委任頗以自疑帝曰是何言與是何言與<lb/>
華夷不附爵賞不行吾之責也摧鋒蹈刅斬将搴旗爾<lb/>
<pb n="KR2b0006_WYG_002-5b"/>
之務也深溝髙壘談笑從容将吏之逸也吾憂責爾急<lb/>
於務逸樂推下功名與之賢自當内省不賢吾無所愧<lb/>
然晉陽從我可謂同心之人俱非致命之士漢初有蕭<lb/>
曺而無爾軰今我有爾軰而無蕭曺天道平分乃復如<lb/>
是行矣自愛吾知爾懐自是以後記室奉命宣㫖稱教<lb/>
部伍間事給付一物軍書羽檄賞罸科條接撫初附慰<lb/>
恱逺近帝或口陳事緒手疏意謂發言折中下筆當理<lb/>
非奉進㫖所司莫能裁答義旗之下毎日千有餘人請<lb/>
<pb n="KR2b0006_WYG_002-6a"/>
賞論勲告寃申屈附文希㫖百計千端来衆如雲觀者<lb/>
如堵帝處斷若流甞無疑滯人人得所咸盡懽心皆嘆<lb/>
神眀謂為天下主也壬寅遣通議大夫張綸等率師經<lb/>
略稽胡離石龍泉文成等諸郡丙辰至于西河引見民<lb/>
庶等禮敬耆老哀撫煢獨賑貸窮困擢任賢能平章獄<lb/>
訟日昃而罷罔有所遺顧謂左右曰向之五條惟皇要道<lb/>
聰眀文思以之建極孤所以自强不息為義兵之先聲<lb/>
也仍自注授老人七十已上通議朝請朝𣪚三大夫等<lb/>
<pb n="KR2b0006_WYG_002-6b"/>
官教曰乞言将智事屬髙年耄耋杖郷禮宜優異老人<lb/>
等年餘七十匍匐壘壁見我義旗懽踰擊壤筋力之禮<lb/>
知不可為肉帛之資慮其多闕式加榮秩以賙其養節<lb/>
級並如前授自外當土豪雋以資除授各有差官之大<lb/>
小並帝自手注量才叙効咸得厥宜口問功能筆不停<lb/>
輟所司唯給告身而已爾後遂為恒式帝特善書工而<lb/>
且疾真草不拘常體而草跡韶媚可愛嘗一日注授千<lb/>
許人官更案遇得好紙走筆若飛食頃而訖得官人等<lb/>
<pb n="KR2b0006_WYG_002-7a"/>
不敢取告符乞寶神筆之跡遂各分所授官名而去乙<lb/>
丑張綸等下離石郡其太守楊子崇為亂兵所害崇即<lb/>
後主從弟也頗有學識性理帝甚惜之崇性怯而無謨<lb/>
故及於難入自雀䑕谷次于靈石縣壬戌霖雨甚頓營<lb/>
於賈胡堡去霍邑五十餘里此縣西北抗汾水東拒霍<lb/>
太山守險之衝是為襟帶西京留守代王遣驍将獸牙郎<lb/>
将宋老生率精兵二萬拒守又遣左武候大将軍屈突通<lb/>
将遼東兵及驍果等數萬餘人據河東與老生相影響<lb/>
<pb n="KR2b0006_WYG_002-7b"/>
仍命臨汾以東諸郡所在軍民城守並隨便受老生屈<lb/>
突等徵發帝聞而笑曰億兆離心此何為也老生乳臭<lb/>
未知師老之謀屈突膽薄嘗無曲突之慮自防輕敵二<lb/>
子有之閫外相時俱非其事且屈突嘗破𤣥感時人謂<lb/>
其能兵老生數勝羣盜自許堪當勍敵無識之徒因相<lb/>
謟附謂其必能制我不遣援兵我若緩以持之彼必以<lb/>
吾為怯出其不意不過一兩月間並當擒之吾無憂也<lb/>
于時秋霖未止道路泥深帝乃命府佐沈叔安崔善為<lb/>
<pb n="KR2b0006_WYG_002-8a"/>
等間遣羸兵往太原更運一月糧以待開霽甲子有白<lb/>
衣野老自云霍太山遣来詣帝請謁帝𢎞達至理不語<lb/>
神怪逮乎佛道亦以致疑未之深信門人不敢以聞此<lb/>
老乃伺帝行營路左拜見帝戲謂之曰神本不測卿何<lb/>
得見卿非神類豈共神言野老對曰某事山祠山中聞<lb/>
語遣語大唐皇帝云若往霍邑冝東南傍山取路八月<lb/>
初雨止我當為帝破之可為吾立祠廣也帝試遣案行<lb/>
傍山向霍邑道路雖峻兵枉行而城中不見若取大路<lb/>
<pb n="KR2b0006_WYG_002-8b"/>
去縣十里城上人即遙見兵来帝曰行逢滯雨人多疲<lb/>
濕甲仗非精何可令人逺見且欲用權譎難為之朽山<lb/>
神示吾此路可謂指蹤雨霽有徴吾從神也然此神不<lb/>
欺趙襄子亦應無負於孤顧左右笑以為樂丙寅突厥<lb/>
始畢使達官級失特勒等先報已遣兵馬上道計日當<lb/>
至帝曰地名賈胡知胡将至天其假吾此胡以成王業<lb/>
也己巳榮陽賊帥李宻遣使送欵致書請與帝合從帝<lb/>
大恱謂大郎二郎等曰桀賊南柔强胡北附所憂此軰<lb/>
<pb n="KR2b0006_WYG_002-9a"/>
今並歸心主上志在過江京都憂死不暇天下可𫝊檄<lb/>
而定何樂如之初李宻與楊𤣥感同逆感誅而宻亡命<lb/>
投東郡賊帥翟讓讓知宻是蒲山公之子頗讀漢書納<lb/>
而禮之推為謀主宻以百姓饑弊說来據洛口倉屯守<lb/>
武牢之險宻自復舊封為魏公號翟讓為司徒公讓所<lb/>
部兵並齊濟間漁獵之手善用長槍華騶龍廐細馬所<lb/>
向江都者多為讓所劫故其兵銳扵他賊加以宻是逃<lb/>
刑之人同守衝要隋主以李氏當王又有桃李之歌謂<lb/>
<pb n="KR2b0006_WYG_002-9b"/>
宻應扵符䜟故不敢西顧尤加憚之宻雖為讓所推恐<lb/>
其圖已恭儉自勵布衣蔬食所居之室積書而已子女<lb/>
珍玩一無所取賑貸貧乏敬禮賓客故河汴間絶糧之<lb/>
士多往依之宻又形儀𦕈小讓弗之忌遂謀殺讓而并<lb/>
其衆宻以煬帝不来翟讓已死坐對敖倉便有自矜之<lb/>
志作書與帝以天下爲己任屢有大言其書多不録大<lb/>
略云欲帝為盟津之㑹殪商辛於牧野執子嬰於咸陽<lb/>
其㫖以殺後主執代王為意帝覽書抵掌謂所親曰<lb/>
<pb n="KR2b0006_WYG_002-10a"/>
宻誇誕不達天命適所以為吾拒東都之兵守成臯之<lb/>
扼更覔韓彭莫如用宻宜卑辭推奨以驕其志使其不<lb/>
虞於我得入闗據蒲津而屯永豐阻崤函而臨伊洛東<lb/>
㸔羣賊鷸蚌之勢吾然後為秦人之漁父矣記室承㫖<lb/>
報密書曰頃者崐山火烈海水羣飛赤縣邱墟黔黎塗<lb/>
炭布衣戍卒耰鋤棘矜爭帝圖王狐鳴蠭起翼翼京洛<lb/>
强弩圍城膴膴周原僵屍滿路主上南廵泛膠舟而忘<lb/>
返匃奴北熾将被髪於伊川輦上無虞羣下結舌大盜<lb/>
<pb n="KR2b0006_WYG_002-10b"/>
移國莫之敢指忽焉至此自貽伊戚七百年之基窮於<lb/>
二世周齊以往書契以還邦國淪胥未有如斯之酷者<lb/>
也則我髙祖之業㡬墜於地吾雖庸劣幸承餘緒出為<lb/>
八使入典八屯位未為髙足成非賤素飡當世<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>俛叨<lb/>
榮從容平勃之間誰云不可但顛而不扶通賢所責主<lb/>
憂臣辱無義徒然等袁公而流涕極賈生之慟哭所以<lb/>
仗旗投袂大㑹義兵綏撫河朔和親蕃塞共匡天下志<lb/>
在尊隋以弟見機而作一日千里雞鳴起舞豹變先鞭<lb/>
<pb n="KR2b0006_WYG_002-11a"/>
御宇當塗聿来中土兵臨郏鄏将觀周鼎營屯敖倉酷<lb/>
似漢王前遣簡書屈為唇齒今辱来㫖莫我肯顧天生<lb/>
蒸民必有司牧當今為牧非子而誰老夫年踰知命願<lb/>
不及此欣戴大弟攀鱗附翼惟冀早膺圖籙以寜兆庶<lb/>
宗盟之長屬籍見容復封于唐斯足榮矣殪商辛扵牧<lb/>
野所不忍言執子嬰扵咸陽非敢聞命汾晉左右尚須<lb/>
安輯盟津之㑹未暇卜期今日鑾輿南幸恐同永嘉之<lb/>
勢顧此中原鞠為茂草興言感歎實疚扵懐脫知動静<lb/>
<pb n="KR2b0006_WYG_002-11b"/>
遲數貽報未面虚襟用增勞軫名利之地鋒鏑縱横深<lb/>
慎埀堂勉茲鴻業宻得帝書甚恱示其部下曰唐公見<lb/>
推天下不足定也遂注意東都無心外略劉文静之使<lb/>
蕃也来遲而突厥兵馬未至時有流言者云突厥欲與<lb/>
武周南入乗虚掩襲太原帝集文武官人及大郎二郎等<lb/>
而謂之曰以天賛我而言應無此勢以人事見機而𤼵<lb/>
無有不為此行遣吾當突厥武周之地何有不来之理<lb/>
諸公意謂何議者以老生突厥相去不遥李宻譎誑奸<lb/>
<pb n="KR2b0006_WYG_002-12a"/>
謀難測突厥見利則行武周事胡者也太原一都之㑹<lb/>
義兵家屬在焉愚夫所慮伏聽教㫖帝顧謂大郎二郎<lb/>
等曰爾軰如何對曰武周位極而志滿突厥少信而貪<lb/>
利外雖相附内實相猜突厥必欲逺離太原寜肯近亡<lb/>
馬邑武周悉其此勢必未同謀又朝廷既聞唐國舉兵<lb/>
憂虞不暇京都留守特畏義旗所以驍将精兵鱗次在<lb/>
近今若却還諸軍不知其故更相恐動必有變生營之<lb/>
内外皆為勍敵於是突厥武周不謀同至老生屈突追<lb/>
<pb n="KR2b0006_WYG_002-12b"/>
奔競来進闕圖南退窮自北還無所入往無所之畏溺<lb/>
先沉近于斯矣且今来禾菽被野人馬無憂坐足有糧<lb/>
行即得衆李宻戀于倉米未遑逺畧老生輕躁破之不<lb/>
疑定業取威在茲一决諸人保家愛命所謂言之者也<lb/>
児等捐軀力戰可謂行之者也耕織自有其人請無他<lb/>
問雨罷進軍若不殺老生而取霍邑兒等敢以死謝帝<lb/>
喜曰爾謀得之吾其決矣三占從二何籍輿言懦夫之<lb/>
徒㡬敗乃公事耳丙子太原運糧人等至八月己夘霖<lb/>
<pb n="KR2b0006_WYG_002-13a"/>
止帝指霍太山而言曰此神之語信而有徵封内名山<lb/>
禮許諸侯有事乃命所部鄉人設祠致祭焉庚辰命諸<lb/>
軍曝行装整鎧仗辛巳且發引取傍山道而趍霍邑七<lb/>
十餘里初行霧甚俄而秋景澄眀帝謂大郎二郎曰今日<lb/>
之行在卿兩将景色如此天似為人唯恐老生怯而不<lb/>
戰閉門城守其若之何大郎二郎唘帝曰老生出自寒<lb/>
微勇而無智討捕小盜頗有聲名今来居此必當大䝉<lb/>
賞勞若不出戰死在不疑䡖騎挑之無憂不出如其固<lb/>
<pb n="KR2b0006_WYG_002-13b"/>
守便可誣其相引謬為誠節彼無識解不知逺大為其<lb/>
左右體悉凡庸羣小相猜自成疑阻無妨密相表奏不<lb/>
廢𫝊首京都小慧之人思此觧事以此量之来戰不惑<lb/>
帝曰老生不能逆戰賈胡吾知無能為也爾等籌之妙<lb/>
盡其實是日未時帝将麾下左右輕騎數百先到霍邑<lb/>
城東去五六里以待步兵至方欲下營且遣大郎二郎<lb/>
各将數十騎逼其城行視戰地帝分所将人為十數隊<lb/>
廵其城東南而向西南往往指麾似若安營而攻城者<lb/>
<pb n="KR2b0006_WYG_002-14a"/>
仍遣殷開山急追馬歩等後軍老生在城上遙見後軍<lb/>
欲來真謂逼其城置營乃從南門東門兩道引兵而出<lb/>
衆将三萬許人帝慮其背城不肯逺闘乃部勒所将騎<lb/>
兵馬左右軍大郎領左軍擬屯其東門二郎将右軍擬<lb/>
斷其南門之路仍命小縮偽若避之既而老生見帝兵<lb/>
却謂為畏己果引兵更前去城里餘而陣殷開山等所<lb/>
追歩兵前軍統到方陣以當老生中軍後軍相續而至<lb/>
未及戰帝命大郎二郎依前部分馳而向門義兵齊呼<lb/>
<pb n="KR2b0006_WYG_002-14b"/>
而前紅塵暗合皷未及動鋒刅已交響若山崩城樓皆<lb/>
振帝乃傳言已斬宋老生所部衆聞而大亂捨仗而走<lb/>
争奔所出之門門已大郎二郎先所屯守懸門不發老<lb/>
生取入不得城上人下䋲引之老生攀䋲欲上去地丈<lb/>
餘軍頭盧君諤所部人等跳躍及而斬之𫝊首詣帝於<lb/>
是兵隨所向奮擊禁不可止數里之間血流蔽地僵屍<lb/>
相枕日欲将落帝見戰士心銳仍命登城時無攻具肉<lb/>
薄而上自申至酉遂平霍邑帝視戰地愴然謂左右曰<lb/>
<pb n="KR2b0006_WYG_002-15a"/>
河東已来孤之所使百姓見義旗有誠節老生所逼至<lb/>
于塗炭亂兵之下善惡不分火燒崐山誰論玉石無妨<lb/>
死人之内大有赤心於我者也取来不得及此戰亡生<lb/>
未被知没有餘恨静而思之良深痛惜從今已去當以<lb/>
文徳来之不復用兵戈矣其破霍邑攻戰人等有勲者<lb/>
並依格賞受事不踰曰惟有徒𨽻一色勲司疑請教曰<lb/>
義兵取人山藏海納逮乎徒𨽻亦無棄者及著勲績所<lb/>
司致疑覽其所請可為太息豈有矢石之間不辨貴賤<lb/>
<pb n="KR2b0006_WYG_002-15b"/>
庸勲之次便有等差以此論功将何以勸黥而為王亦<lb/>
何妨也賞宜從重吾其與之諸部曲及徒𨽻征伐有功<lb/>
勲者並從本色勲授壬午帝引霍邑城内老生文武長<lb/>
㓜見而勞之曰老生之外孤無所咎縱卿不誠于孤<lb/>
亦當以赤心相仰乃節級授官與元從人齊等其丁壮<lb/>
勝兵者即遣從軍配左右領軍大都督還取其同色同<lb/>
黨自相綂䖏之不為疑異俘降之徒不勝喜躍欣若再<lb/>
生其有闗中人欲還者即授五品𣪚官放還内外咸恱<lb/>
<pb n="KR2b0006_WYG_002-16a"/>
咸思報効仍命葬宋老生以本官之禮自是以後未歸<lb/>
附者無問郷村堡塢賢愚貴賤咸遣書招慰之無有不<lb/>
至其来詣軍者帝並節級授朝𣪚大夫以上官至于逸<lb/>
民道士亦請効力教曰義旗撥亂庶品来蘇類聚羣分<lb/>
無思不至乃有出自青溪逺辭丹竈就人間而齊物從<lb/>
戎馬以同塵咸願解巾負茲覊鞢雖欲勿用重違其請<lb/>
逸民道士等誠有可嘉並依前授人或以授官太髙諌<lb/>
帝者帝曰不恡爵賞漢氏以興比屋可封唐之盛徳吾<lb/>
<pb n="KR2b0006_WYG_002-16b"/>
方稽古敢不遵行天下之利義無獨饗率土皆貴于我<lb/>
豈不益尊乎且皇隋敗壊各歸於此鴈門解圍之効東<lb/>
都援臺之勲在難即許授大夫免禍則惟加小尉所以<lb/>
士無鬪志将有墮心版蕩分崩至于今日覆車眀鑒誰<lb/>
敢効尤然亦使外寇覬覦之徒嘗授無過此也又加官<lb/>
慰撫何如用兵殺戮好生任賞吾覺其優當以不日而<lb/>
定天下非卿等小見所及丙戌入臨汾郡勞撫任用郡<lb/>
内官民一如霍邑庚寅宿于絳郡西北之皷山此山帝<lb/>
<pb n="KR2b0006_WYG_002-17a"/>
為討捕大使時舊停營所故逗而宿焉去絳十餘里絳<lb/>
城不下是日曉鼓山西北有大浮雲色或紫或赤似華<lb/>
盖樓闕之形須㬰有暴風吹来向營而臨帝所居帳上<lb/>
帝指絳城而謂傍侍曰風雲如此見從彼何不達之甚<lb/>
仍命厨人眀日下城而後進食辛夘帝觀兵于絳城将<lb/>
士等争欲先登因而縱上自夘及巳遂取之而食於正<lb/>
平縣令李安逺之宅通守陳叔達己下面縳請罪並捨<lb/>
而不問待之如初餘依臨汾郡部分癸巳至于龍門縣<lb/>
<pb n="KR2b0006_WYG_002-17b"/>
劉文静康鞘利等来自北蕃突厥五百人馬二千疋從<lb/>
鞘利等至帝喜其兵少而來遲藉之以闗隴謂劉文静<lb/>
曰吾已及河突厥始至馬多人少甚惬本懐先是帝使<lb/>
時于此縣界見河水清皇太子又于此界獲元狐扵往<lb/>
縣西南宴見鞘利并與縣内道俗等叙舊極懽丙申至汾<lb/>
隂遣書招馮翊賊帥孫華華所部强兵至餘數千積年<lb/>
刼掠非常富實濼水以北莫敢當之帝書到華喜而從<lb/>
命己亥進營停于壺口分遣諸軍問津水濱之人具舟<lb/>
<pb n="KR2b0006_WYG_002-18a"/>
争進日有數百仍署水軍焉辛丑太原獲青石龜形文<lb/>
有丹書四字曰李治萬世齊王遣使獻之翠石丹文天<lb/>
然映徹上方下銳宛若龜形神工器物見者咸驚竒異<lb/>
帝初弗之信也乃令水漬磨以騐之所司浸而經宿久<lb/>
磨其字愈更鮮眀於是内外畢賀帝曰上天眀命貺以<lb/>
萬吉恭承休祉須安萬方孤以寡徳寜堪預此既為人<lb/>
下不容以之頒告宜以少牢祀石龜而爵送龜人用彰<lb/>
休慶是日又有獲嘉禾而獻者教曰嘉禾為瑞聞諸往<lb/>
<pb n="KR2b0006_WYG_002-18b"/>
䇿逮乎唐氏世有兹祥放勛獲之於前叔虞得之于後<lb/>
孤今糺合復逢靈貺出自興平來因善樂休徴偉兆何<lb/>
其羙與顧循虚薄未堪當此呈形之䖏須表天休送嘉<lb/>
禾人興平孔善樂宜授朝𣪚大夫以旌嘉應壬寅孫華<lb/>
率其腹心輕騎數十至自郃陽華年餘弱冠言容質直<lb/>
帝見而輕之華毎殷勤誠欵請先立効帝乃厚加撫遇<lb/>
甚得其情謂華曰卿能渡河逺来相見吾當貴卿不減<lb/>
鄧仲華也關中卿軰不少名並劣卿卿今率先從我羣<lb/>
<pb n="KR2b0006_WYG_002-19a"/>
雄當相繼而至於是拜華左光祿大夫封武郷縣公加<lb/>
馮翊郡守從其来者仍委華以次授官頒賜各有差仍<lb/>
命華先濟為西道主人華大恱而去仍命左右統軍王<lb/>
長諧劉𢎞基并左領軍大都督府長史陳演夀等率師<lb/>
次華而渡據河西㟁以待大兵九月乙夘張綸自離石<lb/>
道下龍泉文城等郡獲文城太守莘公鄭元璹送焉帝<lb/>
見元璹釋而遣之初王長諧劉𢎞基陳演夀之濟河也<lb/>
帝誡之曰屈突通今在河東精兵不少相去五十餘里<lb/>
<pb n="KR2b0006_WYG_002-19b"/>
而不敢来足騐人情不為之用然通雖不武乆在戎行<lb/>
守法懼罪終無坐位不妨伺便時相邀襲宜為之備以<lb/>
折要衝通若不入闗河東自然歸我分兵向彼我即擊<lb/>
其河東通若全兵守城卿宜絶其橋道可謂前扼其喉<lb/>
後撫其背首尾相救非通所堪若不走之必成擒矣吾<lb/>
且按兵觀其進退至是通聞孫華導長諧等渡河果遣<lb/>
獸牙郎将桑顯和率驍果精騎數千人夜馳掩襲長諧<lb/>
等軍營諧及孫華等奉教備預故並覺之伺和赴營設<lb/>
<pb n="KR2b0006_WYG_002-20a"/>
伏分擊應時摧𣪚追奔至扵飲馬泉斬首獲生略以千<lb/>
計顯和走入河東城僅以身免仍撤斷蒲津橋帝聞而<lb/>
謂官屬曰屈突遣兵此行事不獲已今若進逼圍之必<lb/>
不敢出使劉𢎞基孫華等至闗門斷其行路然後吾於<lb/>
壺口朝服濟河利渉大川斯之謂矣戊午帝親率諸軍<lb/>
圍河東郡分遣大郎二郎長史裴寂勒兵各守一面帝<lb/>
登城東原上西望城内所為屈突果不敢出兵閉門自<lb/>
守城髙甚峻不易可攻帝觀義士等志試遣登之南面<lb/>
<pb n="KR2b0006_WYG_002-20b"/>
千餘人應時而上時值雨甚帝命旋師軍人既得上城<lb/>
遂不時速下帝曰屈突宿衛舊人解安陣隊野戰非其<lb/>
所長嬰城善爲捍禦我師常勝人必輕之驍鋭先登恐<lb/>
無還路今且示威而已未是攻城之時殺人得城如何<lb/>
可用乃還命諸将移營河渚文武将佐等已下定河北<lb/>
衆餘十數萬今欲入闗請兼置公府觀領太尉増選僚<lb/>
屬帝曰兵臨蒲坂諸君欲以舜職見推此意可知未煩<lb/>
如此必爲僚屬増府任從便宜加置於是復領太尉丙<lb/>
<pb n="KR2b0006_WYG_002-21a"/>
辰馮翊太守蕭造率官属舉郡歸義相繼有華隂縣令<lb/>
李孝常據永豐倉遣子弟妹夫竇軌等送欵仍便應接<lb/>
河西關上兵馬又京兆萬年醴泉䓁諸縣皆遣使至帝曰<lb/>
吾未濟者正須此耳今既事辦可以濟乎乃命所司以<lb/>
少牢祀河庚申率諸軍以次而渡甲子舍于朝邑長春<lb/>
宫三秦士庶衣冠子弟郡縣長吏豪族弟兄老㓜相携<lb/>
来者如市帝皆引見親勞問仍節級授官教曰義旗濟<lb/>
河闗中響應轅門輻凑赴者如歸五陵豪傑三輔冠盖<lb/>
<pb n="KR2b0006_WYG_002-21b"/>
公卿将相之緒餘侠少良家之子弟從吾投刺咸畏後<lb/>
時扼腕連鑣争求立效縻之好爵以永今朝扵是秦人<lb/>
大恱更相語曰真吾主也来何晚哉咸碩前駈以死自<lb/>
効丙寅遣世子隴西公将司馬劉文静統軍王長諧姜<lb/>
寶誼寶琮諸軍數萬人屯永豐倉守潼闗備他盜慰撫<lb/>
使人竇軌等受節度焉遣燉煌公率統軍劉𢎞基長孫<lb/>
順徳楊毛等諸軍數萬人往髙陵道定涇陽雲陽武功<lb/>
盩厔鄠諸縣等慰撫使人掾殷開山等受節度焉先是<lb/>
<pb n="KR2b0006_WYG_002-22a"/>
帝從弟趙興公神通起兵鄠縣有衆數千聞義旗渡河<lb/>
遣使迎帝又賊帥李仲文遣兄仲威送欵仲文則魏宻<lb/>
之從父也以密反於滎陽縁坐亡命招集無頼抄劫郿<lb/>
縣之間衆将四五千盩厔賊帥何潘児向善志等亦各<lb/>
率衆數千歸附冝君賊帥劉旻又率其黨數千人降帝<lb/>
並以不次封遣書勞之仍令各於當界率衆便受燉煌<lb/>
公部署旬日間京兆諸賊四面而至相繼歸義罔有所<lb/>
遺商農工賈各安其業京城留守代王及尚書衛文昇<lb/>
<pb n="KR2b0006_WYG_002-22b"/>
将軍隂世師京兆丞骨儀等以帝威徳遐振民願所從<lb/>
恐京邑之人一旦去盡乃閉門拒守運糧入宫帝聞而<lb/>
歎曰吾既平戎於王翼尊隋室欲立孺子以報髙皇今<lb/>
被見疑拒不相納方知邵奭不恱於周旦非徒言耳隂<lb/>
衛羣小負我之深己巳帝之蒲津觀河東城庚午南過<lb/>
永豐倉是夜宿扵臨晉濼渭合流之䖏将渡渭津人以<lb/>
見船朽破不堪帝渡及於濼水上流數十里更取好舡<lb/>
苦於水淺沙磧相次舡行不進憂怖不知所為其夜三<lb/>
<pb n="KR2b0006_WYG_002-23a"/>
更天甚晴霽忽然覺水暴長數尺逆流而上船泛深波<lb/>
得達津次及眀帝登船欲渡乃見逆流不已津司以聞<lb/>
衆咸駭異以爲光武滹沱之氷無以異此並於舟中拜<lb/>
賀帝曰此偶然耳吾何徳以堪之乃命所司以少牢祀<lb/>
濼渭并有事於華山帝至倉所勞軍見箱廩填實銘題<lb/>
數多喜謂從者曰千里逺来急於此耳此既入手餘復<lb/>
何論食之與兵今時且足信出于己久行諸将俱謹備<lb/>
守無為他慮未下馬仍開倉大賑饑民辛未還宫壬申<lb/>
<pb n="KR2b0006_WYG_002-23b"/>
進屯馮翊郡過舊宅饗告五廟禮也初周齊戰争之始<lb/>
周太祖數往同州侍從達官隨便各給田宅景皇帝與<lb/>
隋太祖並家於州治隋太祖宅在州城東南西臨大路<lb/>
景皇帝宅居州城西北而面濼水東西相望二里之間<lb/>
數十年中兩宅俱出受命之主相繼代興時人所見開<lb/>
闢已来未之有也乙亥燉煌公至盩厔所過諸縣及諸<lb/>
賊界莫不風馳草靡褁糧卷甲唯命是從遣使唘帝請<lb/>
期日赴京帝曰屈突東行不可西歸無路觀吾成敗方<lb/>
<pb n="KR2b0006_WYG_002-24a"/>
有所之不可爲虞矣乃命隴西公量簡倉上精兵自新<lb/>
豐道趍長樂離宫令燉煌公率新附諸軍自鄠縣道屯<lb/>
長安故城至並各聽教迨上郡雎隂以北咸遣使歸欵<lb/>
丙子大軍西引厯下邽過櫟陽路左所有煬帝行宫園<lb/>
苑及宫人等並罷之教曰大業已来廵幸過度宿止之<lb/>
處好依山水經茲勝地每起離宫峻宇雕墻亟成壮麗<lb/>
良家子女充仞其間怨曠感扵幽眀縻費極於民産替<lb/>
否迭進将何糺逖馳道所有宫室悉宜罷之其宫人等<lb/>
<pb n="KR2b0006_WYG_002-24b"/>
並放還親屬冬十月辛巳帝至㶚上仍進營停于大興<lb/>
城春眀門之西北與隴西燉煌等二公諸軍二十餘萬<lb/>
衆㑹焉帝勒諸軍各依壘壁勿入村居無為侵暴若無<lb/>
兵者恭以俟命代王與留守衛文昇隂世卿等以義兵<lb/>
多而且肅不令而齊門防轉嚴拒守愈固信使不通告<lb/>
喻事絶帝雖每遣使至城下申以尊隋夹輔之意愚人<lb/>
俗吏不達變通闇于事機往而無報如此向經旬日諸<lb/>
将相率唘帝曰京城不唘此是隋運其亡天既亡之非<lb/>
<pb n="KR2b0006_WYG_002-25a"/>
人能復違天棄日勞師費糧坐守愚夫恐非長䇿請進<lb/>
圍之以觀其意帝曰兵纒象魏矢及黄屋人其謂我何<lb/>
哉諸将對曰無成王之主不得行周公之事又恐巨猾<lb/>
之徒知義兵已定闗中来爭形勝請更思之帝乃逡廵<lb/>
未有報京兆舊賊帥等並以家近帝城不預元從恥無<lb/>
功乃各率所部兵分地逼城而上帝慮其輕脫失利辛<lb/>
夘命二公各将所統兵往為之援京城東面南面隴西<lb/>
公主之西面北面燉煌公主之城中見而失色更無他<lb/>
<pb n="KR2b0006_WYG_002-25b"/>
計惟冀屈突及東都救援而已甲午闗中羣帥等各請<lb/>
率驍銳登城二公莫之能止時帝在春明門外聞而馳<lb/>
入舍於羅郭安興坊以鎮之甲辰諸軍各競造攻具以<lb/>
臨城帝又未之許二公及文武所司等固請曰太原以<lb/>
来所過未嘗經宿長驅四塞罕有不克之城今至京師<lb/>
不時早定玩敵致寇以挫兵鋒又慮初附之人私輕太<lb/>
原之兵無能為也此機不小請速部分帝曰𢎞弩長㦸<lb/>
吾豈不許用之所冀内外共知以安天下斯志不果此<lb/>
<pb n="KR2b0006_WYG_002-26a"/>
外任諸公從民所欲然七廟及代王并宗室支戚不得<lb/>
有一驚犯乃下教有違此者罪及三族扵是諸軍各于<lb/>
所部營分角脩攻戰之具雲梯競聳樓橦争髙百道齊<lb/>
来千里並進繞京竹木殱于斯矣十一日丙辰昧爽咸<lb/>
自逼城帝聞而馳往欲止之而弗及纔至景風門東面<lb/>
軍頭雷永吉等已先登而入守城之人分崩帝乃遣二<lb/>
公率所綂兵依城外部分封府庫収圖籍禁<graphic n="KR3323" url="https://raw.githubusercontent.com/kanripo/KR-Gaiji/master/images/KR3323.png" mimeType="image/png"/>掠軍人<lb/>
勿雜勿相驚恐太倉之外他無所干吏民安堵一如漢<lb/>
<pb n="KR2b0006_WYG_002-26b"/>
初入闗故事代王先在東宫乃奉迎居扵大興後殿是<lb/>
日帝還移營舍於長樂宫滻川上先是隋主以梟滅作<lb/>
逆掘其墳壟而洿其室隂世師骨儀等遂以為恒准乃<lb/>
令京兆郡訪帝之五廟塋域所在並發掘焉帝以此憾<lb/>
之言必流涕戊午収隂世師骨儀崔毗伽李仁政等並<lb/>
命隴西公斬扵朱雀街道以不從義而又愎焉餘無所<lb/>
問京邑士女懽娱道路華夷觀聽相顧欣欣乃命太常<lb/>
促擇吉日告髙廟定尊位立代王之禮文武将佐等議<lb/>
<pb n="KR2b0006_WYG_002-27a"/>
請曰天厭隋徳厯數在唐謳歌在路被于遐邇兵起晉<lb/>
陽逺定秦雍百餘日間廓清帝宅神武之速此謂若飛<lb/>
非天唘聖孰能如是昔漢髙入闗不即自王項羽後至<lb/>
悔無所及公雖卑以自牧須安天下僉議請依符䜟上<lb/>
尊號帝愀然改容曰舉兵之始本為社稷社稷有主孤何<lb/>
敢二劉季不立子嬰所以屈於項羽孤今尊奉丗嫡復何<lb/>
憂哉壬戌乃率百僚備羽儀法物具法駕迎代王即位<lb/>
於<hi>闕</hi>　　　　　　十餘嵗矣大赦天下改大業十二<lb/>
<pb n="KR2b0006_WYG_002-27b"/>
年為義寜元年復天下勿出今年租賦賜民子孫承後<lb/>
者爵一級是日仍遥尊後主為太上皇以少帝在不言<lb/>
廢也<lb/>
　<lb/>
　<lb/>
　<lb/>
　<lb/>
　唐創業起居注卷中<lb/>
</p>
<p>
</p>
  </div>
</body>
</text>
</TEI>
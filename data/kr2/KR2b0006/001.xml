<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐創業起居注卷上</head>
    <p>
<pb n="KR2b0006_WYG_001-1a"/>
欽定四庫全書<lb/>
　唐創業起居注卷上　　　唐　温大雅　撰<lb/>
起義旗至發引凡四十八日<lb/>
初帝自衛尉卿轉右驍衛将軍奉詔為太原道安撫大<lb/>
使郡文武官治能不稱職者並委帝黜陟選補焉河東<lb/>
已来兵馬仍令帝徵彂討捕所部盜賊隋大業十二年<lb/>
煬帝之幸樓煩時也帝以太原黎庶陶唐舊民奉使安<lb/>
撫不踰本封因私喜此行以爲天授所經之處示以寛<lb/>
<pb n="KR2b0006_WYG_001-1b"/>
仁賢智歸心有如影響煬帝自樓煩逺至鴈門為突厥<lb/>
始畢所圍事甚平城之急頼太原兵馬及帝所徵兵聲<lb/>
勢繼進故得解圍僅而獲免遂向東都仍幸江都宫以<lb/>
帝地居外戚赴難應機乃詔帝率太原部兵馬與馬邑<lb/>
郡守王仁恭北備邊朔帝不得已而行竊謂人曰匈奴<lb/>
爲害自古患之周秦及漢魏厯代所不能攘相為勍敵<lb/>
者也今上甚憚塞虜逺適江濱反者多于蝟毛羣盗所<lb/>
在蜂起以此擊胡将求以濟天其或者殆以俾余我當<lb/>
<pb n="KR2b0006_WYG_001-2a"/>
用長策以馭之和親而使之令其畏威懐恵在茲一舉<lb/>
既至馬邑帝與仁恭兩軍兵馬不越五千餘人仁恭以<lb/>
兵少甚懼帝知其意因謂之曰突厥所長惟恃騎射見<lb/>
利即前知難便走風馳電卷不恒其陳以弓矢為爪牙<lb/>
以甲胄為常服隊不列行營無定所逐水草為居室以<lb/>
羊馬為軍糧勝止求財敗無慙色無警夜廵晝之勞無<lb/>
搆壘饋糧之費中國兵行皆反于是與之角戰罕能立<lb/>
功今若同其所為習其所好彼知無利自然不来當今<lb/>
<pb n="KR2b0006_WYG_001-2b"/>
聖主在遠孤城絶援若不決戰難以圖存仁恭以帝隋<lb/>
室之近親言而詣理聽帝所為不敢違異乃簡使能騎<lb/>
射者二千餘人飲食居止一同突厥隨逐水草逺置斥<lb/>
堠每逄突厥候騎旁若無人馳騁射獵以曜威武帝尤<lb/>
善射每見走獸飛禽發無不中嘗卒與突厥相遇驍銳<lb/>
者為别隊皆令持滿以伺其便突厥毎見帝兵咸謂以<lb/>
其所為疑其部落有引帝而戰者常不敢當辟易而去<lb/>
如此再三衆心乃安咸思奮擊帝知衆欲決戰突厥畏<lb/>
<pb n="KR2b0006_WYG_001-3a"/>
威後與相逄縱兵擊而大破之獲其特勒所乗駿馬斬<lb/>
首數百千級自爾厥後突厥䘮膽深服帝之能兵収其<lb/>
所部不敢南入時有賊帥王漫天别黨衆逾數萬自號<lb/>
厯山飛結營於太原之南境上黨西河京都道路斷絶<lb/>
煬帝後十三年𠡠帝為太原留守仍遣獸<hi>唐諱虎字</hi>賁郎将<lb/>
王威獸牙郎将髙君雅為副帝遂私竊喜甚而謂第二<lb/>
子秦王等曰唐固吾國太原即其地焉今我來斯是爲<lb/>
天與與而不取禍将斯及然厯山飛不破突厥不和無<lb/>
<pb n="KR2b0006_WYG_001-3b"/>
以經邦濟時也既而厯山飛衆數不少刼掠多年巧於<lb/>
攻城勇於力戰南侵上黨已破将軍慕容将軍羅㬋之<lb/>
兵北冦太原又斬将軍潘長文首頻勝兩将所向無前<lb/>
於是帝率王威等及河東太原兵馬往討之於河西雀<lb/>
䑕谷口與賊相遇賊衆二萬餘人帝時所綂歩騎纔五<lb/>
六千而已威及三軍咸有懼色帝笑而謂威等曰此軰<lb/>
羣盗惟財是視頻恃再勝自許萬全闘力而取容未能<lb/>
克以智圖之事無不果所憂不戰戰必破之幸無憂也<lb/>
<pb n="KR2b0006_WYG_001-4a"/>
須㬰賊陣齊来十許里間首尾相繼去帝漸近帝乃分<lb/>
所将兵為二陣以羸兵居中多張幡幟盡以輜重繼後<lb/>
從旌旗鼔角以爲大陣又以麾下精兵數百騎分置左<lb/>
右隊為小陣軍中莫識所為及戰帝遣王威領大陣居<lb/>
前旌旗從賊衆遥看謂為帝之所在乃帥精銳競来赴<lb/>
威及見輜䭾捨鞍争取威怖而落馬從者挽而得脫帝<lb/>
引小陣左右二隊大呼而前夹而射之賊衆大亂因而<lb/>
縱擊所向摧䧟斬級獲生不可勝數而餘賊黨老幼男<lb/>
<pb n="KR2b0006_WYG_001-4b"/>
女數萬人並來降附於是郡境無虞年榖豐稔感帝恩<lb/>
德若亢陽之逄膏雨焉後突厥知帝已還太原仁恭獨<lb/>
留無援數侵馬邑帝遣副留守髙君雅將兵與仁恭并<lb/>
力拒之仁恭等違帝指蹤遂為突厥所敗既而隋主逺<lb/>
聞以帝與仁恭不時捕虜縱為邊患遂遣司直馳驛繫<lb/>
帝而斬仁恭帝自以姓名著扵圖籙太原王者所在慮<lb/>
被猜忌因而禍及頗有所悔時皇太子在河東獨有秦<lb/>
王侍側耳謂王曰隋歴将盡吾家繼膺符命不早起兵<lb/>
<pb n="KR2b0006_WYG_001-5a"/>
者顧爾兄弟未集耳今遭羑里之厄爾昆季須㑹盟津<lb/>
之師不得同受孥戮家破身亡為英雄所笑王泣而啓<lb/>
帝曰芒碭山澤是處容人請同漢祖以觀時變帝曰今<lb/>
遇時来逢茲錮縶雖覩機變何能為也然天命有在吾<lb/>
應㑹昌未必不以此相唘今吾勵謹當敬天之誡以卜<lb/>
興亡自天祐吾彼焉能害天必亡我何所逃刑爾後數<lb/>
日果有詔使馳驛而至釋帝而免仁恭各依舊檢校所<lb/>
部煬帝之幸江都也所在路絶兵馬討掩来往不通信<lb/>
<pb n="KR2b0006_WYG_001-5b"/>
使行人無能自達惟有使自江都至于太原不逄刼掠<lb/>
依程而至衆咸異焉初使以夜至太原溫顔将宿扵城<lb/>
西門樓上首先見之喜其靈速報兄彦𢎞馳以唘帝帝<lb/>
時方卧聞而驚起執彦𢎞手而笑曰此後餘年實為天<lb/>
假退謂秦王曰吾聞惟神也不行而至不疾而速此使<lb/>
之行可謂神也天其以此使促吾當見機而作雄斷英<lb/>
謩從此遂定帝素懐濟世之畧有經綸天下之心接待<lb/>
人倫不限貴賤一面相遇十數年不忘山川衝要一覽<lb/>
<pb n="KR2b0006_WYG_001-6a"/>
便憶逺近承風咸思託附仍命皇太子於河東潜結英<lb/>
俊秦王於晉陽密招豪友太子及王俱禀聖略傾財賑<lb/>
施卑身下士逮乎鬻繒博徒監門厮養一技可稱一藝<lb/>
可取與之抗禮未嘗云倦故得士庶之心無不至者十<lb/>
三年嵗在丁亥正月丙子夜晉陽宫西北有光夜眀自<lb/>
地屬天若大燒火飛焰炎赫正當城西龍山上直指西<lb/>
南極望竟天俄而山上當童子寺左右有紫氣如虹横<lb/>
絶火中上衝北斗自一更至三更而滅城上守更人咸<lb/>
<pb n="KR2b0006_WYG_001-6b"/>
見而莫能辨之皆不敢道大業初帝為樓煩郡守時有<lb/>
望氣者云西北乾門有天子氣連太原甚盛故隋主於<lb/>
樓煩置宫以其地當東都西北因過太原取龍山風俗<lb/>
道行幸以厭之云後又拜代王為郡守以厭之二月己<lb/>
丑馬邑軍人劉武周殺太守王仁恭據其郡而自稱天<lb/>
子國號定楊武周竊知煬帝扵樓煩築宫厭當時之意<lb/>
故稱天子䂓以應之帝聞而歎曰頃来羣盜遍扵天下<lb/>
攻略郡縣未有自謂王侯者焉而武周豎子生于塞上<lb/>
<pb n="KR2b0006_WYG_001-7a"/>
一朝歘起輕竊大名可謂陳渉狐鳴為沛公駈除者也<lb/>
然甚欲因此起兵難于先發私謂王威髙君雅等曰武<lb/>
周雖無所能僣稱尊號脫其進入汾源宫我軰不能剪<lb/>
除並當滅族矣雅大懼固請集兵帝察威等情切謬謂之<lb/>
曰待據樓煩可微為之備冝示寛閑以寜所部三月丁夘<lb/>
武周南破樓煩郡進據汾源宫帝謂官僚曰兵可戒嚴<lb/>
城可守備糧可賑給三者當今廢一不可須預部分惟<lb/>
諸公斷之威等計無所出拜而請帝曰今日太原士庶<lb/>
<pb n="KR2b0006_WYG_001-7b"/>
之命懸在眀公公以爲辭孰能預此帝知衆情歸已乃<lb/>
更從容謂之曰朝廷命将出師皆禀節度未有閫外敢<lb/>
得専之賊據離宫自稱天子威福賞罸隨機相時以此<lb/>
攻城何城不克汾源去此數百里間江都懸隔三千餘<lb/>
里闗河襟帶他賊據之聞奏往来還期莫測以嬰城膠<lb/>
柱之兵當巨猾豕突之勢諮文人以救火其可撲滅乎<lb/>
公䓁國之爪牙心如鐵石欲同戮力以除國難公家之<lb/>
利見則須為俾其無猜期于報効所以詢議擇善行之<lb/>
<pb n="KR2b0006_WYG_001-8a"/>
是非憚於治兵敢辭戎首威等對曰公之眀略遠近備<lb/>
知地在親賢與國休戚公不竭力誰盡丹誠若更逡廵<lb/>
羣情疑駭帝若不得已而從之衆皆恱服懽而聽命帝<lb/>
以王威兼任太原郡丞爲人清恕令與晉陽宫監裴寂<lb/>
相知檢校倉糧賑給軍戸口髙君雅當守髙陽得無失<lb/>
脫遣廵行城池及捍禦器械以兵馬鎧仗戰守事機召<lb/>
募勸賞軍民徵發皆須決於帝太原左近聞帝部分募<lb/>
兵備邊所在影赴旬日之頃少長得數千人兵司緫帳<lb/>
<pb n="KR2b0006_WYG_001-8b"/>
以聞請安營處帝指興國寺曰勤王之師不謀而至此<lb/>
其興國者焉宜於此寺安處恐威雅猜覺亦不之閱問<lb/>
私謂秦王等曰紀綱三千足成覇業處之興國可謂嘉<lb/>
名仍遣密使往蒲州催追皇太子等是月也朔方郡人<lb/>
梁師都又殺郡官而稱天子初帝遣獸牙郎将髙君雅<lb/>
與馬邑守王仁恭防遏突厥雅違帝旨失利而還帝恐<lb/>
煬帝有責便欲據法䋲雅雅是煬帝舊左右慮被猜嫌<lb/>
忍而弗問雅性庸佷不知慙屈帝甚得太原内外人心<lb/>
<pb n="KR2b0006_WYG_001-9a"/>
瞻仰龍顔疑有異志毎與王威密伺帝隟有郷長劉龍<lb/>
者晉陽之富人也先與宫監裴寂引之謁帝帝雖知其<lb/>
㣲細亦接待之以招客君雅又與龍相善龍感帝恩眄<lb/>
竊知雅等密意具以唘聞帝謂龍曰此軰下愚闇于時<lb/>
事同惡違衆必自斃也然卿能相報深有至誠幸勿有<lb/>
多言我為之所夏五月癸亥夜帝遣長孫順徳趙文恪<lb/>
等率興國寺所集兵五百人緫取秦王部分伏于晉陽<lb/>
宫城東門之左以自備甲子旦命晉陽縣令劉文静導<lb/>
<pb n="KR2b0006_WYG_001-9b"/>
開陽府司馬劉正㑹辭告髙君雅王威等與北蕃私通<lb/>
引突厥南冦帝集文武官僚収威等繫獄丙寅而突厥<lb/>
數萬騎抄逼太原入自羅郭北門取東門而出帝分命<lb/>
裴寂文静等守備諸門並令大開不得輙閉而城上不<lb/>
張旗幟守城之人不許一人外看亦不得髙聲示以不<lb/>
測衆咸莫知所以仍遣首賊帥王康逹率其所部千餘<lb/>
人與志莭府鷹揚郎将楊毛等潜往北門隐䖏設伏誡<lb/>
之待突厥過盡抄其馬羣擬充軍用然突厥多帝登宫<lb/>
<pb n="KR2b0006_WYG_001-10a"/>
城東南樓望之旦及日中騎塵不止康逹所部並是驍<lb/>
銳勇于抄刼日可食時謂賊過盡出抄其馬突厥前後<lb/>
夹擊埃塵漲天逼臨汾河康達等既無出力並墜汾而<lb/>
死唯楊毛等一二百人浮而得脫城内兵數無㡬已䘮<lb/>
千人軍民見此勢私有危懼皆疑王威君雅召而至焉<lb/>
恨之愈切帝神色自若懽甚于常顧謂官僚曰當今天<lb/>
下賊盜十室而九稱帝圖王専城據郡孤荷文皇殊寵<lb/>
思報厚恩欲與諸賢立功王室適欲起兵威雅沮衆深<lb/>
<pb n="KR2b0006_WYG_001-10b"/>
相猜忌宻搆異謀欲加之罪疑其私通境外豈謂繫之<lb/>
二日<hi>甲子是十五日丙寅是十七日</hi>突厥果入太原此殆天心為孤罰<lb/>
罪非天意也何從而至天既為孤遣来還因為孤令去<lb/>
彼若不去當為諸軍遣之無為慮也帝以見兵未多又<lb/>
失康達之軰戰則衆寡非敵緩恐入掠城外居民夜設<lb/>
伏兵出城以㨿險要曉令他道而入若有来援仍誡出城<lb/>
將士遥見突厥則速㩀險勿與共戰若知其戰去必莫<lb/>
追之但送出境而還使之莫測爾後再宿突厥逹官自<lb/>
<pb n="KR2b0006_WYG_001-11a"/>
相謂曰唐公相貌有異舉止不凡智勇過人天所與者<lb/>
前来馬邑我等已大畏之今在太原何可當也且我軰<lb/>
無故逺來他又不與我戰開門待我我不能入久而不<lb/>
去天必瞋我我以唐公爲人復得天意出兵要我盡死<lb/>
不疑不如早去無住取死己亥夜潜遁眀旦城外覘入<lb/>
馳報帝曰我知之矣文武官入賀帝曰且莫相賀當為<lb/>
諸官召而使之即立自手疏與突厥書曰何所聞而来<lb/>
何所見而去自去自来豈非天所為也我知天意故不<lb/>
<pb n="KR2b0006_WYG_001-11b"/>
遣追汝汝知天意亦須同我當今隋國喪亂蒼生困窮若<lb/>
不救濟緫為上天所責我今大舉義兵欲寜天下逺迎<lb/>
主上還共突厥和親更似開皇之時豈非好事且今日<lb/>
陛下雖失可汗之意可汗寜㤀髙祖之恩也若能從我<lb/>
不侵百姓征伐所得子女玉帛皆可汗有之必以路逺<lb/>
不能深入見與和通坐受寶玩不勞兵馬亦任可汗一<lb/>
二便宜任量取中仍命封題署云某唘所司報請云突<lb/>
厥不識文字惟重貨財願加厚遺改唘為書帝笑而謂<lb/>
<pb n="KR2b0006_WYG_001-12a"/>
請者曰何不達之深也自頃離亂亡命甚多走胡奔越<lb/>
書生不少中國之禮併在諸夷我若敬之彼仍未信如<lb/>
有輕慢猜慮愈深古人云屈于一人之下伸于萬人之<lb/>
上塞外羣胡何比擬凡庸之一耳且唘之一字未直千<lb/>
金千金尚欲與之一字何容有恡此非卿等所及廼遣<lb/>
使者馳驛送唘始畢得書大喜其部達官等曰我知唐<lb/>
公非常人也果作異常之事隋主前在鴈門人馬甚衆<lb/>
我軰攻之竟不敢出太原兵到我等畏之若神皆走還<lb/>
<pb n="KR2b0006_WYG_001-12b"/>
也天将以太原與唐公必當平定天下不如從之以求<lb/>
寶物但唐公欲迎隋主共我和好此語不好我不能從<lb/>
隋主為人我所知悉若迎来也即忌唐公於我舊怨決<lb/>
相誅伐唐公以此喚我我不能去唐公自作天子我則<lb/>
從行覔大勲賞不避時熱當日即以此意作書報帝使<lb/>
人往還不踰七日使至前日所賀官僚舞蹈稱慶帝開<lb/>
書歎息久之曰非有天命此胡寜豈如此但孤為人臣<lb/>
須盡節主憂臣辱當未立功欲舉義兵欲戴王室大名<lb/>
<pb n="KR2b0006_WYG_001-13a"/>
自署長惡無君可謂階亂之人非復尊隋之事本慮兵<lb/>
行以後突厥南侵屈節連和以安居者不謂今日所報<lb/>
更相要逼乍可絶好蕃夷無有從其所勸突厥之報帝<lb/>
書也謂使人曰唐公若從我語即宜急報我遣大達官<lb/>
往取進止官僚等以帝辭色懔然莫敢咨諌興國寺兵<lb/>
知帝未從突厥所請往往偶語曰公若更不從突厥我<lb/>
亦不能從公裴寂劉文静等知此議以狀唘聞帝作色<lb/>
曰公等並是隋臣方来共事以此勸孤臣節安在裴寂<lb/>
<pb n="KR2b0006_WYG_001-13b"/>
等對曰儻使伊吕得盡誠于桀紂即不為湯武之臣寂<lb/>
䓁改以事君不敢拘于小節且今士衆已集所乏者馬<lb/>
蕃人未是急須胡馬待之如渴若更遲留恐其有悔帝<lb/>
曰事不師古鮮能克成諸賢宜更三思以謀其次六月<lb/>
己夘太子與齊王至自河東帝懽甚裴寂等乃因太子<lb/>
秦王等入唘請依伊尹放太甲霍光廢昌邑故事廢皇<lb/>
帝而立代王興義兵以檄郡縣改旗幟以示突厥師出<lb/>
有名以輯夷夏帝曰如此所作可謂掩耳盜鈴事機相<lb/>
<pb n="KR2b0006_WYG_001-14a"/>
廹不得不爾雖失意於後主幸未負於先帝衆議既同<lb/>
孤何能易所恨元首叢脞股肱墮哉欷歔不得已裴寂<lb/>
等曰文皇傳嗣後主假權楊素亡國䘮家其來漸矣民<lb/>
怨神怒降兹禍亂致天之罰理亦其宜於是遣使以衆<lb/>
議馳報突厥始畢依㫖即遣其柱國康鞘利級失熱寒<lb/>
特勒達官等送馬千疋來太原交市仍許遣兵送帝往<lb/>
西京多少惟命康鞘利将至軍司以兵起甲子之日又<lb/>
符䜟尚白請建武王所執白旗以示突厥帝曰誅紂之<lb/>
<pb n="KR2b0006_WYG_001-14b"/>
旗牧野臨時所仗未入西郊無容預執冝兼以絳雜半<lb/>
續之諸軍矟旛皆放此營壁城壘幡旗四合赤白相映<lb/>
若花園開皇初太原童謡云法律存道德在白旗天子<lb/>
出東海常亦云白衣天子故隋主恒服白衣毎向江都<lb/>
擬於東海常修律令筆削不停并以綵畫五級木壇自<lb/>
隨以事道又有桃李子歌曰桃李子莫浪語黄鵠繞山<lb/>
飛宛轉花園裏案李為國姓桃當作陶若言陶唐也配<lb/>
李而言故云桃花園宛轉屬旌幡汾晉老㓜謳謌在耳<lb/>
<pb n="KR2b0006_WYG_001-15a"/>
忽覩靈騐不勝懽躍帝每顧旗幡笑而言曰花園可爾<lb/>
不知黄鵠如何吾當一舉千里以符㝠䜟自爾已後義<lb/>
兵日有千餘集焉二旬之間衆得數萬裴寂等唘曰義<lb/>
軍漸大宜有司存官僚所統須有肄屬帝曰布衣之士<lb/>
或假名竊位孤實将軍居唐大宇近捨于此更欲何求<lb/>
裴寂等請進位大将軍以隆府號不乖古今權藉威名<lb/>
帝曰卿以二立相期欲孤爲霍光之任威在将軍何關<lb/>
大也必須仍舊亦任加之署置府僚長史已下功次取<lb/>
<pb n="KR2b0006_WYG_001-15b"/>
之量能受職裴寂等又請置諸軍并兵士等緫號帝曰<lb/>
諸侯三軍春秋所許孤今覇業差擬晉文可作三軍分<lb/>
置左右謀簡統帥妙選其人諸軍既是義兵還可呼為<lb/>
義士昔周武克殷義士非其薄徳况今未有所克敢忘<lb/>
義士者乎太原遼山縣令髙斌㢘拒不從命仍遣使間<lb/>
行往江都奏帝舉兵煬帝惡李氏據有太原聞而甚懼<lb/>
乃𠡠東都西京嚴為備禦西河不時送欵帝曰遼山守<lb/>
株未足為慮西河繞山之路當吾行道不得留之六月<lb/>
<pb n="KR2b0006_WYG_001-16a"/>
甲申乃命大郎二郎率衆取之除程命賫三日之糧時<lb/>
文武官人並未署置軍中以次第呼太子秦王為大郎<lb/>
二郎焉臨行帝語二兒曰爾等少年未之更事先以此<lb/>
郡觀爾所為人具爾瞻咸宜勉力大郎二郎跪而對曰<lb/>
兒等早䝉𢎞訓禀教義方奉以周旋不敢失墜家國之<lb/>
事忠孝在焉故從嚴令事須稱㫖如或有違請先軍法<lb/>
帝曰爾曹能爾吾復何憂于時義師初會未經講閱大<lb/>
郎等慮其不攻以軍法為言三軍聞者人皆自肅兵向<lb/>
<pb n="KR2b0006_WYG_001-16b"/>
西河大郎二郎在路一同義士等其甘苦齊其休息風<lb/>
塵警急身即前行民間近道果菜已上非買不食義士<lb/>
有竊取者即遣求主為還價亦不詰所竊之人路左有<lb/>
長老或進蔬食壺漿者重傷其意非共所見軍人等同<lb/>
分未嘗獨受如有牛酒饋遺案輿来者勞而遣之曰此<lb/>
隋法也吾不敢頗慮前人有限遂為終日不食以謝之<lb/>
於是将士見而感恱人百其勇至西河城下大郎二郎<lb/>
不甲親往喻之城外欲入城人無問男女小大並皆放<lb/>
<pb n="KR2b0006_WYG_001-17a"/>
入城内既見義軍寛容至此咸思奔赴唯有郡丞髙徳<lb/>
儒執迷不反己丑以兵臨之飛梯纔進衆皆争上郡司<lb/>
法書佐朱知瑾等從城上引兵而入執徳儒以送軍門<lb/>
徳儒即隋之見鸞人也大郎二郎等數之曰卿逢野鳥<lb/>
謬道見鸞佞惑隋侯以為祥瑞趙髙指鹿為馬何相似<lb/>
哉義兵今奨王室理無不殺趙髙之軰仍命斬焉自外<lb/>
不戮一人秋毫不犯往還九日西河遂定師歸帝聞喜<lb/>
曰以此用兵天下横行可也是日即定入關之䇿癸巳<lb/>
<pb n="KR2b0006_WYG_001-17b"/>
以世子爲隴西公為左領軍大都督左三綂軍等𨽻焉<lb/>
二郎為燉煌公爲右領軍大都督右三統軍等𨽻焉世<lb/>
子乃為太原郡守命裴寂劉文静為大将軍府長史司<lb/>
馬以殷開山劉正會温大雅唐儉權𢎞夀盧階思徳平<lb/>
武士彠等為掾屬記室叅左等官以鷹揚王長階姜寶<lb/>
誼揚毛京兆長孫順徳竇琮劉𢎞基等分為左右統軍<lb/>
副統軍自外文武職員隨才詮用其平旦有僧俗姓李<lb/>
氏獲白雀而獻之至日未時又有白雀来止帝牙前樹<lb/>
<pb n="KR2b0006_WYG_001-18a"/>
上左右復捕獲焉眀旦有紫雲見于天當帝所坐䖏移<lb/>
時不去既而欲𣪚變為五色皆若龍獸之象如此三朝<lb/>
百姓咸見文武謁賀帝皆抑而不受丙申突厥柱國康<lb/>
鞘利等并馬而至舍之扵城東興國元壇鞘利見老君<lb/>
尊容皆拜道士賈昴見而謂同郡溫彦将曰突厥来詣<lb/>
唐公而先謁老君可謂不失尊卑之次非天所遣此軰<lb/>
寜知禮乎丁酉帝引康鞘利等禮見於晉陽宫東門之<lb/>
側舍受始畢所送書信帝為貌恭厚加饗賄鞘利等大<lb/>
<pb n="KR2b0006_WYG_001-18b"/>
恱退相謂曰唐公見我蕃人尚能屈意見諸華夏情何<lb/>
可論敬人者人皆敬愛天下敬愛必爲人主我等見之<lb/>
人不覺自敬從此以後帝毎見鞘利等愈加敬畏不失<lb/>
蕃臣之禮其馬千疋唯市好者而取其半義士等咸自<lb/>
出物請悉買之帝曰彼馬如羊方来不已吾恐爾軰不<lb/>
能買之胡人貪利無厭其欲少買且以見貧示其非急<lb/>
扵馬吾當共之貢市不用爾物毋為廹役自費家財已<lb/>
而髙陽郡靈夀賊帥郄士陵以其黨數千人欵附即授<lb/>
<pb n="KR2b0006_WYG_001-19a"/>
鎮東将軍封燕郡公仍置鎮東府具補僚屬以招撫山<lb/>
東郡縣乙巳康鞘利等還蕃乃命司馬劉文静報使並<lb/>
取其兵静辭帝私誡之曰胡兵相送天所遣来敬順天<lb/>
心欲存民命突厥多来民無存理數百之外無所用之<lb/>
所防之者恐武周引為邊患又胡馬牧放不煩粟草取<lb/>
其聲勢以懐逺人公宜體之不須多也<lb/>
　<lb/>
　<lb/>
<pb n="KR2b0006_WYG_001-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐創業起居注卷上<lb/>
</p>
<p>
</p>
  </div>
</body>
</text>
</TEI>
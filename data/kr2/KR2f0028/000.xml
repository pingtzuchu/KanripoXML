<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>訥谿奏疏</head>
    <p>
<pb n="KR2f0028_WYG_000-1a"/>
欽定四庫全書　　　　　史部六<lb/>
　訥谿奏疏　　　　　　　詔令奏議𩔖二<hi>奏議之屬</hi>
　　提要<lb/>
　　　　<hi>臣</hi>等謹案訥谿奏疏一巻明周怡撰怡字順<lb/>
　　　　之號都峰改號訥谿太平人嘉靖戊戌進士<lb/>
　　　　怡初居吏垣以言事忤嚴嵩廷杖下錦衣獄<lb/>
　　　　三年世宗感箕仙之言得與楊爵劉魁同出<lb/>
　　　　獄未幾以熊浹劾箕仙誣妄激世宗怒復逮<lb/>
<pb n="KR2f0028_WYG_000-1b"/>
　　　　入獄又二年始得釋隆慶初召為太常寺少<lb/>
　　　　卿又上疏忤中官外調山東按察司僉事稍<lb/>
　　　　遷司業仍為太常寺少卿以卒平生觸犯權<lb/>
　　　　倖至再至三困踣顛連僅存一息而其志百<lb/>
　　　　折不改勁直忠亮卓然為一代完人是集為<lb/>
　　　　其弟恪所編凡吏科奏疏十一篇太常奏疏<lb/>
　　　　二篇雖巻帙無多而生氣凛然猶足以見其<lb/>
　　　　梗概也巻末乞休一疏註曰李石麓相公不<lb/>
<pb n="KR2f0028_WYG_000-2a"/>
　　　　允上李石麓者大學士李春芳號也葢怡放<lb/>
　　　　廢以後不欲再出而春芳以穆宗新政欲奬<lb/>
　　　　用直臣故格之不使上達然怡訖不得大用<lb/>
　　　　殆亦如郭公之善善歟乾隆四十五年三月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
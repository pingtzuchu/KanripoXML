<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>子畧卷一</head> <lb/>
    <p>
<pb n="KR2n0004_WYG_001-1a"/>
欽定四庫全書<lb/>
　子畧卷一<lb/>
　　　　　　　　　　　　宋　髙似孫　撰<lb/>
　　黄帝隂符經<lb/>
觀天之道執天之行盡矣故天有五賊見之者昌五賊<lb/>
在心施行於天宇宙在乎手萬化生乎身天性人也人<lb/>
心機也立天之道以定人也天發殺機日月星辰地發<lb/>
殺機龍蛇起陸人發殺機天地反覆天人合發萬變定<lb/>
<pb n="KR2n0004_WYG_001-1b"/>
基性有巧拙可以伏藏九竅之邪在乎三要可以動静<lb/>
火生於木禍發必尅姦生於國時動必潰知之修練謂<lb/>
之聖人天地萬物之盗萬物人之盗人萬物之盗三盗<lb/>
既宜三才既安故曰食其時百骸理動其機萬化安人<lb/>
知其神而神不知不神所以神日月有數大小有定聖<lb/>
功生焉神明出焉其盗機也天下莫不見莫能知君子<lb/>
得之固窮小人得之輕命瞽者善聽聾者善視絶利一<lb/>
源用師十倍三反晝夜用師萬倍心生於物死於物機<lb/>
<pb n="KR2n0004_WYG_001-2a"/>
在目天之無恩而大恩生迅雷烈風莫不蠢然至樂性<lb/>
餘至静則廉天之至私用之至公禽之制在氣生者死<lb/>
之根死者生之根恩生於害害生於恩愚人以天地文<lb/>
理聖我以時物文理哲自然之道静故天地萬物生天<lb/>
地之道浸故陰陽勝陰陽相推而變化順矣至静之道<lb/>
律吕所不能契爰有竒器是生萬象八卦甲子神機鬼<lb/>
藏陰陽相勝之術昭昭乎進乎象矣<lb/>
　右隂符經文<lb/>
<pb n="KR2n0004_WYG_001-2b"/>
　　陰符經注<lb/>
太公等注<hi>一卷十七家</hi>　　　　七家注<hi>一卷</hi>
李靖注<hi>一卷李筌</hi>　　　　　　張杲注<hi>一卷</hi>
袁淑真注<hi>一卷</hi>　　　　　蕭真宰注<hi>一卷</hi>
黄居真注<hi>一卷</hi>　　　　　沈亞夫注<hi>一卷</hi>
任照一注<hi>一卷</hi>　　　　　蹇昌辰注<lb/>
杜光庭注<hi>一卷</hi>　　　　　陸佃注<hi>一卷</hi>
李靖陰符機<hi>一卷</hi>　　　　陰符太無傳<hi>一卷張杲傳得於道藏</hi>
<pb n="KR2n0004_WYG_001-3a"/>
陰符正義<hi>一卷唐韋洪</hi>　　　　陰符要義<hi>一卷</hi>
李筌妙義<hi>驪山母傳一卷</hi>　　　　陰符辨命論<hi>張果一卷</hi>
陰符𤣥談<hi>𤣥解先生一卷</hi>　　　　陰符經<hi>一卷杜光庭</hi>
陰符十德經<hi>一卷葛洪</hi>　　　　陰符經疏<hi>一卷袁淑真</hi>
陰符經頌<hi>一卷大元子</hi>　　　　陰符經<hi>一卷無為子撰</hi>
陰符頌<hi>三卷張彬卿撰</hi>　　　　　陰符𤣥義<hi>一卷唐張魯</hi>
陰符丹經<hi>一卷防山長</hi>　　　　陰符丹經<hi>一卷驪山母注</hi>
陰符序<hi>一卷李筌</hi>　　　　　　陰符經訣<hi>一卷</hi>
<pb n="KR2n0004_WYG_001-3b"/>
陰符經序<hi>一卷</hi>　　　　　陰符五賊義<hi>一卷</hi>
陰符小解<hi>一卷</hi>　　　　　陰符天機經<hi>一卷</hi>
陰符解題<hi>一卷</hi>　　　　　陰符丹經解<hi>一卷</hi>
　　陸龜䝉讀陰符經詩<lb/>
清辰整冠坐朗詠三百言備識天地意獻詞犯乾坤何<lb/>
事不隠德降靈生軒轅口銜造化斧鑿破機闗門五賊<lb/>
忽迸逸萬物争崩奔虚施神仙要莫救華池源但學戰<lb/>
勝術相髙甲兵屯龍蛇競起陸鬬血浮中原成湯與周<lb/>
<pb n="KR2n0004_WYG_001-4a"/>
武反覆更為尊下及秦漢得黷弄兵亦煩姦強自林據<lb/>
仁弱無枝蹲狂喉恣吞噬逆翼争飛翻家家伺天發不<lb/>
肯匡淫昏生民墜塗炭比屋為寃魂秪為讀此書大樸<lb/>
難乆存微臣與軒轅亦是萬世孫未能窮意義豈敢求<lb/>
瑕痕曽亦愛兩句可與賢達論生者死之根死者生之<lb/>
根方寸了十字萬化皆胚腪身外更何事眼前徒自喧<lb/>
黄河但東注不見歸崑崙晝短苦夜永勸君傾一樽<lb/>
　　皮日休讀陰符經詩<lb/>
<pb n="KR2n0004_WYG_001-4b"/>
三百八十言出自伊祈氏上以生神仙次云立仁義𤣥<lb/>
機一以發五賊紛然起結為日月精融作天地髓不測<lb/>
似陰陽難名若神鬼得之升髙天失之沈厚地具茨雲<lb/>
木老大隗煙霞委自顓頊以降賊為聖人軌堯乃一庶<lb/>
人得之賊帝摯摯見其德尊脱身授其位舜惟一鰥民<lb/>
冗冗作什器得之賊帝堯白丁作天子禹本刑人後以<lb/>
功繼其嗣得之賊帝舜用以平洚水自禹及文武天機<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然弛姬公樹其綱賊之為聖智聲詩川競大禮樂山<lb/>
<pb n="KR2n0004_WYG_001-5a"/>
争峙爰從幽厲餘宸極若孩稚九伯真犬彘諸侯實虎<lb/>
兕五星合其耀白日下闕里由是生聖人於焉當亂紀<lb/>
黄帝之五賊拾之若青紫髙揮春秋筆不可刋一字賊<lb/>
子虐甚斨姦臣痛於箠至今千餘年蚩蚩受其賜時代<lb/>
更復改刑政崩且陊余將賊其道所動多訿毁叔孫與<lb/>
臧倉賢聖多如此如何黄帝機吾得多坎躓縱失生前<lb/>
禄亦多身後利吾欲賊其名垂之千萬祀<lb/>
似孫曰軒轅氏鑿天之奥洩神之謀著書曰隂符雖與<lb/>
<pb n="KR2n0004_WYG_001-5b"/>
八卦相表裏而其詞其㫖涉乎幾入乎深唯深也故能<lb/>
通天下之志唯㡬也故能通天下之頤唯神也故不疾<lb/>
而速不行而至軒轅氏皆有得於此者堯舜禹以来皆<lb/>
精一危微行所無事之時隂符之學無所著見豈非行<lb/>
之於心仁於天下者乎湯武有誓韜匱有兵八陣有圖<lb/>
遂皆用此以神其武而况有風后握竒一書又為之經<lb/>
緯乎此黄帝心法而後世以為兵法者是以此書見之<lb/>
兵家者流殆未曽讀隂符矣嗚呼若符之學一乎兵則<lb/>
<pb n="KR2n0004_WYG_001-6a"/>
黄帝之所以神其兵者豈必皆出於此哉古之聰明睿<lb/>
知神武而不殺故通其變使民不倦神而化之使民宜<lb/>
之此為陰符之機矣其曰天有五賊見之者昌此又出<lb/>
於羲畫之表人固有五賊特莫之見耳若能見之何止<lb/>
乎昌耶夫子曰老而不死是為賊此之謂也皮日休之<lb/>
言竒矣皮日休和陸龜䝉讀隂符詩有曰三百八十言<lb/>
出自伊耆氏皮氏所見亦今本耳<lb/>
　　風后握竒經<lb/>
<pb n="KR2n0004_WYG_001-6b"/>
　　　<hi>馬隆本作握機叙云風后軒轅臣也幄者帳也大將所居言其事不可妄示人故云握機人稱</hi>
　　　<hi>諸子縂有三本其一本三百六十字一本三百八十字盖吕尚増字以發明之其一行間有公</hi>
　　　<hi>孫𢎞等語或云武帝令霍光等習之於平樂館以輔少主備天下之不虞令本衍四字</hi>
八陣四為正四為竒<hi>舊注竒讀如字後人説天地風雲為四正龍虎鳥蛇為四竒公孫𢎞</hi>
<hi>曰世有八卦陣法其既不用竒正似非風后所傳未可參用</hi>餘竒為握竒<hi>舊注竒讀如竒耦之</hi>
<hi>竒解云説竒正者多矣而握竒云者四為正四為竒餘竒為握竒陣數有九中心竒零者大將握之以應赴八</hi>
<hi>陣之急處</hi>或總稱之先出遊軍定兩端天有衝圓地有軸前<lb/>
後有衝<hi>一作有風雲</hi>風附於天雲附於地衝有重列各四隊<lb/>
<pb n="KR2n0004_WYG_001-7a"/>
前後之衝各三隊風居四維故以圓軸單列各三隊前<lb/>
後之衝各三隊風居四角故以方天居兩端地居中間<lb/>
總為八陣陣訖遊軍從後躡敵或驚其左或驚其右<hi>驚一</hi>
<hi>作警</hi>聽音望麾以出四竒<lb/>
天地之前衝為虎翼風為蛇蟠圍繞之義也虎居於中<lb/>
張翼以進蛇居兩端向敵而蟠以應之天地之後衝為<lb/>
飛龍雲為鳥翔突擊之義也龍居其中張翼以進鳥掖<lb/>
兩端向敵而翔以應之虚實二壘<hi>一作三軍</hi>皆逐天文氣候<lb/>
<pb n="KR2n0004_WYG_001-7b"/>
向背山川利害随時而行以正合以竒勝天地以下八<lb/>
重以列或曰握機望敵即引其後以掎角前列不動而<lb/>
前列先進以次之<hi>公孫𢎞曰傳項氏陣法依此今按而前列等八字舊文在依此注下誤也</hi>
<hi>故遷次以成文</hi>或合而為一因離而為八各随師之多少觸類<lb/>
而長<lb/>
天或圓而不動<hi>一作天或圓而不布</hi>前為左後為右天地四望之<lb/>
屬是也<hi>一本下有風象二字</hi>天居兩端其次風其次雲<hi>一作其次天衝其次</hi>
<hi>地衝其次風衝其次雲衝</hi>左右相向是也地方布風雲各在後衝之<lb/>
<pb n="KR2n0004_WYG_001-8a"/>
前天居兩端其次地居中間<hi>一作其次地其次天中間</hi>兩地為比是<lb/>
也<hi>公孫𢎞曰比為地為從天陣變為地陣或即張缺布摯破敵攻圍不定其形故為動也一本自公孫𢎞曰</hi>
<hi>動静二義皆雜出經文中</hi>縱布天一<hi>一作兩天一無兩字而縱字上有雲象龍一句一作龍缺象龍</hi>
天二次之<hi>天二一作兩天</hi>縱布地四次於天後<hi>一作縱布四地四地次之一無</hi>
<hi>下四地字</hi>縱布四風挾天地之左右<hi>一無地字</hi>天地前衝居其右<lb/>
後衝居其左<hi>一無二句一無天地字一無居其右後衝五字</hi>雲居兩端虚實二<lb/>
壘則此是也<hi>一本下有比為動也四字一無虚實以下公孫𢎞曰人多傳韓信注釋天或圓布以</hi>
<hi>下與此微有差異而范蠡樂毅之説相雜今亦錯綜於其中其部隊或三五或三十或五十變通之理寄之明</hi>
<pb n="KR2n0004_WYG_001-8b"/>
<hi>哲不復備載近古以来其文不滿尺多憑口訣以相傳授予今於難解之處増字發明之耳一本其部隊下上</hi>
<hi>五十云陣圖如此變通由人以為經文誤也按公孫氏稱與此異者天或圓布次遊軍定兩端下以為正經而</hi>
<hi>以天有衝至觸類而長列于續圖雲為翔鳥之下今馬本尚如此</hi>
　　握竒經續圖<lb/>
角音二<lb/>
　　　初警衆　　末收衆<lb/>
革音五<lb/>
　　　一持兵　　二結陣　　三行<lb/>
<pb n="KR2n0004_WYG_001-9a"/>
　　　四趨走　　五急鬬<lb/>
金音五<lb/>
　　　一緩鬭　　二止鬭　　三退<lb/>
　　　四背　　　五急背<hi>背一本作趨</hi>
麾法五<lb/>
　　　一𤣥　　　二黄　　　三白<lb/>
　　　四青<hi>一作赤</hi>　五赤<hi>一作青</hi>
旗法八<lb/>
<pb n="KR2n0004_WYG_001-9b"/>
　　　一天𤣥　　二地黄<lb/>
　　　三風赤　　四雲白<lb/>
　　　五天前上𤣥下赤<lb/>
　　　六天後上𤣥下白<lb/>
　　　七地前上𤣥下青<hi>一作赤</hi>
　　　八地後上黄下赤<hi>一作青</hi>
陣勢八<lb/>
　　　天　　　　地　　　　風<lb/>
<pb n="KR2n0004_WYG_001-10a"/>
　　　雲　　　　飛龍　　　翔鳥<lb/>
　　　虎翼　　　蛇蟠<lb/>
　　　二革二金為天　　三革三金為地<lb/>
　　　二革三金為風　　三革二金為雲<lb/>
　　　四革三金為龍　　三革四金為虎<lb/>
　　　四革五金為鳥　　五革四金為蛇<hi>舊注此八陣名用金</hi>
　　　　<hi>皷之制</hi>
　其金革之間加一角音者在天為兼風在地為兼雲<lb/>
<pb n="KR2n0004_WYG_001-10b"/>
　在龍為兼鳥在虎為兼蛇加二角音者全師進東加<lb/>
　三角音者全師進南<hi>一作西</hi>加四角音者全師進西<hi>一作</hi>
　<hi>南</hi>加五角音者全師進北鞉音不止者行伍不整金<lb/>
　革既息而角音不止者師並旋<lb/>
　　　三十二隊天衝　　十六隊風<lb/>
　　　八隊天前衝　　　十二隊地前衝<lb/>
　　　十二隊地軸<hi>合作二十四隊</hi>八隊天後衝<lb/>
　　　十二軸地後衝　　十六隊雲<lb/>
<pb n="KR2n0004_WYG_001-11a"/>
　以天地前衝為虎翼天地後衝為飛龍風為蛇蟠雲<lb/>
　為翔鳥<lb/>
　　馬隆總述<lb/>
治兵以信求勝以竒信不可易戰無常規可握則握可<lb/>
施則施千變萬化敵莫能知<lb/>
　　匹陳讃<lb/>
動則為竒静則為陳陳者陳列戰則不盡分苦均勞佚<lb/>
輪轍<hi>缺</hi>　有兵前守後隊勿進<lb/>
<pb n="KR2n0004_WYG_001-11b"/>
　　天陳讃<lb/>
天陳十六内方外圓四靣風衝其形象天為陳之主為<lb/>
兵之先潜用三軍其形不偏<lb/>
　　地陳讃<lb/>
地陳十二其形正方雲生四角衝軸相當其體莫測動<lb/>
用無疆獨立不可配之於陽<lb/>
　　風陳讃<lb/>
風無正形附之於天變而為蛇其意漸𤣥風能鼓動萬<lb/>
<pb n="KR2n0004_WYG_001-12a"/>
物驚焉蛇能圍繞三軍懼焉<lb/>
　　雲陳讃<hi>自太公范蠡以来風雲無正形所以附天地</hi>
雲附於地則知無形變為翔鳥其狀乃成鳥能突擊雲<lb/>
能晦㝠千變萬化金革之聲<lb/>
　　飛龍<lb/>
天地後衝龍變其中有手有足有背有胸潜則不測動<lb/>
則無窮陳形亦然象名其龍<lb/>
　　翔鳥<lb/>
<pb n="KR2n0004_WYG_001-12b"/>
鷙鳥擊搏必先翺翔勢凌霄漢飛禽伏藏審而下之下<lb/>
必有傷一夫突擊三軍莫當<lb/>
　　蛇蟠<lb/>
風為蛇蟠蛇吞天真勢欲圍繞性能屈伸四季之中與<lb/>
虎為隣後變常山首尾相因<lb/>
　　虎翼<lb/>
天地前衝變為虎翼伏虎將搏盛其威力淮陰用之變<lb/>
化無極垓下之㑹魯公莫測<lb/>
<pb n="KR2n0004_WYG_001-13a"/>
　　竒兵讃<lb/>
古之竒兵兵在陳内今人竒兵兵在陳外兵體無形形<lb/>
露必潰審而為之百戰不昧<lb/>
　　合而為一離而為八<lb/>
合而為一平川如城散而為八逐地之形混混沌沌如<lb/>
環無窮紛紛紜紜莫知所終合則天居兩端地居其中<lb/>
散則一陰一陽兩兩相衝勿為事先動而輒從<lb/>
　　遊軍<lb/>
<pb n="KR2n0004_WYG_001-13b"/>
遊軍之形乍動乍静避實擊虚視羸撓盛結陳趨地斷<lb/>
繞四徑後賢審之勢無常定<lb/>
　　金革<lb/>
金有五革有五退則聴金進則聽鼓鼓以増氣金以抑<lb/>
怒握其機闗戰不失度<lb/>
　　鞉鼓<lb/>
紅塵戰深白刃相臨勝負未决人懷懼心乍犇乍背或<lb/>
縱或擒行伍交錯整在鞉音<lb/>
<pb n="KR2n0004_WYG_001-14a"/>
　　麾角<lb/>
麾法有五光目條流角音有五初驚末收麾者指揮角<lb/>
者驚覺臨機變化慎勿交錯<hi>光目一作光自</hi>
　　兵體<lb/>
上兵伐謀其下用師棄本逐末聖人不為利物禁暴随<lb/>
時禁衰盖不得已聖人用之英雄為將夕惕乾乾<hi>舊闕四字</hi>
其形不偏樂與身後勞與身先小人偏勝君子兩全争<lb/>
者逆德不有破軍必有亾國握機為陳動則為賊後賢<lb/>
<pb n="KR2n0004_WYG_001-14b"/>
審之勿以為惑夫樂殺人者不得志於天下聖人之言<lb/>
以戒来者<hi>一作天下</hi>
似孫曰風后握竒經三百八十四字其妙本乎竒正相<lb/>
生變化不測盖潜乎伏羲氏之畫所謂天地風雲龍鳥<lb/>
蛇虎則其為八卦之象明矣盖注竒讀如竒耦之竒則<lb/>
尤可與易凖諸儒多稱諸葛武侯八陣唐李衛公六花<lb/>
皆出乎此唐裴緒之論又以為六十四陣之變其出也<lb/>
無窮若此則所謂八陣者特八卦之統爾焦氏易學卦<lb/>
<pb n="KR2n0004_WYG_001-15a"/>
變至乎四千九十有六竒正相錯變化無窮是可以名<lb/>
數該之乎然觀太公武韜且言牧野之師有天陣有地<lb/>
陣此固出於握竒而又有人陣焉此又出於天地陣之<lb/>
外者非八陣六花所能盡也獨孤及作風后八陣圖記<lb/>
有曰黄帝順殺氣以作兵法文昌以命將風后握機制<lb/>
勝作為陣圖故八其陣所以定位衝抗於外軸布於内<lb/>
風雲負其四維所以備物也虎張翼以進蛇向敵而蟠<lb/>
飛龍翔鳥上下其勢所以致用也至若疑兵以固其餘<lb/>
<pb n="KR2n0004_WYG_001-15b"/>
地遊軍以案其後列門具將發然後合戰弛張則二廣<lb/>
迭舉掎角則四竒皆出圖成罇爼帝用經略北逐獯鬻<lb/>
南平蚩尤遺風㝠㝠神機未昧項籍得之霸西楚黥布<lb/>
得之奄九江孝武得之攘匈奴唐天寳中客有得其遺<lb/>
制於黄帝書之外篇裂素而圖之按魚復之圖全本於<lb/>
握機賾其妙窮其神者武侯而已獨孤乃以為項黥武<lb/>
帝得之未之思歟<lb/>
　　武侯八陣圖<hi>附</hi>
<pb n="KR2n0004_WYG_001-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0004_WYG_001-16b"/>
似孫曰蜀漢丞相武鄉侯諸葛亮八陣圖其一圖在沔<lb/>
陽髙平故壘酈道元水經以為傾而難識矣其一圖在<lb/>
新都八陣鄉峙土為魁植以江石四門二首六十四魁<lb/>
八八成行兩陣並峙周凡四百七十二步魁百有三十<lb/>
其一圖在魚復者随江布勢填石為規前障壁門後倚<lb/>
卻月縱八横八魁容二丈内面偃月九六鱗差江自岷<lb/>
来奔怒湍激驚雷迅馬不足以敵其雄也徙華變滄不<lb/>
足窮其力也磊磊斯石載轟載樁知㡬何年曽不一仄<lb/>
<pb n="KR2n0004_WYG_001-17a"/>
是非天所愛神所敬者歟昔者風后以陣法佐黄帝戮<lb/>
蚩尤若變與神盖出於握竒經者也所謂經者本乎先<lb/>
天賾乎八卦錯以九疇也武侯窺其㡬洩其用四頭八<lb/>
尾脉絡相聯仗隊相容随形可首雖曰竒正迭變未有不<lb/>
出於正者故曰黄帝之師百戰百勝者此其得之桓温<lb/>
固嘗驚嘆以為常山蛇杜甫又切感嗟稱其石不轉武<lb/>
侯之心則二子所未深知也惟王通氏以為亮而無死<lb/>
禮樂可興吁知武侯者通乎昔者先王處民以井寄兵<lb/>
<pb n="KR2n0004_WYG_001-17b"/>
於民熟之以禮容用之以節制是誠不陣而可以服人<lb/>
兵者使武侯昌諸用勒諸功甘誓牧誓可也天不壽漢<lb/>
圖石如泣悲夫武侯又有將苑一卷十六策一卷<lb/>
　　鬻子<lb/>
魏相奏記載霍光曰文王見鬻子年九十餘文王曰噫<lb/>
老矣鬻子曰君若使臣捕虎逐麛臣已老矣若使坐策<lb/>
國事臣年尚少文王善之遂以為師今觀其書則曰發<lb/>
政施仁謂之道上下相親謂之和不求而得謂之信除<lb/>
<pb n="KR2n0004_WYG_001-18a"/>
天下之害謂之仁其所以啓文王者决矣其與太公之<lb/>
遇文王有相合者太公之言曰君有六守仁義忠信勇<lb/>
謀又曰鷙鳥將擊卑飛翩翼虎狼將擊弭耳俯伏聖人<lb/>
將動必有愚色尤决於啓文王者矣葢二公之言實相<lb/>
經緯然其書辭意大略淆雜若大誥洛誥之所以為書<lb/>
者是亦漢儒之所綴輯者乎太公又曰天下非一人之<lb/>
天下天下之天下也竒矣藝文志叙鬻子名熊著書二<lb/>
十二篇今一卷六篇唐貞元間栁伯存嘗言子書起於<lb/>
<pb n="KR2n0004_WYG_001-18b"/>
鬻熊此語亦佳因録之永徽中逢行珪為之序曰漢志<lb/>
所載六篇此本凡十四篇予家所傳乃篇十有二<lb/>
　　太公金匱六韜<lb/>
詩曰維師尚父時維鷹揚諒彼武王肆伐大商㑹朝清<lb/>
明鄭康成稱其天期已至兵甲之彊師率之武故今伐<lb/>
商合兵以清明也牧誓曰時甲子昧爽武王朝至於商<lb/>
郊牧野與詩合也武王之問太公曰何以知人心王時<lb/>
寢疾太公負而起之曰行迫矣勉之武王乃駕騖㝠之<lb/>
<pb n="KR2n0004_WYG_001-19a"/>
車周旦為之御至于孟津太黄參連弩大才扶骨車<hi>戰具</hi>
飛鳬<hi>赤莖白羽以銅為首</hi>電影<hi>青莖赤羽以銅為首副也晝則為光夜則為星</hi>方頭鐡鎚<lb/>
<hi>重六斤名鐡鉞</hi>一行馬<hi>廣二丈/二十具</hi>渡溝飛橋<hi>廣五丈轉開鹿盧</hi>鷹爪方凶<lb/>
鐡把<hi>柄長七尺</hi>天陣<hi>日月斗杓杓一左一右/一仰一背此為天陣</hi>地陣<hi>丘陵水泉有左右前</hi>
<hi>後之利</hi>人陣<hi>車馬/文武</hi>積楹臨衝<hi>攻/具</hi>雲梯飛樓<hi>視城中也</hi>武衡大櫓<lb/>
<hi>三軍所須</hi>雲火萬炬<hi>火具</hi>吹鳴箛審此則康成所曰兵甲之彊<lb/>
師率之武為可攷歟亦詩所謂檀車煌煌駟騵彭彭者<lb/>
也又攷諸武王曰殷可伐乎太公曰天與不取反受其<lb/>
<pb n="KR2n0004_WYG_001-19b"/>
咎武王又曰諸侯已至士民何如太公曰大道無親何<lb/>
急於元士武王又曰民吏未安賢者未親何如太公曰<lb/>
無故無新如天如地其言若有合於書者詩之上章曰<lb/>
保右命爾燮伐大商上帝臨汝無貳爾心此之謂歟<lb/>
　　孔叢子<lb/>
漢藝文志無孔叢子而孔甲盤盂二十六篇出于雜家<lb/>
而又益以連叢其獨治篇稱孔鮒一名甲世因曰孔叢<lb/>
子盤盂者其事雜也漢書注又以孔甲為黄帝之史或<lb/>
<pb n="KR2n0004_WYG_001-20a"/>
夏帝時人篇第又不同若非今孔叢子也記問篇載子<lb/>
思與孔子問答如此則孔子時子思其已長矣然孔子<lb/>
家語後叙及孔子世家皆言子思年止六十二孟子以<lb/>
子思在魯穆公時固常師之是為的然矣按孔子沒於<lb/>
哀公十六年後十六年哀公卒又悼公立三十七年元<lb/>
公立二十一年穆公既立距孔子之沒七十年矣當是<lb/>
時子思猶未生則問答之事安得有之耶此又出於後<lb/>
人綴集之言何其無所據若此好古之癖毎有悦乎異<lb/>
<pb n="KR2n0004_WYG_001-20b"/>
帙竒篇及觀其辭攷其事則往往差謬而同異嗚呼夫<lb/>
子沒而微言絶異端起而大義乖皆苟簡於一時而増<lb/>
疑於来世也故為學者舎六經何師焉<lb/>
　　曽子<lb/>
曽子者曽參與其弟子公明儀樂正子春單居離曽元<lb/>
曽華之徒講論孝行之道天地事物之原凡十篇自修<lb/>
身至于天圓已見於大戴禮篇為四十九為五十八他<lb/>
又雜見於小戴禮略無少異是固後人掇拾以為之者<lb/>
<pb n="KR2n0004_WYG_001-21a"/>
歟劉中壘父子秦漢七畧已不能致辨於斯况他人乎<lb/>
然董仲舒對策已引其言有曰尊其所聞則髙明行其<lb/>
所知則光大則書固在董氏之先乎又其言曰君子愛<lb/>
日及時而成難者不避易者不從旦就業夕自省可謂<lb/>
守業年三十四十無藝則無藝矣五十不以善聞則無<lb/>
聞矣質諸吾日三省吾身何其辭費耶予讀先太史史<lb/>
記注七十二弟子傳參字子輿晉灼讀音如宋昌驂乘<lb/>
之參因併及之<lb/>
<pb n="KR2n0004_WYG_001-21b"/>
　　魯仲連子<lb/>
仲連生戰國間可謂大不幸者矣有其材即無其時有<lb/>
其時無其事業此志士之所共嗟也若其辭氣雋放倜<lb/>
儻磊落琅琅乎誓誥之風遺燕將一書有曰智者不背<lb/>
時而棄利勇士不怯死以滅名忠臣不先身而後君辭<lb/>
㫖激亮隠然出乎戰國之表其義髙矣史記傳仲連言<lb/>
其莫肯干仕嗚呼當是時士掉三寸舌得意天下一言<lb/>
捭闔取富貴如拾芥往往挟詐尚謀蹂轥於名利之塲<lb/>
<pb n="KR2n0004_WYG_001-22a"/>
如恐不及仲連智謀辯勇非儀秦髠衍軰可伍因事抗<lb/>
議切中事機排難解紛迎刃而破心畏爵賞如逝鴻避<lb/>
弋連之意沉㝠斯世乆矣使連可縻不過相齊耳天下<lb/>
諸侯方仄足惴惴將一于秦亦豈一齊所可亾秦者逃<lb/>
歸海上瞭焉蓍龜兹其所以大過人歟戰國以来一人<lb/>
而已<lb/>
　　晏子春秋<lb/>
孔子刪詩而魯頌居周商之中孔子定書而費誓秦誓<lb/>
<pb n="KR2n0004_WYG_001-22b"/>
在周書之後下僣上臣逼君禮義銷微制度掃地聖人<lb/>
無所施其正救而猶惓惓於詩書至於世日益亂分日益<lb/>
陵三綱五常斵喪乖紊天地之變有不可勝言者而春<lb/>
秋作矣春秋所書莫大於齊晉之霸齊晉之霸莫雄於<lb/>
管仲之謀周室法度為之蕩然其為術至慘也至無道<lb/>
也其遺患天下後世者仲也三歸反坫仲於禮也何有<lb/>
以此謀國國安得正而况背義違禮桓公唯甚君臣之<lb/>
際不亦陋乎不特是也自太公彊于齊至于宣公盖二<lb/>
<pb n="KR2n0004_WYG_001-23a"/>
十三傳矣而弑死十有一嗚呼何其甚亂也獻公殺其<lb/>
兄襄公淫其妹懿公宣公皆以淫惡而見弑當是時禮<lb/>
亾義隳豈復知有君臣上下之分哉在景公時齊之為<lb/>
齊趨於弱入於危矣公燕羣臣請無為禮是何其言之<lb/>
謬法之蕩也晏子蹴然進曰君言過矣羣臣固欲君之<lb/>
棄禮也力強足以勝其長勇多足以殺其君而禮不使<lb/>
也戰國之汚有臣如此亦庶㡬焉然而田氏之宗世世<lb/>
齊政賣恩斂惠以懐其民民亦忘齊而歸田氏禮之素<lb/>
<pb n="KR2n0004_WYG_001-23b"/>
蕩義之素隳魚爛冰銷有不可禦誦晏子之語究晏子<lb/>
之心豈不哀哉孟子曰一齊人傅之衆楚人咻之此之<lb/>
謂也<lb/>
　<lb/>
　<lb/>
　<lb/>
　<lb/>
　子畧卷一<lb/>
</p>
<p>
</p>
  </div>
</body>
</text>
</TEI>
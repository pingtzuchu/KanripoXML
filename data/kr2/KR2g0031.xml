<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>敬鄉錄巻一</head> <lb/>
    <p>
<pb n="KR2g0031_WYG_001-1a"/>
欽定四庫全書<lb/>
　敬鄉錄巻一<lb/>
　　　　　　　　　　　　　元　呉師道　輯<lb/>
　梁劉峻字孝標平原人隠金華山事見本傳及文選注<lb/>
　孝標所自叙郡志山之紫薇岩乃其講授處清修寺<lb/>
　即故宅也峻甞撰類苑一百二十巻不傳世說注行<lb/>
　世諸文間見文選獨山棲志一篇傳云其文甚美近<lb/>
　出金華智者寺經藏函中人罕知者按栁子厚龍城<lb/>
<pb n="KR2g0031_WYG_001-1b"/>
　錄記隠金華山者漢劉仲卿也愚考昔人謂龍城錄<lb/>
　唐志無之乃王銍偽撰或云劉燾今志中叙近代江<lb/>
　治中王徵士而不及仲卿尤足以表其妄也但其間<lb/>
　有云帝鴻鑄鼎雨師乘煙山號縉雲者且三國以來<lb/>
　處屬臨海縉雲為章安縣地方不與婺相渉何為引<lb/>
　此赤松乃黄初平之號非神農時雨師竊謂吾邦以<lb/>
　文名前代者實自峻始而此為金華山作既足證偽<lb/>
　書之舛他竒古清麗之語甚多不當以此微疵棄也<lb/>
<pb n="KR2g0031_WYG_001-2a"/>
　　山棲志<lb/>
夫鳥居山上橧巢木末魚潜淵下窟穴泥沙豈好異哉<lb/>
盖其性然也故有忽白璧而樂垂綸負玉鼎而要卿相<lb/>
行藏分糺顯晦踳駁無異火炎水流員動方息斯則廟<lb/>
堂之與江海蓬户之與金閨並然其所然悦其所悦烏<lb/>
足謂毛衣瘡痏在其間哉予生自原野善畏難狎心駭<lb/>
雲䑓朱屋望絶髙盖青組旦沾濡霧迷彌願閒逸毎思<lb/>
濯清瀨息椒邱寤寐永懷其來尚矣矧專澨壤民欲天<lb/>
<pb n="KR2g0031_WYG_001-2b"/>
從爰洎二毛得居巖穴所居東陽郡金華山東陽實㑹<lb/>
稽西部是生竹箭山川秀麗臯壤坱鬰若其羣峯叠起<lb/>
則接漢連霞喬林繞䕶則春青冬緑廻溪暎流則十仭<lb/>
洞底膚寸雲合則千里雨散信卓犖爽塏神居奥宅是<lb/>
以帝鴻逰斯鑄鼎雨師寄此乗烟故澗勒赤松之名山<lb/>
貽縉雲之號近代江治中奮迅泥滓王徵士髙拔風塵<lb/>
龍蟠鳯棲咸萃兹地良由碧湍素石可致幽人者哉金<lb/>
華山右馬鞍山也藴靈藏聖列名仙牒左元放稱此山<lb/>
<pb n="KR2g0031_WYG_001-3a"/>
云可免洪水五兵可合神丹九轉金華之首有紫岩山<lb/>
山色紅紫遂以為稱靡迤坡陁下為深陼㠝岏隠嶙上<lb/>
虧日月登自山麓漸髙漸進曲路廻隘魚貫而升路側<lb/>
有絶澗閙山喧壑俯窺木杪下臨無地慄慄危壑至山<lb/>
将半便有廣澤大川臯陸隠脈予之葺宇實在斯焉所<lb/>
居三面廻山周遶有象郛郭前則平野蕭條目極通望<lb/>
東西帶二澗四時飛流泉清瀾微霔滴瀝生響白波跳<lb/>
沫洶湧成音漕瀆引流交渠綺錯懸溜瀉於軒甍激湍<lb/>
<pb n="KR2g0031_WYG_001-3b"/>
廻於階砌供帳無綆汲盥潄息瓶也楓椅楮櫟之樹梓<lb/>
栢桂樟之木分形異色千族萬種結朱實包緑果摇白<lb/>
蔕抽紫莖橚矗苯䔿捎風鳴籟垂條櫩户布葉房櫳中<lb/>
谷澗濵花葩攅列至於青春受謝萍生水動則有都梁<lb/>
含馥懷香送芬長樂負霜宜男泫露芙蕖紅花照水臯<lb/>
蘇縹葉從風慿軒逺眺蠲憂㤀疾丘阿曲陵衆藥灌叢<lb/>
地髓抗莖山筋抽節金鹽重於素璧玉豉貴於眀珠可<lb/>
以飬性消疴還年駐色不藉雀文黃散勿用負局紫丸<lb/>
<pb n="KR2g0031_WYG_001-4a"/>
翾禽翔鳥風胎兩鷇緑翼紅毛素肉翠鬛肅肅切羽關<lb/>
關好音馴狎池園旅食雞鶩若乃魂日伺辰響類鐘皷<lb/>
鳴蚿候曙聲象琴瑟𤣥猿薄霧清轉飛㹳乗烟永吟嘈<lb/>
噆飀喨悦心娛耳諒所以跨躡管籥韜軼笙簧宅東起<lb/>
招提寺背巖面壑層軒列景䆳宇凌空博敞閒虚納祥<lb/>
生白左睠右睇仁智所居故碩德名僧振錫雲萃調心<lb/>
七覺詆訶五塵郁烈戒香浴兹定水至於薫爐夜爇法<lb/>
鼓旦聞予跕履摳衣躬行頂禮詢道哲人欽和至教毎<lb/>
<pb n="KR2g0031_WYG_001-4b"/>
聞此河紛梗彼岸永寂熈然若登春臺而出宇宙惟善<lb/>
是樂豈伊徒言寺東南有道觀亭亭崖側下望雲雨蕙<lb/>
樓菌榭隠曖林篁飛觀列錢玲瓏烟霧日止却粒之氓<lb/>
嵗次祈仙之客餐星髓吸流霞将乃雲衣霓裳乗龍馭<lb/>
鶴觀下有石屏聳峙中扄刻削頗類人工濯流潨瀉渀<lb/>
涌決咽電擊雷吼駭目驚魂寺觀前皆植修竹檀欒蕭<lb/>
飋被陵縁阜竹外則有良田區毗通接山泉膏液鬱潤<lb/>
肥腴鄭白史漳莫之能儗致紅粟流溢鳬鴈充厭春鼈<lb/>
<pb n="KR2g0031_WYG_001-5a"/>
㫖擅碧雞冬□味珍霜鵽角巾升於邱嶺短褐出自中<lb/>
園菀蒋逼側溪湖菅蒯駢填原隰養給之資生生所用<lb/>
無不阜實藩籬充仭崖巘嵗始年季農隙時閒濁醪初<lb/>
齊清觴新熟則有田家野老提壺共至班荆林下陳樽<lb/>
置爵酒酣耳熱屢舞讙呶盛論箱庾髙談榖稼嗢噱謳<lb/>
歌舉桮相酬人生樂耳此懽豈訾若夫蠶而衣耕而食<lb/>
日出而作日入而息晚食當肉無事為貴不求於世不<lb/>
忤於物莫辨榮辱匪知毁譽浩蕩天地之間心無怵惕<lb/>
<pb n="KR2g0031_WYG_001-5b"/>
之警豈與嵇生齒劍揚子墜閣較其優劣者哉<lb/>
　　古風<lb/>
自昔厭喧囂執志好棲息嘯歌棄城市歸來事畊織鑿<lb/>
石窺嶕嶢開軒望嶄崱激水欄前流修竹堂隂植香風<lb/>
鳴紫鸎髙梧巢緑翼泉脈洞杳杳流洑下不竭彷彿玉<lb/>
山隈想像瑶池側夜誦神仙記曉吸雲霞色将御六龍<lb/>
輿行従三島食誰歟金門士撫心論胸臆<lb/>
　右靈巖古刹聞昔乃孝標之故宅此地上接紫薇巖<lb/>
<pb n="KR2g0031_WYG_001-6a"/>
　雙龍洞天想其一時飛屐上下千峯紫翠之間左浮<lb/>
　丘而右洪崖風致猶目前也雖遺迹不可追企而泉<lb/>
　石景響常存寺之法堂重葺以山栖志舊文鐫之此<lb/>
　文雖齊梁間餘體而古雅特可喜中所謂流洑者盖<lb/>
　洞天之水也時咸淳丙寅嵗良月之三日北山何基<lb/>
　識<lb/>
　右兩篇詳畧不同而詩又前篇所無或者何先生節<lb/>
　取其文抑别有所傳耶兼其題引文字特亦小異今<lb/>
<pb n="KR2g0031_WYG_001-6b"/>
　並存之以俟知者師道識<lb/>
　唐駱賔王義烏人仕至臨海縣丞事見唐史本傳及郡<lb/>
　志有集十巻類説本事詩記宋之問逰靈隠寺夜吟<lb/>
　得首聨有老僧坐大禪牀上續之終篇遲明訪之不<lb/>
　復見寺僧曰此駱賔王也徐敬業之敗與共逃将帥<lb/>
　慮得罪求類二人者函首獻故敬業為衡山僧賔王<lb/>
　亦落髮遍逰名山按傳稱賔王亡命不知所之蜀本<lb/>
　集序亦云廣陵起義不捷遁逃其説皆合云<lb/>
<pb n="KR2g0031_WYG_001-7a"/>
　　靈隠寺<lb/>
鷲嶺鬱岧嶤龍宫鎻寂寥樓觀滄海日門聼浙江潮桂<lb/>
子月中落天香雲外飄捫蘿登塔逺刳木取泉遥霜薄<lb/>
花更發氷輕葉互凋待入天台路㸔予渡石橋<lb/>
　　在軍登城樓<lb/>
城上風威冷江中水氣寒戎衣何日定歌舞入長安<lb/>
　　挑燈杖<lb/>
稟質非貪熱焦心豈憚熬終知不自潤何處用脂膏<lb/>
<pb n="KR2g0031_WYG_001-7b"/>
　　易水送人<lb/>
此地别燕丹壯髮上衝冠昔時人巳沒今日水猶寒<lb/>
　　詠塵<lb/>
凌波起羅襪含風染素衣别有知音調聞歌影自飛<lb/>
　　玩初月<lb/>
忌滿光恒缺乗昏影漸流自能明似鏡何用曲如鈎<lb/>
　　螢火賦<hi>并序</hi>
　余猥以明時久遭幽縶見一葉之已落知四時之將終<lb/>
<pb n="KR2g0031_WYG_001-8a"/>
　愴然客之為心乎悲哉秋之為氣也光隂無㡬時事<lb/>
　如何大塊是勞生之機小智非周身之務嗟乎綈袍<lb/>
　匪舊白首如新誰明公冶之非孰辨臧倉之愬是用<lb/>
　中宵而作達旦不瞑覩兹螢之自明哀覆盆之難照<lb/>
　夫類同而心異者龍蹲歸而宋樹伐質殊而聲合者<lb/>
　魚形出而吳石鳴茍有㑹於精靈夫何患於異類況<lb/>
　乗時而變含氣而生雖造化之萬殊亦昆蚑之一物<lb/>
　應節不愆信也與物不競仁也逢昏不昧知也避日<lb/>
<pb n="KR2g0031_WYG_001-8b"/>
　不明義也臨危不懼勇也事沿情而動興理因物而<lb/>
　多德感而賦之聊以自廣云爾<lb/>
伊𤣥功之播氣有丹鳥之賦象順隂陽以停毒資變化<lb/>
而涵養毎寒潛而暑出若知來而藏徃既發輝而外融<lb/>
亦含光而内朗若夫小暑南收大火西流林塘改夏雲<lb/>
物迎秋或凌虚而起逺乍排叢而出幽均火色之宵暎<lb/>
如夜光之暗投逝将歸而未返忽欲去而中留入槐榆<lb/>
而焰發若改燧而環周繞堂皇而影遍疑秉燭以嬉逰<lb/>
<pb n="KR2g0031_WYG_001-9a"/>
㸃綴懸珠之網隠暎落星之樓乍滅乍興或聚或散居<lb/>
無定所習無常玩曳景周流飄光零亂泛灔乎池沼徘<lb/>
徊乎林岸狀火井之沉熒似明珠之出漢值衝飈而不<lb/>
烈逢霪雨而逾焕照灼兮疑湛盧之夜飛的皪兮象招<lb/>
搖之夕爛照重隂于已昏與夜燎而相炫共爝火而焉<lb/>
息避太陽於始旦爾其光不周物明以自資偶仙䑕而<lb/>
伺夜謝飛蛾而赴熺類君子之有道入暗室而不欺同<lb/>
至人之無迹懐明義以應時處幽不昧居照斯晦随隠<lb/>
<pb n="KR2g0031_WYG_001-9b"/>
顯而動息候昏明以進退委性命兮幽𤣥任物理兮推<lb/>
遷化腐木而含彩焦枯草而藏烟不貪熱而苟進毎和<lb/>
光而自全豈知鎔金而自爍寜學膏火而相煎陋蟬蜩<lb/>
而習蜕怵螻螘之慕羶匪傷蜉蝣之夕不羨龜鶴之年<lb/>
槍榆飛而控地搏扶起而垂天雖小大之殊品豈逍遥<lb/>
之異筌夫何化而斯化無使然而自然匪偷光於鄰壁<lb/>
寜假輝於陽燧終徇巳以效能靡因人以成事物有感<lb/>
而情動迹或均而行異響必應之於同聲道固求之於<lb/>
<pb n="KR2g0031_WYG_001-10a"/>
同類始未明其趨舍終詎識其指意予尚不知魚水之<lb/>
為樂吾又安知螢火之所利明兮能遷變兮無窮牛哀<lb/>
倐而成贙<hi>呼犬反</hi>羽泉忽兮生熊血三年兮藏碧火一變<lb/>
兮成虹知戰塲之化燐悟寃獄之為蟲役翩翩之弱質<lb/>
尚矯翼而凌空何微生之多躓獨宛頸以觸籠異璧光<lb/>
之照廡同劍影之埋豐覬道迷而可復庶鑒幽而或通<lb/>
覽年華以自照顧形影而相弔感秋夕之殷夏慚宵行<lb/>
之熠燿熠燿飛兮絶復連殷憂兮明自煎見流光之不<lb/>
<pb n="KR2g0031_WYG_001-10b"/>
息愴驚魂之屢遷如過隙兮已矣同奔電兮忽焉倘餘<lb/>
輝之可照庶寒灰之重然<lb/>
　　為徐敬業討武后檄<lb/>
偽臨朝武氏者性非和順地實寒微昔充太宗下陳曽<lb/>
以更衣入侍洎乎晚節穢亂春宫潜隠先帝之私隂圗<lb/>
后宫之嬖入門見嫉蛾眉不肯讓人掩袖工䜛狐媚偏<lb/>
能惑主踐元后於翬翟陷吾君於聚麀加以虺蝪為心<lb/>
豺狼成性暱狎邪僻殘害忠良殺姊屠兄弑君鴆母神<lb/>
<pb n="KR2g0031_WYG_001-11a"/>
人之所同嫉天地之所不容猶復包藏禍心窺竊神器<lb/>
君之愛子幽之於别宫賊之宗盟委之以重任嗚呼霍<lb/>
子孟之不作朱虚侯之已亡燕啄皇孫知漢祚之将盡<lb/>
龍漦帝后識夏庭之遽衰敬業皇唐舊臣公侯冢子奉<lb/>
先君之遺訓荷本朝之厚恩宋微子之興悲良有以也<lb/>
袁君山之流涕豈徒然哉是用氣憤風雲志安社稷因<lb/>
天下之失望順宇内之歸心爰舉義旗以清妖孽南連<lb/>
百粤北盡三河鐵騎成羣玉軸相接海陵紅粟倉儲之<lb/>
<pb n="KR2g0031_WYG_001-11b"/>
積靡窮江浦黃旗匡復之功何逺班聲動而北風起劍<lb/>
氣衝而南斗平喑嗚則山岳崩頽叱咤則風雲變色以<lb/>
此制敵何敵不摧以此攻城何城不克公等或居漢胄<lb/>
或叶周親或膺重寄於話言或受顧命於宣室言猶在<lb/>
耳忠豈忘心一抔之土未乾六尺之孤何托倘能轉禍<lb/>
為福送徃事居共立勤王之勲無廢大君之命凡諸爵<lb/>
賞同指山河若其眷戀窮城徘徊岐路坐昧先機之兆<lb/>
必貽後至之誅請㸔今日之域中竟是誰家之天下<lb/>
<pb n="KR2g0031_WYG_001-12a"/>
　　上吏部裴侍郎書<lb/>
四月一日武功縣主簿駱賔王謹再拜奉書吏部侍郎<lb/>
裴公執事易曰書不盡言言不盡意然則義在乎象非<lb/>
書無以逹其微辭隐乎情非言無以筌其㫖僕誠鄙人<lb/>
也頗覽前事毎讀書見高堂九仞曽輿有北向之悲積粟<lb/>
萬鍾季路有南逰之嘆未嘗不廢書輟巻流涕沾衣何<lb/>
者情蓄自衷事符則感形潛於内迹應斯通是用布腹<lb/>
心瀝肝膽庶大雅含𢎞之量矜小人悃欵之誠惟君侯<lb/>
<pb n="KR2g0031_WYG_001-12b"/>
察焉賔王一藝罕稱十年不調進寡金張之援退無毛<lb/>
薛之逰亦何嘗獻䇿干時髙談王伯衒才掦已歴詆公<lb/>
卿不汲汲於榮名不戚戚於卑位盖養親之故也豈謀<lb/>
身之道哉不圗君侯忽垂過聴禮以弓招之恩任以書<lb/>
記之事儗人即多慚阮瑀入幕則髙謝郄超夫聶政荆<lb/>
卿刺客之流也田光豫讓烈士之分也咸以勢利相傾<lb/>
意氣相許尚且捐軀燕趙甘死齊韓今君侯無求於下<lb/>
官見接以國士當陪麾後殿奉節前驅賈餘勇以求榮<lb/>
<pb n="KR2g0031_WYG_001-13a"/>
效輕生而報德所以逡廵於成命躊躇於從事者徒以<lb/>
夙遭不造幼丁閔㓙老母在堂常嬰羸恙藜糗無甘㫖<lb/>
之膳松檟缺遷厝之資撫躬存亡何心天地故寝食夢<lb/>
想噬指之戀徒深嵗時烝嘗崩心之痛罔極若僕者名<lb/>
教中一罪人耳何面目以奉三軍之事乎况屬天倫之<lb/>
喪奄逾七月違膝下飬忽至三年而凶服之制将終哀<lb/>
痛之情未洩興言永慕舉目増傷夫怨於衷者哀聲可<lb/>
以應木石感於情者至性可以通神眀故徐元直指心<lb/>
<pb n="KR2g0031_WYG_001-13b"/>
以求辭李令伯陳情以窮訴上以棄興王之佐命下以<lb/>
全奉親之篤誠而蜀主不以為非晉君待之逾厚此二<lb/>
人者豈貪貧賤惡榮華厭萬乗之交甘匹夫之辱也盖<lb/>
有不得已者哉倘有乾沒為心脂韋成性舍慈親之色<lb/>
養許明公以馳驅内㤀顧復之私外存傅㑹之眷薄骨<lb/>
肉厚榮寵茍背恩以自效則明公何以處之且義士期<lb/>
乎貞夫忠臣出乎孝子既不能推心以奉母亦焉能死<lb/>
節以事人假物議之無嫌實吾斯之未信也流沙一去<lb/>
<pb n="KR2g0031_WYG_001-14a"/>
絶塞千里子愴入塞之魂母切倚門之望就令懽以卒<lb/>
嵗仰南薰之不貲而更憂能傷人廹西山而何㡬君侯<lb/>
情深錫類道切天經明恕待人慈心應物倘矜犬馬之<lb/>
微願閔烏鳥之私情寛其負恩遂其終養則窮魂有望<lb/>
老母知歸賔王死罪再拜<lb/>
　張志和字子同金華人著𤣥真子十二巻及大易十<lb/>
　五篇其卦三百六十五嘗居越州東郭又徃來苕霅<lb/>
　間事詳見唐本傳及郡志<lb/>
<pb n="KR2g0031_WYG_001-14b"/>
　　漁父辭<hi>憲宗嘗求訪其詞李德裕為潤州刺史得之</hi>
西塞山邊白鷺飛桃花流水鱖魚肥青箬笠綠蓑衣斜<lb/>
風細雨不須歸<lb/>
釣臺漁父褐為裘兩兩三三舴艋舟能縦棹慣乗流長<lb/>
江白浪不曽憂<lb/>
霅溪灣裏釣魚翁舴艋為家西復東江上雪浦邊風笑<lb/>
著荷衣不歎窮<lb/>
松江蟹舍主人懽菰飯蓴羮亦共餐楓葉落荻花乾醉<lb/>
<pb n="KR2g0031_WYG_001-15a"/>
宿漁舟不覺寒<lb/>
青草湖中月正圎巴陵漁父棹歌連釣車子撅頭船樂<lb/>
在風波不用仙<lb/>
　馮宿字拱之東陽人父子華廬親墓感靈芝白兎號<lb/>
　孝馮家宿與弟定審寛並擢進士宿終東川節度使贈<lb/>
　吏部尚書諡曰懿定字介夫左散騎常侍致仕贈工<lb/>
　部尚書審字退思終秘書監寛為起居郎宿子圗字<lb/>
　昌之中進士宏辭終户部侍郎判度支審子緘字宗<lb/>
<pb n="KR2g0031_WYG_001-15b"/>
　之歴京兆河南尹事詳見唐史本傳及郡志<lb/>
　　蘭谿縣靈隠寺東峯新亭記<lb/>
東陽實㑹稽西部之郡蘭谿實東陽西鄙之邑嵗在戊<lb/>
寅天官署洪君少卿某為之宰君之始至則用信待物<lb/>
用勤集事信故人洽勤故人阜未期月而其政成後三<lb/>
年夏六月余過其邑洪君導余以邑之勝賞於是乎有<lb/>
東峯亭之逰背城之闉半里而近初届佛刹刹之上方<lb/>
而亭在焉松門盖空石道如帶足倦累息然後造夫極<lb/>
<pb n="KR2g0031_WYG_001-16a"/>
焉向之池隍館宇之多旗亭闤闠之喧道途徃来之衆<lb/>
簿書鞅掌之繁顧歩之際忽焉如失但山風䬟䬟嶺雲<lb/>
峩峩飛軒慿虚澗壑在下向背殊状昏明易色指遥青<lb/>
而㸃黛者問之則曰某山某巖某林某壑指逺白而曳<lb/>
練者問之則曰某洲某渚某湫某塘髙深互陳心目相<lb/>
競飄若象外意其幻成余既諧其私爰究其本先是邑<lb/>
㣲登攀遊觀之所洪君曽是挈俸錢二萬經斯營斯因<lb/>
地於山因材於林因工於子來因時於農隙一何易也<lb/>
<pb n="KR2g0031_WYG_001-16b"/>
崇山峻谷佳境勝槩綿世伏匿一朝發明又何能也君<lb/>
在建中興元之間為江南西道節度曹王所知時方軍<lb/>
興賊寇壓境供億倉卒賦平人和王實賴之故御史大<lb/>
夫鄭滑節度盧公羣與君嘗同僚毎號之曰精金百煉<lb/>
良驥千里誠矣然則是邑之理兹亭之勝於君之分不<lb/>
為難能夫播芳塵而鼓餘波者非文莫可遂攬筆為記<lb/>
刋於石而附諸地志焉貞元十七年嵗在辛巳十一月<lb/>
己未朔七日乙丑建<lb/>
<pb n="KR2g0031_WYG_001-17a"/>
　馮宿拱之東陽人在唐有顯名韓公嘗與之論文則<lb/>
　其文亦槩可知所作蘭谿縣靈隠寺東峯新亭記修<lb/>
　詞清麗叙述有法釋乾覺書亦佳靈隠今為聖夀寺<lb/>
　亭在其東偏舊置碑學宫背刻嘉定中朱吕二先生<lb/>
　祠記盖亭廢久矣石斷為二相傳趙氏子自負博聞<lb/>
　或以問之不能對怒撞之中殘缺凡五字今文粹本<lb/>
　多異而義舛参校以補其四<hi>其邑其字刹下刹字館宇館字王實王字</hi>他<lb/>
　悉從碑定録焉獨邑宰洪君名亡適當碑首行最下<lb/>
<pb n="KR2g0031_WYG_001-17b"/>
　處字滅非斷裂致然紹興時洪遵修東陽志已云無<lb/>
　所考矣○按蘭谿自唐咸亨置縣歴五季而宋凡數<lb/>
　百年其間豈無賢令若拱之之稱洪君在當時為曹<lb/>
　成王臯盧羣所知則其才其政信有過人者又托顯<lb/>
　人之文以傳而竟無傳惜哉然洪君之名雖亡而實<lb/>
　不冺則因馮文而著猶不亡也吾邦記德頌政之碑<lb/>
　非無大書深刻顯列姓名者而顧無一人道之則其<lb/>
　幸而存曽不若不幸而亡者之為美世之是非未嘗<lb/>
<pb n="KR2g0031_WYG_001-18a"/>
　不公也而又豈係乎文哉使凡為吏者修其實而不<lb/>
　務乎其名則碑之有無皆在所不論奈何其為之者<lb/>
　之不已也適足以發笑而貽譏耳吁盍亦因是而知<lb/>
　所警乎予又嘗考郡志令洪君以下有張綢周顯德<lb/>
　有陸光餘皆無紀近世壁記未亡時聞長老談其賢<lb/>
　者逺則舒邦弼江文衡近則孫度髙參不過數人是<lb/>
　數百年間所稱道者止此可勝歎哉因併志之以俟<lb/>
　来者吳師道識<lb/>
<pb n="KR2g0031_WYG_001-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　敬鄉録巻一<lb/>
</p>
<p>
</p>
  </div>
<div>
<head>敬鄉録巻二</head> <lb/>
    <p>
<pb n="KR2g0031_WYG_002-1a"/>
欽定四庫全書<lb/>
　敬鄉録巻二<lb/>
　　　　　　　　　　　　　元　呉師道　輯<lb/>
　胡則字子正永康人宋端拱二年進士調許州許田<lb/>
　尉以幹聞補蘄州廣濟宰又補憲州録曹辟貝州節<lb/>
　度觀察判官改知潯州尋提舉二浙𣙜茶事兼知睦<lb/>
　州又知温州遷提舉江南銀銅場鑄錢監鹽江淮制置<lb/>
　發運使入為三司度支副使除京西轉運使廣南西<lb/>
<pb n="KR2g0031_WYG_002-1b"/>
　路轉運使江淮制置發運使累遷太常少卿乾寜初<lb/>
　出丁謂黨降知信州徙福州以右諫議大夫知杭州<lb/>
　入判流内銓以舉官累責知池州未行後知永興軍<lb/>
　領河北都轉運使以給事中入權三司使出知陳州<lb/>
　再知杭州踰月授工部侍郎再遷兵部侍郎致仕所<lb/>
　臨皆有惠績事具范文正公所為墓誌墓在杭州錢<lb/>
　塘縣南山龍井源夫人陳氏祔亦范公誌今縣之方<lb/>
　巖廟食甚盛郡志以為公嘗奏免衢婺丁身錢民被<lb/>
<pb n="KR2g0031_WYG_002-2a"/>
　其惠所致云<lb/>
　　别方巖詩<hi>有序</hi>
　端拱元年春僕與湘湖陳士<hi>闕</hi>束書居方巖僧舍暨<lb/>
　命駕求岳牧薦應舉将與僧别率為五言詩十二韻<lb/>
　書於壁下卜商曰動天地感鬼神莫近乎詩僕㒺敢<lb/>
　知而復為或言之者無罪庶紀懷矣如我者無所隠<lb/>
　焉仲秋月朔書<lb/>
寓居峯頂寺不覺度炎天山叟頻為約林僧每出禪虚<lb/>
<pb n="KR2g0031_WYG_002-2b"/>
懐思徃事宴坐息諸縁照像龕燈暗通宵磬韻全冥心<lb/>
資寂寞琢句極幽𤣥拾菌寒雲外烹茶翠竹前逺隂臨<lb/>
岳樹清響落巖泉僻道無來客深秋足亂蟬松風生井<lb/>
浪溪雨長苔錢自省浮塵世終難駐永年徧逰曽宛轉<lb/>
欲别重留連明日東西路依依獨黯然<lb/>
　　及第<lb/>
金榜名傳四海知太平時合稱男兒五言似劍裁鱗角<lb/>
七字如刀斫桂枝御苑得題朝帝日家鄉佩印拜親時<lb/>
<pb n="KR2g0031_WYG_002-3a"/>
小花橋畔人人愛一帶清風雨露隨<lb/>
　　題紫霄觀<lb/>
綺霞重叠武陵溪溪嶺相逢路不迷白石洞天人不到<lb/>
碧桃花下馬頻嘶深傾玉液琴聲細旋煮胡麻月色低<lb/>
猶恨此身閒未得好同劉阮灌芝畦<lb/>
　滕甫字元發改字達道按蘇長公代張文定公作墓<lb/>
　誌云東陽人性踈逹姿度雄爽九嵗能賦詩范文正<lb/>
　公其父之舅也竒之教以為文從安定胡先生學詩<lb/>
<pb n="KR2g0031_WYG_002-3b"/>
　文英發妙麗舉進士宋子京擢為第三以聲韻不中<lb/>
　法罷後復為第三通判湖州孫沔一見之曰後當為<lb/>
　賢将召試學士院充集賢校理屢轉為同修起居注<lb/>
　在館閣未嘗就第見執政故十年不遷英宗未及用<lb/>
　書其名藏禁中神宗召見問天下所以治亂公對治<lb/>
　亂之道如白黑東西所以變易者朋黨亂之耳又問<lb/>
　卿知君子小人之黨乎對以君子無黨云云帝以為<lb/>
　名言擢右正言知制誥諫院開封府拜御史中丞知<lb/>
<pb n="KR2g0031_WYG_002-4a"/>
　無不言安撫河朔地震還復留開封府除翰林學士<lb/>
　西夏秉常被簒公言時不可失宜擇重将經營分裂<lb/>
　之此百年之利策不果用執政方立新法忌之出知<lb/>
　鄆州移定州入覲言新法之害嵗旱求言又疏乞罷<lb/>
　新法不報移青州留守南都徙齊鄧婦黨李逢為逆<lb/>
　言者因擠之落職知池安二州復貶筠州上書自明<lb/>
　起知湖州元祐初連守蘇揚鄆真定太原治邉威行<lb/>
　西北有名将風以懼䜛求去除龍圗閣學士知揚州<lb/>
<pb n="KR2g0031_WYG_002-4b"/>
　未至卒年七十一塟蘇州後諡章敏按公一世偉人<lb/>
　惜累困於䜛不得盡其用其文亦罕傳惟安州謝上<lb/>
　表見文鑑筠州表王萃代作見其子銍所記論西夏<lb/>
　及辨謗二書蘇公代作見蘇集當宋東都時吾東陽<lb/>
　顯者未有如公其居塟蘇州則以従范公故徙必非<lb/>
　甚久也安州謝上表以公所自作今載於此<lb/>
　　安州謝上表<lb/>
屢致人言固宜竄殛曲䝉大造尚賜保全雖易守符仍<lb/>
<pb n="KR2g0031_WYG_002-5a"/>
叨善地士民純秀幾同東魯之流風里俗驩康正值元<lb/>
豐之樂嵗安閒事簡尸素為慚伏念臣夲以愚儒出逢<lb/>
真聖首䝉國士之遇最在衆人之先欲碎首以酬恩<lb/>
未知死所嘗指心而自誓惟有天知况事任既已徧更<lb/>
在人情寜不愛惜豈有固為緩縦自取顛隮仰日月之<lb/>
至明諒肺肝而必照矜憐舊物收置近藩而朝廷難廢<lb/>
於公言故君父特存於大體稍従逺外終不棄捐顧臣<lb/>
何人受恩若此兹盖伏遇皇帝陛下神聖徧物清明在<lb/>
<pb n="KR2g0031_WYG_002-5b"/>
躬化覃無外之封疆仁及何知之草木況臣屢更器使<lb/>
粗效愚衷眷此遺簮嘗辱提攜之末辟之行葦更收踐<lb/>
履之餘臣敢不祗奉簡書服勤吏役惟桑榆之昃景将<lb/>
逼暮年而犬馬之微誠猶思後效<lb/>
　徐無黨姓名見歐陽公送歸序文知其出東陽為公<lb/>
　注五代史者也盖其自署云東海徐某注其里族郡<lb/>
　志不收可謂失考矣無黨蚤從歐公逰後學進士公<lb/>
　稱其文詞日進如水湧山出将摧其盛氣而勉其思<lb/>
<pb n="KR2g0031_WYG_002-6a"/>
　則其才亦鋭矣公胥氏夫人墓志無黨所代作也當<lb/>
　時豈無他門人而獨屬筆於無黨推重可知弟無逸<lb/>
　無欲皆見公所與手帖中又有帖云官下無恙知且<lb/>
　權河南澠池本邑自可讀書為政何必来求府中據<lb/>
　此則常宰河南屬縣也史注甚簡或終巻不出一字<lb/>
　間特發明其書法而已咸林呉縝作纂誤稱公以授<lb/>
　徐子為注而牴牾缺畧者不能辨釋以是為其過又<lb/>
　洪興祖云五代史歐陽公未及考正而薨其家遽以<lb/>
<pb n="KR2g0031_WYG_002-6b"/>
　進御後人傳刻舛繆増多今按其説良是亦不得但過<lb/>
　徐子也或謂縝父師孟以不與修唐史故作糾繆及<lb/>
　此書洪造兄弟又斥其非作唐書補過以駁之則吳<lb/>
　亦不能無過歟無黨之文罕傳今訪求得烏傷侯廟<lb/>
　碑并胥夫人銘錄於左<lb/>
　　漢烏傷侯趙君廟碑<lb/>
烏傷侯趙君祠者自後漢立焉載於祀典久矣按其傳<lb/>
云侯諱炳字公阿東陽人能為越方療人疾病抱朴子<lb/>
<pb n="KR2g0031_WYG_002-7a"/>
云侯能拘執虎豹召至魚龍乃道士也范曄謂立祠於<lb/>
永康至今蚊蚋不能入吳分烏傷縣始為永康曄本宋<lb/>
人在其後然則立廟之初乃在烏傷之縣其俗相傳號<lb/>
為烏傷侯者予按其始封之時而問諸故老皆曰不知<lb/>
也又無碑碣可考而圗經亦缺焉獨廟門有古隸書數<lb/>
大字甚竒古亦曰烏傷侯不知為何時人也烏傷縣碑<lb/>
云漢孝子烏傷顔烏所居之鄉有羣烏銜土而来其口<lb/>
皆傷因即其所立縣而名焉唐武德中始改為義烏然<lb/>
<pb n="KR2g0031_WYG_002-7b"/>
風俗所傳為烏傷侯者豈在隋唐之前乎章懷太子賢<lb/>
謂俗呼為趙侯祠亦尚矣又云祠在其縣東今乃在鬬<lb/>
牛山之下西距縣五十餘里豈其故時之遺址歟毎嵗<lb/>
炎旱吏民奔走禱祈之不暇雖國家亦徃徃致祭焉毎<lb/>
至朔望鄉之耆耋咸相率拜祭邑之鄉所謂太平者皆<lb/>
能造紙鑿錢以售衣食於廟者數十家多由此富者其<lb/>
地無風雹之灾他鄉雖隔車轍而時或有焉若祭不潔<lb/>
與黯漫者竟禍以震動之故民事之如嚴吏也予嘗求<lb/>
<pb n="KR2g0031_WYG_002-8a"/>
先人塟地馳走縣境月餘而卜之不從乃隂禱於侯是<lb/>
日自廟之後行約五里渡水之北得地而卜之曰吉以<lb/>
問其人則曰吾夕夢侯告我於是𦵏焉乃為紀其事使<lb/>
刻於石立之廡下所以報神之貺也嘉祐五年嵗在庚<lb/>
子八月望日東海徐無黨記治平二年六月将仕郎守<lb/>
縣尉徐滌書并題額将仕郎試秘書省校書郎知縣事<lb/>
顔復立石<lb/>
　　胥夫人墓誌銘<hi>歐陽公在憂制舉祔塟之禮故命門人秉筆</hi>
<pb n="KR2g0031_WYG_002-8b"/>
廬陵歐陽先生語其學者徐無黨曰修年二十餘以其<lb/>
所為文見胥公於漢陽公一見而竒之曰子當有名於<lb/>
世因留置門與之偕至京師為之稱譽於諸公之前明<lb/>
年當天聖八年修以廣文館生舉中甲科又明年胥公<lb/>
遂妻以女公諱偃世為澤州人官至工部郎中翰林學<lb/>
士公以文章取髙第以清節為時名臣為人沉厚周宻<lb/>
其居家雖燕必嚴不少懈每端坐堂上四顧終日如無<lb/>
人雖其嬰兒女子無一敢妄舉足發聲其飲食衣服少<lb/>
<pb n="KR2g0031_WYG_002-9a"/>
長貴賤皆有常數胥氏女既賢又習安其所見故去其<lb/>
父母而歸其夫不知其家之貧去其傅姆而事其姑不<lb/>
知其為婦之勞後三年三月胥氏女生子未逾月以疾<lb/>
卒享年十有七後五年其所生子亦卒後二十年從其<lb/>
姑塟於吉水縣沙溪之上修既感胥公之知己又哀其<lb/>
妻之不幸短命顧二十年間存亡憂患無不可悲者欲<lb/>
書其事以銘而哀不能文因命無黨序其意又代為哀<lb/>
辭一篇以弔胥氏因并刻而藏於墓當胥氏之卒也先<lb/>
<pb n="KR2g0031_WYG_002-9b"/>
生時為西京留守推官實明道二年也其哀辭曰<lb/>
清泠兮将絶之語言猶可記髣髴兮平生之音容不可<lb/>
求謂不見為纔幾時兮忽二紀其行周豈無子兮久先<lb/>
於下土昔事姑兮今從於此丘同時之人兮藐同予留<lb/>
顧生餘幾兮一身而百憂惟其不㤀兮下志諸幽風松<lb/>
草露兮閟此千秋<lb/>
　俞紫芝秀老弟澹清老名字見王介甫黄魯直集中<lb/>
　二人志操修潔為諸公所稱然秀老恬静而清老頗<lb/>
<pb n="KR2g0031_WYG_002-10a"/>
　使酒好歌嘗欲為僧不果而止葉石林以為揚州人<lb/>
　按秦少游俞紫芝字序作金華居山魯直作清老寒<lb/>
　夜三詩末一首云牧羊金華山早通玉帝籍至今風<lb/>
　低草<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>見白石金華風煙下亦有君履迹何為紅<lb/>
　塵裏頷鬚欲雪白盖黄上世亦出金華也張公詡青<lb/>
　溪圗秀老手書一詞後題云金華俞紫芝石林所記<lb/>
　誤矣二人詩亦少傳如南澗月夕旅中諭懷二章文<lb/>
　鑑取之夜寒童子唤不醒猛虎一聲山月髙之句不<lb/>
<pb n="KR2g0031_WYG_002-10b"/>
　見全篇餘詩今録於左<lb/>
　　松風　　　　　　　　　　　　秀　老<lb/>
萬壑摇蒼烟百灘度流水下有騎驢人蕭蕭吹凍耳<lb/>
　　戲作藥名<lb/>
鬱鬱襟懷怨别離鳳樓西角正斜暉洞房風細春華暖<lb/>
落盡碧桃人未歸<lb/>
　　寄杜宣卿長官<lb/>
長憶逢君歴水隅坐中談笑見醇儒當年許我入詩社<lb/>
<pb n="KR2g0031_WYG_002-11a"/>
别後有誰為酒徒頭想白如潘騎省家應貧似范莱蕪<lb/>
相思不可能相得蟬老西風海樹枯<lb/>
　　水村<lb/>
畫橈兩兩枕汀沙隔岸烟蕪一望賖翡翠閒居眠藕葉<lb/>
鷺鷥别業在蘆花溪雲漠漠迷漁屋野斾翻翻露酒家<lb/>
一幅江南真水墨無人寫得寄京華<lb/>
　　題清溪圗<hi>臨江仙調</hi>
弄水亭前千萬景登臨不忍空廻水輕墨淡寫蓬莱莫<lb/>
<pb n="KR2g0031_WYG_002-11b"/>
教世眼容易洗塵埃　收去雨昏都不見展時還似雲<lb/>
開先生髙趣更多才人人盡道小杜却重来<lb/>
　　漁父詞<hi>訴衷情調</hi>　　　　　　　　　清　老<lb/>
釣魚船上謝三郎雙鬢已蒼蒼蓑衣未必非貴不肯換<lb/>
金章　河草畔浦花傍静鳴榔自来好个漁父家風一<lb/>
片瀟湘<lb/>
　　秋閣晨興<lb/>
逺寺一聲鐘簷楹驚宿鳥拂衣風露清月落千山曉<lb/>
<pb n="KR2g0031_WYG_002-12a"/>
　　冬日<lb/>
茅舍竹籬短梅花吐未齊晚来溪徑側雪壓小橋低<lb/>
　　南澗月夕<lb/>
華髪念時晚青燈憐夜長香團菊花露寒著橘林霜月<lb/>
在北忩底人行南澗傍婆娑不知去身世兩俱㤀<lb/>
　　旅中諭懷<lb/>
白浪紅塵二十春就中奔走費光隂有時俗事不稱意<lb/>
無限好山都上心一面琴為方外友數篇詩當槖中金<lb/>
<pb n="KR2g0031_WYG_002-12b"/>
㑹須将爾同歸去家在碧溪烟樹深<lb/>
　潘祖仁<lb/>
　　七進<lb/>
　奕方作真游子賦相酧答意若慕古人作者念其無<lb/>
　所依倣戯為七進以示之<lb/>
嵗在荒落月紀中吕竹隠老人晝卧於家愴悢鬱悒眊<lb/>
矒寂嘿沉吟増欷寤寐太息兒曹憂之聚而謀曰翁之<lb/>
戚甚矣盍相與寛之於是推次序列捜意屬詞長跪稽<lb/>
<pb n="KR2g0031_WYG_002-13a"/>
首造於燕私<lb/>
奕奉觴進曰竊聞夫子若不釋然今視玉體無恙也而<lb/>
戚見顔間夫憂能傷人耗氣損膚悒然不樂無以為娛<lb/>
孺子不敏薦夀可乎老人曰汝将何以語我哉食味所<lb/>
御必以其鄉宜城之酹美聞四方色若沆瀣味若瓊漿<lb/>
盛以黃金之注酌以白玉之觴濡唇瀝齒酷烈芬芳雖<lb/>
夏禹惡㫖酒姬公誥妺邦咸歆馨而吻燥悔初論之不<lb/>
詳愚聞惟酒可以㤀憂請得與翁甞之老人曰酒之為<lb/>
<pb n="KR2g0031_WYG_002-13b"/>
禍大矣吾不願也<lb/>
玟以盤進曰玩好所薦當以其家有美芍藥自洛之涯<lb/>
方春閟艷既夏敷葩朱朱白白掩日韜霞於是東方作<lb/>
矣朝露未乾摘以纎手貯以金盤璀璨焕爛清芬若蘭<lb/>
桃李不敢矜其艷色芙蓉失志而摧殘此亦天下之麗<lb/>
觀也可為公發一笑之懽乎老人曰物之為累深矣吾<lb/>
不願也<lb/>
京操匕進曰客有西来自彼河湄遺我雙鯉纎鱗細鬐<lb/>
<pb n="KR2g0031_WYG_002-14a"/>
揮刀紛紜膾如縷絲芼以秋橙漬以醇醯吉甫嘗其㫖<lb/>
否張翰視其調胹不必三牲六禽五鼎八味舉筯大嚼<lb/>
雲飛雪落可以頥神飬精蠲疴去瘼為翁計之莫如此<lb/>
樂老人曰味之為毒厚矣吾不願也<lb/>
方奉甌進曰世有美荈産夫甌閩厥色底貢貴於上春<lb/>
其始至也天子先嘗之而後頒於六宫旁及四隣遺緘<lb/>
餘篚暨乃庻臣則有翔龍之品宻雲之珍負不方寸價<lb/>
兼百金隠以金椎碾如玉塵荐以建安之盞烹以恵山<lb/>
<pb n="KR2g0031_WYG_002-14b"/>
之泉蟹眼始泛浪華已翻可以析酲可以除煩可以輕<lb/>
身可以延年劉伶嘗之而削酒徳之頌武皇啜之而棄<lb/>
承露之盤此故髙人之所宜耽也老人曰茶之為功薄<lb/>
矣吾不願也<lb/>
竒奉奕局進曰萬事之間憂来無端敬效薄技請為翁<lb/>
懽夫分疆畫界先王所以正封域也設白置黑君子所<lb/>
以辨賢愚也合伍相耦有成周藏兵之制焉克敵禁暴<lb/>
得三代用師之法焉深謀逺慮批亢𢷬虚伊吕之智不<lb/>
<pb n="KR2g0031_WYG_002-15a"/>
能逾也觧鬬潰圍應變出竒賁育之勇無所施也方其<lb/>
踵進争先摧鋒直前勝負未决怒膺拂然雖疾雷破山<lb/>
而恬若無響飄風震海而晏如不聞樵夫於是爛其斧<lb/>
柯牧奴於是䘮其羊羣况直纖芥眇小惻愴酸辛者哉<lb/>
翁又樂此其何憚云老人曰圍棊擊劍又自眩形少或<lb/>
有之壯夫不為也<lb/>
亮以博具進曰日云暮矣孺子須矣今我不樂祗自癯<lb/>
矣博雖小道亦可娛矣夫喑嗚叱咤則怯者靡矣左拏<lb/>
<pb n="KR2g0031_WYG_002-15b"/>
右攫則慳者忌也成梟呼盧吁可喜也一擲百萬了不<lb/>
計也俄無而有倐富而貧振臂而一呼則劇孟失色馮<lb/>
陵大叫則劉毅喪精夷甫不得輕其阿堵首陽於是喪<lb/>
其清明固可以破難舒之惨開易結之顰矣請翁强起<lb/>
臨之翁曰不有博奕者乎為之猶賢乎已吾又憊甚所<lb/>
不願也<lb/>
於是幼子育進曰羣兒之説皆非也夫厭湫隘之意者<lb/>
必樂髙明之宇苦煩暑之酷者必喜清泠之風夫子無<lb/>
<pb n="KR2g0031_WYG_002-16a"/>
事終日不怡是有隠憂者耶而兒曺邀之以酒漿玩之<lb/>
以戲劇是猶汨泥而濯土也祗以増其汗漫爾盍亦雅<lb/>
言静樂娱夫子乎請薦其巨麗也惟南有竹焉夫子之<lb/>
所種也其下有屋焉夫子之所廬也聚書其中夫子之<lb/>
所儲也明窗浄几夫子之朝夕燕坐而起居也六經愔<lb/>
愔足以醉夫子之心不必麴糵之昏惑也諸子百家摛<lb/>
英掞華足以悦夫子之目不必草木之妖艷也飽其德<lb/>
足以實夫子之腹豈若鱗介之腥羶也哉味其辭足以<lb/>
<pb n="KR2g0031_WYG_002-16b"/>
滌夫子之慮豈若芽蘖之漓苦哉探春秋覽戰國考論<lb/>
秦漢逮及隋唐有安有危有敗有成其於奕孰多積萬<lb/>
巻於胸中聚千古於目下王侯将相由此出也其於博<lb/>
孰富諸子曾不是察宜夫子之厭聞而倦聽之也盍亦<lb/>
强徃遊乎於是老人釋然而笑曰有是哉吾子育也俄<lb/>
而起既起而病良已<lb/>
　師道嘗作潘氏七進圗記曰七進者畫金華潘氏父<lb/>
　子也竹隠老人名祖仁字亨父子奕女玟次子京方<lb/>
<pb n="KR2g0031_WYG_002-17a"/>
　竒亮育七人首畫一竹床老人衣冠卧文簟上右手<lb/>
　支頥左手撫膝熏爐麈尾置傍草履陳下六子一女<lb/>
　環侍次畫奕舉觴進一𨽻袒裼右提酒壺左持其格<lb/>
　次畫二女御踵行次人背面捧盤中芍藥前人以右<lb/>
　手扶盤花隠其手女玟在后自持花一枝重臺特起<lb/>
　異於盤中者次畫京拱而行從𨽻以竹枝貫雙魚於<lb/>
　盤置刀一帶葉橙一醯噐一捧以獻次畫茶具陳列<lb/>
　供事者數人一童跪地垂手持碾困睡或撚紙觸其<lb/>
<pb n="KR2g0031_WYG_002-17b"/>
　鼻㣲醒欲嚏方坐瓦具上以甌授附於爐者将瀹茶<lb/>
　也次畫竒導行一老奴左襁負棊局右手挈籃中二<lb/>
　圓器貯子者也次畫亮捧五木以趨次畫竹間一室<lb/>
　簾牖明整几格積羣書育迎立以請竹風蕭然老人<lb/>
　舉兩手整巾而行六子暨童僕八人導從前進后盖<lb/>
　竹隠自為文云晝卧於家愴恨鬱悒兒曹思有以娛<lb/>
　之推次序列各持一物屬詞以進自酒而下至於博<lb/>
　老人皆却之最后㓜子請至竹間室觀所儲書於是<lb/>
<pb n="KR2g0031_WYG_002-18a"/>
　釋然廣也予既從潘氏借觀録其文因畧記畫之次<lb/>
　第併附六人者之官位名字而竊論黙成公之淵源<lb/>
　焉使世之未見是圖者於是有孜焉尊賢尚徳之心<lb/>
　悚然而生顧不美歟<lb/>
　黙成先生名字官位畧見前文集十五巻朱子為序中<lb/>
　云自宣和時為博士不肯托昏富貴之家嘗論斥大臣<lb/>
　蒙蔽之奸及為館職又不肯游蔡京父子間使淮南又<lb/>
　不肯與中官同席靖康召對因論時宰何㮚康恪不<lb/>
<pb n="KR2g0031_WYG_002-18b"/>
　可用恐誤國事以是謫去不旋踵而言果驗建炎初<lb/>
　召為右司諫首論亂臣逆黨當置重典及當時用事<lb/>
　之奸邪大為汪黄所忌書三日左遷去今紹興入為<lb/>
　都司又忤時相以歸復為左史直前奏云今日所行<lb/>
　當務合於大公至正之道勿以私意曲徇人情言甚<lb/>
　切直服喪還朝以廷叱奏事官忤㫖去自後秦檜擅<lb/>
　朝廢不起平生廉介出入三朝前後在官不過八百<lb/>
　六十餘日所居僅庇風雨郭外並無尺寸田經界法<lb/>
<pb n="KR2g0031_WYG_002-19a"/>
　獨以邱墓之寄輸帛數尺清苦貧約處之超然未嘗<lb/>
　少屈於檜其子熺暴起鼎貴勢傾内外亦未嘗與通<lb/>
　問也若公之清明直諒確然無欲真可謂剛毅近仁<lb/>
　者矣朱子於公稱重極至今節取其槩如此按公嘗<lb/>
　受教于龜山楊文靖亦喜從釋子遊往來北山諸寺<lb/>
　遊歴題詠遺跡尚多有之又嘗見其遺像風神如仙<lb/>
　稱其胸次之勝至今人目其後為清潘家云<lb/>
　　鄭亨仲作亭面西山名可友以書來求詩為賦一首<lb/>
<pb n="KR2g0031_WYG_002-19b"/>
君不見子猷嗜好與俗殊種竹不可一日無又不見謫<lb/>
仙清狂世絶倫舉杯邀月獨相親風流二子去已逺塵<lb/>
埃那復聞髙人鄭侯未遇身更閒躬畊自樂巖谷間開<lb/>
亭容膝日寄傲坐友嶕嶢崷崪之西山西山蒼翠如堆<lb/>
玉松奏笙竽雲作屋澄鮮爽氣日夕佳不學時情易翻<lb/>
覆田文唾面良可嗤翟公署門真小兒悠悠權利悲一<lb/>
世樂哉此友誰能知鄭公與我論心久年少相從今白<lb/>
首對山勿著絶交書要須招我成三友<lb/>
<pb n="KR2g0031_WYG_002-20a"/>
　　夜坐聞竹聲示姪<lb/>
室明忩有燈夜暗天無月趺坐依蒲團竹聲助清絶初<lb/>
疑小雨至蕭蕭俄復歇忽然變軒昂風湍散巖穴聼久<lb/>
耳根静萬慮皆熒徹塵凡不待掃境妙心自潔竒哉不<lb/>
二門欲倩維摩説<lb/>
　　和季成弟中秋不見月<lb/>
經年等待中秋月一夕隂雲掃不開髙樹時驚踈雨過<lb/>
空山那復故人来夢回時憶霓裳戲老去愁聞水調哀<lb/>
<pb n="KR2g0031_WYG_002-20b"/>
與子相逢長得醉何須佳節始銜杯<lb/>
　　朱教授見寄七言二首戲用其韵<lb/>
賢哉蘧瑗晚知非此道吾今亦庶㡬嚢乏一錢聊自哂<lb/>
家無三徑不妨歸冥鴻久已離矰繳野馬由来見靮鞿<lb/>
溪上月明船正穏有時簮紱换蓑衣<lb/>
等閒長嘯倚孤松雲破天邉見碧峯架上殘書猶可讀<lb/>
屏中儲粟不堪舂生涯幸有千年秀身世何須萬户封<lb/>
僧榻寄眠無一事覺来深省聽晨鐘<lb/>
<pb n="KR2g0031_WYG_002-21a"/>
　　僕讀沈約傳怒其緩頰賣國髮上衝冠然古今人<lb/>
　　　每壯其東陽八詠文辭未有少之者因次卿登<lb/>
　　　樓新什輙效立春體製和且攄所懐云<lb/>
隠侯文治知何用千古端羞堕淚碑國危忍助神鼎覆<lb/>
身免猶嗟鞶帶移登覧寒烟縈逺目凄凉夕照謝髙榱<lb/>
傷心徃事君須賦恐有遒人来採詩<lb/>
　　夏日<lb/>
四月天氣初鬱蒸碧桐照空門巷清何人觧助隠君樂<lb/>
<pb n="KR2g0031_WYG_002-21b"/>
為我唤取黄鸝鳴<lb/>
掃地焚香避濕蒸睡餘茶熟碾聲清風来梧竹僛僛舞<lb/>
雨過階除㶁㶁鳴<lb/>
錯落星河天未明太虚涵露氣全清東方隐約生光耀<lb/>
便覺林間宿鳥驚<lb/>
娟娟踈竹拂雲長門巷無塵氣自凉多病無情如嚼蠟<lb/>
卧㸔風篆博山香<lb/>
　　夜與仲嚴叔倚季成三弟同坐聞笛各賦一絶<lb/>
<pb n="KR2g0031_WYG_002-22a"/>
西北干戈撥不開今宵聞笛更清哀髙堂親老髪垂白<lb/>
與子買船歸去来<lb/>
　　法清晚歩分韵得夕字<lb/>
有生能㡬何避亂不謀夕聫翩二三子晚歩縦所適田<lb/>
野無人聲牛羊斷歸迹時有墟曲中寒烟裊修碧雝雝<lb/>
南飛雁北信杳難覔不知二聖君泫然淚沾臆小臣直<lb/>
蟣虱持顛顧何力殘臘行當除青陽来已逼衰骸分填<lb/>
壑公輩宜强食<lb/>
<pb n="KR2g0031_WYG_002-22b"/>
　　矯齋記<lb/>
君子知强為善而已矣遑恤其他而世之忌人修者無<lb/>
以盖之則羣聚譁笑目之曰矯特立獨行之士固不為<lb/>
變而中人懼其加已也徃徃嫵媚軟熟不敢出一善言<lb/>
行一善行卒至於無所忌憚為小人之歸而後已予自<lb/>
出仕見士大夫習以成風敗壞天下人材不可勝數心<lb/>
甚憚之中庸曰君子和而不流强哉矯中立而不倚强<lb/>
哉矯凡四言之不以為煩考之六經未嘗若是之諄諄<lb/>
<pb n="KR2g0031_WYG_002-23a"/>
者也是矯者君子之所務而衆人之所忌古人以為訓<lb/>
而今人以為病也近世老師宿儒為中庸傳者以十數<lb/>
未嘗以斷然發明子思此意尤可嘆也夫均是人也性<lb/>
近而習逺所以相逺正在矯與不矯耳情動於中物誘<lb/>
於外擇之不精執之不固鮮有不喪於物者詎可一日<lb/>
不用力於矯耶視聽矯之言動矯之一切維禮之行義<lb/>
之由道之適久則若性自然矣故勉强行之與安而行<lb/>
之者成功則一予謂中庸一言之曰矯二言之曰勉强<lb/>
<pb n="KR2g0031_WYG_002-23b"/>
皆聖人忠恕進學者之道也吾宗伯益端雅而尚志求<lb/>
予名所居之齋因榜之曰矯盖予弦韋子思之訓今老<lb/>
矣俯仰樂之而無愧故以勉子子其懋哉<lb/>
　　静勝齋記<lb/>
凡人自平旦而起目視耳聽手持足奔其心念之所經<lb/>
營雜然無一息暫止及夜而安身可以休矣又有夢焉<lb/>
飛揚沉墜得䘮悲懽與夫恐怖之事徃徃失聲而泚汗<lb/>
如是汨沒至老死而不悟者天下皆是也故常為静者<lb/>
<pb n="KR2g0031_WYG_002-24a"/>
之所憐憫曹君用晦異時與予同鄉校逰上庠今餘二<lb/>
十年矣屬過予言曰昔誠有意於功名官既不偶乃得<lb/>
更儒冠為武此世事之不可必而甚可笑者也頻年不<lb/>
喜事事寄傲僧廬闢齋於西廡以自適幸為名之且子<lb/>
一人之身也方其膏車秣馬馳逐乎通都大邑何所見<lb/>
而其心如此是必有静於中而勝於外者矣然予觀醉<lb/>
者顛迷錯亂既醒而病病而悔且言曰終吾之身飲誓<lb/>
弗入於口忽一旦尊爼設於前歌舞在其側又欣欣起<lb/>
<pb n="KR2g0031_WYG_002-24b"/>
而從之不獨亡其身之戒反嗤醒者以為妄人子懲於<lb/>
前既已静矣其益進此道視醉者以為鑒哉<lb/>
　　答雷公達書<lb/>
諭以聚書飲酒為樂此吾人之習氣也然酒不可多飲<lb/>
大率此物入口則昏過量則病聖人於書獨作誥一篇<lb/>
易六十四卦終以濡首為戒禮使人飲酒終日而不得<lb/>
醉盖禍患多生於此既作郡尤宜節慎也老而讀書不<lb/>
須務博當研味聖賢立言指歸以洗心礪行則老而益<lb/>
<pb n="KR2g0031_WYG_002-25a"/>
精明士人至晚年倒行而逆施之者十常八九正為不<lb/>
觧讀書爾僕自喻為昏鏡喻書為摩鏡藥當用此藥揩<lb/>
摩塵垢使之通明瑩徹而後已若積藥鏡上不施揩摩<lb/>
之功反為鏡之累故知托儒為奸如張禹孔光之徒曽<lb/>
不若愚夫愚婦也公以謂如何萬里通書不敢效常人<lb/>
作諛言以孤逺意此狂友故態也幸一笑納之<lb/>
　　君子有三戒説<lb/>
孔子曰君子有三戒少之時血氣未定戒之在色及其<lb/>
<pb n="KR2g0031_WYG_002-25b"/>
壯也血氣方剛戒之在鬭及其老也血氣既衰戒之在<lb/>
得予謂此言如大醫生之治病其鍼砭足以起死人而<lb/>
肉白骨但方其病時不遇此鍼雖遇之而不受者滔滔<lb/>
皆是也予少出見紛華而悦及壯好勝多忿色鬬二病<lb/>
纒痼餘二十年莫覺覺莫知朋友莫予告也今老矣二<lb/>
病不藥而去獨志得之心早夜熾然非問舍求田則憂<lb/>
子孫而慮妻妾曰如是則可安吾身也如是則可以適<lb/>
吾意也嵗得貨財若干則可以足吾用度得榖粟若干<lb/>
<pb n="KR2g0031_WYG_002-26a"/>
則可以飽吾宗族官當擇優厚之地祿當為畜積之資<lb/>
横心所念莫非惟得之從嗚呼誠可哀也已夫夜之所<lb/>
夢多晝之所為也臨事而不懼皆平昔之所習也今志<lb/>
得之心不戒如是脱遇有可得者能辨禮義而受之乎<lb/>
其貪冒無恥為小人之歸必矣乃知得之一字痛鍼老<lb/>
者之膏肓非聖人不能言也予既犯其二戒幸而未死<lb/>
尚可奉其一以周旋自今以始當以德之不修學之不<lb/>
講聞義不能徙不善不能改為憂其餘流行坎止一切付<lb/>
<pb n="KR2g0031_WYG_002-26b"/>
於自然得正而斃焉斯已矣失之東隅收之桑榆尚庻<lb/>
㡬其無愧焉<lb/>
　潘時字德鄜受教於仲父中書公以公任為登仕郎<lb/>
　李莊簡公光之子壻也初調袁州分宜簿次監臨安<lb/>
　府造船塲提轄雜買塲知興化軍除提舉浙西茶鹽<lb/>
　平江庫錢失漏守誣富室取償公檄罷之守怨構以<lb/>
　他事坐削一官趨江西未行又趨江東劾池守趙粹<lb/>
　中不法坐斥起提舉湖北茶鹽改南路提㸃刑獄有<lb/>
<pb n="KR2g0031_WYG_002-27a"/>
　盗殺人而誣指賈人者白其寃出之除知廣州兼主管<lb/>
　廣南東路經畧安撫司公事捕殺大惡梁氏兄弟號<lb/>
　四彪者改知潭州安撫湖南進直顯謨閣知太平州未<lb/>
　上除尚書左司郎中辭不受以疾卒累官中大夫金<lb/>
　華縣開國男德鄜逰張宣公吕成公間晚學彌篤前<lb/>
　後居官咸著風節當時號精吏道而科斷持平大小<lb/>
　適宜者無出其右以嘗與朱子雅契遣子友端等従<lb/>
　遊故朱子為墓誌云孫履孫字坦翁亦朱子門人仕<lb/>
<pb n="KR2g0031_WYG_002-27b"/>
　至奉議郎通判江陵府<lb/>
　　鄭氏北野園記<lb/>
大凡逰觀必有偏勝之患江山之勝得於雄偉而陵危騖<lb/>
逺游者病焉園林之勝得於盛麗而䝉奥繁雜觀者局<lb/>
焉茍其二者咸無缺焉是逰觀之最鄭氏北野距城六<lb/>
七里依秀江為園将至其所必舎車馬扶杖由小徑南<lb/>
入數十歩先至所謂悠然亭者則曠如豁如竒觀競出<lb/>
大江横其前叠嶂距其外堆螺染黛互相映發如欲排<lb/>
<pb n="KR2g0031_WYG_002-28a"/>
闥而左右前後嘉花美木㡬數百夲皆鄭氏手自封植<lb/>
髙下錯雜若列綺繡自亭下再折而東行二十歩又得<lb/>
二小亭其一聚怪石為嵁巖面焉榜曰擬峴其一隠竹<lb/>
間竹四合可一畝餘寂寥蕭踈無復纎芥翠隂茂宻風<lb/>
寒凄人榜曰緑霧其餘小軒曲楹松忩竹門皆幽䆳静<lb/>
深清絶異甚鄭煮茗相延徘徊竟日井邑之聲暫絶於<lb/>
耳使人心舒意爽浩然有隠居之興鄭有和扁之術而<lb/>
不務於貨茍貧者以病告雖無資必得良藥益善視之<lb/>
<pb n="KR2g0031_WYG_002-28b"/>
人以是無親踈咸愛之如昆弟其樂善好施未見其倦<lb/>
又喜儒書通内典幸一二日無病者及門則逰宴乎此<lb/>
以自休息余觀近世以藝術自豐其家者且老必終日<lb/>
困頓惟利之役甚者至於忘寝與食其有知足不辱若<lb/>
鄭者乎其有積而能散若鄭者乎余愛其地又樂其人<lb/>
乃為之記鄭拜首曰吾願也請刻於石鄭名居仁義夫<lb/>
其字云紹興二十五年春三月壬子書<lb/>
　敬鄉録巻二<lb/>
</p>
<p>
</p>
  </div>
<div>
<head>敬鄉録巻三</head> <lb/>
    <p>
<pb n="KR2g0031_WYG_003-1a"/>
欽定四庫全書<lb/>
　敬鄉録巻三<lb/>
　　　　　　　　　　　　元　呉師道　輯<lb/>
　錢遹字徳循浦江人中熈寜丙辰進士第五人任洪<lb/>
　州推官累遷殿中侍御史中丞以豐稷論調提舉湖<lb/>
　北常平崇寜初召為都官員外郎殿中侍御史劾曽<lb/>
　布罷之而蔡京遂相閲兩月進中丞轉户部侍郎兼<lb/>
　侍讀踰年以樞宻直學士知潁昌府言者䟽其罪黜<lb/>
<pb n="KR2g0031_WYG_003-1b"/>
　為滁州稍復顯謨閣待制直學士徙宣州復為吏部<lb/>
　尚書言者又疏其罪以待制知秀州又奪待制久之<lb/>
　還故職改述古殿直學士朝散大夫工部尚書文安<lb/>
　郡開國侯宣和辛丑奉祠家居睦冦犯蘭谿公集衆<lb/>
　趨之遇於靈泉寺力戰冒陣死贈大中大夫梅尚書<lb/>
　執禮銘墓識其詳揮麈録方務德聞見手記云遹為<lb/>
　侍御史有長子之喪聞曽布失眷亟上彈章既施行<lb/>
　焉后謁告尋遷中丞執法吳伯舉天用當制其詞云<lb/>
<pb n="KR2g0031_WYG_003-2a"/>
　思謇謇以匪躬遂呱呱而弗子未㡬擊呉罷鄭亨仲<lb/>
　云臘冦犯浦江境遹具衣冠迎拜道左對巨魁痛毁<lb/>
　時政以倖茍免㓂謂遹受朝廷爵秩之厚如此乃敢<lb/>
　首為訕上之言亟命其徒殺之亨仲在浦江目覩其<lb/>
　事汪彦章詔㫖中作遹傳亦甚詆之<lb/>
　　秋宵<lb/>
南憐燈火冷三嘆愁夜永北里歌未終巳驚初日紅不<lb/>
知晝夜誰拘管一等秋宵有長短<lb/>
<pb n="KR2g0031_WYG_003-2b"/>
　　東山椒湖記<lb/>
余家之東有山渾然而中峙者曰觀嵓嵓之頂有泓沛<lb/>
然而不竭者曰椒泉二者獨鍾一方地氣之秀故山色<lb/>
長青而泉味尤甘嘉祐中吾祖與先考大夫嘗議建防<lb/>
蓄水以待嵗旱中間更事齟齬未能也大觀戊子遹自<lb/>
視無所用於時乃上書告老於朝天子從其請退而經<lb/>
理生事以為終焉之計然欲修灌溉之利以追成吾祖<lb/>
考之志亦未逮也越四年䝉恩起自野進直禁嚴又命<lb/>
<pb n="KR2g0031_WYG_003-3a"/>
領祠官於亳社雖備從官食厚祿而猶竊里居因得以<lb/>
其閒暇閲月之良涓日之吉發積粟捐餘俸鳩材募工<lb/>
鑿石積土築為長堤瀦為巨浸而名曰椒湖盖取爾雅<lb/>
山頂曰椒之義也是役也始於辛夘孟冬甲午成於壬<lb/>
辰季春壬申工徒勤事土功堅宻夐無前比隄繚焉而<lb/>
崇厚水瀰焉而廣深天清風止虚明下徹可鑒毛髮遇<lb/>
嵗大旱則可大決之小旱則可小決之其勢無異居髙<lb/>
而建瓴水也余家農畝日被潤澤而餘波浸浸旁及者<lb/>
<pb n="KR2g0031_WYG_003-3b"/>
未易以一二數也而斯泉未始有加損焉亦奚愧於井<lb/>
德之地也歟環湖益植以杉木佳竹䓤菁蓊鬱掩映西<lb/>
山之間萬籟作止鳴禽上下四時殊景物態無窮樵蘇<lb/>
耕牧提負徃来前者歌後者和各随其適余每杖藜隄<lb/>
上周覧旁聽以窮山林之趣而萬慮銷隕飄然若逰方<lb/>
之外行者有過其下莫不駐足仰視恍如虬龍之橫空<lb/>
蝃蝀之下飲皆喜慕而稱嘆大暑流金暍者造焉不待<lb/>
觧襟揮箑自生清凉之思而忘疲苶<hi>音孽疲貌</hi>之煩矣况於<lb/>
<pb n="KR2g0031_WYG_003-4a"/>
均被灌溉之利者哉此區區又樂與隣里鄉黨共之也<lb/>
平居竊伏自念材智朽薄分逺迹以自匿老死於寛閒<lb/>
之野矣而皇明下燭國㤙横被進有以榮其衰退有以<lb/>
成其私何其幸哉役既成矣旁郡比邑或苦旱暵而吾<lb/>
里並隄之田嵗獨大穰鄉人咸以德予於乎非聖天子<lb/>
加恵小臣而便其私豈能及是哉為吾鄉人宜其息争<lb/>
訟時貢輸無犯於有司庻㡬圗報仁天子之萬一顧欲<lb/>
以虚心委於不肖豈所望也哉政和五年乙未正月記<lb/>
<pb n="KR2g0031_WYG_003-4b"/>
　錢億年字伯夀遹之孫紹興初以䕃入仕乾道初以<lb/>
　右朝散大夫致仕五年詔起用除利路提㸃刑獄不<lb/>
　果上淳熈甲辰轉朝議大夫卒年八十有五有詩號<lb/>
　雲巢集魯齋王先生嘗稱其初冬及重陽二詩云<lb/>
　　和唐子固見寄初冬晚歩韻<lb/>
凄風滿寒谷廣陌照落日繁霜排岸草尫瘁怯寒慄塊<lb/>
坐閲殘編十日九不出時為孤憤吟嗟嗟類蟋蟀岐路<lb/>
多阻艱烟霞成痼疾保是千金軀他慕無終畢逺覧塵<lb/>
<pb n="KR2g0031_WYG_003-5a"/>
垢外無得初無失溺志膠擾間跧跽信匪一阮生亦有<lb/>
言無異褌中虱呼童洗破觥一醉真可必耳熱即嗚嗚<lb/>
鄙野誰訶詰浩歌莫予知奚用聆清瑟<lb/>
　　重陽<lb/>
商飈驚秀木松桂不愛秋萸菊有光輝芬芳滿金甌古<lb/>
來賢逹人逢時聊觧憂龍山孟參軍落帽初不羞東籬<lb/>
陶徵士得酒更何求若人不常有至今稱風流節物自<lb/>
爾殊生㓕同一漚浮世夢幻身適意是良謀山翁未嘗<lb/>
<pb n="KR2g0031_WYG_003-5b"/>
樂而亦未嘗愁吾獨可柰何任渠自悠悠<lb/>
　　避暑椒山呈潘師清<lb/>
凉風生層巒炎日遮叠嶂我来兹地遊心焉樂清曠為<lb/>
吏即華顛愧臨士民上老醜畏近人筋骸非少壯知止<lb/>
逺卑辱奚敢謂髙尚齪齪方自持良心未容放促柱有<lb/>
繁音尨聒無清唱卻暑御絺綌自修終弭謗居閒無適<lb/>
莫且免縈重恙俯仰心不慚無言亦踈暢<lb/>
　　次太守李侍郎和郡博士包丈芍藥韻<lb/>
<pb n="KR2g0031_WYG_003-6a"/>
栽花未免惜花殘忙裏應須䕶小欄何似長松與修竹<lb/>
不妨耐久靜中㸔<lb/>
艶卉妖花理易殘無勞太息撫雕欄終年廢盡滋培力<lb/>
能共尊前㡬日㸔<lb/>
　　呈盛逢時<lb/>
倦翮知還心巳休無窮世事懶回頭是非不屬閒人耳<lb/>
月自當空水自流<lb/>
　　次遊玉虚洞韻<lb/>
<pb n="KR2g0031_WYG_003-6b"/>
茂松修竹晝隂隂澗水幽流一徑深未必山中無外事<lb/>
須知静躁總因心<lb/>
　陳<hi>闕</hi>字徳固金華人靖康間為京城守禦司屬官嘗以<lb/>
　守禦策獻之朝議者沮之京城失守督將士與敵戰而<lb/>
　死黙成潘公以詩哭之曰强敵登城日中華将士奔<lb/>
　人皆趨北闕君獨死南門秘計無人用英聲有史存<lb/>
　秋原悲泪落桂酒與招魂此紀實之作也德固之子<lb/>
　巖肖字子象以任子中紹興戊午詞科仕至兵部侍<lb/>
<pb n="KR2g0031_WYG_003-7a"/>
　郎晚路從官為時聞人有庚溪詩話二巻中亦載此<lb/>
　詩云<lb/>
　　洗竹和陳亞惜竹韻<lb/>
直幹觧新籜低枝蔽舊叢芟繁留嫩緑引月更添風<lb/>
　詩話云亞詩曰出檻亦不剪從教長舊叢年年到朱<lb/>
　夏葉葉是清風其兼收並蓄使物各效其用深可尚<lb/>
　也予詩云云其去冗除繁使物無所壅蔽則亦自有<lb/>
　味也<lb/>
<pb n="KR2g0031_WYG_003-7b"/>
　梅執禮字和勝浦江人未冠時家極貧而親老無以<lb/>
　為養大雪中以詩謁邑宰云有令可干難閉户無人<lb/>
　堪訪懶趨舟令喜延之訓子後入太學登崇寜五年<lb/>
　進士第調衢州常山尉内翰葉少藴嘗為婺教授知<lb/>
　其才薦試學官未試除詳定一司勅令所刪定官遷<lb/>
　九域志編修官除武學博士或言於丞相欲令公見<lb/>
　之公不應除重修勅令刪定官改秩為軍器監丞避<lb/>
　親嫌改丞鴻臚歴尚書比部員外郎度支員外郎吏<lb/>
<pb n="KR2g0031_WYG_003-8a"/>
　部員外郎遷國子司業兼資善堂翊善除右司員外<lb/>
　郎又為左司召試中書舍人遷給事中論罷林攄及<lb/>
　繳納内批權倖忌之尋擢禮部侍郎忤王黼意以集<lb/>
　英殿修撰出守蘄復落職責守滁宣和末郊恩復徽<lb/>
　猷閣待制靖康初起知鎮江府以翰林學士知制誥<lb/>
　召改除吏部尚書兼侍講改户部尚書金人破京師<lb/>
　强邀二帝詣營公力争不聽乃宻於諸将謀奪萬勝<lb/>
　門夜𢷬敵營劫二帝歸范瓊以爲無益獨吳革與趙<lb/>
<pb n="KR2g0031_WYG_003-8b"/>
　子昉結軍民得衆數萬王時雍徐秉哲聞之懼使瓊<lb/>
　泄謀於敵帥是時命公與禮部侍郎陳知質刑部侍<lb/>
　郎程振給事中丘扶根括金銀至是敵以數不登問<lb/>
　罪誰為長官意在公也扶恐其坐之進曰皆長官也<lb/>
　遂見殺秉哲捕子昉遺敵革獨以一隊奮瓊誘殺之<lb/>
　建炎二年贈公通奉大夫端明殿學士再贈資政殿<lb/>
　學士諡節愍文安集十五巻文安者所封開國縣也<lb/>
　○執禮從父溶宣和中攝處州松陽丞死方臘之亂<lb/>
<pb n="KR2g0031_WYG_003-9a"/>
　執禮為請於朝贈其官制詞曰故處州助教梅溶頃<lb/>
　者冦攘驚擾州縣之吏棄官守委城邑望風逃遁徃<lb/>
　徃皆是爾以助教攝丞品非正員乃能忠奮激揚節<lb/>
　義自許冦至不避用死其官朕聞而憫之且喜其身<lb/>
　殞名彰錫命遂以京秩拜官二人非徒忠義之士聞<lb/>
　風益厲庻幾茍免幸生者少知愧焉<lb/>
　　滁州希真堂並蒂菊<lb/>
　堂久無菊頃念文忠手植之語為致數本遂皆並蔕<lb/>
<pb n="KR2g0031_WYG_003-9b"/>
　而花作四韻記之<lb/>
前軰風流掃地空秋香無復伍春紅旋培數本當幽砌<lb/>
忽作雙英滿翠叢可但斷金私雨露故應連璧傲霜風<lb/>
得来稱瑞母輕剪留比甘棠夀醉翁<lb/>
　　宣和四年東陽梅某出守蘄春以五月十九日宿<lb/>
　　　齋山谷黎明奉親朝謁真源萬夀宫少休<lb/>
　　　五雲亭賦此<lb/>
灊髙風所仰好想嗟末員邂逅一麾出安輿奉華顛駸<lb/>
<pb n="KR2g0031_WYG_003-10a"/>
駸渉勝境獲締香火緣徘徊慶基殿稽首頌堯年徐歩<lb/>
俯松杪幽尋值靈篇軒窗散急雨四座屯非烟向来玉<lb/>
京夢了了墮目前恍疑雞犬資今在第幾天平修無愧<lb/>
怍自聒應得仙孺子審可教凡軀佇加鞭<lb/>
　　呉彦成墓誌銘<lb/>
宣和二年冬承信郎吳翁待次京師聞青溪盗日熾亟<lb/>
命舟東下或挽而留之不可曰吾母垂白與盗近其忍<lb/>
一日安此乎比渡江杭州已陷遂間關浮海道期以趨<lb/>
<pb n="KR2g0031_WYG_003-10b"/>
東陽距家僅一舍許卒遇盗不得歸盖三年二月庚午<lb/>
也五年其孤馳介乞銘於滁不果作明年又以書來曰<lb/>
先公生負義氣節喜從賢士大夫游其志非淺鮮者而<lb/>
不幸死於盗必弗得銘無以塟矧公謝一切金久矣何<lb/>
諛墓之嫌於是為攷次䖍州㑹昌丞宗士所狀行於叙<lb/>
銘之翁諱圭字彦成世家婺之義烏曾大父造大父堯<lb/>
父祀皆隐徳不耀翁資倜儻形貌魁偉遇事廓落無所<lb/>
阿私有以急告者不問踈戚貴賤悉怡然濟之間卒值<lb/>
<pb n="KR2g0031_WYG_003-11a"/>
人健敏可用輙盡諉以金帛初不立劵任也人亦感勵<lb/>
自效無肯負諉者隣里有争辨率就質焉無不得其平<lb/>
而去或議列居多紛紛不决須翁居間乃曲聽後無復<lb/>
間言大抵其外和易而謙恭而中實嚴重不可欺犯縣<lb/>
官吏豪右有為一非義必委曲摧沮使不得騁以故毁<lb/>
譽常相半而翁固行其志不奪凛然有古任俠之風三<lb/>
舎法行州嵗貢士多困於聚糧翁毎夙致厚贐不俟其<lb/>
有謁也他日比郡預貢生有聞風而踵見者太學程生<lb/>
<pb n="KR2g0031_WYG_003-11b"/>
績家貧而窶其親大事未舉從故人貸錢三十萬將有<lb/>
營於浙而同舍王漢臣悉受之使持劵取償於兄績信<lb/>
之不疑也既達婺出其劵兄輙紿曰是非漢臣書須其<lb/>
歸面質耳翁恨績留滯召漢臣兄詰之不變即日出私<lb/>
帑代償如其數縣作浮屠創招提以奉雙林大士又作<lb/>
神霄玉清萬夀宫棟宇像設所費皆不貲翁一　一樂施<lb/>
不以累衆州檄縣急須米數百斛縣均賦於民民囂甚<lb/>
翁發諸廩米以白令曰米方騰貴若取于民必擾而難<lb/>
<pb n="KR2g0031_WYG_003-12a"/>
集願併代民輸之嗣請其值信宿米逹州州大驚喜以<lb/>
令為才初入國門道遇鄉士葉祖信者方僕僕為故太<lb/>
學程生裒具棺歛翁遽曰暑溽如許須衆則事緩矣立<lb/>
如所費周之其輕財重義出於天成種種類此翁由孤<lb/>
童承家料理生事得所以操縦取予之術坐致千金凡<lb/>
老於貨殖者皆自以為不可學而諸弟若姪詵詵悃愊<lb/>
舉蹈繩凖相與為善浸成望族矣俄歎曰吾念大姓辛<lb/>
勤立門户不一再傳輙蕩析不能守者常有婦間之白<lb/>
<pb n="KR2g0031_WYG_003-12b"/>
縣世為義居如其請遂刋石以志不朽晚治第闢館延<lb/>
納四方之遊士雖甚寒暑無倦容又方列治三閣收置<lb/>
儒釋道之書使子弟賔客周旋其間此其為善之志殊<lb/>
津津未已也於是弗得其死而死聞者惜之方東下時<lb/>
余嘗與論今日之盜當以術取而不可以急攻徒擁大<lb/>
兵從其後驅之則浙以東将大殘躪萬有一窮廹且散<lb/>
而之海之閩不易得矣如漢所必取項氏也然舍項不<lb/>
取而先使随何取九江韓信取魏取代取趙取齊審項<lb/>
<pb n="KR2g0031_WYG_003-13a"/>
巳孤一舉而得正如善捄焚者必先毁旁近屋以絶其<lb/>
延乃易撲㓕今盗據睦山谷而陷其官府即出入跳梁<lb/>
不過一郡間若姑置勿問而分命大兵屯浙東西州使<lb/>
他盗不得相因而起盗亦畏縮不敢出巢穴徐遣所募<lb/>
鎗杖手軰迭進而撓之可以旬月而擒耳翁喟然曰此<lb/>
圭所以歸之意也盗負險隘非鎗杖手不可以深入然<lb/>
此曹烏合任氣不相下則心不一心不一則力不齊惟<lb/>
啖以厚利而擇一二猛士總帥之庻幾人人用命吾州<lb/>
<pb n="KR2g0031_WYG_003-13b"/>
有屠大防者强力絶人少習為儒生不得意棄去習武<lb/>
技而精平居飲酣無所施其勇徃徃取牛羊殺食之數<lb/>
近刑輙有天幸得脱圭實遇之有恩歸致此人盜不足<lb/>
破矣其後盜平問所謂屠大防者果嘗馳保翁家久之<lb/>
弗去自言當殺身以報翁轉海上淹回而翁之弟待弗<lb/>
盡禮忍去自遮護其所居左右鄉盜無一敢近既而破<lb/>
滅數十洞斬獲不可勝計軍前功第一以白身授官至<lb/>
武功大夫其子弟其奴並入賞典誠使翁在鄉里不出<lb/>
<pb n="KR2g0031_WYG_003-14a"/>
出而亟歸必且大捐金收召武勇而用屠為之倡威著<lb/>
逺近盜必不敢窺婺守令必不逸他盜必不起而平民<lb/>
肝腦必不至於塗地其為功也又豈止如屠而已哉翁<lb/>
在京師賓遊接武争願出力為翁用有善中貴人者功<lb/>
欲使因已而翁笑曰男兒通塞固自有命數何至折腰<lb/>
屈膝事中貴人乎判大宗正事普安郡王仲忽聞而髙<lb/>
之薦出門下春秋五十有四卜以六年二月丙午𦵏縣<lb/>
東縉雲鄉永昌村前山之陽娶陳氏子男三曰宏司越<lb/>
<pb n="KR2g0031_WYG_003-14b"/>
州士曹事則乞銘者也曰顔老早卒曰康老尚幼女四<lb/>
太醫助教宗公璋順昌府汝隂尉王鑄餘皆在室孫男一<lb/>
曰克昌女二銘曰<lb/>
存亡死生任俠之義伊吕孫吳貨殖之智遷史所推殆<lb/>
有微意豈其崇進奸雄之勢齪齪文士鮮足與議必曰<lb/>
狂狷奈何擯棄吾銘若人以是無愧<lb/>
　<lb/>
　敬鄉録巻三終<lb/>
</p>
<p>
</p>
  </div>
<div>
<head>敬鄉録卷四</head> <lb/>
    <p>
<pb n="KR2g0031_WYG_004-1a"/>
欽定四庫全書<lb/>
　敬鄉録卷四<lb/>
　　　　　　　　　　　　元　吳師道　輯<lb/>
　宗澤字汝霖義烏人母劉氏夢大雷電光燭其身翌<lb/>
　日生澤幼有大志登元祐六年進士調大名府館陶<lb/>
　縣尉攝邑事治最吕惠卿帥鄜延欲辟不就歴衢州<lb/>
　龍㳺莱州膠西晉州越城令以薦改秩知莱州掖縣<lb/>
　通判登州所至剛勁有風績境内官田積荒陪輸澤<lb/>
<pb n="KR2g0031_WYG_004-1b"/>
　奏免之宣和初奉祠家居㑹髙延昭訐公改建神霄<lb/>
　宫不當林靈素主之禠職羈置鎮江府坐廢四年郊<lb/>
　恩復職就差鎮江酒官靖康初御史中丞陳過廷薦<lb/>
　之召赴闕時金人再陷河朔假宗正少卿奉使以公<lb/>
　剛方難合而止除朝奉郎直秘閣知磁州條畫邊防<lb/>
　及勤王策進秘閣修撰金要康王議和公勸留王王<lb/>
　充兵馬大元帥公為副遷集英殿修撰率兵先至乞<lb/>
　進援京師汪伯彦沮之遂獨進逾河屢敗金兵駐於<lb/>
<pb n="KR2g0031_WYG_004-2a"/>
　近甸王承制除徽猷待制二帝北遷公聞之自臨濮<lb/>
　趨滑州抵大名城欲徑渡河迎取乗輿而勤王之師<lb/>
　無一至者又聞張邦昌僣位欲先討之趨檄京師且<lb/>
　勸王早定大計復還屯衛南康王即位入對南京除<lb/>
　龍圗閣學士知襄陽府時方議割河東北蒲觧地上<lb/>
　疏諫止改知青州尋知開封府七月抵官宣布恩威<lb/>
　豪强歛縮盜賊屏竄河東王善最為巨寇公单騎説<lb/>
　降之王再興李楊進王大郎等皆相繼降即上䟽乞<lb/>
<pb n="KR2g0031_WYG_004-2b"/>
　車駕回京時欲幸維揚金陵公復以疏諫不聽除兼<lb/>
　京城副留守又陞延康殿學士京城留守兼開封尹<lb/>
　次年金人自鄭州趨京師未至數十里諸将部伍乘<lb/>
　城公命觧甲歸休毋事張皇時巳遣将劉衍率兵在<lb/>
　外大敗敵衆又遣王宣敗敵滑州進朝奉大夫資政<lb/>
　殿學士既至逾年修宫禁治城壁増武備有衆百萬<lb/>
　盜賊皆為用流亡復業商賈輻輳前後二十餘疏力<lb/>
　請上還為黄潛善汪伯彦等所沮憂憤疽發於背七<lb/>
<pb n="KR2g0031_WYG_004-3a"/>
　月卒臨終無一語及家事但連呼過河者三時年七<lb/>
　十贈觀文殿學士通議大夫後諡忠簡子穎終兵部<lb/>
　郎中坐與李光交通降責孫如圭纂公行實十巻行<lb/>
　世公又有文集京口教授方符嘗刋於學今無之詩<lb/>
　文絶少見公之磊落軒天地者固不係此然其存者<lb/>
　皆當寳愛也贈陳秀才詩載岳珂法書贊中雄渾質<lb/>
　實可以想見其餘<lb/>
　　贈雞山陳七四秀才<lb/>
<pb n="KR2g0031_WYG_004-3b"/>
渥洼生駿駒丹山生鳯雛家有寜馨子慶自積善餘粹<lb/>
然秀眉宇瑩徹鎮璠璵髙聲誦論語健腕學大書頭頭<lb/>
欲第一<hi>李揆文學職業天下第一</hi>氣已凌空虚想其顧復意何止掌<lb/>
上珠更期速騰踏爾祖立以須<lb/>
　鄭剛中字亨仲紹興二年進士第三人調温州軍事<lb/>
　判官秦檜薦除敕令所刪定官改樞宻院編修官權<lb/>
　太常博士兼權尚書右司員外郎時大臣主和議公<lb/>
　奏言敵不可信不聽擢尚書考功員外郎監察御史<lb/>
<pb n="KR2g0031_WYG_004-4a"/>
　遷殿中侍御史抗疏條奏和議利害尤詳胡銓上書<lb/>
　言不當和欲斬秦檜帝大怒禍将不測公率臺屬夜<lb/>
　半入諫銓得編置又奏禮部侍郎曽開不當罷左史<lb/>
　施廷臣可逐栁約召命可寝四疏不報趨宗正少卿<lb/>
　改秘書少監簽樞樓炤出諭京陕充參謀還除權尚<lb/>
　書禮部侍郎兼詳定一司敕令試尚書禮部侍郎兼<lb/>
　權刑部侍郎除寳文閣直學士樞宻都承㫖進學士<lb/>
　出為川陜宣諭使與金人議分畫地界金使将至公<lb/>
<pb n="KR2g0031_WYG_004-4b"/>
　出關迎之父老遮道止公曰不延之入而以身任危<lb/>
　禍且必如其所欲而後已公曰彼入則使者安而蜀<lb/>
　危我出不過使者一死耳後豈無繼耶與金人争詰<lb/>
　辨難終全階成秦鳯及秦商之半列據險要蜀賴以<lb/>
　安就除端明殿學士四川宣撫副使陞資政殿學士<lb/>
　進爵滎陽郡侯是時蜀中勁卒十萬都統吴璘楊政<lb/>
　郭浩已加三少皆驕悍難制公每折之以威而接之<lb/>
　以恩皆帖伏聽命虞公允文嘗曰某舊與諸將往来<lb/>
<pb n="KR2g0031_WYG_004-5a"/>
　見其私居言動間㒺不忌憚如家有一鄭宣撫在焉<lb/>
　大開營田自階成抵秦墾土三千頃嵗收十八萬斛<lb/>
　蠲民間所歛七百萬即和州置監鑄小錢以救川引<lb/>
　之弊在蜀六年儲蓄豐積當時人每與宗忠簡公同<lb/>
　稱曰宗某如老虎之當北鄭某如伏熊之臨西其推<lb/>
　重如此秦檜見蜀中富實使進金三萬兩又令下錢<lb/>
　米荆門公曰今日講和正為他日恢復計要當息民<lb/>
　儲備為先皆不從檜已不悅㑹金取北人在南者檜<lb/>
<pb n="KR2g0031_WYG_004-5b"/>
　悉遣之蜀門有義勝一軍其首領李謹等十四人皆<lb/>
　驍勇公以其留蜀久縦之必生患悉斬之檜大怒文<lb/>
　致其罪落職奉祠桂陽監居住旋責濠州團練副使<lb/>
　復州安置又置獄九江鍛鍊無所得再徙封州著書<lb/>
　寫經間以詩文自娛無幾㣲怨懟意凡六年臨終索<lb/>
　筆書兩頌而卒檜死追復元官後諡忠愍所著北山<lb/>
　集三十五巻周易窺餘十五巻經史耑音五巻塌碎<lb/>
　編烏有編等書子良嗣淳熈中以朝散郎直徽猷閣<lb/>
<pb n="KR2g0031_WYG_004-6a"/>
　權知揚州主管淮東安撫司公事復以大府卿召官<lb/>
　至正議大夫卒有可軒奏議文集<lb/>
　　觀溪漲<lb/>
入夏天不雨溪流僅成派一夜漲梅霖拍岸輙澎湃衝<lb/>
犯無隄防奔騰起湍瀨鷗鷺驚以翔魚蝦鼓而快殷耳<lb/>
如怒雷聲勢殊未殺曉風吹亂雲日出隂氣退所謂暴<lb/>
集者縈紆巳如帶浩浩北海若遐想見尊大沉㝠涵萬<lb/>
象吞吐容百怪小哉此溪流其涸可立待是以古君子<lb/>
<pb n="KR2g0031_WYG_004-6b"/>
徳量戒褊隘<lb/>
　　書齋夏日<lb/>
五月困暑濕衆謂如蒸炊惟我坐幽堂心志適且怡開<lb/>
窗面西山野竹平清池芰荷間蒲葦秀色相因依幽禽<lb/>
䕃嘉木水鳥時翻飛文書任探討風静香如絲此殆有<lb/>
至樂難令俗子知<lb/>
　　此心<lb/>
金華山下赤松鄉何日横門杜短墻草履鶉衣甘淡薄<lb/>
<pb n="KR2g0031_WYG_004-7a"/>
竹隂花徑任徜徉雨餘静聴溪流激風過時聞稻米香<lb/>
緘負此心剛未遂羡他陶令傲羲皇<lb/>
　　題越江近岸人家<lb/>
何人此地得幽居竹石中間宅一區可意江山千百里<lb/>
有情花木兩三株應無俗客来驚犬時有輕舠可賣魚<lb/>
卜築他年期效此更添數巻古人書<lb/>
　　和潘義榮<lb/>
世態敧危轉覺難年來宜我面西山髙情不出窗几内<lb/>
<pb n="KR2g0031_WYG_004-7b"/>
至樂亦非文字間願得好風長欵欵不妨流水自潺潺<lb/>
箇中有味誰同享俗子卑陬莫强攀<lb/>
　　渉園偶成<lb/>
頺齡正是投閒好淡薄誰知與拙兼棋信天機那論失<lb/>
酒隨客量不教添静衝小雨㸔花蕾時撥蒼苔候筍尖<lb/>
幽鳥葉間如有語此翁難作逸羣髯<lb/>
　　感雪竹賦<lb/>
鄭子夜半聞風過庭竹細響淅瀝寒入茵被光在窗壁<lb/>
<pb n="KR2g0031_WYG_004-8a"/>
晨興啟户四顧浩然乃堦除之雪積也竹有髙出林表<lb/>
受雪既多壓而低者竿拳曲以屬地葉離披而附枝心<lb/>
固虚而自然根亦牢而不迻然不畏其寒而畏其重頗<lb/>
見髙標困阨之可悲余乃呼童兮假長鑱之巨柄使盡<lb/>
力兮擊脩篁之凍壓觀負荷兮類積羽之将沉忽奮起<lb/>
兮信泥塗之可拔色涓涓其復净節落落其難合寒梢<lb/>
一伸所謂此君之風流自不可奪也盖其與蒲栁異類<lb/>
松柏同條遭𤣥㝠之強梁兮雖抑遏而漫屈分嶰谷之<lb/>
<pb n="KR2g0031_WYG_004-8b"/>
餘煖兮然橚矗而不凋故積累之勢暫其枉其直復還<lb/>
舊觀則又吟風而飄摇也其在人也初如蔽欺之隔君<lb/>
子權勢之折忠臣其窘廹而寒凍則夫子之被圍原憲<lb/>
之居貧也終則如浸潤决其朋黨遽消其氣舒而體開<lb/>
則二疏之髙淵明之不復折其腰也雖然雲兮正同雪<lb/>
兮未止拂抉瀌瀌之勢孰見猗猗之美在物猶然人胡<lb/>
不爾亦有窮卧偃蹇於環堵之間者乎誰其引之使幡<lb/>
然而起<lb/>
<pb n="KR2g0031_WYG_004-9a"/>
　　諌議和䟽<lb/>
臣准樞宻院劄子備奉聖㫖節文以梓宫未還母后在<lb/>
逺陵寢宫闕兄弟宗族之故欲屈已就和令在廷侍從<lb/>
臺諫官之臣詳思所宜條奏來上臣伏讀流涕仰見陛<lb/>
下孝友格天金人改意事雖可喜可疑至於屈已之言<lb/>
則臣子所不忍聞也且國家南渡以來間關險阻寒心<lb/>
銷志僅能自立謂今日可與金争者非癡則愚又况金<lb/>
遣使休兵我何辭曰用兵金曰通和我何辭曰立敵金<lb/>
<pb n="KR2g0031_WYG_004-9b"/>
曰奉梓宫母后還我何辭曰不欲聽其甘言領其善意<lb/>
少降辭氣以就和議勢有不可巳者然陛下詔羣臣以<lb/>
屈己則臣所未詳夫屈己之事非一端也前世固有奉<lb/>
子女者有供金繒者有割地者有北面而稱臣者皆上<lb/>
為宗社下為生靈不得已而為之今國家之於金人土<lb/>
地為其所據金繒子女為其所取崇髙之號亦嘗自貶<lb/>
而臣稱之屈已至矣不知此外又将何如其屈也父子<lb/>
之間所本者孝君臣之間所本者忠陛下欲為親屈此<lb/>
<pb n="KR2g0031_WYG_004-10a"/>
孝也安能使天下皆忘陛下而廢忠乎上而士大夫下<lb/>
而國人衆而三軍士卒方同心而上戴有如金使甚恣<lb/>
過一縣則欲使縣令拜過一郡則欲使郡守拜至中都<lb/>
又妄有所欲則是傳一函紙自北撫定而南非通和也<lb/>
人皆肯從乎國人之情士大夫之情也陛下詢士大夫<lb/>
則見國人之情矣至於三軍士卒之情亦即此而可卜<lb/>
陛下倘未以為信試呼一二大将問之彼不至為酈瓊<lb/>
必不率三軍而屈膝也士大夫之情不得順小則去大<lb/>
<pb n="KR2g0031_WYG_004-10b"/>
則其身死而已矣三軍之情不得順則事有不待臣言<lb/>
者夫强敵之奉命至境而吾軍民順從者半不從者半<lb/>
使者眙愕相顧觸藩而返則結仇造怨益不淺曷若卑<lb/>
辭報使者曰江南雖小要自各有君臨以小事大稱臣<lb/>
可也獨難行之禮無以承大國之責弗辱顧憐則是吾<lb/>
之誠意不足以感動大國而上天終未至悔禍末如之<lb/>
何也已然後督屬將士謹備不虞江外塵起則上下協<lb/>
心再修甲寅之役臣恐金人未便能越長江如坦途也<lb/>
<pb n="KR2g0031_WYG_004-11a"/>
雖然臣有一焉陛下如欲謝使者必先呼集大将令各<lb/>
以近上綂制官數人同定此議陛下誠開心諉之曰金<lb/>
人要我以難行之禮汝輩其許之乎謂可許則後日金<lb/>
再封一函紙又甚於此計将安出謂不可許即有邊陲<lb/>
之警孰為吾當之臣非為慷慨引前代為可觀之文<lb/>
直以存亡禍福之㡬係於今日者為陛下言其梗槩愚<lb/>
陋不足以奉承明詔臣罪當萬死<lb/>
　　救胡銓疏<lb/>
<pb n="KR2g0031_WYG_004-11b"/>
臣切聞胡銓上書力詆大臣聖恩寛容止除名編置可<lb/>
謂父母之恩矣然臣區區尚欲一言者獨以陛下南渡<lb/>
以來未嘗拘顧忌諱逐一言者豈不以時方艱難事功<lb/>
未濟與其罪狂夫而容有後悔曷若並包兼受以來天<lb/>
下之言故内懷梗槩者雖伸吭感激怨咨天地陛下率<lb/>
聴而納之如是者有年矣今也豈不能容一胡銓以增<lb/>
盛徳之光乎重念銓一介書生但聞衆論詾詾實不知<lb/>
使事曲折原其用意亦為愛君銓本貫吉州奉老母於<lb/>
<pb n="KR2g0031_WYG_004-12a"/>
此銓竄逺去母將疇依陛下方孝友格天欲成和議若<lb/>
置銓於聖度之内使其子母相保不至狼狽誠莫大之<lb/>
恩也臣不勝禱祈之至<lb/>
　　忠義堂記<lb/>
永嘉州治之北有堂曰忠義前太守程公之所建也紹<lb/>
興丙辰端明殿學士禮部尚書㑹稽李公来鎮是邦既<lb/>
見吏民問疾苦頒條教約與為清浄之治一日過其上<lb/>
顧謂僚屬曰是堂規模閎偉而創立命名之因無所稽<lb/>
<pb n="KR2g0031_WYG_004-12b"/>
考吾聞魯公唐人之英言忠義者莫先焉後五世流落<lb/>
為温人魯公末年親書告牒其家傳寳之郡嘗為刋於<lb/>
石邇者天子官其家永嘉者二人家樂清者一人所以<lb/>
彰遺烈而播餘芳者多矣雖魯公之名所在咸仰要之<lb/>
此邦乃其遺迹流風之地吾今求其像繪置堂上徙其<lb/>
石刻列之兩楹使後人知堂名之有屬公等以為宜乎<lb/>
幕吏東陽鄭某避席改容而言曰真卿小邾子顔公子<lb/>
友之後自顔含為晉侍中相傳七葉皆以忠孝名世至<lb/>
<pb n="KR2g0031_WYG_004-13a"/>
有唐真卿杲卿以堂兄弟門户並立杲卿常山之名既<lb/>
凛凛如霜雪希烈之變真卿復振顯於後天其以忠義<lb/>
萃一門乎嘗攷魯公上世凡能盡忠於國者無不以孝<lb/>
行稱由是善為臣子於忠孝之道初未嘗析後世道徳<lb/>
不純風俗凋落臣子分兩途始以忠義為難事至若魯<lb/>
公處死之節論者偉之而識者尤以為不足道觀其平<lb/>
日議論慷慨落落難合唐旻誣之李峘非之李輔國元<lb/>
載盧杞輩怨恨切骨而公益自信知愛君憂國而不知<lb/>
<pb n="KR2g0031_WYG_004-13b"/>
禍之及已此盖能以事親者事其君故也忠義天下之<lb/>
大閑也偷生假息固可以延亂臣賊子之命而英聲偉<lb/>
烈常出於奸鈇逆鼎之旁二者惟人所自擇而巳矣公<lb/>
為政之初暴揚兹美非但可以慰顔氏之精爽亦足以<lb/>
銷杞載輔國千古糞壤奸人之氣其誰曰不宜公曰衆<lb/>
以為宜則子為我記於石<lb/>
　　思耕亭記<lb/>
紹興十二年十二月上命川陜宣撫司自河池移治<lb/>
<pb n="KR2g0031_WYG_004-14a"/>
利州示休息兵革裁省用度之意本路轉運判官兼權<lb/>
知利州事王陟乃移治城南虚其郡舎為宣撫所居焉<lb/>
舍在城之西北隅有亭名清暉築於城上郡東山嘉陵<lb/>
江峻㓗乎其前亭盖以是名也嵗月久深榜目已廢規<lb/>
模冗陋土木垂壓轉運公治而起之某一日置酒其上<lb/>
㑹賔幙問之曰亭新矣吾以思耕易其故號可乎客疑<lb/>
而進曰是於亭何義且强而仕老而休一犂谷口之雲<lb/>
豈不甚樂然公方為上經理西南斯民日幾阜康不思<lb/>
<pb n="KR2g0031_WYG_004-14b"/>
以此報政而歸耕之思乎某曰噫嘻豈為是哉覽長江<lb/>
之險思營田之利予實有感於斯亭夫嘉陵之源發於<lb/>
鳯之大散旁由故鎮繚繞漁關循崖而出力未能載自<lb/>
漁闗下武興浮三泉南流二百六十里至於亭下又順<lb/>
流入閬東走安漢疾趨于合州之涪巳則㑹東西二川<lb/>
併勢望䕫峡之道争門而出回視漁關不知其髙幾里<lb/>
皆終嵗漕餉之所浮水既不得平流皆因地而淺深自<lb/>
灧澦逆數至漁關之藥水號名灘者六百有竒石之虎<lb/>
<pb n="KR2g0031_WYG_004-15a"/>
伏獸奔者又﨑嶇雜亂於諸灘之間米舟相銜旦晝犯<lb/>
險率破大竹為百丈有力者十百為羣背負而進灘怒<lb/>
水激號呼相應却立不得前有如竹斷舟退其遇石而<lb/>
碎與汨俱入者皆蜀人之脂膏也小人恃有此頗復盜<lb/>
用官米度贓問罪大則鑿舟沉之嵗陷刑辟與籍入亡<lb/>
家者亦纍纍而有故漕粟之及漁關者計所亡失常十<lb/>
二吾然後知田之不可不耕也武侯以草廬素定之畫<lb/>
頻年兵出皆以食盡而歸則西南漕餉之艱盖千古矣<lb/>
<pb n="KR2g0031_WYG_004-15b"/>
吾君誠心善隣邊鄙不聳命中外以寛厚之澤蕩洗煩<lb/>
苛塞卒十萬今皆櫜弓捲甲而卧吾誠能借其餘力雜耕闗<lb/>
外率以平嵗縵田為準不計狼戾第得粟一鍾即減漕粟三<lb/>
鍾之力俟諸營儲食能如晁錯所謂足支五嵗則時赦農租<lb/>
當下天子之詔凡此皆某臨流之所深念者賔幙聞而稱善<lb/>
某曰諾吾言善則願與公等勉之紹興十四年七月日記<lb/>
　鄭良嗣<lb/>
　　與何秘監書<hi>耕字道夫</hi>
<pb n="KR2g0031_WYG_004-16a"/>
嘗謂世有公論非大賢無所歸人有至情非知己無所<lb/>
訴然而道可汚也故公論或不得行天可勝也故至情<lb/>
或不得用而大賢知巳俱不易得也故忠臣義士或遭<lb/>
陷㒺齎志而没没之後遂至於名不稱焉豈不甚可哀<lb/>
耶所幸公論未始一日亾於下至情未始一日昧於心<lb/>
一旦道隆天定而與大賢知己者遇則事須千載猶可<lb/>
白恨雖九原猶可平也某用是敢以先君子之故歴懇<lb/>
於閣下俯聽之伏念先君子幼學壯行惟古是訓晚出<lb/>
<pb n="KR2g0031_WYG_004-16b"/>
經世績用炳然紹興中被命守蜀更六寒暑而卒以尊<lb/>
君愛民竭思盡瘁為權臣所嫉忌備諸險苦謫死嶺表<lb/>
天下識與不識無不為痛後雖久巳昭雪而未得大賢<lb/>
名筆作為文章以傳逺而信後則公論徒溢於千萬人<lb/>
之口無益也塟之日權臣之㓙焰未熄不肖孤僅能叙<lb/>
次年月以納諸壙既乃負罪慄慄周遊四方覬得伸於<lb/>
知巳以為不朽之託而嵗復一嵗邈焉無從懐此至情<lb/>
廢寝㤀食常恐溘先朝露則終抱不孝巳矣天或矜之<lb/>
<pb n="KR2g0031_WYG_004-17a"/>
特誘其衷俾控投於閣下亦竊意閣下必慨然於此也<lb/>
恭惟某官以英才盛徳為邦之人傑敭歴既久入登華<lb/>
要則山益髙斗益明凡諸大夫國人皆得以矜式而略<lb/>
無異議則今之所謂大賢可歸以公論者舎閣下其誰<lb/>
也哉先君子守蜀之狀閣下既知之矣當先君子出蜀<lb/>
時閣下手送行之序率俊造數十百人追餞於舟次其<lb/>
序有曰蜀人將强配之於諸葛武侯韋南康之間而不<lb/>
知公之肯居與否也後三十有二年閣下衮衮登進而<lb/>
<pb n="KR2g0031_WYG_004-17b"/>
某自外入備數尚書郎亟走上謁荷閣下一見相慰勉<lb/>
如平生交且謂蜀人思我先君子果與武侯南康似噫<lb/>
斯言可㤀哉則愚之所謂知己可訴以至情者舍閣下<lb/>
其誰也夫如是而不披肝膽以告焉則是先君子之潛<lb/>
德秘行無時而可發矣某舊讀韓昌黎文見張中丞傳<lb/>
後叙每掩巻太息曰使我先君子而遇今之昌黎公其<lb/>
亦猶是乎夫張中丞固有李翰傳得昌黎公乃益顯若<lb/>
許逺雷萬春輩非昌黎公則朽腐而巳耳豈能留芳於<lb/>
<pb n="KR2g0031_WYG_004-18a"/>
後世耶於乎今得所遇矣且自謂加於前人一等矣昌<lb/>
黎公曰愈嘗從事於汴徐二府屢道於兩府間其老人<lb/>
往往説巡逺時事盖謂從所經由得之故審也而閣下<lb/>
於我先君子則親見而素聞之昌黎公又曰兩家子弟<lb/>
才智下不能通知二父志蓋傷其後之無所辨明也而閣<lb/>
下之於某則辱與之進而每勞問焉非加於前人一等<lb/>
耶閣下之慨然於此盖可必無疑矣某於是勇於自决<lb/>
謹繕錄家傳八巻鄉風拜手以凂於執事者倘不擯拒<lb/>
<pb n="KR2g0031_WYG_004-18b"/>
為一肆筆勒為銘文使永表於神道則死者不死而某<lb/>
亦得與人子齒矣其為徳可以淺深計耶輕瀆嚴重伏<lb/>
希震越<lb/>
　滕茂實秀穎<lb/>
　　天寜節有感<hi>徽宗生五月五日以俗忌避之十月十日</hi>
節臨重十慶天寜古殿焚香祝帝齡身在北方金佛刹<lb/>
眼臨南極老人星千官花覆常陪燕萬里雲遙阻在庭<lb/>
松柏滿山聊獻壽小臣孤操亦青青<lb/>
<pb n="KR2g0031_WYG_004-19a"/>
　　哀詞<hi>并序</hi>
　某奉使亡狀不復返父母之邦猶當請從主行以全<lb/>
　臣節或怒而與之死幸以所杖節幡裹其尸及有篆<lb/>
　字九為刋之石理於臺山寺下不必封樹蓋昔年大<lb/>
　病夢遊清涼境界覺而失病所在恐於此有縁如死<lb/>
　窮徼則乞骸骨歸悉如前禱預作哀詞幾於不達方<lb/>
　之淵明則不可亦庶幾少游之遺風也<lb/>
虀鹽老書生謬列王都官索米了無補從事敢辭難殊<lb/>
<pb n="KR2g0031_WYG_004-19b"/>
憐復盟好杖節來榆關城守久不下川塗望漫漫儉軰<lb/>
果不惜一徃何當還牧羊困蘇武假道拘張騫流離念<lb/>
窘束坐閲四序遷同来悉言歸我獨留塞垣形影自相<lb/>
弔國破家亦殘呼天竟不開痛甚傷肺肝相逢老兄弟<lb/>
悼歎安得歡波瀾巻大厦一木難求安孰不違我心詎<lb/>
不汗我顔昔燕破齊王羣臣望風奔王蠋猶守節燕人<lb/>
有甘言經手自絶脰感慨今昔聞未嘗食齊祿徒以世<lb/>
為民况我禄數世一死何足論逺或死江河近或死朝<lb/>
<pb n="KR2g0031_WYG_004-20a"/>
昏歛我不須衣裹尸以黄幡題作宋臣墓大字當深刋<lb/>
我室尚少艾兒女皆童頑四海無置錐飄流倍悲酸誰<lb/>
當給衣食使不厄饑寒嵗時一酹我猶足慰我魂我魂<lb/>
何悠悠異鄉寄沉寃他時風雨夜草木號空山<lb/>
　右二詩載元好問所編中州集畧叙本末云茂實字<lb/>
　秀穎姑蘇人初名果徽宗改賜焉以太學正兼明堂<lb/>
　司令以樞宻路允廸翰林修撰宗彦通使金割二鎮<lb/>
　太原尋奉宻詔不下見拘欽宗北遷茂實留雁門臨<lb/>
<pb n="KR2g0031_WYG_004-20b"/>
　終令以黄幡裹尸塟仍大刻九字云宋使者東陽滕<lb/>
　茂實墓人哀之為起祠致祭焉愚謂茂實自署東陽<lb/>
　而元云姑蘇者盖其家在是爾滕甫元發東陽人卒<lb/>
　塟姑蘇觀受祿數世之言或豈其族裔耶朱文公誌<lb/>
　新安滕洙墓亦謂東陽則滕為東陽著姓散居四方<lb/>
　者多矣又按宋靖康初斡里雅布軍既還尼瑪哈尚留尤<lb/>
　德遣僉書路允廸以和議之書止之茂實即此時從<lb/>
　行紹興十九年允廸守南京陷見逐其放還可知十<lb/>
<pb n="KR2g0031_WYG_004-21a"/>
　三年張卲等自北歸言諸使不返者則茂實已死矣<lb/>
　且允廸以僉書使而元徑稱樞宻翰林修撰非宋官<lb/>
　稱盖誤也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0031_WYG_004-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　敬鄉錄巻四<lb/>
</p>
<p>
</p>
  </div>
<div>
<head>敬鄉録巻五</head> <lb/>
    <p>
<pb n="KR2g0031_WYG_005-1a"/>
欽定四庫全書<lb/>
　敬鄉録巻五<lb/>
　　　　　　　　　　　　元　呉師道　輯<lb/>
　王師心字與道金華人政和八年進士初為海州沭<lb/>
　陽縣尉敗劇賊宋江境上詔改承奉郎紹興以後敭<lb/>
　歴中外金人来歸侵疆樓炤使陜西辟為幹辦公事<lb/>
　又嘗充假金國生辰使屢典大郡歴江西湖北浙東<lb/>
　福建安撫使皆有治績在袁州時秦檜方用事監司<lb/>
<pb n="KR2g0031_WYG_005-1b"/>
　郡守争獻羨餘以希進公則以貸貧逋租在衢州通<lb/>
　判汪召錫捃摭宗室令袊語言謗訕公止之不聽獄<lb/>
　興汪廹其行人無敢過者公獨遣人慰安隂調䕶之<lb/>
　洪州轉運判官張常箋注前帥張宗元以張浚詩言<lb/>
　於朝欲併中之獄辭連百餘家公随宜庇救多賴以<lb/>
　免㑹檜死事亦息還朝奏宜塞倖門開言路生財不<lb/>
　如節用侍讀三朝寳訓中篇奏祖宗創業為子孫萬<lb/>
　世計甚備熈寜大臣私意改作流毒至今不可不鑒<lb/>
<pb n="KR2g0031_WYG_005-2a"/>
　又奏帝王之於史其要在觀得失究治亂今進讀漢<lb/>
　書願摘其切於治體比讀之前後進見從容盡規非<lb/>
　一紹興末年知敵釁將起憂念至忘寝食具陳事宜<lb/>
　乾道初以左宣奉大夫致仕卒事詳見中興諸臣傳<lb/>
　後謚荘敏<lb/>
　王師德字闕　師心之弟子淮<lb/>
　王師愈字與正一字齊賢幼時黙成潘公令賦竹詩<lb/>
　末句云願堅松栢操同保嵗塞心公異之年十三復<lb/>
<pb n="KR2g0031_WYG_005-2b"/>
　以書論為文養氣之法遂召致門下視教之與龜山<lb/>
　楊先生受易論語公又自從吕公居仁聞知中朝文<lb/>
　獻之傳益自力於學父喪貧不得窆族姻欲使從俗<lb/>
　火塟號泣不聽教學養志登紹興丁邜進士第與朱<lb/>
　子同年相從講貫又周遊張宣公吕成公間以聖賢<lb/>
　之言為必可行師友之論為必可信初調建州崇安<lb/>
　尉母喪不行授臨江軍學校教授改秩知潭州長沙<lb/>
　縣知嚴州信州乾道中召除金部郎官兼崇政殿説<lb/>
<pb n="KR2g0031_WYG_005-3a"/>
　書數召見言事上又出手札俾條奏以進嘗對大臣<lb/>
　稱王師愈諫官御史才執政曽懷前貸内府錢數百<lb/>
　萬户部尚書楊掞取諸郡積逋付金部督之公以為<lb/>
　此實無可徵徒為㒺上擾民持不可時有人為巧語<lb/>
　中公遂罷知饒州就除本路轉運判官改荆湖北路<lb/>
　又任福建路最後除浙西提㸃刑獄丐祠卒階至中<lb/>
　奉大夫直煥章閣爵金華開國男其為政以仁恕為<lb/>
　本而綱目整嚴所至賑饑荒寛民力繩權豪長沙之<lb/>
<pb n="KR2g0031_WYG_005-3b"/>
　捕妖巫信州之懾驕兵饒州之禽治妖賊韓政淮賊<lb/>
　劉伍徒衆皆卓卓可傳斥外二十年不復登朝人皆<lb/>
　以不究其用為恨云子瀚字伯海子柏即魯齋先生<lb/>
　也大愚吕公状其行朱子為銘又有寜菴記瀚請為<lb/>
　公墓祠作也<lb/>
　方勺字仁聲著泊宅編十巻今世有之黙成潘公集<lb/>
　内有贈方仁聲詩云學道悠悠未見功敢言凡質有<lb/>
　仙風他年一鉢江湖去先向苕溪訪葛洪前有序云<lb/>
<pb n="KR2g0031_WYG_005-4a"/>
　公吾里人客寓吳興神情散朗如晉宋間髙士晚得<lb/>
　官無仕進意築菴西溪名曰雲茅以衛生養性為事<lb/>
　詩文雄深雅健追古作者云云凡二百餘言稱重甚<lb/>
　至真跡藏桞道傳博士家按公當政和乙未年已五<lb/>
　十是時士之稍以才藝名者有岐路可競進公超然<lb/>
　髙舉如此豈非賢乎泊宅在烏程相傳張志和浮家<lb/>
　泛宅之所因號泊宅翁盖志和亦金華人而寓吴興<lb/>
　者二人志操出處略同真足以相配而無愧顧世罕<lb/>
<pb n="KR2g0031_WYG_005-4b"/>
　知之或以為嚴灘人者未之攷也弟匋字仁夫有秦<lb/>
　詛椘文及石經跋尾攷證詳博具見泊宅篇中<lb/>
　賈廷佐<hi>子野</hi>
　　上髙宗論遣使書<lb/>
十二月十四日左廸功郎嚴州桐廬縣主簿臣賈廷佐<lb/>
昧死百拜獻書皇帝陛下臣竊惟太祖太宗以至神<lb/>
武畧平定四海創業垂統為子孫萬世之規今陛下<lb/>
嗣守基緒適丁艱難正宜不負所托鋭意撥亂信威<lb/>
<pb n="KR2g0031_WYG_005-5a"/>
邊陲功光祖宗為中興之聖帝倘或委靡偷安専<lb/>
主和議信王倫之説奉金人之詔則隳祖宗之大<lb/>
烈雖傾三江之水不足以滌其穢後將議陛下為<lb/>
何如主哉陛下以天下之大有兵可戰有將可使<lb/>
有賦税以為財用有民人以為依附有人材以為<lb/>
任使若以久逺治安為念斷然誅王倫以懲其賣<lb/>
國拘金使以誚其悖禮然後上信天命下符人心<lb/>
大赫斯怒決意行師則漢髙迎太公之策也奈何<lb/>
<pb n="KR2g0031_WYG_005-5b"/>
欲舎此數者聽信王倫詭詐之言輕以萬乘之尊<lb/>
臣事金人此天下洶洶所未喻也臣不知陛下將<lb/>
講好稱臣以中興耶將奮發講武以中興耶將聽<lb/>
金人之命以偷安偏方無復中興之意耶臣為桐<lb/>
廬一簿官至微也敢越職犯分議論朝廷大事死<lb/>
有餘責然臣聞道路之言謂王倫賣國要致金使<lb/>
名江南詔諭是指吾中國謂之江南既有詔諭必<lb/>
有金詔以詔陛下如陛下近遣臺臣李宷往江西<lb/>
<pb n="KR2g0031_WYG_005-6a"/>
事體一同其輕辱我宋自古以來所未嘗有昔富<lb/>
弼争獻納二字至以死拒今王倫為使要金以詔<lb/>
來不以為怪而謂之功臣為是晝不安食夜不安<lb/>
寢義當號天取死不忍見陛下天日之表龍鳯之<lb/>
姿為敵人諸侯取笑萬世又不忍見臣將為金人<lb/>
之陪屬嗟乎此天也祖宗之天也一朝盡化為金<lb/>
人之天可乎此地也祖宗之地也一朝盡化為金<lb/>
人之地可乎無天可戴無地可履雖生不如無生<lb/>
<pb n="KR2g0031_WYG_005-6b"/>
之為愈臣所以痛悼於心越職犯分號天以取死<lb/>
耳臣聞端拱二年太宗以敵人甚猛下詔求言曰<lb/>
雖朕計之於心固有成算又念合以衆慮則無失<lb/>
謀應有才抱經濟識洞古今明當世控制之宜通前<lb/>
代備禦之術朕當虚心以待前席與談不以疎逺見<lb/>
遺狂直加罪於乎祖宗之念慮其詳審不妄發也如<lb/>
此况當彼時疆埸特小儆耳猶不敢自任以今日金<lb/>
人不遜名以詔來其可不與天下共圖之豈陛下自<lb/>
<pb n="KR2g0031_WYG_005-7a"/>
有一定之論畏天下之異議哉大臣臺諫心知其非保<lb/>
守祿位不肯正言但曰此前人之議耳此聖意所主耳<lb/>
是國有大辱勢將傾矣莫之能救猶謂國有人乎臣切<lb/>
料金使之説必以歸中國之所當歸還河南之故地啗<lb/>
陛下以拜彼之詔此雖三尺之童必以為紿我耳天下<lb/>
之氣勢兩敵則謂和之易成我弱彼强則彼以吞我為<lb/>
心何和之有以項羽之氣百戰百勝約和於漢割界鴻<lb/>
溝已而項羽觧兵謂可髙枕有溝東之地無何口血未<lb/>
<pb n="KR2g0031_WYG_005-7b"/>
乾張良陳平議以今漢有天下大半此天亡楚之時不<lb/>
因其㡬而取之是養虎自遺患也於是追項羽以并天<lb/>
下此能保其和好久逺乎又若六國之君割地奉秦陽<lb/>
和而隂傾之追亡逐北因利乗便盡有六國之地此能<lb/>
保其和好久逺乎於乎恃强吞弱自古而然人有異心<lb/>
猶不可測十有二年之間以和之説戲我盡皆空言無<lb/>
一語信遷延至今遂有詔諭之使萬一拜彼之詔則異<lb/>
日號令必從金出必将漸令我罷我某師退某舎稍忤<lb/>
<pb n="KR2g0031_WYG_005-8a"/>
其意兵有辭而來是陛下歛手以天下與金将無置錐<lb/>
之地矣不然則天下疾敵之強將有不勝憤懣如勝廣<lb/>
輩争出以競鹿天下亦非陛下有也陛下當彼之時雖<lb/>
悔無及為陛下萬全之計宜如臣䇿上信天命下符人<lb/>
心大赫斯怒決意行師則取陵寝以迎父兄復境土以<lb/>
雪大耻何難之有語曰時哉不可失今金使名以詔來<lb/>
三軍憤憤諸将憤憤士大夫憤憤民心憤憤莫不願為<lb/>
陛下死天其或者以此激我不可知也陛下若不恤衆<lb/>
<pb n="KR2g0031_WYG_005-8b"/>
心之不平但欲委靡從金則天下圜視而起将不怨金<lb/>
而怨陛下矣可不為之寒心哉陛下毋謂我弱不能與<lb/>
金角若天已棄雖强終弱若天未棄雖弱終强陛下至<lb/>
此當知金人詭我以和遂大奮發以決於天漢髙帝與<lb/>
椘王七十戰敗北者累矣靈壁之役室家盡亾滎陽之<lb/>
役賴紀信免彷徨無聊一失職之人耳然卒能致垓下<lb/>
之捷以王天下惟至弱者能攻堅强陛下若不自怯决<lb/>
意用兵欲致中興則席巻金人為漢髙之勝直易事耳<lb/>
<pb n="KR2g0031_WYG_005-9a"/>
陛下無謂我将我兵非金之敵師直為壯曲為老王莽<lb/>
以百萬之衆攻漢有甲士四十二萬人有能為兵法者<lb/>
六十三家旌旗輜重千里蔽空又有長人巨無伯者以<lb/>
為壘尉又有猛獸虎豹之屬以助威武史謂自秦漢出<lb/>
師之盛所未嘗有然光武於談笑間以兵三千敗之於<lb/>
昆陽豈以多寡强弱論哉陛下二三將如岳飛韓世忠<lb/>
皆忠義可使師之曲直又不待言而諭若決意於戰則<lb/>
陛下以少破衆成光武之烈直易事耳所謂初若磊磊<lb/>
<pb n="KR2g0031_WYG_005-9b"/>
落落有志者事終成也臣不勝大願陛下念祖宗創業<lb/>
之不易思後世清議之可畏斷然有意於撥亂振不測<lb/>
之怒行不測之威誅王倫拘金使以快天下之心以振<lb/>
士民之氣然後下令決意用兵以雪大耻以復境土遂<lb/>
選任大臣為大夫種以治於内召還王庶以監督諸将<lb/>
為范蠡以治於外則中興之業指日可成與效尤石晉<lb/>
之計萬萬不侔也臣聞王庻忠勇有謀将士無不服其<lb/>
威名此亦陛下中興二十八人之一也其可舎諸韓愈<lb/>
<pb n="KR2g0031_WYG_005-10a"/>
曰凡此蔡功惟斷乃成今日欲為光武欲為石晉全在<lb/>
陛下斷不㫁之間臣忠義所激號天取死願陛下試與<lb/>
大臣共圗之萬一因臣微言反禍為福非臣之幸乃宗<lb/>
社無疆之休不然則甘心受戮訴於太祖太宗耳干冒<lb/>
天威臣無任隕越待罪之至臣廷佐昧死百拜<lb/>
　　上髙宗皇帝第二書<lb/>
正月初七日具官臣聞季文子之言曰忠臣之事君也<lb/>
見無禮於其君者誅之如鷹鸇之逐鳥雀也又聞歐陽<lb/>
<pb n="KR2g0031_WYG_005-10b"/>
修之言曰士大夫光榮而飽不以國事為憂惟李翺怪<lb/>
唐堯以一旅取天下後世子孫不能以天下取河北以<lb/>
為憂使當時君子皆易其心為翺所憂之心則唐之天<lb/>
下豈有亂與亡哉今日金計叵測以和好来而使以詔<lb/>
諭可謂至無禮矣臣食陛下之祿不能致鷹鸇之效徒<lb/>
懷李翺之憂流涕慟哭未知死所臣近者不度愚賤嘗<lb/>
遣人詣闕冒進封章瀆犯天威自量必有斧鉞之誅而<lb/>
側聴逾旬威命不至但見道路沸傳十二月二十五日<lb/>
<pb n="KR2g0031_WYG_005-11a"/>
行在榜示謂大金許歸梓宫母兄復還河南故地並無<lb/>
需索二十七日遂迎金詔入内廟堂事秘臣不知其詳<lb/>
然而信如王倫之説奉金人之詔不振一㦸不煩一戈<lb/>
迎母兄取梓宫坐取故地則可與舞干羽以格有苗同<lb/>
日而語此陛下修德所致耶抑朝廷有大賢者金憚而<lb/>
為此舉耶陛下自視三者若茫然未有則金人之所以<lb/>
啗陛下者正可以為弔不可以為賀亦有以吳越之事<lb/>
告陛下者乎越王勾踐因吳太宰嚭以行成率衆來朝<lb/>
<pb n="KR2g0031_WYG_005-11b"/>
吳王大喜過望以為信然獨伍子胥懼力諫以浮辭詐<lb/>
偽慎不可聽呉王怒賜子胥屬鏤之劍子胥曰必植吾<lb/>
墓上以梓令可為器而抉吾眼置吾東門之上以觀越<lb/>
人之滅吳也其後越果大敗吳而滅之遷其主於甬東<lb/>
與百家居之吳王曰孤老矣不能事君王也吾悔不用<lb/>
子胥之言自令陷此乃蔽面而卒曰吾無面目見子胥<lb/>
也今金之撫我猶越人之啗吳耳金日以吞我為心何<lb/>
憚於我而欲歸我母兄還我故地夫三闗不復雖得中<lb/>
<pb n="KR2g0031_WYG_005-12a"/>
原陛下将何術以守之縦以金人和議灼然可信既歸<lb/>
母兄矣又曰還我故地矣是金之德我甚厚異日有無<lb/>
厭之求難從之請陛下將何以應之陛下獨不念劉豫<lb/>
之事乎豫父子事金甚謹既而金忌豫稍振而疑之乃<lb/>
縛其子又縛其父束於闤闠之中以聽金詔盡為虚假<lb/>
之辭其變遷不情類皆如此臣以謂今日之事正如吳<lb/>
王墮越計中日後必有劉豫之禍可不為之寒心陛下<lb/>
縱欲以母兄為辭臣事金人偷為目前之安自此國勢<lb/>
<pb n="KR2g0031_WYG_005-12b"/>
衰削太祖太宗基業之盛隳於陛下之手無復中興之<lb/>
望復何面目戴黄屋以王天下哉傳曰鳯凰乗於風聖<lb/>
人因於時昔秦穆公有地三百里知時宜之變攻取西<lb/>
戎及後䝉恬侵胡闢數千里匈奴不敢飲馬於河置烽<lb/>
燧然後敢牧馬故防邊制敵可以威服不可以仁畜也<lb/>
今天下切齒恨不食王倫之肉人心忿厲莫不願為陛<lb/>
下死事盖至此極矣陛下若一旦不勝其憤屏絶和議<lb/>
決之於天與四海誓雪大恥如探物嚢中可以必取陛<lb/>
<pb n="KR2g0031_WYG_005-13a"/>
下何憚而不為此臣聞文王一怒而安天下之民詩曰<lb/>
王赫斯怒爰整其旅以遏徂莒以篤周祜以對于天下<lb/>
是也武王亦一怒而安天下之民書曰天降下民作之<lb/>
君作之師惟曰克相上帝寵綏四方有罪無罪予曷敢<lb/>
有越厥志是也以文武之至寛仁事有不可忍者見於<lb/>
一怒遂安天下之民此所以為文武也又若齊威王之<lb/>
初委靡不治諸侯並侵於是發怒封即墨大夫烹阿大<lb/>
夫遂發兵西擊趙魏奔走請和人人震懼不敢飾非諸<lb/>
<pb n="KR2g0031_WYG_005-13b"/>
侯聞之不敢加兵於齊者數十年由是觀之衰弱不振<lb/>
之弊莫若自强陛下以堯舜文武之資遭金陵侮為日<lb/>
久矣今日之使尤可怪駭陛下何不發文武之怒力圗<lb/>
中興之烈况以天下之大承祖宗積累之基厚澤深仁<lb/>
在人未替詎可甘心為金藩鎮取笑後世賈誼所謂勢<lb/>
既卑辱而禍不息長此安窮陛下寧不念自建炎以来<lb/>
敦遣使臣冠盖相望徒為紛紛略無少效雖徽考諱旦<lb/>
尚不得聞今日遽欲還故地歸母兄納梓宫則是金人<lb/>
<pb n="KR2g0031_WYG_005-14a"/>
為君子長者之事自古讐敵之所未有方金之深入也<lb/>
席巻皇族不以為厭又復長驅飲馬江浙陛下為漢髙<lb/>
之困者屢矣其殘忍酷烈如此是心安在陛下今日能<lb/>
保其為君子長者而無後患乎不然則将以我為劉豫<lb/>
縦不得巳欲為母兄少屈又念安然以復故地臣恐異<lb/>
日必有不可堪者而况襟喉之地金既自據盖如徃時<lb/>
收復燕山以彼所棄来困我耳陛下雄才大畧春秋鼎<lb/>
盛倘於此時翻然易慮為光武之所為則萬世而下仰<lb/>
<pb n="KR2g0031_WYG_005-14b"/>
陛下為聖主顧不偉哉臣竊謂皇天仁愛陛下所以告<lb/>
戒者甚明乃者季冬十有九日辛未天震雷其占以為<lb/>
國家號令失常舉措錯謬又占以為天以雷霆為威人<lb/>
君以兵刑為威暮冬而雷此不測之雷也時方伏藏俄<lb/>
然震驚出人意外良由國家委靡金人日熾勢不能已<lb/>
欲陛下震不測之怒竹不測之威亦猶皇天震不測之<lb/>
雷也雷出地奮曰豫豫之卦利用行師此天意也陛下<lb/>
有將有兵何不試用之用之勝可以為光武用之未勝<lb/>
<pb n="KR2g0031_WYG_005-15a"/>
保守長江尚不失為元帝何必含羞忍恥乞憐於强敵<lb/>
哉陛下毋憚金强謂不可敵漢武帝軍臣伊穉斜單于<lb/>
憑陵不已武帝震怒選任衛靑霍去病以攻之未㡬衛<lb/>
青討蒲泥破符離逐白羊擊樓煩而匈奴遁霍去病鏖<lb/>
臯蘭下折斬蘭盧侯二主而昆邪降自是匈奴大衂稍<lb/>
息風塵之警何者勇士壮馬非中國之所無而漢人奮<lb/>
不顧命以直前雖匈奴之衆亦所不能當也又若李唐<lb/>
之初頡利嘗率衆百萬掃境入冦太宗念欲刷耻於天<lb/>
<pb n="KR2g0031_WYG_005-15b"/>
下遂率六總管出通漢出㝎襄出金河出大同出長安<lb/>
出廣武以討之無何俘頡利告太廟遂空漠北之庭夫<lb/>
漢之匈奴唐之頡利若不可敵然終底㓕亡消息盈虚<lb/>
理當然耳今金之勢燄過軍臣頡利逺甚皇天后土亦<lb/>
鑑之矣願陛下悟和計之非是下令四方發文王武王<lb/>
之怒行漢武唐宗之師四封之内四封之外選賢任才<lb/>
共圗興復分道並進夫金人以為我不足與者而我遽<lb/>
爾奮發非獨人助之天亦助之矣易曰傾否先否後喜<lb/>
<pb n="KR2g0031_WYG_005-16a"/>
又曰易窮則變變則通通則久是以自天祐之吉无不<lb/>
利惟陛下思傾否變通之理赫然奮發如天震霆功光<lb/>
祖宗為中興之主則天下幸甚萬一優柔不㫁姑且善<lb/>
為之辭曰還金詔一切示不敢當而我日修守禦旋為<lb/>
之謀亦不失策彼金人者寜有好心為我若必取信王<lb/>
倫隠忍自屈為金劉豫方且稱慶以迎梓宫母兄以復<lb/>
中原故地則是堕金計中天下大事去矣臣甘為子胥<lb/>
之死抉眼以觀天下之大盡為金有耳陛下當彼之時<lb/>
<pb n="KR2g0031_WYG_005-16b"/>
雖悔何及臣非不知言觸忌諱必遭誅殛然憂國之心<lb/>
懷不能已庻㡬宗廟社稷之靈助臣精誠感動天聽其<lb/>
敢避死使後世有秦無人之歎哉臣不勝俯伏待罪之<lb/>
至<lb/>
　師道嘗作賈刪定畫像賛併序云君臣父子之義不<lb/>
　明於天下奸臣倡邪説以誤其國賢人君子力争而<lb/>
　不勝固末如之何然其正大之情英偉之氣千載而<lb/>
　下聞者猶感憤激烈則民彛大典之重豈不足以有<lb/>
<pb n="KR2g0031_WYG_005-17a"/>
　所助哉宋靖康之禍酷矣髙宗脅於秦檜之謀忘仇<lb/>
　請和屈膝聼命紹興戊午遣使羣臣交口合辭以為<lb/>
　不可而胡公銓上䟽言尤切直金人購以千金讀之<lb/>
　驚歎東陽賈公廷佐時為左廸功郎嚴州桐廬縣主<lb/>
　簿一再上書累數千言劇論仇恥之不可㤀名分之<lb/>
　不可貶和議約之不可信請誅王倫拘金使決意用<lb/>
　兵其激切之辭有曰陛下為金人諸侯臣為金人臣<lb/>
　屬曰此天也祖宗之天也此地也祖宗之地也一朝<lb/>
<pb n="KR2g0031_WYG_005-17b"/>
　而化為金人之天地可乎無天可戴無地可履不如<lb/>
　無生曰陛下委靡從金則天下圜視而起不怨金而<lb/>
　怨陛下曰劉豫之禍可為寒心陛下尚何面目戴黄<lb/>
　屋王天下耶嗚呼其言一至此哉大畧與胡公同皆<lb/>
　其君所不能堪又謂今有將可使有兵可戰直為壯<lb/>
　曲為老無以强弱多寡論是又本乎義理之正而深<lb/>
　識事勢之宜非區區較計利害之間者也胡公既逺<lb/>
　竄而公顧弗及豈以其猶不直斥檜而獲宥歟考之<lb/>
<pb n="KR2g0031_WYG_005-18a"/>
　宋史當時内外之臣如李剛王庶曽開張燾晏敦復<lb/>
　魏矼許權趙雍胡理朱松張廣凌景夏常明范如圭<lb/>
　李明遜方廷實梁汝嘉蘇符蕭振薛徽言鄭剛中之<lb/>
　徒章䟽略見一二而廷佐曽不得齒名其間豈又以<lb/>
　小邑下官在所略耶魏掞之集議今亦無考世知誦<lb/>
　胡公之書而不知有公惜哉公字子野世居東陽之<lb/>
　蘭隰宣和中入太學登紹興二年進士第升朝嘗為<lb/>
　大理司直通判湖州台州遷詳定一司敕令所刪定<lb/>
<pb n="KR2g0031_WYG_005-18b"/>
　官後薦起知處州遂致仕後贈朝奉大夫今其鄉猶<lb/>
　稱賈刪定六世孫某出公二書及家譜示予併獲拜<lb/>
　其像英風義槩凛然如存吾鄉有人如是而忍使之<lb/>
　冺冺湮沒哉竊不自揆表而著之復為之贊曰<lb/>
　昔在紹興屈身和仇嗟嗟賈公獨為已羞越職叩閽<lb/>
　攎憤陳義子房之忠仲連之志天地與立曰維綱常<lb/>
　二書之存千載有光其官則卑繄節甚偉遺像凛然<lb/>
　孰不仰止<lb/>
<pb n="KR2g0031_WYG_005-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0031_WYG_005-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　敬鄉録巻五<lb/>
</p>
<p>
</p>
  </div>
<div>
<head>敬鄉録巻六</head> <lb/>
    <p>
<pb n="KR2g0031_WYG_006-1a"/>
欽定四庫全書<lb/>
　敬鄉録巻六<lb/>
　　　　　　　　　　　　元　吳師道　輯<lb/>
　倪樸字文卿浦江人居石陵村嘗應進士舉有志功<lb/>
　名不為無用之學紹興季年為書萬言極論滅金事<lb/>
　不果上究悉用兵攻守險要尤精地理著輿地㑹元<lb/>
　志四十巻為人抗直不能委曲里豪樓某乗其與縣<lb/>
　宰有隙誣搆之徙置筠州以赦得還嘗自謂業古文<lb/>
<pb n="KR2g0031_WYG_006-1b"/>
　三十年有雜著六十篇要之皆無愧古作今存集七<lb/>
　巻㑹元所考云<lb/>
　　擬上髙宗皇帝書<lb/>
臣聞智者見成敗於未形之前衆人見成敗於已形之<lb/>
後今成敗之勢已昭然矣而勞於國議者且猶為之憂<lb/>
疑不可不與之辨臣謂今金人之勢其可以必滅者有<lb/>
三其事勢相關而不可緩者有七臣請先論其强弱之<lb/>
勢然後以次陳之為陛下獻今之進謀者莫不曰彼强<lb/>
<pb n="KR2g0031_WYG_006-2a"/>
而我弱彼衆而我寡彼大而我小强弱不敵衆寡不鬬<lb/>
小大不戰事未可以先舉夫弱不可以敵強寡不可以<lb/>
敵衆小不可以敵大是天下之常語耳非所以為謀也<lb/>
古之人謀人之國者論其機㑹之可乗形勢之可勝而<lb/>
巳初不在於他也茍以强弱小大衆寡而言則秦并六<lb/>
國而強胡為而喪苻堅舉百萬之衆胡為而敗不知天<lb/>
下之理大則易危小則難傾強則易挫弱則難折是故<lb/>
取大國易取小國難滅强敵易滅小敵難向使嬴秦不<lb/>
<pb n="KR2g0031_WYG_006-2b"/>
并天下而獨據殽闗之險劉項雖强能夷而滅之乎向<lb/>
使苻堅不有中國而雄據邉塞之地謝安雖賢能挫而<lb/>
敗之乎此成敗之理不在於強弱衆寡大小也審矣夫<lb/>
秦王之智力百倍於天下而劉項不階尺土之勢以㓕<lb/>
之苻堅之智力百倍於東晉而謝𤣥以八千歩兵挫之<lb/>
况今之敵人才智不逮於庸常而吾之勢力萬倍於古<lb/>
人破而㓕之其為力也豈不易哉此臣所以灼知其勢<lb/>
雖若甚難而實甚易者此也金之可以必㓕者有五以<lb/>
<pb n="KR2g0031_WYG_006-3a"/>
臣之所得於見聞者言也若其政令之暴與不暴上下<lb/>
之和與不和民人之怨與不怨隣國之侵與不侵今南<lb/>
北隔絶臣不知其詳皆在所不論臣嘗見强壯之夫無<lb/>
故而暴卒者先數月間其言語必失次其動作必失宜<lb/>
盖身将亾而神必先喪矣今彼有意於犯我而隙穴露<lb/>
是天奪其魄而欲亡之也欲犯我而修吾之舊都是天<lb/>
先修之以待我也其兆如此此其可以必滅者一也自<lb/>
古人君其所以成非常之業建不世之功者莫不係於<lb/>
<pb n="KR2g0031_WYG_006-3b"/>
人心之向背今天下之民聞陛下分兵四出若老若幼<lb/>
㑹遇之際坐語之間皆舉首加額曰願吾皇宗廟有靈<lb/>
天地有感一舉而誅滅之是吾民怒之也天欲亡之吾<lb/>
民怒之事何患乎不濟哉此其可以必滅者二也國家<lb/>
自偃兵以来智者無所施其謀勇者無所用其力愚者<lb/>
無所效其死貪者無所得其利其怒敵之氣樂鬭之心<lb/>
莫甚於此時也鼓而進之鋒必不可遏此其可以必滅<lb/>
者三也中原皆禮樂衣冠之俗所尚者聖賢之事所習<lb/>
<pb n="KR2g0031_WYG_006-4a"/>
者禮義之教一旦强而易之豈其心哉夫以禮樂衣冠<lb/>
之俗而驅之從金人之俗大者必不願為金人之臣小<lb/>
者必不願為金人之民今吾以其所願易其所不願彼<lb/>
不叛而歸我者吾不信也此其可以必㓕者四也國家<lb/>
列聖相承深仁厚澤滲漉於天下而固結於人心垂二<lb/>
百年非有窮兵黷武以害之而為天所亡也非有暴刑<lb/>
虐政以殘之而為天所棄也是宜中原之民未厭於我<lb/>
也其心未厭於我必日夜引領東望於我矣茍傳檄而<lb/>
<pb n="KR2g0031_WYG_006-4b"/>
呼之彼不望風而響應於我者吾不信也此其可以必<lb/>
滅者五也金不可以不滅其説亦有五者大抵以利害<lb/>
相反而言也且天奪其魄而欲亡之是天與我之時也<lb/>
天與不取反受其殃此一不可不滅也百姓怒金人之<lb/>
剥斂於我久矣三軍怒金人之陵侮於我也亦巳久矣<lb/>
茍逆其心而挫其氣臣恐陛下之憂不在金人而在蕭<lb/>
墻之内也此二不可不滅也丹之所藏者赤漆之所藏<lb/>
者黒漸習之效也中原雖禮義之地禮樂之俗强而易<lb/>
<pb n="KR2g0031_WYG_006-5a"/>
之者三十餘年矣今而不取則凡生長於彼者舉将胥<lb/>
而金矣胥而為金則無復有望於我矣此三不可不滅<lb/>
也中原之民雖深被吾先王之澤深感吾先王之德化<lb/>
今為金人所據者亦三十餘年矣今而不取數年之後<lb/>
老而壯者大抵巳死後而生者不識吾先王之德化而<lb/>
惟金之知則亦無復懷望於我矣此四不可不滅也今<lb/>
金所可幸其少和者惟増嵗幣之一説耳倘可増幣以<lb/>
幸其少和則一二年之後我愈窮而弱彼愈富而强彼<lb/>
<pb n="KR2g0031_WYG_006-5b"/>
得以乗四者之弊而肆其志我無一以待其變事勢之<lb/>
危可勝言哉此五不可不滅也夫金之可以必滅者既<lb/>
如此其不可不滅者又如彼則滅之之䇿其可不獻乎<lb/>
滅金之䇿有三而所用則一非有上中下三也皆所以<lb/>
因敵而制勝也用兵之法先發則制人後發則制於人<lb/>
今金雖有意於犯我而事不舉則謀未㝎謀未㝎則號<lb/>
令未一號令未一則屯守未備陛下宜先其所發令諸<lb/>
將水陸並進直衝其屯戍之所而襲取之則破之必矣<lb/>
<pb n="KR2g0031_WYG_006-6a"/>
所謂迅電不及瞑目疾雷不及掩耳也破其屯戍奪其<lb/>
要害而守之使中原之民知所向慕陛下然後進都江<lb/>
表以壮諸將聲援之勢以慰中原歸附者之心則黃河<lb/>
以南可傳檄而定盖先發之䇿誠今日之至機也何者<lb/>
金自講和以來二三十年之間彼嘗恃强凌我而我嘗<lb/>
屈於弱彼嘗以戰脅我而我嘗趨於和彼則不虞於我<lb/>
也一旦吾能反前日之所為出其不意以壓之乗其不<lb/>
備以入之勝之決矣此滅之䇿一也彼如大衆已舉警<lb/>
<pb n="KR2g0031_WYG_006-6b"/>
備已嚴陛下當使江淮之師堂堂之衆出夀春出盱眙<lb/>
出漣水以迎其前然後一軍出荆襄入陳蔡繞出其後<lb/>
以潰河洛一軍出隴蜀入散關據闗陜以震兩河天下<lb/>
定矣盖金以吾都吳㑹則必以吾所重者在東南彼如<lb/>
傾國而来其大兵大将必聚於東南其西北必虚故吾<lb/>
荆襄之衆得以向宛洛隴蜀之衆得以入闗陜兩河震動<lb/>
勢必分而我專事何有不濟昔者諸葛武侯嘗欲用兵<lb/>
荆益表裏之勢以圗中原矣盖嘗為先主謀曰若跨有<lb/>
<pb n="KR2g0031_WYG_006-7a"/>
荆益保其巖阻外結孫權内修政理天下有變命一上<lb/>
将将荆州之衆以向宛洛将軍身率益州之衆出秦川<lb/>
如此則伯業可成漢室可興矣未幾荆州為吳所襲取<lb/>
而亮失荆襄表裏之勢故亮不能獨用蜀以取關中而<lb/>
亮之素志卒以不遂今者吳蜀一家荆襄一地臂指相<lb/>
從表裏相應無所窒礙吾於此擁江淮之師牽綴敵勢<lb/>
於淮南使荆襄隴蜀之衆𢷬其虚而潰其内此滅金之<lb/>
䇿二也若其鋒未可當其勢未可遏陛下當歛江淮之<lb/>
<pb n="KR2g0031_WYG_006-7b"/>
兵列江而守虚兩淮之地以待之金之所恃者騎而巳<lb/>
舟楫之間非其所長以吾所長控彼之短雖百萬之衆<lb/>
無所用彼兵深入吾境臨江不敢輒渡吾深溝髙壘據<lb/>
江不與之戰夫千里興師速戰則利相持則不利延日<lb/>
持久糧運不繼士心必危師久而無功則糧竭而財匱<lb/>
其衆不自亂則必自潰勢之必然也此不戰而屈人兵<lb/>
之䇿也擒之必矣此滅金之䇿三也抑嘗思之陛下必<lb/>
欲一舉而復中原滅讐敵非蜀兵不可何者彼以吾之<lb/>
<pb n="KR2g0031_WYG_006-8a"/>
精兵皆在於東南其所慮於我者亦東南也吾江淮之<lb/>
兵深入敵境則必與敵相遇不入則必與敵相持勢不<lb/>
能直進與之周旋於中原也蜀之於吳相去萬里勢若<lb/>
不相關彼必不虞於我也彼之意在東南而吾之意在<lb/>
西北吾得志於西北則東南之兵不足慮也用兵之法<lb/>
不過虚與實而巳法曰實而備之又曰進而不可禦者<lb/>
衝其虚也敵之實吾能備之敵之虚吾進而衝之則何<lb/>
不利之有且彼不與吾相持於東南吾之西兵固不可<lb/>
<pb n="KR2g0031_WYG_006-8b"/>
以深入惟其大兵大将舉聚於東南而吾之西兵得以<lb/>
乗其虚而𢷬之是猶秦兵雖强而與項籍相持於河北<lb/>
不覺其主為漢所得也願陛下堅守東南運籌西北及<lb/>
其未發令蜀諸路召募豪智濳為進取之計就其間選<lb/>
智謀之将委以事宜俟金人之衆舉皆南向便乗間深<lb/>
入正兵自鳯州出散關據鳯翔以招秦隴竒兵自興元<lb/>
出斜谷自洋州出駱谷皆不盈七百里入據長安以向<lb/>
潼關而又出荆襄之師𢷬𢎞農河洛以為之聲援若此<lb/>
<pb n="KR2g0031_WYG_006-9a"/>
則中原可指日而復矣此臣滅金之䇿所以尤恃於蜀<lb/>
兵是故始終言之而不憚煩也願陛下深思而用之或<lb/>
曰兵不預言在於臨敵制變子言毋乃謬乎臣應之曰<lb/>
不可預言者兵之勢也可預言者敵之情也法曰校之<lb/>
以計而索其情又曰勝兵先勝而後戰不能先知敵之<lb/>
情則安能制勝於未戰之前乎昔聞韓信請益兵二萬<lb/>
北擊燕趙東擊濟南絶楚糧道而西㑹於滎陽使愚者<lb/>
聞之不笑其狂則以為迂也言出於口而成於手合若<lb/>
<pb n="KR2g0031_WYG_006-9b"/>
符契無毫髮之差茍規模不素定於内其能若是之神<lb/>
乎然臣之所言不徒虚語矣其事勢相闗不可緩而有<lb/>
七者曰順天曰立将曰屯兵曰强兵曰防奸曰安民曰<lb/>
理財是也國家自偃兵以来隂陽不和居髙者苦亢旱<lb/>
處下者怨水澇螟蟲不息隂害嘉榖而今嵗尤甚當春<lb/>
陽發生之時而凍雪連月浹旬不止蠶麥所收百無一<lb/>
二今又加之以大旱州縣决滯獄放逋租上下祈禱靡<lb/>
神不舉而絶無響應民心憂懼不知所為夫今欲舉大<lb/>
<pb n="KR2g0031_WYG_006-10a"/>
事而天意若此其可危也哉臣伏覩陛下無暴刑虐政<lb/>
以動民之怨無窮兵黷武以傷民之和又刻心削志不<lb/>
為侈靡不樂逰翫不興宫室不營苑囿言斯聽謀斯從<lb/>
利則興之害則除之寛大之詔無時不下其所為皆善<lb/>
矣而天意若是者必有怨怒之氣積於下奸於上者故<lb/>
隂陽乖謬而雨暘為之不順臣聞故将岳飛忠義無比<lb/>
志清宇宙一旦為權臣所害天下痛其寃至今大小猶<lb/>
云云也夫孝婦之寃不伸猶歴年為之不雨况忠臣義<lb/>
<pb n="KR2g0031_WYG_006-10b"/>
士勲烈炳天地忠精貫日月無尺寸之封而反受大戮<lb/>
其怨怒之氣豈不充積於天地之間哉是宜歴二十餘<lb/>
年隂陽繆戾而災變不息也臣聞前相張浚陛下佐命<lb/>
勲臣雖一時兵挫地失而志在滅敵陛下不念秦伯用<lb/>
孟明之事聴妨功害能之説痛怨之終身錮而不用使<lb/>
天下之心失其所望夫勲舊忠義之士天下之所共望<lb/>
也臣晚生固不知浚之為人也然卜之人心則知浚之<lb/>
為人矣今浚雖未用而天下巳期之是人心之所共望<lb/>
<pb n="KR2g0031_WYG_006-11a"/>
者斯人也人心之所歸天心之所係也陛下違其望而<lb/>
逆其心是逆天下之心矣逆天之心而望隂陽之和是<lb/>
却行而求前也且陛下所為無不善當大有為之時天<lb/>
之心當隂相而黙助之今乃反若是之甚者盖天意若<lb/>
曰吾将佑而助之而反逆吾之意吾其可不出灾異以<lb/>
儆之乎此天所以示其眷顧之意而陛下不悟也不然<lb/>
灾異之来何自而起乎臣願復故岳飛之封爵祿其子<lb/>
孫以申其寃枉之氣詔復張浚以副天下之望則天時<lb/>
<pb n="KR2g0031_WYG_006-11b"/>
自順雨暘自若金人可得而滅矣此順天之説也天下<lb/>
安注意相天下危注意将今天下之勢不為安矣陛下<lb/>
之所注意者誰耶未得其人宜求其人而用之已得其<lb/>
人宜明而立之不宜尚循常職也孫子曰卒未親附而<lb/>
罰之則不服不服則難用夫士卒所以親附於将者以<lb/>
其威愛素有以服之也今有将之職而無将之權則威<lb/>
愛安足以及士卒乎邊境茍有倉卒陛下臨時授以斧<lb/>
鉞則諸將未必用其命士卒未必服其罰陛下今雖未<lb/>
<pb n="KR2g0031_WYG_006-12a"/>
欲築壇而拜之以張露其聲勢亦宜假之以將權授之<lb/>
以兵柄使之得以自由分置士卒號令諸将則三軍之<lb/>
士知所服從矣太公六韜言論將而次之以選将選将<lb/>
而次之以立将立将而次之以将威論㝎而後選選定<lb/>
而後立立定而後威可行焉此太公用兵之深㫖也陛<lb/>
下無謂今日事未舉敵未動不可假而與之權也今分<lb/>
遣諸将屯劄要害者大抵皆武悍之夫持兵帶甲動以<lb/>
萬數節制雖有所歸權輕不足以抑之也臣恐輕躁妄<lb/>
<pb n="KR2g0031_WYG_006-12b"/>
動上無制將以統之其變恐不在於敵矣此立将之説<lb/>
也用兵之法以虞待不虞者勝則屯守之説尤在所先<lb/>
也昔晉將取吳或請益戍兵以備之而孫皓不聽及晉<lb/>
師起知其無備順流乗虚直造金陵若行於無人之地<lb/>
使皓聴其言增益精兵控其要害晉師雖強且衆豈不<lb/>
殆哉今陛下神智先見因其使命求釁而知其必叛故<lb/>
先分兵屯劄於江鄂兩淮之地據其衝要所謂無恃其<lb/>
不來恃吾有以待之也無恃其不攻恃吾有所不可攻<lb/>
<pb n="KR2g0031_WYG_006-13a"/>
也然戰而不知分合之變不可以戰守而不知分合之<lb/>
變亦不可以守呉王知分兵以禦越之左右而不知為<lb/>
中軍之所襲王莽知合衆以圍昆陽而不知為孤軍之<lb/>
所敗此戰而不知分合之變者也秦王知固其外而不<lb/>
知劉項擊其内元濟知拒其前而不知李愬襲其後此<lb/>
守而不知分合之變者也一分一合而後為變不惟用<lb/>
於一陣之間為然也散而守合而攻進而鬭退而處皆<lb/>
不離乎此也今屯兵之所地之相去逺者千餘里近者<lb/>
<pb n="KR2g0031_WYG_006-13b"/>
數百里前後分離形勢孤立遇緩急左不及救左右不<lb/>
及救右恐難有功宜分諸道各以重兵繼其後而為之<lb/>
聲援為之綂率謂如兩淮屯兵則一統於維揚沿江諸<lb/>
屯則統率於建業上流委命於夏口沿漢聽令於襄陽<lb/>
使之左則左使之右則右一處受敵諸屯皆應表裏相<lb/>
維縱横相合號令相通若一身之運臂指攻其右則左<lb/>
應之攻其左則右應之敵擊其左吾擊其右敵擊吾前<lb/>
吾攻其後攻其所必救扼其所必趨使吾之守敵不知其<lb/>
<pb n="KR2g0031_WYG_006-14a"/>
所攻吾之攻敵不知其所守如此則勢雖分而實不分<lb/>
地雖逺而實不逺以守則固以攻則克然後為善之善<lb/>
者也若各自屯守前後不相應表裏不相關是不知分<lb/>
合之變者也守而不知分合之變且不能以自守安能<lb/>
制勝於敵哉此屯守之法不可不知也兵强不在於衆<lb/>
而在於精不在於精而在於氣氣不壯雖精且衆不可<lb/>
恃今夫閭巷之間羣聚抉黨欲合鬬而别其雄者甲衆<lb/>
而乙寡乙雖寡其間有一人攘拳奮臂大呼而直前則<lb/>
<pb n="KR2g0031_WYG_006-14b"/>
乙之黨勇必倍而勝甲之衆雖至懦至弱者亦奮怒而<lb/>
不懼此無他氣使然也今朝廷久不用武州縣間多有<lb/>
慷慨感激之士豪壯勇敢之人聞國家將為滅敵之計<lb/>
莫不奮然而無由自效願陛下詔州縣其有豪勇敢死<lb/>
之士願奮義以助國立功者許自陳團結士伍皆勿黥<lb/>
涅優為之制號為義兵文武智謀之官擇其風采可畏<lb/>
愛於下者使帥其衆教以攻守之法勿與官兵殽雜養<lb/>
之有方教之有法賞格優厚用之則必欣然樂鬬大者<lb/>
<pb n="KR2g0031_WYG_006-15a"/>
貪功業小者慕爵賞所向必無前所戰必無敵官兵得<lb/>
以藉為聲勢氣必百倍勢益壯而威益強當之者潰觸<lb/>
之者敗此強兵之䇿不可不早圗也今國家禁衛之兵<lb/>
及州鎮之卒皆已抽發於屯戍之所朝廷深思逺慮令<lb/>
州縣皆立四隅官分結保伍而統之誠良䇿也以臣思<lb/>
之天下之民皆感陛下仁厚之政惻怛之誠自非㓙荒<lb/>
饑饉之嵗雖驅之為亂不可也然奸雄之人其黨與必<lb/>
衆其聲望必雄藏奸匿盜為之嚢槖幸天下有變而肆<lb/>
<pb n="KR2g0031_WYG_006-15b"/>
其志今州縣徃徃以此曹雄於羣不逞之間豪暴而無<lb/>
頼者多從之四隅之職悉委之此類臣常以為憂且一<lb/>
郡之間有都分一都之中有保正副正副正之下有大<lb/>
小保長之設上下相率大小相維暗與古之比閭族黨<lb/>
之制相合而不善用之耳誠因此等級而卒伍之嚴為<lb/>
之制使各自安業不變惑其心遇有儆州縣長官臨時<lb/>
部統而用之孰敢為變哉不然適足為生事之端而已<lb/>
臣未見其利也夫奸雄之人難以法制而易以勢消彼<lb/>
<pb n="KR2g0031_WYG_006-16a"/>
之所資以動者皆其鄉黨無賴之徒勇健之夫也無頼<lb/>
而勇健以前强兵之䇿召募之則十去其五矣誠令州<lb/>
縣厚賞以餌之多方以誘之則必盡得之矣朝廷資其<lb/>
用而奸心無所肆一舉而兩得之此防奸之䇿也今事<lb/>
未舉兵未出紛紛籍籍咸謂陛下為遷都之事臣不知<lb/>
其然否也臣謂遷都改邑在他時則可在今日則不可<lb/>
何者當無事之時人君遷動則弱者無憂危之心强者<lb/>
無覬覦之望此其勢然矣陛下必欲遷都金陵以壯軍<lb/>
<pb n="KR2g0031_WYG_006-16b"/>
勢且宜偏守錢塘營繕城郭為不動之計使民心安而<lb/>
無所惑使奸雄之人静而無所望待大軍将舉陛下明<lb/>
詔天下董六師之衆為親征之舉以號於民然後徐進<lb/>
而都之外足以聲援諸將慰撫三軍内足以安民心慰<lb/>
民望此安民之説也法曰軍無財士不来軍無賞士不<lb/>
徃則三軍所恃以動者財也况興師十萬日費千金則<lb/>
理財之説其可後乎然理財之説固多矣臣欲望陛下<lb/>
行屯田募墾闢而今敵釁已萌兵力不可以罷邉堠有<lb/>
<pb n="KR2g0031_WYG_006-17a"/>
儆則貧民不可輕徃臣欲望陛下算商車借商緡則民<lb/>
不忍為桑宏羊韋賔都割剥天下以歛民怨其所欲言<lb/>
者姑望陛下權其所取以優民時其所用以省費耳有<lb/>
若曰百姓足君孰與不足非百姓足而君能自足也盖<lb/>
善藏者當無事之時則藏於民而聚於國當有事之時<lb/>
則取足於民而不使其怨是故民不足則君亦不足民<lb/>
有餘則君亦有餘然其斂散之術必有權以用之也權<lb/>
者非他濟時之急權時之宜也鬻官爵賣度牒雖衰世<lb/>
<pb n="KR2g0031_WYG_006-17b"/>
之事然權一時之宜濟一時之急猶勝於橫賦暴歛以<lb/>
害民也且彼買官爵買度牒者不以價例之髙而樂欲<lb/>
得之者皆其有餘者也取其有餘以補不足是亦天之<lb/>
道也此權其所取之説也夫祭祀之禮先王之常行固<lb/>
有天下者之所不可廢也然行之適時之豐殺講之合<lb/>
禮之誠實不務於耀虚文靡用度然後為得也古者掃<lb/>
地而祭不以為非二簋之薄可以用享今之儀則已繁<lb/>
矣而浮文虚費濫賞僭恩近世之弊尤極且如一青城<lb/>
<pb n="KR2g0031_WYG_006-18a"/>
之費用繒帛數十萬其中至有苑囿臺池㳺觀之所娛<lb/>
悦耳目之具此豈齋戒交神之義至於三軍之賞賚百<lb/>
官之賜予動以千萬計此何為者哉是以三軍一行諸<lb/>
道漕運勞於㑹計州縣官吏罷於督責文符之徃來胥<lb/>
徒之窘廹急於星火令曰大禮年分稍違者刑而不恕<lb/>
上催下廹蠶桑未畢而有納帛違限之罰秋禾未熟而<lb/>
有輸粟不時之罪承結催課之徒杖責不乾於體枷錮<lb/>
不離於項嗚呼神祗祖考其樂於此乎哉且陛下所以<lb/>
<pb n="KR2g0031_WYG_006-18b"/>
備圜丘立明堂殺牲備禮以禋上帝以奉祖考豈非欲<lb/>
昭答其心奉承其意使神祗祖考鍳而享之安而樂之<lb/>
哉然天神地祗人鬼依人而行者也其所賴以為主而<lb/>
依附之者君而已今中原淪沒三十年矣神河帝岳曠<lb/>
而無主則神祗之心所以望於陛下者何如也故陵舊<lb/>
廟無所依歸則祖考之心所以望於陛下者何如也謂<lb/>
宜明詔天下以恩賞無與於祭事國步多艱財力不可<lb/>
以妄費臣民宜悉此意惟禮文儀衛之不可無者當具<lb/>
<pb n="KR2g0031_WYG_006-19a"/>
其餘一切減罷停横恩以需有功省濫賜以待将士使<lb/>
帑藏豐實資用餘饒俟機㑹以復中原上以圗答神祗<lb/>
之心下以圗報祖考之意其誰曰不可明堂之禮久廢<lb/>
不講陛下振舉舊典以易郊祭是誠有意於省費也然<lb/>
賞賚之格去郊禮無㡬而羣臣上下皆知勢有所不可<lb/>
而無一人為陛下言之者豈非言之則不利於已乎且<lb/>
一郊之恩大者澤旁延於數世小者榮及於子孫非有<lb/>
公天下之心而不私乎已者孰肯為陛下言之哉臣願<lb/>
<pb n="KR2g0031_WYG_006-19b"/>
陛下斷自宸衷勿牽羣議裁節妄費以濟軍興則國用<lb/>
可足而兵食可給矣此理財之術要在時其用以省費<lb/>
之説也夫漢屈羣䇿故能不階尺土而取天下椘憝羣<lb/>
䇿故雖得天下而身敗於人今陛下并天下之謀兼天<lb/>
下之智将圗恢復以成不世之烈臣雖愚昧無髙世絶<lb/>
人之見然其所言皆合於天下之公心而當於神明之<lb/>
理陛下無以為狂瞽之言而忽之也無以為冒進不根<lb/>
之言而黜之也臣草茅之士朝廷無先容之人而帝王<lb/>
<pb n="KR2g0031_WYG_006-20a"/>
之威雷霆不足以為喻臣非土木豈固欲危其親亡其<lb/>
身甘心於此僥倖於萬一哉誠恐機㑹一失雖悔不可<lb/>
復追故忠義之心感發於内不能自已言出於口而不<lb/>
自知也夫智者當安危未兆之時猶不㤀於慮况事勢<lb/>
已形乎聖人當無事之時猶不忽於聽况有為之際乎<lb/>
臣願陛下參酌人言推而行之以成天下之事業以遂<lb/>
天下之公願則退而就戮臣無所憾<lb/>
　　上太守鄭敷文書<hi>景望</hi>
<pb n="KR2g0031_WYG_006-20b"/>
古之人一事之不知則終身以為恨非固務為該博而<lb/>
多識也以為天下之事所不必知者吾不知也固無害<lb/>
所當知者一有不知則或至於失孟明視之伐鄭蹇叔<lb/>
知其必敗於殽周亞夫之謀吳楚趙渉知殽澠之間必<lb/>
有伏使孟明知殽之隘而聽蹇叔之言則秦師無殽之<lb/>
悔矣使條侯不知殽澠可以藏奸伏而昧趙渉之策則<lb/>
中吳楚之謀必矣愚於此然後知地理之學兵家之所<lb/>
急而學士大夫之所當知也漢髙帝之入秦也蕭何得<lb/>
<pb n="KR2g0031_WYG_006-21a"/>
秦圗籍國朝平南唐也先得其十九州之圖經故髙帝<lb/>
之取天下太宗之伐江南皆能盡知當時險阻阨塞户<lb/>
口多寡之處據形勢而守其必争之地以之取勝而無<lb/>
所失愚然後又知輿圗地志誠國家之要典也竊怪夫<lb/>
今之學者東西南北之不知逺近險阻之不識當用兵<lb/>
多事之時指地圗按史冊髙論天下之形勢而曰吾能<lb/>
辨其成敗之所以然而知今日攻守之勢所當然其欺<lb/>
我哉徃者僕嘗讀左氏春秋至公矢魚於棠釋者曰髙<lb/>
<pb n="KR2g0031_WYG_006-21b"/>
平方與縣有武唐亭有魯侯觀魚臺求之地志不知方<lb/>
與於今為何縣讀西漢書至圍羽垓下釋者曰沛洨聚<lb/>
邑名也求之他志不知沛之洨於今為何邑於是遍求<lb/>
地志之書夷考之作者不可勝紀大抵皆雜而無統冗<lb/>
者失之穢簡者失之略誕者失之誣拘者失之泥慨然<lb/>
憫斯文之缺遂歴攷載籍捜括百代而以今之州縣為<lb/>
準由漢以来其間郡縣乍離乍合驟廢驟置變名易實<lb/>
而不可按辨者俾皆繩焉㑹歸於一凡古帝王之所都<lb/>
<pb n="KR2g0031_WYG_006-22a"/>
禹貢山川之所經春秋列國之所在與夫古今關防津<lb/>
要戰争㑹盟之地古基遺迹旁捜並取庻無遺焉其有<lb/>
乖繆則為之援據引証以相參攷實而不浮自成一家<lb/>
幾千萬言分為四十巻目之曰輿地㑹元志盖取其綂<lb/>
有宗而㑹有元也然今學者大抵急於利禄而專於時<lb/>
文故不識者不肯目而識者未暇觀也未遇知已是故<lb/>
書成而不克顯抑嘗觀古之人才全而徳巨者固無所<lb/>
不有而其下者則各專一藝業之終身而傳之子孫夔<lb/>
<pb n="KR2g0031_WYG_006-22b"/>
之於樂垂之於工羿之於射羲和之於厯而王良造父<lb/>
之於御皆專精致力於一藝之間而名於世後之為樂<lb/>
為工為射為厯為御者必稽焉盖以其精且審也僕於<lb/>
斯文積力十餘年而文始就雖未敢以望古人而其用<lb/>
心亦勤矣其文多無資不能錄去年冬曽攜其稿見上<lb/>
舍陳亮同父僕與同父皆荆溪門下生也<hi>荆溪謂周葵</hi>将介<lb/>
之以見閣下與正字吕公近聞其到城曽袖之以見閣<lb/>
下矣茍有可取則固望閣下主張之其有疎謬而未全<lb/>
<pb n="KR2g0031_WYG_006-23a"/>
也望閣下指教之務欲成就之而後已無使其淪沒而<lb/>
無傳也僕又嘗合古今夷夏草為一圗縦橫餘丈了然<lb/>
可觀就館潘氏某主翁好事繪為帳以便觀覧今借來<lb/>
以呈閣下知其用心不為無用之學也<lb/>
　　書唐史諸傳<lb/>
光弼以侍御史崔衆傲倨不平之御史長揖宰相未為<lb/>
無禮也因其不為禮即付兵而斬天子御史光弼其無<lb/>
君哉曰若使者宣詔亦斬中丞此何理耶昔穰苴斬莊<lb/>
<pb n="KR2g0031_WYG_006-23b"/>
賈以明威者權也其於事也宜光弼之斬崔衆私恨也<lb/>
非權也<hi>李光弼</hi>
馬燧平汴州觧邢圍蹙田悦斬李懷光以竒制敵功亦<lb/>
足尚矣至於以私忿而交惡於李抱真暗於機㑹而甘<lb/>
吐蕃之請縦敵生患而功以不立雖可嘉也亦可貶也<lb/>
朱泚陷京師帝西幸李晟以孤軍當巨盜燧提大兵坐<lb/>
太原止分五千援奉天燧亦忍人哉<hi>馬燧</hi>
予始讀顔真卿傳見其棄中原事嘗竊怪之以為宜守<lb/>
<pb n="KR2g0031_WYG_006-24a"/>
以挫賊且以堅諸郡城守之心棄之則失䇿也及觀穆<lb/>
寜傳見魯公以不用寜言為恨始知魯公之失實然<hi>穆寧</hi>
太宗以辭色折程名振見其不屈而後竒之遂用以為<lb/>
将意其勇也人君以是取人疎矣幸而中焉不可以為<lb/>
法<hi>程名振</hi>
城居諫官數年不言事韓退之作爭臣論以激之城猶<lb/>
不屑也至貞元十年陸贄以論裴延齡事貶為太子賔<lb/>
客時城居官已八年矣則貞元三年為諫官也按德宗<lb/>
<pb n="KR2g0031_WYG_006-24b"/>
紀貞元六年殺皇太子妃蕭氏一事夫吳通元史法書<lb/>
殺者罪其君之濫刑也殺諫官殺太子殆非細事也而<lb/>
城猶不以屑意使後無延齡事則曠官尸祿城何以辭<lb/>
雖然城賢者也在城則可在他人則不可後之居是職<lb/>
者欲如城所為當如魯男子之學桞下恵則善矣<hi>陽城</hi>
唐三百年如貞觀之致治開元之昇平髙躡兩漢庻幾<lb/>
三代州縣循良之治當不减於漢然唐史傳循吏者凡<lb/>
十五人而附見於傳者又數人如賈敦頥韋丹之徒雖<lb/>
<pb n="KR2g0031_WYG_006-25a"/>
時有一善之可紀然其人皆碌碌不足道無有一人如<lb/>
漢龔黄輩聲名磊落膾炙人口者讀唐史吾得二人焉<lb/>
如倪若水之治汴以清正顯陸象先之治蜀以仁恕稱<lb/>
二子文雅足以飾吏事敦厚足以粹風俗則又非漢龔<lb/>
黄數子比擬也然史臣不傳之循吏者以循吏不足以<lb/>
傳二子也予於唐史取倪陸二子以為唐之循吏云<hi>循吏</hi>
崔隠甫不屈宰相牛仙客信乎其剛可尚也然黨李林<lb/>
甫而逐張説何哉盖愛憎之情異也剛則吾不知也<hi>崔隠</hi>
<pb n="KR2g0031_WYG_006-25b"/>
<hi>甫</hi>
朝宗嘗薦崔宗之嚴武於朝當時士咸歸重之至言不<lb/>
願萬户侯但願一識韓荆州今考其傳亦初無甚過人<lb/>
之事唐人乃云爾者盖以其識拔後進之一節也然則<lb/>
樂推挽士宜其名重於時㦲<hi>韓朝宗</hi>
　<lb/>
　<lb/>
　敬鄉録卷六<lb/>
</p>
<p>
</p>
  </div>
<div>
<head>敬鄉錄巻七</head> <lb/>
    <p>
<pb n="KR2g0031_WYG_007-1a"/>
欽定四庫全書<lb/>
　敬鄉錄巻七<lb/>
　　　　　　　　　　　　元　呉師道　輯<lb/>
　蘇簡字伯業遲之子遲則黄門公長子也遲字伯充<lb/>
　建炎二年以右朝請大夫直秘閣知婺州奏减買羅<lb/>
　額按揮麈録三年葉夢得為左丞十四日罷其自記<lb/>
　奏對語云知婺州蘇遲奏本州上供羅皇祐勅額一<lb/>
　萬疋今増至五萬八千九百九十七疋乞减一半上<lb/>
<pb n="KR2g0031_WYG_007-1b"/>
　惻然令依皇祐云法羅得奏今用度不同恐减太多<lb/>
　乞减二萬并八千有零從之父老為立生祠因家焉<lb/>
　卒塟蘭溪靈洞今棲真院側後贈少傅婺之蘇氏始<lb/>
　此公以祖恩補假承務郎宣和初調鄭州司刑曹滿<lb/>
　遷華州錢監改京兆府曹建炎充江浙制置書<lb/>
　宜文字通判宜州未上改饒州紹興初監都進奏院<lb/>
　江淮開都督府選入幕府守嚴州使者列薦請便養<lb/>
　守建州嚴人思其遺愛再除守嚴知處州直秘閣帥<lb/>
<pb n="KR2g0031_WYG_007-2a"/>
　廣東轉諫議大夫眉山縣男措置海盗有方除直徽<lb/>
　猷閣尋除直龍圗閣帥洪踰月罷次年辭召丐祠轉<lb/>
　中散大夫復龍圗閣致仕乾道初封中大夫二年卒<lb/>
　後贈少保有山堂文集二十巻<lb/>
　蘇䇿字伯行簡之弟以外祖梁子美恩授将仕郎主<lb/>
　新鄭簿辟江西帥屬改秩知錢塘縣諸軍審計司軍<lb/>
　器監丞兼權吏部郎出為閩曹守台州丁父憂終喪<lb/>
　奉祠十年而卒祔𦵏蘭溪紫巖鄊少傅墓傍累贈朝<lb/>
<pb n="KR2g0031_WYG_007-2b"/>
　請大夫為人明敏遇事嚴辨在錢塘减税課之無藝<lb/>
　者在閩罷運鹽押綱以請求得之者在台禁私鹺而<lb/>
　課自入倍在吏部主右選號為精詳平允事見簡所<lb/>
　撰墓誌<lb/>
　蘇諤字伯昌簡之子以祖恩初任浙東帥屬知台州<lb/>
　仙居縣江西運司幹官主管文字知桞州又除卲州<lb/>
　韶州繼遭父母喪服除入對除寧國司馬直秘閣明<lb/>
　州司馬召除工部郎中改兵部尚書郎補外直顯謨<lb/>
<pb n="KR2g0031_WYG_007-3a"/>
　閣湖南運副明州長史召除大理少卿大府卿秘閣<lb/>
　修撰知鎮江未上以弟誦卒丐便郡經理其喪得江<lb/>
　東運副改提刑未上遷江西後奉祠卒官朝議大夫<lb/>
　贈至正奉有拙齋集<lb/>
　蘇誦字伯言諤之弟以父恩補將仕郎終知濠州<lb/>
　蘇林字伯茂諤之子以祖恩初任紹興嵊縣主簿再<lb/>
　中漕舉知嚴州建徳縣監都進奏院丁父憂免喪添<lb/>
　差通判秀州幹辦諸軍糧科院司農寺主簿将監丞<lb/>
<pb n="KR2g0031_WYG_007-3b"/>
　補外知衢州福建提舉就除通判轉朝散大夫<lb/>
　　次韵張正民逰智者寺<lb/>
養拙何所詣白晝門常關剥啄有好懷遶郭橫秋山佛<lb/>
廬占山麓清净非人間曳杖得晤語幽尋為怡顔三峯<lb/>
聳而秀羣巘抱以環寺同喬木古僧與白雲閒一鳥不<lb/>
復鳴流泉自潺湲山林足勝踐世路羊腸艱<lb/>
　　至後書事<lb/>
嵗盡意不盡日長愁更長将士介生蟣黔黎疻復瘡拊<lb/>
<pb n="KR2g0031_WYG_007-4a"/>
膺念江夏掩面向山陽大隠未髙枕巨鼇仍望洋舊聞<lb/>
死可禱或以酒自戕廢巻三太息撫時徒感傷<lb/>
　　賦雪梨寄二孫<lb/>
梨乃北方果東陽有遺種開花如雪潔結實論斤重似<lb/>
聞風霜來採摘不旋踵膚瑩玉在手剖之醴泉湧甘涼<lb/>
宜觧酲席上賈餘勇甚美非耐久糜潰失前寵長安疑<lb/>
父祖壓沙豈伯仲時方禁苞苴林下喜得共老人齒頰<lb/>
寒食指難為動鄰墻有酒仙雙苞可持送<lb/>
<pb n="KR2g0031_WYG_007-4b"/>
　　同諸孫賦氷筯<lb/>
雪堆屋背已崔巍溝瓦垂氷凍不摧乳石駢羅疑在谷<lb/>
遺簮璀璨儼成堆沍寒侵被憐衰老咀嚼鳴牙憶尚孩<lb/>
自是中原驗時令江南春候亦難裁<lb/>
　　次韻徐惇濟乆不食肉<lb/>
舉家食肉迹雖陳端有寒儒繼後塵杜老長鑱聊卒嵗<lb/>
顔生陋巷不逢辰啖氊竊喜全髙節食肉從来鄙要津<lb/>
捫腹祗應多愧負天教吾黨合清貧<lb/>
<pb n="KR2g0031_WYG_007-5a"/>
　　詠金橘<lb/>
小小根栽出近<hi>闕</hi>　　繁實傲秋天恍如列宿掛庭樹<lb/>
㡬誤饑兒逐弹圎荔子甘香欲争席赤心粗俗敢差肩<lb/>
飲仙嚼闕　　賞賦客寡聞猶未編<lb/>
　　重脩板橋記<lb/>
蘭谿縣陸走郡再舎而近来者捐舟去者問津車音足<lb/>
音憧憧逹旦板橋届其中途紫巖山谷緜䆳春水時至<lb/>
秋淋積潦衆壑悍激滙於橋下入於大溪橋壊弗治行<lb/>
<pb n="KR2g0031_WYG_007-5b"/>
旅病渉廣智寺僧可威獨任其事因舊増新靡金錢二<lb/>
百萬募縁僅二十萬傾竭衣鉢以足其費營於紹興辛<lb/>
巳之冬成於隆興甲申之春礱石請書夫開道途謹關<lb/>
梁吏事也子産以乗輿濟人於溱洧恵則恵矣而孟子<lb/>
議之曰嵗十一月徒杠成十二月輿梁成古之君子於<lb/>
是乎觀政郡縣多事力不暇給而重於勞民政廢不舉<lb/>
斯盖一端林下之人非有吏責而視朝渉者若已褰裳<lb/>
惕然有不安乎其躬者誠可書也初威告鳩工嘗語之<lb/>
<pb n="KR2g0031_WYG_007-6a"/>
曰昔者橋髙於路累尺謂水不能冒曽不知増髙易攲<lb/>
客土難持水甚至泛濫於道固自若也盖當損髙益平<lb/>
以便馳驅原其址多為鋸牙以殺水勢益其廣疏為三<lb/>
硔以分湍流迄用此説工不加倍而橋遂堅壮威俗姓<lb/>
<hi>闕</hi>屋甚潤常有以資衣裓者既買田一頃山七十畝以<lb/>
歸廣智又雅飾佛殿創藏經鐘樓斯橋特其餘力云下<lb/>
元日右中散大夫直龍圗閣致仕蘇簡<lb/>
　　浄土禪寺新塑羅漢記<lb/>
<pb n="KR2g0031_WYG_007-6b"/>
乾道庚寅婺州城西净土禪寺新塑十八大阿羅漢像<lb/>
偉岸奇古神彩瞭然士女大㑹香雲蟠結擎跪贊歎謂<lb/>
殊勝事獨未曽有賛歎既巳有問於衆是諸尊者或在<lb/>
中土或在異域山椒水巖窮絶之境辛苦學道成此果<lb/>
位天人恭敬龍鬼贊慕鳥獸降伏奉寳布金摘花獻果<lb/>
皆得証發無上善心今我所覩諸<hi>闕</hi>　　偶斵木為體<lb/>
水土成塗體具膚全加被五采或現禪定<hi>闕</hi>　　坐或<lb/>
現炷香支頥黙然或擎盂水與大龍王同清涼趣或伏<lb/>
<pb n="KR2g0031_WYG_007-7a"/>
猛虎使自消滅狠戾怖畏工以巧心幻出諸相而我何<lb/>
為一瞻敬禮便當獲福無量無數况復瓣香能謂感通<lb/>
數千萬里于刹那頃煮茗浮花神燈飛空如此顛倒無<lb/>
有是處有答於衆是善男子心目内外妄外分别今我<lb/>
與汝心從何来姓字乙甲更相稱謂自從無始逮於今<lb/>
生不知幾身復幾姓字建立宫宇撞鐘布座妓樂歌舞<lb/>
作大快樂如彼昆蟲螻蟻子等見如是事眩惑狂走謂<lb/>
大竒異謂大神怪今汝所説亦復如是耳目可接汝信<lb/>
<pb n="KR2g0031_WYG_007-7b"/>
不疑所不可接便謂顛倒瀕海有山其名曰天台石橋<lb/>
梯空方丈在焉下臨無地仰觀古木彼所見相種種竒<lb/>
特不可名狀于信向人不作斯事于闡提惑偏示顯海<lb/>
是諸尊者有大願力堅固如金剛應化如鍾律法身圎<lb/>
對規矩直立彼空中燈是你心燈彼甌中花是汝心花<lb/>
心無有二法亦復如是以心感心心本来一故云何區<lb/>
别肉身土偶惟心惟法徧滿虚空牆壁瓦礫皆具佛道<lb/>
聞者再拜慙愧失辭答者一笑退入於衆長老真恵大<lb/>
<pb n="KR2g0031_WYG_007-8a"/>
師請記嵗月眉山蘇諤以所聞者識之於石眉山蘇諤<lb/>
午日書<lb/>
　蘇籕字仲兹遲長子為适後以祖䕃補官陕州儀曹<lb/>
　掾任子諒薦入漕幕登朝為太府監丞将作監丞補<lb/>
　外參議䕫府逺不能赴改㑹稽請祠歸卒累官朝請<lb/>
　大夫贈大中大夫少侍文定公講學以文學見知晁<lb/>
　以道張加父洪玉父諸公然自處方嚴不苟合故仕<lb/>
　止於此喜論事多著述今存雙溪集十五巻潁濵遺<lb/>
<pb n="KR2g0031_WYG_007-8b"/>
　言一巻<lb/>
　　大父令賦舊扇<lb/>
裁紈作團扇當暑不離手炎凉一推遷委擲昏塵垢䝉<lb/>
䝉蛛絲網闇闇迷逺岫人情逐時移浪自分好醜一朝<lb/>
被收録巳廹朱明候開篋振浮埃清風亦生袖有愛必<lb/>
有憎無新故無舊可憐漢婕妤涕泣将誰咎賢哉楚令<lb/>
尹無欣亦無詬<lb/>
　　大父令賦捕魚<lb/>
<pb n="KR2g0031_WYG_007-9a"/>
寒魚不樂水遇汕輒来依溪邉蓑笠翁智深魚莫知網<lb/>
罟既不設釣竿亦罷攜蕭蕭徒手來一　一取無遺幽人<lb/>
買魚食心亦憐魚癡蚤知烹割苦寜如在流澌世人亦<lb/>
異此外物常見羈好鑒李斯犬當觀荘子犧<lb/>
　　去年<lb/>
去年敵窺清水巖黄河狹隘東陵頑戾如飄風速如鬼<lb/>
疆宇蹂躪恣凶殘馬星奔汗<hi>闕</hi>　地猛士眥裂髮指冠<lb/>
潼雍見兵不及萬半闕甲冑屯河邉隆寒身體裂皸瘃<lb/>
<pb n="KR2g0031_WYG_007-9b"/>
亦復勉强橫戈鋋它司金繒封雍府犒軍紙襖如泥錢<lb/>
敵人隔水相笑侮殺身於爾何眞焉同州告急唇齒喻<lb/>
無兵赴救誠難旃元戎鈴下兵八百蒼頭厮養争後先<lb/>
鄜延詔發五千騎此日收兵姑自全平時保甲例烏合<lb/>
縣符廹促揮空拳甚哉田夫無鬬志一夕驚走如窮烟<lb/>
漢将蒼黄結旌遁邊騎勢合彌山川關中控弦誠萬騎<lb/>
忠臣義士力何宣書生命運亦蹇劣我師疲少隣敵堅<lb/>
却憶長安無事日談及禍亂為尤愆飯嚢酒甕誇厚福<lb/>
<pb n="KR2g0031_WYG_007-10a"/>
捧土揭木皆才賢生靈未悉坐得罪髓腦塗地尤蒼天<lb/>
天公誠能祐外敵豈復不觧興中原案圗戎索八百郡<lb/>
我邦日蹙知誰憐吳中據江恃舟楫惴惴慄慄聊偷安<lb/>
旅人流徙隘城郭嵗事塞薄理勢然去年徃矣不須問<lb/>
安枕而卧祈来年<lb/>
　　臘雪<lb/>
吞屋糁空嘷越犬如椽懸乳戰吳僧晶然一色紛無際<lb/>
飄瞥羣花散却凝人迹禽飛遭屏絶竹端松頂重何勝<lb/>
<pb n="KR2g0031_WYG_007-10b"/>
将軍逐北弓刀濕坐屋書生能不能<lb/>
　　秋辭三首<lb/>
澹天髙兮影徹警鶴鳴兮霜曉何旻天之疾威絶千里<lb/>
之寸草蛩鳴聚而哽咽鳥投葉而驚噪息人心之浮競<lb/>
韜狂志而縮𤓰聳南阜之髙枝睨快鶻之騫矯予不去<lb/>
兮楸上思胡為乎天杪惟古人之竒懐超獨覺而逺到<lb/>
乗千里之遺風獲萬仞之藏寳吞日珠兮月露瑩心精<lb/>
之雪藻<lb/>
<pb n="KR2g0031_WYG_007-11a"/>
　　其二<lb/>
息恢台之燠燠兮金俯凝而火流天風凄以遒𦂳兮悲<lb/>
五勝之王囚下何草之不黃兮上何葉之或留維九華<lb/>
之采采慰吾人之好脩操榖螺之豆漆幸汙邪之滿篝<lb/>
居老氏之藏室揖丘明之素侯鞭叱羊而視後神為馬<lb/>
而天㳺恍鈞天兮帝所俯崑閬如浮漚畸於人而自然<lb/>
捨吾道兮焉求<lb/>
　　其三<lb/>
<pb n="KR2g0031_WYG_007-11b"/>
始吾登兮終南既而陟兮崧丘縦風行而雲卧凛石瘦<lb/>
而潦收日昇上兮跳丸山滌靄兮脱裘豁二儀兮大全<lb/>
得三秀兮巖陬獨䇿馬而歸来芘茒葦兮三秋情廓落<lb/>
其何慕求骯髒而與謀心八極而氣完得逍遥之至㳺<lb/>
　　二松賦<lb/>
商邑巖巖羣山環中膏液夜□英靈内鍾其人黄綺其<lb/>
植曰松翹翹我室契濶朋從二友㤀言冉冉秋冬古之<lb/>
遺直夲<hi>闕</hi>　　尺寸非可較量繩墨非可究窮凜凜乎<lb/>
<pb n="KR2g0031_WYG_007-12a"/>
其可嚴憚也如見大賓如承大祭形魄竦動圭璋卬顒<lb/>
矯矯乎其能勵操也如首陽之二賢如齊魯之兩翁石<lb/>
㤀其堅山失其穹確乎其不可拔也如辭位之太伯邈<lb/>
乎其不可扳也如憂世之元龍炎羲鬱攸金石銷鎔氷<lb/>
合九河雲屯萬峯毛髮磔磔不改聲容如藺子之完璧<lb/>
怒髮衝冠睢陽蔽江張髯乗墉天籟嘷鳴非鼓非鐘生<lb/>
三秋之栗冽時一警於昏聾若洞庭之樂鈞天之奏<hi>闕</hi>
　跌宕它樂莫同斵而支大室之壞輯而營靈闕之宫<lb/>
<pb n="KR2g0031_WYG_007-12b"/>
如良弼之用舍係此邦之替隆雖然待雨露而茂遂積<lb/>
嵗月而强雄世俗莫得而企仰蛇䑕謬託於蔽䝉孰知<lb/>
其筋幹鱗甲非時據地而摩空猶龍變化乗雲髙蹤排<lb/>
隂助陽追日廻風超乎六合之表出乎造化之工遺琥<lb/>
珀與茯苓貽俞跗與倉公嗟夫世人欲速種桞與楓菌<lb/>
生朽壤蔓延楚叢惟二友之不凡受正命於厥躬相與<lb/>
唫嘯而作殆其莫逆於胸<lb/>
　東萊先生吕祖謙字伯恭<lb/>
<pb n="KR2g0031_WYG_007-13a"/>
　　著述書目<lb/>
　許由　夏夜　春日西興道中　白鹿洞書院記<lb/>
　重修釣䑓記　清曉出郊　城樓　竹窗　八詠樓<lb/>
　有感　秀州陸宣公祠堂記　漢弩機歌　野歩<lb/>
　晚春　緑映亭　薛常州墓誌銘<lb/>
　吕祖儉字子約成公之弟<lb/>
　　著述書目<lb/>
　霜月有感　和德鄜潘公新居　紹興三年封事<lb/>
<pb n="KR2g0031_WYG_007-13b"/>
　逰赤松記　癸丑封事　和晦翁燕歌　癸丑輪對<lb/>
　乙夘封事　寄黄侍丞　左藏文<lb/>
　吕喬年為成公後<lb/>
　　著述書目<lb/>
　金貂亭記　明招寺二先生祠記　吕忠公贈汪時<lb/>
　法詩<lb/>
　　韶陽之遷道中呈汪時法<hi>乙夘夏</hi>
南江一道水分明寂寂扁舟不記程回望家山在雲際<lb/>
<pb n="KR2g0031_WYG_007-14a"/>
夢魂猶對短書檠<lb/>
汪氏諸郎子獨賢相從過嶺過韶川九齡風味猶存否<lb/>
莫向南華却問禪<lb/>
一川風月下扁舟蕩漾金波泛白鷗此去韶江知幾里<lb/>
九成縹緲在雲頭<lb/>
　　道上有感<lb/>
羣書亂挿架荏苒忽忘年歸来誰㑹心拂拭復茫然聖<lb/>
逺道難繼事變如山連寒夜煨芋栗炎天浮藕蓮時與<lb/>
<pb n="KR2g0031_WYG_007-14b"/>
舊朋儔曳杖訪林泉忽來朝市中嵗月復推遷一朝落<lb/>
南去道里有餘艱韶陽號善地九齡亦稱賢杜門省愆<lb/>
咎夙夜相周旋異時歸故里拜掃明招阡目力儻未衰<lb/>
庻幾守遺編<lb/>
　　送汪時法歸金華<lb/>
扁舟南去意茫然襆被追隨便欲前親故道途相與語<lb/>
但言髙義薄雲天<lb/>
梅潦因仍不計旬舟車屢易敢因循昭真觀裏泠泠水<lb/>
<pb n="KR2g0031_WYG_007-15a"/>
豈觧逰人有怒瞋<lb/>
霽虹觧䌫動江聲風不随人舟易橫咫尺青泥含淡月<lb/>
何時相對話平生<lb/>
問途快閣得寛恩舟轉風移日未昏山月相㤀期度嵗<lb/>
别懷祗覺暗銷魂<lb/>
人言追送不嫌逺我獨衰殘懶出門重數來時路傍候<lb/>
猶留風雨伴黃昏<lb/>
歸去兒曹欲與言相思切處莫窺園吾宗事業無多子<lb/>
<pb n="KR2g0031_WYG_007-15b"/>
守得簞瓢始見根<lb/>
攜手山橋第一軒誰能結我夣中縁他年有意重過我<lb/>
細細爐熏理舊編<lb/>
　　送時法登舟<lb/>
四山寒雨送行舟獨掩柴扉<hi>闕</hi>未收歸見故人應問我<lb/>
為言卒嵗敢優㳺<lb/>
　　朱子與汪時法<lb/>
七月十六日熹頓首啟去冬逺承訪及得以少欵為慰<lb/>
<pb n="KR2g0031_WYG_007-16a"/>
為感别後不能一奉問但聞裂裳裹足逺送遷客為數<lb/>
千里之行意氣偉然不勝嘆服未及致意忽辱手示獲<lb/>
聞比日動履殊勝尤以為喜子約此行無愧人臣之義<lb/>
而學<hi>闕</hi>　粗知廉恥如熹等輩有愧於彼多矣聞廬陵<lb/>
寓舍有園亭江山之勝又得賢者俱行相與講貫亦足<lb/>
以忘其遷謫之懷也使中寓此病倦草略餘惟自愛不<lb/>
宣<lb/>
　　汪約叟哭大愚吕公詩<lb/>
<pb n="KR2g0031_WYG_007-16b"/>
一封朝奏夕南遷抖擻精神笑出闗只有詩書來眼底<lb/>
更無儕輩敢通銜聖恩寛大時時降天意難明特地慳<lb/>
鬻藥買田非立異甘心只作林泉計所求於世如斯爾<lb/>
造物云何降毒厲嗟哉我公雖下世萬古千秋未嘗逝<lb/>
家庭學問誠難繼我公超道獨能詣日月有光還有翳<lb/>
行人澘然咸出涕嗟哉我公雖下世萬古千秋未嘗逝<lb/>
徃年蒼天夭伯氏歸咎云發千聖秘遷客蕭寺猶羇竒<lb/>
未知曷犯蒼天意嗟哉我公雖下世萬古千秋未嘗逝<lb/>
<pb n="KR2g0031_WYG_007-17a"/>
　汪大度字時法自號獨善弟大章字約叟俱成公門<lb/>
　人公銘汪公将仕墓名灌者其父也慶元初忠公以<lb/>
　言事忤權奸貶韶州改徙廬陵獨善徃送之伴送者<lb/>
　順風㫖相凌辱獨善以義折之直欲與之坐獄朱子<lb/>
　與之書深所敬嘆忠公道中示時法及送歸詩並見<lb/>
　集中後忠公量移筠之髙安寓居大愚寺以卒約叟<lb/>
　距秋試纔四日舍之就道䕶喪以歸有髙安紀行載<lb/>
　其哭忠公詩獨善之孫開之字元思寳藏朱帖及忠<lb/>
<pb n="KR2g0031_WYG_007-17b"/>
　公手書七絶句嘗以刻之石後魯齋王先生舁二石<lb/>
　刻置麗澤書院約叟之子時中記其父故人知監路<lb/>
　公卒於蘄妻弱子幼喪不能歸約叟走蘄載其柩歸<lb/>
　割地殯之孫某者客<hi>闕</hi>　　鄉朋滿前獨謀於忠簡<lb/>
　王公時為都司籍以主其<hi>闕</hi>　而畢亦義士也元思<lb/>
　力貧好學其友胡讚為固窮集類聚聖賢言行貽之<lb/>
　元思自著貧約有不衣絹帛不食夜飯不顧僕從不<lb/>
　妄收買不趂人情不作雜書不轉假借不轉懇事不<lb/>
<pb n="KR2g0031_WYG_007-18a"/>
　為妄費不借人物凡十條魯齋少與元思共學深究<lb/>
　四書之㫖元思死率朋友歛之欲遂塟焉其父不從<lb/>
　越十餘年父死遂得同窆且述其志行請銘於北山<lb/>
　何先生二公之所與可知其人矣今具載忠公詩朱<lb/>
　子帖及約叟哀詩於上以著其節云<lb/>
　張垓字伯廣成公門人以恩入仕好義有氣節忠公<lb/>
　貶時在建康帥幕聞之即觧装貿輕貨間行追及之<lb/>
　於信安盡以贐之龍川陳公以事係大理獄鄉人畏<lb/>
<pb n="KR2g0031_WYG_007-18b"/>
　禍莫敢問伯廣奔走經營卒脱其難葉正則戴少望<lb/>
　少時甚貧未為人所知伯廣館之於家葉公帥建康<lb/>
　實始辟之再為湖廣總領淮東轉運司幹辦公事皆<lb/>
　有聲績以老奉祠而終成公教授嚴陵時伯廣從行<lb/>
　張宣公為守與吕公講切得在其間讀論語至君子<lb/>
　喻於義小人喻於利宣公顧問伯廣起對曰此精神<lb/>
　之所偏至也人為萬物之靈雖賢不肖異習顧其用<lb/>
　之不同用之所在精神集焉<hi>闕</hi>　而<hi>闕</hi>　　之謂喻<lb/>
<pb n="KR2g0031_WYG_007-19a"/>
　宣公欣然是之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0031_WYG_007-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　敬鄉錄巻七<lb/>
</p>
<p>
</p>
  </div>
<div>
<head>敬鄉錄巻八</head> <lb/>
    <p>
<pb n="KR2g0031_WYG_008-1a"/>
欽定四庫全書<lb/>
　敬鄉錄巻八<lb/>
　　　　　　　　　　　　元　吳師道　輯<lb/>
　陳亮字同父永康人所居名龍窟世稱龍州先生童<lb/>
　幼時受知周㕘政葵為上客隆興再議和公獨以為<lb/>
　非既薦於鄉著中興五論奏入不報後入太學議不<lb/>
　合棄去淳熙五年伏闕三上書孝宗驚異詔詣政事<lb/>
　堂時相使人諭意示恩公不應又嬖倖者欲一見之<lb/>
<pb n="KR2g0031_WYG_008-1b"/>
　踰垣而逃遂報罷歸十五年親至金陵觀形勢復上<lb/>
　書終不報由是在廷交怒以為狂怪謗忌者羅織之<lb/>
　再係詔獄事白由免解奏名擢紹熙癸丑進士第一<lb/>
　授承事郎僉書建康軍節度判官㕔公事未上踰年<lb/>
　病一夕卒後特諡文毅文集四十巻又有通史提綱<lb/>
　等書其人既顯集亦盛行姑錄數篇著其大者其學<lb/>
　之未粹則世自有定論云<lb/>
　　龍川榜下第二名朱質皆婺人人謂一不如二三<lb/>
<pb n="KR2g0031_WYG_008-2a"/>
　　不如四<lb/>
　　上孝宗皇帝第一書<lb/>
臣竊惟中國天地之正氣也天命之所鍾也人心之所<lb/>
㑹也衣冠禮樂之所萃也百代帝王之所以相承也豈<lb/>
可一朝失守舉此中國而棄之哉不幸而失所守至於<lb/>
挈中國衣冠禮樂而寓之偏方雖天命人心猶有所係<lb/>
然豈以是為可久安而無事也使其君臣上下茍一朝<lb/>
之安而息心於一隅凡其志慮之所經營一切置中國<lb/>
<pb n="KR2g0031_WYG_008-2b"/>
於度外如元氣偏注於一肢其他肢體往往萎枯而不<lb/>
自覺矣則其所謂一肢者又何恃而能久存哉天地之<lb/>
正氣鬰遏於敵人而久不得騁必將有所發泄而天命<lb/>
人心固非偏方之所可久係也東晉自元帝息心於一<lb/>
隅而朔塞鮮卑氐羌迭起於中國中國無嵗不尋干戈<lb/>
而江左卒亦不得一日寧然淵勒遂無遺種而愍懐之<lb/>
痛猶有所諉以自安也晉之植根本無可言者而江左<lb/>
諸臣若祖逖周訪陶侃庾翼之徒皆有虎視河洛之意<lb/>
<pb n="KR2g0031_WYG_008-3a"/>
而桓温之師西至霸上東至枋頭又於其間修陵寢於<lb/>
洛陽葢猶未盡置中國於度外也故劉裕竟能一平河<lb/>
洛而後晉亡百年之間其事旣巳如此而天地之正氣<lb/>
固將有所發泄矣元魏起而承之孝文遂定都洛陽以<lb/>
修中國之衣冠禮樂而江左衣冠禮樂之舊非復天命<lb/>
人心之所係矣是以一天下者卒在西北而不在東南<lb/>
天人之際豈不甚可畏哉一日之茍安數百年之大禍<lb/>
也恭惟我國家二百年太平之基三代之所無也二聖<lb/>
<pb n="KR2g0031_WYG_008-3b"/>
北狩之痛漢唐之所未有也靖康以來兩河故地久為<lb/>
敵人所據以二帝三王之所都而為五十年敵人之淵<lb/>
藪國家之恥不得雪臣子之憤不得伸天地之正氣不<lb/>
得而發泄也方南渡之初君臣上下痛心疾首誓不與<lb/>
金俱生卒能以奔敗之餘而勝百戰之敵及秦檜倡邪<lb/>
議以沮之忠臣義士斥死南方而天下之元氣隳矣三<lb/>
十年之餘雖西北流寓皆抱孫長息於東南而君父之<lb/>
大仇一切不復闗念自非金亮送死淮南亦不知兵戈<lb/>
<pb n="KR2g0031_WYG_008-4a"/>
之為何事也况望其憤中國之凋殘而相率北向以發<lb/>
一矢哉丙午丁未之變距今尚以為逺而靖康皇帝之<lb/>
禍葢陛下即位之前一年也獨陛下奮不自顧志在滅<lb/>
金而天下之人安然如無事時方口議腹誹以陛下為<lb/>
喜功名而不恤後患雖陛下亦不能以崇髙之勢而獨<lb/>
勝之隠忍以至於今又十有七年矣昔者春秋之時父<lb/>
子相戕殺之禍舉一世皆安之而孔子獨以為三綱旣<lb/>
絶則人道遂為禽獸當此王室陵夷義不能以一朝安<lb/>
<pb n="KR2g0031_WYG_008-4b"/>
然卒於無所遇而發其意於春秋之書猶能以懼亂臣<lb/>
賊子今者舉一世而忘君父之大仇此豈人道之所可<lb/>
安乎使學者知學孔子當迫陛下以有為决不沮陛下<lb/>
以茍安也南師之不出於今㡬年矣河洛既失而天地<lb/>
之正氣抑鬰而不得泄豈以堂堂中國而五十年之間<lb/>
無一豪傑之能自奮哉其勢必有時而發泄矣茍國家<lb/>
不能起而承之必將有承之者矣不可恃衣冠禮樂之<lb/>
舊祖宗積累之深而以為天命人心可以安坐而久係<lb/>
<pb n="KR2g0031_WYG_008-5a"/>
也皇天無親惟徳是輔民心無常惟惠之懐自三代聖<lb/>
人皆知其為甚可畏也春秋之末秦晉齊楚皆衰往往<lb/>
困於陪臣而不自振當此之時雖如魯衞之邦茍能舉<lb/>
大義以正諸侯則天下可以一指揮而定也孔子惓惓<lb/>
斯世而卒莫能用吳越起於荆蠻之小邦而舉兵以臨<lb/>
齊晉如履無人之境遂霸諸侯黄池之㑹孔子之所甚<lb/>
痛也天地之氣發泄於荆蠻之小邦可以明中國之無<lb/>
人矣王通有言小國之徳黎民懐之三才其舍諸此今<lb/>
<pb n="KR2g0031_WYG_008-5b"/>
世儒者之所未講也今金人之植根旣久不可以一舉<lb/>
而遂滅國家之大勢未張不可以一朝而大舉而人情<lb/>
皆便於通和者勸陛下積財養兵以待時也臣以為通<lb/>
和者所以成上下之茍安而為妄庸兩售之地宜其為<lb/>
人情之所甚便也自和好之成十有餘年凡今之指畫<lb/>
方畧者他日將用之以坐籌也今日之擊毬射鵰者他<lb/>
日將用之以决勝也府庫充滿無非財也介冑鮮明無<lb/>
非兵也使兵端一開則其迹敗矣何者人才以用而見<lb/>
<pb n="KR2g0031_WYG_008-6a"/>
其能否安坐而能者不可恃也兵食以用而見其盈虚<lb/>
安坐而盈者不足恃也而朝廷方幸一旦之無事庸愚<lb/>
齷齪之人皆得以守格令行文書以奉陛下之使令而<lb/>
陛下亦幸其易制而無他也徒使度外之士擯棄而不<lb/>
得騁日月蹉跎而老將至矣臣故曰通和者所以成上<lb/>
下之茍安而為妄庸兩售之地也東晉百年之間未嘗<lb/>
與邊通和也故其臣東西馳騁而多可用之才今令和<lb/>
好不一通而朝野之論常如敵兵之在境惟恐其不得<lb/>
<pb n="KR2g0031_WYG_008-6b"/>
和也雖陛下亦不得而和矣昔者金人草居野處往來<lb/>
無常能使人不知所備而兵無日不可出也今也城郭<lb/>
宫室政教號令一切不異扵中國㸃兵聚糧文移往返<lb/>
動涉嵗月一方有警三邊騷動此豈能歲出師以擾我乎<lb/>
是固不知勢者之論也然使朝野常如金兵之在境乃<lb/>
國家之福而英雄所用而争機也執事者胡為速和以<lb/>
惰其志乎晉楚之戰於邲也欒書以為楚自克庸以來<lb/>
其君無日不討國人而訓之於民生之不易禍至之無<lb/>
<pb n="KR2g0031_WYG_008-7a"/>
日戒懼之不可以怠在軍無日不討軍實而申儆之於<lb/>
勝之不可保紂之百克而卒無後晉楚之弭兵於宋也<lb/>
子罕以為兵所以威不軌而昭文徳也聖人以興亂人<lb/>
以廢廢興存亡昏明之術皆兵之由也而求去之是以<lb/>
誣道蔽諸侯也夫人心之不可惰兵之不可廢故雖成<lb/>
康之太平猶有所謂四征不庭張皇六師此李沆之所<lb/>
以深不願真宗皇帝與契丹和親也况南北角立之時<lb/>
而廢兵以惰人心使之安於忘君父之大仇而置中國<lb/>
<pb n="KR2g0031_WYG_008-7b"/>
於度外徒以便妄庸之人則執事者之失䇿亦甚矣陛<lb/>
下何不明大義而慨然與金絶也貶損乘輿却御正殿<lb/>
痛自責誓必復仇以勵羣臣以振天下之氣以動中原<lb/>
之心雖未出兵而人心不敢惰矣東西馳騁而人才出<lb/>
矣盈虚相補而兵食見矣狂妄之辭不攻而自息懦庸<lb/>
之夫不却而自退縮矣當有度外之士起而維陛下之<lb/>
所欲用矣是雲合響應之勢而非可安坐而致也臣請<lb/>
為陛下陳國家立國之本末而開今日大有為之畧論<lb/>
<pb n="KR2g0031_WYG_008-8a"/>
天下形勢之消長而决今日大有為之機伏惟陛下幸<lb/>
試聴之唐自肅代以後上失其柄而藩鎮自相雄長擅<lb/>
其土地人民用其兵甲財賦官爵惟其所命而人才亦<lb/>
各盡心於其所事卒以成君弱臣强正統數易之禍藝<lb/>
祖皇帝一興而四方次第削平藩鎮拱手以趨約束使<lb/>
列郡各得自達於京師以京官權知三年一易財歸於<lb/>
漕司而兵各歸於郡朝廷以一紙下郡國如臂之使指<lb/>
無有留難自管庫微職必命於朝廷而天下之勢一矣<lb/>
<pb n="KR2g0031_WYG_008-8b"/>
故京師常宿重兵以為固而郡國亦各有禁軍無非天<lb/>
子所以自守其地也兵皆天子之兵財皆天子之財官<lb/>
皆天子之官民皆天子之民綱紀總攝法令明備郡縣<lb/>
不得以一事自專也士以尺度而取官以資格而進不<lb/>
求度外之竒才不慕絶世之雋功天子蚤夜憂勤於其<lb/>
上以禮義廉恥嬰士大夫之心以仁義公恕厚斯民之<lb/>
生舉天下皆由于規矩凖繩之中而二百年太平之基<lb/>
從此而立然契丹遂得以猖狂恣睢與中國抗衡儼然<lb/>
<pb n="KR2g0031_WYG_008-9a"/>
為南北兩朝而頭目手足混然無别微澶淵一戰則中<lb/>
國之勢浸微根本雖厚而不可立矣故慶厯増幣之事<lb/>
富弼以為朝廷之大恥而終身不敢自論其勞葢敵人<lb/>
征令是主上之操也天子供貢是臣下之禮也敵人之<lb/>
所以卒勝中國者其積有漸也立國之初勢固必至此<lb/>
故我祖宗常嚴廟堂而尊大臣寛郡縣而重守令於文<lb/>
法之内未嘗折困天下之富商巨室於格律之外有以<lb/>
容奬天下之英偉竒傑皆所以助國家之勢而為不虞<lb/>
<pb n="KR2g0031_WYG_008-9b"/>
之備也慶厯諸臣亦嘗憤中國之勢不振矣而其大要<lb/>
則使羣臣爭進其説更法易令而廟堂輕矣嚴按察之<lb/>
權邀功生事而郡令又輕矣豈惟於立國之勢無所助<lb/>
又從而朘削之雖微章得象陳執中以排沮其事亦安<lb/>
得而不自沮哉獨其破去舊例以不次用人而勸農桑<lb/>
務寛大為有合於因革之宜而其大要已非矣此所以<lb/>
不能洗中國衰微之恥而卒發神宗皇帝之大憤也王<lb/>
安石以正法度之説首合聖意而其實則欲藉天下之<lb/>
<pb n="KR2g0031_WYG_008-10a"/>
兵盡歸於朝廷别行教閲以為强也括郡縣之利盡入<lb/>
於朝廷别行封樁以為富也青苗之政惟恐富民之不<lb/>
困也均輸之法惟恐商賈之不折也罪無大小動輒興<lb/>
獄而士大夫緘口畏事矣西北兩邊至使内臣經畫而<lb/>
豪傑恥於為役矣徒使神宗皇帝見兵財之數旣多鋭<lb/>
然南征北伐卒乖聖意而天下之勢實未嘗振也彼蓋<lb/>
不知朝廷立國之勢正患文為之太密事權之太分郡<lb/>
縣太輕而委瑣不足恃兵財大闗於上而重遲不易舉<lb/>
<pb n="KR2g0031_WYG_008-10b"/>
祖宗惟用前四者以助其勢而安石竭之不遺餘力不<lb/>
知立國之本末者真不足以謀國也元祐紹聖一反一<lb/>
覆而卒為敵人侵侮之資尚可望其振中國以威敵人<lb/>
哉南渡以來大抵遵祖宗之舊雖微有因革損増不足<lb/>
為輕重有如趙鼎諸臣固已不究變通之理而况秦檜<lb/>
盡取而沮毁之忍恥事仇飾太平於一隅以為欺其罪<lb/>
可勝誅哉陛下憤王業之屈於一隅勵志復仇而不免<lb/>
藉天下之兵以為强括郡縣之利以為富加惠百姓而<lb/>
<pb n="KR2g0031_WYG_008-11a"/>
富人無五年之積不重征税而大商無鉅萬之藏國勢<lb/>
日以困竭臣恐尺籍之兵府庫之財不足以支一旦之<lb/>
用也陛下早朝晏罷以兾中興日月之功而以繩墨取<lb/>
人以文法莅事聖斷裁制中外而大臣充位胥吏坐行<lb/>
條令而百官逃責人才日以闒茸臣恐程文之士資格<lb/>
之官不足以當度外之用也藝祖皇帝經畫天下之大<lb/>
畧太宗皇帝已不能盡用臣不敢盡具之紙墨今其遺<lb/>
意豈無望於陛下也陛下茍推原其意而行之可以開<lb/>
<pb n="KR2g0031_WYG_008-11b"/>
社稷數百年之基而况於復故物也不然維持之具既<lb/>
窮臣恐祖宗之積累亦不足恃陛下幸試令臣畢陳於<lb/>
前則今日大有為之畧必知所處矣夫吳蜀天地之偏<lb/>
氣也錢塘又吳之一隅也當唐之衰而錢鏐以閭巷之<lb/>
雄起王其地自以為不能獨立常朝事中國以為重及<lb/>
我宋受命俶以其家入京師而自獻其土故錢塘終始<lb/>
五代被兵最少而二百年之間人物日以繁盛遂甲於<lb/>
東南及建炎紹興之間為六飛所駐之地當時論者固<lb/>
<pb n="KR2g0031_WYG_008-12a"/>
巳疑其不足以張形勢而事恢復矣秦檜又從而備百<lb/>
司庶府以講禮樂於其中其風俗固已華靡士大夫又<lb/>
從而治園囿臺榭以樂其生於干戈之餘上下晏安而<lb/>
錢塘為樂國也一隙之地本不足以容萬乘而鎮壓且<lb/>
五十年山川之氣蓋亦發洩而無餘矣故榖粟桑麻絲<lb/>
呆之利嵗耗於一嵗禽獸魚鼈草木之生日微於一日<lb/>
而上下不以為異也公卿將相大抵多江浙閩蜀之人<lb/>
而人才亦日以鮮凡下場屋之士以十萬數而文墨小<lb/>
<pb n="KR2g0031_WYG_008-12b"/>
異己足以稱雄於其間矣陛下據錢塘巳耗之氣用閩<lb/>
浙日衰之士而欲鼓東南習安脆弱之衆北向以爭中<lb/>
原臣是以知其難也荆襄之地在春秋時楚用以虎視<lb/>
齊晉而齊晉不能屈也及戰國之際獨能與秦爭帝其<lb/>
後三百餘年而光武起於南陽同時共事往往多南陽<lb/>
故人又二百餘年遂為三國交據之地諸葛亮由此起<lb/>
輔先主荆楚之士從之如雲漢氏頼以復存於蜀周瑜<lb/>
魯肅吕䝉陸遜陸抗鄧艾羊祜皆以地顯名又百餘年<lb/>
<pb n="KR2g0031_WYG_008-13a"/>
而晉氏南渡荆雍常雄於東南而東南往往倚以為强<lb/>
梁竟以此代齊及其氣發泄無餘而隋唐以來遂為偏<lb/>
方下州五代之際髙氏獨常臣事諸國本朝二百年之<lb/>
間降為荒落之邦北連許汝民居稀少土産卑薄人才<lb/>
之能通姓名於上國者如星辰之相望况至於建炎紹<lb/>
興之際羣盗出没於其間而被禍尤極以迄於今雖南<lb/>
北分畫交據往往又置於不足用民食無所從出而兵<lb/>
不可由此而進議者或以為憂而不知其勢之足用也<lb/>
<pb n="KR2g0031_WYG_008-13b"/>
其地雖要為偏方然未有偏方之氣五六百年而不發<lb/>
泄者况可東通吳㑹西連巴蜀南極湖湘北控河洛左<lb/>
右伸縮皆足為進取之機今誠能開墾其地洗濯其心<lb/>
以發泄其氣而用之使足以接闗洛之氣則可以爭衡<lb/>
于中國矣是亦形勢消長之常數也陛下慨然移都建<lb/>
業百司庶府皆從草創軍國之儀皆從簡畧又作行宫<lb/>
於武昌以示不敢寧居之意常以江淮之師為金人侵<lb/>
軼之備而精擇一人之沉鷙有謀開豁無他者委以荆<lb/>
<pb n="KR2g0031_WYG_008-14a"/>
襄之任寛其文法聴其廢置撫摩振勵於三數年之間<lb/>
則國家之勢成矣至於相時弛張以就形勢者有非書<lb/>
之所能盡載也石晉失盧龍一道以成開運之禍葢丙<lb/>
午丁未嵗也明年藝祖皇帝始從郭太祖征伐卒以平<lb/>
定天下其後契丹以甲辰敗於澶淵而丁未戊申之間<lb/>
真宗皇帝東封西祀以告太平葢本朝極盛之時也又<lb/>
六十年而丙午丁未遂為靖康之禍天獨啟陛下於是<lb/>
年又啟陛下以北向復仇之志今者去丙午丁未近在<lb/>
<pb n="KR2g0031_WYG_008-14b"/>
十年間爾天道六十年一度陛下可不有以應其變乎<lb/>
此誠今日大有為之機不可茍安以玩嵗月也臣不佞<lb/>
自少有馳驅四方之志常欲求天下豪傑之士而與之<lb/>
論今日之大計蓋嘗數至行都而人物如林其論皆不<lb/>
足以起人意臣是以知陛下大有為之志孤矣辛夘壬<lb/>
辰之間始退而窮天地造化之初攷古今沿革之變以<lb/>
推極皇帝王伯之道而得漢魏晉唐長短之由天人之<lb/>
際昭昭然可察而知也始悟今世之儒者自以為得正<lb/>
<pb n="KR2g0031_WYG_008-15a"/>
心誠意之學者皆風痺不知痛痒之人也舉一世安於<lb/>
君父之仇而方低頭拱手以談性命不知何者謂之性<lb/>
命乎陸下接之而不任以事臣于是服陛下之仁又悟<lb/>
今世之才臣自以為得富國强兵之術者皆狂惑以肆<lb/>
叫呼之人也不以暇時講究立國之本末而方揚眉伸<lb/>
氣以論富强不知何者謂之富强乎陛下察之而不敢<lb/>
盡用臣於是服陛下之明陛下勵志復仇足以對天命<lb/>
篤於仁愛足以結民心而又仁明足以臨照羣臣一偏<lb/>
<pb n="KR2g0031_WYG_008-15b"/>
之論此百代之英主也今乃驅委庸人籠絡小儒以遷<lb/>
延大有為之嵗月臣不勝憤悱是以忘其賤而獻其愚<lb/>
陛下誠令臣畢陳於前豈惟誠區區之願將天地之神<lb/>
祖宗之靈實與聞之干冒天威罪當萬死<lb/>
　　第二書<lb/>
臣嘗嘆西周之末兵戎之禍蓋天地之大變國家之深<lb/>
恥臣子之至痛也平王東遷以來使其痛内切於心必<lb/>
將因臣子之憤藉晉鄭之勢以告哀於天下之諸侯以<lb/>
<pb n="KR2g0031_WYG_008-16a"/>
大義責其興師以奬王室其不至者天下共誅之則可<lb/>
以掃蕩犬戎洗國家之恥而舒臣子之憤矣然後正紀<lb/>
綱修法度親魯衛以和柔中國命齊晉為方伯以糾合<lb/>
天下之諸侯文武之迹可尋東周之業可興也今乃即<lb/>
安於洛邑雖周氏頼以粗安宗祀頼以不絶然而周之<lb/>
臣子忘君父之大仇而置天下之諸侯於度外周之名<lb/>
號雖存而其實則眇然一列國耳當平王在位之時世<lb/>
之君子尚意其猶有待也及待之四十九年而士君子<lb/>
<pb n="KR2g0031_WYG_008-16b"/>
之望亦衰矣天子之命令不足以制諸侯則其互相吞<lb/>
滅葢其勢之所必至也天下不明於復仇之義則其君<lb/>
臣父子相賊殺習以為常而不之怪也孔子傷宗周之<lb/>
無主痛人道之將絶而作春秋其書天王之義嚴矣書<lb/>
其有所求者明其王之不可失其柄也其書討賊之義<lb/>
嚴矣賊不討不書葬者明一國之無臣子也一人討賊<lb/>
而以衆書者示夫人之皆可得而討也天子既不能以<lb/>
保天下之民而一國各自以有其民其君之有志於民<lb/>
<pb n="KR2g0031_WYG_008-17a"/>
而閔雨者必書無志於民而不閔雨者必書土功必書饑<lb/>
饉必書孔子之心未嘗不庶㡬天下之民一日之獲瘳<lb/>
也是君道之大端而聖人望天下與來世者可謂深切<lb/>
著明矣臣恭惟皇帝陛下勵志復仇不肯即安於一隅<lb/>
是有大功於社稷也而天下之經生學士講先王之道<lb/>
者反不足以明陛下之心陛下篤意恤民每遇水旱憂形<lb/>
顔色是有大徳于天下也而天下之才臣智士趨當世<lb/>
之務者又不足以明陛下之議論恢復則曰修徳待時<lb/>
<pb n="KR2g0031_WYG_008-17b"/>
論富强則曰節用愛人論治則曰正心論事則曰守法<lb/>
君以從諫務學為美臣以識心見性為賢論安言計動<lb/>
引聖人舉一世謂之正論而經生學士合為一辭以磨<lb/>
切陛下者也夫豈知安一隅之地則不足以承天命忘<lb/>
君父之仇則不足以立人道民窮兵疲而事不可已者<lb/>
不可以常理論消息盈虚而與時偕行者不可以常法<lb/>
拘為天下之正論而不足以明天下之大義宜其取輕<lb/>
於陛下也論恢復則曰精簡諜結豪望論富强則曰廣<lb/>
<pb n="KR2g0031_WYG_008-18a"/>
招募括隠漏論治則曰立志論事則曰從權君以駕馭<lb/>
籠絡為明臣以奮勵驅馳為最察見事情自舉豪傑舉<lb/>
一世謂之竒論而才臣智士合為一辭以撼動陛下者<lb/>
也夫豈知坐錢塘浮侈之隅以圗中原則非其地用東<lb/>
南習安之衆以行進取則非其人財止於府庫則不足<lb/>
以通天下之有無兵止於尺籍則不足以兼天下之勇<lb/>
怯為天下之竒論而無取於辦天下之大計此所以取<lb/>
疑於陛下者也三光五岳之氣分而人才之髙者止於<lb/>
<pb n="KR2g0031_WYG_008-18b"/>
如此經生學士旣揆之以大義而取輕才臣智士又權<lb/>
之以大計而取疑陛下殆不知所倚而有獨運天下之<lb/>
意矣故左右親信之臣又得以窺意向而效忠欵陛下<lb/>
喜其順㫖如意而士大夫亦喜其有言之易達也是以<lb/>
附㑹之風漸長而陛下之大權移矣尋常無過之人安<lb/>
然坐廟堂而奉使令陛下幸其易制無他而天下之人<lb/>
亦幸其苟安而無事也是以遷延之計遂行而陛下大<lb/>
有為之志乖矣陛下勵志復仇有大功於社稷篤意恤<lb/>
<pb n="KR2g0031_WYG_008-19a"/>
民有大徳於天下而卒不免籠絡小儒驅委庸人以遷<lb/>
延大有為之嵗月此臣之所以不勝忠憤而齋沐裁書<lb/>
擇今者丁巳而獻之闕下願得望見顔色陳國家立國<lb/>
之本末而開大有為之畧論天下形勢之消長而决大<lb/>
有為之機務合於藝祖皇帝經畫天下之本㫖然八日<lb/>
待命而未有聞焉匹夫匹婦不克自盡民主罔與成厥<lb/>
功使天下之言者越月踰時而後得報在安平無事之<lb/>
時猶且不可今者當陛下大有為之際陳天下之大義<lb/>
<pb n="KR2g0031_WYG_008-19b"/>
獻天下之大計而八日不得命焉臣恐天下之豪傑得<lb/>
以測陛下之意向而雲合響應之勢不得而成矣陛下<lb/>
積財養兵志在恢復而不免與之通和以俟時固已不<lb/>
足以動天下之心矣故旣和而聚財人反以為厲民旣<lb/>
和而練兵人反以為動衆舉兵造事皆足以致人之疑<lb/>
議者惟其不明大義以示之而後大計不可得而立也<lb/>
茍又無意於臣之言則天下愈不知所尚矣張浚始終<lb/>
任事竟無一功可論而天下之兒童婦女不謀同辭皆<lb/>
<pb n="KR2g0031_WYG_008-20a"/>
以為社稷之臣彼其誓不與金俱生百敗而不折者誠<lb/>
有以合於天人之心也秦檜專權二十餘年東南頼以<lb/>
無事而天下之兒童婦女不謀同辭皆以為國之賊彼<lb/>
其忘君父之仇而置中國於度外者其違天人之心亦<lb/>
甚矣陛下將以辦天下之大計而大義未足以震動天<lb/>
下亦執事者之所當早正而預計也臣區區之心皆已<lb/>
具之前書惟陛下裁幸<lb/>
　　第三書<lb/>
<pb n="KR2g0031_WYG_008-20b"/>
臣竊惟藝祖皇帝經畫天下之大畧葢將上法周漢之<lb/>
治太宗皇帝一切律之於規矩凖繩之内以立百五六<lb/>
十年太平之基至於今日而不思所以變而通之則維<lb/>
持之具窮矣舉江浙閩廣之士亡慮十四五萬隴蜀不<lb/>
與焉而齷齪拘攣日甚於一日選人之在銓者殆以萬<lb/>
計而僥倖之源未有窮巳財用之人倍於承平之時而<lb/>
費于養兵者十之九兵不足用而民日以困非必道微<lb/>
俗薄而至此也葢本朝維持之具二百年之餘其勢固<lb/>
<pb n="KR2g0031_WYG_008-21a"/>
必至此藝祖皇帝固已逆知之矣使天下安平無事猶<lb/>
將望陛下變而通之而况版輿之地半入于敵人國家<lb/>
之恥未雪臣子之痛未伸天錫陛下以非常之智勇而<lb/>
又啟陛下以北向復仇之志乃欲因今之勢而有為焉<lb/>
此所以十有七年之間聖慮愈勞而取效愈逺也羣臣<lb/>
旣不足以望清光而草茅賤士不勝憂國之心私以為<lb/>
陛下春秋五十有二經天下之事變為已多閲天下之<lb/>
義理為已熟舉足造事必不傷國家之大體扣囊底之<lb/>
<pb n="KR2g0031_WYG_008-21b"/>
智猶足以辦此有餘六十巳往顧將望一日之安而亦<lb/>
何忍遺患於後人乎臣以為拘攣齷齪之中其勢當有<lb/>
卓然自奮於草茅而開悟聖聰者臣不自量其分之不<lb/>
足而竊有志焉是以其國家社稷之大計質之天地鬼<lb/>
神而獻之闕下陛下亦卓然拔于羣言之中特命大臣<lb/>
察其所欲言之意臣妄意國家維持之具至今日而窮<lb/>
而藝祖皇帝經畫天下之大㫖猶可恃以長久茍推原<lb/>
其意而變通之則恢復不足為矣然而變通之道有三<lb/>
<pb n="KR2g0031_WYG_008-22a"/>
有可以遷延數十年之䇿有可以為百五六十年之計<lb/>
有可以復開數百年之基事勢昭然而效見殊絶非陛<lb/>
下聰明度越百代決不能一一以聴之臣不敢泄之大<lb/>
臣之前而大臣拱手稱㫖以問臣亦姑取其大體之可<lb/>
言者三事以答之而草茅亦不自知其開口觸諱也其<lb/>
一曰二聖北狩之痛葢國家之大恥而天下之公憤也<lb/>
五十年之餘雖天下之氣銷鑠頹惰不復知仇恥之當<lb/>
念正在主上與二三大臣振作其氣以泄其憤使人人<lb/>
<pb n="KR2g0031_WYG_008-22b"/>
如報私仇此春秋書衛人殺州吁之意也若祗與一二<lb/>
臣為密是以天下之公憤而私自為計恐不足以感動<lb/>
天人之心恢復之事亦恐茫然未知攸濟耳其二曰國<lb/>
家之規模使天下奉規矩凖繩以從事羣臣救過之不<lb/>
給而何暇展布四體以求濟度外之功哉故其勢必至<lb/>
于委靡而不振五代之際兵財之柄倒持于下藝祖皇<lb/>
帝束之于上以定禍亂後世不原其意束之不已故郡<lb/>
縣空虚而本末俱弱今不變其勢而求恢復雖一旦得<lb/>
<pb n="KR2g0031_WYG_008-23a"/>
精兵數十萬得財數萬萬計而恢復之期愈逺就使金<lb/>
人盡舉河南之地以還我亦恐不得守耳其三曰藝祖<lb/>
皇帝用天下之士人以易武臣之任事者而五代之亂<lb/>
不崇朝而定故本朝以儒立國而儒道之振獨優于前<lb/>
代今天下之士爛然委靡誠可厭惡正在主上與二三<lb/>
大臣反其道以教之作其氣以養之使臨事不至乏才<lb/>
隨才皆足有用則立國之規模不至戾藝祖皇帝之本<lb/>
㫖而東西馳騁以定禍亂不必專在武臣也前漢以軍<lb/>
<pb n="KR2g0031_WYG_008-23b"/>
吏立國而用儒以致太平要之人各有家法未易輕動<lb/>
惟在變而通之耳天下大勢之所趨非人力之所能移<lb/>
也臣之所以為大臣論者其大畧如此而所謂數十年<lb/>
之䇿百五六十年之計數百年之基與夫恢復之形勢<lb/>
事大體重茍未决之聖心則不可泄之大臣之前也故<lb/>
止陳其大畧之可言者三事以答之二三大臣已相顧<lb/>
駭然而臣亦皇恐而退疎逺草茅寧復有路以望清光<lb/>
乎馬周一時瑣瑣之才也太宗喜其為常何陳事召使<lb/>
<pb n="KR2g0031_WYG_008-24a"/>
面對朱至之間使者連數輩趣之使有能為太宗開禮<lb/>
樂法度者其召之當不容喘矣陛下聰明邁越太宗而<lb/>
拔臣於羣言混淆之中孤立以行一意卒不免冺沒而<lb/>
止其罪在臣之蹤跡不明有以誤陛下也臣本太學諸<lb/>
生自憂制以來退而讀書者六七年矣雖蚤夜以求皇<lb/>
帝王伯之畧而科舉之文不合于程度不止也去年一<lb/>
發其狂論扵小試之間滿學之士口語紛然至騰謗以<lb/>
動朝路數月而未巳而為之學官者迄今進退未有據<lb/>
<pb n="KR2g0031_WYG_008-24b"/>
也臣自是始棄學校而决歸耕之計矣旋復自念數年<lb/>
之間所舉云何而陛下之心臣又獨知之茍徒恤一世<lb/>
之謗而不為陛下一陳國家社稷之大計將得罪于天<lb/>
地之神與藝祖皇帝在天之靈而不可解是故昧于一<lb/>
來舊名已在學校之籍干法不得以上書言事臣有一<lb/>
毫攫取爵禄之心以臣所習科舉之文更一二試而考<lb/>
官又平心以攷之則亦隨例得之矣何忍假數百年社<lb/>
稷之大計以為一日之僥倖而徒以累陛下哉世固有<lb/>
<pb n="KR2g0031_WYG_008-25a"/>
却萬鍾之禄而不受者亦有爭一錢以至於相殺者人<lb/>
情相去之逺何啻于十百千萬也而臣欲持空言以自<lb/>
明亦淺矣然審察十日而不得自便之命臣將無以自<lb/>
見于山林之士徒以傷陛下招致豪傑之道臣今更待<lb/>
罪三日而後渡江誓將終老田畝以弭羣論以報陛下<lb/>
拔臣言于衆中之恩故昧死拜書以辭于闕下臣闔門<lb/>
數十口去行都無四百里當席藁私室以聴雷霆之誅<lb/>
干冒天威罪當萬死<lb/>
<pb n="KR2g0031_WYG_008-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　敬鄉録巻八<lb/>
</p>
<p>
</p>
  </div>
<div>
<head>敬鄉錄巻九</head> <lb/>
    <p>
<pb n="KR2g0031_WYG_009-1a"/>
欽定四庫全書<lb/>
　敬鄉錄巻九<lb/>
　　　　　　　　　　　　元　吳師道　輯<lb/>
　陳　亮<lb/>
　　戊申再上孝宗皇帝書<lb/>
臣聞有非常之人然後可以建非常之功求非常之功<lb/>
而用常才出常計舉常事以應之者不待智者而後知<lb/>
其不濟也前史有言非常之原黎民懼焉古之英豪豈<lb/>
<pb n="KR2g0031_WYG_009-1b"/>
樂於驚世駭俗哉盖不有以新天下之耳目易斯民之<lb/>
志慮則吾之所求亦泛泛焉而已耳皇天全付予有家<lb/>
而半沒於讐敵此君天下者之所當耻者春秋許九世<lb/>
復仇而再世則不問此為人後嗣者之所當憤也中國<lb/>
聖賢之所建置而悉淪於外敵此英雄豪傑之所當同<lb/>
以為病也秦檜以和誤國二十餘年而天下之氣索然<lb/>
而無餘矣陛下慨然有削平宇内之志又二十餘年而<lb/>
天下之士始知所向其有功徳於宗廟社稷者非臣區<lb/>
<pb n="KR2g0031_WYG_009-2a"/>
區之所能誦説其萬一也髙宗皇帝春秋既髙陛下不<lb/>
欲大舉以驚動慈顔抑心俯首以致色養聖孝之盛書<lb/>
册之所未有也今者髙宗皇帝既已祔廟天下之英雄<lb/>
豪傑皆仰首以觀陛下之舉動陛下其忍使二十年間<lb/>
所以作天下之氣者一旦而復索然乎天下不可以坐<lb/>
取也兵不可以常勝也驅馳運動又非年髙徳尊者之<lb/>
所宜也東宫居曰監國行曰撫軍陛下近者以宅憂之<lb/>
故特命東宫以監國天下之論皆以為事有是非可否<lb/>
<pb n="KR2g0031_WYG_009-2b"/>
而父子之際至難言也東宫聰明睿知而四十之年不<lb/>
必試以事也故東宫不敢安而陛下亦知其難矣陛下<lb/>
何不於此時命東宫為撫軍大將軍嵗廵建業使之兼<lb/>
統諸司盡䕶諸將置長史司馬以專其勞而陛下於宅<lb/>
憂之餘運用人才均調天下以應無窮之變此肅宗所<lb/>
以命廣平王之故事也兵雖未出而聖意震動天下之<lb/>
英雄豪傑靡然知所向矣天下知所向則吾之馳驅運<lb/>
動亦有所慿藉矣臣請為陛下論天下之形勢而後知<lb/>
<pb n="KR2g0031_WYG_009-3a"/>
江南之不必憂和議之不必守金人之不足畏而書生<lb/>
之論不足慿也臣聞吳㑹者晉人以為不可都而錢鏐<lb/>
據之以抗四隣盖自毗陵而外不能有也其他南有浙<lb/>
江西有崇山峻嶺東北則有重湖沮洳而松江震澤横<lb/>
亘其前雖有戎馬百萬何所用之此錢鏐所恃以為安<lb/>
而國家六十年都之而無外憂者也獨海道可以逕達<lb/>
吳㑹而海道之險吳児習舟楫者之所畏金人能以輕<lb/>
師而徑至乎破人家國而止可用其輕師乎書生以為<lb/>
<pb n="KR2g0031_WYG_009-3b"/>
江南不易保者是真児女子之論也臣嘗疑書册不足<lb/>
慿故嘗一到京口建業登髙四望深識天地設險之意<lb/>
而古今之論為未盡也京口連岡三面而大江横陳江<lb/>
旁極目千里其勢大畧如虎之出穴而非穴之藏虎也<lb/>
昔人以為京口酒可飲兵可用而北府之兵為天下雄<lb/>
盖其地勢當然而人善用之耳臣雖不到采石其地與<lb/>
京口股肱建業必有據險臨前之勢而非止於靳靳自<lb/>
守者也天豈使南方自限於一方之表而不使與中國<lb/>
<pb n="KR2g0031_WYG_009-4a"/>
而為一哉江旁極目千里固將使謀夫勇士得以展布<lb/>
四體以與中國爭衡者也韓世忠頓兵八萬於山陽如<lb/>
老熊之當道而淮東頼以安寢此守淮東之要法也天<lb/>
下有變則長驅而用之耳若一一欲塹而守之分兵而<lb/>
據之出竒設險如兔之䕶窟勢分力弱適以成戎馬長<lb/>
驅之勢耳是以二十年間紛紛獻䇿以勞聖慮而卒無<lb/>
一成雖成亦不足恃者不知所以用淮東之勢者也而<lb/>
書生便以為長淮不易守者是亦問道於盲之類耳自<lb/>
<pb n="KR2g0031_WYG_009-4b"/>
晉之永和以迄於隋之開皇其在南則定建業為都更<lb/>
六姓而天下分裂者三百餘年南師之謀北者不知其<lb/>
幾北師之謀南者盖亦甚有數而南北通和之時則絶<lb/>
無而僅有未聞有如今日之岌岌然以北方為可畏以<lb/>
南方為可憂一日不和則君臣上下朝不能以謀夕也<lb/>
罪在於書生之不識形勢併與夫逆順曲直而忘之耳<lb/>
髙宗皇帝於金有父兄之仇生不能以報之則死必有<lb/>
望於子孫何忍以升遐之哀告之仇哉遺留報謝三使<lb/>
<pb n="KR2g0031_WYG_009-5a"/>
繼遣金帛寳貨千兩連發而金人僅以一使如臨小邦<lb/>
聞諸道路哀祭之辭寂寥簡慢義士仁人痛切心骨豈<lb/>
以陛下之聖明智勇而能忍之乎意者執事之臣憂畏<lb/>
萬端有以誤陛下也南方之紅女積尺寸之功於機杼<lb/>
嵗以輸金人固已不勝其痛矣金寳之出於山澤者有<lb/>
限而輸諸金人者無窮十數年後豈不遂令盡哉陛下<lb/>
何不翻然思手足之倒置尋即位之初心大泄而一用<lb/>
之以與天下更始乎未聞以數千里之地而畏人者也<lb/>
<pb n="KR2g0031_WYG_009-5b"/>
劉淵石勒石虎苻堅皆外服之雄曽不能以終其世而<lb/>
阿固達之興於今僅八十年中原塗炭又六十年矣父<lb/>
子相夷之禍具在眼中而方畏其為南方之患豈不誤<lb/>
哉陛下倘以大義為當正撫軍之言為可行則當先經<lb/>
理建業而後使臨之今之建業非昔之建業也臣嘗登<lb/>
石頭鍾阜而望今也直在沙嘴之傍耳鍾阜之支龍隠<lb/>
隠而下今行宫據其平處以臨城市城之前則逼山而<lb/>
斗絶焉此必後世之讀山經而相宅者之所定江南李<lb/>
<pb n="KR2g0031_WYG_009-6a"/>
氏之所為非有據髙臨下以乗王氣而用之之意也本<lb/>
朝以至仁守天下不恃險以為固而與天下共守之故<lb/>
因而不廢耳臣嘗問之鍾阜之僧亦能言臺城在鍾阜<lb/>
之側大司馬門適當在今馬軍新營之傍耳<hi>闕</hi>　據髙<lb/>
臨下東環平岡以為固西城石頭以為重帶𤣥武湖以<lb/>
為險擁秦淮清溪以為阻是以王氣可乗而運動如意<lb/>
若如今城則費侯景數日之力耳曹彬之登長干烏珠<lb/>
之上雨花臺皆俯瞷城市雖一飛鳥不能逃也臣又嘗<lb/>
<pb n="KR2g0031_WYG_009-6b"/>
問之守城以為今城不必改作若上有北方之志則此<lb/>
直寄路焉耳臣疑其言雖大而實未切也據其地而命<lb/>
將出師以謀中國不使之乗王氣而有為雖省目前經<lb/>
營之勞烏知其異日不垂得而復失哉縱今歲未為北<lb/>
舉之謀而為經理建康之計以震動天下而與金絶陛<lb/>
下之初志亦庶幾於少伸矣第非常之事非可與常人<lb/>
謀也陛下即位之初喜怒哀樂是非好惡皦然如日月<lb/>
之在天雷動風行天下方如草之偃惟其或失之太快<lb/>
<pb n="KR2g0031_WYG_009-7a"/>
故書生得拘文執法以議其後而其真有志者私自奮<lb/>
勵以求稱聖意之所至則陛下或未之知也陛下見天<lb/>
下之士皆不足以望清光而書生拘文執法之説往往<lb/>
有騐而聖意亦少衰矣故大事必集議除授必資格才<lb/>
者以跅弛而棄不才者以平穏而用正言以迂濶而廢<lb/>
巽言以軟美而入竒論指為横議庸論謂有典則陛下<lb/>
以雄心英畧委曲上下於其間機㑹在前而不敢為翻<lb/>
然之喜隠忍事仇而不敢奮赫斯之怒朝得一才士而<lb/>
<pb n="KR2g0031_WYG_009-7b"/>
暮以當路不便而逐心知為庸才而外以人言不至而<lb/>
留冺以喜怒哀樂雜其是非好惡而用依違以為仁戒<lb/>
喻以為義牢籠以為禮關防以為智陛下聰明自天英<lb/>
武盖世而何事出此哉天下非有豪猾不可制之奸金<lb/>
人非有方興未艾之勢而何必用此哉夫喜怒哀樂愛<lb/>
惡人主之所以鼓動天下而用之之具也而皇極之所<lb/>
謂無作者不使加意於其間耳豈欲如老莊所謂槁木<lb/>
死灰與天下為嬰児而後為至治之極哉陛下二十七<lb/>
<pb n="KR2g0031_WYG_009-8a"/>
年之間遵養時晦示天下以樂其有親而天下歸其孝<lb/>
行三年之喪一誠不變示天下以哀而從禮而天下服<lb/>
其義陛下以一身之哀樂鼓動天下以從之其騐如影<lb/>
響矣乙巳丙午之間金人非無變故而陛下不獨不形<lb/>
諸喜而亦不泄諸機宻之臣近者非常之變金人畧於<lb/>
奉慰而陛下不獨不形諸怒而亦不宻其簡慢之文陛<lb/>
下不以喜示天下而天下惡知機㑹之可乗陛下不以<lb/>
怒示天下而天下惡知仇敵之不可安棄其喜怒以動<lb/>
<pb n="KR2g0031_WYG_009-8b"/>
天下之機而欲事功之自成是閉目而欲行也小臣之<lb/>
得對陛下有卓然知其才者外臣之奉公陛下有隠然<lb/>
念其忠者而已用者旋去既去者無路以自進是陛下<lb/>
不得而示天下以愛也大臣之弄權陛下既知其有塞<lb/>
路者議人之多私陛下既知其有罔我者而去之惟恐<lb/>
傷其意發之惟恐其悵恨而不滿是陛下不得而示天<lb/>
下以惡也陛下翻然思即位之初心豈知其今日至此<lb/>
乎臣猶為陛下悵念於既往而天生英雄豈使其終老<lb/>
<pb n="KR2g0031_WYG_009-9a"/>
於不濟乎長江大河一㵼千里茍得非常之人以共之<lb/>
則電掃六合非難致之事也本朝以儒道治天下以格<lb/>
律守天下而天下之人知經義之為常程科舉之為正<lb/>
路法不得自議其私人不得自用其智而二百年之太<lb/>
平由此其出也至於艱難變故之際書生之智知議論<lb/>
之當正而不知事功之為何物知節義之當守而不知<lb/>
形勢之為何用宛轉於文法之中而無一人能自㧞者<lb/>
陛下雖欲得非常之人以共斯世而天下其誰肯信乎<lb/>
<pb n="KR2g0031_WYG_009-9b"/>
臣於戊戌之春正月丁巳當極論宗廟社稷大計陛下<lb/>
亦慨然有感於其言而卒不得一望清光以布露其區<lb/>
區之誠非廷臣之盡皆見惡亦其勢然耳臣今者非以<lb/>
其言之小騐而再冒萬死以自陳實以宗廟社稷之大<lb/>
計不得不决於斯時也陛下用其喜怒哀樂愛惡之權<lb/>
以鼓動天下使如臣者得借方寸之地以終前書之所<lb/>
言而附寸名於竹帛之間不使鄧禹笑人寂寂而陛下<lb/>
得以發其雄心英畧以與四海才臣智士共之天生英<lb/>
<pb n="KR2g0031_WYG_009-10a"/>
雄殆不偶然而帝王自有真非區區小智所能附㑹也<lb/>
干冒天威罪當萬死<lb/>
　　髙士傳序<lb/>
三代尚矣士之生乎其時者習有常業仕有定時利不<lb/>
能更其所守而不以名汨其真養性以安命脩道以成<lb/>
徳教化之漸使然也即不類不齒詩序曰人人有士君<lb/>
子之行當此之時士亦烏知其髙哉周澤既衰異端並<lb/>
起所以賊其良心者厥端非一士之能固其所守艱矣<lb/>
<pb n="KR2g0031_WYG_009-10b"/>
然顔閔之徒終身陋巷朝不及夕蔬食以自如鼓瑟以<lb/>
自娛視天下之樂舉無以易此者或曰貧則無用無用<lb/>
則無累無累則樂余以為二子者豈誠有樂於貧賤哉<lb/>
由其道雖富貴可也彼其所樂者在此而不在彼也貧<lb/>
賤者人之所惡二子何好焉而富貴又何異故曰窮亦<lb/>
樂通亦樂又曰無入而不自得由此言之彼其心豈有<lb/>
狥於外豈必後世之知我哉其屹然立於頺波靡俗之<lb/>
中可以為髙矣故世之言二子者往往尊於王公而王<lb/>
<pb n="KR2g0031_WYG_009-11a"/>
公亦榮於見齒則夫茍一時者是果何得哉故自顔閔<lb/>
以來若四皓嚴光黄憲徐穉之流皆其信道之至者平<lb/>
時不言而人化之雖不遇猶玉之在山其光輝已不可<lb/>
掩廹之而小應已與夫汲汲然願為之者異矣令其遇<lb/>
時行道以正風俗豈不猶反手哉余歴觀諸史見若此<lb/>
者竊有慕焉而恨當時之自閟於山林者史不得而盡<lb/>
載也總而為髙士傳以備日覽諺曰非爾之髙我之下<lb/>
也將與學者盡心焉<lb/>
<pb n="KR2g0031_WYG_009-11b"/>
　　忠臣傳序<lb/>
余讀書至武庚之事何嘗不為之流涕哉嗟夫忠孝者<lb/>
立身之大節為臣而洗君之耻父仇而子復之人之至<lb/>
情也度不可為不頋而為之者抑吾之情不可不伸也<lb/>
逆計而不為人烏知吾心生猶愧耳况卒不免於死則<lb/>
將藉口謂何哉武王之伐紂也以至仁順天命以大義<lb/>
拯斯民然君父不以無道貶尊則武庚視太白之旗必<lb/>
有大不忍於此者然而未即死者猶有待也及武王既<lb/>
<pb n="KR2g0031_WYG_009-12a"/>
立而沒嗣子㓜君臣兄弟之間疑間方興故將挾管蔡<lb/>
之隙以義起成敗之不問姑明吾心奮而為之是以殞<lb/>
首而不顧余以為武庚者古之忠臣孝子也世立是非<lb/>
於成敗故無褒而孔氏又諱而不道然則武庚之死越<lb/>
二千載目之瞑未也雖然武庚受之嫡嗣處義之必不<lb/>
可已而非有深計於後世若翟義王陵毌丘儉諸葛誕<lb/>
之徒非清議之所必責俛首相隨屬未過也而數子者<lb/>
忠膽憤發視其國傾身之危不啻不暇熟權其力趣起<lb/>
<pb n="KR2g0031_WYG_009-12b"/>
扶之意雖不就此其心可誣也哉作史者謂冝大書以<lb/>
示勸廼惟旅次之然且不免不量之譏甚遂傳之叛臣<lb/>
語曰盖棺論定是果可信乎昔者貫髙有言人情豈不<lb/>
各愛其父母妻子乎今吾三族皆已論死顧豈以王易<lb/>
吾親哉然則數子之心壯矣廼其寃有甚於武庚者余<lb/>
悲之故列為忠臣傳信千古以興頺俗此聖人懲勸之<lb/>
法也<lb/>
　　義士傳序<lb/>
<pb n="KR2g0031_WYG_009-13a"/>
昔三代之王也賢聖之君商為多敷政出令不拂民欲<lb/>
惇徳行化以固民心雖紂之暴而民未厭商也故文王<lb/>
抑畏以全至徳孔子曰三分天下有其二以服事殷豈<lb/>
不大哉至武王不忍天下之亂而卒廢之雖違商而周<lb/>
者十室而八然商之餘民睠念先王之舊澤執義以自<lb/>
守雖諄復喻之嚚乎其不肯順從也而周卒不敢以刑<lb/>
罰驅之不惟不敢亦其心有所愧而不忍故惟遵商之<lb/>
舊政以漸服其心歴三世而後帖然從周推此之時稚<lb/>
<pb n="KR2g0031_WYG_009-13b"/>
者已壯壯者已老老者已死耆舊强壯之民卒不肯從<lb/>
而從之者皆生長於周之民也可不謂義乎然猶見稱<lb/>
頑民則周人之言也於商義矣伯夷叔齊孔子以義而<lb/>
許之而商民之事亦詳見於書夷齊是則商民不非矣<lb/>
夫夷齊非以一死為足以存商明君臣之義者雖有聖<lb/>
者不可易也商民非以不肯順從為足以拒周顧先王<lb/>
之徳澤有以使之而弗克自已也夫義者立人之大節<lb/>
而愛生憚死人之情也其不以此而易彼者誠知所處<lb/>
<pb n="KR2g0031_WYG_009-14a"/>
矣由商而降惟東漢之治惇節義尚亷退有商之遺風<lb/>
故其亡也義士亦畧如之然亦可以為流涕也已若夫<lb/>
王蠋申包胥之倫皆非有所激而興故特行其志而從<lb/>
之者不衆也然使夫人氣沮而膽禠則其功效豈小哉<lb/>
嗟夫商逺矣其民之姓氏不得詳也故序存之而傳夷<lb/>
齊以為義士首於東漢之士加詳焉其他特起者附之<lb/>
庶乎其聞風而興者豈徒備觀覽而已哉<lb/>
　　謀臣傳序<lb/>
<pb n="KR2g0031_WYG_009-14b"/>
昔堯舜之際專尚徳化三代之王以仁政伯國以謀戰<lb/>
國以力治亂之不同所從來異矣由漢迄今有國家者<lb/>
始兼而用之然徳化之與仁義皆人主之躬行者也至<lb/>
於排難解紛則豈可不以謀而力焉用哉此權智之士<lb/>
所以為貴也雖然權智可貴矣行之以譎則事以辨亦<lb/>
或以否否必不可以繼也君子行權於用智以理若庖<lb/>
丁之解牛是以智不勞而事迎解功已成而無後患盖<lb/>
五常之用智為難仁義禮信過則近厚過於智賊矣故<lb/>
<pb n="KR2g0031_WYG_009-15a"/>
凡列國之䇿士皆行穿窬而衣人之衣以自齒於編氓<lb/>
者也此不足論論漢以來智而不賊者然亦無幾故身<lb/>
名俱全惟張子房他皆不逮已要以排難解紛故不得<lb/>
而舉少之雖然事固有幸不幸遇左馬之筆則片謀可<lb/>
長聲迹烜灼史筆中絶雖有竒謀至計類欎而弗耀余<lb/>
甚慨焉故將章列其行事以備謀國者之覽廼取太史<lb/>
遷之所嘗載者若張陳之徒標於巻首其他删次論列<lb/>
惟意之從合而曰謀臣傳其竒可資以集事其賊可以<lb/>
<pb n="KR2g0031_WYG_009-15b"/>
戒不為無取云耳<lb/>
　　辨士傳序<lb/>
古者兵興使在其間夫使也者所以通兩國之情釋仇<lb/>
而約易恨而歡者也彼古人之用兵非以為得己也使<lb/>
而不失辭兩國之民實頼之顧亦何惡哉孔子曰誦詩<lb/>
三百使於四方不能專對雖多亦奚以為盖曲盡人情<lb/>
者莫如詩達乎詩而使則道之以義開之以理廣譬而<lb/>
約喻用能曲盡人情事無有不集者矣然則古者之使<lb/>
<pb n="KR2g0031_WYG_009-16a"/>
本乎曲盡人情紛挐之辨不貴也及至列國之際強弱<lb/>
之相形衆寡之相傾一時鮮亷寡耻之徒往乎其間摇<lb/>
吻鼓舌刼之以勢誘之以利怒之以其所甚辱趣之以<lb/>
其所甚欲捭闔而鉗制之以茍一時之成事者此無異<lb/>
於白晝而攫者也盖其原起於鬼谷子而成於儀秦當<lb/>
是時也相師成風其習已膠而不可解世之所謂有道<lb/>
之士若孟荀莊周其立言論事猶時有辨士之風要其<lb/>
歸以正是以無譏焉漢興酈陸侯隨輩皆以辨聞然嗜<lb/>
<pb n="KR2g0031_WYG_009-16b"/>
利無耻不聞道理之習亦少衰矣以比古之膚使誠為<lb/>
有間至其辨析利害切見事情彼烏可廢哉由數子以<lb/>
降士之肆偉辨以濟人之事者不可勝數厥迹之著闕<lb/>
然有愧史氏之罪也故余録其可採者為辨士傳又為<lb/>
叙古今使者之所以異而首之俾奉命以行者有攷焉<lb/>
　　英豪録序<lb/>
今天子即位之初金再侵邊君憂臣勞兵民死之而財<lb/>
用匱焉距靖康之禍於是四十載矣雖其中間嘗息於<lb/>
<pb n="KR2g0031_WYG_009-17a"/>
和而養安之患滋大踵而為之患猶昔也起而决之則<lb/>
又憚乎力之不足嗟乎事勢之極其難處非一日也蔡<lb/>
謨有言創業之事茍非上聖必由英豪今上既聖矣而<lb/>
英豪之士闕乎未有聞也余甚惑焉夫天下有大變功<lb/>
名之機也撫其機而不有人以制之豈大變終已不得<lb/>
平此非天意也顧天實生之而人不知所用耳彼英豪<lb/>
者非即人以求用者也寜不用死耳而少貶焉不可也<lb/>
故饑寒廹於身視天下猶吾事也見易於庸人謂強敵<lb/>
<pb n="KR2g0031_WYG_009-17b"/>
吾勦也信口而言惟意之為禮法之不可羈也死生禍<lb/>
福之不能懼也一有事焉君子小人一見而得其情是<lb/>
非利害之間一言而决理繁劇則庖丁之解牛也處危<lb/>
疑則匠石之刈鼻也盖其才智過人者逺矣然而旅出<lb/>
旅處而混於不可知之間媢之者謂狂而實狂者又偶<lb/>
似之將特自標樹則夫虚張以求賈者又得而誤之矣<lb/>
此英豪之所以困而不達而謂無人焉者非也抑余聞<lb/>
之昔人有以千金求千里馬者不得則以五百金買其<lb/>
<pb n="KR2g0031_WYG_009-18a"/>
骨焉不踰期而千里至者三何則趨其所好人之情也<lb/>
不得於生者見其骨猶貴之可謂誠於好矣生者之思<lb/>
奮故也故余備錄古之英豪之行事以當千里馬之骨<lb/>
誠想其遺風以求之今未必不有得也顧其誠好不耳<lb/>
盖晉武帝稱安得諸葛亮者而與之共治正使九原可<lb/>
作盍亦思所以用之凡所以區區於此者夫豈徒哉<lb/>
　　中興遺傳序<lb/>
初龍可伯康㳺京師輩飲市肆方呌呼大噱趙九齡次<lb/>
<pb n="KR2g0031_WYG_009-18b"/>
張旁行過之雅與伯康不相識俄追止次張牽其臂廹<lb/>
與共飲次張父時守官河東方以疾聞次張以實告伯<lb/>
康曰母苦乃翁疾行瘳矣子可人意者為我姑少留次<lb/>
張不得已從之箕踞笑歌詼諧縱謔旁若無人次張固<lb/>
已心異一日行城外過麻村觀大閲之所伯康勃然曰<lb/>
子亦喜射乎次張曰頗亦好之而不能精也伯康曰姑<lb/>
試之次張從旁取弓挾矢十發而貼中者六七次張心<lb/>
頗自喜伯康拾矢而射一發中的矢矢相屬十發無一<lb/>
<pb n="KR2g0031_WYG_009-19a"/>
差者次張驚曰子射至此乎伯康曰此亦何足道千軍<lb/>
萬馬頭目轉動不常意之所指猶望必中况此定的又<lb/>
何怪乎次張吐其舌不能収俄指其地而謂次張曰後<lb/>
三年此間皆敵人子姑識之火龍騎日飛雪滿天此京<lb/>
城破日之兆因吁嘻長嘆不能自禁後三年京城失守<lb/>
其言皆騐中原流離伯康自是不復見矣豈喪亂之際<lb/>
或死於兵抑有所奮而不能成也次張毎念其人言則<lb/>
歎惜紹興初韓世忠拒敵於淮西力頗不敵次張獻言<lb/>
<pb n="KR2g0031_WYG_009-19b"/>
乞决淮西之水以灌敵營朝廷易其言而不之信已而<lb/>
金師咸退世忠力請留戰金人使謂曰聞南朝决水以<lb/>
灌我營我豈能落人計中次張言雖不用猶足以攻敵<lb/>
人之心者類如此次張嘗為李丞相所辟得承務郎督<lb/>
府罷次張亦徑歸大駕南渡次張僑居陽羡故將岳飛<lb/>
嘗𨽻丞相軍中次張識其人於行伍言之丞相給帖補<lb/>
軍校後為統制遇大駕廵永嘉與諸將徬徨江上莫知<lb/>
所適又乏糧將謀抄掠次張聞而徑往説飛移軍陽羡<lb/>
<pb n="KR2g0031_WYG_009-20a"/>
州給之食飛得無他而州境頼焉人有言次張生平干<lb/>
丞相者丞相喜欲用之後有譛者曰此人心志不可保<lb/>
使其得志必為曹操丞相疑沮而止次張度時不用屏<lb/>
居不出竟死昔參政周公葵屢為余言其人且曰我嘗<lb/>
薦之朝廷諸公皆詰我子端人正士胡為喜言此等狂<lb/>
生我因告之曰吾儕平生談王道説詩書一日得用從<lb/>
容廟朝執持紀綱可也至於排難解紛倉卒萬變此等<lb/>
殆不可少吾儕既不能辦而惡他人之能辦是誣天下<lb/>
<pb n="KR2g0031_WYG_009-20b"/>
以無事而期國事之必不成也是烏可哉　嘗大周公<lb/>
之言異二生之為人而惜其屈嘗欲傳其事而不能詳<lb/>
因歎曰世之豪傑倜儻之士沉沒於困窮不能自奮以<lb/>
為世用欲用而卒沮於疑忌如二生者寜有限哉然自<lb/>
古亂離戰爭之際往往竒才輩出嶄然有赴功名之㑹<lb/>
如建炎紹興之間誠亦不少雖或屈而不用用而不大<lb/>
大或不終未四十年已有不能道其姓字者記事之文<lb/>
可少乎哉自是始欲纂集異聞為中興遺傳然猶恨聞<lb/>
<pb n="KR2g0031_WYG_009-21a"/>
見單寡欲從先生故老詳求其事故先為之纂例而以漸<lb/>
足之其一曰大臣若李綱宗澤吕頥浩趙鼎張浚其二<lb/>
曰大將若种師道岳飛韓世忠吳玠吳璘其三曰死節<lb/>
若李若水孫溥劉韐霍安國楊邦乂其四曰死事若种<lb/>
師中王禀張叔夜何㮚劉現徐徽言其五曰能臣若陳<lb/>
則程昌禹鄭剛中其六曰能將若曲端姚端王勝劉光<lb/>
世劉鋭其七曰直士若陳東歐陽澈吳若其八曰俠士<lb/>
若王友張所劉位其九曰辨士若邵公序祝子權汪若<lb/>
<pb n="KR2g0031_WYG_009-21b"/>
海其十曰義勇若孫韓葛進石頭其十一曰羣盗若李<lb/>
勝楊進丁進其十二曰賊臣若徐秉哲王時雍范瓊合<lb/>
十二門而分傳之摠目曰中興遺傳聊以發其行事而<lb/>
致我之意然其端則起於惜二生之失其傳故序首及<lb/>
之昔司馬子長周游四方纂集舊聞為史記一百三十<lb/>
篇其文馳騁萬變使觀者壯心駭目顧予何人豈能使<lb/>
人喜觀吾文如子長哉方將旁求廣集以備史氏之缺<lb/>
遺云耳<lb/>
<pb n="KR2g0031_WYG_009-22a"/>
　　二烈女傳<lb/>
烈女杜氏永康大姓女也生而端莊且麗宣和庚子冬<lb/>
妖臘起所在嘯聚相剽殺里有悍賊輩謁杜氏門大言<lb/>
曰以女遺我即不肯今族汝矣其家驚泣欲與則不忍<lb/>
不與禍且及言於女女曰無恐以一女易一家曷為不<lb/>
可待我浴而出趣具湯其家以告賊相與懽笑以俟既<lb/>
浴取鏡抺朱粉具衫衣盡飾俄登几而立繫帛於梁而<lb/>
圏其下度不容冠抽之籠其首整髪復冠廼死其家遑<lb/>
<pb n="KR2g0031_WYG_009-22b"/>
遽號噭賊聞亦驚捨去於乎學士大夫遭難不屈者萬<lb/>
或一見焉而謂女子能之乎方杜氏之不屈以死猶未<lb/>
足難也獨其從容處死而不亂無異乎子路之結纓是<lb/>
其難也不可及已陳子曰余世家永康去杜氏不十里<lb/>
許余雖不及目其事大父母屢為予言如此雖古之烈<lb/>
女何以進焉余既傳其事以示余友應仲寔仲寔因謂<lb/>
余言宣和辛丑官分軍捕賊所過乘勢抄掠道永康將<lb/>
之縉雲及境富民陳氏二女并為執植其刄於旁曰從<lb/>
<pb n="KR2g0031_WYG_009-23a"/>
我從我婦之否者死長女不為動掠髪伸頸請受刄官<lb/>
軍斫之决女竟汙焉後有諗之曰若獨不能為姊所為<lb/>
乎次女慘然連言曰難難世之喜斥人者毎曰兒女態<lb/>
陳杜之態亦児女乎人之落患難而兒女者事已即縱<lb/>
辭自解昻然有徳色視陳氏次女已愧他又何説仲寔<lb/>
得之胡先生經仲二君謹言君子也余是以志之<lb/>
　鞏豐字仲至號栗齋上世自鄆州須城縣渡江即所<lb/>
　寓土斷為婺之武義人以太學上舍對䇿髙第教授<lb/>
<pb n="KR2g0031_WYG_009-23b"/>
　漢陽軍次授江東提刑司幹辦公事母䘮免又授浙<lb/>
　東避本路改幹辦福建帥司公事以格知臨安縣久<lb/>
　之提轄左藏庫奉祠卒公嘗從朱子問學聲實著甚<lb/>
　諸公間而陸沉冗調以終時論嗟惜葉水心誌墓三<lb/>
　致意焉尤工於詩多至三千餘首今東平集二十七<lb/>
　巻又有耳目志若干巻<lb/>
　　炊熟日有愴松楸<lb/>
小樓吹斷玉笙哀春半餘寒去復來五歲一澆墳上土<lb/>
<pb n="KR2g0031_WYG_009-24a"/>
望江心折刺桐開<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0031_WYG_009-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　敬鄉録巻九<lb/>
</p>
<p>
</p>
  </div>
<div>
<head>敬鄉録巻十</head> <lb/>
    <p>
<pb n="KR2g0031_WYG_010-1a"/>
欽定四庫全書<lb/>
　敬鄉録巻十<lb/>
　　　　　　　　　　　　元　吳師道　撰<lb/>
　何恪字茂恭義烏人紹興庚辰進士調官主吉之永<lb/>
　新簿遷徽州録事參軍未赴纂恢復二十䇿欲以進<lb/>
　於朝與諸公議不合而歸未幾卒龍川陳先生謂邑<lb/>
　士之稱雄者四人喻叔竒何茂恭陳徳先喻季直是<lb/>
　也龍川未顯時茂恭竒其才以其兄恢茂宏之女妻<lb/>
<pb n="KR2g0031_WYG_010-1b"/>
　之故其集中屢致此意嘗評其人山峙玉立地負海<lb/>
　涵目空四海獨能舉意一世豪傑其文竒壯精緻反<lb/>
　覆開闔而卒能自闡其意云<lb/>
　　孝子顔氏墓碑<lb/>
永嘉林侯元仲宰義烏下車未遑他事訪顔孝子之墓<lb/>
曰邑由孝子名長吏宜致敬焉即束帶趨駕出邑之東<lb/>
四里展拜墓下禮容甚肅見二塜纍然蔽叢棘中狐兎<lb/>
交跡樵蘇不禁侯愀然易色曰何以底民孝哉越明年<lb/>
<pb n="KR2g0031_WYG_010-2a"/>
政成將去又部刺史列其治狀上於朝侯於是證圖牒<lb/>
盡反民所侵塋地繚以崇墉石壯其趾甓覆其上嚴扄<lb/>
鑰以限薪樵畜蹂蒔松檟數十百株表顔孝子墓四大<lb/>
字於道周過者必式之庀工於乾道丙戌秋七月旦閲<lb/>
月而就廼二千里走書禾川諗予曰子枌榆也為我碑<lb/>
其上庶俾後人明吾心無替封植則顔氏墟墓永有託<lb/>
且以善百里俗予觀漢承秦風俗大壊之後未易遽還<lb/>
於古自嬴政狃祖昭以子遷廢其母家習於見聞不為<lb/>
<pb n="KR2g0031_WYG_010-2b"/>
異卒身受其報死廵幸胡亥兄弟起相屠至於鮑魚雜<lb/>
腐胔載輼輬遺臭億齡劉季固英主忍分羮語后失母<lb/>
道不哀其子逮太宗時號為黎民醇厚訊賈生言則徳<lb/>
色借鉏誶語取帚其遺風故在也孝子以匹夫有至性<lb/>
獨不移於習俗親塟自負其土感烏銜泥來助咮吻為<lb/>
之傷因名縣曰烏傷其後或曰烏孝或曰義烏皆必本<lb/>
於孝子故邑眎他縣曽無一姦民謼亂萑蒲繄孝子立<lb/>
其閑也且自古至富貴人丘隴雖錮南山徹九原亡不<lb/>
<pb n="KR2g0031_WYG_010-3a"/>
破者而孝子阡由漢迄今數千百年巍然獨存佳令君<lb/>
又從而旌䕶之則聞其風者孰不知勸哉侯忠孝人也<lb/>
御太夫人官吾邑其政嚴而不殘者時出於喜平反之<lb/>
一笑也既帥之以身又屬之以孝子類非俗吏之所能<lb/>
為也予既為記其實且係之辭曰<lb/>
由漢迄今千餘春錮銅斮漆知幾墳陵谷變遷不可尋<lb/>
顔氏有所巋然存孝肉順骨世所尊馬鬛蓬顆幾何分<lb/>
烏兮無知猶能馴肯有襟裾忘其親因以名縣淑吾民<lb/>
<pb n="KR2g0031_WYG_010-3b"/>
為之長者<hi>闕</hi>益敦一木抔土或見侵曽禽不如何足云<lb/>
　　䟦黄槐卿題太平樓樂府<lb/>
一時之詘億載之信其利害逺近之相去不待明者而<lb/>
後見然其勇武不足者亦不能待也方秦氏忌人之短<lb/>
已既傳重議以箝天下之口而且以利啗人使告往往<lb/>
牀第燕私之語無不發露一可媒糵言者或至殺身湛<lb/>
族而告者遂有其富貴然秦氏死肉未寒是非乃定凡<lb/>
異時以言罪者類物色旌崇之而告者犬彘不食其餘<lb/>
<pb n="KR2g0031_WYG_010-4a"/>
矣則詘信之長短何如哉予友黄槐卿有膽畧之士也<lb/>
當秦氏側目磨牙以擇忠肉義骨之際獨不為威惕成<lb/>
長短句以摩其須其仇因挾為竒貨以控之且二十年<lb/>
矣㑹秦氏下世遂不及發其脱於虎口者幸也凡前日<lb/>
黄氏之宗姻舊逰皆幸其發之後得免於禍已而復惜<lb/>
其不假手於仇及秦氏在時發之槐卿雖暫阨茍未至<lb/>
於死迨今其名日甚矣予則未敢以為然夫貴槐卿此<lb/>
言者以其處韋布而不忘君耳使果計其幸不幸之遲<lb/>
<pb n="KR2g0031_WYG_010-4b"/>
速而言之則言雖忠而意何取焉然曩時仇固得其迹<lb/>
屢欲發而不發仇今豈能終抑之哉槐卿之言不患其<lb/>
不白也南湖何恪茂恭父䟦<lb/>
　　西園記<lb/>
道烏傷而西多平疇沃野亡名谿山贏十五里少南有<lb/>
湖堤孔道曰南湖四山墻立一水蜿蜒貫之清而不映<lb/>
山秀而不頗可舟可園可屋而居凡瀕湖而居者舉何<lb/>
氏也余居之西林樾静深源泉隨之而委其地視他山<lb/>
<pb n="KR2g0031_WYG_010-5a"/>
頗夷而多土宜果蔬葩繞以藩垣柴荆截水為限曰西<lb/>
園入門巨竹聳其顛修楊沿其堤短花細草夾徑行可<lb/>
百歩有堂曰林堂枕岡面湖峻嶺對峙如列屏障而亂<lb/>
峯叠巘又出其背倒影湖中翠光浮動淺則荷芰菰茨<lb/>
離披而去望之不盡深則白波際天㣲風過之怒濤奔<lb/>
放驚鱗跋刺助為竒壯水鳥族居飛鳴上下雲烟開斂<lb/>
晴雨晦明四時朝暮變態不齊而所遇皆可樂尤於雪<lb/>
月為宜其東有亭曰湖隂以湖水出其南也西曰横爽<lb/>
<pb n="KR2g0031_WYG_010-5b"/>
以南嶺横其前也其去堂堦五六十歩堂後有二室左<lb/>
所見惟竹曰竹屋右香草被其砌曰蘭坡從二室階磩<lb/>
而登有屋四楹為宴寢之地曰復齋齋之西壁盡伐櫺<lb/>
檻依山升降而畦之藝以杞菊上有老松數百株皆合<lb/>
抱杉楠楓楮錯植其間無筭也蒼藤碧蘿樛結樹杪石<lb/>
出林中嵌空竒怪繇石罅環行媻姗而上僅七十丈至<lb/>
絶頂因其峻培而亭之曰招隠圍以巖花花自地而升<lb/>
猶不及於欄楯江海數十株耀白於青林中天寒木脱<lb/>
<pb n="KR2g0031_WYG_010-6a"/>
心舒目爽所見甚逺徑東三十歩有曰杉亭椽檻皆杉<lb/>
木而不斵徑二十歩有曰栢亭悉栢為之其郁烈不歇<lb/>
二亭皆可下瞰蒼波渺茫漁舟上下鷗鷺去來於喬木<lb/>
脩篁之外亘亭之北山益深竹樹隂翳餘草不植亘溪<lb/>
皆簷蔔約行百餘歩有堂屹然聚書數千巻曰讀書堂<lb/>
前甓池以引山溜有魚數十尾行池可見環池皆取草<lb/>
木之宜隂者樹之幽䆳閴寂人跡所不及惟青樹萃蔓<lb/>
之所見松聲鳥語之所聞也稍東木奴百樹亭於其中<lb/>
<pb n="KR2g0031_WYG_010-6b"/>
曰景陸少折而北有亭巋然立於叢薄翳條之間級而<lb/>
登之遐矚旁睇遥岑隠見膚寸數百里雲黄葛仙之峯<lb/>
俱在望焉曰餘青並墻逶迤而去有别圃曰壺中穴墉<lb/>
以出其下絶八十丈竒海棠翼之柯葉䝉絡如行龕洞<lb/>
屋於其坳曰野堂堂後益樹以海棠數十百株花時明<lb/>
艷綺綰繡錯有泉側出石岸泓澄盈咫循途墮湖中潨<lb/>
然有聲前為三欄盡植芍藥欄下雜他花卉毎種不過<lb/>
三本識其名物而已湖岸多木芙蓉山水至是益平逺<lb/>
<pb n="KR2g0031_WYG_010-7a"/>
堂外有地數十畆其平如掌梅杏梨柰橘柚各植以類<lb/>
而塢列之支徑旁午絡以諸花其西有坡壠崛起數丈<lb/>
其高又二十尺為臺而屋其上前有两峯屹立曰兩峯<lb/>
亭凡圃中之勝可一目而盡也降亭趨松徑出湖上絶<lb/>
湖底南山循湖而堤遥見隔岸亭榭参差出沒於松竹<lb/>
之末堤上有二亭西曰清華以其含水木之滋也東曰<lb/>
浸山以其從西園而望山與水平若出於水中也水激<lb/>
岸斷畧約過之有巨石出水際可坐而釣遵南轉山腹<lb/>
<pb n="KR2g0031_WYG_010-7b"/>
而北至其麓有枯梅二離立積莽中下有兩怪石如卧<lb/>
虎又數歩得石坎昌陽封其限堮水冽而甘冬夏不枯<lb/>
並梅臨水結茒三間雲氣出入忩牖中曰雲巢敞其前<lb/>
楹剪木之前枝以見水鳥皆眎其背風起木末萬竅皆<lb/>
和猿聲鶴唳以助悽惋自是而南則翳塞峭絶不可通<lb/>
也余觀林泉之樂非仕者所能有雖有亦不能久也有<lb/>
且久其隐者乎然余非隐者也未能無意於當世之事<lb/>
使果不可以有為則亦終於隐而已而造物者以是畀<lb/>
<pb n="KR2g0031_WYG_010-8a"/>
我厚矣余日讀書堂中間有得處足以自娱倦則棹舟<lb/>
散䇿徜徉於兩峯間一泉一石一草一木皆為吾真有<lb/>
也客至具果蔬於山取魚鼈於湖去者不留留者徑醉<lb/>
亦何必仕哉且今之仕者皆入而不能出往往以官為<lb/>
家而視其官家為傳舍一日去官則皇皇無所之而患<lb/>
失之心重若余之迂豈能必合於世哉故於其出者毎<lb/>
為太早計茍得是以老則將益䟽治其園池而賦之姑<lb/>
摭其凡而為之記<lb/>
<pb n="KR2g0031_WYG_010-8b"/>
　　永新縣脩學記<lb/>
永新故有學占縣治之左歲月多棟桴蠧撓將壓瓦腐<lb/>
塈落墄夷甃闕像貎䵝昧學徒散逸閲三嵗令熟視逡<lb/>
廵揆不可撑又重改營逮濮陽馬侯淙來一日祗謁廟<lb/>
下顧瞻喟然歎曰飾學宫教秀民此下車政也我碌碌<lb/>
為簿書錢糓倥偬故未遑今終更纔四月使果不及新<lb/>
斯宮而去吾則不無負於邑人邑人達而賢者聞而諗<lb/>
其鄉大姓曰是故吾結髪所游老且導吾後進焉茍學<lb/>
<pb n="KR2g0031_WYG_010-9a"/>
遂廢不嗣以墜教基不惟令君之責亦吾屬之羞於是<lb/>
可動以義者二十人因爭出力<graphic n="KR1833" url="https://raw.githubusercontent.com/kanripo/KR-Gaiji/master/images/KR1833.png" mimeType="image/png"/>木陶瓦鑿石輦土既<lb/>
具乃以乾道丙戌夏六月庀工一撤而新之凡為屋五<lb/>
十楹重門夾廡而殿次講堂直廬列肄舍两翼庖湢庫<lb/>
庾合以序為繪塑精嚴服器整飭不侈不陋各中法程<lb/>
秋八月上丁釋奠於新宫以落其成百里之士聿來觀<lb/>
禮禮成以長少坐堂上下邑簿南湖何恪揖而進曰諸<lb/>
君知今日學之易於昔歟其亦知所自幸也歟自周之<lb/>
<pb n="KR2g0031_WYG_010-9b"/>
衰塾庠序學之制隳人自為學雖兩漢盛際亦不過建<lb/>
學於首善之地至郡邑之有學則係長史之良唐常定<lb/>
三等生員數而教養之法卒不立借不幸出僻絶貧陋<lb/>
之鄉雖有聰明樸茂之資未易以學也非若今日里令<lb/>
甲薄海内外俱立黌舍以幸多士雖今荒郡過縣畢置<lb/>
教官諭長増弟子員室廬既稟圖史資用一物以上悉<lb/>
給之官就學者如歸令佐守貳咸主學士又以部刺史<lb/>
提舉之諸君學於此時豈不為易且幸耶然自五六十<lb/>
<pb n="KR2g0031_WYG_010-10a"/>
載以來士之守所聞而施於用者顧不如昔人若何耶<lb/>
殆又病在乎學之過易也大抵學之難則識之也堅而<lb/>
其行也亦不茍學之易則識之也不固逮行已忘之矣<lb/>
故今之學者類知學為科舉而已科舉外則無所用學<lb/>
諸君可知學之幸而無忽於學之易稍能用意於科舉<lb/>
之外以事其難則一二父兄之不愛費以樂從佳令君<lb/>
之敦明昭代立學之至意與余抗顔之言及諸君所自處<lb/>
者為㡬僉曰唯唯願托先生之文以記不獲辭其記後<lb/>
<pb n="KR2g0031_WYG_010-10b"/>
日戊寅也<lb/>
　　仰山廟記<lb/>
江西之俗禨鬼病却醫藥不御惟巫史禳禬是信不愛<lb/>
費死且弗寤故一草木之妖一狐梟之祥往往尸而祝<lb/>
之既久祈不騐始覺其故不足以驚動禍福人輙斥不<lb/>
祝所過頺祠僵像無一堠地無之至若廟貎巋然而能<lb/>
奔走數百里之地享存若不及是必其神有大功徳於<lb/>
此土受其報事為無怍也仰山二王按圖牒肇於晉永<lb/>
<pb n="KR2g0031_WYG_010-11a"/>
嘉中降於宜春仰山之下袁人即其所祠之逺近因以<lb/>
地號其神歴唐五季廟食不絶逮我宋受命悉主百神<lb/>
遇國有大慶必加封錫今爵為八字王廟殿額孚惠境<lb/>
有水旱螟螣疾疫兵火禱之輙應故民戴神賜永永無<lb/>
窮已自大江以西家有其像飲食必祭昔唐韓退之行<lb/>
行篤道自信諱怪神不語其守袁也嘗以不雨禱於祠<lb/>
下有祈報二文見集中則神之威靈並孚於世尚矣濮<lb/>
陽馬侯淙來宰永新順民之願致民之敬度地於邑東<lb/>
<pb n="KR2g0031_WYG_010-11b"/>
之十里石角山之隂巒阜拱揖而禾水委其水形勢靈<lb/>
傑宜為神之所降依因鑿山為址立屋四十楹以掲䖍<lb/>
妥靈寢殿言言門廡翼翼像貎祠器咸中法程經始於<lb/>
隆興甲申某月甲子落成於某月甲子於是父老合辭<lb/>
以請於邑簿南湖何恪願託文以記余既為記其起卒<lb/>
且依楚辭作迎神以遺之俾歌以祀神而併刻諸石記<lb/>
在乾道丙戌夏六月望其辭曰<lb/>
神之廬兮獺潭之湄神之靈兮無不之禾中委兮山中<lb/>
<pb n="KR2g0031_WYG_010-12a"/>
峙專棲神兮山之趾夀宫突兀兮靈旗旖旎氓要神兮<lb/>
下隨神去來兮風馬龜堵田兮莫石閣之下眎氓䖍兮<lb/>
戾止奚瞻彼兮釋此驅癘疫兮時雨賜投鉤鎩兮耕桑<lb/>
侑洞簫兮奠清酤亘千萬禩兮福兹土<lb/>
　　訥齋記<lb/>
多言近躁訥近禁嘿槩諸中道均過也通於道者其言<lb/>
如饑飽之於食不可欠餘也何給訥之過哉必不得已<lb/>
而過則寜訥無給盖訥之去重厚為不逺於吾道未甚<lb/>
<pb n="KR2g0031_WYG_010-12b"/>
病也以其近仁義而敏於行焉耳雖然喋喋㨗給如嗇<lb/>
夫利口反覆如息夫躬輩則給固不如訥使託於訥者<lb/>
如孔光之不言温樹周仁之不泄祕戲訥亦何足多哉<lb/>
否則言事曽不能出口而所立甚偉若周絳侯口吃於<lb/>
劇談嘿而好深沉之思若揚子雲者為㡬矣然揆之無<lb/>
擇於語嘿而語嘿當物者又不知相去㡬也番陽胡侯<lb/>
猶能接前輩能自強於古人事嗜學喜持論殆不能休<lb/>
以其緒餘施於官者良可觀第病於莫能容忍人有不<lb/>
<pb n="KR2g0031_WYG_010-13a"/>
可其意輙面数之以是為人忌宦㳺多不偶其外舅程<lb/>
公榜其所居曰訥齋正以砭其病也余謂古人能立身<lb/>
於無過之地者類知於其所不及者勉過者矯今人則<lb/>
一切諱之所以滋不古人如也今侯頓挫亦乆矣更事<lb/>
且熟矣不患不訥訥且富貴矣余懼侯之既富貴當可<lb/>
言而猶守之以訥則非侯外舅名齋之意也大抵矯過<lb/>
者敝極於返徃徃知强矯於彼而不悟頋過於此者栁<lb/>
子厚賦佩韋葢知矯夫剛急耳豈自料其過乃終在於<lb/>
<pb n="KR2g0031_WYG_010-13b"/>
脂韋哉則公之矯於言者似難膠於訥矣余因為通訥<lb/>
之説以遺之使歸而鐫諸石以記為實乾道丙戌四月<lb/>
十二日侯名璪字元質程公諱瑀字采伯余何恪茂恭<lb/>
父也<lb/>
　　隠齋記<lb/>
張侯湛九江名家子也其風流醖藉餘前人典型余來<lb/>
官禾川逮寮侯者猶四閲月以余之迂所至寡與侯獨<lb/>
原我甚余亦樂為侯傾惜其遽終更去也臨分侯語余<lb/>
<pb n="KR2g0031_WYG_010-14a"/>
曰吾世家徳化有先人之敝廬在凡士大夫由蜀漢來<lb/>
者舟銜軸車連軫日過吾門吾嬾與事接翛然一室閉<lb/>
門却掃頗自適也今歸即偃仰其下矣嘗榜曰隠齋子<lb/>
盍為我記之余笑曰才諝如侯冝頡頏以取世資隠非<lb/>
所以名齋也侯亦顧予囅然曰吾固非敢必隠然亦吾<lb/>
志爾子毋詰我必記焉廼已余遂不敢詰不能辭因坐<lb/>
侯以議其将諸稱隐者非必去朝市裂冠裳巖棲穴處<lb/>
山衣藿食猿狖之與居鹿豕之與逰然後為隐凡能栘<lb/>
<pb n="KR2g0031_WYG_010-14b"/>
世族日所馳騖以為不足㽜意於一物以自休類足以<lb/>
隠名如昔人或隠於卜或隠於賈或隠於屠釣俱不害<lb/>
其為隠雖吏亦可以隠稱也然士多膠於出處進退之<lb/>
際躁者不知隠隠者又固而不通㣲軒冕桎梏則泉石<lb/>
膏肓巳故酷遺綿上之草木者未免於懟痛想華亭之<lb/>
唳鶴者葢傷於見晚要必垂老起商山定漢家父子紛<lb/>
圓如園綺報韓仇竟亟托辟糓以引去如留侯則幾於<lb/>
通矣使果以是隠庸何傷且侯以盛年一出為吏遽能<lb/>
<pb n="KR2g0031_WYG_010-15a"/>
獲於上官而同列不忌徳於細民而巨室無怨望挾此<lb/>
以逰於世無患不合患諸公要人爭欲出我門下侯於<lb/>
此當知有所擇母一於進則不墜侯之門户矣於名齋<lb/>
亦一助也侯頷之且曰得此以記吾齋足矣余因書以<lb/>
授之<lb/>
　　祭竈齋記<lb/>
簿之秩下丞令而列尉上其權則逺出尉下自簿書程<lb/>
督勾核外於縣事一不得以可否且檄傳於部郡刺史<lb/>
<pb n="KR2g0031_WYG_010-15b"/>
僕僕道途無寜日故所至令丞尉治多葺而簿或寓於<lb/>
老佛氏之屋就有之亦卑阨老腐不治亦其勢然也永<lb/>
新為吉之支邑在大江之極西介於湖湘嶺嶠之間去<lb/>
今行都二千里省七百里郡且二百里以僻絶氣習固<lb/>
陋甚不特官室廬為然矧簿又冷官其治之卑阨老腐<lb/>
抑固其勢也以予之迂且介既力不足以與世之名智<lb/>
能據津要者逐則耽華屋之念不存踰壯四上而卒就<lb/>
下科以進流落於此日與林蠻洞蜑處殆又其勢所宜<lb/>
<pb n="KR2g0031_WYG_010-16a"/>
得也然予去其家千有七百里襆被就寸廩單特孑立<lb/>
至所托之廬復蠧撓將壓幾亡以禦其寒暑風雨余固<lb/>
不欲厲民以自便而新之然亦非敢視之蘧廬因即聽<lb/>
事之西偏汛治一室柱傾易腐級圮覆漏去壁而忩使<lb/>
之虚明縱横纔丈餘書數十百巻圍之長物一不置以<lb/>
為退食之地休吏即偃仰嘯歌其下遇其意到理得則<lb/>
怡然忘其為羇旅牢愁寜復知天壤間有所謂土堅木<lb/>
好髙明之觀者哉榜之曰祭竈用漢孫寳是也寳之學<lb/>
<pb n="KR2g0031_WYG_010-16b"/>
不能淳病在好激以詭利為此事偶與吾説合大抵君<lb/>
子之仕無崇卑必有以也卿相而不以行道所不屑抱<lb/>
關擊柝而以貧未病也然既居其職則不可以不安不<lb/>
安而進則躁退則懟留則茍躁懟茍三者類非君子之<lb/>
所由也余因鐫諸石以自儆云<lb/>
　　宜齋記<lb/>
子何子榜所居之齋曰宜有客睇而詰曰宜謂何將櫺<lb/>
檻明曠宜展卷乎庭宇䆳宻宜逺囂乎可瑟可奕宜適<lb/>
<pb n="KR2g0031_WYG_010-17a"/>
意乎有圖有刻宜寓目乎搘枕隐几眠坐適時宜寄傲<lb/>
而養恬乎僕笑而應曰凡子之所謂宜者豈僕之所宜<lb/>
哉僕毎痛伯仲間兩盡其所宜今昔所難且以舜為兄<lb/>
固宜矣而有象之弟以旦為弟固宜矣而有鮮之兄雖<lb/>
聖賢猶不免於不幸矧中下乎故若兩龔之節二陸之<lb/>
文元季之名徳與夫共被易衣推財争死之事雖簡牘<lb/>
浩茫汗牛充棟所載可屈指數而布粟不容豆箕相煎<lb/>
之誚無世無之可謂難矣吾家二兄弟雖節未龔文未<lb/>
<pb n="KR2g0031_WYG_010-17b"/>
陸名徳未陳所幸父母俱存義方時𨗳日對古人黄巻<lb/>
中而尚友之吾兄所以待僕者既友愛矣而僕亦不敢<lb/>
不恭此得孟軻氏三樂之一若今閭巷言同氣者方其<lb/>
孩提嬉戲肴核分咀不見斯須念或感啼真若肉骨自<lb/>
然莫可間一旦愛奪長舌猜忌不相能雖親在堂而鼎<lb/>
異餁槖私儲所争纔錐刀手足為仇敵至有限閾不踰<lb/>
連甍不過縱斧相瘉且不顧遇急難往往束手旁觀甚<lb/>
者隂擠而竊幸嗚呼此殆不禽獸草木如也吾兄弟不<lb/>
<pb n="KR2g0031_WYG_010-18a"/>
移於習俗如前數子致美之懿非曰等之竊有意焉因<lb/>
取詩人宜兄弟之義名齋以自樂客嘿然良久曰斯名<lb/>
固宜矣子之兄弟其踐之無徒言無徒言客去因援筆<lb/>
而誌諸壁時紹興己巳冬至日也<lb/>
　　送余端蒙序<lb/>
世儒類喜能吏而吾儒鄙之大率能吏若辦事而多流<lb/>
於苛刻儒者以遲鈍不失於惠慈然能吏最易以得名<lb/>
因取要官職故吾儒守道不堅者或利而從之所以循<lb/>
<pb n="KR2g0031_WYG_010-18b"/>
良之治蔑如也昔班孟堅序西都循吏謂漢武時外事<lb/>
夷人致中國之凋敝吏少能以治化稱者惟董公孫倪<lb/>
三人皆儒者故居官可紀盖吾儒之政自有門庭不以<lb/>
時而遷就也夫仲舒之學視漢羣儒則已醇矣若𢎞寛<lb/>
輩時名為儒耳且猶知此則知今之去儒而吏者殆不<lb/>
𢎞寛若也雖然讀古人之書而官於今日之州縣亦難<lb/>
乎其有聲矣有能未盡忘其書之用且無失名譽者亦<lb/>
千百而一二也番陽余公儒之醇者也其為吉水邑鉅<lb/>
<pb n="KR2g0031_WYG_010-19a"/>
事夥吏賑俗獷雅號不易治公一切用其平日之所學<lb/>
者以臨之卒能行教化于法令之著誠篤于鈎鉅之外<lb/>
匪亟匪徐不茹不吐而事亦隂以集似有古之為邑者<lb/>
氣象雖比更一二守好用世吏子孫新進年少專勵强<lb/>
壯蜂起而公屹然不動如山惟知守吾學而巳彼上官<lb/>
故所不悦久而亦自知之因剡章共薦於朝得倅長沙<lb/>
既受代士民皆重其去為之嗟咨涕洟相與祠于學宫<lb/>
以永其遺愛焉夫觀人之政必於其去之日去而人共<lb/>
<pb n="KR2g0031_WYG_010-19b"/>
快之猶恨其不早則其政不問可知矣去而人共思之<lb/>
猶惜其不留其為政亦不問可知矣若吾宗漢大司空<lb/>
其所居無赫赫之名去後常見思此真儒者之政也公<lb/>
其得之矣凡士大夫以詩祖公之行者無慮數十百篇<lb/>
僉以僕與公尤加厚且使序其梗槩云<lb/>
　　送喻叔竒丞鄱陽序<lb/>
士歎知己之難遇微難乎知己之遇也難遇足以知已<lb/>
者耳至寳横棄道側不必待卞和過而後收之雖牧䜿<lb/>
<pb n="KR2g0031_WYG_010-20a"/>
之愚見必驚其光彩之異且知欲取攘玩矣若過而不<lb/>
顧者非狂則盲也然世豈盡狂與盲者耶特以忌心之<lb/>
不去焉耳毎恠世之翹翹然以自樹立者多見毁于異<lb/>
巳夫其所以毁之者豈真不知而毁之哉惟知其最賢<lb/>
於已忌心一萌勢不得不出于毁也彼忌我異巳而毁<lb/>
我不相為謀然又有實不悦巳而謬為恭敬有實厚我<lb/>
近之則顧以汙巳此皆所謂不足以知已者夫既不足<lb/>
以知已則吾詎可輕受其知哉宜其於世愈落落而難<lb/>
<pb n="KR2g0031_WYG_010-20b"/>
合也薌山喻公名世人也學志於古而仕必欲行其學<lb/>
用是學益成名益逺而仕益困然公安之而不恤也得<lb/>
丞鄱陽待三年之次而始上視羣飛刺天則公為回翔<lb/>
甚矣然守迺侍御王公於今號為有道之士士皆樂其<lb/>
知而侍御之所以知公者甚嚴而公非可以偽得而私<lb/>
干也乃獨與公深相知人徒知公于侍御為同舍生又<lb/>
為同年進士故相知初不知公之所以受知于侍御者<lb/>
正不在于同舍同年也葢侍御之同舍同年豈惟公而<lb/>
<pb n="KR2g0031_WYG_010-21a"/>
已哉然相知特深于他同舍同年者則必自有以相知<lb/>
也夫丞之職最冷而秩介于令簿尉之間上下偪于令<lb/>
簿尉然昔為之者以無甚吏責也今則又有常平泉布<lb/>
之責矣以公處之則為非其地僕與公有連雅相好方<lb/>
僕僕從江外數千里來而公遽東去然不敢為兒女感<lb/>
者誠樂公是行遇足以知已者爾吾君茍不先一州而<lb/>
後天下則侍御必無久留鄱陽侍御歸則公亦歸矣僕<lb/>
雖不識侍御然以公之知我侍御亦當知我見侍御幸<lb/>
<pb n="KR2g0031_WYG_010-21b"/>
為我一出此序<lb/>
　　永新縣主簿題名記<lb/>
永新非壯邑簿非熱官即縣官可知居者之於世何如<lb/>
也治故有屋數楹陋甚又無石識居者名氏巳去則不<lb/>
復訪其為誰余既因其陋而粗加葺焉使粗可居且礱<lb/>
諸壁以題居者名氏題蓋始於余俾繼余者嗣書不絶<lb/>
凡府寺之碑題名第書其名秩姓字到罷之日月而巳<lb/>
若其人之賢否政之媺惡類不書矧簿職簿書外無可<lb/>
<pb n="KR2g0031_WYG_010-22a"/>
書故今吏部選必以初解褐人者未欲驟責之以吏道<lb/>
所難姑薄假之禄使習於為吏爾然既去更數十百年<lb/>
之逺邑人睹其名氏有猶思之者有罵之而不置者則<lb/>
所謂人之賢否政之媺惡終不可冺也簿又任之濫觴<lb/>
尤不可忽乾道丙戌臘月旦南湖何恪記<lb/>
　陳炳字徳先乾道二年進士<hi>闕</hi>　　　　龍川稱其<lb/>
　人學一世不足以當其意其文清深勁䴡要不可少<lb/>
　云<lb/>
<pb n="KR2g0031_WYG_010-22b"/>
　　宗忠簡公畫像贊<lb/>
諸葛孔明平生勲業僅與魏吳鼎峙而君子毎以伊吕<lb/>
姐豆之獻疑者多矣予嘗語人曰偏師一出而三郡響<lb/>
應留屯渭上則軍民安堵者此其胸中凜三代規模矣<lb/>
忠簡宗公名在國史事業在天下當靖康建炎間厮𨽻<lb/>
孩童能道其出處公吾里人也其故居去予家無百步<lb/>
世或知其大者而其為人之詳則余實親得之父兄公<lb/>
久連蹇塲屋初似無意功名四十餘年始以進士末科<lb/>
<pb n="KR2g0031_WYG_010-23a"/>
在選調為州縣小官將二十年晚倅登州黄冠師以俠<lb/>
犯禁同官相愕眙事好語謝遣之公曰何至是獨攝取<lb/>
杖其背訴之朝謫監鎮江酒久之敵侵邊得知磁州磁<lb/>
正遭困攻危甚守城具百無一有公大開門以計譎之<lb/>
敵宵遁後守留鐍京師以忠義激奮將士兩河豪傑投<lb/>
誠聴命至以一押字得兵二十萬皆願效死力麾下自<lb/>
州縣脱譎籍纔二年遂為當世社稷大臣公狀貎樸竒<lb/>
瞳子黑白瞭然髯疎而勁磔磔蝟立常語子弟曰人誰<lb/>
<pb n="KR2g0031_WYG_010-23b"/>
不死等死耳有補于國吾榮多矣其忠壯葢天性毎出<lb/>
兵必屈指計勝期喜誦左氏春秋少嘗盡以左氏事綴<lb/>
粘壁間以便朝夕觀覽為文章直冩其肺腑無飾辭其<lb/>
亡也兩河復危矣予毎評公直孔明伯仲不獨其心相<lb/>
似迹亦偶類雖然孔明何如人哉其子兵部嘗出公畫<lb/>
像示予慕不能舍去誰不知敬公像獨于予心有感也<lb/>
為之贊曰<lb/>
平生孔明稱慕莫及像見忠簡懦夫有立横流砥柱萬<lb/>
<pb n="KR2g0031_WYG_010-24a"/>
里長城欲奪空拳以植危傾猛將歛手氣指目使誰知<lb/>
此公亦韋布士<lb/>
　　巢湖神母廟碑<lb/>
巢湖或曰焦湖幅員三百里北流底於合肥東薄居巢<lb/>
南匯大江以入于海而西控濡須其支溢于泌為三百<lb/>
六十有竒濤波晝夜無時葢其底鏡平無窪凹以阨威<lb/>
故微風亦搏擊縱臾平地數丈烟氛相䝉漫不見畔岸<lb/>
柁篙無所施巧檝夫類拱手惟所之然四面皆可以帆<lb/>
<pb n="KR2g0031_WYG_010-24b"/>
無定所真若黙有主宰稍黬黮不䖍往往濟登纔咫尺<lb/>
復帆其舟浩㵿直入無際故往來人一委其可否于神<lb/>
而神母實尸之神魏皇初間隠於巫湖故巢邑其陷也<lb/>
或血於石龜之口神既豫告於人不之信擇地之特髙<lb/>
者走焉地陷而神獨免故人神之于湖之濱予聞之土<lb/>
人或水澈清阡陌階甃厯厯可數所謂特髙之地即今<lb/>
之姥山岌然湖心居民數十家皆龍氏他姓莫得居焉<lb/>
神亦龍氏也嘗歸其故家歸則香氣芬馥相脣齒有獨<lb/>
<pb n="KR2g0031_WYG_010-25a"/>
山焉兩山出沒虚無間皆無草木崖根翌裂舟多碎于<lb/>
其下環湖廟不可指計而莫盛於中廟巨石鑿空鬭水<lb/>
而堤殿庭煥儼礎柱突兀赫然金碧危出霄漢其西口<lb/>
廟新落成而東口則近厄于原燎多寳寺之下亦廟焉<lb/>
磴危趾髙負抱幽林予得檄督綱維堧烏合賈舟敝腐<lb/>
不堅綱蔽虧姦偷不時病于呵㡬八月既望分泊東岸<lb/>
江淮禨鬼福禍呶紛彌日翳隂大風不休愳不克濟私<lb/>
禱於神主程有期訖定無虞願碑其事以答神貺既得<lb/>
<pb n="KR2g0031_WYG_010-25b"/>
吉雞鳴解舟帆檣蔽天霽光澄明煙端雲倪莫辨東西<lb/>
清颷披拂烏散后先忽合復離閴無人聲移夘逹申隠<lb/>
見横青犯險徑前若驥著鞭頃刻岸西吏卒懽呼相銜<lb/>
舳艫鮮纜於河曽不淹旬萬斛登厫大振軍聲畢事告<lb/>
還復道祠下居人左右勞訊相欣予曰神益靈矣敢謝<lb/>
稽首退問祝者送迎神未嘗有詩實為闕文既與碑又<lb/>
詩以遺之神今廟額靈恵始封累八字云<lb/>
舟之來兮風髙蕩泊潏兮帆招燎薫在堂兮潔涓牲牢<lb/>
<pb n="KR2g0031_WYG_010-26a"/>
望神儼然兮歛袵願速我濟兮不崇朝舟之去兮風微<lb/>
破𣺌瀰兮迅于飛帆拂拂兮茫無涯眼眩膽栗兮將安<lb/>
之我有願兮惟神焉依秋深兮木落葭葦蕭騷兮清日<lb/>
薄神今兮焉在吐吞月星兮獨處廓神甚仁兮寧以為<lb/>
禍愚有弗䖍兮幸賁過天地一葉兮相繼神無波濤兮<lb/>
駭我<lb/>
　　望黄山詞<lb/>
望黄山兮峩峩見接天以葱青紛羣峰兮怪竒眩百變<lb/>
<pb n="KR2g0031_WYG_010-26b"/>
兮幽明朱砂湯兮山椒下白龍兮甚靈襲深潭兮百尺<lb/>
夜有光兮晶熒山中泉兮娛嬉坐蛇虺兮隠形嵗徂夏<lb/>
兮既秋農無助兮麕驚禾稼鬰兮滿野垂稿死兮無成<lb/>
訴哀恫兮神祠牲豆陳兮芬馨巫夸詡兮後先龍跧處<lb/>
兮皇寧合歸雲兮九霄麾雷公兮震霆前豐隆兮戒路<lb/>
叱雨師兮建瓴予朅來兮江東元礱覈兮儲鉼井邑荒<lb/>
兮窮谷門兩版兮常扄汎襏襫兮良勤㡬視日兮占星<lb/>
粟升斗兮莫飽將填壑兮鰥㷀官吾卑兮何求職水旱兮<lb/>
<pb n="KR2g0031_WYG_010-27a"/>
憂矜願時以雲兮又以雨黄山之田兮世世可耕<lb/>
　　泛秋浦詞<lb/>
九華北兮瀨東石畏磈兮屈盤誰此汎兮萬頃初禹鑿<lb/>
兮何年窈其深兮莫測微波湧兮淪漣民遭甍兮渚居<lb/>
矗百雉兮造天外涵浸兮㡬城混金碧兮中邊羌予行<lb/>
兮酷暑修途邈兮回邅埃迷目兮眵昏僕馬瘦兮躓顛<lb/>
若有人兮扁舟破菱荷以徑前接予袂兮俱往欲駕我<lb/>
兮登仙與汝釣兮空明魚雜龍兮藻荇青與汝浴兮靚<lb/>
<pb n="KR2g0031_WYG_010-27b"/>
深悲風度兮秋濤生與汝遊兮嵌岩駭鷗鳬兮爭翾與<lb/>
汝望兮茫溟若有無兮飛烟水一去兮入海問此程兮<lb/>
數千指蓬萊兮一髮有安期兮偓佺紫貝闕兮珠宫笑<lb/>
紛卑兮塵寰沆瀣飲兮芝飡盍輕舉兮蜕蟬嗟吾生兮<lb/>
窮屯履平地兮奔湍心炯炯兮猶在願脱屣兮人間青<lb/>
楓老兮欲丹露溥溥兮山寒吾何歸兮日暮寄此懐兮<lb/>
江之南<lb/>
　喻良能字叔竒義烏人紹興丁丑進士嘗任鄱陽丞<lb/>
<pb n="KR2g0031_WYG_010-28a"/>
　紹興府倅擢國子監主簿工部郎中出知處州號香<lb/>
　山為監簿上忠義𫝊起戰國王蠋終五代孫晟上下<lb/>
　一千一百年所取一百九十人凡二十巻乞頒之武<lb/>
　學授之將帥孝宗嘉之淳熙八年也有文集若干巻<lb/>
　龍川稱其文精深簡雅讀之愈久而意若新弟良弼<lb/>
　季直之文蔚荗馳騁包羅衆體而一字不茍讀之亹<lb/>
　亹而無厭也叔竒敏識强記嘗考試一士人賦當選<lb/>
　而用苻秦事誤從竹黜之其人伺出院遮道中詰公<lb/>
<pb n="KR2g0031_WYG_010-28b"/>
　公形貎短小為立几上誦其所作一字不遺曰子賦<lb/>
　雖工如格不合何其人愕然愧謝去此事聞諸前輩<lb/>
　云<lb/>
　　三月二十四日再朝永祐陵<lb/>
扁舟投曉出重城春浪初肥緑滿汀竹裏㡬聲泥滑滑<lb/>
河邊十里草青青人家艾葉驚飛燕水面楊花㸃翠萍<lb/>
漸近昭陵佳氣集五雲松栢喜重經<lb/>
　　次韻范伯廉機宜見寄<lb/>
<pb n="KR2g0031_WYG_010-29a"/>
夫君自是頴囊錐何事翻為滄海遺造化小兒聊戲劇<lb/>
山林大藥豈無資得閒因病還應樂信手揮毫却有詩<lb/>
休嘆銀盃成羽化㑹須拔劒撥年衰<lb/>
　　詔檄舟行出五雲門<lb/>
畫舫朱簾出曉闗便風飛過㡬重灣路經僧舍漁村畔<lb/>
身在烟霏霧靄間驚浪拂晴輸逺浦亂雲拖粉露崇山<lb/>
偶因王事從心賞詩語匆匆不暇删<lb/>
　　春水<lb/>
<pb n="KR2g0031_WYG_010-29b"/>
慶湖春水夜來生曉起雷聲逗雨聲去馬來牛心莫辨<lb/>
鸕鷀鸂鶒眼俱明飄零花片有底意摇曳栁絲如許輕<lb/>
旬月烟村半風雨榆錢好為買春晴<lb/>
　　五舅處士惠訪小園作詩為謝<lb/>
五舅名道氣相過茹杞苗意行隨緑徑情話竟清宵送<lb/>
酒花飛急撩人鳥語嬌不堪分手處風雨晚蕭蕭<lb/>
　　九日偕成均同官北山登髙<lb/>
輕霞朝日兩微茫沙路駸駸十里强照水有情楓葉赤<lb/>
<pb n="KR2g0031_WYG_010-30a"/>
倚巖無數菊花黄興酣爭舉凌雲筆醉熟重浮灔海觴<lb/>
明日蝶愁人亦懶未須歸去苦匆忙<lb/>
　　忠義𫝊序<lb/>
忠義者天下之大閑也亦天地勁正之氣之所寓也是<lb/>
氣之在太虚間金得之更百鍊亦不變松與竹得之冒<lb/>
嚴霜烈風積雪而不少衰人臣得之蹈白刃赴水火厯<lb/>
萬死而不改其操由此其故也李白有言忠於其主人<lb/>
之主皆欲其臣然則不忠於主亦人主之所不欲也葢<lb/>
<pb n="KR2g0031_WYG_010-30b"/>
人主之意若曰斯人也既忠於彼豈負於我哉茍負于<lb/>
彼必不忠于我矣且比干違武王者也武王封之美其<lb/>
正也太宰嚭成越王者也越王誅之惡其奸也丁公不<lb/>
殺漢髙恩孰甚焉而報以大戮者豈非以其背於楚乎<lb/>
季布數窘髙祖仇孰甚焉而赦為郎中者豈非以其義<lb/>
於羽乎徐世勣不負李密之黎陽太宗所以勤勤於托<lb/>
孤也鄧曉聞李軌敗而入賀髙祖所以廢而不齒也章<lb/>
聖皇帝東巡過巡逺雙廟徘徊歎息嘉其盡節異代著<lb/>
<pb n="KR2g0031_WYG_010-31a"/>
金石刻以贊其忠夫巡等盡節於有唐之時而見褒於<lb/>
有宋之英主蓋忠則為人主之所貴不忠則為人主之<lb/>
所賤未有反覆賣國左右取容而見好于人主者亦未<lb/>
有盡忠為國不為詭隨而見惡于人主者此忠義𫝊之<lb/>
所以作也𫝊起自列國終于五代博採正史旁及𫝊記<lb/>
為忠節係天下國家之所以安危事之所以成敗可以<lb/>
禆名教可以勵風俗者乃在此選不然不録也上下千<lb/>
餘年間所取者不過一百九十人而已嗚呼可謂難得<lb/>
<pb n="KR2g0031_WYG_010-31b"/>
也矣後之為人臣者可不慕哉<lb/>
　　祭何茂恭文<lb/>
嗟嗟茂恭其果然耶何昌于徳何嗇于年何成之艱何<lb/>
奪之遄病胡不聞訃奚以傳為善得福造化所權宜夀<lb/>
得夭報應曷愆蒼蒼蒼蒼不仁者天茂恭之行粹然璧<lb/>
全茂恭之才煜然春妍茂恭之文浩乎如川茂恭之字<lb/>
薛稷明乾茂恭之詩長吉謫仙謂宜西掖儷美許燕不<lb/>
然東觀接武固遷胸中萬頃不施滴涓光燄千丈膚寸<lb/>
<pb n="KR2g0031_WYG_010-32a"/>
靡然五十未加一病不痊二子白丁徧觀華巔人誰無<lb/>
死子獨可憐嗟嗟茂恭吾實子賢我作我文子推子先<lb/>
磬水南湖日往月還聯轡握手北陌西阡劇談月底痛<lb/>
飲愁邊我吏江東書札翩翩不逺千舍尋我藍田我官<lb/>
閩南不我棄捐藥物兎頴朋來海堧二月初吉我熟我<lb/>
眠忽夢子來談笑我前文字談論胸懐究宣我因作詩<lb/>
欲寄未縁豈意彌月子隔重泉欲拊子棺道逺且邅憂<lb/>
心㷀㷀涕淚漣漣千里致奠一哀告䖍我酒孔甘我肴<lb/>
<pb n="KR2g0031_WYG_010-32b"/>
既鮮嗟嗟茂恭尚歆此篇<lb/>
　　五龍王廟記<lb/>
龍王廟鄱陽故祀典也郡侯有禱䖍則應賢有徳則應<lb/>
集英殿修撰永嘉王公由侍御史守鄱之明年六月不<lb/>
雨吏請修廟公曰三日不雨龍失其職三日滂沛當修<lb/>
如法是夕大雷電以雨闔境告足嵗遂大稔人喜而後<lb/>
知公之能約東而龍之知敬公也公檄將官趙廣修其<lb/>
祠工甫畢有小龍狀如蛇見祠下蟠屈如一大錢文彩<lb/>
<pb n="KR2g0031_WYG_010-33a"/>
炳煥廣見而拜之小龍昻首起立若與為禮者衆皆屬<lb/>
目俄失所在亦甚異矣噫世人之諄諄喻之而不帥威<lb/>
而使之而不肯從况於神乎况於龍乎今公之于龍一<lb/>
號令之應亦如響既新其宇靈誣煜然公之徳與龍之<lb/>
所以靈皆不可不書也趙素剛直其言不妄説龍若是<lb/>
故併記之<lb/>
　　評詩<lb/>
予嘗評唐諸家詩杜子美如司馬温公自是三代以還<lb/>
<pb n="KR2g0031_WYG_010-33b"/>
第一等人無毫髮可議韓退之如藺相如顔平原雖死<lb/>
向千載凜凜尚有生意李太白如謝安石雖紆身朝紱<lb/>
而志在林泉或攜妓自娛不拘小節要之蕭然有出塵<lb/>
之姿自不可掩揚子雲著書悔其少作韜藏偃仰不願<lb/>
人知皓鶴冲天閒鷗戲海回視前日始知烏鳶攫肉鵲<lb/>
鳩争巢葢不啻糞壤爾孟浩然王維韋應物如志和霅<lb/>
水和靖孤山雖未能追蹤髙隠要不得為俗氛所蔽白<lb/>
樂天如公羊傳經羽翼聖道根本教化然其失也不能<lb/>
<pb n="KR2g0031_WYG_010-34a"/>
不俗杜牧之如荆卿匕首子房鐵錐豪健勇决吁可畏<lb/>
乎其駭人也孟東野如翳桑餓人形影相弔悲鳴憔悴<lb/>
有辛酸可憐之狀雖膏粱狐貉亦不能不為之憫然動<lb/>
心李長吉如汲冢古書茫然異物雖瓌詭竒恠動人耳<lb/>
目然莫能名狀不知其適用與否也<lb/>
　吕皓字子陽自號雪溪永康人初以賑粟當補官淳<lb/>
　熙中領鄉薦㑹父兄為人誣構係獄子陽投匭上書<lb/>
　願納所得官贖其罪書辭甚偉朝奏夕報可由是知<lb/>
<pb n="KR2g0031_WYG_010-34b"/>
　名子殊字愚牧第進士為江陵府教授迎子陽侍養<lb/>
　後漢劉光祖時作帥以遺逸薦子陽於朝所著遁思<lb/>
　遺藁六巻事監韻語三巻老子支離解葉正則為序<lb/>
　遁思其庵名光祖為記殊尤善春秋學亦嘗教授永<lb/>
　嘉<lb/>
　　上孝宗皇帝救父兄書<lb/>
臣聞言動之過而非故為之此士君子之所不能免而<lb/>
王法之所宜宥也父兄之難而不能以死救此天地之<lb/>
<pb n="KR2g0031_WYG_010-35a"/>
所不容而王法之所宜誅也宜宥而不獲宥宜誅而不<lb/>
及誅是雖匹夫之幸不幸猶螻蟻之自生自死于天地<lb/>
之間固無損于造化之功也匹夫之不獲尚足為致治<lb/>
之累自昔聖人在上葢甚憂之凡下民之微有一不平<lb/>
而義激乎其中莫不使之朝聞而暮達不啻如家人之<lb/>
相與以情通焉嗚呼父子兄弟之際天下之至情也以<lb/>
不獲宥為不幸而自幸其不及誅揆之常情猶不能以<lb/>
自安况夫至情所在渾然一體無所間㫁庸可以幸不<lb/>
<pb n="KR2g0031_WYG_010-35b"/>
幸為區别坐視而弗之救畏一死之輕而廢大義之重<lb/>
不一仰扣天閽以庶㡬一悟而甘自投于不孝之域也<lb/>
耶臣婺之永康人世修儒業而未有顯者於是臣父縱<lb/>
臣之兄與臣宦學於外以從四方之士游而求光其先<lb/>
業焉中間郡縣旱暵相仍聖意軫念赤子無以為生也<lb/>
降詔捐爵勸輸富室出粟以賑之臣父慨然動心令臣<lb/>
首出應命既而朝廷雖特授臣以一官然臣不佞自少<lb/>
稍有立志不忍假父之貲以食君之禄於兹三年矣去<lb/>
<pb n="KR2g0031_WYG_010-36a"/>
年之冬獲從羣士貢於禮部未能以遂其志而仇人怨<lb/>
家所競不滿百錢至誣臣之兄以叛逆誣臣之父以殺<lb/>
人叛逆天下之大懟也殺人天下之惡也非至棘寺終<lb/>
不能自明一門父子既械係而極囹圄之苦獄告具而<lb/>
無纎芥之實卒從吏議以數年酒後戲言而重臣兄之<lb/>
罪捜抉獄文以家人共犯而坐臣父之罪夫酒後果有<lb/>
一二戲言而豈有異志此所謂言動之過而非故為之<lb/>
者也深山窮谷之中蓽門圭竇之戲言而至上瀆九重<lb/>
<pb n="KR2g0031_WYG_010-36b"/>
之尊則㡬於失朝廷之體矣且怨仇告訐之情累嵗不<lb/>
可知之事所不應治也有司今獨受而窮究之則㡬于<lb/>
長告訐之風矣予實有罪則子受之固也捜抉微文以<lb/>
致其父則忠厚之意亦少損矣昔漢女緹縈上書自乞<lb/>
為官婢以贖父罪猶足以感動文帝之聴臣不佞亦嘗<lb/>
聞義矣父兄不幸誤入于罪而有司一致之以法則上<lb/>
以失朝廷之體下以長告訐之風而損忠厚之意所闗<lb/>
若是其大也乃不能乗是畧出一言以動天聴寧不愧<lb/>
<pb n="KR2g0031_WYG_010-37a"/>
死于一女子乎臣重念士之求仕于時也亦將以行其<lb/>
志云爾今日閨門踐履之基即異日朝廷設施之驗也<lb/>
平居父兄落難乃庸懦顧惜不能自出死力而哀救之<lb/>
是無父也天下豈有無父之子可以受君之爵食君之<lb/>
禄而立乎人之本朝哉臣願納此一官以續父罪而甘<lb/>
以末技自鬻於塲屋之間毋寧冒此一官以為無父之<lb/>
子而無所容于聖明之世倘陛下哀矜其志而獨從其<lb/>
請則臣區區之志願足矣子弟之義庶乎其無負矣然<lb/>
<pb n="KR2g0031_WYG_010-37b"/>
豈臣父子一門之私恩而巳哉茍以為國家自有定法<lb/>
雖子不能以及父遂置之而不問是非陛下之聖明有<lb/>
虧於漢之文帝實臣之不肖有愧于一女子而不足以<lb/>
盡感動之誠也則惟有先乎父兄而死耳復何所恨哉<lb/>
干冒天威罪當萬死<lb/>
　　别荆州諸友<lb/>
荆州三度别此别尤酸冷蒹葭逐岸靡烟雨隔林迥去<lb/>
棹行且留離觴醉還醒緬懐荆州士鵠立霜毛整競爽<lb/>
<pb n="KR2g0031_WYG_010-38a"/>
信何人班班紛脱頴况是清峻流魁然挈裘領相逢名<lb/>
教樂殊忘擭機境草木臭味同何庸强畦町虎豹識避<lb/>
就寧忍覆陷穽人情不忍逺頗諒心耿耿眼裏絶荆蓁<lb/>
夙生獨何幸時恨多曠達赧容發面頸分袂復自兹深<lb/>
淵惜斷綆斷綆無續期分袂有時并但願各自珍時當<lb/>
動深省一簣㑹成山九仞猶棄井要令百鍊金青熒無<lb/>
留礦大哉乾坤内吾道相與永<lb/>
　　題青溪神女祠次東坡韻<lb/>
<pb n="KR2g0031_WYG_010-38b"/>
　　　青溪為琳法師道塲琳峨眉人一日思鄉水龍<lb/>
　　　女為致四足魶為證<lb/>
生居萬山中二年依澤國偶於生曺暇聊欲訪禪黙再<lb/>
拜神女祠劈山定何術上有琳公巖作論期破惑只今<lb/>
澄潭中異影眩莫執宗源人幽窈峨眉如可及吾聞大<lb/>
地下出没水中日胡為二魶魚欲歸猶未得變化乗雲<lb/>
雷那能繫不食山深風竅號天寒日車急寄語龍宫君<lb/>
安隠藏故穴近來托恠多勿遣容易測<lb/>
<pb n="KR2g0031_WYG_010-39a"/>
　　峨眉亭<lb/>
採石山頭月正弦捉月臺邊酒滿船擾擾利名蟻慕羶<lb/>
如公豈但酒稱賢平生醉裏詩三千捲起長江作長箋<lb/>
悲哉人世隔天淵一日乗風反自然死生在我不在天<lb/>
欲死得死豈其寃欲罷長風大放顛蒼茫何處可拍肩<lb/>
　吕　殊<lb/>
　　上林樞密書<hi>大中</hi>
某聞舉事者必順人心蘇公軾嘗言古今未論行事之<lb/>
<pb n="KR2g0031_WYG_010-39b"/>
是非先觀衆心之向背謝安之用諸桓未必是而人之<lb/>
所樂則國以乂安庾亮之召蘇峻未必非而勢有不可<lb/>
則反為危辱是非疑似之際尤必取决於人心而况今<lb/>
日送首之事是非較然詎可以犯人心獨行而不顧乎<lb/>
向者誅竄奸魁收召舊徳雖未及大有所設施而天下<lb/>
翕然想望至治者無他衆心之所歸則未為而人已信<lb/>
之也夫未為而人信之則易為力欲為而人議之則難<lb/>
為功盛名之下其實難副某切為閣下惜此舉動是舉<lb/>
<pb n="KR2g0031_WYG_010-40a"/>
也不審閣下其以為誠然耶或心不然而貌從之耶抑<lb/>
嘗誦言其不可而卒不勝同列之議耶今京都之内兒<lb/>
童婦女舉以為非至有掩口而不願言塞耳而不願聴<lb/>
者人心所在相去不逺想閣下亦必知為非也豈惟閣<lb/>
下知其非想同列之人所謂異議者亦未必自以為是<lb/>
也夫彼未必自以為是而復不肯中止徘徊顧望若將<lb/>
力排衆議而為之者其毋乃以力排衆議之罪小而重<lb/>
違敵情之禍大耶夫重違敵情則和議未决和議未决<lb/>
<pb n="KR2g0031_WYG_010-40b"/>
則邊釁未弭此固今日主議之人所為徘徊顧望者也<lb/>
抑不知和好之所以可恃者在吾國有人足以大服其<lb/>
心不在事事而從之以求厭其無厭之欲也數日以來<lb/>
學校諸生詣闕投匭巳嘗及此想閣下亦必聞之矣今<lb/>
區區欲為閣下言數語而巳閣下以為持三公之首以<lb/>
送敵庭自開闢以來有之乎無之也閤下以碩徳重望<lb/>
為蒼生而起乃使開闢以來所未有之事書之史册傳<lb/>
之後世自閣下始豈不惜哉閣下以為敵得吾三公之<lb/>
<pb n="KR2g0031_WYG_010-41a"/>
首其止以謝邊民而巳耶其必將用是以薦宗廟也其<lb/>
必將用是以傳告諸國也其必將用是以改元肆赦奉<lb/>
上尊號也其必將用是以東封西禪刻石頌功也其君<lb/>
負中興之名其臣受不次之賞而吾君吾相乃含羞忍<lb/>
恥偷安一隅猶為國有人乎敵自得志以來八十年矣<lb/>
國力民心將帥士馬皆未必逮昔兩年之間技巳止此<lb/>
吾不能少忍乃舉三公之首而亟授之以成其名是所<lb/>
謂藉㓂兵而資盗糧也是所謂借樞於敵而授人以柄<lb/>
<pb n="KR2g0031_WYG_010-41b"/>
也其為失計不言可知衆怒難犯專欲難成今者人言<lb/>
籍籍萬口一辭大決所犯傷人必多不如小决使道吾<lb/>
聞而藥之也為今之計誠能一紙布告逺近明言昨來<lb/>
以生靈為念勉從所請而内外臣庶以為未安所有巳<lb/>
差通謝副使等姑遲未行而前所謂小使者不憚再遣<lb/>
彼以吾為有人未必不從猶有難者則雖徃復數四未<lb/>
害也况敵情叵測和議雖成邊備其可弛乎均之未能<lb/>
備何至若是之迫切哉某昨到京都首聞斯議疎逺之<lb/>
<pb n="KR2g0031_WYG_010-42a"/>
人未知廟堂實意徒見人言如此不無私憂故竊為閣<lb/>
下惜此舉動也夫人固有好議論辨捷給訕上不遜以<lb/>
沽直者閣下視某何如人耶閣下被召親故滿不過謂<lb/>
閣下行取髙官厚禄以為宗族交游光寵耳如某者正<lb/>
以功名事業期閣下閣下其無以位在五人之下立議<lb/>
不專異時或可藉口也昔元祐諸公坐棄地之議而擯<lb/>
死者非一今日之事未論為國計正使為身計亦巳疎<lb/>
矣人事變遷詎可保耶惟閣下熟籌之毋以人廢言則<lb/>
<pb n="KR2g0031_WYG_010-42b"/>
天下幸甚社稷幸甚<lb/>
　<lb/>
　<lb/>
　<lb/>
　<lb/>
　<lb/>
　<lb/>
　敬鄉録巻十<lb/>
</p>
<p>
</p>
  </div>
<div>
<head>敬鄉錄巻十一</head> <lb/>
    <p>
<pb n="KR2g0031_WYG_011-1a"/>
欽定四庫全書<lb/>
　敬鄉錄巻十一<lb/>
　　　　　　　　　　　　元　呉師道　撰<lb/>
　時氏居婺之清江名汝功者字德懋吕忠公銘其妻<lb/>
　邵氏墓序三子鎰鑄鎮孫瀾濟梁濳洽囦泉弟汝翼<lb/>
　字德輔吕成公銘序三子鎬錡錝孫澐源淇演溱灋<lb/>
　潚朱子為書丹又為作慈教庵記而銘其妻邵氏皆<lb/>
　以鎬請故一時見重於朱吕者如此成公與鑄同隆<lb/>
<pb n="KR2g0031_WYG_011-1b"/>
　興癸未進士自錡以下多從游按鎬子涇亦公門人<lb/>
　而銘無見者或此時未生歟鑄字夀卿國子監書庫<lb/>
　官鎬甌寧縣尉淇字叔瞻紹熙庚戌進士涇字仲淵<lb/>
　由太學中泰嘉壬戌進士充浙東幹辦公事皆東萊<lb/>
　門人有可考者<lb/>
　澐字子澐一字伯江鎬之子成公門人有學行著尚<lb/>
　書周官餘未成編而卒忠公誌墓執友私諡曰夷介<lb/>
　先生<lb/>
<pb n="KR2g0031_WYG_011-2a"/>
　　宿茭道驛<lb/>
笋輿倦長途夜投村邸宿市井倚巒岡人煙半樵牧茅<lb/>
簷附清流翠巘出前屋山月照人寒有意憐幽獨<lb/>
　瀾字子瀾一字叔觀鎰之子師成公名最著淳熙辛<lb/>
　丑進士初為温州天富南監押袋官歴臨安府教授<lb/>
　西外宗學教授知寧國縣通判袁州終朝散郎通判<lb/>
　台州成公輯書自秦誓泝洛誥未畢而卒瀾以平昔<lb/>
　所間補完之見所自為序有南堂文集若干巻季子<lb/>
<pb n="KR2g0031_WYG_011-2b"/>
　少章<lb/>
　　從先生明招道中呈伯廣炳道<lb/>
燕子楊花各自飛雨乾溪路緑初肥無人㑹得風雲意<lb/>
可是千年瑟竟希<lb/>
　少章字天彝由鄉貢入太學登寶祐癸丑進士第天<lb/>
　才絶出博極羣書初授麗水縣主簿用薦改授婺<lb/>
　州添差教授兼麗澤書院山長未幾改南康軍教<lb/>
　授兼白鹿洞書院山長逾年擢史館檢閲以凌躐<lb/>
<pb n="KR2g0031_WYG_011-3a"/>
　劾罷授保寧軍節度掌書記卒不大顯而終天彝<lb/>
　自負甚高登第時年近六十為忌嫉者沮格既而<lb/>
　子女皆喪落落不偶感激自傷平生所著易詩書<lb/>
　論語孟子大義六十餘巻又有論孟詩贅説易卦贊<lb/>
　雜文古歌詩數千篇總為所性稿五十巻日記十巻<lb/>
　三山鄭士懿<hi>闕</hi>　雋峭拔自成一家真一世瑰偉人<lb/>
　良不虛<hi>闕</hi>
　　雞鳴行<lb/>
<pb n="KR2g0031_WYG_011-3b"/>
三星寥落秋夜長老雞望星初引吭一聲二聲天沆漭<lb/>
客夢初回猶惚恍三聲四聲天漸明道上行人馬蹄<lb/>
響嗟爾仁人人有心心長面短誰能尋薛君脫走窘<lb/>
思慮劉牧起舞豪精神勿言咿喔纔滿座中有歎悲<lb/>
千萬個君知種種在此雞只合雞聲塞天破呉中老翁<lb/>
百不忙殺雞釀酒酬年光黄紬軟暖蒲薦穏日出<hi>闕</hi>
猶在牀<lb/>
　田園歸述懷　冬狩行　逺别離　夜行水際　北<lb/>
<pb n="KR2g0031_WYG_011-4a"/>
　窻晚飲　閒行　書懐　山花　田園樂　嵗暮<lb/>
　赤松道中　春山登城　上黄晚歸<lb/>
　　書事七首<lb/>
諸將紛然各自雄面前全隔馬牛風尚衣已辦通天帶<lb/>
何日臨門送晉公<lb/>
共說曽公有城府殿前數日净邊塵白麻宣受人争看<lb/>
寶馬髙秋報主身<lb/>
特地今年荷主恩儲胥百萬給諸屯張彛自向河南死<lb/>
<pb n="KR2g0031_WYG_011-4b"/>
懐朔驚翻賀六渾<lb/>
莫為蒲騷髙舉趾烽烟轉眼又千迴吳方小敗寧非計<lb/>
防後飛軍雪裏來<lb/>
髙帝神靈未可誣至今陵陌尚扶踈小臣眼有一石泪<lb/>
准擬北來都破除<lb/>
北引黄河入宿河下栽鹿角起層波城中待哺一萬户<lb/>
咫尺南船那得過<lb/>
瑪瑙遺基尚未斜兩京風物使人嗟先皇月出曽<hi>闕</hi>
<pb n="KR2g0031_WYG_011-5a"/>
　　　風發落花<lb/>
　　題園門<lb/>
林花落後憶初妍半拆妖紅似隔年今日緑隂還漲眼<lb/>
却思花落又茫然<lb/>
　　遂性賦<lb/>
　余受性剛𥚹與物多忤賴先人明訓行年三十未隳<lb/>
　大節獨以寒餓切身之故黽勉從俗懐薫蕕同臭之<lb/>
　懼思欲逺舉自遂翺翔世表而揆之義理或謂非宜<lb/>
<pb n="KR2g0031_WYG_011-5b"/>
　乃作遂性賦推天假命以自戒其辭曰<lb/>
嗟予生之藐艱兮年未老而既衰粲縞髪之垂領兮兀<lb/>
突跨其拄頥随流俗而泛濫兮忝先人之徽猷懼年嵗<lb/>
之巳迫兮白日汨乎西流惟世道之狷薄兮般總總其<lb/>
相加抑美球之極摯兮崇頑珉之積瑕鳯凰低催於汙<lb/>
濕兮燕雀横騖於蒼冥冉冉披披而胥下兮奄四極而<lb/>
東傾露纎材以為觀兮蓄汚志而須便茍芒芴其可冀<lb/>
兮弹溷濁其猶羡予髙冠之岌岌兮荷夙訓於明師禪<lb/>
<pb n="KR2g0031_WYG_011-6a"/>
天質而弗䖍兮恐自棄於有司操方矩而入員兮勢扞<lb/>
格而難親鞭跛駑而不進兮邈鬼倐而神騰飾厲人以<lb/>
自售兮諒愈修而更醜晉與退其皆谷兮忽茫洋而失<lb/>
守予游太行之崔嵬兮挟艨艟而無庸方閨門而脂舝<lb/>
兮遭洪流之奔汹維堪輿之絪緼兮獨畀予以孤虚北<lb/>
杓翕智兮南箕簸愚卧擗摽而屢起兮行頷顑而懷傷<lb/>
漂一身其何慄兮念世徳之純剛望金華之紆繘兮蒼<lb/>
雲湧而上征翌萬山而繞霤兮傾千漲而沃楹仙人遺<lb/>
<pb n="KR2g0031_WYG_011-6b"/>
予以丹節兮救朱鳥使奔走飛亷挟輈而翺翔兮豐隆<lb/>
執鞅以先後軼蒼顥而超忽荒兮覯洪造之宏矩挹沆<lb/>
瀣以徐沐兮㩜青飈而遐翥旦弭節於陽谷兮夕予暨<lb/>
於流沙擷若木之芳蘤兮搴碧奈之繁華賜天鼎之精<lb/>
啜兮給仙駕之副車蒼虬騁而前訶兮白鹿三角嶷然<lb/>
而媵予乗祥風而並帝兮帝矯首而不歡曰道可蹈兮<lb/>
而不可刓据厥中以自宅兮委羣誕之鮮扁擲成虧於<lb/>
比景兮獨舂容乎自然汝何文肆而質䪥兮内行偟而<lb/>
<pb n="KR2g0031_WYG_011-7a"/>
靡怡忽横潰而四出兮終不奠其所歸瞰故鄉之草木<lb/>
兮紛披離而㨗獵藩籬穿而不理兮落日汩乎西陌狓<lb/>
狐兎猶首丘兮予何獨忍而違兹長太息以淹涕兮馬<lb/>
踡足而不移魯叟之元徳兮惟狂簡之為求楚纍放而<lb/>
莫徵兮睇章臺而増憂申屠刳木以自悶兮卒皜皜而<lb/>
完節馬生務近而不浮兮驅羸蹇於下澤兹聖賢之竒<lb/>
致兮朗道躅其猶白矧予懐之隘陋兮寧不反顧而内<lb/>
索憶慈母之歡忻兮接羣昆之盎和棲衡門而葆静兮<lb/>
<pb n="KR2g0031_WYG_011-7b"/>
瑱鳴瑟而長歌慨旁地之百弓兮觀卉木之天真攬菱<lb/>
<hi>闕</hi>之披秀兮翫蓓蕾之懷新冬網鮮於㣲波兮夏摘脆<lb/>
於彎碕釀巖下之甘液兮淅玉山之精爢迎夜氣之方<lb/>
來兮屏百慮以鎮之導聰明而適正兮却謀畫而不持<lb/>
瑞慶以為宅兮廣莫以為庭視衆嫭之淫淫兮予胡猛<lb/>
晉以超羣悲人生之無幾兮耆纎芥而捐軀涸方剛之<lb/>
英氣兮昌蕪穢之陋區惟自信而無惑兮常陟降乎明<lb/>
神諒天性之固然兮何殃慶之足陳<lb/>
<pb n="KR2g0031_WYG_011-8a"/>
　　徵𤣥修賦<lb/>
徵𤣥修之終始兮實惟主兹下人握否泰之冥機兮運<lb/>
盈虚之逸輪抗紫霄而忽蹶兮潜黄瓖而遽由或千秋<lb/>
而同狀兮或一息而異形褐夫睨酒兮眸子溢而不知<lb/>
其旨通侠敞兹崇閲兮竒羞逮乎奴史般紛紛其萬變<lb/>
兮職吾脩其謀之叨厥程子於往聖兮曰禍福人其自<lb/>
求之予冠切雲之顯章兮踐敬義以方直道愈亢而滋<lb/>
窮兮莽不測其所極特純樸之介姿兮衆謂予其悻驕<lb/>
<pb n="KR2g0031_WYG_011-8b"/>
柔顔色以接言兮弹膏澤而不韶負欄宇之暖日兮受<lb/>
絺綌之凄風脂肪涸而萬物利其莫沾兮固焉往而不<lb/>
窮昔仲尼之元良兮曽削跡而莫容虎踞魯而雄眄兮<lb/>
佩青廟之元弓回賤終而彌天兮擬聖車以為椁跖富<lb/>
斃而綦夀兮孫猥附而龎硌蕭縲絏而强死兮葱珩錫<lb/>
夫腐餘元饑餓而枉絶兮委芻豢於猿狙奔利而逢吉兮蹈道<lb/>
而䝉尤恐前志之不然兮端拜而徵兹𤣥修謂穹邈其莫覿兮<lb/>
枉日月之盛明將廣裕而難撼兮又奚用夫雷霆恢幽<lb/>
<pb n="KR2g0031_WYG_011-9a"/>
鄷之翳庭兮積忠魂與義魄張壽極之<hi>闕</hi>　兮<hi>闕</hi>㟴𤨏<lb/>
之猥籍予既不能滑稽以改節兮修又顛<hi>闕</hi>　　　皇<lb/>
閽而陳詞兮曰予其流辟於裔民皇告予以吉占兮願<lb/>
少安其勿憂孰有種而無穫兮孰既獻而靡酧𦍑末運<lb/>
之方紹兮視恍恍若有亡逮歳晏其考祥兮亦何以遯<lb/>
夫𤣥<hi>闕</hi>援勁弨以射日兮赤烏瞠而莫逃揮悍鞭以笞<lb/>
杜兮衆叢聚而呼號虚近而埋逺兮豈不足以騁厥志<lb/>
尚爾驅之僥倖兮在裔子猶顛沛桓彛則以待世兮雜<lb/>
<pb n="KR2g0031_WYG_011-9b"/>
襲而萬殊要厥終之有類兮夫何怪於須臾戴厥聲而<lb/>
折困兮負鄙號而恣睢亦一失而一幸兮在哲士其擇<lb/>
之若骨腐而滋馨兮惡肉澤而踰穢賢世短而聲長兮<lb/>
愚年引而名厲彼聲利之兩濟兮乃元氣之所㑹孰徧<lb/>
得而獲幸兮猶抱恨而慷慨舍一旦之榮悴兮通往轍<lb/>
而並觀予色康而心怡兮視臭惡猶肥甘亂曰養性保<lb/>
真復吾性兮體常履正順吾命兮仁為吾居由義徑兮<lb/>
援古為則今為証兮要不爽厥生孰殃慶兮<lb/>
<pb n="KR2g0031_WYG_011-10a"/>
　　大節堂碑<lb/>
天下有大戒無所逃於天地之間者義也予讀國史至<lb/>
宣靖之際雖去之百餘年猶將撫膺裂眦感憤太息而<lb/>
當時士大夫目見其事知以身殉義者乃不過十數人<lb/>
盖未嘗不恨其少也然信安占三人焉則又未嘗不驚<lb/>
其多三人者徐君諱徽言字彦猷毛君諱㮚字叔縝徐<lb/>
君諱揆字宅卿國朝涵養天下士且七世崇極而圮民<lb/>
風驕敝一日睦冦驅數百千人揭竿掉刃而東南十州<lb/>
<pb n="KR2g0031_WYG_011-10b"/>
望風橫潰守宰逋播莫肯少攖其鋒異時大敵長驅頓<lb/>
顙折腰抱馬足丐須臾母死豈足怪哉叔縝以區區一<lb/>
士曹毅然當兵刄之衝城破而擒頸血而罵不絶口鄉<lb/>
在太學憤二聖之當厄上書金帥自嫓王蠋欲以一介<lb/>
之㣲感激宇宙庶幾忠義之士聞風奮發至殞軀喪元<lb/>
不悔彦猷守晉寧初破勍敵斬渠首次第奏功既而羅<lb/>
索貝勒以全兵嬰城積攻百五十日糧竭矢窮士死傷<lb/>
畧盡猶慷慨坐堂皇見羅索肆罵敵至不忍聞射殺之<lb/>
<pb n="KR2g0031_WYG_011-11a"/>
立屍如植不仆予㓜聞其事慨然想其髙風來柯山首<lb/>
訪遺像則風流墜絶久矣比三年乃得之為屋三楹榜<lb/>
曰大節奉而祠焉嗟乎彦猷乗邊障叔縝以恩得官宅<lb/>
卿乃一布衣非世之所必責望也又非迫於勢而有所<lb/>
不得已也向使随俗遷徙茍以全體豈遂不容於一時<lb/>
而三子者忠憤内發視國之傾君之辱若其家破而身<lb/>
危果以蹈之無所疑却非性與義俱疇克至此世降愈<lb/>
薄士大夫以委靡為素習避就為深計三子之事可使<lb/>
<pb n="KR2g0031_WYG_011-11b"/>
之一日少於天下耶顧予安能姑以寓區區之意庶其<lb/>
有發而巳既序次之又為詩一章俾學者歌之以酬神<lb/>
其詩曰<lb/>
天降疢疾殄我民䲭鶹奮怒豺虎獰掩道赤鴉蔽陽精<lb/>
夜羅鬼火塞要津當塗大吏腰纒金撓膕稽顙泪滿膺<lb/>
嗢咿軟語若稚嬰欺賣宗祏傾皇靈有勇三子心稜稜<lb/>
扳狐援甲憑孤城城頺兵折氣益振目光如炬鑠成羣<lb/>
或從辟雍曳長紳欲拄八極遮帝□有偉三子辭轟轟<lb/>
<pb n="KR2g0031_WYG_011-12a"/>
危立髙罵聲吐霆頸血濺天天為昏㫁屍峙立不仆傾<lb/>
神扶鬼挟赫可驚坐朝不與燕不賔寸武不踏黄金屏<lb/>
性忠内發孰使令英氣挺挺曠古今朅來柯山訪厥孫<lb/>
彷彿毅狀衝杳㝠築堂泮宇夐深明悲風苦雨凄棘林<lb/>
魂兮來歸肅泠泠寥哉曠宇疇非臣登兹堂兮企風<lb/>
神鬚毛磔立心胆森勿俾三子専修名<lb/>
　　衢州修羣賢祠記<hi>代思成兄</hi>
士能以徳禔其身死而使人奉嘗之詠思之不忘夫豈<lb/>
<pb n="KR2g0031_WYG_011-12b"/>
易得哉幸而得之不能聚而多也聚而多不能同出於<lb/>
一州也三衢古來稱太末其地四通五達而山勢盤鬱<lb/>
溪水清㵼士生於其壤興慕而來遊遂為此邦之人者<lb/>
前後相望同出於一州既聚而多蓋自嘉祐治平之間<lb/>
清獻趙公以淳徳髙節師表天下屯田劉公治易圖鈎<lb/>
深以悟學者皆為西安人建炎俶擾丞相趙公侍讀范<lb/>
公諫議馬公自北方徙以來而湏江徐先生問道龜山<lb/>
上饒汪尚書受學横浦皆集郡下一時風旨淵粹藹然<lb/>
<pb n="KR2g0031_WYG_011-13a"/>
被於鄉閭靖文寶謨二劉公又以信厚平實有紀於世<lb/>
尚書之子詹事聚書萬巻復演而大之三衢遂為道徳<lb/>
之藪他郡莫之敢望而擬也郡故有趙公祠盖以太史<lb/>
范公文正司馬公號曰景髙趙丞相范侍讀馬諫議劉<lb/>
寳謨兩汪公父子祠於郡東超化寺學之所祠惟劉屯<lb/>
田徐先生二人而已靖文劉公盖未之祠也嘉熈二年<lb/>
正月靖文之孫請於郡求附超化之祠太守秘書郎寶<lb/>
文史公聞而嘆曰浮屠氏儒者所攘顧使羣賢妥靈其<lb/>
<pb n="KR2g0031_WYG_011-13b"/>
間其歆我哉按周禮大司樂掌學政凡有道有徳者死<lb/>
列於瞽宗瞽宗殷學也然則徳薫其鄉即學而祭之何<lb/>
浮屠也於是捐錢二十萬有竒廣學之祠延為三楹奉<lb/>
景髙三公超化寺諸公之學司馬公舊已祠於稽古閣<lb/>
自清獻公以下共若干人既成公與其僚俛而奠焉像<lb/>
貌一新祼饋以倫恍然若聆廣室之論覩衆星之集不<lb/>
謂其已逺在數百年之外也文學掾時某諗於衆曰道<lb/>
教之不明上之所以化俗操民其説曠矣表崇前哲使<lb/>
<pb n="KR2g0031_WYG_011-14a"/>
徽音淑旨延續於后庶有發乎且士𨽻於學覽編䇿所<lb/>
載哲行髙徳猶必慕愛反覆思與之齊况於親出其鄉<lb/>
明太守又祠而昭之置之所囑之前矣出而講父老之<lb/>
流傳入則瞻儀像之崇植是雖欲不化不可得也古之<lb/>
善教者靡不務此叙其論撰以𫝊其心表其宅里封其<lb/>
隧墓以著其迹夫人心之靈非可襲取而俗好之溺又<lb/>
難以勢掩之也則亦養其見聞囿之以逺以感其興善<lb/>
之心庶幾其自趨之而已盖刑制威脅其事雖㨗不若<lb/>
<pb n="KR2g0031_WYG_011-14b"/>
㣲感隂誘取之之深也此明太守所以為汲汲也世降<lb/>
逾佚貶仕而得一郡謀計商畫不出貨利之間廪行帑<lb/>
實則衆以能歸之矣其有汲汲於此者乎是何衢士之<lb/>
遭也史公鄞人名彌鞏三世相家而被服雅素其利於<lb/>
學者甚衆作為之碑此故不著云<lb/>
　　玉成齋銘<hi>為從弟機作</hi>
予從弟機名其齋曰玉成請予為銘予謂機處約不禦<lb/>
窮不惟天之懟而因以為得知其厲已者將以成已也<lb/>
<pb n="KR2g0031_WYG_011-15a"/>
其亦異於流俗之見矣銘以勗之銘曰<lb/>
若欲富且貴乎臈薪脂璧<hi>闕</hi>疹所藏邪幅黝珩或以蓄<lb/>
殃嘗試觀之釣魚之溪版築之塲持竿荷鋤<hi>闕</hi>　禿濺<lb/>
泥沒裳其為卑辱亦甚矣一出而際昌厯耿日月之流<lb/>
光庸詎知竿鋤之為法<hi>闕</hi>　　　其後而翌其旁然則<lb/>
稽首受塊偻行乞漿舉<hi>闕</hi>　　而磨礲斵操百錬成鋼<lb/>
盖功名之英於是而出實産徳之奥鄉令弟秀齡受學<lb/>
知方掇衿而見原思之肘曽不懟夫彼蒼謂庶幾造物<lb/>
<pb n="KR2g0031_WYG_011-15b"/>
之相成敝一室而自防方將積空乏之所増欽肅殺之<lb/>
所凝以待夫潦水之歸壑屹然取其津梁其果能然乎<lb/>
則予不敢以淺量之矣<lb/>
　　陳師復哀辭<lb/>
開禧初先君為西外宗學校官得有道莆田陳君宓時<lb/>
主管睦宗院朝夕從先君㳺甚相善也先君剛毅而和<lb/>
陳君徒和而已然好善特甚不立私是是非皆取於人<lb/>
毎先君有所為或出一文必肅而拜至他人小藝雖不<lb/>
<pb n="KR2g0031_WYG_011-16a"/>
拜亦拱而揖之先君積異其所為期之甚深未幾各解<lb/>
官去不相聞者十年陳君入為將作監主簿果抗直有<lb/>
聲應詔言事指刺權貴人怒欲致之罪未發適得輪對<lb/>
復上數千言指刺彌切遂得知南康軍改南劍州治郡<lb/>
如治家積税滯逋皆弛以予民民愛親之人人給足而<lb/>
官積亦裕既興學宫堡百廢皆作又作抵當庫儲積倉<lb/>
峙數萬緡以擬水旱或問陳君公不他征而富藏若此<lb/>
何也陳君曰自有以為富無事征也今之主郡者紇囊<lb/>
<pb n="KR2g0031_WYG_011-16b"/>
萬貨以奉要人舟銜馬負者相望如引繩吾徒絶此而<lb/>
已今天子即位之初陳君年五十有五上書乞致仕丞<lb/>
相疑有他意下本郡按騐陳君亦不重請惟杜門深居<lb/>
謝客再得知漳州廣東提㸃刑獄皆不受如是十年卒<lb/>
卒之日家無餘財方陳君在睦宗院時少章方齠年陳<lb/>
君愛之日置膝間背書為樂然望我良厚時語先君此<lb/>
子他日必顯名其後陳君所就偉特為海内所慕而少<lb/>
章遂潦倒甚不副陳君之望今其死也逺在千里外又<lb/>
<pb n="KR2g0031_WYG_011-17a"/>
不得臨其窆哭之而先君宰上之木亦已中柱感念疇<lb/>
昔涕不能禦因為哀辭一篇以寄予之悲其辭曰<lb/>
吁嗟陳君其姿粹和志則武掎奸若敵聞善輙拜摧兩<lb/>
股粤我先子一見相諧絶違拒曰子愿純配我剛毅得<lb/>
處所譬之酸醎相和成味乃登俎我特髧髦如鹿方茸<lb/>
雀方乳君獨竒賞捧置兩膝玩且撫别去再紀先子坟<lb/>
木大中柱我亦顛沈卑踪陋跡翳林莽獨君烜烜勁氣<lb/>
上拂摩九虎謂當宿舂訪君嶠南就談麈胡為不仁北<lb/>
<pb n="KR2g0031_WYG_011-17b"/>
風招邀堕𤣥塢先友盡矣感傷薫心淚如雨我疑天公<lb/>
亦若世談隘且窳降就纎邪束縛慷慨劇囚伍人亡世<lb/>
空嗟此廣宙誰得拄相望千里欲就君窆腋不羽<lb/>
　　與袁廣㣲侍郎書<lb/>
少章不佞從士君子之後切聞端平之初重隂褰開白<lb/>
日清照天下以為興運勝機當開泰之任者建安真公<lb/>
臨卬魏公與某之鄉人徐公暨執事相與為四而已數<lb/>
年以來三公者不幸往往頽落而執事獨巋然孤立為<lb/>
<pb n="KR2g0031_WYG_011-18a"/>
海内之鎮其勢既已單危而推排媢嫉之士方且摇唇<lb/>
磨齒崇飾百恠逆拒而隂摇之執事盖亦察其風聲料<lb/>
其動之必括望望焉而不敢就也夫急症危狀見諸形<lb/>
色者大畧可覩矣而倉岐和扁又或掉臂而舍去有志<lb/>
之士戚戚以憂視山度林思欲遐翥冥引懼其不可得<lb/>
也恐栗憂怍之間則又聞執事峩冠振佩惠然肯來又<lb/>
為之欣欣以喜以為倉岐和扁肯踐乎吾門我症雖甚<lb/>
急狀雖甚危尚有可藥者乎盖今一世之去就視執事<lb/>
<pb n="KR2g0031_WYG_011-18b"/>
以為准不識執事何以處之天下非一夫所能獨運也<lb/>
必將合天下之力心之所樂趨則氣至而力生故欲合<lb/>
天下之力必先得天下之心此雖老生陳腐之常談然<lb/>
而未可忽也議者讙曰吾憂兵之不强財之不裕而已<lb/>
若是者何足以為當務之急嗚呼獨不思兵財之所係<lb/>
者乎天下之心作則天下之力生兵固可强也財固可<lb/>
豐也此亦管子所謂寄政下令如流水之源者也夫為<lb/>
國之道莫大於審輕重之等古之善治者揆其重而操<lb/>
<pb n="KR2g0031_WYG_011-19a"/>
之度其輕而縱之操縱之權不失而大小之務畢舉今<lb/>
之所謂操縱者愚不知其何如也莫重於億萬年之業<lb/>
也而今也輕之顧重於失目前之利莫重於億萬人之<lb/>
命也而今也又輕之顧重於失僥倖之欲何其不思之<lb/>
甚也此二者特其大者耳盖天下萬物莫不各有輕重<lb/>
之等内外之勢攻守之宜財貨出入之節君子小人用<lb/>
舍之分宜操宜縱較然甚明而自端平距今六七年之<lb/>
間所操無非輕者所縱無非重者是以天下豪傑皆望<lb/>
<pb n="KR2g0031_WYG_011-19b"/>
風而不服小民戲侮以玩上之令而國勢日卑是無他<lb/>
故焉誘於茍安謂可支補以俟後之人而已得以幸免<lb/>
也夫輕者其利常近而重者其利必逺今上自朝廷下<lb/>
及郡國以至於奔走之小吏朝之籌不計夕夜之課不<lb/>
謀曉折腐木以支朽壤茍幸瞬息之不傾又何暇擇逺<lb/>
利而操之乎無怪乎本末之衡决冺冺棼棼而不可救<lb/>
也故愚謂今之所急在於作天下之心而又當自持其<lb/>
操縱之權籌輕籌重輕重之籌審則一出令之頃聴之<lb/>
<pb n="KR2g0031_WYG_011-20a"/>
者犁然在目而天下之勢固已回矣某少受學於先子<lb/>
先子之師則東萊先生因東萊得事張朱二先生陸先<lb/>
生從東萊於麗澤亦復獲承事於左右而又與先生潔<lb/>
齋先生為同年進士一時言論風旨深蔚昭朗少章幸<lb/>
得竊其一二不敢自菲欲從事於其間沉思静索脅不<lb/>
沾席者三十餘年於此矣易詩書皆涉其大趣而獨嘗<lb/>
深致意於春秋為書數十巻雖不敢自以為是抑不可<lb/>
謂不盡其心也嘗欲求正於當世之大儒以信其説而<lb/>
<pb n="KR2g0031_WYG_011-20b"/>
今所謂大儒者惟在於執事舍是而弗求將焉求乎頃<lb/>
者所憂症急狀危不暇乎為此是倉岐和扁肯踐吾門<lb/>
而徒以症狀自委絶其絃而不操則過矣惟執事上有<lb/>
以格君心之非使天下之勢安固寧謐如少章者得優<lb/>
㳺飽食徐吐其所長而薦之文席執事為之是其是非<lb/>
其非又下有以答學者之望則天下幸甚天下幸甚某<lb/>
於執事無一日之雅然師門之舊先人之契亦非率然<lb/>
而無因也故敢順天下之所同歸而自歸於執事不復<lb/>
<pb n="KR2g0031_WYG_011-21a"/>
以自獻為羞其平生所為書貧不能以卒致獨致其應<lb/>
事之作凡若干篇試一覽而詳焉<lb/>
　　三槐詩集序<lb/>
博陵邵自元宣子於予為外諸父從之逰將三十年矣<lb/>
始宣子之父南陵君與其弟著齋西園皆好學有大才<lb/>
兄弟鼎立名一時西園以禮部上一人歴華顯其名特<lb/>
偉南陵一命為尉以死著齋在太學上舍奏名訖不得<lb/>
仕三人榮悴不同然長老評其才不敢有所髙下也宣<lb/>
<pb n="KR2g0031_WYG_011-21b"/>
子總髪承命膝下不名他師朝夕肄習性又通悟盖於<lb/>
書無所不習讀羣經叢史旁箋雜解異同之説遺文别<lb/>
集廋辭僻句深隠細碎之文以至虞初稗官巷談里諺<lb/>
靡不該悉儕流㑹集問難卒發若某經所疑某史所闕<lb/>
支脈䆳深茫洋無端宣子必一二條析先引𫝊註次列<lb/>
講解多者十餘家然後㫁以己意聴者聳駭予嘗以語<lb/>
滕侍郎仁伯仁伯曰記問疑有種曩予師事南陵一日<lb/>
同飯五六人或有疑其辨者南陵誦雜壓不遺一字辭<lb/>
<pb n="KR2g0031_WYG_011-22a"/>
習若流今宣子復善記若是真乃子也宣子既嗜書故<lb/>
人投其嗜寄遺必以書家雖貧藏書萬餘率手自校核<lb/>
朱勾墨乙塗若繪畫予自省事交鄉里豪傑游太學同<lb/>
舍即㡬千人其博習可敬畏如宣子殆一二數而已宣<lb/>
子生平撰著叢藁山委詩易皆有解春秋雜記尤多予<lb/>
嘗𫝊其地里書一巻考索本末郭景純酈道元不能過<lb/>
也西園晚喜為詩故宣子少亦能詩吟就輙為人持去<lb/>
不復省録年四十有三惜其散逸始為簿錄𫝊之㫁自<lb/>
<pb n="KR2g0031_WYG_011-22b"/>
辛未之春迨今辛丑三十年間在紙墨間二千六百篇<lb/>
然宣子少作尤工流麗有思度又千餘篇盡逸不存甚<lb/>
可惜也古稱窮通有命不特其身至文字之𫝊類亦有<lb/>
命存焉予觀隋唐以來至今詩人别集之𫝊不必皆有<lb/>
宣子之能至或平凡已甚猶巨編大刻家有其書宣子<lb/>
負能而窮吾未保其必𫝊也夫少則易挾易挾則𫝊宣<lb/>
子之作十倍風雅抄者疲手腕攜者累篋笥未保其必<lb/>
𫝊又可以多累之乎予不自揆輙刪其繁密取其精䆳<lb/>
<pb n="KR2g0031_WYG_011-23a"/>
者得八百篇手錄為十巻以行於世然亦多矣淵明康<lb/>
樂篇僅可百十要與日月争光不但汗牛充棟而已宣<lb/>
子所尊事者路帶徳章鞏豐葉正則呂喬年兄弟逰江<lb/>
西熟驪塘危稹諸賢稍零落宣子年亦七十有三目昏<lb/>
鬢秃枯槁蕭然矣予自十餘歲即以文藝為宣子賞異<lb/>
更唱迭酬尚斑見其集中刪叙之責非予其誰既序次<lb/>
當以寄衢人鄭伯允使刋之若其經解雜文予不敢專<lb/>
宣子之友尚多必有能次之者<lb/>
<pb n="KR2g0031_WYG_011-23b"/>
　　嚴州二先生祠堂記<hi>代太守王㑹龍作</hi>
淳熈間廣漢張先生為祠廬郡太守而東萊呂先生為<lb/>
郡文學兩先生皆大儒曠世或有之一時聚此邦為賔<lb/>
主其流風餘韵藹然被於溪山之間雖時移世改薄物<lb/>
細故侵蝕已浚而士食其澤自相枝梧者殆數十年此<lb/>
其豐恩逺徳所宜共尸而祝之者也而祠宇不建神靈<lb/>
散逸無以尊邦人之視聴後四紀有竒而㑹龍為尹於<lb/>
兹迺即郡學之西塾間屋四楹為龕以奉之既成躬率<lb/>
<pb n="KR2g0031_WYG_011-24a"/>
僚吏釋菜成禮士之縱觀者莫不徘徊咨嘆内顧自飭<lb/>
若兩先生之尚存在其左右洋洋如也㑹龍切惟三代<lb/>
而降上之設教造士有登用選擢之利士始以利心應<lb/>
之而理義之實所以隂佐人心潜引國步者在私講之<lb/>
師盖自孔子孟子之時已然國朝道學鼎盛名師軰出<lb/>
至於江左則兩先生暨新安朱先生皆以精志全識開<lb/>
闡大學以迪羣心一時論議盈邑滿都士之有志於道<lb/>
者咸集其門其希進望用之士迺始入學於是學校為<lb/>
<pb n="KR2g0031_WYG_011-24b"/>
名利之途而諸先生之門為義理之藪析為二岐夫名<lb/>
利不足以持世則世所攸立舍先生之門將奚賴哉世<lb/>
故推移世賢閟響而學校固存上之設教造士豈以為<lb/>
利也而利則在焉勢之所必趨誰得而回之滔滔汨汩<lb/>
相縁而不巳而一世所賴盡委於私講之師是將置造<lb/>
士之法於度外而登進選擢故為穽以溺天下也今天下之<lb/>
士舉袵若帷朝夕所磨切者大抵不過課試之文夫課<lb/>
試之文豈其毁禮背義而為之蓋亦出於理義之遺顧不當<lb/>
<pb n="KR2g0031_WYG_011-25a"/>
以得失衡慮而遷就其説耳誠於得失之外因課試之<lb/>
文以講奥析㣲則兩先生之教尚有可得而考者何至<lb/>
安於不可回之勢而自尼至此嚴雖隘陋其尺寸之地<lb/>
尚亦有之而揭䖍安靈必取於學校區區之意誠不欲<lb/>
使學校之設茍以専利而士之好修者必將求於學校<lb/>
之外也嚴土瘠而民勞善心易生自今以往凡食於學<lb/>
校者思兩先生而不可見俯而誦其書仰而覩其像知<lb/>
名利之不足専用舍榮辱瑩然不疑則理義庶乎其全<lb/>
<pb n="KR2g0031_WYG_011-25b"/>
矣於以求先生之教尊夫子之學使世所攸立不徒在<lb/>
於私講之師不亦郡太守之所當務哉祠經始於某年<lb/>
之某日成於某年之某日<lb/>
　　書王木叔秘監文集後<lb/>
往時東萊先生講道金華吾宗人尊老翕然從之叔祖<lb/>
鑄壽卿鋹長卿實為之領袖而壽卿與先生同為癸未進<lb/>
士先生蓋兄視之而視長卿若弟伯父澐子雲涇仲淵及吾<lb/>
先人則日在講下課試常最諸生是時四方來學者常<lb/>
<pb n="KR2g0031_WYG_011-26a"/>
千餘人自永嘉者特多學行又冠諸郡尤與吾宗人厚善子<lb/>
雲築室扁曰學古前植丹桂後倚蒼栢大皆蔽牛毎休日則<lb/>
永嘉人憬集<hi>闕</hi>葉公正則始介陳公同甫以來巳而戴公<lb/>
肖望錢公<hi>闕</hi>　徐公居厚最後來而劉公茂實蔣公行可<lb/>
陳公頤剛則又往來其間薛公士龍訪先生留數月先生挾<lb/>
以遊學古從容竟日欲去尚回顧不忍舎發吾宗人是時皆<lb/>
饒於財夙戒甘毳候諸公至争先迎致之日漸月染至自忘<lb/>
其鄉音相見類作温語而日所啖太平温産也秘書少監王<lb/>
<pb n="KR2g0031_WYG_011-26b"/>
公乾道進士於時稱先達始仕為義烏尉獨識<hi>闕</hi>卿於<lb/>
先生坐上先人時尚未第其後教授臨安乃始識公一<lb/>
見遂如舊交日與王元石張伯廣詣直舍索談至引日<lb/>
連宵不少倦視葉戴錢徐又親矣先人在宗人中獨後<lb/>
死又嘗為天富鹽官所友永嘉之士殆百餘人案上箋<lb/>
牘永嘉盖十八九先人亦自言毎聞人作温語即喜就<lb/>
之似宿契使然年來世緒不振前軰風旨影響無存不<lb/>
惟吾宗人之衰而先友亦往往凋墜毎思一時良聚未<lb/>
<pb n="KR2g0031_WYG_011-27a"/>
嘗不自恨其生之晚不及躬洒掃奉鞠<graphic n="KR1743" url="https://raw.githubusercontent.com/kanripo/KR-Gaiji/master/images/KR1743.png" mimeType="image/png"/>從事於其間<lb/>
也朅來南康病起無悰而王君徳適來為理掾閲其世<lb/>
緒實秘監公冢孫與之處數月文辨而華學博而審望<lb/>
而知其不凡嘗促膝深語喟然嘆曰吾家其未卒衰乎<lb/>
今日友永嘉之人矣昔先生嘗以紫㣲公結友江西以<lb/>
見江西書札為興起之候吾於永嘉亦先生之江西也<lb/>
王君出秘監文集十六巻予書其後集中班班盡先友<lb/>
且讀且泣不覺已終其巻敬書卷後若秘監公清文奥<lb/>
<pb n="KR2g0031_WYG_011-27b"/>
學竒節茂行有葉公之銘不復贅書獨書其聞於先人<lb/>
者云寶祐四年九月晦日<lb/>
　<lb/>
　<lb/>
　<lb/>
　<lb/>
　<lb/>
　敬鄉録巻十一<lb/>
</p>
<p>
</p>
  </div>
<div>
<head>敬鄉錄巻十二</head> <lb/>
    <p>
<pb n="KR2g0031_WYG_012-1a"/>
欽定四庫全書<lb/>
　敬鄉錄巻十二<lb/>
　　　　　　　　　　　　　元　吳師道　撰<lb/>
　王師古字唐卿金華人紹興甲戌進士嘗為南劍州<lb/>
　學教授刋龜山遺書守九江建拙堂於濓溪祠側歴<lb/>
　仕州縣皆有治績除廣東提㸃刑獄卒有文集及資<lb/>
　治通鑑集義八十巻呂忠公誌墓子<hi>謙之恭之益之觀之象之渙之</hi>
　<hi>節之</hi>
<pb n="KR2g0031_WYG_012-1b"/>
　王益之字行父淳熈丁未進士仕至大理司直著職<lb/>
　源五十卷西山真公讀書之説屢引其端<lb/>
　　職源序<lb/>
頃予尉分水縣介居山間官事簡寡簿職併尉尉雖不<lb/>
兼丞實行文書事邑小不具官余意自昔爾也一日余坐<lb/>
古刹堂皇上仰而望之丞署名其間徐而騐之盖政和<lb/>
月日也訪諸左右丞置於何時始謝不知歸而問邑之<lb/>
老於習事者復謝不知邑人則陋矣然居官者亦復<lb/>
<pb n="KR2g0031_WYG_012-2a"/>
不知豈不重有愧於邑人歟退而攷知其故天聖中京<lb/>
邑始置丞熈寧行免役等法北縣亦置丞崇寧脩熈豐<lb/>
之政雖小邑悉置丞兹邑之有丞惟此時為然建炎省<lb/>
冗職縣非萬户以上丞亦從此罷矣平素不深攷居一<lb/>
官則愧一官正恐異時所愧者不獨丞而已㑹予憂居<lb/>
屏謝外事繙閲故編因欲略識今日置官本末涉獵廣<lb/>
博懼非謏聞单見所能任諸同志賛予决者什九藉予<lb/>
書者什五願合力以緒其成者什三於是往時未見之<lb/>
<pb n="KR2g0031_WYG_012-2b"/>
書靡不畢集而新静江校官徐君清伯新九江郡幕官<lb/>
君仲文新瑞昌簿正倪君秀叔相與分任其事中甫弟<lb/>
又從傍掇拾以為之助區分彚聚越半嵗而成凡前代<lb/>
剏置國家沿襲元豐正名中興併省題其要而寘篇端<lb/>
官之故實職之典掌前賢遺迹先朝訓辭復取其雅馴<lb/>
以次列焉間有一事而諸書不同兼而存之官之冗散<lb/>
諸書不具者列其目而闕其辭總三百六十門為五十<lb/>
巻名曰職源庶他日官仕一開巻之頃可以知其槩前<lb/>
<pb n="KR2g0031_WYG_012-3a"/>
賢風節爛然在目反而求之已所未能者益加勉焉是<lb/>
書不無助也豈但一洗疇曩之愧而止哉始余用意不<lb/>
過錄之箧笥以備遺忘非敢示陋於人然三君子用力<lb/>
之厪屬意之逺非潔潔自挾以幸人之不知者此不可<lb/>
不𫝊不當以予兄弟之陋而併廢也清伯名澄仲文名<lb/>
質秀叔名瑀中甫弟觀之也<lb/>
　王謙之字吉甫淳熈甲辰進士<lb/>
　王象之字<hi>闕</hi>　慶元丙辰進士博學多識著輿地紀<lb/>
<pb n="KR2g0031_WYG_012-3b"/>
　勝<lb/>
　　輿地紀勝序<lb/>
世之言地理者尚矣郡縣有志九域有志寰宇有記輿<lb/>
地有記或圖兩界之山河或紀歴代之疆域其書不為<lb/>
不多不過辨古今析同異攷山川之形勢指南北之離<lb/>
合資游談而誇辨博則有之矣至若收拾山川之精華<lb/>
以借助於筆端取之無禁用之不竭使騷人才士於一<lb/>
寓目之頃而山川俱若效竒於左右則未見其書此紀<lb/>
<pb n="KR2g0031_WYG_012-4a"/>
勝之編所以不得不作也吾少侍先君宦遊四方江淮<lb/>
荆閩靡國不到獨恨未能執簡操牘以紀其勝及仲兄<lb/>
行甫西至錦城而叔兄中甫北趨武興南渡渝瀘歸來<lb/>
道梁益事皆滚滚可聴然求西州圖記於箧中藏未能<lb/>
一二雖口以𫝊授而猶恐異時無所據依也余因暇日<lb/>
搜括天下地理之書及諸郡圗經參訂㑹萃每郡自為<lb/>
一編以郡之因革見之篇首而諸邑次之郡之風俗又<lb/>
次之其他如山川之英華人物之竒傑吏治之循良方<lb/>
<pb n="KR2g0031_WYG_012-4b"/>
言之異聞故老之𫝊記與夫詩章文翰之闗於風土者<lb/>
皆附見焉東南十六路則傚范蔚宗郡國志條例以在<lb/>
所為首而西北諸郡亦次第編集第書品浩繁非一家<lb/>
所有随假随閲故編次之序未能盡歸律度然而一郡亦<lb/>
庶幾開卷而盡得之則回視諸書似未為贅也或者又<lb/>
曰昔太史公方行天下上㑹稽探禹穴歴覽山川竒傑<lb/>
之氣以為著書立言之助先儒至欲則傚子長之遊而<lb/>
後始學其為文今子乃合天下之書不出户牖而欲名<lb/>
<pb n="KR2g0031_WYG_012-5a"/>
山大川若躬履焉於子長之遊未免有戾乎余因自笑<lb/>
曰昔子長因遊而得作書之趣余乃因書而得山川之<lb/>
趣其迹雖不同然未可盡以迹拘也當從議者而問之<lb/>
嘉定辛巳孟夏東陽王象之序<lb/>
　葛洪字容父東陽人淳熈十一年進士少從呂成公<lb/>
　學得義命一語終身服膺初仕時方禁道學為考試<lb/>
　官獨以不背師訓對既足華貴又以不登權門沮年<lb/>
　垂六十始脱選權臣又沮之端化始以籍田令出守<lb/>
<pb n="KR2g0031_WYG_012-5b"/>
　旴𣅿除江東提㸃刑獄按吏不法一章十七人親故<lb/>
　不得免入為國子祭酒遷貳卿文昌悉兼祭酒凡四<lb/>
　歲理宗即位以工部尚書為端明學士同知院事紹<lb/>
　定改元參知政事賛討平李全援王素諌仁宗却王<lb/>
　徳用進女事以止備嬪御世多稱之自辛巳還朝累<lb/>
　歲丐歸已而得請端平初詔下六七不能强後卒諡<lb/>
　端獻盤室其自號也有奏議雜著詩文二十四巻杜<lb/>
　範狀其行稱其侃侃守正有大臣風景贈太師信國<lb/>
<pb n="KR2g0031_WYG_012-6a"/>
　公<lb/>
　馬之純字師文東陽人弱冠登隆興元年進士第初<lb/>
　為嚴州比較務受知張宣公不喜作縣故從宦迂迴<lb/>
　終於沅倅公潜心經籍學成行尊諸生中獨以大任<lb/>
　期喬行簡卒如其言著尚書中庸論語説周禮有随<lb/>
　釋類編春秋左傳有紀事編年詩文若干巻今陳大<lb/>
　猷書集𫝊所引馬氏即其人號茂陵先生縣為立思<lb/>
　賢坊以尊慕之孫光祖<lb/>
<pb n="KR2g0031_WYG_012-6b"/>
　馬光祖字華父初以祖致仕恩入官寳慶三年中進<lb/>
　士第屢更外任後比司農卿總領淮西兵馬財賦練<lb/>
　兵豐財朝廷倚之安撫臨安作帥紹興專治浩繁弹<lb/>
　壓權貴風績凛然留守建康前後三至威惠並行百<lb/>
　廢修舉邊鄙乂安敵人敬憚除觀文殿學士參知政<lb/>
　事終同知樞密院事以卒宋季能臣也自號裕齋至<lb/>
　今父老能談其政及書判可喜事云<lb/>
　　祀馬將軍廟竹枝辭<hi>闕</hi>
<pb n="KR2g0031_WYG_012-7a"/>
　呂渭孫字希祖婺州東陽人武舉進士及第開禧初<lb/>
　從軍為殿前司統領官薛象先宣撫京湖用為本司<lb/>
　神勇統制神勇軍者創此號使募忠義人為之象先<lb/>
　悉帳前兵千人授之渭孫將行坐教塲立紅白二幟<lb/>
　於庭下謂衆曰此行當以死報國能偕死則偕往一<lb/>
　人貪生敗吾事矣願行者立紅旗下不願行者立白<lb/>
　旗下立紅旗下者僅四百人渭孫即以六百人還宣<lb/>
　司因下堂勞四百人徧拜之然後出軍令有軍士入<lb/>
<pb n="KR2g0031_WYG_012-7b"/>
　民家擊碎二釡者渭孫笞殺之衆大驚所過秋毫無<lb/>
　犯遂募士得四千人敵兵將入象先使守樊城敵至<lb/>
　擊之小却都統制趙<hi>闕</hi>召使還襄陽不來當㫁浮梁<lb/>
　樊城無梁渭孫知不可駐遂還時副都統魏友諒戰<lb/>
　於神馬坡為敵所圍而遁有得其印而還襄陽者渭孫<lb/>
　受之白於宣司言友諒存亡未可知且貽書乞假以<lb/>
　名位象先即檄渭孫權神武軍副都統未發參謀官<lb/>
　陳益之至曰呂希祖方鋭意立功豈可不少假借即<lb/>
<pb n="KR2g0031_WYG_012-8a"/>
　更檄以為鄂<hi>闕</hi>駐劄御前諸軍副都統未受命而友<lb/>
　諒歸渭孫往見友諒友諒疑其圗已伏其壻户内躍<lb/>
　出殺之誣渭孫欲殺己申宣司後有密旨命象先體<lb/>
　究象先畏懦不敢問其寃竟不白<hi>出朝野雜記</hi>
　夏明誠字敬仲金華人慶元丙辰進士第三人<lb/>
　　八詠樓賦序<lb/>
余鄉自古號佳山水而雙溪為之冠溪上有樓突然以<lb/>
沈隱侯八詠得名學士大夫題詩滿壁獨未聞有賦之<lb/>
<pb n="KR2g0031_WYG_012-8b"/>
者去冬友人永嘉葉正則發焉欲和之而未果也方崇<lb/>
之今春自嚴瀨來辱在同舍一見如故相識握手登樓<lb/>
語及正則之賦薄暮罷歸夜半有扣門者余曰必有異<lb/>
亟取火來發緘而視後賦也衮衮數百語正聲迭奏雅<lb/>
什更和讀之如凭乎樓之䦨而不知吾身之在陋室也<lb/>
昔左太冲之賦三都也移家於京師訪事於張載積思<lb/>
十年而成文又得皇甫謐劉逵衛瓘之徒從而序什之<lb/>
遂貴洛陽之紙陸機負一時重名懐欲賦而筆竟輟余<lb/>
<pb n="KR2g0031_WYG_012-9a"/>
獨何人敢自比於大陸耶然崇之賦於半夜之頃不遲<lb/>
於十年之久也貫通胸中洒落紙上而又奚問事於他<lb/>
人也余賤且拙非能張人者而讀是賦者口自膾炙非<lb/>
假謐軰為之序解也雖然登是樓者知人之擇乎山川<lb/>
而不知山川之擇乎人知烟雲風景出沒乎山川者之<lb/>
可觀而不知石上之八章自髙識逺見者觀之殆類乎<lb/>
簸糠者之眯目也故願與君言之齊梁之間正道湮沒<lb/>
隱侯居是時卉春稼秋往往得志贍文辭之器識工於<lb/>
<pb n="KR2g0031_WYG_012-9b"/>
四聲八病之别而三經九法之大者置而不用懐中之<lb/>
詔至今羞之彼其視國如𫝊舍視君如奕棋而已之眷<lb/>
眷乎台司也則認為我有而不能頃刻忘嗚呼是何不<lb/>
少槩乎吾心者耶出守是邦鬱鬱不樂哦為八詠以自<lb/>
陶寫解佩被褐之號不誣也顧以是名樓辱矣夫井辱<lb/>
秣陵泉貪交廣東陽之山川樓閣而有是羞英雄慷慨<lb/>
之士將必有洗濯而剔决之者二君子之作無乃有意<lb/>
於斯乎然予又有所甚畏者攻人不難攻巳者匪易等<lb/>
<pb n="KR2g0031_WYG_012-10a"/>
臯䕫儕稷契人有是志也而彼哉彼哉卒陷乎是見善<lb/>
明而用心剛行矣著而習矣察是以涵養其心於平昔<lb/>
如渴必飲而饑必食故其得時得位而立乎人之本朝<lb/>
㑹乎膠擾之境而施之盤錯之衝則如干將莫邪之擊<lb/>
割愈試而愈利是亦二君子之所素講明者余是邦氓<lb/>
也放懐而登盡興而旋風清月白樂乎山川之不暇而<lb/>
奚暇乎其他<lb/>
　沈休文八詠詩語麗而思深後人遂以名樓照映千<lb/>
<pb n="KR2g0031_WYG_012-10b"/>
　古為吾邦美談獨恨人累其文耳故愚不敢以入錄<lb/>
　中而具載黙成東萊二先生之詩與夏敬仲之序者<lb/>
　盖以此也唐與正淳熈中嘗别為八詠冠以序稱休<lb/>
　文之美而謂後人引佐梁之事訾在齊之作為才名<lb/>
　受屈吁一時諸公之論如此而與正獨反之其人竟<lb/>
　何如哉<lb/>
　<lb/>
　敬鄉録巻十二<lb/>
</p>
<p>
</p>
  </div>
<div>
<head>敬鄉錄巻十三</head> <lb/>
    <p>
<pb n="KR2g0031_WYG_013-1a"/>
欽定四庫全書<lb/>
　敬鄉錄巻十三<lb/>
　　　　　　　　　　　　元　吳師道　撰<lb/>
　喬行簡字夀朋東陽人紹興癸丑進士第六人嘉定<lb/>
　初召試館職屢典藩郡以國子司業召端平末拜右<lb/>
　丞相尋拜特進左丞相進少傅平章軍國重事以老<lb/>
　力請謝事加少師建鄉節還第明年薨年八十有六<lb/>
　諡文惠人稱之曰孔山先生因其所居山也在相位<lb/>
<pb n="KR2g0031_WYG_013-1b"/>
　無赫赫功其鄉人孫徳之嘗謂其為人長徳平心宰<lb/>
　物夷險一節善類以為宗主者得之矣<lb/>
　　奏請諡陳龍川吕大愚劄子<lb/>
臣聞褒崇既往所以激勸方來乾道淳熈之間名儒輩<lb/>
出其所植立雖有不同要皆有以垂於後如朱熹張栻<lb/>
呂祖謙陸九淵既䝉國家錫以美諡或錄其子孫而並<lb/>
時奮興其才學夐出前古而乃有未經褒䘏者二人焉<lb/>
臣伏見承事郎簽書建康軍節度判官㕔公事陳亮以<lb/>
<pb n="KR2g0031_WYG_013-2a"/>
特出之才卓絶之識而究皇帝王伯之畧期於開物成<lb/>
務酌古理今其説盖近世儒者之所未講平生所交如<lb/>
熹栻祖謙九淵皆稱之曰是實有經濟之舉所為文號<lb/>
龍川集行於世當淳熈之戊戌三上書極論社稷大計<lb/>
孝宗皇帝覽之感涕召赴都堂審察將以种放故事不<lb/>
次擢用左右用事亟來謁亮欲掠美市恩而亮不出見<lb/>
之故為所讒沮而止晚際光宗皇帝親擢居進士第一<lb/>
曽未及小用而不錄其遺文為世所珍重其淵㣲英特<lb/>
<pb n="KR2g0031_WYG_013-2b"/>
之論雄邁超脱之氣由晉宋隋唐以後自成一家惜不<lb/>
究其所蘊而僅見諸空言也承議郎大府寺丞吕祖儉實<lb/>
祖謙之弟少與其兄研窮經𫝊悉本家學後祖謙死凡<lb/>
諸生皆承事祖儉呂氏之學益明慶元間韓侂胄用事<lb/>
中外側目莫敢言祖儉時在下僚獨抗章殿陛直指其<lb/>
失謫髙安以死及侂胄日益横以罪誅滅人固恨曲突<lb/>
徙薪之謀不早用也臣竊謂亮與祖儉之學皆有遺文<lb/>
具存學者同知所宗至若亮當渡江積安之後首勸孝<lb/>
<pb n="KR2g0031_WYG_013-3a"/>
宗以修藝祖法度為恢復中原之本將以伸大義而雪<lb/>
仇恥其忠與漢諸葛亮本朝張浚相望於後先尤不可<lb/>
磨滅祖儉當時奸氣焰薫灼之時首建抑絶之議其視<lb/>
東都名節諸賢亦為無歉當今國家多事所少者忠義<lb/>
名節之士茍褒二臣亦足以激昻人心二臣者皆生於<lb/>
婺臣少長接聞取為模範今獨後死遭時竊位倘不引<lb/>
義一陳於上使獲表見於明時非惟有愧於前賢抑亦<lb/>
無以垂示於後學况二臣者非所謂一鄉一國之士乃<lb/>
<pb n="KR2g0031_WYG_013-3b"/>
天下之士臣故敢冒昧以言臣竊照在法聲聞顯著者<lb/>
雖無官爵特聴令諡又淳熈勅勲徳節義聲實彰著者<lb/>
不以官品特與命諡若亮與祖儉識足以明義氣足以<lb/>
折奸可謂節義彰著矣學足以名家文足以𫝊後可謂<lb/>
聲聞顯著矣迹其所立實應得諡臣愚欲望聖慈憫二<lb/>
臣之不遇特頒睿旨下有司定諡庶幾天下之士知朝<lb/>
廷風動之意翕然有所興起臣無任拳拳之至<lb/>
　王介字元石婺州金華人通諸經尤精周禮從呂成<lb/>
<pb n="KR2g0031_WYG_013-4a"/>
　公學紹熈元年廷對極言小人倡道學之名以禍君<lb/>
　子非國家福末言今日之事莫大於復仇天子覽之嘉<lb/>
　歎擢第三僉書昭慶軍節度判官光宗以疾久不覲<lb/>
　省貽書樞密趙汝愚言之除國子錄乃與學官共奏<lb/>
　凡再上復自以書諫焉寧宗即位上封事陳時事數<lb/>
　千言慶元初除太學博士韓侂胄用事求出外添差<lb/>
　通判紹興府權發遣邵武軍趙丞相既逐侂胄恨封<lb/>
　事中有詆斥誣以罪罷嘉泰初赴闕人勸必辨廷對<lb/>
<pb n="KR2g0031_WYG_013-4b"/>
　語自明不聴蘇師旦白侂胄欲害之亦不為動丁父<lb/>
　憂開禧復除秘書郎度支郎官為丞相陳自强所引<lb/>
　惡不肯往見侂胄時議用兵極諫其不可不報復以<lb/>
　補外去師旦敗有閲其家賔籍者獨無公及魏了翁<lb/>
　名召還朝嘉定以來歴除郎官史館事有不敢争者<lb/>
　往往出位争之除國子祭酒不雨應詔言宜令史彌<lb/>
　逺終孝充接伴金國賀生辰使歸奏弭盜等事除秘<lb/>
　書監奏養人才御將帥又採時政為書言甚剴切兼<lb/>
<pb n="KR2g0031_WYG_013-5a"/>
　太子右諭徳每正講直諫自以言事屢忤貴近丐祠<lb/>
　且言於東宫東宫力留之因言殿下宜愛人以徳使<lb/>
　全進退又言殿下宜盡事親之道冊妃未定宜謹獨<lb/>
　自愛他日尤當正始者脩其身而已出知嘉興風績<lb/>
　彌著改知慶元府未幾致仕歸踰年卒於家嘗作日<lb/>
　錄自序曰日錄者檢身之法也其不可書者即不可<lb/>
　行之事言皆可行行皆可書不至握筆齟齬不下則<lb/>
　不為小人之歸矣自號渾天居士取陳無已詩語樓<lb/>
<pb n="KR2g0031_WYG_013-5b"/>
　公大防嘗言王元石不可干以私真文忠謂其所立<lb/>
　有汲長孺王元之之風其見推如此有文集奏議春秋臆<lb/>
　説通鑑釋標釋標者釋成公所標也僅至漢止後諡忠<lb/>
　簡子埜<lb/>
　王埜字子文初以父䕃補官嘉定二十二年領漕薦<lb/>
　明年登進士第仕潭時真文忠為帥一見異之延致<lb/>
　幕下遂執弟子禮真公欲授以詞學曰所為學於先<lb/>
　生者義理之奥也詞科惟强記者能之真公益器重<lb/>
<pb n="KR2g0031_WYG_013-6a"/>
　焉為作潛齋記紹定初汀卲盜作辟議幕㕘贊攝邵<lb/>
　武縣後復攝軍事盜起唐石親勒兵討平之是後登<lb/>
　朝徧歴清顯在外典大郡建藩閫言論風績皆可稱<lb/>
　記其為樞密院編脩兼權檢詳也襄蜀事急議遣使<lb/>
　講和時相依違不決史嵩之帥武昌首進和議公言<lb/>
　今日之事宜先定規模并力攻守上䟽言八事繼為<lb/>
　副都丞旨奏請出師絶和使命淮東西夾攻不然利<lb/>
　害將深上然之令宻院札下三閫諭旨嘉熈改元輪<lb/>
<pb n="KR2g0031_WYG_013-6b"/>
　對採事係安危者四端而專以司馬公仁明武推其<lb/>
　説復草兩札推廣前所言八事又以孝宗講軍實激<lb/>
　發上意淳祐初自江西赴闕奏祈天永命十事引真<lb/>
　公告寧宗為比史嵩之起復傾國争之公謂事有不<lb/>
　可不言者嘉定初彌逺起復忠簡上封事乞聴丞相<lb/>
　終喪時六月不雨忠簡以漢法灾異策免為況今秋<lb/>
　冬之交雷電並作灾有甚焉父既陳之於嘉定子獨<lb/>
　不可告之於淳祐忠孝之道無乃闕乎上䟽備言之<lb/>
<pb n="KR2g0031_WYG_013-7a"/>
　後又言嵩之當顯絶而終斥益嚴君子小人之限為<lb/>
　禮部尚書奏十事終之曰陛下一心十事之綱也前<lb/>
　後奏陳皆明正剴切鑿鑿可行其為兩浙轉運判官<lb/>
　以察訪使出視江防首嘉興至京口増修官民船守<lb/>
　險備且為江西轉運副使知隆興繼有他除時以米<lb/>
　綱不便就湖口縣造輪般倉請事畢受代知鎮江兼<lb/>
　都大提舉浙江兵船江面㡬千里調兵守隘悉力捍<lb/>
　禦以守江尤重於守淮瓜州一渡甚狹請免鎮江水<lb/>
<pb n="KR2g0031_WYG_013-7b"/>
　軍調發專一守江置遊兵如呂䝉所言蔣欽將萬人<lb/>
　巡江上下増創水艦就楊子江習水戰登金山指麾<lb/>
　之是冬北兵擾揚子橋急調湯孝信所領遊兵救之<lb/>
　而退淳祐末除松江制置使江東安撫使節制無為<lb/>
　和州安慶府兼三郡屯田行營留守時察罕部衆渦<lb/>
　口渡淮掠金剛臺蹂蘄黄命徐明等將出皖城既㨗<lb/>
　復薄之於淝水之南敗之於是巡江引水軍大閲舳<lb/>
　艫相銜幾三十里經歴故都舊邑山川險阨考求故<lb/>
<pb n="KR2g0031_WYG_013-8a"/>
　迹驅馬憑高逺覽慨然又以要務莫如屯田講行事宜修飾<lb/>
　行宫諸殿室推京口法創游擊軍萬二千艨艟萬艘兩年<lb/>
　在建康江上晏然寶祐二年除端明殿學士僉書樞<lb/>
　密院事封吳國開郡侯與宰相不合言者攻之以學<lb/>
　士領洞霄宫祠歸優游山水間景定初薨贈七官位<lb/>
　特進公既因真公知朱子之學凡其門人髙弟必加<lb/>
　禮敬之建寧府創建安書院祠朱子以真公配為侍<lb/>
　讀請問大學衍義有奏議文集若干巻工詩詩藁若<lb/>
<pb n="KR2g0031_WYG_013-8b"/>
　干卷書法祖率更作大字尤清勁可愛云<hi>右二篇皆括其家𫝊</hi>
　<hi>節畧</hi>
　　鄭氏館中書事<lb/>
今年移硯席又上白雲邊夜氣清於水春愁薄似烟庭<lb/>
前松已腦門外栁應綿尤喜安牀處更深無杜䳌<lb/>
　潘氏由括蒼徙金華諱宗回者始以儒學起家仕至<lb/>
　左朝奉大夫晚得復州未上卒夀昌縣丞宗説者宗<lb/>
　回兄弟也呂成公兩銘潘朝散墓二人子也一諱好<lb/>
<pb n="KR2g0031_WYG_013-9a"/>
　謙字伯益子景連景䕫景達一諱好古字伯御一字<lb/>
　敏修子景珪景參景憲景愈景泌景良也景珪仕至<lb/>
　中散大夫權尚書刑部侍郎兼勅令所刪修官臨安<lb/>
　少尹景憲字叔度由太學登進士第與呂成公同年<lb/>
　調荆門軍教授不行後充太平州教授晚以子自覺<lb/>
　字身甫呂成公為作字辭者試禮部中選請致仕改<lb/>
　承事郎卒景愈字叔昌登進士第仕至安慶教授景<lb/>
　良成公壻也景憲景愈皆學於呂公之門而朱子往<lb/>
<pb n="KR2g0031_WYG_013-9b"/>
　還問道甚密景憲嘗取建寧社倉法行於鄉朱子為<lb/>
　記朱子長子塾留婺從呂公游景憲以女妻之朱子<lb/>
　嘗書有宗吉士潘伯御墓及銘景憲墓云潘自牧者<lb/>
　字牧之景<hi>闕</hi>子慶元丙辰進士為福州教授時著記<lb/>
　纂淵海若干巻今行於世嘗為潭州分司粮料院太<lb/>
　平縣常山縣令<lb/>
　陳大猷字<hi>闕</hi>　東陽人紹定己丑進士著書集𫝊採<lb/>
　輯羣言附以己意李文清公宗勉為序由從仕郎兩<lb/>
<pb n="KR2g0031_WYG_013-10a"/>
　浙轉運司凖備差遣除六部架門宋季其説盛行云<lb/>
　傅寅字同叔號杏溪義烏人水心葉公誌東陽吳蔡<lb/>
　墓稱吳氏父子興於學父文煥知能知徐力能致唐<lb/>
　蔡能厚於傅樂成其名徐謂畸叔範唐謂仲友與正<lb/>
　傅即同叔也又云同叔蔡之外弟精通古書特有隱<lb/>
　趣吳嚴奉如師遜愛如法多出資用經理其家相與<lb/>
　終身不失尺寸云同叔所著有羣書百考章如愚俊<lb/>
　卿考索出於此而加詳今考索盛行而百考鮮有讀<lb/>
<pb n="KR2g0031_WYG_013-10b"/>
　者矣<lb/>
　章如愚字俊卿金華人慶元丙辰進士仕至國博宫<lb/>
　講有考索一百巻又撮其要為卓約二十卷便於舉<lb/>
　子業者<lb/>
　潘墀金華人嘗為處州教授因蜀人所編朱子語類<lb/>
　中論語一門補其未備者為論語語類號介軒<hi>闕</hi>
　　奉行公田<lb/>
　王萬字處一居義烏之鳯林與城中王氏通譜早游<lb/>
<pb n="KR2g0031_WYG_013-11a"/>
　江淮理宗時為諫官以言史氏事忤旨出省為太常少<lb/>
　卿尋補外上雖以史氏故出萬然以其亢直無所阿<lb/>
　撓居常思之㑹侍御史闕宰相進擬數人皆不可上<lb/>
　意上曰王萬真其選也聞其已卒嗟惜久之因降手<lb/>
　詔有云王萬立朝謇諤有古遺直為郡亷平有古遺<lb/>
　愛且其家貧母老朕甚念之賜官楮五百千平江府<lb/>
　撥田五百以贍其家仍立太常議諡於是贈秘閣脩<lb/>
　撰諡忠惠有文集若干巻子某縁父恩亦仕至大府<lb/>
<pb n="KR2g0031_WYG_013-11b"/>
　寺丞<lb/>
　<lb/>
　<lb/>
　<lb/>
　<lb/>
　<lb/>
　<lb/>
　敬鄉錄巻十三<lb/>
</p>
<p>
</p>
  </div>
<div>
<head>敬鄉錄巻十四</head> <lb/>
    <p>
<pb n="KR2g0031_WYG_014-1a"/>
欽定四庫全書<lb/>
　敬鄉錄巻十四<lb/>
　　　　　　　　　　　　元　吳師道　撰<lb/>
　李誠之字茂欽東陽人呂成公門人鄉薦第一成公<lb/>
　與學者書云茂欽作魁大可喜使世俗知本分為學<lb/>
　者不與科舉相妨後入太學舍選第一慶元初釋褐<lb/>
　為國子錄佐江西福建帥幕嘉定中知蘄州増陴浚<lb/>
　隍繕樓櫓修器械作惠民倉真文忠公為作記十四<lb/>
<pb n="KR2g0031_WYG_014-1b"/>
　年金人犯邊一日破五闗遂自闗入踐躪蘄時公已<lb/>
　逾滿代者不至欲先遣孥歸聞敵至而止時州兵迎<lb/>
　新者半又分於憲司存者無㡬乃選丁壯分布城守<lb/>
　募死士迎擊十里外大破之敵百道攻城池陽合肥<lb/>
　援兵敗走朝命馮榯援二郡擁兵境上遷延不進攻益<lb/>
　急公又調兵殺其二將夜出刼其寨而還敵始憚之<lb/>
　㑹黄失守併兵為一凡十餘萬勢不能支公激勵將<lb/>
　士勉以忠義城陷子士允力戰死之公付州印於虞<lb/>
<pb n="KR2g0031_WYG_014-2a"/>
　兵使懐以歸朝廷謂其家人曰爾等宜速死毋辱即帥兵<lb/>
　巷戰自子至寅士卒感其義皆死無一降者左右畧盡引<lb/>
　劍自剔時年七十餘妻許氏及子婦若孫皆赴水死自城<lb/>
　守至陷凡二十六日時三月十七也事聞贈朝散大夫秘閣<lb/>
　修撰封正節侯立廟於蘄陽名褒忠士允贈通直郎妻以<lb/>
　下皆褒贈有差獨長子士昭以先返家獲全同時死者通<lb/>
　判秦鉅教授阮希甫軍事判官趙與標知蘄春縣林槩主<lb/>
　簿寗時鳯統領孫中江旺監轄嚴剛中並真公慕義宗知<lb/>
<pb n="KR2g0031_WYG_014-2b"/>
　縣事陳仲垓亦立廟於縣治之西嵗以死事之日致<lb/>
　祭之宋寧宗紀書金䧟蘄黄事云何大節棄城遁誠<lb/>
　之死之當時士大夫記此者羅大經云蘄黄相繼䧟<lb/>
　茂欽果决全節立可遲懦敗事立可大節字也時少<lb/>
　章云黄守懦甚逆戰境上敗死其庶官空其城以逃<lb/>
　按劉克莊答傅諫議伯成書云何憲初䕶齊安官吏<lb/>
　士民過武昌復自還齊安固守半月城破為敵騎擁<lb/>
　入大江死於赤壁磯下建安陸通判石孝淳伏而逃<lb/>
<pb n="KR2g0031_WYG_014-3a"/>
　死吏民無以遁辨之甚詳又有聞二守臣訃詩云初<lb/>
　聞邊報暗吞聲想見登譙與敵争世俗今猶疑許逺<lb/>
　君王元未識真卿傷心百口同臨穴極目孤城絶救<lb/>
　兵多少虎臣提將印誰知戰死是書生何老長身李白<lb/>
　鬚𫝊聞死尚握州符戰塲便可營雙廟太學今方出<lb/>
　二儒史館何人徵逸事羽林無日訪遺孤病夫疇昔<lb/>
　曽同幕西望關山涕自濡疑許逺之句為何發也劉<lb/>
　又云茂欽死守孤城或咎其不知變坑陷生靈者盖<lb/>
<pb n="KR2g0031_WYG_014-3b"/>
　當時煩言如此何公死事惟劉公所辨明白可以正<lb/>
　史氏之誣二詩亦佳故附著於此以見其實大節太<lb/>
　平州人慶元丙辰進士也<lb/>
　徐僑字崇甫淳熈十四年進士早從學於東萊門人<lb/>
　葉邽子應後登朱子之門其官序學行並見諡議<lb/>
　　賜諡勅命<lb/>
勅中書門下省尚書省送到吏部狀准批下太常寺狀<lb/>
准省禮部交本寺狀抗等待罪奉常稽諸搢紳之論僉<lb/>
<pb n="KR2g0031_WYG_014-4a"/>
謂故朝奉大夫集英殿脩撰提舉佑神觀兼侍讀寶謨<lb/>
閣待制致仕徐僑資禀清勁氣節委特十遜侍卿九辭<lb/>
次對垂沒固辭郊恩皆得請而後巳本寺所合照近降<lb/>
指揮檢舉申陳欲望公朝特賜敷奏照近來黄幹李燔<lb/>
劉宰例下本寺為徐僑議諡其於風化實非小補<lb/>
　　諡議　　　　承議郎太常博士趙崇潔<lb/>
竊謂宋文公朱子發揮聖𫝊開闡後學辨析於毫分之<lb/>
異究極於底藴之㣲者凡以使人精體實踐由此身而<lb/>
<pb n="KR2g0031_WYG_014-4b"/>
達之閨門鄉黨推之於天下國家而非徒口耳誦習之<lb/>
謂也善乎侍讀徐公僑之言曰比年以來晦菴先生之<lb/>
書滿天下家藏人誦不過割裂掇拾以為進取之資求<lb/>
其專精篤實能得其所以言者盖鮮嗚呼若徐公者可<lb/>
謂得其所以言者歟公主上饒簿時請學於朱先生之<lb/>
門首言不可直以人心為人欲即為先生首肯謂勉齋<lb/>
黄公曰崇父明白剛直士也講學已有意趣又謂趙户<lb/>
曹曰主簿析理殊精可從之游又嘗答書曰日用工夫<lb/>
<pb n="KR2g0031_WYG_014-5a"/>
已得之勿令間斷且命以毅名齋自是所造益深所養<lb/>
益固今觀門人相與次公家𫝊謂規模正大而梯級甚<lb/>
明綱領提挈而節目不遺則公之學可見矣今考公平<lb/>
生踐履次第燕居獨處如對神明者公之修身也承志<lb/>
婉愉居喪哀毁者公之事親也男女以正長幼有序者公<lb/>
之居家也小夫野人事有慊於心必曰提舉得無聞之<lb/>
乎州縣長吏政有慊於心必曰毅齋得無知之乎則公<lb/>
之居鄉也又以莅官立朝觀之自初仕不肯輕受部刺<lb/>
<pb n="KR2g0031_WYG_014-5b"/>
史薦為郡幕以詳刑使者待以敵已禮提舉江東常平<lb/>
茶鹽上便民事極言貪吏債帥而願明詔大臣以正已<lb/>
之道正人憂家之慮憂國此嘉定十二年也時宰怒嗾<lb/>
言者罷公越六年從臣有自為公請祠者始主管華州<lb/>
雲臺觀公迄不受禄紹定二年遂告老再請乃得謝環<lb/>
堵之室怡然樂道盖已忘情軒冕矣一旦上親政碩儒<lb/>
宿望弓旌四出遂詔公復起仕提㸃江東刑獄未㡬除<lb/>
秘書少監又未㡬除太常少卿且諭㫖趣覲公首奏以<lb/>
<pb n="KR2g0031_WYG_014-6a"/>
正心為本知人為急謂舉天下之民皆瘠由天下之官<lb/>
皆墨也凡數千言上為竦聴在講帷以經𫝊所載友愛<lb/>
之言反覆開導上用是復濟邸王爵請廢王安石從祀<lb/>
而祠周程張朱五先生欲以忠定趙公侑食茂陵上皆<lb/>
如其請毎與上從容講濓洛之學剖析理欲因致勸懲<lb/>
且著讀易記以進上褒嘉再三常置御几間斯可謂君<lb/>
臣之盛矣㑹金使至公以無國書恐失大體宜館之於<lb/>
外如晉叔向辭鄭故事忤丞相意遂力乞休致章十上<lb/>
<pb n="KR2g0031_WYG_014-6b"/>
上諭留甚勤未幾除工部侍郎丐去益力章六上遂命<lb/>
以内祠侍讀公懇辭不已宣命親諭乃勉就職如論並<lb/>
相各私其私如乞召崔公與之開督府如保全故相相<lb/>
臣子復起議和之師創建邸第家廟皆随事捄正頃之<lb/>
以病申前請辭益苦上意惻然始以寶謨閣待制奉外<lb/>
祠公猶力辭次對恩終於不受而止嗚呼士大夫厚貌<lb/>
深情茍以欺世取名者方其平居猶可強自矯飾名利<lb/>
在前小可慕悦則起而奪之矣公凛然一節自守弗渝<lb/>
<pb n="KR2g0031_WYG_014-7a"/>
遜寵辭榮萬乗不能強而留海内識與不識聞公之風<lb/>
皆心誠服之非精體實踐卓然不負其師之學疇能然<lb/>
哉按諡法道徳博問曰文臨官潔正曰清公講明正學<lb/>
卓為宗師可不謂文乎操持大節不愛好官可不謂清<lb/>
乎請以文清為諡謹議<lb/>
　　覆<lb/>
　　　朝散郎尚書考功員外郎兼莊文府教授洪勲<lb/>
士君子以知道為難知之矣守尤難是故非明無以知<lb/>
<pb n="KR2g0031_WYG_014-7b"/>
非剛無以守人必無私也然後明必無欲也然後剛無<lb/>
私則此心不為外物所掩而知之的無欲則此心不為<lb/>
外物所屈而守之固是君子之難能也故<hi>下缺</hi>
　　竹門　　即事<hi>具見濂洛風雅</hi>
　　偶書二絶<lb/>
有源一本流無窮有物萬殊生不同自從太極兩儀後<lb/>
往古來今感應中<lb/>
日月東西逓往還四時遷易不曽閒要知天地生成妙<lb/>
<pb n="KR2g0031_WYG_014-8a"/>
只在隂陽進退間<lb/>
　　克齋銘<lb/>
天命於人曰仁者心外物翳之神曜淵沉天理之㣲人<lb/>
欲之熾率理若登從欲如墜世有堅敵若名與利白刃<lb/>
敢蹈鐵石其壘號有力者坐以風靡我其克之賁育莫<lb/>
施其殆庶乎顔氏如愚千萬人敵勇匪曽養敬以為帥<lb/>
智以立幟禮陣堂堂無竒無偽人蜮伏辜天君正位<lb/>
　　四訓<lb/>
<pb n="KR2g0031_WYG_014-8b"/>
　　　毎讀論語竊見夫子所以誨人不倦而於深切<lb/>
　　　者有五因輯約而為四訓奉以自儆焉<lb/>
不講是憂<hi>理窒則憂</hi>悦此時習<hi>理洽則悦</hi>自謂不厭猶恐其失十<lb/>
五始志逮矩不踰十室忠信好不我如我非生知敏以<lb/>
求之發憤忘食老至不知終夜不寐以思無益於我何<lb/>
有要在黙識易加數年無大過焉女何不為可興者詩<lb/>
君子就道無求安飽篤信守善随道隱見三年不易匪<lb/>
志於榖寡尤寡悔奚俟干禄六蔽有言務不是力好仁<lb/>
<pb n="KR2g0031_WYG_014-9a"/>
好信終堕愚賊入孝出悌文乃有餘賊人之子惡置讀<lb/>
書不思則罔不重奚固愛人以道為已乃古子以四教<lb/>
多識一貫謀道不憂約禮弗畔毋怠而寢莫省所誨毋<lb/>
悦而畫自安於退遷怒貳過不萌於㣲未聞好者有焉<lb/>
其誰博無成名曷從庶幾進而不止惟顔是希<lb/>
　　右訓學<lb/>
好無以尚安與利異其逺乎哉我欲斯至終食無違造<lb/>
次於是立人達人欲不狥己能好能惡占其為矣一日<lb/>
<pb n="KR2g0031_WYG_014-9b"/>
用力未見不足加我加人誰能無欲巧言令色有之則<lb/>
鮮剛毅木訥近之則漸小人未有君子不憂勇則可必<lb/>
生其弗求茍志無惡觀過可知先難後獲能行是為静<lb/>
而樂山無加其身動而出門如見大賔已所不欲於人<lb/>
勿施其在邦家夫誰怨之恭敬而忠行此三者雖之夷<lb/>
狄不可棄也博施濟衆堯舜猶病吾則豈敢若是與聖<lb/>
子所罕言謂不可偏克巳之偏復禮之全視聴言動罔<lb/>
或有愆由人乎哉天下歸焉三月不違心存者天其庶<lb/>
<pb n="KR2g0031_WYG_014-10a"/>
矣乎亞聖大賢<lb/>
　　右訓仁<lb/>
巧則鮮仁知難宜訒恥於過行惟訥斯敏有徳必有就<lb/>
道必謹聖人示教曽無爾隱賜不受命億惟善辭野哉<lb/>
由也誨女知之信始觀今於予何誅舍欲為辭求非吾<lb/>
徒詩書執禮先行後從性與天道樂在其中審於答問<lb/>
與㸃是偃考之徳行騫中雍然黙而識之予欲無言時行<lb/>
物生何哉者天斯道之𫝊得之寡矣回也如愚參乎曰<lb/>
<pb n="KR2g0031_WYG_014-10b"/>
唯<lb/>
　　右訓言<lb/>
為禮不敬吾何以觀人而無信又烏可焉見賓承祭毎<lb/>
事必然車無䡚軏寸步莫前犬馬能養孝何以别兵食<lb/>
可去民無不立親諫不違謹有餘力國以是道敬事後<lb/>
食兼是二者言行無愧豈但州里蠻陌行矣立參於前<lb/>
輿倚於衡随所見焉則著則明為仁大方循道坦履君<lb/>
子一之曰誠而已<lb/>
<pb n="KR2g0031_WYG_014-11a"/>
　　右訓敬信<lb/>
　陳鞾字子華福州長樂人父孔碩北山先生朱子髙<lb/>
　弟也北山嘗任婺户曹鞾生於廨舍初郡有玉蟾大<lb/>
　王廟在子城上時見白玉蟾形大小不常威靈甚厲<lb/>
　鞾生時見玉蟾入其室實異氣所感也性英果有威<lb/>
　畧年未三十出竒破淮東冦紹定中為福建招捕使<lb/>
　平汀邵劍三州盜屢開閫督兵終樞密使諡忠肅亦<lb/>
　名臣也鞾嘗以征殺所得婦人乳頭糟以食逺饋其<lb/>
<pb n="KR2g0031_WYG_014-11b"/>
　親北山食之甘初不知也後更索之無以應詰其故<lb/>
　遂以實告北山驚惋得心疾藥物不能療其友人問<lb/>
　疾公語之故友曰子事朱先生幾何年矣乃不能自<lb/>
　愈此疾耶公問之則曰誦程子四箴足矣於是日誦<lb/>
　不輟月餘脱然復常鞾之殘忍盖有自來臨終誦明<lb/>
　月雙溪水清風八詠樓句而逝此事雖近怪屢聞諸<lb/>
　前輩盖有所授云<lb/>
　孫道子後避賈似道名改徳之字<hi>闕</hi>　東陽人自號<lb/>
<pb n="KR2g0031_WYG_014-12a"/>
　東白盖縣之山名登<hi>闕</hi>　　　進士似道父涉客也<lb/>
　博學善文章以涉故亦頗倨視似道仕止秘書監丞<lb/>
　有文集若干巻讀大事記未見<lb/>
　　諸暨接待院記<lb/>
佛入中國千三百載其教日盛梵宫緇廬所在充斥諸<lb/>
暨越之支邑而寺額𨽻祠曹者六十四他可槩巳觀音<lb/>
院居縣<hi>闕</hi>七十里興創竟役僧妙端介予友胡君普來<lb/>
請記予聞釋氏之祖有為石室者毎度人輙置籌其中<lb/>
<pb n="KR2g0031_WYG_014-12b"/>
積久不勝記若寺不勝記不幾乎室中之籌乎雖然不<lb/>
可不記也初胡氏子㓜能持素出家誦法華經如流水<lb/>
人稱之如昔言法華云慶元初謁鄞縣田主簿一徳自<lb/>
言生無益於世覬随願力作利濟事兵厨水通浣溪犬<lb/>
牙三邑杭越往來者道焉而故無接待誠得地數弓當<lb/>
結廬治供以便去來田善之法華不愛膚體披攘經營<lb/>
以開禧初得度名法通聞郡僧慧雲世盧氏之術乃禮<lb/>
其嗣道祺師迎之共職補治歴二十年稍具而法華寂<lb/>
<pb n="KR2g0031_WYG_014-13a"/>
臨終口縁事猶弗置紹定改元慧雲得請徙故院額道<lb/>
祺繼創門闥鐘樓畧稱事矣妙端法華之弟子也翳所<lb/>
入夥滋欲治其故而大之㑹田縣丞宋卿首捐金他助<lb/>
者亦至斧不絶聲又二十年始績於成自大殿經藏西<lb/>
方閣像設以及堂奥廡序庫帑浴湢深穏周備而又殖<lb/>
産為永逺計噫何其能也周官羇旅有委積道路有候<lb/>
館此王者之政也至漢猶設陌里亭候後世置不論顧<lb/>
異教得竊拾其遺意以私惠其徒而其人又多行足以<lb/>
<pb n="KR2g0031_WYG_014-13b"/>
動衆材足以辨事堅忍强力必於成而後已則其教雖<lb/>
欲不盛得乎仁宗朝撫之可棲以醫立菜園院曽子固<lb/>
謂其用力之勤刻意之專故所為無不如志深歎世儒<lb/>
不能建必世百年之功則彼之盛由此之衰其所感發<lb/>
深矣嗟夫棲特十年耳未知慧雲子𫝊孫孫𫝊子綿歴<lb/>
五十年之逺也以儒者之時計之則仁可洽禮樂可興<lb/>
奈何其不能然哉予之不可不記以是夫<lb/>
　　顯慶寺林泉記<lb/>
<pb n="KR2g0031_WYG_014-14a"/>
旌徳顯慶寺嵌大小陵嶺間面二髙峯而龍井之水横<lb/>
貫以入於湖信吉瓖也寺後大石贔屭蓊然雲逗粲然<lb/>
星離筋脉竒瘐如覩䕫源竅穴玲瓏如鑿混沌環行卒<lb/>
愕疑欲搏噬其勝絶尤在右腋方池湛湛舊有亭翼然<lb/>
主僧智印以其與薌林冷泉鼎峙更扁曰林泉盖合二<lb/>
者而言之也講課餘閒拄頤眺望意造物之無盡藏必<lb/>
有如隋珠和璧之不露者集數客佩耰鋤决䟽沮洳剔<lb/>
决嵁巖澗谷逶䆳俄若異境蔽虧往復疑於無窮意甚<lb/>
<pb n="KR2g0031_WYG_014-14b"/>
樂之筧竹引泉激流過顙又數十舉武亭於岩上取無<lb/>
心出岫之義名以静雲稍東漫瓏坡陀龍鼻注水歕亂<lb/>
幽竇上䕃老木小徑斗折西向著亭取烟光凝而暮山<lb/>
紫之句名以凝紫羣岡擁䕶萬松干霄而層巒疊巘無<lb/>
不合竒轉勢自獻於几席之下矣靈苗異卉莫可名狀<lb/>
禽聲上下與鐘梵答大非人間世也一日印以書緘圖<lb/>
示予請記其勝予曰師主於教者也教主於學者也山<lb/>
之登峯造極非師之講貫乎泉之窮源究本非師之探<lb/>
<pb n="KR2g0031_WYG_014-15a"/>
索乎升髙而明敞望逺而通達非師之屏除障閡乎信<lb/>
如是則可游乎物之表矣師曰然乃筆授刋之岩上<lb/>
　　嵊縣平糴倉記<lb/>
東陽何侯涖剡之數月立倉平糴踰兩年而就其民樂<lb/>
而歌舞之相與走邑西隣境請某記其事某惟魏之平<lb/>
糴接乎春秋之末最得古意漢常平隋義倉不能外也<lb/>
國朝熈豐之大臣建置倉法吏不堪其嚴始茍偷以逃<lb/>
責扁閉廩廥逓相付受不敢訾省脱遇賑發往往多腐<lb/>
<pb n="KR2g0031_WYG_014-15b"/>
為飛埃惠不下究兹平糴之所以不可不講歟剡居千<lb/>
巖萬壑中田少食難類多取給於舟泛溪流滲澁至或<lb/>
不時則負郭之氓盻盻然無所得食兹平糴之所以尤<lb/>
不可後歟侯下車之初民以饑告首捐公帑督市儈負<lb/>
販一時藉以少紓久則無䇿於是平糴之議起焉撙節<lb/>
浮費得緡錢為萬者三以時而糴時而出之視其糴之<lb/>
直無所取盈嵗増月益通至十萬緡乃視縣治之南為<lb/>
堂三間扁曰存愛兩廡倍之即以為厫摽以春頒而秋<lb/>
<pb n="KR2g0031_WYG_014-16a"/>
歛之之號門墉有嚴他屋咸具費若干緡而民不知役<lb/>
亦可謂難也已侯又惟倉有耗有費取廢寺若豪民欺<lb/>
隠官田地充之以其羡置田或以濟窮乏之不能糴者<lb/>
出納之事盡委之鄉之寓公善士吏不得一摇手於中<lb/>
條疏密而防慮逺剡何幸歟道子嘗謂天下事無不可<lb/>
為特患士大夫不以為家之心為國爾侯所節費用多<lb/>
例所入一切屏去詭重力難以就兹緒殆不啻如其家<lb/>
之為先是學宫摧圯棟桴梁柱岌岌如坐漏舟中侯悉<lb/>
<pb n="KR2g0031_WYG_014-16b"/>
力整治然後堅好如新成日㑹弟子員聘請上庠名流<lb/>
迪以義理之學侯亦間至據案抗聲衍析大義士皆蘇<lb/>
醒起立嗟乎平糴以養民興學以養士養民政也養士<lb/>
則知教矣侯造朝有日由是以致其用其設施詎止如<lb/>
今所覩哉侯名夢祥字視履名父之子道子居同里知<lb/>
之詳故備書之以塞剡民之望且以慰其去後之思云<lb/>
寶祐三年記<lb/>
　北山先生何基字子恭魯齋先生王栢字㑹之同金<lb/>
<pb n="KR2g0031_WYG_014-17a"/>
　華人魯齋師北山者也二先生之學上接紫陽之𫝊<lb/>
　以明道為已任當宋之季北山屢召不起魯齋亦不<lb/>
　肯仕之片言垂訓明正精密而標㸃諸書尤極開示<lb/>
　之切北山所著少而有諸書發揮𫝊布已久魯齋所<lb/>
　著甚多比年燼於火𫝊抄者僅存導江張須魯齋門<lb/>
　人以其道顯於北方吾里金履祥俱登何王之門又<lb/>
　㑹粹推明其旨今亦行於時學者知尊二先生而淵<lb/>
　源行實之祥或未之悉則亦未能深知也二先生之<lb/>
<pb n="KR2g0031_WYG_014-17b"/>
　文皆闗義理非敢有所去取今據金公所編濓洛風<lb/>
　雅中諸詩其文亦各採數篇不能悉錄而以行狀壙<lb/>
　誌誥詞祭文之屬附於後使世之士得以有考而此<lb/>
　不復詳敘云<lb/>
　　暮春感興　春日閒居　春晚郊行　法清寺水<lb/>
　　珠呈杜季髙　寛兒輩<lb/>
　　　已上五詩俱載濓洛風雅兹不錄<lb/>
　　繫辭發揮序<lb/>
<pb n="KR2g0031_WYG_014-18a"/>
圖書出而易之數顯卦爻畫而易之象明蓍策設而易<lb/>
之占立曰數曰象曰占是三者乃聖人作易之大用舍<lb/>
是則無以為易一以貫之則畫前太極之妙又易道之<lb/>
根源也在易伏羲氏繼天立極不過因造化自然之數<lb/>
推卦畫自然之象攷蓍䇿自然之變作為卜筮以告夫<lb/>
後世使人得以決疑成務而不迷於吉凶悔吝之途云<lb/>
爾至文王之係彖周公之係爻雖曰因事設教丁寧詳<lb/>
密然又不過即卦象之所值依卜筮為訓俾之觀變玩<lb/>
<pb n="KR2g0031_WYG_014-18b"/>
占趨吉避凶以為處已應物之方而不失其是非之正<lb/>
而已云云<hi>具見北山發揮此不詳錄</hi>
　　魯齋箴　潛夫井銘　北山先生行狀　楊侍郎<lb/>
　　文仲請贈諡二先生劄子<lb/>
　　特補迪功郎特添差婺州文學教授兼麗澤書院<lb/>
　　　山長誥<lb/>
　　依前迪功郎特授史舘校勘誥<lb/>
　　崇政殿説書降詔<lb/>
<pb n="KR2g0031_WYG_014-19a"/>
　　特諡文定誥　金履祥祭北山何先生文<lb/>
　魯齋王先生<lb/>
　　三君子賛<hi>為金吉父書</hi>愛日齋箴<hi>為族孫僕作</hi>秋蘭辭　和<lb/>
　　立齋踏月歌　老菊次時所性韻　題定武蘭亭副<lb/>
　　本　漁舟晚笛　風雲掩靄　野渡　山居<hi>巳上四首</hi>
　　<hi>題畫</hi>八詠樓　屈平　張子房　武侯像　羊叔子<lb/>
　　與何無適宿山寺　陶淵明　元夕獨坐　題愚齋<lb/>
　　梅軸　蘭亭記　新竹次韻<hi>巳上俱濓洛風雅所載兹不具</hi>呂太<lb/>
<pb n="KR2g0031_WYG_014-19b"/>
　　后像賛　武后像賛<lb/>
　　周子太極圖説衍義序　六義字原序　正始音<lb/>
　　序　書附𫝊序　魯經章句序　魯齋記　魯齋<lb/>
　　先生壙誌<hi>葉由庚作</hi>
　　魯齋先生文集目後題<hi>通齋作</hi>祭魯齋先生文　又率<lb/>
　　諸生祭文　奉焚黄告魯齋文<hi>俱仁山作</hi>
　葉由庚字成父䕫漕諱蓁之子以口吃不受世賞從<lb/>
　毅齋徐文清公游稱其静愿無他好講學有<hi>闕</hi>　與<lb/>
<pb n="KR2g0031_WYG_014-20a"/>
　北山何先生魯齋王先生往來尤密故北山之卒也<lb/>
　魯齋為之狀其行魯齋之卒也成父為之誌其壙嘗<lb/>
　謂先天圖太極生兩儀加倍而為四八以至於六十<lb/>
　四左自一陽而六陽右自一隂而六隂自然如此生<lb/>
　生無窮皆天地本然之數河圗上止於四象以為水<lb/>
　火木金即其中以為土説到五行即性各有其義不<lb/>
　必將先天圗並參較也又曰古之人知行並進聞一<lb/>
　善言見一善行未之能行惟恐有聞若一向為言語<lb/>
<pb n="KR2g0031_WYG_014-20b"/>
　文字纒蔽奪其精神必待知至而後行是終無可行<lb/>
　之日也識者以為名言<lb/>
　王偘字剛仲號立齋魯齋先生之從子初從劉撝堂<lb/>
　炎學卒業於北山何先生有詩集若干巻<lb/>
　　夜對梅花示彦恭姪<lb/>
羇旅不自怡坐閲芳嵗晚江湖有莫逆梅花還到眼平<lb/>
生相慰藉風期無近逺今夕共短檠與子興不淺<lb/>
　　其二<lb/>
<pb n="KR2g0031_WYG_014-21a"/>
羇旅閲世紛坐念百憂集共子時劇談滿懐氷雪激儀<lb/>
型雖有常梅花静玉立何用對忘憂嵗寒端有益<lb/>
　道士舒道紀晚唐人<lb/>
　　赤松子廟<lb/>
松老赤松原松間廟宛然人皆有兄弟誰共得神仙雙<lb/>
鶴冲天去羣羊化石眠至今丹井水香滿北山田<lb/>
　　浩然觀<lb/>
澄心坐清境虚白生林端夜静笑聲出月明松影寒綘<lb/>
<pb n="KR2g0031_WYG_014-21b"/>
霞封藥竈碧竇濺齋壇海樹幾回老先生棊未殘<lb/>
　　　此赤松道士舒道紀晚唐人僧貫休集中屢有<lb/>
　　　與舒道士詩又悼其下世云仙廟詩難繼注云<lb/>
　　　師題赤松子廟兄弟神仙一聫人皆服之自今<lb/>
　　　觀之終篇精絶古今題此者殆無以過也浩然<lb/>
　　　觀在蘭谿郭東一里許唐所建𤣥元祠壇有丹<lb/>
　　　井舊名靈瑞宋治平中改今名此題盖後人易<lb/>
　　　之也語意亦佳二詩外他無𫝊然豈在多乎哉<lb/>
<pb n="KR2g0031_WYG_014-22a"/>
　　　黄初平自號赤松子見神仙𫝊與神農時為兩<lb/>
　　　師服水玉能入火不燒張子房欲從之游者各<lb/>
　　　為一人郡志既括神仙𫝊所載又引太平寰宇<lb/>
　　　記赤松子遊金華山以火自焚太平廣記二人<lb/>
　　　奕棋自稱赤松子安期生云云皆附㑹之説後<lb/>
　　　人往往誤以為一晉志東陽郡長山縣注有赤<lb/>
　　　松子廟此詩題極為明著也<lb/>
　僧保暹字希白金華人普惠院僧喜為詩有處<hi>闕</hi>囊<lb/>
<pb n="KR2g0031_WYG_014-22b"/>
　訣一巻景徳初直昭文舘陳充所序九詩僧詩暹其<lb/>
　一也<lb/>
　　寄行肇上人<lb/>
舊隱湖西寺青山千萬峯來書度深雪歸夢斷䟱鐘開<lb/>
口與時僻論心似我慵流年共衰鬢昨夜又聞蛩<lb/>
　　重登文兆師水閣<lb/>
重來久凭䦨臨水景多閒髙樹下殘照寒潮平逺山夜<lb/>
吟常負宿秋病久思還早晚離城裏從兹定掩闗<lb/>
<pb n="KR2g0031_WYG_014-23a"/>
　　寄白閣元貞<lb/>
一從歸白閣更不入長安絶頂無人上西風徹夜寒懸<lb/>
崖乗雪度飛瀑過雲看應念馳名者青門得路難<lb/>
　　秋居書懐<lb/>
黙黙䟱林下獨知秋氣濃半生猶是客昨夜更聞蛩吟<lb/>
苦仍成癖年衰自覺慵終期拂衣去江上有諸峯<lb/>
　<lb/>
　<lb/>
<pb n="KR2g0031_WYG_014-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　敬鄉錄巻十四<lb/>
</p>
<p>
</p>
  </div>
        </body>
</text>\m</TEI>
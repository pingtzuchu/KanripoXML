<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中州人物考卷五</head>
    <p>
<pb n="KR2g0047_WYG_005-1a"/>
欽定四庫全書<lb/>
　中州人物考卷五　　　　　　容城孫竒逢撰<lb/>
　　方正<lb/>
　　　李春坊希顔<lb/>
希顔郟縣人隱於夾谷學以伊洛為宗從遊者甚衆初<lb/>
太祖為諸王子擇師用廷臣薦手自為書徴至京師命詣<lb/>
大本堂授經其教法嚴毅雖諸王子有弗若教者甞以<lb/>
管擊其額帝撫而怒孝慈高皇后從容問曰惡乃以堯<lb/>
<pb n="KR2g0047_WYG_005-1b"/>
舜訓爾子邪帝笑而不罪累授左春坊賛善大夫永樂<lb/>
初引年歸詔復其家所居湫隘飲酒自放州郡屢聘課<lb/>
士不赴懐頁寡合邈然無所干請竟以凍餒終葬邑之<lb/>
塔亭鄉所著有大學中庸心法二卷<lb/>
　　　凌僉都漢<lb/>
漢字斗南原武人也洪武十七年以明經舉至京師獻<lb/>
烏鵲論上善之擢司經局正字未幾出知㑹稽縣以事<lb/>
逮繫久不决㑹浙江按察使陶晟入覲上知漢無罪為<lb/>
<pb n="KR2g0047_WYG_005-2a"/>
晟所淹命還釋之與偕來既至拜監察御史巡按陜西<lb/>
疏陜西民病數事且言古人謂大夫出疆有可以安國<lb/>
家利社稷者專之可也臣竊以為在春秋戰國則可在<lb/>
今大一統時則不可茍許其專恐啟大臣擅權之漸上<lb/>
善之召其子賜鈔二百錠衣一襲及還京師有徳漢者<lb/>
遇諸途邀漢飲厚報以金漢曰子罪當爾律有定法非<lb/>
我私子酒可飲金不可受上聞之嘉嘆擢漢為右都御<lb/>
史時詹徽為左都御史論議數不合每靣折徽徽銜之<lb/>
<pb n="KR2g0047_WYG_005-2b"/>
奏遣按事蘇松因嗾御史桂滿劾其失職左遷刑部侍<lb/>
郎未幾命署吏部數月改禮部又數月上憫其衰令歸<lb/>
田里漢叩頭曰臣願生居京師死葬京土上許之命居<lb/>
于私第嵗餘徽誅起為左賛善又嵗餘復拜右僉都御<lb/>
史尋令致仕漢入辭上問先賜歸不行今歸何也對曰<lb/>
先詹徽在臣有後憂今徽伏誅臣無憂故敢歸爾漢有<lb/>
治才且剛方不屈故時人多忌之云<lb/>
　　　王布政平<lb/>
<pb n="KR2g0047_WYG_005-3a"/>
平息縣人洪武中以國子生擢江西道監察御史陞陜<lb/>
西按察使文皇即位召為都察院右僉都御史坐事謫<lb/>
衛經歴用薦陞福建布政司左叅政從英國公輔征交<lb/>
趾事平進交趾右布政使時清化府蠻賊梗化平與都<lb/>
督黄中徃鎮其地民頼以安還至交趾卒平為人氣剛<lb/>
不容物臨政頗刻而所至不受私餽交人至今誦之<lb/>
　　　房叅政安<lb/>
安字子静汝陽人年十九徴至京師太祖一見竒之即<lb/>
<pb n="KR2g0047_WYG_005-3b"/>
擢北平按察僉事陞江西按察使文皇即位安與布政<lb/>
使楊連僉事吕升並為軍卒執告上釋不誅謫戍興州<lb/>
後召為監察御史福建布政司左㕘政安莅事嚴敏嘗<lb/>
行縣貪墨之吏皆望風遁去擢工部左侍郎数日出為<lb/>
山東右叅政同官魏瑛誣告誹謗下詔獄安不勝掠治<lb/>
悉引伏闔家謫戍交趾安坐大辟㑹瑛他罪覺並騐所<lb/>
告安事非實遂釋安召還其家屬改安四川右㕘政未<lb/>
幾復改交趾卒於官<lb/>
<pb n="KR2g0047_WYG_005-4a"/>
　　　王知府觀<lb/>
觀字尚賔祥符人洪武中以鄉舉授蘇州知府為政嚴<lb/>
整多所興建發奸摘伏民畏之如神明有刁吏錢英累<lb/>
搆陷長吏人莫敢問觀亷得縛至庭立捶殺之由是豪<lb/>
奸屏息百姓稱快事聞上遣行人白思中賜勑褒之且<lb/>
勞以酒嵗大祲民逋無所從償觀乃延諸富室集郡衙<lb/>
宴飲風使出儲積以補不足衆驩然應之逋乃完上嘉<lb/>
其能榜示天下以勵怠政者今祀於蘇州名宦祠<lb/>
<pb n="KR2g0047_WYG_005-4b"/>
　　　鄭尚書剛<lb/>
剛南陽人天資英邁質直無為家貧嗜學洪武中釋褐<lb/>
冑監署廣西布政使事累官工部右侍郎恭慎小心為<lb/>
時所重持節巡視江淮卒於官洪熙初贈工部尚書制<lb/>
稱其資禀純實蹈履清慎夷險之際一心不渝<lb/>
　　　顧端肅佐<lb/>
佐字禮卿太康人也洪武三十三年進士授莊浪知縣<lb/>
午節守將集寮屬㑹射以佐文士易之佐三發俱連中<lb/>
<pb n="KR2g0047_WYG_005-5a"/>
且進止安暇觀者驚嘆罹父憂起復擢監察御史永樂<lb/>
初使廣西招撫慶逺洞蠻夷繼命四川監採營造木植<lb/>
復命隨征沙漠巡撫邊關既還遷江西按察副使未幾<lb/>
召為應天府尹剛稜不撓吏民畏服貴戚為之斂迹議<lb/>
者以為包孝肅之尹開封弗過也昭皇嗣位改通政使<lb/>
宣德初扈從伐漢漢平賜以人口白金文綺三年上退<lb/>
朝問廷臣誰可掌憲者楊士竒楊榮交薦拜左都御史<lb/>
賜璽書令佐洗滌積弊進退其賢不肖佐於是奏知縣<lb/>
<pb n="KR2g0047_WYG_005-5b"/>
孔文英等十四人教諭楊禧等二十四人俱堪風憲又<lb/>
奏御史嚴暟等三十人及都事趙玭司務叚凱等若干<lb/>
人俱宜黜降又奏水軍右衛倉官宋忠侵欺糧萬四千<lb/>
五百石有竒户部郎中黄紀受賂免盤審訊已明法當<lb/>
重擬又奏廷臣邇來請謁公行以奢相尚宴飲必用娼<lb/>
妓酣歌恒舞朋淫比嫟上下觀效法紀廢隳此非清明<lb/>
之朝所宜有也願一切禁止詔俱從之四年吏有遭笞<lb/>
者捃佐之過謂受𨽻金放歸悉具姓名以聞上以示士<lb/>
<pb n="KR2g0047_WYG_005-6a"/>
竒對曰所訴誠有之今朝官月俸止給米一石薪炭馬芻<lb/>
咸取給于宅不得不遣半歸使備所用皂亦得歸耕實<lb/>
兩便京朝官皆然自永樂以來如此仁廟知之所以欲増<lb/>
朝官之俸上歎曰朝臣之艱如此因怒訴者曰朝廷用一<lb/>
好人輒為小人所排乃以吏所訴狀付佐自治佐叩首退<lb/>
召吏示之狀吏恐甚佐曰上命我治汝我姑容汝但改<lb/>
行為善竟不問上聞之喜曰佐得大體矣居亡何有囚告<lb/>
佐數枉人重罪上大怒曰此必有重囚教之排佐命三<lb/>
<pb n="KR2g0047_WYG_005-6b"/>
法司鞫之則千戸臧清所使也清時殺一家無罪三人當<lb/>
坐極刑上立命磔清於市五年八月車駕巡邊命佐居守<lb/>
六年十二月佐言永樂中進士命于刑部都察院理刑今<lb/>
欲仍命與御史郎中主事分鞫獄囚庶幾諳練若時制進<lb/>
士於各衙門觀政不僉署文案故也八年十月佐以疾再告<lb/>
上遣中使數問及愈入見上喜甚親賜慰諭免其朝叅視事<lb/>
如故正統初竟以疾歸家居十餘年卒佐性嚴重不口毁<lb/>
譽人旦晚候朝前呵雙藤立朝房外百僚騎而過者皆折<lb/>
<pb n="KR2g0047_WYG_005-7a"/>
旋避之非公事未嘗與諸司羣居時稱為顧獨坐云<lb/>
　野史氏曰公受主知至以吏狀授公自治且諭曰小人不<lb/>
　樂卿檢制敢誣正人此可稱君臣魚水矣然非兩楊左右<lb/>
　其間則嫌釁漸開而讒易入故𫉬上者必先信友<lb/>
　　　宋布政伯義<lb/>
伯義西華人剛介有守言辭辯正洪武中以才行俱優由<lb/>
太學選擢山東布政司右叅政克著勤能永樂中轉任<lb/>
陜西布政司清譽益彰<lb/>
<pb n="KR2g0047_WYG_005-7b"/>
　　　滕知府霄<lb/>
霄字九臯汝州人永樂初以國子生擢禮部司務陞祠<lb/>
祭員外郎十四年轉湖廣黄州知府以寛為政民有争<lb/>
訟者諭之以禮義訟輒息黄岡民訴有虎害霄為文告<lb/>
神虎即徙去行部至麻城有訴勾軍戎士為人殺死久<lb/>
不白霄宿城隍廟禱之見一刺䑕走入寢處盤旋而去<lb/>
使人追之至一池塘潛伏不見掘之得屍即戎士也因<lb/>
獲所謀殺者遂正其罪一郡人以為神秩滿去黄民數<lb/>
<pb n="KR2g0047_WYG_005-8a"/>
千人上章乞留詔從之霄在郡凡十有九年而廉貞之操終<lb/>
始不渝宣徳末引疾歸子昭有傳見清直<lb/>
　　　髙給事中舉<lb/>
舉字雲翰祥符人少補郡庠生其父因邊患選為勇士即棄<lb/>
學代父而徃永樂戊戌進士拜兵科給事中持正不阿慷慨<lb/>
敢言坐是不合時解官歸其居不蔽風日惡衣菲食怡怡如<lb/>
也巡撫于謙過其廬即止辟道其見重如此年九十而卒<lb/>
　　　藺學士從善<lb/>
<pb n="KR2g0047_WYG_005-8b"/>
從善字有恒磁州人也永樂中舉鄉試第一初授陵縣教<lb/>
諭稍遷揚州教授章皇為皇太孫時志慕堯舜文皇擇<lb/>
天下名儒輔之中選者毋拘階序從善詔授翰林編修與<lb/>
王直錢習禮十五人日侍講讀閲十年從善遷賛善及章<lb/>
皇為皇太子從善進司經局洗馬章皇嗣位同事者皆遷<lb/>
顯要甚者即拜尚書而從善獨與王直留滯不調遷者得<lb/>
志逞氣勢焰赫赫從善日坐東閣中紬書暇則取秘書讀<lb/>
遇休沐與直載酒郊逰覧勝賦詩泊如也正統初以久次<lb/>
<pb n="KR2g0047_WYG_005-9a"/>
遷學士上方嚮學從善以舊臣見信用每進講多鄉音<lb/>
上曰久宦不改其素從善其君子哉景泰初年七十援<lb/>
例求謝事上慰留之又四年乃得請還郡而卒<lb/>
　　　郭副使原<lb/>
原蘭陽人永樂中鄉舉初授四川監察御史持身端謹<lb/>
正大無阿雖故人不敢以私恩相干人謂有古御史風<lb/>
尋陞陜西按察副使<lb/>
　　　郭知府濟<lb/>
<pb n="KR2g0047_WYG_005-9b"/>
濟字澤民太康人性沉静寡言為兒童時父母宗族咸<lb/>
竒之年二十舉鄉試第一明年㑹試不第拜定州司訓九<lb/>
年遭艱起復改開州兩郡知名之士多出其門永樂末<lb/>
昭皇監國濟被薦拜左春坊左司諫官僚覩其威儀端<lb/>
雅皆稱得人是年秋七月昭皇嗣位以濟為滕王紀<lb/>
善居數年多所匡正㑹交趾梗化濟自紀善改行人徃<lb/>
使其國濟示以順逆之義而强梗者稍稍馴化及再使<lb/>
卒致酋長欵貢上悦特加褒賚正統初遷鎮江知府兩<lb/>
<pb n="KR2g0047_WYG_005-10a"/>
考俱以最書年七十餘卒於官<lb/>
　　　尚僉事裭<lb/>
裭字景福羅山人正統進士授行人甞上言時事拜監<lb/>
察御史性剛正不阿劾都御史周鍾謫驛丞尋復職又<lb/>
以言事謫厯湖廣僉事致仕<lb/>
　　　耿文恪裕<lb/>
裕字好問盧氏人九疇中子景泰甲戌進士改庶吉士<lb/>
為文辭淳深有古風除戸科給事中尋改工科天順初<lb/>
<pb n="KR2g0047_WYG_005-10b"/>
以父九疇為都御史改翰林檢討是年石亨被御史劾<lb/>
恨九疇謫裕泗州判官改定州成化初召還翰林厯國<lb/>
子監祭酒時勲戚子冲㓜者裕患其難教所當習讀古<lb/>
今嘉言懿謨萃為一編授之他日有獻於上閲之嘉嘆<lb/>
累陞吏部尚書清慎簡平銓法疏理諸請寄者不便忽<lb/>
改南京禮部泰陵即位改南京兵部叅賛機務𢎞治元<lb/>
年召還為禮部尚書婚䘮諸大禮傳經律酌古今行之<lb/>
崇王請朝下廷議裕請遵祖訓遺書王勿朝西夷由南<lb/>
<pb n="KR2g0047_WYG_005-11a"/>
海貢獅裕曰邊人嗜利輒開海道宜却去六年復改吏<lb/>
部尚書加太子太保裕在吏部薦進賢才務協輿論愛<lb/>
憎毁譽莫能淆奪守正律身干謁斷絶即内降斜封封章<lb/>
抗議杜塞倖門父子清修不營産業不治居第約儉蕭<lb/>
然無異寒素偉幹修髯儼然神明學問該洽文章雅正<lb/>
世濟其美𢎞治八年卒贈太保諡文恪<lb/>
　野史氏曰公為清惠公子能守正薦賢世其徳世其<lb/>
　業盧氏一撮土乃有是父是子兩大賢接踵而出當<lb/>
<pb n="KR2g0047_WYG_005-11b"/>
　與靈寳許莊敏父子千秋並峙<lb/>
　　　何太守濬<lb/>
濬字秉哲靈寳人正統中以貢士除知象州值洞蠻黄<lb/>
甫榮叛濬親徃宣示徳意遂致欵服既而入覲甫榮率<lb/>
所部䕶送出境感泣不忍别後濬改知趙州有宦官侵<lb/>
民田二千餘頃濬以狀聞遂以地歸民秩滿陞南康知<lb/>
府修白鹿洞書院廣搆齋舍聚屬邑子弟延知名士胡<lb/>
居仁等六人以教之一時造就者甚衆致仕歸南康及<lb/>
<pb n="KR2g0047_WYG_005-12a"/>
象趙人皆立祠祀之子均字仲衡成化中進士授監察<lb/>
御史擢大理寺丞官至戸部侍郎明習法律所至有聲<lb/>
　　　李恭敏鐩<lb/>
鐩字時器湯陰人成化壬辰進士由主事厯官工部尚<lb/>
書常奉命賬山西飢民多活流民有為盗者鐩入其巢<lb/>
諭還本業開渠灌田萬頃民刻石頌徳擢鴻臚寺少卿<lb/>
諫罷鄧常恩蔭職及毁西山戒壇𢎞治初數上言便宜<lb/>
再擬巡撫㑹有沮之者遷南京太僕少卿再遷光禄卿<lb/>
<pb n="KR2g0047_WYG_005-12b"/>
削冗濫之俸抗章論工部器具窳薄耗財無益遷工部<lb/>
侍郎榆林有警命兼憲職治餉事定還朝言十事且謂<lb/>
外攘宜先治内今盛齋醮嗜燕游寵他技以雜金紫畜<lb/>
異禽以糜粱肉此好漸長恐逺人偵伺以順逆邊方觀<lb/>
視以勤惰命山東漕臣上言堈城之壩毋毁洸河之塞<lb/>
毋通浚泉疏水漕利可復邊城奏密雲將有警宜備之<lb/>
上曰非鐩徃不可召至榻前諭㫖鐩始至簡將廣儲已<lb/>
乃治壁壘飭器械守險隘梁溝澗墾荒田疏河流悉有<lb/>
<pb n="KR2g0047_WYG_005-13a"/>
成績上謂司馬劉大夏曰鐩果善幹國者正徳初遷尚<lb/>
書劉瑾用事惡先朝大臣不附已遂致仕瑾誅詔起還<lb/>
部加太子少傅四辭乃允是後佞倖益雜修建大増鼇<lb/>
山之戲内苑之供造軍器繒綺豹房僧寺鎮國延壽凝<lb/>
翠太素知殫刻畫色累金碧文石采瓦窮麗極奢隱憂<lb/>
顯諫未嘗遽已也内宫災新作之鐩雅有心計量物平<lb/>
價擇舊成新費省而工堅諫疏歲數十上其曰漢文之<lb/>
賢罷露臺而著隋帝之敗開汴河而致葢民所有惟財<lb/>
<pb n="KR2g0047_WYG_005-13b"/>
與力力竭則懟財散則叛今亡徵已顯可又促之屢請<lb/>
停它營併成内宫上或奪俸示譴或間從一二太監劉<lb/>
養監各工鐩與議不協面叱之養素寵貴泣愬於上前<lb/>
置鐩不究嘉靖改元年七十有五曰吾在先朝義不可<lb/>
去今聖主興遺賢進吾納禄讓能此其時乎歸來八年<lb/>
春秋祀墓外静坐觀書不出戸庭不燕飲無音樂葢天<lb/>
性節約至老不渝云卒年八十二諡恭敏<lb/>
　孫竒逄曰愛君憂國不激不隨庶幾古之大臣以道<lb/>
<pb n="KR2g0047_WYG_005-14a"/>
　事君者乎<lb/>
　　　王少保繼<lb/>
繼字述之祥符人也少治賈年二十八父瑄誤為有司<lb/>
笞繼發憤始嚮學家人盡笑之繼晝入市治賈夜歸讀<lb/>
書久之御史凃謙來使河南試其文竒之補郡學生成<lb/>
化二年舉進士授監察御史命按山西時忻州定安王<lb/>
某虐縱繼疏於朝遣官按治竟置之法太原郭外有惡<lb/>
少守𤓰圃見少婦抱孩過欲犯之婦怒罵惡少乃誣婦<lb/>
<pb n="KR2g0047_WYG_005-14b"/>
盗二大𤓰又以平日所失𤓰盡誣之繼麾婦出取二大<lb/>
𤓰以償仍紿留孩償平日失者惡少喜亟取𤓰孩不能<lb/>
兼繼叱之曰汝為壯男子且弗能兼抱𤓰孩矧一孱婦<lb/>
乎惡少慚服高平富民牛氏子殺人賂其婿代死民婦<lb/>
某氏後姑誣以不孝二獄俱成繼辨其寃婿與婦俱得<lb/>
寃狀牛氏子棄市擢陜西按察僉事督理屯政鎮守中<lb/>
官劉祥侵占塞下田繼上章劾之謫裕陵司香邊民水<lb/>
利為勢家奪者悉取還威惠並行豪右屏息轉固原兵<lb/>
<pb n="KR2g0047_WYG_005-15a"/>
備副使尋擢山西按察使先是有奏紫碧山産石膽可<lb/>
延年者上遣中使採求經年不獲民甚苦之繼至令取<lb/>
小石子一升以示中使怒曰汝敢以此搪塞邪石膽載<lb/>
諸古書何以謂無繼曰鳯凰麒麟皆古書所載今果有<lb/>
之乎乃上疏白其妄事遂寢擢山西右布政使𢎞治初<lb/>
福建江廣流賊剽刼拜都察院右副都御史督兵徃勦<lb/>
事寧轉兵部右侍郎尋改戸部督理京儲秩滿進尚書<lb/>
甞盤詰太倉得羡金十餘萬故事尚書及同事中官分<lb/>
<pb n="KR2g0047_WYG_005-15b"/>
取至是有為言者繼併許納歸即草疏以進上嘉恱賜<lb/>
金綺一襲頃之閹人李廣事敗言官劾論交通大臣某<lb/>
某請置之法上以人衆悉宥之翌日早朝空班謝罪惟<lb/>
繼與馬文升不預上益重之改南京刑部尋改兵部㕘<lb/>
賛機務以疾卒于位年七十有一贈太子少保<lb/>
　　　劉文肅忠<lb/>
忠字司直陳留縣人父逹國子博士夢芝産左膝上寤<lb/>
而忠生有異質從博士授毛詩成化十年以儒士舉於<lb/>
<pb n="KR2g0047_WYG_005-16a"/>
鄉十四年登進士選庻吉士十六年授編修忠性峻少<lb/>
通行方寡合一介不苟得惡人趨競自處常過抗貴人<lb/>
亦力抑之在翰林幾三紀始拜侍講學士正徳初為講<lb/>
官毎附經義規上缺失及諷時政不協于内傳㫖陞南<lb/>
京禮部侍郎已中貴人知忠素髙節進南京吏部尚書<lb/>
南部大率閒佚居官者自名吏隱俛體瓦合規橅屑屑<lb/>
忠毅然持風裁越閩胥人革役者貨縣胥竄名吏籍中<lb/>
上部徃徃冐官去忠命四主事稽厥籍年經月緯究竟<lb/>
<pb n="KR2g0047_WYG_005-16b"/>
接代凡革罷千人雖仕者亦追論除名庻僚滿秩為署<lb/>
考必當寔御史某恃勢驕横人皆憚屈忠署下考郎中<lb/>
某瑾黨張綵私昵者也忠署考曰守已乖于士論行事<lb/>
咈乎人情自是諸司弗飭者惴惴焉少師焦芳亟薦忠<lb/>
賢瑾傳㫖徵入翰林一見不相合瑾誅始被推入内閣<lb/>
奄黨廖鵬來謁遇以僕禮又却其餽忠畏叢内外怨在<lb/>
位不滿三月乞致仕同事者恐其得美名尼之乃托祭<lb/>
掃請假始得歸杜門不交世事凡十有二年而卒贈太<lb/>
<pb n="KR2g0047_WYG_005-17a"/>
保諡文肅所著有野亭集八卷孫存恩以大理寺副為<lb/>
周府長史清嚴明敏臨事無少遜避人謂不媿祖徳云<lb/>
安陽崔銑論曰銑初入翰林謁少傅于髙坡私第公慨<lb/>
然曰古羇人匹士雖當流離困厄絶不取非義財况居<lb/>
禄食者乎許襄毅公論當世人物獨推章公懋雍公泰<lb/>
襄毅語銑曰子初仕慎事大夫翰林惟司直一人耳其<lb/>
見重名流如此夫<lb/>
　孫竒逢曰正徳中前則劉瑾以慘行其毒後則張忠<lb/>
<pb n="KR2g0047_WYG_005-17b"/>
　張雄錢寧江彬以愚暴肆其罔士靡靡矣全臣節者<lb/>
　文肅及傅珪牟斌三人而已<lb/>
　　　王文莊鴻儒<lb/>
鴻儒字懋學南陽人聰悟天成書過目成誦作字端勁<lb/>
有古法里人有為府史者甞致鴻儒佐書府中知府叚<lb/>
堅見書竒而問之史以寔對堅即召見曰子風神清徹<lb/>
豈塵埃中人即留與張生景純讀書府中給食授衣遣<lb/>
入郡學為諸生提學副使陳選異其文曰此生文章經<lb/>
<pb n="KR2g0047_WYG_005-18a"/>
世非直舉業成化十九年中鄉試第一二十三年登進<lb/>
士為工部郎中𢎞治間提學山西凡九載表勵敦謹裁<lb/>
抑靡浮俗習為之一變泰陵勵治思賢甞召見華容論<lb/>
人材曰藩臬中如王鴻儒他日可大用正徳改元乞致<lb/>
仕賜誥四年家居拜國子祭酒不數月以憂去七年又<lb/>
拜南戸部侍郎十年召入吏部厯左右侍郎甞曰惟誠<lb/>
與直能濟國事趨名者亦趨利於社稷生民無益也時<lb/>
吏部尚書陸完有才名與宸濠通鴻儒亟稱夏忠靖王<lb/>
<pb n="KR2g0047_WYG_005-18b"/>
忠肅二公賢可師法完意不恱十四年三月陞南戸部<lb/>
尚書是歳二月宸濠及完敗鴻儒出督餉留都至九江<lb/>
聞變遡流欲入武昌約守臣起兵討賊又聞康陵南巡<lb/>
益憤懣疽發背卒諡文莊所著有凝齋集若干卷鴻儒<lb/>
博聞多識凡祖宗設政任人及先輩立朝行已厯厯能<lb/>
言至論時務决成敗如指掌待物開誠不問人私人亦<lb/>
不敢以私問也弟鴻漸字懋徳亦舉鄉試第一登進士<lb/>
官至山東布政使司亷静有吏才所著有淯南集行世<lb/>
<pb n="KR2g0047_WYG_005-19a"/>
　野史氏曰公甞曰惟誠與直能濟國事趨名者亦趨<lb/>
　利於社稷生民無益也經濟學術無餘藴矣此之謂<lb/>
　真人品甞思之非誠則偽非直則枉偽且枉不可以<lb/>
　為人烏能立事<lb/>
　　　髙郎中魁<lb/>
魁字文元新鄭人也事親甚謹與兄弟同居則貨盡以<lb/>
屬之不私一錢與人同事過險難則以身任之孝友廉<lb/>
義著於鄉閭成化二十一年舉於鄉𢎞治間授金鄉知<lb/>
<pb n="KR2g0047_WYG_005-19b"/>
縣下車之日即與父老約曰令不困若財為若掊擊强<lb/>
暴弗以苛政擾若若能順令則治也父老皆諾魁乃刻<lb/>
亷勵節期自身始冬不必爐暑不必葢飯不必肉一布<lb/>
袍終其任不易邑士大夫皆服其化賔客道其邑者知<lb/>
魁之為民也亦不過望其館榖豪族巨家至相戒曰勿<lb/>
困其良弱以傷令心齊民非輸稅供役終歳不入城邑<lb/>
四境之内葢訢訢然樂也時飛蝗食稼旁邑禾粟委地<lb/>
獨魁之邑無蝗父老相賀曰政之感也欲聞之當路魁<lb/>
<pb n="KR2g0047_WYG_005-20a"/>
曰不可雖古之循吏亦謂偶爾予何徳以致之竟不白<lb/>
正徳二年擢工部主事既去百姓建祠祀之三年魁督<lb/>
抽荆州商稅時逆瑾專政黷賄不如意者輒禍及其家<lb/>
同軰求以自免者乃縮公課以其贏羡賂瑾致瑾恱人<lb/>
有以此諷魁者魁應之曰公私之際忠邪之判也君子<lb/>
貴守道貴不失己禍福之來付之命而已矣卒不縮稅<lb/>
私瑾瑾亦不能害久之遷本司郎中營理薊州鐵冶時<lb/>
政愈刻魁乃喟然曰執國紀律𢎞濟時艱古聖賢㑹其<lb/>
<pb n="KR2g0047_WYG_005-20b"/>
際者也今也豈其時哉龍蛇之蟄以之存身神也吾將<lb/>
行乃連疏乞歸嘉靖登極詔進中憲大夫年七十八卒<lb/>
子尚賢舉鄉試第一登進士督學山東仕至光禄寺卿<lb/>
所至俱有名蹟孫㨗都察院右副都御史拱少傅兼太<lb/>
子太傅禮部尚書武英殿大學士秉心易直確有執守<lb/>
夙夜惟以國事為念自輔儲至叅鈞軸厯三十年而田<lb/>
宅不増尺寸君子比之李文靖云另有傳見經濟才舉<lb/>
人博學有文其事二兄甚恭事無鉅細必請而行旦暮<lb/>
<pb n="KR2g0047_WYG_005-21a"/>
省候俛容曲禮無少怠其族屬亦尠有干法者中州家<lb/>
範之嚴咸稱髙氏<lb/>
　　　賈文靖詠<lb/>
詠字鳴和臨潁縣人𢎞治丙辰進士改庻吉士厯編修<lb/>
為纂修事忤逆瑾改兵部武選主事瑾誅還編修遷中允<lb/>
轉侍讀學士拜南京國子祭酒故事諫官御史有闕選<lb/>
國子博士等官充之而南監毎不得選詠疏以南北一<lb/>
體宜遷擢以勵其志詔可之詠在内閣端嚴持大體數<lb/>
<pb n="KR2g0047_WYG_005-21b"/>
抑貴倖如奏止中侍奪牧馬草場不得與貧民争利勲<lb/>
貴請薊州莊田復奏罷之有古大臣風當是時方更化<lb/>
興治士皆喜趨事功好紛華詠醇徳雅度挈綱整紀納<lb/>
之太和不為聲聞其所匡維調䕶甚多人不及知也落<lb/>
落不茍合以老致仕雖不究厥施而脫屣榮名田野咏<lb/>
歌有洛社之風焉文章醇雅暢達雖老猶著作不倦八<lb/>
十餘歳耳目聰明謙抑直坦若未甞貴顯者人稱為篤<lb/>
行君子云詔遣官存問加月廪歳奉卒年八十四贈太<lb/>
<pb n="KR2g0047_WYG_005-22a"/>
保諡文靖<lb/>
　野史氏曰文靖渾渾穆穆不得以一節一目見長有<lb/>
　大臣風味<lb/>
　　　陳㕘議溥<lb/>
溥字一卿鄢陵人𢎞治乙丑進士授大理評事以忤逆<lb/>
瑾謫武鄉縣丞稍遷曲陽知縣瑾誅擢戸部主事理大<lb/>
同糧儲經制有方陞山東右㕘議守海石道值歳大祲<lb/>
冐雪賑恤全活甚衆感疾乞歸有詔進階<lb/>
<pb n="KR2g0047_WYG_005-22b"/>
　　　何副使景明<hi>附孫侍郎洛文</hi>
景明字仲黙信陽人也生有異質八歲即能詩年十二<lb/>
以父任臨洮驛丞乃隨侍臨洮臨洮守李紀者聞其竒<lb/>
召至門下甚器重為延師授春秋亡何即善說春秋歸<lb/>
又授尚書于兄景詔所甫數月即以尚書舉鄉試第三<lb/>
時年十五也諸王公大人以其少而雋争迎致一見候<lb/>
車日數十乗所遇觀者如堵明年㑹試以文多竒字不<lb/>
第入太學卒業歸則祭酒翰林賦詩贈之踰歲為𢎞治<lb/>
<pb n="KR2g0047_WYG_005-23a"/>
十五年舉進士授中書舍人與邊李軰工古文辭皆相<lb/>
振勵而且尚節義鄙榮利並有國士之風焉夢陽又駿<lb/>
發與景明齊名海内操觚之士皆宗尚之稱李何云十<lb/>
八年五月景明奉敬皇哀詔下雲南雲南君長及中貴<lb/>
人咸請題咏比還饋遺犀象珍具悉謝不受是時逆瑾<lb/>
用事景明移書許進言宜自振立以抑瑾權瑾聞而銜<lb/>
之景明乃謝病歸後竟坐免官正徳四年瑾誅李東陽<lb/>
薦復授中書舍人直内閣制敕房經筵官夢陽遭江西<lb/>
<pb n="KR2g0047_WYG_005-23b"/>
之訟衆多媒孽其短勢洶洶欲擠陷重辟景明又移書<lb/>
楊一清争之始得白五年東陽引疾乞休㑹有兵事景<lb/>
明又援古大臣義為書讓之三書義咸髙文多不録九<lb/>
年正月乾清宫災景明應詔陳時政乃言人事不修天<lb/>
變將復作且詆義子宦官語頗激切不報是時四方學<lb/>
士咸願識景明車馬填門巷錢寧亦欲交驩景明持古<lb/>
畵求題謝曰此名畫不可㸃汚屢請卒不許師御史客<lb/>
死京邸權倖廖鵬者贈之以棺景明叱之曰吾友生不<lb/>
<pb n="KR2g0047_WYG_005-24a"/>
茍受豈以死汚之邪遂自出金賻之十二年進吏部騐<lb/>
封司員外郎仍直内閣明年遷陜西提學副使以經術<lb/>
世務教儒士其規約尚嚴志在崇本起弊士初稍不堪<lb/>
久之幡然興起自是士習文體為之一變云十六年病<lb/>
歸卒於家所著雍大記三十卷何子十二卷詩樂府書<lb/>
䟽騷賦序記銘賛雜文二十六卷傳於世子立徳安府<lb/>
同知孫洛文洛書<lb/>
洛文字啟圖舉鄉試第一成進士凡在詞垣者七任而<lb/>
<pb n="KR2g0047_WYG_005-24b"/>
周旋講幄者十年毎入講必先齋沐期以精誠悟主旁<lb/>
引曲喻用規時政上皆稱善大書責難陳善四字賜之<lb/>
官詹事府少詹禮部侍郎天性孝友好行其徳慕義急<lb/>
難無所恡惜所著賦頌詩文二十卷<lb/>
　野史氏曰百五十年來海内推文章大家皆曰何李<lb/>
　愚謂何李寧真文章士士君子大節立身不茍立朝<lb/>
　不茍交友不茍如斯而已矣以觀仲黙皎然素絲之<lb/>
　操毅然忠諫之氣肫然友誼之篤發於至誠絶無倨<lb/>
<pb n="KR2g0047_WYG_005-25a"/>
　已凌人之意庻幾君子乎况孫能步武於祖豈不有<lb/>
　光殆天所以祚何氏也<lb/>
　　　田副使汝耔<lb/>
汝耔字勤父祥符人也博聞喜經學𢎞治十八年舉進<lb/>
士授行人尋拜給事中是時權閹竊政朝紀乖紊官惟<lb/>
附權潤已汝耔挺立其間絶請托雅好何舍人景明毎<lb/>
兩人浮白吟詩慨時自憤曰引古請劒者固丈夫許國<lb/>
者爾顧事不當其㑹情不中其窽雖殺身無益益章主<lb/>
<pb n="KR2g0047_WYG_005-25b"/>
過耳頃之值端揆虛位争進者日諠于朝汝耔上疏言<lb/>
當用大臣以忠諫去位者如韓文等遭㫖斥之又劾武<lb/>
帥時源恃功淫縱遂遷江西提學僉事江西乃文獻之<lb/>
地士多易直不尚請託提學官校試列第不合素所評<lb/>
輒出辨詰徃宦之者先隂訪衆議㕘以今試者列其名<lb/>
汝耔惟據試文雅好秦漢諸家書以舉業譽者汝耔病<lb/>
其腐置下列甞遵勑薦知府武文定同知曹琥等四人<lb/>
樂官十二人及退居御史宗景逸士某劾知縣及學官<lb/>
<pb n="KR2g0047_WYG_005-26a"/>
不職者十餘人憲臣及僚儕惡其侵官乃共升謗當考<lb/>
官時南臺劾之調山西方謗起共欲擠陷然止言其乖<lb/>
方他無可摘者古所謂以貶見褒者歟自山西遷湖廣<lb/>
副使皆理獄訟清屯田修水利𣙜庾儲事靡不飭前後<lb/>
休疏三上乃得請年四十五既還汴力田養母杜門讀<lb/>
書誦聲琅琅聞戸外病六經庸學傳注紛如靡統字稱<lb/>
句品思輯成一家之說僅畢周易纂註而已弟汝<graphic n="KR3256" url="https://raw.githubusercontent.com/kanripo/KR-Gaiji/master/images/KR3256.png" mimeType="image/png"/>兵<lb/>
部司務以詩名有集若干卷<lb/>
<pb n="KR2g0047_WYG_005-26b"/>
　　　孟大理洋<lb/>
洋字望之信陽人也𢎞治十八年進士為行人時内弟<lb/>
何景明方有俊名與其友李王崔田軰相切劘為文章<lb/>
揚㩁風雅以相振發京師稱十才子云已而洋選為御<lb/>
史即抗疏劾大學士梁儲靳貴上怒下詔獄謫桂林儒<lb/>
學教授天下皆髙洋之節而諸子者亦各以氣節自著<lb/>
不獨稱才已也洋由桂林稍遷汶上知縣嘉與同知擢<lb/>
湖廣按察僉事持憲專决恥唯唯恭遜意少拂棄其官<lb/>
<pb n="KR2g0047_WYG_005-27a"/>
而歸嘉靖初以臺臣薦起山東僉事厯陞陜西㕘政拜<lb/>
都察院右僉都御史巡撫寧夏尋改督儲洋在南京一<lb/>
日聞母病即解印還或以職守難之洋曰吾安能顧此<lb/>
耶已就道而寮友有不及知者中途改總理河道復值<lb/>
郊恩貤封洋乃躬捧冠帔至家踰四旬而母死服闋拜<lb/>
南京大理卿無何病卒所著有有涯集十七卷刻于家<lb/>
　　　劉副都大謨<lb/>
大謨字逺夫儀封人正徳戊辰進士初授戸部主事差<lb/>
<pb n="KR2g0047_WYG_005-27b"/>
出以不趨謁逆瑾士論髙之改御史按遼東時太監岑<lb/>
章肆毒遼陽捕其用事者置之法章誣衊以他事逮繫<lb/>
詔獄謫陜西隆徳典史後分巡金衢時宸濠搆變乃勒<lb/>
兵常山先聲四逹兩浙頼以弗恐總兵李隆謀殺都御<lb/>
史許銘當路以屬謨竟正諸法輿論稱快甞乞終養不<lb/>
報以劾㕘議魏倫忤重臣意得致仕或勸之辨曰老父<lb/>
在里今得侍養吾又何求再起巡撫川中晉左副都御<lb/>
史所著有東臯集<lb/>
<pb n="KR2g0047_WYG_005-28a"/>
　　　姚尚書繼可<lb/>
繼可字光父襄城人父汝臯正徳丁丑進士諫巡幸議<lb/>
大禮被廷杖有古直臣風繼可中嘉靖乙丑進士初授<lb/>
南陵令有神君之稱擢御史按宣大提督學政以興賢<lb/>
育才振綱肅紀為首務陳言邊事指斥和戎之陋時論<lb/>
韙之然拂當事意外遷四川僉事苗夷雜處至則剔蠧<lb/>
除奸驁如播酋且帖然就化陞陜西㕘議兵食兩詘詰<lb/>
戎蓄糗屹然為西北保障巡撫陜西時寧鎮内躪於哱<lb/>
<pb n="KR2g0047_WYG_005-28b"/>
劉外□於火酋至厪上西顧一時廷臣咸推轂焉乃以<lb/>
羽書促就道中道聞督臣被逮逆黨搆邊釁深入掠城<lb/>
堡戕運軍絶我糧道遂星馳入關提兵至河州地方以<lb/>
精兵遏其鋒死士搗其穴賊遁糧餉始得至靈州數萬<lb/>
枵腹卒不至生他虞而逆黨就戮當為首功及克城後<lb/>
疏上善後事宜數千言悉依擬陞工部侍郎請告不許<lb/>
提督工程兩宫告成擢工部尚書屢疏乞休温㫖勉留<lb/>
疏至四十五上始得俞㫖賜乗傳歸里杜門謝客踰二<lb/>
<pb n="KR2g0047_WYG_005-29a"/>
年卒訃聞贈太子少保遣官治葬守臣稱制臨祭者四<lb/>
再廕一子<lb/>
　野史氏曰公為人真誠疎爽風骨稜稜自少至老動<lb/>
　止凖繩無失尺寸當官守法務在沮抑彊梗惠利小<lb/>
　弱居常踆踆簡黙及當大議大謀衆莫敢發守經據<lb/>
　古鑿鑿指畫率以片言取决蓋老成正直君子人也<lb/>
　　　李苑馬士允<lb/>
士允字子中祥符人也父環青州通判有治行士允年<lb/>
<pb n="KR2g0047_WYG_005-29b"/>
十八薦於鄉即善古人辭不喜閱近代諸家之言正徳<lb/>
十二年登進士毎有篇翰傳播京師時如信陽何景明<lb/>
亳州薛蕙漢東顔木金陵陳沂扶臺曹嘉黄岡王廷陳<lb/>
綏徳馬汝驥諸子莫不推轂相讓由是名聞海内矣士<lb/>
允體素弱且不樂仕進乃謝病歸久之起授蘇州府推<lb/>
官蘇劇郡號稱難治士允執直廉謹雖知舊無所假借<lb/>
嘉靖初以憂歸免喪補襄陽歴遷山東按察僉事整飭<lb/>
沂州兵備沂界徐沛齊兖之間世所謂鹽礦盗藪也士<lb/>
<pb n="KR2g0047_WYG_005-30a"/>
允治行峻直掃除一切苛細三年境内晏然擢江西布<lb/>
政司左㕘議㑹太倉海冦之亂廷議添設兵備副使而<lb/>
難其人㑹推以士允徃勑曰朝廷以爾素有風力特茲<lb/>
簡任士允至以計擒獲首惡餘黨潰散守臣疏聞上喜<lb/>
恱賜以白金文綺崑山盗刼方僉事及姚監生家捕者<lb/>
誣執平民數十人拷掠殆斃士允一訊即釋未久二家<lb/>
盗獲人服其明十七年擢浙江左㕘政先是在太倉以<lb/>
瘍謝事而巡江御史某適按其地誤以不迎為慢已遂<lb/>
<pb n="KR2g0047_WYG_005-30b"/>
掇拾它事奏勘事白補山東按察副使尋擢陜西苑馬<lb/>
寺卿居歳餘以疾乞歸歸二十四年卒年七十一歳士<lb/>
允性介潔恥為世之媕婀猥瑣之行而又嫉惡太嚴故<lb/>
坎壈不能久於其位平生所得俸金悉獻之母未甞有<lb/>
私藏焉閒居蔬食布衣不異寒素而喜交遊好吟咏垂<lb/>
老不輟甞與諸鄉先生結怡情吟社時相唱和其間今<lb/>
山藏集内所載多同賦篇也從子蓁陜西左布政使甞<lb/>
事邊陲有聲績以父尚主故不得為卿佐士以此惜之<lb/>
<pb n="KR2g0047_WYG_005-31a"/>
　　　髙按察叔嗣<lb/>
叔嗣字子業祥符人也賦資頴特十六著申情賦幾萬<lb/>
言傳示大梁大梁之人皆嘆以為弗如也嘉靖二年舉<lb/>
進士為工部營繕主事調吏部稽勲厯遷員外郎郎中<lb/>
論事與時宰不合因謝病注朝籍滿三月乃上疏曰臣<lb/>
少不知自慎身被狗馬病遭遇陛下一拜官再徙再擢<lb/>
自唯受命凉薄曩守工部主事移疾請告者二語具在<lb/>
前後疏中今春沉病暴興昏瞀顛踣臣竊自悲傷年未<lb/>
<pb n="KR2g0047_WYG_005-31b"/>
逮壯抱不測之病當朝廷建治之日弗能備用行伍獨<lb/>
因逆旅賔客左右過視無不憐臣為臣流涕者伏惟勅<lb/>
所司亷臣病狀無他以例放歸倘天誘臣衷不遂殞亡<lb/>
猶得下觀鴻化所成如遂不救亦得瞑目丘壑上乃俞<lb/>
其請既還謝諸賔客屏居里中三年起補前官叔嗣又<lb/>
與時人忤遷山西布政司左㕘政永和王欲改馬跑泉<lb/>
環汾州城中丞報可叔嗣曰王專其利奈小民生業何<lb/>
卒止久之轉湖廣按察使是年夏大水叔嗣禱於山川<lb/>
<pb n="KR2g0047_WYG_005-32a"/>
歸而病病纔九日卒得年三十七所著有蘇門集八卷<lb/>
而讀書園諸作獨精詣兄仲嗣丙戌進士南京禮部郎<lb/>
中文詞竒古世比之晉二陸云<lb/>
　　　張太保孟男<lb/>
孟男字元嗣中牟人嘉靖乙丑進士官尚寳丞時新鄭<lb/>
秉國孟男以至戚旅見外無私謁故遲四年不調及為<lb/>
江陵所搆嚴㫖譴歸人皆引匿獨孟男周旋不避江陵<lb/>
故矯新鄭所為一歳三遷欲引附已孟男曰始予不媚<lb/>
<pb n="KR2g0047_WYG_005-32b"/>
新鄭受相君知遇今何取媚相君負知已不謝江陵敗<lb/>
厯南戶部尚書遺疏千餘言命子民表馳使上贈太子<lb/>
太保民表另有傳見隱逸<lb/>
　　　沈少保鯉<lb/>
鯉字龍江歸徳人嘉靖乙丑進士由庻吉士厯官少保<lb/>
大學士鯉生平素甘清苦斤斤重名行守法度神廟在<lb/>
東宫時鯉以賛善侍講讀上出扇二命鯉與編修張帙各<lb/>
書詩句張書唐人早朝詩鯉書卞蘭太子頌命解說大<lb/>
<pb n="KR2g0047_WYG_005-33a"/>
義鯉敷陳頌中親賢逺奸窮經致用之要上改容拱聽<lb/>
癸酉登極後上毎與侍璫言某事某事沈講官行的是<lb/>
輪講日亦輒與侍璫言沈講官講的好鯉以外艱歸又<lb/>
接内艱上時時思念之命服闋先補比相見則喜曰沈<lb/>
講官容貎如舊也江陵病舉朝官為禱祀鯉獨不與㑹<lb/>
江陵故鯉得不被祻及晉宗伯有縣産麒麟旋斃上欲<lb/>
取觀之鯉謂此端不可開果爾天下言祥瑞者紛紛矣<lb/>
執奏不可鯉毎事與吳縣相枘鑿呉縣忌得主眷急欲<lb/>
<pb n="KR2g0047_WYG_005-33b"/>
去之乗請造遂票㫖放歸上曰好官何處得這人來替<lb/>
他温㫖留用給事陳某承呉縣意疏詆鯉鯉求去益力<lb/>
上曰沈尚書不曉我意苦苦要去時有老宫人聞上言<lb/>
令内監宻告鯉鯉正色曰此宫禁語若奈何輕洩内監<lb/>
恚而去鯉竟歸後推閣臣上欣然首㸃鯉名四明無能<lb/>
過也鯉與山陰同召山陰乃四明腹心隨事媒孽鯉初<lb/>
入閣即以沿途所見鑛稅之害為疏陳之越數日山陰<lb/>
促之復上上頗不恱一日大雨如注鯉促四明山陰曰<lb/>
<pb n="KR2g0047_WYG_005-34a"/>
鑛稅疏此時宜上矣吾軰宜素服躬到文華殿上必動<lb/>
心兩人不得已同徃内臣驚問故鯉曰有要事第對上<lb/>
言三閣臣皆素服冐雨在文華殿進疏上啟閱知為鑛<lb/>
稅亦頗頷之不怒也長至日四明被論註籍鯉與山隂<lb/>
賜食宫門外命陳矩陪鯉見小内史徃來竊聽有持紙<lb/>
筆竊記者料出上意乃謂矩曰某一路見鑛稅害百姓<lb/>
所不忍見再三疏請未見允行矩蹙額曰誠然鯉曰害<lb/>
百姓還是第二義矩曰何謂鯉曰皇上受虧多矣如今<lb/>
<pb n="KR2g0047_WYG_005-34b"/>
人家也要風水興旺今國家把名山大川都鑿破靈氣<lb/>
發洩盡矣將來聖躬豈不受虧時山陰一語不發飯畢<lb/>
各謝恩出矩備述鯉言復命上曰此言甚是你與沈先<lb/>
生說有甚培補法鯉對曰但急停鑛安静久靈氣自復<lb/>
便是培補之法矩以復上㸃頭四明聞之草疏以上上<lb/>
怒久之始有停鑛分稅之㫖上乳母翼聖夫人其夫官<lb/>
都督同知疏請令其侄承襲傳㫖内閣准行鯉曰都督<lb/>
同知非世襲官且侄不祔姑亦無姪襲之理上謂夫人<lb/>
<pb n="KR2g0047_WYG_005-35a"/>
曰這人情内閣不肯遂止真人張國祥言皇孫誕生有<lb/>
祝禱功乞三代誥命且乞世襲詹事府主簿上亦傳㫖<lb/>
准行鯉疏言不可皇上如念其微勤止有金帛酬賞名<lb/>
器豈宜濫與上然其言雲南稅監楊榮為諸武弁所殺<lb/>
上震怒立命緹騎逮諸武臣鯉奏言朝廷取雲南艱難<lb/>
及其地方反側難定次開楊榮罪惡諸欵今被殺雖非<lb/>
國家法紀亦見聖徳入人之深其地不忍謀叛但殺其<lb/>
首惡以一兩人正法即定矣若遣官逮是速其反也上<lb/>
<pb n="KR2g0047_WYG_005-35b"/>
怒解即罷逮沈四明以妖書謀危鯉上見素定屹不為<lb/>
動在閣時以一木屏書天啟亶聰撥亂反治一望謹天<lb/>
戒二望恤民窮三望開言路四望發章奏五望補部院<lb/>
大僚六望補中外庻官七望起用廢棄八望照例考選<lb/>
九望釋放寃獄十望撤回稅監毎辰列屏焚香祝天四<lb/>
明即向内監譖鯉呪詛上一日遣人取屏覽之曰何為<lb/>
呪詛陳矩明其誣而止癸丑部請召用先是科臣張延<lb/>
登疏云自皇上御極以來閣臣二十有一人只王家屏<lb/>
<pb n="KR2g0047_WYG_005-36a"/>
沈鯉有立朝之節而未竟其用請特召以章眷戀舊臣<lb/>
徳意甲寅請存問謂鯉精忠亮節未登首輔今年已八<lb/>
十四例宜存問<lb/>
　野史氏曰人臣事君以道進退有禮如公者其庻幾<lb/>
　乎泰交紀畧大叚已具而部請特召請存問君臣終<lb/>
　始之誼亦無憾矣所未盡究其用者非主眷之不專<lb/>
　而讒邪間之也予少逰京師聞之縉紳多如是言甞<lb/>
　一日於安肅道中憇烈婦祠側樹陰下土人云適沈<lb/>
<pb n="KR2g0047_WYG_005-36b"/>
　閣老過此下輿步行其崇重節義如此<lb/>
　　　董恭敏堯封<lb/>
堯封字淑化洛陽人嘉靖癸未進士擢御史按四川值<lb/>
三殿採木蜀民疲於奔命堯封極力調停公私交濟世<lb/>
宗毎向徐文貞語兵事稱御史而不名尋陞都御史撫<lb/>
操江為江陵相所銜奪官江陵敗起撫甘肅累官戸部<lb/>
侍郎卒諡恭敏贈尚書子定策萬厯甲辰進士擢御史<lb/>
薦曹端尤時熙孟化鯉等曰古人以學為實今人以學<lb/>
<pb n="KR2g0047_WYG_005-37a"/>
為名若臣論三賢皆務實也前後疏務引大體按甘肅<lb/>
卒<lb/>
　　　郭少傅朴<lb/>
朴字質夫安陽人嘉靖乙未進士由庻吉士厯官少傅<lb/>
大學士朴生平淳謹孝敬十一嵗師事郡學生鄭世安<lb/>
授毛詩鄭端人也嚴訓誨即厲色斥之朴自省咎不敢<lb/>
有怨十四嵗舉茂才固安楊公以狀元督學中州甚器<lb/>
重之崔文敏銑甞謂朴曰王汾州勲之亷介苦節不可<lb/>
<pb n="KR2g0047_WYG_005-37b"/>
及向曽靣與之約渠若終於予前當為之立傳後崔先<lb/>
勲二年卒朴著三士歎盖述勲亷介有崔史今已亡誰<lb/>
哉闡髙躅之句同邑李學詩農家子㓜有大志朴見之<lb/>
曰李子真實無偽殆不失赤子之心者也其後宦轍所<lb/>
至輒有名蹟三士一鄭一王一即李也朴早厯禁垣負<lb/>
公輔之器尤謙抑無傲色無惰容兩典銓部絶請託奔<lb/>
競惟以大公行之其稱進以賢不以譽其斥讁以不肖<lb/>
不以毁且度地逺近才細大要使人與事相稱而止否<lb/>
<pb n="KR2g0047_WYG_005-38a"/>
雖權勢所主不稍假借而大指乃在惜人才捐細過毋<lb/>
以刻核繩下甞謂人稱銓曹為恩怨府夫亦已自為恩<lb/>
怨耳恩怨出于已實難自人何害故在事日久人莫測<lb/>
其喜愠之端考察内外羣吏注授百僚賢不肖無爽天<lb/>
下翕然頌大宰真能舉其職朴與新鄭同入政府萬厯<lb/>
癸酉王大臣事新鄭危哉江陵險哉朴以坦夷誠篤於<lb/>
時言者猶摘及之亦苛矣神宗遣使存問卒年八十三<lb/>
　孫竒逢曰予童時聞安陽郭閣老從不與人競隣人<lb/>
<pb n="KR2g0047_WYG_005-38b"/>
　化之亦相遜讓因名其所居之地曰仁義街迄今傳<lb/>
　為美談夫相君一身係天下安危闗生民利病家人<lb/>
　禮讓事亦微末然有以一節見全體者見公之施實<lb/>
　徳于民民之被服久而不忘如此也穆廟時與新鄭<lb/>
　同在政府忌者雖指為儇薄而時論猶稱其長厚公<lb/>
　之為相一如其居家始終一致云<lb/>
　　　李都御史天寵<lb/>
天寵孟津人嘉靖戊戌進士累官都御史巡撫浙江因<lb/>
<pb n="KR2g0047_WYG_005-39a"/>
不附嚴嵩嵩授意趙文華等誣陷嘉靖三十四年與張<lb/>
經楊繼盛同日殺於西市明史謂三良無罪一旦致之<lb/>
死天下人心所共憤也子根舉人仕至僉事從尤時熙<lb/>
講學一時學者宗之<lb/>
　　　劉知府容<lb/>
容字汝大羅山人嘉靖庚子舉人素性恬澹動止以禮<lb/>
甞慕徐孺子非力不食之義習勞甘苦刻意向學恒教<lb/>
授以養父母父母安之姻黨被誣乞居間容諭之曰吾<lb/>
<pb n="KR2g0047_WYG_005-39b"/>
人處世所恃者天道神明而已爾誠誣人即不直神亦<lb/>
置之奈何舍正路而鑽别竇令聞其言乃白誣者生平<lb/>
不茍者女色友人疑其矯强飲外墅而先寘美妓於空<lb/>
室夜分鐍戸妓出竟危坐待旦友人太息曰坐有魯男<lb/>
子而吾不知何云交厚哉遊南雍宿正陽主人婦少而<lb/>
新寡夜就容故作暴疾狀呼僮篝燈煎藥昧爽馳去父<lb/>
母相繼卒哀毁逾禮親知慰諭摘禮不慈不孝之文以<lb/>
示矍然汗下始有起色妻姜氏卒泣曰此與我同辛苦<lb/>
<pb n="KR2g0047_WYG_005-40a"/>
事父母者父母不及禄養而姜氏亦以荆布從之吾何<lb/>
忍再娶且有牛衣鹿車之誓矣判黄州逋負有至二十<lb/>
餘年者務以至誠開諭争先輸納監稅蘄州黠吏悍卒<lb/>
相戒斂戢亷平之譽孚于上下景王柩回京中貴人横<lb/>
甚素聞容名嚴諭其下無所擾徐撫軍謂其屬曰吾儕<lb/>
嫉閹如仇畏之如虎每每激而取禍覩君事良愧矣擢<lb/>
同知監收船料夜泊蘆州賊㧞刀突至詢知為容叩頭<lb/>
謝過仍衛送出境黄人恐其去環訴兩臺任十一年擢<lb/>
<pb n="KR2g0047_WYG_005-40b"/>
南户部員外𣙜闗武林公私稱便擢知滇之廣南貧不<lb/>
能行又疾作乞休得允致仕獨居索處一榻蕭然親知<lb/>
勸為中饋計曰老而再娶是為昏悖即賢耶且有累如<lb/>
不賢敗徳破家所不忍道吾即忘糟糠約可以四十年<lb/>
苦行頭陀萌還俗念哉讀書課子泊如也里有不善惟<lb/>
恐其知絶跡公府達官貴人式廬造請亦不及公府事<lb/>
也疾篤猶手一編誡諸子甘貧安命卒時盛暑顔色不<lb/>
變人咸異焉<lb/>
<pb n="KR2g0047_WYG_005-41a"/>
　孫竒逢曰昔有人言值白金于曠野遇美女于中夜<lb/>
　而不動心者必周孔復生顔曽再世而後能也以觀<lb/>
　公之生平誠能易人之所難卓哉方正之品令人斂<lb/>
　衽<lb/>
　　　張僉事四知<lb/>
四知字子畏汝陽人嘉靖庚戍進士為駕部時𫝊符闌<lb/>
出干者如蝟一切拒絶即大司馬為貴勢人地亦不假<lb/>
借蜀撫阿寵臣陸某意檄所司為其逺祖宣公樹綽楔<lb/>
<pb n="KR2g0047_WYG_005-41b"/>
制視禹坊特敞四知為僉事斥之曰宣公即名臣功髙<lb/>
神禹耶亟縮之毋占累宣公為也竟以此獲罪罷官歸<lb/>
閉門著書有中州考韶亭詩集四書釋義崇古韻證若<lb/>
干卷<lb/>
　　　李少保戴<lb/>
戴字仁夫延津縣人也隆慶戊辰進士初授興化令庚<lb/>
午同考官填榜見中式李茂材名係本房所取士即白<lb/>
於衆曰此少師仲子也又職治邑人當避嫌求易一卷<lb/>
<pb n="KR2g0047_WYG_005-42a"/>
主司及監臨曰爾以文取何傷不允戴曰戴既出少師<lb/>
門墻又宰其土雖無私於形迹有萬不可者且少師最<lb/>
不急諸子功名其子大有才不患不售寧留以俟識者<lb/>
長跪堅請易卷始起少師聞之深喜謂能諒我心以其<lb/>
平日治狀揚於朝得行取拜戸科多直諫有欲毁英明<lb/>
閣者戴言先帝建閣有深意三年無改人子至情矧今<lb/>
未大祥事遂寢已掌禮科公校得民譽王世揚楊芳姚<lb/>
岳祥等若而人布在卿寺臺省郎署藩臬而其首張棟<lb/>
<pb n="KR2g0047_WYG_005-42b"/>
以清直聞江陵數稱戴通逹國體戴卒無私謁遂外遷<lb/>
陜西㕘議繼擢山西左轄經手出入者數百萬左右人<lb/>
不得一染指巡撫山東適東土大旱議留漕糧以賑濟<lb/>
饑民疏凡十二上悉報可晉刑部侍郎申救李見羅一<lb/>
事薦紳所重董漕運撫江北所在利弊晰如指掌疏革<lb/>
浮糧二萬計民稍蘇息請帑金十餘萬以救饑民改工<lb/>
部值内艱歸除服推太宰時凡七人戴居其後上知戴<lb/>
久特自㧞擢之是時采𣙜四出國本未定諸凡言及者<lb/>
<pb n="KR2g0047_WYG_005-43a"/>
多被罪戴立請上霽顔受之疏薦臺省至三十餘人悉<lb/>
報允郡寮呉寳秀華鈺以抗中貴下詔獄戴倡列卿請<lb/>
貰若明職掌定陞除計資俸酌南北㧞卓異搜遺廢於<lb/>
人情國體大有禆益所屬司勲司王士驥以論事激切<lb/>
犯四明政府政府銜之戴不為動而妖書之獄起金吾<lb/>
有嫁婟於其僚者戴與僚為戚屬蓋陰撼戴也戴决意<lb/>
求去疏十二上報允家居為徳於鄉族為徳於親友難<lb/>
以枚舉論者謂自海豐以來冡宰數不稱㫖不能安其<lb/>
<pb n="KR2g0047_WYG_005-43b"/>
位獨戴涖職六年司内外計人無間言聞望恩數與海<lb/>
豐同六卿中不多得也弟載字道夫以恩廕仕至戸部<lb/>
員外陞鶴慶知府所在有聲<lb/>
　野史氏曰李公居官行所無事不求名不立異不黨<lb/>
　依門戸厯官四十餘年絶無矜貴之色尚書五部辭<lb/>
　例得之恩廕凡鄉黨親識有求必應至於臨朝廷大<lb/>
　節不為權勢所移京山李維禎誌其墓歸徳沈龍江<lb/>
　鯉為之表屈可伸太史作明史斷云始焉以得罪張<lb/>
<pb n="KR2g0047_WYG_005-44a"/>
　居正而左遷終焉以忤沈一貫而致政其生平人品<lb/>
　大槩可知矣雖躭僊𤣥亦不可以苛論也<lb/>
　　　郭尚書淐<lb/>
淐字原仲新鄉人性端謹出語驚人為諸生時李襄毅<lb/>
公化龍稱為中州第一秀才萬厯乙未成進士選庻吉<lb/>
士不妄交接門無雜賔同館中為一焰人題壽詩額云<lb/>
中興柱石淐曰未甞有廢何云中興竟不應授編修李<lb/>
冡宰戴為姻戚六年無一語為人居間辛丑為㑹試同<lb/>
<pb n="KR2g0047_WYG_005-44b"/>
考官所取皆名流時有講學京師者一給諫約偕徃淐<lb/>
曰此如老僧在人烟凑集處誦經言是而意不誠也獨<lb/>
不徃癸邜典江右試回同鄉沈龍江鯉在政府淐謁之<lb/>
沈留飲曰余在田間久近事未諳幸時見教淐曰公為<lb/>
政所平章者皆各曹之事虚心與各曹議自有確見如<lb/>
有疑于心與同館公議同鄉私言雖公亦私也沈是其<lb/>
言楚藩之事初即置宗人於辟獄具而蕭司㓂與其屬<lb/>
候閣屬為同年淐曰草草殺髙皇帝子孫後有償之者<lb/>
<pb n="KR2g0047_WYG_005-45a"/>
子及司㓂也其屬追司冦于朝房而正其事歴遷中允<lb/>
諭徳庻子李襄毅公為大司馬有將領欲求遷秩者託<lb/>
琴士說淐向司馬言淐曰此賣朝廷疆土所得予毎痛<lb/>
恨之言何至於吾耳乎琴士絶不與見壬子復典順天<lb/>
試事竣告歸家居十年絶無一字遺長安劉杜諸將四<lb/>
路之敗廷議主守己未庚申間遼警日急淐憂時倍切<lb/>
時弟湸官京師數遺書并諸當事言可以戰庻可以守<lb/>
諄切數千言甚中時弊辛酉熹宗御極起少詹事掌南<lb/>
<pb n="KR2g0047_WYG_005-45b"/>
翰林院事疏辭不允尋陞禮部右侍郎時勢孔棘未敢<lb/>
例辭壬戌二月廣寧陷奮然具疏力疾就道其略云人<lb/>
謂山海真足以守臣謂我之兵力足以勝敵而後得安<lb/>
不足以勝敵支敵終不得安内帑有金錢四海有壯士<lb/>
而不奮然從事待帑金費盡一絲一粟取之民間恐征<lb/>
求䌓而邦本竭矣聖主方憂臣安所辭辱臣亦安能為<lb/>
有為無但欲與諸臣靣相講求虛心質難務求至當以<lb/>
為社稷蒼生計疏上即攜家行時畿内人心風鶴沿途<lb/>
<pb n="KR2g0047_WYG_005-46a"/>
皆南嚮淐獨盡室北轅至中途感瀉痢至順城門外養<lb/>
病未見朝而逝卒時年六十朝臣言淐此行以身殉道<lb/>
之事惜未究其志賜祭葬廕贈禮部尚書性孝友恬静<lb/>
官京師名其齋曰適量謂窮通得喪莫不有量貧賤未<lb/>
甞無樂富貴未甞無苦貴適其量而已寧陵吕公坤家<lb/>
居淐所推服為真儒有抑之者淐力伸助孫文忠承宗<lb/>
督師闗門淐甞有書勸其選將恢復文忠多用淐議所<lb/>
著有緑竹園草若干卷<lb/>
<pb n="KR2g0047_WYG_005-46b"/>
　野史氏曰公為詞臣口不談學而躬多實修所交接<lb/>
　皆一時名紳余于壬子曽識其人而心儀之又十年<lb/>
　壬戌東事方棘國事日非公與其弟湸深憂之日與<lb/>
　當事鰓鰓為招兵禦敵之策而當事者不能用因力<lb/>
　疾上疏以痛哭流涕之言而抒其忠憤欎結之氣此<lb/>
　與孫文忠同一心事志未遂而身已殞惜哉<lb/>
　　　郭㕘政湸<lb/>
湸字季昭新鄉人定識不倚潔而有為中萬厯庚戌進<lb/>
<pb n="KR2g0047_WYG_005-47a"/>
士初為行人有齮兄宗伯公淐者因而厄湸遂量轉戸<lb/>
部主事㑹有榷闗差利可數萬計湸力辭曰象焚在賄<lb/>
吾不欲以貲賈患也遷荆州府知府州縣糧止易其牒<lb/>
原封不啟火耗以息諸生剽悍與監司抗鱗聚數千㰱<lb/>
血煽亂縣令畏懦湸遣健丁徃勾之衆皆散檻十人以<lb/>
坐其率自是諸生遂不敢逞嵗大祲湸為裁其重輕停<lb/>
徵勞徠以救民急安酋閧天子方事誅伐督師檄土司<lb/>
兵湸曰土司今皆餒民耳安得兵乎募牟人三千荆人<lb/>
<pb n="KR2g0047_WYG_005-47b"/>
三千擇將領之安酋遂不能為害尋陞津門兵備問民<lb/>
疾苦而津兵兩營久疲頓歳支金按數以給湸為條畫<lb/>
班次休息訓練部伍肅然是時魏璫心腹以覺華島瞽<lb/>
將託湸湸曰軍中闒茸安用此軰噬腓耶此島與夷隔<lb/>
一水寧得罪巨璫不敢悞封疆事璫又託兵部為某求<lb/>
旗鼓湸持益堅璫遂嗾陸御史彈湸乃補揚州貳守吏<lb/>
以公費銀餌湸笑却之未幾遷南昌守鈐强宗勘逋賦<lb/>
加意練兵繕營房米鹽械器各屬邑得兵一千三百有<lb/>
<pb n="KR2g0047_WYG_005-48a"/>
備無不鞏而粤冦至豫章謐如擢山西糧道及至諸冦<lb/>
嘽太原湸持議合勦躬測其要害總戎某懼賊如虎軍<lb/>
不佶閑而縱之掠民湸争之以是憾湸賄監臣某毁公<lb/>
於㨗疏中尋以㕘謫歸蘇門而太常卿張鏡心薦湸可<lb/>
當重任補鞏昌湸至多儲火礮鳥鎗濬濠築城以開荒<lb/>
甽罷其催科時兩當殘後委羡金二千臺使者來問羡<lb/>
湸曰已抵逋賦矣擢莊浪兵備副使徃年黒尚仁啖夷<lb/>
以利諸熟番亦濟之商賈不行環千里為墟湸振旅出<lb/>
<pb n="KR2g0047_WYG_005-48b"/>
猝遇西夷覿我兵整不敢偪時松山將士麏至旌斾煌<lb/>
燿遂避去兵糧壊於商税復朘削身無完衣湸恥為侵<lb/>
牟諸番皆曰親我乎有争辨為亭平之資番之力以禦<lb/>
夷頗得其助而邊事亦不囂矣又為區畫地田官民買<lb/>
牛種以軍䕶民耨訟無贖五凉惟莊殘湸在莊二載練<lb/>
甲積糓為西北一隅雄遷凉州㕘政凉去莊三百里故<lb/>
多强番湸曉諭遏所出没視湸齒頰為三尺而能絶長<lb/>
久害以勞成疾卒於官年六十八陜西巡按王章具疏<lb/>
<pb n="KR2g0047_WYG_005-49a"/>
陳宦蹟得恤湸謹言訥訥進退有度厯官亷約常取給<lb/>
于家臨終無長物云所著有居官草暨家藏集<lb/>
　野史氏曰公厯官絶無染指常取私家之積以為在<lb/>
　官之費雖其家素厚亦其清操介節守之已定故不<lb/>
　見可欲而遷公家世前未有顯秩然多實徳祖孫父<lb/>
　子兄弟列鄉賢祠者五人可謂能世其徳矣<lb/>
　　　侯太常執蒲<lb/>
執蒲字碧塘歸徳人萬厯戊戌進士御史按甘肅抗疏<lb/>
<pb n="KR2g0047_WYG_005-49b"/>
論三相李廷機朱賡方從哲又言天下方有兵事用大<lb/>
臣宜其材孫鑛非無文學不可手持書卷坐大司馬堂<lb/>
居言職與官應震同年同官最昵一日應震謂蒲曰鄭<lb/>
貴妃方有寵青宫未可知吾與公陰擁戴之不世功也<lb/>
蒲怒叱之遂與絶交又論僧逹觀假佛法搆煽禁掖詞<lb/>
臣陶望齡首倡拜跪稱弟子為辱官壊風俗天啟初趙<lb/>
南星為冡宰因髙攀龍言起蒲為光禄少卿遷太常卿<lb/>
㑹當祭祀魏忠賢欲代行禮蒲先期上言曰天壇寅清<lb/>
<pb n="KR2g0047_WYG_005-50a"/>
之所皇帝所對越以事上帝者今有宫奴閹䜿連行結<lb/>
隊狂遊嬉戲臣職典禮不敢不言竊謂刑餘不宜近至<lb/>
尊况天神饗祀之地乎宜下所司論治忠賢大怒遂致<lb/>
政歸子二恂恪丙辰進士同以忤璫歸恪另有傳<lb/>
　　　侯祭酒恪<lb/>
恪字若木歸徳人萬厯丙辰進士己未選庻常天啟間<lb/>
為編修璫賢竊政殺楊漣繆昌期等尋疑疏草出恪手<lb/>
亦欲殺恪其假子田爾耕代為求釋遂欲招之恪辭色<lb/>
<pb n="KR2g0047_WYG_005-50b"/>
甚厲田大怒嗾臺臣彈以邪黨忠賢矯㫖削籍為民崇<lb/>
禎初璫誅起恪為庻子職記注有浙人温體仁者揣天<lb/>
子意自為書訟言羣臣朋黨得召對上大恱趣立為相<lb/>
恪纎悉疏其醜體仁病之數曲懇稍改易恪不肯而謂<lb/>
人曰體仁奸過林甫而偽强介若盧杞果執政天下且<lb/>
亂體仁銜之乃出恪為南國子監祭酒恪能詩文有集<lb/>
二十卷<lb/>
　　　張都御史應辰<lb/>
<pb n="KR2g0047_WYG_005-51a"/>
應辰字環北河南衛人萬厯丙辰進士擢御史巡視中<lb/>
城有中貴殺人應辰議抵罪大忤魏忠賢意後巡按廣<lb/>
東忠賢生祠遍天下應辰獨不行諸僚屬謂必不免禍<lb/>
崇禎立諸寮屬轟然請謁應辰謂緹騎至啟門始知忠<lb/>
賢誅諸前不至應辰所者詣庭請罪陞都御史撫甘肅<lb/>
斬獲一千八百級卒於秦<lb/>
　　　常知州維翰<lb/>
維翰字子羽歸徳人以舉人授保定令邑故褊小維翰<lb/>
<pb n="KR2g0047_WYG_005-51b"/>
隨任其俗人不知有令既滿當遷其姻侯司徒恂數問<lb/>
所欲得者皆不應其子異之謂曰司徒自篤親我自守<lb/>
已遷東平州守既至見民飢開倉賑焉當催科嘆曰吾<lb/>
民今賣妻子保性命天子豈知其至此哉然停賦則病<lb/>
國吾願輸家財抵之乃盡鬻其田廬二萬金猶不足遂<lb/>
坐謫有中官道過東平勢張甚前路令守皆起居拜跪<lb/>
有所饋獻維翰閉閣不與通更禁其尉尉叩頭争卒不<lb/>
許人稱其介云<lb/>
<pb n="KR2g0047_WYG_005-52a"/>
　　　傅莊敏振商<lb/>
振商字君雨汝陽人進士選庻吉士巡撫南贛巨㓂江<lb/>
囊等受縛遷南京兵部右侍郎時魏黨懐寧侯孫承蔭<lb/>
毒軍蠧民道路以目振商彈之崇禎時陞兵部㕘賛機<lb/>
務尚書軍政次第舉行卒贈宫保諡莊敏<lb/>
　　　張尚書鏡心<lb/>
鏡心號湛虛磁州人生而岐嶷不凡修幹豐額眸光射<lb/>
逺相者曰異日當樹軍功萬里外天啟壬戌成進士授<lb/>
<pb n="KR2g0047_WYG_005-52b"/>
蕭子令逾年治行鞺然調曲陽再調延令攝篆海陵所<lb/>
在著循蹟倪太史元璐為詩十章紀其事有漢書載有<lb/>
張堪在未必漁陽敵海陵己巳以卓異授禮垣首陳破<lb/>
門戸勤撫綏節財用禁加派汰冗員杜餽遺開言路七<lb/>
要上嘉納時舉諡禮臣訪册溢七百人鏡心謂當一正<lb/>
以累朝實録寧嚴勿寛寧核勿狥因臚鐵鉉李已羅綺<lb/>
數人進上深韙之冬邊警至急鏡心陳防禦八策請出<lb/>
御史呉阿衡於獄時薊督劉某失守逍遥東撫王某擁<lb/>
<pb n="KR2g0047_WYG_005-53a"/>
師逗遛援帥侯某縱兵焚掠并糾置重典先後封事十<lb/>
餘上庚午上中興十二事一謹微上一切好惡不可令<lb/>
人窺測可測則人得以私意附㑹失天下是非之實一<lb/>
持平上待人當勿意必一如天之鑒物禍福惟所自取<lb/>
勿以同異為好惡勿以好惡為低昂一推誠一去察上<lb/>
求治太過御下太疑常使人伺外事中外囊括拱手非<lb/>
國家之福一辨言一用人人心不同立言亦異生材不<lb/>
易知人更難一慎刑罰治亂世從重典皇上深得此意<lb/>
<pb n="KR2g0047_WYG_005-53b"/>
若以一𤯝小悞槩廑雷霆灰後來任事之心一抑躁競<lb/>
宜因事隄防以杜夤縁一責成功勿悞封疆致後來推<lb/>
委一收人心一實訓練一馭大將古武臣閫外成功皆<lb/>
從將相和衷豈可體統相加今日之事須一文臣提督<lb/>
而文臣掣武臣肘樞輔詳言之矣便宜飭樞輔承任必<lb/>
能建竪柄政者曰不圖今日見魏公十漸也齎詔滇黔<lb/>
歸奏普酋狡黠宜及其子㓜仇多勑督臣朱爕元以恩<lb/>
信固結土司早圖勘定貴陽山多土少水外地腴甚可<lb/>
<pb n="KR2g0047_WYG_005-54a"/>
資屯種不得因安酋要求輒輕議與上以為然辛未冊<lb/>
封岷藩王庭設師賔禮錫兼金辭癸酉典試江右所得<lb/>
皆名流還朝擢吏科都典大計烏程謂有數大猾當斥<lb/>
若俟請間而授之㫖者鏡心為不聞已笑曰吾知奉公<lb/>
耳焉能齪齪淟涊代秉成伐怨哉條上計六事甲戌陞<lb/>
太常再陞大理請終老不允乙亥陞南光禄卿在官積<lb/>
金四千金米三千石以實神倉丁丑晉兵部右侍郎兼<lb/>
右僉都總督兩廣粤提封四千里夷漢雜處時安南通<lb/>
<pb n="KR2g0047_WYG_005-54b"/>
貢獞獠藪奸楚孽震鄰海上紅澳諸夷連艢入犯所部<lb/>
文武吏六百在天末法弛貪惰成風抵任首嚴竿牘藩<lb/>
臬而下無敢䞇見所需絲粒皆抵直且浮之涖事五載<lb/>
凡軍國大政劌心擘畫夜不交瞚下所司相商手答動<lb/>
十徃復不厭故夷分冦警旋起旋撲復上緝馭交紀二<lb/>
十二卷上是之命外吏奉行其自奉甚亷統計積榖一<lb/>
百八十二萬五千石後歲𤯝粤無殍者復立社學招集<lb/>
黎之生童誨以小學孝經諸書黎知向化葺邵文莊㸃<lb/>
<pb n="KR2g0047_WYG_005-55a"/>
易臺暨陳白沙祠辛巳春陞兵部左侍郎壬午邊燧急<lb/>
舊督張福臻因道梗未至簡鏡心徃既而福臻至議别<lb/>
用兵部叙山左前後擒斬功工部叙奉行設備功加爵<lb/>
二級逆賊圍汴鏡心請設備共城以聯屬小民未幾其<lb/>
父母相繼殁以憂里居甲申賊潰秦晉遣偽將收河朔<lb/>
鏡心避難南渡黄道周薦鏡心練達老成堪簡任柄政<lb/>
者欲援奪情例起用鏡心曰草木游魂敢與天下事乎<lb/>
遂去卜居姑湖乙酉歸耕釡上之田杜門著易寒暑不<lb/>
<pb n="KR2g0047_WYG_005-55b"/>
輟凡數削稿皆手自批録生平慎交與范景文蔣徳璟<lb/>
陳仁錫倪元璐黄道周劉理順賀仲軾善黄以諫言廷<lb/>
杖上怒甚連治羽黨知交不敢問而黄家素窶即饔飱<lb/>
不繼鏡心以三百金遺其子曰故人不負官故人之禄<lb/>
不足累友後黄公寄詩四章有患難勞相恤妻孥感至<lb/>
誠之句丙申四月卒於家年六十七所著有孝友堂集<lb/>
百餘卷<lb/>
　孫竒逢曰公晚年潛心性命之學謂羽翼六經不第<lb/>
<pb n="KR2g0047_WYG_005-56a"/>
　宋數大儒如漢董江都唐王文中皆有得乎儒之醇<lb/>
　而元劉静修許平仲當世道荆榛倡明教統厥功尤<lb/>
　大嘗欲搜集厯代諸儒語録予暨二三同志選輯商<lb/>
　訂彚為一集端緒未竟而公已殁矣豈不惜哉<lb/>
　<lb/>
　<lb/>
　<lb/>
　<lb/>
<pb n="KR2g0047_WYG_005-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中州人物考卷五<lb/>
</p>
<p>
</p>
  </div>
</body>
</text>
</TEI>
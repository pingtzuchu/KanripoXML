<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中州人物考</head>
    <p>
<pb n="KR2g0047_WYG_000-1a"/>
欽定四庫全書　　　　　史部七<lb/>
　中州人物考　　　　　　傳記𩔖三<hi>總録之屬</hi>
　　提要<lb/>
　　　　<hi>臣</hi>等謹案中州人物考八卷<lb/>
　　　國朝孫奇逢撰奇逢字啟泰一字鍾元容城人<lb/>
　　　　前明萬厯庚子舉人入<lb/>
　　　國朝年八十餘乃卒是編乃其移居河南蘇門<lb/>
　　　　山時所作備載中州人物分為七科一理學<lb/>
<pb n="KR2g0047_WYG_000-1b"/>
　　　　二經濟三忠節四清直五方正六武功七隠<lb/>
　　　　逸而文士不與焉盖意在黜華藻勵實行也<lb/>
　　　　所録皆明人惟忠節之末附元蔡子英一人<lb/>
　　　　人各為𫝊贊多者連數紙少或僅一行云無<lb/>
　　　　徵者則不詳不以詳略為褒貶也後一卷曰<lb/>
　　　　補遺曰續補不復以七科標目盖不欲入之<lb/>
　　　　七科中故托詞于補續云爾然猶與七科一<lb/>
　　　　例雖布衣亦以公稱最後有名無𫝊者三十<lb/>
<pb n="KR2g0047_WYG_000-2a"/>
　　　　四人則直書其名矣其贊恕于常人而責備<lb/>
　　　　于賢者頗為不茍惟張玉𫝊贊最為紕繆考<lb/>
　　　　玉以元樞宻知院叛而歸明而奇逢以為善<lb/>
　　　　擇主是唐六臣奉璽歸梁皆善擇主也玉後<lb/>
　　　　輔佐燕王稱兵犯順歿于鐵鉉濟南之戰而<lb/>
　　　　奇逢以為得死所是李日月助李希烈隕身<lb/>
　　　　鋒鏑亦得死所也且蔡子英義不忘元間闗<lb/>
　　　　出塞卒歸故主奇逢既列之忠節而復奨玉<lb/>
<pb n="KR2g0047_WYG_000-2b"/>
　　　　之叛亂不自相矛盾乎至薛瑄本河津人李<lb/>
　　　　夢陽本慶陽人牽合歸之中州又其末節矣<lb/>
　　　　奇逢雖以布衣終而當時實負重望湯斌至<lb/>
　　　　北面稱弟子其所論著頗為世所𫝊誦非他<lb/>
　　　　郡邑𫝊記無足輕重者比故存其書而具論<lb/>
　　　　之俾讀是編者知其瑕瑜不相掩焉乾隆四<lb/>
　　　　十三年六月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR2g0047_WYG_000-3a"/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
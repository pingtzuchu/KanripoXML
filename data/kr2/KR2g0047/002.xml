<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中州人物考卷二</head>
    <p>
<pb n="KR2g0047_WYG_002-1a"/>
欽定四庫全書<lb/>
　中州人物考卷二　　　　　容城孫竒逢撰<lb/>
　　經濟<lb/>
　　　開尚書濟<lb/>
濟字來學洛陽人以明經舉為府學訓導歴國子助教<lb/>
與胡丞相善以疾罷歸訓徒里中洪武十四年御史安<lb/>
然薦濟有治才召試刑部尚書未幾為眞嘗奏令司置<lb/>
考功圖日書所行事稽覈勤怠上喜賜第甚宏麗曰有<lb/>
<pb n="KR2g0047_WYG_002-1b"/>
司以此為式十五年謂濟曰秀才今徴致數千人宜嚴<lb/>
試受職濟等條議一經明行脩一工習文辭一通暁四<lb/>
書一人品俊秀一言有條理一曉達治道六科備者為<lb/>
上三科已上為中三科已下為下一科不通者不在擢<lb/>
中上從之濟敏慧有才辨凡國家經制田賦徭訟工役<lb/>
河渠事衆莫能裁定得濟一筭畫即有條理品式可為<lb/>
世守得上信任益奮勵效職他部事輒兼理人忌其才<lb/>
高又見上毎召與議事謗言遂起竟暴卒<lb/>
<pb n="KR2g0047_WYG_002-2a"/>
　野史氏曰經果明矣行果脩矣不能工習文辭通曉<lb/>
　四書曉達治道而言無條理此必非明經脩行之士<lb/>
　人品俊秀天賦之質不可強也餘五科實乃同源深<lb/>
　造自得當自不滯于一隅耳<lb/>
　　　宋尚書禮<lb/>
禮字大本永寧人也父彬知儀隴縣有惠政禮以明經<lb/>
充貢補國子生是時諸生以才能選者皆待以不次洪<lb/>
武中授禮山西按察僉事持法嚴峻鋤奸剔蠧無少貸<lb/>
<pb n="KR2g0047_WYG_002-2b"/>
文皇即位累擢工部尚書九年二月命禮開濬㑹通河<lb/>
㑹通者即元之故河也初元都燕漕運江南糧有海道<lb/>
由蘇州太倉至直沽入京歲約三百餘萬石然風濤不<lb/>
測損失頗多又自東平州安民山開河北至臨清引汶<lb/>
絶濟直屬衛河建閘以節蓄洩名曰㑹通河當是時河<lb/>
道初開岸狭水淺不能負重載每歲不過運數十萬石<lb/>
不若海運之多也故終元之世海運不罷國初㑹通河<lb/>
故道猶在洪武二十四年河决原武漫過安山湖而㑹<lb/>
<pb n="KR2g0047_WYG_002-3a"/>
通河遂淤自是南運不通舟楫而立陸路遞運所往來<lb/>
者悉由德州入河永樂初改立運法自海運者踵元人<lb/>
之舊由直沽達京自河運者由江入淮由淮至陽武山<lb/>
西河南丁夫陸運至衛輝入河舟運至京而海險陸費<lb/>
耗財溺舟不可勝紀至是濟寧州同知潘叔正上言舊<lb/>
運河四百五十餘里其淤塞者三之一浚而通之非惟<lb/>
山東之民免遞運之勞實國家無窮之利從之遂命禮<lb/>
及刑部侍郎金純都督周長發山東六郡丁夫十餘萬<lb/>
<pb n="KR2g0047_WYG_002-3b"/>
以復故道禮乃築壩于汶上之戴村横亘五里遏汶勿<lb/>
東流令盡出于南旺分為二水四分南流以接徐沛六<lb/>
分北流以達臨清又相地勢高下增脩水閘以時啟閉<lb/>
自分水至臨清地降九十尺為閘十有七而達于漳御<lb/>
南至沽頭地降百十有六尺為閘二十有一而達于淮<lb/>
自是河成而平江伯瑄亦疏鑿維揚一帯南北遂通矣<lb/>
禮等還京上嘉勞賜寳鏹二百錠文繡二襲其分董役<lb/>
者爵賞有差十四年營建北京命禮取材川蜀又六年<lb/>
<pb n="KR2g0047_WYG_002-4a"/>
卒于官𢎞治間大學士李東陽經㑹通河有尚書宋公<lb/>
富經畧世上但識陳恭襄之句人始知禮之功若此於<lb/>
是主事王寵上䟽以祠祀請上允之建祀于南旺以金<lb/>
純周長配<lb/>
　野史氏曰公治河之功最大然一用同知潘叔正䇿<lb/>
　一用侍郎張信圖䇿一用御史許堪䇿眞能集衆思<lb/>
　廣衆益相與以有成者乎彼剛愎者自賢自智未有<lb/>
　不敗乃公事者<lb/>
<pb n="KR2g0047_WYG_002-4b"/>
　　　趙尚書羾<lb/>
羾字雲翰祥符人也其父自邢臺遷汴元季兵亂羾方<lb/>
在襁褓抱匿林莽間卒遇虎置于地虎熟視而去稍長<lb/>
英偉多才善屬文洪武二十年舉于鄉入為國子生又<lb/>
三年兵部主事命覈天下兵馬諸路屯戍補其缺而增<lb/>
其所宜置具圖以進太祖以其能陞員外郎尋陞浙江<lb/>
右㕘政文皇嗣位命使交趾宣揚德意酋長欵服歸以<lb/>
金寶竒貨餽之一無所受使還陞刑部右侍郎尋改工<lb/>
<pb n="KR2g0047_WYG_002-5a"/>
部再改禮部未幾陞本部尚書賜宴於華盖殿羾辭免<lb/>
文皇面諭曰卿國家大臣輔佐有道無辭也命撤御筵<lb/>
饌羞以遺其母士林榮之永樂六年勅建仁孝皇后山<lb/>
陵初文皇擇吉壤久不得乃遣羾相之羾又薦江西人<lb/>
廖均卿與之偕至昌平徧閲諸山得縣東黄土山最吉<lb/>
文皇即日臨視定議封為天壽山命武義伯王通董役<lb/>
授均卿官賜羾寶鏹文綺十年復命羾督開隆慶保定<lb/>
永寧諸州縣撫安新集之民十五年改兵部尚書明年<lb/>
<pb n="KR2g0047_WYG_002-5b"/>
丁内艱起復專理塞外兵政二十年上北征羾給饋餉<lb/>
不絶昭皇嗣位復改刑部宣德間以疾乞致仕歸年七<lb/>
十三卒所著有傖父集子愚舉賢良方正仕終邱縣知<lb/>
縣<lb/>
　　　劉知州綱<lb/>
綱字文紀鈞州人也洪武三十三年舉進士初授府谷<lb/>
知縣治行卓異擢寧州知州寧在邊鄙民夷雜居號稱<lb/>
難治綱至墾田助耕教以樹畜暇則聚士授經崇奬節<lb/>
<pb n="KR2g0047_WYG_002-6a"/>
義不拘拘于簿書期㑹之間一郡翕然化之無何以母<lb/>
䘮免郡中吏民數百人詣闕乞留詔勉起後數年復以<lb/>
父憂去郡人又上䟽請許之綱在寧三十二年凡經訊<lb/>
鞫者靡不悦服囹圄幾虚民不忍犯嘗署臬司事不旬<lb/>
日釋寃獄者數十人仁宗朝特賜璽書并四品服以褒<lb/>
異每入覲上臨軒問勞且給酒饌時人榮之正統改元<lb/>
年七十屢請始得歸歸之日攀送者哭聲振野郡舊有<lb/>
祠祀良刺史狄仁傑而下六人至是增綱榜曰七君子<lb/>
<pb n="KR2g0047_WYG_002-6b"/>
祠云<lb/>
　　　王都御史彰<lb/>
彰字文昭鄭州人也洪武二十年舉于鄉明年補國子<lb/>
生使山東平糴以益軍儲同行者受賄慢事彰數讓之<lb/>
不從竟坐敗彰遂以此知名擢為吏科源士踰年革源<lb/>
士改給事中再陞刑部員外郎陞都給事中執法嚴明<lb/>
人不敢干以私居未幾出補山西左㕘政永樂改元召為<lb/>
禮部右侍郎以憂歸服闋改户部命祀西嶽還上䟽言<lb/>
<pb n="KR2g0047_WYG_002-7a"/>
陕州及新安民有鬻子女償負租者遂下詔蠲負租官<lb/>
為贖所鬻子女十一年彰改都察院右副都御史從上北<lb/>
狩時母年八十特命歸省且諭之曰君子居官不忘親<lb/>
居家不忘君凡所過民之安否吏之賢不肖汝宜用意<lb/>
諮訪歸悉以聞既還奏上嘉悦陞右都御史十九年春<lb/>
有誣衊周藩不法者復命廵撫河南以察之以二御史<lb/>
從行彰至跡其事無有乃上疏辨且曰臣以百口保王<lb/>
無它上疑乃釋是歲河南大水民多流亡而長吏不恤<lb/>
<pb n="KR2g0047_WYG_002-7b"/>
遂奏黜其貪剋者九百餘人罷不急之徴十餘事詔復<lb/>
流移幾五萬家發廪賑貸頼全活者不可勝紀先是賊<lb/>
張大聚亡命嵳峨山行刼商賈為之不通妖尼宋繼善<lb/>
與其徒數百人煽衆作亂彰悉捕斬之事寧省母母具<lb/>
食頃有丐者至母以餕與之明日至府御史以餕獻即<lb/>
丐者也其伺察之密𩔖如此昭皇嗣位彰進資政大夫<lb/>
推恩封贈三代如其官宣徳初或言邊備不謹命彰按<lb/>
問自山海以至居庸還奏各闗指揮而下擅離所守之<lb/>
<pb n="KR2g0047_WYG_002-8a"/>
地若干人上令械至訊鞫仍命兵部三月一遣御史給<lb/>
事中㸃視遂著為令明年四月彰以疾卒上賜棺且命<lb/>
兵部給舟車歸其䘮有司營治葬域彰性至孝以父早<lb/>
世事母甚謹在京師所得四方珍味必遣人馳獻然後<lb/>
敢嘗所入俸禄必分其族人嚴于家訓子弟有違禮者<lb/>
必痛責之俟其改悟乃已朱睦㮮曰余聞王震澤云鄭<lb/>
州公為人恂恂而謙恭莊重至于臨法雖親故不貸善<lb/>
伺察當按河南時嘗令其屬為㣲行郡縣吏有奸狀者<lb/>
<pb n="KR2g0047_WYG_002-8b"/>
輒置以重辟人情震讋嗚呼今安得若人而一洗濁穢<lb/>
之風乎<lb/>
　　　安中丞然<lb/>
然者祥符人也元季為山東行省左丞守萊州大軍下<lb/>
山東然率衆歸附洪武元年授起居注轉給事中尋擢<lb/>
山東行省㕘政明年召還為工部尚書五年除河南行<lb/>
省㕘政時蔡河壅塞自開封抵陳州漕為之不通然督<lb/>
工䟽導不踰月漕成八年春河决開封大黄寺堤百餘<lb/>
<pb n="KR2g0047_WYG_002-9a"/>
丈命然復集民夫三萬人塞之九年改行省為布政使<lb/>
司擢然浙江布政使十二年復召為御史臺右大夫再<lb/>
改左中丞夏五月癸巳坐事免官還未幾復召為四輔<lb/>
官每論事賜坐多所禆益十四年八月卒年五十有八<lb/>
　　　芮知縣翀<lb/>
翀字子翔郾城人也洪武二十七年進士擢崑山知縣<lb/>
首擯祗候諸蠧治者舊有催租勾軍官校久事邑中籍<lb/>
官屋為牢禁里甲軰多淹滯死翀上章論劾上屬御史<lb/>
<pb n="KR2g0047_WYG_002-9b"/>
李嶽究治械送京師凢二百餘軰邑中晏然永樂元年<lb/>
坐事謫遵化治鐵老人王榮率衆伏闕懇請詔遣乗傳<lb/>
還任後奏除事故包荒年租十八萬有竒復以澤潦請<lb/>
開蘓松淤塞二十里許上遣户部尚書夏原吉太常少<lb/>
卿袁復臨視翀復陳䟽新塞舊之策原吉多采用五年<lb/>
翀以母憂去未幾陕西按察僉事馬祥薦翀才堪理劇<lb/>
吏部言崑山固劇邑翀素得民俾還舊治徒之又九年<lb/>
以父憂去翀為人雅正寛平務存大體畧近名赦小過<lb/>
<pb n="KR2g0047_WYG_002-10a"/>
故治績甚多莫可指數仕至監察御史<lb/>
　　　張都指揮信<lb/>
信字彦實輔從兄也洪武二十二年舉鄉試第一永樂<lb/>
初拜禮科給事中尋遷刑科都給事中九年擢工部右<lb/>
侍郎㑹河决壞民田廬上遣信來視信乃繪圖馳奏曰<lb/>
臣訪得祥符魚王口至中灤二十餘里有舊河岸與今<lb/>
河面平浚而通之俾循故道則水勢可殺詔從之發河<lb/>
南民夫十萬相度濬治工竣信還京時昭皇監國遣人<lb/>
<pb n="KR2g0047_WYG_002-10b"/>
勞視居頃之浙江守臣奏江塘潮决昭皇復使信往治<lb/>
不數月脩築如故洪熈初轉兵部左侍郎賜賚金綺甚<lb/>
腆輔以信為同族奏乞改授武階于是調懷逺將軍錦<lb/>
衣衛指揮同知尋擢昭勇將軍本衛指揮使宣德改元<lb/>
都督蔡福叛交趾命信帥兵徃勦事寧擢四川都指揮<lb/>
僉事未幾進驃騎將軍都指揮使在蜀十五年紀律嚴<lb/>
整羌夷莫之敢犯正統十年六月卒于官年七十一歲<lb/>
上賜祭仍命有司歸葬祥符縣東之白塔原<lb/>
<pb n="KR2g0047_WYG_002-11a"/>
　　　許侍郎廓<lb/>
廓字文超許州襄城人洪武三十二年鄉舉永樂五年<lb/>
授錦衣衛經歴未幾遷工科給事中復遷鴻臚寺丞十<lb/>
年以薦拜工部右侍郎十二年文皇北征廓督餉明年<lb/>
營建北京廓提督神木厰工竣特賜宴勞時交趾已入<lb/>
職方户口田賦未有定額遣廓往理及還條奏數事上<lb/>
皆嘉納昭皇即位進左侍郎宣德五年河南民饑流徙<lb/>
者甚衆命廓拊循上親制詩送之曰河南百州縣七郡<lb/>
<pb n="KR2g0047_WYG_002-11b"/>
所分治前歲農事缺始旱澇復繼衣食既無資民生曷<lb/>
由遂顧予位民上日夕懷憂慮爾有敦厚資其徃勤撫<lb/>
字徙者必綏輯饑者必賑濟咨詢必周歴毋憚躬勞勩<lb/>
虛文徒碎𤨏所至見實惠勉旃罄乃誠庻用副予意廓<lb/>
至旌㢘黜貪榜示有司勿得復有科擾凡夫匠雜役及<lb/>
諸采辦積逋租物悉奏免于是復業者數萬戸廓還上<lb/>
褒賚備至六年行在兵部尚書張本卒以廓代之本嚴<lb/>
厲詳察廓承其後濟之以寛人心大悦年五十六卒<lb/>
<pb n="KR2g0047_WYG_002-12a"/>
　　　魏副使清<lb/>
清鈞州人性資明敏識見過人洪武中以國子生拜監<lb/>
察御史能聲藉藉尋陞四川按察使副使永樂宣德中<lb/>
歴陞山東山西所至有亷能幹濟之譽<lb/>
　　　邱經歴鳳<lb/>
鳯字鳴岐河南新安人世居方山故號方山少就文無<lb/>
害補臬司吏於案牘中得陳天台先生名跡遂自為師<lb/>
法為開府掌書記得洪武正韻見字下註古人善跡者<lb/>
<pb n="KR2g0047_WYG_002-12b"/>
日籍記之某弁當落職以百金賂公求隂解公却不受<lb/>
又辭某開府銀牌不領驛票滿役當赴京故事以狀乞<lb/>
路費公獨不為狀某憲使贈金亦不受於是一鄉稱為<lb/>
邱清吏入京辦虞衡歲例千金勿染也歸省二親色養<lb/>
最善墾田有弟田蕪怨分磠也公即易之弟田又蕪又<lb/>
易之歲時以文公家禮脩祀事終養十年銓獻縣丞莅<lb/>
官愈清謹一僕一衾外無長物署任邱篆又署文河供<lb/>
應勿濫愛民如子不取民間一錢陳司徒瓉毎語人曰<lb/>
<pb n="KR2g0047_WYG_002-13a"/>
邱丞我師也有先達贈以詩曰門掩苔花依舊貧千載<lb/>
清亷第一人而馬院特掲銓部為佐貳中清官第一亡<lb/>
何超擢南京龍驤衛經歴將謀歸養郡守陳公遺俸五<lb/>
金促之行再拜使者而却其餽陳嘆曰昔温公毎嘆劉<lb/>
秘丞不受冬褥云于光不受况他乎乃今見邱丞矣抵<lb/>
南京但閉户彈琴讀書既考績封父母如其官遂仍歸<lb/>
方山焉公好讀書如大學中庸禮記論語尤加意而小<lb/>
學中如汪信民咬菜根諸葛淡泊明志諸條尤亹亹不<lb/>
<pb n="KR2g0047_WYG_002-13b"/>
置居常以輕負人輕怒人輕談人過為日省每念性氣<lb/>
動處恨學力不實又以朱墨二圈記别理欲念起分數<lb/>
大抵公坦然醇龎無異山叟而脩㓗名行體認名理有<lb/>
士君子所難而公易之者公嘗遇江中大盗公徐告之<lb/>
曰我邱某也盗驚曰此邱清吏也鞫䩯而去海内名公<lb/>
過多式其廬而尤西川孟雲浦兩先生尤見重焉公沒<lb/>
邑人公舉祀鄉賢而雲浦先生又特與尤西川並祀于<lb/>
川上書屋<lb/>
<pb n="KR2g0047_WYG_002-14a"/>
　　　周御史濟<lb/>
濟字大亨洛陽人也永樂十二年薦于鄉歴事都察院<lb/>
先是蠡縣豪民毆殺人賂同行者坐一老人屬濟訊有<lb/>
疑居二日得豪民奸狀濟以此知名除江西都司斷事<lb/>
正統初擢監察御史明年鎮守大同太監郭敬以儧横<lb/>
聞勅一御史往詗不得復以濟往乃㣲行代負芻者入<lb/>
其宅盡得敬隂事上竒之命按四川時威州土官董敏<lb/>
王允仇殺累年不解濟令人賫榜宣諭允讀榜沉思乆<lb/>
<pb n="KR2g0047_WYG_002-14b"/>
之書囮字于榜尾令持還衆不解濟曰囮鳥之媒也意<lb/>
謂榜而殺之耳復釋此意示以誠信允大驚即以馬數<lb/>
十令子弟入貢敏亦愧服踰年安慶告饑廷臣薦濟出<lb/>
守濟設法賑捄所活不啻萬計後卒于官六縣吏民為<lb/>
之罷市巷哭執紼至洛者數十人<lb/>
　　　邱布政陵<lb/>
陵字志髙蘭陽人也宣德四年舉鄉試第一明年授咸<lb/>
陽教諭遷平鄉知縣凡所施設不憚勞苦有漳水暴悍<lb/>
<pb n="KR2g0047_WYG_002-15a"/>
衝决數為民害地卑且無城郭陵築城又築長堤數十<lb/>
里以障水民得播種堤上復植雜樹以固基土木之變<lb/>
民恃以無恐故至今目其堤曰邱公堤云山西歲饑流<lb/>
民入境陵拊循之給以閒田使食其力民歸之者千餘<lb/>
户先是廟學傾圯陵撤而新之又為諸生嚴立課程時<lb/>
加考閲其後偉者則别館之日給薪米膏燭以朂其能<lb/>
邑之鄉社十二亦各立學擇師以教之于是絃誦之聲<lb/>
達乎閭里在邑數年百廢皆舉值家艱歸民攀留不得<lb/>
<pb n="KR2g0047_WYG_002-15b"/>
乃預計服闋之日詣闕請復任從之又數年景皇即位<lb/>
以廷臣薦擢淮安知府天順四年陵入覲以政績卓異<lb/>
特賜錦衣寶鏹仍命張宴禮部以示褒勸累擢山西左<lb/>
布政使成化初李秉為吏部尚書執法不阿學士彭華<lb/>
從子求京秩不得憾秉嗾同鄉給事中蕭彦莊誣劾陵<lb/>
坐逮乃上䟽奏辯事白彦莊免官陵亦致仕後二十年<lb/>
平鄉百姓思之為立碑出資相事者如市淮民亦追念<lb/>
相率設主于名賢祠歲時致祭焉又採諸善政民謡撰<lb/>
<pb n="KR2g0047_WYG_002-16a"/>
遺惠集刻於郡中陵性清約未嘗有姬妾之奉好讀書<lb/>
老而不倦所著有嬰教聲律二十卷芸菴集二十卷藏<lb/>
于家子輅山西布政司左㕘政<lb/>
　　　羅副都綺<lb/>
綺字尚絅磁州人也宣德五年進士授監察御史遷大<lb/>
理少卿刑部左侍郎使北庭還時松潘蠻叛董卜韓胡<lb/>
都指揮克羅俄監粲攻下雜谷奪其安撫司印土豪王<lb/>
永陷闗堡殺人取貨都御史㓂深不能治上降璽書命<lb/>
<pb n="KR2g0047_WYG_002-16b"/>
綺代之綺雄偉有謀能斷出竒取撻十不失一開示恩<lb/>
信臨以兵威木期克羅俄監粲悔過獻印擒永族之松<lb/>
潘皆山嶻嶪羅立番得利即奔岩洞匿木箐深不可測<lb/>
餉道出兩山間絶艱險民負載僦五致一羣番伺隙出<lb/>
輒掠去綺曰不大威之不懲招募材武得禪師智中<lb/>
國師綽領牌頭尤弄柯皆豪健各令統兵夜銜枚分道<lb/>
搗賊巢綺亦介胄從之火且攻破擈爬諸寨擒劇賊卓<lb/>
勞阿兒十餘人戮之綺志在招降自是破剔體面一切<lb/>
<pb n="KR2g0047_WYG_002-17a"/>
以簡易為治與接以酒懽番人畏慕終綺任不敢叛後<lb/>
召還改副都御史佐理院事時忠國公亨太監吉祥恃<lb/>
翊戴功竊弄威福綺諷使十三道御史劾之給事中王<lb/>
鉉潜詣以告亨等愬于上以綺主之坐謫㕘政無何竟<lb/>
以是罷歸綺博學多識能屬文然少繩檢既還磁滏水<lb/>
西作緑野堂號煑詩道上與鄉民王俊不相能俊如京<lb/>
告綺怨望前在松潘受番人金暨器具詔奪綺官籍其<lb/>
家朱睦㮮曰松潘古蠻夷之地漢武時始通中國至我<lb/>
<pb n="KR2g0047_WYG_002-17b"/>
明悉歸版籍矣然夷情諼詐叛服靡常羅公治松潘崇<lb/>
簡易明恩威待以不疑故夷人畏服至今蜀士猶頌其<lb/>
功云夫以羅公之智數能服逺夷而不能免于羣小之<lb/>
口詩曰讒人罔極可不畏哉<lb/>
　　　李文達賢<lb/>
賢字原德鄧州人生有異質讀書目數行下宣德七年<lb/>
舉鄉試第一明年登進士使山西時河東薛瑄以御史<lb/>
在告賢往造叩質所疑瑄亟稱其英悟淳確非流軰可<lb/>
<pb n="KR2g0047_WYG_002-18a"/>
及正統元年授吏部主事歴陞郎中十四年秋睿皇北<lb/>
狩扈從官多預其難賢瀕死而還景皇即位上正本十<lb/>
䇿凡數千言上嘉納亡何給事中李侃等言賢忠實宜<lb/>
賜覽納上命翰林繕冩置左右九月北警窺伺詔廷臣<lb/>
議備邊䇿賢請備戰車及火鎗若衛青之武剛車可以<lb/>
禦敵命將臣採行之十月擢兵部右侍郎癸酉額森殺<lb/>
其主併吞諸部落遣使入貢廷議撫和賢奏彼欲無厭<lb/>
不宜終徇宜奮勇勵武臣以挫長驅之勢振中國之威<lb/>
<pb n="KR2g0047_WYG_002-18b"/>
少保于謙謂此言誠為正請下其章以勵邊臣甲戌改<lb/>
吏部右侍郎擇君鑒録中善可為法者二十二君各擇<lb/>
最切要三四事集為鍳古録以上上納之丁丑英宗即<lb/>
位命兼翰林學士直内閣㕘典機務衆議謂賢宜入閣<lb/>
石亨聞之密謂賢曰請子入閣賢即固辭曰不可亨言<lb/>
于上曰吏部尚書王翺老矣賢其代之賢曰朝廷不可<lb/>
無老成人翺雖老精力未衰以賢輔之可也從衆論命<lb/>
入閣尋進吏部尚書兼學士廷試㑹試中式舉人命賢<lb/>
<pb n="KR2g0047_WYG_002-19a"/>
代草問䇿因石亨招權納賄文武諸臣多出其門奔競<lb/>
成風不知禮義廉恥為何物乃以求賢安民為問止奔<lb/>
競敦士習山東大饑發内帑三萬金賑濟有司奏不敷<lb/>
閣臣徐有貞欲止之賢勸上從其奏上增銀四萬兩全<lb/>
活數十萬石亨擅令守闗官軍放歸賢與薛瑄徐有貞<lb/>
言于上别選兵以戍石亨銜之給事中王鉉等劾都御<lb/>
史耿九疇阿附有貞及賢主使御史排陷石亨逮賢與<lb/>
九疇有貞于獄謫賢福建㕘政謫二日上謂王翺曰李<lb/>
<pb n="KR2g0047_WYG_002-19b"/>
賢在朕前未嘗有妄言今與有貞同謫于心不堪命翺<lb/>
留賢為吏部侍郎石亨聞之愕然愧恧已而復吏部尚<lb/>
書兼學士直閣辦事上知石亨張軏勢太盛故親信賢<lb/>
凡左右薦人必召問其可否嘗曰先生有文書整理毎<lb/>
日當來總兵官非有宣召不許擅入上遣行人聘江西<lb/>
處士呉與弼至上問賢曰與弼如何對曰與弼儒者之<lb/>
高蹈自古聖帝明王莫不好賢下士徴聘隐逸實陛下<lb/>
盛舉戊寅皇太子出閤讀書命賢定擬講讀等官令其<lb/>
<pb n="KR2g0047_WYG_002-20a"/>
時常照視上念建庻人無辜淹禁將五六十年一日諭<lb/>
其意賢對曰陛下此一念天地鬼神實臨之太祖在天<lb/>
之靈實臨之堯舜存心不過如此建庻人出居鳯陽悲<lb/>
喜交集人心感服曹吉祥石亨等大干政賢勸上人君<lb/>
之權不可下移惟在獨斷其私既不行趨附者亦漸少<lb/>
宦官蔣冕䜛間後宫賢力請逺絶之己卯亨誅上一日<lb/>
論迎駕奪門之功賢曰迎駕則可奪門二字豈可示後<lb/>
况景泰不諱陛下宜復位何必奪門假使景泰左右先<lb/>
<pb n="KR2g0047_WYG_002-20b"/>
知此事亨軰何足惜不審置陛下于何地彼時亦有邀<lb/>
臣與其謀者臣不從以臣愚見景泰不起陛下復位安<lb/>
用如此勞擾雖欲陞賞以誰為功老成耆舊依然在職<lb/>
豈有殺戮降黜之事上以為然庚辰賢奏以迎駕冐報<lb/>
陞職許令自首免罪改正四千餘人天下大水田盡渰<lb/>
没賢乞令户部行被灾州縣灾重者全免稍重免半輕<lb/>
者免三分甲申上不豫賢受顧命議處軍國重事憲宗<lb/>
即位上周貴妃子欲尊所生為太后賢以錢太后在宜<lb/>
<pb n="KR2g0047_WYG_002-21a"/>
遵遺詔正綱常為請内傳㫖以宣德自有例彭時復以<lb/>
此言争之兩宫同尊為宜命賢草詔賢與時議曰正宫<lb/>
湏例加二字不然無分别錢太后加慈懿而貴妃止稱<lb/>
皇太后同議懼忤㫖二公竟持此議頒詔天下尋加少<lb/>
保丙戌丁父憂詔奪情起復公乞終制不允命中使輔<lb/>
行襄事即促上道歸京師未幾感疾上遣使問疾賜尚<lb/>
食及命醫診視報疾狀無何卒于賜第上震悼輟視朝<lb/>
一日贈太師諡文達所著有古穰集三十卷續集二十<lb/>
<pb n="KR2g0047_WYG_002-21b"/>
卷行世<lb/>
　野史氏曰文達得君之知作相之乆據其言議其事<lb/>
　既不違乎天理又不拂乎人情可謂通達治體者矣<lb/>
　惜也奪情一事相業不光羅倫詣私宅告以不可始<lb/>
　以其言為然乃不能引决及倫抗䟽極論遂落職則<lb/>
　過矣後王翺引文彦博留唐介故事請賢留倫又曰<lb/>
　潞公市恩歸怨朝廷吾則不敢則尤過矣總之休休<lb/>
　有容未免遜古一介臣耳此豈小失也神廟時江陵<lb/>
<pb n="KR2g0047_WYG_002-22a"/>
　才相復蹈此轍沈懋學之上書與羅倫之抗䟽可稱<lb/>
　明朝二嶽<lb/>
　　　焦御史寛<lb/>
寛字仲容南陽人正統九年由進士知崇德縣事莅政<lb/>
明敏撫綏有方首興學校齋堂學舍葺理一新公餘詣<lb/>
學與諸生講論經史每給油燭資其夜誦至于橋梁壇<lb/>
社廨宇罔不葺脩歴任六載以考最擢湖廣道監察御<lb/>
史<lb/>
<pb n="KR2g0047_WYG_002-22b"/>
　　　劉文靖健<lb/>
健字希賢洛陽人父亮華州司訓母白氏感異夣而生<lb/>
健骨相瓌偉稍長嗜學無間晝夜嘗與閻禹錫論學禹<lb/>
錫改容禮之謂人曰伊洛淵源且有人矣天順四年進<lb/>
士授編脩成化甲午進修撰陞春坊丁酉進左庶子丙<lb/>
午陞少詹事凡三任皆職輔導丁未孝宗録輔導功陞<lb/>
禮部右侍郎兼學士入内閣㕘預機務戊申改元𢎞治<lb/>
知經筵事辛亥進禮部尚書文淵閣大學士尋加少師<lb/>
<pb n="KR2g0047_WYG_002-23a"/>
兼太子太師自戊午以來孝廟御極已十餘年益明習<lb/>
機務勵精求治而健亦身任天下事凡進用大臣及政<lb/>
事臧否反覆侃侃竭忠悃上未嘗不嘉納也健又引李<lb/>
東陽謝遷入同輔政上數御文華殿及平臺召健等至<lb/>
則屏左右俾莫得聞但聞上數數稱善而已乙丑上寢<lb/>
疾召健等至大内進御榻前執手歔欷令太子侍立具<lb/>
言軍國重事命健等悉心匡輔健等皆泣受命莫能仰<lb/>
視詳載秘史武宗即位健以顧命大臣翼新政舉故事<lb/>
<pb n="KR2g0047_WYG_002-23b"/>
百度振肅海内晏然屬逆瑾竊柄奸黨盤據國事日非<lb/>
健率同官自劾上奏其畧曰陛下即位之初詔書一下<lb/>
天下延頸想望太平而朝令夕改迄無寧日非唯廢格<lb/>
不行抑且變易殆盡建言者以為多言幹事者以為生<lb/>
事累章執奏則謂之煩擾查革舊弊則謂之紛更憂在<lb/>
于民生國計則若罔聞知事渉于近倖貴戚則牢不可<lb/>
破以一二人之私恩壞百年之定制而不顧以一二人<lb/>
之邪説破滿朝之公論而不恤臣等叨居重地徒擁虛<lb/>
<pb n="KR2g0047_WYG_002-24a"/>
銜或㫖從中出畧不預聞或有所擬議經行改易似此<lb/>
之𩔖不能備舉不報健又率同官上奏政令十失極其<lb/>
剴切上付各該衙門查奏革之未幾户部尚書韓文首<lb/>
倡九卿共劾劉瑾太監王岳范亨徐智共為内應健等<lb/>
助之獨焦芳媚瑾以健不附已力攻健希入閣致上震<lb/>
怒傳㫖捕岳等繫獄令劉瑾入司禮監瑾等先嘗奏内<lb/>
閣納賄行私欺壓内官軍職形于劇戲上已信之至是<lb/>
遂令健與謝遷自陳致仕又榜示天下指為朋黨矯詔<lb/>
<pb n="KR2g0047_WYG_002-24b"/>
奪其官肅皇嗣位詢謀遺老意欲召用而健年已九十<lb/>
矣乃降詔存問明年遣撫臣就其第致束帛餼羊上尊<lb/>
酒終時壽九十四贈太師諡文靖<lb/>
　野史氏曰健之論列所闗朝政國體如詔遣中官于<lb/>
　武當山設像脩醮因健等上疏已之詔建寺塔於朝<lb/>
　陽門外因健等上疏罷之又罷撰真人杜永祺誥命<lb/>
　及封號凡浮圖異端蠧財惑衆一切擯不得逞直曰<lb/>
　我祖宗相傳以治天下堯舜周孔之道而已庻幾乎<lb/>
<pb n="KR2g0047_WYG_002-25a"/>
　古之大臣以道事君者與至上問李夣陽言事若何<lb/>
　輒對曰此狂妄小人耳亦未免失言其不為同鄉徇<lb/>
　情靣亦當另有説如事在當從而必不從以示公則<lb/>
　偏亦甚矣祁奚舉子未嘗有咎其私者春秋責備賢<lb/>
　者之意<lb/>
　　　馬端肅文升<lb/>
升字負圖鈞州人生而頴異七歲讀書日記數百言性<lb/>
介特寡言笑不尚華侈舉止嚴重脩髯偉貌望之知為<lb/>
<pb n="KR2g0047_WYG_002-25b"/>
異人景泰二年舉進士授監察御史廵按晉楚所至有<lb/>
聲陞福建按察使乙酉擢南大理卿尋廵撫陜西時反<lb/>
賊滿四甫平土達有反側之意文升親詣固原檢其戸<lb/>
數諭以生生之樂釋其驚疑衆皆叩頭俯伏曰誓不<lb/>
敢為亂遂奏給衣糧農具選丁壯千名隨軍皆樂從効<lb/>
死以報修茶政易畨馬八千餘以給士卒賑鞏昌臨洮<lb/>
饑民撫安流移績甚著擢陜西總制兵務陳時政十事<lb/>
及禦邊三䇿甲午岷州番人叛率兵勦平之乙未擢兵<lb/>
<pb n="KR2g0047_WYG_002-26a"/>
部侍郎丙申八月滿達勒竒木嘉色稜犯宣府甚急命文<lb/>
升整飭遼東邊備九月抵邊徧歴險要繕城堡利兵甲<lb/>
練軍士選精壯敵知有備不復來犯丁酉二月詔回京<lb/>
上邊務十五事戊戌邊警勅文升復整飭遼東邊務時<lb/>
太監汪直熖方熾謂徃撫可邀大功欲同徃僉言彼既<lb/>
有使入貢却又屠其家今若之何或言宜以大官酬之<lb/>
文升曰官不足以釋忿且宋以李繼遷為京官遂至西<lb/>
夏之患尋傳㫖着兵部侍郎馬文升大通事詹昇前去<lb/>
<pb n="KR2g0047_WYG_002-26b"/>
撫安已而奄人王英來謂喻汪意欲請與俱文升謝絶<lb/>
之即行汪深以為恨文升至撫順諭以朝廷意各衛酋<lb/>
長纍纍皆至以牛布給慰之復加飭備以待反側比文<lb/>
升至開原果數路入冦伏兵發斬首二百餘級生獲數<lb/>
十人及馬器仗無筭邊人且感且懼遣其長入京事遂<lb/>
平己亥遼撫陳鉞至京原賂權璫汪直奏邊人皆以文<lb/>
升禁不與農器交易故屢冦邊誣其妄興邊釁激變敵<lb/>
人命定西侯蔣琬刑部尚書林聰同直往勘比至二人<lb/>
<pb n="KR2g0047_WYG_002-27a"/>
憚直竟勘如直言執文升下獄謫戌四川重慶衛癸卯<lb/>
奄直罪罷都御史李裕等疏文升寃始復官致仕尋命<lb/>
廵撫遼東丙午召為兵部尚書貴州都匀黒芮弗靖守<lb/>
臣倚内援請發雲南川廣兵勦之文升持不可奏差郎<lb/>
中御史各一員徃勘果無他虞忌者營内㫖調南兵部<lb/>
戊申孝廟御極召為右都御史掌院事提督十二團營<lb/>
上在東宫知文升名感殊遇益自奮勵知無不言上特<lb/>
倚重因水灾天鼓鳴地震具奏正心謹始以隆繼述以<lb/>
<pb n="KR2g0047_WYG_002-27b"/>
弭灾變言極剴切復請選老成淳謹之士以資啓沃不<lb/>
宜雜以浮薄之流恐虧盛德上嘉納之文升留心邊計<lb/>
奏處甘凉兵馬糧糯以備外患北人和碩詭計日深乞<lb/>
命大臣總制大同宣府偏頭闗及延綏便宜設防以星<lb/>
變乞致仕不允尋晉少𫝊火篩入河套文升乞命朱暉<lb/>
等練兵以待且令各邊謹斥堠脩戰具既而火篩引去<lb/>
改吏部尚書各王府蕩制踰規䟽選輔導以全宗室奉<lb/>
上靣諭計察天下官員汰去不職者三千餘員正徳改<lb/>
<pb n="KR2g0047_WYG_002-28a"/>
元太監王瑞以大婚禮欲用儒士七人篆刻番字文升<lb/>
不從瑞慚憤誣奏抗拒頼諸大臣力辯得白屢乞致仕<lb/>
章疏二十上乃允賜璽書褒之卒年八十五贈太傅謚<lb/>
端肅所著有西征石城東安東國興復哈密三記及奏<lb/>
議若干卷<lb/>
　野史氏曰經濟亦難言矣眞理學方有實經濟夫子<lb/>
　志在東周孟子欲以齊王聖人原以濟世為心曲儒<lb/>
　不能用世借獨善以藏拙遂有厭薄功名狹小事業<lb/>
<pb n="KR2g0047_WYG_002-28b"/>
　之念愚謂眞儒自有實用投之事則事辦投之節則<lb/>
　節見庻足以祛腐儒曲學之陋端肅事功不可冺而<lb/>
　立朝風裁正不可及<lb/>
　　　李恭靖敏<lb/>
敏字公勉襄城人也景泰五年進士授監察御史明習<lb/>
律法有名稱嘗按畿内力革宿弊以運餉薊州者必由<lb/>
海口多遭覆溺敏建議别鑿三河直抵薊州以避海道<lb/>
軍民便之成化初陞浙江按察使尋以憂去讀禮之暇<lb/>
<pb n="KR2g0047_WYG_002-29a"/>
屏居紫雲山中生徒雲從簦笈至不能容於是遂建書<lb/>
院取程朱許薛四子之書立為條約乃日與諸生講習<lb/>
勵勉期在躬行故久之襄許之間彬彬然多德藝之士<lb/>
服闋改湖廣轉山西布政使拜都察院左副都御史先<lb/>
是廵撫大同邊人俟守墩軍下取水輒肆戕害敏至伏<lb/>
擒之自是不敢犯又上禦戎數事進兵部右侍郎已而<lb/>
卧病為言者所論遂乞歸久之起為右副都御史廵撫<lb/>
保定改總督漕運召為户部尚書遇事不避有貴戚怙<lb/>
<pb n="KR2g0047_WYG_002-29b"/>
勢者乞畿内入官隙地已有㫖許敏執奏而止其餘建<lb/>
白亦多中事理上甚重之復以疾乞歸特命官屬一人<lb/>
䕶行卒于内黄年六十七贈太子少保諡恭靖<lb/>
　　　許襄毅進<hi>附子文簡讃</hi>　<hi>恭襄論</hi>
進字季升靈寶人成化丙戌進士授御史出按甘肅岷<lb/>
州土人利番人貨潜相結姻遂因為冦進相險要設橋<lb/>
塞分兵防守諭令罷婚邊乃寧按山東㕘政某役閘夫<lb/>
脩華陽宫為燕逰所費又巨進劾罷之革濟寧諸閘濫<lb/>
<pb n="KR2g0047_WYG_002-30a"/>
役夫三千餘人究治貪吏豪徒餘望風奔息還京掌三<lb/>
法司事廵按遼東御史强珍劾倖閹汪直妄殺邊人<lb/>
冒賞兵部阿附奏行直誣愬珍下詔獄進抗䟽伸珍擊<lb/>
直珍竟戍遼陽進奪俸數月道士以黄白術干湖總兵<lb/>
李經不售誣首經潜招叛軍為亂直奏逮李氏百口至<lb/>
京已成獄憲皇恐寃之改命法官讞衆皆惴避進發道<lb/>
士奸即日磔于市晉山東按察使監秋試有欲私貴臣<lb/>
子者進堅執不可東昌武人兒懷金與所厚生飲肆中<lb/>
<pb n="KR2g0047_WYG_002-30b"/>
是夜被殺且無首官坐生罪已誣服進察生不𩔖凶人<lb/>
私計必酒人所為貧人得銀必易物遍閲市肆酒人正<lb/>
以所得銀易布一訊而得生得釋晉僉都御史廵撫大<lb/>
同小王子欲窺邊先以馬千匹入貢進請帑金二萬兩浹<lb/>
恩而飭備計遂沮庚戌冦入塞列營三十里號六萬進<lb/>
因事發謀馬行繫帚于尾塵翳障天烽火連日夜比觧<lb/>
去不亡一鏃云劾奏鎭守中官石巗貪暴反被擠左官<lb/>
兖州知府甲寅晉陜西按察使乙夘甘凉邊患孔棘大<lb/>
<pb n="KR2g0047_WYG_002-31a"/>
臣往治勿任以進為僉都御史廵撫甘肅初文皇招降<lb/>
哈密封托克托為忠順王捍禦番戎後與吐魯番為仇謀<lb/>
殺哈密都督占據城阻塞諸番貢路哈宻遺夷覊住嘉<lb/>
峪邊患幾二紀進曰以夷攻夷古云良䇿遣辯士説齊<lb/>
勤罕東諸番宣布朝廷威德厚撫嘉峪遺夷俱願効死進<lb/>
以總兵彭清將兵七千出嘉峪闗調諸番為聲援入二<lb/>
千里攻哈宻故城克斬吐魯畨數百級番首伊稜夜遁<lb/>
獲脇從者八百人總兵劉寧欲盡戮之為竒功進曰此<lb/>
<pb n="KR2g0047_WYG_002-31b"/>
即吾赤子綏輯是務豈計攻伐邪令𨽻遺夷給牛種耕<lb/>
器吐蕃與夷其勢孤西域遂定進副都御史詔廵撫陜<lb/>
西太監劉瑯恃援恣横進數禁之一日同舟進責其惡<lb/>
瑯不遜進奮拳撃之墮瑯水中丁巳召為户部侍郎太<lb/>
原周文端公為司徒恊合大釐朝政不便者上章諌争<lb/>
裁抑后戚田業命勘河間戚氏莊田抗䟽言實皆民間<lb/>
地令照舊管業不得行令兼僉都提調宣大軍事貴臣<lb/>
子弟從軍倖功者不樂造飛語降㫖師老事抝勒令致<lb/>
<pb n="KR2g0047_WYG_002-32a"/>
仕自後羣臣薦章凡四十有八武皇即位起兵部左侍<lb/>
郎明年始詣闕進尚書䟽勸武皇敏學止㳺師古仁聖<lb/>
君而戒彼荒淫者一京衛官以賄來求公堂杖數十權<lb/>
要請託輒報罷晉吏部尚書已加太子少保進直聲乆<lb/>
著風裁日峻御史某滿三考及部郎某某者奥援必覬<lb/>
京秩悉外補郎中某賂閹馬永成乃斥守黎平郎中李<lb/>
達忤太宰出守夷方乃改杭郡工侍某同里閈託奄營<lb/>
求改吏部進對衆語之曰君年尚未老秩亦不卑不為<lb/>
<pb n="KR2g0047_WYG_002-32b"/>
不貴乃託斯人速化乎逆瑾銜進日甚而輔臣畏其沮<lb/>
格所私積怒叢䜛瑾謂進越選法矯㫖令致仕又摘進<lb/>
推薦雍泰為謬削爵為民二子在翰林者調外任庚午<lb/>
八月卒于家年七十四九月瑾伏誅詔致仕已遣官營<lb/>
葬贈太子太保嘉靖五年席文襄覆議諡襄毅子八人<lb/>
詩舉人誥另有傳讃論附後<lb/>
讃襄毅公第三子在吏部時上懲邊患未寧責在廵撫<lb/>
大臣專恣罪在言官各令讃考察讃乃㕘稽輿論擇廵<lb/>
<pb n="KR2g0047_WYG_002-33a"/>
撫脂韋骩法及苞苴自私者擬斥十餘人其科道素乖<lb/>
風紀并建白無聞冗牘可厭者擬黜調二十餘人擠棄<lb/>
及言事傷激遭變者前後薦起十餘人如南科給事中<lb/>
曽筠等以其資深敢言不次叙陞其甄别流品南北各<lb/>
定所宜除目一下人人稱平方面以上或以儀通問監<lb/>
舉謁選或經營羙缺必當衆發其私竟抑壓示懲毎大<lb/>
計吏治雖慿考語猶跡行履若官常守素為上官所刺<lb/>
必留之有心險詐干清議雖考無貶辭不曲貸甲辰春<lb/>
<pb n="KR2g0047_WYG_002-33b"/>
考察外官有一二巧宦竊虛稱擬欲黜之都院不從讃<lb/>
指而言曰今為公等留此人異日害人誤國陷善𩔖雖<lb/>
悔無及果如其言讃歴官五十餘年晚荷隆遇翼翼小<lb/>
心以不欺不怠為主子孫祇嚴訓閉門息囂無敢以私<lb/>
入僕從穿短衣如農家裝士大夫羡其家法平生寡欲<lb/>
年七十猶作細楷閲經史典籍老而不倦所著有松臯<lb/>
集續集諸史私論五經臆説諸曹奏議卒七十六贈少<lb/>
師諡文簡論襄毅公第八子初奉使餉榆林邊士氣勃<lb/>
<pb n="KR2g0047_WYG_002-34a"/>
勃自負直將長驅沙漠封狼居胥在禮部奉詔進九邊<lb/>
圖論世宗嘉納之㑹邊事起南京交薦論材可備緩急<lb/>
㑹推京兆撫臣署居次上曰是嘗上圖論者遂進僉都<lb/>
撫薊州上備邊十二事士氣一新白通事進犯黄崖口<lb/>
襲殺守備大掠而去論督將士設伏出竒斬白通事及<lb/>
首級四十㨗聞進右副都御史以勞致疾請告歸庚戌<lb/>
復大入薄郊闗廷臣薦論可屬大事上覆閲圖論騐其<lb/>
早見亟召論分宜故不可覉闕下踰年得命出撫山西<lb/>
<pb n="KR2g0047_WYG_002-34b"/>
夷人犯柞子塢不得入乃伺大同龍鬚墩集精鋭邀撃<lb/>
之夷挫復入親援桴鼓䕶軍血戰以㨗聞進兵部右侍<lb/>
郎雲中兵亂殺副將檄至申令誓師吾將世受國恩直<lb/>
將奉不肖之驅以徇爾曹超距之日久矣寧避疆場而<lb/>
就市曹意懇辭嚴亡不人人感奮妖民吕鶴引冦入犯<lb/>
决筴擒鶴斬之獻馘者四十餘黨旋馬西向既敗之紫<lb/>
塞八角堡追襲俘馘百七十有竒詔進兵部尚書廕一<lb/>
子世襲錦衣千戸諳達大舉四十萬冦山西分部發兵<lb/>
<pb n="KR2g0047_WYG_002-35a"/>
遣輕騎搗其穴據險設伏夜出銳師破其營諳達死傷<lb/>
分崩不可勝紀已復犯龍門火石嶺勒標兵尾擊之至<lb/>
響水舖出其不意令死士持刀斧乗夜斫營所觸糜爛<lb/>
俘馘者五百三十詔加太子太保再廕一子世襲正千<lb/>
戸上益多其伐召入為兵部尚書上平倭九事主眷雖<lb/>
隆功多招忌憾者日索瘢摘瑕遂罷丙寅冬十月自理<lb/>
䘮具端坐而終年七十二論故于文事優率以用武顯<lb/>
終始邦政身繫邊圉安危者三十餘年以首功計者二<lb/>
<pb n="KR2g0047_WYG_002-35b"/>
萬三千降者二千酋長旗纛車馬器杖以鹵𫉬計者三<lb/>
萬五百脩築邊墻以里計者四千墩堡以座計者三千<lb/>
人言襄毅之有恭襄猶絳侯之有條侯驃姚之有冠軍<lb/>
也穆考即位詔復故秩諡恭襄諭祭九壇遣中書劉天<lb/>
衢營塟<lb/>
　野史氏曰許氏一門何多竒也予髫年知靈寶許氏<lb/>
　一門三尚書如僅以三尚書為竒則古今尚書多矣<lb/>
　或湮没無聞或穢汚遺臭者豈少哉襄毅父子貞忠<lb/>
<pb n="KR2g0047_WYG_002-36a"/>
　勁節同德同心生平受逆奄直瑾軰之屈折挫辱者<lb/>
　不知凡幾而節愈峻骨愈勁也險亦常危亦安故功<lb/>
　成而學著經濟學術忠節公以一堂兼備之迥乎不<lb/>
　可及矣公嘗讓雍泰已官語人曰吾西望有二髙一<lb/>
　為華山一為雍世隆耳吾服公之推賢<lb/>
　　　張尚書泰<lb/>
泰字世亨祥符人成化戊戌進士初令鄒縣政尚仁恕<lb/>
六載績聞召補省臺適罹内外艱服闋拜陜西道御史<lb/>
<pb n="KR2g0047_WYG_002-36b"/>
兼河東鹽課有勢要撓法為奸上䟽劾去之嗣按蘓江<lb/>
憲度峻整豪强歛跡轉陕西按察司副使踰四年轉按<lb/>
察使尋轉布政老成練達士論歸之未幾擢右副都御<lb/>
史廵撫陜西陕西之地宦㳺最久熟知利病乃掇軍民<lb/>
困苦者十餘事嚴列條約刋布郡邑踰年改大理寺卿<lb/>
時逆瑾用事以剛直觸忤免歸瑾誅復起為刑部左侍<lb/>
郎開府固原總制三邊軍務感上知遇拜命即行至鎮<lb/>
則選易將官振厲士氣一新攻守之具疏凡百數十上<lb/>
<pb n="KR2g0047_WYG_002-37a"/>
皆見嘉納奏㨗者十有二璽書褒奬盡心籌邊寢食靡<lb/>
寧竟以勞瘁成疾亟上䟽乞骸歸命未下而卒得年六<lb/>
十有一訃聞賜塟祭贈太子少保刑部尚書子炤以功<lb/>
廕錦衣千戸泰沉毅有大畧平生不立崕岸與人交坦<lb/>
直無偽善飲酒多而不亂三邊將士猶有能道其經畧<lb/>
之蹟者<lb/>
　野史氏曰公到處有實政至經畧三邊䟽百數十上<lb/>
　奏㨗者十有二贈廕塟祭恩禮隆備厥功偉矣雖未<lb/>
<pb n="KR2g0047_WYG_002-37b"/>
　覩其謨烈之全而鞠躬盡瘁死而後已猶令人深企<lb/>
　慕之思<lb/>
　　　李㕘政景繁<lb/>
景繁字邦泰儀封人也幼而好學噐度不羣治朱氏詩<lb/>
成化五年舉進士授陕西三原知縣三原多大商鬻販<lb/>
淮揚間貲累數萬每婚䘮費千金景繁禁之使如制逋<lb/>
民歸者復其田廬死者給以棺居數年稍遷太僕寺丞<lb/>
改工部營繕主事二十三年遷虞衡員外郎尋轉都水<lb/>
<pb n="KR2g0047_WYG_002-38a"/>
郎中管漕河時漕塞自淮入儀真凡三百里舟膠不行<lb/>
有詔命都御史暨郎中治景繁獨任之募夫八萬人初<lb/>
濬邵伯湖橋子橋三汊河廣皆六尺次濬廣陵驛東廣<lb/>
倍于三汊次濬朴樹灣廣三倍於初次濬儀眞𤓰州二<lb/>
壩廣倍于朴樹者三深于舊者各五景繁行𤓰州堤上<lb/>
見東南多沮洳區問土人此何所也曰江潮之匯也景<lb/>
繁導之自古劄港入劉家灣入漕渠曰今漕渠非得巨<lb/>
流濟之舟終不可行值江潮時開壩閘恣江北走已即<lb/>
<pb n="KR2g0047_WYG_002-38b"/>
塞之天復大雨漕事成矣土人曰河亢而江下非壩障<lb/>
之則河水悉倒流入江漕渠益淺都御史而下咸謂李<lb/>
䇿非善景繁曰江水故平潮至則悍激耳潮退水亦易<lb/>
制也遂下令有司具土暨石潮至大决壩閘江水奔漕<lb/>
水聲洶洶如雷景繁乃塞壩閲數日㑹大雨漕渠水瀰<lb/>
瀰襄岸舟乃大行河經徐州盪州將嚙居人震恐景繁<lb/>
又作石堤河不能為害𢎞治六年遷山西右㕘議理儲<lb/>
景繁行塞上十年而餉運不缺擢四川右㕘政以疾乞<lb/>
<pb n="KR2g0047_WYG_002-39a"/>
致仕歸<lb/>
　　　李知州愚<lb/>
愚字克明蘭陽人也弱冠舉於鄉授澧州知州以禮讓<lb/>
喻俗不規規于簿書期㑹之間一郡盡化之成化七年<lb/>
茅岡宣慰等土夷乗劉千金之亂出没剽掠每過州境<lb/>
戒戢儕𩔖勿有所犯其感革強暴𩔖此州俗女子年踰<lb/>
三十始嫁愚檄屬邑俱宜依期婚娶其貧不能舉亦宜<lb/>
設法貲資一歳完聚者二千餘家廵撫都御史呉琛聞<lb/>
<pb n="KR2g0047_WYG_002-39b"/>
之以束帛勞異罹外艱歸服闋改知晉州值歲凶愚賑<lb/>
饑恤匱不遺餘力是年大水復至愚乃上䟽其畧曰今<lb/>
陛下致治之道至矣救灾之法宻矣而水旱屢見者何<lb/>
也或者宫人未節而天意有在于此未可知也臣聞男<lb/>
子生而願為之有室女子生而願為之有家一有拂欝<lb/>
則憤懣之氣必干天和昔一婦含寃三年不雨矧多于<lb/>
此者乎考之春秋傳曰大水者隂氣盛也若今歲雨水<lb/>
為害或以隂氣使然耳嘗觀唐史太宗因旱出宫女三<lb/>
<pb n="KR2g0047_WYG_002-40a"/>
千人我朝英宗皇帝即位之初亦出宫女三百七十人<lb/>
此其騐也伏望陛下援古人已行之蹟酌今日時制之<lb/>
宜稽察宫女年貎老弱量為酌减務使在内在外人人<lb/>
得所則隂陽氣和神人胥悦而天變可回水旱自弭是<lb/>
陛下大造之仁徧浃海内國家太平之福亦永保無疆<lb/>
矣疏入純皇震怒逮繋京師已而感悟詔釋愚出宫女<lb/>
五百餘人愚既還職益自振勵㑹妖賊桑冲作亂愚以<lb/>
計擒之上嘉其能特令榜諭後數年致仕歸子鉉内黄<lb/>
<pb n="KR2g0047_WYG_002-40b"/>
知縣愚卒六十餘年提學副使朱大器始祀于鄉賢祠<lb/>
　　　喬㕘議縉<lb/>
縉字廷儀洛陽人也少頴敏學士薛瑄見而竒之授以<lb/>
毛詩及太極西銘諸書成化八年登進士尋以家艱歸<lb/>
服闋授都水司主事督理山東泉原初漕由魚臺至臨<lb/>
清得洸汶泗沂四水其地復有泉百七十餘道㑹于四<lb/>
水而分流于漕渠為牐凡三十有六設守津吏以司啟<lb/>
閉為淺二百二十各有津老以時䟽治然歲遠法弛諸<lb/>
<pb n="KR2g0047_WYG_002-41a"/>
泉湮塞或為豪宦侵匿漕運屢屢告艱縉行郡得湮塞<lb/>
泉四百有竒侵匿泉二百有竒合六百餘泉㑹于四水<lb/>
漕運大濟工部以績奏改兵部職方又二年遷員外郎<lb/>
𢎞治四年出補四川布政司㕘議時馬湖府知府安鰲<lb/>
殺叙南衞千戸曹明奏檄數下鰲賂當路獄久不具縉<lb/>
至一訊即服未幾貴州苗蠻叛焚掠州縣命都御史鄧<lb/>
廷瓉帥三省兵討之以縉督餉苗誅有文綺寶鏹之賜<lb/>
久之縉不調仍坐治泉之故縉知有怨者遂上䟽乞歸<lb/>
<pb n="KR2g0047_WYG_002-41b"/>
年七十二卒所著性理解惑河南郡志及族譜若干卷<lb/>
　　　高知府鑑<lb/>
鑑字克明太康人也曾大父智官革除間為副千戸永<lb/>
樂初謫戍信陽子孫遂家焉鑑年十一時與羣兒戲釣<lb/>
于學宫池上曰我釣鰲亦如此爾指揮劉宗異之舉于<lb/>
提學副使陳選收為弟子員成化十一年舉進士授武<lb/>
選主事時崇王請置守備汝寧大司馬以信陽已置守<lb/>
備而汝寧重置難之集司屬議鑑進曰事不難移信陽<lb/>
<pb n="KR2g0047_WYG_002-42a"/>
守備置汝寧俾兼視信陽則事攝而官可不重置大司<lb/>
馬喜曰主事議便于是常引與計事稱之曰我益友也<lb/>
鑑仕宦既聞時有所憤切乃言事忤中貴人中貴人注<lb/>
其名屏上卒以他事逮之調鎮遠府通判在鎮逺為都<lb/>
御史錢鉞所重時咨以邊務洞夷有相讐者使鑑輯之<lb/>
不服鑑乃夜徙居他山虚設供帳故所遲明往卧榻已<lb/>
碎鑑從容束帯出帳前議和事夷覘而神之盡服𢎞治<lb/>
改元移山東青州明年遷鎮江同知嘗署郡事㑹日本<lb/>
<pb n="KR2g0047_WYG_002-42b"/>
使臣過以詩獻鑑和答立就使臣俛首嘆伏曰中國詩<lb/>
人也亡何自鎮江遷䕫州知府致仕歸年六十七卒鑑<lb/>
善談辨曉音律有鐵溪集若干卷<lb/>
　野史氏曰公以忤璫被逮而謫直矣然作事妙有機<lb/>
　權直而不板<lb/>
　　　胡僉事瀛<lb/>
瀛字孟登羅山人也成化十一年進士明敏亷介初授<lb/>
浙江餘姚知縣是時日本夷來朝騷動隣邑瀛備之堅<lb/>
<pb n="KR2g0047_WYG_002-43a"/>
益市瓦噐實魚菜餅糗至即人與之數器夷得飽殊懽<lb/>
已輒就道縣得無擾歲饑盡發廪以賑猶勿給乃節量<lb/>
温飽令饑民傭食其家多所全活因奏免田租已賜之<lb/>
半復為請諸折所勿免者又許之時監儲督折銀急甚<lb/>
瀛弗徴坐罰俸又勿徴其明年秋成始下令民輸去年<lb/>
折銀皆競入且曰勿復累我侯也民争燭湖水利積年<lb/>
不决至集衆逞兵瀛乃為塘分其湖水均其灌溉争遂<lb/>
解息瀛去數年以憂去百姓思之為立碑紀德服闋改<lb/>
<pb n="KR2g0047_WYG_002-43b"/>
武進尋擢南京户部主事遷員外郎以忤權貴謫興國<lb/>
同知遷本州知州復遷浙江按察僉事瀛自度與時不<lb/>
合遂致仕歸其在武進興國皆有惠政歴三地吏民俱<lb/>
為樹碑建祠子止吕楠榜進士仕至監察御史<lb/>
　　　李恭簡鉞<hi>附子御史惠</hi>
鉞字䖍甫祥符人𢎞治丙辰進士授御史廵視中城權<lb/>
貴家有奸法者繩之不少貸理河東鹽政國課用饒改<lb/>
浙江道覆刷京畿文卷時羣閹竊柄濁亂國紀㑹䟽劾<lb/>
<pb n="KR2g0047_WYG_002-44a"/>
之乞盡除去辭㫖抗直瑾惡之誣以他事罰米五百石<lb/>
輸邊尋轉鞏昌知府莅政寛簡擢四川按察司副使値<lb/>
劇盗方四等嘯聚掠刼全蜀繹騷廵撫都御史林俊屬<lb/>
以督勦所向克㨗斬首萬餘㨗聞璽書奬勵賜金帛加<lb/>
俸一級擢陜西按察使持憲嚴明獄無停滯未幾遷超<lb/>
右僉都廵撫山西兼提督雁門等闗自陕入晉道經河<lb/>
東父老羅拜曰我公來矣先是守臣侵漁邊儲士卒嗟<lb/>
怨至則釐革夙弊將士樂為之用丙子秋冦入宣府出<lb/>
<pb n="KR2g0047_WYG_002-44b"/>
白羊口南牧鉞度宣大擁重兵冦必不利移檄山西岢<lb/>
嵐五臺諸郡宜亟為之備果犯岢嵐宻授之筭斬首百<lb/>
五十級獲馬千餘匹上嘉其功賜璽書金帛再加俸一<lb/>
級時中官欲攘為已功改㨗大同鉞不之辨而給事中<lb/>
潘塤為之不平乃倡言于朝士論益重之是歲山西有<lb/>
内冦武廷章等荼毒地方勒兵勦之旬日蕩平詔加俸<lb/>
如前鉞懇辭且請老温㫖慰留丁丑擢兵部侍郎掌部<lb/>
事奉詔裁革武臣抑僥倖汰冒濫武選肅清嘉靖壬午<lb/>
<pb n="KR2g0047_WYG_002-45a"/>
復冦西陲號十萬飛檄告急遂以兵侍兼僉都行邊馳<lb/>
至固原敵勢方熾進薄城櫓時援兵未集乃下令大開<lb/>
諸營門敵疑有備不敢逼用火炮擊之遂引去詔總制<lb/>
三邊事務申明紀律增築墩堡廣儲蓄選壯勇軍聲大<lb/>
振冦復深入平凉涇州縱兵大掠人懷疑懼鉞曰此成<lb/>
擒耳宻命遊擊將軍時臣周尚文等分伏要害斷其歸<lb/>
路我軍大㨗斬首百八十級獲牛羊萬計諸將入賀鉞<lb/>
曰汝知賀寧知憂乎敵性狠鬭既失利必憤憤而復來<lb/>
<pb n="KR2g0047_WYG_002-45b"/>
延綏諸路宜有備果冦延綏復發兵<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>撃之斬首百餘<lb/>
級或請以㨗聞曰偶勝耳惡足為功鎮廵奏㨗璽書嘉<lb/>
之進右都御史總督漕運未幾召還掌院旋拜兵部尚<lb/>
書侍經筵提督十二團營脩明戎政凡邊報警急必審<lb/>
度事勢指示方畧不求近功不徼小利尤注意邊將務<lb/>
在得人請謁無所容時部事叢委文移旁午皆手自裁<lb/>
削過勞疾作數乞骸骨遣使存問命馳驛還竟不起上<lb/>
輟朝追贈太子太保諡恭簡<lb/>
<pb n="KR2g0047_WYG_002-46a"/>
惠字德卿恭簡公鉞之子正德十二年進士授行人司<lb/>
行人值車駕南狩惠抗䟽諫止上怒廷杖卒嘉靖初贈<lb/>
監察御史子弁以廕仕至姚安知府<lb/>
　野史氏曰公初遭逆瑾之毒風采已著而到處立功<lb/>
　事無棘手此經濟長才也至中貴攘功而不之辨延<lb/>
　綏之㨗曰偶勝耳惡足為功更見大臣德量子以諫<lb/>
　死可稱亢宗<lb/>
　　　蔡侍郎天祐<lb/>
<pb n="KR2g0047_WYG_002-46b"/>
天祐字承之睢州人𢎞治乙丑進士以庻吉士改吏科<lb/>
給事中蹇諤自持封駁無避忤權貴出為閩臬僉事㑹<lb/>
江西盗起朝議以閩兵協勦徃平之轉山東憲副守遼<lb/>
陽按部所至弊絶風清值歲歉多方節縮活饑民萬餘<lb/>
又闢海道圩田數萬頃民奠其業名曰蔡公田濟南龍<lb/>
山惡少嘯聚為亂勢甚洶洶分兵勦之搗其穴淄川盗<lb/>
起刼掠鄉邑捕獲其魁坐以法餘黨悉散遷山西按察<lb/>
使雲中五堡軍亂殺撫臣事聞進右僉都御史即日就<lb/>
<pb n="KR2g0047_WYG_002-47a"/>
道至集亂軍諭以恩威衆始奮㑹桂總兵朱密率家衆<lb/>
誅亂者十餘人衆攻圍其家幾為所害冐白刃救之得<lb/>
解亷其首惡者四人正法餘孽度不自容夜焚朱總兵<lb/>
宅天祜下令懸賞示之火遂撲滅人心少定及督餉主<lb/>
事至羣心自危復起亂上震怒命胡侍郎帥兵討之衆<lb/>
赴天祜前泣求救乃示以早圖自獻或可逭誅衆皆嚮<lb/>
應獻元惡十餘人傳首以示脅從者宥之帖然無復反<lb/>
側天祜遂請班師詔下凱旋人心益安上優詔答之進<lb/>
<pb n="KR2g0047_WYG_002-47b"/>
右副都御史有彩幣白金之賜旋進兵部左侍郎行日<lb/>
民為罷市哭聲震野且送且留者三百餘里已而為權<lb/>
倖所忌以事中之懇求退避䟽三上乃俞閉門以詩酒<lb/>
自娯教授生徒課子力學而憂國之心未嘗少忘再起<lb/>
至中途以疾辭荷温㫖許暫回調理明年不起卒<lb/>
　　　徐尚寶自得<lb/>
自得把縣人嘉靖辛丑進士為兵科時叛兵擁衆戕殺<lb/>
諾延扶餘三衛諸部内避乞給衣畊具乃上言諾延三<lb/>
<pb n="KR2g0047_WYG_002-48a"/>
衛夙稱崛强一旦遭破殘之慘既不敵于彼將必窺利<lb/>
于我挺而走險急何能擇勢固然耳迤北之性多强悍<lb/>
既飽而驕饕貪無厭且諾延既破撤我藩籬何所顧忌<lb/>
趦趄而不内犯哉冝申飭邊備繕墩廣偵以觀未萌之<lb/>
釁已而卑辭求貢覬緩我邊防以圖大舉廟謨將許之<lb/>
廷臣明知其詐而隂闚上指所嚮觀望莫敢發抗䟽言<lb/>
勿許便䟽入五日不報同列疑之命下則大見采納他<lb/>
日有以吏垣協理請者䟽未及也特批曰徐某乃知上<lb/>
<pb n="KR2g0047_WYG_002-48b"/>
黙識其名固將大用之矣河决曹縣防河使請開趙皮<lb/>
寨孫家渡以殺水勢特遣侍郎呉鵬都御史魯釣董其<lb/>
役上書極陳闗係祖陵周藩至急乃不果開晉尚寳司<lb/>
少卿起家三紀立朝莅官甫四年餘皆優㳺泉石之日<lb/>
也至孝性生詩尚典鬯不騖纎靡文爾雅有則一洗鈎<lb/>
棘所著有苫中踏埜二稿京華集京華續集大㳺子樂<lb/>
府二冊藏於家<lb/>
　　　劉尚書自強<lb/>
<pb n="KR2g0047_WYG_002-49a"/>
自強字體乾扶溝人嘉靖甲辰進士在文選時分宜子<lb/>
世蕃以鬻爵干請峻拒不納蕃深銜之亡何補陕西㕘<lb/>
議遷山西副使甫莅任悍卒王慶率衆以夜畔城中大<lb/>
駭自強知慶有嬖妾選勇士伏旁舍待慶果來携拏輒<lb/>
斬其首以殉餘黨瓦解按察陕西苦旱城中無水自强<lb/>
相舍旁當有泉鑿之泉源涌出一郡饒給居人神之名<lb/>
曰劉公井遷湖廣布政民苦饑出羡金賑之所全活甚<lb/>
衆廵撫四川㓂黄中負險猾驁奉勅㑹湖湘兵討之屬<lb/>
<pb n="KR2g0047_WYG_002-49b"/>
妖人蔡伯貫乗間嘯聚鹵掠郡縣勢張甚自强䇿曰黄<lb/>
中穴鼠耳直以泥丸封之伯貫出柙虎也可急擊勿失<lb/>
輒移師攻貫一鼓殱焉已回兵向中中大怖乃所據牛<lb/>
欄坪者險絶其中夜當道垂巨索屬鈴百餘勁卒更番<lb/>
守鈴索一動礧石交下人無得免者乃斬木百章為雲<lb/>
梯陽攻之㣲察山旁側有少罅督將士夜銜枚上鉦鼓<lb/>
並作呼聲震岩谷中賊黨戰慄莫知所出以為自天而<lb/>
下也不戰而潰㨗聞賜文綺白金羊酒勞之歴戸兵刑<lb/>
<pb n="KR2g0047_WYG_002-50a"/>
三部尚書老成持大體無出其右者精敏果毅人不敢<lb/>
撓其法在南部時一尚書以事囑其𨽻人無狀怒曰贜<lb/>
吏敢爾耶起奮擊仆其𨽻人都人語云尚書賍輿臺僵<lb/>
矯矯劉公洵自强<lb/>
　野史氏曰此生活得千人命安心不向世外走三公<lb/>
　固方正之品而經世理務其才皆優雖未得盡展其<lb/>
　藴皆足見一班矣故並傳之<lb/>
　　　王襄毅邦瑞<lb/>
<pb n="KR2g0047_WYG_002-50b"/>
邦瑞字惟賢宜陽人正德年進士由庻吉士歴官兵部<lb/>
尚書識量𢎞逺視天下事無不可為應機立斷而張弛<lb/>
必中性喜觀史道及古今之務典禮法制兵賦沿革繁<lb/>
畧之變歴歴如指掌其為文能發心所欲言初以材選<lb/>
儲禁林迨守三州歴遷藩督學政撫邊陲晉卿貮以至<lb/>
尚書為政雖和易坦直至于鈎校欺漏剜剟豪黠又不<lb/>
為一切恩貸如廣德之豪夏某滁州指揮徐某及涇陽<lb/>
之孽令張某者寧迕臺臣之意雖三反不為移判故所<lb/>
<pb n="KR2g0047_WYG_002-51a"/>
至肅然憚而去後則復見思自少倜儻負竒總丱為諸<lb/>
生屬山東盗起即上安勦十四事河南守唶曰異哉洛<lb/>
陽少年廼爾竒絶耶及兵備固原屬松石劉公視西師<lb/>
劉固偉人見則大加器重每事朝夕諮詢時涇邠巨盗<lb/>
李孟春等流刼河東西莫之攖也至則芟夷之無遺𩔖<lb/>
民用大靖初以文行吏治有名其以武畧顯自茲始迨<lb/>
撫寧夏益著寧夏介在河曲三隅逼㓂烽火貫四時歲<lb/>
為常内治既嚴又能招攜叛黨刺彼中事甚悉每先事<lb/>
<pb n="KR2g0047_WYG_002-51b"/>
而備常乗間一入輒失利斬其部長而去不敢近塞者<lb/>
終在任之日西人語保障功多稱之故庚戌之變衆籍<lb/>
籍恃以為重云卒年六十有七贈少保諡襄毅子正國<lb/>
給事中以諌擢通政司㕘議<lb/>
　野史氏曰公初以文吏稱而後以武畧顯則文經武<lb/>
　緯原非二事能于源頭處理㑹則天下事誠無一不<lb/>
　可為<lb/>
　　　髙文襄拱<lb/>
<pb n="KR2g0047_WYG_002-52a"/>
拱號中𤣥新鄭人資禀頴異多讀書能文章志在經世<lb/>
不沾沾以訓詁為也嘉靖辛丑進士由庻吉士擢禮部<lb/>
尚書丙寅與郭朴同入閣㕘預機務穆廟初御以拱舊<lb/>
為講官加恩太子太保具䟽辭不允拱與徐華亭同在<lb/>
政府因人言開釁朝論遂多指摘拱稱病乞休䟽屢上<lb/>
上恩禮有加拱終不出上知不可留乃報許命馳驛還<lb/>
鄉調治仍賜白金文綺遣行人䕶送己巳上念青宫恩<lb/>
以少師起入内閣出管吏部職業崇于中書體統尊於<lb/>
<pb n="KR2g0047_WYG_002-52b"/>
公孤儼然周宰漢相上矣拱凡有條奏皆䝉上褒嘉允<lb/>
行詔先帝時建言被遣者毋得概行卹録公言人臣歸<lb/>
過先帝反其所為以行已之私臆恐天下之人直以悖<lb/>
逆為當然願下閣臣議諭告天下以醒乆迷之人心以<lb/>
開久塗之耳目疏入上曰大體斷自皇考諌者本屬有<lb/>
罪其他建言亦豈皆無罪者今乃不加甄别盡行卹録<lb/>
何以仰慰在天之靈覽卿奏具見忠悃諸陳乞并罷請<lb/>
與都察院同考京官上是之科道官素行不謹者九人<lb/>
<pb n="KR2g0047_WYG_002-53a"/>
浮<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>淺露者八人才力不及者十人俱黜降如例壬申<lb/>
五月上疾大漸召拱及張居正髙儀至乾清宫受顧命<lb/>
囑託甚至盖自孝廟顧託三臣之後僅再見也萬厯元<lb/>
年乞致仕許之萬厯六年卒于里命復其家予祭葬諡<lb/>
文襄<lb/>
　野史氏曰中𤣥居政府毁譽㕘焉説者曰初扼于華<lb/>
　亭罷去無一人祖道者後江陵忌居其上故其私人<lb/>
　多出力以擠之夫同在中書同寅協恭尚已撝謙自<lb/>
<pb n="KR2g0047_WYG_002-53b"/>
　下不敢以才智先人其庻幾乎不然相傾相軋勢所<lb/>
　必至况二公俱負才予知者乎公于諸邊情形無不<lb/>
　熟諳而洞悉之故邊人有事來請公輒為指示方畧<lb/>
　政府不諳邊務而邊人能立功于外者難矣<lb/>
　　　周總制詠<lb/>
詠字思飬延津人嘉靖壬戌進士初授衛縣知縣下車<lb/>
數延見三老問所疾苦諸供億徵索度可已者已之否<lb/>
者釐正之務與民休息三載以特最擢監察御史獨持<lb/>
<pb n="KR2g0047_WYG_002-54a"/>
風紀臺綱倚以為重丙寅出按宣大條上備邊封事戊<lb/>
辰按山東尋典庚午試所取皆知名士丁内艱癸酉服<lb/>
除時江陵柄國欲詠按其鄉趣同僚勸駕詠故緩其行<lb/>
度後期乃至已竟不及其禍甲戌廵視京營清隐占汰<lb/>
羸弱勤訓練諸弁惴惴奉約束已從京畿刷卷風采益<lb/>
著乙亥擢大理寺丞丙子陞左少卿丁丑推遼東廵撫<lb/>
至則稽屯田故籍益出贖鍰募民墾田一千四百餘頃<lb/>
躬歴諸要害築臺垣七十餘所而又為之廣積貯倍行<lb/>
<pb n="KR2g0047_WYG_002-54b"/>
糧一行旌旗壁壘皆變未幾拜少司馬加秩一等壬午<lb/>
進左都御史總督薊遼昌保諸邊事治薊門一如治遼<lb/>
法時有行邊使者以意氣加詠詠不為下且蜚語具狀<lb/>
劾詠他部將畏使者焦赫稍稍引避去詠念無可共功<lb/>
者嘆曰吾老矣願乞骸骨歸章再上得允卒於家<lb/>
　<lb/>
　<lb/>
　中州人物考卷二<lb/>
</p>
<p>
</p>
  </div>
</body>
</text>
</TEI>
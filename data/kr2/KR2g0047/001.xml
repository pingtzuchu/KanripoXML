<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中州人物考卷一</head>
    <p>
<pb n="KR2g0047_WYG_001-1a"/>
欽定四庫全書<lb/>
　中州人物考卷一　　　　　容城孫竒逢撰<lb/>
　　理學<lb/>
　　　曹靖脩端<lb/>
端字正夫澠池人永樂戊子舉于鄉學者稱為月川先<lb/>
生天資頴異造詣篤實教人務躬行實踐日事著述寒<lb/>
暑不輟坐下足兩磚處皆穿其專靜如此事父母最孝<lb/>
及遭喪五味不入口寢苫枕塊始終不易既塟廬墓六<lb/>
<pb n="KR2g0047_WYG_001-1b"/>
年不用浮屠巫覡嘗詣縣上書請毁滛祀年荒勸賑存<lb/>
活甚衆父好善信佛及聞端言聖賢之道即從之于是<lb/>
作夜行燭一書與父誦之其言曰佛氏以空為性非天<lb/>
命之性人受之中老子以虛為道非率性之道人由之<lb/>
路其言甚精為霍州學正十餘年士子皆服從其教郡<lb/>
人亦皆薫陶而化方岳重職不敢以屬禮待至其郡必<lb/>
敬謁之凡考校諸庠生必請端主其去取後以憂去起<lb/>
復改蒲州學正再踰年端考績京師蒲諸生走詣闕爭<lb/>
<pb n="KR2g0047_WYG_001-2a"/>
留上以霍䟽先上得允又六年竟終于霍一郡人罷市<lb/>
巷哭童子亦悲泣其德化感人如此後諡靖脩有四書<lb/>
詳説太極圖通書西銘釋文孝經述觧性理文集儒家<lb/>
宗統譜家規輯畧存疑録等書薛文清賛曰質純氣清<lb/>
理明心定篤信好古距邪閑正有徳有言以淑後人羙<lb/>
哉君子光輝日新正德中大司馬彭澤稱端為本朝理<lb/>
學之冠又舉從祀孔子廟庭<lb/>
　野史氏曰月川倡理學于永宣之際以太極為立本<lb/>
<pb n="KR2g0047_WYG_001-2b"/>
　而求至乎聖人之道以㕘天地惟此心而謂心非血<lb/>
　氣兩言者濓洛遺㫖也或但稱實學而不察其宗要<lb/>
　亦未為定論嘗取濓溪作拙賦以見意因以拙巢名<lb/>
　其讀書之室薛文清為之記新安孟化鯉又為月川<lb/>
　祠記文集散失今止得其太極圖説觧序可見其大<lb/>
　端矣<lb/>
　　　薛文清瑄<lb/>
瑄字德温號敬軒原籍山西河津人祖仲義通經史值<lb/>
<pb n="KR2g0047_WYG_001-3a"/>
元亂教授鄉里不求仕進父貞洪武初領鄉薦為眞定<lb/>
元氏教諭尋改鄢陵母齊氏夣紫衣人謁見而生瑄初<lb/>
誕肌膚如水晶瓶五臟皆見家人怪之欲不舉祖聞其<lb/>
啼聲曰非常兒也乃舉育之自㓜書史過目輙成誦端<lb/>
重不為兒嬉年十二時元儒魏范諸公以御史謫戍父<lb/>
延與講論經史名理退謂人曰聖門有人矣結為小友<lb/>
不敢以師自居瑄自是厭科舉之學慨然有求道志精<lb/>
思力踐動必質諸書一有不合終夜反側不寐永樂己<lb/>
<pb n="KR2g0047_WYG_001-3b"/>
亥從父司教鄢陵時例乏科貢職教者充戍父慮之強<lb/>
瑄應河内鄉試遂中永樂庚子第一明年辛丑登進士<lb/>
第學士楊文貞士竒欲舘之訓諸子瑄固辭居父䘮服<lb/>
闋願就教職㑹宣廟思得良憲臣振勵風紀選擢雲南<lb/>
道御史出監湖廣銀塲一日時相三楊欲識其靣令人<lb/>
要之晤瑄辭云職在糾劾無相見禮三楊嗟嘆焉手録<lb/>
性理大全晨夜誦讀潜思密玩值雪盈尺不輟有得秉<lb/>
燭疾書或通宵不寐正統改元初設提學憲臣吏部尚<lb/>
<pb n="KR2g0047_WYG_001-4a"/>
書郭公璡薦瑄提學山東瑄欣然就之曰此吾事也首<lb/>
以朱子白鹿洞學規開示學者每誨育生徒先力行而<lb/>
後文藝隨其才器成就之諸生感慕呼曰薛夫子時中<lb/>
官王振用事問三楊吾鄉誰可大用者皆薦瑄因召為<lb/>
大理寺右少卿尋轉左三楊以用瑄出振意欲瑄一見<lb/>
振瑄正色曰安有受爵公朝拜官私門耶一日㑹議東<lb/>
閣公卿見振皆拜一人獨立知為瑄也振連揖之自是<lb/>
銜瑄矣㑹有指揮某死振姪王山欲娶其妾其妻不可<lb/>
<pb n="KR2g0047_WYG_001-4b"/>
妾因誣妻毒殺其夫都察院問已誣服瑄為辨寃駁還<lb/>
至三都御史王文大怒承振風㫖劾瑄受賄出人死請<lb/>
廷鞫振曰是固應死詔縛詣市殺之門人皆奔走哭瑄<lb/>
神色自若曰辯寃死亦何愧乎持周易讀不輟瑄將刑<lb/>
振有老僕大哭厨下振問之對曰聞今日薛夫子將刑<lb/>
故也振聞而意觧有兵部侍郎王偉申救遂免瑄家居<lb/>
六年造詣益䆳江陜弟子來學者百餘人洛陽閻禹錫<lb/>
徒歩來學及别瑄送至里門告之曰以居敬窮理為要<lb/>
<pb n="KR2g0047_WYG_001-5a"/>
正統乙巳以給事程信等薦起為大理寺丞景泰初懇<lb/>
乞致仕學士江淵疏留之明年陞南京大理寺卿守備<lb/>
中官興安袁誠時無抗禮者瑄至安謂人曰此與王振<lb/>
作對頭者何可屈耶午節饋扇瑄曰此朝廷禮不敢受<lb/>
又中官金英過南京公卿俱餞江上瑄獨不往英至京<lb/>
言于衆曰南京好官惟薛瑄耳御史劉孜薦瑄粹學飭<lb/>
躬進無所求退無所累君子之儒不宜閒逺乞召供舘<lb/>
閣之職上曰内閣本朕簡任非人所得薦不允壬申秋<lb/>
<pb n="KR2g0047_WYG_001-5b"/>
召至京復為大理寺卿是嵗年近七十復乞致仕不允<lb/>
英廟復位以禮部右侍郎兼翰林院學士入内閣一日<lb/>
召入便殿上方燕服瑄不入俟上易服乃見時有矜迎<lb/>
復功者瑄曰許魯齋不陳伐宋謀凡事取必于智而不<lb/>
循天理之正非聖賢之學也尋命主考㑹試録首序以<lb/>
正學復性為言或請易曰平生所學惟此事竣轉左侍<lb/>
郎曹石用事遂引疾致仕石亨來視疾曰先生既不留<lb/>
願為先生請勅即家塾敷教且有以資飬瑄曰昔許魯<lb/>
<pb n="KR2g0047_WYG_001-6a"/>
齋去元世祖賜勅書為教魯齋懸之屋梁終不以示人<lb/>
若資其飬曷若不辭官耶亨嘆息而去居家八年四方<lb/>
學者從遊甚衆瑄隨其所寓圖書箴規所在左右手不<lb/>
釋卷凡辭受取與必揆諸義一毫不茍晚年玩心髙明<lb/>
黙契其妙有不言而悟者嘗為詩曰七十六年無一事<lb/>
此心惟覺性天通所著讀書録行于世河汾集藏于家<lb/>
忽遘疾衣冠危坐而逝時風雷大作白氣上升天順甲<lb/>
申六月十五日也年七十有六贈禮部尚書諡文清成<lb/>
<pb n="KR2g0047_WYG_001-6b"/>
化間國子監丞李紳𢎞治間兵科張九功俱請從祀隆<lb/>
慶辛未允議從祀孔廟<lb/>
　野史氏曰文清之學端亮嚴峻俗士不敢入邪説不<lb/>
　得亂居然一代之宗<lb/>
　　　閻御史禹錫<lb/>
禹錫字子與洛陽人負氣自許不肯脂韋世俗亦不事<lb/>
邊幅與物無忤童時頴敏讀書日記萬言長博極羣書<lb/>
純孝九歲時哭其父幾至㓕性正統甲子年十九舉于<lb/>
<pb n="KR2g0047_WYG_001-7a"/>
鄉明年授昌黎訓導丙寅以母䘮徒歩歸廬于墓終制<lb/>
有強暴見化白蟻出集之應有司以聞詔旌其閭既而<lb/>
聞河汾薛文清瑄講明濂洛關閩學遂謝舉業去洛從<lb/>
之遊得其大指而歸以考功員外郎紀振薦為開州訓<lb/>
導遂以其所得為教四方從者日衆學舍幾不能容州<lb/>
之民無少長皆化之曰無取閻先生所刺也稍渉不義<lb/>
即相誡曰毋令閻先生知之正身飭行望者消釋人以<lb/>
比司馬端明之在洛云天順丁丑時李賢王翺姚䕫相<lb/>
<pb n="KR2g0047_WYG_001-7b"/>
繼薦為國子學正尋陞監丞諸生之事干謁者悉不得<lb/>
行不遂者或以賈怨癸未謫徽州府經歴諸生詣闕奏<lb/>
留者至再甲申陞南京國子監助教復轉監丞掌京衛<lb/>
武學事世禄子弟悉知讀書由禮登科甲者相望而中<lb/>
外擁貂蟬握虎符號為儒將者亦多出其門四典文衡<lb/>
尤號得人乆之聲望愈隆超拜御史提督畿内學校禹<lb/>
錫慨然有造就人才之志勵名節敦士風抑詞章之習<lb/>
明本原之學取周子太極圖通書為士子講明之一時<lb/>
<pb n="KR2g0047_WYG_001-8a"/>
人士皆粗知性理又疏場屋數十弊陳之皆賜施行時<lb/>
論稱快焉世方仰其有為成化甲申無疾正衣冠而逝<lb/>
公卿大臣多惜之士子如失所怙恃宦遊三十年清苦<lb/>
蕭索如呉隠之毎去任囊無一錢如劉寵死之日家計<lb/>
如黔婁其文武門人及故屬吏相與賻而殯之所著述<lb/>
甚富有自信集晦菴要語二程全集薛文清公讀書録<lb/>
河汾詩文司馬法呉子註觧孫子選註武學詞範行于<lb/>
世<lb/>
<pb n="KR2g0047_WYG_001-8b"/>
　野史氏曰邇來學人有言許平仲其宋之朱元晦乎<lb/>
　薛文清其今之許平仲乎公從遊文清之門而正身<lb/>
　飭行明習本原之學俾一時人士粗知性理此其所<lb/>
　得之大㫖可知已<lb/>
　　　白太僕良輔<lb/>
良輔字堯佐洛陽人喜讀性理諸書景泰二年進士初<lb/>
請業河東薛瑄瑄不許良輔乃置十脡肉為䞇跽于門<lb/>
日昃不返肉色變而良輔貌愈恭瑄以其誠遂延置弟<lb/>
<pb n="KR2g0047_WYG_001-9a"/>
子之列居歲餘卒受其業歸拜監察御史按治晉陽秦<lb/>
中俱有名迹遷太僕寺丞尋轉卿天順中卒于家所著<lb/>
有太極觧律吕新書釋義中庸膚見若干卷當疾革以<lb/>
書授畢亨畢亨傳于洛其後言性學者多宗白氏<lb/>
　　　方教諭泰<lb/>
泰字時盛新安人舉于鄉任邢臺縣教諭少讀書即知<lb/>
向道及長教授生徒喻以中庸奥㫖慕薛文清瑄之為<lb/>
人著續讀書録三卷鄭瑾輩皆以理學出其門<lb/>
<pb n="KR2g0047_WYG_001-9b"/>
　　　許莊敏誥<lb/>
誥字廷綸靈寶人襄毅公進次子生而岐嶷不羣十歲<lb/>
能屬文𢎞治乙卯與弟讃同舉于鄉己未成進士授户<lb/>
科給事中奉命清理延綏倉場有苖中官者督三邊貪<lb/>
縱罔法誥即劾其狀邊人懐之正德初以舊德遺老起<lb/>
父進為大司馬誥例宜避言路改翰林院檢討逆瑾欲<lb/>
納交誥與之絶瑾大怒矯詔黜進籍罰邊儲三百石竄<lb/>
誥廣西全州判官欲置之死歴險冐瘴與魑魅伍挺挺<lb/>
<pb n="KR2g0047_WYG_001-10a"/>
無戚容㑹奔父䘮服除即絶意仕宦逖覽潜脩受徒講<lb/>
道若將終身焉乆之當路交薦以誥探賾研㣲見道淵<lb/>
邃可備顧問時有詔守正不阿為逆瑾所斥者録之起<lb/>
誥為尚寶丞復疏病還里居十餘年世廟改元復起南<lb/>
京通政司㕘議時講學者北稱函谷南稱陽明誥入南<lb/>
都咸就席問難輔臣薦誥宜充經幄改侍講學士為經<lb/>
筵講官上緝熈聖學四事一曰則圖書以明道原二曰<lb/>
主聖經以求道是三曰辯諸儒以祛道惑四曰屏雜説<lb/>
<pb n="KR2g0047_WYG_001-10b"/>
以防道害其于進講多所剴切古昔興衰治忽之際如<lb/>
指諸掌帝皆虛懷聽納益加眷注尋擢太常卿掌國子<lb/>
監祭酒事誥奬風節抑華競以經世為士筌尊德為學<lb/>
軌人士翕然化之太學生有遐方旅櫬者幾三十人誥<lb/>
購地塟之復賑衣食不給者數十人奏罷教職不稱者<lb/>
二人及劾勛戚習禮不律者一時成均肅然先是文殿<lb/>
左室列三教之師像帝欲從古易以木主誥以所著道<lb/>
統書上之帝悦即撤其舊像立皇帝王師八主南向周<lb/>
<pb n="KR2g0047_WYG_001-11a"/>
孔二主東西向命輔臣與誥九人瞻拜主前靣諭之曰<lb/>
朕奉先聖先師于此庻幾敬慕以遜志于學卿等其罔<lb/>
朕棄誥衍喜怒哀樂章入講帝謂誥欲以一人之情通<lb/>
天下之情所言良是尋擢吏部右侍郎時天下入計誥<lb/>
門户清肅人弗有私謁者乃具奏以戒諸司帝從之復<lb/>
上疏乞休帝不允擢南京户部尚書倉場經費多所裁<lb/>
省復上疏乞休帝以留都國計非誥不可不允㑹將入<lb/>
朝疾作卒年六十四贈太子太保諡莊敏學者稱為函<lb/>
<pb n="KR2g0047_WYG_001-11b"/>
谷先生誥天性孝友仁厚敦重人倫以身率世不數數<lb/>
于人惟以踐諸實行達之世務為學嘗曰聖賢所傳心<lb/>
法六籍所遺訓典要在用世綏人耳茍無益于時文將<lb/>
奚為所著有綱目前編圖書管見道統源流詩考易㕘<lb/>
春秋易見中庸本義太極論性學篇等書儀封王廷相<lb/>
論曰莊敏論太極曰氣理兼備不渉于無論性曰理氣<lb/>
渾全本無支離俱不可專以理言卓乎命世之見矣<lb/>
　野史氏曰莊敏公立朝風裁難進易退便是聖門家<lb/>
<pb n="KR2g0047_WYG_001-12a"/>
　法至其所學以踐諸實行達之世務為主尤為𦂳切<lb/>
　眞是有體有用余嘗謂學有共觧有獨觧言前人之<lb/>
　言行前人之行衆聞而安之耳目不驚此共觧也言<lb/>
　前人之所未言行前人之所未行羣起而攻之翻駁<lb/>
　成案此獨觧也獨觧非深造自得獨闢心靈未易言<lb/>
　函谷與陽明並峙南北而陽明以紫陽忠臣犯大難<lb/>
　公又欲問宋儒除去形氣要那神與性理何處安頓<lb/>
　斯言出其不為曲儒之訾議也者幾希<lb/>
<pb n="KR2g0047_WYG_001-12b"/>
　　　何文定瑭<lb/>
瑭字粹夫河内人𢎞治辛酉鄉試第一壬戌進士由庻<lb/>
吉士歴官禮部侍郎贈禮部尚書諡文定學者稱為栢<lb/>
齋先生生而端凝不事嬉戱人謂為癡兒七歲時入郡<lb/>
城見家有彌勒佛塑像乃抗言請去之人皆大駭十九<lb/>
以聖賢之學自勵嘗聞許文正薛文清一言一行或得<lb/>
其遺書則欣然忘寢食官庻吉士閣試克已復禮為仁<lb/>
論有曰仁者人也禮則人之元氣而已則見侵于風寒<lb/>
<pb n="KR2g0047_WYG_001-13a"/>
暑濕者也人能無為邪氣所勝則元氣復元氣復而其<lb/>
人成矣識者謂與伊川顔子所好何學論同逆瑾煽虐<lb/>
一日贈川扇于諸翰林有入而跪見者瑭獨長揖瑾怒<lb/>
不以贈受贈者復跪謝瑭正色曰何跪而又跪也瑾大<lb/>
怒詰其姓名前對曰脩撰何瑭知必不為瑾所容乃累<lb/>
疏致仕後瑾誅復原職以經筵觸犯忌諱謫同知開州<lb/>
脩黄陵崗堤岸成晉東昌府同知即乞歸肅王嗣位起<lb/>
提學山西以父憂不果再起提學浙江敦本尚實士風<lb/>
<pb n="KR2g0047_WYG_001-13b"/>
丕變未幾晉南京太常少卿與湛甘泉郭杏東脩明古<lb/>
大學之法學者翕然宗之歴工户禮三部侍郎晉掌南<lb/>
京都察院事竟不就是時南有王姚江北有許函谷皆<lb/>
以道學名于時瑭獨黙如日事二親供菽水率子姪後<lb/>
進以脩孝弟忠信非義一介必嚴兩執親喪皆哀毁瀕<lb/>
死數四若不能更生門人請梓文録曰聖賢之道昭在<lb/>
六籍如日星後學愧不能知而行之自宋以來儒者之<lb/>
論方苦太多此吾之所懼也家居十餘年薦二十餘䟽<lb/>
<pb n="KR2g0047_WYG_001-14a"/>
嘉靖二十二年九月二十六日夜半有星隕于郡城西<lb/>
流光如書是夜疾革年七十歲有栢齋集十二卷行于<lb/>
世<lb/>
　野史氏曰公生平不屈逆瑾進退有道以德行自負<lb/>
　耻列文學科其詩不必法唐文不必法漢議論彷彿<lb/>
　宋儒殆庻幾乎躬行君子也不事著述且不欲梓其<lb/>
　文録謂自宋以來儒者之論方苦太多吾之所深懼<lb/>
　也斯眞見道之言與説者謂當以顔閔無所著作想<lb/>
<pb n="KR2g0047_WYG_001-14b"/>
　像先王闇然自脩絶去表暴為名之意此近裏著已<lb/>
　之儒也<lb/>
　　　周御史道<lb/>
道字大經號竹溪懷慶衛人師事何文定以嘉靖丙戌<lb/>
進士擢御史廵按宣大時大同逆璫成擒人情洶沸道<lb/>
請戮元惡餘罔治軍民帖然肖其像于太平樓祀之駕<lb/>
南狩選科四人扈從道與焉途次劾大將軍等甚為璫<lb/>
人所擠<lb/>
<pb n="KR2g0047_WYG_001-15a"/>
　　　婁知縣樞<lb/>
樞字子靖號榖原懷慶衛人師事何文定嘉靖乙酉領<lb/>
鄉薦㑹朝紳議禮各樹幟不相下又議王陽明之學且<lb/>
為洛蜀黨樞著克伐怨欲四章為陸司成林少司成心<lb/>
折及授廣宗令劉撫軍籍民樞謂擾民上鄉兵議劉面<lb/>
從實心銜之適樊直指問安民去貪之畧樞應以所令<lb/>
勿反所好作去甚論刺之樊大恨以事褫廣宗民肖像<lb/>
祀之<lb/>
<pb n="KR2g0047_WYG_001-15b"/>
　　　劉副使涇<lb/>
涇字次山懷慶衛人嘉靖丁未進士由庻吉士改御史<lb/>
授太守歴鳯翔登州兩郡歴官憲副文定門人嘗刻其<lb/>
集能倡明師説于先生之學可稱入室<lb/>
　野史氏曰周婁劉三君生同地學同師其實心任事<lb/>
　亦同也文定學以躬行為主三君子可謂能守師説<lb/>
　　　王布政尚絅<lb/>
尚絅字錦夫郟縣人生而頴異五歲讀孝經七歲日記數<lb/>
<pb n="KR2g0047_WYG_001-16a"/>
百言或謂曰子後當及第乃應之曰讀書寧止為榮進<lb/>
已耶自童穉時已立志為聖賢之學比長盡通五經諸<lb/>
子尤䆳于三禮年十八以儒士舉于鄉壬戌成進士授<lb/>
兵曹有賢名調吏部歴稽勲騐封兩司值尚書張綵依<lb/>
阿逆瑾勢熖薫灼毎有私屬輙以正對且反覆理諭綵<lb/>
不堪甚銜之不閲月綵坐瑾黨伏誅䆳菴楊公為尚書<lb/>
絅議論亦多不合遂乞補外出為山西㕘政疏請侍飬<lb/>
家居十九年樂道安貧飬親教子于蒼山谷中築讀書<lb/>
<pb n="KR2g0047_WYG_001-16b"/>
臺飬粹迎虛隨意所適起四川㕘政不赴再起陜西以<lb/>
母命就道時陜西值邊警邃菴自冡宰歸即復起為總<lb/>
制三邊見絅喜曰吾今日乃知王錦夫也即以兵柄付<lb/>
之不閲月奏㨗邃菴特疏以薦未幾聞母䘮奔歸起復<lb/>
適歲大饑奏救荒十三事復除山西㕘政遷浙江右布<lb/>
政使廵按御史李佶以不行磬折之禮妄摭論列絅曰<lb/>
御史為朝廷耳目之官乃怙勢凌人尚可仕乎遂棄官<lb/>
歸吏部奏李佶職在激揚論事不實王尚絅宜照舊供<lb/>
<pb n="KR2g0047_WYG_001-17a"/>
職乃復移檄起絅于家督促再三次年始入浙卒于官<lb/>
所著有蒼谷集十二卷行于世學者稱為蒼谷先生武<lb/>
進薛應旂曰蒼谷文追秦漢詩逼蘓李一時藝林咸稱<lb/>
作者然實非先生之所尚也先生平生毎右兩程而左<lb/>
三蘓崇理學而鄙詞翰使假之以年當必有繼往聖而<lb/>
開來學者而世顧以功名事業期之又豈足以知先生<lb/>
哉<lb/>
　野史氏曰當時推理學者必以公與何文定為首稱<lb/>
<pb n="KR2g0047_WYG_001-17b"/>
　謂王浚川李空同何大復孟有涯諸公乃文章氣節<lb/>
　之士夫文章何妨于理學而理學不專在文章如躭<lb/>
　于文章則一文章士而已矣節義何妨于理學而理<lb/>
　學亦不專在節義如躭于節義則亦一節義士而已<lb/>
　矣公生平立節固其所長而文章非其所短終不肯<lb/>
　以一節著者則學問之所得深矣知廉勇藝而文之<lb/>
　以禮樂到文之之時豈復有知廉勇藝之可名夫子<lb/>
　所云禮樂即夫子所云好學歟<lb/>
<pb n="KR2g0047_WYG_001-18a"/>
　　　崔文敏銑<lb/>
銑字子鍾一字仲鳬安陽人也父陞㕘政廉謹有聞母<lb/>
李淑人之娠也芝産門閾及月夢蛟龍寤而生銑啼聲<lb/>
洪亮風骨岐嶷見者異之十歲從父延安授四書毛詩<lb/>
明年從諸儒官講太極圖通周易𢎞治十一年舉于鄉<lb/>
入太學與三原秦偉馬理髙陵吕柟榆次冦天叙林慮<lb/>
馬卿同邑張士隆相友約明經脩行毋慕髙虛毋泥訓<lb/>
詁其志毅然以洙泗為師十八年舉進士改庻吉士正<lb/>
<pb n="KR2g0047_WYG_001-18b"/>
德二年授翰林編脩預校敬皇實録三年㑹試為同考<lb/>
宰執欲私其子以托銑銑不可宰執惡之㑹逆瑾竊政<lb/>
銑見瑾又不屈瑾怒謂其黨吏部尚書張茞曰翰林白<lb/>
面後生輕薄如崔銑尤甚欲重罪之茞不可是歲實録<lb/>
成瑾偽傳上㫖詞臣未練政體各加俸一級調郡屬州<lb/>
縣銑改南京吏部主事五年瑾誅召還史職踰年㑹試<lb/>
再為同考時輔臣治文藝銑上書勸以及時悟主薦賢<lb/>
救民理財强兵無事瑣末懇懇千萬言九年掌廷試卷<lb/>
<pb n="KR2g0047_WYG_001-19a"/>
充經筵展書㑹講官有他故即代之明年御史王廷相<lb/>
下獄瀕死亟詣執政力救出之十一年經筵講説命啟<lb/>
上以擇相輔德納誨去䜛頑戒逸豫時權倖錢寧廖鵬<lb/>
在側大銜之冬歴三考轉侍讀十二年春罷經筵引疾<lb/>
求去不許二月復為㑹試同考事竣懇請而歸是年作<lb/>
後渠書屋董耕授徒刪定二程遺書作郡志未幾罹母<lb/>
艱三年食粗異寢嘉靖即位輔臣諫官交薦起脩武廟<lb/>
實録兼侍經筵進講論語開陳治本啟沃懇切擢南京<lb/>
<pb n="KR2g0047_WYG_001-19b"/>
國子祭酒諸生相顧曰吾軰得師矣銑開誠心崇正義<lb/>
明條教嚴祀事正文體奬雋彦警輕惰戒㳺戲清廪餼<lb/>
革蠧耗日衣冠坐東堂諸生朝夕問難銑響答不倦周<lb/>
貧佚老問疾賻䘮士林大悦三年議大禮銑抗䟽勸上<lb/>
勤聖學辯忠邪以回天變自分必被逮已而報休銑曰<lb/>
天恩蕩覆見老親幸矣諸生愕然如失怙恃設帳為文<lb/>
贈曰忠孝兩全出處守正銑行不役一夫囊中無江南<lb/>
一物惟擕古書數篋耳公卿及諸生送者千餘人從而<lb/>
<pb n="KR2g0047_WYG_001-20a"/>
渡江者又千餘人羣拜澘然淚下銑乗醉登舟歌曰故<lb/>
園菽水知堪飬㨗徑南山保未曽歸見父母愉愉如也<lb/>
日讀書洹上折衷羣言明年喪内不復娶四方學者雲<lb/>
集銑教以硏經飭行曰道在五倫學在治心功在愼獨<lb/>
論學曰古之好異者以明志今之好異者以昩心夫正<lb/>
物之謂格至理之謂物今之異言也然則心當何功而<lb/>
至善有别名乎聖賢之道如日月五星然輒求異而不<lb/>
求其所循與否祇以抗名華世而已非昩其心與孟子<lb/>
<pb n="KR2g0047_WYG_001-20b"/>
曰良知良能心之用也愛敬性之實也本諸天故曰良<lb/>
今取以證其異刪良能而不挈非霸儒與論讀書曰讀<lb/>
經見諸行事因事騐其經㫖是故卒至不駭可以即變<lb/>
矣邇言不狎可以出令矣小物克愼可以舉大矣僕婢<lb/>
服義可以使民矣日誦六經不力行則得其字爾五年<lb/>
罹父艱哀毁更甚既禫著松窻寤言中庸凡演大學全<lb/>
文又著士翼政議中説考文苑春秋十八年春立皇太<lb/>
子上愼選宫寮起銑詹事府少詹事兼翰林院侍講學<lb/>
<pb n="KR2g0047_WYG_001-21a"/>
士尋進南京禮部右侍郎署户部篆清耗釐弊無何入<lb/>
賀聖夀聖節部例公贐悉拒不受時有風霾之變銑自<lb/>
劾温㫖慰留冬過家疾作杜門調攝著讀易餘言已病<lb/>
劇不克南行議乞休未果遂卒年六十四贈禮部尚書<lb/>
諡文敏<lb/>
　野史氏曰文敏端嚴抗爽言動有矩無世俗依阿態<lb/>
　人擬之程正叔余過滏水張湛虗司馬亟稱其人與<lb/>
　學余讀其集簡勁峭直意之所是不以人毁之而沮<lb/>
<pb n="KR2g0047_WYG_001-21b"/>
　意之所非不以人譽之而寛殆所謂獨立不懼獨行<lb/>
　不搖者與夫子不得中行而思狂狷正為其不隨流<lb/>
　俗而孤行一意文敏其聖門之狂狷乎陸王學術具<lb/>
　在天下後世文敏詆其為偽儒為霸儒不肯一語敷<lb/>
　同不無已甚然亦各就所見而駁之于異處正好着<lb/>
　眼第看果謬于聖人否殊不向毁譽場中定品格也<lb/>
　　　王肅敏廷相<lb/>
廷相字子衡儀封人生而穎異十三歲補邑庠即以能<lb/>
<pb n="KR2g0047_WYG_001-22a"/>
古文詩賦名𢎞治壬戌登進士由庻吉士授兵科給事<lb/>
中官京師與大梁李夢陽信陽何景明武功康海東呉<lb/>
徐縉鄠杜王九思以古文相倡廷相尤究心國朝典章<lb/>
時政機宜聖學矩矱謫亳州判識薛蕙于稠人中親授<lb/>
以成其學尋知髙淳賜環晉御史按陜西時權閹廖鏜<lb/>
出鎮朘削無度廷相嚴禁裁抑之先是廷相督學北畿<lb/>
有權閹三王二劉者以賂干廷相引使者于庭焚其書<lb/>
至是鏜誣奏王劉協力相搆逮繫詔獄舉朝九卿及科<lb/>
<pb n="KR2g0047_WYG_001-22b"/>
道皆抗章論救已謫贑榆縣丞尋歴提學四川山東三<lb/>
督學政皆正學術嚴考校在蜀㑹何景明督學關陜共<lb/>
約為條教行之至今教人飬士之道尚遵為成規晉湖<lb/>
廣按察使數决疑獄平李見冦亂以山東布政居母憂<lb/>
著喪禮備纂成廵撫四川夷沙保向信猖獗三巴震撼<lb/>
廷相悉勦平晉兵部侍郎督脩邊工清查騰驤邊腹宫<lb/>
府頼之晉南兵部尚書謂祖宗根本重地守備重權不<lb/>
宜乆屬魏國專司請如各處文武官推代上嘉納之更<lb/>
<pb n="KR2g0047_WYG_001-23a"/>
置推代自廷相奏始召掌都察院事仍原職提督十二<lb/>
團營肅皇忽諭羣臣欲令太子監國以便頥養人心錯<lb/>
愕不知所出廷相奏太子春秋方㓜知慮未普一旦御<lb/>
事恐事失分别且壅蔽將由此而生後雖覺無及疏入<lb/>
其事報罷尋加太子太保上將南幸承天廷相累疏懇<lb/>
留上皆温㫖慰答即命廷相輔行掌軍務及行在兵部<lb/>
都察院事一日上問沿途勞費廷相以實對裁省甚多<lb/>
有玉帯廐馬之賜廷相位九列弟與子猶布衣所親嘗<lb/>
<pb n="KR2g0047_WYG_001-23b"/>
以為請曰以吾之竊厚禄而在髙位亦足庇弟與子矣<lb/>
彼學既無成强冒朝廷名噐其將謂何與人處凡可濟<lb/>
人事無不為之而不自以為德至于一事許可必愼一<lb/>
介取與必謹好集書老不釋卷惟以身心體騐為自得<lb/>
凡有益國事有補聖學雖負天下之謗不恤肅廟初建<lb/>
穪親之議諸臣方如聚訟故相張文忠引廷相所嘗著<lb/>
論以證之而大禮尋定自世儒轉相傳襲為致良知之<lb/>
説或幾以禪定亂德乃力辯之謂嬰兒在胞中自能飲<lb/>
<pb n="KR2g0047_WYG_001-24a"/>
食出胞時方能視聽此天性之知神化之不容已者其<lb/>
餘因習而知因悟而知因過而知因疑而知皆人道之<lb/>
知也剖析甚明嘉靖中分宜秉政賄賂公行廷相應天<lb/>
變自陳疏言大臣法小臣亷語甚刺其守堅定不避權<lb/>
熖𩔖如此所著有溝斷集臺史集近海集呉中稿華<hi>闕</hi>
稿泉上稿家居集愼言雅集諸書共六十卷奏議公移<lb/>
歸田集共三十卷皆淵源乎道德性命而硏精于禮樂<lb/>
規制卒年七十一隆慶初贈少保謚肅敏<lb/>
<pb n="KR2g0047_WYG_001-24b"/>
　野史氏曰司馬君實范希文理學之宗也議者謂其<lb/>
　功業太盛而不得與李延平胡叔心等同列浚川王<lb/>
　子生平之學不篤守先哲以梏自得之識故語議煥<lb/>
　發多出人意表而時論亦以文章氣節歸之夫文章<lb/>
　氣節皆自學問中來烏可録其末而遺其本至謂周<lb/>
　元公主静而遺動謂孟子善是性而惡亦是性自謂<lb/>
　不謬于尼山或亦自任之過也<lb/>
　　　李舉人承恩<lb/>
<pb n="KR2g0047_WYG_001-25a"/>
承恩字君賜一字伯生祥符人也父母早䘮祖父母鞠<lb/>
育之㓜不為童戲八歲就塾師端愼如老成人弱冠入<lb/>
邑學為弟子員督學者優之俾聚講大梁書院正德十<lb/>
四年領鄉薦明年試禮部不第承恩乃罄囊買理學諸<lb/>
書以歸閉門潜玩時有新得見之著述辨析精當多先<lb/>
儒所未發謂聖人之㣲言莫大于經而穿鑿好異者失<lb/>
之于是著易大義詩大義書拾蔡學庸拾朱孟子説若<lb/>
干卷謂宋儒之言莫精于西銘定性書太極圖説顔子<lb/>
<pb n="KR2g0047_WYG_001-25b"/>
所好何學論于是各為之觧以發其藴謂理不離隂陽<lb/>
不雜隂陽其不離中以不雜為體不雜中以不離為用<lb/>
鳶飛戾天魚躍于淵至矣哉著隂陽論百五十八條謂<lb/>
動静者吾心也動静之間吾心之至妙存焉何則動中<lb/>
有静者德德者得也恐失之而復得也静中有動者幾<lb/>
幾者㣲也雖至著而實㣲也乃畫心印圖謂大學格致<lb/>
之㫖不明于天下徒使學者馳騁于超然遠覽之餘而<lb/>
不知即身世之近求之是故去道愈遠夫人之情感物<lb/>
<pb n="KR2g0047_WYG_001-26a"/>
而動或為好樂或為忿懥或為恐懼或為憂患或為畏<lb/>
敬或為哀矜有不得正者自我格之自我致之非他人<lb/>
所能預是謂之獨由是而愼之則天德可達王道可行<lb/>
矣著格物致知説謂往來順逆易之大㫖原卦畫之初<lb/>
自乾至坤皆逆數也然乾兌離震繼之善也㢲坎艮坤<lb/>
成之性也徃者已然也數有次第之意第其已徃不亦<lb/>
順乎來者將然也知有主宰之意宰其將來不亦逆乎<lb/>
下學之功知來逆也上達之妙數徃順也數往者順後<lb/>
<pb n="KR2g0047_WYG_001-26b"/>
天而奉天時吉㐫在天而不在我故曰鞠躬盡瘁死而<lb/>
後已成敗利鈍非吾所能逆覩也知來者逆先天而天<lb/>
弗違吉凶由我而不在天故曰思慮未起鬼神莫知不<lb/>
由乎我更由乎誰然必有知來之逆而後有數往之順<lb/>
故曰天且弗違而况于人乎况于鬼神乎著數往者順<lb/>
知來者逆説承恩平生著述甚富有河濵日録劄記存<lb/>
稿總若干卷方𩔖編成集而承恩卒年四十九<lb/>
　　　尤主事時熈<lb/>
<pb n="KR2g0047_WYG_001-27a"/>
時熈字季美洛陽人生而警敏嘉靖壬午領鄉薦計偕<lb/>
入京師時姚江傳習録始出時熈一見輙自省嘆曰道<lb/>
不在是耶自是深信潜體毅然以聖賢為己任常以不<lb/>
及師事文成為恨且曰學無師終不能有成于是受學<lb/>
于文成之門人劉時川尊信師門良知之説由學博遷<lb/>
國學正未幾陞户部主事𣙜税滸墅關一介不取尋以<lb/>
母老乞養里居三十年日以脩德明道為事足未嘗詣<lb/>
公庭所居環堵諷詠自若郡守或以官地遺之謝不受<lb/>
<pb n="KR2g0047_WYG_001-27b"/>
後進有來學者輙喜動眉宇與之言終日不倦陜洛間<lb/>
聞其風擔簦而至者百數十人學者稱為西川先生嘗<lb/>
言能翻前人案始能得前人意若不得其意而務為紛<lb/>
更是妄也又曰講學是觧縛之法有世俗縛有賢傳縛<lb/>
有聖經縛有師説縛有意見縛皆是名利做根觧得此<lb/>
縛纔是學此師門宗㫖也後御史董定䇿薦時熈與曹<lb/>
端孟化鯉于朝曰古人以學為實今人以講學為名若<lb/>
臣鄉三賢皆務實者也所著有擬學小記聖諭衍行于<lb/>
<pb n="KR2g0047_WYG_001-28a"/>
世<lb/>
　野史氏曰西川要語一編最喚醒人世以為傳陽明<lb/>
　之學愚謂陽明之致知非陽明之致知孔子之致知<lb/>
　也紫陽之窮理孔子之窮理也總不謬于孔子而已<lb/>
　矣何至相牴牾分水火乎即如格物之説紫陽而在<lb/>
　亦可以此面質共偕大道為諍友為功臣奚不可由<lb/>
　也不嘗不説于夫子乎夫子雖折之未嘗不重其人<lb/>
　曰志意不立子路侍何至以朱陸同異聚訟于生前<lb/>
<pb n="KR2g0047_WYG_001-28b"/>
　朱王同異又聚訟于身後哉皆縁不明于學者助之<lb/>
　攻耳失紫陽意<lb/>
　　　李知州士元<lb/>
士元字子仁洛陽人舉人弱冠時即有志聖賢之學㑹<lb/>
尤時熈講業洛中即首為依歸泝伊洛以窮洙泗兩人<lb/>
深相得也初授如臯教諭常進諸生語之曰性命之理<lb/>
即在人倫日用間故其為教奬行檢析經㫖一時士風<lb/>
翕然丕變焉後進國子監助教端軌彰志一若在如臯<lb/>
<pb n="KR2g0047_WYG_001-29a"/>
時轉慶陽府通判督糧靖邊營尋遷代州知州所在子<lb/>
視民家視國諸所興除為民永頼者不可枚舉後有怒<lb/>
其無餽遺者中傷罷官時牛生素善黄白術慮士元歸<lb/>
無糊口計願以其術售士元曰三十年所學何事笑而<lb/>
却之居里日以時熈為觀型篤信不移未幾以疾卒萬<lb/>
厯末年崇祀鄉賢<lb/>
　　　陳給事麟<lb/>
麟字道徵洛陽人素嫌博士家言謂與理道無當故為<lb/>
<pb n="KR2g0047_WYG_001-29b"/>
文屢不售後念家貧親老乃稍稍屈就之嘉靖壬子癸<lb/>
丑遂聯㨗成進士嘗語人曰吾雖以此取科第然詞章<lb/>
記誦殊非心得未快也初任河間府推官始入境宿一<lb/>
寺聞哭聲迹之得婦人屍廉之知為某姦逼賄託得免<lb/>
麟力論死拜禮科給事中忤分宜廷杖削籍惟引咎責<lb/>
躬初無怏怏意抵家時尤公時熈倡道里中麟偕謝黄<lb/>
門江執弟子禮朝夕暱就時有謝半夜陳三更之稱麟<lb/>
嘗稱作樂娯尸為凶喪陋俗設席燕賓為吉禮濫觴斷<lb/>
<pb n="KR2g0047_WYG_001-30a"/>
而去之時熈稱為砥頽波一柱云所著歸田漫録行于<lb/>
世欽建專祠並祠鄉賢<lb/>
　　　謝司諫江<lb/>
江字仲川少㳺尤時熈之門及官司諫一以上不負君<lb/>
下不負學為已任侃侃焉知無不言言無不盡雖觸權<lb/>
犯忌遭大譴責不悔也自兩遭廷杖臀全無肉正氣不<lb/>
少衰自謝政歸田怡然曰以直道賈罪非名教所棄絶<lb/>
今而後講學之素志庻大慰也于是與李春野陳仁泉<lb/>
<pb n="KR2g0047_WYG_001-30b"/>
等互相証發朝夕不倦著有滋心語録皆其領悟有得<lb/>
者也居無何穆宗繼統召還罪譴諸臣撫按交薦江杜<lb/>
門日乆與長安貴顯不相聞問江同年有作宗伯者貽<lb/>
書曰道之顯晦雖由命而通情達志未可盡廢也江得<lb/>
書不答以故得罪諸臣俱被登用止復江冠𢃄而已及<lb/>
卒遺命子孫不必營求入鄉賢其狷介𩔖如此别有岷陽<lb/>
諫草岷陽詩集與滋心語録行于世惜兵燹之後俱廢<lb/>
無存<lb/>
<pb n="KR2g0047_WYG_001-31a"/>
　　　呉舉人道行<lb/>
道行洛陽人舉人受業于尤時熈為人繩趨矩歩雖饔<lb/>
飱不給未嘗一事干人嚴冬糊紙被自覆或曰紙温歟<lb/>
曰紙被豈能温惟借其片段更加衣服耳李日宣按部<lb/>
至洛聞其行與之語悦其議論根極理要贈以金不受<lb/>
再易以榖辭曰賜某榖以為不茍取有似于廉故也若<lb/>
以亷受餽則是以廉始以貪終矣不違其本心歟日宣<lb/>
嘆服因扁其門為不改其樂云<lb/>
<pb n="KR2g0047_WYG_001-31b"/>
　　　丘經歴鳯<lb/>
鳯家世方山因以為號少就臬司吏其弟嘗三易其田<lb/>
不較失偶不娶居官廉㓗清風化盗與尤時熈友善共<lb/>
闡伊洛之學歴仕龍驤衛經歴殁孟化鯉作二賢祠祀<lb/>
之又祀鄉賢<lb/>
　　　魯行人邦彦<lb/>
邦彦字鄭卿睢州人學者稱為惺菴先生嘉靖己酉解<lb/>
元庚戌進士授行人嚴嵩柄國遂䟽終養學以程朱為<lb/>
<pb n="KR2g0047_WYG_001-32a"/>
宗海内法之隆慶改元起吏部主事光禄丞皆不拜上<lb/>
疏陳十事首言聖學以敬為主刑部侍郎耿楚侗曰臨<lb/>
大節不可奪吾信魯君矣<lb/>
　野史氏曰分宜柄政遂乞終養恥與匪人同朝耳穆<lb/>
　廟起官而仍不拜總是難進易退之意聖賢以敬為<lb/>
　主此便得其要理學須是有風節人得公最後恨未<lb/>
　詳其行事讀其著書也<lb/>
　　　吕侍郎坤<lb/>
<pb n="KR2g0047_WYG_001-32b"/>
坤字叔簡以舊染之汚也自號新吾寜陵人質稍鈍讀<lb/>
書不能成誦苦訓詁家言亂之益不能解坤乃一切棄<lb/>
置黙坐澄心體認本㫖乆之了悟入目即能不忘年十<lb/>
五讀史讀性理諸書欣然有㑹作夜氣鈔作拓良心詩<lb/>
嘉靖辛酉舉于鄉隆慶辛未成進士丁母憂萬厯甲戌<lb/>
對䇿授襄垣令襄垣劇尚嚴明明年調大同大同貧尚<lb/>
撫字培植柔良裁抑豪横兩地甚徳之先是襄垣土豪<lb/>
某被坤大創幾斃去之日追數百里及之曰某䝉明公<lb/>
<pb n="KR2g0047_WYG_001-33a"/>
創誨因知悔悟今而後不復犯法矣知大同時有某以<lb/>
人命坐抵其姻王家屏係隣邑大紳向坤言之答曰獄<lb/>
已成不可及矣嗣家屏任吏部向寮友曰天下第一不<lb/>
受請托無如大同令也特疏薦坤戊寅陞吏部主事故<lb/>
事新曹尚緘黙卑伏坤獨峥峥不少退避在部十年七<lb/>
轉郎署丁亥陞山東濟南道㕘政己丑陞山西按察使<lb/>
辛卯陞陜西右布政壬辰陞廵撫山西右僉都御史所<lb/>
至皆正已率屬務致之行餽遺贖羡盡杜絶之尤加意<lb/>
<pb n="KR2g0047_WYG_001-33b"/>
䝉養孤㷀無依者知天下將多事更嚴邊防迄後有成<lb/>
法不廢癸巳陞恊理院事左僉都甲午陞刑部右侍郎<lb/>
尋轉左在京四年與董范之議朝鮮之議石門之議堅<lb/>
守一説屹屹不少動惡之者中以竒禍舉朝為危坤一<lb/>
禀天日不懲始念戴士衡疏論劉道亨救之坤不辨引<lb/>
疾乞休䟽凡五上予歸家居遇邑疾苦輒身任之不少<lb/>
奪即多口弗恤也有自京師來者要津寄字云葉相公<lb/>
嘗薦于上當為致謝坤曰宰相為國薦人公也若寄字致<lb/>
<pb n="KR2g0047_WYG_001-34a"/>
謝是以謝為求矣竟不問權璫某者差官齎書帛至坤<lb/>
曰大臣交結内侍律有明禁况素未識面乎原函璧回<lb/>
其守正不阿𩔖如此家居四十年自奉儉約不置生産<lb/>
惟日與門弟子論<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>不輟有負笈自千里來者咸稱沙<lb/>
隨夫子云坤嘗謂六經簡易明切諸儒因之聚訟而裂<lb/>
道深文而晦道拘泥而隘道遂失其㫖六經者天地萬<lb/>
物之史天地萬物者六經之案也而總寄之聖人聖人<lb/>
之心道之府也聖人之身道之輿也聖人之言道之鑰<lb/>
<pb n="KR2g0047_WYG_001-34b"/>
也天地以道鑄聖人聖人以道鑄天下又曰世道任自<lb/>
然聖人立世教而約之以當然禮法者維持世教之善<lb/>
物也國之存亡民之死生于是乎係巢由沮溺佛老莊<lb/>
列决禮法之防而潰之近有念不及民物學不本誠敬<lb/>
心不存惕厲憂勤拾瞿曇餘唾開方便法門以自適其<lb/>
猖狂恣睢之意薄庸言庸行為土苴視三百三千為桎<lb/>
梏世教蕩無畛域宜自吾儒經史外諸清竒髙遠窈㝠<lb/>
支誕之言悉付諸火又曰一身罪過都是我心承當五<lb/>
<pb n="KR2g0047_WYG_001-35a"/>
官百體無罪兩間罪過都是我身承當天地萬物無罪<lb/>
作呻吟語嘗作道脉圖推理欲生長極至之説以警世<lb/>
復為圖以廣之謂凶人之與衆人其初非與聖人遠也<lb/>
潜滋已久不覺自移故舜跖只争一念臨終作返輓歌<lb/>
自餞自撰墓誌銘自言性直不委婉嚴毅少温燠居官<lb/>
持法而清凉居家義勝而恩薄當事過激涵養功疎奉<lb/>
先人天理二字于膺堂不敢失墜遺命勿用風水隂陽<lb/>
家言所著有四禮翼家禮疑去偽齋集閨範安民實務<lb/>
<pb n="KR2g0047_WYG_001-35b"/>
交泰韻等書卒年八十三贈刑部尚書<lb/>
　野史氏曰余初向學知嚮公讀去偽齋集慕而愛之<lb/>
　悠然有當于心時公為少司冦家居天下冀其一出<lb/>
　以奏平明之治而公竟不出公惟不出而天下益髙<lb/>
　之公之學曰窮理盡性以至于命直接子思子輿之<lb/>
　傳有宋諸儒未之或先學至于是又何必憾其用不<lb/>
　用哉<lb/>
　　　楊尚書東明<lb/>
<pb n="KR2g0047_WYG_001-36a"/>
東明號晉菴虞城人萬厯庚辰進士授禮科給事中請<lb/>
立東宫又請預教疏凡數十上轉刑科萬厯三十年河<lb/>
決大侵齊梁淮徐間東民繪流民圖上之上惻然傳示<lb/>
西宫中宫省覽遂出帑銀三十萬往賑乙未分校禮闈<lb/>
稱得士因抗䟽左遷陜西布政司照磨泰昌御極晉大<lb/>
理光禄卿始建首善書院與鄒元標馮從吾羽翼聖學<lb/>
後轉南京通政使卒贈禮部尚書<lb/>
　　　楊知州澗<lb/>
<pb n="KR2g0047_WYG_001-36b"/>
澗字述復商丘人萬厯壬午舉人師事楊公起元以正<lb/>
心為則與里中孝廉王國禎以道統自勵初任興化令<lb/>
捐祭田數百畆後守霸州時内監居霸者多擾害地方<lb/>
澗擕印抵都謁司禮監痛陳其狀司禮遂戒其下不得<lb/>
犯楊知州法致仕後霸鄉老來訊問者嘗數十人涕泣<lb/>
不忍去云<lb/>
　野史氏曰晉菴述復皆私淑新吾先生之學者也余<lb/>
　嘗問其鄉之後進言其學有本源故附之<lb/>
<pb n="KR2g0047_WYG_001-37a"/>
　　　孟光禄化鯉<lb/>
化鯉字叔龍新安人萬厯庚辰進士初授户部𣙜河西<lb/>
務清白自操羡餘悉捐而不受與諸士專明正學河西<lb/>
祀之奉命賑山東江南盡心區處活數萬人擢吏部文<lb/>
選郎中秉公直謝請托仕路一清以建言與顧憲成鄒<lb/>
元標同被譴倡道函闗闡明學術于曹端之後其言曰<lb/>
孔孟演虞廷之傳又千餘年而周程續之曰太極曰誠<lb/>
仁盖得一貫集義之學大宗㫖此學不明即終身從事<lb/>
<pb n="KR2g0047_WYG_001-37b"/>
恐不免義襲㝠行聖門四科必首德行顔不違仁尚矣<lb/>
其次若閔若冉孝敬自足取信至伯牛獨以疾見惜而<lb/>
齊魯論語六經舉無片言隻行可考乃儼然廟庭七十<lb/>
子且多讓而坐下總歸于躬行實踐而聖人之道頼之<lb/>
愈久愈光鯉生平服行曹端為祀典尚格㕘對盈廷卒<lb/>
無定議張棟以建國本被謪化鯉起之忤政府附籍時<lb/>
交章保留化鯉乗蹇而歸築書院川上倡明道學居仍<lb/>
先世不過數楹薄田數畆嘗徒歩布袍一時從㳺百人<lb/>
<pb n="KR2g0047_WYG_001-38a"/>
學者稱為雲浦先生所著有尊聞録讀易䆿言春秋正<lb/>
㫖諸儒要録理學功臣言行條文集諸書天啟朝冢宰<lb/>
張問逹等題贈光禄寺卿崇祠鄉賢<lb/>
　野史氏曰雲浦之學從統宗處理㑹其魄力自大孔<lb/>
　孟演虞廷之傳周程續之太極誠仁便是一貫集義<lb/>
　大宗㫖只此數言盡之矣主腦不清文辭繁多終是<lb/>
　曲儒<lb/>
　　　張知縣信民<lb/>
<pb n="KR2g0047_WYG_001-38b"/>
信民字孚若澠池人讀洗心藏密之語自號洗心居士<lb/>
父泰性謙和喜賓客夢神人送玉麟而生信民端頴不<lb/>
𩔖常兒四五歲時出見羣兒畫地圓内方外為戲先生<lb/>
從旁正之曰天包乎地何爾爾乎識者已知其不凡七<lb/>
歲就外祖郭鳯池學禀鄉之先軰曹端為學程作聖之<lb/>
志即基之矣十五㳺膠庠聞新安孟化鯉倡道函闗負<lb/>
笈從㳺毅然以斯道為己任主盟興起陶鑄後學反復<lb/>
忘倦時廵撫呉公聘信民纂脩程邵諸書及化鯉卒信<lb/>
<pb n="KR2g0047_WYG_001-39a"/>
民恐學㑹落寞約王以悟于分陜龍興寺學者如歸尋以<lb/>
萬厯朝選貢授隴西令下車剔蠧綏甿撫摩噢咻種種<lb/>
德政民慶更生焉隴西號為天水艱于取汲信民引濶<lb/>
羊河水入城地方至今永頼士鮮知學為之建社學社<lb/>
倉選師督教刋洛西三先生要言與訓䝉要纂等書啟<lb/>
廸多士而士風丕變未幾以不避權貴謫西安藩司檢<lb/>
校亦恬然安之與馮少墟訂商問學日夜匪懈及誣詆<lb/>
白授懷仁令下車即訪民大害如馬頭苦累銀力包賠<lb/>
<pb n="KR2g0047_WYG_001-39b"/>
地糧欺隠三事一一斟酌興除百廢具舉又刋四禮述<lb/>
等書行于世風俗翕然改觀後以歸養告休疏十上始<lb/>
得允懷民建祠從祀自信民始丁艱髯髪一夜如銀杖<lb/>
而後起當是時秦晉之間以及汝潁睢陽之士相繼而<lb/>
來問業者室不能容創正學㑹所五楹開示藴奥環門<lb/>
墻觀聽者數千人御史李日宣請信民至韶陽㑹禮數<lb/>
備至後過澠造廬以請恨相見之晚為建正學書院日<lb/>
與王以悟吕維祺等講太極周易又建景運山堂以課<lb/>
<pb n="KR2g0047_WYG_001-40a"/>
多士天啟之季學遭厲禁信民卜東山下建静室養晦<lb/>
其中崇禎御極御史呉李交辟請益又約結雒社㑹共<lb/>
推上座發明致中和之義聞者嘆服即䟽薦為成均主講<lb/>
一日無疾忽端坐而逝壽七十有二所著有日鈔理學<lb/>
彚粹剖疑講學㑹觧月川年譜訓䝉要纂四禮述一處<lb/>
録印正稿洗心録諸書<lb/>
　　　王㕘政以悟<lb/>
以悟字惺所靈寳人萬厯間進士歴官山西㕘政學術<lb/>
<pb n="KR2g0047_WYG_001-40b"/>
純正敦尚躬行從學于孟化鯉之門于鄉之先儒曹端<lb/>
備極篤信嘗與張信民吕維祺諸人倡明師説于正學<lb/>
書院嗣㑹于分陜龍興寺又㑹于甘棠學者如歸其言<lb/>
曰自道學不明世往往薄躬行為無竒其上者溺情訓<lb/>
詁藉口翼道下者以文人援元虗要𣺌之説自列于儒<lb/>
林此皆吾道之蠧耳夫躬行豈易言哉終身體之而不<lb/>
能盡堯舜之猶病文之望道未見孔子之何有未能皆<lb/>
學之不能盡處又與信民論學詩云自昔由來説克艱<lb/>
<pb n="KR2g0047_WYG_001-41a"/>
立心只在危㣲間男兒事業㕘天地合下先須透此闗<lb/>
又云終日紛紛何所求幾人知向此中脩孩提一念通<lb/>
天地翻棄寶山學比丘萬厯丙午分考順天鄉試稱得<lb/>
人鹿忠節善繼出其門<lb/>
　野史氏曰聖賢事業聖賢學問總在躬行上取齊躬<lb/>
　之不行而講説徒繁何濟于事惺所去月川二百年<lb/>
　矣是眞能得其傳者<lb/>
　　　吕忠節維祺<lb/>
<pb n="KR2g0047_WYG_001-41b"/>
維祺字介孺新安人父心學有隠德以孝稱里閈維祺<lb/>
為諸生時即毅然以聖賢自任登萬厯癸丑進士授山<lb/>
東司理以孝弟感民民為之化擢吏部郎清饋遺謝囑<lb/>
托當熹宗未正位人心弗定先請見于慈慶宫門抗䟽<lb/>
調䕶聖躬近侍不許干預政事旋予假省親八年家居<lb/>
立芝泉書院與張信民脩明濓洛之學時天下方以講<lb/>
學為諱逆璫銜之幾中危禍推考功矯㫖另用烈宗御<lb/>
極起璽卿轉奉常上防㣲八事授南户部侍郎清覈侵<lb/>
<pb n="KR2g0047_WYG_001-42a"/>
冒以百萬計任五年餘餉可支三年庾實不苦竭授南<lb/>
兵部尚書汰冗登勇兵實不濫復與多士立豐芑大社<lb/>
講明正學未幾以父病乞歸集郡士立伊雒社以守先<lb/>
待後自責與王惺所張泰宇李虛齊王文苑孟守鍵許<lb/>
松麓劉澄逺諸人大㑹于正學書院講太極周易發明<lb/>
致中和之義嘗述象山之言人不可以無學猶魚不可<lb/>
以無水賦人之形而不求盡乎人之道虛生浪死其在<lb/>
富貴者適足以播惡遺臭戊寅流㓂詭撫當事者議安<lb/>
<pb n="KR2g0047_WYG_001-42b"/>
置河汶人心洶洶如沸維祺力為挽止冬十二月賊勢<lb/>
猖獗寖窺河雒率家人分守北城罄家資勞軍士辛巳<lb/>
正月十七日賊抵北城縋家丁殺十餘賊次日西城忽<lb/>
潰諸子以無守土責為言維祺曰受國深恩與城存亡<lb/>
義無可逃况讀聖賢書所學何事賊至被執曰非吕尚<lb/>
書耶稔知公善當謀出維祺艴然賊遂掖出城門賊首<lb/>
言曰吕尚書今日請兵明日議剿何逼人太甚維祺厲<lb/>
聲罵曰恨無兵馬殺汝狗彘事至此止有一死賊令之<lb/>
<pb n="KR2g0047_WYG_001-43a"/>
跪罵愈厲北向拜闕西向拜父母與福藩同被害觀者<lb/>
皆相視流涕維祺嘗言一生精神結聚在孝經二十年<lb/>
潜玩躬行未嘗少怠每論孔曾相傳得力于戰兢十二<lb/>
字故曾子易簀示門人曰吾知免夫非謂免于毁傷盖<lb/>
戰兢之心死而後已曾疏進孝經請頒學宫所著有孝<lb/>
經本義或問大全存古篇明德堂集奏疏音韻日月燈<lb/>
行世嘗作石隠先生傳以自况學者稱豫石先生弟維<lb/>
祮選貢為樂平縣知縣家居城破死之贈按察司僉事<lb/>
<pb n="KR2g0047_WYG_001-43b"/>
　野史氏曰予于伯順蓬𤣥得悉豫石之人盖忠義而<lb/>
　潜心于理學者也其介然自守不附逆璫人所共知<lb/>
　至為魏南樂所取士絶不少徇更為人所難能嘗謂<lb/>
　古人居身處世亦顧所謂浩然之氣常存天地耳得<lb/>
　失榮辱顯晦生死非能為人加損所遇有幸有不幸<lb/>
　也乃竟以節死噫公非蹈白刃之士適值城破大臣<lb/>
　無茍免之理蹈白刅而成仁取義正所以履中庸耳<lb/>
　中州學者稱二吕先生與寧陵足當並峙<lb/>
<pb n="KR2g0047_WYG_001-44a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0047_WYG_001-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中州人物考卷一<lb/>
</p>
<p>
</p>
  </div>
</body>
</text>
</TEI>
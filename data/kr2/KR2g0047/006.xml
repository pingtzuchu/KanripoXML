<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中州人物考卷六</head>
    <p>
<pb n="KR2g0047_WYG_006-1a"/>
欽定四庫全書<lb/>
　中州人物考卷六　　　　　容城孫竒逢撰<lb/>
　　武功<lb/>
　　　李揮僉英<hi>附子灤城侯堅</hi>
英武陟人仕元為河南行樞宻院知院洪武元年自陜<lb/>
州來降授沂州衞指揮僉事從右丞相徐逹平章常遇<lb/>
春定中原收北平追哈喇章國公至興和還取保定中<lb/>
山諸郡復追獲元知院呼必瑪勒等二年從徐平陜西三<lb/>
<pb n="KR2g0047_WYG_006-1b"/>
年征定西擊走王保保復從御史大夫湯和征察罕諾<lb/>
爾取東勝沙靜等處四年伐蜀克階文二州敗偽丞相<lb/>
戴夀等於成都五年曹國公李文忠征沙漠英與哈喇<lb/>
章戰於烏龍江破走之十一年又從西平侯沐英征西<lb/>
番擒三副使以功累遷驍騎右衞十四年潁川侯傅友<lb/>
徳征南以英為前鋒既克雲南進攻楚雄大理皆有功<lb/>
及攻圍烏蘓諸蠻土官實卜等以衆數萬拒戰英與麾<lb/>
下士奮擊斬數百人而死詔贈鎮國将軍指揮使<lb/>
<pb n="KR2g0047_WYG_006-2a"/>
堅鎮國将軍英之子也洪武中以功臣子選尚大名公<lb/>
主授駙馬都尉建文即位公主進封大長公主堅以軍<lb/>
功封灤城侯無何命耿炳文北征拜堅為左副將軍及<lb/>
與北兵戰於真定時炳文軍惟備西北其東南無備北<lb/>
師出其不意夾擊之炳文幾為所擒北将丘福攻子城<lb/>
堅領兵接戰互有勝負已而兵敗丘部内騎士薛祿引<lb/>
槊刺堅墜馬刀斫之堅大呼曰我李駙馬也祿生擒以<lb/>
獻文皇謂曰爾至親也今至此尚安逃乎械送北平道<lb/>
<pb n="KR2g0047_WYG_006-2b"/>
死子荘當襲爵公主時猶在懼禍至乃納其誥劵荘遂<lb/>
流寓南京娯情詩酒以夀終焉<lb/>
　　　梅汝南侯思祖<lb/>
思祖者夏邑人也初為張士誠中書省左丞守淮安嵗<lb/>
丙午大将軍徐達既下髙郵進兵攻淮安思祖封府庫<lb/>
甲兵率衆來歸上嘉之授大都督府副使是年八月從<lb/>
達伐呉取浙西十月攻昇山水寨克之降偽呉将吕珍<lb/>
得兵數萬十一月下湖州進圍蘇州呉元年九月城破<lb/>
<pb n="KR2g0047_WYG_006-3a"/>
士誠被執師還特降褒諭擢浙江行中書省右丞階資<lb/>
善大夫十月從征中原克山東沂州等郡洪武元年取<lb/>
大梁破陜州下潼闗七月旋師徇取河北衛輝元守将<lb/>
平章龍二棄城走彰徳師至彰徳龍二復出走同知某<lb/>
等詣降達以思祖統和陽衛兵守之復得龍二部将楊<lb/>
義卿船八十餘艘未幾檄赴北平取未下州郡遂征山<lb/>
西二年晉冀悉平復從征陜西取奉元鳳翔平凉鞏昌<lb/>
四郡八月於邠州獲故元㕘政毛貴等三十人送大将<lb/>
<pb n="KR2g0047_WYG_006-3b"/>
軍斬之十二月中原平賜思祖白金十斤文幣十五襲<lb/>
三年四月擊走王保保軍於定西還自秦州破畧陽入<lb/>
沔州取興元是年論功封汝南侯四年伐蜀五年征甘<lb/>
肅還命廵視山東陜西遼東諸處城池十四年九月四<lb/>
川水盡源通塔平散毛諸洞長官作亂命思祖為征南<lb/>
副将軍同江夏侯周徳興率兵討之未幾諸洞夷悉平<lb/>
十五年復同傅友徳克平雲南置貴州都指揮使司以<lb/>
思祖署都指揮使上以雲南初平欲使重臣鎮之又命<lb/>
<pb n="KR2g0047_WYG_006-4a"/>
思祖署雲南布政使司事思祖善撫輯民夷安之十月<lb/>
丁丑思祖薨賜塟鍾山之隂子義武徳衛指揮陞遼東<lb/>
都指揮使<lb/>
　　　余指揮思銘<lb/>
思銘者商城人也元末以義兵歸附授平章職事守禦<lb/>
金剛臺甲辰八月詔思銘領所部兵從征是年平司空<lb/>
山程徳權有功乙巳擢陸安衛指揮同知仍司金剛臺<lb/>
事復擒徳權餘黨祝平章等檻送中書省誅之洪武元<lb/>
<pb n="KR2g0047_WYG_006-4b"/>
年思銘如京師推恩授兄子端廣東川廣衛鎮撫勤湖<lb/>
廣銅鼓衛鎮撫思銘益自感奮九月從總戎宋公渡懐<lb/>
慶澤潞等處二年復命攻桃花尾尖二寨平之事聞封<lb/>
思銘父法為明威将軍指揮僉事母鄭氏徳人已而復<lb/>
從大将軍取魯臺陜西鳳翔諸郡賜緋衣一襲綵榻一<lb/>
面調守平凉明年收王保保歸徙寧夏衛給誥世襲五<lb/>
年復徙華山衛八年正月坐事左遷寧夏指揮僉事三<lb/>
月復歸華山十一年詔征西番至中途病子享襲<lb/>
<pb n="KR2g0047_WYG_006-5a"/>
　　　劉指揮先<lb/>
先字光祖宻縣人也仕元為平章政事元亡以所部兵<lb/>
來歸從鄂國公常遇春信國公湯和收河北諸郡洎西<lb/>
戡晉絳敗王保保兵復從大将軍達克陜西秦鳳環慶<lb/>
諸州洪武初由平凉入覲授驍騎前衞指揮僉事明年<lb/>
復從征迤北調驍騎左衞七年守茶陵衞加授廣威将<lb/>
軍十四年調征雲南所至身先士卒大小五十餘戰俘<lb/>
獲斬馘甚衆雲南平置烏撒衞指揮使司擢先為指揮<lb/>
<pb n="KR2g0047_WYG_006-5b"/>
同知以鎮之時治所新設涖事精勤蠻獠畏服進懐逺<lb/>
将軍卒於官年六十三子廣積官驃騎将軍右軍都督<lb/>
府都督僉事<lb/>
　　　何荘毅徳<lb/>
徳者光州人也至正末太祖龍興徳杖䇿來歸從上定<lb/>
江左諸郡轉征呉楚屢立竒功授驍騎衛千户呉元年<lb/>
七月沅陵人向珍八作亂徳率兵討之至官㕔巖珍八<lb/>
以衆逆戰徳擊敗之進㧞其寨而斬珍八八月逆黨周<lb/>
<pb n="KR2g0047_WYG_006-6a"/>
文貴率划船三百餘艘復攻辰州徳使别将與戰於西<lb/>
門外自将輕騎直抵其寨攻破之獲張千户等百餘人<lb/>
文貴退保麻陽徳追擊之又俘其萬户等四十四人文<lb/>
貴遁去是年拜虎賁衛指揮僉事既定中原陞指揮同<lb/>
知率兵守遼東召還改虎賁右衛指揮同知尋擢大都<lb/>
督府都督僉事洪武十三年改立五軍遂為左軍都督<lb/>
府都督僉事十七年扈從北征還七月己亥以疾卒於<lb/>
家年五十二賜塟鍾山之隂追封廬江侯諡荘毅<lb/>
<pb n="KR2g0047_WYG_006-6b"/>
　　　梅榮定殷<lb/>
殷汝南侯思祖從子恭謹有謀能騎射洪武十一年尚<lb/>
寧國公主為駙馬都尉諸駙馬中髙皇尤愛殷嘗受宻<lb/>
命輔建文靖難兵起殷充總兵官鎮守淮安悉心防禦<lb/>
文皇假道殷割使人耳鼻口授詞答文皇曰留汝口與<lb/>
殿下言君父恩義文皇竟不得道淮安乃渡泗水破盱<lb/>
眙出六合至京師即帝位殷尚擁重兵淮上上迫公主<lb/>
招殷公主嚙指血為書遣中使達殷殷得書慟哭詢建<lb/>
<pb n="KR2g0047_WYG_006-7a"/>
文所在中使曰去矣殷曰君存與存君亡與亡吾姑忍<lb/>
俟之乃還京見上上曰駙馬勞苦曰勞而無功永樂二<lb/>
年冬都御史陳瑛言殷招藏亡命私匿奸人與女秀才<lb/>
劉氏朋邪呪詛幾得罪明年冬入朝殷仇家都督譚深<lb/>
指揮趙曦令人擠殷死笪橋下曦誣殷自投水死都督<lb/>
許成發其事上怒罪深曦二人對曰此上命也奈何殺<lb/>
臣上大怒立命力士持金𤓰落二人齒斬之諡殷榮定<lb/>
初公主謂上殺殷牽衣大哭問駙馬所在上笑曰為公<lb/>
<pb n="KR2g0047_WYG_006-7b"/>
主踪跡賊無自苦公主謹䕶二子順昌景福上以順昌<lb/>
為中府都督景福指揮旗手衛僉事賜手書二甥曰朕<lb/>
不念爾母爾安得至今日二甥後改孝陵衛指揮使宣<lb/>
徳中與世襲曽孫純字一之以博學稱登王華榜進士<lb/>
為中都副留守有損齋備忘集百川學海行於世或曰<lb/>
公主嘗貽書阻靖難兵文皇不答兵至淮北與公主書<lb/>
言興師不得已故令遷居太平門外勿罹兵禍公主亦<lb/>
不答公主髙皇后長女陳建曰殷有才智太祖最眷注<lb/>
<pb n="KR2g0047_WYG_006-8a"/>
臨崩皇太孫與殷侍側太祖首嘱太孫曰燕王不可忽<lb/>
次謂殷曰汝老成忠信可托幼主乃出誓詔及遺詔授<lb/>
之曰敢有違天者汝其為朕伐之至是靖難兵漸南逼<lb/>
建文乃令招募淮南民兵合軍士號四十萬以殷統臨<lb/>
淮上扼燕師燕王遺殷書以進香至金陵為辭殷答曰<lb/>
進香皇考有禁遵者為孝不遵者為不孝王大怒復書<lb/>
言今興兵以誅君側之惡天命所歸實非人所能阻殷<lb/>
割使者耳鼻不復報書口授數語曰留汝口回去說知<lb/>
<pb n="KR2g0047_WYG_006-8b"/>
其詞甚峻<lb/>
　野史氏曰公不負髙皇之托能盡忠於建文於義甚<lb/>
　篤愚謂建文去矣便是公靖節之日也改頭换面另<lb/>
　事新主初志謂何即不然蹈方鐡之憤烈慘苦所傷<lb/>
　亦多故不如早自决之為愈也窺公之意仍欲得一<lb/>
　當以報是未可知駙馬勞苦勞而無功此二語猶可<lb/>
　想見君臣中姻戚之意雖無慘禍勢必殺公借他人<lb/>
　之手存公主之顔亦霜雪中陽和也<lb/>
<pb n="KR2g0047_WYG_006-9a"/>
　　　張忠武玉<lb/>
玉字世美祥符人也以元樞宻知院來歸太祖禮遇甚<lb/>
厚玉感奮思効洪武二十一年從征博裕勒海子喀爾喀<lb/>
之地以功授濟南衞副千戸又從征盆鴻特穆爾至延<lb/>
安延州進安慶衞指揮僉事二十四年北逐元人之擾<lb/>
邊境者至鴉寒山而還調燕山左護衞明年轉都指揮<lb/>
同知三十一年文皇舉靖難之師首用玊䇿攻北平九<lb/>
門三日城内外悉定師将出上問玉何之對曰薊州要<lb/>
<pb n="KR2g0047_WYG_006-9b"/>
地不先平将為後患薊平餘不足圖師至薊諭之不下<lb/>
玉環城而攻薊守馬宣率衆出戰遂執宣殺之并執指<lb/>
揮毛某玊知其才釋之送詣北平是夜玉趨遵化簡勇<lb/>
敢士四鼓登陣開其城門将士皆入城中始覺守将率<lb/>
兵拒戰執其将斬之餘不殱一人将吏悉隨玉上謁而<lb/>
永平宻雲皆望風輸欵諜報長興侯耿炳文率兵二十<lb/>
萬屯真定玉自請往覘還言軍無紀律不足慮也若徑<lb/>
趨彼雖衆新集我軍乘其未備一鼓可破也上曰然明<lb/>
<pb n="KR2g0047_WYG_006-10a"/>
日遂抵真定接戰炳文大敗俘其左副将軍李堅右副<lb/>
将軍甯忠及都督顧成等斬首三萬餘級上謂玉曰此<lb/>
行汝之功也非汝與吾意合不及此是時江隂侯呉髙<lb/>
以遼東兵攻永平城甚急而曹國公李景隆引兵數十<lb/>
萬将下北平上與玊謀先援永平既至髙望風棄輜重<lb/>
而去玊從上追之俘𫉬甚衆玉因言大寧去此不逺請<lb/>
移軍襲之遂攻大寧自辰至午城破斬其都指揮朱鑑<lb/>
執都指揮房寛下令撫輯城中頃刻而定乃趨北平而<lb/>
<pb n="KR2g0047_WYG_006-10b"/>
景隆兵已圍城數日玉請先擊然後入援於是徑𢷬景<lb/>
隆營大戰三日城中亦鼓譟出内外夾攻景隆軍不支<lb/>
遁去復攻廣昌蔚州大同諸城皆下無何景隆收潰散<lb/>
卒號百萬且復至玉曰兵貴神速先事者勝請徃駐白<lb/>
溝河以待後三日景隆果至玉擊之斬馘無筭景隆敗<lb/>
退保濟南玉乗勝追躡圍其城既而解圍攻滄州獲其<lb/>
大将徐凱進攻東昌而東昌兵已列上以數千騎驍出<lb/>
陣後忽被圍衝擊而出玉不知上所在突入陣大戰連<lb/>
<pb n="KR2g0047_WYG_006-11a"/>
殺百數十人玉亦被創而没時年五十有八上聞哭之<lb/>
慟既旋師諸将皆侍語及東昌事上曰勝負兵家常事<lb/>
不足計所恨艱難之際失張玉良輔耳吾迄今寝不帖<lb/>
席食不下咽乃澘然淚下諸將感泣上既踐祚顧侍臣<lb/>
曰張玊才備智勇論靖難功當第一惜其早没贈奉天<lb/>
靖難推誠宣力武臣特進榮祿大夫右柱國追封榮國<lb/>
公諡忠顯昭皇嗣位加封河間王改諡忠武配享成祖廟<lb/>
子三人長輔自有傳次輗天順初以翊戴功封文安侯<lb/>
<pb n="KR2g0047_WYG_006-11b"/>
卒子斌嗣坐詋詛國除軏與兄輗同日封太平侯卒子<lb/>
瑾嗣成化初以冒功國除<lb/>
　野史氏曰忠武自㧞來歸擇主而事可謂智矣又事<lb/>
　文皇得展其知畧不但大将諸事可否進止衆論未<lb/>
　定者數語立决得君如此須以死酧知東昌戰没得<lb/>
　死所矣視其子輔死土木未可一概論也<lb/>
　　　張忠烈輔<lb/>
輔字文弼祥符人河間忠武王冢子也器宇雄壮顧盼<lb/>
<pb n="KR2g0047_WYG_006-12a"/>
有威文皇靖難時屢立戰功封信安伯加新城侯永樂<lb/>
五年安南國陳王為黎季犛簒弑輔為元帥統兵八十<lb/>
萬往問其罪既入境賊沿江列栅六七百里水陸拒守<lb/>
王師拒江口破其堅壁遂拔多城進攻交州入之乗勝<lb/>
引兵蹙清化城覆其巢穴降夷民十餘萬季犛遁入海<lb/>
屯兵鹹子闗賊來襲逆擊敗之繼督舟師往攻斬馘數<lb/>
萬級窮追竒羅海口生擒季犛并其二子蒼澄餘衆降<lb/>
附交南平得郡縣一百三十四戸三百一十二萬輔建<lb/>
<pb n="KR2g0047_WYG_006-12b"/>
議復古郡縣置交趾都布按三司統鎮之凱還進爵英<lb/>
國公七年餘孽簡定僣偽號煽衆復叛惟交州完守又<lb/>
命輔征之率師二十萬獲簡定於吉利柵之山而歸九<lb/>
年賊陳季擴倡亂復陳氏再命輔往討賊聞王師至走<lb/>
海洋據險荷花口輔率兵促之至愛子江登岸賊設象<lb/>
伏以俟輔偵知之以戒先驅羣象來衝一矢落其象奴<lb/>
再矢披其象鼻象奔還自相蹂踐大軍乗之擒斬無筭<lb/>
遂獲陳季擴以獻是役也取勝於至險之中衆以為神<lb/>
<pb n="KR2g0047_WYG_006-13a"/>
既而以輔鎮守其地盡平餘冦宣廟時漢府宻遣人與<lb/>
公謀公即縛其人白於宣廟覺之既早故易於撲滅宣<lb/>
廟愈重之後死於土木之難公寡言笑重章縫之士為<lb/>
本朝武臣之冠天子曽稱其知禮卒年七十三嵗追封<lb/>
定興王諡忠烈<lb/>
　野史氏曰先輩論定闗中必曰馮鄧取江左必曰預<lb/>
　濬至如公一平交趾三縛渠魁易草莽為桑麻變雕<lb/>
　題為華夏豐功偉烈又豈定闗中取江左可同日而<lb/>
<pb n="KR2g0047_WYG_006-13b"/>
　語哉惜也不死於交趾而死於土木人猶以為有遺<lb/>
　恨云<lb/>
　　　任僖武禮<lb/>
禮臨漳人洪武初授燕山右䕶衛總旗建文時文皇征<lb/>
懐來等處禮以功擢副千戸又從戰於白溝河克東昌<lb/>
藁城臨徳及金川等九門累擢都指揮同知永樂初上<lb/>
北伐加驃騎将軍逐北冦布尼雅錫哩至靜擄鎮而還陞<lb/>
都指揮使十二年二十年俱從上北伐陞中府都督僉<lb/>
<pb n="KR2g0047_WYG_006-14a"/>
事命率兵討哈喇及歸轉左都督正統改元充總兵官<lb/>
守甘肅㑹敵至禮擊之大敗復追至石城盡殱其黨是<lb/>
年封寧逺伯又招沙州都督訥格等全部來降詔許世<lb/>
襲成化元年正月禮薨贈寧逺侯諡僖武子夀襲夀坐<lb/>
失機國除<lb/>
　　　馬招逺伯亮<lb/>
亮淇縣人洪武中授燕山左䕶衛小旗建文初從文皇<lb/>
靖難平宻雲雄縣大寧等處授都指揮僉事及上即位<lb/>
<pb n="KR2g0047_WYG_006-14b"/>
陞陜西都指揮同知八年從征阿嚕台二十年車駕北<lb/>
征亮復從封半壁山而還洪熈改元陞右都督宣徳初<lb/>
戡平㑹州以功進左都督正統九年征流沙河逆冦斬<lb/>
俘甚衆是年五月封招逺伯十一年七月薨以流爵國<lb/>
除子驎授指揮使<lb/>
　　　徐武康伯理<lb/>
理者西平人也國初從諸将定江左諸郡積官至永清<lb/>
左衛指揮僉事調營州中䕶衛文皇舉兵靖難将下大<lb/>
<pb n="KR2g0047_WYG_006-15a"/>
寧理從間道詣軍門請見遂從上戰於白溝河破雄縣<lb/>
滄州藁城定兩淮入京大小十餘戰理皆賈勇爭先所<lb/>
向克捷累擢都督僉事壬午封武康伯賜白金三十斤<lb/>
文綺二十襲寳鏹二千五百貫并貂蝉冠復還守北京<lb/>
理寛厚馭下士樂為用永樂六年薨子禎嗣禎薨子勇<lb/>
嗣勇無子國除<lb/>
　　　梁保定伯銘<hi>附子蠡國公瑤</hi>
銘字自新汝陽人也父來仕元為錢塘縣尉嵗丙午率<lb/>
<pb n="KR2g0047_WYG_006-15b"/>
所部來歸從克温台等郡授某衛百戸洪武末銘以䕃<lb/>
改補燕山前衛革除間北平城被圍銘戰拒甚力以功<lb/>
歴陞後軍都督僉事侍昭皇監國於南京坐事下獄已<lb/>
而宥之命往廣東備倭及昭皇嗣位陞都督同知鎮守<lb/>
寧夏封保定伯宣徳元年從安逺侯栁升往交趾卒於<lb/>
道子瑤瑤字惟善方數載悼父客死不惮險逺奉其喪<lb/>
歸稍長章皇念其世功詔許襲父爵瑤既襲爵益自奮<lb/>
勵命領五軍營紀律明肅士卒屬心正統十三年鄧茂<lb/>
<pb n="KR2g0047_WYG_006-16a"/>
七叛以薦充副總兵征之事寧㑹湖貴苗蠻冦邊瑶復<lb/>
佩平蠻将軍印率四省師往𠞰至則擒偽苗王韋同烈<lb/>
等披山通道追奔所及每戰皆捷進攻零香寨誅賊首<lb/>
苗銀虎等萬餘人又攻靖州東山口及龍家隘斬獲渠<lb/>
魁伍林仲原等數千級焚戰艦百餘艘於是閩越湖貴<lb/>
之地悉平景泰間進封保定侯掌都督右軍府事天順<lb/>
初出鎮陜西三邊純皇即位召還仍掌都督左軍府事<lb/>
無何疾作薨追封蠡國公諡襄靖子𫝊嗣𫝊薨子宗嗣<lb/>
<pb n="KR2g0047_WYG_006-16b"/>
宗薨子任嗣任薨子永福嗣薨子繼璠嗣<lb/>
　　　房思恩侯寛<lb/>
寛者陳州人也洪武中以功累官指揮僉事革除間守<lb/>
大寧城靖難師至倉卒閉門拒守文皇引數騎循繞其<lb/>
城適至西南隅城忽崩文皇麾勇士先登衆蟻附而上<lb/>
遂執寛寛懼歸附是時李景隆聞文皇克大寧引兵來<lb/>
襲文皇遣張玉将中軍朱能将左軍李彬将右軍徐忠<lb/>
将前軍寛即将後軍十月師入松亭闗而景隆軍鄭村<lb/>
<pb n="KR2g0047_WYG_006-17a"/>
壩遣都督陳暉帥兵追躡文皇命玊等逆擊之衆大敗<lb/>
至夜景隆遁去踰年師還北平玉等進秩有差而寛陞<lb/>
北平都司都指揮使及上即位封思恩侯賜白金文綺<lb/>
寳鏹并貂蝉冠服子孫世襲指揮使<lb/>
　　　張彭城伯㫤<lb/>
㫤字仲舒永城人也父麒指揮使永樂九年追封彭城<lb/>
伯諡恭靖後又贈彭城侯乃誠孝昭皇后之父也子三<lb/>
長即㫤㫤冠時昭皇為世子㫤備宿衛夙夜侍惟謹文<lb/>
<pb n="KR2g0047_WYG_006-17b"/>
皇靖難師起㫤東取大寧及戰鄭村壩連大捷以功授<lb/>
義勇中衛指揮同知遼東兵攻薊州㫤擊敗之追至榆<lb/>
口而還是時北平城被圍甚急㫤且戰且守及上入繼<lb/>
大統轉本衛指揮使三年調府軍右衛二十二年陞中<lb/>
軍都督府左都督昭皇即位封彭城伯明年侍衛章皇<lb/>
謁孝陵歸命總督操練左哨軍馬正統元年薨葬宛平<lb/>
壽安山之原子八人輔輅輗軏軾轍䡕轅輔先卒孫瑾<lb/>
嗣瑾卒子信嗣信卒子欽嗣<lb/>
<pb n="KR2g0047_WYG_006-18a"/>
　　　張恵安昇<lb/>
昇字叔暉麒季子初以守城功授義勇衞千戸永樂三<lb/>
年陞羽林前衞指揮僉事調府庫衞七年授誥封昭勇<lb/>
将軍十二年隨駕北征二十二年陞後軍都督同知洪<lb/>
熈元年陞左都督宣徳元年宣宗征武定州三年廵邊<lb/>
俱命分守北京四年上優禮至親命輟左府事朔望奉<lb/>
朝請凡朝廷有大政事亦得預議正統五年封恵安伯<lb/>
嵗祿一千一百石賜誥劵子孫世襲六年正月以疾卒<lb/>
<pb n="KR2g0047_WYG_006-18b"/>
夀六十有三訃聞遣官諭祭勅有司賻塟太皇太后遣<lb/>
官致祭昇為人端重孝友之徳夙著於家閨門整肅教<lb/>
諸子有方平居簡黙臨事卓有定見歴事四朝公勤忠<lb/>
謹未甞有過宣廟為皇太孫時往來兩京及隨事文皇<lb/>
帝北征皆命以保衞出入起居深有規益其居顯官恒<lb/>
自謙抑毎陞拜祗畏如不勝其臨政事必咨詢同官審<lb/>
擇而行不恃已長遇文學士必加禮敬服食儉素絶無<lb/>
富貴態而急於利人常施藥石以療人疾為糜粥以濟<lb/>
<pb n="KR2g0047_WYG_006-19a"/>
飢者少留心載籍至老不倦見古忠臣孝子端人正士<lb/>
毎遇事輒以訓諸子故子孫世守其家法云子䡌嗣䡌<lb/>
卒子琮嗣琮卒無子弟瑛嗣瑛卒無子弟瓚嗣瓚卒子<lb/>
偉嗣偉卒子鑭嗣<lb/>
　野史氏曰公居官居家敬慎謙抑武功而有文徳者<lb/>
　也垂裕後昆世守勿替至甲申大難閤門殉義更於<lb/>
　祖徳有光愈見貽謀之善<lb/>
　　　吕揮僉毅<lb/>
<pb n="KR2g0047_WYG_006-19b"/>
毅項城人始為濟陽衛百戸文皇靖内難毅從征以功<lb/>
積官至指揮同知永樂三年陞都指揮僉事與黄中同<lb/>
治兵廣西又仝以兵送前安南王孫陳天平歸國中違<lb/>
上指使毅不能爭敗績於雞陵既皆宥其罪仍以本職<lb/>
從征以毅過薄命充鷹揚将軍交趾平毅與有勞命掌<lb/>
交趾都司事毅深沉有勇畧與賊戰深入陷陣死焉<lb/>
　　　朱武襄謙<hi>附子武毅永</hi>
謙者夏邑人也初為鳳陽留守左衛指揮僉事累從北<lb/>
<pb n="KR2g0047_WYG_006-20a"/>
伐以功擢萬全都司都指揮使尋遷都督僉事兼右㕘<lb/>
将仍守其地時萬全城圮敵毎至人心震恐謙修築是<lb/>
為新城邊人至今賴之正統四年謙用薦充總兵官鎮<lb/>
守宣府㑹敵入冦斬獲渠魁以下千餘級久之不敢犯<lb/>
景泰初論功封撫寧伯未幾額森欲奉上皇南還舉朝<lb/>
以為詐不從獨謙上書懇請景皇持不敢發召諸大臣<lb/>
問吏部尚書王直亦以迎復為對上不懌曰當時大位<lb/>
是卿等强朕為之今将置朕何地少保于謙對曰大位<lb/>
<pb n="KR2g0047_WYG_006-20b"/>
已定孰敢異心但欲遣使答禮少紓邊患耳上意始釋<lb/>
曰從汝從汝乃遣李實羅綺奉勅迎復語在北使錄中<lb/>
明年二月謙薨進封為侯諡武襄永宇景昌謙之長子<lb/>
少警敏嗣爵初景皇命掌後府左都督事天順八年總<lb/>
理神機營兼管三千營成化二年逆賊劉通苗龍等竊<lb/>
拒荆襄僣稱尊號屢征不克上怒以永統總兵官同工<lb/>
部尚書白圭都御史王恕王儉都督李震鮑政喜信太<lb/>
監唐慎少監林貴都指揮王信劉清田廣率兵往討是<lb/>
<pb n="KR2g0047_WYG_006-21a"/>
年三月至南漳詢之土人謂賊之巢穴在萬山中豆沙<lb/>
河之境於是决䇿深入時永以疾暫留控扼圭慎震儉<lb/>
自南漳進兵貴政自逺安進兵信政自房縣進兵恕清<lb/>
自榖城進兵賊見我師侵逼通徙夀陽欲出陜西龍徙<lb/>
大市欲出逺安永等調兵趨夀陽截其奔路通乃退保<lb/>
大市與龍兵合閏三月二十二日廣進至雁坪遇賊擊<lb/>
之追至古路山明日廣與諸軍皆㑹進攻斬賊首劉聰<lb/>
及偽都司苗虎等百餘人追至格夔山賊将家屬退保<lb/>
<pb n="KR2g0047_WYG_006-21b"/>
後巖山二十四日賊據險懸架輥木礧石各執鎗牌器<lb/>
械以抗我師永震等攻其右信信等攻其左政等衝其<lb/>
中清等襲其後四面夾攻賊下木石如雨永等往來督<lb/>
戰士卒爭奮扳崖涉澗蟻附而登鏖戰累日呼聲震山<lb/>
谷賊遂大敗擒通等二千五百七十餘人斬首二千二<lb/>
百六十餘級俘獲賊屬子女萬一千六百有竒招撫脅<lb/>
從流移萬八千五百有竒南土既寧上降勅褒論永進<lb/>
爵為侯圭等陞賞有差十四年加永太子太保或投匿<lb/>
<pb n="KR2g0047_WYG_006-22a"/>
名書言永圖不軌永乞解兵柄不許其冬手敕加太傅<lb/>
太子太師永治軍嚴肅所至多奏功前後八佩將印勛<lb/>
名無與比𢎞治九年二月薨追封宣平王諡武毅子暉<lb/>
嗣暉薨子麒嗣坐劾降為侯麒薨子岳嗣<lb/>
　　　李興寧伯震<lb/>
震者南陽人左府都督僉事謙之子也正統五年初襲<lb/>
指揮使九年征烏蘭哈達以功擢都指揮僉事已從王驥<lb/>
征雲南麓川事平陞都指揮同知景泰間以㕘将平沅<lb/>
<pb n="KR2g0047_WYG_006-22b"/>
州麻陽天柱江東靖州卭水横坡平州諸處逆冦斬俘<lb/>
記隆陳添仔及偽稱苗王韋同烈等一萬四千餘人累<lb/>
遷都督僉事天順四年充總兵鎮守武岡州是年擒偽<lb/>
稱太宗妖賊李天保五年復平西延連山道州諸冦斬<lb/>
馘八千六百有竒成化七年擢右都督同都御史項忠<lb/>
撫捕荆襄流民事竟乃上疏曰荆襄地連河南川陜延<lb/>
蔓數千里山深地廣易為屯聚自洪武初命申國公鄧<lb/>
愈誅夷之後禁革山塲無人敢入永樂以來流移之衆<lb/>
<pb n="KR2g0047_WYG_006-23a"/>
嵗集月聚巢穴其中無慮百萬今臣奉勅撫捕其有貫<lb/>
址姓氏者謹依詔㫖省諭出山復業陸續共得九十三<lb/>
萬八千餘人其餘混處賊巢無籍檢察四散奔走者又<lb/>
莫知其數其内小王洪有衆五百屯於均州龍潭溝李<lb/>
鬍子有衆六百屯於竹山官渡已令官軍分道首擒二<lb/>
賊餘多散亡及諸軍前後共斬首千餘級并八山俘獲<lb/>
脅附之黨二萬八千七百餘人充戍湖廣各衛計可得<lb/>
軍五千并其族属附籍收管給田屯種庻恩威並濟反<lb/>
<pb n="KR2g0047_WYG_006-23b"/>
側可安矣奏入上嘉恱震進左都督十二年以平清水<lb/>
江逆冦功封興寧伯食禄一千石明年汪直用事信任<lb/>
錦衣衛千戸呉綬其兄㕘將經與震有隙乃奏震嘗私<lb/>
遺項忠造室侵地下錦衣獄拷掠備至震遂誣服革爵<lb/>
徙居南京二十年召還復其爵仍命閒住震欝欝不樂<lb/>
竟以病終<lb/>
　　　梁武荘震<lb/>
震新野人世榆林衛指揮使忠勇好讀兵書嘉靖七年<lb/>
<pb n="KR2g0047_WYG_006-24a"/>
陞署都指揮僉事協守寧夏興武營慣戰敢先登八年<lb/>
進遊擊将軍益憤志撫士卒訓練東西接應有斬首功<lb/>
十一年進副總兵延綏十三年以斬首功歴陞都督同<lb/>
知十四年陞總兵鎮守陜西當是時大同宣府不靖十五<lb/>
年陞右都督改總兵大同大同自五堡之役殺廵撫張<lb/>
文錦㕘将賈鑑尋又殺總兵李瑾鎮廵每甘言煦之稍<lb/>
不如意即反唇瞪目或飛章訛語相揺撼震聞命率家<lb/>
丁五百人馳至雲中申明約束曰我無爾凌爾無我叛<lb/>
<pb n="KR2g0047_WYG_006-24b"/>
王法軍令具在我不敢破紀綱誤國其家丁時時向鎮<lb/>
兵語曰爾敢蔑主将者恃衆耳兒郎輩無不一當五百<lb/>
步内恐爾不得用其衆鎮兵稍斂縮十六年春震率兵<lb/>
出玊林川斬首一百四十進左都督又出黒門山猫兒<lb/>
庄各斬首八十叙一子百户十八年震鳩卒給餉修五<lb/>
堡軍中不敢譁震益身先之與甘苦五堡竟復敵不敢<lb/>
近震卒以五堡功贈太子太保諡武荘家丁無所歸守<lb/>
臣以聞令入伍與衣粮邊将頗得其力<lb/>
<pb n="KR2g0047_WYG_006-25a"/>
　野史氏曰兵之勇怯惟視乎将之能否将無節制則<lb/>
　身且先犯王法軍令烏能馭衆乎五百家丁練習亦<lb/>
　非易事能練習此輩便能統馭衆軍古來名将全在<lb/>
　此處見長武荘亦賢矣哉<lb/>
　<lb/>
　<lb/>
　<lb/>
　<lb/>
<pb n="KR2g0047_WYG_006-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　中州人物考卷六<lb/>
</p>
<p>
</p>
  </div>
</body>
</text>
</TEI>
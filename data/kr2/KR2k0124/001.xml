<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江漢叢談巻一</head> <lb/>
    <p>
<pb n="KR2k0124_WYG_001-1a"/>
欽定四庫全書<lb/>
　江漢叢談巻一<lb/>
　　風后<lb/>
成仁卿問風后國答曰風后風國之侯伏羲裔也皇甫<lb/>
士安<hi>謐</hi>帝王世紀云黃帝夢大風吹天下之塵垢皆去<lb/>
寤而嘆曰風為號令執政者也垢去土后在也天下豈<lb/>
有姓風名后者哉於是依占而求之得風后登以為相<lb/>
廖鳴吾<hi>道南</hi>楚紀云黃帝披山通道南至於江登熊相<lb/>
<pb n="KR2k0124_WYG_001-1b"/>
得風后於竟陵以為相今承天府景陵縣東北五華山<lb/>
椒有伏羲廟舊志以為古風國地宋儒胡明仲<hi>寅</hi>廟記<lb/>
不及古風國童士疇<hi>承敘</hi>沔志云胡記不及古風國者<lb/>
蓋疑之也又云左傳任宿須顓臾風姓也邑於濟上杜<lb/>
元凱<hi>預</hi>注四國伏羲後封近於濟皆魯附庸則今風城<lb/>
非伏羲後矣余謂童未深考也夫杜以伏羲後近濟者<lb/>
據左傳所載四國耳羅長源<hi>泌</hi>路史載伏羲之後封國<lb/>
者十有九而風國居其首堯誅大風禹訪風后皆其𦙍<lb/>
<pb n="KR2k0124_WYG_001-2a"/>
也安得謂伏羲後無風國邪李𢎞憲<hi>吉甫</hi>元和郡縣志<lb/>
云復州竟陵縣本古風城古之風國即伏羲風姓也南<lb/>
陵汊水汊水者澨水也禹貢三澨是已武德中置汊川<lb/>
縣𨽻沔風城在其北若然安得謂伏羲後無風國在景<lb/>
陵邪<lb/>
　　舜陵<lb/>
仁卿問舜陵答曰永州志云帝舜陵在九疑山一名永<lb/>
陵禮記檀弓云舜葬蒼梧之野司馬子長<hi>遷</hi>史記云舜<lb/>
<pb n="KR2k0124_WYG_001-2b"/>
南巡崩於蒼梧之野歸葬零陵之九疑又載於家語皇<lb/>
覽竹書世紀而樂子正<hi>史</hi>太平寰宇記張叔範<hi>埏</hi>零陵<lb/>
志楊廷秀<hi>萬里</hi>揮麈錄<hi>王仲言明清亦有/揮麈錄無舜陵事</hi>呉格甫<hi>致堯</hi>
九疑考古並述之楚靈王作臺象焉<hi>國語呉王夫差將伐齊申胥諫曰昔</hi>
<hi>楚靈王築臺於章華之上闕為石郭陂漢以象帝舜注云舜葬九疑山其水旋丘下故壅漢水使旋石郭以象</hi>
<hi>之也</hi>秦皇漢武皆嘗望祀宋置守陵五戸國朝布在祀典<lb/>
仍建廟簫韶峯下余謂舜葬九疑非實孟子言舜卒於<lb/>
鳴條今安邑有舜墓又有鳴條陌是其證也而鄭康成<lb/>
<pb n="KR2k0124_WYG_001-3a"/>
<hi>𤣥</hi>乃以鳴條為南夷地謬矣舜既禪禹豈復巡狩於荒<lb/>
服外哉書云陟方乃死説者以陟方為巡狩韓退之<hi>愈</hi>
云地傾東南南巡非陟也陟者升也方乃死者釋陟為<lb/>
死也蘇子瞻<hi>軾</hi>亦云陟方猶升遐乃死為章句後世遂<lb/>
以為經文故汲書紀年帝王之崩皆曰陟書云在位五<lb/>
十載陟者紀舜之崩也何謂南巡哉他傳又云舜伐苗<lb/>
民崩於蒼梧夫伐苗者禹也已竄三危矣何得勞無為<lb/>
之舜於耄期之時邪歐陽永叔<hi>脩</hi>詩云虞舜老倦勤薦<lb/>
<pb n="KR2k0124_WYG_001-3b"/>
禹為天子豈復有南巡迢迢渡湘水是也都𤣥敬<hi>穆</hi>聽<lb/>
雨記談云史言舜南巡崩於蒼梧之野今舜塜乃在零<lb/>
陵之九疑九疑去南岳千有餘里蒼梧在廣西域内去<lb/>
九疑又數百里書云舜南巡守至于南岳豈又幸九疑<lb/>
遂崩而葬其地乎孟子言舜卒於鳴條鳴條在東方夷<lb/>
服今又不聞有舜陵孟子去古未逺而傳聞猶未免若<lb/>
此况後世乎是𤣥敬亦有疑於九疑舜陵也羅長源云<lb/>
象封有鼻故墓在始興有鼻者有庳也即今道州而九<lb/>
<pb n="KR2k0124_WYG_001-4a"/>
疑之墓或象塜耳不然商均窆也大荒南經云赤永之<lb/>
東蒼梧之野舜子商均之所葬也而元次山<hi>結</hi>九疑山<lb/>
圖記亦謂商均窆其陰豈商均徙此因葬之而後世遂<lb/>
以為舜陵邪漢章帝時零陵文學奚景於泠道舜祠下<lb/>
得笙白玉之琯十二故吕氏<hi>不韋</hi>春秋戴延君<hi>德</hi>大戴<lb/>
禮伏子賤<hi>勝</hi>尚書大傳許叔重<hi>愼/</hi>説文應仲逺<hi>劭</hi>風俗<lb/>
通陳晉之<hi>暘</hi>樂書范蔚宗<hi>曄</hi>後漢書皆言昔西王母獻<lb/>
舜玉琯注云西王母神也曾伯端<hi>慥</hi>集仙錄亦云舜在<lb/>
<pb n="KR2k0124_WYG_001-4b"/>
位西王母使獻白玉琯以和八風則白玉之琯為舜之<lb/>
寶器明矣胡為乎藏於零陵哉無乃帝舜諸子分封巴<lb/>
陵上虞衡山江華等國各錫寶器如成周錫封之制而<lb/>
商均則得白玉之琯遂傳流零陵邪又按舜陵載在山<lb/>
海經者非一説也海内南經蒼梧山帝舜葬其陽又大<lb/>
荒南經帝舜葬於岳山又海内北經有舜臺臺即陵也<lb/>
又海内朝鮮記南方蒼梧之泉其中有九疑山舜之所<lb/>
葬在長沙零陵界中夫山海經世稱伯益作而長沙零<lb/>
<pb n="KR2k0124_WYG_001-5a"/>
陵乃秦漢郡名則知此書多後人附益而九疑舜陵𣺌<lb/>
不可信矣又寶櫝記云舜葬於蒼梧有鳥自丹州而來<lb/>
吐氣名曰馮霄能啣土成邱墳舜墓鳥所營也集仙錄<lb/>
又云舜瞑目端坐乘空而至南方之國其中有九疑山<lb/>
焉厯數既往歸理兹山<hi>集仙錄云王妙想蒼梧女道士也住黃庭觀見空中大仙謂妙</hi>
<hi>想曰吾乃帝舜耳昔勞厭萬國養道此山云云乃命侍臣以駐景靈九授妙想妙想仙去兹山以舜脩道之所</hi>
<hi>故曰道州營道縣</hi>眞源賦云舜因南巡走馬逐鹿同飛蒼梧莫<lb/>
知所去王仲任<hi>充</hi>論衡書虚篇云舜葬蒼梧象為之耕<lb/>
<pb n="KR2k0124_WYG_001-5b"/>
四説尤妄誕不足辯<lb/>
　　舜妃<lb/>
仁卿問舜妃墓答曰一統志云舜二妃墓在黃陵廟西<lb/>
又云黃陵廟乃漢荆州牧劉景昇<hi>表</hi>建以祀舜二妃之<lb/>
神昔舜南巡崩葬蒼梧二妃娥皇女英堯二女也尋舜<lb/>
不及死沅湘間國朝命有司以六月六日致祭焉唐髙<lb/>
千里<hi>駢</hi>詩云帝舜南巡去不還二妃幽怨水雲間當時<lb/>
珠淚知多少直致于今竹尚斑劉文房<hi>長卿</hi>詩云蒼梧<lb/>
<pb n="KR2k0124_WYG_001-6a"/>
在何處斑竹自成林㸃㸃留殘淚枝枝寄此心蓋長沙<lb/>
郡縣多斑竹乃自宇宙生竹以來本有種類若此而世<lb/>
傳舜崩二妃攀竹悲哀淚滴竹上成斑故髙劉詩意及<lb/>
之然堯女舜妃之説則始於秦博士妄對耳史記秦本<lb/>
紀始皇二十六年巡衡山南郡浮江至湘山祠逢大風<lb/>
㡬不得渡問博士湘君何神博士對曰聞堯女舜之妻<lb/>
葬此於是始皇大怒使刑徒三千人伐湘山樹赭其山<lb/>
而羅君章<hi>含</hi>度博平<hi>尚</hi>並斷以黃陵為堯女舜妃之墓<lb/>
<pb n="KR2k0124_WYG_001-6b"/>
鄭康成張茂先<hi>華</hi>酈善長<hi>道元</hi>皆謂大舜南巡二妃從<lb/>
征溺死湘江神遊洞庭之山而出入乎瀟湘之浦遂指<lb/>
楚辭湘君湘夫人以實之何其不深研也郭景純<hi>璞</hi>云<lb/>
二女帝者之后配靈神祗豈應下降小水而為夫人王<lb/>
叔師<hi>逸</hi>韓退之並有辯沈存中<hi>括</hi>云舜陟方時二妃皆<lb/>
百餘歲豈得俱存猶稱二女哉其説誠是但未考黃陵<lb/>
舜妃墓及瀟湘二女之故惟路史發揮則以黃陵為癸<lb/>
比氏之墓瀟湘二女乃帝舜女也癸比氏帝舜第三妃<lb/>
<pb n="KR2k0124_WYG_001-7a"/>
而二女皆癸比氏所生一曰宵明一曰燭光汲簡及世<lb/>
説皆載之山海經所謂洞庭之山帝之二女居之是也<lb/>
若九歌之湘君湘夫人則又洞庭山神豈謂帝女哉帝<lb/>
王世紀云舜三妃娥皇無子女英生商均今女英墓在<lb/>
商州蓋舜崩之後女英隨子均徙於封所故其卒葬在<lb/>
焉而癸比氏則亦同二女徙於瀟湘之間故其卒葬在<lb/>
此耳山海經云舜之二女處於大澤光照百里大澤者<lb/>
洞庭也光照者威靈之所暨也至今湘神分風送客威<lb/>
<pb n="KR2k0124_WYG_001-7b"/>
靈暨於百里與山海經之説相合則湘祠為祀舜二女<lb/>
而黃陵墓為癸比氏所葬不有明徵乎陸士規黃陵廟<lb/>
詩云東風吹草緑離離路入黃陵古廟西帝子不知春<lb/>
又去亂山無主鷓鴣啼帝子者蓋謂帝舜女也而黃長<lb/>
睿<hi>伯思</hi>又謂帝女者天帝之女翁養源從其説遂述於<lb/>
湘江圖志斯失之逺矣<lb/>
　　宛委<lb/>
仁卿問宛委聖記答曰趙長君<hi>曄</hi>呉越春秋云禹按黃<lb/>
<pb n="KR2k0124_WYG_001-8a"/>
帝中經見聖記在九疑天柱號曰宛委承以文玉覆以<lb/>
磐石其書金簡玉字禹乃南廵登衡嶽宛委山得治水<lb/>
之記今岣嶁山有禹科斗碑向藏地中韓退之劉夢得<lb/>
<hi>禹錫</hi>並有禹碑詩皆聞而不及見國朝嘉靖初有人掘<lb/>
地得碑遂摹搨傳世楊用脩<hi>愼</hi>沈鎰各有釋文湛原明<lb/>
<hi>若水</hi>有跋徐靈期南岳記云夏禹導水通瀆刻石書名<lb/>
山之髙即此碑也於乎禹治水萬世稱神禹者豈虛哉<lb/>
洪水為災非神術何由致力矣集仙錄云雲華<hi>巫山神女名</hi>
<pb n="KR2k0124_WYG_001-8b"/>
告禹曰太上愍汝之志將授靈寶之文陸策虎豹水制<lb/>
蛟龍馘邪檢凶以成汝功因授上清寶文又得庚辰虞<lb/>
余之助<hi>益稷字</hi>遂導流決川奠五岳别九州天錫𤣥圭以<lb/>
為紫庭眞人而馬永卿於宋紹興十七年過巫山撰神<lb/>
女廟記亦稱禹得玉篆之書開山疏水無不如志又李<lb/>
佐於漢永和九年泛洞庭登包山入靈洞得古岳瀆經<lb/>
第八巻竒字蠧毁不能觧譙允南<hi>周</hi>解云禹治淮水三<lb/>
至桐栢山驚風迅雷石號木鳴土伯擁川天老肅兵功<lb/>
<pb n="KR2k0124_WYG_001-9a"/>
不能興禹怒召百靈授命䕫龍桐栢千君長稽首請命<lb/>
禹因囚鴻䝉氏彰商氏兠氏盧氏犂婁氏乃獲淮渦水<lb/>
神無支祈<hi>無支祈水神名</hi>善應對言語形若猿猱縮鼻髙額青<lb/>
軀白首金目雪牙頸伸百尺力逾九象摶擊騰趠疾利<lb/>
倐忽視不可乆禹授之童律童律不能制授之烏木田<lb/>
烏木田不能制授之庚辰庚辰能制鴟脾桓胡木鬽水<lb/>
靈山妖石怪奔號叢繞者以千數庚辰持㦸逐去頸鎖<lb/>
大械鼻穿金鈴徙之淮隂龜山之足俾淮水永安而釋<lb/>
<pb n="KR2k0124_WYG_001-9b"/>
氏以為泗州僧伽之所降水母者羅長源嘗辯其非矣<lb/>
大哉神禹之力世儒不得聞其槩今之黃冠履斗罡㦸<lb/>
指書空者輙稱禹歩禹訣焉諸葛孔明<hi>亮</hi>黃陵廟記云<lb/>
僕總師趨蜀道覩江山之勝乃見石壁間神像宛然如<lb/>
畫前竪一旌旗右駐一黃犢猶有董工開導之勢古傳<lb/>
所載黃龍助禹開江治水不誣也夫世人有道術者亦<lb/>
能制蛟螭之怪如許敬之<hi>遜</hi>斬蛟之蹟往往顯著楚中<lb/>
姑亡論而習彦威<hi>鑿齒</hi>襄陽耆舊傳云城北沔水有蛟<lb/>
<pb n="KR2k0124_WYG_001-10a"/>
患鄧遐守襄拔劍入水蛟遶遐足遐揮劍斬之遂無蛟<lb/>
患晁元采<hi>百揆</hi>潯陽記云城東橋水有蛟常為百姓害<lb/>
董奉書符呪水即見蛟死浮出水面又原化記云種園<lb/>
張老以法禁龍<hi>荆湘僧居近水有龍時挾雷雨出入種園張老者術士也嗔此龍損物宻禁以</hi>
<hi>法龍潛告僧曰某乃龍也住此水多年今為張老所禁命在危急請和尚救之願酬一寶珠僧如其言以告張</hi>
<hi>老張老曰和尚勿救此龍若受其珠後悔無及僧懇請不已張老乃放龍移出潭水張老去後雷雨忽作瓌僧</hi>
<hi>舍奪其珠</hi>又裴鉶傳竒云西域異僧金剛仙能攝龍於瓶中<lb/>
<hi>開成初僧金剛仙西域人居清逺峽山寺能梵音善拘鬼魅制蛟螭鍚杖一聲召雷立震後欲歸天竺乃於峽</hi>
<pb n="KR2k0124_WYG_001-10b"/>
<hi>山潭畔摇鍚而呪水開見底以缾張之有一泥鰍長三寸許躍入缾中語寺僧曰此龍也吾至海門以藥煮為</hi>
<hi>膏塗足則渡海若履平地是夜龍王化白衣叟持黃金百兩以餽寺僧懇請捨其龍金剛仙傾鰍於潭泛舶而</hi>
<hi>歸</hi>况神禹以聖德授神靈之秘能驅役天丁疏理地脉<lb/>
者乎然水中龍蛇逞怪最難除嘗讀禹穴紀異及墉城<lb/>
集大禹治水𤣥奥錄皆言禹導岷山至於峡中實為上<lb/>
古鬼神龍蟒之宅見禹至護惜巢穴作為妖怪風沙晝<lb/>
暝迷失道路禹乃仰空而歎俄見神人狀類天女授禹<lb/>
太上先天呼召萬靈玉篆之書且使其臣狂章黄麾大<lb/>
<pb n="KR2k0124_WYG_001-11a"/>
醫童律為禹助禹於是呼吸風雷役使鬼神驅逐龍蟒<lb/>
始能治水異哉此禹之所以稱神也故孟子論禹治水<lb/>
既曰掘地注海矣而又有驅龍蛇之文驅之云者豈無<lb/>
法術哉古有豢龍氏御龍氏葢以馴龍得姓左傳蔡墨<lb/>
<hi>黯</hi>對魏獻子<hi>舒</hi>甚詳而周禮秋官有壺涿氏其職主於<lb/>
殺水神水神死則淵為陵又葛稚川<hi>洪</hi>所撰抱朴子云<lb/>
西域方士能禹歩吹炁龍即浮出十餘丈更吹之輙縮<lb/>
至數寸掇取入壺遇旱發龍入潭又禹歩吹之復長十<lb/>
<pb n="KR2k0124_WYG_001-11b"/>
數丈須㬰雨至矣李重規<hi>百藥</hi>北齊書云晉陽有人明<lb/>
法術曰我本恒岳仙人謫至此汾水暴漲臨水禹歩以<lb/>
符投水流便絶徐自沙石上渡焉此或神禹之遺法也<lb/>
於乎余嘗玩岣嶁禹碑而憾宛委聖記不傳於後世治<lb/>
水使者不得纘禹之績天意謂何可為浩嘅已<lb/>
　　息壤<lb/>
仁卿問江陵息壤答曰息者生也言土壤生長不已也<lb/>
江陵圖經云子城南門地隆起如伏牛馬狀去之一夕<lb/>
<pb n="KR2k0124_WYG_001-12a"/>
輙復如故溟洪錄云唐元和初裴宇鎭荆州掘之深六<lb/>
尺得一石規模樓櫓悉倣江陵城制其石中空徑六尺<lb/>
八寸甚工緻命徙置藩籬間毁之是春淫雨四月不止<lb/>
潦漲莫遏人抱為魚之憂會洛中道士歐獻博學多聞<lb/>
來居楚山馳問之對以事廹鑿石弗及令陶範為江陵<lb/>
城制内廣六尺八寸樓櫓門闕無少差於南門外八十<lb/>
歩掘深六尺埋之淫雨當止裴從之其夕土復隆起一<lb/>
統志云裴復埋舊石雨止與溟洪錄陶範之説稍異其<lb/>
<pb n="KR2k0124_WYG_001-12b"/>
後高遵聖<hi>從誨</hi>鎭荆<hi>闕/</hi>　經其處問書記孫孟文<hi>光憲</hi>
對曰伯禹治水<hi>闕</hi>　　荆定彼原泉之穴慮萬世下或<lb/>
有泛溢爰<hi>闕</hi>　　　之耳又王子融<hi>旭</hi>息壤記云慶厯<lb/>
甲申<hi>闕</hi>　　　　涖荆州自春至夏不雨遍走羣祀五<lb/>
月<hi>闕</hi>　　　　過此地無復隆起而石屋檐已露請掘<lb/>
<hi>闕</hi>　　　　沴亦足為快因具畚鍤寘土數百擔以<hi>闕</hi>
　　　　是夕雷雨大至逺近沾洽亟以馨爼薦答醫<lb/>
博士張若水者年逾七十因言兒時見大諫臧夢壽<hi>丙</hi>
<pb n="KR2k0124_WYG_001-13a"/>
嘗以乆旱發之數尺巨石如屋四面為柱為牖其南隱<lb/>
出門闥百夫莫動乃縻以巨索牽水兕二石提出之大<lb/>
雨不止未及窮其石城因覆以屋繪為風雷之像陳希<lb/>
元<hi>堯佐</hi>又易以神龍像皇祐三年子融致仕始記焉蘇<lb/>
子瞻息壤詩序云息壤旁有石不可犯畚鍤所及輙復<lb/>
如故又頗致雷雨歲旱屢發有應羅長源亦云江陵之<lb/>
壤鎮鎻水旱而髙子勉<hi>荷</hi>息石詩序云息石在江陵莊<lb/>
嚴寺且謂韞玉之石則妄矣又玉堂閒話云江陵南門<lb/>
<pb n="KR2k0124_WYG_001-13b"/>
之外雍門之内東垣下有小室一所髙尺許詢其州人<lb/>
曰此息壤也禹堙洪水兹有海眼泛溢無恒禹鐫石造<lb/>
龍宫寘於穴中以塞水脉劉安淮南子亦云禹以息壤<lb/>
堙洪水而山海經則云洪水滔天鯀竊帝之息壤以堙<lb/>
洪水帝怒令祝融殺之羽山是鯀用息壤而殛死禹用<lb/>
息壤而成功後世紛然致駁莫得其説朱元晦<hi>熹</hi>楚辭<lb/>
辯證云天問補注引山海經鯀竊帝息壤帝令祝融殛<lb/>
之所謂帝者上帝也上帝欲息此壤不欲使人干之故<lb/>
<pb n="KR2k0124_WYG_001-14a"/>
鯀竊而帝怒使祝融之神誅鯀然禹亦竊以治水上帝<lb/>
不怒何上帝喜怒不常如此也楊用脩丹鉛摘錄云説<lb/>
文謂壤柔土也山海經所謂鯀竊帝之息壤葢指桑土<lb/>
稻田可以生息皆君所授於民者故曰帝之息壤鯀治<lb/>
水不順水性而力與水爭決耕桑之畎畆坊淫潦之洪<lb/>
流故曰竊帝之息壤以堙洪水此説異於衆説而荆州<lb/>
圖經所載皆略而不論矣又永州亦有息壤永志云城<lb/>
南故龍興寺東北陬有堂堂之地隆然而起狀若鴟吻<lb/>
<pb n="KR2k0124_WYG_001-14b"/>
色若青石出地廣四歩髙一尺五寸初為堂時夷之而<lb/>
益髙凡持鍤者盡死人以為神自是不敢犯柳子厚<hi>宗</hi>
<hi>元</hi>以為夷之者或不幸而死石烏能神為記以辯之謂<lb/>
史記有地長之占甘茂盟息壤葢其地有是類也按甘<lb/>
茂傳云秦王迎甘茂於息壤注謂息壤秦邑名余謂息<lb/>
壤與地長之占不同班孟堅<hi>固</hi>漢書云元帝時臨滁地<lb/>
湧六里崇二丈所哀帝時無鹽危山土起覆草如馳道<lb/>
狀劉昫唐書云垂拱二年新豐有山湧出建中初魏縣<lb/>
<pb n="KR2k0124_WYG_001-15a"/>
有地數畆忽長崇數尺柯竒純<hi>維騏</hi>宋史新編云天禧<lb/>
五年襄州道側湧起髙三丈許長三丈闊八尺此則地<lb/>
長之占非息壤也<lb/>
　　𤣥夷<lb/>
仁卿問𤣥夷蒼水使者託夢授書答曰髙山大川神靈<lb/>
炳燿昔人記之矣六帖云禹傷父功不成乃廵衡山血<lb/>
馬以祭仰天而嘆忽夢男子自稱𤣥夷蒼水使者謂禹<lb/>
曰欲得山神書者齋焉禹乃退齋三日遂獲金簡玉字<lb/>
<pb n="KR2k0124_WYG_001-15b"/>
之書盖山神託夢靈應如此澧州志云宋汪安行以武<lb/>
陵郡丞攝守澧陽移攝巴陵明年夏方歸故官道由安<lb/>
鄉阻風五日遣人持書禱於黄山行祠即得吉卜夜夢<lb/>
烏巾紫襴者來謁云詰朝可行矣他日吾邦使君敢不<lb/>
告既寤風果息秩滿遂遷澧守皆如神言紹興改元安<lb/>
行乃書靈應於廟中又黄陵廟靈應尤異歐陽永叔嘗<lb/>
與蘇子瞻言曰修昔以西京留守推官為館閣校勘時<lb/>
同年丁元珍<hi>寶臣</hi>適來京師夢與修同舟泝江入一廟<lb/>
<pb n="KR2k0124_WYG_001-16a"/>
拜詔堂下修班元珍下方拜時神像為起既出門見一<lb/>
馬隻耳覺而語修固莫識也已而元珍除峽州判官修<lb/>
亦貶夷陵令一日與元珍同泝峽謁黄陵廟入門惘然<lb/>
皆夢中所見修為縣令固班元珍下而門前鐫石為馬<lb/>
缺一耳相視驚愕修乃留詩廟中私識其事其後蘇子<lb/>
瞻過黄陵廟詩有廟前行客拜且舞擊鼓吹簫屠白羊<lb/>
之句則黄陵靈應可知又沙門文瑩玉壺野史云寳元<lb/>
元年朱正基以駕部郎為峽州守一夕夢一吏云城隍<lb/>
<pb n="KR2k0124_WYG_001-16b"/>
神遣吏督修夷陵縣廨宇不宜後時朱不甚異連三夕<lb/>
夢如初明日報至歐陽永叔謫夷陵令已及荆門朱因<lb/>
夢待永叔特異夫朱守峽州葢與判官丁元珍同時而<lb/>
永叔乃宋代人物宜為鬼神所欽預徵之夢况大禹負<lb/>
平世之任其山神託夢授書豈偶然哉<lb/>
　　九井<lb/>
仁卿問神農九井答曰羅長源路史謂神農母安登感<lb/>
神於常羊生神農於列山之石室生而九井出焉列山<lb/>
<pb n="KR2k0124_WYG_001-17a"/>
者厲山也在今隨州盛𢎞之荆州記云江夏郡隨縣北<lb/>
界厲鄉村南重山井在山北重塹周之廣一頃一十畆<lb/>
内有地名神農宅神農生此神農既生九井自穿舊説<lb/>
汲一井則八井皆動樂子正寰宇記云九井在隨縣北<lb/>
百里不敢觸犯今惟存一井即其處為神農社里人年<lb/>
常祀之夫神農生而九井出此神農之所以為神也非<lb/>
符命之説哉袁彦伯<hi>宏</hi>後漢紀云光武生於舂陵望氣<lb/>
者歎曰氣佳哉鬱鬱葱葱然及光武與兄伯升<hi>縯</hi>起兵<lb/>
<pb n="KR2k0124_WYG_001-17b"/>
還舂陵逺望舍南火光燭天卒能中興漢室<hi>舂陵在今永州寧逺</hi>
<hi>縣本漢冷道縣地節侯買之封國也元帝時徙封南陽仍號舂陵在今襄陽府棗陽縣</hi>沔志云張<lb/>
文德<hi>興世</hi>竟陵人居臨沔水先無洲嶼文德初生門前<lb/>
忽生洲寖大及文德為方伯而洲遂至十餘頃李延壽<lb/>
南史云江陵九十九洲古老相傳洲滿百則應天子桓<lb/>
𤣥為荆州刺史懷異志乃破其一以應之隨即漂散宋<lb/>
文帝為宜都王在藩時忽一洲自立明年文帝即位桓<lb/>
温構禍前洲復没梁武帝太清末年枝江之浦復生一<lb/>
<pb n="KR2k0124_WYG_001-18a"/>
洲明年梁文帝即位承聖末年其洲與大岸相連惟九<lb/>
十九洲耳據細可以揆大稽近可以測逺神農九井自<lb/>
穿詎不足信邪奈何世儒諱談符命即楚南公三户亡<lb/>
秦之言亦不知何所指授<hi>三戸地名項羽渡三户津破章邯軍遂滅秦</hi>乃使<lb/>
凶人昧乎天命謂智力足以簒奪遂甘心不軌如武陵<lb/>
張文表江陵王延範以及黄岡歐普祥沔陽陳友諒軰<lb/>
或因一夢一䜟輙興亂而被誅豈知符命哉自漢以來<lb/>
談符命者推衍穿鑿流為䜟緯王莽公孫述既以速禍<lb/>
<pb n="KR2k0124_WYG_001-18b"/>
而隋煬帝唐太宗武韋二后又因之以濫殺乃疑上古<lb/>
帝王符命不足信斯亦矯枉太過而不究聖人圖書精<lb/>
藴神以知來百世可知之説非虛誑也<lb/>
　　有南<lb/>
仁卿問有南赤龍答曰有南赤龍者商湯後也路史云<lb/>
有南以二臣勢均爭權而分<hi>出汲冡周書</hi>後有南仲翊宣王<lb/>
以中興羅苹注云湯八世孫盤庚<hi>自湯至盤庚十七世今云八世誤</hi>妃<lb/>
姜氏夢赤龍入懷孕十有二月生子有文在手曰南遂<lb/>
<pb n="KR2k0124_WYG_001-19a"/>
封之南國號有南赤龍楚地記云漢江之北為南陽漢<lb/>
江之南為南郡並以古南國得名耳詩稱江漢為南國<lb/>
之紀説者謂在豐鎬南也安知不指商時侯國名哉古<lb/>
者人生有文在手或以為名氏或以胙茅土如周不窟<lb/>
生子手文曰鞠是為鞠陶唐叔虞魯公子友皆以手文<lb/>
為名世説云周昭王夫人觀白雲有孕而生子左手文<lb/>
曰公右手文曰羽乃賜姓翁氏左傳魯桓公母仲子宋<lb/>
武公女也仲子手文曰為魯夫人他書所載此類甚多<lb/>
<pb n="KR2k0124_WYG_001-19b"/>
微乎窅哉若有神物預定焉者不可以常理詰已<lb/>
　　鬻子<lb/>
仁卿問鬻子<hi>熊</hi>年九十為文王師答曰世説云鬻子楚<lb/>
之先也年九十見文王王曰老矣鬻子曰使臣捕獸逐<lb/>
麋已老矣坐策國事臣尚少也<hi>鬻子題辭同</hi>宋景濓<hi>濓</hi>謂鬻<lb/>
子書二十二篇藝文志屬之道家而小説家又别出十<lb/>
九卷今世所傳者出祖擇之<hi>無擇</hi>所藏止十四篇其文<lb/>
質其義𢎞實為古書無疑近時沈子<hi>津</hi>百家類纂則以<lb/>
<pb n="KR2k0124_WYG_001-20a"/>
鬻子屬之雜家云余謂成王封鬻熊曾孫繹於楚之丹<lb/>
陽<hi>即今枝江</hi>賜以子男之田蓋以鬻子嘗有勤勞封其後以<lb/>
報之事載左傳國語吕覽風俗通等書甚明而孟子稱<lb/>
伯夷太公二老歸文王而不及鬻子桓君山<hi>譚</hi>新論云<lb/>
殷之伊尹周之太公秦之百里奚咸有大才皆年七十<lb/>
乃升為王霸師君山言太公亦不及鬻子此其故何也<lb/>
韓嬰韓詩外傳云文王師於錫疇子斯劉子政<hi>向</hi>新序<lb/>
云文王學於時子思兹皆不經見豈可謂鬻子非文王<lb/>
<pb n="KR2k0124_WYG_001-20b"/>
師邪戰國策云楚丘先生年七十往見孟嘗君<hi>田文</hi>孟<lb/>
嘗君曰先生老矣春秋髙矣多遺忘矣何以教文楚丘<lb/>
先生曰君謂我老將使我投石超距乎追車赴馬乎逐<lb/>
麋鹿搏虎豹乎吾則老矣將使我深計逺謀乎定猶豫<lb/>
而決嫌疑乎出正辭而當諸侯乎吾乃始壯何老之有<lb/>
是楚丘先生之言葢祖述鬻子耳歐宋新唐書云襄陽<lb/>
張孟將<hi>柬之</hi>為荆州長史狄懷英<hi>仁傑</hi>薦之曰其人雖<lb/>
老宰相才也後為相知政事翼輔中宗復位年八十餘<lb/>
<pb n="KR2k0124_WYG_001-21a"/>
封漢陽郡公長沙志云陳光問讀書靈巖山中年過六<lb/>
十始同曹夢徵<hi>松</hi>等登第時稱荆南五老榜今隆慶辛<lb/>
未科余友公安劉惟明<hi>珠</hi>年六十六始登第人之禄位<lb/>
壽算不有定命哉命定於天則出處老少皆非人力所<lb/>
能參也楚人年少有名者未暇悉舉如江夏黄子琰<hi>琬</hi>
江陵庾愼之<hi>肩吾</hi>皆七歲能賦詩襄陽杜子美<hi>甫</hi>湘鄉<lb/>
賀德英桂陽司馬李重規皆七歲能屬文江陵劉思眞<lb/>
<hi>之遴</hi>瀏陽歐陽原功<hi>𤣥/</hi>皆八歲能屬文零陵樂成之<hi>韶</hi>
<pb n="KR2k0124_WYG_001-21b"/>
江陵岑參皆九歲能屬文乃若茶陵譚珍卿<hi>昭寶</hi>則七<lb/>
歲應童子科登上第其謝啟有七歲逺離於膝下九經<lb/>
流出於胷中之句啟傳禁中理宗見而異之國朝李賔<lb/>
之<hi>東陽</hi>四歲能書大字景帝召見抱置膝上六歲再召<lb/>
試尚書大義稱旨後為相卒贈太師諡文正嘉魚李茂<lb/>
卿<hi>承芳</hi>生甫七月能以筯畫灰作土地二字此皆禀賦<lb/>
異常者也<lb/>
　　隋珠<lb/>
<pb n="KR2k0124_WYG_001-22a"/>
仁卿問隋侯得蛇珠之報答曰干令升<hi>寶</hi>搜神記云隋<lb/>
侯行見大蛇被傷而活之蛇銜珠以報其珠徑寸純白<lb/>
夜有光明如月是為隋侯珠一名明月珠顔惟喬<hi>木</hi>隋<lb/>
志云斷蛇丘夜光池在州城西即隋侯得珠處余揆隋<lb/>
侯活蛇得珠而知天道好生非獨昆蟲靈異亦有鬼神<lb/>
黙相焉爾此與魚鶴報珠何異哉三輔黄圖池沼類引<lb/>
三秦記云昆明池中有靈沼名為神池其池通白鹿原<lb/>
原人釣魚綸絶而去魚見夢於武帝求去其鈎帝戯池<lb/>
<pb n="KR2k0124_WYG_001-22b"/>
上見大魚啣索帝曰豈不榖昨所夢邪乃取鈎放之又<lb/>
三日帝復遊池池濱得明珠一雙帝曰豈昔魚之報邪<lb/>
謝去咎<hi>維新</hi>合璧事類引搜神記云孝子噲參見有𤣥<lb/>
鶴為弋人所射參收養療治瘡愈而放之後鶴夜啄門<lb/>
參執燭視之雌雄雙至各衘明珠以報參焉此雖非楚<lb/>
中事亦可以類徵矣又房𤣥齡<hi>喬</hi>晉書云咸康中毛碩<lb/>
眞<hi>寶</hi>守邾城有一軍人於武昌市買一白龜長四五寸<lb/>
置甕中養之漸大放江中後邾城遭石氏敗䧟赴江者<lb/>
<pb n="KR2k0124_WYG_001-23a"/>
莫不沉溺獨養龜軍人披甲投水覺如墮一石上視之<lb/>
乃先所養龜載之既至岸龜迴顧而去黄州志云府城<lb/>
大江之濱有白龜渚即此事而百川學海則謂毛自放<lb/>
龜不謂軍人也與晉書異又隂勁弦<hi>時遇</hi>韻府羣玉橋<lb/>
渡蟻注云二宋少時有胡僧相曰小宋<hi>名祁字子京</hi>他日魁<lb/>
天下大宋<hi>名庠字公序</hi>亦不失甲科後十年僧驚問大宋曰<lb/>
公丰神異昔如能獲活數萬人命者試思之曰堂下比<lb/>
有蟻穴為暴雨所侵羣蟻繚繞穴旁吾戲編竹以渡之<lb/>
<pb n="KR2k0124_WYG_001-23b"/>
耳僧曰是也小宋今年首㨗公亦不出其下及唱第祁<lb/>
第一庠第十章憲太后謂弟不可先兄乃擢庠第一而<lb/>
寘祁第十今應山城南有渡蟻橋蓋後人作橋而擬其<lb/>
名者又李明逺<hi>昉</hi>太平廣記云劉宋文帝元嘉三年劉<lb/>
樞自江陵歸鄂泊洲上月夜飲酒忽二人扣舟求謁樞<lb/>
延與同宴夜闌二人俱醉即卧於飲處樞異之覆以被<lb/>
天明舉被見二魚各長五六尺雖能動而甚困樞不殺<lb/>
致之江中是夕樞夢白衣二人各持一珠置卧榻前而<lb/>
<pb n="KR2k0124_WYG_001-24a"/>
去及曉見枕邊二珠各徑寸焉又余知古渚宫故事云<lb/>
梁時劉嘉會<hi>之亨</hi>為南郡太守夢二人姓李詣之乞命<lb/>
劉不解其意既旦有人饋生鯉兩頭劉曰必夢中所感<lb/>
乃放之江其夕夢二人謝恩曰當令君延壽一算李延<lb/>
夀南史亦載其事又常徳志云李光學武陵人永樂間<lb/>
知興化縣㕔東鵲巢二雛一飛去一折翼獨留光學以<lb/>
藥哺之亦飛去後光學病危思魚忽鵲啣一鯿魚置於<lb/>
庭光學烹食病愈此皆陰德獲報之驗也<lb/>
<pb n="KR2k0124_WYG_001-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江漢叢談卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西使記</head> <lb/>
    <p>
<pb n="KR2g0057_WYG_001-1a"/>
欽定四庫全書<lb/>
　西使記<lb/>
　　　　　　　　　　　　　元　劉郁　撰<lb/>
壬子嵗皇弟錫喇統諸軍奉詔西征凡六年拓境幾萬<lb/>
里己未正月甲子常德<hi>字仁卿</hi>馳驛西覲自和林出烏遜<lb/>
中西北行二百餘里地漸髙入站經瀚海地極髙寒雖<lb/>
酷暑雪不消山石皆松文西南七日過瀚海行三百里<lb/>
地漸下有河闊數里曰罕穆納夏漲以舟楫濟數日過<lb/>
<pb n="KR2g0057_WYG_001-1b"/>
龍骨河復西北行與巴實伯里南北相直近五百里多<lb/>
漢民有二麥黍榖河西注瀦為海約千餘里曰赫色勒<lb/>
巴實多魚可食有碾磑亦以水激之行漸西有城曰伊<lb/>
瑪又西南行過博囉城所種皆麥稻山多柏不能株絡<lb/>
石而長城居肆囿間錯土屋牕户皆琉璃城北有海鐵<lb/>
山風出往往吹行人墮海中西南行二十里有闗曰特<lb/>
穆爾徹辰守闗者皆漢民闗徑﨑嶇似棧道出闗至阿<lb/>
里瑪圖城市井皆流水交貫有諸果唯瓜蒲萄石榴最<lb/>
<pb n="KR2g0057_WYG_001-2a"/>
佳囘紇與漢民雜居其俗漸染頗似中國又南有齊黙<lb/>
克城居民多并汾人有獸似虎毛厚金色無文善傷人<lb/>
有蟲如蛛毒中人則煩渇飲水立死惟過醉蒲萄酒吐<lb/>
則解有㗜酒博囉城迤西金銀銅為錢有文而無孔方<lb/>
至瑪哈忠以馬撁拖床遞鋪負重而行疾或曰竒爾濟<lb/>
蘇易馬以犬二月二十四日過伊都兩山間土平民夥<lb/>
溝洫映帶多故壘壊垣問之葢契丹故居也計其地去<lb/>
和林萬五千里而近有河曰伊遜流洶洶東注土人云<lb/>
<pb n="KR2g0057_WYG_001-2b"/>
此黄河也二十八日過塔喇寺三月一日過薩蘭城有<lb/>
浮圖諸囘紇禮拜之所三日過丕實南諸囘紇貿易如<lb/>
上已節四日過呼展河渡船如弓鞋然土人云河源出<lb/>
南大山地多産玉疑為崑崙山以西多龜蛇行相雜郵<lb/>
亭客舍甃如浴室門户皆以琉璃飾之民賦嵗止輸金<lb/>
錢十文然貧富有差八日過塔實干城大而民繁時羣<lb/>
花正開唯梨花薔薇玫瑰如中國餘多不能名城之西<lb/>
所植皆蒲萄粳稻有麥亦秋種其地産藥十數種皆中<lb/>
<pb n="KR2g0057_WYG_001-3a"/>
國所無藥物療疾甚效曰阿哲爾狀如苦參治馬鼠瘡<lb/>
婦人損胎及打撲内損用豆許燕之自消曰阿錫爾狀<lb/>
如地骨皮治婦人産後衣不下又治金瘡膿不出嚼碎<lb/>
傅瘡上即出曰努格薩爾形似桔梗治金瘡及腸與筋<lb/>
斷者嚼碎傅之自續餘不能盡録十四日過安巴河夏<lb/>
不雨秋則雨溉田以水地多蝗有鳥飛食之十九日過<lb/>
琳沁城其地有桑棗征西鄂囉屯駐于此二十六日過<lb/>
瑪勒城又過諾爾桑城草皆苜蓿藩籬以柏二十九日過<lb/>
<pb n="KR2g0057_WYG_001-3b"/>
塔舒爾城滿山皆鹽如水晶狀近西南六七里新得國<lb/>
曰穆錫其牛皆駝峯黒色地無水土人隔山嶺鑿井相<lb/>
沿數十里下通流以溉田所屬山城三百五十已而皆<lb/>
下惟檐寒西一山城名竒塔卜孤峯峻絶不能矢石丙<lb/>
辰年王師至城下城絶髙險仰視之帽為墜諸道竝進<lb/>
敵大驚令相和卓納色爾來納欵已而烏爾古納蘇勒坦出<lb/>
降蘇勒坦猶國王也其父領兵别據山城令其子取之<lb/>
七日而陷金玉寶物甚多一帶有直銀千笏者其國兵<lb/>
<pb n="KR2g0057_WYG_001-4a"/>
皆刺客俗見男子勇壮者以利誘之令手刃父兄然後<lb/>
充兵醉酒扶入窟室娱以音樂美女縱其欲數日復置<lb/>
故處既醒問其所見教之能為刺客死則享福如此因<lb/>
授以經呪日誦葢使蠱其心志死無悔也令潜使末服<lb/>
之國必刺其主而後已雖婦人亦然其穆錫國在西域<lb/>
中最為兇悍威脅鄰國霸四十餘年王師既克誅之無<lb/>
遺𩔖四月六日過竒拉爾城所産蛇皆四跗長五尺餘<lb/>
首黒身黄皮如鯊魚口吐紫艷過阿勒鼎城密藏達爾<lb/>
<pb n="KR2g0057_WYG_001-4b"/>
人被髮率以紅帕勒首衣青如鬼然王師自入西域降<lb/>
者幾三十國有佛國名克實密爾西在印毒西北葢傳釋<lb/>
迦氏衣鉢者其人儀状甚古如世所繪達摩像不茹葷<lb/>
酒日啖粳一合所談皆佛法禪定至暮方語丁巳嵗取<lb/>
布達國南北二千里其王曰哈里巴其城有東西城中<lb/>
有大河西城無壁壘東城固之以甓繪其上甚盛王師<lb/>
至城下一交戰破勝兵四十餘萬西城陷皆盡屠其民<lb/>
尋圍東城六日而破死者以數十萬哈里巴以舸走獲<lb/>
<pb n="KR2g0057_WYG_001-5a"/>
焉其國俗富庶為西域冠宫殿皆以沉檀烏木降真為<lb/>
之壁皆以黒白玉為之金珠珍貝不可勝計其后妃皆<lb/>
漢人所産大珠曰太嵗彈蘭石瑟瑟金剛鑚之𩔖帶有<lb/>
直千金者其國六百餘年傳四十主至哈里巴而亡人<lb/>
物頗秀于諸國所産馬名托必察哈里巴不悦以橙漿<lb/>
和糖為飲琵琶三十六絃初哈里巴患頭痛醫不能治<lb/>
一伶人作新琵琶七十二絃聴之立解土人相傳布達<lb/>
諸國之祖故諸國皆臣服布達之西馬行二十日有天<lb/>
<pb n="KR2g0057_WYG_001-5b"/>
房内有天使神國之祖葬所也師名班巴爾其房中懸<lb/>
鐵絙以手捫之心誠可及不誠者竟不得捫經文甚多<lb/>
皆班巴爾所作轄大城數十其民富實西有密實勒國<lb/>
國尤富地産金人夜視有光處誌之以灰翌日發之有<lb/>
大如棗者至布達六千餘里國西即海海西有富浪國<lb/>
婦人衣冠如世所畫菩薩状男子僧服皆善寢不去衣<lb/>
雖夫婦亦異處有大鳥駝蹄蒼色鼓翅而行髙丈餘食<lb/>
火卵如升許其實喇斯國出珍珠其王名烏蘇阿都巴<lb/>
<pb n="KR2g0057_WYG_001-6a"/>
云西南海也採珠盛以革囊止露兩手腰絙石墜入海<lb/>
手取蚌并泥沙貯于囊中遇惡蟲以醋噀之即去既得<lb/>
蚌滿囊撼絙舟人引出之往往有死者印毒國去中國<lb/>
最近軍民一千二百萬户所出細藥大胡桃珠寶烏木<lb/>
雞舌賔鐵諸物國中懸大鐘有訴者撃之司鐘者紀其<lb/>
事及時王官亦紀其名以防姦欺民居以蒲為屋夏大<lb/>
熱人處水中己未年七月烏林國阿必鼎蘇勒坦來降城<lb/>
大小一百二十民一百七十萬山産銀黒契丹國名竒<lb/>
<pb n="KR2g0057_WYG_001-6b"/>
勒揚王名和達瑪鼎蘇勒坦聞王大賢亦來降其巴爾斯<lb/>
大城獅子雄者鬃尾如纓拂傷人吼則聲從腹中出馬<lb/>
聞之怖溺血狼有鬃孔雀如中國畫者惟尾在翅内每<lb/>
日中振羽香猫似土豹糞溺皆香如麝鸚鵡多五色風<lb/>
駝急使乗日可千里鵓鴿傳日亦千里珊瑚出西南海<lb/>
取以鐵網髙有至三尺者蘭赤生西南海山石中有五<lb/>
色鴨其價最髙金剛鑚出印毒以肉投大澗底飛鳥食<lb/>
其肉糞中得之薩巴爾出西海中葢蝳蝐之遺精蛟魚<lb/>
<pb n="KR2g0057_WYG_001-7a"/>
食之吐出年深結成價如金其假者即犀牛糞為之也<lb/>
骨篤犀大蛇之角也解諸毒龍種馬出西海中有鱗角<lb/>
牝馬有駒不敢同牧被引入海不復出皁鵰一産三卵<lb/>
内一卵生犬灰色而毛短隨母影而走所逐禽無不獲<lb/>
者壠種羊出西海以羊臍種土中溉以水聞雷而生臍<lb/>
系地中及長驚以木臍斷便行齧草至秋可食臍内復<lb/>
有種又一婦人解馬語即知吉凶甚騐其怪異等事不<lb/>
可殚紀往返凡一十四月郁歎曰西域之開始自張騫<lb/>
<pb n="KR2g0057_WYG_001-7b"/>
其土地山川固在也然世代浸逺國號變易事亦難考<lb/>
今之所謂瀚海者即古金山也印毒即漢身毒也曰駝<lb/>
鳥者即安息所産大馬爵也宻實勒即唐拂菻地也觀<lb/>
其土産風俗可知已又新唐書載拂菻去京師四萬里<lb/>
在西海上所産珍異之物與今日地里正同葢無疑也<lb/>
中統四年三月記<lb/>
　<lb/>
　西使記<lb/>
</p>
<p>
</p>
  </div>
</body>
</text>
</TEI>
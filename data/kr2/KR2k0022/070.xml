<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>咸淳臨安志卷七十一</head>
    <p>
<pb n="KR2k0022_WYG_070-1a"/>
欽定四庫全書<lb/>
　咸淳臨安志卷七十一　　宋　潜說友　撰<lb/>
祠祀一<lb/>
天子祭天地諸侯祭社稷大夫祭五祀上得以兼下下<lb/>
不得以僣上古之制也列聖咸有一徳克典神天自郊<lb/>
丘宗廟社稷與大中小祠之合乎古典者有常所矣十<lb/>
倫之義六祀之辭凡皆與斯民同其福祿長其孝敬措<lb/>
之于仁夀之域而郡祀之在畿内者若土域山海湖江<lb/>
<pb n="KR2k0022_WYG_070-1b"/>
之神若先賢往哲有道有徳之祭若禦災捍患以死勤<lb/>
事之族率皆鍚之爵命被之寵光或嵗時薦饗間遣有<lb/>
司行事所以循夫人之所依考諸禮而弗悖其在郡國<lb/>
遵奉唯謹充類而逹之可以存古可以從俗者悉得列<lb/>
焉祀於洛邑咸秩無文或以為周公格君心萃天下之<lb/>
道嘻有㫖哉叙祠祀<lb/>
　　　　土神<lb/>
城隍廟<lb/>
<pb n="KR2k0022_WYG_070-2a"/>
　舊在鳯凰山據國朝會要為永固廟紹興九年移寶<lb/>
　月山三十年勅曰錢塘為郡尚矣自版圖歸於我家<lb/>
　逾二百年維城與隍必有神主之况嵗之豐凶時之<lb/>
　水旱民之疾疫求焉而必應者哉不知郡歴幾將而<lb/>
　無一牘之奏以答神之休意者聪明正直交感于幽<lb/>
　顯之間固自有時也朕今駐蹕於此視之不異畿甸<lb/>
　重侯美號用疏不次之封其歆其承永妥爾祀可特<lb/>
　封保順通惠侯乾道六年以後累加封咸淳八年改<lb/>
<pb n="KR2k0022_WYG_070-2b"/>
　輔正康濟廣徳顯聖王<lb/>
昭濟廟<lb/>
　在候潮門外渾水閘西舊傳為吳王夫差廟淳化五<lb/>
　年守王化基建乾道三年周安撫淙修慶元六年賜<lb/>
　廟額累封今為善應安濟孚祐顯衛侯淳祐九年安<lb/>
　撫趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>重建<hi>淳祐志序祠廟謂舊志以夫差為首祀乃與子胥並列遂疑其未必為夫</hi>
　<hi>差而寘諸江神諸祀次忠清之後竊所未安所至祠廟之神其名氏往往皆出流傳孰從而訂其寔今既</hi>
　<hi>傳曰夫差即為子胥之君矣鬼神之事雖曰難言君臣之義如之何其廢故今特以吳王廟次城隍而忠</hi>
<pb n="KR2k0022_WYG_070-3a"/>
　<hi>清又次之</hi>
忠清廟<lb/>
　在吳山神伍氏名員楚大夫奢之子平王以讒殺奢<lb/>
　子胥奔吳言伐楚之利欲以報仇後十七年吳與楚<lb/>
　戰而勝遂入郢平王之子昭王奔隨又十年吳伐越<lb/>
　王闔廬傷而卒王夫差立立三年而入越勾踐棲於<lb/>
　會稽使大夫種行成於吳王許之子胥諌不聽曰吳<lb/>
　其為沼乎後九年王伐齊越率其衆而朝子胥曰是<lb/>
<pb n="KR2k0022_WYG_070-3b"/>
　豢吳也不如早從事焉又不聼子胥欲避吳禍私使<lb/>
　人屬其子於鮑氏曰王孫氏王聞之賜之屬鏤以死<lb/>
　將死曰植吾墓檟檟可材也吳其亡乎後十二年越<lb/>
　果滅吳史記云吳人憐之為立祠於江上因命曰胥<lb/>
　山唐元和十年刺史盧元輔修并作胥山銘唐景福<lb/>
　二年封惠廣侯國朝載在祀典雍熈二年四月詔重<lb/>
　建廟大中祥符五年朝廷以海潮大溢衝激州城詔<lb/>
　本州每嵗春秋醮祭學士院撰青詞<hi>見詔令門</hi>其年賜<lb/>
<pb n="KR2k0022_WYG_070-4a"/>
　忠清廟額封英烈王九年以馬亮知杭州詔問捍江<lb/>
　之䇿亮至禱於祠下明日潮殺又出横沙數里堤岸<lb/>
　乃成政和六年加封威顯廟燬於建炎兵火興於紹<lb/>
　興二十二年至三十年加封忠壯乾道五年十月周<lb/>
　安撫淙重修慶元五年至嘉定十七年累封為忠武<lb/>
　英烈威徳顯聖王紹定四年廟再燬有㫖賜緡錢重<lb/>
　建嘉熈三年趙安撫與懽又易而新之廟前舊有星<lb/>
　宿閣至是閣成摭英衛二字以名理宗皇帝親灑宸<lb/>
<pb n="KR2k0022_WYG_070-4b"/>
　翰賜焉寶祐元年又燬二年顔安撫頥仲又建移英<lb/>
　衛閣於正殿之後咸淳四年五月積雨廊廡壊安撫<lb/>
　潜説友重行修治視舊増壯其封爵自嘉熈至今累<lb/>
　改為忠武英烈顯聖安福王<hi>有行祠在仁和縣治東南二十四里按子胥始</hi>
　<hi>藉吳報楚而吳遂勝楚終勸吳伐越而吳卒見滅於越非其計之有工拙其君之聼否異也傳之所載止</hi>
　<hi>于如此其木末明甚而後人乃於其破楚入郢也為鞭尸藉館之説于其諌吳不聼而死也為浮尸於江</hi>
　<hi>激而為潮之説竊意是皆戰國䇿士夸大其詞以緣飾其事如樂毅告燕昭王之類耳太史公既取而載</hi>
　<hi>之史子雲又載之法言不為辨正遂使子胥生為僇及死君之臣沒為隨潮往来之鬼豈不大可恨乎盖</hi>
<pb n="KR2k0022_WYG_070-5a"/>
　<hi>終前漢之世左氏未大顯不得列於學官雖以二子博極羣書故亦無所折𠂻獨子長所謂吳人憐之為</hi>
　<hi>立祠山上此則人心天理之不可泯沒者其説不可廢也故今所書止據左傳盡削舊志因仍之誤為子</hi>
　<hi>胥一洗若其他詩文則姑存其舊云</hi>
　記文<hi>王荆公安石撰予觀子胥出死亡逋竄之中以客寄之一身卒以説吳折不測之楚仇報耻雪</hi>
　<hi>名震天下豈不壯哉及其危疑之際能自慷慨不顧死畢諌於所事此其志與夫自恕以偷一時之利者</hi>
　<hi>異也孔子論古之士大夫若管夷吾臧武仲之屬茍志於善而有補於當世者咸不廢也然則子胥之義</hi>
　<hi>又曷可少耶康定二年余過所謂胥山者周行廟庭嘆吳亡千有餘年事之興壊廢革者不可勝數獨子</hi>
　<hi>胥之祠不徙不絶何其盛也豈獨神之事吳之所興盖亦子胥之節有以動後世而愛尤在於吳也後九</hi>
<pb n="KR2k0022_WYG_070-5b"/>
　<hi>年樂安蔣公為杭使其州人力而新之臨川王安石與之銘曰烈烈子胥發節窮逋遂為册臣奮不圖軀</hi>
　<hi>諌合謀行隆隆之吳厥發不遂邑都俄墟以智死昏忠則有餘胥山之巔殿屋渠渠千載之祠如祠之初</hi>
　<hi>孰作新之民勸而趍惟忠肆懐惟孝肆孚我銘祠庭示後不誣碑亡已乆嘉熈四年守趙開府與權重入</hi>
　<hi>石</hi>又記<hi>王安國撰胥山廟者吳人奉事盖已千有餘年至於今天子命祀而吏之嵗時所祝未嘗</hi>
　<hi>懈也嘉祐七年長興沈公作藩於杭政已大成下畏以愛既而雨暘或愆躬禱於廟仍嵗大熟于是邦人</hi>
　<hi>皆以為神之賜也乃相與告於公曰願治廟屋以妥神靈公既樂詔教之施能媚於民而又嘉民之不忘</hi>
　<hi>神惠而思為報也故聼之八年六月廟成公遂祭享耋稚嗟嘆咸願刻石以詩顯之而使人來請辭於臨</hi>
　<hi>川王安國乃作辭曰維此句吳泰伯肇居其後綿綿享有邑都闔廬夫差力欲圖覇有臣子胥才寔剛者</hi>
<pb n="KR2k0022_WYG_070-6a"/>
　<hi>報楚入郢遂棲越君使國為雄我志獲申彼何宰噽冐貨姦宄我僨於忠國亦隨毁武林之墟胥山之岡</hi>
　<hi>立廟以祀民思不忘既歴年乆報事不懈以迄於今帝遣祈拜公作邦伯寔治庇民毎祀必誠獲應於神</hi>
　<hi>卒是逾嵗風雨順節謂非神休有或菑孽人乃告公廟屋將傾願易而新不戒遽成嚴嚴之堂有翼其廡</hi>
　<hi>慿附之威觀者俯僂衆曰迄事公即大祭賔贊肅䖍鼓簫喧沸豕羊具肥桂酒香醇神顧享之醉飽欣欣</hi>
　<hi>衆願具石刻載厥羙繋之銘詩庸告無止</hi>英衛閣記<hi>守趙開府與懽撰英衛閣者始建吳山忠</hi>
　<hi>清廟閣名今上皇帝親灑宸翰以賜者也初山有星宿閣直廟之前堪輿家指為龍首紹定辛夘年燬其</hi>
　<hi>後廟雖新而閣不復嘉熈己亥夏六月與懽被命再尹京時水失故道湍激波蕩無虚日沙若摧而陷岸</hi>
　<hi>若墜而隤曩時潮所不及地遇大汛彌望七八十里間潰為洪流月塘真如號古刹亦宛在水中沚僉謂</hi>
<pb n="KR2k0022_WYG_070-6b"/>
　<hi>此天灾難以人力勝日長月益為害滋蔓因就付以隄築事固辭弗俞用欽承休命程土石計徒庸具畚</hi>
　<hi>鍤興工役凡人力所至不敢不勉且乞靈於神以相之有請於朝得㫖新作臺門仍建傑閣棟梁岧嶤丹</hi>
　<hi>青輝焕爰肖神像巍然中居侍衛旁立冠佩陸離羣山四環大江前繞川祗波石罔不帖妥聴命閣甫就</hi>
　<hi>而水陸寺前之埧亦不日而成脱蛟龍垂涎之淵為軍民奠枕之地匪人之謀皆神賜也既又摭英衛二</hi>
　<hi>字以名之又奏乞奎畫以賁之于是新閣偉然冠山椒而特立鎮江濤而不驚顧前之為閣者大有徑庭</hi>
　<hi>矣私竊自念神之威靈在天其行事在史其愛在民其功在後世奚以記為然有司職在推廣皇帝答揚</hi>
　<hi>神貺之意其可以無述乃為之言曰天地正大剛烈之氣鍾而為神其生也家則為孝子國則為忠臣其</hi>
　<hi>沒也上則為星辰下則職江海所謂越宇宙而挺生亘古今而長存者神盖其人也神不忍宰噽信越之</hi>
<pb n="KR2k0022_WYG_070-7a"/>
　<hi>浮詞誘於伐齊之利而忘其玩吳於掌股之上也遂以懇懇之忠極諌於王而不諱屬鏤之賜甘心如飴</hi>
　<hi>其為言曰自我死使後世必以我為忠上配夏啇之臣與龍逢比干為友遂伏劍以死毎讀吳越春秋至</hi>
　<hi>此未嘗不感憤涕落也嗚呼士大夫出身事主患不明國之安危與主之榮辱爾知之明則竭力而為盡</hi>
　<hi>忠以告視死生禍福與鴻毛等逮其以言觸咎身膏鈇鉞而其眷眷念國猶不忍替亦以忠義之心知國</hi>
　<hi>重於身爾充此志也雖去之千百世之下其英靈衛國凛凛猶生若神者所謂鍾天地正大剛烈之氣者</hi>
　<hi>非邪按史記吳人憐之為立祠江上則神之祀於吳盖有年於兹其英風義氣與江濤俱壯其全名巨節</hi>
　<hi>與吳山俱髙至其加愛吳人則千載猶一日越漢歴唐以至於我本朝廟祀之典有崇無墜自六飛駐蹕</hi>
　<hi>錢塘以江為重江之神以忠清廟為重故祀尤加嚴而缺典尚多先是神之父國號以楚兄以鄭故老口</hi>
<pb n="KR2k0022_WYG_070-7b"/>
　<hi>相傳莫之經見而毋嫂妃猶未錫嘉號遂具疏以聞下奉常褒封追爵父為啟烈侯以母嘉應夫人配兄</hi>
　<hi>昭順侯以嫂惠淑夫人配悉像於廟之東房搃曰王父之殿尊尊也妃曰恊靖夫人新命也大中祥符間</hi>
　<hi>著為令毎嵗春秋由翰苑降詞命羽流祈福率即殿蕆醮事殊不稱神事帝意爰即故門址改剏醮殿表</hi>
　<hi>曰延真且俾天明宫道士葉揆辰領廟之管鑰而洒埽之國家崇福廟祀之典至是乃克告備閣經始於</hi>
　<hi>是年之七月落成於十有一月殿及延真相繼竣役則嵗庚子四月也皆廟鉅事冝牽連特書凡役工三</hi>
　<hi>萬五千有竒為屋六十有七楹云</hi>
　題詠<hi>曹既明胥山廟詩貫弓執矢一亡臣未洗昭關客路塵道上乞飡逢漂女江邉欲渡得漁人致</hi>
　<hi>君豈謂初無術賣國由來别有因文種墓空山脅冷怒潮朝夕怨江濵間關欲雪父兄仇底用平生錫盖</hi>
<pb n="KR2k0022_WYG_070-8a"/>
　<hi>侯寃骨未沉吳月曉征魂初返楚雲秋西施正倚承恩貎范蠡將移去國舟尚向松陵親卻敵藁砧依舊</hi>
　<hi>在層樓堂堂武烈與文英引劍呼天氣未平身後端知司禍福生前直欲就功名胥山未盡吳儂意郢水</hi>
　<hi>猶傷楚客情俎豆滿前靈宇壯長江千古帯髙清</hi>
吳越錢武肅王廟<lb/>
　在錢湖門外方家峪寶藏寺之左錢氏五王皆祠焉<lb/>
　<hi>前有豐碑螭首龜跌極髙大雖已駁蝕然細捫之若未嘗刻字者今在陳氏房廊之墻隂山後有井頗大</hi>
　<hi>欄甃甚古名烏龍井土人至今名此地為錢大王廟云</hi>
吳越錢文穆王廟<lb/>
<pb n="KR2k0022_WYG_070-8b"/>
　吳越備史云天福七年十二月以龍山武功堂為文<lb/>
　穆王廟<lb/>
　　　　山川諸神<lb/>
平濟廟<lb/>
　在浙江廟子灣乾道初周安撫淙以上㫖修築江岸<lb/>
　遂建廟詔賜額曰平濟慶元四年封助順侯累封至<lb/>
　咸淳三年為顯烈廣順王廟嘗頺圯端平三年俞存<lb/>
　義孫應辰捐金倡率撤而新之視前増壯<lb/>
<pb n="KR2k0022_WYG_070-9a"/>
順濟廟<lb/>
　國朝會要云浙江里民馮氏祠紹興三十年賜順濟<lb/>
　廟額慶元庚申封靈佑公紹定間重建廟封英烈王<lb/>
　嘉定十七年封次子為助寧侯紹定六年加助靈佐<lb/>
　順侯<lb/>
　記文<hi>嘉泰二年两浙路轉運司主管帳司李長民撰浙江之潮盖天地間壯偉絶特之觀其江自南</hi>
　<hi>蕩之灣距海門百餘里水浩渺無際殆天造是險以示東南形勢自乗輿駐蹕城郭宫闕日以壯麗為四</hi>
　<hi>方之極山川之神莫不奔走以祐我王室其浙江有若順濟廟馮公掲靈兹土功效尤炳炳著見享有寵</hi>
<pb n="KR2k0022_WYG_070-9b"/>
　<hi>命也固宜廼者慶元庚申崇陵復土朝廷致禱於神又命两浙轉運副使沈公作賔更新祠宇以祈隂助</hi>
　<hi>雰霧頓収晴景晏温水怪伏藏波平如席盖彰神感應之速不啻枹鼓旋有詔册神自侯爵為靈祐公而</hi>
　<hi>漕司寔命其屬梁大亮李長民相與即故祠規度之仍俾長民獨眂其役既増治庭壇改作門觀两序肆</hi>
　<hi>施藻繪于塑像經始以是年十月晦越月廿有二日訖止材植工役搃之糜錢三百萬有竒方告成長民</hi>
　<hi>周視祠宇慨然獨念疇昔曽未有紀述而公之孫崇之進之亦以為言于是私願因今命磨片石以登載</hi>
　<hi>神之威徳乃即崇之進之所錄行寔以質以都人所傳而次第之謹按公姓馮諱俊字徳明世錢塘人生</hi>
　<hi>于熈寧甲寅六月十四日娶郭氏生三子天資剛直㓜孤事母孝年十有八夢帝遣神易其肺腑云將有</hi>
　<hi>徽命旦寤胸懐豁然開明生不習文藝至是於書傳文義以及字畫驟皆通曉有叩以禍福莫不前知足</hi>
<pb n="KR2k0022_WYG_070-10a"/>
　<hi>未嘗履閾人或遇之江海上元祐年中一日有舟渡江值大風濤分必死公即現形其間自言名氏叱咤</hi>
　<hi>之頃駭浪恬息又嘗就寢竟日乃寤家眂其嘔吐皆海錯異物怪而問之則云適宴於龍宫大觀三年十</hi>
　<hi>一月己未忽語人上帝命司江濤事不得辭越三日不疾而終年三十有六先期旬日于清水閘所居西</hi>
　<hi>偏自營兆域既歿靈異尤夥人即所居祠之而次子松年亦以濟人拯物著靈逺近今二孫則㓜子椿年</hi>
　<hi>所生于是子孫世奉廟事不惟啇賈舟舶之所依怙而環王畿千里之内水旱有扣亟䝉丕答浙江之中</hi>
　<hi>流有沙磧能為舟害自顕仁太后及三朝衣冠之藏俱在禹會發引之日有司致禱其沙即平用是洊膺</hi>
　<hi>褒典至今又從官給費易故而新之以妥神靈其績效彰灼賜爵受封則具有紹興以來朝廷錫命在惟</hi>
　<hi>昔蘇文忠公軾于頴上張龍公祠碑叙述為詳銘詩首言至人變化不私其躬地行為人天飛為龍長民</hi>
<pb n="KR2k0022_WYG_070-10b"/>
　<hi>竊誦其語載考行寔愧無斯筆為人形容姑識其㮣庶來者有考豈特慰其子孫之志云耳</hi>
英顯通應公廟<lb/>
　在廟子頭寶祐元年江潮衝齧神顯靈跡塘岸堵安<lb/>
　二年十二月加封英顯通應公<lb/>
湯村龍王堂<lb/>
　政和二年湯村沙岸為潮水所衝州縣立龍王祠以<lb/>
　禱之六年奏請増廣廟祠<hi>詳具順濟宫</hi>
善順廟<lb/>
<pb n="KR2k0022_WYG_070-11a"/>
　在白塔嶺舊傳民間建小祠保舟楫往來號平波神<lb/>
　祠嘉定十七年易祠為廟咸淳元年詔賜善順為額<lb/>
昭應廟<lb/>
　在白塔嶺紹興間建舊傳錢塘順濟龍王咸淳元年<lb/>
　詔賜昭應廟為額<lb/>
孚應廟<lb/>
　在磨刀坑龍山渡乾道三年九月建舊傳水府龍王<lb/>
　咸淳元年詔賜孚應廟<lb/>
<pb n="KR2k0022_WYG_070-11b"/>
廣順廟<lb/>
　在龍山舊傳鎮江龍王小祠咸淳元年詔賜廣順廟<lb/>
惠順廟<lb/>
　在江塘嘉定五年二月江潮衝齧石塘帥漕建廟以<lb/>
　禱咸淳二年㫖賜惠順廟為額四年七月夀和聖福<lb/>
　皇太后降錢重建<lb/>
順濟龍王廟<lb/>
　在湯村鎮政和五年郡守李偃以湯村岩門白石等<lb/>
<pb n="KR2k0022_WYG_070-12a"/>
　處江潮侵齧奏請同两浙運使劉既濟措置用石版<lb/>
　砌岸因建廟紹興十四年重修累封靈應昭應嘉應<lb/>
　三王<lb/>
嘉澤廟<lb/>
　舊在錢塘門外二里號錢塘湖龍君錢氏表請封廣<lb/>
　潤龍王國朝累封為淵靈溥濟侯廟始梁大同中乾<lb/>
　道五年周安撫淙以禱雨應重建淳祐八年趙安撫<lb/>
　與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>又建且亭其前之井扁曰寒泉寶祐間馬安撫<lb/>
<pb n="KR2k0022_WYG_070-12b"/>
　光祖更創咸淳五年安撫潜説友又葺而新之<lb/>
　記文<hi>吳越王建廟碑盖聞四靈表瑞則龍神功濟於生民百糓熟成則水旱時關於隂隲而况浙陽</hi>
　<hi>重鎮自古吳都襟帶溪湖接連江海賦輿甚廣田畝至多湏資灌溉之功用泰耕桑之業錢塘湖者西臨</hi>
　<hi>靈隠東枕府城澄千頃之波瀾承諸山之源𣲖梁大同中湖廟嘗置唐咸通年刺史崔彦曽重修鑿石為</hi>
　<hi>門蒸沙起岸自予翊扶聖運移建節旄舊日湖隄盡改為城宇澄滓有同於鏡水濟時毎及于生靈一郭</hi>
　<hi>軍民盡承甘潤逐年開割淼漢泓迂長居一丈之深滛不竭元陽之失度其中菰蓮鬰茂水族滋繁蒸黎</hi>
　<hi>寔頼以畋漁河道常資于灌注壯金城之一面不異湯池潤綠野之萬家常如甘澤固有神龍居止水府</hi>
　<hi>司存降景祐于生靈興旱涸之風雨原其自編祀典積有嵗年雖陳奠酧之規未施展敬之所况錢塘湖</hi>
<pb n="KR2k0022_WYG_070-13a"/>
　<hi>龍君與洞庭龍君青草龍君雁行之序各通天波風雲嵗嵗之去來隂隲常施于萬𣲖古之典籍曽靡既</hi>
　<hi>焉日月滋深原無祠廟盖為古來藩侯牧守不能建立殿堂予統吳越山河綰天下兵柄前後累申祈禱</hi>
　<hi>皆致感通既荷隂功合崇祠宇昨乃特于湖際選定基坰剏興土木之功建立欒櫨之構至于殿庭廊廡</hi>
　<hi>門楹堦墀悉親起規模指揮擘劃俱臻壯麗以稱精嚴然後慎選良工塑裝神像威容赫奕冠劍森森陳</hi>
　<hi>將僚侍衛之儀列鐘鼓籩豆之位以至車轝僕馬帳幄盤筵祭器㸑厨無不臻備馨香荐獻不闕四時况</hi>
　<hi>鏡水清流烟波浩渺其湖周百餘里源𣲖數十餘川濟物利人功能及衆亦無龍君之廟貎予遂與錢塘</hi>
　<hi>龍君一時建立殿堂同表奏聞乞加懿號果䝉天澤並降徽章其所奉勅㫖具錄如後勅錢塘重地會稽</hi>
　<hi>名邦垂古今不朽之基繋生聚無疆之福有兹舊跡特剏新規豈曰神謀寔因心匠盖水土授天之職庇</hi>
<pb n="KR2k0022_WYG_070-13b"/>
　<hi>民之功嵗時㒺闕于牲牢祈禱必觀于肹蠁得一方之義化致两境之安康錢鏐普扇仁風乆施異政至</hi>
　<hi>誠所切遂致感通其錢塘湖龍王廟冝賜號廣潤龍王鏡湖龍王廟宜賜號賛禹龍王牒至准勅㫖若夫</hi>
　<hi>人唯神賛神寔人依信𠖇陽共理之言乃幽顕相湏之義今者式嚴廟貎永受烝嘗四時之殷荐不虧萬</hi>
　<hi>姓之禱祠無缺神其受大朝之寵千古之光輝常鎮吳邦預銷灾沴必使原田肥沃克昌廣潤之名榖稼</hi>
　<hi>豐登更表土龍之徳今則嚴禋已立䆳宇咸周聊記嵗月刻于琬琰後來觀者其鑒之哉時正明二年嵗</hi>
　<hi>丙子正月丙辰朔十有五日庚午建立天下兵馬都元師淮南鎮海鎮東等軍節度使尚父守尚書令吳</hi>
　<hi>越王錢鏐不凡闕字皆磨滅  可認</hi>
水仙王廟<lb/>
<pb n="KR2k0022_WYG_070-14a"/>
　在西湖第三橋北寶慶乙酉袁安撫韶建自為記今<lb/>
　在崇真道院<lb/>
　記文<hi>予自承乏内史雨暘禬禱數詣所謂水仙王廟者廟有壇壝間扵是斬牲瀝酒以起龍蟄穹碑</hi>
　<hi>植宇下龜跌隆然摩挲刻文則吳越錢武肅所著其額曰錢唐廣潤龍王廟東偏有堂列三賢像乾道中</hi>
　<hi>郡太守周君淙建退而質諸臨安志成周君手且言廣潤龍君祠即水仙王廟按錢塘水仙王事始見蘇</hi>
　<hi>文忠公詩公詩石本今存自書其左方曰今西湖有水仙王廟仙之廟於湖公出守時盖無恙後莫知廟</hi>
　<hi>所在六龍南渡杭為帝所絡孤山築殊庭得不廢者惟和靖墓他皆一埽刮絶去荒基老屋漫不見踪跡</hi>
　<hi>廟之廢未必不于此故趙君䕫注蘇公詩攷騐無所得乃叙夢中語諉以茫昧使龍君之祠是趙復奚所</hi>
<pb n="KR2k0022_WYG_070-14b"/>
　<hi>疑哉彼龍君祠與普安佛廬鄰距葛嶺占北岩之阿視湖邈焉牽連就因附祀三賢而祝號以訛好事者</hi>
　<hi>又從而井其旁名薦菊以即蘇公句贅矣予既更三賢祠而水仙廟未有以釐正于是廢酒壚剏焉地據</hi>
　<hi>湖隄右湖光拍隄平挹千頃仙峩冠佩玉乗風載雲方羊于水月倒景之中仙有靈宜不宜邪昔湘旁黄</hi>
　<hi>陵有廟自秦漢迄晋釋詞亂真王逸以為湘君者自其水神而湘夫人乃舜二妃郭璞則又以為天帝二</hi>
　<hi>女至昌黎韓公始正娥皇為湘君而湘夫人則女英也異哉水仙之事果相似乎嗟乎自蘇公去杭今百</hi>
　<hi>三十有七年水仙有廟名存寔亡予何人乃適有感是孰使之然也或曰事廢興存乎數其又信然耶廟</hi>
　<hi>經始于寶慶乙酉冬明年春落成因記其所以又作楚語以展仙之靈其詞曰桂水濶兮仙宫今何為兮</hi>
　<hi>山之中𦍑時俗兮改錯寄嘉名兮土龍卜中洲兮芷閭仙歸兮故居旂芙蓉兮蘭枻詔馮夷兮先驅杜蘅</hi>
<pb n="KR2k0022_WYG_070-15a"/>
　<hi>芬兮旅庭酌寒泉兮秋英福帝郊兮塵清終萬古兮揚靈</hi>
會靈廟<lb/>
　在湧金門外即栁洲五龍王廟中燬寓惠明寺慶元<lb/>
　六年禱雨應賜廟額曰會靈王安撫補之買地寺旁<lb/>
　未鳩工而去開禧元年趙安撫師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>淳祐七年趙安<lb/>
　撫與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>先後創建咸淳五年安撫潜説友又更新之<lb/>
　記文<hi>李直院璧撰先王之世神人異方不相参混俗無妖淫民用乂安故曰以道涖天下者其鬼不</hi>
　<hi>神夫聖人謹于幽明之分也如此然而民事之所關祈報禳禬茍可以措吾力者則又靡不極其至焉社</hi>
<pb n="KR2k0022_WYG_070-15b"/>
　<hi>稷山川日月風雨寒暑水旱先嗇司嗇下至表畷防庸貓虎之屬莫不有祀大扺皆民事也後之有國者</hi>
　<hi>所以敷政流化調和隂陽銷伏灾沴之具雖未必如古然而祭祀之禮為民而設無大廢闕甚者一遇涔</hi>
　<hi>旱之變則神鬼之祠老佛之宫與夫神龍之所宅有司奔走用事罔敢弗䖍此雖非先王之故而其皇皇</hi>
　<hi>為民之意猶可見也錢塘今為駐蹕之地天子在上萬神效職而西湖栁洲有所謂五龍王祠者吐靈垂</hi>
　<hi>貺其來最乆雨暘致禱無有差忒載之祀典紀之圖經可考不誣曩更兵火祠失其所寓諸栁洲惠明寺</hi>
　<hi>慶元六年十一月有㫖賜廟名曰會靈京兆尹太府卿王君補之買地寺旁規以立祠祠未立王君去今</hi>
　<hi>户部尚書趙公師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>繼之嘅然嘆曰此民事吾事也其可遂已掄材選工命通判府事鄭擢東南第三將</hi>
　<hi>劉公傑寔董司之踰两月告成堂宇蠲飭像設尊嚴都人聳瞻神意昭答時開禧元年六月九日先是五</hi>
<pb n="KR2k0022_WYG_070-16a"/>
　<hi>月旁死魄公以雨禱立應已而父老狀言既雨之三日湖山晝㝠有二物如大木乗風揚波直湖心而東</hi>
　<hi>蜿蜒栁洲茭蒲間視之乃黄黒蛇二長可四五丈是日復有蛇見祠所雷雨大作兼旬乃止嵗以有秋嘻</hi>
　<hi>亦異矣公言諸朝乞加神封號制曰可則語璧曰祠吾立之子記之余惟鬼神之道君子所難言今夫能</hi>
　<hi>隠能顕者龍能雲能雨者龍龍之為物靈矣脗然而應幡然而作其龍之所自為耶抑固有主之者耶謂</hi>
　<hi>龍之所自為則像貎之立命秩之加非所施于龍也謂有主之者存則封爵之書所謂五龍之神皆龍也</hi>
　<hi>非有主之者也若是者予皆不得而知至于曰雨而雨曰暘而暘民事之所關國典之所載雖千萬年敬</hi>
　<hi>事無斁是則予之所知也公材邁倫所至治有異等再為京兆尹名與漢趙張埓初公為揚州嘗建龍祠</hi>
　<hi>九曲池天子錫廟名進王號視今舉適相似然君子謂公可謂知所敬矣其事神也周可謂知所愛矣其</hi>
<pb n="KR2k0022_WYG_070-16b"/>
　<hi>為民也切李璧記并書</hi>
龍井惠濟廟<lb/>
　在風篁嶺上紹興十八年賜廟額累封為嘉應廣濟<lb/>
　孚惠王咸淳五年安撫潜説友更創祠宇旁有徳威<lb/>
　亭<hi>即舊龍井亭東坡書扁</hi>
南髙峯龍王祠<lb/>
　在榮國寺後鉢盂潭累封為孚應昭順侯廟廢已乆<lb/>
　咸淳五年七月安撫潜説友以乆晴禱潭上覺㣲雨<lb/>
<pb n="KR2k0022_WYG_070-17a"/>
　沾衣頃之甘澍如傾乃即故址為創廟以答靈貺<lb/>
玉泉龍王廟<lb/>
　在浄空院嘉泰初賜廟額曰靈泉嘉定初改仁惠嘉<lb/>
　熈四年又改神運淳祐八年趙安撫與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>重建廟咸<lb/>
　淳三年太傅平章賈魏公又捐錢葺而新之神始封<lb/>
　嘉應公後加曰溥澤<hi>詳見玉泉及浄空院</hi>
　<lb/>
　<lb/>
<pb n="KR2k0022_WYG_070-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　咸淳臨安志卷七十一<lb/>
</p>
<p>
</p>
  </div>
</body>
</text>
</TEI>
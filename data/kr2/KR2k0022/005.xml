<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>咸淳臨安志卷五</head>
    <p>
<pb n="KR2k0022_WYG_005-1a"/>
欽定四庫全書<lb/>
　咸淳臨安志卷五　　　　宋　潜說友　撰<lb/>
行在所録<lb/>
　　　　御史臺<lb/>
在清河坊門北鄉蓋取嚴肅之義紹定五年重建<lb/>
　朝堂<lb/>
　　即臺㕔<hi>朝服入幞頭白衫出臺端乃得至此下馬</hi>有御札二石刻<lb/>
　　臺諫風憲之地振舉紀綱紏逖姦邪宻賛治道年<lb/>
<pb n="KR2k0022_WYG_005-1b"/>
　　來用人非據與大臣為支黨而濟其喜怒甚非耳<lb/>
　　目之寄朕今親除公正之士以革弊繼此者宜盡<lb/>
　　心乃職惟結主知無更合黨締交敗亂成法當謹<lb/>
　　兹訓毋自貽咎<lb/>
　　　右紹興二十五年詔諭臺諫殿中侍御史臣湯<lb/>
　　　鵬舉記<hi>臣竊以天子耳目之官朝廷紀綱所繋式是邦憲以肅庶僚必欲徳意下孚民</hi>
　　　<hi>情上逹無一夫之失所與萬國以同休要當開公正之路杜邪枉之門小人道消而百志惟熈</hi>
　　　<hi>天下治舉而庶績其疑薄海内外小大之臣咸懐忠良則臺臣豈小補哉是誠天子之耳目宰</hi>
<pb n="KR2k0022_WYG_005-2a"/>
　　　<hi>臣何預焉比年以來宰臣隂肆論薦用匪其人習成朋比專事詔䛕相以為可則臺臣以為可</hi>
　　　<hi>相以為否則臺臣以為否臺綱既失國是何以定官邪何以戢其孰能増重本朝承憲府哉恭</hi>
　　　<hi>惟皇帝陛下聪明睿知灼見治體寛仁勤儉鼎新政機俯念言責久矣親擢豈有先容詔㫖下</hi>
　　　<hi>頒朕今親除公正之士以革前弊而臣不肖承學非闕  以自闕為恥闕  為心雖智不足以</hi>
　　　<hi>察事之幾勇不足以行已之志但有所聞者不敢不告有所知者不敢不為待罪臺所實愧空</hi>
　　　<hi>餐顧無勞効仰承詔書思有樸忠以告來者臣謹拜手稽首欽佩訓詞用傳億世</hi>
　　近以臺官員闕已令御史中丞知雜同罪保舉竊<lb/>
　　詳卿等必已是<hi>闕</hi>選故至今未見奏上湏擇忠純<lb/>
<pb n="KR2k0022_WYG_005-2b"/>
　　體國之人勿引少年沽激之軰以矯當世澆浮薄<lb/>
　　惡之風庶幾共成篤厚之政速以名聞<lb/>
　　右神宗皇帝詔保舉臺官<lb/>
　　　神宗皇帝嘗以御史闕員手詔臺<hi>闕</hi>　罪保舉<lb/>
　　　忠純體國之人共為篤厚之政仰見聖心於耳<lb/>
　　　目之選慎重如此今以所獲石本付三省可令<lb/>
　　　重刋於御史臺朝夕瞻仰警戒遵奉庶幾上廣<lb/>
　　　聖意下息澆薄稱朕意焉<lb/>
<pb n="KR2k0022_WYG_005-3a"/>
　　　右紹興三十年御札頒降<lb/>
　　　神宗皇帝詔書御史中丞臣朱倬記<hi>仰惟神宗皇帝勵精</hi>
　　　<hi>七閏之間制治建官鼎闕豊間凡稽古禮文之闕                      益思所以闕</hi>
　　　　　　　　　<hi>之訓以為法於後闕盛徳也元    辭炳若丹青甚</hi>
　　　<hi>祐初有㫖刻石置之臺院迨紹興庚辰今上皇帝中興三十有四載駿惠先猷遵制揚功皇天</hi>
　　　<hi>所以眷祐者時和嵗豊民安害息憂勤之效穆然與祖宗同符夏四月皇帝若曰御史耳目之</hi>
　　　<hi>官謹柬乃僚聞之在昔矧今祖訓具在成憲可鍳乃以所獲石本重刋於御史臺且以上廣神</hi>
　　　<hi>祖之羙意而宣昭重光嗚呼大哉加以宸翰申命告成奎畫雲章下餙萬物臣不勝大幸謹拜</hi>
<pb n="KR2k0022_WYG_005-3b"/>
　　　<hi>手稽首跪受而言曰臣聞周頌曰儀式刑文王之典日靖四方大雅曰儀刑文王萬邦作孚恭</hi>
　　　<hi>惟聖徳纂承四方既已日靖萬邦罔不作孚况兹百辟敢不祇若臣謹䖍奉聖訓不敢失墜惟</hi>
　　　<hi>忠純是進惟澆薄是去惟沽激是懲以對掦聖天子丕顯休命謹鑱諸琬琰俾億萬斯年職御</hi>
　　　<hi>史者瞻仰遵奉服之無斁</hi>
　　西序列東都御史名字嵗月曰石柱題名自中興<lb/>
　　　以後則列於東亭右諫議大夫陳賈記<hi>國朝三院御史</hi>
　　　<hi>皆得論政事紏官邪元豊紹聖著于甲令其用峻故其選精一時列職其間悉繇天子親擢太</hi>
　　　<hi>上中興大明國是耳目所寄必惟其人紹興更化詔除公正之士以革締交合黨之風已而又</hi>
<pb n="KR2k0022_WYG_005-4a"/>
　　　<hi>降札書刋元豊手詔于臺院盖欲遵用忠純體國之人以成篤厚之政先後丁寜昭若日月龍</hi>
　　　<hi>蛇飛動琬琰光輝聖聖相傳家法不改實我宋維持紀綱之盛事凡職於此者宜有考焉紹興</hi>
　　　<hi>辛酉嘗彚集建炎以後名氏嵗月續靖康而上所載人以官繫閲時深逺兩碑盈溢面背参錯</hi>
　　　<hi>覧者既病來者復無以容賈以罷耎誤䝉東㧞嘗待罪其間院久弊蠧既葺新之於是又與同</hi>
　　　<hi>列謀易新石更繫以嵗後先從其時日使皆粲然無所牴牾於以登載中興以來風憲得人之</hi>
　　　<hi>盛以傳不朽顧不足以増重紀綱之地乎石既具嘱賈識其顛何敢以骫骳辭淳熈十四年九</hi>
　　　<hi>月既望</hi>
　御史閤位<lb/>
<pb n="KR2k0022_WYG_005-4b"/>
　　㕔以内為兩監察位又内為殿中位為會茶堂又<lb/>
　　内為中丞侍御史位<lb/>
　臺獄<lb/>
　　門扁曰四推<hi>臺一推殿一推</hi>　<hi>臺二推殿二推</hi>獄久廢惟㕔獨存<lb/>
　　盖自中興未常置對有屬臺官讞問者則刑察就<lb/>
　　聼於大理之獄<lb/>
　　　　諫院<lb/>
在後省之西<hi>先是紹興元年石司諫方孟卿言諫官自來於中書門下省置㕔事盖兩省朝廷政</hi>
<pb n="KR2k0022_WYG_005-5a"/>
　<hi>令所自出祖宗以諫官居之不無深意詔候移蹕臨安于都堂相近置局</hi>
　右紹興二十五年御札石刻<hi>同御史臺</hi>右正言臣張修謹<lb/>
　記<hi>臣仰惟皇帝陛下以天縱上聖纘承大寳肇開中興坐臻極治億萬世無疆之休度越乎唐虞三代</hi>
　<hi>之盛際矣尚留神臺諫風憲之地㫁自宸𠂻親除公正之士以充其選大革朋附之弊仍誡誥繼自今以</hi>
　<hi>後士之膺斯任者宜盡心乃職惟結主知誕敷聖詔加惠臣工徳至渥也顧臣才質庸陋誤被任使何足</hi>
　<hi>以當公正之選以仰承聖詔之褒嘉哉臣幸親逄聖時遭遇聖主惟知罄竭愚忠上副眷知兹臣區區之</hi>
　<hi>本心也如朋附之人臣實恥之臣属賜對面奏乞命有司将今來聖詔於御史臺諫院刻石以昭示萬世</hi>
　<hi>伏䝉聖慈俯從其請臣敢不齋祓百拜而言於後且以見孤逺小臣遭時遇主誠千載一時之榮幸也抑</hi>
<pb n="KR2k0022_WYG_005-5b"/>
　<hi>臣恭聞仁宗皇帝増置諫員歐陽修首被其選至今以為榮遇盛事臣之遭際上聖竊有𩔖焉顧不又幸</hi>
　<hi>歟</hi>
　㕔事列諫官題名右諫議大夫巫伋記<hi>古者天子有諍臣七人雖</hi>
　<hi>未以名官然亦尚矣秦漢以來始置諫大夫無常員大抵多至數十人秩纔比八百石盖其員多則其選</hi>
　<hi>輕也厥後或置或不逮唐設六典職始專而任因重焉由諫議大夫而上有散騎常侍為之率其下有補</hi>
　<hi>闕拾遺皆為定員而分左右左属門下右属中書均尸言責也我朝因之雍熈中詔更遺補為司諫正言</hi>
　<hi>載新厥名以示勸奨自是言責之官愈重矣主上中興綜核名實大正風憲惟是耳目之司尤加謹擇爰</hi>
　<hi>自建炎初載迄於今歴諫省者纔三十人勿偹官實重其選也先是院吏茍簡以幅紙標名氏於壁間久</hi>
<pb n="KR2k0022_WYG_005-6a"/>
　<hi>之遷次月日漫不可考顧惟猥承人乏夙夜惕懼未知報稱且不能掇拾前迹以示來者實有愧焉於是</hi>
　<hi>命工鐫石寘之㕔事姑以謹官守而重國體云爾若夫居官自記以媚已昔人所羞非惟不敢亦不暇紹</hi>
　<hi>興十九年夏四月</hi>右諫議大夫謝諤續記<hi>諫院舊有題名以諫議司諫正言三</hi>
　<hi>位分門各虛其後以俟來者記亦考究官名為詳比者臣僚言諫諍之官尚有闕員居其官者徃徃分行</hi>
　<hi>御史之事至於箴規闕失寂無聞焉願倣唐舊制置補闕拾遺左右各一員於是得㫖依奏乃二月八日</hi>
　<hi>有㫖薛叔似許及之受新除之命竊惟從諫帝王之大烈而𨗳人使諫者尤為盛徳之事盖於舉意之頃</hi>
　<hi>可以槩見先是元額㪚騎諫議司諫正言分左右為八員相承所除或一員或二員名雖異而實亦同聖</hi>
　<hi>上寛洪盡下和顔聼納凡有進諫雖至剴切亦必不拒増置之請欣然而從者所以表不如是不足以為</hi>
<pb n="KR2k0022_WYG_005-6b"/>
　<hi>兼聼盡天下之美於是相與更立石繇初而起並用紀年之法觀此則可以考𨗳人使諫之盛徳尤在於</hi>
　<hi>今日淳熈十五年六月</hi>
　　　　六部<lb/>
在三省樞宻院南<lb/>
　論思獻納之堂<hi>後有望江亭在山上</hi>
　　在天官㕔後<lb/>
吏部<lb/>
　尚書㕔居中侍左侍右侍㕔郎在前之右西出第一<lb/>
<pb n="KR2k0022_WYG_005-7a"/>
　第二位侍郎韓元吉記長貮題名大理正虞似良書<lb/>
　并篆盖<hi>尚書漢官也侍郎秦官也漢制尚書但五曹爾而踵秦之舊侍郎未有職僅比四百石也</hi>
　<hi>尚書以為長侍郎以為貮冠以六部倣周六卿之職而首以吏部者隋與唐制也凡天下之官縂于吏部</hi>
　<hi>其上者尚書獨主之無文武之别焉其次别以文武侍郎分主之而為左右選者吾宋之制也惟吏部由</hi>
　<hi>魏晋而降者分職甚重得以甄叙人物進退群吏至唐猶以宰相或兼之國朝於是率有成法曰選與注</hi>
　<hi>為之長貮者苐謹視而司焉然常恐非其人也擇而付之禮貎尊寵長於六官雖其職稍異於古其重則</hi>
　<hi>猶古也今年春呉興李公拜吏部尚書乃嘆曰法固有典常也而法有所未明事有所未盡不在變而通</hi>
　<hi>之乎由是詳任子之七色者而予敚之革薦舉之敚<graphic n="KR1327" url="https://raw.githubusercontent.com/kanripo/KR-Gaiji/master/images/KR1327.png" mimeType="image/png"/>者而防範之請京秩之官通注縣令以必試於民</hi>
<pb n="KR2k0022_WYG_005-7b"/>
　<hi>條具目張罔不順治既數月矣㕔事故有題名碑石久闕不志公将礲而刻焉元吉幸為之貮也因俾叙</hi>
　<hi>其然者夫董正治官先王之訓也盖官治則事治朝廷治則天下治矣今兹職以治官者也以其治官者</hi>
　<hi>治已推而至於治天下亦是道焉如權之不頗於輕重其惟無私乎吾之属任此者也後之人求於此者</hi>
　<hi>也其私也可懼其無私也可慕烏在其嵗月也夫惟考其嵗月而視其人之賢不肖使慕者説而懼者勸</hi>
　<hi>焉不可以不書乾道九年八月一日</hi>郎官位次列於侍郎㕔之後起居<lb/>
　舍人詹儀之記題名<hi>郎官分曹治庶事以佐其長而吏部居六曹之首掌銓選封勲</hi>
　<hi>考課之政令盖周制天官之属也秦漢而下因革不同至光武時始改常侍曹為吏部曹國朝因唐制以</hi>
　<hi>文武分左右銓曰尚左尚右侍左侍右司封司勲考功凡七司郎中員外郎分治之異時妙簡尚書郎多</hi>
<pb n="KR2k0022_WYG_005-8a"/>
　<hi>採時望黜陟予奪参以公議不專任法故事治而職舉今天下縂核名實尤遴其選非常更治郡者不除</hi>
　<hi>除目下必俟奏對稱㫖乃得視事其所以擢任之意甚厚居是官者可不思有以稱明詔乎夫銓曹人才</hi>
　<hi>通塞所繫而法令纎悉雖老吏有不能盡曉士大夫一旦從事于其間亦可謂難矣雖然法所以布大信</hi>
　<hi>固不可不守而事之可否則有理存焉天下之理一而已誠能智以明之仁以守之勇以行之用今之法</hi>
　<hi>申古之義使所居官大斯之謂稱職可不勉哉即官㕔舊闕題名渡江以來文牘㪚逸名氏嵗月漫不可</hi>
　<hi>考自隆興為始第其先後勒之石以補闕典同舍郎以予嘗聨事請記其首固辭不獲乃為之書庻幾它</hi>
　<hi>日有所攷評云淳熈八年冬十月一月長至日</hi>
户部<lb/>
<pb n="KR2k0022_WYG_005-8b"/>
　長貮㕔在天官㕔前之左西出第一位有髙宗皇帝<lb/>
　頒降鑄錢式御札曰大小錢様付卿烏背者製作頗<lb/>
　精與開元崇寕所鑄相似然恐費工難辦素背者似<lb/>
　可作式様仰更㸔詳權侍郎林覺記曰<hi>臣覺猥以駑下待罪版曹</hi>
　<hi>紹興丁丑七月七日以職事賜對僣陳貨泉之利貿易流通民頼而用近年鼓鑄稍闕乞将饒贑韶三州</hi>
　<hi>錢監院各選官偹料措置鑄發而睿知髙明爱民尤篤先嘗製造錢様髙出於臣子意向之表臣奏事既</hi>
　<hi>退伏䝉宸翰宣示紹興通寳兩等其文本於洛畫形質渾厚追崇寕之規模字勢雄勁邁鍾王之筆迹肉</hi>
　<hi>好周郭偹極精微臣百拜肅觀光開心目經曰百工之事皆聖人之作也又曰備物致用立成噐以為天</hi>
<pb n="KR2k0022_WYG_005-9a"/>
　<hi>下利莫大乎聖人仰惟陛下勵精庶政以求民瘼躬儉節用示天下先而乃坯治錢寳使貿遷交易以濟</hi>
　<hi>民用所以擴寔惠者廣矣大矣昔漢議錢政改革不常而卒莫得其要領唐開元通寳其字歐陽詢書猶</hi>
　<hi>為當時所稱豈如聖神規畫盡善親以翰墨作新斯製廣布寰宇動流億年俾生民寳之永以為重所錫</hi>
　<hi>聖訓奎文炳然臣不敢專有上賜謹拜手刻諸琬琰以示無極紹興二十七年七月</hi>員外郎邉<lb/>
　知白記題名<hi>六官之設凡以為民而地官獨稱民部盖於民為最親献其數於王則登於天</hi>
　<hi>府有負版者而聖人式之顧不已重乎主上濟艱難之運成恢復之功立政立事亹亹成周之世矣大抵</hi>
　<hi>為民擇官必惟其人故生齒凋而復繁財用耗而復衍倉廪虛而復實粤自建炎以迄于今膺常伯貮卿</hi>
　<hi>之任者率能丕應徯志以不失其職而侍郎王公實継之或謂宜列名於石以彰不休愚曰治寺之有題</hi>
<pb n="KR2k0022_WYG_005-9b"/>
　<hi>名古今所同也版曹舊記雖不復存而中興得人之盛可攷以知乃摭名氏紀嵗月聚而刻諸監珉紹興</hi>
　<hi>十五年九月望日</hi>郎官位次列於後<hi>諸部郎官並同後不悉書</hi>金部員外<lb/>
　郎施温舒記題名<hi>國家分置六部各統其属属之所治各有攸司户部之属五其所治</hi>
　<hi>之事若民訟若賦役若供饋賜給若貨財出内若倉廪委積雖各掌其一而書判之冗會計之勞符檄之</hi>
　<hi>多憂責畧等也中興以來五十年間凡同舍郎更代之姓名遷授之嵗月漫不可攷淳熈五年今樞宻同</hi>
　<hi>知謝公為左曹得二石為題名未就而遷御史既登西府諉同舍曰事求全則難成從簡則易就繇紹興</hi>
　<hi>至隆興逺矣典籍雖存非一朝所能討訂也姑舉闕典豈若首隆興之元而序次之其所未偹則後之愽</hi>
　<hi>雅君子考諸國史而詳焉必有任其責者同舎皆曰然於是乎刻之淳熈八年十二月且</hi>
<pb n="KR2k0022_WYG_005-10a"/>
禮部<lb/>
　長貮㕔在户部㕔東員外郎洪邁記題名<hi>起建炎丁未至今三</hi>
　<hi>十四年凡禮部侍郎尚書名氏可見者毋慮五十有八人其在事嵗月若除舊拜新雜出於掌故省憶或</hi>
　<hi>脱不具然大畧在是矣自元豊定官制歸天下萬務於文昌分曹賦職頗采用周官唐六典尚書品第二</hi>
　<hi>侍郎品第三皆法從属車間朝廷所以尊榮之甚寵繇是得政者鴈行立然要為具員吏朝日而出坐曹</hi>
　<hi>弊治不過操牘視成振之以章程抳之以挈比思慮索於几案此其勢不能施置自便獨宗伯不其然間</hi>
　<hi>平時䋲墨要會疑亦王官之一守有日天子講遺興禮大朝聘大慶賀與天地宗廟典筞秩享之事衆史</hi>
　<hi>贅聚閣筆詞不占措乃雍容風議勘酌固實扳之古可騐揆之今可行者繫吾    為之非特規規守成</hi>
<pb n="KR2k0022_WYG_005-10b"/>
　<hi>法視故府鐘鼓玉帛周章有司之後而已則上所選置正用第一人亦其理宜中興之宰十四而以是進</hi>
　<hi>者三之一故相國義陽公清河公江寕公呉興公今相國縉雲公礌礌落落如乗蒼龍騎北斗淵燿下餙</hi>
　<hi>燁然一時固宜登載表襮使後之君子有所瞻仰新安金公乃命郎吏謹其年次書諸石紹興三十年九</hi>
　<hi>月二十一日</hi>又記郎官題名<hi>鈞之為郎然二十四司冷熱劇易不得同日語中興時捐</hi>
　<hi>不急之官省郎負七以主客合於禮部號為兩曹而所掌猶不過牋削印瑞郊廟禮文與士子科舉事日</hi>
　<hi>所程判其多不能以百天明省門開繇大丞相以下畢入㕔治吾同舍郎南典選北理財文書鱗午吏四</hi>
　<hi>繞不少置獨儀曹之廷可設翳罔予方理蠧簡呻佔畢作書生事業倦則偃一榻上遲食時矍起摩睡眼</hi>
　<hi>以出卒食舒舒而行伺丞相上馬已即去至無毫毛可用為勤以白長官者其官同祿之入又同而佚勞</hi>
<pb n="KR2k0022_WYG_005-11a"/>
　<hi>相絶顧如此顔之不厚難矣哉㕔壁當有記以謹嵗月識名字今亡有也問諸掌固掌固不知盖其官閑</hi>
　<hi>其吏緩閑與緩相遭茍且頺靡非一日實然予訪老吏質太史越𢾗月而後頗得其梗㮣乃採建炎以來</hi>
　<hi>至於今日自祖秀實始并書其幸甚云於上紹興三十年七月八日</hi>監察御史黄疇若<lb/>
　作續記<hi>紹興三十年洪内翰邁昉作中興以來禮部郎㕔壁記自建炎元祀六月呈開禧三年四</hi>
　<hi>月由祖秀實而下凡八十七人題字竟及跋後來無以書今國子戴司業溪乃伐石以續而題其名於端</hi>
　<hi>属余記嵗月於上惟禮部有儀曹郎盖古春官之属魏齊及唐多選名士典領雖不治文書比它曹為閒</hi>
　<hi>暇然極其至要則恊禮樂以賛宗伯治神今以和上下至於事筆硯其間者亦必亷悍俊㧞如桞宗元劉</hi>
　<hi>禹錫軰乃稱是豈細事思厥艱人反不若縱横計財甲乙論刑之為易易耳故廣前誌之未盡兾方來之</hi>
<pb n="KR2k0022_WYG_005-11b"/>
　<hi>知勉使牽聨特書業履光大以對於前聞人顧不偉歟毋徒揩睡睫曰丞相上馬去吾事畢矣開禧丁夘</hi>
　<hi>九月丙戌</hi>
兵部<lb/>
　長貮㕔在禮部之東侍郎周必大記題名<hi>大小司馬著於周官</hi>
　<hi>歴代沿革可考也本朝放唐六典曰兵部凡兵兵廂軍蕃兵剰貟武舉投試武藝金吾街司人兵及大将</hi>
　<hi>出征告廟破賊露布鹵簿字圖若蕃夷属户授官封之事皆主之曰職方凡天下地圖城隍保寨烽侯之</hi>
　<hi>𢾗蕃夷歸明内附之事皆主之曰駕部掌凡輦輅車乗廐牧雜蓄乗其傳驛之政令辨其入出之𢾗曰庫</hi>
　<hi>部長凡軍噐儀仗鹵部法式隨軍防城什物及凡供凡供帳之事是為四司而其主判率用他官所謂長貳姑</hi>
<pb n="KR2k0022_WYG_005-12a"/>
　<hi>以寄祿而已尚書令銀青光祿大夫也侍郎今正議大夫也位序既髙非宰執侍從鮮能至故方任事時</hi>
　<hi>自掦乃職有如歸班猶弗敢替盡規之義名公鉅卿磊落相望抑有由也元豊肇新官制尚書從二品侍</hi>
　<hi>郎從三品實坐曹治事名稍正矣而武選𨽻天官兵政歸西府其職視唐猶簡况於成周乎雖然古號六</hi>
　<hi>卿今曰近臣使其告猷可以沃上心陳力可以大厥官則天下國家将隂受其賜焉在事之繁簡也若乃</hi>
　<hi>自畫於有司視成於胥吏縱法不爾䋲課不爾殿得無恧乎必大五年之間兩以他官承攝惟亞去秋遂</hi>
　<hi>冐真秩恩厚而能薄身勤而才不逮夙夜以思何恧如之暇日視别部率有壁記紀前人名氏乃起中興</hi>
　<hi>之元逮今五十年得長貮百人而兼行其事者在焉牴牾疏畧有所不免大㮣具是矣按元祐二年始置</hi>
　<hi>權侍郎從四品明年置權尚書正三品崇寕改元遵元豊之舊建炎四年復權侍郎紹興八年又復權尚</hi>
<pb n="KR2k0022_WYG_005-12b"/>
　<hi>書而建炎三年嘗詔六曹惟吏部偹官餘長貮互置近嵗以來乃或並除損益時也何常之有故具列於</hi>
　<hi>上俾來者得考觀焉淳熈三年十一月十日</hi>又記郎官題名<hi>本朝除郎之路雖廣而其</hi>
　<hi>要有三舘閣一也寺監丞二也監司郡守三也近嵗窒其二卿監或可徑至而郎非歴監司郡守不可得</hi>
　<hi>其不輕而重也較然矣司馬列属四中興初僅嘗偹官建炎三年夏始以駕兼庫以兵兼職方其選清故</hi>
　<hi>平居無事多處文學之臣其權重故從軍若将命則徃徃假以為寵此其大畧也隆興改元之五月復裁</hi>
　<hi>内外官於是駕部又當省而郎適賛讀王府有詔聼留需其遷勿補厥後間常並置要為有故而一員之</hi>
　<hi>制定矣必大既與聞夏官之政乃刻長貮題名會同舍郎亦告石具以辭見属老矣不文呫畢莫能措姑</hi>
　<hi>效掌故彚前人名氏且粗記其因革云淳熈三年十二月十日</hi>
<pb n="KR2k0022_WYG_005-13a"/>
刑部<lb/>
　長貮㕔在侍右之東權侍郎齊慶胄記題名<hi>設官分職以司</hi>
　<hi>臬事其來尚矣自少昊立爽鳩氏至唐虞為士成周為司冦歴兩漢宋魏隋唐更置紛紛靡有定名要皆</hi>
　<hi>以其職掌邦禁選任為重國朝倣周舊制分命六卿而秋官司㓂之責是為刑部凡邦典之重輕若民訟</hi>
　<hi>之疑貮必讞覆訂正契於三尺然後書而登於天府逹於四方一或不得其平則為民患事體所繫信不</hi>
　<hi>輕矣主上勵精圖治為官擇人左右侍從無一非親擢於是選也尤切注意故自臨御以來凡被擢任而</hi>
　<hi>居此官者率多一時名流用能推廣好生之徳使刑清民服駸駸隆古之盛嵗在戊戌偶承人乏爰命慶</hi>
　<hi>冑以儀曹之貮兼堇其事顧惟不才雖不足以仰副委任之意然奉公行法夙夜敢懈因念㕔事題名獨</hi>
<pb n="KR2k0022_WYG_005-13b"/>
　<hi>後諸部允為闕文乃自建炎至今追訪銓次得𢾗十公勒諸堅珉以垂永久庶使貴名暴白當世觀者可</hi>
　<hi>以想像其聲烈云淳熈六年六月二十有三日</hi>檢詳尤袤記郎名題名<hi>合天下獄</hi>
　<hi>訟之成律令章程之事悉縂於尚書刑部其輕重出入之際人之死生繫焉責任為不輕矣唐制刑部郎</hi>
　<hi>分四司曰刑部曰都官曰比部曰司門本朝因之然止以為階官不釐本務凡四方以具獄來上則讞於</hi>
　<hi>審刑院别命朝官一員判院事至於元豊始以審刑歸刑部官制行二十四司各正其職於是刑部始得</hi>
　<hi>專其官而任益重中興以來遵承不改聖天子哀矜庶獄郎官必採時望非明習法令更治民者弗除所</hi>
　<hi>以選任之意甚厚士之當是選者可不思所以稱明指哉夫法者一成而不可變者也民偽日滋法不能</hi>
　<hi>勝竒請他比紛然雜陳於前居其任者茍非明有以察之仁有以守之公有以行之則姦吏並縁舞文巧</hi>
<pb n="KR2k0022_WYG_005-14a"/>
　<hi>詆人受其害故居官稱職毎難其人而在上者尤以擇賢任職為意嵗月既久除授不一前人名氏漫不</hi>
　<hi>可攷淳熈十一年陳公倚錢公冲之之為是官也慨然興歎謀欲序次而書之石會錢公移漕畿甸乃伐</hi>
　<hi>石庀工祝陳公緒成之繇紹興未得七十人属袤記其事且曰視其名而考其嵗月則其人之功行善最</hi>
　<hi>皆可枚𢾗庶後之居於斯者有所警而不敢忽也廼述其大畧且使知刑部之有題名自二公始云九月</hi>
　<hi>望</hi>
工部<lb/>
　長貮㕔在兵部之東侍郎李昌圖記題名<hi>官居題名其來舊矣</hi>
　<hi>中興起部長貮獨未有載昌圖使蜀召還繇外府掌貮事會稽王公佐實為之長暇日属昌圖銓次前人</hi>
<pb n="KR2k0022_WYG_005-14b"/>
　<hi>名氏以補其闕而冬官故籍漫不可攷乃愽採他所記録参訂嵗月起建炎丁未迄淳熈癸夘得九十人</hi>
　<hi>則又属昌圖識於上方弗獲辭乃告於公曰題名之設懼嵗月久而難稽也今登載昭掲俾異時覧者指</hi>
　<hi>某為賢某為否則人知公論可畏而砥礪名節求與此石為不朽是不為亡補公曰然乃識之淳熈十年</hi>
　<hi>四月望</hi>中書舍人髙文虎記郎官題名<hi>髙宗受命中興駐蹕錢塘百司</hi>
　<hi>庶府咸復承平之舊廣延材俊輯圖治功歴考廟上皇至於今上盖六七十年矣維持憑藉又當傳之無</hi>
　<hi>窮官以人修績因謀建化成黼黻政如玉金炳炳麟麟靡不雲舉中釐六部統二十四曹禁槖蝉聨省闈</hi>
　<hi>星煥盛一時人物之選書姓氏志嵗月将以攷聖朝登用之効獨起部郎壁記迄今闕然同庚辰進士莫</hi>
　<hi>君若晦學行有聲又以郡治最擢在兹選乃集前所居者悉彚次焉與諸曹並本部尚書錢公象祖侍郎</hi>
<pb n="KR2k0022_WYG_005-15a"/>
　<hi>趙公師□嘉君之志而侍郎方兼順天府又為植珉撰直以成之昔黄香熟臺閣之舊崔琳閑朝廷之儀</hi>
　<hi>皆足以諏訂闕遺昭垂憲躅推而上之㫁國論謀王體可也故周官之訓以典常而作師大雅之詩幸典</hi>
　<hi>刑之尚有然則自古建事立業貽法後世未有無所稽據而可以率意固陋為之輙誦所聞敢告來者慶</hi>
　<hi>元四年七月十二日</hi>
六部監門<lb/>
　在六部大門内之左紹興二年置刑工部架閣袁説<lb/>
　友記題名<hi>乾道登號之七年厥既庶職咸理共趣平治上思以固其勤也有詔百執事卯而入</hi>
　<hi>盡未而退小大之吏罔不惟上訓是廸無或敢有佚豫而六部實天下政事之樞綱目要領闔闢在是故</hi>
<pb n="KR2k0022_WYG_005-15b"/>
　<hi>奉詔益嚴非它攸司比也凡部官卯未之出入疾病之暫告與其謁制之可否悉聞諸部門部門受其出</hi>
　<hi>入之時以聼上稽訪門之司存盖至是而愈重矣方是時奉行列曹之命以正胥吏之失賛長貮竟懲决</hi>
　<hi>以遵張官之意抑猶其細事也南陽韓君子厚甚粹而度來居是官始至適遇勤政之詔則遂環顧其職</hi>
　<hi>以謂舉天下之政事悉囿諸六曹職有弛張事之廢興基焉今𨽻職於中者操筆疾書畧不敢後群有司</hi>
　<hi>下直而門官者黨不能先時而至眡其出入而聼其命是亡具也則盡棄去一切恪敬厥事復掇其餘力</hi>
　<hi>取前任人名氏自堇将而下皆書石而鑱之嗚呼天下之事要無忽其小者爾昔鄭子産聞盗而為門者</hi>
　<hi>而春秋犯門之誅謂千國紀子厚既盡力門職於古無愧又補苴罅漏不斁於其小者題名盖其一也斯</hi>
　<hi>反而顧天下事奚難哉官建于紹興之二年法以陞朝有才力者廼在選而班祿眡寺監丞其自是為丞</hi>
<pb n="KR2k0022_WYG_005-16a"/>
　<hi>郎者凡有若而人焉君子謂是官也為要職乾道八年嵗在元黓執除十二月旦日</hi>祕書郎陸<lb/>
　埈讀記<hi>部門有官中興初置也凡天下之事𨽻於部其綱要有六其司存二十有四其間劇易不</hi>
　<hi>同皆足以展四體司鑰者止稽其出入奉列曹之命惟謹夜漏未盡僕僕趨局不敢後長貮未退則屏息</hi>
　<hi>以俟率是為常雖欲求以自見不可得然則是官豈徒設哉國家官人以才儲才有地其始進而需用於</hi>
　<hi>部者有二焉繇京秩則為門官繇小選則為架閣二官資歴雖殊職閒無事則相似大抵不以才用而以</hi>
　<hi>才選也嘉禾蔡君開以邑最稱方退就銓得倅黄岡忽有㫖改畀廟論以恬静特奨之益信其選為不輕</hi>
　<hi>甫涖事按求題名之舊嵗久員溢書止於王驎缺而不紀向之踵是而得麾節者適致餐錢乃勒堅珉彚</hi>
　<hi>次官氏自傳諴以下各謹其嵗月俾來者相繼登載若乃因名以跡其實顯晦升沉未容㮣論而其卓然</hi>
<pb n="KR2k0022_WYG_005-16b"/>
　<hi>著見者亦得以託不朽後之覧者思其所可繼省其所不逮俛焉日孜孜常恐無以稱上之選毋徒兀兀</hi>
　<hi>坐曹委曰無所事姑眂為進歩之階必使所居官繇是大焉斯可矣手指目視是否凛然豈茍以為觀美</hi>
　<hi>云嘉定初元六日</hi>
六部架閣<lb/>
　在天水院橋紹興三年置庫十五年復置官四人又<lb/>
　治其棟宇而新之禮兵主管周紫芝為記<hi>朝廷設官以主吏曹</hi>
　<hi>之牘舊矣後廢而不置者幾二十年常以司門之官兼掌其事徃徃書無机閣户無緘縢甚者委而投諸</hi>
　<hi>地其積如山嵗久輙蠧腐缺落漫漶而不可攷官索故牘則六曹吏自入取莫能誰何出納之籍姑以文</hi>
<pb n="KR2k0022_WYG_005-17a"/>
　<hi>具其弊有不可勝言者朝廷知之會上章者以為言于是詔復舊官如故吏部之有兩銓所以升黜百吏</hi>
　<hi>司徒掌輿地圖以稽户口之登耗均賦入之多寡其牘號為最繁故部以一官主之餘不能如二部之多</hi>
　<hi>則以一官而兼二曹所以因時制之宜而為之損益者當如是也初架閣有屋𢾗十楹皆上依山阜下即</hi>
　<hi>湫隘而為之所久乃敝壊勿支又其文字之積至于充溢棟宇而六曹之法案閲二嵗則命聚而藏之常</hi>
　<hi>以二者不能受其藏人皆患之吏部主管文字右廸功郎彭炤始與其同僚户部右從政郎艾若納禮兵</hi>
　<hi>部右廸功郎周紫芝工刑部右廸功郎蘇鍳條其事以有請于尚書六曹之長欲治其壊而増新之且為</hi>
　<hi>架閣廳事以處其吏使不得雜齒於部曹之㕔為便六曹始具其請而上之朝紹興十有五年秋九月有</hi>
　<hi>㫖命兩浙轉運使為之越明年秋八月始告成初架閣移文止用公牒而銜附以名使者怒其禮輕乃大</hi>
<pb n="KR2k0022_WYG_005-17b"/>
　<hi>沮其事有請皆不報故其成甚緩而畧且不如其乞也朝廷自罷兵息戰以來凡祖宗大典禮有廢而未</hi>
　<hi>修者一切蒐講靡有闕遺至於百官有司莫不具舉下至架閣之職亦修其癈官而復其舊制駸駸乎其</hi>
　<hi>嚮於太平矣况創復之初首被推擇非特目見耳聞而身親其事固已幸矣其可不言以告後人乎</hi>嘉<lb/>
　定中増庫為百有十楹太學正季大異記題名<hi>皇朝肇建</hi>
　<hi>中臺分六官而設之属文書之夥月益嵗滋枋在胥手並縁姦蠧識者病之崇寕間何公執中為吏部侍</hi>
　<hi>郎始建議置吏部架閣官於是挿架萬𢾗掲而目之前最後凡一索而獲人以為便後諸曹皆置官如吏</hi>
　<hi>部之制未幾悉省之迄宣和再置再省紹興三年立六部架閣庫十五年復置官四人今四十七年矣異</hi>
　<hi>時百司庶府皆有欵刻以識前後居官者兹獨因仍闕而未著紹熈二年主管官王君次春陳君邕雷君</hi>
<pb n="KR2k0022_WYG_005-18a"/>
　<hi>孝友相與裒集題名三月題名成属大異為之記大異竊惟古者以來圖籍為重是官之建實謹其藏其</hi>
　<hi>任似周司書其選似漢掌故可以攷閲故新尋緒本元所為若緩而急者常試以舊章参之今日雖或稍</hi>
　<hi>異而其歸則同舊制官庀其司置于六部之内或遇其廢則以郎官兼之否則以監六部門兼之迨於紹</hi>
　<hi>興與寺監簿正官俱復然始庀司於外一也舊制金耀門文章庫多藏三司帳籍三司今版曹也自銓曹</hi>
　<hi>而下儲藏帳籍之所未之詳焉其後置六部架閣庫大抵成案留部二年然後畀而藏之又八年則委之</hi>
　<hi>金耀今金耀無復曩日則悉藏於架閣庫二也二者不同而至於諸曹二十四司之文書盡歸以待有用</hi>
　<hi>則今猶昔也夫豈特文書為然惟官亦然故其職閒無事視他司為最自公退食得以挟册讀書充其素</hi>
　<hi>業疇昔著定有缺多於此焉取之朝廷之於士可謂無負矣雖然凡士之處於世道積厥躬徳足乎已者</hi>
<pb n="KR2k0022_WYG_005-18b"/>
　<hi>皆儲蓄之義也知此則無負於朝廷矣大異虚薄不足算雖常居是官而於此則有愧焉愧焉而復言之</hi>
　<hi>盖自知其不能而将以懋夫能者也題名之作所以書名氏紀嵗月其有軼而不可攷者姑俟後之人續</hi>
　<hi>誌之惟書建官之本意以命鐫者四月戊子</hi>户部架閣陳晦續記<hi>今尚書六曹有</hi>
　<hi>文書几閣之官其漢掌故之遺乎漢掌故主故事今所掌直吏牘若不相似然是殆𩔖强名者雖然列属</hi>
　<hi>文昌臺而顓設其局凡圖籍文案之藏咸在其事嚴旦朝入所治同僚相與言不過論文字抵掌劇談卒</hi>
　<hi>食𢾗刻而退其職清職事官有闕員間於此焉取之日又有詔非科目及人材卓異與縣令之著績弗授</hi>
　<hi>其選重事之嚴職之清選又益重然則官雖視漢掌故小異而所以待是官之意何遽不若漢前刻登載</hi>
　<hi>凡百有十六人為相若執政者三人為法從者加多焉接武鵷鸞駸駸鄉用方興未艾又不可隃度也晦</hi>
<pb n="KR2k0022_WYG_005-19a"/>
　<hi>以不肖得偹員幸既識名氏属同僚至而石已徧乃礲它石以識謂晦實前記之餘書後記之初為宜辭</hi>
　<hi>不獲亦喜賤名氏列兩記間也敬叙梗㮣若置官之詳有前記在故不著慶元戊午五月既望</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0022_WYG_005-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　咸淳臨安志卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>咸淳臨安志卷七十</head>
    <p>
<pb n="KR2k0022_WYG_069-1a"/>
欽定四庫全書<lb/>
　咸淳臨安志卷七十　　　宋　潜說友　撰<lb/>
人物十一<lb/>
　　　　方外<hi>僧</hi>
　慧静<lb/>
　　本姓邵餘杭人厲行精苦容止可觀顔延之歎曰<lb/>
　　荆山之玉唯静是焉著文翰集十卷<hi>大藏經髙僧傳</hi>
　慧基<lb/>
<pb n="KR2k0022_WYG_069-1b"/>
　　本姓耦<hi>一作偶</hi>年十五宋文帝引見顧問勅于秖洹<lb/>
　　寺為設會出家車駕親臨幸<lb/>
　慧集<lb/>
　　本姓錢於潜人著毘曇大義䟽十萬言<lb/>
　法匱<lb/>
　　本姓阮於潜人<lb/>
　浄度<lb/>
　　宋釋餘杭人少游獵嘗射乳鹿墮胎鹿母衘痛猶<lb/>
<pb n="KR2k0022_WYG_069-2a"/>
　　就地舐子因摧弓折矢出家蔬食誦經三十餘萬<lb/>
　　言常屏處山澤<lb/>
　僧瑜<lb/>
　　本姓周餘杭人以宋孝建二年六月三日滅度後<lb/>
　　十有四日房中生䨇桐其徒以為婆羅寶木因號<lb/>
　　䨇桐沙門吳郡張辯為平南長史且為傳讚<lb/>
　僧翼<lb/>
　　本餘杭人止廬山寺依慧逺修學<lb/>
<pb n="KR2k0022_WYG_069-2b"/>
　僧詮<lb/>
　　宋餘杭方顯寺釋<lb/>
　道琳<lb/>
　　梁冨陽齊堅寺釋<lb/>
　僧旻<lb/>
　　本姓孫冨春人吳大帝其先也梁天監五年游上<lb/>
　　都天子禮接甚厚六年制注般若經齊文惠帝竟<lb/>
　　陵王子良深相貴敬普通後隠居虎丘時蕭昻出<lb/>
<pb n="KR2k0022_WYG_069-3a"/>
　　守吳興欲過山展禮旻曰吾山藪病人無事見貴<lb/>
　　二千石昔戴顒隠居宋江夏王詣見髙臥不起吾<lb/>
　　雖徳薄請附戴公矣竟遁去其年皇太子遣通事<lb/>
　　舍人何思澄命致禮贈以几杖鑪奩褥席麈尾拂<lb/>
　　扇等又為製墓誌碑<hi>續髙僧傳</hi>
　明徹<lb/>
　　本姓夏錢塘人齊太傅蕭頴深相欽慕<lb/>
　法開<lb/>
<pb n="KR2k0022_WYG_069-3b"/>
　　本姓俞餘杭人吏部尚書瑯琊王俊永嘉太守吳<lb/>
　　興丘遲皆揖敬推賞後還餘杭止于西寺<lb/>
　惠明<lb/>
　　本姓王杭人居蔣州山間值雪路塞七日不食至<lb/>
　　荆州四望山見二虎争闘自往分解焉<lb/>
　曇超<lb/>
　　靈隠山僧本姓張清和人齊建元末至錢塘靈隠<lb/>
　　山會乆晴禱祠無應超乃徒歩至赤亭山遥為龍<lb/>
<pb n="KR2k0022_WYG_069-4a"/>
　　咒願說法至夕群龍為化人形來詣超所因乞三<lb/>
　　歸依超請降雨約以明日晡時及期大雨<hi>見髙僧傳及錢</hi>
　　<hi>唐勝跡記</hi>
　真觀<lb/>
　　南天竺法師字聖逺錢塘人本姓范祖延蒸給事<lb/>
　　黄門侍郎父兊散騎常侍母任氏因禱佛有姙及<lb/>
　　真觀誕育竒相不倫左掌仙文右掌人字開皇十<lb/>
　　四年亢旱刺史劉景安請師講海龍王經序既竟<lb/>
<pb n="KR2k0022_WYG_069-4b"/>
　　驟雨滂注自後有請隨禱隨應縣西有靈隠山仙<lb/>
　　靈所居峯吐蓮花洞藏龍穴真觀與道安禪師頭<lb/>
　　陀石室檀越陳仲寶開山拓基建立精舍號南天<lb/>
　　竺寺遂棲止終焉及文宣造塔取决于觀乃指崔<lb/>
　　巍髙石為基鑿石果得銅穴自然天成皋亭神姓<lb/>
　　陳氏降祝請師講法華一遍遺以錢物又降祝捨<lb/>
　　其廟屋五間為衆善佛殿大業中出天竺自標葬<lb/>
　　地未幾歎曰昔六十二應終講法華力更延一紀<lb/>
<pb n="KR2k0022_WYG_069-5a"/>
　　今七十四生期畢矣白衆而逝嘗作愁賦時人稱賞<hi>已上</hi>
　　<hi>並大藏經續髙僧傳</hi>有塔在東岡乆廢天禧中王欽若重修<lb/>
　道欽<lb/>
　　徑山禪師唐大歴三年代宗召至闕下親加瞻禮<lb/>
　　賜號國一禪師負元八年示滅諡大覺禪師蘇州<lb/>
　　崑山人姓朱開山住持徑山<hi>見景徳傳燈錄刺史王顔尚書職方員外</hi>
　　<hi>郎丘丹撰塔銘崔元翰李吉甫撰碑銘徐浩作真贊崇寕五年追諡澄悟</hi>
　圓修<lb/>
<pb n="KR2k0022_WYG_069-5b"/>
　　鳥窠道林禪師富陽人衣衲敝甚寒暑不更棲止<lb/>
　　山間有鵲巢于其側經四十秋未嘗下山時人謂<lb/>
　　之鳥窠禪師元和中白居易出守兹郡入山謁禮<lb/>
　會通<lb/>
　　招賢禪師杭人本姓吳㓜而聪敏唐徳宗時為六<lb/>
　　宫使後禮鳥窠為僧至武宗時廢寺而莫知其終<lb/>
　齊安<lb/>
　　鹽官禪師杭人本姓李生時神光照室後有異僧<lb/>
<pb n="KR2k0022_WYG_069-6a"/>
　　謂之曰建無勝幢使佛日囬照者豈非汝乎遂無<lb/>
　　疾宴坐而逝勅諡悟空禪師<lb/>
　道標<lb/>
　　唐律師冨陽人姓秦䕶戒精嚴永㤗中住持南天<lb/>
　　竺寺其徒多歸之嘗于飛來峯之南西嶺下葺茅<lb/>
　　為堂號西嶺草堂好作詩與吳興皎然會稽靈徹<lb/>
　　唱和時人有洞氷雪摩雲霄之譽長慶三年入滅<lb/>
　　世稱西嶺和尚<lb/>
<pb n="KR2k0022_WYG_069-6b"/>
　慧琳<lb/>
　　唐大歴中僧字抱玉居天目山二十餘年元和初<lb/>
　　郡守杜陟請至永福寺登壇三年刺史裴常棣請<lb/>
　　至天竺登壇二十年間前後刺史杜陟裴常棣陸<lb/>
　　則楊慿盧元輔白居易李㓜崔鄯路異凡九人皆<lb/>
　　造慧琳之室論心要<lb/>
　靈照<lb/>
　　龍華禪師髙䴡國人錢王建龍華院命僧住持晉<lb/>
<pb n="KR2k0022_WYG_069-7a"/>
　　天福二年入滅夀七十八號真覺禪師<lb/>
　行修<lb/>
　　南山法相院僧生有異相耳垂至肩號長耳相禪<lb/>
　　師崇寧二年賜號崇慧大師<lb/>
　㓜璋<lb/>
　　唐相國夏侯啟之子十七為僧夀八十七終錢<lb/>
　　尚父號志徳大師天祐三年賜號瑞龍禪師<lb/>
　延夀<lb/>
<pb n="KR2k0022_WYG_069-7b"/>
　　杭人號抱一子七嵗誦經感群羊跪聼始為吏一<lb/>
　　日棄其業出家著宗鏡錄一百二十卷日課一百<lb/>
　　八事未嘗暫廢吳越王錢氏請住永明禪寺<hi>即浄慈寺</hi>
　　凡十五年聚徒幾二千人道播海外髙麗國王遣<lb/>
　　使齎書叙弟子禮奉金線織成袈裟紫水晶數珠<lb/>
　　金澡罐等為獻開寶八年入滅號智覺禪師崇寧<lb/>
　　中追諡宗照<lb/>
　志逢<lb/>
<pb n="KR2k0022_WYG_069-8a"/>
　　餘杭人生惡葷血膚體香潔嘗夢升湏彌山睹三<lb/>
　　佛列坐初釋迦指示之曰此是補彌勒處獅子月<lb/>
　　佛遂禮覺後閲大藏經乃符所夢天福中扺天台<lb/>
　　山雲居道塲入普賢殿宴坐有神人前跪膝師問<lb/>
　　為誰曰䕶戒神也師曰吾患有宿愆汝知之否曰<lb/>
　　師有何非唯一小過耳凡折鉢水亦施主物師毎<lb/>
　　傾棄非所宜也言訖而隠師自此洗鉢盡飲之因<lb/>
　　致脾疾十載方愈吳越王號為普覺大師住臨安<lb/>
<pb n="KR2k0022_WYG_069-8b"/>
　　功臣院至雍熈二年入滅<lb/>
　遇安<lb/>
　　杭人乾徳中忠懿王錢氏命住北關傾心院又召<lb/>
　　入居天龍寺至開寶七年安僖王請居光慶寺號<lb/>
　　善智禪師淳化初示滅<lb/>
　慶祥<lb/>
　　九曲禪師杭人本姓沈辯才冠衆多聞强記天台<lb/>
　　門下推為傑出<lb/>
<pb n="KR2k0022_WYG_069-9a"/>
　行明<lb/>
　　開化禪師杭人本姓干先住能仁後忠懿王錢氏<lb/>
　　又建太和寺延請住持太宗皇帝賜紫衣師號咸<lb/>
　　平四年入滅<hi>已上並景徳傳燈錄</hi>
　善昇<lb/>
　　錢塘人本姓仲十嵗出家天禧中詔同注釋御製<lb/>
　　法音集書畢賜號曰日觀大師兼深于琴律皇祐<lb/>
　　元年范文正公就天竺山見之一日遣侍者告文<lb/>
<pb n="KR2k0022_WYG_069-9b"/>
　　正公而逝公為作塔銘<lb/>
　法照<lb/>
　　受業水心寺不妄交逰與隠逋髙僧智圓為方外<lb/>
　　友参政王化基丞相王欽若王隨皆深敬之咸平<lb/>
　　中撰律鈔義苑説七卷丞相王隨撰塔銘立碑于<lb/>
　　兠率寺崇寧二年賜號法照大師<lb/>
　道誠<lb/>
　　慧悟大師錢塘人居月輪山天禧中撰釋氏要覽<lb/>
<pb n="KR2k0022_WYG_069-10a"/>
　　三卷又注王勃所撰釋迦成道記丞相王隨知杭<lb/>
　　州日有贈慧悟詩予弼題慧悟禪師上方詩云孤<lb/>
　　峯牢落幾何年䑓殿于今挿半天已是精藍誇絶<lb/>
　　徼更將寶塔在危巔烟霞色任隂晴變鐘磬聲随<lb/>
　　上下傳珍重老僧無别境一生幽趣只山川<lb/>
　契嵩<lb/>
　　屯田員外郎陳舜俞撰行業記云禪師字仲靈自<lb/>
　　號潜子姓李慶歴中居錢塘後遊京師開封尹王<lb/>
<pb n="KR2k0022_WYG_069-10b"/>
　　仲儀上其所著釋書仁宗覧之詔付傳法院編次<lb/>
　　仍賜名教師號蔡襄知杭州延置佛日山熈寧五<lb/>
　　年六月于靈隠寺入寂以釋氏法茶毘而五根不<lb/>
　　壊世號其塔曰五種不壊之塔<lb/>
　賛寧<lb/>
　　受業于祥符寺學南山律兼通六籍史書莊老百<lb/>
　　氏之學太平興國三年十月賛寧奉阿育王塔舍<lb/>
　　歸朝見太宗皇帝于滋福殿一日七召對賜號通<lb/>
<pb n="KR2k0022_WYG_069-11a"/>
　　慧大師八年秋詔撰大宋髙僧傳三十卷淳化二<lb/>
　　年預史舘集新書五年真宗召對賜坐以為右街<lb/>
　　僧錄三年遷左街崇寕三年賜號通慧圓明大師<lb/>
　　王内翰元之與詩有詔修僧史浙江濱萬卷書中<lb/>
　　老一身之句<lb/>
　寶逹<lb/>
　　晦迹靈隠山號刹利法師有刹利院院中有印沙<lb/>
　　床照佛鑑善持秘咒時浙江潮水大溢以至于激<lb/>
<pb n="KR2k0022_WYG_069-11b"/>
　　射湖上諸山寶逹誦咒止之一夜有偉人黒冠朱<lb/>
　　衣謂逹曰吳伍員復求雪耻耳師慈心為佛員已<lb/>
　　聞命矣言訖而滅自後潮水擊西興而杭州漲沙<lb/>
　　數里<hi>錢塘勝跡記</hi>
　智圓<lb/>
　　孤山法師錢塘人本姓徐字無外自號中庸子神<lb/>
　　宇清明道韻凝粹妙年能屬文匪由師授有命湖<lb/>
　　光文擬韓而作<hi>詳見瑪瑙寶勝院</hi>
<pb n="KR2k0022_WYG_069-12a"/>
　遵式<lb/>
　　本姓葉字知白其母始乞靈于觀音遂生法師學<lb/>
　　行孤髙博習教觀因苦學嘔血兩足皮裂師願力<lb/>
　　堅固以死自誓建下天竺寺著净土懴法金光明<lb/>
　　觀音諸本懴儀行于世故號慈雲懴主天聖中滅<lb/>
　　度其日或見大星殞于靈鷲峯度弟子百餘人學<lb/>
　　徒千數崇寧二年賜號慧通天台教觀益盛于吳<lb/>
　　越者寔師之力侍郎王古述其行事紹興三十年<lb/>
<pb n="KR2k0022_WYG_069-12b"/>
　　㫖賜號曰懴主禪慧大法師塔名瑞光<lb/>
　思悟<lb/>
　　本姓徐父居錢塘㓜舍南新縣欣慈院出家既受<lb/>
　　具宿疾萌發好遊講習信法兼進每誦咒身出舍<lb/>
　　利所畫千手像誦千眼咒像亦如之今其冡在觀<lb/>
　　堂香林洞之左<lb/>
　元照<lb/>
　　靈芝大智律師字湛如號安忍子錢塘人本姓唐<lb/>
<pb n="KR2k0022_WYG_069-13a"/>
　　母竺氏嘗夢異僧託孕㓜居祥符寺東藏窮清浄<lb/>
　　毘尼之學㕘神悟大師處謙傳天台教觀謙拊其<lb/>
　　背曰毘尼之宗幾顛覆矣汝可以梁棟是道<lb/>
　宗本<lb/>
　　浄慈圓照禪師字無詰本姓管熈寧初丞相鄭國<lb/>
　　富公得法于師之門人修顒推尊師承由是聞譽<lb/>
　　日廣郡守陳襄請住浄慈山越數年神宗皇帝命<lb/>
　　住相國寺慧林院召對延和殿賜茶諭以朕方欲<lb/>
<pb n="KR2k0022_WYG_069-13b"/>
　　大興禪宗宜善開導之㫖繼入福寧殿説法詔許<lb/>
　　肩輿入見髙麗王子僧統義來謁師問其所得以<lb/>
　　華嚴對師摘其㣲義示之茫然自失<lb/>
　善本<lb/>
　　本開封人㓜時母病刲股肉以進疾隨愈力學舉<lb/>
　　進士于京師得華嚴經開卷恍然歴歴與心契圓<lb/>
　　照禪師住杭之浄慈招師居上座别開講席助誘<lb/>
　　方來之士戸外之屨滿矣圓照退居師繼之韓康<lb/>
<pb n="KR2k0022_WYG_069-14a"/>
　　公綘奏號法涌大師元祐中駙馬都尉張厚禮奏<lb/>
　　請奉詔住東京法雲寺蘇軾作詩贈行哲宗皇帝<lb/>
　　遣中使撫問降香及賜髙麗磨衲號大通禪師住<lb/>
　　持八年得請歸杭州大觀二年終賜號圓定葬于<lb/>
　　大慈山崇徳院號定光塔<lb/>
　元浄<lb/>
　　本姓徐字無象於潜人生而左肩肉起如袈裟絛<lb/>
　　八十一日乃滅及師之終寔八十有一嵗師生十<lb/>
<pb n="KR2k0022_WYG_069-14b"/>
　　嵗出家二十五賜紫衣及辯才號知杭州吕溱請<lb/>
　　師住大悲寶閣居十年沈文通治杭命住上天竺<lb/>
　　乃以教易禪師鑿山増室幾至萬礎重樓傑閣冠<lb/>
　　于浙西學者數倍其故詔名其院曰靈感觀音居<lb/>
　　十七年還於潜逾年復歸天竺清獻公趙抃與師<lb/>
　　為世外友賛之曰師去天竺山空鬼哭天竺師歸<lb/>
　　道塲光輝復畱三年謝去老于南山龍井之上與<lb/>
　　僧熈仲會食仲視師眉間有光如熒遽起攬之得<lb/>
<pb n="KR2k0022_WYG_069-15a"/>
　　舍利自是常有于其臥處得之者及其將化召常<lb/>
　　所往來僧道潜告之曰吾西方業成尅期而逝門<lb/>
　　下侍郎蘇轍撰碑翰林學士蘇軾書集賢校理歐<lb/>
　　陽棐書額<lb/>
　延夀<lb/>
　　杭州興教小夀禪師初隨天台韶國師普静聞堕<lb/>
　　薪而悟天禧中王隨出鎮錢塘往候見去騶從獨<lb/>
　　歩登寢室夀方負暄毳衣自若語笑終日而去<hi>以林</hi>
<pb n="KR2k0022_WYG_069-15b"/>
　　<hi>間錄修</hi>
　修廣<lb/>
　　錢塘人本姓王字叔㣲有智識度量讀五經知大<lb/>
　　義頗喜為詩少羸多病學醫既成而有疾者多歸<lb/>
　　之無貴賤貧冨皆為之盡其術未嘗有所厚薄尤<lb/>
　　貧者資之藥物衣食雖窮未嘗有所計惜故自京<lb/>
　　師至于四方自公卿至于學士大夫多知其名而<lb/>
　　皆樂從之遊師自九嵗出家居明慶院景祐二年<lb/>
<pb n="KR2k0022_WYG_069-16a"/>
　　賜紫衣五年賜號寶月大師熈寧元年十月率其<lb/>
　　日會門人與往來學佛之人告以將終沐浴易衣<lb/>
　　正坐而逝年六十一明年門人為塔南豐曽鞏為<lb/>
　　之銘<hi>以南豐文集修</hi>
　文益<lb/>
　　本姓魯餘杭人希覺師住育王文益往聼習旁探<lb/>
　　儒典遊文雅之塲希覺師目為孔門之游夏嘗㕘<lb/>
　　琛和尚琛問上座何往文益曰迤邐行脚去曰行<lb/>
<pb n="KR2k0022_WYG_069-16b"/>
　　脚事如何益曰不知曰不知最親切文益豁然開<lb/>
　　悟後三住大道塲諸方叢林咸遵風化異域有慕<lb/>
　　其法者渉逺而至悟入者不可勝紀周顯徳五年<lb/>
　　蠲大法眼禪師塔曰無相<hi>以傳燈錄修</hi>
　道潜<lb/>
　　於潜浮溪村人字參寥本姓何㓜不茹葷以童子<lb/>
　　誦法華經度為比邱于内外典無所不窺能文章<lb/>
　　尤喜為詩秦少游與之有支許之契嘗有臨平絶<lb/>
<pb n="KR2k0022_WYG_069-17a"/>
　　句云風蒲獵獵弄輕柔欲立蜻蜓不自由五月臨<lb/>
　　平山下路藕花無數滿汀洲蘇軾一見為冩而刻<lb/>
　　諸石後遇軾于彭城在座賦詩援筆立成軾甚爱<lb/>
　　之以書告文同謂其詩句清絶與林逋上下而通<lb/>
　　于道義見之令人蕭然軾謫居齊安道潜不逺二<lb/>
　　千里相從留期年遇移汝海同游廬山復歸於潜<lb/>
　　山中軾有次韻道潜留别詩軾守錢塘卜智果精<lb/>
　　舍居之入院分韻賦詩軾云雲崖有淺井玉醴常<lb/>
<pb n="KR2k0022_WYG_069-17b"/>
　　半尋遂名參寥泉可濯幽人襟又為作參寥泉銘<lb/>
　　軾南遷道潜欲轉海訪之軾以書戒止當路亦捃<lb/>
　　其詩語謂有刺譏得罪返初服建中靖國初曽肇<lb/>
　　在翰苑言其非辜詔復祝髪蘇轍毎稱其詩無一<lb/>
　　㸃蔬笋氣體製絶似儲光羲非近世詩僧比崇寧<lb/>
　　末歸老江湖既示寂其法孫法頴以其詩集行于<lb/>
　　世道潜嘗賜號妙總大師<hi>以東坡詩集朱弁聘逰集及淳祐志修</hi>
　懐顯<lb/>
<pb n="KR2k0022_WYG_069-18a"/>
　　西湖持浄大師政和中撰錢塘勝跡記五卷朝請<lb/>
　　大夫輕車都尉周邠為之序引<lb/>
　慧勤<lb/>
　　餘杭人歐陽文忠公有送僧慧勤詩云越俗僭宫<lb/>
　　室傾貲事彫牆佛屋尤其侈耽耽擬侯王文彩瑩<lb/>
　　丹漆四壁金焜煌上垂百寶盖宴坐似方床胡為<lb/>
　　弃不居棲身客京坊辛勤營一室有類燕巢梁南<lb/>
　　方精飲食箘笋鄙羔羊飯以玉粒粳調之甘露漿<lb/>
<pb n="KR2k0022_WYG_069-18b"/>
　　一饌費千金百品羅成行晨興未飯僧日昃不敢<lb/>
　　嘗乃兹隨北客枯粟充饑膓東南地秀絶山水澄<lb/>
　　清光餘杭幾萬家日夕焚清香烟霏四面起雲霧<lb/>
　　雜芬芳豈如車馬塵髩髪染成霜二者孰苦樂子<lb/>
　　奚勤四方乃云慕仁義可以治膏肓有志誠可嘉<lb/>
　　及時宜自强人情重懐土飛鳥思故郷夜枕聞北<lb/>
　　雁歸心逐南檣歸兮能來否送子以短章同時有<lb/>
　　惠思<lb/>
<pb n="KR2k0022_WYG_069-19a"/>
　惠思<lb/>
　　王安石送惠思詩云綠浄堂前湖水綠歸時正復<lb/>
　　有荷花花前若見餘杭姥為道仙人憶酒家今於<lb/>
　　潜西菩明智寺有惠思所為浴堂記<lb/>
　惟尚<lb/>
　　本姓曹鹽官人少苦腹疾百藥不治父母憐之祈<lb/>
　　佛出家七嵗禮慶善寺元辨為師遍𠫭叢林得法<lb/>
　　于英普照勘辯于新黄龍退歸墓廬嘗住夀聖禪<lb/>
<pb n="KR2k0022_WYG_069-19b"/>
　　院本雪峯結庵故地荆榛蛇虺莫敢居師住八年<lb/>
　　剏立殿廡為之一新遂謝歸舊隠尋住薦福以病<lb/>
　　復還舊廬而卒僧念其徳葬于院之西南張九成<lb/>
　　為之作記<lb/>
　守璋<lb/>
　　本姓王鹽官人天資介特凛不可犯七嵗以試經<lb/>
　　度為僧戒行精潔尤工于詩號文慧禪師有柿園<lb/>
　　集行于世紹興二年髙宗皇帝幸圓覺寺因覩其<lb/>
<pb n="KR2k0022_WYG_069-20a"/>
　　集親灑宸翰書其晚春一絶云草深烟景重林茂<lb/>
　　夕陽㣲不雨花猶落無風絮自飛<lb/>
　徳明<lb/>
　　本姓顧鹽官人守璋弟子也紹興十八年入徑山<lb/>
　　禮真歇了禪師夜宿山下真歇夢䨇月入寺詰朝<lb/>
　　舉以白衆頃之明至心竊異之相與問答機鋒峻<lb/>
　　宻朝夕講論禪教者凡四年後因觀為溜以杵通<lb/>
　　竹節有聲豁然開悟其徒因號為竹筒和尚二十<lb/>
<pb n="KR2k0022_WYG_069-20b"/>
　　三年有㫖住崇先顯孝寺二十五年兩宣入慈寧<lb/>
　　殿陞座舉説般若髙廟竒之賜法衣給度牒其徒<lb/>
　　一人明念璋年老力丐退休兩載復得㫖住崇先<lb/>
　　又二年力辭而退乾道三年無疾卒有澹堂竹筒<lb/>
　　和尚語錄<lb/>
　清順<lb/>
　可乆<lb/>
　　石林葉夢得云錢塘西湖舊有好事僧往往喜作<lb/>
<pb n="KR2k0022_WYG_069-21a"/>
　　詩其最知名者熈寧間有清順可乆二人順字怡<lb/>
　　然乆字逸老其徒稱順怡然乆逸老所居皆湖山<lb/>
　　勝處而清約介静不妄與人交無大故不至城士<lb/>
　　大夫多往就見時有餽之米者所取不過數斗以<lb/>
　　瓶貯几上日取其三二合食之雖蔬茹亦不常有<lb/>
　　故人尤重之同時有思聪者亦似之而詩差優<lb/>
　宗杲<lb/>
　　字曇晦本姓奚丞相張浚命主徑山法席學徒一<lb/>
<pb n="KR2k0022_WYG_069-21b"/>
　　千七百人來者猶未已敞千僧閣以居之號臨濟<lb/>
　　中興張九成與為方外交秦檜疑其議已言者論<lb/>
　　其誹謗朝政動摇軍情九成唱之宗杲和之紹興<lb/>
　　十一年五月詔毁僧牒編置衡州二十二年移海<lb/>
　　州四方衲子忘軀命往從之二十五年特恩許自<lb/>
　　便明年復僧伽梨奉朝㫖住阿育山逾年復居山<lb/>
　　孝宗皇帝為吳安郡王時遣内都監入山謁宗杲<lb/>
　　述偈以獻及在建邸復遣内知客供五百應真請<lb/>
<pb n="KR2k0022_WYG_069-22a"/>
　　宗杲説法親書妙喜庵三字并製賛以寵之三十<lb/>
　　一年求觧院事得㫖退居明月堂隆興改元八月<lb/>
　　示寂孝宗聞而歎息詔以明月堂為妙喜庵諡曰<lb/>
　　普覺塔曰寶光宗杲嘗曰瞥起是病不續是藥不<lb/>
　　怕念起惟恐覺遲佛者覺也為其常覺故謂之大<lb/>
　　覺然皆從凡夫中做出彼既丈夫我寧不爾其接<lb/>
　　引方便類此宗杲雖林下人而義篤君親談及時<lb/>
　　事憂形于色或至垂涕時名公鉅卿如李邴汪藻<lb/>
<pb n="KR2k0022_WYG_069-22b"/>
　　吕本中曽開李光汪應辰趙令衿張孝祥陳之茂<lb/>
　　皆委已咨叩而張浚雅相推重宗杲有正法眼藏<lb/>
　　三卷又有武庫若干卷其徒纂法語前後集三十<lb/>
　　卷浚為序淳熈初詔隨大藏流行<hi>以紹興正論小傳修</hi>
　<lb/>
　<lb/>
　<lb/>
　咸淳臨安志卷七十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>咸淳臨安志卷三十四</head>
    <p>
<pb n="KR2k0022_WYG_034-1a"/>
欽定四庫全書<lb/>
　咸淳臨安志卷三十四　　宋　潜説友　撰<lb/>
山川十三<lb/>
　　　　湖<hi>下</hi>
　在錢塘門外其源出於上湖<hi>即西湖</hi>一自玉壺水口流<lb/>
　出九曲沿城一帯至餘杭門外一自水磨頭石函橋<lb/>
　東入䇿選鋒教塲楊府雲洞北郭税務側合為一流<lb/>
　如環帶然有二斗門瀦泄之因淳祐七年上湖水涸<lb/>
<pb n="KR2k0022_WYG_034-1b"/>
　城内諸井多竭趙安撫與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>命工自錢塘尉廨之北<lb/>
　望湖亭下鑿渠引天目山之水自餘杭河經蔡家渡<lb/>
　河口達於溜水橋斗門凡作數壩用車運水仰注上<lb/>
　湖城内水口由是流通人賴其利<lb/>
石湖<lb/>
　在錢塘縣定山南鄉<lb/>
明聖湖<lb/>
　劉道真錢塘記云湖在縣南二百歩父老相傳湖中<lb/>
<pb n="KR2k0022_WYG_034-2a"/>
　嘗有金牛見遂以明聖為名酈道元水經注此湖在<lb/>
　縣南江側又仁和縣東十八里亦有明聖湖<lb/>
御息湖<lb/>
　祥符志云在仁和縣東北一十八里周回三里故老<lb/>
　相傳秦始皇東遊暫憇於此因名<lb/>
臨平湖<lb/>
　輿地廣記云在仁和縣祥符志云在縣東長樂鄉周<lb/>
　圍十里湖中有白龍潭呉志赤烏二年寳鼎見因呼<lb/>
<pb n="KR2k0022_WYG_034-2b"/>
　為鼎湖晉武帝咸寧中彗星孛於角占者云臨平湖<lb/>
　自漢末壅塞至是復開父老相傳此湖塞天下亂此<lb/>
　湖開天下平又呉郡言臨平湖邊得一石凾中有小<lb/>
　石青白色長四寸廣二寸刻其上作皇帝字孫皓於<lb/>
　是改元為天璽晉安帝元興二年臨平湖水赤或以<lb/>
　為祥瑞<hi>詳具臨平山</hi>
　題詠<hi>權徳輿臨平湖夜泛詩素彩皓通津孤舟入清曠已愛隔簾看還宜捲簾望隔簾當此時惆悵</hi>
　<hi>思君君不知堤張祐臨平湖詩三月平湖草欲齊緑楊分映入長  田家起處烏龍吠酒客醒時謝豹啼</hi>
<pb n="KR2k0022_WYG_034-3a"/>
　<hi>三楹正當蓮葉渚水堘新擘稻秧畦人間謾說多岐路咫尺神仙洞却迷</hi>
泛洋湖<lb/>
　在仁和縣之北天宗門外<lb/>
像光湖<lb/>
　在仁和縣之長樂鄉唐神龍元年湖有五色光明掘<lb/>
　地得彌勒石像乃建寺以像光為額且名其湖<lb/>
石橋湖<lb/>
　在仁和縣之臨平鎮西永和鄉<lb/>
<pb n="KR2k0022_WYG_034-3b"/>
丁山湖<lb/>
　在仁和縣之永和鄉<lb/>
石皷湖<lb/>
　在仁和桐扣山下晉時石皷出於岸故名<lb/>
　　餘杭<lb/>
南上湖<lb/>
　在溪南五里塘髙一丈四尺上下各廣二丈五尺周<lb/>
　回三十二里二十八歩與下湖相接<lb/>
<pb n="KR2k0022_WYG_034-4a"/>
南下湖<lb/>
　在谿南舊縣西二里六十五歩塘髙一丈四尺上廣<lb/>
　一丈五尺下廣二丈五尺周回三十四里一百八十<lb/>
　一歩舊志云按輿地志後漢熹平二年縣令陳渾修<lb/>
　隄防開湖灌溉縣境公私田一千餘頃所利七千餘<lb/>
　尸嵗久塘圮唐寳厯中縣令歸珧重修百姓祠之立<lb/>
　石為記舊有歸府君廟是也唐地里志亦云餘杭南<lb/>
　五里有上湖西二里有下湖歸珧宰餘杭築甬道西<lb/>
<pb n="KR2k0022_WYG_034-4b"/>
　北大路髙廣徑直百餘里行旅無山水之患自國朝<lb/>
　以來縣令主簿並以管幹塘岸入銜任滿無損者有<lb/>
　賞故隨時修築云熈寧中因水衝激其岸漸低至紹<lb/>
　興中縣令李元弼率民築増三尺州又差捍江兵士<lb/>
　及濠寨官助之塘漏則以槀為箔捍䕶得免者屢矣<lb/>
　南湖之塞最為本邑利害父老傳云初慶厯以前嵗<lb/>
　調夫開湖其後不復修治遂致堙塞又南湖東南嶽<lb/>
　廟之側有石櫺橋五畝堘二處皆陳王遺蹟父老云<lb/>
<pb n="KR2k0022_WYG_034-5a"/>
　昔湖深水低則引兩湖之水由此入安樂鄉其堘上<lb/>
　下各濶丈餘後湖堙塞欽徳招徳兩鄉之民侵湖成<lb/>
　田梅月連雨必苦大浸欲其快於流洩於是堘與橋<lb/>
　毁弗修及宣和中知縣江袠躬訪利害紹復前績民<lb/>
　賴其賜縣丞成無玷嘗作水利記以紀其功又作五<lb/>
　畝堘銘刻之鳯凰山石上紹興甲寅幾漕黄黼重修<lb/>
　慶元丙辰正月訖事徐安國為之記<lb/>
　記銘水利記曰<hi>苕水發源天目經兩都六邑以入具區六邑者二當天目之麓山隘地髙</hi>
<pb n="KR2k0022_WYG_034-5b"/>
　<hi>水經三邑處其下流水勢奔放不可為力餘杭界其間襟帯山川地勢平徹當苕水之衝流洪嵗常一再</hi>
　<hi>至久雨或數至倐忽瀰漫髙䖏二丈許然不三日輙平其為患雖亟除而難測以禦也故隄防之設比他</hi>
　<hi>為重使是邑也無隄防則野不可耕邑不可居横流大肆為旁郡害故餘杭之人視水如㓂盗隄防如城</hi>
　<hi>郭旁郡視餘杭為捍蔽如精兵所聚控扼之地也東漢熹平中陳公為是邑始築两湖以為水利並溪者</hi>
　<hi>曰南下湖環三十四里並山者曰南上湖環三十二里洪流從髙赴卑其勢悍甚得所謂石門函者則折</hi>
　<hi>而滙於湖既就寛平其暴必殺溪流紆餘徐引而東湖之水洩於南渠河河流而東接東溪五福渠之水</hi>
　<hi>以入於呉興其派别而北者為黄母港十二里與苕溪㑹於其㑹處節以石埭曰西函溪流方漲則閉以</hi>
　<hi>固東鄉之田竢其稍落則啟函以走渠港之潦下田亟乾水不儲浸若旱暵亦即啟函以灌溉膏腴千頃</hi>
<pb n="KR2k0022_WYG_034-6a"/>
　<hi>餘無水旱號為沃壌衣食萬室出賦輸無慮萬斛而計其為旁利又倍蓰也其為塘岸規模甚工得周官</hi>
　<hi>善防之意歴年久逺溪湖皆髙隄堰俱圮水或逆行漂沒廬舍西函既自疎罅守者貪略竊啟以渡舟水</hi>
　<hi>因大至官趣救目前遽塞之以弭患自函之塞十嵗九潦民日益困土脉沮洳殆成棄地今大夫江公以</hi>
　<hi>今宣和四年夏來臨此民属兵火之餘眎民瘠甚為之惻然思所以振之者徧諏耆舊得溪湖利病甚詳</hi>
　<hi>民以厭患於隄防來告大夫曰民固困吾不忍若厲然用若請也是将永逸之報幸朝廷寛恩無他賦役</hi>
　<hi>備豫於暇日不亦善乎乃以是年冬度工賦事民驩趨之始於西函次五畝堘次縁湖之岸當溪之衝者</hi>
　<hi>曰紫陽灘尹家塘次䕶郊之堤曰中隔塘次縁溪之岸當西函之左右者西踰明星瀆東接廟灣之塘次</hi>
　<hi>上湖可洩者渠河受水處曰石櫺橋次縁溪之岸當石門函之左曰閑林塘南岸皆全矣凡北岸之塘與</hi>
<pb n="KR2k0022_WYG_034-6b"/>
　<hi>南對修由西門之外曰五里塘西山之横隴當溪之衝者曰龜塘及東鄉之外盡十四壩之防一皆圖治</hi>
　<hi>於是决渠之岸無偏强之患其下流逺郡與錢塘接境之田犬牙綺錯而塘在吾邑者曰廟灣曰許家壩</hi>
　<hi>曰菱蕩曰塘口曰蜃潭曰化灣與其西岸石瀬曹橋之間十餘壩之岸亦皆增葺凡隄防之設西函鉅為</hi>
　<hi>最大夫躬勸相撫循之以訖役雪霜風雨徃來暴露車殆馬煩徒御疲劇而大夫踐履泥途臨視指顧蚤</hi>
　<hi>莫不懈㤀疲與痯民知其為我勞也亦㤀其勞嘗大雪與民約日霽而來民莫肯去凡函之制因其利而</hi>
　<hi>頗加以巧思安以養勇不動之心期以悠久不息之誠應於人而騐於物工師殚其技役夫敏其力堅厚</hi>
　<hi>精宻巖巖山峙經始十二月甲寅落成於明年三月己巳其髙七仞其厚一百三十丈兩涯横敞其中啟</hi>
　<hi>閉處小陋從陿度敞去相尋有半加膚寸焉故石之工九百七十役庸萬有六千三百用緡錢四十三萬</hi>
<pb n="KR2k0022_WYG_034-7a"/>
　<hi>皆凾下之民計畝樂輸足用無贏不愆於素凾成逺邇縱觀愕眙歎服諸儒為文若詩以紀頌之自餘隄</hi>
　<hi>防由東塘而上分委邑佐董之各因其地之民故役不告勞而工並集由廟灣而下則因其塘長而語之</hi>
　<hi>靡不聼令併力以趨泊成如期其南岸利害雖皆與西函為表裏而西函最為㑹要夫南湖之利自漢迄</hi>
　<hi>今邑人思詠陳公時節奉祠之不少衰然沙土與漲水俱至水去而淤比嵗益甚父老指湖中若覆簣者</hi>
　<hi>言兒時見此隐然隆阜也今欲就平矣盖適㑹其極時非併下流郡邑之力不可浚治此未易議也湖日</hi>
　<hi>塞則隄不得不增若五畝堘者也時盖為巨防今不盡復水無可趨齧中隔塘且為城邑病故今五畝堘</hi>
　<hi>之制其髙下僅可隐人其長止四百九十五尺其北田岸漸髙屬於山足者凡五百尺下于堘尺許皆空</hi>
　<hi>不築湖水過五尺則般堘北空處以流過六尺則般堘以流水之留堘下止五尺溪流平則五尺之水復</hi>
<pb n="KR2k0022_WYG_034-7b"/>
　<hi>自石門函還納於溪西湖水般堘者勢緩不為東郡及南渠河病後民因湖塞稍耕其地利水之速去也</hi>
　<hi>故隄防有盗决者維時湖與溪皆有塘長官免差科俾專繕治既而役之如皁𨽻然又常以假人民厭苦</hi>
　<hi>之罷去既久禁戒寝弛隳者弗増闕者弗茨蟻蛀䑕穿獺龜之穴漫而不訾者水至則潰今稍復增置塘</hi>
　<hi>長而蠲其役又於五畝堘舉條令為約束以絶盗决之弊民之䝉恵無窮也嗚呼是舉也修積年之廢墜</hi>
　<hi>惟逺慮明㫁主之以惻怛濟之以勤敏卒能變棄地為膏壌易蓁蕪為多稼化饑饉為豐年銷驚畏而甘</hi>
　<hi>寝斯民安静樂業耕則有獲養老慈㓜仁及閭里風氣清夷疾癘不作徳大夫之施固昭矣然功之所被</hi>
　<hi>及於旁郡而旁郡之人不知徳盖利愈博則名愈晦我道然也俗吏茍偷嵗月莫肯以民事經意語民事</hi>
　<hi>則目為迂濶聞公之風采能不少愧乎欲知時之治否當視循吏之用否孝宣光武號為中興故良二千</hi>
<pb n="KR2k0022_WYG_034-8a"/>
　<hi>石多在甘露間而建武詔書重賞卓茂擢為太傅今攷公之行事可以知夫宣和之治矣甘露建武誠不</hi>
　<hi>足多也然則尊榮顯寵其可辭乎無玷承公命直書其事俾後有攷故於功利及物者特書之并政有過</hi>
　<hi>人之善者頌之陳公名禅祠有王號不知封爵所始云宣和五年四月朔記石遭兵火不存今流傳民間</hi>
　<hi>按東漢陳禅本傳不為餘杭令唐地理志寳厯中令歸珧因漢令陳渾故迹置則塘之利始於陳渾明矣</hi>
　<hi>今以渾為禅當是傳寫之誤也熈寕中縣令扈大亮作廟記亦不載其名</hi>五畝堘銘<hi>曰湯湯苕</hi>
　<hi>水發於天目兩湖灌濡嵗堙為陸漲流時至雲日蕩沃旁合百源滙於山足勢溢以傾怒濤奔蹙髙卑之</hi>
　<hi>際嵗維板築拓基五畝隨潤北屬水溢乃流如㮣諸斛蓄洩得宜髙下成熟自堘之壊嵗無半菽茂宰因</hi>
　<hi>民無廢不復慮始云艱勸趨則速既堅既厚旁郡䝉福咨爾後人嘉績思續南湖之陽鳯凰之麓石林峥</hi>
<pb n="KR2k0022_WYG_034-8b"/>
　<hi>嶸驚湍回曲勒此銘詞尚賦陵谷</hi>重修塘記曰<hi>紹熈五年秋八月霖潦不止洪發天目諸</hi>
　<hi>山倐忽水髙二尺許衝决塘岸百餘所漂沒室屋千五百餘家流户散入旁邑多稼化為腐草逄新天子</hi>
　<hi>嗣位視民如傷遣使旁午適侍御黄公黼弭節畿漕奉承徳意掩骸賑饑悼湖塘之廢重為三州六邑之</hi>
　<hi>害鋭意興復力請於上取棄地於馬監發陳粟於豐儲出錢幣於漕庫闗器用於殿司揆時庀徒悉募饑</hi>
　<hi>民羸者以畚壯者以築日役數千人所活甚衆填築敗岸幫廣舊隄植木以捍基編竹以簣土增髙既隆</hi>
　<hi>於舊横敞復堅於前環視上下兩湖數千里間如連岡之隐起堅壁之横亘邑既籍定民可耕殖復以溪</hi>
　<hi>塘環繞一邑補治如初獨開林塘附湖當溪水之衝隨築隨隳乃去其激水之平陸以實敗岸之罅隙沿</hi>
　<hi>舊隄㨍築其址益厚綿五十餘丈工以夫計二十萬四千二百二十有四錢以緡計二萬八千二百九十</hi>
<pb n="KR2k0022_WYG_034-9a"/>
　<hi>有二米以碩計六千六百一十有六經始以是年十月九日至於慶元二年正月二十四日迄事邑令周</hi>
　<hi>章董工役簿吕大勲主錢榖丞鄭昌時徐夀卿尉胡甫之佐其事漕屬李耆明葉時兼䕶之始終盡瘁焉</hi>
南湖中港<lb/>
　沙溪港　石門港　金湖港　鱔魚港　西山港<lb/>
　湖田港　吉都港　到進港　鮎魚港　方家港<lb/>
　沿塘港　泥孔港　曹家港　李家港　聞家港<lb/>
　岱子坑　下清坑　鐵歩坑　新港　老婆闕港<lb/>
　　<hi>父老云或遇淫雨湖水泛濫遂由五畝堘側流入安樂不可盡塞欲盡免水患唯在開湖而已據水</hi>
<pb n="KR2k0022_WYG_034-9b"/>
　　<hi>利碑云非併下流郡縣之力不可浚治功力既廣前後為政者不敢遽議議亦不可行湖内舊有望</hi>
　　<hi>牛堆數處又有湖港湖堰之類今隐然而存者堆一二而已曰港曰坑曰堰皆堙沒不可盡辨焉淳</hi>
　　<hi>熈二年上司要見本縣南湖變遏利害縣中申明以馬監障固收草其後上司令欽徳鄉招徳鄉開</hi>
　　<hi>撩為港以泄南湖水勢尋亦不能行</hi>
　　臨安縣<lb/>
金鮮湖<lb/>
　在徳義鄉俗傳有龍<lb/>
　　於潛縣<lb/>
<pb n="KR2k0022_WYG_034-10a"/>
觀湖<lb/>
　在縣南二十里<lb/>
　　富陽縣<lb/>
陽陂湖<lb/>
　在縣北十里周十六里可溉田萬畝唐地里志貞觀<lb/>
　十二年縣令郝其開南六十歩有隄登封元年縣令<lb/>
　李濬所築東有海西至於筧浦以捍水患正元七年<lb/>
　鄭早又增修之<lb/>
<pb n="KR2k0022_WYG_034-10b"/>
涌泉湖<lb/>
　在縣西二十五里濶二十餘丈長四百歩泉水涌出<lb/>
　可溉田數百頃<lb/>
　　鹽官縣<lb/>
竹浦湖<lb/>
　在縣東北六十里周六里<lb/>
髙湖<lb/>
　在縣東北一十七里東西二十八里南北一里三歩<lb/>
<pb n="KR2k0022_WYG_034-11a"/>
谷湖<lb/>
　在縣東北四十六里周四里<lb/>
建寧湖<lb/>
　在縣西北二十五里東西一十里南北九里呉建興<lb/>
　中開因名建興湖<hi>舊志誤作建寜</hi>
　　　　已上四湖今皆廢<lb/>
　<lb/>
　<lb/>
<pb n="KR2k0022_WYG_034-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　咸淳臨安志卷三十四<lb/>
</p>
<p>
</p>
  </div>
</body>
</text>
</TEI>
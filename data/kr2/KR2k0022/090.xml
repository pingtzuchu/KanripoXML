<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>咸淳臨安志卷九十二</head>
    <p>
<pb n="KR2k0022_WYG_090-1a"/>
欽定四庫全書<lb/>
　咸淳臨安志卷九十二　　宋　潜說友　撰<lb/>
紀遺四<lb/>
　　　　紀事<lb/>
歐陽公五代史叙列國年譜云聞于故老謂吳越亦嘗<lb/>
　稱帝改元而求其事迹不可得頗疑吳越後自諱之<lb/>
　及旁采諸國書與吳越徃來者多矣皆無稱帝之事<lb/>
　獨得其封落星石為寳石山制書稱寳正六年辛夘<lb/>
<pb n="KR2k0022_WYG_090-1b"/>
　耳王順伯收碑有臨安府石屋崇化寺尊勝幢云時<lb/>
　天寳四年嵗次辛未四月某日元帥府府庫使王某<lb/>
　又明慶寺白傘盖陀羅尼幢云吳越國女弟子吳氏<lb/>
　十五娘建其發願文字曰十五娘生沗覇朝貴彰國<lb/>
　懿天寳五年太嵗壬申月日題順伯考其嵗年知非<lb/>
　唐天寳而辛未乃梁開平五年其五月改乾化壬申<lb/>
　乃二年梁以丁夘纂唐武肅是嵗猶用唐天祐次年<lb/>
　自建元也錢唐湖廣潤龍王廟碑云錢鏐正明二年<lb/>
<pb n="KR2k0022_WYG_090-2a"/>
　丙子正月建新功臣禪院碑封睦州墻下神廟勅皆<lb/>
　正明中登聖寺磨崖梁龍徳元年嵗次辛巳錢鏐建<lb/>
　又有龍徳三年上宫詩是嵗梁亡九里松觀音尊勝<lb/>
　幢寳大二年嵗次乙酉建衢州司馬墓誌云寳大二<lb/>
　年八月歿順伯案乙酉乃唐莊宗同光三年其元年<lb/>
　當在甲申盖自壬申以後用梁紀元年至後唐革命<lb/>
　復自立正朔也又水月寺幢云寳正元年丙戍十月<lb/>
　具位錢鏐建是年為明宗天成招賢寺幢云丁亥寳<lb/>
<pb n="KR2k0022_WYG_090-2b"/>
　正二年又小昭慶金牛碼碯等九幢皆二年至五年<lb/>
　所刻貢院前橋柱刻寳正六年嵗在辛夘造然則寳<lb/>
　大止二年而改寳正寳正盡六年次年壬辰有天竺<lb/>
　日觀菴經幢復稱長興三年八月用唐正朔其年三<lb/>
　月武肅薨方寢病與其子元瓘曰子孫善事中國勿<lb/>
　以易姓廢事大之禮于是以遺命去國儀用藩鎮法<lb/>
　然則有天寳寳大寳正三名歐陽公但知其一耳通<lb/>
　鑑亦然自是厯晋漢周及本朝不復建元今猶有清<lb/>
<pb n="KR2k0022_WYG_090-3a"/>
　泰天福開運會同<hi>係契丹年</hi>乾祐廣順顯徳石刻存者三<lb/>
　四十種固未嘗稱帝也<hi>已下容齋隨筆</hi>
王順伯家有錢忠懿一判語其狀云臣賛寧右臣伏奉<lb/>
　宣㫖撰文䟽今建呈乞給下取設齋日五更前上塔<lb/>
　臣自宣却欲重建乞于仁政殿前夜間化却不然便<lb/>
　向塔前化並取聖㫖判曰便要吾人宣讀後于真身<lb/>
　塔前焚化二十七日而在前花押予謂錢氏固嘗三<lb/>
　改元但或言其稱帝則否也此狀内進呈聖㫖等語<lb/>
<pb n="KR2k0022_WYG_090-3b"/>
　盖類西河之人疑子夏于夫子故自貽僣帝之議想<lb/>
　他所施行皆然矣<lb/>
東坡在杭州作有美堂會客詩頷聫云天外黒風吹海<lb/>
　立浙東飛雨過江來讀者疑海不能立黄魯直曰盖<lb/>
　是為老杜所誤因舉三大禮賦朝獻太清宫云九天<lb/>
　之雲下垂四海之水皆立以告之二者皆句語雄峻<lb/>
　前無古人坡和陶停雲詩有云雲屯九河雪立三江<lb/>
　之句亦用此也<lb/>
<pb n="KR2k0022_WYG_090-4a"/>
國朝承平之時四方之人以趨京邑為喜盖士大夫則<lb/>
　用功名進取係心啇賈則貪舟車南北之利後生嬉<lb/>
　戱則以紛華盛麗而悦夷攷其實非南方比也讀歐<lb/>
　陽公送僧慧勤歸餘杭之詩可知矣曰越俗僣宫室<lb/>
　傾貲事雕墻佛屋尤其侈耽耽擬侯王文彩瑩丹漆<lb/>
　四壁金焜煌上乗百寳盖宴坐以方床胡為棄不居<lb/>
　棲身客京坊辛勤營一室有類燕巢梁南方精飲食<lb/>
　菌笋比羔羊飯以玉粒粳調之甘露漿一饌費千金<lb/>
<pb n="KR2k0022_WYG_090-4b"/>
　百品羅成行晨興未飯僧日昃不敢嘗乃兹隨北客<lb/>
　枯粟充飢腸東南地秀絶山水澄清光餘杭幾萬家<lb/>
　日夕聞清香烟霏四面起雲霧雜芬芳豈如車馬塵<lb/>
　鬂髪染成霜三者孰苦樂子奚勤四方觀此詩中所<lb/>
　謂吳越宫室飲食山水三者之勝昔日固如是矣公<lb/>
　又有山中之樂三章送之歸勤後識東坡為作詩集<lb/>
　序者<lb/>
錢塘關景仁子開為稅官為其下告訐郡守械之獄子<lb/>
<pb n="KR2k0022_WYG_090-5a"/>
　開弟子東<hi>注</hi>徃會稽告急于兵部侍郎汪彦章汪為<lb/>
　馳書屬杭守事遂釋子開具書謝汪未逹而死子東<lb/>
　為致之汪書其後曰解晏子之驂昔曽伸于賢者挂<lb/>
　徐君之劍今有感于斯人<hi>已下夷堅志</hi>
蔡元長初登第為錢塘尉巡捕至湯村薄晩休舍有道<lb/>
　人狀貌甚偉求見蔡平日喜接方士亟延與語飲之<lb/>
　酒而去明日宿他所復見之又明日泊近村道人復<lb/>
　至飲酒盡數斗懇曰夜不能歸願託宿可乎蔡始猶<lb/>
<pb n="KR2k0022_WYG_090-5b"/>
　不可其請至再不得已許之且同榻命蔡居外已處<lb/>
　其内戒曰中夜有相尋覔者告勿言蔡意其姦盗亡<lb/>
　命將有捕者身為尉顧匿之不便也然無可奈何展<lb/>
　轉至三更目不交睫聞舍外人聲俄頃漸衆遂排户<lb/>
　入曰車四元在此何由可耐欲就床擒之或曰恐并<lb/>
　損床外人帝必怒吾屬且獲罪蔡大恐起坐呼從吏<lb/>
　無一應者道人安寢自如撼之不動外人云又被渠<lb/>
　軃了六十年可怪可怪咨嗟良久聞室内如掲竹紙<lb/>
<pb n="KR2k0022_WYG_090-6a"/>
　數萬畨之聲鷄鳴乃寂呼從者始應問所見皆不知<lb/>
　道人矍然興謝曰某乃車四元也頼公脱此大厄又可<lb/>
　活一甲子已度世第三次矣自此無所患公當貴窮<lb/>
　人爵吾是以得免如其不然與公皆死矣念無以為<lb/>
　報吾有藥能化紙為鐡鐡為銅銅為銀銀又為金公<lb/>
　欲之乎蔡拒不受强語乾汞之術曰他日有急當用<lb/>
　之天且明别去後不復見蔡唯以其説傳中子翛蔡<lb/>
　死翛家竄廣西賴是以濟蔡之客陳丙嘗為象郡守<lb/>
<pb n="KR2k0022_WYG_090-6b"/>
　云然<lb/>
張子韶侍郎謫居大庾得目疾後為永嘉守中風手足<lb/>
　不能舉目遂内翳丐祠禄還塩官舊隐紹興二十九<lb/>
　年三月望夜夢青衣人引至大寺門金書牌八字但<lb/>
　記其二曰開福一僧如禪刹知客見張甚喜延入坐<lb/>
　張問主僧為誰曰沈元用給事也張曰吾與沈先生<lb/>
　久不相見亟欲謁之命取公服隨語即至見沈再拜<lb/>
　沈答其半禮勞苦如平生且曰尊公在此命青衣導<lb/>
<pb n="KR2k0022_WYG_090-7a"/>
　徃方丈東小堂其父母方對坐長嘯張趨拜號泣旁<lb/>
　人叱曰此不是哭處復至法堂前問曰何故無佛殿<lb/>
　青衣曰此以十方法界為佛殿張曰吾病廢又失明<lb/>
　未知他日有眼可見佛有口可誦經否曰侍郎何嘗<lb/>
　不見佛何嘗不誦經又行及門側有小池清泠外設<lb/>
　欄楯青衣曰八功徳水也酌一杯飲之凉徹肌骨西<lb/>
　廡一室極潔中挂畫像視之乃張冩真大駭曰何以<lb/>
　得此青衣曰異日當主此地然待公見玉帶了即來<lb/>
<pb n="KR2k0022_WYG_090-7b"/>
　遂寤遽召門人郎曄使書其事皆謂玉帶為吉證若<lb/>
　疾愈且大拜至六月二日兩疾頓除即日出謁先墓<lb/>
　繼徃所親家燕集如是五日偶與諸生讀江少虞所<lb/>
　集事實類苑至章聖東封丁晉公取玉帶事怒曰丁<lb/>
　謂真奸邪雖人主物亦以術取因不懌廢卷而入疾<lb/>
　復作不能言翌日卒人始悟玉帶之夢張夀六十八<lb/>
　云<lb/>
紹興二十九年閏六月塩官縣雷震先雷數日上管場<lb/>
<pb n="KR2k0022_WYG_090-8a"/>
　亭户顧徳謙妻張氏夢神人以宿生事責之曰明當<lb/>
　死雷斧下覺而大恐流淚悲噎姑問之不以實對姑<lb/>
　怒曰以我嘗貸汝某物未償故耶何至是張始言之<lb/>
　姑殊不信明日暴風起天斗暗張知必死易服出屋<lb/>
　外桑下立黙自念震死既不可免姑老矣奈驚怖何<lb/>
　俄電雷晦𠖇空中有人呼張氏曰汝實當死以適一<lb/>
　念起孝天赦汝又曰汝歸益為善以此語世人也<lb/>
浙西兵馬都監康湑居臨安寳蓮山夏夜且睡為蛙聲<lb/>
<pb n="KR2k0022_WYG_090-8b"/>
　所聒命小童捕之湑熟寐夢十三人乞命湑曰吾職<lb/>
　雖兵官非能擅生殺者何以能貸汝死曰但公見許<lb/>
　無不可者少焉魘窹告其妻妻曰得非羣蛙乎呼童<lb/>
　詰之已置一瓶中騐其數正十三枚也即釋之時紹<lb/>
　興二十九年<lb/>
京師人魯畤紹興十一年在臨安送所親于北閘下忘<lb/>
　携錢行解衣質于庫見主人如舊熟識者思之而未<lb/>
　得退訪北關税官朱子文言及之盖數年前所常見<lb/>
<pb n="KR2k0022_WYG_090-9a"/>
　丐者也其人本豪民遭亂家破與妻行乞于市使三<lb/>
　子拾楊梅核椎取其實以賣少子嘗見一白䑕在聚<lb/>
　核下歸語父父戒曰明日徃捕之得而貨于禽戲者<lb/>
　必直數百錢勿失也迨旦母與偕行至故處果見䑕<lb/>
　逐之及湧金門墻下入穴中而蔵母立不去遣子歸<lb/>
　取鍤<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>地深可三尺望䑕尾猶可見俄得一青石掲<lb/>
　去之下有大甕白金滿中遽奔告其父父至不敢取<lb/>
　亟詣府自列願以半與官而乞廂吏䕶取府主從其<lb/>
<pb n="KR2k0022_WYG_090-9b"/>
　言得銀凡五千兩持所得即日鬻之買屋以居而用<lb/>
　其錢為子本遂成富家即庫中主人也<lb/>
臨安萬松嶺上多中貴人宅陳内侍之居最髙紹興十<lb/>
　五年盛夏納凉至四鼔未寢道上人跡已絶忽見獄<lb/>
　卒衣黄衣領三人自北而南一衣金紫者行前其次<lb/>
　着紫衫又其次着凉衫到劉供奉門外升階欲上金<lb/>
　紫者難之獄卒曰彼中已承當如何不去時已晩請<lb/>
　速行乃俛首而入其後二人相謂曰彦通早聴吾言<lb/>
<pb n="KR2k0022_WYG_090-10a"/>
　當不至是皆歎息相繼亦入俄聞門媪索燈甚急曰<lb/>
　犬生三子毛色甚可愛明日陳具以語劉育于家稍<lb/>
　長人或呼彦通則奔走而前竟莫知為何人也<lb/>
塩官縣慶善寺明義大師了宣退居邑人鄒氏菴隆興<lb/>
　元年春晨起行徑中見鳩鶵墮地携以歸躬自哺飼<lb/>
　兩月乃能飛日縱所適夜則投宿屏几間是嵗十月<lb/>
　其徒惠月復主慶善寺迎致其師于丈室之西偏逮<lb/>
　暮鳩歸則聞無人矣旋室百匝悲鳴不止守舍者憐<lb/>
<pb n="KR2k0022_WYG_090-10b"/>
　之謂曰吾送汝歸老師處明日籠以授宣自是不復<lb/>
　出恒狎左右以手摩拊皆不動他人近之輙驚起嗚<lb/>
　呼孰謂畜産無知乎<lb/>
紹興二年兩浙進士類試于臨安湖州談誼與鄉友七<lb/>
　人謁上天竺觀音祈夢誼夢人以二楪貯六茄為餽<lb/>
　惡之惟徐楊夢食巨蟹甚美迨旦同舍聚坐一客語<lb/>
　及海物黄甲者揚問其狀曰視蝤蛑差小而比螃蠏<lb/>
　為大揚竊喜乃以夢告人以為必中黄甲之兆洎榜<lb/>
<pb n="KR2k0022_WYG_090-11a"/>
　出六人皆不利揚獨登科後二年誼復與周元特<hi>操</hi>
　赴漕司舉又同詣寺前一夕周夢與諸人同登殿誼<lb/>
　先抽籖三反而三不吉餘以次請禱周立于後曰所<lb/>
　以來唯欲求夢爾何以籖為衆强之方詣筒下遇婦<lb/>
　人被髪如新沐者從佛背趨出謂其貴家人急避之<lb/>
　遂寤明晨入寺誼所卜三籖果不吉餘或吉或否周<lb/>
　但焚香再拜願得夢是夜夢鄉人徐廣之持省榜至<lb/>
　凡列三等已為中等第一人已而賀客四集有道士<lb/>
<pb n="KR2k0022_WYG_090-11b"/>
　在焉明年七月省試罷還吳興待榜他日閲市聞呼<lb/>
　于後曰元特奉賀奉賀囬顧乃徐廣之也云適過郡<lb/>
　門見掲試貼司榜内一人與君姓名同聊相戲耳周<lb/>
　方譙責之則又有言曰省榜自南門入矣遂相與散<lb/>
　歸及家而報至次日數客來賀一道士儼然其中周<lb/>
　曰與君不相識何以辱顧我道士笑曰君豈忘之耶<lb/>
　去年君過我卜我推君五行知今年必及第今而實<lb/>
　然故來賀以印吾術非有所求也遽辭去沉思其人<lb/>
<pb n="KR2k0022_WYG_090-12a"/>
　乃開元寺賣卜者始騐昨夢無小不合周果居中等<lb/>
　雖非首選而于吳興為第一人夫廣之之戯談黄冠<lb/>
　之旅賀皆偶然細事也而夢寐魄兆已先見于旬月<lb/>
　之前人生萬事不素定乎<lb/>
國朝故事翰林學士草宰相制或次補執政謂之帶入<lb/>
　大觀三年六月八日河清源<hi>執中</hi>登庸四年六月八<lb/>
　日張無盡<hi>啇英</hi>登庸皆張䑓卿<hi>閣</hi>草麻竟無遷寵時<lb/>
　蔡京責太子少保張當制詆之甚切為搢紳所傳誦<lb/>
<pb n="KR2k0022_WYG_090-12b"/>
　京衘之會復相即出張知杭州明年六月八日宴客<lb/>
　中和堂忽思前兩嵗宿直命相正與是日同乃作長<lb/>
　短句紀其事曰長天霞散遠浦潮平危欄駐目江臯<lb/>
　長記年年榮遇同是今朝金鑾兩囬命相對清光頻<lb/>
　許揮毫雍容久正茶杯初賜香袖時飄歸去玉堂深<lb/>
　夜泥封罷金蓮一寸方燒帝語丁寧曽被華衮親襃<lb/>
　如今漫勞夢想歎塵蹤杳隔仙鼇無聊意强當歌對<lb/>
　酒怎消觀者美其詞而訝其卒章失意未幾以故物<lb/>
<pb n="KR2k0022_WYG_090-13a"/>
　召還遽卒于官夀止四十䑓卿河陽人<lb/>
濟南李茇字定國寓臨安軍營中以聚學自給暇則縱<lb/>
　㳺湖山嘗欲詣浄慈寺過長橋于竹徑迷路見青衣<lb/>
　道人林下<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>笋茇揖之道人問所徃曰將徃浄慈瞻<lb/>
　禮五百羅漢道人曰未湏去且來同食燒笋食之甚<lb/>
　美俄風雨晦𠖇失道人所在茇皇懼伏林間少頃雨<lb/>
　止尋徑而出至寺門下覺身輕神逸行步如飛洎歸<lb/>
　舍不復飲食其從兄大猷謨為諸王宫教授將之任<lb/>
<pb n="KR2k0022_WYG_090-13b"/>
　遣僕致書見其顔如桃紅且能辟糓以語大猷及大<lb/>
　猷至則已去云逰茅山矣後又聞入蜀隐青城山大<lb/>
　猷為梓路提刑使人至眉訪所在眉守復書報數年<lb/>
　前已輕舉乗雲而去今唯繪象存<lb/>
乾道三年秋臨安大雷震軍器所作坊兵龍澤夫婦并<lb/>
　小兒曰郭僧凡三人震死于一室初澤父全既死澤<lb/>
　妹鐡師居白龜池為娼其母但處女家遇子受俸米<lb/>
　則來取三斗去澤夫婦頗厭其至屢出惡言郭僧者<lb/>
<pb n="KR2k0022_WYG_090-14a"/>
　亦相與罵侮以乞婆目之故獲此譴同時有嚴州人<lb/>
　陳永年同其兄開銀舖于臨安市狂㳺不檢母私儲<lb/>
　金十數兩規以送終恐永年求取無度不使知一日<lb/>
　開箧永年適自外來見之遽攫而走母恚悶仆絶兄<lb/>
　追及争奪僅得其半以歸母母遂病卧是夕永年亦<lb/>
　遭震死<lb/>
錢塘江潮八月十八日最大天下偉觀也臨安民俗大<lb/>
　半出觀紹興十年秋前二夕江上居民或聞空中語<lb/>
<pb n="KR2k0022_WYG_090-14b"/>
　曰今朝當死于橋者數百皆㐫淫不孝之人其間有<lb/>
　名而未至者當分遣促之不預此籍則斥去又聞應<lb/>
　者甚衆民怪駭不敢言次夜跨浦橋畔人夢有來戒<lb/>
　者云來日勿登橋橋且折旦而告其隣數家所夢皆<lb/>
　畧同相與危懼比潮將至橋上人已滿得夢者從旁<lb/>
　伺之遇親識立于上者宻勸之使下咸以為妖妄不<lb/>
　聴湏㬰潮至奔洶異常驚濤激岸橋震壊入水凡壓<lb/>
　溺而死數百人既而死者家來號泣收歛道路指言<lb/>
<pb n="KR2k0022_WYG_090-15a"/>
　其人盡平日不逞輩也乃知神明罰惡假手致誅非<lb/>
　偶然耳<lb/>
臨安塩橋富室李省販海作商毎出必經涉嵗月紹熈<lb/>
　元年與同業六七人共宗伴而出亘四年弗反且無<lb/>
　音耗其妻絶憂之有與李善者謂妻曰同塗數客已<lb/>
　盡歸不應獨後豈非墮于非命乎宜徃占之妻厯訪<lb/>
　十餘肆皆云不吉恐難得還妻慟哭而歸召僧建道<lb/>
　場招魂挂服聞空中泣聲甚哀出視之見李在渺茫<lb/>
<pb n="KR2k0022_WYG_090-15b"/>
　烟霧間宛如存日仍詢問㓜稚婢妾且云賴汝薦㧞<lb/>
　之功獲離苦難明日妻買地造塚備極力役之費又<lb/>
　一月李泛舟逹江下元不死也黠鬼詐為此態予累<lb/>
　書之矣<lb/>
朱思彦則淳熈初知臨安縣因鈎校官物得押録髙生<lb/>
　盗侵之過其妻尤貪冒毎攬鄉民納官錢詐給印鈔<lb/>
　而私其直時髙以事上府先逮妻送獄髙歸詢詰之<lb/>
　應答殊不遜遂并鞠治囚繋月餘日加絣訊一夕亟<lb/>
<pb n="KR2k0022_WYG_090-16a"/>
　定牢二人哀泣言楚毒已極恐無生理丞惻然憐之<lb/>
　會朱延過客飲宴席未散乃為破城出之使潜竄跡<lb/>
　明日丞詣縣與朱言髙某為胥長而夫婦盗沒民錢<lb/>
　且對長官咆哮誠宜痛治然久在囹圄昨夜呼其名<lb/>
　已困頓不能應不免責出之旋聞皆到家即死幸不<lb/>
　殞于獄不必彰聞其子亦願歛瘞既從其請矣失于<lb/>
　顓擅此情悚然朱喜丞之同嫉惡又處事委曲無跡<lb/>
　致詞言謝迨反室復念彼罪不至死一旦併命異時<lb/>
<pb n="KR2k0022_WYG_090-16b"/>
　豈不累已正不然將有隂遣寃<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>之撓自是寢食為<lb/>
　之不寧遂見二鬼裸形披髪箠㾗遍體徑前挽衣裾<lb/>
　曰我罪不過徒𨽻乃淪㝠塗又令縣丞屏去骸骨惨<lb/>
　忍如是非得爾徃地下證辨斷無相捨之理朱噤不<lb/>
　得對遂感疾鬼朝夕在傍丞來問疾朱告之故且曰<lb/>
　思不忍一時之忿至不可悔今又奚言丞笑曰兩人<lb/>
　實不死吾憫其困而脱之匿諸邑下親戚家而紿以<lb/>
　亡告耳朱曰若是則日日現形吾前者為何人丞曰<lb/>
<pb n="KR2k0022_WYG_090-17a"/>
　此憂疑太過所致當呼使來甫經宿果至拜于廷下<lb/>
　朱登時心志豁然厥疾頓愈命髙復故役焉<lb/>
政和中提舉兩浙路學事楊通貫之按部婺州徃訪一<lb/>
　異人坐間典牋吏以錢塘尉書至未開緘異人曰得<lb/>
　非求舉削乎楊曰然方欲論薦曰無益也渠為五百<lb/>
　鵝訴寃非久于世者楊未之信明日遣駛卒持薦牘<lb/>
　徃比至則已殂楊後到錢塘呼尉史問其狀對曰以<lb/>
　病死曰嘗殺鵝乎曰平時不曽殺生數月前平江朱<lb/>
<pb n="KR2k0022_WYG_090-17b"/>
　文尉託造鵞鮓遂買五百頭醢之楊深加悼歎疑異<lb/>
　人者通知幽明之故云<lb/>
乾道六年冬吕徳卿偕其友王季夷<hi>嵎</hi>魏子正<hi>羔如</hi>上<lb/>
　官公禄<hi>仁</hi>徃臨安觀南郊舍于黄氏客邸王魏俱夢<lb/>
　一人著漢衣冠通名曰班固既相見質問西漢史疑<lb/>
　難臨去云明日暫過家間少欵可乎覺而莫能曉各<lb/>
　道夢中事大抵畧同適是日案閲五輅四人同出嘉<lb/>
　會門外茶肆中坐見幅紙用緋帖尾云今晩講説漢<lb/>
<pb n="KR2k0022_WYG_090-18a"/>
　書相與笑曰班孟堅豈非在此耶旋還到省門皆覺<lb/>
　微餒就入一食店視其牌則班家四色包子也且笑<lb/>
　且嘆因信一憇息一飲饌之微亦顯于夢寐萬事豈<lb/>
　不前定乎<lb/>
王仲衡<hi>希吕</hi>淳熈二年為起居舍人臨安為僦吳山一<lb/>
　新宅方徙居次日未曉將赴朝其婢詣厨欲煮湯才<lb/>
　開厨門見異物如人在竈下若摇兩扇之狀呼問訶<lb/>
　叱皆弗應婢恐而出告于王王未以為然復遣老兵<lb/>
<pb n="KR2k0022_WYG_090-18b"/>
　張進携燈徃騐物凝立不動燈亦滅進還報王淮北<lb/>
　人有膽勇暗中㧞劍徑趨之物猶自若旋覺有人至<lb/>
　疾走赴後門穿狗竇出未半王揮劍斷其身為二取<lb/>
　火照視乃曰白鹿也洒血滿地王退朝剥其肉分餉<lb/>
　侍從鹿之白者世所鮮有初疑為不祥後一月乃除<lb/>
　淮西帥<lb/>
淳熈七年夏秋之交浙西不雨苦旱吴江塔院大古井<lb/>
　其水穢黒不堪汲飲僧命匠王大者浚之日亭午外<lb/>
<pb n="KR2k0022_WYG_090-19a"/>
　間居人見烈焰從井中出蓬勃丈許匠被爇皮膚皆<lb/>
　灼破急出即死一賣果實小民過其傍亦損面又焚<lb/>
　井亭自是水清冷可鍳同時有菜户孫氏亦浚井匠<lb/>
　入鑿土聞其下人聲良久一衣緑者坐胡床一黄衫<lb/>
　卒捧文書一童侍立匠望其處如官府然㕔堂整峻<lb/>
　黄衣叱之出急引索而登僅獲免識者疑為龍神所<lb/>
　據無復敢窺此井遂廢<lb/>
乾道初臨安靈隐寺後山茁一蕈圓徑二尺寺僕見之<lb/>
<pb n="KR2k0022_WYG_090-19b"/>
　喜其光明潤澤採以納長老長老驚詫以為目所未<lb/>
　覩謂之曰我固願食異味然合院三百人今不過能<lb/>
　及十之一非吾法平等意也于是賫餉楊郡王楊亦<lb/>
　訝其大曰是當以奉玉食乃獻奉于孝宗詔以賜靈<lb/>
　隐初不知其所從來也迨復持至寺已經日<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>内頗<lb/>
　有汁沾濡兩犬在側争䑛之俄頃間皆跌足若狂眼<lb/>
　突毛顫仆地死諸僧乃悟為毒物使之入天庖寧不<lb/>
　大為咎累亟瘞諸沉坑而不暇窮其根本惟萬乗所<lb/>
<pb n="KR2k0022_WYG_090-20a"/>
　御自有神物䕶持楊王亦大貴人長老不私口腹故<lb/>
　皆脱于意外之禍<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0022_WYG_090-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　咸淳臨安志卷九十二<lb/>
</p>
<p>
</p>
  </div>
</body>
</text>
</TEI>
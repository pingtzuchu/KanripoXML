<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>咸淳臨安志卷六十八</head>
    <p>
<pb n="KR2k0022_WYG_067-1a"/>
欽定四庫全書<lb/>
　咸淳臨安志卷六十八　　宋　潜說友　撰<lb/>
人物九<lb/>
　　　　后妃<lb/>
國朝<lb/>
　章懿皇后李氏<lb/>
　　杭州人曽祖應已祖延嗣錢氏時為婺州金華主<lb/>
　　簿父仁徳左班殿直后性莊重寡言入宫事真宗<lb/>
<pb n="KR2k0022_WYG_067-1b"/>
　　皇帝初為司寢夢以裾承日而生仁宗皇帝封崇<lb/>
　　陽縣君進才人為婉儀仁宗即位進章獻太后以<lb/>
　　仁宗為己子而后不敢言中外亦未知也明道元<lb/>
　　年二月丁邜進位宸妃是日薨年四十六贈三代<lb/>
　　曽祖及祖為光祿卿父為崇州防禦使母董氏為<lb/>
　　髙平郡太君二年追册為皇太后諡章懿塟永定<lb/>
　　陵贈三代祔别廟升祔太廟<hi>以東都事畧長編修</hi>
　　　　列女<lb/>
<pb n="KR2k0022_WYG_067-2a"/>
　孫破虜吳夫人<lb/>
　　本吳人徙錢塘孫堅聞其才貎娶之生四男一女<lb/>
　　初夫人孕而夢月入懷既而生䇿及權在孕而又<lb/>
　　夢日入其懷以告堅堅曰日月者隂陽之精極貴<lb/>
　　之象吾子孫其興乎䇿嘗以會稽功曹魏騰迕意<lb/>
　　將殺之夫人乃倚大井而謂䇿曰汝新造江南方<lb/>
　　當優賢禮士捨過錄功魏功曹在公盡規汝今日<lb/>
　　殺之則明日人皆叛汝吾不忍見禍之及當先投<lb/>
<pb n="KR2k0022_WYG_067-2b"/>
　　此井中耳䇿大驚遽釋騰夫人智畧權譎類如此<lb/>
　　及權少年統業夫人助治軍國甚有補益建安七<lb/>
　　年操下書責權質任子權將周瑜詣夫人前定議<lb/>
　　瑜曰今將軍承父兄餘資六郡之衆兵精糧多將<lb/>
　　士用命鑄山煮海境内富饒人不思亂泛舟舉㠶<lb/>
　　朝發夕到士風勁勇所向無敵有何逼廹而欲送<lb/>
　　質夫人曰公瑾議是也公瑾與伯符同年小一月<lb/>
　　耳我視之如子也汝其兄事之遂不送質臨薨引<lb/>
<pb n="KR2k0022_WYG_067-3a"/>
　　見張昭等屬以後事<hi>以三國志本傳及注孫䇿傳周瑜傳通鑑修</hi>
　徐琨母孫氏<lb/>
　　富春人孫堅之妺堅與琨父真相親故以妺妻焉<lb/>
　　琨隨堅與䇿征討詳在琨傳琨擊張英于當利口<lb/>
　　而船少欲駐軍更求孫氏時在軍中謂琨曰恐州<lb/>
　　家多發水軍來逆人則不利矣如何可駐邪宜伐<lb/>
　　蘆葦以為泭佐船渡軍琨具啟于䇿䇿即行之衆<lb/>
　　悉濟遂破英琨生女是為吳主權徐夫人<hi>以三國志吳主</hi>
<pb n="KR2k0022_WYG_067-3b"/>
　　<hi>權徐夫人傳修</hi>
　孫翊妻徐氏<lb/>
　　翊領丹陽太守時媯覧戴員親近邊鴻等數為翊<lb/>
　　所困常欲叛逆徐氏頗曉卜翊語徐明日欲為長<lb/>
　　吏作主人卿試卜之徐言卦不佳可湏異日翊以<lb/>
　　長吏來乆宜速遣乃大請賔客翊出入常持刀時<lb/>
　　空手送客鴻從後斫翊迸走入山徐氏募追捕中<lb/>
　　宿乃得覧員歸罪殺鴻諸將皆知覧員所為而力<lb/>
<pb n="KR2k0022_WYG_067-4a"/>
　　不能討覧悉取翊嬪妾欲復取徐徐恐逆之則見<lb/>
　　害乃紿之曰乞湏晦日設祭除服潜語翊舊將孫<lb/>
　　髙傅嬰等圖之至期設祭哭畢乃除服熏香沐浴<lb/>
　　更于他室施帷帳覧宻使覘視無復疑意徐呼髙<lb/>
　　嬰與諸婢羅住戸内使人報覧以除凶即吉惟府<lb/>
　　君命覧盛意入徐出戸拜覧適得一拜徐便大呼<lb/>
　　二君可起髙嬰俱出共得殺覧餘人即就外殺員<lb/>
　　徐乃復衰絰奉覧員首以祭翊墓<hi>以三國志孫翊傳及孫韶傳注</hi>
<pb n="KR2k0022_WYG_067-4b"/>
　　<hi>修</hi>
　虞潭母孫氏<lb/>
　　富春人孫權族孫女也適潭父忠恭順正和甚有<lb/>
　　婦徳及忠亡遺孤藐爾孫氏雖少誓不改節躬自<lb/>
　　撫飬劬勞備至性聪敏識鍳過人潭始自㓜童便<lb/>
　　訓以忠義故得聲望允洽為朝廷所稱永嘉末潭<lb/>
　　為南康太守值杜弢叛率衆討之孫氏勉潭以必<lb/>
　　死之義傾其資産以餽戰士潭遂剋㨗及蘇峻亂<lb/>
<pb n="KR2k0022_WYG_067-5a"/>
　　潭守吳興假節征峻孫氏戒之曰吾聞忠臣出孝<lb/>
　　子之門汝當捨生取義勿以吾老為累也仍盡發<lb/>
　　其家僮令隨潭助戰貿其所服佩環以為軍資時<lb/>
　　會稽内史王舒遣子允之為督䕶孫氏又謂潭曰<lb/>
　　王府君遣兒征汝何為獨不潭即以子楚為督䕶<lb/>
　　與允之合勢其憂國如此拜武昌侯太夫人加金<lb/>
　　章紫綬潭立飬堂于家王𨗳以下皆就拜謁咸和<lb/>
　　末卒年九十五帝遣使弔祭諡曰定夫人<hi>以晉書列女傳</hi>
<pb n="KR2k0022_WYG_067-5b"/>
　　<hi>修</hi>
　孫晷妻虞氏<lb/>
　　晷居富春聞會稽虞喜隠居海隅有髙世之風欽<lb/>
　　慕其徳聘喜弟預女為妻今虞氏是也喜戒虞氏<lb/>
　　弃華尚素與晷同志晷性至孝虞氏克相其徳舅<lb/>
　　姑起居饌不離左右躬薪水井臼之勞欣然自得<lb/>
　　晷篤學容止未嘗傾倚虞氏端莊靖黙相敬如賔<lb/>
　　習俗競事奢麗虞氏多御練葛不為時粧或訝之<lb/>
<pb n="KR2k0022_WYG_067-6a"/>
　　虞氏曰從吾所好奈何欲相效耶時人號為梁鴻<lb/>
　　夫婦<hi>以晉書孫晷傳及淳祐志修</hi>
　孝婦嚴氏<lb/>
　　夫孝明失其姓嚴氏事舅姑以孝聞晉咸康五年<lb/>
　　火時孝明父喪在家未塟而孝明適出嚴氏仰天<lb/>
　　號哭火為之滅郡以表聞詔旌門閭碣舊在餘杭<lb/>
　　縣東一十三里<hi>以淳祐餘杭圖經修</hi>
　馮孝女<lb/>
<pb n="KR2k0022_WYG_067-6b"/>
　　唐穆宗時人居錢塘少孤無兄弟母子相依及長<lb/>
　　不嫁以飬母多病益篤思肉食因刲股為糜以進<lb/>
　　後母死號慟嘔血哀毁骨立既塟募人結草廬墓<lb/>
　　下日焚香蔬食刺臂血書佛經仍捨宅為寺以薦<lb/>
　　母長慶三年守以事聞詔賜束帛仍賜寺額曰報<lb/>
　　㤙竟不嫁死今錢塘縣有孝女墓南北两郷又有<lb/>
　　孝女墓在寺後山古城頭<hi>以淳祐志修</hi>
　節婦何氏<lb/>
<pb n="KR2k0022_WYG_067-7a"/>
　　唐末於潜莫氏之婦夫死年猶盛誓不嫁飬姑至<lb/>
　　孝禮敬飭備黄巢亂後群盗嘯聚山谷隣里皆奔<lb/>
　　徙何氏以姑羸疾臥不可俱行抱姑泣涕賊夜至<lb/>
　　號慟丐賊曰吾數年寡居以有姑耳今姑老且病<lb/>
　　不忍去願貸姑死吾死不恨賊捨其姑掠何氏去<lb/>
　　至巢穴將汚之殺他婦女植刄使懼何氏詭請櫛<lb/>
　　沐更衣賊許使人伺之湏臾具粧舉止言貎自如<lb/>
　　伺者懈遂觧襦自經賊驚視已死義而瘞之<hi>以淳祐志</hi>
<pb n="KR2k0022_WYG_067-7b"/>
　　<hi>修</hi>
　吳越國恭懿太夫人吳氏<lb/>
　　名漢月錢塘人中直指揮使珂女也㓜以婉淑奉<lb/>
　　文穆王元瓘性慈惠而節儉頗尚黄老學居常布<lb/>
　　練而已每聞王决事有及重刑者嘗嚬蹙以仁恕<lb/>
　　為言諸吳每有遷授皆峻阻之及其入對多皆訓<lb/>
　　勵有過失必面責之故諸吳終夫人之世不甚驕<lb/>
　　恣勅封吳越國順徳太夫人周廣順二年薨年四<lb/>
<pb n="KR2k0022_WYG_067-8a"/>
　　十諡恭懿實忠懿王俶之母<hi>以吳越備史修</hi>
　吳越忠懿王妃孫氏<lb/>
　　名太真錢塘人性端謹而聪慧毎延接姻親洎諸<lb/>
　　宗屬皆盡㤙禮好學讀書通毛詩魯論之義性嚴<lb/>
　　重而無浸漬之説其下畏而愛之尚儉約居常非<lb/>
　　受𠫭謁未嘗為盛飾俶之征毘陵也孫氏居國城<lb/>
　　遣内侍撫問諸將及從征將帥之家中外禀畏如<lb/>
　　奉王焉漢乾祐二年承制拜夫人周顯徳末勅封<lb/>
<pb n="KR2k0022_WYG_067-8b"/>
　　吳越國賢徳夫人國初進封賢徳順睦夫人至開<lb/>
　　寶九年隨俶入覲勅封吳越國王妃制曰以爾賢<lb/>
　　明有素令淑流芳儷我元臣開于列國推心傾戴<lb/>
　　金石無渝抗志盪平烟塵共埽望雲展禮盡室偕<lb/>
　　來魚軒趨象魏之朝翟衣見珩璜之節以前古未<lb/>
　　行之典為明朝特出之恩是年得病于途薨年四<lb/>
　　十五<hi>以吴越偹史修</hi>
　孝婦盛氏<lb/>
<pb n="KR2k0022_WYG_067-9a"/>
　　昌化縣民章欽子婦事舅姑恭謹躬紡績烹飪以<lb/>
　　飬欽妻何氏性急盛氏怡聲下氣伺顔色終日侍<lb/>
　　立無惰容處娣姒敬順和睦亦皆化之姑貧病無<lb/>
　　醫藥資且乞甘㫖盛氏鬻簮珥裙襦以供費姑病<lb/>
　　劇盛氏聞人言病者餔人肝則愈乃閉閣援刀刳<lb/>
　　脅取肝為常膳以進長姒潘氏亦刲股焉姑食而<lb/>
　　愈時政和六年七月權知州事轉運使劉既濟上<lb/>
　　其事詔旌表門閭<hi>以國史乾道志淳祐志修</hi>
<pb n="KR2k0022_WYG_067-9b"/>
　凌大淵妻劉氏<lb/>
　　劉氏於潜縣九里人及䈂許嫁同里進士凌大淵<lb/>
　　已請期而凌卒劉氏聞之號慟告其父母曰兒聞<lb/>
　　女子以一志為良以死生不易為節兒已許凌君<lb/>
　　今不幸早世固吾夫也兒將易服奔䘮誓守栢舟<lb/>
　　不更二也其父母曰汝猶木方芽又未嘗身踐其<lb/>
　　庭何遽若此劉氏泣曰諾人㣲物死猶不廢况以<lb/>
　　身許人而背之乎有死而已父母懼而從之于是<lb/>
<pb n="KR2k0022_WYG_067-10a"/>
　　麤衰赴夫家臨柩伏哭盡哀退修婦道終䘮乞兄<lb/>
　　公之子以飬為之娶婦至于抱孫白首不易其志<lb/>
　　寶祐間縣令吕沆聞而嘉之為表其居曰烈女坊<lb/>
　　里人趙景緯為作詩以刻諸路傍詞多不載<hi>以趙景緯</hi>
　　<hi>所作傳贊修傳本作烈女劉氏凡未嫁曰女既嫁曰婦劉氏女也宜本其從夫之志題曰凌大淵妻</hi>
　　<hi>劉氏</hi>
　<lb/>
　<lb/>
<pb n="KR2k0022_WYG_067-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　咸淳臨安志卷六十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>咸淳臨安志卷六十七</head>
    <p>
<pb n="KR2k0022_WYG_066-1a"/>
欽定四庫全書<lb/>
　咸淳臨安志卷六十七　宋　潜説友　撰<lb/>
人物八<lb/>
　　　　列傳<lb/>
　張九成<lb/>
　　字子韶鹽官人性頴悟八嵗黙誦六經十四郷貢<lb/>
　　辟雍遊京師從楊時學權貴託人致幣曰從吾遊<lb/>
　　當薦之館閣九成笑曰王良尚羞與嬖奚乗吾可<lb/>
<pb n="KR2k0022_WYG_066-1b"/>
　　為貴游客耶紹興二年將䇿士詔考官直言者寘<lb/>
　　髙等九成對䇿謂禍亂之作天所以開聖人上及<lb/>
　　两宫忠憤激烈下及閹寺無所顧避髙宗感動擢<lb/>
　　置第一楊時遺九成書曰廷對自中興以來未之<lb/>
　　有非剛大之氣不為得䘮囬屈不能為簽判鎮東<lb/>
　　軍究心視事吏不能欺嘗大書屋壁曰此身茍一<lb/>
　　日之閑百姓罹無涯之苦民冐鹺禁提刑張宗臣<lb/>
　　觀望左相逮捕數十人九成力争不從投劾而歸<lb/>
<pb n="KR2k0022_WYG_066-2a"/>
　　趙鼎薦之召入著庭時樊光逺首南宫汪應辰魁<lb/>
　　大對上語九成曰殿省舉首皆卿門人對曰臣不<lb/>
　　敢以利祿之説誘其徒惟知講明經術庶盡忠孝<lb/>
　　除浙東提刑力辭陳公輔劾其矯餙詔與小郡又<lb/>
　　辭乃與祠未幾召除宗正少卿遷禮部侍郎尋兼<lb/>
　　侍講進讀春秋因論日食曰日食之變本于惡氣<lb/>
　　惡氣之萌本于惡念上觸于天則日月薄蝕五星<lb/>
　　失序下觸于地則菑及五榖怪妖迭見中觸于人<lb/>
<pb n="KR2k0022_WYG_066-2b"/>
　　則為兵為火札瘥並至願陛下正心術以格天上<lb/>
　　聳然曰當為卿戒之上問易牛㣲事耳孟子謂是<lb/>
　　心足以王朕竊疑之九成曰不忍一牛仁心著見<lb/>
　　王道之端倪推此心以往則華夏蠻貊根荄鱗介<lb/>
　　皆在陛下仁政豈非王道乎上謂近臣曰朕于九<lb/>
　　成所得甚多兼權刑部侍郎先是刑部斷死囚不<lb/>
　　以請自九成涖職情輕免死者甚衆一日法寺以<lb/>
　　大辟成案上九成閲始末得其情因請覆實囚果<lb/>
<pb n="KR2k0022_WYG_066-3a"/>
　　誣服者理官抵罪朝論欲以平反為賞九成曰致<lb/>
　　人以罸而已幸賞豈士大夫所為固辭上問和議<lb/>
　　九成曰金情多詐不可不察檜甚惡之九成以趙<lb/>
　　鼎黨求去上命除待制出守未幾謫守邵州何鑄<lb/>
　　言其附趙鼎落職丁父憂服除詹大方論其謗訕<lb/>
　　謫居南安軍凡十四年談經自樂因自號横浦居<lb/>
　　士檜死以秘撰起知温州去倍輸罷柑宴蠲䘮塟<lb/>
　　沽酒民至感泣以目疾丐祠紹興己邜卒上嗟悼<lb/>
<pb n="KR2k0022_WYG_066-3b"/>
　　復敷文閣待制官其子若弟四人學者稱為無垢<lb/>
　　先生有尚書中庸大學孝經論孟説無垢語錄行<lb/>
　　于世理宗以九成有明道之功特贈太師追封崇<lb/>
　　國公諡文忠<hi>以國史本傳中興繫年錄中興編年綱目紹興正論小傳無垢語錄淳祐</hi>
　　<hi>志修</hi>
　凌景夏<lb/>
　　字季文餘杭人紹興二年對䇿第二吕頥浩稱其<lb/>
　　詞勝張九成任紹興府觀察推官帥綦崇禮薦于<lb/>
<pb n="KR2k0022_WYG_066-4a"/>
　　上六年擢秘書省正字八年遷著作佐郎九年景<lb/>
　　夏與館職胡珵朱松張廣常明范如圭等六人共<lb/>
　　奏封事言和議非便秦檜憾之除工部員外郎檜<lb/>
　　罷兵斥景夏知外郡及閑居凡十餘年二十五年<lb/>
　　檜死二十六年除軍器監尋除起居舍人兼權給<lb/>
　　事中景夏言紹興二十一年詔臨安府見推排等<lb/>
　　第依在京例與免令有司仍以和買役錢難以减<lb/>
　　放止與西北流寓人蠲除土著人户反成偏重夫<lb/>
<pb n="KR2k0022_WYG_066-4b"/>
　　土著流寓皆陛下赤子徳澤之施寔先京師契看<lb/>
　　两縣在城營運浮財物力所輸和買絹數止二千<lb/>
　　六百餘匹望依已降指揮並與蠲免庶使徳澤無<lb/>
　　偏詔令有信户部看詳如其請遷中書舍人未幾<lb/>
　　直龍圖閣知撫州二十八年知襄陽府二十九年知<lb/>
　　鼎州奏免程昌禹所増蔡州官兵衣糧六萬四千<lb/>
　　餘緡詔减四分之一徙宣州三十年加集英殿修<lb/>
　　撰三十一年除吏部侍郎景夏言慶厯三年編定<lb/>
<pb n="KR2k0022_WYG_066-5a"/>
　　勲臣凡二百四家逮建中靖國元年續編一百一<lb/>
　　十六家許子孫陳乞㤙澤竊謂崇觀以來至陛下<lb/>
　　即位經渉艱難衛社稷捍牧圉者畧而未編亦一<lb/>
　　闕也望檢會崇觀以後勛業著于國史者接續編<lb/>
　　定以勸忠烈事下吏部後不行十月扈從親征三<lb/>
　　十二年奏論吏部七司有法有例法可按籍而觀<lb/>
　　例則散于案牘之中匿于胥吏之手官有去來不<lb/>
　　能遽知故索例而不獲雖有强明徤决之才不敢<lb/>
<pb n="KR2k0022_WYG_066-5b"/>
　　復議臣愚以為吏部七司冝制例册凡經取㫖或<lb/>
　　堂白者毎一事已命郎中畫時擬定長貮書之于<lb/>
　　册以為例毎半年則上于尚書用印給下如此則<lb/>
　　前後予决悉在有司之目猾吏無所措巧銓綜漸以<lb/>
　　平允詔吏部措置申省<hi>以紹興正論小傳戊午讜議中興繫年錄中興編年</hi>
　　<hi>綱目修</hi>
　樊光逺<lb/>
　　字茂寔錢塘人少從張九成學紹興五年南省奏<lb/>
<pb n="KR2k0022_WYG_066-6a"/>
　　名第一八年除秘書正字九年光逺上疏言臣竊<lb/>
　　觀今日士大夫之論莫不以金人詭詐為可憂臣<lb/>
　　獨曰詭詐不足憂而信寔深可懼也臣願陛下弗<lb/>
　　以得地為喜而常以為耻勿以甘言為悦而常以<lb/>
　　為憂勿罪忠讜以飬敢言之氣勿喜迎合以開濫<lb/>
　　進之門勿盡民力宜爱惜之以固根本勿阻士氣<lb/>
　　宜聳動之以備緩急十年八月秦檜將遂休兵罷<lb/>
　　為閬州教授二十六年召為秘書丞俄特引對光<lb/>
<pb n="KR2k0022_WYG_066-6b"/>
　　逺言頃年大臣挾權修怨不平其心䑓諌之所排<lb/>
　　擊法寺之所煆煉告訐之所中傷其間又有因責<lb/>
　　降而死者夫嘗與聞朝廷之政親陪甘泉之班矣<lb/>
　　及子而無一命之祿宜聖心之所深憫望明詔有<lb/>
　　司凡習任執政侍從死于責降而子孫未有官者<lb/>
　　許令自陳與復官職錄其子孫上曰甚善當令看<lb/>
　　詳檢舉上又曰朕與卿不相見今幾年光逺曰臣<lb/>
　　得外任逮今十有六年上曰朕所以令卿上殿欲<lb/>
<pb n="KR2k0022_WYG_066-7a"/>
　　除卿察官光逺頓首辭于是遂除監察御史二十<lb/>
　　七年遷工部員外郎尋請補外知興化軍二十八<lb/>
　　年除福建路提㸃刑獄二十九年十月徙知嚴州<lb/>
　　時三衙誘畧近郡平民為軍三十年光逺奏乞禁<lb/>
　　止今後遇有闕額均下諸州軍招填詔三衙自今<lb/>
　　止以見管兵為額光逺又言本州嵗輸御爐炭七<lb/>
　　萬四千五百斤而不償民間之直上亟為罷之<hi>以中</hi>
　　<hi>興小傳修</hi>
<pb n="KR2k0022_WYG_066-7b"/>
　郎曄<lb/>
　　事同里張九成嘗編横浦日新錄雖從淳熈十四<lb/>
　　年特奏得官然甚以儒學知名<hi>以横浦日新錄海昌圖經修</hi>
　郭知運<lb/>
　　字次張鹽官人㓜刻志問學弱冠登紹興進士甲<lb/>
　　科時相强與為姻知運勿樂訖停昏焉仕至荆門<lb/>
　　守倦求祿仕自號息菴老人卜居䨇廟之西嘗題<lb/>
　　詩于廟云唐祚中不振孽賊恣姦驕君徳弗克終<lb/>
<pb n="KR2k0022_WYG_066-8a"/>
　　治亂在一朝渠魁睥神器四海俱動摇向來為厲<lb/>
　　階其迹已氷消中興功孰甚張許冠百僚堂堂二<lb/>
　　公烈千古名不凋義膽極華岳忠肝齊斗杓平生<lb/>
　　慕節義卜居祠匪遥丹青就湮鬰古屋風蕭蕭英<lb/>
　　靈如可問激懦討惽妖知運有文集四十卷名猥<lb/>
　　藁云<hi>以中興登科錄海昌圖經修</hi>
　施徳操<hi>楊子平附</hi>
　　字彦執鹽官人學有本末主孟子以排釋氏曰絶<lb/>
<pb n="KR2k0022_WYG_066-8b"/>
　　人倫漫等級弃禮樂仁義不用為能躐造空無此<lb/>
　　其深勝處㮣之以道尚自顛倒後先况又餙荒幻<lb/>
　　報應誑愚取資則尤為世蠧因著為論以曉未悟<lb/>
　　寔有强立不惑之見楊子平同縣人名犯今上皇<lb/>
　　帝御名子平其字也安貧樂道不妄取與謹獨之<lb/>
　　操闇室猶康莊也二人身塞而譽不宏然里人嚮<lb/>
　　慕與張九成等淳熈四年縣令魏伯恂祠九成于<lb/>
　　學以徳操子平佐號三先生<hi>以刑部侍郎程大昌所撰塩官縣學三先</hi>
<pb n="KR2k0022_WYG_066-9a"/>
　　<hi>生祠堂記修</hi>
　關注<lb/>
　　字子東世為錢塘人登紹興五年進士第嘗教授<lb/>
　　湖州與胡瑗之孫滌裒瑗遺書得易觧中庸義藏<lb/>
　　之學宫又錄瑗言行為一帙汪藻為之序稱注之<lb/>
　　意在于美風俗新人材官至太學博士卒注自號<lb/>
　　香巖居士有關博學集二十卷<hi>以汪浮溪文陳直齋書錄觧題修</hi>
　姚興<lb/>
<pb n="KR2k0022_WYG_066-9b"/>
　　舊名叔興新城姚村人有勇力善武藝為統制官<lb/>
　　𨽻王權紹興三十一年完顔亮入㓂兵至和州尉<lb/>
　　子橋興以一軍三千人力戰權置酒仙宗山上擁<lb/>
　　群刀斧自衛殊不援興興殺冦數百以援不至而<lb/>
　　沒朝廷為之立祠以表其忠寕宗朝復加追贈制<lb/>
　　曰烈士徇國未嘗計身後之榮人主褒忠盖將為<lb/>
　　天下之勸矧予名將著節先朝兹覧從列之抗章<lb/>
　　追想壯猷而興慨肆頒顯渥用發幽光故右武大<lb/>
<pb n="KR2k0022_WYG_066-10a"/>
　　夫建康府破敵軍統制贈襲慶軍節度使姚興可<lb/>
　　特贈開府儀同三司<hi>以中興編年綱目百川治迹統類及新城續圖經修</hi>
　楊由義<lb/>
　　字宜之父奉直建炎初以正將扈蹕寓杭烏珠犯<lb/>
　　杭奉直禦敵由義將母及妺避地海昌冦卒至母<lb/>
　　曰汝父必死國難我當死婦節携女沈運河由義<lb/>
　　被執累日而逸領漕薦不第館于諸公之門吏部<lb/>
　　朱松嘗延請以誨其子熹後以父㤙補右階監贍<lb/>
<pb n="KR2k0022_WYG_066-10b"/>
　　軍南庫隆興初盧仲賢使北辱命由義請行以閤<lb/>
　　門祗候宻院幹官充奉使金國通問審議官金折<lb/>
　　之使拜由義誓死不屈全節而歸有㫖换通直郎<lb/>
　　詞曰黒肱之為子木先冀獲成言之信鄭衆不對<lb/>
　　單于拜葢其自誓之堅後官至刑部侍郎轉朝奉<lb/>
　　大夫卒于鹽官私第朱熹欲銘其墓嘗曰忠義大<lb/>
　　節夷夏稱嘆會熹卒不果子九鼎字叔鎮以父任<lb/>
　　入官帥襄漕䕫有善政後易利漕帥天漢金刼大<lb/>
<pb n="KR2k0022_WYG_066-11a"/>
　　散關九鼎疾驅駐河池縣復大散關又復皁郊殺<lb/>
　　偽元帥完顔阿林後金忿兵再至九鼎死守清野<lb/>
　　原除太府少卿縂領蜀賦時都統吴政戰沒麾下<lb/>
　　兵潰冦據漢中擣大安軍九鼎檄張威何進勦冦<lb/>
　　于三泉匹馬不返會蜀有新帥首招潰卒至雞公<lb/>
　　嶺復叛帥挟印兵以遁有勸九鼎遁者答曰九鼎<lb/>
　　有職守不可去賊至遂遇害後宣閫戮叛卒奏九<lb/>
　　鼎以死守職乞厚加䘏典以勸盡忠有㫖贈五官<lb/>
<pb n="KR2k0022_WYG_066-11b"/>
　　至朝議大夫又于所該㤙澤外特官其子三人<hi>以海</hi>
　　<hi>昌圖經所載家紀修</hi>
　俞烈<lb/>
　　字若晦杭之臨安人祖徽與張九成凌景夏齊名<lb/>
　　貢辟雍弗果行烈少警敏淳熈八年試禮部第一<lb/>
　　十五年以太學錄轉對論浙西圍田為運河及民<lb/>
　　田之害乞精選郎官與漕臣按視開復孝宗曰如<lb/>
　　此則是受水之地狭當如卿言遣官相視遷太學<lb/>
<pb n="KR2k0022_WYG_066-12a"/>
　　博士光宗即位轉對乞酌咸平元祐之制日輪講<lb/>
　　讀官内直以備訪問又論三省批送文字文移回<lb/>
　　復為胥吏請求之資乞操縱伸縮權在朝廷無為<lb/>
　　舊例束縛紹熈改元進國子博士慶元三年為秘<lb/>
　　書郎年餘出守嘉興上供及額即止恐貽後害不<lb/>
　　肯増緡錢以受最賞六年為司封郎官論民間義<lb/>
　　役官司不得干預乞下勅令所公共詳定尋借户<lb/>
　　部尚書差充接送金國弔祭使除起居舍人明年<lb/>
<pb n="KR2k0022_WYG_066-12b"/>
　　二月䕶金使元顔充絶江充曰好箇大塹烈曰此<lb/>
　　謂天塹國信往來幸無風耳充曰舟大何恐烈曰<lb/>
　　江流湍迅舟大不足恃也語未既風起濤驚舟為<lb/>
　　俯仰北使皇懼尋充報謝使嘉㤗四年除秘書監<lb/>
　　尋除中書舍人論駁不撓永州祁陽縣舊有韓两<lb/>
　　府祖墓有隣近于其墓禁内伐竹十五竿以盖墓<lb/>
　　蓬法司先引律盗人墓木者杖一百繼以觀望侂<lb/>
　　胄嫌于太輕輙引持杖竊盗法烈駁奏忤侂胄論<lb/>
<pb n="KR2k0022_WYG_066-13a"/>
　　去家居五年嘉定初知慶元府鎮以清静移知鎮<lb/>
　　江府時淮民流移充斥多方拯救孩提弃擲募為<lb/>
　　鞠飬至春民思歸業厚為資遣郡有大夾崗大夾<lb/>
　　崗乃漕運路雨餘泥深縴夫失足輙堕數十尺下<lb/>
　　烈為甓之始無䧟溺嵗旱河澁烈命車江水入裏<lb/>
　　河舟行無留權吏部侍郎乞浚練湖通漕廣溉兼<lb/>
　　中書舍人未嘗懲往事少屈勲戚濫㤙貂璫佚罸<lb/>
　　宫掖夤縁干請多格不行尋兼侍讀真除吏侍進<lb/>
<pb n="KR2k0022_WYG_066-13b"/>
　　讀通鑑至唐景龍中斜封墨勅因言中宗不用太<lb/>
　　宗制度不由中書審覆門下審讀人主當以為戒<lb/>
　　又讀孝宗聖政至郊祀不買象事拱而言淳熈以<lb/>
　　前郊祀必用象孝宗超然逺覧以為大禮初不繫<lb/>
　　此唤囬買象使臣可謂逹禮之本矣以六年卒官<lb/>
　　號盤隠居士有盤隠詩編掖垣制草奏議北征等<lb/>
　　集<hi>以程珌所撰俞侍郎行狀修</hi>
　余古<lb/>
<pb n="KR2k0022_WYG_066-14a"/>
　　錢塘人光宗初罷遺補官近臣罕進言者紹興二<lb/>
　　年五月古以布衣上書曰恭惟皇帝陛下春秋鼎<lb/>
　　盛自即位以來星見再周當思付託之重朝夕勉<lb/>
　　惟求治之道乃或不然間者側聞宴游無度聲樂<lb/>
　　不絶晝之不足繼之以夜宫女進獻不時伶人出<lb/>
　　入無節宦官侵奪權政隨加寵賜或至超遷内中<lb/>
　　宫殿已歴三朝何陋之有奚用更建樓䑓接于雲<lb/>
　　漢月榭風亭不輟作深為陛下不取也自古宦官<lb/>
<pb n="KR2k0022_WYG_066-14b"/>
　　敗國備載方册今上而三省下而百司皆在此曹<lb/>
　　號令之下盖自副將而至殿歩帥各為髙價但如<lb/>
　　其價則有特除此為害之大者良由公卿持祿保<lb/>
　　位備員全身如漢之石慶唐之蘇味道滿朝皆小<lb/>
　　人也陛下果能以漢文帝為法唐莊宗為戒即乞<lb/>
　　昭示詔㫖嚴下約束除太常樂工立定員數凡俳<lb/>
　　優扺戯皆放而為民羙女麗人自今無獻宴開以<lb/>
　　時酒進有數宦官不得干預朝政侫倖悉去忠良<lb/>
<pb n="KR2k0022_WYG_066-15a"/>
　　並進陛下求不垂拱以髙揖羲皇亦不可得也問<lb/>
　　安視膳之餘宫庭燕閒講讀經史頥神飬性享名<lb/>
　　教不窮之樂固嵩岳無涯之夀豈不休哉帝覧書<lb/>
　　震怒始議特㫖編管言者救之乃送秀州聽讀<hi>以朝</hi>
　　<hi>野雜記修</hi>
　趙鞏<lb/>
　　字子固錢塘人登乾道八年進士第嘗使金國金<lb/>
　　主問皇帝清問下民賦非所作乎嘆服其文學子<lb/>
<pb n="KR2k0022_WYG_066-15b"/>
　　從游者甚衆號西林先生慶元禁偽學以秘閣修<lb/>
　　撰知揚州入黨籍云<hi>以國史及淳祐志修</hi>
　俞灝<lb/>
　　字商卿世居杭父徙烏程登紹興四年第仕東淮<lb/>
　　宣撫丘崈令佐畢再遇救山陽灝料冦必窺采石<lb/>
　　請囬軍石梁河以遏其鋒冦擣虚不入而遁再遇<lb/>
　　知揚州盪平湖海多灝計畫再遇欲誅脅從者救<lb/>
　　活甚衆開禧議開邊政府宻引灝言輕脱寡謀之<lb/>
<pb n="KR2k0022_WYG_066-16a"/>
　　人不可信趙良嗣張覺往轍可鍳歴麾節皆有聲<lb/>
　　寶慶二年致仕築室九里松買舟西湖會意處竟<lb/>
　　日忘返以詩詞自適號青松居士有集<hi>以洪平齋所撰行狀</hi>
　　<hi>修</hi>
　洪咨䕫<lb/>
　　字舜俞於潜人父鉞號谷隠有詩名咨䕫風骨頎<lb/>
　　秀為文典麗該洽嘉㤗二年進士第繼中教官調<lb/>
　　饒州教授應博學宏詞科有司竒其文時相惡人<lb/>
<pb n="KR2k0022_WYG_066-16b"/>
　　以科目自致報罷遂從崔與之帥淮鎮蜀以直諒<lb/>
　　風議聞知龍州龍産砂永不取銖两毁鄧艾祠改<lb/>
　　祠武侯理宗即位除秘書郎遷金部陳朝廷四輕<lb/>
　　之弊且言濟邸之變非陛下本心時相惡之移考<lb/>
　　功以李知孝論鐫罷咨䕫出蜀時得書數千卷藏<lb/>
　　蕭寺父子考論諷誦學益閎肆紹定六年冬理宗<lb/>
　　始親政召為禮部郎官入對言帝王運英明之畧<lb/>
　　莫先于飬英明之氣上問今日之務何急咨䕫奏<lb/>
<pb n="KR2k0022_WYG_066-17a"/>
　　當進君子逺小人開誠心布公道又問近日事體<lb/>
　　如何咨䕫言進擢収召未免混淆若大受用皇極<lb/>
　　之道精擇用春秋之法則两盡矣又問在外人物<lb/>
　　咨䕫言崔與之全徳之老可為朝廷重真徳秀魏<lb/>
　　了翁當聚之本朝翌日御筆除監察御史即上疏<lb/>
　　言中書積弊四事凡清議所不與者率論去之端<lb/>
　　平改元乞降詔求言又奏聖學之所當講明者又<lb/>
　　乞寛民力條具其目皆剔括宿弊懇懇力言北伐<lb/>
<pb n="KR2k0022_WYG_066-17b"/>
　　議起咨䕫奏乞厚東南之根本制西北之枝葉時<lb/>
　　京閫以金滅函獻金主守緒骨將告太廟獻俘受<lb/>
　　馘咨䕫奏金主自焚撥寒灰認殘骼孰識其真惟<lb/>
　　當告九廟以祖宗徳澤統緒靈長坐閱大讐之滅<lb/>
　　不可以俘獲為夸又乞守靖定緩經營一意備守<lb/>
　　除殿中侍御史王定自都司除察將摇善類咨䕫<lb/>
　　劾之定左遷咨䕫擢中書舍人益振職繳回三畱<lb/>
　　守两帥垣之命兼吏部侍郎兼同修國史二年同<lb/>
<pb n="KR2k0022_WYG_066-18a"/>
　　真徳秀知貢舉多得博洽端亮之士兼直學士院<lb/>
　　時故相之黨有與祠者咨䕫指其為蔡卞命遂寢<lb/>
　　兼侍讀又兼給事中上疏謂比年狥私成習以一<lb/>
　　公鑠萬私惟陛下爾而好樂營繕親厚近屬保䕶<lb/>
　　舊臣未能無係累又乞為濟邸立後三年除給事<lb/>
　　中升侍讀仍兼内制時有自詭和韃除刑書者咨<lb/>
　　䕫繳駮之乃出獻緝熈箴上嘆其忠以病丐閒拜<lb/>
　　翰林學士知制誥兼侍讀兼修國史除端明殿學<lb/>
<pb n="KR2k0022_WYG_066-18b"/>
　　士領内祠仍史讀六月薨轉四官遺表聞御筆咨<lb/>
　　䕫鯁亮忠慤有助親政特與執政㤙例又贈两官<lb/>
　　諡忠文咨䕫研窮經史馳騖藝文蔚為近世詞宗<lb/>
　　自號平齋有两漢詔令三十卷擥抄一百卷春秋<lb/>
　　説三卷外内制及賦詩文三十二卷奏議三卷子<lb/>
　　勲燾熹皆能紹其家學勲字伯魯以鎻㕔登淳祐<lb/>
　　四年進士第少為崔與之魏了翁所知仕至兵部<lb/>
　　尚書嘗為詞臣發明先皇與子之意人稱其有父<lb/>
<pb n="KR2k0022_WYG_066-19a"/>
　　氣骨贈端明殿學士諡文靖<hi>以寔錄附傳平齋文集淳祐志及勲諡議</hi>
　　<hi>修</hi>
　趙汝談<lb/>
　　字履常太宗皇帝八世孫居餘杭登淳熈十一年<lb/>
　　進士甲科周必大見其文異之趙汝愚定大䇿多<lb/>
　　與㕘訂獨廟議請從朱熹捐節鉞與韓侂胄俾居<lb/>
　　外汝愚不以為然未幾汝愚去國汝談與弟汝譡<lb/>
　　昌言侂胄之非于是並罹黨禍斥出國門依祖墓<lb/>
<pb n="KR2k0022_WYG_066-19b"/>
　　以居者累載因得肆志于學問詞章除太社令侂<lb/>
　　胄開邊汝談憤形辭色一日登壇讀祝大呼侂胄<lb/>
　　及陳自强名自强甚不堪汝談不為動以李璧薦<lb/>
　　召試館職葉適謂二十年館職䇿無此簡切除正<lb/>
　　字以言去得祠通判嘉興府改知無為軍時金國<lb/>
　　内變有㫖獻料敵備邊二䇿改湖北提舉時捄荒<lb/>
　　全活甚衆又以趙蕃黄榦劉宰應詔士論韙之除<lb/>
　　温州改知西外宗正䝉國貢寶玊稱賀表用却走<lb/>
<pb n="KR2k0022_WYG_066-20a"/>
　　馬以糞為諷時相不悦語同列曰趙西宗天下秀<lb/>
　　才宜為文字官惜不少屈除江西提舉理宗即位<lb/>
　　賀表力寓勸戒真徳秀目為諌書除西江運判以<lb/>
　　言去家居八年注易詩書三禮語孟荀子莊子通<lb/>
　　鑑杜詩一字不入修門端平更化以禮部郎召兼<lb/>
　　學士院權直制詞爾雅深厚盡洗<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>弱之習除秘<lb/>
　　書少監兼權直學士院時議北伐汝談力以毋輕<lb/>
　　試為言三京収復獨有憂色進思無邪毋不敬箴<lb/>
<pb n="KR2k0022_WYG_066-20b"/>
　　除宗正少卿兼權直學士院又兼崇政殿説書時<lb/>
　　真徳秀除翰林學士知制誥與汝談並當制號二<lb/>
　　妙除吏部侍郎陞侍講兼直學士院以言去提學<lb/>
　　崇禧觀除集英殿修撰知婺州抵郡四月以疾丐<lb/>
　　祠除權禮部侍郎兼直學士院力辭兼直除侍講<lb/>
　　又除兼直五辭除給事中權刑部尚書嘉熈元年<lb/>
　　八月辛丑卒官汝談生乾淳間親炙當世大儒初<lb/>
　　見朱熹訂疑義十數條首質大學旁及群經熹嗟<lb/>
<pb n="KR2k0022_WYG_066-21a"/>
　　異稱賞蔡元定願為忘年交又與吕祖儉柴中行<lb/>
　　項安世輔廣切磋故問學沈著仕進恬然在温陵<lb/>
　　又與陳孔碩黄幹交好為宻楊長儒時帥閩亦使<lb/>
　　來問政為文有西漢風其瑰琦精妙又如琅玕瑶<lb/>
　　碧然模倣者輙不逮子崇豫繼卒至孫必海始請<lb/>
　　諡景定四年諡文懿<hi>以趙汝騰所撰行狀及諡議修</hi>
　趙汝譡<lb/>
　　字蹈中汝談之弟以祖廕補承務郎韓侂胄逐趙<lb/>
<pb n="KR2k0022_WYG_066-21b"/>
　　汝愚時汝譡監左藏庫上書乞留汝愚斬侂胄由<lb/>
　　是侂胄使其黨再攻汝愚以汝譡兄弟為言首坐<lb/>
　　是廢斥者十年後登嘉定元年進士第除太社令<lb/>
　　累遷司農丞知漳州遷湖北倉改湖南易江西除<lb/>
　　憲遷湖南漕除江東憲辭除直祕閣廣東經畧又<lb/>
　　辭仍舊職知温州以十六年夏卒于郡除直秘閣<lb/>
　　致仕初侂胄得權汝譡首明其為賊屢瀕于死事<lb/>
　　定反罹猜忌自號懶菴然將㫖江湖威聲聳動襄<lb/>
<pb n="KR2k0022_WYG_066-22a"/>
　　帥趙方嘗力薦倚為代嘉定兵端再起獲黄摑阿<lb/>
　　魯答覊于潭州汝譡時將漕欲存金以藩韃厚遇<lb/>
　　之黄摑吐寔曰我國若相䝉古結好大朝而専備<lb/>
　　韃可保無虞以二蠟弹獻汝譡未能白其䇿而死<lb/>
　　于温黄摑在潭聞之亦死其規畫之不遂者如此<lb/>
　　汝譡頴悟英特與汝談齊名稱二趙葉適謂其韓<lb/>
　　篇杜筆髙出于時盖兼言之也然汝談謂已詩不<lb/>
　　進反推汝譡晚愛韋蘇州詩其在潭州以詩寄適<lb/>
<pb n="KR2k0022_WYG_066-22b"/>
　　識者謂如髙漸離擊筑過市後挽適有古調朱絃<lb/>
　　外長謡碧水隂之句世推其工二子崇陶崇龔盖<lb/>
　　以劉陶劉龔命名云<hi>以葉水心文集王象祖所撰行狀王夢龍所撰蹈中詩集</hi>
　　<hi>序趙汝談䟦修</hi>
　李宗勉<lb/>
　　字强父富陽人開禧元年試禮部第二為江西運<lb/>
　　幹真徳秀曹彦約薦之嘉定十四年除吏部架閣<lb/>
　　紹定元年累遷著作佐郎輪對言山東之旅名曰<lb/>
<pb n="KR2k0022_WYG_066-23a"/>
　　忠義寔則桀黠資以備冦而備之者甚于冦明年<lb/>
　　兼權兵部郎官又言虎臥垣牆防姦禦變寧過毋<lb/>
　　不及時李全叛形已露人莫敢言宗勉獨累疏及<lb/>
　　之尋改兼侍右郎官四年知台州時洪水蕩析悉<lb/>
　　力撫綏台人徳之明年直秘閣知婺州六年冬召<lb/>
　　未赴端平元年進寶章閣因任尋召除尚左郎中<lb/>
　　兼右司尋兼左司面陳救楮之䇿願自乗輿宫掖<lb/>
　　下至百司庶府覈冗蠧節浮泛嵗省十萬則十萬<lb/>
<pb n="KR2k0022_WYG_066-23b"/>
　　之楮可捐省百萬則百萬之楮可捐乆而錢楮相<lb/>
　　當則盈縮之柄自不在楮擢監察御史時謀出師<lb/>
　　汴洛宗勉言願愛日力以修内治合人謀以嚴邊<lb/>
　　防毋以近利妨逺圖毋以虚名受實害諜報䝉古欲<lb/>
　　入㓂復傳金退宗勉言有餘則宻不足則張揚聲<lb/>
　　大舉者未必果來卷甲歛藏者未必果静進左司<lb/>
　　諌明年春兼侍讀四月除殿中侍御史時史嵩之<lb/>
　　就鄂建閫宗勉言淮西當南北之交乞别除鄂守<lb/>
<pb n="KR2k0022_WYG_066-24a"/>
　　令嵩之移司齊安又率合䑓奏乞分上流淮西淮<lb/>
　　東為三帥而以江淮大帥縂之以公私之財分給<lb/>
　　四處招募强壯大為扞禦之圖七月除工部侍郎<lb/>
　　兼給事中仍兼侍讀復上疏言憂勤不可移于宴<lb/>
　　安劘切不可銷于便侫九月除諌議大夫兼侍讀<lb/>
　　屢言邊事金使王檝冝早遣其囬嘉熈元年二月<lb/>
　　除端明殿學士同簽書樞宻院事八月進簽書時<lb/>
　　王檝復來督府主和宗勉言國書不類夷語實有<lb/>
<pb n="KR2k0022_WYG_066-24b"/>
　　可疑督府職在督戰當埽除邊郡之哨馬焚蕩淮<lb/>
　　河之賊舟不可以和之一字横于胸中二年進参<lb/>
　　知政事三年拜左丞相兼樞宻使守法度抑僥倖<lb/>
　　不私親黨一時善類如袁甫郭磊卿程公許王萬<lb/>
　　軰皆聚朝廷尤樂聞讜言身居台輔家若貧儒十<lb/>
　　二月甲子薨于位詔以光祿大夫致仕贈少師諡<lb/>
　　文清<hi>以國史本傳修</hi>
　咸淳臨安志卷六十七<lb/>
</p>
<p>
</p>
  </div>
</body>
</text>
</TEI>
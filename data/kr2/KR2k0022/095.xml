<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>咸淳臨安志卷九十七</head>
    <p>
<pb n="KR2k0022_WYG_095-1a"/>
欽定四庫全書<lb/>
　咸淳臨安志卷九十七　　宋　潜說友　撰<lb/>
紀遺九<lb/>
　　　　紀文<lb/>
詩<lb/>
蘇養直宿飛來峰下<hi>吳中未厯佳山水湖山懐思去惘然雲去雲歸兩峰寺鷗飛鷗沒夕</hi>
　<hi>陽天客愁官渡落花雨歸夢下湖春水船想得對床成夜雨何須隴月向人圓</hi>
　送子經歸臨安<hi>牛背行将老鷗沙盟已寒蓴鱸付張翰書札報任安古學飽胸次驚瀾翻</hi>
<pb n="KR2k0022_WYG_095-1b"/>
　<hi>筆端西湖十頃月留取醉時看</hi>
曽南豐錢塘得雨<hi>連章天上乞身閑笑入吳船擁莭還一夜風雷驅旱魃始知霖雨出人間</hi>
　<hi>正旌旗東下路塵開六月風雲席上回  恐一方人暍死直将霖雨過江來</hi>
李㤗伯錢唐毛氏西園<hi>昔年曽泛西湖流今君更住西湖頭人生多事未得往地上有</hi>
　<hi>天何處求朱樓照影鐘磬曉畫船落手芙蓉秋鯉魚赤鱗應不少待與水仙相伴逰</hi>
晁以道杭州思歸<hi>邱壑情無盡田園興有餘何當厭澤國不奈憶君廬庭户草應長江山木</hi>
　<hi>已踈何時整歸棹八月洞庭湖</hi>
黄山谷錢唐舊㳺<hi>薄宦飄然笑漫郎瑟洲花草弄幽芳莫教景物添春色轉覺山川是異鄉</hi>
<pb n="KR2k0022_WYG_095-2a"/>
　<hi>南北峯岩空入夢短長亭舍自相望湖邊山寺清明後想見蘭開禊水香</hi>
陳後山過杭留别曹朝奉<hi>陳蕃觧榻為留連俯仰徒驚嵗月遷敢意斯人奈風雨多</hi>
　<hi>情于我獨山川可憐顔貌非前日依舊從前似去年後夜相思隔烟水夢魂空寄過江船</hi>
郭功父錢唐行<hi>東南㑹府惟錢唐髙門雙開南斗傍門前碧瓦十萬户曉色滿城烟雨香聖祖</hi>
　<hi>神宗造區宇應命最先吳越王不經兵火二百載地饒沃衍民康强蓮花紅白西湖芳南山翠影臨滄浪</hi>
　<hi>瓊樓寳塔照日月塵埃不到炎天凉畫船羅幕盡髙捲白玉美人㳺冶郎年年中秋海潮過萬頃銀山面</hi>
　<hi>前墮少年輕命争弄潮手掣紅旗逆潮簸聞君此行承辟書伯樂能求汗血駒四時風物間吟嘯十郡兵</hi>
　<hi>民歸捲舒公閒蓄徳聊自養承平功業還吾儒况君登朝未四十謹勿出處窮歡娛謹勿出處窮歡娛臨</hi>
<pb n="KR2k0022_WYG_095-2b"/>
　<hi>淵履氷佩瓊琚</hi>
趙循道汎舟晚出北關<hi>舟泛寒塘静人歸一葉間影踈行處栁青逺望中山道在身從</hi>
　<hi>老詩窮意覺閑到家秋歛足有謂掩柴關</hi>
　上竺真辨師<hi>一别支公僅兩年山房髙隐尚恬然心清已澈靈泉奥行峻應磨峭壁堅俗眼</hi>
　<hi>不來青嶂裡孤峯誰認白雲邊更期香火深寒夜坐使飛花墜九天</hi>
陳安行西湖感舊<hi>蘇公堤畔採蓮船蘸碧樓臺動管絃山色湖光宛如昔心情不似十年前</hi>
唐太守彦猷杭州舟中送客<hi>山雨霏㣲不滿空畫船來往疾輕鴻誰知獨卧朱簾</hi>
　<hi>裡一榻無塵四面風</hi>
<pb n="KR2k0022_WYG_095-3a"/>
蔡天啟杭州次周大夫韻<hi>使君詩句益超然文陣収工是昔年本自東南遺愛守聊</hi>
　<hi>從岩谷甚臞仙莫嫌供給難留客只為湖山已自賢好請東封西狩頌老來詞格似甘泉  湖邊蓮葉已</hi>
　<hi>田田聞道花開勝去年君不御兮應有恨風其吹汝未應仙韻詞合繼菑公作郡守誰如白傅賢却使詩</hi>
　<hi>翁閑著筆滔滔長句湧言泉和只占西湖不占田六蓮重到欲忘年慙無佳句追  靖聊取幽芳荐水仙</hi>
　<hi>對面文章能發興脫身朝市已稱賢江邊五月梅天雨擬附齊舲過冷泉</hi>
孫雄飛錢唐感興<hi>百年承襲地和氣媚芳塵車馬當吳㑹山川與楚隣酒樓絃管暮花市綺</hi>
　<hi>羅春風俗真佳麗多應笑魯民</hi>
參寥子和湖上晚歸<hi>漾舟歸路興何賖水木低涼一道斜菱蔓蒹葭都卷盡芙蓉爛熳獨</hi>
<pb n="KR2k0022_WYG_095-3b"/>
　<hi>開花有雲披霞捲仰昭囬試望翻經古石臺應  秋香生桂樹吹風肯傍暮船來</hi>
　次韻古上人湖上步月<hi>尋常西湖月雲霧多襲明茲宵實昭晰似慰詩人情低昻</hi>
　<hi>見列宿戢燿非光熒起余二三子㣲咏哦新聲杖藜山前去雞犬寂不鳴蘭臯宿鷺羣囬首時自驚君看</hi>
　<hi>南北山氣象真峥嶸參差烟水藂一一含餘清上人江南秀邂逅意所傾夜闌勸復路浩興殊未盈</hi>
　次韻吳承老推官觀開西湖<hi>偉人謀議不求多事定紛紛自唯阿盡放龜魚</hi>
　<hi>還渌浄肯容蕭葦障前坡一朝美事誰能紀百尺蒼崖尚可磨天上列星當亦喜月明時下浴晴波</hi>
　清明日湖上呈秦少章主簿<hi>水邊花霧曉氤氲春入西湖兩岸深冶葉倡條</hi>
　<hi>他自媚朽株枯木我何心鞦韆索轉朱樓角博塞聲喧碧桞隂年少故人方感慨未應從俗強浮沉</hi>
<pb n="KR2k0022_WYG_095-4a"/>
　寒食日蘇翰林同馬中玉提刑過訪有詩示怡然并<lb/>
　余余次韻<hi>使君薄珪組富貴良易足一麾下東南千里争拭目援毫賦山水詞力㵼溪谷勝逰</hi>
　<hi>便杖履聒耳厭絲竹西湖破春水曉漲翻晴渌相将二使軺導從還屏逐後先度岩壑頡頑追鸞鵠樂事</hi>
　<hi>殊未央酒行宜局促風流俄醉舞坐客瞻頽玉嵇阮真逹生秦唐漫歌哭斜陽絶湖去兩槳凌波速却尋</hi>
　<hi>元龍居隐隐隔喬木到門呼主人展畫滿髙屋夕鼔來逺近雨聲飄㫁續籃輿入城市夾道閙燈燭盛事</hi>
　<hi>在餘杭他年見圖録</hi>
　次韻周開祖大夫泛湖見訪<hi>漾漾清漪十里間畫船人似鏡中安雨催菡蓞</hi>
　<hi>幽香發風觸蒲萄細浪寒髙岸烏紗來静院倒揮白羽傍層欄吟毫所遇無遺景天乞詞源比海寛</hi>
<pb n="KR2k0022_WYG_095-4b"/>
　次韻文饒同是龍井出資國泛舟以歸北山<hi>踞虎奔犀列萬</hi>
　<hi>形竒觀真已過南屏縈雲細路杳無盡落石飛泉静有聲十里平湖初卷浪一天秋色共揚舲停橈共過</hi>
　<hi>孤山寺寂寂林僧半掩扄</hi>
　訪勤上人<hi>㫁橋蒼壁倚溪斜赤葉楓林噪晩鴉可怕嶺雲埋徑路㑹尋流水到君家</hi>
　戯招李無悔秀才<hi>淋漓一雨過秋山洗出西湖小霽天烱烱魚鱗含倒影飄飄羊角卷</hi>
　<hi>荒阡野塘白芡珠盈斗幽浦紅蕖錦繞船冷炙殘杯當已厭好來波際弄婵娟</hi>
　雪霽寄彦瞻<hi>西湖漫天三日雪上下一色迷空虚層巒呇嶂杳難辨彷彿樓觀疑有無饑雛</hi>
　<hi>乳獸失所食飛走阡陌空號呼中園却羨喙木鳥利觜自觧謀朝晡曉來鐘鼔報新霽天半稍稍分浮圖</hi>
<pb n="KR2k0022_WYG_095-5a"/>
　<hi>試慿髙樓肆逺目千里顛倒羅瓊琚逡廵夜月出海角光彩猛射來城隅方壺貟嶠只在眼綽約怳晤神</hi>
　<hi>仙居咄哉浩景似欺壓謂我不足為傳模風流江左杜從事氣格豪贍凌相如安得飄颻跨鸞鵠手指栗</hi>
　<hi>尾來為書</hi>
　照閣奉陪辨才法師夜坐懐少㳺學士<hi>猨鳥投林已寂然芭蕉過</hi>
　<hi>雨小樓前雲依絶壁中間破月自遥峯缺處圓照坐不湏紅蠟炬可人惟有蕙爐烟校讐御府圖書客疇</hi>
　<hi>昔還仝此夜彈</hi>
　次韻景文㑹朱充仁大夫魏敏中朝奉于望湖樓長<lb/>
　句<hi>髙樓别浮雲下瞰百頃湖清漪照兩岸秀色含孤蒲騷人富筆力領略驚湏㬰短長隨萬象肯議鶴</hi>
<pb n="KR2k0022_WYG_095-5b"/>
　<hi>與鳬二客各英妙温温古為徒從公文字飲所樂非歌呼酒酣挹諸山髙下如迎趨籃輿復迤邐逺訪飛</hi>
　<hi>來孤炎蒸近亭午天地如大爐石泉領吾廬快意猶過屠松門徹九里始見靈山隅佳名自開皇籍甚聞</hi>
　<hi>中區幽芳不時艷地勝乃滋濡招提如四海䧺觀宜且無歸途憇夀星寒碧森萬株蕭騷聒衆響孰辨笙</hi>
　<hi>與竽擡眸瞩新榜蔚蔚氣自殊将軍戀清絶勸客頽玉壺道人烹露芽滿盞浮雲腴倘無方外姿未可同</hi>
　<hi>此娛</hi>
　題小溪<hi>城根野水緑逶迤裊裊輕舟掠岸過欲採芝蘭無覔處野花汀草占春多</hi>
楊次公西湖參寥山房<hi>我愛參寥一味閑岩房占得畫屏間斫開東廡數枝竹放入西</hi>
　<hi>湖千里山石底酌泉清徹骨門前逢客強為顔白雲幽鳥應相信出本無心倦即還</hi>
<pb n="KR2k0022_WYG_095-6a"/>
邱道源錢塘<hi>南屏髙瞰府城西畫舸千艘共醉迷四柱臺邊烟是幕百花橋畔葑連隄龍檀咽路</hi>
　<hi>迎轝隼綺綉登山汙粉題暮色沉沉郛郭閉寳燈輝映梵天低</hi>
　登西湖北樓<hi>尋㳺心緒忽闌珊髙處重登始是觀晚吹劃開三面碧晨曦収住一天寒南屏</hi>
　<hi>洞户蘿隂合東極鰲峯雪浪漫逺近聲形窮不得離朱師曠漫凭欄  澄霽無涯混一區似開塵網到華</hi>
　<hi>胥圖抨水墨烟昏處國占清涼月上初雲夢澤寛城邑逺華嚴川好酒肴踈秖期擺脫名韁了來約真仙</hi>
　<hi>傍此居</hi>
王性之送開公歸徑山<hi>白頭住世我無日破衲出家師妙年衮繡門庭猶自妄瓶盂踪</hi>
　<hi>跡不離禪雞催曉月人奔渡雁唤西風葉滿船夢境相逢便相别萬峯秋色正磨天</hi>
<pb n="KR2k0022_WYG_095-6b"/>
許表民晚宿江漲橋<hi>鳥徑青山外人家苦竹邊江城懸夜鎻魚市散空船岸静涵秋月林</hi>
　<hi>昏宿水烟又尋僧榻卧夜冷欲無眠</hi>
鄭毅夫錢塘觀燈<hi>碧海芙蓉徹夜開亂花前後盡樓臺坐看萬里河漢外移下一天星斗來</hi>
　<hi>醉客倚欄吹玉笛美人弄鏡挿香梅誰能飛入月宫去捉住嫦娥不放回</hi>
王深父囘浙江有感<hi>候潮門外浙江西曽憶浮舟自此歸萬古波濤今日是一身踪跡昔</hi>
　<hi>人非愁侵北齒頭先白淚入秋風眼易眵日暮彷徨不能去連堤踈栁更依依</hi>
汪龍溪過臨平二首<hi>一别九霄路風烟長滿衣已成身老大無復世輕肥天濶鳥雙下山</hi>
　<hi>寒人獨歸曉來何處雨春水半岩扉江睡起涼生岸鈎簾坐小忩麥風能起柂梅雨不鳴  往事心長折</hi>
<pb n="KR2k0022_WYG_095-7a"/>
　<hi>歸途影自雙依然蒲栁地人老故先降</hi>
　餘杭道中<hi>過境全疑道若窮縈紆百轉曲回通人行山頂半天上舟繞溪流亂石中獄訟已無</hi>
　<hi>前世號衣冠猶有古人風纔歸又見争相慶共慶歌謡萬室同</hi>
王中書希吕湖山十詠<hi>瑟瑟輕氷拆御溝溝邊栁色弄春柔數聲啼鳥破幽夢斷送西</hi>
　<hi>湖尋舊㳺春石罅㣲泉咽淺沙沙頭細草换年華踈籬酒斾管  事倚馬短櫩梅着花  山南山北異隂</hi>
　<hi>晴雨脚垂垂日脚明落盡桃花春事退柔桑深處一鳩鳴  㝠㝠細雨不成泥十里平沙快馬蹄縂為好</hi>
　<hi>山牽醉眼不知縱轡過西溪湖雨挟東風作嫩寒短墻圍水栁蔵烟㳺人不出西  静白鷺飛來在畫船</hi>
　<hi>經雨後桃花脱瘦紅釣空平揖竹間風文書滿案不  意心在西湖山水中  山光擁翠落杯中水色天</hi>
<pb n="KR2k0022_WYG_095-7b"/>
　<hi>容上下同身入蓬山人不悟碧桃無數倚春風白露葵抱蕊未全開翠竹隂涼蔽緑苔貪看青林飛  鳥</hi>
　<hi>丁丁喙木又驚回下荷花過眼作鮮妍小艇初疑久自便日日孤山山  路紅菱白藕不論錢  忩外平</hi>
　<hi>疇交逺風豆花成實穀苖豐向來河朔經行地盡在江南烟雨中</hi>
西湖僧順怡竹詩<hi>城中寸土如寸金幽軒種竹只十箇春風謹勿長児孫穿我堦前緑苔破</hi>
　又林下詩<hi>久從林下㳺頗識林下趣從渠緑隂繁不碍清風度閑來石上眠落葉不知數一鳥</hi>
　<hi>忽飛來啼破幽寂處</hi>
趙忠簡公鼎趨三衢别故人時車駕幸杭州<hi>傖父何由習楚風家</hi>
　<hi>山俱在古河東相逢憔悴干戈後追數悲歡夢寐中摻袂又成千里别放歌空念一樽同他年倘有加飱</hi>
<pb n="KR2k0022_WYG_095-8a"/>
　<hi>字試問漁舟鶴髪翁息飄零澤國幾春風又觸驚濤泛短篷四海未知棲  地百年半在别離中功名原</hi>
　<hi>與世縁薄兵火向來吾道窮獨倚危樓淒望眼青山無數浙江東</hi>
髙九萬湖上訪僧不遇<hi>亂花飛絮趂長髯未訪西湖竹裏菴行盡白雲三十里詩人又</hi>
　<hi>在白雲南不乗興尋僧入翠㣲山中無限野薔薇主人  見從誰賞折得繁枝自挿歸</hi>
　夜步天街書所見<hi>賽罷祠山賽二郎酒行明日欲開張愚民可是多忘本香火何曽到</hi>
　<hi>杜康</hi>
　喜杜仲髙移居清湖<hi>芙携雞犬入城居無復㳺從歎濶踈河水通船堪載酒桐隂近</hi>
　<hi>屋可修書飯香休憶辛田米羔美何慙丙穴魚我亦買山湖上住效芹時擬貢園蔬</hi>
<pb n="KR2k0022_WYG_095-8b"/>
　嵗除登岝㠋山精舍<hi>蕭寺經行無盡情倚欄長是眼増明溪因宿雨十分急山為凝</hi>
　<hi>寒一味清竹外飛花隨晚吹樹頭幽鳥試春聲重來又是明年事臨出門猶欵欵行</hi>
楊炎正錢唐迎酒詩并序<hi>閏八月二十有六日官妓迎酒聫鑣穿市觀者如堵作迎</hi>
　<hi>酒歌以發同觀諸公一笑云錢塘妓女顔如玉一一紅粧新結束問渠結束何所為八月皇都酒新熟酒</hi>
　<hi>新熟浮蛆香十二庫中誰最强臨安大户索酒嘗舊有故事湏迎将翠翹金鳯烏雲髻雕鞍玉勒三千騎</hi>
　<hi>金鞭争道萬人看香塵冉冉沙河市琉璃杯深琥珀濃新翻曲調聲摩空使君一笑賜金帛今年酒賽真</hi>
　<hi>珠紅畫樓突兀臨官道處處綉旗誇酒好五陵年少事豪華一斗十千誰復校黄公壚下謾徜徉何曽見</hi>
　<hi>此大隄倡惜無顔公三十萬往醉金釵十二行</hi>
<pb n="KR2k0022_WYG_095-9a"/>
繆瑜遇灾報應詩并序<hi>辛酉錢唐火灾延燒居民以七萬計惟吳山上一老翁家獨全</hi>
　<hi>翁平時誦經樂施火起之夕以老<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>不能去遣兒與婦令亟走竟不忍相捨離處烈熖之中全家昏然熟</hi>
　<hi>寐至于蒲萄架亦不焚灼夫善積于平日之素而孝感于一念之頃其為神物䕶持如此行路之人相與</hi>
　<hi>言者必曰蒲萄架因詩之以為世人好善者之勸云鬰攸属者?煽灾蜚廉縱風相與偕林林生齒七萬</hi>
　<hi>户連甍接棟燒成灰如何老翁一區宅間不以寸獨不㶼玉石俱焚勢應爾豈有幻術能然哉聞之翁乃</hi>
　<hi>好善者平時事佛經卷開有餘必以濟貧乏不以利欲縈其懐倉卒遂蒙神鬼䕶萬目注視咸驚猜厥初</hi>
　<hi>巨熖□天起左顧右盻如蟠柴翁知無地可脱免委身甘作燼與煨麾兒與婦令亟走誓死不去無違乖</hi>
　<hi>全家酣寝越信宿如聞大浪聲喧豗及其夢覺火亦息依然一室當崔嵬㣲如蒲萄不薰灼而况梁棟與</hi>
<pb n="KR2k0022_WYG_095-9b"/>
　<hi>桷榱蒼蒼表善有如此餘自作孽何足哀作詩誌往勸來者勿以斯語同優俳</hi>
陸放翁臨安春雨初霽<hi>世味年來薄似紗誰憐騎馬客京華小樓昨夜聴春雨深巷今</hi>
　<hi>朝賣杏花矮紙斜行閑作草晴忩細乳戯分茶素衣莫動風塵嘆猶及清明可到家</hi>
陳節齋寒食湖上<hi>花瘦水肥三月天畫橈雙動木蘭船人家盡换新榆火惟有垂楊帶舊烟</hi>
太傅平章賈魏公舊題於潜道中<hi>數家烟火深村裡幾處牛羊落日中客久</hi>
　<hi>不歸心事逺梧桐葉葉是秋風</hi>
　昌化道中<hi>西風落葉路漫漫衣袂㣲生旦暮寒只隔片雲家便到逺山移入夢中看</hi>
　與友人㑹宿城中<hi>江湖相隔久不料宿京城終夜同談笑對床如弟兄濕螢飛復落殘</hi>
<pb n="KR2k0022_WYG_095-10a"/>
　<hi>燭滅還明此去仍多事重期未必成</hi>
　咸淳庚午冬大雪遺安撫潜侍郎詩<hi>臘前又放玉園林一片花飛一</hi>
　<hi>片心瀌奕端由人所召燮調多愧病難任乾坤浩浩無偏處田野穰穰更自今但得諸賢成此樂擢舟我</hi>
　<hi>欲去山隂氣安撫潜侍郎説友和并䟦詩云海水飛花到上林  形和處縂由心采薇指日休兵甲宿麦</hi>
　<hi>連雲辨輦任熾炭酒行懐往昔老枝詩句詔來今燮調妙用誰知得端在崇陽與抑隂  雲氣峥嶸衆俊</hi>
　<hi>林聖朝事事合天心梅根依傍蒙嘉澤竹力低垂愧重任有美江山秪如舊無塵宇宙幸逢今坐令清畫</hi>
　<hi>閑鈴索白戰工夫效汝隂雨䟦云咸淳六年閏十月乙邜雪越十一月辛卯大  雪  太師平章魏國公</hi>
　<hi>先生作為詩章為民志喜不鄙㣲陋而辱貺之説友拜手欽誦竊惟浩浩無偏天地之心也清明虚一其</hi>
<pb n="KR2k0022_WYG_095-10b"/>
　<hi>著見固應耳漢中興再傳至于永平號稱熈洽而詔廼曰京師冬無宿雪勞煩有司積精禱求我國家景</hi>
　<hi>定以來年榖比登天休滋至亦惟明良心學純懿位育之功度越前代逺甚而説友蒙賴嘉澤匪勞匪煩</hi>
　<hi>既與鄉遂之甿歌咏公詩交相慶幸且刻諸石以垂之百世傳之四海云  侍從各有和篇并刻之石附</hi>
　<hi>載于後炭章侍郎鑑釀成和氣遺林林上宰心通上帝心炙  擁爐謀已決龍枝擎玉力能任屢豐兆好</hi>
　<hi>彌穹壤寡和詞髙冠古今願乞一蓑歸釣隐兒時執木欲成隂  方侍郎逢辰來自周原入禁林升平風</hi>
　<hi>露洽民心覇橋驢背詩争咏魏國龍枝力獨任逺役載塗将撤戍豐年髙廩又從今君王對越加修省却</hi>
　<hi>説陽明可勝隂銀陳侍郎宜中瑞霙又報集琪林盡是寛民一㸃心  闕光浮和氣動玉龍力重老枝任</hi>
　<hi>鵞池凱奏傳中夜麥壠歇聲沸自今得趂東風同此樂青天何處不喬隂  鮑侍郎度一陶催發萬園林</hi>
<pb n="KR2k0022_WYG_095-11a"/>
　<hi>平施工夫天地心計出陳竒殱此虜盟推滕六長諸任三登氣象先呈臘一統封疆後視今多謝玉龍擎</hi>
　<hi>重力太平蓑笠好溪隂心盧侍郎鉞二首天花六出瑞千林公溥明通造化  農望豐年知兆朕物涵生</hi>
　<hi>意搃懐任兎園奕奕誇圭璧薇戍霏霏詠昔今擎重老枝長玉立主張陽類杜羣隂  底用封香禱梵林</hi>
　<hi>瑞霙先臘感由心豫知農畆宜禾稼復喜邊儲足輦任民樂齊宫誇往昔㨗歌周戍属斯今燮調妙造推</hi>
　<hi>元老治象陽明無伏隂河陳侍郎存先臘吹開萬玉林人心悦處即天心山  洞徹重瞳逺宫闕髙寒一</hi>
　<hi>柱任瑞應崆峒知有日塵清洄曲在斯今神功變化無留迹便放春陽捲積隂  文右史及翁身逰廊廟</hi>
　<hi>意山林六出花開一寸心平地尺書叨載史瞻天班賀齒諸任屢豐嵗事常如昔太素風光直到今収歛</hi>
　<hi>神功放晴景白河半夜掃層隂寫曹侍郎元發乾坤滿眼盡琪林擎玉詩傳魏國心  琰已增天府重掌</hi>
<pb n="KR2k0022_WYG_095-11b"/>
　<hi>兵愧匪地官任三千界内清無際數十年來瑞獨今喜雪未幾還喜雨老農歌舞愛春隂</hi>
　再賦二首<hi>玉立堂堂君子林由來彦聖好于心時和定是占書嵗賢聚奚湏更難任上瑞以人</hi>
　<hi>誇自昔太平有象適當今莫令一片花飛却留取春光到緑隂  窮年枯坐似禪林為喜祥霙寫我心歸</hi>
　<hi>去來兮懐靖莭不能者止愧周任西園佳話從知舊東國諸賢復見今滿斛明珠逾美瑞定應摹刻過碑</hi>
　<hi>隂淋安撫潜侍郎再和并䟦説詩云突兀瓊樓照武林  漓黄榜快羣心成功並  平淮度經世誰如釣</hi>
　<hi>海任後樂園應看最好屢豐年又數從今太平天子方宵旰想讀豳風到凌隂  句落孤山壓老林横枝</hi>
　<hi>觧識燮調心衆賢戞擊宗韶頀外域流傳洗靺任不有鹿磯功許大那能兎苑樂如今非才久愧班東上</hi>
　<hi>抱甕何當學漢隂䟦云右太師平章魏國公先生申賦二章一以酬法從羣彦一以重況説友逺邇傳誦</hi>
<pb n="KR2k0022_WYG_095-12a"/>
　<hi>金聲玉振美哉渢渢乎昔者詩人稱上天同雲雨雪雰雰占其豐也而于是懐禹之功焉良以原隰不甸</hi>
　<hi>則耕且不得豐于何有公再立乾坤一徳寅亮潤澤豐美如川方至顧乃不居其功謂賢聚而治猶雲同</hi>
　<hi>而雪也吐握形諸歌咏唯恐賢者一日去朝廷其眡西園識度萬有逕庭矣來世其以是見公之志  右</hi>
　<hi>並刻石府治</hi>
王帥叅洧湖山十景詩<hi>蘇堤春曉云孤山落月趂踈鐘畫舫参差栁岸風鶯夢初醒人</hi>
　<hi>未起金鴉飛上五雲東待叚橋殘雪云望湖亭外半青山跨水修梁影亦寒  伴痕邊分草色鶴驚碎玉</hi>
　<hi>啄闌干南雷峯夕照云塔影初収日色昏隔墻人語近甘園  山逰遍分歸路半入錢唐半暗門  曲院</hi>
　<hi>風荷云避署人歸自冷泉步頭雲錦晩涼天愛渠香陣隨人逺行過髙橋旋買船  平湖秋月云萬頃寒</hi>
<pb n="KR2k0022_WYG_095-12b"/>
　<hi>光一席鋪氷輪行處片雲無鷲峯遥度西風冷桂子紛紛㸃玉壺  栁浪聞鶯云如簧巧囀最髙枝苑樹</hi>
　<hi>青歸萬縷絲玉輦不來春又老聲聲許與落花知沙花港觀魚云斷汊帷餘舊姓甘倚欄投餌説當年</hi>
　<hi>鷗曽見園興廢近日㳺人又玉泉晚南屏晩鐘云涑水崖碑半緑苔春㳺誰向此山來  烟深處蒲牢響</hi>
　<hi>僧自城中應供回横三潭印月云塔邊分占宿湖船寳鑑開匳水接天  玉叫雲何處起波心驚覺老龍</hi>
　<hi>眠靄兩峯挿雲云浮圖對立曉崔巍積翠浮空霽  迷試向鳯凰山上望南髙天近北烟低</hi>
　<hi>闕</hi>
記<lb/>
白樂天華嚴經社石記<hi>有杭州龍興寺僧南操當長慶二年請靈隐寺僧道峯講大方</hi>
<pb n="KR2k0022_WYG_095-13a"/>
　<hi>廣佛華嚴經至華蔵世界品聞廣博嚴浄事操歡喜發願願于白黑衆中勸十萬人人轉華嚴經一部十</hi>
　<hi>萬人又勸千人人諷華嚴經一卷毎嵗四季月其衆大聚㑹于是攝之以社齊之以齋自二年夏至今年</hi>
　<hi>秋凡十有四齋每齋操捧香跪啟于佛曰願我來世生華嚴世界大香水海上寳蓮金輪中毗盧遮那如</hi>
　<hi>來前與十萬人俱斯足矣又于衆中募財製良田十頃嵗取其利永給齋用予前牧杭州時聞操發是願</hi>
　<hi>今牧蘇州時見操成是功操自杭詣蘇凡三請于予曰操八十一矣朝夕迨盡恐社與齋來者不能繼其</hi>
　<hi>志乞為記誡俾無廢墜予即十萬人中一人也宜乎志而賛之噫吾聞一毛之施一飯之供終不壊滅况</hi>
　<hi>田千畆齋四時用不竭之征備無窮之供乎噫吾聞一願之力一偈之功終不壊滅况十二部經常出于</hi>
　<hi>千人口乎况十萬部經常入于百千人耳乎吾知操徒必果是願若經之句義若經之功神則存乎本傳</hi>
<pb n="KR2k0022_WYG_095-13b"/>
　<hi>若社人之姓名若財施之名數則列于别碑斯石之文但叙見願集來縁而已寳歴二年九月二十五日</hi>
　<hi>前蘇州刺史白居易記</hi>
　吳郡詩石記<hi>正元初韋應物為蘇州牧房孺復為杭州牧皆豪人也韋嗜詩房嗜酒每與賔</hi>
　<hi>友一醉一咏其風流雅韻多播于吳中或目韋房為詩酒仙時予始年十四五旅二郡以㓜賤不得與㳺</hi>
　<hi>宴尤覺其才調髙而郡守尊以當時心言異日蘇杭茍獲一郡足矣及今自中書舍人間領二州去年脱</hi>
　<hi>杭印今年佩蘇印既醉于彼又吟于此酣歌狂什亦往往在人口中則蘇杭之風景韋房之詩酒兼有之</hi>
　<hi>矣豈始願及此哉然二郡之物状人情與曩時不異前後相去三十七年江山是而齒髪非又可嗟矣云</hi>
　<hi>云</hi>
<pb n="KR2k0022_WYG_095-14a"/>
杜樊川杭州新造南亭子記<hi>佛著經曰生人既死隂府収其精神校平生行事罪</hi>
　<hi>福之坐罪者刑獄皆怪險非人世所為凡人平生一失舉止皆落其間其尤怪者獄廣大千百萬億里積</hi>
　<hi>火燒之一日凡千萬生死窮億萬世無有間斷名為無間夾殿宏廊悉圖其状人未熟見者莫不毛立神</hi>
　<hi>駭佛經曰我國有阿闍世王殺父王簒其位法當入所謂獄無間者能求事佛後生為天人况其他罪事</hi>
　<hi>佛固無恙梁武帝明智勇武創為梁國者捨身為僧奴至國滅餓死不聞悟况下輩固惑之為工商者雜</hi>
　<hi>良以苦偽内而華外納以大秤斛以小出之欺奪村閭憨民銖積粒聚以至于富刑法錢榖小胥出入人</hi>
　<hi>性命顛倒埋沒使簿書條令不可究知得財買大第豪奴如公侯家大吏有權力能開庫取公錢縁意恣</hi>
　<hi>為人不敢言是此數者心自知其罪皆損已奉佛以求救月日積久曰我罪如是貴富如所求是佛能滅</hi>
<pb n="KR2k0022_WYG_095-14b"/>
　<hi>吾罪復能以福與吾也有罪罪滅無福福至生人唯罪福耳雖田婦稚子知所趨避今權歸于佛買福賣</hi>
　<hi>罪如持左契交手相付至有窮民啼一稚子無以與哺得前錢召一僧飯之兾佛之助一日獲福若如此</hi>
　<hi>雖舉寰海内盡為寺與僧不足怪也屋壁綉紋可矣為金  扶踈擎千萬佛僧為具味飯之可矣飯訖持</hi>
　<hi>錢與之不大不壮不髙不多不珍竒瓌恠為憂無有人力可及而不為者晉覇主也一銅鞮宫之衰弱諸</hi>
　<hi>侯不肯來盟今天下能如幾晉凡幾千銅鞮人得不困哉文宗皇帝嘗語宰相曰古者三人共食一農人</hi>
　<hi>今加兵佛一農人乃為五人所食其間吾民尤困于佛帝念其本牢根大不能果去之武皇帝始即位獨</hi>
　<hi>奮怒曰窮吾天下也始去其山臺野邑四萬所冠其徒至十萬人後至㑹昌五年始命西京留佛寺四僧</hi>
　<hi>惟十人東京二寺天下所謂莭度觀察同華汝三十四治所得留一寺僧准西京數其他刺史州不得有</hi>
<pb n="KR2k0022_WYG_095-15a"/>
　<hi>寺出四御史縷行天下以督之御史乗驛未出闗天下寺至于屋基耕而冠之凡除寺四千六百僧尼笄</hi>
　<hi>冠二十六萬五百其奴婢十五萬良人枝附為使令者倍笄冠之數良田數千萬頃奴婢口率與百畆編</hi>
　<hi>入農籍其餘賤取民直歸于有司寺材州縣得以恣新其公署傳舍今天子即位詔曰佛尚不殺而仁且</hi>
　<hi>來中國久亦可助以為治天下州率與二寺用齒衰男女為其徒各止三十人兩京數倍其四五焉著為</hi>
　<hi>定令以狥其習且使後世不得復加也趙郡李子烈播立朝名人也自尚書比部郎中出為錢塘錢塘于</hi>
　<hi>江南繁大雅亞吳郡子烈少㳺其地委曲知其俗蠧人者剔削一根莭斷其脉絡不數月人隨化之三牋</hi>
　<hi>干丞相云濤壊人居不一捍錮敗侵不休詔與錢二千萬築長堤少為數十年計人益安喜子烈曰吳越</hi>
　<hi>古今多文士來吾郡㳺登樓倚軒莫不飄然而増思吾郡之江山甲于天下信然也佛熾害中國六百嵗</hi>
<pb n="KR2k0022_WYG_095-15b"/>
　<hi>生見聖人一揮而幾夷之今不取其寺材立亭勝地以彰聖人之功使文士歌詩之後必有指吾而罵者</hi>
　<hi>乃作南亭在城東南隅宏大焕顯工施手目髪䜿肉均牙滑而無遺巧矣江平入天越峯如髻越樹如髪</hi>
　<hi>孤帆白鳥㸃盡止凝在半夜酒餘倚老松坐怪石殷殷潮聲起于月外東閩西越宦逰善地也天下名士</hi>
　<hi>多往之予知百數十年後登後南亭者念仁聖天子之神功美子烈之㫖跡覩南亭千萬状吟不能已四</hi>
　<hi>時千萬状吟不能去作為歌詩次之于後不知幾千百人矣</hi>
陳後山關氏二亭記<hi>居則行其仁仕則行其義家非仁不義君臣之際又有義焉仁始于</hi>
　<hi>身内有以守同其樂于天外有以安同其好于人故為宫室苑囿以燕其居車馬器服以效其用賔射燕</hi>
　<hi>享以廣其意故能羣天下而世守焉錢塘闗氏于其居之右積土為坂伐石為壇而藝以藥坂之下有甘</hi>
<pb n="KR2k0022_WYG_095-16a"/>
　<hi>井焉挾以二室左竹右木斷而不斵命其坂曰藥坂壇曰芝壇井曰丹井左曰巢亭右曰節亭自是關氏</hi>
　<hi>之父兄子弟仕而休者與夫學而未仕者朝夕在焉府縣之吏鄉邑之老與夫四方之過賔間從其㳺所</hi>
　<hi>樂雖異而各有得焉嗚呼可謂仁其身矣引而近之守莫固焉推而外之政莫善焉關氏為吳大家世有</hi>
　<hi>彦士其宦于朝者三人仕于州縣者四人處而學者又十有幾人因而大之其興乎蜀方士李翁曰石有</hi>
　<hi>玉可攻甘井可化丹砂而未試也後有貪者将剥石而賈玉竭井以市丹砂關氏盛衰于是見之作亭之</hi>
　<hi>明年關氏之良彦瞻來京師以告其僚友舊逰于是士大夫之能詩者皆為賦之而屬予為之記  元祐</hi>
　<hi>元年八月丙戌</hi>
　<hi>闕</hi>
<pb n="KR2k0022_WYG_095-16b"/>
叙<lb/>
蘇東坡牡丹記叙<hi>熈寜五年三月二十三日余從太守沈公觀花于吉祥寺僧守璘之圃圃</hi>
　<hi>中花千本其品以百數酒酣樂作州人大集金槃綵籃以獻于坐者五十有三人飲酒樂甚素不飲者皆</hi>
　<hi>醉自輿臺皂𨽻皆挿花以從觀者數萬人明日公出所集牡丹記十卷以示客凡牡丹之見于傳記與栽</hi>
　<hi>植接養剥治之方古今詠歌詩賦下至怪竒小説皆在余既觀花之極甚與州人共逰之樂又得觀此書</hi>
　<hi>之精究博備以為三者皆可紀而公又求予文以冠于篇盖此花見重于世三百餘年窮妖極麗以擅天</hi>
　<hi>下之觀美而近嵗尤復變態百出務為新竒以追逐時好者不可勝紀此草木之智巧便佞者也今公自</hi>
　<hi>耆老重徳而予又方憃迂濶舉世莫與為比則其于此書無乃皆非其人乎然鹿門子常怪宋廣平之為</hi>
<pb n="KR2k0022_WYG_095-17a"/>
　<hi>人意其銕心石膓而為梅花賦則清便艷發得豈朝徐庾體今以予觀之凡託于椎陋以胘世者又  足</hi>
　<hi>信哉余雖非其人强為公記之公家書二萬卷博覽强記遇事成書非獨牡丹也</hi>
　錢唐勤上人詩集叙<hi>昔翟公罷廷尉賔客無一人至者其後復用賔客欲往翟公大</hi>
　<hi>書其門曰一死一生乃知交情一貧一富乃知交態一貴一賤交情乃見世以為口實然予嘗薄其為人</hi>
　<hi>以為客則陋矣而公之所以待客者獨不為小哉故太子太師歐陽公好士為天下第一士有一言中于</hi>
　<hi>道不逺千里而求之甚于士之求公以故盡致天下豪俊自庸衆人以顯于世者固多矣然士之負公者</hi>
　<hi>亦時有盖嘗慨然太息以人之難知為好士者之戒意公之于士自是少倦而其退老于潁水之上余往</hi>
　<hi>見之則猶論士之賢者唯恐其不聞于世也至于負已者則曰是罪在我非其過翟公之客負公于死生</hi>
<pb n="KR2k0022_WYG_095-17b"/>
　<hi>貴賤之間而公之士叛公于瞬息俄頃之際翟公罪客而公罪已與士益厚賢于古人逺矣公不喜佛老</hi>
　<hi>其徒有治詩書學仁義之説者必引而進之佛者恵勤從公㳺三十餘年公嘗稱之為聰明才智有學問</hi>
　<hi>者尤長于詩公薨于汝隂予哭之于其室其後見之語及于公未嘗不涕泣也勤固無求于世而公又非</hi>
　<hi>有徳于勤者其所以涕泣不忘豈為利也哉予然後益知勤之賢使其得列于士大夫之間而從事于功</hi>
　<hi>名其不負公也審矣求熈寜七年予自錢唐将赴髙宻勤出其詩若干篇  予文以傳於世予以為詩非</hi>
　<hi>待文而傳者也若其為人之大略則非斯文莫之傳也</hi>
　<lb/>
　咸淳臨安志卷九十七<lb/>
</p>
<p>
</p>
  </div>
</body>
</text>
</TEI>
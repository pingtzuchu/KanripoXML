<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>咸淳臨安志卷八十七</head>
    <p>
<pb n="KR2k0022_WYG_086-1a"/>
欽定四庫全書<lb/>
　咸淳臨安志卷八十七　　宋　潜說友　撰<lb/>
塚墓<lb/>
夏后臯之墓見於晩周女媧氏之墳唐天寶中尚在也<lb/>
夫陵谷變遷髙深易位彼何能乆若是哉聞之曰墟墓<lb/>
之間不施哀而人哀此惻隠之真忠厚之至厯古今通<lb/>
上下而一心者也故芻牧有禁耕發有律式祭以致其<lb/>
敬封以篤其恩充類至盡雖蓬顆之不蔽虆梩之不掩<lb/>
<pb n="KR2k0022_WYG_086-1b"/>
吾視之有弗忍况明君賢臣烈士之所藏其能乆也固<lb/>
宜然則志也者非託焉以記乆耶志為杭作非杭人何<lb/>
以得書司馬牛宋人也避其家之難違之之吴又違之<lb/>
之魯卒於郭門之外塟於兵輿左氏特詳其事説者以<lb/>
為録其卒塟所在愍賢者之失所也嗚呼宇宙亦大矣<lb/>
人以𦕈然之軀生死於其間固有與之並生而羞道之<lb/>
者司馬氏﨑嶇死於道路窆於他邦而時人賢之君子<lb/>
愍焉秉彛好徳之同心猶不於此㮣見乎叙塚墓<lb/>
<pb n="KR2k0022_WYG_086-2a"/>
　漢孫鍾墓<lb/>
　　在富陽陽平山孫堅之祖鍾性至孝種瓜為業忽<lb/>
　　有三少年詣鍾乞瓜謂鍾曰此山下可作冢當出<lb/>
　　天子君可下山百歩許顧見我去即可塟也鍾去<lb/>
　　三十歩便反顧見三人並成白鶴飛去鍾死即塟<lb/>
　　其地冢上數有光怪雲氣五色上属天衍數里人<lb/>
　　由是知孫氏必興<hi>孫氏墳墓在富陽者又有孫賁孫瑶墓並在縣西南孫皓子希</hi>
　　<hi>祖墓在縣南</hi>
<pb n="KR2k0022_WYG_086-2b"/>
　漢於潜侯何滕墓<lb/>
　　在於潜縣南二十里獨角山<lb/>
　吳冨春侯郭成墓<lb/>
　　在富陽樟岩<lb/>
　吳選曹尚書暨艶墓<lb/>
　　在餘杭縣南由拳山之東<lb/>
　吳給事驍騎大将軍新豐侯暨惠景墓<lb/>
　　在餘杭縣東北八里董舍村<lb/>
<pb n="KR2k0022_WYG_086-3a"/>
　晋郭文墓<lb/>
　　見九域志在臨安縣西南一十五里<lb/>
　晋常山太守御史尚書俞歸墓<lb/>
　　在餘杭縣西北三十五里地聨舟枕山<lb/>
　晋何史君墓<lb/>
　　淳熙八年駱忠翊嗣業創祠山别廟於於潜縣東<lb/>
　　一里南陽山獲古塜陶塼上有太康五年甲辰何<lb/>
　　史君墓十字<lb/>
<pb n="KR2k0022_WYG_086-3b"/>
　宋景侯吳喜墓<lb/>
　　在餘杭縣西北仇山一里<lb/>
　宋侍中王裕之墓<lb/>
　　在餘杭縣東二十五里按宋書王裕之字敬𢎞琅<lb/>
　　邪臨沂人嘗為吳興太守舊居餘杭縣薨於所居<lb/>
　　之舍亭山<lb/>
　陳彊陵侯陳法明墓<lb/>
　　在餘杭縣南一十三里唐苑山中<lb/>
<pb n="KR2k0022_WYG_086-4a"/>
　唐章成緬墓<lb/>
　　在於潜縣南七十里長安鄉兊口村<lb/>
　唐杜牧墓<lb/>
　　在南山東南與佛日山夾境名杜牧塢有數古塚<lb/>
　唐徐凝墓<lb/>
　　在新城縣桐峴鄉<lb/>
　唐馬自然墓<lb/>
　　在鹽官縣<lb/>
<pb n="KR2k0022_WYG_086-4b"/>
　梁太師吳敬忠墓<lb/>
　　在於潜縣南五里豐國鄉東村<lb/>
　梁太保饒京墓<lb/>
　　在昌化縣金山鄉首源林木蓊鬰百尺合抱有犯<lb/>
　　者必為異物所怖京本青州淄水人梁末為鎮海<lb/>
　　軍紫溪鎮遏使龍德元年制贈太保<lb/>
　吳越武肅王墓<lb/>
　　在臨安縣城北十三歩<lb/>
<pb n="KR2k0022_WYG_086-5a"/>
　吳越文穆王墓<lb/>
　　在龍山之南原和凝撰神道碑<lb/>
　吳越忠獻王墓<lb/>
　　在龍山之南原太常鄉張昭撰神道碑<lb/>
　吳越孝懿世子墓<lb/>
　　在天竺前山<lb/>
　吳越忠懿王賢德順睦妃孫氏墓<lb/>
　　在石人嶺下<lb/>
<pb n="KR2k0022_WYG_086-5b"/>
　吳越王妃仰氏墓<lb/>
　　在龍井山放馬場<lb/>
　　　按表忠觀碑載錢氏墓在錢唐者二十有六在<lb/>
　　　臨安者十有一今不可悉考矣<lb/>
　吳越太尉開府儀同三司正顯薛公墓<lb/>
　　在靈石山塚前生紫藤遍遶三峯之上其後三世<lb/>
　　孫昻仕國朝至尚書左丞葬天竺山妙法院<lb/>
　吳越太師杜<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>墓<lb/>
<pb n="KR2k0022_WYG_086-6a"/>
　　在新城縣北三里官塘子建徽墓在縣西十里袁<lb/>
　　村<lb/>
　吳越給事羅隠墓<lb/>
　　在錢唐縣定山鄉居山里又昌化澞溪之楊村俗<lb/>
　　號羅公墓彎盖其祖墓<lb/>
　和靖林處士墓<lb/>
　　在孤山所居側<hi>詳見孤山</hi>
　知杭州胡侍郎則墓<lb/>
<pb n="KR2k0022_WYG_086-6b"/>
　　在西湖龍井廣福院之麓范文正公作墓誌銘<lb/>
　周都尉邠墓<lb/>
　周待制邦彦墓<lb/>
　　並在南蕩山子孫今居定山之北鄉<lb/>
　強文憲公淵明墓<lb/>
　　在西溪之欽賢鄉<lb/>
　劉少宰正夫墓<lb/>
　　在石姥山嶺之西北真珠塢<lb/>
<pb n="KR2k0022_WYG_086-7a"/>
　元少師絳墓<lb/>
　　在南蕩山<lb/>
　章樞宻楶墓<lb/>
　　在寶石山<lb/>
　太師張文忠公横浦先生墓<lb/>
　　在鹽官縣<lb/>
　陳寺丞剛中墓<lb/>
　　在龍井山風篁嶺沙盆塢公福州閩清人慷慨挺<lb/>
<pb n="KR2k0022_WYG_086-7b"/>
　　特有志事功建炎二年李易榜登第紹興戊午任<lb/>
　　太府寺丞應詔上封事主議恢復忤秦檜意同年<lb/>
　　編脩官胡銓以鯁切得罪貶新州作啟賀其行有<lb/>
　　云屈膝請和知廟堂禦侮之無䇿張膽論事喜樞<lb/>
　　庭經逺之有人遂與張九成等七人同謫送吏部<lb/>
　　差知䖍州安逺縣士論惜之有詩云同日七人俱<lb/>
　　去國何時萬里許還家公至縣適有嶺㓂之擾䆒<lb/>
　　心招撫感瘴而歿其妻子扶柩抵臨安得地塟焉<lb/>
<pb n="KR2k0022_WYG_086-8a"/>
　　其後湘中著紹興正論載公出處甚詳朱文公周<lb/>
　　益公皆有䟦語<lb/>
　儀王墓<lb/>
　　在西湖顯明寺王諱仲湜生也有紫光照室及視<lb/>
　　則肉塊刄割遂得嬰兒靖康時六軍欲推王而立<lb/>
　　之杖劍以却曉其徒曰自有真主其徒猶未退則<lb/>
　　欲自伏劍死六軍遂與王約以踰月而真主不出<lb/>
　　則王當即大位王陽許而隂實欵其期未㡬髙宗<lb/>
<pb n="KR2k0022_WYG_086-8b"/>
　　皇帝即位於應天王間關而南上屢嘉歎之主祭<lb/>
　　濮王嘗自賛其容曰熙寧六載嵗在癸丑月在夏<lb/>
　　五二十有九余乃始生濮祖之後性比山麋貌同<lb/>
　　野叟随圓就方以無若有惟忠惟孝不汙不茍皓<lb/>
　　月清風良朋益友湛然靈臺確乎不朽盖自叙其<lb/>
　　推戴事也嘗㳺天竺有山禽忽驚起衝落半巖花<lb/>
　　之句子孫視諸邸為蕃衍盖為善之報云<lb/>
　浙西提刑周龍圖格墓<lb/>
<pb n="KR2k0022_WYG_086-9a"/>
　　在獨角門歩司前軍寨公處州人為直秘閣浙西<lb/>
　　提刑建炎元年討叛卒陳通與子肇丕俱遇害朝<lb/>
　　廷嘉其死莭贈中大夫直龍圖閣勅塟此地其子<lb/>
　　祔焉<lb/>
　周殿撰杞墓<lb/>
　　在九里松滕家原水岡塢公龍圖格之弟也建炎<lb/>
　　三年知常州值苖劉之變倡義勤王以功除右文<lb/>
　　殿修撰洪内翰邁䟦其檄書謂公聞變憤踊即飛<lb/>
<pb n="KR2k0022_WYG_086-9b"/>
　　表請反正適忠穆吕衛公制置淮浙兼領建康亟<lb/>
　　馳介詒書議起兵勤王公偈與恊於是忠穆公及<lb/>
　　諸大将皆提兵道竟上凡軍之百役芻茭薪蒸糓<lb/>
　　菽泉帛弓刀甲楯車船人徒動以萬計辰索暮辦<lb/>
　　調胹彌縫不使一間語師既東身獨留張杜要害<lb/>
　　使去者無郤頋憂取日虞淵功最右席邁常恨世<lb/>
　　徒知忠穆復辟之功為大而周公首倡大義則少<lb/>
　　有能言者<lb/>
<pb n="KR2k0022_WYG_086-10a"/>
　岳鄂王飛墓<lb/>
　　在棲霞嶺下<lb/>
　　題詠<hi>葉靖逸紹翁詩云萬古知心只老天英雄堪恨復堪憐如公更緩湏㬰死此敵安能八十</hi>
　　<hi>年漠漠凝塵空掩月堂堂遺像在凌烟早知埋骨西湖路學取鴟夷理釣船  劉龍洲過六州歌頭</hi>
　　<hi>詞云中興諸将誰是萬人英身草莾人雖死氣填膺尚如生年少起河北劍三尺弓両石定㐮漢開</hi>
　　<hi>虢洛洗洞庭北望帝京狡兎依然在良犬先烹過舊時营壘荆鄂有遺民憶故将軍淚如傾説當年</hi>
　　<hi>事知恨若不奉詔偽耶真臣有罪陛下聖可鍳臨一片心萬古任分茅土終不到舊奸臣人世夜白</hi>
　　<hi>日照忽開明衮佩冕圭百拜九原下榮感君恩看年年二月滿地野花春鹵簿迎神</hi>
<pb n="KR2k0022_WYG_086-10b"/>
　劉鄜王錡墓<lb/>
　　在定山北鄉勅賜功德院額曰旌忠<lb/>
　　題詠<hi>過客不知名氏題詩云将軍力盡馬蹄穿一片丹心萬古傳叱咤風雲起平地扶持日月</hi>
　　<hi>䴡中天寳刀挂壁血猶在丹詔褒功墨尚鮮到底英雄身不死旌忠長倚碧雲邊</hi>
　㐮恪趙公宻墓<lb/>
　　在西溪欽賢鄉中興以戰功顯嘗為殿歩帥其子<lb/>
　　雍登進士第<lb/>
　趙都運鞏墓<lb/>
<pb n="KR2k0022_WYG_086-11a"/>
　　在徐范村之間<lb/>
　忠毅畢公再遇墓<lb/>
　　在錢塘西溪<lb/>
　朱祕閣弁墓<lb/>
　　在西湖公徽州人早嵗㳺京洛晁以道喜之歸以<lb/>
　　從女南渡後授官副王倫使金見執附表云節上<lb/>
　　之旌盡落口中之舌徒存嘆馬角之未生魂飛雪<lb/>
　　窖攀龍髯而莫逮淚洒氷天上為感愴後與洪張<lb/>
<pb n="KR2k0022_WYG_086-11b"/>
　　二公俱歸除直祕閣卒旅殯臨安朱文公為作行<lb/>
　　状尤文簡公袤作誌銘<lb/>
　濟王墓<lb/>
　　在駞巘嶺下景定五年十一月有㫖追復元贈少<lb/>
　　師保静鎮潼軍莭度使仍令所屬討論墳墓之制<lb/>
　　日下増修<lb/>
　丞相李文清公墓<lb/>
　　在小隠山<lb/>
<pb n="KR2k0022_WYG_086-12a"/>
　趙紫芝師秀墓<lb/>
　　在葛嶺寳嚴院紫芝温州人有詩集行於世<lb/>
　　題詠<hi>劉後村克荘詩云奪到斯人處詞林亦可悲世間空有集天下便無詩盡出香分妓惟留</hi>
　　<hi>硯付見傷心湖上塚誰塟復誰碑</hi>
　孫花翁秀蕃墓<lb/>
　　在水仙王廟側翁名惟信始居婺弃官隠湖山間<lb/>
　　號花翁工為長短句趙安撫與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>塟之後村劉克<lb/>
　　荘誌其墓<lb/>
<pb n="KR2k0022_WYG_086-12b"/>
　淳固宋先生斌墓<lb/>
　　在西湖資國寺之右先生字文叔袁州分宜人弱<lb/>
　　冠師晦菴先生受四書大義篤實靖重確守師説<lb/>
　　演繹窮䆒至老不少懈於世味泊如也號庸齋卒<lb/>
　　年八十衆議私諡為淳固先生<lb/>
　　　　相傳古墓<lb/>
　吳王夫差<lb/>
　　舊志據吳越春秋夫差内傳三十三年塟於餘杭<lb/>
<pb n="KR2k0022_WYG_086-13a"/>
　　山太宰嚭亦塟於旁今按夫差塟秦餘杭山在平<lb/>
　　江府長州縣西北三十里已詳見吴越考此非<lb/>
　漢審食其墓<lb/>
　　在鹽官縣東六十里審山舊志疑食其不應塟此<lb/>
　　特此山之審氏墓耳<lb/>
　晋杜子恭墓<lb/>
　　孔稚珪東過錢塘北郭於舟中遥拜杜子㳟墓<hi>見南</hi>
　　<hi>齊書</hi>
<pb n="KR2k0022_WYG_086-13b"/>
　趙墓<lb/>
　　在於潜縣東十二里故老傳趙宣子墓舊有墟塜<lb/>
　　二十五古溝五通人徃來泉流不竭及有石人馬<lb/>
　　麒麟之属嵗月浸深頺仆草莾多為鄉民鑿而徙<lb/>
　　之近即其地得陶塼二有咸和二年九月叅軍趙<lb/>
　　悌建立塜功十四字故又以為趙参軍墓<lb/>
　關中侯墓<lb/>
　　在於潜縣東一里東山塢紹興初謝氏營墳旁逼<lb/>
<pb n="KR2k0022_WYG_086-14a"/>
　　古塜得印一劍一印龜鈕金鑲篆文曰關中侯印<lb/>
　九里松前軍教塲墓<lb/>
　　在九里松行春橋水竹塢教塲内俗呼為唐馬三<lb/>
　　寳墓故老云紹興末歩司前軍因増廣教塲惟此<lb/>
　　塚獨髙大寨兵欲去之方舉鍤有黒蜂數百飛出<lb/>
　　着人不可向是夜歩帥戚方夢一人髙冠朱衣若<lb/>
　　王者服曰吾錢王之子塟此已乆祈勿毁辭甚切<lb/>
　　方怪之詰朝得本軍申遂輟役<lb/>
<pb n="KR2k0022_WYG_086-14b"/>
　丁母塜<lb/>
　　丁蘭故居在今艮山門外三十六里丁橋母死刻<lb/>
　　木事之如生塚在姥山之東<hi>一名桐扣山</hi>
　唐孝女墓<lb/>
　　在錢塘縣孝女南鄉古老相傳昔有孝女唐醜娘<lb/>
　　年十二三母病刲腹取肝和粥以進母病愈而醜<lb/>
　　娘以破瘡風死塟此山里人美其孝故以唐墓名<lb/>
　亞父塜<lb/>
<pb n="KR2k0022_WYG_086-15a"/>
　　在臯亭山亞父陳重生有神異壽百餘而終今顯<lb/>
　　靈其地有禱皆應世傳為亞父塜<lb/>
　木娘墓<lb/>
　　在艮山門外太平鄉華林里蔡塘東里人朝奉大<lb/>
　　夫通判瑞州蔡汝揆庶母沈氏卒汝揆尚㓜父霖<lb/>
　　用浮屠法火之汝揆既以父澤入仕每傷無松楸<lb/>
　　之地言之輙泣刻木為形衣衾棺槨擇地而塟仍<lb/>
　　置贍營田建菴屋命僧守之鄉人呼為木娘墓<lb/>
<pb n="KR2k0022_WYG_086-15b"/>
　上昇墓<lb/>
　　在仙掌山與天目鄰巒舊傳有仙人隠居既沒而<lb/>
　　塟裂棺飛昇板從半空而墜故臨安有上板下板<lb/>
　　村又二板墜紫溪東岸今名為板塢<lb/>
　蘇小墓<lb/>
　　在西湖上周紫芝有詩題云湖堤歩㳺客言此蘇<lb/>
　　小墓也<lb/>
　　題詠<hi>周紫芝詩野水横分青草陂誰埋玉樹與瓊枝闕  山自向人緑闕  栁今何處垂行雨</hi>
<pb n="KR2k0022_WYG_086-16a"/>
　　<hi>行雲渾是夢施朱施粉未相宜一從蕙死蘭枯後剛道桃花好靣皮</hi>
　　　　僧塔<hi>互見詩寺院此載其著者</hi>
　宋詮定法師墓<lb/>
　　在臨安縣西南一十五里郭文坟北十歩<lb/>
　隋僧真觀法師東岡塔<lb/>
　　在天竺隋開皇十五年有真觀法師居天竺手標<lb/>
　　塟處天禧間守王相欽若訪尋得之東岡之下甓<lb/>
　　甃甚工<lb/>
<pb n="KR2k0022_WYG_086-16b"/>
　　題詠<hi>楊蟠詩云東岡人不識野寺在樵漁落葉年年滿春風為掃除  郭祥正詩云窣屠蔵真</hi>
　　<hi>骨束岡氣象殊烟雲掃不盡苔蘚一㾗無</hi>
　唐鳥□禅師塔<lb/>
　　在竹閣<lb/>
　恩髙僧塔<lb/>
　　在碼瑙坡僧晤恩所藏圓公孤山詩有竹䕃髙僧<lb/>
　　塔之句<lb/>
　賛寧塔<lb/>
<pb n="KR2k0022_WYG_086-17a"/>
　　在放馬場栖真院前<lb/>
　法慧大師墳<lb/>
　　在寳勝院<hi>闕</hi>　　　　圓字<hi>闕</hi>
　　　　将終<hi>闕</hi>　所<hi>闕/</hi>　為<hi>闕</hi>　　　　　　　其<lb/>
　　墓又作詩自挽有云陶噐一<hi>闕</hi>　　　　　芳草<lb/>
　　任縱横<lb/>
　辯才塔<lb/>
　　在龍井塔前有海棠二株乃師手植蘇頴濵為撰<lb/>
<pb n="KR2k0022_WYG_086-17b"/>
　　碑見龍井寺<lb/>
　<lb/>
　<lb/>
　<lb/>
　<lb/>
　<lb/>
　<lb/>
　咸淳臨安志卷八十七<lb/>
</p>
<p>
</p>
  </div>
</body>
</text>
</TEI>
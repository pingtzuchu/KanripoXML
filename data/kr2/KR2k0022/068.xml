<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>咸淳臨安志卷六十九</head>
    <p>
<pb n="KR2k0022_WYG_068-1a"/>
欽定四庫全書<lb/>
　咸淳臨安志卷六十九　　宋　潜說友　撰<lb/>
人物十<lb/>
　　　　方外<hi>方士</hi>
　蔡經<lb/>
　　吴人也吴記云織田有蔡經宅杭州餘杭縣故基<lb/>
　　存焉吴大璽二年有神仙四人自稱曰東方朔等<lb/>
　　往來經所居孫皓將亡四人預以告經遂虵蛻而<lb/>
<pb n="KR2k0022_WYG_068-1b"/>
　　往<hi>升仙年代與神仙傳小異</hi>又有沽酒阿母亦在縣界王方平<lb/>
　　麻姑嘗宴于經家取阿母酒和天上酒以飲也<hi>神仙</hi>
　　<hi>傳拾遺台按顔魯公麻姑壇記王方平過括蒼蔡經家今  之仙居括蒼洞之陽有經故宅為隠真</hi>
　　<hi>宫是也此云宅在餘杭與顔記不合豈仙家居無常所而各記之耶</hi>
　郭文<lb/>
　　字文舉歩檐人餘杭大滌山窮谷無人之地倚木<lb/>
　　覆苫而居亦無壁障時猛獸害人文獨宿十餘年<lb/>
　　無害常著鹿裘葛巾不飲酒食肉區種菽麥採竹<lb/>
<pb n="KR2k0022_WYG_068-2a"/>
　　葉木實貿鹽以自供或酬下價者亦即與之嘗有<lb/>
　　猛獸張口向文文視其口中有横骨乃以手探去<lb/>
　　之猛獸明旦致一鹿于室前餘杭令顧颺與葛洪<lb/>
　　共造之而携與俱歸颺賜以韋袴褶不納辭歸颺<lb/>
　　遣置室中文亦無言韋衣乃至爛于户内竟不服<lb/>
　　用王導聞其名遣人迎之文不就船車荷擔徒行<lb/>
　　導置之西園朝士咸往觀之頺然踑踞傍若無人<lb/>
　　温嶠問曰猛獸害人人之所畏先生獨不畏耶文<lb/>
<pb n="KR2k0022_WYG_068-2b"/>
　　曰人無害獸之心則獸亦不害人居導園七年未<lb/>
　　嘗出入後忽逃歸臨安結廬山中臨安令萬寵迎<lb/>
　　置縣中及蘇峻反破餘杭而臨安獨全人皆異之<lb/>
　　葛洪庾闡並為作傳贊頌其美<hi>以晉書本傳修</hi>
　葛洪<lb/>
　　字稚川自號抱朴子以儒學知名博聞深洽江左<lb/>
　　絶倫著述篇章冨于班馬尤好神仙導飬之法于<lb/>
　　餘杭山見何㓜道郭文舉目擊而已各無所言<hi>以晉</hi>
<pb n="KR2k0022_WYG_068-3a"/>
　　<hi>書本傳修</hi>
　許邁<lb/>
　　字叔元一名映嘗謂餘杭垂<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>山延陵之茅山是<lb/>
　　洞庭西門潜通五岳陳安世茅季偉常所游處于<lb/>
　　是立精舍于垂<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>而往來茅嶺之洞室永和二年<lb/>
　　移入臨安西山登巖茹芝𣺌然自得有終焉之志<lb/>
　　乃改名元字逺游著詩十二首論神仙事嘗與王<lb/>
　　羲之書曰自山隂至臨安多有金堂玉室仙人芝<lb/>
<pb n="KR2k0022_WYG_068-3b"/>
　　草左元放之徒漢末諸得道者在焉後人莫測逺<lb/>
　　遊所終好道者皆謂之羽化矣<hi>以晉書本傳修</hi>
　杜子恭<lb/>
　　錢塘人通靈有道術晉東土豪家及京邑貴望並<lb/>
　　事之為弟子執在三之敬沈警累世事道亦敬事<lb/>
　　子恭宋孔靈産有隱遁之懐立館事道東出過錢<lb/>
　　塘北郭輙于舟中遥拜子恭墓至道鞠道業富盛<lb/>
　　<hi>以宋書沈約自序南齊書孔稚珪傳及真誥修</hi>
<pb n="KR2k0022_WYG_068-4a"/>
　徐靈府<lb/>
　　號黙希子錢塘天目山人通儒學居天台靈盖峯<lb/>
　　虎岩石室中凡十餘年會昌初武宗詔浙東亷使<lb/>
　　起之辭不復出後遂絶粒嘗著元鑑五卷撰天台<lb/>
　　山記三洞要畧門人得其道者有左元澤<hi>以髙士傳修</hi>
　錢道士<lb/>
　　杭州臨安人初從太守令狐纁至京師因往成都<lb/>
　　玉局觀觀黄籙道塲忽有一道士仗劍持水紫衣<lb/>
<pb n="KR2k0022_WYG_068-4b"/>
　　巍冠周行醮壇至錢生前以所持水令飲之極甘<lb/>
　　錢自此絶食乾符間常往來京師<hi>以神仙感遇傳修</hi>
　令狐絢<lb/>
　　餘杭太守纁之子也雅尚𤣥㣲不求仕進時有神<lb/>
　　仙降之異香聞于戸外嘗言入静之時忽有青衣<lb/>
　　引至髙山之上朝謁老君因見册命張天師元中<lb/>
　　大法師以代尹真人之任曰羣胡擾于中原不能<lb/>
　　戢之尹真人之過再立二十四化澤及生靈道陵<lb/>
<pb n="KR2k0022_WYG_068-5a"/>
　　之功也後西川見張道士言天師降授道法與令<lb/>
　　狐所説無異<hi>以神仙感遇傳修</hi>
　丁飛<lb/>
　　字翰之濟陽人讀老莊書善飬生能鼓琴居錢塘<lb/>
　　龍泓洞之左右或憇舘深山中蓄妻子事耕稼如<lb/>
　　常人咸通丙午歲陸龜䝉嘗詣龍泓憇舘見其綸<lb/>
　　巾衣裘貎古意淡好古文樂歌詩問其年曰七<lb/>
　　十二年矣後十四年道士葛參寥為陸言飛毛髮<lb/>
<pb n="KR2k0022_WYG_068-5b"/>
　　不衰氣力益壯疏繁導䝉灌溉判剖皆自執綆缶<lb/>
　　斤劚輩升髙逺望不翅履平地時作細字文紀事<lb/>
　　皆有楷法意義夜半山静取琴弹弄少睡寡言與<lb/>
　　人相接禮簡情至未嘗有罷倦之色又不見有所<lb/>
　　服餌或問之對曰治心修身之外復有何物陸為<lb/>
　　作錢塘丁隱君歌而叙其事如此<hi>以陸龜䝉作丁隠君歌序文修</hi>
　潘尊師<lb/>
　　在杭州曹橋福業觀有少年過之欲寄止茅齋潘<lb/>
<pb n="KR2k0022_WYG_068-6a"/>
　　許之居六十日不飲不食將去再拜致謝曰某曽<lb/>
　　受正一九州社令籙九州内外吉凶之事靡不知<lb/>
　　也敢以奉傳若精潔守謹可致長生言訖而去自<lb/>
　　後果如其言四方之事靈官無不傳報潘曰閑人<lb/>
　　何必知四逺之事乃却之一夕少年復來授以王<lb/>
　　子符兩道戒曰人有疾苦危難當以吾符救之自<lb/>
　　是潘以朱篆救人祛災蠲疾赴之者如市既十餘<lb/>
　　年少年復至宿畱逾月尊師一日無疾而終疑其<lb/>
<pb n="KR2k0022_WYG_068-6b"/>
　　得尸解之道也<hi>以神仙感遇傳修</hi>
　馬自然<lb/>
　　錢塘人名湘其先鹽官人世為小吏湘獨好經史<lb/>
　　工文學常隨道士徧遊方外至湖州飲酒醉行墜<lb/>
　　霅溪經日而出衣不沾濕指溪水能令逆流良乆<lb/>
　　指栁木橋令隨水上下指橋令㫁復續訪常州太<lb/>
　　守馬植會飲湘于席上以器皿植𤓰湏臾生花結<lb/>
　　實坐客食之皆稱香羙或以疾告之即以所拄竹<lb/>
<pb n="KR2k0022_WYG_068-7a"/>
　　杖指病者曰吹杖頭如雷聲病隨愈跛倚而來者<lb/>
　　湘以杖叩之應手便伸轉與之財物則以遺貧者<lb/>
　　于大中祥符九年卒葬于其家之東園明年東川<lb/>
　　奏劍州梓潼縣道士馬自然白日上昇且謂人曰<lb/>
　　昨已羽化于浙西今玉皇又詔于此上昇矣帝命<lb/>
　　于杭州發其塚視之止存竹杖<hi>以續仙傳修</hi>
　管歸真<lb/>
　　錢塘人年十一入錢明宫雍熈初有青衣過之問<lb/>
<pb n="KR2k0022_WYG_068-7b"/>
　　其所從來則曰西人也姓邊氏有㸃化黄金之術<lb/>
　　願以為贈歸真曰歴嵗綿乆能無變否曰五百年<lb/>
　　後當復故爾歸真笑曰得不為後人悞耶青衣以<lb/>
　　手加額曰先生其真人也吾有紫府符法珍蔵之<lb/>
　　乆今得其人尚可隠乎于是跪而受之不踰年符<lb/>
　　法大振祥符初詔赴闕行符水法病在膏肓者悉<lb/>
　　為平人鍚予甚渥以為右街都監賜號元靖後以<lb/>
　　京師大旱詔歸真臨壇作法噀水結成烟霧空中<lb/>
<pb n="KR2k0022_WYG_068-8a"/>
　　雲龍飛躍膏雨大霈未幾加賜崇教天聖初遷左<lb/>
　　街加大法師仍賜正白先生號至四年十月平居<lb/>
　　呼其徒而告之曰繡衣使者告吾功業上逹帝宸<lb/>
　　今將往任職矣遂偃然而化熈寧中趙抃守杭記<lb/>
　　其行事<hi>以淳祐志修</hi>
　沈若濟<lb/>
　　洞元大師字子舟逺祖仕吳越錢氏遂居錢塘于<lb/>
　　元真觀出家年十三試經為道士兼通諸家百氏<lb/>
<pb n="KR2k0022_WYG_068-8b"/>
　　之書尤精于醫游茅山居崇禧觀延康殿學士王<lb/>
　　漢之帥建康即茅山築室為洞陽菴以處之師乃<lb/>
　　出囊中金大市藥以濟病者徽宗聞其名再詔乃<lb/>
　　起舘于龍徳宫數月以疾辭賜道官及金方符紹<lb/>
　　興初尸解于故菴<hi>以淳祐志修</hi>
　徐立之<lb/>
　　舊名炳一應進士舉不中學老子法易名為立之<lb/>
　　隠于西湖之廻峯人謂之廻峯先生不喜俗人知<lb/>
<pb n="KR2k0022_WYG_068-9a"/>
　　通判都官員外郎蘇為聞其名嘗往見之曰何不<lb/>
　　仕乎應曰若時與命會然後佐天子福元元不然<lb/>
　　則悔吝生矣曷若追㝠鴻霧豹與孤雲俱為甚敬<lb/>
　　其言嘗為立傳廻峯今雷峯也<hi>以蘇為所撰徐先生傳修</hi>
　陸維之<lb/>
　　字永仲一名凝之字子才號石室餘杭人丰神隽<lb/>
　　㧞議論倜儻少以計偕入汴群法從邀與襍坐命<lb/>
　　相者某道人視之道人指維之曰秀才叩以科第<lb/>
<pb n="KR2k0022_WYG_068-9b"/>
　　則曰且歸山道人揖别贈以粒丹曰緩急用之陸<lb/>
　　下第南歸舟循汴風激浪怒舟不能勝以丹投之<lb/>
　　風浪始息汴上有呼其姓名者則道人也維之遂<lb/>
　　有超世之志隠于大滌洞天之石室人因以石室<lb/>
　　稱之逍遥林谷詩酒自樂時餘杭鉅儒陳律民範<lb/>
　　學士劉堯臣山父蜀髙士楊廼城叔閑為方外友<lb/>
　　太博關注子東贈以詞其序云吾郷陸永仲博學<lb/>
　　髙才少時有聲塲屋今棲白鹿洞下絶葷酒屏世<lb/>
<pb n="KR2k0022_WYG_068-10a"/>
　　事自放塵埃之外行將六十而有嬰兒之色非得<lb/>
　　道者能如是乎白鹿洞即大滌也維之嘗觀潮作<lb/>
　　酧江月云逺山一帶遡晴空極目天涯浮白楓落<lb/>
　　鴉翻談笑處不覺雲濤横席酒病方蘇睡魔猶殢<lb/>
　　一掃無畱跡吳㠶越棹恍然飛上空碧長記草賦<lb/>
　　梁園凌雲筆勢倒三江秋色對此驚心空悵望老<lb/>
　　作紅塵閑客别浦烟平小樓人散囘首千波寂西<lb/>
　　風歸路為君重噴霜笛光堯嘉賔召見辭疾不赴<lb/>
<pb n="KR2k0022_WYG_068-10b"/>
　　後光堯退處北宫嘗幸大滌憲聖亦侍羽流起居<lb/>
　　進主觀者問以山中詩客以維之對進其行卷光<lb/>
　　堯讀數首太息曰布衣入翰林可也欲與孝宗言<lb/>
　　憲聖曰山林隠士必不要人知要他出山却是苦<lb/>
　　他遂止未幾以疾卒于家維之嘗進百論有石室<lb/>
　　小隠集三十卷臨終了然書一詩云岳南之舘白<lb/>
　　雲端鳯笛龍簫徹廣寒一鶴曉飛冲碧落群仙笑<lb/>
　　倚玉䦨干<hi>以葉紹翁四朝聞見錄大滌洞天真境錄修</hi>
<pb n="KR2k0022_WYG_068-11a"/>
　王𠂻<lb/>
　　字天誘政和間郡守監司表薦賜號悟静處士視<lb/>
　　朝請大夫俸給<lb/>
　徐奭<lb/>
　　徽宗朝賜號冲晦先生故廬在城中吳山下又嘗<lb/>
　　居萬松嶺下墓在靈隠山石筍院<lb/>
　<lb/>
　<lb/>
<pb n="KR2k0022_WYG_068-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　咸淳臨安志卷六十九<lb/>
</p>
<p>
</p>
  </div>
</body>
</text>
</TEI>
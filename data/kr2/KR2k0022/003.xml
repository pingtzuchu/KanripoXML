<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>咸淳臨安志卷三</head>
    <p>
<pb n="KR2k0022_WYG_003-1a"/>
欽定四庫全書<lb/>
　咸淳臨安志卷三　　　　宋　潜說友　撰<lb/>
行在所録<lb/>
　　　　郊廟<lb/>
郊丘<lb/>
　在嘉會門外南四里龍華寺西紹興十三年正月禮<lb/>
　部太常寺請依國朝禮制建壇於國之東南壇側建<lb/>
　青城齋宫乃命領殿前都指揮使職事臣楊存中知<lb/>
<pb n="KR2k0022_WYG_003-1b"/>
　臨安府臣王㬇等相視脩築為壇四成上成從廣七<lb/>
　丈再成十二丈三成十七丈四成二十二丈分十三<lb/>
　陛陛七十二級壇及内壝凡九十步中外壝通二十<lb/>
　五步燎壇方一丈高一丈二尺在壇南二十步丙地<lb/>
　餘四十步以列仗衛惟青城齋宫及望祭殿詔勿營<lb/>
　臨事則為幕屋畧倣京師制度大殿曰端誠便殿曰<lb/>
　熈成其外為泰禋門是年六月降詔曰朕嗣膺厯服<lb/>
　越在東南念初載於維揚常肇禋於泰畤深惟累聖之<lb/>
<pb n="KR2k0022_WYG_003-2a"/>
　成憲必遵三嵗之親祠四涓路寢之筵久曠圓壇之<lb/>
　禮今日上穹垂祐邉境休兵冦盗弭寜民俗康阜日<lb/>
　致慈寜之孝嵗收髙廪之豐格此多祥敢忘大報見<lb/>
　祖禰於諸室合丘澤之一祠嘉與臣工共圖熈事朕<lb/>
　以今年冬至日有事於南郊咨爾攸司各揚乃職相<lb/>
　予肆祀罔或不恭十一月庚申始用元祐郊禮合祭天<lb/>
　地設大神大示及太祖皇帝太宗皇帝配位并從祀諸<lb/>
　神凡七百七十有一<hi>昊天上帝皇地祇位于壇上北方南向西上太祖皇帝太宗皇</hi>
<pb n="KR2k0022_WYG_003-2b"/>
　<hi>帝位于壇上東方西向北上席以蒲越天皇大帝五方帝大明夜明北極神州地祇十位于第一龕北斗</hi>
　<hi>天一太一帝座五星十二辰河漢等内官五行五嶽神位六十有九于第二龕二十八宿等中宫五鎮四</hi>
　<hi>海四瀆神位百七十有二于第三龕外官山林川澤丘陵墳衍原隰神位百五十有六于内壝之内衆星</hi>
　<hi>神位三百有六十于内壝之外第一龕席以藁秸餘以莞而席皆内向嘉泰三年増太子星庻子星宋星</hi>
　<hi>感生帝四神位</hi>設祭器九千二百有五鹵簿萬二千二百有<lb/>
　二十人<hi>二十五年郊增三千人</hi>祭器應用銅玉者權以陶木鹵<lb/>
　簿應用文繡者皆以纈代之隆興二年孝宗皇帝始<lb/>
　郊改用獻嵗上幸詔曰朕比以軍興未遑郊見欲涓<lb/>
<pb n="KR2k0022_WYG_003-3a"/>
　建已之月已戒先庚之期幸消弭於外虞懼稽遲於<lb/>
　大報敬惟元日正得上辛合魯經啟蟄之文法周室<lb/>
　用騂之禮神釐可逆猶漢帝拜於甘泉祖武是繩盖<lb/>
　太宗行於至道式從改卜䖍舉彞章今以來年正月<lb/>
　一日有事於南郊<hi>先是臣僚言國朝多用冬至乾徳元年藝祖皇帝初行郊禮是年冬</hi>
　<hi>至適在二十九日以其近晦遂改用十六日甲子取古人避天忌之説今初郊皆依乾徳故事然冬至亦</hi>
　<hi>在二十九日請詳議改用吉日故有是詔</hi>三年以寝殿在净明寺易安齋去<lb/>
　青城稍逺乃徙寺之舊熈成殿於端誠殿後以充寝殿咸<lb/>
<pb n="KR2k0022_WYG_003-3b"/>
　淳二年今上皇帝將親郊詔知臨安府臣洪燾修盖熈<lb/>
　成殿寢殿其端誠殿諸門望祭殿仍用幕屋竣事撤<lb/>
　之時以丁夘正月上辛行禮用隆興故事也太傅右<lb/>
　丞相賈似道恭撰慶成詩以進<hi>皇圖新景運明徳典神天大報嚴郊始彌</hi>
　<hi>文軼帝先若稽參玉匱穆卜習瓊篿上日虞禋重寅正夏禮顓鴻儀時損益駿命日洪延乾徳垂元範隆</hi>
　<hi>興闡聖傳華㽔敷累洽懿鑠炳重宣紫畤觚稜左青城斗極邉雲緌駢蠖略星仗扈蜵蜎太室將晨祼齊</hi>
　<hi>宫掲夕䖍靈承懐洞屬稱秩奉明蠲爵羃匏茅秸龍章珽紞綖間鏞儀綷羽衡楅潔純牷衛㦸金枝植峩</hi>
　<hi>璋玉佩鋗琮方展黄粹璧美放蒼圓田燭騰熈彩京柴達信煙禮容昭肸飾祭本在心淵殷薦初行豫精</hi>
<pb n="KR2k0022_WYG_003-4a"/>
　<hi>誠夙厲乾孝思恭諒黙學典就仔肩儉樸丕齊俗寛𢎞大立賢輿圖恢蜀土烽燧息甘泉臘信標虞瑞春</hi>
　<hi>曦表物妍交神從可質式禮灼無諐鑾御回端闕雞書舞廣埏夀稱長樂晩嵩呼未央前使領慙雝相伻</hi>
　<hi>從忝集竣早衰徒備位知止盍歸田熈事登徽諜㣲忠旅頌篇三靈髙下顧一敬始終堅虎拜歌成昊於</hi>
　<hi>皇萬億年</hi>
　　謹按國朝祀典嵗中祀上帝者四春祈<hi>上辛祈糓</hi>夏雩<lb/>
　　<hi>四月</hi>冬報<hi>冬至/日</hi>皆即郊壇惟秋饗<hi>九月</hi>不壇而屋設位<lb/>
　　於浄明齋宫<hi>春夏冬遇雨亦望祭於此</hi>皆遣官行事明堂郊丘<lb/>
　　之嵗則饗報不重舉<lb/>
<pb n="KR2k0022_WYG_003-4b"/>
明堂<lb/>
　即文徳殿謹按國初循隋唐制每嵗季秋大饗止於<lb/>
　郊壇寓祭皇祐二年始議明堂饗帝饗親詔禮官討<lb/>
　論是年九月辛亥行禮自是著為定制紹興四年詔<lb/>
　曰朕饗帝以誠為民徼福顧時難備物訂郊報之未<lb/>
　遑然禮有從宜用宗祈之繼舉將合袪於天地仍並<lb/>
　侑于祖宗即三嵗之當祠裒百神而茂對頗益會稽<lb/>
　之近制率循皇祐之前規庻格精禋克臻嘉貺朕以<lb/>
<pb n="KR2k0022_WYG_003-5a"/>
　今年九月有事於明堂咨爾列位庇厥攸司相予祀<lb/>
　事之恭毋怠官常之責<hi>既而太史局言自来明堂用九月上辛紹興元年九月八</hi>
　<hi>日辛丑縁未得九月節改用十八日辛亥今初五日辛亥亦未得九月節宜用十五日辛酉係節氣内上</hi>
　<hi>辛從之</hi>命守臣梁汝嘉同修内司度建禮殿設正配四<lb/>
　位增從祀諸神凡七百六十七親灑御筆書明堂及<lb/>
　明堂之門六字七年始用先朝親饗故事前二日朝<lb/>
　獻景靈宫前一日朝饗太廟<hi>初宫廟皆寓温州每大禮率遣官分詣至是已</hi>
　<hi>迎奉神主於新太廟而景靈宫猶未建但即嘗御殿設位朝獻</hi>皆如南郊之儀孝宗<lb/>
<pb n="KR2k0022_WYG_003-5b"/>
　皇帝即位以來四舉郊禮盖當時議者惑於嚴父之<lb/>
　説不敢議及宗祀淳熈三年權禮部侍郎李燾始以<lb/>
　為請不果行六年禮部尚書兼翰林學士周必大與<lb/>
　諸儒再引燾議<hi>其説曰宗祀文王乃在成王之世則明堂不専以父配所謂嚴父者盖指</hi>
　<hi>周公推本武王之志追尊文王之功自周公言之故曰嚴父今若特舉秋饗於禮為允</hi>詔從之<lb/>
　是年九月辛未遂合祭於明堂奉太祖太宗配如紹<lb/>
　興禮故必大視草赦書明著尊祖之説曰惟成周<lb/>
　宗祀洛中陟配於文王惟漢武合祠汶上推嚴於髙<lb/>
<pb n="KR2k0022_WYG_003-6a"/>
　帝盖必大所自記云<lb/>
太廟<lb/>
　在瑞石山之左紹興四年詔守臣梁汝嘉造用太常<lb/>
　少卿江端友之請也正殿七楹分十三室<hi>祖宗室十一夾室二</hi>
　五年四月權太常少卿張銖奉迎神主至自温州五<lb/>
　月二日車駕行欵謁禮七年改為聖祖殿<hi>時駐蹕建康載神主</hi>
　<hi>以行遂即建康立太廟</hi>十二月復奉神主還臨安十三年禮部<lb/>
　太常寺修立郊祀前一日朝饗行禮儀注設七祀位<lb/>
<pb n="KR2k0022_WYG_003-6b"/>
　於殿下横街之北<hi>司命户竈中霤門厲行</hi>又設祀饗功臣位於<lb/>
　横街之南皆次内<hi>此據會要所書而舊志謂二十七年始復功臣七祀之祭未知何據</hi>
　<hi>當考</hi>十六年用給事中叚拂請釐正禮器而室隘不可<lb/>
　陳列監察御史巫伋請増建廟宇乃從西増六楹通<lb/>
　舊十三楹每楹為一室東西二楹為夾室又増廊廡<lb/>
　作西神門冊寳殿祭器屋厙屋十九年建齋殿紹定<lb/>
　四年燬後重建景定五年以垣南民居逼近厚給之<lb/>
　直令徙他處即其地作致齋閣子四十四間前窽墻<lb/>
<pb n="KR2k0022_WYG_003-7a"/>
　為小門又斥糧料院白馬神祠依山拓地為廟堧咸<lb/>
　淳元年添置理宗皇帝祏室今通為室十四帳座皆<lb/>
　當中而少近左盖右壁蔵神主又有二成之臺為祠<lb/>
　官升下以奉神主出入之地故也<lb/>
　配饗功臣位次<lb/>
　太祖<lb/>
　　　韓王趙普　　　　　周王曹彬<lb/>
　太宗<lb/>
<pb n="KR2k0022_WYG_003-7b"/>
　　　太師薛居正　　　　太師石熈載<lb/>
　　　鄭王潘美<lb/>
　真宗<lb/>
　　　太師李沆　　　　　太師王旦<lb/>
　　　太師李繼隆<lb/>
　仁宗<lb/>
　　　太師王曽　　　　　太師吕夷簡<lb/>
　　　侍中曹瑋<lb/>
<pb n="KR2k0022_WYG_003-8a"/>
　英宗<lb/>
　　　司徒韓琦　　　　　太師曽公亮<lb/>
　神宗<lb/>
　　　太師富弼<lb/>
　哲宗<lb/>
　　　太師司馬光<lb/>
　徽宗<lb/>
　　　太師韓忠彦<lb/>
<pb n="KR2k0022_WYG_003-8b"/>
　髙宗<lb/>
　　　太師吕頥浩　　　　特進趙鼎<lb/>
　　　蘄王韓世忠　　　　循王張俊<lb/>
　孝宗<lb/>
　　　太師陳康伯　　　　越王史浩<lb/>
　光宗<lb/>
　　　太師葛邲<lb/>
　寜宗<lb/>
<pb n="KR2k0022_WYG_003-9a"/>
　　　福王趙汝愚<lb/>
四祖廟<lb/>
　在太廟諸室之西紹興五年建奉僖祖順祖翼祖宣<lb/>
　祖每三年以孟冬祫饗即廟行禮次詣太廟<lb/>
景靈宫<lb/>
　在新莊橋之西中興初四孟朝獻皆於禁中行禮紹<lb/>
　興十三年臣寮言景靈宫以奉祖宗衣冠之㳺即漢<lb/>
　原廟也<hi>按景靈宫本大中祥符五年以聖祖臨降而建神宗皇帝始廣其制</hi>今就便朝<lb/>
<pb n="KR2k0022_WYG_003-9b"/>
　設位以饗未副廣孝之意遂詔臨安府同修内司相<lb/>
　度脩盖即劉光世家所獻賜第基為之門曰思成前<lb/>
　為聖祖殿宣祖至徽宗皇帝殿居中<hi>東西廊圖配饗功臣於壁</hi>元<lb/>
　天太聖后與昭憲太后而下諸后殿居後<hi>殿各有名見後</hi>既<lb/>
　成七月上行欵謁禮時神御猶在温州乃設幄行事<lb/>
　十月吏部侍郎江邈始迎奉以至二十一年議廣殿<lb/>
　宇韓世忠家復以賜第獻遂増建前殿五楹中七楹<lb/>
　後十七楹自是齋殿進膳殿更衣殿寢殿次第皆備<lb/>
<pb n="KR2k0022_WYG_003-10a"/>
　焉咸淳五年詔守臣潛説友重建後殿<lb/>
　殿名<lb/>
　　聖祖天興　　　　　　后保寜<lb/>
　　宣祖天元　　　　　　后太始<lb/>
　　太祖皇武　　　　　　后儷極<lb/>
　　太宗大定　　　　　　后煇徳<lb/>
　　真宗熈文　　　　　　后衍慶<lb/>
　　仁宗美成　　　　　　后繼仁<lb/>
<pb n="KR2k0022_WYG_003-10b"/>
　　英宗治隆　　　　　　后徽音<lb/>
　　神宗大明　　　　　　后坤元<lb/>
　　哲宗重光　　　　　　后柔儀<lb/>
　　徽宗承元　　　　　　后順承<lb/>
　　欽宗端慶　　　　　　后纘徳<lb/>
　　髙宗皇徳　　　　　　后章順<lb/>
　　孝宗系隆　　　　　　后嗣徽<lb/>
　　光宗美明　　　　　　后光順<lb/>
<pb n="KR2k0022_WYG_003-11a"/>
　　寜宗垂光　　　　　后體徳<lb/>
　　理宗章熈<lb/>
　御圃<lb/>
　　在東齋殿之西循廡而右為大堂三臨池上左右<lb/>
　　為明樓旁有蟠桃亭堂之南為西齋殿<hi>大禮恭謝畢賜花於</hi>
　　<hi>此</hi>西為流盃堂跨水堂梅亭北為四并堂皆咸淳<lb/>
　　五年重建又有橘園及桂竹各一區餘雜植四時<lb/>
　　花果亭宇不能備載<lb/>
<pb n="KR2k0022_WYG_003-11b"/>
　崇禋舘<lb/>
　　在宫之南紹興十八年増建<lb/>
　　　按朝野雜記國朝宗廟之制太廟以奉神主一<lb/>
　　　嵗五饗朔祭而月薦新五饗以宗室諸王朔祭<lb/>
　　　以太常卿行事景靈宫以奉塑像嵗四孟饗上<lb/>
　　　親行之帝后大忌則宰相率百官行香僧道士<lb/>
　　　作法事后妃六宫亦皆繼往天章閣以奉繪像<lb/>
　　　時節朔望帝后生辰日皆徧薦之内臣行事欽<lb/>
<pb n="KR2k0022_WYG_003-12a"/>
　　　先孝思殿亦奉神御上日焚香凡朔望節序生<lb/>
　　　辰皆親酌獻太廟之祭以爼豆景靈宫以牙盤<lb/>
　　　天章閣等以常饌用家人之禮云<lb/>
齋宫<lb/>
　在錢湖門外恵照昭慶二院俱為朝廷祠祭奏吿之<lb/>
　所恵照有壇殿有燎壇夏至日祭皇地祗立夏祭熒<lb/>
　惑立秋祭白帝旁為齋宫昭慶有望祭殿立夏祭南<lb/>
　方嶽瀆立秋祭西方嶽瀆兩廡為致齋閣子淳祐間<lb/>
<pb n="KR2k0022_WYG_003-12b"/>
　守臣趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>重修<hi>浄明寺齋宫已附見郊丘</hi>
太社太稷壇<lb/>
　在觀橋東北自建炎至紹興初有司但奉行祀典而<lb/>
　壇壝未建禮器未備紹興十二年臣僚建請禮寺討<lb/>
　論始詔臨安府於城内擇地依制度建築以春秋二<lb/>
　仲臘前一日祭其禮典視皇地祗壇之北有靈池遇<lb/>
　旱不涸<lb/>
九宫貴神壇<lb/>
<pb n="KR2k0022_WYG_003-13a"/>
　在東青門外一里紹興十三年因太常丞朱輅之請<lb/>
　以春秋二仲舉行祭禮屋而不壇十八年太常寺主<lb/>
　簿林大鼐乞詔有司建壇於國城之東從之壇制二<lb/>
　成其一成方各百二十尺再成各百尺髙皆三尺壇<lb/>
　四方各出一階西南坤道又為一階各濶五十尺上<lb/>
　設小壇九從廣各八尺髙各一尺五寸相去十六尺<lb/>
　壇下四面為兩壝各二十五歩禮料一視感生帝其<lb/>
　九宫神位北曰太一西南曰攝提正東曰軒轅東南<lb/>
<pb n="KR2k0022_WYG_003-13b"/>
　曰招摇中央曰天符西北曰青龍正西曰咸池東北<lb/>
　曰太隂正南曰天一<lb/>
耤田先農壇<lb/>
　在嘉會門外南四里玉津園之南紹興七年太常博<lb/>
　士黄積厚乞享先農既而司封郎中李澗又乞詔有<lb/>
　司講求祖宗親耕帝耤故事下臨安府撥田畆營建<lb/>
　十五年十一月遂下詔曰朕勵精庻政撫世多虞念<lb/>
　稼穡之艱難欲黎元之給足當食而歎靡敢遑寜今<lb/>
<pb n="KR2k0022_WYG_003-14a"/>
　兹休兵息民流徙還業然而田疇未闢㳺惰尚多豈<lb/>
　其三農失職而訓勉之道有未至歟仰惟前代親耕<lb/>
　耤田為天下先醴酪粢盛於是乎出敦龎純固於是<lb/>
　乎成使耕與養者知所勸向朕甚慕焉廼飭攸司經<lb/>
　營千畝其以來嵗之春祗祓青氊親載黛耜躬三推<lb/>
　之禮以風示於四方庻幾力穡服田仰事俯育興於<lb/>
　禮義以致丕平顧不韙歟播告邇遐咸知朕意十六<lb/>
　年正月親饗於先農壇神農氏南鄉以后稷氏配西<lb/>
<pb n="KR2k0022_WYG_003-14b"/>
　鄉禮畢行耕耤有思文殿御耕位觀耕壇自後嵗祀<lb/>
　先農於此<lb/>
髙禖壇<lb/>
　在嘉會門外南四里中興初寓祭於錢湖門外恵照<lb/>
　院齋宫紹興十二年太常寺博士劉爃乞詔有司講<lb/>
　求壇位乃令臨安府於行宫東南城外隨宜修建十<lb/>
　六年又以監察御史王鎡言下禮寺討論既而禮官<lb/>
　援嘉祐二年故事謂宜在東方長男之位今壇在行<lb/>
<pb n="KR2k0022_WYG_003-15a"/>
　宫東南巽地未合禮制宜於南郊壇之東相視改築<lb/>
　㫖從之其祭禮設青帝神位版於壇上南向以帝伏<lb/>
　羲氏帝髙辛氏配西向北上又設從祀簡狄姜嫄位<lb/>
　於壇下夘階之南西向北上每嵗春分遣官致祭禮<lb/>
　畢收徹二從祀禮饌弓韣刀矢入禁中皇后及宫嬪<lb/>
　以次行禮十七年上始親祠<lb/>
海神壇<lb/>
　在東青門外太平橋之東淳祐十二年有㫖中興以<lb/>
<pb n="KR2k0022_WYG_003-15b"/>
　來依海建都宜以海神為大祀下太常議禮詔守臣<lb/>
　馬光祖建殿望祭自寳祐之元嵗以春秋二仲遣從<lb/>
　官行事<lb/>
　<lb/>
　<lb/>
　<lb/>
　<lb/>
　咸淳臨安志卷三<lb/>
</p>
<p>
</p>
  </div>
</body>
</text>
</TEI>
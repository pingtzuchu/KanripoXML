<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>咸淳臨安志卷六十三</head>
    <p>
<pb n="KR2k0022_WYG_062-1a"/>
欽定四庫全書<lb/>
　咸淳臨安志卷六十三　　　宋　潜說友　撰<lb/>
人物四<lb/>
　　　　列傳<lb/>
晉<lb/>
　孫拯<lb/>
　　字顯世富春人能屬文仕吳為黄門郎孫皓世侍<lb/>
　　臣多得罪惟拯與顧榮以智全吳平後為涿令有<lb/>
<pb n="KR2k0022_WYG_062-1b"/>
　　稱績陸機既為孟玖等所誣収拯考掠两踝骨見<lb/>
　　終不變辭門生費慈宰意二人詣獄明拯拯譬遣<lb/>
　　之曰吾義不可誣枉知故卿何宜復爾二人曰僕<lb/>
　　亦安可負君拯遂死獄中而慈意亦死<hi>以晉書陸機傳修乾</hi>
　　<hi>道志淳祐志並以拯係吳然拯既仕晉以死明陸機之誣其名始著則當孫之晉</hi>
　孫惠<lb/>
　　字徳施富陽人吳豫章太守賁曽孫也惠博學有才<lb/>
　　識州辟不就永寧初赴齊王景義討趙王倫以功<lb/>
<pb n="KR2k0022_WYG_062-2a"/>
　　封晉興縣侯辟大司馬户曹椽轉東曹屬齊王驕<lb/>
　　矜僣侈惠諷以五難四不可不納惠辭疾去成都<lb/>
　　王頴引惠為大將軍叅軍領奮威將軍白沙督是<lb/>
　　時頴將征長沙王乂以陸機為前鋒都督惠與機<lb/>
　　鄉里憂其致禍勸機遜都督于王粹及機兄弟被<lb/>
　　戮惠甚傷恨之永興元年乗輿幸鄴東海王越舉<lb/>
　　兵下邳惠乃詭稱南岳逸士秦祕之以書干越勉<lb/>
　　以勤王康世之畧辭義甚美越省書榜求其人以<lb/>
<pb n="KR2k0022_WYG_062-2b"/>
　　為記室叅軍専管文䟽預叅謀議除散騎郎太子<lb/>
　　中庶子復調補司空從事中郎越誅周穆等夜召参<lb/>
　　軍王廙造表廙戰懼壞数紙不成時惠不在越嘆<lb/>
　　曰孫中郎在表乆就矣越遷太傅以惠為軍諮祭<lb/>
　　酒数諮訪得失每造書檄越或驛馬催之應命立<lb/>
　　成皆有文采除祕書監不拜轉彭城内史廣陵相<lb/>
　　遷廣武將軍安豊内史以迎大駕之功封臨湘縣<lb/>
　　公卒惠文翰凡数十首<hi>以三國志孫賁傳注及晉書本傳修</hi>
<pb n="KR2k0022_WYG_062-3a"/>
　孫晷<lb/>
　　字文度富春人吳伏波將軍秀之曽孫也自兒童<lb/>
　　未曽被呵怒顧榮見而稱之謂其外祖薛兼曰此兒<lb/>
　　神用清審志氣正立非常童也及長恭孝清約學<lb/>
　　識有理義毎獨處幽闇之中容止瞻望未嘗傾邪<lb/>
　　雖侯家豊厚而晷長布衣𬞞食躬親壟卧誦詠不<lb/>
　　廢欣然獨得父母愍其如此欲加優饒而夙興夜<lb/>
　　寐無蹔懈也父母起居嘗饌雖諸兄親饋而晷不<lb/>
<pb n="KR2k0022_WYG_062-3b"/>
　　離左右富春道動經江川父難于風波每行乗籃<lb/>
　　輿晷躬自扶持所係之處則于門外木下藩屏之<lb/>
　　間隠息初不令主人知之兄當篤疾經年晷躬自<lb/>
　　扶侍藥石甘苦必經心目䟦渉山水祈求懇至而<lb/>
　　聞人之善欣若有得聞人之惡惨若有失見人饑<lb/>
　　寒並周贍之郷里贈遺一無所受親故有窮老者<lb/>
　　数人常往来告索人多厭慢之而晷見之欣敬逾<lb/>
　　甚寒則與同衾食則與同器或觧衣推食以䘏之<lb/>
<pb n="KR2k0022_WYG_062-4a"/>
　　時年饑糓貴有生刈其稻者晷見而避之湏去而<lb/>
　　出既而自刈送去之郷隣感愧莫復侵犯司空何<lb/>
　　充為揚州檄晷為主簿司徒蔡謨辟為掾属並不<lb/>
　　就尚書張國明州土之望表薦公車特召會卒時<lb/>
　　年三十八朝野嗟痛之<hi>以晉書本傳修</hi>
　范平<lb/>
　　字子安錢塘人其先銍侯馥避王莾之亂適吳因<lb/>
　　家焉平研覧墳索遍該百代姚信賀邵之徒皆從<lb/>
<pb n="KR2k0022_WYG_062-4b"/>
　　受業吳時舉茂才累遷臨海太守政有異能孫晧<lb/>
　　初謝病還家吳平太康中頻召不起年六十九卒<lb/>
　　有詔追加諡號曰文正先生賀循勒碑紀其徳行<lb/>
　　三子奭咸泉並以儒學至大官泉子蔚闗内侯家<lb/>
　　世好學有書七千餘卷逺近來讀者常百餘人蔚<lb/>
　　為辦衣食蔚子文才亦知名<hi>以晉書本傳修</hi>
　禇陶<lb/>
　　字季雅錢塘人弱不好弄少而聪慧清閒淡黙以<lb/>
<pb n="KR2k0022_WYG_062-5a"/>
　　墳典自娛年十三作鷗鳥水磑二賦見者竒之陶<lb/>
　　嘗謂所親曰聖賢偹在黄卷中捨此何求州郡辟<lb/>
　　不就吳平召補尚書郎張華見之謂陸機曰君兄<lb/>
　　弟雲躍龍津顧彦先鳯鳴朝陽謂東南之寶已盡<lb/>
　　不意復生禇生機曰公但未覩不鳴不躍者耳華<lb/>
　　曰故知延門之徳不孤川嶽之寶不匱矣遷九真<lb/>
　　太守轉中尉年五十五卒<hi>以晉書本傳修</hi>
　暨遜<lb/>
<pb n="KR2k0022_WYG_062-5b"/>
　　字茂言餘杭人仕晉為廣昌長封關内侯以孝行<lb/>
　　著聞咸康五年旌表門閭有碑在餘杭縣西<hi>以淳祐志</hi>
　　<hi>修</hi>
宋<lb/>
　卜天與<lb/>
　　餘杭人父名祖宋武帝聞其幹力召補隊主從征<lb/>
　　伐封關中侯歴二縣令天與善射容貎嚴毅文帝<lb/>
　　使教皇子射元嘉中為廣威將軍領左細仗元㓙<lb/>
<pb n="KR2k0022_WYG_062-6a"/>
　　劭之變倉卒舊將羅訓徐牢皆望風屈謝天與不<lb/>
　　暇被甲執刀持弓疾呼左右出戰徐牢曰殿下入<lb/>
　　汝欲何為天與罵曰只汝是賊手射劭于東堂幾<lb/>
　　中逆徒擊之臂斷乃見殺孝武即位贈龍驤將軍<lb/>
　　益州刺史諡曰壯侯子伯宗殿中將軍明帝㤗始<lb/>
　　初擊南賊于赭圻戰沒次子伯興官至南平昌太<lb/>
　　守直閣領細仗隊主昇明元年與袁粲同謀<hi>以南史本</hi>
　　<hi>傳修</hi>
<pb n="KR2k0022_WYG_062-6b"/>
　吳喜<lb/>
　　臨安人本名喜公太宗减為喜少知書領軍將軍<lb/>
　　沈演之使冩起居注所冩既畢闇誦畧皆上口演之<lb/>
　　嘗作遜表未奏失本喜經一見即冩無所漏脱演之<lb/>
　　甚知之因此渉獵史漢頗見古今沈慶之征蠻啟<lb/>
　　太祖請喜自隨使命未來為世祖所知賞世祖以<lb/>
　　喜為主書稍見親遇擢為諸王學官令左右尚方<lb/>
　　令河東太守殿中御史大明中黟歙二縣有亡命<lb/>
<pb n="KR2k0022_WYG_062-7a"/>
　　数千人攻破縣邑殺害官長豫章王子尚領精甲<lb/>
　　三千討伐再往失利世祖遣喜將数十人至二縣<lb/>
　　誘説群賊賊即日歸降太宗初即位四方反叛東<lb/>
　　兵尤急喜請得精兵二百致死于東上大悦即簡<lb/>
　　羽林勇士配之議者以喜刀筆主者不為將不可<lb/>
　　遣中書舍人巢尚之曰喜昔隨沈慶之屢經軍旅<lb/>
　　性既勇决又習戰陣若任之必有成績諸人紛紛<lb/>
　　皆是不别才耳喜孝武世見驅使常充使命性寛<lb/>
<pb n="KR2k0022_WYG_062-7b"/>
　　厚所至人並懐之及東討百姓聞吳河東來便望<lb/>
　　風降散故喜所至克㨗遷歩兵校尉將軍如故封<lb/>
　　竟陵縣侯東土平定又率所領南討遷輔國將軍<lb/>
　　尋陽太守南賊退走喜追討平定荆州遷前軍將<lb/>
　　軍泰始四年改封東興縣侯除右軍將軍淮陵太<lb/>
　　守假輔師將軍兼太子左衞率轉驍騎將軍假號<lb/>
　　太守兼率如故其年虜㓂豫州喜統諸軍出討大<lb/>
　　破虜于荆亭偽長社公遁走戍主帛乞奴歸降軍<lb/>
<pb n="KR2k0022_WYG_062-8a"/>
　　返復以本位兼左衛將軍六年又率軍向豫州拒<lb/>
　　索虜加節督豫州諸軍事<hi>以宋書南史本傳修</hi>
　范叔孫<lb/>
　　錢塘人少而仁厚周窮濟急里人疾病必躬往䘏<lb/>
　　療或貧無藥餌饘粥資皆給之不吝全活甚衆嵗<lb/>
　　饑民多疾疫里有父母兄弟同時死者數家䘮尸<lb/>
　　經日不収親隣畏逺莫敢營視叔孫悉備棺槥親<lb/>
　　往殯瘞鄉曲貴其義行莫有呼其名者宋孝建初<lb/>
<pb n="KR2k0022_WYG_062-8b"/>
　　除竟陵王國中軍不就<hi>以南史本傳修</hi>
齊<lb/>
　顧歡<lb/>
　　字景怡一字元平鹽官人家貧父使驅田中雀歡<lb/>
　　即作黄雀賦而歸雀食過半父欲撻之見賦乃止<lb/>
　　鄉中有學舍歡貧無以受業于舍壁後倚聼無遺<lb/>
　　忘者及長篤志好學母年老躬耕誦書夜則燃松<lb/>
　　節或然糠自照聞吳興東遷邵元之能傳五經文<lb/>
<pb n="KR2k0022_WYG_062-9a"/>
　　句假為書師從之受業同郡顧覬之臨縣見而異之<lb/>
　　遣諸子與游歡年二十餘更從豫章雷次宗諮元<lb/>
　　儒諸義母亡水漿不入口六七日廬于墓次遂隠<lb/>
　　不仕于剡天台山開館聚徒受業者常近百人歡<lb/>
　　早孤毎讀詩至哀哀父母輙執書慟泣學者由是<lb/>
　　廢蓼莪篇太祖輔政悦歡風教召為揚州王簿遣<lb/>
　　中使迎歡及踐阼乃至稱山谷臣顧歡上表其畧<lb/>
　　曰臣聞舉網提綱振裘持領綱領既理毛目自張<lb/>
<pb n="KR2k0022_WYG_062-9b"/>
　　道徳綱也物勢目也是以湯武得勢師道則祚延<lb/>
　　秦項忽道任勢則身戮謹刪撰老氏獻治綱一卷<lb/>
　　伏願稽古百王斟酌時用不以蒭蕘棄言則率土<lb/>
　　之賜臣志静幽深無與榮勢自足雲霞不須祿飬<lb/>
　　請從此退歡東歸上賜麈尾素琴永明元年召歡<lb/>
　　為太學博士同郡顧黯為散騎郎黯有隠操與歡<lb/>
　　俱不就召歡事黄老道解隂陽書為數術多效騐<lb/>
　　有病邪者問歡歡曰家有何書答曰惟有孝經而<lb/>
<pb n="KR2k0022_WYG_062-10a"/>
　　已歡曰可取仲尼居置病人枕邉恭敬之自差也<lb/>
　　後病者果愈人問其故答曰善禳惡正勝邪此病<lb/>
　　者所以差也將終賦詩云精氣因天行游魂隨物<lb/>
　　變剋死日卒于郯山歸塟木連理出墓側縣令江<lb/>
　　山圖表狀世祖詔歡諸子撰歡文義三十卷<hi>以南齊書</hi>
　　<hi>南史本傳修</hi>
　宋廣之<lb/>
　　字處深錢塘人善清言初顧歡著三名論以正四<lb/>
<pb n="KR2k0022_WYG_062-10b"/>
　　本之失尚書劉澄臨川王常侍宋廣之並立論難<lb/>
　　與之往復而廣之才理尤精詣<hi>以南史顧歡傳修</hi>
　禇伯玉<lb/>
　　字元璩錢塘人髙祖含始平太守父逿征虜叅軍<lb/>
　　伯玉少有隠<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>寡嗜慾往郯居瀑布山三十餘年<lb/>
　　隔絶人物王僧逹為吳郡苦禮致之伯玉不得已<lb/>
　　停郡信宿纔交數言而退寕朔將軍丘珍孫與僧<lb/>
　　逹書曰聞禇先生出居貴館此子滅景雲棲不事<lb/>
<pb n="KR2k0022_WYG_062-11a"/>
　　王侯自非折節好賢何以致之昔文舉棲冶城安<lb/>
　　道入昌門于兹而三焉却粒之士飡霞之人乃可<lb/>
　　暫致不宜乆覊望其返䇿之日蹔紆清塵亦助為<lb/>
　　譬説僧逹答曰禇先生從白雲游舊矣古之逸人<lb/>
　　或留慮兒女或使華隂成市而此子索然為朋松<lb/>
　　石介于孤峯絶嶺者積數十載近故要其來此冀<lb/>
　　慰日夜比談討芝桂借訪薜蘿若已窺烟波臨滄<lb/>
　　洲矣君欲見之輙當申譬宋孝建二年散騎常侍<lb/>
<pb n="KR2k0022_WYG_062-11b"/>
　　樂詢行風俗表薦伯玉加召聘本州議曹從事不<lb/>
　　就齊髙帝即位手詔吳會二郡以禮迎遣又辭疾<lb/>
　　上不欲違其志勅于郯白石山立太平館居之建<lb/>
　　元元年卒年八十六<hi>以南齊書南史本傳修</hi>
　杜京産<lb/>
　　字景齊錢塘人四世祖子恭有道術祖運為劉毅<lb/>
　　衛軍叅軍父道鞠州從事京産少恬静閉意榮宦<lb/>
　　頗渉文義專修黄老會稽孔覬清剛有峻節一見<lb/>
<pb n="KR2k0022_WYG_062-12a"/>
　　而為欵交郡召主簿州辟從事稱疾去除朝請不<lb/>
　　就與同郡顧歡同契始寕中東山開舍授學建元<lb/>
　　中武陵王曄為會稽太祖遣儒士劉瓛入東為曄<lb/>
　　講説曄故往與遊曰杜生當今之臺尚也京産請<lb/>
　　瓛至山舍講書傾資供侍子栖躬自屣履為瓛生<lb/>
　　徒下食其禮賢如此孔稚珪周顒謝[卄/瀹]並致書以<lb/>
　　通慇懃永明十年稚珪及光祿大夫陸澄祠部尚<lb/>
　　書虞悰太子右率沈約司徒右長史張融表薦京<lb/>
<pb n="KR2k0022_WYG_062-12b"/>
　　産曰竊見吳郡杜京産㓗静為心謙虚成性通和<lb/>
　　發于天挺敏逹表于自然學遍元儒博通史子流<lb/>
　　連文藝沉吟道奥泰始之朝掛冠辭世遁舍家業<lb/>
　　隠于太平葺宇窮岩採芝幽澗耦耕自足薪歌有<lb/>
　　餘確爾不羣淡然寡慾麻衣藿食二十餘載雖古<lb/>
　　之智士何以加之謂宜釋巾幽谷結組登朝則嵒<lb/>
　　谷含歡薜蘿起忭矣不報建武初以員外散騎侍<lb/>
　　郎召京産曰莊生持釣豈為白璧所囬辭疾不就<lb/>
<pb n="KR2k0022_WYG_062-13a"/>
　　<hi>以南齊書南史本傳修</hi>
　杜栖<lb/>
　　字孟山京産子張融與京産相友毎相造言論栖<lb/>
　　常在側融指栖曰昔陳太丘之召元方方之為劣<lb/>
　　栖出京師從儒士劉瓛受學善清言能弹琴飲酒<lb/>
　　名儒貴流多敬待之中書郎周顒與京産書曰賢<lb/>
　　子學業清標後來之秀刺史豫章王聞其名辟議<lb/>
　　曹從事仍轉西曹佐竟陵王子良數至禮接國子<lb/>
<pb n="KR2k0022_WYG_062-13b"/>
　　祭酒何嗣治禮又重栖以為學士掌婚冠儀以父<lb/>
　　老歸飬怡情壟畆栖肥壯及京産疾旬日間便皮<lb/>
　　骨自支京産亡水漿不入口七日晨夕不罷哭不<lb/>
　　食鹽菜每營買祭奠身自看視號泣不自持朔望<lb/>
　　節嵗絶而復續吐血數升時何嗣謝朏並隠東山<lb/>
　　遺書曉譬誡以毁滅至祥禫暮夢見其父慟哭而<lb/>
　　絶初何㸃見栖嘆曰卿風韻如此雖獲嘉譽不永<lb/>
　　年矣卒時年三十六<hi>以南齊書本傳及南史杜京産傳修</hi>
<pb n="KR2k0022_WYG_062-14a"/>
　朱謙之<lb/>
　　字處光錢塘人父昭之以學觧稱于郷里謙之年<lb/>
　　數嵗所生母亡昭之假塟田側為族人朱幼方燎<lb/>
　　火所焚同産姊宻語之謙之雖小便哀戚如持喪<lb/>
　　年長不娶永明中手自刃殺幼方詣獄自繫縣令<lb/>
　　申靈表上别駕孔稚珪兼記室劉□司徒左西椽<lb/>
　　張融牋與刺史豫章王曰禮開報仇之典以申孝<lb/>
　　義之情法斷相殺之條以表權時之制謙之既申<lb/>
<pb n="KR2k0022_WYG_062-14b"/>
　　私禮又明公法今殺之則成罪人宥之即為孝子<lb/>
　　殺一罪人未足𢎞憲活一孝子實廣風徳豫章王<lb/>
　　言之世祖時吳郡太守王慈太常張緒尚書陸澄<lb/>
　　並表論其事世祖嘉其義慮相復報乃遣謙之随<lb/>
　　曹虎西行將發幼方子惲于津陽門伺殺謙之謙<lb/>
　　之兄選之又刺殺惲有司以聞世祖曰此皆義事<lb/>
　　不可問悉赦之吴興沈覬聞而歎曰弟死于孝兄<lb/>
　　殉于義孝友之節萃此一門<hi>以南齊書孝義傳修</hi>
<pb n="KR2k0022_WYG_062-15a"/>
　吕道惠<lb/>
　　餘杭人學徒嘗有百數范述曽之師也<hi>以梁書范述曽傳修</hi>
　　<hi>述曽幼師道惠晩始見修梁則道惠非梁人也當附齊</hi>
梁<lb/>
　范元琰<lb/>
　　字伯珪一字長玉錢塘人祖悦之太學博士召不<lb/>
　　至父靈瑜居父憂以毁卒元琰時童孺哀慕盡禮<lb/>
　　及長好學博通經史然謙敬不以所長驕人祖母<lb/>
<pb n="KR2k0022_WYG_062-15b"/>
　　患癰常自含吮與人言常恐傷物居家不出城市<lb/>
　　雖獨居如對嚴賔見者莫不改容正色家貧惟以<lb/>
　　園蔬為業嘗出門見人盗其菘元琰遽退母問盗<lb/>
　　者為誰答曰向所以退畏其愧耻今言其名願不<lb/>
　　泄也于是母子秘之或有渉溝盗其笋者元琰因<lb/>
　　伐木為橋以渡之自是盗者大慚一郷無復草竊<lb/>
　　齊建武二年召為安北恭軍不赴沛國劉瓛深加<lb/>
　　噐異嘗表稱之梁天監九年縣令管慧辨上言義<lb/>
<pb n="KR2k0022_WYG_062-16a"/>
　　行揚州刺史臨川王宏辟命不至十年王拜表薦<lb/>
　　焉未召其年卒年七十<hi>以梁書南史本傳修</hi>
　范述曽<lb/>
　　字子元一字頴彦錢塘人㓜從餘杭吕道惠受五<lb/>
　　經道惠曰此子必為王者師齊文惠太子竟陵文<lb/>
　　宣王㓜時齊髙帝引述曽為之師友起家為宋晉<lb/>
　　王國侍郎齊初至南郡王國郎中令遷太子歩兵<lb/>
　　校尉為人謇諤在官所多諌争竟陵王深相器重<lb/>
<pb n="KR2k0022_WYG_062-16b"/>
　　號為周舍沈約亦以述曽方汲黯明帝即位為永<lb/>
　　嘉太守為政清平不尚威猛甿俗便之所部横陽<lb/>
　　縣山谷嶮峻為逋逃所聚前後二千石討捕莫能<lb/>
　　息述曽下車即開示㤙信凡諸凶黨襁負而出編<lb/>
　　戸屬籍者二百餘家自是居人安業勵志精白不<lb/>
　　受餽遺帝下詔褒美召為游擊將軍郡送故舊錢<lb/>
　　二十餘萬一無所受惟得白桐木火籠朴十餘枚<lb/>
　　而已吏無荷檐者民無老少皆出拜辭號哭聞數<lb/>
<pb n="KR2k0022_WYG_062-17a"/>
　　十里東昏時拜中散大夫歸里梁武帝踐祚乃輕<lb/>
　　行詣闕仍辭歸詔曰述曽昔在齊世忠直奉王往<lb/>
　　涖永嘉治身亷約冝加禮秩以厲清操可太中大<lb/>
　　夫述曽生平所得俸祿皆以分施及長壁立無資<lb/>
　　天監八年卒注易文言著雜詩賦數十篇<hi>以梁書南史本</hi>
　　<hi>傳修</hi>
　戚衮<lb/>
　　字公文鹽官人祖顯齊給事中父覇梁臨賀王中<lb/>
<pb n="KR2k0022_WYG_062-17b"/>
　　兵叅軍少聪慧遊學都下受三禮于國子助教劉<lb/>
　　文紹年十九梁武帝勅䇿孔子正言并周禮禮記<lb/>
　　義衮對髙第除揚州祭酒從事史就國子博士宋<lb/>
　　懐方質儀禮義懐方北人自魏携儀禮記禮疏祕<lb/>
　　惜不傳及將亡謂家人曰吾死後戚生若赴便以<lb/>
　　儀禮禮記義本付之若其不來宜即隨屍而殯為<lb/>
　　儒者推許如此尋兼太學博士簡文在東宫召衮<lb/>
　　講論又嘗置宴集元儒之士先命道學互相質難<lb/>
<pb n="KR2k0022_WYG_062-18a"/>
　　次令中庶子徐摛馳騁大義間以劇談摛辭辨縱<lb/>
　　横諸儒懾氣時衮説朝聘義摛與往復衮精采自<lb/>
　　若領答如流簡文深加歎賞敬帝立為江州長史<lb/>
　　陳大建十三年卒衮于梁代撰三禮義記逄亂亡<lb/>
　　失禮記義四十卷行于世<hi>以陳書南史本傳修</hi>
　禇修<lb/>
　　錢塘人父仲都善周易為當時之冠天監中歴五<lb/>
　　經博士修少傅父業善尺牘辨文章武陵王為揚<lb/>
<pb n="KR2k0022_WYG_062-18b"/>
　　州引為宣惠叅軍限内記室性至孝父䘮毁瘠過<lb/>
　　禮及丁母憂水漿不入口二十三日氣絶復甦每<lb/>
　　號慟嘔血遂以毁卒<hi>以梁書南史並入孝義傳修</hi>
　盛紹逺<lb/>
　　梁封關内侯天監二年聚徒數百人以授業歿後<lb/>
　　門人相與立碑以旌徳業在餘杭縣<hi>以古圖經及淳祐志修</hi>
陳<lb/>
　顧越<lb/>
<pb n="KR2k0022_WYG_062-19a"/>
　　字允南一字思南塩官人所居新坂黄岡世有郷<lb/>
　　校由是顧氏多儒學祖道望齊散騎侍郎父仲成<lb/>
　　梁䕶軍司馬豫章王府諮議叅軍家傳儒學並専<lb/>
　　門教授越少孤勤苦自立明慧有口辨勵精學業<lb/>
　　不舍晝夜弱冠游都下通儒碩學必造門質疑至<lb/>
　　于㣲言妙㫖九章七曜音律圖緯咸盡其精㣲時<lb/>
　　太子詹事周捨以儒學見重名知人一見歎賞由<lb/>
　　是聲譽日重又有會稽賀文發學兼經史與越名<lb/>
<pb n="KR2k0022_WYG_062-19b"/>
　　相埓故都下謂之發越焉初為南平王偉國右常<lb/>
　　侍與文發俱入府並見禮重大通中詔陳慶之送<lb/>
　　魏北海王顥返北慶之請越叅其軍事時慶之所<lb/>
　　向剋㨗直至洛陽既而顥驕縱越料其必敗以疾<lb/>
　　先返慶之果見摧衂時稱其見幾及武帝撰制㫖<lb/>
　　新義遣越返吳敷揚講説越徧談經義深明毛詩<lb/>
　　旁通異義善莊老尤長論難兼工綴文<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>尺牘長<lb/>
　　七尺三寸美鬚眉武帝嘗于重雲殿自講老子僕<lb/>
<pb n="KR2k0022_WYG_062-20a"/>
　　射徐勉舉論義越抗首而講音響若鐘容止可觀<lb/>
　　帝深贊之尋除五經博士侍宣城王講及侯景之<lb/>
　　亂越與同志沈文阿等逃歸賊黨數授以爵位誓<lb/>
　　不受承聖二年詔授宣晉安王府諮議叅軍領國<lb/>
　　子博士越以世路未平歸隠于武丘山紹泰元年<lb/>
　　復召為國子博士陳天嘉中詔侍東宫講除東中<lb/>
　　郎鄱陽王府諮議叅軍甚見優禮尋領羽林監遷<lb/>
　　給事中黄門侍郎國子博士侍讀如故時朝廷草<lb/>
<pb n="KR2k0022_WYG_062-20b"/>
　　創疑議多所取决毎侍講東宫皇太子嘗虚已禮<lb/>
　　接越以宫僚未盡時彦太子仁弱宣帝有奪宗之<lb/>
　　兆憤激上疏曰惟皇太子天下本養善春宫臣陪<lb/>
　　侍經籍于今五載如愚所見輔弼丞疑未極時選<lb/>
　　至如文宗學府廉㓗正人當趨奉龍樓晨游夕論<lb/>
　　嘗聞前聖格言往賢正道如此則非僻之語無從<lb/>
　　而入帝深感焉而竟不能革廢帝即位拜散騎常<lb/>
　　侍兼中書舍人黄門侍郎如故領天保博士掌儀<lb/>
<pb n="KR2k0022_WYG_062-21a"/>
　　禮猶為帝師時宣帝輔政越因請假免官大建元<lb/>
　　年卒年七十七所著喪服毛詩老子孝經論語等<lb/>
　　義疏四十餘卷詩頌碑誌牋表凡二百餘篇<hi>以陳書南</hi>
　　<hi>史本傳修</hi>
　杜之偉<lb/>
　　字子大錢塘人家世儒學以三禮専門父規梁朝<lb/>
　　奉朝請與濟陽江革會稽孔休源友善之偉㓜精<lb/>
　　敏有逸才十五遍觀文史及儀禮故事時軰稱其<lb/>
<pb n="KR2k0022_WYG_062-21b"/>
　　蚤成僕射徐勉見其文重其有筆力中大通元年<lb/>
　　勉白補東宫學士與學士劉陟鈔撰羣書各為題<lb/>
　　目所撰冨教政道二篇皆之偉為序後兼太學限<lb/>
　　内博士大同七年皇太子釋奠于國學時樂<lb/>
　　府無孔子顔子登歌詞令之偉製其文再遷安前<lb/>
　　邵陵王刑獄叅軍之偉以彊識俊才有名當世吏<lb/>
　　部尚書張纉以為廊廟之器侯景反之偉逃竄山<lb/>
　　澤及陳髙祖為丞相素聞其名召補記室叅軍遷<lb/>
<pb n="KR2k0022_WYG_062-22a"/>
　　中書侍郎領大著作髙祖受禪除鴻臚卿餘並如<lb/>
　　故之偉白求觧著作曰臣以紹泰元年泰中書侍<lb/>
　　郎掌國史于今四載思報㤙奬不敢廢官皇厯維<lb/>
　　新驅馭軒昊記言記動未易其人著作之才更宜<lb/>
　　選衆臣無容遽變市朝再妨賢路優勅不許尋轉<lb/>
　　大匠卿遷太中大夫仍勅撰梁史卒官贈通直郎<lb/>
　　騎常侍之偉為文不尚浮華而温雅博贍文集存<lb/>
　　者十七卷<hi>以陳書南史本傳通鑑年月修</hi>
<pb n="KR2k0022_WYG_062-22b"/>
　錢逵<lb/>
　　字通甫梁大同中為廬陵王國侍郎羽林監及陳<lb/>
　　祖立遷東海太守娶瑯琊王氏生九子嘗講學及<lb/>
　　儒菴上後皆掌郡符故其地號九州山在臨安縣<lb/>
　　有羅隠所為碑記<hi>以淳祐志修</hi>
　杜稜<lb/>
　　字雄盛錢塘人世為大姓稜渉書傳從陳武帝平<lb/>
　　蔡路飬李遷仕有功梁元帝承制授石州刺史<lb/>
<pb n="KR2k0022_WYG_062-23a"/>
　　上陌縣侯侯景平武帝鎮朱方以稜監義興瑯琊<lb/>
　　二郡武帝東征杜翕等留稜與侯安都居守徐嗣<lb/>
　　徽任約引齊師濟江攻䑓城安都與稜隨方抗拒<lb/>
　　晝夜警備綏撫士卒未嘗觧帯賊平以功除丹陽<lb/>
　　尹文帝即位以預建立功改封永城縣侯出為晉<lb/>
　　陵太守又為丹陽尹廢帝即位加特進侍中大建<lb/>
　　元年為吳興太守二年召為侍中尋加特進䕶軍<lb/>
　　將軍三年免四年復為侍中右光祿大夫稜歴事<lb/>
<pb n="KR2k0022_WYG_062-23b"/>
　　三朝並見㤙寵卒官贈開府儀同三司諡曰成配<lb/>
　　享武帝廟廷史臣有感會風雲畢力驅馳之贊其<lb/>
　　子安世嗣<hi>以陳書南史本傳修</hi>
　駱文牙<lb/>
　　一名牙字旗門臨安人祖祕道梁安成王田曹參<lb/>
　　軍父裕梁鄱陽嗣王中兵叅軍事文牙年十二有<lb/>
　　善相云此郎容貎非常必將逺致梁太清末陳文<lb/>
　　帝避地臨安文牙母陵覩帝儀表知非常人賔待<lb/>
<pb n="KR2k0022_WYG_062-24a"/>
　　甚厚及文帝為吴興太守引文牙為將帥從平杜<lb/>
　　龕張彪等毎戰先鋒䧟陳勇冠衆軍以功授直閣<lb/>
　　將軍太平二年以母憂去職文帝鎮會稽為山隂<lb/>
　　令永定三年鎮冶城尋從文帝拒王琳文帝即位<lb/>
　　封常安縣侯<hi>常安一作臨安</hi>尋為臨安令遷越州刺史初<lb/>
　　文牙母之卒也饑饉兵荒至是始塟詔贈文牙母<lb/>
　　常安國太夫人諡曰恭遷文牙為正威將軍晉陵<lb/>
　　太守三年以平周廸功遷冠軍將軍臨川内史大<lb/>
<pb n="KR2k0022_WYG_062-24b"/>
　　建三年為桂陽太守八年遷散騎常侍入直殿省<lb/>
　　十年授豊州刺史至徳二年卒贈安逺將軍廣州<lb/>
　　刺史子義嗣史臣謂駱牙識真有奉知世祖天授<lb/>
　　之徳盖張良之亞牙母智深先覺符栢谷之明<hi>以陳書南</hi>
　　<hi>史本傳修</hi>
　全緩<lb/>
　　字𢎞立錢塘人㓜受易于博士禇仲都篤志研翫<lb/>
　　得其精㣲梁太清初歴王國侍郎奉朝請轉國子<lb/>
<pb n="KR2k0022_WYG_062-25a"/>
　　助教兼司義郎専講詩易陳大建中累遣始興王<lb/>
　　府諮議叅軍緩通周易老莊時人推之<hi>以陳書南史本傳修</hi>
隋<lb/>
　陸知命<lb/>
　　字仲通冨春人父敖陳散騎侍郎知命好學識大<lb/>
　　體以正介自持歴陳太學博士南嶽正及隋晉王<lb/>
　　廣鎮江都以其三吳之望召令諷諭反者以功拜<lb/>
　　儀同三司賜以田宅復用其弟恪為汧陽令知命<lb/>
<pb n="KR2k0022_WYG_062-25b"/>
　　陳遜許之時天下一統知命勸髙祖都洛陽因上<lb/>
　　太平頌以諷又上表請使髙麗曰昔軒皇馭歴既<lb/>
　　緩夙沙之誅虞帝握圖猶稽有苖之伐髙麗小醜<lb/>
　　狼顧燕垂王度含洪毎懐遵飬欲諭之以徳也臣<lb/>
　　請以一節宣示皇風使彼君臣面縛闕下天子異<lb/>
　　之尋授普寕鎮將人或言其正直者由是待詔于<lb/>
　　御史䑓大業初拜侍御史侃然正色百僚所惮帝<lb/>
　　甚敬之後卒贈御史大夫<hi>以北史隋書本傳修</hi>
<pb n="KR2k0022_WYG_062-26a"/>
　顧彪<lb/>
　　字仲文餘杭人明尚書春秋大業時為秘書學士<lb/>
　　撰古文尚書義疏二十卷行于世<hi>以北史隋書本傳修</hi>
　魯世逹<lb/>
　　餘杭人大業時為國子助教撰毛詩章句義疏四<lb/>
　　十二卷行于世<hi>以北史隋書本傳修</hi>
　<lb/>
　<lb/>
<pb n="KR2k0022_WYG_062-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　咸淳臨安志卷六十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>咸淳臨安志卷二十九</head>
    <p>
<pb n="KR2k0022_WYG_029-1a"/>
欽定四庫全書<lb/>
　咸淳臨安志卷二十九　　宋　潜説友　撰<lb/>
山川八<lb/>
　　　　洞<lb/>
　　城内外<lb/>
青衣洞<lb/>
　在城内三茅觀後故老相傳昔人行至洞口有青衣<lb/>
　童子問之不應良久入洞逐之不見聞風雨聲毛髮<lb/>
<pb n="KR2k0022_WYG_029-1b"/>
　竦慄而出<lb/>
羅漢洞<lb/>
　在今勅令所北舊有金文院叠石為洞塑羅漢其中<lb/>
　今廢為酒庫<lb/>
金星洞<lb/>
　在鳯凰山介亭下<hi>舊志在正覺院政和間廢入神霄宫今宫亦廢山屬殿司</hi>洞中<lb/>
　生金星草因此得名又今之太廟後禁山有金星洞<lb/>
　王柟記将作監題名云有泉清深有石離竒不越闤<lb/>
<pb n="KR2k0022_WYG_029-2a"/>
　闠而都山水之勝<lb/>
　銘文<hi>東坡金星洞銘寳山南麓鳯左翅驚雷劃石逋虯起凝隂嘘堅出怪瑋是生神草肖蒼虺離離</hi>
　<hi>赤志挾脊尾飛流丹石决癰痏金星非寔特取似施及山石亦見謂凡名相因皆此比</hi>
水樂洞<lb/>
　在南山烟霞嶺下舊為錢氏西闗浄化院至淳熈六<lb/>
　年以其地賜李隶仍建佛宇四望林巒聳秀巖石磻<lb/>
　峙有洞虚窈淳涵如淵泉味清甘與龍井埒洞中有<lb/>
　水聲如金石音熈寧二年守鄭公獬名之曰水樂洞<lb/>
<pb n="KR2k0022_WYG_029-2b"/>
　後二年東坡來為倅遂賦詩<hi>近嵗有施宿父子註東坡詩引志林謂錢塘東</hi>
　<hi>陽皆有水樂洞此詩為東陽令王都官作今考志林初無此語按坡倅杭三年足跡遍湖山皆有賦咏如</hi>
　<hi>楊村風水洞逺在五十里外遊且至再安有近在城南隅乃不一到兼詳詩中語有曰多情海月空留照</hi>
　<hi>聞道磬㐮東入海遺聲恐在海山間若婺之東陽介在萬山烏覩所謂海其指錢塘巖洞甚明矣太傅平</hi>
　<hi>章魏公嘗得此詩真蹟題云右賦東陽水樂亭亦無為王令作之語盖此地𨽻東陽村亦猶風水洞之在</hi>
　<hi>楊朴也</hi>嘉泰以來洞為楊郡王谷家别圃壘石築亭最<lb/>
　號幽雅都人嵗時遊觀集焉歴年多蕪穢弗治水樂<lb/>
　絶響今新太傅平章魏國賈公以其宻邇同氣南山<lb/>
<pb n="KR2k0022_WYG_029-3a"/>
　之墓於徃來憩息便遂用厚直得之乃因其舊增葺<lb/>
　且命寺僧深求水樂所以廢興者久之不得其說一<lb/>
　日公遊焉俯睨旁聼悠然有契曰谷虚而後能應水<lb/>
　激而後能有聲今水瀦其中土壅其外欲振響得乎<lb/>
　亟命䟽壅導瀦有聲從洞間出節奏自然二百年勝<lb/>
　㮣於是始復乃葺亭以所得坡公真蹟刻寘其上又<lb/>
　取詩語名其亭若堂曰聲在曰愛此曰留照曰獨喜<lb/>
　他如介堂玉淵漱石宜晩則皆紀其勝處又即山之<lb/>
<pb n="KR2k0022_WYG_029-3b"/>
　左麓闢犖确為徑循徑而上亭其三山之巔杭越諸<lb/>
　峯江湖海門盡在目睫扁曰上下四方之宇竒觀也<lb/>
　洞中泉由愛此引貫其下入於漱石滙於聲在逹於<lb/>
　玉淵山之窪為池以受之每一撤楗伏流飛注噴薄<lb/>
　如崖瀑然景物之勝視昔有加而浄化院則仍其舊<lb/>
　云<hi>浄化院有古碑見本寺</hi>
　題詠<hi>東坡水樂洞詩君不學白公引涇東注渭五斗黄泥一鐘水又不學哥舒横行四海頭歸來羯</hi>
　<hi>皷打梁州但向空山石壁下愛此有聲無用之清流流泉無弦石無竅强名水樂人人笑慣見山僧已厭</hi>
<pb n="KR2k0022_WYG_029-4a"/>
　<hi>聼多情海月空流照洞庭不復來軒轅至今魚龍舞釣天聞道磬㐮東入海遺聲恐來海山間鏘然澗谷</hi>
　<hi>含宫徴節奏未成君獨喜不湏寫入薫風絃縦有此聲無此耳  王大受遊水樂洞詩歴騁空寒六六天</hi>
　<hi>更來洗耳聴春泉迅湍激石浮清磬旋溜行沙寫素絃洞口林亭三四曲洞中日月幾千年何人獨得開</hi>
　<hi>元律譜入宫商與世傳野姜䕫次韻王祕書遊水樂洞詩自是瀛洲客還因  趣來觧衣吟寂寞携酒上</hi>
　<hi>崔巍石洞山山秀梔花樹樹開只應巖下水相送上船來  任参政希夷遊水樂洞詩萬舞列帝所九韶</hi>
　<hi>奏虞庭羣公日拱北星斗光熒熒兹辰適休沐聫騎來郊坰愛此一泓玉中有太古聲細響叶宫徴大音</hi>
　<hi>希咸莖自然天籟鳴獨許幽耳聴鎮以潜虬靈衛以石獸獰佳哉樂兹遊驩言舉彼觥誰與昔經始今已</hi>
　<hi>歸明廷巨麗所未覩窈𦕈真難言健筆哦五字當代推善鳴清幽極模寫細讀令人醒</hi>
<pb n="KR2k0022_WYG_029-4b"/>
風水洞<lb/>
　在楊村慈巖院院舊名恩徳有洞極大流水不竭頂<lb/>
　上又一洞立夏清風自生立秋則止故名多石子紅<lb/>
　㸃如丹持出即隐置於内如故<lb/>
　題詠<hi>白樂天遊恩徳寺詩并序云予到郡周嵗方來入寺半日復去俯視朱綬仰睇白雲有愧于心</hi>
　<hi>遂留絶句雲水埋藏恩徳洞簪裾束縛使君身暫來不宿歸州去應被山呼作俗人  林和靖詩平昔嘗</hi>
　<hi>聞風水洞重山複水去無窮因縁偶入雲泉路林下先聞接客鐘  趙清獻公詩風穴有聲連水洞聼風</hi>
　<hi>觀水暫閒身杭州未入從容甚且與南山作主人風蘇東坡詩并序徃富陽新城李節推先行三日留</hi>
<pb n="KR2k0022_WYG_029-5a"/>
　<hi>水洞見待云春山磔磔鳴春禽此間不可無我吟路長漫漫傍江浦此間不可無君語金鯽池邊不見君</hi>
　<hi>追君直過定山村路人皆言君未逺騎馬少年清且婉風巖水穴舊聞名只隔山溪夜不行溪橋晩溜浮</hi>
　<hi>梅萼知君繫馬巖花落出行三日尚逶遲妻奴怪罵歸何時世上小兒誇疾走如君相待今安有  又和</hi>
　<hi>李節推二首山前乳水洗塵凡山下清風舞桂杉細細龍鱗鋪亂石團團羊角轉空巖馮夷窟宅非梁棟</hi>
　<hi>禦㓂車輿謝轡銜世事漸艱吾欲去永隨二子脱譏讒  風轉鳴空穴泉幽㵼石門虗心聞地籟妄意覔</hi>
　<hi>桃源過客詩難好居僧語不繁歸瓶得氷雪清冷慰文園  臨江仙詞四大從來都遍滿此間風水何疑</hi>
　<hi>故應為我發新詩幽花香澗谷寒藻舞淪漪借與玉川生兩腋天仙未必相思逺慿流水送人歸層巔餘</hi>
　<hi>落日草露已沾衣可頴濱和子瞻題風水洞詩風送江湖滿洞天洞門  聼入無縁土囊欝怒聲初散石</hi>
<pb n="KR2k0022_WYG_029-5b"/>
　<hi>齒聱牙勢不全樂奏洞庭真跌宕歌傳帝所亦清便可人隐几觀遺韻重使顔成問嗒然  張無盡詩嶺</hi>
　<hi>頭松竹自生寒兩穴茫茫徹鬼闗風竊虎威時弄草泉欺龍睡故離山不嫌淅瀝驚塵耳聊挹清泠洗病</hi>
　<hi>顔窗外月髙湘簟冷更無閒夢到人間中司馬才仲詩藤梢蔓荒寒蘚花隂空青窈窕石竇  兩耳風雨</hi>
　<hi>并初聞聲蕭騷活火急銅瓶再聼逗餘響萬羽起寒汀我疑此山空石脚連滄溟中有蛟龍蟄鼻息隐雷</hi>
　<hi>霆又疑仙翁去丹灶留岩扃至今爐鼎中水火争不停山前老比丘霜眉眼如螢能傳古老語擢吾耳昕</hi>
　<hi>醒便欲委塵凡脱我隨爽靈暖元居中詩二洞標竒石連巖葺宇新凉生清桂曉  漲碧桃春闌擁東方</hi>
　<hi>騎來尋北隴人破雲拖蠟屐琢句冩霜筠譚劇頻飛屑歌長益落塵為探瓊巘勝不記玉觴廵下客慚長</hi>
　<hi>頴髙筵飲徳醇追峯到峯頂疑化九霄身識又居中上祖無擇云洞蔽深雲逺俗塵山中曽未  朱輪自</hi>
<pb n="KR2k0022_WYG_029-6a"/>
　<hi>從白傳來遊後三百年間又一人來張先和云水色風光近使君浥塵輕雨逐車輪暫  不宿宜無恨多</hi>
　<hi>少行春不到人老許遵云水洞連風洞精籃兩洞前山髙易藏日樹  不知年板有華宗什名留少傅篇</hi>
　<hi>烟波門外境寂寞變桑田春范文正公詩神仙一去幾千年自遣秦人不得還  盡桃花無處覔空餘流</hi>
　<hi>水到人間枯許元祐詩野寺依山立松橋避石斜壊梁飛白蟻  木掛元蛇道路悲蓬轉功名惜鬢華聊</hi>
　<hi>将洞中水試洗眼前花</hi>
靈化洞<lb/>
　在郊臺天真院山頂深百餘步直下濶十餘丈有和<lb/>
　靖東坡題名刻於石<lb/>
<pb n="KR2k0022_WYG_029-6b"/>
登雲洞<lb/>
　在郊臺天真院山内錢武肅王嘗置登雲臺<lb/>
鐵窓櫺洞<lb/>
　在赤山殿司左軍寨内尼菴之側洞口髙數尺舊有<lb/>
　蛟龍出入人畏焉鑄鐵窓櫺嵌於石槽以拒之水自<lb/>
　窓櫺中出六月如氷過慧因寺前折入西湖大旱不<lb/>
　竭秦淮海題名記濯足於慧因澗是也<lb/>
呼猿洞<lb/>
<pb n="KR2k0022_WYG_029-7a"/>
龍泓洞<hi>以上二處詳見武林山</hi>
石屋洞<lb/>
　在烟霞石塢南山大仁院洞極髙狀似屋周回鐫羅<lb/>
　漢五百十六身中間鑿釋迦佛諸菩薩像直下洞極<lb/>
　底有泉<hi>詳見大仁院</hi>
烟霞洞<lb/>
　祥符志云在錢塘縣舊治之西一十六里晉開運元<lb/>
　年有僧彌洪結菴洞口遇一神人指此山後有聖跡<lb/>
<pb n="KR2k0022_WYG_029-7b"/>
　何不顯之洪尋至山後見一洞内有石刻羅漢六尊<lb/>
　洪既卒呉越王錢氏夢僧告云吾有兄弟一十八人<lb/>
　今方有六王可聚之夢覺訪得烟霞洞有六羅漢遂<lb/>
　别刻一十二尊以符所夢其洞極大乃諸洞之首在<lb/>
　烏塢内<hi>洞旁有巖曰佛手巖象鼻巖詳具清修寺</hi>
　題詠<hi>周紫芝登烟霞洞詩瀕湖兩峯髙屹立曉相望蒼凉昇海日骯髒露千嶂羸驂絶坡陁巖谷飽</hi>
　<hi>追訪緬懐洪荒初藴蓄含萬象渾沌久已死鯈忽真巧匠誰令鑿空手出此竒嶮状中虗納遊雲谷静答</hi>
　<hi>幽唱暗穴下無底濤聲想悲壮十八志聲聞附石出遺像誰其架修椽置屋雲雨上肯山不知數遶屋森</hi>
<pb n="KR2k0022_WYG_029-8a"/>
　<hi>百丈忽於兩峰間萬頃見烟浪澎湃海潮聲徃徃入藜杖天公愛此山令我拜嘉貺𦕈焉隔仙凡欲徃謾</hi>
　<hi>惆悵便當學枯禅綺語蠲宿妄自足伴周旋長年此遐放</hi>
蝙蝠洞<lb/>
　在錢塘縣烟霞石屋洞後内多蝙蝠因以名之故老<lb/>
　傳云洞極深廣無泉水建炎間兵火時里人避難於<lb/>
　中容數百人因而獲免今在尼菴民屋後<lb/>
棲霞洞<lb/>
　在棲霞嶺巔妙智寺側其地多巖石蔽翳榛莾中今<lb/>
<pb n="KR2k0022_WYG_029-8b"/>
　之太傅平章賈魏公來遊望而異之命施畚臿倐見<lb/>
　竒狀抉藏剔幽千態溢發殆若神剜鬼鑿地靈寳祕<lb/>
　有待而後顯者洞之外為亭二曰暢亭曰鑰俗入其<lb/>
　中穹然如夏屋雙巨石相倚為閈閎毎風從南來穿<lb/>
　谽呀而出輙悽神寒骨不可久立故暑遊最勝其石<lb/>
　甓小方臺突然坎窞中衡從二石級下逹於坻厥土<lb/>
　乃剛燥益南仰視左竇四五豁然通明大者圓徑可<lb/>
　丈許嘉木當前如月中桂小者星列自相附屬出洞<lb/>
<pb n="KR2k0022_WYG_029-9a"/>
　略亭而北行百餘步有曰水洞循而下可十餘丈受<lb/>
　泉一泓深不可測極甘冽魏公嘗調以瀹茗<lb/>
龍洞<lb/>
　在臨平山祥符志云自洞門至水際五丈濶一丈五<lb/>
　尺髙一丈三尺其水深不可測禱祈多驗<lb/>
細礪洞<lb/>
　在臨平山祥符志云深十餘丈濶二丈五尺髙一丈<lb/>
　五尺輿地志云臨平山有洞數丈出礪石<lb/>
<pb n="KR2k0022_WYG_029-9b"/>
香林洞<lb/>
　在下天竺詳見天竺寺<lb/>
大雄山白龍洞<lb/>
　在錢塘縣崇化鄉大雄山故老傳云有白龍藏於洞<lb/>
　中嘉定八年趙安撫時侃以旱禱龍祠雨隨至奏於<lb/>
　朝封顯靈孚濟侯賜廟額曰敏應<lb/>
䕶國仁王院洞<lb/>
　在錢塘門外掃箒塢有泉出洞中旱禱而雨<hi>詳見仁王院</hi>
<pb n="KR2k0022_WYG_029-10a"/>
海雲洞<lb/>
　在仁和縣水和鄉超山上有乾濕二洞黒龍王祠<lb/>
雲洞<lb/>
　在錢塘門外古桞林楊和王園因坡陀擁土為之可<lb/>
　奪天巧<hi>詳見亭門</hi>
　　餘杭縣<lb/>
大滌洞<lb/>
棲真洞<lb/>
<pb n="KR2k0022_WYG_029-10b"/>
鳴鳯洞<lb/>
石室洞<lb/>
龍蜕洞<lb/>
鳴鈴洞<lb/>
白茆洞<lb/>
歸雲洞<hi>已上八處並見大滌山</hi>
　　臨安縣<lb/>
仙人洞<lb/>
<pb n="KR2k0022_WYG_029-11a"/>
　在縣北一十五里<lb/>
石洞<lb/>
　在縣西五十里舊志云洞兩旁有石室可容百許人<lb/>
　中有龍池云是天之一目可濶二畝近池西北無底<lb/>
　有穴通江海<lb/>
玉仙洞<lb/>
　在鳳翥鄉南山去縣四十里地名黄金漾淳祐十<lb/>
　年正月二十六日鄉民樵採見一白獸入洞遂劚開<lb/>
<pb n="KR2k0022_WYG_029-11b"/>
　洞口漸進漸深秉燭以視内有三洞深二十餘丈峻<lb/>
　壁擁石髙十丈餘色左青右黄白其状有仙人有玉<lb/>
　芝有寳坐又有如旛者如白龍者如獅子者二柱屹<lb/>
　立一長八尺圍四尺一長六尺圍丈餘色潔白柱間<lb/>
　有井深六尺内横深不可計間吐烟霧氣微温白龍<lb/>
　體滴水不竭餘怪石不可勝數<lb/>
響洞<lb/>
　在縣西五十里浪嶺人語其中則響應趙安撫與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>
<pb n="KR2k0022_WYG_029-12a"/>
　名之曰玉仙洞<lb/>
　題詠<hi>金華王竹寮執禮遊玉仙諸洞戲題碧雲石崖詩已從鹿巖遊更入龍洞去横足螃蠏行連臂</hi>
　<hi>猿猱度滑徑鏗蠟屐隂厓然樺炬振䇿扶顛隮捫蘿猛扳附塗險幾欲窮境勝忽有遇谽谺通石竇参差</hi>
　<hi>流玉乳形開趣彌深興集理自裕便将遺世紛且復恣幽歩紆餘窮𠖇搜淹留廹頽暮題詩識蒼壁聊寫</hi>
　<hi>心迹素重遊豈無期恐忘來時路</hi>
　　於潜縣<lb/>
仙洞<lb/>
　在縣南六十五里盛村其山屹立環以清流絶頂皆<lb/>
<pb n="KR2k0022_WYG_029-12b"/>
　怪石林麓欎然洞門石光瑩如鏡中可容數人風月<lb/>
　澄清之夕聞有樂聲<lb/>
石燕洞<lb/>
　在増口與門堂山連洞口濶五尺長丈餘髙五十餘<lb/>
　丈其峭㧞處非編梯莫至昔有人秉炬而入自洞門<lb/>
　下迤邐漸低若階級至二三里許隂風浩𣺌水聲潺<lb/>
　湲遂不敢前其中蝙蝮白色為火所驚羣飛而出且<lb/>
　多燕糞意其秋後所藏<lb/>
<pb n="KR2k0022_WYG_029-13a"/>
湖潭洞<lb/>
　三穴皆在谷口東溪東岸雲鶴巖之麓上接天目安<lb/>
　溪石崖垂覆林木森茂上二洞投以石杳不知所止<lb/>
　惟水聲潺潺下洞常有流水不知其源故老相傳與<lb/>
　太湖相通故名<lb/>
冷水谷<lb/>
　在桃林北嶺下方圓丈餘源脉邃逺瑩徹如氷雪炎<lb/>
　暑尤宜盥滌真玉壺之寒溜也<lb/>
<pb n="KR2k0022_WYG_029-13b"/>
　　富陽縣<lb/>
巖洞<lb/>
　在縣西三十里巖有水池每日潮再至與浙江相應<lb/>
　白樂天詩洞口靈池應海潮洞中有足跡世傳葛仙<lb/>
　翁遺跡舊有煉丹鼎今不存<lb/>
　　新城縣<lb/>
新婦洞<lb/>
　在縣西北四十里廣陵鄉鄭家山古老相傳云昔見<lb/>
<pb n="KR2k0022_WYG_029-14a"/>
　一婦人靚粧而入失其所在因以名之洞有源泉溉<lb/>
　田甚廣十餘里間雖歉嵗常豐太平寰宇記云有潭<lb/>
　深八九尺水清瑩魚鰻時出沒甚異乾道四年旱<lb/>
　令景秉親徃行四五里即有㣲雨沾道間踰二十里<lb/>
　至湘溪望拜心禱時星月方明忽隂雲四合大雨傾<lb/>
　盆遂上其事畿漕以聞上勅賜靈應廟為額<hi>縣西二十里七</hi>
　<hi>賢鄉地名長欄又有一洞亦名新婦洞其事未詳</hi>
仙洞<lb/>
<pb n="KR2k0022_WYG_029-14b"/>
　在縣南二十五里太平鄉洞口如屋宇至一二百歩<lb/>
　漸下有隔石似木横道人不得入父老相傳通桐廬<lb/>
　縣界<lb/>
靈隐洞<lb/>
　在縣西六十里新安鄉髙一十丈濶五丈其深莫測<lb/>
　中有澗水四時不竭相傳云昔有人遊洞中逾二日<lb/>
　忽坐洞門前石上云見神人叱之不覺身出到此<lb/>
蛻龍洞<lb/>
<pb n="KR2k0022_WYG_029-15a"/>
　在縣西十八里新登鄉相傳云初開此洞石門九里<lb/>
　深不可極得牙骨一斛皆謂龍蟠蛻而去石間尚有<lb/>
　鱗爪痕自首至尾宛然龍顔也稍深入為二徑遊人<lb/>
　至此不敢復入<lb/>
　題詠<hi>許廣淵詩山逺洞難窮相傳舊隐龍蟠泥知幾載穿石見遺踪靈骨巖中換隂雲日下從鄉人</hi>
　<hi>祈旱嵗歌舞尚䖍恭日又云徃昔開鋤古洞存神龍曽隐穴山巒靈蹤何  青天去雲氣無時白晝寒穿</hi>
　<hi>石分明印鱗爪履泉驚懼作波瀾于今霖雨均方國來客休疑尚此蟠  司馬槱詩雷雨何時起蟄龍蒼</hi>
　<hi>㾗夭矯石巖空不縁嗜好尋劉累定向人間試葉公  還憇池亭名其池曰躍龍一首云梅萼春前破松</hi>
<pb n="KR2k0022_WYG_029-15b"/>
　<hi>髯雨後滋石崖鳴野鶴竹塢竄香狸山脚重重轉溪流泯泯遲慇懃窺洞府又得濯龍池  徐評詩薈蔚</hi>
　<hi>蒼巖下靈蹤此暫蟠雲雷一夜起風雨滿山寒骨腐苔方緑涎餘石未乾試慿圖畵去聊羡葉公看  李</hi>
　<hi>處全詩龍化當年去不囘空餘古洞出崔巍蒼蒼野色連天逺脉脉泉音穴地來壁上梭飛三尺雨匣中</hi>
　<hi>劍躍一聲雷紅雲六月炎蒸處應作商霖澤九垓自陳珏詩潜虬成穴古危岑曾為編氓霈旱霖石怪</hi>
　<hi>留千載跡泥蟠難駐九天心老松猶學拏雲勢羣籟渾驚動地吟瀟洒禪闗連勝㮣追遊誰不快煩襟</hi>
羅宅洞<lb/>
　在縣西五十里新安鄉地名羅宅<lb/>
　咸淳臨安志卷二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>咸淳臨安志卷三十三</head>
    <p>
<pb n="KR2k0022_WYG_033-1a"/>
欽定四庫全書<lb/>
　咸淳臨安志卷三十三　　宋　潜說友　撰<lb/>
山川十二<lb/>
　　　　湖<hi>中</hi>
　　六井<hi>水口并續置井附</hi>
相國井　在甘泉坊側<lb/>
西井<hi>一名化成井</hi>　在李相國祠前<lb/>
　水口　在安國羅漢寺前<lb/>
<pb n="KR2k0022_WYG_033-1b"/>
方井<hi>俗呼四眼井</hi>　在三省激賞酒庫西<lb/>
白龜池<hi>此水不可汲飲止可防虞</hi>
　水口　在玉蓮堂北<lb/>
小方井<hi>俗呼六眼井</hi>　在錢塘門内裴府前<lb/>
　水口　在菩提寺前<lb/>
金牛井<hi>今廢</hi>
南井<hi>一名沈公井一名惠遷井</hi>在三橋西金文西酒庫北<lb/>
　水口　在豐豫門外龍王堂前分入<lb/>
<pb n="KR2k0022_WYG_033-2a"/>
流福坊井　在通判衙前<lb/>
　水口　在清波門外<lb/>
鑷子井　在涌金門内北<lb/>
　水口　在豐豫門近楊府漁莊<lb/>
惠利井　在洪福橋西<lb/>
　水口　在玉蓮堂南<lb/>
景靈宫園水池<lb/>
　水口　在錢塘門外昭慶山門左<lb/>
<pb n="KR2k0022_WYG_033-2b"/>
真珠河　在錢塘門内<lb/>
　水口　在錢塘門外菩提寺後<hi>一通九曲下湖</hi>
　　右井十水口九瀦而汲者為井導而入者為水口<lb/>
　　自源而委實相貫通前志各自為門事辭不屬覽<lb/>
　　者病之今會粹顛末並繫於西湖之後外有靈芝<lb/>
　　寺前水樓汲注湖水以入釀庫雖不在水口之數<lb/>
　　亦傅著焉<lb/>
　自相國井而下六井始唐刺史李鄴侯以郡城水泉<lb/>
<pb n="KR2k0022_WYG_033-3a"/>
　惡引湖水以便民汲白樂天復加開浚國朝嘉祐中<lb/>
　沈禮部遘字文通為守日金牛井已廢乃作南井熙<lb/>
　寧中陳密學襄重渫治且遷方井東坡為倅記其事<lb/>
　刻石相國井亭上及元祐中出守南井亦已廢遂更<lb/>
　為規置并他井皆致力焉其詳見於奏乞僧子珪師<lb/>
　號狀云勘㑹杭州平陸本江海故地惟附山乃有甘<lb/>
　泉其餘井皆鹹苦唐刺史李泌始引西湖水作六井<lb/>
　其後白居易亦治湖浚井以足民用嘉祐中知州沈<lb/>
<pb n="KR2k0022_WYG_033-3b"/>
　遘増置一大井在美俗坊今謂之沈公井最得要地<lb/>
　四逺取汲而創始滅裂水嘗不應至熙寧中六井與<lb/>
　沈公井例皆廢壞知州陳襄選差僧仲文子珪如正<lb/>
　思坦四人董治其事修浚既畢歲適大旱民足於水<lb/>
　為利甚博臣為通判親見其事經今十八年沈公井<lb/>
　復壞終歲枯涸居民去水逺者率以七八錢買水一<lb/>
　斛而軍營尤以為苦臣尋訪求熙寧中修井四僧而<lb/>
　三人已亡獨子珪在年已七十精力不衰問沈公<lb/>
<pb n="KR2k0022_WYG_033-4a"/>
　井復壞之由子珪云熙寧中雖已脩浚然不<lb/>
　免以竹為管易致廢壞遂擘畫用瓦筒盛以<lb/>
　石槽底蓋堅厚錮捍周密水既足用永無壞理<lb/>
　又於六井中控引餘波至仁和門外及威果雄<lb/>
　節等指揮五營之間創為二井皆自來去井最<lb/>
　逺難得水處西湖甘水殆遍一城軍民相慶若<lb/>
　非子珪心力才幹無緣成就緣子珪先已䝉恩<lb/>
　賜紫欲乞特賜一師號曰惠遷以旌其能取易<lb/>
<pb n="KR2k0022_WYG_033-4b"/>
　所謂井居其所而遷之義從之邦人遂以師號<lb/>
　為井名乾道四年周安撫淙重修諸井時坡所<lb/>
　刻記已廢乃復刻諸石且識其後今又百有餘年<lb/>
　所謂惠遷井者石泐流壅泥不可食久矣頃嘗<lb/>
　修治乃反以木為管茍簡特甚無幾時輙壞湖<lb/>
　水既不應民居穢惡之流復浸淫其間咸淳六<lb/>
　年安撫潛說友乃更作石筩袤一千七百尺深<lb/>
　廣倍舊外捍内錮益堅縝然後水大至每五十<lb/>
<pb n="KR2k0022_WYG_033-5a"/>
　尺穴而封之以備淘浣且於水所從分之處浚海<lb/>
　子口以澄其源井之上覆以巨石為四川以便民<lb/>
　汲南為溝以達於金文橋之河俾船水以售者取<lb/>
　焉撤亭而新之極閎敞旁為神祠置守者使無敢<lb/>
　汚慢又别為溝疏惡水行於路之北所以為井慮<lb/>
　者備矣　水口自淳祐七年趙安撫與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>因水<lb/>
　涸浚湖奏請云自涌金門北至錢塘門一帯荷蕩<lb/>
　正係六井水口舊為府第占據租佃牟利填塞穢<lb/>
<pb n="KR2k0022_WYG_033-5b"/>
　濁今已支錢回買先就此處用工欲更於荷蕩界<lb/>
　至之外用石砌結疏作石牕立為界限澄濾湖水<lb/>
　舟船不得入滓穢不得侵使井口常潔咸享甘泉<lb/>
　實為都民久逺之利㫖從之且命鋤掘菱荷毋得<lb/>
　存留其後又有侵占翳塞者安撫潛說友乃請於<lb/>
　朝乞行除拆㑹殿中鮑御史度劾奏入内内侍省<lb/>
　東頭供奉官幹辦御藥院陳敏賢廣造屋宅於<lb/>
　靈芝寺前水池庖㕑湢室悉處其上諸庫醖造由<lb/>
<pb n="KR2k0022_WYG_033-6a"/>
　此池車灌以入天地祖宗之祀將不得蠲潔而虧歆<lb/>
　受之福入内内侍省東頭供奉官幹辦内東門司提<lb/>
　點御酒庫劉公正廣造屋宅於李相國寺前水池<lb/>
　濯穢洗馬無所不施一城食用由此池灌注以入億<lb/>
　兆黎元之生將共飲汙膩而起疾疫之災奉御筆陳<lb/>
　敏賢降一官放罷劉公正與祠仍拆除所占水口<lb/>
　付臨安府交管又清波門水口其始導湖由聚景<lb/>
　園經張府小寨分為兩路並通流福坊井折入左<lb/>
<pb n="KR2k0022_WYG_033-6b"/>
　司理院前乃置牐池之以防虞又自池入於樓店務<lb/>
　前河初園𨽻内司守者利於陸種岸水所入有司莫<lb/>
　敢過問而小寨兩路亦為居民障塞渠㟁或圮不治<lb/>
　又請於朝乞照舊規自學士橋大湖開取水港濶<lb/>
　一丈長四十丈至舊來鐵窓櫺水口通流入井仍<lb/>
　以租錢量納内司㫖從之由是水路之障塞者撤渠<lb/>
　㟁之頽圮者築且與居民為厲禁然後故流盡復倚<lb/>
　閘為門揭以巨扁將刋省劄指揮於石以諗來者又<lb/>
<pb n="KR2k0022_WYG_033-7a"/>
　以玉蓮堂豐樂樓兩水口皆為植荷芡者樊其旁汚<lb/>
　穢尤盛葢由前是官利租入仍踵舊弊乃悉除去其<lb/>
　籍差開湖兵絶所蒔本根使勿復萌蘖至是講求水<lb/>
　口之利亦無遺算矣<lb/>
　記文石記<hi>樂天記云錢塘湖一名上湖周回三十里北有石函南有筧凡放水溉田每减一寸</hi>
　<hi>可溉十五餘頃毎一復時可溉五十餘頃此州大抵春多雨夏秋多旱若防隄如法蓄洩及時即瀕湖千</hi>
　<hi>餘頃田無凶年矣鹽官界應溉夾公河田湏放湖水      自錢塘至</hi>
　<hi>入河從河入田凖鹽鐵使舊法又湏先量河水淺深待溉田畢却還原水尺寸徃徃旱甚則湖水不充今</hi>
<pb n="KR2k0022_WYG_033-7b"/>
　<hi>年修築湖隄髙加數尺水亦隨加即不啻足矣脱或不足即更决臨平湖添注官河又有餘矣</hi>
　<hi>假他詞以惑刺史俗云决放湖水不利錢塘縣官多              或云魚龍無所托或云茭菱失其</hi>
　<hi>利且魚龍與生民之命孰急茭菱稻梁之利孰多斷可知矣又云放湖水則郭内六井無水亦妄也且湖</hi>
　<hi>底髙井管低湖中乂有泉數十眼湖耗則泉湧雖盡竭湖水而泉用有餘况前後放湖終不至竭而云六</hi>
　<hi>井無水謬矣其郭中六井李泌相公典郡日所作甚利於人與湖相通中有隂竇徃徃堙塞亦宜數察而</hi>
　<hi>通理之雖大旱而井水常足湖中有無稅田約數十頃湖淺則田出湖深則田沒田户多與所由計㑹盗</hi>
　<hi>洩湖水以利私田其石函南筧并諸小筧非灌田時並湏封閉築塞數令廵檢小有漏泄罪責所由即無</hi>
　<hi>盗洩之弊矣又若霖雨三日以上徃徃隄决湏所由廵守預為之防其筧之南舊有缺岸若水暴漲即於</hi>
<pb n="KR2k0022_WYG_033-8a"/>
　<hi>缺岸洩之又不减兼於石函南筧洩之防隄潰也害              予在郡三年仍嵗逢旱湖之利</hi>
　<hi>盡見其由恐來者要知故書於石欲讀者易曉故不文其言</hi>六井記<hi>東坡記云潮水避錢塘而</hi>
　<hi>東擊西陵所從來逺矣沮洳斥鹵化為桑麻之區而久乃為城邑聚落凡今州之平陸皆江之故地其水</hi>
　<hi>苦惡惟負山鑿井乃得甘泉而所及不廣唐宰相李公長源始作六井引西湖水以足民用其後刺史白</hi>
　<hi>公樂天治湖濬井刻石湖上至於今頼之始長源六井其最大者在古清湖為相國井其西為西井少西</hi>
　<hi>而北為金牛池又北而西附城為方井為白龜池又北而東至錢塘縣治之南為小方井而金牛之廢久</hi>
　<hi>矣至嘉祐中太守沈公文通又於六井之南絶河而東至美俗坊為南井出湧金門並湖而北有水牐三</hi>
　<hi>注以石溝貫城而東者南井與相國方井之所從出也若西井則相國之派别者也而白龜池小方井皆</hi>
<pb n="KR2k0022_WYG_033-8b"/>
　<hi>為匿溝湖底無所用牐此六井之大畧也又熈寧五年秋太守陳公述古始至問民之所病皆曰六井不</hi>
　<hi>治民不給於水南井溝庳而井髙水行地中率常不應公曰嘻甚矣吾在此可使民求水而不得乎乃命</hi>
　<hi>僧仲文子珪辦其事仲文子珪又引其徒如正思坦以自助凡出力以佐官者二十餘人於是發溝易甃</hi>
　<hi>完緝罅漏而相國之水大至坎滿溢流南注於河千艘更載瞬息百斛以方井為近於濁惡而遷之少西</hi>
　<hi>不能五歩而得其故基父老驚曰此古方井也民李甲遷之於此六十年矣䟽涌金池為上中下使澣衣</hi>
　<hi>洗馬不及於上池而列二牐於門外其一赴三池而决之河其一納之石檻比竹為五管以出之並河而</hi>
　<hi>東絶三橋以入於石溝注於南井水之所從來髙則南井常厭水矣凡為子牐四皆垣墙扃鐍以䕶之明</hi>
　<hi>年春六井畢修而嵗適大旱自江淮至浙右井皆竭民至以罌缶貯水相餉如酒醴而錢塘之民肩足所</hi>
<pb n="KR2k0022_WYG_033-9a"/>
　<hi>任舟楫所及南出龍山北至長河鹽官海上皆以飲牛馬給沐浴方是時汲者皆誦佛以祝公余以為水</hi>
　<hi>者人之所甚急而旱至於井竭非歲之所常有也以其不常有而忽其所甚急此天下之通患也豈獨水</hi>
　<hi>哉故詳其語以告後之人使雖至於久逺廢壞而猶有攷也</hi>乾道重修井記<hi>周龍圖淙</hi>
　<hi>撰云乾道三年夏五月淙自兩浙轉運副使改知臨安府越明年狴犴屢空經費稍裕乃以暇日披圖牒</hi>
　<hi>考風俗思欲與都人為不朽之利而修井之役始興惟六井自熙寧五年太守陳公始實改作蘇公通守</hi>
　<hi>為記其事逮元祐五年蘇公自禁林出守是邦相距纔十八年而井已廢壊於是改用瓦筒石槽其詳見</hi>
　<hi>於乞修井僧師號奏然自元祐至今已八十年率多堙涸白龜池且為大姓所據淙念此邦為東南都㑹</hi>
　<hi>生齒阜繁況今輦轂所駐四方輻輳百司庶府千乗萬騎資於水者十倍昔時儻廢而不治豈不為民病</hi>
<pb n="KR2k0022_WYG_033-9b"/>
　<hi>仰惟聖主惟民是念淙奉承德意不敢循默因奏於上面奉玉音即日濬治遂以六月己亥經始於惠遷</hi>
　<hi>井易用新石堅厚髙廣過昔數倍以次至方井沈公井相國井白龜池而蘇公所記之六井畢修捍蔽周</hi>
　<hi>宻可置數百歲水脉大至率皆盈溢則又治古井之有泉者曰瑞石曰中棚曰義井曰清湖牐井城之内</hi>
　<hi>外無不足於水矣竊惟此邦懐蘇公之德逮今不忘既踵公舊規再治六井因訪求熙寧間舊本記文刻</hi>
　<hi>之井上而書歲月於其後使億萬生聚知是井之修葢奉聖天子之命而遵蘇公之規守臣何力之有</hi>
　咸淳重修井記<hi>盧侍郎鉞撰云六府以修為功而水居其首葢生人所資以養有一</hi>
　<hi>日不容闕焉者也凡邦國都鄙稍甸郊里之地必有井焉以濟其日用飲食故曰井養而不窮杭為東南</hi>
　<hi>一大都㑹左江右湖民物阜繁厥初因沙塘奠厥攸居故不難於得水然江之融液者常苦惡不若湖之為甘</hi>
<pb n="KR2k0022_WYG_033-10a"/>
　<hi>且美也葢江與海通波湖則受衆山流泉而瀦之味之不同也亦宜唐刺史李鄴侯泌始作六井引</hi>
　<hi>兹水以足民用我朝熙寧壬子陳公襄因其舊而襄之元祐庚午蘇公軾又修之于以見六井者杭</hi>
　<hi>人之所利賴矧南渡駐蹕以來百司庶府六軍萬姓仰於水者視昔何啻百倍乾道間周龍圖淙詢</hi>
　<hi>民之欲踵蘇之規而深致力焉葢百有餘年於此矣皇上咸淳之六年太傅平章賈魏公任軍國重</hi>
　<hi>事朝廷清明宫府一體彈壓輦下今時則易然也夫既處時之易而復受任之久故衆廢具舉而功</hi>
　<hi>緒始及於井曰惠遷者溝低於河泥不可食筧舊用木歲久輒壞乃培而髙之復治石而竅其上可</hi>
　<hi>用汲流溢而南注於金文橋之河舟者載以粥焉民且饜水矣然猶慮衆流之合汙也乃浚受水之</hi>
　<hi>海以澄其源又鑿别溝以疏其惡旁立神祠置守者逺汚慢也西井者舊有亭宇經燬不存今鼎新</hi>
<pb n="KR2k0022_WYG_033-10b"/>
　<hi>如惠遷以至相國南井大方小方水口之所自入莫不表而出之流福居六井之外於府治為近其源</hi>
　<hi>自聚景園導湖灌輸後填淤成陸湮廢滋久乃自學士橋别開大港水脈以通他如衆河之支分派</hi>
　<hi>别壅者䟽之狹者廣之石梁之圯者改造之隄岸之夷者培築之而又推本六井之攸始於是鄴侯</hi>
　<hi>之廟隘以拓之大卑而増之崇像設儼如塗雘煥如過者改視工告役偹乃以修浚本末來諗俾為</hi>
　<hi>記鉞作而言曰人非水不生活水非井不甘潔在易井之六四曰井甃無咎修井也誠齋楊氏釋之</hi>
　<hi>曰大哉井之有功於斯人乎大哉修之有功於斯井乎尹能于剸裁之暇汲汲以修井為務葢得聖</hi>
　<hi>經賢傳之㫖矣以余觀之井之為井有二自天一生水而坎之中畫自乾來掘地九仞而得泉此自</hi>
　<hi>然之井也六井則異是穴平地以為凹池取諸西湖而注之此使然之井也自然者修治易為力使</hi>
<pb n="KR2k0022_WYG_033-11a"/>
　<hi>然者修治難為功是役也其工大其費夥其利於民也博法宜書尹姓潛名說友括蒼人</hi>三賢<lb/>
　堂記<hi>程侍郎珌撰云仰稽乾象俯括坤維觀日月之所交参隂陽之所極凡曰帝王之宅必于</hi>
　<hi>天地之中理固宜然勢常異是自三皇之曲阜曁五季之大梁迭遷曽不一數或据冀河之勝或都大華</hi>
　<hi>之奇或因瀍澗之濱或取崤函之險天開我宋古汴作京代無定都地大則一葢地大則物衆人多則事</hi>
　<hi>繁是以堯先流化於平陽舜亦躬率於蒲坂以其難治施化特先迨至西京俗益非古土木被錦繡倡優</hi>
　<hi>僭后服小盜依大盜白晝顯行於逵路閭閻飾子女絲竹遨遊於侯宫澆風川流靡弊膠底知一尹之莫</hi>
　<hi>任析三輔以分司二百年間能尹十數前稱張趙後美三王攷其設施率先彈壓不曰發奸摘伏則曰枹</hi>
　<hi>鼓不鳴至云宣化於京師則未始或書於往牒商邑翼翼四方所觀彼豈不知力莫能逮炎圖再造駐蹕</hi>
<pb n="KR2k0022_WYG_033-11b"/>
　<hi>錢塘睠言吳越之中宿號東南之盛矧今也鸞旂豹尾星拱天臨宫闕崔巍江山吞吐雲横雉堞侵漢連</hi>
　<hi>霄鱗比坊衢飛塵踏霧千族之所聚萬貨之所奔賣繒滌器之流懐才抱畧胃脯賣漿之輩並騖分</hi>
　<hi>鑣木槻金鈲南闤北闠軸接則香車鏤鳳鞍聫則寳騎游龍剖决既繁儲須益廣左酬右接昕夕不休比</hi>
　<hi>歲以來滋病不治粤惟今尹被命四年令修不煩風行如偃萬户安眠於皎月羣姦側立於層氷㣲爝不</hi>
　<hi>驚寸枹息警靡廢不起靡敝不新至若蘇隄浸就頹圮築橋翼岸十軌並馳加以危亭参差對峙芙蓉楊</hi>
　<hi>栁圖畫初開百年流風一朝頓復尹曰未也政而不化河汾懼焉乃益學田乃厚學餼學徒肅雍上儕璧</hi>
　<hi>宫既而則又曰今化既施古訓未白于是又移祀三賢用昭榘則嗚呼得非彈壓之外固有甚大者耶厥</hi>
　<hi>初孤山有寺廣化寺有竹閣以奉香山莫知何年侑以二賢已而廣化化而為觀遷寺北山閣亦隨焉守</hi>
<pb n="KR2k0022_WYG_033-12a"/>
　<hi>周侯淙惡其喧囂乃遷三賢附於水仙水仙坐堂三賢在廡過者悲之睨而不顧令尹曰噫吾責何辭規</hi>
　<hi>度逾之得之隄防稍西百步宿號花塢後壠如屏衆木摇天前峰如幕晴嵐漲烟十里湖光一碧澄鮮乃</hi>
　<hi>請于朝朝命曰然于是諏日程材平幹授工千杵築隄萬斧治宫栽花蒔竹石梁卧虹昔有旗亭徙之橋</hi>
　<hi>北一徑窈然與人世隔如宫水精如屋琉璃乃奉三賢即而祀之嗚呼三賢相望禹稷顏回同道異用不</hi>
　<hi>同者時髙風直節廩廩巍巍是舉也簿書期㑹云乎哉獄訟財賦云乎哉雖然為政不難知所後先天之</hi>
　<hi>降才有能不能朝廷以為勞且久也擢之地卿復領京兆非才之難而識之難僝工於壬午之臘竣役於</hi>
　<hi>癸未之春都人和豫四方來觀咸曰休哉宣教化於吾人暴風烈於昔賢非能行其所學而不汩於俗吏</hi>
　<hi>者能若是耶修茅容之廬葺仲舒之墓孠此意於無窮慰我都人之思者非來者之望而誰耶嗚呼吾知</hi>
<pb n="KR2k0022_WYG_033-12b"/>
　<hi>三賢欣欣而相語于于而偕來挹山之青飲湖之緑千億其年統湖山風月之盟無疑也尹袁氏名韶今</hi>
　<hi>為户部侍郎兼知臨安府云都人以尹之意而謁記於珌既書其凡矣于是又譜為樂章使都人歌而祝</hi>
　<hi>之孺有唐卿歴畯乂海林香山之靖聖徒之清善於僧  兮而不黨于僧孺姻于虞卿兮而不累于虞卿</hi>
　<hi>六十少二翩然濯纓雍容人間十九周星異日元稹黜德裕嫉僧孺宗閔交仇罔極眎斯人兮孰失而孰</hi>
　<hi>得耶皇宋四葉丙子歲成峨嵋之下乃生異人新法之議烈烈如氷惠州之厄熙熙如春泰山名節兮鴻</hi>
　<hi>毛禄位藜藿鼎食兮嶺梅朝廷彼美一人兮君復孤山兮結屋冥鴻呌月兮謾羅布地之置天駟超河兮</hi>
　<hi>不入金羈之束嗚呼捍湖滌井想長慶之良規西菩雙澗裒熙寧之新題梅影横斜兮寧須封禪之無辭</hi>
　<hi>彼士之有可而無否者骨鯁之風衰知進而不知止者廉恥之道㣲三賢之風百世之師嗟乎廬千載之</hi>
<pb n="KR2k0022_WYG_033-13a"/>
　<hi>敗閣兮今新釣石借百年之隄防兮于今返璧招二䳽以重歸兮去來於孤山之側噫嘻有新我祠之賢</hi>
　<hi>尹兮寜和璞之重逢有十三弦之可鼓兮豈不還虞氏之遺風玩吉祥之花觀南屏之魚兮未多羨乎修</hi>
　<hi>菊之藂儻來者之能必葺兮期分爾席之西東</hi>先賢堂記<hi>王中書暨撰云今皇帝嗣位之明年</hi>
　<hi>改元寶慶既進賢舉廉以厲在位又褒表先朝儒學之望且訪其後而官使之意嚮所形天下風動九月</hi>
　<hi>吉日知臨安府袁公韶言于朝曰聖明御極留神治本㣲臣承乏輦轂下将何以宣布上指為列州率維</hi>
　<hi>昔太史忠定越王鎮㑹稽嘗集郡之先賢立祠鏡湖上歲久弗治近朝家賜錢増葺所以祓飾厥文而垂</hi>
　<hi>後法也錢塘為浙右都㑹名人鉅公前後相望獨未有論次章述者今将考此邦人物倣㑹稽故事剏為</hi>
　<hi>祠宇俾國人有所矜式于教道其有補朝廷嘉焉即日報可並南山下少北新隄之上有以園廬求售者</hi>
<pb n="KR2k0022_WYG_033-13b"/>
　<hi>公往視之則水環其址平湖滿抱林巒映發夷曠静深乃易以緡錢為之區畫外堂内室周以廊廡門垣</hi>
　<hi>橋徑各當位置涓辰賦工民以恱從遂採摭郡志旁搜史籍上下數千載間得全節之士自許箕公而下</hi>
　<hi>三十有四人女婦之以孝烈著者五人輯其平生大㮣製贊刻石列之堂室以代繪像又明年移洞晨舊</hi>
　<hi>觀於其側俾掌薫潔之事請易其額曰旌德今丞相魯公為大書而掲之既訖工屬暨為記暨聞一鄉之</hi>
　<hi>善士生同時居同里耳聞目接固有與之俱化者矣若居雖同里而生不同時其得于父兄長老之傳如</hi>
　<hi>楚國先賢襄陽耆舊二傳所載士大夫或未必盡知而凡民何從知之况六飛移蹕今已百年物繁俗靡</hi>
　<hi>出城不跬步湖山之麗甲天下良辰美景婆娑游衍又安知許嚴髙節之在此都也今也周旋祠下挹志</hi>
　<hi>士之流風識正女之往行将有起敬起慕若醉醒而夢覺者是豈不為感發人心之地哉公于先賢去取</hi>
<pb n="KR2k0022_WYG_033-14a"/>
　<hi>之際進德行而退文藝先節義而後功名使聞之者有益蹈之者無弊權度森然莫不嘆其精且詳焉竊</hi>
　<hi>考國家盛時以三司開封為天下劇任號稱省府必用清流而異時登擢畯異往往由此其選葢本之儒</hi>
　<hi>術以觀其識投之盤錯以觀其能祖宗詳試人才葢有深意官制行三司職歸户部而行都繁穰視開封</hi>
　<hi>則一公被遇先帝授軍器少監擢兼府事歴司農太府遂由地官貳卿而陟文昌六載於兹淵源流通而</hi>
　<hi>上有餘財條教明清而下無犯令羣情肅穆百廢具舉省府二任處之裕如非平時學問明於體用則酬</hi>
　<hi>酢事物焉能從容不迫審所先後若此耶先賢名氏傳贊紀述詳矣兹畧不叙獨叙建堂本意于以表明</hi>
　<hi>時宅牧得賢之美且著京邑所以承流宣化之實俾郡方來觀者知所取則焉寳慶二年六月旦日記</hi>
　先賢贊<hi>袁安撫韶撰裳陶唐許箕公一身蘧廬萬物土苴黄屋垂  何有于我洗耳之泉晝夜不</hi>
<pb n="KR2k0022_WYG_033-14b"/>
　<hi>舍稽留之山可眇天下淪漢嚴先生甄殷陶周起渭去莘先生奚為畢世隠  西都之季氣節不伸以此</hi>
　<hi>助理匪潔其身虎吳將軍凌公蜮視曹瞞霆掃鋒蝟翼蔽仲謀脫危  尾忠不顧身有霣無二豈曰兵家</hi>
　<hi>為古國士者晉文正范先生涵今茹古殫見洽聞津航學海從  如雲周粟雖甘其忍去殷文正之謚汗</hi>
　<hi>簡流芬敢晉中尉褚公龍躍鳳鳴人物之盛雖有他樂亦不  請晩覿清姿瞿然興敬吾善者機心㑹神</hi>
　<hi>領義晉孫先生造物與遊盡性窮理闇室不欺佩仁服  禹稷同道飢溺由已天嗇其年如顔之死  宋</hi>
　<hi>龍驤将軍卜壯侯惟節與誼天下大閑杲杲龍驤為人所難死輕鴻毛名重泰山兇徒逆儔胡不厚顔</hi>
　<hi>宋范先生世降俗漓貨力為已鄰有急難睨而不視温温德人藥疾槥死榆隂孟亭必恭敬止  齊禇先</hi>
　<hi>生瀑布長虹難比其潔剡山白石莫抗其節蒲璧空還不受羈紲館巖之阿太平日月  齊顧先生寒松</hi>
<pb n="KR2k0022_WYG_033-15a"/>
　<hi>怪節殘骨腹笥蓼莪廢詩晉裒是佀山谷諫編蛛網金匱南風帝琴草堂流水  齊杜先生軒冕市朝醯</hi>
　<hi>雞舞甕肥遯邱園道義為重子亦謝官菽水歸奉橋梓俱零死生同夢  梁大中大夫范公帝師之學惜</hi>
　<hi>不逢時諤諤忠諫汲直之遺秩二千石秋毫無私家徒壁立萬古清規  梁范先生抱甕生涯山澤臞儒</hi>
　<hi>匿瑕之徳薫浹里閭跨齊歴梁蕭然隐居孰云好爵不如園蔬  梁記室禇公頥採羲文學鄙歆向孝通</hi>
　<hi>於天日嚴以敬溢米廢餐苫廬滅性超絶古今冠冕百行  唐太常卿禇康公潜龍将翔霧雨先集貂珥</hi>
　<hi>蝉聫康濟鴻業鳩杖之歸遺恨黄閣蒼梧白楊始終遇合  唐太尉禇公受遺老臣立朝孤忠事有至難</hi>
　<hi>遑恤我躬逐魄湘水胎禍漢宫委階之笏光摩蒼空  唐禮部尚書禇文公發揮聖真經緯邦國端憂言</hi>
　<hi>歸廬在空谷松栢滋榮塵鹿攸伏惟孝惟忠其人如玉  唐荆州大都督許公氣吞軋犖屈事髯張鯁賊</hi>
<pb n="KR2k0022_WYG_033-15b"/>
　<hi>喉牙為國金湯壮哉義士魂兮故鄉名存忠烈廟食相望  唐章先生終唐之世垂三百年于杭大州得</hi>
　<hi>三人焉孝通神明維徳之全殺青闕文我永其傳藏後梁呉越王武肅錢公匹馬一呼奄有呉㑹櫝而</hi>
　<hi>之百年有待子孫其昌生民永頼錦衣故城山川不改  後梁給事中羅公浣西草堂白髪参謀竒骨非</hi>
　<hi>媚與俗為仇鼉江百篇擬度驊騮異世一轍汗漫天㳺  皇朝秦王忠懿錢公真人龍興揮斥六合我有</hi>
　<hi>土田圖獻閶闔呉芮分茅忠載令甲煌煌大星流光累葉  皇朝吏部侍郎郎公名遺公車萬乗知己膏</hi>
　<hi>馥詩書嶺嶠洙泗遨頭倦遊宴林禊汜毉國刀圭力砭州里  皇朝知制誥謝公决河之諫砥柱頽波爰</hi>
　<hi>田之均㮣量取禾象璜衆建子衿肩摩乃言底績其德不瑕  皇朝諫院錢公大科異等一翁二季白眉</hi>
　<hi>最良徳稱其位玉立朝紳霜清諫紙犖犖如公百年冇幾  皇朝和靖林先生避影林壑清畏人知爾梅</hi>
<pb n="KR2k0022_WYG_033-16a"/>
　<hi>多事漏吾天機長風孤騫秋鶴與飛山髙水深無成無虧  皇朝翰林學士洗公伊昔綺游駭耀閭里而</hi>
　<hi>公之歸仁及生死甎花日新隧陌風起哲人其萎命也天只  皇朝大中大夫錢公翩翩王孫侃侃儒素</hi>
　<hi>國有大疑廷抗三疏平生羙官一寒如故何以贈終知者明主  皇朝龍圖學士陸公琱戈盪節邕桂延</hi>
　<hi>鄜航琛輦賮威行令孚青苖之議千喙囁嚅筆端膚寸膏澤蠶鳬  皇朝龍圖閣學士錢公戒得若仇口</hi>
　<hi>唾鈎餌疾惡如風筆驅蛇豕孤雲九華一斥不起名振雞林清哉膚使  皇朝祕閣呉公帝學巍巍游戲</hi>
　<hi>㺯翰言當格心奚止筆諫棠棣專經谷風共難施屯豐年識者三歎  皇朝龍圖閣學士虞公鴻雁安居</hi>
　<hi>鼪鼯懐恵皇皇者華君子豈弟若人侵官事特其細投劾以争所重國體  皇朝八行崔先生尸祝於庠</hi>
　<hi>惟褚及許異世並詞以盛徳故行歸于周為彠為矩仰止髙山尚其踵武  皇朝太師崇國張文忠公闗</hi>
<pb n="KR2k0022_WYG_033-16b"/>
　<hi>洛正傳表㣲繼絶道扶中興大義昭掲讒波稽天何傷日月揚光於今益暢忠烈  孫氏定夫人烈烈共</hi>
　<hi>姜英英陵母惟夫人徳二羙具有嵗晩養堂金章紫綬受報於天俾昌俾夀  虞氏夫人彤史無傳女師</hi>
　<hi>罔詔展如之人獨懐清操埜服岩居名齊徳曜爰表芳㣲來者是傚  馮孝女孝之大端于終于始有女</hi>
　<hi>能之愧彼男子靡室靡家養生䘮死掲名郷關永錫爾𩔖  何氏節婦臨難守節哲士難之惟此烈婦白</hi>
　<hi>刃勿移殺身成仁其甘如飴松栢之心匪姑焉知聞盛氏孝婦婦之事姑難於事親乃眷淑徳今昔異</hi>
　<hi>里闕表懿史冊揚芬閨門之化式是國人</hi>放生池記<hi>王給事隨撰云粤若星辰麗天斗宿分揚</hi>
　<hi>州之域江漢為紀淛河控餘杭之地斯郡也民俗繁侈山水竒秀捴軍戎之重乃東南之鉅鎮無兵火之</hi>
　<hi>沴為呉越之福壌羅域之西有湖曰錢塘或謂上湖亦云西湖寳刹相望繚岸百餘寺烟景可愛澄波三</hi>
<pb n="KR2k0022_WYG_033-17a"/>
　<hi>十里實二浙之佳致一方之上遊也天禧三年秋七月相國太原公自巖廟之任膺麾符之寄坐召</hi>
　<hi>棠以敷化訟息而刑清奉漢條以頒春境肅而物泰未期月衆心熙熙然如登柱史之臺矣明年秋</hi>
　<hi>八月公祗奉詔召入覲象闕澤國留昔襦之頌當宁厚晝接之眷因上言是湖也最為勝境俯瀕佛</hi>
　<hi>宫居人鱻食盡取其中國家每以歲時祈乃民福星軺至止精設於蘭場羽服陳儀恭投於龍簡願</hi>
　<hi>禁採捕仍以放生池名為請皇帝仁及萬有惠濟羣品法神武之不殺守慈儉以為寶奏牘誠激凝</hi>
　<hi>旒喜動濬發中㫖普令茂育絲綸適降已改觀于方塘罔罟靡施免有歎于頳尾既原生生之樂永</hi>
　<hi>煥巍巍之業隨忝職瑣闥承乏方面獲覩善利思勒於金石媿無好詞聊記于歲月者已</hi>德生<lb/>
　堂記<hi>髙内翰文虎撰云皇帝踐祚之五年乾坤清夷瀛宇寜謐施仁霈澤損賦薄刑所以養民</hi>
<pb n="KR2k0022_WYG_033-17b"/>
　<hi>本迓天休徳至渥也而又厲精圖政綜賢經能功亮績熙小大咸舉乃睠駐蹕實維錢塘命尹神臯</hi>
　<hi>聿嚴厥選權尚書工部侍郎臣師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>以材學猷力宣聲一時昨拜大農兼治天府凡厥董竂劭農振</hi>
　<hi>兵東吏至於簿書期㑹金榖缿筩以及郊邱之共宫庭之奉百司庶府之須紀綱規目肅肅具叙兹</hi>
　<hi>表治行擢登崇班其在四年十月七日師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>嘗奏曰臣仰稽聖代襲唐舊因即杭西湖為放生池者</hi>
　<hi>天禧中太子太保判杭州王欽若之請也西湖利害難弛者五放生之舊蓋居其一者元祐中龍圖</hi>
　<hi>閣學士知杭州蘇軾之議也紹興明詔遹廣至恩化育所覃罟弋有禁淳熙慶夀申飭淵謨蕃殖既</hi>
　<hi>昌福應攸侈方當奉三宫之康福綿萬世之本支所宜日長月滋益介多祉顧今穹碑混於草莽條</hi>
　<hi>禁隳於姦豪甚非奉寛大勸首善也謀以誕聖之期同致華封之祝在嚴戒令謹隄防籞囿宫林禁</hi>
<pb n="KR2k0022_WYG_033-18a"/>
　<hi>當並飭富強挾貴法所必行庶迪帝心用蕃國本制曰可于是相攸度址近接城闉左介石函右通涵碧</hi>
　<hi>作亭五楹前有軒榭掲名德生以侈上賜又作亭三楹俯納湖埽祝網縱鱗所臨也又作亭三楹内儷山</hi>
　<hi>趾舊刻新銘所峙也植以華表垂之嘉名奉詢畫者錢塘尉扈武也亭成之日都人聚觀和氣歡聲盤薄</hi>
　<hi>無際祝皇之夀與天並崇祝皇之基與地同久推而達之天下葢自兹始猗與盛哉臣竊惟宋受天命列</hi>
　<hi>聖重光一以寛仁守為家法兵不輕用刑不妄施雨露所涵舟車所至渗漉亭育潤澤豐美況於萬物乎</hi>
　<hi>然鳥獸魚龞咸若夏歴以興以及鳥獸昆蟲周家以盛有天下者發政施仁未有不本諸此師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>誠能推</hi>
　<hi>廣㫖意形於告猷迄俾流恩與宋無極詩云天保定爾以莫不興如山如阜如岡如陵如川之方至以莫</hi>
　<hi>不増維時有之臣既書其事復系以銘曰天錫宋命世世以仁宋媚于天武文聖神維天曰生皇矣昊昊</hi>
<pb n="KR2k0022_WYG_033-18b"/>
　<hi>我其受之代天牧人刑不濫施兵不妄陳孰尸天府永保乂民皇帝明聖膺圖闡珍曰宋家法仁厚如春</hi>
　<hi>惟日圖回是憲是遵慈薫惠洽廣莫淵淪孰尸天府告猷有臣謂昔有池西湖之津羅罭所窺防禁弗申</hi>
　<hi>廣上之德封奏諄諄皇帝曰嘻汝其作新用侈福澤夀予君親師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>稽首惟恭惟寅勒石湖趾作亭湖濱</hi>
　<hi>露囊金監率時搢紳與厥耆老戾止鱗鱗鳶飛魚躍整翰膏鱗天育海涵贅取蕃臻凡百都人揉姦化醇</hi>
　<hi>欽上之惠捐罟棄緡仁民之心愛物是均民物一致天人之因人頌皇帝冠德羣倫奉承三宫八千歲椿</hi>
　<hi>子孫繩繩子孫振振</hi>
　題詠西湖<hi>白樂天春行詩孤山寺北古亭西水面初平雲脚低幾處蚤鶯争暖樹誰家新燕啄</hi>
　<hi>春泥亂花漸欲迷人眼淺草猶能没馬蹄最愛湖湖東東行不足緑楊隂裏白沙隄  湖上春來似畫圖亂峰</hi>
<pb n="KR2k0022_WYG_033-19a"/>
　<hi>圍繞水平鋪松排山面千重翠月照波心一粒珠碧毯線頭抽早麥青羅裙𢃄展新蒲未能抛得杭州去</hi>
　<hi>一半勾留是此湖醒湖亭夜歸詩畫日湖亭卧心閒事亦稀起因殘酒  坐待晚凉歸松雨飄藤帽江風</hi>
　<hi>送葛衣栁堤行不厭沙輭絮霏霏紅湖上夜飲郊外迎人月湖邊醒酒風誰留使君飲  燭在舟中  湖</hi>
　<hi>中自照詩重重照影看容髩不見朱顔見白絲失却少年無覔處泥它湖水欲何為  湖上招客送春泛</hi>
　<hi>舟詩欲送殘春招酒伴家中誰最有風清兩瓶箬下初求得一曲霓裳始教成排比管弦行翠䄂指麾船</hi>
　<hi>舫㸃紅旌漫牽好向湖心去恰似菱花鏡上行翠西湖留别詩征途行色惨風烟祖帳離聲咽管絃  黛</hi>
　<hi>不湏留五馬皇恩只許住三年緑藤隂下鋪歌席紅藕花中泊妓船處處回頭盡堪戀就中難别是湖邊</hi>
　<hi>水林和靖詩混元神巧本無形匠出西湖作畵屏春  浄於僧眼碧晚山濃以佛頭青欒攎粉堵揺魚影</hi>
<pb n="KR2k0022_WYG_033-19b"/>
　<hi>蘭杜烟叢閣鷺翎徃徃鳴榔與横笛斜風細雨不堪聼  泛舟入靈隐詩水天相映淡浟溶隔水青山無</hi>
　<hi>數重白鳥背人秋自逺蒼烟和𣗳晚來濃桐廬道次七里瀬彭蠡湖間五老峯輟棹遲回歸未得上方精</hi>
　<hi>舍動疎鐘魚西湖晚歸詩水痕秋落蟹螯肥閒過黄公酒舍歸  覺船行沉草㟁犬聞人語出柴扉蒼山</hi>
　<hi>半𢃄寒雲重丹葉踈分夕照㣲却憶清溪謝太傅當時未觧惜蓑衣  西湖獨泛詩水氣并山影蒼茫巳</hi>
　<hi>作秋林深喜見寺岸静惜移舟疎葦先寒折殘虹𢃄夕收吾廬在何䖏歸興起漁謳  上湖自石函泛下</hi>
　<hi>湖小墅詩平臯望不及雲𣗳逺依依及向扁舟泊還尋下瀬歸青山連石埭春水入柴扉多謝提壺鳥留</hi>
　<hi>人到落暉却西湖泛雪詩浩蕩迷空濶霏霏積水濆舟移忽自  山近未全分凍軫閒清泛温鑪挹薄熏</hi>
　<hi>悠悠詠招𨼆何許嘆離羣天湖上𥘉春偶作梅花開盡臘亦盡晴暖便如寒食  春色半歸湖岸寺人家</hi>
<pb n="KR2k0022_WYG_033-20a"/>
　<hi>多上郭門船文禽相並映短草翠㶑欲生浮嫩烟㡬處酒旗山影下細風時巳㺯繁絃  湖樓冩望湖水</hi>
　<hi>混空碧凭欄凝睇勞夕寒山翠重秋静鳥行髙逺意極千里浮生輕一毫叢林數未遍杳藹隔漁舠  和</hi>
　<hi>謝祕枝西湖馬上表裏湖山極目春據鞍時此避埃塵蒼蒼烟𣗳悠悠水除却王維少畵人  湖上晚歸</hi>
　<hi>卧枕船舷歸思清望中渾恐是蓬瀛橋横水木巳秋色寺倚雲峰更晚晴翠羽濕飛如見避紅渠香嫋似</hi>
　<hi>相迎依稀漸近誅茅地雞犬林蘿隐隐聲烟西湖春日争得才如杜牧之試來湖上輙題詩春  寺院𫾣</hi>
　<hi>茶鼓夕照樓䑓卓酒旗濃吐雜芳熏巘崿濕飛雙翠破漣漪人間幸有簔兼笠且上漁舟作釣師  酬晝</hi>
　<hi>師西湖春望笛聲風暖野梅香湖上凭欄日漸長一様樓䑓圍佛寺十分烟雨簇漁鄉鷗横殘葑多成陣</hi>
　<hi>栁映危磯未著行終約吾師指芳草靜吟閑歩岸華陽  范文正公憶西湖詩長憶西湖勝鑑湖春波千</hi>
<pb n="KR2k0022_WYG_033-20b"/>
　<hi>頃碧如鋪吾皇不讓明皇美可賜疎狂賀老無西東坡和蔡凖郎中邀遊西湖詩夏潦漲湖深更幽  風</hi>
　<hi>落木芙蓉秋飛霜暗天雲拂地新蒲出水栁映洲湖上四時看不足惟有人生飄若浮觧顔一笑豈易得</hi>
　<hi>主人有酒君應留君不見錢塘遊宦客朝推囚暮决獄不因人喚何時休  城市不識江湖幽如與蟪蛄</hi>
　<hi>語春秋試令江湖處城市却似麋鹿遊汀洲髙人無心無不可得坎且止乗流浮公卿故舊留不得遇所</hi>
　<hi>得意終年留君不見抛官彭澤令琴無弦巾有酒醉欲眠時遣客休  田間决水鳴幽幽揷秧未遍麥巳</hi>
　<hi>秋相携燒筍苦竹寺却下踏藕荷花洲船頭斫鮮細縷縷船尾炊玉香浮浮臨風飽食得甘寝肯使細故</hi>
　<hi>胷中留君不見壮士憔悴時饑謀食渇謀飲功名有時無罷休  夜泛西湖五絶新月生魄迹未安纔破</hi>
　<hi>五六漸盤桓今夜吐艶如半璧遊人得向三更看三更向䦨月漸垂欲落未落景特竒明朝人事誰料得</hi>
<pb n="KR2k0022_WYG_033-21a"/>
　<hi>看到蒼龍西沒時蒼龍已沒牛斗横東方芒角昇長庚漁人收筒及未曉船過惟有菰蒲聲        菰</hi>
　<hi>蒲無邉水茫茫荷花夜開風露香漸見燈明出逺寺更待月黒看湖光湖光非鬼亦非仙風恬浪静光滿</hi>
　<hi>川湏臾兩兩入寺去就視不見空茫然春湖上夜歸我飲不盡噐半酣味尤長籃輿湖上歸  風吹面凉</hi>
　<hi>行到孤山西夜色已蒼蒼清吟雜夢寐得句旋已㤀尚記梨花村依依聞暗香入城定何時賔客半在亡</hi>
　<hi>睡眼忽驚矍繁燈閙河塘市人拍手笑状如失林麞始悟山野姿異趣難自强人生安為樂吾䇿殊未良</hi>
　<hi>醉飲湖上初晴後雨朝曦迎客艶重岡晩雨留人入  鄉此意自佳君不㑹一杯當屬水仙王  水光瀲</hi>
　<hi>灔晴方好山色空濛雨亦竒欲把西湖比西子淡粧濃抹總相宜  遊西湖次曹子方韻詞源灔灔波頭</hi>
　<hi>展清唱一聲巖谷滿未容雪積句先髙豈獨湖開心自逺雲山已作歌眉淺山下碧流清似眼樽前侑酒</hi>
<pb n="KR2k0022_WYG_033-21b"/>
　<hi>只新詩何異書魚飡蠧簡葦遊西湖雪中次仲殊韻二首夜半幽夢覺稍聞竹  聲起續凍折絃為鼔一</hi>
　<hi>再行曲終天自明玉樓已峥嶸有懐二三子落筆先飛霙共為竹林㑹身與孤鴻輕秀語出寒餓身窮詩</hi>
　<hi>乃亨禅老復何為笑指孤烟生我獨念粲者誰與予目成  寳雲樓閣閙千門林静初無一鳥喧閉戸莫</hi>
　<hi>教風掃地捲簾疑有月臨軒水光㶑灔猶浮碧山色空濛已歛昏乞得湯休竒絶句始知鹽絮是陳言</hi>
　<hi>去杭州十五年復遊西湖我識南屏金鯽魚重來撫檻散齋餘還從舊社得心印似省前生覔手書葑合</hi>
　<hi>平湖久蕪漫人經豐嵗尚凋踈誰憐寂寞髙常侍老去狂歌憶孟諸  次韻劉景文周次元寒食同遊西</hi>
　<hi>湖絮飛春减不成年老境同乗下瀬船藍尾忽驚新火後遨頭要及浣花前山西老将詩無敵洛下書生</hi>
　<hi>語更妍共向北山尋二士畵橈鼉鼓䀨清眠雲遊西湖王忠玉張全翁同訪北山清順道潜登垂  亭飲</hi>
<pb n="KR2k0022_WYG_033-22a"/>
　<hi>泉即赴陳使君夜飲次王忠玉韻北山非自髙千仭付我足西湖亦何有萬象生我目雲深人在塢風静</hi>
　<hi>響應谷與君皆無心信歩行看竹竹間逢詩鳴眼色奪湖渌百篇成俯仰二老相追逐故應千頃池養此</hi>
　<hi>一雙鵠山髙路已斷亭小膝屢促夜尋三尺井渇飲半甌玉明朝閙絲管寒食雜歌哭使君坐無聊狂客</hi>
　<hi>來不速載酒有鴟夷叩門非啄木浮蛆灔金盌翠羽出華屋湏臾便陳迹覺夢那可續及君未度江過我</hi>
　<hi>勤秉燭一笑換人爵百年終鬼錄用沈諫議約遊湖明日得雙蓮於北山沈和小詩因  其韻湖上棠隂</hi>
　<hi>手自栽問公更得幾回來水仙亦恐公歸去故遣雙蓮一夜開  詔書行捧縷金牋樂府應歌相府蓮莫</hi>
　<hi>㤀今年花發處西湖西畔北山前鱗湖上同述古飲喜逢門外白衣人欲膾湖中赤玉  遊舫已装呉榜</hi>
　<hi>稳舞衫初試越羅新欲将魚釣追黄㡌未要靴刀抹絳巾芳意十分强半在為君先踏水邊春  早到湖</hi>
<pb n="KR2k0022_WYG_033-22b"/>
　<hi>上二令先在城頭月落尚啼烏烏榜紅舷早滿湖鼓吹未容迎五馬水雲先已颺雙鳬映山黄帽離頭舫</hi>
　<hi>夾道青烟鵲尾爐老病逢春只思睡獨求僧榻寄湏臾  次韻劉景文西湖席上二老長身屹兩峰常撞</hi>
　<hi>大吕應黄鐘将辭鄴下劉公榦却見雲間陸士龍白髪憐君畧相似青山許我定相從吾今官已六百石</hi>
　<hi>慚愧當年邴曼容對與莫同年雨中飲湖上到䖏相逢似偶然夢中相  各華顛還來一醉西湖雨不見</hi>
　<hi>跳珠十五年隨懐西湖寄晁美叔西湖天下景遊者無愚賢深淺  所得誰能識其全嗟我本狂直早為</hi>
　<hi>世所捐獨專山水樂付與寧非天三百六十寺幽尋遂窮年所至得其妙心知口難傳至今清夜夢耳目</hi>
　<hi>餘芳鮮君持使者節風采爍雲烟清流與碧巘安肯為君妍胡不屏騎從暫借僧榻眠讀我壁間詩清凉</hi>
　<hi>洗煩煎䇿杖無道路直造意所便應逢古漁父葦間自夤縁問道若有得買魚弗論錢  陳宻學㐮和蘇</hi>
<pb n="KR2k0022_WYG_033-23a"/>
　<hi>子瞻通判在告見寄郊原芳意動遊人湖上晴波見躍鱗間逐牙旗千騎逺暗驚梅蕚萬枝新尋僧毎拂</hi>
　<hi>題詩壁邀客仍将濾酒巾寄語文園何所苦且來相伴一行春  和子瞻沿牒京口憶西湖寒食出遊見</hi>
　<hi>寄乞得呉山養病身花時曽共憶行春嚶鳴幽鳥還遷木觱沸清泉復采芹皂葢尋芳丘有李綵樓觀戲</hi>
　<hi>巷無人錦袍公子歸何晩獨念溝中菜色民違半嶺        春隂漠漠燕飛飛可惜春光與子</hi>
　<hi>烟霞紅斾入滿湖風月畵船歸緱笙一闋人何在遼鶴重來事已非猶憶去年題别處鳥啼花落客沾衣</hi>
　<hi>間参寥子秋日西湖六首兩山斜抱翠逶迤一水中  似渼陂孤榜獨來還獨徃鸕鷀鸂鶒莫相疑  琤</hi>
　<hi>然一葉墮空庭似喚幽人夢欲醒斜倚東屏褰翠幔沉香烟吐博山青  南山爽氣對朝扉竹露吹風更</hi>
　<hi>濕衣可是吟魂怯清景何妨著屐歩苔磯掩飛來雙鷺落寒汀秋水無痕玉鏡清䟱蓼黄蘆宜  映沙邊</hi>
<pb n="KR2k0022_WYG_033-23b"/>
　<hi>危立太分明雲欲跨髙樓曠逺情無端秋雨苦㝠㝠峥嶸日脚漏  處瞥見遥山一抹青  西湖夜半捲</hi>
　<hi>廷槐卧聼隣翁曉圃開稚子相呼入林去應知病葉落莓苔  同蘇文饒主簿西湖夜泛鳯咮山頭暮靄</hi>
　<hi>空月娥飛出廣寒宫初登桂檝横湖去似覺銀河有路通掠草飛螢星㸃㸃眠沙宿鷺玉叢叢從來江捴</hi>
　<hi>文才妙請付毫端刻畫中月曽南豐西湖二首左苻千里走東方喜有西湖六  凉塞上馬蹄終反覆泰</hi>
　<hi>山鴟飽正飛揚懶宜魚鳥心常静老覺詩書味更長行到平橋初見日滿川風露紫荷香  湖面平隨葦</hi>
　<hi>岸長碧天垂影入清光一川風露荷花曉六月蓬瀛燕坐凉滄海桴浮成曠蕩明河槎上更㣲茫何湏辛</hi>
　<hi>苦求人外自有山鄉及水鄉無趙循道秋日泛西湖湖光山色共争秋一㸃塵埃  覔處沉沉水㡳見青</hi>
　<hi>天畵舸直疑天上去照泛湖晩歸日脚掩西山四面烟光起片月落湖心  破琉璃髓水面天光濶孤烟</hi>
<pb n="KR2k0022_WYG_033-24a"/>
　<hi>暝不收休瞻一鈎月挂起旅人愁笙劉景文西湖泛舟呈東坡西湖春意勝當年公領  簫泛畵船錦繡</hi>
　<hi>一林生水面衣冠萬堵立山前仁恩在物禽魚遂喜氣隨人草木妍半醉挿花風調别寫真湏是李龍眠</hi>
　<hi>目僧慧洪遊西湖西湖招提三百六佳處如春有眉  一番雨過呑青空萬頃無波鴨頭緑望湖樓閣獨</hi>
　<hi>自登烟霏向背攅寒玉想見㐮陽孟浩然此中有句不容續道人常坐西山阿骨清氣明韻出俗久居京</hi>
　<hi>闕厭塵土一夕歸心俊如鵠明窓為君研破硯落筆轉頭風雨速龍山深處如定居就彼結隣容我卜</hi>
　<hi>趙忠簡公鼎和鄭有巧遊西湖二首放舟越淮楚更作三呉遊尚餘魂夢怖敢動鄉邦愁湖山自清絶鑑</hi>
　<hi>中螺髻浮况復得夫子一笑忘幽憂時時作清言中有湖山秋却念無家客坎止而乗流何當與俱歸嵗</hi>
　<hi>晩隣一丘春晩覺身名誤悠悠定孰親却回苕水棹來看武陵  避地将安徃尋山莫厭頻百錢挑竹杖</hi>
<pb n="KR2k0022_WYG_033-24b"/>
　<hi>雲外踏嶙峋岸臨卬髙孝璹公純留題西湖朱簾白舫亂湖光隔  龍舟艤夕陽今日懽遊復明日便将</hi>
　<hi>京洛看錢塘溟𪷟乳鴨髙菊磵西湖暮歸風荷百頃占漣漪烟樹        飛買斷小舟休喚客暗穿萍</hi>
　<hi>葉載詩歸城西湖雜興二首城中無處聼蝉鳴短䇿輕鞋晩出  行到栁隂松影下恰纔聞得兩三聲</hi>
　<hi>十三樓市朝飡飯六一泉亭晩詠歌坐斷竹風無暑氣乳禽鳴處緑隂多  憶西湖西湖春二月結客少</hi>
　<hi>年遊駿馬黄金勒長身紫綺裘愛花論擔買嗜酒滿船浮兩載縁何事台州又越州  曽蘭墅西湖夜景</hi>
　<hi>閒窗放入四山青古篆無烟氣自清風不鳴條花着露一湖春月萬蛙聲  姜白石湖上寓居湖上風恬</hi>
　<hi>月澹時卧看雲影入玻璃輕舟忽向窓邊過摇動青蘆一兩枝  處處虚堂望眼寛荷花荷葉過闌干遊</hi>
　<hi>人去後無歌鼓白水青山生晩寒飛劉龍洲西湖西湖湖上山如畵二十年前曽客來  絮滿城歸未得</hi>
<pb n="KR2k0022_WYG_033-25a"/>
　<hi>江南老却賀方回長魏鶴山領客泛西湖客賦詩次韻鳴鞘踏月大隄  鼓枻穿雲落日黄十里青漪菱</hi>
　<hi>草蕩四山紅雨杏花岡客從民氣占春事人在枝頭看艶陽長使舟平風色好世間何䖏有羊腸  楊誠</hi>
　<hi>齋西湖雨中泛舟坐上二十人用遲日江山麗四句分韻賦詩余得融字云正月一度遊玉壺二月一度</hi>
　<hi>遊真珠是時新霽曉光初西湖獻状無遺餘君王湖予告作寒食來看孤山海棠色海棠落盡孤山空</hi>
　<hi>山糢糊眼中黒夜來三更湖月明羣仙下墮嬉殊庭東坡和靖相先後李成郭熈在左右惠崇捧硯大如</hi>
　<hi>箕大年筆落疾于飛磨墨為雲洒為雨湖波掀舞山傾欹畵作西湖烟雨障今晨掛在孤山上同來諸彦</hi>
　<hi>文章公不數錢起兼呉融何如玉舡一舉百分滿一笑千峰烟雨散  遊西湖蘇公隄逺栁生烟和靖園</hi>
　<hi>深竹映關船入芰荷香處去人從雲水國中還似寒如暖清和在欲雨翻晴頃刻間能為蓬萊老仙伯一</hi>
<pb n="KR2k0022_WYG_033-25b"/>
　<hi>杯痛快吸湖山水泛舟賞荷鳯城魚鑰晩開銀國子先生領搢紳山  光中金鑿落芙蕖香裏葛頭巾</hi>
　<hi>小歩深登野寺幽古松将影入茶甌鈴聲忽起九天半有塔危峰最上頭  岸岸園亭傍水濵裴園飛入</hi>
　<hi>水心横旁人莫問遊何許只揀荷花閙處行餅船開便與世塵踈飄若乗風度太虛坐上偶然遺  餌波</hi>
　<hi>問無數出龜魚楊西湖舊屬野人家今屬天家不屬他水月亭前且  栁集芳園下儘荷花  小泛西湖</hi>
　<hi>六月船船中人即水中仙外鋪雲錦千弓地中度琉璃百摺天  城中擔上買蓮房未抵西湖泛野航旋</hi>
　<hi>折荷花剥蓮子露為風味月為香流走送厨珍佐勝遊青李來禽沈</hi>　<hi>故人京尹剰風氷雪黄金白玉</hi>
　<hi>斫蝤蛑不人間暑氣正如炊上了湖船便不知湖上四時無  好就中最説藕花時  遊盡西湖賞盡蓮</hi>
　<hi>玉壺落日泊樓船莫嫌當處荷花少剰展湖光幾鏡天  范石湖次韻㑹客湖上西湖氷泮緑生鱗料峭</hi>
<pb n="KR2k0022_WYG_033-26a"/>
　<hi>春風欲中人花片不禁寒食雨髩絲猶帯湧金春江山契濶詩情在京洛追隨客夢新喚取歌聲觧愁思</hi>
　<hi>為君吹水引杯頻稱次韻韓無咎右司上已泛湖休沐良辰不待晴徑  閒客此間行春杉欺雨任教冷</hi>
　<hi>病眼得山元自明抹黛濃嵐圍坐晩揉藍新緑沒篙清栖鴉未到催歸去想被東風笑薄情  金華王</hi>
　<hi>竹寮執禮湖山紀遊呉山東南秀葱欝盤帝城西湖據其趾御氣通波心餘膏被草木蔚眼皆欣榮今晨</hi>
　<hi>天宇穆惠風泛初晴春色正妍妙放懐共揚舲中流入汗漫曠濶無埃氛湖光挾山緑倒射玻瓈青絲管</hi>
　<hi>響空翠樓觀森峥嶸獻酧雜歌嘯爛熳紛醉醒取樂固莫並興懐一何深緬維昔三賢精爽日以沉但餘</hi>
　<hi>畵像在尚想嗚佩襟希古秉㣲尚崇雅攄恬情羌予翳蓬藋無復企組纓澹泊自有得榮華非所欣舍舟</hi>
　<hi>縱散䇿逸興生崚嶒白雲引遐眺碧岫延深登幽期浩無涯忽到静者門長松有令姿流水無俗聲絶磴</hi>
<pb n="KR2k0022_WYG_033-26b"/>
　<hi>猿可呼出谷鶯始鳴乃知物外境兹象本不驚逝耶初無将至耶亦無迎便将謝塵鞅兹焉支頽齡山鴉</hi>
　<hi>接晩翅落日催行幐歸與賦新篇聊復記吾曽波以下長短句  蘇東坡南歌子二首山與歌眉歛  同</hi>
　<hi>醉眼流游人都上十三樓不羡竹西歌吹古揚州菰黍連昌歜瓊彛倒玉舟誰家水調唱歌頭聲繞碧山</hi>
　<hi>飛去曉雲留他古岸開青葑新渠走碧流㑹看光滿萬家樓記取  年扶路入西州佳節連梅雨餘生寄</hi>
　<hi>葉舟只将菱角與雞頭更有月明千頃一時留鑑好事近湖上雨晴時秋水半篙初沒朱檻俯窺寒  照</hi>
　<hi>衰顔華髪醉中欲墮白綸巾溪風漾流月獨棹小舟歸去任烟波飄兀  趙忠定公栁梢青水月光中烟</hi>
　<hi>霞影裡湧出樓䑓空外笙簫雲間笑語人在蓬萊天香暗逐風回正十里荷花盛開買個小舟山南遊遍</hi>
　<hi>山北歸來蒼辛稼軒酹江月和韻晩風吹雨戰新荷聲亂明珠  璧誰把香奩收寳鏡雲錦周遭紅碧飛</hi>
<pb n="KR2k0022_WYG_033-27a"/>
　<hi>鳥翻空遊魚吹浪慣聼笙歌席坐中豪氣看君一飲千石遥想䖏士風流鶴隨人去已作飛仙客茅舍竹</hi>
　<hi>籬今在否松竹已非疇昔欲説當年望湖樓下水與雲寛窄醉中休問㫁腸桃葉消息  劉龍洲賀新郎</hi>
　<hi>睡覺啼鶯曉醉西湖兩峯日日買花簮㡌去盡酒徒無人問惟有玉山自倒任拍手兒童争笑一騎乗風</hi>
　<hi>翩然去避魚龍不見波聲悄歌韻逺喚蘇小神仙路近蓬萊島紫雲深参差禁樹有烟花繞人世紅塵西</hi>
　<hi>障日百計不如歸好付樂事與他年少費盡栁金梨雪句問沉香亭北何時召心未愜鬂先老  沁園春</hi>
　<hi>斗酒彘肩風雨渡江豈不快哉被香山居士約林和靖與坡仙老勒駕吾回坡謂西湖正如西子濃抹淡</hi>
　<hi>粧臨照䑓二公者但掉頭不顧只管傳杯白云天竺去來看金壁崔巍樓觀開况縱横二澗東西水繞兩</hi>
　<hi>山南北髙下雲堆逋曰不然暗香浮動何似孤山先探梅湏晴去訪稼軒未晩且此徘徊  馬右洲荘文</hi>
<pb n="KR2k0022_WYG_033-27b"/>
　<hi>阮郎歸清明寒食不多時香紅漸漸稀畨騰粧束閙蘇隄留春春怎知花褪雨絮沾泥凌波寸不移三三</hi>
　<hi>兩兩呌船兒人歸春也歸泣髙竹屋蘇隄芙蓉菩薩蠻紅雲半壓秋波急艶粧  露嬌啼色佳夢入仙城</hi>
　<hi>風流石曼卿宫袍呼醉醒休捲西風錦明日粉香殘六橋烟水寒  劉隨如鎮西湖餞别江神子遊春曽</hi>
　<hi>到百花洲夕陽收暮雲留想伴花神騎鶴上揚州回首湖山情味淡重把酒更登樓相思南浦古津頭未</hi>
　<hi>拏舟已驚鷗栁外歸鴉㸃㸃是離愁空倚陽闗三叠吹曲歌不盡水東流  盧蒲江烏夜啼漾暖紋波颭颭</hi>
　<hi>晴絲雨濛濛輕衫短㡌西湖路花氣撲春驄闘草褰衣濕翠秋千瞥眼飛紅日長不放春醪困立盡海棠</hi>
　<hi>風醉洪叔璵菩薩蠻呉姬壓酒浮紅蟻少年未飲心先  駐馬緑楊隂酒樓三月春相看成一笑遺恨知</hi>
　<hi>多少回首欲魂銷長橋連㫁橋芙沈元用小重山湖上秋來蓮蕩空年華都付與木  蓉採菱舟子兩相</hi>
<pb n="KR2k0022_WYG_033-28a"/>
　<hi>逢雙眉黶一笑與誰濃斜日落冥濛鴛鴦飛起處水無蹤望湖樓上兩三峯人不見林外數聲鐘</hi>孤<lb/>
　山路<hi>俞灝湖隄晩行暝色俄從草色生管絃羅綺盡歸城不應閑却孤山路我自扶藜月下行</hi>豐<lb/>
　樂樓<hi>林曄德撰賦以樓成湖上與衆同樂為韻十果里掌平豊樂樓兮波頭截横誠一時之佳致</hi>
　<hi>不日以能成朝野無塵當與時而同樂湖山如畵多對景以舒情錢塘故地之豪奢臨安新府之雄壮三</hi>
　<hi>千巷陌兮叢花桞以競妬十萬人家兮列綺羅而夸尚笙歌極天下之選風物駭人間之望流傳今古只</hi>
　<hi>誇兩浙之間多少繁華盡簇西湖之上踞虎盤龍横霓架虹平地聳蓬萊之島飛仙移紫府之宮縈綠楊</hi>
　<hi>於南北迷芳草於西東幸太平之日久宜行樂以民同碧天連水水連天魚在琉璃影裏畵閣映山山映</hi>
　<hi>閣雁横錦障圖中珠簾半捲兮映上下之欄干酒旗無力兮亞髙低之樓閣落霞楚天之空濶細雨楊園</hi>
<pb n="KR2k0022_WYG_033-28b"/>
　<hi>之淡泊謝屐登臨陶巾落魄休誇隨鹿之遊更任狎鷗之樂玉女巖金沙井依依鄴水之鳬烟霞洞瑪瑙</hi>
　<hi>坡隠隠揚州之鶴蘋末風收浪花捲毬梅塢竹閣松亭栁州池涌金於門外泉跳珠於湖頭碧落雲垂兮</hi>
　<hi>月照月平沙影倒兮樓叠樓風光相對似逢春而更好湖波長在不與嵗以俱流翻思烟鎻洞庭輸漁樵</hi>
　<hi>之閑話月沉湘浦付覊旅以凝愁于是陪五陵年少之歡簇三島神仙之衆望樵嶺以富覽指蘭舟而目</hi>
　<hi>送葛仙舊陂兮絲池邊之草呉王故苑兮付樽前之夢雕梁巢舊日之燕畵棟彩當年之鳯佳人携手望</hi>
　<hi>窮虎跑之泉故老傳杯遥認龍泓之洞山水如故星霜屢逾春風易老於長陌夕陽幾度於平湖勝賞難</hi>
　<hi>遇佳期莫辜脆管繁絃奏樂府新聲之曲輕衫短㡌醉髙陽舊酒之徒其或鶯花懶兮蓼岸蘋洲露荷隂</hi>
　<hi>兮蘭汀蕙渚秋風桂子之興味臘雪梅花之情緒傷髙懐逺兮幾時窮併朱顔而留與</hi>望湖樓<lb/>
<pb n="KR2k0022_WYG_033-29a"/>
　<hi>潘閬詩望湖樓上立竟日懶思還聼水分池界看雲過别山孤舟依岸静獨鳥向人閒回首重門閉蛙聲</hi>
　<hi>夕照間到東坡宿望湖樓詩新月如佳人出海初弄色娟娟  湖上㶑瀲摇空碧夜凉人未寝山静聞響</hi>
　<hi>屐騷人故多感悲秋更憀慄君胡不相就朱墨紛黝赤我行得所嗜十日忘家宅但恨無友生詩病莫訶</hi>
　<hi>詰君來試吟味定作鶴頭側改罷心愈疑滿紙蛟龍黒  望湖樓醉書五絶黒雲翻墨未遮山白雨跳珠</hi>
　<hi>亂入船卷地風來忽吹散望湖樓下水如天俯放生魚鼈逐人來無主荷花到䖏開水枕能令山  仰風</hi>
　<hi>船觧與月徘徊靈烏菱白芡不論錢亂繫青菰裏緑盤忽憶嘗新㑹  觀滯留江海得加餐  獻花遊女</hi>
　<hi>木蘭橈細雨斜風濕翠翹無限芳洲生杜若呉兒不識楚詞招  未成小隐聊中隐可得長間勝暫閒我</hi>
　<hi>本無家更安徃故鄉無此好湖山金病起登望湖樓臨江仙詞多病休文都瘦損不堪  帯垂腰望湖樓</hi>
<pb n="KR2k0022_WYG_033-29b"/>
　<hi>下暗香飄和風春弄袖明月夜聞簫酒醒夢囬清漏永隐牀無限更潮佳人不見董嬌嬈徘徊花上月空</hi>
　<hi>度可憐宵歸王<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>公望湖樓回馬上水光山氣碧浮浮落日将  又少留從此祗應長入夢夢中還與故</hi>
　<hi>人遊</hi>湖堂<hi>薛昻題云一叚風烟不可闗出門滿目是湖湖山昔人華厦今何在                此</hi>
　<hi>日漁舟任自閒風觀漸新霄漢上近作涌金樓甚偉龍洲依舊水雲間栁洲祠五龍此兩䖏與湖堂鼎足</hi>
　<hi>相照歸來丘壑多幽趣願與諸賢約徃還</hi>江湖偉觀<hi>車玉峯題十年不向此凭欄景象依然一</hi>
　<hi>望間龍蜃吐雲天入水樓䑓倒影日衘山僧於僻寺難為隠人在扁舟不是閒孤鶴似尋和靖宅盤空飛</hi>
　<hi>下復飛還朱繼芳題呉山表裏水為池百有餘年壮帝畿天目逺将雙鳯落海門近拱六龍飛胥濤</hi>
　<hi>白雪生秋思大乙紅雲駐夕暉江上沙鷗湖上舫栁邉風裏兩依依  范希文題西湖何處可消愁快上</hi>
<pb n="KR2k0022_WYG_033-30a"/>
　<hi>人間百尺樓千里山川浮王氣百年形勢壯皇州逋仙宅近梅應古坡老祠空竹自秋立遍闌干無限意</hi>
　<hi>六橋歌舞懶回頭州范希禹題望㫁菰蒲烟水郷凭髙不盡意蒼茫神  北去山川逺王氣南來天地長</hi>
　<hi>晴見白雲歸竺國夜看紅日上扶桑游人自擁笙歌醉誰為梅花酹一觴</hi>
　<lb/>
　<lb/>
　<lb/>
　<lb/>
　<lb/>
<pb n="KR2k0022_WYG_033-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　咸淳臨安志卷三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>皇王大紀卷六</head>
    <p>
<pb n="KR2b0017_WYG_006-1a"/>
欽定四庫全書<lb/>
　皇王大紀卷六　　　　　　宋　胡宏　撰<lb/>
　三王紀<lb/>
　　夏少康<lb/>
三載甲辰<lb/>
十三載甲寅<lb/>
二十三載甲子少康既長為仍牧正澆使椒之仍求少<lb/>
康少康奔有虞虞思妻之以二姚而邑諸綸有田一成<lb/>
<pb n="KR2b0017_WYG_006-1b"/>
有衆一旅厚樹恩徳隂結夏衆撫納舊官寒浞既得志<lb/>
恃其讒慝詐偽而不徳於民少康使女艾諜澆使季杼<lb/>
誘豷靡亦撫納二斟之燼是時姬不窋之孫公劉遭夏<lb/>
氏之亂勤勞於民民用富厚和協輯睦備其戎器抗中<lb/>
華之難諸侯之從者十有八國遂平西戎漆沮之地荒<lb/>
大豳土詩大雅十六篇曰公劉六章章十句周召康公<lb/>
戒成王也成王將莅政戒以民事美公劉之厚於民而<lb/>
獻是詩也篤公劉<hi>篤厚也</hi>匪居匪康迺埸迺疆迺積迺倉<lb/>
<pb n="KR2b0017_WYG_006-2a"/>
迺裹糇糧于槖于囊<hi>小曰槖大曰囊</hi>思輯用光弓矢斯張干<hi>盾也</hi>
戈<hi>勾子㦸也</hi>戚<hi>斧/也</hi>揚<hi>鉞/也</hi>爰方啟行篤公劉于胥<hi>相也</hi>斯原既庶<lb/>
既繁既順乃宣<hi>徧也</hi>而無永嘆陟則在巘<hi>小山也</hi>復降在原<lb/>
<hi>廣平曰原</hi>何以舟之<hi>帯/也</hi>維玉及瑶鞞琫<hi>上曰鞞下曰琫</hi>容刀篤公劉<lb/>
逝彼百泉瞻彼溥<hi>廣大也</hi>原廼陟南岡<hi>山脊/曰岡</hi>乃覯于京<hi>絶髙</hi>
<hi>曰京</hi>京師之野于時處處于時廬旅于時言言<hi>直言曰言</hi>于時<lb/>
語語<hi>論難曰語</hi>篤公劉于京斯依蹌蹌濟濟俾筵俾几既登<lb/>
乃依乃造其曹<hi>群也</hi>執豕<hi>新國/殺禮</hi>于牢酌之用匏<hi>儉質也</hi>食之<lb/>
<pb n="KR2b0017_WYG_006-2b"/>
飲之君之宗之篤公劉既溥既長既景廼岡相其隂陽<lb/>
觀其流泉其軍三單<hi>羡也</hi>度其隰原徹田為糧度其夕陽<lb/>
<hi>山西曰夕陽</hi>豳居允荒篤公劉于豳斯館涉渭為亂<hi>正絶流曰亂</hi>
取厲取鍛<hi>鍛厲斧斤之石</hi>止基廼理爰衆爰有夾其皇澗遡其<lb/>
過澗止旅乃密芮鞫之即<hi>皇過皆澗名芮之言内也水之内曰隩水之外曰鞫</hi>及<lb/>
公劉薨累世㣲弱<lb/>
三十三載甲戍<lb/>
四十一載靡起有鬲之師并二斟之士討寒浞滅之迎<lb/>
<pb n="KR2b0017_WYG_006-3a"/>
少康于有虞少康帥有虞之衆滅澆于過滅豷于戈威<lb/>
動天下四方諸侯奔走来朝復禹舊跡入踐天子位封<lb/>
庶子於㑹稽謂之越子<lb/>
　　　論曰人殺其父子必欲死人辱其君臣必欲報<lb/>
　　　忍死謀報能以天道為定命不觀敵勢而改圖<lb/>
　　　則庶幾焉茍顧其私内覬大利外畏大難雖有<lb/>
　　　良心日銷月鑠其不忘君父者希矣少康靡鬲<lb/>
　　　真人臣子哉志在討賊行吾義而已非圖富貴<lb/>
<pb n="KR2b0017_WYG_006-3b"/>
　　　者也故受困厄而不渝濵死亡而不怠兢兢業<lb/>
　　　業經營四十年然後克殄元凶祀夏配天不失<lb/>
　　　舊物嗚呼此真可謂中興者矣故唐虞世南論<lb/>
　　　歴代中興之主以少康為冠噫前王之所為後<lb/>
　　　王之師也可不鑒哉<lb/>
四十三載甲申<lb/>
五十三載甲午<lb/>
六十二載王崩子杼立<lb/>
<pb n="KR2b0017_WYG_006-4a"/>
　　季杼<lb/>
元載甲辰<lb/>
十一載甲寅王能帥禹之道<lb/>
十七載王崩子槐立<lb/>
　　槐<lb/>
四載甲子契六世孫根圉之子曰㝠為水官勤於其職<lb/>
而死<lb/>
十四載甲戌<lb/>
<pb n="KR2b0017_WYG_006-4b"/>
二十四載甲申<lb/>
二十六載王崩子芒立<lb/>
　　芒<lb/>
八載甲午<lb/>
十八載甲辰王崩子泄立<lb/>
　　泄<lb/>
十載甲寅契八世孫曰上甲㣲能帥契之道<lb/>
十六載王崩子不降立<lb/>
<pb n="KR2b0017_WYG_006-5a"/>
　　不降<lb/>
四載甲子<lb/>
十四載甲戍<lb/>
二十四載甲申<lb/>
三十四載甲午<lb/>
四十四載甲辰<lb/>
五十四載甲寅<lb/>
五十九載王崩弟扄立<lb/>
<pb n="KR2b0017_WYG_006-5b"/>
　　扄<lb/>
五載甲子<lb/>
十五載甲戌<lb/>
二十二載王崩子廑立<lb/>
　　廑<lb/>
四載甲申<lb/>
十四載甲午<lb/>
二十一載王崩不降子孔甲立<lb/>
<pb n="KR2b0017_WYG_006-6a"/>
　　孔甲<lb/>
三載甲辰王好事鬼神肆行淫亂作破斧之歌是為東<lb/>
音諸侯化之夏政始衰天降龍二唐堯之後有劉累者<lb/>
能知其嗜欲而豢之王封累於魯縣<lb/>
十三載甲寅<lb/>
二十三載甲子<lb/>
三十一載王崩子臯立<lb/>
　　臯<lb/>
<pb n="KR2b0017_WYG_006-6b"/>
二載甲戌稷十世孫公非之子曰髙圉能帥后稷之道<lb/>
十三載王崩子發立<lb/>
　　發<lb/>
元載甲申<lb/>
十九載王崩子癸踐位是謂之桀<lb/>
　　桀<lb/>
二載甲辰<lb/>
十二載甲寅<lb/>
<pb n="KR2b0017_WYG_006-7a"/>
二十二載甲子<lb/>
三十二載甲戌<lb/>
三十三載自孔甲之後王室政徳日衰諸侯或不朝桀<lb/>
能申鈎索鐵負恃其力不務徳而務傷百姓有趙梁者<lb/>
教為無道勸以貪狠伐䝉山有施氏有施氏進女妹喜<lb/>
桀嬖之所言皆聽為之為瓊室象廊瑶臺王行淫縱樂<lb/>
政事怠廢為肉山脯林酒池可以運舟一鼓而牛飲者<lb/>
三千人以為戲劇初殷侯契之孫相土徙居商丘因閼<lb/>
<pb n="KR2b0017_WYG_006-7b"/>
伯之故墟逮相土十世孫主癸之妃夫都感白氣貫月<lb/>
之祥而生天乙是嵗主癸卒天乙立是為成湯三十五<lb/>
載成湯元年自契至于成湯八遷湯始居亳從先君居<lb/>
作帝告釐沃有田方七十里聞逸民伊尹摯耕于有莘<lb/>
之野樂堯舜之道非其道也非其義也一介不以與人<lb/>
一介不以取諸人禄之以天下弗顧也繫馬千駟弗視<lb/>
也則使人以幣聘之伊尹囂囂然曰我何以湯之幣聘<lb/>
為哉我豈若處畎畆之中由是以樂堯舜之道哉湯三<lb/>
<pb n="KR2b0017_WYG_006-8a"/>
使徃聘之既而幡然改曰與我處畎畆之中由是以樂<lb/>
堯舜之道吾豈若使是君為堯舜之君哉吾豈若使是<lb/>
民為堯舜之民哉吾豈若使吾身親見之哉天之生此<lb/>
民也使先知覺後知使先覺覺後覺也予天民之先覺<lb/>
者也予將以斯道覺斯民也非予覺之而誰也遂受湯<lb/>
聘起為上卿<lb/>
　　　論曰自下士而上天位也天位聖人之大寶也<lb/>
　　　義則貴利則賤伊尹之初所以不從湯命者恐<lb/>
<pb n="KR2b0017_WYG_006-8b"/>
　　　其以為利也三聘幡然而起者知其非為利也<lb/>
　　　居天位者慎毋以爵禄期人哉其有棄天下猶<lb/>
　　　敝屣視富貴如浮雲者必望望然去之矣所得<lb/>
　　　而官使者皆冀事功求温飽之士亡國敗家率<lb/>
　　　由於此矣<lb/>
湯又得莱朱慶誧湟里且東門虚南門蠕西門疵北門<lb/>
側皆天下之賢士也是時王室昬亂黎民困窮伊尹自<lb/>
任以天下之重思天下之民匹夫匹婦有不被堯舜之<lb/>
<pb n="KR2b0017_WYG_006-9a"/>
澤者如己推而納之溝中於是殷國大治<lb/>
三十六載亳與葛為鄰葛伯淫放貪虐不修祭祀湯使<lb/>
人問之曰無以供粢盛也湯使亳衆往為之耕老弱饋<lb/>
食葛伯率其民要其有酒肉者奪之衆畏君命不敢校<lb/>
也有一童子校曰而不能耕吾為汝耕而又奪吾酒食<lb/>
不亦甚乎葛伯殺之湯聞之怒帥師征之誅葛伯作湯<lb/>
征<lb/>
　　　論曰齊桓晉文仗義以為利者也猶須王命以<lb/>
<pb n="KR2b0017_WYG_006-9b"/>
　　　率諸侯成湯則尚義矣征伐大事必請王命書<lb/>
　　　經焚毁失亡過半文無所徵是以不可得而書<lb/>
　　　也<lb/>
三十七載成湯薦伊尹于桀為陳素王及九主之事桀<lb/>
不聽與羣臣沉湎于酒伊尹進諌若曰君王以酒色之<lb/>
㣲壅天命而不理失人心而不圖反是為善善則祥集<lb/>
習是為不善不善則殃来君王宜留意焉桀曰子無訞<lb/>
言吾之有民猶天之有日也日亡吾乃亡矣伊尹自亳<lb/>
<pb n="KR2b0017_WYG_006-10a"/>
凡五適夏告桀以堯舜之道桀終不聽<lb/>
四十載伊尹既醜有夏復歸于亳入自北門乃遇汝鳩<lb/>
汝方昔先王之田也開三面而驅之順驅則逐逆驅則<lb/>
殺所以愛天物而存仁心以禮存心不惟務獲而已也<lb/>
是時田者張網四面合圍以殄天物浸及其民於是成<lb/>
湯出田命去網三面曰欲左者左右者右惟不用命者<lb/>
乃入吾網復古制也漢南諸侯聞之曰湯仁及禽獸而<lb/>
况於人乎皆歸心焉桀疾其大得諸侯和也召之囚於<lb/>
<pb n="KR2b0017_WYG_006-10b"/>
重泉夏臺已而釋之<lb/>
四十一載甲申桀窮其宗族恥其勲舊輕其賢良棄義<lb/>
聽讒卿士干辛凌轢諸侯左帥曹觸龍讒嫉才智諸侯<lb/>
危其位大夫隱其道羙人不容曼聲不歌舉事戾于天<lb/>
發令逆于時瞿山地裂及泉發徒鑿之通于河諫者曰<lb/>
洩天氣發地藏天子失道後必敗殺之耆老或諫又殺<lb/>
之或獻録書曰亡夏者桀也於是大誅豪傑闗龍逄引<lb/>
黄圖進諫若曰古之人君謙恭敬信節用愛人故天下<lb/>
<pb n="KR2b0017_WYG_006-11a"/>
安而社稷宗廟固今君用財若無窮殺人若不勝民惟<lb/>
恐君之後亡矣人心已去天命不佑盍少悛乎不聽龍<lb/>
逢立而不去桀焚黄圗殺龍逄大㑹諸侯于有仍氏有<lb/>
緡氏見王汰侈弗善也引師先歸桀帥諸侯攻克之愈<lb/>
自矜肆國人大崩諸侯韋氏顧氏昆吾氏黨桀之惡恣<lb/>
行亂政王之世犬羣嘷兩日鬬枉矢流星隕五星錯行<lb/>
雨血夏霜木氷地震伊洛竭太山崩<lb/>
　　商成湯<lb/>
<pb n="KR2b0017_WYG_006-11b"/>
十八祀夏桀鑿地為夜宫男女雜處三旬不朝太史終<lb/>
古執其圖法泣諌不聽終古出奔湯以薛侯仲虺為左<lb/>
相命諸侯為景亳興師伐韋氏顧氏昆吾氏遂伐桀以<lb/>
若木裔孫費昌為御桀衆敗績自安邑東入山太行東<lb/>
南涉河湯緩追之遂奔南巢湯放之告諸侯羣后曰古<lb/>
禹臯陶久勞于外其有功於民民乃有安東為江北為<lb/>
濟西為河南為淮四瀆已修萬民乃有居后稷降播農<lb/>
殖百榖三公咸有功於民故後有立羣后毋不有功於<lb/>
<pb n="KR2b0017_WYG_006-12a"/>
民勤力迺事予乃大罰殛汝毋予怨湯始征自葛載民<lb/>
望之若大旱之望雲霓也歸市者不止芸者不變誅其<lb/>
君而弔其民若時雨降民大恱十一征而無敵於天下<lb/>
天下之人皆曰王非富天下也為匹夫匹婦復讎也三<lb/>
月歸于亳踐天子位定都焉國號曰商其圖書曰歸藏<lb/>
坤乾震巽坎離艮兊歸藏之河圖也商人因之故曰歸<lb/>
藏以斗杓建丑冬十二月為嵗首是謂地綂<lb/>
　　　論曰古史不載湯改元獨劉道原載之愚竊以<lb/>
<pb n="KR2b0017_WYG_006-12b"/>
　　　為非其實也夫人君即位之一年謂之元年所<lb/>
　　　以謂一為元者竊譬諸人猶其始生也猶其有<lb/>
　　　首也生之時一定而不載身之首一生而不可<lb/>
　　　易成湯之始立於桀之三十五載矣其所以克<lb/>
　　　享天心受天明命以有九有之師爰革夏正本<lb/>
　　　是而為之者也又可改乎元者義之所存非若<lb/>
　　　一二之為數也後世以元為數而不知其義如<lb/>
　　　漢武之初年曰建元元年既曰元年則元已建<lb/>
<pb n="KR2b0017_WYG_006-13a"/>
　　　矣又曰建元豈不贅乎後又因事别建年號如<lb/>
　　　曰元朔元年既曰元又曰朔又曰元年失其義<lb/>
　　　也甚矣嗚呼使人君知此義而體之則原元於<lb/>
　　　一豈至如是紛紛乎<lb/>
以日中為朔改載曰祀建太白乗大路白馬黒首大事<lb/>
斂用日中戎事乗翰戎車曰寅車先疾馬牲用白牡封<lb/>
夏后氏之後於杞行甲寅厯商書敘曰伊尹相湯伐桀<lb/>
升自陑遂與桀戰于鳴條之野作湯誓湯誓王曰格爾<lb/>
<pb n="KR2b0017_WYG_006-13b"/>
衆庶悉聽朕言非台小子敢行稱亂有夏多罪天命殛<lb/>
之今汝有衆汝曰我后不恤我衆舍我穡事而割正夏<lb/>
予惟聞汝衆言夏氏有罪予畏上帝不敢不正今汝其<lb/>
曰夏罪其如台夏王率遏衆力率割夏邑有衆率怠弗<lb/>
協曰時日曷䘮予及汝皆亡夏徳若茲今朕必往爾尚<lb/>
輔予一人致天之罰予其大賚汝爾無不信朕不食言<lb/>
爾不從誓言予則孥戮汝罔有攸赦湯既勝夏欲遷其<lb/>
社不可作夏社至臣扈夏師敗績湯遂從之遂伐三朡<lb/>
<pb n="KR2b0017_WYG_006-14a"/>
俘厥寶玉誼伯仲伯作典寶仲虺申王奉天伐夏之義<lb/>
作誥焉商書敘曰湯歸自夏至于大坰仲虺作誥仲虺<lb/>
之誥成湯放桀于南巢惟有慙徳曰予恐来世以台為<lb/>
口實仲虺乃作誥曰嗚呼惟天生民有欲無主乃亂惟<lb/>
天生聰明時又有夏昬徳民墜塗炭天乃錫王勇智<lb/>
表正萬邦纉禹舊服兹率厥典奉若天命夏王有罪矯<lb/>
誣上帝以布命于下帝用不臧式商受命用爽厥師簡<lb/>
賢附勢寔繁有徒肇我邦于有夏若苗之有莠若粟之<lb/>
<pb n="KR2b0017_WYG_006-14b"/>
有秕小大戰戰罔不懼于非辜矧予之徳言足聽聞惟<lb/>
王不邇聲色不殖貨利徳懋懋官功懋懋賞用人惟已<lb/>
改過不吝克寛克仁彰信兆民乃葛伯仇餉初征自葛<lb/>
東征西夷怨南征北狄怨曰奚獨後予攸徂之民室家<lb/>
相慶曰徯我后后来其蘇民之戴商厥惟舊哉佑賢輔<lb/>
徳顯忠遂良兼弱攻昧取亂侮亡推亡固存邦乃其昌<lb/>
徳日新萬邦惟懐志自滿九族乃離王懋昭大徳建中<lb/>
于民以義制事以禮制心垂裕後昆予聞曰能自得師<lb/>
<pb n="KR2b0017_WYG_006-15a"/>
者王謂人莫己若者亡好問則裕自用則小嗚呼慎厥<lb/>
終惟其始殖有禮覆昬暴欽崇天道永保天命商書敘<lb/>
湯誥湯既黜夏命復歸于亳作湯誥湯誥王歸自克夏<lb/>
至于亳誕告萬方王曰嗟爾萬方有衆明聽予一人誥<lb/>
惟皇上帝降衷于下民若有恒性克綏厥猷惟后夏王<lb/>
滅徳作威以敷虐于爾萬方百姓萬方百姓罹其凶害<lb/>
弗忍荼毒並告無辜于上下神祗天道福善禍淫降災<lb/>
于夏以彰厥罪肆予小子將天命明威不敢赦敢用𤣥<lb/>
<pb n="KR2b0017_WYG_006-15b"/>
牡敢昭告于上天神后請罪有夏聿求元聖與之戮力<lb/>
以與爾有衆請命上天孚佑下民罪人黜伏天命弗僣<lb/>
賁若草木兆民允殖俾予一人輯寜爾邦家茲朕未知<lb/>
獲戾于上下慄慄危懼若將隕于深淵凡我造邦無從<lb/>
匪彛無即慆淫各守爾典以承天休爾有善朕弗敢蔽<lb/>
罪當朕躬弗敢自赦惟簡在上帝之心其爾萬方有罪<lb/>
在予一人予一人有罪無以爾萬方嗚呼尚克時忱乃<lb/>
亦有終咎單作明居建天官以理明事命六太典司六<lb/>
<pb n="KR2b0017_WYG_006-16a"/>
典曰太宰太宗太史太祝太士太卜命五官典司五衆<lb/>
曰司徒司馬司空司士司冦命六府典司六職曰司土<lb/>
司木司水司草司器司貨命六工典制六材曰上工金<lb/>
工石工木工獸工草工天子三公九卿二十七大夫八<lb/>
十一元士大國三卿皆命於天子下大夫五人上士二<lb/>
十七人次國三卿二卿命於天子一卿命於其君下大<lb/>
夫五人上士二十七人小國三卿皆命於其君下大夫<lb/>
五人上士二十七人制三公一命卷若有加則賜也不<lb/>
<pb n="KR2b0017_WYG_006-16b"/>
過九命次國之君不過七命小國之君不過五命大國<lb/>
之卿不過三命下卿再命小國之卿與下大夫一命正<lb/>
九州之封域兩河間曰冀州河南曰豫州河西曰雍州<lb/>
漢南曰荆州江南曰揚州濟河間曰兖州濟州東曰徐<lb/>
州易北曰幽州岱東曰營州州方千里州建百里之國<lb/>
三十七十里之國六十五十里之國百有二十八州州<lb/>
二百一十國名山大澤不以封其餘以為附庸以為閒<lb/>
田諸侯之有功者取於閒田以禄之其有削地者歸之<lb/>
<pb n="KR2b0017_WYG_006-17a"/>
閒田天子之縣内方百里之國九七十里之國二十有<lb/>
一五十里之國六十有三凡九十三國名山大澤不以<lb/>
朌其餘以禄士以為閒田農民一夫一婦受田七十畆<lb/>
耕公田七畆天子之田方千里諸侯爵三列田三等公<lb/>
田方百里侯七十里伯五十里不能五十里附於諸侯<lb/>
曰附庸王太子食百里天子三公之田視公卿視侯大<lb/>
夫視伯元士視附庸謂之采地是故天子有田以處其<lb/>
子孫諸侯有國以處其子孫大夫有采以處其子孫卿<lb/>
<pb n="KR2b0017_WYG_006-17b"/>
以下必有圭田圭田五十畆無征天子之縣内視元士<lb/>
天子使其大夫為三監監於方伯之國國三人其禄視<lb/>
諸侯之卿其爵視次國之君其禄取之於方伯之地諸<lb/>
侯之於天子也比年一小聘三年一大聘五年一朝天<lb/>
子五年一廵狩嵗二月東巡狩至於岱宗柴而望祀山<lb/>
川覲諸侯問百年者就見之命太師陳詩以觀民風命<lb/>
市納價以觀民好惡命典禮考時月定日同律禮樂制<lb/>
度衣服正之山川神祗有不舉者為不敬不敬者君削<lb/>
<pb n="KR2b0017_WYG_006-18a"/>
以地宗廟有不順者為不孝不孝者君絀以爵變禮易<lb/>
樂者為不從不從者君流革制度衣服者為畔畔者君<lb/>
討有功徳於民者加地進律南巡西巡北巡皆如初禮<lb/>
歸假于祖禰用特天子將出類乎上帝宜乎社造乎禰<lb/>
諸侯將出宜乎社造乎禰天子無事與諸侯相見曰朝<lb/>
考禮正刑一徳以尊于天子諸侯賜弓矢然後征賜鈇<lb/>
鉞然後殺賜圭瓚然後鬯未賜圭瓉則資鬯於天子承<lb/>
桀暴亂之後大旱<lb/>
<pb n="KR2b0017_WYG_006-18b"/>
十九祀大旱<lb/>
二十祀大旱<lb/>
二十一祀大旱伊尹言於王發莊山之金鑄幣通有無<lb/>
於四方以賑救之民以是不困<lb/>
二十二祀大旱<lb/>
　<lb/>
　<lb/>
　皇王大紀卷六<lb/>
</p>
<p>
</p>
  </div>
</body>
</text>
</TEI>
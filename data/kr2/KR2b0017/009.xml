<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0017_WYG_009-1a"/>
　<lb/>
　皇王大紀卷九　　　　　宋　胡宏　　撰<lb/>
　三王紀<lb/>
　　武丁<lb/>
元祀王自為太子時能盡知人民之所好惡修聳其徳<lb/>
達於神明既即位宅憂諒隂<lb/>
　　　論曰子張曰書云髙宗三年不言言乃雍有諸<lb/>
　　　仲尼曰胡為其不然也古者天子崩王世子聽<lb/>
<pb n="KR2b0017_WYG_009-1b"/>
　　　於冡宰三年蓋父子天性哭泣之哀齊衰之情<lb/>
　　　饘粥之食自天子至於庶人一也古者天子崩<lb/>
　　　天下之人無不服者愚觀漢紀惟文帝有孜孜<lb/>
　　　愛民之心其將没也自愧徳薄無恩於百姓故<lb/>
　　　令輕其服不欲使踈逺之人為不情之舉耳曷<lb/>
　　　甞命太子曰爾毋喪我三年乎景帝能終身遵<lb/>
　　　文帝之恭儉而不能有三年之愛遂比類從事<lb/>
　　　以日易月輕蔑君父等於無服之殤何哉漢初<lb/>
<pb n="KR2b0017_WYG_009-2a"/>
　　　貴黄老尚清淨景帝之為太子孝文未甞教之<lb/>
　　　以禮也自是而後嗣子按為故常若晉武魏文<lb/>
　　　徒能知母而不知父豈禮也哉後世欲復是禮<lb/>
　　　者必君父明於大道了達死生深知仁政之必<lb/>
　　　由是禮起也當天下安平春秋強盛之時講明<lb/>
　　　是禮著為大典則倉卒之際可以按行而無疑<lb/>
　　　矣<lb/>
三祀王悼先王數致祭祀祭於成湯有飛雉之異王使<lb/>
<pb n="KR2b0017_WYG_009-2b"/>
以雉為扇曰以彰吾過恭黙深思夢帝錫之以良弼命<lb/>
百工圖其形象營求於天下說築於傅巖之野惟肖王<lb/>
與之語果聖人立以為相開先祖之府取其明法以為<lb/>
君臣上下之節修政行徳天下讙洽王終身不敢荒寜<lb/>
嘉靖殷邦至於小大無時或怨鬼方暴亂興師伐之三<lb/>
年然後克重譯來朝者六國商書叙曰髙宗夢得說使<lb/>
百工營求諸野得諸傅巖作說命三篇說命上篇曰王<lb/>
宅憂諒隂三祀既免䘮其惟弗言羣臣咸諫于王曰嗚<lb/>
<pb n="KR2b0017_WYG_009-3a"/>
呼知之曰明哲明哲實作則天子惟君萬邦百官承式<lb/>
王言惟作命不言臣下罔攸禀令王庸作書以誥曰以<lb/>
台正於四方台恐徳弗類兹故弗言恭黙思道夢帝賚<lb/>
予良弼其代予言乃審厥象俾以形旁求於天下說築<lb/>
傅巖之野惟肖爰立作相王置諸其左右命之曰朝夕<lb/>
納誨以輔台徳若金用汝作礪若濟巨川用汝作舟楫<lb/>
若歳大旱用汝作霖雨啓乃心沃朕心若藥弗瞑眩厥<lb/>
疾弗瘳若跣弗視地厥足用傷惟暨乃僚罔不同心以<lb/>
<pb n="KR2b0017_WYG_009-3b"/>
匡乃辟俾率先王廸我髙后以康兆民嗚呼欽予時命<lb/>
其惟有終說復於王曰惟木從繩則正后從諫則聖后<lb/>
克聖臣不命其承疇敢不祗若王之休命說命中篇曰<lb/>
惟說命總百官乃進於王曰嗚呼明王奉若天道建邦<lb/>
設都樹后王君公承以大夫師長不惟逸豫惟以亂民<lb/>
惟天聰明惟聖時憲惟臣欽若惟民從乂惟口起羞惟<lb/>
甲胄起戎惟衣裳在笥惟干戈省厥躬王惟戒兹允兹<lb/>
克明乃罔不休惟治亂在庶官官不及私昵惟其能爵<lb/>
<pb n="KR2b0017_WYG_009-4a"/>
罔及惡徳惟其賢慮善以動動惟厥時有其善䘮厥善<lb/>
矜其能䘮厥功惟事事乃其有備有備無患無啓寵納<lb/>
侮無恥過作非惟厥攸居政事惟醇黷於祭祀時謂弗<lb/>
欽禮煩則亂事神則難王曰㫖哉說乃言惟服乃不良<lb/>
於言予罔聞於行說拜稽首曰非知之艱行之惟艱王<lb/>
忱不艱允恊於先王成徳惟說不言有厥咎說命下篇<lb/>
曰王曰來汝說台小子舊學於甘盤既乃遯於荒野入<lb/>
宅於河自河徂亳暨厥終罔顯爾惟訓於朕志若作酒<lb/>
<pb n="KR2b0017_WYG_009-4b"/>
醴爾惟麴蘖若作和羮爾惟鹽梅爾交修予罔予棄予<lb/>
惟克邁乃訓說曰王人求多聞時惟建事學於古訓乃<lb/>
有獲事不師古以克永世匪說攸聞惟學遜志務時敏<lb/>
厥修乃來允懐於兹道積於厥躬惟斆學半念終始典<lb/>
於學厥徳修罔覺監於先王成憲其永無愆惟說式克<lb/>
欽承旁招俊乂列於庶位王曰嗚呼說四海之内成仰<lb/>
朕徳時乃風股肱惟人良臣惟聖昔先正保衡作我先<lb/>
王乃曰予弗克俾厥后惟堯舜其心愧耻若撻於市一<lb/>
<pb n="KR2b0017_WYG_009-5a"/>
夫不獲則曰時予之辜佑我烈祖格于皇天爾尚明保<lb/>
予㒺俾阿衡專美有商惟后非賢不乂惟賢非后不食<lb/>
其爾克紹乃辟於先王永綏民説拜稽首曰敢對揚天<lb/>
子之休命商書髙宗肜日越有雊雉祖已曰惟先格王<lb/>
正厥事乃訓于王曰惟天監下民典厥義降年有永有<lb/>
不永非天夭民民中絶命民有不若徳不聴罪天既孚<lb/>
命正厥徳乃曰其如台嗚呼王司敬民㒺非天𦙍典祀<lb/>
無豐於昵<lb/>
<pb n="KR2b0017_WYG_009-5b"/>
八祀甲子<lb/>
十八祀甲戌豕韋之後失道滅之以劉累之後代之<lb/>
二十八祀甲申<lb/>
三十八祀甲午<lb/>
四十八祀甲辰<lb/>
五十八祀甲寅<lb/>
五十九祀王崩天下號王為髙宗子祖庚立子張問於<lb/>
孔子曰書云髙宗三年不言言乃讙有諸仲尼曰胡為<lb/>
<pb n="KR2b0017_WYG_009-6a"/>
其不然也古者天子崩王世子聽於冡宰三年凡禮之<lb/>
大體體天地法四時則隂陽順人情者也天無二日土<lb/>
無二王國無二君家無二尊以一治之也故父在為母<lb/>
齊衰期者見無二尊也所以體天地也喪有四制變而<lb/>
從宜法四時也吉凶異道不得相干則隂陽也故麻者<lb/>
不紳執玉不麻麻不加於采有恩有理有節有權順人<lb/>
情也恩者仁也義者理也禮者節也權者智也其恩厚<lb/>
者其服重故為父斬衰三年貴貴尊尊義之大者也故<lb/>
<pb n="KR2b0017_WYG_009-6b"/>
為君亦斬衰三年始死三日不怠三月不觧期悲哀三<lb/>
年憂恩之殺也聖人因殺以制節三日而食粥三月而<lb/>
沐期十二月而練冠三年而祥䘮不過三年苴衰不補<lb/>
墳墓不培祥之日鼓素琴告民有終也三日受子杖五<lb/>
日受大夫杖七日受士杖輔病也婦人童子不杖不能<lb/>
病也百官備百物具不言而事行者扶而起言而後事<lb/>
行者杖而起身自執事而後行者面垢而已秃者不免<lb/>
不髽傴者不袒跛者不踊老病不止酒肉八者以權制<lb/>
<pb n="KR2b0017_WYG_009-7a"/>
者也賢者不得過不肖者不得不及此䘮之中庸也王<lb/>
者之所常行也書曰髙宗諒闇三年不言善之也王者<lb/>
莫不行此禮何以獨善之也曰髙宗者武丁武丁者殷<lb/>
之賢王也繼世即位而慈良於䘮當此之時殷衰而復<lb/>
興禮廢而復起故善之善之故載之書中而髙之故謂<lb/>
之髙宗三年之䘮君不言然而曰言不文者謂臣下也<lb/>
　　祖庚<lb/>
三祀商頌三篇曰𤣥鳥一章二十二句祀髙宗也天命<lb/>
<pb n="KR2b0017_WYG_009-7b"/>
𤣥鳥降而生商宅殷土芒芒古帝命武湯正域彼四方<lb/>
天命厥后奄有九有商之先后受命不殆在武丁孫子<lb/>
武丁孫子武王靡不勝<hi>任也</hi>龍旂十乘大糦是承邦畿千<lb/>
里惟民所止肇域彼四海四海來假來假祁祁景<hi>大也</hi>貟<lb/>
維河<hi>河何也</hi>殷受命咸宜百禄是荷商頌四篇曰長發七<lb/>
章一章八句四章章七句一章九句一章六句大禘也<lb/>
濬哲維商長發其祥洪水芒芒禹敷下土方外大國是<lb/>
疆幅隕既長有娀方將帝立子生商𤣥王桓<hi>大也</hi>撥<hi>治也</hi>受<lb/>
<pb n="KR2b0017_WYG_009-8a"/>
小國是達受大國是達率履不越遂視既發相土烈烈<lb/>
海外有截帝命不違至於湯齊湯降不遲聖敬日躋昭<lb/>
假遲遲上帝是祗帝命式于九圍受小球大球<hi>玉也</hi>為下<lb/>
國綴旒何<hi>負也</hi>天之休不競不絿<hi>急也</hi>不剛不柔敷政優優<lb/>
<hi>和也</hi>百禄是遒受小共大共為下國駿厖何天之龍敷奏<lb/>
其勇不震不動不戁不竦<hi>恐也</hi>百禄是總武王載斾有䖍<lb/>
秉鉞如火烈烈則莫我敢曷<hi>害也</hi>苞有三蘖莫遂莫達九<lb/>
有有截韋顧既伐昆吾夏桀昔在中葉<hi>世也</hi>有震且業<hi>危也</hi>
<pb n="KR2b0017_WYG_009-8b"/>
允也天子降於卿士實維阿衡實左右商王商頌終五<lb/>
篇曰殷武六章三章章六句二章章七句一章五句祀<lb/>
髙宗也撻<hi>疾也</hi>彼殷武奮伐荆楚冞<hi>深/也</hi>入其阻裒<hi>聚也</hi>荆之<lb/>
旅有截其所湯孫之緒維女荆楚居國南鄉昔有成湯<lb/>
自彼氐羌莫敢不來饗莫敢不來王曰商是常天命多<lb/>
辟設都於禹之績歳事來辟勿予禍適<hi>過也</hi>稼穡匪解天<lb/>
命降監下民有嚴不僣不濫不敢怠遑命于下國封建<lb/>
厥福商邑翼翼四方之極赫赫厥聲濯濯厥靈夀考且<lb/>
<pb n="KR2b0017_WYG_009-9a"/>
寧以保我後生陟彼景山松栢丸丸是斷是遷方斵是<lb/>
䖍松桷有梴旅楹有閑寢成孔安<lb/>
七祀王崩弟祖甲立<lb/>
　　祖甲<lb/>
二祀甲子惟王少年不義髙宗逺之居處困厄不得志<lb/>
作其即位爰知小人之依能保惠於庶民不敢侮鰥寡<lb/>
十二祀甲戌<lb/>
二十二祀甲申<lb/>
<pb n="KR2b0017_WYG_009-9b"/>
三十一祀初周古公亶父娶於齊有台氏女曰太姜美<lb/>
而賢生三子泰伯仲雍季歴能化導之皆成賢徳古公<lb/>
有事諮謀焉季歴天性㳟順二兄甚友愛之季歴娶於<lb/>
摯曰太任亦有賢徳目不視窈色耳不聽淫聲口不出<lb/>
惡言容貌㳟肅齊如也是年生子古公亶父視之曰我<lb/>
世當有興者其在斯乎名之曰昌昌之弟曰仲曰叔古<lb/>
公亶父薨泰伯仲雍承父之志亡之荆楚國人奉季歴<lb/>
為嗣<lb/>
<pb n="KR2b0017_WYG_009-10a"/>
三十二祀甲午王作盤盂諸書二十六篇以自警戒<lb/>
三十三祀王崩子廪辛立<lb/>
　　廪辛<lb/>
六祀王崩弟庚丁立<lb/>
　　庚丁<lb/>
三祀甲辰<lb/>
十三祀甲寅周季歴有謀能斷守正而和照臨無蔽勤<lb/>
施無私教誨不倦順以事上比以親民慶賞刑威政自<lb/>
<pb n="KR2b0017_WYG_009-10b"/>
己出四隣服焉以昌為世子娶於有莘氏曰大姒初昌<lb/>
在母不憂處師弗煩自㓜有成人之度為世子朝於季<lb/>
歴日三鷄初鳴而衣服至於大寢之門外問内豎之御<lb/>
者曰今日安否何如内豎曰安世子乃喜及日中又至<lb/>
亦如之及莫又至亦如之其有不安節則内豎以告世<lb/>
子世子色憂不滿容行不能正履内豎言復初然後亦<lb/>
復初朝夕之食上世子必在視寒煖之節食下問所膳<lb/>
羞必知所進命膳宰曰末有原應曰諾然後退若内豎<lb/>
<pb n="KR2b0017_WYG_009-11a"/>
言疾則世子親齊𤣥而養膳宰之饌必敬視之疾之藥<lb/>
必親甞之甞饌善則世子亦能食甞饌寡則世子亦不<lb/>
能飽以至於復初然後亦復初<lb/>
二十一祀王崩子武乙立<lb/>
　　武乙<lb/>
二祀甲子王復遷都河北暴虐不道為偶人謂之天神<lb/>
與之搏而辱之又為革囊盛血仰而射之謂之射天國<lb/>
内衰弊東夷寖盛分遷淮岱漸居中土時有為銘者曰<lb/>
<pb n="KR2b0017_WYG_009-11b"/>
嗛嗛之徳不足就也不可以矜而祗取憂也嗛嗛之食<lb/>
不足狃也不能為膏而祗罹咎也<lb/>
四祀獵於河渭之間震死子太丁立<lb/>
　　太丁<lb/>
元祀命周季歴為牧帥師伐始呼之戎又伐翳徒之戎<lb/>
獲其三大夫王嘉其功錫之圭瓉秬鬯為侯伯大雅五<lb/>
篇旱麓<hi>旱山名也麓山足也</hi>六章章四句受祖也周之先祖世修<lb/>
后稷公劉之業太王王季申以百福干禄焉瞻彼旱麓<lb/>
<pb n="KR2b0017_WYG_009-12a"/>
榛楛濟濟豈弟君子干禄豈弟瑟彼玉瓉黄流在中豈<lb/>
弟君子福禄攸降鳶飛戾天魚躍于淵豈弟君子遐不<lb/>
作人清酒既載騂牡既備以享以祀以介景福瑟<hi>衆貌</hi>彼<lb/>
柞棫民所燎矣豈弟君子神所勞矣莫莫葛藟施于條<lb/>
枚豈弟君子求福不回<lb/>
三祀太丁崩子帝乙立<lb/>
　　帝乙<lb/>
五祀甲戌<lb/>
<pb n="KR2b0017_WYG_009-12b"/>
十祀周季歴薨夀百歳世子昌嗣<lb/>
十二祀周侯昌之祭也事死者如事生思死者如不欲<lb/>
生忌日必哀稱諱如見親如欲色然祭之日樂與哀半<lb/>
饗之必樂已祭必哀<lb/>
十三祀周侯昌將大勸農桑乃先正經界以六尺為歩<lb/>
歩百為畆一夫一婦受田百畆為一井其方一里以百<lb/>
畆為公田八家皆私百畆同養公田是為徹法九夫為<lb/>
井井間有溝深廣四尺方十里為成成間有洫深廣八<lb/>
<pb n="KR2b0017_WYG_009-13a"/>
尺方百里為同同間有澮廣二尋深二仞仕者世禄關<lb/>
市譏而不征澤梁無禁罪人不孥老而無妻曰鰥老而<lb/>
無夫曰寡老而無子曰獨㓜而無父曰孤周侯發政施<lb/>
仁必先斯四者曰此天下之窮民而無告者也唐虞之<lb/>
世季連受芉姓其裔孫鬻熊年九十矣來見周侯周侯<lb/>
曰惜也老矣鬻熊曰使坐而策國事心尚壯也周侯問<lb/>
為政對曰君子能必用道而不能必見受能必忠而不<lb/>
能必見入能必信而不能必見信為天下福謂之道起<lb/>
<pb n="KR2b0017_WYG_009-13b"/>
天下疾謂之仁上下相親謂之和民不求而得謂之信<lb/>
四者帝王之器也昔之王者其明以吏其功以民其選<lb/>
吏也士民與則舉之苦則去之周侯以為師<lb/>
十五祀甲申<lb/>
二十五祀甲午<lb/>
三十五祀甲辰<lb/>
三十七祀帝乙崩庶長㣲子啓賢箕子勸王以為嗣王<lb/>
以其母賤不立也立適子受辛是為紂<lb/>
<pb n="KR2b0017_WYG_009-14a"/>
　　　論曰堯舜與賢三王與嫡二帝三王同道惟所<lb/>
　　　遇之時不同也堯舜之時中夏方開闢制度草<lb/>
　　　創自非以聖繼聖則不能成功以貽萬世使丹<lb/>
　　　朱足為中材之君猶不與也故商均無大過亦<lb/>
　　　不得為天子而大禹以有天下及其末年制度<lb/>
　　　已成雖中材之君輔之以賢者亦可以守矣聖<lb/>
　　　人不世出徳賢無以大相過則定於與嫡所以<lb/>
　　　一民心重天下也雖然大君人命所繫興亡之<lb/>
<pb n="KR2b0017_WYG_009-14b"/>
　　　本聖人有權焉未甞執一也是以大甲雖嫡又<lb/>
　　　有成湯之命而幾不免於廢武王雖弟上承文<lb/>
　　　考之命而終不釋為君帝乙亦賢君也泥於立<lb/>
　　　嫡而不知紂之足以亡天下也亦不慎不知變<lb/>
　　　之過矣孔子作春秋鑒觀前代賢可與則以天<lb/>
　　　下為官嫡可與則以天下為家此萬世無弊之<lb/>
　　　法也使帝乙而知道商之卜世猶未可知矣<lb/>
　皇王大紀卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>皇王大紀卷二</head>
    <p>
<pb n="KR2b0017_WYG_002-1a"/>
欽定四庫全書<lb/>
　皇王大紀卷二　　　　　　宋　胡宏　撰<lb/>
　五帝紀<lb/>
　　黄帝軒轅氏<lb/>
黄帝軒轅氏少典之後曰公孫氏母曰附寶有蟜氏女<lb/>
也感大電光繞北斗樞星照於郊野之祥生軒轅於夀<lb/>
丘長於姬水為姬姓生而龍顔㓜而徇齊學於大真長<lb/>
而敦敏成而聰明有風后老天五聖知命規紀地典力<lb/>
<pb n="KR2b0017_WYG_002-1b"/>
牧<hi>或作墨</hi>七聖為之輔又有常光大鴻容光三臣為之佐<lb/>
神農侵暴諸侯軒轅興師征之神農氏大戰于阪泉之<lb/>
野三戰神農氏敗績黄龍負圖出于河有璽焉章曰天<lb/>
皇符璽軒轅遂踐天子位在所則有景雲若金枝玉葉<lb/>
蔭其上因以雲紀官春官為青雲氏夏官為縉雲氏秋<lb/>
官為白雲氏冬官為黒雲氏中官為黄雲氏置三公之<lb/>
職以象三台侍中風后配上台老天配中台五聖配下<lb/>
台推五徳之運以土承火號曰歸藏氏始作軒車故曰<lb/>
<pb n="KR2b0017_WYG_002-2a"/>
軒轅氏都于有熊作布政之所曰合宮又曰明庭神農<lb/>
氏之臣蚩尤起九冶始作鎧㦸戈矛以賊亂為政平民<lb/>
化之罔不寇賊鴟義姦宄奪攘矯䖍軒轅征之值天霧<lb/>
晦㝠軍行迷乃作指南車載之以旌前朱雀而後𤣥武<lb/>
左青龍而右白虎招揺在上進退有度左右有局各司<lb/>
其局進擊蚩尤殺之於涿鹿之阿徙其徒於有北天下<lb/>
有不道從而征之凡五十三征奄有中區東至於海登<lb/>
九山及岱宗西至崆峒登鷄頭南至於江登熊湘北逐<lb/>
<pb n="KR2b0017_WYG_002-2b"/>
葷粥合符釡山置左右大監監於萬國命倫氏訪大夏<lb/>
之西崑崙之陰取嶰谿之竹空竅厚均者斷兩節間而<lb/>
吹之中黄鍾之宫於是制十二籥以聽鳳凰之鳴其雄<lb/>
聲六雌聲亦六故黄鍾之宫聲發於自然為十二律之<lb/>
本其長九寸實秬黍其中容秬黍一千二十五是故度<lb/>
起於黄鍾之長量起於黄鍾之虚衡起於黄鍾之重或<lb/>
曰度始於忽十忽為毫十毫為釐以十積之而成分寸<lb/>
尺丈引是為五度量者始於一粟六十粟為一抄十抄<lb/>
<pb n="KR2b0017_WYG_002-3a"/>
為撮以十積之而成龠合升斗斛是為五量後至於周<lb/>
四升為豆四豆為區四區為鬴量實一鬴甗實二鬴盆<lb/>
實二鬴甑實二鬴豆實三而成觳簋實一觳庾實二觳<lb/>
鬲實五觳衡者始於絫黍粒百為銖二十銖為兩十六<lb/>
兩為斤三十斤為鈞四鈞為石是為五權度量權合於<lb/>
律然後措諸天下無所不行田可分禄可均法一政平<lb/>
禮可制樂可作故律也者萬事根本也是故度律均鍾<lb/>
紀之以三平之以六成於十二陰陽相扶同類取妻隔<lb/>
<pb n="KR2b0017_WYG_002-3b"/>
八生子黄鍾天統乾之初九始於子十一月也黄鍾生<lb/>
林鍾林鍾地統坤之初六位於未六月也林鍾生太簇<lb/>
太簇人統乾之九二位於寅正月也太簇生南呂南呂<lb/>
坤之六二位於酉八月也南呂生姑洗姑洗乾之九三<lb/>
位於辰三月也姑洗生應鍾應鍾坤之六三位於亥十<lb/>
月也應鍾生㽔賔㽔賔乾之九四位於午五月也㽔賔<lb/>
生大呂大呂坤之六四位於丑十二月也大呂生夷則<lb/>
夷則乾之九五位於申七月也夷則生夾鍾夾鍾坤之<lb/>
<pb n="KR2b0017_WYG_002-4a"/>
六五位於卯二月也夾鍾生無射無射乾之上九位於<lb/>
戌九月也無射生仲呂仲呂坤之上六位於巳四月也<lb/>
陽為六律陰為六呂自子至巳為陽律陽呂皆下生自<lb/>
午至亥為陰律陰吕皆上生下生者三分損一上生者<lb/>
三分益一制是十二筒<hi>即十二籥也</hi>黄鍾九寸林鍾六寸太<lb/>
簇八寸以候天地之氣是為三律其他咸不全寸有餘<lb/>
分焉子為天正中男之所也丑為地正少男之所也寅<lb/>
為人正長男之所也聖人明三正以正始則天下之理<lb/>
<pb n="KR2b0017_WYG_002-4b"/>
得矣軒轅命榮猨氏鑄是十二鐘大不出鈞重不過石<lb/>
合陰陽之和播之於五音宫商角徵羽文之以八聲金<lb/>
石土革絲木匏竹大不踰宫細不過羽器重者從細輕<lb/>
者從大是故鐘尚羽磬尚角琴瑟尚宫笙簫利徵鞉鼓<lb/>
柷敔一聲細鈞有鐘無鏄無鍾聲以和樂律以平聲金<lb/>
石以動之絲竹以行之詩以道之歌以詠之匏以宣之<lb/>
瓦以贊之革木以節之而行八風聲應相保而和細大<lb/>
不踰而平命曰雲門大卷樂<lb/>
<pb n="KR2b0017_WYG_002-5a"/>
　　　論曰至哉宫之聲也猶五行之土金木水火得<lb/>
　　　之然後生猶四端之仁義禮智得之然後得中<lb/>
　　　猶事之中天地萬物得之然後成是故宫聲者<lb/>
　　　不可以易知也必上有體元之君下有調元之<lb/>
　　　臣安土樂天然後宫聲可識而雅樂可復也後<lb/>
　　　世以其淺陋之徳而欲求𤣥妙之聲必不應矣<lb/>
　　　惟禮亦然故孔子曰人而不仁如禮何人而不<lb/>
　　　仁如樂何<lb/>
<pb n="KR2b0017_WYG_002-5b"/>
太極函三為一始動於子參之於丑得三又參之於寅<lb/>
得九又參之於卯得二十七厯十二辰得十七萬七千<lb/>
一百四十七而天地之數備陰陽保合元氣運行周天<lb/>
三百六十五度四分度之一二十八宿之躔次即天度<lb/>
也天道起於子自北東行周十二辰而為一晝夜行一<lb/>
周則東超一度與日相應五日為一候三候為一氣六<lb/>
氣為一時四時而成嵗日自牽牛東北西行一晝夜行<lb/>
一度而為一日月随日西行一晝夜行十三度十九分<lb/>
<pb n="KR2b0017_WYG_002-6a"/>
度之七其行度也有贏縮故或二十九周或三十周而<lb/>
日月會是以三五而盈三五而闕有晦有朔而為一月<lb/>
正月孟春天行至寅東北艮之方日月所㑹之辰曰娵<lb/>
訾其分野衞其宿箕<hi>十一度或云十度</hi>尾<hi>十八度或云十九度</hi>日在危經<lb/>
營室及奎昬參中旦尾中律中太簇其音匏其器笙竽<lb/>
其風條風至而立春其節雨水驚蟄其卦曰䝉曰益曰<lb/>
漸曰泰曰需曰遯二月仲春天行至卯正東震之方日<lb/>
月所㑹之辰曰降婁其分野魯其宿心<hi>大火也五度或云六度</hi>房<lb/>
<pb n="KR2b0017_WYG_002-6b"/>
<hi>五度</hi>氐<hi>十五度或云十六度</hi>日在奎經婁至胃昬弧中旦建星中南<lb/>
方朱鳥七宿昬畢見於南方律中夾鍾其聲角其音竹<lb/>
其器管籥其徳木其數八其味酸其臭羶其風明庻風<lb/>
至而春分日出而甲入于西極日在兩交晝夜等其於<lb/>
人也為肉為目為肝為呼為怒為號為仁其卦曰晉曰<lb/>
解曰大壯曰豫三月季春天行至辰東南巽之方日月<lb/>
所㑹之辰曰大梁其分野趙其宿角<hi>十二度</hi>亢<hi>九度</hi>日在胃<lb/>
經卯及畢昬七星中旦牽牛中胃西方之宿也是為西<lb/>
<pb n="KR2b0017_WYG_002-7a"/>
陸律中姑洗其節清明榖雨自箕至角七宿形為蒼龍<lb/>
鱗蟲屬焉其類三百六十龍為之長其卦曰訟曰蠱曰<lb/>
革曰夬曰旅四月孟夏天行至已東南巽之方日月所<lb/>
㑹之辰曰實沈其分野晉其宿軫<hi>十七度</hi>翼<hi>十八度</hi>日在畢<lb/>
經觜參及東井昬翼中旦婺女中律中仲吕其音木其<lb/>
器柷敔其風清明風至而立夏其節小滿芒種其卦曰<lb/>
師曰比曰小畜曰乾曰大有五月仲夏天行至午正南<lb/>
離之方日月所會之辰曰鶉首其分野秦其宿張<hi>十八度</hi>
<pb n="KR2b0017_WYG_002-7b"/>
星<hi>七度</hi>柳<hi>十五度或云十四度</hi>日在東井經鬼及柳昬亢中旦危中<lb/>
東方蒼龍七宿昬中見於南方律中㽔賔其聲徵其音<lb/>
絲其器琴瑟其徳木其數七其味苦其臭焦其風景風<lb/>
至而夏至日出於艮南入於乾晝長夜短其於人也為<lb/>
脉為舌為心為笑為視為喜為禮其卦曰家人曰井曰<lb/>
咸曰姤曰鼎六月季夏天行至未其方西南坤之方日<lb/>
月所㑹之辰曰鶉火其分野周其宿鬼<hi>四度或云二度</hi>東井<hi>三十</hi>
<hi>三度或云三十四度</hi>日在柳經星及張昬火中旦奎中柳南方之<lb/>
<pb n="KR2b0017_WYG_002-8a"/>
宿也是為南陸律中林鍾其節小暑大暑自軫至井七<lb/>
宿形為朱雀羽蟲屬焉其類三百六十鳳為之長其卦<lb/>
曰豐曰渙曰履曰遯曰恒土者物之府藏也偏王四時<lb/>
其數五其味甘其臭香其蟲倮其律中黄鍾之宫宫者<lb/>
聲之紀綱也徧主五聲其於人也為血為口為脾為歌<lb/>
為樂為思為信七月孟秋天行至申西南坤之方日月<lb/>
所會之辰曰鶉尾其分野楚其宿參<hi>九度或云十度</hi>觜<hi>二度或云一度</hi>
日在張經翼及軫昬建星中旦畢中律中夷則其音土<lb/>
<pb n="KR2b0017_WYG_002-8b"/>
其器壎缶其風涼風至而立秋其節處暑白露其卦曰<lb/>
節曰同人曰損曰否曰巽八月仲秋天行至酉正西兊<lb/>
之方日月所㑹之辰曰壽星其分野鄭其宿畢<hi>十六度或云十</hi>
<hi>八度</hi>昴<hi>十一/度</hi>胃<hi>十四度或云十五度</hi>日在軫經角亢及氐昬牽牛中<lb/>
旦觜觿中北方𤣥武七宿昬畢見於南方律中南吕其聲<lb/>
商其音金其器鐘鼓其徳金其數九其味辛其臭腥其<lb/>
風閶闔風至而秋分日出於卯入於庚日在兩交晝夜<lb/>
等其於人也為骨為鼻為肺為哭為悲為言為義其卦<lb/>
<pb n="KR2b0017_WYG_002-9a"/>
曰萃曰大畜曰賁曰觀曰歸妹九月季秋天行至戌西<lb/>
北乾之方日月所會之辰曰大火<hi>心為大大</hi>其分野宋其宿<lb/>
娄<hi>十六度或云十二度</hi>奎<hi>十六度</hi>日在氐經房心及尾昬虚中旦柳<lb/>
中房東方之宿也是為東陸律中無射其節寒露霜降<lb/>
自參至奎七宿形為白虎毛蟲屬焉其類三百六十麟<lb/>
為之長其卦曰无妄曰明夷曰困曰剥十月孟冬天行<lb/>
至亥西北乾之方日月所㑹之辰曰析木其分野燕其<lb/>
宿東壁<hi>九度</hi>營室<hi>十六度或云十七度</hi>日在尾經箕及斗昬危中旦<lb/>
<pb n="KR2b0017_WYG_002-9b"/>
七星中律中應鍾其音石其器磬其風不周風至而立<lb/>
冬其節小雪大雪其卦曰艮曰既濟曰噬嗑曰大過曰<lb/>
坤十一月仲冬天行至子正北坎之方日月所會之辰<lb/>
曰星紀其分野吳越其宿虚<hi>十度</hi>湏女<hi>十二度或云十一度</hi>日在斗<lb/>
及湏女昬東壁中旦軫中牽牛北方之宿也是為北陸<lb/>
日出於巽南入於坤西方白虎七宿昬畢見於南方律<lb/>
中黄鍾其聲羽其徳水其數六其味鹹其臭朽其風廣<lb/>
莫風至而冬至是月之行度盡斗二十六度復起牽牛<lb/>
<pb n="KR2b0017_WYG_002-10a"/>
之初度則為冬至而三百六十五度四分度之一周矣<lb/>
是為一嵗而厯更端焉故為三微之始其於人也為髓<lb/>
為耳為腎為呻為恐為聽為智其卦曰未濟曰蹇曰順<lb/>
曰中孚曰復十二月季冬天行至丑東北艮之方日月<lb/>
所會之辰曰𤣥枵其分野齊其宿牽牛<hi>八度或云七度</hi>斗<hi>三十六度</hi>
<hi>或云三十五度</hi>日在湏女經虚及危昬婁中旦氐中律中大呂<lb/>
其節小寒大寒自壁至斗七宿形為𤣥武介蟲屬焉其<lb/>
類三百六十龜為之長其卦曰屯曰謙曰睽曰升曰臨<lb/>
<pb n="KR2b0017_WYG_002-10b"/>
曰小過北斗七星一曰天樞<hi>又曰貪狼</hi>二曰天旋<hi>又曰巨門</hi>三曰<lb/>
天機<hi>又曰禄存</hi>四曰天權<hi>又曰/文曲</hi>五曰天衡<hi>又曰/亷貞</hi>六曰開陽<hi>又曰</hi>
<hi>武曲</hi>七曰揺光<hi>又曰破軍</hi>自一至四為天魁是為璿璣自五至<lb/>
七為天綱是為玉衡玉衡為杓月建一辰閏則指兩辰<lb/>
之間周而復始斟酌元氣均節五行運平四時武曲之<lb/>
下有小星曰輔弼日之所行謂之黄道南北極之中謂<lb/>
之赤道二十八宿繫於黄道之上日春西陸夏南陸秋<lb/>
東陸冬北陸月立春春分行黄道東謂之青道立夏夏<lb/>
<pb n="KR2b0017_WYG_002-11a"/>
至行黄道南謂之朱道立秋秋分行黄道西謂之白道<lb/>
立冬冬至行黄道北謂之黑道黄道内外各四并黄道<lb/>
為九黄道赤道如二環相交而小差几日月同在一度<lb/>
相遇則日為之食正一<hi>闕</hi>　　則月為之食月生三日<lb/>
而成震曰朏與日相衡則光盈故十五而成乾近日則<lb/>
明闕故三十日成坤滅藏於癸曰晦合壁曰朔舒先速<lb/>
後近一逺三曰弦軒轅命師大撓氏正甲子羲和氏占<lb/>
日常儀氏占月㬰區氏占星隸首氏理算數伶倫氏榮<lb/>
<pb n="KR2b0017_WYG_002-11b"/>
猨氏正律吕各盡其方於是命容成氏綜六術為盖天<lb/>
著周天厯度造調厯以斗杓建寅春正月為嵗首天秉<lb/>
陽垂日星陽數竒故觀天者占星而已地秉陰竅於山<lb/>
川陰數耦故觀地者随山而理川軒轅既上觀天文大<lb/>
明時令乃周行天下觀地理遷徙徃来無常處以兵師<lb/>
為營衞按洛書之文方者土也於是畫天下為九州以<lb/>
井制地使民存亡更守出入相司嫁娶相媒有無相貸<lb/>
疾病相救六尺為歩歩百為畆畆百為夫夫三為屋屋<lb/>
<pb n="KR2b0017_WYG_002-12a"/>
三為井井方一里里五為邑邑十為丘丘十為都都十<lb/>
為師師十為州以總人心以詳民數塞欺陵之路弭姦<lb/>
宄之望治五氣藝五種撫萬民度四方上古牛未穿馬<lb/>
未絡至是服牛乗馬引重致逺而民力裕上古山處於<lb/>
穴棲於木至是營宫室制戸牖而猛暴禁作杵臼而榖<lb/>
粟始鑿作釡竈而民始粥作甑而民始飯以烹以炰以<lb/>
為醴酪行而有屝<hi>草為之</hi>屨<hi>帛為/之</hi>履<hi>皮為之</hi>焉死而有棺椁<lb/>
焉城城築邑重門擊柝以待暴客弦木為弧剡木為矢<lb/>
<pb n="KR2b0017_WYG_002-12b"/>
<hi>弩刀槍鉞皆是時所作</hi>習熊虎貔貅之士以威天下後世因之以<lb/>
有六弓四弩八矢五兵五盾之法所以養民而保之者<lb/>
至矣於是制軒冕目垂旒耳充纊𤣥衣黄裳旁觀翬翟<lb/>
草木之英華畫繢五色為文章東青西白南赤北黒天<lb/>
地𤣥黄青與白相次也赤與黒相次也𤣥與黄相次也<lb/>
青與赤謂之文赤與白謂之章白與黒謂之黼黒與青<lb/>
謂之黻五采備謂之繡土以黄其象方天時變象以圜<lb/>
山以章水以龍鳥獸虵雜四時五色以章之凡畫繢之<lb/>
<pb n="KR2b0017_WYG_002-13a"/>
事後素工以别貴賤而上下有序各安其分五行之動<lb/>
迭相息也五行四時十二月還相為本也五聲六律十<lb/>
二管還相為宫也五味六和十二食還相為滋也五色<lb/>
六章十二衣還相為質也軒轅明於天地之道體神而<lb/>
起數倚數而觀象見象而制器是以成而人用之用而<lb/>
人利之利而人安之安而人守之守而人不可變是謂<lb/>
徳配天地道之至也制度之經也其可變者禮樂汚隆<lb/>
而已書契作而史官建左史記言右史記動倉頡沮誦<lb/>
<pb n="KR2b0017_WYG_002-13b"/>
軒轅史官也見鳥獸<graphic n="KR1389" url="https://raw.githubusercontent.com/kanripo/KR-Gaiji/master/images/KR1389.png" mimeType="image/png"/>迒之迹有文理之可滋作鳥跡<lb/>
篆以乂百工以察萬品其文分類象形而生故謂之字<lb/>
字有六義一曰指事<hi>上下之類</hi>二曰象形<hi>日月/之類</hi>三曰諧聲<hi>團圓</hi>
<hi>之類</hi>四曰㑹意<hi>止戈為/武之類</hi>五曰轉注<hi>考老/之類</hi>六曰假借<hi>令長之類</hi>天<lb/>
下之字一而音不同者土風殊而呼吸異天有隂陽地<lb/>
有柔剛律有闢翕吕有唱和一陰一陽交春夏秋冬備<lb/>
而萬情生焉一柔一剛交東南西北備而萬形成焉一<lb/>
闢一翕交平上去入備而萬聲生焉一唱一和交開發<lb/>
<pb n="KR2b0017_WYG_002-14a"/>
收閉備而萬音成焉日生律月生吕星生聲辰生音金<lb/>
成律土成吕火成聲水成音律為君為夫吕為臣為婦<lb/>
聲為父為男音為子為女東方之言在齒舌其音輕而<lb/>
深西方之言在頰舌其音重而淺北方之言在喉舌其<lb/>
音重而深南方之言在唇舌其音輕而淺便於喉者不<lb/>
利於唇巧於齒者不善於頰是故吳楚傷於輕淺燕趙<lb/>
傷於重濁秦隴則去聲為入梁益則平聲似去若管之<lb/>
以天地律吕則輕重淺深清濁之變三十有六而窮矣<lb/>
<pb n="KR2b0017_WYG_002-14b"/>
故字有母止於三十六也能知其母律随天而變吕随<lb/>
地而化闢随陽而出翕随隂而入唱随剛而上和随柔<lb/>
而下故聲音之道正則字之義無不通近而能逺微而<lb/>
能彰雖五方之民言語不通而可以音詔之也軒轅居<lb/>
寶位百年而歿𦵏於橋山天下哀慕黄帝以其生而居<lb/>
中土宰制羣動者也帝推厯生律制器規圓矩方法一<lb/>
置而變順天地之紀幽明之占死生之說存亡之難時<lb/>
播百榖草木淳化鳥獸蟲蛾旁羅水波土石金玉勞動<lb/>
<pb n="KR2b0017_WYG_002-15a"/>
心思耳目節用水火材物故民安樂不使而成不禁而<lb/>
止百官無私天下和風雨時五榖登而人民夀鳳凰巢<lb/>
阿閣麒麟遊於郊猶作輿几之箴以警宴安作金几之<lb/>
銘以戒逸欲成功大致豐利不自髙其道不自聖其躬<lb/>
徳澤流天下至今人䝉其惠雖死猶生也世有方士家<lb/>
鼓惑愚人僥倖榮利言世有仙術帝得之騎龍上升天<lb/>
群臣思慕葬弓劍衣冠者真妖妄矣帝四妃二十五子<lb/>
其得姓者十有四人為十二姓姬酉祁己滕箴任荀嬉<lb/>
<pb n="KR2b0017_WYG_002-15b"/>
姞儇依元妃西陵之女嫘祖親蠶為絲以率天下生二<lb/>
子長曰𤣥囂是為青陽摯次曰昌意<lb/>
　　　論曰按史載五帝三王唯包羲為别姓自炎而<lb/>
　　　下皆同宗也厯世緜逺雖不可攷其然否以理<lb/>
　　　推之則或可信今夫在天則日月迭照而五星<lb/>
　　　二十八宿不得與之爭光在水則大江濁河貫<lb/>
　　　注華夏而衆水演迤不得與之爭道在山則岍<lb/>
　　　岐嶓<graphic n="KR1815" url="https://raw.githubusercontent.com/kanripo/KR-Gaiji/master/images/KR1815.png" mimeType="image/png"/>横亘四海之内而萬山低伏不得與之<lb/>
<pb n="KR2b0017_WYG_002-16a"/>
　　　爭勢在人則包羲神農黄帝堯舜禹湯文武仲<lb/>
　　　尼傑出一世獨與天地相似而俊材異能之士<lb/>
　　　委命陳力不得與之爭聖何獨至於姓而疑之<lb/>
　　　乎其可疑者世數多寡長短耳故愚特載其苗<lb/>
　　　裔而於世數則畧之云<lb/>
　　青陽少昊氏<lb/>
青陽摯之生螺祖感大星如虹下臨華渚之祥黄帝之<lb/>
時降居江水為己姓以金徳王故號曰金天氏能修太<lb/>
<pb n="KR2b0017_WYG_002-16b"/>
昊之法象日月之明故曰少昊氏都于曲阜青陽初立<lb/>
鳳鳥適至因作鳳凰之書以鳥紀官鳳鳥知天時故立<lb/>
鳳鳥氏為厯正𤣥鳥春分来秋分去故立𤣥鳥氏以司<lb/>
分伯趙夏至鳴冬至止故立伯趙氏以司至青鳥立春<lb/>
鳴立夏止故立青鳥氏以司啟丹鳥立秋来立冬去故<lb/>
立丹鳥氏以司閉是為厯正之四屬祝鳩性馴順故立<lb/>
司教化者為祝鳩氏睢鳩摯而有别故立司政法者為<lb/>
睢鳩氏鳲鳩均平故立司田土者為鳲鳩氏爽鳩鷙故<lb/>
<pb n="KR2b0017_WYG_002-17a"/>
立司刑禁者為爽鳩氏鶻鳩春来冬去故立司事者為<lb/>
鶻鳩氏是為鳩民之五氏西曰鷷雉東曰鶅雉南曰翟<lb/>
雉北曰鵗雉伊洛之間曰翬雉立五雉為五工正利器<lb/>
用正度量以夷民者也立春夏秋冬行宵桑老九扈為<lb/>
九農正扈民無淫者也少昊氏有四叔焉曰重曰該曰<lb/>
修曰熈重明木之性為勾芒該明金之性為蓐收修及<lb/>
熈明水之性為𤣥冥世不失職遂濟窮桑青陽在位八<lb/>
十四年樂作九淵之歌帝既殁少昊氏衰九黎亂徳天<lb/>
<pb n="KR2b0017_WYG_002-17b"/>
下之人相懼以神相惑以怪家為巫史民匱於祀災禍<lb/>
薦至<lb/>
　　　論曰邪說之為人害也乆矣以五帝之時九黎<lb/>
　　　猶亂風教矧漢以来聖學絶滅世衰一世在上<lb/>
　　　之人茍且徼倖功成而氣盈利得而志怠崇尚<lb/>
　　　勢力而不知仁義者乎是故雖隆盛之時禮制<lb/>
　　　不必行刑賞不必中民不知方故釋氏巫祝得<lb/>
　　　以其說誑惑斯民為薦死求生祈福免禍天下<lb/>
<pb n="KR2b0017_WYG_002-18a"/>
　　　靡然從之在上者恬然不復知禮制賞刑之本<lb/>
　　　在下者不復知正身修行之實鬼教浮虚之言<lb/>
　　　徧天下風俗既移孰能不外飭事君之禮内懷<lb/>
　　　背上之心志在伏節死義以三綱為己任臨事<lb/>
　　　不茍免乎<hi>闕文</hi>庶幾頽靡之風可一變也<lb/>
　　顓頊髙陽氏<lb/>
顓頊髙陽氏昌意正妃蜀山氏曰女樞感瑶光貫月如<lb/>
虹之祥而生顓頊學於緑圖師於伯夷静淵有謀疏通<lb/>
<pb n="KR2b0017_WYG_002-18b"/>
知逺養財以任地載時以象天依鬼神以制義治氣以<lb/>
教化潔誠以祭祀四方歸之以水徳王都于濮陽<hi>後世謂濮</hi>
<hi>陽為帝丘</hi>始以民事紀官覩蛞<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之形而作科斗書地純陰<lb/>
凝聚於中天浮陽轉旋於外周旋無端其體渾渾顓頊<lb/>
始為儀制以驗其盈升虚降治乙卯厯以明四時命少<lb/>
昊氏子重為南正司天以屬神髙陽氏子黎為火正司<lb/>
地以屬民絶地天通使無相侵潰革九黎之亂神人不<lb/>
雜萬物有序民安其生作五基之樂五莖之歌少昊子<lb/>
<pb n="KR2b0017_WYG_002-19a"/>
昧為𤣥𡨕師生允格臺駘能業其官宣汾洮障大澤以<lb/>
處大原帝用嘉之封諸汾川帝為天子北自幽陵南自<lb/>
交趾西自流沙東自蟠木動静之物大小之神日月所<lb/>
照莫不砥屬在位七十八年而歿適子曰窮蟬别子曰<lb/>
鯀封為崇伯<lb/>
　　帝嚳髙辛氏<lb/>
帝嚳髙辛氏青陽之孫生而神靈自言其名師於伯招<lb/>
聰以知逺明以察微順天之義知民之急仁而威愿而<lb/>
<pb n="KR2b0017_WYG_002-19b"/>
信其動衆也時其服喪也哀普施利物不私其身天下<lb/>
歸之都于亳次序三辰以治厯明時教民稼穡執中而<lb/>
尹天下取地之財而節用之撫教萬民而利誨之厯日<lb/>
月而迎送之明鬼神而敬事之其色郁郁其徳嶷嶷制<lb/>
鼙鼓鐘磬塤箎作六英之樂火正黎能昭顯天明敦大<lb/>
地徳光照四海帝使并掌重職賜之氏曰祝融市法壞<lb/>
祝融修之以便兆民祝融死弟吳回嗣居其位吳回之<lb/>
子陸終娶鬼方氏生六子皆析剖而産焉長曰樊封於<lb/>
<pb n="KR2b0017_WYG_002-20a"/>
昆吾為己姓次曰參胡<hi>後胡為國</hi>次曰彭城<hi>彭城其封國也</hi>次曰鄶<lb/>
人<hi>後為鄶國</hi>次曰安期次曰季連有封於豕韋者其後重黎<lb/>
職弛而閏餘乖次孟陬殄滅攝提失方帝元妃有邰氏<lb/>
女曰姜嫄與帝嚳禋祀上帝以弗無子步從帝而歸歆<lb/>
然心動孕十月而生子異而寘之隘巷寘之平林又寘<lb/>
之寒氷牛羊字之鳥覆翼之鳥去而呱厥聲載路匍匐<lb/>
岐嶷以就口實因名曰弃娶陳鋒氏女曰慶都有赤龍<lb/>
之祥孕十四月而生堯於丹陵娶有娀氏女曰簡狄浴<lb/>
<pb n="KR2b0017_WYG_002-20b"/>
於𤣥丘祈於髙禖有飛燕之祥卜之而順於是生契娶<lb/>
娵訾氏女曰常儀生子摯帝歿摯襲位未乆而殂堯有<lb/>
聖徳以子州支君疇為師初封於陶後封於唐號曰陶<lb/>
唐氏<lb/>
　　　論曰天地之間有氣化有形化人之生雖以形<lb/>
　　　相禪固天地之精也姜嫄克禋克祀以弗無子<lb/>
　　　志之所至氣亦至焉氣之所至精亦至焉故履<lb/>
　　　帝嚳之武而敏歆於是有子不可謂怪而諸儒<lb/>
<pb n="KR2b0017_WYG_002-21a"/>
　　　不識陋可知也至於䜟緯之書謂慶都感赤龍<lb/>
　　　之精而生堯簡狄吞𤣥鳥之卵而生契則誣矣<lb/>
　　　何者人也乃與繁氣交而生人則無是理矣是<lb/>
　　　以載其事而削其詞焉西漢薄太后有蒼龍據<lb/>
　　　腹之祥而生文帝若非史氏記之詳明則後世<lb/>
　　　必謂薄與龍交而生子矣是故儒者莫要於窮<lb/>
　　　理理明然後物格而知至知至然後意誠而心<lb/>
　　　不亂<lb/>
<pb n="KR2b0017_WYG_002-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇王大紀卷二<lb/>
</p>
<p>
</p>
  </div>
</body>
</text>
</TEI>
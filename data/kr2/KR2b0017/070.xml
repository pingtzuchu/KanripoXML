<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>皇王大紀卷七十</head>
    <p>
<pb n="KR2b0017_WYG_070-1a"/>
欽定四庫全書<lb/>
　皇王大紀卷七十　　　　　宋　胡宏　撰<lb/>
　三王紀<lb/>
　　元王<lb/>
元年春晉侯午薨諡曰定公子錯嗣夏四月邾子自齊<lb/>
之越曰吳為無道執父立子越王歸之越人伐吳<lb/>
二年石隕于晉越圍吳<lb/>
三年吳王困蹙卑辭乞成于越越王曰請居王於甬東<lb/>
<pb n="KR2b0017_WYG_070-1b"/>
夫婦三百孤與王為二君以没王年夫差曰孤老矣不<lb/>
能事君王矣仰天歎曰使死者有知吾何以見子胥乃<lb/>
縊越王悉定吳地誅太宰嚭以其不忠於君而外受重<lb/>
賂與已比周也振旅而歸范蠡進曰君憂臣勞君辱臣<lb/>
死昔王辱於會稽臣不死者為報吳也今吳報矣請從<lb/>
此辭越王曰何至是蠡與其私屬浮於五湖智宣子将<lb/>
以瑶為後智果曰不如宵也瑶之賢於人者五其不逮<lb/>
者一也美鬢長大射御足力技蓺畢給巧文辯慧強毅<lb/>
<pb n="KR2b0017_WYG_070-2a"/>
果敢如是而甚不仁夫以其五賢陵人而以不仁行之<lb/>
其孰能待之若果立瑶也智宗必滅弗聽宣子卒立瑶<lb/>
為嗣<lb/>
五年衛侯既入侵辱大臣大臣作亂衛侯出如城鉏請<lb/>
師于越彗見晉澮丹水絶三日蔡侯朔薨諡曰成侯子<lb/>
產立<lb/>
六年夏越人宋人魯人納衛侯百姓不與衛侯不敢入<lb/>
國人立莊公庶弟黚衛侯輒使問子貢且曰吾其入乎<lb/>
<pb n="KR2b0017_WYG_070-2b"/>
子貢對曰吾不識也私於使者曰今君再在孫矣内不<lb/>
聞獻之親外不聞成之卿則賜不識所由入也詩曰無<lb/>
競惟人四方其訓之若得其人四方以為主而國於何<lb/>
有宋公無子取公孫周二子得啓畜諸公宫公寵大尹<lb/>
諸卿皆因之以達事大尹常不告而以其欲稱君命以<lb/>
令國人惡之冬十月公遊于空澤薨于連申大尹秘不<lb/>
發喪奉公歸而立啓三日國人知之司城樂茷宣言曰<lb/>
大尹蠱惑其君而專其利今君無疾而死死又匿之是<lb/>
<pb n="KR2b0017_WYG_070-3a"/>
無它矣與我者救君者也衆皆從之茷與大司馬皇非<lb/>
我欲伐公室樂得曰不可彼以陵公有罪我伐公則乂<lb/>
甚焉使國人施於大尹大尹奉啓奔楚乃立得諡先君<lb/>
曰景公王崩諡曰元王子介立<lb/>
　　貞王<lb/>
元年晉荀瑶伐鄭次于桐丘鄭人請救于齊齊陳恒救<lb/>
鄭瑶畏恒之得衆也引師而還使告恒曰大夫陳之自<lb/>
出陳之不祀鄭之罪也故寡君使瑶察陳衷焉謂大夫<lb/>
<pb n="KR2b0017_WYG_070-3b"/>
其恤陳乎若利本之顚瑶何有焉恒怒曰多陵人者皆<lb/>
不在智伯其能乆乎魯季孫肥卒是為康子初康子之<lb/>
母死公輸若方小斂般請以機封將從之公肩假曰不<lb/>
可夫魯有初公室視豐碑三家視桓楹般爾以人之母<lb/>
嘗巧則豈不得以其母以嘗巧者乎則病者乎噫弗果<lb/>
從魯孺子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之喪公欲為之設撥顏柳曰天子龍輴而<lb/>
椁幬諸侯輴而設幬為榆沈故設撥三臣者廢輴而設<lb/>
撥竊禮之不中者也而君何學焉宋公既立國人弗順<lb/>
<pb n="KR2b0017_WYG_070-4a"/>
遂至於亡謂其御曰寡人居于外卿大夫美之居于内<lb/>
侍御者美之不知吾過是以至此若得反國敢不改操<lb/>
易行宋人聞而復之<lb/>
二年彗星見魯侯患三桓之陵僭也欲以諸侯去之三<lb/>
桓亦患公之多妄也秋八月攻公于有山氏公如越請<lb/>
師歸見弑于有山氏諡曰哀公立其子寜<lb/>
三年甲戌晉空桐震七日臺舎皆壊人多死<lb/>
五年晉智瑶伐鄭圍南里謂趙無恤入之對曰主在此<lb/>
<pb n="KR2b0017_WYG_070-4b"/>
曰惡而無勇何以為子對曰以能忍恥庶無害趙宗乎<lb/>
越王勾踐薨子適郢立後遷都琅琊傳四世而為王無<lb/>
疆<hi>適郢元凱本史記作石與</hi>燕獻公薨子孝公立<lb/>
六年晉河絶于扈<lb/>
七年有虹圍日<lb/>
八年秦塹阿房伐犬戎大荔克其王城時諸戎居岐梁<lb/>
淫漆之北義渠大荔最強築城數十稱王鄭伯勝薨諡<lb/>
曰聲公子錫嗣陳恒卒是為成子子盤代<lb/>
<pb n="KR2b0017_WYG_070-5a"/>
十年有五虹青色聚于日<lb/>
十一年晉荀瑶趙無恤魏曼多之孫桓子韓不信之孫<lb/>
康子分士吉射故地以為己邑晉侯怒告于齊魯將伐<lb/>
四卿四卿攻之公奔齊死于道號出公時智氏最強有<lb/>
併吞晉國之志而未敢乃立昭公曽孫驕淫愎而好勝<lb/>
專決國事蔡侯產薨諡聲侯子元侯立<lb/>
十二年晉河水赤三日陳盤使其兄弟宗人盡為齊都<lb/>
邑大夫與三晉通使<lb/>
<pb n="KR2b0017_WYG_070-5b"/>
十三年甲申智瑶韓康子魏桓子宴於藍臺智伯戲康<lb/>
子侮段規智國諫曰夏書有之一人三失怨豈在明不<lb/>
見是圖夫君子能勤小物故無大患今主一宴而恥人<lb/>
君相無乃不可乎弗聽齊侯驁薨諡平公子積嗣<lb/>
十四年智伯求地于魏魏與之又求地於韓韓亦與之<lb/>
又求地於趙趙不與智伯怒帥韓魏以攻趙無恤將出<lb/>
從者曰長子近且城厚完無恤曰民罷力以完之又斃<lb/>
死以守之其誰與我從者曰邯鄲之倉庫實無恤曰浚<lb/>
<pb n="KR2b0017_WYG_070-6a"/>
民之膏澤以實之又因而殺之其誰與我晉陽先君之<lb/>
所屬也尹鐸之所寛也民必和矣乃走晉陽三家圍之<lb/>
十五年三家圍晉陽不下決晉水以灌之城不浸者三<lb/>
版沈竈產鼃民無叛意鄭人弑其君錫諡曰哀公而立<lb/>
聲公之弟丑是為恭公<lb/>
十六年智伯行水魏桓子御韓康子驂乗智伯曰吾乃<lb/>
今知水可以亡人國也桓子肘康子康子履桓子之跗<lb/>
以汾水可以灌安邑絳水可以灌平陽也於是趙襄子<lb/>
<pb n="KR2b0017_WYG_070-6b"/>
使張孟談濳出見二子曰唇亡則齒寒趙亡則韓魏為<lb/>
之次矣二子乃隂約而遣之襄子夜反決水灌智伯軍<lb/>
韓魏翼而擊之滅智氏分其地燕孝公薨子成公嗣<lb/>
十八年衛侯黚薨諡曰悼公子弗嗣問於孔伋曰道大<lb/>
難明學術如何伋對曰體道者逸而不窮任術者勞而<lb/>
無功古之篤道君子生不足以係之利何足以動之死<lb/>
不足以禁之害何足以變之君曰善蔡元侯薨子齊嗣<lb/>
二十二年楚滅蔡<lb/>
<pb n="KR2b0017_WYG_070-7a"/>
二十三年甲午<lb/>
二十四年楚滅杞東拓地至泗上遂滅莒<lb/>
二十五年秦伐義渠虜其王韓魏共滅伊洛隂戎其遺<lb/>
脫者西踰岍隴<lb/>
二十六年日食星晝見秦厲共公薨子躁公嗣<lb/>
二十八年王崩諡曰貞定王太子去疾立三月弟叔襲<lb/>
殺哀王而自立是為思王<lb/>
二十九年王弟嵬攻殺思王而自立齊陳盤卒子伯代<lb/>
<pb n="KR2b0017_WYG_070-7b"/>
秦南鄭反魯侯寜薨諡曰悼公子嘉嗣季昭子強問於<lb/>
孟敬子捷曰為君何食敬子曰食粥天下之達禮也吾<lb/>
三臣者之不能居公室也四方莫不聞矣勉而為瘠則<lb/>
吾能毋乃使人疑夫不以情居瘠者乎哉我則食食<lb/>
　　考王<lb/>
元年晉哀公薨子幽公栁立獨有絳曲沃朝于三家<lb/>
二年河赤于晉龍門三日<lb/>
三年王封其弟揭于河南及揭之孫封其少子於鞏以<lb/>
<pb n="KR2b0017_WYG_070-8a"/>
奉王自號東周公<lb/>
四年甲辰<lb/>
六年日食夏六月秦雨雪晉大風壊垣燕成公薨子湣<lb/>
公立<lb/>
八年衛公弗薨諡曰敬公子糾嗣<lb/>
九年三晉強衛使為已屬楚子章薨諡曰惠王子仲嗣<lb/>
十年晉丹泌水溢反相擊<lb/>
十一年義渠伐秦至渭南<lb/>
<pb n="KR2b0017_WYG_070-8b"/>
十二年秦躁公薨弟懐公嗣<lb/>
十三年冬晉桃杏冬實<lb/>
十四年甲寅孔門七十二賢之徒修習先聖之業講論<lb/>
不怠子夏之門人問交於子張子張曰子夏云何對曰<lb/>
子夏曰可者與之其不可者拒之子張曰異乎吾所聞<lb/>
君子尊賢而容衆嘉善而矜不能我之大賢歟於人何<lb/>
所不容我之不賢歟人将拒我如之何其拒人也有子<lb/>
問於曽子曰聞喪於夫子乎曰聞之矣喪欲速貧死欲<lb/>
<pb n="KR2b0017_WYG_070-9a"/>
速朽有子曰是非君子之言也曽子曰參也聞諸夫子<lb/>
也有子又曰是非君子之言也曽子曰參也與子游聞<lb/>
之有子曰然然則夫子有為言之也曽子以斯言告於<lb/>
子游子游曰甚哉有子之言似夫子也昔者夫子居於<lb/>
宋見桓司馬自為石椁三年而不成夫子曰若是其靡<lb/>
也死不如速朽之愈也死之欲速朽為桓司馬言之也<lb/>
南宫敬叔反必載寳而朝夫子曰若是其貨也喪不如<lb/>
速貧之愈也喪之欲速貧為敬叔言之也曽子以子游<lb/>
<pb n="KR2b0017_WYG_070-9b"/>
之言告於有子有子曰然吾固曰非夫子之言也曽子<lb/>
曰子何以知之有子曰夫子制於中都四寸之棺五寸<lb/>
之槨以斯知不欲速朽也昔者夫子失魯司宼將之荆<lb/>
蓋先之以子夏又申之以冉有以斯知不欲速貧也子<lb/>
夏喪其子而喪其明曽子弔之曰吾聞之也朋友喪明<lb/>
則哭之曾子哭子夏亦哭曰天乎予之無罪也曾子怒<lb/>
曰商女何無罪也吾與女事夫子於洙泗之間退而老<lb/>
於西河之上使西河之民疑女於夫子爾罪一也喪爾<lb/>
<pb n="KR2b0017_WYG_070-10a"/>
親使民未有聞焉爾罪二也喪爾子喪爾明爾罪三也<lb/>
而曰女何無罪歟子夏投其杖而拜曰吾過矣吾過矣<lb/>
吾離羣而索居亦己久矣夫晝居於内問其疾可也夜<lb/>
居於外弔之可也是故君子非有大故不宿於外非致<lb/>
齊也非疾也不晝夜居於内子夏習詩易春秋開明教<lb/>
授子游曰子夏之門人小子當洒掃應對進退則可矣<lb/>
抑末也本之則無如之何子夏聞之曰噫言游過矣君<lb/>
子之道孰先傳焉孰後倦焉譬諸草木區以别矣君子<lb/>
<pb n="KR2b0017_WYG_070-10b"/>
之道焉可誣也有始有卒者其唯聖人乎於是子游子<lb/>
夏子張以有若似夫子欲以所事夫子事之言於曾子<lb/>
曽子曰不可江漢以濯之秋陽以暴之皜皜乎不可尚<lb/>
已三千之徒散之四方閔子在魯季氏使為費宰閔子<lb/>
語使者曰善為我辭焉如有復我者則吾必在汶上矣<lb/>
子貢遊於諸侯諸侯無不敬重與之分庭抗禮終老於<lb/>
齊常問於師乙曰賜聞聲歌各有宜如賜者宜何歌也<lb/>
對曰乙賤工也何足以問所宜請誦其所聞而吾子自<lb/>
<pb n="KR2b0017_WYG_070-11a"/>
執焉寛而靜柔而立者宜歌頌廣大而靜疏達而信者<lb/>
宜歌大雅恭儉而好禮者宜歌小雅正直而靜亷而謙<lb/>
者宜歌國風肆直而慈愛者宜歌商温良而能㫁者宜<lb/>
歌齊夫商者五帝之遺聲也商人識之故謂之商齊者<lb/>
三代之遺聲也齊人識之故謂之齊歌之為言也長言<lb/>
之也説之故言之言之不足故長言之長言之不足故<lb/>
嗟嘆之嗟嘆之不足故不知手之舞之足之蹈之也澹<lb/>
臺滅明南遊至江從弟子三百人名顯于諸侯原憲居<lb/>
<pb n="KR2b0017_WYG_070-11b"/>
魯隠于草澤環堵之室茨以生草蓬戸不完桑以為樞<lb/>
甕牖圭竇以為塞匡坐而弦歌以此自終公晳哀未甞<lb/>
屈節於人見仕於大夫之家者心則鄙之商瞿以易學<lb/>
教授曽參初為親仕於莒得三秉而心樂親没之後齊<lb/>
欲迎為相晉迎以上卿楚迎以令尹禄三千鍾不洎其<lb/>
心窮居自得曳縰而歌商頌聲滿天地若出金石天子<lb/>
不得臣諸侯不得友孟氏使陽膚為士師問於曽子曽<lb/>
子曰上失其道民散乆矣如得其情則哀矜而勿喜曽<lb/>
<pb n="KR2b0017_WYG_070-12a"/>
子有疾孟敬子㨗問之曽子言曰鳥之將死其鳴也哀<lb/>
人之將死其言也善君子所貴乎道者三動容貌斯遠<lb/>
暴慢矣正顏色斯近信矣出辭氣斯遠鄙倍矣籩豆之<lb/>
事則有司存曽子疾甚謂曽元曽申曰飛鳥巢於高山<lb/>
魚鼈穴於深淵然所以得於人者餌也君子茍能無以<lb/>
利害義則辱安從至哉禍生於懈惰孝衰於妻子不可<lb/>
不察也時樂正子春坐於牀下申元坐於足童子隅坐<lb/>
而執燭童子曰華而睆大夫之簀歟子春曰止曽子聞<lb/>
<pb n="KR2b0017_WYG_070-12b"/>
之瞿然曰呼曰華而睆大夫之簀歟曽子曰然斯季孫<lb/>
之賜也我未之能易也元起易簀曽元曰夫子之病革<lb/>
矣不可以變幸而至於旦請敬易之曽子曰爾之愛我<lb/>
也不如彼君子之愛人也以徳細人之愛人也以姑息<lb/>
吾何求乎吾得正而斃焉斯已矣舉扶而易之反席未<lb/>
安而没曽子将没召門弟子曰啓予足啓予手詩云戰<lb/>
戰兢兢如臨深淵如履薄氷而今而後吾知免夫小子<lb/>
其後樂正子春下堂而傷其足數月不出猶有憂色弟<lb/>
<pb n="KR2b0017_WYG_070-13a"/>
子問曰夫子之足瘳矣數月不出猶有憂色何也子春<lb/>
曰吾聞諸夫子曰天之所生地之所養惟人為大父母<lb/>
全而生之子全而歸之可謂孝矣故君子頃步而不敢<lb/>
忘孝也一舉足而不敢忘是故道而不徑舟而不遊一<lb/>
出言而不敢忘是故惡言不出於口忿言不反於身今<lb/>
予忘之是以憂也<lb/>
十五年王崩諡曰考王子午立衛侯糾薨諡曰昭公子<lb/>
亹嗣<lb/>
<pb n="KR2b0017_WYG_070-13b"/>
　　威烈王<lb/>
元年秦庶長鼂<hi>中喬</hi>與大臣弑其君懐公而立其弟是為<lb/>
靈公趙無恤卒是為襄子初襄子未立而伯魯死既立<lb/>
封其子周於代亦早卒於是以周之子浣為嗣治中牟<lb/>
韓康子卒子武子立魏桓子卒孫斯立以卜子夏田子<lb/>
方為師嘗問於子夏曰吾端冕而聴古樂則惟恐卧聴<lb/>
鄭衛之音則不知倦何也子夏曰君所問者樂也所好<lb/>
者音也夫樂者與音相近而不同曰敢問何如子夏曰<lb/>
<pb n="KR2b0017_WYG_070-14a"/>
古者綱紀正天地順而四時當民有徳而五榖昌然後<lb/>
聖人正六律和五聲弦歌詩頌作為鞉鼓椌楬壎篪和<lb/>
之以鐘磬竽瑟舞之以干戚旄狄始奏以文復亂以武<lb/>
治亂以相訊疾以雅君子於是語於是道古修身及家<lb/>
平均天下此所以祭先王之廟也所以獻酬酳酢也所<lb/>
以官序貴賤各得其宜也所以示後世有尊卑長幼之<lb/>
序也是故君子聴鐘聲則思武臣聴磬聲則思死封疆<lb/>
之臣聴琴瑟之聲則思志義之臣聴竽笙簫管之聲則<lb/>
<pb n="KR2b0017_WYG_070-14b"/>
思畜聚之臣聴鼓鼙之聲則思將帥之臣非聴其鏗鏘<lb/>
而已也彼亦有所合之也今夫新樂姦聲以濫溺而不<lb/>
止及優侏儒獶雜子女不知父子樂終不可以語不可<lb/>
以道古故君之所好者溺音也曰敢問溺音何從出也<lb/>
子夏曰鄭音好濫淫志宋音燕女溺志衛音趣<hi>促</hi>數<hi>速</hi>
煩志齊音傲辟喬志此四者皆淫於色而害於徳是以<lb/>
祭祀弗用也<lb/>
二年宋公得薨諡曰昭公子購由嗣<lb/>
<pb n="KR2b0017_WYG_070-15a"/>
三年冬晉有火下于北方其聲如雷<lb/>
四年夏四月晉大雨雪晉幽公淫宵出為盜所殺魏斯<lb/>
捕盜誅之立其弟止秦作吳陽上畤祭黄帝下畤祭炎<lb/>
帝<lb/>
五年韓武子治平陽魯侯嘉薨諡曰元公子顯嗣<lb/>
七年楚滅郯陳伯卒子和代<lb/>
九年甲子<lb/>
十年秦靈公薨子獻公不得立而立懐公季子是為簡<lb/>
<pb n="KR2b0017_WYG_070-15b"/>
公衛侯亹薨諡懐公子頽嗣<lb/>
十三年晉河崩壅龍門至于底柱冬十月大雨雪<lb/>
十四年春正月乃止魏李悝作盡地力之教以為一夫<lb/>
治田百畆為粟百五十石下熟倍收深耕易耨則畆益<lb/>
三斗不勤則損亦如之善為國者必平糴米石三十為<lb/>
平善為糴者必觀上中下歲隨其㐫豐而收之而發之<lb/>
雖遇饑饉而民不流散魏斯用其言國以富彊魏斯伐<lb/>
中山克之問守於翟璜璜薦李克斯見與語大說之克<lb/>
<pb n="KR2b0017_WYG_070-16a"/>
曰貴者賤之惡也富者貧之惡也智者愚之惡也斯曰<lb/>
若何而可對曰貴而能下富而能分智而能教則無患<lb/>
矣斯曰善它日斯問曰吳何以亡對曰數戰而民罷數<lb/>
勝而主驕以驕主御罷民所以亡也卜子夏門人段干<lb/>
木居于魏躬耕不仕魏斯過其閭必式時往問之立而<lb/>
不怠乃見翟璜則夷踞而與之言璜不說斯曰段干木<lb/>
官之不可禄之不受汝禄則千鍾官則卿也又責吾禮<lb/>
無乃難乎<lb/>
<pb n="KR2b0017_WYG_070-16b"/>
十六年日食趙浣卒子籍嗣曽元北遊見燕君而歸或<lb/>
曰燕何以不用子元曰燕君之志卑志卑者不求取也<lb/>
十七年三晉比年伐秦秦兵數敗初令吏帶劍塹洛城<lb/>
重泉韓武子卒子虔立魏伐秦築臨晉<lb/>
十八年秦初租禾魯侯訪於孔伋曰吾欲掩先君之惡<lb/>
而揚其善亦有道乎伋對曰私情之細不如公義之大<lb/>
故舜禹於其父不敢私有之魯侯曰吾欲三分魯國以<lb/>
一聘公儀休為相何如對曰君好賢如饑渴則賢者自<lb/>
<pb n="KR2b0017_WYG_070-17a"/>
至若無信用之實徒欲以高官厚禄為釣餌使公儀子<lb/>
之智若魚鳥可也公於是以禮聘休為相休使食禄者<lb/>
不得與下民爭利見其妻織命焚其機奉法循理無所<lb/>
變更羣下自正魯侯之母死使人問於曽申曰如之何<lb/>
對曰申也聞諸申之父曰哭泣之哀齊斬之情饘粥之<lb/>
食自天子達楚子仲薨諡曰簡王子當嗣<lb/>
十九年甲戌魏斯與羣臣飲酒師經鼓琴斯意甚適起<lb/>
舞曰使我言而無違者師經曰昔堯舜惟恐言而人不<lb/>
<pb n="KR2b0017_WYG_070-17b"/>
違桀紂惟恐言而人違之君是何言之悖也斯改容敬<lb/>
受教<lb/>
二十一年魏斯謂李克曰先生嘗言家貧思良妻國亂<lb/>
思良相今所置非成則璜二子何如對曰卑不謀尊疎<lb/>
不謀戚臣在關門之外不敢當命斯曰先生臨事勿讓<lb/>
克曰居視其所親富視其所與達視其所舉窮視其所<lb/>
不為貧視其所不取五者足以定之矣斯曰善克出翟<lb/>
璜曰聞君召先生而卜相果誰為之克曰魏成璜作色<lb/>
<pb n="KR2b0017_WYG_070-18a"/>
曰西河守吳起臣所進也君内以鄴為憂臣進西門豹<lb/>
君欲伐中山臣進樂羊中山已拔無使守之臣進先生<lb/>
君之子無傅臣進屈侯鮒以耳目睹記臣何負於魏成<lb/>
克曰子進克者克將比周以求大官哉君問相於克克<lb/>
之對如是所以知君之必相成者成食禄千鍾什九在<lb/>
外什一在内是故東得卜子夏西得田子方段干木此<lb/>
三人君師之子所進五人者君臣之子惡得與魏成比<lb/>
也璜再拜曰鄙人失對願卒為弟子起衛人聞斯賢而<lb/>
<pb n="KR2b0017_WYG_070-18b"/>
歸之斯問諸克克曰其用兵司馬穰苴弗過也斯以為<lb/>
将起卧不設席行不騎乗與士卒最下者同衣食分勞<lb/>
苦齊侯積薨諡曰宣公子代嗣是為康公<lb/>
二十三年魏斯趙籍韓䖍來請命王命之為諸侯司馬<lb/>
氏曰天子之職莫大於禮禮莫大於分分莫大於君今<lb/>
晉大夫暴蔑其君剖分晉國天子既不能討又寵秩之<lb/>
先王之禮於斯盡矣九鼎震魏侯一日燕羣臣方樂而<lb/>
天雨命駕將適野左右曰君安之曰期虞人獵豈可無<lb/>
<pb n="KR2b0017_WYG_070-19a"/>
一會期哉乃往身自罷之又嘗與田子方飲曰鐘聲不<lb/>
比乎左高子方曰君明樂官不明樂音君明樂音臣恐<lb/>
聾於官也韓嘗借師伐趙文侯對曰趙兄弟也不敢聞<lb/>
命趙借師伐韓應之亦然二國怒已而知魏侯謀已也<lb/>
皆朝之<lb/>
二十四年王崩諡曰威烈王子驕立燕湣公薨子僖公<lb/>
立盜弑楚子當諡曰聲王子疑嗣<lb/>
　<lb/>
<pb n="KR2b0017_WYG_070-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇王大紀卷七十<lb/>
</p>
<p>
</p>
  </div>
</body>
</text>
</TEI>
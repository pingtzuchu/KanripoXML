<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>皇王大紀卷四</head>
    <p>
<pb n="KR2b0017_WYG_004-1a"/>
欽定四庫全書<lb/>
　皇王大紀卷四　　　　　　宋　胡宏　撰<lb/>
　五帝紀<lb/>
　　帝舜有虞氏<lb/>
元載舜踐天子位都于蒲阪建旂乗鸞車號有虞以土<lb/>
徳王封丹朱於實沈之墟是為唐以奉其先祀服其服<lb/>
禮樂如之以客見天子天子弗臣示不敢專也封象於<lb/>
有庳<lb/>
<pb n="KR2b0017_WYG_004-1b"/>
　　　論曰蘇黄門曰世未有不能承其父母而能治<lb/>
　　　天下者斯言信矣象日以殺舜為事固非在妻<lb/>
　　　二女之後此萬章之失也以象之傲而欲殺舜<lb/>
　　　世有傳之者安能其必無乎就其事以處兄弟<lb/>
　　　之間亦可以為訓不必深辨也且弟以殺兄為<lb/>
　　　事在常人則或有報復之心在賢者則必引咎<lb/>
　　　自責不藏怒不宿怨也在聖人則哀矜而訓誘<lb/>
　　　之矣是舜封象於有庳使吏治其國而享其衣<lb/>
<pb n="KR2b0017_WYG_004-2a"/>
　　　食租賦欲常常而見之使源源而来友之至也<lb/>
　　　先儒乃以有庳為今之舂陵吁舜都蒲阪使誠<lb/>
　　　封象於是則欲常常而見之使源源而来適以<lb/>
　　　道斃之也然則有庳當何居殆畿内之地歟觀<lb/>
　　　此則漢文之於淮南晉武之於齊攸宋太祖之<lb/>
　　　於義康唐太宗之於元吉莫不有慙徳可以為<lb/>
　　　世戒矣<lb/>
行戊午厯作布政之宫曰五府又曰總章畏天而愛民<lb/>
<pb n="KR2b0017_WYG_004-2b"/>
恤逺而親近好問而好察邇言隱惡而揚善執其兩端<lb/>
用其中於民于是日月光華卿雲叢聚作五絃之琴詠<lb/>
南風之詩曰南風之薰兮可以解吾民之慍兮南風之<lb/>
時兮可以阜吾民之財兮巧於使民不窮其力天下無<lb/>
佚民割青州碣石北遼東之地為營州割冀州恒山以<lb/>
北燕薊之地為幽州割冀太行西北之地為并州南撫<lb/>
交趾西發氐羌北發山戎息慎東方島夷舜凡有事必<lb/>
咨于大禹稷契臯陶伯夷垂益后夔謂之八師虞書舜<lb/>
<pb n="KR2b0017_WYG_004-3a"/>
典敘曰虞舜側微堯聞之聰明將使嗣位歴試諸難作<lb/>
舜典舜典曰若稽古帝舜曰重華恊于帝濬哲文明温<lb/>
恭允塞𤣥徳升聞乃命以位慎徽五典五典克從納于<lb/>
百揆百揆時敘賔于四門四門穆穆納于大麓烈風雷<lb/>
雨弗迷帝曰格汝舜詢事考言乃言底可績三載汝陟<lb/>
帝位舜讓于徳弗嗣正月上日受終于文祖在璇璣玉<lb/>
衡以齊七政肆類于上帝禋于六宗望于山川徧于羣<lb/>
神輯五瑞既月乃日覲四岳羣牧班瑞于羣后嵗二月<lb/>
<pb n="KR2b0017_WYG_004-3b"/>
東巡狩至于岱宗柴望秩于山川肆覲東后協時月正<lb/>
日同律度量衡脩五禮五玉三帛二生一死贄如五器<lb/>
卒乃復五月南巡狩至于南岳如岱禮八月西巡狩至<lb/>
于西岳如初十一月朔巡狩至于北岳如西禮歸格于<lb/>
藝祖用特五載一巡狩羣后四朝敷奏以言明試以功<lb/>
車服以庸肇十有二州封十有二山濬川象以典刑流<lb/>
宥五刑鞭作官刑朴作教刑金作贖刑眚災肆赦怙終<lb/>
賊刑欽哉欽哉惟刑之恤哉流共工於幽州放驩兠於<lb/>
<pb n="KR2b0017_WYG_004-4a"/>
崇山竄三苗于三危殛鯀于羽山四罪而天下咸服二<lb/>
十有八載帝乃殂落百姓如䘮考妣三載四海遏密八<lb/>
音月正元日舜格于文祖詢于四岳闢四門明四目逹<lb/>
四聰咨十有二牧曰食哉惟時柔逺能邇惇徳允元而<lb/>
難壬人蠻夷率服舜曰咨四岳有能奮庸熈帝之載使<lb/>
宅百揆亮采惠疇僉曰伯禹作司空帝曰俞咨禹汝平<lb/>
水土惟時懋哉禹拜稽首讓于稷契暨臯陶帝曰俞汝<lb/>
往哉帝曰棄黎民阻饑汝后稷播時百榖帝曰契百姓<lb/>
<pb n="KR2b0017_WYG_004-4b"/>
不親五品不遜汝作司徒敬敷五教在寛帝曰臯陶蠻夷猾<lb/>
夏冦賊姦宄汝作士五刑有服五服三就五流有宅五<lb/>
宅三居惟明克允帝曰疇若予工僉曰垂哉帝曰垂汝<lb/>
共工垂拜稽首讓于殳斨暨伯與帝曰俞往哉汝諧帝<lb/>
曰疇若予上下草木鳥獸僉曰益哉帝曰俞咨益汝作<lb/>
朕虞益拜稽首讓于朱虎熊羆帝曰俞往哉汝諧帝曰咨<lb/>
四岳有能典朕三禮僉曰伯夷帝曰俞咨伯汝作秩宗<lb/>
夙夜惟寅直哉惟清伯拜稽首讓于夔龍帝曰俞往欽<lb/>
<pb n="KR2b0017_WYG_004-5a"/>
哉帝曰夔命汝典樂教胄子直而溫寛而栗剛而無虐<lb/>
簡而無傲詩言志歌永言聲依永律和聲八音克諧無<lb/>
相奪倫神人以和帝曰龍朕聖讒說殄行震驚朕師命<lb/>
汝作納言夙夜出納朕命惟允帝曰咨汝二十有二人<lb/>
欽哉惟時亮天工三載考績三考黜陟幽明庶績咸熈<lb/>
分北三苖<lb/>
　　　論曰肆類于上帝禋于六宗此闕文失其次者<lb/>
　　　也其文宜曰受終于文祖禋于六宗在璇璣玉<lb/>
<pb n="KR2b0017_WYG_004-5b"/>
　　　衡以齊七政肆類于上帝宜于冢土望于山川<lb/>
　　　書經焚毁伏生耄矣口授于人故多闕失也國<lb/>
　　　有大事必既告諸祖禰然後告于天地以及羣<lb/>
　　　臣此禮之常也故有以六宗為三昭三穆學者<lb/>
　　　多從其說孔安國曰六宗者四時也寒暑也日<lb/>
　　　也月也星也水旱也夫聖人名必當物祀上帝<lb/>
　　　而謂之類者本乎天者咸在其中也況四時寒<lb/>
　　　暑水旱與日月星辰之運即天神之屬又可分<lb/>
<pb n="KR2b0017_WYG_004-6a"/>
　　　裂各為神乎古者大旱雩于上帝不曰雩于旱<lb/>
　　　神斯可見矣歴代諸儒之說咸與孔氏不相逺<lb/>
　　　獨虞喜以六宗為地<hi>闕</hi>之於理無義攷之於文<lb/>
　　　無徴雖欲取之其孰信之又曰舜柴於四岳所<lb/>
　　　以致吾誠而教諸侯以必有事也封十二山使<lb/>
　　　無牧伐表識一州之走集示民之有事也五載<lb/>
　　　巡狩週遍天下禮百神體諸侯以撫兆民天行<lb/>
　　　健聖人之行亦健天心無欲聖人之心亦無欲<lb/>
<pb n="KR2b0017_WYG_004-6b"/>
　　　天徳日新聖人之徳亦日新此聖人在位益久<lb/>
　　　而天下益平治之道也自史遷著封禪書載管<lb/>
　　　言上古封禪之君七十有二後世人主希慕之<lb/>
　　　以為太平盛典然登不徧於四岳封非有十二<lb/>
　　　山入懷宴安不行五載一巡狩之制出崇泰奢<lb/>
　　　無納言計功行賞之實鐫文告成明示得意而<lb/>
　　　非所以教諸侯徳也泥金檢玉遂其侈心而非<lb/>
　　　所以教諸侯禮也心與天道相反事與聖人相<lb/>
<pb n="KR2b0017_WYG_004-7a"/>
　　　悖故太平之典方舉而天災人禍随至者多矣<lb/>
　　　梁許懋曰燧人氏之前世質民淳安得泥金檢<lb/>
　　　玉結繩而治安得鐫文告成是故攷舜典可以<lb/>
　　　知後世封禪之失稽懋言可以知史遷著書之<lb/>
　　　繆君天下者奈何信史遷而不信孔氏乎<lb/>
虞書大禹謨敘曰臯陶矢厥謨禹成厥功帝舜申之作<lb/>
大禹臯陶謨益稷大禹謨曰若稽古大禹曰文命敷于<lb/>
四海祗承于帝曰后克艱厥后臣克艱厥臣政乃又黎<lb/>
<pb n="KR2b0017_WYG_004-7b"/>
民敏徳帝曰俞允若茲嘉言罔攸伏野無遺賢萬邦咸<lb/>
寜稽於衆舍己從人不虐無告不廢困窮維帝時克益<lb/>
曰都帝徳廣運乃聖乃神乃武乃文皇天眷命奄有四<lb/>
海為天下君禹曰惠迪吉從逆㓙惟影響益曰吁戒哉<lb/>
儆戒無虞罔失法度罔遊于逸罔淫于樂任賢勿貳去<lb/>
邪勿疑疑謀勿成百志惟熈罔違道以干百姓之譽罔<lb/>
咈百姓以從己之欲無怠無荒四夷来王益稷帝曰来<lb/>
禹汝亦昌言禹拜曰都帝予何言予思日孜孜臯陶曰<lb/>
<pb n="KR2b0017_WYG_004-8a"/>
吁如何禹曰洪水滔天浩浩懷山襄陵下民昏墊予乗<lb/>
四載随山刋木暨益奏庶鮮食予決九川距四海濬畎<lb/>
澮距川暨稷播奏庶艱食鮮食懋遷有無化居烝民乃<lb/>
粒萬邦作乂臯陶曰師汝昌言禹曰都帝慎乃在位帝<lb/>
曰俞禹曰安汝止惟㡬惟康其弼直惟動丕應傒志以<lb/>
昭受上帝天其申命用休帝曰吁臣哉鄰哉鄰哉臣哉<lb/>
禹曰俞帝曰臣作朕股肱耳目予欲左右有民汝翼予<lb/>
欲宣力四方汝為予欲觀古人之象日月星辰山龍華<lb/>
<pb n="KR2b0017_WYG_004-8b"/>
蟲作㑹宗彛藻火粉米黼黻絺繡以五采彰施于五色<lb/>
作服汝明予欲聞六律五聲八音在治忽以出納五言<lb/>
汝聽予違汝弼汝無面從退有後言欽四鄰庶頑讒說<lb/>
若不在時侯以明之撻以記之書用識哉欲並生哉工<lb/>
以納言時而颺之格則承之庸之否則威之禹曰俞哉<lb/>
帝光天之下至于海隅蒼生萬邦黎獻共惟帝臣惟帝<lb/>
是舉敷納以言明試以功車服以庸誰敢不讓敢不敬<lb/>
應帝不時敷同日奏罔功無若丹朱傲惟慢遊是好傲<lb/>
<pb n="KR2b0017_WYG_004-9a"/>
虐是作罔晝夜額頟罔水行舟朋淫于家用殄厥世予<lb/>
創若時娶于塗山辛壬癸甲啓呱呱而泣予弗子惟荒<lb/>
度土功弼成五服至于五千州十有二師外薄四海咸<lb/>
建五長各迪有功苗頑弗即工帝其念哉帝曰迪朕徳<lb/>
時乃功惟敘臯陶方祗厥敘方施象刑惟明禹曰於帝<lb/>
念哉徳惟善政政在養民水火金木土穀惟脩正徳利<lb/>
用厚生惟和九功惟敘九敘惟歌戒之用休董之用威<lb/>
勸之以九歌俾勿壞帝曰俞地平天成六府三事允治<lb/>
<pb n="KR2b0017_WYG_004-9b"/>
萬世永賴時乃功夔曰於予擊石拊石百獸率舞庶尹<lb/>
允諧又曰戛擊嗚球搏拊琴瑟以咏祖考来格虞賔在<lb/>
位羣后徳讓下管鼗鼓合止柷敔笙鏞以間鳥獸蹌蹌<lb/>
簫韶九成鳳凰来儀帝庸作歌曰勅天之命惟時惟㡬<lb/>
乃歌曰股肱喜哉元首起哉百工熈哉臯陶拜手稽首<lb/>
颺言曰念哉率作興事慎乃憲欽哉屢省乃成欽哉乃<lb/>
賡載歌曰元首明哉股肱良哉庶事康哉又歌曰元首<lb/>
叢脞哉股肱惰哉萬事墮哉帝拜曰俞徃欽哉<lb/>
<pb n="KR2b0017_WYG_004-10a"/>
九載甲午<lb/>
十九載甲辰舜問於善卷曰子有意於天下乎善卷曰<lb/>
予立於宇宙之中冬日衣皮毛夏日衣葛絺春耕形足<lb/>
以勞動秋收斂身足以休養日出而作日入而息逍遥<lb/>
於天地之間而心意自得吾何天下為哉去入深山莫<lb/>
知其處他日問其友石戸之農石戸之農曰捲捲乎后<lb/>
之為人葆力之士也身負妻戴子入海終身不反<lb/>
二十九載甲寅昆吾之裔子以擾龍事帝封之[唆-口+鬲]川賜<lb/>
<pb n="KR2b0017_WYG_004-10b"/>
姓曰董<lb/>
三十一載舜子商均女英所生也不肖不可付以天下<lb/>
舜耄不能親政命伯禹攝天子事伯禹請讓于咎繇舜<lb/>
稱美咎繇之休以堯命已之事命禹禹再辭又固舜曰<lb/>
毋天之厯數在爾躬人心惟危道心惟微惟精惟一允<lb/>
執厥中<lb/>
三十二載禹遂攝天子事舜命禹出征三苗苗民逆命<lb/>
伯益贊禹班師振旅而歸舜大敷文徳以緝武備有苗<lb/>
<pb n="KR2b0017_WYG_004-11a"/>
乃格<lb/>
三十三載大禹謨曰帝曰格汝禹朕宅帝位三十有三<lb/>
載耄期倦于勤汝惟不怠總朕師禹曰朕徳罔克民不<lb/>
依臯陶邁種徳徳乃降黎民懐之帝念哉念茲在茲釋<lb/>
茲在茲名言茲在茲允出茲在茲惟帝念功帝曰臯陶<lb/>
惟茲臣庶罔或干予正汝作士明于五刑以弼五教刑<lb/>
期于無刑期于予治民協于中時乃功懋哉臯陶曰帝<lb/>
徳罔愆臨下以簡御衆以寛罰弗及嗣賞延于世宥過<lb/>
<pb n="KR2b0017_WYG_004-11b"/>
無大刑故無小罪疑惟輕功疑惟重與其殺不辜寜失<lb/>
不經好生之徳洽于民心茲用不犯于有司帝曰俾予<lb/>
從欲以治四方風動惟乃之休帝曰来洚水儆予成允<lb/>
成功惟汝賢克勤于邦克儉于家不自滿假惟汝賢汝<lb/>
惟不矜天下莫與汝爭能汝惟不伐天下莫與汝爭功<lb/>
予懋乃徳嘉乃丕績天之厯數在爾躬爾終陟元后人<lb/>
心惟危道心惟微惟精惟一允執厥中無稽之言勿聽<lb/>
弗詢之謀弗庸可愛非君可畏非民衆非元后何戴后<lb/>
<pb n="KR2b0017_WYG_004-12a"/>
非衆罔與守邦欽哉慎乃有位敬脩其可願四海困窮<lb/>
天禄永終惟口出好興戎朕言不再禹曰枚卜功臣惟<lb/>
吉之從帝曰禹官占惟先蔽志昆命于元龜朕志先定<lb/>
詢謀僉同鬼神其依龜筮協從卜不習吉禹拜稽首固<lb/>
辭帝曰母惟汝諧正月朔旦受命于神宗率百官若帝<lb/>
之初帝曰咨禹惟時有苗弗率汝徂征禹乃㑹羣后誓<lb/>
于師曰濟濟有衆咸聽朕命蠢茲有苖昬迷不恭侮慢<lb/>
自賢反道敗徳君子在野小人在位民棄不保天降之<lb/>
<pb n="KR2b0017_WYG_004-12b"/>
咎肆予以爾衆士奉辭罰罪爾尚一乃心力其克有勲<lb/>
三旬苖民逆命益贊于禹曰惟徳動天無逺弗届滿招<lb/>
損謙受益時乃天道帝初于歴山往于田日號泣于旻<lb/>
天于父母負罪引慝祗載見瞽瞍夔夔齋慄瞽瞍亦允<lb/>
若至諴感神矧兹有苖禹拜昌言曰俞班師振旅帝乃<lb/>
誕敷文徳舞干羽于兩階七旬有苗格<lb/>
三十九載甲子<lb/>
四十八載舜陟方𦵏于鳴條舜生三十徴庸三十在位<lb/>
<pb n="KR2b0017_WYG_004-13a"/>
五十載陟方乃死帝釐下土方設居方别生分類作汨<lb/>
作九共九篇槀飫孔子曰君哉舜也巍巍乎有天下而<lb/>
不與焉又曰無為而治者其舜也與夫何為哉恭己正<lb/>
南面而已矣又曰後世雖有作者虞帝弗可及也已矣<lb/>
徳如天地化如四時又曰舜其至孝矣五十而慕孟子<lb/>
曰舜之飯糗茹草也若將終身焉及其為天子也被袗<lb/>
衣鼓琴二女果若固有之孟子曰大孝終身慕父母五<lb/>
十而慕者予於大舜見之矣是故孝子之至莫大乎尊<lb/>
<pb n="KR2b0017_WYG_004-13b"/>
親尊親之至莫大乎以天下養為天子父尊之至也以<lb/>
天下養養之至也孟子曰舜明于庶物察于人倫由仁<lb/>
義行非行仁義也孟子曰堯舜之道孝悌而已孟子曰<lb/>
規矩方員之至也聖人人倫之至也欲為君盡君道欲<lb/>
為臣盡臣道二者皆法堯舜而已不以舜之所以事堯<lb/>
事君不敬其君者也不以堯之所以治民治民賊其民<lb/>
者也孟子曰智者無不知也當務之為急仁者無不愛<lb/>
也急親賢之為務堯舜之智而不徧物急先務也堯舜<lb/>
<pb n="KR2b0017_WYG_004-14a"/>
之仁不徧愛人急親賢也不能三年之喪而緦小功之<lb/>
察放飯流歠而問無齒決是之謂不知務孟子曰堯舜<lb/>
之道不以仁政不能平治天下今有仁心仁聞而民不<lb/>
被其澤者不行先王之道也聖人既竭心思焉繼之以<lb/>
不忍人之政然後仁覆於天下自堯以来九族内睦百<lb/>
官外正化行諸侯流及兆民皆有君子之行比屋可封<lb/>
後世莫能繼也<lb/>
四十九載甲戌<lb/>
<pb n="KR2b0017_WYG_004-14b"/>
五十載商均除喪禹委政於臯陶伯益退避于陽城天<lb/>
下諸侯朝覲訟獄謳歌者不之商均而之禹<lb/>
　　　論曰愚讀五帝書然後知聖人澤及斯民之逺<lb/>
　　　也後世有立功于一時興利于一邦者人猶追<lb/>
　　　思而祀之是數聖人者有功于天下萬世曾不<lb/>
　　　得推苖裔立宗子建廟廷春秋四時饗天下之<lb/>
　　　報也有天下者端拱九重之内治其國家上之<lb/>
　　　天文下之地理中之人倫衣食之原器用之利<lb/>
<pb n="KR2b0017_WYG_004-15a"/>
　　　法度之彰禮樂之則誰推明制作之也而忘之<lb/>
　　　乎夷戎之人駕一偏空說失事理之制而其神<lb/>
　　　像反得蟠據名山中華巍業相望又聽其雕梁<lb/>
　　　畫棟羣淪滅三綱之人而豢養之此何道也其<lb/>
　　　不耕不殖侵漁民利耗蠧民財乃細事耳為政<lb/>
　　　者恬不以為慮諸華無人可悲之甚矣<lb/>
　<lb/>
　<lb/>
<pb n="KR2b0017_WYG_004-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇王大紀卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>皇王大紀卷六十二</head>
    <p>
<pb n="KR2b0017_WYG_062-1a"/>
欽定四庫全書<lb/>
　皇王大紀卷六十二　　　　宋　胡宏　撰<lb/>
　三王紀<lb/>
　　敬王<lb/>
下象䷞象曰山上有澤咸君子以虛受人咸其拇志<lb/>
在外也雖㓙居吉順不害也咸其股亦不處也志在隨<lb/>
人所執下也貞吉悔亡未感害也憧憧徃來未光大也<lb/>
咸其脢志末也咸其輔頰舌滕口説也䷟象曰雷風<lb/>
<pb n="KR2b0017_WYG_062-1b"/>
恒君子以立不易方浚恒之㓙始求深也九二悔亡能<lb/>
久中也不恒其德无所容也久非其位安得禽也婦人<lb/>
貞吉從一而終也夫子制義從婦㐫也振恒在上大无<lb/>
功也䷠象曰天下有山遯君子以逺小人不惡而嚴<lb/>
遯尾之厲不徃何灾也執用黄牛固志也係遯之厲有<lb/>
疾憊也畜臣妾吉不可大事也君子好遯小人否也嘉<lb/>
遯貞吉以正志也肥遯无不利无所疑也䷡象曰雷<lb/>
在天上大壯君子以非禮弗履壯于趾其孚窮也九二<lb/>
<pb n="KR2b0017_WYG_062-2a"/>
貞吉以中也小人用壯君子罔也藩決不羸尚徃也䘮<lb/>
羊于易位不當也不能退不能遂不詳也艱則吉咎不<lb/>
長也䷢象曰明出地上晉君子以自昭明德晉如摧<lb/>
如獨行正也裕无咎未受命也受兹介福以中正也衆<lb/>
允之志上行也鼫䑕貞厲位不當也失得勿恤徃有慶<lb/>
也維用伐邑道未光也䷣象曰明入地中明夷君子<lb/>
以莅衆用晦而明君子于行義不食也六二之吉順以<lb/>
則也南狩之志乃大得也入于左腹獲心意也箕子之<lb/>
<pb n="KR2b0017_WYG_062-2b"/>
貞明不可息也初登于天照四國也後入于地失則也<lb/>
䷤象曰風自火出家人君子以言有物而行有恒閑<lb/>
有家志未變也六二之吉順以巽也家人嗃嗃未失也<lb/>
婦子嘻嘻失家節也富家大吉順在位也王假有家交<lb/>
相愛也威如之吉反身之謂也䷥象曰上火下澤睽<lb/>
君子以同而異見惡人以辟咎也遇主于巷未失道也<lb/>
見輿曵位不當也无初有終遇剛也交孚无咎志行也<lb/>
厥宗噬膚徃有慶也遇雨之吉羣疑亡也䷦象曰山<lb/>
<pb n="KR2b0017_WYG_062-3a"/>
上有水蹇君子以反身修德徃蹇來譽宜待也王臣蹇<lb/>
蹇終无尤也徃蹇來反内喜之也徃蹇來連當位實也<lb/>
大蹇朋來以中節也徃蹇來碩志在内也利見大人以<lb/>
從貴也䷧象曰雷雨作解君子以赦過宥罪剛柔之<lb/>
際義无咎也九二貞吉得中道也負且乗亦可醜也自<lb/>
我致戎又誰咎也解而拇未當位也君子有解小人退<lb/>
也公用射隼以解悖也䷨象曰山下有澤損君子以<lb/>
懲忿窒慾已事遄徃尚合志也九二利貞中以為志也<lb/>
<pb n="KR2b0017_WYG_062-3b"/>
一人行三則疑也損其疾亦可喜也六五元吉自上祐<lb/>
也弗損益之大得志也䷩象曰風雷益君子以見善<lb/>
則遷有過則改元吉无咎下不厚事也或益之自外來<lb/>
也益用㓙事固有之也告公從以益志也有孚恵心勿問<lb/>
之矣惠我德大得志也莫益之偏辭也或擊之自外來<lb/>
也䷪象曰澤上于天夬君子以施禄及下居德則忌<lb/>
不勝而徃咎也有戎勿恤得中道也君子夬夬終无咎<lb/>
也其行次且位不當也聞言不信聰不明也中行无咎<lb/>
<pb n="KR2b0017_WYG_062-4a"/>
中未光也无號之㓙終不可長也䷫象曰天下有風<lb/>
姤后以施命誥四方繫于金柅柔道牽也包有魚義不<lb/>
及賔也其行次且行未牽也无魚之㓙逺民也九五含<lb/>
章中正也有隕自天志不舍命也姤其角上窮吝也<lb/>
䷬象曰澤上於地萃君子以除戎器戒不虞乃亂乃<lb/>
萃其志亂也引吉无咎中未變也徃无咎上巽也大吉<lb/>
无咎位不當也萃有位志未光也齎咨涕洟未安上也<lb/>
䷭象曰地中生木升君子以順德積小以髙大允升<lb/>
<pb n="KR2b0017_WYG_062-4b"/>
大吉上合志也九二之孚有喜也升虛邑无所疑也王用<lb/>
享于岐山順事也貞吉升階大得志也冥升在上消不<lb/>
富也䷮象曰澤无水困君子以致命遂志入于幽谷<lb/>
幽不明也困于酒食中有慶也據于蒺藜乗剛也入于<lb/>
其宫不見其妻不祥也來徐徐志在下也雖不當位有<lb/>
與也劓刖志未得也乃徐有說以中直也利用祭祀受<lb/>
福也困于葛藟未當也動悔有悔吉行也䷯象曰木<lb/>
上有水井君子以勞民勸相井泥不食下也舊井无禽<lb/>
<pb n="KR2b0017_WYG_062-5a"/>
時舍也井谷射鮒无與也井渫不食行惻也求王明受<lb/>
福也井甃无咎修井也寒泉之食中正也元吉在上大<lb/>
成也䷰象曰澤中有火革君子以治厯明時鞏用黄<lb/>
牛不可以有爲也已日革之行有嘉也革言三就又何<lb/>
之矣改命之吉信志也大人虎變其文炳也君子豹變<lb/>
其文蔚也小人革面順以從君也䷱象曰木上有火<lb/>
鼎君子以正位凝命鼎顛趾未悖也利出否以從貴也<lb/>
鼎有實愼所之也我仇有疾終无尤也鼎耳革失其義<lb/>
<pb n="KR2b0017_WYG_062-5b"/>
也覆公餗信如何也鼎黄耳中以爲實也玉鉉在上剛<lb/>
柔節也䷲象曰洊震雷君子以恐懼修省震來虩虩<lb/>
恐致福也笑言啞啞後有則也震來厲乗剛也震蘇蘇<lb/>
位不當也震遂泥未光也震徃來厲危行也其事在中<lb/>
大无喪也震索索中未得也雖㓙无咎畏鄰戒也䷳<lb/>
象曰兼山艮君子以思不出其位艮其趾未失正也不<lb/>
拯其隨未聽退也艮其限危薰心也艮其身止諸躬也<lb/>
艮其輔以中正也敦艮之吉以厚終也䷴象曰山上<lb/>
<pb n="KR2b0017_WYG_062-6a"/>
有木漸君子以居賢徳善俗小子之厲義无咎也飲食<lb/>
衎衎不素飽也夫征不復離羣醜也婦孕不育失其道<lb/>
也利用禦㓂順相保也或得其桷順以巽也終莫之勝<lb/>
吉得所願也其羽可用爲儀吉不可亂也䷵象曰澤<lb/>
上有雷歸妺君子以永終知敝歸妺以娣以恒也跛能<lb/>
履吉相承也利幽人之貞未變常也歸妺以須未當也<lb/>
愆期之志有待而行也帝乙歸妺不如其娣之袂良也<lb/>
其位在中以貴行也上六无實承虚筐也䷶象曰雷<lb/>
<pb n="KR2b0017_WYG_062-6b"/>
電皆至豐君子以折獄致刑雖旬无咎過旬災也有孚<lb/>
發若信以發志也豐其沛不可大事也折其右肱終不<lb/>
可用也豐其蔀位不當也日中見斗幽不明也遇其夷<lb/>
主吉行也六五之吉有慶也豐其屋天際翔也闚其户<lb/>
閴其无人自藏也䷷象曰山下有火旅君子以明愼<lb/>
用刑而不留獄旅瑣瑣志窮災也得童僕貞終无尤也<lb/>
旅焚其次亦以傷矣以旅與下其義喪也旅于處未得<lb/>
位也得其資斧心未快也終以譽命上逮也以旅在上<lb/>
<pb n="KR2b0017_WYG_062-7a"/>
其義焚也喪牛于易終莫之聞也䷸象曰隨風巽君<lb/>
子以申命行事進退志疑也利武人之貞志治也紛若<lb/>
之吉得中也頻巽之吝志窮也田獲三品有功也九五<lb/>
之吉位正中也巽在牀下上窮也喪其資斧正乎㓙也<lb/>
䷹象曰麗澤兊君子以朋友講習和兊之吉行未疑<lb/>
也孚兊之吉信志也來兊之㓙位不當也九四之喜有<lb/>
慶也孚于剥位正當也上六引兊未光也䷺象曰風<lb/>
行水上渙先王以享于帝立廟初六之吉順也渙奔其<lb/>
<pb n="KR2b0017_WYG_062-7b"/>
机得願也渙其躬志在外也渙其羣元吉光大也王居<lb/>
无咎正位也渙其血遠害也䷻象曰澤上有水節君<lb/>
子以制數度議徳行不出户庭知通塞也不出門庭㓙<lb/>
失時極也不節之嗟又誰咎也安節之亨承上道也甘<lb/>
節之吉居位中也苦節貞㐫其道窮也䷼象曰澤上有<lb/>
風中孚君子以議獄緩死初九虞吉志未變也其子和<lb/>
之中心願也或鼓或罷位不當也馬匹亡絶類上也有<lb/>
孚攣如位正當也翰音登于天何可長也䷽象曰山<lb/>
<pb n="KR2b0017_WYG_062-8a"/>
上有雷小過君子以行過乎恭䘮過乎哀用過乎儉飛<lb/>
鳥以㓙不可如何也不及其君臣不可過也從或戕之<lb/>
㓙如何也弗過遇之位不當也徃厲必戒終不可長也<lb/>
密雲不雨已上也弗遇過之已亢也䷾象曰水在火<lb/>
上既濟君子以思患而豫防之曳其輪義无咎也七日<lb/>
得以中道也三年克之憊也終日戒有所疑也東鄰<lb/>
殺牛不如西鄰之時也實受其福吉大來也濡其首厲<lb/>
何可久也䷿象曰火在水上未濟君子以愼辨物居<lb/>
<pb n="KR2b0017_WYG_062-8b"/>
方濡其尾亦不知極也九二貞吉中以行正也未濟征<lb/>
㓙位不當也貞吉悔亡志行也君子之光其暉吉也飲<lb/>
酒濡首亦不知節也文言曰元者善之長也亨者嘉之<lb/>
㑹也利者義之和也貞者事之幹也君子體仁足以長<lb/>
人嘉㑹足以合禮利物足以和義貞固足以幹事君子<lb/>
行此四徳者故曰乾元亨利貞初九曰潜龍勿用何謂<lb/>
也子曰龍徳而隱者也不易乎世不成乎名遯世无悶<lb/>
不見是而無悶樂則行之憂則違之確乎其不可拔濳<lb/>
<pb n="KR2b0017_WYG_062-9a"/>
龍也九二曰見龍在田利見大人何謂也子曰龍徳而<lb/>
正中者也庸言之信庸行之謹閑邪存其誠善世而不<lb/>
伐徳博而化易曰見龍在田利見大人君徳也九三曰<lb/>
君子終日乾乾夕惕若厲无咎何謂也子曰君子進徳<lb/>
脩業忠信所以進徳也脩辭立其誠所以居業也知至<lb/>
至之可與幾也知終終之可與存義也是故居上位而<lb/>
不驕在下位而不憂故乾乾因其時而惕雖危无咎矣<lb/>
九四曰或躍在淵无咎何謂也子曰上下无常非爲邪<lb/>
<pb n="KR2b0017_WYG_062-9b"/>
也進退无恒非離羣也君子進徳脩業欲及時也故无<lb/>
咎九五曰飛龍在天利見大人何謂也子曰同聲相應<lb/>
同氣相求水流濕火就燥雲從龍風從虎聖人作而萬<lb/>
物覩本乎天者親上本乎地者親下則各從其類也上<lb/>
九曰亢龍有悔何謂也子曰貴而无位髙而无民賢人<lb/>
在下位而无輔是以動而有悔也濳龍勿用下也見龍<lb/>
在田時舍也終日乾乾行事也或躍在淵自試也飛龍<lb/>
在天上治也亢龍有悔窮之災也乾元用九天下治也<lb/>
<pb n="KR2b0017_WYG_062-10a"/>
濳龍勿用陽氣濳藏見龍在田天下文明終日乾乾與<lb/>
時偕行或躍在淵乾道乃革飛龍在天乃位乎天徳亢<lb/>
龍有悔與時偕極乾元用九乃見天則乾元者始而亨<lb/>
者也利貞者性情也乾始能以美利利天下不言所利<lb/>
大矣哉大哉乾乎剛徤中正純粹精也六爻發揮旁通<lb/>
情也時乗六龍以御天也雲行雨施天下平也君子以<lb/>
成徳爲行日可見之行也潛之爲言也隱而未見行而<lb/>
未成是以君子弗用也君子學以聚之問以辨之寛以<lb/>
<pb n="KR2b0017_WYG_062-10b"/>
居之仁以行之易曰見龍在田利見大人君徳也九三<lb/>
重剛而不中上不在天下不在田故乾乾因其時而惕<lb/>
雖危无咎矣九四重剛而不中上不在天下不在田中<lb/>
不在人故或之或之者疑之也故无咎夫大人者與天<lb/>
地合其徳與日月合其明與四時合其序與鬼神合其<lb/>
吉㓙先天而天弗違後天而奉天時天且弗違而况於<lb/>
人乎况於鬼神乎亢之爲言也知進而不知退知存而<lb/>
不知亡知得而不知喪其唯聖人乎知進退存亡而不<lb/>
<pb n="KR2b0017_WYG_062-11a"/>
失其正者其唯聖人乎文言曰坤至柔而動也剛至靜<lb/>
而徳方後得主而有常含萬物而化光坤道其順乎承<lb/>
天而時行積善之家必有餘慶積不善之家必有餘殃<lb/>
臣弑其君子弑其父非一朝一夕之故其所由來者漸<lb/>
矣由辨之不早辨也易曰履霜堅氷至盖言順也直其<lb/>
正也方其義也君子敬以直内義以方外敬義立而徳<lb/>
不孤直方大不習无不利則不疑其所行也陰雖有美<lb/>
含之以從王事弗敢成也地道也妻道也臣道也地道<lb/>
<pb n="KR2b0017_WYG_062-11b"/>
无成而代有終也天地變化草木蕃天地閉賢人隱易<lb/>
曰括囊无咎无譽盖言謹也君子黄中通理正位居體<lb/>
美在其中而暢於四支發於事業美之至也隂疑於陽<lb/>
必戰爲其嫌於无陽也故稱龍焉猶未離其類也故稱<lb/>
血焉夫𤣥黄者天地之雜也天𤣥而地黄上繫天尊地<lb/>
卑乾坤定矣卑髙以陳貴賤位矣動靜有常剛柔㫁矣<lb/>
方以類聚物以羣分吉㓙生矣在天成象在地成形變<lb/>
化見矣是故剛柔相摩八卦相盪鼔之以雷霆潤之以風<lb/>
<pb n="KR2b0017_WYG_062-12a"/>
雨日月運行一寒一暑乾道成男坤道成女乾知大始<lb/>
坤作成物乾以易知坤以簡能易則易知簡則易從易<lb/>
知則有親易從則有功有親則可久有功則可大可久<lb/>
則賢人之徳可大則賢人之業易簡而天下之理得矣<lb/>
天下之理得而成位乎其中矣聖人設卦觀象繫辭焉<lb/>
而明吉㓙剛柔相推而生變化是故吉㓙者失得之象<lb/>
也悔吝者憂虞之象也變化者進退之象也剛柔者晝<lb/>
夜之象也六爻之動三極之道也是故君子所居而安<lb/>
<pb n="KR2b0017_WYG_062-12b"/>
者易之序也所樂而玩者爻之辭也是故君子居則觀<lb/>
其象而玩其辭動則勸其變而玩其占是以自天祐之<lb/>
吉无不利彖者言乎象者也爻者言乎變者也吉㓙者<lb/>
言乎其失得也悔吝者言乎其小疵也无咎者善補過<lb/>
也是故列貴賤者存乎位齊小大者存乎卦辨吉㓙者<lb/>
存乎辭憂悔吝者存乎介震无咎者存乎悔是故卦有<lb/>
小大辭有險易辭也者各指其所之易與天地凖故能<lb/>
彌綸天地之道仰以觀於天文俯以察於地理是故知<lb/>
<pb n="KR2b0017_WYG_062-13a"/>
幽明之故原始反終故知死生之説精氣為物遊魂爲<lb/>
變是故知鬼神之情狀與天地相似故不違知周乎萬<lb/>
物而道濟天下故不過旁行而不流樂天知命故不憂<lb/>
安土敦乎仁故能愛範圍天地之化而不過曲成萬物<lb/>
而不遺通乎晝夜之道而知故神无方而易无體一隂一<lb/>
陽之謂道繼之者善也成之者性也仁者見之謂之仁<lb/>
知者見之謂之知百姓日用而不知故君子之道鮮矣<lb/>
顯諸仁藏諸用鼔萬物而不與聖人同憂盛徳大業至<lb/>
<pb n="KR2b0017_WYG_062-13b"/>
矣哉富有之謂大業日新之謂盛徳生生之謂易成象<lb/>
之謂乾效法之謂坤極數知來之謂占通變之謂事隂<lb/>
陽不測之謂神夫易廣矣大矣以言乎逺則不禦以言<lb/>
乎邇則靜而正以言乎天地之間則備矣夫乾其靜也<lb/>
專其動也直是以大生焉夫坤其靜也翕其動也闢是<lb/>
以廣生焉廣大配天地變通配四時隂陽之義配日月<lb/>
易簡之善配至徳子曰易其至矣乎夫易聖人所以崇<lb/>
徳而廣業也知崇禮卑崇效天卑法地天地設位而易<lb/>
<pb n="KR2b0017_WYG_062-14a"/>
行乎其中矣成性存存道義之門聖人有以見天下之<lb/>
賾而擬諸其形容象其物宜是故謂之象聖人有以見<lb/>
天下之動而觀其㑹通以行其典禮繫辭焉以斷其吉<lb/>
㓙是故謂之爻言天下之至賾而不可惡也言天下之<lb/>
至動而不可亂也擬之而後言議之而後動擬議以成<lb/>
其變化鳴鶴在隂其子和之我有好爵吾與爾靡之子<lb/>
曰君子居其室出其言善則千里之外應之况其邇者<lb/>
乎居其室出其言不善則千里之外違之况其邇者乎<lb/>
<pb n="KR2b0017_WYG_062-14b"/>
言出乎身加乎民行發乎邇見乎遠言行君子之樞機<lb/>
樞機之發榮辱之主也言行君子之所以動天地也可<lb/>
不慎乎同人先號咷而後笑子曰君子之道或出或處<lb/>
或黙或語二人同心其利斷金同心之言其臭如蘭初<lb/>
六藉用白茅无咎子曰苟錯諸地而可矣藉之用茅何<lb/>
咎之有慎之至也夫茅之爲物薄而用可重也慎斯術<lb/>
也以徃其无所失矣勞謙君子有終吉子曰勞而不伐<lb/>
有功而不徳厚之至也語以其功下人者也德言盛禮<lb/>
<pb n="KR2b0017_WYG_062-15a"/>
言恭謙也者致恭以存其位者也亢龍有悔子曰貴而<lb/>
无位髙而無民賢人在下位而无輔是以動而有悔也<lb/>
不出戸庭无咎子曰亂之所生也則言語以爲階君不<lb/>
密則失臣臣不密則失身幾事不密則害成是以君子<lb/>
慎密而不出也子曰作易者其知盜乎易曰負且乗致<lb/>
㓂至負也者小人之事也乗也者君子之器也小人而<lb/>
乗君子之器盜思奪之矣上慢下暴盜思伐之矣慢藏<lb/>
誨盜冶容誨淫易曰負且乗致㓂至盜之招也大衍之<lb/>
<pb n="KR2b0017_WYG_062-15b"/>
數五十其用四十有九分而爲二以象兩掛一以象三<lb/>
揲之以四以象四時歸奇於扐以象閠五嵗再閠故再<lb/>
扐而後掛天一地二天三地四天五地六天七地八天<lb/>
九地十天數五地數五五位相得而各有合天數二十<lb/>
有五地數三十凡天地之數五十有五此所以成變化<lb/>
而行鬼神也乾之䇿二百一十有六坤之䇿百四十有<lb/>
四凡三百有六十當期之日二篇之䇿萬有一千五百<lb/>
二十當萬物之數也是故四營而成易十有八變而成<lb/>
<pb n="KR2b0017_WYG_062-16a"/>
卦八卦而小成引而伸之觸類而長之天下之能事畢<lb/>
矣顯道神徳行是故可與酬酢可與祐神矣子曰知變<lb/>
化之道者其知神之所爲乎易有聖人之道四焉以言<lb/>
者尚其辭以動者尚其變以制器者尚其象以卜筮者尚<lb/>
其占是以君子將有爲也將有行也問焉而以言其受<lb/>
命也如嚮无有遠近幽深遂知來物非天下之至精其<lb/>
孰能與於此參伍以變錯綜其數通其變遂成天地之<lb/>
文極其數遂成天下之象非天下之至變其孰能與於<lb/>
<pb n="KR2b0017_WYG_062-16b"/>
此易无思也无爲也寂然不動感而遂通天下之故非<lb/>
天下之至神其孰能與於此夫易聖人之所以極深而<lb/>
研幾也唯深也故能通天下之志唯幾也故能成天下<lb/>
之務唯神也故不疾而速不行而至子曰易有聖人之<lb/>
道四焉者此之謂也子曰夫易何爲者也夫易開物成<lb/>
務冒天下之道如斯而已者也是故聖人以通天下之<lb/>
志以定天下之業以斷天下之疑是故蓍之徳圓而神<lb/>
卦之徳方以知六爻之義易以貢聖人以此洗心退藏<lb/>
<pb n="KR2b0017_WYG_062-17a"/>
於密吉㐫與民同患神以知來知以藏徃其孰能與於<lb/>
此哉古之聰明睿知神武而不殺者夫是以明於天之<lb/>
道而察於民之故是興神物以前民用聖人以此齋戒<lb/>
以神明其徳夫是故闔户謂之坤闢戸謂之乾一闔一<lb/>
闢謂之變徃來不窮謂之通見乃謂之象形乃謂之器<lb/>
制而用之謂之法利用出入民咸用之謂之神是故易有<lb/>
太極是生兩儀兩儀生四象四象生八卦八卦定吉㓙吉<lb/>
㓙生大業是故法象莫大乎天地變通莫大乎四時縣<lb/>
<pb n="KR2b0017_WYG_062-17b"/>
象著明莫大乎日月崇髙莫大乎富貴備物致用立成<lb/>
噐以爲天下利莫大乎聖人探賾索隠鈎深致遠以定<lb/>
天下之吉㓙成天下之亹亹者莫大乎蓍龜是故天生<lb/>
神物聖人則之天地變化聖人效之天垂象見吉㓙聖<lb/>
人象之河出圖洛出書聖人則之易有四象所以示也<lb/>
繫辭焉所以告也定之以吉㓙所以斷也易曰自天祐<lb/>
之吉无不利子曰祐者助也天之所助者順也人之所<lb/>
助者信也履信思乎順又以尚賢也是以自天祐之吉<lb/>
<pb n="KR2b0017_WYG_062-18a"/>
无不利也子曰書不盡言言不盡意然則聖人之意其<lb/>
不可見乎子曰聖人立象以盡意設卦以盡情僞繫辭<lb/>
焉以盡其言變而通之以盡利鼔之舞之以盡神乾坤<lb/>
其易之緼邪乾坤成列而易立乎其中矣乾坤毁則无<lb/>
以見易易不可見則乾坤或幾乎息矣是故形而上者<lb/>
謂之道形而下者謂之器化而裁之謂之變推而行之<lb/>
謂之通舉而措之天下之民謂之事業是故夫象聖人<lb/>
有以見天下之賾而擬諸其形容象其物宜是故謂之<lb/>
<pb n="KR2b0017_WYG_062-18b"/>
象聖人有以見天下之動而觀其㑹通以行其典禮繫<lb/>
辭焉以斷其吉㓙是故謂之爻極天下之賾者存乎卦<lb/>
鼔天下之動者存乎辭化而裁之存乎變推而行之存<lb/>
乎通神而明之存乎其人黙而成之不言而信存乎徳<lb/>
行下繫八卦成列象在其中矣因而重之爻在其中矣<lb/>
剛柔相推變在其中矣繫辭焉而命之動在其中矣吉<lb/>
㓙悔吝者生乎動者也剛柔者立本者也變通者趣時<lb/>
者也吉㓙者貞勝者也天地之道貞觀者也日月之道<lb/>
<pb n="KR2b0017_WYG_062-19a"/>
貞明者也天地之動貞夫一者也夫乾確然示人易矣<lb/>
夫坤隤然示人簡矣爻也者效此者也象也者像此者<lb/>
也爻象動乎内吉㓙見乎外功業見乎變聖人之情見<lb/>
乎辭天地之大徳曰生聖人之大寳曰位何以守位曰<lb/>
仁何以聚人曰財理財正辭禁民爲非曰義古者包犧<lb/>
氏之王天下也仰則觀象於天俯則觀法於地觀鳥獸<lb/>
之文與地之宜近取諸身遠取諸物於是始作八卦以<lb/>
通神明之徳以類萬物之情作結繩而爲網罟以佃以<lb/>
<pb n="KR2b0017_WYG_062-19b"/>
漁蓋取諸離包犧氏没神農氏作斵木爲耜揉木爲耒<lb/>
耒耨之利以教天下蓋取諸益日中爲市致天下之民<lb/>
聚天下之貨交易而退各得其所盖取諸噬嗑神農氏<lb/>
没黄帝堯舜氏作通其變使民不倦神而化之使民宜<lb/>
之易窮則變變則通通則久是以自天祐之吉无不利<lb/>
黄帝堯舜垂衣裳而天下治盖取諸乾坤刳木爲舟剡<lb/>
木爲楫舟楫之利以濟不通致遠以利天下盖取諸渙<lb/>
服牛乗馬引重致遠以利天下盖取諸隨重門擊柝以<lb/>
<pb n="KR2b0017_WYG_062-20a"/>
待暴客盖取諸豫斷木爲杵掘地爲臼臼杵之利萬民<lb/>
以濟盖取諸小過弦木爲弧剡木爲矢弧矢之利以威<lb/>
天下蓋取諸睽上古穴居而野處後世聖人易之以宫<lb/>
室上棟下宇以待風雨蓋取諸大壯古之葬者厚衣之<lb/>
以薪葬之中野不封不樹喪期无數後世聖人易之以<lb/>
棺槨蓋取諸大過上古結䋲而治後世聖人易之以書<lb/>
契百官以治萬民以察蓋取諸夬<lb/>
　<lb/>
<pb n="KR2b0017_WYG_062-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇王大紀卷六十二<lb/>
</p>
<p>
</p>
  </div>
</body>
</text>
</TEI>
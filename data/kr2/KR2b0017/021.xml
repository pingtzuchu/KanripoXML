<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>皇王大紀卷二十一</head>
    <p>
<pb n="KR2b0017_WYG_021-1a"/>
欽定四庫全書<lb/>
　皇王大紀卷二十一　　　　宋　胡宏　撰<lb/>
　三王紀<lb/>
　　康王<lb/>
元年自帝太昊開明倫理後聖繼作至于康王脩身齊<lb/>
家之法備矣於是集為十篇以垂後世統人倫曰天下<lb/>
之人莫不有家家之大至于王者極矣君臣父子夫婦<lb/>
謂之三綱夫婦父子君臣長幼朋友謂之五典又曰五<lb/>
<pb n="KR2b0017_WYG_021-1b"/>
常父子兄弟夫婦君臣長幼朋友賔客謂之七教祖父<lb/>
伯叔子孫姑姊妹女子子外王父外王母舅姨外舅外<lb/>
姑謂之九族或曰上親父下親子三也以父親子以子<lb/>
親孫五也以祖親曾髙以孫親𤣥九也或曰諸父兄弟<lb/>
姊妹諸舅師長朋友謂之六紀極家之大父子之性夫<lb/>
婦之道兄弟之倫與衆庶一也恩莫隆焉義莫重焉叙<lb/>
莫備焉所以為天下率也王或失度則史書之士誦之<lb/>
三公進讀之宰夫徹其膳史不書其罪死宰不徹膳其<lb/>
<pb n="KR2b0017_WYG_021-2a"/>
罪死是故王者莫大於脩身身修然後能齊其家齊家<lb/>
之道始於夫婦夫婦之道得故天地合而萬物興冠禮<lb/>
曰天下無生而貴者天子之元子士也故始冠𤣥冠諸<lb/>
侯之有冠禮夏之末造也古者五十而後爵故無大夫<lb/>
冠禮夏殷之世冠適子於阼一加緇布之冠再加皮弁<lb/>
三加爵弁每一加則醮於客位周公之冠元子也三加<lb/>
畢乃一醴是後遂以為常其冠庶子也則醮於房外士<lb/>
之冠者也冠而字之敬其名也見於母母拜之見於兄<lb/>
<pb n="KR2b0017_WYG_021-2b"/>
弟兄弟拜之成人而與為禮也𤣥冠𤣥端奠摰於君遂<lb/>
以摰見於鄉大夫郷先生成人之道也將責以禮義也<lb/>
禮義之始在於正容體齊顔色順詞令故冠而後服備<lb/>
服備而後容體正顔色齊詞令順委貌周道也章甫殷<lb/>
道也母追夏后氏之道也周弁殷冔夏収三王共皮弁<lb/>
素積古者冠禮筮日筮賔所以敬冠事敬冠事所以重<lb/>
禮正君臣親父子和長幼為國本也故孝弟忠順之行<lb/>
立而後可以為人可以為人而後可以治人故聖王重<lb/>
<pb n="KR2b0017_WYG_021-3a"/>
冠冠者禮之為始也嘉事之重者也行之於祖廟以祼<lb/>
享之禮將之以金石之樂節之而不敢擅重事所以自<lb/>
卑而尊先祖也大古冠布齊則緇之三入為纁五入為<lb/>
緅七入為緇其緌也孔子曰吾未之聞也冠而敝之可<lb/>
也是故緇布之冠不緌曾子問於孔子曰將冠子冠者<lb/>
至揖讓而入聞齊衰大功之喪如之何孔子曰内喪則<lb/>
廢外喪則冠而不醴徹饌而埽即位而哭如冠者未至<lb/>
則廢如將冠子未及期日而有齊衰大功小功之喪則<lb/>
<pb n="KR2b0017_WYG_021-3b"/>
因喪服而冠除喪不改冠乎孔子曰天子賜諸侯大夫<lb/>
冕弁服於太廟歸設奠服賜服於斯乎有冠醮無冠醴<lb/>
父没而冠則己冠埽<hi>素報</hi>地而祭於禰已祭而見伯父叔<lb/>
父而後饗冠者或曰以喪冠者雖三年之喪可也既冠<lb/>
於次入哭踊者三乃出天子之子十有三年而冠十有<lb/>
五年而娶諸侯之子十有五年而冠二十而娶士及庶<lb/>
人二十而冠三十而娶男娶曰婚女嫁曰姻父子為子<lb/>
嫁娶必擇世有仁義者婚義曰昏禮萬世之始也將以<lb/>
<pb n="KR2b0017_WYG_021-4a"/>
為社稷主為先祖後而可以不致敬乎婚姻之禮行之<lb/>
以媒妁納采問名納吉納徴請期親迎是謂六禮禮以<lb/>
幣雁主人皆筵几於廟而拜迎於門外入揖讓而升聽<lb/>
命於廟幣必誠辭無不腆告之以直信信事人也信婦<lb/>
徳也古者婦人先嫁三月祖廟未毁教于公宫祖廟既<lb/>
毁教于宗室女師教之以婦徳婦言婦容婦功教成祭<lb/>
之牲用魚芼之以蘋藻及期女次純衣纁<hi>許云</hi>袡而立於<lb/>
房中姆纚<hi>山竒</hi>笄宵衣在其右女從者畢袗𤣥纚笄被顈<lb/>
<pb n="KR2b0017_WYG_021-4b"/>
<hi>乎善</hi>黼在其後父親醮子而命之迎男先於女剛柔之義<lb/>
也天先乎地君先乎臣其義一也子承命以迎主人爵<lb/>
弁纁<hi>許云</hi>裳緇袘筵几於廟而拜迎於門外壻執鴈入揖<lb/>
讓升堂見外舅外姑再拜奠鴈舅姑承子以授壻恐事<lb/>
之違也男女有别然後父子親父子親然後義生義生<lb/>
然後禮作禮作然後萬物安女乗以几壻降出御婦車<lb/>
而壻授綏親之也親之也者親之也敬而親之先王之<lb/>
所以得天下也姆辭不受乃驅御輪三周御者代壻乃<lb/>
<pb n="KR2b0017_WYG_021-5a"/>
先俟于門外女從男夫婦之義由此始也婦至壻揖婦<lb/>
以入共牢而食合卺而酳<hi>音𦙍</hi>同尊卑也故婦人無爵從<lb/>
夫之爵坐以夫之齒三王作牢用陶匏夙興婦沐浴以<lb/>
俟見質明贊見婦於舅姑婦執笲棗栗腵脩以特豚饋<lb/>
卒食婦餕餘私之也厥明舅姑共饗婦以一獻之禮奠<lb/>
酬舅姑先䧏自西階婦降自阼階授之室也以著代也<lb/>
孔子曰嫁女之家三夜不息燭思相離也取婦之家三<lb/>
日不舉樂思嗣親也三月而廟見稱來婦也擇日而祭<lb/>
<pb n="KR2b0017_WYG_021-5b"/>
於禰成婦之義也曾子曰女未廟見而死則如之何孔<lb/>
子曰不遷於祖不祔於皇姑壻不杖不菲不次歸葬於<lb/>
女氏之黨示未成婦也男女非有行媒不相知名非受<lb/>
幣不交不親故日月以告君齋戒以告鬼神為酒食以<lb/>
召鄉黨僚友以厚其别也以此坊民民猶有自獻其身<lb/>
取妻不取同姓故買妾不知其姓則卜之寡婦之子非<lb/>
有見焉弗與為友故朋友之交主人不在不有大故則<lb/>
不入其門賀娶妻者曰某子使某聞子有客使某羞貧<lb/>
<pb n="KR2b0017_WYG_021-6a"/>
者不以貨財為禮老者不以筋力為禮或曰昏禮不賀<lb/>
人之序也納女於天子曰備百姓於國居曰備酒漿於<lb/>
大夫曰備灑掃夫婦曰天子娶后三夫人九嬪二十七<lb/>
世婦八十一御妻有妾諸侯一娶九女三姓夫人行以<lb/>
姪娣從兩國來媵亦以姪娣從有世婦有妻有妾諸侯<lb/>
不下漁邑君子逺色以為民紀后夫人必有女史彤管<lb/>
之法史不紀過其罪殺后妃羣妾以禮御於君所女史<lb/>
書其日月當御者授之以銀環著于左手當退者授之<lb/>
<pb n="KR2b0017_WYG_021-6b"/>
以金環著于右手事無小大記以成法大夫曰孺人有<lb/>
姪有娣士曰婦人有妾庶人曰妻孔子曰宗子雖七十<lb/>
無無主婦非宗子雖無主婦可也諸侯不再娶不二嫡<lb/>
也妻者齊也一與之齊終身不改是故婦人從人者也<lb/>
幼從父兄嫁從夫夫死不嫁而從子所以敬父母尊先<lb/>
祖也夫也者夫也夫也者以知帥人者也是故慎之於<lb/>
始有五不取之制不幸而誤雖有七出之義而又有三<lb/>
不去之禮焉曾子問於孔子曰昏禮既納幣有吉日女<lb/>
<pb n="KR2b0017_WYG_021-7a"/>
之父母死則如之何孔子曰壻使人弔如壻之父母死<lb/>
則女之家亦使人弔父喪稱父母喪稱母父母不在則<lb/>
稱伯父世母壻已葬壻之伯父致命女氏曰某之子有<lb/>
父母之喪不得嗣為兄弟使某致命氏許諾而弗敢嫁<lb/>
禮也壻免喪女之父母使人請壻弗取而後嫁之禮也<lb/>
女之父母死壻亦如之曰親迎女在塗則如之何曰女<lb/>
改服布深衣縞総以趨喪女在塗而女之父母死則女<lb/>
反如壻親迎女未至而有齊衰大功之喪則如之何曰<lb/>
<pb n="KR2b0017_WYG_021-7b"/>
男不入改服於外次女入改服於内次然後即位而哭<lb/>
曰除喪則不復昏禮乎曰祭過時不祭禮也又何反於<lb/>
初曰取女有日而女死如之何曰壻齊衰而弔既塟而<lb/>
除之夫死亦如之子婦曰后王命冢宰降徳于衆庶兆<lb/>
民子事父母婦事舅姑鷄初鳴咸盥潄櫛<hi>側乞</hi>縰<hi>所買</hi>笄緫<lb/>
子拂髦冠緌纓端韠<hi>音必</hi>紳搢笏偪屨著綦<hi>其記</hi>婦衣紳衿<lb/>
纓綦屨左皆佩紛帨刀礪小觽<hi>許規</hi>金燧右皆佩大觽木<lb/>
燧子有玦捍管遰<hi>時世</hi>婦有緘管線纊施縏<hi>步/下</hi>袠<hi>秩</hi>以適<lb/>
<pb n="KR2b0017_WYG_021-8a"/>
父母舅姑之所下氣怡聲問衣燠寒疾痛苛<hi>音何</hi>癢而敬<lb/>
抑搔之出入則或先後而敬扶持之問所欲而敬進柔<lb/>
色以溫之饘酏<hi>羊支</hi>酒醴飯食膳羞芼羮惟所欲棗栗飴<lb/>
蜜以甘之堇荁<hi>丸</hi>枌榆<hi>扶/云</hi>免<hi>問</hi>薧滫瀡以滑之脂膏以<lb/>
膏之春宜羔豚膳膏薌<hi>牛</hi>夏宜腒鱐膳膏臊<hi>狗</hi>秋宜犢<lb/>
麛<hi>音迷</hi>膳膏腥<hi>雞/</hi>冬宜鮮羽膳膏羶<hi>羊</hi>狼腸狗腎狸正脊<lb/>
兎凥<hi>苦髙</hi>狐首豚腦魚乙鼈醜去之雛尾不盈握舒雁翠<lb/>
鵠鴞胖<hi>音判</hi>舒鳬翠鷄肝雁腎鴇<hi>音保</hi>奥鹿胃雛鼈弗食羮<lb/>
<pb n="KR2b0017_WYG_021-8b"/>
食自諸侯以下至於庶人無等大夫燕食有膾無脯有<lb/>
脯無膾士不貳羮胾<hi>側吏</hi>男女未冠笄者総角衿<hi>其鴆</hi>纓皆<lb/>
佩容臭昧爽而朝問何食飲矣若已食則退若未食則<lb/>
佐長者視具孺子早寢晏起惟所欲食無時由命士以<lb/>
上父子異宫昧爽而朝日出而退各從其事日入而夕<lb/>
父母舅姑之衣衾簟席枕几不𫝊杖屨祇敬之勿敢近<lb/>
敦<hi>對</hi>牟巵匜<hi>羊/支</hi>非餕<hi>音俊</hi>莫敢用孺子餕在父母舅姑之<lb/>
所有命之應唯敬對進退周旋慎齊升降出入揖遜不<lb/>
<pb n="KR2b0017_WYG_021-9a"/>
敢噦<hi>於月</hi>噫<hi>於介</hi>嚏咳欠伸跛倚睇視不敢唾洟寒不敢襲<lb/>
癢不敢搔不有敬事不敢袒裼不涉不撅<hi>居衛</hi>褻衣衾不<lb/>
見裏父母唾洟不見冠帶垢和灰請潄衣裳垢和灰請<lb/>
澣衣裳綻裂紉<hi>女陳</hi>箴請補綴<hi>朱/劣</hi>五日則燂<hi>詳亷</hi>湯請浴三<lb/>
日具沐其間面垢燂潘<hi>方煩</hi>請靧<hi>音悔</hi>足垢燂湯請洗少事<lb/>
長賤事貴共帥時子婦孝敬者父母舅姑之命勿逆勿<lb/>
怠若飲食之雖不嗜必甞而待加之衣服雖不欲必服<lb/>
而待加之事人代之已雖弗欲姑與之而姑使之而後<lb/>
<pb n="KR2b0017_WYG_021-9b"/>
復之子婦有勤勞之事雖甚愛之姑縱之而寜數休之<lb/>
子婦未孝未敬勿庸疾怨姑教之而後怒之不可怒子<lb/>
放婦出而不表禮焉父子不同席父母有過下氣怡色<lb/>
柔聲以諫諫若不入起敬起孝說則復諫不說與其得<lb/>
罪於鄉黨州閭寜熟諫父母怒不恱而撻之流血不敢<lb/>
疾怨起敬起孝父母有婢子若庶子庶孫甚愛之雖父<lb/>
母没没身敬之不衰子有二妾父母愛一人焉子愛一<lb/>
人焉由父母衣服飲食由執事毋敢視父母所愛雖父<lb/>
<pb n="KR2b0017_WYG_021-10a"/>
母没不衰子甚宜其妻父母不恱出子不宜其妻父母<lb/>
曰是善事我子行夫婦之禮焉没身不衰曾子曰孝子<lb/>
之養老也樂其心不違其志樂其耳目安其寢處以其<lb/>
飲食供養之孝子之身終終身也者非終父母之身終<lb/>
其身也是故父母之所愛亦愛之父母之所敬亦敬之<lb/>
至於犬馬盡然而況於人乎凡為人子之禮冬溫而夏<lb/>
清昏定而晨省冠衣不純素在醜夷不爭出必告反必<lb/>
面所遊必有常所習必有業恒言不稱老言孝不言慈<lb/>
<pb n="KR2b0017_WYG_021-10b"/>
閨門之内戲而不嘆居不主奥坐不中席行不中道立<lb/>
不中門食饗不為槩祭祀不為尸聽於無聲視於無形<lb/>
不登髙不臨深不茍訾不茍笑不服闇不登危不許友<lb/>
以死親在行禮於人則稱父人或賜之則稱父拜之父<lb/>
命呼唯而不諾手執業則投之食在口則吐之走而不<lb/>
趨親老出不易方復不過時親癠色容不盛冠者不櫛<lb/>
行不翔言不惰琴瑟不御食肉不至變味飲酒不至變<lb/>
貌笑不至矧怒不至詈疾止復初舅没則姑老冢婦每<lb/>
<pb n="KR2b0017_WYG_021-11a"/>
事必請於姑介婦請於冢婦舅姑使冢婦母怠不敢無<lb/>
禮於介婦舅姑若使介婦毋敢敵禮於冢婦不敢並行<lb/>
不敢並命不敢並坐凡婦不命適私室不敢退子婦無<lb/>
私貨無私畜無私器不敢私假不敢私與婦或賜之則<lb/>
受而獻諸舅姑受則喜若反賜之則辭不得命如更受<lb/>
賜藏以待乏婦若有私親兄弟將與之則必請而後與<lb/>
之内則曰禮始於謹夫婦為宫室辨外内凡内外鷄初<lb/>
鳴咸盥潄衣服斂枕簟灑掃堂室及庭布席各從其事<lb/>
<pb n="KR2b0017_WYG_021-11b"/>
男子居外女子居内深宫固門閽寺守之男不入女不<lb/>
出不敢懸於夫之楎椸不敢藏於夫之篋笥不敢共湢<lb/>
浴夫不在歛枕簟篋席襡器而藏之少事長賤事貴咸<lb/>
如之男不言内女不言外非祭非喪不相受器其相授<lb/>
則女授以篚其無篚則皆坐奠之而後取之内外不共<lb/>
井不共湢浴不通寢席不通乞假男女不通衣裳内言<lb/>
不出外言不入男子入内不嘯不指夜行以燭無燭則<lb/>
止女子出門必擁蔽其面夜行以燭無燭則止是故男<lb/>
<pb n="KR2b0017_WYG_021-12a"/>
女不雜坐不同椸枷不同巾櫛嫂叔不通問諸母不潄<lb/>
裳女子許嫁纓非有大故不入其門姑姊妹女子子已<lb/>
嫁而反兄弟弗與同席而坐弗與同器而食僕御婦人<lb/>
則進左手寡婦不夜哭婦人疾問之不問其疾以此坊<lb/>
民民猶淫泆而亂於徳夫婦七十而同藏無間妾未五<lb/>
十必與五日之御雖婢妾衣服飲食必後長者妻不在<lb/>
妾御莫當夕妻將生子及月辰居側室夫使人日再問<lb/>
之作而自問之妻不敢見使姆對至于子生夫復使人<lb/>
<pb n="KR2b0017_WYG_021-12b"/>
日再問之男設弧于門左女設帨于門右國君世子生<lb/>
告于君接以大牢宰掌具大夫少牢士特豕庶人特豚<lb/>
其非冢子則皆降一等三日卜士負之吉者宿齋朝服<lb/>
寢門外詩負之射人以桑弧蓬矢六射天地四方女則<lb/>
否天地四方者男子之所有事也故必先志於其事然<lb/>
後卜士之妻大夫之妾使食子異為孺子室於宫中擇<lb/>
於諸母與可者必求其寛裕慈惠溫良恭敬慎而寡言<lb/>
者使為子師其次為慈母其次為保母皆居子室他人<lb/>
<pb n="KR2b0017_WYG_021-13a"/>
無事不徃三月之末擇日剪髮為鬌男角女羈是日也<lb/>
夫婦夙興沐浴衣服具視朔食夫入門升自阼西妻抱<lb/>
子出自房東面姆先相曰母某祇見孺子夫對曰欽有<lb/>
帥執子右手而名之妻曰記有成遂有名辯告内外書<lb/>
曰某年某月某生而藏之宰告閭史閭史書而藏諸閭<lb/>
府獻其一於州史州史獻諸州伯州伯命藏諸州府夫<lb/>
入食如養禮世子生則君夫人皆立于階西鄉世婦抱<lb/>
子升自西階君名之乃降適子庶子見於外寢君撫其<lb/>
<pb n="KR2b0017_WYG_021-13b"/>
首咳而名之禮帥初無辭衆子則使有司名之凡父在<lb/>
孫見於祖祖名之無辭大夫之子有食母士之妻自養<lb/>
其子冢子未食而見必執其右手適子庶子已食而見<lb/>
必循其首曾子問於孔子曰君薨而世子生如之何孔<lb/>
子曰卿大夫從攝主北面於西階南大祝禆冕執束帛<lb/>
升自西階盡等不升堂命母哭祝聲三告曰某之子生<lb/>
敢告升奠幣于殯東儿上哭䧏衆主人卿大夫士房中<lb/>
皆哭不踊盡一哀反位遂朝奠小宰升舉幣三日衆主<lb/>
<pb n="KR2b0017_WYG_021-14a"/>
人卿大夫士如初位北面太宰太宗太祝皆禆冕少師<lb/>
奉子以衰祝先子從宰宗人從入門哭者止子升自西<lb/>
階殯前北面祝立于殯東南隅祝聲三曰某之子某從<lb/>
執事敢見子拜稽顙哭衆皆哭踊三者三降東反位皆<lb/>
袒子踊房中亦踊三者三襲衰杕奠出太宰命祝史以<lb/>
名徧告于五祀山川曾子問曰如已塟而世子生則如<lb/>
之何孔子曰太宰太宗從太祝而告于禰三月乃名于<lb/>
禰以名徧告于社稷宗廟山川凡名子者不以國不以<lb/>
<pb n="KR2b0017_WYG_021-14b"/>
隱疾不以山川男女曰子能食食教以右手能言男唯<lb/>
女俞男鞶革女鞶絲六年教之數與方名七年男女不<lb/>
同席不共食八年出入門戸即席飲食必後長者始教<lb/>
之讓九年教之數日曲禮曰幼子常視毋誑童子不衣<lb/>
裘裳立必正方不傾聽長者與之提攜則兩手捧長者<lb/>
之手負劍辟咡詔之則掩口而對十年出就外傅居宿<lb/>
於外學書計衣不帛𥜗<hi>汝朱</hi>袴朝夕學幼儀請肄<hi>以至</hi>簡諒<lb/>
凡男拜尚左手女子十年不出姆教婉娩聽從執麻枲<lb/>
<pb n="KR2b0017_WYG_021-15a"/>
治絲繭織絍組紃學女事以供衣服觀於祭祀納酒漿<lb/>
籩豆菹醢禮相助奠男子十有三年學樂誦詩舞勺成<lb/>
童舞象學射御玉藻曰童子不裘不帛不屨絇無緦服<lb/>
聽事不麻無事則立主人之北南面見先生從人而入<lb/>
女子十五而笄二十而嫁笄而字有故二十三年而嫁<lb/>
雜記曰女雖未嫁年二十而笄禮之婦人執其禮燕則<lb/>
鬈首聘則為妻奔則為妾凡女拜尚右手修身曰男子<lb/>
二十而冠冠而字父前子名君前臣名始學禮曲禮曰<lb/>
<pb n="KR2b0017_WYG_021-15b"/>
毋不敬儼若思安定辭安民哉傲不可長欲不可縱志<lb/>
不可滿樂不可極坐如尸立如齋賢者狎而敬之畏而<lb/>
愛之愛而知惡憎而知善積而能散安安而能遷臨財<lb/>
毋茍得臨難毋茍免狠毋求勝分毋求多疑事毋質直<lb/>
而勿有夫禮者所以定親疎決嫌疑别同異明是非也<lb/>
禮不妄說人不辭費禮從宜不踰節修身踐言謂之善<lb/>
行行修言道禮之質也禮聞取於人不聞取人禮聞來<lb/>
學不聞往教道徳仁義非禮不成教訓正俗非禮不備<lb/>
<pb n="KR2b0017_WYG_021-16a"/>
是以君子恭敬撙節退讓以明禮太上貴徳其次務施<lb/>
報禮尚往來往而不來非禮也來而不往亦非禮也夫<lb/>
禮者自卑而尊人富貴而知好禮則不驕不淫貧賤而<lb/>
知好禮則志不懾男子既冠可以衣裘帛舞大夏惇行<lb/>
孝弟博學不教内而不出曲禮曰侍坐於先生先生問<lb/>
焉終則對請業則起請益則起先生召無諾唯而起從<lb/>
於先生不越路而與人言遭先生於道趨而進正立拱<lb/>
手先生與之言則對不與之言則趨而退將適舍求毋<lb/>
<pb n="KR2b0017_WYG_021-16b"/>
固將上堂聲必揚將即席容毋怍衣毋撥足毋蹷虚坐<lb/>
盡後食坐盡前坐必安執爾顔長者不及毋儳言正爾<lb/>
容聽必恭毋勦說毋雷同必則古昔稱先生君子之容<lb/>
舒遲見所尊者齋遫足容重手容恭日容端口容止聲<lb/>
容靜頭容直氣容肅立容徳色容莊燕居告溫溫戎容<lb/>
暨暨言容詻詻色容厲肅視容清明立容辨卑毋讇<hi>丑冉</hi>
頭頸必中山立時行盛氣顛實揚休玉色侍坐於尊所<lb/>
尊見起同坐不起燭至起食至起上客起始見君子者<lb/>
<pb n="KR2b0017_WYG_021-17a"/>
辭曰某固願聞名於將命者敵者曰某固願見童子曰<lb/>
聽事侍坐於君子不顧望而對非禮也侍坐於君子君<lb/>
子欠伸撰杖屨視日早暮侍坐者請出矣侍坐於君子<lb/>
君子問更端則起而對侍坐於君子若有告者曰少問<lb/>
願有復也則左右屏而待不窺密不旁狎不道舊故不<lb/>
戲色不疑在躬不度民械不願於大家不訾重器毋訾<lb/>
衣服成器毋身質言語有貳車之乗馬服車不齒觀君<lb/>
子之衣服服劍乗馬弗賈毋側聽毋噭應毋淫視毋怠<lb/>
<pb n="KR2b0017_WYG_021-17b"/>
荒毋瀆神毋循枉遊毋倨立毋跛坐毋箕寢毋伏歛髮<lb/>
毋髢冠毋免勞毋袒暑毋褰裳謀於長者必操几杖以<lb/>
從之長者問不辭讓而對非禮也見父之執不謂之進<lb/>
不敢進不謂之退不敢退不問不敢對此孝子之行也<lb/>
尊長於己踰等不敢問其年燕見不將命遇於道見則<lb/>
面不請所之喪俟事不犆弔年長以倍則父事之十年<lb/>
以長則肩隨之羣居五人則長者必異席博學曰男子<lb/>
三十而有室始理男事博學無方孫友視志學記曰發<lb/>
<pb n="KR2b0017_WYG_021-18a"/>
慮憲求善良足以謏聞不足以動衆就賢體逺足以動<lb/>
衆未足以化民君子如欲化民成俗其必由學乎玉不<lb/>
琢不成器人不學不知道是故古之王者建國君民教<lb/>
學為先說命曰念終始典于學其此之謂乎雖有嘉肴<lb/>
弗食不知其㫖也雖有至道弗學不知其善也是故學<lb/>
然後知不足教然後知困知不足然後能自反也知困<lb/>
然後能自强也故曰教學相長也說命曰斆學半其此<lb/>
之謂乎古之教者家有塾黨有庠遂有序國有學比年<lb/>
<pb n="KR2b0017_WYG_021-18b"/>
入學中年考校一年視離經辨志三年視敬業樂羣五<lb/>
年知類通達强立而不反謂之大成夫然後足以化民<lb/>
成俗近者說服逺者懐之此大學之道也記曰蛾子時<lb/>
術之其此之謂乎大學始教皮弁祭菜示敬道也宵雅<lb/>
肄三官其始也入學鼓篋孫其業也夏楚二物収其威<lb/>
也未卜禘不視學游其志也時觀而弗語存其心也幼<lb/>
者聽而弗問學不躐等也此七者教之大倫也記曰凡<lb/>
學官先事士先志其此之謂乎大學之教也時教必有<lb/>
<pb n="KR2b0017_WYG_021-19a"/>
正業退息必有居學不學操縵不能安弦不學博依不<lb/>
能安詩不學雜服不能安禮不興其藝不能樂學故君<lb/>
子之於學也藏焉修焉息焉遊焉夫然故安其學而親<lb/>
其師樂其友而信其道是以雖離師輔而亦不反也說<lb/>
命曰敬孫務時敏厥修乃來其此之謂乎今之教者呻<lb/>
其呫畢多其訊言及于數進而不顧其安使人不由其<lb/>
誠教人不盡其材其施之也悖其求之也拂夫然故隱<lb/>
其學而疾其師苦其難而不知其益也雖終其業其去<lb/>
<pb n="KR2b0017_WYG_021-19b"/>
之必速教之不刑其此之謂乎大學之法禁於未發之<lb/>
謂豫當其可之謂時不凌節而施之謂孫相觀而善之<lb/>
謂摩此四者教之所興也發然後禁則扞格而不勝時<lb/>
過然後學則勤苦而難成雜施而不孫則壊亂而不脩<lb/>
獨學而無友則孤陋而寡聞燕朋逆其師燕辟廢其學<lb/>
此六者教之所由廢也君子既知教之所由興又知教<lb/>
之所由廢然後可以為人師也故君子之教喻也道而<lb/>
弗牽强而弗抑開而弗達道而弗牽則和强而弗抑則<lb/>
<pb n="KR2b0017_WYG_021-20a"/>
易開而弗達則思和易以思可謂善喻矣學者有四失<lb/>
教者必知之人之學也或失則多或失則寡或失則易<lb/>
或失則止此四者心之莫同也知其心然後能救其失<lb/>
也教也者長善而救其失者也善歌者使人繼其聲善<lb/>
教者使人繼其志其言也約而達㣲而臧罕譬而喻可<lb/>
謂繼志矣君子知至學之難易而知其美惡然後能博<lb/>
喻能博喻然後能為師能為師然後能為長能為長然<lb/>
後能為君故師也者所以學為君也是故擇師不可不<lb/>
<pb n="KR2b0017_WYG_021-20b"/>
慎也記曰三王四代唯其師此之謂乎凡學之道嚴師<lb/>
為難師嚴然後道尊道尊然後民知敬學是故君之所<lb/>
不臣於其臣者二當其為尸則弗臣也當其為師則弗<lb/>
臣也大學之禮雖詔於天子無北面所以尊師也善學<lb/>
者師逸而功倍又從而庸之不善學者師勤而功半又<lb/>
從而怨之善問者如攻堅木先其易者後其節目及其<lb/>
久也相說以解不善問者反此善待問者如撞鐘叩之<lb/>
以小則小鳴叩之以大則大鳴待其從容然後盡其聲<lb/>
<pb n="KR2b0017_WYG_021-21a"/>
不善答問者反此此皆進學之道也記問之學不足以<lb/>
為師必也其聽語乎力不能問然後語之語之而不知<lb/>
雖舍之可也良冶之子必學為裘良工之子必學為箕<lb/>
始駕馬者反之車在馬前君子察於此三者可以有志<lb/>
於學矣古之學者比物醜類鼓無當於五聲五聲弗得<lb/>
不和水無當於五色五色弗得不章學無當於五官五<lb/>
官弗得不治師無當於五服五服弗得不親君子曰大<lb/>
徳不官大道不器大信不約大時不齊察於此者可以<lb/>
<pb n="KR2b0017_WYG_021-21b"/>
有志於本矣三王之祭川也皆先河而後海或源也或<lb/>
委也此之謂務本仕道曰男子四十始仕方物出謀發<lb/>
慮道合則服從不合則去七十懸車致仕君子之居恒<lb/>
當戸寢恒東首若有疾風迅雷甚雨則必變雖夜必興<lb/>
衣服冠而坐日五盥沐稷而靧粱櫛用樿櫛髮晞用象<lb/>
櫛進禨進羞工乃歌浴用二中上絺下綌出杅履蒯席<lb/>
連用湯履蒲席衣布晞身乃屨進飲將適公所宿齋居戒<lb/>
外寢沐浴史進象笏書思對命既服習容觀玉聲乃出<lb/>
<pb n="KR2b0017_WYG_021-22a"/>
揖私朝煇如也登車則有光矣侍坐則必退席不退則<lb/>
必引而去君之黨若賜之食而君客之則命之祭然後<lb/>
祭先飯辯甞羞飲而俟若有甞羞者則俟君之食然後<lb/>
食飯飲而俟君命之羞羞近者命之品甞然後唯所欲<lb/>
凡甞逺食必順近食君未覆手不敢飡君既食又飯飱<lb/>
飯飱者三飯也君既徹執飯與醬乃出授從者凡侑食<lb/>
不盡食食於人不飽唯水漿不祭若祭為已偞卑君若<lb/>
賜之爵則越席再拜稽首受登席祭之飲卒爵而俟君<lb/>
<pb n="KR2b0017_WYG_021-22b"/>
卒爵然後受虚爵君子之飲酒也受一爵而色洒如也<lb/>
二爵而言言斯禮已三爵而油油以退退則坐取屨隱<lb/>
辟而後屨坐左納右坐右納左凡尊必上𤣥酒惟君面<lb/>
尊惟饗野人皆酒凡侍於君紳垂足如履齊頥霤垂拱<lb/>
視下而聽上視帶以及祫聽嚮任左凡君召以三節二<lb/>
節以走一節以趨在官不俟屨在外不俟車士於大夫<lb/>
不敢拜迎而拜送士於尊者先拜進面答之拜則走士<lb/>
於君言大夫没矣則稱謚若字名士與大夫言名士字<lb/>
<pb n="KR2b0017_WYG_021-23a"/>
大夫於大夫所有公諱無私諱凡祭不諱廟中不諱教<lb/>
學臨文不諱侍食於先生異爵者後祭先飯客祭主人<lb/>
辭曰不足祭也客飱主人辭以疏主人自置其醬則客<lb/>
自徹之一室之人非賔客一人徹一食之人一人徹凡<lb/>
燕食婦人不徹食棗桃李弗致于核𤓰祭上環食中弃<lb/>
所操凡食果實者後君子火熟者先君子有慶非君賜<lb/>
不賀君賜車馬乗以拜賜衣服服以拜賜君未有命弗<lb/>
敢即乗服也君賜稽首據掌致諸地酒肉之賜弗拜凡<lb/>
<pb n="KR2b0017_WYG_021-23b"/>
賜君子與小人不同日凡獻於君大夫使宰士親皆拜<lb/>
稽首送之大夫不親拜為君之答已也大夫拜賜而退<lb/>
士待諾而退又拜弗答拜大夫親賜士士拜受又拜於<lb/>
其室凡於尊者有獻而弗敢以聞士於大夫不承賀下<lb/>
大夫於上大夫承賀<lb/>
　<lb/>
　<lb/>
　皇王大紀巻二十一<lb/>
</p>
<p>
</p>
  </div>
</body>
</text>
</TEI>
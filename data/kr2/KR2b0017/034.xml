<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>皇王大紀卷三十四</head>
    <p>
<pb n="KR2b0017_WYG_034-1a"/>
欽定四庫全書<lb/>
　皇王大紀卷三十四　　　　宋　胡宏　撰<lb/>
　三王紀<lb/>
　　桓王<lb/>
二年冬魯侯將如棠觀魚公子彄諌曰凡物不足以講<lb/>
大事其材不足以備器用則君不舉焉君將納民於軌<lb/>
物者也故講事以度軌量謂之軌取材以彰物采謂之<lb/>
物不軌不物謂之亂政亂政亟行所以敗也故春蒐夏<lb/>
<pb n="KR2b0017_WYG_034-1b"/>
苗秋獮冬狩皆於農隙以講事也三年而治兵入而振<lb/>
旅歸而飲至以數軍實昭文章明貴賤辨等列順少長<lb/>
習威儀也鳥獸之肉不登於俎皮革齒牙骨角毛羽不<lb/>
登於器則公不射古之制也若夫山林川澤之實器用<lb/>
之資皂隷之事官司之守非君所及也公曰吾將略地<lb/>
焉遂往陳魚而觀之彄稱疾不從亦孝公子也二月衛<lb/>
𦵏其君桓公四月衛人以燕師伐鄭鄭三大夫以三軍<lb/>
軍其前二公子濳軍軍其後燕人畏鄭三軍而不虞制<lb/>
<pb n="KR2b0017_WYG_034-2a"/>
人六月二公子以制人敗燕師于北制曲沃鱓攻翼晉<lb/>
侯郄奔隨是為鄂侯鱓既得晉不受王命王使虢公伐<lb/>
之復奔曲沃晉人立鄂侯之子光衛之亂也郕人侵衛<lb/>
至是衛師入郕魯考仲子之宫將萬焉公問羽數於衆<lb/>
仲對曰天子用八諸侯六大夫四士二夫舞所以節八<lb/>
音而行八風也故自八以下公從之始用六佾宋人取<lb/>
邾田邾人告於鄭曰請君釋憾於宋敝邑為道鄭人會<lb/>
之伐宋入其郛以報東門之役宋公使吿於魯魯侯聞<lb/>
<pb n="KR2b0017_WYG_034-2b"/>
其入郛也將救之問於使者曰師何及對曰未及國公<lb/>
怒乃止辭使者曰君命寡人同恤社稷之難今問諸使<lb/>
者曰師未及國非寡人之所敢知也冬十月辛巳魯公<lb/>
子彄卒公曰叔父有憾於寡人寡人弗敢忘𦵏之加一<lb/>
等是為臧僖伯宋人伐鄭圍長葛以報入郛之役春世<lb/>
子卒諡為靖公經曰五年春公觀魚于棠<hi>諸侯非王事則不出非民</hi>
<hi>事則不出特書觀魚以見隠公慢棄國政逺事逸遊也夫不納僖伯之忠言亦已矣又從而為之辭是縱欲而</hi>
<hi>不能自克之以禮也能無鍾巫之及乎</hi>夏四月𦵏衞桓公<hi>魯往會故書聖人存而弗削者</hi>
<pb n="KR2b0017_WYG_034-3a"/>
<hi>弑逆之賊討矣程氏曰正終大事也必於正寢而不沒於婦人之手豈茍然乎死而加之不正之謚知忠孝者</hi>
<hi>不忍為也衛本侯爵何以稱公見臣子不請於王而私自諡爾春秋於邦君薨正以王法至於𦵏則從其私諡</hi>
<hi>前以貶不臣順之諸侯後以罪不忠孝之臣子詞顯而義微皆所以遏人欲存天理大居正也</hi>秋衞師<lb/>
入郕<hi>稱師者紀其用衆而立義不同有矜其盛而稱師者如齊師宋師曹師城邢之類是也有著其暴而</hi>
<hi>稱師者楚滅陳蔡公子棄疾主兵而曰楚師之類是也有惡其無名不義而稱師者次于郎以俟陳蔡及齊圍</hi>
<hi>郕之類是也衞宣繼州吁不施徳政毒衆臨戎入人之國書著其暴也</hi>九月考仲子之宫<lb/>
初獻六羽<hi>考者始成而祀也惠公欲以愛妾為夫人隠公欲以庶弟為嫡子聖人以為諸侯不再娶</hi>
<hi>於禮無二適故因其来賵考宫而正名之曰仲子生稱號姓氏沒稱號諡姓者夫人也存沒皆單稱姓字者妾</hi>
<pb n="KR2b0017_WYG_034-3b"/>
<hi>也几宫廟非志災失禮則不書羽以象文徳干以象武功總而稱之則為佾婦人無武事故獨奏文樂初獻六</hi>
<hi>羽者明前此用八之僭也魯用天子禮樂是成王過賜而伯禽受之非也以祀周公已為非禮其後羣公皆僭</hi>
<hi>用焉末流季氏八佾舞於庭而三家者以雍徹聖人因事而書所以正天下之大典也</hi>邾人鄭人<lb/>
伐宋<hi>主兵者邾也故雖附庸小國而序乎鄭之上然衞州吁主兵伐鄭而聖人以宋為首者此春秋撥亂</hi>
<hi>之大法也</hi>螟<hi>虫食苗心曰螟食葉曰螣食節曰賊食根曰蟊國以民為本民以食為天螟記災也聖人以是</hi>
<hi>為國之大事也近世王安石乃稱為人牧者不必論奏災傷之事甚矣其不講於聖人之經也</hi>冬十有<lb/>
二月辛巳公子彄卒<hi>以公羊三世考之則所傳聞之世也而書日見恩禮之厚矣以僖伯</hi>
<hi>之忠葬之加一等夫是之謂稱然不聽其言與郭公善善不能用一也其及宜矣</hi>宋人伐鄭圍<lb/>
<pb n="KR2b0017_WYG_034-4a"/>
長葛<hi>圍之至於經年而不解誅亂臣討賊子可也長葛鄭邑何罪乎書圍於此而書取於後宋人之惡彰</hi>
<hi>矣</hi>
三年甲子春鄭伯使人輸平干魯三月辛酉魯侯會齊<lb/>
侯盟于艾始平也五月庚申鄭伯侵陳大獲往嵗鄭伯<lb/>
請成于陳陳侯不許五父諌曰親仁善鄰國之寶也君<lb/>
其許鄭陳侯曰宋衞實難鄭何能為遂不許君子曰善<lb/>
不可失惡不可長陳侯長惡不悛徒自及也周任有言<lb/>
曰為國家者見惡如農夫之務去草焉芟夷藴崇之絶<lb/>
<pb n="KR2b0017_WYG_034-4b"/>
其本根勿使能殖則善者信矣秋宋人取長葛冬王使<lb/>
告饑于魯魯為王請糴於宋衞齊鄭鄭伯来朝王不禮<lb/>
焉周公黑肩曰我周之東晉鄭焉依善鄭以勸来者猶<lb/>
懼不蔇况不禮焉鄭不来矣弗聽王國風八篇曰采葛<lb/>
三章章三句懼讒也彼采葛兮一日不見如三月兮<hi>葛所</hi>
<hi>以為絺綌喻臣以小事使出</hi>彼采蕭兮一日不見如三秋兮<hi>蕭所以共祭祀</hi>
彼采艾兮一日不見如三嵗兮<hi>艾所以療疾</hi>王國風九篇曰<lb/>
大車三章章四句刺周大夫也禮義陵遲男女淫奔故<lb/>
<pb n="KR2b0017_WYG_034-5a"/>
陳古以刺今大夫不能聽男女之訟焉大車檻檻毳衣<lb/>
如菼<hi>大車大夫之車檻檻車行聲也毳衣天子大夫出封五命如子男之服毳冕菼色青者</hi>豈不<lb/>
爾思畏子不敢大車啍啍毳衣如璊<hi>啍啍重遲之貌璊頳也</hi>豈不<lb/>
爾思畏子不奔榖則異室死則同穴謂予不信有如皦<lb/>
日<hi>榖生皦白也生則形異死則神合</hi>經曰六年春鄭人来輸平<hi>輸納也平成也</hi>
<hi>鄭人納成于魯以利相結解怨釋仇離宋魯之黨也故特稱輸平以明有國者正其義不謀其利杜亡國敗家</hi>
<hi>之本也</hi>夏五月辛酉公會齊侯盟於艾秋七月<hi>四徳備而後為乾四</hi>
<hi>時具而後成嵗故春秋雖無事首時過則書見天人之理合也天人殊觀聖學不傳而春秋之義隠矣</hi>冬<lb/>
<pb n="KR2b0017_WYG_034-5b"/>
宋人取長葛<hi>宋人恃強乆役取非所有王朝不討列國不治鄭人土地天子所命先祖所受不能</hi>
<hi>保有而失之也是上無天王下無方伯而鄭亦無君也攷穆公屬國之意殤公乃忌馮而伐鄭春秋序宋主兵</hi>
<hi>以殤公之罪重也明年鄭人報宋序邾為首以鄭伯之罪輕也又肆行暴虐不善之積已著其見弑豈一朝一</hi>
<hi>夕之故哉凡此類直書于䇿按其行事而善惡之應可攷矣</hi>
四年春正月魯紀伯姬之行也其娣叔姬㓜至是始歸<lb/>
於紀滕侯薨夏魯城中丘齊侯使公子年聘於魯結艾<lb/>
之盟也宋及鄭平秋七月庚申盟於宿魯侯聞之伐邾<lb/>
以說於宋初戎朝于周發幣於公卿凡伯弗賔王使凡<lb/>
<pb n="KR2b0017_WYG_034-6a"/>
伯聘于魯還至衞楚丘戎伐凡伯執之以歸陳及鄭平<lb/>
鄭公子忽在王所故陳侯請妻之鄭伯許之曲沃鱓卒<lb/>
是為莊伯子稱代秦伯薨諡曰文公嫡孫寜公立經曰<lb/>
七年春王三月叔姬歸于紀<hi>叔姬伯姬之娣非夫人也則何以書古者諸侯一娶</hi>
<hi>九女必格之同時者所以定名分窒亂源也今叔姬待年於宗國不與嫡俱行則非禮之常所以書也眉山蘇</hi>
<hi>轍以謂書叔姬賢之也賢而得書亦春秋之法也</hi>滕侯卒<hi>卒自外録不卒非外也葬自内録不葬非</hi>
<hi>内也滕侯宿男之類書卒不書𦵏者怠於禮弱其君者也</hi>夏城中丘<hi>程氏曰為民立君所以養之也</hi>
<hi>養民之道在愛其力民力足則生養遂教化行風俗美故為政以民力為重也春秋凡用民必書其所興作不</hi>
<pb n="KR2b0017_WYG_034-6b"/>
<hi>時害義固為罪矣雖時且義亦書見勞民為重事也人君而知此義則知慎重於用民力矣凡書城者完舊也</hi>
<hi>書築者創始也城中丘使民不以時非人君之心也</hi>齊侯使其弟年來聘<hi>兄弟先公之子</hi>
<hi>不稱公子貶也鄭語書盟黒背書帥師而稱兄弟者罪其有寵愛之私陳光奔楚盜殺衞縶秦鍼宋辰書奔書</hi>
<hi>歸而稱兄弟者責其薄友恭之義年者齊僖公母弟也僖公私其同母寵愛異於他弟施及其子猶與嫡等至</hi>
<hi>襄公絀之遂成簒弑之禍故聖人特變文書弟以示貶焉仁人於兄弟絶偏係之私篤友恭之義人倫正而天</hi>
<hi>理存其春秋以訓天下與来世之意也</hi>秋公伐邾<hi>魯為宋討非義之甚而稱伐邾傳所謂欲加之</hi>
<hi>罪者也而不知渝蔑之盟不待貶而自見矣</hi>冬天王使凡伯来聘戎伐凡伯<lb/>
于楚丘以歸<hi>一人而曰伐見其以徒衆也楚丘衞地以歸易詞也于楚丘者罪衞不救王臣之患</hi>
<pb n="KR2b0017_WYG_034-7a"/>
<hi>以歸者罪凡伯失節不能死於位也用之秩官敵國賔至闗尹以吿候人為導司徒具徒司㓂詰姦佃人積薪</hi>
<hi>火師監燎其貴國之賔至則以班加一等益䖍至於王使則皆官正涖事今凡伯承王命以為過賔於衛而戎</hi>
<hi>得伐之以歸是蔑先王之官而無君父也為狄所滅則有由矣</hi>
五年齊侯將平宋衞於鄭有㑹期宋公請衞侯先相見<lb/>
衛侯與宋公遇于大丘鄭伯先請于魯以泰山之祊易<lb/>
許田魯人許之正月使宛歸祊魯人受之四月甲辰鄭<lb/>
公子忽如陳逆婦媯辛亥以媯氏歸甲寅入于鄭陳鍼<lb/>
子送女先配而後祖鍼子曰是不為夫婦誣其祖矣何<lb/>
<pb n="KR2b0017_WYG_034-7b"/>
以能育蔡侯薨子封人嗣齊人卒平宋衞于鄭秋會於<lb/>
温盟於瓦屋以釋東門之役八月丙戌鄭伯以齊人朝<lb/>
王魯侯莒人盟於浮来以成紀好冬十月魯大夫公子<lb/>
展之孫無駭卒請諡與族公問於衆仲對曰天子建徳<lb/>
於諸侯因生以賜姓胙之土而命之氏諸侯於大夫使<lb/>
因其王父字諡為族官有世功則有官族邑亦如之公<lb/>
命以字為展氏齊侯使吿成三國于魯公使衆仲對曰<lb/>
君釋三國之圗以鳩其民君之惠也寡君聞命矣敢不<lb/>
<pb n="KR2b0017_WYG_034-8a"/>
承受君之明徳經曰八年春宋公衞侯遇于垂三月鄭<lb/>
伯使宛来歸祊庚寅我入祊<hi>輸平之時以言請之矣至是来入地也周制六年五</hi>
<hi>服一朝成王以周公有大勲勞故特賜之許田為朝宿之地又六年王乃時巡諸侯各朝于方岳宣王以鄭伯</hi>
<hi>母弟懿親故特賜之祊田為湯沐之邑祊近于魯許鄰於鄭各以其近者相易用是見鄭有無君之心而謂天</hi>
<hi>王不復能巡狩矣用是見鄭有無親之心而敢與人以先祖所受之邑矣其言我入祊者祊非我有也入者不</hi>
<hi>順之詞</hi>夏六月己亥蔡侯考父卒辛亥宿男卒<hi>周制諸侯薨赴不以</hi>
<hi>名仲尼革之必以名書示君臣尊卑之等蓋禮之中也</hi>秋七月庚午宋公齊侯衞<lb/>
侯盟于瓦屋<hi>参盟書日謹其始也程氏曰宋為主盟與鄭絶也大道隠而家天下然後有誥誓忠</hi>
<pb n="KR2b0017_WYG_034-8b"/>
<hi>信薄而人心疑然後有詛盟盟詛煩而約劑亂然後有交質子春秋革薄從厚謹參盟善胥命美蕭魚之㑹盖</hi>
<hi>有志于天下為公之世凡此類亦變周制矣</hi>八月葬蔡宣公九月辛卯公及<lb/>
莒人盟于浮来<hi>隠公屈干乗之尊下與小國之大夫盟亦太卑而可踰矣故特言及以譏失禮</hi>
<hi>且明非大夫之罪也</hi>螟冬十有二月無駭卒<hi>諸侯之子為大夫則稱公子其孫也而為</hi>
<hi>大夫則稱公孫公孫之子與異姓之臣未賜族而身為大夫則稱名已賜族而使之世為大夫則稱族古者置</hi>
<hi>卿必求賢徳不以世官春秋之初猶為近古故無駭與俠皆書名爾其後官人以世無不賜之族或以字或以</hi>
<hi>諡或以官或以邑而先王之禮亡矣至於三家專魯六卿分晉諸侯失國出奔者相繼觀春秋所書而是非之</hi>
<hi>迹著治亂之效明矣</hi>
<pb n="KR2b0017_WYG_034-9a"/>
六年王使大夫南季聘于魯春正月癸酉魯雷電霖雨<lb/>
庚辰大雨雪凡雨自三日以往為霖平地尺為大雪秦<lb/>
徙都眉之平陽魯大夫挾卒夏魯城郎宋公不王鄭伯<lb/>
以王命討之使吿于魯魯侯會齊侯于防以謀伐宋北<lb/>
戎侵鄭鄭伯禦之曰彼徒我車懼其侵軼我也公子突<lb/>
曰使勇而無剛者嘗冦而速去之君為三覆以待之戎<lb/>
輕而不整貪而無親勝不相讓敗不相救先者見獲必<lb/>
務進進而遇覆必速奔後者不救則無繼矣乃可以逞<lb/>
<pb n="KR2b0017_WYG_034-9b"/>
從之大敗戎師經曰九年春天王使南季来聘<hi>古者諸侯於天</hi>
<hi>子朝聘有制天子於諸侯亦有時聘以結好隠公即位九年未甞朝聘於天子貶爵削地可也經書公如京師</hi>
<hi>者一朝於王所者二卿大夫如京師者五舉魯一國則天下諸侯怠慢不臣可知矣書天王来聘者七錫命者</hi>
<hi>三賵葬者四則問於他邦及齊晉秦楚之大國又可知矣然後征伐自諸侯出然後政事自大夫出然後陪臣</hi>
<hi>執國命夷狄制諸夏矣其原皆自天王失威福之柄也春秋於此盖有不得已焉爾矣</hi>三月癸酉<lb/>
大雨震電庚辰大雨雪<hi>震電者陽精之發雨雪者隂氣之凝此三月正月也雷未可以</hi>
<hi>出電未可以見而大震電此陽失節也雷已出電已見則雪不當復降而大雨雪此隂氣縱也公子翬之讒兆</hi>
<hi>矣鍾巫之難萌矣春秋災異必書雖不言其事應而事應具存惟明於天人相感之際響應之理則見聖人所</hi>
<pb n="KR2b0017_WYG_034-10a"/>
<hi>書之意矣</hi>挾卒夏城郎<hi>城者禦暴保民之所城不可踰制役不可違時又當量功命日不愆于素</hi>
<hi>然後為之可也失其時制妄興大作無愛養斯民之意者其罪之輕重見矣</hi>秋七月冬公會<lb/>
齊侯于防<hi>周制有時會以發田方之禁此謂非時而合諸侯以禁止天下之不義也列國何為有此</hi>
<hi>名凡書㑹皆譏也謂非王事相㑹聚爾曰鄭伯為宋公不王討也何以謂之非王事乎天下不聽征伐之禁於</hi>
<hi>王都始則私㑹中則私盟終敗人而奪其邑奉王命討不庭者果如是乎盖矯假以逞私忿爾經之書會書伐</hi>
<hi>而不異其文以此</hi>
七年冬十有二月齊侯魯侯鄭伯會于中丘盟于鄧為<lb/>
師期二月公子翬先會齊侯鄭伯伐宋四月戊申魯侯<lb/>
<pb n="KR2b0017_WYG_034-10b"/>
會齊侯鄭伯于老桃壬戌魯侯敗宋師于菅庚午鄭師<lb/>
入郜以郜歸于魯庚辰入防以防歸于魯蔡人衞人郕<lb/>
人不會伐宋五月鄭師入郊猶在郊宋人衞人入鄭乃<lb/>
召蔡人入戴蔡人怒師不和鄭伯圍戴克之取三師焉<lb/>
七月戊寅鄭伯入宋八月壬午齊人鄭人入郕討違王<lb/>
命也經曰十年春王二月公會齊侯鄭伯于中丘夏翬<lb/>
帥師會齊人鄭人伐宋<hi>翬不氏先期也夫亂臣賊子積其強惡非一朝一夕之故故去</hi>
<hi>其公子以戒兵柄下移制之於未亂也</hi>六月壬戌公敗宋師于菅辛未取<lb/>
<pb n="KR2b0017_WYG_034-11a"/>
郜辛巳取祊<hi>内大惡其詞婉諸侯分邑非其有而取之盜也曷不隠乎若成公取鄟襄公取邿昭</hi>
<hi>公取鄫皆覆人之邦而絶其祀亦書曰取故此直書而不隠也</hi>秋宋人衞人入鄭宋人<lb/>
蔡人衞人伐戴鄭伯伐取之<hi>鄭莊公以竒取勝然則可乎孟子曰善戰者服上刑</hi>
<hi>稱伐取者其以鄭莊公當此刑矣</hi>冬十月壬午齊人鄭人入郕<hi>程氏謂宋本以</hi>
<hi>公子馮在鄭故二國交惡春秋不見其為王討也若討違王命則不書入矣入者不順之詞也苟以為難詞則</hi>
<hi>齊鄭大國於討何難哉</hi>
八年滕侯薛侯朝於魯爭長薛侯曰我先封滕侯曰我<lb/>
周之卜正也薛庶姓也我不可以後之公使請於薛侯<lb/>
<pb n="KR2b0017_WYG_034-11b"/>
曰周諺有之曰山有木工則度之賔有禮主則擇之周<lb/>
之宗盟異姓為後寡人若朝于薛不敢與諸任齒乃長<lb/>
滕侯魯侯會鄭伯于時来以謀伐許五月齊侯魯侯鄭<lb/>
伯伐許瑕叔盈以蝥狐登周麾而呼曰君登矣鄭師畢<lb/>
登遂入許許男奔衞齊侯以許讓公公曰君謂許不共<lb/>
故從君討之許既伏其罪矣雖君有命寡人弗敢與聞<lb/>
乃與鄭人鄭伯使許大夫百里奉許叔以居許東偏曰<lb/>
天禍許國鬼神實不逞于許君而假手於我寡人寡人<lb/>
<pb n="KR2b0017_WYG_034-12a"/>
唯是一二父兄不能共億其敢以許自為功乎寡人有<lb/>
弟不能和協而使餬其口於四方其況能乆有許乎吾<lb/>
子其奉許叔以撫柔此民也吾將使獲也佐吾子若寡<lb/>
人得沒於地天其以禮悔禍於許無寜茲許公復奉其<lb/>
社稷唯我鄭國之有請謁焉如舊婚媾其能降以相從<lb/>
也無滋他族實偪處此以與我鄭國爭此土也吾子孫<lb/>
其覆亡之不暇而況能禋祀許乎寡人之使吾子處此<lb/>
不唯許國之為亦聊以固吾圉也乃使公孫獲處許西<lb/>
<pb n="KR2b0017_WYG_034-12b"/>
偏曰凡而器用財賄無寘於許我死乃亟去之吾先君<lb/>
新邑於此王室而既卑矣周之子孫日失其序夫許大<lb/>
岳之𦙍也天而既厭周徳矣吾其能與許爭乎君子謂<lb/>
鄭莊公於是乎有禮禮經國家定社稷序人民利後嗣<lb/>
者也許無刑而伐之服而舍之度徳而處之量力而行<lb/>
之相時而動無累後人可謂知禮矣王取鄔劉蒍邘之<lb/>
田于鄭而與鄭人蘇忿生之田温原絺樊隰郕攅茅向<lb/>
盟州陘隤懷君子是以知桓王之失鄭也恕而行之徳<lb/>
<pb n="KR2b0017_WYG_034-13a"/>
之則也禮之經也已弗能有而以與人人之不至不亦<lb/>
宜乎鄭息有違言息侯伐鄭鄭伯與戰于竟息師大敗<lb/>
而還夫不度徳不量力不親親不徵辭不察有罪犯五<lb/>
不韙而以伐人君子是以知息之將亡也八月鄭伯以<lb/>
虢師伐宋壬戍大敗宋師以報其入鄭也魯公子翬請<lb/>
殺公子允將以求太宰魯侯曰為其少故也吾將授之<lb/>
矣使營莵裘吾將老焉翬懼反諸公于公子而請弑之<lb/>
公有事於鍾巫齊于社圃館于寪氏九月壬辰翬使賊<lb/>
<pb n="KR2b0017_WYG_034-13b"/>
弑之是為隠公公子允即位而討寪氏有死者經曰十<lb/>
有一年春滕侯薛侯来朝<hi>周東遷之後列國放恣無禮義之交惟强弱之視凡来聘</hi>
<hi>来朝一切書不削皆所以示譏滕薛二君不特言者又譏旅見也非天子不旅見諸侯偃然受之而不辭亦以</hi>
<hi>見隠公之志荒矣</hi>夏公會鄭伯于時来秋七月壬午公及齊侯<lb/>
鄭伯入許<hi>前書㑹則伐許者本鄭志也此書及則入許者公所欲也公即位十有一年不朝京師不</hi>
<hi>奔王喪擅興甲兵取邑易地今又入人之國而逐其君凡此五不韙者人臣之大惡而隠公兼有之然則不善</hi>
<hi>之殃豈特始於惠成於桓不可不察也</hi>冬十有一月壬辰公薨<hi>隠公見弑魯史舊文</hi>
<hi>必以實書其曰公薨者仲尼親筆也不書弑示臣子於君父有隠避其惡之禮不書地示臣子於君父有不沒</hi>
<pb n="KR2b0017_WYG_034-14a"/>
<hi>其實之忠不書𦵏示臣子於君父有討賊復讐之義非聖人莫能修謂此類也夫賊不討讐不復而不書𦵏則</hi>
<hi>服不除寢苫枕戈無時而終事也以此法討罪至嚴矣故曰春秋成而亂臣賊子懼</hi>
九年魯侯弑君得位脩好于鄭鄭人請卒易祊田魯侯<lb/>
許之正月會鄭伯于垂以祊田之薄於許田也加璧焉<lb/>
二月丁未魯侯及鄭伯盟于越魯大水經曰元年<hi>元年即位</hi>
<hi>之始年也自是累數雖乆而不易此前古記事之例春秋祖述為編年法及漢文惑方士之言改後元年始亂</hi>
<hi>古制孝武又因事别建年號厯代因之夫厯世無窮而美名有盡豈記乆明逺可行之法也必欲傳乆當以春</hi>
<hi>秋為正</hi>春王正月公即位<hi>桓公與聞乎故而書即位著其弑立之罪深絶之也美惡不嫌</hi>
<pb n="KR2b0017_WYG_034-14b"/>
<hi>同詞惠公元妃無適嗣隠公繼室之子於次居長禮當嗣世桓庶弟也隠欲讓而桓弑之春秋所以備書始終</hi>
<hi>討賊之義以示王法正人倫存天理也</hi>三月公㑹鄭伯于垂鄭伯以璧假<lb/>
許田<hi>許田所以易祊也鄭既歸祊又加璧者祊薄於許故也以此易彼各利於國乃有無君親之心焉聖</hi>
<hi>人以是為國之大惡也故隠其詞而謂之假夫易則已矣言假則有歸之道又以見許人改過遷善之意其垂</hi>
<hi>訓之義大矣春秋惡易許田孟子極陳利國之害皆拔本塞源杜簒弑之漸也</hi>夏四月丁未公<lb/>
及鄭伯盟于越<hi>垂之㑹鄭人欲得許田以自廣也故稱㑹越之盟桓公欲結鄭好以自安也故</hi>
<hi>稱及夫弑逆之人孟子所謂不待教命人得而誅之者也而鄭與之盟以定其位是肆人欲滅天理變中國為</hi>
<hi>戎夷化人類為禽獸聖人所謂懼春秋所以作也無俟於貶絶而惡自見也</hi>秋大水<hi>大水者隂逆而</hi>
<pb n="KR2b0017_WYG_034-15a"/>
<hi>與怨氣并之所致也桓行逆徳而致隂沴宜矣</hi>冬十月<lb/>
十年宋公立十一年十一戰民不堪命孔父嘉為司馬<lb/>
華督為太宰督將弑君因民不堪命先宣言曰司馬則<lb/>
然攻殺孔父遂弑宋公諡曰殤召公子馮于鄭而立之<lb/>
以親鄭以郜大鼎賂魯侯齊陳鄭皆有賂魯侯將納于<lb/>
太廟臧哀伯諌曰君人者昭徳塞違猶懼或失之故昭<lb/>
令徳以示子孫是以清廟茅屋大路越席大羮不致粢<lb/>
食不鑿昭其儉也衮冕黻珽帶裳幅舄衡紞紘綖昭其<lb/>
<pb n="KR2b0017_WYG_034-15b"/>
度也藻率鞞鞛鞶厲游纓昭其數也火龍黼黻昭其文<lb/>
也五色比象昭其物也鍚鸞和鈴昭其聲也三辰旂旗<lb/>
昭其明也以臨照百官於是乎戒懼而不敢易紀律今<lb/>
滅徳立違而寘其賂器於太廟以明示百官百官象之<lb/>
其又何誅焉國家之敗由官邪也官之失徳寵賂章也<lb/>
郜鼎在廟章孰甚焉武王克商遷九鼎于雒邑義士猶<lb/>
或非之而況將昭違亂之賂器於太廟其若之何周内<lb/>
史聞之曰臧孫逹其有後於魯乎君違不忘諌之以徳<lb/>
<pb n="KR2b0017_WYG_034-16a"/>
公不聽遂與齊侯陳侯鄭伯會於稷立華氏使相宋公<lb/>
夏五月紀侯朝於魯齊故也荆熊通浸強大稍侵漢沔<lb/>
之北蔡侯鄭伯會於鄧始懼楚也秋七月魯人入把魯<lb/>
侯及戎盟於唐以脩舊好晉侯侵陘庭之田陘庭南鄙<lb/>
啟曲沃伐翼經曰二年春王正月戊申宋督弑其君與<lb/>
夷<hi>元年書春王正月以天道王法正桓公之罪也二年書春王正月以天道王法正宋督之罪也程氏曰弑</hi>
<hi>逆者不以王法正之天理滅矣督雖無王而天理未嘗亡也穀梁子以二年書王正與夷之卒是也以為諸侯</hi>
<hi>之卒天子所隠痛故書王以正之誤矣</hi>及其大夫孔父<hi>孔父佐殤公無能改於其徳非所謂</hi>
<pb n="KR2b0017_WYG_034-16b"/>
<hi>格君心之非者然督之所憚於是先攻殺孔父而後敢弑其君能為有無亦庶幾焉是故著其節而書及不失</hi>
<hi>其官而書大夫也凡亂臣賊子畜無君之心者必先翦其所忌而後動於惡不能翦其所忌則有終其身而不</hi>
<hi>敢動也故劉安欲叛漢而憚汲直曹操欲擅位而憚孔融不有君子其能國乎春秋賢孔父示後世人主崇奬</hi>
<hi>節義之臣乃天下之大閑有國之急務也</hi>滕子来朝<hi>滕侯爵降而稱子終春秋之世何也春秋為誅</hi>
<hi>亂臣討賊子而作者也夫亂臣賊子人人莫與則無以立於世而莫敢動於惡矣故討亂賊之法尤嚴於其黨</hi>
<hi>滕侯先鄰國而朝桓是黨之也與四夷何異四夷雖大皆曰子狄之也使其後嗣有能討亂賊盖前人之愆則</hi>
<hi>聖人必復其爵矣</hi>三月公會齊侯陳侯鄭伯于稷以成宋亂<hi>春秋</hi>
<hi>於列㑹獨此與襄公末年㑹于澶淵特書其所為者以桓弑隠督弑殤般弑景一則受宋賂而立華氏一則謀</hi>
<pb n="KR2b0017_WYG_034-17a"/>
<hi>宋災而不致討故特書以見意焉然澶淵之會既不書魯卿又貶諸國之大夫此則書公又序諸侯之爵何也</hi>
<hi>澶淵之㑹雖書曰宋災故而未能表其誅責之意也故必深諱重貶然後見也稷之㑹前書督弑後取宋鼎曰</hi>
<hi>成宋亂書諸侯則其責明矣</hi>夏四月取郜大鼎于宋戊申納太廟<hi>取者</hi>
<hi>得非其有之稱納者不受而强致之謂弑逆之賊不能討而受其賂器寘於大廟以明示百官是教之為亂臣</hi>
<hi>賊子也公子牙慶父仲遂意如之惡又何誅焉聖人為此懼而作春秋故直載其事謹書其日垂訓後世使臣</hi>
<hi>戒也</hi>秋七月把侯来朝<hi>公穀程氏皆以把為紀紀侯朝弑君之賊何以無貶當是時齊欲滅</hi>
<hi>紀紀侯求魯為援非為桓立而朝之也</hi>蔡侯鄭伯會于鄧<hi>楚自周東遷號稱王跨越江漢</hi>
<hi>此三國者地與之鄰是以懼也其後卒滅鄧虜蔡侯而鄭以王室懿親為之服役聖人盖傷之也夫天下莫大</hi>
<pb n="KR2b0017_WYG_034-17b"/>
<hi>於理莫强於信義循天理惇信義荆楚雖大何懼焉若事醜徳齊則以地之大小力之强弱分勝負矣觀諸侯</hi>
<hi>㑹盟離合之迹而夷夏盛衰由可考也觀春秋進退與奪抑揚之㫖則知安中夏待四夷之道矣</hi>九月<lb/>
入把公及戎盟於唐冬公至自唐<hi>君行反而吿至常事爾何以書或誌其去</hi>
<hi>國踰時之乆也或録其會盟侵伐之危也或著其黨惡附姦之罪也桓公弑君而立嘗列於中國諸侯之㑹而</hi>
<hi>不書至同惡也今與戎盟而書至者危之也程氏所謂居夷浮海之意是也</hi>
十一年冬十一月曲沃稱伐翼次于陘庭莊伯之弟韓<lb/>
萬御戎梁𢎞為右敗晉侯于汾隰晉侯驂絓而止夜獲<lb/>
之是為哀侯及欒共叔稱使謂共叔曰毋死吾以子為<lb/>
<pb n="KR2b0017_WYG_034-18a"/>
上卿制晉國之政共叔對曰人非父不生非君食不長<lb/>
非師教不知故一事之惟其所在則致死焉從君而貳<lb/>
君焉用之遂死晉人立哀侯之子魯侯會齊侯于嬴請<lb/>
婚齊侯許之齊侯衞侯胥命于蒲不盟也杞侯求成于<lb/>
魯魯侯會之于郕夏五月辰朔日有食之既魯侯使公<lb/>
子翬逆夫人于齊齊侯送姜氏至于讙魯侯㑹之以姜<lb/>
氏歸先王之制諸侯嫁女于敵國姊妹則上卿送之公<lb/>
子則下卿送之於大國雖公子亦上卿送之于天子則<lb/>
<pb n="KR2b0017_WYG_034-18b"/>
諸卿皆行公不自送於小國則上大夫送之齊公子年<lb/>
聘于魯致夫人也魯有年經曰三年春正月<hi>桓公三年而後不書</hi>
<hi>王者十有四年何也桓公弑君而立王朝司馬不施殘執之刑鄰國之大夫不聞有沐浴之請魯之臣子反面</hi>
<hi>事讐曾莫之恥使亂臣賊子肆其凶逆無所忌憚人之大倫滅矣故不書以見桓公無王與天王之失政而不</hi>
<hi>王也</hi>公會齊侯于嬴夏齊侯衞侯胥命于蒲<hi>公羊曰胥命者相命也相</hi>
<hi>命近正也是時也人愛其情私相疑貳以成傾危之俗有能相命而信諭豈不獨為近正乎故特起胥命之文</hi>
<hi>於此有取焉聖人以信易食答子貢之問君子以信易生重桓王之失信去則民不立矣故荀卿言春秋善胥</hi>
<hi>命</hi>六月公㑹把侯于郕秋七月壬辰朔日有食之既<hi>榖梁</hi>
<pb n="KR2b0017_WYG_034-19a"/>
<hi>曰既盡也言日言朔食正朔也言朔不言日食既朔也言日不言朔食晦日也不言日不言朔夜食也何以知</hi>
<hi>其夜食曰王者朝日日始出而有虧傷之處也日者衆陽之宗人君之象而有食之既則其為變大矣先儒以</hi>
<hi>為荆楚僣號鄭拒王師之應</hi>公子翬如齊逆女<hi>娶妻必親迎禮之正也若夫邦君以爵則</hi>
<hi>有尊卑以國則有大小以道途則有逺邇或迎之於其國或迎之於境上或迎之於所館禮之節也紀侯於魯</hi>
<hi>以小大言則親之者也而使履緰来魯侯於齊以逺邇言則親之者也而使公子翬往是不重大婚之禮失其</hi>
<hi>節矣故書</hi>九月齊侯送姜氏于讙公㑹齊侯于讙夫人姜氏<lb/>
至自齊<hi>魯侯既不親迎為齊侯来乃逆而㑹于讙是公之行其重在齊侯而不在姜氏豈禮也哉不言</hi>
<hi>以至者既得見乎公也不能防閑於是乎在禮者所以别嫌明㣲制治于未亂不可不謹也娶夫人國之大事</hi>
<pb n="KR2b0017_WYG_034-19b"/>
<hi>故詳</hi>冬齊侯使其弟年来聘有年<hi>舊史災異與慶祥並記故有年大有年得見于</hi>
<hi>經然十二公多歴年所有務農重穀閔雨而書雨者豈無豐年而不見於是仲尼削之矣獨桓有年宣大有年</hi>
<hi>則存而弗削者縁此二公獲罪於天宜得水旱凶災之譴今乃有年則是反常也故以為異特存耳然則天道</hi>
<hi>亦僣乎桓宣享國十有八年獨此二年書有年他年之歉可知也而天理不差信矣此一事也在史則為慶祥</hi>
<hi>在經則為變異是聖人因魯史舊文能立興王之新法也故史文如畫筆經文如畫工自先儒說經者多列此</hi>
<hi>于慶瑞之門至程氏發明奥㫖然後以為記異此得於言意之表者也</hi>
　<lb/>
　皇王大紀卷三十四<lb/>
</p>
<p>
</p>
  </div>
</body>
</text>
</TEI>
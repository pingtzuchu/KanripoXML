<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>皇王大紀卷二十八</head>
    <p>
<pb n="KR2b0017_WYG_028-1a"/>
欽定四庫全書<lb/>
　皇王大紀卷二十八　　　　宋　胡宏　撰<lb/>
　三王紀<lb/>
　　康王<lb/>
王承文武成王之業無所變更勤脩先王之訓典用和<lb/>
洽於天下以對揚皇天上帝之丕顯休命小雅首篇曰<lb/>
鹿鳴三章章八句言燕羣臣嘉賔也既飲食之又實幣<lb/>
帛筐篚以將其厚意然後忠臣嘉賔得盡其心矣呦呦<lb/>
<pb n="KR2b0017_WYG_028-1b"/>
鹿鳴食野之苹<hi>藾蕭也</hi>我有嘉賔鼓瑟吹笙吹笙鼓簧承<lb/>
筐是將<hi>筐篚也所以將幣帛也</hi>人之好我示我周<hi>至/也</hi>行<hi>道也</hi>呦呦鹿<lb/>
鳴食野之蒿<hi>菣也</hi>我有嘉賔徳音孔昭視<hi>古示/字</hi>民不恌<hi>愉也</hi>
君子是則是傚<hi>可法效也</hi>我有㫖酒嘉賔式燕以敖<hi>遊也</hi>呦呦<lb/>
鹿鳴食野之芩<hi>草也</hi>我有嘉賔鼓瑟鼓琴鼓瑟鼓琴和樂<lb/>
且湛<hi>樂之乆也</hi>我有㫖酒以燕<hi>安也</hi>樂嘉賔之心小雅二篇曰<lb/>
四牡五章章五句勞使臣之來也有功而見知則説矣<lb/>
四牡騑騑<hi>行不止之貌</hi>周道倭遲<hi>歴逺/之貌</hi>豈不懐歸<hi>私思也</hi>王事<lb/>
<pb n="KR2b0017_WYG_028-2a"/>
靡盬<hi>公義也</hi>我心傷悲<hi>情思/也</hi>四牡騑騑嘽嘽駱馬<hi>喘息貌白馬黒</hi>
<hi>鬛曰駱</hi>豈不懷歸王事靡盬<hi>不堅/固也</hi>不遑<hi>暇/也</hi>啟<hi>跪/也</hi>處<hi>居也</hi>翩翩<lb/>
者鵻<hi>夫不也</hi>載飛載下集于苞栩王事靡盬不遑將<hi>養也</hi>父<lb/>
翩翩者鵻載飛載止集于苞杞<hi>枸檵也</hi>王事靡盬不遑將<lb/>
母駕彼四駱載驟駸駸<hi>驟也</hi>豈不懐歸是用作歌將母來<lb/>
諗<hi>念也告也</hi>小雅三篇曰皇皇者華五章章四句君遣使臣<lb/>
也送之以禮樂言逺而有光華也皇皇<hi>猶煌煌也</hi>者華于彼<lb/>
原隰<hi>髙平曰原下濕曰隰</hi>駪駪<hi>衆多/貌</hi>征夫<hi>行人也</hi>毎懐靡及我馬維<lb/>
<pb n="KR2b0017_WYG_028-2b"/>
駒六轡如濡載馳載驅周<hi>忠信也</hi>爰咨諏<hi>訪善為咨咨事為諏</hi>我馬<lb/>
維騏六轡如絲<hi>言調忍也</hi>載馳載驅周爰咨謀<hi>咨事之難易為謀</hi>我<lb/>
馬維駱六轡沃若載馳載驅周爰咨度<hi>咨禮義所宜為度</hi>我馬<lb/>
維駰<hi>隂白雜毛曰駰</hi>六轡既均<hi>調/也</hi>載馳載驅周爰咨詢<hi>親戚之謀為詢</hi>
小雅四篇曰常棣八章章四句燕兄弟也閔管蔡之失<lb/>
道故作常棣焉常棣<hi>棣也</hi>之華鄂<hi>承華/者</hi>不鞾鞾<hi>明盛貌</hi>凡今<lb/>
之人莫如兄弟死喪之威兄弟孔懷原隰裒<hi>聚也</hi>矣兄弟<lb/>
求矣脊令在原兄弟急難<hi>雝渠也飛則鳴行則揺不能自舍也</hi>每有良朋<lb/>
<pb n="KR2b0017_WYG_028-3a"/>
況<hi>玆也</hi>也永<hi>長/也</hi>嘆兄弟䦧<hi>狠也</hi>于牆外禦其侮毎有良朋烝<lb/>
也無戎<hi>相也助也</hi>喪亂既平既安且寧雖有兄弟不如友生<lb/>
儐<hi>陳也</hi>爾籩豆飲酒之飫<hi>私也</hi>兄弟既具和樂且孺妻子好<lb/>
合如鼓瑟琴兄弟既翕和樂且湛宜爾室家樂爾妻孥<lb/>
是究是圗亶<hi>信也</hi>其然乎小雅五篇曰伐木六章章六句<lb/>
燕朋友故舊也自天子至於庶人未有不須友以成者<lb/>
親親以睦友賢人不棄不遺故舊則民徳歸厚矣伐木<lb/>
丁丁<hi>伐木聲</hi>鳥鳴嚶嚶出自幽谷遷于喬木嚶其鳴矣求<lb/>
<pb n="KR2b0017_WYG_028-3b"/>
其友聲相彼鳥矣猶求友聲矧<hi>况也</hi>伊人矣不求友生神<lb/>
之聽之終和且平伐木許許釃酒<hi>以筐曰釃</hi>有藇<hi>羙貌</hi>既有肥<lb/>
羜<hi>未成羊曰羜</hi>以速諸父<hi>天子謂同姓諸侯諸侯謂同姓大夫皆曰父</hi>寧適不來<lb/>
㣲<hi>無也</hi>我弗顧於粲<hi>鮮明/貌</hi>洒掃陳饋八簋<hi>圓曰簋天子用八</hi>既有<lb/>
肥牡以速諸舅<hi>異姓則稱舅</hi>寧適不來㣲我有咎伐木于阪<lb/>
釃酒有衍<hi>美也</hi>籩豆有踐<hi>陳列貌</hi>兄弟無逺民之失徳乾餱<lb/>
<hi>食也</hi>以愆<hi>民尚以乾餱/獲愆過於人</hi>有酒湑<hi>湑莤/之也</hi>我無酒酤<hi>一宿酒也</hi>我坎<lb/>
坎鼓我蹲蹲<hi>舞貌</hi>舞我迨我暇矣飲此湑矣小雅六篇曰<lb/>
<pb n="KR2b0017_WYG_028-4a"/>
天保六章章六句下報上也君能下下以成其政臣能<lb/>
歸美以報其上焉天保定爾亦孔之固<hi>堅也</hi>俾爾單<hi>信也盡也</hi>
厚何福不除<hi>開也</hi>俾爾多益以莫不庶<hi>衆也</hi>天保定爾俾爾<lb/>
戩穀罄<hi>盡也</hi>無不宜受天百祿降爾遐福惟日不足天保<lb/>
定爾以莫不興如山如阜<hi>髙平曰陸大陸曰阜</hi>如岡如陵<hi>大阜曰陵言廣</hi>
<hi>厚也</hi>如川之方至以莫不増吉<hi>善/也</hi>蠲<hi>潔/也</hi>為饎<hi>酒食也</hi>是用孝<lb/>
享禴祠烝甞于公<hi>事也</hi>先王君曰卜爾<hi>先君也尸象神卜予也</hi>萬壽<lb/>
無疆神之弔<hi>至也</hi>矣詒<hi>遺/也</hi>爾多福民之質<hi>成也</hi>矣日用飲食<lb/>
<pb n="KR2b0017_WYG_028-4b"/>
羣黎百姓<hi>百官族姓</hi>徧為爾徳如月之恒<hi>弦/也</hi>如日之升<hi>出也</hi>如<lb/>
南山之壽不騫<hi>虧也</hi>不崩如松栢之茂無不爾或承小雅<lb/>
十篇曰魚麗六章三章章四句三章章二句美萬物盛<lb/>
多能備禮也魚麗<hi>歴也</hi>于罶<hi>曲梁也寡/婦之笥也</hi>鱨<hi>揚/也</hi>鯊<hi>鮀也太平有道則㣲</hi>
<hi>物衆多</hi>君子有酒㫖且多魚麗于罶魴鱧<hi>鮦也</hi>君子有酒多<lb/>
且㫖魚麗于罶鰋<hi>鮎也</hi>鯉君子有酒㫖且有物其多矣維<lb/>
其嘉矣物其㫖矣維其偕矣物其有矣維其時矣小雅<lb/>
十一篇曰南陔孝子相戒以養也小雅十二篇曰白華<lb/>
<pb n="KR2b0017_WYG_028-5a"/>
孝子之潔白也小雅十三篇曰華黍時和嵗豐宜黍稷<lb/>
也三篇有其義而亡其辭小雅十四篇南有嘉魚四章<lb/>
章四句樂與賢也太平之君子至誠樂與賢者共之也<lb/>
南有嘉魚<hi>江漢之間魚所産也</hi>烝然罩罩<hi>篧也</hi>君子有酒嘉賔式燕<lb/>
以樂南有嘉魚烝然汕汕<hi>樔也今之撩罟也</hi>君子有酒嘉賔式<lb/>
燕以衎南有樛木甘瓠纍之君子有酒嘉賔式燕綏之<lb/>
翩翩者鵻烝然來思君子有酒嘉賔式燕又思小雅十<lb/>
五篇曰南山有臺五章章六句樂得賢也得賢則能為<lb/>
<pb n="KR2b0017_WYG_028-5b"/>
邦家立太平之基矣南山有臺<hi>夫須也</hi>北山有萊<hi>草也</hi>樂只<lb/>
君子邦家之基樂只君子萬壽無期南山有桑北山有<lb/>
楊樂只君子邦家之光樂只君子萬壽無疆南山有杞<lb/>
北山有李樂只君子民之父母樂只君子徳音不已南<lb/>
山有栲<hi>山樗也</hi>北山有杻<hi>檍/也</hi>樂只君子遐不眉壽<hi>秀眉也</hi>樂<lb/>
只君子徳音是茂南山有枸<hi>枳枸</hi>北山有楰<hi>䑕梓</hi>樂只君子<lb/>
遐不黄耉樂只君子保艾爾後小雅十六篇曰由庚萬<lb/>
物得由其道也小雅十七篇曰崇丘萬物得極其髙大<lb/>
<pb n="KR2b0017_WYG_028-6a"/>
也小雅十八篇曰由儀萬物之生各得其宜也三篇有<lb/>
其義而亡其辭小雅十九篇曰蓼蕭四章章六句澤及<lb/>
四海也蓼<hi>長大也</hi>彼蕭<hi>蒿/也</hi>斯零露湑兮<hi>露貌</hi>既見君子我心<lb/>
寫兮燕笑語兮是以有譽處兮蓼彼蕭斯零露瀼瀼既<lb/>
見君子為龍<hi>竄也</hi>為光其徳不爽<hi>差也</hi>壽考不忘蓼彼蕭斯<lb/>
零露泥泥既見君子孔燕豈弟<hi>樂易也</hi>宜兄宜弟<hi>為兄亦宜為弟</hi>
<hi>亦宜</hi>令徳壽豈蓼彼蕭斯零露濃濃既見君子鞗<hi>轡/也</hi>革<hi>轡首</hi>
<hi>也</hi>冲冲<hi>埀飾/貌</hi>和鸞雝雝<hi>在軾曰和在鏕曰鸞</hi>萬福攸同小雅二十<lb/>
<pb n="KR2b0017_WYG_028-6b"/>
篇曰湛露四章章四句天子燕諸侯也湛湛<hi>盛多貌</hi>露斯<lb/>
匪陽<hi>日也</hi>不晞<hi>乾/也</hi>厭厭<hi>安/也</hi>夜飲<hi>私燕也</hi>不醉無歸湛湛露斯<lb/>
在彼豐草厭厭夜飲在宗載考<hi>夜飲必於宗室</hi>湛湛露斯在彼<lb/>
把棘顯允君子莫不令徳其桐其椅其實離離<hi>垂也</hi>豈弟<lb/>
君子莫不令儀小雅二十一篇曰彤弓三章章六句天<lb/>
子錫有功諸侯也彤<hi>朱也</hi>弓弨<hi>弛/也</hi>兮受言<hi>我也</hi>藏之我有嘉<lb/>
賔中心貺之<hi>賜也</hi>鐘鼓既設一朝饗之彤弓弨兮受言載<lb/>
之<hi>載以歸也</hi>我有嘉賔中心喜之鐘鼓既設一朝右<hi>勸也</hi>之彤<lb/>
<pb n="KR2b0017_WYG_028-7a"/>
弓弨兮受言櫜<hi>韜也</hi>之我有嘉賔中心好之鐘鼓既設一<lb/>
朝醻<hi>報也</hi>之小雅二十二篇曰菁菁者莪四章章四句樂<lb/>
育材也君子能長育人材則天下喜樂之矣菁菁<hi>盛貌</hi>者<lb/>
莪<hi>羅蒿也</hi>在彼中阿<hi>大陵中也</hi>既見君子樂且有儀菁菁者莪<lb/>
在彼中沚<hi>沚中也</hi>既見君子我心則喜菁菁者莪在彼中<lb/>
陵既見君子錫我百朋汎汎楊舟<hi>楊木為舟亦沈亦浮</hi>載沈載浮<lb/>
既見君子我心則休大雅十二篇曰行葦八章章四句<lb/>
言忠厚也周家忠厚仁及草木故能内睦九族外尊事<lb/>
<pb n="KR2b0017_WYG_028-7b"/>
黄耉養老乞言以成其福祿焉敦<hi>聚也</hi>彼行<hi>道也</hi>葦牛羊勿<lb/>
踐履方苞方體<hi>形也</hi>維葉泥泥<hi>初生/貌</hi>戚戚<hi>内相親也</hi>兄弟莫逺<lb/>
具爾或肆<hi>陳也</hi>之筵或授之几<hi>老者加/之以几</hi>肆筵設<hi>重也</hi>席授几<lb/>
有緝<hi>猶續也</hi>御<hi>侍/也</hi>或獻<hi>主曰/獻</hi>或酢<hi>客曰/酢</hi>洗爵奠斚<hi>主醻客客奠而</hi>
<hi>不舉</hi>醓醢以薦<hi>肉醢/也</hi>或燔或炙嘉殽脾臄<hi>函/也</hi>或歌或咢<hi>徒擊</hi>
<hi>也</hi>敦<hi>盡/也</hi>弓既堅四鍭<hi>矢/也</hi>既鈞<hi>叄亭/已</hi>舎矢既均<hi>中蓺也</hi>序賔<lb/>
以賢敦弓既句<hi>合而成規</hi>既挾四鍭四鍭如樹<hi>言皆中也</hi>序賔以<lb/>
不侮<hi>皆賢也</hi>曽孫維主酒醴維醹<hi>厚/也</hi>酌以大斗<hi>長三尺</hi>以祈<lb/>
<pb n="KR2b0017_WYG_028-8a"/>
<hi>報也告也</hi>黄耉黄耇台背<hi>大老也背/有台文</hi>以引以翼<hi>在前曰引在旁曰翼</hi>壽<lb/>
考維祺<hi>吉也</hi>以介景<hi>大也</hi>福大雅十三篇曰既醉八章章四<lb/>
句言太平也醉酒飽徳人有士君子之行焉既醉以酒<lb/>
既飽以徳<hi>既者盡其禮終其事</hi>君子萬年介爾景福既醉以酒爾<lb/>
殽既將<hi>行也</hi>君子萬年介爾昭明昭明有融<hi>融長也</hi>髙朗令<lb/>
<hi>善也</hi>終令終有俶<hi>始也</hi>公尸嘉告其告維何籩豆靜嘉朋友<lb/>
攸攝攝以威儀<hi>言相攝佐者以威儀也</hi>威儀孔時君子有孝子孝<lb/>
子不匱永錫爾類<hi>善也</hi>其類維何室家之壺<hi>廣也</hi>君子萬年<lb/>
<pb n="KR2b0017_WYG_028-8b"/>
永錫祚𦙍<hi>嗣也</hi>其𦙍維何天被爾祿<hi>福也</hi>君子萬年景命有<lb/>
僕<hi>附也</hi>其僕維何釐爾女士釐<hi>予也</hi>爾女士從以孫子大雅<lb/>
十四篇曰鳬鷖五章章六句守成也太平之君子能持<lb/>
盈守成神祇祖考安樂之也鳬鷖在涇公尸來燕來寧<lb/>
<hi>鳬水鳥鷖鳬屬太平則萬物衆多</hi>爾酒既清爾殽既馨<hi>香之逺聞</hi>公尸燕飲<lb/>
福禄來成鳬鷖在沙<hi>水旁也</hi>公尸來燕來宜<hi>冝其事也</hi>爾酒既<lb/>
多<hi>品齊多</hi>爾殽既嘉<hi>備而/美</hi>公尸燕飲福祿來為<hi>厚為孝子也</hi>鳬<lb/>
鷖在渚公尸來燕來處<hi>止也</hi>爾酒既湑爾殽伊脯公尸燕<lb/>
<pb n="KR2b0017_WYG_028-9a"/>
飲福禄來下鳬鷖在潨<hi>水㑹也</hi>公尸來燕來宗<hi>尊也</hi>既燕于宗福<lb/>
禄攸降公尸燕飲福禄來崇<hi>重也</hi>鳬鷖在亹<hi>山絶水也</hi>公尸來止熏<lb/>
熏<hi>和説也</hi>㫖酒欣欣<hi>樂/也</hi>燔灸芬芬<hi>香也</hi>公尸燕飲無有後艱<lb/>
三十五年王居天位敬恭神人四夷賔服海内晏然百姓興<lb/>
於禮義囹圄空虚刑措不用四十餘年有唐虞氏之風焉是<lb/>
嵗王崩諡曰康王子瑕立<lb/>
　　昭王<lb/>
六年甲午<lb/>
<pb n="KR2b0017_WYG_028-9b"/>
十六年甲辰<lb/>
二十六年甲寅<lb/>
三十六年甲子<lb/>
四十六年甲戌<lb/>
五十一年王在位乆不能強於政治風化稍衰有光五色貫<lb/>
紫㣲井水溢是嵗王征荆蠻軍旅涉漢梁敗王及祭公隕<lb/>
于漢王右辛餘靡振王北濟反振祭公王因是發疾崩諡<lb/>
曰昭王子滿立生五十年矣<lb/>
<pb n="KR2b0017_WYG_028-10a"/>
　　　論曰史有謂昭王以楚人不朝南征濟漢楚人密以膠<lb/>
　　　舟進中流舟解王沒於水若是則楚有不可赦之罪嗣<lb/>
　　　王所當寢苫枕戈誓弗與共天下者也愚觀穆王<lb/>
　　　命君牙伯冏之文典雅𢎞奥克己求善盖賢君也豈有<lb/>
　　　忽棄君父而不動天下之兵以討荆楚者哉疑好事<lb/>
　　　者為之如堯幽囚舜野死之類也是以不取彼而取此<lb/>
　　穆王<lb/>
三年王既除喪愍文武之道缺舉用賢才命君牙為司<lb/>
<pb n="KR2b0017_WYG_028-10b"/>
徒國史叙君牙曰穆王命君牙為周大司徒作君牙君<lb/>
牙王若曰嗚呼君牙惟乃祖乃父世篤忠貞服勞王家<lb/>
厥有成績紀于太常惟予小子嗣守文武成康遺緒亦<lb/>
維先王之臣克左右亂四方心之憂危若蹈虎尾涉<lb/>
春冰今命爾予翼作股肱心膂纉乃舊服無忝祖考𢎞<lb/>
敷五典式和民則爾身克正罔敢弗正民心罔中惟爾<lb/>
之中夏暑雨小民惟曰怨咨冬祁寒小民亦惟曰怨咨<lb/>
厥惟艱哉思其艱以圖其易民乃寧鳴乎丕顯哉文王<lb/>
<pb n="KR2b0017_WYG_028-11a"/>
謨丕承哉武王烈佑啟我後人咸以正罔闕爾惟敬明<lb/>
乃訓用奉若于先王對揚文武之光命追配于前人王<lb/>
若曰君牙乃惟由先正舊典時式民之治亂在兹率乃<lb/>
祖考之攸行昭乃辟之有義命伯冏為太僕國史叙冏<lb/>
命曰穆王命伯冏為周太僕正作冏命冏命王若曰伯<lb/>
冏惟予弗克于徳嗣先人宅丕后怵愓惟厲中夜以興<lb/>
思免厥愆昔在文武聰明齊聖小大之臣咸懐忠良其<lb/>
侍御僕從罔匪正人以旦夕承弼厥辟出入起居罔有<lb/>
<pb n="KR2b0017_WYG_028-11b"/>
不欽發號施令罔有不臧下民祇若萬邦咸休惟予一<lb/>
人無良實頼左右前後有位之士匡其不及繩愆糾繆<lb/>
格其非心俾克紹先烈今予命汝作大正正于群僕侍<lb/>
御之臣懋乃后徳交修不逮慎簡乃僚無以巧言令色<lb/>
便辟側媚其惟吉士僕臣正厥后克正僕臣諛厥后自<lb/>
聖后徳惟臣不徳惟臣爾無昵于憸人充耳目之官迪<lb/>
上以非先王之典非人其吉惟貨其吉若時瘝厥官惟<lb/>
爾大弗克祇厥辟惟予汝辜王曰嗚呼欽哉永弼乃后<lb/>
<pb n="KR2b0017_WYG_028-12a"/>
于彛憲<lb/>
五年甲申<lb/>
十五年甲午<lb/>
二十五年甲辰<lb/>
三十五年甲寅王將征犬戎祭公謀父諌曰先王耀徳<lb/>
不觀兵夫兵戢而時動動則威觀則玩玩則無震是以<lb/>
先王之於民也茂正其徳而厚其性阜其財求而利其器<lb/>
用明利害之鄉以文脩之使之務利而辟害懐徳而畏<lb/>
<pb n="KR2b0017_WYG_028-12b"/>
威故能保世以滋大至于武王致戎于商牧非務武也<lb/>
勤恤民隱而除其害也先王之制甸服者祭侯服者祀<lb/>
賔服者享要服者貢荒服者王日祭月祀時享嵗貢終<lb/>
王有不祭則修意有不祀則修言有不享則修文有不<lb/>
貢則修名有不王則修徳序成而有不至於是有刑不<lb/>
祭伐不祀征不享讓不貢告不王布令陳辭而有不至<lb/>
則増修於徳無勤民於逺是以近無不聽逺無不服今<lb/>
自大畢伯士之終也犬戎氏以其職來王天子曰予必<lb/>
<pb n="KR2b0017_WYG_028-13a"/>
以不享征之且觀之兵無乃廢先王之訓而王幾頓乎<lb/>
吾聞犬戎樹敦率舊徳而守終純固其有以禦我矣王<lb/>
不聽遂征之得四白狼四白鹿以歸由是荒服者不至<lb/>
周徳始衰三十六年東巡至鄭大騎之谷起春宵宫集<lb/>
諸方士言神仙宫闕園林有紫府黄庭玉京金闕玉樹<lb/>
龜臺金堂蜃閣青溪洞府瓊林之異於是王始好巡遊<lb/>
嬴蜚廉别子季勝之後有造父者得驊騮騏驥驖驪騄<lb/>
耳八駿馬獻於王王大喜欲周行天下求神仙西巡狩<lb/>
<pb n="KR2b0017_WYG_028-13b"/>
樂而忘返作白雲黄竹之歌天下愁怨潢池之東有徐<lb/>
子偃者亦嬴姓也脩飾仁義諸夷歸之者三十六國因<lb/>
僭稱王王聞之疾馳而歸造父為御起諸侯之師與荆<lb/>
楚合攻徐大破之偃王走死<lb/>
　　　論曰世傳徐偃王仁義人也夫仁義之人無犯<lb/>
　　　上之事無干時之慮今徐子朝諸侯僭王號犯<lb/>
　　　上干時亦已甚矣其及也宜豈惟徐偃王為然<lb/>
　　　後世亦有之如天水隗囂尊禮賢士坐談西伯<lb/>
<pb n="KR2b0017_WYG_028-14a"/>
　　　自以為仁義者也然卒至於殺身亡宗盖施小<lb/>
　　　惠以為仁立小節以為義雖足以欺惑愚衆於<lb/>
　　　須㬰亦終必亡而已矣若夫由仁義行者必無<lb/>
　　　敵於天下豈有兵敗國亡而身死於人手哉<lb/>
乃賜造父以趙城為趙氏未幾王又將出祭公謀父作<lb/>
祈招之詩以風王曰祈招之愔愔式昭徳音思我王度<lb/>
式如玉式如金勤民之力而無醉飽之心王感而止命<lb/>
修詞令以懐諸侯以柔四夷周遂再安<lb/>
<pb n="KR2b0017_WYG_028-14b"/>
四十五年甲子王寵盛姬為作重璧之臺<lb/>
五十年王居位久教化衰刑罰繁思有以清之乃作吕<lb/>
刑國史叙吕刑曰穆王訓夏贖刑作吕刑吕刑惟吕命<lb/>
王享國百年耄荒度作刑以詰四方王曰若古有訓蚩<lb/>
尤惟始作亂延及于平民罔不冦賊鴟義姦宄奪攘矯<lb/>
虔苖民弗用靈制以刑惟作五虐之刑曰法殺戮無辜<lb/>
爰始淫為劓刵椓黥越兹麗刑并制罔差有辭民興胥<lb/>
漸泯泯棼棼罔中于信以覆詛盟虐威庶戮方告無辜<lb/>
<pb n="KR2b0017_WYG_028-15a"/>
于上上帝監民罔有馨香徳刑發聞惟腥皇帝哀矜庶<lb/>
戮之不辜報虐以威遏絶苖民無世在下乃命重黎絶<lb/>
地天通罔有降格羣后之逮在下明明棐常鰥寡無盖<lb/>
皇帝清問下民鰥寡有辭于苖徳威惟畏徳明惟明乃<lb/>
命三后恤功于民伯夷降典折民惟刑禹平水土主名<lb/>
山川稷降播種農殖嘉穀三后成功惟殷于民士制百<lb/>
姓于刑之中以教祗徳穆穆在上明明在下灼于四方<lb/>
罔不惟徳之勤故乃明于刑之中率義于民棐彛典獄<lb/>
<pb n="KR2b0017_WYG_028-15b"/>
非訖于威惟訖于富敬忌罔有擇言在身惟克天徳自<lb/>
作元命配享在下王曰嗟四方司政典獄非爾惟作天<lb/>
牧今爾何監非時伯夷播刑之迪其今爾何懲惟時苖<lb/>
民匪察于獄之麗罔擇吉人觀于五刑之中惟時庶威<lb/>
奪貨斷制五刑以亂無辜上帝不蠲降咎于苖苖民無<lb/>
辭于罰乃絶厥世王曰嗚呼念之哉伯父伯兄仲叔季<lb/>
弟幼子童孫皆聽朕言庶有格命今爾罔不由慰日勤<lb/>
爾罔或戒不勤天齊于民俾我一日非終惟終在人爾<lb/>
<pb n="KR2b0017_WYG_028-16a"/>
尚敬逆天命以奉我一人雖畏勿畏雖休勿休惟敬五<lb/>
刑以成三徳一人有慶兆民賴之其寧惟永王曰吁來<lb/>
有邦有土告爾祥刑在今爾安百姓何擇非人何敬非<lb/>
刑何度非及兩造具備師聽五辭五辭簡孚正于五刑<lb/>
五刑不簡正于五罰五罰不服正于五過五過之疵惟<lb/>
官惟反惟内惟貨惟來其罪惟均其審克之五刑之疑<lb/>
有赦五罰之疑有赦其審克之簡孚有衆惟貎有稽無<lb/>
簡不聽具嚴天威墨辟疑赦其罰百鍰閲實其罪劓辟<lb/>
<pb n="KR2b0017_WYG_028-16b"/>
疑赦其罰惟倍閲實其罪剕辟疑赦其罰倍差閲實其<lb/>
罪宫辟疑赦其罰六百鍰閲實其罪大辟疑赦其罰千<lb/>
鍰閲實其罪墨罰之屬千劓罰之屬千剕罰之屬五百<lb/>
宫罰之屬三百大辟之罰其屬二百五刑之屬三千上<lb/>
下比罪無僭亂辭勿用不行惟察惟法其審克之上刑<lb/>
適輕下服下刑適重上服輕重諸罰有權刑罰世輕世<lb/>
重惟齊非齊有倫有要罰懲非死人極于病非佞折獄<lb/>
惟良折獄罔非在中察辭于差非從惟從哀敬折獄明<lb/>
<pb n="KR2b0017_WYG_028-17a"/>
啟刑書胥占咸庶中正其刑其罰其審克之獄成而孚<lb/>
輸而孚其刑上備有并兩刑王曰嗚呼敬之哉官伯族<lb/>
姓朕言多懼朕敬于刑有徳惟刑今天相民作配在下<lb/>
明清于單辭民之亂罔不中聽獄之兩辭無或私家于<lb/>
獄之兩辭獄貨非寳惟府辜功報以庶尤永畏惟罰非<lb/>
天不中惟人在命天罰不極庶民罔有令政在于天下<lb/>
王曰嗚呼嗣孫今徃何監非徳于民之中尚明聽之哉<lb/>
哲人惟刑無疆之辭屬于五極咸中有慶受王嘉師監<lb/>
<pb n="KR2b0017_WYG_028-17b"/>
于兹祥刑<lb/>
　　　論曰攷吕刑則墨劓剕宫大辟乃苖民所作五<lb/>
　　　虐之刑也苗民坐是以終世而先王亦遵用之<lb/>
　　　者以是五刑治怙終之人盖五刑之極刑也賊<lb/>
　　　人之肌體而絶其命一成而不可變故君子盡<lb/>
　　　心焉穆王耄荒徳雖下衰然能曲盡典獄之情<lb/>
　　　偽以訓戒天下後世其仁民之意厚矣孔子所<lb/>
　　　以有取也亦不得中行而與之故思狂狷之意<lb/>
<pb n="KR2b0017_WYG_028-18a"/>
　　　歟<lb/>
五十五年甲戌王崩於祇宫諡曰穆王子繄扈立<lb/>
　　恭王<lb/>
十年甲申<lb/>
十二年王崩諡曰恭王子囏立<lb/>
　　懿王<lb/>
元年自王為政王室始衰徙都槐里<lb/>
八年甲午<lb/>
<pb n="KR2b0017_WYG_028-18b"/>
十八年甲辰齊侯不辰丁公曽孫也是為哀公齊國風<lb/>
首篇曰鷄鳴三章章四句思賢妃也哀公荒滛怠慢故<lb/>
陳賢妃貞女夙夜警戒相成之道焉鷄旣鳴矣朝既盈<lb/>
矣<hi>鷄鳴而夫人作朝盈而君作</hi>匪鷄則鳴蒼蠅之聲<hi>有似遠鷄之鳴</hi>東方明<lb/>
矣朝既昌矣<hi>東方明則夫人纚笄而朝朝已昌盛則君聽朝</hi>匪東方則鳴月出<lb/>
之光<hi>見月光以為東方明</hi>蟲飛薨薨甘與子同夣㑹且歸矣無庶<lb/>
予子憎<hi>無使衆人以我故而憎子</hi>齊國風二篇曰還三章章四句刺<lb/>
荒也哀公好畋獵從禽獸而無厭國人化之遂成風俗<lb/>
<pb n="KR2b0017_WYG_028-19a"/>
習於畋獵謂之賢閑於馳逐謂之好焉子之還兮<hi>便捷之貌</hi>
遭我乎峱<hi>山名</hi>之間兮並<hi>併/也</hi>驅從兩肩<hi>獸三嵗曰肩</hi>兮揖我謂<lb/>
我儇兮<hi>利也</hi>子之茂兮<hi>美也</hi>遭我乎峱之道兮並驅從兩牡<lb/>
兮揖我謂我好兮子之昌兮<hi>盛也</hi>遭我乎峱之陽兮並驅<lb/>
從兩狼兮揖我謂我臧兮齊國風三篇曰著三章章三<lb/>
句刺時也時不親迎也俟我於著<hi>門屏之間也</hi>乎而充耳以<lb/>
素<hi>象瑱</hi>乎而尚之以瓊華<hi>美石士之服也</hi>乎而俟我於庭乎而充<lb/>
耳以青<hi>青玉</hi>乎而尚之以瓊瑩<hi>石似玉卿大夫之服</hi>乎而俟我於堂<lb/>
<pb n="KR2b0017_WYG_028-19b"/>
乎而充耳以黄<hi>黄玉</hi>乎而尚之以瓊英<hi>石似玉人君之服</hi>乎而齊<lb/>
國風四篇曰東方之日二章章五句刺哀也君臣失道<lb/>
男女淫奔不能以禮化也東方之日兮<hi>興君不明故言其明未融</hi>彼<lb/>
姝<hi>初婚之貌</hi>者子在我室兮在我室兮履<hi>禮/也</hi>我即兮<hi>就也</hi>東方<lb/>
之月兮彼姝者子在我闥兮<hi>興臣之明</hi>在我闥兮履我發兮<lb/>
<hi>行也</hi>齊國風五篇曰東方未明三章章四句刺無節也朝<lb/>
廷興居無節號令不時挈壺氏不得掌其職焉東方未<lb/>
明顛倒衣裳<hi>上曰衣下曰裳</hi>顛之倒之自公召之東方未晞<hi>明之</hi>
<pb n="KR2b0017_WYG_028-20a"/>
<hi>始升</hi>顛倒裳衣倒之顛之自公令之折栁樊圃<hi>折栁以藩圃無益於</hi>
<hi>禁</hi>狂夫瞿瞿<hi>無守/之貌</hi>不能辰<hi>時/也</hi>夜不夙<hi>早/也</hi>則莫<hi>晚也</hi>
二十五年王崩諡曰懿王恭王之弟辟方立<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0017_WYG_028-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇王大紀卷二十八<lb/>
</p>
<p>
</p>
  </div>
</body>
</text>
</TEI>
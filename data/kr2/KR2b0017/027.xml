<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>皇王大紀卷二十七</head>
    <p>
<pb n="KR2b0017_WYG_027-1a"/>
欽定四庫全書<lb/>
　皇王大紀卷二十七　　　　宋　胡宏　撰<lb/>
　三王紀<lb/>
　　康王<lb/>
祭祀曰自包羲氏教民養牲以薦神祇後聖有作為政<lb/>
於天下必本諸天殽以降命命降於社之謂殽地降於<lb/>
祖廟之謂仁義降於山川之謂興作降於五祀之謂制<lb/>
度有天下者祭百神是故天子祭天地祭四方祭山川<lb/>
<pb n="KR2b0017_WYG_027-1b"/>
祭五祀歳徧諸侯方祀祭山川祭五祀嵗徧在其地則<lb/>
祭之亡其地則不祭大夫祭五祀嵗徧士祭其先凡祭<lb/>
有其廢之莫敢舉也有其舉之莫敢廢也非其所祭而<lb/>
祭之名曰淫祀淫祀無福郊聖人因天事天因地事地<lb/>
因名山升中于天因吉土以饗帝于郊是故天子適四<lb/>
方先柴郊之祭也迎長日之至也大報天而主日配以<lb/>
月夏后氏祭其闇殷人祭其陽周人祭日以朝及闇祭<lb/>
日於壇祭月於坎以别幽明以制上下祭日於東祭月<lb/>
<pb n="KR2b0017_WYG_027-2a"/>
於西以别内外以端其位兆於南郊就陽位也掃地而<lb/>
祭於其質也器用陶匏以象天地之性也於郊故謂之<lb/>
郊牲用騂尚赤也特牲用犢貴誠也郊之用辛也周之<lb/>
始郊日以至卜郊受命於祖廟作龜于禰宫尊祖親考<lb/>
之義也卜之日王立於澤親聽誓命受教諌之義也孔<lb/>
子曰昔三代明王皆事天地之神明無非卜筮之用不<lb/>
敢以其私䙝事上帝是故不犯日月不違卜筮卜筮不<lb/>
相襲也大事有時日小事無時日有筮外事用剛日内<lb/>
<pb n="KR2b0017_WYG_027-2b"/>
事用柔日不違龜筮獻命庫門之内戒百官也大廟之<lb/>
命戒百姓也祭之日王皮弁以聽祭報示民嚴上也喪<lb/>
者不敢哭㐫服者不敢入國門汜埽反道鄉為田燭弗<lb/>
命而民聽上祭之日王被衮以象天戴冕藻十有二<lb/>
則天數也乘素車貴其質也旂十有二旒龍章而設日<lb/>
月以象天也天埀象聖人則之郊所以明天道也帝牛<lb/>
不吉以為稷牛帝牛必在滌三月稷牛唯具萬物本乎<lb/>
天人本乎祖此所以配上帝也郊之祭也大報本反始<lb/>
<pb n="KR2b0017_WYG_027-3a"/>
也啟蟄而郊祈穀于上帝也禮之近人情者非其至者<lb/>
也郊血大饗腥三獻爓一獻孰至敬不享味而貴氣臭<lb/>
也是故至敬無文父黨無容祀帝於郊敬之至也至敬<lb/>
不壇故掃地而祭社社祭土而主隂氣也土發而社助<lb/>
時也君南鄉於北牖下答陽之義也日用甲用日之始<lb/>
也天子大社必受霜露風雨以達天地之氣也是故喪<lb/>
國之社屋之不受天陽也亳社北牖使隂明也社所以<lb/>
神地之道也地載萬物天垂象取財於地取法於天是<lb/>
<pb n="KR2b0017_WYG_027-3b"/>
以尊天而親地也故教民美報焉家主中霤而國主社<lb/>
示本也唯為社事單出里唯為社田國人畢作唯社丘<lb/>
乘共粢盛所以報本反始也季春出火為焚也然後簡<lb/>
其車賦而歴其卒伍而君親誓社以習軍旅左之右之<lb/>
坐之起之以觀其習變也而流示之禽而豔諸利以觀<lb/>
其不犯命也求服其志不貪其得故以戰則克以祭則<lb/>
受福天子社稷皆太牢諸侯社稷皆少牢<lb/>
　　　論曰成身莫大於禮禮莫重於祭祭祀之禮所<lb/>
<pb n="KR2b0017_WYG_027-4a"/>
　　　以立吾誠也鬼神之為物非他即吾之誠是矣<lb/>
　　　王者繼天而為之子獨主萬化故祭天於郊祭<lb/>
　　　地於社祭名山大川五祀各於其方後世禮失<lb/>
　　　其傳論者不本於性命故秦禮八神以求僊人<lb/>
　　　一曰天二曰地三曰兵四曰隂五曰陽六曰月<lb/>
　　　七曰日八曰四時漢祠太一求神僊方士曰天神<lb/>
　　　貴者太一太一佐曰五帝是皆不知鬼神之情<lb/>
　　　狀方士家妄作儒者不取也及歴攷儒者論祭<lb/>
<pb n="KR2b0017_WYG_027-4b"/>
　　　天地之禮於天則有昊天上帝有五方帝有感<lb/>
　　　生帝夫土不可以有二王而天可以有七帝乎<lb/>
　　　於地則或立方澤或立方丘或立北郊與天敵<lb/>
　　　體是猶家有二主也且子事父母父在為母齊<lb/>
　　　衰期不敢亢其父者尊無二上故也王者父事<lb/>
　　　天母事地而可崇地以抗天乎是故夫獨制義<lb/>
　　　於其家而家道正矣君獨出令於其國而天下<lb/>
　　　定矣天獨健而無息地道順承而無成而太極<lb/>
<pb n="KR2b0017_WYG_027-5a"/>
　　　立矣王者以父事天立誠而精一其徳故兆於<lb/>
　　　南郊埽地而祭者昊天上帝而已天言其氣帝<lb/>
　　　言其性也社祭土所以神地道也名山大川者<lb/>
　　　寳貨財用之所出而四方之所依據也五祀者<lb/>
　　　穀與水火金木也人所日用莫過五材不是之<lb/>
　　　報而顧報行與門戸舉失輕重豈禮也哉禮之<lb/>
　　　所貴貴其義也是故王者祭天以柴燎牲使氣<lb/>
　　　上達語其精誠則謂之禋語其感格則謂之類<lb/>
<pb n="KR2b0017_WYG_027-5b"/>
　　　語其方兆則謂之郊指事異名其實一也周禮<lb/>
　　　乃專以禋祀歸之上帝以實柴歸之日月星辰<lb/>
　　　以槱燎歸之司中司命風師雨師不以日月星<lb/>
　　　辰一于天而以柴燎分為三多見其妄也又司<lb/>
　　　中司命風師雨師説者以為星也上文既曰以<lb/>
　　　實柴祀日月星辰則宜兼之矣夫日月猶可兼<lb/>
　　　於星辰豈此四星而不可兼於日月乎其文乖<lb/>
　　　次失禮之義盖劉歆<hi>下逸</hi>
<pb n="KR2b0017_WYG_027-6a"/>
宗廟生曰父曰母曰妻死曰考曰妣曰嬪祭王父曰皇<lb/>
祖考王母曰皇祖妣父曰皇考母曰皇妣夫曰皇辟禮<lb/>
有五經莫重於祭祭者自中出生於心也賢者之祭也<lb/>
必受其福福者備也無所不順之謂備忠臣以事其君<lb/>
孝子以事其親其本一也子之事親有三道焉養則觀<lb/>
其順也喪則觀其哀也祭則觀其敬而時也天子七廟<lb/>
左三昭右三穆與大祖之廟而七諸侯五廟山節藻棁<lb/>
復廟重檐刮楹達鄉反坫出尊崇坫康圭疏屏天子之<lb/>
<pb n="KR2b0017_WYG_027-6b"/>
廟飾也春祠夏禴秋甞冬烝夏殷宗廟之祭春曰礿夏<lb/>
曰禘禮不王不禘禘王者之大祭也王者禘其祖之所<lb/>
自出時祭曰禘則亂名也於是春更曰祠夏更曰禴諸<lb/>
侯祫及其太祖大夫士有大事省於君于祫及其髙祖<lb/>
三年一禘五年一祫大夫三廟士一廟有田則祭無田<lb/>
則薦凡祭祀張旅幕張尸次祭成喪者必有尸孫為王<lb/>
父尸所使為尸者於祭者子行也父北面而事之所以<lb/>
明子事父之道也孫幼則使人抱之無孫則取於同姓<lb/>
<pb n="KR2b0017_WYG_027-7a"/>
之適孔子曰尸冕弁而出卿大夫士皆下之君知所以<lb/>
為尸者則自下之尸必式乘必以几必有前驅君與尸<lb/>
行接武大夫繼武士中武徐趨皆用是疾趨則欲發而<lb/>
手足毋移及時将祭君子乃齊散齊七日致齊三日齊<lb/>
者不樂不弔不敢散其志也精明之至然後可以交神<lb/>
明是故先期旬有一日宫宰宿夫人夫人亦散齊七日<lb/>
致齊三日君子生則敬養死則敬享致愛則存致慤則<lb/>
著唯聖人為能饗帝孝子為能饗親三月繫七日齊三<lb/>
<pb n="KR2b0017_WYG_027-7b"/>
日宿慎之至也君致齊於外夫人致齊於内然後㑹於<lb/>
太廟鋪筵設同几為依神也天道至教聖人至徳廟堂<lb/>
之上罍尊在阼犧尊在西廟堂之下縣鼓在西應鼓在<lb/>
東君西酌犧象夫人東酌罍尊君衮冕立於阼夫人副<lb/>
禕立於東房夫祭必夫婦親之所以備外内之官也官<lb/>
備則具備水草之菹陸産之醢三牲之俎八簋之實昆<lb/>
蟲之異草木之實天之所生地之所長茍可薦者莫不<lb/>
咸在示盡物也外則盡物内則盡志此祭之心也君迎<lb/>
<pb n="KR2b0017_WYG_027-8a"/>
牲而不迎尸别嫌也尸在廟門外則疑於臣在廟中則<lb/>
全於君君在廟門外則疑於君入廟門則全於臣全於<lb/>
子是故不出者明君臣之義也崇事宗廟社稷則子孫<lb/>
順孝祭者教之本也是故君子之事君也必身行之所<lb/>
不安於上則不以使下所惡於下則不以事上非諸人<lb/>
行諸己非教之道也君執圭瓉祼尸大宗執璋瓉亞祼<lb/>
及迎牲君執紖卿大夫贊幣而從士執芻宗婦執盎從<lb/>
夫人奠盎薦涗水君執鸞刀羞嚌君獻尸夫人薦豆執<lb/>
<pb n="KR2b0017_WYG_027-8b"/>
校執醴授之執鐙君親制祭夫人薦盎君親割牲夫人<lb/>
薦酒卿大夫從君命婦從夫人尸酢夫人執柄夫人受<lb/>
尸執足夫婦相授受不相襲處酢必易爵明夫婦之别<lb/>
也洞洞乎其敬也屬屬乎其忠也勿勿乎其欲其饗之<lb/>
也納牲詔於庭血毛詔於室羮定詔於堂三詔皆不同<lb/>
位盖道求而未之得也設祭于堂為祊乎外故曰於彼<lb/>
乎於此乎或曰君牽牲穆答君卿大夫序從既入廟門<lb/>
麗于碑卿大夫袒而毛牛尚耳鸞刀以刲取膟膋乃退<lb/>
<pb n="KR2b0017_WYG_027-9a"/>
爓祭祭腥而退敬之至也又曰𤣥酒在室醴醆在戸粢<lb/>
醍在堂澄酒在下陳其犧牲備其鼎俎列其琴瑟管磬<lb/>
鼓鐘脩其祝嘏以降上神與其先祖以正君臣以篤父<lb/>
子以睦兄弟以齊上下夫婦有所是謂承天之祜作其<lb/>
祝號𤣥酒以祭薦其血毛腥其爼孰其殽與其越席疏<lb/>
布以幂衣其澣帛醴醆以獻薦其燔炙君與夫人交獻<lb/>
以嘉魂魄是謂合莫然後退而合烹體其犬豕牛羊實<lb/>
其簠簋籩豆鉶羮祝以孝告嘏以慈告是謂大祥此禮<lb/>
<pb n="KR2b0017_WYG_027-9b"/>
之大成也又曰及入舞君執干戚就舞位君為東上冕<lb/>
而總干率其羣臣以樂皇尸禮交動乎上樂交應乎下<lb/>
和之至也禮也者反其所自生樂也者樂其所自成是<lb/>
故聖王制禮以節事脩樂以道志夫祭有三重焉獻之<lb/>
屬莫重於祼聲莫重於聲歌舞莫重於武宿夜此周道<lb/>
也凡三道者所以假於外而以増君子之志也有事於<lb/>
太廟則羣昭羣穆咸在凢賜爵昭為一穆為一昭與昭<lb/>
齒穆與穆齒及羣有司皆以齒所以别父子逺近長幼<lb/>
<pb n="KR2b0017_WYG_027-10a"/>
親疏之序而無亂也古者明君爵有徳祿有功必於大<lb/>
廟故祭之日一獻君降立于阼階之南南鄉所命北面<lb/>
史由君右執䇿命之再拜稽首受書以歸而舎奠於其<lb/>
廟此爵賞之施也凡為俎者以骨為主骨有貴賤殷人<lb/>
貴髀周人貴肩凡前貴於後俎者所以明祭之必有惠<lb/>
也是故貴者取貴骨賤者取賤骨貴者不重賤者不虛<lb/>
示均也羔豚而祭百官皆足太牢而祭不必有餘惠均<lb/>
則政行事成而功立矣餕者祭之末也善終者如始餕<lb/>
<pb n="KR2b0017_WYG_027-10b"/>
其是已君子曰尸亦餕鬼神之餘也惠術也可以觀政<lb/>
矣是故尸謖君與卿四人餕君起大夫六人餕大夫起<lb/>
士八人餕士起各執其具以出陳於堂下百官進徹之<lb/>
所以别貴賤之等而興施惠之象也是故以四簋黍見<lb/>
其脩於廟中也廟中者竟内之象也故曰可以觀政矣<lb/>
又曰尸飲三君洗玉爵獻卿尸飲七以瑶爵獻大夫尸<lb/>
飲九以散爵獻士及羣有司是故貴者獻以爵<hi>一升</hi>賤者<lb/>
獻以散<hi>五升</hi>尊者舉觶<hi>三/升</hi>卑者舉角<hi>四升</hi>明尊卑之等也煇<lb/>
<pb n="KR2b0017_WYG_027-11a"/>
胞翟閽者吏之至賤者也尸又至尊以至尊既祭之末<lb/>
不忘至賤而以其餘畀之此之謂上下之際又曰有虞<lb/>
氏之祭也尚用氣血腥爓祭用氣也殷人尚聲臭味未<lb/>
成滌蕩其聲樂三闋然後出迎牲周人尚臭灌用鬯臭<lb/>
鬱合鬯臭隂達於淵泉灌以圭璋用玉氣也既灌然後<lb/>
迎牲致隂氣也蕭合黍稷臭陽達於牆屋故既奠然後<lb/>
焫蕭合羶薌几祭慎諸此䰟氣歸于天形魄降于地故<lb/>
祭求諸隂陽之義也殷人先求諸陽周人先求諸隂詔<lb/>
<pb n="KR2b0017_WYG_027-11b"/>
祝於室坐尸於堂用牲於庭升首於室直祭祝于主索<lb/>
祭祝于祊不知神之所在於彼乎於此乎或逺諸人乎<lb/>
祭于祊尚曰求諸逺者歟是故詔祝於室而出于祊此<lb/>
神明之道也有虞氏祭首夏后氏祭心殷祭肝周祭肺<lb/>
血毛告幽全之物也貴純之道也血祭盛氣也祭肺肝<lb/>
心貴氣主也祭黍稷加肺祭齊加明水報隂也取膟膋<lb/>
燔燎升首報陽也明水涗齊貴新也其謂之明水也由<lb/>
主人之潔著此水也縮酌用茅明酌也醆酒涗于清汁<lb/>
<pb n="KR2b0017_WYG_027-12a"/>
獻涗于醆酒凡涗新之也君再拜稽首肉袒親割敬之<lb/>
至也祭稱孝子孝孫以其義稱也稱曾孫某謂國家也<lb/>
祭祀之相主人自致其敬盡其嘉而無與讓也腥肆爓<lb/>
腍祭豈知神之所饗主人自盡其敬而已矣舉斚角詔<lb/>
妥尸古者尸無事則立有事而後坐也夏立尸而卒祭<lb/>
殷坐尸周旅酬六尸尸神象也祝將命也凡祭宗廟之<lb/>
禮牛曰一元大武豕曰剛鬛豚曰腯肥羊曰柔毛雞曰<lb/>
翰音犬曰羮獻雉曰疏趾兎曰明視脯曰尹祭槀魚曰<lb/>
<pb n="KR2b0017_WYG_027-12b"/>
商祭鮮魚曰脡祭水曰清滌酒曰清酌黍曰薌合梁曰<lb/>
薌萁稷曰明粢稻曰嘉蔬韭曰豐本鹽曰鹹鹺玉曰嘉<lb/>
玉幣曰量幣犧尊疏布幂禪杓大路素而越席黄目鬱<lb/>
氣之上尊也黄者中也目者氣之清明者也言酌於中<lb/>
而清明於外也醯醢之美而煎鹽之尚貴天産也割刀<lb/>
之用鸞刀之貴貴其義也聲和而後斷也酒醴之美𤣥<lb/>
酒明水之尚貴五味之本也黼黻之美疏布之尚反女<lb/>
功之始也莞簟之安而蒲越槀鞂之設明之也大羮不<lb/>
<pb n="KR2b0017_WYG_027-13a"/>
和貴其質也大圭不琢美其質也丹漆雕幾之美素車<lb/>
之乘尊其樸也貴其質而已矣所以交於神明者不敢<lb/>
同於所安䙝之義也君子曰禮之近人情者非其至者<lb/>
也郊血大饗腥三獻爓一獻孰是故君子之於禮也非<lb/>
作而致其情也此有由始也是故七介以相見也不然<lb/>
則已慤三辭三讓而至不然則已蹙故禮有擯詔樂有<lb/>
相步温之至也禮也者反本脩古不忘其初者也故㐫<lb/>
事不詔朝事以樂孔子曰七日戒三日齊承一人焉以<lb/>
<pb n="KR2b0017_WYG_027-13b"/>
為尸過之者趨以教敬也醴酒在室醍酒在堂澄酒在<lb/>
下示民不淫也尸飲三衆賔飲一示民有上下也因其<lb/>
酒肉聚其宗族教民睦也故堂上觀乎室堂下觀乎上<lb/>
是故見事鬼神之道焉見君臣之義焉見父子之親焉<lb/>
見夫婦之别焉見長幼之敘焉見上下之際焉見貴賤<lb/>
之等焉見親疏之殺焉見爵賞之施焉見政事之均焉<lb/>
是之謂十倫記曰夏后氏尚明水殷尚醴周尚酒尊有<lb/>
虞氏曰泰夏后氏曰山罍殷曰著周曰犧象爵夏后氏<lb/>
<pb n="KR2b0017_WYG_027-14a"/>
以琖殷以斚周以爵灌尊夏后氏以雞彛殷以斚周以<lb/>
黄目勺夏后氏以龍勺殷以疏勺周以蒲勺鼓夏后氏<lb/>
之鼔足殷楹鼓周縣鼔夏后氏之龍簨簴殷之崇牙周<lb/>
之壁翣敦有虞氏之兩敦夏后氏之四璉殷之六瑚周<lb/>
之八簋俎有虞氏以梡夏后氏以嶡殷以椇周以房豆<lb/>
夏后氏揭豆殷玉豆周獻豆凡天子以犧牛諸侯以肥<lb/>
牛大夫以羊豕天地之牛角繭栗宗廟之牛角握賔客<lb/>
之牛角尺諸侯無故不殺牛大夫無故不殺羊士無故<lb/>
<pb n="KR2b0017_WYG_027-14b"/>
不殺犬豕庶人薦於寢春薦韭夏薦麥秋薦黍冬薦稻<lb/>
韭以卵麥以魚黍以豚稻以鴈庶人無故不食珍庶羞<lb/>
不踰牲燕衣不踰祭服寢不踰廟祭豐年不奢㐫年不<lb/>
儉凡喪從死者祭從生者父為士子為天子諸侯則祭<lb/>
以天子諸侯其尸服以士父為天子諸侯子為士祭以<lb/>
士其尸服以士祭容貌顔色如見所祭者成廟則釁之<lb/>
以羊與鷄成寢則考之而不釁凡宗廟之器其名者成<lb/>
則釁之以豭豚釁者交神明之道也臨祭不惰祭服敝<lb/>
<pb n="KR2b0017_WYG_027-15a"/>
則焚之祭器敝則埋之龜筴敝則埋之牲死則埋之為<lb/>
人祭曰致福為已祭而致膳於君子曰膳祔練曰告凡<lb/>
膳告於君子主人展之以授使者于阼階之南南面再<lb/>
拜稽首送反命主人又再拜稽首其禮太牢則以牛左<lb/>
肩臂臑折九箇少牢則以羊左肩七箇犆豕則以豕左<lb/>
肩五箇君子將營宫室宗廟為先廐庫為次居室為後<lb/>
凢家造祭器為先犧賦為次養器為後無田禄者不設<lb/>
祭器有田禄者先為祭服為宫室不斬於丘木曾子問<lb/>
<pb n="KR2b0017_WYG_027-15b"/>
於孔子曰天子甞禘郊社五祀之祭簠簋既陳天子崩<lb/>
后之喪則如之何孔子曰廢如當祭而日食太廟火則<lb/>
如之何曰接祭而已矣如牲至未殺則廢天子崩未殯<lb/>
五祀之祭不行既殯而祭其祭也尸入三飯不侑酳不<lb/>
酢而已矣自啟至于反哭五祀之祭不行已𦵏而祭祝<lb/>
畢獻而已諸侯之祭社稷俎豆既陳聞天子崩后之喪<lb/>
君薨夫人之喪則廢自薨比至于殯自啟至于反哭奉<lb/>
帥天子大夫之祭鼎爼既陳籩豆既設天子崩后之喪<lb/>
<pb n="KR2b0017_WYG_027-16a"/>
君薨夫人之喪君之太廟火日食三年之喪齊衰大功<lb/>
皆廢外喪自齊衰以下行也其齊衰之祭也尸入三飯<lb/>
不侑酳不酢而已矣大功酢而已矣小功緦室中之事<lb/>
而已矣士之所以異者緦不祭所祭於死者無服則祭<lb/>
大夫士將與祭於公既視濯而父母死則猶是與於祭<lb/>
也次於異宫既祭釋服出公門哭而歸入奔喪禮如未<lb/>
視濯則使人告告者反而後哭如諸父昆弟姑姊妹之<lb/>
喪既宿則與祭卒事而後歸如同宫則次于異宫卿大<lb/>
<pb n="KR2b0017_WYG_027-16b"/>
夫將為尸於公受宿矣而有齊衰内喪則出舍于公館<lb/>
以待事大夫冕而祭於公弁而祭於己士弁而祭於公<lb/>
冠而祭於己士弁而親迎然則士弁而祭可也君子之<lb/>
祭也必身親涖之有故則使人可也祭不欲數數則煩<lb/>
煩則不敬祭不欲疏疏則怠怠則忘是故霜露既降君<lb/>
子履之必有悽愴之心雨露既濡君子履之必有怵惕<lb/>
之心君子合諸天道春禴秋甞春饗孤子秋食耆老其<lb/>
義一也凡飲養陽氣也食養隂氣也樂以迎來哀以送<lb/>
<pb n="KR2b0017_WYG_027-17a"/>
徃故饗禴有樂而食甞無樂隂陽之義也禮樂曰樂者<lb/>
音之所由生也凡音之起由人心之感於物也感於物<lb/>
而動故形於聲聲相應故生變變成方謂之音比音而<lb/>
通於倫理謂之樂是故其哀心感者其聲噍以殺其樂<lb/>
心感者其聲嘽以緩其喜心感者其聲發以散其怒心<lb/>
感者其聲粗以厲其敬心感者其聲直以亷其愛心感<lb/>
者其聲和以柔六者非性也感於物而後動故先王慎<lb/>
所以感之者故禮以道其志樂以和其聲政以一其行<lb/>
<pb n="KR2b0017_WYG_027-17b"/>
刑以防其姦禮樂刑政其極一也是故治世之音安以<lb/>
樂其政和亂世之音怨以怒其政乖亡國之音哀以思<lb/>
其民困聲音之道與政通矣宫為君商為臣角為民徴<lb/>
為事羽為物五者不亂則無怗懘之音矣宫亂則荒其<lb/>
君驕商亂則陂其臣壞角亂則憂其民怨徴亂則哀其<lb/>
事勤羽亂則危其財匱五者皆亂迭相陵謂之慢如此<lb/>
則國之滅亡無日矣是故知聲者可與言音知音者可<lb/>
與言樂知樂則幾於禮矣樂之隆非極音也食饗之禮<lb/>
<pb n="KR2b0017_WYG_027-18a"/>
非致味也清廟之瑟朱弦而疏越一倡而三歎有遺音<lb/>
者矣大饗之禮尚𤣥酒而俎腥魚大羮不和有遺味者<lb/>
矣是故先王之制禮樂也非以極口腹耳目之欲也將<lb/>
以教民平好惡而反人道之正也人生而靜天之性也<lb/>
感物而動性之欲也物至知知然後好惡形焉好惡無<lb/>
節於内知誘於外不能反躬天理滅矣於是有悖逆詐<lb/>
偽之心有淫佚作亂之事是故先王制禮樂人為之節<lb/>
禮節民心樂和民聲仁以愛之義以正之如此則民治<lb/>
<pb n="KR2b0017_WYG_027-18b"/>
行矣樂由中出禮自外作樂由中出故靜禮自外作故<lb/>
文大樂必易大禮必簡易故與天地同和簡故與天地<lb/>
同節和故百物不失節故祀天祭地明則有禮樂幽則<lb/>
有鬼神如此則四海之内合敬同愛矣禮者殊事合敬<lb/>
者也樂者異文合愛者也禮樂之情同故明王以相沿<lb/>
也故事與時並名與功偕鐘鼓管磬羽籥干戚樂之器<lb/>
也屈伸俯仰綴兆舒疾樂之文也簠簋俎豆制度文章<lb/>
禮之器也升降上下周旋禓襲禮之文也知禮樂之情<lb/>
<pb n="KR2b0017_WYG_027-19a"/>
者能作識禮樂之文者能述樂者天地之和也禮者天<lb/>
地之序也和故百物皆化序故羣物皆别樂由天作禮<lb/>
以地制過制則亂過作則暴明於天地然後能興禮樂<lb/>
也王者功成作樂治定制禮其功大者其樂備其治辯<lb/>
者其禮具干戚之舞非備樂也孰亨而祀非達禮也五<lb/>
帝殊時不相沿樂三王異世不相襲禮敦樂而無憂禮<lb/>
備而不偏者其惟大聖乎天髙地下萬物散殊而禮制<lb/>
行矣流而不息合同而化而樂興焉春作夏長仁也秋<lb/>
<pb n="KR2b0017_WYG_027-19b"/>
斂冬藏義也仁近於樂義近於禮樂者敦和率神而從<lb/>
天禮者别宜居鬼而從地故聖人作樂以應天制禮以<lb/>
配地禮樂明備天地官矣化不時則不生男女無辯則<lb/>
亂升天地之情也樂著太始而禮居成物著不息者天<lb/>
也著不動者地也一動一靜者天地之間也昔者舜作<lb/>
五絃之琴以歌南風夔始制樂以賞諸侯徳盛而教尊<lb/>
五穀時熟然後賞之以樂故其治民勞者其舞行綴逺<lb/>
其治民逸者其舞行綴短故觀其舞知其徳聞其諡知<lb/>
<pb n="KR2b0017_WYG_027-20a"/>
其行也故酒食者所以合歡也樂者所以象徳也禮者<lb/>
所以綴淫也先王有大事必有禮以哀之有大福必有<lb/>
禮以樂之哀樂之分皆以禮終樂也者聖人之所樂也<lb/>
而可以善民心故先王著其教焉土敝則草木不長水<lb/>
煩則魚鼈不大氣衰則生物不遂世亂則禮慝而樂淫<lb/>
是故其聲哀而不莊樂而不安慢易以犯節流湎以忘<lb/>
本廣則容姦狹則思欲感條暢之氣而滅平和之徳君<lb/>
子反情以和其志比類以成其行姦聲亂色不留聰明<lb/>
<pb n="KR2b0017_WYG_027-20b"/>
淫樂慝禮不接心術惰慢邪辟之氣不設於身體使耳<lb/>
目鼻口心知百體皆由順正以行其義然後發以聲音<lb/>
而文以琴瑟動以干戚飾以羽旄從以簫管清明象天<lb/>
廣大象地終始象四時周旋象風雨五色成文而不亂<lb/>
八風從律而不姦百度得數而有常小大相成終始相<lb/>
生倡和清濁迭相為經故樂行而倫清耳目聰明血氣<lb/>
和平移風易俗天下皆寧故曰樂者樂也君子樂得其<lb/>
道小人樂得其欲以道制欲則樂而不亂以欲忘道則<lb/>
<pb n="KR2b0017_WYG_027-21a"/>
惑而不樂樂者心之動也聲者樂之象也君子動其本<lb/>
樂其象然後治其文采節奏是故三鼓以警戒三步以<lb/>
見方再始以著徃復亂以飭歸奮疾而不拔極幽而不<lb/>
隱獨樂其志備舉其道樂行而民鄉方可以觀徳矣夫<lb/>
樂者樂也人情之所不能免也樂必發於聲音形於動<lb/>
靜故先王制雅頌之聲以道之使其聲足樂而不流使<lb/>
其文足論而不息使其曲直繁瘠廉肉節奏足以感動<lb/>
人之善心而已矣不使放心邪氣得接焉故聽其雅頌<lb/>
<pb n="KR2b0017_WYG_027-21b"/>
之聲志意得廣焉執其干戚習其俯仰詘伸容貎得莊<lb/>
焉行其綴兆要其節奏行列得正焉進退得齊焉故樂<lb/>
者天地之命中和之紀人情之所不能免也樂也者情<lb/>
之不可變者也禮也者理之不可易者也和順積中而<lb/>
英華發外者也黄鍾大吕弦歌干揚者樂之末節也故<lb/>
童者舞之鋪筵席陳尊俎列籩豆以升降為禮者禮之<lb/>
末節也故有司掌之樂師辨乎聲詩故北面而弦宗祝<lb/>
辨乎宗廟之禮故後尸商祝辨乎喪禮故後主人是故<lb/>
<pb n="KR2b0017_WYG_027-22a"/>
徳成而上蓺成而下行成而先事成而後是故先王有<lb/>
上有下有先有後然後可以有制於天下也君子曰禮<lb/>
樂不可斯須去身致樂以治心則易直子諒之心油然<lb/>
而生生則樂樂則安安則乆乆則天天則神天則不言<lb/>
而信神則不怒而威致禮以治躬則莊敬莊敬則嚴威<lb/>
心中斯須不和不樂而鄙詐之心入之矣外貎斯須不<lb/>
莊不敬而慢易之心入之矣樂極和禮極順内和而外<lb/>
順則民瞻其顔色而不與爭也望其容貎而衆不生慢<lb/>
<pb n="KR2b0017_WYG_027-22b"/>
易焉樂也者動於内者也禮也者動於外者也故禮主<lb/>
其減樂主其盈禮減而進以進為文樂盈而反以反為<lb/>
文禮減而不進則銷樂盈而不反則放故禮有報而樂<lb/>
有反禮得其報則樂樂得其反則安禮之報樂之反其<lb/>
義一也<lb/>
　<lb/>
　<lb/>
　皇王大紀卷二十七<lb/>
</p>
<p>
</p>
  </div>
</body>
</text>
</TEI>
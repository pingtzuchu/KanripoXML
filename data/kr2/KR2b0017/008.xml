<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>皇王大紀卷八</head>
    <p>
<pb n="KR2b0017_WYG_008-1a"/>
欽定四庫全書<lb/>
　皇王大紀卷八　　　　　　宋　胡宏　撰<lb/>
　三王紀<lb/>
　　太甲<lb/>
七祀甲寅商書叙曰伊尹作咸有一徳咸有一徳伊尹<lb/>
既復政厥辟將告歸乃陳戒于徳曰嗚呼天難諶命靡<lb/>
常常厥徳保厥位厥徳靡常九有以亡夏王弗克庸徳<lb/>
慢神虐民皇天弗保監于萬方啓廸有命眷求一徳俾<lb/>
<pb n="KR2b0017_WYG_008-1b"/>
作神主惟尹躬暨湯咸有一徳克享天心受天明命以<lb/>
有九有之師爰革夏正非犬私我有商惟天佑于一徳<lb/>
非商求于下民惟民歸于一徳徳惟一動罔不吉徳二<lb/>
三動罔不㓙惟吉㓙不僭在人惟天降灾祥在徳今嗣<lb/>
王新服厥命惟新厥徳終始惟一時乃日新任官惟賢<lb/>
才左右惟其人臣為上為徳為下為民其難其慎惟和<lb/>
惟一徳無常師主善為師善無常主恊于克一俾萬姓<lb/>
咸曰大哉王言又曰一哉王心克綏先王之禄永底烝<lb/>
<pb n="KR2b0017_WYG_008-2a"/>
民之生嗚呼七世之廟可以觀徳萬夫之長可以觀政<lb/>
后非民罔使民非后罔事無自廣以狹人匹夫匹婦不<lb/>
獲自盡民主罔與成厥功商頌首篇曰那一章二十二<lb/>
句祀成湯也猗<hi>嘆詞</hi>與那<hi>多/也</hi>與置<hi>植也</hi>我鞉鼔奏鼔簡簡衎<lb/>
我烈祖湯孫奏格綏我思成鞉鼔<hi>鞉貫而揺之</hi>淵淵嘒嘒管<lb/>
聲既和且平依我磬<hi>玉磬</hi>聲於赫湯孫穆穆厥聲庸<hi>大鍾</hi>鼓<lb/>
有斁<hi>斁斁然盛而有序</hi>萬舞有奕<hi>奕奕/閑習</hi>我有嘉客亦不<hi>丕/字</hi>夷<hi>說也</hi>
懌自古在昔先民有作溫恭朝夕執事有恪顧予烝甞<lb/>
<pb n="KR2b0017_WYG_008-2b"/>
湯孫之將<hi>將有扶助也</hi>
二十七祀甲戍<lb/>
三十三祀王崩天下號王為太宗子沃丁立<lb/>
　　沃丁<lb/>
四祀甲申<lb/>
八祀伊尹薨百有餘歳王親弔臨祀以太牢塟之於亳<lb/>
咎單遂訓伊尹事作沃丁<lb/>
十四祀甲午<lb/>
<pb n="KR2b0017_WYG_008-3a"/>
二十四祀甲辰<lb/>
二十九祀沃丁崩立弟太庚<lb/>
　　太庚<lb/>
五祀甲寅<lb/>
十五祀甲子<lb/>
二十五祀甲戍太庚崩子小甲立<lb/>
　　小甲<lb/>
十祀甲申<lb/>
<pb n="KR2b0017_WYG_008-3b"/>
十七祀小甲崩立弟雍已<lb/>
　　雍已<lb/>
三祀甲午王尸君位不能綱紀庶政號令不行諸侯或<lb/>
不朝<lb/>
十二祀雍已崩立弟太戊<lb/>
　　太戊<lb/>
元祀甲辰亳有祥桑榖共生于朝七日大拱太戊退而<lb/>
占之曰桑榖野木而生于朝意者朝亡乎伊陟曰臣聞<lb/>
<pb n="KR2b0017_WYG_008-4a"/>
妖不勝徳王之徳無乃有闕乎王於是以巫咸為相伊<lb/>
陟贊于巫咸作咸乂四篇王用其言嚴於持己恭以接<lb/>
下寅畏天命自守法度推行於民夙夜祗懼不敢荒寧<lb/>
桑榖遂枯太戊贊于伊陟作伊陟原命以陟象賢命與<lb/>
臣扈巫成同又王家<lb/>
十一祀甲寅天運三十歳一小變百年中變五百載大<lb/>
變三大變一紀而大備此大數也欲知天運占星而已<lb/>
夏后之時昆吾氏演其奥巫咸深明天道述而脩之天<lb/>
<pb n="KR2b0017_WYG_008-4b"/>
道始於子極星居於北是為大㣲宫門正南北門中為<lb/>
端門端門東西有左右執法東執法上將次將次相上<lb/>
相西執法上相次相次將上將凡十星列而為垣垣中<lb/>
有謁者三公九卿五諸侯即將位即將内屏幸臣太子<lb/>
從官常陳虎賁環于内坐之中明堂靈䑓在端門外外<lb/>
為紫㣲宫東蕃左樞少尉少輔上輔上衛少衛少丞七<lb/>
星四蕃左樞上宰少宰上輔少輔上衛少衛上丞八星<lb/>
共為垣垣門正南北其名閶闔勾陳當垣中華盖當閶<lb/>
<pb n="KR2b0017_WYG_008-5a"/>
闔門之北天床當閶闔門之南内坐天極四輔尚書柱<lb/>
下史御宫隂徳大理天柱内厨六甲十有二星環于勾<lb/>
陳帝居勾陳之内北斗相文昌三台天理天槍天棓内<lb/>
階三公天一太一太尊太陽𤣥戈勢輔八穀扶匡天厨<lb/>
天牢閣道傳舍二十星環于垣外為天闕内為天庭門<lb/>
為天門黄道當其中日月五星所行也左角在南主刑<lb/>
為太陽道右角在北主兵為太隂道亢為疏廟<hi>或為宗</hi>為<lb/>
天子之内朝帝<hi>一名大角</hi>居攝提之中攝提隨斗柄紀八節<lb/>
<pb n="KR2b0017_WYG_008-5b"/>
氐為路寢房為明堂又為四表以總四方又為三道日<lb/>
月星之所常行也心為大火前星太子後星庶子中天<lb/>
帝也尾為後宫箕為后妃之府外為天市垣帝居中車<lb/>
肆市樓侯臣宗官列肆屠肆宗正宗人帛度斗斛十有<lb/>
二星環于帝坐左魏趙九河中山齊吳越徐東海燕南<lb/>
海十星右河中河間晉鄭周秦蜀巴梁楚韓宋十有二<lb/>
星合而繞之斗為天廟牛為天府建為牛斗之都關日<lb/>
月五星之行起焉列宿之行若入宫庭必正行不得有<lb/>
<pb n="KR2b0017_WYG_008-6a"/>
犯有犯隨而占之木為歳星主齊吳十二歳一周天常<lb/>
以十二月起于牽牛東行十二度百日而止反逆行逆<lb/>
行八度百日復東行歳行三十度十六分之七率日行<lb/>
十二分度之一所舍之宿其國安和見伏留行逆順遲<lb/>
速合于度若人君不敬宗廟不施恩惠好行殺戮則盈<lb/>
縮<hi>前舍曰盈後舍曰縮</hi>失度其精散為天槍<hi>長數丈曰仞/銳出西南</hi>天衝<hi>如人</hi>
<hi>形狀蒼頭赤衣</hi>國星<hi>去地三文/如炬火</hi>天欃<hi>長四丈末/銳出西方</hi>天彗<hi>或長數寸或長竟天</hi>
<hi>其體無光假日之光</hi>火為熒惑主楚越其行無常常以十月入太<lb/>
<pb n="KR2b0017_WYG_008-6b"/>
㣲宫受制命伺無道之國守而告之若人君視不逺見<lb/>
不明賦斂重刑罰過則乘陵環繞勾犯歴掩及蝕守淺<lb/>
應速而禍小守乆應遲而禍大其精散為天欃<hi>狀如劍長四五</hi>
<hi>尺</hi>蚩尤旗<hi>似彗而/後曲</hi>司危<hi>出正西大如太白/去地可五六丈</hi>照明<hi>大而白乍上乍</hi>
<hi>下</hi>土為鎮星主王子二十八歳一周天所舍之宿其國<lb/>
安固若人君信有虧思不正廣宫室逆時令則色不黄<lb/>
或青或黄或白或黑而為灾其精散為五殘<hi>出正東</hi>威漢<lb/>
<hi>出正北内青外赤</hi>燭星<hi>狀如太白/其上有彗</hi>旬始<hi>出斗傍狀如雄雞其怒青色狀如鼈</hi>金為<lb/>
<pb n="KR2b0017_WYG_008-7a"/>
太白主大臣常以甲寅與熒惑晨出東方二十四日而<lb/>
伏伏二十四日出于西方四十日而入入四十五日復<lb/>
出于東方出以寅戌入以丑未若人主無義號令不常<lb/>
日方北太白贏而居其北日方南太白縮而居其南或<lb/>
失其舍當出而不出當入而不入或晝出過午而經天<lb/>
其精散為天狗<hi>狀如犬奔墮地有聲望之如火光出南方</hi>水為辰星主燕趙<lb/>
代常以春分見於奎婁夏至見於東井秋分見於角亢<lb/>
冬至見於牽牛出以辰戌入以丑未晨候東方夕候西<lb/>
<pb n="KR2b0017_WYG_008-7b"/>
方歳一周天若人君不知道義聽用姦邪淫刑縱欲則<lb/>
辰失其度其精散為枉矢<hi>類大流星蒼黑望之如毛角長數尺</hi>孛<hi>彗之屬芒氣孛</hi>
<hi>星然</hi>天運變于上人事應於下人君變於内兆民應于外<lb/>
五更聚于太㣲之宫謂之天易有徳受慶改立大人奄<lb/>
有四方子孫蕃昌無徳受殃底于滅亡<lb/>
　　　論曰皇天上帝一而已矣攷之天文而有五帝<lb/>
　　　何也五者天地之真數也所以起變化行鬼神<lb/>
　　　而成萬物者也一在太㣲一在紫㣲一在天市<lb/>
<pb n="KR2b0017_WYG_008-8a"/>
　　　不在二十八宿之位何也四者體也二十八宿<lb/>
　　　運行者也二十八宿職在運行而一在大火何<lb/>
　　　也是所以為一也其所為一何也冬十一月大<lb/>
　　　火在子仲春在卯仲夏在午仲秋在酉而太㣲<lb/>
　　　攝提天市居其所衆星隨大火運行而繫焉以<lb/>
　　　其居於北也故謂之北辰以其為衆星之所繫<lb/>
　　　也故謂之北極古之王者動必法天故營寢廟<lb/>
　　　立五門定都關要廵狩天下歳二月東廵狩五<lb/>
<pb n="KR2b0017_WYG_008-8b"/>
　　　月南廵狩八月西廵狩十有一月朔廵狩應心<lb/>
　　　而行所以格天也惟剛徤不息徳合於天故上<lb/>
　　　帝襲焉四方服焉如北辰在天而衆星拱焉<lb/>
大亷裔孫孟戱仲衍為王御王妻以女<lb/>
十一祀甲寅<lb/>
二十一祀甲子<lb/>
三十一祀甲戍<lb/>
四十一祀甲申<lb/>
<pb n="KR2b0017_WYG_008-9a"/>
五十一祀甲午<lb/>
六十一祀甲辰<lb/>
七十一祀甲寅王脩先王養老之禮籧篨戚施僬僥侏<lb/>
儒矇瞍嚚瘖聾瞶昬童皆使有常餼天下歸心焉重譯<lb/>
而朝者十六國<lb/>
七十五祀王崩天下號王為中宗子仲丁立<lb/>
　　仲丁<lb/>
元祀王之世遷于囂作仲丁<lb/>
<pb n="KR2b0017_WYG_008-9b"/>
六祀甲子商頌二篇曰烈祖一章二十二句祀中宗廟<lb/>
也嗟嗟列祖有秩<hi>常也</hi>斯祜<hi>福/也</hi>申<hi>重也</hi>錫無疆及爾斯所既<lb/>
載清酤<hi>酒也</hi>賚<hi>賜/也</hi>我思成亦有和羮既戒<hi>致也/敬也</hi>既平鬷<hi>總也</hi>
假<hi>大也</hi>無言時靡有爭綏我眉夀黄耉無疆約軧<hi>轂也</hi>錯衡<lb/>
八鸞鎗鎗<hi>鸞在鑣</hi>以假以享我受命溥將自天降康豐年<lb/>
穰穰來假來饗降福無疆顧予蒸甞湯孫之將<lb/>
十三祀王崩國内亂弟外壬立<lb/>
　　外壬<lb/>
<pb n="KR2b0017_WYG_008-10a"/>
三祀甲戌<lb/>
十三祀甲申<lb/>
十五祀王崩國復亂弟河亶甲立<lb/>
　　河亶甲<lb/>
元祀王之世遷都于相作河亶甲<lb/>
八祀甲午<lb/>
九祀王崩子祖乙立<lb/>
　　祖乙<lb/>
<pb n="KR2b0017_WYG_008-10b"/>
九祀甲辰<lb/>
十九祀甲寅王之世遷都于耿為水所圯作祖乙王懼<lb/>
以巫咸之子賢為相諸侯賔服天下大和是歳王崩子<lb/>
祖辛立<lb/>
　　祖辛<lb/>
十祀甲子<lb/>
十六祀王崩立弟沃甲<lb/>
　　沃甲<lb/>
<pb n="KR2b0017_WYG_008-11a"/>
四祀甲戌<lb/>
十四祀甲申<lb/>
二十四祀甲午<lb/>
二十五祀王崩國内亂祖辛之子祖丁立<lb/>
　　祖丁<lb/>
九祀甲辰<lb/>
十九祀甲寅<lb/>
二十九祀甲子<lb/>
<pb n="KR2b0017_WYG_008-11b"/>
三十二祀王崩國内又亂沃甲之子南庚立<lb/>
　　南庚<lb/>
七祀甲戌<lb/>
十七祀甲申<lb/>
二十五祀王崩國内又亂祖丁之子陽甲立<lb/>
　　陽甲<lb/>
元祀自沃丁以來廢嫡而更立諸弟子諸弟子或爭相<lb/>
代立比九世亂諸侯莫朝<lb/>
<pb n="KR2b0017_WYG_008-12a"/>
二祀甲午<lb/>
七祀王崩立弟盤庚<lb/>
　　盤庚<lb/>
五祀甲辰<lb/>
十五祀甲寅商都有南亳有北亳有西亳西亳偃師之<lb/>
地湯所都為亳殷自成湯遷都殷仲丁遷囂河亶甲居<lb/>
相祖乙遷耿盤庚復遷亳殷是謂五遷商書叙曰盤庚<lb/>
五遷將治亳殷民咨胥怨作盤庚三篇盤庚上篇曰盤<lb/>
<pb n="KR2b0017_WYG_008-12b"/>
庚遷於殷民不適有居率籲衆慼出矢言曰我王來既<lb/>
爰宅于兹重我民無盡劉不能胥匡以生卜稽曰其如<lb/>
台先王有服恪敬天命兹猶不常寧不常厥邑于今五<lb/>
邦今不承于古罔知天之斷命矧曰其克從先王之烈<lb/>
若顛木之有由蘖天其永我命于兹新邑紹復先王之<lb/>
大業底綏四方盤庚斆于民由乃在位以常舊服正法<lb/>
度曰無或敢伏小人之攸箴王命衆悉至于庭王若曰<lb/>
格汝衆予告汝訓汝猷黜乃心無傲從康古我先王亦<lb/>
<pb n="KR2b0017_WYG_008-13a"/>
惟圖任舊人共政王播告之脩不匿厥指王用丕欽罔<lb/>
有逸言民用丕變今汝聒聒起信險膚予弗知乃所訟<lb/>
非予自荒兹徳惟汝含徳不惕予一人予若觀火予亦<lb/>
拙謀作乃逸若網在綱有條而不紊若農服田力穡乃<lb/>
亦有秋汝克黜乃心施實徳于民至于㛰友丕乃敢大<lb/>
言汝有積徳乃不畏戎毒于逺邇惰農自安不昬作勞<lb/>
不服田畆越其罔有黍稷汝不和吉言于百姓惟汝自<lb/>
生毒乃敗禍姦宄以自災于厥身乃既先惡于民乃奉<lb/>
<pb n="KR2b0017_WYG_008-13b"/>
其恫汝悔身何及相時憸民猶胥顧于箴言其發有逸<lb/>
口矧予制乃短長之命汝曷弗告朕而胥動以浮言恐<lb/>
沉于衆若火之燎于原不可嚮邇其猶可撲滅則惟爾<lb/>
衆自作弗靖非予有咎遲任有言曰人惟求舊器非求<lb/>
舊惟新古我先王暨乃祖乃父胥及逸勤予敢動用非<lb/>
罰世選爾勞予不掩爾善兹予大享于先王爾祖其從<lb/>
與享之作福作灾予亦不敢動用非徳予告汝于難若<lb/>
射之有志汝無侮老成人無弱孤有㓜各長于厥居勉<lb/>
<pb n="KR2b0017_WYG_008-14a"/>
出乃力聽予一人之作猷無有逺邇用罪伐厥死用徳<lb/>
彰厥善邦之臧惟汝衆邦之不臧惟予一人有佚罰凡<lb/>
爾衆其惟致告自今至于後日各恭爾事齊乃位度乃<lb/>
口罰及爾身弗可悔盤庚中篇曰盤庚作惟渉河以民<lb/>
遷乃話民之弗率誕告用亶其有衆咸造勿䙝在王庭<lb/>
盤庚乃登進厥民曰明聽朕言無荒失朕命嗚呼古我<lb/>
前后罔不惟民之承保后胥慼鮮以不浮于天時殷降<lb/>
大虐先王不懐厥攸作視民利用遷汝曷不念我古后<lb/>
<pb n="KR2b0017_WYG_008-14b"/>
之聞承汝俾汝惟喜康共非汝有咎比于罰予若籲懐<lb/>
兹新邑亦惟汝故以丕從厥志今予將試以汝遷安定<lb/>
厥邦汝不憂朕心之攸困乃咸大不宣乃心欽念以忱<lb/>
動予一人爾惟自鞠自苦若乘舟汝弗濟臭厥載爾忱<lb/>
不屬惟胥以忱不其或稽自怒曷瘳汝不謀長以思乃<lb/>
災汝誕勸憂今其有今罔後汝何生在上今予命汝一<lb/>
無起穢以自臭恐人倚乃身迀乃心予迓續乃命于天<lb/>
予豈汝威用奉畜汝衆予念我先神后之勞爾先予丕<lb/>
<pb n="KR2b0017_WYG_008-15a"/>
克羞爾用懐爾然失于政陳于兹髙后丕乃崇降罪疾<lb/>
曰曷虐朕民汝萬民乃不生生暨予一人猷同心先后<lb/>
丕降與汝罪疾曰曷不暨朕㓜孫有比故有爽徳自上<lb/>
其罰汝汝罔能廸古我先后既勞乃祖乃父汝共作我<lb/>
畜民汝有戕則在乃心我先后綏乃祖乃父乃祖乃父<lb/>
乃斷棄汝不救乃死茲予有亂政同位具乃貝玉乃祖<lb/>
乃父丕乃告我髙后曰作丕刑于朕孫迪髙后丕乃崇<lb/>
降弗祥嗚呼今予告汝不易永敬大恤無胥絶逺汝分<lb/>
<pb n="KR2b0017_WYG_008-15b"/>
猷念以相從各設中于乃心乃有不吉不廸顛越不恭<lb/>
暫遇姦宄我乃劓殄滅之無遺育無俾易種于茲新邑<lb/>
往哉生生今予將試以汝遷永建乃家盤庚下篇曰盤<lb/>
庚既遷奠厥攸居乃正厥位綏爰有衆曰無戯怠懋建<lb/>
大命今予其敷心腹腎膓歴告汝百姓于朕志罔罪爾<lb/>
衆爾無其怒恊比讒言予一人古我先王將多于前功<lb/>
適于山用降我凶徳嘉績于朕邦今我民用蕩析離居<lb/>
罔有定極爾謂朕曷震動萬民以遷肆上帝將復我髙<lb/>
<pb n="KR2b0017_WYG_008-16a"/>
祖之徳亂越我家朕及篤敬恭承民命用永地于兹新<lb/>
邑肆予冲人非廢厥謀弔由靈各非敢違卜用宏兹賁<lb/>
嗚呼邦伯師長百執事之人尚皆隐哉予其懋簡相爾<lb/>
敬念我衆朕不肩好貨敢恭生生鞠人謀人之保居敘<lb/>
欽今我既羞告爾于朕志若否罔有弗欽無總于貨寳<lb/>
生生自庸式敷民徳永肩一心<lb/>
　　　論曰盤庚之時非有敵國外患之虞水火焚蕩<lb/>
　　　之灾也其所以不安厥居而必遷者自祖乙都<lb/>
<pb n="KR2b0017_WYG_008-16b"/>
　　　耿之後三世有兄弟爭奪之禍宗族羣下各有<lb/>
　　　黨與蕩析離居罔有定極盤庚欲正名而誅罰<lb/>
　　　之則傷親親召變亂聽其所為而縱之則不可<lb/>
　　　以為國故必遷于亳理之以舊制參之以新民<lb/>
　　　消散黨與使定于一也自是而後子弟更立十<lb/>
　　　世無復爭奪之禍矣賢者所為盡善盡美如此<lb/>
　　　哉後世人君欲有所為者既不能行其所無事<lb/>
　　　則必更張舊制奬拔新進沮格羣言誅責貴近<lb/>
<pb n="KR2b0017_WYG_008-17a"/>
　　　以厲其餘矣方事未成則戒慎及事已成則安<lb/>
　　　肆矣方遷之初道路阻長工力勞費有能以財<lb/>
　　　濟國事者則必旌顯之矣此天下所以敗也盤<lb/>
　　　庚三篇有六善焉以常舊服正法度一也圖任<lb/>
　　　舊人二也無敢或伏小人之攸箴三也以人情<lb/>
　　　事理反覆訓諭開導民心使之通曉無纖毫恃<lb/>
　　　髙馮威勢之意四也奠厥攸居始以無戯怠為<lb/>
　　　戒五也叙欽有徳有謀之人而不肩好貨六也<lb/>
<pb n="KR2b0017_WYG_008-17b"/>
　　　一舉而六善立弭禍亂之根此孔子所以取之<lb/>
　　　訓後世也先儒謂商人尚神愚初疑之及觀湯<lb/>
　　　誥盤庚之文然後知聖人以神道設教非如末<lb/>
　　　世及夷教之妄誕也行妄誕而能成事者未之<lb/>
　　　有也<lb/>
二十五祀甲子<lb/>
二十八祀王崩弟小辛立<lb/>
　　小辛<lb/>
<pb n="KR2b0017_WYG_008-18a"/>
七祀甲戍<lb/>
十七祀甲申<lb/>
二十七祀王之世殷政復衰是歳崩立弟小乙<lb/>
　　帝乙<hi>或作小乙</hi>
六祀甲午<lb/>
十六祀甲辰<lb/>
二十六祀甲寅王即位以來殷政益衰諸侯皆畔四夷<lb/>
内侵姬公劉之裔孫古公亶父敦徳讓積行義國人戴<lb/>
<pb n="KR2b0017_WYG_008-18b"/>
之為犬戎薰鬻所攻事之以皮幣不得免焉事之以犬<lb/>
馬不得免焉事之以珠玉不得免焉古公亶父曰然則<lb/>
狄人之所欲者吾土地也乃屬其耆老而告之曰吾聞<lb/>
之君子不以其所以養人者害人二三子何患乎無君<lb/>
我將去之去邠踰梁山邑于岐山之下居焉邠人曰仁<lb/>
人也不可失也從之者如歸市一年成邑二年成都三<lb/>
年五倍其初<lb/>
二十八祀王崩子武丁立<lb/>
<pb n="KR2b0017_WYG_008-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0017_WYG_008-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇王大紀卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>皇王大紀卷二十</head>
    <p>
<pb n="KR2b0017_WYG_020-1a"/>
欽定四庫全書<lb/>
　皇王大紀卷二十　　　　　宋　胡宏　撰<lb/>
　三王紀<lb/>
　　成王<lb/>
十一年周公在豐將没作無逸用訓于王周公薨王命<lb/>
君陳纘周公之任作君陳魯公來奔喪初周公欲葬成<lb/>
周王葬公于畢告周公作亳姑諡曰文公孔子曰昔者<lb/>
周公事文王行無專制事無由已身若不勝衣言若不<lb/>
<pb n="KR2b0017_WYG_020-1b"/>
出口奉持於前洞洞焉若將失之可謂能子矣武王崩<lb/>
成王幼周公承之成文武之徳聽天下之政七年致政<lb/>
于成王請而後為復而後行無擅志無矜色可謂能臣<lb/>
矣魯公奉周公主歸國徐夷乗喪作亂魯公治兵于費<lb/>
作費誓子夏問諸孔子曰三年之喪卒哭金革之事無<lb/>
辟也者歟孔子曰夏后氏三年之喪既殯而致事殷人<lb/>
既葬而致事記曰君子不奪人之親亦不可奪親此之<lb/>
謂乎子夏曰金革之事無辟也者非歟孔子曰吾聞諸<lb/>
<pb n="KR2b0017_WYG_020-2a"/>
老耼昔者魯公伯禽有為為之也今有三年之喪從其<lb/>
利者則吾不知也<lb/>
　　　論曰孔子定書必有先後之義經秦焚燬聖人<lb/>
　　　之意不可盡見愚詳攷經文禹當堯時别九州<lb/>
　　　平水土而載於夏書之首者此夏后氏之所以<lb/>
　　　王天下也今雖以載於帝堯之時讀者探本索<lb/>
　　　原固未失聖人之意矣髙宗惟傅說之言是聽<lb/>
　　　殷所以衰而復興禮所以廢而復起黷于祭祀<lb/>
<pb n="KR2b0017_WYG_020-2b"/>
　　　其初年時事也若不能改致有肜日之異又何<lb/>
　　　以為髙宗故今載肜日之訓於說命之前以不<lb/>
　　　没髙宗改過從善致中興之實也康誥叙曰成<lb/>
　　　王既伐管叔蔡叔以殷餘民封康叔謹按康叔<lb/>
　　　者成王之叔父也不應稱之曰朕其弟成王者<lb/>
　　　康叔之猶子也不應稱曰乃寡兄其曰兄曰弟<lb/>
　　　者盖武王命康叔之辭也故史記武王封康叔<lb/>
　　　於衛且康叔文王之子叔虞成王之弟也周公<lb/>
<pb n="KR2b0017_WYG_020-3a"/>
　　　東征叔虞已得封於唐王命歸周公于東豈有<lb/>
　　　康叔得封反在唐叔之後者乎故不得不舍書<lb/>
　　　叙而從經史也周公東征三年而歸明年奉王<lb/>
　　　東伐淮夷遂踐奄還歸于豐而作多方及營洛<lb/>
　　　邑成周成反政于王分正東郊而作多士以多<lb/>
　　　士在多方之前既無大義而時不可逆是以正<lb/>
　　　之也武王崩之年師尚父猶在成王二年三監<lb/>
　　　叛尚父不任征討而周公自行者是尚父已薨<lb/>
<pb n="KR2b0017_WYG_020-3b"/>
　　　矣周公不見知於成王所以敢將兵居外者恃<lb/>
　　　召父為保爾不然周公其可離成王左右乎故<lb/>
　　　君奭之作在元年而不在亂定之後也以無逸<lb/>
　　　繫於周公將没者考於君奭立政洛誥諸篇周<lb/>
　　　公於成王皆有沖孺幼小之稱而無逸獨無故<lb/>
　　　知其為最後也凡此皆本之經文非敢以胷臆<lb/>
　　　亂古書之舊或有尚論古人之君子盍試攷諸<lb/>
　　　是乎非耶又從而正之可也<lb/>
<pb n="KR2b0017_WYG_020-4a"/>
周書叙無逸曰周公作無逸無逸周公曰嗚呼君子所<lb/>
其無逸先知稼穡之艱難乃逸則知小人之依相小人<lb/>
厥父母勤勞稼穡厥子乃不知稼穡之艱難乃逸乃諺<lb/>
既誕否則侮厥父母曰昔之人無聞知周公曰嗚呼我<lb/>
聞曰昔在殷王中宗嚴恭寅畏天命自度治民祇懼不<lb/>
敢荒寜肆中宗之享國七十有五年其在髙宗時舊勞<lb/>
于外爰暨小人作其即位乃或亮隂三年不言其惟不<lb/>
言言乃雍不敢荒寜嘉靖殷邦至于小大無時或怨肆<lb/>
<pb n="KR2b0017_WYG_020-4b"/>
髙宗之享國五十有九年其在祖甲不義惟王舊為小<lb/>
人作其即位爰知小人之依能保惠于庶民不敢侮鰥<lb/>
寡肆祖甲之享國三十有三年自時厥後立王生則逸<lb/>
不知稼穡之艱難不聞小人之勞惟耽樂之從自時厥<lb/>
後亦罔或克壽或十年或七八年或五六年或三四年<lb/>
周公曰嗚呼厥亦惟我周太王王季克自抑畏文王卑<lb/>
服即康功田功徽柔懿恭懷保小民惠鮮鰥寡自朝至<lb/>
于日中昃不遑暇食用咸和萬民文王不敢盤于遊田<lb/>
<pb n="KR2b0017_WYG_020-5a"/>
以庶邦惟正之供文王受命惟中身厥享國五十年周<lb/>
公曰嗚呼繼自今嗣王則其無淫于觀于逸于遊于田<lb/>
以萬民惟正之供無皇曰今日耽樂乃非民攸訓非天<lb/>
攸若時人丕則有愆無若殷王受之迷亂酗于酒徳哉<lb/>
周公曰嗚呼我聞曰古之人猶胥訓告胥保惠胥教誨<lb/>
民無或胥譸張為幻此厥不聽人乃訓之乃變亂先王<lb/>
之正刑至于大小民否則厥心違怨否則厥口詛祝周<lb/>
公曰嗚呼自殷王中宗及髙宗及祖甲及我周文王兹<lb/>
<pb n="KR2b0017_WYG_020-5b"/>
四人迪哲厥或告之曰小人怨汝詈汝則皇自敬徳厥<lb/>
愆曰朕之愆允若時不啻不敢含怒此厥不聽人乃或<lb/>
譸張為幻曰小人怨汝詈汝則信之則若時不永念厥<lb/>
辟不寛綽厥心亂罰無罪殺無辜怨有同是叢于厥身<lb/>
周公曰嗚呼嗣王其監于兹周書叙君陳曰周公既没<lb/>
命君陳分正東郊成周作君陳君陳王若曰君陳惟爾<lb/>
令徳孝恭惟孝友于兄弟克施有政命汝尹兹東郊敬<lb/>
哉昔周公師保萬民民懐其徳往慎乃司兹率厥常懋<lb/>
<pb n="KR2b0017_WYG_020-6a"/>
昭周公之訓惟民其又我聞曰至治馨香感于神明黍<lb/>
稷非馨明徳惟馨爾尚式時周公之猷訓惟日孜孜無<lb/>
敢逸豫凡人未見聖若不克見既見聖亦不克由聖爾<lb/>
其戒哉爾惟風下民惟草圖厥政莫或不艱有廢有興<lb/>
出入自爾師虞庶言同則繹爾有嘉謀嘉猷則入告爾<lb/>
后于内爾乃順之于外曰斯謀斯猷惟我后之徳嗚呼<lb/>
臣人咸若時惟良顯哉王曰君陳爾惟𢎞周公丕訓無<lb/>
依勢作威無倚法以削寛而有制從容以和殷民在辟<lb/>
<pb n="KR2b0017_WYG_020-6b"/>
予曰辟爾惟勿辟予曰宥爾惟勿宥惟厥中有弗若于<lb/>
汝政弗化于汝訓辟以止辟乃辟狃于姦宄敗常亂俗<lb/>
三細不宥爾無忿疾于頑無求備于一夫必有忍其乃<lb/>
有濟有容徳乃大簡厥脩亦簡其或不脩進厥良以率<lb/>
其或不良惟民生厚因物有遷違上所命從厥攸好爾<lb/>
克敬典在徳時乃罔不變允升于大猷惟予一人膺受<lb/>
多福其爾之休終有辭於永世周書叙費誓曰魯使伯<lb/>
禽宅曲阜徐夷並興東郊不開作費誓費誓公曰嗟人<lb/>
<pb n="KR2b0017_WYG_020-7a"/>
無譁聽命徂兹淮夷徐戎並興善糓乃甲胄敽乃干無<lb/>
敢不弔備乃弓矢鍛乃戈矛礪乃鋒刃無敢不善今惟<lb/>
淫舍牿牛馬杜乃擭敜乃穽無敢傷牿牿之傷汝則有<lb/>
常刑馬牛其風臣妾逋逃勿敢越逐祇復之我商賚汝<lb/>
乃越逐不復汝則有常刑無敢冦攘踰垣牆竊馬牛誘<lb/>
臣妾汝則有常刑甲戌我惟征徐戎峙乃糗糧無敢不<lb/>
逮汝則有大刑魯人三郊三遂峙乃楨榦甲戌我惟築<lb/>
無敢不供汝則有無餘刑非殺魯人三郊三遂峙乃芻<lb/>
<pb n="KR2b0017_WYG_020-7b"/>
茭無敢不多汝則有大刑衛侯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>伯皆有馴行由是康<lb/>
叔入為司冦季載入為司空有令名於天下王追念周<lb/>
公有大勲勞命魯公世世祀周公以天子之禮樂得郊<lb/>
禘大雩是以魯君孟春乗大輅載弧韣旂十有二旒龍<lb/>
章而設日月祀帝于郊配以后稷當祫則牲用白牡尊<lb/>
用犧象山罍鬱尊用黄目灌用玉瓚大圭薦用玉豆雕<lb/>
篹爵用玉琖仍雕加以璧散璧角爼用梡嶡升歌清廟<lb/>
下管象武朱干玉戚冕而舞大武皮弁素積裼八佾以<lb/>
<pb n="KR2b0017_WYG_020-8a"/>
舞大夏此宗周禘禮也以祀周公於魯廟賜許田為魯<lb/>
會東都朝宿之邑命魯公之弟食采於周舉文武勤勞<lb/>
之後鬻熊曾孫熊繹以子男之田封之於楚居丹陽大<lb/>
雅十五篇曰假樂四章章六句嘉成王也假樂君子顯<lb/>
顯令徳宜民宜人受禄于天保右命之自天申之干禄<lb/>
百福子孫千億穆穆皇皇宜君宜王不愆不忘率由舊<lb/>
章威儀抑抑徳音秩秩<hi>有常也</hi>無怨無惡率由羣匹受福<lb/>
無疆四方之綱之綱之紀燕及朋友<hi>羣臣也</hi>百辟卿士媚<lb/>
<pb n="KR2b0017_WYG_020-8b"/>
于天子不解于位民之攸塈<hi>息也</hi>
十九年甲辰<lb/>
二十九年甲寅王將崩命大臣輔太子作顧命周書叙<lb/>
曰成王將崩命召公畢公率諸侯相康王作顧命顧命<lb/>
惟四月哉生魄王不懌甲子王乃洮頮水相被冕服憑<lb/>
玉儿乃同召太保奭芮伯彤伯畢公衛侯毛公師氏虎<lb/>
臣百尹御事王曰嗚呼疾大漸惟㡬病日臻既彌畱恐<lb/>
不獲誓言嗣兹予審訓命汝昔君文王武王宣重光奠<lb/>
<pb n="KR2b0017_WYG_020-9a"/>
麗陳教則肄肄不違用克達殷集大命在後之侗敬迓<lb/>
天威嗣守文武大訓無敢昏逾今天降疾殆弗興弗悟<lb/>
爾尚明時朕言用敬保元子釗𢎞濟于艱難柔逺能邇<lb/>
安勸小大庶邦思夫人自亂于威儀爾無以釗冐貢于<lb/>
非㡬兹既受命還出綴衣于庭越翼日乙丑王崩太保<lb/>
命仲桓南宫毛俾爰齊侯吕伋以二干戈虎賁百人逆<lb/>
子釗于南門之外延入翼室恤宅宗丁卯命作冊度越<lb/>
七日癸酉伯相命士須材狄設黼扆綴衣牖間南嚮敷<lb/>
<pb n="KR2b0017_WYG_020-9b"/>
重篾席黼純華玉仍几西序東嚮敷重底席綴純文貝<lb/>
仍几東序西嚮敷重豐席畫純雕玉仍几西夾南嚮敷<lb/>
重筍席𤣥紛純漆仍几越玉五重陳寳赤刀大訓𢎞璧<lb/>
琬琰在西序大玉夷玉天球河圖在東序𦙍之舞衣大<lb/>
貝鼖鼔在西房兊之戈和之弓垂之竹矢在東房大輅<lb/>
在賔階面綴輅在阼階面先輅在左塾之前次輅在右<lb/>
塾之前二人雀弁執惠立于畢門之内四人綦弁執戈<lb/>
上刃夾兩階戺一人冕執劉立于東堂一人冕執鉞立<lb/>
<pb n="KR2b0017_WYG_020-10a"/>
于西堂一人冕執戣立于東垂一人冕執瞿立于西垂<lb/>
一人冕執銳立于側階王麻冕黼裳由賔階隮卿士邦<lb/>
君麻冕蟻裳入即位太保太史太宗皆麻冕彤裳太保<lb/>
承介圭上宗奉同瑁由阼階隮太史秉書由賔階隮御<lb/>
王冊命曰皇后憑玉儿道揚末命命汝嗣訓臨君周邦<lb/>
率循大卞燮和天下用答揚文武之光訓王再拜興荅<lb/>
曰眇𦕈予末小子其能而亂四方以敬忌天威乃受同<lb/>
瑁王三宿三祭三咤上宗曰饗太保受同降盥以異同<lb/>
<pb n="KR2b0017_WYG_020-10b"/>
秉璋以酢授宗人同拜王荅拜太保受同祭嚌宅授宗<lb/>
人同拜王答拜太保䧏収諸侯出廟門侯<lb/>
　　　論曰人多以為成王中材之主也以愚觀其臨<lb/>
　　　終處斷大事不動聲色過人逺甚然後知周公<lb/>
　　　所以教之者至而成王進徳之勇也成王既崩<lb/>
　　　然後逆元子於南門之外者是太子宫在南門<lb/>
　　　外也夫太子國儲宫副疾既大漸而不居中可<lb/>
　　　乎古者聖贒之君以死生為常故不與怛化小<lb/>
<pb n="KR2b0017_WYG_020-11a"/>
　　　人大命未終妻子已環而泣之者同也以大臣<lb/>
　　　為腹心故公其子而不與之私重輔弼也以天<lb/>
　　　下為家故必終於正寢公卿百官受顧命而不<lb/>
　　　没於妻子之手也後世此道不明人君牽滯於<lb/>
　　　兒女子之情而懼於死生之變以利勢亂其心<lb/>
　　　而以天下私其子故不任大臣以天下而大臣<lb/>
　　　亦不敢以天下自任於是有母后臨朝之顛制<lb/>
　　　有外戚擅權之大患有閹寺狐鼠之深害有偏<lb/>
<pb n="KR2b0017_WYG_020-11b"/>
　　　信獨任之隂謀矣此後世所以不及三代也<lb/>
　　　又曰唐虞夏商天子之服十有二章繢日月星<lb/>
　　　辰山龍華蟲於衣絺繡宗彛藻火粉米黼黻於<lb/>
　　　裳上公九章自山龍而下侯伯七章自華蟲而<lb/>
　　　下子男五章自宗彛而下卿大夫三章自粉米<lb/>
　　　而下士一章黼黻而已周天子九章士皮弁素<lb/>
　　　積天子公侯卿士五服有章矣康王受命之際<lb/>
　　　其君臣冕服非常章何也天子崩嗣君即位而<lb/>
<pb n="KR2b0017_WYG_020-12a"/>
　　　後成服者不敢重已事而輕天命也不敢後父<lb/>
　　　事而先已事也衰麻者<hi>闕文</hi>
周書序康王之誥曰康王既尸天子遂誥諸侯作康王<lb/>
之誥康王之誥王出在應門之内太保率西方諸侯入<lb/>
應門左畢公率東方諸侯入應門右皆布乗黄朱賔稱<lb/>
奉圭兼幣曰一二臣衛敢執壤奠皆再拜稽首王義嗣<lb/>
徳答拜太保暨芮伯咸進相揖皆再拜稽首曰敢敬告<lb/>
天子皇天改大邦殷之命惟周文武誕受羑若克恤西<lb/>
<pb n="KR2b0017_WYG_020-12b"/>
土惟新陟王畢協賞罰戡定厥功用敷遺後人休今王<lb/>
敬之哉張皇六師無壊我髙祖寡命王若曰庶邦侯甸<lb/>
男衛惟予一人釗報誥昔君文武丕平富不務咎底至<lb/>
齊信用昭明于天下則亦有熊羆之士不二心之臣保<lb/>
乂王家用端命于上帝皇天用訓厥道付畀四方乃命<lb/>
建侯樹屏在我後之人今予一二伯父尚胥暨顧綏爾<lb/>
先公之臣服于先王雖爾身在外乃心罔不在王室用<lb/>
奉恤厥若無遺鞠子羞羣公既皆聽命相揖趨出王釋<lb/>
<pb n="KR2b0017_WYG_020-13a"/>
冕反喪服冬十月葬王于畢諡曰成王<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0017_WYG_020-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇王大紀卷二十<lb/>
</p>
<p>
</p>
  </div>
</body>
</text>
</TEI>
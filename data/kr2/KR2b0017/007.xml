<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>皇王大紀卷七</head>
    <p>
<pb n="KR2b0017_WYG_007-1a"/>
欽定四庫全書<lb/>
　皇王大紀卷七　　　　　　宋　胡宏　撰<lb/>
　三王紀<lb/>
　　成湯<lb/>
二十三祀大旱祀周弃以配稷<lb/>
二十四祀大旱王徧走羣望以六事自責曰政不節歟<lb/>
使民疾歟宫室營歟女謁盛歟苞苴行歟䜛夫昌歟何<lb/>
不雨之極也最後禱於桑林之社天油然作雲沛然下<lb/>
<pb n="KR2b0017_WYG_007-1b"/>
雨歳則大熟天下懽洽遂作桑林之樂名曰大濩作諸<lb/>
噐之用銘以為警戒史失之矣其盤銘有曰茍日新日<lb/>
日新又日新欲其徳日新也徳日新故其政日新也天<lb/>
下無弊事而人受其福也自神農氏大興農桑之業生<lb/>
民衣被其業後世聖人修其制度不忘其初天子必有<lb/>
籍田千畆冕而朱紘躬秉耒三推諸侯必有籍田百畆<lb/>
冕而青紘躬秉耒九推以事天地山川社稷先祖以為<lb/>
醴酪粢盛於是乎取之身致其誠信誠信之謂盡盡之<lb/>
<pb n="KR2b0017_WYG_007-2a"/>
謂敬敬盡然後可以事神明古者公田籍而不税市㕓<lb/>
而不税關譏而不征林麓川澤以時入而不禁春省耕<lb/>
而補不足秋省斂而助不給凡使民興事任力任老者<lb/>
之事食壯者之食用民之力歳不過三日三年畊必有<lb/>
一年之食九年畊必有三年之食冢宰制國用必於歳<lb/>
之杪五榖皆入然後制國用用地大小視年之豐耗以<lb/>
三十年之通制國用量入以為出祭用數之仂喪用三年<lb/>
之仂太史典禮執簡記奉諱惡天子齋戒受諫司㑹以<lb/>
<pb n="KR2b0017_WYG_007-2b"/>
歳之成質於天子冡宰齋戒受質大樂正大司寇市三<lb/>
官以其成從質於天子大司徒大司馬大司空齋戒受<lb/>
質百官各以其成質於三官大司徒大司馬大司空以<lb/>
百官之成質於天子百官齋戒受質然後休老勞農成<lb/>
歳事制國用先王必舉其定國之數以地廣狹年之上<lb/>
下禮之厚薄以為禮之大經禮之大倫㓙旱水溢年雖<lb/>
大殺民無菜色衆不懼國無九年之蓄曰不足無六年<lb/>
之蓄曰急無三年之蓄曰國非國也古者天子諸侯必<lb/>
<pb n="KR2b0017_WYG_007-3a"/>
有公桑蠶室近川而為之築宫仞有三尺棘牆而外閉<lb/>
之大昕之朝君皮弁素積卜三宫之夫人世婦之吉者<lb/>
先入蠶于蠶室奉種浴于川桑于公桑風戾以食之歳<lb/>
既單矣世婦卒蠶奉繭獻于君于夫人曰此所以為君<lb/>
服歟遂副禕而受之因少牢以禮之及良日后夫人繅<lb/>
三盆手遂布于三宫夫人世婦之吉者使繅遂朱緑之<lb/>
𤣥黄之以為黼黻文章社而賦事烝而獻功服既成君<lb/>
服以祀先王先公敬之至也自包犧氏以田漁教民後<lb/>
<pb n="KR2b0017_WYG_007-3b"/>
世聖人立制度以習軍律天子諸侯無事則歳三田傳<lb/>
曰田者大艾草以防或舍其中褐纒旃以為門裘纒質<lb/>
以為槸間容握驅而入轚則不得入左者之左右者之<lb/>
右然後焚而射焉天子發然後諸侯發諸侯發然後大<lb/>
夫士發天子發抗大綏諸侯發抗小綏獻禽於其下故<lb/>
戰不出頃田不出防不逐奔走古之道也記曰天子不<lb/>
合圍諸侯不掩羣大夫不麛不卵士不塞隱庶人不數<lb/>
罟罟必四寸然後入澤梁天子殺則下大綏諸侯殺則<lb/>
<pb n="KR2b0017_WYG_007-4a"/>
下小綏大夫殺則止佐車佐車止則百姓獵射左膘逹<lb/>
于右腢為上殺射右耳本者次之射左髀逹于右䯚為<lb/>
下殺上殺為乾豆中殺為賓客下殺充君之庖靣傷不<lb/>
獻踐毛不獻不成禽不獻禽雖多毎禽擇取三十焉其<lb/>
餘以與士大夫習射於澤宫田雖得禽射不中不得取<lb/>
禽田雖不得禽射而中則得取禽古者以辭讓取不以<lb/>
勇力取不風不暴不行火草木不折不操斧斤不入山<lb/>
林獺祭魚然後虞人入澤梁豺祭獸然後入山林鳩化<lb/>
<pb n="KR2b0017_WYG_007-4b"/>
為鷹鷹隼擊然後設罻羅昆蟲未蟄不以火田鳥獸孕禁<lb/>
罝羅矠魚龞水蟲孕禁罜䍡設穽鄂上蟄發講罛罶取<lb/>
名魚登川禽禁鯤鮞長麑<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>翼鷇卵舍蚳蝝不殺胎不<lb/>
殀夭不覆巢不槎蘖伐一樹殺一獸必以其時故山不<lb/>
童澤不竭鳥獸魚龞皆得其所無事而不田曰不敬田<lb/>
不以禮曰暴天物禮也者令於天時設於地財順於鬼<lb/>
神合於人心理萬物者也是故天時有生也地理有冝<lb/>
也人官有能也物曲有利也天不生地不養君子不以<lb/>
<pb n="KR2b0017_WYG_007-5a"/>
為禮也鬼神弗享也居山以魚鼈為禮居澤以鹿豕為<lb/>
禮君子謂之不知禮王初作囿養禽獸以為田獵之常<lb/>
所是故有養獸之官及歳時齋戒沐浴而躬朝之犧牷<lb/>
祭牲必於是取之敬之至也君召牛納而視之擇其毛<lb/>
而卜之吉然後養之君皮弁素積朔月月半君廵牲所<lb/>
以致力孝之至也天子七廟三昭三穆與太祖之廟而<lb/>
七諸侯五廟二昭二穆與太祖之廟而五大夫三廟一<lb/>
昭一穆與太祖之廟而三士一廟庶人祭於寢天子諸<lb/>
<pb n="KR2b0017_WYG_007-5b"/>
侯宗廟之祭春曰礿夏曰禘秋曰甞冬曰烝天子祭天<lb/>
下名山大川五嶽視三公四瀆視諸侯諸侯祭名山大<lb/>
川之在其地者天子諸侯祭因國之在其地而無主後<lb/>
者天子宗廟歳五享犆礿祫禘祫甞祫烝諸侯宗廟歳<lb/>
四享礿則不禘禘則不甞甞則不烝烝則不礿是故礿<lb/>
犆禘一犆一祫甞祫烝祫䘮三年不祭唯祭天地社稷<lb/>
為越紼而行事祭豐年不奢㓙年不儉司空執度量地<lb/>
以制邑度地以居民地邑民居必參相得田里不粥墓<lb/>
<pb n="KR2b0017_WYG_007-6a"/>
地不請凡居民材必因天地寒暖燥濕廣谷大川異制<lb/>
民生其間異俗剛柔輕重遲速異齊五味異和器械異<lb/>
制衣服異冝修其教不易其俗齊其政不異其冝不使<lb/>
山者居川不使渚者居中原無曠上無遊民食節事時<lb/>
少而無父者謂之孤老而無子者謂之獨老而無妻者<lb/>
謂之鰥老而無夫者謂之寡此四者天民之窮而無告<lb/>
也皆有常餼瘖聾跛躃㫁折侏儒百工各以其器食之<lb/>
然後民咸安其居樂事勸功尊君親上於是興學六禮<lb/>
<pb n="KR2b0017_WYG_007-6b"/>
冠昬喪祭鄉相見七教父子兄弟夫婦君臣長㓜朋友<lb/>
賔客八政飲食衣服事為異别度量數制司徒修六禮<lb/>
以節民性明七教以興民徳齊八政以防淫一道徳以<lb/>
同俗用水火金木飲食必時合男女頒爵用必當年徳<lb/>
用民必順養耆老以致孝恤孤獨以逮不足上賢以崇<lb/>
徳簡不肖以絀惡命鄉大夫論秀士升之司徒曰選士<lb/>
為選士者不征於鄉司徒論選士之秀者而升之學見<lb/>
樂正焉曰俊士為俊士者不征於司徒曰造士樂正崇<lb/>
<pb n="KR2b0017_WYG_007-7a"/>
四術立四教春秋教以禮樂冬夏教以詩書順先王詩<lb/>
書禮樂以造士禮在瞽宗書在上庠王太子王子羣后<lb/>
之太子卿大夫元士之適子國之俊選皆造焉凡入學<lb/>
以齒大樂正論造士之秀者以告于王而升諸司馬曰<lb/>
進士司馬辨論官材論進士之賢者以告于王而定其<lb/>
論論定而後官之任官而後爵之位定而後禄之大夫<lb/>
廢其事終身不仕死以士禮葬之命鄉簡不帥教者以<lb/>
教耆老皆朝于庠元日習射尚功習鄉上齒大司徒率<lb/>
<pb n="KR2b0017_WYG_007-7b"/>
國之俊士與執事焉不變右移之左左移之右如初禮<lb/>
不變移之郊如初禮不變移之遂如初禮不變屏之逺<lb/>
方終身不齒造士將出學小胥大胥小樂正簡不帥教<lb/>
者以告于大樂正大樂正以告于王王命三公九卿大<lb/>
夫正之終身不齒有發則命大司徒教士以車甲凡執<lb/>
技論力適四方臝股肱决射御凡執技以事上者祝史<lb/>
射御卜醫及百工凡執技以事上者不貳事不移官出<lb/>
鄉不與士齒仕於家出鄉不與士齒爵人於朝與士共<lb/>
<pb n="KR2b0017_WYG_007-8a"/>
之刑人於市與衆棄之是故公家不畜刑人刑人不在<lb/>
君側大夫弗養士遇之塗弗與言也屏之四方唯其所<lb/>
之不及以政弗故生也諸侯天子命之教然後興學小<lb/>
學在公宫南之左大學在郊天子將出征類于上帝冝<lb/>
于社造于禰禡于所征之地受命於祖受成于學出征<lb/>
執有罪反釋奠于學以訊馘告司㓂正刑明辟以聽獄<lb/>
訟必三刺有㫖無簡不聽附從輕赦從重凡制五刑必<lb/>
即天論郵罰麗於事凡聽五刑之訟必原父子之親立<lb/>
<pb n="KR2b0017_WYG_007-8b"/>
君臣之義以權之意論輕重之序慎測淺深之量以别<lb/>
之悉其聰明致其忠愛以盡之疑獄汜與衆共之衆疑<lb/>
赦之必察大小之比以成之成獄辭史以獄成告于正<lb/>
正聽之正以獄成告于大司寇大司寇聽之棘木之下<lb/>
大司寇以獄之成告于王王命三公參聽之三公以獄<lb/>
之成告于王王三又然後制刑凡作刑罰輕無赦刑者<lb/>
侀也侀者成也一成而不可變故君子盡心焉析言破<lb/>
律亂名改作執左道以亂政殺作淫聲異服竒技竒器<lb/>
<pb n="KR2b0017_WYG_007-9a"/>
以疑衆殺行偽而堅言偽而辯學非而博順非而澤以<lb/>
疑衆殺假於鬼神時日卜筮以疑衆殺此四誅者不以<lb/>
聽有圭璧金璋不粥於市犧牲宗廟之器不粥於市命<lb/>
服命車戎器兵車不粥於市錦文珠玉成器不粥於市<lb/>
衣服飲食不粥於市姦色亂正色不粥於市用噐不中<lb/>
度布帛精麤不中數幅廣狹不中度五榖不時果實未<lb/>
熟木不中伐禽獸魚鼈不中殺不粥於市關執禁以譏<lb/>
禁異服識異言凡執禁以齊衆不赦過<lb/>
<pb n="KR2b0017_WYG_007-9b"/>
二十七祀甲辰制王子下嫁之儀正婚姻之禮明男女<lb/>
之分使至貴之女不得失柔巽之道有貴驕之志謙降<lb/>
從禮以成其尊高之徳命之曰毋以天子之尊而乘諸<lb/>
侯毋以天子之富而驕諸侯隂從陽女順夫天地之義<lb/>
也徃事爾夫必以禮義於是王子之嫁於諸侯者處尊<lb/>
貴有道尚質素而不尚華餙降屈柔順不盈極而亢其<lb/>
夫諸侯夫人莫不化之家道正而夏季驕滛之風變矣<lb/>
天子有虎賁諸侯有旅賁大夫有貳車士有陪乘或曰<lb/>
<pb n="KR2b0017_WYG_007-10a"/>
乘貳車則式佐車則否貳車者諸侯七乘上大夫五乘<lb/>
下大夫三乘武車不式介者不拜古者天子五路玉路<lb/>
為先繁纓十二就金路九就象路七就革路五就木路<lb/>
一就王命以木路為大路以祀天君齊車羔幦虎犆大<lb/>
夫齊車鹿幦豹犆未命為士者不得乘餙車駢馬道路<lb/>
男子由右婦人由左車從中央宫中謂之壼室中謂之<lb/>
陳廟中謂之唐一逹曰道路二逹曰歧旁四逹曰衢五<lb/>
逹曰康六逹曰莊九逹曰逵君天下曰天子朝諸侯分<lb/>
<pb n="KR2b0017_WYG_007-10b"/>
職授政任功曰子一人踐祚臨祭祀内事曰孝王某外<lb/>
事曰嗣王某天子當依而立諸侯北面而見曰覲天子<lb/>
當宁而立諸公東靣諸侯靣西曰朝臨諸侯畛于鬼神<lb/>
曰有天王某甫崩曰天王崩復曰天子復告喪曰天子<lb/>
登遐措之廟立之主曰帝天子未除䘮曰予小子生名<lb/>
之死亦名之五官致貢曰享五官之長曰伯是職方其<lb/>
擯於天子也曰天子之吏天子同姓謂之伯父異姓謂<lb/>
之伯舅自稱於諸侯曰天子之老於外曰公於其國曰<lb/>
<pb n="KR2b0017_WYG_007-11a"/>
君九州之長入天子之國曰牧天子同姓謂之叔父異<lb/>
姓謂之叔舅於外曰侯於其國曰君自稱曰天子之力<lb/>
臣諸侯見天子曰臣某侯某亦曰某土之守臣某其在<lb/>
邉邑曰某屏之臣某其於敵以下曰寡人其在凶服曰<lb/>
適子孤臨祭祀内事曰孝子某侯某外事曰曽孫某侯<lb/>
某死曰薨復曰某甫復矣庶方小侯入天子之國曰某<lb/>
入於外曰子自稱曰孤擯者亦曰孤進賢逹能謂之大<lb/>
夫通古今辨然否謂之士列國之大夫入天子之國曰<lb/>
<pb n="KR2b0017_WYG_007-11b"/>
某士自稱曰陪臣某於外曰子於其國曰寡君之老使<lb/>
者自稱曰某諸侯使人於諸侯使者自稱上大夫曰下<lb/>
臣擯者曰寡君之老下大夫自名擯者曰寡大夫世子<lb/>
自名擯者曰寡君之嫡公子曰臣孽士曰傳遽之臣於<lb/>
大夫曰外私大夫私事使私人擯則稱名四夷之君地<lb/>
雖大曰子於内自稱曰不榖於外自稱曰王老仕於公<lb/>
曰臣仕於家曰僕國君不名卿老世婦大夫不名世臣<lb/>
姪娣士不名家相長妾君大夫之子不敢自稱曰予小<lb/>
<pb n="KR2b0017_WYG_007-12a"/>
子大夫士之子不敢自稱曰嗣子某不敢與世子同名<lb/>
天子之妻曰后公侯曰夫人大夫曰孺人士曰婦人庶<lb/>
人曰妻邦君之妻君稱之曰夫人夫人自稱於天子曰<lb/>
老婦自稱於其君曰小童邦人稱之曰君夫人稱諸異<lb/>
邦曰寡小君異邦人亦稱之曰君夫人自世婦以下自<lb/>
稱曰婢子<lb/>
三十祀初成湯娶有莘氏生太丁為嫡子蚤卒有子曰<lb/>
太甲為世嫡孫以伊尹為太保湯崩夀百歳伊尹奉太<lb/>
<pb n="KR2b0017_WYG_007-12b"/>
甲即位葬成湯於亳北<lb/>
　　　論曰太史公記湯崩太丁蚤死外丙立三年仲<lb/>
　　　壬立四年相繼而崩然後立太甲非其實也何<lb/>
　　　以知非其實二帝官天下定於與賢三王家天<lb/>
　　　下定於立嫡立嫡者敬宗也敬宗者尊祖也尊<lb/>
　　　祖者所以親親也兄死弟及不敬宗尊祖本支<lb/>
　　　亂而爭奪起矣豈親親之道哉且成湯伊尹以<lb/>
　　　元聖之徳戮力創王業乃舍嫡孫而立諸子亂<lb/>
<pb n="KR2b0017_WYG_007-13a"/>
　　　倫壊制大開後嗣爭奪之端乎故公儀仲子舍<lb/>
　　　孫而立子言偃問曰禮歟孔子曰否立孫夫孔<lb/>
　　　子殷人也冝知其先王之故矣而不以立弟為<lb/>
　　　是此以義理知其非者一也夫賢君先能遵先<lb/>
　　　王之道不賢之君反是者也以殷世考之自三<lb/>
　　　宗及祖乙祖甲皆立子其立弟者盤庚爾必有<lb/>
　　　所不得已也豈有諸聖賢之君皆不遵先王之<lb/>
　　　制而沃丁小甲諸中才之君反皆能耶此以人<lb/>
<pb n="KR2b0017_WYG_007-13b"/>
　　　情知其非者二也商自沃丁始衰太史公陽甲<lb/>
　　　之紀曰自仲丁以來廢嫡而更立諸弟子諸弟<lb/>
　　　子或爭相代立比九世亂以其世攷之自沃丁<lb/>
　　　至陽甲立弟者九世則知仲丁之名誤也沃丁<lb/>
　　　既以廢嫡立諸弟子生亂為罪則成湯未甞立<lb/>
　　　外丙仲壬明矣不然是成湯首為亂制又可罪<lb/>
　　　沃丁乎此以事實知其非者三也唐李淳風通<lb/>
　　　於小數猶能逆知帝王世數多少邵康節極數<lb/>
<pb n="KR2b0017_WYG_007-14a"/>
　　　知來非淳風比也其作皇極經世史亦無外丙<lb/>
　　　仲壬名世此以厯數知其非者四也經所傳者<lb/>
　　　義也史所載者事也事有可疑則棄事而取義<lb/>
　　　可也義有可疑則假事以證義可也若取事而<lb/>
　　　忘義則雖無經史可也<lb/>
　　太甲<lb/>
太甲元祀古者天子崩太子尸天位居喪哀慕天下事<lb/>
付之冢宰伊尹為殷保衡以天下自任首訓太甲以修<lb/>
<pb n="KR2b0017_WYG_007-14b"/>
身律物之道是為伊訓商書叙曰成湯既沒太甲元年<lb/>
伊尹作伊訓肆命徂后伊訓惟元祀十有二月乙丑伊<lb/>
尹祠於先王奉嗣王祗見厥祖侯甸羣后咸在百官總<lb/>
己以聽冢宰伊尹乃明言烈祖之成徳以訓于王曰嗚<lb/>
呼古有夏先后方懋厥徳罔有天灾山川鬼神亦莫不<lb/>
寜塈鳥獸魚鼈咸若于其子孫弗率皇天降灾假手于<lb/>
我有命造攻自鳴條朕載自亳惟我商王布昭聖武代<lb/>
虐以寛兆民允懐今王嗣厥徳罔不在初立愛惟親立<lb/>
<pb n="KR2b0017_WYG_007-15a"/>
敬惟長始于家邦終于四海嗚呼先王肇修人紀從諫<lb/>
弗咈先民時若居上克明為下克忠與人不求備檢身<lb/>
若不及以至于有萬邦茲惟艱哉敷求哲人俾輔于爾<lb/>
後嗣制官刑儆于有位曰敢有恒舞于宫酣歌于室時<lb/>
謂巫風敢有殉于貨色恒于遊畋時謂淫風敢有侮聖<lb/>
言逆忠直逺耆徳比頑童時謂亂風惟茲三風十愆卿<lb/>
士有一于身家必䘮邦君有一于身國必亡臣下不匡<lb/>
其刑墨具訓于䝉士嗚呼嗣王祗厥身念哉聖謨洋洋<lb/>
<pb n="KR2b0017_WYG_007-15b"/>
嘉言孔彰惟上帝不常作善降之百祥作不善降之百<lb/>
殃爾惟徳罔小萬邦惟慶爾惟不徳罔大墜厥宗肆命<lb/>
徂后太甲尸位專恣興事顛覆湯之典刑伊尹放諸桐<lb/>
宫有廢昏立明之意太甲自怨自艾處仁遷義於是作<lb/>
太甲三篇商書叙曰太甲既立不明伊尹放諸桐三年<lb/>
復歸于亳思庸伊尹作太甲三篇太甲上篇曰惟嗣王<lb/>
不惠于阿衡伊尹作書曰先王顧諟天之明命以承上<lb/>
下神祗社稷宗廟罔不祗肅天監厥徳用集大命撫綏<lb/>
<pb n="KR2b0017_WYG_007-16a"/>
萬方惟尹躬克左右厥辟宅師肆嗣王丕承基緒惟尹<lb/>
躬先見于西邑夏自周有終相亦惟終其後嗣王罔克<lb/>
有終相亦罔終嗣王戒哉祗爾厥辟辟不辟忝厥祖王<lb/>
惟庸罔念聞伊尹乃言曰先王昧爽丕顯坐以待旦旁<lb/>
求俊乂啟廸後人無越厥命以自覆慎乃儉徳惟懐永<lb/>
圖若虞機張往省括于度則釋欽厥止率乃祖攸行惟<lb/>
朕以懌萬世有辭王未克變伊尹曰茲乃不義習與性<lb/>
成予弗狎于弗順營于桐宫宻邇先王其訓無俾世迷<lb/>
<pb n="KR2b0017_WYG_007-16b"/>
王徂桐宫居憂克終允徳<lb/>
三祀伊尹既放太甲必選天下名徳重望與之居處出<lb/>
入禁切曉喻之故太甲悟太甲中篇曰惟三祀十有二<lb/>
月朔伊尹以冕服奉嗣王歸于亳作書曰民非后罔克<lb/>
胥匡以生后非民罔以辟四方皇天眷右有商俾嗣王<lb/>
克終厥徳實萬世無疆之休王拜手稽首曰予小子不<lb/>
明于徳自底不類欲敗度縱敗禮以速戾于厥初尚頼<lb/>
匡救之徳圖惟厥終伊尹拜手稽首曰修厥身允徳恊<lb/>
<pb n="KR2b0017_WYG_007-17a"/>
于下惟明后先王子惠困窮民服厥命罔有不恱並其<lb/>
有邦厥鄰乃曰徯我后后來無罰王懋乃徳視乃厥祖<lb/>
無時豫怠奉先思孝接下思恭視逺惟明聽徳惟聰朕<lb/>
承王之休無斁太甲下篇曰伊尹申誥于王曰嗚呼惟<lb/>
天無親克敬惟親民罔常懐懐于有仁鬼神無常享享<lb/>
于克誠天位艱哉徳惟治否徳亂與治同道罔不興與<lb/>
亂同事罔不亡終始愼厥與惟明明后先王惟時懋敬<lb/>
厥徳克配上帝今王嗣有令緒尚鑒兹哉若升髙必自<lb/>
<pb n="KR2b0017_WYG_007-17b"/>
下若陟遐必自邇無輕民事惟難無安厥位惟危慎終<lb/>
于始有言逆于汝志必求諸道有言遜于汝志必求諸<lb/>
非道嗚呼弗慮胡獲弗為胡成一人元良萬邦以貞君<lb/>
罔以辯言亂舊政臣罔以寵利居成功邦其永孚于休<lb/>
孟子曰公孫丑問曰伊尹曰予弗狎于弗順放太甲于<lb/>
桐民大悅太甲賢又反之民大悅賢者之為人臣也其<lb/>
君不賢則固可放歟孟子曰有伊尹之志則可無伊尹<lb/>
之志則簒也<lb/>
<pb n="KR2b0017_WYG_007-18a"/>
　　　論曰孔子曰太甲既立不明伊尹放諸桐三年<lb/>
　　　夫三年之喪天下之通喪也太甲上承其祖居<lb/>
　　　憂三年冝矣何以謂之放乎曰桐宫非嗣王居<lb/>
　　　憂之常所也伊尹於是有廢昬立明之意故特<lb/>
　　　謂之放也蘇子瞻曰湯放桀伊尹放太甲聖人<lb/>
　　　將以救天下後世不得已而為之者也以為不<lb/>
　　　得已之變則可以為道固當然則不可甚矣其<lb/>
　　　鑿也興廢道之常也聖人當廢興之際不得已<lb/>
<pb n="KR2b0017_WYG_007-18b"/>
　　　而有為者所以由道也若非道固當然而廹於<lb/>
　　　不得已之變是無本也本則不立將何以識輕<lb/>
　　　重定取舍濟天下之艱難乎是故衡陳然後可<lb/>
　　　以决輕重本立然後可以趨變化<lb/>
　<lb/>
　<lb/>
　<lb/>
　皇王大紀卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>皇王大紀卷十九</head>
    <p>
<pb n="KR2b0017_WYG_019-1a"/>
欽定四庫全書<lb/>
　皇王大紀卷十九　　　　　宋　胡宏　撰<lb/>
　三王紀<lb/>
　　周成王<lb/>
大司馬制畿封國以正邦國設儀辨位以等邦國進贒<lb/>
興功以作邦國建牧立監以維邦國制軍詰禁以糾邦<lb/>
國施貢分職以任邦國簡稽鄉民以用邦國均守平則<lb/>
以安邦國比小事大以和邦國以九伐之灋正邦國馮<lb/>
<pb n="KR2b0017_WYG_019-1b"/>
弱犯寡則𤯝之賊贒害民則伐之暴内陵外則壇之野<lb/>
荒民散則削之負固不服則侵之賊殺其親則正之放<lb/>
弑其君則殘之犯令陵政則杜之外内亂鳥獸行則滅<lb/>
之凡令賦以地與民制之上地食者三之二其民可用<lb/>
者家三人中地食者半其民可用者二家五人下地食<lb/>
者三之一其民可用者家二人中春教振旅中夏教茇<lb/>
舍中秋教治兵中冬教大閱大合軍以行禁令以救無<lb/>
辜伐有罪大㑹同則率士庶子而掌其政令大祭祀饗<lb/>
<pb n="KR2b0017_WYG_019-2a"/>
食羞牲魚授其祭司勲掌六鄉賞地之灋以等其功王<lb/>
功曰勲國功曰功民功曰庸事功曰勞治功曰力戰功<lb/>
曰多凡有功者銘書於王之太常祭于大烝司勲詔之<lb/>
凡賞無常輕重眡功凡頒賞地三之一食唯加田無國<lb/>
征掌固掌脩城郭溝池樹渠之固頒其士庶子及其衆<lb/>
庶之守造都邑治其固與其守灋凡國都之竟有溝樹<lb/>
之固郊亦如之民皆有職焉若有山川則因之候人各<lb/>
掌其方之道治與其禁令司士掌羣臣之版辨其年歳<lb/>
<pb n="KR2b0017_WYG_019-2b"/>
與其貴賤周知邦國都家縣鄙之數卿大夫士庶子之<lb/>
數以詔王治以徳詔爵以功詔禄以能詔事以乆奠食<lb/>
唯賜無常正朝儀之位辨其貴賤之等王南鄉三公北<lb/>
面東上孤東面北上卿大夫西面北上王族故士虎士<lb/>
在路門之右南面東上大僕大右大僕從者在路門之<lb/>
左南面西上司士擯孤卿特揖大夫以其等旅揖士旁<lb/>
三揖王還揖門左揖門右大僕前王入内朝皆退凡祭<lb/>
祀帥其屬而割牲羞俎豆司右掌羣右之政令凡軍旅<lb/>
<pb n="KR2b0017_WYG_019-3a"/>
㑹同合其車之卒伍而比其乘屬其右凡國之勇力之<lb/>
士能用五兵者屬焉虎賁氏掌先後王而趨以卒伍旅<lb/>
賁氏掌執戈盾夾王車而趨大僕掌正王之服位出入<lb/>
王之大命掌諸侯之復逆王眡朝則前正位而退入亦<lb/>
如之建路鼓于大寢之門外以待達窮者與遽令王出<lb/>
入則自左馭而前驅凡軍旅田役贊王鼓救日月亦如<lb/>
之小臣掌王之小命詔相王之小灋儀掌三公及孤卿<lb/>
之復逆正王之燕服位王之燕出入則前驅御僕掌羣<lb/>
<pb n="KR2b0017_WYG_019-3b"/>
吏之逆及庶民之復掌王之燕令𨽻僕掌五寢掃除之<lb/>
事大馭掌馭玉路以祀及犯軷王自左馭馭下祝登受<lb/>
轡犯軷遂驅之及祭酌僕僕左執轡右祭兩軹祭軓乃<lb/>
飲凡馭路行以肆夏趨以采齊凡馭路儀以鸞和為節<lb/>
戎僕掌馭戎車掌倅車之政以巡守及兵車之㑹齊僕<lb/>
掌馭金路以賔朝覲宗遇饗食道僕掌馭象路以朝夕<lb/>
燕出入掌貳車之政令田僕掌馭田路以田以鄙掌佐<lb/>
車之政凡田王提馬而走諸侯晉大夫馳車僕掌戎路<lb/>
<pb n="KR2b0017_WYG_019-4a"/>
之萃廣車之萃闕車之萃革車之萃輕車之萃凡師共<lb/>
革車各以其萃校人辨六馬之屬種馬一物戎馬一物<lb/>
齊馬一物道馬一物田馬一物駑馬一物天子十有二<lb/>
閑馬六種邦國六閑馬四種家四閑馬二種馬八尺以<lb/>
上為龍七尺以上為騋六尺以上為馬職方氏掌天下<lb/>
之圖周知其利害使同貫利東南曰揚州其山鎮曰㑹<lb/>
稽其澤藪曰具區其川三江其浸五湖其利金錫竹箭<lb/>
其民二男五女其畜宜鳥獸其穀宜稻正南曰荆州其<lb/>
<pb n="KR2b0017_WYG_019-4b"/>
山鎮曰衡山其澤藪曰雲夢其川江漢其浸潁湛其利<lb/>
丹銀齒革其民一男二女其畜宜鳥獸其穀宜稻河南<lb/>
曰豫州其山鎮曰華山其澤藪曰圃田其川滎雒其浸<lb/>
波溠其利林漆絲枲其民二男三女其畜宜六擾其穀<lb/>
宜五種正東曰青州其山鎮曰沂山其澤藪曰望諸其<lb/>
川淮泗其浸沂沭其利蒲魚其民二男二女其畜宜鷄<lb/>
狗其穀宜稻麥河東曰兖州其山鎮曰岱山其澤藪曰<lb/>
大野其川河泲其浸盧維其利蒲魚其民二男三女其<lb/>
<pb n="KR2b0017_WYG_019-5a"/>
畜宜六擾其穀宜四種正西曰雍州其山鎮曰嶽山其<lb/>
澤藪曰弦蒲其川涇汭其浸渭洛其利玉石其民三男<lb/>
二女其畜宜牛馬其穀宜黍稷東北曰幽州其山鎮曰<lb/>
醫無閭其澤藪曰貕飬其川河泲其浸淄時其利魚鹽<lb/>
其民一男三女其畜宜四擾其穀宜三種河内曰冀州<lb/>
其山鎮曰霍山其澤藪曰楊紆其川漳其浸汾潞其利<lb/>
松栢其民五男三女其畜宜牛羊其穀宜黍稷正北曰<lb/>
并州其山鎮曰恒山其澤藪曰昭餘祁其川滹沱嘔夷<lb/>
<pb n="KR2b0017_WYG_019-5b"/>
其浸淶易其利布帛其民二男三女其畜宜五擾其穀<lb/>
宜五種凡邦國大小相維王設其牧制其職各以其所<lb/>
能制其貢各以其所有形方氏掌制邦國之地域而正<lb/>
其封疆無有華離之地使小國事大國大國比小國大<lb/>
司冦掌三典一曰刑新國用輕典二曰刑平國用中典<lb/>
三曰刑亂國用重典以五刑糾萬民一曰野刑上功糾<lb/>
力二曰軍刑上命糾守三曰鄉刑上徳糾孝四曰官刑<lb/>
上能糾職五曰國刑上愿糾暴以圜土聚教罷民凡害<lb/>
<pb n="KR2b0017_WYG_019-6a"/>
人者寘之圜土弗使冠飾而施職事焉以明刑恥之其<lb/>
能改者上罪三年而舍中罪二年而舍下罪一年而舍<lb/>
反於中國不齒三年其不能改而出圜土者殺凡圜土<lb/>
之刑人也不虧體其罰人也不虧財以兩造禁民訟入<lb/>
束矢於朝然後聽之以兩劑禁民獄入鈞金三日乃致<lb/>
于朝然後聽之以嘉石平罷民凡萬民之有罪過而未<lb/>
麗於灋而害於州里者桎梏而坐諸嘉石役諸司空重<lb/>
罪旬有三日坐朞役其次九日坐九月役其次七日坐<lb/>
<pb n="KR2b0017_WYG_019-6b"/>
七月役其次五日坐五月役其下罪三日坐三月役使<lb/>
州里任之則宥而舍之以肺石達窮民凡逺近惸獨老<lb/>
㓜之欲有復於上而其長弗達者立於肺石三日士聽<lb/>
其辭以告於上而罪其長凡諸侯之獄訟以邦典定之<lb/>
凡卿大夫之獄訟以邦灋斷之凡庶民之獄訟以邦成<lb/>
弊之小司冦以五刑聽萬民之獄訟附于刑用情訊之<lb/>
至于旬乃弊之讀書則用灋凡命夫命婦不躬坐獄訟<lb/>
凡王之同族有罪不即市奉而適甸師氏以待刑殺以<lb/>
<pb n="KR2b0017_WYG_019-7a"/>
五聲聽獄訟求民情一曰辭聽二曰色聽三曰氣聽四<lb/>
曰耳聽五曰目聽以八辟麗邦灋附刑罰一曰議親二<lb/>
曰議故三曰議贒四曰議能五曰議功六曰議貴七曰<lb/>
議勤八曰議賔聽民之所刺宥以施上服下服之刑大<lb/>
比登民數自生齒以上登于天府内史司㑹冡宰貳之<lb/>
以制國用孟冬司民獻民數於王王拜受之以圖國用<lb/>
而進退之歳終則令羣士計獄弊訟登中于天府司刑<lb/>
掌五刑之灋以麗萬民之罪墨罪五百劓罪五百宫罪<lb/>
<pb n="KR2b0017_WYG_019-7b"/>
五百刖罪五百殺罪五百若司冦聽獄弊訟則以五刑<lb/>
之灋詔刑罰而以辨罪之輕重墨者使守門劓者使守<lb/>
關宫者使守内刖者使守囿髠者使守積司刺掌三刺<lb/>
三宥三赦之法以贊司冦聽獄訟一刺曰訊羣臣再刺<lb/>
曰訊羣吏三刺曰訊萬民一宥曰不識再宥曰過失三<lb/>
宥曰遺忘一赦曰幼弱再赦曰老耄三赦曰惷愚以此<lb/>
三法求民情斷民中而施上服下服之罪司約掌邦國<lb/>
及萬民之約劑治神之約為上治民之約次之治地之<lb/>
<pb n="KR2b0017_WYG_019-8a"/>
約次之治功之約次之治器之約次之治摯之約次之<lb/>
凡大約劑書於宗彛小約劑書於丹圖若有訟者則珥<lb/>
而辟藏其不信者服墨若大亂則六官辟藏其不信者<lb/>
殺司盟凡邦國有疑㑹同則掌其盟約之載既盟則貳<lb/>
之司隷帥其民而搏盗賊凡囚執人之事士師掌五禁<lb/>
左右刑罰一曰宫禁二曰官禁三曰國禁四曰野禁五<lb/>
曰軍禁以木鐸徇于朝書而縣于門閭禁庶民之亂暴<lb/>
力正者矯誣犯禁者作語言而不信者禁野之横行徑<lb/>
<pb n="KR2b0017_WYG_019-8b"/>
踰者禁山之為苑澤之沈者禁川游者禦晨行者禁宵<lb/>
行者夜遊者禁以兵革趨行者禁馳騁於國中者禁嘂<lb/>
呼歎鳴於國中者行歌哭於國中之道者㡬禁行作不<lb/>
時者不物者㡬酒謹酒以五戒先後刑罰毋使罪麗于<lb/>
民一曰誓用之于軍旅二曰誥用之于㑹同三曰禁用<lb/>
諸田役四曰糾用諸國中五曰憲用諸都鄙掌士之八<lb/>
成一曰邦汋二曰邦賊三曰邦諜四曰犯邦令五曰矯<lb/>
邦令六曰邦盗七曰邦朋八曰邦誣<lb/>
<pb n="KR2b0017_WYG_019-9a"/>
　　　論曰此司冦之書宅心忠恕雖條貫闕失而䘏<lb/>
　　　刑之意深殆周公之遺法也歟春秋之時鄭子<lb/>
　　　産趙宣子始出入先王用刑之法作為刑書末<lb/>
　　　流至於暴秦以斬劓人為不足而夷人之三族<lb/>
　　　帝王五刑之典盡廢而墨劓剕宫大辟五虐之<lb/>
　　　刑獨行天下之人揺手觸重罪而無輕刑以當<lb/>
　　　之漢孝文哀民之無辜於是廢肉刑而立笞與<lb/>
　　　棄市之法雖䘏民之意甚至而未知先王五刑<lb/>
<pb n="KR2b0017_WYG_019-9b"/>
　　　之本也故當斬右趾者棄市笞者往往至死雖<lb/>
　　　名為輕刑而實殺人與專用肉刑無異故後世<lb/>
　　　不得不更之以輕至于令有笞杖徒流絞斬雖<lb/>
　　　差善於漢然使人自新之路猶狹繩人以罪之<lb/>
　　　法猶急非帝王以刑弼教之意也虞書曰象以<lb/>
　　　典刑鞭作官刑扑作教刑金作贖刑怙終賊刑<lb/>
　　　此乃帝王正五刑也又曰流宥五刑五刑有服<lb/>
　　　五服三就五流有宅五宅三居是此正五刑皆<lb/>
<pb n="KR2b0017_WYG_019-10a"/>
　　　有流宥之法也墨劓剕宫大辟賊刑之科目也<lb/>
　　　後世止以是為五刑故肉刑一廢遂不可復非<lb/>
　　　不可復也不行帝王正五刑而專以賊刑當天<lb/>
　　　下之罪慘莫甚焉自非天下之至不仁者孰忍<lb/>
　　　專用之若盡復正五刑於當絞斬之科増立劓<lb/>
　　　剕與宫無遂絶人命而笞杖悉行流宥之法無<lb/>
　　　輕折辱人典刑所以待士大夫也昔人為輔相<lb/>
　　　士大夫失行有能不顯其過隨宜他叙人以為<lb/>
<pb n="KR2b0017_WYG_019-10b"/>
　　　媿至於無敢犯者意其近似典刑流宥之法也<lb/>
　　　鞭刑所以待府史胥徒在官之有過者扑刑所<lb/>
　　　以待士農工商從師之不率者嘉石之役疑其<lb/>
　　　近似鞭刑流宥之法也朝庠之禮疑其近似扑<lb/>
　　　刑流宥之法也雖鞭扑輕刑聖人猶慎行之待<lb/>
　　　人如此其有禮也人豈得不生媿恥其能使天<lb/>
　　　下人人有士君子之行無足怪也流宥之而不<lb/>
　　　改然後刑之刑之而不改然後當之以墨劓剕<lb/>
<pb n="KR2b0017_WYG_019-11a"/>
　　　宫大辟則又審其輕重而許之贖又流宥之今<lb/>
　　　之三流圜土之禁其近之乎及其終不改然後<lb/>
　　　殘賊其肌體雖殺之所謂以生道殺之也其誰<lb/>
　　　不心悦誠服乎行之以歳月頑鈍無恥之風宜<lb/>
　　　亦少衰矣<lb/>
大司徒掌天下土地之圖周知九州之地域廣輪之數<lb/>
辨其山林川澤丘陵墳衍原隰之名物而辨其邦國都<lb/>
鄙之數制其畿疆而溝封之設其社稷之壝而樹之田<lb/>
<pb n="KR2b0017_WYG_019-11b"/>
主各以其野之所宜木遂以名其社與其野載師掌任<lb/>
土之法以物地事授地職而待其政令以廛里任國中<lb/>
之地以場圃任園地以宅田士田賈田任近郊之地以<lb/>
官田牛田賞田牧田任逺郊之地以公邑之田任甸地<lb/>
以家邑之田任稍地以小都之田任縣地以大都之田<lb/>
任疆地凡任地國宅無征園廛二十而一近郊十一逺<lb/>
郊二十而三甸稍縣都皆無過十二唯其漆林之征二<lb/>
十而五凡宅不毛者有里布凡田不耕者出屋粟凡民<lb/>
<pb n="KR2b0017_WYG_019-12a"/>
無職事者出夫家之征以時徵其賦閭師掌國中及四<lb/>
郊之人民六畜之數以任其力以待其政令以時徵其<lb/>
賦凡任民任農以耕事貢九穀任圃以樹事貢草木任<lb/>
工以飭材事貢器物任商以市事貢貨賄任牧以畜事<lb/>
貢鳥獸任嬪以女事貢布帛任衡以山事貢其物任虞<lb/>
以澤事貢其物凡無職者出夫布凡庶民不畜者祭無<lb/>
牲不耕者祭無盛不樹者無槨不蠶者不帛不績者不<lb/>
衰遺人掌邦之委積以待施惠鄉里之委積以恤民之<lb/>
<pb n="KR2b0017_WYG_019-12b"/>
囏阨門關之委積以飬老孤郊里之委積以待賔客野<lb/>
鄙之委積以待羇旅縣都之委積以待㓙荒凡賔客㑹<lb/>
同師役掌其道路之委積凡國野之道十里有廬廬有<lb/>
飲食三十里有宿宿有路室路室有委五十里有市市<lb/>
有候館候館有積凡委積之事廵而比之以時頒之均<lb/>
人掌均地政均地守均地職均人民牛馬車輦之力政<lb/>
凡均力政以歳上下豐年則公旬用三日焉中年則公<lb/>
旬用二日焉無年則公旬用一日焉㓙札則無力政無<lb/>
<pb n="KR2b0017_WYG_019-13a"/>
財賦不収地守地職不均地政三年大比則大均廩人<lb/>
掌九穀之數以待國之匪頒賙賜稍食以歳之上下數<lb/>
邦用凡萬民之食食者人四鬴上也人三鬴中也人二<lb/>
鬴下也若食不能人二鬴則令邦移民就穀詔王殺邦<lb/>
用司市以次叙分地而經市以陳肆辨物而平市以政<lb/>
令禁物靡而均市以商賈阜貨而行布以度量成賈而<lb/>
徵儥以質劑結信而止訟以賈民禁偽而除詐以刑罰<lb/>
禁虣而去盜以泉府同貨而斂賖大市以質小市以劑<lb/>
<pb n="KR2b0017_WYG_019-13b"/>
大市日<graphic n="KR1320" url="https://raw.githubusercontent.com/kanripo/KR-Gaiji/master/images/KR1320.png" mimeType="image/png"/>而市百族為主朝市朝時商賈為主夕市夕<lb/>
時販夫販婦為主凡陳貨賄名相近者相逺也實相近<lb/>
者相邇也而平正之凡治貨賄六畜珍異亡者使有利<lb/>
者使阜害者使亡靡者使㣲國㓙荒札喪則市無征而<lb/>
作布凡市偽飭之禁在民商工賈皆十有二市刑小刑<lb/>
憲罰中刑徇罰大刑扑罰其附于刑者歸于士國君過<lb/>
市則刑人赦夫人過市罰一幕世子過市罰一帟命夫<lb/>
過市罰一盖命婦過市罰一帷凡天患禁貴儥者使有<lb/>
<pb n="KR2b0017_WYG_019-14a"/>
恒賈四時之珍異亦如之㕓人掌斂布絘布總布質布<lb/>
罰布㕓布入于泉府以斂布之不售貨之滯于民用者<lb/>
以其賈買之物揭而書之以待不時而買者賣者各從<lb/>
其抵都鄙從其主國人郊人從其有司然後予之凡賖<lb/>
者祭祀無過旬日喪紀無過三日凡民之貨者與其有<lb/>
司辨而授之以國服為之息約以國之所用來償以此<lb/>
使為息也禁鬭囂虣亂者出入相凌犯者以屬遊飲食<lb/>
于市者若不可禁則搏而戮之坐而論道謂之王公作<lb/>
<pb n="KR2b0017_WYG_019-14b"/>
而行之謂之士大夫審曲面埶以飭五材以辨民器謂<lb/>
之百工百工之事皆聖人之所作也智者創物巧者述<lb/>
之守之世謂之工天有時地有氣材有美工有巧合此<lb/>
四者然後可以為良也攻木之工七輪輿弓廬匠車梓<lb/>
攻金之工六築冶鳬㮚段桃攻皮之工五函鮑韗韋裘<lb/>
設色之工五畫繪鍾筐㡛刮摩之工五玉楖雕矢磬搏<lb/>
埴之工二陶旊有虞氏上陶夏后氏上匠殷人上梓周<lb/>
人上輿故一器而工聚焉者車為多車有六等輈有三<lb/>
<pb n="KR2b0017_WYG_019-15a"/>
度軸有三理軫之方也以象地也盖之圜也以象天也<lb/>
輪輻三十以象日月也盖弓二十有八以象星也龍旂<lb/>
九斿以象大火也鳥旟七斿以象鶉火也熊旗六斿以<lb/>
象伐也龜蛇四斿以象營室也弧旌枉矢以象弧也<lb/>
　　　論曰謹按孔子定書周官六卿冡宰掌邦治統<lb/>
　　　百官均四海者也今以劉歆所成周禮攷之太<lb/>
　　　宰掌建邦之六典夫太宰統五官之典以為治<lb/>
　　　者豈於五官之外更有治典哉則掌建六典歆<lb/>
<pb n="KR2b0017_WYG_019-15b"/>
　　　之妄也太宰之屬六十小宰也司㑹也司書也<lb/>
　　　職内也職歳也職幣也是六官之所掌詞繁而<lb/>
　　　事複類皆簿書期㑹之末俗吏掊克之所為而<lb/>
　　　非贊冡宰進退百官均一四海之治者也古之<lb/>
　　　君國子民者以義為利不以利為利故百乘之<lb/>
　　　家不畜聚斂之臣與其有聚斂之臣寜有盜臣<lb/>
　　　今天官有宰夫者攷羣都縣鄙之治乘其財用<lb/>
　　　之出入凡失財用物辟名者誅之其足用長財<lb/>
<pb n="KR2b0017_WYG_019-16a"/>
　　　善物者賞之夫君相守恭儉而不尚末作使民<lb/>
　　　務本則足用長財之要也百官有司謹守其職<lb/>
　　　豈敢踰越制度自以足用長財為事若劉歆之<lb/>
　　　説是使百官有司不守三尺上下交征利椎剥<lb/>
　　　其民以危亡其國之道非周公致太平之典也<lb/>
　　　古之王者守禮寡欲由義而行無所忌諱不畏<lb/>
　　　災患今天官甸師乃曰喪事代王受眚災此楚<lb/>
　　　昭宋景之所不為者也而謂周公立以為訓開<lb/>
<pb n="KR2b0017_WYG_019-16b"/>
　　　後王忌諱之端乎先王之制凡官府次舍列于<lb/>
　　　庫門之外所以别内外嚴貴賤也今宫正乃比<lb/>
　　　宫中之官府次舍之衆寡又曰去其竒衺之民<lb/>
　　　則是妃嬪與官吏衆庶雜處簾陛不嚴而内外<lb/>
　　　亂矣宫伯掌王宫之士庶子鄭𤣥以為宫中諸<lb/>
　　　吏之嫡庶宿衛王宫者也天子深居九重前朝<lb/>
　　　後市謹之以門衛嚴之以城郭溝池環之以鄉<lb/>
　　　遂縣都藩之以侯甸男邦采衛守之以夷蠻戎<lb/>
<pb n="KR2b0017_WYG_019-17a"/>
　　　狄周匝四垂中天下而立定四海之民周公乃<lb/>
　　　於宫中置諸史又以其士庶子衛王宫何示人<lb/>
　　　不廣而自削弱如此也王后之職恭儉不妬忌<lb/>
　　　帥夫人嬪婦以承天子奉宗廟而已矣今内宰<lb/>
　　　凡建國佐后立市豈后之職也哉内小臣掌王<lb/>
　　　后之命后有好事于四方則使往有好令于卿<lb/>
　　　大夫則亦如之閽人掌守王宫中門之禁說者<lb/>
　　　以為此二官奄者墨者也婦人無外事以貞潔<lb/>
<pb n="KR2b0017_WYG_019-17b"/>
　　　為行若外通諸侯内交羣下則將安用君矣夫<lb/>
　　　人臣尚無境外之交曽謂后而可乎古者不使<lb/>
　　　刑人守門公家不畜刑人大夫弗飬士遇諸塗<lb/>
　　　弗與言也周公作立政戒成王以恤左右綴衣<lb/>
　　　虎賁欲其皆得俊乂之人今反以隱宫刑餘在<lb/>
　　　日月之側開亂亡之端乎寺人内豎賤人非所<lb/>
　　　貴也女祝掌宫中禱祠禳禬之事夫祭祀之禮<lb/>
　　　天子公卿大夫士行之於外后妃夫人嬪婦供<lb/>
<pb n="KR2b0017_WYG_019-18a"/>
　　　祭服籩豆於内凡天地宗廟山川百神祀有常<lb/>
　　　典又安用此么麽禱祠禳禬於宫中此殆漢世<lb/>
　　　女巫執左道入宫中乘妃姬爭妬與為厭勝之<lb/>
　　　事者劉歆乃以為太宰之屬置於王宫其誣周<lb/>
　　　公也甚矣冡宰當以天下自任故王者内嬖嬪<lb/>
　　　婦敵於后外寵庶孽齊於嫡宴遊無度衣服無<lb/>
　　　章賜予無節法度之廢將自此始雖在内廷為<lb/>
　　　冢宰者真當任其責者也若九嬪之婦法世婦<lb/>
<pb n="KR2b0017_WYG_019-18b"/>
　　　之宫具女御之功事女史之内政典婦之女功<lb/>
　　　后夫人之職也王安石以為皆統於冡宰則王<lb/>
　　　所以治内可謂至公而盡正矣夫順理而無阿<lb/>
　　　私之謂公由理而無邪曲之謂正脩身以齊家<lb/>
　　　此王者治國平天下之定理所自盡心者茍身<lb/>
　　　不能齊家而以付之冡宰為王也悖理莫甚焉<lb/>
　　　又可謂之公正乎噫安石真姦人哉四方職貢<lb/>
　　　各有定制王者為天下主財奉禮義以飬天下<lb/>
<pb n="KR2b0017_WYG_019-19a"/>
　　　無非王者之財也不可以有公私之異今大府<lb/>
　　　乃有式貢之餘財以共玩好之用不㡬有如李<lb/>
　　　唐之君受裴延齡之欺罔者乎玉府乃有王之<lb/>
　　　金玉良貨賄之藏不㡬有如漢桓靈置私庫者<lb/>
　　　乎内府乃有四方金玉齒革良貨賄之獻而共<lb/>
　　　王之好賜不㡬有如李唐之君受四方羡餘之<lb/>
　　　輕侮者乎王之裘服宜夫人嬪婦之任也今既<lb/>
　　　有司裘又有縫人屨人等九官則皆掌衣服者<lb/>
<pb n="KR2b0017_WYG_019-19b"/>
　　　也膳夫酒正之職固不可廢又有醋人鹽人等<lb/>
　　　十有六官則皆掌飲食者也醫師之職固不可<lb/>
　　　廢又有獸醫等五官皆醫事也<graphic n="KR3139" url="https://raw.githubusercontent.com/kanripo/KR-Gaiji/master/images/KR3139.png" mimeType="image/png"/>幕次舍之事<lb/>
　　　固不可廢而皂隷之所作也亦置五官焉凡此<lb/>
　　　類不應冗濫如是且皆執技以事上役於人者<lb/>
　　　也而以為冡宰進退百官均一四海之屬何也<lb/>
　　　漢興經五伯七雄聖道絶滅大亂之後陳平為<lb/>
　　　相尚不肯任廷尉内史之事况周公承文武之<lb/>
<pb n="KR2b0017_WYG_019-20a"/>
　　　徳相成王為太師乃廣置宫闕猥䙝衣服飲食<lb/>
　　　技藝之官以為屬必不然矣其末則又有夏采<lb/>
　　　之官焉專掌王崩復土者嗚呼安得是不祥之<lb/>
　　　人哉禮官臨大變一時行之可矣乃預置官以<lb/>
　　　俟王崩而行其職何不祥之甚也太宰之屬六<lb/>
　　　十有二攷之未有一官完善者則五卿之屬可<lb/>
　　　知矣而可謂之經與易詩書春秋配乎又按周<lb/>
　　　公司徒掌邦教敷五典者也司空掌邦土居四<lb/>
<pb n="KR2b0017_WYG_019-20b"/>
　　　民者也世傳周禮缺冬官愚攷其書而質其事<lb/>
　　　則冬官未嘗闕也乃劉歆顛迷妄以冬官事屬<lb/>
　　　之地官其大綱已失亂如是又可信以為經與<lb/>
　　　易詩書春秋配乎昔先王盛時不令而行不禁<lb/>
　　　而止天下風動無一物不得其所其次猶令行<lb/>
　　　禁止天下無寃民今劉歆司徒之屬有調人者<lb/>
　　　掌和萬民之難有辟讎之法有交讎之令有成<lb/>
　　　鬭怒之書此下陵上替政令不行之明徵也周<lb/>
<pb n="KR2b0017_WYG_019-21a"/>
　　　公力平王室身致太平其經世之典固如是哉<lb/>
　　　王者提綱撫世已受大不窺小今劉歆司徒之<lb/>
　　　屬有㕓人者凡珍異之有滯者斂而入于膳府<lb/>
　　　其細已甚矣細已甚而民不傷者未之冇也夫<lb/>
　　　齊民非有勢禁也徒以財利相役猶能制人之<lb/>
　　　命破人之産招怨生禍况人君居九重以雷霆<lb/>
　　　之威萬鈞之勢而細可行哉百官有司必承望<lb/>
　　　風㫖禦人於國門之外使民欲與之偕亡而後<lb/>
<pb n="KR2b0017_WYG_019-21b"/>
　　　已也又有泉府者掌買賣商賈之滯貨斂散百<lb/>
　　　姓之賒貸夫審於音者聾於官理勢自然王者<lb/>
　　　布正大之徳以治世不行煦沬姑息之惠以沽<lb/>
　　　名乃能張理天綱整頓萬姓若夫買賣賒貸之<lb/>
　　　事正市井商賈爭錐刀之末而草莽細民私相<lb/>
　　　交際之所為也豈大君之所宜及哉其言顛悖<lb/>
　　　如是乃尊以為經使與易詩書並是學者之不<lb/>
　　　察也愚又攷劉歆王畿之制邦中為六卿四郊<lb/>
<pb n="KR2b0017_WYG_019-22a"/>
　　　為六遂遂外為邦甸甸外為家削削外為邦縣<lb/>
　　　縣外為邦都名雖不同其制度則一不應更有<lb/>
　　　異也其所載鄉遂之官比與里皆下士一人閭<lb/>
　　　與鄼皆中士一人族與鄙皆上士一人黨與縣<lb/>
　　　皆下大夫一人州與遂皆中大夫一人鄉卿一<lb/>
　　　人王畿八百萬家略計其所當置卿大夫士已<lb/>
　　　有百餘人矣成王固曰唐虞稽古建官惟百夏<lb/>
　　　商官倍今子小子仰惟前代時若訓迪厥官説<lb/>
<pb n="KR2b0017_WYG_019-22b"/>
　　　者謂周官三百也今乃冗濫如是又設三百六<lb/>
　　　十職焉其妄誕不經昭昭矣自劉歆成書獨鄭<lb/>
　　　康成推贊之真周公之罪人也謹按劉歆漢家<lb/>
　　　贒宗室向之子附㑹王莽變亂舊章殘賊本宗<lb/>
　　　以趨榮利周禮之書本成於孝武之時為其雜<lb/>
　　　亂藏之秘府不以列於學宫及成哀之世歆得<lb/>
　　　校理秘書始列序為經衆儒共排其非惟歆以<lb/>
　　　為是夫歆不知天下有三綱以親則背父以尊<lb/>
<pb n="KR2b0017_WYG_019-23a"/>
　　　則背君與周公所為正相反者也其所列序之<lb/>
　　　書假託周官之名勦入私説希合賊莽之所為<lb/>
　　　爾王安石乃酷好亂臣賊子偽妄之書而廢大<lb/>
　　　聖垂老筆削之經棄恭儉而崇汰侈舍仁義而<lb/>
　　　營貨財不數十年夷戎亂華首足易位塗炭天<lb/>
　　　下未知終始原禍亂之本乃在於是嗚呼悲夫<lb/>
　　　有天下者尚監之哉<lb/>
　<lb/>
<pb n="KR2b0017_WYG_019-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇王大紀卷十九<lb/>
</p>
<p>
</p>
  </div>
</body>
</text>
</TEI>
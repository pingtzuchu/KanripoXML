<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>皇王大紀卷二十六</head>
    <p>
<pb n="KR2b0017_WYG_026-1a"/>
欽定四庫全書<lb/>
　皇王大紀卷二十六　　　　宋　胡宏　撰<lb/>
　三王紀<lb/>
　　康王<lb/>
服制曰喪之有服也稱其惻怛悲悼之情也自髙辛氏<lb/>
其服也哀後世聖人立制度識别親疎貴賤使足以成<lb/>
文理故服術有六一曰親親二曰尊尊三曰名四曰出<lb/>
入五曰長幼六曰從服服制有五一曰斬衰二曰齊衰<lb/>
<pb n="KR2b0017_WYG_026-1b"/>
三曰大功四曰小功五曰緦麻斬衰有二齊衰有四大<lb/>
功四小功緦麻闕親親以三為五以五為九上殺下殺<lb/>
旁殺而親畢從服有六有屬從有徒從有從有服而無<lb/>
服有從無服而有服有從重而輕有從輕而重斬<hi>不緝也</hi>
衰裳<hi>上曰衰下曰裳</hi>絰<hi>麻在首在/腰皆曰絰</hi>杖絞帶<hi>帶繩也</hi>冠繩纓菅屨三<lb/>
年者子為父諸侯為天子臣為君父為長子為人後者<lb/>
為所後父妻為夫妾為君父卒而為祖後者女子子在<lb/>
室為父布總箭笄髽衰三年子嫁反在父之室為父三<lb/>
<pb n="KR2b0017_WYG_026-2a"/>
年公士大夫之衆臣為其君布帶繩屨三年疏衰裳齊<lb/>
牡麻絰冠布纓削杖布帶疏屨三年者祖父卒而為祖<lb/>
母後者父卒為母繼母如母繼母如母者配父也慈母<lb/>
如母母為長子妾為君之長子為慈母後者為庶母可<lb/>
也為祖庶母可也子游問於孔子曰喪慈母如母禮與<lb/>
孔子曰非禮也古者男子外有傅内有慈母君命所使<lb/>
教子者也何服之有昔者魯昭公少喪其母有慈母良<lb/>
及其死也公欲喪之有司曰古之禮慈母無服公曰古<lb/>
<pb n="KR2b0017_WYG_026-2b"/>
者天子練冠以燕居公弗忍也遂練冠以喪慈母喪慈<lb/>
母自魯昭公始也疏衰裳齊牡麻絰冠布纓削杖布帶<lb/>
疏屨期者父在為母夫為妻出妻之子為母若為父後<lb/>
則不父卒繼母嫁從為之服報疏衰裳齊牡麻絰冠布<lb/>
纓不杖麻屨期者為祖父母<hi>雖天子不降也</hi>為世父母叔父母<lb/>
大夫之適子為妻昆弟為衆子昆弟之子大夫之庶子<lb/>
為適昆弟適孫為人後者為其父母報女子子適人者<lb/>
為其父母昆弟之為父後者為繼父同居者為夫之君<lb/>
<pb n="KR2b0017_WYG_026-3a"/>
姑姊妹女子子適人無主者姑姊妹報為君之父母妻<lb/>
長子祖父母妾為女君婦為舅姑夫之昆弟之子公妾<lb/>
大夫之妾為其子女子子為祖父母大夫之子為世父<lb/>
母叔父母子昆弟昆弟之子姑姊妹女子子無主者為<lb/>
大夫命婦者唯子不報大夫為祖父母適孫為士者公<lb/>
妾以及士妾為其父母疏衰裳齊牡麻絰無受三月者<lb/>
庶人為國君寄公為所寓丈夫婦人為宗子宗子之母<lb/>
妻為舊君君之母妻大夫在外其妻長子為舊君為繼<lb/>
<pb n="KR2b0017_WYG_026-3b"/>
父不同居者為曽祖父母大夫為宗子為舊君為曽祖<lb/>
父母為士者女子子嫁者未嫁者為曾祖父母大功布<lb/>
衰裳牡麻絰無受者子女子子叔父姑姊妹昆弟夫之<lb/>
昆弟之子女子子適孫之長殤中殤大夫之庶子為適<lb/>
昆弟公為適子大夫為適子之長殤中殤其長殤皆九<lb/>
月纓絰絰不樛垂其中殤七月不纓絰十九以下為長<lb/>
殤十五以下為中殤十一以下為下殤八歳以下為無<lb/>
服之殤無服之殤以日易月殤而無服大功布衰裳牡<lb/>
<pb n="KR2b0017_WYG_026-4a"/>
麻絰纓布帶三月受以小功衰即葛九月者為姑姊妹<lb/>
女子子適人者為從父昆弟為庶孫為適婦為人後者<lb/>
為其昆弟女子子適人者為衆昆弟為姪丈夫婦人報<lb/>
為夫之祖父母世父母叔父母夫之昆弟無服大夫為<lb/>
世父母叔父母子昆弟昆弟之子為士者<hi>若尊同則不降</hi>公之<lb/>
庶昆弟大夫之庶子為母妻昆弟皆為其從父昆弟之<lb/>
為大夫者為夫之昆弟之婦女子適人者大夫之妾為<lb/>
君之庶子女子子嫁者未嫁者為世父母叔父母姑姊<lb/>
<pb n="KR2b0017_WYG_026-4b"/>
妹大夫大夫之妻大夫之子公之昆弟為姑姊妹女子<lb/>
子嫁於大夫者君為姑姊妹女子子嫁於國君者<hi>旁親天子</hi>
<hi>諸侯無服</hi>小功繐衰裳牡麻絰既塟除之者諸侯之大夫為<lb/>
天子小功布衰裳澡麻帶絰五月者為叔父及適孫及<lb/>
昆弟之下殤大夫庶子為適昆弟及姑姊妹女子子之<lb/>
下殤為人後者為其昆弟從父昆弟之長殤為夫之叔<lb/>
父之長殤昆弟之子女子子夫之昆弟之子女子子之<lb/>
下殤為姪庶孫丈夫婦人之長殤大夫公之昆弟大夫<lb/>
<pb n="KR2b0017_WYG_026-5a"/>
之子為其昆弟庶子姑姊妹女子子之長殤大夫之妾<lb/>
為庶子之長殤大功之殤中從上小功之殤中從下君<lb/>
之適長殤車三乗君之庶長殤大夫之適長殤車一乗<lb/>
曾子問曰下殤土周塟于園遂輿機而往塗邇故也若<lb/>
墓逺則如之何孔子曰昔者史佚有子而死下殤也墓<lb/>
逺召公曰何以不棺斂於宫中史佚曰吾敢乎哉召公<lb/>
言於周公周公曰豈不可史佚行之為殤後者以其服<lb/>
服之除殤之喪者其祭也必𤣥小功布衰裳牡麻絰即<lb/>
<pb n="KR2b0017_WYG_026-5b"/>
葛五月者從祖祖父母從祖父母報從祖昆弟從父姊<lb/>
妹孫適人者為人後者為其姊妹適人者為外祖父母<lb/>
從母丈夫婦人報夫之姑姊妹娣姒婦報大夫大夫之<lb/>
子公之昆弟為從父昆弟庶孫姑姊妹女子子適士者<lb/>
大夫之妾為庶子適人者庶婦君母之父母從母君子<lb/>
子為庶母慈已者緦麻三月者為族曾祖父母族祖父<lb/>
母族父母族昆弟庶孫之婦庶孫之中殤從祖姑姊妹<lb/>
適人者報從祖父從祖昆弟之長殤外孫從父昆弟姪<lb/>
<pb n="KR2b0017_WYG_026-6a"/>
之下殤夫之叔父之中殤下殤從母之長殤報庶子為<lb/>
父後者為其母士為庶母貴臣貴妾乳母從祖昆弟之<lb/>
子曾孫父之姑從母昆弟甥壻妻之父母姑之子舅之<lb/>
子夫之姑姊妹之長殤夫之諸祖父母報君母之昆弟<lb/>
從父昆弟之子之長殤昆弟之孫之長殤為夫之從父<lb/>
昆弟之妻士為妾之有子者何謂上殺父三年祖期則<lb/>
曽祖宜大功髙祖宜小功而皆齊衰三月者不敢以大<lb/>
功小功旁親之服加乎至尊也三月則殺矣此所謂上<lb/>
<pb n="KR2b0017_WYG_026-6b"/>
殺何謂下殺適子三年庶子期適孫大功則曾孫宜五<lb/>
月而與𤣥孫皆緦麻三月者曾孫服曾祖三月曾祖報<lb/>
之亦三月以其卑也故服緦麻此所謂下殺何謂旁殺<lb/>
服祖期則世叔父宜大功以其與父一體故加以期從<lb/>
世叔則疏矣故為之小功族世叔又疏矣故為之緦麻<lb/>
此自父而旁殺者也祖之兄弟小功曾祖兄弟緦麻髙<lb/>
祖兄弟無服此自祖而旁殺者也同父至親期同祖為<lb/>
從大功同曾祖為再從小功同髙祖三從緦麻此自兄<lb/>
<pb n="KR2b0017_WYG_026-7a"/>
弟而旁殺者也父為子期為兄弟之子宜九月而亦期<lb/>
者以其猶子而進之也從兄弟之子小功再從兄弟之<lb/>
子緦麻此自子而旁殺者也祖為孫大功兄弟之孫小<lb/>
功從兄弟之孫緦麻此自孫而旁殺者也公子之妻為<lb/>
其皇姑齊衰此從輕而重者也為妻之父母緦麻此從<lb/>
重而輕者也公子之妻為公子之外兄弟緦麻此從無<lb/>
服而有服者也公子為其妻之父母無服此從有服而<lb/>
無服者也王為三公六卿錫衰為諸侯緦衰為大夫士<lb/>
<pb n="KR2b0017_WYG_026-7b"/>
疑衰其首服皆弁絰公為卿大夫錫衰以居出亦如之<lb/>
當事則弁絰大夫相為亦然為其妻往則服出則否練<lb/>
冠麻衣縓緣公子為其母也縓冠葛絰帶麻衣縓緣公<lb/>
子為其妻也皆既塟除之宗子母在為妻禫與諸侯為<lb/>
兄弟者服斬君之母非夫人則羣臣無服唯近臣從君<lb/>
服其餘從而服不從而稅君雖未知喪臣服已從服者<lb/>
所從亡則已屬從者所從雖没服為母之君母母卒則<lb/>
不服為君母後者君母卒則不為君母之黨服妾從女<lb/>
<pb n="KR2b0017_WYG_026-8a"/>
君而出則不為女君之子服女君死則妾為女君之黨<lb/>
服攝女君則不為先女君之黨服生不及祖父母諸父<lb/>
昆弟而父稅喪已則否降而在緦小功者則稅之為君<lb/>
之父母妻長子君已除喪則不稅為慈母之父母無服<lb/>
大夫公之昆弟大夫之子於兄降一等為人後者於兄<lb/>
弟降一等報於所為後之兄弟之子若子君之所為兄<lb/>
弟服室老降一等夫之所為兄弟服妻降一等庶子為<lb/>
後者為其外祖父母從母舅無服宗子孤為殤大功衰<lb/>
<pb n="KR2b0017_WYG_026-8b"/>
小功衰皆三月親則月筭如邦人童子唯當室緦免而<lb/>
杖世子不降妻之父母其為妻也與大夫之適子同大<lb/>
夫降其庶子其孫不降其父夫為人後者其妻為舅姑<lb/>
大功宗子母在為妻禫為慈母後者為庶母可也為祖<lb/>
庶母可也為父母妻長子禫庶子在父之室則為其母<lb/>
不禫為父後者為出母無服無服也者喪者不祭故也<lb/>
適婦不為舅後者則姑為之小功大夫為其父母兄弟<lb/>
之未為大夫者之喪服如士服士為其父母兄弟之為<lb/>
<pb n="KR2b0017_WYG_026-9a"/>
大夫者之喪服如士服大夫之適子服大夫之服大夫<lb/>
之庶子為大夫則為其父母服大夫服其位與未為大<lb/>
夫者齒君為天子三年夫人如外宗之為君世子不為<lb/>
天子服大夫之適子為君夫人太子如士服君之母非<lb/>
夫人則羣臣無服唯近臣及僕驂乗從服唯君所服服<lb/>
也庶子在父之室則為其母不禫庶子不以杖即位父<lb/>
不主庶子之喪則孫以杖即位可也父為長子杖則其<lb/>
子不以杖即位或曰父不為主而杖者姑在為夫杖母<lb/>
<pb n="KR2b0017_WYG_026-9b"/>
為長子削杖女子子在室為父母其主喪者不杖則子<lb/>
一人杖君主夫人妻太子適婦之喪諸侯於異國之臣<lb/>
則其君為主凡喪父在父為主父没兄弟同居各主其<lb/>
喪親同長者主之不同親者主之凡主兄弟之喪雖疏<lb/>
亦虞之大夫不主士之喪士之子為大夫則其父母弗<lb/>
能主也使其子主之無子則為之置後妻之昆弟為父<lb/>
後者死哭之適室子為主袒免哭踊夫入門右父在哭<lb/>
於妻之室非為父後者哭諸異室姑姊妹其夫死而夫<lb/>
<pb n="KR2b0017_WYG_026-10a"/>
黨無兄弟使夫之族人主之妻之黨雖親弗主夫若無<lb/>
族則四鄰主之無四鄰則里尹主之喪有無後而無主<lb/>
男主必使同姓婦主必使異姓改塟緦為朋友麻斬衰<lb/>
不說絰帶居倚廬寢苫枕塊婦人則否容貌若苴纍纍<lb/>
顛顛瞿瞿繭繭哭若往而不反唯而不對三日不食既<lb/>
殯食粥既虞卒哭柱楣翦屏芐翦不納疏食水飲期而<lb/>
小祥居堊室寢有席不與人居食有菜菓又期而大祥<lb/>
食有醯醬中月而禫禫而從御飲醴酒吉祭而復寢齊<lb/>
<pb n="KR2b0017_WYG_026-10b"/>
衰貌若枲哭若往而反對而不言二日不食疏食水飲<lb/>
不食菜菓居堊室芐翦不納大功貌若止哭三曲而偯<lb/>
言而不議一日不食食不醯醬寢有席小功緦麻容貌<lb/>
可也哀容可也再不食可也議而不及樂不飲醴酒牀<lb/>
可也孔子曰伯母叔母疏衰踊不絶地姑姊妹之大功<lb/>
踊絶於地知此者由文矣哉布八十縷為一升斬衰三<lb/>
升齊衰四升五升六升大功七升八升九升小功十升<lb/>
十一升十二升緦麻十五升去其半有事其縷無事其<lb/>
<pb n="KR2b0017_WYG_026-11a"/>
布也苴絰大搹五分而去一以為帶杖大如要絰齊衰<lb/>
之絰斬衰之帶也斬衰既虞卒哭受以成布六升冠七<lb/>
升疏衰受以成布七升冠八升去麻服葛葛帶三重期<lb/>
而祭小祥練冠練衣黄裏縓緣履無絢角填鹿裘衡長<lb/>
袪袪裼之可也要絰不除男子除乎首婦人除乎帶除<lb/>
服者先重者易服者先輕者又期而祭大祥期服素縞<lb/>
麻衣中月而禫祭禫而纎無所不佩至親以期斷加隆<lb/>
焉使倍之故再期也三年以為隆緦小功以為殺期九<lb/>
<pb n="KR2b0017_WYG_026-11b"/>
月以為間上象於天下法於地中則於人人之所以羣<lb/>
居和壹之理盡矣三年之喪二十五月而畢哀痛思慕<lb/>
若駟之過隙然而遂之是無窮也故親喪外除兄弟之<lb/>
喪内除期而祭禮也期而除喪道也祭不為除喪也三<lb/>
年之喪既練矣有期之喪既塟矣則帶其故葛絰期之<lb/>
絰服其功衰有大功之喪亦如之小功無變也麻之有<lb/>
本者變三年之葛既練遇麻斷本者於免絰之既免去<lb/>
絰每可以絰必絰既絰則去之小功不易喪之練冠如<lb/>
<pb n="KR2b0017_WYG_026-12a"/>
免則絰其緦小功之絰因其初葛帶緦之麻不變小功<lb/>
之葛小功之麻不變大功之葛以有本為稅殤長中變<lb/>
三年之葛終殤之月筭而反三年之葛是非重麻為其<lb/>
無卒哭之稅下殤則否父大功小功之末可以冠子可<lb/>
以嫁子可以娶婦已雖小功既卒哭可以娶妻下殤之<lb/>
小功則不可三年而後塟者必再祭其祭之間不同時<lb/>
而除喪大功者主人之喪有三年者則必為之再祭朋<lb/>
友虞祔而已虞祭不致爵練祭不旅酬祥祭無筭爵小<lb/>
<pb n="KR2b0017_WYG_026-12b"/>
祥之祭主人之酢也嚌之衆賔兄弟啐之大祥主人啐<lb/>
之衆賔兄弟飲之可也凡待祭喪者告賔祭薦而不食<lb/>
餕餘不祭父不祭子夫不祭妻居喪之禮毁瘠不形視<lb/>
聽不衰升降不由阼階出入不當門隧孔子曰首有瘡<lb/>
則沐身有痬則浴病則飲酒食肉疾止復初毁瘠為病<lb/>
君子弗為也毁而死君子謂之無子五十不致毁六十<lb/>
不毁七十惟衰麻在身飲酒食肉處於内三年之喪如<lb/>
或遺之酒肉則受之必三辭衰絰而受之如君命則不<lb/>
<pb n="KR2b0017_WYG_026-13a"/>
敢辭受而薦之喪者不遺人人遺之雖酒肉弗受也從<lb/>
父兄弟以下既卒哭遺人可也有服人召之食不往大<lb/>
功以下既塟適人其黨食之則食非其黨則不食疏衰<lb/>
之喪既塟人請見之則見不請見人小功請見人可也<lb/>
大功不以執摯唯父母之喪不辟涕而見人父母之喪<lb/>
三年不從政齊衰大功之喪三月不從政將徙於諸侯<lb/>
三月不從政自諸侯來徙家期不從政又曰三年之喪<lb/>
祥而後從政期之喪卒哭而從政九月之喪既塟而從<lb/>
<pb n="KR2b0017_WYG_026-13b"/>
政小功緦之喪既殯而從政居喪未塟讀喪禮既塟讀<lb/>
祭禮喪復常讀樂章居喪不言樂祭事不言㐫凡見人<lb/>
無免絰雖朝於君無免絰唯公門有稅齊衰既塟與人<lb/>
立君言王事不言國事大夫士言公事不言家事君既<lb/>
葬王政入於國既卒哭而服王事大夫士既塟公政入<lb/>
於家既卒哭弁絰帶金革之事無辟也既練君謀國政<lb/>
大夫士謀家事適墓不登壟助塟必執紼臨喪不笑揖<lb/>
人必違其位望柩不歌入臨不翔當食不歎鄰有喪舂<lb/>
<pb n="KR2b0017_WYG_026-14a"/>
不相里有殯不巷歌適墓不歌哭日不歌送喪不由徑<lb/>
送塟不辟塗潦臨䘮則必有哀色執紼不笑臨樂不歎<lb/>
介胄則有不可犯之色故君子戒慎不失色於人君子<lb/>
已孤不更名已孤暴貴不為父作諡<lb/>
　<lb/>
　<lb/>
　<lb/>
　<lb/>
<pb n="KR2b0017_WYG_026-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇王大紀卷二十六<lb/>
</p>
<p>
</p>
  </div>
</body>
</text>
</TEI>
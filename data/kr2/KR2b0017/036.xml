<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>皇王大紀卷三十六</head>
    <p>
<pb n="KR2b0017_WYG_036-1a"/>
欽定四庫全書<lb/>
　皇王大紀卷三十六　　　　宋　胡宏　撰<lb/>
　三王紀<lb/>
　　桓王<lb/>
十九年冬十一月齊侯衛侯鄭伯盟于惡曹楚屈瑕將<lb/>
盟貳軫鄖人軍於蒲騷將與隨絞州蓼伐楚師莫敖患<lb/>
之鬭㢘曰鄖人軍其郊必不誡且日虞四邑之至也君<lb/>
次於郊郢以禦四邑我以鋭師宵加於鄖鄖有虞心而<lb/>
<pb n="KR2b0017_WYG_036-1b"/>
恃其城莫有鬭志若敗鄖師四邑必離莫敖曰盍請濟<lb/>
師對曰師克在和不在衆成軍以出又何濟焉莫敖曰<lb/>
卜之對曰卜以决疑不疑何卜遂敗鄖師於蒲騷卒盟<lb/>
而還三月癸未鄭伯薨子忽嗣初齊人將妻忽忽辭祭<lb/>
仲曰必取之君多内寵子無大援将不立三公子皆君<lb/>
也弗從初祭仲有寵於莊公為公娶鄧曼生忽故祭仲<lb/>
立之夏五月鄭葬其君莊公宋雍氏女於莊公曰雍姞<lb/>
生公子突雍氏宗有寵於宋公宋公誘祭仲而執之曰<lb/>
<pb n="KR2b0017_WYG_036-2a"/>
不立突将死亦執突而求賂焉秋七月祭仲與宋人盟<lb/>
以突歸而立之鄭伯忽出奔衛鄭國風九篇曰有女同<lb/>
車二章章六句刺忽也鄭人刺忽之不昏于齊太子忽<lb/>
嘗有功于齊齊侯請妻之齊女賢而不取卒以無大國<lb/>
之助至於見逐故國人刺之有女同車顔如舜華<hi>親迎同車</hi>
<hi>也舜木槿也</hi>將翺將翔佩玉瓊琚<hi>佩有琚瑀所以納間</hi>彼美孟姜洵美<lb/>
且都<hi>孟姜齊長女閑都也</hi>有女同行顔如舜英<hi>行行道也英猶華也</hi>將翺將<lb/>
翔佩玉將將<hi>將將鳴玊而後行</hi>彼美孟姜徳音不忘鄭國風十<lb/>
<pb n="KR2b0017_WYG_036-2b"/>
篇曰山有扶蘇二章章四句刺忽也所美非美然也山<lb/>
有扶蘇隰有荷華<hi>興也扶蘇扶胥小木也荷華扶渠也其華菡蓞言髙下大小各得其所也</hi>
不見子都乃見狂且<hi>子都世人之美好者也狂狂人也且辭也</hi>山有橋松隰<lb/>
有游龍<hi>松木也龍紅草也</hi>不見子充乃見狡童<hi>子充良人也狡童昭公也</hi>鄭<lb/>
國風十一篇曰蘀兮二章章四句刺忽也君弱臣強不<lb/>
倡而和也蘀兮蘀兮風其吹女<hi>興也蘀槁也人臣待君倡而後和</hi>叔兮<lb/>
伯兮倡予和女<hi>叔伯言羣臣長㓜也君倡臣和也</hi>蘀兮蘀兮風其漂女<lb/>
<hi>漂猶吹也</hi>叔兮伯兮倡予要女<hi>要成也</hi>鄭國風十二篇曰狡童<lb/>
<pb n="KR2b0017_WYG_036-3a"/>
二章章四句刺忽也不能與賢人圖事權臣擅命也彼<lb/>
狡童兮不與我言兮<hi>昭公有狂狡之志</hi>維子之故使我不能餐<lb/>
兮<hi>憂懼不遑餐也</hi>彼狡童兮不與我食兮<hi>不與賢人共食禄</hi>維子之故<lb/>
使我不能息兮<hi>憂不能息也</hi>宋公陳侯魯柔蔡叔盟于折魯<lb/>
侯會宋公于夫鍾冬十月魯侯會宋公于闞經曰十有<lb/>
一年春正月齊人衛人鄭人盟于惡曹<hi>㣲者盟會不志于春秋其所志</hi>
<hi>必有君與貴大夫矣惡曹之盟三國之君也既不以道興師又結怨固黨故前書其爵而以來戰著罪後書此</hi>
<hi>盟而以奪爵示貶</hi>夏五月癸未鄭伯寤生卒<hi>鄭莊公一念不善志殺其弟使餬其</hi>
<pb n="KR2b0017_WYG_036-3b"/>
<hi>日於四方自以為保國之計得也然身歿未㡬忽儀亹突則而象之兄弟相殘國内大亂民人思保其室家而</hi>
<hi>不得不亦酷乎可以為永鑒矣</hi>秋七月𦵏鄭莊公九月宋人執鄭祭仲<lb/>
<hi>祭仲不名命大夫也以天子命大夫為諸侯相乃至於見執廢絀其君而立不正不亦甚乎故稱其字者所以</hi>
<hi>尊王命貴正卿大祭仲之罪以深責之也春秋美惡不嫌同詞突之書名則本非有國由祭仲立之也若忽則</hi>
<hi>以世嫡之正至於見逐不能立乎其位貴賤之分亡矣凡此類皆聖人親筆非國史所能與也</hi>突歸于<lb/>
鄭<hi>不以突繫之鄭者正其不當立也不稱公子絶之也何以書于鄭春秋書歸有二義一易詞也一順詞也</hi>
<hi>其書入亦有二義一難詞也一逆詞也突雖不順焉權臣許之立大國為之援而世子忽之才不能以自固也</hi>
<hi>則其歸無難故榖梁子曰歸易詞也</hi>鄭忽出奔衛<hi>忽以國氏正也出奔而名不能君也攷於詩可</hi>
<pb n="KR2b0017_WYG_036-4a"/>
<hi>以見忽之失國亦其自取非獨仲之罪矣春秋書法如此欲人自強於為善者也</hi>柔㑹宋公陳<lb/>
侯蔡叔盟于折公㑹宋公于夫鍾冬十有二月公㑹宋<lb/>
公于闞<lb/>
二十年夏四月壬寅魯侯會把侯莒子于曲池平二國<lb/>
盟焉宋多責賂於鄭鄭不堪命魯侯欲平宋鄭五月丁<lb/>
亥會宋公燕人盟于句瀆之丘六月壬辰陳侯薨舍公<lb/>
子完而立弟林魯侯以宋公之成未可知也再會之于<lb/>
虚九月又會之于龜宋公辭平丙戌遂與鄭伯盟于武<lb/>
<pb n="KR2b0017_WYG_036-4b"/>
父十月陳葬其君厲公丙戌衞侯薨子朔嗣魯侯鄭伯<lb/>
帥帥伐宋戰焉楚伐絞莫敖屈瑕曰絞小而輕輕則寡<lb/>
謀請無扞採樵者以誘之從之絞人獲三十人明日絞<lb/>
人爭出楚人坐其北門而覆諸山下大敗之為城下之<lb/>
盟而還伐絞之役楚師分涉於彭羅人欲伐之使伯嘉<lb/>
諜之三巡數之經曰十有二年春正月夏六月壬寅公<lb/>
會把侯莒子盟于曲池秋七月丁亥公會宋公燕人盟<lb/>
于榖丘八月壬辰陳侯躍卒公會宋公于虚冬十有一<lb/>
<pb n="KR2b0017_WYG_036-5a"/>
月公㑹宋公于龜丙戌公㑹鄭伯盟于武父<hi>魯君臣頻與宋公盟</hi>
<hi>會皆存而不削何其費也曰盟者春秋所惡而屢盟以長亂會者諸侯所不得而數會以厚疑聖人不削者於</hi>
<hi>以見屢盟而卒叛數會而卒離故春秋之志在於天下為公講信修睦不以會盟為可恃也</hi>丙戌衛<lb/>
侯晉卒十有二月及鄭師伐宋丁未戰于宋<hi>宋責賂於鄭而無厭</hi>
<hi>屢盟於魯而無信二國聲其罪以致討故書曰伐然取其賂以立督者魯桓也資其力以簒國者鄭突也無諸</hi>
<hi>己然後非諸人春秋之義用贒治不肖不以亂易亂也故又書曰戰于宋罪在内也</hi>
二十一年冬十一月楚屈瑕伐羅鬬伯比送之還謂其<lb/>
御曰莫敖必敗舉趾髙心不固矣遂見楚子曰必濟師<lb/>
<pb n="KR2b0017_WYG_036-5b"/>
楚子辭焉夫人鄧曼曰大夫其非衆之謂其謂君撫小<lb/>
民以信訓諸司以徳而威莫敖以刑也莫敖狃於蒲騷<lb/>
之役將自用也夫固謂君訓衆而好鎮撫之召諸司而<lb/>
勸之以令徳見莫敖而吿諸天之不假易也不然夫豈<lb/>
不知楚師之盡行也楚子使賴人追之不及莫敖使徇<lb/>
于師曰諌者有刑及鄢亂次以濟且不設備及羅羅與<lb/>
盧戎兩軍之大敗之莫敖縊于荒谷羣帥囚于冶父以<lb/>
聽刑楚子曰孤之罪也皆免之十二月齊侯帥師及宋<lb/>
<pb n="KR2b0017_WYG_036-6a"/>
公衛侯燕人侵紀魯侯鄭伯會紀侯伐之四國之師皆<lb/>
敗走春正月衛葬其君宣公魯大水王寵子克屬諸周<lb/>
公黒肩辛伯諌曰内寵並后嬖子匹嫡外寵二政大都<lb/>
耦國亂之本也弗聽冬十月鄭人請修好于魯經曰十<lb/>
有三年春二月公會紀侯鄭伯己巳及齊侯宋公衛侯<lb/>
燕人戰齊師宋師衛師燕師敗績<hi>齊為無道恃强淩弱而以紀為主何也彼</hi>
<hi>為無道加兵於己必有引咎辨喻之文不得免則固其封守訴諸天子方伯及四隣諸侯其必有伸之者矣不</hi>
<hi>如是而憤然與戰為之援者弑君之賊簒國之人也不得保其國自此戰始矣故春秋以紀為主省徳相時自</hi>
<pb n="KR2b0017_WYG_036-6b"/>
<hi>治之意也</hi>三月𦵏衛宣公<hi>𦵏自内録也既與衛人戰曷為葬宣公怨不棄義怒不廢禮是知古</hi>
<hi>人以𦵏為重也禮喪在殯孤無外事衛宣未𦵏朔乃即戎已為失禮又不稱子是以吉服從金革之事其為惡</hi>
<hi>大矣凡此類據事直書年月具存而惡自見矣</hi>秋七月冬十月<lb/>
二十二年冬十一月魯侯鄭伯會于曹曹人致餼焉鄭<lb/>
使公子子人于魯尋盟且脩曹之㑹夏六月壬申魯御<lb/>
廪災乙亥嘗齊侯生三子諸兒小白子糾使鮑叔牙傅<lb/>
小白鮑叔曰臣知棄矣召忽曰固也小白必不為後管<lb/>
仲曰事未知也冬十月丁巳齊侯薨諸兒嗣宋人以齊<lb/>
<pb n="KR2b0017_WYG_036-7a"/>
人蔡人衛人陳人伐鄭焚渠門入及大逵伐東郊取牛<lb/>
首以大宫之椽歸為盧門之椽秦庶長三父等賊殺出<lb/>
子復立世子武公經曰十有四年春正月公會鄭伯于<lb/>
曹無冰<hi>古人於冰藏之周用之徧亦理隂陽天地之一事也仲冬燠而無氷則政治縱弛不明之所致</hi>
<hi>也春秋經邦大訓而書法若此其察於四時之變詳矣</hi>夏五<hi>傳疑也疑而不益見聖人之慎也而世或</hi>
<hi>以私意改易古書者有矣盍亦視此為鑒也然則春秋何以謂之作曰其義則㫁自聖心或筆或削明聖人之</hi>
<hi>大用其事則因舊史有可損而不能益也</hi>鄭伯使其弟語来盟<hi>来盟稱使則前定之盟也</hi>
<hi>其不稱使如楚屈宄齊髙子則權在二子盟不盟特未定也</hi>秋八月壬申御廪災<hi>門觀</hi>
<pb n="KR2b0017_WYG_036-7b"/>
<hi>災而新作則書御廩災其新必矣何以不書常事也以為常事而不書垂敎之意深矣知其說者然後知其國</hi>
<hi>之急務為政之後先矣</hi>乙亥甞<hi>禮以時為大六月甞則不時也禮以敬為本壬申災乙亥甞是不改</hi>
<hi>卜而供未易災之餘則不敬也故書</hi>冬十有二月丁巳齊侯禄父卒宋人<lb/>
以齊人蔡人衛人陳人伐鄭<hi>師而曰以能左右之以行己意也列國之兵有制皆</hi>
<hi>統乎天子而敢私用之與私為之用以伐人國大亂之道也故榖梁子曰以者不以者也</hi>
二十三年甲申冬十二月王使家父求車于魯古者諸<lb/>
侯不貢車服天子不私求財春正月乙未王崩諡曰桓<lb/>
王太子他立二月己巳齊𦵏其君僖公祭仲專鄭伯患<lb/>
<pb n="KR2b0017_WYG_036-8a"/>
之使其婿雍糾殺之雍姬知之以告仲三月仲殺糾公<lb/>
載以出奔蔡曰謀及婦人宜其死也四月乙亥鄭昭公<lb/>
入許叔復歸于許齊侯魯侯盟于艾以謀定許邾人牟<lb/>
人葛人朝于魯鄭伯突因櫟人殺檀伯而遂居櫟九月<lb/>
宋公魯侯衞侯陳侯㑹于袲伐鄭將納突弗克而還秦<lb/>
伐彭戲氏至于華山經曰十有五年春二月天王使家<lb/>
父来求車<hi>需索之謂求王畿千里所入不至於有求諸侯各有職貢不至於来求若王者有求下觀</hi>
<hi>而化未至於簒弑奪攘則不厭矣古之君人者必昭儉徳以臨照百官尊卑登降各有度數示等威明貴賤然</hi>
<pb n="KR2b0017_WYG_036-8b"/>
<hi>後民志定安其分而無求兵刑寢矣及侈心一動莫為防制必至於亢不衷官失徳㢘恥道喪寵賂日章淪於</hi>
<hi>危亡而後止也觀春秋所書則見王室衰亂之由而知興衰撥亂之說矣</hi>三月乙未天王崩<lb/>
夏四月己巳葬齊僖公五月鄭伯突出奔蔡<hi>祭仲逐君不書何也</hi>
<hi>陸淳曰聖人之教在乎端本清源故凡諸侯之奔皆不書所逐之臣而以自奔為名所以警乎人君其說是也</hi>
<hi>夫君實有國而出於臣乃其自取焉耳本正而天下之事理也</hi>鄭世子忽復歸于鄭<hi>忽甞</hi>
<hi>嗣位君其國歸而獨稱世子者亡其君位也其稱復歸謂絶而復歸也古者諸侯世國故失國出奔歸而稱復</hi>
<hi>則可大夫不世官故失位出奔歸而稱復則不可或曰復厭詞也</hi>許叔入于許<hi>許大岳之裔先</hi>
<hi>王建國迫於齊鄭不得奉其社稷則當伸大義以直詞吿諸天子方伯求復其國糞除宗廟孰能與之爭今乃</hi>
<pb n="KR2b0017_WYG_036-9a"/>
<hi>因亂竊入則非復國之義故書入入云者難詞也</hi>公㑹齊侯盟于艾邾人牟人<lb/>
葛人来朝<hi>公羊曰皆何以稱人皆外之也其外之何天王崩不奔喪而相率朝弑君之賊也</hi>秋<lb/>
九月鄭伯突入于櫟<hi>制邑之死虢君京城之叛大叔皆莊公所親戒也而又城櫟而寘子</hi>
<hi>元焉使昭公不立何謀國之疎也衞有蒲戚而出獻公楚有陳蔡不羮而叛棄疾末大必折有國之害也故夫</hi>
<hi>子行乎季孫堕三都以張公室於厲公復國削而不書獨書入于櫟則其國已復矣於以明居重馭輕强榦弱</hi>
<hi>枝以身使臂之義為来世鑒也為國者可不謹於禮乎春秋此義皆小康之事衰世之意也</hi>冬十有<lb/>
一月㑹宋公衞侯陳侯于袲伐鄭<hi>榖梁曰地而後伐疑詞非其疑也昭公與</hi>
<hi>突之是非邪正亦明矣然昭公雖正其才不足以君一國之人復歸于鄭日以㣲弱厲公雖篡其智足以結四</hi>
<pb n="KR2b0017_WYG_036-9b"/>
<hi>隣之援既入于櫟日以盛強諸侯不顧是非而計其強弱始疑於輔正終變而與邪故詳書其㑹地而後言伐</hi>
<hi>譏其疑於為義而果於為不義也</hi>
　　莊王<lb/>
元年冬十一月宋公魯侯蔡侯衛侯會于曹謀伐鄭也<lb/>
春二月諸侯遂伐鄭弗克而還衛國風六篇曰芃蘭二<lb/>
章章六句刺惠公也驕而無禮大夫刺之芃蘭之支<hi>興也</hi>
<hi>芃蘭草也君子之徳當柔潤温良</hi>童子佩觿<hi>觿所以觧結成人之佩也人君治成人之事雖童子</hi>
<hi>猶佩觿早成其徳</hi>雖佩佩觿能不我知<hi>不自謂無知以驕慢人也</hi>容兮遂兮<lb/>
<pb n="KR2b0017_WYG_036-10a"/>
垂帶悸兮<hi>容儀可觀佩玉遂遂然垂其紳帶悸悸然有節度</hi>芃蘭之葉童子佩<lb/>
韘<hi>韘玦也能射御則佩韘</hi>雖則佩韘能不我甲<hi>甲狎也</hi>容兮遂兮垂<lb/>
帶悸兮衞左公子洩右公子職怨衞侯之搆殺二子也<lb/>
相與立羣公子黔牟而逐之衞侯奔齊鄘國風二篇曰<lb/>
牆有茨三章章六句衞人刺其上也公子頑通乎君母<lb/>
國人疾之而不可道也牆有茨不可掃也<hi>興也牆所以防非常茨蒺</hi>
<hi>蔾也欲掃去之反傷牆也</hi>中冓之言不可道也<hi>中冓内冓也</hi>所可道也言<lb/>
之醜也<hi>於君醜也</hi>牆有茨不可襄也中冓之言不可詳也<hi>詳審</hi>
<pb n="KR2b0017_WYG_036-10b"/>
<hi>也</hi>所可詳也言之長也<hi>長惡/長也</hi>牆有茨不可束也<hi>束而去之</hi>中<lb/>
冓之言不可讀也<hi>讀抽也</hi>所可讀也言之辱也<hi>辱辱君也</hi>鄘國<lb/>
風三篇曰君子偕老三章一章七句一章八句一章九<lb/>
句刺衛夫人也夫人淫亂失事君子之事故陳人君之<lb/>
徳服飾之盛宜與君子偕老也君子偕老副笄六珈<hi>能與</hi>
<hi>君子俱老乃宜居尊位服盛服也副者后夫人之首飾編髪為之笄衡笄也珈笄飾之最盛者所以别尊卑</hi>
委委佗佗如山如河<hi>委委者行可委曲從迹也佗佗者徳平易也山無不容河無不潤</hi>
象服是宜<hi>象服尊者所以為飾</hi>子之不淑云如之何<hi>有子若是何謂不善乎</hi>
<pb n="KR2b0017_WYG_036-11a"/>
玼兮玼兮其之翟也<hi>玼鮮盛貌褕翟□翟羽飾衣也</hi>鬒髪如雲不屑髢<lb/>
也<hi>鬒黒髪也如雲言美長也屑潔也</hi>玉之瑱也象之揥也<hi>瑱塞耳也揥所以摘髪也</hi>
揚且之晳也<hi>揚眉之廣晳白晳</hi>胡然而天也胡然而帝也<hi>尊之如天</hi>
<hi>審諦如帝</hi>瑳兮瑳兮其之展也䝉彼縐絺是袣袢也<hi>禮有展衣者以</hi>
<hi>丹縠為衣䝉覆也絺之靡者為縐當是濖袢延之服也</hi>子之清揚揚且之顔也<hi>清視</hi>
<hi>清明也揚廣揚而顔角豐滿</hi>展如之人兮邦之媛也<hi>展誠也美女為媛</hi>鄘國<lb/>
風五篇曰鶉之奔奔二章章四句刺衛宣姜也衛人以為宣<lb/>
姜鶉鵲之不若也鶉之奔奔鵲之彊彊<hi>鶉則奔奔鵲則彊彊然</hi>人之無良<lb/>
<pb n="KR2b0017_WYG_036-11b"/>
我以為兄<hi>良善也兄謂君之兄</hi>鵲之彊彊鶉之奔奔人之無良我<lb/>
以為君<hi>君國小君</hi>鄘國風四篇曰桑中三章章七句刺奔也<lb/>
衞之公室淫亂男女相奔至于世族在位相竊妻妾期<lb/>
於幽逺政散民流而不可止<hi>衛之公室淫亂謂宣惠之世男女相奔不待媒氏以</hi>
<hi>禮會之也世族在位取姜氏弋氏庸氏者也竊盜也幽逺謂桑中之野</hi>爰采唐矣沫之鄉<lb/>
矣<hi>爰於也唐䝉菜名沬衞邑</hi>云誰之思美孟姜矣<hi>姜姓也言世族在位有是惡行</hi>期<lb/>
我乎桑中要我乎上宫送我乎淇之上矣<hi>桑中上宫所期之地淇水</hi>
<hi>名</hi>爰采麥矣沫之北矣云誰之思美孟弋矣<hi>弋姓也</hi>期我<lb/>
<pb n="KR2b0017_WYG_036-12a"/>
乎桑中要我乎上宫送我乎淇之上矣爰采葑矣沬之<lb/>
東矣云誰之思美孟庸矣<hi>庸姓也</hi>期我乎桑中要我乎上<lb/>
宫送我乎淇之上矣弼國風七篇曰凱風四章章四句<lb/>
美孝子也衞之淫風流行雖有七子之母猶不能安其<lb/>
室故美七子能盡其孝道以慰其母心而成其志焉凱<lb/>
風自南吹彼棘心<hi>興也南風謂之凱風樂夏之長養棘難長養者</hi>棘心夭夭母<lb/>
氏劬勞<hi>夭夭盛貌劬勞病苦也</hi>凱風自南吹彼棘薪<hi>棘薪其成就者</hi>母氏<lb/>
聖善我無令人<hi>聖也</hi>爰有寒泉在浚之下<hi>浚衞邑也在浚之下言冇益於</hi>
<pb n="KR2b0017_WYG_036-12b"/>
<hi>浚</hi>有子七人母氏勞苦睍睆黄鳥載好其音<hi>睍睆好貌</hi>有子<lb/>
七人莫慰母心<hi>慰安也</hi>經曰十有六年春正月公會宋公<lb/>
蔡侯衞侯于曹夏四月公㑹宋公衞侯陳侯蔡侯伐鄭<lb/>
<hi>春會于曹蔡先於衛四月伐鄭衞先於蔡王制諸侯之爵次其先後有序不可亂也春秋時霸者以意之向背</hi>
<hi>為升降諸國以勢之强弱為上下蔡嘗先衞今序陳下者先儒以為後至也以至先後易其序是以利率人而</hi>
<hi>不要諸禮也後世有以醵賞誘人之趨事赴功以重罰沮人之奉公守正意亦如此夫亂之所由生也則儀位</hi>
<hi>以為階春秋防㣲杜漸尤嚴於名分考其所書意自見矣</hi>秋七月公至自伐鄭<hi>其致罪納</hi>
<hi>突也罪桓之上無王法恣為不義而莫之禁也</hi>冬城向十有一月衞侯朔出奔<lb/>
<pb n="KR2b0017_WYG_036-13a"/>
齊<lb/>
二年冬十一月丙辰魯侯齊侯紀侯會盟于黄魯侯平<lb/>
齊紀且謀衞故也十有二月丙午魯侯邾子㑹盟于趡<lb/>
三月齊人侵魯疆疆吏来吿公曰彊塲之事慎守其一<lb/>
而備其不虞姑盡所備事至而戰又何謁焉丙午及齊<lb/>
師戰于奚四月丁丑蔡侯薨弟獻舞嗣蔡人召蔡季于<lb/>
陳六月季自陳歸于蔡蔡人嘉之癸巳蔡人葬其君桓<lb/>
侯魯宋衞伐邾天子有日官諸侯有日御日官居卿以<lb/>
<pb n="KR2b0017_WYG_036-13b"/>
底日日御不失日以授百官于朝八月朔日有食之不<lb/>
書日官失之也鄭國風十三篇曰褰裳二章章五句思<lb/>
見正也狂童恣行國人思大國之正已也子惠思我褰<lb/>
裳涉溱<hi>惠愛也溱水名也</hi>子不我思豈無他人狂童之狂也且<lb/>
<hi>狂行童昏所化也</hi>子惠思我褰裳涉洧<hi>洧水名也</hi>子不我思豈無他<lb/>
士<hi>士事也</hi>狂童之狂也且鄭國風十四篇曰丰四章二章<lb/>
章三句二章章四句刺亂也婚姻之道闕陽倡而隂不<lb/>
和男行而女不隨子之丰兮俟我乎巷兮<hi>丰豐滿也巷門外也</hi>悔<lb/>
<pb n="KR2b0017_WYG_036-14a"/>
予不送兮<hi>時有違而不至者</hi>子之昌兮俟我乎堂兮<hi>昌盛壯貌</hi>悔予<lb/>
不將兮<hi>將行也</hi>衣錦褧衣裳錦褧裳<hi>衣錦褧裳嫁者之服</hi>叔兮伯兮<lb/>
駕予與行<hi>叔伯迎己也</hi>裳錦褧裳衣錦褧衣叔兮伯兮駕予<lb/>
與歸鄭國風十五篇曰東門之墠二章章四句刺亂也<lb/>
男女有不待禮而相奔者也東門之墠茹藘在阪<hi>東門城東</hi>
<hi>門也墠除地町町者茹藘茅蒐也男女之際近而易則如東門之墠逺而難則如茹藘在阪</hi>其室則<lb/>
邇其人甚逺<hi>邇近也得禮則近不得禮則逺</hi>東門之栗有踐家室<hi>栗行上栗</hi>
<hi>也踐淺也</hi>豈不爾思子不我即<hi>就也</hi>鄭國風十六篇曰風雨三<lb/>
<pb n="KR2b0017_WYG_036-14b"/>
章章四句思君子也亂世則思君子不改其度焉風雨<lb/>
凄凄鷄鳴喈喈<hi>興也風雨凄凄然鷄鳴猶守時而鳴喈喈然</hi>既見君子云胡<lb/>
不夷<hi>胡何夷說也</hi>風雨瀟瀟鷄鳴膠膠<hi>瀟瀟暴疾也膠膠猶喈喈也</hi>既見<lb/>
君子云胡不瘳<hi>瘳愈也</hi>風雨如晦鷄鳴不已<hi>晦昏也</hi>既見君<lb/>
子云胡不喜鄭國風十七篇曰子衿二章章四句刺學<lb/>
校廢也亂世則學校不脩焉青青子衿悠悠我心<hi>青衿青領</hi>
<hi>也學子之所服</hi>縱我不徃子寜不嗣音<hi>嗣習也古者教以詩樂誦之歌之絃之舞之</hi>
青青子佩悠悠我思<hi>佩佩玉也士佩瓀珉而青組綬</hi>縱我不往子寜不<lb/>
<pb n="KR2b0017_WYG_036-15a"/>
來<hi>不來者言不一来也</hi>佻兮逹子在城闕兮<hi>佻逹往来相見貌乗城而見闕</hi>一日<lb/>
不見如三月兮<hi>言禮樂不可一日而廢</hi>鄭忽素惡髙渠彌渠彌因<lb/>
獵射而殺之諡曰昭公祭仲立公子亹鄭國風十八篇<lb/>
曰揚之水二章章六句閔無臣也君子閔忽之無忠臣<lb/>
良士終以死亡而作是詩也揚之水不流束楚<hi>揚激揚也激揚</hi>
<hi>之水可謂不能流溧束楚乎</hi>終鮮兄弟維予與女無信人之言人實<lb/>
迋女<hi>迋誑也</hi>揚之水不流束薪終鮮兄弟維予二人<hi>二人同心</hi>
<hi>也</hi>無信人之言人實不信秦人誅三父等夷三族討其<lb/>
<pb n="KR2b0017_WYG_036-15b"/>
弑出子也經曰十有七年春正月丙辰公會齊侯紀侯<lb/>
盟于黄二月丙午公會邾儀父盟于趡五月丙午及齊<lb/>
師戰于奚六月丁丑蔡侯封人卒秋八月蔡季自陳歸<lb/>
于蔡<hi>季字也歸順詞劉敞曰若季者所謂智足以與權而不亂力足以得國而不居逺而不攜邇而不迫</hi>
<hi>者也是以見貴於春秋</hi>癸巳葬蔡桓侯<hi>啖助曰蔡桓何以稱侯盖蔡季之賢知請諡也人亦</hi>
<hi>多愛其君莫能愛君以禮而季能行也此賢者所以異於衆人也然則魯君生而稱公可乎曰生而稱公為虚</hi>
<hi>位禮之文也沒而繫諡為定名禮之實也春秋諸侯雖伯子男葬皆稱公志其失禮之實為後世戒欲其以正</hi>
<hi>終也人子不以非所得而加於父是為孝人臣不以非所得而加於君是為忠其垂訓之義大矣</hi>及宋<lb/>
<pb n="KR2b0017_WYG_036-16a"/>
人衛人伐邾冬十月朔日有食之<lb/>
三年冬十有一月魯侯將與夫人如齊申繻曰女有家<lb/>
男有室無相瀆也謂之有禮易此必敗不聽㑹齊侯于<lb/>
濼遂與夫人同如齊齊侯通焉公謫之以告齊國風九<lb/>
篇曰敝笱三章章四句刺文姜也齊人惡魯桓公㣲弱<lb/>
不能防閑文姜使至淫亂為二國患焉敝笱在梁其魚<lb/>
鮪鰥<hi>興也鰥大魚</hi>齊子歸止其從如雲<hi>如雲言盛也</hi>敝笱在梁其<lb/>
魚魴鱮<hi>魴鱮大魚</hi>齊子歸止其從如雨<hi>加雨言多也</hi>敝笱在梁其<lb/>
<pb n="KR2b0017_WYG_036-16b"/>
魚唯唯<hi>唯唯出入不制</hi>齊子歸止其從如水<hi>水喻衆也</hi>二月丙子齊<lb/>
侯設享使公子彭生乗魯侯薨于車魯人吿于齊曰寡<lb/>
君畏君之威不敢寜居来修舊好禮成而不反無所歸<lb/>
咎惡于諸侯請以彭生除之齊人殺彭生魯人以其君<lb/>
喪歸世子同嗣齊侯師于首止鄭子亹會之髙渠彌相<lb/>
齊人殺子亹而轘髙渠彌祭仲逆子儀于陳而立之鄭<lb/>
國風十九篇曰出其東門二章章六句閔亂也公子互<lb/>
爭兵革不息男女相棄民人思保其室家焉出其東門<lb/>
<pb n="KR2b0017_WYG_036-17a"/>
有女如雲<hi>如雲衆多也</hi>雖則如雲匪我思存<hi>思不存乎相救急</hi>縞衣<lb/>
綦巾聊樂我員<hi>縞衣白色男服也綦巾蒼艾色女服也願室家得相樂也</hi>出其闉闍<lb/>
有女如荼<hi>闉曲城也闍城臺也荼英荼也言皆喪服也</hi>雖則如荼匪我思且<lb/>
縞衣茹藘聊可與娱<hi>茹藘茅蒐之染女服也娱樂也</hi>鄭國風二十篇曰<lb/>
野有蔓草二章章六句思遇時也君之澤不下流民窮<lb/>
於兵革男女失時思不期而會焉野有蔓草零露漙兮<lb/>
<hi>興也野四郊之外蔓延也漙漙然盛多也</hi>有美一人清揚婉兮邂逅相遇適<lb/>
我願兮<hi>清揚眉目之間婉然美也邂逅不期而㑹適其時願</hi>野有蔓草零露瀼瀼<lb/>
<pb n="KR2b0017_WYG_036-17b"/>
<hi>瀼瀼盛貌</hi>有美一人婉如清揚邂逅相遇與子偕臧<hi>臧善也</hi>鄭<lb/>
國風終二十一篇曰溱洧二章章十二句刺亂也兵革<lb/>
不息男女相棄淫風大行莫之能救焉溱與洧方渙渙<lb/>
兮<hi>溱洧鄭兩水名渙渙春水盛也</hi>士與女方秉蕳兮<hi>蕳蘭也</hi>女曰觀乎士<lb/>
曰既且且往觀乎洧之外洵訏且樂<hi>訏大也</hi>維士與女伊<lb/>
其相謔贈之以勺藥<hi>勺藥香草</hi>溱與洧瀏其清矣<hi>瀏深貌</hi>士與<lb/>
女殷其盈矣<hi>殷衆也</hi>女曰觀乎士曰既且且往觀乎洧之<lb/>
外洵訏且樂維士與女伊其相謔贈之以勺藥周公欲<lb/>
<pb n="KR2b0017_WYG_036-18a"/>
弑王而立子克辛伯以告王殺黒肩子克奔燕冬十月<lb/>
己丑魯葬其君桓公經曰十有八年春王正月<hi>是年魯桓已終</hi>
<hi>復書王者春秋之時諸侯簒弑者已列於會則不復致討孔子為此懼作春秋於十八年復書王者明弑君之</hi>
<hi>賊雖身已歿而王法不得赦也又㨿桓十五年天王崩至是新君嗣立三年之喪畢矣明弑君之賊雖在前朝</hi>
<hi>而古今之惡一也然則簒弑者不容於天地之間身無存歿時無古今皆得討而不赦聖人之法嚴矣故曰春</hi>
<hi>秋成而亂臣賊子懼</hi>公㑹齊侯于濼公與夫人姜氏遂如齊<hi>與者許可</hi>
<hi>之詞公於齊姜委曲從順無所不可敝笱之詩所以刺也故為亂者文姜而春秋罪桓公治其本也乾者夫道</hi>
<hi>也以乗御為才坤者婦道也以承順為事易著于乾坤述其理春秋施於桓公見其用也</hi>夏四月丙<lb/>
<pb n="KR2b0017_WYG_036-18b"/>
子公薨于齊<hi>魯君弑者不地以見弑今書薨于齊不殁其實乎前書公與夫人姜氏如齊後書夫</hi>
<hi>人孫于齊去其姓氏而莊公不書即位則其實亦明矣</hi>丁酉公之喪至自齊秋七<lb/>
月冬十有二月己丑葬我君桓公<hi>公羊曰賊未討何以書葬讐在外也榖梁</hi>
<hi>子曰讐在外者不責踰國而討于是也故十八年書王而桓公書葬惟可與權者其知之矣</hi>
四年春正月魯桓夫人以桓公之不得其所也歸于齊<lb/>
先王之制天子嫁女於諸侯必使諸侯同姓者主之諸<lb/>
侯嫁女於大夫必使大夫同姓者主之王女之嫁于齊<lb/>
者魯世為之主至是王將妻齊侯使魯大夫單伯逆之<lb/>
<pb n="KR2b0017_WYG_036-19a"/>
于京師魯人以桓公之見殺於齊疑欲弗為之主遂為<lb/>
王姬築别館館之于外八月乙亥陳侯薨弟杵臼嗣王<lb/>
使榮叔錫魯桓公命於是魯遂主王姬歸于齊王國風<lb/>
終十一篇曰丘中有麻三章章四句思賢也莊王不明<lb/>
賢人放逐國人思之而作是詩也丘中有麻彼留子嗟<lb/>
<hi>留大夫氏子嗟字也丘中墝埆之處盡有麻麥草木乃彼子嗟之所治</hi>彼留子嗟將其来<lb/>
施施<hi>施施難進之意</hi>丘中有麥彼留子國<hi>子國子嗟父</hi>彼留子國將<lb/>
其来食<hi>子國復来我乃得食</hi>丘中有李彼留之子彼留之子貽我<lb/>
<pb n="KR2b0017_WYG_036-19b"/>
佩玖<hi>玖石次玉者言能遺我美實</hi>齊侯帥師遷紀三邑郱鄑郚以為<lb/>
已屬經曰元年春王正月<hi>魯莊公雖世嫡可以有國然未誓於王則得稱世子擅有</hi>
<hi>其國故不書即位</hi>三月夫人孫于齊<hi>夫人與聞乎弑臣子義不共戴天而嗣君夫人所出</hi>
<hi>也恩如之何徇私情則害天下之大義舉王法則傷母子之至恩此國論之難斷者也梁人有繼母殺其父者</hi>
<hi>而其子殺之有司欲當以大逆孔季彦曰文姜與弑魯桓春秋去其姜氏絶不為親與凡人等也今宜以非司</hi>
<hi>宼而擅殺當之不得以逆論也人以為允孫者順讓委逺之詞使若不為人子所逐以全恩也有若去而弗返</hi>
<hi>深絶之也然則恩輕而義重矣聖人取河廣之詩者明宋襄公之重本亦此義也垂訓逺矣</hi>夏單伯<lb/>
逆王姬<hi>單伯者魯之命大夫也逆王姬使魯為之主也其不言如者魯君弑於齊使之主婚姻與齊為</hi>
<pb n="KR2b0017_WYG_036-20a"/>
<hi>禮榖梁子以為義不可受於京師也此明忘親釋怨則無以立人道矣</hi>秋築王姬之館于<lb/>
外<hi>魯主王姬之嫁舊矣館於國中必有常處今特築之于外者榖梁子以為仇讐之人非所以接婚姻也衰</hi>
<hi>麻非所以接弁冕也知其不可故特築之于外也築之于外不若辭而弗主之為正也春秋於此事一書再書</hi>
<hi>又再書者其義以復讐為重示天下後世臣子不可忘君親之意</hi>冬十月乙亥陳侯林<lb/>
卒王使榮叔来錫桓公命<hi>啖助曰不稱天王寵簒弑以瀆三綱也春秋書王必稱天</hi>
<hi>所履者天位也所行者天道也所賞者天命也所刑者天討也桓公弑君簒國而王不能誅反追命之無天甚</hi>
<hi>矣桓無王王無天非小惡也與葬成風使妾並嫡無以異故其文一施之范甯以為非義之所存誤矣</hi>王<lb/>
姬歸于齊<hi>魯主王姬在他時常事不書此獨書者以歸于齊故也逆于京師築館于外而不書歸于</hi>
<pb n="KR2b0017_WYG_036-20b"/>
<hi>齊則無以見其罪之在也書歸于齊而後忘親釋怨之罪著矣春秋復讐之義明矣</hi>齊師遷紀郱<lb/>
鄑郚<hi>此紀三邑也邑不言遷遷不言師其以師遷之者見紀民猶足與守而齊人强暴用大衆以迫之為</hi>
<hi>已屬也凡書遷者自是而滅矣春秋興滅國繼絶世則遷國邑者不再貶而罪已見矣</hi>
　<lb/>
　<lb/>
　<lb/>
　<lb/>
　皇王大紀卷三十六<lb/>
</p>
<p>
</p>
  </div>
</body>
</text>
</TEI>
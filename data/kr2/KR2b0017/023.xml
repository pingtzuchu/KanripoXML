<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>皇王大紀卷二十三</head>
    <p>
<pb n="KR2b0017_WYG_023-1a"/>
欽定四庫全書<lb/>
　皇王大紀卷二十三　　　　宋　胡宏　撰<lb/>
　三王紀<lb/>
　　康王<lb/>
學校曰陶唐氏始建大學曰成均有虞氏曰庠曰米廪<lb/>
夏后氏曰序曰校商曰學曰瞽宗周曰膠曰庠此五代<lb/>
之學也若夫天子曰辟雍諸侯曰頖宫則漢儒之亂名<lb/>
也凡始立學者既釁器用幣然後釋菜不舞不授器乃<lb/>
<pb n="KR2b0017_WYG_023-1b"/>
退儐于東序一獻無介語可也及釋奠于先聖先師行<lb/>
事必以幣凡學春官釋奠于其先師秋冬亦如之凡學<lb/>
世子及學士必時春誦夏弦學干戈秋學禮冬誦書學<lb/>
羽籥<hi>弋灼</hi>凡祭與養老乞言合語學舞干戚大樂正授數<lb/>
小樂正詔之於東序禮在瞽宗書在上庠執禮典書者<lb/>
詔之大司成論說在東序凡侍坐於大司成者逺近間<lb/>
三席可以問終則負牆列事未盡不問凡語于郊者必<lb/>
取賢歛才焉或以徳進或以事舉或以言揚曲藝皆誓<lb/>
<pb n="KR2b0017_WYG_023-2a"/>
之以待又語三而一有焉乃進其等以其序謂之郊人<lb/>
逺之於成均以及取爵於上尊也古者家有塾黨有庠<lb/>
鄉有校遂有序國有學以周官攷之則州亦有序名雖<lb/>
不同然家之塾黨之庠所以教童子秀士也鄉之校遂<lb/>
之序所以教成人選士也國之學所以教壯而博學造<lb/>
士也自王太子王子羣后之太子卿大夫元士之適子<lb/>
而下人材皆生於鄉遂之夫家者也鄉大夫遂大夫受<lb/>
教法於司徒退而頒之於六鄉六遂之吏使各以教其<lb/>
<pb n="KR2b0017_WYG_023-2b"/>
所治五家為比五比為閭閭胥教二十五家以司徒之<lb/>
法者也其法謂何六禮也七教也八政也有事則閭胥<lb/>
各聚其衆而讀法書其敬敏任恤者四閭為族族師帥<lb/>
四閭胥教百家月吉屬其家讀法書其孝弟睦婣有學<lb/>
者春秋祭酺亦如之五族為黨黨帥五族教百家四時<lb/>
之孟月吉日屬其衆讀法春秋祭亦如之國索鬼神而<lb/>
蜡祭則以禮屬民而飲酒于序書其徳行道義五黨為<lb/>
州州長帥五黨正教二千五百家正月之吉屬其衆讀<lb/>
<pb n="KR2b0017_WYG_023-3a"/>
法以攷閭胥族師黨長所書徳行道藝而勸之以糾其<lb/>
過惡而戒之若歳時祭祀州社則屬其衆而讀法春秋<lb/>
以禮㑹民而射于州序亦如之歳終則㑹三年大比則<lb/>
大攷州里以贊卿大夫廢置大比則鄉老及鄉大夫羣<lb/>
吏獻賢能之書于王王再拜受之登于天府内史貳之<lb/>
按唐虞之官人也三載考績三考乃黜陟幽明夏后商<lb/>
周因之者也官人既如是則學校之教士亦如是閭胥<lb/>
族師黨正擇民之秀者十年出就外傅鄉遂大夫三大<lb/>
<pb n="KR2b0017_WYG_023-3b"/>
比然後自塾之庠升秀士之有徳者於鄉校遂序名在<lb/>
司徒不從鄉之征役而謂之選士又三大比則鄉遂大<lb/>
夫贊司徒自鄉校遂序升選士之有徳行者於學建大<lb/>
樂正焉名在大胥之版不從司徒車甲之教而謂之俊<lb/>
士大樂正掌成均之法以治建國之學政合國之子弟<lb/>
凡有道者有徳者使教焉順先生詩書禮樂以造士教<lb/>
之以樂徳中和祇庸孝友教之以樂語興道諷誦言語<lb/>
教之以樂舞雲門大卷大咸大磬大濩大夏大武于九<lb/>
<pb n="KR2b0017_WYG_023-4a"/>
年學成然後大樂正以告于王王與冢宰定其論某可<lb/>
以為公與某可以為孤與某可以為卿與某可以為大<lb/>
夫與某可以為士與官有闕則各以其材補之小學九<lb/>
年習六禮七教八政之名數而歸之于家見于行事不<lb/>
專居學也其有雖通名數而識趣汙下無徳行者則各<lb/>
因其材以為工賈府史胥徒不得為士大夫矣鄉學九<lb/>
年通六禮七教八政之理義亦歸之于家見諸行事不<lb/>
專居學其雖有通義而志不正固無徳行者亦各因其<lb/>
<pb n="KR2b0017_WYG_023-4b"/>
材以為工賈或府史胥徒不得為士大夫矣國學九年<lb/>
講習先聖王之大道一年視離經辨志三年視敬業樂<lb/>
羣五年視博習親師七年視論學取友謂之小成九年<lb/>
知類通達强立而不反謂之大成然猶有大姦慝矯情<lb/>
飾行者可以欺衆人而得至於國學者及大樂正揆之<lb/>
以天道照之以聖心則無所逃矣故有天子視學之禮<lb/>
而大樂正之任不可輕矣此古者人材所以過人必四<lb/>
十而後仕也豈與不問賢否糊名考校取其虚文一日<lb/>
<pb n="KR2b0017_WYG_023-5a"/>
之長者比哉軍法曰制軍之法天子之田方千里為方<lb/>
百里者百百里為六鄉百里為六遂近郊為鄉逺郊為<lb/>
遂方里而井一井八家為田九百畆四井為邑四邑為<lb/>
丘四丘為甸<hi>六十四井一丘之賦戎馬一疋牛三頭</hi>四甸為縣四縣為都<lb/>
甸地方八里<hi>八八六十四井</hi>旁加一里為成<hi>加三十六井為百井</hi>一成之<lb/>
賦長轂一乗歩卒七十二人甲士三人<hi>八百夫中取七十五人亦十一</hi>
<hi>之法</hi>五家為比五比為閭<hi>二十/五家</hi>四閭為族<hi>百/家</hi>五族為黨<hi>五百</hi>
<hi>家</hi>五黨為州<hi>二千五/百家</hi>五州為鄉<hi>一萬二千/五百家</hi>六鄉<hi>七萬五千家</hi>
<pb n="KR2b0017_WYG_023-5b"/>
出車百乘六遂出車百乘五人為伍五伍為兩<hi>二十五人</hi>四<lb/>
兩為卒<hi>一百人</hi>五卒為師<hi>二千五/百家</hi>五師為軍<hi>一萬二千五百人</hi>千<lb/>
乗之軍歩卒甲士七萬五千人是為六軍天子提封百<lb/>
萬井出車萬乘為六軍者十大都之田方三十二里為<lb/>
井一千有竒為夫家八千有竒出車十乘有竒公侯之<lb/>
國方百里為田百井或為十都或為九都為夫家八萬<lb/>
出車百乘歩卒甲士七千五百人為師者三是故天子<lb/>
萬乘言車數也諸侯千乗大夫百乗言夫數也三代明<lb/>
<pb n="KR2b0017_WYG_023-6a"/>
王安不忘危存不忘亡治不忘亂周官大司馬中春教<lb/>
振旅司馬以旗致民平列陳如戰之陳辨皷鐸鐲鐃之<lb/>
用王執路諸侯執賁皷軍將執晉皷師帥執提旅帥執<lb/>
鼙卒長執鐃兩司馬執鐸公司馬執鐲以教坐作進退<lb/>
疾徐疏數之節遂以蒐田有司表貉誓民鼓遂圍禁火<lb/>
弊獻禽以祭社中夏教苃舍如振旅之陳羣吏撰車徒<lb/>
讀書契辨號名之用帥以門名縣鄙各以官名家以號<lb/>
名鄉以州名野以邑名百官象其事以辨軍之夜事其<lb/>
<pb n="KR2b0017_WYG_023-6b"/>
他皆如振旅遂以苖田如蒐田之法車弊獻禽以享礿<lb/>
中秋教治兵如振旅之陳辨旗物之用王載太常諸侯<lb/>
載旂軍吏載旗師都載旜鄉遂載物郊野載旐百官載<lb/>
旟各書其事與其號焉其他皆如振旅遂以獮田如蒐田<lb/>
之法羅弊致禽以祀祊中冬教大閱前期羣吏戒衆庶<lb/>
脩戰法虞人萊所田之野為表百歩則一為三表又五<lb/>
十歩為一表田之日司馬建旗于後表之中羣吏以旗<lb/>
物皷鐸鐲<hi>大角</hi>鐃各帥其民而致質明弊旗誅後至者乃<lb/>
<pb n="KR2b0017_WYG_023-7a"/>
陳車徒如戰之陳皆坐羣吏聽誓于陳前斬牲以左右<lb/>
徇陳曰不用命者斬之中軍以鼙令皷皷人皆三鼓司<lb/>
馬振鐸羣吏作旗車徒皆作鼓行鳴鐲車徒皆行及表<lb/>
乃止三鼓摝鐸羣吏弊旗車徒皆坐又三鼓振鐸作旗<lb/>
車徒皆作鼓進鳴鐲車驟徒趨及表乃止坐作如初乃<lb/>
鼓車馳徒走及表乃止鼓戒三闋<hi>苦冗</hi>車三發徒三刺乃<lb/>
鼓退鳴鐃且却及表乃止坐作如初遂以狩田以旌為<lb/>
左右和之門羣吏各帥其車徒以叙和出左右陳車徒<lb/>
<pb n="KR2b0017_WYG_023-7b"/>
有司平之旗居卒間以分地前後有屯百步有司巡其<lb/>
前後險野人為主易野車為主既陳乃設驅逆之車有<lb/>
司表貉于陳前中軍以鼙令鼓鼓人皆三鼓羣吏振鐸<lb/>
車徒皆作遂鼓行徒銜枚而進大獸公之小禽私之獲<lb/>
者取左耳及所弊鼓皆駴車徒皆譟徒乃弊致禽饁<lb/>
獸于郊入獻禽以享烝五十者不為甸徒軍旅什伍同<lb/>
爵則尚齒頒禽隆諸長者劉歆周官大司馬天子六軍<lb/>
大國三軍次國二軍小國一軍謹按井田封國之制天<lb/>
<pb n="KR2b0017_WYG_023-8a"/>
子方千里百萬井九百萬夫之地受田者八百萬夫以<lb/>
一成十里之賦計之於八百萬夫之家取七十二萬人<lb/>
為步卒選二萬人為甲士是為萬乘盖什一之法真先<lb/>
王寛大之制也夫然後可以中天下而立當四面應諸<lb/>
侯而無侵陵之慮矣豈止六軍而已哉然而云爾者天<lb/>
子閒居以六軍入宿衛有大事天子親出六卿各將一<lb/>
軍以從故也夫立政而籍兵固七十五萬人矣平居入<lb/>
宿衛有事而徴發惟六軍是用是亦什一之法真先王<lb/>
<pb n="KR2b0017_WYG_023-8b"/>
長乆之策也夫然後可以中天下而立當四面應諸侯<lb/>
而無危迫之慮矣豈止六軍而已哉若諸侯則田方百<lb/>
里九萬夫之地是為千乗之國受田者八萬夫所得以<lb/>
為兵者三師而已不得有三軍之衆也嗚呼聖帝明王<lb/>
之制可謂盡善天子諸侯形勢如此其懸絶也夏非桀<lb/>
商非紂周非幽厲則其盛大之業豈至於亡湯七十里<lb/>
文王百里非大聖人安能致諸侯心恱誠服而有天下<lb/>
後人徒見春秋之時五伯擅命遂以封建為不如郡縣<lb/>
<pb n="KR2b0017_WYG_023-9a"/>
曾不知平王而下衰㣲不足以自立然猶傳世二十為<lb/>
天下共主幾五百年者正賴之於諸侯也如後世郡縣<lb/>
天下則東周之亡也乆矣秦之子嬰晉之愍懐隋之越<lb/>
代可攷也則又有唐末藩鎮䟦扈訾封建者是皆逆賊<lb/>
專地抗衡朝廷不能制其死命不得已而授之者也豈<lb/>
與三代論功徳選親賢分土惟三者比乎<lb/>
　　　論曰三代宿衛之法不可得聞矣然亦有可推<lb/>
　　　者按三代王畿千里八百萬夫籍為兵者七十<lb/>
<pb n="KR2b0017_WYG_023-9b"/>
　　　有五萬人以六軍為十畨入宿衛自王城達于<lb/>
　　　畿封一歳十二月虞夏五載一廵狩周天子六<lb/>
　　　年時廵則未知其宿衛扈從者皆以一時而更<lb/>
　　　乎以一時而更則五年而再周也春聽之以鼔<lb/>
　　　鐸夏教之以茇舍秋辨之以旗物冬習之以戰<lb/>
　　　陣宿衛三月廵狩四方周而復始習之也故不<lb/>
　　　惰教之也故不驕親之也故不悖寛之也故不<lb/>
　　　怨三王之王以守則固以征則强後王雖不振<lb/>
<pb n="KR2b0017_WYG_023-10a"/>
　　　猶有所持循者以法良故也<lb/>
宫室曰周禮土方氏掌以土圭之法測土深正日景以<lb/>
求地中日南則景短多暑日北則景長多寒日東則景<lb/>
夕多風日西則景朝多隂日至之景尺有五寸謂之地<lb/>
中天地之所合也四時之所交也風雨之所會也隂陽<lb/>
之所和也然則百物阜安乃建王國焉匠人建國水地<lb/>
以縣置𣙗<hi>魚制</hi>以縣眡以景為規識日出之景與日入之<lb/>
景畫參諸日中之景夜考之極星以正朝夕營國方九<lb/>
<pb n="KR2b0017_WYG_023-10b"/>
里旁三門國中九經九緯經涂九軌左祖右社靣朝後<lb/>
市市朝一夫夏后氏世室堂脩二七廣四脩一五室三<lb/>
四歩四三尺九階四旁兩夾忩白盛門堂三之二室三<lb/>
之一殷人重屋堂脩七尋堂崇三尺四阿重屋周人明<lb/>
堂度九尺之筵東西九筵南北七筵堂崇一筵五室凡<lb/>
室二筵室中度以几堂上度以筵宫中度以尋野度以<lb/>
歩涂度以軌廟門容大扄七个闈門容小扄三个路門<lb/>
不容乗車之五个應門二徹三个王宫門阿之制五雉<lb/>
<pb n="KR2b0017_WYG_023-11a"/>
宫隅之制九雉經涂九軌環涂七軌野涂五軌門阿之<lb/>
制以為都城之制宫隅之制以為諸侯之城制環涂以<lb/>
為諸侯經涂野涂以為都經涂天子五門雉門象魏之<lb/>
門發號施令受大朝會法度所出振鐸之朝也夏后氏<lb/>
之世室也旁為清臺以觀天文殷人之陽館也又曰重<lb/>
屋也周曰明堂旁為靈臺以候雲物其外為庫門又其<lb/>
外為臯門其内為應門又其内為路門應門之内為燕<lb/>
朝以朝王族外為治朝以朝百官庫門之外謂之外朝<lb/>
<pb n="KR2b0017_WYG_023-11b"/>
朝士掌建邦外朝之法左九棘孤卿大夫位焉羣士在<lb/>
其後右九棘公侯伯子男位焉羣吏在其後靣三槐三<lb/>
公位焉州長衆庶在其後左嘉石平罷民焉右肺石達<lb/>
窮民焉路門之内路寢一天子居之小寢五后與三夫<lb/>
人居之内有九室九嬪居之諸侯三寢三門應門之外<lb/>
為臯門其内為路門天子諸侯門有臺天子之堂夏一<lb/>
尺殷三尺周九尺諸侯七尺大夫五尺士三尺天子外<lb/>
屏<hi>旅樹也</hi>諸侯内屏卿大夫以簾士以帷冠服曰冠冕衣<lb/>
<pb n="KR2b0017_WYG_023-12a"/>
裘屨王祀昊天上帝則服大裘而冕祀五帝亦如之享<lb/>
先王則衮冕享先公饗射則鷩<hi>必列</hi>冕祀四望山川則毳<lb/>
冕祭社稷五祀則希冕祭羣小祀則𤣥冕凡兵事韋弁<lb/>
服眂朝則皮弁服凡甸冠弁服大札大荒大烖素服公<lb/>
之服自衮冕而下如王之服侯伯之服自鷩冕而下如<lb/>
公之服子男之服自毳冕而下如侯伯之服孤之服自<lb/>
希冕而下如子男之服卿大夫之服自𤣥冕而下如孤<lb/>
之服士之服自皮弁而下如大夫之服其齊服有𤣥端<lb/>
<pb n="KR2b0017_WYG_023-12b"/>
素端王之五冕皆𤣥冕朱裏延紐五采繅十有二就皆<lb/>
五采玉十有二玉笄朱紘諸侯之繅斿九就瑉玉三采<lb/>
其餘如王之事繅斿皆就玉瑱玉笄王之皮弁㑹五采<lb/>
玉璂象邸玉笄諸侯及孤卿大夫之冕韋弁皮弁各以<lb/>
其等為之始冠緇布冠自諸侯下達冠而敝之可也𤣥<lb/>
冠朱組纓天子之冠也緇布冠繢緌諸侯之冠也𤣥冠<lb/>
丹組纓諸侯之齊冠也𤣥冠綦組纓士之齊冠也縞冠<lb/>
𤣥武子姓之冠也縞冠素紕既祥之冠也居冠屬武自<lb/>
<pb n="KR2b0017_WYG_023-13a"/>
天子下達有事然後緌垂緌五寸惰游之士也𤣥冠縞<lb/>
武不齒之服也親没不髦素冠徹縁大帛不緌委武𤣥<lb/>
縞而後蕤君衣狐白裘錦衣以裼之錦衣狐裘諸侯之<lb/>
服也君子狐青裘豹褎𤣥綃衣以裼之麛<hi>亡鷄</hi>裘青豻褎<lb/>
絞衣以裼之羔裘豹飾緇衣以裼之狐裘黄衣以裼之<lb/>
君之右虎裘厥左狼裘士不衣狐白犬羊之裘不裼庶<lb/>
人之服不文飾也故不裼裘之裼也見美也弔則襲不<lb/>
盡飾也君在則裼盡飾也服之襲也充美也是故尸襲<lb/>
<pb n="KR2b0017_WYG_023-13b"/>
執玉龜襲無事則裼弗敢充也禮不盛服不充故大裘<lb/>
不裼王后六服禕<hi>許韋</hi>衣揄狄闕狄鞠衣展衣素紗夫人<lb/>
揄狄君命屈狄再命禕衣一命襢衣士褖衣唯世婦命<lb/>
於奠繭其他則皆從男子外内命婦之服鞠衣展衣縁<lb/>
衣素紗王后之首服為副編次追衡笄王及后之服屨<lb/>
赤舄黑舄赤繶黄繶青句素屨葛屨外内命夫命婦之<lb/>
命屨功屨散屨大夫士朝𤣥端夕深衣深衣曲袷如矩<lb/>
三袪十有二幅縫齊倍要鉤邉續衽衽當旁袼之髙下<lb/>
<pb n="KR2b0017_WYG_023-14a"/>
可以囬肘長衣中衣繼揜<hi>於撿</hi>尺袷二寸袪<hi>起魚</hi>尺二寸縁<lb/>
廣寸半具父母大父母衣純以繢具父母衣純以青孤<lb/>
子衣純以素士不衣織無君者不貳采衣正色裳間色<lb/>
非列采不入公門振絺綌不入公門襲裘不入公門野<lb/>
夫黄衣黄冠庶人雖有千金之幣不得服韍<hi>甫勿</hi>帶佩玉<lb/>
韍韠<hi>音必</hi>也有虞氏之服也夏后氏文之以山殷火周龍<lb/>
章韠君朱大夫素士爵韋圜<hi>音圓</hi>殺直天子直公侯前後<lb/>
方大夫前方後挫角士前後正韠下廣二尺上廣一尺<lb/>
<pb n="KR2b0017_WYG_023-14b"/>
長三尺其頸五寸肩革帶博二寸會去上五寸紕以爵<lb/>
韋六寸不至下五寸純以素紃以五采一命緼<hi>於忩</hi>韍幽<lb/>
衡再命赤韍幽衡三命赤韍葱衡天子素帶朱裏終辟<lb/>
諸侯素帶終辟大夫素帶辟垂士練帶率下辟居士錦<lb/>
帶弟子縞帶并紐約用組三寸長齊于帶紳長制士三<lb/>
尺有司二尺有五寸子游曰三分帶下紳居二焉紳韠<lb/>
結三齊大夫大帶四寸雜帶君朱緑大夫𤣥華士緇辟<lb/>
二寸再繚四寸凡帶有繂<hi>力出</hi>無箴功肆束及帶勤者有<lb/>
<pb n="KR2b0017_WYG_023-15a"/>
事則収之走則擁之凡帶必有佩玉佩玉有衝牙天子<lb/>
佩白玉而𤣥組綬公侯佩山𤣥玉而朱組綬大夫佩水<lb/>
蒼玉而純組綬世子佩瑜玉而綦<hi>音其</hi>組綬士佩瓀玟<hi>莫抷</hi>
而緼組綬進則揖之退則揚之然後玉鏘鳴也左玉佩<lb/>
右器佩玉佩以修徳器佩以祇事世子君在不佩玉左<lb/>
結佩右設佩居則設佩朝則結佩齊則綪<hi>千見</hi>結佩而爵<lb/>
韠君子無故玉不去身於玉比徳焉是以非辟之心無<lb/>
自入也圭笏王晉大圭執鎮圭繅藉五采五就以朝日<lb/>
<pb n="KR2b0017_WYG_023-15b"/>
公執桓圭侯執信圭伯執躬圭繅皆三采三就子執穀<lb/>
璧男執蒲璧繅皆二采再就以朝覲宗遇會同于王合<lb/>
六瑞圭以馬璋以皮璧以帛琮以錦琥以繡璜以黼諸<lb/>
侯相見亦如之瑑圭璋璧琮繅皆二采一就以覜<hi>他吊</hi>聘<lb/>
四圭有邸以祀天旅上帝兩圭有邸以祀地旅四望祼<lb/>
<hi>貫</hi>圭有瓉以肆先王以祼賔客圭璧以祀日月星辰璋<lb/>
邸射以祀山川以造贈賔客土圭以致四時日月封國<lb/>
則以土地珍圭以徴守以恤㐫荒牙璋以起軍旅以治<lb/>
<pb n="KR2b0017_WYG_023-16a"/>
兵守璧羡以起度穀圭以和難以聘女琬圭以治徳以<lb/>
結好琰圭以易行以除慝笏度二尺有六寸其中博三<lb/>
寸其殺六分而去一天子以球玉諸侯以象大夫以魚<lb/>
須文竹士竹本象可也天子之笏曰珽天子搢<hi>音箭</hi>珽杼<lb/>
上終葵首方正於天下也諸侯曰荼前詘後直讓於天<lb/>
子也大夫前詘後詘無所不讓也見天子入太廟與射<lb/>
無說笏小功不說笏當事免則說之凡有指畫於君前<lb/>
用笏造受命於君前則書於笏笏畢用也因飾焉執孤<lb/>
<pb n="KR2b0017_WYG_023-16b"/>
執皮帛卿執羔大夫執鴈士執雉庶人執鶩工商執雞<lb/>
服食起居雜禮天子玉藻十有三旒前後邃延龍卷以<lb/>
祭𤣥端而朝日於東門之外聽朔於南門之外閏月則<lb/>
闔門左扉立于其中皮弁以日視朝遂以食日中而餕<lb/>
奏而食日少牢朔月大牢五飲上水漿酒醴酏<hi>羊支</hi>卒食<lb/>
𤣥端而居動則左史書之言則右史書之御瞽幾聲之<lb/>
上下年不順成則天子素服乗素車食無樂諸侯𤣥端<lb/>
以祭禆冕以朝皮弁以聽朔於太廟朝服以日視朝於<lb/>
<pb n="KR2b0017_WYG_023-17a"/>
内朝朝辨色始入君日出而視之退適路寢聽政使人<lb/>
視大夫大夫退然後適小寢釋服又朝服以食特牲三<lb/>
俎祭肺夕深衣祭牢肉朔月少牢五俎四簋子卯稷食<lb/>
菜羮夫人與君同庖君無故不殺牛大夫無故不殺羊<lb/>
士無故不殺犬豕君子逺庖厨凡有血氣之類弗身踐<lb/>
也至于八月不雨君不舉年不順成君衣布搢本關梁<lb/>
不租山澤列而不賦土功不興大夫不得造車馬<lb/>
　<lb/>
<pb n="KR2b0017_WYG_023-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇王大紀卷二十三<lb/>
</p>
<p>
</p>
  </div>
</body>
</text>
</TEI>
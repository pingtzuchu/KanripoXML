<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>皇王大紀卷六十三</head>
    <p>
<pb n="KR2b0017_WYG_063-1a"/>
欽定四庫全書<lb/>
　皇王大紀卷六十三　　　　　宋　胡宏　撰<lb/>
　三王紀<lb/>
　　敬王<lb/>
是故易者象也象也者像也彖者材也爻也者效天下<lb/>
之動者也是故吉㓙生而悔吝著也陽卦多隂隂卦多<lb/>
陽其故何也陽卦竒隂卦耦其德行何也陽一君而二民<lb/>
君子之道也隂二君而一民小人之道也易曰憧憧徃<lb/>
<pb n="KR2b0017_WYG_063-1b"/>
來朋從爾思子曰天下何思何慮天下同歸而殊途一致而<lb/>
百慮天下何思何慮日徃則月來月徃則日來日月相<lb/>
推而明生焉寒徃則暑來暑徃則寒來寒暑相推而嵗<lb/>
成焉徃者屈也來者信也屈信相感而利生焉尺蠖之<lb/>
屈以求信也龍蛇之蟄以存身也精義入神以致用也<lb/>
利用安身以崇徳也過此以徃未之或知也窮神知化<lb/>
徳之盛也易曰困于石據于蒺藜入于其宫不見其妻<lb/>
㓙子曰非所困而困焉名必辱非所據而據焉身必危<lb/>
<pb n="KR2b0017_WYG_063-2a"/>
既辱且危死期將至妻其可得見邪易曰公用射隼于<lb/>
髙墉之上獲之无不利子曰隼者禽也弓矢者器也射<lb/>
之者人也君子藏器於身待時而動何不利之有動而<lb/>
不括是以出而有獲語成器而動者也子曰小人不耻<lb/>
不仁不畏不義不見利不勸不威不懲小懲而大誡此<lb/>
小人之福也易曰屨校滅趾无咎此之謂也善不積不<lb/>
足以成名惡不積不足以滅身小人以小善爲无益而<lb/>
弗爲也以小惡爲无傷而弗去也故惡積而不可揜罪<lb/>
<pb n="KR2b0017_WYG_063-2b"/>
大而不可解易曰何校滅耳㓙子曰危者安其位者也<lb/>
亡者保其存者也亂者有其治者也是故君子安而不<lb/>
忘危存而不忘亡治而不忘亂是以身安而國家可保<lb/>
也易曰其亡其亡繫于苞桑子曰徳薄而位尊知小而<lb/>
謀大力小而任重鮮不及矣易曰鼎折足覆公餗其形<lb/>
渥㓙言不勝其任也子曰知幾其神乎君子上交不諂<lb/>
下交不瀆其知幾乎幾者動之㣲吉之先見者也君子<lb/>
見幾而作不俟終日易曰介于石不終日貞吉介如石<lb/>
<pb n="KR2b0017_WYG_063-3a"/>
焉寜用終日斷可識矣君子知㣲知彰知柔知剛萬夫<lb/>
之望子曰顔氏之子其殆庶幾乎有不善未嘗不知知<lb/>
之未嘗復行也易曰不遠復无祗悔元吉天地絪緼萬<lb/>
物化醇男女搆精萬物化生易曰三人行則損一人一<lb/>
人行則得其友言致一也子曰君子安其身而後動易<lb/>
其心而後語定其交而後求君子修此三者故全也危<lb/>
以動則民不與也懼以語則民不應也无交而求則民<lb/>
不與也莫之與則傷之者至矣易曰莫益之或擊之立<lb/>
<pb n="KR2b0017_WYG_063-3b"/>
心勿恒㓙子曰乾坤其易之門邪乾陽物也坤隂物也<lb/>
隂陽合徳而剛柔有體以體天地之撰以通神明之徳<lb/>
其稱名也雜而不越於稽其類其衰世之意邪夫易彰<lb/>
徃而察來而㣲顯闡幽開而當名辨物正言斷辭則備<lb/>
矣其稱名也小其取類也大其㫖逺其辭文其言曲而<lb/>
中其事肆而隠因貳以濟民行以明失得之報易之興<lb/>
也其於中古乎作易者其有憂患乎是故履徳之基也<lb/>
謙徳之柄也復徳之本也恒徳之固也損徳之修也益<lb/>
<pb n="KR2b0017_WYG_063-4a"/>
徳之裕也困徳之辨也井徳之地也巽徳之制也履和<lb/>
而至謙尊而光復小而辨於物恒雜而不厭損先難而<lb/>
後易益長裕而不設困窮而通井居其所而遷巽稱而<lb/>
隠履以和行謙以制禮復以自知恒以一徳損以遠害<lb/>
益以興利困以寡怨井以辨義巽以行權易之爲書也<lb/>
不可逺爲道也屢遷變動不居周流六虚上下无常剛<lb/>
柔相易不可爲典要唯變所適其出入以度外内使知<lb/>
懼又明於憂患與故无有師保如臨父母初率其辭而<lb/>
<pb n="KR2b0017_WYG_063-4b"/>
揆其方既有典常茍非其人道不虚行易之爲書也原<lb/>
始要終以爲質也六爻相雜惟其時物也其初難知其<lb/>
上易知本末也初辭擬之卒成之終若夫雜物撰徳辨<lb/>
是與非則非其中爻不備噫亦要存亡吉㐫則居可知<lb/>
矣知者觀其彖辭則思過半矣二與四同功而異位其<lb/>
善不同二多譽四多懼近也柔之為道不利逺者其要<lb/>
无咎其用柔中也三與五同功而異位三多㐫五多功<lb/>
貴賤之等也其柔危其剛勝邪易之爲書也廣大悉備<lb/>
<pb n="KR2b0017_WYG_063-5a"/>
有天道焉有人道焉有地道焉兼三才而兩之故六六<lb/>
者非它也三才之道也道有變動故曰爻爻有等故曰<lb/>
物物相雜故曰文文不當故吉㐫生焉易之興也其當<lb/>
殷之末世周之盛徳邪當文王與紂之事邪是故其辭<lb/>
危危者使平易者使傾其道甚大百物不廢懼以終始<lb/>
其要无咎此之謂易之道也夫乾天下之至徤也徳行<lb/>
恒易以知險夫坤天下之至順也徳行恒簡以知阻能<lb/>
説諸心能硏諸侯之慮定天下之吉㐫成天下之亹亹<lb/>
<pb n="KR2b0017_WYG_063-5b"/>
者是故變化云爲吉事有祥象事知器占事知來天地<lb/>
設位聖人成能人謀鬼謀百姓與能八卦以象告爻彖<lb/>
以情言剛柔雜居而吉㐫可見矣變動以利言吉㐫以<lb/>
情遷是故愛惡相攻而吉㐫生逺近相取而悔吝生情<lb/>
偽相感而利害生凡易之情近而不相得則㐫或害之悔<lb/>
且吝將叛者其辭慙中心疑者其辭枝吉人之辭寡躁<lb/>
人之辭多誣善之人其辭游失其守者其辭屈説卦昔<lb/>
者聖人之作易也幽賛於神明而生蓍參天兩地而倚<lb/>
<pb n="KR2b0017_WYG_063-6a"/>
數觀變於隂陽而立卦發揮於剛柔而生爻和順於道<lb/>
徳而理於義窮理盡性以至於命昔者聖人之作易也<lb/>
將以順性命之理是以立天之道曰隂與陽立地之道<lb/>
曰柔與剛立人之道曰仁與義兼三才而兩之故易六<lb/>
畫而成卦分隂分陽迭用柔剛故易六位而成章天地<lb/>
定位山澤通氣雷風相薄水火不相射八卦相錯數徃<lb/>
者順知來者逆是故易逆數也雷以動之風以散之雨<lb/>
以潤之日以烜之艮以止之兊以說之乾以君之坤以<lb/>
<pb n="KR2b0017_WYG_063-6b"/>
藏之帝出乎震齊乎巽相見乎離致役乎坤說言乎兊<lb/>
戰乎乾勞乎坎成言乎艮萬物出乎震震東方也齊乎<lb/>
巽巽東南也齊也者言萬物之潔齊也離也者明也萬<lb/>
物皆相見南方之卦也聖人南靣而聽天下嚮明而治<lb/>
盖取諸此也坤也者地也萬物皆致養焉故曰致役乎<lb/>
坤兊正秋也萬物之所說也故曰說言乎兊戰乎乾乾<lb/>
西北之卦也言隂陽相薄也坎者水也正北方之卦也<lb/>
勞卦也萬物之所歸也故曰勞乎坎艮東北之卦也萬<lb/>
<pb n="KR2b0017_WYG_063-7a"/>
物之所成終而所成始也故曰成言乎艮神也者妙萬<lb/>
物而為言者也動萬物者莫疾乎雷撓萬物者莫疾乎<lb/>
風燥萬物者莫熯乎火說萬物者莫說乎澤潤萬物者<lb/>
莫潤乎水終萬物始萬物者莫盛乎艮故水火相逮雷<lb/>
風不相悖山澤通氣然後能變化既成萬物也乾徤也<lb/>
坤順也震動也巽入也坎陷也離麗也艮止也兊說也<lb/>
乾為馬坤為牛震為龍巽為鷄坎為豕離為雉艮為狗<lb/>
兊為羊乾為首坤為腹震為足巽為股坎為耳離為目<lb/>
<pb n="KR2b0017_WYG_063-7b"/>
艮為手兊為口乾天也故稱乎父坤地也故稱乎母震<lb/>
一索而得男故謂之長男巽一索而得女故謂之長女<lb/>
坎再索而得男故謂之中男離再索而得女故謂之中<lb/>
女艮三索而得男故謂之少男兊三索而得女故謂之少<lb/>
女乾為天為圜為君為父為玉為金為寒為氷為大赤<lb/>
為良馬為老馬為瘠馬為駁馬為木果坤為地為母為<lb/>
布為釡為吝嗇為均為子母牛為大輿為文為衆為柄<lb/>
其於地也為黒震為雷為龍為𤣥黄為旉為大塗為長<lb/>
<pb n="KR2b0017_WYG_063-8a"/>
子為決躁為蒼筤竹為萑葦其於馬也為善鳴為馵足<lb/>
為作足為的顙其於稼也為反生其究為徤為蕃鮮巽<lb/>
為風為木為長女為繩直為工為白為長為髙為進退<lb/>
為不果為臭其於人也為寡髪為廣顙為多白眼為近<lb/>
利市三倍其究為躁卦坎為水為溝瀆為隱伏為矯輮<lb/>
為弓輪其於人也為加憂為心病為耳痛為血卦為赤<lb/>
其於馬也為羙脊為亟心為下首為薄蹄為曳其於輿<lb/>
也為多眚為通為月為盜其於木也為堅多心離為火<lb/>
<pb n="KR2b0017_WYG_063-8b"/>
為日為電為中女為甲胄為戈兵其於人也為大腹為<lb/>
乾卦為鼈為蟹為蠃為蚌為龜其於木也為科上槁艮<lb/>
為山為徑路為小石為門闕為果蓏為閽寺為指為狗<lb/>
為䑕為黔喙之屬其於木也為堅多節兊為澤為少女<lb/>
為巫為口舌為毁折為附决其於地也為剛鹵為妾為<lb/>
羊序卦有天地然後萬物生焉盈天地之間者唯萬物<lb/>
故受之以屯屯者盈也屯者物之始生也物生必䝉故<lb/>
受之以䝉蒙者蒙也物之穉也物穉不可不養也故受<lb/>
<pb n="KR2b0017_WYG_063-9a"/>
之以需需者飲食之道也飲食必有訟故受之以訟訟<lb/>
必有衆起故受之以師師者衆也衆必有所比故受之<lb/>
以比比者比也比必有所畜故受之以小畜物畜然後<lb/>
有禮故受之以履履而泰然後安故受之以泰泰者通<lb/>
也物不可以終通故受之以否物不可以終否故受之<lb/>
以同人與人同者物必歸焉故受之以大有有大者不<lb/>
可以盈故受之以謙有大而能謙必豫故受之以豫豫<lb/>
必有隨故受之以隨以喜隨人者必有事故受之以蠱<lb/>
<pb n="KR2b0017_WYG_063-9b"/>
蠱者事也有事而後可大故受之以臨臨者大也物大<lb/>
然後可觀故受之以觀可觀而後有所合故受之以噬嗑<lb/>
嗑者合也物不可以茍合而已故受之以賁賁者飾也<lb/>
致飾然後亨則盡矣故受之以剥剥者剥也物不可以<lb/>
終盡剝窮上反下故受之以復復則不妄矣故受之以<lb/>
无妄有无妄然後可畜故受之以大畜物畜然後可養<lb/>
故受之以頥頥者養也不養則不可動故受之以大過<lb/>
物不可以終過故受之以坎坎者陷也陷必有所麗故<lb/>
<pb n="KR2b0017_WYG_063-10a"/>
受之以離離者麗也有天地然後有萬物有萬物然後<lb/>
有男女有男女然後有夫婦有夫婦然後有父子有父<lb/>
子然後有君臣有君臣然後有上下有上下然後禮義<lb/>
有所錯夫婦之道不可不久也故受之以恒恒者久也<lb/>
物不可以久居其所故受之以遯遯者退也物不可以<lb/>
終遯故受之以大壯物不可以終壯故受之以晉晉者<lb/>
進也進必有所傷故受之以明夷夷者傷也傷於外者<lb/>
必反於家故受之以家人家道窮必乖故受之以睽睽<lb/>
<pb n="KR2b0017_WYG_063-10b"/>
者乖也乖必有難故受之以蹇蹇者難也物不可以終<lb/>
難故受之以解解者緩也緩必有所失故受之以損損而<lb/>
不已必益故受之以益益而不已必決故受之以夬夬<lb/>
者決也決必有所遇故受之以姤姤者遇也物相遇而<lb/>
後聚故受之以萃萃者聚也聚而上者謂之升故受之<lb/>
以升升而不已必困故受之以困困乎上者必反下故<lb/>
受之以井井道不可不革故受之以革革物者莫若鼎<lb/>
故受之以鼎主器者莫若長子故受之以震震者動也<lb/>
<pb n="KR2b0017_WYG_063-11a"/>
物不可以終動止之故受之以艮艮者止也物不可以<lb/>
終止故受之以漸漸者進也進必有所歸故受之以歸<lb/>
妹得其所歸者必大故受之以豐豐者大也窮大者必<lb/>
失其居故受之以旅旅而无所容故受之以巽巽者入<lb/>
也入而後說之故受之以兊兊者說也說而後散之故<lb/>
受之以渙渙者離也物不可以終離故受之以節節而<lb/>
信之故受之以中孚有其信者必行之故受之以小過<lb/>
有過物者必濟故受之以既濟物不可窮也故受之<lb/>
<pb n="KR2b0017_WYG_063-11b"/>
以未濟終焉雜卦乾剛坤柔比樂師憂臨觀之義或與<lb/>
或求屯見而不失其居蒙雜而著震起也艮止也損益<lb/>
盛衰之始也大畜時也无妄災也萃聚而升不來也謙<lb/>
輕而豫怠也噬嗑食也賁无色也兊見而巽伏也隨无<lb/>
故也蠱則飭也剝爛也復反也晉晝也明夷誅也井通<lb/>
而困相遇也咸速也恒久也渙離也節止也解緩也蹇<lb/>
難也睽外也家人内也否泰反其類也大壯則止遯則<lb/>
退也大有衆也同人親也革去故也鼎取新也小過過<lb/>
<pb n="KR2b0017_WYG_063-12a"/>
也中孚信也豐多故親寡旅也離上而坎下也小畜<lb/>
寡也履不處也需不進也訟不親也大過顛也姤遇也<lb/>
柔遇剛也漸女歸待男行也頤飬正也既濟定也歸妺<lb/>
女之終也未濟男之窮也夬決也剛決柔也君子道長<lb/>
小人道憂也<lb/>
　　　論曰愚謂包犧畫卦文王繋辭周公爻辭孔子<lb/>
　　　十翼然後知聖人憂患後世之至也後生晚學<lb/>
　　　守一卷成書豈復知經百千嵗四聖人竭心思<lb/>
<pb n="KR2b0017_WYG_063-12b"/>
　　　之勤故愚復其舊將以啟之也先聖後聖發明<lb/>
　　　文義如太和之體萬物春生秋殺雷動風行千<lb/>
　　　變萬化務曉人以生生之道初非縁已成事由<lb/>
　　　聞見知識而為之者故愚讀之警動焉嗚呼聖<lb/>
　　　人亦人耳所以臻此必有道矣夫詩書春秋後<lb/>
　　　人猶多引以正心斷事至於易則希矣吁士大<lb/>
　　　夫負先聖可勝道哉<lb/>
經曰元年春王<hi>元年必書正月謹始也定何以無正月昭公薨于乾侯不得正其終定公制在</hi>
<pb n="KR2b0017_WYG_063-13a"/>
<hi>權臣不得正其始魯於是曠年無君春秋欲謹之而不可也季氏廢太子衍及務人而立公子宋宋者昭公之</hi>
<hi>弟其主社稷非先君所命而專受之於意如者也故不書正月見魯國無君定公無正主人習其讀而問其傳</hi>
<hi>則未知己之有罪焉爾</hi>三月晉人執宋仲㡬于京師<hi>按左氏諸侯㑹成周宋仲</hi>
<hi>㡬不受切曰滕薛郳吾役也為是執之則有罪矣書晉人執㡬於京師則貶詞也以王事討有罪何貶乎按周</hi>
<hi>官司𨽻掌凡囚執人之事屬於司㓂凡諸侯之獄訟定以邦典凡卿大夫之獄訟斷以邦法則大司㓂之職也</hi>
<hi>不告諸司㓂而執人於天子之側故雖以王事討有罪猶貶凡此類皆簒弑之萌履霜之漸執而書其地謹之</hi>
<hi>也每謹于初而禍亂熄矣</hi>夏六月癸亥公之喪至自乾侯戊辰公即<lb/>
位<hi>昭公之薨已越塟期猶未得返至于六月癸亥然後䘮至而定之即位乃在是月之戊辰盖遲速進退為</hi>
<pb n="KR2b0017_WYG_063-13b"/>
<hi>意如所制不得專也以周書顧命考之成王之崩在四月乙丑宰臣太保即于是日命仲桓南宫毛俾爰齊侯</hi>
<hi>呂伋以二干戈虎賁百人逆王世子釗于南門之外延入翼室宅憂為天下主不待崇朝而後定也今昭公䘮</hi>
<hi>至在塟期之後公子宋自壞隤先入猶未得立是知為意如所制不得以時定非謂正棺乎兩楹之間故定之</hi>
<hi>即位不可不察也夫即位大事也宗嗣先定則變故不生盖代君享國而主其祭宜戚宜懼一失機㑹或萌窺</hi>
<hi>伺之心至於生變則為不孝矣古人所以貴定國家之本也今昭公之薨定之即位春秋詳書于䇿非為後法</hi>
<hi>乃見諸行事為永鑒耳</hi>秋七月癸巳葬我君昭公九月大雩立焬<lb/>
宫<hi>焬公伯禽之子其曰立者不宜立也䘮事即逺有進而無退宫廟即逺有毁而無立</hi>冬十月隕<lb/>
霜殺菽<hi>榖梁子曰菽舉重也未可以殺而殺舉重可殺而不殺舉輕其象則刑罰不中之應</hi>
<pb n="KR2b0017_WYG_063-14a"/>
十二年魯雉門兩觀災桐叛楚吳使舒鳩氏誘楚人曰<lb/>
以師臨我我伐桐為我使之無忌秋楚囊瓦伐吳師于<lb/>
豫章吳人見舟於豫章而潛師于巢遂軍楚師于豫章<lb/>
敗之圍巢克之獲楚公子繁魯雉門兩觀成經曰二年<lb/>
春王正月夏五月壬辰雉門及兩觀災秋楚人伐吳冬<lb/>
十月新作雉門及兩觀<hi>書新作者譏僣王制而不能革也雉門象魏之門其外為庫門</hi>
<hi>而臯門在庫門之外其内為應門而路門在應門之内是天子之五門也僖公嘗修泮宫復悶宫非不用民力</hi>
<hi>也而春秋不書新作南門而獨書者南非一門也必有不當為者子家駒以設兩觀為僣天子是非諸侯之制</hi>
<pb n="KR2b0017_WYG_063-14b"/>
<hi>明矣夫撥亂反正者必本諸身身正者物必正春秋於僣君必書者必正之意也使定公遇災而懼革其僣禮</hi>
<hi>三家陪臣雖欲僣諸侯執國命其敢乎習舊而不知以為非何以禁季氏之脅其主矣故特書新作以譏之也</hi>
十三年魯侯如晉至河而復邾子薨子益嗣邾葬其君<lb/>
鮮虞人敗晉師魯仲孫及邾子盟蔡侯朝楚獻一裘一<lb/>
珮於王而自服其一令尹欲之不與三年止之唐成公<lb/>
如楚有兩肅爽焉令尹欲之弗與亦三年止之唐人或<lb/>
相與謀請代先從者許之飲先從者酒醉之竊馬而獻<lb/>
之令尹歸唐侯自拘於司敗曰君以弄馬之故隱君身<lb/>
<pb n="KR2b0017_WYG_063-15a"/>
棄國家羣人請相夫人以償馬必如之唐侯曰寡人之<lb/>
過也二三子無辱皆賞之蔡人聞之固請獻珮令尹命<lb/>
有司曰蔡侯之久也官不共也明日禮不畢將死蔡侯<lb/>
歸及漢執玉而沈曰余所有濟漢而南者有若大川蔡<lb/>
侯如晉請伐楚以其子元與其大夫之子為質經曰三<lb/>
年春王正月公如晉至河乃復二月辛卯邾子穿卒夏<lb/>
四月秋葬邾莊公冬仲孫何忌及邾子盟于拔<lb/>
十四年陳侯薨子栁嗣劉子晉侯合諸侯謀伐楚也晉<lb/>
<pb n="KR2b0017_WYG_063-15b"/>
荀寅求貨于蔡侯弗得言於范鞅曰國家方危諸侯方<lb/>
貳將以襲敵不亦難乎水潦方降疾瘧方起中山不服<lb/>
棄盟取怨無損於楚而失中山不如辭蔡吾自方城以<lb/>
來楚未可以得志晉人假羽旄於鄭鄭人與之明日或<lb/>
斾以㑹晉於是乎失諸侯將㑹衛子行敬子曰㑹同難<lb/>
嘖有煩言莫之治也其使祝鮀從衛侯曰善鮀辭曰臣<lb/>
展四體以率舊職猶懼不給而煩刑書若又共二徼大<lb/>
罪也且夫祝社稷之常隷也社稷不動祝不出境官之<lb/>
<pb n="KR2b0017_WYG_063-16a"/>
制也君以軍行祓社釁鼔祝奉以從於是乎出境若嘉<lb/>
好之事君行師從卿行旅從臣無事焉衛侯曰行也將<lb/>
盟于臯鼬鮀私於萇𢎞曰聞諸道路蔡將先衛信乎𢎞<lb/>
曰蔡叔康叔之兄也先衛不亦可乎鮀曰以先王觀之<lb/>
則尚徳也昔武王克商成王定之選建明徳以藩屏周<lb/>
故周公相王室以尹天下於周為睦分魯公以大路大<lb/>
旂夏后氏之璜封父之繁弱殷民六族分之土田陪敦<lb/>
祝宗卜史備物典策官司彛器命以伯禽而封於少皥<lb/>
<pb n="KR2b0017_WYG_063-16b"/>
之墟分康叔以大路少帛綪茷旃旌大吕殷民七族司空<lb/>
耼季授土司徒陶叔授民命以康誥而封於殷墟皆啓以<lb/>
商政疆以周索分唐叔以大路密須之鼓闕鞏姑洗懐<lb/>
姓九宗職官五正命以唐誥而封於夏墟啓以夏政疆<lb/>
以戎索三者皆有令徳故昭之以分物不然文武成康<lb/>
之伯猶多而不獲是分也惟不尚年也管蔡啓商惎間<lb/>
王室王於是乎殺管叔而蔡蔡叔若之何其使蔡先衛<lb/>
也乃長衛侯沈人不㑹蔡公孫姓滅沈諸侯盟杞伯薨<lb/>
<pb n="KR2b0017_WYG_063-17a"/>
于㑹子乞嗣諡曰悼公悼公弟弑乞諡曰隱公而自立<lb/>
陳葬其君曹聲公弟弑其君通諸侯還于臯鼬劉子卷<lb/>
薨杞葬其君蔡侯朝于吳因太宰嚭以其子乾與大夫<lb/>
之子為質故吳王蔡侯唐侯伐楚舍舟於淮汭自豫章<lb/>
與楚夾漢左司馬沈尹戍謂囊瓦曰子㳂漢而與之上<lb/>
下我悉方城外以毁其舟還塞大隧直轅冥阨子濟漢<lb/>
而伐之我自後擊之必大敗之遂行史皇謂瓦曰若司<lb/>
馬之䇿是獨克吳也子必速戰乃濟漢而陳自小别至<lb/>
<pb n="KR2b0017_WYG_063-17b"/>
於大别三戰瓦知不可欲奔史皇曰安求其事難而逃<lb/>
之將何所入子必死之初罪必盡説瓦陳于柏舉吳王<lb/>
之弟夫槩王曰楚瓦不仁其臣莫有死志先伐之其卒<lb/>
必奔而後大師繼之必克以其屬五千先進瓦之卒奔<lb/>
楚師亂吳師大敗之瓦奔鄭吳從楚師及清發將撃之<lb/>
夫槩王曰困獸猶鬬况人乎若知不免而致死必敗我<lb/>
若使先濟者知免後者慕之蔑有鬬心矣半濟而後可<lb/>
擊也從之又敗之五戰及郢司馬還力戰而死楚王取<lb/>
<pb n="KR2b0017_WYG_063-18a"/>
其妺季芉畀我以出渉雎吳師入郢以班處宫夫槩王<lb/>
與王子山爭鄖公辛聞之曰不讓則不和不和則不可<lb/>
以逺征吳其自有亂也乎焉能定楚楚王濟江入于雲<lb/>
中王寢盜攻之以戈擊王王孫由于以背受之中肩王<lb/>
奔鄖鄖公弟懐將弑王曰平王殺吾父我殺其子不亦<lb/>
可乎辛曰君討臣誰敢仇之君命天也若死天命將誰<lb/>
讐違强凌弱非勇也乗人之約非仁也滅宗廢祀非孝<lb/>
也動無令名非知也必犯是余將殺女乃與弟巢以王<lb/>
<pb n="KR2b0017_WYG_063-18b"/>
奔隨楚將渉於成臼藍尹亹載其帑不與王舟王至隨<lb/>
吳人從之謂隨人曰周之子孫在漢川者楚實盡之天<lb/>
誘其衷致罰于楚而君又竄之周室何罪君若顧報周<lb/>
室施及寡人以奬天衷君之恵也漢陽之田君實有之<lb/>
隨人辭曰以隨之小而密邇於楚楚實存之世有盟誓<lb/>
至於今未改若難而棄之何以事君執事之患不惟一<lb/>
人若鳩楚竟敢不聽命吳人乃退伍員鞭平王之墓三<lb/>
百申包胥使人謂之曰何無天道之極也乃走乞師于<lb/>
<pb n="KR2b0017_WYG_063-19a"/>
秦曰吳為封豕長蛇以薦食上國虐始于楚寡君失守<lb/>
社稷越在草莽使下臣告急曰夷徳無厭若隣於君疆<lb/>
埸之患也逮吳之未定君其取分焉若楚之遂亡君之<lb/>
土也若以君靈撫之世以事君秦伯使辭焉曰寡人聞<lb/>
命矣子姑就館將圗以告對曰寡君越在草莽未獲所<lb/>
伏下臣何敢即安立依於庭牆而哭日夜不絶聲勺飲<lb/>
不入口七日秦哀公為之賦無衣九頓首而坐秦師乃<lb/>
出吳王使召陳侯逢滑曰國之興也以福其亡也以禍<lb/>
<pb n="KR2b0017_WYG_063-19b"/>
今吳未有福楚未有禍楚未可棄吳未可從而晉盟主<lb/>
也以晉辭吳若何公曰國勝君亡非禍而何對曰國之<lb/>
有是多矣何必不復小國猶復况大國乎臣聞國之興<lb/>
也視民如傷是其福也其亡也以民為土芥是其禍也<lb/>
楚雖無徳亦不艾殺其民吳日敝於兵暴骨如莽而未<lb/>
見徳焉天其或者正訓楚也禍之適吳其何日之有陳<lb/>
侯辭吳經曰四年春王二月癸巳陳侯吳卒三月公會<lb/>
劉子晉侯宋公蔡侯衛侯陳子鄭伯許男曹伯莒子邾<lb/>
<pb n="KR2b0017_WYG_063-20a"/>
子頓子胡子滕子薛伯杞伯小邾子齊國夏于召陵侵<lb/>
楚<hi>按左氏傳書伐而經書侵楚者楚為無道憑陵諸夏為一裘一馬拘唐蔡二君三年而後遣蔡侯既歸請</hi>
<hi>師于晋晋人請命于周大合諸侯天子之元老在焉若能暴明其罪恭行天討庶㡬哉王者之師齊桓晋文之</hi>
<hi>功褊矣有荀寅者求貨于蔡侯弗得遂辭蔡人晉由是失諸侯無功而還書曰侵楚陋之也</hi>夏四月<lb/>
庚辰蔡公孫姓帥師滅沈以沈子嘉歸殺之<hi>沈人不㑹于召陵晉</hi>
<hi>人使蔡伐之書滅沈罪公孫姓也書以歸罪沈子嘉也書殺之罪蔡侯也奉詞致討而覆其邦家為敵所執不</hi>
<hi>死于位皆不仁矣所惡於前無以先後出乎爾者反乎爾者也蔡侯視楚猶沈視蔡也昭公拘于郢三年而後</hi>
<hi>反非亦國小而弱乎沈雖不㑹召陵未有大罪惡也而恃强殺之甚矣能無公孫翩之及哉宋以曹伯陽歸蔡</hi>
<pb n="KR2b0017_WYG_063-20b"/>
<hi>以沈子嘉歸皆殺之也而或書或不書其不書者賤而畧之也</hi>五月公及諸侯盟于臯<lb/>
鼬<hi>定公之立上不請於天王下不告於方伯而受國於季孫意如故三年朝晉至河而復今㑹諸侯求為此</hi>
<hi>盟書公及者内為志也召陵之㑹必序不序十有八國之諸侯則無以見侵楚之陋臯鼬之盟序與不序非義</hi>
<hi>所係則以凡舉可也</hi>杞伯成卒于㑹六月葬陳惠公許遷于容城<lb/>
秋七月公至自會劉卷卒葬杞悼公楚人圍蔡晉士鞅<lb/>
衛孔圉帥師伐鮮虞葬劉文公冬十有一月庚午蔡侯<lb/>
以吳子及楚人戰于柏舉楚師敗績楚囊瓦出奔鄭<hi>吳何</hi>
<hi>以稱子善伐楚解蔡圍也荆楚暴横盟主不能致其討天王不能達其命長惡不悛復興師而圍蔡王法所當</hi>
<pb n="KR2b0017_WYG_063-21a"/>
<hi>討而不赦也吳能自卑聽蔡之義以達天子之命興師救蔡戰于柏舉大敗楚師成伯討之功善矣晉主夏盟</hi>
<hi>中國所仰若嘉榖之望雨也有請于晉如彼其難呉國天下莫强焉非諸侯所能以也有請于呉如此其易故</hi>
<hi>召陵之㑹大合諸侯而書侵楚柏舉之戰蔡用呉師特書曰以者深罪晉人保利棄義難於救蔡也然則何以</hi>
<hi>不言救乎救大矣闔閭子胥宰嚭皆懐謀楚之心蔡人徃請㑹逢其適非有救災恤鄰從簡書憂中國之實也</hi>
<hi>聖人徳大道宏樂與人為善故因其從蔡特進而書爵囊瓦貪以敗國又不能死可賤甚矣故記其出奔特貶</hi>
<hi>而稱人春秋之情見矣</hi>庚辰吳入郢<hi>及楚人戰則稱爵入郢則舉其號何也君舍于其君之室</hi>
<hi>大夫舍於大夫之室狄道也聖人誰毁誰譽救災恤鄰則進而書爵非有心於與之順天命也乗約肆淫則黜</hi>
<hi>而舉號非有心於貶之奉天討也伐國者固將拯民於水火之中而鳩集之耳殺其父兄係其子弟毁其宗廟</hi>
<pb n="KR2b0017_WYG_063-21b"/>
<hi>遷其重器而亂男女之配也如水益深如火益熱則善小而惡大功不足以掩之矣聖人心無毁譽如鏡之無</hi>
<hi>姸醜也因事物善惡而施褒貶焉不期公而自公爾明此義然後可以司賞罰之權得春秋之法矣</hi>
　<lb/>
　<lb/>
　<lb/>
　<lb/>
　<lb/>
　皇王大紀卷六十三<lb/>
</p>
<p>
</p>
  </div>
</body>
</text>
</TEI>
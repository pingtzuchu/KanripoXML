<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>綏寇紀略</head>
    <p>
<pb n="KR2c0018_WYG_000-1a"/>
欽定四庫全書　　　　　史部三<lb/>
　綏寇紀略　　　　　　　紀事本末類<lb/>
　　提要<lb/>
　　　　<hi>臣</hi>等謹案綏寇紀略十二卷<lb/>
　　　國朝呉偉業撰偉業字駿公號梅村太倉人明<lb/>
　　　　崇禎辛未以第三人及第入<lb/>
　　　國朝官至國子監祭酒是編專紀崇禎時流寇<lb/>
　　　　迄于明亡分為十二篇曰澠池渡曰車箱困<lb/>
<pb n="KR2c0018_WYG_000-1b"/>
　　　　曰真寧恨曰朱陽潰曰黒水擒曰穀城變曰<lb/>
　　　　開縣敗曰汴渠墊曰通城擊曰鹽亭誅曰九<lb/>
　　　　江哀曰虞淵沈每篇後加以論斷其虞淵沈<lb/>
　　　　一篇皆記明末災異與篇名不相應考朱彞<lb/>
　　　　尊曝書亭集有此書跋云梅村以順治壬辰<lb/>
　　　　舍館嘉興之萬夀宫輯綏寇紀畧久之其鄉<lb/>
　　　　人發雕是編僅十二卷而止虞淵沈中下二<lb/>
　　　　卷未付棗木傳刻明史開局求天下野史盡<lb/>
<pb n="KR2c0018_WYG_000-2a"/>
　　　　上史館於是先生足本出予抄入百六叢書<lb/>
　　　　歸田之後為友人借失云云意者明末降闖<lb/>
　　　　勸進諸臣子孫尚存故當時諱而不出歟此<lb/>
　　　　本為康熈甲寅鄒式金所刻在未開史局之<lb/>
　　　　前故亦無虞淵沈中下二卷而彞尊所輯百<lb/>
　　　　六叢書為人借失者雖稱後十八年從呉興<lb/>
　　　　書賈購得今亦不可復見此二卷遂佚之矣<lb/>
　　　　彞尊又稱其書以三字標題倣蘇鶚杜陽襍<lb/>
<pb n="KR2c0018_WYG_000-2b"/>
　　　　編何光逺鑑戒録之例考文章全以三字標<lb/>
　　　　題始于繆襲魏鐃歌詞鶚光逺遂沿以著書<lb/>
　　　　偉業叙述時事乃用此例頗不免小說纖仄<lb/>
　　　　之體其回䕶楊嗣昌左良玉亦涉恩怨之私<lb/>
　　　　未為公論然記事尚頗詳悉彝尊所謂聞之<lb/>
　　　　於朝雖不及見者之確切而終勝草野傳聞<lb/>
　　　　可資國史之采輯亦公論也乾隆四十三年<lb/>
　　　　五月恭校上<lb/>
<pb n="KR2c0018_WYG_000-3a"/>
　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>李相國論事集巻一</head>
    <p>
<pb n="KR2g0005_WYG_001-1a"/>
欽定四庫全書<lb/>
　李相國論事集巻一　　　　唐　蔣偕　編<lb/>
　　論李錡財產請代淛西百姓租稅狀<lb/>
元和二年浙西擒李錡伏法准舊例籍其家財産業送<lb/>
上都翰林學士裴垍李絳等上言曰李錡兇狡叛戾僭<lb/>
侈誅求刻剝六州之人積成不道之名陛下哀憫無告<lb/>
為之弔伐變愁怨之氣為發生之和歌舞聖時負戴恩<lb/>
徳其李錡家所積錢帛皆斂於人或有酷法寃濫之弊<lb/>
<pb n="KR2g0005_WYG_001-1b"/>
死其身取其貨或有枉法徵剝之吏加其罪納其財前<lb/>
後事狀布聞逺邇聖恩本以叛亂誅討蘇息一方今輦<lb/>
運錢帛布聞四海非所以式遏亂畧惠綏困窮也伏望<lb/>
天慈下痛哀之詔降雨露之澤将逆人財物並以賜本<lb/>
道代浙西百姓今年租賦則萬姓欣戴四海歌詠上覽<lb/>
狀嘉嘆久而從之<lb/>
　　論請驛逓赦書狀<lb/>
元和三年三月御丹鳳樓大赦天下知樞宻中使劉光<lb/>
<pb n="KR2g0005_WYG_001-2a"/>
琦黨庇同類奏准舊例散差中使走馬往諸道送赦書<lb/>
所貴疾速意欲庇假其類使至諸道受納財賂俟其至<lb/>
也自獲其半翰林學士裴垍李絳等奏曰陛下自臨御<lb/>
海内事推至當易去煩苛今復以赦書散差勑使專送<lb/>
是求方鎮財物盖非陛下意㫖請付度支鹽鐵急逓發<lb/>
遣既得疾速簡便又無求取勞擾上依絳等所奏光琦<lb/>
又奏曰舊例如此難便改易上曰舊例若是即須恭守<lb/>
若不是即須改移豈可循舊弊耶宜依裴垍李絳所奏<lb/>
<pb n="KR2g0005_WYG_001-2b"/>
自此衆情必知慮事可以理奪真致治之英主也故言<lb/>
時事稱貞觀開元元和之政焉<lb/>
　　請立皇太子狀<lb/>
元和三年學士李絳上言曰古先哲王以天下為大器<lb/>
知一人不可以獨理四海不可以無本故立皇太子以<lb/>
副巳設百官以分職然後人心大定宗社永寧有國家<lb/>
者不易之道也陛下嗣膺大寶四年於兹矣而儲闈未<lb/>
立典策不行是開窺覦之端乖重慎之義非所謂承宗<lb/>
<pb n="KR2g0005_WYG_001-3a"/>
廟社稷也且漢魏故事國朝舊制懸諸日月著為憲章<lb/>
伏望陛下抑撝謙之小節行至公之大典用興儲副永<lb/>
固邦家則主鬯承祧必光於萬代問安侍膳道播於百<lb/>
王上曰朕以菲薄獲守社稷而虔懇未通於天地孝誠<lb/>
未達於宗祧而遽示天下私先及於子孫朕甚惡焉然<lb/>
以卿忠誠累有陳請援引祖宗制度援引經典憲章事<lb/>
重禮崇瞿然增惕宜依所請遂下制司擇日備禮册命<lb/>
即惠昭太子也<lb/>
<pb n="KR2g0005_WYG_001-3b"/>
　　謝宣慰狀<lb/>
今日奉宣聖㫖以立皇太子制下特賜宣示臣者祗奉<lb/>
詔命歡抃失容伏以時屬昇平運逢交泰陛下思固大<lb/>
本以承鴻休爰命元良式昭茂典無疆之祚惟永至徳<lb/>
之光日宣億兆生靈鼓舞欣戴臣猥惟淺陋獲奉軒墀<lb/>
特降眷慈俯賜宣示以榮為荷百倍常情<lb/>
　　論安國寺不合立聖徳碑狀<lb/>
元和四年盛修飾安國寺左軍中尉功徳使吐突承璀<lb/>
<pb n="KR2g0005_WYG_001-4a"/>
令僧惟應等連狀奏請立聖徳碑承璀恩澤無二言無<lb/>
不行遂先立碑石大小髙下一准華陰岳碑及堂構克<lb/>
成承璀奏請學士撰碑文且曰臣以排比一萬貫錢充<lb/>
送撰文學士有進㫖令學士司勲員外郎知制誥李絳<lb/>
撰於是絳與諸學士議以自古聖帝明王無聖徳碑豈<lb/>
徳不迨與盖以謂不宜刋勒且示聖徳有區限也及同<lb/>
狀上論其㫖曰陛下布維新之政剗積習之弊行前王<lb/>
所不能行革歴代所不能革四海延頸日望徳音今忽<lb/>
<pb n="KR2g0005_WYG_001-4b"/>
自立碑以示天下不廣彰滿假之漸招矜炫之譏大易<lb/>
稱大人者與天地合徳與日月合明執契垂拱勵精求<lb/>
理化成天下髙視百姓豈可以文字而盡聖徳又安以<lb/>
碑表而賛皇猷若可叙述是有分限乃反虧盛徳豈謂<lb/>
敷揚至道哉故堯舜禹湯文武無立碑之事至秦始皇<lb/>
荒逸之君煩酷之政然後有置嶧山之碑揚誅伐之功<lb/>
紀巡幸之迹適足為百王所笑萬代所譏至今稱為失<lb/>
道亡國之主豈可擬議於此哉陛下嗣髙祖太宗之基<lb/>
<pb n="KR2g0005_WYG_001-5a"/>
舉貞觀開元之政思治不遑食從諫如順流固可與堯<lb/>
舜禹湯文武方駕而行安得追秦皇暴虐不經之事而<lb/>
自損聖徳近者閻巨源請立紀聖徳碑陛下詳盡事宜<lb/>
皆不允許今忽令立此碑與前頗乖可否相違是非殊<lb/>
異况此碑既在安國寺中即叙載游觀崇飾之事述游<lb/>
觀且乖理要叙崇飾又非正經固非哲王所宜行也伏<lb/>
乞聖慈特寢罷臣等職忝近宻理合獻陳庶申葵藿之<lb/>
誠兾增海岳之大謹奏其日晚奉宣進㫖覽所陳深歎<lb/>
<pb n="KR2g0005_WYG_001-5b"/>
忠鯁巳依所奏不令造立其碑樓遣令拽倒訖想宜知<lb/>
悉勑使宣了學士相視不凖擬一狀便行尋問勑使如<lb/>
何拽倒曰聖人覽狀時承璀正在旁立上處分令拽倒<lb/>
承璀云碑樓功積大卒拽不倒欵緩令拆意欲延引候<lb/>
方便再論上厲聲曰多著牛拽乃不敢言遂以百牛拽<lb/>
倒某是旬當了奏聞便令宣與學士<lb/>
　　上問得賢興化事對<lb/>
上嘗御浴堂北廊從容言曰朕閒覽前史見興化致理<lb/>
<pb n="KR2g0005_WYG_001-6a"/>
之主奉公竭忠之臣未嘗不加興歎想其風彩洎我貞<lb/>
觀開元之化備在青史垂於不朽朕不量菲薄欲庶幾<lb/>
仰承祖宗之道追蹤古昔之風将釣㧞俗之士致濟代<lb/>
之才舉兹凋瘵納諸仁夀邊境靡烽燧之驚郡縣無愁<lb/>
怨之音禮樂興行盗賊屏息無忝諡號不為宗廟之羞<lb/>
何行而可以致是也學士李絳對曰陛下興聖懷發徳<lb/>
音追帝里之髙風紹祖宗之丕烈思延釣築之士想致<lb/>
唐虞之化非臣凡近愚昧所宜獲承聖言而祗應清問<lb/>
<pb n="KR2g0005_WYG_001-6b"/>
也臣聞聖人與天地合徳日月合明思發於志故易曰<lb/>
出其言善千里之外應之况其邇者乎又曰先天而天<lb/>
弗違後天而奉天時天且不違而况於人乎昔周成王<lb/>
泣啟金縢皇天為之反風宋景公誠發徳言妖星為之<lb/>
退舍天人相應今古同時記曰川澤通氣山川出雲嗜<lb/>
欲將至有開必先言聖靈相通有感而應也今陛下以<lb/>
上聖之資撫易化之運積勵精思理之志求希代濟時<lb/>
之賢感於誠懷勞於夢想言出於口行加於人神祗將<lb/>
<pb n="KR2g0005_WYG_001-7a"/>
必効靈才彦固當接武豈惟殷宗求於傅説周文獲於<lb/>
渭濱願言必從志誠斯感惟聖人為能之抑臣又聞奏<lb/>
必觀其實不觀其文信其行不信其言若欲天下副陛<lb/>
下之誠從陛下之化自非聖躬行之以導其下則無繇<lb/>
而致未有表正而影不直聲鳴而響不答也今陛下以<lb/>
常士之禮而待拔俗之賢以九品之祿而望超代之器<lb/>
是繇垂蝸蚓之餌以釣呑舟之鱗設弓弋之<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>以羅垂<lb/>
天之翼固不可得而致也昔文王養老而伯夷太公出<lb/>
<pb n="KR2g0005_WYG_001-7b"/>
昭王禮士而鄒衍樂毅至故必身先之以誠至之未有<lb/>
不應者也陛下誠能正身勵巳尊道貴徳親信端士逺<lb/>
弃邪佞盡忠進直者奨之希合從諛者斥之與大臣言<lb/>
敬而信之不使小人叅其事與賢士游親而禮之不令<lb/>
不肖者搆其隟唯義所比不論親疎唯仁是行不論貴<lb/>
賤去冗官無益於時者則祿及才能矣出宫女之希御<lb/>
幸者則時無怨曠矣簡繁數之儀則禮得其節矣除靡<lb/>
慢之奏則樂得其和矣將帥㢘則士卒勇矣官師公則<lb/>
<pb n="KR2g0005_WYG_001-8a"/>
治化洽矣法令行則下不違矣教化篤則俗必遷矣如<lb/>
此則聖問周達徳聲遐宣可使金石孚變鳥獸率舞而<lb/>
况於人乎則必賢哲慕義英彦赴響伊尹必負鼎而來<lb/>
呂望必投釣而起由余必弃戎而委質寗戚必捨牛而<lb/>
効用三傑成功於髙祖四七展才於光武龍吟則山雲<lb/>
起虎嘯則谷風生自然之應也然後陛下坐明堂朝羣<lb/>
后興教化作禮樂正風俗厚人倫逺比堯舜興崇近與<lb/>
祖宗合徳時臻至理代稱中興則向者聖念所思睿心<lb/>
<pb n="KR2g0005_WYG_001-8b"/>
企及何逺之有哉唯陛下勤行之爾若言之不至無至<lb/>
也伏惟陛下念之伏惟陛下勤之而巳上曰美哉斯言<lb/>
朕當書之於紳因有進㫖檢自古明君賢臣亂君邪臣<lb/>
事跡造屏風焉<lb/>
　　造屏風事<lb/>
元和四年勑學士令檢自古明君賢臣亂君佞臣事跡<lb/>
作屏風三合其圖畫美惡題寫其事朕施於便殿坐卧<lb/>
觀閲用為鑒誡以自省察學士李絳崔羣錢徽韋𢎞景<lb/>
<pb n="KR2g0005_WYG_001-9a"/>
白居易等檢討事跡如文王得呂望以興周桓公任管<lb/>
仲以霸齊宣王誅阿大夫京房對漢元帝周幽王嬖褒<lb/>
姒而為身禍秦二世惑趙髙以亡天下陳後主方事七<lb/>
獵遂以亡國朱异勸梁武帝納侯景臺城遂陷如此之類<lb/>
都五十餘事造屏風三合具列其事進入并以狀稱賀<lb/>
上大悦乃令中使将出中書以示宰臣百僚上章賀即<lb/>
日張於便殿朝夕省閲顧左右中人指示曰汝等大須<lb/>
作意不得有如此之事<lb/>
<pb n="KR2g0005_WYG_001-9b"/>
　　進歴代君臣事跡五十條狀<lb/>
元和四年奏臣等先奉進止令撿尋歴代至國朝巳來<lb/>
聖帝明王忠臣義士君臣合體事跡可觀者撿五十條<lb/>
進呈欲於御座署屏風觀覽者伏以自古聖王皆憂勤<lb/>
庶政未嘗不取鑒於前代致理於當時昔太宗亦命魏<lb/>
徵等博採歴代事跡撰羣書政要置在坐側常自省閲<lb/>
書於國史著為不刋今陛下以天縱聖姿日慎一日精<lb/>
求道理容納直言猶更叅驗古今鑒誡美惡朝夕觀覽<lb/>
<pb n="KR2g0005_WYG_001-10a"/>
取則而行誠烈祖之用心必致貞觀之盛理臣等謹依<lb/>
撰錄都五十條賢愚成敗勒為兩巻隨狀進上其羣書<lb/>
政要是太宗親覽之書其中事跡固備伏望徳政日新<lb/>
成不諱之朝致無為之化<lb/>
　　批答宰相等賀忠諫屏風<lb/>
朕以負荷至大惕厲毎深常所憂勤豈敢暇逸雖卿等<lb/>
竭忠獻替藎臣之救既多而朕亦追想聖明諫諍之規<lb/>
是渇所以列其事跡文以丹青嘉乎匪躬凛然在目庶<lb/>
<pb n="KR2g0005_WYG_001-10b"/>
以發揮寡昧辨察正邪置之坐隅所期於外奨示於卿<lb/>
等但表於中懷詠之清風企以從政豈惟斯美得在前<lb/>
人卿等道極致君才周濟物弼違義激於藥石成務功格<lb/>
於神祗事合公忠言形将順周省陳叙深覽誠明所賀<lb/>
知悉<lb/>
　　論裴均進銀器狀<lb/>
元和二年春徳音天下方鎮因緣進獻裒刻百姓賦斂<lb/>
煩重外以進奉為名内以貨財為事遂有痛哀之詔斷<lb/>
<pb n="KR2g0005_WYG_001-11a"/>
藩鎮非時進奉其夏季襄陽節度使裴均素交結内官<lb/>
恃其援助遂進銀甕銀盆之類萬餘兩憲宗因事繁誤<lb/>
納於内學士李絳等論奏云陛下聖明之徳超邁百王<lb/>
英特之姿跨越千古察百役之繁猥愍萬姓之愁苦念<lb/>
杼軸之積弊知姦臣之徇私外以進入為名内以賄遺<lb/>
為計厚斂於下半入其家所以特降鴻恩大拯頽俗罷<lb/>
方鎮不時之貢禁天下無藝之費蘇息下民革除宿弊<lb/>
頒宣之日遐邇必臻感恩涕泣仰聽歌舞更相謂曰不<lb/>
<pb n="KR2g0005_WYG_001-11b"/>
圖今日復覩聖時利澤布於四海徳施周於萬類家吟<lb/>
户詠氣舒目明纔及數月今自廢罷受納裴均所進銀<lb/>
器天下之人皆謂詔書不信必謂陛下以財貨為先此<lb/>
人非益於聖徳也其裴均行不繇道姦以事君固違制<lb/>
書敢進銀器此是試陛下之意若不容納必知英主不<lb/>
可以利啗則須恭守典憲尊朝廷若為受領則知聖懷<lb/>
必可以財動因此厚斂於下此不忠不誠之大罪也倘<lb/>
陛下以裴均位當藩鎮官極崇顯未能行法以懲姦人<lb/>
<pb n="KR2g0005_WYG_001-12a"/>
伏望准制書令度支收納既不違勑文又免入内庫無<lb/>
虧聖政以示外方上覽疏驚曰我事繁都不記得許令<lb/>
受納是我誤也所進是赦書未到前發來裴均特赦其<lb/>
過依卿所奏便送納度支收管其日遂令中使押領銀<lb/>
盡於中書宣示宰臣云裴均違勑進此銀器緣其赦書<lb/>
未到前巳在道路所以特赦其過並令送納度支所宜<lb/>
知悉宰臣驚悦進狀稱賀中外皆喜上之從諫求理焉<lb/>
　<lb/>
<pb n="KR2g0005_WYG_001-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李相國論事集巻一<lb/>
</p>
<p>
</p>
  </div>
<div>
                <head>李相國論事集巻二</head>
    <p>
<pb n="KR2g0005_WYG_002-1a"/>
欽定四庫全書<lb/>
　李相國論事集巻二　　　　唐　蒋偕　編<lb/>
　　學士謝狀<lb/>
臣絳等今日伏蒙聖恩召對特賜延納過有奨諭又奉<lb/>
宣聖㫖卿守職盡忠常如今日朕何憂天下不理又伏<lb/>
見襄陽進奉出付所司安國寺鑄聖容處又罷臨幸者<lb/>
親奉徳音旋蒙宣諭目覩盛事心感皇明喜戴交并抃<lb/>
舞失次伏以陛下憂勤庶政推以至公容納直言事惟<lb/>
<pb n="KR2g0005_WYG_002-1b"/>
求當臣等恭守職分自合罄竭愚𠂻豈望天眷綢繆特<lb/>
加奨諭感恩激切百倍常情至於慎守徳音出外方之<lb/>
獻嚴重清蹕罷近寺之游此皆發自宸衷卓然光大足<lb/>
以動四方之聽感萬國之心臣等職在禁闈時逢昌運<lb/>
以欣以忭意不能宣<lb/>
　　論栁公綽事<lb/>
御史中丞栁公綽與宰臣不協為所陰中憲宗因對學<lb/>
士李絳忽云栁公綽逐突臺中公事不理我與一逺郡<lb/>
<pb n="KR2g0005_WYG_002-2a"/>
刺史以勵後人何如絳遂奏曰自栁公綽為中丞公議<lb/>
皆云稱職性素強直不依附於人衆傳掌權之人有忌<lb/>
者輒欲去之伏望聖意審詳根繇上大悦曰誠如此且<lb/>
任之如有闕敗去之何如<lb/>
　　論裴武事<lb/>
京兆少尹裴武銜命使鎮州令諭王承宗割徳棣兩州<lb/>
歸朝廷武飛表上言一如朝廷意㫖遂除承宗所署徳<lb/>
州刺史薛昌朝為徳棣節度令中使賫旌節授之而魏<lb/>
<pb n="KR2g0005_WYG_002-2b"/>
博田季安得飛報先知之遽報承宗言昌朝與朝廷通<lb/>
遂星夜追昌朝徳棣州節度及旌節至魏州又為季安<lb/>
留連得為宴樂停七八日而昌朝尋巳追到鎮州朝命<lb/>
遂不行比及武使囘事宜與先上表參差并言人譛傷<lb/>
武云使囘宿宰相裴垍宅遲明方見憲宗大怒乃召學<lb/>
士李絳因顧問奏對畢上顔色甚震怒曰裴武誷我茍<lb/>
求脱於賊中上言不實令我制除薛昌朝今果不受又<lb/>
使囘未見先宿裴垍宅須左除嶺南逺處絳因奏言裴<lb/>
<pb n="KR2g0005_WYG_002-3a"/>
武甚諳練時事往陷在河中李懷光賊巾事跡可稱今<lb/>
所銜命不合絶有乖錯大底賊多變詐難得實情以臣<lb/>
愚慮思度王承宗恐國家必有征討請割徳棣兩州且<lb/>
得安全尚有四州之地亦足保其富貴求安之計必是<lb/>
此心然鄰道魏博東平范陽與王承宗勢同事等恐他<lb/>
時亦為朝廷所割必是為鄰國所搆兼以利害鼔動之<lb/>
不得守其初心此必然之理也伏望且尋訪之裴武所<lb/>
上表只得上承宗初時意便且奏來後又恐鄰境脅制<lb/>
<pb n="KR2g0005_WYG_002-3b"/>
誘動遂有後變計裴武不敢不盡其心今陛下擇裴武<lb/>
使兇逆悖亂之邦一不如意便有貶責臣恐今後奉使<lb/>
賊中無復得誠實其後奉使者皆以武為誡依阿可否<lb/>
之間必曰其言及表章則如此其深心則臣不可保不<lb/>
可顯言是非陳列事狀若朝廷不得實狀别處置或有<lb/>
錯乖非國家所利也若受賊中財賂言語不實則須重<lb/>
責以懲姦欺又言先於裴垍宅宿裴武久為朝臣具諳<lb/>
制度裴垍身為宰相特受恩私若其未見便而宿宰相<lb/>
<pb n="KR2g0005_WYG_002-4a"/>
家固無此理昧劣於此兩人猶不敢至是况皆是詳陳<lb/>
時事之人計必無此時必有構傷裴垍裴武陛下不可<lb/>
不察上良久曰誠有此理事合從寛更不用問武得守<lb/>
其位<lb/>
　　論鄭絪事<lb/>
上御浴堂北廊召學士李絳對顧問畢上曰有一事甚<lb/>
異朕比來未能言之鄭絪身為宰相事朕不盡心朕與<lb/>
宰相商量欲詔盧從史却歸潞府續追入朝鄭絪輒漏<lb/>
<pb n="KR2g0005_WYG_002-4b"/>
泄我意先報從史令其陳奏潞府無粮三軍且請山東<lb/>
就粮為人臣豈合有此事耶故事合如何處置絳對曰<lb/>
若實有此事雖以誅族於陛下未足塞責復曰陛下從<lb/>
何得之計鄭絪必不自洩從史必不自言陛下先知何<lb/>
以得之上曰吉甫宻奏絳對曰臣與鄭絪先後懸殊不<lb/>
相往來臣約其事體必無此理鄭絪甚讀書頗識事體<lb/>
時稱佳士素有美名雖不知其才術如何至於君臣大<lb/>
義不合不知去就若身居宰參陛下宻謀便敢洩之於<lb/>
<pb n="KR2g0005_WYG_002-5a"/>
姦臣雖術同犬彘性如梟獍亦不合至此况絪頗知古<lb/>
今洞識名節事出萬端情有難測莫是同列有不便之<lb/>
勢專權有忌前之心造為此辭兾其去位若不過陳危<lb/>
事安得激怒上心伏望陛下深賜詳熟無令人言陛下<lb/>
惑於讒佞也上良久曰亦應如此朕幾誤為處分至是<lb/>
遂巳<lb/>
　　論白居易事<lb/>
上召學士於三殿對奏論政事拾遺白居易言事抗直<lb/>
<pb n="KR2g0005_WYG_002-5b"/>
曰陛下錯上色莊而罷令翰林使宻宣承㫖李絳對上<lb/>
曰白居易小臣不遜須令出院絳因切論曰臣聞主聖<lb/>
臣直宥過莫大自陛下開納諌諍容受善言小臣然後敢<lb/>
極論得失從而怒之則是緘其口若從順陛下則安敢<lb/>
發言論况居易所言志在裨益言雖太直事渉不私伏<lb/>
恐衆議以為陛下惡聞直諌斥出正人非所以發揚聖<lb/>
徳納諫諍也上悦曰依卿所奏遂待之如初<lb/>
　　論國學疏<lb/>
<pb n="KR2g0005_WYG_002-6a"/>
學士李絳上言自三代哲王巳降奄有天下未嘗不崇<lb/>
建太學尊重名儒習干戚羽籥之容盛樽俎揖讓之禮<lb/>
以興教化以致太平天子親入視學皇太子行齒胄之<lb/>
禮斯所以用化成天下也故記曰如欲化民成俗必繇<lb/>
學乎當征討之急則先武事丁治平之運則尚文徳二<lb/>
柄相須百王不易故漢光武於兵革之中投戈講藝魏<lb/>
太祖於擾攘之際崇立學校歴代之於儒道如此急也<lb/>
後漢儒學之盛大學至有三萬人諷先聖之言酌當代<lb/>
<pb n="KR2g0005_WYG_002-6b"/>
之務鴻名碩徳匡國濟時未有不游於太學以躋顯位<lb/>
也國家自髙祖初平闗中便脩太學并為功臣宗室子<lb/>
弟别立小學建黌舍大𢎞儒訓増置生徒各立博贍鴻<lb/>
儒碩學盛於朝列質疑應問酌古辨今咸徵經據傳並<lb/>
得師法故朝廷無不根之論蕃夷有慕義之名風教大<lb/>
行禮樂咸備貞觀之理謂之太平至於開元中亦𢎞國<lb/>
學之制復覩儒道之盛故太學廢於衰亂之代非所以<lb/>
俾風俗趨本末而忘實蓋繇國學廢講論之禮儒者靡<lb/>
<pb n="KR2g0005_WYG_002-7a"/>
師資之訓自是以降不本經義不識君臣父子之道不<lb/>
知禮樂制度之方和氣不流悖亂遂作其師氏之廢如<lb/>
是之害也今天下遭逢聖明蕩滌瑕穢前代所不能舉<lb/>
而陛下舉之百王所不能行而陛下行之萬方傾耳兆<lb/>
人企踵思陶聖化希承徳風而徳盛道隆闕絃歌之雅<lb/>
詠政流化洽鮮儒學之髙風頃自北方騷動乘輿西幸<lb/>
中夏凋耗生人流離儒碩解散國學毁廢生徒無鼔篋<lb/>
之士博士有倚席之譏馬廄園蔬殆恐及此伏惟陛下<lb/>
<pb n="KR2g0005_WYG_002-7b"/>
挺超代之姿發振俗之令復崇太學重延儒碩精選生<lb/>
徒奨寵博士備徵天下名徳專門之士增飾學中屋室<lb/>
厨饌之制殿最講習之優劣彰明義訓之得失明立科<lb/>
品使有懲勸拔萃出羣者縻之以祿廢業怠教者寘之<lb/>
以刑自然儒雅日興經典日重先王之道日盛太學之<lb/>
訓日崇陛下垂拱明廷受釐清禁使師氏教德不獨美<lb/>
於周時橋門觀禮豈復謝於漢日伏希天造特覽愚言<lb/>
起兹廢墜𢎞於教化兾禆聖政少助皇風上於是宣付<lb/>
<pb n="KR2g0005_WYG_002-8a"/>
中書門下令修起國學執事者以為虚文不能将明主<lb/>
上之意遂因循而巳<lb/>
　　論諌諍事<lb/>
學士李絳浴堂論事畢上曰近日聞諌官諌事頗有不<lb/>
實言事朋黨多渉謗讟須逺貶三兩人甚者以勵其餘<lb/>
絳因對曰陛下此言似非聖意恐有邪佞之人以誤天<lb/>
心且自古聖王未嘗不納諫則昌拒諌則亡故夏禹拜<lb/>
昌言漢武延直諌所以光於史策也史傳備載歴代帝<lb/>
<pb n="KR2g0005_WYG_002-8b"/>
王置敢諫之鼔立司過之吏木鐸徇路以采風謠之詞<lb/>
商旅謗市以詳得失之政故成湯聖徳格於皇天而稱<lb/>
改過不恡顔囘希聖四科之首而美不貳過則知雖至<lb/>
聖賢不免有過所貴能改不至順非若無諫諍何以知<lb/>
過故書云汝無面從又曰從諌如流昔太宗以聖武削<lb/>
平天下奄宅萬國而懼臣下不諌誘之使言至於李大<lb/>
亮孫伏伽之儔皆以上疏諫事並蒙褒奨魏徵王珪事<lb/>
大小皆獻直言諫諍切直用裨聖徳故太宗振英聲於<lb/>
<pb n="KR2g0005_WYG_002-9a"/>
萬古王魏流芳名於千載未聞堯舜禹湯文武之君洎<lb/>
我太宗窒諌路以自擁蔽不聞其過唯失道之君惡聞<lb/>
巳過夏桀殷紂周幽秦皇以拒諌飾非反道敗徳直<lb/>
言者謂之誹謗正諫者謂之妖邪忠臣結舌端士養跡<lb/>
故不知巳過遂至亡國向者四君招諌使言聞過輒改<lb/>
易覆車之轍啓忠臣之心則當政化益光宗社永固殷<lb/>
湯周武安得有鳴條牧野之戰戎人漢祖安得有驪山<lb/>
軹道之師且今補闕拾遺天后所置使在左右司察得<lb/>
<pb n="KR2g0005_WYG_002-9b"/>
失昔施之於女主今黜之於聖時國史之中何以示後<lb/>
微臣竊為陛下惜之夫臣下貢言於至尊如天臣卑如<lb/>
地加以日月之照雷霆之威小臣晝度夜思将有上諌<lb/>
本欲陳諌十事至時巳除五六逮於緘封上進又削其<lb/>
半其得上達者十無二三何哉啟忤意之言干不測之<lb/>
禍顧身無利相時避禍者也自非聖主知直言有益於<lb/>
巳正諌有禆於時温言容納奨勵勸道忠臣抱義不顧<lb/>
其身懷忠不避其禍茍有致君濟時之益不識觸忌冒<lb/>
<pb n="KR2g0005_WYG_002-10a"/>
諱之誅何哉盡節之臣竭忠之士顧食君之禄推事君<lb/>
之道而致然也其君上納忠如是之急也臣下上諫如<lb/>
是之難也所以明主須宥其過恂恂納諌切言者賞之<lb/>
使必進極諌者褒之使必行然後聖徳光明大化宣暢<lb/>
今黜責諌臣使直士杜口非社稷之利朝廷之福也陛<lb/>
下詢於微臣不敢不陳愚欵上曰非卿此言我安知諫<lb/>
諍之益也<lb/>
　　奏事上怒旋激賞事<lb/>
<pb n="KR2g0005_WYG_002-10b"/>
學士李絳於浴堂北廊奏對指切時弊有忤上㫖及論<lb/>
中官縱横方鎮進獻事宜上怒甚頭面俱赤厲聲曰卿<lb/>
所論事何太過耶絳奏論不巳曰所奏陳事理豈臣身<lb/>
之利是陛下之利陛下不以臣愚昧使處腹心之地豈<lb/>
可見事虧聖徳致損清時而惜身不言仰屋竊歎是臣<lb/>
負陛下也若不顧禍患盡誠奏論旁忤倖臣上犯聖㫖<lb/>
以此獲罪是陛下負臣也且臣與承璀素不相識又<lb/>
無嫌隙祗是威福太盛虧損聖明故不敢不言也使臣<lb/>
<pb n="KR2g0005_WYG_002-11a"/>
緘黙非社稷之為福也上見絳誠切不囘怒色却散乃<lb/>
慰諭曰卿盡節竭誠議於國人所不敢言卿悉言之朕<lb/>
聞所不聞知所不知真忠正誠節之臣也疾風知勁草<lb/>
卿之謂矣他日南面亦須如今絳遂拜謝而退上遽令<lb/>
與改官遂特授中書舍人依前翰林學士異哉論事過<lb/>
則怒正理當則悦不遷於事唯在於公息雷霆之威布<lb/>
陽和之徳非憲宗至聖孰能如是哉<lb/>
　　論中尉不當統兵出征疏<lb/>
<pb n="KR2g0005_WYG_002-11b"/>
元和四年上令左軍中尉吐突承璀統神策軍討王承<lb/>
宗節制諸道兵馬翰林中縷陳從古無令中人統各鎮<lb/>
師徒諸道受其節制者師出不律軍必無功前後諌論<lb/>
一十八度後宰相論亦不允遂依上㫖乃令學士李絳<lb/>
撰白馬其日絳又進狀稱事實不可適有進㫖召翰林<lb/>
學士梁守謙上手執一紙文書云宰相悉言可任承璀<lb/>
而學士不肯如何遂令中書出勑夫以人主之威承璀<lb/>
之寵兵戎之重事學士之微品天威下臨遣其草制復<lb/>
<pb n="KR2g0005_WYG_002-12a"/>
有何難而固循道理愛惜事體至於手執相府狀令中<lb/>
書出勑不怒學士所守深察盡忠之誠雖古先哲王何<lb/>
以及此踰嵗承璀果無功旋師更寵授開府儀同三司<lb/>
依前中尉絳謂諸學士絳繆蒙恩奨超越諸公嘗思報<lb/>
恩不顧獲罪今吐突啟用兵之端無擒敵之功傷人費<lb/>
財貽國大耻虧損聖徳汙辱史策此事須上論不敢迴<lb/>
避履危之餘絳自上疏不敢有累諸公遂上疏極諌其略曰<lb/>
且其擾改師徒陷沒将校衆情羣議必謂陛下正其刑<lb/>
<pb n="KR2g0005_WYG_002-12b"/>
典懲之後來今反極寵榮重加崇秩巳後更有敗軍失<lb/>
律之将蹈利干賞之夫則何以處之若誅之則罪同而<lb/>
罰異王法之不一也若捨之則保身而翫國政典之不<lb/>
行也伏望心割不忍之恩舉不刋之典責無功之罪追<lb/>
不次之榮使備邊之将有所懲勸當危之士無復顧望<lb/>
實天下幸甚疏既入絳謂諸學士曰此疏事合分陳豈<lb/>
得顧念禍患少當貶責便從此辭遂於本閣取前後所<lb/>
上章疏稿草悉皆爇毁俟命而巳隔兩月承璀遂罷左<lb/>
<pb n="KR2g0005_WYG_002-13a"/>
軍中尉以散伍就院然後相賀抃舞聖明憲皇割恩務<lb/>
理從諌納忠如是天下仰觀日月謂之中興太宗𤣥宗<lb/>
之盛無以過此也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0005_WYG_002-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李相國論事集巻二<lb/>
</p>
<p>
</p>
  </div>
<div>
                <head>李相國論事集卷三</head>
    <p>
<pb n="KR2g0005_WYG_003-1a"/>
欽定四庫全書<lb/>
　李相國論事集卷三　　　　唐　蔣偕　編<lb/>
　　上令宣示邪人事<lb/>
元和四年王士真卒其子承宗輒令軍府事中人承璀<lb/>
勸上興師討伐時事人情不願動衆蓋緣鎮州四面皆<lb/>
是叛渙之地事同勢合必難成功又以承璀統左右神<lb/>
䇿軍專征令諸道取其節度中外極諌言其不可前後<lb/>
二十餘度上意猶豫未决而宗正少卿李栻宻上疏言<lb/>
<pb n="KR2g0005_WYG_003-1b"/>
承宗必須誅討承璀是親近信臣合委禁兵為統師諸<lb/>
軍不敢不伏上忽遣翰林使梁守謙把栻狀來謂學士<lb/>
等曰此是姦邪之人知朕欲令承璀領兵討伐承宗便<lb/>
希我意故進此狀卿等記之巳後不得輒令進用若非<lb/>
應期聖哲何以洞鑒事情豈尋常守成之君所可擬<lb/>
也<lb/>
　　論讒毁事<lb/>
學士奏事極論宦官權倖侵害政事搆毁忠正誷惑聖<lb/>
<pb n="KR2g0005_WYG_003-2a"/>
聰上曰此輩從古而有非朕特置也其何敢誷惑搆毁<lb/>
朕豈用其言哉學士對曰陛下不信試取聖意素所美<lb/>
之事假以上㫖為惡聞之即為不顧事實好惡便隨順<lb/>
聖心而言此豈忠信所為實傾邪也中人本性唯在財<lb/>
利若趨邪行賄者雖事類蹻跖致如豺狼而因便陳啟<lb/>
悉謂賢才若守正不通者雖行同顔閔理等龔黄因事<lb/>
中傷謂之貪冒不知仁義不分邪正此其天性也臣不<lb/>
敢言聖意知其如此遂其喜怒蓋以常在左右積於狎<lb/>
<pb n="KR2g0005_WYG_003-2b"/>
習能用傾巧之智搆成疑似之端上聞而怒之因而信<lb/>
之却謂之公也如此事狀備載史言巧拙為真今古同<lb/>
病上曰此等是朕奴豈有信其毁譖如有此事卿等一<lb/>
一奏論朕當處置勿希朕㫖<lb/>
　　論鎮州事宜<lb/>
奉宣今因鎮州事勢朝廷欲自除人如何學士奏曰臣<lb/>
等伏以河北專有土地父子相承毎思此事常所憤歎<lb/>
自聞士真亡沒夙夜思量誠願别議除人以去久弊然<lb/>
<pb n="KR2g0005_WYG_003-3a"/>
以朝廷法制初立須慎事機度其萬全方可處置伏以<lb/>
自武俊父子相承至今四十餘年軍鎮人情慣實巳久<lb/>
兼聞士真有子久領兵權今别除人深恐未可况范陽<lb/>
魏博易定淄青皆是父子相承實同流類鎮州若有革<lb/>
易此輩必不自安茂昭雖有所陳亦恐未得甚信竊料<lb/>
四鄰節度多有此心必謂進退之間皆有何所利者若<lb/>
鎮州除人人得其便以此為功名若勑命萬一不行因<lb/>
此却相交結在於國體不可便休即須備守封疆兼議<lb/>
<pb n="KR2g0005_WYG_003-3b"/>
討伐因此節度使必加封賞軍士亦須給資糧賜臣以<lb/>
知其四鄰進退有利况今江淮水旱財不充力陛下方<lb/>
切憂勤猶思賑䘏當於新以河北近來稍加恭順當其<lb/>
畏威懷徳之際示以含𢎞光大之恩且令士真之依師<lb/>
道例充留後既推恩信且獲便安近日師道最奉朝廷<lb/>
猶奏小男引方充副使則鎮州未可改易事理灼然但<lb/>
國家財力漸豐徳化漸及他時制置必易指揮臣等慮<lb/>
及此事巳具聞奏累日思量非不審細利害得失斷在<lb/>
<pb n="KR2g0005_WYG_003-4a"/>
不疑伏望聖恩俯賜詳鑒<lb/>
　　上鎮州事<lb/>
奉宻宣今欲與承宗留後便割鎮州筦内徳棣兩州别<lb/>
置一鎮又欲令人諭承宗遣依師道例送兩税卿等商<lb/>
量如何者學士奏曰臣等竊以鎮州專有土地四十餘<lb/>
年軍鎮人情久以附著今若别議割𨽻承宗不安軍情<lb/>
又阻憂疑怨望以此為辭官爵恩澤悉為虛弃儻割𨽻<lb/>
之際萬一遲迴事體之間倍難處置况鄰近數處情狀<lb/>
<pb n="KR2g0005_WYG_003-4b"/>
皆同料其中心亦憂分割若潛計㑹必有拒違朝廷計<lb/>
謀須審利害捨小取大斯為逺圖臣細思量必難割𨽻<lb/>
其兩税官員等伏望聖恩授承宗後因弔祭使鎮州日<lb/>
令出自其意以諭承宗使其感戴恩造若引師道例不<lb/>
欲令知出自聖㫖倘或自効理固合宜若事或不行體<lb/>
亦不損臣之愚慮敢不竭誠伏望聖恩俯賜詳鑒<lb/>
　　又上鎮州事<lb/>
宻奉進㫖今劉濟季安皆有疾患忽有故者不可盡如<lb/>
<pb n="KR2g0005_WYG_003-5a"/>
鎮州例皆與其子今欲乘此便鎮州别除人如不可即<lb/>
議用兵議者皆以為然恐卿不細知彼事情宜審商量<lb/>
奏來勿錯誤者學士奏曰臣等再三思度敢不詳審伏<lb/>
以鎮州人心固結難即改移鄰境事同必相扶㑹當其<lb/>
無事則相疑沮見有改易則却同心意者以子弟為謀<lb/>
他日還慮及此情狀可見事理昭然今若欲除大臣守<lb/>
鎮臣愚必知未可不如且示懷撫以收其心所以頻有<lb/>
奏陳伏兾俯存含忍實慮别除人後制命不行即須興<lb/>
<pb n="KR2g0005_WYG_003-5b"/>
師且事征討盖以江淮水旱人力困窮陛下毎切憂勞<lb/>
尚加賑䘏財賦所入經用不充今若鎮州用兵須令諸<lb/>
處進計用兵數供費巳多萬一四鄰之中同類潛相扶<lb/>
結相為影援延引嵗時則為患益深所費轉廣縱陛下<lb/>
悉出府庫以給軍須若更淹延將何及計兵連之後勢<lb/>
不得休北狄西戎素多姦狡忽乘間隙侵犯邊疆又須<lb/>
興兵以事防遏首尾應敵則内外憂危臣等必知興師<lb/>
未可自陛下臨御天下諸州連帥頻建軍功言事者不<lb/>
<pb n="KR2g0005_WYG_003-6a"/>
計始終喜功者輕議討伐今鎮州事勢與劉闢李錡不<lb/>
同何者劒南淛西本非反側之地劉闢李錡暴生狂逆<lb/>
之心唯以財貨誘人人心本無結固又四面皆是國家<lb/>
兵鎮事與河北不同所以懇請誅討料其事勢舉必萬<lb/>
全今鎮州事宜與此有異外則結連勢廣内則膠固嵗<lb/>
深以此用兵必為不可其劉濟季安雖有疾患至於事<lb/>
體與鎮州畧同若亡沒之後或别有其便即相其便可<lb/>
否臨時裁制伏以崇勲盛烈底定四方必有其時可以<lb/>
<pb n="KR2g0005_WYG_003-6b"/>
斷致自鎮州有故臣夙夜思量誠願因其此時收得一<lb/>
道事有未可不敢因循瀝竭肺肝備陳愚欵貴得萬全<lb/>
之計上酬不次之恩事之安危伏兾聖慮所切惟望不<lb/>
納浮議斷在宸衷臣不勝懇切之至<lb/>
　　論盧從史請用兵事<lb/>
學士奏從史比來事跡彰露頗多意不自安務欲生事<lb/>
所以曲陳利害頻獻計謀兾許用兵求姑息今親領士<lb/>
馬欲往邢洺假以就糧實為動衆去就之際情狀可知<lb/>
<pb n="KR2g0005_WYG_003-7a"/>
伏願聖徳備詳端緒用絶其情不許此行事臣愚竊料<lb/>
從史必更宻陳利害求動師旅為輸忠誠茍私於身非<lb/>
利於國更有奏請伏望以此隄防<lb/>
　　澤潞事宜<lb/>
學士奏臣昨巳具狀陳烏重𦙍不可便授以澤潞請與<lb/>
河陽却除孟元陽澤潞臣進狀後至日晚方見承璀文<lb/>
狀奏行營事宜其烏重𦙍承璀巳為與文牒令句當留<lb/>
後詳覽驚歎實所痛心且澤潞五州據山東要害河北<lb/>
<pb n="KR2g0005_WYG_003-7b"/>
連結唯此制之磁邢洺三州入其腹内國紀所在實繫安<lb/>
危比者磁道為從史所據兇狡情狀昭然可知比年與<lb/>
劉濟王士真相結又奏其男充都知兵馬使如此姦狀<lb/>
聖情具知今地降虛陛下神略坐致兇惡却收一道奈<lb/>
何欲與重𦙍却弃此鎮陛下昨追從史者度於利害須<lb/>
以計擒然於國家巳失大體今澤潞重鎮承璀輒以文<lb/>
牒便差人留後遽請旌節無君之心孰甚於此陛下昨<lb/>
收澤潞人神同慶國柄再立制度重顯今忽與本軍将<lb/>
<pb n="KR2g0005_WYG_003-8a"/>
物情頓沮朝經大紊自削形勢却恐不如從史向者從<lb/>
史雖懷蓄姦蠧巳受朝命方鎮今重𦙍一時素無功榮<lb/>
承璀一牒使河南河北諸侯聞知憤怒之心必生言語<lb/>
盖以專權日久莫不各有將校且懼且恨必謗朝廷皆<lb/>
謂重𦙍與承璀交通作計遂却從史代其使主便與節<lb/>
度豈唯事同致怒實亦人情難堪儻劉濟茂昭季安執<lb/>
恭韓𢎞師道耻有名位與重𦙍同列繼有表章陳其情<lb/>
狀并承璀專授重𦙍之罪不知陛下何以處之若總不<lb/>
<pb n="KR2g0005_WYG_003-8b"/>
答即方鎮之心大阻若别處分即朝廷之體頓虧是令<lb/>
承璀取怨天下從史以澤潞不容遂至狼狽若承璀為<lb/>
天下不容何以自保或恐因此遂亂今重𦙍便除河陽<lb/>
亦是望外之福况新有從史事豈慮重𦙍遲迴重𦙍所<lb/>
得方隅巳是承璀之力元陽若與澤潞又是事望所推<lb/>
不唯忠義堪為腹心兼有才畧寔可委任兩河方鎮亦<lb/>
必忻懽朝廷制度又再修舉利害懸逺事在不疑况重<lb/>
𦙍須為從史結託劉濟士真搆間虚亂為國生事至使<lb/>
<pb n="KR2g0005_WYG_003-9a"/>
聖恩特遣朝官委曲宣諭僅得寕止如是則事跡固無<lb/>
逺大臣豈與重𦙍嫌隙豈與元陽有親故盖為社稷之<lb/>
計朝廷之勢可惜爾伏望聖恩斷在不疑與重𦙍河陽<lb/>
足以賞逐從史効與元陽澤潞足以壓河北諸侯之勢<lb/>
朝廷收得威柄承璀免有負憂責機便易失時事難遇<lb/>
伏望定於神慮遂此至公臣等懇切陳不避忌諱者伏<lb/>
以獲居近宻特授恩光若緘不言上負陛下伏惟聖慈<lb/>
俯鑒愚欵速降制命以副人心奉宣悉依卿處置<lb/>
<pb n="KR2g0005_WYG_003-9b"/>
　　澤潞節度使<lb/>
學士奏守謙宻言聖恩商量以昭義兵馬使烏重𦙍部置<lb/>
軍中事不獲巳須與節度使者臣竊以此處置實非所<lb/>
宜比者以從史受命不由朝廷遂至生彼邪心致兹惡<lb/>
跡今重𦙍驅逐從史忽領旌旄兩河聞知必生怨望謂<lb/>
陛下宻以官爵誘其将校逐其主帥人情疑懼國體巳<lb/>
傷若以重𦙍主兵勢須便與即是威福不在朝廷於事<lb/>
體之間與從史何異議者若曰重𦙍見主權必不受制<lb/>
<pb n="KR2g0005_WYG_003-10a"/>
臣觀事勢實恐不然何者伏緣從史懷惡蓄姦誷上違<lb/>
命所以重𦙍得効義獻欵以順為名其衆遂伏今重𦙍<lb/>
若不顧憲章以力取位即其同列寜息偏辭儻失衆心<lb/>
前事豈逺以此事理必無異圖縱軍中有狀請與重𦙍<lb/>
此時之事必非忠心其流輩既多當不願重𦙍獨得别<lb/>
與一鎮少愜衆心伏望聖恩先令宻諭重𦙍授以河陽<lb/>
節度使除元陽澤潞節度使則人情大伏國體得全且<lb/>
重𦙍忽自軍將校授以河陽拔於行間恩生望外豈於<lb/>
<pb n="KR2g0005_WYG_003-10b"/>
此際便有遲迴弃義虧忠違福取禍雖至愚下亦必不<lb/>
然元陽功効素髙公望又積澤潞接近久亦承風今若<lb/>
除授便徑入潞府慰勞將士家口䘏其貧乏各使安存<lb/>
三軍聞知自然感悦重𦙍既得方鎮元陽又愜人心如<lb/>
此處置必無差誤機事可惜寔所痛心威柄一失豈可<lb/>
復得伏望聖恩不以臣愚昧特賜省覽斷自宸慮成此<lb/>
聖功輒敢獻陳伏候聖㫖奉宣依卿所奏施行<lb/>
　　張茂昭事<lb/>
<pb n="KR2g0005_WYG_003-11a"/>
學士奏伏以茂昭舉家朝覲河北都無此例雖本情自<lb/>
任不得在外體殊可嘉稱須降恩榮以存激勸今迪簡<lb/>
除易定節度茂昭便是前衡行理之間恐非穩便又所<lb/>
隨將健悉屬定州茂昭寂寞於體非宜伏望聖恩速除<lb/>
茂昭一官并專使宣諭從將校悉令取茂昭處分到京<lb/>
别有進止如此處置實協事情謹具奏聞伏候聖㫖奉<lb/>
宣依所奏遂除河中節度使<lb/>
　<lb/>
<pb n="KR2g0005_WYG_003-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李相國論事集巻三<lb/>
</p>
<p>
</p>
  </div>
<div>
                <head>李相國論事集巻四</head>
    <p>
<pb n="KR2g0005_WYG_004-1a"/>
欽定四庫全書<lb/>
　李相國論事集巻四　　　　唐　蔣偕　編<lb/>
　　論易定事宜<lb/>
學士李絳奏曰臣訪聞易定事宜今實蹙迫人情惶駭<lb/>
迪簡憂危蓋緣府庫空虚村鄉匱竭賞給將士徒設空<lb/>
言宻近強鄰勢有反變况易定地當要害深在河北腹<lb/>
中此鎮不可不存此急不可不救又聞迪簡以衣糧闕<lb/>
絶解還軍徒至多以臣愚慮便恐致亂何者易定舉軍<lb/>
<pb n="KR2g0005_WYG_004-1b"/>
歸國將謂從此保安今乃困迫於前時退散於今日懼<lb/>
怨恨之輩潛蓄姦謀鄰道誘扇便生變故事若一失豈<lb/>
可復收欲令諸道可以効順以此之故不可不憂今所<lb/>
賜綾絹五萬疋臣竊恐太少賞給用度未濟事機伏望<lb/>
聖恩更賜五萬疋通前十萬疋即兾救其急切副彼憂<lb/>
危稍恱人心永引國計安危所繫不敢不陳宣依所奏<lb/>
　　鎮州淮西事宜<lb/>
學士奏臣等前後陳奏縷盡利害機宜伏冀聖恩備賜<lb/>
<pb n="KR2g0005_WYG_004-2a"/>
詳覽今聞少誠病甚計必不起則淮西事勢與河北不<lb/>
同須别除人今正得便何者淮西不與諸賊鄰接四面<lb/>
盡是國家鎮兵勢力孤危援助懸絶重立賞罰必易指<lb/>
麾若萬一不從則可議征伐鎮兵足用事力自豐臣所<lb/>
以願捨鎮冀難致之謀就申蔡易成之計儻若河北四面<lb/>
命將不可淮西兩處用兵人既不堪其勞財又不給其費<lb/>
人情一阻時事難量脱鎮兾難兵事未如意蔡州有變<lb/>
勢可興師南北之役俱興財力之用不足儻事不得巳<lb/>
<pb n="KR2g0005_WYG_004-2b"/>
即須赦承宗則恩徳虚施威令頓廢不如早賜處分巳<lb/>
收鎮兾之心用赴機宜必獲申蔡之利時固難得事在<lb/>
不疑伏望聖恩俯賜裁斷<lb/>
　　論内庫錢帛<lb/>
憲宗即位後因徳宗府庫而性儉約節用四方進奉并<lb/>
破劉闢李錡沒入及于頔王鍔進獻錢帛盈溢充積内<lb/>
藏學士李絳嘗從容諌曰臣聞王者積之於人霸者積<lb/>
之於國尋常之君積於府庫陛下以超邁英姿嗣膺寶<lb/>
<pb n="KR2g0005_WYG_004-3a"/>
厯蠻夷納貢山澤効珍固當事冠百王徳垂萬代傳可書<lb/>
之事成不諱之朝今内藏積財來者必納唯願進入之<lb/>
數不聞聚斂之由方鎮皆裒刻於人以進獻為號因緣<lb/>
姦盗半入私家百姓積怨兆人興謗殆非今日聖政所<lb/>
宜行也又錢是通流之貨居之則物以騰踴帛是衣著<lb/>
之物貯之則嵗轉損爛此皆出於人力匪從天生積難<lb/>
得之財成無用之幣聖心所宜留念伏乞天慈量澤頒<lb/>
賜之所要校制作移用之所費三倍巳外悉付所司儻<lb/>
<pb n="KR2g0005_WYG_004-3b"/>
經用者有餘即租税寛裕外以令疲人蘇息内以表聖<lb/>
政光昭存之策書足示後嗣上喟然曰朕豈不知積財<lb/>
貨為不急之務受進獻非至聖之事顧祖宗理化之所<lb/>
法令賞罰不行今兩河州郡之殷是中夏貢賦之地四<lb/>
五十郡國力不及朝覲久廢征討未加又河湟郡縣沒<lb/>
於蕃醜列置烽候逼近郊圻朕方欲練智勇之将刷祖<lb/>
宗之耻惡所用不徵於人儲蓄之由蓋以此朕所以身<lb/>
衣澣濯不妄破用親戚賜與纔表誠意而巳且漢明帝<lb/>
<pb n="KR2g0005_WYG_004-4a"/>
云我為天下守財爾豈得妄用耶誠哉是言卿當深悉<lb/>
此懷<lb/>
　　論量放旱損百姓租税<lb/>
學士奏曰伏以聖慈憂旱務在䘏人將欲赦其流亡無<lb/>
如減其租税則下懷感悦上動陰陽昨正月中所降徳<lb/>
音量放江淮去年錢米臣聞所放數内巳有徵納從未<lb/>
納者又多流亡旱損州縣至今務放錢米甚少百姓未<lb/>
經豐熟復納今年差科疲羸之中徵迫不及人力困苦<lb/>
<pb n="KR2g0005_WYG_004-4b"/>
却在今年伏望天慈更賜憂䘏其江淮先旱損處作分<lb/>
數更量放今年租税當餒饉之際承雨露之恩感動人<lb/>
心無甚於此輒極愚欵上瀆宸嚴宣依奏施行<lb/>
　　請揀放後宫人<lb/>
學士奏伏以聖哲之君撫馭之要必順人情以作事感<lb/>
天意以致和從古巳來其道由此陛下勵精求理損巳<lb/>
推誠風動四方事貞百度作範來代掩美前王後宫之<lb/>
中人數不少離别之苦頗感人心怨曠之思有干和氣<lb/>
<pb n="KR2g0005_WYG_004-5a"/>
伏兾酌量所要矜放其餘使其親戚如初復得宫掖省<lb/>
費上以表大徳如天之施下以成羣生遂性之樂道映<lb/>
青史化洽皇風敢竭㳙塵庶禆萬一如蒙聖恩允許便<lb/>
請入德音後亦更論減放<lb/>
　　論德音事<lb/>
學士奏今日奉宣聖㫖如前臣等伏以時旱稍久聖慮<lb/>
時深思降德音除人疾苦比來方鎮過有進奉因此聚<lb/>
斂恣為剝害遂使百姓積怨愁之氣陛下有納進之名<lb/>
<pb n="KR2g0005_WYG_004-5b"/>
臣雖頻奏巳蒙寛納今特有處分使載在德音實王政<lb/>
之大猷為時事之切務上符天意下感人心和氣既通<lb/>
甘澤必應其合進奉外尚慮方鎮私有聚斂者但徳音<lb/>
嚴加約束如有違越令在必行仍令御史臺及出使郎<lb/>
官御史察訪聞奏比來制勑雖下多至因循不守患在<lb/>
賞罰不立不患朝廷不知聖心不移下誰敢犯其嶺南<lb/>
風俗百姓多賣買不得驅掠百姓為口禁止條約犯者<lb/>
依前令有司糾察聞奏横賊擾亂皆由於此今有明勑處<lb/>
<pb n="KR2g0005_WYG_004-6a"/>
分足以感動其心上幷依所奏施行<lb/>
　　賀德音狀<lb/>
伏以聖恩緣時稍愆旱特發德音誠意憂勤毎事節儉<lb/>
停罷進奉降免囚徒廄馬宫人既從減省私率公債又<lb/>
悉蠲除戒長吏之貪求禁逺人之驅掠大革時弊特出<lb/>
聖懷下感人心上符天意實帝王之盛事為史策之輝<lb/>
光斯則唐堯虞舜之明未過於此貞觀開元之盛復覩<lb/>
於今鼔舞億兆之歡心丕降至誠之徳意澤以周地陰陽<lb/>
<pb n="KR2g0005_WYG_004-6b"/>
之候自和徳既動天雲雨之施何逺臣等叨居近地獲<lb/>
奉聖時感抃忻歡實倍常品<lb/>
　　謝宣慰狀<lb/>
今日中使某氏奉宣聖㫖恩私俯降抃躍難勝伏以恩<lb/>
澤所覃積弊盡去事闗聖政感極人心臣等職忝禁闈<lb/>
喜倍常分奉章陳賀未盡懇誠曲蒙聖慈更賜宣勞感<lb/>
恩承命榮幸實深<lb/>
　　又謝宣慰狀<lb/>
<pb n="KR2g0005_WYG_004-7a"/>
今日中使某氏奉宣聖㫖以陰陽差序時雨愆期朕毎<lb/>
事增修兾感和氣卿等悉心奉上副朕憂勤今有甘澤<lb/>
與卿等同慰者臣伏以時雨既降百姓歡欣聖念猥加<lb/>
特使宣諭喜戴交集抃舞失圖臣聞唯天惠民陛下以<lb/>
自春巳來陽候稍亢慮成旱暵妨此農功憂勤之誠既<lb/>
形造次惕厲之志不忘寢興爰降德音大修政本過自<lb/>
克責勤求闕遺絶貢獻以字黎元務減省以崇簡易去<lb/>
當今之甚弊行歴代之所難發自宸衷曉示天下人心<lb/>
<pb n="KR2g0005_WYG_004-7b"/>
既感和氣自通曾未浹旬遂降膏雨公私暢茂動植生<lb/>
榮麰麥可望於豐盈耕耒不愆於節候康衢士庶鼓舞<lb/>
歡呼感荷皇恩致此甘澤則知憂先於事故能無憂事<lb/>
至而憂事故罕救此雖古先哲后修己備災引六事以<lb/>
責躬念一物之失所感應遄速豈過於斯臣等職忝禁<lb/>
闈親承宻命無裨萬一喜遇聖明理之當者無不行政<lb/>
之失者無不革累積盛美將至昇平感抃欣榮實倍常<lb/>
品<lb/>
<pb n="KR2g0005_WYG_004-8a"/>
　　謝宻賜宣勞狀<lb/>
奉宣宻㫖以臣所論奏事頗切時要特賜慰勞者臣伏<lb/>
蒙奨擢致於近宻茍有所見即合啟陳敢望聖明照臨<lb/>
皆賜俯察載降宣諭曲示恩私榮感交深兢跼無地臣<lb/>
所陳之事非止一端實政理之源繫安危之切兾望重<lb/>
於所忽防於至微則億兆生靈同慶仁焉臣無任云云<lb/>
　　論許遂振進奉請驛遞送至上都狀<lb/>
元和五年宣令許遂振詔允依來奏乘驛逓進奉者學<lb/>
<pb n="KR2g0005_WYG_004-8b"/>
士奏曰伏以本置館驛祗縁使命有司所支食料減刻<lb/>
巳恐不充今若進奉貨財悉令館驛逓送豈唯館驛不<lb/>
濟實慮州縣難堪且財貨數多差夫逓送便須防援轉<lb/>
益勞煩伏恐人力凋殘物議喧謗况館驛所破並是官<lb/>
錢虛有省脚之名實致擾人之弊儻若有利無害承前<lb/>
久合行之脱若諸道悉然即是制度紊亂事傷聖政不<lb/>
敢不言伏望與遂振詔中處分且依舊例庶望公私通<lb/>
濟事體合宜其詔草未撰伏望聖㫖宣依<lb/>
<pb n="KR2g0005_WYG_004-9a"/>
　　論不對疏<lb/>
上踰月不召對而學士李絳等上疏曰學非稽古才昧<lb/>
濟時陛下過聽不以臣等愚懵無取誤置於嚴宻之地<lb/>
職居肘腋任切腹心寵食太官之珍榮通禁門之籍糜<lb/>
軀致命詎報雨露之恩殉節忘家寜酬天地之徳所以<lb/>
繼獻章疏兾增日月之輝屢進懇誠希添海岳之廣而<lb/>
不量力分觸冒危機徒竭公盡忠忤犯嚴㫖雖死不悔<lb/>
當職所宜臣以謂忠臣不避罪以匡君正士不違患以<lb/>
<pb n="KR2g0005_WYG_004-9b"/>
汚道所貴上裨萬一仰酬顧遇實臣等之心也不識忌<lb/>
諱合寘嚴譴此又臣等之分也一月巳來未蒙賜召咫<lb/>
尺之地無申就日之誠跬步之間莫獲邀天之顧兢惕<lb/>
無地慙惶失圖臣聞管仲對齊桓公云大臣持祿不敢<lb/>
諌小臣畏罪不敢言下情不通此害霸之甚也臣等不<lb/>
言度日飽食過時既無切諫之尤復道如何伏惟陛下<lb/>
以社稷宗廟為心以四海萬姓為慮詢訪道理開納直<lb/>
言知好問而自通以博聞而自廣是天下之幸豈臣等<lb/>
<pb n="KR2g0005_WYG_004-10a"/>
之幸耶上覽疏令宣諭曰朕近者以方暑事繁所以不<lb/>
得召對卿等即宜明日于三殿對來<lb/>
　　延州事宜<lb/>
延州所管皆新蕃人比來部落擾動多因官吏貪尅失<lb/>
於恩信務於誅求致控制無方威惠不及塞門要地切<lb/>
在鎮安自朝廷初除延勞領延州衆情即以為未當其<lb/>
選今沙陀等果有不安撫馭之間必有所失恐日久轉<lb/>
弊須務逺圖伏望聖恩令别擇才識相當者充刺史辭<lb/>
<pb n="KR2g0005_WYG_004-10b"/>
對之日賜其誡勑兾種落懷附皇風宣暢俯接京畿使<lb/>
知典法謹具奏聞伏惟聖㫖宣依奏遂除渾鎬為刺史<lb/>
　　論簡勘楊憑家産狀<lb/>
學士李絳奏曰伏以楊憑犯贓憲司推勘舉正朝典肅<lb/>
清人心此蓋理之宜然法度之當爾臣但不知楊憑所<lb/>
犯輕重若所坐祗縁贓汚法令且有明文合待推勘事終<lb/>
後徵贓定罪今所與宗儒詔令一物巳上具數聞奏即<lb/>
宗儒受詔之日便合勘責家資逺近流傳有似簿錄凡<lb/>
<pb n="KR2g0005_WYG_004-11a"/>
簿錄家産皆是逆人至犯贓不合同例伏以聖恩再三<lb/>
立法度必歸至公事體之間貴於允當臣茍有所見不<lb/>
敢不陳宣依不用與宗儒詔命<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0005_WYG_004-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李相國論事集巻四<lb/>
</p>
<p>
</p>
  </div>
<div>
                <head>李相國論事集巻五</head>
    <p>
<pb n="KR2g0005_WYG_005-1a"/>
欽定四庫全書<lb/>
　李相國論事集巻五　　　　唐　蔣偕　編<lb/>
　　憲宗出遊田獵中罷<lb/>
上因暇欲近出畋獵行至蓬萊池西謂左右曰李絳嘗<lb/>
諫我畋獵云虧損政事今雖不逺近出苑中必有章疏<lb/>
上陳不如且休遂却罷歸其思理從諫如是之至也<lb/>
　　論王鍔加平章事<lb/>
檢校司徒河中節度使王鍔遷鎮太原鍔有理事才長<lb/>
<pb n="KR2g0005_WYG_005-1b"/>
於補完省費收聚儲蓄之事雖毫芒不遺其利必歸軍<lb/>
府以是府庫充實兵甲精勁當范希朝領全軍赴易<lb/>
定䘮失費耗之後太原虛竭軍馬破落筦内諸軍鎮戍<lb/>
邏相兼無三萬人征馬羸病并損傷者纔六百疋其於<lb/>
凋弊事稱於此鍔捃拾收補以率下至於糠粃無弃者<lb/>
一二年間財力贍足添益遂至五萬人軍馬有五千騎<lb/>
戈甲充足倉庫殷積因囘鶻并麾尼師三萬人入朝鍔<lb/>
遂悉出軍迎以示威武馬步軍共五萬人排隊五十里<lb/>
<pb n="KR2g0005_WYG_005-2a"/>
旗幟鮮潔戈甲犀利囘紇悚惕不敢仰視鍔平定受其<lb/>
禮威振北狄上縷知事實頻有知歎褒飾之言鍔曾歴<lb/>
容筦經畧使嶺南淮南河中節度使家積財帛是時鍔<lb/>
自顧年老恐積財生謗遂上表進家財二十萬貫頃之<lb/>
上以其有政績顯著欲加平章事以奨之宰臣論不可<lb/>
恐乖公議學士亦頻有論陳且曰王鍔太原事績誠有<lb/>
勞效人望不至名器虛捐兼近進家財似希聖意後代<lb/>
之所譏上曰王鍔太原功績朝廷逺近備知宰臣亦數<lb/>
<pb n="KR2g0005_WYG_005-2b"/>
言其事績為諸鎮之最當殘瘁之後成雄富之實朕所<lb/>
懸官爵祗奨功勞有効不酬何以勸諸方鎮不處中書<lb/>
乎若以進財誘動得我不量可否便授寵榮即王播前<lb/>
後進奉數百萬貫便合與平章事也我但觀事跡虚實<lb/>
以副其奨賞非感於財物卿當悉之<lb/>
　　論天地祭器弊惡<lb/>
學士李絳因奏事言祭祀天地享薦祖廟祭器弊惡深<lb/>
乖祗敬上悚然曰雖以故事祀天地享宗廟不得親行<lb/>
<pb n="KR2g0005_WYG_005-3a"/>
令宰臣攝事毎至其日朕未嘗不夜半時起沐浴肅櫛<lb/>
恭盥以至明旦時方休息孔子曰吾不與祭如不祭况<lb/>
享薦器物至於破損大乖精潔之誠當時便勑所司並<lb/>
令修飾務在精細無至因循了日逐件進呈<lb/>
　　論任賢事<lb/>
上御浴堂北廊召學士李絳對上從容言曰朕觀前王<lb/>
任多賢才所以理即今日都無賢才可任何故也絳對<lb/>
曰自古及今帝王未有不任賢則理用邪則亂明著史<lb/>
<pb n="KR2g0005_WYG_005-3b"/>
傳不敢備陳夫聖王理當代之人祗選當時之賢極其<lb/>
才分便可致理豈借賢於異代以理今日之人近代北<lb/>
齊任楊運彦則理用髙阿郍肱則亂隋代任髙熲則理<lb/>
用楊素則亂國家任房𤣥齡杜如晦魏徵王珪姚崇宋<lb/>
璟則理用李義甫許敬宗李林甫楊國忠則亂事狀横<lb/>
於目前理亂存於史策夫致賢之路歴代不同大凡王<lb/>
者不以至尊輕待臣下不以巳能蓋於凡器折節下士<lb/>
卑躬禮賢天下仰知聖意賢能之人方出是巖穴無晦<lb/>
<pb n="KR2g0005_WYG_005-4a"/>
迹之儔朝廷有佐時之器矣上曰何以知其必賢而任<lb/>
之乎對曰聖問至當誠為難知堯舜亦以知人為難况<lb/>
近代澆薄真偽不分固不易知也然以事小驗之必十<lb/>
得七八矣任官清廉無貪穢之跡當時堅正無阿容之<lb/>
私章疏諫諍無希望依違之茍在左右獻納無邪佞愉<lb/>
悦之辭言必及逺大行不顧財利如此則可謂近於賢<lb/>
矣若言必諂諛動關名利但攻人之短不揚人之美求<lb/>
巳之售不望巳之分觀望主意以希合為心逢迎君意<lb/>
<pb n="KR2g0005_WYG_005-4b"/>
以恩幸為志為王招怨為身圖利斯可謂之小人也驗<lb/>
之以行事叅之以輿議然後用之委用已後名實相副<lb/>
則當任之既任之則當久之使代天下之績久而化成<lb/>
然後聖君垂拱而天下治矣賢者行理端直身寡黨援<lb/>
㧞擢賢彦則小人怨謗杜塞邪徑則姦人搆陷制度畫<lb/>
一則貴戚毁傷忠正進用則諛佞攻擊夫用賢豈容易<lb/>
哉自非聖主明君懸鑒情偽不使毁謗得行疑似生隟<lb/>
盡其才器極其智用然後政化可得而興故齊桓公任<lb/>
<pb n="KR2g0005_WYG_005-5a"/>
管夷吾尊之以仲父而齊國大理是任之不疑也管仲<lb/>
對桓公曰既任君子而以小人叅之此最害霸也古人<lb/>
以求賢不至則賢者不出故喻以蝸蚓之餌以求吞舟<lb/>
之鱗設釡鍾之祿以致濟代之器不可得也陛下但以<lb/>
數事驗之以言校之以實採之於衆任之以權則賢不<lb/>
肖得矣伏惟聖智詳察上曰卿言得之盡於此矣<lb/>
　　上言承璀事<lb/>
户部侍郎李絳於延英對上曰朕發遣承璀為淮南監<lb/>
<pb n="KR2g0005_WYG_005-5b"/>
軍宰相總不知外人以為如何絳對曰外人不准擬陛<lb/>
下出得承璀上曰此朕家臣何故不能出也對曰承璀<lb/>
受殊常恩私當非次委任威振内外權傾朝廷無有賢<lb/>
愚望風畏伏外間私語亦不敢斥言其名中外人云寜<lb/>
可止忤陛下不敢斥言承璀忤陛下或有恩貸忤承璀<lb/>
必有禍害摧破黨類相託無復振起威福既盛恩寵又<lb/>
深所以衆人不准擬陛下動得今聞新有處分皆荷英<lb/>
明謂聖斷必行撓惑不得不勝欣賀且知守道之人必<lb/>
<pb n="KR2g0005_WYG_005-6a"/>
不盡為中人所害也上曰此輩是朕家臣智識凡近比<lb/>
縁經任使所以假貸恩私若事跡無良違犯有驗朕處<lb/>
置之若一毛爾若有大事朕亦能斷之衆聞此言皆喜<lb/>
相賀大哉憲宗之為君也不以私恩害公道不以偏幸<lb/>
損正人知宦官之重輕識職分之本末故罪犯者弃之<lb/>
如草芥可不謂有道之君哉<lb/>
　　上處分舊例户部有進奉事<lb/>
元和六年户部侍郎李絳延英對畢上曰舊例户部有<lb/>
<pb n="KR2g0005_WYG_005-6b"/>
進奉近張𢎞靖進銀二千兩衛公次公進絹十萬疋卿<lb/>
獨不進何也絳對曰凡是方鎮土地則有財賦出入或<lb/>
儉省節用或貨易羡餘則有進奉亦非正道是将貨利<lb/>
以結主恩今户部侍郎是掌陛下錢帛庫藏之官准勑<lb/>
徵入准勑支用不合分外更有剩錢臣豈敢將陛下錢<lb/>
物充臣進奉若将户部錢物進入内庫即是將陛下東<lb/>
庫錢物般入西庫爾寧號為進獻且進奉之弊公議喧<lb/>
然四方皆厚斂於人以充進獻因緣姦盗大半入私於<lb/>
<pb n="KR2g0005_WYG_005-7a"/>
上招好貨之議於國虧厚下之澤况臣忝司户部敢踵<lb/>
舊弊乎上曰卿言是朕錢在於左藏何須進入以為煩<lb/>
冗也若不見卿縷言朕亦不細知此事依卿所奏更不<lb/>
用進<lb/>
　　論户部闕斛㪷<lb/>
元和六年户部侍郎李絳奏曰今天下州縣皆有户部<lb/>
闕官俸料職田祿粟見在計有三百餘萬石舊例便牒<lb/>
諸道監院准時價糶貨市綾絹送納户部巡院官既少<lb/>
<pb n="KR2g0005_WYG_005-7b"/>
有公心皆申報估價至賤三分無一未為姦欺及依來<lb/>
牒令糶皆是觀察刺史院官所由等賤價糶将貪溺百<lb/>
姓惠都不收市輕貨皆貴破官錢計度所糶斛㪷迴市<lb/>
輕貨比及到京輸納之時損折姦欺十無七八枉破官<lb/>
物利入姦人無益於公有害於理臣伏見自陛下嗣位<lb/>
巳來遇江淮飢歉三度恩赦賑貸百姓斛㪷多至一百<lb/>
萬石少至七十萬石本道飢儉無米皆賜江西湖南<lb/>
等道米江淮諸道百姓差使於江西湖南般運往來返<lb/>
<pb n="KR2g0005_WYG_005-8a"/>
數千里五六箇月舟船方到百姓殍殕相望轉徙溝壑<lb/>
矣蓋縁道路遐逺不救急切也今天下户部闕官斛㪷<lb/>
伏請便令所在州縣收貯如是觀察判官一人專知判<lb/>
州郡録事叅軍專知判如有遷轉改易分明交付後<lb/>
人如交割之時妄有情故虚受物數便懲責承受專知<lb/>
官如似損裛即仰於當處州府公用却迴取當年新斛<lb/>
㪷詔書朝到斛㪷暮給救倒懸之甚急免般運之艱難<lb/>
副聖慈憂䘏之仁免飢人殭殕之苦若貯貸之外斛㪷<lb/>
<pb n="KR2g0005_WYG_005-8b"/>
甚多便減價出糶務救百姓艱歉也上覽奏深所嗟賞<lb/>
曰若在位者皆能如此用心奉公朕豈憂天下不理也<lb/>
遂依所奏勑下至今守為程式<lb/>
　　論元義方事<lb/>
元和七年春元義方自福建觀察使拜京兆尹是時貴<lb/>
人吐突承璀特承恩寵義方由徑小人也以承璀閩越<lb/>
人因為廉慎厚結其鄉里親族悉署軍中右職令厚加<lb/>
請受中貴人深荷之宰臣李吉甫自淮南重入託身於<lb/>
<pb n="KR2g0005_WYG_005-9a"/>
承璀為不易之契與義方同與通結特除京兆尹户部<lb/>
侍郎李絳素惡其為人及拜相後遂出義方為鄜坊觀<lb/>
察使且令出朝廷免有闗通津梁爾而義方内恃通結<lb/>
力外憑吉甫援因謝官對見盛奏李絳情故黨庇同年<lb/>
及第人許季同自兵部郎中數月便授京兆尹臣乃被<lb/>
黜鄜坊上誷聖徳自行威福上曰朕諳李絳為人不合<lb/>
有此待朕對日問之義方不准擬不信其言惶遽遂見<lb/>
吉甫以祈旁救吉甫謂義方曰此人勁硬必不得位頭<lb/>
<pb n="KR2g0005_WYG_005-9b"/>
便巳大須作意及翌日延英對見奏事了上發言曰朕<lb/>
不知同年之稱便有情故除授之際遽有偏頗何也對曰李<lb/>
吉甫權徳輿並非科第唯臣一人是進士及第有同年<lb/>
人夫同年者是四海之人悉非親族亦有放出身然後<lb/>
始相識謂同此出身何得便有情故毎年明經進士及<lb/>
第一百餘人毎年春同年吏部得官一千五百人亦是<lb/>
同年言事者知陛下不親小事敢以此誷上兵部郎中<lb/>
許季同是臣同年及第為韋臯判官劉闢作亂季同弃<lb/>
<pb n="KR2g0005_WYG_005-10a"/>
妻子歸朝廷吉甫賞其忠節手自為制詞除監察御史<lb/>
豈是同年今為兵部郎中四五箇月未合轉遷縁親兄<lb/>
許孟容授吏部侍郎准勑兄弟不合同省所以轉授京<lb/>
兆少尹他人亦須如此處置豈得為同年臣聞忠臣事<lb/>
君不以私害公如親故才行寔堪舉用即合陳奏使各<lb/>
當其才為身避嫌使親故有才不用是徇私也於公道<lb/>
何有哉為臣下私計則免悔尤為朝廷叙官則非至<lb/>
公矣小人之言不可不察上曰朕知卿不疑向者如卿<lb/>
<pb n="KR2g0005_WYG_005-10b"/>
所奏雖是親兄弟侄子孫但當才進用更不須縷陳浮<lb/>
言豈可信也卿所分折方知至公明日遂宣令義方即<lb/>
赴本任<lb/>
　　論太平事<lb/>
元和七年春延英奏對畢因問及國朝故事上甚恱宰<lb/>
臣李吉甫希意奏言陛下威徳布洽華夷瞻戴時巳太<lb/>
平可事歡樂上大笑李絳奏曰昔太宗之理天下也房<lb/>
𤣥齡杜如晦輔相聖徳有魏徵王珪規諌闕失有温彦<lb/>
<pb n="KR2g0005_WYG_005-11a"/>
博戴胄以彌縫政事有李靖李勣訓整戎旅故夷狄畏<lb/>
服寰宇大安天下之人仰戴聖徳猶孜孜而求理開導<lb/>
直言旰食宵衣不敢滿溢豈復當時務於自逸乎陛下<lb/>
視今日事何如漢文時上曰安敢望漢文哉且文帝是<lb/>
漢之明主恭儉節用身衣皁綈清净為理刑措不用夷<lb/>
狄面内致干戈偃戢而賈誼上言猶以當時如措火積<lb/>
薪之下火未然而以為安其憂危如此今中夏河南北<lb/>
申蔡有五十餘州法令所不及徳澤所未加兼西戎侵<lb/>
<pb n="KR2g0005_WYG_005-11b"/>
盗近以涇隴靈寜等州為界去京城逺者不過千里近<lb/>
者數百里烽燧相接邊界屢驚此方是陛下焦心涸慮<lb/>
廢寢忘飡之時豈可髙枕而卧也加以頻年水旱廪藏<lb/>
尚虚陛下憂勞頻軫聖念誠是延訪智畧之士簡㧞賢<lb/>
良之臣精求濟時之規光大中興之業又安可事於歡<lb/>
樂而自縱哉伏惟陛下誡之上欣然曰誠如卿言朕所<lb/>
以一錢不敢妄費一日不敢懈怠者祗為此言卿言正<lb/>
當朕意當與卿等圖之上退朝顧謂左右中宦曰適來<lb/>
<pb n="KR2g0005_WYG_005-12a"/>
吉甫奏言時巳太平勸我為樂李絳屢陳今古并言事<lb/>
宜是憂危之事吉甫諂佞悦我顔色李絳忠正骨鯁言<lb/>
必逺大真宰相也中人皆賀後兩日上令中使就宣賜<lb/>
酴釄酒具言上其日與中人之言揣之盖遣使微露上<lb/>
㫖也<lb/>
　　論魏博<lb/>
元和七年秋魏博節度使田季安卒其子懷諌年十二<lb/>
軍中扶翌處其位宰臣李吉甫上言曰須事討伐以懲<lb/>
<pb n="KR2g0005_WYG_005-12b"/>
宿弊宰臣李絳上言罪誠宜誅翦時既不可勢亦不同<lb/>
臣愚度之不必動衆吉甫遽進用兵之策具圗畫入兵<lb/>
道路攻討利病并載河北土田平易沃壤桑柘物産繁<lb/>
富之狀若不討伐必無變動后延英日上又問魏博之<lb/>
事如何卿兩人所見各異何者為長吉甫言須興師攻<lb/>
取以示國威上曰此勢恐須如此不討伐無復有得理<lb/>
李絳奏曰以臣愚慮酌量事勢必不勞興師動衆魏博<lb/>
當須歸國上曰何以明之絳曰凢河南河北叛渙之地<lb/>
<pb n="KR2g0005_WYG_005-13a"/>
事體大同懼部下諸將有權恐得便圖巳各令均筦兵<lb/>
馬不令偏在一人使力敵權均為變不得若廣與諸將<lb/>
計㑹則必謀洩不同若一將為變自然兵少不濟以此<lb/>
相制先動不得此是賊中之制置於事為便加以酷誅<lb/>
重購故無敢發意者今懷諫乳臭童子領事不得事須<lb/>
假人權柄託人性命即所託者其權必重所任者其言<lb/>
必行如此厚薄不同怨怒必起向者權均力敵適足生<lb/>
患搆其禍也何者以兵力齊等不相伏從自然之勢也<lb/>
<pb n="KR2g0005_WYG_005-13b"/>
若軍中不相伏從主帥不能制斷即必歸一寛厚簡易<lb/>
軍中素所愛者兵權既有所歸懷諌自須受禍若不被<lb/>
處置即須送入朝廷部将忽領一方之權即與兩河事<lb/>
勢大異賊中所惡唯此是巳懼其部中傚之以受國家<lb/>
之利魏博將若有此變既懼諸鄰攻伐必須歸懇朝廷<lb/>
若不倚朝廷即存立不得此必然之理也伏望陛下按<lb/>
甲蓄威以俟其變不兩三月必有上聞所要在應接速<lb/>
疾赴其機㑹而今但要且嚴勑諸將簡練排兵蓋為此<lb/>
<pb n="KR2g0005_WYG_005-14a"/>
也上曰卿所陳賊中事宜深盡機要詳此事勢亦不用<lb/>
兵他日延英吉甫又盛陳用兵之計言糧草匹帛皆有<lb/>
次第上又顧李絳何如絳所奏如前曰此事分明不合<lb/>
疑惑且兵不可輕易而動者且討伐鎮州之時四面興<lb/>
師近二十萬衆并發兩神策近逺赴河北道路騷擾靡<lb/>
費七百餘萬貫訖無功取笑天下失䇿之耻傳之至今<lb/>
瘡痍未平休息未定立功者未錄戰死者未收傷殘之<lb/>
人懼於戰鬭若勑命徵發驅之使戰臣恐不樂之患不<lb/>
<pb n="KR2g0005_WYG_005-14b"/>
止無功散亂之兵别有所慮况魏博事勢不要用兵伏<lb/>
惟陛下斷於聖心不惑浮論上奮身按手曰朕不用兵<lb/>
定矣李絳因激上意曰雖聖斷不用兵臣恐退朝後更<lb/>
有人上惑聖聽者上莊色厲聲曰朕言不用兵定何人<lb/>
惑得卿不用慮李絳遂起拜賀曰聖恩為萬姓屈巳抑<lb/>
威誠社稷之大計也本所言三兩月魏博必有所聞後<lb/>
十餘日果魏博使至軍中巳歸部將田興奏取朝廷處<lb/>
分使至非時召宰相對上具言此事曰卿所揣魏博事<lb/>
<pb n="KR2g0005_WYG_005-15a"/>
勢若合符契吉甫請且使宣慰以觀其事李絳言不可<lb/>
勑使到彼萬一妄邀朝廷事有一蹉跌即難處置疑悮<lb/>
之間機宜巳失即追不及矣今田興為衆所歸坐俟朝<lb/>
命不於此際便有寵授他日勑把三軍表來謂與田興<lb/>
節制在彼在此即不得已須與恩澤不出聖心是依軍<lb/>
中所謂感荷與特拜豈同且示推誠不疑足以應機合<lb/>
變撫納其勢總攬其心平蕩兩河在此一舉不失也吉<lb/>
甫素與知樞宻梁守謙交結潛為援助亦云舊例令中使<lb/>
<pb n="KR2g0005_WYG_005-15b"/>
宣勞不可此鎮獨無却恐其不安也上遂令中使張忠<lb/>
順往宣慰待囘處置李絳又奏今因田興投誠歸國三<lb/>
軍顒俟聖㫖不當時處置赴其機宜待勑使將三軍表<lb/>
來請授田興則威柄不由於朝廷恩澤不出於聖意此<lb/>
機可惜今復失之後雖追悔亦何及也今計張忠順行<lb/>
程纔迴過陜州伏望明日便降白麻授田興節度使即<lb/>
恩澤出於君上而威柄歸於朝廷利害得失明若日月<lb/>
伏乞聖慈不疑勑使獲宣日且與留後何如待其别成<lb/>
<pb n="KR2g0005_WYG_005-16a"/>
效即與正授李絳曰若與留後亦恐不得且度朝廷氣<lb/>
力坐制魏博得否不因機㑹奨其誠節恩出不次感亦<lb/>
殊常若與留後忽不受命即却成兇悖又須姑息與舊<lb/>
日何殊也伏望决於聖斷特賜處分明日遂出白麻除<lb/>
田興為檢挍工部尚書魏博節度使張忠順制已到田<lb/>
興感涕三軍受宣鼓舞李絳又奏魏博自十餘年不知<lb/>
朝化賞罰法令都不及之一朝以六州之地歸於朝廷<lb/>
刳河朔之腹心傾悖亂之巢穴不大賞賜出其所望軍<lb/>
<pb n="KR2g0005_WYG_005-16b"/>
心不感事勢難知請特賜一百五十萬錢帛制書上以<lb/>
内庫為名充三軍賞給中人有沮其所請者上言曰所<lb/>
賜太多那得及此後若更有即又如何李絳奏曰昔竇<lb/>
融光武削平天下河西是未討之間懷後代之誅為禍<lb/>
之計尚此崇奨福流子孫田興習舊無即日之憂不順<lb/>
得鄰道之助而天生忠義志懷雪霜舉六州之地兩河<lb/>
之贍惜一百五十萬貫錢物不收此一道人心錢帛用<lb/>
了更來機㑹一失難復假如舉十五萬衆攻取六州一<lb/>
<pb n="KR2g0005_WYG_005-17a"/>
年而尅豈不稱賀而計費三百萬貫事畢當賞賚又在<lb/>
此外今度所賜未及一半而顧兹小費失於大計深可<lb/>
惜也上懸覽事情欣然曰朕所以身服澣濯之衣毎事<lb/>
節約不用者祗為大段要切時用不然内藏收貯何為<lb/>
遂允所奏及詔書到魏博錢帛隨路而至軍中踴躍叫<lb/>
向闕拜泣時田興初受節旌諸道專使數十人在魏州<lb/>
成徳兖鄆使各十餘輩見制書錢帛到皆垂手失色驚<lb/>
歎曰自艱難巳來未曾聞此處置恩澤如此之厚反叛<lb/>
<pb n="KR2g0005_WYG_005-17b"/>
有何益河朔人心大變至今稱之其時天假魏博使成<lb/>
忠義吉甫旋患咽喉之病三十日不能起遂得首尾其<lb/>
事舉無差舛不爾異同之見其可必乎憲宗皇帝英明<lb/>
之姿能斷大事論奏往復茍徇理臻要未常不洞覽事<lb/>
情故臨機决滯有如影響必有所定惑之不疑信謂英<lb/>
斷之主也其后田興賜名𢎞正平申蔡宿寇魏博之師<lb/>
為軍先鋒𢎞正躬領全軍蕩平齊魯勲庸烜赫忠義昭<lb/>
著可謂感恩盡節之臣與<lb/>
<pb n="KR2g0005_WYG_005-18a"/>
　　論朋黨事<lb/>
上御延英殿與宰臣言向外人言朋黨頗甚如何武元<lb/>
衡李吉甫未對而李絳奏曰朋黨之稱為臣也臣歴觀<lb/>
自古及今帝王最惡者是朋黨姦人能揣知上㫖非言<lb/>
朋黨不足以激怒主心故小人譛毁賢良必言朋黨尋<lb/>
之無跡言之則可疑所以搆陷之端無不言朋黨者夫<lb/>
小人懷私常以利動不顧忠義自成朋黨君子以忠正<lb/>
為心以懲勸為務不受小人之佞不遂姦人之利自然<lb/>
<pb n="KR2g0005_WYG_005-18b"/>
為小人所嫉譛毁百端者蓋縁求無所獲取無所得<lb/>
故也忠正之士直道而行不為諂諛不事左右明主顧<lb/>
遇則進疑沮則退不為他計茍安其位以此常為奸邪<lb/>
所搆以其無所入也夫聖賢合跡千載同符忠正端慤<lb/>
之人所以知奨亦是此類是同道也非黨也豈可使端<lb/>
良之人取非僻之士然後謂非朋黨也陛下親行堯舜<lb/>
之道高上禹湯之徳豈謂上與數千年堯舜禹湯為<lb/>
黨是道徳同也孔子聖人也顔囘巳下十哲希聖者更<lb/>
<pb n="KR2g0005_WYG_005-19a"/>
相稱賛為黨乎是道業同也仲尼祖述堯舜憲章文武<lb/>
又曰吾不復夢見周公逺者二千年近者五百年豈謂<lb/>
之黨是聖人徳行同也後漢未名節骨鯁忠正儒雅之<lb/>
臣同心匡國盡節憂時而宦官小人憎嫉正道同為搆陷<lb/>
目為黨人遂起錮黨之獄以成亡國之禍備在史䇿明<lb/>
若日月豈不為誡乎詩人嫉讒佞之人曰取彼譖人投<lb/>
畀豺虎可為三覆也上曰朕無疑卿等意况言朋黨非<lb/>
至公之道爾絳又對曰趨利之人常為朋黨以同其私<lb/>
<pb n="KR2g0005_WYG_005-19b"/>
故守正之人常遭搆毁以違其私故也小人多譛言常<lb/>
勝正人少機直道常不勝伏希陛下監其事情而察其<lb/>
言行則可矣<lb/>
　<lb/>
　<lb/>
　<lb/>
　<lb/>
　李相國論事集巻五<lb/>
</p>
<p>
</p>
  </div>
<div>
                <head>李相國論事集巻六</head>
    <p>
<pb n="KR2g0005_WYG_006-1a"/>
欽定四庫全書<lb/>
　李相國論事集巻六　　　　唐　蔣偕　編<lb/>
　　論鹽鐵月進<lb/>
元和七年鹽鐵使王播毎月進奉錢帛數萬貫謂之月<lb/>
進李絳奏曰陛下新降徳音斷四方正税外進獻天下<lb/>
無不聞知海内無不歌詠事光史冊聲布華夏今鹽鐵<lb/>
使王播毎月進納錢帛不知何以為進若奉公無私安<lb/>
得有餘羡之月進縱有餘羡亦是官錢固非割其祿俸<lb/>
<pb n="KR2g0005_WYG_006-1b"/>
又非貢其家財即所進之錢盡是官物祗合輸納有司<lb/>
不合進入内庫進官物結私恩外則自隳制書不可以<lb/>
示懲勸臣詳思所獻進退無補上損惟新之化下興衆<lb/>
庶之議伏請宣布王播巳後如有進奉並仰於户部送<lb/>
納即降詔與王播故終李絳在位更無進入内庫者遂<lb/>
盡納户部其唯理是從如是之速也<lb/>
　　論京西京北兩神策鎮遏軍事<lb/>
元和七年蕃寇徑至州城西門驅掠人畜而去朝廷憂<lb/>
<pb n="KR2g0005_WYG_006-2a"/>
之宰臣李絳因延英奏陳今邊上空虚兵非實數守将<lb/>
貪濫背公徇私虚人既多實兵須少力既不敵坐受傷<lb/>
殘今府藏未充國力猶闕未得廣添兵馬且須即日處<lb/>
置就其易行得効速者今京西京北並有神䇿軍鎮兵<lb/>
本置此者祗防蕃寇侵軼俾其禦難戰鬭也不使其鮮<lb/>
衣美食坐費衣糧爾今寇賊為患來如飄風去如驟雨<lb/>
兩京西節度使本兵既少須與鎮軍合勢掎角驅逐鎮<lb/>
軍須倍道急趨同力剪撲而牽屬左右神策須申狀取<lb/>
<pb n="KR2g0005_WYG_006-2b"/>
處分夫兵不内御須應機合變失之毫釐差以千里蕃<lb/>
寇方驅掠殺戮之際百姓塗於草莽方云入京逺取中<lb/>
尉處分何異暍渇而穿井待水餒饉而耕粟俟食豈可<lb/>
及事機乎縱其將領諳識事體星言應接縁是禁衛將<lb/>
士無懼節使之心進退前却號令不及既行刑不得則<lb/>
與失兵同今須便據所在境兵馬及衣粮器械割屬當<lb/>
道節度使法令畫一豐約齊同赴急如發機前戰不旋<lb/>
踵則兵威必振賊氣自消陛下無驚怠之憂生靈亡驅<lb/>
<pb n="KR2g0005_WYG_006-3a"/>
掠之患若安處無事之地坐仰厚賜之恩寇至以申狀<lb/>
為名不曾禦敵節將以理管成例待以平交徒有鎮遏<lb/>
之聲都無討逐之力聖恩便此處分實為久逺之制上<lb/>
曰朕比不知舊事如此何以得其然事便即宜處置其<lb/>
京西京北鎮軍皆元屬兩京為弊日久不樂割屬節度<lb/>
使競為阻事遂因循不行<lb/>
　　上言徳宗朝事<lb/>
上嘗謂宰相曰朕小年在徳宗左右見貞元中天下不<lb/>
<pb n="KR2g0005_WYG_006-3b"/>
理何故如此李絳對曰徳宗自用聖智不任宰臣奏請<lb/>
皆有疑慮别結他門私恩信納事傾宰府公道不行所<lb/>
以下情不得上達當時人情頗亦思亂上曰不可盡歸<lb/>
怨於徳宗朕以謂此是當時宰相之過徳宗深在九重<lb/>
何由得盡知外事政之可否祗合是宰相執論一度不<lb/>
得至再三不得直至五六道理既當事實無私自然上<lb/>
意須迴詳思至當豈有固守無理之事茍違重臣所請<lb/>
必不然也朕在當時不見宰臣執論公事至於再三者<lb/>
<pb n="KR2g0005_WYG_006-4a"/>
卿等皆須勵志不得順朕之錯必須執奏且至五六度<lb/>
不得謂朕怒怪便止不論卿等當悉之憲宗有此叙及處<lb/>
分是天縱聖明神授聰哲動臻理要深知物情可謂有<lb/>
君無臣間代之主也<lb/>
　　論邊事<lb/>
宰臣李絳嘗因延英論及邊事曰自古及今戎狄與中<lb/>
國並雖代有衰盛強弱然常須邊境備擬烽候精明雖<lb/>
繫頸屈膝而亭障未嘗一日弛其備也何者夷狄無親<lb/>
<pb n="KR2g0005_WYG_006-4b"/>
見利則進不知仁義惟務侵盗故強則寇掠弱則卑伏<lb/>
此其天性也是以聖王以羈縻勿絶待之其至也則驅<lb/>
除之其去也則嚴備之今北方蕃臣復多歴年載雖實<lb/>
有功於國家報之以厚施者巳倦求者未厭滿其志則<lb/>
曰事當宜爾悍氣益驕酌其中則曰効之難圖怨辭立<lb/>
至故印馬益廣望價轉多無厭之心實難為足若不如<lb/>
此異日必有不顧恩徳為患封疆寇至而謀事則不及<lb/>
矣今西北兩都皆無備擬兵但虚數坐盗衣糧將無實<lb/>
<pb n="KR2g0005_WYG_006-5a"/>
効嵗邀官爵衣甲器械之數破官錢空有其名部伍訓<lb/>
練之方務酒樂都亡其制古者兵無二事志在殺敵將<lb/>
無異望專在誅寇器用犀利斥候精明若有煙塵負弩<lb/>
死戰若無驚急即營生業今則不然戰士採拾以供上<lb/>
命惟責程課不䘏飢寒主將刻削以結内寵不輯戎事<lb/>
惟濟巳身今戎狄繼來婚嫁於國情實巨細必知邊塞<lb/>
空虚有無咸悉至於山川要害道塗險易已皆探知熟<lb/>
習委曲諳識脱或見利忘義因便乘間風塵暴至羽檄<lb/>
<pb n="KR2g0005_WYG_006-5b"/>
交馳急詔徵兵無及係纍之方閉壁逃禍寜救驅掠之<lb/>
災使邊人仰天而呼望國而泣蓄甲不足以衛疆場命<lb/>
將不足以扼寇讎此聖主所宜圖之不可忘於終食之<lb/>
間也伏望詔勑邊鎮節度俾其虚實有無少闕事宜分<lb/>
辨聞奏仍請於八座丞郎兩省中選擇公忠清訪問事<lb/>
理一時上聞然後申明制度增緝募兵謹其殿最行其<lb/>
賞罰罪在不捨刑罰必加功有可褒爵賞必及如此則<lb/>
陛下高枕邊人永寜古人曰備豫不虞有備無患此經國之<lb/>
<pb n="KR2g0005_WYG_006-6a"/>
常制也上驚曰今邊上豈如此空虚也卿等便令㸃檢<lb/>
切為殿最時天徳軍中城舊屬振武有鎮兵四百人其<lb/>
時却割屬天徳軍交割惟有十人并軍將在此其器械<lb/>
惟有弓一張餘可知也數月後李絳罷相遂因循舊弊<lb/>
　　夏中對宰臣<lb/>
上於延英對宰臣等時盛夏煩暑上汗流御服透濕宰<lb/>
臣等奏事畢起上留卿等且坐乃話國朝故事日高宰<lb/>
臣等奏日高伏恐聖體勞倦上曰朕歸宫中巳後惟是<lb/>
<pb n="KR2g0005_WYG_006-6b"/>
宦官婦人更與何人語論所貴與卿等語言稱論政要<lb/>
亦是樂也<lb/>
　　上言外戚事<lb/>
宰臣延英奏事畢因言及前古外戚專寵害政上曰朕<lb/>
毎以此為監外戚不惟止於無權未嘗假其顔色正為<lb/>
此也宰臣等曰鑒往古之失立當今之制事光千古道<lb/>
冠百王今妃后家外戚之勢向外都不知有祗畏恭慎<lb/>
常恐有違至於職位賜與賓客豈惟無敢踰制實亦不<lb/>
<pb n="KR2g0005_WYG_006-7a"/>
逮常人所以自陛下臨御巳來后族戚里之家無一人<lb/>
有犯法懲責蓋制於未然之所致也上甚悦曰今豈得<lb/>
如此乎若有踰越朕必寛捨此却是安全外戚之道也<lb/>
宰臣陳賀曰陛下簡御外戚之道從古帝王無及今者<lb/>
聖㫖𢎞逺睿政光昭可埀萬代之法也<lb/>
　　上言開元天寶事<lb/>
宰臣於延英殿論政事畢因言及國朝故事上曰朕覽<lb/>
𤣥宗實錄見開元初事天下不得不理𤣥宗初即位親<lb/>
<pb n="KR2g0005_WYG_006-7b"/>
見不理之由遂鋭意為政有姚崇宋璟蘇頲等輔弼左<lb/>
右履政奉公聖賢即合魚水相得緣何而不至於理及<lb/>
天寶末年𤣥宗怠倦為政務於不急之事有李林甫陳<lb/>
希烈楊國忠等姦敗傾陷專權徇私楊氏一門競為禍<lb/>
本又何因而不至於亂前事是今日之龜鑑朕當自惕<lb/>
勵卿等各以此為誡庶幾免於此也宰臣等兢惕踧踖<lb/>
拜賀聖言皆洞理亂之本也<lb/>
　　上言須惜官<lb/>
<pb n="KR2g0005_WYG_006-8a"/>
上於延英殿謂宰臣曰古人言官不必備惟其人卿各<lb/>
有親故則必冗食者卿當與朕惜官以引公道吉甫奏<lb/>
曰臣毎用一官未嘗不訪於公議有堪奨進然敢奏陳<lb/>
至於親故不敢援引權徳輿曰臣寡親故亦不敢進用<lb/>
今奉宣亦更不敢有違㫖李絳曰至公之道實無親疎<lb/>
惟觀其人才與職位相當若有才用雖是親故亦合進<lb/>
用昔建中初徳宗臨御天下崔祐甫為相半年之内除<lb/>
官八百餘員徳宗謂祐甫曰卿除授大多又聞多是親<lb/>
<pb n="KR2g0005_WYG_006-8b"/>
故何也祐甫對曰所問當與不當不看多之與少其是<lb/>
臣親故方諳知其才器尚不敢用其不諳者安敢與官<lb/>
徳宗賞其言衆以謂所對公當至今人稱之天后朝命<lb/>
官猥多當時有車載㪷量之語及開元中在朝赫赫有<lb/>
名望事績者多是天后所進之人古言措十失五猶得<lb/>
其半若拱黙避情故之嫌使聖朝闕濟濟多士之美是<lb/>
依違容悦之臣非聖主至公委任之道也若於位實乖<lb/>
情故何驗臣豈敢逃責以妨賢路上曰如卿所言至公<lb/>
<pb n="KR2g0005_WYG_006-9a"/>
之道不論多少祗在至當爾卿當我倚任勿責斯言<lb/>
　　論採擇事<lb/>
元和八年冬教坊使忽於外間採擇人家子女及有别<lb/>
室妓人皆取以入云奉宻詔衆議喧然宰臣李絳顧謂<lb/>
同列武元衡李吉甫此事大虧損聖徳須有諫論吉甫<lb/>
曰此嗜慾間事難言從諫官上疏李絳曰君常稱美相<lb/>
公常病諌官論事為難則權與諫官可乎且君為元首<lb/>
臣作股肱豈事有不合論者吉甫曰少閒待勅使出宣<lb/>
<pb n="KR2g0005_WYG_006-9b"/>
事便諷之可乎李絳曰勅使避事却不敢言出臣下口<lb/>
入聖耳詎可因人言乎二相公皆舊人碩徳誠合保重<lb/>
如絳蒙不次之恩受非常之遇顧以凡器起居相位無<lb/>
以塞責獲罪為幸輒自上疏不敢有累相公遂草疏極<lb/>
言採擇之弊曰今日之理實所可惜流布四方虧損聖<lb/>
徳伏恐不敢言者臣過蒙厚恩無禆盛化敢陳愚瞽伏<lb/>
希察納草狀畢李武並云請狀一看可乎李絳曰此是<lb/>
公狀何敢有隱兩相遂共讀之皆泫然曰不知相公捐<lb/>
<pb n="KR2g0005_WYG_006-10a"/>
軀許國如此雖兩漢章疏何以過此明日延英對見上<lb/>
舉手謂李絳曰昨日見卿狀所論採擇事非卿盡忠於<lb/>
朕何以及此朕都不知向外事宜是教坊使罪過不喻<lb/>
朕意以至於此朕縁丹王巳下四人院中都無侍者朕<lb/>
令其於樂官中及閭里有情願者厚與其父母錢帛祗<lb/>
取四人四王各與一人伊不㑹朕意便敢如此攪擾人<lb/>
家合有科責朕已重罰矣其所取人並放歸家訖若非<lb/>
是卿發言朕寧知過失忠益誠盡深嘉乃心朕常居深<lb/>
<pb n="KR2g0005_WYG_006-10b"/>
宫不知外事巳後脱有處分不合事宜卿須依此論陳不<lb/>
得遂成朕錯朕或有得卿所奏暫未諭守所見未從其<lb/>
理直須兩度三度懇論以至於五六朕方兾開悟以道<lb/>
理歸當為限卿等常宜以此為懷於是並起謝恩至於<lb/>
感泣退歸二相謂李絳豈知此太宗實錄中且無此事<lb/>
相公事君之道為臣之節極是矣實慙不逮有愧於懷<lb/>
及晚出中書其先所取人並放歸家在於道路比堯舜<lb/>
禹湯之徳若書之簡策足以彰示萬古豈尋常帝王可<lb/>
<pb n="KR2g0005_WYG_006-11a"/>
望清光哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0005_WYG_006-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李相國論事集巻六<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金石文字記卷一</head> <lb/>
    <p>
<pb n="KR2n0037_WYG_001-1a"/>
欽定四庫全書<lb/>
　金石文字記卷一<lb/>
　　　　　　　　　　　　　崑山顧炎武撰<lb/>
　商<lb/>
比干銅盤銘<lb/>
　今在汲縣北十五里比干墓上衛輝府志曰周武王<lb/>
　封比干墓銅盤銘碑石殘斷字畫失真萬厯十五年<lb/>
　知府周思宸重摹汝帖立石於墓前薛尚功鐘鼎欵<lb/>
<pb n="KR2n0037_WYG_001-1b"/>
　識言唐開元中偃師縣土人耕地得此盤篆文甚竒<lb/>
　古其釋文云左林右泉後岡前道萬世之藏兹焉是<lb/>
　寳一作前岡後道藏一作靈一作寜茲一作於寳一<lb/>
　作保今考之張邦基墨莊漫録曰政和間朝廷求三<lb/>
　代鼎彛器程唐為陜西提㸃茶馬李朝孺為陜西轉<lb/>
　運遣人於鳳翔府破商比干墓得銅盤徑二尺餘中<lb/>
　有欵識一十六字又得玉片四十三枚其長三寸許<lb/>
　上圓而鋭下濶而方厚半指玉色明瑩以盤獻之於<lb/>
<pb n="KR2n0037_WYG_001-2a"/>
　朝玉留秦州軍資庫道君皇帝曰前代忠賢之墓安<lb/>
　得發掘乃罷朝孺退出其盤其玉乆在秦庫近年王<lb/>
　庶知秦州日取之而去祁寛居之嘗見之為余言之<lb/>
　然則此碑之得自鳳翔不自偃師即其為何代之物<lb/>
　不可知而比干殷人必無𦵏鳳翔之理也疑以傳疑<lb/>
　姑存之編首云爾<lb/>
　周<lb/>
石鼔文<lb/>
<pb n="KR2n0037_WYG_001-2b"/>
　石鼓凡十相傳為周宣王獵碣今讀其文皆淺近之<lb/>
　辭殊不及車攻吉日之閎深也金史馬定國傳言石<lb/>
　鼔自唐以來無定論定國以字畫考之云是宇文周<lb/>
　所造作辨萬餘言出入傳記引據甚明楊用修慎最<lb/>
　稱好古而亦曰宣王之世去古未逺所用皆科斗籀<lb/>
　文今觀説文所載籀文與今石鼓文不同石鼔乃類<lb/>
　小篆余獨以其辭不足儕于二雅而疑之今在京師<lb/>
　國子監先師廟㦸門左右有元潘迪音訓<lb/>
<pb n="KR2n0037_WYG_001-3a"/>
　韓退之石鼓詩陋儒編詩不收入二雅褊迫無委蛇<lb/>
　今讀此詩但有鋪張而無意味其有一章之可幾於<lb/>
　二雅哉若岣嶁碑詩不知何所據而作注引盛𢎞之<lb/>
　荆州記曰南嶽周廻數百里昔禹登而祭之因夢𤣥<lb/>
　夷使者遂獲金簡玉字之書徐靈期南嶽記曰昔禹<lb/>
　導水通瀆刻石書名山之髙而退之因此作詩其辭<lb/>
　曰岣嶁山尖神禹碑字青石赤形摹竒科斗拳身薤<lb/>
　倒披鸞飄鳳泊拏虎螭事嚴跡秘鬼莫窺道人獨上<lb/>
<pb n="KR2n0037_WYG_001-3b"/>
　偶見之我來咨嗟涕漣洏千搜萬索何處有森森緑<lb/>
　樹猿猱悲則是不獨自韓以前未有見此碑者即退<lb/>
　之亦未之見也至宋嘉定壬申有何致字子一者始<lb/>
　得之祝融峰下手摹以歸及衡山令搜訪已迷其處<lb/>
　字奇而不合法語奇而不中倫韻奇而不合古可斷<lb/>
　其為偽作而無疑也<lb/>
吉日癸巳<lb/>
　世傳周穆王登壇山刻此四字於石金石録以為三<lb/>
<pb n="KR2n0037_WYG_001-4a"/>
　代時所用皆古文科斗書而此乃類小篆疑而未信<lb/>
　今壇山在贊皇縣東北一十五里而此石已移置縣<lb/>
　之儒學㦸門西壁<lb/>
鼎銘<lb/>
　今在丹徒縣焦山寺中鼎髙一尺三寸二分腹徑一<lb/>
　尺五寸八分口徑一尺四寸五分耳髙三寸濶四寸<lb/>
　二分足六寸一分深八寸二分銘九十三字皆古文<lb/>
　蝕一字外為雲雷之形其文曰維九月既望甲戌王<lb/>
<pb n="KR2n0037_WYG_001-4b"/>
　各<hi>古格字</hi>于周丙子烝于圖室司徒南中<hi>古仲/字</hi>右<hi>古佑字</hi>
　世惠僉立<hi>古位字</hi>中廷王呼史端册令<hi>古命字</hi>世惠曰宣<lb/>
　治佐王頗側弗作錫女<hi>古汝字</hi>𤣥衣束帶戈琱㦸縞韠<lb/>
　彤矢鋚勒鑾旂世惠敢對揚天子不<hi>古丕字</hi>顯敬休用<lb/>
　作尊鼎用享于　列考用周簋壽萬年子孫永寳用<lb/>
　朱彛尊曰鼎銘其人莫考曰王格于周曰司徒南仲<lb/>
　殆周時器也其曰立中廷按毛伯敦銘文亦有之薛<lb/>
　尚功釋為立而周禮小宗伯掌建邦之神位註故書<lb/>
<pb n="KR2n0037_WYG_001-5a"/>
　作立鄭司農云立讀為位古者立位同字古文春秋<lb/>
　經公即位為公即立則是銘曰立亦當讀位也<lb/>
吳季子墓碑<lb/>
　唐大厯十四年潤州刺史蕭定重刻在丹陽縣延陵<lb/>
　鎮吳季子廟越絶書曰毘陵上湖中冡者延陵季子<lb/>
　冢也古名延陵墟即其地也後人又摹刻於縣南門<lb/>
　外驛前<lb/>
　元吾丘衍學古編曰按古法帖止云嗚呼有吳君子<lb/>
<pb n="KR2n0037_WYG_001-5b"/>
　而已篆法敦古似乎可信今此碑妄増延陵之墓四<lb/>
　字除之字外三字是漢人方篆不與前六字合且音<lb/>
　君字作季字漢器蜀郡洗郡字半邉正與此君字同<lb/>
　用此法也以季字音顯見其謬比干墓前有漢人篆<lb/>
　碑亦有此説洪氏隸釋漢隸字源辨之甚明此不復<lb/>
　具<lb/>
　秦<lb/>
泰山石刻　李斯篆<lb/>
<pb n="KR2n0037_WYG_001-6a"/>
　金石録言劉跂作秦篆譜凡一百四十四字金薤琳<lb/>
　琅言宋莒公摹本僅二世詔五十一字今所存惟臣<lb/>
　斯臣去疾御史夫臣昧死言臣請具刻詔書金石刻<lb/>
　因明白矣臣昧死請二十九字在嶽頂碧霞元君宫<lb/>
　之東廡而泰安州城内東嶽廟中别刻一石亦止二<lb/>
　十九字其宋本不傳<lb/>
嶧山石刻　李斯篆<lb/>
　秦刻乆亡宋淳化四年太常博士鄭文寳以徐鉉摹<lb/>
<pb n="KR2n0037_WYG_001-6b"/>
　本刻之於石在陜西西安府儒學中元至元二十九<lb/>
　年重刻者在鄒縣治<lb/>
　其文有云功戰日作當是攻字古人以攻功二字通<lb/>
　用齊侯鎛鐘銘肇敏于戎功作攻周禮肆師凡師不<lb/>
　功則助牽王車故書功為工鄭司農讀為功古者工<lb/>
　與功同字<lb/>
　漢<lb/>
魯孝王刻石　八分書<lb/>
<pb n="KR2n0037_WYG_001-7a"/>
　金髙徳裔記曰魯靈光殿基西南三十歩有池明昌<lb/>
　二年詔脩孔子廟匠者於池中得此石其文曰五鳳<lb/>
　二年魯卅四年六月四日成今在孔子廟中<lb/>
　五鳳二年者漢宣帝有天下之年也魯卅四年者魯<lb/>
　孝王有國之年也上書天子大一統之年而下書諸<lb/>
　侯王自有其國之年此漢人之例也三代之時侯國<lb/>
　之為史者則但書本國之年而不書天子之年春秋<lb/>
　隠公元年者何自魯人書之也泰誓十有三年者何<lb/>
<pb n="KR2n0037_WYG_001-7b"/>
　自周人書之也<lb/>
　趙明誠金石録有楚鐘銘曰惟王五十六祀考楚惟<lb/>
　惠王在位五十七年而論之曰方是時王室衰弱六<lb/>
　國争雄楚尤强大遂不用周之正朔嗚呼可謂僭矣<lb/>
　楚之僭在王而不在乎自紀其元也春秋書隠公元<lb/>
　年豈亦不用周之正朔者乎<hi>劉原父曰元者始爾君之始年謂之元年猶嵗</hi>
　<hi>之初月謂之正月非有天子諸侯之辨也</hi>
　漢時諸侯王得自稱元年漢書諸侯王表楚王戊二<lb/>
<pb n="KR2n0037_WYG_001-8a"/>
　十一年孝景三年楚王延壽三十二年地節元年之<lb/>
　類是也淮南子天文訓曰淮南元年冬者淮南王安<lb/>
　始立之年也注者不解乃曰淮南王作書之元年又<lb/>
　曰淮南王僭號此殆未讀史記漢書者矣<lb/>
　又考漢時不獨王也即列侯於其國中亦得自稱元<lb/>
　年史記髙祖功臣侯年表髙祖六年平陽懿侯曹參<lb/>
　元年孝惠六年靖侯窋元年孝文後四年簡侯竒元<lb/>
　年絳侯世家上言侯建徳十三年下言元鼎五年是<lb/>
<pb n="KR2n0037_WYG_001-8b"/>
　也吕氏考古圖周陽侯甗鍑銘曰周陽侯家銅三習<lb/>
　甗鍑容五斗重十八斤六兩侯治國五年五月國鑄<lb/>
　第四吕大臨曰侯治國五年者自以侯受侯嗣位之<lb/>
　年數<hi>色主反</hi>也文選魏都賦劉良注文昌殿前有鐘其<lb/>
　銘曰惟魏四年嵗次丙申龍次大火五月丙寅作㽔<lb/>
　賔鐘魏四年者曹操為魏公之四年漢獻帝之建安<lb/>
　二十一年也<lb/>
嵩山太室神道石闕銘　八分書　元初五年四月<lb/>
<pb n="KR2n0037_WYG_001-9a"/>
　今在登封縣中嶽廟南百餘歩銘八行年月及職官<lb/>
　姓名共十三行完好未圮而其文剥蝕殆半若少室<lb/>
　啟母二所即闕亦就隤矣<lb/>
　其文曰惟中□□嵩髙神君□□□□休□最純春<lb/>
　生萬物□寸起雲潤施原流□□□宣竝天四海莫<lb/>
　不䝉恩聖朝肅敬衆庶所尊□□奉起□□盡勤□<lb/>
　□功徳刻石紀文□顯□異以傳後賢元初五年四<lb/>
　月陽城□長左馮翊萬年吕常始造作此石闕以後<lb/>
<pb n="KR2n0037_WYG_001-9b"/>
　列職官姓名字多漫滅不可識<lb/>
　竝天暜天也古人省文<lb/>
　嵩山三石闕不載洪氏隸釋故今録其全文此三闕<lb/>
　巋然尚在而永叔徳父當宋之盛時何以皆未之見<lb/>
　則知二録所不及載者固多也<lb/>
開母廟石闕銘　篆書　延光二年<lb/>
　今在嵩山啟母廟南漢避景帝諱改啓之字曰開葉<lb/>
　封嵩陽石刻記曰今見存篆書三十二行前題名十<lb/>
<pb n="KR2n0037_WYG_001-10a"/>
　行行七字内第三行止六字以少室石闕所列官名<lb/>
　參考之則此十行之上無闕文也後二銘共二十二<lb/>
　行前銘十二行年月一行每行十二字今止存六字<lb/>
　後銘今止存九行每行亦止存六字蓋亡其上一層<lb/>
　矣後銘視嵩髙志所載又闕四句又曰闕式以石條<lb/>
　累砌如牆而闕其中石質甚粗劣空地間雜刻花紋<lb/>
　亦不工細即篆文亦未盡善也内修條二字皆從彳<lb/>
　嵗屠維協洽莫春予親至廟下視此石闕井叔所謂<lb/>
<pb n="KR2n0037_WYG_001-10b"/>
　闕四句者今又得四行二十餘字以文多不能容故<lb/>
　轉而刻於其旁仍亡其上一層也<lb/>
　其文曰□□□開母廟□□神道闕時太守□□朱<lb/>
　寵丞零陵泉陵薛政五官椽隂林户曹史夏效監椽<lb/>
　陳修長西河圜陽馮寳丞漢陽冀秘俊廷椽趙穆户<lb/>
　曹史張詩將作椽嚴壽伍左福<hi>已上題名</hi>□□□□□□<lb/>
　百川柏鯀稱遂□□□□□□浩浩下民震驚□□<lb/>
　□□□□寫𤣥九山甄旅□□□□□□漢山辛癸<lb/>
<pb n="KR2n0037_WYG_001-11a"/>
　之間□□□□□□斯民同心濟□□□□□□□<lb/>
　□替又遭亂秦□□□□□□馮神<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>彼飛雉□□<lb/>
　□□□□符瑞靈支挺生□□□□□□<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>清興雲<lb/>
　降雨□□□□□□不歇比性乾坤□□□□□□<lb/>
　我君千秋萬祀□□□□□□銘功昭眂後昆□□<lb/>
　□□□□二年<hi>以上銘文</hi>重曰□□□□□□徳洋溢而<lb/>
　溥優□□□□□□則文燿以消揺□□□□□□<lb/>
　皇極正而降休□□□□□□芬茲楙于圃疇□□<lb/>
<pb n="KR2n0037_WYG_001-11b"/>
　□□□□木連理於芊條□□□□□□胙日新而<lb/>
　累熹□□□□□□咸來王而會朝□□□□□□<lb/>
　九域□其修治□□□□□□祀聖母虖山隅□□<lb/>
　□□□□神□亨而□格□□□□□□釐我后以<lb/>
　萬祺□□□□□□于□樂而罔□□□□□□□<lb/>
　永厯載而保之<hi>已上後銘文</hi>
　重曰二字出楚辭逺逰篇所謂言之不足而長言之<lb/>
　也井叔誤以為重日而云是年月一行按此一行今<lb/>
<pb n="KR2n0037_WYG_001-12a"/>
　存六字二年之下重曰之上空石未鐫益明其非紀<lb/>
　日矣　漢書班倢伃自悼賦文選潘岳寡婦賦亦竝<lb/>
　用重曰二字<lb/>
少室神道石闕銘　篆書<lb/>
　今在登封縣西十里邢家舖西距少室山尚十餘里<lb/>
　當是漢時廟在其地<lb/>
　葉封嵩陽石刻記曰凡二十一行行四字其所列丞<lb/>
　薛政等與啓母廟同其為一時所立無疑也<lb/>
<pb n="KR2n0037_WYG_001-12b"/>
　此闕有銘辭而今僅存二行八字其可辨者五字又<lb/>
　云三月三日而上無年云郡陽城縣而上無郡名亦<lb/>
　亡其上石一層矣其見存之文每行四字曰□□林<lb/>
　芝□日月而□□□□三月三日郡陽城縣興治神<lb/>
　道□□□□君丞零陵泉陵薛政五官掾隂林户曹<lb/>
　史夏效監廟掾辛述長西河圜陽馮寳丞漢陽冀秘<lb/>
　俊廷掾趙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>户曹史張詩將作掾嚴壽廟佐向猛趙<lb/>
　始<lb/>
<pb n="KR2n0037_WYG_001-13a"/>
北海相景君碑并隂　八分書　漢安二年八月<lb/>
　今在濟寜州儒學漫漶<lb/>
魯相乙瑛置孔子廟百石卒史碑　八分書　永興元<lb/>
年六月<lb/>
　今在曲阜縣廟中後人刻其上曰漢鍾太尉書洪氏<lb/>
　隸釋曰按圖經云鍾繇書繇以魏太和四年卒上距<lb/>
　永興七十八年圖經所云非也<lb/>
　百石卒史者秩百石之卒史也漢書儒林傳郡國置<lb/>
<pb n="KR2n0037_WYG_001-13b"/>
　五經百石卒史倪寛𫝊補廷尉文學卒史臣瓚曰漢<lb/>
　注卒史秩百石是也若三輔卒史則二百石黄霸𫝊<lb/>
　補左馮翊二百石卒史因其秩有不同故舉其石之<lb/>
　多寡以别之水經注載此為後人不通者改作百夫<lb/>
　吏卒<hi>杜氏通典刻本亦作百户吏卒三國志監本同</hi>
魯相韓勑造孔子廟禮器碑并隂　八分書　永壽二<lb/>
年九月<lb/>
　今在廟中碑兩旁竝有刻字<lb/>
<pb n="KR2n0037_WYG_001-14a"/>
郎中鄭固碑　八分書　延熹元年<lb/>
　今在濟寜州儒學<lb/>
　其文有云逡遁退讓者逡巡之異文也管子桓公蹵<lb/>
　然逡遁漢書平當𫝊贊逡遁有恥敘𫝊逡遁致仕周<lb/>
　禮司士注王揖之皆逡遁既復位儀禮士昬禮大射<lb/>
　禮公食大夫禮注辟逡遁鄉射禮注少退少逡遁也<lb/>
　聘禮注辟位逡遁又三退三逡遁也又辟位逡遁又<lb/>
　辟於其東面位逡遁也又退為大夫降逡遁士喪禮<lb/>
<pb n="KR2n0037_WYG_001-14b"/>
　注辟逡遁辟位也特牲饋食禮注辟位逡遁禮記玉<lb/>
　藻注俛逡遁而退著屨也皆同此文顔之推匡謬正<lb/>
　俗曰賈誼過秦論九國之師遁巡而不敢進遁者蓋<lb/>
　取循聲以為逡字當音七均切然余考之古書亦多<lb/>
　不同如晏子春秋有云晏子巡遁而對有云晏子逡<lb/>
　循對曰漢書萬章𫝊章逡循甚懼外戚𫝊逡循固讓<lb/>
　皆以下字為循而此碑及漢書禮注又以遁為巡又<lb/>
　如莊子忠諫不聴蹲循勿争靈樞經黄帝避席遵循<lb/>
<pb n="KR2n0037_WYG_001-15a"/>
　而却亢倉子荆君北面遵循稽首又逡循之異文而<lb/>
　王莽傳俊儉隆約以矯世俗師古曰俊音千旬反退<lb/>
　也其字從彳則又逡之異文也<hi>楚辭九章思美人遷逡次而勿驅兮漢書</hi>
　<hi>公孫𢎞傳有功者上無功者下則羣臣逡皆作逡</hi>碑又書妣為姕與堂邑令<lb/>
　費鳳碑同而玉篇云姕必媚切女名此又後人之解<lb/>
　也<lb/>
　漢人書有遁甲開山圖雲麓漫鈔曰世傳遁甲書甲<lb/>
　既不可隱何名為遁因引此碑證為循甲言以六甲<lb/>
<pb n="KR2n0037_WYG_001-15b"/>
　循環推數也今按遁字古人以代巡字者多當是巡<lb/>
　甲太𤣥經云巡乗六甲與斗相逢<lb/>
　此碑上有一大孔漢碑多如此劉熙釋名碑被也此<lb/>
　本王莽時所設也施轆轤以繩被其上以引棺也臣<lb/>
　子追述君父之功美以書其上後人因焉故建於道<lb/>
　陌之頭顯見之處名其文就謂之碑也此後漢時人<lb/>
　所見云爾不知周時固有碑矣檀弓公室視豐碑注<lb/>
　云豐碑斵大木為之形如石碑於椁前後四角樹之<lb/>
<pb n="KR2n0037_WYG_001-16a"/>
　穿中於間為鹿盧下棺以繂繞<hi>正義曰繂即紼也鑿去碑中之木令空於</hi>
　<hi>空間著鹿盧鹿盧兩頭各入碑木以紼之一頭繫棺緘以一頭繞鹿盧既訖而入各背碑負紼末頭聴鼔</hi>
　<hi>聲以漸卻行而下之</hi>喪大記君葬用輴四綍二碑大夫葬用輴<lb/>
　二綍二碑又曰凡封用綍去碑負引注云樹碑於壙<lb/>
　之前後以紼繞碑間之鹿盧輓棺而下之此時棺下<lb/>
　窆使輓者皆繫紼而繞要負引舒縱之備失脱也用<lb/>
　紼去碑者謂縱下之時也此劉熙所指𦵏時施鹿盧<lb/>
　下棺之碑也聘禮賓自碑内聴命又曰東面北上上<lb/>
<pb n="KR2n0037_WYG_001-16b"/>
　當碑南注云宫必有碑所以識日景引隂陽也凡碑<lb/>
　引物者宗廟則麗牲焉以取毛血其材宫廟以石窆<lb/>
　用木祭義君牽牲既入廟門麗於碑注云麗繫也謂<lb/>
　牲入廟繫著中庭碑也雜記宰夫北面於碑南東上<lb/>
　此注家所指在宫廟之中一為賔揖之碑一為麗牲<lb/>
　之碑者也碑之字本從石窆用木者取其便於事也<lb/>
　其見於西漢人之書者淮南子盧敖見若士遯逃乎<lb/>
　碑注曰匿于碑隂是也孫何碑解曰何始寓家於潁<lb/>
<pb n="KR2n0037_WYG_001-17a"/>
　嘗適野見荀陳古碑數四皆穴其上若貫索之為者<lb/>
　問故起居郎張公觀公曰此無足異也蓋漢去聖未<lb/>
　逺猶有古豐碑之象耳後之碑則不然矣予見漢碑<lb/>
　皆髙不過今之三尺餘可用以麗牲以木為之可用<lb/>
　以引棺今既失其穿中之制而碑之髙大乃無限度<lb/>
　與古人之碑名同而體異也<lb/>
楚相孫叔敖碑并隂　八分書　延熹三年五月<lb/>
　拓本<lb/>
<pb n="KR2n0037_WYG_001-17b"/>
　此碑見於水經注言在期思縣城西北隅楚相孫叔<lb/>
　敖廟前然作文之人似不曽見春秋史記者其文云<lb/>
　叔敖為相庶人有曽閔貞孝之行叔敖相楚莊王乃<lb/>
　魯宣公時而曽閔二子魯定哀間人當楚昭王惠王<lb/>
　之世援後贊前已為不順又云繼髙陽重黎伍舉子<lb/>
　文之統則大可異伍舉乃靈王時人在叔敖後四五<lb/>
　十年而邲之戰叔敖所斥嬖人伍參即舉之父乃云<lb/>
　繼其統何耶又云仕于靈王又云卒而莊王封之按<lb/>
<pb n="KR2n0037_WYG_001-18a"/>
　春秋莊王子共王共王子康王靈王今反以靈王在<lb/>
　莊王之前可謂目不知書者矣<lb/>
　碑云楚相孫君諱饒字叔敖馬驌曰左傳宣十一年<lb/>
　令尹蒍艾獵城沂杜氏注蒍艾獵孫叔敖也不名饒<lb/>
冀州刺史王純碑　八分書　延熹四年十二月<lb/>
　拓本<lb/>
泰山都尉孔宙碑并隂　八分書　延熹七年二月<lb/>
　今在曲阜縣廟中按後漢書孔融父伷泰山都尉非<lb/>
<pb n="KR2n0037_WYG_001-18b"/>
　也當依碑作宙<hi>三國志注引續漢書亦作宙</hi>其名伷者别自一人<lb/>
　董卓傳以陳留孔伷為豫州刺史<hi>袁紹臧洪傳同</hi>符融傳薦<lb/>
　達郡士范冉韓卓孔伷等三人三國志魏武帝紀豫<lb/>
　州刺史孔伷注引英雄記伷字公緒<hi>鄭太𫝊孔公緒清談髙論嘘枯</hi>
　<hi>吹生</hi>九州春秋作胄乃獻帝時人伷事略見許靖傳此<lb/>
　泰山都尉乃融之父耳又韓勑碑隂出錢數郎中魯<lb/>
　孔宙季將千<lb/>
　王𢎞撰曰漢碑隂無額獨此有篆門生故吏名五大<lb/>
<pb n="KR2n0037_WYG_001-19a"/>
　字書法視前碑微異當别是一手<lb/>
西嶽華山廟碑　八分書<lb/>
　此為漢延熹八年四月甲子前𢎞農太守汝南袁逢<lb/>
　所立㑹遷京兆尹後太守安平孫璆遵而成之者碑<lb/>
　舊在華隂縣西嶽廟中嘉靖三十四年地震碑毁華<lb/>
　州郭𦙍伯有此拓本文字完好今藏華隂王無異家<lb/>
　其末曰京兆尹勅監都水掾霸陵杜遷市石遣書佐<lb/>
　新豐郭香察書東漢人二名者絶少而察書乃對上<lb/>
<pb n="KR2n0037_WYG_001-19b"/>
　市石之文則香者其名而特勘定此書者爾漢碑未<lb/>
　有列書人姓名者歐陽叔弼以香察為名殆非也勅<lb/>
　者自上命下之辭漢時人官長行之掾屬祖父行之<lb/>
　子孫皆曰敕考之前史陳咸傳言公移敕書而孫寳<lb/>
　之告督郵何竝之遣武吏俱載其文為敕曰他如韋<lb/>
　賢丙吉趙廣漢韓延壽王尊朱博龔遂之傳其言敕<lb/>
　者凡十數見後漢書始變為勑而後人因之<hi>淮南子重九<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    </hi>
　<hi>注<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>音整形也六朝時敕字多改作勑故因之而變五經文字曰敕古勑字今相承皆作勑惟整字從此</hi>
<pb n="KR2n0037_WYG_001-20a"/>
　<hi>敇</hi>何曽𫝊人以小紙為書者勑記室勿報則晉時上<lb/>
　下猶通稱之也至南北朝以下則此字惟朝廷専之<lb/>
　而臣下不敢用故北齊樂陵王百年習書數勑字而<lb/>
　遂以見殺此非漢人所當忌也且蜀之秦宓字子勑<lb/>
　見於國志矣歐陽公録魯相韓勑脩孔子廟器碑乃<lb/>
　疑自古人臣無名勑者而陸徳明言此俗字也字林<lb/>
　作敕𦙍伯以為其來旁從力者别音賚故魯相得名<lb/>
　焉則不知此碑之作勑者又何説也<hi>沛相楊統碑孝以勑内仙人唐</hi>
<pb n="KR2n0037_WYG_001-20b"/>
　<hi>公房碑勑尉部吏收公房妻子皆此勑字</hi>今尚書臯陶謨益稷康誥多士<lb/>
　詩楚茨易噬嗑大象之文竝作勑而周禮樂師詔來<lb/>
　瞽臯舞注云來勑也勑爾瞽率爾衆工奏爾悲誦肅<lb/>
　肅雍雍毋怠毋凶鄭康成漢人也其訓來為勑又何<lb/>
　哉其曰左尉唐佑按百官志尉大縣二人小縣一人<lb/>
　故橋𤣥補雒陽左尉此言左尉亦以縣大而設之兩<lb/>
　尉與史書合<hi>濟隂太守孟郁堯廟碑韓勑孔廟後碑殽阬君碑張公神碑三公山碑無極山</hi>
　<hi>碑皆有左尉風俗通有武當左尉</hi>又郡國志𢎞農郡下云華隂故屬<lb/>
<pb n="KR2n0037_WYG_001-21a"/>
　京兆建武十五年屬而此碑袁府君逢先為𢎞農太<lb/>
　守後遷京兆尹故所書丞尉一為河南京人一為河<lb/>
　南密人主者掾則華隂人漢時丞尉及掾俱用本郡<lb/>
　人三輔郡得用他郡人𢎞農在後漢為三輔故得用<lb/>
　旁郡人為丞尉而京兆尹所遣掾佐一為霸陵人一<lb/>
　為新豐人則客也故别書於下而言京兆尹勑遣之<lb/>
　以著袁君之已遷官而不忘敬于神也使其在本郡<lb/>
　之官與掾則市石察書有不必言者矣又律厯志有<lb/>
<pb n="KR2n0037_WYG_001-21b"/>
　太史治厯郎中郭香豈其人歟子曰可與言而不與<lb/>
　之言失人因書之以遺無異而又惜𦙍伯之不獲同<lb/>
　時而論正也<lb/>
　婁機漢隸字源曰按繁陽令楊君碑隂有程勑則在<lb/>
　漢非獨韓名勑也勑雖本音徠説文勞也考之碑韓<lb/>
　字叔節鄭字伯嚴其義非勞徠之徠當讀為飭漢碑<lb/>
　范史多用勑字蓋是時上下皆通用初無拘也<lb/>
　考之博古圖諸書有孝成鼎銘曰工王褒造左丞輔<lb/>
<pb n="KR2n0037_WYG_001-22a"/>
　掾譚守令史永省大官銅鐘曰考工令史古丞或令<lb/>
　通主太僕監掾蒼省綏和壺曰掾臨主守右丞同守<lb/>
　令寳省上林鼎曰工史榆造監工黄佐李負芻言省<lb/>
　言監即察書之類也<lb/>
　孝宣本號中宗而此碑乃作仲宗按孝亷栁敏碑五<lb/>
　行星仲廿八舎栁宿之精是亦以仲為中也<lb/>
　以孝武之求神仙為登假之道按列子黄帝篇曰天<lb/>
　下大治幾若華胥氏之國而帝登假周穆王篇曰穆<lb/>
<pb n="KR2n0037_WYG_001-22b"/>
　王幾神人哉能窮當身之樂猶百年乃徂世以為登<lb/>
　假焉莊子徳充符篇曰彼且擇日而登假大宗師篇<lb/>
　曰是知之能登假於道也若此蓋以為千嵗厭世去<lb/>
　而上仙之意按曲禮告喪曰天王登假鄭氏注曰登<lb/>
　上也遐已也上已者若仙去云爾是漢人之解登假<lb/>
　皆以莊子之言為據也<lb/>
竹邑侯相張壽碑　八分書　建寜元年五月<lb/>
　今在城武縣土人截為後人碑趺止存二百餘字<lb/>
<pb n="KR2n0037_WYG_001-23a"/>
冀州從事張表碑　八分書　建寜元年十一月<lb/>
　拓本<lb/>
金鄉長侯成碑　八分書　建寜二年<lb/>
　拓本<lb/>
　其文有云滋滋履真者孳孳之異濟隂太守孟郁修<lb/>
　堯廟碑亦以滋滋為孳孳　漢碑未有志其夫人者<lb/>
　此碑末云夫人以延熹七年嵗在甲辰十一月三日<lb/>
　庚午遭疾終又郎中馬江碑云夫人寃句曹氏終温<lb/>
<pb n="KR2n0037_WYG_001-23b"/>
　淑慎咸曰女師年五十五建寜三年十二月卒此後<lb/>
　人作碑并志夫人之始<lb/>
史晨請出家榖祀孔子碑　八分書　建寜二年三月<lb/>
　今在曲阜縣廟中<lb/>
　飲酒畔宫者泮宫之異文也益州太守髙眹修周公<lb/>
　禮殿記亦作畔宫<lb/>
史晨饗孔廟後碑　八分書<lb/>
　今在廟中後有武后天授二年馬元貞題名<lb/>
<pb n="KR2n0037_WYG_001-24a"/>
淳于長夏承碑　八分書　建寜三年六月<lb/>
　舊在廣平府學都太僕穆金薤琳琅謂江隂徐公擴<lb/>
　嘗得舊刻雙鈎其字以惠予與此絶異舊刻闕字四<lb/>
　十五而此獨完好又積行勤約今作勤紹俱為可疑<lb/>
　謂是後人偽作今此碑又亡而嘉靖二十四年知府<lb/>
　唐曜重刻者在漳川書院彌失真矣<lb/>
衛尉卿衡方碑　八分書　建寜三年六月<lb/>
　今在汶上縣<lb/>
<pb n="KR2n0037_WYG_001-24b"/>
　其文有曰履該顔原兼修季由洪氏以顔原為顔淵<lb/>
　原憲而都太僕以季由為仲由字季路即是一人與<lb/>
　兼修之義不協按史記仲尼弟子𫝊公晳哀字季次<lb/>
　孔子曰天下無道多為家臣仕於都惟季次未嘗仕<lb/>
　逰俠𫝊季次原憲終身空室蓬户褐衣疏食不厭死<lb/>
　而已四百餘年而弟子志之不倦然則季乃季次也<lb/>
　四人皆安貧守道之士故竝舉言之其一字一名亦<lb/>
　古文之所嘗有也<lb/>
<pb n="KR2n0037_WYG_001-25a"/>
博陵太守孔彪碑并隂　八分書　建寜四年六月<lb/>
　今在曲阜縣<lb/>
　其文有云抍馬者易明夷六二渙初六皆曰用拯馬<lb/>
　壯拯字子夏傳説文字林竝作抍音升一音承上舉<lb/>
　也漢時所傳如此而今作拯者唐開成以後所定也<lb/>
　又按方言抍㧞也出㲻<hi>古溺字</hi>為抍周禮職幣注振猶<lb/>
　抍也大司徒注振窮抍救天民之窮者也<hi>新唐書楊於陵傳抍</hi>
　<hi>救貧民用此字</hi>又作撜淮南子子路撜溺而受牛謝注撜音<lb/>
<pb n="KR2n0037_WYG_001-25b"/>
　蒸舉也升出溺人則撜與抍同為一字矣古又有作<lb/>
　承者列子使弟子竝流而承之<lb/>
李翕析里橋郙閣銘　八分書　建寜五年<lb/>
　今重刻在略陽縣<lb/>
　其文有云醳散闗之嘲漯者楊用修以醳為釋嘲為<lb/>
　潮漯為濕是也歐陽永叔集古録曰後漢熊君碑其<lb/>
　書顯字皆為<graphic n="KR2179" url="https://raw.githubusercontent.com/kanripo/KR-Gaiji/master/images/KR2179.png" mimeType="image/png"/>按説文顯從㬎聲而轉為累其失逺<lb/>
　矣莫曉其義也愚考累字从日从糸乃㬎之省<hi>説文㬎以</hi>
<pb n="KR2n0037_WYG_001-26a"/>
　<hi>日中視絲古文借以為顯字殽阬碑隂顯字再見皆作<graphic n="KR2179" url="https://raw.githubusercontent.com/kanripo/KR-Gaiji/master/images/KR2179.png" mimeType="image/png"/>
                    </hi>而後人寫作田者誤也<lb/>
　古人以濕為漯者不一説文濕水出東郡東武陽入<lb/>
　海从水㬎聲他合切漢書王子侯表濕成侯忠師古<lb/>
　曰濕音它合反功臣表駟望侯冷廣以濕沃公士師<lb/>
　古曰濕音它合反功臣表有濕隂定侯昆邪霍去病<lb/>
　傳王莽傳竝作漯隂地理志平原有漯隂縣而水經<lb/>
　濕餘水亦漯字之異文荀子窮則棄而儑注儑當為<lb/>
　濕韓詩外傳作棄而累魏建成鄉侯劉靖碑隰字作<lb/>
<pb n="KR2n0037_WYG_001-26b"/>
　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>惟其以日為田此永叔之所以疑也<lb/>
司隸校尉魯峻碑并隂　八分書　熹平二年四月<lb/>
　今在濟寜州儒學<lb/>
石經　八分書　熹平四年<lb/>
　予兩見此本一於鄒平張氏一於京師孫氏尚書盤<lb/>
　庚篇三十餘字論語為政篇七十餘字堯曰篇三十<lb/>
　餘字以視洪氏隸釋所存不過什之一而已按三體<lb/>
　石經漢魏皆嘗立之熹平之立石見於後漢書靈帝<lb/>
<pb n="KR2n0037_WYG_001-27a"/>
　紀蔡邕傳張馴傳儒林傳宦者傳正始之立石見於<lb/>
　晉書衞恒傳而水經注則曰漢碑五經立於太學講<lb/>
　堂前悉在東側碑上悉刻蔡邕等名魏正始中又立<lb/>
　古篆隸三字石經魏初傳古文出邯鄲淳石經古文<lb/>
　轉失淳法樹之於堂西石四十八枚廣三十丈雒陽<lb/>
　伽藍記則曰堂前有三種字石經二十五碑表裏刻<lb/>
　之寫春秋尚書二部作篆科斗隸三種字漢右中郎<lb/>
　將蔡邕筆之遺跡也猶有十八碑餘皆殘毁復有石<lb/>
<pb n="KR2n0037_WYG_001-27b"/>
　碑四十八枚亦表裏隸書寫周易尚書公羊禮記四<lb/>
　部又讚學碑一所竝在堂前章懐太子引雒陽記則<lb/>
　曰講堂長十丈廣二丈堂前石經四部本碑凡四十<lb/>
　六枚<hi>少二枚</hi>西行尚書周易公羊傳十六碑存十二碑<lb/>
　毁南行禮記十五碑悉崩壊東行論語三碑二碑毁<lb/>
　禮記碑上有諫議大夫馬日磾議郎蔡邕名此皆當<lb/>
　時親見其石而記之者也合而考之其不同有四焉<lb/>
　一曰漢五六七經之不同二曰魏石經三體一體之不<lb/>
<pb n="KR2n0037_WYG_001-28a"/>
　同三曰堂西所立石為魏為漢之不同四曰後魏所<lb/>
　存石諸經之不同後漢書本紀儒林宦者傳皆云五<lb/>
　經蔡邕張馴傳則以為六經隋書經籍志又以為七<lb/>
　經此言漢五六七經之不同也衛恒傳言魏初傳古<lb/>
　文者出於邯鄲淳至正始中立三字石經轉失淳法<lb/>
　因科斗之名更效其形水經注亦云三字石經在堂<lb/>
　西而伽藍記以為表裏隸書隋書經籍志則謂之一<lb/>
　字石經矣然則所謂效科斗之形而失淳法者安在<lb/>
<pb n="KR2n0037_WYG_001-28b"/>
　耶此言魏石經三體一體之不同也<hi>金石録曰漢石經蔡邕小字八</hi>
　<hi>分書後漢書儒林傳序云為古文篆隸三體者非也盖邕所書乃八分而三體石經乃魏時所建也</hi>伽<lb/>
　藍記二十五碑為三種字四十八碑表裏隸書水經<lb/>
　注謂漢碑在堂東側而四十八碑為魏經在堂西乃<lb/>
　雒陽記不言東側有碑而云堂前有四十六枚上有<lb/>
　馬日磾蔡邕名又不言字之為三體一體無乃并水<lb/>
　經之所謂魏者而指之為漢歟此言堂西所立石為<lb/>
　魏為漢之不同也伽藍記云周易尚書公羊禮記四<lb/>
<pb n="KR2n0037_WYG_001-29a"/>
　部雒陽記則多一論語而趙明誠金石録言其家所<lb/>
　收又有詩儀禮苟非其傳拓之本出於神龜以前則<lb/>
　不應以宋人之所收而魏時猶未見也此言後魏所<lb/>
　存石諸經之不同也凡此皆不可得而詳矣若夫魏<lb/>
　書江式傳謂魏三字石經立於漢碑之西為邯鄲淳<lb/>
　書則不考衛恒之言而失之者也<hi>胡三省通鑑注云魏碑以正始年中</hi>
　<hi>立漢書言元嘉元年度尚命邯鄲淳作曹娥碑時淳已弱冠自元嘉至正始九十餘年謂淳所書非也</hi>
　孝静帝紀武定四年八月遷雒陽漢魏石經于鄴北<lb/>
<pb n="KR2n0037_WYG_001-29b"/>
　齊書文宣帝紀言有五十二枚視伽藍記所列東二<lb/>
　十五西四十八之數僅失二十一枚耳而隋書經籍<lb/>
　志言河陽岸崩遂没於水得至鄴者不盈太半則不<lb/>
　考北齊之紀而失之者也周書宣帝紀大象元年二<lb/>
　月辛卯詔徙鄴城石經於雒陽隋書於劉焯傳言開<lb/>
　皇六年運雒陽石經至京師而經籍志則云自鄴載<lb/>
　入長安則自不考其列傳而失之者也此皆其乖誤<lb/>
　之易見者也又晉書裴頠傳曰轉國子祭酒奏修國<lb/>
<pb n="KR2n0037_WYG_001-30a"/>
　學刻石寫經而水經注諸書無言晉石經者豈頠嘗<lb/>
　為之而未成耶今此之本据宋黄長睿東觀餘論云<lb/>
　本在雒宫前御史臺中年乆摧散雒中好事者時時<lb/>
　得之今張燾龍圖家有十版張氏壻家有五六版王<lb/>
　晉玉家有小塊予皆得其拓本邵伯温聞見後録言<lb/>
　近年雒陽張氏發地得石十數而董逌廣川書䟦記<lb/>
　尚書存二百三十六字論語存三百五十七字今此<lb/>
　石已不知其何所歸而拓本之存於世者固往往而<lb/>
<pb n="KR2n0037_WYG_001-30b"/>
　有也<lb/>
　衛恒四體書勢序曰自秦壊古文有八體一曰大篆<lb/>
　二曰小篆三曰刻符四曰蟲書五曰摹印六曰署書<lb/>
　七曰殳書八曰隸書許慎撰説文用篆書為正秦時<lb/>
　李斯號為工篆諸山及銅人銘皆斯書也漢建初中<lb/>
　扶風曹喜少異於斯而亦稱善邯鄲淳師焉略究其<lb/>
　妙漢末又有蔡邕采斯喜之法為古今雜形然精密<lb/>
　閑理不如淳也其所論者中郎之篆爾不言及隸以<lb/>
<pb n="KR2n0037_WYG_001-31a"/>
　今推之漢人之所通行者隸也石經固有古文篆二<lb/>
　體矣未知其出於何人若夫中郎之作隸者蓋随俗<lb/>
　為之欲人易曉而已固不若許叔重之一㸃一畫皆<lb/>
　有根柢也故唐李陽氷言蔡中郎以豊同豐<hi>按豐字自後漢</hi>
　<hi>三公山碑武都太守李翕西狹頌等碑多已作豊不始於中郎也</hi>李丞相將束為宋<lb/>
　魯魚一惑涇渭同流而張參作五經文字每言上説<lb/>
　文下石經石經之文大抵其變而從省者也省者謂<lb/>
　之隸其稍繁而猶雜篆法者謂之八分為八分者已<lb/>
<pb n="KR2n0037_WYG_001-31b"/>
　不必能通六書之指矣故韓退之贈張秘書詩云阿<lb/>
　買不識字頗知書八分而况於為隸為真以至於行<lb/>
　草乎雖然古文之變而為篆又變而為隸也五經之<lb/>
　異同變而歸於一也此亦勢之不得不然而中郎固<lb/>
　適當其時者也顔氏家訓曰世間小學者不通今古<lb/>
　必依小篆是正書記凡爾雅三蒼説文豈能盡得蒼<lb/>
　頡本指哉亦是随代損益各有同異然則唐人試士<lb/>
　必以石經説文字林者蓋欲其兼古今之法而曉變<lb/>
<pb n="KR2n0037_WYG_001-32a"/>
　通之意乎<lb/>
　又按宋胡宗愈重刻漢石經記曰茲來少城得墜刻<lb/>
　於一二故家因以鑱之錦官西樓宇文紹奕䟦言給<lb/>
　事内翰胡公旁搜博訪合諸家所藏得蔡中郎石經<lb/>
　四千二百七十字有竒以楷書釋之又得古文篆隸<lb/>
　三體石經遺字八百一十九竝鑱諸石夫字至四千<lb/>
　二百七十有竒三體之文又八百一十九可謂多矣<lb/>
　而成都兵火之後此石恐已不存亦未見拓本<lb/>
<pb n="KR2n0037_WYG_001-32b"/>
　元吾丘衍學古編曰石經遺字碑㑹稽蓬萊閣翻本<lb/>
　破缺磨滅不異真古碑今無矣<lb/>
豫州從事尹宙碑　八分書　熹平四年四月<lb/>
　今在鄢陵縣豫字磨滅以其潁川人而言本州知其<lb/>
　為豫州也<lb/>
　其文曰君諱宙字周南其先出自有殷迺迄于周世<lb/>
　作師尹赫赫之盛因以為氏吉甫相周宣勛功有章<lb/>
　文則作頌武襄獫狁二子著詩列於風雅及其𤣥孫<lb/>
<pb n="KR2n0037_WYG_001-33a"/>
　言多世事景王載在史典秦兼天下侵暴大族支判<lb/>
　流僊或居三川或徙趙地漢興以三川為潁川分趙<lb/>
　地為鉅鏕故子心騰於楊縣致位執金吾子孫以銀<lb/>
　艾相繼在潁川者家于傿陵克纘祖業牧守相亞君<lb/>
　東平相之𤣥會稽太守之曽富波侯相之孫守長社<lb/>
　令之元子也君體温良恭儉之徳篤親於九族恂恂<lb/>
　於鄉黨交朋會友貞賢是與治公羊春秋經博通書<lb/>
　𫝊仕郡厯主簿督郵五官掾功曹守昆陽令州辟從<lb/>
<pb n="KR2n0037_WYG_001-33b"/>
　事立朝正色進思盡忠舉衡以處事清身以厲時髙<lb/>
　位不以為榮卑官不以為恥含純履軏秉心惟常京<lb/>
　夏歸徳宰司嘉焉年六十有二遭離寢疾熹平六年<lb/>
　四月己卯卒於是論功叙實宜勒金石廼作銘曰於<lb/>
　鑠明徳於我尹君龜銀之胄奕世載勛綱紀本朝優<lb/>
　劣殊分守攝百里遺愛在民佐翼牧伯諸夏肅震當<lb/>
　漸鴻羽為漢輔臣位不福徳壽不隨仁景命不永早<lb/>
　即幽昬名光來世萬祀不泯<lb/>
<pb n="KR2n0037_WYG_001-34a"/>
　左氏襄公三十年傳有尹言多當周景王之世漢書<lb/>
　酷吏𫝊尹賞字子心楊氏人也以右輔都尉遷執金<lb/>
　吾卒官今碑曰楊縣按楊氏縣屬鉅鹿郡於文不當<lb/>
　省氏字也河東郡自有楊縣又鉅鹿之鹿不當從金<lb/>
　位不福徳福字亦副字之誤<lb/>
溧陽長潘乾校官碑　八分書　光和四年十月<lb/>
　宋趙彦衛雲麓漫鈔曰范曄後漢書永平十年閏月<lb/>
　甲午南巡狩幸南陽祠章陵日北至又祠舊宅禮畢<lb/>
<pb n="KR2n0037_WYG_001-34b"/>
　召校官弟子作雅樂奏鹿鳴帝自御塤篪和之以娛<lb/>
　嘉賔則東漢時縣有校官矣<lb/>
　都穆金薤琳琅曰碑在今南畿溧水縣學溧水即漢<lb/>
　溧陽地也有元至順四年單禧釋文考正碑文與隸<lb/>
　釋不同者十餘字<lb/>
　碑辭末云永世支百民人所彰子子孫孫俾爾熾昌<lb/>
　宋吳棫韻補引之作民人所瞻以證詩桑柔瞻字可<lb/>
　讀為彰今此碑正作彰字不知才老何所據而改為<lb/>
<pb n="KR2n0037_WYG_001-35a"/>
　瞻也單禧䟦云宋紹興十一年溧水尉喻仲逺得於<lb/>
　固城湖濵置之官舍才老時此碑未出或據類文<hi>才老</hi>
　<hi>自注云三十卷本朝陶内翰穀所編</hi>録之耳<lb/>
白石神君碑并隂　八分書　光和六年<lb/>
　今在無極縣後有燕元璽三年題名元璽慕容雋號<lb/>
郃陽令曹全碑并隂　八分書　中平二年十月<lb/>
　今在郃陽縣此碑萬厯中掊地得之文字最為完好<lb/>
　此洪氏所未見今録其文於左<lb/>
<pb n="KR2n0037_WYG_001-35b"/>
　君諱全字景完燉煌效穀人也其先蓋周之胄武王<lb/>
　秉乾之機翦伐殷商既定爾勲福禄攸同封弟叔振<lb/>
　鐸於曹國因氏焉秦漢之際曹參夾輔王室世宗廓<lb/>
　土斥竟子孫遷於雍州之郊分止右扶風或在安定<lb/>
　或處武都或家隴西或居燉煌枝分葉布所在為雄<lb/>
　君髙祖父敏舉孝廉武威長史巴郡胊忍令張掖居<lb/>
　延都尉曽祖父述孝亷謁者金城長史夏陽令蜀郡<lb/>
　西部都尉祖父鳳孝廉張掖屬國都尉丞右扶風隃<lb/>
<pb n="KR2n0037_WYG_001-36a"/>
　麋侯相金城西部都尉北地太守父琫少貫名州郡<lb/>
　不幸早世是以位不副徳君童齔好學甄極毖緯無<lb/>
　文不綜賢孝之性根生於心收養季祖母供事繼母<lb/>
　先意承志存亡之敬禮無遺闕是以鄉人為之諺曰<lb/>
　重親致歡曹景完易世載徳不隕其名及其從政清<lb/>
　擬夷齊直慕史魚厯郡右職上計掾史仍辟涼州常<lb/>
　為治中别駕紀綱萬里朱紫不謬出典諸郡彈枉糾<lb/>
　邪貪暴洗心同僚服徳逺近憚威建寜二年舉孝廉<lb/>
<pb n="KR2n0037_WYG_001-36b"/>
　除郎中拜西域戊部司馬時䟽勒國王和徳弑父簒<lb/>
　位不供職貢君興師征討有吮膿之仁分醪之恵攻<lb/>
　城野戰謀若涌泉威牟諸賁和徳面縛歸死還師振<lb/>
　旅諸國禮遺且二百萬悉以簿官遷右扶風槐里令<lb/>
　遭同産弟憂棄官續遇禁罔潛隠家巷七年光和六<lb/>
　年復舉孝廉七年三月除郎中拜酒泉禄福長訞賊<lb/>
　張角起兵幽冀兗豫荆揚同時竝動而縣民郭家等<lb/>
　復造逆亂燔燒城寺萬民騷擾人裹不安三郡告急<lb/>
<pb n="KR2n0037_WYG_001-37a"/>
　羽檄仍至於時聖主諮諏羣僚咸曰君哉轉拜郃陽<lb/>
　令收合餘燼芟夷殘迸絶其本根遴訪故老商量儁<lb/>
　艾王敞王畢等恤民之要存慰髙年撫育鰥寡以家<lb/>
　錢糴米粟賜癃盲大女桃婓等合匕首藥神明膏親<lb/>
　至離亭部吏王宰程横等賦與有疾者咸䝉瘳快惠<lb/>
　政之流甚於置郵百姓繦負反者如雲戢治廧屋市<lb/>
　肆列陳風雨時節嵗獲豐年農夫織婦百工戴恩縣<lb/>
　前以河平元年遭白茅谷水災害退於戌亥之間興<lb/>
<pb n="KR2n0037_WYG_001-37b"/>
　造城郭是後舊姓及修身之士官位不登君乃閔縉<lb/>
　紳之徒不濟開南寺門承望華嶽鄉明而治庶使學<lb/>
　者李儒欒䂓程寅等各獲人爵之報廓廣聽事官舎<lb/>
　廷曹廊閣升降揖讓朝覲之階費不出民役不干時<lb/>
　門下掾王敞録事掾王畢主簿王厯戸曹掾秦尚功<lb/>
　曹史王顯等嘉慕奚斯考甫之美乃共刋石紀功其<lb/>
　辭曰懿明后徳義章貢王庭征鬼方威布烈安殊荒<lb/>
　還師旅臨槐里感孔懐赴喪紀嗟逆賊燔城市特受<lb/>
<pb n="KR2n0037_WYG_001-38a"/>
　命理殘圯芟不臣寜黔首繕官寺開南門闕嵯峨望<lb/>
　華山鄉明治惠霑渥吏樂政民給足君髙升極鼎足<lb/>
　中平二年十月丙辰造<lb/>
　碑隂　故三老商量伯祺五百郷三老司馬集仲裳<lb/>
　五百徴博士李儒文優五百故門下祭酒姚之辛卿<lb/>
　五百故門下掾王敞元方千故門下議掾王畢世異<lb/>
　千故督郵李諲伯嗣五百故督郵楊動子豪千故將<lb/>
　軍令史董溥建禮三百故郡曹史守丞馬訪子謀<hi>不言</hi>
<pb n="KR2n0037_WYG_001-38b"/>
　<hi>錢數下同</hi>故郡曹史守丞楊榮長孳故鄉嗇夫寜駿安雲<lb/>
　故功曹任干子流故功曹曹屯定吉故功曹王河孔<lb/>
　達故功曹王吉子僑故功曹王時孔良五百故功曹<lb/>
　王獻子上故功曹秦尚孔都二<hi>但一二字</hi>故功曹王衡道<lb/>
　興故功曹楊休當女五伯故功曹王衍文珪故功曹<lb/>
　秦杼漢都千璉<hi>秦杼後一行但一璉字與都字竝</hi>故功曹王詡子𢎞<lb/>
　故功曹杜安元進<hi>右上一層</hi>　處士河東皮氏岐茂孝才<lb/>
　二百<hi>右超上一層書之</hi>　故門下賊曹王翊長河故主簿鄧<lb/>
<pb n="KR2n0037_WYG_001-39a"/>
　化孔彥故市掾杜靖彦淵故市掾王尊文熹故郵書<lb/>
　掾姚閔升臺萌仲謀<hi>三字一行萌字與閔竝</hi>□宣<hi>二字一行與仲竝</hi>元<lb/>
　<hi>一行與宣竝右第二層</hi>　故市掾王　建和故市掾成播尋舉<lb/>
　故市掾楊則孔則故市掾程璜孔休故市掾扈安子<lb/>
　安千故市掾髙貞顯和千故市掾王<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>季晦故門下<lb/>
　史秦竝静先<hi>右第三層右</hi>　□□曹史髙廉□吉千□□<lb/>
　部掾趙炅文髙故塞曹史吳産孔才五百故塞曹史<lb/>
　杜苖幼始故法曹史王　文　故賊曹史趙福文祉<lb/>
<pb n="KR2n0037_WYG_001-39b"/>
　故集曹史柯相文舉千故金曹史精畼文亮故賊曹<lb/>
　史王授文博起<hi>一行與博字竝右第三層左</hi>　義士河東安邑劉<lb/>
　政元方千義士侯褒文憲五百義士潁川臧就元就<lb/>
　五百義士安平<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>博季長二百<hi>右第四層</hi>
　按後漢書西域傳靈帝建寜元年疏勒王與漢大都<lb/>
　尉於獵中為其季父和得所射殺和得自立為王三<lb/>
　年涼州刺史孟佗遣從事任渉將敦煌兵五百人與<lb/>
　戊巳司馬曹寛西域長史張晏將焉耆龜茲車師前<lb/>
<pb n="KR2n0037_WYG_001-40a"/>
　後部合三萬餘人討疏勒攻楨中城四十餘日不能<lb/>
　下引去據此碑則寛當為全戊巳司馬當為戊司馬<lb/>
　而碑云和徳面縛歸死則當日邉臣虚上功狀而文<lb/>
　人遂以飾之於碑者也<lb/>
　碑又曰續遇禁罔潛隱家巷七年光和六年復舉孝<lb/>
　廉此則全為黨錮中人而史傳闕之也<lb/>
　朱彛尊曰史載疏勒王臣磐為季父和得所射殺而<lb/>
　碑云和徳弑父簒位徳與得文亦不同<lb/>
<pb n="KR2n0037_WYG_001-40b"/>
　大女桃婓揚雄反離騷昔仲尼之去魯兮婓婓遲遲<lb/>
　而周邁師古曰婓婓往來貌也列仙傳江婓二女則<lb/>
　竟以為妃之異文<hi>文選左思蜀都賦娉江婓與神逰吳都賦江婓於是往來五臣竝作</hi>
　<hi>妃其字亦可作婔真誥江婔登湄而解佩</hi>按魏書刑法志有河隂縣民張<lb/>
　智壽妹容妃則固有以民間女而稱妃者<lb/>
　凡亭舎之去郡縣逺者謂之離亭猶曰離宫也其在<lb/>
　郭内者謂之都亭<lb/>
　此文乃王敞王畢等相與為之而自稱為俊艾無乃<lb/>
<pb n="KR2n0037_WYG_001-41a"/>
　自譽耶<lb/>
　處士者徳行可尊之人義士則但出財之人而已今<lb/>
　人出財布施皆曰信士宋太宗朝避御名凡義字皆<lb/>
　改為信今之信士即漢碑所稱之義士也<lb/>
尉氏令鄭君碑　八分書　中平二年<lb/>
　今在濟寜州儒學祗存數字碑隂列故吏處士人名<lb/>
　尚完<lb/>
蕩隂令張遷碑　八分書　中平三年二月<lb/>
<pb n="KR2n0037_WYG_001-41b"/>
　今在東平州儒學<lb/>
　其文有云荒逺既殯者賔之誤中謇於朝者忠之誤<lb/>
　而又有云爰既且於君則暨之誤古字多通而賔旁<lb/>
　加歹巳為無理又何至以一字離為二字也歐陽趙<lb/>
　洪三家皆無此碑山東通志曰近掘地得之豈好事<lb/>
　者得古本而摹刻之石遂訛謬至此耶<lb/>
　<lb/>
　金石文字記卷一<lb/>
</p>
<p>
</p>
  </div>
</body>
</text>
</TEI>
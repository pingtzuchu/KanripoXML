<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>金石文字記</head>
    <p>
<pb n="KR2n0037_WYG_000-1a"/>
欽定四庫全書　　　　　史部十四<lb/>
　金石文字記　　　　　　目錄類二<hi>金石之屬</hi>
　　提要<lb/>
　　　　<hi>臣</hi>等謹案金石文字記六卷<lb/>
　　　國朝顧炎武撰前有炎武自序謂抉剔史傳發<lb/>
　　　　揮經典頗有歐陽趙氏二錄之所未具者今<lb/>
　　　　觀其書裒所見漢以來碑刻以時代為次<lb/>
　　　　條下各綴以跋其無跋者亦具其立石年月<lb/>
<pb n="KR2n0037_WYG_000-1b"/>
　　　　撰書人姓名證據今古辨正訛誤較集古金<lb/>
　　　　石二錄實為精核亦非過自標題也所錄凡<lb/>
　　　　百餘種後又有炎武門人呉江潘耒補遺二<lb/>
　　　　十餘種碑字間有異者又别為摘錄于末亦<lb/>
　　　　猶洪适𨽻釋每碑之後摘錄今古異文某字<lb/>
　　　　為某之遺意潜研堂金石文跋尾甞摘其舛<lb/>
　　　　誤六條一曰齊隴東王孝感頌炎武未見其<lb/>
　　　　碑額臆題為孝子郭巨墓碑一曰唐寂照和<lb/>
<pb n="KR2n0037_WYG_000-2a"/>
　　　　尚碑本無刻石年月炎記記為開成六年正<lb/>
　　　　月且未考開成無六年一曰元賜㝠福禪院<lb/>
　　　　地土牒趙延夀范延光皆押字炎武視之未<lb/>
　　　　審誤以為無押字一曰周中書侍郎平章事<lb/>
　　　　景範碑本行書而炎武以為正書本題孫崇<lb/>
　　　　望書而炎武失載其名皆中其失一曰後漢<lb/>
　　　　蕩隂令張遷頌炎武誤以既且二字合為暨<lb/>
　　　　字一曰後漢州從事尹宙碑書鉅鹿為鉅鏕<lb/>
<pb n="KR2n0037_WYG_000-2b"/>
　　　　證以廣韻注後魏弔比干文及北史皆作鉅<lb/>
　　　　鏕炎武誤謂不當從金案張遷頌碑拓本既<lb/>
　　　　且二字截然不屬炎武誠為武㫁然字畫分<lb/>
　　　　明而文義終不可解當從闕疑金石文跋尾<lb/>
　　　　所釋亦未為至確至於鉅鹿之鹿自史記以<lb/>
　　　　下古書皆不從金説文亦不載鏕字自玉篇<lb/>
　　　　始載之其為顧野王原本或為孫強所加或<lb/>
　　　　為宋大廣益㑹玉篇所竄入已均不可知然<lb/>
<pb n="KR2n0037_WYG_000-3a"/>
　　　　其註曰鉅鹿鄉名俗作鏕則從今實俗書具<lb/>
　　　　有明證北朝多行俗字顔氏家訓甞言之此<lb/>
　　　　書亦頗摘其訛北魏人書似不可據為典要<lb/>
　　　　廣韻注尤不甚可慿如開卷東字註謂東宫<lb/>
　　　　複姓齊有大夫東宫得臣亦可以據駁左傳<lb/>
　　　　乎是固未足以服炎武也惟其斥石鼓之偽<lb/>
　　　　謂不足儕於二雅未免勇於非古釋校官之<lb/>
　　　　碑謂東漢時有校官亦未免疎於考據是則<lb/>
<pb n="KR2n0037_WYG_000-3b"/>
　　　　其失之臆斷者耳然在近世著錄金石家其<lb/>
　　　　本末明白燦然明白終未能或之先也乾隆<lb/>
　　　　四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2n0037_WYG_000-4a"/>
金石文字記原序<lb/>
余自少時即好訪求古人金石之文而猶不甚解及讀<lb/>
歐陽公集古録乃知其事多與史書相證明可以闡幽<lb/>
表微補闕正誤不但詞翰之工而已比二十年間周逰<lb/>
天下所至名山巨鎮祠廟伽藍之跡無不尋求登危峰<lb/>
探窈壑捫落石履荒榛伐頽垣畚朽壤其可讀者必手<lb/>
自鈔録得一文為前人所未見者輒喜而不寐一二先<lb/>
達之士知予好古出其所蓄以至蘭臺之墜文天禄之<lb/>
<pb n="KR2n0037_WYG_000-4b"/>
逸字旁搜博討夜以繼日遂乃抉剔史傳發揮經典頗<lb/>
有歐陽趙氏二録之所未具者積為一帙序之以貽後<lb/>
人夫祈招之詩誦于右尹孔悝之鼎傳之戴記皆尼父<lb/>
所未收六經之闕事莫不増髙五嶽助廣百川今此區<lb/>
區亦同斯指恨生晚不逢名門舊家大半凋落又以布<lb/>
衣之賤出無僕馬往往懐毫䑛墨躑躅於山林猿鳥之<lb/>
間而田父傖丁鮮能識字其或褊於聞見窘於日力而<lb/>
山髙水深為登渉之所不及者即所至之地亦豈無挂<lb/>
<pb n="KR2n0037_WYG_000-5a"/>
漏又望後人之同此好者繼我而録之也東吳顧炎武<lb/>
序<lb/>
</p>
<p>
</p>
  </div>
</body>
</text>
</TEI>
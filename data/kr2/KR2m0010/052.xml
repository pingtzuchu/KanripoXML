<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明㑹典卷五十二</head> <lb/>
    <p>
<pb n="KR2m0010_WYG_052-1a"/>
欽定四庫全書<lb/>
　明㑹典卷五十二<lb/>
　　禮部十一<lb/>
　　　東宫監國<lb/>
　永樂七年定<lb/>
一朝儀凡常朝扵午門左視事其左右侍衛及在京各<lb/>
衙門官員人等合啓事務如常儀若皇太子御文華殿<lb/>
官員人等承㫖召入者方許入凡在京文武衙門遇有<lb/>
<pb n="KR2m0010_WYG_052-1b"/>
内外軍機及王府切要事務悉奏請處分其有各處啓<lb/>
報聲息即調邉官軍勦捕仍遣人馳赴行在所奏聞其<lb/>
皇城四門各城門守衛圍宿比常時皆須増撥官軍仍<lb/>
每日操閲軍馬如各衙門稱奉令㫖調遣官軍及處分<lb/>
事務所司須覆啓施行　十二年奏定常朝扵文華殿<lb/>
視事其在京文武衙門凡有應合奏啓事件奏本俱達<lb/>
北京敢有隠匿者治以重罪其在京衙門合具啓事務<lb/>
仍依常例若係應奏随即具奏待報其東宫發落事件<lb/>
<pb n="KR2m0010_WYG_052-2a"/>
六科按月差人類進北京敢有扵題本上增减改寫㫖<lb/>
意者凌遲處死全家籍沒其各衙門差人出外幹辦公<lb/>
事仍将所辦事務開具奏報<lb/>
一慶賀凡遇萬夀聖節正旦冬至先期皇太子率文武<lb/>
百官扵文華殿前拜進表文是日早設龍亭扵文華殿<lb/>
中丹陛上設大樂鳴鐘鼓皇太子具冕服于丹陛上百<lb/>
官具朝服于丹墀内行十二拜如常儀禮畢儀仗鼓樂<lb/>
導表由中門出皇太子由左門送至午門還宫文武百<lb/>
<pb n="KR2m0010_WYG_052-2b"/>
官導至長安右門外文官五品以上武官四品以上及<lb/>
近侍官監察御史俱乗馬導至三山門外以表授進表<lb/>
官百官各回至期行告天祝夀禮是日早設香案扵文<lb/>
華殿丹陛上設駕大樂鳴鐘鼓如常儀皇太子具冕服<lb/>
扵丹陛上文武百官具朝服于丹墀内行八拜如常儀<lb/>
其在京文武衙門遇萬夀聖節禮部同文職衙門共進<lb/>
表一通中軍都督府公侯駙馬伯武職衙門共進表一<lb/>
通正旦冬至亦如之其正旦冬至千秋節文武百官扵<lb/>
<pb n="KR2m0010_WYG_052-3a"/>
文華殿行慶賀禮如常儀其有王府遣人詣東宫前行<lb/>
禮即納其禮物宴賞差來人其應合答禮者奏聞處分<lb/>
一祭祀凡遇享太廟祭社稷風雲雷雨山川之神預期<lb/>
𠡠皇太子攝祭其祀典神祗太常寺預期扵行在所奏<lb/>
聞遣官行禮　十二年奏定凡祀典神祗合應遣官祭<lb/>
者太常寺預期具啓遣官行禮<lb/>
一宴賞凡四夷來朝循例宴之皇太子命禮部遣人送<lb/>
行在所正使人給鈔十錠従人五錠為道里費其每日<lb/>
<pb n="KR2m0010_WYG_052-3b"/>
賞賜有例者循例無例者臨時斟酌賞之其京衛軍士<lb/>
冬夏布絹及邉衛軍士冬衣綿布循例給賞其有折賞<lb/>
物色該部定擬具啓施行　十三年奏定京衛軍士冬<lb/>
衣布絹及邉衛軍士冬衣布花襖俱行在户部奏請施<lb/>
行<lb/>
一選法凡文選六部都察院翰林院太醫院欽天監堂<lb/>
上官尚寳司通政司太理寺太常寺光祿寺鴻臚寺國<lb/>
子監堂上掌印官六科都給事中并在外布政司王府<lb/>
<pb n="KR2m0010_WYG_052-4a"/>
長史有闕吏部奏請擢用其考滿黜陟并復職改用等<lb/>
項常選官員俱循例具啓銓注其武職選除在京五府<lb/>
都督在外各都司都指揮闕員者及土官衙門奏保土<lb/>
人任職者兵部奏請擢用自餘襲替優給及例應陞降<lb/>
改調官員具啓銓注其土官例應襲替及保用通事把<lb/>
事随司辦事長官該部具啓裁度餘悉奏請處分其内<lb/>
外大小文武官員俱従行在吏部兵部奏請銓選其有<lb/>
開設大小衙門該部奏請定奪<lb/>
<pb n="KR2m0010_WYG_052-4b"/>
一刑名凡内外文武大小官員有犯所司具啓准問者<lb/>
問之若皇親犯小事令其在家聽候具由奏請待報若<lb/>
所犯情重及干謀逆者即時拘執在官先命皇親㑹問<lb/>
若事有未當及犯人不服乃命公侯伯五軍六部都察<lb/>
院大理寺㑹皇親再問畢将所服情犯及議擬罪名具<lb/>
啓候車駕回京奏請處分其在外王府䕶衛指揮并長<lb/>
史及土官有犯事干惡逆先行收問然後奏聞自餘所<lb/>
犯預奏待報提問其法司問擬罪合决死罪者奏請待<lb/>
<pb n="KR2m0010_WYG_052-5a"/>
報其餘所犯悉具啓决放如特奉令㫖原免者不拘此<lb/>
例　十二年奏定皇親并軍職王府䕶衛指揮長史等<lb/>
官與各處土官有犯者俱奏請提問其在京文武衙門<lb/>
官員有犯者堂上官具奏待報發落其五品以下者具<lb/>
啓拿問其在外文職衙門官員有犯者方面及四品以<lb/>
上官員該衙門奏請提問其五品以下具啓拿問<lb/>
一迎詔凡詔書至禮部設龍亭錦衣衛設儀仗教坊司<lb/>
設大樂文武百官各具朝服出三山門外奉迎使者到<lb/>
<pb n="KR2m0010_WYG_052-5b"/>
三山門外下馬候龍亭来捧置詔書于龍亭中使者立<lb/>
于龍亭之東百官行五拜叩頭禮訖衆官乗馬導使者<lb/>
上馬在龍亭後東邉行至長安右門下馬随龍亭後東<lb/>
由中門入文武百官扵承天門外橋南侍立東宫殿下<lb/>
具冕服扵午門下五丈餘地奉迎至文華殿置龍亭于正<lb/>
中使者立扵東東宫殿下扵殿前臺上樂作行五拜三<lb/>
叩頭禮畢樂止陞殿殿下展詔讀訖使者捧詔置龍亭<lb/>
中殿下送至午門内錦衣衛先設雲輿于午門外正中<lb/>
<pb n="KR2m0010_WYG_052-6a"/>
禮部官置詔書于雲輿内文武二品以上官迎至承天<lb/>
門鴻臚寺先設開讀案扵承天門稍東文武百官入班<lb/>
贊禮唱排班班齊鞠躬樂作四拜平身樂止贊開讀使<lb/>
者取詔授開讀官跪受使者復立位所贊跪衆官皆跪<lb/>
開讀訖開讀官捧詔授使者復置雲輿中贊俯伏樂作<lb/>
四拜平身樂止贊搢笏鞠躬三舞蹈贊跪唱山呼萬嵗<lb/>
者三贊出笏俯伏樂作四拜興平身樂止贊禮畢百官<lb/>
以次退使者捧詔書出承天門外復置龍亭中鼓樂送<lb/>
<pb n="KR2m0010_WYG_052-6b"/>
至㑹同館使者見東宫殿下行四拜禮畢其日宴使臣<lb/>
扵禮部本部待宴<lb/>
一進春十三年奏定其日早文武百官各穿顔色衣服<lb/>
文華殿門外侍班如常儀應天府置春案扵文華門丹<lb/>
墀中道之東候東宫殿下陞座引禮引府縣官舉春案<lb/>
由東陛陞置于殿門外中道各就拜位鞠躬四拜平身<lb/>
禮畢文武百官慶賀行叩頭禮<lb/>
　　　皇太孫監國<lb/>
<pb n="KR2m0010_WYG_052-7a"/>
　永樂八年定<lb/>
一每日皇長孫扵奉天門左視事侍衛如常儀諸司有<lb/>
事具啓施行若軍機及王府要務一啓皇太子處分一<lb/>
奏聞行在所<lb/>
一遇萬夀聖節設香案扵奉天殿丹陛上皇長孫具色<lb/>
服扵丹陛上行禮文武官具朝服扵北京行部行禮如<lb/>
常儀天下諸司表文俱詣北京進賀四夷朝貢俱送南<lb/>
京禮部啓皇太子施行<lb/>
<pb n="KR2m0010_WYG_052-7b"/>
一文選行在六部都察院等衙門及北京行部所屬衙<lb/>
門如有闕員應除補者五品以上行在吏部移咨南京<lb/>
吏部啓皇太子選補六品以下及考滿起服例應陞降<lb/>
復職及對品改用常選官撥用吏典俱循例啓皇長孫<lb/>
施行<lb/>
一武選行在五軍都督府及行後軍都督府所屬衙門<lb/>
例應襲替優給陞降者行在兵部亦循例啓皇長孫施<lb/>
行自餘非常選者啓皇太子斟酌行之<lb/>
<pb n="KR2m0010_WYG_052-8a"/>
一内外官吏軍民有犯所司啓皇長孫施行若皇親有<lb/>
犯小事令其在家聽候所司啓皇太子待報施行若所<lb/>
犯情重及干謀逆者即時拘執先命皇親㑹問若事未<lb/>
當及犯人不服乃命公侯伯五軍六部都察院大理寺<lb/>
㑹皇親再問将所服情犯啓皇太子候車駕回京奏請<lb/>
處分其王府䕶衛指揮及長史有犯干惡逆者先行收<lb/>
問然後啓皇太子自餘有犯啓皇太子待報收問其行<lb/>
在刑部都察院北京行部議擬囚人應死者監候啓皇<lb/>
<pb n="KR2m0010_WYG_052-8b"/>
太子待報施行餘悉啓皇長孫裁决<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明㑹典卷五十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明會典卷一百</head> <lb/>
    <p>
<pb n="KR2m0010_WYG_100-1a"/>
欽定四庫全書<lb/>
　明會典卷一百<lb/>
　　禮部五十九<lb/>
　　　給賜一<lb/>
朝廷給賜畨夷及官員人等事例不一或出一時特恩<lb/>
不可勝紀今舉其可考者具列於後其軍功賞例則見<lb/>
於兵部武選司賞賜項下<lb/>
　　諸司職掌<lb/>
<pb n="KR2m0010_WYG_100-1b"/>
一凡諸畨四夷朝貢人員及公侯官員人等一切給賜<lb/>
如往年有例者止照其例無例者斟酌髙下等第題奏<lb/>
定奪然後本部官具本奏聞闗領給賞<lb/>
一凡賞賜金銀鈔錠疋帛之類金銀請長随内官闗領<lb/>
疋帛係内承運庫收貯冠帶衣靴係工科工部官收掌<lb/>
鈔錠係户部官收掌主客部官分投闗領其物或於奉<lb/>
天門或奉天殿丹陛或華蓋殿用卓頓放引受賜人朝<lb/>
北立置物於前受賜人叩頭畢以物授之如多至十人<lb/>
<pb n="KR2m0010_WYG_100-2a"/>
百人則先以所賜之物唱名分授各人行列叩頭畢於<lb/>
該科出帖赴午門倒換勘合照出所賜之物復令次日<lb/>
謝恩<lb/>
一凡逺夷之人或有長行頭匹及諸般物貨不係貢獻<lb/>
之數附𢃄到京願納入官者照依官例具奏闗給鈔錠<lb/>
酬其價值<lb/>
　　　　在京文武官員人等<hi>公差人員附</hi>
　　事例<lb/>
<pb n="KR2m0010_WYG_100-2b"/>
　　　登極<lb/>
宣德十年皇帝登極賜在京文武羣臣及軍民人等銀<lb/>
絹布鈔公銀六十兩侯伯駙馬五十兩一品二品四十<lb/>
兩三品二十兩四品至五品逓减五兩六品至九品逓<lb/>
减二兩雜職三兩故侯伯之家及未承襲者各十兩将<lb/>
軍校尉軍匠人等各二兩優給㓜官并紀錄㓜軍各於<lb/>
其例减半辦事官監生生員人材吏典隂陽醫士樂人<lb/>
各絹一疋在京廂民工匠厨役僧道人等各布一疋營<lb/>
<pb n="KR2m0010_WYG_100-3a"/>
造山陵軍人鈔一百貫乾魚三斤聴選公差及四夷朝<lb/>
貢人員各賜鈔有差<lb/>
　　　修實錄<lb/>
永樂元年賜監修官銀一百兩綵幣六表裏織金紗衣<lb/>
一套鞍馬一副總裁官銀八十兩綵幣五表裏織金紗<lb/>
衣一套鞍馬一副纂修官銀五十兩綵幣四表裏紗衣<lb/>
一套催纂兼謄寫官銀三十兩綵幣二表裏紗衣一套<lb/>
催纂官銀二十五兩綵幣二表裏紗衣一套謄寫監生<lb/>
<pb n="KR2m0010_WYG_100-3b"/>
生員儒士各銀十兩鈔三十錠綵幣一表裏謄寫吏各<lb/>
銀八兩鈔三十錠綵幣一表裏催督官鈔二十錠絹二<lb/>
疋辦事吏各鈔二十錠絹一疋　𢎞治四年賜監修并<lb/>
總裁官銀八十兩綵叚四表裏羅衣一套鞍馬一副副<lb/>
總裁銀八十兩綵叚四表裏羅衣一套纂修官銀三十<lb/>
兩綵叚四表裏羅衣一套催纂官銀二十兩綵叚二表<lb/>
裏羅衣一套謄錄官銀十五兩綵叚二表裏羅衣一套<lb/>
收掌文籍官銀十兩綵叚二表裏謄錄監生銀五兩綵<lb/>
<pb n="KR2m0010_WYG_100-4a"/>
叚一表裏辦事吏典鈔二十錠絹一疋各色人匠鈔二<lb/>
十錠布一疋官陞擢事故去任及監生事故去者乆近<lb/>
不一賞賚有差<lb/>
　　　視學<lb/>
成化元年車駕視學祭酒率學官上表謝恩賜襲封衍<lb/>
聖公紵絲衣一套犀帶一條顔孟子孫五經博士紵絲<lb/>
衣一套帶一條各紗㡌一頂其餘族人俱紵絲衣一套<lb/>
講官祭酒司業大紅織金紵絲羅衣各一套監丞以下<lb/>
<pb n="KR2m0010_WYG_100-4b"/>
青織金紵絲各一套監生各鈔五錠吏典二錠<lb/>
　　　冊立東宫<lb/>
𢎞治元年文武官各分五等一等賜紵絲二表裏二等<lb/>
至四等一表裏五等紗一疋南京同公差等項官亦同<lb/>
京衛外衛見操官軍及侍衛帶刀直宿錦衣府軍等衛<lb/>
御馬監并武驤左等四衛官舍将軍旗軍勇士午門等<lb/>
門并正陽等九門官軍銀一兩錦衣等衛所官絹一疋<lb/>
力士旗校軍奴并監局軍匠米一石内府軍厨民匠太<lb/>
<pb n="KR2m0010_WYG_100-5a"/>
常光祿寺厨役米七斗<lb/>
　　　經筵<lb/>
凡經筵初開知經筵同知經筵侍班講書展書等官例<lb/>
賜銀幣鈔錠各有等第其日講官或賜冠帶衣服等件<lb/>
出自特恩<lb/>
　　　時節給賜<lb/>
凡每嵗端午節文武百官俱賜扇并五綵夀絲縷若大<lb/>
臣及經筵官或别賜扇并綵絛艾虎等物各以品級為<lb/>
<pb n="KR2m0010_WYG_100-5b"/>
等<lb/>
凡每嵗各處進貢時鮮如青梅枇杷楊梅雪梨藕笋鰣<lb/>
魚諸物賜文武大臣及日講官各以品級為等<lb/>
　　　公差<lb/>
凡總兵鎮守提督廵撫等官辭朝例賜銀幣寳鈔等物<lb/>
各以事之輕重為等<lb/>
凡文武大臣奉㫖勘事回還及督工選軍審囚等項事<lb/>
畢例賜鈔幣羊酒等物各以事之輕重為等<lb/>
<pb n="KR2m0010_WYG_100-6a"/>
　　　考滿<lb/>
凡文職大臣考滿有賜寳鈔羊酒者以品級為等其有<lb/>
賜宴及勑諭者出自特恩<lb/>
　　　患病<lb/>
凡文武大臣患病有賜羊酒米蔬等物者皆出特恩<lb/>
　　　省親<lb/>
凡在京官員給假省親例賜路費鈔錠各以品級為等<lb/>
　　　致仕<lb/>
<pb n="KR2m0010_WYG_100-6b"/>
凡文職大臣致仕有賜勑及銀幣等物者皆出特恩<lb/>
　　　節令<lb/>
洪武十六年令在京文武官吏人等正旦元宵節錢支<lb/>
與胡椒斤兩不等　十七年令冬至節錢支鈔不等<lb/>
二十二年重定賞例公侯伯鈔十錠武職一品二品七<lb/>
錠三品至八品五錠文職二品至六品六錠七品至九<lb/>
品三錠未入流官二錠監生一錠排色長一錠樂工二<lb/>
貫樂舞生二貫各寺守座住持一錠衆僧一貫　二十<lb/>
<pb n="KR2m0010_WYG_100-7a"/>
六年令自今聖節日在京官吏監生軍民僧道並賜鈔<lb/>
　永樂二十二年令皇親遇節令照例賜鈔若大臣不<lb/>
預宴公侯伯都督尚書賜鈔一千貫侍即五百貫　宣<lb/>
徳正統以後遇節令文武官及外夷人員并國師以下<lb/>
除有宴外其餘官吏人等俱照例闗支節錢官并監生<lb/>
鈔一錠儒士知印吏典僧道樂工二貫若奉㫖免宴闗<lb/>
與節錢大小官員各鈔一錠<lb/>
　　　慶賀<lb/>
<pb n="KR2m0010_WYG_100-7b"/>
凡各王府差來進表箋人員每人賜盤纒鈔十錠南京<lb/>
并在外三司官及諸司差来人員各五錠各王府差來<lb/>
進禮物人員二十錠内外官員内府别給綵叚一表裏<lb/>
鳳陽等處皇陵祠祭署官員社長土民陵户女户人等<lb/>
朝賀到京鈔十錠南京并三司官進表囘辭朝别賜鈔<lb/>
出自特恩<lb/>
　<lb/>
　明㑹典卷一百<lb/>
</p>
<p>
</p>
  </div>
</body>
</text>
</TEI>
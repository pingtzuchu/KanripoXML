<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明會典卷一百六十六</head> <lb/>
    <p>
<pb n="KR2m0010_WYG_166-1a"/>
欽定四庫全書<lb/>
　明會典卷一百六十六<lb/>
　　都察院三<lb/>
　　　追問<lb/>
　　諸司職掌<lb/>
凡在外軍民人等赴京或擊登聞鼓或通政司投狀陳<lb/>
告一應不公寃枉等事欽差監察御史出巡追問照出<lb/>
合問流品官員就便請㫖挐問帶同原告一到追問處<lb/>
<pb n="KR2m0010_WYG_166-1b"/>
所着令原告供報被告干連人姓名住址立案令所在<lb/>
官司抄案提人案驗後仍要抄行該吏書名畫字如後<lb/>
呈解原提被告人到不詳停滯即於来解内立案將原<lb/>
被告當官引問取訖招供服辯判押入卷明立文案開<lb/>
具原發事由問擬招罪照行事理除無招笞杖輕罪就<lb/>
彼摘斷徒流死罪連人卷帶回審擬奏聞發落<hi>餘並與問擬刑</hi>
<hi>名相同</hi>
　　憲綱<lb/>
<pb n="KR2m0010_WYG_166-2a"/>
凡監察御史按察司官有追問諸衙門官員取受不公<lb/>
刑名等事除軍官京官幷勲舊之臣及在外文職五品<lb/>
以上官具奏請㫖方許取問其餘六品以下取問明白<lb/>
從公决斷之後仍具奏聞若奉特㫖委問者湏將始終<lb/>
縁由議罪回奏取自上裁<lb/>
凡有告爭户婚田土錢糧鬭訟等事須於本管衙門自<lb/>
下而上陳告歸問如理斷不公或寃抑不理者直𨽻赴<lb/>
巡按監察御史在外赴按察司或分司及巡按監察御<lb/>
<pb n="KR2m0010_WYG_166-2b"/>
史處陳告即與受理推問如果得實將原問官吏依律<lb/>
究治其應請㫖者具實奏聞若見問未經結絶又赴本<lb/>
管上司告理不許輒便受状追卷變易是非須要即時<lb/>
附簿發下原問官司立限歸結如理斷不當及應合歸<lb/>
結而不歸結者即便究問違者監察御史按察司體察<lb/>
究治如不係分巡時月及巡歴已過所按地面却有陳<lb/>
告官吏不公不法者隨即受理追問<lb/>
凡監察御史按察司官分巡去處如有陳告官吏取受<lb/>
<pb n="KR2m0010_WYG_166-3a"/>
不公等事須要親行追問不許轉委違者杖一百<lb/>
凡有軍民相干詞訟等事移文到日其應該會問官員<lb/>
隨即前去若無故不即會問及偏徇占恡者從監察御<lb/>
史按察司官按問其應請㫖者具實奏聞<lb/>
　　　審録<lb/>
　　諸司職掌<lb/>
凡在外布政司按察司都司幷直𨽻府州刑名有犯死<lb/>
罪囚人收監在彼止開招罪申逹合干上司詳議允當<lb/>
<pb n="KR2m0010_WYG_166-3b"/>
移文本院通類具奏㸃差監察御史會同刑部委官按<lb/>
臨審决其到所在官司隨即令首領官吏抄案各該衙<lb/>
門追吊原行人卷赴官恭詳招罪果無出入及審取犯<lb/>
人服辯無異就令所司抄案差委獄卒将犯人押赴法<lb/>
場各照原擬處决將原吊卷宗發還該衙門收照却行<lb/>
具本開坐决過犯人花名回奏仍呈原委官司知會若<lb/>
囚人畨異原招即合辨理重提一干人證到官從公對<lb/>
問明白帶回審録發落其原問官吏果有受贓出入人<lb/>
<pb n="KR2m0010_WYG_166-4a"/>
罪情弊通行具奏挐問<lb/>
　　憲綱<lb/>
凡各都司布政司所屬幷直𨽻府州縣軍民諸衙門應<lb/>
有罪囚追問完備杖罪以下依律决斷徒流死罪議擬<lb/>
備申上司詳審直隸聴刑部巡按監察御史在外聴按<lb/>
察司幷分司審録無異徒流罪名就便斷遣至死罪者<lb/>
議擬奏聞事内干連人數先行摘斷不須對問者發落<lb/>
寜家必合存留待對者知在聴候直隸去處從刑部委<lb/>
<pb n="KR2m0010_WYG_166-4b"/>
官與巡按監察御史在外從都司布政司按察司及巡<lb/>
按監察御史公同審録處决如畨異原招事有寃抑者<lb/>
即與從公辯理若果寃抑幷将原問原審官吏按問其<lb/>
應請㫖者奏聞區處若審録無異故延不決及明稱寃<lb/>
枉不與伸理者並依律罪之<lb/>
　　　清軍<lb/>
　　事例<lb/>
宣徳二年勅六科掌科給事中各道掌道監察御史推<lb/>
<pb n="KR2m0010_WYG_166-5a"/>
舉亷能給事中御史各十四員具奏差往各處清理軍役<lb/>
　正統五年議准在京在外都司衛所不許差人勾軍<lb/>
止将逃故等項造册送部選差能幹御史一十七員分定<lb/>
地方請勅前去浙江等布政司幷直𨽻保定等府州清<lb/>
理每年八月終仍具清解過軍數回京具奏　天順二<lb/>
年奏准清軍御史三年一次赴京查考更替𢎞治十年<lb/>
奏准清軍御史三年滿日敢有枉道回家及年限未滿<lb/>
揑造册籍回京本院嚴加考察奏請黜退　十五年奏<lb/>
<pb n="KR2m0010_WYG_166-5b"/>
准清軍御史自到地方日為始扣至三年滿日赴京復命<lb/>
　　　提學<lb/>
　　事例<lb/>
正統元年選差監察御史才行兼備者二員提督南北<lb/>
直𨽻學校其考試生員黜退為吏及蠲免差役追徴食<lb/>
糧等項俱聴照例施行　成化十三年奏准各處軍民<lb/>
嵗貢生員俱聴提督學校官考試<lb/>
　　　巡城<lb/>
<pb n="KR2m0010_WYG_166-6a"/>
　　事例<lb/>
正統十三年令巡視京城等項御史凡事有奸弊聴其<lb/>
依法受理送問　成化四年令錦衣衛五城兵馬司禁<lb/>
約賭博緝捕强盗巡城御史通行提調　五年奏准巡<lb/>
視五城監察御史不許監收各塲草束二十一年奏<lb/>
准京城坐舖火夫除官員二門幷無丁外其餘勇士力<lb/>
士將軍校尉人匠等項家人餘丁例不優免敢有投託<lb/>
内府及在外各衙門分付優免者聴該城兵馬司呈送廵<lb/>
<pb n="KR2m0010_WYG_166-6b"/>
城御史送問　𢎞治元年奏准在京捕盗官兵人等遇<lb/>
有地方刦殺人財不行用心緝捕聴錦衣衛堂上幷巡<lb/>
城御史指實參奏拏問七年奏准京城九門守門官吏<lb/>
如有私立小班多勒客商車輛等項財物巡城御史拏問<lb/>
　　　巡闗<lb/>
　　事例<lb/>
居庸闗直抵龍泉闗一帶山海闗直抵古北口一帶各<lb/>
差監察御史一員請勅前去公同各該分守守備等項<lb/>
<pb n="KR2m0010_WYG_166-7a"/>
内外官員巡視闗口㸃閘軍士整飭器械操演武藝幷<lb/>
受理守闗人等一應詞訟就彼發落不許軍衛有司擅<lb/>
便拘提有悞守把如守備等官有罷輭疾弱不堪任事<lb/>
之人指實具奏替换　山海等闗每半年鎮巡等官將<lb/>
捉獲軍囚開奏若鎮巡等官怠惰聴巡按巡闗御史糾<lb/>
舉若非應捕人捉獲軍囚者給賞<lb/>
　　　巡茶馬<lb/>
　　事例<lb/>
<pb n="KR2m0010_WYG_166-7b"/>
陜西洮州河州西寜茶馬司三處收貯官茶易換畨馬毎嵗<lb/>
差監察御史一員請勅前去申明節次條例提督都布按三<lb/>
司軍衛有司幷守備把隘等官不許官豪勢要及軍民之家興<lb/>
販私茶潛入畨境通同交易舊例三年一次招畨易馬其後<lb/>
不拘年限願來者聽所買上中下等馬俱解陜西行太僕寺<lb/>
　　　巡鹽<lb/>
　　事例<lb/>
宣徳十年選差御史一員於直隸揚州府通州狼山鎮<lb/>
<pb n="KR2m0010_WYG_166-8a"/>
提督軍衞巡司官旗弓兵人等巡捕禁革私鹽　正統<lb/>
三年令兩淮兩浙長蘆等運司每嵗各差御史一員領<lb/>
𠡠巡視禁約催督鹽課　十年令長蘆巡鹽御史兼理山<lb/>
東鹽法　成化九年差御史一員巡視河東運司鹽課<lb/>
　　　巡河<lb/>
　　事例<lb/>
成化八年奏准山東濟寧州直抵南京一帶河道兩淮巡<lb/>
鹽御史帶管通州直抵濟寧州一帶河道長蘆巡鹽御史<lb/>
<pb n="KR2m0010_WYG_166-8b"/>
帶管提督所屬軍衛有司時加䟽濬修築禁治豪強革除<lb/>
奸弊及督收船鈔㸃視驛跕緝捕盗賊盤檢馬船等項<lb/>
　　　捕盗<lb/>
　　事例<lb/>
宣德四年以冬月河凍選差御史錦衣衛官各三員徃<lb/>
良鄉固安通州三路督令軍衛有司各照地方設法捕<lb/>
盗　成化二年奏准選差監察御史二員各請𠡠一員<lb/>
自通州直抵臨清一員自臨清直抵儀真與原差巡河<lb/>
<pb n="KR2m0010_WYG_166-9a"/>
御史提督捕盗　十四年以朝覲官在途令巡捕御史<lb/>
錦衣衛官先河凍時兩月差遣<lb/>
　　　盤糧<lb/>
　　事例<lb/>
遼東宣府甘肅及湖廣兩廣四川等處每三年各差監<lb/>
察御史一員同給事中一員領勅前去各該地方會同巡<lb/>
按御史幷原管糧官將各倉庫一應糧料草束銀兩吊<lb/>
取各年收放卷簿自某年查盤以後但係續收之數逐<lb/>
<pb n="KR2m0010_WYG_166-9b"/>
一盤驗要見每年收支現在若干草束亦依法丈量幷<lb/>
原糴糧料用過價銀數目若有陳腐糠粃不堪之數幷<lb/>
虚出盗賣虧折等弊應提問者提問應參奏者參奏施行<lb/>
　　　雜差<lb/>
　　事例<lb/>
宣徳四年差監察御史九員於京城九門整理鈔法毎<lb/>
日將各門收過鈔數開坐奏聞　又差監察御史一員<lb/>
同給事中會同光禄寺堂上官驗收牲口果品厨料等<lb/>
<pb n="KR2m0010_WYG_166-10a"/>
物幷監收白糧　九年差監察御史一員巡視在京倉<lb/>
一員巡視通州倉一員巡視各處收草一員巡視甲字<lb/>
等庫一員提督象牛羊等房錢糧一員巡察光禄寺凡<lb/>
内外官員人等多支食料及需索搔□者皆令執奏<lb/>
又差御史一員同給事中錦衣衛官巡視官軍騎操馬<lb/>
匹不許閒時帶鞍騎坐及䭾載等項　正統二年令巡<lb/>
視光禄寺御史同户部主事監收錢糧　又差監察御<lb/>
史一員同給事中五城兵馬司五府錦衣衛兵部原委官<lb/>
<pb n="KR2m0010_WYG_166-10b"/>
存䘏清到軍士　五年令各門收鈔御史等官提督守<lb/>
門官軍遇有将官馬䭾載物件等項拏問　七年奏准<lb/>
監察御史除憲綱幷詔勅内該載應合御史理辦及軍<lb/>
機等項事務如果都布按三司不能完結或完報未明<lb/>
者明白具奏取自上裁其餘常事各衙門自行分管理<lb/>
辦者不許輒擬奏差委　又差御史一員同太僕寺官<lb/>
給俵馬匹　景泰四年差御史一員於兩廣監軍　成<lb/>
化元年差給事中御史各一員巡察各營奸弊遇有該<lb/>
<pb n="KR2m0010_WYG_166-11a"/>
管頭目私役賣放科歛及不行如法操練等項指實劾<lb/>
奏　五年各處草塲止令本部原委主事等官督同官<lb/>
攅收受其御史照舊往来巡視　六年令通州盧溝橋<lb/>
等處抽分局監察御史一季一換按月造册具本會同<lb/>
該局官吏御前復命　七年議准在京抽分竹木局五<lb/>
處仍令原設官攅照例抽分每季差御史一員與主事<lb/>
往来巡視提督<lb/>
　已上巡按巡鹽巡茶馬巡光禄寺巡闗巡城巡倉巡<lb/>
<pb n="KR2m0010_WYG_166-11b"/>
　京營御史俱一年滿清軍御史三年滿提學御史九<lb/>
　年滿㸃存䘏抽分監收御史俱三月滿刷卷盤糧三<lb/>
　年一差印馬一年一差與監試監軍捕盗等項御史<lb/>
　事畢即回任管事或御史缺少如清軍刷卷等項以<lb/>
　南京御史差遣<lb/>
　　　侍班紏儀監祭員數<lb/>
每日奉天門朝恭丹墀二員午門外二員毎月朔望日<lb/>
奉天殿朝恭丹墀二員奉天門外二員萬夀聖節正旦<lb/>
<pb n="KR2m0010_WYG_166-12a"/>
冬至殿上四員丹墀十二員皇太子千秋節文華殿上<lb/>
二員門外二員登極頒詔天下殿上四員丹墀十二員<lb/>
午門外二員承天門外二員上徽號頒詔天下殿上四<lb/>
員丹墀二員午門外二員承天門外二員駕幸太學行<lb/>
釋奠禮監禮四員駕還奉天門行慶賀禮丹墀二員祭<lb/>
酒等官率諸生上表謝恩殿上二員丹墀二員册立東<lb/>
宫傳制殿上四員丹墀十二員午門外二員承天門外<lb/>
二員上表稱賀殿上四員丹墀十二員東宫行冠禮傳<lb/>
<pb n="KR2m0010_WYG_166-12b"/>
制殿上二員丹墀二員行慶賀禮殿上二員丹墀二員<lb/>
文華殿上二員門外二員册封皇后頒詔天下殿上四<lb/>
員丹墀二員午門外二員承天門外二員行慶賀禮殿<lb/>
上二員丹墀二員册封親王殿上二員丹墀二員皇子<lb/>
行冠禮殿上二員丹墀二員册封妃幷王妃及行納徴<lb/>
禮傳制殿上二員丹墀二員進實録殿上四員丹墀十<lb/>
二員經筵二員進春進厯幷科舉傳制状元率諸進士<lb/>
上表俱殿上二員丹墀二員大祀天地誓戒殿上二員<lb/>
<pb n="KR2m0010_WYG_166-13a"/>
丹墀二員監禮二員五府六部等衙門㸃齋二十四員<lb/>
大祀禮成聖駕回行慶賀禮殿上二員丹墀二員待宴<lb/>
二員糾儀四員太廟時享祫祭春秋祭太社太稷太嵗<lb/>
風雲雷雨等神幷祭諸陵監禮各二員祭嶽鎮海瀆歴<lb/>
代帝王傳制殿上二員丹墀二員祭先師孔子傳制殿<lb/>
上二員丹墀二員監禮二員日月食糾儀六員<lb/>
　　南京都察院<lb/>
　　事例<lb/>
<pb n="KR2m0010_WYG_166-13b"/>
凡本院問擬刑名審録處决重囚及提問職官等項俱<lb/>
與南京刑部同<lb/>
凡本院副都御史僉都御史奉督操江官軍幷巡視江<lb/>
道自九江至鎮江蘇松等處成化九年奏准専督巡江<lb/>
後復令兼督操江官軍<lb/>
凡南京各衙門聖節正旦冬至千秋節先期進表箋至<lb/>
期習儀行慶賀禮及迎接詔書開讀俱差御史二員糾<lb/>
儀<lb/>
<pb n="KR2m0010_WYG_166-14a"/>
凡南京孝陵祭祀及祭歴代帝王廟祭先師孔子祭大<lb/>
江之神俱差御史糾儀<lb/>
凡各道御史糾劾言事與都察院同<lb/>
凡應天府鄉試差御史二員監試<lb/>
凡奏差各道御史清軍刷卷巡江管屯鳯陽巡倉等項<lb/>
各有印信在京對道御史闗領差人給付事完復命進<lb/>
繳<lb/>
凡照刷南京光禄寺及南京内府庫文卷給散京衛旗<lb/>
<pb n="KR2m0010_WYG_166-14b"/>
軍冬夏布疋各差御史一員事完復命<lb/>
凡監收南京内府各庫布絹差御史一員<lb/>
凡㸃閘南京皇城門禁差御史一員<lb/>
凡巡城兼巡街道正統間差御史一員𢎞治五年奏准<lb/>
差二員一員分管中東南三兵馬司一員分管西北二<lb/>
兵馬司地方<lb/>
凡監收南京各衛倉及草塲粮草南北二處分差御史<lb/>
二員<lb/>
<pb n="KR2m0010_WYG_166-15a"/>
凡㸃閘南京各教塲操練官軍差御史一員<lb/>
凡巡視各衙門人匠存恤各衛新軍監收庫房店舍等項鈔<lb/>
課㸔装馬快船隻及石灰山關清水潭秤掣商鹽各差御史<lb/>
或不妨道事暫委監視<lb/>
凡監收龍江等闗抽分竹木差御史一員兼督江東宣<lb/>
課司抽分猪羊等項<lb/>
凡南京巡江差御史二員一員自龍王闗上至九江一<lb/>
員自龍江闗下至蘇松等處<lb/>
<pb n="KR2m0010_WYG_166-15b"/>
凡監收鳯陽糧斛差御史一員正統二年令兼理鳯陽<lb/>
中等九衛所幷鳯陽府等軍民詞訟<lb/>
凡南京巡視屯田差御史一員成化四年奏准専理江<lb/>
北四十二衛屯田遇有詞訟應參奏者備呈總督糧儲<lb/>
都御史具奏處分<lb/>
凡巡視等項御史正統十三年奏准若係該管事有奸<lb/>
弊聴依法受理送問其告爭田土婚姻錢債及一應不<lb/>
係該管事内詞訟不許接受<lb/>
<pb n="KR2m0010_WYG_166-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0010_WYG_166-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明會典卷一百六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明㑹典卷一百三十五</head> <lb/>
    <p>
<pb n="KR2m0010_WYG_135-1a"/>
欽定四庫全書<lb/>
　明㑹典卷一百三十五<lb/>
　　刑部十<lb/>
　　　　倉庫<lb/>
　　明律<lb/>
　　　鈔法<lb/>
凡印造寳鈔與洪武大中通寳及歴代銅錢相兼行使<lb/>
其民間買賣諸物及茶塩商稅諸色課程並聼收受違<lb/>
<pb n="KR2m0010_WYG_135-1b"/>
者杖一百　若諸人將寳鈔赴倉塲庫務折納諸色課<lb/>
程中買塩貨及各衙門起解贓罰須要於鈔背用使姓<lb/>
名私記以憑稽考若有不行用心辨騐收受偽鈔及挑<lb/>
剜描輳鈔貫在内者經手之人杖一百倍追所納鈔貫<lb/>
偽挑鈔貫燒毁其民間關市交易亦許用使私記若有<lb/>
不行仔細辨驗誤相行使者杖一百倍追鈔貫止問見<lb/>
使之人若知情行使者並依本律<lb/>
　　錢法<lb/>
<pb n="KR2m0010_WYG_135-2a"/>
凡錢法設立寳源等局鼓鑄洪武通寳銅錢與大中通<lb/>
寳及歴代銅錢相兼行使折二當三當五當十依數准<lb/>
筭民間金銀米麥布帛諸物價錢並依時直聽從民便<lb/>
若阻滯不即行使者杖六十　其軍民之家除鏡子軍<lb/>
器及寺觀庵院鐘磬鐃鈸外其餘應有廢銅並聽赴官<lb/>
中賣每斤給價銅錢一百五十文若私相買賣及收匿<lb/>
在家不赴官中賣者各笞四十<lb/>
　　　收粮違限<lb/>
<pb n="KR2m0010_WYG_135-2b"/>
凡收夏稅於五月十五日開倉七月終齊足秋粮十月<lb/>
初一日開倉十二月終齊足如早收去處預先收受者<lb/>
不拘此律若夏稅違限至八月終秋粮違限至次年正<lb/>
月終不足者其提調部粮官吏典分催里長欠粮人户<lb/>
各以十分為率一分不足者杖六十每一分加一等罪<lb/>
止杖一百受財者計贓以枉法從重論若違限一年之<lb/>
上不足者人户里長杖一百遷徙提調部粮官吏典處絞<lb/>
　　多收稅粮斛靣<lb/>
<pb n="KR2m0010_WYG_135-3a"/>
凡各倉收受税粮聽令納户親自行槪平斛交收作數<lb/>
支銷依令准除折耗若倉官斗級不令納户行槪跌斛<lb/>
淋尖多收斛面者杖六十若以附餘粮數計贓重者坐<lb/>
贓論罪止杖一百提調官吏知而不舉與同罪不知者<lb/>
不坐<lb/>
　　　隠匿費用稅粮課物<lb/>
凡送本户應納稅粮課物及應入官之物而隠匿費用<lb/>
不納或詐作損失欺妄官司者並計所虧欠物數准竊<lb/>
<pb n="KR2m0010_WYG_135-3b"/>
盗論免刺其部運官吏知情與同罪不知者不坐<lb/>
　　攬納税粮<lb/>
凡攬納稅粮者杖六十著落赴倉納足再於犯人名下<lb/>
追罰一半入官　若監臨主守攬納者加罪二等　其<lb/>
小户畸零米麥因便輳數於納粮人户處附納者勿論<lb/>
　　虛出通關硃鈔<lb/>
凡倉庫收受一應係官錢粮等物不足而監臨主守通<lb/>
同有司提調官吏虛出通關者計所虛出之數併贓皆<lb/>
<pb n="KR2m0010_WYG_135-4a"/>
以監守自盗論　若委官盤㸃錢粮數本不足符同申<lb/>
報足備者罪亦如之受財者計贓以枉法從重論　其<lb/>
監守不收本色折收財物虛出硃鈔者亦以監守自盗<lb/>
論納户知情减二等免刺原與之贓入官不知者不坐<lb/>
其贓還主　同僚知而不舉者與犯人同罪不知及不<lb/>
同署文案者不坐<lb/>
　　　附餘錢粮私下補數<lb/>
凡各衙門及倉庫但有附餘錢粮須要盡實報官明白<lb/>
<pb n="KR2m0010_WYG_135-4b"/>
正收作數若監臨主守將増出錢粮私下銷補别項事<lb/>
故虧折之數瞞官作弊者並計贓以監守自盗論　若<lb/>
内府承運庫收受金帛當日交割未完者許令附簿寄<lb/>
庫若有餘剰之物本庫明白立案正收開申户部作數<lb/>
若䑃朧擅將金帛等物出外者斬守門官失於盤獲搜<lb/>
檢者杖一百<lb/>
　　　私借錢粮<lb/>
凡監臨主守將係官錢粮等物私自借用或轉借與人<lb/>
<pb n="KR2m0010_WYG_135-5a"/>
者雖有文字並計贓以監守自盗論其非監守之人借<lb/>
者以常人盗倉庫錢粮論　若將自已物件抵換官物<lb/>
者罪亦如之<lb/>
　　　私借官物<lb/>
凡監臨主守將係官什物衣服氊褥器玩之𩔖私自借<lb/>
用或轉借與人及借之者各笞五十過十日各坐贓論<lb/>
减二等若有損失者依毁失官物律坐罪追陪<lb/>
　　　那移出納<lb/>
<pb n="KR2m0010_WYG_135-5b"/>
凡各衙門收支錢粮等物已有文案勘合若監臨主守<lb/>
不正收正支那移出納還充官用者並計贓准監守自<lb/>
盗論罪止杖一百流三千里免刺　若不給半印勘合<lb/>
擅出權帖或給勘合不立文案放支及倉庫不候勘合<lb/>
或已奉勘合不附簿放支者罪亦如之　其出征鎮守<lb/>
軍馬經過去處行粮草料明立文案即時應付具數開<lb/>
申合干上司准除不在擅支之限違者杖六十<lb/>
　　　庫秤雇役侵欺<lb/>
<pb n="KR2m0010_WYG_135-6a"/>
凡倉庫務塲局院庫秤斗級若雇役之人侵欺借貸移<lb/>
易係官錢粮並以監守自盗論若雇主同情分受贓物<lb/>
者罪亦如之其知情不曽分贓而符同申報瞞官及不<lb/>
首告者减一等罪止杖一百不知情者不坐<lb/>
　　冐支官粮<lb/>
凡管軍官吏總旗小旗冐支軍粮入己者計贓准竊盗<lb/>
論免刺<lb/>
　　　錢粮互相覺察<lb/>
<pb n="KR2m0010_WYG_135-6b"/>
凡倉庫務塲官吏攅攔庫子斗級皆得互相覺察若知<lb/>
侵欺盗用借貸係官錢粮已出倉庫匿而不舉及故縱<lb/>
者並與犯人同罪失覺察者减三等罪止杖一百　若<lb/>
官吏虛立文案那移出納及虛出通關其斗級庫子攔<lb/>
頭不知者不坐<lb/>
　　倉庫不覺被盗<lb/>
凡有人從倉庫中出守把之人不搜檢者笞二十因不<lb/>
搜檢以致盗物出倉庫而不覺者减盗罪二等若夜直<lb/>
<pb n="KR2m0010_WYG_135-7a"/>
更之人不覺盗者减三等倉庫直宿官攅斗級庫子不<lb/>
覺盗者减五等並罪止杖一百故縱者各與盗同罪若<lb/>
被强盗者勿論<lb/>
　　守支錢粮及擅開官封<lb/>
凡倉庫官攅斗級庫子役滿得代所收錢粮官物并令<lb/>
守支盡絶若無短少方許給由其有應合相沿交割之<lb/>
物聼提調官吏監臨盤㸃見數不得指厫指庫交割違<lb/>
者各杖一百　若官物有印封記其主典不請原封官<lb/>
<pb n="KR2m0010_WYG_135-7b"/>
司而擅開者杖六十<lb/>
　　　出納官物有違<lb/>
凡倉庫出納官物當出陳物而出新物應受上物而受<lb/>
下物之𩔖及有司和雇和買不即給價若給價有增减<lb/>
不實者計所虧欠及多餘之價坐贓論　若應給俸禄<lb/>
未及期而預給者罪亦如之　其監臨官吏知而不舉<lb/>
與同罪不知者不坐<lb/>
　　　收支留難<lb/>
<pb n="KR2m0010_WYG_135-8a"/>
凡收受支給官物其當該官吏無故留難刁蹬不即收<lb/>
支者一日笞五十每三日加一等罪止杖六十徒一年<lb/>
　守門人留難者罪亦如之　若領物納物之人到有<lb/>
先後主司不依次序收支者笞四十<lb/>
　　起解金銀足色<lb/>
凡收受諸色課程變賣物貨起觧金銀須要足色如成<lb/>
色不及分數提調官吏人匠各笞四十著落均陪還官<lb/>
　　　損壊倉庫財物<lb/>
<pb n="KR2m0010_WYG_135-8b"/>
凡倉庫及積聚財物主守之人安置不如法曬晾不以<lb/>
時致有損壊者計所損壊之物坐贓論著落均陪還官<lb/>
若卒遇雨水衝激失火延燒盗賊刼奪事出不測而有<lb/>
損失者委官保勘覆實顯跡明白免罪不陪其監臨主<lb/>
守若將侵欺借貸那移之數乗其水火盗賊虛揑文案<lb/>
及扣換交單籍冊申報瞞官者並計贓以監守自盗論<lb/>
同僚知而不舉者與同罪不知者不坐<lb/>
　　轉解官物<lb/>
<pb n="KR2m0010_WYG_135-9a"/>
凡各處徴收錢帛買辦軍需成造軍器等物所在州縣<lb/>
交收差有職役人員陸續𩔖解本府若本府不即交收<lb/>
差人轉觧勒令人户就解布政司者當該提調正官首<lb/>
領官吏典各杖八十若布政司不即交收勒令各府就<lb/>
解部者首領官令典罪亦如之　其起運官物長押官<lb/>
及觧物人安置不如法致有損失者計所損失之物坐<lb/>
贓論著落均陪還官若船行卒遇風浪及失火延燒或<lb/>
盗賊刼奪事出不測而有損失者申告所在官司委官<lb/>
<pb n="KR2m0010_WYG_135-9b"/>
保勘覆實顯跡明白免罪不陪若有侵欺者計贓以監<lb/>
守自盗論　若起運官物不運本色而輙齎財貨於所<lb/>
納去處收買納官者亦計贓以監守自盗論<lb/>
　　　擬斷贓罰不當<lb/>
凡擬斷贓罰財物應入官而給主及應給主而入官者<lb/>
坐贓論罪止杖一百<lb/>
　　　守掌在官財物<lb/>
凡官物當應給付與人已出倉庫而未給付若私物當<lb/>
<pb n="KR2m0010_WYG_135-10a"/>
供官用已送在官而未入倉庫但有人守掌在官若有<lb/>
侵欺借貸者並計贓以監守自盗論<lb/>
　　　隠瞞入官家產<lb/>
凡抄沒人口財產除謀反謀叛及姦黨係在十惡依律<lb/>
抄沒其餘有犯律不該載者妻子財產不在抄沒入官<lb/>
之限違者依故入人流罪論　若抄劄入官家產而隠<lb/>
瞞人口不報者計口以隠漏丁口論若隠瞞田土者計<lb/>
田以欺隠田粮論若隠瞞財物房屋孳畜者坐贓論各<lb/>
<pb n="KR2m0010_WYG_135-10b"/>
罪止杖一百所隠人口財產並入官罪坐供報之人<lb/>
若里長同情隠瞞及當該官吏知情者並與同罪計所<lb/>
隠贓重者坐贓論全科　受財者計贓以枉法各從重<lb/>
論失覺舉者减三等罪止笞五十<lb/>
　　　　課程<lb/>
　　明律<lb/>
　　　塩法<lb/>
凡犯私塩者杖一百徒三年若有軍器者加一等誣指<lb/>
<pb n="KR2m0010_WYG_135-11a"/>
平人者加三等拒捕者斬塩貨車船頭匹並入官引領<lb/>
牙人及窩蔵寄頓者杖九十徒二年半挑擔䭾載者杖<lb/>
八十徒二年非應捕人告獲者就將所獲私塩給付告<lb/>
人充賞有能自首者免罪一體給賞　若事發止理見<lb/>
獲人塩當該官司不許輾轉攀指違者以故入人罪論<lb/>
凡塩塲竈丁人等除正額塩外夾帶餘塩出塲及私煎<lb/>
貨賣者同私塩法百夫長知情故縱及通同貨賣者與<lb/>
犯人同罪<lb/>
<pb n="KR2m0010_WYG_135-11b"/>
凡婦人有犯私塩若夫在家或子知情罪坐夫男其雖<lb/>
有夫而逺出或有子㓜弱罪坐本婦<lb/>
凡買食私塩者杖一百因而貨賣者杖一百徒三年<lb/>
凡守禦官司及塩運司巡檢司巡獲私塩即發有司歸<lb/>
勘各衙門不許擅問若有司官吏通同脱放者與犯人<lb/>
同罪受財者計贓以枉法從重論<lb/>
凡守禦官司及有司巡檢司設法差人於概管地面并<lb/>
附塲𦂳關去處常川巡禁私塩若有透漏者關津把截<lb/>
<pb n="KR2m0010_WYG_135-12a"/>
官及所委巡塩人員初犯笞四十再犯笞五十三犯杖<lb/>
六十並附過還職如知情故縱及容令軍兵隨同販賣<lb/>
者與犯人同罪受財者計贓以枉法從重論<lb/>
其巡獲私塩入已不觧官者杖一百徒三年若裝誣平<lb/>
人者加三等<lb/>
凡軍人有犯私塩本管千百户有失鈐束者百户初犯<lb/>
笞五十再犯杖六十三犯杖七十减半給俸千户初犯<lb/>
笞四十再犯笞五十三犯杖六十减半給俸並附過還<lb/>
<pb n="KR2m0010_WYG_135-12b"/>
職若知情容縱及通同販賣者與犯人同罪<lb/>
凡起運官塩每引二百斤為一袋帶耗五斤經過批驗<lb/>
所依數掣摯秤盤但有夾帶餘塩者同私塩法　若客<lb/>
塩越過批驗所不經掣摯關防者杖九十押囬盤騐<lb/>
凡客商販賣官塩不許塩引相離違者同私塩法　其<lb/>
賣塩了畢十日之内不繳退引者笞四十　若將舊引<lb/>
影射塩貨者同私塩法凡起運官塩并竈户運塩上倉<lb/>
將帶軍器及不用官船起運者同私塩法<lb/>
<pb n="KR2m0010_WYG_135-13a"/>
凡客商將官塩挿和沙土貨賣者杖八十<lb/>
凡將有引官塩不於拘該行塩地面發賣轉於别境犯<lb/>
界貨賣者杖一百知而買食者杖六十不知者不坐其<lb/>
塩入官<lb/>
　　監臨勢要中塩<lb/>
凡監臨官吏詭名及權勢之人中納錢粮請買<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>引勘<lb/>
合侵奪民利者杖一百徒三年塩貨入官<lb/>
　　　沮壊塩法<lb/>
<pb n="KR2m0010_WYG_135-13b"/>
凡客商中買塩引勘合不親赴塲支塩中途増價轉賣<lb/>
沮壊塩法者買主賣主各杖八十牙保减一等鹽貨價<lb/>
錢並入官其鋪户轉買拆賣者不用此律<lb/>
　　　私茶<lb/>
凡犯私茶者同私塩法論罪如將已批騐截角退引入<lb/>
山影射照茶者以私茶論<lb/>
　　　私礬<lb/>
凡私煎礬貨賣者同私鹽法論罪<lb/>
<pb n="KR2m0010_WYG_135-14a"/>
　　　匿稅<lb/>
凡客商匿稅及賣酒醋之家不納課程者笞五十物貨<lb/>
酒醋一半入官於入官物内以十分為率三分付告人<lb/>
充賞務官攅攔自獲者不賞入門不弔引同匿稅法其<lb/>
造酒醋自用者不在此限　若買頭匹不稅契者罪亦<lb/>
如之仍於買主名下追徴價錢一半入官<lb/>
　　　舶商匿貨<lb/>
凡泛海客商舶船到岸即將物貨盡實報官抽分若停<lb/>
<pb n="KR2m0010_WYG_135-14b"/>
塌沿港土商牙儈之家不報者杖一百雖供報而不盡<lb/>
者罪亦如之物貨並入官停藏之人同罪告獲者官給<lb/>
賞銀二十兩<lb/>
　　　人户虧兌課程<lb/>
凡民間週嵗額辦茶塩商稅諸色課程年終不納齊足<lb/>
者計不足之數以十分為率一分笞四十每一分加一<lb/>
等罪止杖八十追課納官　若茶塩運司塩塲茶局及<lb/>
税務河泊所等官不行用心辦課年終比附上年課額<lb/>
<pb n="KR2m0010_WYG_135-15a"/>
虧兑者亦以十分論一分笞五十每一分加一等罪止<lb/>
杖一百所虧課程著落追補還官　若有隠瞞侵欺借<lb/>
用者並計贓以監守自盗論<lb/>
　　　　錢債<lb/>
　　明律<lb/>
　　　違禁取利<lb/>
凡私放錢債及典當財物每月取利並不得過三分年<lb/>
月雖多不過一本一利違者笞四十以餘利計贓重者<lb/>
<pb n="KR2m0010_WYG_135-15b"/>
坐贓論罪止杖一百　若監臨官吏於所部内舉放錢<lb/>
債典當財物者杖八十違禁取利以餘利計贓重者依<lb/>
不枉法論　並追餘利給主　其負欠私債違約不還<lb/>
者五貫以上違三月笞一十每一月加一等罪止笞四<lb/>
十五十貫以上違三月笞二十每一月加一等罪止笞<lb/>
五十二百五十貫以上違三月笞三十每一月加一等<lb/>
罪止杖六十並追本利給主　若豪勢之人不告官司<lb/>
以私債強奪去人孳畜產業者杖八十若估價過本利<lb/>
<pb n="KR2m0010_WYG_135-16a"/>
者計多餘之物坐贓論依數追還　若准折人妻妾子<lb/>
女者杖一百強奪者加二等因而姦占婦女者絞人口<lb/>
給親私債免追<lb/>
　　　費用受寄財產<lb/>
凡受寄人財物畜產而輒費用者坐贓論减一等詐言<lb/>
死失者准竊盗論减一等並追物還主其被水火盗賊<lb/>
費失及畜產病死有顯跡者勿論<lb/>
　　　得遺失物<lb/>
<pb n="KR2m0010_WYG_135-16b"/>
凡得遺失之物限五日内送官官物還官私物召人識<lb/>
認於内一半給與得物人充賞一半給還失物人如三<lb/>
十日内無人識認者全給限外不送官者官物坐贓論<lb/>
私物减二等其物一半入官一半給主　若於官私地<lb/>
内掘得埋藏之物者並聽收用若有古器鐘鼎符印異<lb/>
常之物限三十日内送官違者杖八十其物入官<lb/>
　　　　市[門@里]<lb/>
　　明律<lb/>
<pb n="KR2m0010_WYG_135-17a"/>
　　　私充牙行埠頭<lb/>
凡城市鄉村諸色牙行及船埠頭並選有抵業人户充<lb/>
應官給印信文簿附寫客商舡户住貫姓名路引字號<lb/>
物貨數目每月赴官查照私充者杖六十所得牙錢入<lb/>
官官牙埠頭容隠者笞五十革去<lb/>
　　　市司評物價<lb/>
凡諸物行人評估物價或貴或賤令價不平者計所増<lb/>
减之價坐贓論入己者准竊盗論免刺　其為罪人估<lb/>
<pb n="KR2m0010_WYG_135-17b"/>
贓不實致罪有輕重者以故出入人罪論受財者計贓<lb/>
以枉法從重論<lb/>
　　　把持行市<lb/>
凡買賣諸物兩不和同而把持行市專取其利及販鬻<lb/>
之徒通同牙行共為姦計賣物以賤為貴買物以貴為<lb/>
賤者杖八十　若見人有所買賣在傍髙下比價以相<lb/>
惑亂而取利者笞四十　若已得利物計贓重者准竊<lb/>
盗論免刺<lb/>
<pb n="KR2m0010_WYG_135-18a"/>
　　　私造斛斗秤尺<lb/>
凡私造斛斗秤尺不平在市行使及將官降斛斗秤尺<lb/>
作弊増减者杖六十工匠同罪　若官降不如法者杖<lb/>
七十提調官失於校勘者减一等知情與同罪　其在<lb/>
市行使斛斗秤尺雖平而不經官司校勘印烙者笞四<lb/>
十　若倉庫官吏私自増减官降斛斗秤尺收支官物<lb/>
而不平者杖一百以所増减物計贓重者坐贓論因而<lb/>
得物入己者以監守自盗論工匠杖八十監臨官知而<lb/>
<pb n="KR2m0010_WYG_135-18b"/>
不舉者與犯人同罪失覺察者减三等罪止杖一百<lb/>
　　　器用布絹不如法<lb/>
凡造器用之物不牢固真實及絹布之屬紕薄短狹而<lb/>
賣者各笞五十其物入官<lb/>
　<lb/>
　<lb/>
　<lb/>
　明㑹典卷一百三十五<lb/>
</p>
<p>
</p>
  </div>
</body>
</text>
</TEI>
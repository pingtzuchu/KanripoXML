<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明會典卷一百三十九</head> <lb/>
    <p>
<pb n="KR2m0010_WYG_139-1a"/>
欽定四庫全書<lb/>
　明會典卷一百三十九<lb/>
　　刑部十四<lb/>
　　　　軍政<lb/>
　　明律<lb/>
　　　擅調官軍<lb/>
凡將帥部領軍馬守禦城池及屯駐邊鎮若所管地方<lb/>
遇有報到草賊生發即時差人體探緩急聲息須先申<lb/>
<pb n="KR2m0010_WYG_139-1b"/>
報本管上司轉達朝廷奏聞給降御寳聖㫖調遣官軍<lb/>
征討若無警急不先申上司雖已申上司不待囘報輙<lb/>
於所屬擅調軍馬及所屬擅發與者各杖一百罷職發<lb/>
邊逺充軍　其暴兵卒至欲來攻襲及城鎮屯聚軍馬<lb/>
之處或有反叛或賊有内應事有警急及路程遥逺者<lb/>
並聴從便火速調撥軍馬乗機勦捕若寇賊滋蔓應合<lb/>
會捕者隣近衛所雖非所屬亦得調發䇿應並即申報<lb/>
本管上司轉達朝廷知會若不即調遣會合或不即申<lb/>
<pb n="KR2m0010_WYG_139-2a"/>
報上司及隣近衛所不即發兵䇿應者並與擅調發罪<lb/>
同　若親王所封地面有警調兵已有定制其餘上司<lb/>
及大臣將文書調遣將士提撥軍馬者非奉御寳聖㫖<lb/>
不得擅離信地若軍官有改除别職或犯罪取發如無<lb/>
奏奉聖㫖亦不許擅動違者罪亦如之<lb/>
　　　申報軍務<lb/>
凡將帥參隨總兵官征進如總兵官分調攻取城寨克<lb/>
平之後隨將捷音差人飛報一申總兵官一申五軍都<lb/>
<pb n="KR2m0010_WYG_139-2b"/>
督府一行兵部另具奏本實封御前　若賊人數多出<lb/>
没不常如所領軍人不敷須要速申總兵官添撥軍馬<lb/>
設䇿勦捕不速飛申者從總兵官量事輕重治罪　若<lb/>
有來降之人即便送赴總兵官轉達朝廷區處其貪取<lb/>
來降人財物因而殺傷人及中途逼勒逃竄者斬<lb/>
　　　飛報軍情<lb/>
凡飛報軍情在外府州差人一申布政司一申都指揮<lb/>
使司及行移本道按察司其守禦官差人行移都指揮<lb/>
<pb n="KR2m0010_WYG_139-3a"/>
使司都指揮使司差人一行本管都督府一具實封布<lb/>
政司一差人行移兵部一具實封俱至御前開拆按察<lb/>
司差人具實封直奏在内直𨽻軍民官司並差人申本<lb/>
管都督府及兵部另具實封各自奏聞若互相知會隱<lb/>
匿不速奏聞者杖一百罷職不叙因而失誤軍機者斬<lb/>
　　　邊境申索軍需<lb/>
凡守邊將帥但有取索軍器錢粮等物須要差人一行<lb/>
布政司一行都指揮使司再差人一行五軍都督府一<lb/>
<pb n="KR2m0010_WYG_139-3b"/>
行合干部分及具奏本實封御前其公文若到該部五<lb/>
軍都督府須要隨即奏聞區處發遣差來人囘還若稽<lb/>
緩不即奏聞及各處不行依式申報者並杖一百罷職<lb/>
不叙因而失誤軍機者斬<lb/>
　　　失誤軍事<lb/>
凡臨軍征討應合供給軍器行粮草料違期不完者當<lb/>
該官吏各杖一百罪坐所由　若臨敵缺乏及領兵官<lb/>
已承調遣不依期進兵䇿應若承差告報軍期而違限<lb/>
<pb n="KR2m0010_WYG_139-4a"/>
因而失誤軍機者並斬<lb/>
　　　從征違期<lb/>
凡軍官軍人臨當征討已有起程日期而稽留不進者<lb/>
一日杖七十每三日加一等若故自傷殘及詐為疾患<lb/>
之𩔖以避征役者各加一等並罪止杖一百仍發出征<lb/>
　若軍臨敵境托故違期一日不至者杖一百三日不<lb/>
至者斬若能立功贖罪者從總兵官區處<lb/>
　　　軍人替役<lb/>
<pb n="KR2m0010_WYG_139-4b"/>
凡軍人不親出征雇倩人冒名代替者替身杖八十収<lb/>
籍充軍正身杖一百依舊充軍若守禦軍人雇人冒名<lb/>
代替者各減二等其子孫弟姪及同居少壯親屬自願<lb/>
代替者聴若果有老弱殘疾赴本管官司陳告騐實與<lb/>
免軍身　若醫工承差関領官藥隨軍征進轉雇庸醫<lb/>
冒名代替者各杖八十雇工錢入官<lb/>
　　　主將不固守<lb/>
凡守邊將帥被賊攻圍城寨不行固守而輙棄去及守<lb/>
<pb n="KR2m0010_WYG_139-5a"/>
備不設為賊所掩襲因而失䧟城寨者斬若與賊臨境<lb/>
其望髙巡哨之人失於飛報以致䧟城損軍者亦斬若<lb/>
被賊侵入境内擄掠人民者杖一百發邊逺充軍　其<lb/>
官軍臨陣先退及圍困敵城而逃者斬<lb/>
　　　縱軍擄掠<lb/>
凡守邊將帥非奉調遣私自使令軍人於外境擄掠人<lb/>
口財物者杖一百罷職充軍所部聴使軍官及總旗逓<lb/>
減一等並罪坐所由小旗軍人不坐　若軍人不曾經<lb/>
<pb n="KR2m0010_WYG_139-5b"/>
由本管頭目私出外境擄掠者為首杖一百為從杖九<lb/>
十傷人為首者斬為從杖一百俱發邊逺充軍若本管<lb/>
頭目鈐束不嚴杖六十附過還職　其邊境城邑有賊<lb/>
出沒乗機領兵攻取者不在此限　若於已附地面擄<lb/>
掠者不分首從皆斬本管頭目鈐束不嚴各杖八十附<lb/>
過還職　知情故縱者各與犯人同罪<lb/>
　　　不操練軍士<lb/>
凡各處守禦官不守紀律不操練軍士及城池不完衣<lb/>
<pb n="KR2m0010_WYG_139-6a"/>
甲器仗不整者初犯杖八十附過還職再犯杖一百指<lb/>
揮使降充同知同知降充僉事僉事降充千户千户降<lb/>
充百户百户降充總旗總旗降充小旗小旗降充軍役<lb/>
並發邊逺守禦　若隄備不嚴撫馭無方致有所部軍<lb/>
人反叛者親管指揮千户百户鎮撫各杖一百追奪發<lb/>
邊逺充軍若棄城而逃者斬<lb/>
　　　激變良民<lb/>
凡牧民之官失於撫字非法行事激變良民因而聚衆<lb/>
<pb n="KR2m0010_WYG_139-6b"/>
反叛失陷城池者斬<lb/>
　　　私賣戰馬<lb/>
凡軍人出征獲到馬匹須要盡數報官若私下貨賣者<lb/>
杖一百軍官賣者罪同罷職充軍買者笞四十馬匹價<lb/>
錢並入官軍官軍人買者勿論<lb/>
　　　私賣軍器<lb/>
凡軍人關給衣甲鎗刀旗幟一應軍器私下貨賣者杖<lb/>
一百發邊逺充軍軍官賣者罪同罷職充軍買者笞四<lb/>
<pb n="KR2m0010_WYG_139-7a"/>
十應禁者以私有論軍器價錢並入官軍官軍人買者<lb/>
勿論<lb/>
　　　毁棄軍器<lb/>
凡將帥関撥一應軍器征守事訖停留不囘納還官者<lb/>
十日杖六十每十日加一等罪止杖一百　若輙棄毁<lb/>
者一件杖八十每一件加一等二十件以上斬遺失及<lb/>
誤毁者各減三等軍人各又減一等並驗數追陪其曾<lb/>
經戰陣而有損失者不坐不陪<lb/>
<pb n="KR2m0010_WYG_139-7b"/>
　　　私藏應禁軍器<lb/>
凡民間私有人馬甲傍牌火筒火砲旗纛號帶之𩔖應<lb/>
禁軍器者一件杖八十每一件加一等私造者加私有<lb/>
罪一等各罪止杖一百流三千里非全成者並勿論許<lb/>
令納官其弓箭鎗刀弩及魚义禾义不在禁限<lb/>
　　　縱放軍人歇役<lb/>
凡管軍百户及總旗小旗軍吏縱放軍人出百里之外<lb/>
買賣或私種田土或隱占在已使喚空歇軍役者一名<lb/>
<pb n="KR2m0010_WYG_139-8a"/>
杖八十每三名加一等罪止杖一百罷職充軍若受財<lb/>
賣放者以枉法從重論所隱軍人並杖八十若私使出<lb/>
境因而致死或被賊拘執者杖一百罷職發邊逺充軍<lb/>
至三名者絞本管官吏知情容隱不行舉問及虛作逃<lb/>
亡符同報官者與犯人同罪若小旗總旗百户縱放軍<lb/>
人其本管指揮千户鎮撫當該首領官吏知情故縱或<lb/>
容隱不行舉問及指揮千户鎮撫故縱軍人其百户總<lb/>
旗小旗知而不首告者罪亦如之　若鈐束不嚴致有<lb/>
<pb n="KR2m0010_WYG_139-8b"/>
違犯及失於覺舉者小旗名下一名總旗名下五名百<lb/>
户名下十名千户名下五十名各笞四十小旗名下二<lb/>
名總旗名下十名百户名下二十名千户名下一百名<lb/>
者各笞五十並附過還職不及數者不坐　若軍官私<lb/>
家役使軍人不曾隱占歇役者一名笞四十每五名加<lb/>
一等罪止杖八十　並每名計一日追雇工錢六十文<lb/>
入官　若有吉凶借使者勿論<lb/>
　　　公侯私役官軍<lb/>
<pb n="KR2m0010_WYG_139-9a"/>
凡公侯非奉特㫖不得私自呼喚各衛軍官軍人前去<lb/>
役使違者初犯再犯免罪附過三犯准免死一次其軍<lb/>
官軍人聴從及不出征時輙於公侯之家門首伺立者<lb/>
軍官各杖一百罷職發邊逺充軍軍人罪同<lb/>
　　　從征守禦官軍逃<lb/>
凡軍官軍人從軍征討私逃還家及逃徃他所者初犯<lb/>
杖一百仍發出征再犯者絞知情窩藏者杖一百充軍<lb/>
里長知而不首者杖一百若軍還而先歸者減五等因<lb/>
<pb n="KR2m0010_WYG_139-9b"/>
而在逃者杖八十若在京各衛軍人在逃者初犯杖九<lb/>
十發附近衛分充軍各處守禦城池軍人在逃者初犯<lb/>
杖八十仍發本衛充軍再犯並杖一百俱發邊逺充軍<lb/>
三犯者絞知情窩藏者與犯人同罪罪止杖一百充軍<lb/>
里長知而不首者各減二等本管頭目知情故縱者各<lb/>
與同罪罪止杖一百罷職充軍其在逃官軍一百日内<lb/>
能自出官首告者免罪若在限外自首者減罪二等但<lb/>
於隨處官司首告者皆得准理　若各衛軍人轉投别<lb/>
<pb n="KR2m0010_WYG_139-10a"/>
衛充軍者同逃軍論　其親管頭目不行用心鈐束致<lb/>
有軍人在逃小旗名下逃去五名者降充軍人總旗名<lb/>
下逃去二十五名者降充小旗百户名下逃去一十名<lb/>
者減俸一石二十名者減俸二石三十名者減俸三石<lb/>
四十名者減俸四石逃至五十名者追奪降充總旗千<lb/>
户名下逃去一百名者減俸一石二百名者減俸二石<lb/>
三百名者減俸三石四百名者減俸四石逃至五百名<lb/>
者降充百户其管軍多者驗數拆算減降不及數者不<lb/>
<pb n="KR2m0010_WYG_139-10b"/>
坐若有病亡殘疾提撥等項事故者不在此限<lb/>
　　　優恤軍屬<lb/>
凡陣亡病故官軍囘鄉家屬行粮脚力有司不即應付<lb/>
者遲一日笞二十每三日加一等罪止笞五十<lb/>
　　　夜禁<lb/>
凡京城夜禁一更三㸃鐘聲已靜五更三㸃鐘聲未動<lb/>
犯者笞三十二更三更四更犯者笞五十外郡城鎮各<lb/>
減一等其公務急速疾病生産死喪不在禁限　其暮<lb/>
<pb n="KR2m0010_WYG_139-11a"/>
鐘未靜曉鐘已動巡夜人等故將行人拘留誣執犯夜<lb/>
者抵罪　若犯夜拒捕及打奪者杖一百因而歐人至<lb/>
折傷以上者絞死者斬<lb/>
　　　　廏牧<lb/>
　　明律<lb/>
　　　牧養畜産不如法<lb/>
凡牧養馬牛駝騾驢羊並以一百頭為率若死者損者<lb/>
失者各從實開報死者即時將皮張鬃尾入官牛觔角<lb/>
<pb n="KR2m0010_WYG_139-11b"/>
皮張亦入官其群頭群副每一頭各笞三十每三頭加<lb/>
一等過杖一百每十頭加一等罪止杖一百徒三年羊<lb/>
減馬三等驢騾減馬牛駝二等若胎生不及日時而死<lb/>
者灰醃㸔視明白不坐若失去陪償損傷不堪用減死<lb/>
者一等坐罪其死損數目並不准除<lb/>
　　　孳生馬匹<lb/>
凡群頭管領騍馬一百匹為一羣每年孳生駒一百匹<lb/>
若一年之内止有駒八十匹者笞五十七十匹者杖六<lb/>
<pb n="KR2m0010_WYG_139-12a"/>
十都羣所官不為用心提調者各減三等太僕寺官又<lb/>
減都羣所官罪二等<lb/>
　　　驗畜産不以實<lb/>
凡相驗分揀官馬牛駝騾驢不以實者一頭笞四十每<lb/>
三頭加一等罪止杖一百驗羊不以實減三等若因而<lb/>
價有增減者計所増減價坐贓論入已者以監守自盗<lb/>
論各從重科斷<lb/>
　　　養療瘦病畜産不如法<lb/>
<pb n="KR2m0010_WYG_139-12b"/>
凡養療瘦病馬牛駝驢騾不如法笞三十因而致死者<lb/>
一頭笞四十每三頭加一等罪止杖一百羊減三等<lb/>
　　　乗官畜脊破領穿<lb/>
凡官馬牛駝騾驢乘駕不如法而脊破領穿瘡圍繞三<lb/>
寸者笞二十五寸以上笞五十若牧養瘦者計百頭為<lb/>
率十頭瘦者牧養人及羣頭羣副各笞二十每十頭加<lb/>
一等罪止杖一百羊減三等典牧所官各隨所管羣頭<lb/>
多少通計科罪太僕寺官各減典牧所官罪三等<lb/>
<pb n="KR2m0010_WYG_139-13a"/>
　　　官馬不調習<lb/>
凡牧馬之官聴乗官馬而不調習者一匹笞二十每五<lb/>
匹加一等罪止杖八十<lb/>
　　　宰殺馬牛<lb/>
凡私宰自已馬牛者杖一百駝騾驢杖八十誤殺者不<lb/>
坐若病死而不申官開剥者笞四十觔角皮張入官<lb/>
若故殺他人馬牛者杖七十徒一年半駝騾驢杖一百<lb/>
若計贓重於本罪者准盗論若傷而不死不堪乗用及<lb/>
<pb n="KR2m0010_WYG_139-13b"/>
殺猪羊等畜者計減價亦准盗論各追陪所減價錢價<lb/>
不減者笞三十其誤殺傷者不坐罪但追陪減價　為<lb/>
從者各減一等　若故殺緦麻以上親馬牛駝騾驢者<lb/>
與本主私宰罪同殺猪羊等畜者計減價坐贓論罪止<lb/>
杖八十其誤殺及故傷者俱不坐但各追陪減價　若<lb/>
官私畜産毁食官私之物因而殺傷者各減故殺傷三<lb/>
等追陪所減價畜主陪償所毁食之物　若放官私畜<lb/>
産損食官私物者笞三十贓重者坐贓論失者減二等<lb/>
<pb n="KR2m0010_WYG_139-14a"/>
各陪所損物　若官畜産毁食官物者止坐其罪不在<lb/>
陪償之限　若畜産欲觸觝踢咬人登時殺傷者不坐<lb/>
罪亦不陪償<lb/>
　　　畜産咬踢人<lb/>
凡馬牛及犬有觸觝踢咬人而記號拴繫不如法若有<lb/>
狂犬不殺者笞四十因而殺傷人者以過失論若故放<lb/>
令殺傷人者減鬭殺傷一等　其受雇醫療畜産及無<lb/>
故觸之而被殺傷者不坐罪　若故放犬令殺傷他人<lb/>
<pb n="KR2m0010_WYG_139-14b"/>
畜産者各笞四十追陪所減價錢<lb/>
　　　隱匿孳生官畜産<lb/>
凡牧養係官馬騾驢等畜所得孳生限十日内報官若<lb/>
限外隱匿不報計贓准竊盗論因而盗賣或抵換者並<lb/>
以監守自盗論罪其都羣所太僕寺官知情不舉與犯<lb/>
人同罪不知者俱不坐<lb/>
　　　私借官畜産<lb/>
凡監臨主守將係官馬牛駝騾驢私自借用或轉借與<lb/>
<pb n="KR2m0010_WYG_139-15a"/>
人及借之者各笞五十驗日追雇賃錢入官若計雇賃<lb/>
錢重者各坐贓論加一等<lb/>
　　　公使人等索借馬匹<lb/>
凡公使人等承差經過去處索借有司官馬匹騎坐者<lb/>
杖六十驢騾笞五十官吏應付者各減一等罪坐所由<lb/>
　　　　營造<lb/>
　　明律<lb/>
　　　擅造作<lb/>
<pb n="KR2m0010_WYG_139-15b"/>
凡軍民官司有所營造應申上而不申上應待報而不<lb/>
待報而擅起差人工者各計所役人雇工錢坐贓論<lb/>
若非法營造及非時起差人工營造者罪亦如之　其<lb/>
城垣坍倒倉庫公廨損壊一時起差丁夫軍人脩理者<lb/>
不在此限　若營造計料申請財物及人工多少不實<lb/>
者笞五十若已損財物或已費人工各併記所損物價<lb/>
及所費雇工錢重者坐贓論<lb/>
　　　虛費功力採取不堪用<lb/>
<pb n="KR2m0010_WYG_139-16a"/>
凡役使人工採取木石材料及燒造磚瓦之𩔖虛費功<lb/>
力而不堪用者計所費雇工錢坐贓論若有所造作及<lb/>
有所毁壊備慮不謹而誤殺人者以過失殺人論工匠<lb/>
提調官各以所由為罪<lb/>
　　　造作不如法<lb/>
凡造作不如法者笞四十若成造軍器不如法及織造<lb/>
叚匹麄糙紕薄者各笞五十若不堪用及應改造者各<lb/>
併計所損財物及所費雇工錢重者坐贓論其應供奉<lb/>
<pb n="KR2m0010_WYG_139-16b"/>
御用之物加二等工匠各以所由為罪局官減工匠一<lb/>
等　提調官吏又減局官一等並均償物價工錢還官<lb/>
　　　冒破物料<lb/>
凡造作局院頭目工匠多破物料入己者計贓以監守<lb/>
自盗論追物還官　局官并覆實官吏知情符同者與<lb/>
同罪失覺察者減三等罪止杖一百<lb/>
　　　帶造叚疋<lb/>
凡監臨主守官吏將自已物料輙於官局帶造叚疋者<lb/>
<pb n="KR2m0010_WYG_139-17a"/>
杖六十叚疋入官工匠笞五十局官知而不舉者與同<lb/>
罪失覺察者減三等<lb/>
　　　織造違禁龍鳯文叚疋<lb/>
凡民間織造違禁龍鳯文紵絲紗羅貨賣者杖一百叚<lb/>
疋入官　機户及挑花挽花工匠同罪連當房家小起<lb/>
發赴京籍充局匠<lb/>
　　　造作過限<lb/>
凡各處額造常課叚疋軍器過限不納齊足者以十分<lb/>
<pb n="KR2m0010_WYG_139-17b"/>
為率一分工匠笞二十每一分加一等罪止笞五十局<lb/>
官減工匠一等提調官吏又減局官一等　若不依期<lb/>
計撥物料者局官笞四十提調官吏減一等<lb/>
　　　修理倉庫<lb/>
凡各處公𪠘倉庫局院係官房舍但有損壊當該官吏<lb/>
隨即移文有司修理違者笞四十若因而損壊官物者<lb/>
依律科罪陪償所損之物若已移文有司而失誤者罪<lb/>
坐有司<lb/>
<pb n="KR2m0010_WYG_139-18a"/>
　　　有司官吏不住公𪠘<lb/>
凡有司官吏不住公𪠘内官房而住街市民房者杖八<lb/>
十　若埋没公用器物者以毁失官物論<lb/>
　　　　河防<lb/>
　　明律<lb/>
　　　盗决河防<lb/>
凡盗决河防者杖一百盗决圩岸陂塘者杖八十若毁<lb/>
害人家及漂失財物渰没田禾計物價重者坐贓論因<lb/>
<pb n="KR2m0010_WYG_139-18b"/>
而殺傷人者各減鬭殺傷罪一等　若故决河防者杖<lb/>
一百徒三年故决圩岸陂塘減二等漂失贓重者准竊<lb/>
盗論免刺因而殺傷人者以故殺傷論<lb/>
　　　失時不修隄防<lb/>
凡不修河防及修而失時者提調官吏各笞五十若毁<lb/>
害人家漂失財物者杖六十因而致傷人命者杖八十<lb/>
　若不修圩岸及修而失時者笞三十因而渰没田禾<lb/>
者笞五十　其暴水連雨損壊隄防非人力所制者勿<lb/>
<pb n="KR2m0010_WYG_139-19a"/>
論<lb/>
　　　侵占街道<lb/>
凡侵占街巷道路而起盖房屋及為園圃者杖六十各<lb/>
令復舊其穿牆而出穢汚之物於街巷者笞四十出水<lb/>
者勿論<lb/>
　　　修理橋梁道路<lb/>
凡橋梁道路府州縣佐貳官提調於農隙之時常加㸃<lb/>
視修理務要堅完平坦若損壊失於修理阻礙經行者<lb/>
<pb n="KR2m0010_WYG_139-19b"/>
提調官吏笞三十　若津渡之處應造橋梁而不造應<lb/>
置渡船而不置者笞四十<lb/>
　<lb/>
　<lb/>
　<lb/>
　<lb/>
　<lb/>
　明會典卷一百三十九<lb/>
</p>
<p>
</p>
  </div>
</body>
</text>
</TEI>
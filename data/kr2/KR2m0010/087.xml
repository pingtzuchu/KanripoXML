<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明㑹典卷八十七</head> <lb/>
    <p>
<pb n="KR2m0010_WYG_087-1a"/>
欽定四庫全書<lb/>
　明㑹典卷八十七<lb/>
　　禮部四十六<lb/>
　　　祭祀八<lb/>
　　合祀神祇三<lb/>
洪武禮制<lb/>
凡各處守禦官俱于公廨後築臺立旗纛廟設軍牙六<lb/>
纛神位春祭用驚蟄日秋祭用霜降日祭物用羊一豕<lb/>
<pb n="KR2m0010_WYG_087-1b"/>
一帛一白色祝一香燭酒果先期各官齋戒一日至日<lb/>
守禦長官武服行三獻禮若出師則取旗纛以祭班師<lb/>
則仍置于廟儀注與社稷同<hi>但瘞毛血望燎與風雲雷雨等神同</hi>
　　　祭文<lb/>
惟神正直無私指揮軍士助揚威武皆仗神功某等欽<lb/>
承上命守禦茲土惟茲仲<hi>春秋</hi>謹以牲醴庶品用伸常祭<lb/>
尚享<lb/>
以上各項祭祀壇廟宰牲房屋牲帛日期並依已定制<lb/>
<pb n="KR2m0010_WYG_087-2a"/>
度合用牲匣籩豆簠簋尊爵盥洗等器並如社稷壇㨾<lb/>
制成造但案卓用髙卓<lb/>
　　　祭厲<lb/>
洪武禮制<lb/>
凡各府州縣每歲春清明日秋七月十五日冬十月一<lb/>
日祭無祀鬼神其壇設于城北郊間府州名郡厲縣名<lb/>
邑厲祭物牲用羊三豕三飯米三石香燭酒紙隨用<lb/>
　　　儀注<lb/>
<pb n="KR2m0010_WYG_087-2b"/>
先期三日主祭官齋沐更衣<hi>用常服</hi>備香燭酒果詣本處<lb/>
城隍發告文通賛者賛鞠躬拜興拜興平身詣神位前<lb/>
跪進爵獻爵奠爵俯伏興平身復位鞠躬拜興拜興平<lb/>
身焚告文禮畢至日設城隍位于壇上祭物用羊一豕<lb/>
一設無祀鬼神于壇下左右<hi>如府則曰本府境内無祀鬼神</hi>祭物用羊<lb/>
二豕二解置于器同羔飯等鋪設各鬼神位前執事者<lb/>
陳設畢通賛者唱執事者各就位陪祭官各就位主祭<lb/>
官就位鞠躬拜興拜興拜興拜興平身詣神位前跪三<lb/>
<pb n="KR2m0010_WYG_087-3a"/>
獻酒俯伏興平身復位讀祭文訖鞠躬拜興拜興拜興<lb/>
拜興平身以祭文同紙焚訖賛禮畢<lb/>
　　　祭文<lb/>
維洪武年月日某府官某遵承禮部劄付為祭祀本府<lb/>
闔境無祀鬼神等衆事該欽奉皇帝聖㫖普天之下后<lb/>
土之上無不有人無不有鬼神人鬼之道幽明雖殊其<lb/>
理則一故天下之廣兆民之衆必立君以主之君總其<lb/>
大又設官分職于府州縣以各長之各府州縣又於每<lb/>
<pb n="KR2m0010_WYG_087-3b"/>
一百户内設一里長以綱領之上下之職綱紀不紊此<lb/>
治人之法如此天子祭天地神祇及天下山川王國各<lb/>
府州縣祭境内山川及祀典神祇庶民祭其祖先及里<lb/>
社土榖之神上下之禮各有等第此事神之道如此尚<lb/>
念㝠㝠之中無祀鬼神昔為生民未知何故而没其間<lb/>
有遭兵刀而横傷者有死於水火盗賊者有被人取財<lb/>
而逼死者有被人强奪妻妾而死者有遭刑禍而負屈<lb/>
死者有天灾流行而疫死者有為猛獸毒䖝所害者有<lb/>
<pb n="KR2m0010_WYG_087-4a"/>
為饑餓凍死者有因戰闘而殞身者有因危急而自縊<lb/>
者有因墻屋傾頽而壓死者有死後無子孫者此等鬼<lb/>
魂或終于前代或没于近世或兵戈擾攘流移于他鄉<lb/>
或人烟斷絶乆缺其祭祀姓名泯没于一時祀典無聞<lb/>
而不載此等孤魂死無所依精魄未散結為隂靈或倚<lb/>
草附木或作為妖怪悲號于星月之下呻吟于風雨之<lb/>
時凡遇人間節令心思陽世魂杳杳以無歸身墮沉淪<lb/>
意懸懸而望祭興言及此憐其慘悽故勑天下有司依<lb/>
<pb n="KR2m0010_WYG_087-4b"/>
時享祭在京都有泰厲之祭在王國有國厲之祭在各<lb/>
府州有郡厲之祭在各縣有邑厲之祭在一里又各有<lb/>
鄉厲之祭期于神依人而血食人敬神而知禮仍命本處<lb/>
城隍以主此祭欽奉如此今某等不敢有違謹設壇于<lb/>
城北以<hi>三月清明日七月十五日十月一日</hi>置備牲醴羔飯専祭本府闔<lb/>
境無祀鬼神等衆靈其不昧永享此祭凡我一府境内<lb/>
人民儻有忤逆不孝不敬六親者有姦盗詐偽不畏公<lb/>
法者有抝曲作直欺壓良善者有躱避差徭靠損貧户<lb/>
<pb n="KR2m0010_WYG_087-5a"/>
者似此頑惡奸邪不良之徒神必報于城隍發露其事<lb/>
使遭官府輕則笞决杖斷不得號為良民重則徒流絞<lb/>
斬不得生還鄉里若事未發露必遭隂譴使舉家並染<lb/>
瘟疫六畜田蠶不利如有孝順父母和睦親族畏惧官<lb/>
府遵守禮法不作非為良善正直之人神必達之城隍<lb/>
隂加䕶佑使其家道安和農事順序父母妻子保守鄉<lb/>
里我等闔府官吏等如有上欺朝廷下枉良善貪財作<lb/>
弊蠧政害民者靈必無私一體昭報如此則鬼神有鑒<lb/>
<pb n="KR2m0010_WYG_087-5b"/>
察之明官府非謟䛕之祭尚享<lb/>
　　　告城隍文<lb/>
某府遵承禮部劄付為祭祀本府無祀鬼神該欽奉皇<lb/>
帝聖旨普天之下后土之上無不有人無不有鬼神人<lb/>
鬼之道幽明雖殊其理則一今國家治民事神已有定<lb/>
制尚念㝠㝠之中無祀鬼神昔為生民未知何故而没<lb/>
其間有遭兵刀而横傷者有死于水火盗賊者有被人<lb/>
取財而逼死者有被人強奪妻妾而死者有遭刑禍而<lb/>
<pb n="KR2m0010_WYG_087-6a"/>
負屈死者有天灾流行而疫死者有為猛獸毒䖝所害<lb/>
者有為饑餓凍死者有因戰鬭而殞身者有因危急而<lb/>
自縊者有因墻屋傾頽而壓死者有死後無子孫者此<lb/>
等鬼魂或終于前代或没于近世或兵戈擾攘流移于<lb/>
他鄉或人烟斷絶乆缺其祭祀姓名泯没于一時祀典<lb/>
無聞而不載此等孤魂死無所依精魄未散結為隂靈<lb/>
或倚草附木或作為妖怪悲號于星月之下呻吟于風<lb/>
雨之時凡遇人間節令心思陽世魂杳杳以無歸身墮<lb/>
<pb n="KR2m0010_WYG_087-6b"/>
沉淪意懸懸而望祭興言及此憐其慘悽故勑天下有<lb/>
司依時享祭命本處城隍以主此祭鎮控壇塲鑒察諸<lb/>
鬼等類其中果有生為良善誤遭刑禍死于無辜者神<lb/>
當達於所司使之還生中國永享太平之福如有素為<lb/>
兇頑身死刑憲雖獲善終亦出僥倖者神當逹于所司<lb/>
屏之四裔善惡之報神必無私欽奉如此今某等不敢<lb/>
有違謹於年月日于城北設壇置備牲酒羔飯享祭本<lb/>
府無祀鬼神等衆然幽明異境人力難為必資神力庶<lb/>
<pb n="KR2m0010_WYG_087-7a"/>
得感通今特移文于神先期分遣諸将召集本府闔境<lb/>
鬼靈等衆至日悉赴壇所普享一祭神當欽承勑命鎮<lb/>
控壇塲鑒察善惡無私昭報為此合行移牒請照驗欽<lb/>
依施行<lb/>
　　　里社<lb/>
洪武禮制<lb/>
凡各處鄉村人民每里一百户内立壇一所祀五土五<lb/>
榖之神專為祈禱雨晹時若五糓豐登每歲一户輪當<lb/>
<pb n="KR2m0010_WYG_087-7b"/>
㑹首常川潔浄壇塲遇春秋二社預期率辦祭物至日<lb/>
約聚祭祀其祭用一羊一豕酒果香燭隨用祭畢就行<lb/>
㑹飲㑹中先令一人讀抑强扶弱之誓其詞曰凡我同<lb/>
里之人各遵守禮法毋恃力凌弱違者先共制之然後<lb/>
經官或貧無可贍周給其家三年不立不使與㑹其婚<lb/>
姻喪葬有乏隨力相助如不從衆及犯姦盗詐偽一切<lb/>
非為之人並不許入㑹讀誓詞畢長幼以次就坐盡歡<lb/>
而退務在㳟敬神明和睦鄉里以厚風俗<lb/>
<pb n="KR2m0010_WYG_087-8a"/>
　　　儀注<lb/>
前祭一日㑹首及預祭之人各齋戒一日㑹首先遣執<lb/>
事人掃除壇所為瘞坎于壇所之西北方深取足容物<lb/>
㑹首洗滌厨房鑊器以浄室為饌所至晩宰牲執事者<lb/>
以碟取毛血與祭器俱寘于饌所<hi>祭器俱用甆瓦器</hi>祭日未明<lb/>
執事者于厨中烹牲設五土五糓神位于壇上五土居<lb/>
東五榖居西設讀祝所于壇上居中間設㑹首拜位于<lb/>
壇下俱南向設預祭人位於其後設引禮及諸執事人<lb/>
<pb n="KR2m0010_WYG_087-8b"/>
位又於其後執事者于饌所實祭物于碟内解牲體置<lb/>
于二爼置酒于尊書祝文于紙祭物既備執事者各捧<lb/>
設于神位前燃香明燭自㑹首以下各服常服盥手入<lb/>
就拜位立定執事者執壺于尊中取酒立于五土神位<lb/>
之左引禮者唱鞠躬拜興拜興平身㑹首以下皆鞠躬<lb/>
拜興拜興平身執事者取毛血瘞于坎中引禮引㑹首<lb/>
詣五土神位前唱跪㑹首詣五土神位前跪舉盃執壺<lb/>
者斟酒引禮唱三祭酒㑹首三祭酒訖引禮唱俯伏興<lb/>
<pb n="KR2m0010_WYG_087-9a"/>
平身執壺者詣五榖神位之左引禮引㑹首詣五榖神<lb/>
位前唱跪㑹首詣五榖神位前跪舉盃執壺者斟酒引<lb/>
禮唱三祭酒㑹首三祭酒訖引禮唱俯伏興平身㑹首<lb/>
俯伏興平身引禮唱就讀祝位讀祝者取祝立于讀祝<lb/>
位之左㑹首詣讀祝所引禮唱跪㑹首跪唱讀祝讀祝<lb/>
者跪讀祝訖興置祝于案引禮唱俯伏興平身㑹首俯<lb/>
伏興平身引禮唱復位㑹首復位引禮唱鞠躬拜興拜<lb/>
興平身㑹首以下皆鞠躬拜興拜興平身執事者徹祭<lb/>
<pb n="KR2m0010_WYG_087-9b"/>
物讀祝者取祭文焚瘞于坎所禮畢行㑹飲讀誓文禮<lb/>
　　　祝文<lb/>
維洪武年月日某府某州某縣某鄉某里某人等謹致<lb/>
祭于五土之神五糓之神曰惟神叅賛造化發育萬物<lb/>
凡我庶民悉頼生植時維仲<hi>春東作方興秋歲事有成</hi>謹具牲醴㳟<lb/>
伸<hi>祈告報祭</hi>伏願雨晹時若五糓豐登官賦足供民食充裕<lb/>
神其鑒知尚享<lb/>
　　　鄉厲<lb/>
<pb n="KR2m0010_WYG_087-10a"/>
洪武禮制<lb/>
凡各鄉村每一里户内立壇一所祭無無祀鬼神専祈<lb/>
禱民庶安康孳畜蕃盛每歲三祭春清明秋七月十五<lb/>
日冬十月一日祭物牲酒隨鄉俗置辦其輪流㑹首及<lb/>
祭畢㑹飲讀誓等儀與祭里社同<lb/>
　　　祭文<lb/>
某縣某鄉某村某里某社里長某人承本縣官裁㫖該<lb/>
欽奉皇帝聖㫖普天之下后土之上無不有人無不有<lb/>
<pb n="KR2m0010_WYG_087-10b"/>
鬼神人鬼之道幽明雖殊其理則一故天下之廣兆民<lb/>
之衆必立君以主之君總其大又設官分職於府州縣<lb/>
以各長之各府州縣又於每一百户内設一里長以綱<lb/>
領之上下之職綱紀不紊此治人之法如此天子祭天<lb/>
地神祇及天下山川王國各府州縣祭境内山川及祀<lb/>
典神祇庶民祭其祖先及里社土糓之神上下之禮各<lb/>
有等第此事神之道如此尚念㝠㝠之中無祀鬼神昔<lb/>
為生民未知何故而没其間有遭兵刀而横傷者有死<lb/>
<pb n="KR2m0010_WYG_087-11a"/>
於水火盗賊者有被人取財而逼死者有被人强奪妻<lb/>
妾而死者有遭刑禍而負屈死者有天災流行而疫死<lb/>
者有為猛虎毒䖝所害者有為飢餓凍死者有因戰鬭<lb/>
而殞身者有因危急而自縊者有因墻屋傾頽而壓死<lb/>
者有死後無子孫者此等鬼魂或終于前代或没于近<lb/>
世或兵戈擾攘流移於他鄉或人烟斷絶乆缺其祭祀<lb/>
姓名泯没於一時祀典無聞而不載此等孤魂死無所<lb/>
依精魄未散結為隂靈或倚草附木或作為妖怪悲號<lb/>
<pb n="KR2m0010_WYG_087-11b"/>
於星月之下呻吟於風雨之時凡遇人間節令心思陽<lb/>
世魂杳杳以無歸身墮沉淪意懸懸而望祭興言及此<lb/>
憐其慘悽故勑天下有司依時享祭在京都有泰厲之<lb/>
祭在王國有國厲之祭在各府州有郡厲之祭在各縣<lb/>
有邑厲之祭在一里又各有鄉厲之祭期於神依人而<lb/>
血食人敬神而知禮仍命本處城隍以主此祭欽奉如<lb/>
此今某等不敢有違謹設壇于本里以<hi>三月清明日七月十五日十月</hi>
<hi>一日</hi>率領某人等百家聯名於此置備羔飯肴物祭于里<lb/>
<pb n="KR2m0010_WYG_087-12a"/>
里無祀鬼神等衆靈其不昧依期來享凡我一里之中<lb/>
百家之内倘有忤逆不孝不敬六親者有姦盗詐偽不<lb/>
畏公法者有抝曲作直欺壓良善者有躱避差徭靠損<lb/>
貧户者似此頑惡奸邪不良之徒神必報於城隍發露<lb/>
其事使遭官府輕則笞决杖斷不得號為良民重則徒<lb/>
流絞斬不得生還鄉里若事未發露必遭隂遣使舉家<lb/>
並染瘟疫六畜田蚕不利如有孝順父母和睦親族畏<lb/>
惧官府遵守禮法不作非為良善正直之人神必達之<lb/>
<pb n="KR2m0010_WYG_087-12b"/>
城隍隂加䕶佑使其家道安和農事順序父母妻子保<lb/>
守鄉里如此則鬼神有鑒察之明我民無謟䛕之祭靈<lb/>
其無私永垂昭格尚享<lb/>
　　　祭告城隍文<lb/>
某府某縣某鄉某村某里里長某人率領某里人民某<lb/>
人等聯名謹具状告于本縣城隍之神今來某等承奉<lb/>
縣官裁㫖遵依上司所行為祭祀本鄉無祀鬼神事該<lb/>
欽奉皇帝聖㫖普天之下后土之上無不有人無不有<lb/>
<pb n="KR2m0010_WYG_087-13a"/>
鬼神人鬼之道幽明雖殊其理則一今國家治民事神<lb/>
已有定制尚念㝠㝠之中有等不在祀典之神不得血<lb/>
食之鬼魂無所依私顯靈怪悲號于星月之下呻吟于<lb/>
風雨之時憐其慘悽故勑天下有司依時享祭鄉村里<lb/>
社一年三祭仍命禮請本處城隍以主此祭鎮控壇塲<lb/>
鑒察諸鬼等類其中果有生為良善誤遭刑禍死於無<lb/>
辜者神必達于所司使之還生中國來享太平之福如<lb/>
有生為兇惡身死刑憲雖獲善終出於僥倖者神必屏<lb/>
<pb n="KR2m0010_WYG_087-13b"/>
之四裔善惡之報神必無私欽奉如此今某等不敢有<lb/>
違欽依於某年某月某日就本里設壇謹備羔飯肴物<lb/>
祭享于本鄉無祀鬼神等衆然幽明異境人力難為必<lb/>
資神力庶得感通今特䖍誠告于神先期分遣諸将遍<lb/>
厯所在招集本里鬼靈等衆至日悉赴壇所受祭神當<lb/>
欽奉勑命鎮控壇塲鑒察善惡無私昭報為此謹具状<lb/>
告本縣城隍之神俯垂昭鑒謹状<lb/>
　　犧牲<lb/>
<pb n="KR2m0010_WYG_087-14a"/>
諸司職掌<lb/>
一凡祭祀所用牲醴脯醢等物必須預備看飬臨期依<lb/>
数供辦不可有缺<lb/>
　　　事例<lb/>
洪武初立神牲所設官二人牧飬神牲祀前三月付廪<lb/>
犧令滌治如法其中祀滌三十日小祀滌十日者亦如<lb/>
之後改立犧牲所設武職并軍人専管牧飬其各壇合<lb/>
用犧牲俱有定数具太常寺職掌　六年本部奏准郊<lb/>
<pb n="KR2m0010_WYG_087-14b"/>
廟犧牲已在滌者或有傷則出之死則埋之其有疾者<lb/>
亦飬於别所待其肥腯以備小祀中祀之用若未及滌<lb/>
或有疾傷者歸所司别用　景泰四年令本部鑄造牲<lb/>
字牢字火烙各一㑹同禮部御史印記各處解到大祀<lb/>
牛羊　𢎞治三年令稅課司抽分祭祀猪隻自今依時<lb/>
價折收銀一千兩按季送太倉銀庫每歳委官支出㑹<lb/>
同御吏照依時估收買純全猪胚送犧牲所喂飬陸續<lb/>
供祀<lb/>
<pb n="KR2m0010_WYG_087-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0010_WYG_087-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明㑹典卷八十七<lb/>
</p>
<p>
</p>
  </div>
</body>
</text>
</TEI>
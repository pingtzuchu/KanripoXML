<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明㑹典卷十</head> <lb/>
    <p>
<pb n="KR2m0010_WYG_010-1a"/>
欽定四庫全書<lb/>
　明㑹典卷十<lb/>
　　吏部九<lb/>
　　諸司職掌<lb/>
凡除授官員於吏部給憑就行闗領到任須知前去本<lb/>
衙門到任務要照依須知内條欵事例逐一遵守施行<lb/>
毋得視為文具<lb/>
　　𠡠諭授職到任須知<lb/>
<pb n="KR2m0010_WYG_010-1b"/>
士人未官不可不知受任應行之事但肯於閒中先知到<lb/>
任須知明白為官之道更有何加若提此綱領舉是大意<lb/>
以推之諸事無有不知辦與不辦若人懶於觀是綱領雖<lb/>
是聰敏過人為官之事亦不能成若能善讀勤觀則永保<lb/>
禄位事不勞而疾辦此書所載學生及野人輩皆可預先<lb/>
講讀以待任用且五經四書修身為治之道有志之士固<lb/>
已講習此書雖麄俗實為官之要機熟讀最良故兹𠡠諭<lb/>
　　授職到任須知目録<lb/>
<pb n="KR2m0010_WYG_010-2a"/>
　　　一祀神<lb/>
　　　二恤孤<lb/>
　　　三獄囚<lb/>
　　　四田糧<lb/>
　　　五制書榜文<lb/>
　　　六吏典<lb/>
　　　七吏典不許那移<lb/>
　　　八承行事務<lb/>
<pb n="KR2m0010_WYG_010-2b"/>
　　　九印信衙門<lb/>
　　　十倉庫<lb/>
　　　十一所屬倉塲庫務<lb/>
　　　十二係官頭匹<lb/>
　　　十三㑹計糧儲<lb/>
　　　十四各色課程<lb/>
　　　十五魚湖<lb/>
　　　十六金銀塲<lb/>
<pb n="KR2m0010_WYG_010-3a"/>
　　　十七窰冶<lb/>
　　　十八鹽塲<lb/>
　　　十九公廨<lb/>
　　　二十係官房屋<lb/>
　　　二十一書生員數<lb/>
　　　二十二耆宿<lb/>
　　　二十三孝子順孫義夫節婦<lb/>
　　　二十四官户<lb/>
<pb n="KR2m0010_WYG_010-3b"/>
　　　二十五境内儒者<lb/>
　　　二十六起滅詞訟<lb/>
　　　二十七好閒不務生理<lb/>
　　　二十八祗禁弓兵<lb/>
　　　二十九犯法官吏<lb/>
　　　三十犯法民户<lb/>
　　　三十一警迹人<lb/>
　　授職到任須知<lb/>
<pb n="KR2m0010_WYG_010-4a"/>
凡到任那一日便問先任官首領官六房吏典要諸物<lb/>
諸事明白件數須知<lb/>
　　　祀神有幾各開<lb/>
祭祀國之大事所以為民祈福各府州縣每嵗春祈秋<lb/>
報二次祭祀有社稷山川風雲雷雨城隍諸祠及境内<lb/>
舊有功徳於民應在祀典之神郡厲邑厲等壇到任之<lb/>
初必首先報知祭祀諸神日期壇塲幾所坐落地方周<lb/>
圍壇垣祭器什物見在有無完缺如遇損壊隨即修理<lb/>
<pb n="KR2m0010_WYG_010-4b"/>
務在常川潔淨依時致祭以盡事神之誠<lb/>
　　　養濟院孤老若干各開<lb/>
養濟院見在孤老月支糧米嵗支布疋逐一開報須親<lb/>
自㸃視給賜毋致失所以副朝廷存恤之意<lb/>
　　　見在獄囚若干已未完各開<lb/>
刑獄者死生所係實惟重事故報祀神之次即須報知<lb/>
本衙門見禁罪囚議擬已完若干見問若干其議擬已<lb/>
完者雖係前官之事亦宜詳審決放見問者到任尤宜<lb/>
<pb n="KR2m0010_WYG_010-5a"/>
究心中間要知入禁年月久近事體重輕何者事證明<lb/>
白何者取法涉疑明白者即須歸結涉疑者更宜詳審<lb/>
期在事理獄平不致寃抑<lb/>
　　　入版籍官民田地若干官糧民糧若干各開<lb/>
版籍田糧政事之大故於祀神理獄之次即須報知此<lb/>
件中間須要分豁軍民匠竈僧道醫儒等户各若干官<lb/>
田地若干民田地若干每嵗民間夏秋二税該糧若干<lb/>
官田租糧若干各分欵項開報以備度量支用<lb/>
<pb n="KR2m0010_WYG_010-5b"/>
　　　節次聖旨制書及奉旨榜文諭官民者若干曽<lb/>
　　　無存者若干各開<lb/>
為官之道政治禁令所當先知須考求節次所奉聖旨<lb/>
制書及奉旨意出給榜文曉諭官民事件逐一考究講<lb/>
解立法旨意已未施行中間或有損缺不存者須要採<lb/>
訪抄寫如法收貯永為遵守<lb/>
　　　本衙門吏典若干各開<lb/>
分科辦事在吏典之能否必須先報吏典總數若干然<lb/>
<pb n="KR2m0010_WYG_010-6a"/>
後分豁六房某房司吏幾名典吏幾名備細開報所該<lb/>
房分須令常川掌管考其所辦事務驗其能否勤怠以<lb/>
示懲勸<lb/>
　　　各房吏典不許那移管事違者處斬<lb/>
凡有司内吏典各有所掌房分如刑房專掌刑名户房<lb/>
專掌錢糧該吏承管日久則知事首尾容易發落近有<lb/>
司多聽從吏員託囑將所管房分時常遷調以致所管<lb/>
事務不知首尾多生情弊今後各房若有仍前那移管<lb/>
<pb n="KR2m0010_WYG_010-6b"/>
事者吏處斬官别議若一房事更過十名二十名或二<lb/>
三名接管人人不到了時都拏來要處斬罪其有事故<lb/>
接管者不拘此例<lb/>
　　　承行事務已完若干已施行未完若干未施行<lb/>
　　　若干各開<lb/>
六房吏典各將節次承受上司來文及照行事件分豁<lb/>
已完若干已作施行未曽完結若干未作施行若干各<lb/>
另開報除已完外未完事件要分事體急緩重輕先後催<lb/>
<pb n="KR2m0010_WYG_010-7a"/>
併完結其未施行者即作施行毋致沈匿稽遲以致耽<lb/>
誤公事<lb/>
　　　在城印信衙門若干各開<lb/>
除本衙門外所屬衙門如一府所轄有州縣學校巡檢<lb/>
司水馬驛河泊遞運所倉塲庫務凡有印記衙門各若干<lb/>
逐一報開庶知所轄處所及所理庶務州縣所屬印記<lb/>
衙門一體開報<lb/>
　　　倉庫若干各開<lb/>
<pb n="KR2m0010_WYG_010-7b"/>
凡本衙門所有倉庫須分豁報知某倉見儲某年收到<lb/>
官糧若干民糧若干幾年干糧若干民糧若干已支若<lb/>
干見存若干其庫分依上分豁金銀錢貨什物某件若<lb/>
干逐一開報以憑稽考支用無致侵欺埋沒<lb/>
　　　所屬境内倉塲庫務若干各開<lb/>
除本衙門倉庫已報外所屬境内應有倉場庫務某倉<lb/>
儲某年所收官民糧米見在若干某塲所收竹木等項<lb/>
數目若干某庫盛貯金銀錢貨什物各若干某税課司<lb/>
<pb n="KR2m0010_WYG_010-8a"/>
局嵗收錢鈔若干逐一開報庶知境内所産所税錢糧<lb/>
物貨數目<lb/>
　　　係官頭匹若干各開<lb/>
本衙門或有係官頭匹及所屬驛分所有馬驢孳畜等<lb/>
項頭匹數目務要逐一取勘見數或有孳生數目隨即<lb/>
報知作數以憑考核<lb/>
　　　㑹計糧儲毎嵗所收官民税糧若干支用若干<lb/>
　　　各開<lb/>
<pb n="KR2m0010_WYG_010-8b"/>
量入為出國家經費重事須要開報每嵗收到入官租<lb/>
糧若干民間税糧若干或漕運鄰境或折收布疋錢鈔<lb/>
貨物各該若干及每嵗官吏俸給軍士月糧等項支用<lb/>
若干各另開報庶知毎嵗所收及支用數目以候經度<lb/>
　　　各色課程若干各開<lb/>
所屬境内出産貨物各色課程酒醋茶礬等項各别開<lb/>
報毎嵗所收數目以憑稽考支用<lb/>
　　　魚湖幾處嵗課若干備開各湖多少<lb/>
<pb n="KR2m0010_WYG_010-9a"/>
所屬境内若有魚湖須報總計幾處嵗辦魚課若干内<lb/>
某湖坐落某處嵗辦若干逐一開報以憑稽考<lb/>
　　　金銀塲分若干坐落何山川所在若干各開<lb/>
所屬境内或有出産金銀塲分須知總計若干分豁坐<lb/>
落某處金塲額辦數目若干某處銀塲額辦數目若干<lb/>
須要稽考實辦數目以革侵欺隠匿之弊<lb/>
　　　窰冶各開是何伎器及磚瓦名色<lb/>
所屬境内若有窰冶去處須要各另開報某窰出產或<lb/>
<pb n="KR2m0010_WYG_010-9b"/>
銅鐵錫嵗辦若干燒窰去處所燒是何器物或磚或瓦<lb/>
椀楪什物等項名色逐一開報<lb/>
　　　近海郡邑煮海塲分若干各開<lb/>
國家所需多資鑄山煮海之利以省民租所轄境内或<lb/>
係邊海郡邑須將所有煮海塲分某塲竈户若干該工<lb/>
本錢若干嵗辦鹽課若干所有塲分逐一開報以憑稽<lb/>
考<lb/>
　　　公廨間數及公用器皿裀褥之類若干各開<lb/>
<pb n="KR2m0010_WYG_010-10a"/>
署事公㕔及住歇房屋公用器皿皆民所辦須分豁公<lb/>
㕔左右兩廂門屋後堂等項間數内公用什物椅桌裀<lb/>
褥等項逐一開報遇有缺壊隨即修理務在整治洒掃<lb/>
潔淨相沿交割其有毁壊者必須究治庶令愛䕶使用<lb/>
免致重勞民力<lb/>
　　　邑内及鄉村係官房舍有正有廂若干各開<lb/>
係官房舍若不以時整㸃恐致頹敝埋没必須逐一開<lb/>
報某處官房幾間正房幾間廂房幾間其有便於民間<lb/>
<pb n="KR2m0010_WYG_010-10b"/>
租賃者約量租賃從便住歇須令時加葺理免致頽敝<lb/>
　　　書生員數若干各開<lb/>
培養生員所以作成人才以資任用如一府所屬本府<lb/>
學肄業生員幾名中間通經成才者幾名年幼及未成<lb/>
才者幾名時加考試勉勵勸勤懲怠遇有缺員隨即選<lb/>
補其有入學已久不遵教養者隨即黜退罰充令典若<lb/>
建言實封告訐把持公事者照依已行榜文内事理治<lb/>
罪所屬州縣依前開報考試勉勵務求實效以稱善俗<lb/>
<pb n="KR2m0010_WYG_010-11a"/>
良才之意<lb/>
　　　耆宿幾何賢否若干各開<lb/>
設耆宿以其年高有徳諳知土俗習聞典故凡民之疾<lb/>
苦事之易難皆可訪問但中間多有年紀雖高徳行實<lb/>
缺買求耆宿名色交結官府或蔽自已差徭或説他人<lb/>
方便蠧政害民故到任之初必先知其賢否明注姓名<lb/>
則善者知所勸惡者知所戒自不敢作前弊矣<lb/>
　　　孝子順孫義夫節婦境内若干各開如前官未<lb/>
<pb n="KR2m0010_WYG_010-11b"/>
　　　明到任之後須當日訪以開之<lb/>
移風易俗在於激勸善良所屬境内或有孝子順孫義<lb/>
夫節婦孝行可稱節操顯著已行旌表者必須報知數<lb/>
目其有未經旌表者必須親自體訪的實申請旌表以<lb/>
勵風俗<lb/>
　　　境内士君子在朝為官者幾户<lb/>
所屬境内有士人君子在朝為官及任府州縣事者須<lb/>
逐一開報幾户及見任是何職事其有仕於朝廷年老<lb/>
<pb n="KR2m0010_WYG_010-12a"/>
致仕還鄉者一體開報<lb/>
　　　境内有學無學儒者若干各開<lb/>
所屬境内之賢愚不等其間儒者或有精通經典或有<lb/>
長於文章或有牧民馭衆之能或有幹辦小才之用皆<lb/>
當察其能否記其姓名一可訪問以補政治二可充貢<lb/>
以資任用<lb/>
　　　境内把持公私起滅詞訟者有幾明注姓名<lb/>
為政之要必先除奸去惡則良善得安所轄境内或有<lb/>
<pb n="KR2m0010_WYG_010-12b"/>
把持公私事務説事過錢教唆起滅詞訟騙詐良善者<lb/>
着令備細開報但恐到任之初一時吏典人等訪尋不<lb/>
實以善為惡反害忠良必須到任之後詳細究問的實<lb/>
注其姓名以候再犯則惡者知懼不敢為非矣毋得縱<lb/>
令吏典人等指此為名徧行取勘以致擾民<lb/>
　　　好閒不務生理異先賢之教者有幾<lb/>
民有常産則有常心士農工商各居一業則自不為非<lb/>
或有遊手好閒不務生理及行邪術左道以惑人視聽<lb/>
<pb n="KR2m0010_WYG_010-13a"/>
扶鑾禱聖燒香結㑹夜聚曉散并不孝不弟好飲賭博<lb/>
不遵先賢之教者須採訪姓名注於簿籍以示懲戒其<lb/>
人畏懼更改則止若仍前不悛則治之以法毋得縱令<lb/>
吏典人等指此為名徧行取勘以致擾民<lb/>
　　　本衙門及所屬該設祗禁弓兵人等若干各報<lb/>
　　　數目<lb/>
本衙門見設祗從禁子弓兵人等各報數目若干分豁<lb/>
額設定數到役日月毋令容留濫設作弊<lb/>
<pb n="KR2m0010_WYG_010-13b"/>
　　　境内士人在朝為官作非犯法黜罷在閒幾人<lb/>
　　　至死罪者幾人<lb/>
所屬境内有為官作非犯法斷發他所工役遷徙安置<lb/>
家不存者及罷閒在家住坐者須逐一開報其已犯死<lb/>
罪家小見存者一體開報<lb/>
　　　境内民人犯法被誅者幾户<lb/>
境内民人有作犯非為已經誅戮者逐一取勘數目及<lb/>
所犯是何罪名<lb/>
<pb n="KR2m0010_WYG_010-14a"/>
　　　境内警迹人若干各開<lb/>
所屬境内充警迹人若干逐一開報<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0010_WYG_010-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明㑹典卷十<lb/>
</p>
<p>
</p>
  </div>
</body>
</text>
</TEI>
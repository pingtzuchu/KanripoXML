<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明㑹典卷十五</head> <lb/>
    <p>
<pb n="KR2m0010_WYG_015-1a"/>
欽定四庫全書<lb/>
　明㑹典卷十五<lb/>
　　吏部十四<lb/>
　　諸司職掌<lb/>
凡在京大小衙門及在外布政司并直𨽻府州縣吏典各以<lb/>
三年考滿給由其倉攢典以週嵗為滿除税課司庫局攢典<lb/>
考滿之日隨即交割明白給由府州縣倉攢典將經收糧斛<lb/>
支銷盡絶方許給由應有府州縣吏典考滿當即給由如布<lb/>
<pb n="KR2m0010_WYG_015-1b"/>
政司府州縣過違一年直𨽻并在京過違半年給由到部俱<lb/>
送法司取問如不過違者隨付司封照依資格撥用<lb/>
　　事例<lb/>
洪武十七年議定吏員考滿試中第一第二等者於在<lb/>
京有出身衙門内用第三等者於在京未有出身衙門<lb/>
内用仍以等第姓名出榜曉諭遇缺以次撥用　二十<lb/>
六年奏准各衙門吏三年役滿於本衙門見缺令史書<lb/>
吏内陞用再歴三年給由赴京如有餘吏送付吏部不<lb/>
<pb n="KR2m0010_WYG_015-2a"/>
許一槩縣陞於州州陞於府府陞於布政司等衙門及<lb/>
王府長史司託故不給由者治罪　三十一年奏准吏<lb/>
員考滿不給由丁憂不起復及侍親等項託故在閒已<lb/>
經官府問斷仍充吏役者重厯三考　永樂十一年奏<lb/>
准在外吏考滿照官員給由程限赴部若託故遷延者<lb/>
問罪妻子同發北京充軍種田　二十年令吏典不給<lb/>
由丁憂不起復得代不赴京赴京不著役者悉發保安<lb/>
衛充軍　宣徳三年奏准吏役滿擇其年五十以下堪<lb/>
<pb n="KR2m0010_WYG_015-2b"/>
用者存留五十以上不堪用者俱罷為民有赦前在逃<lb/>
能自首者仍令為民隠而不首事覺發隆慶州為民<lb/>
七年勅諭吏員三考滿當授官者吏部通引於内府㑹<lb/>
同六部都察院翰林院堂上官出題南北類試錦衣衛<lb/>
堂上官監察御史六科給事中監試考其文義粗曉行<lb/>
移得當書札不謬三事俱可取者為一等二事可取者<lb/>
為二等三事俱不可取者放回民當差　正統元年奏<lb/>
准在外吏役除為事月日明有文案許令補輳其患病<lb/>
<pb n="KR2m0010_WYG_015-3a"/>
在家月日不補輳亦准實厯三年考滿三箇月内遇缺<lb/>
許令陞補三箇月外雖有缺不准陞參六年給由違限<lb/>
者問罪解京重厯給假省親祭祖送幼子還鄉違限等<lb/>
項送問者俱不重厯　十二年奏准考滿吏歇役在家<lb/>
過違例限不行給由或丁憂服滿起復違限或侍親親<lb/>
終起復違限或丁憂起復不補原缺參補别衙門或託<lb/>
故在閒年久復充吏役或一考多厯一箇月或給由起<lb/>
送違限雖告有堪信文憑遷延二年之上或給由起復<lb/>
<pb n="KR2m0010_WYG_015-3b"/>
到部將役内年月日期増减及多増五嵗以上有規避<lb/>
者或丁憂少守制多守制一箇月或越闗在逃行提解<lb/>
京者俱參問重厯或厯役一考或厯役未滿公差事完<lb/>
已滿一考或厯役一考滿為事回還或丁憂服滿起復<lb/>
及截替裁革吏本衙門有缺俱許三箇月以裏參補無<lb/>
缺起送合千府州縣查缺四箇月以裏叅補又無缺起<lb/>
送本布政司查缺五箇月以裏叅補其都司衛所吏典<lb/>
無缺起送該管有司查缺依例輳撥兩考給由但違一<lb/>
<pb n="KR2m0010_WYG_015-4a"/>
年之上參補者參問重厯或為事歇役或考滿為事歇<lb/>
役俱以問結之日為始應還役者仍補原役輳厯兩考<lb/>
已滿為事還役者俱照限給由違者叅問重厯或為事<lb/>
做工公差等項俱以問結事完工滿之日為始若遷延<lb/>
一年之上着役者參問重厯其倉塲攢典以守支盡絶<lb/>
之日為始依例給由違者參問重厯　景泰二年奏准<lb/>
在外吏兩考役滿止以實撥辦事月日為准丁憂月日<lb/>
亦准實厯數内有省祭送㓜子還鄉為事虚曠月日仍<lb/>
<pb n="KR2m0010_WYG_015-4b"/>
撥補輳　五年奏准有過名吏公文吏冊開報不明者<lb/>
先取親供結狀准收實撥冠帶仍行查勘但有隠匿貪<lb/>
淫等罪例不出身者發隆慶永平等處為民　天順三<lb/>
年奏准四川福建兩廣等處吏丁憂起復送㓜子等項<lb/>
及年四十五以上曽撥充南京當該者就行撥補及將<lb/>
例前實撥當該三考滿日行南京吏部查理如無充當<lb/>
𨽻兵及貪淫等項就行考試中者起送赴部奏請定奪<lb/>
不中者就彼發回原籍為民　成化三年奏准吏員考<lb/>
<pb n="KR2m0010_WYG_015-5a"/>
滿照宣徳年間事例㑹官考選　七年令三考滿吏典<lb/>
從吏部陸續考試不必㑹官仍照三等例行　二十三<lb/>
年令吏典三考滿考試不中者給與冠帶閒住<lb/>
凡在外一考吏滿無缺起送赴部者查無違碍付驗封<lb/>
司撥補兩考<lb/>
凡吏典給由例限南直𨽻并各布政司俱十四箇月北<lb/>
直𨽻者八箇月違者送問<lb/>
凡吏典一考役滿不轉參兩考役滿不給由展轉揑故<lb/>
<pb n="KR2m0010_WYG_015-5b"/>
歇役三年之上者就彼問發為民中間雖有事故亦不<lb/>
准理未及三年者行查雲南吏典不行轉參給由者同<lb/>
其有接喪丁憂服滿遷延三年之上不起復者亦問發<lb/>
為民未及三年果有事故實跡查照定奪雖在三年之<lb/>
内起送過限到部者仍送問重厯<lb/>
凡吏典給由赴部中途被水火盗賊失落原給公文雖<lb/>
告有所在官司文憑亦待行勘明白方許付撥若將批<lb/>
咨申文手本内緊闗年月字様洗改有跡或給批年逺<lb/>
<pb n="KR2m0010_WYG_015-6a"/>
遇革不倒換新批者俱送問<lb/>
凡吏典給由查無本處造到吏冊亦准驗封司暫撥辦<lb/>
事行勘無礙辦事滿日照例實撥倉塲攢典例同<lb/>
凡倉塲攢典守支八年前役不盡者委官交盤明白交<lb/>
與見任官攢守支給由其批内不開守支盡絶年月日<lb/>
期及違限者送問曽經收放糧草者查照守支年分多<lb/>
寡免其辦事就撥當該全無收放者起送赴部駁回另<lb/>
厯<lb/>
<pb n="KR2m0010_WYG_015-6b"/>
凡在外輳補三考二考吏役内曽犯笞杖罪名不抄原<lb/>
問衙門招由繳部者不准收考<lb/>
凡三考役滿吏考其法律立為三等通者為一等依資<lb/>
格出身其次為二等雜職出身不通者為三等給與冠<lb/>
帶放回原籍閒住<lb/>
凡在外鹽運司及遇例納米等項吏典俱送户部查理<lb/>
鹽課通闗回報方許收考<lb/>
凡户兵二部書筭九年考滿中一等者依資格出身二<lb/>
<pb n="KR2m0010_WYG_015-7a"/>
等者雜職出身三等者冠帶閒住<lb/>
　　諸司職掌<hi>見教官項下</hi>
　　事例<lb/>
洪武二十六年奏准在外承差於能幹人員内選取三<lb/>
年考滿役内無私過雜職内用有私過充吏役　正統<lb/>
元年奏准在外三司承差有缺於民間丁糧相應殷實<lb/>
之家選其才貌可用者縣申州州申府府申布政司覆<lb/>
勘相同方許收參有私過者充吏役保舉官員坐罪<lb/>
<pb n="KR2m0010_WYG_015-7b"/>
凡承差役滿到部審實付文選司分撥各衙門辦事知<lb/>
印役滿查明叅充年月日期收考奏請冠帶付文選司<lb/>
分撥辦事但犯笞罪以上俱發充吏考滿不給由丁憂<lb/>
不起復為事在逃遇赦者仍發重厯若役滿到部違限<lb/>
隠匿過名多厯少厯増减年嵗及批咨内洗改緊蘭字<lb/>
様俱查問<lb/>
在外官員有政蹟者舊制許巡按等官奏舉其後又有<lb/>
旌異之名今録事例於後<lb/>
<pb n="KR2m0010_WYG_015-8a"/>
　　憲綱<lb/>
凡監察御史按察司官巡厯去處但知有司等官守法<lb/>
奉公亷能昭著者隨即舉聞<lb/>
　　事例<lb/>
凡有司官員政蹟卓異許各該上司奏保旌異以示激<lb/>
勸　宣徳十年詔府州縣官㢘勤公正能恤民者親臨<lb/>
上司宜以禮待仍具其政蹟奏聞以憑旌擢　成化七<lb/>
年奏准有司官員必待三年六年政蹟卓異方許薦舉<lb/>
<pb n="KR2m0010_WYG_015-8b"/>
仍令吏部先察舉主舉者亷即用其人不必覆勘舉者<lb/>
非人雖有政蹟亦必覆勘　𢎞治六年奏准各處巡撫<lb/>
巡按并布按二司遇府州縣官才行俱優者無分嵗貢<lb/>
吏員出身一體舉保五品以上官員果有才徳出衆者<lb/>
開報本部奏請定奪<lb/>
　　事例<lb/>
凡在外有司官員果有政蹟深得民心者任滿去職許<lb/>
令百姓保留　宣徳八年奏准在外官員九年考滿凡<lb/>
<pb n="KR2m0010_WYG_015-9a"/>
有保留者行所屬布政司按察司及直𨽻巡撫巡按官<lb/>
覆勘<lb/>
凡官員任滿考覈及朝覲考察各有定制若因事考察<lb/>
間一舉行無常例具列於後<lb/>
　　事例<lb/>
正統元年奏准兩京五品以下官員從本衙門堂上官<lb/>
考察如有不才及老疾者本部驗實具奏定奪國子監<lb/>
教官禮部尚書及祭酒司業公同考察如無學行者送<lb/>
<pb n="KR2m0010_WYG_015-9b"/>
部别用　景泰三年奏准六部等衙門堂上官考察各<lb/>
屬主事等官才力不勝者降縣典史老疾者冠帶致仕<lb/>
　天順八年奏准本部都察院㑹同内閣考察在京五<lb/>
品以下文職并在外布按二司官有不公者許令科道<lb/>
官指實劾奏南京各衙門照例考察有不公者令南京<lb/>
科道劾奏　成化四年令兩京文職堂上官曽經科道<lb/>
紏劾及年老不堪任事才徳不稱職者各自陳致仕取<lb/>
自上裁五品以下官本部㑹同都察院及各堂上掌印<lb/>
<pb n="KR2m0010_WYG_015-10a"/>
官公同考察年老無為貪淫酷暴者革職翰林院屬官<lb/>
并帶俸官譯字等官本院學士㑹同内閣考察　𢎞治<lb/>
元年令兩京五品以下官照例考察翰林院官亦從吏<lb/>
部考察其被黜之人有造言生事摭拾妄奏者發譴為<lb/>
民　十年令兩京官照例考察惟翰林院學士不在五<lb/>
品之例<lb/>
凡考察京官每十年一次舉行不拘見任帶俸丁憂公<lb/>
差養病省祭等項俱公同本衙門堂上官考察<lb/>
<pb n="KR2m0010_WYG_015-10b"/>
凡在外大小衙門官員考察洪武六年令監察御史及<lb/>
按察司察舉有無過犯具奏黜陟　永樂元年令府州<lb/>
縣官到任半年之上者巡按御史按察司察其能否亷<lb/>
貪之跡具奏　洪熈元年令考察布按二司官不職者<lb/>
降為縣官　宣徳七年令各處巡撫侍郎同巡按御史<lb/>
考察方面官仍同方面官考察州縣官直𨽻府州縣從<lb/>
巡按御史考察　十年𠡠諭直𨽻府州縣從吏部差官<lb/>
及巡按御史考察各布政司府州縣從布政司及巡按<lb/>
<pb n="KR2m0010_WYG_015-11a"/>
御史考察其布按二司堂上官從吏部都察院考察屬<lb/>
官從巡按御史按察司考察　景泰三年𠡠都御史等<lb/>
官考察天下有司官員　七年令天下府州縣官年老<lb/>
殘疾罷軟不任事及貪酷生事科歛害民者許巡撫巡<lb/>
按并按察司堂上官㑹同考其布按二司官聴巡撫巡<lb/>
按官考察　𢎞治元年令考察罷閒官吏在京潛住有<lb/>
擅出入禁門交結者各門官盤結拿送錦衣衛打一百<lb/>
發烟瘴地面永遠充軍<lb/>
<pb n="KR2m0010_WYG_015-11b"/>
官員事故具見諸司職掌各有事例若致仕舊𨽻稽勲<lb/>
司掌行今歸本司附載事例於後<lb/>
　　諸司職掌<lb/>
凡在京衙門及在外布政司并直𨽻府州縣官吏果有<lb/>
家屬干犯極刑除緦麻踈逺異姓親屬不准外其小功<lb/>
已上親例合迴避開寫為因何事得何罪名係何衙門<lb/>
取問處决實跡親身赴京陳告以憑行移原籍及任所<lb/>
并原取問衙門照勘取具原籍官吏里鄰結狀并宗支<lb/>
<pb n="KR2m0010_WYG_015-12a"/>
圖本及任所官吏保結明白以憑定擬奏准方許去官<lb/>
離職<lb/>
　　事例<lb/>
洪武間凡官吏有小功已上親屬干犯極刑官於邊逺<lb/>
叙用吏發邊逺軍衛衙門永充吏役　永樂元年令極<lb/>
刑家屬官有才能本部明白具奏不拘例用　宣徳七<lb/>
年勅諭凡犯罪典刑者已屢經赦宥其子弟果有才行<lb/>
文學聴保舉選用惟犯謀反大逆典刑者子孫不在選<lb/>
<pb n="KR2m0010_WYG_015-12b"/>
用之例<lb/>
　　諸司職掌<lb/>
凡在京衙門及在外布政司并直𨽻府州縣官吏具告<lb/>
老病殘疾劄付太醫院轉行惠民藥局委官相視明白<lb/>
果成篤廢殘痼疾病分豁堪與不堪醫治明白具奏取<lb/>
自上裁<lb/>
　　事例<lb/>
正統四年奏准年老廢疾官員不能動履者驗實取具<lb/>
<pb n="KR2m0010_WYG_015-13a"/>
同僚官醫保結備申定奪　天順二年令御史不許養<lb/>
病省親　成化二年奏准内外文武官員患病三箇月<lb/>
之上俸糧截日住支御史如果久病勘實許還原籍調<lb/>
治　六年奏准各處巡撫巡按等官遇有司府州縣官<lb/>
員告稱老疾不堪任事者依例放回原籍不分大小俱<lb/>
類奏以憑揭黄作缺<lb/>
凡告老疾官員年五十五嵗以上者冠帶致仕未及五<lb/>
十五嵗者冠帶閒住其考滿官員到部但年六十五嵗<lb/>
<pb n="KR2m0010_WYG_015-13b"/>
以上不得取選<lb/>
凡兩京考滿官員到部年七十者例應致仕未及七十<lb/>
自陳老疾乞恩放回者堂上官本部覆奏定奪其餘行<lb/>
原衙門勘實具奏請㫖在外各衙門官員給由起復等項<lb/>
到部奏告老疾者行順天府撥醫驗實通類引奏發落<lb/>
凡兩京見任官員并辦事進士乞恩養病者行原衙門<lb/>
勘實具奏請㫖放回病痊之日赴部聴用仍行巡按御<lb/>
史并按察司查勘其在外方面有司官員不許養病<lb/>
<pb n="KR2m0010_WYG_015-14a"/>
國初官員凡以理致仕者朝廷待以優禮與見任同又<lb/>
有陞秩給俸賜勅之典其後大臣致仕或給驛還鄉或<lb/>
命有司嵗撥人夫月給食米有差其尤寵異者或賜勅<lb/>
或加賜白金文綺或又官其子孫皆特恩云<lb/>
　　諸司職掌<hi>見稽勲司</hi>
　　明令<lb/>
凡内外大小官員年七十者聴令致仕其有特㫖選用<lb/>
者不拘此例<lb/>
<pb n="KR2m0010_WYG_015-14b"/>
　　事例<lb/>
洪武十二年令内外文武官年老致仕者三品以上仍<lb/>
舊四品以下者各陞一等給與誥勅其厯事未及三年<lb/>
及為事降用或工役屯種取到者依本等職事致仕不<lb/>
給誥勅　十三年令文武官六十以上者皆聴致仕仍<lb/>
給誥𠡠　永樂十九年詔文官七十以上不能治事者<lb/>
許明白具奏放回致仕若無子嗣孤獨不能自存者有<lb/>
司月給米二石養其終身　宣徳十年詔文武官年未<lb/>
<pb n="KR2m0010_WYG_015-15a"/>
及七十老疾不能任事者皆令冠帶致仕免其雜泛差<lb/>
徭　成化元年詔文武官以理致仕五品以上者進階<lb/>
一級　四年詔聴選官員九年考滿該陞用者年力衰<lb/>
邁不能任事照該陞品級給與散官致仕　十一年詔<lb/>
給由考稱該陞及冠帶未任聴選官員有家貧親老疾<lb/>
病等項願告致仕者授以應該陞除職名以榮終身<lb/>
二十二年詔在京文職以理致仕五品以上年及七十<lb/>
者進散官一階其中㢘貧不能自存衆所共知者有司<lb/>
<pb n="KR2m0010_WYG_015-15b"/>
嵗給米四石　𢎞治四年奏准自告願退官員不分年<lb/>
嵗俱令致仕<lb/>
凡九年考滿官員告致仕者考稱無過陞二級不稱有<lb/>
過原職致仕<lb/>
　　諸司職掌<lb/>
凡在京及在外府州縣官員除授之時投報供狀當即<lb/>
於簿内附寫厯仕脚色始末縁由或任内調除如有事<lb/>
故開附行止以憑稽考<lb/>
<pb n="KR2m0010_WYG_015-16a"/>
　　事例<lb/>
𢎞治十三年奏准文職官吏監生生員冠帶官知印承<lb/>
差隂陽生醫生但有職役者犯贓犯姦并一應行止有<lb/>
虧俱發為民其知印承差笞杖公罪充吏犯在革前重<lb/>
厯僧道官係京官具奏提問在外依律徑自提問受財<lb/>
枉法滿貫亦問充軍及僧道有犯姦盗詐偽逞私争訟<lb/>
怙終故犯并一應贓私罪名有玷清規妨碍行止者俱<lb/>
發還俗若犯公事失錯因人連累及過誤致罪於行止<lb/>
<pb n="KR2m0010_WYG_015-16b"/>
戒規無碍者悉令運炭運米等項各還職為僧為道義官<lb/>
犯該行止有虧者革去冠帶不碍行止者不革王府文<lb/>
職因人連累并一應過誤律該笞杖罪名者議擬納鈔<lb/>
贖罪還職不必解京就彼奏請發落若係希圖改調故<lb/>
意犯贓有碍行止等項及犯該徒流以上者俱解京奏<lb/>
請改調邊遠叙用重者從重論<lb/>
　　諸司職掌<lb/>
凡有在京衙門及在外布政司并直𨽻府州縣見任官<lb/>
<pb n="KR2m0010_WYG_015-17a"/>
員但係兵刑等部都察院等衙門或因事提問等項問<lb/>
過應有的决紀録公私過名開咨本部於紀録文冊内<lb/>
明白附寫候九年通考以憑黜陟其有司官員三年考<lb/>
滿給由到部供報任内公私過名於冊内比查除上司<lb/>
未行知㑹紀録罪名另行抄録外有已行知㑹任内公<lb/>
私過名隠匿不報者議擬具奏送法司問罪<lb/>
　　事例<lb/>
洪武九年令諸司正佐首領雜職官犯公私罪應笞者<lb/>
<pb n="KR2m0010_WYG_015-17b"/>
贖應徒流杖者紀録每嵗一考嵗終布政司呈中書省<lb/>
監察御史按察司呈御史臺俱送本部紀録　𢎞治元<lb/>
年奏准内外各衙門問過官吏公私過名及罰俸等項<lb/>
年終造冊類繳赴部送司以備稽考<lb/>
國初令有司保舉人才即古鄉舉里選之遺意累朝下<lb/>
詔亦必及之其事例備載於後<lb/>
　　諸司職掌<lb/>
凡各府州縣每嵗於所轄隅廂鄉都内拔選容止端謹<lb/>
<pb n="KR2m0010_WYG_015-18a"/>
無過人才一名申送布政司考覈轉行按察司覆考堪<lb/>
充嵗貢開坐考過詞語差人送部應有賢良方正及山<lb/>
林巖穴隠逸之士并通曉經書儒士秀才孝㢘俱各訪<lb/>
求到官審無過犯違碍不拘名數差人伴送到部或内<lb/>
外官員人等薦舉人材秀才即便行移原籍官司起取<lb/>
赴部如儒士秀才出題考試果否通經賢良隠逸等項<lb/>
人材量其才能定其髙下仍取本户丁糧數目作何營<lb/>
生及户内有無雜役事故供結明白然後開發選部選<lb/>
<pb n="KR2m0010_WYG_015-18b"/>
用如將鄙陋不堪之人一槩朦朧濫舉原舉官吏依貢<lb/>
舉非其人律問罪<lb/>
　　事例<lb/>
洪武十七年令各布政司直𨽻府州縣舉秀才人材必<lb/>
由鄉舉里選知州知縣等官㑹同境内耆宿長者訪求<lb/>
徳行聲名著於州里之人先從鄰里保舉有司再驗言<lb/>
貌書判方許進呈若不行公同精選者坐以重罪　三<lb/>
十五年詔山林隠逸懐才抱徳之士有司詢訪以禮敦<lb/>
<pb n="KR2m0010_WYG_015-19a"/>
請赴京量才擢用其有志尚閒逸不願出仕者具名来<lb/>
奏　永樂元年𠡠内外諸司文職官員各舉所知或堪<lb/>
重任或沉滯下僚或可剸繁而優游散地或抱道懐才<lb/>
隠居田里無問逺近並舉以聞　洪熈元年詔民間有<lb/>
行己㢘正才堪撫字者許見任官具實舉薦　宣徳七<lb/>
年詔各處文學才行出衆之士自二十五嵗以上令所<lb/>
在有司保舉赴京選用　八年詔各布政司按察司府<lb/>
州縣官連名保舉賢良方正一人起送吏部量才擢用<lb/>
<pb n="KR2m0010_WYG_015-19b"/>
　正統十四年詔各處舉到儒士照永樂年間事例送<lb/>
翰林院嚴加考試選用不中者發原籍為民　景泰三<lb/>
年詔各處見任官員果有才行政事優長拘於資格屈<lb/>
在下僚及有文學才行堪授職任之士隠於民間及官<lb/>
貟罷職委無贓犯重情而才學可用者並聴在内四品<lb/>
以上官員在外巡撫巡按方靣并各府州縣正官指陳<lb/>
實跡薦舉赴京考用所舉之人後犯贓罪連坐舉主<lb/>
天順元年詔處士中有學貫天人材堪經濟隠居髙蹈<lb/>
<pb n="KR2m0010_WYG_015-20a"/>
不求聞達者所司具實奏聞　五年令天下有才兼文<lb/>
武或學行異等或謀勇出衆者許所在官司具實奏聞<lb/>
國初外官每年一朝洪武二十九年始定三年一朝之<lb/>
制以辰戌丑未年為期朝正後本部㑹同都察院考察<lb/>
奏請定奪其存留者俱引至御前刑部及科道官各露<lb/>
章紏劾怠職之罪一時譴責宥免皆出上命及宥免還<lb/>
任各賜𠡠一道以申戒飭云<lb/>
　　諸司職掌<lb/>
<pb n="KR2m0010_WYG_015-20b"/>
凡在外官員三年徧行朝覲其各布政司按察司鹽運<lb/>
司府州縣及土官衙門流官等衙門官一貟帶首領官<lb/>
吏各一貟名理問所官一貟照依到任須知依式對欵<lb/>
攢造文冊及將原領勑諭諸司職掌内事蹟文簿具本<lb/>
親賫奏繳以憑考覈各衙門先儘正官到任日淺佐貳<lb/>
官到任日久必先佐貳官来若係裁革未及二十里長<lb/>
州縣止設正官首領官各一貟去處只令首領官吏来<lb/>
朝其程途遠近各量里路比照行人馳驛日期起程本<lb/>
<pb n="KR2m0010_WYG_015-21a"/>
衙門速將起程月日申部逺者不許過期近者不許預<lb/>
先離職俱限當年十二月二十五日到京其来朝官貟<lb/>
服色各照品級花様及欽依今定様製務要新鮮潔浄<lb/>
俱各自備脚力不許馳驛及指此為由科擾於民<lb/>
　　明令<lb/>
凡各處府州縣有司官員在任三年不許注代許令親<lb/>
將三載任内行過事蹟赴京朝覲如無規避依舊復任其<lb/>
佐貳官首領官一體三載來朝如一時勾當輪換前來<lb/>
<pb n="KR2m0010_WYG_015-21b"/>
　　事例<lb/>
洪武十一年令官員来朝察其言行功能第為三等稱<lb/>
職而無過者為上賜坐而宴有過稱職者為中宴而不<lb/>
坐有過而不稱職者為下不預宴序立於門宴者出然<lb/>
後退　十七年令天下諸司官吏來朝明年正旦各造<lb/>
事蹟文冊仍畫土地人民圖本俱以十二月二十五日<lb/>
至京其服色各以品級為差惟雲南逺在邊鄙特免其<lb/>
來　宣徳五年令㢘察朝覲官員貪汚者發邊衛充軍<lb/>
<pb n="KR2m0010_WYG_015-22a"/>
老疾鄙猥者為民其考滿月日已過者回任後將行過<lb/>
事蹟造冊送合干上司依例考覈差人奏繳　正統九<lb/>
年令廣西臨邊縣分係裁减衙門免其朝覲須知文冊<lb/>
府州縣類進　十年令朝覲官員㢘能著稱治行超卓<lb/>
者賞衣服一襲鈔一百錠仍賜宴於禮部　天順四年<lb/>
令朝覲官貟才行超卓政績顯著者賜宴禮部仍賞衣<lb/>
服一襲鈔一千貫老疾者致任罷軟無為者冠帶閒住<lb/>
有贓者發原籍為民　成化五年奏准雲南長官司免<lb/>
<pb n="KR2m0010_WYG_015-22b"/>
來朝州縣裁减去處止該吏一名賫文隨司府州縣官<lb/>
員進繳其各府首領官遇邊務差占亦免來朝　𢎞治<lb/>
六年令方面知府年老未滿罷軟無為非本部訪有實<lb/>
跡或有巡撫巡按止是一處開報并其餘官員到任未<lb/>
及二年非老疾貪酷顯著者俱留辦事且令朝覲之年<lb/>
先期行文布按二司考合屬巡撫巡按考方靣年終具<lb/>
奏行各該衙門立案待来朝之日詳審考察如有不公<lb/>
許其伸理其科道官必待吏部考察後有失當方許指<lb/>
<pb n="KR2m0010_WYG_015-23a"/>
名紏劾　八年奏准各處巡撫巡按㑹同從公考察布<lb/>
按二司并直𨽻府州縣各鹽運司行太僕寺苑馬寺等<lb/>
官賢否如無巡撫巡按㑹同清軍或巡鹽考察俱無巡<lb/>
按自行考察其布政使按察使及分巡分守并知府知<lb/>
州知縣并司寺正官各訪所屬官員賢否開具揭帖送<lb/>
巡撫巡按以憑稽考其巡撫官當朝覲之年仍具揭帖<lb/>
密報本部止㨿見任不謹名目不許追論素行其開報<lb/>
官員若愛憎任情議擬不當本部都察院并科道官指<lb/>
<pb n="KR2m0010_WYG_015-23b"/>
實劾奏罪坐所由若被黜官員有不服考察摭拾妄奏<lb/>
者發遣為民<lb/>
　　諸司職掌<lb/>
凡諸司置立文簿將行過事跡逐件從實開寫承行發<lb/>
落縁由務要簡當毎季差典吏一名依期賫赴本管上<lb/>
司查考布政司考府府考州州考縣務從實效除將𠡠<lb/>
諭事理令諸司進課官吏賫擎前去及行移布政司并<lb/>
直𨽻府州縣照依𠡠諭事理各置紅油木牌刋刻青字<lb/>
<pb n="KR2m0010_WYG_015-24a"/>
於本衙門公㕔上常川懸掛永為遵守毎嵗進課之時<lb/>
將考過事跡各賫赴京奏繳以憑通考若遇三年朝覲<lb/>
來朝官吏先將舊年春夏秋三季來考冬季事跡未完<lb/>
許於次年進課之時令該吏進呈毋得誑惑繁文因而<lb/>
生事科擾<lb/>
　　事例<lb/>
洪武二十三年𠡠方今所用布政司府州縣按察司官<lb/>
多係民間起取秀才人材孝㢘各人授職到任之後略<lb/>
<pb n="KR2m0010_WYG_015-24b"/>
不以到任須知為重公事不謀體統不行終日聴信小<lb/>
人浸潤謀取贓私酷害下民以此仁義之心淪沒殺身<lb/>
之計日生一旦繫獄臨刑神魂倉皇至於哀告懇切奈<lb/>
何虐民在先當此之際雖欲自新不得可矣如此者往<lb/>
往相繼而犯上累朝廷下辱鄉閭悲哀父母妻子孰曽<lb/>
有鑑其非而改過也哉所有責任條例條列於後<lb/>
一布政司治理親屬臨府嵗月稽求所行事務察其勤<lb/>
惰辨其㢘能綱舉到任須知内事目一一務必施行少<lb/>
<pb n="KR2m0010_WYG_015-25a"/>
有頑慢及貪汚坐視恬忍害民者驗其實蹟奏聞提問<lb/>
設若用心提調催督宣布條章去惡安善儻耳目有所<lb/>
不及精神有所不至遺下貪官汚吏及無藉頑民按察<lb/>
司方乃是清<lb/>
一府臨州治亦體布政司施行耳目有所不及精神有<lb/>
所不至遺下貪官汚吏及無藉頑民布政司方乃是清<lb/>
一州臨縣治亦體府治施行耳目有所不及精神有所<lb/>
不至遺下貪官汚吏及無藉頑民本府方乃是清<lb/>
<pb n="KR2m0010_WYG_015-25b"/>
一縣親臨里甲務要明播條章去惡安善不致長姦損<lb/>
良如此上下之分定民知有所依巨細事務訴有所歸<lb/>
上不紊政於朝廷下不銜寃於滿地此其治也歟若耳<lb/>
目有所不及精神有所不至遺下無藉頑惡之民本州<lb/>
方乃是清<lb/>
一若布政司不能清府府不能清州州不能清縣縣不<lb/>
能去惡安善遺下不公不法按察司方乃是清<lb/>
一按察司治理布政司府州縣務要盡除奸弊肅清一<lb/>
<pb n="KR2m0010_WYG_015-26a"/>
方耳目有所不及精神有所不至巡按御史方乃是清<lb/>
倘有通同貪官汚吏以致民寃事枉者一體究治<lb/>
一此令一出諸司置立文簿將行過事蹟逐一開寫每<lb/>
季輪差吏典一名賫赴本管上司查考布政司考府府<lb/>
考州州考縣務從實效毋得誑惑繁文因而生事科擾<lb/>
每嵗進課之時布政司將本司事蹟并府州縣各賫考<lb/>
過事蹟文簿赴京通考敢有坐視不理有違責任者罪<lb/>
以重刑嗚呼今之布政司不拏所屬貪贓官吏又不申<lb/>
<pb n="KR2m0010_WYG_015-26b"/>
聞闒茸不才諸等不公不法亦不究問府文到司並不<lb/>
審其為何但知逓送而已府亦以州文如此州亦以縣<lb/>
文如此自布政司至府州皆不異郵亭耳所以不治為<lb/>
此也<lb/>
　南京吏部<lb/>
　　　文選清吏司<lb/>
　　事例<lb/>
凡南京六部等衙門堂上正佐官皆缺洪武永樂以來<lb/>
<pb n="KR2m0010_WYG_015-27a"/>
委給事中郎中等官署掌印信𢎞治十二年奏准如吏<lb/>
户禮兵工五部及通政司缺就於各衙門堂上官内推<lb/>
舉一貟三法司缺就於三法司堂上官内推舉一貟署<lb/>
掌仍將推舉過職名奏聞<lb/>
凡南京各衙門新除復任官貟吏部咨開職名到部各<lb/>
取到任日期并各衙門繳到各官文憑收候年終類繳<lb/>
吏部如遇丁憂者先行咨繳<lb/>
凡南京大小衙門陞轉丁憂事故等項官貟作缺到部<lb/>
<pb n="KR2m0010_WYG_015-27b"/>
類咨吏部<lb/>
凡南京各道御史有缺吏部咨送試職理刑等官到部<lb/>
轉咨南京都察院分撥各道取到院日期咨吏部至試<lb/>
職理刑滿日本院考過移文本部咨送吏部奏請實授<lb/>
凡南京各衙門官貟奏行給假省親本部劄送應天府<lb/>
給引定限回任若違限一年半以上本部暫令到任管<lb/>
事具奏請㫖照例送問<lb/>
凡南京法司送到還職官貟係在京所屬送原衙門復<lb/>
<pb n="KR2m0010_WYG_015-28a"/>
任直𨽻所屬具揭帖赴南京吏科填給文憑復任日期<lb/>
繳報<lb/>
凡南京各衙門官吏告送幼子還鄉行勘明白定限送<lb/>
應天府給引照回<lb/>
凡南京坐監監生不願出仕者具告到部行本監查勘<lb/>
無碍照例擬授職名填註衙門給與散官奏令冠帶閒住<lb/>
凡南京國子監呈送願就教職監生到部咨送吏部施<lb/>
行<lb/>
<pb n="KR2m0010_WYG_015-28b"/>
凡南京各衙門厯事監生舊例考過勤謹逐起差人具<lb/>
奏成化九年奏准本部案候每季通類具奏<lb/>
凡南京各衙門寫本監生俱行本部轉行南京國子監<lb/>
取撥惟户工二部徑自行取𢎞治二年奏准俱從本部<lb/>
取撥轉送<lb/>
凡南京五府六部等衙門知印有缺本部咨吏部請㫖<lb/>
㸃撥到部轉送該衙門着役三年役滿到部咨送吏部<lb/>
考試同九年周嵗考滿官類奏<lb/>
<pb n="KR2m0010_WYG_015-29a"/>
凡南京各衙門三考役滿吏典成化十一年詔免其赴<lb/>
京從本部照例考試中式者就令冠帶辦事不中者徑<lb/>
發為民二十三年詔考試不中者給與冠帶閒住<lb/>
凡本部每季考過三考吏典一等二等冠帶分撥各衙<lb/>
門辦事滿日從七品出身者起送吏部聴選其餘俱給<lb/>
引照回原籍省祭三等冠帶閒住每年類奏<lb/>
　　　驗封清吏司<lb/>
　　事例<lb/>
<pb n="KR2m0010_WYG_015-29b"/>
凡南京文職散官每年正月以裏通行各衙門取勘厯<lb/>
任親供應請初授陞授加授散官類咨吏部具奏給授<lb/>
凡民瘼事每年正月九月十一月三次通類勘合行十<lb/>
三布政司并南北直𨽻府州如有蝗䖝生發即行撲滅<lb/>
毋貽民患<lb/>
凡本部編置各布政司直𨽻府州勘合紙張底簿書填<lb/>
盡日又復編置發行<lb/>
凡南京各衙門辦事吏典𢎞治十年奏准大小二石辦<lb/>
<pb n="KR2m0010_WYG_015-30a"/>
事半年大小一石并州所吏辦事一年方許實撥京考<lb/>
若缺多照例以次陞叅<lb/>
凡在京各衙門辦事已滿吏聴撥當該願告南京者吏<lb/>
部咨到本部收附撥簿與南京各衙門應撥當該吏相<lb/>
兼取用<lb/>
凡南京各衙門老疾吏典行應天府撥醫看驗并告貧<lb/>
難者取同鄉人執結是實給引放回為民<lb/>
　　　稽勲清吏司<lb/>
<pb n="KR2m0010_WYG_015-30b"/>
　　事例<lb/>
凡南京各衙門堂上官丁憂本部咨送吏部闗領内府<lb/>
勘合其餘官貟就送南京吏科闗填勘合給與若辦事<lb/>
官吏監生俱送應天府給引照回守制按季開咨吏部<lb/>
并南京都察院轉行原籍官司查勘<lb/>
凡起復官吏監生到部扣算聞喪服滿年月日比對相<lb/>
同其在京丁憂者查有類勘保結在卷辦事官監生付<lb/>
文選司吏付驗封司查無類勘保結者仍付該司暫撥<lb/>
<pb n="KR2m0010_WYG_015-31a"/>
行查在外丁憂吏典付考功司若有洗改咨批緊闗字<lb/>
様者送問<lb/>
　　　考功清吏司<lb/>
　　事例<lb/>
凡南京各衙門官貟考滿到部舊例三年六年九年起<lb/>
送赴京應考覈者本部咨南京都察院考過咨送吏部<lb/>
覆考景泰元年奏准例應考覈者從本部覆考連人咨<lb/>
送吏部成化二十一年奏准六年者本部考覈類奏免<lb/>
<pb n="KR2m0010_WYG_015-31b"/>
其赴京<lb/>
凡應天府所屬在外六縣縣官學官三年六年九年考<lb/>
滿俱本府考覈詞語送本部咨送吏部<lb/>
凡南直𨽻所屬司獄司稅課司局驛逓閘壩河舶等官<lb/>
三年六年考滿景泰元年奏准俱赴本部給由考覈復<lb/>
職行南京吏科填給文憑復任其牌冊差人類送吏部<lb/>
查考<lb/>
凡南京各衙門願告致仕養病官貟行勘明白具奏放<lb/>
<pb n="KR2m0010_WYG_015-32a"/>
回<lb/>
凡各處兩考役滿吏典永樂間定撥廣東廣西四川三<lb/>
布政司分𨽻本部宣徳十年奏准添撥江西南安贑州<lb/>
二府福建漳州泉州二府湖廣永州辰州寳慶三府及<lb/>
靖州正統五年奏准添撥湖廣常徳長沙衡州三府并<lb/>
郴州福建汀州興化二府𢎞治三年奏准添撥福建邵<lb/>
武湖廣徳安二府十年奏准添撥福建行都司并所屬<lb/>
建寧左等五衛二十五所并武平等守禦千户所<lb/>
<pb n="KR2m0010_WYG_015-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明㑹典卷十五<lb/>
</p>
<p>
</p>
  </div>
</body>
</text>
</TEI>
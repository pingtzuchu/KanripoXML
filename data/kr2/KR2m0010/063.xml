<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明會典卷六十三</head> <lb/>
    <p>
<pb n="KR2m0010_WYG_063-1a"/>
欽定四庫全書<lb/>
　明會典卷六十三<lb/>
　　禮部二十二<lb/>
　　　冠禮<lb/>
　　　品官冠禮<lb/>
　　明集禮<lb/>
前期擇日主者告於家廟無廟則告於祠堂北面再拜<lb/>
告云某之子某年漸長成將以某月某日加冠於其首<lb/>
<pb n="KR2m0010_WYG_063-1b"/>
謹以告乃筮賔主者北面再拜告云卜以某甲子吉冠<lb/>
某速某賔加冠庶幾臨之謹告前二日主者戒賔及賛<lb/>
冠者主者至賔大門外掌次者引之次儐者受主者之<lb/>
命入告賔曰某之子某將加冠願吾子教之賔曰某不<lb/>
敏恐不能供事以辱吾子敢辭主者曰某猶願吾子教<lb/>
之賔曰吾子重有命某敢不從主者再拜賔答拜主者<lb/>
還賔拜送主者戒賛冠者亦如之<hi>亦通使子弟戒之</hi>前一日掌<lb/>
事者設次于大門外之右南向其日夙興掌事者設洗<lb/>
<pb n="KR2m0010_WYG_063-2a"/>
於堂阼階東南東西當東霤<hi>六品以下當東榮</hi>南北以堂深罍<lb/>
水在洗東加勺羃篚在洗西南肆實巾一於篚加羃席<lb/>
於東房内西牖下<hi>無房者張帷為之</hi>陳服於席東領北上莞筵<lb/>
四加藻席四在南側尊甒醴在服北加勺羃設坫<hi>四品以下</hi>
<hi>設篚無坫</hi>在尊北饌陳於坫北設洗於東房近北罍水在洗<lb/>
西篚在洗東北肆實以巾質明賔賛至於主者大門外<lb/>
掌次者引之次賔賛公服諸行事者各服其服<hi>無公服者服常</hi>
<hi>服</hi>執尊罍篚者皆就位其冠各一箱各一人執之待於<lb/>
<pb n="KR2m0010_WYG_063-2b"/>
西階之西東面北上設主者之席於阼階上西面賔席<lb/>
於西階東面冠者席於主者東北西面主者公服立於<lb/>
阼階下當東序西靣諸親公服非公服者常服立於罍洗<lb/>
東南西靣北上<hi>尊者在别室</hi>儐者公服立於門内道東北靣<lb/>
將冠者<hi>雙童髻空頂幘雙玉導金寳飾綵袴褶錦紳烏皮履六品以下導不以玉</hi>立於房内<lb/>
南靣主者贊冠者公服立於房内戸東西靣賔及賛冠<lb/>
出次立於門西贊冠者稍退俱東靣北上儐者進於主<lb/>
者之左北靣受命出立門東西面曰敢請事賔曰某子<lb/>
<pb n="KR2m0010_WYG_063-3a"/>
有嘉禮命某執事儐者入告主者迎賔於大門之外東<lb/>
西靣再拜賔答拜<hi>凡主賔拜揖皆贊禮者相導</hi>主者揖賛冠者贊冠<lb/>
者報揖主者又揖賔賔報揖主者入賔及贊冠者次入<lb/>
及内門行至階<hi>主者立於階東西面賓賛立於階西東面</hi>主者請升賔曰某<lb/>
偹將事敢辭主者固請賔固辭主者終請賔三辭主者<lb/>
升自阼階立於西東西向賔升自西階立於席西東向<lb/>
贊冠者及庭盥於洗升自西階入於東房立於主者贊<lb/>
冠者之南俱西面主者贊冠者引將冠者立於房外之<lb/>
<pb n="KR2m0010_WYG_063-3b"/>
西南面賔之賛冠者取纚櫛簮跪奠於冠者筵南端席<lb/>
北稍東西面立賔揖將冠者賔主俱即席坐將冠者進<lb/>
升席西南坐賔之賛冠者進筵前東面跪脱雙童髻置<lb/>
於箱櫛畢設纚興復位立賔主俱興賔降至罍洗盥手<lb/>
訖詣西階主者立於席後西面賔立於西階上東面執<lb/>
緇布冠者升授賔賔降一等受之右執項左執前進將<lb/>
冠者筵前東向立祝曰令月吉日始加元服棄爾幼志<lb/>
慎爾成徳夀考維祺介爾景福乃跪冠興復西階上席<lb/>
<pb n="KR2m0010_WYG_063-4a"/>
後東面立賔之贊冠者進筵前東面跪結纓興復位冠<lb/>
者興賔揖冠者冠者適房賔主俱坐冠者<hi>著青衣素裳之服</hi>出<lb/>
房户西南面立賔主俱興賔揖冠者冠者進升席西向<lb/>
坐賔之贊冠者跪脱緇布冠置於箱櫛畢設纚興復位<lb/>
執進賢冠者升賔降二等受之右執項左執前進冠者<lb/>
筵前東向立祝曰吉月令辰乃申爾服恭爾威儀淑慎<lb/>
爾徳眉夀萬年永受胡福乃跪冠興復位賔之贊冠者<lb/>
跪設簮結纓興復位冠者興賔揖冠者冠者適房賔主<lb/>
<pb n="KR2m0010_WYG_063-4b"/>
俱坐冠者<hi>著絳紗服</hi>出自房戸西南面立賔主俱興賔揖冠<lb/>
者冠者進升席西向坐賔之賛冠者跪脱進賢冠置於<lb/>
箱櫛畢設纚興復位執爵弁者升賔降三等受之右執<lb/>
項左執前進冠者筵前東向立祝曰以嵗之正以月之<lb/>
令咸加爾服兄弟具在以成厥德黄耉無疆受天之慶<lb/>
乃跪冠興復位賔之賛冠者跪設簮結纓興復位冠者<lb/>
興賔揖冠者適房賔主俱坐主者賛冠者撤纚櫛簮箱<lb/>
及筵入於房又設筵於室戸西南向冠者著爵弁之服<lb/>
<pb n="KR2m0010_WYG_063-5a"/>
出房户西南面立賔主俱興主者賛冠者盥手洗觶於<lb/>
房酌醴出房南面立賔揖冠者冠者就筵西南面立賔<lb/>
進受醴進冠者筵前北面立祝曰甘醴維厚嘉薦令芳<lb/>
拜受祭之以定爾祥承天之休夀考不忘冠者筵西拜<lb/>
受觶賔復西階上東面答拜執饌者奉饌薦於冠者筵<lb/>
前冠者左執觶右取脯祭於籩豆之間贊冠者取胏一<lb/>
以授冠者冠者奠觶於薦西以祭冠者坐取觶祭醴奠<lb/>
觶再拜執觶興賔答拜賔主俱坐冠者升筵跪奠觶於<lb/>
<pb n="KR2m0010_WYG_063-5b"/>
薦東興進北面跪取脯降自西階入見母進奠脯於席<lb/>
前退再拜以出冠者母不在則使人受脯於西階下初<lb/>
冠者入見母賔主俱興賔降當西序東面立主者降當<lb/>
東序西面立冠者既見母出立於西階東南面賔少進<lb/>
字之曰禮儀既偹令月吉日昭告爾字爰字孔嘉髦士<lb/>
攸宜宜之于嘏永受保之曰伯某甫冠者曰某雖不敏<lb/>
夙夜祗奉賔出主者送於内門外主者西向請賔曰吾<lb/>
子辱執事請禮從者賔曰某得將事敢辭主者固請賔<lb/>
<pb n="KR2m0010_WYG_063-6a"/>
曰某既不得命敢不從賔就次主者入初賔出冠者東<lb/>
面見諸親諸親拜之冠者答拜冠者西面拜賔之賛冠<lb/>
者賔之賛冠者答拜訖見諸尊於别室賔主既釋服改<lb/>
席訖賔與衆賔俱出次立於門西東面主者出門東西面<lb/>
主者揖賔賔報揖主者先入賔及衆賔從之至階賔立<lb/>
於西階上賛冠者在北少退俱東面主者立於東階上<lb/>
西面衆賔降立於西階下東面掌事者以幣篚升授主<lb/>
者主者授幣篚於賔賔受之又以幣篚授贊冠者賛冠<lb/>
<pb n="KR2m0010_WYG_063-6b"/>
受之俱復位主者還阼階上北面拜送賔賛降自西階<lb/>
主者送賔於大門外之東西面再拜賔出主者入孤子<lb/>
則諸父諸兄戒賔冠之日主者紒而迎賔拜揖讓如冠<lb/>
主冠於阼階之下禮賔拜送皆如上儀明日見廟冠者<lb/>
朝服質明贊禮者引入廟南門中庭道西北向贊再拜<lb/>
訖引出<lb/>
　　　士庶冠禮<lb/>
洪武三年定凡男子年十五至二十皆可冠將冠筮日<lb/>
<pb n="KR2m0010_WYG_063-7a"/>
筮賔於祠堂戒賔俱同品官儀是日夙興張帷為房於<lb/>
聴事之東賔主執事者皆盛服設盥於阼階下東南陳<lb/>
服於房中西牖下東向北上席二在南酒壺在服北次<lb/>
盞注幞頭帽巾各盛以盤䝉以巾帕執事者三人捧之<lb/>
立於堂下西階之西南向東上主人立於阼階下子弟<lb/>
親戚立於盥東儐者立於門外以俟賔將冠者雙紒袍<lb/>
勒帛素履待於房中賔至主人出迎揖而入坐定將冠<lb/>
者出於房執事者請行事賔之贊者取櫛總箆幧頭置<lb/>
<pb n="KR2m0010_WYG_063-7b"/>
於席南端賔揖將冠者將冠者即席西向坐賔之賛者<lb/>
為櫛合紒施總加幧頭賔主皆降主人立於阼階下賔<lb/>
盥訖主人揖讓升自西階皆復位執事者以巾進賔降<lb/>
西階一等受之詣冠者席前東向云云跪為著巾興復<lb/>
位冠者興賔揖冠者適房易服深衣大帶出房即冠席<lb/>
賔盥訖降二等受帽進祝贊者徹巾賔跪冠興復位冠<lb/>
者興賔揖冠者入房易服旋服襴衫腰帶出房即冠席<lb/>
賔盥訖降三等受幞頭進祝三祝皆同品官詞贊者徹<lb/>
<pb n="KR2m0010_WYG_063-8a"/>
㡌加幞頭復位冠者興賔揖冠者適房易公服出房執<lb/>
事者徹冠席入帷中更設醴席於西階南向贊者酌醴<lb/>
出房立於冠者之南賔揖冠者即醴席西向立賔受醴<lb/>
詣席前北面祝同品官詞冠者於席西拜受賔答拜執<lb/>
事者薦饌冠者即席坐飲食訖再拜賔答拜冠者離席<lb/>
立於西階之東南向賔字同品官詞冠者拜賔答拜冠<lb/>
者拜父母父母為之起拜諸父之尊者遂出見鄉先生<lb/>
及父之執友先生執友皆答拜訖賔退主人請禮賔辭<lb/>
<pb n="KR2m0010_WYG_063-8b"/>
固請許諾乃入設酒饌延賔及儐贊者賔退主人酬賔<lb/>
贊侑以幣乃拜謝禮畢主人以冠者見祠堂告曰某之<lb/>
子某冠畢敢見冠者北面焚香再拜出<lb/>
　<lb/>
　<lb/>
　<lb/>
　<lb/>
　明會典卷六十三<lb/>
</p>
<p>
</p>
  </div>
</body>
</text>
</TEI>
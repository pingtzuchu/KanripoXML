<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明㑹典卷二</head> <lb/>
    <p>
<pb n="KR2m0010_WYG_002-1a"/>
欽定四庫全書<lb/>
　明㑹典卷二<lb/>
　　吏部一<lb/>
　　　官制<lb/>
國初因前代之制置中書省設左右丞相等官天下政<lb/>
事皆由之而出其屬有四部分治錢穀禮儀刑名營造<lb/>
之務洪武元年始置吏户禮兵刑工六部俱正三品衙<lb/>
門設尚書侍郎等官仍屬中書省十三年中書省革陞<lb/>
<pb n="KR2m0010_WYG_002-1b"/>
六部為正二品衙門如周官六卿各任其職建置大意<lb/>
具見祖訓條章自是中書之政分於六部永樂初陞北<lb/>
平為北京總置行部後既遷都又分置六部各稱行在<lb/>
某部十八年定都於北除行在二字其舊在南京者加<lb/>
南京二字洪熈元年復稱行在宣徳三年行部革正統<lb/>
六年復除行在二字遂為定制兩京六部并諸衙門建<lb/>
置沿革悉同以吏部為各部之首故總叙於此<lb/>
　　諸司職掌<lb/>
<pb n="KR2m0010_WYG_002-2a"/>
尚書侍郎之職掌天下官吏選授勲封考課之政令其<lb/>
屬有四曰選部司封司勲考功<lb/>
　　皇明祖訓<lb/>
一自古三公論道六卿分職並不曾設立丞相自秦始<lb/>
置丞相不旋踵而亡漢唐宋因之雖有賢相然其間所<lb/>
用者多有小人專權亂政今我朝罷丞相設五府六部<lb/>
都察院通政司大理寺等衙門分理天下庶務彼此頡<lb/>
頏不敢相壓事皆朝廷總之所以穏當以後子孫做皇<lb/>
<pb n="KR2m0010_WYG_002-2b"/>
帝時並不許立丞相臣下敢有奏請設立者文武群臣<lb/>
即時劾奏將犯人凌遲全家處死<lb/>
　　文選清吏司<lb/>
洪武元年初置六部每部設郎中員外郎主事十三年<lb/>
每部分四子部每子部各設郎中員外郎主事如周官<lb/>
六卿各率其屬而治本部四子部曰總部曰司封曰司<lb/>
勲曰考功二十二年改總部為選部二十九年又改選<lb/>
部為文選司封為驗封司勲為稽勲考功仍舊俱稱清<lb/>
<pb n="KR2m0010_WYG_002-3a"/>
吏司各部諸司建置沿革悉同以文選為諸司之首故<lb/>
總叙於此其名目沿革各有不同則别見於本部之下<lb/>
　　諸司職掌<lb/>
郎中員外郎主事掌天下文吏班秩品命<lb/>
國初選用人才不拘一途設賢良方正聰明正直孝弟<lb/>
力田通經孝㢘等科或從耆民及稅户人材與科貢之<lb/>
士兼收並用隨才授任多出親擢其後始定銓選之法<lb/>
　　諸司職掌<lb/>
<pb n="KR2m0010_WYG_002-3b"/>
凡内外官員考滿侍親致仕丁憂殘疾極刑考功司勲<lb/>
來付案呈本部立案作缺類寫缺本赴内府銓注如遇<lb/>
本科遷調改降及内外衙門開到為事提問等項官員<lb/>
本部立案作缺仍連送選部移付司勲照勘明白開附<lb/>
轉續貼黄考功附寫行止如事故不明難以作缺者本<lb/>
科自行照勘囘報明白者一體作缺開附貼黄行止<lb/>
　　事例<lb/>
洪武間内外大小衙門缺官逐日申部作缺臨選類缺<lb/>
<pb n="KR2m0010_WYG_002-4a"/>
赴科填註銓選永樂間按季造册送部成化以來在内<lb/>
缺官照舊移報本部在外所司五日一申巡撫都御史<lb/>
廵按御史都御史御史兩月一奏以憑銓補<lb/>
　　諸司職掌<lb/>
凡考功付到考滿官司勲付到起服官及内外衙門送<lb/>
到降用裁减截替别用官員就憑來文附簿立案起服<lb/>
考滿官止憑來付案呈本部審實相同比例無差就便<lb/>
謄録選本引選本科該管裁减改降截替并為事釋放<lb/>
<pb n="KR2m0010_WYG_002-4b"/>
罷閒起取官員隨令備供歴任脚色開寫公私過名赴<lb/>
堂題判送稽勲考功查對貼黄紀録明白類奏照例選<lb/>
用如有公過差錯就行引問取招移付考功紀録通問<lb/>
如隱匿的决及贓私等項過名及改換出身有害於事<lb/>
者具奏送問進士監生通經秀才人材孝㢘賢良方正<lb/>
等項俱憑來文附簿責供年籍住址出身名色丁産營<lb/>
生過名分成等第然後引奏選用隂陽醫術行移太醫<lb/>
院欽天監考試如果堪用照例具奏引選不堪用者將<lb/>
<pb n="KR2m0010_WYG_002-5a"/>
原舉官吏依貢舉非其人律付考功紀録本人放囘仍<lb/>
督令别舉僧道亦憑僧道録司考試堪用申送本部俱<lb/>
該類奏引選其應選官員人等除僧道隂陽醫士就除<lb/>
原籍其餘俱各照例避貫銓注如無相應見缺借除在<lb/>
京在外者皆仍支合得俸給通理月日凡在京初入仕<lb/>
者試職其在京實授試職官員凡有陞除即與實授量<lb/>
才授職比與前任品級降等者亦實授外任官員果有<lb/>
才徳薦舉陞除在京者亦實授若因朝覲給由等項到<lb/>
<pb n="KR2m0010_WYG_002-5b"/>
部遇有缺員就便對品改除者實授陞除者試職如遇<lb/>
特㫖陞降及與實授者不在此限在京已入流倉官不<lb/>
須試職未入流品官員俱與實授舉人出身第一甲三<lb/>
名第一名從六品第二名第三名正七品賜進士及第<lb/>
第二甲從七品賜進士出身第三甲正八品賜同進士<lb/>
出身在外承差有缺於能幹人員内取用考滿者准考<lb/>
功來付於行人内用起復者准司勲來付於五府六部<lb/>
知印内用五府六部知印有缺具奏於識字人材内取<lb/>
<pb n="KR2m0010_WYG_002-6a"/>
用<lb/>
　　大明令<lb/>
凡内外管屬衙門官吏有係父子兄弟叔姪者皆須從<lb/>
卑迴避<lb/>
凡流官注擬並須迴避本貫<lb/>
　　事例<lb/>
凡進士第一甲第一名除翰林院修撰第二名第三名<lb/>
除編修其餘分送各衙門辦事内外以次兼除<lb/>
<pb n="KR2m0010_WYG_002-6b"/>
凡進士間選為庶吉士洪武間分置近侍衙門永樂以<lb/>
後止𨽻翰林院命學士等官教之學業成者除翰林官<lb/>
其後二甲除編修三甲除檢討兼除科道部屬等官<lb/>
凡國子監監生入選分北監南監正行雜行毎兩月一<lb/>
次考試選用或有急缺不拘時月<lb/>
凡監生不願出仕成化十一年詔聽選者授從七品依<lb/>
親坐監者正八品有司職名二十三年令仍填註衙門<lb/>
給與散官<lb/>
<pb n="KR2m0010_WYG_002-7a"/>
凡各部主事及大理寺評事歴俸未及兩考員外郎寺<lb/>
副未及一考序陞者俱令署職考滿後奏請實授<lb/>
凡給事中有缺舊皆類選後止於進士内年三十以上<lb/>
者考選奏補𢎞治十五年令愽士行人兼選又令照御<lb/>
史例選歴練老成者除補其都給事中左右給事中有<lb/>
缺於年深左右給事中給事中内具奏陞用<lb/>
凡中書舍人有缺舊皆類選後止於進士舉人監生内<lb/>
選除間有大臣子孫廕授或令試職習字出身者不在<lb/>
<pb n="KR2m0010_WYG_002-7b"/>
此例<lb/>
凡監察御史有缺舊皆類選後於進士舉人教官等項<lb/>
選除近例於行人愽士進士及行取進士舉人出身知<lb/>
縣推官本部㑹同都察院考選分送兩京理刑或試職<lb/>
滿日陞除實授𢎞治十五年令照憲綱例於愽士行人<lb/>
知縣推官并教官考選歴練老成者除補<lb/>
凡行人洪武二十七年令於進士内除授<lb/>
凡國子監監丞愽士助教學正學録於教官内陞用<lb/>
<pb n="KR2m0010_WYG_002-8a"/>
凡太常寺恊律郎司樂以掌樂教師執事樂舞生選補<lb/>
天地山川壇并各陵奉祀祀丞以樂舞生選補神樂觀<lb/>
提㸃知觀於奉祀祀丞内選補俱從本寺選定送部奏<lb/>
除其曾經問罪者不許選除<lb/>
凡欽天監官不由常選非奉特㫖不得陞補監正監副<lb/>
有缺於本監官内推補五官正五官靈臺郎於屬官内<lb/>
推補保章正以下於天文生内選補<lb/>
凡太醫院官不由常選院使院判御醫多奉特㫖陞用<lb/>
<pb n="KR2m0010_WYG_002-8b"/>
御醫有缺或行本院於醫士内選補各王府良醫俱於<lb/>
醫士内選用<lb/>
凡各王府長史等官但曾經過犯之人不許選用親王<lb/>
妃父原無官者授兵馬指揮及郡王妃父授兵馬副指<lb/>
揮職銜俱不任事<lb/>
凡文職本身并族屬有女為王妃或夫人男為儀賓等<lb/>
項俱各見在及有子孫者不許陞除京職如已故及無<lb/>
子孫者一體陞除<lb/>
<pb n="KR2m0010_WYG_002-9a"/>
凡公侯伯家宣徳以前置教書儒士一人駙馬家或有<lb/>
學録正統元年詔公侯伯自保通經秀才各除教官一<lb/>
員景泰五年令教書三年考中者給冠帶三年授職後<lb/>
奏保勘實考中者准令教書三年除訓導於本都督府<lb/>
帶俸𢎞治十三年奏革保舉從本部選除<lb/>
凡兩京禮部鑄印局儒士辨印三年滿日除授本局大<lb/>
使副使無缺除各府檢校<lb/>
凡鴻臚寺通事初辦事三年食糧三年禮部考中冠帶<lb/>
<pb n="KR2m0010_WYG_002-9b"/>
又三年除序班<lb/>
凡各處舉到經明行修懐才抱徳之士舊例送翰林院<lb/>
考試後止於本部考分撥各衙門辦事一年本衙門考<lb/>
勤謹者徑自引奏送本部選用<lb/>
凡教職洪武十八年以㑹試下第舉人俱授學正教諭<lb/>
二十六年以監生年三十以上能文章者授教諭等官<lb/>
訓導有缺以舉人及考中監生并通經儒士選用永樂<lb/>
元年令由舉人授者皆署職其所教生員科貢及數者<lb/>
<pb n="KR2m0010_WYG_002-10a"/>
方與實授正統八年令副榜舉人限年及三十除授十<lb/>
一年令内外諸司官各舉山林隱逸經明行修之士及<lb/>
科舉出身仕宦為民無贓罪通經學者除授景泰元年<lb/>
令歲貢生員願就教職者從翰林院考中除學正教諭<lb/>
訓導成化元年奏准嵗貢及納馬納粟四十五嵗出身<lb/>
者止除訓導後惟嵗貢考除餘不准進士及内外見任<lb/>
官科目出身願就教職者聴<lb/>
凡承差在外都布按三司役滿到部分撥各衙門辦事<lb/>
<pb n="KR2m0010_WYG_002-10b"/>
二年滿日除驛丞<lb/>
凡宗人府五府六部都察院知印有缺於役滿承差内<lb/>
引奏選用三年滿日考中宗人府五府從八品用六部<lb/>
都察院正九品用不中與不願考者俱雜職用都司布<lb/>
政司知印從九品用<lb/>
凡監生吏員係廣西人除州縣正官外不拘本地皆許<lb/>
選任教官係雲南人亦許<lb/>
凡户部官不得用浙江江西蘇松人<lb/>
<pb n="KR2m0010_WYG_002-11a"/>
凡内外大小官員丁憂起復赴部除京官不考外如布<lb/>
按二司鹽運使知府考過復除知州知縣歴俸半年之<lb/>
上者亦考過復除不中者逓降其餘不考<lb/>
凡類選官有進士監生吏員出身及考滿起復病痊等<lb/>
官數内該有除授陞授改除降調等項考試已定查審<lb/>
得實先具各官印子數進入至日早朝將畢本部官請<lb/>
㫖選官上退御便座奏選官總數畢引官叩頭駕囘印<lb/>
綬監出印子用於各官職名之上對數相同司禮監官<lb/>
<pb n="KR2m0010_WYG_002-11b"/>
持本入奏本部官出就闕左俟㫖出填榜揭示於午門<lb/>
東廊各官通知畢送吏科收貯<lb/>
凡在部聽選挨次未到官員監生情願告就逺方者成<lb/>
化五年奏准廣東廣西雲南四川貴州陜西山西遼東<lb/>
所屬衙門邊逺去處缺官查照考驗奏請選用<lb/>
凡府佐州縣正官毎遇朝覲年後員缺數多將挨次未<lb/>
及科貢監生揀選除補或逺方知縣缺多將地方相應<lb/>
科貢監生選補𢎞治十二年奏准毎年二八月除常選<lb/>
<pb n="KR2m0010_WYG_002-12a"/>
外揀選一次<lb/>
凡雲南等處極邊司府倉大使從九品員缺數多於考<lb/>
中二等雜職出身吏員内毎年一次選補其南北二京<lb/>
倉塲及各邊雜職倉官并各王府倉庫官員缺於常選<lb/>
未及告願雜職者毎年正三五七九十一月選用<lb/>
　　諸司職掌<lb/>
凡内府除授官員令主事抄寫處所到部呈堂具本覆<lb/>
奏附選京官就令赴任行移在京各衙門在外官員闗<lb/>
<pb n="KR2m0010_WYG_002-12b"/>
領劄付其布政司正佐官員闗領照㑹俱定限到任仍<lb/>
行取到任月日候囘報立案送司勲附黄如遇特㫖陞<lb/>
改降除官員皆要具本覆奏附選一體行移其在外官<lb/>
員赴任一千五百里之外者移咨兵部應付脚力後惟<lb/>
雲南應付脚力近年貴州亦許應付<lb/>
　　諸司職掌<lb/>
凡内外開設裁革减併一應衙門欽奉聖㫖或據准各<lb/>
處來文開列各項緣由若係開設復設衙門定擬衙門<lb/>
<pb n="KR2m0010_WYG_002-13a"/>
品級合設官員數目具奏附寫官制照例除官設吏若<lb/>
係裁革减併衙門具奏銷除官制見任官吏取囘移付<lb/>
該科别用俱咨禮部鑄銷印信仍立案連送付司勲貼<lb/>
黄缺科作缺司封行移設吏<lb/>
　　事例<lb/>
凡父兄伯叔仕堂上官其弟男子姪有任科道官者對<lb/>
品改調在外有僚屬者亦改調<lb/>
凡各衙門官遇有更革及合迴避任滿如本衙門無相<lb/>
<pb n="KR2m0010_WYG_002-13b"/>
應員缺於相應衙門對品改調有為事問結送部收查<lb/>
發落例該降調及奉特㫖降調者具奏除授<lb/>
凡京官有才堪繁劇者具奏調用外官有才堪治繁見<lb/>
任偏僻及堪治簡見任繁劇地方巡撫巡按官奏請更<lb/>
調者酌量更調或俱無可取起送赴部别用<lb/>
凡京官與王府結親者改調外任若王府官不拘軍民<lb/>
職但與王同城居住者皆改調<lb/>
　　事例<lb/>
<pb n="KR2m0010_WYG_002-14a"/>
凡保舉人才洪武十五年令朝覲官各舉所知一人永<lb/>
樂元年令内外諸司文職官於臣民中有沉滯下僚隱<lb/>
居田里者各舉所知正統元年御史有缺令在京三品<lb/>
以上官各舉一員除見任知縣不舉知縣有缺令在京<lb/>
四品以上官及國子監翰林院堂上各部郎中員外郎<lb/>
掌科掌道官各舉一員俱從本部推訪除授不職者併<lb/>
坐舉主五年令進士辦事一年監生歴事考中并坐監<lb/>
三年以上由吏員授官曾歴兩考者悉聽保舉十四年<lb/>
<pb n="KR2m0010_WYG_002-14b"/>
方面知府命在京三品以上官保舉有才能出衆屈在<lb/>
下僚者聽風憲官及上司舉薦陞擢景泰三年詔各處<lb/>
見任官有屈在下僚文學才行之士隱於民間文官罷<lb/>
職無贓犯而才學可用者並聽在京四品以上在外巡<lb/>
撫巡按方面并府州縣正官舉薦聽用<lb/>
凡在外布按二司府州縣等官及教官有政蹟才行者<lb/>
許巡撫巡按官奏舉<lb/>
　　事例<lb/>
<pb n="KR2m0010_WYG_002-15a"/>
凡兩京衙門堂上官本部具缺奏請多從特㫖陞用毎<lb/>
缺一員推二人奏請簡用尚書侍郎都御史通政使大<lb/>
理寺卿皆㑹各部都察院通政司大理寺三品以上官<lb/>
推舉巡撫都御史在内地者㑹户部在邊方者㑹兵部<lb/>
推舉在外方面官本部推二人簡用<lb/>
凡南京翰林院掌印官缺本部具奏行翰林院推舉簡<lb/>
用<lb/>
凡通政司缺通政叅議鴻臚寺缺寺丞等官俱於相應<lb/>
<pb n="KR2m0010_WYG_002-15b"/>
官内擇音吐洪亮便於言説者具奏簡用<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明㑹典卷二<lb/>
</p>
<p>
</p>
  </div>
</body>
</text>
</TEI>
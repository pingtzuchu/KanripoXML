<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明㑹典</head>
    <p>
<pb n="KR2m0010_WYG_000-1a"/>
欽定四庫全書　　　　　史部十三<lb/>
　明㑹典　　　　　　　　政書類一<hi>通制之屬</hi>
　　提要<lb/>
　　　　<hi>臣</hi>等謹案明㑹典一百八十卷明宏治十年<lb/>
　　　　奉勅撰十五年書成正徳四年重校刋行故<lb/>
　　　　卷端有孝宗武宗兩序其總裁官為大學士<lb/>
　　　　李東陽焦芳楊廷和副總裁官為吏部尚書<lb/>
　　　　梁儲纂修官為翰林院學士毛紀侍講學士<lb/>
<pb n="KR2m0010_WYG_000-1b"/>
　　　　傅珪侍讀毛澄朱希周編修潘辰並列銜卷<lb/>
　　　　首然皆武宗時重校諸臣其原修之大學士<lb/>
　　　　徐溥等竟不列名未詳當日何意也其體例<lb/>
　　　　以六部為綱吏禮兵工四部諸司各有事例<lb/>
　　　　者則以司分户刑二部諸司但分省而治共<lb/>
　　　　一事例者則以科分故一百八十卷中宗人<lb/>
　　　　府自為一卷弁首外餘第二卷至一百六十<lb/>
　　　　三卷皆六部之掌故一百六十四卷至一百<lb/>
<pb n="KR2m0010_WYG_000-2a"/>
　　　　七十八卷為諸文職末二卷為諸武職特附<lb/>
　　　　見其職守沿革而已南京諸曹則分附北京<lb/>
　　　　諸曹末不别立條目惟體例與北京異者乃<lb/>
　　　　别出焉其官制前後不同者如太常司改為<lb/>
　　　　太常寺之類則書其舊名而注曰後改為某<lb/>
　　　　官其别開公署者如鴻臚寺本為儀禮司之<lb/>
　　　　類則書其新名而注曰本為某官其户口貢<lb/>
　　　　賦之盈縮制度科條之改異亦相連併載以<lb/>
<pb n="KR2m0010_WYG_000-2b"/>
　　　　見變通剏建之由大抵以洪武二十六年諸<lb/>
　　　　司職掌為主而㕘以祖訓大誥大明令大明<lb/>
　　　　集禮洪武禮制禮儀定式稽古定制孝慈録<lb/>
　　　　教民榜文大明律軍法定律憲綱十二書于<lb/>
　　　　一代典章最為賅備凡史志之所未詳此皆<lb/>
　　　　具有始末足以備後來之考證其後嘉靖八<lb/>
　　　　年復命閣臣續修㑹典五十三卷萬厯四年<lb/>
　　　　又續修㑹典二百二十八卷今皆未見其本<lb/>
<pb n="KR2m0010_WYG_000-3a"/>
　　　　莫知存佚殆以嘉靖時祀典太濫萬厯時秕<lb/>
　　　　政孔多不足為訓故世不甚傳與乾隆四十<lb/>
　　　　六年四月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR2m0010_WYG_000-4a"/>
明會典序<lb/>
朕惟自古帝王君臨天下必有一代之典以成四海之<lb/>
治雖其間損益沿革未免或異要之不越乎一天理之<lb/>
所寓也純乎天理則垂之萬世而無弊雜以人為雖施<lb/>
之一時而有違蓋有不可易焉者唐虞之時堯舜至聖<lb/>
始因事制法凡儀文數度之間天理之當然無乎不在<lb/>
故積之而博厚發之而高明巍然煥然不可尚已三王<lb/>
之聖禹湯文武視堯舜固不能無間而典制寖備純乎<lb/>
<pb n="KR2m0010_WYG_000-4b"/>
是理則同是以雍熙泰和之盛同歸於治非後世之所<lb/>
能及也自秦而下世之稱治者曰漢曰唐曰宋其間賢<lb/>
君屢作亦號小康但典制之行因陋就簡雜以人為而<lb/>
未盡天理故宋儒歐陽氏謂其治出於二其不能古若<lb/>
也夫豈無所自哉洪惟我太祖髙皇帝以至聖之徳代<lb/>
前元而有天下凡一政之舉一令之行必集羣儒而議<lb/>
之遵古法酌時宜或損或益燦然天理之敷布神謨聖<lb/>
斷高出千古近代積習之陋一洗而盡焉我太宗文皇<lb/>
<pb n="KR2m0010_WYG_000-5a"/>
帝仁宗昭皇帝英宗睿皇帝憲宗純皇帝聖聖相承先<lb/>
後一心雖因時損益而率由是道百有餘年之太平端<lb/>
有在矣朕祗承天序即位以來蚤夜孜孜欲仰紹先烈<lb/>
而累朝典制散見疊出未會於一乃勅儒臣發中秘所<lb/>
藏諸司職掌等諸書參以有司之籍冊凡事關禮度者<lb/>
悉分館編輯之百司庶府以序而列官各領其屬而事<lb/>
皆歸於職名曰大明會典輯成來進總一百八十卷朕<lb/>
間閱之提綱挈領分條析目如日月之麗天而羣星隨<lb/>
<pb n="KR2m0010_WYG_000-5b"/>
布我聖祖神宗百有餘年之典制斟酌古今足法萬世<lb/>
者會稡無遺矣特命工鋟梓以頒示中外俾自是而世<lb/>
守之不遷於異說不急於近利由朝廷以及天下諸凡<lb/>
舉措無巨細精麤咸當乎理而得其宜積之既深持之<lb/>
既乆則我國家博厚高明之業雍熙泰和之治可以並<lb/>
唐虞軼三代而垂之無窮必將有頼於是焉遂書以為<lb/>
序𢎞治十五年十二月十一日<lb/>
<pb n="KR2m0010_WYG_000-6a"/>
明會典序<lb/>
朕惟古之君天下者或創業立法或因時制宜皆有冊<lb/>
籍以垂久逺其見於書若唐虞之世則有典謨夏有典<lb/>
則商有謨言周之禮制號稱大備下及漢唐宋皆有會<lb/>
要而唐之六典尤詳且悉我太祖髙皇帝稽古創制分<lb/>
任六卿著為諸司職掌提挈綱領布列條貫誠可為億<lb/>
萬年之大法也顧其為書作於洪武之中嵗晩年續定<lb/>
者雖官署名職間有更易列聖相承隨時與事因革損<lb/>
<pb n="KR2m0010_WYG_000-6b"/>
益代各不同而皆不失乎皇祖之意是以政化旁行重<lb/>
熙累洽有前代所不及然嵗月既積簿籍愈繁分曺列<lb/>
署或不能徧觀盡識下至遐方僻壤閭閻草野之民蓋<lb/>
有由之而不知者迨我英宗睿皇帝復辟之時嘗命内<lb/>
閣儒臣纂輯條格以續職掌之後未底於成皇考孝宗<lb/>
敬皇帝繼志述事命官開局纂輯成編釐為百八十卷<lb/>
其義一以職掌為主類以頒降羣書附以歴年事例使<lb/>
官領其事事歸於職以備一代之制仍㑹府部院寺大<lb/>
<pb n="KR2m0010_WYG_000-7a"/>
小諸司靣相質訂登進於廷將欲布之天下朕嗣位之<lb/>
四年為正徳己巳檢閱前帙不能無魯魚亥豕之誤復<lb/>
命内閣重加參校補正遺闕又數月而成仰惟聖祖神<lb/>
宗鴻猷盛烈不能盡述其大而可見者略在此書國是<lb/>
所存治化所著皆於此乎係比方勵精新政乙覽之餘<lb/>
特勅司禮監命工刻梓俾内而諸司外而羣服考古者<lb/>
有所依據建事者有所師法由是而綱舉目張政成化<lb/>
洽保斯世於無疆夫豈曰小補之哉正徳四年十二月<lb/>
<pb n="KR2m0010_WYG_000-7b"/>
十九日<lb/>
<pb n="KR2m0010_WYG_000-8a"/>
校正明會典官員職名<lb/>
　　總裁<lb/>
　　　︵字位過密　無法显示︶　　　　　　　　<hi>臣</hi>李東陽<lb/>
　　　　　　　　　　　　　　　　　　　　　　<hi>臣</hi>焦　芳<lb/>
　　　︵字位過密　無法显示︶　　　　　　　　<hi>臣</hi>楊廷和<lb/>
　　副總裁<lb/>
　　　掌詹事府事資政大夫吏部尚書兼翰林院學士<hi>臣</hi>梁　儲<lb/>
　　纂修<lb/>
<pb n="KR2m0010_WYG_000-8b"/>
　　　翰　　林　　院　　學　　士<hi>臣</hi>毛　紀<lb/>
　　　翰　林　院　侍　講　學　士<hi>臣</hi>傅　珪<lb/>
　　　翰　　林　　院　　侍　　讀<hi>臣</hi>毛　澄<lb/>
　　　　　　　　　　　　　　　　<hi>臣</hi>朱希周<lb/>
　　　翰　　林　　院　　編　　修<hi>臣</hi>潘　辰<lb/>
　　謄録<lb/>
　　　太　　常　　寺　　少　　卿<hi>臣</hi>周文通<lb/>
　　　禮　　部　　員　　外　　郎<hi>臣</hi>喬　宗<lb/>
<pb n="KR2m0010_WYG_000-9a"/>
　　　大　理　寺　右　評　　事<hi>臣</hi>方　英<lb/>
　　　　　　　　　　　　　　　　　<hi>臣</hi>鄧　相<lb/>
　　　　　　　　　　　　　　　　　<hi>臣</hi>汪　麟<lb/>
<pb n="KR2m0010_WYG_000-10a"/>
　凡例<lb/>
一㑹典之作一遵勅㫖以本朝官職制度為綱事物名<lb/>
　數儀文等級為目凡有籍冊可據者先後具載其因<lb/>
　革損益間與見行不同者亦存其舊<hi>如五軍都督府斷事官之類</hi>
一本朝舊籍惟諸司職掌見今各衙門遵照行事故㑹<lb/>
　典本職掌而作凡舊文皆全録而諸書所載事有相<lb/>
　關者亦並録之若大明律已通行天下尤當遵奉故<lb/>
　於刑部照職掌律令條下分類備載而服制圖則附<lb/>
<pb n="KR2m0010_WYG_000-10b"/>
　於禮部<lb/>
一凡事有綱有目於目之中又有分類多不能悉舉則<lb/>
　各以類書而總註其後曰已上某<hi>如已上支給之類</hi>或註於<lb/>
　本目之下曰某事附<hi>如鐵券附之類</hi>其類註有不盡者依諸<lb/>
　司職掌例各註于本條之下<lb/>
一事類綱目一依諸司職掌其後所増益職掌所未載<lb/>
　者則増立之隨事比類各附于本條之次<hi>如改調之類</hi>
一凡纂輯諸書各以書名冠于本文之上采輯各衙門<lb/>
<pb n="KR2m0010_WYG_000-11a"/>
　造報文冊及雜考故實則總名之曰事例而以年月<lb/>
　先後次第書之或嵗久卷籍不存不能詳考者則止<lb/>
　書年號<hi>如洪武初之類</hi>又不能詳則止書曰初曰後洪武初<lb/>
　草創未定及吳元年以前者則總書曰國初其無所<lb/>
　考見者不敢臆說寜闕而不備<lb/>
一事例出朝廷所降則書曰詔曰勅臣下所奏則書曰<lb/>
　奏准曰議准曰奏定曰議定或總書曰令或有增革<lb/>
　減罷者則直書之若常行而無所考據者則指事分<lb/>
<pb n="KR2m0010_WYG_000-11b"/>
　欵以凡字别之其事繫於年或年繫於事者則連書<lb/>
　之繁瑣不能悉載者則畧之<lb/>
一本朝設官大抵用周制雖文武並置而政事皆歸文<lb/>
　職故諸司職掌所載衙門惟六部都察院通政使司<lb/>
　大理寺及五軍都督府斷事官其文武官制則分見<lb/>
　於吏兵二部今㑹典義當從備故文武衙門各有職<lb/>
　掌者逐另開具<hi>文職如宗人府之類武職如五軍都督府之類</hi>敘其建置沿<lb/>
　革及所掌職事而事必歸之六部<lb/>
<pb n="KR2m0010_WYG_000-12a"/>
一衙門官職品級有定於諸司職掌之後者今仍書職<lb/>
　掌舊文而各註其下曰後改為某衙門<hi>如太常司後改為太常寺</hi>
　<hi>之類</hi>某官<hi>如儀禮司正後改為鴻臚寺卿之類</hi>其另開衙門則直書後所<lb/>
　定名而註其下曰舊為某衙門<hi>如鴻臚寺舊為儀禮司之類</hi>官職<lb/>
　有増添改革者皆備見品級資格並存其舊而増書<lb/>
　後所定於本品之下<hi>如都給事中增于正七品之類</hi>
一六部分職而體統本同故於吏部總書建置沿革各<lb/>
　衙門有沿革同者則書曰諸衙門悉同其各部諸司<lb/>
<pb n="KR2m0010_WYG_000-12b"/>
　建置同者止書於吏部文選司之下更不複出<lb/>
一五軍都督府及六科體統皆同而分掌有異故於中<lb/>
　府吏科總書建置沿革其職掌之異者分書於各府<lb/>
　各科之下同者則總書於後<lb/>
一官制衙門諸司職掌所載具有次第今另開衙門以<lb/>
　此為準惟詹事府職掌未載後因左右春坊司經局<lb/>
　無所統屬而設故増于三品之列而以坊局系之儀<lb/>
　禮司已改鴻臚寺陞四品衙門添設官屬故於禮部<lb/>
<pb n="KR2m0010_WYG_000-13a"/>
　存其舊而另開于四品之列上林苑監職掌亦未載<lb/>
　今増於五品之列<lb/>
一諸司職掌所開衙門皆今之南京後兩京並置以北<lb/>
　京為政令所出故事例悉載於是而南京衙門各開<lb/>
　于後其見行事例有不同者則另書之<lb/>
一衙門官職各有統屬者皆互見<hi>如都司衛所互見兵部五府之類</hi>其<lb/>
　文移有互相管攝者各分書其帶管衙門<hi>如户部十三司帶管</hi>
　<hi>衙門之類</hi>後又更易不同者各列於後<hi>如見今帶管衙門之類</hi>
<pb n="KR2m0010_WYG_000-13b"/>
一各衙門事有相關者皆互見惟舉其重者詳書其餘<lb/>
　則略不必互見者止書曰見某衙門<hi>如致仕條下事例見考功司之</hi>
　<hi>類</hi>其目同而事異者則各書之<hi>如户部兵部皆有賞賜之類</hi>
一事有各司掌行與舊不同者今仍據諸司職掌書而<lb/>
　註曰今歸某司<hi>如文選司吏條下舊𨽻本司掌行今歸驗封司之類</hi>於本司則<lb/>
　增立條目而註曰今歸本司<hi>如驗封司吏條下舊𨽻文選司掌行今歸本司</hi>
　<hi>之類</hi>
一戸口賦稅等項數目則例諸司職掌所載後有増減<lb/>
<pb n="KR2m0010_WYG_000-14a"/>
　不同者各書於原數之後<lb/>
一儀注依諸司職掌例各具于本事之下惟先定者備<lb/>
　書間有損益止書所損益者於後<hi>如朝賀條下洪武三年奏更之類</hi>
　其同少而異多者則别書之<lb/>
一郊社等項圖式諸司職掌所載皆存其舊有未備者<lb/>
　則補繪之<hi>如在京大祀殿之類</hi>若冠服花様等項散見于律例<lb/>
　榜冊者皆具列以示一代之制<hi>如文武品官冠服之類</hi>
一在外衙門布政使司及府州縣列于戸部圖志條下<lb/>
<pb n="KR2m0010_WYG_000-14b"/>
　按察司統於都察院故列於本院刷卷條下寺監及<lb/>
　倉塲驛遞巡檢河泊等衙門名目各以類附列<hi>如行太僕</hi>
　<hi>寺苑馬寺附兵部馬政條下倉塲見戸部倉科條下之類</hi>其名目皆同者不復備<lb/>
　列<hi>如儒學隂陽醫學之類</hi>
一土官衙門屬吏部者列於府州縣之次屬兵部者列<lb/>
　于衛所之次<lb/>
一詔勅誥㫖等文不能悉載止書其事惟制辭冠辭致<lb/>
　詞樂章等項常行而舊所未載者依諸司職掌例書<lb/>
<pb n="KR2m0010_WYG_000-15a"/>
　之<lb/>
一凡各衙門職掌事重及新増者於綱目之下略敘大<lb/>
　意以見始末<lb/>
一㑹典文字主於行事務從質實凡有司行移字様悉<lb/>
　因其舊其籍冊紀述曽經潤飾者亦用本色字様易<lb/>
　之以便遵行<lb/>
一㑹典成於𢎞治十五年凡事例年月制度數目等項<lb/>
　皆以本年為止今奉㫖重校並不増入<lb/>
</p>
<p>
</p>
  </div>
</body>
</text>
</TEI>
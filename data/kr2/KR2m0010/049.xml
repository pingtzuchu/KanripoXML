<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明㑹典卷四十九</head> <lb/>
    <p>
<pb n="KR2m0010_WYG_049-1a"/>
欽定四庫全書<lb/>
　明㑹典卷四十九<lb/>
　　禮部八<lb/>
　　　耕籍<lb/>
　洪武二年定<lb/>
皇帝祀先農畢太常卿奏請詣耕籍位皇帝至位南向<lb/>
立公侯以下及應従耕者各就耕位户部尚書北面進<lb/>
耒太常卿導引皇帝秉耒三推户部尚書跪受耒太常<lb/>
<pb n="KR2m0010_WYG_049-1b"/>
卿奏請復位南面坐三公五推尚書九推各退就位太<lb/>
常卿奏禮畢太常卿導引皇帝還大次應天府尹及上<lb/>
元江寧兩縣令率庶人終畆是日宴勞百官耆宿扵壇<lb/>
所<lb/>
　永樂間續定<lb/>
凡祭先農畢駕至籍田所户部尚書捧鞭跪進教坊司<lb/>
官率其屬作樂隨駕行三推禮畢駕至儀門陞座樂作<lb/>
觀三公九卿耕訖教坊司承應用大樂百戯畢跪奏致<lb/>
<pb n="KR2m0010_WYG_049-2a"/>
語駕至殿内陞座進湯進膳俱用樂畢順天府官率耆<lb/>
老人等謝恩樂作禮畢樂止次百官行禮樂作禮畢樂<lb/>
止賜百官酒飯百官復入班行禮樂作禮畢樂止尚膳<lb/>
官進膳樂作進訖樂止百官入席教坊司官奏一奏本<lb/>
太初之曲進酒樂作進訖樂止進膳樂作進訖樂止教<lb/>
坊司官跪奏進湯樂作徹湯樂止二奏仰大明之曲進<lb/>
酒進膳進湯如前儀三奏民初生之曲進酒進膳進湯<lb/>
如前儀徹御案畢樂止百官復入班行禮樂作禮畢樂<lb/>
<pb n="KR2m0010_WYG_049-2b"/>
止鴻臚寺官奏禮畢駕還<lb/>
　　　視學<lb/>
　洪武十五年定<lb/>
前期一日有司洒掃殿堂設御幄于大成門東上南向<lb/>
設御座于彞倫堂至日學官率諸生迎駕于成賢街左<lb/>
駕至學官及諸生俯伏叩頭興駕入靈星門止于大成<lb/>
門外上入御幄禮官入奏請具皮弁服次請行禮導引<lb/>
官導上出御幄就御位百官各就位導引官導上詣盥<lb/>
<pb n="KR2m0010_WYG_049-3a"/>
洗位搢圭盥帨出圭詣酒尊所酌酒詣先師神位前再<lb/>
拜百官皆再拜搢圭執事官跪進爵上獻爵授執事官<lb/>
奠于神位前出圭再拜百官皆再拜四配十哲兩廡分<lb/>
獻如常儀導引官導上入御幄易常服升輿詣學學官<lb/>
率諸生先列于堂下東西上至彞倫堂升御座贊唱學<lb/>
官諸生行禮五拜叩頭東西序立于堂下三品以上及<lb/>
侍従官以次入堂東西序立贊進講祭酒司業博士助<lb/>
教四人以次升堂由西門入至堂中贊舉經案于御前<lb/>
<pb n="KR2m0010_WYG_049-3b"/>
禮部官奏請授經于講官祭酒跪受賜講官坐乃以經<lb/>
置講案叩頭就西南隅設几榻坐講賜大臣及翰林儒<lb/>
臣坐皆叩頭序坐于東西諸生圜立以聽講畢祭酒叩<lb/>
頭退就本位司業博士助教各以次進講畢出堂門復<lb/>
位贊唱有制學官諸生列班俱北面跪聽宣諭五拜叩<lb/>
頭禮畢學官率諸生出成賢街跪俟駕還明日祭酒率<lb/>
學官上表謝恩<lb/>
　成化元年續定<lb/>
<pb n="KR2m0010_WYG_049-4a"/>
前期一日太常寺備祭儀設大成樂器于殿上列樂舞<lb/>
生于階下之東西國子監洒掃殿室内外錦衣衛設御<lb/>
幄于大成門之東上南向設御座于彞倫堂正中鴻臚<lb/>
寺設經案于堂内之左設講案于堂内之西南至日置<lb/>
經于經案錦衣衛設鹵簿駕教坊司設大樂<hi>舊不用樂至是始用</hi>
俱于午門外是日早百官免朝先詣國子監門外迎駕<lb/>
分獻陪祀官先詣國子監具祭服伺候行禮駕従東長<lb/>
安門出鹵簿大樂以次前導樂設而不作太常寺先陳<lb/>
<pb n="KR2m0010_WYG_049-4b"/>
設祭儀于各神位前設酒罇爵如常儀<hi>舊不用牲至是始用</hi>執事<lb/>
設上拜位于先師神位前正中是日學官率諸生迎上<lb/>
至大成門外入御幄禮官入奏請具服上具皮弁服訖<lb/>
奏請行禮導引官導上出御幄中道詣大成殿陛上典<lb/>
儀唱執事官各司其事執事官各先斟酌于爵候導上<lb/>
至拜位贊就位百官亦各就拜位四配十哲分獻官各<lb/>
詣廡前俱北向立贊迎神樂作樂止贊上鞠躬拜興拜<lb/>
興平身通贊百官行禮同贊搢圭上搢圭執事官跪進<lb/>
<pb n="KR2m0010_WYG_049-5a"/>
爵樂作上受爵獻畢復授執事官奠于神位前樂止贊<lb/>
出圭上出圭四配十哲兩廡分獻官以次詣神位前奠<lb/>
爵訖仍以次出殿門外東西向立典儀唱送神樂作樂<lb/>
止贊上鞠躬拜興拜興平身通贊陪祀官行禮同導引<lb/>
官導上由中道出分獻官以次退上入御幄易常服訖<lb/>
禮官入奏請幸彞倫堂上升輿禮官前導由靈星門出<lb/>
従太學門入諸生先分别于堂下東西學官列于諸生<lb/>
前駕至學官諸生跪伺駕過然後起仍前序立百官分<lb/>
<pb n="KR2m0010_WYG_049-5b"/>
列堂外稍上左右侍立上至彞倫堂升御座贊學官諸<lb/>
生行五拜叩頭禮武官都督以上文官三品以上及翰<lb/>
林院學士升堂執事官各以次序立贊進講祭酒司業<lb/>
以次升堂由東西小門入至堂中執事官舉案于御前<lb/>
禮官奏請授經于講官祭酒跪受經受畢上賜講官坐<lb/>
祭酒乃以經置講案叩頭就西南几榻坐講上賜武官<lb/>
都督以上文官三品以上及翰林院學士坐皆叩頭序<lb/>
坐于東西諸生圜立于外以聽祭酒講畢叩頭退就本<lb/>
<pb n="KR2m0010_WYG_049-6a"/>
位司業進講如儀畢出堂門復位贊有制學官諸生列<lb/>
班俱北面跪聽宣諭畢贊行五拜叩頭禮畢學官諸生<lb/>
以次退先従東西小門出列于成賢街之右伺候尚膳<lb/>
監進茶御前上命光祿寺賜各官茶畢各官退列于堂<lb/>
門外叩頭序立駕興升輿由太學門出升輦鹵簿大樂<lb/>
前導樂作駕出太學門學官諸生伺駕至跪叩頭退百<lb/>
官常服先詣午門外伺候駕還鹵簿大樂止于午門外<lb/>
上御奉天門鳴鞭百官常服鴻臚寺致詞行慶賀禮畢<lb/>
<pb n="KR2m0010_WYG_049-6b"/>
鳴鞭駕興還宫百官退明日國子監祭酒率學官監生<lb/>
上表謝恩上具皮弁服御奉天殿錦衣衛設丹陛駕百<lb/>
官朝服侍班行禮畢上易服御奉天門禮部引奏賜祭<lb/>
酒司業學官及三氏子孫衣服諸生鈔錠畢駕還是日<lb/>
上御奉天門賜宴武官都督以上文官三品以上翰林<lb/>
院學士及祭酒司業學官三氏子孫與宴又明日祭酒<lb/>
司業率學官監生謝恩上賜𠡠勉勵師生祭酒捧出師<lb/>
生迎導至太學開讀行禮如儀再明日祭酒司業率學<lb/>
<pb n="KR2m0010_WYG_049-7a"/>
官監生復謝恩𢎞治元年奠加幣牲用太牢致齋一日<lb/>
餘如成化元年儀<lb/>
　　　　視學樂<lb/>
視學還導駕樂章御鑾歌神歡之曲臣聞古帝王受天<lb/>
命統四方宵衣旰食治道章一心誠敬感昊蒼龍翔鶴<lb/>
舞神心樂康臣民讚時皇萬夀無疆駕至奉天門陞座<lb/>
樂章萬嵗樂<hi>與朝賀同</hi>朝天子<hi>與朝/賀同</hi>還宫樂章萬嵗樂<hi>前同</hi>
　　　　大射禮<lb/>
<pb n="KR2m0010_WYG_049-7b"/>
　洪武三年㝎<lb/>
凡遇郊廟之祭先期命文武官執事行大射之禮工部<lb/>
制虎中鹿中及諸侯卿大夫射侯等器其儀按周禮大<lb/>
司馬之職王大射則合諸侯之耦其屬有射人掌張三<lb/>
侯司弓矢掌六弓八矢之法服不氏掌贊張侯以旌居<lb/>
之而待獲古大司馬今兵部之職也今以兵部掌之其<lb/>
射鵠有七虎鵠五采天子射用之熊鵠五采皇太子射<lb/>
用之豹鵠五采親王射用之豹鵠四采一品二品文武<lb/>
<pb n="KR2m0010_WYG_049-8a"/>
官射用之糝鵠三采三品至五品文武官射用之狐鵠<lb/>
二采六品至九品文武官射用之布鵠無采文武官子<lb/>
弟及士民俊秀射用之乏又名容凡射時置于鵠右執<lb/>
旗及待獲者以蔽身設福并韋當射時置于前以齊矢<lb/>
設射中五皮樹中天子大射用之閭中天子宴射用之<lb/>
虎中皇太子親王射通用之兕中一品至五品文武官<lb/>
用之鹿中六品至九品及文武官子弟士民俊秀通用之<lb/>
其職事設司正官二貟掌驗射者品級尊卑人力强弱<lb/>
<pb n="KR2m0010_WYG_049-8b"/>
而定耦其中否則書扵筭兵部官職之司射二員掌先<lb/>
以强弓射鵠誘射以鼓衆氣以武職官充之司射器官<lb/>
二員掌辨弓力强弱分為三等騐人力强弱而授之工<lb/>
部官職之舉爵者掌以馬湩授中者飲光祿寺官職之<lb/>
請射者掌定耦射射畢再請某耦射每鵠二人侍儀司<lb/>
職之待獲者掌矢納于司射器者以各隸僕共其役執<lb/>
旗者掌于容後執五色旗如射者中的舉紅旗應之中<lb/>
采舉采旗應之偏西舉白旗偏東舉青旗過于鵠舉黄<lb/>
<pb n="KR2m0010_WYG_049-9a"/>
旗不及鵠舉黒旗以軍士二人掌之設引禮二人掌引<lb/>
文武官進退命侍儀司舍人職之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0010_WYG_049-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明㑹典卷四十九<lb/>
</p>
<p>
</p>
  </div>
</body>
</text>
</TEI>
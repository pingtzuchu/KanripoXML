<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明㑹典卷五十九</head> <lb/>
    <p>
<pb n="KR2m0010_WYG_059-1a"/>
欽定四庫全書<lb/>
　明㑹典卷五十九<lb/>
　　禮部十六<lb/>
　　　房屋器用等第<lb/>
　　諸司職掌<lb/>
一凡官員葢造房屋並不許歇山轉角重簷重栱繪畫<lb/>
藻井其樓房不係重簷之例聴從自便公侯前㕔七間<lb/>
或五間兩厦九架造中堂七間九架後堂七間七架門<lb/>
<pb n="KR2m0010_WYG_059-1b"/>
屋三間五架門用金漆及獸面擺錫環家廟三間五架<lb/>
俱用黒板瓦盖屋脊用花様瓦獸梁棟斗栱簷角綵色<lb/>
繪飾牕房柱用金漆或黒油飾其餘廊廡庫厨從屋等<lb/>
房從宜葢造俱不得過五間七架<lb/>
一品二品㕔堂五間九架屋脊許用瓦獸梁棟斗栱簷<lb/>
桷青碧繪飾門屋三間五架門用緑油及獸面擺錫環<lb/>
三品至五品㕔堂五間七架屋脊用瓦獸梁棟簷桷青<lb/>
碧繪飾正門三間三架門用黒油擺錫環<lb/>
<pb n="KR2m0010_WYG_059-2a"/>
六品至九品㕔堂三間七架梁棟止用土黄刷正門一<lb/>
間三架黒門鐵環<lb/>
一品官房舍除正㕔外其餘房舍許從宜葢造比正屋<lb/>
制度務度减小不許太過其門牕户牖並不許用朱紅<lb/>
油漆<lb/>
一庶民所居房舍不過三間五架不許用斗栱及綵色<lb/>
装飾<lb/>
一器皿公侯一品二品酒注酒盞用金餘用銀<lb/>
<pb n="KR2m0010_WYG_059-2b"/>
三品至五品酒注用銀酒盞用金<lb/>
六品至九品酒注酒盞用銀餘皆用滋漆木器並不許<lb/>
用硃紅及抹金描金雕琢龍鳳文庶民酒器用錫盞用<lb/>
銀餘滋漆<lb/>
一傘葢一品二品銀浮屠頂茶褐羅表紅絹裏三簷<lb/>
三品四品用紅浮屠茶褐羅表紅絹裏三簷已上傘盖<lb/>
俱用黒色茶褐雨傘俱用紅油絹<lb/>
五品用紅浮屠頂青羅表紅絹裏雨簷雨傘同四品<lb/>
<pb n="KR2m0010_WYG_059-3a"/>
六品至九品用紅浮屠頂青絹表紅絹裏兩簷兩傘俱<lb/>
用油紙<lb/>
一官員牀面屛風槅子並用雜色漆飾不誰雕刻龍鳯<lb/>
文并金飾硃漆<lb/>
一官員鞍轡公侯一品二品用銀减鐵事件䩞用描銀<lb/>
三品至五品用銀减鐵事件䩞用油畫<lb/>
六品至九品用擺錫鐵事件䩞用油畫<lb/>
一凡軍官軍士應用弓矢止是黒漆弓袋箭囊並不許<lb/>
<pb n="KR2m0010_WYG_059-3b"/>
用硃漆描金粧飾<lb/>
一已上服色器皿房屋等項並不許雕刻刺繡古帝王<lb/>
后妃聖賢人物故事及日月龍鳳獅子麒麟犀象等形<lb/>
　　明令<lb/>
凡官民服色冠帶房舍鞍馬貴賤各有等第上可以兼<lb/>
下下不可以僣上官員任滿致仕與見任同其父祖有<lb/>
官身沒非犯除名不叙子孫許居父祖房舍衣服車馬<lb/>
比父祖用有官者依品級其御賜者及軍官軍人服色<lb/>
<pb n="KR2m0010_WYG_059-4a"/>
不在禁例<lb/>
一車輿並不得雕飾龍鳳紋<lb/>
職官一品至三品許用間金粧飾銀螭繡帶青幔<lb/>
四品五品素絲頭繡帶青幔<lb/>
六品至九品用素雲頭素帶青幔轎子比同車製<lb/>
庶民車用黒油齊頭平頂皂幔轎子比同車製並不許<lb/>
用雲頭<lb/>
一帳幔並不許得用赭黄龍鳳紋<lb/>
<pb n="KR2m0010_WYG_059-4b"/>
職官一品至三品許用金花刺繡紗羅<lb/>
四品五品刺繡紗羅<lb/>
六品以下許用素紗羅<lb/>
一傘葢庶民並不得用羅絹凉傘許用油紙雨傘<lb/>
一鞍轡庶民不得描金惟用銅鐵粧飾<lb/>
　　稽古定制<lb/>
一在京功臣宅舍地勢寛者住宅後許留空地十丈住<lb/>
宅左邉右邊各許留空地五丈若見住舊居所在地勢<lb/>
<pb n="KR2m0010_WYG_059-5a"/>
窄隘已有年矣左右前後皆是軍民所居止仍舊居不<lb/>
許那移軍民以留地<lb/>
一京城係人煙輻輳去處其地有限設使官員之家往<lb/>
往窺覷住宅左右前後空地日侵月占圍在牆内作園<lb/>
種植菜蔬及為㳺玩處所甚妨軍民居住且京城官員<lb/>
不下數千若一槩倣傚京城内地多為菜園百十萬軍<lb/>
何處居住今後官員住宅照依前定丈尺不許多留空<lb/>
地如有過此即便退出與軍民居住令子孫赴告官給<lb/>
<pb n="KR2m0010_WYG_059-5b"/>
園地另于城外量撥一在京文職官員所居房屋臨時<lb/>
奏請量撥居住<lb/>
凡公侯内外文武四品以上官不得令子孫家人奴僕<lb/>
於市肆開張鋪店生放錢債及出外行商中鹹興販物<lb/>
貨以給家用器物之類遣人扵外賣買以給家用不係<lb/>
商賈取利者不在禁例<lb/>
一古先哲王之制大邑不過三國之一中五之一小九<lb/>
之一且如國王所居之城九里公侯所居之城止得三<lb/>
<pb n="KR2m0010_WYG_059-6a"/>
里伯止得一二里伯八十步子男止得一里古人尊卑<lb/>
之分如此今已矣功臣之家不守分限往往扵住宅前<lb/>
後左右多占地丈葢造亭館或開掘池塘以為㳺翫似<lb/>
此越禮犯法所以不能保守前功共享太平之福<lb/>
一古人扵地有王氣之處往往埋金以厭之或井其地<lb/>
以洩之前代帝王如此用心今京城已故各官多有不<lb/>
諳道理扵住宅内自行開挑池塘養魚種蓮以為玩好<lb/>
非惟洩斷地胍實于本家不利以致身亡家破今後京<lb/>
<pb n="KR2m0010_WYG_059-6b"/>
城内官員宅院不許開挑池塘亦不得于内取土築墻<lb/>
掘成坑坎<lb/>
　　事例<lb/>
洪武三年令寺觀庵院除殿宇梁棟門牕神座案卓許<lb/>
用紅色外其餘僧道自居房舍並不許起造斗栱彩畫<lb/>
梁棟及僣用紅色什物床榻椅卓　六年令凡各處僧<lb/>
道寺觀金采装飾神佛龍鳳等像除舊有外不許再造<lb/>
　凡舟車坐轎除紅漆外許雜色漆飾五品以上車用<lb/>
<pb n="KR2m0010_WYG_059-7a"/>
青幔餘並不許其坐轎止許婦人及官民老疾者乗之<lb/>
凡傘葢京城内一品二品許用其餘止許用雨傘京城<lb/>
外聴用之　凡帳幔職官一品至五品許用綾羅紗被<lb/>
褥用紵絲錦繡六品至九品帳幔用紗絹被褥用綾羅<lb/>
紬絹庶民用紬絹布　十六年令尚書侍郎左右都御<lb/>
史通政使大理寺卿應天府尹國子祭酒翰林等學士<lb/>
許張傘葢　三十五年申明軍民房屋不許葢造九五<lb/>
間數一品二品㕔堂各七間六品至九品㕔堂梁棟止<lb/>
<pb n="KR2m0010_WYG_059-7b"/>
用粉青刷飾庶民所居房舍從屋雖十所二十所隨所<lb/>
宜葢但不得過三間官員傘葢不許用金繡硃紅裝飾<lb/>
公侯駙馬伯與一品二品同官民人等不許僣用金酒<lb/>
爵其椅卓木器之類並不許用硃紅金飾鞍轡馬頷下<lb/>
纓并鞦轡俱用黒色不許紅纓及描金嵌金天青硃紅<lb/>
粧飾軍民用鐵事件黒緑油䩞餘同諸司職掌　正統<lb/>
十二年令庶民房屋架多而間少者不在禁限　景泰<lb/>
四年令在京三品以上許乗轎其餘不許違例在外各<lb/>
<pb n="KR2m0010_WYG_059-8a"/>
衙門俱不許乗轎　天順八年詔京城内外寺觀今後<lb/>
不許増修請額　成化九年申明兩京官員油傘遇雨<lb/>
任用其凉傘京城内不許張設若出郊出外不拘此限<lb/>
　𢎞治七年申明兩京及在外文武官員除奉有特㫖<lb/>
及文職例應乗轎者止許四人扛擡其兩京五府管事<lb/>
并在京在外鎮守守偹等項公侯伯都督等官不分老<lb/>
少皆不許乗轎違例乗轎及擅用八人者指實奏聞<lb/>
　<lb/>
<pb n="KR2m0010_WYG_059-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明㑹典卷五十九<lb/>
</p>
<p>
</p>
  </div>
</body>
</text>
</TEI>
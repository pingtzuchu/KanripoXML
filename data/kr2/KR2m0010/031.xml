<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明會典卷三十一</head> <lb/>
    <p>
<pb n="KR2m0010_WYG_031-1a"/>
欽定四庫全書<lb/>
　明會典卷三十一<lb/>
　　户部十六<lb/>
　　　廩祿三<lb/>
　　　　廪給<lb/>
　　諸司職掌<lb/>
凡公差人員廪給已有定例其驛傳并府州縣應合支<lb/>
用去處必湏照依文慿驗日支給仍將歲支數目通類<lb/>
<pb n="KR2m0010_WYG_031-1b"/>
開報合干上司以慿稽考<lb/>
　　明令<lb/>
凡經過使客正官一名支分例米三升從人一名支米<lb/>
二升宿頓使客正官支米五升從人支米三升水路俱<lb/>
支經過分例陸路遇晩關宿頓分例<lb/>
凡各站有分例去處所在有司於商稅及諸色課程内<lb/>
撥留糧米差㸃有役人員掌管遇有使客依例支給不<lb/>
許稽停支過數開申合干上同<lb/>
<pb n="KR2m0010_WYG_031-2a"/>
　　事例<lb/>
正統四年令鎮守廵撫甘肅内外官員不支廪給每月<lb/>
支食米三石　六年令跟随甘肅總兵官指揮千百户<lb/>
等官每人月給口糧四斗五升　成化十三年令延綏<lb/>
廵撫官照甘肅例出廵每日支廪米五升在倉支五升<lb/>
囬日通在倉支一斗　十六年兵部奏准凡使客該支<lb/>
廪給者多係有職之人如便道經過非公幹去處每驛<lb/>
則支三升宿亦支三升如本等公幹去處經過每驛亦<lb/>
<pb n="KR2m0010_WYG_031-2b"/>
支三升宿支五升一日經過兩三驛以上俱許支給但<lb/>
止宿者次日起程不許巧立名色多支起關廪米從征<lb/>
把總領軍官并跟随頭目例支廪給日行一程止許關<lb/>
支一次使客該支口糧者不拘便道經過止宿去處及本<lb/>
等公幹經過止宿去處每驛一例俱支一升五合一日<lb/>
經過兩三驛以上俱許支給跟随廵撫廵按清軍刷卷<lb/>
廵鹽廵河盤糧勘事等項有役之人支廪給南京大理<lb/>
寺差來官請㫖待報發落罪囚支廩給若非官者支口<lb/>
<pb n="KR2m0010_WYG_031-3a"/>
糧南京各衙門差郎中主事御史給事中等官并各處<lb/>
鎮守總兵廵撫廵視撫治廵按副叅逰擊等官差官赴<lb/>
京奏事公幹等項囬還俱支廪給若非官者支口糧齎捧<lb/>
詔勅制諭飛報軍務重事及奉特㫖差使人員支廪給公<lb/>
侯駙馬伯都督各許帶從人一名支口糧其公差廵按清<lb/>
軍刷卷廵鹽廵河盤糧勘事廵捕等項官員并旗校一體<lb/>
支廪給各處王府并鎮守總兵廵撫廵按三司等官差儀<lb/>
賓千百户等官進表箋進貢繳勅謝恩并奏機宻賊情緊<lb/>
<pb n="KR2m0010_WYG_031-3b"/>
急聲息等項重事及乞恩囬奏繳冊繳圖軍器糧草燒荒<lb/>
等項不急常事俱支廪給非官者支口糧衍聖公并顔孟<lb/>
二氏五經博士年例赴京往回及衍聖公差來掌書俱支<lb/>
廪給醫獸家人廟丁支口糧正一嗣教大真人并隨行法<lb/>
師人等自貴溪縣起至南京俱支廪給琉球安南占城朝<lb/>
鮮國差來使臣支廩給南京各衙門差進表箋官支廪給來<lb/>
降夷人支廪給在京各衙門差郎中員外郎主事御史等官<lb/>
不及百里廵視倉塲等項支廪給親王郡王差儀賓千百户<lb/>
<pb n="KR2m0010_WYG_031-4a"/>
等官回還支廪給總小旗軍校支口糧雲南貴州都布<lb/>
按三司四川陜西行都司差進表箋官支廪給留守司<lb/>
并各處都布按三司等官及行太僕寺苑馬寺差人赴<lb/>
京奏事公幹回還係官者支廪給非官者支口糧口外<lb/>
走回人口不堪收充勇士者及婦女送囬原籍者一體<lb/>
支口糧在京在外病故官員遺下家口還鄉者支口糧<lb/>
哈宻竒木嘉色稜赤斤䝉古等地面差來使臣人等朶顔<lb/>
三衛建州等衛差來進貢人員四川雲南貴州湖廣烏<lb/>
<pb n="KR2m0010_WYG_031-4b"/>
思藏董卜韓胡土官通事把事畨僧人等陜西岷州洮<lb/>
州西寜畨人畨僧人等俱支廪給貴州湖廣土官衙門<lb/>
頭目舍人官族土人從人土民人等支口糧南京太常<lb/>
寺差官赴京關領香帛等項支廪給　二十年令寜夏<lb/>
廵撫官照甘肅延綏例關支廪米<lb/>
　　　　行糧馬草<lb/>
　　諸司職掌<lb/>
凡遇行軍馬匹日支粮草已有定例其應付一節該衛<lb/>
<pb n="KR2m0010_WYG_031-5a"/>
先具軍馬數目開呈本部立案出給批文差官齎領經<lb/>
過官司并驛分照依坐去軍人馬匹數目照例驗程支<lb/>
給其有為事編發應支行糧人數亦合照例關支仍仰<lb/>
所在官司將支過數目申達上司作數其所齎批文候<lb/>
至所止地方随即赴官告繳逓囬本部於原編底簿内<lb/>
銷註<lb/>
　　明祖訓<lb/>
凡親王每歲來朝自偹飲膳其随從官員軍士盤費馬<lb/>
<pb n="KR2m0010_WYG_031-5b"/>
疋草料俱各自備毋得干預有司恐惹事端<lb/>
　　事例<lb/>
洪武三十五年令親王之國随行内外官員及有執事<lb/>
旗校厨役人等沿途有司應付口糧本府駕馬并随駕<lb/>
馬騾及䕶衛官軍下随侍馬疋應付草料随侍官軍回<lb/>
還亦准支　令大同守邉軍士出哨廵邉守墩瞭高等<lb/>
項公差驗日計程關給行糧　永樂四年令從征旗軍<lb/>
人等沿途給與行糧日行一程止關一次　宣徳三年<lb/>
<pb n="KR2m0010_WYG_031-6a"/>
奏准各處鎮守總兵等官帶去官軍皆按月支行糧四<lb/>
斗五升邉衛軍士随總兵官出境征進追勦逹賊者准<lb/>
驗日支行糧其餘不時差遣沿邉探聽聲息及境外廵<lb/>
邏瞭哨者不支　十年令各衛旗軍調於大同操偹者<lb/>
月支行糧五斗　正統二年令大同廵邉軍士月給行<lb/>
糧五斗料豆一石二斗　四年令沿邉各衛砌關口旗<lb/>
軍離衛四百里以上者准月支口糧三斗　令廣東往<lb/>
來伴送使臣赴京公幹旗軍人等回還口糧每名日支<lb/>
<pb n="KR2m0010_WYG_031-6b"/>
一升若一日經過兩處者不許重支　令甘肅寜夏等<lb/>
處各衛征操軍士若遇警随總兵官出境征進追勦達<lb/>
賊及差出探聽聲息廵邏哨瞭者每月行糧三斗驗日<lb/>
支給　五年令城守禦千户所官軍在京操俻者月支<lb/>
行糧四斗陜西都司都指揮管領旗軍於甘肅寜夏及<lb/>
綏德等寨堡俻禦者照甘肅偹禦旗軍例月支米五斗<lb/>
廩給住支大同廵邉軍士行糧五斗料一石二斗　六<lb/>
年令大同境外衝要守墩官軍及離城百里之上者給<lb/>
<pb n="KR2m0010_WYG_031-7a"/>
行糧其内地不及百里者不給　又令遼東沿邉城堡<lb/>
守墩哨瞭官軍行糧每人月給四斗五升　又令各邉<lb/>
哨偹官軍在邉者月給行糧回衛即罷支　七年令宻<lb/>
雲各衛邉軍出境廵哨夜不收人等驗日於古北口日<lb/>
支行糧一升守關操俻非出境外者不支　又令各處<lb/>
進貢馬每疋日支料四升草一束　又令各處草塲每<lb/>
歲牧放馬疋官軍沿途官司日支口糧一升一日經過<lb/>
兩處不許重支　八年令河南山東等處在京操偹官<lb/>
<pb n="KR2m0010_WYG_031-7b"/>
軍月給行糧四斗　十三年令遼東各營堡操守餘丁<lb/>
舍人原無月糧者准支行糧　十四年令寜夏官軍遇<lb/>
差廵哨者日支行糧一升　景泰三年令松潘等衛所<lb/>
官軍差出三百里之外廵哨貼守經五日之程者支行<lb/>
糧　又令南京各衛駕舡軍餘往來經兩月之程者人<lb/>
支行糧八斗半年者二石八斗　天順五年奏准凡都<lb/>
督等官率領達官軍人征勦者都督都指揮日支行糧<lb/>
三升指揮千百戸鎮撫頭目旗軍一升五合舍人儒士<lb/>
<pb n="KR2m0010_WYG_031-8a"/>
家人一升馬每疋日支料四升草一束南京達官軍人<lb/>
等亦照此例　成化八年令征進達官軍舍不分官舍<lb/>
軍餘沿途每人日給米二升半如一日經過兩站者不<lb/>
許重支到邉仍照行糧常例　十五年令各邉防䕶修<lb/>
墩燒官軍若在百里及五日之内堪自偹糧料者不許<lb/>
關支行糧馬草若五日及百里之外者聽令關支仍將<lb/>
支過數目於在營中月冊内扣除其遇警截殺探賊按<lb/>
伏官軍不能自帶糧料者並聽随處關支如鎮守等官<lb/>
<pb n="KR2m0010_WYG_031-8b"/>
於無事㸃視邉防等項許各處城堡軍馬䕶送不得多<lb/>
帶人馬濫支草料　𢎞治二年奏准沿邉各衛所征哨<lb/>
并按伏偹堡等項官軍出百里之外者俱日支口粮一<lb/>
升五合都指揮與把總等官日支廪米三升俻禦官軍<lb/>
日支行糧一升七合馬日支料三升草一束在營草料<lb/>
住支如百里之内起關濫支廪米行糧口糧者聽廵撫<lb/>
廵按官叅奏　四年革中都留守司各都司并南直隸<lb/>
衛所京操官軍沿途口糧如有私起關文支給及買頭<lb/>
<pb n="KR2m0010_WYG_031-9a"/>
人等通同有司驛分官吏應付者領班管操官員調發<lb/>
邉衛差操旗軍及有司驛分俱坐盗支官糧罪　九年<lb/>
令各邉内外官帶領關支廪給口糧頭目鎮守不過五<lb/>
名分守并守備不過三名<lb/>
　<lb/>
　<lb/>
　<lb/>
　<lb/>
<pb n="KR2m0010_WYG_031-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明會典卷三十一<lb/>
</p>
<p>
</p>
  </div>
</body>
</text>
</TEI>
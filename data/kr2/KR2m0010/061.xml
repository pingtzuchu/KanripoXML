<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明㑹典卷六十一</head> <lb/>
    <p>
<pb n="KR2m0010_WYG_061-1a"/>
欽定四庫全書<lb/>
　明㑹典卷六十一<lb/>
　　禮部二十<lb/>
　　　冠禮<lb/>
　　皇太子冠禮<lb/>
洪武元年定前期太史監承制筮曰工部制衮冕逺遊<lb/>
冠折上巾服翰林撰祝文祝辭禮部備儀注中書省承<lb/>
制命某官為贊既筮日遣官奏告天地宗廟禮部告示<lb/>
<pb n="KR2m0010_WYG_061-1b"/>
文武百官於皇城守宿至期之前一日内使監令陳御<lb/>
座香案于奉天殿中侍儀司設皇太子次於殿之東房<lb/>
賔賛次於午門外皇太子拜位於丹陛上正中賔賛受<lb/>
制位於皇太子拜位之西北東向承制官位於御座之<lb/>
東西向宣制官位於皇太子位之東北西向賔賛拜位<lb/>
於内道之東北面西上餘陳設如朝會儀至日侵晨執<lb/>
事官設罍洗於東階東南罍在洗東篚在洗西内使監<lb/>
官設皇太子冠席於殿上東南西向醴席於西階上南<lb/>
<pb n="KR2m0010_WYG_061-2a"/>
向張帷幄於東序内設褥席於帷中又張帷於序外御<lb/>
用監陳服於帷内東領北上衮服九章逺遊冠絳紗袍<lb/>
折上巾絳紗袍緇纚犀簮二物同箱在服南櫛實于箱<lb/>
又在南司尊實醴於側尊加勺羃設醴於席之南設坫<lb/>
於尊東置二爵于坫進饌者實饌設於尊北諸執事者<lb/>
各就其所冕九旒逺逰冠十八梁折上巾冠冕各盛一<lb/>
箱執事者各執其物立於階西東面北上鼓初嚴文武<lb/>
百官具朝服次嚴䕶衛等各就位東宫官導從皇太子<lb/>
<pb n="KR2m0010_WYG_061-2b"/>
至殿門賛禮同太常博士引詣奉天殿東房侍衛官入<lb/>
詣謹身殿奉迎三嚴文武百官入就位皇帝服通天冠<lb/>
絳紗袍御輿以出樂作陞座樂止捲簾鳴鞭報時訖賔<lb/>
賛就位樂作四拜樂止侍儀司跪承制降自東階詣賔<lb/>
前稍東西向稱有𠡠賔賛跪侍儀宣制曰皇太子冠命<lb/>
卿等行禮宣訖賛皆四拜文武侍從班俱就殿内位賔<lb/>
賛及應行禮官詣東階下位東宫官太常博士詣殿前<lb/>
東房引皇太子入就冠席樂作皇太子即席樂止賔賛<lb/>
<pb n="KR2m0010_WYG_061-3a"/>
詣罍洗樂作搢笏盥帨出笏樂止升自西階執事者捧<lb/>
折上巾進賔降一等受之右執項左執前進皇太子席<lb/>
前北面祝云云皆隨時撰述祝畢跪冠樂作興席南北<lb/>
面立賛冠者進席前跪正冠興立於賔後内使跪進服<lb/>
服訖樂止賔揖皇太子復坐賔賛降詣罍洗如前儀賛<lb/>
冠者進跪脱折上巾置於箱興以授内使内使跪受置<lb/>
於席執事捧逺逰冠進賔降二等受之樂作進冠如前<lb/>
儀賛冠者進跪簮結紘内使進服樂止賔揖皇太子復<lb/>
<pb n="KR2m0010_WYG_061-3b"/>
坐詣罍洗脱冠俱如前儀執事者捧衮冕進賔降三等<lb/>
受之進冠亦如前儀畢太常愽士引皇太子下降自東<lb/>
階樂作由西階升即醴席南向坐樂止賔詣罍洗樂作<lb/>
盥帨升自西階樂止賛冠取爵詣司尊前酌醴授賔跪<lb/>
進爵於皇太子席前祝云云祝畢皇太子搢圭跪授爵<lb/>
樂作飲訖奠爵執圭進饌者捧饌設於皇太子席前皇<lb/>
太子搢圭食訖樂止執圭執事官徹爵與饌太常博士<lb/>
引皇太子降自西階殿東房易朝服詣丹墀拜位樂作<lb/>
<pb n="KR2m0010_WYG_061-4a"/>
東宫官各就拜位樂止賔賛詣皇太子位稍東西向賔<lb/>
少進字之辭曰奉𠡠字某太常博士啓皇太子再拜跪<lb/>
聴宣𠡠畢復再拜興進御前跪奏曰臣不敏敢不祗奉<lb/>
奏畢復位侍立官並降殿復位在位官皆四拜禮畢皇<lb/>
帝興樂作還宫樂止内給事導皇太子入内朝見皇后<lb/>
如朝正旦儀百官以次出明日謁廟如時享禮陪祀官<lb/>
先赴廟庭皇太子服衮冕執圭太常博士前導由南門<lb/>
入至拜位皇太子及陪祭官皆再拜興皇太子陞殿詣<lb/>
<pb n="KR2m0010_WYG_061-4b"/>
神位前三上香復位及陪祭官皆再拜畢皇太子還宫<lb/>
明日百官俱朝服詣奉天殿稱賀退易公服詣東宫稱<lb/>
賀賜宴<lb/>
成化十四年續定<lb/>
　　　習儀<lb/>
前期一日各執事官先於本部習儀次日赴文華殿習<lb/>
儀<lb/>
　　　告廟<lb/>
<pb n="KR2m0010_WYG_061-5a"/>
前期一日遣官具特牲告廟行一獻禮<lb/>
　　　陳設<lb/>
前期一日錦衣衛設幕次文華殿之東序鴻臚寺設節<lb/>
案於殿内之北正中設香案於節案之南設冠席於殿<lb/>
内之東南向設醴席於西上南向内使張帷幄於東序<lb/>
内設座椅几案䄄褥於幄中又張帷於序外陳袍服皮<lb/>
弁衮服圭帶舄等物各以箱盛置於帷中案上具翼善<lb/>
冠皮弁九旒冕各用盤盛以紅袱覆之置於東階之南<lb/>
<pb n="KR2m0010_WYG_061-5b"/>
案上光祿寺設盥洗所於東階冠案之南稍東設司尊<lb/>
所於醴席之西南司尊者實醴於尊側加勺羃設坫於<lb/>
尊東置二爵於坫進饌者實饌設於尊北諸執事者皆<lb/>
立於其所教坊司設樂<lb/>
　　　遣官<lb/>
是日早上位具皮弁服御奉天殿傳制遣官文武百官<lb/>
各具朝服侍班如常儀制詞曰朕皇太子某冠命卿等<lb/>
持節行禮<lb/>
<pb n="KR2m0010_WYG_061-6a"/>
　　　迎節<lb/>
至期内侍導皇太子先於東序帷幄中坐候持節將至<lb/>
禮部詣東序啓皇太子迎節樂作禮部官導皇太子出<lb/>
迎於殿門外持節官捧節入置於案頭立于節案之東<lb/>
樂止禮部等官導皇太子詣香案前樂作行四拜禮畢<lb/>
樂止持節官同賔賛并宣𠡠戒等官序立於東南盥洗<lb/>
所之次<lb/>
　　　就冠席<lb/>
<pb n="KR2m0010_WYG_061-6b"/>
禮部啓皇太子就冠席樂作禮部等官導皇太子詣至<lb/>
冠席内侍二人夾侍皇太子即席西南向坐樂止<lb/>
　　　初加<lb/>
鴻臚寺鳴讃賛行初加冠禮樂作引禮序班引賔賛皆<lb/>
詣盥洗所賔賛皆搢笏以次盥手訖出笏樂止鳴讃二<lb/>
人稍南東西向立賔賛官陞自東階稍西向内使掲盖<lb/>
袱樂作以盤捧翼善冠陞賔降階一等受之樂止賔右<lb/>
手執冠後左手執冠前進皇太子席前北面立祝曰吉<lb/>
<pb n="KR2m0010_WYG_061-7a"/>
月令辰乃加元服懋敬是承永介景福樂作賔跪進冠<lb/>
興復位賛者跪正冠興立於賔後樂止禮部官啓易服<lb/>
皇太子入帷幄易新袍服出禮部官啓復坐<lb/>
　　　再加<lb/>
鳴讃賛行再加冠禮樂作内侍掲盖袱以盤捧皮弁陞<lb/>
賔降二等受之樂止賔右手執皮弁後左手執皮弁前<lb/>
前進如前儀祝曰冠禮申舉以成令徳敬慎威儀惟民<lb/>
之式樂作内侍釋翼善冠賔跪進皮弁興復位賛者跪<lb/>
<pb n="KR2m0010_WYG_061-7b"/>
正皮弁興立於賔後樂止禮部官啓易服皇太子入帷<lb/>
幄易皮弁服舄出禮部官啓復坐<lb/>
　　　三加<lb/>
鳴讃賛行三加冠禮樂作内侍掲盖袱以盤捧冕旒陞<lb/>
賔降階三等受之樂止進如前儀祝曰章服咸加飭敬<lb/>
有䖍永固皇圖於千萬年樂作内侍釋皮弁冠賔跪進<lb/>
冕旒興復位賛者跪簮結紘興立於賔後樂止禮部官<lb/>
啓易服皇太子入帷幄易衮服出禮部官啓復坐<lb/>
<pb n="KR2m0010_WYG_061-8a"/>
　　　釂禮<lb/>
鳴讚贊行釂禮禮部官啓皇太子詣醴席樂作禮部等<lb/>
官引皇太子降自東階由西階陞即醴席南向坐樂止<lb/>
光祿寺官舉醴卓樂作引禮序班引賔賛詣盥洗所賔<lb/>
賛搢笏盥手訖出笏陞西階賛者取爵詣司尊所酌醴<lb/>
授賔賔執爵詣席前立樂止祝曰㫖酒孔馨嘉薦載芳<lb/>
受天之福萬世其昌畢賔跪進爵鳴讃賛皇太子搢圭<lb/>
受爵置於案教坊司啓樂奏喜千春之曲次啓進酒皇<lb/>
<pb n="KR2m0010_WYG_061-8b"/>
太子舉爵飲訖奠爵於案樂止光祿寺官進饌樂作饌<lb/>
至案樂止饌訖賛出圭徹卓賔賛復位<lb/>
　　　受𠡠戒<lb/>
鳴讃賛受勅戒禮部官啓請皇太子詣受勅戒位禮部<lb/>
等官引皇太子降自階由東階詣拜位樂作引禮禮序<lb/>
班引宣𠡠戒官詣皇太子拜位稍東西向立樂止稱有<lb/>
制鳴讃賛跪皇太子跪宣勅戒曰孝事君親友於兄弟<lb/>
親賢愛民居仁由義毋怠毋驕荗隆萬世樂作俯伏興<lb/>
<pb n="KR2m0010_WYG_061-9a"/>
四拜興平身樂止禮部官捧節出樂作禮部等官引皇<lb/>
太子送節至殿門外引還東序内侍引還宫持節及賔<lb/>
賛宣勅戒等官復命<lb/>
　　　謁見<lb/>
當日皇太子具冕服謁祭奉先殿用樂行禮如常儀謁<lb/>
祭奉慈殿用樂行禮如常儀畢皇太子仍具冕服詣太<lb/>
皇太后前謝詣皇太后前謝詣上位前謝詣皇后前謝<lb/>
俱行五拜三叩頭禮俱用樂<lb/>
<pb n="KR2m0010_WYG_061-9b"/>
　　　稱賀<lb/>
次日早上位具皮弁服御華盖殿鴻臚寺奏請陞殿文<lb/>
武百官具朝服稱賀詞曰皇太子冠禮既成禮當慶賀<lb/>
行五拜三叩頭禮畢就詣文華殿行賀皇太子禮錦衣<lb/>
衛陳設儀仗如常儀<lb/>
　<lb/>
　<lb/>
　明會典卷六十一<lb/>
</p>
<p>
</p>
  </div>
</body>
</text>
</TEI>
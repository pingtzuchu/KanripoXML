<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明會典卷一百四十二</head> <lb/>
    <p>
<pb n="KR2m0010_WYG_142-1a"/>
欽定四庫全書<lb/>
　明會典卷一百四十二<lb/>
　　刑部十七<lb/>
　　　雜犯<lb/>
　　明律<lb/>
　　　拆毁申明亭<lb/>
凡拆毁申明亭房屋及毁板榜者杖一百流三千里<lb/>
　　　夫匠軍士病給醫藥<lb/>
<pb n="KR2m0010_WYG_142-1b"/>
凡軍士在鎮守之處丁夫雜匠在工役之所而有疾病<lb/>
當該官司不為請給醫藥救療者笞四十因而致死者<lb/>
杖八十若已行移所司而不差撥良醫及不給對證藥<lb/>
餌醫治者罪同<lb/>
　　　賭博<lb/>
凡賭博財物者皆杖八十攤塲錢物入官其開張賭坊之人<lb/>
同罪止據見發為坐職官加一等　若賭飲食者勿論<lb/>
　　　閹割火者<lb/>
<pb n="KR2m0010_WYG_142-2a"/>
凡官民之家不得乞養他人之子閹割火者違者杖一<lb/>
百流三千里其子給親<lb/>
　　　囑託公事<lb/>
凡官吏諸色人等曲法囑託公事者笞五十但囑即坐<lb/>
當該官吏聽從者與同罪不從者不坐若事已施行者<lb/>
杖一百所枉罪重者官吏以故出入人罪論若為他人<lb/>
及親屬囑託者减官吏罪三等自囑託已事加本罪一<lb/>
等　若監臨勢要為人囑託者杖一百所枉重者與官<lb/>
<pb n="KR2m0010_WYG_142-2b"/>
吏同罪至死者减一等　若受贓者並計贓以枉法論<lb/>
　若官吏不避監臨勢要將囑託公事實跡赴上司首<lb/>
告者陞一等<lb/>
　　　私和公事<lb/>
凡私和公事者减犯人罪二等罪止笞五十<lb/>
　　　失火<lb/>
凡失火燒自己房屋者笞四十延燒官民房屋者笞五<lb/>
十因而致傷人命者杖一百罪坐失火之人若延燒宗<lb/>
<pb n="KR2m0010_WYG_142-3a"/>
廟及宫闕者絞社减一等　若於山陵兆域内失火者<lb/>
杖八十徒二年延燒林木者杖一百流二千里若於官<lb/>
府公廨及倉庫内失火者亦杖八十徒二年主守之人<lb/>
因而侵欺財物者計贓以監守自盗論其在外失火而<lb/>
延燒者各减三等　若於庫藏及倉厫内燃火者杖八<lb/>
十　其守衛宫殿及倉庫若掌囚者但見火起皆不得<lb/>
離所守違者杖一百<lb/>
　　　放火故燒人房屋<lb/>
<pb n="KR2m0010_WYG_142-3b"/>
凡放火故燒自己房屋者杖一百若延燒官民房屋及<lb/>
積聚之物者杖一百徒三年因而盗取財物者斬殺傷<lb/>
人者以故殺傷論　若放火故燒官民房屋及公廨倉<lb/>
庫係官積聚之物者皆斬其故燒人空閒房屋及田塲<lb/>
積聚之物者各减一等　並計所燒之物减價儘犯人<lb/>
財産折剉陪償還官給主<lb/>
　　　般做雜劇<lb/>
凡樂人般做雜劇戲文不許粧扮歴代帝王后妃忠臣<lb/>
<pb n="KR2m0010_WYG_142-4a"/>
烈士先聖先賢神像違者杖一百官民之家容令粧扮<lb/>
者與同罪其神仙道扮及義夫節婦孝子順孫勸人為<lb/>
善者不在禁限<lb/>
　　　違令<lb/>
凡違令者笞五十<lb/>
　　　不應為<lb/>
凡不應得為而為之者笞四十事理重者杖八十<lb/>
　　　斷獄<lb/>
<pb n="KR2m0010_WYG_142-4b"/>
　　明律<lb/>
　　　囚應禁而不禁<lb/>
凡獄囚應禁而不禁應枷鎻杻而不枷鎻杻及脱去者<lb/>
若囚該杖罪笞三十徒罪笞四十流罪笞五十死罪杖<lb/>
六十若應枷而鎖應鎖而枷者各减一等　若囚自脱<lb/>
去及司獄官典獄卒私與囚脱去枷鎖杻者罪亦如之<lb/>
提牢官知而不舉者與同罪不知者不坐　其不應禁<lb/>
而禁及不應枷鎻杻而枷鎻杻者各杖六十　若受財<lb/>
<pb n="KR2m0010_WYG_142-5a"/>
者並計贓以枉法從重論<lb/>
　　　故禁故勘平人<lb/>
凡官吏懐挾私讎故禁平人者杖八十因而致死者絞<lb/>
提牢官及司獄官典獄卒知而不舉首者與同罪至死<lb/>
者减一等不知者不坐若因公事干連平人在官無招<lb/>
誤禁致死者杖八十有文案應禁者勿論　若故勘平<lb/>
人者杖八十折傷以上依凡鬪傷論因而致死者斬同<lb/>
僚官及獄卒知情共勘者與同罪至死者减一等不知<lb/>
<pb n="KR2m0010_WYG_142-5b"/>
情及依法栲訊者不坐若因公事干連平人在官事須<lb/>
鞫問及罪人贓狀證佐明白不服招承明立文案依法<lb/>
栲訊邂逅致死者勿論<lb/>
　　　淹禁<lb/>
凡獄囚情犯已完監察御史提刑按察司審録無寃别<lb/>
無追勘事理應斷决者限三日内斷决應起發者限一<lb/>
十日内起發若限外不斷决不起發者當該官吏三日<lb/>
笞二十每三日加一等罪止杖六十因而淹禁致死者<lb/>
<pb n="KR2m0010_WYG_142-6a"/>
若囚該死罪杖六十流罪杖八十徒罪杖一百杖罪以<lb/>
下杖六十徒一年<lb/>
　　　陵虐罪囚<lb/>
凡獄卒非理在禁陵虐毆傷罪囚者依凡鬪傷論尅减<lb/>
衣粮者計贓以監守自盗論因而致死者絞司獄官典<lb/>
吏及提牢官知而不舉者與同罪至死者减一等<lb/>
　　　與囚金刃解脫<lb/>
凡獄卒以金刃及他物可以自殺及解脫枷鎻之具而<lb/>
<pb n="KR2m0010_WYG_142-6b"/>
與囚者杖一百因而致囚在逃及自傷或傷人者並杖<lb/>
六十徒一年若囚自殺者杖八十徒二年致囚反獄及<lb/>
殺人者絞其囚在逃未斷之間能自捕得及他人捕得<lb/>
若囚已死及自首者各减一等　若常人以可解脱之<lb/>
物與人及子孫與祖父母父母奴婢雇工人與家長者<lb/>
各减一等　若司獄官典及提牢官知而不舉者與同<lb/>
罪至死者减一等　若受財者計贓以枉法從重論<lb/>
若獄囚失於㸃檢致囚自盡者獄卒杖六十司獄官典<lb/>
<pb n="KR2m0010_WYG_142-7a"/>
各笞五十提牢官笞四十<lb/>
　　　主守教囚反異<lb/>
凡司獄官典獄卒教令罪囚反異變亂事情及與通傳<lb/>
言語有所増减其罪者以故出入人罪論外人犯者减<lb/>
一等　若容縱外人入獄及走泄事情於囚罪無増减<lb/>
者笞五十　若受財者並計贓以枉法從重論<lb/>
　　　獄囚衣粮<lb/>
凡獄囚應請給衣粮醫藥而不請給患病應脫去枷鎻<lb/>
<pb n="KR2m0010_WYG_142-7b"/>
杻而不脱去應保管出外而不保管應聽家人入視而<lb/>
不聽司獄官典獄卒笞五十因而致死者若囚該死罪<lb/>
杖六十流罪杖八十徒罪杖一百杖罪以下杖六十徒<lb/>
一年提牢官知而不舉者與同罪　若已申禀上司不<lb/>
即施行者一日笞一十每一日加一等罪止笞四十因<lb/>
而致死者若囚該死罪杖六十流罪杖八十徒罪杖一<lb/>
百杖罪以下杖六十徒一年<lb/>
　　　功臣應禁親人入視<lb/>
<pb n="KR2m0010_WYG_142-8a"/>
凡功臣及五品以上官犯罪應禁者許令親人入視徒<lb/>
流者並聽親人隨行若在禁及至配所或中途病死者<lb/>
在京原問官在外隨處官司開具致死縁由差人引領<lb/>
親人詣闕面奏發放違者杖六十<lb/>
　　　死囚令人自殺<lb/>
凡死罪囚已招服罪而囚使令親戚故舊自殺或令雇<lb/>
倩人殺之者親故及下手之人各依本殺罪减二等若<lb/>
囚雖已招服罪不曾令親故自殺及雖曾令自殺而未<lb/>
<pb n="KR2m0010_WYG_142-8b"/>
招服罪輙殺訖或雇倩人殺之者親故及下手之人各<lb/>
以鬪殺傷　若雖已招服罪而囚之子孫為祖父母父<lb/>
母及奴婢雇工人為家長者皆斬<lb/>
　　　老㓜不考訊<lb/>
凡應八議之人及年七十以上十五以下若廢疾者並<lb/>
不合栲訊皆據衆證定罪違者以故失入人罪論其於<lb/>
律得相容隠之人及年八十以上十嵗以下若篤疾皆<lb/>
不得令其為證違者笞五十<lb/>
<pb n="KR2m0010_WYG_142-9a"/>
　　　鞫獄停囚待對<lb/>
凡鞫獄官推問罪囚有起内人伴見在他處官司停囚<lb/>
待對者雖職分不相統攝皆聽直行勾取文書到後限<lb/>
三日内發遣違限不發者一日笞二十每一日加一等<lb/>
罪止杖六十仍行移本管上司問罪督發　若起内應<lb/>
合對問同伴罪囚已在他處州縣事發見問者聽輕囚<lb/>
就重囚少囚從多囚若囚數相等者以後發之囚送先<lb/>
發官司併問若兩縣相去三百里之外者各從事發處<lb/>
<pb n="KR2m0010_WYG_142-9b"/>
歸斷違者笞五十若違法將重囚移就輕囚多囚移就<lb/>
少囚者當處官司隨即收問仍申逹所管上司究問所<lb/>
屬違法移囚之罪若囚到不受者一日笞二十每一日<lb/>
加一等罪止杖六十<lb/>
　　　依告狀鞫獄<lb/>
凡鞫獄須依所告本狀推問若於狀外别求他事撫拾<lb/>
人罪者以故入人罪論同僚不署文案者不坐　若因<lb/>
其告狀或應掩捕捜檢因而檢得别罪事合推理者不<lb/>
<pb n="KR2m0010_WYG_142-10a"/>
在此限<lb/>
　　　原告人事畢不放回<lb/>
凡告詞訟對問得實被告已招服罪原告人别無待對<lb/>
事理隨即放回若無故稽留三日不放者笞二十毎三<lb/>
日加一等罪止笞四十<lb/>
　　　獄囚誣指平人<lb/>
凡囚在禁誣指平人者以誣告人論其本犯罪重者從<lb/>
重論　若官吏鞫問獄囚非法栲訊故行教令誣指平<lb/>
<pb n="KR2m0010_WYG_142-10b"/>
人者以故入人罪論　若追徵錢粮逼令誣指平人代<lb/>
納者計所枉徴財物坐贓論其物給主　其被誣之人<lb/>
無故稽留三日不放回者笞二十每三日加一等罪止<lb/>
杖六十　若鞫囚而證佐之人不言實情故行誣證及<lb/>
化外人有罪通事傳譯畨語不以實對致罪有出入者<lb/>
證佐人减罪人罪二等通事與同罪<lb/>
　　　官司出入人罪<lb/>
凡官司故出入人罪全出全入者以全罪論　若增輕<lb/>
<pb n="KR2m0010_WYG_142-11a"/>
作重减重作輕以所增减論至死者坐以死罪若斷罪<lb/>
失於入者各减三等失於出者各减五等並以吏典為<lb/>
首首領官减吏典一等佐貳官减首領官一等長官减<lb/>
佐貳官一等科罪　若囚未决放及放而還獲若囚自<lb/>
死各聽减一等<lb/>
　　　辯明寃枉<lb/>
凡監察御史按察司辯明寃枉須要開具所枉事跡實<lb/>
封奏聞委官追問得實被誣之人依律改正罪坐原告<lb/>
<pb n="KR2m0010_WYG_142-11b"/>
原問官吏　若事無寃枉䑃朧辯明者杖一百徒三年<lb/>
若所誣罪重者以故出入人罪論所辯之人知情與同<lb/>
罪不知者不坐<lb/>
　　　有司决囚等第<lb/>
凡獄囚鞫問明白追勘完備徒流以下從各府州縣决<lb/>
配至死罪者在内聽監察御史在外聽提刑按察司審<lb/>
録無寃依律議擬轉逹刑部定擬奏聞回報直𨽻去處<lb/>
從刑部委官與監察御史在外去處從布政司委官與<lb/>
<pb n="KR2m0010_WYG_142-12a"/>
按察司官公同審决　若犯人反異家屬稱寃即便推<lb/>
鞫事果違枉同將原問原審官吏通問改正　其審録<lb/>
無寃故延不决者杖六十若明稱寃抑不為申理者以<lb/>
入人罪故失論<lb/>
　　　檢驗屍傷不以實<lb/>
凡檢驗屍傷若牒到托故不即檢驗致令屍變及不親<lb/>
臨監視轉委吏卒若初復檢官吏相見符同屍狀及不<lb/>
為用心檢驗移易輕重增减屍傷不實定執致死根因<lb/>
<pb n="KR2m0010_WYG_142-12b"/>
不明者正官杖六十首領官杖七十吏典杖八十仵作<lb/>
行人檢驗不實符同屍狀者罪亦如之因而罪有増减<lb/>
者以失出入人罪論　若受財故檢驗不以實者以故<lb/>
出入人罪論贓重者計贓以枉法各從重論<lb/>
　　　决罰不如法<lb/>
凡官司决人不如法者笞四十因而致死者杖一百均<lb/>
徵埋葬銀一十兩行杖之人各减一等其行杖之人若<lb/>
决不及膚者依驗所决之數抵罪並坐罪所由若受財<lb/>
<pb n="KR2m0010_WYG_142-13a"/>
者計贓以枉法從重論　若監臨之官因公事於人虗<lb/>
怯去處非法毆打及自以大杖或金刃手足毆人至折<lb/>
傷以上者减凡鬪傷罪二等至死者杖一百徒三年追<lb/>
埋葬銀一十兩其聽使下手之人各减一等並罪坐所<lb/>
由　若於人臀腿受刑去處依法决打邂逅致死及自<lb/>
盡者各勿論<lb/>
　　　長官使人有犯<lb/>
凡在外各衙門長官及出使人員於所在去處有犯者<lb/>
<pb n="KR2m0010_WYG_142-13b"/>
所部屬官等不得輙便推問皆須申覆上司區處若犯<lb/>
死罪收管聽侯回報所掌印信鎖鑰發付次官收掌若<lb/>
無長官次官掌印者亦同長官違者笞四十<lb/>
　　　斷罪引律令<lb/>
凡斷罪皆須具引律令違者笞三十若數事共條止引<lb/>
所犯罪者聽　其特㫖斷罪臨時處治不為定律者不<lb/>
得引比為律若輙引比致罪有出入者以故失論<lb/>
　　　獄囚取服辯<lb/>
<pb n="KR2m0010_WYG_142-14a"/>
凡獄囚徒流死罪各喚囚及其家屬具告所斷罪名仍<lb/>
取囚服辯文狀若不服者聽其自理更為詳審違者徒<lb/>
流罪笞四十死罪杖六十　其囚家屬在三百里之外<lb/>
止取囚服辯文狀不在具告家屬罪名之限<lb/>
　　　赦前斷罪不當<lb/>
凡赦前處斷刑名罪有不當若處輕為重者當改正從<lb/>
輕處重為輕其常赦所不免者依律貼斷若官吏故出<lb/>
入者雖㑹赦並不原宥<lb/>
<pb n="KR2m0010_WYG_142-14b"/>
　　　聞有恩赦而故犯<lb/>
凡聞知有恩赦而故犯罪者加常犯一等雖㑹赦並不<lb/>
原宥　若官司聞知有恩赦而故論决囚罪者以故入<lb/>
人罪論<lb/>
　　　徒囚不應役<lb/>
凡鹽塲鐡冶拘役徒囚應入役而不入役及徒囚因病<lb/>
給假病已痊可不令計日貼役者過三日笞二十每三<lb/>
日加一等罪止杖一百　若徒囚年限未滿監守之人<lb/>
<pb n="KR2m0010_WYG_142-15a"/>
故縱逃回及容令雇人代替者照依囚人應役月日抵<lb/>
數徒役並罪坐所由受財者計贓以枉法從重論仍拘<lb/>
徒囚依律論罪貼役<lb/>
　　　婦人犯罪<lb/>
凡婦人犯罪除犯姦及死罪收禁外其餘雜犯責付本<lb/>
夫收管如無夫者責付有服親屬隣里保管隨衙聽候<lb/>
不許一槩監禁違者笞四十　若婦人懐孕犯罪應栲<lb/>
决者依上保管皆待産後一百日栲决若未産而栲决<lb/>
<pb n="KR2m0010_WYG_142-15b"/>
因而墮胎者官吏减凡鬬傷罪三等致死者杖一百徒<lb/>
三年産限未滿而栲决者减一等　若犯死罪聽令穏<lb/>
婆入禁㸔視亦聽産後百日乃行刑未産而决者杖八<lb/>
十産訖限未滿而决者杖七十其過限不决者杖六十<lb/>
　失者各减三等<lb/>
　　　死囚復奏待報<lb/>
凡死罪囚不待覆奏回報而輙處决者杖八十若已覆<lb/>
奏回報應决者聽三日乃行刑若限未滿而行刑及過<lb/>
<pb n="KR2m0010_WYG_142-16a"/>
限不行刑者各杖六十　若立春以後秋分以前决死<lb/>
刑者杖八十　其犯十惡之罪應死及强盗者雖决不<lb/>
待時若於禁刑日而决者笞四十<lb/>
　　　斷罪不當<lb/>
凡斷罪應决配而收贖應收贖而决配各依出入人罪<lb/>
减故失一等　若應絞而斬應斬而絞者杖六十失者<lb/>
减三等其已處决訖别加殘毁死屍者笞五十　若反<lb/>
逆縁坐人口應入官而放免及非應入官而入官者各<lb/>
<pb n="KR2m0010_WYG_142-16b"/>
以出入流罪故失論<lb/>
　　　吏典代寫招草<lb/>
凡諸衙門鞫問刑名等項若吏典人等為人改寫及代<lb/>
寫招草增减情節致罪有出入者以故出入人罪論若<lb/>
犯人果不識字許令不干礙之人代寫<lb/>
　<lb/>
　<lb/>
　明㑹典卷一百四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明㑹典卷九十五</head> <lb/>
    <p>
<pb n="KR2m0010_WYG_095-1a"/>
欽定四庫全書<lb/>
　明㑹典卷九十五<lb/>
　　禮部五十四<lb/>
　　　歴日<lb/>
　　諸司職掌<lb/>
一在京欽天監每歲算歴已成則預先行移各布政司<lb/>
刋印九月初一日進歴仍頒賜京官<lb/>
一頒歴儀注前期一日尚寳設御座於奉天殿教坊司<lb/>
<pb n="KR2m0010_WYG_095-1b"/>
設中和樂於殿内其日陳設如常儀儀禮司設御歴案<lb/>
於殿中設歴案於丹陛中道設百官歴案於丹陛下鼓<lb/>
初嚴引禮引文武官進歴官入詣侍立位鼓三嚴執事<lb/>
文武官詣華蓋殿行五拜三叩頭禮畢傳制受歴侍從<lb/>
等官各就位皇帝服皮弁服出樂作陞座捲簾樂止鳴<lb/>
鞭訖引禮引進歴官就位賛禮唱鞠躬樂作賛四拜平<lb/>
身樂止典儀唱進歴引禮引進歴官由東階陞詣丹陛<lb/>
案前賛跪搢笏取歴由殿東門靠東入至殿中内賛唱<lb/>
<pb n="KR2m0010_WYG_095-2a"/>
跪外賛唱衆官皆跪唱進歴監官以歴置于案内賛唱<lb/>
出笏俯伏興外賛亦唱俯伏興平身内賛唱復位引禮<lb/>
引進歴官由百官門出樂作引至拜位樂止賛禮唱鞠<lb/>
躬樂作四拜平身樂止進歴官退執事舉百官歴案於<lb/>
丹墀中道鳴賛唱排班班齊鞠躬樂作賛四拜平身樂<lb/>
止𫝊制官詣御前跪奏傳制俯伏興由殿東門靠東出<lb/>
至丹陛東西向立稱有制賛禮唱跪衆官皆跪宣制曰<lb/>
欽天監進某年大統歴其賜百官頒行天下賛禮唱俯<lb/>
<pb n="KR2m0010_WYG_095-2b"/>
伏興樂作賛四拜平身唱頒歴頒歴官取歴散于百官<lb/>
散畢駕興百官以次出<lb/>
　　事例<lb/>
洪武六年令歴日惟直𨽻府州及北平陜西二行省頒<lb/>
給其餘皆令依式印造給與所屬　十三年令預刋明<lb/>
年大統歴以十月朔日進其諸王及在京文武百官直<lb/>
𨽻府州俱欽天監印造頒給十二布政司則欽天監預<lb/>
以歴本及印分授之使刋印以授府縣頒之民間自是<lb/>
<pb n="KR2m0010_WYG_095-3a"/>
歲以爲常　三十五年令以十一月朔日進歴著爲令<lb/>
　　　藝術<lb/>
　　諸司職掌<lb/>
一凡天文地理醫藥卜筮師巫音樂等項藝術之人本<lb/>
部務要備知以憑取用<lb/>
一在外行術占卜之人聽於本鄉不許越境興造妖妄<lb/>
等事<lb/>
　　事例<lb/>
<pb n="KR2m0010_WYG_095-3b"/>
洪武二十六年以卜筮者舊有禁惟瞽目卜筮及隂陽<lb/>
人憑此生理許開卦肆<lb/>
　　　僧道<lb/>
　　諸司職掌<lb/>
一僧道度牒欽依三年一出給仍要各司考試能通經<lb/>
典者申送到部具奏出給<lb/>
一各布政司并直𨽻府州縣申呈開設僧道衙門舉保<lb/>
道僧人劄付僧録司道士劄付道録司考試如果中試<lb/>
<pb n="KR2m0010_WYG_095-4a"/>
就申吏部施行<lb/>
　　事例<lb/>
洪武五年給僧道度牒令僧録道録司造周知册頒行<lb/>
天下寺觀凡遇僧道即與對册其父兄貫籍告度日月<lb/>
如有不同即爲偽冐　六年令各府州縣止存大寺觀<lb/>
一所併處其徒擇有戒行者領之若請給度牒必考試<lb/>
精通經典者方許民家女子未及四十者不許爲尼姑<lb/>
女冠　二十年令民年二十以上者不許爲僧　二十<lb/>
<pb n="KR2m0010_WYG_095-4b"/>
四年令清理釋道二教凡各府州縣寺觀但存寛大可<lb/>
容衆者一所併居之不許雜處于外違者治以重罪親<lb/>
故相隠者流願還俗者聽其佛經畨譯已定者不許増<lb/>
减詞語道士設醮亦不許拜奏青詞各遵頒降科儀民<lb/>
有效瑜珈教稱爲善友假張真人名私造符録者皆治<lb/>
以重罪又令天下僧道有剏立菴堂寺觀非舊額者悉<lb/>
毁之　二十六年道士請給度牒者審皆逃民發錦衣<lb/>
衛令習工匠　二十七年令榜示天下寺觀凡歸併大<lb/>
<pb n="KR2m0010_WYG_095-5a"/>
寺設砧基道人一人以主差稅每大觀道士編成班次<lb/>
每班一年高者率領餘僧道俱不許奔走於外及交搆<lb/>
有司以書册稱爲題疏强求人財其一二人於崇山深<lb/>
谷修禪及學全真者聽三四人不許毋得私剏菴堂若<lb/>
遊方問道必自備路費毋索取於民所至僧寺必揭周<lb/>
知册驗實不同者拏送有司僧道有妻妾者許諸人趕<lb/>
逐相容隠者罪之願還俗者聽亦不許收民間兒童爲<lb/>
僧違者并兒童父母皆坐以罪年二十以下願爲僧者<lb/>
<pb n="KR2m0010_WYG_095-5b"/>
亦須父母具告有司具奏方許三年後赴京考試通經<lb/>
典者始給度牒不通者杖爲民有稱白蓮靈寳火居及<lb/>
僧道不務祖風妄爲議論沮令者皆治重罪　二十八<lb/>
年奏准天下僧道赴京考試不通經典者黜還俗年六<lb/>
十以上者免試　三十五年令清理釋道二教凡歴代<lb/>
以來及洪武十五年以前寺觀有名額者不必歸併新<lb/>
剏者歸併如舊　永樂元年令三年一給度牒　六年<lb/>
令軍民子弟僮奴自削髪為僧者并其父兄送京師發<lb/>
<pb n="KR2m0010_WYG_095-6a"/>
五臺山做工畢日就北京爲民種田及盧龍牧馬寺主<lb/>
僧擅容留者亦發北京爲民種田　十年諭本部天下<lb/>
僧道多不守戒律民間修齋誦經動輙較利厚薄又無<lb/>
誠心甚至飲酒食肉遊蕩荒淫略無顧忌又有無知愚<lb/>
民妄稱道人一槩蠱惑男女雜處無别敗壊風化洪武<lb/>
中僧道不務祖風及俗人行瑜珈法稱火居道士者俱<lb/>
有嚴禁即揭榜申明違者殺不赦　十五年禁僧尼私<lb/>
建菴院　十六年定天下僧道府不過四十人州不過<lb/>
<pb n="KR2m0010_WYG_095-6b"/>
三十人縣不過二十人限年十四以上二十以下父母<lb/>
皆允方許陳告有司行鄉里保勘無礙然後得投寺觀<lb/>
從師受業五年後諸經習熟然後赴僧道錄司考試果<lb/>
諳經典始立法名給與度牒不通者罷還爲民若童子<lb/>
與父母不願及有祖父母父母無他子孫侍養者皆不<lb/>
許有年三四十以上先曽出家而還俗及亡命黥刺亦<lb/>
不許寺觀住持容留違者罪之　宣徳元年諭本部僧<lb/>
道行童請給度牒甚多宜令僧道官取勘本部同翰林<lb/>
<pb n="KR2m0010_WYG_095-7a"/>
院官禮科給事中及僧道官考試能通大經給與度牒<lb/>
　八年令天下有司闗津但遇削髪之人捕送原籍治<lb/>
罪如律　十年禁僧道私自簮剃及妄言惑衆者　正<lb/>
統元年奏准僧道給度牒者仍照洪武年間例造册頒<lb/>
行天下寺觀以防姦偽　六年令僧道多有壊亂心術<lb/>
不務祖風混同世俗傷壊風化都察院即遵洪武舊例<lb/>
出榜禁約違者罪之新創寺觀曽有贈額者聽其居住<lb/>
今後再不許私自創建　十四年令僧道應給牒者先<lb/>
<pb n="KR2m0010_WYG_095-7b"/>
令僧道衙門勘試申送有司審係額内并貫籍明白仍<lb/>
試精通本教經典方許申送本部覆試中式然後具奏<lb/>
請給　景泰六年令今後僧道務要本戸丁多本人持<lb/>
行修潔不係軍匠塩竈等籍里老保結呈縣覆實具申<lb/>
府司類呈該部方許收度仍勘各寺觀原定額數如有<lb/>
數多不與出給　成化十三年禁約遊方僧人凡僧道<lb/>
住持勅建寺觀許二人勅賜并在外寺觀各止許一人<lb/>
　𢎞治十三年奏准僧道有犯挾妓飲酒者俱問發原<lb/>
<pb n="KR2m0010_WYG_095-8a"/>
籍爲民若姦拜認義父母親屬俱發邊衛充軍武職有<lb/>
犯容止僧尼在家與人姦宿者公侯伯問擬住俸戴頭<lb/>
巾閑住都督都指揮指揮千百戸鎮撫帶俸閑住有犯<lb/>
挾妓飲酒者公侯伯罸俸一年不許侍衛管軍管事都<lb/>
督以下帶俸差操原係帶俸者常川帶俸　凡漢人出<lb/>
家習學畨教不拘軍民曽否闗給度牒俱問發原籍各<lb/>
該軍衛有司當差若漢人冐作畨人者發邊衛充軍<lb/>
　　　祥異<lb/>
<pb n="KR2m0010_WYG_095-8b"/>
　　諸司職掌<lb/>
一凡各處獻來祥瑞本部准其事收下如有非時災異<lb/>
即時奏聞若遇日月交蝕則預先行移諸司救䕶<lb/>
一日食儀注前期結綵於禮部儀門及正堂設香案于<lb/>
露臺上向日設金鼓於儀門内兩傍設樂人於露臺下<lb/>
設各官拜位於露臺上下俱向日立至期欽天監官報<lb/>
日初食百官具朝服典儀唱班齊賛禮唱鞠躬樂作四<lb/>
拜興平身樂止跪執事俸鼓詣班首前班首擊鼓三聲<lb/>
<pb n="KR2m0010_WYG_095-9a"/>
衆鼓齊鳴候欽天監官報復圓賛禮唱鞠躬樂作四拜<lb/>
平身樂止禮畢<lb/>
一月食儀注同前但百官便服於都督府救䕶<lb/>
　　事例<lb/>
洪武元年勅天下有司凡遇災異俱具實奏聞　二年<lb/>
令有司或有災異無論大小皆即時飛奏　四年令天<lb/>
下勿奏祥瑞若災異即時奏聞<lb/>
凡天下災異有司申逹廵撫廵按等官即行具奏毎數<lb/>
<pb n="KR2m0010_WYG_095-9b"/>
月禮部以歲月先後類奏<lb/>
凡民間一産三男令有司給米養贍<lb/>
　　　教坊承應樂舞<lb/>
朝㑹宴享等禮各有承應樂舞以教坊𨽻本司具列於<lb/>
此而樂戸禁例附之<lb/>
　　事例<lb/>
凡聖節冬至正旦行朝賀禮上徽號進實錄册封頒詔<lb/>
進春進歴遣祭郊祀聽受誓戒進士傳臚及進士上表<lb/>
<pb n="KR2m0010_WYG_095-10a"/>
俱用中和韶樂兼用堂下樂<lb/>
凡朔望并歲首半月太常寺奏祭祀陞殿俱用堂下樂<lb/>
凡大祀天地享太廟祭社稷山川耕藉田幸太學𨗳駕<lb/>
俱用堂下樂<lb/>
凡大祀慶成聖節冬至正旦大宴俱用丹陛樂侑食樂<lb/>
凡禮部進表箋及迎詔俱用大樂<lb/>
凡中和韶樂設於奉天殿内用樂先一日於御前奏知<lb/>
如再用即奏云安定不動計用舉麾奉鑾一員侍班韶<lb/>
<pb n="KR2m0010_WYG_095-10b"/>
舞一員㸔節次色長二人歌工十二人樂工七十二人<lb/>
凡堂下樂設於奉天門北簷下凡用領樂韶舞等官三<lb/>
員俳長二人色長十二人歌工十二人樂工一百三人<lb/>
凡丹陛樂設於奉天殿前丹陛上凡用領樂俳長二人<lb/>
色長四人歌工十二人樂工一百八人<lb/>
凡侑食樂設於奉天殿内凡用唱盞奏樂奉鑾等官五<lb/>
員領樂色長四人歌工四人樂工三十一人<lb/>
凡大樂提調色長一人<lb/>
<pb n="KR2m0010_WYG_095-11a"/>
凡大祀天地𨗳駕囘駕出南天門錦衣衛官奏起輦色<lb/>
長一人唱作樂奉鑾一人唱樂奏神歡之曲樂作𨗳至<lb/>
奉天門樂止駕至奉天門堂下樂作駕至奉天殿樂止<lb/>
上易服鴻臚寺官奏請陞殿色長唱作樂奉鑾舉麾唱<lb/>
樂奏聖安之曲中和韶樂作上陞座樂止鳴鞭致詞俟<lb/>
賛禮堂下樂作禮畢樂止賛禮畢奉鑾舉麾唱樂奉安<lb/>
安之曲中和韶樂作駕興還至華蓋殿樂止<lb/>
凡用領樂官五員俳長四人協用俳長辦事色長十二<lb/>
<pb n="KR2m0010_WYG_095-11b"/>
人各色色長八十四人樂工十八撥第一撥一百八人<lb/>
第二撥至十七撥每撥不等大約二三十人歌工毎撥<lb/>
十二人<lb/>
凡太廟時享𨗳駕囘上祭畢至廟街門裏陞輦錦衣衛<lb/>
官奏起輦本司俳長唱作樂官一員奏樂奏敬祖宗之<lb/>
曲𨗳至午門裏樂止凡用領樂官五員俳長十人各色<lb/>
色長四十人樂工四撥每撥一百八人歌工十二人<lb/>
凡祭社稷𨗳駕囘上祭畢至社稷門裏陞輅錦衣衛官<lb/>
<pb n="KR2m0010_WYG_095-12a"/>
奏起輅本司俳長唱作樂官一員奏樂奏神歡之曲𨗳<lb/>
至午門裏樂止凡用領樂官五員俳長四人各色色長<lb/>
十六人樂工二撥每撥一百二人歌工十二人<lb/>
凡祭山川𨗳駕囘上祭畢陞輦錦衣衛官奏起輦色長<lb/>
唱作樂官一員奏樂奏神歡之曲𨗳至奉天門樂止計<lb/>
用樂十八撥樂章樂器并用人數俱同郊祀囘<lb/>
凡幸太學𨗳駕囘上幸太學行釋奠禮及堂上講書畢<lb/>
陞輦錦衣衛官奏起輦色長唱作樂官一員跪奏樂奏<lb/>
<pb n="KR2m0010_WYG_095-12b"/>
神歡之曲𨗳至奉天門樂止上陞座樂作坐定樂止百<lb/>
官行禮樂作禮畢樂止駕還宮樂作至奉天殿樂止計<lb/>
用樂十八撥樂章樂器并用人數俱同郊祀囘<lb/>
凡耕藉田并𨗳駕囘駕祭先農畢至藉田所戸部尚書<lb/>
捧鞭跪進本司官引裝扮裏行十八人内村田樂老人<lb/>
四人木㑍十四人各念禾詞外行七十二人各作樂器<lb/>
攛掇隨駕行三推禮畢駕至儀門陞座樂止觀三公九<lb/>
卿耕訖侍立本司承應用大樂攛掇百戱院本探子觔<lb/>
<pb n="KR2m0010_WYG_095-13a"/>
斗隊舞畢本司官跪賛致語駕至殿内陞座進湯進膳<lb/>
俱用樂順天府官并耆老人等行禮謝恩樂作禮畢樂<lb/>
止次百官行禮樂作禮畢樂止賜百官酒飯復入班行<lb/>
禮樂作禮畢樂止尚膳官進膳樂作進訖樂止百官入<lb/>
席本司官奏一奏本太初之曲進酒樂作進訖樂止進<lb/>
膳樂作進訖樂止本司官跪奏進湯樂作徹湯樂止二<lb/>
奏仰大明之曲進酒進膳進湯樂作進訖樂止皆如前<lb/>
三奏民初生之曲進酒進膳進湯樂作進訖樂止復皆<lb/>
<pb n="KR2m0010_WYG_095-13b"/>
如前徹御案畢樂止百官行禮樂作禮畢樂止鴻臚寺<lb/>
官奏禮畢不作樂駕囘陞輦仍用十八撥樂工歌工前<lb/>
𨗳起輦色長唱作樂本司官跪奏樂奏神歡之曲𨗳至<lb/>
午門前樂止<lb/>
凡大宴駕出至奉天門色長唱作樂丹陛樂作駕陞奉<lb/>
奉天殿樂作鴻臚寺賛百官四拜禮畢樂止光禄寺進<lb/>
御筵樂作内官設案訖樂止進花進膳樂作進訖樂止<lb/>
奉鑾奏一奏上萬夀之曲侑食樂作斟酒賛跪本司官<lb/>
<pb n="KR2m0010_WYG_095-14a"/>
奏進酒樂止各官就坐奏樂奏平定天下之舞引舞樂<lb/>
工二人舞人樂工三十二人舞畢奏二奏仰天恩之曲<lb/>
侑食樂作奏進酒樂止殿外𨗳湯樂作領樂俳長一人<lb/>
色長四人攛節樂工二十四人殿内迎湯樂作領樂色<lb/>
長二人歌工四人湯至奏進湯樂作賛饌成徹湯樂止<lb/>
奏黄童白叟鼓腹謳歌承應舞念禾詞俳長一人歌工<lb/>
四人樂工十五人白叟六人黄童八人舞畢奏樂奏撫<lb/>
安四夷之舞引舞樂工二人歌工四人樂工十七人高<lb/>
<pb n="KR2m0010_WYG_095-14b"/>
麗舞琉球舞北畨舞回回舞各四人舞畢奏三奏感地<lb/>
徳之曲侑食樂作奏進酒樂止奏樂奏車書㑹同之舞<lb/>
舞人樂工三十四人舞畢奏四奏民樂生之曲侑食樂<lb/>
作奏進酒樂止導湯樂作迎湯樂作如前奏進湯樂作<lb/>
賛饌成徹湯樂止奏樂奏表正萬邦之舞引舞樂工二<lb/>
人舞人樂工六十四人舞畢五奏感皇恩之曲侑食樂<lb/>
作奏進酒樂止𨗳湯樂作迎湯樂作如前奏進膳樂作<lb/>
徹湯膳并御筵樂止奏樂奏天命有徳之舞引舞二人<lb/>
<pb n="KR2m0010_WYG_095-15a"/>
舞人樂工六十四人舞畢奏纓鞭得勝蠻夷隊舞舞人<lb/>
樂工一百四人承應内獅子舞五人舞畢官五員更迭<lb/>
致語萬民安樂天下太平嵩呼萬歲再動樂聲樂作樂<lb/>
止百官四拜禮畢<lb/>
凡進士傳臚上將陞殿色長唱作樂官一員舉麾奏樂<lb/>
奏聖安之曲中和韶樂作上陞座樂止舉人行禮堂下<lb/>
樂作禮畢樂止傳制黄榜案起樂作至丹墀置定樂止<lb/>
傳臚舉人行禮樂作禮畢樂止案起樂作案至奉天門<lb/>
<pb n="KR2m0010_WYG_095-15b"/>
外樂止大樂迎黄榜出鴻臚寺官致詞百官行賀禮樂<lb/>
作禮畢樂止本司官舉麾奏樂奏安定之曲中和韶樂<lb/>
作駕還宫至華蓋殿樂止<lb/>
凡進士上表謝恩上將陞殿色長唱作樂官一員舉麾<lb/>
奏樂奏聖安之曲中和韶樂作上陞座樂止鴻臚寺官<lb/>
賛百官行常朝禮樂作禮畢樂止諸進士行禮樂作禮<lb/>
畢樂止進表表案起堂下樂作安置定樂止宣表畢進<lb/>
士行禮俯伏樂作禮畢樂止進士行拜禮樂作禮畢樂<lb/>
<pb n="KR2m0010_WYG_095-16a"/>
止見辭等官吏人等行禮樂作禮畢樂止本司官舉麾<lb/>
奏樂奏安定之曲中和韶樂作駕還宫至華蓋殿樂止<lb/>
凡慶賀東宮千秋節并朔望朝叅領樂官五員俳長一<lb/>
人歌工四人樂工四十人<lb/>
凡東宫冠禮畢宴用七奏樂領樂官四員俳長二人色<lb/>
長四人歌章拍板樂工四人樂工十人<lb/>
凡慶賀皇太后聖節女樂奉鑾等官妻五人提調女樂<lb/>
四人歌章二十四人奏樂一百一十五人<lb/>
<pb n="KR2m0010_WYG_095-16b"/>
凡慶賀中宫女樂同<lb/>
凡每日常朝樂工二十人於午門外御道兩旁侍立<lb/>
凡進實錄及進士𫝊臚後例於禮部設宴本司承應<lb/>
凡四夷人朝貢到京例於㑹同館設宴本司承應<lb/>
凡諸王公主婚嫁本司用大樂前𨗳<lb/>
凡本司俳色長諳曉某藝於某年月補充某役俱造文<lb/>
册備照如遇官俳色長有缺皆以次選補但係為事革<lb/>
役閒住者再不得補充<lb/>
<pb n="KR2m0010_WYG_095-17a"/>
凡各衙門人指稱本司樂戸寄附贓物洪武永樂間令<lb/>
法司不得追取但樂戸𢎞治九年議准不許容留盗賊<lb/>
及不知來歴之人在家違者事發官俳色長俱治罪<lb/>
凡本司老疾不堪承應之人舊例悉放原籍爲民一體<lb/>
當差<lb/>
凡良家子女本司不許買作娼優景泰七年議准犯者<lb/>
問擬如律子女發回寧家仍查原係民戸今爲樂戸許<lb/>
令改正其樂尸内有願從良者聽其自首與民一體當<lb/>
<pb n="KR2m0010_WYG_095-17b"/>
差𢎞治九年令私買私賣及媒合人等俱於三院門首<lb/>
枷號一箇月滿日依律照例發落該管色長并隣佑人<lb/>
不首告者與犯人同罪官俳查提從重問擬南京及各<lb/>
王府禁約同<lb/>
　<lb/>
　<lb/>
　<lb/>
　明㑹典卷九十五<lb/>
</p>
<p>
</p>
  </div>
</body>
</text>
</TEI>
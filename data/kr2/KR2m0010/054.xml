<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明㑹典卷五十四</head> <lb/>
    <p>
<pb n="KR2m0010_WYG_054-1a"/>
欽定四庫全書<lb/>
　明㑹典卷五十四<lb/>
　　禮部十三<lb/>
　　　王國禮二<lb/>
　　　　朝見<lb/>
　　明祖訓<lb/>
凡朝臣奉使至王府或因事經過見王並行四拜禮雖<lb/>
三公大将軍亦必四拜王坐受之若使臣道路本經王<lb/>
<pb n="KR2m0010_WYG_054-1b"/>
國故意迂廽躱避不行朝王者斬<lb/>
凡王府文武官並以清晨至王府門侯見其王所居城<lb/>
内布政司都指揮司并衛府州縣雜職官皆扵朔望日<lb/>
至王府門候見若有事召見者不在此限<lb/>
　　事例<lb/>
　洪武十八年定<lb/>
每日王府官屬常朝依文武左右班立遇朔望本處守<lb/>
禦衛分及府州縣等官朝見各照品級依文武東西列<lb/>
<pb n="KR2m0010_WYG_054-2a"/>
班行叩頭禮畢四品以上及長史紀善陞殿五品以下<lb/>
扵丹墀東西序立北向若有事召見者不在朔望之限<lb/>
又王府凡有辭見官員人等每日早晩俱引見<lb/>
　成化三年續定<lb/>
凡京官公差出使在外道經王府報名見辭如遇朔望<lb/>
三司等官至府候見公差出使亦詣府隨班行禮若進<lb/>
表祭祀係應行禮儀出使公差官不必隨同行禮<lb/>
　　　　表箋<lb/>
<pb n="KR2m0010_WYG_054-2b"/>
　　明祖訓<lb/>
凡正旦遣使進賀表箋王具冕服文武官具朝服滌寳<lb/>
用寳訖置表扵龍亭王率文武官就位王扵殿前臺上<lb/>
文武官扵臺下行十二拜禮畢王送表出宫城門止離<lb/>
五丈地文官送出國門武官従王還宫<lb/>
凡進賀表箋皇太子親王扵天子前自稱曰長子某第<lb/>
㡬子某王某稱天子曰父皇陛下稱皇后曰母后殿下<lb/>
若孫則自稱曰長孫某封某第㡬孫某封某稱天子曰<lb/>
<pb n="KR2m0010_WYG_054-3a"/>
祖父皇帝陛下稱皇后曰祖母皇后殿下若天子之弟<lb/>
則自稱曰第㡬弟某封某稱天子曰大兄皇帝陛下稱<lb/>
皇后曰尊嫂皇后殿下若天子之姪則自稱曰第㡬姪<lb/>
某封某稱天子曰伯父皇帝陛下叔父皇帝陛下稱皇<lb/>
后曰伯母皇后殿下叔母皇后殿下若封王者其分居<lb/>
伯叔及伯叔祖之尊則自稱曰某封臣某稱天子曰皇<lb/>
帝陛下稱皇后曰皇后殿下若従孫再従孫三従孫自<lb/>
稱曰従孫某封某再従孫某封某三従孫某封某稱皇<lb/>
<pb n="KR2m0010_WYG_054-3b"/>
帝曰伯祖皇帝陛下叔祖皇帝陛下皇后曰伯祖母皇<lb/>
后殿下叔祖母皇后殿下<lb/>
　　事例<lb/>
　洪武十八年定<lb/>
凡遇正旦冬至預期進賀表箋萬夀聖節預期進賀表<lb/>
文俱行十二拜禮其日清晨設龍亭扵正殿中設儀仗<lb/>
大樂扵露䑓西設表箋案扵龍亭前設香案扵表箋案<lb/>
前進表箋使者立扵香案東捧表箋官立扵香案西設<lb/>
<pb n="KR2m0010_WYG_054-4a"/>
香案亭扵承運門中道設王拜位扵露臺上百官拜位<lb/>
扵丹墀王冕服就位百官朝服随班班齊贊鞠躬樂作<lb/>
四拜平身樂止引禮啓請王詣香案前跪贊百官皆跪<lb/>
執事者以表箋跪授王王受以授使者跪受置龍亭訖<lb/>
俯伏樂作平身樂止復位贊鞠躬樂作四拜平身樂止<lb/>
啓請王搢圭贊百官搢笏鞠躬三舞蹈跪山呼者三俯<lb/>
伏樂作興又四拜樂止禮畢儀仗鼓樂前導百官朝服<lb/>
送至郊外王送至宫城門就囬䕶衛官従王還宫<lb/>
<pb n="KR2m0010_WYG_054-4b"/>
凡遇特進中宫箋文王冕服百官朝服随班俱行十二<lb/>
拜禮陳設如前儀班齊四拜啓請王詣香案前跪百官<lb/>
皆跪執事者以箋跪授王王受以授使者使者跪受置<lb/>
龍亭訖俯伏興復位再行八拜禮畢不必舞蹈山呼<lb/>
凡遇特進東宫箋文陳設如前儀王具皮弁服百官具<lb/>
朝服随班行四拜禮啓請王詣香案前跪百官皆跪執<lb/>
事者以箋跪授王王受以授使者使者跪受置龍亭訖<lb/>
俯伏興復位又四拜禮畢<lb/>
<pb n="KR2m0010_WYG_054-5a"/>
　　　　受厯<lb/>
　　事例<lb/>
　洪武十八年定<lb/>
親王受厯每嵗九月初一日欽天監進次年厯日頒訖<lb/>
即遣使者齎厯至王國長史司官先啓聞設香案扵殿<lb/>
上王常服出殿門迎接使者捧厯詣殿上置扵案退立<lb/>
扵案東引禮引王詣前贊四拜贊跪使者取厯立授王<lb/>
王受訖以授執事者復置于案贊王俯伏興再四拜禮<lb/>
<pb n="KR2m0010_WYG_054-5b"/>
畢<lb/>
　　　　迎詔<lb/>
　　明祖訓<lb/>
凡遇詔赦至王國武官随王侍衛不出郊外文官具朝<lb/>
服出郊奉迎安奉詔赦扵龍亭乗馬前導王具冕服扵<lb/>
王城門外五丈餘地奉迎至王宫置龍亭扵正殿中王<lb/>
扵殿前臺上先行五拜禮畢陞殿侍立扵龍亭東側武<lb/>
官䕶衛文官扵䑓下自行十二拜禮跪聽開讀<lb/>
<pb n="KR2m0010_WYG_054-6a"/>
　　洪武禮制<lb/>
凡使者欽齎詔書至王府至王城門外一里逺下馬随<lb/>
龍亭由中門靠東邉入龍亭至殿中使者立扵殿外東<lb/>
序西向候行禮畢使者見王行四拜禮<lb/>
　　事例<lb/>
　洪武十八年奏定<lb/>
凡有特㫖御筆至王所則遣官扵郊外迎接設香案扵<lb/>
殿中候使者至王宫門外王出迎使者以聖㫖置殿上<lb/>
<pb n="KR2m0010_WYG_054-6b"/>
香案導引啓王四拜興詣香案前使者以聖㫖授王王<lb/>
跪看畢仍置扵案俯伏興復位又四拜禮畢各官不必<lb/>
陪班<lb/>
　　　　祭祀<lb/>
　　明祖訓<lb/>
凡王國宫城外立宗廟社稷等壇宗廟<hi>立扵王宫門左與朝廷太廟位</hi>
<hi>置同</hi>社稷<hi>立扵王宫門右與/朝廷大社位置同</hi>風雲雷雨山川神壇<hi>立扵社稷壇西</hi>
旗纛廟<hi>立扵風雲雷雨山川壇西司旗者致祭</hi>
<pb n="KR2m0010_WYG_054-7a"/>
凡祭五祀<hi>用豕一祝帛香燭酒果</hi>司戸之神<hi>扵宫門左設香案正月初四日門官致祭</hi>
司竈之神<hi>扵厨舍設香案四月初一日典膳官致祭</hi>中霤之神<hi>扵宫前丹墀内近東設香</hi>
<hi>案六月土旺戊日承奉司官致祭</hi>司門之神<hi>扵承運門稍東設香案十一月初一日門官致祭</hi>
司井之神<hi>扵井邉設香十月初一日典膳官致祭</hi>
　　事例<lb/>
洪武初令王祭宗廟用冕服文武百官祭服陪祭<lb/>
祭器籩豆八簠簋各二牲用少牢其廟制許立五<lb/>
廟二昭二穆與始祖之廟為五以始封之王為始<lb/>
<pb n="KR2m0010_WYG_054-7b"/>
祖靖江王國則以南昌王為始祖四時之祭皆用<lb/>
王者禮樂　十一年定王府社稷無配位社稱國<lb/>
社之神稷稱國稷之神　十八年定祭社稷儀一<lb/>
齋戒正祭前四日奉祀所具本啓聞於午後沐浴更<lb/>
衣于齋宫次日為始齋三日凡齋戒不飲酒不茹葷<lb/>
不弔喪問疾不聽樂不行刑不判署刑殺文書不預<lb/>
穢惡事一省牲正祭前一日清晨設香案于宰牲房<lb/>
外導引官四員導王常服詣省牲位啓省牲執事者<lb/>
<pb n="KR2m0010_WYG_054-8a"/>
牽牲過香案前訖啓省牲畢遂宰牲以盤盛毛血伺祭<lb/>
瘞之一陳設前期掃除壇塲幕次至期掌祭官率執事<lb/>
陳設籩豆簠簋酒樽等物一正祭其日昧爽王具皮弁<lb/>
服文武官祭服典儀唱樂舞生就位執事官各司其事<lb/>
導引官四員導王詣拜位内贊啓就位典儀唱瘞毛血<lb/>
執事者以毛血瘞扵坎内典儀唱迎神典樂舉麾唱迎<lb/>
神樂奏廣清之曲候樂作内贊啓鞠躬四拜興平身樂<lb/>
止典儀唱奠帛初獻禮典樂舉麾唱初獻樂奏夀清之<lb/>
<pb n="KR2m0010_WYG_054-8b"/>
曲武生舞武功之舞執事者捧帛爵獻于神位前讀祝<lb/>
官取祝跪于神位之左内贊啓典儀唱讀祝訖内贊啓<lb/>
俯伏興平身樂作通贊同唱百官俯伏興平身樂止典<lb/>
儀唱亞獻禮典樂舉麾唱亞獻樂奏豫清之曲文生舞<lb/>
文徳之舞執事官舉爵進獻如前儀訖樂作典儀唱終<lb/>
獻禮典樂舉麾唱終獻樂奏熈清之曲文生舞文徳之<lb/>
舞執事官進爵如亞獻儀訖樂止典儀唱飲福受胙典<lb/>
膳以福酒及胙自神位前由正門左捧出内贊啓跪搢<lb/>
<pb n="KR2m0010_WYG_054-9a"/>
圭典膳以福酒跪進内贊啓飲福酒訖典膳以胙跪進<lb/>
内贊啓受胙啓出圭俯伏興平身内贊啓鞠躬四拜興<lb/>
平身通贊同唱百官四拜典儀唱徹饌典樂舉麾唱徹<lb/>
饌樂奏雍清之曲執事官各詣神位前徹饌訖樂作典<lb/>
儀唱送神典樂舉麾唱送神樂奏安清之曲内贊啓四<lb/>
拜通贊同唱四拜樂止典儀唱讀祝官捧祝掌祭官捧<lb/>
帛各詣瘞位典樂舉麾唱望瘞樂奏時清之曲内贊啓<lb/>
禮畢一祭山川儀與社稷但不瘞毛血詣瘞位改為燎<lb/>
<pb n="KR2m0010_WYG_054-9b"/>
位及樂歌不同一祭旗纛遣武官戎服行禮儀與山川<lb/>
同但樂用大樂一五祀儀孟春祀户孟夏祀竈季夏祀<lb/>
中霤孟秋祀門孟冬祀井俱扵本月上旬擇日中霤則<lb/>
扵土旺日遣官致祭用大樂行三獻禮不用飲福受胙<lb/>
　宣徳二年令王府祭宗廟用文公家禮<lb/>
　　　　筵宴<lb/>
　　事例<lb/>
　洪武十八年定<lb/>
<pb n="KR2m0010_WYG_054-10a"/>
凡大宴七爵禮儀其日設王座于存心殿設酒亭于座<lb/>
西南膳亭于東南設文武官四品以上座次于殿内東<lb/>
西相向酒樽食桌于殿外五品以下座次于兩廊設細<lb/>
樂于殿内大樂于殿外典儀啓請陞座殿下常服出樂<lb/>
作陞座樂止引禮引文武四品以上官及長史詣殿内<lb/>
五品以下詣殿外列班北向贊鞠躬樂作四拜樂止進<lb/>
筵樂作有花則進花進訖樂止色長跪啓一奏喜千春<lb/>
之樂次唱樂作進第一爵酒贊各官跪色長跪唱進酒<lb/>
<pb n="KR2m0010_WYG_054-10b"/>
飲訖樂止贊衆官俯伏興贊各官就座執事者進各官<lb/>
卓樂作有花則散花樂止色長跪啓承應畢進第二爵<lb/>
酒色長跪啓二奏永南山之曲各官立斟酒畢復坐執<lb/>
事者随斟各官酒色長跪唱進酒飲畢樂止進湯鼓吹<lb/>
響節前導至殿外大樂作各官起立進畢復坐執事者<lb/>
即供各官湯色長跪唱進湯樂作食畢樂止色長跪啓<lb/>
承應畢進第三爵酒色長跪啓三奏桂枝香之曲進酒<lb/>
進湯如前儀飲畢色長跪啓承應畢進第四爵酒色長<lb/>
<pb n="KR2m0010_WYG_054-11a"/>
跪啓四奏初春曉之曲進酒進湯如前儀色長跪啓承<lb/>
應畢進第五爵酒色長跪啓五奏乾坤泰之曲進酒進<lb/>
湯如前儀色長跪啓承應畢進第六爵酒色長跪啓六<lb/>
奏昌運頌之曲進酒進湯如前儀色長跪啓承應畢進<lb/>
第七爵酒色長跪啓七奏泰道開之曲進酒進湯如前<lb/>
儀畢收爵進湯及大膳如前儀進畢收膳色長跪啓承<lb/>
應畢贊徹案自下而上贊起文武官如前列班樂作四<lb/>
拜樂止分東西序立典儀跪啓禮畢樂作引王還宫樂<lb/>
<pb n="KR2m0010_WYG_054-11b"/>
止各官以次出常宴五爵禮儀同凡遇正旦聖節王夀<lb/>
日設宴用花其餘常宴不用<lb/>
　　　　來朝<lb/>
　　明祖訓<lb/>
凡親王每嵗朝覲不許一時同至務要一王來朝還國<lb/>
無虞信報别王方許来朝諸王不拘嵗月自長至㓜以<lb/>
嫡先至嫡者朝畢方及庶者亦分長㓜而至週而復始<lb/>
母得失序<lb/>
<pb n="KR2m0010_WYG_054-12a"/>
凡諸王居邉者無警則依朝来朝有警則従便不拘朝<lb/>
期<lb/>
凡天子與親王雖有長㓜之分在朝廷必講君臣之禮<lb/>
盖天子之位即祖宗之位宜以祖宗所執大圭扵上鏤<lb/>
字題曰奉天法祖世世相傳凡遇親王来朝雖長扵天<lb/>
子者天子執相傳之圭以受禮盖見此圭如見祖考也<lb/>
凡諸王来朝祭祀辦與未辦先常服見天子三叩頭不<lb/>
拜奉天殿見畢不拘何殿樓閣門下天子執大圭王具<lb/>
<pb n="KR2m0010_WYG_054-12b"/>
冕服叙君臣禮行五拜三叩頭見畢諸王係尊長天子<lb/>
係姪孫引王至何便殿王坐東面西天子衣常服叙家<lb/>
人禮行四拜不叩頭王坐受然雖行家人禮君臣之分<lb/>
不可不謹天子居正中南面坐以待尊長次見東宫行<lb/>
四拜禮如王係尊長東宫答拜<lb/>
凡親王係天子伯叔之類年踰五十則不朝世子代之<lb/>
孫姪之輩年踰六十則不朝世子代之<lb/>
凡親王来朝若遇大宴㑹諸王不入筵宴中若欲筵宴<lb/>
<pb n="KR2m0010_WYG_054-13a"/>
扵便殿去處精潔茶飯叙家人禮以待之羣臣大㑹宴<lb/>
中王並不入席所以慎防也<lb/>
凡親王每嵗来朝自備飲膳其随従官員軍士盤費馬<lb/>
疋草料俱各自備毋得干預有司恐惹事端<lb/>
　　事例<lb/>
凡王世子既授封其叔父行禮班次遇節令行公禮依<lb/>
宗子法重在世子家庭私㑹依家人禮尊歸叔伯<lb/>
凡親王来朝預先具奏有㫖免来則寫書報王<lb/>
<pb n="KR2m0010_WYG_054-13b"/>
　　　　樂<lb/>
　　事例<lb/>
洪武初定凡王國宗廟樂生三十六人鐘磬各一瑟二<lb/>
琴八塤箎簫笛各二笙四柷敔各一摶拊二歌工八舞<lb/>
生七十二文舞三十六人各執羽籥武舞如文舞之數<lb/>
各執干戚中各以二人為引舞　又定王府樂工例設<lb/>
二十七户扵各王境内撥與供用　十五年定王國樂<lb/>
工樂器冠服之制凡朝賀用大樂樂工二十七人樂器<lb/>
<pb n="KR2m0010_WYG_054-14a"/>
用戲竹二頭管四笛四杖鼓十二大鼓一花梨木拍板<lb/>
一冠服用紅絹綵畫胸背方花小袖單袍有花鼓吹冠<lb/>
錦臂鞲皂靴抹額用紅羅彩畫束腰用紅絹宴禮七奏<lb/>
樂樂工八人樂器用紫竹簫二紫竹笙二<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>二花梨木<lb/>
拍板一冠服同前迎膳大樂樂工八人樂器用戲竹二<lb/>
杖鼓二小鼓一花梨木柏板一冠服亦同前其餘樂工<lb/>
冠服用綠絹彩畫胸背方花小袖單袍無花鼓吹冠抺<lb/>
額以紅絹彩畫束腰以紅絹<lb/>
<pb n="KR2m0010_WYG_054-14b"/>
　　　　婚姻<lb/>
　　明祖訓<lb/>
凡親王妃宫人等必須選擇良家子女以禮聘娶不拘<lb/>
處所勿受大臣進送恐有奸計但是娼妓不許狎近<lb/>
　　事例<lb/>
天順間定凡宗室有請繼室者無後者方許　𢎞治間<lb/>
定凡王府擇婚務要㑹同長史承奉教授等官扵本境<lb/>
内揀選家道清白人物俊秀年長成者就行彼處按察<lb/>
<pb n="KR2m0010_WYG_054-15a"/>
司覈勘明白方許具奏並不許倫理失序扵例有違<lb/>
凡王府前妃有出聴王自備財禮扵本境民間女内選<lb/>
娶一人以為内助不授繼妃之封<lb/>
凡王府選婚若先通媒合納賄營求及扶同保勘婚配<lb/>
不當者經該官吏媒合人等通坐以枉法罪名營求撥<lb/>
置之人問發邉衛充軍<lb/>
凡各處郡王除正妃外妾媵多不過四人鎮國輔國将<lb/>
軍除正夫人奉國将軍除正淑人外妾媵各不過三人<lb/>
<pb n="KR2m0010_WYG_054-15b"/>
鎮國中尉除㳟人輔國中尉除宜人奉國中尉除安人<lb/>
外妾媵各不過二人生子之日先期開具姓名奏報以<lb/>
後請名請封庶無僣差若是濫收過數将輔導隱匿不<lb/>
奏官員㕘提究問奏請降調邉方<lb/>
凡各王府選擇儀賔須年十五以上人物長成俊秀者<lb/>
方許具奏成婚<lb/>
凡王府選中儀賔俱送本處儒學讀書習禮教官嚴加<lb/>
訓迪務俾講學修徳既婚之後仍在本學讀書<lb/>
<pb n="KR2m0010_WYG_054-16a"/>
凡宗室降為庶人者天順間奏准其子女婚嫁有司每<lb/>
人辦與四表裏首飾銀二十兩猪四口羊四隻自令婚<lb/>
配<lb/>
　　　　奏事<lb/>
　　明祖訓<lb/>
凡親王及嗣或出逺方或守其國或在京城朝廷凡有<lb/>
宣召或差儀賔或駙馬或内官齎持御寳文書并金符<lb/>
前去方許起程詣闕<lb/>
<pb n="KR2m0010_WYG_054-16b"/>
凡王遣使至朝廷不須經由各衙門直詣御前敢有阻<lb/>
當者即是奸臣其王使至午門直門軍官火者火速奏<lb/>
聞若不奏聞即係奸臣同黨<lb/>
　　事例<lb/>
正統九年令各郡王奏事以所奏事理先令長史司啓<lb/>
親王知叅詳可否然後出批付令奏聞惟機宻事不在<lb/>
此例　𢎞治十三年申定各郡王并将軍中尉凡有奏<lb/>
請先令長史司具啓親王知㑹叅詳可否若應該具奏<lb/>
<pb n="KR2m0010_WYG_054-17a"/>
者然後給批差人齎奏如違該衙門将齎奏人員并教<lb/>
授一體㕘究其所奏事件仍行長史司具啓親王查勘<lb/>
㕘詳明白具奏方纔施行若機宻重事或與親王事有<lb/>
干涉及郡王分封相離窵逺不在一城居住者許令徑<lb/>
自具奏本府将軍以下俱啓王代奏若事與親王無干<lb/>
及不係機宻重情無故驀越具奏者所司備查前例上<lb/>
請區處若已經㕘詳奏行勘問未結重復奏擾即将奏<lb/>
詞立案不行<lb/>
<pb n="KR2m0010_WYG_054-17b"/>
凡王府發放一應事務所司随即奏聞必待欽准方許<lb/>
奉行若不奏聞及已奏不待回報擅自承行者一體治<lb/>
以重罪在京各王出府之日法司即查前例通行長史<lb/>
司知㑹遵守<lb/>
　<lb/>
　<lb/>
　<lb/>
　明㑹典卷五十四<lb/>
</p>
<p>
</p>
  </div>
</body>
</text>
</TEI>
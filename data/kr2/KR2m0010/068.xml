<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明㑹典卷六十八</head> <lb/>
    <p>
<pb n="KR2m0010_WYG_068-1a"/>
欽定四庫全書<lb/>
　明㑹典卷六十八<lb/>
　　禮部二十七<lb/>
　　　婚禮四<lb/>
　　　　公主婚禮<lb/>
　　諸司職掌<lb/>
　　　　冊公主<lb/>
前期告奉先殿<hi>用祝帛猪羊行禮如常儀</hi>
<pb n="KR2m0010_WYG_068-1b"/>
　　　　冊文<lb/>
維洪武某年嵗次某某月某日皇帝制曰古之君天下<lb/>
者有女必封爾<hi>長次</hi>女今已成人未有封號特以某郡為<lb/>
爾之號配某官某之子彼為駙馬爾為公主既入某官<lb/>
之門恪遵婦道以奉舅姑閨門整肅内助長佳毋累父<lb/>
母生身之恩爾惟敬哉<lb/>
　　　　謁廟<lb/>
受冊次日引禮引公主謁奉先殿<hi>用香燭</hi>
<pb n="KR2m0010_WYG_068-2a"/>
　　　　駙馬受誥<lb/>
其日駙馬受誥如常儀<lb/>
　　　　誥文<lb/>
夫婦之道人之大倫婚姻以時禮之所重帝女下嫁必<lb/>
擇勲舊為姻此古今通義也朕今命爾為駙馬都尉當<lb/>
堅夫道毋寵毋慢永肅其家以稱親親之意恪遵朕言<lb/>
勿怠<lb/>
　　　　公主受醮戒<lb/>
<pb n="KR2m0010_WYG_068-2b"/>
其日早公主具禮服辭奉先殿申時内官陳設儀仗于正<lb/>
宫内丹陛之東西大樂陳于丹墀執事女官備金爵酒<lb/>
壺果合以俟内賛女官二員于殿之東西皇帝常服皇<lb/>
后燕居服陞座公主具禮服引禮女官引公主詣皇帝<lb/>
前賛拜樂作四拜樂止賛跪賛受爵女官以爵斟酒立<lb/>
授公主公主受酒飲訖以爵授執事者執事者跪受虚<lb/>
爵退復位賛恭聴戒命<hi>随㫖意訓戒</hi>公主聴受訖賛興<lb/>
賛復位賛拜樂作四拜興樂止引禮女官又引公主詣<lb/>
<pb n="KR2m0010_WYG_068-3a"/>
皇后前賛拜樂作四拜興樂止賛跪賛受爵執事女官<lb/>
斟酒立授公主公主受酒飲訖以爵授執事者跪受虚<lb/>
爵以退賛恭聴戒命<hi>随㫖意訓戒</hi>公主聴受訖賛興賛<lb/>
復位賛拜樂作四拜興樂止禮畢公主换燕居冠服命<lb/>
婦送至宫門引禮引公主由宫門東門出過宫門西上<lb/>
陞輦至右門内公主降輦駙馬揭簾公主陞轎内使備<lb/>
儀仗鼓樂前導合女樂三十六人接引至府公侯百官<lb/>
命婦送至府各囬家<lb/>
<pb n="KR2m0010_WYG_068-3b"/>
　　　　駙馬受醮戒<lb/>
其日早駙馬父與駙馬具家用祭服告祠堂畢至午後<lb/>
駙馬父坐于正堂駙馬具見尊長服引禮引駙馬至拜<lb/>
位賛鞠躬兩拜興平身賛跪賛搢笏賛受爵執事者斟<lb/>
酒授駙馬駙馬受酒飲訖以爵授執事者賛聴訓戒<hi>駙</hi>
<hi>馬父随意致戒辭</hi>駙馬聴訖賛出笏俯伏興賛復位賛<lb/>
鞠躬兩拜興平身禮畢駙馬便服上馬行親迎禮<hi>若駙</hi>
<hi>馬父母俱存則父母同坐于正堂行禮如前儀</hi>
<pb n="KR2m0010_WYG_068-4a"/>
　　　　親迎<lb/>
其日駙馬受醮戒訖具儀従鼓樂前導至午門西下馬<lb/>
至朝房具朝服候申時序班二人具服引駙馬由午門<lb/>
西角門入至右紅門内官二員具服接引駙馬至内使<lb/>
監前候報公主醮戒将畢引駙馬至右門西東向立公<lb/>
主至駙馬揭簾公主陞轎駙馬先由午門西角門出至<lb/>
上馬處上馬先至府候公主至揭簾公主降轎同謁祠<lb/>
堂<lb/>
<pb n="KR2m0010_WYG_068-4b"/>
　　　　謁祠堂<lb/>
執事者先於祠堂設祭物畢引禮女使引駙馬及公主<lb/>
至祠堂拜位駙馬立于東公主立于西賛禮賛鞠躬拜<lb/>
駙馬公主皆兩拜引禮引駙馬詣高祖考妣神位前公<lb/>
主仍立於拜位賛跪駙馬跪公主亦跪賛搢笏駙馬搢<lb/>
笏賛進爵執事者以爵跪進于駙馬右賛受爵駙馬受爵<lb/>
以授執事者賛獻爵執事者以爵奠于高祖考神位前<lb/>
賛冄進爵執事者以爵進賛受爵駙馬受爵以授執事<lb/>
<pb n="KR2m0010_WYG_068-5a"/>
者賛獻爵執事者以爵奠于高祖妣神位前賛出笏俯<lb/>
伏興公主亦興引禮又引駙馬詣曽祖考妣祖考妣各<lb/>
神位前如前儀訖賛詣讀祝位駙馬至讀祝位賛跪駙<lb/>
馬跪公主亦跪讀祝訖俯伏興公主亦興賛復拜位賛<lb/>
拜駙馬公主俱兩拜禮畢導還府行合巹禮<lb/>
　　　　合巹<lb/>
其日女使陳設駙馬座于室東西向公主座于室西東<lb/>
向各設拜位于座之南設酒案于室中稍南置兩盞兩<lb/>
<pb n="KR2m0010_WYG_068-5b"/>
巹<hi>即葫蘆盞</hi>于案上饌案二于室中賛引二人導駙馬<lb/>
二人導公主就拜位賛兩拜駙馬公主相向皆兩拜請<lb/>
就位駙馬公主各就位執事者奉饌案置于駙馬公主<lb/>
前執事者二人以二盞斟酒以進駙馬公主皆飲酒執<lb/>
執事者進饌駙馬公主皆舉筯執事者冄斟酒駙馬公<lb/>
主皆飲酒執事者冄進饌駙馬公主皆舉筯執事者以<lb/>
兩巹盞斟酒合和以進駙馬公主皆飲訖執事者又進<lb/>
饌駙馬公主皆舉筯執事者徹饌案賛駙馬公主興就<lb/>
<pb n="KR2m0010_WYG_068-6a"/>
拜位駙馬公主相向皆兩拜禮畢<lb/>
　　　　見舅姑<lb/>
一公主見舅姑舅姑坐于東西向公主立于西東向行<lb/>
四拜禮舅姑荅兩拜<lb/>
　　　　賜駙馬冠帶衣服<lb/>
　　紗㡌一　　　　　金帶一<hi>後以玉帶</hi>
　　紵絲羅衣各一襲　斜皮靴一雙<lb/>
　　鞍馬二<lb/>
<pb n="KR2m0010_WYG_068-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明㑹典卷六十八<lb/>
</p>
<p>
</p>
  </div>
</body>
</text>
</TEI>
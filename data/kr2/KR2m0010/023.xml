<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明㑹典卷二十三</head> <lb/>
    <p>
<pb n="KR2m0010_WYG_023-1a"/>
欽定四庫全書<lb/>
　明㑹典卷二十三<lb/>
　　户部八<lb/>
天下税糧有司徴收皆有定數每嵗㑹計存留起運以供<lb/>
軍國之需俱從本部定奪宣徳後事例漸宻今具列於後<lb/>
　　諸司職掌<lb/>
凡所在有司倉廪儲積粮斛除存留彼處衞所三年官<lb/>
軍俸粮外務要㑹計周嵗関支數目分豁見在若干不<lb/>
<pb n="KR2m0010_WYG_023-1b"/>
敷若干餘剩若干每嵗開報合干上司轉逹本部定奪<lb/>
施行仍將次年實在糧米及該收該用之數一體分豁<lb/>
舊管新收開除實在開報<lb/>
　　事例<lb/>
洪武初天下有司錢糧按季開報後以季報太繁令一<lb/>
年一次將當年已支見在并下年該收該用數目盡行<lb/>
開報　宣德七年令浙江布政司等處逓年實徴文冊<lb/>
并繳到開豁錢糧勘合等項内有埋沒并重複者查追<lb/>
<pb n="KR2m0010_WYG_023-2a"/>
革後者追究奏請定奪　八年令各布政司都司并直<lb/>
𨽻府州衞所嵗報稅糧等項文冊查理明白各造總冊<lb/>
差該吏親齎俱限年終到部違限及數目不清者先將<lb/>
差来吏送問經該官吏通行查問　正統三年奏准各<lb/>
處嵗報錢糧文冊貴州都司陜西行都司限五月終廣<lb/>
西廣東雲南都司限六月終到部　景泰六年令廣東<lb/>
布政司所属府州縣實徴并嵗用總冊照舊年終造報<lb/>
其嵗支錢糧年終倉庫錢帛及户口總冊俱限次年八<lb/>
<pb n="KR2m0010_WYG_023-2b"/>
月終到部　𢎞治三年奏准各處軍衞有司預偹倉糧<lb/>
文冊俱限年終造完次年二月以裏到部違者照例問<lb/>
罪<lb/>
各處草料徴收折納己見諸司職掌若因時制宜措偹<lb/>
收放其法不一具列於後<lb/>
　　諸司職掌<lb/>
凡各處倉塲收積草料以偹軍馬往來支用草於本處<lb/>
官司照田糧徴收料於秋糧内折納務要常存預偹果<lb/>
<pb n="KR2m0010_WYG_023-3a"/>
係調撥軍馬及有本部印信文憑方許支給仍仰所在<lb/>
官司將支過數目申逹合干上司作數<lb/>
　　事例<lb/>
洪武三年令應天寜國等六府近京師者重租田一頃<lb/>
輸草十六束輕租田加倍池州安慶等十六府逺京師<lb/>
者輸剉草重租田一頃十八包包各十五斤輕租田加<lb/>
倍　二十三年令官田每頃科草七包半民田加倍俱<lb/>
起運赴京定塲交納　宣德七年順天府覇州東安等<lb/>
<pb n="KR2m0010_WYG_023-3b"/>
州縣拖欠草束每束折納鈔五貫就本處官庫收貯偹<lb/>
用　正統二年令山西布政司嵗徴馬草俱存留萬全<lb/>
等處折米偹用　七年奏准每年四月至八月綱運糧<lb/>
到令各處收草官員協助有不敷者再量差官助收至<lb/>
次年三月各處納草堆積亦令收糧官協助　又奏准<lb/>
凡南直𨽻各府起運馬草願納價銀者每束納銀三分<lb/>
觧部送太倉銀庫收貯候用草時召商上納照時價支<lb/>
給　八年令山東布政司實徴馬草除定擬起運京塲<lb/>
<pb n="KR2m0010_WYG_023-4a"/>
外其存留本處偹用數目每束折米五升於用糧處所<lb/>
交納　九年令各塲該用草束止許殷實軍民中納如<lb/>
有内外該管官員令子弟家人伴當假托軍民出名承<lb/>
納又行嘱託規從輕省者聴監收御史舉劾　十年令<lb/>
應天蘇松等府州該徴草束内折色米豆量為存留本<lb/>
處偹用其本色起運户部交納者每束折銀三分北直<lb/>
𨽻真定等府州起運草内量减每束折鈔一錠類觧<lb/>
十四年令浙江湖州嘉興并直𨽻蘇松等府該徴馬草<lb/>
<pb n="KR2m0010_WYG_023-4b"/>
願納本色折色各從民便不許一槩徴銀　景泰五年<lb/>
令浙江嘉湖并應天直𨽻府州草束原納折色者照例<lb/>
徴銀觧京其存留之數每包束折米豆五升於用糧處<lb/>
所收積　成化十九年令鎮江府寄莊與實在民田一<lb/>
體均納養馬草束　二十二年令各處收受糧草等官<lb/>
凡納户納完正糧正草之外不許追收餘價若有餘價<lb/>
聴令部運人員追收帯回本布政司發各該州縣收貯<lb/>
别用<lb/>
<pb n="KR2m0010_WYG_023-5a"/>
　　　已上徵納<lb/>
正統元年令刑部都察院問完囚人以四分為率内二<lb/>
分納草贖罪其斬絞罪者納草一千八百束三流并徒<lb/>
三年者一千四百束徒二年半者一千二百束徒二年<lb/>
者一千束徒一年半者八百束徒一年者六百束笞杖<lb/>
者每一十四十束每束重一十五斤　十四年令陜西<lb/>
西安慶陽延安等衞府官吏舍人所犯不係贓罪笞杖<lb/>
徒流及軍民人等犯該笞杖與軍犯該笞杖不該立功<lb/>
<pb n="KR2m0010_WYG_023-5b"/>
者定撥各堡納草　又奏准召商納草不分官員軍民<lb/>
之家每榖草一百束官給價銀三兩禾草一百束二兩<lb/>
二錢就於京塲上納　又令開中兩淮兩浙河間長蘆<lb/>
運司存積四分官塩不分四品以上官員之家及軍民<lb/>
人等俱於在京西城等坊草塲上納草束　景泰元年<lb/>
令直𨽻真定等府儒學生員納草四千束者給與冠帯<lb/>
以榮終身　成化元年獨石馬營龍門所雲州四倉急<lb/>
缺糧料開中淮浙長蘆河東運司官塩九十五萬二千<lb/>
<pb n="KR2m0010_WYG_023-6a"/>
三百二十二引召商上納米豆至六年報中未完除兩<lb/>
淮仍令照舊兩浙等運司酌量時價改中草束　二年<lb/>
奏准在京各衙門辦事吏典有辦事一年以下納豆一<lb/>
百石二年以下八十石三年以下六十石免其考試就<lb/>
便實撥當該其辦事一年以下納豆二百石二年以下<lb/>
一百五十石三年以下一百石送吏部免其京考給與<lb/>
冠𢃄即照資格挨次選用在京各衙門當該官吏典有<lb/>
着役一年以下納豆八十石二年以下六十石給與冠<lb/>
<pb n="KR2m0010_WYG_023-6b"/>
帯就便照依資格挨次選用　在京各衙門辦事官有<lb/>
該正從八品選用者納豆一百石就便照依資格挨次<lb/>
選用　十二年大同等處各城堡倉塲開中長蘆運司<lb/>
官塩十萬引每引納料豆四斗河東運司官塩二十萬<lb/>
引每引納糓草八束　十四年令遼東各邉客兵調集<lb/>
去處草束不敷許於本處官庫贓罰銀内酌量給與官<lb/>
軍買用如再不敷許用折糧官銀補輳　又令遼東二<lb/>
十五衞囚犯納草贖罪除笞罪并真犯死罪及例該充<lb/>
<pb n="KR2m0010_WYG_023-7a"/>
軍等項并無力外其餘雜犯死罪納草三百五十束徒<lb/>
三年納草二百五十束徒二年納草二百束徒一年納<lb/>
草一百五十束杖罪每一十納草十束　又令本部運<lb/>
銀十萬兩分送陜西榆林給與官軍准折草料仍行山<lb/>
西河南附近州縣或借撥或儧運或買辦料豆各萬石<lb/>
榖草各一百五十萬束俱納榆林一帯倉塲<lb/>
　　　已上措偹<lb/>
洪武十五年令廣東廣西福建浙江湖廣江西布政司<lb/>
<pb n="KR2m0010_WYG_023-7b"/>
淮安蘇州等衞馬草不許科收馬料不許支給　永樂<lb/>
七年欽定征操馬疋闗支草料公六疋侯五疋伯四疋<lb/>
指揮千百户各一疋征進馬疋草料公十疋侯伯八疋<lb/>
都督六匹都指揮三匹指揮二匹千百户各一匹非征<lb/>
進之數不許関支　十一年令上直馬每匹日支料豆<lb/>
四升草一束其下塲牧放馬匹止関料豆一月　十四<lb/>
年令䭾豹馬日支料四升草一束自九月初一日起至<lb/>
十一月止　二十二年令常川上直馬每疋日支料三<lb/>
<pb n="KR2m0010_WYG_023-8a"/>
升草半束餘半束折支鈔二貫騎操等項馬每疋日支<lb/>
料三升草一束折支鈔四貫　宣德五年令御馬監勇<lb/>
士馬并逹官調習馬每疋按月原支草三十束内支本<lb/>
色草一十五束餘折白綿布一疋　正統二年令五軍<lb/>
三千神機等营操偹官軍馬月支料豆九斗添與一斗<lb/>
以後照舊関支　陜西寜夏等處官軍騎操馬每嵗自<lb/>
九月半起関支料豆至次年四月半住支　大同宣府<lb/>
等處操偹廵哨馬每月原支料豆九斗添與三斗至次<lb/>
<pb n="KR2m0010_WYG_023-8b"/>
年三月半住支　四年令大同宣府鎮守總兵等官凡<lb/>
馬匹不係官給之數不許関支草料　六年令北邊使<lb/>
臣馬駝初到京每匹日支草半束一月之後又添半束<lb/>
每日仍支料一升　甘肅操偹馬料自十一月初一日<lb/>
至次年二月終日支四升其九月下半月及次年三月<lb/>
四月上半月仍照舊日支三升　八年令直𨽻真定衞<lb/>
逹官自已馬草料住支其官馬照官軍例支給　九年<lb/>
令萬全都司廵哨操偹馬添支四月下半月料豆六斗<lb/>
<pb n="KR2m0010_WYG_023-9a"/>
　十年令甘肅莊凉等處官軍馬料日支四升外添支<lb/>
青稞一升　又令大同右玉林等衞官馬月支榖草十<lb/>
束與自偹野草相兼餵飼　十三年令在京各衞官軍<lb/>
上直馬每疋日支料豆四升騎操馬三升按月開數及<lb/>
月分大盡小盡文冊二本送部一本存留偹照一本發<lb/>
倉照數放支　十四年令各處馬房上直騎操并起取<lb/>
等項馬草每一束折支銀二分　居庸関騎操馬自十<lb/>
月十五日起每馬一匹日支草一束　五軍三千神機<lb/>
<pb n="KR2m0010_WYG_023-9b"/>
等營騎操馬自本年十二月二十五日起至次年二月<lb/>
終止每疋日加料豆一升　景泰元年長陵等三陵神<lb/>
官監長随内使領到御馬監馬馿行令昌平縣每馬一<lb/>
疋日支料三升草一束驢一頭日支草半束料一升每<lb/>
年十月初一日起三月終止如有事故截日住支　二<lb/>
年奏减上直馬料豆一升與五軍等营騎操馬一例関<lb/>
支三升　五軍等营騎操馬自十月十五日起本月終<lb/>
止每馬一疋給銀一錢十一月給銀二錢買草十二月<lb/>
<pb n="KR2m0010_WYG_023-10a"/>
至次年正月終止每馬関本色草一十五束　三年令<lb/>
减給䭾豹馬料豆一升照例自九月初一日起至三月<lb/>
初一日住支　又令五軍等营存操馬自五月初一日<lb/>
為始大月仍支料九斗草十五束候至六月青草長茂<lb/>
止関料豆草束住支至十月初一日起草束依例関支<lb/>
　七年令寜夏等衞馬隊旗軍照甘肅例每嵗九月十<lb/>
六日起至次年四月十五日止日支料豆三升　又令<lb/>
勇士小厮馬月支料豆九斗草三十束　天順元年奏<lb/>
<pb n="KR2m0010_WYG_023-10b"/>
准勇士小厮馬自本年十二月起至次年三月終月支<lb/>
料豆一石待豐年有積照永樂宣德年間事例月支一<lb/>
石二斗　二年令新降逹官每人准馬一匹月支料七<lb/>
斗草三十束　成化元年奏准凡内外鎮守官員馬不<lb/>
拘官私止給四疋草料　五年令京营官軍草料俱編<lb/>
填勘合方許支給　十二年令原選聴征下塲馬預先<lb/>
調取来京每疋於九月一月支草二十束九月以後仍<lb/>
有邉報却將十一月分該支草料移在十月分十二月<lb/>
<pb n="KR2m0010_WYG_023-11a"/>
分移在十一月分接續照例秋草糓草兼支間月折與<lb/>
價銀買草　十三年令下塲取回聴征馬八月九月每<lb/>
馬一疋按月支與草價銀二錢三分　十七年令聴征<lb/>
官軍馬一萬五千疋每疋月給草價銀一錢日支料豆<lb/>
三升續因馬匹痩損添給草價銀一錢　二十年奏准<lb/>
聴征馬四月五月每月添給料豆一斗輳前九斗共支<lb/>
一石草價銀輳前二錢共支二錢三分　二十一年令<lb/>
永平山海薊州等處三屯等营官軍騎操馬按月造冊<lb/>
<pb n="KR2m0010_WYG_023-11b"/>
三月関支料豆十月折支草束　𢎞治二年令各营騎<lb/>
操馬本年十二月至春季向一月每疋月添草價銀一<lb/>
錢以後該支月分仍舊　議准京营存操馬每年四月<lb/>
分関支料豆一半其餘下塲回還馬每年関支折草銀<lb/>
兩月　六年令存操馬四月分料豆准與全支　十二<lb/>
年奏准存留下塲聽征馬自五月初一日為始除料<lb/>
豆照常外每馬折給草價銀二錢内存操馬先已支<lb/>
過者照數扣除候聲息稍緩仍令下塲牧放草料住<lb/>
<pb n="KR2m0010_WYG_023-12a"/>
支<lb/>
　　　已上支給<lb/>
國初官軍馬草徵自民間洪武二十五年以百姓供給<lb/>
艱難令北平等處衞所官軍不支草束自採野草偹用<lb/>
是後遂有秋青草事例宣徳以來通命在京在外軍衞<lb/>
有司量𣲖軍夫採打置塲收納嵗有常額與民納草相<lb/>
兼支用<lb/>
　　事例<lb/>
<pb n="KR2m0010_WYG_023-12b"/>
永樂九年令天城陽和等衞所採取青草給大同都司<lb/>
官馬以平陽澤潞等府州縣草納附驛站　十二年令<lb/>
五府各衞每嵗差撥有馬官軍下塲採打秋青草偹用<lb/>
　宣德四年令行在五府所属衞所錦衣等衞順天等<lb/>
府所属州縣各起倩軍餘人夫採取秋青草運赴京塲<lb/>
及在外驛站收貯偹用其山西河南山東陜西四布政<lb/>
司所属驛站并有操偹馬衞所行各布政司都司量𣲖<lb/>
軍夫採打秋青草就本處收貯聴支　正統十一年令<lb/>
<pb n="KR2m0010_WYG_023-13a"/>
延綏一𢃄自定邉安邉营西抵寕夏花馬池東至府谷<lb/>
縣大小营堡官軍馬皆自偹野草支用　景泰元年奏<lb/>
准西湖并城濠草俱令本部借撥軍民人等採取偹用<lb/>
不許諸人私占　又令陜西寕夏甘肅延綏山西大同<lb/>
并偏頭鴈門二関遼東萬全都司所属及直𨽻山海永<lb/>
平宻雲紫荆倒馬居庸一帯沿邉関口及山東偹倭處<lb/>
所馬草總兵鎮守及管糧郎中布按二司等官於秋草<lb/>
長茂之時量起軍夫趂時採取每束重一十五斤設法<lb/>
<pb n="KR2m0010_WYG_023-13b"/>
堆積委官看守以偹支用　三年令南海子大木厰西<lb/>
湖并城濠内青草本部差官督同各城兵馬司委官率<lb/>
領弓兵并當坊火甲時常廵護至期行取三撥官軍採<lb/>
打搬運京塲　天順三年令甘肅莊浪沿邉十三衞所<lb/>
官軍餘丁舍人每名採草一百五十束堆積偹用不許<lb/>
官豪勢要占據近地肥饒草塲其平凉等府原𣲖地畒<lb/>
榖草每束折收銀二分運送邉城以偹買草支用　成<lb/>
化二年令陜西都行二司各衞所軍士餘丁不該輪班<lb/>
<pb n="KR2m0010_WYG_023-14a"/>
在营者每人採草一百二十束各於官塲上納各驛及<lb/>
逓運所馬牛夫甲軍每人八十束俱於本驛逓上納<lb/>
三年令遼陽廣寜等軍衞趂秋青草牧放馬匹不許指<lb/>
以征操為由擅支在官堆積草束　九年令延綏寕夏<lb/>
各堡馬歩軍餘採草十一月終不完者本堡把總官住<lb/>
俸年終不完者管糧參政及監收副使等官住俸　𢎞<lb/>
治二年令甘肅等處總兵官與分守守偹等官預計秋<lb/>
草長茂之時將官軍舍餘名數并湖塲逺近里數開報<lb/>
<pb n="KR2m0010_WYG_023-14b"/>
廵撫與管糧官處照依本部奏行事例甘州等處總兵<lb/>
官㑹廵撫與太監副總兵等官莊凉等處分守守偹等<lb/>
官㑹布按二司并管糧等官公同查議以均𣲖運<lb/>
　<lb/>
　<lb/>
　<lb/>
　<lb/>
　明㑹典卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明會典卷一百四十一</head> <lb/>
    <p>
<pb n="KR2m0010_WYG_141-1a"/>
欽定四庫全書<lb/>
　明會典卷一百四十一<lb/>
　　刑部十六<lb/>
　　　都官科<lb/>
　　諸司職掌<lb/>
　　　律令<lb/>
　　捕亡　　　　婚姻　　　　犯姦<lb/>
　　雜犯　　　　斷獄<lb/>
<pb n="KR2m0010_WYG_141-1b"/>
　　　　捕亡<lb/>
　　明律<lb/>
　　　應捕人追捕罪人<lb/>
凡應捕人承差追捕罪人而推故不行若知罪人所在<lb/>
而不捕者減罪人罪一等限三十日内能自捕得一半<lb/>
以上雖不及一半但所獲者最重皆免其罪雖一人捕<lb/>
得餘人亦同若罪人已死及自首各盡者亦免罪不盡<lb/>
者止以不盡之人為坐其非應捕人臨時差遣者各減<lb/>
<pb n="KR2m0010_WYG_141-2a"/>
應捕人罪一等受財故縱者不給捕限各與囚同罪贓<lb/>
重者計贓以枉法從重論<lb/>
　　　罪人拒捕<lb/>
凡犯罪逃走拒捕者各於本罪上加二等罪止杖一百<lb/>
流三千里毆人至折傷以上者絞殺人者斬為從者各<lb/>
減一等　若罪人持杖拒捕其捕者格殺之及囚逃走<lb/>
捕者逐而殺之若囚窘迫而自殺者皆勿論　若已就<lb/>
拘執及不拒捕而殺或折傷者各以鬭殺傷論罪人本<lb/>
<pb n="KR2m0010_WYG_141-2b"/>
犯應死而擅殺者杖一百<lb/>
　　　獄囚脱監及反獄在逃<lb/>
凡犯罪被囚禁而脱監及觧脱自帶枷鎻越獄在逃者<lb/>
各於本罪上加二等因而竊放他囚罪重者與囚同罪<lb/>
並罪止杖一百流三千里本犯應死者依常律　若罪<lb/>
囚反獄在逃者皆斬同牢囚人不知情者不坐<lb/>
　　　徒流人逃<lb/>
凡徒流遷徙囚人役限内而逃者一日笞五十每三日<lb/>
<pb n="KR2m0010_WYG_141-3a"/>
加一等罪止杖一百仍發配所其徒囚照依原犯徒年<lb/>
從新拘役役過月日並不准理　若起發已斷决徒流<lb/>
遷徙充軍囚徒未到配所中途在逃者罪亦如之　主<lb/>
守及押觧人不覺失囚者一名杖六十每一名加一等<lb/>
罪止杖一百皆聴一百日内追捕提調官及長押官減<lb/>
主守及押觧人罪三等限内能自捕得或他人捕得若<lb/>
囚已死及自首皆免罪故縱者各與囚同罪受財者計<lb/>
贓以枉法從重論<lb/>
<pb n="KR2m0010_WYG_141-3b"/>
　　　稽留囚徒<lb/>
凡應徒流遷徙充軍囚徒斷决後當該官司限一十日<lb/>
内如法枷杻差人管押牢固關防發遣所擬地方交割<lb/>
若限外無故稽留不送者三日笞二十每三日加一等<lb/>
罪止杖六十因而在逃者就將提調官吏抵犯入本罪<lb/>
發遣候捕獲犯人到官替役至日疎放别叙若臨境官<lb/>
司囚到稽留不即逓送者罪亦如之　若發遣之時提<lb/>
調官吏不行如法枷杻以致囚徒中途觧脱自帶枷杻<lb/>
<pb n="KR2m0010_WYG_141-4a"/>
在逃者與押觧人同罪　並罪坐所由受財者計贓以<lb/>
枉法從重論<lb/>
　　　主守不覺失囚<lb/>
凡獄卒不覺失囚者減囚罪二等若囚自内反獄在逃<lb/>
又減二等聴給限一百日追捕限内能自捕得及他人<lb/>
捕得若囚已死及自首皆免罪司獄官典減獄卒罪三<lb/>
等其提牢官曾經躬親逐一㸃視罪囚枷鎖杻俱已如<lb/>
法取責獄官獄卒牢固収禁文狀者不坐若不曾㸃視<lb/>
<pb n="KR2m0010_WYG_141-4b"/>
以致失囚者與獄官罪同故縱者不給捕限各與囚同<lb/>
罪未斷之間能自捕得及他人捕得若囚已死及自首<lb/>
各減一等受財者計贓以枉法從重論　若賊自外入<lb/>
刼囚力不能敵者免罪　若押觧罪囚中途不覺失囚<lb/>
者罪亦如之<lb/>
　　　知情藏匿罪人<lb/>
凡知人犯罪事發官司差人追喚而藏匿在家不行捕<lb/>
告及指引道路資給衣粮送令隱避者各減罪人罪一<lb/>
<pb n="KR2m0010_WYG_141-5a"/>
等其展轉相送而隱藏罪人知情者皆坐不知者勿論<lb/>
　若知官司追捕罪人而漏泄其事致令罪人得以逃<lb/>
避者減罪人罪一等未斷之間能自捕得者免罪若他<lb/>
人捕得及罪人已死若自首又各減一等<lb/>
　　　盗賊捕限<lb/>
凡捕强竊盗賊以事發日為始當該應捕弓兵一月不<lb/>
獲强盗者笞二十兩月笞三十三月笞四十捕盗官罰<lb/>
俸錢兩月弓兵一月不獲竊盗者笞一十兩月笞二十<lb/>
<pb n="KR2m0010_WYG_141-5b"/>
三月笞三十捕盗官罰俸錢一月限内獲賊及半者免<lb/>
罪　若經隔二十日以上告官者不拘捕限捕殺人賊<lb/>
與捕强盗限同<lb/>
　　　　婚姻<lb/>
　　明律<lb/>
　　　男女婚姻<lb/>
凡男女定婚之初若有疾殘老㓜庶出過房乞養者務<lb/>
要兩家明白通知各從所願寫立婚書依禮聘嫁若許<lb/>
<pb n="KR2m0010_WYG_141-6a"/>
嫁女已報婚書及有私約而輙悔者笞五十雖無婚書<lb/>
但曾受聘財者亦是　若再許他人未成婚者杖七十<lb/>
已成婚者杖八十後定娶者知情與同罪財禮入官不<lb/>
知者不坐追還財禮女歸前夫前夫不願者倍追財禮<lb/>
給還其女仍從後夫男家悔者罪亦如之不追財禮<lb/>
其未成婚男女有犯姦盗者不用此律　若為婚而女<lb/>
家妄冒者杖八十追還財禮男家妄冒者加一等不追<lb/>
財禮未成婚者仍依原定已成婚者離異　其應為婚<lb/>
<pb n="KR2m0010_WYG_141-6b"/>
者雖已納聘財期約未至而男家强娶及期約已至而<lb/>
女家故違期者並笞五十　若卑㓜或仕宦或買賣在<lb/>
外其祖父母父母及伯叔父母姑兄姊後為定婚而卑<lb/>
㓜自娶妻已成婚者仍舊為婚未成婚者從尊長所定<lb/>
違者杖八十<lb/>
　　　典雇妻女<lb/>
凡將妻妾受財典雇與人為妻妾者杖八十典雇女者<lb/>
杖六十婦女不坐　若將妻妾妄作姊妹嫁人者杖一<lb/>
<pb n="KR2m0010_WYG_141-7a"/>
百妻妾杖八十　知而典娶者各與同罪並離異財禮<lb/>
入官不知者不坐追還財禮<lb/>
　　　妻妾失序<lb/>
凡以妻為妾者杖一百妻在以妾為妻者杖九十並改<lb/>
正　若有妻更娶妻者亦杖九十離異其民年四十以<lb/>
上無子者方聴娶妾違者笞四十<lb/>
　　　逐壻嫁女<lb/>
凡逐壻嫁女或再招壻者杖一百其女不坐男家知而<lb/>
<pb n="KR2m0010_WYG_141-7b"/>
娶者同罪不知者亦不坐其女斷付前夫出居完聚<lb/>
　　　居喪嫁娶<lb/>
凡居父母及夫喪而身自嫁娶者杖一百若男子居喪<lb/>
娶妾妻女嫁人為妾者各減二等若命婦夫亡再嫁者<lb/>
罪亦如之追奪並離異知而共為婚姻者各減五等不<lb/>
知者不坐若居祖父母伯叔父母姑兄姊喪而嫁娶者<lb/>
杖八十妾不坐　若居父母舅姑及夫喪而與應嫁娶<lb/>
人主婚者杖八十　其夫喪服滿願守志非女之祖父<lb/>
<pb n="KR2m0010_WYG_141-8a"/>
母父母而强嫁之者杖八十期親强嫁者減二等婦人<lb/>
不坐追歸前夫之家聴從守志娶者亦不坐追還財禮<lb/>
　　　父母囚禁嫁娶<lb/>
凡祖父母父母犯死罪被囚禁而子孫嫁娶者杖八十<lb/>
為妾者減二等其奉祖父母父母命而嫁女娶妻者不<lb/>
坐亦不得筵宴<lb/>
　　　同姓為婚<lb/>
凡同姓為婚者各杖六十離異<lb/>
<pb n="KR2m0010_WYG_141-8b"/>
　　　尊卑為婚<lb/>
凡外姻有服尊屬卑㓜共為婚姻及娶同母異父姊妹<lb/>
若妻前夫之女者各以姦論　其父母之姑舅兩姨姊<lb/>
妹及姨若堂姨母之姑堂姑已之堂姨及再從姨堂外<lb/>
甥女若女壻及子孫婦之姊妹並不得為婚姻違者各<lb/>
杖一百　若娶已之姑舅兩姨姊妹者杖八十　並離<lb/>
異<lb/>
　　　娶親屬妻妾<lb/>
<pb n="KR2m0010_WYG_141-9a"/>
凡娶同宗無服之親及無服親之妻者各杖一百若娶<lb/>
緦麻親之妻及舅甥妻各杖六十徒一年小功以上各<lb/>
以姦論其曾被出及已改嫁而娶為妻妾者各杖八十<lb/>
　若収父祖妾及伯叔母者各斬若兄亡収嫂弟亡収<lb/>
弟婦者各絞　妾各減二等　若娶同宗緦麻以上姑<lb/>
姪姊妹者亦各以姦論　並離異<lb/>
　　　娶部民婦女為妻妾<lb/>
凡府州縣親民官任内娶部民婦女為妻妾者杖八十<lb/>
<pb n="KR2m0010_WYG_141-9b"/>
若監臨官娶為事人妻妾及女為妻妾者杖一百女家<lb/>
並同罪妻妾仍兩離之女給親財禮入官强娶者各加<lb/>
二等女家不坐不追財禮若為子孫弟姪家人娶者罪<lb/>
亦如之男女不坐<lb/>
　　　娶逃走婦女<lb/>
凡娶犯罪逃走婦女為妻妾知情者與同罪至死者減<lb/>
一等離異不知者不坐若無夫㑹赦免罪者不離<lb/>
　　　强占良家妻女<lb/>
<pb n="KR2m0010_WYG_141-10a"/>
凡豪勢之人强奪良家妻女姦占為妻妾者絞婦女給<lb/>
親配與子孫弟姪家人者罪亦如之男女不坐<lb/>
　　　娶樂人為妻妾<lb/>
凡官吏娶樂人為妻妾者杖六十並離異若官員子孫<lb/>
娶者罪亦如之附過候廕襲之日降一等於邊逺叙用<lb/>
其在洪武元年以前娶者勿論<lb/>
　　　僧道娶妻<lb/>
凡僧道娶妻妾者杖八十還俗女家同罪離異寺觀住<lb/>
<pb n="KR2m0010_WYG_141-10b"/>
持知情與同罪不知者不坐　若僧道假託親屬或僮<lb/>
僕為名求娶而僧道自占者以姦論<lb/>
　　　良賤為婚姻<lb/>
凡家長與奴娶良人女為妻者杖八十女家減一等不<lb/>
知者不坐其奴自娶者罪亦如之家長知情者減二等<lb/>
因而入籍為婢者杖一百若妄以奴婢為良人而與良<lb/>
人為夫妻者杖九十各離異改正<lb/>
　　　䝉古色目人婚姻<lb/>
<pb n="KR2m0010_WYG_141-11a"/>
凡䝉古色目人聴與中國人為婚姻務要兩相情願不<lb/>
許本𩔖自相嫁娶違者杖八十男女入官為奴其中國<lb/>
人不願與囘囘欽察為婚姻者聴從本𩔖自相嫁娶不<lb/>
在禁限<lb/>
　　　出妻<lb/>
凡妻無應出及義絶之狀而出之者杖八十雖犯七出<lb/>
有三不去而出之者減二等追還完聚　若犯義絶應<lb/>
離而不離者亦杖八十若夫妻不相和諧而兩願離者<lb/>
<pb n="KR2m0010_WYG_141-11b"/>
不坐　若妻背夫在逃者杖一百從夫嫁賣因而改嫁<lb/>
者絞其因夫逃亡三年之内不告官司而逃去者杖八<lb/>
十擅改嫁者杖一百妾各減二等　若婢背家長在逃<lb/>
者杖八十因而改嫁者杖一百給還家長　窩主及知<lb/>
情娶者各與同罪至死者減一等不知者俱不坐　若<lb/>
由期親以上尊長主婚改嫁者罪坐主婚妻妾止得在<lb/>
逃之罪餘親主婚者事由主婚主婚為首男女為從事<lb/>
由男女男女為首主婚為從至死者主婚人並減一等<lb/>
<pb n="KR2m0010_WYG_141-12a"/>
　　　嫁娶違律主婚媒人罪<lb/>
凡嫁娶違律若由祖父母父母伯叔父母姑兄姊及外<lb/>
祖父母主婚者獨坐主婚餘親主婚者事由主婚主婚<lb/>
為首男女為從事由男女男女為首主婚為從至死者<lb/>
主婚人並減一等　其男女被主婚人威逼事不由己<lb/>
若男年二十嵗以下及在室之女亦獨坐主婚男女俱<lb/>
不坐　未成婚者各減已成婚罪五等　若媒人知情<lb/>
者各減犯人罪一等不知者不坐　其違律為婚各條<lb/>
<pb n="KR2m0010_WYG_141-12b"/>
稱離異改正者雖會赦猶離異改正離異者婦女並歸<lb/>
宗　財禮若娶者知情則追入官不知者則追還主<lb/>
　　　　犯姦<lb/>
　　明律<lb/>
　　　犯姦<lb/>
凡和姦杖八十有夫杖九十刁姦杖一百　强姦者絞<lb/>
未成者杖一百流三千里　姦㓜女十二嵗以下者雖<lb/>
和同强論　其和姦刁姦者男女同罪姦生男女責付<lb/>
<pb n="KR2m0010_WYG_141-13a"/>
姦夫収養姦婦從夫嫁賣其夫願留者聴若嫁賣與姦<lb/>
夫者姦夫本夫各杖八十婦人離異歸宗財物入官<lb/>
强姦者婦女不坐　若媒合容止通姦者各減犯人罪<lb/>
一等私和姦事者減二等　其非姦所捕獲及指姦者<lb/>
勿論若姦婦有孕罪坐本婦<lb/>
　　　縱容妻妾犯姦<lb/>
凡縱容妻妾與人通姦本夫姦夫姦婦各杖九十抑勒<lb/>
妻妾及乞養女與人通姦者本夫義父各杖一百姦夫<lb/>
<pb n="KR2m0010_WYG_141-13b"/>
杖八十婦女不坐並離異歸宗　若縱容抑勒親女及<lb/>
子孫之婦妾與人通姦者罪亦如之　若用財買休賣<lb/>
休和娶人妻者本夫本婦及買休人各杖一百婦人離<lb/>
異歸宗財禮入官若買休人與婦人用計逼勒本夫休<lb/>
棄其夫别無賣休之情者不坐買休人及婦人各杖六<lb/>
十徒一年婦人餘罪収贖給付本夫從其嫁賣妾減一<lb/>
等媒合人各減犯人罪一等<lb/>
　　　親屬相姦<lb/>
<pb n="KR2m0010_WYG_141-14a"/>
凡姦同宗無服之親及無服親之妻者各杖一百　若<lb/>
姦緦麻以上親及緦麻以上親之妻若妻前夫之女及<lb/>
同母異父姊妹者各杖一百徒三年强者斬若姦從祖<lb/>
祖母姑從祖伯叔母姑從父姊妹母之姊妹及兄弟妻<lb/>
兄弟子妻者各絞强者斬若姦父祖妾伯叔母姑姊妹<lb/>
子孫之婦兄弟之女者各斬　妾各減一等强者絞<lb/>
　　　誣執翁姦<lb/>
凡男婦誣執親翁及弟婦誣執夫兄欺姦者斬<lb/>
<pb n="KR2m0010_WYG_141-14b"/>
　　　奴及雇工人姦家長妻<lb/>
凡奴及雇工人姦家長妻女者各斬　若姦家長之期<lb/>
親若期親之妻者絞婦女減一等若姦家長之緦麻以<lb/>
上親及緦麻以上親之妻者各杖一百流二千里强者<lb/>
斬　妾各減一等强者亦斬<lb/>
　　　姦部民妻女<lb/>
凡軍民官吏姦所部妻女者加凡姦罪二等各罷職役<lb/>
不叙婦女以凡姦論　若姦囚婦者杖一百徒三年囚<lb/>
<pb n="KR2m0010_WYG_141-15a"/>
婦止坐元犯罪名<lb/>
　　　居喪及僧道犯姦<lb/>
凡居父母及夫喪若僧尼道士女冠犯姦者各加凡姦<lb/>
罪二等相姦之人以凡姦論<lb/>
　　　良賤相姦<lb/>
凡奴姦良人婦女者加凡姦罪一等良人姦他人婢者<lb/>
減一等奴婢相姦者以凡姦論<lb/>
　　　官吏宿娼<lb/>
<pb n="KR2m0010_WYG_141-15b"/>
凡官吏宿娼者杖六十媒合人減一等　若官員子孫<lb/>
宿娼者罪亦如之附過候廕襲之日降一等於邊逺叙<lb/>
用<lb/>
　　　買良為娼<lb/>
凡娼優樂人買良人子女為娼優及娶為妻妾或乞養<lb/>
為子女者杖一百知情嫁賣者同罪媒合人減一等財<lb/>
禮入官子女歸宗<lb/>
　明會典卷一百四十一<lb/>
</p>
<p>
</p>
  </div>
</body>
</text>
</TEI>
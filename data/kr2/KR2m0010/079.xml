<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明㑹典卷七十九</head> <lb/>
    <p>
<pb n="KR2m0010_WYG_079-1a"/>
欽定四庫全書<lb/>
　明㑹典卷七十九<lb/>
　　禮部三十八<lb/>
　　　建言<lb/>
　　事例<lb/>
洪武九年頒建言格式使言者直陳得失無事繁文<lb/>
十五年令軍士建言者所司用印實封入逓奏聞本人<lb/>
不必赴京　永樂元年令凡有利國利民之事不拘百<lb/>
<pb n="KR2m0010_WYG_079-1b"/>
工技藝之人皆許具實敷奏若官吏人等貪贓壊法顛<lb/>
倒是非酷虐良民及婚姻田土軍役等事一體職掌榜<lb/>
文内事理具狀自下而上陳告如有假以實封建言驀<lb/>
越合於上司徑赴朝廷干冒者治以重罪　十三年令<lb/>
凡軍民利病及貪官污吏作弊害民者許諸人具實奏<lb/>
聞　景泰四年令建言者該衙門詳細㕘㸔果有利國<lb/>
利民可行則行有假以言事報復讐怨者具奏治罪<lb/>
凡天下官吏軍民人等建言民情每嵗本部㑹官議定<lb/>
<pb n="KR2m0010_WYG_079-2a"/>
可否俱赴御前奏過其間可行者移各該衙門施行若<lb/>
泛言不切立案不行至於天下巡撫官各陳地方利弊<lb/>
則從户部㑹議具奏定奪<lb/>
　　　㑹議<lb/>
　　事例<lb/>
洪武二十四年令在京衙門奉旨為格為例及重事須<lb/>
㑹多官計議然後施行　又令各衙門㑹議事六科給<lb/>
事中與議若有衆論不同許靣奏定奪　宣德三年奏<lb/>
<pb n="KR2m0010_WYG_079-2b"/>
准官民建言六部尚書都御史六科給事中㑹議奏聞<lb/>
　正統十年命内閣官與各衙門㑹議後免㑹議近例<lb/>
凡朝廷有大事當㑹議者該部奏請㑹各部都察院通<lb/>
政司大理寺堂上官或掌科掌道官若合㑹武臣則五<lb/>
府管事官皆預合㑹儒臣則翰林院詹事府春坊司經<lb/>
局及國子監皆預<lb/>
　　　節假<lb/>
　　事例<lb/>
<pb n="KR2m0010_WYG_079-3a"/>
凡每嵗正旦節自初一日為始文武百官放假五日冬<lb/>
至節本日為始放假三日　永樂七年令元宵節自正<lb/>
月十一日為始賜百官節假十日<lb/>
　　　養老<lb/>
　　事例<lb/>
洪武元年令民年七十以上者許一丁侍養免其雜泛<lb/>
差役　十九年令所在有司審耆民年八十九十鄰里<lb/>
稱善者備其年甲行實具狀奏聞貧無産業者八十以<lb/>
<pb n="KR2m0010_WYG_079-3b"/>
上每人月給米五斗肉五斤酒三斗九十以上嵗加給<lb/>
帛一疋絮五斤其有田産僅足自贍者所給酒肉絮帛<lb/>
亦如之其應天鳯陽二府富民年八十以上賜爵里士<lb/>
九十以上賜爵社士皆與縣官平禮　永樂十九年詔<lb/>
民年八十以上有司給絹二疋布二疋酒一斗肉十斤<lb/>
時加存恤　二十二年令民年七十以上及篤廢殘疾<lb/>
者許一丁侍養不能自存者有司賑給八十以上者仍<lb/>
給絹二疋綿二斤酒一斗時加存問　天順八年詔凢<lb/>
<pb n="KR2m0010_WYG_079-4a"/>
民年七十以上免一丁差役有司嵗給酒十瓶肉十斤<lb/>
八十以上者加綿二斤布二疋九十以上者給冠帶每<lb/>
嵗宴待一次百嵗以上者給板木<lb/>
　　　䘏孤貧<lb/>
　　事例<lb/>
洪武初令天下置養濟院以處孤貧殘疾無依者　三<lb/>
年令民間立義塚仍禁焚尸若貧無地者所在官司擇<lb/>
近城寛閒之地立為義塚　五年令城市鄉村若有身<lb/>
<pb n="KR2m0010_WYG_079-4b"/>
無殘疾老㓜少壯男子婦女一時不得已而乞覔本里<lb/>
里長及同里上中人户量為資給候其培養成家還復<lb/>
人户所資之物有司常加檢察毋令失所敢有見乞覔<lb/>
之人不行資給者同里上中人户官驗其家所有粮食<lb/>
除存留足用外餘没入官以濟貧乏若遇旱澇饑荒人<lb/>
民流移者不在此限　宣徳三年令天下軍民貧病者<lb/>
惠民藥局給與醫藥　天順元年令收養貧民於大興<lb/>
宛平二縣各設養濟院一所於順便寺觀從京倉支米<lb/>
<pb n="KR2m0010_WYG_079-5a"/>
煑飯日給二餐噐皿柴薪蔬菜之屬從府縣設法措辦<lb/>
有疾者撥醫調治死者給以棺木　四年令京城崇文<lb/>
宣武安定東直西直阜城門外各置漏澤園仍令通州<lb/>
臨清沿河有遺胔暴露者一體掩藏<lb/>
　　　自宫禁例<lb/>
　　事例<lb/>
永樂二十二年令凡自宫者以不孝論軍犯罪及本管<lb/>
頭目總小旗民犯罪及有司里老　宣德二年令凡自<lb/>
<pb n="KR2m0010_WYG_079-5b"/>
凈身者軍還原伍民還原籍不許投入王府及官員勢<lb/>
要之家隱藏躱避差役若再犯者本犯及隱藏之家俱<lb/>
處死該管總小旗里老鄰人知而不舉一體治罪　正<lb/>
統十二年令凡自首在官閽者送南海子種菜其隱瞞<lb/>
不首及再擅淨身幷私收使用者事發全家發遼東充<lb/>
軍　天順二年令淨身者拏問邊遠充軍　成化九年<lb/>
令私自淨身希求進用者本身處死全家發煙瘴地方<lb/>
充軍　十五年令淨身人巡城御史錦衣衛官督同五<lb/>
<pb n="KR2m0010_WYG_079-6a"/>
城兵馬逐回原籍若該城内外容留潛住者幷火甲鄰<lb/>
佑人等一體究治本身枷號一箇月滿日决打一百押<lb/>
回如再來京幷家下父兄人等俱治罪　二十二年令<lb/>
各王府非奉朝廷明文擅收淨身人俱發回原籍收管<lb/>
不許投託容隱　𢎞治元年令錦衣衛拘審淨身人送<lb/>
順天府逓回原籍官司五日一㸃閘不在者即杖倂户<lb/>
頭追回見官不許容縱　五年令私自淨身者本身幷<lb/>
下手之人處斬全家發邊逺充軍兩鄰及歇家不舉者<lb/>
<pb n="KR2m0010_WYG_079-6b"/>
同罪有司里老容隱者一體治罪　十三年奏先年淨<lb/>
身人曽經發遣若不候朝廷收取官司明文起送私自<lb/>
來京圖謀進用者問發邊遠充軍<lb/>
　　　雜行<lb/>
　　諸司職掌<lb/>
一凡本部缺吏員皂𨽻即行移當該衙門撥補<lb/>
　<lb/>
　明㑹典卷七十九<lb/>
</p>
<p>
</p>
  </div>
</body>
</text>
</TEI>
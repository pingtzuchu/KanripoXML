<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明㑹典卷七十六</head> <lb/>
    <p>
<pb n="KR2m0010_WYG_076-1a"/>
欽定四庫全書<lb/>
　明㑹典卷七十六<lb/>
　　禮部三十五<lb/>
　　　貢舉<lb/>
　　　　舉保<lb/>
舊例舉保俱隸本部凡有司起送至者咨發吏部聽用<lb/>
以後徑送吏部而本部所掌惟歲貢生員<lb/>
　　諸司職掌<lb/>
<pb n="KR2m0010_WYG_076-1b"/>
一凡舉保孝㢘人才秀才及山林隠逸本部即行所屬<lb/>
委自正官選求民間果係名實相副素無過犯之人有<lb/>
司起送到部咨發吏部聽用<lb/>
　　　　歲貢<lb/>
　　諸司職掌<lb/>
一歲貢生員到部本部奏聞送翰林院考試如果中式<lb/>
者送國子監讀書其入學五年以上及二次不中者發<lb/>
充吏典提調官吏及教官訓導照例决罰<lb/>
<pb n="KR2m0010_WYG_076-2a"/>
　　事例<lb/>
洪武十六年奏准天下府州縣學自明年為始歲貢生<lb/>
員各一人俱限正月至京從翰林院試經義四書義各<lb/>
一道判語一條中式者入國子監不中者罰充吏　十<lb/>
八年令歲貢不中式者遣復學肄業提調官吏論以貢<lb/>
舉非其人律教官訓導罰俸一年貢不如期者以違制<lb/>
論　二十一年令歲貢府學一年州學二年縣學三年<lb/>
各貢一人必性資純厚學業有成年二十以上者方許<lb/>
<pb n="KR2m0010_WYG_076-2b"/>
　二十二年令雲南選貢送監　二十四年奏准歲貢<lb/>
不中者有司官任及三年者照例論罪二年者住俸半<lb/>
年一年者住俸三箇月學官無分久近照例責罰生員<lb/>
食廩五年者充吏不及者復學次年復不中者雖未及<lb/>
五年亦充吏　二十五年令歲貢府學一年二人州學<lb/>
二年三人縣學一年一人　二十六年令四川土官衙<lb/>
門歲貢生員免考送監　二十八年奏准歲貢初試不<lb/>
中者遣復學停廩肄業提調官教官訓導取招生員限<lb/>
<pb n="KR2m0010_WYG_076-3a"/>
次年再試兩廣四川限兩年再試復不中者照例充吏<lb/>
提調官教官訓導仍舊責罰　三十年令歲貢不中復<lb/>
學者免停廩　永樂元年令廣西土官衙門照雲南例<lb/>
生員有成材者不拘常例從便舉貢如十年之上學業<lb/>
無成者就准本處充吏　二年令歲貢照洪武二十五<lb/>
年例直隸浙江河南限正月到部山東山西陜西湖廣<lb/>
福建江西限二月四川廣西廣東限三月　八年令凡<lb/>
州縣户不及五里者州一年縣二年各貢一人　十八<lb/>
<pb n="KR2m0010_WYG_076-3b"/>
年令貴州選貢送監　十九年令歲貢照洪武二十一<lb/>
年例　又令歲貢生員起送到部遇有事故不許補貢<lb/>
其在家或中途事故者勘明准另次考補貢若丁憂及<lb/>
患病勘明仍補該年之貢如託故延至三年之外者亦<lb/>
不准收有司朦朧送補者各治罪　宣德二年令貴州<lb/>
府學照縣學例三年一貢　七年令歲貢照洪武二十<lb/>
五年例　八年令天下州不及二十里歲貢一人　正<lb/>
統四年奏准生員科舉停支廩米准作食粮月日充貢<lb/>
<pb n="KR2m0010_WYG_076-4a"/>
　六年令府學一年貢一人州學三年貢二人縣學二<lb/>
年貢一人　七年令歲貢精選端重有文及通書算者<lb/>
起送仍限正月到部　十三年奏准州學四年貢三人<lb/>
　天順六年令歲貢照例將食粮年深者嚴加考試務<lb/>
要通曉文理方許起送　又令歲貢生員取考科貢開<lb/>
除廩米月日准作食粮之數其餘俱作虚曠若同案食<lb/>
粮則以籍名先後為次仍將考過試卷粘連批文親齎<lb/>
赴部　成化元年令三氏學三年貢一人提學官考試<lb/>
<pb n="KR2m0010_WYG_076-4b"/>
起送　二年奏准衛學照縣學例二年貢一人　四年<lb/>
令雲南貴州選貢仍照舊例考送　又令歲貢已起送<lb/>
或在家中途事故過一年之上不許補貢　又令歲貢<lb/>
生員丁憂起服月日准作實數其養病侍親及服闋不<lb/>
復學皆作虚曠　十六年令歲貢不分軍民生俱聽提<lb/>
學官考試其衛學在布政司地方布政司給批起送在<lb/>
兩直隸地方各府起送在各邊都司起送　凡京學二<lb/>
年貢三人軍民指揮使司衛學照府學例軍民生相間<lb/>
<pb n="KR2m0010_WYG_076-5a"/>
一年貢一人都司及土官學照州學例三年貢二人<lb/>
𢎞治八年奏准自九年起至十三年止順天應天二府<lb/>
四年各該貢六名者許貢一十二名其餘府學每年該<lb/>
貢一名者許貢二名州學三年該貢二名者二年許貢<lb/>
三名縣學衛學二年該貢一名者每年各貢一名以後<lb/>
仍照見行例　十三年奏准自十四年為始各處州學<lb/>
俱四年三貢其雲南四川貴州等處除軍民指揮使司<lb/>
儒學軍民相間一年一貢其餘土官及都司學各照先<lb/>
<pb n="KR2m0010_WYG_076-5b"/>
年奏准事例三年二貢　凡廣西雲貴湖廣四川等處<lb/>
但有冒籍生員食粮起貢及買到土人倒過所司起送<lb/>
公文頂名赴吏部投考者俱發口外為民賣與者行移<lb/>
所在官司追贓問罪若已授職依律問以詐假官死罪<lb/>
賣者發邊衛充軍其提調經該官吏朦朧起送者各治<lb/>
以罪　十四年奏准萬全都司照府學例一年一貢其<lb/>
餘都司所屬衛分少者不許濫比　又令今後各處送到歲<lb/>
貢生員願授教職者雖係南監人數亦送北監坐監一<lb/>
<pb n="KR2m0010_WYG_076-6a"/>
年本監按季考試能通三塲文字委係家貧親老者方<lb/>
許告送吏部嚴加考試中者方送廷試取中選用不中<lb/>
仍送回本監肄業本部仍行提學官今後務嚴考貢之<lb/>
法不許姑息起送<lb/>
　　　學校一<lb/>
國朝學校之設徧於天下為作養人材之地本部職掌<lb/>
所重者若科舉乃學校中事而其䂓約有不止於禮射<lb/>
書算者今載於後<lb/>
<pb n="KR2m0010_WYG_076-6b"/>
　　諸司職掌<lb/>
一在京國子監中都國子監及天下府州縣學校本部<lb/>
悉掌之<lb/>
一科舉凡遇子午卯酉年則鄉試辰戌丑未則㑹試畢<lb/>
則殿試其取中舉人咨發吏部聽用<lb/>
一禮射書算既有定式各處學校生員務要講習精熟<lb/>
以備考試<lb/>
　　　　國子監<hi>兩京同</hi>
<pb n="KR2m0010_WYG_076-7a"/>
　　事例<hi>見本衙門</hi>
　　　　　中都國子監後裁革<lb/>
　　　　府州縣儒學<lb/>
　　　　　選補生員<lb/>
　　事例<lb/>
洪武初令在京府學生員六十人在外府學四十人州<lb/>
學三十人縣學二十人日給廩膳生員聽於民間選補<lb/>
仍免其家差徭二丁　二十年令増廣生員不拘額數<lb/>
<pb n="KR2m0010_WYG_076-7b"/>
　二十七年令武官舍餘年十五以下許入府州縣學<lb/>
讀書　宣德三年定増廣生員在京府學六十人在外<lb/>
府學四十人州學三十人縣學二十人照例優免差徭<lb/>
　七年令衛所官舍軍餘俊秀者許入附近府州縣學<lb/>
聽赴本處鄉試　正統元年生員名缺許本處官員軍<lb/>
民之家及社學俊秀無過犯子弟選補　十二年奏准<lb/>
生員常額之外軍民子弟願入學者提調教官考選俊<lb/>
秀待補増廣名缺一體考送應試　天順六年令廩膳<lb/>
<pb n="KR2m0010_WYG_076-8a"/>
有缺於増廣内考選學問優等者幇補増廣有缺於本<lb/>
處官員軍民之家選聰敏俊秀子弟補充　景泰二年<lb/>
令雲南貴州軍民生相兼廩膳照例科貢　三年各處<lb/>
軍生許考補廩膳照例科貢　成化三年令衛學四衛<lb/>
以上軍生八十人三衛以上軍生六十人二衛一衛軍<lb/>
生四十人不及者不拘有司儒學軍生二十人　十七<lb/>
年土官嫡子許入附近儒學　𢎞治七年奏准廩膳有缺<lb/>
務於増廣内考補不許將别學増廣調補<lb/>
<pb n="KR2m0010_WYG_076-8b"/>
　　　　　學規<lb/>
　　事例<lb/>
洪武二年詔天下府州縣立學校學者專治一經以禮<lb/>
樂射御書數設科分教　三年定學校射儀前期戒射<lb/>
定耦選職事充司正副司正司射司射器請射舉爵收<lb/>
矢執旗樹鵠陳設訖至日執事者入就位請射者引主<lb/>
射正官及各官員子弟士民俊秀者各就品位司射器<lb/>
者以弓矢置於各正官及司射前請射者詣正官前圓<lb/>
<pb n="KR2m0010_WYG_076-9a"/>
揖畢引詣司射器前受弓矢訖復位司正執算入立于<lb/>
中後請射者詣司射前曰請誘射引司射二人耦進各<lb/>
以三矢搢于腰帶之右以一矢挾於二指間推年齒相<lb/>
讓年長者為上射年幼者為下射上射先詣射位向鵠<lb/>
正立發矢司正書中投算置于中舉旗者如所射應之<lb/>
射畢退立于傍讓下射者詣位射訖請射者俱引復位<lb/>
收矢者收矢復於射者司正取所中算請射者次請士<lb/>
民俊秀射次請官員子弟射次請品卑至品髙者射其<lb/>
<pb n="KR2m0010_WYG_076-9b"/>
就射位發矢取算書中舉旗收矢復位皆如前儀既畢<lb/>
司正副司正各持算白中於主射正官舉爵者酌酒授<lb/>
中者飲之中的者三爵中采者二爵飲訖請射者請屬<lb/>
官以下仍捧弓矢納於司射器還詣主射正官前相揖<lb/>
而退　十五年頒禁例於天下學校鐫勒卧碑置於明<lb/>
倫堂之左永為遵守一今後府州縣生員若有大事干<lb/>
於己家者許父兄弟姪具狀入官辯訴若非大事含情<lb/>
忍性毋輕於至公門一生員之家父母賢智者少愚痴<lb/>
<pb n="KR2m0010_WYG_076-10a"/>
者多其父母賢智者子自外入必有家教之方子當受<lb/>
而無違斯孝行矣何愁不賢者哉其父母愚痴者作為<lb/>
多非子既讀書得聖賢知覺雖不精通實愚痴父母之<lb/>
幸獨生是子若父母欲行非為子自外入或就内知則<lb/>
當再三懇告雖父母不從致身將及死地必欲告之使<lb/>
不陷父母於危亡斯孝行矣一軍民一切利病並不許<lb/>
生員建言果有一切軍民利病之事許當該有司在野<lb/>
賢人有志壯士質樸農夫商賈技藝皆可言之諸人毋<lb/>
<pb n="KR2m0010_WYG_076-10b"/>
得阻當惟生員不許一生員内有學優才贍深明治體<lb/>
果治何經精通透徹年及三十願出仕者許敷陳王道<lb/>
講論治化述作文詞呈稟本學教官考其所作果通性<lb/>
理連僉其名具呈提調正官然後親賫赴京奏聞再行<lb/>
面試如果真才實學不待選舉即時錄用一為學之道<lb/>
自當尊敬先生凡有疑問及聽講説皆須誠心聽受若<lb/>
先生講解未明亦當從容再問毋恃己長妄行辯難或<lb/>
置之不問有如此者終世不成一為師長者當體先賢<lb/>
<pb n="KR2m0010_WYG_076-11a"/>
之道竭忠教訓以導愚䝉勤考其課撫善懲惡毋致懈<lb/>
惰一提調正官務在常加考較其有敦厚勤敏撫以進<lb/>
學懈怠不律愚頑狡詐以罪斥去使在學者皆為良善<lb/>
斯為稱職矣一在野賢人君子果能練達治體敷陳王<lb/>
道有關政治得失軍民利病者許赴所在有司告給文<lb/>
引親賫赴京面奏如果可采即便施行不許坐家實封<lb/>
入逓一民間凡有寃抑干於自己及官吏賣富差貧重<lb/>
科厚歛巧取民財等事許受害之人將實情自下而上<lb/>
<pb n="KR2m0010_WYG_076-11b"/>
陳告毋得越訴非干己事者不許及假以建言為由坐<lb/>
家實封者前件如已依法陳告當該府州縣布政司按<lb/>
察司不為受理聽斷不公仍前寃枉者然後許赴京伸<lb/>
訴一江西兩浙江東人民多有不干己事代人陳告者<lb/>
今後如有此等之人治以重罪若果鄰近親戚全家被<lb/>
人殘害無人伸訴者方許一各處斷發充軍及安置人<lb/>
數不許進言其所管衛所官員毋得容許一若十惡之<lb/>
事有干朝政實跡可驗者許諸人宻切赴京面奏一前<lb/>
<pb n="KR2m0010_WYG_076-12a"/>
件事理仰一一講解遵守如有不遵並以違制論　二<lb/>
十四年令各處儒學每遇朔望有司官至日早詣學謁<lb/>
廟行香師生出大門外迎接行禮畢請至明倫堂師生<lb/>
作揖教官侍坐生員東西序立講書提調官考課畢退<lb/>
師生復送至大門外回學其别廟行香師生不必隨行<lb/>
如遇春秋祭祀迎接詔旨師生仍依定例　二十五年<lb/>
定禮射書數之法一朝廷頒行經史律誥禮儀等書生<lb/>
員務要熟讀精通以備科貢考試一遇朔望習射於射<lb/>
<pb n="KR2m0010_WYG_076-12b"/>
圃樹鵠置射位初三十步加至九十步每耦二人各挾<lb/>
四矢以次相繼長官主射射畢中的飲三爵中采二爵<lb/>
一習書依名人法帖日五百字以上一數務在精通九<lb/>
章之法　永樂三年申明師生每日侵晨升堂行恭揖<lb/>
禮畢方退晩亦如之生員㑹食肄業毋得出外遊蕩<lb/>
正統六年令提調官置簿列生員姓名又立為籖公暇<lb/>
揭取稽其所業提學官所至察提調勤怠以書其稱否<lb/>
其生員有奸詐頑僻藐視師長齟齬教法者悉斥退為<lb/>
<pb n="KR2m0010_WYG_076-13a"/>
民　成化三年令提學官躬厯各學督率教官化導諸<lb/>
生仍置簿考驗其德行優文藝贍治事長者列上等簿<lb/>
或有德行而劣於經義或有經義而短於治事者列二<lb/>
等簿經義雖優治事雖長而德行或缺者列三等簿歲<lb/>
課月考循序而升非上等不許科貢　又令生員今後<lb/>
雖遇邊事緊急艱難之處亦不許納粟納馬等項出身<lb/>
若以此例開端許該部科道官紏正<lb/>
　　　　　廩饌<lb/>
<pb n="KR2m0010_WYG_076-13b"/>
　　事例<lb/>
洪武初令師生廩食月米六斗後復令日米一升魚肉<lb/>
鹽醯之類皆官給之　十五年定廩饌月米一石　正<lb/>
統元年令師生日逐㑹饌有司僉與膳夫府學四名州<lb/>
學三名縣學二名　𢎞治三年奏准膳夫毎名歲出柴<lb/>
薪銀四兩以備㑹饌之用　八年令膳夫每名歲出柴<lb/>
薪銀十兩若師生不行㑹饌有司失於供應聽提學官<lb/>
究治<lb/>
<pb n="KR2m0010_WYG_076-14a"/>
　　　　　考選<lb/>
　　事例<lb/>
洪武二十七年令生員入學十年之上學無成效送部<lb/>
充吏其有成效及十年以下照依入學年月編次造冊<lb/>
解部以備取用其科舉歲貢亦照編次起送　又令廩<lb/>
膳十年之上學無成效増廣年二十之上不通義理者<lb/>
皆充吏其託故偽訟革罷不應選者照卷追徵食過廩<lb/>
膳還官米數實收開繳户部知數本生送吏部充吏<lb/>
<pb n="KR2m0010_WYG_076-14b"/>
二十九年定罷閒等項生員應否追粮充吏例凡食粮<lb/>
年深以偽訟愚鈍等事革退者假父殘疾告回侍親者<lb/>
因富户技藝户倉脚夫起取户丁因而在京潜住者侍<lb/>
親親終及病痊制終不行入學者因愚鈍患病侍親等<lb/>
事經斷罷閒後以人材等項舉保為官者皆充吏不追<lb/>
粮凡在學讀書及在家丁憂病故者因父伯叔任軍官<lb/>
别無親男坐名起取襲職者告單丁重役及父母年老<lb/>
侍親者因父為事代父起解問發充軍者父兄叔姪當<lb/>
<pb n="KR2m0010_WYG_076-15a"/>
軍户内無丁告退者為手足殘疾耳目盲聾告退者為<lb/>
事充軍工役及以愚鈍犯法等故黜罷後為事充軍工<lb/>
役者為本支親屬極刑黜退者户内軍故勘合坐名勾<lb/>
補者皆免充吏不追粮　永樂二年令増廣生員入學<lb/>
十年若年二十之上魯鈍不能行文者充吏　七年令<lb/>
每歲御史按察司公同提調官將生員食粮十年之上<lb/>
學無成效者充吏　宣德三年奏准巡按御史㑹布按<lb/>
二司并提調教官考試生員廩膳十年之上學無成效<lb/>
<pb n="KR2m0010_WYG_076-15b"/>
者發附近布政司直隸發附近府州充吏六年以下鄙<lb/>
猥無學者追還廩米為民増廣必選聰俊能文者留充<lb/>
其魯鈍鄙陋不通文理并額外者悉黜為民　正統元<lb/>
年令廩膳六年以上不諳文理者充吏増廣六年以上<lb/>
不諳文理者為民　四年令生員以疾病罷黜者免追<lb/>
廩米生員有犯詿誤聽贖罪還學若犯奸盜詐偽挾制<lb/>
官府毆罵師長教唆詞訟說事過錢包占人財物田土<lb/>
等項廩膳追粮解京増廣附近軍民衙門俱贖罪充吏<lb/>
<pb n="KR2m0010_WYG_076-16a"/>
其犯受贓姦盜不分廩増照例運磚運炭納米擺站等<lb/>
項滿日發回原籍為民充警　七年奏准提學官三年<lb/>
一次㑹同各府州縣正官考選生員其年老殘疾及人<lb/>
物鄙猥者悉黜為民　十年奏准提學官㑹布政司堂<lb/>
上官一員兩直隸㑹巡按御史公同提調教官考選生<lb/>
員年四十以上不諳文理者廩膳十年以上送吏部六<lb/>
年以上送附近布政司増廣十年送本布政司兩直隸<lb/>
送本府俱充吏六年以上并鄙猥殘疾者悉黜為民雲<lb/>
<pb n="KR2m0010_WYG_076-16b"/>
南貴州免考　十四年令生員有犯該發充吏者廩膳<lb/>
免追廩米若犯受贓奸盜冒籍宿娼居喪娶妻妾事理<lb/>
重者兩直隸發充國子監膳夫各布政司充隣近儒學<lb/>
膳夫齋夫滿日原籍為民廩膳仍追廩米　景泰三年<lb/>
令各處㑹官考選照正統間例其軍生入學年深者一<lb/>
體考選不中者追廩原籍當差　天順五年令各處㑹<lb/>
官考選仍照正統間例其廩膳未及六年考不中者追<lb/>
廩為民　六年𠡠生員考試不諳文理者廩膳十年以<lb/>
<pb n="KR2m0010_WYG_076-17a"/>
上發附近六年以上發本處増廣十年以上發本處俱<lb/>
充吏六年以上為民未及六年者量加决罰　又令生<lb/>
員爭貢及越訴者俱充吏　成化五年令北直隸生員<lb/>
考退者不分年歲久近俱免充吏悉發為民還追食過<lb/>
廩米　九年奏准北直隸考退生員免追廩米止照各<lb/>
處提學官見奉勑諭一例充吏<lb/>
　　　　　風憲官提督<lb/>
　　事例<lb/>
<pb n="KR2m0010_WYG_076-17b"/>
正統元年奏准各處添設按察司副使僉事一員南北<lb/>
直隸監察御史各一員請勑專一提調學校　十年令<lb/>
提學官遍詣所屬學校嚴加考試提督生徒學業務見<lb/>
實效有不職者禮部都察院堂上官詢察具奏罷黜<lb/>
景泰元年革罷提學風憲官聽巡按御史各司府州縣<lb/>
官提督考察後復令按察司分巡各道副使僉事照依<lb/>
提學官先奉勅書事理提督兩直隸御史提督　天順<lb/>
六年復設各處提督學校官仍賜勑諭一學者讀書貴<lb/>
<pb n="KR2m0010_WYG_076-18a"/>
乎知而能行先將聖賢經書熟讀背誦牢記不忘却從<lb/>
師友講解明白俾將聖賢言語體而行之敦尚孝弟忠<lb/>
信禮義㢘恥之行不許徒務口耳之學將來朝廷庶得<lb/>
真才任用一為學工夫必收其放心主敬窮理毋得鹵<lb/>
莽間斷其於修已治人之方義利公私之辨須要體認<lb/>
精切庶幾趨向不差他日出仕方能顧惜名節事業可<lb/>
觀一習學舉業亦窮理之事果能精通四書本經便㑹<lb/>
行文有等生徒不肯實下功夫惟記誦舊文意圖僥倖<lb/>
<pb n="KR2m0010_WYG_076-18b"/>
出身今宜痛革此弊其所作四書經義䇿論等文務要<lb/>
典實平順説理詳明不許浮誇恠誕至於習字亦須端<lb/>
楷庶不乖教養之意一學校無成皆由師道不立今之<lb/>
教官賢否不齊先須察其德行考其文學果所行所學<lb/>
皆善須禮待之若一次考驗學問踈淺及怠於訓誨者<lb/>
姑戒勵之令其進學改過若再考無進不改送吏部别<lb/>
用其貪淫不肖實跡彰聞者不必考其文學即送按察<lb/>
司直隸送巡按御史問理吏部别選有學行者徃補其<lb/>
<pb n="KR2m0010_WYG_076-19a"/>
缺一師生每日坐齋讀書及日逐㑹饌有司僉與膳夫<lb/>
齋夫府學膳夫四名齋夫八名州學膳夫三名齋夫六<lb/>
名縣學膳夫二名齋夫四名不許違悞缺役一生員考<lb/>
試不諳文理者廩膳十年以上發附近去處充吏六年<lb/>
以上發本處充吏増廣十年以上發本處充吏六年以<lb/>
上罷黜為民未及六年者量加决罰勉勵進學一生員<lb/>
之家並依洪武年間例除本身外户内優免二丁差役<lb/>
有司務要遵行不許故違一凡巡視學校水路乗驛舟<lb/>
<pb n="KR2m0010_WYG_076-19b"/>
陸路乘官馬仍於本司帶書吏一名隨行陸路與官驢<lb/>
俱支廩給一府州縣提調官員宜嚴束生徒不許出外<lb/>
遊蕩為非凡學内殿堂齋房等屋損壞即辦料量工修<lb/>
理若恃有提督憲職將學校中一切合行之事推故不<lb/>
行用心整理者量加决罰懲戒一所過之處遇有軍民<lb/>
利病及不才官吏貪酷害人事干奏請者從實奏聞一<lb/>
本職專督學校不理刑名如有軍民人等訴告寃枉等<lb/>
事許受詞狀輕則發下所在有司問理重則送按察司<lb/>
<pb n="KR2m0010_WYG_076-20a"/>
直隸送巡按御史提問一科舉本古者鄉舉里選之法<lb/>
今南北所取舉人名數已有定制近年奔競之徒利他<lb/>
處學者寡少徃徃赴彼投充増廣生員詐冒鄉貫隠蔽<lb/>
過惡一槩應試所在教官僥倖以為己功其弊滋甚今<lb/>
後不許違者聽本職及提調科舉官監試官拿問一布<lb/>
政司按察司官及巡按御史不許侵越提督者職事若<lb/>
以公務至府州縣亦當勉勵師生勤力學業不許推故<lb/>
不理若提督官行止不端許巡按監察御史指實奏聞<lb/>
<pb n="KR2m0010_WYG_076-20b"/>
一所轄境内遇有衛所學校一體提調整理武職子弟<lb/>
悉令其習讀五經七書百將傳及操習武藝其中有能<lb/>
習舉業者亦聽科舉一各處歲貢生員照例將食粮年<lb/>
深者嚴加考試不必㑹官如果年深者不堪充貢就便<lb/>
照例黜罷却將以次者考充務要通曉文理方許起送<lb/>
赴部一廩膳増廣生員已有定額廩膳有缺於増廣内<lb/>
考選學問優等者幇補増廣有缺於本處官員軍民之<lb/>
家選擇資質聰敏人物俊秀子弟補充不許聽信有司<lb/>
<pb n="KR2m0010_WYG_076-21a"/>
及學官徇私作弊若有額外之數須嚴加考選通曉文<lb/>
藝者存留待缺不許將不堪者一概存留躱避差徭一<lb/>
古者鄉閭里巷莫不有學即今社學是也凡提督去處<lb/>
即令有司每鄉每里俱設社學擇立師範明設教條以<lb/>
教人之子弟年一考較擇取勤效仍免為師之人差徭<lb/>
一師生於學校一切事務並要遵依洪武年間卧碑行<lb/>
不許故違　成化六年令貴州按察司分巡官兼理本<lb/>
處學校<lb/>
<pb n="KR2m0010_WYG_076-21b"/>
　　　　社學<lb/>
　　事例<lb/>
洪武八年詔有司立社學延師儒以教民間子弟　十<lb/>
六年詔民間立社學有司不得干預其經斷有過之人<lb/>
不許為師　二十年令民間子弟讀御製大誥後令為<lb/>
師者率其徒能誦大誥者赴京禮部較其所誦多寡次<lb/>
第給賞復命兼讀律令　正統元年令各處社學提學<lb/>
官及司府州縣官嚴督勤課不許廢弛其有俊秀向學<lb/>
<pb n="KR2m0010_WYG_076-22a"/>
者許補儒學生員成化元年令民間子弟願入社學<lb/>
者聽其貧乏不願者勿强<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0010_WYG_076-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明㑹典卷七十六<lb/>
</p>
<p>
</p>
  </div>
</body>
</text>
</TEI>
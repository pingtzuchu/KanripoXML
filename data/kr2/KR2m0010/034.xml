<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明㑹典卷三十四</head> <lb/>
    <p>
<pb n="KR2m0010_WYG_034-1a"/>
欽定四庫全書<lb/>
　明㑹典卷三十四<lb/>
　　户部十九<lb/>
　　　庫藏三<lb/>
　　　　鈔法<lb/>
國初寳鈔欲通行於民間立法最嚴且令與銅錢兼使<lb/>
其後鈔賤不行而法尚存今具列之而錢法亦附于後<lb/>
　　諸司職掌<lb/>
<pb n="KR2m0010_WYG_034-1b"/>
凡印造大眀寳鈔與歴代銅錢相兼行使每鈔一貫准<lb/>
銅錢一千文其寳鈔提舉司每嵗扵三月内興工印造<lb/>
十月内住工其所造鈔錠本司具印信長單及闗領勘<lb/>
合将實進鈔錠照數填寫送赴内府庫收貯以偹賞賜<lb/>
支用其民間行使及稅課司局河泊所收受課鈔除挑<lb/>
描偽鈔外其餘不分油汚水迹破爛務要收受如有阻<lb/>
壞照依本部原給鈔法榜文内事例治罪其合用桑穰<lb/>
數目本部每嵗預為㑹計行移浙江山東河南北平及<lb/>
<pb n="KR2m0010_WYG_034-2a"/>
直𨽻淮安等府出産去處依例官給價鈔收買所在官<lb/>
司應付脚力差人起觧赴京仍申達本部將來文立案<lb/>
劄付寳鈔提舉司交收及出給印信長單具手本赴内<lb/>
府闗領勘合填寫付差來人於承天門照進赴提舉司<lb/>
交收取獲實收回部入卷備照<lb/>
　　事例<lb/>
洪武八年詔中書省造大眀寳鈔取桑穰為鈔料其制<lb/>
方髙一尺闊六寸許以青色為質外為龍文花欄横題<lb/>
<pb n="KR2m0010_WYG_034-2b"/>
其額曰大眀通行寳鈔内上兩旁復為篆文八字曰大<lb/>
明寳鈔天下通行中圗鈔貫状十串則為一貫其下曰<lb/>
户部奏准印造大明寳鈔與銅錢通行使用偽造者斬<lb/>
告捕者賞銀二百五十兩仍給犯人財産若五百文則<lb/>
畫鈔文為五串餘如其制而逓减之每鈔一貫折銅錢<lb/>
一千文銀一兩其餘以是為差其等凡六曰一貫五百<lb/>
文四百文三百文二百文一百文每鈔四貫易赤金一<lb/>
兩禁民間不得以金銀物貨交易違者治罪告發者就<lb/>
<pb n="KR2m0010_WYG_034-3a"/>
以其物給賞若有以金銀易鈔者聼凡商稅課錢鈔<lb/>
兼收錢十三鈔十七一百文以下則止用銅錢　十三<lb/>
年令在京在外各置行用庫凡軍民倒鈔令軍分衛所<lb/>
民分坊廂輪日收换鄉民商旅則以户帖路引為驗其<lb/>
鈔務貫伯昏爛方許入庫易换量收工墨價值　二十<lb/>
四年榜諭各處商稅衙門河泊所官吏毎遇收辦課程<lb/>
不許勒要料鈔但有字貫可辨真偽者不問破爛油汚<lb/>
水跡紙補即與收受解京若官吏廵攔刁蹬不收及因<lb/>
<pb n="KR2m0010_WYG_034-3b"/>
而以不堪辨驗真偽鈔解京者俱罪之　二十五年設<lb/>
寳鈔行用庫於東市凡三庫庫給鈔三萬錠為鈔本倒<lb/>
收舊鈔送内府　二十七年罷行用庫　令軍民商賈<lb/>
所有銅錢有司收歸官依數换鈔不許行使　永樂元<lb/>
年以鈔法不通禁用金銀交易犯者准奸惡論有能首<lb/>
捕者以所交易金銀充賞其兩相交易而一人自首者<lb/>
免坐賞與首捕同若置造首餙器皿不在禁例　五年<lb/>
奏准於京城設官庫一所凡官員軍民人等但有以金<lb/>
<pb n="KR2m0010_WYG_034-4a"/>
銀易鈔者不拘多寡聼扵本庫收數各驗成色照時值<lb/>
倒换官鈔行使在外於府州縣倒换　令各處稅粮課<lb/>
程贓罰俱准折收鈔米每石三十貫小麥豆每石二十<lb/>
五貫大麥每石一十五貫青稞蕎麥每石一十貫絲每<lb/>
斤四十貫綿每斤二十五貫大絹每疋五十貫小絹每<lb/>
疋三十貫小苧布每疋二十貫大苧布毎疋二十五貫<lb/>
大綿布每疋三十貫小綿布每疋二十五貫金每兩四<lb/>
百貫銀每兩八十貫茶每斤一貫塩每大引一百貫蘆<lb/>
<pb n="KR2m0010_WYG_034-4b"/>
柴每束三貫其有該載不盡之物俱照彼中時價折收<lb/>
七年設北京寳鈔提舉司　八年令内外稅課司局河<lb/>
泊所等衙門該收課程鈔不問一十文至五十文一百<lb/>
文至五百文皆照舊收其買賣行使亦不許沮滯　二<lb/>
十年令河南山東福建長蘆四運司并廣東鹽課提舉<lb/>
司鹽課許軍民人等於京庫報納舊鈔填給勘合赴各<lb/>
運司提舉司不拘資次支鹽　宣徳元年令各處贓罰<lb/>
俱折收鈔不分新舊昏軟悉收不願納鈔者聼納本色<lb/>
<pb n="KR2m0010_WYG_034-5a"/>
　令客商以金銀交易及藏匿貨物髙増價值者皆罰<lb/>
鈔　四年令順天應天蘇松鎮江淮安常州揚州儀真<lb/>
浙江杭州嘉興湖州福建福州建寜湖廣武昌荆州江<lb/>
西南昌吉安臨江清江廣東廣州河南開封山東濟南<lb/>
濟寜徳州臨清廣西桂林山西太原平陽蒲州四川成<lb/>
都重慶瀘州共三十三府州縣市鎮店肆門攤稅課加<lb/>
五倍候鈔法通止　榜諭兩京軍民官員人等菜園果<lb/>
園及搨房車房店舍停搨客商物貨者不分給賜自置<lb/>
<pb n="KR2m0010_WYG_034-5b"/>
俱菜地每畝月納舊鈔三百貫果樹每十株嵗納鈔一<lb/>
百貫房舍每間月納鈔五百貫差御史同本部官各一<lb/>
員按月催收送庫如有𨼆瞞不報及不納鈔者地畝樹<lb/>
株房舍沒官犯人治罪其園地自種食用非發賣取利<lb/>
者不在納鈔之例　令民間行使驢騾車装載物貨者<lb/>
每輛納鈔二百貫　又令受雇装載舡自南京至淮安<lb/>
淮安至徐州徐州至濟寜濟寜至臨清臨清至通州俱<lb/>
每百料納鈔一百貫其北京直扺南京南京直抵北京者<lb/>
<pb n="KR2m0010_WYG_034-6a"/>
每百料納鈔五百貫若止載柴草粮米及空舡回還者<lb/>
不在納鈔之例　又令兩京及各處買賣之家門攤課<lb/>
鈔按月扵各該都稅宣課司稅課司局交納酒醋課程<lb/>
於該縣交納給與由帖執照每月一次㸃視查考如違<lb/>
期不納及𨼆瞞不報者依律治罪仍罰鈔一千貫表背<lb/>
鋪月納鈔三十貫車院店月納鈔二十貫　又令油房<lb/>
磨房每坐逐月連納門攤鈔五百貫堆賣木植燒造磚<lb/>
瓦逐月連納門攤鈔四百貫牛車受雇装載貨物者納<lb/>
<pb n="KR2m0010_WYG_034-6b"/>
鈔五十貫小車十貫　又令浙江江西山東山西河南<lb/>
陜西等都司并直𨽻衛所軍職官及各處鎮守内外官<lb/>
家下開墾田土每畝嵗納舊鈔三十貫菜地每畝果樹<lb/>
每十株嵗納舊鈔五十貫候鈔法通止　六年令各處<lb/>
地畝菜園鈔皆减半每畝止納鈔一百五十貫　八年<lb/>
令在京在外見收車舡等項一應課鈔除舊額與先次<lb/>
减免者不動但係新増之數皆以三分為率减一分<lb/>
九年奏准凡兩京各庫所收鈔不分軟爛破損油汚水<lb/>
<pb n="KR2m0010_WYG_034-7a"/>
跡但有一貫二字可辨真偽者俱不揀退其各司府州<lb/>
稅課司局等衙門及沿河監收舡料鈔官亦如之若有<lb/>
挑描偽鈔無一貫二字及幾十文幾百文不成張片破<lb/>
碎之數年終本庫類奏燒毁在各布政司府州縣者奏<lb/>
報差官燒毁　令各處見收課稅及舡車門攤地畝果<lb/>
木等項一應鈔除正額但為鈔法加増之數以十分為<lb/>
率减四分　令各處諸色課程舊折收金銀皆照例折<lb/>
鈔　令各處抄沒官房及沒官牛隻每年倒塌及倒死<lb/>
<pb n="KR2m0010_WYG_034-7b"/>
者所納房鈔及牛租即與除豁　正統三年令京城内<lb/>
外菜地果園稅鈔　四年令搨房及車輛鈔皆减半徵<lb/>
收其自己房屋與人寄筐櫃者免納鈔　六年令兩京<lb/>
果樹菜園小車免納鈔塌房每間月納鈔一百貫五百<lb/>
文驢騾車每輛四十一貫牛車每輛一十一貫　七年<lb/>
定在京都稅宣課二司收鈔例毎季緞子鋪納鈔一百<lb/>
二十貫油磨糖機粉茶食木植剪裁繡作等鋪三十六<lb/>
貫餘量貨物取息及工藝受直多寡取之　十二年令<lb/>
<pb n="KR2m0010_WYG_034-8a"/>
驢騾車每輛納鈔二十貫牛車每輛納鈔八貫　十三<lb/>
年禁京城各處街市交易行使銅鈔阻壞鈔法其在外<lb/>
按察司并巡按御史一體禁約　景泰四年奏准錢鈔<lb/>
聼民相兼行使　𢎞治二年令勢要之家賣鈔事覺依<lb/>
律論罪鈔沒官司府州縣官受嘱聽從者以枉法論<lb/>
　　　　錢法<lb/>
　　事例<lb/>
洪武初置寳源局於應天府鑄大中通寳錢與厯代錢<lb/>
<pb n="KR2m0010_WYG_034-8b"/>
兼行以四百為一貫四十為一兩四文為一錢設官專<lb/>
管江西等行省各置貨泉局頒大中通寳大小五等錢<lb/>
設官鑄造　令戸部及各行省鑄洪武通寳錢其制凡<lb/>
五等當十錢重一兩當五錢重五錢當三當二重皆如<lb/>
其當之數小錢重一錢　六年禁民間私鑄銅錢凡私<lb/>
鑄者許作廢銅送官每斤給官錢一百九十文諸稅課<lb/>
内如有私錢亦為更鑄　八年罷寳源局鑄錢　九年罷<lb/>
各布政司寳源局　十年令各布政司復設寳泉局鑄<lb/>
<pb n="KR2m0010_WYG_034-9a"/>
小錢與鈔兼行　二十二年令造小錢一十文至五十<lb/>
文以便民用每生銅一斤鑄小錢一百六十折二錢八<lb/>
十當三錢五十四當五錢三十二當十錢一十六　二<lb/>
十三年復定錢制每小錢一文用銅二分其餘四等錢<lb/>
依小錢制逓増凡鈔一貫准錢一千文　二十六年復<lb/>
罷各布政司寳泉局　永樂九年令差官於浙江江西<lb/>
廣東福建四布政司鑄永樂通寳錢　宣徳九年令南<lb/>
京工部并浙江等布政司鑄宣徳通寳錢　景泰四年<lb/>
<pb n="KR2m0010_WYG_034-9b"/>
令民間將銅錢折鈔阻壞鈔法者依律究治　天順四<lb/>
年令民間除假錢錫錢外凡厯代并洪武永樂宣徳銅<lb/>
錢及折二當三依數准使不許挑揀　成化三年令内<lb/>
外課程俱錢鈔中半兼收如該納一貫者止納鈔一貫<lb/>
不在兼收之例商稅課程舡料等項鈔一體兼收銅錢<lb/>
該起運或支給者相兼撥付每一貫收錢四文除破碎<lb/>
并錫錢其餘不拘新舊盡數驗收　十三年奏准凡軍<lb/>
民人等私鑄銅錢貨賣者為首并匠人依律論罪為從<lb/>
<pb n="KR2m0010_WYG_034-10a"/>
及知情買使者枷號一月發附近衛分充軍民止終本<lb/>
身舍餘係邉衛者仍發附近衛分充軍軍職旗軍調極<lb/>
邉衛分差操　十七年令京城内外軍民人等買賣交<lb/>
易止許行使厯代及洪武永樂宣徳舊錢每錢八文折<lb/>
銀一分八十文折銀一錢不許將私造新錢搀和阻壞<lb/>
錢法如違及販賣并私造之人枷號依律照例發落有<lb/>
能告捕者官為給賞隣里人等知情不首者事發連坐<lb/>
仍行南北直𨽻及河南山東等布政司府行錢地方通<lb/>
<pb n="KR2m0010_WYG_034-10b"/>
為禁約<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明㑹典卷三十四<lb/>
</p>
<p>
</p>
  </div>
</body>
</text>
</TEI>
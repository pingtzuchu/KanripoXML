<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明㑹典卷七十八</head> <lb/>
    <p>
<pb n="KR2m0010_WYG_078-1a"/>
欽定四庫全書<lb/>
　明㑹典卷七十八<lb/>
　　禮部三十七<lb/>
　　　鄉飲酒禮<lb/>
　　大誥<lb/>
鄉飲酒禮叙長㓜論賢良别奸頑異罪人其坐席間高<lb/>
年有德者居於上高年淳篤者並之以次叙齒而列其<lb/>
有曽違條犯法之人列於外坐同類者成席不許干於<lb/>
<pb n="KR2m0010_WYG_078-1b"/>
善良之席主者若不分别致使貴賤混淆察知或坐中<lb/>
人發覺罪以違制奸頑不由其主紊亂正席全家移出<lb/>
化外<lb/>
　　事例<lb/>
洪武初詔中書省詳定鄉飲酒禮條式使民嵗時燕㑹<lb/>
習禮讀律期於申明朝廷之法敦序長㓜之節　五年<lb/>
奏定鄉飲酒禮儀在内應天府及直𨽻府州縣每嵗孟<lb/>
春正月孟冬十月有司與學官率士大夫之老者行於<lb/>
<pb n="KR2m0010_WYG_078-2a"/>
學校在外行省所屬府州縣亦皆取法於京師其民間<lb/>
里社以百家為一㑹糧長或里長主之百人内以年最<lb/>
長者為正賔餘以齒叙坐每季行之於里中若讀律令<lb/>
則以刑部所編申明戒諭書兼讀之其武職衙門在内<lb/>
各衛親軍指揮使司及指揮使司凡鎮守官每月朔日<lb/>
亦以大都督府所編戒諭書率僚佐讀之　十六年頒<lb/>
行鄉飲酒禮圖式一各處府州縣每嵗正月十五日十<lb/>
月初一日於儒學行鄉飲酒禮酒殽於官錢約量支辦<lb/>
<pb n="KR2m0010_WYG_078-2b"/>
務要豐儉得宜除僎賓外衆賓序齒列坐其僚屬則序<lb/>
爵前一日執事者於儒學之講堂依圖陳設坐次司正<lb/>
率執事習禮至日黎明執事者宰牲具饌主席及僚屬<lb/>
司正先詣學遣人速僎賓以下比至執事者先報曰賓<lb/>
至主席率僚屬出迎於庠門之外以入主居東賓居西<lb/>
三讓之揖而後升堂東西相向立賛兩拜賓坐執事又<lb/>
報曰僎至主席又率僚屬出迎揖讓升堂拜坐如前儀<lb/>
僎賓介至既就位執事者唱司正揚觶執事者引司正<lb/>
<pb n="KR2m0010_WYG_078-3a"/>
由西階升詣堂中北靣立執事者唱僎賓以下皆立唱<lb/>
揖司正揖僎賓以下皆報揖執事者以觶酌酒授司正<lb/>
司正舉酒曰恭惟朝廷率由舊章敦崇禮教舉行鄉飲<lb/>
非為飲食凡我長㓜各相勸勉為臣盡忠為子盡孝長<lb/>
㓜有序兄友弟恭内睦宗族外和鄉里無或廢墜以忝<lb/>
所生讀畢執事者唱司正飲酒飲畢以觶授執事執事<lb/>
者唱揖司正揖僎賓以下皆報揖司正復位僎賓以下<lb/>
皆坐唱讀律令執事者舉律令案于堂之中引禮引讀<lb/>
<pb n="KR2m0010_WYG_078-3b"/>
律令者詣案前北向立唱僎賓以下皆拱立行揖禮如<lb/>
觶儀然後讀律令有過之人俱赴正席立聽讀畢復位<lb/>
執事者唱供饌案執事者舉饌案至賓前次僎次介次<lb/>
主三賓以下各以次舉訖執事者唱獻賓主席起北靣<lb/>
立執事斟酒以授主主受爵詣賓前置於席稍退賛兩<lb/>
拜賓答拜訖執事者又斟酒以授主主受爵詣僎前置<lb/>
於席交拜如前儀畢主退復位執事者唱賔酬酒賓起<lb/>
僎從之執事者斟酒授賓賓受酒詣主前置於席稍退<lb/>
<pb n="KR2m0010_WYG_078-4a"/>
賛兩拜賓僎主交拜訖各就位坐執事者分左右立介<lb/>
三賓衆賓以下以次斟酒於席訖執事者唱飲酒或三<lb/>
行或五行供湯又唱斟酒飲酒供湯三品畢執事者唱<lb/>
徹饌候徹饌案訖唱僎賓以下皆行禮僎主僚屬居東<lb/>
賓介三賓衆賓居西賛兩拜訖唱送賓以次下堂分東<lb/>
西行仍三揖出庠門而退一里社每嵗春秋社祭㑹飲<lb/>
畢行鄉飲酒禮所用酒殽於一百家内供辦毋致奢靡<lb/>
百家内除乞丐外其餘但係年老者雖至貧亦須上坐<lb/>
<pb n="KR2m0010_WYG_078-4b"/>
少者雖至富必序齒下坐不許攙越違者以違制論其<lb/>
有過犯之人雖年長財富須坐於衆賓席末聽讀律受<lb/>
戒諭供飲酒畢同退不許在衆賓上坐如有過犯之人<lb/>
不行赴飲及强坐衆賓之上者即係頑民主席及諸人<lb/>
首告遷徙邊逺住坐其主席者及衆賓推讓有犯人在<lb/>
上坐同罪其各里社以百家為一㑹百家之内以里長<lb/>
主席其餘百人選年最高有德人所推服者一人為賓<lb/>
其次一人為介其餘各依年齒序坐如有鄉人為官致<lb/>
<pb n="KR2m0010_WYG_078-5a"/>
仕者主席請以為僎擇通文學者一人為揚觶一人為<lb/>
讀律二人為賛禮前期一日主詣賓門介賓出迎大門<lb/>
之外肅主以入至中堂主賓相揖訖主稍前曰某日行<lb/>
鄉飲酒禮吾子年高德邵敢請為賓曰某固陋恐辱命<lb/>
敢辭主曰詢諸衆莫若吾子賢敢固請賓曰夫子申命<lb/>
之某不敢辭主再拜賓答拜介亦如之但改請吾子為<lb/>
介執事者設賓席於堂中稍西南向設主席於堂東南<lb/>
西向賓六十以上者席於堂中上兩序東西相向如賓<lb/>
<pb n="KR2m0010_WYG_078-5b"/>
多年㓜者席於堂下阼階之南北靣西上是日清晨賓<lb/>
及衆賓皆至門外主出迎西向揖賓東向答揖主先入<lb/>
門而右賓入門而左至階主揖賓賓揖主主先陞自東<lb/>
階賓陞自西階至中堂主西向立賓東向立賛禮唱拜<lb/>
興二主賓皆兩拜主肅賓各就位賛禮唱揚觶者舉觶<lb/>
酌酒詣中堂北向立賛禮唱在坐皆起賓主以下皆起<lb/>
拱立揚觶者迺揚觶而揚言曰同前言畢唱揖揚觶者<lb/>
揖主賓以下皆揖揚觶遂飲酒訖復揖主賓以下皆揖<lb/>
<pb n="KR2m0010_WYG_078-6a"/>
以爵授執事者復位賓主以下皆坐賛禮唱讀律執事<lb/>
者設案于堂中次引讀律者詣案前賛禮唱在坐者皆<lb/>
起揖唱讀律者揖賓主以下皆立遂展律于案詳緩讀<lb/>
之訖復以申明戒諭讀之畢賛禮唱揖讀律者揖賓主<lb/>
以下皆揖讀律者復位賛禮唱衆皆坐賓主以下皆坐<lb/>
執事者供饌案行酒賛禮唱飲酒衆賓皆飲或五行或<lb/>
七行禮同前食畢徹案賛禮唱禮畢主先行而西向立<lb/>
賛禮引賓以下東向立賛拜興拜興主賓皆兩拜主送<lb/>
<pb n="KR2m0010_WYG_078-6b"/>
賓于門外東西相揖乃退明日賓介僎衆賓詣主家拜<lb/>
謝鄉飲之賜主出門外拜謂辱屈昨日之來一鄉飲之<lb/>
設所以尊高年尚有德興禮讓敢有諠譁失禮者許揚<lb/>
觶者以禮責之其或因而致爭競者主席者㑹衆罪之<lb/>
　二十二年再定鄉飲酒禮圖式凡良民中年高有徳<lb/>
無公私過犯者自為一席坐於上等有因户役差税遅<lb/>
悞及曽犯公杖私笞招犯在官者又為一席序坐中門<lb/>
之外其曽犯奸盜詐偽説事過錢起㓕詞訟蠧政害民<lb/>
<pb n="KR2m0010_WYG_078-7a"/>
排陷官長及一應私杖徒流重罪者又為一席序坐於<lb/>
東門之内執壺供事各用本等之家子弟務要分别三<lb/>
等坐次善惡不許混淆其所行儀注並依原頒定式如<lb/>
有不遵圖序坐及有過之人不行赴飲者以違制論<lb/>
主府知府州知州縣知縣如無正官以佐貳官代位于<lb/>
東南<lb/>
大賓以致仕官為之位于東北<lb/>
僎賓擇鄉里年高有德之人位于西北<lb/>
<pb n="KR2m0010_WYG_078-7b"/>
介以次長位于西南<lb/>
三賓以賓之次者為之位于賓主介僎之後<lb/>
司正以教職為之主揚觶以罰之<lb/>
賛禮者以老成生員為之<lb/>
　　　鄉飲酒禮圖<lb/>
　　　　三僎　　　　　僚<lb/>
　　　　二僎　　　　　屬　　　　　　東階<lb/>
　　　　一僎　　　　　　　　　　正司<lb/>
<pb n="KR2m0010_WYG_078-8a"/>
　　　　大賓　　　　　　　　　主<lb/>
　　　　　　　　　　　　　　　　　律案<lb/>
　　　　僎賓　　　　　　　　　介<lb/>
　　　　一賓<lb/>
　　　　二賓　　　　　賓　　　　　　　西階<lb/>
　　　　三賓　　　　　衆<lb/>
　　　旌表<lb/>
　　諸司職掌<lb/>
<pb n="KR2m0010_WYG_078-8b"/>
一本部據各處申來孝子順孫義夫節婦理當旌表之<lb/>
人直𨽻府州咨都察院差委監察御史覈實各布政司<lb/>
所屬從按察司覈實着落府州縣官同里甲親鄰保勘<lb/>
相同然後明白奏聞即行移本處旌表門閭以勵風俗<lb/>
　　大明令<lb/>
凡孝子順孫義夫節婦志行卓異者有司正官舉名監<lb/>
察御史按察司體覈轉達上司旌表門閭<lb/>
凡民間寡婦三十以前夫亡守志五十以後不改節者<lb/>
<pb n="KR2m0010_WYG_078-9a"/>
旌表門閭除免本家差役<lb/>
　　教民榜<lb/>
本鄉本里有孝子順孫義夫節婦及但有一善可稱者<lb/>
里老人等以其所善實跡一聞朝廷一申有司轉聞於<lb/>
朝若里老人等已奏有司不奏者罪及有司此等善者<lb/>
每遇監察御史及按察司分巡到來里老人等亦要報<lb/>
知以憑覈實入奏<lb/>
　　事例<lb/>
<pb n="KR2m0010_WYG_078-9b"/>
洪武間詔申明孝道凡割股或致傷生卧氷或致凍死<lb/>
自古不稱為孝若為旌表恐其倣傚通行禁約不許旌<lb/>
表　正統十四年詔旌表義夫節婦孝子順孫今後不<lb/>
分貧富如果是實開申巡按御史即與保勘奏聞就行<lb/>
旌表敢有稽遲刁蹬者罪之　成化元年奏准凡旌表<lb/>
貞節孝行里老呈告到官掌印官親自研審坐令有職<lb/>
官關保偹開實跡具奏本部行勘覈實類奏旌表如有<lb/>
扶同妄將夫亡時年已三十以上及寡居未及五十婦<lb/>
<pb n="KR2m0010_WYG_078-10a"/>
人増减年甲舉保者被人首發或風憲官覈勘得出就<lb/>
將原保各該官吏并委官里老人等通行治罪<lb/>
　　　印信<lb/>
本部鑄印局專管鑄造印信具有定式其後又有鑄換<lb/>
辨驗等例今列其後仍以印信制度附之<lb/>
　　諸司職掌<lb/>
一凡開設各處衙門合用印信劄付鑄印局官依式鑄<lb/>
造給降其有改鑄銷毁等項悉領之<lb/>
<pb n="KR2m0010_WYG_078-10b"/>
　　事例<lb/>
凡内外各衙門印信年乆篆文平乏不堪用使具奏鑄<lb/>
換候領新印然後以舊印繳納　凡在外文移到京悉<lb/>
送鑄印局辨其印信真偽　𢎞治十三年奏准兩京兵<lb/>
部幷在外巡撫巡按按察司官㸃視各衛所印信如有<lb/>
軍職將印當錢使用者叅問帶俸差操　十四年議准<lb/>
在外大小衙門印記年乆印靣平乏篆文糢糊者方許<lb/>
申知上司驗實具奏鑄换新印其舊印送上司付公差<lb/>
<pb n="KR2m0010_WYG_078-11a"/>
人員繳部仍發鑄印局㸔驗若印記新降未乆揑奏煩<lb/>
擾雖已鑄換仍將申奏官吏治罪<lb/>
　　　印信制度<lb/>
内閤銀印直紐方一寸七分厚六分玉著篆文<lb/>
征西鎮朔平羌平蠻等將軍銀印虎紐方三寸三分厚<lb/>
九分桞葉篆文<lb/>
宗人府五軍都督府俱正一品銀印三臺方三寸四分<lb/>
厚一寸<lb/>
<pb n="KR2m0010_WYG_078-11b"/>
六部都察院幷在外各都司俱正二品銀印三臺方三<lb/>
寸二分厚八分<lb/>
衍聖公張真人中都留守司俱正二品各布政司從二<lb/>
品銀印二臺方三寸一分厚七分景泰三年賜衍聖公<lb/>
三臺銀印<lb/>
順天應天二府俱正三品銀印方二寸九分厚六分五<lb/>
釐<lb/>
通政司大理寺太常寺詹事府及京衛幷在外各按察<lb/>
<pb n="KR2m0010_WYG_078-12a"/>
司各衛俱正三品苑馬寺宣慰司俱從三品銅印方二<lb/>
寸七分厚六分<lb/>
大僕寺光禄寺幷在外各鹽運司俱從三品銅印方二<lb/>
寸六分厚五分五釐<lb/>
鴻臚寺幷在外各府俱正四品國子監幷在外宣撫司<lb/>
俱從四品銅印方二寸五分厚五分<lb/>
翰林院左右春坊尚寳司欽天監太醫院上林苑監六<lb/>
部各司宗人府經歴司幷在外各王府長史司各衛千<lb/>
<pb n="KR2m0010_WYG_078-12b"/>
户所俱正五品司經局五府經歴司幷在外招討司安<lb/>
撫司俱從五品銅印方二寸四分厚四分五釐<lb/>
在外各州從五品銅印方二寸三分厚四分<lb/>
都察院經歴司大理寺左右寺五城兵馬司大興宛平<lb/>
上元江寧各京縣及僧録司道録司幷在外中都留守<lb/>
司經歴司斷事司各都司經歴司斷事司各衛百户所<lb/>
長官司及各王府審理所俱正六品光禄寺大官等署<lb/>
幷在外各布政司經歴司理問所俱從六品銅印方二<lb/>
<pb n="KR2m0010_WYG_078-13a"/>
寸二分厚三分五釐<lb/>
吏科等六科行人司通政司經歴司工部營繕所太常<lb/>
寺典簿㕔上林苑監蕃育等署幷在外各按察司經歴<lb/>
司各縣俱正七品中書舎人順天應天府經歴司京衛<lb/>
經歴司光禄寺典簿㕔太僕寺詹事府各主簿㕔幷在<lb/>
外各衛經歴司鹽運司經歴司苑馬寺主簿㕔宣慰司<lb/>
經歴司俱從七品銅印方二寸一分厚三分<lb/>
户部刑部都察院各照磨所兵部典牧所國子監繩愆<lb/>
<pb n="KR2m0010_WYG_078-13b"/>
㕔博士㕔典簿㕔鴻臚寺欽天監各主簿㕔幷在外各<lb/>
布政司照磨所各府經歴司及各王府紀善典寳典膳<lb/>
奉祀良醫工正各所宣撫司經歴司俱正八從八品銅<lb/>
印方二寸厚二分五釐<lb/>
刑部都察院各司獄司順天應天二府照磨所司獄司<lb/>
鴻臚寺司儀署司賓署國子監典籍㕔上林苑監典簿<lb/>
㕔内府寳鈔等各庫御馬倉草倉㑹同館織染所文思<lb/>
院皮作局顔料局鞍轡局寳源局軍噐局都税等司教<lb/>
<pb n="KR2m0010_WYG_078-14a"/>
坊司幷在外留守司司獄司各都司司獄司各按察司<lb/>
照磨所司獄司各府照磨所司獄司及各王府長史司<lb/>
典簿㕔教授典儀所各府衛儒學税課司隂陽學醫學<lb/>
僧綱司道紀司及各巡檢司俱正九從九品銅印方一<lb/>
寸九分厚二分二釐<lb/>
各州縣儒學倉庫驛逓閘壩批驗所抽分竹木局河泊<lb/>
所織染局税課局隂陽學醫學僧道司俱未入流銅條<lb/>
記闊一寸三分長二寸五分厚二分一釐<lb/>
<pb n="KR2m0010_WYG_078-14b"/>
　　　已上俱直紐九疊篆文<lb/>
監察御史銅印直紐有眼方一寸五分厚三分八疊篆<lb/>
文<lb/>
總制總督巡撫等項幷鎮守公差等官銅關防直紐闊<lb/>
一寸九分五釐長二寸九分厚三分九疊篆文<lb/>
　<lb/>
　<lb/>
　明㑹典卷七十八<lb/>
</p>
<p>
</p>
  </div>
</body>
</text>
</TEI>
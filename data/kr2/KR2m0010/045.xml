<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明㑹典卷四十五</head> <lb/>
    <p>
<pb n="KR2m0010_WYG_045-1a"/>
欽定四庫全書<lb/>
　明㑹典卷四十五<lb/>
　　禮部四<lb/>
　　　册立一<lb/>
　　　　皇后册立儀<lb/>
　　洪武初定<lb/>
　　　遣使册立<lb/>
前期一日内使監設御座于奉天殿如儀尚寶卿設御<lb/>
<pb n="KR2m0010_WYG_045-1b"/>
寶案于御座前侍儀司設册寶案之南册東寶西設奉<lb/>
節官位于册案之東設掌節者位于奉節官之左稍退<lb/>
俱西向設承制官位于奉節官之南西向設奉册奉寶<lb/>
官位于册寶案之西東又設使副受制位于橫街之南<lb/>
北向東上設承制官宣制位于使副受制位之北西向<lb/>
設奉節官奉册奉寶官位于使副東北西向又設使副<lb/>
受册寶褥位于受制位之北北向典儀二人位于丹陛<lb/>
上之南東西相向賛禮二人位于使副受制位之北東<lb/>
<pb n="KR2m0010_WYG_045-2a"/>
西相向知班二人位于賛禮之南東西相向設文武百<lb/>
官侍立位于文武樓之北東西相向文武侍從班位于<lb/>
殿上之左右引文武班舍人四人位于文武官之北稍<lb/>
後東西相向引禮二人位于使副之北東西相向拱衞<lb/>
司宣徽院官對立位于奉天殿門之左右東西相向將<lb/>
軍二人位于殿上簾前東西相向將軍六人位于奉天<lb/>
門之左右東西相向又將軍四人位于丹陛上之四隅<lb/>
東西相向又將軍六人位于奉天殿門之左右東西相<lb/>
<pb n="KR2m0010_WYG_045-2b"/>
向鳴鞭四人位于丹陛上北向是日金吾衞陳設甲士<lb/>
儀仗于午門外之東西拱衞司陳設儀仗于丹陛丹墀<lb/>
之東西和聲郎設樂位于丹墀之南禮部設龍亭儀仗<lb/>
大樂于奉天門外正中以俟迎送册寶至中宫質明鼓<lb/>
初嚴催班舍人催百官具朝服導駕官侍從官入迎車<lb/>
駕次嚴引班舍人引文武百官入就侍立位引禮引使<lb/>
副具朝服入就丹墀受制位諸執事者各就位三嚴侍<lb/>
儀奏外辦御用監奏請皇帝服衮冕御輿以出尚寳卿<lb/>
<pb n="KR2m0010_WYG_045-3a"/>
前導侍從警蹕如常儀皇帝將出仗動大樂鼓吹振作<lb/>
至奉天殿升御座樂止尚寶卿以寳置于案捲簾鳴鞭<lb/>
報時雞唱訖禮部官捧册寶各置于案奉節官承制官<lb/>
奉册官奉寶官及掌節者各入就殿上位西向立定舉<lb/>
册寶案四人入立于奉册奉寶官之後典儀唱鞠躬樂<lb/>
作四拜平身樂止承制官進詣御座前跪奏請發皇后<lb/>
册寶承制訖由中門出中陛降至宣制位稱有制典儀<lb/>
唱跪使副跪承制官宣制曰册妃某氏為皇后命卿等<lb/>
<pb n="KR2m0010_WYG_045-3b"/>
持節展禮宣訖由殿西門入復位賛禮唱俯伏興奉册<lb/>
奉寶官率執事者舉册寶案由中門出中陛降奉節官<lb/>
率掌節者前導至使副受册寶褥位以案置于褥位之<lb/>
北册東寶西掌節者脫節衣以節授奉節官奉節官搢<lb/>
笏受節以授册使册使搢笏跪受以授掌節者掌節者<lb/>
跪受興立于册使之左奉節官出笏退引禮引册使詣<lb/>
受册褥位立定奉册官搢笏就案取册以授册使册使<lb/>
搢笏跪受册復置于案奉册官及册使皆出笏退復位<lb/>
<pb n="KR2m0010_WYG_045-4a"/>
引禮引副使至受寶褥位奉寶官搢笏就案取寶以授<lb/>
副使副使搢笏跪受寶興復置于案副使及奉寶官皆<lb/>
出笏退復位典儀唱鞠躬樂作四拜興平身樂止引禮<lb/>
引册使押册副使押寶掌節者前導舉案者次之初行<lb/>
樂作出奉天門樂止掌節者加節衣奉册寶官皆搢笏<lb/>
詣案取册寶安置龍亭中奉册寶官退執事者舉案退<lb/>
儀仗大樂迎龍亭以行執節者行于龍亭之前使副行<lb/>
于龍亭之後迎送至中宫門外初册寶將出門侍儀跪<lb/>
<pb n="KR2m0010_WYG_045-4b"/>
奏禮畢皇帝興樂作還宮樂止引班引文武官以次出<lb/>
　　　受册<lb/>
前一日内使監官陳設皇后御座于中宫殿上如常儀<lb/>
設香案于殿庭之正中設權置册寶案于香案之前册<lb/>
東寶西設皇后受册寶位于册寶案前北向設司言司<lb/>
寶二人位于皇后位之北東西相向設奉册寶内官位<lb/>
于册寶案之南東西相向設讀册寶内官位于奉册寶<lb/>
内官之南東西相向設内外命婦位于庭下左右東西<lb/>
<pb n="KR2m0010_WYG_045-5a"/>
相向又設内外命婦賀位于殿中北向尚儀二人位于<lb/>
皇后拜位之北東西相向司賛内官二人位于内外命<lb/>
婦立位之北東西相向又權設册寶案于中宫門外設<lb/>
内使監令位于案之東西向設奉册奉寶内官位于内<lb/>
使監令之左右稍退俱西向使副位于案南北向引禮<lb/>
二人位于使副之前東西相向掌節者位于册使之後<lb/>
其日所司設儀仗於殿庭之東西擎執于殿上之左右<lb/>
樂工陳樂于殿庭之南册寶將至中宫門尚儀奏請皇<lb/>
<pb n="KR2m0010_WYG_045-5b"/>
后首飾禕衣出閤樂作至殿上南向立樂止司言司寶<lb/>
立于後及册寶至宫門使副於龍亭中取册寶權置於<lb/>
門外所設案上引禮引使副及内使監令俱就位立定<lb/>
次引册使於内使監令前稱册禮使臣某副使臣某奉<lb/>
制授皇后册寳退復位内使監令入詣皇后殿躬言訖<lb/>
出復位引禮引内外命婦俱入就位讀册寳内官及司<lb/>
賛内官俱就位引禮引册使取册授内使監令内使監<lb/>
令跪受以授奉册内官册使退復位引禮又引副使取<lb/>
<pb n="KR2m0010_WYG_045-6a"/>
寶授内使監令内使監令跪受以授奉寶内官副使退<lb/>
復位以俟宫中行禮内使監令率奉册奉寶官各奉册<lb/>
寶以次入詣皇后受册位前以册寶各置于案册東寶<lb/>
西尚儀引皇后降詣庭中受册位立定侍從如常儀司<lb/>
言司寶各就位内使監令率奉册奉寶内官取册寶以<lb/>
次立于皇后之東西向内使監令稱有制尚儀賛拜興<lb/>
樂作皇后四拜興樂止内使監令宣制訖奉册内官就<lb/>
案取册授讀册内官讀册訖跪以授内使監令内使監<lb/>
<pb n="KR2m0010_WYG_045-6b"/>
令跪以册授皇后皇后跪受訖以授司言奉寶内官就<lb/>
案取寶以授讀寶内官讀寶訖以授内使監令内使監<lb/>
令跪以寶授皇后皇后跪受訖以授司寶尚儀賛拜興<lb/>
樂作皇后四拜興樂止内使監令出詣使副前稱皇后<lb/>
受册禮畢使副退詣奉天殿橫街南北面西上立給事<lb/>
中立于册使東北西向使副再拜復命曰奉制册命皇<lb/>
后禮畢又再拜平身給事中奏聞乃退初皇后受册寶<lb/>
訖尚儀引皇后陞座引禮引内命婦班首一人詣殿中<lb/>
<pb n="KR2m0010_WYG_045-7a"/>
賀位初行樂作至位樂止司賛唱拜興樂作班首再拜<lb/>
興樂止跪致詞曰兹遇皇后殿下膺受册寶正位中宫<lb/>
妾等不勝歡慶謹奉賀司賛唱拜興樂作班首再拜興<lb/>
樂止引禮引班首退復位引禮又引外命婦班首一人<lb/>
入就殿上賀位其行禮並如内命婦儀司賛唱禮畢引<lb/>
禮引内外命婦出初行樂作出門樂止尚儀奏禮畢引<lb/>
皇后降座樂作還閤樂止<lb/>
　　　百官稱賀上表箋<lb/>
<pb n="KR2m0010_WYG_045-7b"/>
皇后受册禮畢至晚内使監于奉天殿陳設御座香案<lb/>
尚寶司設寶案於香案之北侍儀司設表案位于香案<lb/>
之南又設表箋案位于丹墀北之正中設文官起居位<lb/>
于丹墀之東南西向武官起居位于丹墀之西南東向<lb/>
文官拜位于丹墀中之東北每等異位重行北向西上<lb/>
武官拜位于丹墀中之西北每等異位重行北向東上<lb/>
殿前班諸執事起居位于武官起居位之北東向侍從<lb/>
班諸執事起居位于文官起居位之北西向殿前班指<lb/>
<pb n="KR2m0010_WYG_045-8a"/>
揮司官三員侍立位于丹陛上之西東向宣徽院官三<lb/>
員侍立位于丹陛上之東西向侍從班文官立位于殿<lb/>
上之東侍從班武官立位于殿上之西拱衞司官二員<lb/>
侍立位于殿中門之左右典牧官二員侍立位于仗馬<lb/>
之前東西相向受表箋内使監官一員位于丹墀表箋<lb/>
案之東西向宣表官一員展表官二員位于丹墀表箋<lb/>
案之西東向糾儀御史二人位于展表官之南東西相<lb/>
向典儀二人位于丹陛上之南東西相向知班二人位<lb/>
<pb n="KR2m0010_WYG_045-8b"/>
于文武官拜位之北東西相向通賛賛禮二人位于知<lb/>
班之北東西相向通賛在西賛禮在東引文武班舍人<lb/>
四人位于文武官拜位之北稍後東西相向引殿前班<lb/>
舍人二人位于引武班之南東向轝表案舍人二人位<lb/>
于引文班之南西向宿衞鎮撫二人位于丹陛東西階<lb/>
下東西相向䕶衞百户二十四人位于宿衞鎮撫之南<lb/>
稍後東西相向䕶衞千户八人位于殿東西門之左右<lb/>
將軍二人位于殿上簾前東西相向將軍六人位于殿<lb/>
<pb n="KR2m0010_WYG_045-9a"/>
門之前東西相向將軍四人位于丹陛上四隅東西相<lb/>
向將軍六人位于奉天門東西相向鳴鞭四人位于丹<lb/>
陛上之南北向其日金吾衞陳軍仗于午門外之東西<lb/>
陳旗仗于奉天門外之東西拱衞司陳儀仗于丹陛之<lb/>
東西及丹墀之東西陳車輅于丹墀之南典牧官陳仗<lb/>
馬于文武樓南之東西虎豹于奉天門之東西和聲郎<lb/>
陳樂于丹墀文武官拜位之南内使監官擎執于御座<lb/>
之左右侍儀司舍人舉表案入就殿上案位舍人二人<lb/>
<pb n="KR2m0010_WYG_045-9b"/>
轝表案俟候于午門外文武官具朝服迎表至雲集橋<lb/>
舍人引殿前班司賛賛禮内賛宿衞鎮撫䕶衞鳴鞭各<lb/>
入就位侍儀侍從入迎車駕皇帝御謹身殿侍儀版奏<lb/>
中嚴御用監官奏請皇帝服衮冕文武官迎表至午門<lb/>
前置龍亭于道中禮部官取表函置于案舍人舉案禮<lb/>
部宣表官展表官押表案引丞相行文武官分班俱由<lb/>
西門入至丹墀中禮部官押表案置于丹墀正中各就<lb/>
位文武各入就起居位侍儀奏外辦導引皇帝御輿以<lb/>
<pb n="KR2m0010_WYG_045-10a"/>
出仗動鼓吹振作尚寶卿捧寶前導侍衞如常儀皇帝<lb/>
陞御座樂止尚寶卿捧寶置于案將軍捲簾鳴鞭報時<lb/>
雞唱訖諸侍從官殿前班拱衞司官由西階降引班引<lb/>
同宣表官受表官受箋内官俱入起居位東西相向立<lb/>
定通賛唱某衞指揮使臣某以下起居引班唱鞠躬平<lb/>
身引班東西分引至丹墀中拜位北面立賛禮唱鞠躬<lb/>
樂作指揮以下皆再拜興樂止賛禮唱指揮使稍前指<lb/>
揮使前立賛禮唱鞠躬指揮以下皆鞠躬賛禮唱聖躬<lb/>
<pb n="KR2m0010_WYG_045-10b"/>
萬福唱平身指揮使以下皆平身唱復位指揮復位唱<lb/>
鞠躬樂作指揮使以下皆再拜樂止通班唱各供事引<lb/>
班引指揮以下皆各就位通班唱具丞相銜臣某以下<lb/>
起居引班唱鞠躬平身文武官相向鞠躬平身引班東<lb/>
西分引入丹墀中拜位丞相初行樂作至位樂止知班<lb/>
唱班齊賛禮唱鞠躬樂作文武官皆四拜樂止賛禮唱<lb/>
進表箋引班引丞相及平章詣表箋案前丞相跪捧表<lb/>
興平章跪奉箋進于受箋官受箋内使監官接箋入中<lb/>
<pb n="KR2m0010_WYG_045-11a"/>
宫啓聞平章興引班引復位丞相捧表興宣表官展表<lb/>
官由丹墀西陛陞西門入至殿中丞相跪進表于案退<lb/>
立于殿南正中内賛唱跪賛禮唱跪丹墀百官皆跪内<lb/>
賛唱宣表宣表官詣案取表跪讀于殿西展表官同跪<lb/>
展表宣表官宣訖俯伏興展表官以表置于案訖内賛<lb/>
與賛禮同唱俯伏興平身丞相與丹墀百官皆俯伏興<lb/>
平身與宣表展表官由殿西門出西階降復位賛禮唱<lb/>
鞠躬樂作百官皆四拜興平身樂止賛禮唱搢笏三舞<lb/>
<pb n="KR2m0010_WYG_045-11b"/>
蹈跪山呼萬嵗山呼萬嵗者三出笏俯伏興樂作四拜<lb/>
平身樂止賛禮唱禮畢侍儀奏禮畢鳴鞭皇帝興樂作<lb/>
導引還謹身殿樂止舍人舉表案出引班引文武官以<lb/>
次出<lb/>
　　　謁廟<lb/>
皇后將謁太廟皇帝先遣官用牲牢行事告以皇后將<lb/>
祇見之意其儀與時享同祝文臨時撰定遣官之日皇<lb/>
帝䧏香告官奉香至太廟告畢皇后親行謁見前期皇<lb/>
<pb n="KR2m0010_WYG_045-12a"/>
后齋三日内外命婦及執事内官各齋一日前一日執<lb/>
事官灑掃廟庭内外設皇后拜位于廟户外又設拜位<lb/>
于廟中香案前俱北向設内命婦陪祀拜位于廟庭之<lb/>
南北向設外命婦陪祀拜位于内命婦之南司賛位于<lb/>
皇后拜位之東西司賔位于内命婦之北東西相向司<lb/>
香位于香案之右設盥洗位于庭階之東司盥洗官位<lb/>
于位所各廟皆如前儀其日清晨宿衛陳兵衛樂工備<lb/>
樂尚儀備儀仗及重翟車于中宫外門之外陪祀外命<lb/>
<pb n="KR2m0010_WYG_045-12b"/>
婦各具翟衣集于中宫内門之外内使監官奏中嚴皇<lb/>
后服首飾九龍四鳳冠褘衣尚儀奏外辦導引皇后出<lb/>
内宫門司贊奏陞輿皇后陞輿至外門之外司贊奏降<lb/>
輿皇后降輿司贊奏陞車皇后陞車宿衛兵仗前導鼓<lb/>
吹設而不鳴次尚儀陳儀衛次外命婦次内命婦皆乘<lb/>
車前導次皇后重翟車内使監人員扈從宿衛復陳兵<lb/>
仗于後皇后至廟門司賓引内外命婦先入就殿庭東<lb/>
西侍立司贊奏請降車皇后降車司贊引自左門入就<lb/>
<pb n="KR2m0010_WYG_045-13a"/>
位北向立司賔引内外命婦各就位北向立司贊司賔<lb/>
各贊拜皇后及内外命婦皆再拜興司贊奏請行事請<lb/>
詣盥洗位引皇后至盥洗位奏盥洗司盥洗者酌水皇<lb/>
后盥手訖奏帨手司巾以巾進皇后帨手訖司贊奏請<lb/>
詣神位前引皇后由東階陞至神位前北向立司贊奏<lb/>
上香者三司香奉香進于皇后之右皇后三上香訖司<lb/>
贊引皇后復位司贊司賔各贊拜興皇后及内外命婦<lb/>
皆再拜興司贊奏禮畢引皇后出自廟之左門司賔引<lb/>
<pb n="KR2m0010_WYG_045-13b"/>
内外命婦出司贊奏陞車皇后陞車宿衞陳儀仗樂工<lb/>
陳樂尚儀陳儀仗内外命婦前導侍從如来儀過廟鼓<lb/>
吹振作還至宮之外門外司贊奏降車皇后降車司贊<lb/>
奏陞輿皇后陞輿至宫之内門外司贊奏降輿皇后降<lb/>
輿入宫皇后受册畢皇帝㑹群臣于謹身殿皇后于中<lb/>
宫㑹内外命婦其儀皆如正旦宴㑹之儀<lb/>
　　永樂初續定<lb/>
先期三日齋戒遣官祭告天地宗廟用香幣酒脯行一<lb/>
<pb n="KR2m0010_WYG_045-14a"/>
獻禮前一日禮部同鴻臚寺官設詔案于奉天殿中節<lb/>
册寶案于詔案之南節案居中册東寶西設節册寶綵<lb/>
輿于丹陛之東尚寶司設寶案教坊司設中和韶樂及<lb/>
大樂至日早錦衣衞官設鹵簿大駕内官設皇后受册<lb/>
位于宫中及設節册寶案節案居中册東寶西設香案<lb/>
于節案之前設内贊二人引禮二人設女樂于丹陛之<lb/>
上上具冕服御華盖殿翰林院官以詔書用寶訖鴻臚<lb/>
寺官奏執事官行禮畢奏請陞殿如常儀文武百官具<lb/>
<pb n="KR2m0010_WYG_045-14b"/>
朝服行叩頭禮左右侍班正副使入就拜位贊鞠躬樂<lb/>
作四拜興樂止傳制官跪奏傳制俯伏興執事官舉節<lb/>
册寶案由殿左門出置御道中傳制官由左門出西向<lb/>
立稱有制贊正副使跪制曰某年某月某日册妃某氏<lb/>
為皇后授以册寶命卿等持節行禮贊俯伏興樂作四<lb/>
拜禮畢樂止執事官舉節册寶置綵輿中黃葢遮送樂<lb/>
作至奉天門樂止儀仗鼓樂迎節册寶至右順門外正<lb/>
副使朝北立内官捧節册寶由正門入女樂導迎節册<lb/>
<pb n="KR2m0010_WYG_045-15a"/>
寶未至之前引禮請皇后具禮服宫人侍衞以俟節册<lb/>
寶將至引禮導皇后出迎于宫門外節册寶至由正門<lb/>
入皇后随至拜位内官以節册寶各置于案樂作内贊<lb/>
贊四拜樂止贊宣册贊跪宣册女官取册立宣于皇后<lb/>
之左宣訖贊受册贊搢圭宣册女官以册跪授皇后受<lb/>
訖以授女官女官跪受于皇后之右立于西贊受寶其<lb/>
授受一如册贊出圭贊興樂作内贊贊四拜樂止禮畢<lb/>
内官持節由正門出皇后出送于宫門外内官至右順<lb/>
<pb n="KR2m0010_WYG_045-15b"/>
門以節授正副使報禮畢正副使得報持節復命翰林<lb/>
院官以詔書授禮部官禮部官捧詔書于承天門開讀<lb/>
如常儀皇后受册畢内官先具謁告儀物翰林院官具<lb/>
謁告文上率皇后皆具服詣奉先殿行謁告禮如常儀<lb/>
謁畢皇后具服于内殿俟上具皮弁服陞座贊引女官<lb/>
導皇后詣上前就拜位行謝恩禮樂作八拜樂止贊禮<lb/>
畢還宫是日内官設皇后座于宫中南向設諸親諸命<lb/>
婦拜位于丹墀内北向設儀仗女樂設内贊二人引禮<lb/>
<pb n="KR2m0010_WYG_045-16a"/>
二人引禮導長公主公主及親王妃俟皇后具服陞座<lb/>
引禮引詣皇后前行八拜禮次引六尚等女官行禮如<lb/>
之次引四品以上外命婦行四拜禮贊跪内贊跪致詞<lb/>
云妾某氏等恭惟皇后殿下榮膺册命正位中宫禮當<lb/>
慶賀致詞畢贊俯伏興平身四拜禮畢次日文武百官<lb/>
上表命婦上箋稱賀如常儀<lb/>
　　天順八年續増謁告謝恩慶賀儀<lb/>
上具冕服皇后具禮服上率皇后詣奉先殿行禮畢詣<lb/>
<pb n="KR2m0010_WYG_045-16b"/>
英宗皇帝几筵前行謁告禮如常儀謁告畢上復率皇<lb/>
后詣兩宫皇太后前俱行八拜禮畢然後皇后于内殿<lb/>
俟上服皮弁服陞座贊引女官引皇后詣上前行八拜<lb/>
謝恩禮畢還宫其慶賀儀皇后受賀畢親王于上位前<lb/>
行慶賀禮如常儀次詣兩宫皇太后前俱行八拜禮畢<lb/>
次詣皇后前行八拜禮又三日女官預陳設慈懿皇太<lb/>
后御座于宫中設香案于丹墀之南其日清晨内官陳<lb/>
設儀仗于丹陛之東西及丹墀東西女官擎執者立于<lb/>
<pb n="KR2m0010_WYG_045-17a"/>
御座之左右陳内樂于丹陛東西北向設表案于殿東<lb/>
門外設班首拜位及各命婦拜位于丹墀北向設司贊<lb/>
位于丹墀東西設司賔位于命婦之北東西相向設内<lb/>
贊二人于殿内東西命婦至宫門外司賔引命婦入就<lb/>
拜位女官具服侍班如常儀尚宫尚衣等官詣内奉迎<lb/>
尚儀奏請陞座慈懿皇太后具禮服出導從如常儀樂<lb/>
作陞座樂止司贊唱班齊樂作贊四拜樂止外贊唱進<lb/>
表引表案女官前導舉表案女官二人由殿東門入樂<lb/>
<pb n="KR2m0010_WYG_045-17b"/>
作至殿中樂止贊衆命婦跪内贊唱宣表目女官宣訖<lb/>
興唱宣表展表女官詣案前取表宣訖興舉案者舉案<lb/>
置于殿東贊命婦皆興司贊唱拜樂作四拜樂止尚儀<lb/>
跪奏禮畢慈懿皇太后興樂作還宫樂止慶賀皇太后<lb/>
禮同<lb/>
　　成化二十三年册立禮同惟樂設而不作<lb/>
　　　　皇妃册立儀<lb/>
　　洪武三年定<lb/>
<pb n="KR2m0010_WYG_045-18a"/>
前期一日禮部官奉册印進入置于謹身殿御座寶案<lb/>
之前册東印西侍儀司設册禮使受制位于奉天殿橫<lb/>
街之南稍東副使位于其西俱北向設承制官奉節官<lb/>
奉册官奉印官位于副使之東北西向以北為上設副<lb/>
使受册受印褥位于受制位之北南向以俟册使受册<lb/>
副使受印設典儀二人位于丹陛上之左右傳贊二人<lb/>
位于丹陛下之左右文武官對立位于丹墀兩旁引班<lb/>
四人位于文武官之北贊禮二人位于册使位之北皆<lb/>
<pb n="KR2m0010_WYG_045-18b"/>
東西相向所司置龍亭于奉天門外正中設儀衞鼓吹<lb/>
以俟迎册印行内使監令設使副位于内宫門之外北<lb/>
向東上設内使監令位于册使之東北西向設贊者二<lb/>
人位于册使之北東西相向設册印案于贊者之北册<lb/>
東印西内使設妃受册位于本位庭中北向設册印案<lb/>
于妃受册印位之北册東印西設内命婦諸親賀位于<lb/>
庭階之南北向又設妃受賀位于其宫之中南向設内<lb/>
贊二人位于妃受册位之北設引禮二人位于内贊之<lb/>
<pb n="KR2m0010_WYG_045-19a"/>
南皆東西相向其日質明文武百官皆朝服引班分引<lb/>
序立于奉天殿丹墀之兩旁東西相向贊引引使副公<lb/>
服入就橫街南位北面立承制官奉節奉册奉印官及<lb/>
掌節者皆入詣謹身殿外北向立以俟内臣傳㫖訖掌<lb/>
節者持節奉册官奉印官率執事者舉册印案以行奉<lb/>
節官掌節者前導次册案奉册官後從次印案奉印官<lb/>
後從承制官押其後至橫街南以案置于使副受册褥<lb/>
位之北册東印西承制官奉節官奉册奉印官各就位<lb/>
<pb n="KR2m0010_WYG_045-19b"/>
西向立掌節者持節立于奉節官之左差退典儀贊使<lb/>
副皆再拜承制官詣使副前稱有制典儀贊使副跪承<lb/>
制官宣制曰妃某氏特封某妃命卿等持節展禮宣制<lb/>
訖復位典儀贊使副再拜奉節官率掌節者持節詣册<lb/>
使前掌節脫節衣以節授奉節官奉節官以節西向授<lb/>
册使册使跪受以授掌節者掌節者受節立于册使之<lb/>
左奉節官退復位贊禮引兩使詣受册褥位立奉册官<lb/>
于册案上取册授册使册使跪受册興置于案奉册官<lb/>
<pb n="KR2m0010_WYG_045-20a"/>
及册使各退復位贊禮引使副詣褥位北向立奉印官<lb/>
于印案上取印西向授使副使副跪受印訖興置于案<lb/>
奉印官及使副俱退復位典儀傳贊贊使副皆再拜典<lb/>
儀唱禮畢執事者舉册印案出奉天門外奉册奉印官<lb/>
取册印置龍亭中奉册奉印官退贊禮引册使押册副<lb/>
使押印持節者前導儀衞鼓吹以次出引班引文武百<lb/>
官退册印將至内宫門外内使請妃服花釵翟衣引出<lb/>
閤至本位宫中南向立及册印至使副于龍亭中取册<lb/>
<pb n="KR2m0010_WYG_045-20b"/>
印權置于門外所置案上訖引禮内使引使副及内使<lb/>
監令俱就位立次引册使于内使監令前稱册禮使某<lb/>
副使某奉制授某妃册印退復位内使監令入詣妃本<lb/>
位庭中躬言訖出復位引禮引内命婦諸親俱入就位<lb/>
引禮引册使詣内使監令前册使取册以授内使監令<lb/>
内使監令跪受以授内執事引禮又引副使取印以授<lb/>
内使監令内使監令跪受以授内執事率執事者奉册<lb/>
印以次入詣妃受册位前各置于案册東印西引禮引<lb/>
<pb n="KR2m0010_WYG_045-21a"/>
妃降詣庭中受册位立侍從如常儀内使監令率内執<lb/>
事取册印以次立于妃之東西向内使監令稱有制内<lb/>
贊贊妃四拜内使監令宣制訖執事者取册授内使監<lb/>
令跪讀册訖以册授妃妃跪受册以授内執事執事者<lb/>
取印跪授妃妃跪受印以授内執事内贊贊妃四拜内<lb/>
使監令出詣使副前躬稱妃受册印禮畢使副還復命<lb/>
引禮引妃升階就位南向坐引禮引内命婦諸親以次<lb/>
賀如常儀禮畢引禮引内命婦退内使監令引妃謝皇<lb/>
<pb n="KR2m0010_WYG_045-21b"/>
帝皇后並如宫中之儀其皇妃服九翬四鳯冠翟衣九<lb/>
等車輅用厭翟車册用鍍金銀册二片其長短濶厚與<lb/>
諸王册同册□飾以渾金<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>粉蟠鳯其物用裏覆皆與<lb/>
諸王同印用金龜鈕其尺寸與諸王寶同文曰皇妃之<lb/>
印其餘制度皆與諸王同匣皆飾以蟠鳯皇妃有寶餘<lb/>
無寶<lb/>
　　永樂七年續定儀<lb/>
其日質明錦衣衞設鹵簿大駕教坊司設中和韶樂及<lb/>
<pb n="KR2m0010_WYG_045-22a"/>
大樂鴻臚寺設節册案于奉天殿内設正副使拜位于<lb/>
丹墀内官設皇妃受册位于各宫中設節册案于皇妃<lb/>
受册之北又設香案于節册案前設内贊二人引禮二<lb/>
人上御華葢殿具皮弁服鴻臚寺官奏執事官行禮畢<lb/>
奏陞殿導駕官導上陞座文武百官具朝服入班行叩<lb/>
頭禮侍班正副使入班就拜位贊四拜興傳制官奏傳<lb/>
制俯伏興執事官舉節册案由殿左門出置御道中傳<lb/>
制官由左門出稱有制贊正副使跪制曰永樂七年某<lb/>
<pb n="KR2m0010_WYG_045-22b"/>
月某日册某氏為某妃命卿等持節行禮贊俯伏興四<lb/>
拜禮畢執事官舉節册案由御道東出黃葢遮送至奉<lb/>
天門外用鼓樂迎至右順門外正副使朝北立内官捧<lb/>
節册正門入迎至各皇妃宫中節册將至引禮請皇妃<lb/>
具禮服宫人各執扇衞從出迎于宫門外節册至皇妃<lb/>
随至拜位内官以節册各置于案内贊贊四拜贊宣册<lb/>
贊跪女官捧册立宣于皇妃之左宣畢贊搢圭贊授册<lb/>
女官跪授皇妃皇妃以授女官跪受于皇妃之右贊興<lb/>
<pb n="KR2m0010_WYG_045-23a"/>
内贊贊四拜禮畢内官持節出皇妃送出宫門外内官<lb/>
出報正副使禮畢各宫行禮俱同正副使得報持節復<lb/>
命是日皇妃受册畢内官先具祭儀翰林院具祭文上<lb/>
具服皇妃各具妃服上率皇妃詣奉先殿行謁告禮如<lb/>
常儀謁廟畢皇妃各具妃服女官引詣上前行八拜禮<lb/>
畢還宫<lb/>
　<lb/>
　<lb/>
<pb n="KR2m0010_WYG_045-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明㑹典卷四十五<lb/>
</p>
<p>
</p>
  </div>
</body>
</text>
</TEI>
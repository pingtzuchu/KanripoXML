<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明㑹典卷九十三</head> <lb/>
    <p>
<pb n="KR2m0010_WYG_093-1a"/>
欽定四庫全書<lb/>
　明㑹典卷九十三<lb/>
　　禮部五十二<lb/>
　　　䘮禮四<lb/>
　　　　庶人䘮禮<lb/>
　　明集禮<lb/>
　　　初終<lb/>
疾病遷居正寢清掃内外分禱所祀使人坐持手足遺<lb/>
<pb n="KR2m0010_WYG_093-1b"/>
言則書之屬纊以俟絶氣氣絶乃哭廢床寢於地乃易<lb/>
服男子扱上袵被髪徒跣婦人去冠被髪不徒跣諸有<lb/>
服者皆去華飾乃復侍者一人以死者之上服嘗經衣<lb/>
者左執領右執腰升居中霤北向招之三呼曰某人復<lb/>
畢卷衣降覆尸上男女哭擗無數乃立䘮主主婦䕶䘮<lb/>
司書司貨䕶䘮命匠擇木爲棺<hi>或已有棺則不再治</hi>訃告於親戚<lb/>
朋友執事者設幃及床遷尸其上南首覆以衾即床而<lb/>
奠奠訖掌事者掘坎於屏處潔地乃陳襲衣於堂東壁<lb/>
<pb n="KR2m0010_WYG_093-2a"/>
下及飯含沐浴之具侍者以湯入䘮主以下皆出幃外<lb/>
北面侍者沐髪櫛之晞以巾撮爲髻抗衾而浴拭以巾<lb/>
剪瓜併沐浴餘水巾櫛棄於坎而埋之侍者設襲床於<lb/>
幃外施薦席褥枕先置深衣大帶袴襪汗衫之類於其<lb/>
上遂舉以入置浴床之西遷尸其上悉去病時衣及復<lb/>
衣易以新衣徙尸床置堂中間䘮主以下就位而哭䘮<lb/>
主坐於床東衆男子應服三年者坐其下皆藉以藁同<lb/>
姓期功以下各以服次坐於其後皆西向南上尊行以<lb/>
<pb n="KR2m0010_WYG_093-2b"/>
長㓜坐於床東北壁下南向西上藉以席薦主婦衆婦<lb/>
女坐於床西藉以藁同姓婦女以服爲次坐於其後皆<lb/>
東向南上尊行以長㓜坐於床西北壁下南向東上藉<lb/>
以席薦妾婢立於婦女之後别設幃以幛内外異姓之<lb/>
親丈夫坐於幃外之東北面西上婦人坐於帷外之西<lb/>
北面東上皆藉以席以服爲行無服者在後若内䘮則<lb/>
同姓丈夫尊卑坐於帷外之東北面西上異姓丈夫坐<lb/>
於帷外之西北面東上乃含䘮主哭盡哀左袒自前扱<lb/>
<pb n="KR2m0010_WYG_093-3a"/>
於腰之右盥手執錢箱以入侍者一人挿匙於米盌執<lb/>
以從置於尸西以幎巾徹枕覆面䘮主就尸東由足而<lb/>
西床上坐東面舉巾以匙抄米實於尸口併實以錢侍<lb/>
者加幅巾充耳設幎目納履乃襲深衣結大帶設握手<lb/>
覆以衾置靈座設魂帛立銘旌諸子三日不食期九月<lb/>
之䘮三不食五月三月之䘮再不食<lb/>
　　　小歛<lb/>
死之明日厥明執事者陳小歛衣衾於堂東北壁下設<lb/>
<pb n="KR2m0010_WYG_093-3b"/>
卓子於阼階東南置奠饌及盃注於其上巾之設盥盆<lb/>
帨巾各二於饌東設小歛床施薦蓆褥於西階之西鋪<lb/>
絞衾衣舉之升自西階置於尸南先布絞之横者三於<lb/>
下乃布縱者一於上侍者盥手舉尸男女共扶助之遷<lb/>
於床上先去枕而舒絹疊衣以藉其首乃卷兩端以補<lb/>
兩肩空處又卷衣夾其兩脛取其正方然後以餘衣掩<lb/>
尸左袵不紐裹之以衾而未結其絞未掩其面蓋孝子<lb/>
猶欲見其面也歛畢覆以衾䘮主主婦憑尸哭擗男子<lb/>
<pb n="KR2m0010_WYG_093-4a"/>
袒而括髪齊衰以下袒而裂帛以免婦人亦用麻繩髽<lb/>
髻乃遷尸床於堂中執事者舉饌升自阼階至靈座前<lb/>
祝焚香洗盞斟酒奠之䘮主以下哭盡哀乃代哭不絶<lb/>
聲<lb/>
　　　大歛<lb/>
小歛之明日執事者陳大歛衣衾奠具如小歛之儀舉<lb/>
棺入置於堂中少西侍者置衾於棺中垂其裔於四外<lb/>
侍者與子孫婦女俱盥手掩首結絞共舉尸納於棺中<lb/>
<pb n="KR2m0010_WYG_093-4b"/>
實生時所落髪齒及所剪瓜於棺角又揣其空缺處卷<lb/>
衣塞之務令充實先掩足次掩首次掩左次掩右令棺<lb/>
中平滿䘮主主婦憑哭盡哀乃加蓋下釘覆柩以衣設<lb/>
靈床於柩東乃奠䘮主以下各歸䘮次<lb/>
　　　成服<lb/>
大歛之明日厥明五服之人各服其服入就位然後朝<lb/>
哭相弔如儀成服之日䘮主及兄弟始食粥妻妾及期<lb/>
九月者疏食水飲不食菜果大功以下異門者各歸其<lb/>
<pb n="KR2m0010_WYG_093-5a"/>
家自是每日晨起䘮主以下各服其服入就位尊長坐<lb/>
哭卑㓜立哭侍者設盥櫛之具於靈床側奉魂帛出就<lb/>
靈座然後朝奠執事者執饌祝盥手焚香斟酒䘮主以<lb/>
下再拜哭盡哀食前上奠至夕進夕奠䘮主以下奉魂<lb/>
帛入就靈床哭盡哀朝夕之間哀至則哭朔日之奠如<lb/>
朝奠之儀時物之薦如上食之儀<lb/>
　　　弔奠賻<lb/>
凡來弔者必素服奠用香茶燭酒果賻用錢帛先具刺<lb/>
<pb n="KR2m0010_WYG_093-5b"/>
通名乃入䘮主哭以俟䕶䘮出迎賔賔入至㕔事進揖<lb/>
曰竊聞某人傾背不勝驚怛敢請入酹併伸慰禮䕶䘮<lb/>
引客入至靈座前哭盡哀再拜焚香跪酹茶酒俛伏興<lb/>
護䘮止哭者祝跪讀祭文奠賻狀於賔之右畢興賔主<lb/>
皆哭盡哀賔再拜䘮主哭出西向稽顙再拜賔亦哭東<lb/>
向荅拜進曰不意凶變某親奄棄色養伏惟哀慕何以<lb/>
堪處䘮主對曰某罪逆深重禍延某親伏蒙奠酹併賜<lb/>
臨慰不勝哀感又再拜賔荅拜又相向哭盡哀賔寛譬<lb/>
<pb n="KR2m0010_WYG_093-6a"/>
䘮主曰脩短有數痛毒奈何願抑孝思俯從禮制乃揖<lb/>
而出䘮主哭而入䕶䘮者送至㕔事茶湯而退䘮主以<lb/>
下止哭<lb/>
　　　擇地　祭后土<lb/>
三月而塟擇地之可塟者土色光潤草木茂盛之處即<lb/>
爲美地又湏慎五患使他日不爲道路不爲城郭不爲<lb/>
溝池不爲貴勢所奪不爲耕犂所及乃可世人多徇俗<lb/>
師隂陽之說既擇年月日時又擇山家形勢以爲子孫<lb/>
<pb n="KR2m0010_WYG_093-6b"/>
貧賤富貴夀夭賢愚盡繫於此至有終身不塟或累世<lb/>
不塟棄捐不塟者悖禮傷義無過於此既得地乃擇日<lb/>
開塋域祠后土南向設神位設盞注酒饌於其前又設<lb/>
盥盆帨巾於其東南告者吉服入立於神位之前北向<lb/>
執事者在其後東上皆再拜告者與執事者皆盥帨執<lb/>
事者一人取酒注西向跪一人取盞東向跪告者斟酒<lb/>
反注取盞酹於神位前俛伏興少退立祝執版立於告<lb/>
者之左東向跪讀曰維某年嵗月朔日辰某敢告于后<lb/>
<pb n="KR2m0010_WYG_093-7a"/>
土氏之神今爲某親營建宅兆神其保佑俾無後艱謹<lb/>
以清酌脯醢祗薦于神尚享訖復位告者再拜祝及執<lb/>
事者皆再拜乃徹遂穿壙作灰隔造明器刻誌石備大<lb/>
轝作神主以俟發引<lb/>
　　　塟<lb/>
發引前一日執事者設饌如朝奠祝斟酒訖北面跪告<lb/>
曰今以吉辰遷柩敢告俛伏興䘮主以下哭盡哀再拜<lb/>
乃遷柩役者入婦人退避䘮主及衆兄弟歛杖立視祝<lb/>
<pb n="KR2m0010_WYG_093-7b"/>
以箱奉魂帛𨗳柩前行䘮主以下從哭男子由右婦人<lb/>
由左重服在前輕服在後服各爲叙侍者在末無服之<lb/>
親男居男左女居女左皆次䘮主主婦之後遂遷於㕔<lb/>
事執事者布席役者置柩於席上祝設靈座及奠於柩<lb/>
前南向䘮主以下就位坐哭藉以薦席乃代哭如小歛<lb/>
之前親賔致奠賻者其儀竝如初䘮時日晡時設祖奠<lb/>
祝斟酒訖北面跪告曰永遷之禮靈辰不留今奉柩車<lb/>
式遵祖道俛伏興厥明轝夫納大轝於中庭執事者徹<lb/>
<pb n="KR2m0010_WYG_093-8a"/>
祖奠祝北面跪告曰今遷柩就轝敢告遂遷靈座置旁<lb/>
側召役夫遷柩就轝䘮主從柩哭視載婦人哭於帷中<lb/>
載畢祝帥執事者遷靈座於柩前南向乃設遣奠奠畢<lb/>
執事者徹奠祝奉魂帛置靈車别以箱盛主置魂帛後<lb/>
婦人蓋頭出帷降階立哭守舍者哭辭盡哀再拜柩行<lb/>
明器銘旌等前𨗳䘮主以下男女哭歩從尊長次之無<lb/>
服之親又次之賔客又次之途中遇哀則哭未至墓執<lb/>
事者先設靈幄在墓道西南向親賔次在靈幄前十數<lb/>
<pb n="KR2m0010_WYG_093-8b"/>
歩婦人幄在靈幄後壙西明器等至靈車至祝奉魂帛<lb/>
就幄座遂設奠而退執事者先布席於壙内柩至脫載<lb/>
置席上北首執事者取銘旌去扛置其上䘮主男女各<lb/>
就位哭賔客拜辭而歸乃窆䘮主兄弟輟哭臨視䘮主<lb/>
奉𤣥纁置柩旁再拜稽顙在位者皆哭盡哀加灰隔内<lb/>
外蓋實以灰乃實土而漸築之祠后土於墓左如前儀<lb/>
藏明噐下誌石復實以土而堅築之乃題主以生時所<lb/>
稱爲號題畢祝奉置靈座而藏魂帛於箱中炷香斟酒<lb/>
<pb n="KR2m0010_WYG_093-9a"/>
執版出於䘮主之右跪讀之云孤子某<hi>母云哀子</hi>敢昭告於<lb/>
某親府君曰形歸窀穸神返室堂神主既成伏惟尊靈<lb/>
舍舊從新是憑是依畢復位䘮主再拜哭盡哀止祝奉<lb/>
神主升車執事者徹靈座遂行䘮主以下哭從如來儀<lb/>
留子弟一人監視實土以至成墳䘮主以下奉靈車在<lb/>
塗徐行哭至家哭奉神主入主於靈座䘮主以下哭于<lb/>
㕔事遂詣靈座前哭盡哀有弔者拜之如初期九月之<lb/>
䘮者可以飲酒食肉惟不與宴樂小功以下大功異居<lb/>
<pb n="KR2m0010_WYG_093-9b"/>
者可以歸<lb/>
　　　虞<lb/>
塟之日日中而虞或墓逺則但不出是日可也柩既入<lb/>
壙掌事者先歸修虞事具饌于堂東既沐浴䘮主以下<lb/>
内外俱詣靈座所䘮主及諸子倚杖於室戸外内外俱<lb/>
哭掌饌者以饌入設於靈座前降出賛者請䘮主止哭<lb/>
盥手詣靈座前以盞跪奠酒俛伏興西向立内外哭止<lb/>
祝進立於靈座右跪讀祝文曰維年月朔日辰孤子某<lb/>
<pb n="KR2m0010_WYG_093-10a"/>
敢昭告於考某人之靈日月遄邁奄及反虞叩地號天<lb/>
五情麋潰謹以清酌庶羞哀薦虞事尚享祝興䘮主哭<lb/>
再拜退復位内外哭盡哀䘮主以下出杖降自西階就<lb/>
次妻妾女子子還别室少頃徹饌祝取魂帛帥執事者<lb/>
埋於屏處潔地罷朝夕奠遇柔日再虞遇剛日三虞<lb/>
　　　卒哭<lb/>
三日而卒哭其日夙興掌事者具饌於堂東内外各衰<lb/>
服賛者引䘮主以下俱杖升立哭於靈座東西向南上<lb/>
<pb n="KR2m0010_WYG_093-10b"/>
婦人升詣靈座西東面南上内外俱就位哭賛者升自<lb/>
東階入徹夕奠出執饌者以饌升設於靈座前賛者引<lb/>
䘮主降盥手訖進詣靈座前以盞跪奠酒俛伏興少退<lb/>
西面祝入立於靈座南北面内外哭止跪讀祝文曰維<lb/>
某年某月某朔日辰孤子某敢昭告於考某人<hi>母則曰哀子曰</hi>
<hi>妣某氏</hi>日月不居奄及卒哭叩地號天五情麋潰謹以清<lb/>
酌庶羞哀薦成事尚享祝興䘮主再拜哭應拜者皆再<lb/>
拜哭盡哀䘮主以下各還次自卒哭後朝一哭夕一哭<lb/>
<pb n="KR2m0010_WYG_093-11a"/>
乃諱名䘮主蔬食水飲不食菜果寢席枕木<lb/>
　　　祔<lb/>
卒哭之明日乃祔其日夙興執事者具器陳饌䘮主以<lb/>
下入哭於靈座前乃詣祠堂奉所祔祖考之主置于座<lb/>
内執事者奉祖妣之主置於座還詣靈座所哭祝奉新<lb/>
主以行䘮主以下哭從如從柩之次至祠堂門止哭祝<lb/>
出主置於座䘮主以下各就位賛者曰再拜在位者皆<lb/>
再拜掌饌者以饌升各陳於座前設訖降出賛者引䘮<lb/>
<pb n="KR2m0010_WYG_093-11b"/>
主盥手酌酒先詣祖考妣位前祝辭云孝孫某謹以清<lb/>
酌庶品適於某祖之靈隮祔孫某人之靈内䘮則云適<lb/>
於某祖妣某人隮祔孫婦某人某氏次詣亡者位前祝<lb/>
辭云薦祔事於先考之靈適於某考之靈尚享䘮主再<lb/>
拜興降出賛者引䘮主詣諸座前各再拜乃復位賛者<lb/>
曰再拜在位者皆再拜祝先納祖考妣神主於龕中匣<lb/>
之次納亡者神主匣之奉之反於靈座䘮主以下哭從<lb/>
如來儀<lb/>
<pb n="KR2m0010_WYG_093-12a"/>
　　　小祥<lb/>
前期一日䘮主及諸子皆沐浴具饌陳器設次陳練服<lb/>
於其所其日夙興祝入整拂几筵以出内外衰服䘮主<lb/>
以下倚杖於階東俱升就位哭盡哀賛者引䘮主杖就<lb/>
次主婦以下各就次乃陳練服賛者引䘮主倚杖如初<lb/>
乃升内外俱升就位哭賛者引䘮主盥手奠酒祝進立<lb/>
於靈座右内外止哭祝讀祝文曰維年月朔日辰孤子<lb/>
某敢告於考某人之靈歲月驚迫奄及小祥攀慕永逺<lb/>
<pb n="KR2m0010_WYG_093-12b"/>
重増荼裂謹以清酌庶羞祗薦祥事尚享祝興䘮主哭<lb/>
再拜退復位内外哭盡哀䘮主以下出杖降自西階就<lb/>
次妻妾女子子還别室自小祥之後止朝夕哭<lb/>
　　　大祥<lb/>
前期一日䘮主及諸子俱沐浴具饌陳器陳禫服於次<lb/>
乃告遷於祠堂告畢改題神主而遞遷之虛東一龕以<lb/>
俟厥明祝先入拂几筵降出内外於次哭盡哀掌事者<lb/>
設饌於靈座前内外俱就位哭賛者引䘮主盥手奠酒<lb/>
<pb n="KR2m0010_WYG_093-13a"/>
祝立於靈座右跪讀祝文曰維年月朔日辰孤子某敢<lb/>
告於考某人之靈日月逾邁奄及大祥攀慕永逺無任<lb/>
荒踣謹以清酌庶羞祗薦祥事尚享祝興䘮主哭再拜<lb/>
退復位内外哭盡哀祝奉神主入於祠堂䘮主以下哭<lb/>
送掌事者徹靈座斷杖棄之屏處始飲酒食肉而復寢<lb/>
　　　禫<lb/>
大祥之後間一月而禫既卜日前期一日䘮主及諸子<lb/>
俱沐浴設神位於靈座故處乃陳噐俱饌其日夙興祝<lb/>
<pb n="KR2m0010_WYG_093-13b"/>
拂拭几筵詣祠堂出奉神主置於座䘮主及諸子妻妾<lb/>
女子子内外俱升就位哭賛者引䘮主盥手奠酒祝立<lb/>
於神座右止哭跪讀祝文曰維年月朔日辰孤子某敢<lb/>
告於考某人之靈禫制有期追逺無及謹以清酒庶羞<lb/>
祗薦禫事尚享祝興䘮主哭再拜退復位内外俱哭盡<lb/>
哀送神主還於祠堂<lb/>
　　　奔䘮　改𦵏<lb/>
竝同品官<lb/>
<pb n="KR2m0010_WYG_093-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0010_WYG_093-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明㑹典卷九十三<lb/>
</p>
<p>
</p>
  </div>
</body>
</text>
</TEI>
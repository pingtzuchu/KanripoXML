<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明㑹典卷一百十一</head> <lb/>
    <p>
<pb n="KR2m0010_WYG_111-1a"/>
欽定四庫全書<lb/>
　明㑹典卷一百十一<lb/>
　　兵部六<lb/>
　　　營操<lb/>
國朝京營之制主訓練在京官軍永樂遷都於北又於<lb/>
中都大寧山東河南附近衛所摘撥官軍輪班上操以<lb/>
内衛京師外備四方征伐其建置沿革并合行事例開<lb/>
具於後而禁衛諸營亦附見焉<lb/>
<pb n="KR2m0010_WYG_111-1b"/>
　　　　大營<lb/>
國初立大小教塲以練五軍將士永樂初既有五軍營<lb/>
又有三千營以司寳纛令旗神機營以司神鎗火器是<lb/>
為三大營各營管操官曰提督各哨分管官曰坐營曰<lb/>
坐司俱本部奏請於公侯伯都督都指揮内推選永樂<lb/>
間始兼用内臣而神機火器則特命内臣監之曰監鎗<lb/>
又有掌號把總把司把牌等官俱於都指揮指揮内推<lb/>
選<lb/>
<pb n="KR2m0010_WYG_111-2a"/>
　　五軍營<lb/>
　　　中軍<lb/>
　　　左掖<lb/>
　　　右掖<lb/>
　　　左哨<lb/>
　　　右哨<lb/>
　　　　管操練京衛及中都留守司山東河南大寧<lb/>
　　　　三都司各衛輪班馬歩官軍<lb/>
<pb n="KR2m0010_WYG_111-2b"/>
　　　千二營<lb/>
　　　　管隨駕擺列馬隊官軍<lb/>
　　　圍子手<lb/>
　　　　管操練上直义刀手及京衛步隊官軍<lb/>
　　　㓜官舍人營<lb/>
　　　　管操練京衛㓜官及應襲舍人<lb/>
　　　殫忠效義營<lb/>
　　　　管操練京衛報効舍人餘丁<lb/>
<pb n="KR2m0010_WYG_111-3a"/>
　　三千營<lb/>
　　　一司<lb/>
　　　　管執大駕龍旗寳纛勇字旗負御寳及兵仗<lb/>
　　　　局什物等件上直官軍<lb/>
　　　一司<lb/>
　　　　管左右二十隊勇字旗大駕旗纛金鼓等件<lb/>
　　　　上直官軍<lb/>
　　　一司<lb/>
<pb n="KR2m0010_WYG_111-3b"/>
　　　　管傳令營令旗令牌御用監盔甲尚冠尚衣<lb/>
　　　　尚履什物等件上直官軍<lb/>
　　　一司<lb/>
　　　　管執大駕勇字旗五軍紅盔貼直官軍上直<lb/>
　　　　官軍<lb/>
　　　一司<lb/>
　　　　管殺虎手馬轎及前哨馬營上直明甲官軍<lb/>
　　　　隨侍營隨侍東宫官舍遼東備禦囘還官軍<lb/>
<pb n="KR2m0010_WYG_111-4a"/>
　　神機營<lb/>
　　　中軍<lb/>
　　　左掖<lb/>
　　　右掖<lb/>
　　　左哨<lb/>
　　　右哨<lb/>
　　　　管操演神銃神砲等項火器<lb/>
　　　五千下<lb/>
<pb n="KR2m0010_WYG_111-4b"/>
　　　　管操演火器及隨駕䕶衛馬隊官軍<lb/>
　　　　團營<lb/>
景泰初選三大營精鋭官軍分立十營團操以備警急<lb/>
調用是為團營每營官軍一萬員名其提督及坐營掌<lb/>
號把總等内外官員略如三大營之制而命本部尚書<lb/>
或都御史一同提督天順初罷立八年復置成化初罷<lb/>
三年復置分為十二營<lb/>
　　中軍<lb/>
<pb n="KR2m0010_WYG_111-5a"/>
　　　奮武營<lb/>
　　　耀武營<lb/>
　　　練武營<lb/>
　　　顯武營<lb/>
　　　敢勇營<lb/>
　　　果勇營<lb/>
　　　効勇營<lb/>
　　　鼓勇營<lb/>
<pb n="KR2m0010_WYG_111-5b"/>
　　　立威營<lb/>
　　　伸威營<lb/>
　　　揚威營<lb/>
　　　振威營<lb/>
十二營内各分五軍三千神機三營五軍營管内外馬<lb/>
步官軍三千營管内外馬隊官軍神機營管内外步隊<lb/>
官軍<lb/>
　　　　將軍營<lb/>
<pb n="KR2m0010_WYG_111-6a"/>
錦衣衛侍衛將軍自為一營遇下班之日照例操練從<lb/>
管領侍衛官提督<lb/>
　　　　四衛營<lb/>
騰驤左等四衛勇士軍人餘丁别為一營從御馬監官<lb/>
提督操練其坐營等官並於四衛指揮等官内推選<lb/>
　　事例<lb/>
洪武六年定教練軍士律凡騎卒必善馳射及鎗刀步<lb/>
兵必善弓弩及鎗凡射十二箭内六箭逺可到近可中<lb/>
<pb n="KR2m0010_WYG_111-6b"/>
者為試中逺可到將士以一百六十步軍士以一百二<lb/>
十步近可中以五十步凡射弩每用十二箭内五箭逺<lb/>
可到蹶張以八十步划車以六十步凡用鎗以進退習<lb/>
熟為試中凡在京衛所每一衛以五千人為則内取一<lb/>
千人令所管指揮千百戸總小旗領赴御前試驗餘以<lb/>
次輪班在外都司衛所每衛五千人内取一千人令千<lb/>
百戸總小旗領赴京師一體試驗餘以次輪班其所試<lb/>
軍士如騎卒騎射便熟善鎗刀步軍善弓弩及鎗者所<lb/>
<pb n="KR2m0010_WYG_111-7a"/>
管指揮千百戸總小旗各以其能受賞不中者降罰軍<lb/>
士中者受賞不中者亦給錢六百文為道里費指揮所<lb/>
管軍士一千人内三百人至四百人不中者住俸四箇<lb/>
月四百人以上至五百人不中者住俸半年五百人至<lb/>
六百人不中者住俸十箇月六百人至七百人不中者<lb/>
住俸一年七百人以上不中者指揮使降同知同知降<lb/>
僉事僉事降千戸千户所管軍士一千人内二百人至<lb/>
四百人不中者住俸半年四百人至六百人不中者住<lb/>
<pb n="KR2m0010_WYG_111-7b"/>
俸一年六百人以上不中者降百户百戸所管軍士一<lb/>
百人内二十人至四十人不中者住俸半年四十人至<lb/>
六十人不中者住俸一年六十人以上不中者降充總<lb/>
旗總旗所管五十人内二十五人以上不中小旗所管<lb/>
十人内五人以上不中者皆降為軍在京衛所發廣西<lb/>
南寧桞州守禦在外衛所北方者發極南烟瘴地方南<lb/>
方者發迤北極邉衛分守禦各都指揮使司所試軍士<lb/>
四分以上不中者住俸一年六分以上不中者都指揮<lb/>
<pb n="KR2m0010_WYG_111-8a"/>
罷職　十六年令天下衛所善射者十選其一於冬月<lb/>
農隙輪班赴京較試不中者罰其指揮千百戸中者賞<lb/>
鈔五錠連中者六錠中不及者三錠不中者亦給道里<lb/>
費各邉軍士就於本衛較射　宣徳元年調河南山東<lb/>
大寧都司中都留守司直𨽻睢陽等衛及宣府軍士至<lb/>
京操備令每嵗輪班徃來　正統十四年令外衛輪班<lb/>
京操者前班三月還八月到後班八月還次年三月到<lb/>
河南山東江北直𨽻强壯官軍皆𨽻前班　成化元年<lb/>
<pb n="KR2m0010_WYG_111-8b"/>
令大營提督官每月二次赴團營㑹操每年二月十五<lb/>
日上操五月十五日止八月十五日上操十一月十五<lb/>
日止歇操之日仍十日一赴教塲㸃視　𢎞治元年令<lb/>
都司衛所除軍政守城管操管運外餘分两班輪操五<lb/>
年一代周而復始　十三年奏准凡輪操軍士沿途刼<lb/>
財殺傷人命占奪車船作踐田禾等項除真犯死罪外<lb/>
徒罪以上發邉衛充軍其管操官不行鈐束并故縱者<lb/>
參問調衛　凡輪操官軍遇有地方災傷具奏驗實先<lb/>
<pb n="KR2m0010_WYG_111-9a"/>
期放囘<lb/>
　　　　已上操練<lb/>
洪武中令京營士馬之數按月開報　景泰三年令營<lb/>
操軍士有納賄買閒者御史訪察本部委屬官分行㸃<lb/>
視赴操過限三箇月者軍發邉衛官降三級終身守邉<lb/>
　天順八年差給事中御史各一員巡察各營上操軍<lb/>
士　成化三年令各營官軍糧册每三年本部委官同<lb/>
給事中御史清查本部屬官仍每季查勘軍士事故者<lb/>
<pb n="KR2m0010_WYG_111-9b"/>
三箇月一開報操官在逃者每月類參　十二年令輪<lb/>
操官軍有違限一箇月之上者參問其撥補逃故等項<lb/>
違两箇月以上者解人連坐若軍士一班不到者罰班<lb/>
六箇月軍两班官一班不到者發居庸宻雲山海關罰<lb/>
班六箇月軍三班官两班不到者發大同宣府邉衛罰<lb/>
班一年官三班不到者發邉衛罰班一年半自首者俱<lb/>
免罰邉衛若見操在逃一次至三次應罰操者比前例<lb/>
逓减一等　𢎞治六年令班軍不足都司五百名以上<lb/>
<pb n="KR2m0010_WYG_111-10a"/>
衛一百名以上所三十名以上各該掌印官提問住俸<lb/>
都司一百名以上衛五十名以上者止提問其領班都<lb/>
指揮缺五百名以上提問一千名以上者提問住俸其<lb/>
奉勑領軍都指揮所管一千名以上不到者亦提問凡<lb/>
查欠春班以四月終秋班以十月終為率住俸以三箇<lb/>
月為率過此許支半俸凡領操官下班之日一體僉書<lb/>
比較輪操軍馬　十三年奏准輪操官軍逃在京城内<lb/>
外潛住者俱照成化間欽定例初犯打七十再犯打一<lb/>
<pb n="KR2m0010_WYG_111-10b"/>
百送操其逃囘原衛原籍者以越關論逃三次者免打<lb/>
京衛調外衛外衛調邉衛帶俸食糧差操　凡該操官<lb/>
員故行搆訟不肯赴操者除所犯應更替外其餘聼撫<lb/>
巡官鎻項解部發操抗拒或挾私排䧟者調邉衛帶俸<lb/>
　　　　已上閱實<lb/>
永樂十二年令凡交鋒之際突入賊陣透出其背殺敗<lb/>
賊衆者勇敢入陣斬將搴旗者本隊已敗賊衆别隊勝<lb/>
負未决而能救援克敵者受命能任其事出竒破賊成<lb/>
<pb n="KR2m0010_WYG_111-11a"/>
功者皆為竒功齊力進前首先敗賊者前隊交鋒未决<lb/>
後隊向前殺敗賊衆者皆為頭功　凡建立竒功頭功<lb/>
者其親管頭目即為報知妄報者治以重罪行營及下<lb/>
營之時擒獲奸細者陞賞准頭功哨馬生擒外敵一人<lb/>
者賞銀三十两斬首一級者二十两　凡行營之時遇<lb/>
有鞍馬衣服器械不同者衣甲器械相同而喝問答號<lb/>
不同者皆即擒之來降外畨所携人口財畜分毫不許<lb/>
侵犯即時來報　凡與賊對陣須齊力殺賊不許聚為<lb/>
<pb n="KR2m0010_WYG_111-11b"/>
一處掣拽空缺如力不能支不能决勝無勇無謀及不<lb/>
盡力殺賊者全伍皆斬　凡隊伍已定不許馬軍入步<lb/>
隊步軍入馬隊違者重罪如臨陣混戰失其本隊揷入<lb/>
别隊者不拘　凡殺敗敵兵須盡力進勦不許搶掠人<lb/>
畜財物違者重罪如所乗馬困乏許以所擒賊馬換乗<lb/>
　凡對敵之際一隊逓看一隊有不齊力前進者戰勝<lb/>
之後許連隊之人首告治以重罪容情不首者罪同<lb/>
凡管軍頭目須愛恤軍士軍士聼令不許怠慢如伍中<lb/>
<pb n="KR2m0010_WYG_111-12a"/>
有一人不在小旗報總旗總旗報百户以次報至總兵<lb/>
官總兵官奏知從征官軍有在逃者斬該管頭目不報<lb/>
者重罪　凡軍士須人馬相應不許以軟弱不堪者揷<lb/>
入隊伍如人壯馬弱或馬壯人弱者許弱者以馬與壯<lb/>
者若自己有馬臨戰之際能借與驍勇者殺賊有功許<lb/>
借馬人分賞不願分者聼其戰馬臨敵許騎無事騎者<lb/>
治罪各營馬驢須愛惜䭾載該管官時常㸃閱有故違<lb/>
及將軍器抛失或盗賣者俱重罪　凡軍士行糧該管<lb/>
<pb n="KR2m0010_WYG_111-12b"/>
官旗時行㸃閱有過用及遺棄者并該管頭目皆斬<lb/>
凡軍行及下營之時須各認隊伍不許擅離及雜入别<lb/>
營别隊違者併該管頭目俱重罪　凡夜行相遇即喝<lb/>
問有答號不得者擒送辨驗果是奸細照例陞賞故不<lb/>
答號及見而不擒者事覺俱治以重罪　凡軍中遇夜<lb/>
以各様大小銅角笛聲為號不許聲音相同各聼號聲<lb/>
識認隊伍不許呌營違者論罪但夜間有喧譁者即問<lb/>
所起之處及左右應聲之人與該管頭目皆治以重罪<lb/>
<pb n="KR2m0010_WYG_111-13a"/>
　凡行營須待大營旗纛起行或聼駕前銅角聲各營<lb/>
方許起行每日下營量撥步軍或五隊十隊馬軍五隊<lb/>
或三四隊步軍披甲馬軍不摘鞍伺候長圍及架砲者<lb/>
布列已定方許入營休息有盗人衣糧諸物及盗驢馬<lb/>
宰殺并檢括𨼆藏人遺失物者俱斬知情首實者給賞<lb/>
知而不首者同罪若收得馬驢騾垜者即送該軍轉送<lb/>
大營召人識認如有遺失被後哨官軍收獲者收後官<lb/>
治以重罪　凡各營有失火者即是與賊逓送消息并<lb/>
<pb n="KR2m0010_WYG_111-13b"/>
該管頭目俱重罪其每日行營不許在途炊飯違者并<lb/>
本管頭目皆斬下營掘井必令人監守不許作踐及占<lb/>
藏自用　凡軍中有病者管隊官旗即令醫療掌藥科<lb/>
官及醫士常加巡視不許勒取財物違者重罪　凡長<lb/>
圍及坐冷者須晝夜關防各營架砲者務依方瞭望有<lb/>
灰塵揚起人馬徃來若聞哨馬營及四靣砲響即時傳<lb/>
報其管事官遇有事隨即飛報不許頃刻遲慢　凡掠<lb/>
陣官臨敵時視有畏避退後者即斬之紀功過官遇有<lb/>
<pb n="KR2m0010_WYG_111-14a"/>
功者即紀之有過者即録之以憑賞罰　凡臨陣令内<lb/>
官持象牙牌視有勇敢當先殺賊能立竒功頭功者即<lb/>
與牙牌收執徑赴大營給與勘合以憑陞賞　凡軍中<lb/>
有妄談災異及妖言或漏泄軍機者皆斬知情不首者<lb/>
罪同首實者重賞　凡見鹿及野馬黄羊諸物驚走突<lb/>
入營伍及望見塵起或旋風揚沙野獸騰踏及見死馬<lb/>
牛羊與牛羊駝馬遺穢踪跡或拾得一應物件若男女<lb/>
衣服首飾并文字等項不論久近隨即報知　凡軍行<lb/>
<pb n="KR2m0010_WYG_111-14b"/>
在道不許圍獵或逺望似馬非馬似鹿非鹿似人非人<lb/>
白日見烟入夜見火不論是非即報　凡功次務須實<lb/>
報有虚誑者重罪所報實者給與勘合無勘合者不准<lb/>
陞賞　凡號令總兵官告都指揮都指揮告指揮指揮<lb/>
告千戸千戸告百戸百戸告總旗總旗告小旗小旗吿<lb/>
軍士務令遵守　正統十四年令每隊伍中立公正掌<lb/>
令官二人務令頭目軍士死生相顧臨陣有進無退若<lb/>
頭目不顧軍士先自退怯者掌令官即斬其首别選頭<lb/>
<pb n="KR2m0010_WYG_111-15a"/>
目代之若軍士不顧頭目先自退怯者許後隊斬前隊<lb/>
准常功陞賞軍士不勇不進致頭目失䧟者斬其前隊<lb/>
頭目不勇不進致軍士失䧟十人者斬首至二十人者<lb/>
斬首不與承襲至三十人及全隊者斬首籍没其家凡<lb/>
軍士頭目應斬而有竒功者量與贖免其總兵官申令<lb/>
不明不嚴致十隊退怯者罰俸一年至三十隊者降二<lb/>
級至五十隊以上者罷職全軍退怯者斬但降敵者全<lb/>
家斬首籍没財産行軍之際有敢搶擄民財至十貫以<lb/>
<pb n="KR2m0010_WYG_111-15b"/>
上者斬首示衆頭目縱容軍士搶掠至十人者罷職充<lb/>
軍二十人以上至全隊者梟首營門軍士並皆處死軍<lb/>
中及召募新來之人不知軍法敢有造言惑亂人心沮<lb/>
撓號令致壊事機者凌遲處死籍没其家臨陣在逃及<lb/>
不聼總兵號令者斬　成化元年令總兵官出師臨敵<lb/>
軍中有違犯號令者聼以軍法從事尋常出哨等項不<lb/>
許　𢎞治十三年奏准凡官軍遇有征調㸃選已定避<lb/>
難在逃者依律問㫁若征期已過發宣府獨石等處沿<lb/>
<pb n="KR2m0010_WYG_111-16a"/>
邉哨瞭半年滿日囘衛若仍發出征及哨瞭而復逃者<lb/>
依從征私逃再犯者律處絞<lb/>
　　　　已上行軍號令<lb/>
　　　選用將材<lb/>
武官以職受任者既有常制其餘或謀勇出衆可任用<lb/>
者難拘資格故有選用將材之例<lb/>
　　事例<lb/>
宣徳五年令天下都司衛所於所屬官及行伍内每嵗<lb/>
<pb n="KR2m0010_WYG_111-16b"/>
選智勇亷能者一人送京試用　正統八年令軍民之<lb/>
中有軍謀勇力者聼官司保舉以軍謀舉者試攻守策<lb/>
以勇力舉者試弓馬及負重至二石以上　成化八年<lb/>
令文武官員軍民人等有諳曉兵法謀勇過人弓馬熟<lb/>
閑者並許保舉試中者無官授以冠帶有官仍舊職撥<lb/>
團營操練聼調邉方舉者就在各邉操備其有材兼文<lb/>
武堪為大將恥於自進者府部都察院通政司大理寺<lb/>
科道并在外衙門各舉所知本部奏請擢用<lb/>
<pb n="KR2m0010_WYG_111-17a"/>
　　　武舉<lb/>
武舉之法試其謀畧藝能列其等第而擢用之與文士<lb/>
科舉畧同間嘗舉行今具列事例於後<lb/>
　　事例<lb/>
凡武舉每六年一試於文舉鄉試後九月開科武學幼<lb/>
官子弟及天下軍民人等材堪應舉者先期赴部聼候<lb/>
入試中式及下第者俱照後開事例施行　天順八年<lb/>
令天下文武衙門各詢訪所屬官員軍民人等有通曉<lb/>
<pb n="KR2m0010_WYG_111-17b"/>
兵法謀勇出衆者從公保舉從巡撫巡按㑹同三司官<lb/>
考試直𨽻從巡按御史考試中者禮送兵部㑹同總兵<lb/>
官於帥府内試策畧教塲内試弓馬答策二問騎中四<lb/>
矢步中二矢以上者為中式官量加署職二級旗舍餘<lb/>
丁授所鎮撫民授各衛試經歴俱月支米三石若答策<lb/>
二問騎中二矢步中一矢以上者次之官量加署職一<lb/>
級旗舍餘丁授冠帶總旗民授各衛試知事俱月支米<lb/>
二石並送京營量用把總管隊聼調有功照例陞賞<lb/>
<pb n="KR2m0010_WYG_111-18a"/>
𢎞治初定凡武舉人試策二道文理優韜畧熟及射中<lb/>
試者陞二級文不甚優射雖偶中止陞一級雖善行文<lb/>
射不中式及射雖合式策不佳者俱暫黜以候再試中<lb/>
者送團營或分送各邉俱賛畫方畧量用把總或守備<lb/>
城堡免令管隊後每六年九月一次考試軍衛有司果<lb/>
有材堪應舉者聼於應試之期禮送赴部考退生員并<lb/>
曾經問㫁行止有虧者不許凡再試不中者發囘原衛<lb/>
原籍供本等職役後又令先策畧後弓馬如策不佳即<lb/>
<pb n="KR2m0010_WYG_111-18b"/>
不許騎射或答策雖佳不能騎射者亦黜　凡中武舉<lb/>
人添支月米遇陞用之日即與住支<lb/>
　<lb/>
　<lb/>
　<lb/>
　<lb/>
　<lb/>
　明㑹典卷一百十一<lb/>
</p>
<p>
</p>
  </div>
</body>
</text>
</TEI>
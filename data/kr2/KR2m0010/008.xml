<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明㑹典卷八</head> <lb/>
    <p>
<pb n="KR2m0010_WYG_008-1a"/>
欽定四庫全書<lb/>
　明㑹典卷八<lb/>
　　吏部七<lb/>
　　　驗封清吏司<lb/>
　　諸司職掌<lb/>
　　　郎中員外郎主事掌邦之封爵<lb/>
國初封功臣因前代之制爵有五等曰公侯伯子男後<lb/>
子男革不封其有功封公侯伯者皆給誥劵或世襲或<lb/>
<pb n="KR2m0010_WYG_008-1b"/>
不世襲各因其功之髙下為等<lb/>
　　諸司職掌<lb/>
一凡公侯伯子男見職授封者必須隨即奏請封號爵<lb/>
祿等級及駙馬婚禮俱用具奏給授誥命劄付翰林院<lb/>
撰文具手本送中書舍人書冩尚寶司用寶完備擇日<lb/>
具奏頒降<lb/>
一凡功臣歿後加封公追封為王侯追封為公合封三<lb/>
代者照依追贈封爵一體追封其襲爵子孫非建立竒<lb/>
<pb n="KR2m0010_WYG_008-2a"/>
功異能生死只依本爵<lb/>
一凡命婦因子孫官爵封母并祖母者並加太字追封<lb/>
則不用<lb/>
一凡封贈公侯伯子男者其公侯夫人各從其爵伯子<lb/>
男夫人止封夫人不須用爵<lb/>
一凡功臣封號如開國輔運守正文臣之類非特奉聖<lb/>
旨不與<lb/>
一凡見封公侯伯子男封贈三代并妻室合依欽定事<lb/>
<pb n="KR2m0010_WYG_008-2b"/>
例各依見授名爵照例封贈<lb/>
　　事例<lb/>
凡勲階如特進光祿大夫柱國之類乃一品官所該給<lb/>
授公侯伯間有特旨給授者舊制亦惟本身受封始得<lb/>
後襲封者或有之<lb/>
　　諸司職掌<lb/>
　　　公<lb/>
父祖父曽祖父各封某國公母祖母曽祖母各封某國<lb/>
<pb n="KR2m0010_WYG_008-3a"/>
夫人本官妻封某國夫人<lb/>
　　　侯<lb/>
父祖父曽祖父各封某侯母祖母曽祖母各封某侯夫<lb/>
人本官妻封某侯夫人<lb/>
　　　伯子男同<lb/>
　　諸司職掌<lb/>
凡受封官身死須以嫡長男承襲如嫡長男事故則嫡<lb/>
孫承襲如無嫡子嫡孫以嫡次子孫承襲如無嫡次子<lb/>
<pb n="KR2m0010_WYG_008-3b"/>
孫方許庶長子孫承襲不許攙越仍用具奏給授誥命<lb/>
劄付翰林院撰文具手本送中書舍人書寫尚寶司用<lb/>
寶完偹具奏頒降及孔氏襲封衍聖公如之其湖廣四<lb/>
川雲南廣西土官承襲務要本司委官體勘别無爭襲<lb/>
之人明白取具宗支圖本具官吏人等結狀呈部具奏<lb/>
照例承襲移付選部附選司勲貼黄考功附寫行止類<lb/>
行到任見到者闗給劄付頒降誥勑<lb/>
　　事例<lb/>
<pb n="KR2m0010_WYG_008-4a"/>
洪武十三年奏定公侯封號曰開國輔運推誠宣力武<lb/>
臣某公某侯食祿若干石世襲者曰世襲某公某侯食<lb/>
祿若干石追封者曰開國輔運推誠宣力武臣其將軍<lb/>
某公某侯追封某王某公諡某<lb/>
凡公侯伯歿後子孫奏請襲爵本部奏准行該府保勘<lb/>
應否襲爵取具結狀宗圖連人送部奏請定奪<lb/>
凡土官承襲國初皆本部掌行洪武三十年以宣慰宣<lb/>
撫安撫長官等司職掌土兵改隸兵部其府州縣巡檢<lb/>
<pb n="KR2m0010_WYG_008-4b"/>
驛傳土官仍屬本部　正統元年奏准土官在任先具<lb/>
應襲子姪姓名開報合干上司候亡故照名起送承襲<lb/>
　六年奏准預取應襲兒男姓名造冊四本都布按三<lb/>
司各存一本一本年終類送本部以憑查考以後每三<lb/>
年一次造繳　天順二年奏准土官病故該管衙門委<lb/>
堂上官體勘應襲之人取具結狀宗圖連人保送赴部<lb/>
奏請定奪　𢎞治二年奏准十年外文書到部者不准<lb/>
承襲　五年詔十年内曽在本處上司具告者亦准承<lb/>
<pb n="KR2m0010_WYG_008-5a"/>
襲<lb/>
文武官俱有封贈武官歸兵部惟公侯伯以封爵從本<lb/>
司掌行與文職封贈制度具列于此<lb/>
　　諸司職掌<lb/>
一凡文職官一品至五品武職官一品至六品照依生<lb/>
前散官果有功蹟合加封者例與加贈<lb/>
　　諸司職掌<lb/>
一凡公侯一品贈三代二品三品贈二代四品至七品<lb/>
<pb n="KR2m0010_WYG_008-5b"/>
贈父母妻室<lb/>
一凡文官一品至七品止封散官職事其合封三代二<lb/>
代并父母及妻者照依子孫見授職事照例封贈<lb/>
一凡封贈文官散官如上階特進光祿大夫光祿大夫<lb/>
之類非特奉聖旨者不與<lb/>
一凡文官應封贈祖父母父母妻室者照依欽定資格<lb/>
一品贈三代二品三品贈二代四品至七品贈一代各<lb/>
照見授職事依例封贈<lb/>
<pb n="KR2m0010_WYG_008-6a"/>
　　　正一品至從七品曽祖父祖父父各照見授職<lb/>
　　　事對品封贈<lb/>
　　　正從一品曽祖母祖母母妻各封贈一品夫人<lb/>
　　　正從二品祖母母妻各封贈夫人<lb/>
　　　正從三品祖母母妻各封贈淑人<lb/>
　　　正從四品母妻各封贈恭人<lb/>
　　　正從五品母妻各封贈宜人<lb/>
　　　正從六品母妻各封贈安人<lb/>
<pb n="KR2m0010_WYG_008-6b"/>
　　　正從七品母妻各封贈孺人<lb/>
一凡遇前項封贈依例具本奏聞吏科給事中置立文<lb/>
簿附寫各該封贈爵職欽用勑符御寶本部抄錄具印<lb/>
信手本送中書舍人書寫誥勑其文職官員申請封贈<lb/>
本部行移保勘如果於例相應然後照例施行<lb/>
一凡文職官一品至七品止封贈散官職事其合封一<lb/>
代二代三代者俱照見授職事父母見任者不封已致<lb/>
仕并不在任者封之能在任棄職就封者聽<lb/>
<pb n="KR2m0010_WYG_008-7a"/>
一凡諸子應封父母嫡母在所生之母不得封嫡母亡<lb/>
得並封若所生母未封贈不得先封其妻<lb/>
一兩子當封從一高者婦人因其子封贈而夫子兩有<lb/>
官亦從一髙者<lb/>
一應封妻者止封正妻一人如正妻生前未封已歿繼<lb/>
室當封者正妻亦當追贈其繼室止封一人<lb/>
一凡命婦因子孫品級封母并祖母者並加太字若已<lb/>
亡歿或曽祖祖父在者不加<lb/>
<pb n="KR2m0010_WYG_008-7b"/>
一凡正從七品至正從六品止封一次陞至正從五品<lb/>
封贈一次陞至正從三品封贈一次陞至正從二品封<lb/>
贈一次陞至正從一品封贈一次<hi>洪武十六年正從四品亦封贈一次</hi>
一凡曽祖父母祖父母父母曽犯十惡姦盜除名等罪<lb/>
及例所封妻不是以禮娶到正室或係再醮倡優婢妾<lb/>
並不許申請<lb/>
一凡諸職官曽受贓者不許申請封贈之後但犯取受<lb/>
之贓並行追奪其祖父原有官進一階非因子封贈者<lb/>
<pb n="KR2m0010_WYG_008-8a"/>
不在追奪之例<lb/>
一凡婦人因夫子得封者不許再嫁如不遵守將所授<lb/>
誥𠡠追奪斷罪離異<lb/>
一凡在京官四品以上試職實授頒給誥命取自上裁<lb/>
已給誥命者亦須一考滿方許封贈五品以下官初到<lb/>
任試職一年後考覈堪用者與實授仍具奏頒給誥𠡠<lb/>
不堪用者不與已給誥𠡠者亦須一考方許封贈<lb/>
一凡在外官員三年為一考稱職者頒給誥𠡠再考稱<lb/>
<pb n="KR2m0010_WYG_008-8b"/>
職聽請封贈其有才能卓異之人出自特恩者不拘此<lb/>
例<lb/>
　　事例<lb/>
凡武職子任在京文職成化二十三年詔書照依文官<lb/>
事例父職髙于子者依原職進一階職卑者從子官封<lb/>
凡在京品官考滿應得本身誥命或以親老乞停本身<lb/>
而移封其親者本部奏請定奪<lb/>
凡兩京官應得誥𠡠封贈其父有犯罪問革為民不該<lb/>
<pb n="KR2m0010_WYG_008-9a"/>
受封子將本身誥勑奏請移封者取自上裁<lb/>
凡公侯伯有加師保者𢎞治十四年奏准止授本身誥<lb/>
命不許乞贈三代<lb/>
國初因前代任子之制文官一品至七品皆得廕子一<lb/>
人以世其祿後乃漸為限制<lb/>
　　諸司職掌<lb/>
一凡用廕者以嫡長子如嫡長子有廢疾立嫡長子之<lb/>
子孫曽𤣥同如無立嫡長子同母弟曽𤣥同如無立繼<lb/>
<pb n="KR2m0010_WYG_008-9b"/>
室所生如無立次室所生如絶嗣者傍廕其親兄弟各<lb/>
及子孫如無傍廕伯叔及其子孫<lb/>
一凡用廕者孫降子曽孫降孫及傍廕者皆於合敘品<lb/>
從降一等<lb/>
一凡職官子孫廕敘正一品子正五品敘從一品子從<lb/>
五品敘正二品子正六品敘從二品子從六品敘正三<lb/>
品子正七品敘從三品子從七品敘正四品子正八品<lb/>
敘從四品子從八品敘正五品子正九品敘從五品子<lb/>
<pb n="KR2m0010_WYG_008-10a"/>
從九品敘正六品子於未入流品相應上等職事内敘<lb/>
從六品子於未入流品中等職事内敘正七品子於未<lb/>
入流品下等職事内敘<lb/>
一凡職官用廕各止一名年及二十五以上須試本經<lb/>
或四書能通大義其有不通者發回習學再試<lb/>
一凡廕官各具其父祖歴仕緣由去任身故嵗月并所<lb/>
授誥勑彩畫宗支指實該承廕人姓名年甲本處官司<lb/>
體勘房親揭照籍冊别無詐冒及無廢疾過犯等事上<lb/>
<pb n="KR2m0010_WYG_008-10b"/>
司審驗相同保結申覆令親齎文解赴部<lb/>
一凡廕敘其逺方地面官員宜照原籍於附近布政司<lb/>
所轄去處銓用<lb/>
　　事例<lb/>
成化三年奏准在京三品以上官員子孫聽令一人送<lb/>
國子監讀書出身若大臣果有勲勞於國出自特恩錄<lb/>
用其子孫者不在此限<lb/>
官員封贈有誥勑制度等第必視其品秩若頒給之制<lb/>
<pb n="KR2m0010_WYG_008-11a"/>
見於諸司職掌其後事例多不同今偹錄之<lb/>
　　諸司職掌<lb/>
一公侯一品至五品皆授以誥命六品至九品皆授以<lb/>
勑命婦人誥𠡠同夫品級<lb/>
一公侯誥用玉軸一品官同伯子男誥用犀軸二品官<lb/>
同三品四品官用抹金軸五品以下用角軸<lb/>
一在京官四品以上試職實授頒給誥命取自上裁五<lb/>
品以下官初任試職一年後考覈堪用者與實授頒給<lb/>
<pb n="KR2m0010_WYG_008-11b"/>
誥勑已入流倉官不須試職候一年任滿給與𠡠命守<lb/>
支未入流品官員俱與實授不給𠡠命在外官員三年<lb/>
為一考稱職者頒給誥勑陞職官員合與實授者於本<lb/>
任内歴事一年後方可出給誥𠡠若有才能卓異之人<lb/>
出自特恩者不拘此例欽天監翰林院太醫院正官頒<lb/>
給誥𠡠取自上裁本部遇有應給誥勑官員具本奏聞<lb/>
仍具印信手本開冩合授散官并年籍脚色送中書舍<lb/>
人候書寫完偹本部具印信手本送尚寶司於御前用<lb/>
<pb n="KR2m0010_WYG_008-12a"/>
寶訖具奏御前頒給其有追奪為事官員誥𠡠具本奏<lb/>
繳内府㑹同吏科給事中中書舍人於勘合底簿内附<lb/>
寫為事緣由眼同燒毁<lb/>
　　事例<lb/>
洪武十七年奏定有封爵者給誥皆如一品之制惟公<lb/>
侯用玉軸伯子男用犀軸為别　永樂二十二年詔五<lb/>
品以下官曽經一考稱職未給誥𠡠陞用改除者一體<lb/>
封贈未及一考陞用改除者滿日方給在京王府長史<lb/>
<pb n="KR2m0010_WYG_008-12b"/>
一體給誥　洪熙元年令方面官到京曽經一考稱職<lb/>
給與本身誥命九年考滿方與封贈　宣徳元年令在<lb/>
外王府長史紀善九年無過者許給誥勑　四年令文<lb/>
官有犯貪汚者追奪原給誥𠡠未給者不給　五年令<lb/>
應授誥𠡠官員未授之先曽犯贓罪已經赦宥者悉免<lb/>
追奪若授誥𠡠之後犯贓罪雖經赦宥皆追奪　十年<lb/>
令在外官員三年考滿稱職者給與誥𠡠　正統二年<lb/>
奏准收糧經歴滿十萬石給與𠡠命　三年令文官誥<lb/>
<pb n="KR2m0010_WYG_008-13a"/>
𠡠俱待九年考滿方與　十二年定誥𠡠軸數一品五<lb/>
軸二品三軸三品二軸四品五品一軸六品以下一軸<lb/>
仍待三考滿方給　天順元年奏定一品四軸二品三<lb/>
品三軸四品至七品二軸　二年詔文官未及一考父<lb/>
母見在者授封其父在而母亡或母在而父亡者奏准<lb/>
共給一道<lb/>
凡各王府將軍郡主儀賓誥命禮部奏准移咨本部類<lb/>
奏撰寫用寶并造袱匣完偹該府具奏闗領仍候禮部<lb/>
<pb n="KR2m0010_WYG_008-13b"/>
移咨到日類奏給授<lb/>
凡兩京應請誥𠡠官員三年考滿各衙門勘實移咨本<lb/>
部行考功司查其考稱出身歴任兩月一次具奏<lb/>
凡在外司府州縣等官九年考滿取給誥𠡠付考功司<lb/>
查其考稱平常仍行各該衙門掌印官勘實其巡撫巡<lb/>
按奏保旌異官員本部查曽經考滿果勘旌異者仍行<lb/>
都察院轉行巡按御史覆勘卓異政績具奏定奪<lb/>
凡兩京各衛收糧經歴三年考滿任内收糧十萬石之<lb/>
<pb n="KR2m0010_WYG_008-14a"/>
上者給與𠡠命<lb/>
凡誥𠡠用寶誥用制誥之寶𠡠用𠡠命之寶仍以文簿<lb/>
與誥𠡠各編字號復用寶識之文簿藏于内府<lb/>
凡功臣鐵劵刻其文於上以黄金填之左右各一面右<lb/>
給功臣左藏内府<lb/>
　　諸司職掌<lb/>
一自榮祿大夫至將仕佐郎凡九等十八級所餘官員<lb/>
合得散官照依定制奏聞給授及選部付到在京各衙<lb/>
<pb n="KR2m0010_WYG_008-14b"/>
門實授官員及考功考過試職一年堪用并三年稱職<lb/>
者合得初授陞授散官具奏行移該衙門轉行給授<lb/>
一凡白身人入仕并雜職人等初入流者與對品初授<lb/>
散官任内歴俸三年初考稱職與陞授散官又歴俸三<lb/>
年再考功蹟顯著方與加授散官若考覈平常者止與<lb/>
初授其任内未經初考遷調改除者仍照見授職事與<lb/>
初授散官已經初考合得陞授遷調改除仍係本等品<lb/>
級者照見授職事與陞授散官若陞等者止與對品初<lb/>
<pb n="KR2m0010_WYG_008-15a"/>
授或有已得陞授未經再考遷調改除仍係本等品級<lb/>
者照見授職事與陞授散官已經再考合得加授遷調<lb/>
改除仍係本等品級者與加授散官若陞等者止與對<lb/>
品初授其有先曽歴任二品三品等職今次降用若係<lb/>
有罪及闒茸不稱職貶降者照依見授職事與初授散<lb/>
官若量才任使不係貶降但今授職事比與原授降等<lb/>
其原授散官誥𠡠仍舊者亦照見授職事與對品初授<lb/>
散官俱於三年之後照例陞授其加贈一節考驗本人<lb/>
<pb n="KR2m0010_WYG_008-15b"/>
生前功蹟合得加授者照例給與<lb/>
　　正一品<hi>初授特進榮祿大夫陞授特進光祿大夫</hi>
　　從一品<hi>初授榮祿大夫陞授光祿大夫</hi>
　　正二品<hi>初授資善大夫陞授資政大夫</hi>　<hi>加授資徳大夫</hi>
　　從二品<hi>初授中奉大夫陞授通奉大夫</hi>　<hi>加授正奉大夫</hi>
　　正三品<hi>初授嘉議大夫陞授通議大夫</hi>　<hi>加授正議大夫</hi>
　　從三品<hi>初授亞中大夫陞授中大夫</hi>　<hi>加授太中大夫</hi>
　　正四品<hi>初授中順大夫陞授中憲大夫</hi>　<hi>加授中議大夫</hi>
<pb n="KR2m0010_WYG_008-16a"/>
　　從四品<hi>初授朝列大夫陞授朝議大夫</hi>　<hi>加授朝請大夫</hi>
　　正五品<hi>初授奉議大夫陞授奉政大夫</hi>
　　從五品<hi>初授奉訓大夫陞授奉直大夫</hi>
　　正六品<hi>初授承直郎陞授承徳郎</hi>
　　從六品<hi>初授承務郎陞授儒林郎</hi>　<hi>儒出身</hi>
　　　　　　　<hi>宣徳郎</hi>　<hi>吏才幹出身</hi>
　　正七品<hi>初授承事郎陞授文林郎</hi>　<hi>儒出身</hi>
　　　　　　　<hi>宣義郎</hi>　<hi>吏才幹出身</hi>
<pb n="KR2m0010_WYG_008-16b"/>
　　從七品<hi>初授從仕郎陞授徵仕郎</hi>
　　正八品<hi>初授迪功郎陞授修職郎</hi>
　　從八品<hi>初授迪功佐郎陞授修職佐郎</hi>
　　正九品<hi>初授將仕郎陞授登仕郎</hi>
　　從九品<hi>初授將仕佐郎陞授登仕佐郎</hi>
　<lb/>
　<lb/>
　明㑹典卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明會典卷六十四</head> <lb/>
    <p>
<pb n="KR2m0010_WYG_064-1a"/>
欽定四庫全書<lb/>
　明會典卷六十四<lb/>
　　禮部二十三<lb/>
　　　婚禮<lb/>
　　天子納后儀<lb/>
正統七年定<lb/>
　　　納采問名<lb/>
前期擇日遣官告天地宗廟至期前一日所司設御座<lb/>
<pb n="KR2m0010_WYG_064-1b"/>
於奉天殿鴻臚寺設制案節案於御座前内官監禮部<lb/>
陳禮物於文樓下教坊司設中和樂於殿内至期清晨<lb/>
錦衣衛設鹵簿於丹陛下禮部陳禮物於丹陛上内官<lb/>
監設綵輿於奉天門外教坊司設大樂於奉天門内質<lb/>
明鼓三嚴鐘止鴻臚寺奏請陞殿上具冕服導駕奉引<lb/>
如常儀陞座文武官朝服叩頭訖執事引正副使朝服<lb/>
就拜位行四拜禮傳制官奏傳制訖由東門出執事舉<lb/>
制案節案由中門出禮物在丹陛上者隨之俱置丹陛<lb/>
<pb n="KR2m0010_WYG_064-2a"/>
中道傳制官宣制曰茲選某官某女為皇后命卿等持<lb/>
節行納采問名禮正副使又行四拜禮鴻臚寺奏禮畢<lb/>
上興引禮引制案節案用傘盖遮䕶由奉天門中門出<lb/>
執事引文樓下禮物隨出至奉天門外正副使取制書<lb/>
置綵輿中儀仗大樂前導從中門中道行出大明門外<lb/>
正副使釋朝服乘馬行詣皇后第行禮皇后第前一日<lb/>
設正副使幕次於大門外左南向設香案於正堂中設<lb/>
制案節案於香案南别設案於香案之北其日正副使<lb/>
<pb n="KR2m0010_WYG_064-2b"/>
至大門外儀仗大樂分列置綵輿於正中設制案節案<lb/>
於綵輿北引禮引正副使入幕次執事官陳禮物於正<lb/>
堂正副使出幕次取制書置案上禮官一員先入正堂<lb/>
立於東主婚者朝服出見立於西禮官曰奉制建后遣<lb/>
使行納采問名禮引主婚者出迎引禮引正副使捧制<lb/>
書及節先行主婚者随行至正堂置制書及節於案正<lb/>
使立於案左副使立於案右引禮引主婚者就拜位行<lb/>
四拜禮詣案前跪正使取納采制宣訖授主婚者主婚<lb/>
<pb n="KR2m0010_WYG_064-3a"/>
者受之授執事者置於北案上稍左副使取問名制宣<lb/>
訖授主婚者主婚者受之授執事者置於北案上稍右<lb/>
主婚者俯伏興平身執事者舉答問名表案於主婚者<lb/>
後少西取表授主婚者主婚者受表跪授正使主婚者<lb/>
俯伏興平身退就拜位又行四拜禮畢正副使出置表<lb/>
綵輿中訖主婚者至正副使前致詞云請禮從者酒饌<lb/>
畢主婚者捧幣以勞正副使正副使出主婚者送至大<lb/>
門外正副使進發綵輿於大明等門左門入至奉天門<lb/>
<pb n="KR2m0010_WYG_064-3b"/>
外以表節授司禮監官奏聞復命<lb/>
　　　納采制<lb/>
朕承天序欽紹鴻圖經國之道正家為本夫婦之倫乾<lb/>
坤之義實以相宗祀之敬恊奉養之誠所資維重祗遵<lb/>
聖祖母太皇太后聖母皇太后命今遣使持節以禮采<lb/>
擇<lb/>
　　　問名制<lb/>
朕惟夫婦之道大倫之本正位乎内必資名家特遣使<lb/>
<pb n="KR2m0010_WYG_064-4a"/>
持節以禮問名尚佇来聞<lb/>
　　　答辭<lb/>
臣某伏承嘉命正使某官某等重宣制詔問臣名族臣<lb/>
女臣夫婦所生先臣某官某之𤣥孫先臣某官某之曽<lb/>
孫先臣某官某之孫先臣某官某之外孫臣女今年若<lb/>
干謹具奏聞<lb/>
　　　納吉納徵告期<lb/>
前一日所司設制案節案禮物中和樂至期清晨設鹵<lb/>
<pb n="KR2m0010_WYG_064-4b"/>
簿綵輿大樂傳制遣使並同前納采問名儀但納徵用<lb/>
𤣥纁束帛六馬等物制詞云兹聘某官某女為皇后命<lb/>
卿等持節行納吉納徵告期禮皇后第前一日設正副<lb/>
使幕次香案制案節案别設案並同前受納采問名儀<lb/>
惟更設玉帛案其日正副使至皇后第於綵輿中取制<lb/>
書玉帛置案上少候執事先設皇后冠服諸禮物於正<lb/>
堂六馬陳於堂下禮官一員入正堂主婚者出見禮官<lb/>
曰奉制聘皇后遣使行納吉納徵告期禮主婚者出迎<lb/>
<pb n="KR2m0010_WYG_064-5a"/>
執事舉玉帛案前行正使於案取納吉納徵制書捧之<lb/>
副使取告期制書及節捧之次行主婚者後隨至正堂<lb/>
正副各有制書及節置案上退立案之左右相向置玉<lb/>
帛案於制書案之南引禮引主婚者就拜位行四拜禮<lb/>
引詣案前跪正使取納吉納徵以次宣訖授主婚者主<lb/>
婚者受制以授執事者執事者跪受置於北案正使捧<lb/>
圭授主婚者主婚者受圭以授執事者執事者跪受置<lb/>
於北案副使捧𤣥纁授主婚者主婚者受以授執事者<lb/>
<pb n="KR2m0010_WYG_064-5b"/>
執事者跪受置於北案副使取告期制書宣訖授主婚<lb/>
者主婚者受制以授執事者執事者跪受置於北案主<lb/>
婚者俯伏興平身復位行四拜禮畢正副使持節出以<lb/>
節置綵輿中主婚者送至門外請禮從者及捧幣勞正<lb/>
副使俱同前正副使還至奉天門外以節授司禮監官<lb/>
捧入復命<lb/>
　　　納吉制<lb/>
大婚之卜龜筮卿士恊從敬循禮典遣使持節告吉<lb/>
<pb n="KR2m0010_WYG_064-6a"/>
　　　納徵制<lb/>
卿女有貞静之徳稱母儀之選宜共承天地宗廟特遣<lb/>
使持節以禮納徵<lb/>
　　　告期制<lb/>
嵗令月良吉日某甲子大婚維宜特遣使持節以禮告<lb/>
期<lb/>
　　　發冊奉迎<lb/>
前一日所司設樂儀仗如常儀至期清晨鴻臚寺設制<lb/>
<pb n="KR2m0010_WYG_064-6b"/>
書案節案冊案寳案於御座前禮部陳鴈及禮物於丹<lb/>
陛上設綵輿於奉天門外内官監陳設皇后鹵簿車輅<lb/>
禮物於綵輿南其傳制遣使並同前納采問名儀但改<lb/>
制詞云兹冊某官某女為皇后命卿等持節奉冊寳行<lb/>
奉迎禮其制冊寳節用<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>盖遮䕶從中門出執事舉鴈<lb/>
及禮物隨行正副使亦隨行詣皇后第行禮其奉迎用<lb/>
旗手衛鼓吹前導設而不作教坊司作樂如常儀是日<lb/>
内官設皇后幕次於内殿南北向設上與皇后各更服<lb/>
<pb n="KR2m0010_WYG_064-7a"/>
處於内殿皇后第前一日設正副使幕次於大門外南<lb/>
向設香案制書案節案寳冊案於正門中又設香案制<lb/>
書案節案於正堂别設案於正堂北其日正副使至於綵<lb/>
輿中取制書冊寳置案上入次少候女官奉皇后首飾<lb/>
禕服入中堂左内官陳儀仗車輅等物於大門内禮官<lb/>
一貟先入主婚者朝服出見禮官曰奉制冊后遣使持<lb/>
節奉冊寳行奉迎禮主婚者出迎執事者舉冊寳案前<lb/>
行正副使捧制書及節次行執事者執鴈及禮物隨入<lb/>
<pb n="KR2m0010_WYG_064-7b"/>
主婚者從行至正堂正副使置制節於案執事者置冊<lb/>
寳案於制節之南冊東寳西正使立於案左副使立於<lb/>
案右相向引禮引主婚者就拜位行四拜禮退立於西<lb/>
南女官以首飾禕服進皇后内官進皇后儀仗於中堂<lb/>
前設女樂於堂下作止如常儀司禮監官進前受節冊<lb/>
寳正副使於案取節冊寳授之仍前立候内贊二人引<lb/>
捧節冊寳監官入中堂前各置於案皇后具服出閤女<lb/>
官及宫人擁䕶詣香案前向闕立内贊贊行四拜禮贊<lb/>
<pb n="KR2m0010_WYG_064-8a"/>
宣冊贊跪皇后跪宣冊官取冊立宣於皇后之左訖贊<lb/>
受冊贊搢圭宣冊官以冊進授皇后皇后受冊以授女<lb/>
官女官跪受立於西贊宣寳宣寳官取寳立宣於皇后<lb/>
之左訖贊受寳宣寳官以寳進授皇后皇后受寳以授<lb/>
女官女官跪受立於西贊出圭贊興又贊四拜禮畢皇<lb/>
后入閤持節監官由正門出授正副使報受冊寳禮畢<lb/>
引禮引主婚者詣案前跪正使取奉迎制宣訖授主婚<lb/>
者主婚者授執事置於北案執事者以鴈及禮物進副<lb/>
<pb n="KR2m0010_WYG_064-8b"/>
使以次受之授主婚者主婚者授執事皆置於案又贊<lb/>
四拜禮畢正副使出大門外置節綵輿中主婚者請禮<lb/>
從者及以幣勞正副使同前司禮監官嚴整鹵簿復以<lb/>
奉迎禮入達於女官女官奉請皇后冠服出閤女樂前<lb/>
導宫人擎執擁䕶自東階下立香案前内執事贊四拜<lb/>
禮請皇后陞堂南向立主婚者進立於皇后之東西向<lb/>
曰戒之敬之夙夜無違命畢退立於東階西向母進立<lb/>
於皇后之西東向施衿結帨曰勉之敬之夙夜無違畢<lb/>
<pb n="KR2m0010_WYG_064-9a"/>
退立於西階東向内執事奏請乘輿皇后降階陞輿侍<lb/>
從如儀内執事導從出門奉迎儀仗大樂前行綵輿次<lb/>
行正副使隨行司禮監官擁導皇后鹵簿冊寳綵輿行<lb/>
宫人乘轎内官内使衛䕶從大明門中門入文武百官<lb/>
具朝服於承天門外東西向立班迎候輿入承天門退<lb/>
皇后輿輅至午門外鳴鐘鼓鹵簿止正副使以節授司<lb/>
禮監官先入復命捧冊寳官捧冊寳傘扇儀仗女樂前<lb/>
導宫人擁䕶皇后輿由奉天門進内庭幕次捧冊寳監<lb/>
<pb n="KR2m0010_WYG_064-9b"/>
官以冊寳授女官皇后出輿由西階進上由東階降迎<lb/>
於庭揖皇后入内殿内侍請上詣更服處具衮冕女官<lb/>
請皇后詣更服處更禮服上同皇后詣奉先殿行禮捧<lb/>
冊寳女官以冊寳置皇后宫中内官以皇后車輿鹵簿<lb/>
入午門過御橋由中右門進皇后宫中<lb/>
　　　冊文<lb/>
朕躬膺天命祇嗣祖宗大位統馭天下致理之本肇自<lb/>
正家惟夫婦之道體乾坤之義越稽古先聖君明王咸<lb/>
<pb n="KR2m0010_WYG_064-10a"/>
有令徳輔成於内以興王化之美以厚萬福之原咨爾<lb/>
某氏生於勲門天禀純茂慈惠貞淑静一誠莊敬承姆<lb/>
師恒循禮度敷求懿徳穆卜大門今遣使持節以金冊<lb/>
金寳立爾為皇后於戱惟君暨后奉神靈之統理萬物<lb/>
之宜惟孝惟誠以奉九廟之祀惟敬惟愛以承兩宫之<lb/>
懽惟勤致儆戒相成之益惟無忘詩書圖史之規惟謙<lb/>
和以睦宗婣惟節儉以處富貴𢎞樛木逮下之惠衍螽<lb/>
斯蕃衍之祥於以表正六宫而母儀四海懋欽乃行用<lb/>
<pb n="KR2m0010_WYG_064-10b"/>
永光華<lb/>
　　　謁廟<lb/>
是日早内官於奉先殿陳設牲醴祝帛畢候上同皇后<lb/>
至贊引引就拜位上在東皇后在西行禮如常儀祭畢<lb/>
還宫<lb/>
　　　合卺<lb/>
是日内官先於正宫殿内設上座於東皇后坐於西相<lb/>
向置酒案於正中稍南置四金爵兩卺於案上謁廟還<lb/>
<pb n="KR2m0010_WYG_064-11a"/>
内侍女官請上與皇后各就更服處上服皮弁服陞内<lb/>
殿皇后更衣從陞贊請陞座執事者舉饌案於上與皇<lb/>
后前女官司尊者取金爵酌酒以進飲訖女官進饌舉<lb/>
饌訖女官再取金爵酌酒以進飲訖進饌女官以巹盞<lb/>
酌酒合和以進飲訖又進饌舉饌畢内侍奏禮畢上同<lb/>
皇后興内侍女官執事奏請上與皇后就更服處易常<lb/>
服皇帝從者餕皇后之饌皇后從者餕皇帝之饌<lb/>
　　　兩宫朝見<lb/>
<pb n="KR2m0010_WYG_064-11b"/>
第二日早上冕服皇后禮服詣某宫俟某宫禮服陞座<lb/>
贊引引上與皇后詣某宫前宫人以腵脩盤立於皇后<lb/>
左贊禮贊上與皇后皆四拜執事二人舉案至某宫正<lb/>
中宫人以腵脩盤授皇后皇后捧置於案上執事女官<lb/>
舉案皇后隨舉進至某宫前皇后復位贊禮贊上與皇<lb/>
后皆四拜執事者舉腵脩盤徹於西贊禮畢皇后還宫<lb/>
　　　謝恩<lb/>
第三日早上冕服皇后禮服同詣某宫前八拜禮訖皇<lb/>
<pb n="KR2m0010_WYG_064-12a"/>
后詣内殿俟上服皮弁服陞座贊引女官引皇后禮服<lb/>
詣上前就拜位行八拜禮畢皇后還宫陞座引禮引在<lb/>
内親屬贊八拜禮次引六尚等女官贊八拜禮次引各<lb/>
監局内官内使行八拜禮畢降座入閤是日上受皇后<lb/>
謝恩禮畢出具服御奉天殿頒詔布告中外行禮如常<lb/>
儀<lb/>
　　　詔<lb/>
朕以天序祇承大統君臨海宇子育兆民仰惟隆古帝<lb/>
<pb n="KR2m0010_WYG_064-12b"/>
王政由彛教禮謹大婚茲承聖祖母太皇太后聖母皇<lb/>
太后命慎簡賢淑作配朕躬謹昭告天地宗廟以某年<lb/>
某月日冊某氏為皇后正位中宫以共承宗祀恊贊化<lb/>
理敷告中外咸使聞知<lb/>
　　　受賀<lb/>
第四日文武百官具朝服上表慶賀陳設如常儀上具<lb/>
衮冕御華蓋殿親王行八拜禮慶賀次執事官行五拜<lb/>
三叩頭禮畢鴻臚寺奏請陞殿導駕官前導百官進表<lb/>
<pb n="KR2m0010_WYG_064-13a"/>
行禮如常儀其親王行禮畢詣内殿某宫前皇后前俱<lb/>
行慶賀八拜禮出是日某宫具禮服陞内殿受内外命<lb/>
婦慶賀禮外命婦進表如常儀皇后禮服陞殿受内外<lb/>
命婦慶賀禮外命婦進箋如常儀<lb/>
　　　盥饋<lb/>
第五日清晨尚膳監具膳羞皇后具禮服詣某宫俟膳<lb/>
至贊引引皇后詣前贊四拜尚食以膳授皇后皇后捧<lb/>
膳進於案復位贊四拜贊引引皇后退立於西南俟膳<lb/>
<pb n="KR2m0010_WYG_064-13b"/>
畢引出還宫<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明會典卷六十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明會典卷五十三</head> <lb/>
    <p>
<pb n="KR2m0010_WYG_053-1a"/>
欽定四庫全書<lb/>
　明會典卷五十三<lb/>
　　禮部十二<lb/>
　　　王國禮一<lb/>
　　　　封爵<lb/>
　　明祖訓<lb/>
親王授以金冊金寳<hi>妃正授金册不用寳</hi>親王嫡長子年及十嵗<lb/>
朝廷授以金冊金寳立為王世子如或以庶奪嫡輕則<lb/>
<pb n="KR2m0010_WYG_053-1b"/>
降為庶人重則流竄逺方如王年三十正妃未有嫡子<lb/>
其庶子止為郡王待王與正妃年五十無嫡始立庶長<lb/>
子為王世子親王次嫡子及庶子年至十嵗皆封郡王<lb/>
授以鍍金銀冊銀印<hi>子孫未封者稱王子王孫言語皆稱裔㫖</hi>親王女曰郡<lb/>
主<hi>自郡主以下俱授誥命</hi>郡王女曰縣主郡王孫女曰郡君郡王<lb/>
曾孫女曰縣君郡王𤣥孫女曰鄉君靖江王府合比王<lb/>
支郡王逓减一等稱呼女封縣君<lb/>
凡王世子承襲王封朝廷遣人行冊命之禮授以金冊<lb/>
<pb n="KR2m0010_WYG_053-2a"/>
傳用金寳<lb/>
凡王世子并郡王娶妃及郡王受封并郡王嫡長襲封<lb/>
者當先上聞朝廷遣人止行冊命之禮<lb/>
凡郡王子孫授以官職子授鎮國将軍<hi>三品</hi>孫授輔國将<lb/>
軍<hi>四品</hi>曾孫授奉國将軍<hi>五/品</hi>𤣥孫授鎮國中尉<hi>六品</hi>五世孫<lb/>
授輔國中尉<hi>七品</hi>六世孫以下授奉國中尉<hi>八品</hi>
　　事例<lb/>
洪武二十五年奏定王妃以下有所出者稱夫人　永<lb/>
<pb n="KR2m0010_WYG_053-2b"/>
樂間詔加鎮國将軍従一品輔國将軍従二品奉國将<lb/>
軍従三品鎮國中尉従四品輔國中尉従五品奉國中<lb/>
尉従六品　正統間令親王有長孫者授以世孫給一<lb/>
品冠服郡王有長孫者授以長孫給二品冠服　天順<lb/>
間定凡各王府所生子女年至十五方許請封　𢎞治<lb/>
四年定親王世子授封其母始封夫人　十年定宗室<lb/>
舊制郡王出府止封一妃鎮國将軍輔國将軍各止封<lb/>
一夫人奉國将軍止封一淑人鎮國中尉止封一恭人<lb/>
<pb n="KR2m0010_WYG_053-3a"/>
輔國中尉止封一宜人奉國中尉止封一安人妾媵不<lb/>
封十一定親王郡王子女封爵遵照祖訓及天順末詔<lb/>
書例親王嫡庶子女郡王嫡長子孫俱年至十嵗請封<lb/>
其餘子孫應封鎮國輔國奉國将軍鎮國輔國奉國中<lb/>
尉者及各郡王各将軍中尉女俱照天順中例年十五<lb/>
　許請封<lb/>
　　　製名<lb/>
　　明祖訓<hi>見宗人府</hi>
<pb n="KR2m0010_WYG_053-3b"/>
　　　　之國<lb/>
　　事例<lb/>
國初親王之國百官送至龍江闗後凡之國日上御奉<lb/>
天門早朝畢文武百官稍退侍立上降寳座後坐王冕<lb/>
服由左順門内引二人朝服前導由東第二橋上奉天<lb/>
門至御前行五拜禮上賜王酒飲訖叩頭畢上起送王<lb/>
至東階上王叩頭下上目送出午門王復叩頭闔門上<lb/>
還宫百官不送惟先一日早赴王府行辭禮<lb/>
<pb n="KR2m0010_WYG_053-4a"/>
洪武間定凡王還國祭祀禮用豕一羊一葷素各一壇<lb/>
祭于端門不用制帛後罷端門祭用葷素二壇祭于承<lb/>
天門外<lb/>
凡王之國所過州縣文武官迎接便服行四拜禮<lb/>
凡王之國沿途合祀神祗近者大小皆親祭逺者望祭<lb/>
仍先遣奉祀官灑掃社稷山川壇及旗纛廟預備祭物<lb/>
王将到國前三日致齋至城外本處文武官率耆老出<lb/>
城迎接不行禮導王詣社稷山川壇祭祀各官及耆老<lb/>
<pb n="KR2m0010_WYG_053-4b"/>
随班陪祭禮畢送王至宫陞殿行賀禮<lb/>
凡王在途遇詔赦迎接行禮畢先退不聴開讀<lb/>
凡王在途遇進賀表箋一體具服行禮天順五年奏准<lb/>
凡王之國果従舊王府城外經過許出相見随即回府<lb/>
若不従城外經過者不許<lb/>
　　　慶賀<lb/>
　　明祖訓<lb/>
凡遇天子夀日王扵殿前臺上設香案具冕服率文武<lb/>
<pb n="KR2m0010_WYG_053-5a"/>
官具朝服行祝天地禮若遇正旦拜天地後即詣祖廟<lb/>
行禮畢陞正殿出使官便服行四拜禮文武官具服行<lb/>
八拜禮<lb/>
　　事例<lb/>
洪武十八年定凡王到國慶賀禮儀其日設儀仗扵露<lb/>
臺上下之東西設大樂扵露臺上東西北向陳金鼓旗<lb/>
扵承運門外軍職官員各守殿及王城門設文武百官<lb/>
拜位扵丹墀文東武西設贊禮官二員扵文武百官拜<lb/>
<pb n="KR2m0010_WYG_053-5b"/>
位之北東西相向䕶従執事等官先詣圓殿後候典服<lb/>
官啓請王具冕服訖典儀啓執事者先行四拜禮畢各<lb/>
就位典儀啓請王陞殿導引官前導大樂作陞座訖樂<lb/>
止贊排班引禮引文武官就拜位贊班齊鞠躬樂作四<lb/>
拜平身樂止引禮引班首陞自東階由殿東門入至殿<lb/>
中贊跪外贊同贊跪班首衆官皆跪班首致詞云某官<lb/>
某等敬惟殿下欽承上命至國之初理當慶賀如係王<lb/>
府官則稱臣某等後同内外贊俯伏興引禮引班首復<lb/>
<pb n="KR2m0010_WYG_053-6a"/>
位贊鞠躬樂作四拜平身典儀詣殿中跪啓禮畢樂作<lb/>
導引王還宫樂止各官以次出凡慶賀禮儀俱同惟改<lb/>
致詞<lb/>
凡遇聖節及正旦冬至節日行告祝天地禮其日設香<lb/>
案扵露臺上設王拜位于案前文武官拜位于丹墀之<lb/>
東西王冕服就位各官具朝服随班四拜王詣香案前<lb/>
跪衆官皆跪王致祝詞訖<hi>随意致詞</hi>俯伏興復位衆官皆俯<lb/>
伏興又四拜禮畢<lb/>
<pb n="KR2m0010_WYG_053-6b"/>
凡中宫夀日王冕服妃具禮服設香案扵内宫門露臺<lb/>
上行告祝天地禮先四拜興王詣香案前跪告祝訖俯<lb/>
伏興復位又四拜禮畢不用樂百官不随班<lb/>
凡東宫夀日行告祝禮王皮弁服百官具朝服随班行<lb/>
禮其儀同前<lb/>
凡慶賀正旦禮王冕服文武百官朝服四拜班首由東<lb/>
陛陞殿致詞云某官某等兹遇三陽開泰萬物咸新敬<lb/>
惟殿下茂膺多福賀畢俯伏興復位又四拜禮畢<lb/>
<pb n="KR2m0010_WYG_053-7a"/>
凡冬至王夀日禮同惟改致詞冬至云某官某等兹遇<lb/>
節應黄鍾日當長至敬惟殿下茂膺多福夀日云某官<lb/>
某等兹遇殿下夀誕之辰某等敬祝千嵗夀<lb/>
凡慶賀正旦冬至王夀日惟王府官屬及附郭衙門文<lb/>
武官員稱賀在外各衛所府州縣衙門預期摘撥佐貳<lb/>
官或首領官一員至日随班行禮本府典儀具啓本云<lb/>
某處差某等官㡬員為正旦前来慶賀啓聞訖然後行<lb/>
禮其有出使官員一體随班<lb/>
<pb n="KR2m0010_WYG_053-7b"/>
凡王妃到國五品以上命婦出城五里迎接送到宫行<lb/>
八拜賀禮<lb/>
凡遇冬至正旦五品以上命婦具服詣宫行賀禮贊四<lb/>
拜班首由東陛陞殿跪外命婦皆跪班首致詞云某封<lb/>
某氏等兹遇<hi>正旦云履端冬至云履長</hi>之節敬詣王妃殿下稱賀如<lb/>
王府官命婦為班首則稱妾某封某氏等後同興復位<lb/>
四拜禮畢其王妃夀誕禮同惟詣王妃前致詞云某封<lb/>
某氏等敬惟王妃殿下夀誕之辰祝千嵗夀其命婦班<lb/>
<pb n="KR2m0010_WYG_053-8a"/>
次照夫品級<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0010_WYG_053-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明㑹典卷五十三<lb/>
</p>
<p>
</p>
  </div>
</body>
</text>
</TEI>
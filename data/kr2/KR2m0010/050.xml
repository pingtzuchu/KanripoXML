<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明㑹典卷五十</head> <lb/>
    <p>
<pb n="KR2m0010_WYG_050-1a"/>
欽定四庫全書<lb/>
　明㑹典卷五十<lb/>
　　禮部九<lb/>
　　　經筵<lb/>
國初經筵無定日或令文學侍従之臣講説亦無定所<lb/>
正統初始著為儀累朝因之<lb/>
　　　　經筵初開儀<lb/>
凡經筵初開𠡠勲臣一人知經筵事内閣學士或知或<lb/>
<pb n="KR2m0010_WYG_050-1b"/>
同知經筵事六部尚書左右都御史通政使大理寺卿<lb/>
及學士等官侍班翰林院春坊等官及國子監祭酒二<lb/>
員進講翰林春坊等官二員展書給事中御史各二員<lb/>
侍儀鴻臚寺錦衣衛堂上官各一員供事又鳴贊一員<lb/>
贊禮序班四員舉案侯伯一人領将軍先期直殿内官<lb/>
扵文華殿設御座又設御案扵殿内御座之東稍南設<lb/>
講案扵御案之南稍東是日早司禮監官先陳所講四<lb/>
書經史各一册置御案又各一册置講案皆四書東經<lb/>
<pb n="KR2m0010_WYG_050-2a"/>
史西先期講官撰四書經或史講章各一篇預置扵册<lb/>
内是日早上御奉天門早朝畢退御文華殿陞御座将<lb/>
軍侍衛如儀鴻臚寺官引知經筵及侍班講讀執事侍<lb/>
儀等官扵丹陛上行五拜三叩頭禮畢以次上殿依品<lb/>
級東西序立知經筵官序扵侍班官上侍儀御史給事<lb/>
中各二員扵殿内之南分東西北向立序班二員舉御<lb/>
案置御座前二員舉講案置御案之南正中鴻臚寺官<lb/>
贊進講講官一員従東班出一員従西班出詣講案前<lb/>
<pb n="KR2m0010_WYG_050-2b"/>
稍南北向並立鴻臚寺官贊鞠躬拜叩頭興平身畢展<lb/>
書官一員従東班出進詣御案前跪展四書畢起退立<lb/>
扵御案之東稍南講官一員進至講案前立奏講某書<lb/>
講畢稍退展書官復詣御案前跪掩四書畢退就東班<lb/>
又展書官一員従西班出進詣御案前跪展經畢起退<lb/>
立于御案之西稍南講官一員進至講案前立奏講某<lb/>
經或某史畢少退仍並立展書官復詣御案前跪掩書<lb/>
畢退就西班鴻臚寺贊講官鞠躬拜叩頭興平身禮畢<lb/>
<pb n="KR2m0010_WYG_050-3a"/>
各退就東西班序班二員舉御案二員舉講案退置原<lb/>
所鴻臚寺官贊禮畢命賜宴鴻臚寺官及各官皆跪承<lb/>
㫖光祿寺官設宴于左順門宴畢叩頭出<lb/>
　　　　月講常儀<lb/>
每月初二十二二十二日㑹講先期司禮監官陳設書<lb/>
籍御案如前儀至期候上御文華殿侍衛侍儀執事進<lb/>
講賜宴禮同但各官止行叩頭禮<lb/>
　　　　日講常儀<lb/>
<pb n="KR2m0010_WYG_050-3b"/>
凡日講止用講讀官内閣學士侍班不用侍衛侍儀執<lb/>
事等官侍班講讀等官入見行叩頭禮東西分立先讀<lb/>
四書次讀經或讀史每本讀十數遍後講官先講四書<lb/>
次講經或講史務在直説大義明白易曉講讀後侍書<lb/>
官侍上習書畢各官叩頭退<lb/>
　　東宫出閣講學<lb/>
　天順二年定<lb/>
　　　　初出閣儀<lb/>
<pb n="KR2m0010_WYG_050-4a"/>
是日早侍衛侍儀如常儀執事等官扵文華後殿行四<lb/>
拜禮畢鴻臚寺官請皇太子陞文華殿執事官導引至<lb/>
殿陞座師保等官于丹陛上行四拜禮畢各官退出内<lb/>
侍官導皇太子至後殿陞座以書案進每日侍班侍讀<lb/>
講官入分班東西立内侍展書侍讀講官以次進讀叩<lb/>
頭而退<lb/>
　　　　每日講讀儀<lb/>
一每日早朝退後皇太子出閣陞座内侍以書案進不<lb/>
<pb n="KR2m0010_WYG_050-4b"/>
用侍衛侍儀執事等官惟侍班侍讀講官入行叩頭禮<lb/>
畢分班東西向立内侍展書先讀四書則東班侍讀官<lb/>
向前伴讀十數遍退復原班次讀經書或讀史書則西<lb/>
班侍讀官向前伴讀亦如之務要字音正當句讀分明<lb/>
讀畢各官退<lb/>
一每日已時侍班侍讀侍講及侍書官俟皇太子陞座<lb/>
畢入東西向立侍班内侍展書先講早所讀四書則東<lb/>
班侍講官進講一遍退復原班次講早所讀經史書則<lb/>
<pb n="KR2m0010_WYG_050-5a"/>
西班侍講官進講亦然務要直言解説明白易曉講畢<lb/>
内侍收書訖侍書官向前侍習寫字務要開説筆法㸃<lb/>
畫端楷寫畢各官叩頭而退<lb/>
一午膳後従容逰息或習騎射<lb/>
一每日晩讀本日所授書各數遍至熟而止<lb/>
一凡讀書三日後一温湏背誦成熟遇温書日免授新<lb/>
書講官通講須曉大義<lb/>
一凡寫字春夏秋月每日寫一百字冬月每日寫五十<lb/>
<pb n="KR2m0010_WYG_050-5b"/>
字<lb/>
一凡遇朔望節假及大風雨雪隆寒盛暑暫停講讀寫<lb/>
字<lb/>
　　　諸王讀書儀<lb/>
　天順二年定<lb/>
一初入書堂其日早王至右順門之北書堂面東中坐<lb/>
提督講讀并講讀官行四拜禮畢内官捧書展于案上<lb/>
就案左立講讀官進立于案右伴讀十遍叩頭退<lb/>
<pb n="KR2m0010_WYG_050-6a"/>
一每日講讀清晨王至書堂講讀官行叩頭禮伴讀十<lb/>
遍出飯後復詣書堂伴讀看寫字畢講書直説大意畢<lb/>
仍叩頭退内侍以所寫字送内閣㸃看<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0010_WYG_050-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明㑹典卷五十<lb/>
</p>
<p>
</p>
  </div>
</body>
</text>
</TEI>
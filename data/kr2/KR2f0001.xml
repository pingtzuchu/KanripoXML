<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR2f0001_WYG_001-1a"/>
　欽定四庫全書<lb/>
大清太祖承天廣運聖徳神功肇紀立極仁孝睿武端毅<lb/>
欽安𢎞文定業髙皇帝聖訓巻一<lb/>
　　　敬天<lb/>
　　　天命三年戊午閏四月壬午<lb/>
上諭貝勒諸臣曰人君即天之子也貝勒諸臣即君之子<lb/>
　也民即貝勒諸臣之子也君以父事天敬念不㤀克眀<lb/>
　厥徳仰承天錫丕基則帝祚日隆貝勒諸臣以父事君<lb/>
<pb n="KR2f0001_WYG_001-1b"/>
　敬念不忘勿懐貪黷之心勿為姦慝之事以公忠自効<lb/>
　則爵位常保民於貝勒諸臣敬念不忘遵守法度勿萌<lb/>
　姦宄勿行悖亂則身無禍患如君受天之佑以為無與<lb/>
　於天曰此我才力所致也遂不勤修治道措注失宜天<lb/>
　若譴之移其國祚能自守天位乎貝勒大臣受君之恩<lb/>
　以為無與於君曰此我才力所致也心懐姦慝恣行貪<lb/>
　黷君若譴之褫其爵位能自保身家乎至於民不遵貝<lb/>
　勒大臣約束而行姦宄悖亂之事必致獲咎而禍患隨<lb/>
<pb n="KR2f0001_WYG_001-2a"/>
　之矣<lb/>
　　　是日<lb/>
上諭侍臣曰天欲平治天下而立之君為君者若不修眀<lb/>
　制度永奠邦家豈天之立君止為一身安富逸樂耶君<lb/>
　欲經理國事而任之臣為臣者若臨事之時不能勤敏<lb/>
　恪慎殫心厥職豈君之任臣止為汝一身富貴耶觀此<lb/>
　則君於天錫基業敬以承之舉忠良斥姦佞日與大臣<lb/>
　講眀治道以致皇天眷佑人民恱服如古所稱堯舜禹<lb/>
<pb n="KR2f0001_WYG_001-2b"/>
　湯文武以及金世宗諸令主休譽著當時鴻名傳後世<lb/>
　孰有善於此耶人臣身秉國鈞因循從事不能申眀敎<lb/>
　令誡諭羣下則無知之民罹於法者必多若各盡厥職<lb/>
　眀法度以訓國人使不罹於刑戮則君心嘉恱眷顧日<lb/>
　隆如古所稱臯陶伊尹周公諸葛亮魏徵諸臣生膺顯<lb/>
　爵沒垂令聞斯於臣職為無負耳<lb/>
　　　天命六年辛酉正月甲申<lb/>
上率四大貝勒及台吉徳格類濟爾哈朗阿濟格岳託等<lb/>
<pb n="KR2f0001_WYG_001-3a"/>
　　　對<lb/>
天地焚香祝曰<lb/>
天父也<lb/>
地母也今以暴國肆虐奉命徂征其烏喇輝發哈逹葉赫<lb/>
　同一語音之國已䝉垂祐悉以授予既而征眀又得撫<lb/>
　順清河開原鐵嶺諸城及眀四路來侵盡殲其衆無非<lb/>
天地之黙相也吾所禱於<lb/>
皇天后土者吾子孫中縱有不善之人俾勿同氣推刄開<lb/>
<pb n="KR2f0001_WYG_001-3b"/>
　戕害之端其不善之人惟天誅之若不俟天誅存心戕<lb/>
　害<lb/>
天地鑒之奪其算無克永年或於昆弟之中有所行悖亂<lb/>
　者不忍傷殘以義理所在殷勤敎誡感格愚頑使自悔<lb/>
　悟<lb/>
天地其眷顧之神祇其呵䕶之願我子孫祚永百世以及<lb/>
　萬年用兹䖍告尚其無咎既徃鑒乃來兹<lb/>
　　　四月壬申<lb/>
<pb n="KR2f0001_WYG_001-4a"/>
上諭諸貝勒曰國君與貝勒聽斷國事皆知以至公為貴<lb/>
　至於己之所行或有眀知其非猶强以為是者盍亦如<lb/>
　聽斷國事以非者為非是者為是也惟能處以至公絶<lb/>
　無私念乃為天所佑天果佑之必昌其子孫綿其福禄<lb/>
　降以神智之嗣寧有神智之嗣或致失徳者乎若獲罪<lb/>
　於天則所生之子必昏庸者流以昏庸而繼大業不致<lb/>
　敗亡者未之有也<lb/>
　　　七月庚子<lb/>
<pb n="KR2f0001_WYG_001-4b"/>
上諭侍臣曰天之所命俾為帝王膺圖籙柄國政其守此<lb/>
　丕基也如置瓦器然必求其安夫器置之安則安置之<lb/>
　危則危儻致缺損庸可補乎若將天錫丕基時時敬念<lb/>
　兢兢恪守斯神器永奠大業弗墜不然肆意驕縱上干<lb/>
　天怒隕墜厥緒豈復能祈命於天哉<lb/>
　　　天命十一年丙寅正月己酉<lb/>
上諭侍臣曰天地法象雖髙逺難窮而理則貞而一也故<lb/>
　能使日月運行風雨調順四時不違其序化育萬物生<lb/>
<pb n="KR2f0001_WYG_001-5a"/>
　生不己嘗思前人得失之故不甚相逺如在目前行善<lb/>
　而得行不善而失徃跡固昭然也誠勤於觀覽廣加咨<lb/>
　詢惡者戒之善者從之則貞一之理備於厥躬卜年卜<lb/>
　世建無疆之休不難矣<lb/>
　　　聖孝<lb/>
　　　天命九年甲子四月甲申<lb/>
上以遼陽既定建都東京奉移<lb/>
景祖<lb/>
<pb n="KR2f0001_WYG_001-5b"/>
顯祖諸陵安葬於東京之楊魯山設太牢焚楮幣<lb/>
上詣<lb/>
二祖陵奠酒行禮祝曰吾征眀復<lb/>
祖<lb/>
父仇己得遼東廣寧祗移<lb/>
寢園永安斯土惟我<lb/>
祖<lb/>
考仰逹<lb/>
<pb n="KR2f0001_WYG_001-6a"/>
天地垂福佑焉<lb/>
　　　神武<lb/>
　　　癸巳九月<lb/>
上聞葉赫哈達烏喇輝發科爾沁席北卦爾察朱舍里訥<lb/>
　　　殷九姓之國合兵來侵以我軍夜出恐驚國人傳<lb/>
　　　語諸將旦日啓行遂安寢眀日出兵至拖克索地<lb/>
上立渡口誡軍士曰盡解爾蔽手去爾䕶項或項臂傷亦<lb/>
　惟天命不然身先拘縶難以奮擊我兵輕便破敵必矣<lb/>
<pb n="KR2f0001_WYG_001-6b"/>
　　　衆如命時敵兵甚多衆聞之色變<lb/>
上曰爾等毋憂吾必不疲爾力俾爾苦戰惟壁於險隘誘<lb/>
　之使來若來我兵迎擊之否則四面列陣以歩軍徐進<lb/>
　彼部長甚多兵皆烏合勢將觀望不前其争先督戰者<lb/>
　必其貝勒我以逸待勞傷其貝勒一二人彼衆自潰我<lb/>
　兵雖少奮力一戰固可必勝耳及接戰大破敵衆均如<lb/>
上諭<lb/>
　　　癸丑正月己未<lb/>
<pb n="KR2f0001_WYG_001-7a"/>
上以烏喇國背盟親率大兵徃征之時烏喇貝勒布占泰<lb/>
　　　率兵三萬越伏爾哈城而軍我統軍諸貝勒大臣<lb/>
　　　皆欲戰<lb/>
上諭曰我仰荷<lb/>
天眷自幼用兵以來雖遇勁敵無不單騎突陣斬將搴旗<lb/>
　今日之役我何難率爾等身先搏戰但恐貝勒諸大臣<lb/>
　或致一二被傷實深惜之故欲計出萬全非有所懼而<lb/>
　故緩也爾衆志既孚即可决戰因命取鎧胄被之復<lb/>
<pb n="KR2f0001_WYG_001-7b"/>
諭將士曰儻蒙<lb/>
天眷祐破敵衆即乗勢奪門克其城毋使復入乃進兵指<lb/>
　　　揮將士比接戰親馳衝入大敗烏喇兵遂滅其國<lb/>
　　　天命三年戊午四月辛丑<lb/>
上頒訓練兵法之書於統兵貝勒諸臣其辭曰凡安居太<lb/>
　平貴於守正用兵則以不勞己不頓兵智巧謀畧為貴<lb/>
　焉若我衆敵寡我兵潛伏幽邃之地毋令敵見少遣兵<lb/>
　誘之誘之而來是中吾計也誘而不來即詳察其城堡<lb/>
<pb n="KR2f0001_WYG_001-8a"/>
逺近逺則盡力追擊近則直薄其城使壅集於門而掩<lb/>
擊之儻敵衆我寡勿遽近前宜預退以待大軍俟大軍<lb/>
既集然後求敵所在審機宜決進退此遇敵野戰之法<lb/>
也至於城郭當視其地之可㧞則進攻之否則勿攻儻<lb/>
攻之不克而退反損名矣夫不勞兵力而克敵者乃足<lb/>
稱為智巧謀畧之良將也若勞兵力雖勝何益蓋制敵<lb/>
行師之道自居於不可勝以待敵之可勝斯善之善者<lb/>
也每一牛彔製雲梯二出甲二十以備攻城凡軍士自<lb/>
<pb n="KR2f0001_WYG_001-8b"/>
出兵日至班師各隨牛彔勿離如離本纛執而訊之甲<lb/>
喇額真不以所頒法令誡諭於衆罰甲喇額真及本牛<lb/>
彔額真馬各一匹若諭之不聽即將梗令之人論死甲<lb/>
喇額真及本牛彔額真凡有委任職事自度果能勝任<lb/>
則受之不能則勿受蓋委任者之意非止為一人如不<lb/>
勝任而强受之則率百人者百人之事敗矣率千人者<lb/>
千人之事敗矣國家之事莫大於此至於攻取城郭不<lb/>
在一二人争先競進一二人輕進必致損傷被傷賞不<lb/>
<pb n="KR2f0001_WYG_001-9a"/>
　及縱殞身亦不為功迨列陣己定争為先登以陷城者<lb/>
　方録其先進之功其先登陷城者馳告固山額真俟環<lb/>
　攻軍士四面竝進城陷然後固山額真鳴螺俾各路軍<lb/>
　士聽螺聲一時竝進<lb/>
　　　天命四年己未三月甲申朔眀總兵杜松劉綎李<lb/>
　　　如柏馬林等督兵二十萬分四路來侵辰刻我國<lb/>
　　　西路偵卒以明兵出撫順關馳告而南路偵卒又<lb/>
　　　以眀兵進董鄂境馳告<lb/>
<pb n="KR2f0001_WYG_001-9b"/>
上曰眀兵之來信矣我國南路駐防之兵有五百人其南<lb/>
　路兵來即以此拒之眀使我先見南路有兵者誘我兵<lb/>
　而南也其由撫順所西來者必大兵也急宜拒戰破此<lb/>
　則他路兵不足患矣即於辰刻發兵大貝勒代善先行<lb/>
　　　諸貝勒續至界凡見我國築城夫役及兵四百據<lb/>
　　　吉林崖時杜松結營撒爾湖山而自引兵仰攻我<lb/>
　　　兵四大貝勒等議曰吉林崖巔有防衛夫役之兵<lb/>
　　　四百人急増千人助之俾登山馳下衝擊而以右<lb/>
<pb n="KR2f0001_WYG_001-10a"/>
　　　翼四旗兵夾攻之其撒爾湖山之兵則以左翼四<lb/>
　　　旗兵備禦焉兵既徃<lb/>
上至問破敵策四大貝勒以前議告<lb/>
上曰日暮矣且從汝等今分右翼四旗之二與左四旗兵<lb/>
　合先破撒爾湖山所駐兵此兵破則界凡之衆自喪膽<lb/>
　矣再令右二旗兵遥望界凡眀兵俟我軍自吉林崖馳<lb/>
　下衝擊時并力以戰於是合六旗兵進攻撒爾湖山不<lb/>
　　　移時大破之而所遣助吉林崖之軍自山馳下右<lb/>
<pb n="KR2f0001_WYG_001-10b"/>
　　　二旗軍渡河夾擊界凡山麓眀兵又大破之又破<lb/>
　　　馬林兵於尚間厓又破劉綎兵於阿布逹里岡李<lb/>
　　　如柏遁去<lb/>
　　　智畧<lb/>
　　　甲申四月<lb/>
上警悟軼倫臨機應變倉卒合度嘗夜寢聞户外有聲披<lb/>
　　　衣潛出伏烟突旁伺之時隂晦無所見少頃賊將<lb/>
　　　逼忽有電光照見遂擊仆擒之近侍洛漢請殺之<lb/>
<pb n="KR2f0001_WYG_001-11a"/>
上念若殺此賊其主必顯與我為難儻加兵於我我衆寡<lb/>
　不敵奈何乃佯詢曰爾非盗牛來耶賊果以盗牛應洛<lb/>
　　　漢又曰誑言也實欲害吾主殺之便<lb/>
上不許曰果盗牛也遂縱之去<lb/>
　　　甲申六月初我國攻取董鄂部數寨至是董鄂部<lb/>
　　　諸貝勒因我國與哈逹有郤欲乗機來攻㑹其部<lb/>
　　　内亂<lb/>
上聞之與衆計曰董鄂部内亂宜徃攻衆諫曰兵未可輕<lb/>
<pb n="KR2f0001_WYG_001-11b"/>
　　　入其境幸而勝誠善儻有失奈何<lb/>
上曰我不乗機先發儻彼復和好必加兵我矣衆皆曰善<lb/>
　　　乙酉二月<lb/>
上畧界凡寨回兵有撒爾湖界凡東佳把爾逹四寨部長<lb/>
　　　合兵追襲其部長訥申把穆尼從歩軍中疾馳而<lb/>
　　　至<lb/>
上單騎回擊斬訥申復射斃把穆尼追兵逡巡猶不退我<lb/>
　　　軍士曰馬疲甚奈何<lb/>
<pb n="KR2f0001_WYG_001-12a"/>
上曰爾等下馬歩行佯以弓弰拂雪為拾矢狀徐引馬過<lb/>
　嶺予伏此為緩敵計軍士既行乃率七人為伏<lb/>
上露胄而立追兵疑有伏不敢進<lb/>
上引兵徐還不遺一騎<lb/>
　　　壬子十月<lb/>
上征烏喇國既克其六城兩軍相持河岸衆貝勒請渡河<lb/>
　　　攻其所居大城<lb/>
上諭曰汝等毋作此浮面取水之議當為探源之論耳譬<lb/>
<pb n="KR2f0001_WYG_001-12b"/>
　伐大木豈能遽摧必以斧斤斵而小之然後可折今以<lb/>
　勢均力敵之大國欲一舉取之能盡滅乎我且削其所<lb/>
　屬外城獨留所居大城外城盡下則無僕何以為主無<lb/>
　民何以為君乎遂率師毁其六城而還<lb/>
　　　天命四年己未六月辛酉<lb/>
上既克開原城<lb/>
諭貝勒諸臣曰吾等勿回都城築城界凡治屋廬以居牧<lb/>
　馬邊境勿渡渾河何如貝勒諸臣議曰不如還都近水<lb/>
<pb n="KR2f0001_WYG_001-13a"/>
　　　草息馬濃隂之下浴之飼之馬乃速壯且使士卒<lb/>
　　　歸家繕治兵仗便<lb/>
上曰此非爾所知也今六月盛夏行兵已二十日矣若還<lb/>
　都二三日乃至軍士由都至各路屯寨又湏三四日炎<lb/>
　蒸之時復經逺渉馬何由壯耶吾居界凡牧馬於此至<lb/>
　八月又可興師矣遂駐蹕界凡令軍士盡牧馬於邊<lb/>
　　　天命八年癸亥五月乙未台吉阿巴泰等破蒙古<lb/>
　　　回兵<lb/>
<pb n="KR2f0001_WYG_001-13b"/>
上出城迎之行四十里遇於古城堡南宴勞畢㑹雨<lb/>
上曰蒙古之人猶此雲然雲合則致雨蒙古部落合則成<lb/>
　兵其散猶雲收而雨止也俟其散時我當躡而取之耳<lb/>
　　　寛仁<lb/>
　　　甲申九月<lb/>
上攻瓮郭落城城中有鄂爾果尼及羅科皆射中<lb/>
上創甚還兵創愈後率兵攻克之獲鄂爾果尼及羅科諸<lb/>
　　　臣請誅之<lb/>
<pb n="KR2f0001_WYG_001-14a"/>
上曰兩敵交鋒志在取勝彼為其主乃射我今為我用不<lb/>
　又為我射敵耶如此勇敢之人若臨陣死於鋒鏑猶將<lb/>
　惜之奈何以射我故而殺之乎乃擢鄂爾果尼羅科為<lb/>
　　　牛彔額真統轄三百人<lb/>
　　　癸巳九月<lb/>
上既破九國之兵生擒烏喇貝勒布占泰<lb/>
諭之曰汝等九部㑹兵侵害無辜天厭汝等昨已擒斬布<lb/>
　寨彼時獲爾亦必殺矣今既見汝何忍殺語曰生人之<lb/>
<pb n="KR2f0001_WYG_001-14b"/>
　名勝於殺人與人之名勝於取人遂解其縛賜猞狸猻<lb/>
　　　裘豢養之<lb/>
　　　辛丑正月<lb/>
上既從眀萬厯帝言命哈逹貝勒孟格布禄之子吳爾古<lb/>
　　　代復主哈逹國後哈逹饑乞糧於眀不與各鬻妻<lb/>
　　　子奴僕易粟而食<lb/>
上惻然曰此吾所撫之赤子也何忍聽彼流離遂仍收哈<lb/>
　　　逹國人豢養之<lb/>
<pb n="KR2f0001_WYG_001-15a"/>
　　　天命三年戊午四月壬寅<lb/>
上既發兵征眀<lb/>
諭諸貝勒大臣曰此兵吾非樂舉也實因七大恨其餘小<lb/>
　忿不可殫述凌廹已甚用是興師凡俘獲之人勿去衣<lb/>
　服勿淫婦女勿離異其匹偶拒戰而死者聽其死若歸<lb/>
　順者慎勿輕加誅戮<lb/>
　　　天命四年己未七月丙午<lb/>
上既擒蒙古喀爾喀部落貝勒介賽<lb/>
<pb n="KR2f0001_WYG_001-15b"/>
諭貝勒大臣曰我畜介賽於此而殄其兵彼所屬軍民畜<lb/>
　産恐為他貝勒攘而取之不如縱所擒百四十人還國<lb/>
　便遂遣之<lb/>
　　　十月辛未察哈爾林丹汗遣使康喀兒拜虎齎書<lb/>
　　　至書中語不遜貝勒諸臣怒欲斬其使<lb/>
上諭諸貝勒大臣曰爾等怒之是也吾亦未嘗不怒但與<lb/>
　使者無與焉遣使者罪耳姑留使者俟遣歸時吾亦有<lb/>
　以報之<lb/>
<pb n="KR2f0001_WYG_001-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0001_WYG_001-16b"/>
　<lb/>
　<lb/>
　<lb/>
　<lb/>
　<lb/>
　<lb/>
大清太祖承天廣運聖徳神功肇紀立極仁孝睿武端毅<lb/>
欽安𢎞文定業髙皇帝聖訓巻一<lb/>
</p>
<p>
</p>
  </div>
<div> <lb/>
    <p>
<pb n="KR2f0001_WYG_002-1a"/>
　欽定四庫全書<lb/>
大清太祖承天廣運聖徳神功肇紀立極仁孝睿武端毅<lb/>
欽安𢎞文定業髙皇帝聖訓巻二<lb/>
　　　論治道<lb/>
　　　天命元年丙辰正月癸酉<lb/>
上諭貝勒諸臣曰朕聞上古至治之世君眀臣良同心共<lb/>
　濟天降禎祥休和洊至果秉志公誠勵精圖治天心必<lb/>
　加眷佑地靈亦為協應為人君者不可不秉志公誠而<lb/>
<pb n="KR2f0001_WYG_002-1b"/>
　去其私也蓋天無私四時順序地無私萬物發生人君<lb/>
　無私則庻事咸理而底於有成撫有大國者能以公誠<lb/>
　存心建立綱紀教養兼施則天地神祇必交相感應而<lb/>
　羣方亦莫不愛戴以之均平邦國臻於帝王之道無難<lb/>
　矣且修身與齊家治國其道一也一其心以修身則君<lb/>
　徳清眀一其心以齊家則九族親睦一其心以治國則<lb/>
　黎庻乂安由是協和萬邦亦不外此為治之道惟在君<lb/>
　心之一而已<lb/>
<pb n="KR2f0001_WYG_002-2a"/>
　　　丙子<lb/>
上諭諸貝勒曰君徳明則賢臣恱君徳暗則賢臣憂故人<lb/>
　君智慮未周必博聞廣覽勤於咨詢然後稱睿哲之主<lb/>
　焉若賢臣遭逢盛世翊贊皇猷俾朝廷聲敎施當時傳<lb/>
　後世皆以忠誠之心為之有嘉謀讜議無不盡言其視<lb/>
　家國如一體然始可質諸天地而無慚矣蓋忠誠而慈<lb/>
　惠則利濟必公忠誠而敏逹則庻務就理忠誠而武勇<lb/>
　則戡定禍亂克奏膚功忠誠自靖凡事皆可勝任也若<lb/>
<pb n="KR2f0001_WYG_002-2b"/>
　慈惠而無忠誠施與必不公平敏逹而無忠誠更張適<lb/>
　滋紛擾武勇而無忠誠輕敵寡謀益取敗而致亂才具<lb/>
　雖優每以内鮮忠誠動輙獲咎故眀君治國務先求忠<lb/>
　誠之人而倚任之也<lb/>
　　　是日<lb/>
上諭貝勒諸臣曰古者君徳克眀自九族以至百姓咸享<lb/>
　太平雖治安已奏而仍不敢荒寧故懋登上理焉蓋人<lb/>
　君勤求至治其道不逺惟在上者誠正宅心則下之狙<lb/>
<pb n="KR2f0001_WYG_002-3a"/>
　詐悉化恭讓持己則下之凌競潛消將風俗醇樸萬邦<lb/>
　協和期進至治無難矣<lb/>
　　　三月丙子<lb/>
上諭貝勒諸臣曰為人君者私意不萌常存敬畏則其徳<lb/>
　日進於髙眀推此心以愛養斯民公普周徧則無論賢<lb/>
　愚皆中心愛戴矣至於賢能之人舉而用之俾為貝勒<lb/>
　分理庻務貝勒克自黽勉建立嘉猷以法言訓誡於國<lb/>
　使黎庻之心交相恱服又能承上徳意撫輯多方則向<lb/>
<pb n="KR2f0001_WYG_002-3b"/>
　化而來者惟恐後矣以若人而秉國政豈不頌眀哲於<lb/>
　當時傳令聞於後世耶<lb/>
　　　天命三年戊午閏四月壬午<lb/>
上諭侍臣曰人皆稱仙佛之善然仙佛雖善而居心不善<lb/>
　者不能為也必勤修善行始能與之相合人君奉天理<lb/>
　國修眀政教克寛克仁舉世享太平之福則一人有道<lb/>
　萬國敉寧勝於仙佛多矣人知鬼魅之惡然鬼魅雖惡<lb/>
　遇夀算未盡之人不能害也算將盡始被其祟耳若人<lb/>
<pb n="KR2f0001_WYG_002-4a"/>
　君不道致干戈相尋盗賊蜂起黎民有死亡之憂是一<lb/>
　人失徳禍及萬方其惡甚於鬼魅矣眀萬厯帝罔念友<lb/>
　邦興兵構怨<lb/>
皇天震怒疆圉淪喪萬衆被戮斯其害豈啻鬼魅耶<lb/>
　　　是日<lb/>
上諭諸貝勒曰從來國家之敗亡也非財用不足也皆驕<lb/>
　縱所致耳若夏桀商紂秦始皇隋煬帝金完顔亮咸貪<lb/>
　財好色沉湎於酒晝夜宴樂不修國政遂致身死國亡<lb/>
<pb n="KR2f0001_WYG_002-4b"/>
　近日哈逹國萬汗聽事不辨别是非富者雖非亦是貧<lb/>
　者雖是亦非公斷不行惟尚貨賄故所創基業及身而<lb/>
　敗昔我六貝勒原與國君相等因兄弟交嫉攘奪貨財<lb/>
　幾致喪亂烏喇貝勒布占泰朕擒之於陣厚加恩恤縱<lb/>
　令歸國乃不思報徳恃其才力嗜酒妄行遂被天譴國<lb/>
　以滅亡今蒙古貝勒不務政事荒廢於酒父因酒殞子<lb/>
　復嗜之兄因酒殞弟復嗜之加以貪財黷貨争奪無己<lb/>
　父子兄弟互為仇讐國亦以亂凡我子孫若效其所為<lb/>
<pb n="KR2f0001_WYG_002-5a"/>
　躭㫖酒溺貨利存心邪辟不敬守基業則覆轍不逺可<lb/>
　不戒與<lb/>
　　　天命十一年丙寅正月己酉<lb/>
上諭貝勒諸臣曰人君齋眀其心以事上帝則多受福祉<lb/>
　至於貝勒諸臣翼戴其君亦惟存公平誠正之心而已<lb/>
　為臣者果能矢志忠良與君一體時時誡勉民庶俾改<lb/>
　過遷善易俗移風則民從而君必倚任矣所謂忠良者<lb/>
　乃公爾忘私國爾忘家平時則以忠謀國臨難則以身<lb/>
<pb n="KR2f0001_WYG_002-5b"/>
　殉國也君猶日也與天地一體為臣者果能宣上徳意<lb/>
　如四時之不忒亦與君合徳矣為君者眀為臣者良則<lb/>
　庻事修舉矣又<lb/>
諭曰從來為帝王者多矣求其聰眀睿知恩溥國人者則<lb/>
　少焉譬之麗於天者星辰雖衆而眀如日月者無有也<lb/>
　　　訓諸王<lb/>
　　　乙卯十一月<lb/>
上訓諸子衆貝勒曰賢者不尊之顯之則賢者何由而勸<lb/>
<pb n="KR2f0001_WYG_002-6a"/>
　不肖者不誅之黜之則不肖者何由而懲毋嗜利而宜<lb/>
　嗜義毋好貨而宜好徳蓋為國之道莫貴於徳義我自<lb/>
　昔行之不怠汝等識之我所以訓汝等者惟此而已<lb/>
　　　天命六年辛酉四月壬申<lb/>
上諭諸貝勒曰朕聞之君克承庥良士彚集父多善行賢<lb/>
　子誕生良士集則君心豫賢子生則家道昌朕著為訓<lb/>
　誡爾等敬識之凡人處世之道以公為貴與其皇皇求<lb/>
　利不若求此至公之心朕惟至公存心故由愚而智由<lb/>
<pb n="KR2f0001_WYG_002-6b"/>
　小而大由約而豐蒙<lb/>
上天眷命俾主一國可見至公之心良足貴也凡賢良之<lb/>
　人其才畧所著猶可及也其至公之心乃不可及若斯<lb/>
　人者或為帝王或為神聖天必不虛生之也為君者能<lb/>
　以至公之心克勤於國俾其安輯則天錫丕基能永享<lb/>
　矣茍或不然天未有不更易者爾等思之爾於民庻之<lb/>
　上置以長僕隸之上亦置以長若所置之人不能統馭<lb/>
　其下爾等寧不更易之乎故人之公勤者天擇而命之<lb/>
<pb n="KR2f0001_WYG_002-7a"/>
　俾為國君國君擇而命之俾為大臣其義一也今後子<lb/>
　孫能公誠存心勤勞治政則必荷天佑天之所佑誰能<lb/>
　敗之朕聽國家之事是非臧否準以至公未有溺嗜好<lb/>
　徇貨利而妄斷者其行兵出獵一切軍國重務必身親<lb/>
　其勞罔敢暇逸朕荷<lb/>
天眷佑良以此也今後子孫若遇勞苦之事憚為勞苦不<lb/>
　加策勵如之何其可哉<lb/>
　　　是日<lb/>
<pb n="KR2f0001_WYG_002-7b"/>
上諭諸貝勒曰從古以來國君與貝勒未有以衣食竭盡<lb/>
　而敗亡者惟所行恣縱至於敗亡耳後世子孫於生殺<lb/>
　予奪不可不慎凡人陷於罪者務詳鞫焉倘遇勲舊子<lb/>
　孫應死者贖應罰者免應懲治者則戒飭而寛釋之至<lb/>
　諸貝勒凡有議論諸臣勿隨聲附和當以非為非以是<lb/>
　為是直言匡正之蓋我國家有此基業締造維艱當征<lb/>
　戰之時如山中熊虎互相噬搏而盗賊充斥如豺狼之<lb/>
　遍野又有同氣相殘羣爭交鬬朕收服此輩備歴勞瘁<lb/>
<pb n="KR2f0001_WYG_002-8a"/>
天地鑒我大公之心俾衆國歸附强者服亂者定耳後世<lb/>
　子孫尚其善守之哉又<lb/>
諭曰凡人雖貴材力勇猛而言詞則以遜讓為尚機智之<lb/>
　人遇敵而後出其計武健之士臨陣而後施其勇不然<lb/>
　雖有智勇何所用之<lb/>
　　　是日<lb/>
上諭諸貝勒曰人當困約之時皆有智慧皆能良善若富<lb/>
　厚逸樂遂變易其心焉朕訓誡之辭後世子孫愚者視<lb/>
<pb n="KR2f0001_WYG_002-8b"/>
　此書為泛常則亦已矣若聰睿者視之必如對祖父而<lb/>
　見其心服膺而不敢忘也若果守兹訓誡崇尚公道敬<lb/>
　承基業勿至墮廢庻永為國主矣茍不遵訓誡棄公道<lb/>
　貴財貨未有不及於亂者凡身危業敗國以喪亡皆由<lb/>
　心之弗善也昊天眷佑國政修舉皆由心之克善也蓋<lb/>
　强敵可禦而天命難違惟勉持公誠以俟天命可也<lb/>
　　　七月庚子<lb/>
上諭諸貝勒曰人能立心公誠則婦親其夫下親其上僕<lb/>
<pb n="KR2f0001_WYG_002-9a"/>
　親其主公誠相感善莫加焉若存心邪辟行事悖亂則<lb/>
　婦疎其夫下疎其上僕疎其主中心乖異何利之有哉<lb/>
　為下者有怨懟君上之心上雖未及知天已知之為上<lb/>
　者宅心汙下天必降之罰而君不能為主矣臣民其共<lb/>
　欽哉勿視天鑒甚逺甘暴棄也朕以至公養人無所偏<lb/>
　向如我<lb/>
六祖子孫有徳行者不令隱蔽勇敢者重以賚予論事眀<lb/>
　敏者錫以嘉名朕存心如此後世子孫有才徳者不可<lb/>
<pb n="KR2f0001_WYG_002-9b"/>
　髙自矜詡聽宗族兄弟共相推舉處富不可忘貧有勇<lb/>
　仍湏若怯凡於他國毋先出惡言毋先萌惡念蓋惡念<lb/>
　易生善行難得語云從惡如崩從善如登可不慎歟<lb/>
　　　甲子<lb/>
上諭諸貝勒曰為貝勒者無事之時宜眀其識聽訟之時<lb/>
　宜平其心心平則事理得識眀則法紀彰二者兼備宣<lb/>
　力殫忠綏理民庻致國家太平不難矣<lb/>
　　　是日<lb/>
<pb n="KR2f0001_WYG_002-10a"/>
上諭諸貝勒曰國君與貝勒凡於兄弟臣庻視同一體至<lb/>
　美衣美食皆無所吝始可稱為國主若但知自奉心溺<lb/>
　嗜慾豈得為養育民人主耶爾等各體朕懐公以立心<lb/>
　仁以及物親愛篤於家庭恩禮周於臣庻毋但求自便<lb/>
　為也<lb/>
　　　天命十年乙丑四月庚子<lb/>
上大宴諸貝勒<lb/>
諭之曰語云其為人也孝弟而好作亂者未之有也吾世<lb/>
<pb n="KR2f0001_WYG_002-10b"/>
　世子孫當孝於親悌於長其在禮法之地勿失孝弟恭<lb/>
　敬之儀至於燕閒之時長者與少者居宜藹然相接俾<lb/>
　子弟得翕如和樂以共處少敬其長以誠意將之長愛<lb/>
　其少亦以誠意出之毋虛假也昔者我國各分居其地<lb/>
　今滿洲蒙古漢人共處一城如同室然若遇卑幼過嚴<lb/>
　則卑幼無暇豫時矣物雖少亦當宴㑹懽聚耳朕所訓<lb/>
　示者如此汝等勿違朕言<lb/>
　　　天命十一年丙寅七月乙亥<lb/>
<pb n="KR2f0001_WYG_002-11a"/>
上諭諸貝勒曰天下有何者加於善之上乎又有何者處<lb/>
　於惡之下乎爾八和碩貝勒見人有不善一人非之衆<lb/>
　亦同聲指責之則不善者自知其非而順受矣茍衆人<lb/>
　不言而一人獨非之彼不善者必以為此一人者何獨<lb/>
　厚責於我也其惡我也若責人者言或未當衆人亦當<lb/>
　諫之衆諫當即受勿自慚遂巧飾其非而執辯不己焉<lb/>
　　　訓羣臣<lb/>
　　　乙卯五月庚戌<lb/>
<pb n="KR2f0001_WYG_002-11b"/>
上諭侍臣曰治國家者尚寛大秉公誠乃能傳世久逺基<lb/>
　業鞏固若自恃智力肆行侵奪存心不善所行非道必<lb/>
　身罹憂辱運祚衰微理有固然斷乎不爽故人存心公<lb/>
　正天錫百福存心邪慝天降百殃人之禍福皆由心造<lb/>
　心善則所遇必吉將見聲譽日聞於衆身履富厚位致<lb/>
　顯榮心不善則所遇必凶將譴責必加身既困阨家亦<lb/>
　衰落矣夫泥塗之汚尚可洗濯若存心邪慝獲罪於天<lb/>
　或遘惡疾以死或觸刑戮以死甚有已死而未盡厥辜<lb/>
<pb n="KR2f0001_WYG_002-12a"/>
　者由此觀之無論貴賤大小皆當公正存心茍或不然<lb/>
　徒恃其智力肆行侵奪縱有所獲豈能永享所謂公正<lb/>
　者推己之心以及於人視為一體之謂也能如是必先<lb/>
　見知於朋友朋友共稱其善因上聞於大臣大臣上聞<lb/>
　於貝勒貝勒上聞於國君上下皆稱其善其令聞且上<lb/>
　逹於天天亦佑之錫之福子孫悠久世享之矣如是則<lb/>
　無徃不善安有凶咎哉蓋無事之國不可喜事興師若<lb/>
　喜事興師必有天譴夫蒙天譴而基業傾覆者亦嘗目<lb/>
<pb n="KR2f0001_WYG_002-12b"/>
　覩耳聞矣彼不務修徳恣意侵奪是行暴也因其暴而<lb/>
　伐之天必佑矣總之人以公正存心生既獲福死亦流<lb/>
　芳人以邪慝存心生罹顯禍死有餘孽徃徃而然若悉<lb/>
　舉其事恐未能盡識故畧舉大凡著為訓誡汝等敬識<lb/>
　之<lb/>
　　　天命三年戊午閏四月壬午<lb/>
上諭侍臣曰嘗聞自古恃徳者昌恃力者亡未有立志公<lb/>
　誠而或失居心邪慝而反得者故自上至下有立志公<lb/>
<pb n="KR2f0001_WYG_002-13a"/>
　誠者謂之積善善既積有不致福者乎居心邪慝而横<lb/>
　行暴虐者謂之積惡惡既積有不受禍者乎凡滿洲蒙<lb/>
　古漢人若去邪慝存公誠斯可受福逺禍已自朝廷百<lb/>
　官以及萬民雖貴賤不同然禍非外來皆由自致何也<lb/>
　天命之為君不能修大業行善事以順天意而合人心<lb/>
　乃溺志卑下即於慆淫天必譴之基業廢墜矣君命之<lb/>
　為臣不能殫忠勤恪恭厥職而邪辟存心怠忽從事君<lb/>
　必罪之身亦不保矣至庻民行一不善之事則刑戮隨<lb/>
<pb n="KR2f0001_WYG_002-13b"/>
　之所謂凡人之禍皆由自致者此也<lb/>
　　　天命六年辛酉五月壬寅<lb/>
上諭侍臣曰聰眀才智之人又能忠誠則居是國也如日<lb/>
　月昭回衆皆仰焉若居心不善雖衆何益猶繁星然無<lb/>
　光耀耳凡宅心公忠自求多福者雖孑然孤立亦能超<lb/>
　羣蓋人有令徳其名必彰不獨本國重之即他國亦愛<lb/>
　慕焉縱有不善之人能改過不吝則賢者亦莫不稱許<lb/>
　之矣<lb/>
<pb n="KR2f0001_WYG_002-14a"/>
　　　是日<lb/>
上諭侍臣曰人之善者雖履艱危而心不移金之良者雖<lb/>
　經煅煉而色不變良金與善人無異也善人宅志公忠<lb/>
　不以利為利以義為利誠有利也若存不善之念者以<lb/>
　非分獲利可云利乎雖處事偶合亦幸耳儻善人己定<lb/>
　之謀使不善者與聞一言僨事譬之終歲勤動樹藝黍<lb/>
　稷壞於一朝之冰雹也詎不惜哉<lb/>
　　　是日<lb/>
<pb n="KR2f0001_WYG_002-14b"/>
上諭侍臣曰人果優於智慧雖無力亦有力矣縱有勍敵<lb/>
　焉能勝之夫優於智慧之人預大謀決大事能言衆人<lb/>
　所不能言及聞賢哲之言即能㑹悟如是則羣賢莫不<lb/>
　稱許之使若人者遭逢令主將庻事修舉進於至治無<lb/>
　難矣<lb/>
　　　七月庚子<lb/>
上諭侍臣曰人之無徳者能效法有徳則惡念何由而生<lb/>
　若匪僻是尚恣意為之則善行何由致乎愚闇之人不<lb/>
<pb n="KR2f0001_WYG_002-15a"/>
　悟賢哲告誡反惡其責己雖有善言罔知聽受尚可以<lb/>
　為人耶<lb/>
　　　甲寅<lb/>
上諭侍臣曰人之善者知有過雖小必改不善者雖告之<lb/>
　以過不改也故善人偶有過誤必猛省而自修焉將善<lb/>
　心因之增益矣<lb/>
　　　是日<lb/>
上諭侍臣曰人能常懐逺慮容受直言以公忠之心勤劬<lb/>
<pb n="KR2f0001_WYG_002-15b"/>
　效力以事其上則卑者可尊疎者可密而令名克著如<lb/>
　風聲然四方皆聞之矣夫人誰不樂善既聞之有不傾<lb/>
　心者乎<lb/>
　　　是日<lb/>
上諭侍臣曰人雖樸魯而立志公忠則上之人當倚重之<lb/>
　公忠之人遇人有過必盡言規諫若儇巧之徒雖問之<lb/>
　亦不告也至於愚人遇才藝者不知加惠無益之人反<lb/>
　加惠焉彼無良者受人之惠曾不知報猶播種於磽确<lb/>
<pb n="KR2f0001_WYG_002-16a"/>
　之地必不能多所穫矣<lb/>
　　　天命十一年丙寅三月丙午<lb/>
上諭羣臣曰朕所籌慮處甚多也或朕心倦勤怠於治道<lb/>
　歟或國事安危民情甘苦未能體察歟功勲忠直之人<lb/>
　或倒置歟吾之諸子果效朕所為盡心國事否歟臣工<lb/>
　果勤於政事否歟朕所籌慮者此也至於敵國情形又<lb/>
　所深念當此晝夜計畫時有可與言可與謀及勇於行<lb/>
　陣者欲進斯進可也可與言者告以朕意俾伊亦抒所<lb/>
<pb n="KR2f0001_WYG_002-16b"/>
　見以對其勇者聞朕言俾從而識之蓋論出恒常每及<lb/>
　道要語由粗畧可喻精微也或有其人既不能言又臨<lb/>
　敵無勇徒仰視朕面坐聽朕言殊増鬱悶耳彼之才彼<lb/>
　之行朕皆知之欲面斥恐其難堪故不言也諺云一人<lb/>
　善射十拙者隨之彼安享賢人創治之基坐分勇者俘<lb/>
　獲之物何不如莠之借䕃於苗自遂其生乎數至朕前<lb/>
　何為也<lb/>
<pb n="KR2f0001_WYG_002-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0001_WYG_002-17b"/>
　<lb/>
　<lb/>
　<lb/>
　<lb/>
　<lb/>
　<lb/>
大清太祖承天廣運聖徳神功肇紀立極仁孝睿武端毅<lb/>
欽安𢎞文定業髙皇帝聖訓巻二<lb/>
</p>
<p>
</p>
  </div>
<div> <lb/>
    <p>
<pb n="KR2f0001_WYG_003-1a"/>
　欽定四庫全書<lb/>
大清太祖承天廣運聖徳神功肇紀立極仁孝睿武端毅<lb/>
欽安𢎞文定業髙皇帝聖訓巻三<lb/>
　　　經國<lb/>
　　　乙卯六月葉赫將<lb/>
上所聘女許適蒙古衆貝勒大臣聞之請發兵徃征<lb/>
上諭曰征討國之大事若以負婚之故怒而興師則未可<lb/>
　也蓋此女之生釁所由啟實非偶然哈逹輝發烏喇三<lb/>
<pb n="KR2f0001_WYG_003-1b"/>
　國皆因此女興兵搆怨相繼滅亡是此女召釁亡國已<lb/>
　有眀騐今明又助葉赫不以此女與我而與蒙古天殆<lb/>
　欲亡葉赫以激怒我而啟大釁也若奮力征之縱得此<lb/>
　女徒致不祥即歸他人亦必不永年吾知此女流禍已<lb/>
　盡死期將至矣諸貝勒大臣仍欲興師堅請<lb/>
上曰使吾因此發怒興師征討汝等猶當諫止吾早已洞<lb/>
　徹事機釋然於中置諸度外以息兵勸汝汝等何反堅<lb/>
　請不己耶吾無憾汝何憾焉吾斷不以汝等言勞師動<lb/>
<pb n="KR2f0001_WYG_003-2a"/>
　衆也遂令將調集馬匹撤還尋葉赫以此女嫁蒙古未<lb/>
　　　一年果亡諸貝勒大臣又請曰此女年已三十有<lb/>
　　　三受我國之聘垂二十年因明衛助葉赫葉赫恃<lb/>
　　　其勢遂與蒙古今徃征明國宜也<lb/>
上又不允曰明以兵越境而衛葉赫天鑒不逺我姑俟之<lb/>
　蓋葉赫與我自為滿洲之國明既稱為君臨各國即為<lb/>
　天下共主自應辨别是非審量而後助之乃恃勢横行<lb/>
　抗天意反以兵衛天譴之葉赫試聽彼助之汝等又何<lb/>
<pb n="KR2f0001_WYG_003-2b"/>
　急焉使我今日仗義伐明<lb/>
天必祐我<lb/>
天祐我可以克敵但我國儲積未充縱得其人民畜産何<lb/>
　以養之若養其人民畜産恐我國之民反致損耗惟及<lb/>
　是時撫輯吾國固疆圉修邊備重農積穀為先務耳<lb/>
　　　天命四年己未四月丙辰<lb/>
上諭諸臣曰今戰馬羸瘠湏牧以青草俾之壯宜於近邊<lb/>
　之界屯田築城界凡設兵守禦以衛農人於是<lb/>
<pb n="KR2f0001_WYG_003-3a"/>
上西行示築城基址擇曠土以牧馬焉<lb/>
　　　天命六年辛酉三月癸亥<lb/>
上集貝勒諸臣議曰<lb/>
天既眷我授以遼陽今將移居此城耶抑仍還我國耶貝<lb/>
　　　勒諸臣俱以還國對<lb/>
上曰國之所重在土地人民今還師則遼陽一城敵且復<lb/>
　至據而固守週遭百姓必將逃匿山谷不復為我有矣<lb/>
　舍己得之疆土而還後必復煩征討非計之得也且此<lb/>
<pb n="KR2f0001_WYG_003-3b"/>
　地乃明及朝鮮蒙古接壤要害之區天既與我即宜居<lb/>
　之貝勒諸臣皆曰善遂定議遷都迎后妃諸皇子<lb/>
　　　天命七年壬戌三月己亥<lb/>
上集貝勒大臣議曰我國家承<lb/>
天眷佑遂有遼東之地但今遼陽城大年久傾圮東南有<lb/>
　朝鮮北有蒙古二國俱未弭帖若舍此征明恐貽内顧<lb/>
　憂必更築堅城分兵守禦庻得固我根本乗時征討也<lb/>
　　　貝勒大臣諫曰舍見居之城郭室廬更為創建毋<lb/>
<pb n="KR2f0001_WYG_003-4a"/>
　　　乃勞民耶<lb/>
上曰今既與明搆兵豈能即圖安逸汝等所惜者一時小<lb/>
　勞苦耳朕所慮者大也茍惜一時之勞何以成將來逺<lb/>
　大之業耶朕欲令降附之民築城而廬舍各自營建如<lb/>
　此雖暫勞亦永逸已貝勒大臣皆曰善遂築城於遼陽<lb/>
　　　城東五里太子河邊創建宫室遷居之名曰東京<lb/>
　　　天命十年乙丑三月己酉<lb/>
上欲遷都瀋陽貝勒諸臣以歲荒食匱諫阻<lb/>
<pb n="KR2f0001_WYG_003-4b"/>
上不許曰瀋陽形勝之地西征明由都爾鼻渡遼河路直<lb/>
　且近北征蒙古二三日可至南征朝鮮可由清河路以<lb/>
　進且於渾河蘇克蘇滸河之上流伐木順流下以之治<lb/>
　宫室為薪不可勝用也時而出獵山近獸多河中水族<lb/>
　亦可捕而取之朕籌此熟矣汝等寧不計及耶<lb/>
　　　任大臣<lb/>
　　　天命八年癸亥正月戊戌<lb/>
上諭諸臣曰朕於八和碩貝勒設大臣八人副之者欲察<lb/>
<pb n="KR2f0001_WYG_003-5a"/>
　其心也誰則以巳之事人之事視為一體而公以持論<lb/>
　誰則於巳之事非是不自引咎而變色拒諫爾八大臣<lb/>
　公察之知其非即直言責之不受以聞朕設爾等之意<lb/>
　此其一至於國事之何以成何以敗當深為經畫有輔<lb/>
　弼帝業者則稱其堪任而舉之有才不勝任者則指其<lb/>
　無能而劾之此其二總兵以下及諸武臣凡行軍之事<lb/>
　宜謀其何以得何以失若野戰湏何器具若攻城湏何<lb/>
　器具凡應用者修治之能將兵者則稱其能不能將兵<lb/>
<pb n="KR2f0001_WYG_003-5b"/>
　者則指其不能以聞於朕此其三若不肖者不降不革<lb/>
　則惡無以懲賢者不舉不用則善無以勸爾等果能經<lb/>
　理國事各得其宜則朕所生子孫之多所設臣僚之衆<lb/>
　皆有益於國朕之心自泰然而愉快矣<lb/>
　　　天命十年乙丑八月壬辰<lb/>
上諭諸臣曰大臣身秉國政當於國政之何以得何以失<lb/>
　悉心籌畫始克副倚任焉今庻事各有專司誰則肩荷<lb/>
　乃職殫力治理誰則怠忽存心罔修職業若此者宜稽<lb/>
<pb n="KR2f0001_WYG_003-6a"/>
　察之爾等執政大臣誠自矢公忠毋畏難毋懈惰詳為<lb/>
　稽察則所屬各員皆則而傚之不待誡諭各勤乃事矣<lb/>
　若爾等心懐邪僻躭逸樂畏難而懈惰焉則屬員效尤<lb/>
　悠悠忽忽雖誡諭若罔聞矣爾等知有公忠之人雖仇<lb/>
　勿隱蔽焉當直指其善知有姦慝之人雖親勿愛䕶焉<lb/>
　當直陳其惡蓋公忠之人當國家締造時身歴艱險創<lb/>
　立功名輔成大業固當身履榮顯澤及子孫姦慝之人<lb/>
　當經營國事之日借端委謝避害全軀逮國運昇平反<lb/>
<pb n="KR2f0001_WYG_003-6b"/>
　欲先蒙其利此宜預設防維毋使遂其巧詐夫國豈常<lb/>
　憂患必有安樂之時惟能憂其憂者乃能樂其樂也<lb/>
　　　用人<lb/>
　　　乙卯十一月<lb/>
上諭羣臣曰嘗聞古訓心貴正大予思心之所貴誠莫過<lb/>
　於正大也卿等薦人勿曰吾何為舍親而舉疎也當不<lb/>
　論家世擇其心術正大者薦之不拘門第視其才徳優<lb/>
　長者舉之凡為政即一才一藝之士猶為難得若有其<lb/>
<pb n="KR2f0001_WYG_003-7a"/>
　人堪輔弼大業者急宜顯陟之耳<lb/>
　　　是日<lb/>
上又諭羣臣曰君天所立也臣君所任也爾諸臣敬念乃<lb/>
　職凡有賢才可任國政者知之勿隱國務殷繁必得賢<lb/>
　才衆多量能授職倘治國治兵經理乏才何以濟事故<lb/>
　勇能攻戰者宜令治軍才優經濟者宜令理國博通典<lb/>
　故者宜諮得失嫺習儀文者宜襄典禮若兹賢才當隨<lb/>
　地旁求俾列庻位<lb/>
<pb n="KR2f0001_WYG_003-7b"/>
　　　是日<lb/>
上又諭曰天下全才無幾一人之身有所知即有所不知<lb/>
　有所能即有所不能故臨陣勇敢者平時未必見長而<lb/>
　平時練習庻事者戰陣又未必奏功也自後用人務各<lb/>
　隨其材焉<lb/>
　　　天命元年丙辰五月庚午<lb/>
上諭侍臣曰用人之道隨才器使有善於征戰者即宜用<lb/>
　以征戰不可私事驅使若機密之地必擇謹慎端方者<lb/>
<pb n="KR2f0001_WYG_003-8a"/>
　處之辭命之任必擇言論敏逹者委之凡有任使俱因<lb/>
　人酌用可耳<lb/>
　　　天命六年辛酉七月庚子<lb/>
上諭侍臣曰有徳不舉賢者不居其國譬之棄美珠而取<lb/>
　頑石鬻珠者不至也與匪人居必急逺之乃安其行不<lb/>
　踐言者亦勿與交欲立大功當勤求良友而交之有純<lb/>
　善之心純善之言二者兼之則諸事易成而衆心協矣<lb/>
　　　是日<lb/>
<pb n="KR2f0001_WYG_003-8b"/>
上諭貝勒諸臣曰人君用人治國宜擇賢而有識者任之<lb/>
　若既膺此任不逮其初非真能公忠人也臣之良者入<lb/>
　而對君陳嘉謨焉出而治事公聽斷焉居則職業思盡<lb/>
　動則措置有方奉使於外又能申眀約束焉凡有委任<lb/>
　克公克謹無所悖違若敷對上前則直陳所見至衡量<lb/>
　人物賢則賢否則否無所徇飾茍有利於君國身家非<lb/>
　所愛也勤勞非所恤也如是則上下協和庻事修舉而<lb/>
　君亦嘉賴之矣<lb/>
<pb n="KR2f0001_WYG_003-9a"/>
　　　求直言<lb/>
　　　癸丑正月<lb/>
上諭衆貝勒大臣曰為國之道存心貴乎公謀事貴乎誠<lb/>
　立法布令則貴乎嚴若心不能公棄良謀慢法令之人<lb/>
　乃國之蠹也治道其何賴焉凡吾所言安能盡當如未<lb/>
　當汝等勿面從予一人智慮有限豈諸貝勒大臣衆論<lb/>
　皆無足取乎汝等各有所見其盡言毋諱<lb/>
　　　天命元年丙辰正月丙子<lb/>
<pb n="KR2f0001_WYG_003-9b"/>
上諭諸貝勒曰凡貝勒以忠誠事君奏對之間無有大於<lb/>
　盡言䂓諫者貝勒既盡言規諫人君能聽而受之斯善<lb/>
　矣夫事方興而即諫者上也事已定而後諫者下也至<lb/>
　於知而不諫非忠直之人也進諫者凡應奏之言有聞<lb/>
　即以入告則治道有不裨益者乎<lb/>
　　　興文治<lb/>
　　　己亥二月<lb/>
上欲以蒙古字製為國語頒行巴克什額爾徳尼扎爾固<lb/>
<pb n="KR2f0001_WYG_003-10a"/>
　　　齊噶蓋以未能更製辭<lb/>
上曰漢人讀漢文凡習漢字與未習漢字者皆知之蒙古<lb/>
　人讀蒙古文雖未習蒙古字者亦皆知之今我國之語<lb/>
　必譯為䝉古語讀之則未習蒙古語者不能知也如何<lb/>
　以我國之語製字為難反以習他國之語為易耶額爾<lb/>
　　　徳尼噶蓋對曰以我國語製字最善但更製之法<lb/>
　　　臣等未明故難耳<lb/>
上曰無難也但以䝉古字合我國之語音聨綴成句即可<lb/>
<pb n="KR2f0001_WYG_003-10b"/>
　因文見義矣吾籌此己悉爾等試書之何為不可於是<lb/>
上心獨斷將蒙古字製為國語創立滿文頒行國中滿文<lb/>
　　　傳布自此始<lb/>
　　　崇敎化<lb/>
　　　天命四年己未六月丙辰<lb/>
上諭侍臣曰為國之道以敎化為本移風易俗實為要務<lb/>
　誠亂者輯之强者馴之相觀而善姦慝何自而逞故殘<lb/>
　暴者當使之淳厚强梁者當使之和順乃可幾仁讓之<lb/>
<pb n="KR2f0001_WYG_003-11a"/>
　風焉舍此不務何以克臻上理耶<lb/>
　　　天命五年庚申正月庚辰<lb/>
上諭貝勒諸臣曰國家建立制度經理得宜則民皆效順<lb/>
　競趨於善行而莫之禦撫有大國者茍能覃敷徳政廣<lb/>
　諭善言逺邦之人自逖聽風聲争先歸附矣人君既以<lb/>
　治國之務委任貝勒貝勒亦當宣布徳意助興敎化以<lb/>
　仰副君上之信任也<lb/>
　　　天命六年辛酉七月甲寅<lb/>
<pb n="KR2f0001_WYG_003-11b"/>
上諭侍臣曰人之善者於人無所不愛不善之人雖有功<lb/>
　於己者亦皆虐使之愚者以倖得貨財為樂賢智之流<lb/>
　必推與及於衆人乃為樂也故有徳之人乃能好徳無<lb/>
　徳者焉知好徳乎譬之於蜂乃知愛花若蠛蠓之𩔖雖<lb/>
　有芬芳不知愛矣與善人相接偶當傾蓋亦受其益若<lb/>
　與不善人相比暱則愈久而愈受其損矣<lb/>
　　　甲子<lb/>
上諭侍臣曰人之無良者雖勤加敎誡欲其同歸於善終<lb/>
<pb n="KR2f0001_WYG_003-12a"/>
　不可得猶以水濯炭終不能使之白也蓋彼之存心既<lb/>
　不能善而於善人懿行又不肯從惟求有利於己耳似<lb/>
　此甘自暴棄之人誰復與之為友耶<lb/>
　　　天命八年癸亥二月乙丑<lb/>
上諭侍臣曰人君之心能貞固不二感召天和風雨時黍<lb/>
　穀登民安物阜則永保天位世祚綿長凡為民者能持<lb/>
　敬謹之心罔干國典急公奉上孝悌力田則獲福而家<lb/>
　道昌矣<lb/>
<pb n="KR2f0001_WYG_003-12b"/>
　　　六月甲戌<lb/>
上諭蒙古歸附諸貝勒曰凡汝等居我國結婚姻立家業<lb/>
　娶我諸女者勿以諸女為畏也朕因汝等逺來附我憐<lb/>
　恤汝等妻以女俾各遂室家之樂豈令汝受制於女乎<lb/>
　朕嘗聞䝉古察哈爾喀爾喀諸貝勒以女妻侍從中賢<lb/>
　者及大臣每陵其夫擾其國若諸女中有如彼之人陵<lb/>
　其夫俾生嗟怨汝等勿輒以暴横相加必告於朕罪至<lb/>
　死誅之罪不至死則廢之更以他女妻焉倘諸女不賢<lb/>
<pb n="KR2f0001_WYG_003-13a"/>
　不奏聞咎在汝等奏聞而不加懲治咎在於朕凡有所<lb/>
　艱苦毋諱各以其情直告可也<lb/>
　　　勤修省<lb/>
　　　天命六年辛酉七月甲子<lb/>
上諭貝勒諸臣曰凡人有告以善言反生畏憚不願聽聞<lb/>
　乃甘於自棄者也其敗必速若勉受善言而謹識之是<lb/>
　勇於從善不欲自處以庸流也將由賤而貴由卑而尊<lb/>
　為益亦無窮已故人主凡遇災變當益加修省毋為飾<lb/>
<pb n="KR2f0001_WYG_003-13b"/>
　辭蓋上天眷佑垂象示儆若人主徒飾虛文罔修實政<lb/>
　非所以善體天心也兹國家無事之時更宜登進賢良<lb/>
　勤求治道𢎞敷善政愛養人民及時修徳行仁而後可<lb/>
　以創業垂統若溺於晏安習於卑細其何以承<lb/>
天休命垂裕後昆耶凡我子孫臣庶尚其懋勉哉<lb/>
　　　節儉<lb/>
　　　乙卯十一月<lb/>
上出獵時雪初霽恐草木之上浮雪霑濡乃襭其衣侍衛<lb/>
<pb n="KR2f0001_WYG_003-14a"/>
　　　卜揚古及雅喀木從見而私語曰<lb/>
上何所不有惜此衣耶<lb/>
上聞之笑曰吾豈為無衣而惜之但徒被霑濡無益且與<lb/>
　其使此衣霑濡於雪何如留此鮮潔者賜汝等吾躬行<lb/>
　節儉微物必惜正欲俾汝等效法耳<lb/>
　　　慎刑<lb/>
　　　天命二年丁巳九月癸亥<lb/>
上諭貝勒諸臣曰凡君與貝勒於有罪之人雖縛執當急<lb/>
<pb n="KR2f0001_WYG_003-14b"/>
　而誅戮不宜遽加必審思詳議而緩結焉蓋生殺之際<lb/>
　不可不慎必平心和氣詳審所犯始末方能得情倘聽<lb/>
　斷之官争執事理而一人先怒不可因彼之怒而亦怒<lb/>
　之若以先怒者為非效彼而怒者亦豈為是耶有能不<lb/>
　與同怒而容受之則能容受者固已獨善矣倘先怒者<lb/>
　自知其非轉而引咎則亦同歸於善矣<lb/>
　　　天命六年辛酉五月壬寅<lb/>
上諭侍臣曰凡遇應死應笞應罰之罪必追論其功如係<lb/>
<pb n="KR2f0001_WYG_003-15a"/>
　勤勞有功之人則當死者贖當罰者免當笞者戒飭而<lb/>
　釋之人之功罪宜令相凖亦有功雖多而小功雖少而<lb/>
　大者更不可不辨其由武功授職者必行間獲罪乃革<lb/>
　其官或他事獲罪勿議革俾自贖其不由武功以他途<lb/>
　授職者有罪則視其輕重或議降或議革焉<lb/>
　　　恤下<lb/>
　　　天命六年辛酉閏二月癸未築撒爾湖城工竣<lb/>
上念築城夫役良苦令犒以牛羣臣奏曰與其取諸公家<lb/>
<pb n="KR2f0001_WYG_003-15b"/>
　　　何若征眀以所獲牛畜給之<lb/>
上御殿集貝勒諸臣曰朕以人君無野處之理故築城以<lb/>
　居夫君賢而后有國國治而后有君貝勒良而后有民<lb/>
　民安而后有貝勒故天作之君恩養其下而下敬其上<lb/>
　禮也至於諸貝勒宜愛其民民宜尊其貝勒即一家之<lb/>
　中為主者宜恤其僕為僕者宜敬其主如其僕以力耕<lb/>
　所穫供其主而不敢私其主積有財物亦贍其僕而無<lb/>
　所吝如此則上下相親天心恱人情和無徃不善矣夫<lb/>
<pb n="KR2f0001_WYG_003-16a"/>
　築城所用木石豈出於築城之地耶鑿石於山採木於<lb/>
　林長路轉運既已疲矣况又版築興作其勞益甚今爾<lb/>
　等吝惜己財乃為此言不知征眀原以伸大義奉天而<lb/>
　行若為築城犒夫之故而畧取其牛甚不可也言方竟<lb/>
　　　適有梅勒額真副將博爾晉後至<lb/>
上問曰汝適安在徒歩來耶何喘息不寧也博爾晉對曰<lb/>
　　　自築城所來<lb/>
上曰爾輕身行憊如是彼輓運興築之夫寧不勞乎遂計<lb/>
<pb n="KR2f0001_WYG_003-16b"/>
　　　夫役賜牛併以食鹽給之<lb/>
　<lb/>
　<lb/>
　<lb/>
　<lb/>
　<lb/>
大清太祖承天廣運聖徳神功肇紀立極仁孝睿武端毅<lb/>
欽安𢎞文定業髙皇帝聖訓巻三<lb/>
</p>
<p>
</p>
  </div>
<div> <lb/>
    <p>
<pb n="KR2f0001_WYG_004-1a"/>
　欽定四庫全書<lb/>
大清太祖承天廣運聖徳神功肇紀立極仁孝睿武端毅<lb/>
欽安𢎞文定業髙皇帝聖訓巻四<lb/>
　　　輯人心<lb/>
　　　天命十年乙丑八月乙酉科爾沁奥巴台吉聞蒙<lb/>
　　　古察哈爾林丹汗欲興兵侵之以書乞援<lb/>
上報奥巴書曰爾借兵多多與爾若少少與爾勿過憂也<lb/>
　然兵不在多寡在天而已凡此各國皆天所命以衆暴<lb/>
<pb n="KR2f0001_WYG_004-1b"/>
　寡天豈容之但堅爾城郭據城堵禦察哈爾不能拔必<lb/>
　退否則或敗而走國且危即不敗知爾國不可得亦不<lb/>
　復侵爾可安處無虞矣昔察哈爾土門札薩克圖汗侵<lb/>
　輝發國時輝發兵五百帶甲僅五十人與戰察哈爾不<lb/>
　勝而回遂不復侵此非眀騐耶至兩軍野戰譬如投骨<lb/>
　之戲或俯或仰勝負難必兵寡而欲出城野戰者其人<lb/>
　必怯便於自走耳慎勿從必據城以待伺其力攻不克<lb/>
　而退然後乗機出戰以制勝者始為大勇耳汝若欲與<lb/>
<pb n="KR2f0001_WYG_004-2a"/>
　之盟好以幸無事則汝科爾沁貝勒等先曾與察哈爾<lb/>
　土門札薩克圗稱和好矣其至於今察哈爾喀爾喀棄<lb/>
　絶盟誓數侵掠汝豈汝等曽有罪耶今雖再欲與和以<lb/>
　幸無事彼既蓄意侵害矣汝等即無罪彼遂已乎眀朝<lb/>
　鮮烏喇輝發葉赫哈逹暨我滿洲國若無城郭蒙古豈<lb/>
　令我等安居哉惟恃有城郭故耳尋林丹汗來侵奥巴<lb/>
　　　台吉<lb/>
上命三貝勒四貝勒等率兵救之林丹汗聞我國兵至解<lb/>
<pb n="KR2f0001_WYG_004-2b"/>
　　　圍遁去<lb/>
　　　天命十一年丙寅五月丁巳聞蒙古科爾沁部落<lb/>
　　　奥巴台吉等來朝<lb/>
上出城迎十里許御帳殿奥巴率賀爾禾代台吉拜思噶<lb/>
　　　爾台吉朝見畢奥巴等獻紫貂皮貂裘駝馬因曰<lb/>
　　　我等所有之物悉被察哈爾喀爾喀掠去無堪獻<lb/>
　　　者<lb/>
上曰彼二部落原因貪得而來掠汝不待言也今爾我無<lb/>
<pb n="KR2f0001_WYG_004-3a"/>
　恙得㑹足矣張筵宴勞畢各賜鞍馬冠服諸珍異之物<lb/>
　　　奥巴喜曰今<lb/>
皇帝所賚明日仍取還否吾喜甚未信殊以為異<lb/>
上曰此微物耳何足論此後凡以物與汝者或係隨意持<lb/>
　贈其物未必甚佳汝若見諸貝勒中衣服器具之佳者<lb/>
　請之當不爾靳也遂偕奥巴等入瀋陽城恩禮甚厚尋<lb/>
　　　以弟逹爾漢巴圖魯貝勒舒爾哈齊之子圖倫台<lb/>
　　　吉女妻之至六月戊寅<lb/>
<pb n="KR2f0001_WYG_004-3b"/>
上宴科爾沁台吉奥巴賜號曰汗<lb/>
上曰為惡而蒙天譴國乃敗亡為善而蒙天祐國乃昌熾<lb/>
　總之主宰在天也察哈爾汗起兵侵奥巴台吉天祐奥<lb/>
　巴獲免於難來歸附我朕仰承天意賜以名號當察哈<lb/>
　　　爾兵至時其兄弟屬下人皆遁去獨奥巴台吉奮<lb/>
　　　力拒戰故號為土謝圖汗兄土梅號代逹爾漢弟<lb/>
　　　布塔齊號扎薩克圗杜稜賀爾禾代號青卓禮克<lb/>
　　　圗復賜鎧甲及四時衣各種銀器雕鞍蟒幣布帛<lb/>
<pb n="KR2f0001_WYG_004-4a"/>
　　　等物有加<lb/>
　　　通下情<lb/>
　　　天命五年庚申六月庚戌<lb/>
上曰凡有下情欲訴者恐不得上聞可樹二木於門外其<lb/>
　有欲訴之言書而懸之於木俾朕覽其辭晰其顛末而<lb/>
　按問焉由是事無鉅細悉得上逹<lb/>
睿照所及民無隱情<lb/>
　　　眀法令<lb/>
<pb n="KR2f0001_WYG_004-4b"/>
　　　天命元年丙辰七月己巳<lb/>
上諭議政大臣五人曰凡事不可一人獨斷如一人獨斷<lb/>
　必致生亂國人有事當訴於公所毋得訴於諸臣之家<lb/>
　其有私訴者曾付以鞭索俾執而責之前以大臣額亦<lb/>
　都巴圗魯有私訴於家者不執送已治以罪兹更加申<lb/>
　諭傳於國中凡貝勒諸臣有罪當束身静聽任公斷有<lb/>
　執拗不服者加以重罪其束身静聽者如例審斷凡事<lb/>
　俱五日一聽斷於公所其私訴於家者即當執送有不<lb/>
<pb n="KR2f0001_WYG_004-5a"/>
　執送而私行聽斷者亦如額亦都治罪<lb/>
　　　天命四年己未二月乙卯<lb/>
上諭羣臣曰今有人懸書於門自稱其才可統馭千萬人<lb/>
　第不用耳夫果有統馭千萬人之才衆豈不知之亦豈<lb/>
　不舉之又有人焉才既不能馭衆惟驕語於人曰予曾<lb/>
　臨敵受傷夫受傷之人已按傷加賞更復何言如伊拉<lb/>
　喀者統馭無能反以不加優擢妄生怨望故置之死羅<lb/>
　木布特爾孫雖長於戰鬬而沉湎於酒無馭衆才不過<lb/>
<pb n="KR2f0001_WYG_004-5b"/>
　匹夫之勇耳何堪信任又如張球武大海者屢經戰陣<lb/>
　未立寸功反云試我後效彼謂後此効力誰其不効力<lb/>
　者將誰欺耶以此誅張球而武大海以新附之人姑宥<lb/>
　之嗣後總兵以下諸將佐有不能奮勇當前反生怨忿<lb/>
　者即行奏聞兹承<lb/>
天祐肇造丕基有仍蹈前轍者必致亂我國家殺無赦<lb/>
　　　天命七年壬戌二月壬午蒙古兀魯特部落眀安<lb/>
　　　等凡十七貝勒及喀爾喀各部落台吉率軍民來<lb/>
<pb n="KR2f0001_WYG_004-6a"/>
　　　附<lb/>
上御殿宴勞之<lb/>
諭曰我國習俗所尚守忠信奉法度賢而善者舉之不遺<lb/>
　悖且亂者治之不貸以致盜竊潛消暴亂不作拾遺於<lb/>
　道必還其主習俗如此所以獲膺<lb/>
天眷爾蒙古人所持者念珠所稱者佛號而不息盜竊之<lb/>
　風遂遭天譴俾爾諸貝勒自亂其心殃及於國今爾等<lb/>
　既歸我賢而善者嘉其賢而優禮之即不能之人亦因<lb/>
<pb n="KR2f0001_WYG_004-6b"/>
　其歸順而善遇焉今而後慎勿萌盜竊暴亂之心倘舊<lb/>
　惡不悛國法不汝貸也<lb/>
　　　天命八年癸亥六月丁亥<lb/>
上諭曰總兵以下備禦以上世爵之臣果各敬守乃職夙<lb/>
　夜殫心以奉國家朕視之如子誠有益矣若晏安自便<lb/>
　存心怠慢玩忽天紀朕視之如子竟何益哉爾等共襄<lb/>
　大業宜殫力焉我國之中漢人蒙古并他族類雜處於<lb/>
　此其或逃或叛或為盜賊為姦宄者其嚴察之衆果嚴<lb/>
<pb n="KR2f0001_WYG_004-7a"/>
　察則羣小不敢為亂國有不治者乎國治則朕心安豢<lb/>
　養汝等誠有濟矣若羣心怠慢察之不嚴姦人伺間而<lb/>
　起國之亂也由此國亂朕心不安將豢飬汝等何益哉<lb/>
　從來惟開創為難耳今任以所創基業而汝等不加敬<lb/>
　慎更有何者報朕養育恩耶<lb/>
　　　天命十一年丙寅七月乙亥<lb/>
上諭貝勒諸臣曰朕心公而法嚴有功者必賞雖仇不念<lb/>
　有罪者必懲雖親罔恤以是為是以非為非故蒙<lb/>
<pb n="KR2f0001_WYG_004-7b"/>
天眷祐遼東之地盡畀於我眀主棄前盟開邊釁遂致天<lb/>
　譴喪師失地今爾貝勒諸臣倘不以公勤為心國之忠<lb/>
　邪莫辨盜賊罔察使典章淆亂法紀廢弛則<lb/>
上天賜朕之福祚自爾等虧損之矣朕豈肯徇爾等所為<lb/>
　而易其欽若<lb/>
昊天之初心耶朕仰承<lb/>
天意悉秉至公爾等所行匪僻其咎自歸爾等推爾等之<lb/>
　意以為國人衆多稽察難徧不知一國之衆以八旗而<lb/>
<pb n="KR2f0001_WYG_004-8a"/>
分隸之則為數少矣每旗下以五甲喇而分隸之則又<lb/>
少矣每甲喇下以五牛彔而更分隸之則又少矣今自<lb/>
牛彔額真以至什長遞相稽察各於所屬之人自膳夫<lb/>
牧卒以及僕隸靡不詳加曉諭有惡必懲則盜竊姦宄<lb/>
何自而生哉夫惟己不正乃不能察人耳己既正矣復<lb/>
何所畏忌而不稽察以舉發之乎或屯戍更番之兵及<lb/>
離隊伍獨行之兵有劫掠漢人竊其畜産奪其薪木掠<lb/>
取其衣服者何不各據所見聞即為舉發今滿漢既為<lb/>
<pb n="KR2f0001_WYG_004-8b"/>
　一家若以漢人為新附恣行劫掠是殘害我降附之國<lb/>
人也似此蠧國之人可不稽察之乎且爾貝勒諸臣及<lb/>
滿漢各官嘗有誓言惟君所賜予及所應得者則受之<lb/>
至民間財物雖分金尺帛必不妄取今八旗中孰賢孰<lb/>
否各牛彔下孰賢孰否其詳察之若互相隱蔽不舉被<lb/>
人訐發固山額真牛彔額真俱罪<lb/>
　　鑒古<lb/>
　　天命十一年丙寅正月己酉<lb/>
<pb n="KR2f0001_WYG_004-9a"/>
上諭諸貝勒曰上天覆育萬物公而無私非者非不以國<lb/>
　大而庇之是者是不以國小而棄之嘗觀歴代帝王其<lb/>
　初每苦心志勞筋骨備歴艱難而後得成大業虞舜躬<lb/>
　耕歴山克盡孝行遂聲聞於天而登帝位漢髙祖一泗<lb/>
　上亭長耳奮力行間躬定禍亂遂有天下金太祖服事<lb/>
　遼主幾被誅卒能奮志修身收服屬國滅遼稱帝眀太<lb/>
　祖蚤喪父母棲身佛寺歴盡艱危卒成帝業此皆天眷<lb/>
　有徳不以微賤而棄之也周宣王時有童謡曰檿弧箕<lb/>
<pb n="KR2f0001_WYG_004-9b"/>
　服實亡周國及幽王寵溺褒姒紊亂國政西周以亡秦<lb/>
　始皇雄據西陲吞幷海内築長城防禦邊界信方士訪<lb/>
　求神仙自謂一世二世以至萬世傳之無窮乃恣意暴<lb/>
　虐二世而亡宋徽宗招納叛臣搆兵啓覺為金所敗父<lb/>
　子被執身死於外金主完顔亮違悖天常荒淫不道獲<lb/>
　罪於天卒被篡弑元順帝不畏天威不治國政疎斥賢<lb/>
　能信任姦慝致盜賊蠭起國祚遂亡此皆天厭凶徳不<lb/>
　以國之大而且强以庇之也今眀之君臣自恃强大蔑<lb/>
<pb n="KR2f0001_WYG_004-10a"/>
　視<lb/>
上帝任意生殺妄啓釁端助葉赫侵我疆圉燬我廬舍奪<lb/>
　我禾稼肆虐無已朕用昭告<lb/>
皇天興師征之猶不悔悟其非自謂以强制弱所向無敵<lb/>
　不知是非自有天鑒固不在衆寡大小也觀古今典籍<lb/>
　國雖大而厯數將終則君臣庸闇紀綱倒置至於滅亡<lb/>
　國雖小而運祚方興則禎祥洊集民物蕃盛寖以昌熾<lb/>
　總之皆由天也今明災異疊見其君臣不務修省終必<lb/>
<pb n="KR2f0001_WYG_004-10b"/>
　致天之罰矣縱國大兵强豈足恃乎夫人能引咎修徳<lb/>
　者上也文過飾非者下也後世子孫宜法前代之所以<lb/>
　得鑒前代之所以失遷善改過上合天心則可以永享<lb/>
　鴻祚矣<lb/>
　　　賞功<lb/>
　　　天命六年辛酉七月壬寅<lb/>
上以克取遼東<lb/>
御殿召集羣臣大陳筵宴<lb/>
<pb n="KR2f0001_WYG_004-11a"/>
上親舉金巵徧賜以酒又各賜衣一襲衆臣欣承寵賚皆<lb/>
　　　叩首謝<lb/>
上諭之曰眀之國最大也尚以為不足而欲并人之國故<lb/>
　喪其師眀之土最廣也尚以為不足而欲奪人之土故<lb/>
　喪其地此皆<lb/>
天厭眀而祐我也賴爾諸臣攻戰之力仰承<lb/>
天眷故朕及爾等得至此地酒一巵衣一襲為物幾何豈<lb/>
　足酬勞哉但念爾諸臣宣力疆埸勤勞王事兹集殿廷<lb/>
<pb n="KR2f0001_WYG_004-11b"/>
　用伸懽敘以見朕心嘉恱而已<lb/>
　　　昭信<lb/>
　　　天命五年庚申正月丙申<lb/>
上與喀爾喀五部落貝勒盟後有把岳忒部落台吉索凝<lb/>
　　　屬下一人及扎魯特部落寨桑侯痕屬下一人來<lb/>
　　　歸<lb/>
上曰來歸之情誠為可矜但盟誓之言尤不可背遂不納<lb/>
　　　各還其主<lb/>
<pb n="KR2f0001_WYG_004-12a"/>
　　　誡逸樂<lb/>
　　　天命六年辛酉七月甲子<lb/>
上諭侍臣曰愚闇之夫躭於逸樂不致力修徳凡言之有<lb/>
　益無益皆不能辨憚於聽受即聞善言亦不黙識深思<lb/>
　惟圗晏安自便此豈人類也耶愚者羣聚縱為嬉逰耽<lb/>
　於宴飲習於謔浪至賢哲當前則引故而却避之若委<lb/>
　以正務則諉謝而不任焉此亦非人類也出獵行兵之<lb/>
　事漠不經心而甲胄弓矢不加修治所修治者宴㑹時<lb/>
<pb n="KR2f0001_WYG_004-12b"/>
　服飾而已此等之人與無足比數之婦人等耳所謂愚<lb/>
　闇性成人所擯棄當為切戒至為婦人者不治其家不<lb/>
　順其夫而干預外事亦失其為婦之道矣有家者竝宜<lb/>
　戒警也<lb/>
　　　謹嗜好<lb/>
　　　天命六年辛酉五月壬寅<lb/>
上諭貝勒諸臣曰凡人溺於匪僻不自省改猶大厦將傾<lb/>
　而坐其中懸崖欲崩而立其下也爾貝勒諸臣若驕恣<lb/>
<pb n="KR2f0001_WYG_004-13a"/>
　不遜則自喪其徳過失不改則自辱其身陵侍從虐僕<lb/>
　隸則禄不保不善如此必無告以善言者即己有一言<lb/>
　之善人且不聽欲求賢哲之助何可得耶縱令得之亦<lb/>
　必不能受其善言而敬識不忘如此則禍患必叢集其<lb/>
　身矣<lb/>
　　　天命六年辛酉七月甲寅<lb/>
上諭侍臣曰凡人於才智有徳之人不就而效法者以薫<lb/>
　染於積習深耳否則秉彝之好人所同具何憚而不效<lb/>
<pb n="KR2f0001_WYG_004-13b"/>
　法耶貨財已充而不衣不食必陷溺而成癖矣不然不<lb/>
　衣不食何為哉夫人福澤既盡則不善之心生家道將<lb/>
　衰則不肖之子出君子福積於躬隨所居而吉隨所遇<lb/>
　而善惟其積福遂以召祥若不勤於所事憚勞苦是自<lb/>
　棄其治生之道也譬之沃壤不勤耕治嘉穀豈坐穫耶<lb/>
　賢哲之人雖遇小事必從容籌度以底於成凡事能好<lb/>
　謀而成則衆皆恱服若放逸此心惟物是嗜則必取憎<lb/>
　於人矣既具賢哲之性又常存敬畏斯惡念無從而生<lb/>
<pb n="KR2f0001_WYG_004-14a"/>
　倘惡念偶萌宜急遏之待其形著於外衆皆知之悔亦<lb/>
　無及矣至於取友者既知其惡而復與之友亦必非善<lb/>
　人也<lb/>
　　　是日<lb/>
上諭侍臣曰書云心逸日休心勞日拙此言良是凡人於<lb/>
　貨財誰不愛之愛之而獲長享者誰耶人之遭逢或吉<lb/>
　或凶皆由前定何不安於義命而勞心以妄求耶<lb/>
　　　天命十年乙丑八月癸巳<lb/>
<pb n="KR2f0001_WYG_004-14b"/>
上因諸臣及國人中有嗜酒者誡之曰爾等曾聞古來飲<lb/>
　酒之人於飲酒之中得何物習何藝有所裨益者乎飲<lb/>
　酒之人或與人鬬爭以刃傷人而抵罪者或墜馬傷手<lb/>
　足折項死者或為鬼魅所魘死者或縱飲無節死者或<lb/>
　顛仆道路遺失衣冠者或失懽於父母兄弟者或因使<lb/>
　酒毁敗器具消落家業流於汙下者朕屢聞之矣况此<lb/>
　酒饑者飲之弗飽也何不陳設餺飥炊黍而食之同為<lb/>
　黍所造耳為酒則能傷人若餺飥若炊黍則能致飽焉<lb/>
<pb n="KR2f0001_WYG_004-15a"/>
　乃不食可飽之物而嗜此傷生者何為也愚者飲之喪<lb/>
　身賢者飲之敗徳且獲罪於君以及貝勒大臣被譴罹<lb/>
　刑皆由於此即一家之中夫飲酒取憎於婦婦飲酒見<lb/>
　惡於夫下及僮僕亦不能堪而去之矣飲酒亦何益哉<lb/>
　昔賢云藥之毒者雖苦口能却病焉酒之㫖者雖適口<lb/>
　能召疾焉讒諂之言雖恱耳違於義焉忠諫之言雖逆<lb/>
　耳協於理焉則酒固宜切戒也遂書之以頒於國中<lb/>
　<lb/>
<pb n="KR2f0001_WYG_004-15b"/>
　<lb/>
　<lb/>
　<lb/>
　<lb/>
　<lb/>
　<lb/>
大清太祖承天廣運聖徳神功肇紀立極仁孝睿武端毅<lb/>
欽安𢎞文定業髙皇帝聖訓卷四<lb/>
</p>
<p>
</p>
  </div></body>
</text>\m</TEI>
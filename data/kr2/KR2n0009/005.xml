<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0009_WYG_005-1a"/>
欽定四庫全書<lb/>
欽定天禄琳琅書目卷五<lb/>
　元版經部<lb/>
周易本義啟䝉翼傳<hi>一函八冊</hi>
　　元胡一桂撰四卷前一桂自序<lb/>
　　元史胡一桂字廷芳徽州婺源人精於易初饒州<lb/>
　　徳興沈貴寶受易於董夢程夢程受朱子之易於<lb/>
　　黄幹而一桂之父方平及従貴寶夢程學嘗著易<lb/>
<pb n="KR2n0009_WYG_005-1b"/>
　　學啟䝉通釋一桂之學出於方平得朱子源委之<lb/>
　　正宋景定甲子一桂年十八遂領鄉薦試禮部不<lb/>
　　第退而講學逺近師之號雙湖先生所著有周易<lb/>
　　本義附録纂疏本義啓䝉翼傳諸書並行於世按<lb/>
　　景定甲子為宋理宗景定五年書中一桂自序作<lb/>
　　於皇慶癸丑係元仁宗皇慶二年距景定甲子已<lb/>
　　五十有二載其時一桂年已七十矣序稱先君子<lb/>
　　懼愚不敏既為啟䝉通釋以誨之愚不量淺陋復<lb/>
<pb n="KR2n0009_WYG_005-2a"/>
　　為本義附録纂疏以承先志今重加増纂又成翼<lb/>
　　傳四篇云云是一桂之究心周易克承家學亦非<lb/>
　　一朝夕之故也是書字體版式規仿宋槧亦元刻<lb/>
　　之佳者<lb/>
尚書註疏<hi>一函四冊</hi>
　　漢孔安國傳唐孔穎達正義二十卷前穎達序<lb/>
　　唐書孔穎達字仲達冀州衡水人八嵗就學誦記<lb/>
　　日千餘言隋大業初舉明經高第授河内郡博士<lb/>
<pb n="KR2n0009_WYG_005-2b"/>
　　補太學助教唐太宗平洛授文學館學士屢遷至<lb/>
　　太子右庶子兼司業卒贈太常卿諡曰憲鼂公武<lb/>
　　郡齋讀書志曰尚書正義二十卷穎達因梁費甝<lb/>
　　疏廣之唐儒學𫝊稱穎達與顔師古司馬才章王<lb/>
　　恭王琰撰五經義訓百餘篇號義賛詔改為正義<lb/>
　　云雖包貫異家為詳博然其中不能無謬冗馬嘉<lb/>
　　運駁正其失永徽中于志寧張行成高季輔就加<lb/>
　　増損始布天下藝文志云穎達與李子雲王徳韶<lb/>
<pb n="KR2n0009_WYG_005-3a"/>
　　等撰朱長才蘇徳融隨徳素王士雄趙𢎞智覆審<lb/>
　　長孫無忌李勣等二十四人刋定唐史志傳記事<lb/>
　　多參差此為尤甚所撰記著人姓氏穎達往往不<lb/>
　　同云云今觀穎達自序所列撰校之人與藝文志<lb/>
　　合不知儒學傳何以訛誤至此是書大字畧仿顔<lb/>
　　體註字筆畫亦復整嚴惜紙色稍差未能瑩潔<lb/>
　　闕補序<hi>三</hi>
書集傳<hi>一函七冊</hi>
<pb n="KR2n0009_WYG_005-3b"/>
　　宋蔡沈撰六卷宋鄒近仁音釋前沈序並尚書纂<lb/>
　　圖書傳序共一冊後附書序一篇<lb/>
　　宋史蔡沈字仲黙建州建陽人元定次子少従朱<lb/>
　　子游朱子晚年欲著書傳未及為遂以屬沈洪範<lb/>
　　之數學者久失其傳元定獨心得之然未及論著<lb/>
　　曰成吾書者沈也沈受父師之託沈潛反復者數<lb/>
　　十年然後成書方年三十時即屏去舉子業一以<lb/>
　　聖賢為師𨼆居九峯當世名卿物色將薦用之沈<lb/>
<pb n="KR2n0009_WYG_005-4a"/>
　　不屑就鄒近仁宋史無傳考江西志近仁字季友饒<lb/>
　　州人為龍陽丞嘗叩道於楊簡一再語而頓覺性至<lb/>
　　孝或干以利介焉弗受人告之過歛衽以服所當為<lb/>
　　雖強禦不畏著有歸軒集此書與宋版纂圖互註毛<lb/>
　　詩周禮體式相同惟註字參差不齊未能如宋槧耳<lb/>
　　毘陵周良金藏本無考<lb/>
　<lb/>
　<lb/>
<pb n="KR2n0009_WYG_005-4b"/>
詩傳通釋<hi>一函四冊</hi>
　　元劉瑾輯二十卷前載朱子詩集傳序詩序辨説<lb/>
　　又詩傳綱領並外綱領<lb/>
　　吉安府志載劉瑾安福人肆力治詩其説宗朱子<lb/>
　　而間出其所自得又考正諸國世次作者時世察<lb/>
　　其源流辨其音韻審詩樂之合窮刪定之由為詩<lb/>
　　傳通釋一書能闡發朱子之藴今按是書以朱子<lb/>
　　集傳為主而博引諸家之説分注於下已説則標<lb/>
<pb n="KR2n0009_WYG_005-5a"/>
　　以愚按二字其綱領首詩大序次經傳及宋儒論<lb/>
　　詩之言外綱領首諸國世次圖次作詩時世圖次<lb/>
　　源流章句音韻詩樂刪次並引用書目及諸儒姓<lb/>
　　氏諸篇與府志所言脗合顧炎武日知録云永樂<lb/>
　　中命儒臣纂修五經大全春秋則全襲元人汪克<lb/>
　　寛胡𫝊纂疏但改其中愚按二字為汪氏曰及添<lb/>
　　廬陵李氏等一二條而已詩經大全則全襲元人<lb/>
　　劉瑾詩傳通釋而改其中愚按二字為安成劉氏<lb/>
<pb n="KR2n0009_WYG_005-5b"/>
　　曰其三經後人皆不見舊書亦未必不因前人也<lb/>
　　昔日儒臣奉㫖編纂諸書頒餐錢給筆札書成之<lb/>
　　日賜金遷秩所費于國家者不知凡幾將謂此書<lb/>
　　既成可以章一代教學之功啓百世儒林之緒而<lb/>
　　僅取已成之書抄録一過上欺朝廷下誑士子唐<lb/>
　　宋之時有是事乎朱彞尊經義考云永樂中胡廣<lb/>
　　等攘其成書為大全今以大全較之輯注㣲冇増<lb/>
　　損小序則通釋附於每篇之後大全冠於全書之<lb/>
<pb n="KR2n0009_WYG_005-6a"/>
　　首並加以圖二十有三為稍異耳又引黄虞稷曰<lb/>
　　瑾字公瑾安成人按安福縣在漢時為安平安成<lb/>
　　二縣境元成宗元貞間嘗升為安福州安成葢古<lb/>
　　邑名故瑾亦自署為安成虞稷苐沿而未考耳書<lb/>
　　中詩𫝊綱領首葉於劉瑾署名次行有建安劉氏<lb/>
　　日新堂校刋九字卷一末又有至正壬辰仲春日<lb/>
　　新堂刻梓木記考至正壬辰為元順帝十二年劉<lb/>
　　氏未詳其名想亦當時書賈也<lb/>
<pb n="KR2n0009_WYG_005-6b"/>
　本朝劉體仁藏本有印記體仁字公㦷江南潁州人<lb/>
　　順治乙未進士官吏部考功郎著有蒲菴集餘印<lb/>
　　無考<lb/>
　<lb/>
　<lb/>
　<lb/>
　<lb/>
禮經㑹元<hi>一函四冊</hi>
<pb n="KR2n0009_WYG_005-7a"/>
　　宋葉時撰四卷前元潘元明序時家𫝊六世孫廣<lb/>
　　居識<lb/>
　　葉時宋史無傳考咸淳臨安志及嘉靖浙江通志<lb/>
　　載時仁和人淳熙十一年甲科累官至龍圖閣學<lb/>
　　士卒諡文康著有禮經㑹元竹野集又兩浙名賢<lb/>
　　録載時字秀發博學善屬文尤邃於周禮為學者<lb/>
　　所宗晚居嘉興悉與書首家𫝊脗合宋史藝文志<lb/>
　　及鼂公武陳振孫馬端臨諸人書目皆不載是書<lb/>
<pb n="KR2n0009_WYG_005-7b"/>
　　書中廣居識語稱滎陽公敦古尚治命鋟梓以不<lb/>
　　朽其傳云云則知此書在宋時並未刋行故不顯<lb/>
　　於世滎陽為潘氏郡望前有海陵潘元明序作於<lb/>
　　至正乙巳按乙巳為元順帝二十五年其結銜稱<lb/>
　　榮禄大夫江淛行省右丞兼同知行樞密院事考<lb/>
　　元史無元明𫝊明史太祖本紀載順帝二十六年<lb/>
　　十一月李文忠下餘杭潘原明降凌迪知萬姓統<lb/>
　　譜載潘原明泰州人初與張士誠俱起鹽徒為浙<lb/>
<pb n="KR2n0009_WYG_005-8a"/>
　　江行省平章守杭州李文忠師至錢塘原明全城<lb/>
　　歸降士誠由是勢孤兩書皆作原明與序中元明<lb/>
　　元字音同字異苐結銜相符其時亦合且泰州自<lb/>
　　南唐以前皆稱海陵郡元明之為泰州人信而有<lb/>
　　徴其即一人無疑成化杭州府志載廣居字居仲<lb/>
　　仁和人天資超邁才力絶人為古文詩詞援筆立<lb/>
　　就仕至浙江儒學副提舉所著有自得齋集<lb/>
　　書首有大中丞印無考<lb/>
<pb n="KR2n0009_WYG_005-8b"/>
　<lb/>
　<lb/>
　　闕補卷四<hi>五十一之五十三</hi>
儀禮圖<hi>一函八冊</hi>
　　宋楊復撰十七卷後附儀禮旁通圖一卷前載朱<lb/>
　　子乞修三禮奏剳復自序陳普序<lb/>
　　朱彞尊經義考載是書引明曽棨曰楊復因朱子<lb/>
　　之意取儀禮十七篇悉為之圖制度名物粲然畢<lb/>
<pb n="KR2n0009_WYG_005-9a"/>
　　備以圖考書如指諸掌西山真徳秀稱為千古不<lb/>
　　刋之典焉又引桂萼曰儀禮經朱子考證已定楊<lb/>
　　復圖尤為明便其文雖屬難讀然因圖以指經因<lb/>
　　經以求義斯了然矣凌迪知萬姓統譜載復長溪<lb/>
　　人受業朱子與黄幹相友善著祭禮十四卷儀禮<lb/>
　　圖十四帙又有家禮雜説附註二説書首復自序<lb/>
　　稱復曩従先師朱文公讀儀禮求其解而不可得<lb/>
　　則擬為圖以象之今所圖者則高堂生十七篇之<lb/>
<pb n="KR2n0009_WYG_005-9b"/>
　　書也釐為家鄉邦國王朝諸禮則因先師經傳通<lb/>
　　解之義例也附儀禮旁通圗於其後則制度名物<lb/>
　　之總要也云云序作于紹定戊子按戊子為宋理<lb/>
　　宗紹定元年後有陳普序未詳其人刋刻體式亦<lb/>
　　仿宋版而紙質黝厚非宋製也<lb/>
附釋音春秋左傳註疏<hi>六函冊六十</hi>
　　晉杜預註唐孔頴達疏陸徳明音義共六十卷前<lb/>
　　穎達春秋正義序<lb/>
<pb n="KR2n0009_WYG_005-10a"/>
　　崇文總目春秋正義唐國子祭酒孔穎達撰此書<lb/>
　　名曰附釋音春秋左傳註疏葢仿宋版監本附音<lb/>
　　春秋公穀二書之例然元時監本已不逮於宋而<lb/>
　　此乃屬坊刻宜其又遜一籌矣<lb/>
　　闕補巻五十七<hi>二十三</hi>卷五十八<hi>十八之二十七</hi>卷六十<lb/>
　　<hi>二十八二十九</hi>
春秋諸國統記<hi>一函六冊</hi>
　　元齊履謙撰六巻前元呉澄序履謙自序後齊思恭跋<lb/>
<pb n="KR2n0009_WYG_005-10b"/>
　　元史齊履謙字伯恒父義善算術履謙生六嵗従<lb/>
　　父至京師七嵗讀書一過即能記憶年十一盡曉<lb/>
　　推步之法十三従師聞聖賢之學自是以窮理為<lb/>
　　務非洙泗伊洛之書不讀至元間授星歴教授大<lb/>
　　徳中遷保章正仁宗即位嘉尚儒術擢國子監丞<lb/>
　　改授國子監司業與呉澄並命時號得人未幾以<lb/>
　　履謙僉太史院事至延祐元年復為國子司業後<lb/>
　　拜太史院使卒於官至順三年贈翰林學士資善<lb/>
<pb n="KR2n0009_WYG_005-11a"/>
　　大夫上䕶軍追封汝南郡公諡文懿呉澄字幼清<lb/>
　　撫州崇仁人舉進士不第以元明善薦除江西儒<lb/>
　　學副提舉繼以國子監丞遷司業英宗即位超授<lb/>
　　翰林學士進階大中大夫移疾歸年八十五卒贈<lb/>
　　江西行省左丞上䕶軍追封臨川郡公諡文正履<lb/>
　　謙此書成于延祐四年乃復為國子司業時所作<lb/>
　　其書始魯終呉合二十國而附録諸小國亡國於<lb/>
　　後澄曽與履謙同官深知其學因為之序朱彞尊<lb/>
<pb n="KR2n0009_WYG_005-11b"/>
　　經義考載是書有栁貫跋此本無之而有思恭跋<lb/>
　　又經義考中所無思恭元史無傳跋稱履謙曰大<lb/>
　　兄司成君則知為履謙之弟書中有禮部官書朱<lb/>
　　文長印與宋版通鑑紀事本末書中所鈐符合似<lb/>
　　亦明永樂間所採之本也<lb/>
　　琴川毛氏藏本<lb/>
<pb n="KR2n0009_WYG_005-12a"/>
　<lb/>
　<lb/>
　<lb/>
　<lb/>
　<lb/>
　　周易尚書毛詩春秋禮記孝經論語孟子爾雅小<lb/>
　　爾雅附中庸大學重出各經序文傳註俱不載<lb/>
　　此書専刻經文無校刋人姓名亦不載鏤版年月<lb/>
<pb n="KR2n0009_WYG_005-12b"/>
　　易經後有識語云兹刻易文諸卦皆仿乾卦或疑<lb/>
　　之曰分經分傳以别篇卷分經合傳以便賛釋此<lb/>
　　古文今文各有所取兹不然者何也曰古文别而<lb/>
　　病其離今文便而病其碎此程朱𫝊義所以更張<lb/>
　　不一者也兹使羲文周孔之易别而不離便而不<lb/>
　　碎殆古人玩易之舊也漢儒分經合傳爻辭不可<lb/>
　　相屬傳賛亂其成韻矧象曰之綴疊僭妄不稽尤<lb/>
　　不若古文之可安也曰漢儒之僭妄何稽乎曰以<lb/>
<pb n="KR2n0009_WYG_005-13a"/>
　　乾卦也又學庸後識語云學庸本二戴類編之經<lb/>
　　二程掲出示要領也今刻古文一仍其舊而二篇<lb/>
　　重出便四書之尚也至善堂記按至善堂當是書<lb/>
　　賈坊名其専刻經文葢取便於行篋所攜亦仍宋<lb/>
　　槧巾箱九經之意刋手印工雖非草草而欲如巾<lb/>
　　箱本之密行細字倍見精瑩者已出其下矣<lb/>
大學衍義<hi>四函冊二十</hi>
　　宋真徳秀撰四十三卷前徳秀進表剳子申狀并<lb/>
<pb n="KR2n0009_WYG_005-13b"/>
　　序<lb/>
　　宋史徳秀字景元後更為景希建之浦城人登慶<lb/>
　　元五年進士第繼中博學宏詞科由太學正累官<lb/>
　　至參知政事三乞祠禄進資政殿學士提舉萬夀<lb/>
　　觀兼侍讀卒諡文忠其自泉州入為户部尚書時<lb/>
　　以大學衍義進上嘉納之徳秀申狀稱端平元年<lb/>
　　十月初二日進入次日後殿聚講論所進大學衍<lb/>
　　義一書有補治道旋於十四日輪當進讀大學章<lb/>
<pb n="KR2n0009_WYG_005-14a"/>
　　句既畢忽䝉聖訓卿所進衍義便合就今日進讀<lb/>
　　徳秀私謂前所進本已納禁中必須令講筵所别<lb/>
　　寫然後可以進讀遂以未辦為對聖訓云已在此<lb/>
　　矣即見内侍捧元進第一第二帙在前云云則理<lb/>
　　宗之重是書亦已至矣此本規仿宋槧摹印俱工<lb/>
　　實元版之最佳者惜紙質堅而未緻耳<lb/>
御題大學八條著為聖經而真西山衍義一書首剟聖<lb/>
賢性命之精旁采古今治亂之迹發揮經術燦若列眉<lb/>
<pb n="KR2n0009_WYG_005-14b"/>
誠孔氏之功臣也坊賈𫝊刋率多訛謬此書雕鋟精善<lb/>
尚屬元刻舊本毎一披覽心目豁然藉是或得仰窺聖<lb/>
奥用臻治理則補禆寧有涯涘耶甲子小春下澣御識<lb/>
　　鈐<lb/>
寶三曰幾暇臨池曰稽古右文之璽曰讀書析理<lb/>
　　東宫書府印無考<lb/>
<pb n="KR2n0009_WYG_005-15a"/>
樂書<hi>六函六冊三十</hi>
　　宋陳𤾉撰二百巻前宋楊萬里序次𤾉進表并序<lb/>
　　次趙挺之請寫録樂書剳子准行詔㫖樂書目録<lb/>
　　正誤樓鑰序陳芾題辭後陳岐林子沖二跋<lb/>
　　陳振孫書録解題曰樂書二百卷秘書省正字三<lb/>
　　山陳𤾉撰建中靖國初進之為禮書陳祥道其兄<lb/>
　　也其書雅俗畢備博則博矣未免於蕪穢也考宋<lb/>
　　史陳𤾉字晉之福州人中紹聖制科授順昌軍節<lb/>
<pb n="KR2n0009_WYG_005-15b"/>
　　度推官徽宗初進迓衡集以勸導紹述得太學博<lb/>
　　士秘書省正字進鴻臚太常少卿禮部侍郎以顯<lb/>
　　謨閣待制提舉醴泉觀建中靖國元年趙挺之剳<lb/>
　　子稱𤾉所者樂書卷帙既多無力繕寫臣欲乞依<lb/>
　　祥道例特賜筆吏畫工寫録圖畫進獻云云徽宗<lb/>
　　従之並以詔書褒𤾉有成書甚富衆論所稱差進<lb/>
　　厥官以為爾寵之語宋史挺之字正夫密州諸城<lb/>
　　人進士上第由登棣二州教授累官至右僕射卒<lb/>
<pb n="KR2n0009_WYG_005-16a"/>
　　諡清憲樓鑰序云樂家之書未有此比而又苦其<lb/>
　　舛誤無所考證聞建昌陳史君刋此書與禮書並<lb/>
　　傳取而校正併為質之經傳尚三數百條㑹陳子<lb/>
　　芾為南豐宰因以寄之南豐欲别刋此編以補郡<lb/>
　　本之缺求書其後云云其序作於嘉泰二年所稱<lb/>
　　陳史君即作跋之陳岐岐跋作於慶元己未按己<lb/>
　　未為宋寧宗慶元五年至七年改元嘉泰是此書<lb/>
　　在徽宗時祇經寫録逮岐始為刻梓而芾又别刋<lb/>
<pb n="KR2n0009_WYG_005-16b"/>
　　之三年之中兩付剞劂矣此本字多俗體如禮作<lb/>
　　礼興作㒷之類雖係元翻宋刻而筆畫清朗紙墨<lb/>
　　俱佳固元刋之傑出者也宋史樓鑰字大防明州<lb/>
　　鄞縣人隆興元年試南宫有司偉其辭藝欲以冠<lb/>
　　多士策偶犯舊諱知貢舉洪遵奏得㫖以冠末等<lb/>
　　由温州教授累官至參知政事卒贈少師諡宣獻<lb/>
　　陳岐陳芾林子冲宋史俱無傳凌迪知萬姓統譜<lb/>
　　林子冲字通卿自號岫雲居士侯官人之奇従子<lb/>
<pb n="KR2n0009_WYG_005-17a"/>
　　學問徳業有聲鄉里間士宗之者數百人淳熙中<lb/>
　　登進士第初為南豐簿時郡守陳岐欲修二陳禮<lb/>
　　樂書以子冲大儒之後延以特榻冲隨文釋義訂<lb/>
　　正頗多書中有禮部官書朱文長印似亦為明永<lb/>
　　樂間所採輯者<lb/>
御題宋陳𤾉樂書二百卷與其兄祥道所著禮書並𫝊<lb/>
於世其間網羅放失參攷古今損益之故犂然具備而<lb/>
女樂一篇尤足垂千古炯戒楊萬里序中特著明之意<lb/>
<pb n="KR2n0009_WYG_005-17b"/>
深逺矣幾暇間披有資君徳夫豈獨雕鋟精好輝映東<lb/>
壁耶乾隆甲子秋分後二日御題鈐<lb/>
寶二曰稽古右文之璽曰乾隆宸翰<lb/>
説文解字<hi>一函六冊</hi>
　　漢許慎撰宋徐鉉校定三十卷前標目一巻第十<lb/>
　　五卷上載慎原序次説文解字總部十五卷下載<lb/>
　　許慎之子許冲進表次徐鉉等進校定説文表又<lb/>
　　新脩宇義并鉉等進校定説文解字表勅校定説<lb/>
<pb n="KR2n0009_WYG_005-18a"/>
　　文解字牒文<lb/>
　　馬端臨文獻通考引鼂公武曰漢太尉祭酒汝南<lb/>
　　許慎叔重纂李陽氷刋定徐鉉再是正之又増加<lb/>
　　其闕字陳振孫曰凡十四篇并序目一篇各分上<lb/>
　　下卷凡五百四十部九千三百五十三文重一千<lb/>
　　一百六十三雍熙中右散騎常侍徐鉉奉詔校定<lb/>
　　以唐李陽氷排斥許氏為臆説末有新定字義三<lb/>
　　條其音切則以唐孫愐韻為定考宋史徐鉉字鼎<lb/>
<pb n="KR2n0009_WYG_005-18b"/>
　　臣揚州廣陵人十嵗能屬文與韓熙載齊名初仕<lb/>
　　呉繼仕南唐逮宋由太子率更令歴官右散騎常<lb/>
　　侍遷左常侍精小學好李斯小篆臻其妙𨽻書亦<lb/>
　　工嘗受詔與句中正葛湍王惟恭等同校説文今<lb/>
　　書中鉉進表後結銜四人與史傳合葛湍王惟恭<lb/>
　　宋史無傳句中正字坦然益州華陽人孟昶時授<lb/>
　　崇文館校書郎復舉進士及第為曹潞二州録事<lb/>
　　參軍精於字學古文篆𨽻行草無不工太平興國<lb/>
<pb n="KR2n0009_WYG_005-19a"/>
　　二年獻八體書授著作佐郎直史館歴官屯田郎<lb/>
　　中書後雍熙三年勅新校定説文解字牒文稱其<lb/>
　　書宜付史館仍令國子監雕為印版依九經書例<lb/>
　　許人納紙墨價錢收贖兼委徐鉉等㸃檢書寫雕<lb/>
　　造無令差錯致誤後人云云按宋時監本刻印尤<lb/>
　　精此書雖仿其式而版之長短無定紙之質理亦<lb/>
　　粗以牒所稱何如鄭重不當有此其為元時翻刻<lb/>
　　無疑<lb/>
<pb n="KR2n0009_WYG_005-19b"/>
　　大明正徳十二年四月初八日收頤齋徐獻忠記<lb/>
　　大明萬厯六年八月望日收瑞龍龔従先記<hi>以上俱六冊末</hi>
　　右識語二朱彞尊明詩綜小傳徐獻忠字伯臣松<lb/>
　　江華亭人嘉靖乙酉舉人知奉化縣及卒友人私<lb/>
　　諡曰貞憲先生有長谷集龔従先未詳其人元柯<lb/>
　　九思盛懋明莫如忠俱經收藏有印記徐顯稗史<lb/>
　　集傳柯九思字敬仲台州仙居人遇文宗於潛邸<lb/>
　　及即位置奎章閣特授學士院鑒書博士凡内府<lb/>
<pb n="KR2n0009_WYG_005-20a"/>
　　所藏法書名畫咸命鑑定鄒衡嘉興志補盛懋字<lb/>
　　子昭臨安人僑寓嘉興善畫明史莫如忠字子良<lb/>
　　嘉靖十七年進士累官浙江布政使善草書詩文<lb/>
　　有體要餘印無考<lb/>
<pb n="KR2n0009_WYG_005-21a"/>
大廣益㑹玉篇<hi>一函冊十二</hi>
　　梁顧野王撰唐孫強増三十卷前有大中祥符六<lb/>
　　年都大提舉玉篇所牒及字數野王序啓各一首<lb/>
　　玉篇廣韻指南一卷<lb/>
　　此書較宋版大廣益㑹玉篇尺寸加贏紙色墨光<lb/>
　　遜其古潔篇目字數兩書相同而此多玉篇廣韻<lb/>
　　指南一卷按隋陸法言撰廣韻五卷宋陳彭年等<lb/>
　　重修之其書與玉篇不相涉馬端臨文獻通考載<lb/>
<pb n="KR2n0009_WYG_005-21b"/>
　　玉篇三十卷像文玉篇二十卷玉篇疑解三十卷<lb/>
　　重脩玉篇三卷未見有於玉篇之下綴以廣韻二<lb/>
　　字者則此乃強為牽合非復宋槧之舊明矣<lb/>
　　元趙孟頫藏本有水晶宫道人印孟頫以湖州四<lb/>
　　面皆水自號水晶宫道人解縉春雨集云趙文敏<lb/>
　　公早嵗喜畫梅印以水晶宫圖書浙中有瑪瑙寺<lb/>
　　或戲以為對遂不用又有鮮于樞仲温呉寛二泉<lb/>
　　米萬鍾王鐸錢謙益諸印考陶宗儀書史㑹要鮮<lb/>
<pb n="KR2n0009_WYG_005-22a"/>
　　于樞字伯機號困學民漁陽人官至太常寺典簿<lb/>
　　高啟南宫生𫝊宋克字仲温呉人自號南宫生明<lb/>
　　史邵寶字國賢無錫人學者稱為二泉先生成化<lb/>
　　二十年進士歴官南京禮部尚書卒贈太子太保<lb/>
　　諡文莊孫承澤畿輔人物志米萬鍾字仲詔其先<lb/>
　　闗中人徙京師萬厯乙未進士仕至太僕寺少卿<lb/>
　　著篆𨽻考譌二卷王鐸字覺斯河南孟津人明天<lb/>
　　啟二年進士<lb/>
<pb n="KR2n0009_WYG_005-22b"/>
　本朝官禮部尚書呉寛錢謙益見前餘印無考<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　闕補卷二十三<hi>十</hi>
<pb n="KR2n0009_WYG_005-23a"/>
六書正譌<hi>一函五冊</hi>
　　元周伯琦撰五卷前琦自序後元呉當序<lb/>
　　元史周伯琦字伯温饒州人幼従父應極游宦京<lb/>
　　師入國學為上舍生䕃授將仕郎南海縣主簿洊<lb/>
　　擢翰林修撰日被顧問眷遇益隆歴官浙西肅政<lb/>
　　㢘訪使江南行臺監察御史尋假參知政事招諭<lb/>
　　張士誠士誠降拜資政大夫江浙行省左丞後歸<lb/>
　　鄱陽卒伯琦博學工文章而尤以篆𨽻真草擅名<lb/>
<pb n="KR2n0009_WYG_005-23b"/>
　　當時嘗著六書正譌説文字原二書其序稱許慎<lb/>
　　氏為説文解字學者有所依據李陽氷附新義以<lb/>
　　廣其㫖徐鉉増翻切以明其音鉉弟鍇撰通釋以<lb/>
　　衍其義雖或辨其舛戾而猶淆以俗體張有次復<lb/>
　　古編鄭樵作六書畧戴侗述六書故莫不原於許<lb/>
　　氏然張失之拘鄭過於奇戴病於雜間嘗摭字書<lb/>
　　之常用而疑似者以聲類之參稽古法集而書之<lb/>
　　凡二千餘字名之曰六書正譌以刋傳寫之謬云<lb/>
<pb n="KR2n0009_WYG_005-24a"/>
　　云今觀書中篆法深合史籀準繩或即伯琦所<lb/>
　　自作刋手亦頗得用筆之妙乃元版中不可多<lb/>
　　得之本呉當字伯尚澄之孫用薦者為國子助<lb/>
　　教預修宋遼金三史除翰林修撰歴官中奉大<lb/>
　　夫江西行省參知政事陳友諒陷江西諸郡遣<lb/>
　　人辟之當不為屈隠居著書以終其身並見元<lb/>
　　史<lb/>
　元版史部<lb/>
<pb n="KR2n0009_WYG_005-24b"/>
史記<hi>六函冊六十</hi>
　　漢司馬遷撰宋裴駰集解唐司馬貞索隠張守節<lb/>
　　正義一百三十卷前駰集解序次貞史記索隠序<lb/>
　　補史記序張守節正義序論列諡法解<lb/>
　　陳振孫書録解題載史記一百三十卷漢太史夏<lb/>
　　陽司馬遷撰宋南中郎參軍河東裴駰集注張晏<lb/>
　　曰遷沒之後亡景武紀禮樂兵書漢興將相年表<lb/>
　　三王世家日者龜筴靳蒯傅歙列傳元成之問禇<lb/>
<pb n="KR2n0009_WYG_005-25a"/>
　　先生補作武紀三王世家日者龜筴傳顔師古曰<lb/>
　　本無兵書張説非也今按禇所補皆不足觀其餘<lb/>
　　六篇未知何人所補也禇名少孫裴駰即注三國<lb/>
　　志松之之子始徐廣作史記音義駰本之以成集<lb/>
　　解云云又載史記索隠三十卷唐宏文館學士河<lb/>
　　内司馬貞撰採摭異聞釋文演注末二卷為述質<lb/>
　　為三皇本紀世號小司馬史記又載史記正義三<lb/>
　　十巻唐諸王侍讀張守節撰據此則索隠正義二<lb/>
<pb n="KR2n0009_WYG_005-25b"/>
　　書本各單行後人取而合之耳是書目録并以貞<lb/>
　　所補三皇本紀居巻一之首尤失其舊版係翻刻<lb/>
　　宋槧未為工整<lb/>
　　闕補巻五<hi>二十三三十</hi>卷九十二<hi>四六/十</hi>卷九十七<hi>三二十</hi>
史記<hi>六函册六十</hi>
　　篇目同前<lb/>
　　此即前版而摹印在先較為清朗<lb/>
　　闕補集解序<hi>四</hi>卷六十七<hi>十六/</hi>卷一百十八<hi>八</hi>
<pb n="KR2n0009_WYG_005-26a"/>
史記<hi>六函四冊六十</hi>
　　篇目同前缺集解序<lb/>
　　此書亦同前版内有安氏家藏印考常州志安國<lb/>
　　字民泰無錫人居積諸貨人棄我取贍宗黨恵鄉<lb/>
　　里乃至平海島濬白茅河皆有力焉父喪㑹葬者<lb/>
　　五千人嘗以活字銅版印呉中水利通志又目録<lb/>
　　後有表章經史之寶乃為木刻係别紙所印移黏<lb/>
　　於此此出書賈作偽之手不足登載<lb/>
<pb n="KR2n0009_WYG_005-26b"/>
　<lb/>
　<lb/>
　　闕補卷四<hi>二</hi>卷五<hi>三十五/</hi>卷八<hi>三十之/三十三</hi>卷十六<hi>三四</hi>
　　<hi>五三十</hi>卷十八<hi>五十六/七十一</hi>卷二十一<hi>十七/</hi>卷三十五<hi>二</hi>
　　卷九十二<hi>十八</hi>卷九十七<hi>九/</hi>卷一百十<hi>二十六</hi>卷<lb/>
　　一百二十九<hi>四之八</hi>
史記<hi>六函冊六十</hi>
　　篇目同前缺索隠補史記正義三序<lb/>
<pb n="KR2n0009_WYG_005-27a"/>
　　此書目録後有大宋紹興五年王氏梅溪精舍鐫<lb/>
　　刻𨽻書木記乃割取别本以黏接者實與前三部<lb/>
　　同出一版<lb/>
　　錫山邵寶安國俱經收藏寶安國見前檇李郁氏<lb/>
　　無考<lb/>
　<lb/>
　<lb/>
　<lb/>
<pb n="KR2n0009_WYG_005-27b"/>
史記<hi>六函冊六十</hi>
　　篇目同前缺集解序<lb/>
　　此係宋印不全之本參入元刻以成完書雖所存<lb/>
　　者僅十之二三而宋槧面目猶未盡冺亦足為吉<lb/>
　　光片羽之珍也<lb/>
　　樂安沂水王應瑞二印無考<lb/>
<pb n="KR2n0009_WYG_005-28a"/>
　<lb/>
　<lb/>
　　闕補卷二<hi>十四五二十</hi>卷十一<hi>二/</hi>卷二十二<hi>五</hi>卷四十<lb/>
　　四<hi>十二</hi>卷一百三<hi>一</hi>
漢書<hi>八函冊八十</hi>
　　漢班固撰唐顔師古注帝紀十二卷年表八卷志<lb/>
　　十卷列傳七十卷共一百卷前師古叙例目録後<lb/>
　　元孔文聲跋<lb/>
<pb n="KR2n0009_WYG_005-28b"/>
　　孔文聲跋云江東建康道肅政㢘訪司以十七史<lb/>
　　書艱得善本従太平路學官之請徧牒九路令本<lb/>
　　路以西漢書率先俾諸路咸取而式之置局于尊<lb/>
　　經閣致工於武林三復對讀者耆儒姚和中輩十<lb/>
　　有五人重校修補者學正蔡泰亨版用二千七百<lb/>
　　七十五面工費具載學計兹不重出始大徳乙巳<lb/>
　　仲夏六日終是嵗十有二月廿四日太平路儒學<lb/>
　　教授曲阜孔又聲謹書跋後列承務郎太平路總<lb/>
<pb n="KR2n0009_WYG_005-29a"/>
　　管府判官劉遵督工江東建康道肅政㢘訪副使<lb/>
　　伯都提調元史伯都<hi>今改正白巴圖</hi>幼頴異能不以家世<lb/>
　　自矜長嗜書史大徳五年擢江東㢘訪副使累官<lb/>
　　至江南行臺御史大夫孔文聲劉遵蔡泰亨姚中<lb/>
　　和俱無考按元史百官志世祖至元二十八年改<lb/>
　　按察司曰肅政㢘訪司後於每道置㢘訪使二員<lb/>
　　副使二員今跋中所稱㢘訪司未載其名不知誰<lb/>
　　氏又云徧牒九路元史地理志載江東建康道所<lb/>
<pb n="KR2n0009_WYG_005-29b"/>
　　𨽻者為寧國徽州饒州集慶太平池州信州廣徳<lb/>
　　八路鉛山一州是鉛山無路之名而所云九路者<lb/>
　　豈以州為路亦可通稱耶其跋作於大徳乙巳係<lb/>
　　元成宗大徳九年考成宗本紀大徳九年五月改<lb/>
　　各道肅政㢘訪司為祥刑觀察使十月仍復舊名<lb/>
　　此書成於十二月稱㢘訪司與本紀合當時以百<lb/>
　　卷之書仲夏開雕逮臘月而即蕆事計工不為不<lb/>
　　速獨惜其摹印草草較宋刋則逺甚矣<lb/>
<pb n="KR2n0009_WYG_005-30a"/>
　<lb/>
　<lb/>
　<lb/>
　<lb/>
　　唐太宗御撰帝紀十卷志二十卷列傳七十卷載<lb/>
　　記三十卷共一百三十卷後載唐處士何超音義<lb/>
　　楊齊宣音義序<lb/>
　　鼂公武郡齋讀書志曰晉書一百三十卷唐房喬<lb/>
<pb n="KR2n0009_WYG_005-30b"/>
　　等撰喬以宣武紀陸機王羲之傳論上所自為故<lb/>
　　曰制㫖又總稱御撰焉馬端臨文獻通考引夾漈<lb/>
　　鄭氏曰古者修書出於一人之手成於一家之學<lb/>
　　班馬之徒是也至唐始用衆手晉隋二書是矣然<lb/>
　　亦隨其學術所長者而授之如李淳風于志寧之<lb/>
　　徒則授之以志顔師古孔穎達之徒則授之以紀<lb/>
　　傳以顔孔博通今古于李明天文地理圖籍之學<lb/>
　　所以晉隋二志獨為詳明也此書版式尺寸與前<lb/>
<pb n="KR2n0009_WYG_005-31a"/>
　　所載史記相類其字畫紙墨亦同皆一時摹仿宋<lb/>
　　槧之本<lb/>
古史<hi>二函冊十二</hi>
　　宋蘇轍撰本紀七卷世家十六卷列傳三十七卷<lb/>
　　共六十卷前自序後自志<lb/>
　　朱子古史餘論曰近世之言史者惟此書為近理<lb/>
　　其序言古帝王為善不為不善之意非近世論者<lb/>
　　所能及而論史遷以為淺近而不學疎畧而輕信<lb/>
<pb n="KR2n0009_WYG_005-31b"/>
　　亦中其病又云蘇氏之學大抵横邪曲直惟其意<lb/>
　　之所欲少公資稟靜厚故此書於一時正見頗明<lb/>
　　若長公之志林不逮逺矣陳振孫書録解題曰其<lb/>
　　書因馬遷之舊上觀詩書下考春秋及秦漢雜録<lb/>
　　為本紀世家列傳葢漢世古文經未出戰國諸子<lb/>
　　各自著書或増損故事以自伸其説遷一切信之<lb/>
　　甚者或采世俗相傳之語以易古文舊説故為此<lb/>
　　史以正之云云馬端臨文獻通考載是書後有雁<lb/>
<pb n="KR2n0009_WYG_005-32a"/>
　　湖李氏跋今此本無之其非宋槧無疑卷七後别<lb/>
　　行刋左迪功郎衢州司戸㕘軍沈大㢘同校勘卷<lb/>
　　十六後别行刋右修職郎衢州録事㕘軍蔡宙校<lb/>
　　勘兼監鏤版宙無考兩浙名賢録載沈大㢘字元<lb/>
　　簡瑞安人宋建炎進士歴遷樞密院計議官紹興<lb/>
　　更化拜監察御史遇事敢言無所顧望給事中周<lb/>
　　葵中書舍人凌景夏相繼罷斥大㢘俱力言之不<lb/>
　　報自以不得其言求外補時論翕然重之<lb/>
<pb n="KR2n0009_WYG_005-32b"/>
　　闕補卷十八<hi>二十九之三十九</hi>卷二十<hi>十八/</hi>卷二十一<hi>三</hi>
　　卷三十六<hi>三</hi>卷三十七<hi>一/</hi>卷四十<hi>四/</hi>卷四十一<hi>二四</hi>
　　卷四十九<hi>十</hi>卷五十九<hi>六/</hi>卷六十<hi>三之五</hi>
資治通鑑<hi>二十八函冊二百八十</hi>
　　宋司馬光撰二百九十四卷胡三省音註前三省<lb/>
　　序後光進表神宗奬諭詔書并尚書省奉㫖下杭<lb/>
　　州鏤版剳子校定刋進諸臣銜名又附三省釋文<lb/>
　　辯誤十二卷并跋<lb/>
<pb n="KR2n0009_WYG_005-33a"/>
　　鼂公武郡齋讀書志曰司馬温公自謂精力盡於<lb/>
　　此書神宗賜名資治通鑑御製序以冠其首云云<lb/>
　　今此書不載神宗序三省序稱史漢自服䖍應劭<lb/>
　　至三劉註解多矣章懐註范史裴松之註陳夀史<lb/>
　　雖間有音釋其實廣異聞補未備以示博悉疏其<lb/>
　　所以然若釋文之舛謬悉改而正之著辯誤十二<lb/>
　　卷云云是三省此序係専為音註而作故釋文别<lb/>
　　有跋也通鑑後列光進表并詔書剳子及諸銜名<lb/>
<pb n="KR2n0009_WYG_005-33b"/>
　　葢存杭州初刻之舊其釋文辯誤之作以史炤本<lb/>
　　公休本費氏龍爪通鑑皆譌謬相傳公休本刻于<lb/>
　　海陵亦非公休所作不可不辯故名之曰辯誤考<lb/>
　　台州府志三省字身之寧海人寶祐間進士終朝<lb/>
　　奉郎因資治通鑑音義釋文各本乖異刋正為廣<lb/>
　　註九十七卷著論十卷以薦參賈似道軍言輒不<lb/>
　　用歸而遇亂失前書復購他本為之注始以考異<lb/>
　　及所著者散入通鑑各文之下别註辯誤十二卷<lb/>
<pb n="KR2n0009_WYG_005-34a"/>
　　又有行素稿一百卷按宋史賈似道以徳祐元年<lb/>
　　乙亥免官今書中三省之序作於乙酉年葢元世<lb/>
　　祖至元二十二年其跋作于丁亥則二十四年也<lb/>
　　秘閣之印無考<lb/>
　<lb/>
　<lb/>
　　闕補序文<hi>三</hi>卷十二<hi>六四十一/十</hi>卷十四<hi>二十</hi>卷十<lb/>
　　五<hi>十</hi>卷五十三<hi>二十四/</hi>卷六十四<hi>五/六</hi>卷六十七<hi>十二</hi>
<pb n="KR2n0009_WYG_005-34b"/>
　　<hi>二十一二十二</hi>卷六十八<hi>三十三/</hi>卷七十一<hi>三</hi>卷七十二<lb/>
　　<hi>十七十八</hi>卷七十六<hi>十九/</hi>卷八十五<hi>九/</hi>卷一百二<hi>二十四</hi>
　　卷一百二十五<hi>四之十八</hi>卷一百四十九<hi>十九</hi>卷一百<lb/>
　　七十六<hi>十八</hi>卷一百八十<hi>二/</hi>卷一百八十四<hi>二十二</hi>
　　卷一百九十<hi>二十八</hi>卷二百八<hi>三十一</hi>卷二百十<lb/>
　　<hi>十五十六</hi>卷二百十四<hi>十五/十八</hi>卷二百十八<hi>二十五</hi>卷二<lb/>
　　百二十一<hi>三十三三十四</hi>卷二百二十二<hi>二十一二十二</hi>卷二百<lb/>
　　三十一<hi>一</hi>卷二百四十四<hi>二十四</hi>卷二百四十八<lb/>
<pb n="KR2n0009_WYG_005-35a"/>
　　<hi>五</hi>卷二百五十八<hi>十一/十二</hi>卷二百六十五<hi>九</hi>卷二百<lb/>
　　七十四<hi>五</hi>卷二百八十<hi>二十七/二十八</hi>卷二百八十三<hi>二十</hi>
　　<hi>五</hi>卷二百九十三<hi>十四/</hi>卷二百九十四<hi>三十二</hi>
資治通鑑<hi>二十函十冊一百六</hi>
　　篇目同前有元王磐序<lb/>
　　此書即前版而字畫清朗紙質亦較明浄葢摹印<lb/>
　　稍先也書首多王磐一序考元史王磐字文炳廣<lb/>
　　平永年人至大四年擢經義進士第累官翰林學<lb/>
<pb n="KR2n0009_WYG_005-35b"/>
　　士遷太常少卿以年老屢乞骸骨進資徳大夫致<lb/>
　　仕年九十二卒贈瑞貞雅亮佐治功臣太傅開府<lb/>
　　儀同三司追封洛國公諡文忠其序稱朝廷於京<lb/>
　　師創立興文署署置令丞并校理四員厚給禄廩<lb/>
　　召集良工剡刻諸經子史版本流布天下以資治<lb/>
　　通鑑為起端之首可為識時事之緩急而審適用<lb/>
　　之先務云云按元史載世祖至元二十七年正月<lb/>
　　立興文署掌經籍版磐序所言與史脗合則知此<lb/>
<pb n="KR2n0009_WYG_005-36a"/>
　　書乃元時官刻本也<lb/>
　　武陵顧従徳藏本従徳見前<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0009_WYG_005-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　　闕補卷二百二十九<hi>二十五二  七</hi>卷二百四十二<hi>二十七</hi>
　　<hi>二十八</hi>卷二百四十六<hi>十二/</hi>卷二百八十一<hi>三十七</hi>
<pb n="KR2n0009_WYG_005-37a"/>
資治通鑑綱目<hi>三函冊十八</hi>
　　宋朱子撰五十九卷元王幼學撰集覽前載朱子<lb/>
　　及幼學序例各一篇<lb/>
　　朱子資治通鑑綱目宋時廬陵刋本已載前矣此<lb/>
　　為幼學作集覽既成刻梓以行於世者序例後有<lb/>
　　嵗在上章敦牂孟夏魏氏仁實書堂新刋分書木<lb/>
　　記魏仁實應是當時書賈姓字幼學序稱編始於<lb/>
　　大徳己亥迄於延祐戊午積二十年七易稿而編<lb/>
<pb n="KR2n0009_WYG_005-37b"/>
　　甫成以其薈萃叢集頗可省覽因題之曰通鑑綱<lb/>
　　目集覽云云是幼學之作是書用心良苦考安慶<lb/>
　　府志幼學字行卿望江人博覽經史宗程朱之學<lb/>
　　至元間躬耕慈湖之坂與學者講道不輟時稱為<lb/>
　　慈湖先生<lb/>
　　明厲文暉藏本凌迪知萬姓統譜載文暉名昇無<lb/>
　　錫人性狷介與人不苟合以嵗貢入胄監授浙江<lb/>
　　青田知縣持公秉㢘孜孜愛民去二十年邑人猶<lb/>
<pb n="KR2n0009_WYG_005-38a"/>
　　懐慕其徳立生祠祀之<lb/>
　本朝泰興季氏亦經收藏<lb/>
　<lb/>
　<lb/>
　<lb/>
　<lb/>
資治通鑑綱目<hi>六函九冊五十</hi>
　　宋朱子撰五十九卷前自序<lb/>
<pb n="KR2n0009_WYG_005-38b"/>
　　是書綱目並列係照宋廬陵本刋梓然版之尺寸<lb/>
　　較縮字畫紙墨亦逺不相及此宋槧所為可寶<lb/>
　　也<lb/>
　　明顧仁效藏本考王鏊震澤集有陽山草堂記云<lb/>
　　顧仁效結廬陽山之下棄去舉子業獨好吟咏兼<lb/>
　　工繪事坐對陽山拄頰搜句日不厭或起作山水<lb/>
　　人物悠然自得人無知者<lb/>
　本朝泰興季氏亦經收藏餘印無考<lb/>
<pb n="KR2n0009_WYG_005-39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0009_WYG_005-39b"/>
　　闕補卷四之卷七<hi>全</hi>卷五十九<hi>三十四三十五</hi>
資治通鑑綱目<hi>六函冊六十</hi>
　　篇目同前<lb/>
　　此書與第一部同版而墨色少差橅印在其後也<lb/>
　　施愈收藏印記無考<lb/>
　<lb/>
　<lb/>
通鑑總類<hi>四函冊四十</hi>
<pb n="KR2n0009_WYG_005-40a"/>
　　宋沈樞撰二十卷前樓鑰序<lb/>
　　安吉州志沈樞字持要舉進士調彭澤丞用葉義<lb/>
　　問薦賜對首論君子小人之辨高宗嘉之除監察<lb/>
　　御史坐不附楊邦彦獲譴端州尋起温州終太子<lb/>
　　詹事諡憲敏樓鑰序稱故詹事光禄沈憲敏公取<lb/>
　　司馬公所著各以事類編之為二百七十一門首<lb/>
　　曰治世曰知人終曰辯士曰烈婦公之季子欲鋟<lb/>
　　版以廣其傳俾鑰序之鑰晚出試郡永嘉實守蕭<lb/>
<pb n="KR2n0009_WYG_005-40b"/>
　　規以自免於戾荷公忘年定交又與公之子游為書<lb/>
　　卷首云云按宋史樓鑰傳於孝宗淳熙間出知温州<lb/>
　　以樞起官時考之正不相逺其序作於寧宗嘉定元<lb/>
　　年距官永嘉之日已二十餘載是在樞既殁之後也<lb/>
　　明文徴明文伯仁王寵藏本有玉蘭堂五峯樵客<lb/>
　　王履吉諸印皆見前<lb/>
　本朝季振宜亦經收藏其用宋本印葢因樓鑰序中<lb/>
　　有公之季子守潮陽欲鋟版以廣其傳之語然書<lb/>
<pb n="KR2n0009_WYG_005-41a"/>
　　之字體結搆與宋槧本不同且印工墨色亦欠精<lb/>
　　朗其為優絀固不能自掩耳餘印俱無考<lb/>
<pb n="KR2n0009_WYG_005-42a"/>
　<lb/>
　<lb/>
　<lb/>
　<lb/>
　　闕補卷一<hi>五十一</hi>卷三<hi>四十四</hi>
十七史詳節<hi>十二函冊九十六</hi>
　　宋吕祖謙撰二百七十三卷<lb/>
　　宋史藝文志載吕祖謙大事記二十七卷宋通鑑<lb/>
<pb n="KR2n0009_WYG_005-42b"/>
　　節五卷通鑑節要二十四卷又祖謙傳大事記之<lb/>
　　外載讀詩記考定古周易書説閫範官箴辨志録歐<lb/>
　　陽公本末諸書皆不及十七史詳節宋鼂氏陳氏<lb/>
　　馬氏書目亦均不録惟明焦竑經籍志有吕祖謙<lb/>
　　十七史詳節二百八十三卷較此本又多十卷今<lb/>
　　觀書中標題或稱東萊先生増入或稱東萊校正<lb/>
　　而兩漢書及新唐書則標為諸儒校正體不畫一<lb/>
　　是此書即為東萊所作亦屬未完之本其版仿宋<lb/>
<pb n="KR2n0009_WYG_005-43a"/>
　　巾箱本式而刻印草草似是書賈所為故前後俱<lb/>
　　無序跋不知焦竑何所據也<lb/>
　　明周伯器藏本考嘉興府志伯器名鼎嘉善人正<lb/>
　　統中官沐陽典史有桐村疑舫齋土苴集餘印無考<lb/>
　<lb/>
　<lb/>
　<lb/>
　<lb/>
<pb n="KR2n0009_WYG_005-43b"/>
　<lb/>
　<lb/>
　　闕補史記卷八<hi>九</hi>卷九<hi>六/八</hi>西漢書卷二十<hi>十二十四</hi>卷<lb/>
　　二十一<hi>十三十五</hi>卷二十三<hi>十六/</hi>卷二十五<hi>十九</hi>
十七史纂古今通要<hi>一函六冊</hi>
　　前集十七卷元胡一桂撰子昌祖校正音註後集<lb/>
　　三卷元董鼎撰前集載元汪良臣序一桂自序並<lb/>
　　歴代帝王國都疆理統系傳授三圖<lb/>
<pb n="KR2n0009_WYG_005-44a"/>
　　一桂見前此書始三皇終五代未載宋金之事董<lb/>
　　鼎因續纂以成之其大㫖皆本朱子綱目而間採<lb/>
　　先儒論㫁附以已意考江西志董鼎字季亨饒州<lb/>
　　徳興人自幼力學受業於黄幹得其端緒嘗著書<lb/>
　　傳纂疏以行于世汪良臣無考其序後結銜為承<lb/>
　　務郎江南行臺監察御史<lb/>
　　明張南伯藏本南伯呉人金賚畫史㑹要南伯工<lb/>
　　墨梅<lb/>
<pb n="KR2n0009_WYG_005-44b"/>
　<lb/>
　<lb/>
　<lb/>
　<lb/>
唐國史補<hi>一函一冊</hi>
　　唐李肇撰分上中下三卷前肇自序<lb/>
　　鼂公武郡齋讀書志曰唐李肇撰國史補起開元<lb/>
　　止長慶間事初劉餗記元魏迄唐開元事名曰國<lb/>
<pb n="KR2n0009_WYG_005-45a"/>
　　朝傳記故肇續之考崇文總目於肇國史補外又<lb/>
　　載林恩補國史六卷高若拙後史補三卷而鼂氏<lb/>
　　讀書志中皆不載是當時所重者惟肇所補之書<lb/>
　　此本密行小字製甚工整雖墨光稍遜而刋手印<lb/>
　　工咸出上選目録後有董氏萬卷堂本篆書木記<lb/>
　　較元槧他書木記獨精此書賈中不苟於刻梓者<lb/>
御題是書採摭開元至長慶故事以補國史之遺凡三<lb/>
百有六節軼事方言頗資觀覽其間采取各條亦間有<lb/>
<pb n="KR2n0009_WYG_005-45b"/>
載入正史者是序文所云慮正史之或闕非盡闕也其<lb/>
字跡刻畫精能當推為元本之冠乾隆御識鈐<lb/>
寶二曰幾暇臨池曰稽古右文之璽<lb/>
　　錢謙益藏本有牧翁䝉叟如來真子天子門生二<lb/>
　　印<lb/>
<pb n="KR2n0009_WYG_005-46a"/>
　　唐杜佑撰二百卷前唐李翰序佑自序<lb/>
　　鼂公武郡齋讀書志曰唐宰相杜佑撰先是劉秩<lb/>
　　采經史自黄帝迄天寶末制度沿革倣周禮六官<lb/>
　　法為政典三十五篇佑以為未盡因廣之㕘以新<lb/>
　　禮為二百篇徳宗時上之考唐書杜佑字君卿京<lb/>
　　兆萬年人以䕃補濟南㕘軍事累官至同中書門<lb/>
　　下平章事拜司徒封岐國公卒贈太傅諡曰安簡<lb/>
　　李翰趙州賛皇人擢進士第調衞尉張巡死節媢<lb/>
<pb n="KR2n0009_WYG_005-46b"/>
　　其功者以為降賊肅宗未及知翰傳巡功狀表上<lb/>
　　之帝由是感悟累遷翰官至左補闕翰林學士以<lb/>
　　病免此書係仿宋刋亦頗得其形似而紙質墨香<lb/>
　　則遜矣<lb/>
　　收藏諸印無考内京口某氏收藏一印嵗久紙蝕<lb/>
　　並闕其姓<lb/>
<pb n="KR2n0009_WYG_005-47a"/>
　<lb/>
　<lb/>
　　闕補卷三十三<hi>九</hi>卷四十一<hi>十四/</hi>卷五十三<hi>九</hi>卷<lb/>
　　五十四<hi>七</hi>卷九十三<hi>七/</hi>卷一百四十二<hi>九</hi>卷一百<lb/>
　　四十六<hi>八</hi>卷一百六十<hi>九/</hi>卷一百七十二<hi>三</hi>卷一<lb/>
　　百九十一<hi>二</hi>卷一百九十四<hi>六/</hi>卷一百九十八<hi>六</hi>
通志<hi>二十函二百冊</hi>
　　宋鄭樵撰二百卷前樵自序元呉繹序並進書疏<lb/>
<pb n="KR2n0009_WYG_005-47b"/>
　　馬端臨文獻通考云按此書刋本元無卷數止是<lb/>
　　逐畧分為一二耳中興四朝藝文志别史類載通<lb/>
　　志二百卷其後叙述云中興初鄭樵采歴代史及<lb/>
　　他書自三皇迄隋為書曰通志倣遷固為記傳而<lb/>
　　改表為譜志為畧則其為書似是節抄刪正歴代<lb/>
　　之正史如髙峻之小史蘇轍之古史而非此二十<lb/>
　　畧之書也但二十畧序文後言於紀傳即其舊文<lb/>
　　従而損益制誥書疏寘之别録唐書五代史本朝<lb/>
<pb n="KR2n0009_WYG_005-48a"/>
　　大臣所修非微臣敢議故紀傳及隋若禮樂刑政<lb/>
　　務存因革故引而至唐云則亦畧言其作書之意<lb/>
　　豈彼二百卷者自為一書亦名之曰通志而於此<lb/>
　　序附言其意耶或併二十畧共為一書耶云云今<lb/>
　　以歴代刋本通志考之係併二十畧為一書共成<lb/>
　　二百卷並非别有所謂通志者端臨所見刋本葢<lb/>
　　僅有二十畧耳是書呉繹序作於元英宗至治二<lb/>
　　年繹元史無傳其結銜為福州路總管考江西志<lb/>
<pb n="KR2n0009_WYG_005-48b"/>
　　呉繹字思可信都人泰定間曽守吉州序稱是集<lb/>
　　梓於三山郡庠北方學者猶未之見迺募僚屬捐<lb/>
　　已俸摹印五十部散之江北諸郡云云疏後别行<lb/>
　　載至治三年九月印造則知此本亦非呉繹所刋<lb/>
　　當屬元初開雕於閩中者也<lb/>
　　闕補卷五上<hi>二十一四十七</hi>卷五下<hi>三十二/</hi>卷六下<hi>二十七</hi>
　　卷七<hi>六十四</hi>卷十上<hi>七十九/</hi>卷十五下<hi>三十九</hi>卷<lb/>
　　六十三<hi>三十八</hi>卷六十五<hi>二十六/</hi>卷六十七<hi>五十一</hi>
<pb n="KR2n0009_WYG_005-49a"/>
　　<hi>五十七</hi>卷六十八<hi>三十三/三十四</hi>卷六十九<hi>五十二</hi>卷七<lb/>
　　十七<hi>七十四</hi>卷八十一<hi>三十六/</hi>卷八十二<hi>十三</hi>卷<lb/>
　　八十三<hi>三十一十三十二  九  二</hi>卷八十五<hi>八十一八十二</hi>卷八十<lb/>
　　八<hi>四十三</hi>卷九十二<hi>二/四</hi>卷一百<hi>三十六</hi>卷一百三<lb/>
　　<hi>六十一</hi>卷一百五<hi>三十三/四十二</hi>卷一百七<hi>七十一七十二</hi>卷一<lb/>
　　八<hi>五十六四  九</hi>卷一百十<hi>九四三十三二三十五九四十    五十    六十</hi>
　　<hi>七十五七十六</hi>卷一百十一下<hi>一百二/</hi>卷一百十五<hi>五十九</hi>
　　卷一百十八<hi>十三二四十一四十</hi>卷一百二十七<hi>六十四</hi>
<pb n="KR2n0009_WYG_005-49b"/>
　　卷一百三十三<hi>四十八</hi>卷一百三十四<hi>二十三</hi>卷<lb/>
　　一百三十五<hi>十三</hi>卷一百三十八<hi>五十四</hi>卷一百<lb/>
　　四十五<hi>十一</hi>卷一百四十六<hi>十八六五十</hi>卷一百四十<lb/>
　　七<hi>九三六十</hi>卷一百五十一<hi>七十五</hi>卷一百五十三<lb/>
　　<hi>八</hi>卷一百五十五<hi>十二/</hi>卷一百五十六<hi>二十三二十四</hi>卷<lb/>
　　一百五十七<hi>七十五</hi>卷一百六十<hi>二十六</hi>卷一百<lb/>
　　六十五<hi>十七</hi>卷一百七十三<hi>二/</hi>卷一百七十七<hi>三十</hi>
　　<hi>五</hi>卷一百八十三<hi>六十六/</hi>卷一百八十七<hi>三十九</hi>
<pb n="KR2n0009_WYG_005-50a"/>
　　卷一百九十二<hi>五十二</hi>卷一百九十五<hi>三十</hi>
通志<hi>三十二函冊三百二十</hi>
　　篇目同前前樵自序<lb/>
　　此書即前版而闕呉繹之序與疏或是書賈去之<lb/>
　　以偽充宋槧也<lb/>
　　闕補目録<hi>一百十一</hi>卷六上<hi>八十三/八十四</hi>巻七<hi>七十四</hi>
　　卷十上<hi>六</hi>卷十下<hi>六十五/六十六</hi>卷十八<hi>三十一三十二</hi>卷二十<lb/>
　　三<hi>十六</hi>卷四十<hi>三十二/</hi>卷四十二<hi>三十九</hi>卷六十<lb/>
<pb n="KR2n0009_WYG_005-50b"/>
　　七<hi>五十一五十七</hi>卷六十八<hi>三十三/三十四</hi>卷七十二<hi>二十三二十四</hi>卷<lb/>
　　七十九<hi>十五</hi>卷九十三<hi>八十一/八十二</hi>卷一百七<hi>七十一七十二</hi>
　　卷一百八<hi>五十六三  五</hi>　<hi>三十四/</hi>卷一百十<hi>九十十三  三</hi>
　　<hi>三十四七十六</hi>　<hi>七十五/</hi>卷一百十五下<hi>五十五</hi>卷一百<lb/>
　　十八<hi>八十三二九十五一百十</hi>卷一百二十九<hi>七十</hi>卷一<lb/>
　　百三十三<hi>四十九</hi>卷一百四十六<hi>三十一三十二</hi>卷一百<lb/>
　　四十七<hi>六十三</hi>卷一百五十<hi>一/</hi>卷一百五十六<hi>二十</hi>
　　<hi>三十四二</hi>卷一百六十二<hi>三十三/三十四</hi>卷一百八十六<hi>四十</hi>
<pb n="KR2n0009_WYG_005-51a"/>
　　<hi>八</hi>卷一百八十七<hi>八十/</hi>卷一百九十五<hi>三十</hi>卷一<lb/>
　　百九十六<hi>九十六</hi>
通志<hi>十二函十冊一百二</hi>
　　篇目同前前樵自序元呉繹序<lb/>
　　此書有繹序而闕其疏字畫較前二部清朗印工<lb/>
　　差善<lb/>
　　闕補呉繹序<hi>一</hi>目録<hi>一百十一/</hi>卷十九<hi>一之八</hi>卷二<lb/>
　　十<hi>五十</hi>卷五十四<hi>二十六/</hi>卷七十三<hi>七十</hi>卷八十<lb/>
<pb n="KR2n0009_WYG_005-51b"/>
　　<hi>三十四</hi>卷九十一<hi>二十六/</hi>卷一百十四<hi>三十二</hi>卷<lb/>
　　一百十五上<hi>四十七之五十三</hi>卷一百二十五<hi>三十五三十六</hi>卷<lb/>
　　一百二十九<hi>九十</hi>卷一百四十七<hi>六十三</hi>卷一百<lb/>
　　六十<hi>八十三</hi>卷一百九十一<hi>四/</hi>卷一百九十三<hi>四十</hi>
　　<hi>一</hi>卷一百九十五<hi>六十一</hi>
宋名臣言行録<hi>十函冊六十</hi>
　　前集十卷後集十四卷宋朱子撰李衡校正前朱<lb/>
　　子自序李居安序續集八卷别集十三卷别集下<lb/>
<pb n="KR2n0009_WYG_005-52a"/>
　　十三卷外録十七卷宋李幼武撰趙崇硂序外録<lb/>
　　前有道統𫝊授圖并程頤司馬光尹焞楊時李侗<lb/>
　　朱子張栻吕祖謙諸像<lb/>
　　陳振孫書録解題載八朝名臣言行録二十四卷<lb/>
　　稱朱子以近代文集及傳記載本朝名臣言行撮<lb/>
　　取其要輯為此書前五朝五十五人後三朝四十<lb/>
　　二人云云按前集始趙普終蘇洵自太祖以至英<lb/>
　　宗固為五朝矣而後集始韓琦終陳師道由仁宗<lb/>
<pb n="KR2n0009_WYG_005-52b"/>
　　以至徽宗亦五朝合兩集而名為八朝則可如専<lb/>
　　指後集為三朝則不可也故李幼武於後集亦標<lb/>
　　五朝而其所纂續集别集外録則標皇朝以别之<lb/>
　　幼武此書宋人諸書目中皆不採入惟明焦竑經<lb/>
　　籍志載朱子宋名臣言行録七十五卷與是書卷<lb/>
　　數相符即係幼武合輯之本竑不標五朝而統之<lb/>
　　以宋是矣然以七十五卷盡屬於朱子又何其漫<lb/>
　　不加考耶幼武所纂續集别集及别集下皆載名<lb/>
<pb n="KR2n0009_WYG_005-53a"/>
　　臣而外録則専為道學統宗而設考宋史宗室世<lb/>
　　系表崇硂為太宗長子漢王元佐九世孫序稱外<lb/>
　　孫李士英頃以八朝名臣言行録鋟梓又於中興<lb/>
　　四朝諸名臣蒐閲行事集為全編云云士英乃幼<lb/>
　　武字而宋史無幼武𫝊其爵里俱不可考序朱子<lb/>
　　名臣言行録之李居安江西志載為廬陵人登寶<lb/>
　　慶二年丙戌進士其校正之李衡宋史載為江都<lb/>
　　人字彦平登進士第由呉江主簿歴官秘閣修撰<lb/>
<pb n="KR2n0009_WYG_005-53b"/>
　　致仕定居崑山結茅别墅杖屨徜徉聚書萬卷號<lb/>
　　曰樂菴幼武編輯既成曽自刻梓而此本字畫不<lb/>
　　匀紙墨麄黝係元時翻刻非宋槧也<lb/>
　　明焦竑藏本有弱侯印見前餘印無考<lb/>
<pb n="KR2n0009_WYG_005-54a"/>
　　闕補後集卷十三<hi>十四十一十</hi>卷十四<hi>一/六</hi>　<hi>三</hi>别集<lb/>
　　卷七<hi>一</hi>别集下卷一<hi>一/</hi>外録卷十二<hi>二十六二十七</hi>
五朝名臣言行録<hi>一函二冊</hi>
　　前集十卷後集十四卷宋朱子撰李衡校正前朱<lb/>
　　子自序李居安序<lb/>
　　此朱子所輯前後集單行之本振孫所指即為是<lb/>
　　書獨惜非宋槧耳<lb/>
　　闕補後集卷四<hi>六</hi>
<pb n="KR2n0009_WYG_005-54b"/>
自警編<hi>二函十冊</hi>
　　宋趙善璙撰不分卷前善璙自序<lb/>
　　歙縣志趙善璙字徳純宗室趙不俄兄不佊之子<lb/>
　　登嘉定進士第嘗謂縉紳不明大法九章無以㫁<lb/>
　　疑未幾中法科除大理評事後通判廣徳軍有政<lb/>
　　聲召為尚書郎著自警編行世善璙序作於寧宗<lb/>
　　嘉定十七年其書皆輯宋名臣言行分類紀之首<lb/>
　　以事君終言操守序稱越三年而後成編亦深於<lb/>
<pb n="KR2n0009_WYG_005-55a"/>
　　克治者矣書中字體規仿顔栁刻工未始不善而<lb/>
　　墨黯紙麤決非宋本<lb/>
　　徐元明俞立初收藏二印無考<lb/>
　<lb/>
　<lb/>
　<lb/>
　<lb/>
　　闕補序文<hi>一</hi>首冊<hi>七</hi>
<pb n="KR2n0009_WYG_005-55b"/>
山海經<hi>一函四冊</hi>
　　十八卷前漢劉秀進書表晉郭璞序<lb/>
　　鼂公武郡齋讀書志曰劉秀表言禹别九州而益<lb/>
　　等類物善惡著此書皆聖賢之遺事古文明著者<lb/>
　　也大父嘗考之於書有曰長沙零陵雁門皆郡縣<lb/>
　　名又自載禹鯀似後人因其名參益之陳振孫書<lb/>
　　録解題曰漢侍中奉車都尉臣秀所校秘書秀即<lb/>
　　劉歆也世傳禹益所作其事見呉越春秋恢誕不<lb/>
<pb n="KR2n0009_WYG_005-56a"/>
　　典司馬遷曰言九州山川尚書近之矣至禹本紀<lb/>
　　山海經所書怪物余不敢言之也可謂名言然古<lb/>
　　今相傳既久始以冠地理書之録此本字仿歐體<lb/>
　　用筆整嚴刻手雖未能盡得其妙而摹印清朗在<lb/>
　　元刻中洵為善本<lb/>
御題山海經一書流傳最古而近世無善本是本筆法<lb/>
刻書清峭當為元版之佳者明呉郡黄氏省曽曽合刋<lb/>
水經山經為上下集其字跡仿彿相同葢以是刻為藍<lb/>
<pb n="KR2n0009_WYG_005-56b"/>
本也乾隆御識鈐<lb/>
寶二曰稽古右文之璽曰乾隆宸翰<lb/>
　本朝檇李曹溶藏本考嘉興府志曹溶字潔躬號秋<lb/>
　　嶽秀水人崇禎丁丑進士官御史<lb/>
　本朝順治間歴副都御史户部侍郎出為廣東布政<lb/>
　　使左遷山西陽和道杜元夫印無考<lb/>
<pb n="KR2n0009_WYG_005-57a"/>
　　闕補卷一<hi>七</hi>
博古圖<hi>四函冊二十</hi>
　　宋徽宗御撰三十卷<lb/>
　　陳振孫書録解題曰宣和殿所藏古器物圖其形<lb/>
　　象而記其名物録其款識品有總説以舉其凡而<lb/>
　　物物考訂則其目詳焉此書係仿宣和舊刻前後<lb/>
　　序跋俱無惟每卷首行標題冠以至大重修四字<lb/>
　　按至大為元武宗年號書中字體圖式規模畧具<lb/>
<pb n="KR2n0009_WYG_005-57b"/>
　　而不能工整非元刻之佳本也<lb/>
　　達觀樓收藏印無考<lb/>
　<lb/>
　<lb/>
　　闕補卷一<hi>四十二</hi>卷二<hi>十三/</hi>卷六<hi>四/</hi>卷七<hi>五十六三  四</hi>
　　<hi>三十六</hi>卷十二<hi>三十二/</hi>卷十九<hi>九/</hi>卷二十八<hi>一二</hi>卷<lb/>
　　二十九<hi>二十三</hi>卷三十<hi>六十二十四二  五</hi>
博古圖<hi>四函冊三十</hi>
<pb n="KR2n0009_WYG_005-58a"/>
　　篇目同前<lb/>
　　此書與前版同紙色較潔而質之匀緻亦過之<lb/>
　　闕補卷十六<hi>二十九</hi>卷二十三<hi>三十六</hi>卷二十五<lb/>
　　<hi>十五</hi>卷二十九<hi>十四</hi>
博古圖<hi>六函冊三十</hi>
　　篇目同前<lb/>
　　此書規仿舊刻縮其方幅前後無序跋而每卷首<lb/>
　　行標以博古圖録考正則必有其人因取是刻他<lb/>
<pb n="KR2n0009_WYG_005-58b"/>
　　本校之前有遂州鄭樸序卷一總説後有樸題跋<lb/>
　　稱宣和博古圖録一書舊刻卷帙頗大雖庋置無<lb/>
　　妨而囊攜稱苦予始改冊減圖凡摹式花紋款識<lb/>
　　銘籀則不敢遺舊刻錙黍也至若名物之稍乖器<lb/>
　　目之不協字釋之或訛剥泐之或缺具參覈元本<lb/>
　　多方訂正或可以秘蔡帳而内巾箱乎云云此本<lb/>
　　卷一總説後尚有别紙接補之痕可知為後人割<lb/>
　　去第樸序自紀年月為宣和五年十月朔而序首<lb/>
<pb n="KR2n0009_WYG_005-59a"/>
　　乃云粤稽趙宋時維宣和且中多詆毁徽宗之語<lb/>
　　考徽宗本紀以宣和七年傳位欽宗豈有以當時<lb/>
　　臣民敢肆然詆毁其君而並付之剞劂者况其<lb/>
　　序若作於宣和又何以粤稽時維作追述之語<lb/>
　　乎歴考宋元以來正史并各載記之書皆無所<lb/>
　　謂鄭樸者似是樸有此書刻之者欲偽充宋本<lb/>
　　妄於序中題以宣和年月而獲此本者閲序中<lb/>
　　所言亦知樸非宣和時人又割去以為偽充之<lb/>
<pb n="KR2n0009_WYG_005-59b"/>
　　地耳樸無可考姑附於元版博古圖後以俟參<lb/>
　　訂<lb/>
　　元趙孟頫鮮于樞明都穆呉寛文嘉俱經收藏孟<lb/>
　　頫樞寛俱見前考蘇州府志都穆字元敬呉縣人<lb/>
　　𢎞治己未進士歴禮部主客郎中加太僕少卿七<lb/>
　　嵗能詩及長泛濫羣籍奉使至秦中搜訪金石遺<lb/>
　　文作金薤琳琅録文嘉字休承徴明次子以貢為<lb/>
　　湖州廣文善書畫餘印無考<lb/>
<pb n="KR2n0009_WYG_005-60a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0009_WYG_005-60b"/>
　　闕補卷十二　卷二十一<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定天禄琳琅書目卷五<lb/>
</p>
<p>
</p>
  </div>
</body>
</text>
</TEI>
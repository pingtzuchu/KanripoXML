<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0009_WYG_002-1a"/>
欽定四庫全書<lb/>
欽定天禄琳琅書目卷二<lb/>
　宋版史部<lb/>
漢書<hi>五函四冊四十</hi>
　　漢班固撰唐顔師古注帝紀十二卷年表八卷志<lb/>
　　十卷列傳七十卷共一百卷<lb/>
　　宋景徳二年七月中書門下牒文具載篇首結銜<lb/>
　　為畢士安㓂準王旦馮拯與監本附音春秋榖梁<lb/>
<pb n="KR2n0009_WYG_002-1b"/>
　　註疏同而彼為景徳二年六月此為七月故牒文<lb/>
　　有顧兹三史繼彼六經之語書尾載淳化五年奉<lb/>
　　勅刋正至道三年吕端等進書後又有景祐元年<lb/>
　　余靖奉詔偕王洙赴崇文院讐對嘉祐六年陳譯<lb/>
　　重校歐陽修㸔詳雕印熙寧二年書成奏御各銜<lb/>
　　名據此則淳化至道間校正之本在宋太宗時業<lb/>
　　經雕印真宗景徳年又經重刻仁宗景祐時復命<lb/>
　　余靖等校正神宗嘉祐熙寧間經歐陽修詳定刋<lb/>
<pb n="KR2n0009_WYG_002-2a"/>
　　成是北宋時官刻漢書已非一本而熙寧本為最<lb/>
　　後然詳閱此書首葉牒文中慎字有缺筆係避宋<lb/>
　　孝宗諱又凡遇完字皆缺筆係欽宗嫌名則明為<lb/>
　　南宋時重刻之書非熙寧舊本考朱彞尊經義考<lb/>
　　載宋葉夢得語曰淳化中以史記前後漢書付有<lb/>
　　司摹印自是書籍刋鏤者益多又載宋李心𫝊語<lb/>
　　曰監本書籍者紹興末年所刋也國家艱難以來<lb/>
　　固未暇及九年九月張彦實待制為尚書郎始請<lb/>
<pb n="KR2n0009_WYG_002-2b"/>
　　下諸道州學取舊監本書籍鏤版頒行從之然所<lb/>
　　取者多殘闕故胄監刋六經無禮記正史無漢唐<lb/>
　　二十一年五月輔臣復以為言上謂秦益公曰監<lb/>
　　中其他闕書亦令次第鏤版雖重有所費不惜也<lb/>
　　由是經籍復全云云乃知宋代摹刻漢書始於淳<lb/>
　　化而此則照熙寧本重付剞劂想即心𫝊所稱紹<lb/>
　　興末年所刋之本直至孝宗之時校讐完備始得<lb/>
　　次第成書耳當時詔勿惜費鄭重其事故書手刻<lb/>
<pb n="KR2n0009_WYG_002-3a"/>
　　工皆屬上選摹印紙墨亦經加意取材必求精善<lb/>
　　宜官刻之書無出其右者矣<lb/>
御題内府蔵舊刻書甚夥而前後漢書雕鐫紙墨並極<lb/>
精妙實為宋本之冠覽前人跋語知舊為吳興趙孟頫<lb/>
家物展轉流傳一歸之王世貞再歸之錢謙益王錢輩<lb/>
皆精於賞鑒而愛惜珍貴至比之寳玉大弓良非虚語<lb/>
毎一繙閱楮墨猶香古今至寳真有神物䕶持耶乾隆<lb/>
甲子仲秋之月御題鈐<lb/>
<pb n="KR2n0009_WYG_002-3b"/>
寳三曰乾隆宸翰曰幾暇臨池曰稽古右文之璽又<lb/>
御題冠冕琳琅天禄收因刋書目閱從頭吳蔵本自趙<lb/>
魏國楚得重歸王弇州久入上方不知故兹編四庫識<lb/>
其由舊盃新斝多佳玉却笑無能大白浮乙未新正下<lb/>
澣御題鈐<lb/>
寳二曰幾暇怡情曰得佳趣中繪<lb/>
御容鈐乾隆雙璽左方鈐<lb/>
寳二曰徳日新曰執兩用中<lb/>
<pb n="KR2n0009_WYG_002-4a"/>
　　牒文前葉有趙孟頫像右方上書趙文敏公小像<lb/>
　　下書長洲陸師道題於顧汝修芸閣考王世貞弇<lb/>
　　州續稿載陸師道字子𫝊長洲人官尚寳少卿汝<lb/>
　　修無考按明版秦漢印統有黄姬水序稱其書為<lb/>
　　東川御醫顧公所纂厥嗣汝由光禄汝修鴻臚汝<lb/>
　　和廷評共成之考松江志顧從禮字汝由顧從義<lb/>
　　字汝和而不及汝修今卷中有顧從徳印以從禮<lb/>
　　從義證之當即汝修之名但姬水稱其官為鴻臚<lb/>
<pb n="KR2n0009_WYG_002-4b"/>
　　而世貞跋以光禄稱之似誤以汝由之官屬之汝<lb/>
　　修固不若姬水序其所著之書為可據也<lb/>
　　眀王世貞跋余平生所購周易禮經毛詩左傳史<lb/>
　　記三國志唐書之類過三千餘卷皆宋本精絶最<lb/>
　　後班范二漢書尤為諸本之冠桑皮紙白潔如玉<lb/>
　　四旁寛廣字大者如錢絶有歐栁筆法細書絲髮<lb/>
　　膚緻墨色精純奚潘流瀋蓋自真宗朝刻之秘閣<lb/>
　　特賜兩府而其人亦自寳惜四百年而手若未觸<lb/>
<pb n="KR2n0009_WYG_002-5a"/>
　　者前有趙吳興小像當是吳興家入吾郡陸太宰<lb/>
　　又轉入顧光禄失一莊而得之噫余老矣即以身<lb/>
　　作蠧魚其間不惜又恐兹書之飽我而損也識其<lb/>
　　末以示後人瑯琊王世貞元羙甫重跋次頁繪像<lb/>
　　旁有小楷書王弇州先生像六字不知何人筆考<lb/>
　　明史陸太宰名完長洲人正徳間官吏部尚書但<lb/>
　　跋所稱真宗朝刻之秘閣係據書首牒文而言未<lb/>
　　能審為南宋刋本且於書尾景祐以後重訂始末<lb/>
<pb n="KR2n0009_WYG_002-5b"/>
　　皆未詳考也<lb/>
　　王士騏跋此先尚書九友齋中第一寳也近為國<lb/>
　　稅新舊併急不免歸之質庫中書此志愧明史載<lb/>
　　士騏世貞子字冏伯舉鄉試第一登萬厯十七年<lb/>
　　進士終吏部貟外郎亦能文<lb/>
　　錢謙益跋趙文敏家蔵前後漢書為宋槧本之冠<lb/>
　　前有文敏公小像太倉王司㓂得之吳中陸太宰<lb/>
　　家余以千金從徽人贖出蔵弆二十餘年今年鬻<lb/>
<pb n="KR2n0009_WYG_002-6a"/>
　　之四明謝象三床頭黄金盡生平第一殺風景事<lb/>
　　也此書去我之日殊難為懐李後主去國聽教坊<lb/>
　　雜曲揮淚别宫娥一段凄涼景色約略相似癸未<lb/>
　　中秋日書於半野堂又跋京山李維柱字本石本<lb/>
　　寧先生之弟也書法橅顔魯公嘗語余若得趙文<lb/>
　　敏家漢書毎日焚香禮拜死則當以殉塟余深愧<lb/>
　　其言右漢書二跋載在初學集中坦公司馬既得<lb/>
　　此書屬余重録於此又跋趙吳興家蔵宋槧兩漢<lb/>
<pb n="KR2n0009_WYG_002-6b"/>
　　書王弇州先生鬻一荘得之陸水村太宰家後歸<lb/>
　　於新安富人余以千二百金從黄尚寳購之崇禎<lb/>
　　癸未損二百金售諸四明謝氏庚寅之冬吾家蔵<lb/>
　　書盡為六丁下取此書却在人間然其流落不偶<lb/>
　　殊可念也今年游武林坦公司馬攜以見眎余縱<lb/>
　　臾勸亟取之司馬家插架萬籖居然為壓庫物矣<lb/>
　　嗚呼甲申之亂古今書史圗籍一大刼也吾家庚<lb/>
　　寅之火江左書史圗籍一小刼也今吳中一二蔵<lb/>
<pb n="KR2n0009_WYG_002-7a"/>
　　書家零星据摭不足當吾家一毛片羽見者誇詡<lb/>
　　比於酉陽羽陵書生餓眼但見錢在紙裹中可為<lb/>
　　捧腹司馬得此十篋乃今時書庫中寳玉大弓當<lb/>
　　令吳兒見之頭目眩運舌吐而不能收不獨此書<lb/>
　　得其所歸亦差可為絳雲主人開顔吐氣也劫灰<lb/>
　　之後歸心空門爾時重見此書佛言昔年竒物經<lb/>
　　歴年歲忽然復睹記憶宛然皆是蔵識變現良非<lb/>
　　虚語而吕不韋顧以楚弓人得為孔老之云豈為<lb/>
<pb n="KR2n0009_WYG_002-7b"/>
　　知道者乎司馬精於佛學并以斯言諗之歲在戊<lb/>
　　戌孟夏二十一日虞山䝉叟錢謙益重跋於武林<lb/>
　　之報恩院謙益人品不足稱而長於鑒古故於是<lb/>
　　書三致意跋中所稱謝象三黄尚寳坦公司馬諸<lb/>
　　人均無考惟李維柱載蘇州府志京山人領鄉薦<lb/>
　　嘉靖中為常熟教諭又卷中有黄正賔印毎用錢謙<lb/>
　　益印鈐蓋其上正賔當即官尚寳售此書於謙益者<lb/>
　　收蔵諸印中有鼎元伯雅潘允端諸印無考<lb/>
<pb n="KR2n0009_WYG_002-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0009_WYG_002-8b"/>
　<lb/>
　<lb/>
後漢書<hi>五函冊四十</hi>
　　帝后紀十卷列傳八十卷宋范蔚宗撰志三十<lb/>
　　卷晉司馬彪撰梁劉昭注補共一百二十卷<lb/>
　　首載乾興元年十一月中書門下牒文係孫奭<lb/>
　　奏請刋印後漢書并劉昭補志奉勅令國子監<lb/>
　　依奏施行後列銜名右諌議大夫㕘知政事魯<lb/>
<pb n="KR2n0009_WYG_002-9a"/>
　　給事中㕘知政事吕中書侍郎兼禮部尚書平章<lb/>
　　事王守司徒兼侍中無姓考宋史乾興元年七月<lb/>
　　以王曽為中書侍郎同中書門下平章事吕夷簡<lb/>
　　魯宗道㕘知政事與牒尾三人列銜脗合是年二<lb/>
　　月丁謂為司徒兼侍中六月罷按宋史職官志司<lb/>
　　徒為宰相親王加官而不常置時丁謂適罷故闕<lb/>
　　其人耳此書於宋諱桓構慎瑗諸字皆缺筆字畫<lb/>
　　欵式與前漢書相同版心下方刻書人姓名如劉<lb/>
<pb n="KR2n0009_WYG_002-9b"/>
　　仲王中陳伸等亦與前書相合蓋皆為紹興末年<lb/>
　　校刋而孝宗時成書者特以劉昭補志合刻始於<lb/>
　　乾興故仍列舊牒於書首<lb/>
御題范書八志不傳後人雜取東觀漢記等書以補之<lb/>
蓋自宋以前無全本其不全者轉為仍古之舊宋本無<lb/>
八志者民間本也若此書有八志者學官本也乾隆御<lb/>
題鈐<lb/>
寳一曰乾隆宸翰<lb/>
<pb n="KR2n0009_WYG_002-10a"/>
　　前漢書王世貞錢謙益跋皆合此書而言諸印<lb/>
　　記亦同<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0009_WYG_002-10b"/>
　<lb/>
　<lb/>
　<lb/>
　<lb/>
隋書<hi>六函冊六十</hi>
　　帝紀五卷列傳五十卷唐魏徵撰志三十卷唐<lb/>
　　長孫無忌撰共八十五卷<lb/>
　　是書未載刋刻年月而於宋諱皆缺筆其避廓<lb/>
<pb n="KR2n0009_WYG_002-11a"/>
　　字乃寧宗嫌名係南宋嘉定間刋本<lb/>
御題此書字跡紙質墨瀋與趙吳興董華亭題跋文<lb/>
選可稱聨璧大内貯宋本書故多視此並遜一籌矣<lb/>
乾隆甲子九秋御筆鈐<lb/>
寳二曰乾隆宸翰曰擕筆流雲藻<lb/>
　　琴川毛氏泰興季氏蔵本有印記又書堂胡氏印無考<lb/>
<pb n="KR2n0009_WYG_002-12a"/>
　<lb/>
　<lb/>
　　闕補目録<hi>十八十九</hi>志二<hi>二十六/</hi>志二十四<hi>十三</hi>
唐書<hi>十函冊一百</hi>
　　本紀十卷志五十卷表十五卷宋歐陽修撰列<lb/>
　　傳一百五十卷宋宋祁撰共二百二十五卷書<lb/>
　　首載曽公亮進書表<lb/>
　　考宋史仁宗嘉祐五年六月歐陽修等上新唐<lb/>
<pb n="KR2n0009_WYG_002-12b"/>
　　書是書之末前載嘉祐五年六月二十四日進<lb/>
　　書銜名提舉為曽公亮刋修為歐陽修宋祁編<lb/>
　　修官為范鎮王疇宋敏求吕夏卿劉羲叟後載<lb/>
　　是月二十六日準中書劄子奉㫖下杭州鏤版<lb/>
　　頒行富弼韓琦曽公亮董其事校勘官為裴煜<lb/>
　　陳薦文同校對官為吳申錢藻按宋葉夢得論<lb/>
　　天下印書有杭州為上蜀本次之福建最下之<lb/>
　　語意當時新唐書成朝廷重其事故特下杭州<lb/>
<pb n="KR2n0009_WYG_002-13a"/>
　　鏤版詳閱此本行密字整結構精嚴且於仁宗以<lb/>
　　上諱及嫌名缺筆甚謹不及英宗以下其即為嘉<lb/>
　　祐奉勅所刋之本無疑印紙堅緻瑩潔毎葉有武<lb/>
　　侯之裔篆文紅印在紙背者十之九似是造紙家<lb/>
　　印記其姓為諸葛氏考宣城諸葛筆㝡著而唐書<lb/>
　　載宣城紙筆並入土貢唐張彦逺歴代名畫記亦<lb/>
　　稱好事家宜置宣紙百幅用法蠟之以備摹冩則<lb/>
　　宣城諸葛氏亦或精於造紙也<lb/>
<pb n="KR2n0009_WYG_002-13b"/>
　　泰興季氏崑山徐氏蔵本又有錢塘梁氏及李安<lb/>
　　詩梅谷樹徳堂諸印無考<lb/>
<pb n="KR2n0009_WYG_002-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0009_WYG_002-14b"/>
　<lb/>
　<lb/>
　<lb/>
　<lb/>
　<lb/>
　<lb/>
資治通鑑考異<hi>一函三冊</hi>
　　宋司馬光撰三十卷<lb/>
<pb n="KR2n0009_WYG_002-15a"/>
　　晁公武郡齋讀書志光既成通鑑又㕘考異同俾<lb/>
　　歸一塗别為考異一編則考異本单行胡三省後<lb/>
　　取以入注耳考書成在元豐七年玉海載元祐七<lb/>
　　年詔諸路安撫鈐轄司并西京南京各賜通鑑一<lb/>
　　部是哲宗朝刻本已具今校書内欽宗以下諱俱<lb/>
　　不闕當是元祐槧也<lb/>
御題是書字體渾穆具顔栁筆意紙質薄如蟬翼而文<lb/>
理堅緻為宋代所製無疑中間十二卷至第十八卷舊<lb/>
<pb n="KR2n0009_WYG_002-15b"/>
闕不知誰氏補抄㡬與雕本莫辨皇媧煉石竟成完璧<lb/>
亦兹書之幸也乾隆甲子秋八月御識鈐<lb/>
寳三曰㡬暇臨池曰稽古右文之璽曰含味經籍<lb/>
　　書史㑹要建炎間劉夫人掌内翰文字及寫宸翰<lb/>
　　髙宗甚眷之亦善畫畫上用奉華堂印記又見陳<lb/>
　　善杭州志此本南渡初已入鑒蔵更足徵為北宋<lb/>
　　本又倪淵乃元初人著周易集說易圗說卦說序<lb/>
　　例諸書黄溍文集有其墓志淵字仲深烏程人承<lb/>
<pb n="KR2n0009_WYG_002-16a"/>
　　務郎富陽縣尹三山敖繼翁深於三禮而尤喜易<lb/>
　　公從之游於節文度數之詳辭變象占之妙靡不<lb/>
　　博考洞究其史氏一印不載名而玉海有史炤通<lb/>
　　鑑釋文三十卷考尚友録炤字子熙眉山人其父<lb/>
　　清卿蘇氏兄弟以師事之未審是其人否也<lb/>
　<lb/>
　<lb/>
　　闕補<hi>卷十二之卷十八</hi>
<pb n="KR2n0009_WYG_002-16b"/>
資治通鑑綱目<hi>六函冊六十</hi>
　　宋朱子撰五十九卷前自序<lb/>
　　宋陳振孫書録解題載朱子綱目云刻於温陵别<lb/>
　　其綱謂之提要今版在監中廬陵所刋則綱目並<lb/>
　　列不復别也是書大書細注字畫分明即當時廬<lb/>
　　陵刋本<lb/>
御題涑水創為開義例紫陽述訂益精㣲直𫝊一貫天<lb/>
人學兼揭千秋興廢機敬勝治兮怠勝亂念兹是耳釋<lb/>
<pb n="KR2n0009_WYG_002-17a"/>
兹非三編惟此遵綱紀輯覽曽無越範圍鋟出新安留<lb/>
面目弆増天禄有光輝外王内聖斯誠備勿失服膺永<lb/>
勅㡬乾隆甲午仲秋月御筆鈐<lb/>
寳二曰乾隆宸翰曰㡬暇臨池前繪<lb/>
御容鈐乾隆雙璽<lb/>
　　卷後間有印記俱經割去不知誰氏所蔵而補抄<lb/>
　　之葉紙潔字工竟無異於刋本則蔵是書者必為<lb/>
　　好古之士書中雖有八冊以别本補入紙色印工<lb/>
<pb n="KR2n0009_WYG_002-17b"/>
　　稍遜而亦皆取之舊刻不相懸絶也<lb/>
　　闕補卷一<hi>全</hi>卷九<hi>二之/十二</hi>卷三十二<hi>十六十七</hi>卷五十四<lb/>
　　<hi>一之三</hi>卷五十七<hi>十二之/十四</hi>卷五十九<hi>末葉</hi>
通鑑紀事本末<hi>十六函冊八十四</hi>
　　宋袁樞編四十二卷有楊萬里序<lb/>
　　宋史袁樞建之建安人試禮部詞賦第一乾道七<lb/>
　　年除太學録求外補出為嚴州教授嘗以司馬光<lb/>
　　資治通鑑浩博乃區别其事而貫通之號通鑑紀<lb/>
<pb n="KR2n0009_WYG_002-18a"/>
　　事本末㕘知政事龔良茂得其書奏上孝宗讀而<lb/>
　　嘉歎以賜東宫及分賜江上諸帥玉海載淳熙三<lb/>
　　年詔取袁樞資治通鑑與陸䞇奏議賜皇太子熟<lb/>
　　讀以求治道與宋史脗合是書初刻於嚴陵淳熙<lb/>
　　元年楊萬里出守臨漳過嚴陵為序行之理宗寳<lb/>
　　祐時宗室趙與籌以嚴陵版字小且訛易為大書<lb/>
　　讐校重刋有與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>自序即此本而缺其序<lb/>
御題洓水編年著通鑑建安紀事别成書興亡本末為<lb/>
<pb n="KR2n0009_WYG_002-18b"/>
金鑑條理因依若輔車雖有増前斯數典便稱續後此<lb/>
開初淳熙紙墨香天禄玩味孜孜日警予乾隆乙未新<lb/>
春御筆鈐乾隆雙璽<lb/>
通鑑紀事本末<hi>十四函冊八十四</hi>
　　篇目同前楊萬里序後有趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>序<lb/>
　　按此亦寳祐刋本而刷印稍後毎卷首末有禮部<lb/>
　　官書朱文長印考明史藝文志永樂四年命禮部<lb/>
　　尚書鄭賜訪購遺書又朱彞尊經義考載明永樂<lb/>
<pb n="KR2n0009_WYG_002-19a"/>
　　間勅翰院凡南内所儲書各取一部於時修撰陳<lb/>
　　循督舟十艘載書百櫝送北京又嘗命禮部尚書<lb/>
　　鄭賜擇知典籍者四出購求遺書不特合宋金元<lb/>
　　之所遺而滙於一且奉使者復命必納書於庫縹<lb/>
　　緗之富古未有也鄭賜當時官禮部董其事或所<lb/>
　　採之書鈐以禮部官印是書似亦曽為所採也<lb/>
　　闕補卷四<hi>八十八</hi>卷八<hi>六十二/</hi>卷二十二<hi>九十九</hi>
　　卷三十八<hi>一百</hi>卷四十二<hi>六七</hi>
<pb n="KR2n0009_WYG_002-19b"/>
通鑑紀事夲末<hi>六函二冊四十</hi>
　　篇目同前趙楊二序前有元陳良弼序<lb/>
　　是書亦寳祐舊版據良弼序稱版蔵趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>家束<lb/>
　　之髙閣四十餘年延祐六年其孫趙明安售於良<lb/>
　　弼置之嘉禾學宫復為之序良弼號公輔宣城人<lb/>
　　時為嘉禾郡文學掾出貲購版以恵後學蓋亦好<lb/>
　　古之士也書中雖間有字畫漫漶及補葉處然實<lb/>
　　為宋槧未可以元印而少之<lb/>
<pb n="KR2n0009_WYG_002-20a"/>
　　闕補卷一<hi>五</hi>卷六<hi>七十六/</hi>卷十<hi>十五/十六</hi>卷十一<hi>三十三</hi>
　　<hi>三十四</hi>卷十二<hi>八十六/</hi>卷十四<hi>十一/十二</hi>卷十五<hi>一十十五  六</hi>
　　卷十六<hi>一百一</hi>卷十七<hi>五十二/</hi>卷十九<hi>十一十二</hi>卷二<lb/>
　　十五<hi>四十六</hi>巻二十九<hi>七十七/七十八</hi>卷三十二<hi>三四</hi>卷三<lb/>
　　十三<hi>一百十九一百二十</hi>卷四十一<hi>六十七六十八</hi>
帝學<hi>一函四冊</hi>
　　宋范祖禹編八卷<lb/>
　　宋史祖禹字淳甫神宗時進士甲科從司馬光編<lb/>
<pb n="KR2n0009_WYG_002-20b"/>
　　修資治通鑑書成光薦為秘書省正字哲宗元祐<lb/>
　　初擢右正言尋改著作郎兼侍講在講筵八年蘇<lb/>
　　軾稱為講官第一嘗進唐鑑十二卷深明唐三百<lb/>
　　年治亂學者尊之目為唐鑑公是書亦同時所進<lb/>
　　書後有嘉定辛巳青社齊礪跋載祖禹五世孫擇<lb/>
　　能宰髙安刋置縣齋未㡬散逸户曹玉牒汝洋一<lb/>
　　日訪得元本俾鋟木以永其傳云云考宋史宗室<lb/>
　　世系表汝洋為太宗長子漢王元佐八世孫齊礪<lb/>
<pb n="KR2n0009_WYG_002-21a"/>
　　無考按赤城志有齊碩者青社人以宣教郎知台<lb/>
　　州則礪當屬其雁行也詳閱是書楮墨精好洵屬<lb/>
　　嘉定時所重刋者<lb/>
御題此宋學士范祖禹編輯進上乙覽元本也成於元<lb/>
祐戊辰重刋於嘉定辛巳蔵弆御府有年毎於㡬餘展<lb/>
閱不特芬流楮墨足備石渠東觀之遺而自宓羲迄宋<lb/>
凡帝王務學求師之要燦然眉列實為千秋金鑑董子<lb/>
有言彊勉學問則聞見博而知益明因題卷首以志自<lb/>
<pb n="KR2n0009_WYG_002-21b"/>
勗云乾隆甲子重九前一日鈐<lb/>
寳二曰稽古右文之章曰乾隆宸翰又<lb/>
御題元祐成書心力殫逮乎嘉定又重刋欣兹祖禹芸<lb/>
編在不異九齡金鑑㸔務學求師著儀軌修身莅政示<lb/>
倪端知之行矣吾猶恧綈几寧惟玩古觀乙未新正再<lb/>
題鈐乾隆雙璽<lb/>
　　明吳寛蔵本寛字原博長洲人成化八年㑹試廷<lb/>
　　試皆第一授修撰累官至禮部尚書卒贈太子太<lb/>
<pb n="KR2n0009_WYG_002-22a"/>
　　保諡文定樷書堂印無考<lb/>
　<lb/>
　<lb/>
諸史提要<hi>二函冊十六</hi>
　　宋錢端禮撰十五卷前劉孝韙序<lb/>
　　宋陳振孫書録解題載諸史提要十五卷㕘政吳<lb/>
　　越錢端禮撰考宋史端禮於紹興間通判明州有<lb/>
　　聲髙宗材之累遷至端明殿學士簽書樞密院事<lb/>
<pb n="KR2n0009_WYG_002-22b"/>
　　兼權㕘知政事是書蓋其時所刋故序中有㕘政<lb/>
　　錢公之語端禮為吳越王錢鏐八世孫書中自鏐<lb/>
　　以後諱皆缺筆孝韙自稱門下士未詳其人書後<lb/>
　　載迪功郎前監潭州嶽廟李龜朋從事郎前平江<lb/>
　　府吳縣尉主管學事徐似道迪功郎紹興府府學<lb/>
　　教授胡紘校正李龜朋亦無考明凌迪知萬姓統<lb/>
　　譜載徐似道天台人少負才名為吳縣尉受知於<lb/>
　　范成大遷秘書監少監胡紘慶元人幼頴悟好學<lb/>
<pb n="KR2n0009_WYG_002-23a"/>
　　讀書過目不忘累官至吏部侍郎出為廣東經略<lb/>
　　所至有能聲劉孝韙序稱門下士合辭以請則龜<lb/>
　　朋等校正是書皆出端禮之門墻者也<lb/>
　　明晉荘王鍾鉉蔵本餘印無考<lb/>
　<lb/>
　<lb/>
新唐書糾謬<hi>一函六冊</hi>
　　宋吳縝撰二十卷前自序後載縝進書表宋吳元<lb/>
<pb n="KR2n0009_WYG_002-23b"/>
　　羙後序<lb/>
　　宋鼂公武郡齋讀書志曰吳縝字廷珍成都人仕<lb/>
　　至郡守數新書初修之時其失有八類其舛誤二<lb/>
　　十門凡四百餘事又宋王明清揮麈後録載嘉祐<lb/>
　　中詔宋景文歐陽文忠諸公重修唐書時有蜀人<lb/>
　　吳縝者初登第因范景仁而請於文忠願預官屬<lb/>
　　之末上書文忠言甚懇切文忠以其年少輕佻拒<lb/>
　　之縝鞅鞅而去逮夫新書之成乃從其間指摘瑕<lb/>
<pb n="KR2n0009_WYG_002-24a"/>
　　疵為糾謬一書至元祐中縝遊宦蹉跎老為郡守<lb/>
　　與五代史纂誤俱刋行之紹興中福唐吳仲實元<lb/>
　　羙為湖州教授復刻於郡庠且作後序以為鍼膏<lb/>
　　肓起廢疾杜預實為左氏之忠臣然不知縝著書<lb/>
　　之本意也吳元羙宋史無傳考明凌迪知萬姓統<lb/>
　　譜載元羙福州人紹興中為福建安撫司機宜鄉<lb/>
　　人鄭瑋告其家亭號潛光有心於黨李堂名商𨼆<lb/>
　　無意於事秦秦檜惡之謫容州是書元羙作後序<lb/>
<pb n="KR2n0009_WYG_002-24b"/>
　　時為紹興戊午乃宋髙宗紹興八年序稱直寳文<lb/>
　　閣宇文時中自蜀來守吳興以郡庠有新唐書五<lb/>
　　代史版本而吳君此書不可不附見遂令併刻之<lb/>
　　云云此本密行小字楮墨甚精實宋刋本之佳者<lb/>
　　宇文時中仕左中奉大夫直秘閣亦見迪知萬姓<lb/>
　　統譜<lb/>
御題新唐書糾謬宋吳縝所作也觀其離為二十門逐<lb/>
條考證摘舉舛訛洵稱犂然有當夫以宋代文學之臣<lb/>
<pb n="KR2n0009_WYG_002-25a"/>
如歐陽修宋祁者主持館局尚不免紕繆牴牾信史之<lb/>
難亶其然乎是書為元刻舊本㡬暇覽觀用誌數語於<lb/>
卷首乾隆甲子十月廿有八日鈐<lb/>
寳二曰莊敬日强曰内府書畫之寳<lb/>
　　書後有明文徵明行書一行曰𢎞治丙辰春三月<lb/>
　　廿四日觀於唐子畏書樓文璧記按𢎞治丙辰為<lb/>
　　明孝宗九年書畫譜載徵明名璧以字行長洲人<lb/>
　　子畏係唐寅字吳縣人二人皆工書畫擅才名寳<lb/>
<pb n="KR2n0009_WYG_002-25b"/>
　　貴是書則在前明己難得矣子畏有印記<lb/>
　本朝季振宜徐乾學均有收蔵圗章<lb/>
　<lb/>
　<lb/>
　<lb/>
　<lb/>
新唐書糾謬<hi>一函四冊</hi>
　　篇目同前缺吳元羙後序<lb/>
<pb n="KR2n0009_WYG_002-26a"/>
　　是書宻行小字體式與前部同而筆畫較肥亦<lb/>
　　間有訛字蓋宋代翻刻之本後缺吳縝進表一<lb/>
　　葉及吳元羙後序係本書所有而後經散逸者<lb/>
　　表末六行墨筆補書而中仍缺一百三十四字<lb/>
　　注明缺文補書者不知誰氏書中頗有校正訛<lb/>
　　字之處亦留心考古之士惜所見非全本耳<lb/>
　　明鴻臚顧汝修蔵本詳見後明版秦漢印統考<lb/>
　　證<lb/>
<pb n="KR2n0009_WYG_002-26b"/>
　本朝大學士蔣廷錫編修查慎行俱經收蔵廷錫<lb/>
　　字揚孫江南常熟人康熙癸未進士選庶吉士<lb/>
　　授編修官至東閣大學士諡文肅慎行字悔餘<lb/>
　　號初白浙江海寧人康熙癸酉舉順天鄉試以<lb/>
　　大學士李光地薦入直<lb/>
　南書房癸未成進士選庶吉士授編修得樹樓即<lb/>
　　慎行家樓名其武陵世家顧䝉困學齋諸印無<lb/>
　　考<lb/>
<pb n="KR2n0009_WYG_002-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　　闕補<hi>進表末葉</hi>
唐書直筆新例<hi>一函二冊</hi>
<pb n="KR2n0009_WYG_002-27b"/>
　　宋吕夏卿撰四卷後附新例須知一卷<lb/>
　　宋史吕夏卿字縉叔泉州晉江人舉進士為江<lb/>
　　寧尉編修唐書直秘閣其學長於史貫穿唐事<lb/>
　　博采傳記雜說數百家折衷整比又通譜學創<lb/>
　　為世系諸表於新唐書㝡有功鼂公武郡齋讀<lb/>
　　書志稱夏卿强記絶人預修唐史此其在書局<lb/>
　　時所建明歐宋間有取焉此與新唐書糾謬版<lb/>
　　式相等想同時所鋟蓋是時新書初成文學之<lb/>
<pb n="KR2n0009_WYG_002-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0009_WYG_002-28b"/>
唐宋名賢歴代確論<hi>二函冊二十</hi>
　　一百一巻無撰人姓名<lb/>
　　宋陳振孫書録解題云歴代確論一百一卷不<lb/>
　　知何人集自三皇五帝以及五代凡有論述者<lb/>
　　隨世次編次又宋史藝文志載名賢十七史確<lb/>
　　論一百四卷不知作者卷帙雖少異意即是此<lb/>
　　書其標題唐宋名賢疑為後人所加然宋志有<lb/>
　　詹玠唐宋遺史又有無名氏唐宋名賢詩話蓋<lb/>
<pb n="KR2n0009_WYG_002-29a"/>
　　當時習有此稱按書中事渉宋主皆空格於宋<lb/>
　　諱均有缺筆且字畫刋印俱極工妙信宋刻佳<lb/>
　　本也<lb/>
　　毎冊首末有緝熙殿文淵閣御府内殿諸璽則<lb/>
　　南宋明初此書俱登中秘後乃轉入收蔵家有<lb/>
　　長洲文氏玉蘭堂辛夷館印檇李項氏萬卷堂<lb/>
　　遼西郡諸印<lb/>
　夲朝泰興季氏亦有印記<lb/>
<pb n="KR2n0009_WYG_002-30a"/>
古列女傳<hi>二函八冊</hi>
　　漢劉向編八卷毎傳有圗晉顧愷之畫<lb/>
　　宋曽鞏列女傳序文傳凡八篇事具漢書向列<lb/>
　　傳而隋書及崇文總目皆稱向列女傳十五篇<lb/>
　　曹大家注以頌義考之蓋大家所注離其七篇<lb/>
　　為十四與頌義凡十五篇而益以陳嬰母及東<lb/>
　　漢以來凡十六事非向書本然也蓋向舊書之<lb/>
　　亡久矣嘉祐中集賢校理蘇頌始以頌義編次<lb/>
<pb n="KR2n0009_WYG_002-30b"/>
　　復定其書為八篇與十五篇者竝蔵於館閣而<lb/>
　　隋書以頌義為劉歆作與向列傳不合今騐頌<lb/>
　　義之文蓋向之自序又藝文志有向列女頌圗<lb/>
　　明非歆作也今校讐其八篇及十五篇已定可<lb/>
　　繕寫云云鼂公武郡齋讀書志曰漢劉向撰凡<lb/>
　　八篇前有王囬序其略曰此書有母儀賢明仁<lb/>
　　智貞慎節義辨通嬖孽等篇而各頌其義圗其<lb/>
　　狀總為卒篇傳如太史公記頌如詩之四言而<lb/>
<pb n="KR2n0009_WYG_002-31a"/>
　　圗為屏風然世所行向書乃分傳毎篇上下竝頌<lb/>
　　為十五卷其十二傳無頌三傳同時人五傳其後<lb/>
　　人通題曰向撰題其頌曰向子歆撰與漢史不合<lb/>
　　故崇文總目以陳嬰母等十六傳為後人所附予<lb/>
　　以頌考之毎篇皆十五傳耳則凡無頌者宜皆非<lb/>
　　向所奏書不特自陳嬰母所斷也頌云畫之屏風<lb/>
　　而史有頌圗在八篇中莫得而考以向所序書多<lb/>
　　散亡獨此幸存而完復為他手竄疑於其真而以<lb/>
<pb n="KR2n0009_WYG_002-31b"/>
　　頌證之刪為八篇號古列女傳餘二十傳其文亦<lb/>
　　奥雅可喜故又以時次之别為一篇號續列女傳<lb/>
　　公武按隋經籍志有劉向列女傳十五卷又有劉<lb/>
　　歆列女傳頌又有項原列女後傳今囬刪此書為<lb/>
　　八篇以合漢史得之矣至於疑頌非歆作蓋因顔<lb/>
　　籀之言耳則未必然也二十傳豈項原所作耶今<lb/>
　　合觀曽鞏王囬鼂公武所言各有異同其以頌皆<lb/>
　　為劉向所作也則曽與王同而鼂又據隋經籍志<lb/>
<pb n="KR2n0009_WYG_002-32a"/>
　　以頌為出於歆手其以八篇為仍劉向之舊也則<lb/>
　　曽王鼂皆合而曽以陳嬰母以下十六事非向書<lb/>
　　本然鼂則以凡無頌者皆非向所奏書蓋因其時<lb/>
　　向之舊書已亡而所流傳者又非一本刪訂者亦<lb/>
　　非一人皆各就所據而言耳此本為宋寧宗嘉定<lb/>
　　七年刋行前有武夷蔡驥按語云列女傳頌義大<lb/>
　　序小序及頌或者皆以為劉向子劉歆作驥謹按<lb/>
　　隋書崇文總目及本朝曽校書序則非歆作明矣<lb/>
<pb n="KR2n0009_WYG_002-32b"/>
　　然崇文總目則以續二十傳無頌附入向七篇中<lb/>
　　分上下為一十四篇并傳頌一篇共成一十五篇<lb/>
　　今人則以向所撰列女傳七篇竝續列女傳二十<lb/>
　　傳為一篇共計八篇今止依此將頌義大序列於<lb/>
　　目録前小序七篇散見目録中間頌見各人傳後<lb/>
　　觀者宜詳察焉蔡驥宋史列傳不載其云依今人<lb/>
　　所定不知出於誰氏之手書分八卷前七卷以頌<lb/>
　　附傳後與曽鞏所訂傳七篇頌一篇定為八篇者<lb/>
<pb n="KR2n0009_WYG_002-33a"/>
　　不合至無頌之二十傳王囬所云號續列女傳别<lb/>
　　為一篇者本在八篇之外此則列為第八卷書中<lb/>
　　毎傳有顧愷之繪圗按曽鞏序中據藝文志有向<lb/>
　　列女傳頌圗一語竝未言及所校讐者有圗與否<lb/>
　　王囬則云史有頌圗在八篇中莫得而考是愷之<lb/>
　　所繪二人皆未之見此獨燦若列眉宜藝林珍秘<lb/>
　　目録後刋建安余氏印書中或稱静菴余氏模刻<lb/>
　　或稱余氏勤有堂刋即岳珂九經三傳沿革例所<lb/>
<pb n="KR2n0009_WYG_002-33b"/>
　　稱建安余氏也<lb/>
御題劉向列女傳宋嘉定間閩中所刋圗書竝列殆古<lb/>
遺製大内有顧愷之女史箴圗旁書箴文即董其昌刻<lb/>
入鴻堂帖者不知蘇子容所見列女傳畫為墨跡耶抑<lb/>
刻本也乾隆甲子秋九月御題鈐<lb/>
寳二曰乾隆宸翰曰擕筆流雲藻<lb/>
　　錢謙益跋余蔵列女傳古本有二一得於吳門老<lb/>
　　儒錢功甫一則丙戌入燕得於南城廢殿中皆僅<lb/>
<pb n="KR2n0009_WYG_002-34a"/>
　　免於劫灰此則内殿本也功甫指示余圗畫雖<lb/>
　　草略尚是顧愷之遺製蘇子容嘗見舊夲於江<lb/>
　　南人家其畫為古佩服而各題其頌像側今此<lb/>
　　畫佩服古樸坐皆尚右儒者在百世之下得見古<lb/>
　　人形容儀法非偶然者吾子其寳重之余心識<lb/>
　　功甫之言不敢忘近又簡吳中舊刻贊後有贊<lb/>
　　乃黄魯曽以已作竄入與古文錯迕讀者習而<lb/>
　　不察久矣秦漢古書多為今世妄庸人駁亂甚<lb/>
<pb n="KR2n0009_WYG_002-34b"/>
　　矣古本之貴重也壬辰孟冬虞山䝉叟錢謙益<lb/>
　　題識考錢功甫名允治長洲人錢榖之子黄魯<lb/>
　　曽字得之吳縣人前明正徳丙子科舉人<lb/>
　　琴川毛氏蔵本内府長印未詳時代餘印亦無考<lb/>
<pb n="KR2n0009_WYG_002-35a"/>
　　闕補目録<hi>前三葉</hi>卷八<hi>末三葉</hi>
方輿勝覽<hi>四函二冊三十</hi>
　　宋祝穆編七十卷吕午序祝穆自序祝洙跋卷首<lb/>
　　有引用文集目一卷<lb/>
　　書首有咸淳二年六月福建轉運使司禁止麻沙<lb/>
　　書坊翻版榜文祝穆跋為咸淳丁夘季春丁夘係<lb/>
　　咸淳三年是書當是咸淳二年開雕成於三年因<lb/>
　　洙重訂是書故禁坊間翻刻舊版洙稱先君子方<lb/>
<pb n="KR2n0009_WYG_002-35b"/>
　　輿勝覽行於世者三十餘年版老字漫遣工新之<lb/>
　　重整凡例分為七十卷又云元本拾遺各入本州<lb/>
　　之下新増五百餘條竝標出是此書不盡為祝穆<lb/>
　　之舊矣編次首浙西訖利州凡十七路毎州郡分<lb/>
　　標事要二十門考穆字和甫嘗從朱子授業以儒<lb/>
　　學昌其家子洙寳祐中進士景定間為涵江書院<lb/>
　　山長郡守徐直諒薦其趨向不凡學問有本宋史<lb/>
　　載吕午字伯可歙縣人嘉定時進士官至中奉大夫<lb/>
<pb n="KR2n0009_WYG_002-36a"/>
　　孫齊之氏印無考<lb/>
　<lb/>
　<lb/>
　　闕補吕序<hi>一</hi>目録<hi>九之/十二</hi>卷一<hi>十九/</hi>卷三<hi>十九二十</hi>卷四<lb/>
　　<hi>十三十四</hi>卷五<hi>八/九</hi>卷九<hi>七/</hi>卷十<hi>五/</hi>卷二十六<hi>七八</hi>卷三十<lb/>
　　八<hi>七</hi>卷四十五<hi>十一/</hi>卷五十八<hi>十</hi>
　宋版子部<lb/>
纂圗互註荀子<hi>一函八冊</hi>
<pb n="KR2n0009_WYG_002-36b"/>
　　周荀况撰三十二篇唐楊倞注分二十卷前載楊<lb/>
　　序序後有欹器大路龍旗九斿三圗<lb/>
　　宋陳振孫書録解題曰漢志作孫卿子者避宣帝<lb/>
　　諱也至楊倞始復改為荀分二十卷而注釋之淳<lb/>
　　熙中錢佃耕道用元豐監本㕘校刋之江西漕司<lb/>
　　其同異著之篇末凡二百二十六條視他本最為<lb/>
　　完善云云據此則宋時刋刻荀子已非一本是書<lb/>
　　標為纂圗互註書中於倞註外又加重言重意互<lb/>
<pb n="KR2n0009_WYG_002-37a"/>
　　註諸例與經部宋本毛詩周禮春秋經傳集解三<lb/>
　　書正同圗様字體版式亦復相等蓋當時帖括之<lb/>
　　書不獨有經也<lb/>
　　序首董珏生章一印無考<lb/>
　<lb/>
　<lb/>
　　闕補卷三<hi>一</hi>卷十八<hi>一/</hi>卷二十<hi>二</hi>
南華真經<hi>二函十冊</hi>
<pb n="KR2n0009_WYG_002-37b"/>
　　周莊周撰晉郭象註唐陸徳明音義十卷<lb/>
　　宋鼂公武郡齋讀書志曰按漢書志書本五十二<lb/>
　　篇晉向秀郭象合為三十三篇内篇七外篇十五<lb/>
　　雜篇十一唐世號為南華真經又宋戴埴曰今之<lb/>
　　刋印小冊謂巾箱本起於南齊衡陽王鈞手寫五<lb/>
　　經置巾箱中賀玠曰家有墳索何須蠅頭細書荅<lb/>
　　曰檢閱既易且手寫不忘諸王從而效之古未有<lb/>
　　刋本雖親王亦手自抄録今巾箱刋本無所不備<lb/>
<pb n="KR2n0009_WYG_002-38a"/>
　　是宋時巾箱本盛行於世此書版髙不及半尺較<lb/>
　　之經部中五經及東萊家塾讀詩記尺寸尤縮而<lb/>
　　字畫倍加纎朗紙質墨光亦極瑩緻乃巾箱本之<lb/>
　　最佳者<lb/>
御書南華真經四字鈐<lb/>
寳一曰乾隆宸翰又<lb/>
御題大内宋鋟南華經傳自永樂間蠅頭細書紙香墨<lb/>
古誠寳跡也古人有巾箱五經便於行役登臨觀覽斯<lb/>
<pb n="KR2n0009_WYG_002-38b"/>
亦其類歟乾隆御題鈐<lb/>
寳二曰乾隆宸翰曰稽古右文之璽<lb/>
　　明王紱贊云柱下五千漆園萬言無適非道所賦<lb/>
　　自天後來者上青出於藍萬㡬攸暇展兹簡編玉<lb/>
　　堂秘本金匱竒鐫珍䝉睿覽永矢勿諼中書舍人<lb/>
　　臣紱奉勅㳟贊永樂二十一年歲次癸夘二月六<lb/>
　　日<lb/>
　　考明史王紱字孟端無錫人博學工詩能書永樂<lb/>
<pb n="KR2n0009_WYG_002-39a"/>
　　間以善書供事文淵閣除中書舍人次葉有荘子<lb/>
　　像上元程京萼書史記荘周𫝊京萼無考書類明<lb/>
　　文氏父子畫筆亦秀逸不知誰作<lb/>
　　華亭董其昌蔵本有印記餘印無考<lb/>
　<lb/>
　<lb/>
　<lb/>
　<lb/>
<pb n="KR2n0009_WYG_002-39b"/>
　　闕補卷一<hi>一二</hi>
纂圗互註南華真經<hi>二函十冊</hi>
　　篇目同前首有郭象序次節録荘子大宗師為太<lb/>
　　極說而繪宋周敦頤太極圗於後并載圗說是書<lb/>
　　於郭象注陸徳明音義外復標互註合之荀子皆<lb/>
　　一時所刋之書<lb/>
　　書中有世禎印未知其姓又華善卿氏亦無考按<lb/>
　　明有華愛字仁卿鄞人正徳進士歴桂林守直道<lb/>
<pb n="KR2n0009_WYG_002-40a"/>
　　忤人被劾落職家居鎮日以詩書自娛精古書<lb/>
　　法尤工羲獻行草為詩希盛唐風格見凌迪知<lb/>
　　萬姓統譜善卿氏或其雁行也<lb/>
　<lb/>
　<lb/>
纂圗互註南華真經<hi>一函五冊</hi>
　　篇目同前闕郭象序及太極圗說<lb/>
　　此與前一部版式相同惟毎葉左方欄線外俱<lb/>
<pb n="KR2n0009_WYG_002-40b"/>
　　刋篇名卷數葉數於上宋版往往有此<lb/>
　　琴川毛氏蔵本有毛扆印扆字斧季晉季子精<lb/>
　　於小學㝡知名見蘇州府志又有莫雲卿印考<lb/>
　　明史莫如忠子是龍字雲卿後以字行更字廷<lb/>
　　韓十歲能文長善書皇甫汸王世貞輩亟稱之<lb/>
　　以貢生終又有華亭王氏王彦淳諸印無考<lb/>
<pb n="KR2n0009_WYG_002-41a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0009_WYG_002-41b"/>
　　闕補卷六<hi>十六</hi>卷十<hi>十二</hi>
戰國䇿<hi>一函八冊</hi>
　　宋鮑彪注十卷首宋王信序次彪序并載劉向<lb/>
　　曽鞏上目録序二首<lb/>
　　按曽鞏戰國䇿序云劉向所定戰國䇿三十三<lb/>
　　篇崇文總目稱十一篇者闕臣訪之士大夫家<lb/>
　　始盡得其書正其誤謬而疑其不可考者然後<lb/>
　　三十三篇復完所謂三十三篇者東周一西周<lb/>
<pb n="KR2n0009_WYG_002-42a"/>
　　一秦五齊六楚四趙四魏四韓三燕三宋衛一<lb/>
　　中山一陳振孫書録解題云尚書郎括蒼鮑彪<lb/>
　　注以西周正統所在易為卷首其注凡四易藁<lb/>
　　乃定王信序曰鄉先生鮑公戰國䇿注余得其<lb/>
　　本刋之㑹稽郡齋序為紹興辛亥作考宋史王<lb/>
　　信字誠之處州麗水人紹興進士官至通議大<lb/>
　　夫嘗以集賢殿修撰知紹興府山隂境有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　　湖四環皆田歲苦潦信創啟斗門築十一壩化<lb/>
<pb n="KR2n0009_WYG_002-42b"/>
　　滙浸為上腴民繪像以祀更其名曰王公湖此<lb/>
　　書蓋即知紹興時所刋也<lb/>
　　闕補卷七<hi>二十四</hi>
農蠶書<hi>一函一冊</hi>
　　宋陳旉農書三卷秦觀蠶書一卷附樓璹耕織<lb/>
　　圗詩<lb/>
　　按宋史藝文志陳旉農書三卷陳振孫書録解<lb/>
　　題云農書三卷稱西山𨼆居全真子陳旉撰未<lb/>
<pb n="KR2n0009_WYG_002-43a"/>
　　詳何人其書曰田曰牛曰蠶洪慶善為之後序<lb/>
　　慶善係洪興祖字又云秦少游蠶書見少游淮<lb/>
　　海集第六卷云云此本二書合刻係宋江綱守<lb/>
　　髙郵時所編其跋農書略云髙沙素稱沃壤毎<lb/>
　　遇豐歲長淮所賴以儲蓄者糴於此以取足焉<lb/>
　　余曩得農書一帙凡耕桑種植之法纎悉無遺<lb/>
　　朅來守此視事之初急鋟諸木以為邦人勸孫<lb/>
　　鏞蠶書跋云髙沙之俗耕而不蠶郡太守汪公<lb/>
<pb n="KR2n0009_WYG_002-43b"/>
　　取秦淮海蠶書示余曰子謂髙沙不可以蠶此<lb/>
　　書何為而作乎乃命鋟木與農書並傳焉二跋<lb/>
　　俱為嘉定甲戌按甲戌為宋寧宗嘉定七年後<lb/>
　　附樓璹耕織圗詩並録璹孫洪鐫石題識稱嘉<lb/>
　　定庚午蓋汪綱刻書時見此石刻遂併取之以<lb/>
　　附於二書之末耳宋史汪綱字仲舉黟縣人淳<lb/>
　　熙中中銓試調鎮江司户㕘軍歴知平陽弋陽<lb/>
　　蘭溪太平諸縣又以選知髙郵軍進直煥章閣<lb/>
<pb n="KR2n0009_WYG_002-44a"/>
　　知紹興府權户部侍郎致仕綱學有本原多聞<lb/>
　　博記兵農醫卜隂陽律厯諸書靡不研究所著<lb/>
　　有恕齋集左帑志漫存録史雖未載此書而記<lb/>
　　其知髙郵時嘗増修興化堤堰以興水利政績<lb/>
　　甚多蓋留心經濟宜以勸課農桑為急務也<lb/>
　　檇李項氏泰興季氏蔵本有印記<lb/>
　<lb/>
　<lb/>
<pb n="KR2n0009_WYG_002-44b"/>
容齋三筆<hi>一函四冊</hi>
　　宋洪邁著十六卷邁自序<lb/>
　　宋史洪邁字景盧博極載籍雖稗官虞初釋老<lb/>
　　旁行靡不渉獵有容齋五筆夷堅志行於世陳<lb/>
　　振孫書録解題云容齋隨筆續筆三筆四筆各<lb/>
　　十六卷五筆十巻每編皆有小序五筆未成書<lb/>
　　此三筆自序成於慶元二年凡二百四十八則<lb/>
　　目録後記臨安府鞔鼓橋南河西岸陳宅書籍<lb/>
<pb n="KR2n0009_WYG_002-45a"/>
　　鋪印考杭州府志鞔鼓橋屬仁和縣境今橋名<lb/>
　　尚沿其舊與洪福橋馬家橋相次在杭州府城<lb/>
　　内西北隅按魏了翁鶴山集書苑菁華序云臨<lb/>
　　安鬻書人陳思集漢魏以來論書者為一編㝡<lb/>
　　為該博又南宋六十家小集亦陳思彚編書尾<lb/>
　　皆識臨安府棚北大街陳氏書籍鋪刋行方囬<lb/>
　　瀛奎律髓載陳起睦親坊開書肆自稱陳道人<lb/>
　　起字宗之能詩凡江湖詩人皆與之善嘗刋江<lb/>
<pb n="KR2n0009_WYG_002-45b"/>
　　湖集以售時又有賣書者號小陳道人據此則<lb/>
　　當時臨安書肆陳氏多有著名惟陳思在大街<lb/>
　　陳起在睦親坊即今弼教坊皆非鞔鼔橋之書<lb/>
　　鋪也<lb/>
御題洪忠宣皓節並蘓典屬國而時㑹之難有過之<lb/>
其子邁博學淹通夀登耆耋為宋宿儒孫亦世其家<lb/>
聲善人有後矣邁所著容齋隨筆雜志今古以傳其<lb/>
所聞此為隨筆之三真宋鋟也乾隆御識鈐<lb/>
<pb n="KR2n0009_WYG_002-46a"/>
寳三曰稽古右文之璽曰乾隆宸翰曰萬國農桑寤<lb/>
寐中<lb/>
　　正統十二年崖菴重志<hi>十六卷末</hi>
　　右識語一崖菴未詳其人此書歴經長洲文徵<lb/>
　　明檇李項篤夀泰興季振宜崑山徐乾學收蔵<lb/>
　　俱有印記餘無考<lb/>
<pb n="KR2n0009_WYG_002-47a"/>
　　闕補卷八<hi>末葉</hi>
程氏演蕃露<hi>一函一冊</hi>
　　宋程大昌撰六卷前自序陳應行跋<lb/>
　　考宋史程大昌字泰之休寧人十歲能屬文登紹<lb/>
　　興二十一年進士第主吳縣簿擢太平州教授召<lb/>
　　為太學正試館職為秘書省正字孝宗即位遷著<lb/>
　　作佐郎選為恭王府贊讀擢國子司業兼權禮部<lb/>
　　侍郎直學士院繼除浙東提㸃刑獄徙江西轉運<lb/>
<pb n="KR2n0009_WYG_002-47b"/>
　　副使尋命權刑部侍郎升侍講兼國子監祭酒給<lb/>
　　事中累遷權吏部尚書以行中外更迭之制力請<lb/>
　　郡遂出知泉州汀州遷知建寧府光宗嗣位徙知<lb/>
　　明州尋奉祠紹熙五年請老以龍圗閣學士致仕<lb/>
　　慶元元年卒賜諡文簡大昌篤學於古今事靡不<lb/>
　　考究有禹貢論易原雍録易老通言考古編演蕃<lb/>
　　露北邊備對行於世此書有泉州州學教授陳應<lb/>
　　行跋稱淳熙庚子分教温陵始得其禹貢圗論繼<lb/>
<pb n="KR2n0009_WYG_002-48a"/>
　　又得其考古編演蕃露二書亟命繕冩鋟木以𫝊<lb/>
　　於淳熙辛丑竣事按辛丑為淳熙八年合之宋史<lb/>
　　大昌出知泉州當在其時宋陳振孫書録解題載<lb/>
　　演蕃露十四卷續六卷今書祗六卷乃十四卷已<lb/>
　　佚而此特其續者應行字季陵建安人文獻通考<lb/>
　　載其所撰之書有杜詩六帖十八卷<lb/>
　　明焦竑蔵本有印記考明史竑字弱侯江寧人萬<lb/>
　　厯十七年進士殿試第一官翰林修撰博極羣書<lb/>
<pb n="KR2n0009_WYG_002-48b"/>
　　自經史至稗官雜說無不淹貫善為古文典麗馴<lb/>
　　雅集名澹園蓋竑所自號也餘三印俱無考<lb/>
　<lb/>
　<lb/>
嘯堂集古録<hi>一函二冊</hi>
　　宋王俅撰分上下二卷首宋李邴序後宋曽機跋<lb/>
　　文獻通考載宋陳振孫語曰王俅子弁撰李邴漢<lb/>
　　老序之稱故人長孺之子未詳何王氏也皆録古<lb/>
<pb n="KR2n0009_WYG_002-49a"/>
　　彞器欵識自商迄秦凡數百章以今文釋之疑者<lb/>
　　闕焉是王俅在振孫時已無可考按宋史李邴任<lb/>
　　城縣人中徽宗崇寧五年進士第髙宗紹興間累<lb/>
　　官資政殿學士卒諡文敏有草堂集一百卷此書<lb/>
　　邴序稱與俅父同鄉又為同年進士則俅之家聲<lb/>
　　里閈約略可知俅於邴為後進成書時當在南渡<lb/>
　　以後書末有跋其署名處闕去考宋版翻刻本乃<lb/>
　　淳熙丙申廬陵曽機所撰跋中稱是書㝡為後出<lb/>
<pb n="KR2n0009_WYG_002-49b"/>
　　竒文名蹟自商及秦凡數百章尤為精夥初不暁<lb/>
　　其前晦而今見因得其鋟版試摘所蔵邵康節秦<lb/>
　　權篆銘較之毫髮不舛益信子弁裒類之不妄敬<lb/>
　　書於後且掇古人所為觸物存戒之意以拜之云<lb/>
　　云丙申為宋孝宗淳熙三年去紹興間未逺曽機<lb/>
　　無考當亦好古博雅之士也<lb/>
　　書中收蔵印記三俱無考卷下載古印章處下方<lb/>
　　鈐有朱印雜複不倫篆刻亦出俗手非鑒賞家所<lb/>
<pb n="KR2n0009_WYG_002-50a"/>
　<lb/>
　<lb/>
　<lb/>
太學新編排韻字類<hi>八函四冊六十</hi>
　　宋李錫虞韶撰上平聲十五卷下平聲二十三卷<lb/>
　　上聲十五卷去聲十五卷入聲八巻共七十六卷<lb/>
　　是書卷首刋昭武李錫建安虞韶編次考之宋史<lb/>
　　列傳二人俱不載藝文志内亦未列此書然標題<lb/>
<pb n="KR2n0009_WYG_002-50b"/>
　　之上冠以太學新編二人似曽肄業於太學者按<lb/>
　　經義考云天下印書福建本㡬徧天下錫韶俱閩<lb/>
　　人當是閩中刋行之書且版髙半尺乃巾箱本亦<lb/>
　　宋所盛行者字朗紙堅瑩然可寳<lb/>
御題此宋太學本也依韻分編備聲律之用與選青賦<lb/>
箋同屬閩中所刋跡其字古墨香蔵之秘府足為縹緗<lb/>
生色乾隆甲子秋日御識鈐<lb/>
寳二曰乾隆宸翰曰㡬暇臨池<lb/>
<pb n="KR2n0009_WYG_002-51a"/>
　<lb/>
　<lb/>
　<lb/>
　<lb/>
　<lb/>
　　闕補目録<hi>上平聲一去聲十三</hi>下平聲卷七<hi>一</hi>上聲卷十二<lb/>
　　<hi>二十二二十三</hi>卷十五<hi>三十七之/三十九</hi>去聲卷一<hi>一之五</hi>卷十五<lb/>
　　<hi>四十一四十二</hi>入聲卷一<hi>全/</hi>卷二<hi>全</hi>
<pb n="KR2n0009_WYG_002-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定天禄琳琅書目卷二<lb/>
</p>
<p>
</p>
  </div>
</body>
</text>
</TEI>
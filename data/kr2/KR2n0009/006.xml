<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0009_WYG_006-1a"/>
欽定四庫全書<lb/>
欽定天禄琳琅書目卷六<lb/>
　元版子部<lb/>
纂圖分門類題註荀子<hi>一函十冊</hi>
　　周荀况撰三十二篇唐楊倞注分二十卷前載楊<lb/>
　　序并新増麗澤編集荀子事實品題一卷不著纂<lb/>
　　人姓氏又宋陳傅良輯荀子門類題目一卷<lb/>
　　此當時帖括之書也其門類題目一卷於標題次<lb/>
<pb n="KR2n0009_WYG_006-1b"/>
　　行刋永嘉先生陳傅良編所分門類始曰天地終<lb/>
　　曰五常共四十門末又附拾遺并事要總類二條<lb/>
　　皆擇書中之可作題目者分類摘句以取便於觀<lb/>
　　覽卷後别行刋麻沙劉通判宅刻梓于仰高堂十<lb/>
　　二字卷一之後亦于别行刋闗中劉旦校正所謂<lb/>
　　劉通判者當即是人第書首標題為纂圖分門類<lb/>
　　題註荀子書前仍當有圖葢已失之矣至所載荀<lb/>
　　子事實品題一卷觀其識語稱舊本荀揚圖説不<lb/>
<pb n="KR2n0009_WYG_006-2a"/>
　　過具文今得麗澤堂編次品題凡卿雲事實顛末<lb/>
　　歴歴可攷云云則是荀揚合刋之書非此本中所<lb/>
　　應有乃書賈割取荀子事實以冠于書首耳且書<lb/>
　　中自卷九之卷十三及卷十五共六卷標題祗稱<lb/>
　　荀子卷十六卷二十兩卷標題又稱監本音註荀<lb/>
　　子書名既不畫一板式亦復懸殊係以三刻凑成<lb/>
　　一書其標稱荀子者橅印甚精紙墨俱佳實為宋<lb/>
　　槧餘則元時所刋逺不相及然宋本流傳者絶少<lb/>
<pb n="KR2n0009_WYG_006-2b"/>
　　今尚存吉光片羽于元刻之中雖出凑合亦可寳<lb/>
　　也<lb/>
　　明文徴明毛晉藏本<lb/>
　本朝泰興季氏亦經收藏<lb/>
<pb n="KR2n0009_WYG_006-3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0009_WYG_006-3b"/>
　<lb/>
　<lb/>
河南程氏遺書<hi>一函八冊</hi>
　　宋朱子輯二十五卷附錄一卷外書十三卷後附<lb/>
　　文集十二卷又元譚善心輯遺文一卷目錄後有<lb/>
　　善心識語并朱子辯誤書末載宋趙師耕麻沙本<lb/>
　　後序季襲之春陵本後序又元鄒次陳虞槃序二<lb/>
　　篇<lb/>
<pb n="KR2n0009_WYG_006-4a"/>
　　譚善心字元之臨川人元史無傳其事蹟不可考<lb/>
　　所作識語稱程子遺文遺事一卷善心始慮世傳<lb/>
　　胡氏本猶未盡善而朱子改本惜不可見貞白虞<lb/>
　　叔近示以所得呉内翰家藏别本乃與意見脗合<lb/>
　　用鋟諸梓以與學者共之其朱子與劉共父張南<lb/>
　　軒辯論所及者悉附注于目録之下且為竊考程<lb/>
　　氏世系譜于十二卷之首云云世系譜此本已闕<lb/>
　　鄒次陳序稱遺書外書俱出程門弟子手記朱子<lb/>
<pb n="KR2n0009_WYG_006-4b"/>
　　家藏世所刋本無不同者獨二先生文集出胡文<lb/>
　　定公家頗有改削朱子定其所當改者數紙屢以<lb/>
　　書致劉張二公然承舛習訛卒莫之従譚元之因<lb/>
　　與蜀郡虞槃往復討論以復乎朱子所改之舊焉<lb/>
　　今觀李襲之舂陵本後序祇言遺書外書而不及<lb/>
　　文集其趙師耕麻沙本後序則稱二程先生文集<lb/>
　　憲使楊公已鋟版三山學宫遺書外書則庾司舊<lb/>
　　有之後俱燬于乙未之火師耕承乏來此亟將故<lb/>
<pb n="KR2n0009_WYG_006-5a"/>
　　本易以大字與文集為一體刻之後圃明教堂云<lb/>
　　云按陳振孫書録解題載河南程氏文集十二卷<lb/>
　　謂為建寧所刻本載在集部不與遺書合録子部<lb/>
　　之中是振孫所指建寧本似為楊公所刋而以一<lb/>
　　體合刻則自師耕始也考浙江通志師耕黄巖人<lb/>
　　登宋寧宗嘉定七年進士第其序猶自署古汴者<lb/>
　　葢不忘故土之意李襲之無考元史虞槃字仲常<lb/>
　　隆州仁夀人集之弟登延祐進士授吉安永豐丞<lb/>
<pb n="KR2n0009_WYG_006-5b"/>
　　後終嘉魚縣尹西江志鄒次陳字周弼一字悦道<lb/>
　　宜黄人中博學宏詞科所著有遺安集十八卷史<lb/>
　　鈔十卷此書校正文集雖足訂别本之訛然橅印<lb/>
　　草草紙墨皆不求精在元刻中又其次者<lb/>
　　書中有趙氏子昻龍門子圖書記進士郡李縣令<lb/>
　　三印考元史孟頫以英宗至治二年六月卒而鄒<lb/>
　　次陳序作于至治二年七月譚善心識語作於至<lb/>
　　治三年九月是孟頫殁時書尚未經刋行安得其<lb/>
<pb n="KR2n0009_WYG_006-6a"/>
　　收藏印記進士郡李縣令一印文義亦不可解觀<lb/>
　　三印篆法俱極麤劣其為書賈偽造無疑故不採<lb/>
　　録<lb/>
　　闕補文集卷八<hi>全</hi>
近思録<hi>一函四冊</hi>
　　宋朱子吕祖謙同輯十四卷宋葉采集解前采序<lb/>
　　並進書表目録後載朱子祖謙識語二篇<lb/>
　　陳振孫書録解題馬端臨文獻通考皆載近思録<lb/>
<pb n="KR2n0009_WYG_006-6b"/>
　　十四卷而不及葉采集解明王圻續文獻通考載<lb/>
　　近思録有何基發揮戴亨補註栁貫廣輯黄績義<lb/>
　　類諸書亦不載此本考宋史無葉采傳凌迪知萬<lb/>
　　姓統譜稱采字仲圭成都人初従蔡淵受易學已<lb/>
　　而往見陳淳淳以其好躐高妙而少循序就實工<lb/>
　　夫屢折而痛砭之采自是屛歛鋒鋩駸趨著實淳<lb/>
　　深喜之理宗寶慶初為祕書監嘗論郡守貪刻之<lb/>
　　害上嘉納之今觀書中進表係淳祐十二年表後<lb/>
<pb n="KR2n0009_WYG_006-7a"/>
　　結銜為朝奉郎監登聞鼓院兼景獻府教授距作<lb/>
　　祕書監時已歴二十八載迪知乃未經考及耳集<lb/>
　　解之作葢在黜浮崇實之後序中有研思積久踰<lb/>
　　三十載義稍明備之語用心亦良苦矣此本係仿<lb/>
　　宋刋而紙質不免麤黝之病<lb/>
　　闕補卷二<hi>三十五</hi>卷九<hi>十六</hi>
近思録<hi>一函三冊</hi>
　　篇目同前闕葉采序<lb/>
<pb n="KR2n0009_WYG_006-7b"/>
　　此本版式較大紙質亦極堅緻勝於前本<lb/>
　　闕補卷一<hi>四</hi>卷十<hi>十一/十二</hi>卷十四<hi>十一之十三</hi>
朱子語類<hi>八函六冊九十</hi>
　　宋黎靖徳輯一百四十卷前載宋黄幹李性𫝊蔡<lb/>
　　抗呉堅黄士毅魏了翁王佖諸序并語録姓氏門<lb/>
　　目目録後靖徳識語二篇考訂九條<lb/>
　　馬端臨文獻通考載李道𫝊輯晦庵語録四十六<lb/>
　　卷其弟性𫝊又輯續録四十六卷王圻續文獻通<lb/>
<pb n="KR2n0009_WYG_006-8a"/>
　　考載文公語類一百三十八卷乃黄士毅所序次<lb/>
　　者今按靖徳識語稱李道𫝊刋語錄於池李性𫝊<lb/>
　　刋續錄蔡抗刋後錄皆十饒是為三錄黄士毅輯<lb/>
　　語類刋于蜀王佖作續類又刋于徽是為二類凡<lb/>
　　五書靖徳合而㕘校之削其復者一千一百五十<lb/>
　　餘條云云是靖徳所見者愽而所採者精也凌迪<lb/>
　　却萬姓統譜載靖徳永嘉人為沙縣主簿攝縣事<lb/>
　　清謹善理繁劇博學能文嘗修沙陽志此書字晝<lb/>
<pb n="KR2n0009_WYG_006-8b"/>
　　不工紙簏墨黯乃元時坊刻之本<lb/>
　　檇李項氏藏本<lb/>
　本朝黄虞稷亦經收藏按虞稷字俞邰晉江人康熈<lb/>
　　間以諸生預修明史食七品俸一時以為榮<lb/>
　<lb/>
　<lb/>
　　闕補卷三十二<hi>六十一二</hi>卷三十五<hi>二七十</hi>卷八十一<lb/>
　　<hi>三十二</hi>卷九十四<hi>十四/十五</hi>卷一百十<hi>一</hi>卷一百二十<lb/>
<pb n="KR2n0009_WYG_006-9a"/>
　　八<hi>十</hi>
朱子語類<hi>四函四冊二十</hi>
　　篇目同前前有宋王栢序<lb/>
　　此與前部同出一板橅印之時亦不相逺而此書<lb/>
　　多王栢序序作于宋咸淳乙丑稱靖徳編校成書<lb/>
　　文公之遺語大備是栢序専為此書而作前部無<lb/>
　　之當屬闕佚第栢序紙色與全部深淺迥殊似非<lb/>
　　一時所印或由取資於别本耳<lb/>
<pb n="KR2n0009_WYG_006-9b"/>
道命録<hi>一函一冊</hi>
　　宋李心𫝊輯元程榮秀釐正分十卷前心𫝊序宋<lb/>
　　朱申序榮秀序<lb/>
　　考宋史李心𫝊字微之隆州井研人慶元二年薦<lb/>
　　于鄉既下第絶意不復應舉閉户著書晚因崔與<lb/>
　　之魏了翁等之薦為史館校勘賜進士出身累官<lb/>
　　至工部侍郎以言去奉祠潮州淳祐三年致仕卒<lb/>
　　載所著成書甚多内有道命録五卷心𫝊自序係<lb/>
<pb n="KR2n0009_WYG_006-10a"/>
　　作于理宗嘉熈三年朱申之序乃淳祐十一年知<lb/>
　　江州時為之刻梓而作其書尚仍五卷之舊榮秀<lb/>
　　序稱道命録五卷刻梓在江州燬於兵榮秀嘗得<lb/>
　　而讀之疑為初稿尚欲刪定而未成者齋居之暇<lb/>
　　畧加釐正彚次為十卷重刋於龜山書院而識其<lb/>
　　後云云書中第十卷末附宋理宗淳祐以後贈䘏<lb/>
　　指揮二篇制詞三篇標為續増又元文宗天歴以<lb/>
　　後請加封狀并部議二篇贈䘏制詞五篇標為新<lb/>
<pb n="KR2n0009_WYG_006-10b"/>
　　増乃榮秀所補録者當時刻手印工咸出上選紙<lb/>
　　潔墨瑩幾與宋槧無異誠元刻之佳本也榮秀序<lb/>
　　闕末數行以明萬厯間丁元薦刋本校之榮秀姓<lb/>
　　程新安人序作于至順四年結銜為奉直大夫江<lb/>
　　浙等處儒學提舉惜宋史無榮秀𫝊新安志亦未<lb/>
　　載其事蹟不可考序末數行今依元薦本補録<lb/>
御題道命録十卷宋嘉熈間編次濂洛闗閩五先生進<lb/>
退黜陟之所由而終以諡議贈䘏制詔元時重刻于龜<lb/>
<pb n="KR2n0009_WYG_006-11a"/>
山書院則又續増作書後所有事實及元代追崇興冊<lb/>
之文也其云道命者葢言道之行與廢皆命云爾此書<lb/>
猶是元龜山書院初本乾隆甲子秋日御識鈐<lb/>
寳二曰乾隆宸翰曰幾暇臨池<lb/>
　　朱卧菴呉岫收藏諸叩無考<lb/>
　<lb/>
　<lb/>
類編標注文公先生經濟文衡<hi>一函六冊</hi>
<pb n="KR2n0009_WYG_006-11b"/>
　　宋馬括輯前集二十五卷後集二十五卷續集二<lb/>
　　十二卷共七十二卷前宋黄昇序括自序<lb/>
　　馬括宋史無傳宋人諸書目亦不載是書其序作<lb/>
　　於淳祐辛亥按辛亥為宋理宗淳祐十一年書中<lb/>
　　葢取朱子所著論者類而編之加以標注黄昇序<lb/>
　　稱括字曰季機而未詳其爵里昇宋史亦無傳著<lb/>
　　有中興詞選字曰叔𤾉號曰玉林又號花菴胡徳<lb/>
　　方為之序稱其早棄科舉吟咏自適秋房樓公以<lb/>
<pb n="KR2n0009_WYG_006-12a"/>
　　泉石清士目之馬括當時纂輯此書似未刻梓是<lb/>
　　本前集總目後有時泰定甲子春刋于梅溪書院<lb/>
　　木記按泰定甲子為元泰定帝御極之元年板式<lb/>
　　係仿宋巾箱本而未能如宋槧之工也<lb/>
類編標註文公先生經濟文衡<hi>一函六冊</hi>
　　篇目同前<lb/>
　　此書即前版橅印亦出一時<lb/>
　　周大訓印無考<lb/>
<pb n="KR2n0009_WYG_006-12b"/>
　<lb/>
　<lb/>
詳註東萊先生左氏博議<hi>一函四冊</hi>
　　宋吕祖謙著二十五卷前祖謙自序<lb/>
　　祖謙序以左氏博議為諸生課試而作故當時付<lb/>
　　刋仿巾箱本之式書中無刻梓年月亦不載作註人<lb/>
　　姓氏觀其紙黝墨黯乃元橅宋槧而不能工者也<lb/>
　　元趙孟頫藏本明陳繼儒徐渭亦經收藏孟頫見<lb/>
<pb n="KR2n0009_WYG_006-13a"/>
　　前考明史繼儒字仲醇號眉公松江華亭人為諸<lb/>
　　生與董其昌齊名年甫二十九取儒衣冠焚之隠<lb/>
　　居崑山之陽後築室東余山在門著述工詩善畫<lb/>
　　年八十二卒徐渭字文長號天池生山隂人為諸<lb/>
　　生有盛名嘗自言吾書第一詩次之文次之畫又<lb/>
　　次之<lb/>
　<lb/>
　<lb/>
<pb n="KR2n0009_WYG_006-13b"/>
　<lb/>
　<lb/>
胡子知言<hi>一函一冊</hi>
　　宋胡宏著一卷後錄一卷前宋張栻序<lb/>
　　宋史胡宏字仁仲建寧崇安人安國次子初以䕃<lb/>
　　補右承務郎不調秦檜當國貽書其兄寅問二弟<lb/>
　　何不通書意欲用之宏書辭甚厲人問之宏曰正<lb/>
　　恐其召故示之以不可召之端檜死宏被召竟以<lb/>
<pb n="KR2n0009_WYG_006-14a"/>
　　疾辭著書曰知言張栻謂其言約義精道學之樞<lb/>
　　要制治之蓍龜也按張栻嘗従宏遊其序作于孝<lb/>
　　宗乾道四年極推崇之意朱子語録有曰因與諸<lb/>
　　子論湖湘學者崇尚胡子知言曰知言固有好處<lb/>
　　然亦大有差矣如論性往往與告子湍水之説生<lb/>
　　之謂性之意有相似處云云而吕祖謙謂知言勝<lb/>
　　似正䝉則又過於稱許矣此書兩卷後别行皆刻<lb/>
　　後學天台呉堅刋於福建漕治考宋史無堅𫝊浙<lb/>
<pb n="KR2n0009_WYG_006-14b"/>
　　江通志載堅仙居人登淳祐四年甲辰進士第歴<lb/>
　　官至端明殿學士此書係元時翻刻雖不能精而<lb/>
　　宋槧規矩猶存尚屬元版之佳者<lb/>
　本朝商邱宋犖藏本有緯蕭草堂印按犖作西陂雜<lb/>
　　詠詩有緯蕭草堂一篇其子至曽取以名其集<lb/>
　<lb/>
　<lb/>
困學紀聞<hi>一函六册</hi>
<pb n="KR2n0009_WYG_006-15a"/>
　　宋王應麟著二十卷前應麟自識元牟應龍袁桷<lb/>
　　序後陸晉之序<lb/>
　　考宋史王應麟字伯厚慶元府人九嵗通六經淳<lb/>
　　祐元年舉進士寶祐四年又中博學宏辭科歴官<lb/>
　　禮部侍郎尋轉尚書兼給事中左丞相以留夢炎<lb/>
　　用徐囊黄萬石等遂東歸後二十年卒所著書甚<lb/>
　　多困學紀聞其一也牟應龍序作于元英宗至治<lb/>
　　二年袁桷序作于泰定帝泰定二年元史列傳應<lb/>
<pb n="KR2n0009_WYG_006-15b"/>
　　龍字伯成其先蜀人後徙居呉興應龍幼警敏日<lb/>
　　記數千言擢咸淳進士第賈似道招之拒不見不<lb/>
　　得寘上第調光州定城尉沿海制置司辟為屬以<lb/>
　　疾辭不仕而宋亡矣已而起家教授溧陽州晚以<lb/>
　　上元縣主簿致仕泰定元年卒年七十八袁桷字<lb/>
　　伯長慶元人以薦為翰林國史院檢閲官屢遷至<lb/>
　　侍講學士泰定初辭歸四年卒追封陳留郡公諡<lb/>
　　文清陸晉之呉郡人元史無傳其結銜為慶元路<lb/>
<pb n="KR2n0009_WYG_006-16a"/>
　　儒學教授序中有鳩工度費給以學儲本學官及<lb/>
　　岱山長共助以足其用云云按顧炎武日知録引<lb/>
　　陸深金臺紀聞曰元時州縣皆有學田所入謂之<lb/>
　　學租以供師生廩餼餘則刻書工大者合數處為<lb/>
　　之故讐校刻畫頗有精者今證以晉之所言適相<lb/>
　　脗合第此書橅印不佳耳<lb/>
　　闕補卷二<hi>三十七三十八</hi>卷十一<hi>十七/</hi>卷十五<hi>十二</hi>
困學紀聞<hi>一函冊十一</hi>
<pb n="KR2n0009_WYG_006-16b"/>
　　篇目同前前牟應龍序後陸晉之序俱不載<lb/>
　　此書板較大非陸晉之所校刋者故不載其序應<lb/>
　　龍序或本有而後失之刻手印工較前部皆髙一<lb/>
　　籌在元刻中尚為佳本<lb/>
　　闕補目録<hi>三</hi>卷二<hi>三十五/</hi>卷三<hi>九十七/二</hi>卷六<hi>十八三十</hi>
　　<hi>一十二三</hi>卷七<hi>八/</hi>卷十一<hi>六四九十六/十</hi>卷十四<hi>十五</hi>
　　卷十五<hi>十一十二</hi>卷十九<hi>二/六</hi>　<hi>五/</hi>卷二十<hi>一/四</hi>　<hi>三</hi>
北户録<hi>一函二冊</hi>
<pb n="KR2n0009_WYG_006-17a"/>
　　唐段公路纂龜圖註三卷前唐陸希聲序<lb/>
　　公路唐書無傳陸希聲序稱為鄒平公之孫考唐<lb/>
　　書段文昌于唐文宗時以御史大夫進封鄒平郡<lb/>
　　公則公路乃文昌之孫矣其書皆採嶺南民風土<lb/>
　　俗飲食衣製歌謡哀樂有異于中夏者録而誌之<lb/>
　　至于草木果蔬蟲魚羽毛之類有瑰形詭狀者亦<lb/>
　　莫不畢載謂之北户録者葢取淮南子云南方之<lb/>
　　極自北户之界至炎風之野赤帝祝融之所司也<lb/>
<pb n="KR2n0009_WYG_006-17b"/>
　　希聲呉人善屬文由右拾遺歴官至同中書門下平<lb/>
　　章事唐書有傳龜圖無考書中目録後别行刋臨安<lb/>
　　府太廟前尹家書籍鋪刋行則知是書先有宋槧<lb/>
　　此本規仿為之意欲偽充宋刋故猶存尹家之名耳<lb/>
　　元王元伯藏本<lb/>
　本朝泰興季氏虞山錢氏亦經收藏錢曽見前考江<lb/>
　　南志元伯金壇人四世不異爨家人百餘口無間<lb/>
　　言日使諸女婦聚一室為女工畢歛貯一庫室無<lb/>
<pb n="KR2n0009_WYG_006-18a"/>
　　私藏兄宣伯卒以家事付兄子軌軌辭元伯曰若<lb/>
　　宗子也宗子宜主之相讓既久卒以付軌縉紳之<lb/>
　　家咸自謂不如至元間旌表其門<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0009_WYG_006-18b"/>
　　宋沈括著二十六卷前括自序<lb/>
　　括序稱予退處林下思平曰與客言者時紀一事<lb/>
　　於筆謂之筆談聖謨國政及事近宫省皆不敢私<lb/>
　　紀至於繫當日士大夫毁譽者雖善亦不欲書所<lb/>
　　錄惟山間木䕃率意談噱不繫人之利害者下至<lb/>
　　閭巷之言靡所不有云云考宋史括字存中錢塘<lb/>
　　人擢進士第歴官至龍圗閣待制知審官院出知<lb/>
　　青州未行改延州以功加龍圖閣學士尋謫均州<lb/>
<pb n="KR2n0009_WYG_006-19a"/>
　　圑練副使元祐初徙秀州繼以光禄少卿分司居<lb/>
　　潤八年卒此書當屬居潤時所作故有退處林下<lb/>
　　之語其書曰故事曰辨證曰樂律曰象數曰人事<lb/>
　　曰官政曰權智曰藝文曰書畫曰技藝曰器用曰<lb/>
　　神奇曰異事曰謬誤曰譏謔曰雜誌曰藥議共十<lb/>
　　有七門開雕者雖仿宋槧而橅印不工紙質亦未<lb/>
　　能堅緻其為元刻無疑<lb/>
　　明杜堇藏本考馮仙湜圖繪寶鑑續纂杜堇字懼<lb/>
<pb n="KR2n0009_WYG_006-19b"/>
　　男有檉居古狂青霞亨長之號丹徒人占籍京師<lb/>
　　舉進士不第遂絶意進取為文奇古兼善繪事安<lb/>
　　陽開國印記無考又有宋徽宗政和二字寶篆麄<lb/>
　　俗係書賈偽作不足載入<lb/>
　<lb/>
　<lb/>
詩苑樷珠<hi>一函三冊</hi>
　　元仇舜臣編曹彦文増輯三十卷前曹輗序<lb/>
<pb n="KR2n0009_WYG_006-20a"/>
　　輗序作于大徳己亥按己亥為元成宗大徳三年<lb/>
　　序後有至正甲辰菊節西園精舍新刋木記按至<lb/>
　　正甲辰為元順帝至正二十四年距輗作序之時<lb/>
　　已逾六十六載書分三十六門皆採摘成語取其<lb/>
　　二三字集成對偶并附詩聫以備初學撏摭之用<lb/>
　　係餖飣之書故不顯于當世歴年既久書賈得之<lb/>
　　始為開雕宜其刋印草草也舜臣彦文輗俱無考<lb/>
　元版集部<lb/>
<pb n="KR2n0009_WYG_006-20b"/>
分類補註李太白詩集<hi>一函五冊</hi>
　　唐李白著元楊齊賢集註蕭士贇補註二十五卷<lb/>
　　前載唐李陽氷宋樂史宋敏求曽鞏毛漸五序劉<lb/>
　　全白李君碣記<lb/>
　　陳振孫書録解題曰唐志有草堂集二十卷李陽<lb/>
　　氷所録也今按陽氷序文但言十喪其九而無卷<lb/>
　　數又樂史序文稱李翰林集十卷别收歌詩十卷<lb/>
　　校勘為二十卷又於館中得賦序書表賛頌等亦<lb/>
<pb n="KR2n0009_WYG_006-21a"/>
　　為十卷號為别集然則三十卷者樂史所定也家<lb/>
　　藏本不知何處本前二十卷為詩後十卷為雜著<lb/>
　　首載陽氷史及魏顥曽鞏四序李華劉全白范傅<lb/>
　　正裴敬碑志卷末又載新史本傳而姑孰十詠笑<lb/>
　　矣悲來草書三歌行亦附焉復著東坡辨證之語<lb/>
　　其本最為完善别有蜀刻大小二本卷數亦同而<lb/>
　　首卷専載碑序餘二十三卷歌詩而雜著止六卷<lb/>
　　有宋敏求後序言舊集歌詩七百七十六篇又得<lb/>
<pb n="KR2n0009_WYG_006-21b"/>
　　王溥及唐魏萬本同裒唐類詩諸編洎石刻所傳<lb/>
　　廣之無慮千篇以别集雜著附其後曽鞏葢因宋<lb/>
　　本而次第之者也以校舊藏本篇數如其言然則<lb/>
　　蜀本即宋本也耶末又有元豐中毛漸題云以宋<lb/>
　　公編類之勤曽公考次之詳而晏公又能鏤版以<lb/>
　　傳於世乃晏知止刻于蘇州者然則蜀本葢傳蘇<lb/>
　　本而蘇今不復有云云今觀此本首卷録賦八篇<lb/>
　　餘二十四卷皆載謌詩並無雜著與振孫所見諸<lb/>
<pb n="KR2n0009_WYG_006-22a"/>
　　本不惟卷數參差亦且所收反少雖載陽氷諸人<lb/>
　　之序而皆不仍其舊矣書中有建安余氏勤有堂<lb/>
　　刋篆書木記目録末葉板心記至大辛亥三月刋<lb/>
　　按辛亥為元武宗至大四年其時勤有堂之名尚<lb/>
　　存葢建安俞氏子孫皆世守其業者也楊齊賢無考<lb/>
　　蕭士贇字粹可寧都人篤學工詩與呉澄友善所<lb/>
　　著有氷涯集見西江志<lb/>
　　陳惟中收藏印記無考<lb/>
<pb n="KR2n0009_WYG_006-22b"/>
　<lb/>
　<lb/>
　　闕補卷三<hi>三十三</hi>
唐翰林李太白集<hi>一函八冊</hi>
　　唐李白著二十六卷前唐李陽氷序後宋樂史曽<lb/>
　　鞏毛漸三序目録後載薛仲邕編白年譜<lb/>
　　此書不載編纂人姓氏前二十四卷皆載歌詩賦<lb/>
　　則列于二十五卷其二十六卷専載讃十七篇較<lb/>
<pb n="KR2n0009_WYG_006-23a"/>
　　前部故多一卷然橅印遜于前部其中錯誤亦多<lb/>
　　如作序之毛漸並訛為毛述似是坊間自為刋行<lb/>
　　之本也<lb/>
　　明安國錢榖黄姬水俱經收藏安國見前按蘇州<lb/>
　　志錢榖字叔寳呉人少孤貧失學迨壯始知讀書<lb/>
　　家無典籍游文待詔門下日取架上書讀之以其<lb/>
　　餘功㸃染水墨得沈氏之法黄姬水字淳父長洲<lb/>
　　人五岳山人省曽之子生而英敏山人出入必攜<lb/>
<pb n="KR2n0009_WYG_006-23b"/>
　　之俱命學書千祝京兆遂傳其筆法餘印無考<lb/>
　<lb/>
　<lb/>
　<lb/>
　<lb/>
　<lb/>
　<lb/>
集千家注分類杜工部詩<hi>一函十冊</hi>
<pb n="KR2n0009_WYG_006-24a"/>
　　唐杜甫著宋徐居仁編次黄鶴補註二十五卷前<lb/>
　　載傳序碑銘一卷註杜詩姓氏一卷年譜一卷<lb/>
　　陳振孫書録解題曰門類杜詩二十五卷稱東萊<lb/>
　　徐居仁編次未詳何人云云是門類係居仁所編<lb/>
　　而集千家註之名則自黄鶴為之書分七十二門<lb/>
　　所列註詩姓氏始韓愈元稹終以文天祥謝枋得<lb/>
　　劉㑹孟共一百五十六家其曰集千家者葢夸大<lb/>
　　之詞耳黄鶴字叔似臨川人所著有北牕寓言見<lb/>
<pb n="KR2n0009_WYG_006-24b"/>
　　西江志書中門類目録後有皇慶壬子鐘式木記<lb/>
　　勤有堂鑪式木記傳序碑銘後有建安余氏勤有<lb/>
　　堂刋篆書木記詩題目録及卷二十五後皆别行<lb/>
　　刋皇慶壬子余志安刋于勤有堂按皇慶壬子為<lb/>
　　元仁宗皇慶元年前余氏所刋李太白集係至大<lb/>
　　辛亥與此刻僅隔一年葢欲以李杜詩集並行于<lb/>
　　時故刻手印工亦復相等也<lb/>
　　闕補卷二<hi>十六</hi>卷五<hi>十一/</hi>卷七<hi>十七之/二十二</hi>卷十五<hi>三十</hi>
<pb n="KR2n0009_WYG_006-25a"/>
　　<hi>二十二三</hi>卷十九<hi>十四七十五二十</hi>
集千家注分類杜工部詩<hi>一函冊二十</hi>
　　篇目同前後附文集二卷<lb/>
　　此書即前版惟將傳序碑銘後建安余氏篆書木<lb/>
　　記鑱去别刋廣勤書堂新刋木記門類目録後鐘<lb/>
　　式鑪式二木記尚存而以皇慶壬子易刋三本書<lb/>
　　舎勤有堂易刋廣勤堂其詩題目録後别行所刋<lb/>
　　之皇慶壬子余安安刋于勤有堂十二字雖亦鑱<lb/>
<pb n="KR2n0009_WYG_006-25b"/>
　　去而卷二十五後所刋者當時竟未檢及失于削<lb/>
　　補所増附之文集二卷橅印草草較之前二十五<lb/>
　　卷亦不相類此拙工所為雖欲作偽亦安能自掩耶<lb/>
　本朝泰興季氏藏本餘印無考<lb/>
<pb n="KR2n0009_WYG_006-26a"/>
集千家註分類杜工部詩<hi>一函六冊</hi>
　　篇目同前闕傳序碑銘一卷年譜一卷文集二卷<lb/>
　　此本與前第二部為一時橅印之書其卷二十五<lb/>
　　後雖亦無皇慶壬子余志安刋于勤有堂一行乃<lb/>
　　用别紙粘接非由版中鑱去係後之鬻書者知其<lb/>
　　作偽未周又従而彌縫之耳<lb/>
　　闕補詩題目録<hi>十八</hi>卷七<hi>十七</hi>
集千家註分類杜工部詩<hi>二函六冊二十</hi>
<pb n="KR2n0009_WYG_006-26b"/>
　　篇目同前<lb/>
　　此書乃以前版重加翻刻故將建安余氏前後所<lb/>
　　列之名盡為削去其廣勤書堂新刋木記亦復不<lb/>
　　存惟以鐘式木記中三峯書舍四字易刋汪諒重<lb/>
　　刋而鑪式木記中之廣勤堂則仍其舊汪諒無考<lb/>
　　觀其去廣勤書堂新刋木記則是堂亦非汪諒所<lb/>
　　有矣書中註字本小一經翻刻筆畫未免較肥然<lb/>
　　紙質印工實出前二部之上<lb/>
<pb n="KR2n0009_WYG_006-27a"/>
　　闕補卷十一<hi>全</hi>卷十五<hi>全</hi>
韋蘇州集<hi>一函五冊</hi>
　　唐韋應物著十卷前宋王欽臣序元沈明逺補撰<lb/>
　　傳<lb/>
　　馬端臨文獻通考載韋蘇州集十卷未及作序之<lb/>
　　人考宋史王欽臣字仲至應天宋城人洙之子用<lb/>
　　䕃入官文彦博薦試學士院賜進士及第歴集賢<lb/>
　　殿修撰知和州徙饒州斥提舉太平觀徽宗立復<lb/>
<pb n="KR2n0009_WYG_006-27b"/>
　　待制知成徳軍卒欽臣性嗜古藏書數萬卷手自<lb/>
　　讐正世稱善本沈明逺元人史無傳考顧瑛玉山<lb/>
　　名勝集載明逺呉興人精𨽻法玉山草堂春暉樓<lb/>
　　緑波亭諸額皆其所書又稱其與顧徳輝同時按<lb/>
　　徳輝之子元臣於太祖至元之季為水軍副都萬<lb/>
　　户則明逺為元初人無疑此書當屬欽臣所訂而<lb/>
　　明逺重刻于元初者故橅印精好與宋槧猶不相<lb/>
　　逺<lb/>
<pb n="KR2n0009_WYG_006-28a"/>
御題韋應物五言詩高逺閒淡世所罕及年至九十餘<lb/>
益造微妙浮屠皎然工詩嘗擬其體應物語之曰人各<lb/>
有能有不能子欲為我且失其故步至今傳為知言白<lb/>
居易繼守蘇州詩云敢有文章替左司其見推重如此<lb/>
惜其文史逸不傳所傳者特詩集耳是集編次雕鋟雅<lb/>
稱善本予愛讀其詩因書數語于卷首乾隆甲子九秋<lb/>
三日鈐<lb/>
寶二曰乾隆宸翰曰幾暇臨池<lb/>
<pb n="KR2n0009_WYG_006-28b"/>
　　或謂公詩不琢句不用事不鍊詞不知公之所以<lb/>
　　為唐大家者或謂此也晴牕㸃檢遂為三歎辰翁<lb/>
　　志<hi>沈明逺補傳後</hi>
　　右識語一作小行書用筆高古考西江志辰翁姓<lb/>
　　劉名㑹孟廬陵人補太學生壬戌廷試忤賈似道<lb/>
　　意而理宗嘉之寘丙第以親老請濂溪書院山長<lb/>
　　江萬里陳宜中薦居史館又除太學博士皆固辭<lb/>
　　宋亡托方外以歸著須溪集百卷書中有漱石枕<lb/>
<pb n="KR2n0009_WYG_006-29a"/>
　　流印當為辰翁托方外時所寄意者以此證之是<lb/>
　　書為元初刋本益信<lb/>
　<lb/>
　<lb/>
増廣註釋音辯唐栁先生集<hi>一函八冊</hi>
　　唐栁宗元著童宗説音註宋張敦頥音辯潘緯増<lb/>
　　廣音義正集四十三巻别集二卷外集二卷附録<lb/>
　　一卷共四十八卷前唐劉禹錫原序宋陸之淵序<lb/>
<pb n="KR2n0009_WYG_006-29b"/>
　　並編集姓氏<lb/>
　　陸之淵序作於宋孝宗乾道三年稱予至灊山郡<lb/>
　　齋雲間潘廣文攜音訓數帙示予比於祝充之註<lb/>
　　昌黎集云云潘緯宋史無傳考凌迪知萬姓統譜載<lb/>
　　緯字仲寶華亭人紹興中舉進士甲科恬于進取<lb/>
　　工著述陸之淵無考是書亦係翻刻宋本字畫猶<lb/>
　　存其概而紙質墨香則不相侔矣<lb/>
　　明晉莊王鍾鉉藏本鍾鉉見前<lb/>
<pb n="KR2n0009_WYG_006-30a"/>
　<lb/>
　<lb/>
増廣注釋音辯唐栁先生集<hi>一函五冊</hi>
　　篇目同前闕編集姓氏<lb/>
　　前書于正集外雖分别集外集附録而目録則同<lb/>
　　列于正集之首此本以末五卷目録移置别集之<lb/>
　　首版式雖仿前書而實别為刋梓橅印之工又出<lb/>
　　其下也<lb/>
<pb n="KR2n0009_WYG_006-30b"/>
　　明毘陵周氏藏本良金印已見前呉䝉印記無考<lb/>
　<lb/>
　<lb/>
増廣注釋音辯唐栁先生集<hi>一函冊十二</hi>
　　篇目同前闕别集外集附録目録<lb/>
　　此本較第二部又遜一籌合觀三書皆非一板何<lb/>
　　開雕者如是之多而顧草草以従事耶<lb/>
　　鄭翼明收藏印記無考<lb/>
<pb n="KR2n0009_WYG_006-31a"/>
　<lb/>
　<lb/>
陸宣公集<hi>一函五冊</hi>
　　唐陸贄著十卷<lb/>
　　陳振孫書錄解題曰陸宣公集二十二卷權徳輿<lb/>
　　為之序稱制誥集十三卷奏草七卷中書奏議七<lb/>
　　卷今所存者翰苑集十卷牓子集十二卷序文稱<lb/>
　　别集文賦表狀十五卷今不傳據此則陸贄集乃<lb/>
<pb n="KR2n0009_WYG_006-31b"/>
　　四十二巻至宋已闕二十卷矣振孫所謂翰苑集<lb/>
　　即制誥集其牓子集係合奏草奏議為二書馬端<lb/>
　　臨文獻通考専載奏議十二卷葢因制誥奏議集<lb/>
　　名既分原可各自單行不必合二十二卷始為全<lb/>
　　本此書所載皆制誥之文分以十卷即單行之翰<lb/>
　　苑集也字明紙瑩洵屬元刋善本<lb/>
歐陽文忠公文集<hi>五函五冊四十</hi>
　　宋歐陽修著居士集五十卷外集二十五卷易童<lb/>
<pb n="KR2n0009_WYG_006-32a"/>
　　子問三卷外制集三卷内制集八卷表奏書啓四<lb/>
　　六集七卷奏議集十八卷雜著述十九卷集古録<lb/>
　　跋尾十卷書簡十卷共一百五十三卷總目後有<lb/>
　　宋胡柯撰年譜一卷并記書後有附録五卷及編<lb/>
　　校姓氏宋周必大序<lb/>
　　胡柯記周必大序皆作于宋寧宗慶元二年必大<lb/>
　　序稱郡人孫謙益丁朝佐曽三異互加編校起紹<lb/>
　　熈辛亥之春迄慶元丙辰之夏始成是書云云按<lb/>
<pb n="KR2n0009_WYG_006-32b"/>
　　陳振孫書録解題曰歐公為一代文宗其集遍行<lb/>
　　海内而無善本周益公解相印歸用諸本編校定<lb/>
　　為此本且為之年譜曰居士集外集而下至于書<lb/>
　　簡凡十名刋之家塾其子綸又以所得歐陽氏傳<lb/>
　　家本乃公之子棐所編次者屬益公舊客曽三異<lb/>
　　校正益完善無遺恨矣今以必大序考之三異本<lb/>
　　預校讐之列書中並無必大子綸重加編次之語<lb/>
　　且年譜係出胡柯之手而非必大所作豈振孫所<lb/>
<pb n="KR2n0009_WYG_006-33a"/>
　　見又為别本耶此書字法規仿鷗波深得其妙定<lb/>
　　屬元時所重刋者觀其橅印之精非好古家不能<lb/>
　　為此書前應有序文似是書賈欲充宋槧遂妄為<lb/>
　　割去而不知反掩其善也曽三異宋史無傳凌迪<lb/>
　　知萬姓統譜載三異字無疑臨江新淦人少有詩<lb/>
　　名尤尊經學屢従朱子問辨因顔讀書之堂曰仰<lb/>
　　高部使薦于朝授承務郎端平初以袐閣校勘召<lb/>
　　力辭年八十一卒孫謙益字彦撝丁朝佐字懐忠<lb/>
<pb n="KR2n0009_WYG_006-33b"/>
　　胡柯字伯信俱吉州人其事蹟無考<lb/>
　　𢎞治十五年十月二日收入淮東書院一部一百<lb/>
　　五十三卷附録五卷四十五冊留都人獻<hi>第四十五冊末</hi>
　　右識語一作蠅頭楷書而筆法不工乃書院中掌<lb/>
　　書籍者所識以取便於稽核耳淮東書院無考按<lb/>
　　明史地理志載淮安揚州二府元時𨽻淮東道宣<lb/>
　　慰司則書院當在此二府間也<lb/>
　　明李廷相周良金俱經收藏印記見前<lb/>
<pb n="KR2n0009_WYG_006-34a"/>
　<lb/>
　<lb/>
　<lb/>
　<lb/>
東坡集<hi>二函冊十二</hi>
　　宋蘇軾著前集四十卷後集二十卷奏議十五卷<lb/>
　　内制集十卷外制集三卷和陶詩四卷應詔集十<lb/>
　　卷共一百二卷無校刋姓氏<lb/>
<pb n="KR2n0009_WYG_006-34b"/>
　　此書前後俱無序跋密行細書橅印工緻係仿宋<lb/>
　　巾箱本式欲以之亂真者當屬元初人所為始克<lb/>
　　有此形似惜紙質鬆脆不能相強耳<lb/>
　　元邵桂子藏本明邵享真文徵明亦經收藏翠竹<lb/>
　　齋玉蘭堂諸印見前按鮑楹雪舟詩序青溪邵桂<lb/>
　　子字徳芳太學上舎登咸淳進士任處州府教授<lb/>
　　宋亡避地雲間贅曹氏居泖湖之蒸溪嘗瀕湖構<lb/>
　　亭名雪舟著述其間有脞稿十卷脞談二十卷皆<lb/>
<pb n="KR2n0009_WYG_006-35a"/>
　　以雪舟名之預為生壙號曰元宅著元宅七銘後<lb/>
　　七銘續七銘别七銘凡二十八事摹周易作忍黙<lb/>
　　恕退四卦又松江志載邵桂子之孫亨貞字復儒<lb/>
　　博通經史贍千文辭凡隂陽醫卜佛老之學莫不<lb/>
　　究其奥洪武間為府學訓導尋戍潁州後歸卒年<lb/>
　　九十三著有蛾術集<lb/>
<pb n="KR2n0009_WYG_006-36a"/>
増刋校正王狀元集註分類東坡先生詩<hi>三函冊三十</hi>
　　宋蘇軾著王十朋集註劉㑹孟批㸃二十五卷前<lb/>
　　十朋序趙䕫序并註詩姓氏傅溁撰東坡紀年録<lb/>
　　一卷<lb/>
　　毘陵邵長蘅作王註正譌稱王十朋分類蘇詩註<lb/>
　　三十二卷註中引用故事謬誤實多有極淺陋可<lb/>
　　為失笑者十朋為南渡名臣著梅溪集行世史稱<lb/>
　　其天資頴悟廷對萬餘言淹通經史其所註蘇詩<lb/>
<pb n="KR2n0009_WYG_006-36b"/>
　　何至紕繆乃爾又作註蘇例言稱永嘉王氏註本<lb/>
　　孤行其失大要有三一曰分門别類失之陋西蜀<lb/>
　　趙夔舊序自言此書分五十門金華吕氏省為三<lb/>
　　十二門而王氏因之玩其標目了無意義且就分<lb/>
　　門之中亦必顛倒次第云云是王氏所分之三十<lb/>
　　二門已不免後人訾議今觀此書僅二十五卷並<lb/>
　　非王氏三十二卷之舊而所分門類多至七十有<lb/>
　　六數且不止于倍之其間篇章之割裂名目之犯<lb/>
<pb n="KR2n0009_WYG_006-37a"/>
　　複殆有甚焉而乃於標題下署十朋之名抑何妄<lb/>
　　耶注詩姓氏後有汪氏誠意齋集書堂新刋本記<lb/>
　　假名妄作必是此人特以其書規仿宋槧橅印清<lb/>
　　朗尚屬元刻之善者故存之<lb/>
　　元何九思藏本明項元汴<lb/>
　本朝季振宜俱經收藏印記俱見前餘印皆無可考<lb/>
　<lb/>
　<lb/>
<pb n="KR2n0009_WYG_006-37b"/>
　<lb/>
　<lb/>
　<lb/>
　<lb/>
　<lb/>
　<lb/>
欒城集<hi>二函冊三十</hi>
　　宋蘇轍著前集五十卷後集二十四卷三集十卷<lb/>
<pb n="KR2n0009_WYG_006-38a"/>
　　應詔集十二巻共成九十六卷無校刋人姓氏<lb/>
　　是書卷目次第與馬端臨文獻通考所載悉合其<lb/>
　　版式之工紙墨之善亦與前東坡集相等葢當時<lb/>
　　本以二蘇文集合刋橅印係出一手也<lb/>
　　書中有文徵明梅溪精舎玉蘭堂二印前東坡集<lb/>
　　中亦有之而元邵氏收藏印記則為此本所無此<lb/>
　　本之任氏王氏季氏諸印又不見於東坡集中則<lb/>
　　知此二書惟歸文氏時曽經合璧其前乎此後乎<lb/>
<pb n="KR2n0009_WYG_006-38b"/>
　　此者皆各自流傳今離而復合同為<lb/>
　冊府之珍亦是刻之幸矣王氏季氏諸印見前其雲間任氏<lb/>
　　子先一印按任氏為雲間望族松江志載元末有任暉<lb/>
　　者字東白其父名子文則子先或即子文之伯仲行也<lb/>
<pb n="KR2n0009_WYG_006-39a"/>
　<lb/>
　<lb/>
　<lb/>
　<lb/>
欒城集<hi>七函冊四十</hi>
　　宋蘇轍著前集五十卷後集二十四卷三集十卷<lb/>
　　共八十四卷前集轍曽孫詡序後集宋鄧光跋<lb/>
　　按前宋版欒城集後載鄧光并轍曽孫詡四世孫<lb/>
<pb n="KR2n0009_WYG_006-39b"/>
　　森三跋詡森跋皆其自書用筆猶秉家法此本森<lb/>
　　跋已失詡跋並非自書且移置簡端以為書序是<lb/>
　　刋刻者未覩宋槧本又安能橅印精良耶<lb/>
　　闕補前集卷六<hi>三十三</hi>卷四十<hi>八十三</hi>後集卷十<lb/>
　　六<hi>六十七</hi>三集卷一<hi>二十</hi>
伊川擊壤集<hi>二函十冊</hi>
　　宋邵雍撰二十巻前雍自序<lb/>
　　鼂公武郡齋讀書志載邵堯夫擊壤集二十卷稱<lb/>
<pb n="KR2n0009_WYG_006-40a"/>
　　堯夫隠居洛陽熙寧中與常秩同召力辭不起邃<lb/>
　　於易數始為學至二十年不施枕而睡其精如此<lb/>
　　歌詩葢其餘事亦頗切理盛行于時自為之序云<lb/>
　　云是宋時擊壤集雍所自刋此本亦仿宋槧之式<lb/>
　　而標為伊川者葢據宋史雍葬親伊水上遂為河<lb/>
　　南人也<lb/>
黄太史精華録<hi>一函二冊</hi>
　　宋黄庭堅著任淵選八卷前淵序後朱承爵跋<lb/>
<pb n="KR2n0009_WYG_006-40b"/>
　　陳振孫書録解題載黄山谷詩二十卷新津任淵<lb/>
　　註稱其不獨註事而兼註意惜宋史無任淵𫝊始<lb/>
　　末不可考淵既嘗註庭堅詩則是書所録擇焉必<lb/>
　　精朱承爵跋不記年月觀其跋稱任子淵精華録<lb/>
　　選予嘗得其目録葢宋元祐間刻板而亡其文愚<lb/>
　　輯其辭而完刻之云云是承爵必非宋人以板式<lb/>
　　紙質定之當屬元時刋本無疑<lb/>
　　陳氏收藏諸印無考<lb/>
<pb n="KR2n0009_WYG_006-41a"/>
　<lb/>
　<lb/>
　<lb/>
　<lb/>
屛山集<hi>二函冊十二</hi>
　　宋劉子翬著二十卷前宋胡憲序朱子撰遺帖跋<lb/>
　　墓表後朱子屛山集跋<lb/>
　　考宋史劉子翬字彦冲建州崇安人贈大師韐之<lb/>
<pb n="KR2n0009_WYG_006-41b"/>
　　仲子以父任授承務郎辟真定府幕屬韐死靖康<lb/>
　　之難子翬痛憤幾無以為生服除通判興化軍賊<lb/>
　　不敢犯旋以羸疾辭歸武夷山不出者凡十七年<lb/>
　　與胡憲劉勉之友善而期以任重致逺者惟新安<lb/>
　　朱子而已年四十七卒學者稱屛山先生胡憲字<lb/>
　　原仲亦崇安人紹興中以鄉貢入太學㑹伊洛學<lb/>
　　有禁歸故山力田賣藥以奉其親賢士大夫髙仰<lb/>
　　之以其行義聞于朝上屢召之憲辭母老乃賜進<lb/>
<pb n="KR2n0009_WYG_006-42a"/>
　　士出身授左迪功郎添差建州教授後除秘書正<lb/>
　　字以病請歸紹興三十二年卒年七十七書中憲<lb/>
　　序作于紹興三十年稱彦冲殁後越十有三年其<lb/>
　　嗣子玶始編次其遺文得二十卷朱子後跋乃作<lb/>
　　于乾道九年距子翬作序時又越十有三載稱先<lb/>
　　生啟手足時玶年甚幼以故平生遺文多所散逸<lb/>
　　後十餘年始復訪求以補家書之闕然皆傳寫失<lb/>
　　真同異參錯於是反復讐訂又十餘年始克成書<lb/>
<pb n="KR2n0009_WYG_006-42b"/>
　　云云是胡憲作序在訪求散逸之後而朱子作<lb/>
　　跋係讐訂已成之時也至朱子所撰遺帖跋在<lb/>
　　慶元五年距作集跋時又踰二十六載跋中皆<lb/>
　　珍惜遺墨之意與是書無闗乃刋行者借以取<lb/>
　　重耳玶宋史無傳凌迪知萬姓統譜載玶字平<lb/>
　　父仕為従仕郎自號七省翁毎與諸名賢唱和<lb/>
　　有詩集行世<lb/>
　　雲停印無考<lb/>
<pb n="KR2n0009_WYG_006-43a"/>
　<lb/>
　<lb/>
象山先生集<hi>三函冊十八</hi>
　　宋陸九淵著正集二十八卷外集五卷共三十三<lb/>
　　卷前宋楊簡袁燮呉杰三序<lb/>
　　馬端臨文獻通考載象山文集二十八卷外集四<lb/>
　　卷并録袁燮序文今觀此書外集係五卷其第五<lb/>
　　卷乃録孔煒丁端祖所撰諡議二篇然則九淵外<lb/>
<pb n="KR2n0009_WYG_006-43b"/>
　　集仍止四卷也文獻通考不載楊簡呉杰二序按<lb/>
　　簡序作於寧宗開禧元年燮序作於寧宗嘉定五<lb/>
　　年相去已越八年之久呉杰序作於嘉定十三年<lb/>
　　後燮序又經八載燮序稱為刋於倉司而杰序則<lb/>
　　云聞建安狀元陳公子孫喜與人同其善敬送上<lb/>
　　件文集請用刋行仍以二賢諡議次於其後云云<lb/>
　　是端臨所見者係袁燮刋行之本此本為陳氏所<lb/>
　　刋諡議亦呉杰補録非復袁本之舊矣外集卷五<lb/>
<pb n="KR2n0009_WYG_006-44a"/>
　　後有辛巳嵗孟冬月安正書堂重刋木記按嘉定<lb/>
　　十三年嵗在庚辰則木記所紀辛巳當為嘉定十<lb/>
　　四年但此書墨闇紙黝決非宋本當屬元時翻刻<lb/>
　　之書考宋史九淵字子靜撫州金谿人登乾道八<lb/>
　　年進士第歴官知荆門軍卒諡文安嘗與朱子論<lb/>
　　辨所學多不合門人楊簡袁燮輩皆傳其學焉楊<lb/>
　　簡字敬仲慈谿人乾道五年登進士第授富陽主<lb/>
　　簿㑹九淵道過遂執弟子之禮歴官至寶謨閣直<lb/>
<pb n="KR2n0009_WYG_006-44b"/>
　　學士轉朝議大夫慈溪縣男繼以寶謨閣學士大<lb/>
　　中大夫致仕卒袁燮字和叔鄞縣人入太學登進<lb/>
　　士第調江隂尉官至寶文閣待制進直學士奉祀<lb/>
　　以卒初入太學陸九齡為學録以道義相磨切厥<lb/>
　　後見九齡之弟九淵遂師事焉學者稱之曰潔齋<lb/>
　　先生呉杰江西南城人事蹟無考<lb/>
　　元趙孟頫藏本明陶宗儀<lb/>
　本朝黄虞稷俱經收藏孟頫虞稷見前考明史宗儀<lb/>
<pb n="KR2n0009_WYG_006-45a"/>
　　字九成黄巖人少試有司一不中即棄去洪武六<lb/>
　　年命有司舉人才皆及宗儀引疾不赴晚嵗有司<lb/>
　　聘為教官非其志也所著輟耕録三十卷又葺説<lb/>
　　郛書史㑹要四書備遺並行於世<lb/>
　<lb/>
　<lb/>
　<lb/>
　<lb/>
<pb n="KR2n0009_WYG_006-45b"/>
金臺集<hi>一函二冊</hi>
　　元迺賢著危素編二卷前歐陽𤣥李好文黄溍三<lb/>
　　序後虞集張起巖詩泰不華<hi>今改正曰台哈布哈</hi>識語貢師<lb/>
　　泰掲傒斯危素程文揚彞五序<lb/>
　　危素序稱易之金臺前稿余既序之矣及再至京<lb/>
　　師又得後稿一卷云云今書有二卷當是前後稿<lb/>
　　並刋而無危素前序葢偶佚之書中諸賢序詩識<lb/>
　　語皆至正間所作當時心折易之匪特文章各盡<lb/>
<pb n="KR2n0009_WYG_006-46a"/>
　　所長書法亦兼其妙真行篆𨽻無體不具則無體<lb/>
　　不精而摹刻者又能得其精神不失銖黍選紙選<lb/>
　　墨印而傳之豈獨為元刻之冠即置之宋槧佳本<lb/>
　　中又何多讓焉迺賢元史無傳按浙江通志迺賢<lb/>
　　字易之先世居金山之西元興西北諸部仕中朝<lb/>
　　者多散處内地故易之稱南陽人隨其兄宦遊江<lb/>
　　浙卜居于鄞再至京師以能文名尤長歌詩久之<lb/>
　　歸浙東辟為東湖書院山長以薦授翰林編修官<lb/>
<pb n="KR2n0009_WYG_006-46b"/>
　　尋卒元史歐陽𤣥字原功瀏陽人延裕二年賜進<lb/>
　　士出身由平江州同知官至翰林學士承㫖進階<lb/>
　　光禄大夫年八十五卒追封楚國公諡曰文李好<lb/>
　　文字惟中東明人登至治元年進士第由大名路<lb/>
　　濬州判官入為翰林國史院編修歴官至翰林學<lb/>
　　士承㫖階榮禄大夫尋屢引年乞致仕遂拜光禄<lb/>
　　大夫河南行省平章政事仍以翰林學士承㫖一<lb/>
　　品禄終其身黄溍字晉卿義烏人中延祐二年進<lb/>
<pb n="KR2n0009_WYG_006-47a"/>
　　士第由台州寧海丞歴官侍講學士同知經筵事<lb/>
　　年八十一卒追封江夏郡公諡曰文獻虞集字伯<lb/>
　　生蜀人僑居臨川以薦授大都路儒學教授歴官<lb/>
　　奎章閣侍書學士年七十七卒贈江西行中書省<lb/>
　　參知政事䕶軍封仁夀郡公張起巖字夢臣濟南<lb/>
　　人年弱冠以察舉為福山縣學教諭中延祐乙夘<lb/>
　　進士首選除同知登州事特㫖改集賢修撰屢遷<lb/>
　　至翰林承㫖進階榮禄大夫泰不華字兼善家於<lb/>
<pb n="KR2n0009_WYG_006-47b"/>
　　台年十七江浙鄉試第一明年進士及第授集賢<lb/>
　　修撰累官至浙東道宣慰使死于方國珍之難追<lb/>
　　封魏國公諡忠介貢師泰字泰甫宣城人肄業國<lb/>
　　子學為諸生泰定四年釋褐出身授従仕郎由太<lb/>
　　和州判官屢遷至户部尚書俾分部閩中未幾召<lb/>
　　為秘書卿行至杭之海寧得疾而卒掲傒斯字曼<lb/>
　　碩龍興富州人以薦授翰林國史院編修官遷侍<lb/>
　　講學士同知經筵事進階中奉大夫卒追封豫章<lb/>
<pb n="KR2n0009_WYG_006-48a"/>
　　郡公諡曰文安明史危素字太樸金谿人至正元<lb/>
　　年用大臣薦授經筵檢討歴官㕘知政事除翰林<lb/>
　　學士承㫖出為嶺北行省左丞言事不報棄官居<lb/>
　　房山尋起為承㫖甫至燕都明師已入素投報恩<lb/>
　　寺井中僧大梓挽之出洪武間官𢎞文館學士後<lb/>
　　謫居和州守余闕廟嵗餘卒程文揚彛俱無傳揚<lb/>
　　彛未詳其人新安志載程文字以間婺源人以薦<lb/>
　　入直翰林累拜南臺御史擢禮部員外郎卒<lb/>
<pb n="KR2n0009_WYG_006-48b"/>
　　收藏諸印無考<lb/>
　<lb/>
　<lb/>
文選<hi>六函一冊六十</hi>
　　梁昭明太子蕭統撰唐李善註六十卷前蕭統序<lb/>
　　李善上文選註表唐吕延祚進五臣集注文選表<lb/>
　　書中每卷標題下於李善注次行刋奉政大夫同<lb/>
　　知池州路總管府事張伯顔助率重刋張伯顔無考<lb/>
<pb n="KR2n0009_WYG_006-49a"/>
　　其橅刻此書頗得宋槧模範第書中祗收李善一人<lb/>
　　之註而又録吕延祚進五臣註表未免自淆其例矣<lb/>
兩漢文鑑<hi>二函冊二十</hi>
　　宋陳鑑編西漢文二十一卷東漢文十九卷共四<lb/>
　　十卷前鑑自序<lb/>
　　陳鑑宋史無傳自署為建安人其始末亦無考序<lb/>
　　作于端平甲午按甲午為宋理宗端平元年稱余<lb/>
　　作兩漢史節積十餘年而功始竟至若名公鉅卿<lb/>
<pb n="KR2n0009_WYG_006-49b"/>
　　忠言嘉謨何敢一字妄加節畧是以别為一編云<lb/>
　　云考馬端臨文獻通考載陶氏西漢文類二十卷<lb/>
　　竇氏東漢文類三十卷初未言及此書其史部中<lb/>
　　亦不録陳鑑史節豈鑑本非知名之士著述不顯<lb/>
　　于時抑其書未經付刋逮元而始有是刻耶<lb/>
　　收藏二印無考<lb/>
<pb n="KR2n0009_WYG_006-50a"/>
　　闕補西漢文卷六<hi>十八</hi>卷十六<hi>七之十</hi>東漢文巻十<lb/>
　　三<hi>十八</hi>
三國志文類<hi>二函冊二十</hi>
　　六十卷無編纂姓氏<lb/>
　　馬端臨文獻通考載三國文類四十卷引陳振孫<lb/>
　　語曰不知何人集考宋史藝文志亦稱是書不知<lb/>
　　集者名氏然所載係六十卷與通考異今觀此本<lb/>
　　卷數適與藝文志符合則端臨所稱四十卷者尚<lb/>
<pb n="KR2n0009_WYG_006-50b"/>
　　非全書得此元刋亦足證宋本之誤矣<lb/>
　　明著莊王鍾鉉藏本印記見前餘無考<lb/>
　<lb/>
　<lb/>
　<lb/>
　<lb/>
續文章正宗<hi>一函十冊</hi>
　　宋真徳秀撰二十巻後宋倪澄梁椅鄭圭三序<lb/>
<pb n="KR2n0009_WYG_006-51a"/>
　　前宋版續文章正宗祗載倪澄鄭圭二序不録梁<lb/>
　　椅序文葢閲嵗久而佚其一篇也此本出自元刋<lb/>
　　橅印雖所不及然三序得全亦參考之一助按兩<lb/>
　　浙名賢録梁椅字子奇麗水人登嘉熙進士第除<lb/>
　　太常寺丞權禮部郎官晚年慕程朱之學編輯遺<lb/>
　　論名曰論語翼<lb/>
　　明徐達藏本有魏國公印嚴嵩亦經收藏有鈐山<lb/>
　　堂印考明史徐達字天徳濠人年二十二従太祖<lb/>
<pb n="KR2n0009_WYG_006-51b"/>
　　軍所向克捷謀畧甲諸將初以平呉功封信國公<lb/>
　　洪武三年進封魏國公十八年卒年五十四追封<lb/>
　　中山王諡武寧嚴嵩字惟中分宜人舉𢎞治十八<lb/>
　　年進士改庶吉士授編修移疾歸讀書鈐山十年<lb/>
　　還朝進侍講累官至華葢殿大學士太子太師竊<lb/>
　　政二十年天下咸目為奸臣年八十五黜為民寄<lb/>
　　食墓舍以卒今觀書中本有禮部官書朱文長印<lb/>
　　俱為嵩鈐山堂諸印所掩考明禮部尚書鄭賜奉<lb/>
<pb n="KR2n0009_WYG_006-52a"/>
　　詔訪賜遺書係永樂四年之事徐達以洪武十<lb/>
　　八年先卒則知此書乃先為達所藏而後入于<lb/>
　　禮部者至嵩以私印鈐葢官印之上明是嵩入<lb/>
　　直文淵閣仍掌禮部事時攘取官書以為已有<lb/>
　　小人貪邪無所不至即一書可見矣劉文燿印<lb/>
　　無考<lb/>
　<lb/>
　<lb/>
<pb n="KR2n0009_WYG_006-52b"/>
　<lb/>
　<lb/>
類編層瀾文選<hi>一函四冊</hi>
　　前集十卷後集十卷續集十卷别集十卷共四十<lb/>
　　卷無編集姓氏<lb/>
　　此書前後俱無序跋前集目録前有未記識語稱<lb/>
　　將舊集所選古文重加増錄分為前後續别四集<lb/>
　　前集類編賦詩雜語雜著以便初學者誦習後續<lb/>
<pb n="KR2n0009_WYG_006-53a"/>
　　别三集類編記傳等作以便作文者披閲云云其<lb/>
　　書始自楚騷終于北宋毎卷標題下别行刋雲坡<lb/>
　　家塾鼎新刋行係當時帖括之書書賈刻以謀利<lb/>
　　者故仿宋巾箱本式取易售耳<lb/>
　　蕭徳源收藏印無考<lb/>
　<lb/>
　<lb/>
　　闕補前集目録<hi>五六</hi>後集卷八<hi>五六</hi>
<pb n="KR2n0009_WYG_006-53b"/>
新編古賦題<hi>二函八冊</hi>
　　前集十卷後集八卷共十八卷不載編集人名氏<lb/>
　　此與前部同類之書也亦仿巾箱本式標題下别<lb/>
　　行刋翠巖劉氏家塾新編兩集目録後均有木記<lb/>
　　識語紀年為天厯己巳庚午係元文宗初年刋行<lb/>
　　之本其書于經史子集中類纂賦題各疏本末于<lb/>
　　下葢為應試者揣摩之用前集仍有未備爰纂後<lb/>
　　集以補之<lb/>
<pb n="KR2n0009_WYG_006-54a"/>
　　明毘陵周氏藏本印記見前尚古堂印無考<lb/>
　<lb/>
　<lb/>
　<lb/>
　<lb/>
　　闕補後集巻三<hi>一二</hi>
新編事文類聚翰墨全書<hi>十函冊八十</hi>
　　元劉應季編甲集十三卷乙集九卷丙集五卷丁<lb/>
<pb n="KR2n0009_WYG_006-54b"/>
　　集五卷戊集五卷已集七卷庚集二十四卷辛集<lb/>
　　十卷壬集十二卷癸集十一卷後甲集八卷後乙<lb/>
　　集三卷後丙集六卷後丁集八卷後戊集九卷共<lb/>
　　一百三十四卷前元熊禾序並全書總目及諸道<lb/>
　　圖<lb/>
　　考宋建安祝穆撰事文類聚一書先以羣書要語<lb/>
　　次以古今事實次以古今文集分綱列目採摭頗<lb/>
　　詳此本雖襲其名而所分門類二十有五皆取便<lb/>
<pb n="KR2n0009_WYG_006-55a"/>
　　于書問之往來文翰之酬應世俗鄙俚之言無所<lb/>
　　不載非復祝穆所輯之舊矣劉應李熊禾元史俱<lb/>
　　無傳凌迪知萬姓統譜載應李字希泌建陽人初<lb/>
　　名棨登咸淳甲戌進士調建陽主簿入元不仕退<lb/>
　　與熊禾胡廷芳講道于淇源山後建化龍書院于<lb/>
　　莒澤聚徒講授學者雲集顧嗣立元詩選載熊鉌<lb/>
　　字位辛初名禾字去非居建陽之鼇峯志求濂洛<lb/>
　　之學訪朱子門人輔氏而従遊焉宋度宗咸淳十<lb/>
<pb n="KR2n0009_WYG_006-55b"/>
　　年登進士第授寧武州司户參軍宋亡遂隠不仕<lb/>
　　創雲谷書院四方來學者翕然歸之<lb/>
　　闕補後乙集目録<hi>一</hi>
　<lb/>
　<lb/>
　<lb/>
　<lb/>
欽定天禄琳琅書目卷六<lb/>
</p>
<p>
</p>
  </div>
</body>
</text>
</TEI>
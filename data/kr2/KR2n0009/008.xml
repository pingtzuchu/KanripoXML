<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0009_WYG_008-1a"/>
欽定四庫全書<lb/>
欽定天禄琳琅書目卷八<lb/>
　明版史部<lb/>
廿一史<hi>八十函十冊五百五</hi>
　　明萬厯間奉勅刋史記漢司馬遷撰宋裴駰集解<lb/>
　　唐司馬貞索隠張守節正義一百三十卷前貞索<lb/>
　　隠前後二序補史記序駰集解序守節正義序論<lb/>
　　例諡法解漢書漢班固撰唐顔師古注一百卷前<lb/>
<pb n="KR2n0009_WYG_008-1b"/>
　　師古漢書序例宋余靖刋誤進表宋祁叅校諸本<lb/>
　　目録劉之問識語後漢書宋范蔚宗撰唐章懐太<lb/>
　　子賢注一百三十卷内志三十卷梁劉昭注補前<lb/>
　　宋余靖序三國志晉陳夀撰宋裴松之注六十五<lb/>
　　卷晉書唐太宗御撰一百三十卷後附唐楊齊宣<lb/>
　　序並音義三卷宋書梁沈約撰一百卷南齊書梁<lb/>
　　蕭子顯撰五十九卷前宋曽鞏序梁書唐姚思㢘<lb/>
　　撰五十六卷陳書唐姚思㢘撰三十六卷前宋曽<lb/>
<pb n="KR2n0009_WYG_008-2a"/>
　　鞏序魏書齊魏收撰一百十四卷前宋劉攽等序<lb/>
　　北齊書隋李百藥撰五十卷周書唐令狐徳棻等<lb/>
　　撰五十卷前宋梁燾等序南史唐李延夀撰八十<lb/>
　　卷北史唐李延夀撰一百卷隋書唐魏徴長孫無<lb/>
　　忌等撰八十五卷唐書宋歐陽修宋祁撰二百二<lb/>
　　十五卷前宋曽公亮等進書表後宋董衝唐書釋<lb/>
　　音二十五卷五代史宋歐陽修撰七十四卷前宋<lb/>
　　陳師錫序宋史元脱脱<hi>今改正曰托克托</hi>等撰四百九十<lb/>
<pb n="KR2n0009_WYG_008-2b"/>
　　六卷遼史元脱脱等撰一百十六卷前脱脱等進<lb/>
　　書表金史元脱脱等撰一百三十五卷前元阿魯<lb/>
　　圖<hi>今改正曰阿嚕圖</hi>進書表元史明宋濓王褘等撰二百<lb/>
　　十卷前明李善長等進書表<lb/>
　　明萬厯二十一年刻十三經既成隨於二十四年<lb/>
　　開雕此書閲十有一載至三十四年竣事版式與<lb/>
　　十三經同所列較刋重修之祭酒司業銜名亦倣<lb/>
　　前式<lb/>
<pb n="KR2n0009_WYG_008-3a"/>
史記<hi>四函四冊二十</hi>
　　漢司馬遷撰宋裴駰集解唐司馬貞補三皇本紀<lb/>
　　并索隠張守節正義一百三十卷前守節正義序<lb/>
　　貞索隠序補史記序裴駰集解序後貞索隠後序<lb/>
　　明仿宋刋畧得形似而已<lb/>
　　明趙宦光藏本按姑蘇志宦光字凡夫太倉人卜<lb/>
　　居於寒山所著書多至數十種而尤専精字學創<lb/>
　　作草篆説文長箋是其所獨解也餘印無考<lb/>
<pb n="KR2n0009_WYG_008-4a"/>
史記<hi>六函冊六十</hi>
　　篇目同前<lb/>
　　此與前書同出一版前書目錄後之第三行四行<lb/>
　　有割去重補之痕當是明人所記刻書年月書賈<lb/>
　　以其形似宋版故為割去此書目録後無史記目<lb/>
　　録終五字而有校對宣徳郎秘書省正字張來𨽻<lb/>
　　書木記較前書所補之痕増寛一倍若果為原版<lb/>
　　所有前書何以割去即或割之而補痕寛窄何以<lb/>
<pb n="KR2n0009_WYG_008-4b"/>
　　不合按秘書省正字雖是宋代官名而張來者亦<lb/>
　　無可考其為書賈欲偽充宋槧别刋目録未葉増<lb/>
　　入木記彰彰然矣<lb/>
　　明興宗第四子衡王允熞藏本有衡王圖書餘印無考<lb/>
　<lb/>
　<lb/>
　　闕補傳七<hi>六</hi>傳五十<hi>二十四/</hi>傳六十<hi>六</hi>傳六十三<lb/>
　　<hi>十九</hi>傳六十七<hi>八</hi>
<pb n="KR2n0009_WYG_008-5a"/>
漢書<hi>六函冊六十</hi>
　　漢班固撰唐顔師古注一百卷前叙例一卷<lb/>
　　此書未知誰氏所刋字畫頗具顔體似係明初之本<lb/>
　　闕補傳二十八之傳三十六<hi>全</hi>傳七十二<hi>一二</hi>
漢書<hi>五函冊四十</hi>
　　篇目同前<lb/>
　　仿宋本橅印紙質頗佳而字拙墨淡惜不能稱之<lb/>
　　武林高氏藏本印記見前餘印無考<lb/>
<pb n="KR2n0009_WYG_008-6a"/>
</p>
<p>
<pb n="KR2n0009_WYG_008-7a"/>
</p>
<p>
<pb n="KR2n0009_WYG_008-8a"/>
　<lb/>
　<lb/>
　　闕補𫝊三十三<hi>四</hi>𫝊五十九<hi>六</hi>
後漢書<hi>六函册六十</hi>
　　宋范蔚宗撰梁劉昭補志唐章懐太子賢注一百<lb/>
　　三十卷前宋余靖進刋誤表<lb/>
　　與漢書前一部同版紙墨亦復相等<lb/>
　　闕補紀四<hi>十三</hi>𫝊九<hi>三/四</hi>𫝊二十<hi>一二</hi>
<pb n="KR2n0009_WYG_008-8b"/>
後漢書<hi>八函四册五十</hi>
　　篇目同前不載宋余靖表<lb/>
　　版式長短不齊其中亦有似宋刋者係書賈得不<lb/>
　　全舊版従而補成耳<lb/>
　　書中冇清虚𤣥妙之寶考明史世宗好修齋醮嘗<lb/>
　　命夏言充監禮使湛若水顧鼎臣充導引官鼎臣<lb/>
　　進步虚詞七章上嘉之自是詞臣多以青詞干進<lb/>
　　繼又以道士邵元節為禮部尚書加方士陶仲文<lb/>
<pb n="KR2n0009_WYG_008-9a"/>
　　少師則所謂清虚𤣥妙當為世宗之寶也陸氏春<lb/>
　　雨堂印無考<lb/>
　<lb/>
　<lb/>
　<lb/>
　<lb/>
　　闕補志十<hi>三四</hi>𫝊七十<hi>十二之十五</hi>
晉書<hi>六函册六十</hi>
<pb n="KR2n0009_WYG_008-9b"/>
　　唐太宗御撰一百三十卷載記前有太宗序各卷<lb/>
　　後附唐楊齊宣音義<lb/>
　　字畫不能圓勁係翻刻使然宋諱仍従缺筆亦沿<lb/>
　　原版之舊<lb/>
　　闕補志三志四<hi>全</hi>志十五<hi>二十六</hi>
晉書<hi>十二函一百册</hi>
　　篇目同前<lb/>
　　此亦従宋版翻出以刋行在先橅印較為清朗其<lb/>
<pb n="KR2n0009_WYG_008-10a"/>
　　目録後仍存淳熈丁未季春宏文館校刻一行葢<lb/>
　　刻是書者竟欲作宋槧為賈利之資耳<lb/>
　　明蔣文藻藏本李目華六研齋筆記文藻與姚丹<lb/>
　　邱同𨼆大雲執師資之禮書畫皆步趨之頗臻其<lb/>
　　妙餘印無考<lb/>
　<lb/>
　<lb/>
　<lb/>
<pb n="KR2n0009_WYG_008-10b"/>
　　三十四<hi>二十一</hi>傳五十四<hi>十七/</hi>載記十四<hi>三十九</hi>
晉書<hi>十函冊一百</hi>
　　篇目同前<lb/>
　　與第一部同版橅印稍後<lb/>
晉書<hi>十二函一百冊</hi>
　　篇目同前前有明人序序闕末葉失其名又太宗<lb/>
　　原序<lb/>
　　明人序稱舊版存南國子學宫久多脱誤邑人周<lb/>
<pb n="KR2n0009_WYG_008-11a"/>
　　文學若年氏見宋祕閣本欣然授之剞劂未成而<lb/>
　　卒丁進士孟嘉委産續成云云今以版式字畫較<lb/>
　　之與前第一部大畧相似可知是書之版大半皆<lb/>
　　出翻刻但惜此序闕去末葉不知其名而他本欲<lb/>
　　求此失名之序復不可得總由書賈作偽割去者<lb/>
　　多也周若年丁孟嘉爵里俱未詳<lb/>
　　闕補志十五<hi>三十九</hi>志十九<hi>五/</hi>傳六十六<hi>十</hi>傳九<lb/>
　　十<hi>九十七二</hi>載記十<hi>二十二/</hi>載記十二<hi>五</hi>
<pb n="KR2n0009_WYG_008-11b"/>
梁書<hi>一函十冊</hi>
　　唐姚思㢘撰五十六卷<lb/>
　　此明南監本版心中有稱嘉靖八年補刋者亦有<lb/>
　　稱九年及十年者亦有不記刋刻之年者是其中<lb/>
　　本有舊版不盡為南監所梓行者矣<lb/>
　　收藏印記無考<lb/>
<pb n="KR2n0009_WYG_008-12a"/>
　　闕補傳四十<hi>九</hi>
梁書<hi>二函册二十</hi>
　　篇目同前<lb/>
　　與晉書版式相等其中間有字畫模糊者當是宋<lb/>
　　槧所遺殘版<lb/>
　　闕補紀一<hi>四十</hi>紀二<hi>十六四/二十</hi>紀三<hi>十九八/三十</hi>紀四<hi>二三</hi>
　　<hi>九</hi>紀五<hi>八/</hi>傳一<hi>五一七/十</hi>傳五<hi>十/</hi>傳六<hi>七/十</hi>傳七<hi>三七</hi>傳<lb/>
　　八<hi>五三十</hi>傳九<hi>一/二</hi>傳十<hi>七/八</hi>傳十一<hi>一/二</hi>傳十二<hi>四五七十</hi>
<pb n="KR2n0009_WYG_008-12b"/>
　　傳十三<hi>六七</hi>傳十五<hi>七/</hi>傳十六<hi>十二/十五</hi>傳十七<hi>七八</hi>傳十<lb/>
　　八<hi>九</hi>傳二十<hi>八/十</hi>　<hi>九/</hi>傳二十七<hi>十五四十六二十</hi>傳二<lb/>
　　十八<hi>十九</hi>傳二十九<hi>八三/十</hi>傳三十<hi>四/六</hi>傳三十三<hi>十三</hi>
　　<hi>十四</hi>傳三十五<hi>一之四/十一</hi>傳三十七<hi>一/二</hi>傳三十八<hi>二四</hi>
　　傳三十九<hi>一十十一二</hi>傳四十<hi>三之/六</hi>傳四十一<hi>九</hi>傳<lb/>
　　四十二<hi>十十十一二  三</hi>傳四十三<hi>十三/十九</hi>　<hi>十四</hi>傳四十<lb/>
　　四<hi>二十三二  五</hi>　<hi>二十二/二十六</hi>傳四十八<hi>三十二之三十三三十八  四十</hi>
　　<hi>四十二</hi>傳四十九<hi>八/</hi>傳五十<hi>二十五/二</hi>　<hi>六</hi>
<pb n="KR2n0009_WYG_008-13a"/>
陳書<hi>二函册十六</hi>
　　唐姚思㢘撰三十六卷目録後有宋曽鞏序<lb/>
　　版心上方有割補處其字畫版式與梁書前一部<lb/>
　　同葢去嘉靖某年刋補字樣圖作宋槧也<lb/>
　　書中有裴字并閒主人二印鈐版心補紙之上明<lb/>
　　係書賈作偽以掩補痕者其裴字乃取裴菴印左<lb/>
　　方之字觀裴菴印與李葆貞慶東兩印每牽連並<lb/>
　　用篆法俱不工印色復相似皆出偽造無疑均不<lb/>
<pb n="KR2n0009_WYG_008-13b"/>
　　足録惟有沈率祖印篆刻頗精惜其人不可考又<lb/>
　　秀峯方文印考廬山志有開先寺<lb/>
　本朝更名曰秀峯此書或經收藏也<lb/>
　<lb/>
　<lb/>
　　闕補紀一<hi>二</hi>紀四<hi>四/</hi>傳十一<hi>四/</hi>傳十三<hi>十三</hi>傳十<lb/>
　　四<hi>七</hi>傳十五<hi>五/</hi>傳十八<hi>十三/</hi>傳二十一<hi>十五</hi>傳二<lb/>
　　十七<hi>四</hi>
<pb n="KR2n0009_WYG_008-14a"/>
陳書<hi>一函册十二</hi>
　　篇目同前<lb/>
　　字畫糢糊係新舊參半之板與梁書後一部同<lb/>
　　闕補目録<hi>六</hi>紀一<hi>八/</hi>紀二<hi>十四/十</hi>紀三<hi>九/十</hi>傳一<hi>五/九</hi>　<hi>七</hi>
　　傳二<hi>七</hi>傳三<hi>五/六</hi>傳五<hi>十一/十</hi>傳六<hi>三/</hi>傳十三<hi>十七</hi>傳<lb/>
　　十五<hi>四五五十</hi>傳十六<hi>三/</hi>傳二十二<hi>四/五</hi>傳二十五<hi>十七</hi>
　　傳二十八<hi>十四十五</hi>傳二十九<hi>十三十四</hi>
北齊書<hi>四函册二十</hi>
<pb n="KR2n0009_WYG_008-14b"/>
　　隋李百藥撰五十卷<lb/>
　　版式亦與梁書後一部同兼屬一時橅印之本<lb/>
周書<hi>一函十册</hi>
　　唐令狐徳棻等撰五十卷目録後有宋梁燾等序<lb/>
　　版心上方亦間載嘉靖補刋之年其年分並與前<lb/>
　　梁書脗合<lb/>
周書<hi>一函十册</hi>
　　篇目同前<lb/>
<pb n="KR2n0009_WYG_008-15a"/>
　　版心上方亦經割補其無補刋字様之葉字畫反<lb/>
　　較清朗者橅印在先也<lb/>
　　宛陵太守藏本其子翰臣亦無考<lb/>
　<lb/>
　<lb/>
　　闕補紀八<hi>一</hi>傳二十四<hi>一/</hi>傳二十八<hi>十八之二十</hi>
舊唐書<hi>五函冊二十</hi>
　　石晉劉昫撰二百卷前明聞人銓文徵明楊循吉<lb/>
<pb n="KR2n0009_WYG_008-15b"/>
　　三序<lb/>
　　聞人銓序稱劉氏唐書欝絶不傳酷志刋復苦無<lb/>
　　善本逮弭節姑蘇窮搜力索呉令朱子得列傳於<lb/>
　　光禄張氏長洲賀子得紀志於守溪公遺籍俱出<lb/>
　　宋時模板旬月之間二美璧合乃督同蘇庠嚴為<lb/>
　　校刻司訓沈子獨肩斯任効勤四載書幸成編匱<lb/>
　　直千金刻未竟業石江歐陽公聞而助以厚鎰午<lb/>
　　山馮子西郭陳子以迨郡邑諸長貳成力輔以終<lb/>
<pb n="KR2n0009_WYG_008-16a"/>
　　事肇工於嘉靖乙未卒刻於嘉靖戊戌云云詮循<lb/>
　　吉明史俱無傳按朱彞尊明詩綜小序詮字邦正<lb/>
　　餘姚人嘉靖丙戌進士除寶應知縣擢山西道御<lb/>
　　史巡視兩闗歴湖廣按察副使有芷蘭集今觀書<lb/>
　　中列銜稱督學畿南彞尊作小序時未經考及循<lb/>
　　吉字君謙呉縣人成化甲辰進士除禮部主事以<lb/>
　　病乞歸有松籌堂集徴明見前所云司訓沈子名<lb/>
　　桐嘉興人詮之門人也<lb/>
<pb n="KR2n0009_WYG_008-16b"/>
　　闕補紀十二<hi>二十三</hi>志二十<hi>十九/</hi>志二十四<hi>十三</hi>
　　傳一百十五<hi>三</hi>傳一百三十五上<hi>二</hi>傳一百五十<lb/>
　　下<hi>十</hi>
五代史記<hi>一函五册</hi>
　　宋歐陽修撰徐無黨注七十四卷前宋陳師錫序<lb/>
　　版之徑圍較諸史縮十之三葢取便行篋所攜者<lb/>
南唐書<hi>一函八册</hi>
　　宋馬令撰三十巻前令自序二篇<lb/>
<pb n="KR2n0009_WYG_008-17a"/>
　　馬令陽羡人具序作於崇寧乙酉按乙酉為宋徽<lb/>
　　宗崇寧四年陳振孫書録解題稱其書畧備紀傳<lb/>
　　體而亦言徐鉉湯悦之疎畧焉此書雖係坊間刻<lb/>
　　梓而字畫清朗紙墨精潔亦足為插架之珍也<lb/>
　　檇李項篤夀藏本有萬卷樓印篤夀見前餘印無<lb/>
　　考<lb/>
　<lb/>
　<lb/>
<pb n="KR2n0009_WYG_008-17b"/>
　<lb/>
　<lb/>
文公先生資治通鑑綱目<hi>六函冊六十</hi>
　　宋朱子編五十九卷前批抹綱目凡例次朱子綱<lb/>
　　目凡例次朱子序例王幼學集覽序例尹起莘發<lb/>
　　明序次朱子與趙師淵論綱目書附宋王柏識語<lb/>
　　此書仿宋槧式不能精善所採王幼學集覽尹起<lb/>
　　莘發明汪克寛考異皆分標於綱目毎條之下其<lb/>
<pb n="KR2n0009_WYG_008-18a"/>
　　中亦間有載陳濟正誤者數人之名皆於每卷標<lb/>
　　題後按行分列并稱京兆劉寛裕刋行寛裕為何<lb/>
　　如人不可考按汪克寛陳濟皆明人而書首所載<lb/>
　　綱目凡例視各卷之版縮半寸餘似是従他本割<lb/>
　　取補入葢凡例従宋王柏識語有鋟梓於涵古堂<lb/>
　　與同志共之之語書賈得是書不知克寛濟為明<lb/>
　　人欲借柏識語以充宋槧耳克寛字仲裕祁門人<lb/>
　　元舉於鄉不第遂𨼆居教授明初預修元史程敏<lb/>
<pb n="KR2n0009_WYG_008-18b"/>
　　政目為史局第一人見凌迪知萬姓統譜陳濟字<lb/>
　　伯載武進人成祖詔修永樂大典用大臣薦以布<lb/>
　　衣召為都總裁書成授右贊善明史有傳<lb/>
　　收藏印記無考<lb/>
<pb n="KR2n0009_WYG_008-19a"/>
　<lb/>
　<lb/>
　<lb/>
　<lb/>
資治通鑑綱目<hi>八函六册五十</hi>
　　宋朱子編五十九卷前明憲宗序次綱目凡例目<lb/>
　　録次綱目凡例後附宋王幼學習覽五十九卷并<lb/>
　　序尹起莘發明五十九卷并序續綱目二十七卷<lb/>
<pb n="KR2n0009_WYG_008-19b"/>
　　幷憲宗序續綱目凡例商輅萬安等進書表<lb/>
　　憲宗綱目序稱傳刻既久間有缺訛甚至書法與<lb/>
　　所著凡例提要或有不同是以後人疑焉有考異<lb/>
　　考証之作嘗求其故葢凡例提要乃朱子親筆以<lb/>
　　授門人使據之以成書及書既成再加筆削則隨<lb/>
　　事立文時有小異而大體終不出乎勸懲之外所<lb/>
　　有書法與凡例小異無大闗涉者悉仍其舊盡去<lb/>
　　考異考證不使並傳此重刋綱目之意也續綱目<lb/>
<pb n="KR2n0009_WYG_008-20a"/>
　　序稱宋元二代之史迄無定本雖有長編續編之<lb/>
　　作然概以朱子書法未能盡合乃申勅儒臣遵朱<lb/>
　　子成例編纂二史上接綱目共為一書此重編續<lb/>
　　綱目之意也其書刻印精良紙潔墨潤洵推明刻<lb/>
　　善本當時董其事者為商輅萬安考明史輅字宏<lb/>
　　載淳安人登正統十年進士及第除修撰歴官至<lb/>
　　吏部尚書進謹身殿大學士加少保卒贈太傅諡<lb/>
　　文毅安字循吉眉州人正統十三年進士改庶吉<lb/>
<pb n="KR2n0009_WYG_008-20b"/>
　　士授編修累官至吏部尚書進華葢殿大學士加<lb/>
　　少傅卒贈太師諡文康恩遇常優於輅而品節則<lb/>
　　逺不逮焉<lb/>
　　明内府藏本有廣運之寶表章經史之寶<lb/>
<pb n="KR2n0009_WYG_008-21a"/>
　<lb/>
　<lb/>
資治通鑑綱目<hi>八函四册五十</hi>
　　篇目同前<lb/>
　　此坊間翻刻之本橅印之工次於前部<lb/>
資治通鑑綱目<hi>六函二册四十</hi>
　　篇目同前闕王幼學集覽尹起莘發明<lb/>
　　考明王圻續文獻通考所載朱子資治通鑑綱目<lb/>
<pb n="KR2n0009_WYG_008-21b"/>
　　王幼學集覽尹起莘發明皆各為單行之書此本<lb/>
　　以正續綱目合裝則本文已成全帙雖無集覽發<lb/>
　　明正不得以闕佚棄之<lb/>
　　書中有項氏家藏汪氏象家二印篆文杜撰昧於<lb/>
　　古法又二印字畫糢糊不可辨識均出書賈僞造<lb/>
　　之手不足存也<lb/>
資治通鑑綱目<hi>六函二册四十</hi>
　　篇目同前闕續通鑑綱目<lb/>
<pb n="KR2n0009_WYG_008-22a"/>
　　憲宗續綱目序有朱子通鑑綱目既命儒臣重加<lb/>
　　校定鋟梓頒行之語是續綱目未成帙時此書已<lb/>
　　𫝊宇内非始全而終闕也明矣<lb/>
　　明内府所鈐之寶與前第一部同又有道卿頓首<lb/>
　　印考明太學進士題名碑有吴道卿者山東平山<lb/>
　　衞人隆慶五年進士或即其人餘印無考<lb/>
　<lb/>
　<lb/>
<pb n="KR2n0009_WYG_008-22b"/>
　<lb/>
　<lb/>
　<lb/>
　<lb/>
　<lb/>
資治通鑑綱目集説<hi>八函二冊六十</hi>
　　明扶安輯綱目五十九卷前編二卷首列朱子序<lb/>
　　例次朱子與趙師淵論綱目書次元汪克寛考異<lb/>
<pb n="KR2n0009_WYG_008-23a"/>
　　序徐昭文考證序宋王幼學集覽序明陳濟正誤<lb/>
　　序馮智舒質實序尹起莘發明序元掲徯斯書法<lb/>
　　序次歴代先儒姓氏次明晏宏識語次朱子綱目<lb/>
　　凡例綱目目録次明劉璣序<lb/>
　　劉璣序稱鎮守陜西束齋晏先生集胡三省音注<lb/>
　　吕東萊大事記少微通鑑大明一統志邱濟世史<lb/>
　　正綱諸家之説合而為一稿雖其師馬平扶先生<lb/>
　　自立然實託諸先生以成之也又稱馬平諱安字<lb/>
<pb n="KR2n0009_WYG_008-23b"/>
　　世寧卒年七十有二朝廷賜祠額昭義䕃其姪孫數<lb/>
　　人束齋名宏字約之云云考明史職官志有以文臣<lb/>
　　而稱鎮守者永樂時命尚書侍郎都御史少卿等官<lb/>
　　巡行天下初名巡撫亦名鎮守後定為巡撫或加提<lb/>
　　督或加賛理參賛並總督諸名不復稱鎮守惟内監<lb/>
　　為鎮守者始于洪熙徧于正統凡各省鎮無不有之<lb/>
　　至嘉靖八年後始革今按璣序作於嘉靖己丑正嘉<lb/>
　　靖八年其猶稱晏宏為鎮守則為宦官無疑矣而扶<lb/>
<pb n="KR2n0009_WYG_008-24a"/>
　　安之賜祠賜䕃亦明代内寺㤙倖之常數也<lb/>
　　王道浚收藏諸印無考<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0009_WYG_008-24b"/>
通鑑紀事本末<hi>四函四冊二十</hi>
　　宋袁樞編四十二卷前宋楊萬里趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>元陳良<lb/>
　　弼三序<lb/>
　　前宋版中是書有三部宋印者二元印者一寛行<lb/>
　　大字精妙出羣此本橅刻雖亦清朗然不免相形<lb/>
　　見絀矣<lb/>
厯代通鑑纂要<hi>四函冊四十</hi>
　　明𢎞治間奉勅輯九十二卷前明武宗序次李東<lb/>
<pb n="KR2n0009_WYG_008-25a"/>
　　陽等進書表及編纂儒臣銜名次凡例次引用書<lb/>
　　目次先儒姓氏<lb/>
　　武宗序作於正徳二年稱孝宗好觀通鑑綱目苦<lb/>
　　其繁多特勅儒臣撮其要畧賜名纂要昔在東宫<lb/>
　　預聞是舉乃𢎞治乙丑冬翰林以首帙備講讀又<lb/>
　　明年丁夘夏始克成編云云考明史武宗印位於<lb/>
　　𢎞治十八年五月明年丙寅改元正徳又明年丁<lb/>
　　夘即正徳二年所云𢎞治乙丑乃𢎞治十八年也<lb/>
<pb n="KR2n0009_WYG_008-25b"/>
　　是書之作葢創始於𢎞治之末而藏事於正徳二<lb/>
　　年者觀其紙墨精良當是橅印最初之本<lb/>
　　明内府藏本有廣運之寳表章經史之寳<lb/>
<pb n="KR2n0009_WYG_008-26a"/>
　<lb/>
　　闕補卷五十二<hi>四十二</hi>
歴代通鑑纂要<hi>六函册六十</hi>
　　篇目同前<lb/>
　　此係通行之本橅印逺遜前部<lb/>
　　闕補卷八<hi>五六</hi>
通鑑總𩔖<hi>二函册十六</hi>
　　宋沈樞撰二十卷前宋樓鑰序<lb/>
<pb n="KR2n0009_WYG_008-26b"/>
　　前元版中有是書以此較之橅刻則猶出其上也<lb/>
少微通鑑節要<hi>六函册三十</hi>
　　宋江贄撰外紀節要四卷通鑑節要五十卷前明<lb/>
　　武宗序次歴代帝王𫝊授總圖後附資治通鑑節<lb/>
　　要續編三十卷<lb/>
　　考凌迪知萬姓統譜江贄字叔圭崇安人初遊上<lb/>
　　庠與龔深之以學易並著名𨼆居里中近臣薦其<lb/>
　　賢明不赴政和中太史奏少微星見賜號少微先<lb/>
<pb n="KR2n0009_WYG_008-27a"/>
　　生所著通鑑節要行於世其説與王圻續文獻通<lb/>
　　考所載畧同武宗序稱偶檢少㣲通鑑悦之詳不<lb/>
　　至泛畧不至疎一開卷間首尾具見前日纂要之<lb/>
　　修亦備採擇第嵗久字畫糢糊因命司禮監重刻<lb/>
　　之又附宋元節要續編於其後云云書中不著撰<lb/>
　　續編人姓氏前扶安通鑑綱目集説載歴代先儒<lb/>
　　姓氏内稱建陽劉剡字用章號仁齋著少微宋元<lb/>
　　二鑑是通鑑節要續編正為劉剡所作也<lb/>
<pb n="KR2n0009_WYG_008-27b"/>
　　明内府藏本有廣運之寶<lb/>
　<lb/>
　<lb/>
　<lb/>
　<lb/>
　<lb/>
　　卷二十　卷二十一<lb/>
少微通鑑節要<hi>五函册四十</hi>
<pb n="KR2n0009_WYG_008-28a"/>
　　篇目同前<lb/>
　　此亦正徳間初印本紙墨俱極光潔有廣運之寶<lb/>
　<lb/>
　<lb/>
　<lb/>
　<lb/>
　　闕補續編卷二十三<hi>四十六</hi>
呉越春秋<hi>一函四册</hi>
<pb n="KR2n0009_WYG_008-28b"/>
　　漢趙曄著元徐天祐音註十卷前天祐序<lb/>
　　趙曄字長君山隂人嘗従杜撫受韓詩所著有詩<lb/>
　　細歴神淵并此書見後漢書徐天祐字受之越州<lb/>
　　人見凌迪知萬姓統譜天祐序稱此書越嘗鋟梓<lb/>
　　嵗久不存汴梁劉侯治越重刻於學侯名世昌世<lb/>
　　大其字云云卷十後刋大徳十年丙午三月音注<lb/>
　　越六月書成刻版十二月畢工又刋文林郎國子<lb/>
　　監書庫官徐天祐音注并列紹興路學官及提調<lb/>
<pb n="KR2n0009_WYG_008-29a"/>
　　學校官銜名考宋史職官志淳化後改國子監印<lb/>
　　書錢物所為國子監書庫官而元史百官志無國<lb/>
　　子書庫之名又考萬姓統譜稱天祐登進士第徳<lb/>
　　祐二年以文林郎國庫書監召不赴云云按徳祐<lb/>
　　為宋瀛國公年號則知天祐本宋末人入元不仕<lb/>
　　其結銜葢於刻音注時追叙宋官耳此本目録後<lb/>
　　有萬歴丙戌之秋武林馮念祖重梓於卧龍山房<lb/>
　　木記考卧龍為越郡山名則又因元版而翻刻於<lb/>
<pb n="KR2n0009_WYG_008-29b"/>
　　越中者其橅印極精固翻版最佳之本也<lb/>
十六國春秋<hi>二函册十二</hi>
　　後魏崔鴻撰一百巻前明朱國祚序并載北齊魏<lb/>
　　收撰崔鴻本傳<lb/>
　　朱國祚序稱此書不傳已久屠侍御之孫喬孫與<lb/>
　　諸友校讐其闕於是此書復完云云目録後列喬<lb/>
　　孫及同校姓氏十人末行稱萬歴三十七年蘭暉<lb/>
　　堂鏤版是此書為明代新刋非仿舊翻刻之本故<lb/>
<pb n="KR2n0009_WYG_008-30a"/>
　　字畫俱極清朗國祚字兆隆秀水人萬厯十一年<lb/>
　　進士第一歴官至武英殿大學士累加少傅兼太<lb/>
　　子太傅卒贈太傅諡文恪立朝能持大體詳見明<lb/>
　　史本傳喬孫爵里未詳<lb/>
　　闕補卷八<hi>三四</hi>卷十三<hi>十二/</hi>卷三十九<hi>一二</hi>卷四十四<lb/>
　　<hi>十五</hi>卷五十九<hi>一十二/二  三</hi>卷六十六<hi>九/十</hi>卷七十二<hi>十五</hi>
　　巻七十六<hi>十三之十六</hi>卷七十八<hi>十九/二十</hi>卷八十一<hi>七八</hi>
路史<hi>二函册十六</hi>
<pb n="KR2n0009_WYG_008-30b"/>
　　宋羅泌撰泌子苹註前紀九卷後紀十三卷餘論<lb/>
　　一卷國名記六卷歸愚子大衍數一卷國姓衍慶<lb/>
　　紀原一卷國名紀信一卷路史發揮六卷共三十<lb/>
　　八卷前泌自序餘論前有宋費煇序發揮後有宋<lb/>
　　曽大鼎序<lb/>
　　此書不載刋刻年月惟首卷標題下稱錢塘洪楩<lb/>
　　校刋洪楩未詳其人而橅印頗佳葢亦深於嗜古<lb/>
　　者按乾隆元年有泌裔孫玉藻重刻是書書前載<lb/>
<pb n="KR2n0009_WYG_008-31a"/>
　　明金堡序文稱呉子伯持妙年好古有路史之役<lb/>
　　較訛訂譌斯已精矣云云考金堡仁和人登崇禎<lb/>
　　庚辰進士玉藻刻是書獨載其序者似所刋即従<lb/>
　　呉本摹出然版式字畫不及此本逺甚則知洪本<lb/>
　　逺在呉本之前惜玉藻未得而見之也泌字長源<lb/>
　　江西廬陵人<lb/>
貞觀政要<hi>一函五册</hi>
　　唐呉兢撰元戈直集論十卷前明憲宗序次元呉<lb/>
<pb n="KR2n0009_WYG_008-31b"/>
　　澄序次郭思貞戈直二序次呉兢原序次集論諸<lb/>
　　儒姓氏<lb/>
　　憲宗序稱貞觀政要有元儒士臨川戈直復加考<lb/>
　　訂註釋附載諸儒論説以暢其義顧傳刻嵗久字<lb/>
　　多訛謬因命儒臣重訂刻梓云云是此書之凡有<lb/>
　　集論者皆為元後所刋此本係奉勅重梓紙墨亦<lb/>
　　精然較前金版之書則逺遜其古香古色矣<lb/>
　　明内府藏本有廣運之寳<lb/>
<pb n="KR2n0009_WYG_008-32a"/>
　<lb/>
　<lb/>
貞觀政要<hi>一函五冊</hi>
　　篇目同前<lb/>
　　此書橅印在後乃坊間鬻市之本<lb/>
　　闕補憲宗序<hi>三</hi>吳澄題辭郭思貞戈直二序<hi>全</hi>卷<lb/>
　　四<hi>十七四十八十二十三二十    二  五</hi>卷五<hi>三十九/</hi>卷七<hi>三</hi>卷<lb/>
　　九<hi>二十五二十六</hi>
<pb n="KR2n0009_WYG_008-32b"/>
帝學<hi>一函二冊</hi>
　　宋范祖禹編八卷前齊礪序<lb/>
　　前宋版已有是書卷帙並同<lb/>
　本朝何焯藏本有印記焯字屺瞻長洲縣人翰林院<lb/>
　　編修贈侍讀學士<lb/>
　<lb/>
　<lb/>
厯代君鑒<hi>一函五冊</hi>
<pb n="KR2n0009_WYG_008-33a"/>
　　明代宗御撰五十卷前代宗序<lb/>
　　是書編輯漢唐以來諸君嘉言善行掲曰善可為<lb/>
　　法其惡可為戒者則附之末考明史藝文志惟載<lb/>
　　宣宗御製歴代臣鑒三十七卷而不及代宗此書<lb/>
　　葢自英宗復辟之後代宗御製之書中外已鮮流<lb/>
　　傳且有明一代獨無代宗實録僅以事蹟附見英<lb/>
　　宗實録中故史家遂無従紀載耳此本墨香紙質<lb/>
　　完好如新正不得不以少見珍矣<lb/>
<pb n="KR2n0009_WYG_008-33b"/>
　　明内府藏本有廣運之寶<lb/>
　<lb/>
　<lb/>
文獻通考<hi>二十函一百册</hi>
　　宋馬端臨撰三百四十八卷前明世宗序次元至<lb/>
　　治二年訪文獻通考文移次元王夀延進書表次<lb/>
　　端臨自序<lb/>
　　明世宗序作於嘉靖三年以是書為有益于世特<lb/>
<pb n="KR2n0009_WYG_008-34a"/>
　　命司禮監重刻此本橅印極精所載王夀延進書<lb/>
　　表題延祐六年自稱宏文輔道粹徳真人考延祐<lb/>
　　為元仁宗年號陶宗儀輟耕録載夀延字眉叟杭<lb/>
　　州人出家為道士受知晉邸後以宏文輔道粹徳<lb/>
　　真人管領開元宫所云晉邸者考元史仁宗嘗出<lb/>
　　封懐州懐州即今懐慶本晉地也但進書宜在訪<lb/>
　　書之後而書中所載訪書文移反稱至治二年至<lb/>
　　治為英宗年號按英宗以延祐七年即位明年方<lb/>
<pb n="KR2n0009_WYG_008-34b"/>
　　改元至治則書中所刋必有差悞或至治係至大<lb/>
　　之訛訪書在武宗時未可知也<lb/>
　　明内府藏本有廣運之寶表章經史之寶<lb/>
<pb n="KR2n0009_WYG_008-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0009_WYG_008-35b"/>
　<lb/>
　<lb/>
　<lb/>
　<lb/>
　<lb/>
文獻通考<hi>二十函一百册</hi>
　　篇目同前<lb/>
　　此書橅印稍後墨色亦遜前本<lb/>
<pb n="KR2n0009_WYG_008-36a"/>
　<lb/>
　<lb/>
　<lb/>
文獻通考<hi>二十函一百冊</hi>
　　篇目同前<lb/>
　　此書與第二部紙墨相埒<lb/>
　　闕補卷一百二十三<hi>三十三</hi>
文獻通考<hi>二十函一百冊</hi>
<pb n="KR2n0009_WYG_008-36b"/>
　　篇目同前<lb/>
　　以上三部橅印並出一時皆坊間售本故無内府<lb/>
　　收藏之寶<lb/>
　　闕補卷一百五十二<hi>二</hi>卷三百三<hi>五/六</hi>卷三百四<hi>二三</hi>
文獻通考<hi>十四函冊九十八</hi>
　　篇目同前<lb/>
　　此亦前版而書賈將嘉靖靖字割去補書定字亦<lb/>
　　充宋槧且所鈐廣運之寶篆筆薾弱亦非明時内<lb/>
<pb n="KR2n0009_WYG_008-37a"/>
　　府原璽不足採録<lb/>
　　闕補卷二十三<hi>七之十</hi>卷七十<hi>二十七/二十八</hi>卷一百五<hi>二十</hi>
　　<hi>一</hi>卷一百八<hi>二十五/二十六</hi>卷一百五十五<hi>十七十八</hi>卷一百<lb/>
　　五十六<hi>三十三三十七</hi>卷一百六十一<hi>三十一三十二</hi>卷一百六<lb/>
　　十六<hi>四十一四十二</hi>卷二百七<hi>十五/</hi>卷二百十一<hi>二十一之二十</hi>
　　<hi>八</hi>卷二百十八<hi>十五/</hi>卷二百二十二<hi>十五十六</hi>卷二百<lb/>
　　二十四<hi>十九</hi>卷二百二十九<hi>十三十四</hi>卷二百三十三<lb/>
　　<hi>十一十二</hi>卷二百三十四<hi>三十一/三十二</hi>卷二百五十一<hi>十一十二</hi>
<pb n="KR2n0009_WYG_008-37b"/>
　　卷二百五十六<hi>二十一二十二</hi>卷二百六十一<hi>二十二之二十四</hi>
　　卷二百六十五<hi>三十三之三十六</hi>卷二百六十八<hi>十九二十</hi>卷<lb/>
　　二百七十六<hi>三十三三十四</hi>卷二百八十一<hi>二十一二十二</hi>卷二<lb/>
　　百八十三<hi>十七之二十五</hi>卷三百三<hi>十三/十四</hi>卷三百四<hi>二十一</hi>
　　<hi>二十二</hi>卷三百六<hi>二十三/二十四</hi>卷三百九<hi>十四</hi>卷三百<lb/>
　　十<hi>二十九三十三</hi>　<hi>三十四/三十</hi>卷三百十二<hi>十三十四</hi>卷三百十<lb/>
　　五<hi>十一十二</hi>卷三百二十三<hi>九/</hi>卷三百二十四<hi>二十九三十</hi>
　　<hi>三十一</hi>卷三百三十四<hi>十九/二十</hi>卷三百三十六<hi>二十七二十八</hi>
<pb n="KR2n0009_WYG_008-38a"/>
大明㑹典<hi>二十函册七十四</hi>
　　明萬厯間重修二百二十八卷前孝宗𢎞治十五<lb/>
　　年御製序次武宗正徳四年御製序次神宗萬厯<lb/>
　　十五年御製序次𢎞治正徳嘉靖萬厯四朝勅諭<lb/>
　　次纂輯諸書次開報文册衙門次𢎞治間凡例次<lb/>
　　嘉靖間續纂凡例次萬厯四年張居正吕調陽張<lb/>
　　四維等請勅禮部編輯事例送館剳子次萬厯間<lb/>
　　重修凡例次萬厯十五年申時行許國王錫爵等<lb/>
<pb n="KR2n0009_WYG_008-38b"/>
　　進書表次重修諸臣銜名<lb/>
　　考大明㑹典一書始修于𢎞治重訂於正徳嘉靖<lb/>
　　時復加參補増入𢎞治十六年以後事例至萬厯<lb/>
　　間又増入嘉靖二十八年以後條例校刋成書故<lb/>
　　明史藝文志稱為萬厯中重修大明㑹典第此書<lb/>
　　自孝宗迄神宗四朝俱經纂輯而世宗獨無御製<lb/>
　　序文按書中所載萬厯四年諭㫖謂世宗申命儒<lb/>
　　臣重加校輯比及進覽訖未頒行似於聖心猶有<lb/>
<pb n="KR2n0009_WYG_008-39a"/>
　　未當據此則世宗時僅以稿本進覽並未刋行故<lb/>
　　不為製序非有闕佚也張居正字叔大江陵人嘉<lb/>
　　靖丁未進士隆慶初以禮部侍郎入内閣萬厯中<lb/>
　　累加太師吏部尚書中極殿大學士諡文忠張四<lb/>
　　維字子維蒲州人嘉靖癸丑進士隆慶時歴官吏<lb/>
　　部侍郎萬歴間以禮部尚書兼東閣大學士累加<lb/>
　　至少師吏部尚書中極殿大學士贈太師諡文毅<lb/>
　　申時行字汝黙呉縣人嘉靖壬戌進士第一累官<lb/>
<pb n="KR2n0009_WYG_008-39b"/>
　　少師兼太子太師吏部尚書中極殿大學士諡文<lb/>
　　定許國字維楨歙縣人嘉靖乙丑進士累官少傅<lb/>
　　吏部尚書建極殿大學士贈太保諡文穆王錫爵<lb/>
　　字元馭太倉人嘉靖壬戌進士累官少保兼太子<lb/>
　　太保吏部尚書建極殿大學士贈太傅諡文肅俱<lb/>
　　見明史本傳吕調陽臨桂人嘉靖庚戌進士第二<lb/>
　　見太學題名碑<lb/>
大明集禮<hi>三函册三十</hi>
<pb n="KR2n0009_WYG_008-40a"/>
　　明太祖御撰五十三卷前明世宗序<lb/>
　　考明史藝文志載大明集禮一書稱洪武中梁寅<lb/>
　　等纂修初係寫本嘉靖中詔禮部校刋今觀世宗<lb/>
　　御製序亦稱禮部請刻布中外俾人有所知見乃<lb/>
　　命内閣發秘藏令其刋布兹以訖工遂使廣行宣<lb/>
　　傳云云與史所言脗合是本版非初印紙亦不精<lb/>
　　蓋為書肆通行之本<lb/>
水經山海經<hi>三函四册二十</hi>
<pb n="KR2n0009_WYG_008-40b"/>
　　水經漢桑欽撰魏酈道元注四十卷山海經晉郭<lb/>
　　璞撰十八卷山海經前載璞原序并劉歆目録序<lb/>
　　水經前有明黄省曽總序<lb/>
　　黄省曽序稱二經一主叙山而水歸詳綴一専紀<lb/>
　　水而山亦寓列山者水之根柢水者山之委枝云<lb/>
　　云葢言二經所以合刋之故也省曽字勉之呉縣<lb/>
　　人嘉靖辛夘舉人嘗著五嶽山人集見朱彞尊明<lb/>
　　詩綜小傳此序作於嘉靖甲午即省曽發解後之<lb/>
<pb n="KR2n0009_WYG_008-41a"/>
　　三年書賈以其規仿宋槧因將嘉靖靖字割去填<lb/>
　　改定字於補紙之上謬稱宋刻此作偽之顯然者<lb/>
　　二書版式字畫並同惟山海經版心上方有前山<lb/>
　　書屋四字而水經無之或水經刋梓在先其時尚<lb/>
　　未有此書屋額名也<lb/>
　　朱卧菴收藏印記見前餘印無考<lb/>
　<lb/>
　<lb/>
<pb n="KR2n0009_WYG_008-41b"/>
　<lb/>
　<lb/>
　　闕補水經卷二十六<lb/>
古今遊名山記<hi>四函六冊二十</hi>
　　明何鏜撰十七卷前明黄佐吳炳王世貞王穉登<lb/>
　　四序次凡例次總録紀勝一卷總録名言一卷總<lb/>
　　録類考一卷後鏜自序蔡文範跋<lb/>
　　鏜自序作於嘉靖四十四年其書以前人所作名<lb/>
<pb n="KR2n0009_WYG_008-42a"/>
　　山遊記及自記所經游者合為一編故以古今為<lb/>
　　稱鏜嘉靖丁未進士浙江處州衞軍籍順天府宛<lb/>
　　平縣人見太學題名碑明史王佐字才伯香山人<lb/>
　　正徳中舉鄉試第一成進士改庶吉士嘉靖初授<lb/>
　　編修歴國子祭酒少詹事兼翰林學士贈禮部侍<lb/>
　　郎諡文恪呉炳宜興人萬厯末進士崇禎中官江<lb/>
　　西提學副使後従永明王至桂林以兵部侍郎兼<lb/>
　　東閣大學士死事衡州朱彞尊明詩綜小傳蔡文<lb/>
<pb n="KR2n0009_WYG_008-42b"/>
　　範字伯華瑞州新昌人隆慶戊辰進士歴官廣東<lb/>
　　布政司參議王世貞王穉登並見前<lb/>
泊如齋重修考古圖<hi>一函二冊</hi>
　　宋吕大臨輯十卷前大臨自序<lb/>
　　此書刋刻極精楷體仿二王書篆法亦古乃明版<lb/>
　　中傑出之本第考古圖别本均有元大徳二年茶<lb/>
　　陵陳才子翼子兄弟二序才子序且云屬羅兄更<lb/>
　　翁臨本刻以傳世是自元以後所刋者方謂之重<lb/>
<pb n="KR2n0009_WYG_008-43a"/>
　　修書前應載其序而此本無之則書賈之所私汰<lb/>
　　也<lb/>
　　收藏諸印記無考<lb/>
　<lb/>
　<lb/>
　<lb/>
　<lb/>
寶古堂重修宣和博古圖<hi>三函冊三十</hi>
<pb n="KR2n0009_WYG_008-43b"/>
　　宋徽宗御撰三十卷明吳公宏重刋前明焦竑洪<lb/>
　　世俊蔣𤾉三序<lb/>
　　按蔣𤾉序作於嘉靖七年言屬掌鹽司黄君景星<lb/>
　　翻刻焦竑洪世俊二序作於萬厯三十一年俱言<lb/>
　　新安吳氏公宏重刻則此書當是公宏所刋縁其<lb/>
　　仿照蔣本故載暘原序也第竑序標題稱為考古<lb/>
　　博古二圖序且序中有以古王圖附焉之語今書<lb/>
　　則僅存博古其考古圖古玉圖二種葢已佚矣考<lb/>
<pb n="KR2n0009_WYG_008-44a"/>
　　明史藝文志惟載程士莊博古圖録三十卷而蔣<lb/>
　　呉二家所刋均不著録則此書之流傳希少概可<lb/>
　　知也是本橅刻極精竑序作篆書係出歐陽序之<lb/>
　　手用筆深有古致考江寧府志歐陽序字惟禮江<lb/>
　　寧人能詩詞工篆籕仕福州府幕官蔣𤾉山東樂<lb/>
　　安人正徳辛巳進士洪世俊歙縣人萬厯乙未進<lb/>
　　士並見太學題名碑焦竑見前呉公宏無考<lb/>
　　餘菴珍藏印記未詳何人<lb/>
<pb n="KR2n0009_WYG_008-44b"/>
　<lb/>
　<lb/>
　　闕補卷五<hi>三十</hi>卷六<hi>三十二/</hi>卷七<hi>五/</hi>卷十五<hi>二一十</hi>
　　卷十六<hi>十五</hi>卷十七<hi>四/</hi>卷十八<hi>十八/</hi>卷二十二<hi>四</hi>
　　卷二十九<hi>二十九</hi>卷三十<hi>十五</hi>
大事記<hi>二函册十八</hi>
　　宋吕祖謙著大事記十二巻解題十二卷共二十<lb/>
　　四卷前祖謙自序後宋呉學識語<lb/>
<pb n="KR2n0009_WYG_008-45a"/>
　　考祖謙既作大事記十二卷又作解題十二卷通<lb/>
　　釋一卷見陳振孫書録解題馬端臨諸家著録皆<lb/>
　　合通釋為一書而是本佚而不刋知非宋槧之舊<lb/>
　　且宋時傳本亦非一板如宋史藝文志所載又作<lb/>
　　二十七卷非二十四亦非二十五也<lb/>
　　按祖謙自序作於淳熙七年呉學識語稱嘉定壬<lb/>
　　申鋟木相去已三十餘年則疑宋時初刻原合三<lb/>
　　書而呉學重刋不及通釋其源流固可考而知但<lb/>
<pb n="KR2n0009_WYG_008-45b"/>
　　此本又為明人翻刻故字畫益不能精整矣至書<lb/>
　　中所標校正諸人姓氏一無可考見觀其結銜有<lb/>
　　免解進士及府學直學學録武義縣主簿等名則<lb/>
　　皆祖謙同郡後學與呉學同為嘉定時人耳又呉<lb/>
　　學識語稱學掾東陽李大有書考大有字謙仲慶<lb/>
　　元二年進士官至太常博士見浙江志則呉學疑<lb/>
　　亦東陽人未可知也<lb/>
　　闕補大事記卷八<hi>四五</hi>卷九<hi>六/七</hi>解題卷五<hi>十八</hi>卷九<lb/>
<pb n="KR2n0009_WYG_008-46a"/>
　　<hi>七十七</hi>卷十一<hi>二十九/三十</hi>卷十二<hi>四十四/七十六</hi>　<hi>五十六</hi>
秦漢印統<hi>二函八册</hi>
　　明羅王常編呉元維顧晉亨同校八卷前明王穉<lb/>
　　登黄姬水二序<lb/>
　　按王穉登序作於萬厯乙亥黄姬水序作於隆慶<lb/>
　　辛未穉登之序後於姬水故所序始末轉従其畧<lb/>
　　但言顧呉二君同撰斯編嘉名印統姬水序則稱<lb/>
　　東川御醫顧公博雅嗜古厥嗣汝由光禄汝脩鴻<lb/>
<pb n="KR2n0009_WYG_008-46b"/>
　　臚汝和廷評暨光禄仲子天錫太學三世五君極<lb/>
　　搜窮購得古印章俾登諸冊名曰秦漢印統以貽<lb/>
　　好事云云而羅王常之名二序俱不及之本書但<lb/>
　　刋鄣郡人餘無可考呉元維亦未詳其人考松江<lb/>
　　志稱顧定芳字世安上海人博綜典籍尤深於醫<lb/>
　　以夏文愍薦授太醫院御醫直至濟殿今黄序稱<lb/>
　　御醫顧公當即其人晉亨其别字也志又稱顧従<lb/>
　　禮字汝由上海人以夏文愍薦修承天大志特授<lb/>
<pb n="KR2n0009_WYG_008-47a"/>
　　翰林院典籍累官光禄寺少卿顧従義字汝和嘉<lb/>
　　靖二十八年以善書應御試第一授中書舍人加<lb/>
　　大理評事顧九錫字天錫國子生萬厯中以薦授<lb/>
　　詹事府主簿所言官爵世系悉與黄序符合但遺<lb/>
　　汝修鴻臚一人以前宋版漢書中王世貞跋語并<lb/>
　　收藏印記證之則汝修當名従徳也又考六館日<lb/>
　　鈔言嘉靖三十八年丁士美榜進士題名碑為中<lb/>
　　書舍人顧従禮書則汝由又歴官中書而後為光<lb/>
<pb n="KR2n0009_WYG_008-47b"/>
　　禄且素工於書者松江志又稱汝由楷書逼鍾尚<lb/>
　　書行草宗右軍父子徑尺大字仿顔平原云云據<lb/>
　　此則顧氏世工書學故於是書搜採宏富摹刻獨<lb/>
　　臻妙品羅氏所編特其藍本耳其書並以朱印古<lb/>
　　色瑩然迥殊俗本閲第一卷末行刋萬厯丙午春<lb/>
　　王正月望日新都呉氏樹滋堂繡梓距萬歴乙亥<lb/>
　　穉登作序之年又三十二載所稱樹滋堂是否即<lb/>
　　呉元維所居惜無可考然此書告竣實在天錫為<lb/>
<pb n="KR2n0009_WYG_008-48a"/>
　　詹事主簿之後嵗久功深概可見也<lb/>
　　闕補卷六<hi>二十四三十九</hi>
讀史漫録<hi>一函四冊</hi>
　　明于慎行撰十四卷前明葉向高題辭謝肇淛黄<lb/>
　　體仁二序目録後有郭應寵識語二篇<lb/>
　　按郭應寵識語二篇其一識於萬厯己酉稱慎行<lb/>
　　為師又稱慎行子緯將圖剞劂屬之釐次訂訛彚<lb/>
　　為十四卷其一識於萬厯癸丑則言是編業已梓<lb/>
<pb n="KR2n0009_WYG_008-48b"/>
　　於閩建書林未經讐校兹公子中翰君圖并筆麈<lb/>
　　鋟之余深嘉其是舉徧搜遺稿復得讀史五十通<lb/>
　　補入始為完書云云是此書係重刋之本然橅刻<lb/>
　　不工紙墨俱劣又何説也慎行字無垢東阿人隆<lb/>
　　慶戊辰進士累官吏部尚書東閣大學士贈太子<lb/>
　　太保諡文定葉向高字進卿福清人萬厯癸未進<lb/>
　　士累官少師兼太子太師吏部尚書中極殿大學<lb/>
　　士贈太師諡文忠並見明史謝肇淛字在杭長樂<lb/>
<pb n="KR2n0009_WYG_008-49a"/>
　　人萬厯壬辰進士官至廣西左布政使見福建通<lb/>
　　志黄體仁松江人萬厯甲辰進士見太學題名碑<lb/>
　　收藏諸印記無考<lb/>
　<lb/>
　<lb/>
班馬字類<hi>一函五冊</hi>
　　宋婁機撰上下二卷前宋洪邁樓鑰二序後機自<lb/>
　　序二篇<lb/>
<pb n="KR2n0009_WYG_008-49b"/>
　　考陳振孫書録解題及馬端臨文獻通考宋史藝<lb/>
　　文志俱載是書篇目並同惟藝文志稱為字韻則<lb/>
　　史臣之誤也婁機字彦發嘉興人乾道間進士累<lb/>
　　官參知政事贈金紫光禄大夫加贈特進見宋史<lb/>
　　本傳洪邁樓鑰俱見前此本明仿宋刋頗得其似<lb/>
　　選紙選墨皆不苟焉<lb/>
　<lb/>
欽定天禄琳琅書目卷八<lb/>
</p>
<p>
</p>
  </div>
</body>
</text>
</TEI>
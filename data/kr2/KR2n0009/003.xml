<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0009_WYG_003-1a"/>
欽定四庫全書<lb/>
欽定天禄琳琅書目卷三<lb/>
　宋版集部<lb/>
楚辭<hi>一函四冊</hi>
　　周屈平撰附宋玉景差賈誼莊忌劉安擬騷諸篇<lb/>
　　共八卷宋朱子集注目録後載朱子序前有宋羅<lb/>
　　荷向文龍二序汨羅山水圗屈平朱子二像<lb/>
　　宋陳振孫書録解題謂朱子以王逸洪興祖注或<lb/>
<pb n="KR2n0009_WYG_003-1b"/>
　　迂滯而逺於事情或迫切而害於義理遂别為之<lb/>
　　注其訓詁文義之外有當考者則見於辯證所以<lb/>
　　袪前注之蔽陋而發明屈子之㣲意於千載之下<lb/>
　　其於九歌九章尤為明白痛快公為此注在慶元<lb/>
　　退居之時蓋有感而託其篇第視舊本益賈誼二<lb/>
　　賦而去諌歎懐思屈子所著二十五篇為離騷而<lb/>
　　宋玉以下則曰續離騷考宋史寧宗慶元二年朱<lb/>
　　子草封事數萬言陳姦邪蔽主明丞相趙汝愚之<lb/>
<pb n="KR2n0009_WYG_003-2a"/>
　　寃力辭職名詔仍充秘閣修撰時臺諫皆韓侂胄<lb/>
　　所引有胡紘者未逹時謁朱子於建安待以脫粟<lb/>
　　飯紘不悅語人曰此非人情隻雞尊酒山中未為<lb/>
　　乏也及是乃銳然以搏擊為任以疏草授御史沈<lb/>
　　繼祖奏之誣論十罪詔落職罷祠振孫所謂有感<lb/>
　　而託者蓋以此也是書刻於咸淳丁夘係宋度宗<lb/>
　　三年所繪汨羅山水圗中有清烈公廟及墓考宋<lb/>
　　史秘書監何志同言諸州祠廟多有封爵未正之<lb/>
<pb n="KR2n0009_WYG_003-2b"/>
　　處如屈原廟在歸州者封清烈公在潭州者封忠<lb/>
　　潔侯之類宜加稽考取一髙爵為定悉改正之云<lb/>
　　云蓋宋祀典封爵初封侯再封公當時既經改正<lb/>
　　潭州之廟宜亦稱清烈公又按汨羅在湘隂縣北<lb/>
　　宋為潭州所屬施南向文龍序稱學製湘隂汨羅<lb/>
　　𨽻焉欲索楚辭集注善本與邑之賢士大夫共讀<lb/>
　　之則未之有乃輟俸刻梓於縣齋廬陵羅荷者時<lb/>
　　為文學掾故亦為序之其刻是書蓋欲求為善本<lb/>
<pb n="KR2n0009_WYG_003-3a"/>
　　宜其雕槧精良也<lb/>
御題信是身清志猶烈允宜朱註向為刋害公有疾託<lb/>
蕭艾正道無妨擬蕙蘭論古恒明論今闇責人則易責<lb/>
躬難睪然惕若披芸處敢作尋芳潄潤觀乾隆乙未仲<lb/>
春御筆鈐乾隆雙璽<lb/>
　　衡山文璧蔵<hi>卷八末</hi>
　　右明文徵明自識蔵本其子文彭亦有印記後入<lb/>
　　檇李項氏泰興季氏二家收蔵<lb/>
<pb n="KR2n0009_WYG_003-3b"/>
　<lb/>
　<lb/>
　<lb/>
　<lb/>
　<lb/>
　<lb/>
謝宣城詩集<hi>一函二冊</hi>
　　齊謝朓著五卷宋樓炤序序後有宋洪伋識<lb/>
<pb n="KR2n0009_WYG_003-4a"/>
　　宋史樓炤字仲暉婺州永康人登政和五年進士<lb/>
　　第歴官至僉書樞密院事兼權叅知政事為李文<lb/>
　　㑹詹大方所劾與祠久之除知宣州此書序中稱<lb/>
　　至郡視事之暇鋟版𫝊之云云蓋即知宣州時所<lb/>
　　定考其年月係宋髙宗紹興二十八年陳振孫書<lb/>
　　録解題云集本十卷樓炤知宣州止以上五卷賦<lb/>
　　與詩刋之下五卷皆當時應用之文襄世之事可<lb/>
　　采者已見本傳及文選餘視詩劣焉無傳可也所<lb/>
<pb n="KR2n0009_WYG_003-4b"/>
　　言皆本於炤序序後有嘉定庚辰鄱陽洪伋識庚<lb/>
　　辰為宋寧宗嘉定十三年故伋稱樞宻樓公鋟木<lb/>
　　距今六十四年字畫漫毁㡬不可讀用再刻於郡<lb/>
　　齋又考宋周必大洪文恵公神道碑銘載适孫十<lb/>
　　人伋奉議郎荆湖南路提舉茶鹽司幹辦公事未<lb/>
　　載其知宣州蓋必大為其祖适作碑銘時尚在伋<lb/>
　　守郡前耳<lb/>
御題李杜稱詩久樓洪鋟版行芸香資望古藻繢足怡<lb/>
<pb n="KR2n0009_WYG_003-5a"/>
情詎祗摛辭麗頗多契理精欲嗤劉刺史何據五言城<lb/>
乾隆乙未春御筆鈐乾隆雙璽<lb/>
　　泰興季振宜滄葦氏珍蔵<hi>卷五末</hi>
　<lb/>
　<lb/>
九家集注杜詩<hi>四函四冊二十</hi>
　　唐杜甫著宋郭知逹集九家注三十六巻前知逹<lb/>
　　序宋曽噩序<lb/>
<pb n="KR2n0009_WYG_003-5b"/>
　　宋鼂公武郡齋讀書志謂自王洙源叔以後學者<lb/>
　　喜觀甫詩有趙次公者以古律詩雜次第之且為<lb/>
　　之注按趙次公字彦材蜀人所註杜詩名曰正誤<lb/>
　　此書為成都郭知逹所輯知逹宋史未載其人而<lb/>
　　家於成都係與彦材同鄉里故所輯之注首王文<lb/>
　　公而終之以彦材蓋以彦材之注為盡善也按序<lb/>
　　中所載九人其一為趙彦材餘八人王文公名安<lb/>
　　石臨川人宋景文名祁蜀人豫章先生即黄庭堅<lb/>
<pb n="KR2n0009_WYG_003-6a"/>
　　寧州人王源叔名洙太原人薛夢符河東人杜時<lb/>
　　可名田南城人鮑文虎縉雲人師民瞻名尹蜀人<lb/>
　　知逹序稱屬二三士友各隨是非而去取之如假<lb/>
　　託名氏撰造事實皆刪削不載據此則亦博採而<lb/>
　　取其至精者矣其書刻於宋孝宗淳熙八年至理<lb/>
　　宗寳慶元年曽噩為廣南東路轉運判官重為校<lb/>
　　刋序稱蜀士趙次公為少陵忠臣蜀本引趙注㝡<lb/>
　　詳所恨紙惡字缺不滿人意兹摹蜀本刋於南海<lb/>
<pb n="KR2n0009_WYG_003-6b"/>
　　漕臺㑹士友以正其脫誤云云書後有承議郎通<lb/>
　　判韶州軍州事劉鎔潮州州學賔辛安中進士陳<lb/>
　　大信同校勘銜名列於噩銜之右考明凌迪知萬<lb/>
　　姓統譜載噩字噩甫閩縣人學問淹貫文章簡古<lb/>
　　慶元間尉上髙有聲後遷廣東漕使鎔安中大信<lb/>
　　俱無考噩之刻是書也集諸僚友精其校讐固非<lb/>
　　苟焉付剞劂者故字畫端整一秉唐人而刻手印<lb/>
　　工皆為上選<lb/>
<pb n="KR2n0009_WYG_003-7a"/>
御題平生結習㝡於詩老杜真堪作我師書出曽鋟<lb/>
實郭集本仍寳慶及淳熙九家正注宜存耳餘氏支<lb/>
辭概去之適以遺編搜四庫乃斯古刻見漕司希珍<lb/>
際遇殊驚晚尤物闇章固有時重以琳琅續天禄㡬<lb/>
閒萬遍讀何辭乾隆甲午仲夏月中澣御筆鈐乾隆<lb/>
雙璽又<lb/>
御題兌氏之戈和氏弓續増天禄吉光中浣花眉列<lb/>
新全帙金粟身存舊卷筒尤物寧論顯與晦逢時亦<lb/>
<pb n="KR2n0009_WYG_003-7b"/>
有塞兮通武英棄置今方出絜矩人材黙惕衷乙未<lb/>
仲春月御筆鈐<lb/>
寳二曰乾隆宸翰曰㡬暇臨池中繪<lb/>
御容鈐乾隆雙璽<lb/>
　　明秀水項篤夀平湖陸啓浤收蔵俱有印記考<lb/>
　　檇李詩繫載啓浤字叔度平湖人後更名遯弱<lb/>
　　冠博極經史倜儻負竒類河朔壯士詩法全宗<lb/>
　　少陵有賁趾山房集史氏及篤夀見前餘無考<lb/>
<pb n="KR2n0009_WYG_003-8a"/>
</p>
<p>
<pb n="KR2n0009_WYG_003-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0009_WYG_003-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　　闕補卷二<hi>二十八十六十  六  五</hi>卷二十<hi>末葉</hi>
黄氏補千家註杜工部詩史<hi>一函冊十三</hi>
<pb n="KR2n0009_WYG_003-10a"/>
　　唐杜甫著宋黄希黄鶴補註三十六卷前載宋<lb/>
　　吳元集録傳序碑銘詩記鶴自訂甫年譜辨疑<lb/>
　　並集註杜詩姓氏有董居誼吳文序<lb/>
　　考黄希字夢得臨川人宋孝宗乾道二年進士<lb/>
　　官終永新令楊萬里曰夢得之學奄有古今晚<lb/>
　　年作詩慕少陵句法有補註杜詩搜剔㣲𨼆皆<lb/>
　　前人所未發未成而卒子鶴續成之重定年譜<lb/>
　　名曰黄氏補註杜詩是當日此書之成已為名<lb/>
<pb n="KR2n0009_WYG_003-10b"/>
　　流所推重其於詩之有闗時事者皆於題下註<lb/>
　　明故謂之詩史所引前人註皆各標名而出於<lb/>
　　希鶴父子之手者亦書名别之董居誼字仁夫<lb/>
　　臨川人孝宗淳熙間進士充賀金國生辰使悉<lb/>
　　得其國中事宜以歸遷四川制置使吳文吳元<lb/>
　　無考<lb/>
　　松陽氏蔵本未詳其人内有紅筆校正處頗為<lb/>
　　精核<lb/>
<pb n="KR2n0009_WYG_003-11a"/>
　<lb/>
　<lb/>
新刋詁訓唐昌黎先生文集<hi>六函二册三十</hi>
　　唐韓愈著宋韓醇詁訓正集四十卷外集十卷<lb/>
　　遺文一卷共五十一卷前載唐李漢序<lb/>
　　是書惟卷一下標臨卭韓醇四字前後俱無序<lb/>
　　跋考之宋史不載醇𫝊按宋刋五百家詁訓昌<lb/>
　　黎文集列諸儒名氏載醇字仲韶又詁訓栁宗<lb/>
<pb n="KR2n0009_WYG_003-11b"/>
　　元集亦出醇手書後有醇記作於宋孝宗淳熙<lb/>
　　丁酉稱世所傳昌黎文公文雖屢經名儒手余<lb/>
　　昔校以家集其舛誤尚多有之用為之訓詁云<lb/>
　　云則醇為愈之裔可知其家在臨卭當即為蜀<lb/>
　　中所刋宋葉夢得以蜀本在建本之上觀此書<lb/>
　　字精紙潔刻印俱佳夢得所言洵不誣也<lb/>
御題宋刋昌黎集五十一卷卷首有乾學徐健菴諸<lb/>
印想未收入御府之先為舊臣徐氏蔵書字畫精好<lb/>
<pb n="KR2n0009_WYG_003-12a"/>
紙墨細潤非坊賈貌為舊刻者可比天禄琳琅所貯韓<lb/>
集當以是本為第一乾隆御題鈐<lb/>
寳三曰乾隆宸翰曰㡬暇臨池曰幾暇鑒賞之璽又<lb/>
御題載道惟文語不磨齊昌黎者更伊何唐家制度𫝊<lb/>
垂露宋氏槧鉛存擘窠真是起衰空八代弗慙濟溺息<lb/>
千波言宜長短因氣盛玩味多年受益多乙未新正再<lb/>
題鈐乾隆雙璽<lb/>
　　明李廷相蔵本凌迪知萬姓統譜載廷相字夢弼<lb/>
<pb n="KR2n0009_WYG_003-12b"/>
　　濮州人巡撫順天提督紫荆闗李瓚之子𢎞治壬<lb/>
　　戌進士第三歴官禮部尚書諡文敏<lb/>
　本朝尚書徐乾學亦曽收蔵俱有印記餘印無考<lb/>
　　書中卷二十二之卷二十七凡三冊每葉有模<lb/>
　　字紅印乃出俗刻斜印紙上雜出不倫故不採<lb/>
　　録<lb/>
<pb n="KR2n0009_WYG_003-13a"/>
　<lb/>
　<lb/>
　　闕補卷三<hi>十八</hi>卷八<hi>二/</hi>卷十二<hi>一/</hi>卷二十六<hi>六</hi>卷<lb/>
　　三十四<hi>一</hi>
新刋詁訓唐栁先生文集<hi>六函六冊六十</hi>
　　唐栁宗元著宋韓醇詁訓正集四十五卷外集上<lb/>
　　下二卷新編外集一卷共四十八卷前載唐劉禹<lb/>
　　錫序宋王咨序後醇自記并附録宋穆修後序<lb/>
<pb n="KR2n0009_WYG_003-13b"/>
　　是書與前韓愈文集體例版式相同後有醇記王<lb/>
　　咨為之序稱本朝古文始自河南穆修伯長實宗<lb/>
　　韓栁韓之文定於諸鉅公之手而栁集亦經伯長<lb/>
　　是正胥山沈晦復相讐正比伯長加詳然其機杼<lb/>
　　源委要未呈露仲韶先注釋韓集學者争𫝊其書<lb/>
　　而斯文加宻非仲韶發之孰窺其秘云云是醇注<lb/>
　　愈集既就已先版行後又注宗元集付刋悉仿愈<lb/>
　　集之式以二書合而並𫝊故宗元集後有記而愈<lb/>
<pb n="KR2n0009_WYG_003-14a"/>
　　集後無記也穆修鄆州人真宗東封詔舉齊魯經<lb/>
　　行之士賜進士出身歴潁州文學叅軍沈晦字光<lb/>
　　用錢塘人宣和間進士第一累官徽猷閣直學士<lb/>
　　王咨字夢得蜀人著有雪齋文集<lb/>
　　雲間莫氏城南精舍蔵書<hi>後序末</hi>
　　右識語一係莫是龍書此本歴經明文徵明王世<lb/>
　　懋顧從禮莫是龍至<lb/>
　本朝季振宜徐乾學收蔵俱有印記考顧從禮明<lb/>
<pb n="KR2n0009_WYG_003-14b"/>
　　嘉靖間中書舎人徵明諸人竝已見前餘印無<lb/>
<pb n="KR2n0009_WYG_003-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0009_WYG_003-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　　闕補卷三十<hi>二之五</hi>卷四十四<hi>全</hi>
新刋五百家註音辨昌黎先生文集<hi>四函二冊三十</hi>
<pb n="KR2n0009_WYG_003-16a"/>
　　唐韓愈著正集四十卷外集十卷宋魏仲舉集註<lb/>
　　前載引用書目一卷評論詁訓音釋諸儒名氏一<lb/>
　　卷韓文類譜七巻<lb/>
　　宋史藝文志及宋馬端臨文獻通考皆不載是書<lb/>
　　書中亦無纂集人名氏惟正集目録後有木記曰<lb/>
　　慶元六禩孟春建安魏仲舉刻梓於家塾應即為<lb/>
　　仲舉集註當時係韓栁竝刋栁集引用書目中載<lb/>
　　仲舉名懐忠按宋人刻梓家塾之書多有欵識如<lb/>
<pb n="KR2n0009_WYG_003-16b"/>
　　宋版春秋經傳集解二部一曰相臺岳氏刻梓家<lb/>
　　塾一曰世綵廖氏刻梓家塾皆有木記亦此例也<lb/>
　　韓栁二集其所引書係合為一目標曰韓栁先生<lb/>
　　文集引用書目有後一部可證此本挖去韓栁二<lb/>
　　字改為昌黎乃書賈未得栁集因而偽為至後一<lb/>
　　部韓集書前有昌黎先生序記碑銘一卷㸔韓文<lb/>
　　綱目一卷後有昌黎别集一卷論語筆解十卷文<lb/>
　　集後序五篇皆此本所無此本書前載吕大防著<lb/>
<pb n="KR2n0009_WYG_003-17a"/>
　　韓吏部文公年譜一卷程俱著韓文公歴官記一<lb/>
　　卷洪興祖著韓子年譜五卷統名之曰韓文類譜<lb/>
　　而後一部逸之蓋流傳既久互有散佚耳其所收<lb/>
　　諸儒評論詁訓音釋有名氏者一百四十八家新<lb/>
　　添逸姓氏者二百三十家合計為三百七十八家<lb/>
　　而曰五百家者未免夸大其詞然採録亦可謂之<lb/>
　　博贍矣<lb/>
御題子厚退之昔竝傳論文可擬以詩詮韓如杜也栁<lb/>
<pb n="KR2n0009_WYG_003-17b"/>
如李此則聖而彼則仙注五百家孰窺奥垂千萬代獨<lb/>
鈎元學焉有志知難到難到猶然勵勉旃乾隆甲午仲<lb/>
秋御筆鈐乾隆雙璽<lb/>
　　琴川毛氏蔵本有印記餘無考<lb/>
<pb n="KR2n0009_WYG_003-18a"/>
　　闕補卷九之卷十四<hi>全</hi>
　　按卷九之卷十一後一部亦係抄補而此本所抄<lb/>
　　之注較少且此本卷十二之卷十四所抄與後部<lb/>
　　刋本亦異則此係從他本採録非得於原書也<lb/>
新刋五百家注音辨昌黎先生文集<hi>四函冊二十</hi>
　　正集四十卷外集十卷前載昌黎先生序傳碑記<lb/>
　　一卷㸔韓文綱目一卷引用書目一卷評論詁訓<lb/>
　　音釋諸儒名氏一卷後有别集一卷論語筆解十<lb/>
<pb n="KR2n0009_WYG_003-18b"/>
　　卷許渤序昌黎文集後序五篇<lb/>
　　此本與前部版同紙色墨光亦復相似皆一時摹<lb/>
　　印之書<lb/>
　　唐五竇聨珠集載竇牟為東都判官陪韓<hi>以下闕</hi>劉<lb/>
　　師不遇分韻賦詩都官員外郎韓愈得<hi>以下闕</hi>客何<lb/>
　　<hi>以下闕</hi>此地深還隨躡鳬騎來訪馭<hi>以下闕</hi>霞入松髙<lb/>
　　老鸐尋猶疑𨼆形坐敢起竊桃心今<hi>以下闕</hi>載近者<lb/>
　　莆田方崧卿考證訪賾甚至猶取聨珠<hi>以下闕</hi>登岳<lb/>
<pb n="KR2n0009_WYG_003-19a"/>
　　陽樓一大篇顧獨遺此何也右洪容齋邁隨筆所<lb/>
　　紀余因録於此考<hi>以下闕</hi>聊以備遺失耳歲辛酉至<lb/>
　　治元年<hi>以下闕</hi>書於雙瑞堂時七十五歲<hi>卷四末</hi>
　　右識語一書法宗宋蘇軾深得其妙當為元英宗<lb/>
　　時好古有得之人惜歲久紙損不知誰氏所書考<lb/>
　　宋洪邁容齋四筆中韓文公逸詩一則云唐五竇<lb/>
　　聫珠集載竇牟為東都判官陪韓院長韋河南同<lb/>
　　尋劉師不遇分韻賦詩都官員外郎韓愈得尋字<lb/>
<pb n="KR2n0009_WYG_003-19b"/>
　　其詩云秦客何年駐仙源此地深還隨躡鳬騎來<lb/>
　　訪馭雲襟院閉青霞入松髙老鶴尋猶疑𨼆形坐<lb/>
　　敢起竊桃心今諸本韓集皆不載近者莆田方菘<lb/>
　　卿考證訪賾甚至猶取聨珠中竇庠酬退之登岳<lb/>
　　陽樓一大篇顧獨遺此何也墨字所書即邁此語<lb/>
　　因附録以補其闕<lb/>
　　明文伯仁蔵本按馮仙湜圗繪寳鑑續纂文伯仁<lb/>
　　字徳承號五峰善畫山水為文徵明從子徵明有<lb/>
<pb n="KR2n0009_WYG_003-20a"/>
　　玉蘭堂此書有雙玉蘭堂印蓋伯仁仿徵明為之<lb/>
　　者朱彛尊曝書亭集有五百家昌黎集注跋稱是<lb/>
　　書向蔵長洲文伯仁家歸吾鄉李太僕君實蓋宋<lb/>
　　槧之最精者惜中間闕三卷後人補抄云云今書<lb/>
　　中有伯仁印而補抄之卷數亦適相符彛尊所指<lb/>
　　即是書也餘印無考<lb/>
<pb n="KR2n0009_WYG_003-21a"/>
　　闕補卷九之卷十一<hi>全</hi>卷十二<hi>二十一</hi>卷三十二<lb/>
　　<hi>二</hi>卷四十<hi>十六</hi>
新刋五百家註音辯唐栁先生文集<hi>二函冊十二</hi>
　　唐栁宗元著宋魏仲舉集註正集二十一卷附録<lb/>
　　二卷外集二卷新編外集一卷龍城録二卷前載<lb/>
　　㸔栁文綱目一卷宋文安禮栁先生年譜一卷評<lb/>
　　論詁訓諸儒名氏一卷後附栁先生序傳碑記紀<lb/>
　　一卷文集後序五篇<lb/>
<pb n="KR2n0009_WYG_003-21b"/>
　　宗元正集四十五卷此書自廿二卷以下皆闕書<lb/>
　　賈將目録終三字移補廿一卷後故無魏仲舉木<lb/>
　　記然版式字體與韓集同實為宋本且正集尚存<lb/>
　　其半而外集諸種卷帙完好亦足珍也<lb/>
御題五百家註昌黎集實宋槧之佳者栁子厚集雖亦<lb/>
五百家註版式行款標題竝同而紙色墨香遜韓集逺<lb/>
甚且正集廿二巻以下至末皆闕又改目録終以彌縫<lb/>
之更非完善苐栁集註刋本今鮮存者亦覺片羽可珍<lb/>
<pb n="KR2n0009_WYG_003-22a"/>
惟當居韓之次耳附識題韓集詩之後並書冠此集卷<lb/>
端乾隆甲午秋御筆鈐乾隆雙璽<lb/>
　　闕補卷十二<hi>四</hi>
居士集<hi>八函四冊六十</hi>
　　宋歐陽修著九十九卷後附祭修文及行狀諡議<lb/>
　　墓誌銘一卷共一百卷前宋祝庇民序<lb/>
　　祝庇民列銜為迪功郎士曹掾兼户曹及管左推<lb/>
　　勘公事序後又列朝散大夫知軍州兼管内勸農<lb/>
<pb n="KR2n0009_WYG_003-22b"/>
　　事借紫金魚袋方時可朝請郎通判軍州兼管内<lb/>
　　勸農事賜緋魚袋周詵從事郎司儀曹事監方薦<lb/>
　　可諸銜名卷五十後載吉州公使庫開到六一居<lb/>
　　士集計五十卷宣和四年九月記又列迪功郎司<lb/>
　　士曹事郭嗣明迪功郎司兵曹事監秦尹迪功郎<lb/>
　　刑曹掾監洪知柔諸銜名庇民序稱太守陳公嘗<lb/>
　　以公帑之餘刻居士集五十卷觀者猶恨未為全<lb/>
　　本今太守方公惜之俾嗣其事云云其書中所列<lb/>
<pb n="KR2n0009_WYG_003-23a"/>
　　之人宋史俱無傳考吉安府志載宋徽宗宣和三<lb/>
　　年至五年知州事者為陳城六年繼其任者為方<lb/>
　　時可則序中所稱太守陳公即為陳城序後所列<lb/>
　　銜名蓋時可同官卷五十後所列銜名蓋城同官<lb/>
　　也城與時可世系里居志亦未載而核其官稽其<lb/>
　　時實兩相脗合則是書之為北宋刋本信而有徵<lb/>
　　矣<lb/>
　　收蔵諸印無考<lb/>
<pb n="KR2n0009_WYG_003-23b"/>
　<lb/>
　<lb/>
　<lb/>
　<lb/>
東坡先生和陶淵明詩<hi>一函四冊</hi>
　　宋蘇軾著四卷前蘇轍詩引<lb/>
　　文獻通考載蘇東坡前集四十卷後集二十卷奏<lb/>
　　議十五卷内制十卷外制三卷和陶集四巻應詔<lb/>
<pb n="KR2n0009_WYG_003-24a"/>
　　集十卷又載陳振孫語曰杭蜀本同但杭夲無應<lb/>
　　詔集是軾和陶集宋時杭蜀刋本皆有之其在全<lb/>
　　集中係别為四卷原可单行此本無校刋人名氏<lb/>
　　似即從全集中抽出且紙緻墨潤實為宋印之佳<lb/>
　　者<lb/>
　本朝崑山徐乾學蔵本有印記餘無考<lb/>
　<lb/>
　<lb/>
<pb n="KR2n0009_WYG_003-24b"/>
欒城集<hi>三函冊十六</hi>
　　宋蘇轍著前集五十卷後集二十四卷三集十卷<lb/>
　　共八十四卷前載淳熙三年禮部定諡議後有宋<lb/>
　　鄧光轍曽孫詡四世孫森三跋<lb/>
　　轍曽孫詡跋云欒城公集刋行於時者如建安本<lb/>
　　頗多缺謬其在麻沙者尤甚蜀本舛亦不免今以<lb/>
　　家蔵舊本竝第三集合為八十四卷皆曽祖自編<lb/>
　　類者謹與同官及小兒輩校讐數過鋟版於筠之<lb/>
<pb n="KR2n0009_WYG_003-25a"/>
　　公帑紀年為淳熙己亥按己亥為宋孝宗淳熙六<lb/>
　　年後列校勘官銜名為文林郎筠州軍事判官倪<lb/>
　　思從政郎充筠州州學教授鄧光奉議郎知筠州<lb/>
　　髙安縣閭丘泳光泳俱無考宋史載倪思字正甫<lb/>
　　湖州歸安人孝宗乾道三年進士中博學宏詞科<lb/>
　　累官寳文閣學士中間出知紹興府太平府泉州<lb/>
　　建寧府鎮江府福州而未及筠州軍事判官以其<lb/>
　　時考之當即是人乃史傳中偶失載耳轍四世孫<lb/>
<pb n="KR2n0009_WYG_003-25b"/>
　　森跋云先文定公欒城集先君吏部淳熙己亥守<lb/>
　　筠陽日以遺藁校定命工刋之森無所肖似濫承<lb/>
　　人乏到官之初重念先人所刋家集其版以歲久<lb/>
　　漫滅今撙節浮費乃一新之紀年為開禧丁夘按<lb/>
　　丁夘為宋寧宗開禧三年距詡鋟版之時歴二十<lb/>
　　九載父校於前子新於後宜其毫髪無遺為宋刋<lb/>
　　欒城集之冠且祖孫五世三治筠陽俾版刻常新<lb/>
　　此中亦有天幸觀詡森書跋之字家法猶存亦可<lb/>
<pb n="KR2n0009_WYG_003-26a"/>
　　稱象賢矣<lb/>
　　明文徵明蔵本有玉蘭堂梅溪精舎辛夷館諸印<lb/>
　本朝泰興季振宜亦經收蔵有印記<lb/>
　<lb/>
　<lb/>
　<lb/>
　<lb/>
六臣註文選<hi>二函冊二十</hi>
<pb n="KR2n0009_WYG_003-26b"/>
　　梁昭明太子蕭統撰六十卷唐李善吕延濟劉良<lb/>
　　張銑吕向李周翰註前蕭統序吕延祚進五臣集<lb/>
　　註文選表李善上文選註表<lb/>
　　是書不載刋刻年月而大小字皆有顔平原法按<lb/>
　　明董其昌跋顔真卿書送劉太冲序後有宋四家<lb/>
　　書派皆宗魯公之語則知北宋人學書競習顔體<lb/>
　　故摹刻者亦以此相尚其鐫手於整齊之中寓流<lb/>
　　動之致洵能不負佳書至於紙質如玉墨光如漆<lb/>
<pb n="KR2n0009_WYG_003-27a"/>
　　無不各臻其妙在北宋刋印中亦為上品<lb/>
御題此書董其昌所稱與漢書杜詩鼎足海内者也在<lb/>
元趙孟頫在明王世貞董其昌王穉登周天球張鳯翼<lb/>
汪應婁王醇曹子念竝東南之秀俱有題識又有國初<lb/>
李楷跋紙潤如玉南唐澄心堂法也字跡精妙北宋人<lb/>
筆意漢書現在大内與為連璧不知杜詩落何處矣天<lb/>
禄琳琅中若此者亦不多得乾隆御識鈐<lb/>
寳二曰乾隆宸翰曰稽古右文之璽<lb/>
<pb n="KR2n0009_WYG_003-27b"/>
　　元趙孟頫跋霜月如雪夜讀阮嗣宗詠懐詩九咽<lb/>
　　皆作清泠氣而是書玉楮銀鈎若與燈月相映助<lb/>
　　我清吟之興不淺至正二年仲冬三日夜子昂識<lb/>
　　<hi>卷二十三後</hi>孟頫此跋作小行楷書曲盡二王之妙其<lb/>
　　愛是書也至足以助吟興則宋本之佳者在元時<lb/>
　　已不可多得矣<lb/>
　　明王世貞跋余所見宋本文選亡慮數種此本繕<lb/>
　　刻極精紙用澄心堂墨用奚氏舊為趙承㫖所寳<lb/>
<pb n="KR2n0009_WYG_003-28a"/>
　　往見於同年生朱太史家云得之徐太宰所㡬欲<lb/>
　　奪之義不可而止太史物故有客持以見售余自<lb/>
　　聞道日束身團焦五體外俱長物前所得漢書已<lb/>
　　授兒輩不復置几頭寧更購此因題而歸之吾師<lb/>
　　得無謂余猶有嗜心耶壬午春日世貞書於曇陽<lb/>
　　觀大叅同齋中<hi>卷五後</hi>朱太史名無考所云徐少宰<lb/>
　　者按朱彛尊明詩綜載徐縉字子容吳縣人𢎞治<lb/>
　　乙丑進士歴官吏部左侍郎諡文敏<lb/>
<pb n="KR2n0009_WYG_003-28b"/>
　　王穉登跋宋本文選往往見於蔵書及好事之家<lb/>
　　欲其精善完好若此本者絶少此本紙墨鋟摹竝<lb/>
　　出良工之手政與瑯琊長公所蔵漢書絶相類漢<lb/>
　　書有趙魏公小像此書有公手書二書皆公鄴架<lb/>
　　中本也流傳至今僅三百年而卷帙宛然既免螙<lb/>
　　魚之腹又不落雌黄之手豈靈籖秘笈神物呵䕶<lb/>
　　之耶今歸朱司成象𤣥家出示諦賞因漫題此此<lb/>
　　本視漢書亦猶蜀得其龍吳得其虎耳矣萬厯甲<lb/>
<pb n="KR2n0009_WYG_003-29a"/>
　　戌人日王穉登書<hi>卷二十五後</hi>考穉登字百榖一字伯<lb/>
　　固長洲人太學生有晉陵金昌燕市荆溪松檀諸<lb/>
　　集<lb/>
　　周天球跋余少時嘗見是書于崦西公家後有文<lb/>
　　敏跋語數十字當是松雪齋中物今五十餘年復<lb/>
　　見於仲嘉處紙墨如新良可寳也癸巳秋八十老<lb/>
　　人周天球記<hi>卷五十後</hi>考天球字公瑕號幼海長洲諸<lb/>
　　生善畫蘭仲嘉姓汪名道㑹歙人著小山樓藁卷<lb/>
<pb n="KR2n0009_WYG_003-29b"/>
　　中有印記崦西公未知誰氏<lb/>
　　張鳯翼跋予嘗見此書於徐文敏嗣君架上云是<lb/>
　　文敏所鍾愛以貽其後之人者其紙墨精好神采<lb/>
　　煥發令人不忍去手且其間有趙文敏手識數語<lb/>
　　則知此書嘗入松雪齋中夫先後相去二百年而<lb/>
　　遥而去一文敏復歸一文敏豈文選之為文也固<lb/>
　　自有夙縁耶予穉歲購得一部為黄勉之先生家<lb/>
　　物與此同出一梓而刷印在後後有景石子題字<lb/>
<pb n="KR2n0009_WYG_003-30a"/>
　　其紙墨不及此逺甚今已為好事者易去不復得<lb/>
　　與相較然大都不相及也夫一梓印出且相懸如<lb/>
　　此矧後之翻版耶近留意選學將纂輯諸註則聞<lb/>
　　此書已歸雲間因倩人借留案頭校對匝月遂識<lb/>
　　歲月歸之亦俾好事儒者知所珍重云萬厯丁丑<lb/>
　　仲秋望長洲張鳯翼<hi>卷三十二後</hi>考鳯翼字伯起嘉靖<lb/>
　　甲子舉人有處實堂集黄勉之名省曽吳縣人嘉<lb/>
　　靖辛夘舉人有五岳山人集<lb/>
<pb n="KR2n0009_WYG_003-30b"/>
　　汪應婁跋嘉賔拉予過清逺閣出所蔵種種珍玩<lb/>
　　古色照人真令目眩神馳應接不暇復翻其架上<lb/>
　　宋版文選又所罕覯者紙精墨妙居然完璧末有<lb/>
　　趙文敏公手書數行是為松雪齋寳蔵者後傳之<lb/>
　　吾宗仲嘉有王元羙周公瑕張伯起王百榖諸君<lb/>
　　跋古雅如仲嘉經其收蔵當為増價後傳之海陽<lb/>
　　好事家嘉賔親往而厚值廼今貯之閣中吾知嘉<lb/>
　　賔願讀盡天下好書者而文選尤詞林嚆矢宜其<lb/>
<pb n="KR2n0009_WYG_003-31a"/>
　　焚香披閱更助清吟之興不淺矣珍而蔵之可為<lb/>
　　家寳則清逺主人之架勝𤣥晏先生之架云社弟<lb/>
　　汪應婁書<hi>卷十七後</hi>應婁無考其稱吾宗仲嘉當亦為<lb/>
　　新安人按徽州府志載明汪應蛟婺源人官尚書<lb/>
　　又汪應元歙人官御史未知應婁為誰之雁行也嘉<lb/>
　　賔湯賔尹字宣城人萬厯乙未進士第二授翰林<lb/>
　　編修累官至南國子監祭酒以時考之跋中所稱<lb/>
　　嘉賔當即為賔尹然後李楷跋乃作於諸跋之後<lb/>
<pb n="KR2n0009_WYG_003-31b"/>
　　而曰吳君珍重似嘉賔又係吳姓抑或從賔尹家<lb/>
　　再歸於吳亦未可知附著於此以俟叅考<lb/>
　　王醇跋余知仲嘉有宋版文選心揺揺十餘年矣<lb/>
　　及造其廬未遑索㸔後逢嘉賔於托山小有園出<lb/>
　　陶隱居及唐宋墨蹟示之皆人間所未見者業已<lb/>
　　奪人精魄且許以此書出觀以暝色不能歸去役<lb/>
　　我魂夢越數日始得一覯紙墨之光射目字楷而<lb/>
　　有致竟日披覽得未曽有時松風㺯絃逺山横黛<lb/>
<pb n="KR2n0009_WYG_003-32a"/>
　　是生平第一樂事己未小雪日太原王醇識<hi>卷二十八後</hi>
　　考王醇揚州人太原其望也<lb/>
　　曹子念跋日子於萬卷樓見弇州公所得兩漢書<lb/>
　　以為宋版第一後復有持文選至者楮色瑩膩似<lb/>
　　覺更佳從臾公購之以為合璧而公以奉道屏去<lb/>
　　一切翫好猶為題數語令客持去念之常以為恨<lb/>
　　今秋復覯於仲嘉寓舎披閱甫畢已負之入黄山<lb/>
　　矣念再見無期因識其末簡萬厯癸巳中秋日曹<lb/>
<pb n="KR2n0009_WYG_003-32b"/>
　　子念書<hi>卷四十七後</hi>考子念字昌先太倉州人<lb/>
　　李楷跋蔵書讀書皆有非常之福其精神又足以<lb/>
　　相久故非易事而得觀古人之賞鑒手蹟益不敢<lb/>
　　不什伯讚歎趙文敏往矣弇州𤣥宰諸君子今安<lb/>
　　在滄田之嗟亦復如是吳君珍重此歴劫不壊之<lb/>
　　金剛寳也文字㸃畫刻手能存其書法即有圭瑑<lb/>
　　不可易矣己丑清秋八月八日河濵岸翁李楷跋<lb/>
　　<hi>卷二十六後</hi>李楷無考按董其昌卒於崇禎九年歲在<lb/>
<pb n="KR2n0009_WYG_003-33a"/>
　　丙子今跋中有弇州𤣥宰諸君子今安在之語則<lb/>
　　此跋之作於己丑蓋<lb/>
國朝順治六年也<lb/>
　　歙汪氏春草閣蔵<hi>吕延祚表後</hi>　<hi>卷六十</hi>
　　右識語下有洪度橢圎印一于鼎小長方印一考<lb/>
　　歙縣志載<lb/>
　本朝文苑汪洪度字于鼎松山里人工文詞著有息<lb/>
　　廬集弟洋度字文治詩有逸致書法仿晉人竝有<lb/>
<pb n="KR2n0009_WYG_003-33b"/>
　　才名卷中亦有印記又有汪道昆印道昆字伯玉<lb/>
　　亦歙人明嘉靖進士與王世貞同年世貞稱其文<lb/>
　　簡而有法名大起晚年官兵部侍郎世貞亦嘗貳<lb/>
　　兵部天下稱兩司馬云餘印無考<lb/>
<pb n="KR2n0009_WYG_003-34a"/>
　<lb/>
　<lb/>
　<lb/>
　<lb/>
六臣註文選<hi>二函冊十六</hi>
　　篇目同前<lb/>
　　此書與前部係出一版而紙墨之色摹印之工<lb/>
　　亦無軒輊洵堪同寳惟書首僅有吕延祚表其<lb/>
<pb n="KR2n0009_WYG_003-34b"/>
　　蕭統序及李善進表皆闕蓋歴年既久流傳散<lb/>
　　佚固往往有之而篇目尚全亦無損其為完書<lb/>
　　也<lb/>
　　新安汪洪度蔵本有印記又清暉館印考歙縣<lb/>
　　志載吳孔嘉字元會明天啟乙丑進士官編修<lb/>
　　有清暉館集餘印無考<lb/>
<pb n="KR2n0009_WYG_003-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0009_WYG_003-35b"/>
　<lb/>
　<lb/>
　<lb/>
　<lb/>
　<lb/>
　<lb/>
六臣註文選<hi>二函册十六</hi>
　　篇目同前<lb/>
<pb n="KR2n0009_WYG_003-36a"/>
　　此書亦前版而摹印竝出一時古色古香竟成<lb/>
　　鼎峙觀前部張鳯翼跋云穉歲購得一部與此<lb/>
　　同出一梓而刷印在後紙墨不及逺甚則是前<lb/>
　　明鑒蔵家求初印本已不可多得乃經三百載<lb/>
　　後而登冊府者兼有其三縹緗之富古未之有<lb/>
　　也<lb/>
　　朱氏明仲家塾<hi>卷六十末</hi>
　　右識語一明仲未詳其人此書為宋趙孟堅蔵<lb/>
<pb n="KR2n0009_WYG_003-36b"/>
　　本有子固印考金賚畫史㑹要載孟堅字子固<lb/>
　　號彛齋居海鹽廣陳鎮寳慶二年進士修雅博<lb/>
　　識人比米南宫官至朝散大夫知嚴州府又明<lb/>
　　文徵明文伯仁項篤夀王寵及<lb/>
　本朝季振宜俱經收蔵按王世貞吳中往哲像贊<lb/>
　　王寵字履仁後字履吉别號雅宜山人吳縣人<lb/>
　　為邑諸生貢入太學詩好建安三謝書摹永興<lb/>
　　大令為時所趨徵明諸人見前餘印無考<lb/>
<pb n="KR2n0009_WYG_003-37a"/>
</p>
<p>
<pb n="KR2n0009_WYG_003-38a"/>
六臣註文選<hi>六函册三十</hi>
　　篇目同前<lb/>
　　此書亦前版而摹印在後墨光少遜書中有寳<lb/>
　　慶寳應州印及官書不許借出木記按文獻通<lb/>
　　考輿地考載宋理宗寳慶間以逆全之亂降淮<lb/>
　　隂郡為淮安軍又以寳應縣為寳應州是寳應<lb/>
　　州之名自理宗時始建故官印於州名之上冠<lb/>
　　以紀年此本係北宋時刻版印於南宋而稱為<lb/>
<pb n="KR2n0009_WYG_003-38b"/>
　　官書則知為北宋官刻宜其雕槧精良甲於他<lb/>
　　版也<lb/>
　　明文徵明蔵本有玉蘭堂印又王寵項篤夀及<lb/>
　本朝季振宜俱經收蔵餘印無考<lb/>
<pb n="KR2n0009_WYG_003-39a"/>
</p>
<p>
<pb n="KR2n0009_WYG_003-40a"/>
　　闕補卷六<hi>四十二</hi>卷十九<hi>十八</hi>
六家文選<hi>六函一冊六十</hi>
　　篇目同前<lb/>
　　此書與前四部别為一版亦未載刋刻年月惟<lb/>
　　昭明序後有此集精加校正絶無舛誤見在廣<lb/>
　　都縣北門裴宅印賣木記考一統志四川統部<lb/>
　　表載益州蜀郡東晉分成都置懐寧始康二郡<lb/>
　　又分廣都縣置寧蜀郡是廣都縣之稱得名最<lb/>
<pb n="KR2n0009_WYG_003-40b"/>
　　古宋時鏤版蜀最稱善此本字體結搆精嚴鐫<lb/>
　　刻工整洵蜀刋之佳者木記應是當時裴姓書<lb/>
　　肆所標亦廖氏世綵堂之例也<lb/>
　　袁氏昌安堂珍蔵<hi>卷六十後</hi>
　　右識一語袁氏未詳其人琴川毛氏蔵本有印<lb/>
　　記餘無考<lb/>
<pb n="KR2n0009_WYG_003-41a"/>
　<lb/>
　<lb/>
玉臺新詠<hi>一函二册</hi>
　　陳徐陵撰十卷前陵序後宋陳玉父序<lb/>
　　永嘉陳玉父後序稱玉臺新詠集十卷幼時至<lb/>
　　外家李氏於廢書中得之舊京本也版有刓者<lb/>
　　欲求他本是正多不獲嘉定乙亥始從人借得<lb/>
　　豫章刻本纔五卷又聞有石氏所蔵録本復求<lb/>
<pb n="KR2n0009_WYG_003-41b"/>
　　觀之以補亡校脫於是其書復全云云考乙亥<lb/>
　　為宋寧宗嘉定八年所云舊京本當為北宋時<lb/>
　　所遺而此乃重刋於南宋者陳玉父無考按宋<lb/>
　　永嘉陳埴陳宜中諸人或以道學稱或以風節<lb/>
　　著則知永嘉陳氏係宋望族玉父之刻是書讐<lb/>
　　校周詳摹刻精好亦可謂深於好古不隕家聲<lb/>
　　者矣<lb/>
　　錢謙益蔵本海翁印未詳其人<lb/>
<pb n="KR2n0009_WYG_003-42a"/>
　<lb/>
　<lb/>
玉臺新詠<hi>一函四冊</hi>
　　篇目同前<lb/>
　　此書與前部係出一版宻行細字仿巾箱本式<lb/>
　　而尺寸加盈製極精雅其摹印亦屬良工故清<lb/>
　　朗照人可為合璧<lb/>
　　明王鏊蔵本有濟之印考明史鏊字濟之吳縣<lb/>
<pb n="KR2n0009_WYG_003-42b"/>
　　人成化乙未進士第三授編修累官至大學士卒<lb/>
　　贈太𫝊諡文恪鏊在相位時劉司馬大夏楊相一<lb/>
　　清皆劉瑾所忌將甘心焉鏊為委曲諭解人以此<lb/>
　　多之王禹聲印未詳或即鏊羣從也<lb/>
<pb n="KR2n0009_WYG_003-43a"/>
唐文粹<hi>四函冊四十</hi>
　　宋姚鉉撰一百卷後宋施昌言序<lb/>
　　鼂公武郡齋讀書志曰鉉廬州人太平興國中進<lb/>
　　士文辭敏麗善書札蔵書至多頗有異本累遷兩<lb/>
　　浙漕課吏寫書采唐世文章分門編類初為五十<lb/>
　　卷後復増廣之坐事斥連州卒其子以其書上獻<lb/>
　　詔蔵内府命以一官又馬端臨文獻通考載麈史<lb/>
　　云鉉謫居連州嘗冩所著文粹一百卷好事者於<lb/>
<pb n="KR2n0009_WYG_003-43b"/>
　　縣建樓貯之官屬多遣吏寫録吏以為苦以鹽水<lb/>
　　噀之冀其速壊後以火焚其樓據此則鉉成是書<lb/>
　　時在朝在野皆欲得之而未有為刋布者此乃臨<lb/>
　　安孟琪所刋為文粹一書初刻本宋仁宗寳元二<lb/>
　　年吳興施昌言後序稱卷帙浩繁人欲𫝊録未易<lb/>
　　為力臨安進士孟琪代襲儒素家富文史爰事摹<lb/>
　　印以廣流布觀其校之是寫之工鏤之善勤亦至<lb/>
　　矣若夫述作之㫖悉於前序云云前序蓋鉉自述<lb/>
<pb n="KR2n0009_WYG_003-44a"/>
　　今已闕亦無目録而相其紙墨實為北宋初印昌<lb/>
　　言宋史無傳按凌迪知萬姓統譜載昌言静海人<lb/>
　　舉進士知太平州上政論三十篇入為殿中侍御<lb/>
　　史<lb/>
御題唐文粹一百卷五代姚右史鉉所纂昔人稱其用<lb/>
意精博世甚重之乃翻刻既繁流傳互異是本字畫工<lb/>
楷墨色如漆猶見臨安孟琪原雕面目予選唐宋文醇<lb/>
依儲欣例於唐韓栁外増李翺孫樵兩家讀書稽古者<lb/>
<pb n="KR2n0009_WYG_003-44b"/>
以文醇為専家定本而叅之文粹以博其趣庶㡬可乎<lb/>
乾隆御識鈐<lb/>
寳二曰乾隆宸翰曰㡬暇臨池<lb/>
　　蘭陵蕭氏敷教堂所蔵無考<lb/>
　<lb/>
　<lb/>
　　闕補卷十三<hi>一</hi>卷三十下之卷三十一下<hi>全</hi>卷三<lb/>
　　十三卷三十四<hi>全</hi>卷五十二<hi>六之/十</hi>卷五十三<hi>全</hi>卷<lb/>
<pb n="KR2n0009_WYG_003-45a"/>
　　六十六<hi>三</hi>卷一百<hi>九十</hi>
聖宋文選<hi>二函冊十二</hi>
　　三十二卷無撰人姓氏<lb/>
　　是書選集宋人文章自歐陽修以下凡十四家而三<lb/>
　　蘇之文槩置不録按宋徽宗崇寧二年詔毁三<lb/>
　　蘇文集而孝宗御極降敕褒揚至為蘇軾文集<lb/>
　　作序撰是書者或因三蘇本集宇内争傳故<lb/>
　　不復編纂亦猶王安石選唐詩不録李白杜<lb/>
<pb n="KR2n0009_WYG_003-45b"/>
　　甫之意也書中未載刋刻年月觀其小楷書<lb/>
　　筆法森嚴宻行中自見清朗蓋亦巾箱本之<lb/>
　　最佳者<lb/>
　　收蔵諸印無考内如一元印元當係緇流如一<lb/>
　　菴乃其棲禪之所按元詩中有僧名元字宗海<lb/>
　　或即其人也<lb/>
<pb n="KR2n0009_WYG_003-46a"/>
　<lb/>
　<lb/>
文章正宗<hi>四函二冊三十</hi>
　　宋真徳秀撰二十四卷前徳秀自序<lb/>
　　陳振孫書録解題曰真徳秀撰文章正宗其目<lb/>
　　凡四曰辭命曰議論曰叙事曰詩賦去取甚嚴<lb/>
　　按徳秀自序作於紹定執徐之歲乃宋理宗紹<lb/>
　　定五年序稱梁昭明文選姚鉉文粹果皆得源<lb/>
<pb n="KR2n0009_WYG_003-46b"/>
　　流之正乎今所輯以體本乎古指近乎經者然<lb/>
　　後取焉云云此振孫所以謂其去取甚嚴也是<lb/>
　　書寛行大字用筆整肅刻手印工亦皆精好前<lb/>
　　後無他人序似即徳秀纂輯成書時自為校刋<lb/>
　　之本<lb/>
　　書史之記一印無考<lb/>
<pb n="KR2n0009_WYG_003-47a"/>
續文章正宗<hi>二函冊十八</hi>
　　真徳秀撰二十卷前宋倪澄鄭圭序<lb/>
　　咸淳丙寅倪澄序云西山文忠公晚歲所續澄倚<lb/>
　　席括山窮日夜力繙校鄭君亦分其勞凡三月而<lb/>
　　藁具又四月而工畢釐為二十卷僅有其目者則<lb/>
　　虚寘於末一代之文燦然略備又鄭圭序云圭分<lb/>
　　教括山偕聨事倪君鋟諸梓以夀其傳先生心周<lb/>
　　程張朱之學觀正宗筆削可以槩見惜未脫藁天<lb/>
<pb n="KR2n0009_WYG_003-47b"/>
　　弗慭遺然大綱則備矣按丙寅為宋度宗咸淳二<lb/>
　　年澄圭二人宋史俱無傳考浙江通志澄金華人<lb/>
　　宋理宗寳祐四年丙辰進士知處州軍圭黄巖人<lb/>
　　理宗景定三年壬戌進士括山在處州時二人同<lb/>
　　官因有是刻觀兩序所云乃徳秀未完之書而澄<lb/>
　　與圭按前集四門之例因其所録而分𨽻之其有<lb/>
　　目無文者則置於二十卷以存其闕所録之文自<lb/>
　　歐陽修以下凡十四家版之尺寸與前集同而大<lb/>
<pb n="KR2n0009_WYG_003-48a"/>
　　字徑圍較小註字筆畫稍肥係仿前集而為之非<lb/>
　　合刻之本也<lb/>
　　書中亦有書史之記一印蓋蔵是書者取之以成<lb/>
　　合璧亦可為有心人矣<lb/>
　<lb/>
　<lb/>
選青賦箋<hi>一函四册</hi>
　　十卷無撰人姓氏<lb/>
<pb n="KR2n0009_WYG_003-48b"/>
　　宋史藝文志及文獻通考經籍考皆不載是書卷<lb/>
　　中所録盡當時省試之作目録後有建安王懋甫<lb/>
　　刻梓於桂堂木記乃書賈所輯以頒行者如陳振<lb/>
　　孫書目解題謂指南賦箋五十五卷指南賦經八<lb/>
　　卷皆書坊編集即係此類小版細書作巾箱本其<lb/>
　　製甚精亦宋時佳槧足供秘玩者也<lb/>
御題此宋人省試諸賦選本即唐人試帖及今館課之<lb/>
類蓋一時坊刻也特筆法精鑱為宋本中絶佳者卷首<lb/>
<pb n="KR2n0009_WYG_003-49a"/>
末俱有文氏停雲印良可珍秘乾隆甲子秋分日御識<lb/>
鈐<lb/>
寳二曰乾隆宸翰曰稽古右文之璽<lb/>
　　明文徵明停雲館蔵本<lb/>
　<lb/>
　<lb/>
　　闕補卷十<hi>五</hi>
蘭亭考<hi>一函四冊</hi>
<pb n="KR2n0009_WYG_003-49b"/>
　　宋桑世昌輯髙似孫刪定十二卷附羣公帖跋一<lb/>
　　卷前宋髙文虎並似孫序後齊碩序<lb/>
　　陳振孫書録解題載蘭亭博議十五卷淮海桑世<lb/>
　　昌澤卿撰世昌居天台放翁陸氏諸甥博雅能詩<lb/>
　　又載蘭亭考十二卷云即前書浙東庾司所刻視<lb/>
　　初本頗有刪改初十五篇今存十三篇去其集字<lb/>
　　附見二篇其書始成本名博議髙内翰文虎炳如<lb/>
　　為之序及其刋也其子似孫重為刪改去此二篇<lb/>
<pb n="KR2n0009_WYG_003-50a"/>
　　固當而其他務從省文多失事實或戾本意其最<lb/>
　　甚者序文本亦條逹可觀亦竄改無完篇首末闕<lb/>
　　漏文理斷續於其父猶然深可怪也考宋史文虎<lb/>
　　四明人登髙宗三十年庚辰進士第聞見博洽多<lb/>
　　識典故歴官至華文閣學士知建寧府丐祠提舉<lb/>
　　太平興國宫其為世昌作蘭亭博議序正在其時<lb/>
　　考浙江通志載世昌髙郵人號莫葊有文集三十<lb/>
　　卷此書乃浙江漕使齊碩屬似孫訂正之本按赤<lb/>
<pb n="KR2n0009_WYG_003-50b"/>
　　城志碩青社人宋寧宗嘉定十四年以宣教郎知<lb/>
　　台州似孫序作於嘉定十七年則為碩知台州時<lb/>
　　付梓與振孫所云脗合似孫字續古淳熙十一年<lb/>
　　登進士第嘗著經略史略子略集略緯略諸書其<lb/>
　　詩有踈寮集三卷振孫稱其少有俊聲不自愛重<lb/>
　　為館職上韓侂胄生日詩九首皆暗用錫字為清<lb/>
　　議所不齒其讀書以隠僻為博作文以怪澁為竒<lb/>
　　就中詩猶可觀云云然馬端臨文獻通考經籍考<lb/>
<pb n="KR2n0009_WYG_003-51a"/>
　　中多引似孫子史諸略之言其博贍自可概見碩刻是<lb/>
　　書字法皆本歐體鋟印兼出良工蓋亦鄭重而為之者<lb/>
　　南嶽貞居記<hi>卷三末</hi>
　　右識語一未詳何人按元顧瑛玉山草堂雅集載<lb/>
　　張雨一名天雨號貞居子明朱存理鐡網珊瑚載<lb/>
　　倪瓚云貞居真人詩文字畫皆為本朝道品第一<lb/>
　　髙啟云貞居字畫清遒有唐人風格觀前五字用<lb/>
　　筆瘦勁似即張雨所書<lb/>
<pb n="KR2n0009_WYG_003-51b"/>
　　明文徵明停雲館蔵本<lb/>
　本朝秀水朱彛尊亦經收蔵俱有印記餘無考<lb/>
<pb n="KR2n0009_WYG_003-52a"/>
　金版史部<lb/>
貞觀政要<hi>一函六冊</hi>
　　唐呉兢撰十卷前金唐公弼序兢上貞觀政要表<lb/>
　　鼂公武郡齋讀書志曰兢以唐之極治貞觀為最<lb/>
　　故采時政之可備勸戒者上之於朝凡四十篇考<lb/>
　　唐書兢汴州浚儀人少厲志貫知經史當路薦其<lb/>
　　才堪論譔詔直史館修國史此書當即其時所進<lb/>
　　書前有大定己丑八月進士唐公弼序稱南京路<lb/>
<pb n="KR2n0009_WYG_003-52b"/>
　　都轉運使梁公出公府之貲命工鏤版按大定為<lb/>
　　金世宗年號己丑為世宗九年在南宋為孝宗乾<lb/>
　　道五年公弼無考所稱梁公未詳何人考金史梁<lb/>
　　肅奉聖州人天眷二年擢進士第大定初為中都<lb/>
　　轉運副使繼除河北東路遷中都都轉運使是肅<lb/>
　　生平屢任是官又適在大定之時似即其人但史<lb/>
　　未載其為南京都轉運使或肅曽敡歴未久於任<lb/>
　　而史略之耳此本字宗顔體刻印精良與宋版之<lb/>
<pb n="KR2n0009_WYG_003-53a"/>
　　佳者無異蔵書家知崇宋本而金版多未之及蓋<lb/>
　　縁流傳實尠耳目罕經似此吉光片羽真為希世<lb/>
　　之寳也<lb/>
御題好名曽昔議文皇三代下名好亦臧言不以人廢<lb/>
如是書原同帝範之蘉吳兢采輯質文備梁肅鋟行勸<lb/>
誡詳㡬度披芸欽古鑒寧徒玩紙墨精良乾隆乙未初<lb/>
夏御筆鈐乾隆雙璽<lb/>
　本朝徐乾學蔵本<lb/>
<pb n="KR2n0009_WYG_003-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定天禄琳琅書目卷三<lb/>
</p>
<p>
</p>
  </div>
</body>
</text>
</TEI>
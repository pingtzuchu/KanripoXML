<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0009_WYG_010-1a"/>
欽定四庫全書<lb/>
欽定天禄琳琅書目卷十<lb/>
　明版集部<lb/>
楚辭<hi>二函冊十二</hi>
　　周屈平著附宋玉景差賈誼淮南王安東方朔嚴<lb/>
　　忌王襃劉向王逸擬騷諸篇共十七卷後漢王逸<lb/>
　　章句書首載史記屈平本傳次漢班固序次梁劉<lb/>
　　勰辨騷目録後附楚辭疑字直音補一卷<lb/>
<pb n="KR2n0009_WYG_010-1b"/>
　　按世傳楚辭最著者一為王逸章句一為晁无咎<lb/>
　　重編一為朱子楚辭集註朱子集註止八卷已見<lb/>
　　前宋版中矣其餘卷目分合互有異同考隋書經<lb/>
　　籍志楚辭十二卷注云後漢校書郎王逸注而唐<lb/>
　　書藝文志乃云王逸注楚辭十六卷已増多四卷<lb/>
　　矣其又稱十七卷者據晁公武讀書志言淮南王<lb/>
　　安始作離騷傳劉向典校經書分為十六卷東京<lb/>
　　班固賈逵各作離騷章句餘十五卷闕而不説至<lb/>
<pb n="KR2n0009_WYG_010-2a"/>
　　逸自以為南陽人與原同土悼傷之復作十六卷<lb/>
　　章句又續為九思取班固二序附之為十七篇夫<lb/>
　　十七篇即十七卷也宋時洪興祖作補註楚辭其<lb/>
　　卷目悉遵原本然觀晁氏所述王逸章句止十六<lb/>
　　卷其増多一卷者以逸續九思與班固二序合數<lb/>
　　之耳此本分十七卷而班序不入卷中又與宋時<lb/>
　　傳本不同矣其卷首之載史記本傳則始於晁无<lb/>
　　咎之重編无咎以東方朔嚴忌皆漢武帝廷臣淮<lb/>
<pb n="KR2n0009_WYG_010-2b"/>
　　南小山之辭不當先朔忌又以王逸為東漢人所<lb/>
　　作九思與劉向輩相闊且十七卷亦非舊録故删<lb/>
　　去一卷止存十六卷并於逸所著離騷其中有訓<lb/>
　　釋淺陋者悉為之刪汰而録司馬遷原𫝊冠之於<lb/>
　　首説詳讀書志中至於劉勰辨騷隋唐兩志俱未<lb/>
　　論述惟讀書志述洪興祖補註楚辭自序言辨騷<lb/>
　　非楚辭本書不當録云云則亦古本所有而曽經<lb/>
　　興祖刪汰此本葢復存其舊而亦不入卷數也其<lb/>
<pb n="KR2n0009_WYG_010-3a"/>
　　疑字直音補一巻宋人諸簿録中俱未見著其名<lb/>
　　當又出於興祖无咎之後此本雖無刋刻年月然<lb/>
　　以版式定之則為明代坊間所梓行者故其橅印<lb/>
　　亦復不能精善若以前宋版中集註一書較之其<lb/>
　　紙色墨香則相去逺甚矣<lb/>
　　江隂徐氏印未詳何人<lb/>
　<lb/>
　<lb/>
<pb n="KR2n0009_WYG_010-3b"/>
曹子建集<hi>一函四冊</hi>
　　魏曹植著十卷<lb/>
　　考子建集見於隋志者稱三十卷見於唐志及書<lb/>
　　録解題者皆二十卷見於讀書志及宋史藝文志<lb/>
　　者則止十卷此本前後俱無序跋目録後有元豐<lb/>
　　五年萬玉堂刋木記亦分十卷與讀書志宋志同<lb/>
　　其書橅刻甚精印紙有金粟山印記古色可愛惟<lb/>
　　目録末葉卷一首葉紙色不同字體亦異當是先<lb/>
<pb n="KR2n0009_WYG_010-4a"/>
　　有宋本闕此二葉因為翻刻并以原書所闕重寫<lb/>
　　補刋或舊有序跋俱經私汰未可知也<lb/>
陶靖節集<hi>一函八冊</hi>
　　晉陶潛著十卷前梁昭明太子蕭統序次陶集總<lb/>
　　論次統撰陶淵明傳<lb/>
　　此書亦不載刋刻年月卷十未於顔延之撰陶徵<lb/>
　　士誄揚休之序錄之外凡宋人刊刻陶集諸序皆<lb/>
　　附録於卷中則此本之非宋槧無可疑矣况其橅<lb/>
<pb n="KR2n0009_WYG_010-4b"/>
　　刻本不甚工也<lb/>
　　收蔵諸印無攷<lb/>
　<lb/>
　<lb/>
類箋唐王右丞集<hi>二函冊十二</hi>
　　唐王維著詩集十卷文集四卷前明顧起經序次<lb/>
　　凡例次開局氏里次王集表敕次王集列傳次王<lb/>
　　氏世系并圖目録未載右丞詩畫評一卷後唐諸<lb/>
<pb n="KR2n0009_WYG_010-5a"/>
　　家同詠集一卷唐諸家贈題集一卷右丞年譜一<lb/>
　　卷外編一卷外編後有起經識語<lb/>
　　按此書凡例稱詩集舊本係六卷今析為十卷文<lb/>
　　四卷編置末冊其開局氏里後標嘉靖三十四年<lb/>
　　十二月望授鋟三十五年六月朔完局毎卷末俱<lb/>
　　記刋書之月并校閱諸姓氏可謂鄭重經營者矣<lb/>
　　版雖不能甚工而字畫清朗尚稱佳本考常州志<lb/>
　　顧起經字長濟無錫人以國子生謁選授廣東鹽<lb/>
<pb n="KR2n0009_WYG_010-5b"/>
　　課副提舉兼署市舶弟起綸輯明諸家詩名國雅<lb/>
　　為世所重<lb/>
分類補註李太白詩集<hi>二函冊十六</hi>
　　唐李白著元楊齊賢集註蕭士斌補註二十五卷<lb/>
　　前元版中有是書目録末葉版心標至大辛亥三<lb/>
　　月刋此本版式似之而目録末葉版心則稱正統<lb/>
　　己巳二月印當即由前版翻出者其所載建安余<lb/>
　　氏勤有堂刋木記係仍元刻之舊然元刻尚有李<lb/>
<pb n="KR2n0009_WYG_010-6a"/>
　　陽氷樂史宋敏求曽鞏毛漸諸序此則全佚之矣<lb/>
　　子謙李春陽二印未詳其人<lb/>
　<lb/>
　<lb/>
分類補註李太白詩集<hi>一函六冊</hi>
　　篇目同前附文集五卷共三十卷前唐李陽氷序<lb/>
　　次宋樂史别集序次唐李華李公墓誌次宋劉全<lb/>
　　白李公碣記次宋宋敏求曽鞏後序各一篇<lb/>
<pb n="KR2n0009_WYG_010-6b"/>
　　此本詩集首卷標題下先列楊齊賢蕭士贇名次<lb/>
　　標呉㑹郭雲鵬校刊而文集首卷則苐標雲鵬編<lb/>
　　次不列齊賢士贇葢以文集無兩家注故也按雲<lb/>
　　鵬自標呉㑹而吳中志乘不見其名書中但稱校<lb/>
　　刊編次前後俱不自為序跋以後歐陽文粹一書<lb/>
　　證之亦稱雲鵬校刊而序跋俱無則疑雲鵬者苐<lb/>
　　書肆中刻梓鬻市人耳特此本橅印精潔逺出前<lb/>
　　部之上當亦書林良賈也<lb/>
<pb n="KR2n0009_WYG_010-7a"/>
　　明王時敏蔵本印記見前<lb/>
　<lb/>
　<lb/>
集千家註杜工部詩集<hi>二函三冊二十</hi>
　　唐杜甫著詩集二十卷附文集二卷前宋王洙王<lb/>
　　安石胡宗愈蔡夢弼四序後載甫墓誌本傳二篇<lb/>
　　前元版中有是書輾轉翻刻本記互異然標題俱<lb/>
　　稱集千家注分類杜工部集此則明人所梓行者<lb/>
<pb n="KR2n0009_WYG_010-7b"/>
　　刪去分類二字所收序文亦與元刊不一按後一<lb/>
　　部標題次行稱玉几山人校刊此本無之所空一<lb/>
　　行亦未别刊姓氏則知玉几山人者必為明人書<lb/>
　　賈欲偽作宋槧嫌其名而掩之固瞭然也<lb/>
集千家注杜工部詩集<hi>四函三冊二十</hi>
　　篇目同前闕墓誌本傳<lb/>
　　此為前版初印之本字畫較為清朗紙質之潔膩<lb/>
　　亦逺勝之<lb/>
<pb n="KR2n0009_WYG_010-8a"/>
　　明米萬鍾蔵本按明史萬鍾字友石萬歴二十三<lb/>
　　年進士厯官江西按察使終太僕少卿餘印未詳<lb/>
　<lb/>
　<lb/>
　<lb/>
　<lb/>
杜工部全集<hi>一函六冊</hi>
　　唐杜甫著六十六卷前明姚士麟序次杜集舊序<lb/>
<pb n="KR2n0009_WYG_010-8b"/>
　　八篇跋二篇次甫墓誌次韓愈題杜子美墳詩次舊唐<lb/>
　　書本傳次新唐書本傳次年譜次凡例後明劉鑒序<lb/>
　　此書為明人劉世教分體編校所著凡例係合李<lb/>
　　杜二集而言劉鑒序中亦述其伯父之言謂李源<lb/>
　　風杜源雅兩公之詩體従風雅出云云是鑒亦為<lb/>
　　李杜合編而作惟姚士麟一序止言杜詩不及李<lb/>
　　集或士麟别有序文載於李集之首而此則其分<lb/>
　　部單行之本而當時固為合刊也考海鹽縣圖經<lb/>
<pb n="KR2n0009_WYG_010-9a"/>
　　稱世教字少彛萬歴庚子舉北闈謁選授閩清令<lb/>
　　於詩好李杜嘗取舊集之編年者分體次之序以<lb/>
　　行世云云據圖經所言尤於此書體例隠然脗合<lb/>
　　劉鑒靖江人嘉靖三十年嵗貢官蜀府紀書見常<lb/>
　　州府志姚士麟爵里未詳<lb/>
　　闕補卷十二<hi>二</hi>卷二十三<hi>七</hi>
陸宣公集<hi>一函十冊</hi>
　　唐陸贄著二十二卷前唐權徳輿翰苑集序<lb/>
<pb n="KR2n0009_WYG_010-9b"/>
　　此書總標二十二卷而分制誥十巻奏草六卷中<lb/>
　　書奏議六卷與陳振孫所載翰苑集十卷牓子集<lb/>
　　十二卷者正相符合前元版書中僅録制誥此方<lb/>
　　是其全本以版式較之當屬明翻宋槧苐惜紙質<lb/>
　　黝厚橅印亦不能工耳<lb/>
　　王後山印記未詳何人<lb/>
<pb n="KR2n0009_WYG_010-10a"/>
韓柳全集<hi>一函六冊</hi>
　　唐韓愈柳宗元著韓集二十卷外集一卷集傳一<lb/>
　　卷補遺一卷前宋朱子考異序次宋王伯大序次<lb/>
　　諸家姓氏次唐李漢序次汪季路書次凡例柳集<lb/>
　　二十卷别集一卷外集一卷附録一卷前宋陸之<lb/>
　　淵音義序次唐劉禹錫序次諸家姓氏<lb/>
　　宋人合刋韓柳集者有魏仲舉本前宋版書中已<lb/>
　　皆録之此本亦韓柳合刋以版式觀似亦従宋本<lb/>
<pb n="KR2n0009_WYG_010-10b"/>
　　橅出紙質墨光雖不相及而已得其形似矣<lb/>
　　治卿印記未知誰氏<lb/>
　<lb/>
　<lb/>
　　闕補韓集諸家姓氏<hi>全</hi>柳集卷四<hi>十五</hi>
韓柳全集<hi>一函八册</hi>
　　韓集四十卷外集十卷集傳一卷補遺一卷柳集<lb/>
　　三十六卷韓集李漢序柳集陸之淵序俱不載<lb/>
<pb n="KR2n0009_WYG_010-11a"/>
　　此本亦仿宋槧版式與前部約畧同而刻手印工<lb/>
　　又出其下至分卷各不相謀者葢縁唐宋人文集<lb/>
　　凡經後人校刋者毎有更定係以集部之書固不<lb/>
　　必如經史子篇目各沿奉為圭臬也<lb/>
　　泰興季氏蔵本印記見前<lb/>
　<lb/>
　<lb/>
　<lb/>
<pb n="KR2n0009_WYG_010-11b"/>
　<lb/>
　<lb/>
　<lb/>
昌黎先生集<hi>四函六冊三十</hi>
　　唐韓愈著四十卷外集十卷遺文一卷前昌黎集<lb/>
　　叙説次凡例次集𫝊<lb/>
　　書中凡例集𫝊之後以及各卷中皆有原刋姓氏<lb/>
　　木記而盡為割去補以别紙無復存者葢此書橅<lb/>
<pb n="KR2n0009_WYG_010-12a"/>
　　刻極精書賈遂欲逞其作偽之計而校刋苦心之<lb/>
　　人其名轉不可得而𫝊矣<lb/>
　　懐永堂印未知誰氏所鈐<lb/>
　<lb/>
　<lb/>
柳文<hi>二函冊二十</hi>
　　唐柳宗元著四十三卷别集二卷外集二卷附録<lb/>
　　一卷前唐劉禹錫序<lb/>
<pb n="KR2n0009_WYG_010-12b"/>
　　陳振孫書録解題所載柳集凡三種其稱禹錫編<lb/>
　　次者係四十五卷外集二卷并云今世所行本皆<lb/>
　　四十五卷又不附誌文非當時本也云云是宋時<lb/>
　　所刋柳集已非禹錫編次之舊此書卷數既不相<lb/>
　　符而卷一標題下漫署禹錫之名且係以别紙補<lb/>
　　入其字畫與全書迥殊安知前後不别有序跋而<lb/>
　　亦為坊間所私汰耶<lb/>
白氏長慶集<hi>四函二冊三十</hi>
<pb n="KR2n0009_WYG_010-13a"/>
　　唐白居易著七十一卷前唐元稹序後載宋陶穀<lb/>
　　重修白樂天影堂記<lb/>
　　此書目録後并各卷末俱有錫山蘭雪堂華堅活<lb/>
　　字銅版印記考明時活版之書出於錫山安國家<lb/>
　　者流傳最廣華堅姓名不見郡邑志乗葢與安國<lb/>
　　同鄉里因效其以活版製書其書於一行之中分<lb/>
　　列兩行之字全部皆如小註遂致參錯不齊則其<lb/>
　　法雖精而其製尚未盡善也按宋史陶榖字秀實<lb/>
<pb n="KR2n0009_WYG_010-13b"/>
　　新平人本姓唐避晉祖諱改焉入宋仕為翰林承<lb/>
　　㫖累加刑部户部尚書贈右僕射<lb/>
御題儒雅曽聞白樂天漫將率易議前賢但従性地中<lb/>
流出月露風雲總道詮人咸謂香山之詩傷於易不知<lb/>
其易處正難及也偶讀其集題此甲子仲冬御筆鈐<lb/>
寳二曰稽古右文之璽曰乾隆御筆<lb/>
元氏長慶集<hi>一函冊十四</hi>
　　唐元稹著六十卷前宋劉麟序後附稹集外詩一<lb/>
<pb n="KR2n0009_WYG_010-14a"/>
　　章文一篇<lb/>
　　按劉麟不見宋史爵里無可考序文之末標為建<lb/>
　　安人字應禮其序作於宣和甲辰自稱其父先經<lb/>
　　抄寫因閱手澤摹工刋行則麟殆首刋稹集之人<lb/>
　　歟此書版式實為明槧而猶存此序者葢沿其舊也<lb/>
　　明内府蔵本有内府圖書其王氏趙氏印未詳<lb/>
　<lb/>
　<lb/>
<pb n="KR2n0009_WYG_010-14b"/>
　　闕補巻十<hi>五六</hi>巻二十八<hi>三四</hi>
元氏長慶集<hi>一函八冊</hi>
　　篇目同前<lb/>
　　此即前版而紙墨之佳橅印之善逺出前部上矣<lb/>
　　明陸完文徵明蔵本完見前徵明有玉蘭堂印又<lb/>
　　有春草堂印考朱彛尊明詩綜小傳載朱茂曙字<lb/>
　　子蘅太傅國祚之孫有春草堂遺藳此印當其所<lb/>
　　鈐<lb/>
<pb n="KR2n0009_WYG_010-15a"/>
　本朝泰興季氏亦經收蔵<lb/>
　<lb/>
　<lb/>
　<lb/>
　<lb/>
　<lb/>
　<lb/>
追昔游詩集<hi>一函三冊</hi>
<pb n="KR2n0009_WYG_010-15b"/>
　　唐李紳著三卷<lb/>
　　晁公武讀書志中載追昔游詩集云開成戊午八<lb/>
　　月紳自為之序此本書首不載序文葢至明時從<lb/>
　　舊本橅刊其序已佚之矣李紳字公垂亳州人元<lb/>
　　和元年進士累官中書侍郎平章事其曰追昔游<lb/>
　　者叙生平厯官及遷謫所至述懐紀游之作也<lb/>
　　泰興縣季振宜滄葦氏珍蔵<hi>卷下</hi>
　　右識語一作小行書絶無俗韻書首有明黄姬水印記係<lb/>
<pb n="KR2n0009_WYG_010-16a"/>
　　先為黄所蔵而後歸於季者也姬水見前餘印無考<lb/>
　<lb/>
　<lb/>
李義山集<hi>一函四冊</hi>
　　唐李商隠著三卷<lb/>
　　陳振孫書録解題載李義山集八卷樊南甲乙集<lb/>
　　四十卷惟玉溪生集為三卷然云即前卷中賦及<lb/>
　　雜著且馬端臨文獻通考亦秖稱為二卷此本標<lb/>
<pb n="KR2n0009_WYG_010-16b"/>
　　李義山集専録其詩與振孫所載玉溪生集卷帙<lb/>
　　雖同其書各異則非宋人所刊無疑特橅刻清朗<lb/>
　　亦明槧之善本也<lb/>
歐陽文忠公集<hi>四函六冊二十</hi>
　　宋歐陽修著居士集五十卷外集二十五卷易童<lb/>
　　子問三卷外制集三卷内制集八卷表奏書啓四<lb/>
　　六集七卷奏議集十八卷雜著迷十九卷集古錄<lb/>
　　跋尾十卷書簡十卷附録五卷共一百五十八卷<lb/>
<pb n="KR2n0009_WYG_010-17a"/>
　　前宋周必大序次蘇軾居士集序次修小像并宋<lb/>
　　李端叔晁悦之賛次宋胡柯撰年譜一卷并記<lb/>
　　前元版中有是書橅刻精妙實元本之最佳者其<lb/>
　　中特無歐陽修小像耳此本雖非草草剞劂然刻<lb/>
　　手印工俱逺不相逮矣李端叔名之儀滄州無棣<lb/>
　　人元豐中登第終朝請大夫自號姑溪老農晁悦<lb/>
　　之字以道清豐人元豐五年進士仕至徽猷閣待<lb/>
　　制自號景迂生俱見明一統志<lb/>
<pb n="KR2n0009_WYG_010-17b"/>
歐陽先生文粹<hi>二函冊十二</hi>
　　宋歐陽修著文粹二十卷遺粹十卷前宋蘇軾序<lb/>
　　次宋史本傳次蘇轍撰神道碑次韓琦撰墓誌銘<lb/>
　　次蘇軾王安石祭文忠公文文粹後有宋陳亮序<lb/>
　　此與前分類補註李太白詩之第二部同為明人<lb/>
　　郭雲鵬所刋文粹遺粹卷末俱有呉㑹郭雲鵬選<lb/>
　　輯附梓木記陳亮序後亦有木記稱呉㑹郭雲鵬<lb/>
　　校勘刻於寳善堂按選輯校勘之人前後應有序<lb/>
<pb n="KR2n0009_WYG_010-18a"/>
　　跋乃僅刊木記為識則不過沿廖氏世綵余氏勤<lb/>
　　有之舊其為刻梓售書而非自行操選者明矣陳<lb/>
　　亮字同父永康人紹熙中進士第二授僉書建康<lb/>
　　府判官廰公事宋史有傳<lb/>
　　明檇李項氏錫山安氏蔵本有子京珍蔵安氏家<lb/>
　　蔵諸印又有庸菴印考姚江逸詩傳宋元僖字無<lb/>
　　逸洪武間召修元史事畢還山與桂彦良同徵主<lb/>
　　考福建有庸菴集十卷此印當其所鈐史樹駿印<lb/>
<pb n="KR2n0009_WYG_010-18b"/>
　　無考<lb/>
　<lb/>
　<lb/>
　<lb/>
　<lb/>
伊川擊壤集<hi>一函四冊</hi>
　　宋邵雍著二十卷前明人希古序次雍自序後附<lb/>
　　集外詩十三章并宋邢恕明畢亨二序<lb/>
<pb n="KR2n0009_WYG_010-19a"/>
　　希古不載姓氏其序作於成化乙未稱披閱撃壤<lb/>
　　集愛其體物切實立意髙古乃重鋟梓云云夫曰<lb/>
　　重梓則先有刻本據而重梓焉耳畢亨序祇標庚<lb/>
　　子嵗作不題年號以序中之言考證諸書則為成<lb/>
　　化庚子後於乙未希古之序又五年矣按明時有<lb/>
　　兩畢亨皆成進士歴顯官一字嘉㑹山東新城人<lb/>
　　成化乙未進士歴官順天府丞終南京工部尚書<lb/>
　　見凌迪知萬姓統譜一為山東單縣人河南衞軍籍<lb/>
<pb n="KR2n0009_WYG_010-19b"/>
　　景泰甲戌登進士第歴官應天府尹進副都御史<lb/>
　　見江寧府志今亨序後結銜為副都御史序中又<lb/>
　　有尹應夭及回洛之語則是籍𨽻河南之畢亨無<lb/>
　　疑矣序稱於監察御史晉陽王濬家得撃壤集每<lb/>
　　欲夀梓而未暇及後尹應天始克刋行及今致政<lb/>
　　特取此版回洛適郡守桂林劉公尚文建先生安<lb/>
　　樂窩書院復訪先生集而梓行之遂以此版授焉<lb/>
　　云云其言復訪梓行者非即希古序中重鋟之謂<lb/>
<pb n="KR2n0009_WYG_010-20a"/>
　　乎希古當即劉尚文之名惜無可考邢恕字和叔<lb/>
　　河東人元祐初除御史後謫隨州宋史有傳王濬<lb/>
　　蒲州人宣徳丁未進士見太學題名碑<lb/>
司馬太師温國文正公傳家集<hi>二函十冊</hi>
　　宋司馬光著八十卷前宋劉隨序<lb/>
　　陳氏書錄解題載傳家集稱一百卷馬氏文獻通<lb/>
　　考引晁公武之言不及卷數然云今光州有集本<lb/>
　　與陳氏語同則亦為一百卷可知且云劉嶠刻版<lb/>
<pb n="KR2n0009_WYG_010-20b"/>
　　上之并不言有隨序今此本僅八十卷已非宋槧<lb/>
　　之舊况隨序亦不詳刊刻源流則並非付梓而作<lb/>
　　也按宋史隨字仲豫開封考城人進士及第歴官<lb/>
　　工部郎中知應天府遷户部副使改天章閣待制<lb/>
　　沈榖似潘汝棟二印未詳其人<lb/>
　<lb/>
　<lb/>
老泉先生文集<hi>二函冊十二</hi>
<pb n="KR2n0009_WYG_010-21a"/>
　　宋蘇洵著十四卷<lb/>
　　宋人諸書目所載蘇洵嘉祐集皆稱十五卷此本<lb/>
　　標題既不仍嘉祐之名而分卷僅止十四其版雖<lb/>
　　仿宋巾箱本式然字畫結體較大筆法亦不能工<lb/>
　　决非宋槧其前後無序跋者當為書賈割去無疑<lb/>
　　王執禮收蔵印記亦無考<lb/>
　<lb/>
　<lb/>
<pb n="KR2n0009_WYG_010-21b"/>
東坡全集<hi>四函六冊二十</hi>
　　宋蘇軾著東坡集四十卷奏議十五卷應詔集十<lb/>
　　卷内制集十卷附樂語一卷外制集二卷後集二<lb/>
　　十卷續集十二卷共一百十卷前有序闕名次宋<lb/>
　　贈蘇軾太師敕次宋史本傳次年譜次蘇轍撰墓<lb/>
　　誌銘<lb/>
　　按序稱海虞程侯自刑部郎來守吉州得宋時曹<lb/>
　　訓所刻舊本及仁廟所刻未完新本重加校閱仍<lb/>
<pb n="KR2n0009_WYG_010-22a"/>
　　依舊本卷帙舊本無而新本有者則為續集并刻<lb/>
　　之葢公文全集初有杭蜀吉本及建安麻沙諸本<lb/>
　　以嵗既久木朽紙弊已不復全幸程侯傳刻於世<lb/>
　　使吾郡九邑之士得而觀之云云葢以重刻者為<lb/>
　　明人故稱曹訓為宋時作序者為吉人故稱吉州<lb/>
　　為吾郡也乃序後原署姓名為書賈割去補刋一<lb/>
　　行則云乾道九年閏正月望選徳殿書賜蘇嶠夫<lb/>
　　賜書但賜其書耳即以年月姓名標識卷中宜出<lb/>
<pb n="KR2n0009_WYG_010-22b"/>
　　手書不應刋印況曹訓之名見於西江志之名宦<lb/>
　　秩官二門謂訓字子序自章貢移知袁州雖所叙<lb/>
　　爵系不甚詳晰而其名俱列於紹熙各守之後葢<lb/>
　　後於乾道九年又十餘載序中明言據訓舊本重<lb/>
　　刋此書乃謂乾道時降賜刋在後而賜在先不亦<lb/>
　　舛謬之甚乎訓仕江右曽刻此書明之守吉者即<lb/>
　　於其地訪其舊本重為校梓亦事理之顯然者書<lb/>
　　賈無知妄作真不直一噱矣<lb/>
<pb n="KR2n0009_WYG_010-23a"/>
　　闕補本傳<hi>十六之二十</hi>内制集卷九<hi>十六/</hi>卷十<hi>一</hi>後集<lb/>
　　卷十五<hi>十三</hi>續集卷一<hi>十/</hi>卷七<hi>三十五/</hi>卷十一<hi>十</hi>
　　<hi>二</hi>
三蘇先生文粹<hi>二函四冊二十</hi>
　　宋蘇洵文十一卷蘇軾文三十二卷蘇轍文二十<lb/>
　　七卷<lb/>
　　墨黯紙疎係出明製書賈以其式似宋槧私汰序<lb/>
　　跋刻梓之人遂以不傳<lb/>
<pb n="KR2n0009_WYG_010-23b"/>
三蘇先生文粹<hi>三函四冊二十</hi>
　　篇目同前<lb/>
　　此與前部同版並一時橅印之書<lb/>
南豐先生元豐類藁<hi>一函八冊</hi>
　　宋曽鞏著五十卷附行状碑銘一卷前宋王震序<lb/>
　　按文獻通考秖載南豐類藁五十卷而王偁東都<lb/>
　　事畧則稱有外集十卷宋史本傳與韓維所作神<lb/>
　　道碑及今西江志所載又稱有續藁四十卷然近<lb/>
<pb n="KR2n0009_WYG_010-24a"/>
　　時流傳惟類藁為完書而續藁外集久經散佚又<lb/>
　　按陳氏書錄解題稱類藁為王震所序而年譜則<lb/>
　　朱子所輯今震序尚存卷首而失列年譜則非宋<lb/>
　　時原槧可知每卷標題次行有南豐後學邵亷校<lb/>
　　刊八字未詳邵亷為何人而版式紙質均係明製<lb/>
　　無可掩襲且書名類藁則必撰人已作始可編入<lb/>
　　卷數是書末卷行狀碑銘宜稱附錄而版心標為<lb/>
　　五十一卷則編次之失宜方家必不出此寧可託<lb/>
<pb n="KR2n0009_WYG_010-24b"/>
　　為宋槧耶按宋史王震字子發以父任試銓優等賜<lb/>
　　及第元豐官制行執筆入記上語面授尚書名司員<lb/>
　　外郎使自書除目舉朝榮之進起居舍人使行西邊<lb/>
　　還為中書舍人遷給事中權吏部尚書拜龍圖閣直<lb/>
　　學士知開封府後坐折獄滋蔓奪職知岳州<lb/>
　　收蔵諸印見前<lb/>
<pb n="KR2n0009_WYG_010-25a"/>
　<lb/>
　<lb/>
臨川先生文集<hi>二函十冊</hi>
　　宋王安石著一百卷前宋黄次山序<lb/>
　　考馬端臨文獻通考載王介甫臨川集一百三十卷<lb/>
　國朝查慎行作西江志又載王荆公集一百卷後集<lb/>
　　八十卷是書為卷止一百則非通考所稱之本矣<lb/>
　　西江志所稱一百卷疑即指是書而後集則别本<lb/>
<pb n="KR2n0009_WYG_010-25b"/>
　　單行耳黄次山爵里未詳惟自署為豫章人而序<lb/>
　　中稱是書為知州事詹大和甄老所校刊則知次<lb/>
　　山與安石為同郡而與大和則同時也按西江志<lb/>
　　稱詹大和於乾道間以直顯謨閣學士出知撫州<lb/>
　　則此書原刻於南渡孝宗之世而明時又復經翻<lb/>
　　刻者已非復大和剞劂之舊矣<lb/>
朱文公文集<hi>六函六冊三十</hi>
　　宋朱子著一百卷<lb/>
<pb n="KR2n0009_WYG_010-26a"/>
　　按陳振孫書録解題載朱子文集一百卷紫陽年<lb/>
　　譜三卷王圻續文獻通考載文公文集一百五十<lb/>
　　卷莆田黄士殷編次此本卷數雖與陳氏所録相<lb/>
　　符然不載年譜其橅印亦不工係明時坊間刋售<lb/>
　　之本故前後俱無序跋也<lb/>
重鋟文公先生奏議<hi>一函五冊</hi>
　　宋朱子著十五卷前明葉向髙序<lb/>
　　向髙序作於萬歴甲辰稱朱生崇沐既刻朱子語<lb/>
<pb n="KR2n0009_WYG_010-26b"/>
　　類而余為之序兹復裒奏議刻之仍屬余序云云<lb/>
　　崇沐為萬歴間庠生文公十三世孫即詳此書所<lb/>
　　刋同校諸人姓氏之末而每卷標題下首行又稱<lb/>
　　宗後學監察御史髙安朱吾弼編按崇沐有世次<lb/>
　　可考而吾弼但稱後學則崇沐非吾弼同里之人<lb/>
　　已可概見乃向髙序中止言崇沐而不及吾弼豈<lb/>
　　當時編校二人實共成其事而向髙者僅與崇沐<lb/>
　　相知而遂獨稱其名耶考明史朱吾弼字諧卿髙<lb/>
<pb n="KR2n0009_WYG_010-27a"/>
　　安人萬歴十七年進士累官南京太僕卿葉向髙見前<lb/>
象山先生全集<hi>一函十冊</hi>
　　宋陸九淵著三十六卷前有序闕名次宋袁燮楊<lb/>
　　簡二序<lb/>
　　書中所載袁燮楊簡二序係沿宋本之舊其第一<lb/>
　　序署名處已為書賈割去補以别紙遂闕其名然<lb/>
　　為明人所刋即此可見序中稱撫守李茂元將重<lb/>
　　刻象山文集而請予一言為序云云謂之重刻則<lb/>
<pb n="KR2n0009_WYG_010-27b"/>
　　非宋槧又顯然矣考太學題名碑李茂元凡兩見<lb/>
　　一為河南祥符人𢎞治乙丑進士一為河南歸徳<lb/>
　　州人正徳辛巳進士官撫守者未知為誰也<lb/>
鴻慶居士文集<hi>一函冊十二</hi>
　　宋孫覿著十四卷前宋周必大序<lb/>
　　考陳振孫書録解題載鴻慶集四十二卷稱户<lb/>
　　部尚書晉陵孫覿撰按覿大觀三年進士政和<lb/>
　　四年詞科嘗提舉鴻慶宫故以名集又考馬端<lb/>
<pb n="KR2n0009_WYG_010-28a"/>
　　臨文獻通考及宋史藝文志所載鴻慶集並四<lb/>
　　十二卷此書獨十四卷者葢後人選定之本也<lb/>
　　按周必大序作於慶元五年稱公子興國太守崇<lb/>
　　以書謂必大曰先君文稿中更兵燼存者無㡬而<lb/>
　　閩蜀所刻復襍翟忠恵之文懼不足傳信今定為<lb/>
　　四十二卷其未備者方裒次為外集為我序之云<lb/>
　　云此本仍冠周序而改四十二卷為十四卷以符<lb/>
　　所刻之目則為刻是書者所妄改也按覿生平出<lb/>
<pb n="KR2n0009_WYG_010-28b"/>
　　處無足取明嘉靖間其鄉人將刻其遺集或曰覿<lb/>
　　得罪名教不得以文集流傳其事遂止世所傳者<lb/>
　　僅有抄本此書未知刻於何時審其雕鐫紙墨自<lb/>
　　屬嘉靖以前之本但非全書故其鄉人欲重刻之<lb/>
　　而事未果書賈以此本充宋槧撤去序跋遂無刋<lb/>
　　刻時代可稽耳莫廷韓蔵本餘印無考<lb/>
<pb n="KR2n0009_WYG_010-29a"/>
渭南文集<hi>一函八冊</hi>
　　宋陸游著五十卷前宋史本傳後游子遹跋明毛<lb/>
　　晉識語<lb/>
　　毛晉識語稱馬氏通考載渭南集三十卷今不傳<lb/>
　　邇來呉中士大夫有抄而秘其本者亦頗無詮次<lb/>
　　紹興郡有刋本去入蜀記溷増詩九卷近得光禄<lb/>
　　華君活字印本渭南集五十卷乃嘉定中翁幼子<lb/>
　　遹編輯也但其版多謬多遺因嚴加讐訂并付剞<lb/>
<pb n="KR2n0009_WYG_010-29b"/>
　　劂云云按琴川毛氏嘗刋渭南全集此則其分出<lb/>
　　單行之本考宋史藝文志亦别稱渭南集五十卷<lb/>
　　卷帙與此正同則不必與全集並行方足以為完<lb/>
　　書所稱光禄華君者前白氏長慶集書中有蘭雪<lb/>
　　堂華堅活字銅版印記未知光禄即華堅否志乗<lb/>
　　中不載其人惜無所考然概稱光禄則凡為光禄<lb/>
　　之丞簿皆可以光禄稱之其人故無可詳焉<lb/>
漫堂劉先生文集<hi>一函十冊</hi>
<pb n="KR2n0009_WYG_010-30a"/>
　　宋劉宰著二十二卷前宋趙葵序<lb/>
　　劉宰字平國金壇人紹聖元年進士官泰興令諡<lb/>
　　文清趙葵字南中衡山人官至右丞相兼樞宻使<lb/>
　　封魯國公贈太傅諡忠靖宋史俱有傳葵序作於<lb/>
　　嘉熙四年稱劉公自號漫堂病叟著述不可勝紀<lb/>
　　然皆散佚不存今姑就所見所聞者傳之於世云<lb/>
　　云是葵實始刋是書之人而此本紙色皆出渲染<lb/>
　　葢以新本而襲舊刋者矣<lb/>
<pb n="KR2n0009_WYG_010-30b"/>
鐔津文集<hi>一函四冊</hi>
　　宋沙門契嵩著二十卷目録後載宋陳舜俞撰鐔<lb/>
　　津明教大師行業記末附契嵩與沙門倡和詩一<lb/>
　　卷序詩題讃一卷<lb/>
　　按陳舜俞記稱契嵩所著書自定祖圖而下謂之<lb/>
　　嘉祐集又有治平集凡百餘卷總六十有餘萬言<lb/>
　　其甥沙門法燈克奉蔵以信後世云云據此則契<lb/>
　　嵩所著述甚富此二十卷僅其十之一二但謂法<lb/>
<pb n="KR2n0009_WYG_010-31a"/>
　　燈奉蔵則未全行鏤版可知也今書未有洪武甲<lb/>
　　子天台松雨齋沙門原旭募重刋鐔津集疏一篇<lb/>
　　又有永樂三年嘉興沙門宏宗書後一篇稱松雨<lb/>
　　製疏重刋既已化行開至二十餘版適疾作不克<lb/>
　　成其事兹以天全叡首座發堅固志繼其芳猷云<lb/>
　　云則此版為天全所雕始末具見又有後序一篇<lb/>
　　稱天全叡公為東海慧眼宏辨禪師之弟子似亦<lb/>
　　沙門所作乃書賈於署名處割補别紙意在偽充<lb/>
<pb n="KR2n0009_WYG_010-31b"/>
　　宋槧而不知原旭之疏宏宗之序已題洪武永樂<lb/>
　　年號又安従掩飾乎考浙江通志契嵩字仲靈自<lb/>
　　號潛子藤州鐔津李氏受記莂於洞山聰公作原<lb/>
　　教論十餘萬言未㡬遊衡岳歸著禪宗定祖圖𫝊<lb/>
　　法正宗記書成游京師仁宗覽之嘉嘆付𫝊法院<lb/>
　　編次入蔵賜號明教韓琦歐陽修俱尊禮之後居<lb/>
　　錢塘佛日禪院應蔡公襄所請也陳舜俞字令舉<lb/>
　　嘉禾人慶歴六年進士歴都官員外郎謫監南康<lb/>
<pb n="KR2n0009_WYG_010-32a"/>
　　酒税宋史有傳<lb/>
　　闕補卷三<hi>十一十二</hi>卷十五<hi>八/</hi>巻十八<hi>十五/</hi>卷十九<hi>十</hi>
弇州山人四部稿<hi>六函二冊六十</hi>
　　明王世貞著一百七十四卷分賦詩文説四部前<lb/>
　　明汪道昆序後附世貞弟世懋書并世貞記觀世<lb/>
　　懋遺世貞書世貞自為記云敬美此書寄自豫章<lb/>
　　垂十年矣以其見飾之過秘不敢示人至於揚㩁<lb/>
　　藝文折衷上下往往有寸心千古意安可以嫌終<lb/>
<pb n="KR2n0009_WYG_010-32b"/>
　　秘之且聞在藝圃擷餘中行之閩矣乃為梓拙稿<lb/>
　　之後據此則此書為世貞所自刋也當時橅刻本<lb/>
　　不能工今世所行者皆出一版而此本猶屬明時<lb/>
　　所印較為清朗世貞世懋汪道昆並見前<lb/>
代囊子集<hi>二函冊十六</hi>
　　明賀逢聖著詩類六卷文類十卷<lb/>
　　此書前後俱無序跋而雕刻精良紙色墨香絶類<lb/>
　　宋槧葢明末文人刻集之最工者按明史逢聖字<lb/>
<pb n="KR2n0009_WYG_010-33a"/>
　　克繇江夏人萬歴四十四年廷試第二授翰林編<lb/>
　　修天啟間為洗馬忤魏忠賢削籍崇禎時復官進<lb/>
　　秩禮部尚書太子太保文淵閣大學士致政歸張<lb/>
　　獻忠陷武昌投墩子湖一家殉之福王時贈少傅<lb/>
　　諡文忠<lb/>
六家文選<hi>三函冊三十</hi>
　　梁昭明太子蕭統撰六十卷唐李善吕延濟劉良<lb/>
　　張銑吕向李周翰註前蕭統序次李善上文選註<lb/>
<pb n="KR2n0009_WYG_010-33b"/>
　　表并國子監奉刋文選詔㫖次吕延祚進五臣集<lb/>
　　註文選表後明袁褧識語<lb/>
　　此書橅刻甚精校勘亦審實與宋槧同工序後標<lb/>
　　此集精加校正絶無舛誤見在廣都縣北門裴宅<lb/>
　　印賣又五十二卷末葉標毋昭裔貧時常借文選<lb/>
　　不得發憤曰異日若貴當版鏤之以遺學者後至<lb/>
　　宰相遂踐其言并註云出揮麈録此二條宋槧中<lb/>
　　本有之係存其舊其六十巻末葉有呉郡袁氏善<lb/>
<pb n="KR2n0009_WYG_010-34a"/>
　　本新雕𨽻書木記則袁褧所自標也褧識語云余<lb/>
　　家蔵書百年見購鬻宋刻本昭明文選有五臣六<lb/>
　　臣李善本巾箱白文大字小字殆數十種家有此<lb/>
　　本甚稱精善而注釋本以六家為優因命工翻雕<lb/>
　　匡廓字體未少改易始於嘉靖甲午成於己酉計<lb/>
　　十六載云云其四十四卷末葉標丁未六月初八<lb/>
　　日李宗信雕五十六卷末葉標戊申孟夏十三日<lb/>
　　李清雕李宗信李清疑皆當日剞劂髙手故自署<lb/>
<pb n="KR2n0009_WYG_010-34b"/>
　　其名而丁未為甲午後之十三年僅刻至四十四<lb/>
　　卷戊申又丁未後之一年僅刻至五十六卷且其<lb/>
　　成也經十六載則袁氏之擇工選藝以求毫髮無<lb/>
　　憾之意亦概可見矣按蘇州府志袁褧字尚文呉<lb/>
　　縣諸生循例入太學善屬文尤長於詩繪花鳥有<lb/>
　　逸趣書法擬元章晚耕謝湖之上自號謝湖<lb/>
六家文選<hi>六函一冊六十</hi>
　　篇目同前闕袁褧識語<lb/>
<pb n="KR2n0009_WYG_010-35a"/>
　　此即袁氏所刋之版而四十四卷末葉李宗信之<lb/>
　　名及五十六卷末葉李清之名俱被書賈割去故<lb/>
　　紙幅均屬接補袁褧識語亦經私汰而於六十卷<lb/>
　　末葉改刋河東裴氏考訂諸大家善本命工鍥於<lb/>
　　宋開慶辛酉季夏至咸淳甲戌仲春工畢并於末<lb/>
　　一行増刋把總鍥手曹仁其字畫既與前絶不相<lb/>
　　類版心墨線亦參差不齊且考訂訂字誤作金旁<lb/>
　　則偽飾之跡顯然畢露矣<lb/>
<pb n="KR2n0009_WYG_010-35b"/>
　　明楚府蔵本考明史諸王世表洪武三年太祖封<lb/>
　　庶子楨於楚是為昭王𫝊六世顯榕襲封以嘉靖<lb/>
　　二十四年遇害是為愍王至嘉靖三十年始續封<lb/>
　　愍王庶子英㷿為王是為恭王今考袁氏書刻成<lb/>
　　於嘉靖己酉為嘉靖二十八年正當楚國絶封之<lb/>
　　時則所鈐楚府圖書當出恭王以後也又有翰林<lb/>
　　學士文節世家一印考宋史楊萬里謚文節此宋<lb/>
　　人諡法之最著者其印或為明時楊氏所鈐餘印<lb/>
<pb n="KR2n0009_WYG_010-36a"/>
　　無考又有袁忠澈印記袁澈篆法譌作表字明屬<lb/>
　　書賈偽為不足錄入<lb/>
　<lb/>
　<lb/>
　<lb/>
　<lb/>
　　闕補卷二<hi>一</hi>卷三<hi>一之/四</hi>卷四<hi>二之一/</hi>卷六<hi>二十五二十六</hi>卷<lb/>
　　十八<hi>十四</hi>卷<hi>二十四八三三十一/      之  十四</hi>卷二十八<hi>六十八    八</hi>
<pb n="KR2n0009_WYG_010-36b"/>
　　卷二十九<hi>十</hi>卷三十二<hi>五八/十</hi>　<hi>十十七/二  五</hi>卷五十二<hi>九</hi>
六家文選<hi>六函一冊六十</hi>
　　篇目同前闕袁熾識語<lb/>
　　此亦前版而書中所有宋刋明刋識語本紀悉經<lb/>
　　私汰補痕類然橅印亦不及前二部之工<lb/>
　　寳峯主人收藏印記未知誰氏<lb/>
<pb n="KR2n0009_WYG_010-37a"/>
六家文選<hi>十函一冊六十</hi>
　　篇目同前闕袁褧識語<lb/>
　　此書惟存五十二卷後所載揮塵録一條其餘識<lb/>
　　語木記皆經割補而紙質特佳<lb/>
　　泰興季氏蔵本印記見前<lb/>
　<lb/>
　<lb/>
　　闕補目録<hi>三十一三十二</hi>卷三十<hi>三十七</hi>
<pb n="KR2n0009_WYG_010-37b"/>
六家文選<hi>六函一册六十</hi>
　　篇目同前闕袁褧識語<lb/>
　　此書亦存揮麈録一條而六十卷之末偽刋奉議<lb/>
　　郎充提舉茶鹽司幹辦公事臣朱奎奉聖㫖廣都<lb/>
　　縣鏤版起工於嘉定二年嵗次己已畢工於九年<lb/>
　　壬子臘月并標督工把總恵清亦係割去原紙别<lb/>
　　刋半葉粘接於後且嘉定九年係丙子而非壬子<lb/>
　　則其作偽益顯然矣<lb/>
<pb n="KR2n0009_WYG_010-38a"/>
　　明文徵明蔵本有烟條館印袁忠澈亦經收蔵印<lb/>
　　記見前又有世美堂印按朱彛尊明詩綜小傳載<lb/>
　　丁此吕字右武江西新建人萬歴丁丑進士歴官<lb/>
　　湖廣布政司參政著有世美堂集此印當即丁氏<lb/>
　　右武所鈐餘印俱無考又有景濓印考明史宋濓<lb/>
　　字景濓浦江人洪武間官至翰林學士承㫖兼太<lb/>
　　子賛善大夫是景濓乃明初人書中不應有其印<lb/>
　　記明係書賈偽作不足存也<lb/>
<pb n="KR2n0009_WYG_010-39a"/>
　　闕補表序目錄<hi>全</hi>
六家文選<hi>六函一册六十</hi>
　　篇目同前闕袁褧識語<lb/>
　　此書亦於卷六十之末葉改刊河東裴氏考訂云<lb/>
　　云訂字并作金旁與前第二部同其偽製葢出一<lb/>
　　人之手也<lb/>
　　明袁忠澈蔵本印記與前部同又有王偉印考明<lb/>
　　史王偉神宗顯皇后父也萬歴五年授都督尋封<lb/>
<pb n="KR2n0009_WYG_010-39b"/>
　　永年伯吕雄濟之二印見前華亭朱氏未詳其人<lb/>
　<lb/>
　<lb/>
六家文選<hi>六函一冊六十</hi>
　　篇目同前闕袁褧識語<lb/>
　　此書於蕭統序後標紹聖三年丙子嵗蜡月十六<lb/>
　　日秘閣發刊又于吕延祚表後列曽布蔡卞等校<lb/>
　　正銜名卷六十後復標紹聖四年十月十五日太<lb/>
<pb n="KR2n0009_WYG_010-40a"/>
　　學博士主管文字陳瓘督鐫匠孫和二等工完皆<lb/>
　　係别刊半幅粘接而袁氏識語木記盡為割補紙<lb/>
　　質印工并出前後諸部之下<lb/>
　　明馮夢禎蔵本有馮開之印考浙江通志夢禎字<lb/>
　　開之秀水人萬厯丁丑進士累官南京國子監祭<lb/>
　　酒又有太子太保𫝊文穆公家蔵圖書考明史傅<lb/>
　　瀚字曰川新喻人天順八年進士累官禮部尚書<lb/>
　　贈太子太保諡文穆此印當其後人所鈐其曲阿<lb/>
<pb n="KR2n0009_WYG_010-40b"/>
　　孫氏真賞齋二印無考<lb/>
　<lb/>
　<lb/>
　<lb/>
　<lb/>
六家文選<hi>六函冊六十</hi>
　　篇目同前闕袁褧識語<lb/>
　　此書亦將袁氏識語末記妄為割補其卷五十二<lb/>
<pb n="KR2n0009_WYG_010-41a"/>
　　末葉所有戊申孟夏十三日李宗信雕一行雖子<lb/>
　　橅印之時以别紙掩葢其上然十三兩字墨痕猶<lb/>
　　隠透行間依稀可辨乃版心上方後以熙寧四年<lb/>
　　刊五字别刻本記逐幅鈐印抑何其心勞日拙<lb/>
　　耶<lb/>
　　書中有呉寛印記考明史呉寛以正徳時卒于官<lb/>
　　其時袁氏此書尚未付梓安得經其收蔵明是書<lb/>
　　賈故取袁褧以前之人冀掩其作偽之計不足採<lb/>
<pb n="KR2n0009_WYG_010-41b"/>
　　入餘所鈐三印亦無攷<lb/>
　<lb/>
　<lb/>
六家文選<hi>六函一冊六十</hi>
　　篇目同前闕李善吕延祚表袁褧識語<lb/>
　　此書惟存蕭統序後裴宅印賣一條其餘識語木<lb/>
　　記俱經私汰實亦呉郡袁氏新版也其於卷二十<lb/>
　　四後乃偽標嘉祐改元澄心堂刊八字而祐字誤<lb/>
<pb n="KR2n0009_WYG_010-42a"/>
　　作祜改字已旁譌作<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>此作偽而益形其陋者<lb/>
　　收蔵諸印無考<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0009_WYG_010-42b"/>
　<lb/>
　<lb/>
　　闕補卷四<hi>二十四</hi>卷十<hi>三十五/</hi>卷十七<hi>二十五二十六</hi>卷<lb/>
　　十八<hi>十三十四</hi>卷二十<hi>七/八</hi>卷二十四<hi>十一/十二</hi>卷二十五<hi>十一十二</hi>
　　<hi>二十三二十四</hi>卷二十七<hi>十六/十七</hi>卷二十八<hi>十九二十</hi>卷二十九<lb/>
　　<hi>二十三</hi>卷四十一<hi>十三/十七</hi>　<hi>十四/十八</hi>卷四十四<hi>三十九</hi>
　　卷四十八<hi>十五十六</hi>卷五十<hi>十一十二</hi>
六家文選<hi>六函二冊六十</hi>
<pb n="KR2n0009_WYG_010-43a"/>
　　篇目同前闕袁褧識語<lb/>
　　此書於蕭統序末及卷六十後偽刋淳祐二年庚<lb/>
　　午嵗上蔡劉氏刋𨽻書木記字體杜撰漫無凖繩<lb/>
　　亦即用袁氏版竄易亂真者合計此書共成十部<lb/>
　　而作偽者居其九其間變易之計狡獪多端或假<lb/>
　　為汴京所傳或託之南渡之末雖由書賈謀利欺<lb/>
　　人亦足見袁氏此書橅印精良實為一時不易得<lb/>
　　之本今登<lb/>
<pb n="KR2n0009_WYG_010-43b"/>
　冊府者至十部之多且袁氏所蔵宋槧原本已入前<lb/>
　　宋版書中七百餘年後先輝映猗歟盛矣<lb/>
　　南昌袁氏收蔵印記見前武陵華伯子印無考<lb/>
　<lb/>
　<lb/>
　　闕補卷五<hi>二十一</hi>巻八<hi>二十一/</hi>巻十<hi>十一/</hi>巻十八<hi>二</hi>
　　<hi>十一四二十二二十</hi>巻二十四<hi>二十九/三十</hi>巻二十八<hi>十六</hi>巻<lb/>
　　四十一<hi>十四</hi>卷四十三<hi>三十三/</hi>巻五十四<hi>三</hi>
<pb n="KR2n0009_WYG_010-44a"/>
六臣註文選<hi>六函冊六十</hi>
　　篇目同前<lb/>
　　此亦明翻宋槧而别為一版橅刻頗佳其目録内<lb/>
　　於昭明五臣銜名之次割補一行似是明時刋梓<lb/>
　　者自署其名而書賈去之以售其作偽之術又於<lb/>
　　卷六十後刻河東裴氏考訂云云訂字亦作金旁<lb/>
　　且字畫紙墨判然各異不能掩也<lb/>
文選注<hi>二函冊十二</hi>
<pb n="KR2n0009_WYG_010-44b"/>
　　明王象乾刪定十二卷前蕭統序次吕延祚進五<lb/>
　　臣集註文選表次李善上文選註表次文選姓氏<lb/>
　　此書版式將六臣之註或列之上方或列於行右<lb/>
　　其音釋則於下方列之不以註間本文亦取便於<lb/>
　　記誦者也王象乾字子廓山東新城人舉隆慶五<lb/>
　　年進士授聞喜知縣遷兵部主事歴郎中出為保<lb/>
　　定知府累官至兵部尚書加少師兼太子太師總<lb/>
　　督宣大山西軍務以衰病乞歸卒贈太師具見明<lb/>
<pb n="KR2n0009_WYG_010-45a"/>
　　史本傳象乾自擢宣府巡撫以後皆任邊疆重寄<lb/>
　　年八十三猶馳驅戎馬間此書標題下結銜為保<lb/>
　　定知府葢惟其時尚有餘閒游心翰墨也<lb/>
文選補遺<hi>二函十冊</hi>
　　宋陳仁子輯四十巻前宋趙文序後宋譚紹烈識<lb/>
　　語<lb/>
　　書中每卷標題下稱茶陵陳仁子輯誦次行稱門<lb/>
　　人魯達臣纂類目録後有茶陵東山書院刋行木<lb/>
<pb n="KR2n0009_WYG_010-45b"/>
　　記仁子宋史無傳考凌迪知萬姓統譜載陳天福<lb/>
　　者茶陵人嵗凶發廩平糶貧不能糴者天福輒周<lb/>
　　之有道士丐米福與之一斗道士酬以百錢福弗<lb/>
　　受道士出題其壁有桂子蘭孫聨步武之句後子<lb/>
　　桂孫蘭孫果登第慕義樂施有父風遭宋季易姓<lb/>
　　不復禄仕營東山書院為終身計博學好古著述<lb/>
　　尤富輯文選補遺四十卷云云按所言東山書院<lb/>
　　既與木記相符而書之卷帙亦與此本適合則仁<lb/>
<pb n="KR2n0009_WYG_010-46a"/>
　　子為天福之子無疑苐未分晰此書為桂孫蘭孫<lb/>
　　兄弟中何人所作耳趙文序中稱仁子為同俌譚<lb/>
　　紹烈識語中又稱為古迂翁似仁子是其名而非<lb/>
　　其字或當隠居不仕之時自避原名而更為仁子<lb/>
　　也趙文字惟恭又字儀可廬陵人三貢於鄉仕南<lb/>
　　雄府教授出文丞相之門嘗従勤王於軍政多所<lb/>
　　㕘決晚請歸養所著有青山集見西江志魯達臣<lb/>
　　譚紹烈俱無考紹烈本仁子之甥亦受業其門為<lb/>
<pb n="KR2n0009_WYG_010-46b"/>
　　刋此書故系識語於後此本為明時翻刻橅印極<lb/>
　　清惟自十四卷至十七卷與前後紙色迥殊則従<lb/>
　　别本取出補入者<lb/>
　　闕補卷五<hi>五之七</hi>卷十三<hi>二</hi>
古文苑<hi>二函十冊</hi>
　　宋章樵重編二十一卷前樵自序<lb/>
　　考陳振孫書録解題稱是書不知何人集世傳孫<lb/>
　　洙巨源於佛寺經龕得之韓無咎類次為九巻刻<lb/>
<pb n="KR2n0009_WYG_010-47a"/>
　　之婺州云云此本則為二十一卷葢宋時先後原<lb/>
　　有二版考浙江志章樵字叔道昌化人嘉定元年<lb/>
　　進士嘗宰呉時代後於振孫故解題僅登韓刻按<lb/>
　　樵自序作於紹定壬辰序中稱學製呉門結銜為<lb/>
　　知平江府呉縣事皆與浙江志符惟志稱是書為<lb/>
　　二十卷按樵自序固有釐為二十卷之語又稱第<lb/>
　　二十一卷文多殘闕姑存卷末則志所稱葢不及<lb/>
　　末卷耳是本字畫頗清朗而橅印不工紙色亦出<lb/>
<pb n="KR2n0009_WYG_010-47b"/>
　　縇染又偽作金粟山印記總無以掩其為明翻宋<lb/>
　　槧之迹也<lb/>
　　書中有猗蘭堂及司馬氏收蔵各印不詳其人又<lb/>
　　有虞集伯生二印篆法庸劣顯係偽託不足採録<lb/>
　<lb/>
　<lb/>
　　闕補卷三<hi>三</hi>
六朝詩彚<hi>二函冊十二</hi>
<pb n="KR2n0009_WYG_010-48a"/>
　　明張謙輯王宗聖増一百十四卷前明金城序次<lb/>
　　詩人姓氏爵里<lb/>
　　明史藝文志載王宗聖増補六朝詩彚一百十四<lb/>
　　卷雖於標題之上加以増補二字然不及張謙之<lb/>
　　名此本標題下并列張謙王宗聖兼署姑蘇陸師<lb/>
　　道校正而金城序又稱鄮西張子雅意裒采積累<lb/>
　　成編賔湖王子復禆益之人凡五百有竒為卷百<lb/>
　　又十四命曰六朝詩彚因託五湖陸子為之校讐<lb/>
<pb n="KR2n0009_WYG_010-48b"/>
　　刻於蘇郡云云是此書之創始與續成者瞭然具<lb/>
　　見矣張謙字仲受慈谿人嘉靖壬辰進士歴官按<lb/>
　　察副使見朱彛尊明詩綜王宗聖義烏人嘉靖甲<lb/>
　　辰進士官僉事見浙江通志陸師道字子𫝊呉縣<lb/>
　　人嘉靖戊戌進士官尚寳少卿見蘇州府志金城<lb/>
　　始末無考其序後自署為濟南人號元白子此書<lb/>
　　字畫朗潔紙墨俱佳係初印本<lb/>
竇氏聨珠集<hi>一函一冊</hi>
<pb n="KR2n0009_WYG_010-49a"/>
　　唐竇常竇牟竇羣竇庠竇鞏著五卷前載唐書竇<lb/>
　　羣本傳五人詩前各有小序後宋張昭識語并詩<lb/>
　　次宋和峴記峴弟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>署名又識語一篇姓氏闕<lb/>
　　考竇氏聨珠集宋時刻本原已盛行洪邁容齋<lb/>
　　隨筆及陳振孫書録解題俱詳其始末焉振孫<lb/>
　　謂唐褚蔵言所序竇氏兄弟五人詩各有小序<lb/>
　　此書小序具存而不署褚氏之名葢明人翻刻時<lb/>
　　偶佚之也又考陳氏書録解題作五卷而宋史藝<lb/>
<pb n="KR2n0009_WYG_010-49b"/>
　　文志止作一卷似有互異今觀書中五人之詩係<lb/>
　　各為一卷而不標五卷之名故宋史所載遂指為<lb/>
　　一巻書末識語題淳熙五年謂家蔵和峴所校五<lb/>
　　竇詩世少其本因刋諸公府以永其傳今識語署<lb/>
　　名處已為書賈割補不知何人所作窺其意特恐<lb/>
　　作於明人不得充宋槧遂為私汰而不知其本淳<lb/>
　　熙五年固宋人非明人也書首之載竇羣本傳以<lb/>
　　唐書此傳雖止為羣立而兄弟五人序中並見其<lb/>
<pb n="KR2n0009_WYG_010-50a"/>
　　畧因存之以考行第常字中行國子祭酒牟字貽<lb/>
　　周國子司業羣字州列容管經畧庠字胄卿婺州<lb/>
　　刺史鞏字友封武昌節度俱詳見本傳及小序考<lb/>
　　宋史張昭字潛夫本名昭逺避溪祖諱止稱昭世居<lb/>
　　濮州范縣仕漢至檢校禮部尚書入周封舒國公<lb/>
　　宋初拜吏部尚書進封鄭國公改封陳國公和峴<lb/>
　　字晦仁浚儀人晉宰相和疑子仕宋至主客郎中<lb/>
　　判太常寺兼禮儀既事峴弟㟸宋史無傳<lb/>
<pb n="KR2n0009_WYG_010-50b"/>
　　明檇李項氏藏本餘印無考<lb/>
　<lb/>
　<lb/>
　<lb/>
　<lb/>
唐文粹<hi>六函八冊四十</hi>
　　宋姚鉉撰一百卷前鉉自序後宋施昌言序<lb/>
　　是書原刻前宋版中已載之而闕鉉自序此本版<lb/>
<pb n="KR2n0009_WYG_010-51a"/>
　　式字體極意追摹足稱精善然紙質不及無能襲<lb/>
　　取也<lb/>
　　收蔵二印無考<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0009_WYG_010-51b"/>
　<lb/>
　　闕補卷八十二<hi>一</hi>
唐文粹<hi>四函冊四十</hi>
　　篇目同前<lb/>
　　此書於四十五卷之末别行刋嘉靖甲申嵗太學<lb/>
　　生姑蘇徐焴文明刋於家塾其各卷標題之首俱<lb/>
　　冠以重校正三字其序並作大書雖似是别為一<lb/>
　　版然以通體之版式字畫較之與前部所刋者並<lb/>
<pb n="KR2n0009_WYG_010-52a"/>
　　無區别當是得其版者僅將其序文重刋又於各<lb/>
　　卷標題及四十五卷之末補刋標題以為新刻而<lb/>
　　實則仍其舊也徐焴始末亦無考<lb/>
　　收藏諸印未知誰氏<lb/>
　<lb/>
　<lb/>
　<lb/>
　<lb/>
<pb n="KR2n0009_WYG_010-52b"/>
　<lb/>
　<lb/>
　<lb/>
　<lb/>
　　闕補卷二<hi>六</hi>卷九<hi>七/</hi>卷十五下<hi>三/</hi>卷三十二<hi>一</hi>卷<lb/>
　　三十九<hi>一二</hi>卷四十三<hi>十/</hi>卷四十七<hi>八/</hi>卷六十七<hi>八</hi>
　　卷七十四<hi>一</hi>卷七十九<hi>九/</hi>卷八十二<hi>十</hi>卷九十三<lb/>
　　<hi>八</hi>卷九十九<hi>四</hi>
<pb n="KR2n0009_WYG_010-53a"/>
唐文粹<hi>四函冊四十</hi>
　　篇目同前<lb/>
　　此書卷四十五後徐焴自識一行為書賈割去補<lb/>
　　以别紙葢因其橅印較工遂欲藉以充宋槧耳<lb/>
唐文粹<hi>四函二冊三十</hi>
　　篇目同前<lb/>
　　字朗墨瑩數部中以斯為最其徐焴所自識者亦<lb/>
　　遂見汰於書賈矣<lb/>
<pb n="KR2n0009_WYG_010-53b"/>
　　明焦竑蔵本有澹園印記鶴園未知誰氏<lb/>
　<lb/>
　<lb/>
　<lb/>
　<lb/>
　<lb/>
　<lb/>
萬首唐人絶句<hi>三函冊十五</hi>
<pb n="KR2n0009_WYG_010-54a"/>
　　宋洪邁著五六言二十六卷七言七十五卷共一<lb/>
　　百一卷前邁序次劄子奏狀目録中有宋呉格汪<lb/>
　　綱識語<lb/>
　　考是書宋時舊本有一百巻一百一卷之不同其<lb/>
　　一百卷者為邁所自刋半刻於㑹稽半刻於鄱陽<lb/>
　　之本也一百一卷者為汪綱守越時所刋合會稽<lb/>
　　鄱陽之本而併刻之者也又有呉格重修之本則<lb/>
　　僅屬會稽初刻之一半也此書為一百一卷乃依<lb/>
<pb n="KR2n0009_WYG_010-54b"/>
　　汪綱本翻刻於明時者耳觀洪邁自序言今以所<lb/>
　　編合為百卷刻之蓬萊閣中序後又有自題云越<lb/>
　　府所刻七言至二十六卷五言至二十卷而奉祠<lb/>
　　歸鄱陽惟書不可以不成乃雇婺匠續之於容齋<lb/>
　　旬月而畢此百卷之名與刋刻之地言之鑿鑿無<lb/>
　　可疑者故陳振孫書録解題嘗為詳悉言之謂邁<lb/>
　　編七言七十五卷五言六言二十五卷巻各百首<lb/>
　　凡萬首上之振孫所言固指㑹稽鄱陽合刻之本<lb/>
<pb n="KR2n0009_WYG_010-55a"/>
　　也此書所載汪綱識語則謂唐人絶句一百一卷<lb/>
　　半刻㑹稽半刻鄱陽嘉定癸未新安汪綱守越遂<lb/>
　　搨鄱陽本併刻之使合而為一云云是綱已變稱<lb/>
　　一百卷者為一百一卷矣原其互異之故邁所自<lb/>
　　刋者五六言共二十五卷此本則以六言分出列<lb/>
　　為第二十六卷故増多一卷也乃書中又有呉格<lb/>
　　識語者以呉格亦為越守後於洪邁而先於汪綱<lb/>
　　曽取㑹稽所刻一半之版修補之而刻於鄱陽之<lb/>
<pb n="KR2n0009_WYG_010-55b"/>
　　一半不與焉故其識語但稱洪公守㑹稽嘗以此<lb/>
　　刻之郡齋後三十年格獲繼往躅命工修補以永<lb/>
　　其傳時為嘉定辛亥云云不言卷數亦不言鄱陽<lb/>
　　續刻之事以意考之則止㑹稽一半之版也苐所<lb/>
　　記嘉定辛亥似為翻刻時所誤按洪邁自序題為<lb/>
　　紹熙元年序後再題則為紹熙二年紹熙為光宗<lb/>
　　年號嘉定為寧宗年號考浙江通志職官表洪邁<lb/>
　　之守越在光宗朝呉格汪綱之守越皆在寧宗朝<lb/>
<pb n="KR2n0009_WYG_010-56a"/>
　　今以洪邁作序之年計之紹熙元年為庚戌其次<lb/>
　　年則為辛亥即邁歸鄱陽之年又三十年為寧宗<lb/>
　　之嘉定十四年嵗在辛巳並非辛亥則刋刻之誤<lb/>
　　不言可知至呉格識語明稱後三十年獲繼往躅<lb/>
　　其為辛巳又復顯然按辛巳後二年為癸未即汪<lb/>
　　綱作守之時使格之所修已為全版則相距不逺<lb/>
　　又奚必汪綱之合梓乎是此書原刻崖畧猶井然<lb/>
　　可考也考宋史汪綱字仲舉黟縣人官至户部侍<lb/>
<pb n="KR2n0009_WYG_010-56b"/>
　　郎又考凌迪知萬姓統譜呉格休寧人淳熙間登<lb/>
　　第歴官至樞宻都承㫖起居舍人洪邁見前<lb/>
　　闕補卷七十四<hi>十四十五</hi>
萬首唐人絶句<hi>三函册十五</hi>
　　篇目同前<lb/>
　　版式與前部相似而所載呉格汪綱識語分行各<lb/>
　　異通體字畫亦較清朗葢同為翻刻而此則選工<lb/>
　　特勝也<lb/>
<pb n="KR2n0009_WYG_010-57a"/>
　　收藏諸印未詳又有趙子昻氏印篆法不工顯然<lb/>
　　偽託不復採録<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0009_WYG_010-57b"/>
　<lb/>
　<lb/>
　　闕補五言卷十五<hi>六</hi>七言卷八<hi>十五/</hi>卷六十三<hi>十</hi>
　　<hi>三</hi>卷七十四<hi>十三</hi>
西山先生文章正宗<hi>四函七冊二十</hi>
　　宋真徳秀撰二十四卷前正宗綱目一卷<lb/>
　　前宋版中載是書有徳秀自序此本無之且於標<lb/>
　　題之首稱西山先生其為明時所刻無疑而橅印<lb/>
<pb n="KR2n0009_WYG_010-58a"/>
　　亦不及前書矣<lb/>
文苑英華纂要<hi>一函四冊</hi>
　　宋周必大著纂要八十四卷辨證十卷前明華燧<lb/>
　　序<lb/>
　　此書乃燧與其従孫子宣所刻爵里無考其序作<lb/>
　　於正徳元年稱周益公嘗取内架所貯正本集諸<lb/>
　　學士校正去其煩冗分類而成凡八十四卷復著<lb/>
　　辨證云云據此則必大原書當有序跋後以久而<lb/>
<pb n="KR2n0009_WYG_010-58b"/>
　　佚之序又稱近得印本於陳湖陸氏所云印本葢<lb/>
　　指宋槧也此書仿宋巾箱本式橅刻亦工而字畫<lb/>
　　結體過大不能如宋刻之作蠅頭書矣<lb/>
詩學大成<hi>二函十冊</hi>
　　元林楨著三十卷前有元毛直方序<lb/>
　　林楨爵里不可考以作序之毛直方推之當亦為<lb/>
　　宋末元初之人按凌迪知萬姓統譜稱直方字靜<lb/>
　　可建安人宋咸淳中領鄉薦入元授徒講學士爭<lb/>
<pb n="KR2n0009_WYG_010-59a"/>
　　趨之有聊復軒藁二十餘卷并編詩集羣玉府三<lb/>
　　十巻及詩學大成行世據此則詩學大成一書竟<lb/>
　　似出於直方此迪知援据之誤意迪知當時偶見<lb/>
　　此書以其序有直方之名即以書為直方所纂觀<lb/>
　　其連舉三書一稱二十餘卷一稱三十卷而此書<lb/>
　　獨不言其卷數則疎畧顯然也其書本為世俗餖<lb/>
　　飣之學取便應酬而橅刻大方殊非草草觀其版<lb/>
　　式當即明時司禮監督刋之本<lb/>
<pb n="KR2n0009_WYG_010-59b"/>
歴代名臣奏議<hi>三十函十冊一百五</hi>
　　明永樂間奉勅輯三百五十卷<lb/>
　　考明史藝文志載歴代名臣奏議三百五十卷註<lb/>
　　云永樂中黄淮等奉勅纂輯與此本卷數正同書<lb/>
　　中當有序文進表或經嵗久佚去其字畫不能清<lb/>
　　朗葢非初印本也<lb/>
諸儒箋解古文真寳<hi>一函四冊</hi>
　　黄堅輯五卷前明神宗序後明孝宗跋又一跋不<lb/>
<pb n="KR2n0009_WYG_010-60a"/>
　　著姓氏<lb/>
　　黄堅不知為何時人觀孝宗跋語已有命工梓之<lb/>
　　之文神宗作序又稱舊本凡三百十有二篇今益<lb/>
　　三十五篇刻久漫漶因重授梓云云是明時内府<lb/>
　　此書固有二板矣其不著姓氏之跋則稱永陽黄<lb/>
　　堅氏所集古文真寳二十卷梓行已久率多湮蝕<lb/>
　　偶得善本命工重刋云云跋後題為𢎞治十五年<lb/>
　　青藜齋寓雲中有斐堂書觀此則内版之外復有<lb/>
<pb n="KR2n0009_WYG_010-60b"/>
　　二刻其刻於雲中者與孝宗朝内版同出一時皆<lb/>
　　為重梓而神宗所刋最居其後係合孝宗雲中兩<lb/>
　　刻而併校之故皆載其跋也至雲中之跋稱二十<lb/>
　　巻與此五巻之數不符葢由重刋時省倂之故苐<lb/>
　　書中註釋詞意淺陋似非名人所作<lb/>
詞致録<hi>二函冊十六</hi>
　　明李天麟著十六卷前有序闕名<lb/>
　　李天麟山東濟南府武定州人登萬歴庚辰進士<lb/>
<pb n="KR2n0009_WYG_010-61a"/>
　　第見太學題名碑其書専輯駢體上自六朝下迄<lb/>
　　唐宋採其根葉並茂者合而録之不以富麗為工<lb/>
　　天麟曽有自刋之本其序作於萬歴丁亥備述選<lb/>
　　輯之㫖此本序稱祥宇李公則又别為一版而序<lb/>
　　後署名為書賈割去復従目録卷六中割取歐陽<lb/>
　　修方岳李良樞等名移補目録首葉標題下以此<lb/>
　　書為歐陽修所作不知書中所載南宋人文章甚<lb/>
　　多豈有修為纂輯之理今取天麟自刋本校之顛<lb/>
<pb n="KR2n0009_WYG_010-61b"/>
　　末具見又安従欺飾乎苐此書雕刻清朗橅印頗<lb/>
　　工亦不失為佳本<lb/>
龍筋鳳髓判<hi>一函二冊</hi>
　　唐張鷟著二卷後附唐書列傳節文<lb/>
　　按此書載於文獻通考者稱為十卷今止二卷葢<lb/>
　　因書僅百題故後人翻刻遂為省併也晁公武讀<lb/>
　　書志謂鷟嘗八中制科此其書判陳振孫書録解<lb/>
　　題謂百題皆待選預備之具而洪邁容齋隨筆譏<lb/>
<pb n="KR2n0009_WYG_010-62a"/>
　　其蔽罪議法不能深切則此書崖畧概可見矣書<lb/>
　　末節録唐書乃張薦傳文以鷟為薦祖𫝊中兼叙<lb/>
　　其始末也<lb/>
山谷老人刀筆<hi>一函四冊</hi>
　　宋黄庭堅著二十卷前山谷老人傳<lb/>
　　考晁公武陳振孫馬端臨諸書目止載黄魯直豫<lb/>
　　章集三十卷别集十四卷又别集一卷初無此書<lb/>
　　之名宋史藝文志於豫章集别集之外又載樂府二<lb/>
<pb n="KR2n0009_WYG_010-62b"/>
　　卷書尺十五卷亦未以刀筆名書則非宋槧可見<lb/>
　　此書前後當有選輯人序跋或由書賈欲充宋槧<lb/>
　　遂従而汰之耳<lb/>
　　明檇李項氏蔵本其衡齋印無考又有謝疊山趙<lb/>
　　孟頫二印係出偽作不足存<lb/>
　<lb/>
　<lb/>
滑耀編<hi>一函四冊</hi>
<pb n="KR2n0009_WYG_010-63a"/>
　　明賈三近著不分卷前三近自序<lb/>
　　考明史賈三近字徳修嶧縣人隆慶戊辰進士選<lb/>
　　庶吉士累官兵部右侍郎其選輯是書以滑耀名<lb/>
　　者葢取荘子滑疑之耀聖人之所圖句也序作於<lb/>
　　萬歴庚辰自稱東鳩子題其文皆取意於亡是子<lb/>
　　虚之説以自況其風㫖當時橅刻此書雖非精善<lb/>
　　而字畫尚為清朗<lb/>
　<lb/>
<pb n="KR2n0009_WYG_010-63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定天禄琳琅書目卷十<lb/>
</p>
<p>
</p>
  </div>
</body>
</text>
</TEI>
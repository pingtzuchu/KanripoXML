<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0009_SBCK_119-1a"/>
大清一統志<lb/>
　臨江府<hi>在江西省治西南二百二十里東西距二百三十里南北距二百六十里東至南昌府豐</hi>
<hi>城縣界八十里西至袁州府分宜縣界一百五十里南至吉安府吉水縣界一百七十里北至瑞州</hi>
<hi>府高安縣界三十里東南至撫州府樂安縣治二百里西南至吉安府廬陵縣界一百九十里東北</hi>
<hi>至豐城縣界一百里西北至瑞州府上高縣界七十里自府治至京師五千二百三十五里</hi>
︹分野︺天文斗分野星紀之次<lb/>
︹建置沿革︺禹貢揚州之域春秋屬呉戰國屬楚秦為<lb/>
　　九江郡地漢置新淦縣屬豫章郡為南部都尉治<lb/>
　　後漢以後為豫章郡地隋為廬陵郡地唐為吉州<lb/>
　地五代南唐置清江縣屬筠州宋淳化三年始置<lb/>
<pb n="KR2k0009_SBCK_119-1b"/>
　　臨江軍屬江南西路元至元十四年升為臨江路<lb/>
　　隸江西行省明洪武元年改曰臨江府屬江西布<lb/>
　　政使司<lb/>
　本朝因之屬江西省領縣四<lb/>
　　清江縣<hi>附郭東西距一百三十三里南北距五十五里東至南昌府豐城縣界八十里西至</hi>
<hi>新喻縣界五十三里南至新淦縣界二十五里北至瑞州府高安縣界三十里東南至新淦縣界二</hi>
<hi>十里西南至新喻縣治一百十五里東北至南昌府豐城縣治一百三十里西北至瑞州府上高縣</hi>
<hi>治一百三十里漢置新淦縣屬豫章郡為都尉治後漢以後因之隋徙廢為新淦縣地南唐昇元元</hi>
<hi>年始置清江縣屬洪州保大十年改屬筠州宋淳化三年於縣置臨江軍元為臨江路治明為臨江</hi>
<hi>府治本/朝因之</hi>新淦縣<hi>在府東南六十五里東西距一百里南北距七十里東至撫州</hi>
<pb n="KR2k0009_SBCK_119-2a"/>
<hi>府樂安縣界八十里西至新喻縣界二十里南至峽江縣界三十里北至清江縣界四十里東南至</hi>
<hi>撫州府樂安縣治一百三十里西南至峽江縣治八十里東北至南昌府豐城縣治九十里西北至</hi>
<hi>清江縣治六十五里本漢豫章郡新淦縣地隋開皇十一年移置新淦縣屬廬陵郡唐屬吉州宋淳</hi>
<hi>化三年屬臨江軍元屬臨江路元貞元年升爲州屬臨江路明洪武初仍爲縣屬臨江府本朝因</hi>
<hi>之</hi>新喻縣<hi>在府西南一百二十里東西距一百三十里南北距一百五十里東至新淦縣</hi>
<hi>界七十里西至袁州府分宜縣界六十里南至吉安府廬陵縣界七十里北至瑞州府上高縣界八</hi>
<hi>十里東南至峽江縣治九十里西南至袁州府治二百三十里東北至清江縣界八十里西北至瑞</hi>
<hi>州府上高縣治一百十里漢豫章郡宜春縣地三國呉孫皓析置新渝縣屬安成郡晉以後因之隋</hi>
<hi>開皇初屬袁州大業初屬宜春郡唐日新喻屬袁州宋淳化三年屬臨江軍元元貞元年升爲州屬</hi>
<hi>臨江路明洪武初仍爲縣屬臨江府/本朝因之</hi>峽江縣<hi>在府南一百三十里東西距七</hi>
<pb n="KR2k0009_SBCK_119-2b"/>
<hi>十里南北距九十里東至吉安府永豐縣界四十里西至新喻縣界三十里南至吉安府吉水縣界</hi>
<hi>四十里北至新淦縣界五十里東南至吉安府永豐縣治一百四十里西南至吉安府治二百里東</hi>
<hi>北至新淦縣治八十里西北至新喻縣治九十里漢新淦縣地三國呉分置巴邱縣屬廬陵郡晉以</hi>
<hi>後因之隋省入新淦縣明嘉靖五年分置峽江縣屬臨江府本朝因之</hi>
　︹形勢︺當南粤䖍吉舟車四會之衝<hi>南唐呉鸞建清江縣議</hi>北有<lb/>
　　蒙山南臨渝水<hi>明統志</hi>扼嶺襟潭掖袁控瑞通閩粤<lb/>
　　帶䖍吉形勝足恃<hi>明郭子章郡邑表說</hi>
　︹風俗︺君子尚禮崇德小人勤力知分<hi>明統志</hi>風俗淳厚<lb/>
　　文物雅飭在楚越之間謂之樂土<hi>明敖英清江縣題名記</hi>
　︹城池︺臨江府城<hi>周八里二百五十四步門十濠廣一丈五尺宋淳化初土築明正德中甃</hi>
<pb n="KR2k0009_SBCK_119-3a"/>
<hi>甎本朝順治八年重築康熙六年修/乾隆二十五年重修清江縣附郭</hi>新淦縣城<lb/>
<hi>周四里八十六步門七濠廣六丈明正德中築本朝順治康熙年間相繼修葺乾隆二十七年重</hi>
<hi>修</hi>新喻縣城<hi>周五里一百三十步門七明正德中因舊址土築嘉靖中甃甎本朝康</hi>
<hi>熙初重築乾隆十年修</hi>峽江縣城<hi>周三里三百歩有奇門四/明嘉靖五年創築本朝</hi>
<hi>乾隆十二年修</hi>
　︹學校︺臨江府學<hi>在府治東南舊在府治南瀕江明嘉靖中遷今所本朝順治康熙年間</hi>
<hi>相繼修葺入學額數二十名</hi>清江縣學<hi>在府城東門外舊在縣治東北宋嘉定中建明</hi>
<hi>萬厯中遷今所後燬本朝順治/康熙年間重修入學額數二十名</hi>新淦縣學<hi>在縣治東</hi>
<hi>南明洪武初因舊址重建本朝順治康熙年間相繼修葺入學額數十二名</hi>新喻縣學<lb/>
<hi>在縣治南虎瞰山宋崇寕中建元末燬明洪武初重建本朝順治康熙年間相繼修葺入學額數</hi>
<pb n="KR2k0009_SBCK_119-3b"/>
<hi>十二名</hi>峽江縣學<hi>在縣治東百餘步明嘉靖五年建/崇禎中改建於按察司行署本</hi>
<hi>朝順治年間仍遷舊址入學額數十二名</hi>樂育書院<hi>在府治東南/本朝順治八年建</hi>
　　　明經書院<hi>在府學旁明隆慶中建</hi>雲巖書院<hi>在府城西/本朝康熙二年建</hi>
　　　龍岡書院<hi>在府城西章山之麓本朝康熙六年建</hi>蕭江書院<hi>在清江縣治南</hi>
<hi>本朝順治八年建</hi>章山書院<hi>在府城章山之麓/本朝嘉慶二十二年知府朱淥建</hi>
　　　高峯書院<hi>在新淦縣治東宋建明隆慶中改建儒學内為勉齋祠本朝康熙四年移建</hi>
<hi>惜陰書院舊址</hi>惜陰書院<hi>舊在新淦縣治東一里晉陶侃/讀書處明成化中建書院本</hi>
<hi>朝康熙元年改建縣之北門外</hi>金川書院<hi>在新淦縣治東北明正/德中建祀練安按舊</hi>
<hi>志載清江書院在清江縣治東宋建金鳳書院在金鳳洲宋國子司業黎立武建仰高書院薌林書</hi>
<hi>院並明嘉靖中建明宗書院明崇禎中建今俱廢謹附記</hi>
<pb n="KR2k0009_SBCK_119-4a"/>
　︹户口︺<hi>原額人丁五萬六千二百八今滋生男婦大小共一百二十七萬八百四十二名口計二十五</hi>
<hi>萬二千八百三十六户又前左衛屯軍男婦大小共八千三百六十八名口計一千四百七十六户</hi>
　︹田賦︺<hi>田地二萬八千八百九十六頃四十一畝四釐有奇額徴地丁銀一十五萬六千九百五十九</hi>
<hi>兩四錢七分米九萬二千七百二十二石六斗八升八合</hi>
　︹山川︺白牛岡山<hi>在清江縣東三里山勢平坦如臥牛上有雷祠俗呼雷廟嶺</hi>紫淦<lb/>
　　山<hi>在清江縣東四十里周二十餘里高數十丈淦水經其下相映作金紫色寰宇記作子淦山</hi>
　　閤皂山<hi>在清江縣東六十里連互二百餘里跨樂安新淦豐城三縣地其形如閤色如皂有</hi>
<hi>峯六嶺四巖二原五其餘泉石池塘之勝參差不一道書以為三十三福地</hi>瑞筠山<hi>在清</hi>
<hi>江縣南濱江周五里山勢崚嶒狀如龍之昂首郡城枕其上唐僖宗時嘗産瑞竹因名</hi>龍岡<lb/>
　　山<hi>在清江縣南十里為驛路所經</hi>棲梧山<hi>在清江縣西南三十里/綿數里山前瀕河有</hi>
<pb n="KR2k0009_SBCK_119-4b"/>
<hi>石曰河皐石相傳周瑜常憩此今呼其處為河皋寨</hi>章山<hi>在清江縣西晉時有章昉隱此因名</hi>
<hi>南連瑞筠北接白牛諸山郡城之西皆枕山麓蓋郡之鎮山也一名富壽岡</hi>銀嶂山<hi>在清</hi>
<hi>江縣北七十里特立如嶂周十里上多白石色爛如銀或曰舊嘗産銀</hi>夏山<hi>在清江縣東北</hi>
<hi>六十里周十餘里峯巒高聳有泉名枕石潭溉田數百畝</hi>東山<hi>在新淦縣東二里</hi>豐城<lb/>
　　山<hi>在新淦縣東五十里周百里舊名百丈山唐天寶六載改今名</hi>伏泉山<hi>在新淦縣東七</hi>
<hi>十里上有泉飛空而下舊名石泉山唐天寶中改今名</hi>湓山<hi>在新淦縣東六十里山有十二</hi>
<hi>峯高十里雲出則雨</hi>茅山<hi>在新淦縣東南四十里下有龍潭將雨則興雲霧</hi>楓岡山<lb/>
<hi>在新淦縣南十里上有古寨相傳唐末彭玕拒楊行密於此有瀑布西注遠望如白虹</hi>秀峯<lb/>
　　山<hi>在新淦縣南二十里俗名南雷山相連有雙峯席帽等峯盤踞甚廣峯巖洞壑不可悉數</hi>大<lb/>
　　羅山<hi>在新淦縣南三十二里上嘗岀雲下有甘泉可禱雨</hi>小廬山<hi>在新淦縣東北八十</hi>
<pb n="KR2k0009_SBCK_119-5a"/>
<hi>里周百里南接樂安北抵豐城縣界上有石池朗然如鏡又有石泉分飛瀑四道匯於山麓溉田甚</hi>
<hi>廣</hi>石屋山<hi>在新淦縣東北七十餘里有石岩如屋廣三丈許</hi>周山<hi>在新喻縣東南</hi>
<hi>四十里</hi>虎瞰山<hi>在新喻縣治南屹/臨渝水勢如虎踞</hi>三山<hi>在新喻縣南三十里其東</hi>
<hi>爲鐘形山南有周桐嶺西有佛臺三峯並峙儼如卓筆又貞華山亦在縣南三十里一名薩陽山</hi>
　　鼎山<hi>在新喻縣南五十里接峽江縣界尖聳千餘丈一名頂山山巔有泉冬夏不竭睦宦水出</hi>
<hi>焉</hi>鐘山<hi>在新喻縣西六十里與袁州分宜縣接界裴子野宋畧晉永嘉元年廬陵洪水有鐘</hi>
<hi>自三峽流出驗銘乃秦時樂器以此得名隋時欲於新喻設鐘山府其名本此</hi>銅山<hi>在新喻縣</hi>
<hi>西北三十里舊産銅礦唐置官場宋罷</hi>雲岑山<hi>在新喻縣治北層疊盤迴其勢如雲一名</hi>
<hi>來山相近有玉几山一名登高嶺</hi>瑪瑙山<hi>在新喻縣北六十里脈自璜緱嶺來至是一峯</hi>
<hi>突起其色赤白相間其巔有真武雷壇山之陰有香鑪峯圓秀不羣</hi>鵠山<hi>在新喻縣北六十里</hi>
<pb n="KR2k0009_SBCK_119-5b"/>
<hi>下有雙井</hi>蒙山<hi>在新喻縣北七十里盤踞百餘里與瑞州府上高縣接界巉巖奇秀周百餘里</hi>
<hi>郡西境之望山也上有曹王洞極深邃方廣三四丈</hi>南障山<hi>在峽江縣東南十五里綿亘數</hi>
<hi>十里為縣南屏障</hi>玉笥山<hi>在峽江縣東南四十里隋書地理志新淦縣有玉笥山舊志舊</hi>
<hi>名羣玉峯相傳漢武帝元封五年行巡南部受上清籙於羣玉之山見有玉箱如笥委壇中忽失去</hi>
<hi>因改今名道書以為第三十七洞天有三十二峯二十四壇十二臺六洞十一亭七源二塢四谷三</hi>
<hi>十六澗其餘潭石宅井坡嶺名迹不可悉數元掲徯斯萬壽承天宫碑云天下稱名山在大江之西</hi>
<hi>者有三曰匡廬曰閤皂曰玉笥而玉笥尤為天下絶境</hi>郁木山<hi>在峽江縣東南二十里有</hi>
<hi>郁洞道書以為第八福地蓋玉笥之支山也</hi>刀劒山<hi>在峽江縣治南半里山石巉巖峭峻</hi>
<hi>故名</hi>鳳凰山<hi>在峽江縣治西脈自廬陵界東來至此連亘環峙如鳳張兩翼城跨其脊縣治</hi>
<hi>倚焉</hi>寶林山<hi>在峽江縣西二十里/羣岫環擁竹樹陰森</hi>鐵雷山<hi>在峽江縣北三里即</hi>
<pb n="KR2k0009_SBCK_119-6a"/>
<hi>古巴邱鎮山也</hi>蘆嶺<hi>在新淦縣東三十里山蹊峻隘其上建亭又麻嶺在縣東八十里接樂安</hi>
<hi>縣界樂門嶺在縣東南四十五里接永豐縣界</hi>澄嶺<hi>在新淦縣北八十里有泉清澈東北接豐</hi>
<hi>城縣界</hi>柵嶺<hi>在新喻縣南二十里雙峯夾水對峙如列柵又谷陂嶺在縣南十里其勢蹲伏</hi>
<hi>連綿數里中有澗水長流不竭</hi>横琴嶺<hi>在新喻縣西三十里舊常産鐡鑛</hi>蟠龍嶺<lb/>
<hi>在新喻縣北十里脈自仰天岡來起伏蜿蜒勢如龍蟠山谷空曠有石泉清冷溉田可數千頃</hi>三<lb/>
　　層嶺<hi>在新喻縣北四十里山勢蜿蜓十餘里至是突為圓岡有高下三級又璜緱嶺亦在縣北</hi>
<hi>四十里郡志作璜頭嶺</hi>圓嶺<hi>在新喻縣北五十里羣峯蒼翠如玉之雕刻亦名雕琅嶺其南</hi>
<hi>為雲霧山其北延袤而最高者為大袤嶺</hi>石牛嶺<hi>在峽江縣南十里上有雨潭風潭火潭禱</hi>
<hi>雨輒應</hi>都督嶺<hi>在峽江縣西七里相傳周瑜鎮巴邱時嘗屯兵於此下有七里洞</hi>大<lb/>
　　嶺<hi>在峽江縣西三十五里與吉水縣接界</hi>佛嶺<hi>在峽江縣西與新喻縣接界黄川水出焉</hi>
<pb n="KR2k0009_SBCK_119-6b"/>
　　白嶺<hi>在峽江縣東北百里高百丈與永豐縣接界</hi>綿嶺<hi>在峽江縣東北百里</hi>仙女<lb/>
　　峯<hi>在新淦縣東南七十里又名嚴穆山</hi>葛仙峯<hi>在新淦縣/西二十里</hi>天柱峯<hi>有二</hi>
<hi>一在新淦縣東北二十五里兩峯並起名大天柱小天柱一在新喻縣南三十里</hi>百丈峯<lb/>
<hi>在新喻縣東七十里其南為新淦境北為新喻境高入雲表蜿蜒盤亘寰宇記頂濶百丈因名上有</hi>
<hi>葛仙井井畔有廟</hi>唫峯<hi>在新喻縣北四十里與璜緱嶺對峙山下有泉曰唫泉</hi>七層<lb/>
　　峯<hi>在峽江縣東北六十里七峯連絡觀音巖在焉</hi>龍岡<hi>在清江縣城南十里當驛路王象之</hi>
<hi>輿地紀勝有赤土如環者二相去數丈父老相傳曰龍眼掘之則雨雨過則如初</hi>茱萸岡<lb/>
<hi>在新淦縣北五里上産茱萸</hi>仰天岡<hi>在新喻縣西北十五里高峻若屏山腰有石澗石橋</hi>
<hi>上有仰天池泉甘嵗旱不竭</hi>湖九洞<hi>在新喻縣西北三十里山産銀鑛明萬厯中遣内監</hi>
<hi>開採尋罷</hi>贛江<hi>在府城東自吉安府吉水縣流入峽江縣經城南又東北經新淦縣西又北流</hi>
<pb n="KR2k0009_SBCK_119-7a"/>
<hi>入清江縣界至縣北合袁水又北入南昌府豐城縣界水經注贛水東北逕石陽縣西又東北逕漢</hi>
<hi>平縣南又東北逕新淦縣西牽水淦水注之又北逕南昌縣西清江縣志贛江舊自縣南十里萬石</hi>
<hi>洲南折而西與袁水㑹名為清江遶城而北明成化末贛水北衝蛇溪不復西折止有横河一線與</hi>
<hi>袁江相吐納直至城北二十里二水復合水勢益大時有衝齧之患又十里經清江鎮入豐城縣界</hi>
<hi>是為劒江</hi>袁江<hi>在府城南自袁州分宜縣流入新喻縣界又東入清江縣界古名南水亦名牽</hi>
<hi>水又名渝水漢書地理志宜春縣南水東至新淦入湖漢水經注牽水西逕宜春縣又東逕呉平縣</hi>
<hi>又東逕新淦縣注於豫章水寰宇記袁水在新喻縣南五十歩西至一灘計長二里其地峻險號五</hi>
<hi>浪灘灘頭立五浪館新喻縣志渝川入縣境亦名秀江凡九十九灣八十八灘至縣前澄澈如練稍</hi>
<hi>東有一巨洲屹峙中流盤廻百餘畝清江縣志舊自縣南十里與贛水合自贛水衝蛇溪於是縣獨</hi>
<hi>臨袁江至縣東北二十里復合於贛江</hi>太平江<hi>在清江縣西三十五里源出新喻縣北蒙</hi>
<pb n="KR2k0009_SBCK_119-7b"/>
<hi>山之陽東南流五十里入渝水又潁江在新喻縣東北八十里源亦岀蒙山陽有八十四源合流經</hi>
<hi>清江縣界合太平江</hi>長宣江<hi>在新喻縣東四十里源出璜維嶺南流三十里入渝水又小江</hi>
<hi>在縣東二十里汋江在縣東三十里俱北流入渝水</hi>淦水<hi>在清江縣東南三十里源岀縣東南</hi>
<hi>離嶺經紫淦山出洋湖至清江鎮會蛇溪水入贛江漢新淦縣以此名</hi>蕭水<hi>在清江縣西五</hi>
<hi>里源出棲梧山及縣西之烏塘合流為蕭水遶城西北復東北流經清江鎮入贛江中有蕭灘</hi>湄<lb/>
　　湘水<hi>在新淦縣南一里源出縣東三十里高嶺經縣南門外惠政橋入贛江曰南河口又峯岡</hi>
<hi>秀水在縣南十里源出縣東北瀑布下七里坡南流合桂湖亦達惠政橋入江</hi>沂江水<hi>在新</hi>
<hi>淦縣南十里一名泥溪源出撫州樂安縣界西北流入境會三小水下流入贛江又縣東有堂公橋</hi>
<hi>溪水源出石陂頭縣東北有石溪水源出小廬山一名金水俱流入贛江</hi>藍陂溪水<hi>在新</hi>
<hi>淦縣西南八里源出百丈峯流入贛江又逆口溪水坑口溪水坑東溪水俱在縣西十里許分流入</hi>
<pb n="KR2k0009_SBCK_119-8a"/>
<hi>贛江</hi>金灘水<hi>在新淦縣西三十里源出百丈峯北流經新喻縣界至牛尾洲入袁江</hi>八<lb/>
　　合陂水<hi>在新喻縣東南四十里源出羅湖北流入渝水</hi>睦宦水<hi>在新喻縣南二里源</hi>
<hi>出鼎山北流二十里入渝水又臨川水在縣南五十里亦北流入渝水</hi>同水<hi>在新喻縣西南</hi>
<hi>八十里自分宜縣同村濶嶺東流入縣界又南流經黄源一百八十里入吉安府安福縣界達於贛</hi>
<hi>江</hi>板陂水<hi>在新喻縣西四十里自分宜縣流入又三十里入渝水又畫江在縣西南源出</hi>
<hi>縣西黄輔村流入渝水</hi>距河水<hi>在新喻縣東北源出分宜縣同村有二源至距村合流又</hi>
<hi>南流三十里合渝水</hi>甘流水<hi>在峽江縣東一百里自樂安縣流入會玉笥太平諸水出新淦</hi>
<hi>縣泥江口達贛江</hi>黄金水<hi>在峽江縣南三十里自新喻東流入境九十里達贛江又縣南</hi>
<hi>有蹋石水自吉水縣界流經圓嶺又洞下水亦自吉水縣流經石洞又豐田水自廬陵縣來西北流</hi>
<hi>經豐田洲俱㑹黄金水入贛江</hi>亭頭水<hi>在峽江縣西三里源出七里洞環抱城北經大安橋</hi>
<pb n="KR2k0009_SBCK_119-8b"/>
<hi>東入贛江又暮膳水在縣南五里源出石牛嶺經黄花橋東流出峽</hi>
                    <graphic n="KR2224" url="https://raw.githubusercontent.com/kanripo/KR-Gaiji/master/images/KR2224.png" mimeType="image/png"/>水<hi>在峽江縣北二十里</hi>
<hi>自新喻縣界來東流六十里入贛江亦名烏口又有象水亦自新喻界來東流入江又縣北有潭塘</hi>
<hi>水仁和水蓮花塘水皆東北流入江</hi>玉澗水<hi>在峽江縣東北源出玉笥山迴互紆曲為三十</hi>
<hi>六洞之一下流入贛江</hi>蛇溪<hi>在清江縣東十里源自永泰市北五里分江水為溪流三十里</hi>
<hi>復與江合明成化末贛水北衝蛇溪遂成大川俗名銅鑼江</hi>沈香溪<hi>在清江縣東五十里</hi>
<hi>即閤皂山水也山之左界水流合淦水右界水經清江鎮南八九里折而東紆迴入豐城縣界至小</hi>
<hi>港口入江</hi>桂湖<hi>在新淦縣南門/外一名倉池</hi>萬石洲<hi>在清江縣南十里贛水環其東</hi>
<hi>袁江經其西四面濱水平廣肥饒歲收常倍因名府志洲接新淦縣界横廣十里縱二十餘里</hi>游<lb/>
　　家洲<hi>在清江縣南十里袁江西來北折洲在其右與萬石洲相望一名雙洲又余家洲在清江</hi>
<hi>鎮上流江中綿互十里許蛇溪遶其内土可樹藝一名祝家洲</hi>大洋洲<hi>在新淦縣北四十里</hi>
<pb n="KR2k0009_SBCK_119-9a"/>
<hi>贛江中近清江縣界</hi>虎跑井<hi>在府治東明統志唐魯季文廬母墓每患汲江水遠忽有虎於</hi>
<hi>廬側跑地得泉人以為孝感</hi>劉仙井<hi>在新淦縣南十里峯岡山明統志舊傳仙人劉守真</hi>
<hi>鍊丹井其泉清甘病者飲之可愈</hi>
　︹古蹟︺新淦故城<hi>在清江縣東北漢置為豫章都尉治隋始移置今新淦縣而故城廢寰宇</hi>
<hi>記廢新淦縣在今新淦縣北一百二十里隋開皇十年移於今理臨江府志新淦故城在清江鎮即</hi>
<hi>今樟樹鎮也</hi>新喻故城<hi>在今新喻縣南三國呉析宜春縣地置唐遷今治唐書地理志</hi>
<hi>新喻本作渝天寶後相承作喻元和志本因渝水為名今曰新喻因聲變也寰宇記隋平陳廢新喻</hi>
<hi>為呉平縣屬洪州大業中廢呉平再立新喻縣在龍池墅唐武德初安撫使李大亮析置西呉州七</hi>
<hi>年廢復新喻縣縣志龍池墅城在今縣南三里隋大業八年遷距村在今縣西北五十里唐初嘗置</hi>
<hi>呉州亦名呉州城麟德元年遷治龍池墅大厯八年又遷治虎瞰山北即今治也按寰宇記所言</hi>
<pb n="KR2k0009_SBCK_119-9b"/>
<hi>隋唐志皆不載又今晉志作新諭宋書州郡志作新喻據唐書元和志則前此皆作渝天寶後始作</hi>
<hi>喻蓋諭即渝字之訛也</hi>巴邱故城<hi>在峽江縣北三國呉分石陽縣置巴邱縣屬廬陵郡</hi>
<hi>呉志孫䇿定豫章留周瑜鎮巴邱即此晉以後因之隋開皇中并入新淦縣縣志巴邱故城在新淦</hi>
<hi>縣南八十里明初置峽江巡司去新淦濶絶危谿峻嶺巨盜出没不常嘉靖五年守臣錢琦始建議</hi>
<hi>析新淦六鄉立縣仍因峽江之名拓巡司故址為治所北去巴邱城一里許即今縣也</hi>呉平<lb/>
　　　廢縣<hi>在清江縣西後漢中平中置漢平縣屬豫章郡三國呉改為呉平縣晉以後因之隋開皇</hi>
<hi>十一年廢入宜春寰宇記廢呉平縣在新喻縣東一百里按清江縣志有呉城在縣西三十里即</hi>
<hi>呉平也</hi>始平廢縣<hi>在清江縣唐武德五年置七年廢縣志始平縣宋時割屬清江今清</hi>
<hi>江縣棲梧山下玉虚觀古始平縣也</hi>富國城<hi>在清江縣東南十五里相傳南唐貯糧處又牛</hi>
<hi>頭城在縣東三十里廬城在縣東北五里樊城在縣西北三十里建置俱未詳</hi>瓦城<hi>在清江縣</hi>
<pb n="KR2k0009_SBCK_119-10a"/>
<hi>東北四十里相傳五代時鄉豪築以自保處</hi>制置城<hi>今新淦縣治本古市南村隋遷縣五</hi>
<hi>代時楊行密建制置院於此寰宇記隋開皇十年以新淦縣屬吉州縣令李子樂以去州懸遠請移</hi>
<hi>市南村即今縣治舊志唐嘗置䖍吉五州廵檢司於新淦梁開平四年楊呉既得吉州欲遂圖䖍州</hi>
<hi>用嚴可求之䇿以新淦為都制置使治所置兵城守故亦名為制置城</hi>泥溪城<hi>在新淦縣</hi>
<hi>南臨江梁末蕭勃起兵廣州遣將歐陽顔屯豫章之苦竹灘陳將周文育襲據芉韶顔大駭退入泥</hi>
<hi>溪即此寰宇記泥溪城在縣南四十里</hi>監軍城<hi>在新淦縣西十里地名城口楊呉建制置</hi>
<hi>院於新淦又渡江而西置臨軍營因築此城宋紹定間廢</hi>監梁館<hi>在新喻縣虎瞰山巔唐大</hi>
<hi>厯八年徙縣治移置於此今為縣學</hi>練安故宅<hi>在新淦縣東山祖墓及母夫人塜俱在焉</hi>
<hi>羅洪先記其先本新淦東山人父伯尚遷三洲安復居淦城</hi>孔邱明宅<hi>在峽江縣玉笥</hi>
<hi>山明統志秦孔邱明奉母學道於此又梅福宅亦在玉笥山</hi>近江樓<hi>在府城東南濱江宋</hi>
<pb n="KR2k0009_SBCK_119-10b"/>
<pb n="KR2k0009_SBCK_119-10b"/>
<hi>元建黄庭堅書額蘇轍記</hi>化梭亭<hi>在府東北三十里清江鎮明統志晉陶侃漁於雷澤得織</hi>
<hi>梭掛壁間一日雷電梭化為龍去後人因作亭於陶母墓側洪武初重修張九韶記</hi>碧嶂亭<lb/>
<hi>在府治圃中宋建</hi>吸川亭<hi>在府治内宋時/判官廳面大江</hi>雙秀亭<hi>在新淦縣黄金</hi>
<hi>鄉明統志宋時有鄧氏二子長曰佑擢童子科次曰佶登三禮科時人築亭江上額曰雙秀朱嚴為</hi>
<hi>記</hi>兩耆亭<hi>在新喻縣西宋朱子守長沙道經於此與謝諤相晤後人作亭以表之</hi>秀<lb/>
　　江亭<hi>在新喻縣南瀕江宋隱士呉叔元建黄庭堅有詩</hi>綠陰亭<hi>在新喻縣學右俯瞰</hi>
<hi>袁水唐盧肇袁皓皆有詩</hi>景䟽亭<hi>在新喻縣西十里宋歐陽國華致仕歸景慕二疏而作</hi>
　　讀書臺<hi>有二一在新淦縣東一里晉陶侃讀書處一在新喻縣西六十里唐盧肇讀書處</hi>
　　九仙臺<hi>在峽江縣玉笥山宋黄庭堅有詩</hi>風義堡<hi>在清江縣西明統志唐末清江</hi>
<hi>婦魯氐者抱長子攜幼子走避寇寇怪其不抱幼婦曰幼子妾所生長子前室所生夫亡時令妾善</hi>
<pb n="KR2k0009_SBCK_119-11a"/>
<hi>視前室子故爾寇異而厚遺之後人因名其地曰風義堡</hi>劉氏墨莊<hi>在清江縣境明統志</hi>
<hi>宋劉清之五世祖式既殁而家無餘貲有書數千卷夫人陳氏指以語諸子曰此乃父所謂墨莊也</hi>
<hi>中更變亂書散不存至清之之父悉力營聚始復其書朱子爲之記</hi>
　︹關隘︺蘆頭隘<hi>在新淦縣東三十里爲縣要阨</hi>樂門嶺隘<hi>在新淦縣東南四十五里</hi>
<hi>路通永豐縣界</hi>圓沙坳隘<hi>在新淦縣西十八里又西五里爲山管峽俱接新喻縣界又洞</hi>
<hi>口在縣西二十里又西爲石嶺接峽江縣界</hi>杯山巡司<hi>在新淦縣東六十里地名城上</hi>
<hi>宋紹興中設巡司尋廢明洪武初復設萬厯中移建縣東之藍橋崇禎中復還舊所本朝因之</hi>
　　水北墟巡司<hi>在新喻縣北八十里明初置/本朝因之</hi>清江鎮<hi>在清江縣東北</hi>
<hi>三十里亦名樟樹鎮即故新淦縣址東北去豐城縣七十里爲南北津要明洪武三年置巡司本</hi>
<hi>朝乾隆三十年裁移府通判駐此四十三年又移府照磨駐此又舊有樟樹營都司乾隆三十五年</hi>
<pb n="KR2k0009_SBCK_119-11b"/>
<hi>改為臨江營移駐府城</hi>員僚寨<hi>在清江縣西南六十里接新喻高安兩縣界相傳隋曹王</hi>
<hi>皋所立</hi>鄧克明寨<hi>在新淦縣東四十里/克明據撫州時所築</hi>楓岡寨<hi>在新淦縣</hi>
<hi>南五里唐吉州刺史彭玕立又縣東南四十里有羊角寨</hi>白羊寨<hi>在新淦縣東北四十里白</hi>
<hi>羊嶺下周二十里又縣東五十里有陳家寨</hi>寶厯寨<hi>在新淦縣東北四十里一名金城周</hi>
<hi>三十里</hi>沙坑寨<hi>在峽江縣東北明初常遇春討熊天瑞於贛州至臨江平沙坑麻嶺牛皮</hi>
<hi>諸山寨即此</hi>永泰市<hi>在清江縣東南十五里九域志縣有永泰鎮即此</hi>太平市<lb/>
<hi>在清江縣西南三十里元置巡司明初裁</hi>蕭灘驛<hi>舊在府城東南萬勝門外明萬厯中遷於</hi>
<hi>城東北廣濟門外今裁又金鳳驛元時置於金鳳州明初省又清江遞運所在城東南清波門外明</hi>
<hi>初置今裁</hi>金川驛<hi>舊在新淦縣西北界埠宋嘉泰中建明嘉靖中改建於治北半里金水亭</hi>
<hi>今裁</hi>羅溪驛<hi>舊在新喻縣東十五里羅坊市明初置嘉靖中移建縣東門外後復遷璜緱嶺</hi>
<pb n="KR2k0009_SBCK_119-12a"/>
<hi>下今廢</hi>玉峽驛<hi>在峽江縣治南峽江之濱明初與峽江巡司同置北去新淦縣金川驛八</hi>
<hi>十里今裁</hi>
　︹津梁︺問津橋<hi>在府學東</hi>虎川橋<hi>在府/治東</hi>清風橋<hi>在府治西</hi>蕭洲橋<lb/>
<hi>在清江縣西四里</hi>曲水橋<hi>在清江縣北三十里接高安縣界有曲水公館其水自西北來</hi>
<hi>折而東北故名</hi>望仙橋<hi>在新淦/縣治東</hi>湄湘橋<hi>在新淦縣東二十五里</hi>楓落<lb/>
　　橋<hi>在新淦縣東六十里</hi>惠政橋<hi>在新淦縣南門外長二十一丈濶二丈八尺上有亭宋紹</hi>
<hi>定時建</hi>通濟橋<hi>在新喻縣東三里為往/來孔道上有通濟橋市</hi>暇豫橋<hi>在新喻縣</hi>
<hi>東二十五里</hi>雷公橋<hi>在峽江縣西一里舊名萊公橋以寇準謫潮州經此名</hi>鑼江<lb/>
　　渡<hi>在清江縣東十里</hi>
　︹隄堰︺梅家畬隄<hi>在府城東當袁贛之衝明嘉靖初築</hi>白公隄<hi>在清江縣東北舊名</hi>
<pb n="KR2k0009_SBCK_119-12b"/>
<hi>土橋壋其地各都分與南昌之豐城瑞州之高安接壤沿江百餘里土田窪下以隄為命本朝康</hi>
<hi>熙五十六年巡撫白潢捐金修築計長二里有奇濶二十丈</hi>
　︹陵墓︺︹三國︺︹吳︺聶友墓<hi>在清江縣東豫章記在故新淦縣南十里</hi>彭龜年墓<lb/>
<hi>在清江縣南十里</hi>何昌言墓<hi>在新淦縣泥/江下弦地</hi>︹宋︺章穎墓<hi>在新喻縣</hi>
<hi>西南三江之原</hi>︹明︺張九韶墓<hi>在清江縣/西三里</hi>金幼孜墓<hi>在新淦縣南八</hi>
<hi>十里今屬峽江縣</hi>張固墓<hi>在新喻縣/北三十里</hi>傅瀚墓<hi>在新喻縣北鳯臺山</hi>
　︹祠廟︺襃忠祠<hi>在府城朝天門外宋建祀知臨江軍陳元桂明正德間以宋清江令趙孟濟配</hi>
<hi>嘉靖中増祀宋死事知臨江軍鮑亷泰和歐陽鐸及里人龔守愚</hi>文丞相祠<hi>在府學右</hi>
<hi>明建祀宋文天祥</hi>練忠貞祠<hi>在府城東北祀明練安又有自靖祠在峽江縣鳳凰山亦</hi>
<hi>祀安</hi>黄勉齋祠<hi>在新淦縣治東/祀宋令黄幹</hi>先賢祠<hi>在新淦縣學宫左祀宋李</hi>
<pb n="KR2k0009_SBCK_119-13a"/>
<hi>諮劉敞劉攽蕭固楊獬李大有蕭燧謝諤章穎嚴時亨凡十人</hi>雙忠祠<hi>舊在新淦縣南門祀</hi>
<hi>唐張巡許遠宋紹興中遷新興寺前</hi>晏公廟<hi>在清江縣樟樹鎮明統志舊傳本鎮人名戍仔</hi>
<hi>元初為文錦局堂長尸解有靈顯於江湖明封平浪侯</hi>英祐侯廟<hi>在新淦縣北大洋洲</hi>
<hi>祀宋邑人蕭伯軒及其子叔祥孫天任明成化中封英祐侯</hi>周瑜廟<hi>在峽江縣北二里古</hi>
<hi>巴邱地相傳瑜墓亦在其側</hi>
　︹寺觀︺天安寺<hi>在府治南唐韋宙征南蠻道經蕭灘夜見江中有光命漁者入水得鐡佛像五</hi>
<hi>凱旋日奏立興化寺宋曰報恩元改今名</hi>慧力寺<hi>在清江縣南二里瀕江即唐歐陽處士宅</hi>
<hi>寺創南唐盛於宋明洪武間重修有蘇軾金剛經碑今存其半</hi>重興寺<hi>在新淦縣治東舊名</hi>
<hi>建興本朝康熙/中重建改今名</hi>崇慶寺<hi>在新喻縣西門外隋建號唐興寺宋改今名明</hi>
<hi>洪武初重建</hi>崇貞觀<hi>在清江縣閤皂山舊名靈仙館宋政和中改今名後燬</hi>祥符<lb/>
<pb n="KR2k0009_SBCK_119-13b"/>
　　觀<hi>在新淦縣治西南舊名太虛唐改冲真宋改今名内有晉許旌陽煉藥井</hi>紫霞宫<hi>在府</hi>
<hi>城内晉建為紫霞堂元改為宫</hi>承天宫<hi>在峽江縣東玉笥山唐建宋真宗改今名</hi>
　︹名宦︺︹三國︺︹呉︺周瑜<hi>廬江人建安中孫䇿定豫章廬陵瑜留鎮巴邱有惠政</hi>︹宋︺龎<lb/>
　　籍<hi>武城人為言官彈劾無所避坐貶知臨江軍治有聲</hi>吕大防<hi>藍田人熙寕中以太常博</hi>
<hi>士知臨江軍</hi>林冲之<hi>莆田人徽宗時岀守臨江會漕司議廣東海艖敷數諸路以守令豐</hi>
<hi>殺為殿最時儈多蕩産民亦苦病冲之措置有方夙弊盡革靖康間以主客郎中介陳過庭使金同</hi>
<hi>被執抗節不屈死</hi>李樸<hi>興國人知清江縣止其帥孫竢以文具勤王不若發常賦助邊破漕</hi>
<hi>使鄭良引真臘取安南之計以息邊患</hi>張運<hi>貴溪人紹興間為新淦丞縣新被兵令不職撫</hi>
<hi>諭使劾罷之以運攝縣事撥煨燼考版籍正租賦數月之間弊除而民定</hi>黄幹<hi>福州閩縣人嘉</hi>
<hi>定間辟為臨川令改知新淦縣吏民習知臨川之政皆善不令而行</hi>王伯大<hi>福州人嘉定中</hi>
<pb n="KR2k0009_SBCK_119-14a"/>
<hi>知臨江軍歲饑賑荒有法</hi>馬光祖<hi>金華人寶慶中調/新喻主簿有能名</hi>朱貔孫<hi>浮梁</hi>
<hi>人淳祐中授臨江軍敎授丞相史嵩之聞其名欲致之館下以祿未及親辭</hi>陳元桂<hi>臨川</hi>
<hi>人淳祐中知臨江軍開慶元年元兵至元桂力疾登城督戰矢石如雨力不能敵遂死之縣其首於</hi>
<hi>敵樓越四日方殮顏色如生贈寶章閣待制諡正節</hi>鮑廉<hi>德佑初知臨江軍歲乙亥元將巴顔</hi>
<hi>阿珠下九江分兵攻臨江或勸之去廉曰城亡與亡可遁乎被執不屈死巴顏阿珠舊作伯顏阿</hi>
<hi>术今改正</hi>︹明︺呉宗周<hi>宣城人宏治中知臨江府首重師儒為學舍聚生徒講習數年民知</hi>
<hi>禮讓郡中稱治</hi>徐問<hi>武進人宏治中調臨江府民病水潦為築隄防七十二治甚有名</hi>戴<lb/>
　　德孺<hi>臨海人正德中遷臨江知府宸濠反遣使來收府印德孺斬之與家人誓曰脱有急若軰</hi>
<hi>沈池中吾不負國也即日戒嚴與都御史王守仁共滅宸濠以憂去世宗以德孺馭軍最整獨増三</hi>
<hi>秩</hi>王泰<hi>慈谿人正德中知清江縣舊以里甲值日科取無度泰至除十之七建倉備饑財力</hi>
<pb n="KR2k0009_SBCK_119-14b"/>
<pb n="KR2k0009_SBCK_119-14b"/>
<hi>母諮日夜號泣父憐而還其母舉進士真宗曰是能安其親者擢第三人仁宗時拜諫議大夫累官</hi>
<hi>户部侍郎諮性明辨周知世務其處煩猝常若閒暇吏不敢欺在樞府專務革濫賞抑僥倖人以為</hi>
<hi>稱職卒贈右僕射謚憲成</hi>蕭貫<hi>新喻人俊邁能文尚氣㮣舉進士甲科仁宗初出為京東轉運</hi>
<hi>使時提舉劉舜卿善捕盜恃功不法前使畏其㐫悍莫敢治貫發之廢為民遷刑部員外郎降知饒</hi>
<hi>州其隣郡有冤抑者咸曰得饒州蕭使君事當白矣遷兵部召試知制誥未及試而卒貫臨事敢為</hi>
<hi>不苟合於時有文集二十卷</hi>劉敞<hi>新喻人慶厯進士厯右正言知制誥奉使契丹素知山川</hi>
<hi>道徑及異獸形狀遼人嘆服嘉祐祫享羣臣上尊號敞言歲來頗有災異正當寅畏天命深自抑損</hi>
<hi>豈可於此時以虚名為累帝遂不受後改集賢院學士判西京御史臺敞學問淵博為文敏贍歐陽</hi>
<hi>修每於書有所疑折簡來問揮筆答之修服其博長於春秋為書四十五卷行於時著有公是先生</hi>
<hi>集七十五卷</hi>劉攽<hi>敞弟與兄同登進士熙寕中知太常禮院吕惠卿為考官列阿時者高等</hi>
<pb n="KR2k0009_SBCK_119-15a"/>
<hi>戇直者反居下攽覆考悉反之又貽書論王安石新法不便斥通判泰州尋知曹州曹爲盜區重法</hi>
<hi>不能止攽曰民不畏死奈何以死懼之至則治尚寛平盜亦衰息哲宗初入爲秘書少監拜中書舍</hi>
<hi>人攽邃於史學豫司馬光修資治通鑑專職漢史又作東漢刋誤爲人所稱著有公非先生集六十</hi>
<hi>卷</hi>蕭注<hi>新喻人磊落喜言兵舉慶厯進士攝廣州番禺令儂智高圍州數月方舟數百攻城</hi>
<hi>南勢危甚注自圍中岀募壯士二千人乘大船集上流因颶風縱火焚賊舟破其衆即日發縣門納</hi>
<hi>援兵城中人始有生意擢禮賓副使廣南駐泊都監賊還據邕管注挺身入蠻中施結恩信以功知</hi>
<hi>邕州智高走大理國母與二弟悉擒送闕下復募死士入大理取智高函首歸獻熙寕初知桂州圖</hi>
<hi>招徠之䇿㑹罷歸卒於道</hi>孔文仲<hi>新喻人刻苦問學號博洽舉進士調餘杭尉再轉台州推</hi>
<hi>官熙寕初范鎮以制舉薦對䇿九千餘言力論王安石新法僅得國子直講元祐初遷禮部員外郎</hi>
<hi>擢左諫議大夫疏論青苗免役保甲保馬茶鹽之法爲遺螫留蠧改中書舍人卒士大夫哭之皆失</hi>
<pb n="KR2k0009_SBCK_119-15b"/>
<hi>聲蘇載扶其柩曰世方嘉軟熟而惡崢嶸求勁直如經父者今無有矣有文集五十卷</hi>孔武<lb/>
　　仲<hi>文仲弟舉進士甲科居喪毁瘠特甚右肱為不舉元祐初厯國子司業論科舉之弊詆王氏學</hi>
<hi>累遷禮部侍郎坐元祐黨奪職所著詩書論語説金華講義等書百餘卷</hi>孔平仲<hi>武仲弟登</hi>
<hi>進士吕公著薦為集賢校理紹聖中亦坐黨籍再謫惠州徽宗立召為金部郎中尋罷平仲長於史</hi>
<hi>學著良史事證諸書傳於世</hi>劉奉世<hi>敞之子天資簡重有法度中進士第元祐時拜樞密</hi>
<hi>直學士章惇當國乞免去紹聖初以端明殿學士知成都府尋謫居郴州再貶隰州團練副使徽宗</hi>
<hi>立盡還其官崇寕初再奪職政和中復端明殿學士卒奉世尚安靜嘗曰家世惟知事君内省不愧</hi>
<hi>得喪常理也譬如寒暑加人雖善攝生者不能無病正須安以處之</hi>李邈<hi>清江人唐宰相適之</hi>
<hi>之後以父任為太廟齋郎通判河間府忤蔡京童貫免官久之知嚴州代還密敎貫陰佐遼以圖金</hi>
<hi>人貫不能用及貫收復燕山邈嘆曰禍自兹始矣出為河北西路制置使拜青州觀察使仍知府事</hi>
<pb n="KR2k0009_SBCK_119-16a"/>
<hi>金兵至城被圍相持四旬城破巷戰不克幹里雅布脅邈拜不拜乃拘於燕山府命邈降邈憤詆毁</hi>
<hi>金人撾其口猶吮血噀之遂遇害將死顏色不變南向再拜端坐就戮贈招化軍節度使諡忠壯</hi>
<hi>幹里雅布舊作幹離不今改正</hi>向子諲<hi>臨江人敏中元孫宣和間累官京畿轉運副使建炎</hi>
<hi>初金兵至亳州約日索戰諸道畏縮不進時康王次濟州子諲獻金帛及本司錢穀之在濟州者以</hi>
<hi>助軍費張邦昌僭位使其甥劉達齎手書來子諲不啟封焚之繫達於獄遷直龍圖閣尋罷以素為</hi>
<hi>李綱所善故黄潛善斥之後除户部侍郎以徽猷閣直學士知平江府忤秦檜致仕退間十五年自</hi>
<hi>號所居曰薌林</hi>蕭燧<hi>臨江軍人高祖固皇祐初為廣西轉運使知儂智高凶狡條上覊縻之䇿</hi>
<hi>於樞府不果用智高後果叛燧生而穎異幼能屬文紹興中擢進士第授平江府觀察推官時秦檜</hi>
<hi>當國其黨密告燧秋試必主文漕臺丞相有子欲屬公燧怒曰初仕敢欺心耶檜懷之調靜江府察</hi>
<hi>推而歸淳熙初累遷國子司業除左司諫時宦官甘昇之客胡與可都承㫖王抃之族叔秬皆持節</hi>
<pb n="KR2k0009_SBCK_119-16b"/>
<hi>於外有所憑依無善狀燧皆奏罷之擢右諫議大夫尋出知嚴州移知婺州皆有治聲累官叅知政</hi>
<hi>事卒諡正肅子逵登淳熙進士官至太常</hi>謝諤<hi>新喻人紹興進士攝樂安尉樂安多盜諤條二</hi>
<hi>十䇿大要使其徒相紏而以信賞隨之羣盜果解散選行縣事改吉州錄事叅軍知分宜縣所至有</hi>
<hi>聲擢監察御史奏減分宜華亭月樁錢上所創義役法一書詔行於諸路民以為便光宗立擢工部</hi>
<hi>尚書請祠而歸卒贈通議大夫諤初居縣南之竹坡名其燕坐曰艮齋人稱艮齋先生所著有聖學</hi>
<hi>淵源錄孝史艮齋集經解講義諫垣奏議諸書共九十餘卷</hi>劉清之<hi>臨江人紹興進士調</hi>
<hi>萬安丞知宜黄縣周必大薦之於孝宗召對首論民困兵驕大臣退托小臣苟媮又言用人四事論</hi>
<hi>皆切摯改太常主薄通判鄂州改衡州光宗即位起知袁州而疾作猶貽書執政論國事初清之欲</hi>
<hi>應博學宏詞科及見朱子盡取所習焚之慨然志於義理之學吕伯恭張栻皆神交心契汪應辰李</hi>
<hi>燾亦敬慕之母不逮養展閲手澤涕泗交頤宗族有流寓者皆迎養之嘗序范仲淹義莊規矩勸大</hi>
<pb n="KR2k0009_SBCK_119-17a"/>
<hi>家隨力行之叅取先儒禮書定為祭禮所著曾子内外雜篇訓蒙新書外書戒子通録墨莊總錄祭</hi>
<hi>儀時令書續説苑文集農書</hi>徐夢莘<hi>臨江人紹興進士累官知賓州以前議鹽法罷官夢</hi>
<hi>莘恬於榮進網羅舊聞會萃同異自政和海上之盟訖紹興完顔亮之斃上下一十五年為三朝北</hi>
<hi>盟會編三百五十卷帝聞而嘉之擢直秘閣平生所著集𥙷會錄讀書記志集醫錄集仙錄皆以儒</hi>
<hi>學冠之弟得之字思叔淳熙進士以通直郎致仕安貧樂分著左氏國紀作具敝篋筆畧鼓吹詞郴</hi>
<hi>江志史記年記從子天麟開禧進士官終廣西運判所至興學明敎有惠政著西漢㑹要漢兵本末</hi>
<hi>西漢地理疏山經凡百餘卷</hi>章穎<hi>臨江人以兼經中鄉薦孝宗立為萬言書附驛以聞召為</hi>
<hi>太學錄遷太常博士光宗初除左司諫屢疏請上問安重華宫寕宗即位擢兵部侍郎乞降詔宣諭</hi>
<hi>趙汝愚無聽其去御史劾穎阿黨罷後除集英殿修撰遷禮部尚書丐祠穎操履端直生平風節窮</hi>
<hi>達不移方黨論之興朱子嘗遺以書曰世道反覆已足流涕而握其事者恕猶未已然宗社有靈公</hi>
<pb n="KR2k0009_SBCK_119-17b"/>
<hi>論未泯異日必有任是責者非公誰望耶卒贈光祿大夫諡文肅</hi>彭龜年<hi>清江人七歲而</hi>
<hi>孤及長得程氏易讀之至忘寢食登乾道進士厯祕書郎起居舍人極諫光宗不朝重華宫而幸玉</hi>
<hi>津園紹熙五年壽皇不豫疾寢革龜年連疏伏地叩額血漬甃甓請即日過宫寕宗立除吏部侍郎</hi>
<hi>條數韓侂冑之姦以煥章閣待制致仕龜年學識正大議論簡直善惡是非辨析甚嚴其愛君憂國</hi>
<hi>之忱先見之識敢言之氣皆人所難贈寶謨閣直學士諡忠肅著經解祭儀五致録奏議外制</hi>曾<lb/>
　　三復<hi>臨江人乾道進士紹興初厯監察御史進起居舍人兼權刑部侍郎致仕性耿介恥奔競</hi>
<hi>故位不速進在臺餘二年持論不隨不激其没也士論惜之</hi>曾三聘<hi>新淦人乾道進士累</hi>
<hi>遷軍器監主簿光宗不朝重華宫而欲幸玉津園三聘疏言今人心既離大亂將作陛下安意肆志</hi>
<hi>而弗聞萬一敵人諜知馳一介之使問安北宫何以荅之及壽皇病革復上疏言恐不幸有狂夫姦</hi>
<hi>人託忠憤以動衆悔之何及帝意為動寕宗立兼考功郎會韓侂冑為相指為趙汝愚腹心追兩官</hi>
<pb n="KR2k0009_SBCK_119-18a"/>
<hi>侂胄誅諸賢相繼召用三聘禄不及終不自言嘉熹間特贈三官直龍圖閣賜諡忠節</hi>張洽<lb/>
<hi>清江人從朱子學自六經傳註而下皆究其指歸朱子謂黄幹曰斯道之傳如二三君者不數人也</hi>
<hi>時行社倉法洽請於縣貸常平米二百石建倉里中六年而歸其本於官鄉人利之嘉定元年中第</hi>
<hi>授松滋尉改袁州司理叅軍尋知永新縣復通判池州皆有善政袁甫提點江東刑獄聘為白鹿書</hi>
<hi>院長端平初除直秘閣致仕洽少用力於敬以主一名齋平居不異常人至義所當為則勇不可奪</hi>
<hi>間居不言朝事或因災變輙顰蹙不樂聞一君子進用士大夫直言則喜見顔色所著春秋集注集</hi>
<hi>傳左氏蒙求續通鑑長編事畧厯代地理沿革表及文集</hi>︹元︺范梈<hi>清江人早孤母熊氏守志</hi>
<hi>長而敎之梈克自樹立無苟賤意持身亷正不可干以私呉澄以道學自任少許可嘗曰若亨父可</hi>
<hi>謂特立獨行之士為文志其墓以東漢諸君子擬之</hi>黄贇<hi>臨江人父延祐間之京師贇既長聞</hi>
<hi>父置妾居永平往省父殁已三年矣庶母聞其至盡挾其貲更嫁拒不見贇贇哭語人曰吾來為省</hi>
<pb n="KR2k0009_SBCK_119-18b"/>
<hi>父也不幸父殁思奉其柩歸窆之莫知其墓得見庶母示以葬所死不恨久之聞庶母居海濱亟裘</hi>
<hi>糧往往拒不納庶母之弟憐之與偕至永平屬縣樂亭求墓又弗得哭禱於神一夕夢老父以杖指</hi>
<hi>葬處明日就其弟求之庶母之弟曰真是已殮時有某物可驗也啓朽棺得父骨以歸</hi>周自<lb/>
　　　强<hi>新喻人以文法推擇為吏泰定間廣西峒猺反自强徃説以禍福中其要害酋立罷兵納款超</hi>
<hi>授廣西兩江道宣慰司都事厯義烏縣尹周知民情而性度寛厚不為刻深民畏且愛部使者數以</hi>
<hi>亷能譽於朝為江州路總管致仕</hi>杜本<hi>清江人博學善屬文浙江行省丞相呼喇珠得其所</hi>
<hi>上救荒䇿大奇之薦於武宗被召至京未幾歸隱武夷山中文宗即位以幣徴不起至正中右丞相</hi>
<hi>托克托以隱士薦稱疾固辭本湛静寡欲無疾言遽色與人交尤篤於義有貧無以養親無貲以為</hi>
<hi>學者皆濟之平居書册未嘗釋手天文地理厯律度數靡不通究著四經表義六書通編十原等書</hi>
<hi>學者俱稱為清碧先生呼喇珠舊/作忽刺术托克托舊作脱脱今改正</hi>︹明︺梁寅<hi>新喻人世</hi>
<pb n="KR2k0009_SBCK_119-19a"/>
<hi>業農家貧自力於學淹貫五經百氏辟集慶路訓導以親老辭歸太祖徵天下名儒修述禮樂寅就</hi>
<hi>徵已六十餘矣在禮局中討論精審諸儒皆推服書成賜金幣將授官以老病辭還結廬石門山四</hi>
<hi>方多士從學稱石門先生</hi>趙壎<hi>新喻人洪武初將修元史命宋濓王禕為總裁官徵山林遺逸</hi>
<hi>之士為纂修官壎與焉書成賜賚遣歸而順帝朝猶未備乃命歐陽佑等往北平采其遺事重開史</hi>
<hi>局仍以濓禕總裁徵四方文學士為纂修先後兩局並與壎一人而巳書成諸儒多授官壎不授尋</hi>
<hi>召修日厯授翰林編修命與宋濓同職史館濓兄事之出為靖江王府長吏卒</hi>曾魯<hi>新淦人七</hi>
<hi>嵗暗誦五經稍長日取三史記之尋及其餘凡數千年制度沿革無不能言者洪武初召修元史書</hi>
<hi>成留編禮書授禮部主事常遇春薨高麗王遣使來祭黄帕文不著洪武年號魯讓曰納貢稱藩而</hi>
<hi>不奉正朔君臣義安在使者謝易去安南陳叔明篡位懼討遣使入貢以覘朝廷意魯取副封視之</hi>
<hi>詰使者曰前王曰熞今何驟更名使者具言其實帝命卻其貢由是器重即日超拜禮部侍郎尋引</hi>
<pb n="KR2k0009_SBCK_119-19b"/>
<hi>疾歸未抵家而卒淳安徐尊生嘗曰南京有博士二人以舌為筆者曾得之以筆為舌者宋景濓也</hi>
　　練安<hi>新淦人洪武十八年廷試第二授修撰丁母艱力行古禮累遷工部侍郎建文初與方孝</hi>
<hi>孺特見信用改吏部左侍郎以賢否進退為巳任拜御史大夫燕師起李景隆北征屢敗召還安執</hi>
<hi>數其罪請誅之不聽憤激叩首曰壞陛下事者此賊也臣備員執法不能為朝廷除賣國之姦死有</hi>
<hi>餘罪因大哭求死帝為罷朝燕王即位執安至語不遜遂磔死族其家婣戚俱逮戍邊從子大亨時</hi>
<hi>官嘉定知縣開變同妻赴劉家河死安善文章其遺文曰金川玉屑集福王時贈太保諡忠貞本</hi>
<hi>朝乾隆四十一年賜諡忠肅</hi>徐子權<hi>新淦人洪武十八年進士官刑部主事聞練安</hi>
<hi>死慟哭賦詩自經死福王時贈光祿卿諡忠慤/本朝乾隆四十一年賜諡節愍</hi>謝子<lb/>
　　襄<hi>新淦人永樂中處州知府郡有虎患歲旱蝗禱於神大雨二日蝗盡死虎亦遁去叛卒呉米據</hi>
<hi>山谷為亂朝廷發兵討之一郡洶洶子襄力止軍母岀而自以計掩捕之獲其魁餘悉解散厯官三</hi>
<pb n="KR2k0009_SBCK_119-20a"/>
<hi>十年不以家累自隨</hi>金幼孜<hi>新淦人永樂初翰林檢討與解縉等同直文淵閣累遷諭德兼</hi>
<hi>侍講從幸北京帝北征所過山川要害輒命記之有㫖屬起草據鞍立就自後出塞必扈從遷翰林</hi>
<hi>學士尋拜文淵閣大學士仁宗立進户部右侍郎尋加太子少保兼武英殿大學士專典内制賜繩</hi>
<hi>愆糾繆銀章諭政有闕失密疏奏聞用此為識洪熙初遷禮部尚書兼官如故命與楊士奇楊榮等</hi>
<hi>會讞囚幼孜善律法多平反後為總裁官修兩朝實錄宣德時卒贈少保諡文靖</hi>黎恬<hi>清江</hi>
<hi>人天性孝友儀度端凝永樂進士授御史三殿災詔求直言上疏斥大臣不法岀知交阯南靈州尋</hi>
<hi>以楊士奇薦擢諭德與修宣宗實錄進講經筵以展墓歸卒著觀過稿</hi>胡器<hi>新淦人由國子</hi>
<hi>生為泉州知府有善政詔修永樂大典士民泣送書成詔還任尋推貴州按察使寛而有法民夷愛</hi>
<hi>之</hi>張固<hi>新喻人宣德進士正統初授刑科給事中號敢言帝將北征偕同官疏諌不從景泰</hi>
<hi>初遷大理寺少卿鎮守四川建昌督捕山東盜所至謹於其職英宗復辟固卒帝追念其忠遣行人</hi>
<pb n="KR2k0009_SBCK_119-20b"/>
<hi>劉恕諭祭廕一孫</hi>傅瀚<hi>新喻人天順進士選庶吉士授檢討遷諭德直講東宫宏治中累官</hi>
<hi>禮部尚書保定獻白鵲疏斥之巡撫熊<graphic n="KR4332" url="https://raw.githubusercontent.com/kanripo/KR-Gaiji/master/images/KR4332.png" mimeType="image/png"/>以縣民所得白玉璽來獻瀚言帝王受命在德不在璽京</hi>
<hi>師星變請躬行節儉以先天下又言光祿寺供億之濫帝悉嘉納卒贈太子太保諡文穆</hi>彭綱<lb/>
<hi>清江人成化進士授武選司主事遷員外郎上封事劾妖僧繼曉出知汝州鑿渠引水灌田數千畝</hi>
<hi>世為民利擢僉事遷雲南提學副使以明公稱著有雲田集</hi>涂楨<hi>新淦人成化進士初為江</hi>
<hi>陰知縣正德初巡鹽長蘆劉瑾縱其黨侵奪商利楨據法裁之還朝遇瑾長揖瑾恕矯㫖下詔獄江</hi>
<hi>陰人在都下者謀賂瑾解之楨喟然曰死耳豈汚父老哉竟勿許遂杖三十戍肅州創重死獄中瑾</hi>
<hi>誅復官賜祭</hi>干顯偲<hi>新淦人六歲失怙踰年求父像時拜且哭家貧事母能盡養及卒水</hi>
<hi>漿不入口者數日比葬廬墓所虎馴其側人咸異之正德三年旌表子鳳領宏治甲子鄉薦授高淳</hi>
<hi>合肥敎諭誨諸子敦實行清約有古人風遷知桃源縣命下而卒無以為殮正德間督學僉事邵鋭</hi>
<pb n="KR2k0009_SBCK_119-21a"/>
<hi>既祠於鄉賢仍書孝亷以表其宅</hi>張文<hi>新喻人宏治進士授給事中中官李興請備元夕燈</hi>
<hi>火文切諫命減之出覈湖廣貴州軍儲會普安米魯作亂條上邊計數事劾巡撫錢鉞總兵曹愷喪</hi>
<hi>師失律報可復劾外戚慶雲侯周壽罪帝不問然心知其直一時言路倚之為重正德時多弊政文</hi>
<hi>先後率同官極諫至奉嚴㫖執奏如初未幾卒於官</hi>張芹<hi>新淦人宏治進士正德中擢御史疏</hi>
<hi>劾李東陽以顧命大臣不能救逆瑾之亂及寕夏平又欲冒功受賞乞賜罷斥詔奪俸三月帝嘗馳</hi>
<hi>馬墜失上疏切諫岀為徽州知府終浙江右布政使</hi>宿進<hi>峽江人正德進士厯刑部員外郎奏</hi>
<hi>列六事一言忤逆瑾死者如許天錫周鑰輩暨中官王岳等並宜加恤一請斥附瑾大臣王敞輩察</hi>
<hi>治内侍中餘黨餘四事俱切時政帝怒廷杖為民世宗立贈光祿少卿</hi>胡連<hi>新喻人正德進</hi>
<hi>士厯刑部郎中初諫武宗南巡受杖嘉靖初以伏闕爭大禮再受杖創死穆宗立贈太常少卿</hi>曾<lb/>
　　櫻<hi>峽江人萬厯進士授工部主事厯遷常州知府織造中官李實廹知府行屬禮櫻獨如故天啓</hi>
<pb n="KR2k0009_SBCK_119-21b"/>
<hi>中高攀龍繆昌期李應昇𬒳逮櫻助昌期應昇貲而經紀攀龍死後事毛士龍孫慎行坐忤魏忠賢</hi>
<hi>當戍皆緩庇之崇禎初以叅政分守漳南九蓮山賊犯上杭募壯士擊殱之改湖廣按察使分守湖</hi>
<hi>南時賊已殘十餘州櫻薦蘇州同知晏日曙歸德推官萬元吉兩人方坐事以櫻言署用一方遂安</hi>
<hi>遷山東右布政累擢南京工部右侍郎乞假歸唐王時以薦起工部尚書東閣大學士掌吏部福州</hi>
<hi>破櫻自縊死十一年/本朝乾隆四/賜諡忠節</hi>施天德<hi>新喻人萬厯進士為武選</hi>
<hi>郎中三疏諫熹宗内操再疏詆魏忠賢廷辨三案甚力崔魏嫉之出觀察淮徐以疾歸逆璫矯㫖勘</hi>
<hi>問謫戍死崇禎初給諫薛國光疏請卹詔贈大理卿</hi>郭裕<hi>清江人崇禎中郷薦知棗陽縣張獻</hi>
<hi>忠兵至左良玉屯近邑裕單騎邀與共禦賊郤去十五年冬李自成犯襄陽賊將劉福攻棗陽裕發</hi>
<hi>砲石擊傷甚衆賊憤攻益力城陷𥙿身被數槊大罵賊支解之閤門遇害本朝乾隆四十一年</hi>
<hi>賜諡忠烈</hi>楊廷麟<hi>清江人崇禎進士授編修京師戒嚴疏劾兵部尚書楊嗣昌恃款忘</hi>
<pb n="KR2k0009_SBCK_119-22a"/>
<hi>備嗣昌欲假軍機殺之詭薦廷麟知兵改職方主事贊畫盧象昇軍及廷麟督餉真定而象昇戰死</hi>
<hi>嗣昌欲中以危法帝察其無罪貶秩外調都城失守廷麟慟哭募兵勤王福王召之而宗室朱統<graphic n="KR2099" url="https://raw.githubusercontent.com/kanripo/KR-Gaiji/master/images/KR2099.png" mimeType="image/png"/>
                    </hi>
<hi>誣廷麟召健兒有不軌謀因散所募兵南都破江西都郡僅存贛州唐王手書加廷麟吏部右侍郎</hi>
<hi>與國子祭酒劉同升督師吉安臨江尋入贛招峒蠻四營降之大兵圍贛與萬元吉共守城破督</hi>
<hi>士民拒戰久之力不支赴水而死本/朝乾隆四十一年/賜諡忠節</hi>萬發祥<hi>新喻</hi>
<hi>人崇禎進士改庶吉士京師陷發祥絶粒飲藥不死聞馬世奇呉麟徵殉節往哭之𬒳執賊脅之降</hi>
<hi>搒掠亡完膚臨以刃不為動賊敗得間歸在贛州與楊廷麟萬元吉等同死本朝乾隆四十一年</hi>
<hi>賜諡烈愍</hi>胡若坦<hi>峽江諸生崇禎間流寇至邑若坦奉母奔避母年老行遲為賊</hi>
<hi>獲被殺苦坦呼號慟哭乘閒奪賊刃與賊格不勝賊劌若坦耳昏仆地復醒起立又與賊搏且搏且</hi>
<hi>罵遂被害</hi>
<pb n="KR2k0009_SBCK_119-22b"/>
　　︹本朝︺邊勲<hi>峽江人少從施閏章講學於吉州康熙中舉於鄉平生質直言行一出於至誠著集</hi>
<hi>蓼山房詩古文雜著四卷</hi>施聖揆<hi>新喻人十嵗喪母擗踊絶食終喪盡禮如成人事父雖貧</hi>
<hi>必覔甘脆奉膳及殁廬墓三年有白鶴飛繞悲鳴又繪二親像每食必薦岀告反面年七十餘事之</hi>
<hi>如一日雍正八年/旌其門</hi>曾寅<hi>清江人順治庚子鄉試第一康熙進士由庶吉士為山西</hi>
<hi>道御史多所建白累官至陜西甘山道副使宣布威惠邊人懷之以老告歸入祀鄉賢祠</hi>傅克<lb/>
　　生<hi>清江人康熙進士厯知瀘溪武康等縣以振興文敎為務聖祖仁皇帝南巡大吏以循</hi>
<hi>良上聞特賜額清慎勤褒異之擢禮部主事致仕囊無餘物惟購書數百卷而巳卒入祀鄉</hi>
<hi>賢祠</hi>楊錫紱<hi>清江人雍正丁未進士授吏部主事累官廣西湖南巡撫禮部尚書漕運總督</hi>
<hi>性怙淡聲色貨利一無所好厯任封疆清操自矢屬吏有片長亟於嘉奬故人得盡其才事因以辦</hi>
<hi>晉太子太保卒于官/謚勤慤入祀鄉賢祠</hi>晏維旭<hi>新喻廪生躬循榘矱學溯淵源門内</hi>
<pb n="KR2k0009_SBCK_119-23a"/>
<pb n="KR2k0009_SBCK_119-24a"/>
<hi>死爾軰亦不久屠戮語絶而仆鄉人義而葬之號廖節婦墓</hi>歐陽昌邦妻嚴氏<lb/>
<hi>新喻人素嫻於禮處娣姒最為和順姒汪氏先卒未葬而嚴得疾臨终謂其夫曰我與姒睦死得合</hi>
<hi>葬無恨姻族難之昌邦曰吾將以風天下妯娌之不和者自我作古可也遂合葬赤石岡題曰妯娌</hi>
<hi>阡</hi>鄒迪母楊氏<hi>新淦人涉獵書籍畧知大指蚤失父事母以孝既嫁生迪敎之不以</hi>
<hi>恩克義迪九歲以文顯有司稱神童吕祖謙志楊墓曰賢淑嫓陶母</hi>張氏女<hi>新淦人年十六</hi>
<hi>母疾二月治弗愈一日望北焚香祝天以刀開右肋取肝如指大以食母母頓愈女亦無恙人以為</hi>
<hi>孝感云</hi>︹元︺劉氏女<hi>名懿文新淦人字趙國祥子未嫁夫卒父將以女他適女曰曩許趙</hi>
<hi>氏義不可再竟投井死鄉人名其里曰懿文鄉</hi>呉輗妻黎氏<hi>新喻人為賊所執義不受</hi>
<hi>辱投井死</hi>︹明︺范氏<hi>清江人梈孫女博通經史洪武初召為女史授孺人為宫中姆師一日高</hi>
<hi>后問前代何后最賢家法何代最正對曰唯趙宋諸后為最命錄進更誦聽之詔賜歸老於家</hi>張<lb/>
<pb n="KR2k0009_SBCK_119-24b"/>
　　均海妻袁氏<hi>新喻人均海試官浙古以母梁年踰八旬不得省視歸袁於家而梁嬰風</hi>
<hi>疾伏枕月餘袁刲股食之疾即愈石門梁寅為文以志</hi>皮氏女<hi>名能貞清江人㓜字新喻</hi>
<hi>諸生符敬及筓敬卒臥泣數日父母欲奪之乃密以衾履遺敬父母曰妾受符氏聘雖未歸其義惟</hi>
<hi>均恐早晚不諱無以自明是夕自縊死</hi>張元璽妻袁氏<hi>新淦人年十八歸元璽越</hi>
<hi>三嵗夫死家貧無子父母欲奪其志匍匐齧芻曰芻食獸類也得無以獸畜我乎自是衆不復言侍</hi>
<hi>養舅姑以終元璽弟元芳妻龍氏元鳳妻邊氏俱早寡三人始终相持勵節不變</hi>黄體堅<lb/>
　　妻陳氏<hi>新淦人㓜納黄聘後體堅謫吏金陵父母欲絶之陳曰吾命也遂遣歸體堅以詿誤</hi>
<hi>被戮陳累訴不得白徒步收其屍瘞之自縊柩側</hi>蕭惟學妻袁氏<hi>峽江人姑為虎</hi>
<hi>嚙袁奔救擊虎負姑歸虎躡其後噬袁而死</hi>鄒濟泰妻簡氏<hi>新喻人年二十一而</hi>
<hi>寡父母欲令改嫁簡誓死不從服除復强之簡持刀向木主哭斷二指示不再適父母乃止</hi>李<lb/>
<pb n="KR2k0009_SBCK_119-25a"/>
　　厚載妻彭氏<hi>新淦人年十七歸李二十而寡父母欲奪之誓言從一而終婦人之義遂</hi>
<hi>以鍼刺毁一目紡績以敎遺孤宏治間詔旌</hi>熊斐妻彭氏<hi>清江人正德中華林賊入</hi>
<hi>城彭被執不辱死之督學李夢陽聞於朝命立石旌表時同縣劉清渭妻熊氏劉清澈妻邵氏鄧介</hi>
<hi>妻易氏劉淮妻翁氏陳廷瓚女及其嫂杜氏俱遇華林賊義不受辱而死</hi>唐戊妻陳氏<lb/>
<hi>新淦人正德中縣被寇陳扶姑出避賊追及欲犯之陳厲聲罵賊抱子女投水死小姑及女奴二相</hi>
<hi>繼溺水</hi>瘳伯爵妻楊氏<hi>峽江人年二十一而寡父母將為改適楊自縊不得死復</hi>
<hi>斷左手指以明志苦節四十餘年</hi>陳氏女<hi>峽江人陳富三女年一九流賊刦之不從投水</hi>
<hi>死同縣袁量超妻劉氏罵賊而死</hi>饒思明妻孫氏<hi>新淦人思明病革謂孫年少無</hi>
<hi>子盍他適孫痛哭即自縊越七日而思明卒</hi>傅玉聲妻趙氏<hi>宋宗室裔女適新喻</hi>
<hi>傅玉聲玉聲代兄玉良謫死通州趙損容飾甘貧守節時室有孤燕亦數十年不易處鄉里皆奇之</hi>
<pb n="KR2k0009_SBCK_119-25b"/>
　　曾景昭妻鄧氏<hi>新淦人嘉靖中被盜欲辱之鄧罵不屈死</hi>李佑七妻周<lb/>
　　氏<hi>新喻人佑七溺於水周奔哭江濱欲殉一夕沐浴殮服女秀知之牽抱不忍離夜半並投隣池</hi>
<hi>死御史鄭本立為建坊立祠</hi>熊鵬妻龔氏<hi>清江人嘉靖中賊寇肆掠龔抱稚子被執</hi>
<hi>罵賊不屈母子被殺同縣羅某妻陳氏黄某妻廖氏俱詈賊死</hi>陳氏女<hi>新淦人流寇焚掠陳</hi>
<hi>被執不從投水死同縣王有爵妻黎氏名蘭蕙遇寇投福塘水死</hi>陳廷爌妻鄧氏<lb/>
<hi>新淦人夫亡守節貧未及葬會隣火鄧痛哭伏棺誓與俱焚火頓熄壽至九十</hi>陳光奎妻<lb/>
　　何氏<hi>清江人為左兵所掠以石破額血被面兵刃之仆地一夕蘇襁褓中兒尚在匍匐抵家家</hi>
<hi>人驚泣何以兒授姑曰三世單傳善視之婦從此訣矣姑解之何曰吾被掠義當死不死誰知吾心</hi>
<hi>者竟自縊里人祠之</hi>聶士偉妻呉氏<hi>名玉貞清江人早寡撫二子一女守節崇禎末</hi>
<hi>兵亂呉倉卒抱子女匿複壁中兵以刀刧使岀不從舉火焚之俱燼時年二十九</hi>鄭祿夀<lb/>
<pb n="KR2k0009_SBCK_119-26a"/>
　　妻張氏<hi>清江人明季兵亂張被執死之同縣楊長卿妻熊氏亦抱子投水死</hi>胡文燦<lb/>
　　妻楊氏<hi>峽江人崇禎末獻賊兵至見執罵賊死</hi>胡若均妻曾氏<hi>峽江人崇</hi>
<hi>禎末寇至與若均同被執將殺若均曾曰幸無殺吾夫但殺我死無憾也以身覆夫受刃死賊義之</hi>
<hi>為釋若均有司榜其門曰節烈</hi>瘳伯鐸妻呉氏<hi>新淦人流寇肆掠執呉欲辱之罵賊</hi>
<hi>不從斃於刃</hi>
　︹本朝︺楊泗清妻彭氏<hi>清江人順治五年金聲桓叛掠臨江驅彭行彭罵不絶聲至橋</hi>
<hi>上奮躍投水其父母哀痛酹酒於橋以祀之俄屍躍出容色如生</hi>呉氏女<hi>峽江人呉璧女</hi>
<hi>順治初寇至璧遇害女撫屍哭欲絶賊驅之行厲聲曰吾恨不能殺汝乃從汝耶賊怒殺之</hi>何<lb/>
　　用和妻呉氏<hi>新喻人年二十三用和疾且革呉方娠屬之曰吾家必當有後汝能為我</hi>
<hi>成其志乎呉許諾用和卒明年子生有利其資者謀强嫁之呉以死自勵卒不能動年八十有二按</hi>
<pb n="KR2k0009_SBCK_119-26b"/>
<hi>臣請旌之</hi>劉正妻羅氏<hi>峽江人夫早卒奉姑撫孤苦/節七十餘年雍正五年旌</hi>
　　熊汝莊妻聶氏<hi>清江人夫亡守節同縣楊增碧妻黄氏黄子鴻妻聶氏聶宣讚妻周</hi>
<hi>氏聶掄妻黄氏王淑定妻張氏聶惟卿妻祝氏聶繼顯妻傅氏楊暄妻陳氏楊皦妻張氏張錫旭妻</hi>
<hi>徐氏舉人楊有浤妻熊氏郭中橋妻傅氏盧驊然妻黄氏揚兆蘭妻聶氏烈婦敖容六妻敖氏均乾</hi>
<hi>隆年間旌</hi>孫廷瑜妻鄧氏<hi>新淦人夫亡守節同縣羅偉妻黄氏傅如巍妻陳氏</hi>
<hi>廖文汴妻龔氏王師安妻董氏均乾隆年間/旌</hi>敖廷採妻簡氏<hi>新喻人夫亡守</hi>
<hi>節同縣傅廷焕妻黄氏傅九齡妻簡氏胡聖瑞妻廖氏周汝觀妻胡氏傅士丙妻杜氏歐陽明照妻</hi>
<hi>廖氏張聖錫妻嚴氏叚高十妻胡氏胡可㧞妻鍾氏廖起元妻劉氏廖起龍妻萬氏李儒妻戴氏胡</hi>
<hi>秉枝妻傅氏均乾隆年間/旌</hi>李師泌妻蕭氏<hi>峽江人夫亡守節同縣杜宸妻沈氏</hi>
<hi>邱望舜妻蕭氏杜儼妻婁氏廖驤妻宋氏邊世璟妻胡氏邊大垂妻李氏胡一瀟妻李氏陳應銘妻</hi>
<pb n="KR2k0009_SBCK_119-27a"/>
<hi>廖氏陳學文妻唐氏謝又安妻呉氏龍游妻姚氏孔應模妻劉氏陳訓妻楊氏黄士毅妻宋氏邊大</hi>
<hi>坑妻李氏陳如平妻王氏胡之蛟妻章氏胡光宗妻鄧氏張亦蘧妻曾氏袁繼輻妻陳氏伍世光妻</hi>
<hi>李氏陶士騏妻蕭氏孔毓華妻李氏王遇臨妻李氏謝伯睿妾李氏謝亦安妻鄧氏張利逺妻李氏</hi>
<hi>潘而信妻黄氏朱日躋妻郭氏呉榮禮妻李氏劉樸君妻廖氏劉先拔妻嚴氏蕭騰鰲妻金氏廖永</hi>
<hi>瓊妻李氏廖鴻飛妻劉氏邊世介妻周氏金堅妻宋氏宋昌望妻袁氏金文煥妻陳氏蕭燾妻歐陽</hi>
<hi>氏袁錫名妻邊氏張穎尚妻陶氏張士宏妻陳氏胡錦龍妻廖氏廖德樞妻李氏廖炳選妻婁氏金</hi>
<hi>學濤妻胡氏呉泰詔妻錢氏金楷妻張氏毛天傅妻鄒氏金學濓妻晏氏鄒學清妻習氏袁有鶴妻</hi>
<hi>廖氏李達才妻胡氏彭仁衢妻羅氏袁超俊妻廖氏唐巨波妻蕭氏張元寛妻陳氏李執玉妻邊氏</hi>
<hi>邊祚琳妻李氏邊祚朗妻羅氏謝宏創妻彭氏席顯經妻彭氏王錫培妻胡氏張乾亮妻丁氏袁發</hi>
<hi>崑妻邊氏邊永定妻羅氏郭繼宗妻姚氏謝大鋒妻姚氏陳光宏妻蕭氏習經綸妻唐氏習傅賢妻</hi>
<pb n="KR2k0009_SBCK_119-27b"/>
<hi>張氏均乾隆年間/旌</hi>龔鯨南妻楊氏<hi>清江人夫亡守節同縣龔竿妻皮氏徐漸</hi>
<hi>元妻楊氏聶繼旺妻傅氏楊懋怡妻郭氏傳廷縉妻楊氏熊元芳妻盧氏楊爲龍妻張氏生員陳學</hi>
<hi>沅妻蕭氏關泰妻羅氏劉昭緯妻孫氏劉德珍妻楊氏劉仕富妻謝氏張光祖妻楊氏羅允槤妻彭</hi>
<hi>氏楊學煇妻傅氏均嘉慶年間/旌</hi>張燦妻龍氏<hi>新淦人夫亡守節同縣張式模妻劉</hi>
<hi>氏黄敦素妻陳氏李又茂妻謝氏鄒夢日妻劉氏李學亷妻王氏均嘉慶年間旌</hi>周翼政<lb/>
　　妻李氏<hi>新喻人夫亡守節同縣鄒元芳妻嚴氏阮近鰲妻伍氏胡思濬妻鄧氏龔金綬妻艾</hi>
<hi>氏劉翊友妻傅氏方于錫妻劉氏温士旦妻張氏晏繩顯妻熊氏張如鶯妻晏氏均嘉慶年間旌</hi>
　　張漢淑妻程氏<hi>峽江人夫亡守節同縣姚懋猷妻謝氏廖祖韓妻邊氏郭占逵妻陳</hi>
<hi>氏呉大元妻鄭氏謝波妻習氏廖士佐妻劉氏曾勲妻邱氏張曉霞妻李氏蕭瀚妻鄧氏習佳桐妻</hi>
<hi>陳氏邊啟條妻張氏邊祚濬妻金氏土元良妻邊氏習朝楨妻黄氏均嘉慶年間旌</hi>
<pb n="KR2k0009_SBCK_119-28a"/>
　︹仙釋︺︹秦︺孔邱明<hi>秦時與駱法通等十人避亂玉笥山中修煉有老人授以銅鉢貯魚十尾</hi>
<hi>曰善視之遂於洞天後鑿池畜之化為龍久之道成九人乘龍上昇惟何紫霄漫遊不與隱居山洞</hi>
<hi>為地仙或曰紫霄姓鄧</hi>︹漢︺葛孝先<hi>建安中遊閣皂山嘗于東峯作卧雲庵修煉一夕衣</hi>
<hi>冠入室卧而氣絶越三日夜半忽大風起發屋折木有聲如雷燭盡㓕良久風止失其所在</hi>︹晉︺<lb/>
　　許遜<hi>南昌人為旌陽令棄官遠遊經清江之棖湖樂其山水之勝遂煉丹于此道成蜕去</hi>呉<lb/>
　　猛<hi>字世雲幼時遇異人丁義遂精道術嘗渡江風濤大作猛以白羽扇畫水而渡過清江之青龍</hi>
<hi>澗愛其絶勝建讀書堂居焉</hi>王朔<hi>一名王長史方平裔孫居棲梧山許遜嘗過其家授以修</hi>
<hi>煉之術遜飛昇時遺以香茅一根使植之謂久服則甘能養肉辛能養節苦能養氣鹹能養骨滑能</hi>
<hi>養膚酸能養筯和以苦酒可以長生今玉虚觀尚有遺種</hi>︹南北朝︺︹梁︺杜曇永<hi>號元</hi>
<hi>老有道術天監中攜門人司門員外郎錢文詠乘舟載家南上玉笥山搆清真宫蕭子雲助錢百萬</hi>
<pb n="KR2k0009_SBCK_119-28b"/>
<hi>成之自為記書之于璧武帝賜號金闕先生後于太白峯頂上昇</hi>蕭子雲<hi>蘭陵人仕梁為</hi>
<hi>黄門侍郎棄官修道雲遊至玉笥山師事杜元君遂仙去</hi>
　︹土産︺絹<hi>宋志臨江軍貢</hi>紵布<hi>明統志/各縣出</hi>葛布<hi>明統志/各縣出</hi>柑<hi>明統志各縣出</hi>
　　銀杏<hi>明統志各縣岀</hi>煤炭　柏子<hi>省志臨江府出/按舊志載明統志新喻縣銅</hi>
<hi>山舊有銅鑛唐大厯後置場宋罷久廢不採謹附記</hi>
<pb n="KR2k0009_SBCK_119-29a"/>
</p>
<p>
　　　　　　　　　　　　　　　　　　　　　　總纂官<hi>臣</hi>李菡恭纂輯<lb/>
　　　　　　　　　　　　　　　　　　　　　　提調官<hi>臣</hi>張日章恭覆輯<lb/>
　　　　　　　　　　　　　　　　　　　　　　校對　官<hi>臣</hi>章詒燕恭校恭覆校<lb/>
<pb n="KR2k0009_SBCK_119-29b"/>
<pb n="KR2k0009_SBCK_119-29b"/>
<pb n="KR2k0009_SBCK_119-29b"/>
<pb n="KR2k0009_SBCK_119-29b"/>
<pb n="KR2k0009_SBCK_119-29b"/>
<pb n="KR2k0009_SBCK_119-29b"/>
<pb n="KR2k0009_SBCK_119-29b"/>
大清一統志<lb/>
瑞州府<hi>在江西省治西南一百二十里東西距二百三十五里南北距九十五里東至南昌府新</hi>
<hi>建縣界五十五里西至袁州府萬載縣界一百八十里南至臨江府清江縣界六十里北至南昌府</hi>
<hi>奉新縣界三十五里東南至南昌府豐城縣界九十五里西南至袁州府分宜縣治二百四十里東</hi>
<hi>北至南康府建昌縣治工百里西北至南昌府義寕州界二百二十里自府治至京師四千九百</hi>
<hi>六十五里</hi>
　︹分野︺天文斗分野星紀之次<lb/>
　︹建置沿革︺禹貢揚州之域春秋屬吳戰國屬楚秦屬<lb/>
　　九江郡漢置建城縣屬豫章郡後漢晉宋齊至隋<lb/>
　　因之唐武德五年改縣爲高安置靖州七年改曰<lb/>
<pb n="KR2k0009_SBCK_119-30a"/>
　　米州又改筠州八年州廢屬洪州南唐保大十年<lb/>
　　復置筠州宋屬江南西路寶慶初改曰瑞州<hi>避理宗嫌</hi>
<hi>名也</hi>元曰瑞州路屬江西行省明洪武二年改為瑞<lb/>
　　州府屬江西布政使司<lb/>
　本朝因之屬江西省領縣三<lb/>
　　高安縣<hi>附郭東西距八十里南北距九十五里東至南昌府豐城縣界三十五里西至新昌</hi>
<hi>縣界四十五里南至臨江府清江縣界六十里北至南昌府奉新縣界三十五里東南至南昌府豐</hi>
<hi>城縣治九十五里西南至上高縣治一百里東北至南昌府新建縣治一百八十里西北至南昌府</hi>
<hi>義寕州治三百里漢置建城縣屬豫章郡後漢至隋因之唐武德五年改曰高安為靖州治尋為筠</hi>
<hi>州治八年州廢縣屬洪州南唐時復為筠州治宋為瑞州治元為瑞州路治明為瑞州府治本朝</hi>
<pb n="KR2k0009_SBCK_119-30b"/>
<hi>因之</hi>上高縣<hi>在府西南一百里東西距一百五十五里南北距四十五里東至高安縣界六</hi>
<hi>十五里西至袁州府萬載縣界九十里南至臨江府新喻縣界三十里北至新昌縣界十五里東南</hi>
<hi>至臨江府清江縣治一百三十里西南至袁州府分宜縣治一百四十里東北至高安縣治一百里</hi>
<hi>西北至新昌縣治四十里本漢建城縣地後漢中平中置上蔡縣屬豫章郡晉太康元年改曰望蔡</hi>
<hi>縣仍屬豫章郡宋齊以後因之隋開皇九年省入建城縣唐武德五年復置望蔡縣屬靖州八年復</hi>
<hi>廢南唐保大十年改置上高縣屬筠州宋屬瑞州元屬瑞州路明屬瑞州府本朝因之</hi>新昌<lb/>
　　縣<hi>在府西一百二十里東西距一百三十五里南北距一百十里東至高安縣界七十五里西至</hi>
<hi>袁州府萬載縣界六十里南至高安縣界三十里北至南昌府義寕州界八十里東南至上高縣治</hi>
<hi>四十里西南至袁州府萬載縣治一百十里東北至南昌府奉新縣治一百四十里西北至義寕州</hi>
<hi>治二百里本漢建城縣地三國呉析置宜豐縣屬豫章郡晉因之宋初廢唐武德五年復置宜豐縣</hi>
<pb n="KR2k0009_SBCK_119-31a"/>
<hi>屬靖州八年廢入高安縣宋太平興國六年改置新昌縣屬筠州後屬瑞州元元貞元年升爲州屬</hi>
<hi>瑞州路明洪武初仍爲縣屬瑞州府本朝因之</hi>
　　︹形勢︺大江之西其地僻絶<hi>宋曾鞏筠州學記</hi>郡居溪山之間<lb/>
　　　四方舟車之所不由<hi>宋蘇轍聖壽院記</hi>負鳳山面錦水斷<lb/>
　　　崖深壑宛若洞府<hi>蜀江志</hi>
　　︹風俗︺吏民樸野<hi>聖壽院記</hi>不嚚於訟<hi>宋黄庭堅江西道院賦</hi>君子知<lb/>
　　　務本小民勤稼穡<hi>府志</hi>
　　︹城池︺瑞州府城<hi>南北兩城北城周六里八十八步門五濠長八百丈南城周八里三百四</hi>
<hi>十六步門六濠長八百六十七丈跨錦江明正德中因舊址築本朝康熙二年增修乾隆十二年</hi>
<hi>二十四年重修高安縣附郭</hi>上高縣城<hi>周六里六十四步門五外有濠明嘉靖末石築</hi>
<pb n="KR2k0009_SBCK_119-31b"/>
<hi>本朝康熙三年修</hi>新昌縣城<hi>周五里門四外有濠明成化/中即舊址重築本朝康熙</hi>
<hi>三年修乾隆二十四年重修</hi>
　︹學校︺瑞州府學<hi>在府治西半里許宋紹興二十一年建元末燬明洪武中重建本朝康</hi>
<hi>熙年間修入學額數二十名</hi>高安縣學<hi>在縣治東明洪武四年/遷建本朝順治康熙</hi>
<hi>年間增修入學額數二十名</hi>上高縣學<hi>在縣治西宋元豐中建/明末圯本朝康熙年</hi>
<hi>間重建入學額數十二名</hi>新昌縣學<hi>在縣治北鳳凰臺下明成/化十八年遷建本朝順</hi>
<hi>治康熙年間相繼增修入學額數十五名</hi>筠陽書院<hi>在府城南宋元豐中蘇轍謫筠州兄</hi>
<hi>軾便道視之寓此眀正德八年建為書院明末廢本朝康熙九年知府劉登科重建</hi>鳳儀<lb/>
　　書院<hi>在府城東本朝/乾隆二十五年建</hi>近聖書院<hi>在上高縣/本朝乾隆十二年</hi>
<hi>建</hi>文昌書院<hi>在新昌縣治東本朝康熙年間知/縣黄啓運建按舊志載桂巖書院</hi>
<pb n="KR2k0009_SBCK_119-32a"/>
<hi>在高安縣調露鄉唐幸南容建宋幸元龍修周益公書額樂善書院在府治西宋知州王淹建祀趙</hi>
<hi>石黯文溪書院在新豐郷宋陳仲微建西澗書院在府治西鳳凰山左宋知州張韔建祀劉渙正德</hi>
<hi>書院在上高縣南三十五里元提舉姜榮建呉澄記石溪書院在新昌縣元提舉胡俊乎建今俱廢</hi>
<hi>謹附記</hi>
　︹户口︺<hi>原額人丁八萬五千八百二十一今滋生男婦大小共一百一萬八千三百六十七名口計十</hi>
<hi>八萬九千二十八户又前左衛屯軍男婦大小共一萬二千五百四十八名口計八百六十户</hi>
　︹田賦︺<hi>田地三萬六千八百八頃五十一畝五分有奇額徵地丁銀八萬四千二百九十一兩二錢四</hi>
<hi>分米六萬九千一百八十五石九斗八合</hi>
　︹山川︺碧落山<hi>在府治後下臨井邑盡在目中一名鳯凰山相傳唐武德時應智頊刺郡鳳凰</hi>
<hi>集此故名山右有五龍岡前臨蜀水有李八百洞一名速仙洞又有春洞每立春日則陽氣吹灰岀</hi>
<pb n="KR2k0009_SBCK_119-32b"/>
<hi>外</hi>大愚山<hi>在府城東南朝陽門外山麓有真如寺宋弓祖儉安置高安寓寺中因號大愚</hi>
<hi>叟又馬鞍山在府東南二十五里與南昌府豐城縣接界</hi>荷山<hi>在高安縣南二十五里中有池</hi>
<hi>多紅蓮山巔有仙壇二下有棲霞觀前為琴嶺有仙人井大旱不涸</hi>鈞山<hi>在高安縣南三十里</hi>
<hi>上多竒石古松山北有劉恕讀書堂遺址</hi>羊山<hi>在高安縣南四十里亦名石灰嶺寰宇記引永</hi>
<hi>初山川記云建城縣西有羊山山上有然石黄白而理麤以水灌之便熱若石灰舊志高安縣有石</hi>
<hi>灰嶺産篁竹唐因改州為筠州</hi>敗伏山<hi>在高安縣南一百里寰宇記相傳陳武帝勝敵轉戰</hi>
<hi>至此山又破敗伏軍因以為號</hi>龍化山<hi>在府城西南/上蔡門外</hi>遼山<hi>在高安縣西南</hi>
<hi>四十里下有宋齊邱故宅又西南二十里有青山與臨江府清江縣接界</hi>蓮花山<hi>在高安縣</hi>
<hi>西四十二里</hi>西龍山<hi>在高安縣西四十五里蜿蜒起伏如龍或作雞籠山</hi>鳯嶺山<lb/>
<hi>在高安縣西七十里嶺勢峻拔逺望如鳯相近有飛霞山世傳晉呉猛煉丹處又上高縣西七里亦</hi>
<pb n="KR2k0009_SBCK_119-33a"/>
<hi>有鳳嶺山相傳唐時應智頊刺靖州數年中鳯屢見於此</hi>龍珠山<hi>在高安縣西北五十里有</hi>
<hi>圓石如珠</hi>白雲山<hi>在高安縣西北七十里又名浮樓山山下有超果寺寺東西兩澗皆有瀑</hi>
<hi>布</hi>白鶴山<hi>在高安縣西北七十里上有白鶴觀</hi>高胡山<hi>在高安縣西北七十里山</hi>
<hi>頂有仙壇多竹木</hi>華林山<hi>在高安縣西北八十里周廻百里半入奉新縣境上有元秀峯</hi>
<hi>相近有主嶺南北嶺三寳嶺皆山勢危峻明正德中官軍討華林賊分屯於此</hi>謝山<hi>在高安縣</hi>
<hi>西北一百里奇峯怪石甲於羣山</hi>米山<hi>在高安縣北二十五里其高平處名米嶺四面流泉</hi>
<hi>土地膏沃生禾香茂為米精美唐武德中因以名州西麓有潭極深險</hi>鏡山<hi>在上高縣東二</hi>
<hi>里三峯對峙端圓如鏡中有徑可通人行鏡溪出此又東五里有屏山勢連亙如屏障</hi>龍頭<lb/>
　　　山<hi>在上高縣南二十里壋溪</hi>寳雲山<hi>在上高縣南二十五里巉巖岌嶪靄翠瓏璁稍南為</hi>
<hi>靈峯山</hi>蒙山<hi>在上高縣南三十五里高五百丈周百四十里峭壁横險喬木千尋常有烟霧</hi>
<pb n="KR2k0009_SBCK_119-33b"/>
<hi>蒙蔽其上有多寶雞籠等峯宋慶元間嘗産銀鉛故峯名多寶并置蒙山務於下後廢</hi>末山<lb/>
<hi>在上高縣西南八十里周迴十里聳峙天末因名</hi>柘湖山<hi>在上高縣西五里山下坦夷蜀</hi>
<hi>江水漲瀰漫如湖又石潭山亦在縣西五里山下潭中有石名龍門石當灣溪水口</hi>小水山<lb/>
<hi>在上高縣西八里西南與天嶺相接横亙七八里起伏如浪</hi>桃源山<hi>在上高縣西二十里</hi>
<hi>巋然如屏多花木其西為西嶺三峯聳拔状如筆架南有天嶺行者若登天然北有大王嶺石峯插</hi>
<hi>天</hi>鐵索山<hi>在上高縣西二十里山形有九十九支東為黄潭深莫測桐傳下有龍窟</hi>櫟<lb/>
　　頭山<hi>在上高縣西一百里接萬載縣界</hi>顧城山<hi>在上高縣西北十五里有古軍營遺</hi>
<hi>址</hi>萬石蒼山<hi>在上高縣西北七十里水口其石紫而光潤縣境四源十坑之水皆瀦於</hi>
<hi>石蒼之下外有圓峯十餘如貫珠</hi>安山<hi>在上高縣北十五里相近有白馬山</hi>靈源山<lb/>
<hi>在新昌縣東六十里宋姚勉家其下</hi>尉山<hi>有二一在新昌縣東七十五里接高安縣界舊傳梅</hi>
<pb n="KR2k0009_SBCK_119-34a"/>
<hi>福隱此一在縣西北七十里</hi>緑秀山<hi>在新昌縣南二十里為縣城之案赤名案山</hi>石<lb/>
　　　臺山<hi>在新昌縣南二十里上有清涼院宋蘇軾蘇轍嘗遊此有詩</hi>三峯山<hi>在新昌縣</hi>
<hi>西五里與縣治前鹽嶺相接又螺山在縣西十里</hi>章平山<hi>在新昌縣西北三十里瀑泉穿</hi>
<hi>石飛雪數仞其山有潭深窈莫測</hi>雲溪山<hi>在新昌縣西北三十五里一名雲峯又西十里</hi>
<hi>有白雲山</hi>黄岡山<hi>在新昌縣西北八十里高七百丈磅礡聳秀為縣境諸山之冠</hi>八疊<lb/>
　　　山<hi>在新昌縣西北九十里與義寕州接界山形盤鬱疊嶂縱横斷而復續因名</hi>五峯山<lb/>
<hi>在新昌縣西北一百里有歸雲積翠羅漢月桂拂巖五峯俱稱幽勝</hi>黄蘖山<hi>在新昌縣西北</hi>
<hi>一百里一名鷲峯山泉石竒勝唐宣宗嘗與僧觀瀑布於此</hi>鳯凰山<hi>在新昌縣北三十里</hi>
　　　吉祥山<hi>在新昌縣北五十里一名瑞雲山唐悟本禪師居此中有泉曰聰明泉又有吉祥院</hi>
　　　拏山<hi>在新昌縣東北三十里山形高聳勢若拏雲</hi>清潭嶺<hi>在高安縣東南三十里</hi>
<pb n="KR2k0009_SBCK_119-34b"/>
　　䂀嶺<hi>在高安縣西南三十里其高可望日岀又縣西南二十五里有楓嶺五十里有虎迹嶺六</hi>
<hi>十五里有多寶嶺</hi>湖碑嶺<hi>在高安縣西北五十里又李家嶺在縣西北六十里下有石洞</hi>
　　山湖嶺<hi>在上高縣南五里相連者為大官山烏峯又縣南靈峯山側有銅釘嶺一名銅精嶺</hi>
<hi>又南五里為寳珠嶺與蒙山相連</hi>袁州嶺<hi>在上高縣西南九十里末山南嶺外即宜春縣</hi>
<hi>界</hi>浮樓嶺<hi>在上高縣西南一百里末山西山峯秀拔如樓浮於水故名又末山相近有謝</hi>
<hi>君嶺高數百仞周十二里接萬載縣界又乾陀嶺在縣西南萬載縣界益樂水發源其下</hi>仁源<lb/>
　　嶺<hi>在上高縣西十二里石陂水發源於此</hi>石嵩嶺<hi>在上高縣西六十里有奇石聳如嵩</hi>
<hi>嶽相近有蓬萊嶺又黄鳯嶺在縣西九十里</hi>禮架嶺<hi>在上高縣西北六十里高峻多石有</hi>
<hi>洞甚深闊</hi>敖嶺<hi>在上高縣北三里又名敖峯即鏡山最高處相傳敖真人得道之所</hi>鹽嶺<lb/>
<hi>在新昌縣西南二里高岀羣山下瞰邑市鱗鱗然可數</hi>蓮香嶺<hi>在新昌縣西六十里亦名</hi>
<pb n="KR2k0009_SBCK_119-35a"/>
<hi>連鄉與萬載縣接界</hi>黄苑嶺<hi>在新昌縣北二十里盤踞甚廣絶頂鑿石通道</hi>分鄉嶺<lb/>
<hi>在新昌縣西北一百里嶺脊與義寕州分界</hi>大姑嶺<hi>在新昌縣北八十里與八疊山相連</hi>
<hi>高二百丈周三十里</hi>西嶺<hi>在新昌縣東北六十里其勢東向兀起蹲伏如翔舞状亦名拜龍山</hi>
<hi>又北嶺在縣東北七十里峯巒萬疊中有飛瀑</hi>員嶠峯<hi>在高安縣南八十里其南即清江縣</hi>
<hi>界</hi>九峯<hi>在上高縣西四十五里末山之東北其峯有九曰香鑪翠霞蒼玉芙蓉天竺峩眉清</hi>
<hi>流雲未飛雲皆奇聳峻拔其東有靈龜洞後有羅漢洞</hi>折桂峯<hi>在新昌縣東二里奇石聳</hi>
<hi>秀俗名火𦦨山嵗多火灾後平其頂改今名</hi>舉子岡<hi>在上高縣西六十里唐進士易重居</hi>
<hi>此</hi>旺賢岡<hi>在上高縣北二里一名黄田岡</hi>蒙山洞<hi>在上高縣南蒙山王象之輿地</hi>
<hi>紀勝有上下兩洞上洞不可遊下洞廣函丈深不可究中有石佛石僧石獅子座羅漢座等類又有</hi>
<hi>石立巖間上下無所附謂之無根石</hi>四溪洞<hi>在上高縣南百里深數里後有穴可岀</hi>慈<lb/>
<pb n="KR2k0009_SBCK_119-35b"/>
　　光洞<hi>在上高縣西四十里縁梯而下始有門可入相近有鄧敖洞相傳鄧敖二真人於此修煉</hi>
　　仙聖洞<hi>在上高縣西五十里中有石佛石鐘等類九峯踞其巔奇秀峻拔莫可名狀</hi>九<lb/>
　　宜洞<hi>在新昌縣西北鹽溪中中有靈石自成峯巒</hi>周隱洞<hi>在新昌縣北二十里一名</hi>
<hi>桃花洞又名雷孚洞</hi>顧淵石<hi>在新昌縣東南三十里淩江口危石磷峋俯踞蜀江下有深淵</hi>
　　蜀江<hi>在府治北一名濁水今曰錦江源出袁州府萬載縣界東流至上高縣淩江口合新昌鹽</hi>
<hi>溪又東經縣南入高安縣界厯郡城中而東出又東至新建縣界入章江漢書地理志建城縣蜀水</hi>
<hi>東至南昌入湖漢水經注濁水出康樂縣又東逕望蔡縣又東逕建城縣又東至南昌縣入贛水寰</hi>
<hi>宇記蜀水在高安縣北三里東流五百九十里與章水合耆老傅云許遜為蜀旌陽令有奇術晉末</hi>
<hi>人皆疾癘多徃蜀詣遜請救遜與器水投入上流疾者飲之無不愈邑人敬其神異故以蜀水為名</hi>
<hi>府志錦江自府西南折而東注貫府南北城中分一支入南城為市河設三閘以為防衛</hi>棠浦<lb/>
<pb n="KR2k0009_SBCK_119-36a"/>
　　　江<hi>在新昌縣東四十里太平鄉諸水所匯經上高縣界出安塘河口入蜀江</hi>淩江<hi>在新昌縣</hi>
<hi>南一名鹽溪又名若耶溪源出縣西北義寕州界八曡山東流經縣西會藤江又東至縣南三十里</hi>
<hi>淩江口入上高縣界折而南入蜀江又藤江在縣北三十里源出雲峯諸山數道合流亂石林立僅</hi>
<hi>通一道南流入淩江</hi>芳塘江<hi>在新昌縣西四十里源出黄蘖山人有長神江在縣西七十里</hi>
<hi>東流合焉由楊木港口入蜀水</hi>隱泉水<hi>在高安縣南三十里鈞山東北泉沸涌出於平田自</hi>
<hi>三十六陂流岀曲水橋入清江縣界合於贛水按舊志云流入清江縣界入蜀江誤今改正</hi>曲<lb/>
　　　水<hi>在高安縣南六十里源出上高縣䝉山流出潦滸口東入贛江其勢廻環縈曲故名</hi>龍口<lb/>
　　　水<hi>在高安縣西南六十里一名談口水源出蛟湖北流至花園埠入蜀江又縣南三十七里有鐘</hi>
<hi>口水源出荷山縣西南五十里有龍溪水俱北流入蜀江</hi>華陽水<hi>在高安縣西南七十五里</hi>
<hi>源出臨江府新喻縣界東北汔入蜀江又私溪水在縣西四十里自新昌縣流入湧橋水在縣西北</hi>
<pb n="KR2k0009_SBCK_119-36b"/>
<hi>二十里縣北又有斷水龍陂水皆流入蜀江</hi>鳴水<hi>在高安縣西北六十里發源山谷中北流</hi>
<hi>入奉新縣界合龍溪諸水為奉新江碧澗飛流空谷振響因名</hi>南港水<hi>在上高縣東十里源</hi>
<hi>出印塘又石洪港亦在縣東十里俱東流入蜀江又潭埠橋水在縣南六里北流入蜀江</hi>界埠<lb/>
　　㑹水<hi>在上高縣東南二十五里發源纒盤山東北流有小溪來㑹之合流入蜀江又城溪亦在</hi>
<hi>縣東南二十五里源出寳雲嶺東北流入蜀江</hi>益樂水<hi>在上高縣西南一百二十里自乾陀</hi>
<hi>嶺發源東北流至紫府口入蜀江灌田甚廣亦名石曹坑水又縣西南八十里有小溪水發源浮樓</hi>
<hi>嶺東流入蜀江縣西八十里有黄田岡水發源萬載縣界南流入蜀江</hi>斜水口<hi>在上高縣</hi>
<hi>西十里發源蒙山北流合末山九峯諸水厯深村斜陂入蜀江</hi>白竹港水<hi>在上高縣西北</hi>
<hi>四十里源出新昌縣高嶺南流入蜀江又縣西北六十里有小水源出萬載縣煙竹嶺南流入蜀江</hi>
　　六口水<hi>在上高縣北十里西流復折而南至六口入蜀江</hi>章舍水<hi>在上高縣東北</hi>
<pb n="KR2k0009_SBCK_119-37a"/>
<hi>三十里源出新昌縣黨田塘浦南流入蜀江</hi>小斜川<hi>在新昌縣西南二里縈迴曲折入於</hi>
<hi>鹽溪</hi>市溪<hi>在府治南城内一名市河分蜀江之水自西北隅靖安門入城中迤邐而東岀城東</hi>
<hi>南朝陽門復㑹於江歲久湮塞明正徳中重濬建閘/本朝康熙年間復濬</hi>務農溪<hi>在高</hi>
<hi>安縣東三十里源出新建縣界至郡城南流入蜀江</hi>鏡溪<hi>在上高縣東三里發源鏡山南流東</hi>
<hi>折至石家渡入蜀江又沙溪在縣東北十里東流合石洪橋水入蜀江</hi>敖溪<hi>在新昌縣東十</hi>
<hi>里又縣東三十里有澄溪樵溪六十里有靈源溪七十里有宜豐溪東南二十里有清水溪縣西四</hi>
<hi>十里有徳溪五十里有蓮溪縣北四十里有儒溪洑溪西噪溪下流皆入於蜀江</hi>茶溪<hi>在新</hi>
<hi>昌縣東三十五里源出分鄉嶺流入上高縣界入蜀江又縣東有枯竹溪東流出縣東七十里湖城</hi>
<hi>橋入高安縣界合私溪亦曰湖城溪</hi>清湖<hi>在高安縣東十五里其水四時瑩澈又平湖在縣南</hi>
<hi>十五里珠湖在縣南十八里藥湖在縣西南二十五里相傳吕仙嘗棄藥湖中故名下流皆入蜀江</hi>
<pb n="KR2k0009_SBCK_119-37b"/>
　　濯湖<hi>在新昌縣東二里其水獨清亦名白澤湖中多芙渠東北二里有北湖遇旱不涸</hi>幸<lb/>
　　龍王潭<hi>在府治西五里深不可測早禱輒應</hi>樟樹潭<hi>在上高縣治西淵靜澄澈莫窮</hi>
<hi>其底</hi>鮎魚洲<hi>在高安縣東二十五里當錦江水口之衝中流突起竹木縈迴為縣之勝</hi>鸕<lb/>
　　鷀洲<hi>在上高縣治東南當蜀江水口又月沙洲在縣東二里上有塔仙姑洲在縣西六十里縣</hi>
<hi>境又有八曡洲皆在蜀江中</hi>福陂<hi>在上高縣東南其下流分為尹陂黄陂雲陂俱受蒙山下</hi>
<hi>流汪洋湛碧支溝穿繞林屋有武陵九曲之勢溉田一千五百餘畝歲旱不涸</hi>均陂<hi>在上高縣</hi>
<hi>南其水源出末山灌田二十一頃下流出兩江口</hi>鳯池<hi>在府治東鳳凰山旁宋時於池上建</hi>
<hi>澄碧亭</hi>劔池<hi>在府治後圃相傳仙人李八百淬劒於此又新昌縣北七十里亦有劒池相傳</hi>
<hi>晉許遜磨劒處</hi>星落池<hi>在新昌縣南三十里相傳有星墜地成池旱不涸潦不盈</hi>蒙巖<lb/>
　　洞泉<hi>在上高縣南三十里蒙山脊溉田甚廣</hi>瀑布泉<hi>在上高縣南四十里䝉山泉分</hi>
<pb n="KR2k0009_SBCK_119-38a"/>
<hi>二派一注為横峯塘一注為蕉塘又分四口溉山前田餘流入新喻縣之清湖</hi>潤溪泉<hi>在上</hi>
<hi>高縣西南五十里平地湧出方半𤱔餘四時俱湛然清澈下流成溪可通小舟灌田百餘頃</hi>普<lb/>
　　潤泉<hi>在上高縣西十五里章岡今名貫珠泉出自石竇莫窮其源經行地中繚繞穿兩山間循</hi>
<hi>石崖為平池方廣丈餘下流為山湖橋水東北流㑹元豐橋水至縣東五里入蜀江</hi>六口泉<lb/>
<hi>在上高縣西北十里平地湧岀泉有六口人神腦泉在縣西潮坑自鴉磯石流岀内有龍潭水冷如</hi>
<hi>氷與普潤泉通又武泉在縣北十里</hi>五色泉<hi>在新昌縣西十里土人謂之乳泉酌之五色鮮</hi>
<hi>瑩</hi>
　︹古蹟︺建城故城<hi>今高安縣治漢置縣武帝元光四年封長沙定王子拾為侯邑至唐改曰</hi>
<hi>高安元和志縣東至洪州一百五十里寰宇記引雷次宗豫章記云漢髙帝六年置以其創建城邑</hi>
<hi>故曰建城唐武德五年避隱太子諱改為高安按今漢志表作建成後漢志以下皆作建城據寰</hi>
<pb n="KR2k0009_SBCK_119-38b"/>
<hi>宇記作城為是</hi>宜豐故城<hi>在新昌縣北三國呉析建城縣地置劉宋初廢唐初復置尋又</hi>
<hi>廢宋初始改置新昌太平寰宇記新昌縣在筠州西北一百八十里本高安縣管古宜豐縣地鹽步</hi>
<hi>鎮太平興國六年分高安縣太平等六鄉置新昌縣縣志宜豐故城在今縣北三十里按寰宇記</hi>
<hi>有廢豐城縣在筠州西百五十里天寶鄉當即宜豐之訛</hi>華陽廢縣<hi>在高安縣西唐武德</hi>
<hi>五年析高安縣地置屬靖州尋屬筠州八年與州俱廢寰宇記華陽縣城在筠州西四十里</hi>上<lb/>
　　蔡廢縣<hi>在上高縣西寰宇記後漢靈帝析建城置上蔡縣輿地記云汝南上蔡人分徙於此</hi>
<hi>晉太康元年以上蔡人思本土改為望蔡縣隋開皇九年廢舊志上高縣本古上蔡縣唐中和中鍾</hi>
<hi>傳以其地在高安上游因立上高鎮天祐四年淮南將李師周等戍守於此南唐昇元中改鎮為場</hi>
<hi>尋升為縣移今治</hi>陽樂廢縣<hi>在新昌縣東唐武德五年置屬靖州八年省入高安寰宇</hi>
<hi>記陽樂縣城在筠州西北八十里義鈞鄉呉大帝時始於上蔡縣管分置明統志在新昌縣東二十</hi>
<pb n="KR2k0009_SBCK_119-39a"/>
<hi>里按呉之陽樂即晉宋康樂縣在今袁州府萬載縣界此自唐初所置非孫呉故縣也</hi>雲棚<lb/>
　　　城<hi>在高安縣北三十里又斷水橋城在縣北五里隋大業末蕭銑林士宏攻掠江西土人應智頊</hi>
<hi>拒賊於華林山築城召義兵保安此土二城即其故址</hi>米城<hi>在上高縣西北十五里顧城山</hi>
<hi>下唐末淮南所置戍守處</hi>江西道院<hi>在府治内宋元祐中郡守柳平建黄庭堅為賦後蘇</hi>
<hi>詡為郡守重修周必大有記</hi>蒙山務<hi>在上高縣南四十里蒙山南麓宋慶元中置為採銀</hi>
<hi>鉛之所後以鑛絶廢</hi>陶淵明故里<hi>在新昌縣東二十五里有讀書室洗墨池</hi>梅子<lb/>
　　　真宅<hi>在高安縣西五十里</hi>鍾傳宅<hi>在上高縣西五十里今為九峯寺</hi>晏殊宅<lb/>
<hi>在新昌縣東四十里宋晏殊高祖墉居此墉子延昌徙臨川殊幼時其父嘗携歸此宅旁有堆殊嘗</hi>
<hi>戯其上及貴人呼為相公琟</hi>秀文樓<hi>在府學内宋建取黄庭堅賦士大夫多秀而文之義</hi>
　　　登春樓<hi>在府城南</hi>賞心樓<hi>在上高縣/治南宋建</hi>齊雲樓<hi>在上高縣治西宋嘉</hi>
<pb n="KR2k0009_SBCK_119-39b"/>
<hi>定中建後改為稅務廳</hi>碧落堂<hi>在府治後碧落山巔宋建後燬文天祥復建楊萬里有詩</hi>
　　明秀堂<hi>在府城東下瞰蜀江宋建</hi>讀書堂<hi>在高安縣南十里宋劉恕讀書於此</hi>翠<lb/>
　　樾亭<hi>在府治亦名半山宋蘇轍有詩</hi>披仙亭<hi>在府治蘇/轍亦有詩</hi>偃松亭<hi>在舊</hi>
<hi>州宅宋陸游有偃松詩</hi>秀春亭<hi>在府治又有松風/亭俱宋文天祥建</hi>塵外亭<hi>在高</hi>
<hi>安縣治宋建倪思書額沈樞有詩</hi>流化亭<hi>在上高縣治前蜀江上宋人多有題詠</hi>瑞<lb/>
　　芝亭<hi>在新昌縣治内明統志宋知縣邵什視事三月靈芝五色生於便坐之室黄庭堅為作記</hi>
　　囷菴<hi>在府治後鳯凰山右宋郡守毛維瞻建蘇轍楊萬里有詩</hi>東軒<hi>在府治東舊貢院宋</hi>
<hi>蘇轍監筠州酒税假部使者廨以居就聽事堂之東為軒種杉二本竹百個為休息之所自為記後</hi>
<hi>凡軾自黄移汝取道筠州訪轍留東軒十日而去</hi>西軒<hi>在府治東大愚山宋吕祖儉安置筠</hi>
<hi>州時寓此</hi>待月軒<hi>在府治東大愚山宋蘇轍謫筠州舟過南康廬阜訪隱者舉日月以喻性</hi>
<pb n="KR2k0009_SBCK_119-40a"/>
<hi>理因悟其説至筠作待月軒以自省并記其事</hi>蔡東郭南園<hi>在新昌縣治南明紇志宋</hi>
<hi>蔡子飛棲隱之所黄庭堅有記</hi>
　︹關隘︺灰埠巡司<hi>在高安縣東南三十里本朝乾隆四十三年設</hi>大姑嶺巡<lb/>
　　司<hi>在新昌縣北大姑嶺上路通義寕州與八曡山相連宋設巡司元末廢明洪武三年復置今因</hi>
<hi>之</hi>黄岡洞巡司<hi>在新昌縣西六十里黄岡元大德間置巡司於縣西四十里方塘後</hi>
<hi>廢明萬厯四年置定江廵司於此今改名</hi>隂岡嶺鎮<hi>在高安縣南六十里明初置巡司</hi>
<hi>本朝順治十二年裁</hi>離婁橋鎮<hi>在上高縣西七十五里舊有巡司又縣西四十里有麻塘</hi>
<hi>巡司即元麻塘務今俱廢</hi>古陽寨<hi>在新昌縣北六十里山勢深峻元末土人毛忠吾聚民屯</hi>
<hi>此以拒紅巾明正德中以華林賊警設兵戌守後廢</hi>路口驛<hi>在上高縣西五十里宋置久廢</hi>
　　仁夀驛<hi>在新昌縣治西又鹽步驛在縣治東俱宋建元廢</hi>
<pb n="KR2k0009_SBCK_119-40b"/>
　︹津梁︺仁濟橋<hi>在府治東宋淳祐中建名惠政元人德中重修改名趙立頫記本朝康熙六</hi>
<hi>年重建</hi>錦江浮橋<hi>在府治前楊吳始建在今橋上流宋咸淳中徙此當南北之衝每水</hi>
<hi>溢岸輙圯明正德中加築石隄</hi>株橋<hi>在府城東朝陽門/外蜀水經此入江</hi>平政橋<hi>在上</hi>
<hi>高縣治西跨蜀江上舊名通濟宋開禧中易名浮虹後更名望仙嘉熙中徙縣前易名濟川元至治</hi>
<hi>𥘉復徙縣西明初改名平政本朝康熙中復圯乃徙而東後以徃來不便復還舊所</hi>離婁<lb/>
　　橋<hi>在上高縣西七十五里為縣衆橋之冠</hi>惠政橋<hi>在新昌縣西門外宋建當溪流之衝</hi>
<hi>市郭之㑹本朝/康熙二年重建</hi>瑞芝橋<hi>在新昌縣東二十五里元至大中建</hi>
　︹隄堰︺喻方隄<hi>在高安縣二都明崇禎間築</hi>大泊隄<hi>在高安縣東岡腦西抵平湖附</hi>
<hi>近居民修築之</hi>萬碩壋<hi>在高安縣四十一都灌旧數百畝/嵗久傾圯本朝順治十一年修</hi>
　︹陵墓︺︹南北朝︺︹宋︺謝靈運墓<hi>在高安縣南二里</hi>︹唐︺幸南容墓<hi>在高</hi>
<pb n="KR2k0009_SBCK_119-41a"/>
<hi>安縣西七十里</hi>廖洪墓<hi>在高安縣/南石橋</hi>︹五代︺︹南唐︺沈彬墓<hi>在高安縣</hi>
<hi>西北五十里</hi>︹宋︺劉渙墓<hi>在高安縣北五里一云在星子縣少府嶺</hi>吕祖儉墓<lb/>
<hi>在府城朝陽門外</hi>姚勉墓<hi>在新昌縣/靈源山</hi>︹明︺呉山墓<hi>在新昌縣螺佛菴</hi>
　　鄒維漣墓<hi>在新昌縣北四十里</hi>呉甘來墓<hi>在新昌縣拏源</hi>
　︹祠廟︺三劉祠<hi>在府治東祀宋劉渙及其子恕孫羲仲</hi>三賢祠<hi>在府治南祀宋余靖</hi>
<hi>蘇轍楊萬里</hi>七賢祠<hi>在府治南筠陽書院内祀宋周二程張朱五子及陸九淵明工守仁</hi>
　　陶靖節祠<hi>在府治後碧落山宋咸淳中文天祥建後人并祀天祥及明劉基為三先生祠</hi>
　　節愍祠<hi>在府治後洪山寺故址明正德八年建祀副使周憲及其子幹并祀蕭亮姚一桂鄺</hi>
<hi>勤等戰死華林者後增祀高安主簿袁瑶及子鳳翔</hi>四賢祠<hi>在高安縣治南祀宋蘇軾蘇轍</hi>
<hi>黄庭堅米芾</hi>旌忠祠<hi>在新昌縣治左明末建祀呉甘來/本朝順治四年奉勅重</hi>
<pb n="KR2k0009_SBCK_119-41b"/>
<hi>建賜/祭田七十畝</hi>梅子真祠<hi>在新昌縣東七十里宋開禧中建祀梅福</hi>三閭<lb/>
　　廟<hi>在府城東三里祀楚屈原</hi>二賢廟<hi>在高安縣西六十里祀唐應智頊幸南容華林山亦</hi>
<hi>有應智頊廟</hi>望蔡公廟<hi>在上高縣西三十里相傳晉時謝炎以討苻堅功封望蔡公故</hi>
<hi>鄉人祀之</hi>靈椿廟<hi>在新昌縣主簿廨東宋太平興國中建祀蔡嵩蔡岑</hi>
　︹寺觀︺太平興國寺<hi>在府治南唐建名觀音院宋改今名</hi>禪那寺<hi>在府城南鳴鳳</hi>
<hi>坊唐建</hi>真如寺<hi>在府治東南宋建以大愚叟吕祖儉寓此亦名大愚寺蘇軾兄弟遊此皆</hi>
<hi>有詩本朝康/熙五年重建</hi>龍居寺<hi>在上高縣西四十五里隋建宋大厯中重興施肩吾</hi>
<hi>書碑</hi>清涼寺<hi>在新昌縣南二十五里隋建唐咸通中智演禪師駐錫於此</hi>淨覺寺<lb/>
<hi>在新昌縣西北五峯山劉宋武帝建唐柳公權書額今名五峯寺</hi>黄蘖寺<hi>在新昌縣西北</hi>
<hi>一百二十里唐名靈鷲為斷際禪師希運道埸即宣宗與僧聯句處宋紹興中賜名報恩廣孝寺明</hi>
<pb n="KR2k0009_SBCK_119-42a"/>
<hi>崇禎中重建</hi>洞山寺<hi>在新昌縣東北五十里太平鄉即普利寺唐大中時良价禪師建舊</hi>
<hi>有宋太宗仁宗御書飛白草字及經傳等六十卷并鍾傳鐵釜文楊行密銅鐘元末燬明重建本</hi>
<hi>朝康熙八年修</hi>元妙觀<hi>在府城朝天坊唐天寳中/建本朝康熙年閒修</hi>元陽觀<lb/>
<hi>在府治後府志蜀人李八百妹明香真人沖舉於此唐天寳中即其地為觀</hi>玉晨觀<hi>在高</hi>
<hi>安縣東七里晉黄仁覽朝斗煉丹淬劒之地俗呼黄仙觀</hi>集仙觀<hi>在高安縣西南四十五里</hi>
<hi>有許旌陽手植古栢三株及丹井</hi>昇元觀<hi>在高安縣西來賓鄉有許旌陽仙壇嘗生瑞竹</hi>
　　　浮雲觀<hi>在高安縣西北華林山明統志唐孫志諒於元秀峯創室修行人見其上常有雲氣</hi>
<hi>因名</hi>真祐觀<hi>在上高縣西宋建/本朝康熙三年修</hi>五雲觀<hi>在新昌縣北三十里</hi>
<hi>許旌陽嘗逰此前有仙人石迹橋</hi>佑聖觀<hi>在新昌縣/東北宋建</hi>元道觀<hi>在新昌縣</hi>
<hi>東北六十里東有雲峯壇仙石迹龍潭及許葛二仙橋</hi>淨慈院<hi>在高安縣西南六十里宋</hi>
<pb n="KR2k0009_SBCK_119-42b"/>
<hi>劉渙故里也</hi>香山院<hi>在上高縣西八十/里浮樓嶺東唐建</hi>吉祥院<hi>在新昌縣北五</hi>
<hi>十里唐建</hi>
　︹名宦︺︹宋︺周堯卿<hi>道州水明人天聖中知高安縣提㸃楊絃入境有被刑耕苗者詢其故對</hi>
<hi>曰貧以利故為人直其枉令不我欺而我欺之又何怨紘以所聞薦之</hi>余靖<hi>曲江人范仲淹</hi>
<hi>貶饒州靖言恐鉗天下口不可落職監筠州酒稅</hi>蘇轍<hi>眉山人元豐中謫監筠州鹽酒税哲</hi>
<hi>宗時再謫筠州居住</hi>李懷道<hi>元豐中知上高縣始建學宫不踰年執經而至者數十百人為</hi>
<hi>政不苛而民肅</hi>蕭服<hi>廬陵人知高安縣尉獲凶盜獄具矣服審其辭疑之且視其刀室不與刃</hi>
<hi>合頃之而殺人者得囚蓋平民也</hi>程全<hi>北海人建炎中為筠州都監金人攻江西守臣遁全</hi>
<hi>攝州事有盜祝生者來攻全拒之兵少力罷盜執之刳其腹而去</hi>張堯佐<hi>永安人為筠州</hi>
<hi>推官吉州有道士與商人夜飲商人暴死道士懼而遁為邏者所獲捕繫百餘人轉運使命堯佐覆</hi>
<pb n="KR2k0009_SBCK_119-43a"/>
<hi>治盡得其冤</hi>徐應龍<hi>淳熙中知高安縣吕祖儉以言事謫死高安應龍經紀其䘮且為文</hi>
<hi>誄之有勸之避禍者應龍曰吕君吾所敬雖縁此獲譴亦所願也朱子貽書稱其義風凛然</hi>楊<lb/>
　　萬里<hi>吉水人孝宗時出知筠州</hi>唐璘<hi>古田人嘉定中調瑞州學教授用白鹿洞教法崇禮</hi>
<hi>讓後文藝士翕然知嚮</hi>陳登<hi>三山人淳祐中知新昌縣踰年政平訟理民立祠祀之</hi>曾<lb/>
　　塤<hi>紹興人開慶中為瑞州録事參軍以郡命行縣賑恤饑民值元兵至見執誘以利不從死之</hi>
　　︹元︺張珪<hi>歸徳人為高安縣尹有異政擢江西檢校拜南臺御史</hi>︹明︺宋以方<hi>靖州</hi>
<hi>人正德中知瑞州府時華林大盜甫平瘡痍未復以方悉心撫字吏民愛之宸濠逆謀既萌而瑞故</hi>
<hi>無城郭以方築城繕守募兵三千日夕訓練宸濠深忌之廹鎮守劾繫南昌獄宸濠反破獄出以方</hi>
<hi>脅之降不可械舟中與俱行至黄石磯斬之祭江其子崇學求遺骸不得乃殮衣冠歸葬嘉靖中詔</hi>
<hi>贈光禄卿立嘉忠祠瑞州以祀之</hi>袁瑶<hi>山東成山衛人正徳中為高安主簿建昌賊徐九齡</hi>
<pb n="KR2k0009_SBCK_119-43b"/>
<hi>等聚衆醴源洞勢甚熾瑶帥兵分剿力戰死於陣贈知縣從祀節愍祠</hi>胡堯元<hi>蒲圻人正</hi>
<hi>德中遷瑞州通判宸濠謀逆堯元兌運呉城鎮戴笠步歸練兵為討賊計逆黨李儀賔自上高轉掠</hi>
<hi>至郡堯元率敢死士擒之石鼓潭宸濠氣阻以功擢本府知府尋遷廣西左參政瀕行老少泣留者</hi>
<hi>數萬人</hi>王以旂<hi>江寕人正德中知上高縣華林賊方熾以旂訓鄉兵禦之賊不敢犯</hi>袁<lb/>
　　斌<hi>鄞縣人任江西參將奉新土賊李肅七等掠瑞州斌奮剿矢盡没於陳</hi>
　︹本朝︺易道沛<hi>漢陽人順治初知上高縣嵗飢捐体買穀以賑復申請蠲浮糧萬九千餘石減</hi>
<hi>乏丁萬四千有奇士民懷之</hi>黄運啓<hi>昌邑人康熙初知新昌縣時山寇竊發運啓集義勇</hi>
<hi>為剿守計乘間入其巢剿之邑賦浮於田力請奏免民立祠祀焉</hi>林運鑑<hi>文昌人康熙中</hi>
<hi>知高安縣躬親勸稼建學舍集諸生誦讀置田廩之葬無主後者萬餘冢</hi>
　︹人物︺︹唐︺宋練<hi>高安人為長沙掾四世固居以孝行聞咸通中觀察使裴休上其行誼詔旌門</hi>
<pb n="KR2k0009_SBCK_119-44a"/>
<hi>賜束帛</hi>廖洪<hi>筠州人父母卒捧土爲墳結草廬墓有青蛇白獸來止廬側咸通中表其門</hi>
<hi>按唐書孝友總傳以廖洪爲萬載人考南唐時始分高安縣地置萬載縣屬筠州唐時無萬載縣史</hi>
<hi>家從後書之耳</hi>︹宋︺易延慶<hi>筠州上高人父贇仕南唐至淮州刺史周師克淮南贇歸朝授</hi>
<hi>道州刺史延慶亦授大名府兵曹參軍後知臨淮縣乾德末贇卒葬臨淮延慶居䘮摧毁廬於墓側</hi>
<hi>手植松柏數百本旦出守墓夕歸侍母墓生玉芝十八莖州將表其事徵之以母老不就母卒復廬</hi>
<hi>墓數年母嗜栗延慶樹二粟墓側成連理後知瑞州卒子綸大中祥符元年及第</hi>蔡嵩<hi>鹽歩</hi>
<hi>鎮人與弟岑議曰鎮去高安之西百里而遥其林壑盤紆川原廻遠且南與蒙山爲隣不置縣恐非</hi>
<hi>所以便民而戢姦也願竭力以佐公家費遂相率以聞于州州請于朝太平興固中乃置新昌縣用</hi>
<hi>資保障後人義其所爲立祠祀之</hi>劉恕<hi>筠州人父渙爲穎上令以剛直不能事上官棄去家</hi>
<hi>於廬山之陽恕少頴悟未冠舉進士詔講試經義皆第一遂賜第調鉅鹿主簿和川令發强摘伏一</hi>
<pb n="KR2k0009_SBCK_119-44b"/>
<hi>時能吏不及恕篤好史學司馬光編資治通鑑遇紛錯難治者輒以委恕考證差謬最為精詳王安</hi>
<hi>石欲引寘三司條例恕以不習金穀為辭因言宜恢張堯舜之道以佐明主不應以財利為先安石</hi>
<hi>變色不少屈尋以親老告歸著十國紀年四十二卷通鑑外紀十卷</hi>龔端<hi>新昌人元符進士靖</hi>
<hi>康中極論時事之失除將作監時金師大入以端為河東路奉使參議官京畿戒嚴憂恚成病及聞</hi>
<hi>兩宫北狩憤惋而卒</hi>幸元龍<hi>高安人慶元進士通判郢州忤史彌遠劾致仕紹定中京師灾</hi>
<hi>元龍自家上封事論彌遠竊威福願戮其首籍其家以謝天下然後斷臣首以謝彌遠則灾自弭矣</hi>
<hi>子溥嘉定進士亷介有父風</hi>幸當時<hi>元龍弟授光化軍司户襄/帥趙范<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>徃唐州時武守</hi>
<hi>郭勝叛當時不從𬒳殺事聞贈京秩官其一子</hi>陳仲微<hi>高安人嘉泰進士厯江西提點刑獄</hi>
<hi>忤賈似道罷久之起太府丞時國勢危甚仲微上封事言失襄之罪不專在於庸閫疲將孩兵君相</hi>
<hi>當分受其責詞極激切出為江東提點刑獄徳祐初遷秘書監益王立拜吏部尚書厓山兵敗走南</hi>
<pb n="KR2k0009_SBCK_119-45a"/>
<hi>安卒</hi>劉應龍<hi>高安人嘉熙進士景定時提舉常平以救荒功遷知隆興府兼江西轉運副使</hi>
<hi>奏免和糴二十萬石擢權户部侍郎以直言忤賈似道出知建寕府南海冦作為廣東經畧安撫使</hi>
<hi>寇聞應龍至遁去南海大治德祐初遷江西兵馬鈐轄青海軍節度使力辭隱九峯子元高亦舉進</hi>
<hi>士知侯官縣殁洪天錫歎曰朝廷失一御史矣</hi>胡仲雲<hi>高安人入太學率諸生上書論罷京</hi>
<hi>尹余晦蔡適為祭酒仲雲與弟仲霖師之盡得朱氏之學寶祐登進士時丁大全用事欲鈎致以館</hi>
<hi>職不就以江萬里薦除太學正忤賈似道出倅臨江厯樞密院編修官攝尚書右司後以母憂去</hi>
　　　姚勉<hi>新昌人寶祐中進士第一時太學生有因論丁大全𬒳逐者勉上言斥逐學宫之士以禁</hi>
<hi>天下之言此蔡京秦檜所為遂歸及呉潛入相召為校書郎帝過東宫勉講否卦因指斥權姦忤賈</hi>
<hi>似道似道使孫附鳯劾之免歸</hi>李長庚<hi>新昌人調湘潭丞元兵至同官皆遁長庚獨攜諸司</hi>
<hi>印居守被執不屈死之</hi>︹元︺李明德<hi>上高人讀書有志操孝行篤至至正時亂兵陷袁州</hi>
<pb n="KR2k0009_SBCK_119-45b"/>
<hi>掠上高執其父欲殺之明德泣告曰子豈不能代父乎願勿害我父也兵遂殺明德而免其父</hi>呉<lb/>
　　起孫<hi>高安人九世同居至正中表為義門</hi>毛忠吾<hi>新昌人至正中紅巾賊陷新昌張子</hi>
<hi>忠李子鈞克復州治越五日復陷子忠罵賊死忠吾保逍遥山招郭克敬合兵援州治復之未幾歐</hi>
<hi>陽祥復陷上高忠吾退守古陽寨七年間大小百餘戰皆㨗州境賴以保全</hi>︹明︺陳鑑<hi>高安</hi>
<hi>人宣德進士擢御史出按順天極言京師風俗澆漓章下所司格不行改按貴州麓川思機發自大</hi>
<hi>軍再征窮竄屢乞通貢王振不許復大舉逺征時雲貴軍民疲敝苗乘機煽動鑑抗章言賊酋遠遁</hi>
<hi>不為邊患宜專責雲南守臣相機剿滅無遠勞禁旅振大怒欲囚之改雲南參議使招賊已又令兵</hi>
<hi>部劾之逮繫獄景帝時赦授河南參議致仕歸卒</hi>袁彬<hi>新昌人正統中以錦衣校尉扈駕北</hi>
<hi>征及帝蒙塵從官奔散獨彬隨侍左右夜則與帝同寢天寒恒以脅温帝足居漠北期年猶骨肉也</hi>
<hi>天順復辟累擢指揮使掌衛事以平曹欽功進都督指揮僉事時門達恃寵勢傾朝野廷臣多上之</hi>
<pb n="KR2k0009_SBCK_119-46a"/>
<hi>彬獨不爲屈達誣以罪鍜鍊成獄頼漆工楊塤訟冤得解調南京錦衣衛閒住及達得罪召彬復職</hi>
<hi>官終前軍都督</hi>傅興<hi>高安人性至孝父疾感夢乃徒跣百里外得撫州絶嶺古井水調藥服之</hi>
<hi>而愈祖母曹氏爲華林賊所掠渡水徃救賊用巨鐙壓之鐙忽斷賊驚異釋之事聞詔表其門</hi>謝<lb/>
　　　麟<hi>高安人正徳中華林賊刦其家麟負母以避追且廹家人速之走麟曰母在顧棄之可乎既而</hi>
<hi>賊執其母麟奮奪之母得免麟爲所殺</hi>呉山<hi>高安人嘉靖中進士及第累官太子太傅禮部</hi>
<hi>尚書嚴嵩子世蕃介大學士李本欲與爲婚不可裕景二邸並建國本未定帝忽諭禮部具景王之</hi>
<hi>藩儀嵩知帝激於郭希顔疏欲覘人心諷山留王山立具儀以奏王竟之藩後當日食微隂不見帝</hi>
<hi>喜嵩趨部急賀山仰首曰日方虧將誰欺耶救䕶如常儀帝怒責山賣直詔致仕穆宗即位召爲南</hi>
<hi>京禮部尚書堅辭不赴卒贈少保諡文端</hi>范㒞<hi>高安人萬厯進士厯御史帝久不視朝㒞陳時</hi>
<hi>政十事言甚剴切先是慈寕宮灾給事中鄒元標疏六事忤帝意而㒞疏適入帝怒將各子杖是夜</hi>
<pb n="KR2k0009_SBCK_119-46b"/>
<hi>大雷雨明日朝天門外水三尺餘帝怒稍解乃斥為民自是屢薦不起里居數十年卒</hi>朱崇<lb/>
　　　遂<hi>高安人萬厯中郡饑疫破産賙恤免流亡者二千餘家撫按將疏於朝力辭早嵗艱嗣鄉人共</hi>
<hi>為禱遂連舉二子皆有文譽</hi>朱吾弼<hi>高安人萬厯進士授御史奏請建國本簡閣臣𥙷言</hi>
<hi>官罷礦税又以雷震皇陵極言孝敬疏於郊廟惕勵弛於朝講土木盛於宫苑榛蕪遍於殿庭羣小</hi>
<hi>横於中外正士困於囹圄閭閻以礦稅竭郵傳以輸輓疲流亡以水旱增郡縣以徴求困公卿不能</hi>
<hi>補牘臺諫無從引裾不可不深察遂為沈一貫所惡移疾去召為大理右丞累遷南京太僕卿</hi>陳<lb/>
　　　邦瞻<hi>高安人萬厯進士厯右副都御史巡撫廣西土官黄德勲弟徳隆叛襲破上林邦瞻請討</hi>
<hi>㑹光宗嗣位即擢總督軍務移師討擒之海寇林莘老嘯聚萬餘人侵掠海濵邦瞻扼之不得逞嶴</hi>
<hi>夷築室青州奸民與通侵内地邦瞻燔其巢召拜兵部左侍郎天啓初疏言客氏忤㫖譙讓尋兼户</hi>
<hi>工二部侍郎專理軍需卒贈尚書邦瞻好學敦風節服官三十年吏議不及</hi>鄒維璉<hi>新昌</hi>
<pb n="KR2k0009_SBCK_119-47a"/>
<hi>人萬厯進士天啓時為職方郎中極論債帥之弊譏切中官吏部尚書趙南星知其賢調稽勲郎中</hi>
<hi>楊璉劾魏忠賢被㫖切責維璉杭疏繼之及南星去國維璉亦枚歸後削籍復搆入汪大言獄戍貴</hi>
<hi>州崇禎初起南京通政參議累遷右僉都御史代熊文燦巡撫福建海寇劉香猖獗擊破之紅夷陷</hi>
<hi>厦門發水陸進援焚其舟連戰銅山敗去在事二年勞績甚著叙功召拜兵部右侍郎遘疾不赴卒</hi>
<hi>於家</hi>呉甘來<hi>新昌人與兄泰來同舉鄉試崇禎初甘來成進士後三年泰來亦成進士甘來</hi>
<hi>擢刑科給事中抗直敢言累遷户科都給事中賊薄都城兄泰來已官禮部員外甘來屬歸事母而</hi>
<hi>已誓必死城陷作絶命詞正衣冠北向拜投繯死福王時贈太常卿諡忠節本朝乾隆四十一年</hi>
<hi>賜諡莊介</hi>陳泰來<hi>新昌人崇禎進士擢户科給事中都城成嚴自請假兵一萬肅</hi>
<hi>清輦轂帝壮之改兵科岀視諸軍戰守方畧至軍中奏界嶺失事狀劾副將柏承鎮論死遷吏科乞</hi>
<hi>假歸唐王時擢右僉都御史李自成敗走武昌其部下散掠新昌泰來大破之後與上高舉人曹志</hi>
<pb n="KR2k0009_SBCK_119-47b"/>
<hi>明等起兵俱敗死本朝乾隆/四十一年賜諡忠節</hi>
　︹本朝︺劉欽鄰<hi>新昌人順治進士知廣西富川縣吳三桂叛廣西帥脇州縣應之欽鄰獨守孤</hi>
<hi>城陷被執賊誘以官爵不屈賦絶命詩自盡事/聞贈太僕卿</hi>黄鼎彝<hi>上高人性孝友</hi>
<hi>剛方順治二年江西平首倡瑞屬諸生呈乞汰減浮糧永甦重困舉廉能署哀州推官袁城空無人</hi>
<hi>揭榜招集民皆歸舍安業旋加監紀督兵平寇叙功將擢用不赴家居以理學經濟訓誨後進著有</hi>
<hi>周易四書金鍼卒祀鄉賢</hi>毛逵<hi>新昌人順治進士厯官文選郎中性安淡泊茹苦自甘知有國</hi>
<hi>而不知有身以憂勤卒於官祀鄉賢</hi>朱軾<hi>高安人康熙甲戍進士授庶吉士改知潛江縣入為</hi>
<hi>刑部主事累遷至通政使巡撫浙江雍正初擢左都御史入直上書房尋授文華殿大學士時興</hi>
<hi>營田水利以軾視事凡設施籌畫悉合地宜乾隆初疏言直省大吏爭以開墾為功寳就熟田加增</hi>
<hi>税額虚報升科小民不勝苦累請清查核實以革厥弊又言法吏多逞鍛鍊之長希著明斷之號宜</hi>
<pb n="KR2k0009_SBCK_119-48a"/>
<hi>加警黜吏治煥然一新卒謚文端入祀賢良祠遺疏謂理財以斥浮言為要用人以辨邪正為先語</hi>
<hi>極懇至所著有周易注解儀禮節畧春秋詳解厯代名臣名儒循吏傳軺車録廣惠編諸書</hi>朱<lb/>
　　　極光<hi>高安人㓜孤家貧事母甚孝為人寛厚雖犯不校敬宗祀恤貧族修塜墓之無主而圯及</hi>
<hi>道路梁筏之傾壞者以篤行著於鄉</hi>徐日暄<hi>高安人康熙進士選庶吉士累官至國子祭酒</hi>
<hi>在成均七年整飭科條甄奬人才不遺餘力厯興順天山西鄉試一秉公慎號稱得人性至孝痛父</hi>
<hi>母殁寓居書停雲二字以誌永思著有停雲齋集敬齋稿行世卒祀鄉賢</hi>毛渾<hi>新昌㧞貢仕至</hi>
<hi>思南知府居官因俗布化政簡刑清為養為教無不贍舉致政卒祀鄉賢</hi>毛懋諫<hi>新昌人克</hi>
<hi>敦孝弟志切匡時立義學義田士林依頼之經傳子史無不精貫卒祀鄉賢</hi>漆扶助<hi>新昌</hi>
<hi>人雍正五年親身營田議叙第一官至普洱知府以母老乞養改知浙江全華府扶助誼篤綱常才</hi>
<hi>優幹濟卒祀鄉賢</hi>熊迎龍<hi>新昌人孝行著聞與同縣胡祖武監生蔡孙薦生員陳觀光均</hi>
<pb n="KR2k0009_SBCK_119-48b"/>
<hi>乾隆年間/旌</hi>劉大成<hi>新昌人居鄉廉直事繼母以孝聞由進士知湖北竹山縣嘉慶元年</hi>
<hi>教匪滋事率兵捍禦竹山故無城賊勢日張兵寡不敵乃嘆曰吾官斯上與為存亡分也旋正衣冠</hi>
<hi>佩卬綬自縊事聞贈/知州諡忠節䕃一子恩騎尉</hi>袁鳳翔<hi>新昌廩生孝行著聞與同</hi>
<hi>縣職員鄒恩名蔡啓沃貢生劉應嘉武生熊莛職員鄒世濬均嘉慶年間旌</hi>
　︹流寓︺︹宋︺滕元發<hi>東陽人以翰林侍讀學士言新法之害貶居筠州或以為復有後命元發</hi>
<hi>談笑自若曰天知吾直上知吾直吾何憂哉</hi>吕祖儉<hi>婺州人祖謙弟以薦除藉田令寕宗</hi>
<hi>時韓侂冑用事正言李沐論罷趙汝愚祖儉上封事極論之安置韶州遇赦量移高安三年卒詔令</hi>
<hi>歸葬祖儉在謫所讀書窮理賣藥以自給嘗言因摧折失其素履者固不足言因世變而意氣有所</hi>
<hi>加損亦私心也著大愚集</hi>
　︹列女︺︹元︺李馬兒妻袁氏<hi>瑞州人李病殁袁年十九誓不再嫁以養舅姑有王成者</hi>
<pb n="KR2k0009_SBCK_119-49a"/>
<hi>聞袁有<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>色挾勢欲娶之袁曰吾有死而已遂往夫墓痛哭縊死樹下</hi>張立試妻高<lb/>
　　　氏<hi>高安人紅巾之亂賊欲辱之高詈不絶口至風源投廖家井而死</hi>︹明︺張榮一妻<lb/>
　　　蕭氏<hi>高安人年二十七孀居正德時爲華林賊所執罵曰我誓不爲賊狗所辱乃斬之數斷同</hi>
<hi>縣黎玉亮妻殷氏孀居十年賊脇以刃不屈投河賊刺其胷背以死熊武六妻胡氏罵賊不從賊剖</hi>
<hi>之况夔妻瘳氏名足貞賊執之不受辱削其鼻斫其額而死朱丑四妻熊氏罵賊而死黄暧妻卒氏</hi>
<hi>投塘賊連砍數刃而死朱治一妻梁氏名應貞賊擁之行堅撲淖中不起賊殺之俱題旌祀貞烈禄</hi>
<hi>按舊志載姜榮安竇氏名善忠京師人榮通判瑞州正德中華林賊猝至榮以印屬竇急出募兵</hi>
<hi>竇理印於池塘城破被執時有盛老者亦被虜竇紿賊釋之密令白印於榮盛老去強行至花塢村</hi>
<hi>乘間投井死榮得印募兵四至繕修城池屹成保障知府鄺璠上其事詔旌曰貞烈建祠祀之謹附</hi>
<hi>記</hi>朱應恢妻胡氏<hi>高安人年十九䘮夫撫遺腹子厯三十七年華林賊經其居走</hi>
<pb n="KR2k0009_SBCK_119-49b"/>
<hi>匿為所執罵曰我四十年老寡婦也賊奴敢爾耶賊怒斬首分身而去</hi>熊烈女<hi>名貴貞高</hi>
<hi>安人少而艶華林賊經其居女投河賊追至河中執之女捽賊入深潭旁賊來援女并曳溺之越三</hi>
<hi>日三屍浮江下女執賊衣髮尚未釋手詔旌其門</hi>王恪妻黄氏<hi>高安人華林賊亂隨</hi>
<hi>恪渡河恪遇兵黄以身冒夫被刃而死恪得免立坊旌節</hi>聶端冕妻丁氏<hi>上高人為</hi>
<hi>華林賊所執不肯行挾至黄耇嶺殺之時年二十七同縣廖啓仁妻王氏亦死其地人稱雙節嶺</hi>
　　晏廷相妻李氏<hi>名敏貞上高人為華林賊所執紿以取金自贖逸入牀下憤罵賊叢</hi>
<hi>槊殺之</hi>易氏女<hi>高安人許字南昌儀賓楊漳子鐶鐶早卒女聞訃墜樓幾死泣請於母欲</hi>
<hi>歸楊母以未親迎辭乃柬其姑迎之女麻衣徒跣登舟至則拜夫木主行合卺禮如生時次日舉奠</hi>
<hi>以首觸棺瀕死姑嚴防之女卒乘間自經事聞賜祭旌其閭</hi>黄雲齊妻鍾氏<hi>名妙</hi>
<hi>節上高人夫亡守節壽百歲</hi>王彦常妻朱氏<hi>新昌人年二十四夫亡撫孤守節壽</hi>
<pb n="KR2k0009_SBCK_119-50a"/>
<hi>九十一而终</hi>羅中權妻余氏<hi>新昌人年二十五夫亡撫孤守節壽九十見五世孫</hi>
　　李九華妻劉氏<hi>新昌人崇禎中九華官井陘兵備駐獲鹿縣劉隨任是年賊廹獲鹿</hi>
<hi>劉守死不去城陷少子投井死劉與第三子亮俱投烈焰死招魂歸葬呉甘來表其墓</hi>
　︹本朝︺諶日昇妻陳氏<hi>高安人順治初為金聲桓遊兵所獲欲汚之氏詈不絶口賊怒</hi>
<hi>刳之</hi>况紹修妻鄭氏<hi>上高人順治初倭賊陷城鄭抱女隨老嫗避北門為賊所執欲</hi>
<hi>犯詬不從遂殺其女詬益厲賊怒禠其衣抉目以死</hi>李簡慶妻劉氏<hi>新昌人順治初</hi>
<hi>寇亂先紉其内衣防猝變及𬒳執不辱斃於刃</hi>焦遇春妻黄氏<hi>高安人壽百歲康熙</hi>
<hi>年間旌</hi>劉守發妻呉氏<hi>新昌人順治初為寇所掠至里門外潭水深處躍入水中</hi>
<hi>厲聲罵賊死雍正六年/旌</hi>梁文英妻陳氏<hi>高安人夫亡守節同縣姜汝淮妻曾</hi>
<hi>氏劉發房妻梁氏呉杰妻李氏陳文炳妻諶氏呉朝宇妻羅氏陳守功妻宋氏蕭吾槐妻李氏胡世</hi>
<pb n="KR2k0009_SBCK_119-50b"/>
<hi>德妻黄氏徐大吾妻易氏黄瑞禄妻鄧氏徐永命妻唐氏江采蔡妻陳氏戴懿明妻朱氏梅百盛妻</hi>
<hi>彭氏朱澍妻何氏主事何郁妻呉氏陳必輔妻姚氏高賢妻呉氏朱國相妻王氏劉泗清妻諶氏黄</hi>
<hi>燕瑞妻朱氏諶友瑎妻劉氏鄭道行妻郭氏梅繼盛妻陳氏傅代仙妻周氏范用栩妻陳氏謝謨講</hi>
<hi>妻孫氏沈世英妻歐陽氏呉成鑄妻何氏武舉禇逺新妻諶氏傅代福妻陳氏朱國器妻李氏幸琳</hi>
<hi>妻童氏徐慶長妻鄭氏均乾隆年間/旌</hi>黄德明妻戴氏<hi>上高人夫亡守節四十餘</hi>
<hi>年不出户庭雖至戚子姪罕覩其面者同縣黄于象妻陳氏嚴廷瓉妻黄氏黄光翔妻傅氏任慶妻</hi>
<hi>况氏均乾隆年間/旌</hi>李伯竒妻胡氏<hi>新昌人伯竒素貧力學以勞瘵終氏年二</hi>
<hi>十四矢志撫孤備嘗艱苦嵗荒啜水窮餓鄉里或賙之皆不受壽九十餘同縣熊應臣妻鄒氏毛天</hi>
<hi>駟妻幸氏熊善寵妻蔡氏胡天位妻鄢氏鄒鐘祥妻李氏易書妻劉氏劉英妻蕭氏劉式妻蔡氏胡</hi>
<hi>廷俊妻漆氏劉應濚妻寗氏劉璣妻張氏陳楚高妻劉氏胡廸民妻蔡氏胡世㨗妻蔡氏胡捷登妻</hi>
<pb n="KR2k0009_SBCK_119-51a"/>
<hi>李氏劉鉁世妻鄔氏李秉憲妻蔡氏胡世校妻閔氏熊章妻胡氏呉達澄妻劉氏姚為庫妻龔氏劉</hi>
<hi>烱世妻胡氏趙徳煐妻易氏熊拔妻漆氏李英妻周氏劉維宿妻鄒氏漆啓仁妻蔡氏傅廷相妻陳</hi>
<hi>氏李維斐妻毛氏李景綱妻謝氏毛仰聖妻陳氏蔡維翰妻熊氏劉樹勲妻呉氏毛天鳯妻冷氏呉</hi>
<hi>民端妻李氏劉敷成妻蔡氏張崇映妻陳氏熊克妻蔡氏晏彰任妻周氏鄒揆祖妻陳氏熊繡崇妻</hi>
<hi>張氏劉紋士妻萬氏戴𢡟德妻熊氏熊學洵妻毛氏傅彪妻藍氏邢珊妻熊氏劉應儀妻羅氏劉崇</hi>
<hi>芳妻胡氏熊文景妻朱氏蔡禾順妻羅氏漆日杜妻戴氏廖英豪妻陳氏蔡湘妻漆氏胡敏妻熊氏</hi>
<hi>鄒櫎祖妻劉氏蔡雱龍妻傅氏胡成紹妻羅氏張大榮妻毛氏劉騰蛟妻蔡氏陳型文妻劉氏劉大</hi>
<hi>榮妻張氏劉祖興妻張氏任貦學妻李氏高宗探妻毛氏鄒世偉妻劉氏劉應妻呉氏冷貞倫妻張</hi>
<hi>氏呉逹恒妻鄒氏劉靖世妻蔡氏張烽成妻龔氏熊濤景妻漆氏冷安易妻張氏烈婦晏封妻袁氏</hi>
<hi>貞女廖氏均乾隆年間/旌</hi>陳紀週妻鄧氏<hi>高安人夫亡守節同縣冷志孝妻况</hi>
<pb n="KR2k0009_SBCK_119-51b"/>
<hi>氏陳高茂妻熊氏幸守仁妻鄭氏何大興妻幸氏張允煥妻冷氏楊輯瑞妻何氏朱淳熙妻涂氏傅</hi>
<hi>于佐妻陳氏武生龔倚妻李氏彭永安妻汪氏均嘉慶年間旌</hi>陶明德妻章氏<lb/>
<hi>上高人夫亡守節同平羅縣丞冷嵩齡妾趙氏盧來鳯妻江氏杜文江妻朱氏鄭際亨妻李氏胡廷</hi>
<hi>詩妻潘氏嚴繼述妻李氏黄永慶妻李氏鄭集錦妻趙氏均嘉慶年間旌</hi>彭燝妻伍<lb/>
　　氏<hi>新昌人夫亡守節同縣劉秉蘭妻蔡氏劉秉珍妻郭氏劉鉉芳妻漆氏張啓代妻李氏張啓基</hi>
<hi>妻朱氏漆緝美妻李氏劉開甲妻廖氏劉楟芳妻陳氏劉大發妻蔡氏漆纉美妻李氏熊善香妻易</hi>
<hi>氏劉綑芳妻黄氏高承奎妻劉氏胡可徴妻劉氏毛受禧妻廖氏高元銓妻龔氏蔡有柏妻劉氏毛</hi>
<hi>宗譽妻胡氏胡世珍妻鄢氏熊崇瓊妻李氏李福啓妻徐氏彭遴仁妻劉氏熊秉毅妾彭氏劉恕妻</hi>
<hi>胡氏熊善映妻朱氏胡乆源妻蔡氏熊嗚瑞妻陳氏黄任傑妻羅氏彭行俟妻盧氏陳會檜妻張氏</hi>
<hi>呉洪懿妻漆氏陳伯慶妻吕氏謝崇汪妻陳氏熊志巨妻江氏熊楚材妻蔡氏趙㬦吉妻席氏蔡松</hi>
<pb n="KR2k0009_SBCK_119-52a"/>
<hi>亭妻劉氏張啓閥妻李氏朱廷颺妻李氏熊探崇妻劉氏鄒挺立妻李氏李森清妻朱氏張彬成妻</hi>
<hi>席氏妄張氏毛大中妻熊氏熊福全妻蔡氏彭行佟妻劉氏廩生盧峯繼妻蔡氏熊快景妻劉氏冷</hi>
<hi>向榮妻席氏劉大鈗妻熊氏劉耀芳妻陳氏胡開朗妻蔡氏漆香盛妻袁氏劉綵士妻鄔氏胡天迎</hi>
<hi>妻曾氏周學海妻陶氏貞女漆耀徵未婚妻胡氏均嘉慶年間旌</hi>
　︹仙釋︺︹晉︺黄仁覽<hi>建城人有道術嘗為青州從事每夕取竹杖噀水化龍騎之歸省旦復騎</hi>
<hi>去後舉家上仙里人於騎杖處立廟祀之</hi>李明香<hi>蜀人李八百之妹初修道於華林山之元</hi>
<hi>秀峯後於峯南六十里五龍岡設壇醮祭道成冲舉</hi>丁義<hi>建城人精醫術嘗以神方授呉猛義</hi>
<hi>女名秀英鍊丹於白鶴山猛女彩鸞嘗就學焉及仙去後人於其地置崇元觀今石圃中有丹井</hi>
　　︹唐︺良价<hi>㑹稽俞氏子年二十二詣嵩山具戒遊方首謁南泉次參潙山後造雲巖問無情說</hi>
<hi>法因過水睹影大悟前指大中末於新豐山接引後學號洞山宗/本朝雍正十二年勅封</hi>
<pb n="KR2k0009_SBCK_119-52b"/>
<hi>浄覺悟本禪師</hi>幸潭<hi>高安人遇異人授秘術卒後鄉人遇之於汴寄書語之曰城北道旁古木</hi>
<hi>吾家也叩之必應人如其言果有二童子出一丈夫繼之宛如汴中所見或謂其委蜕仙也</hi>︹宋︺<lb/>
　　趙吉<hi>高安丐者敝衣蓬髪好飲酒自言生一百二十七年矣人皆謂之狂元豐三年見蘇轍曰</hi>
<hi>君好道而不得其要陽不降隂不升故肉多浮吾教君挽水以溉百骸諸疾可去後居興國死蜀僧</hi>
<hi>法震至雲安見一丐者曰吾姓趙頃於黄州識蘇公為我謝之子由大驚發其葬惟一杖及兩脛在</hi>
　　德洪<hi>一名慧洪新昌彭氏子甞釋註金剛楞嚴圓覺法華四經博通儒書尤工詩韓子蒼宰分</hi>
<hi>寕館之雲巖寺寺僧三百各抒一幅紙求詩握筆立就所著合論易傳僧寶智澄傳林間録天㕑禁</hi>
<hi>臠冷齋夜話甘露集等書</hi>
　︹土産︺茶<hi>寰宇記筠州産黎源茶</hi>紵<hi>宋史地理志筠州貢紵府志府境績苧皮為布曰苧布又</hi>
<hi>有省布腰機遍紗等名又新昌山谷間産葛</hi>紙<hi>省志有青紙三縣皆也又竹𥿄即古之陟釐有</hi>
<pb n="KR2k0009_SBCK_119-53a"/>
<hi>老大中大羅端曬𥿄等名出新昌</hi>南燭子<hi>寰宇記筠州産南燭子南燭花出調露</hi>紫<lb/>
　　　竹<hi>明統志小而勁直府境岀</hi>牛尾狸<hi>寰宇記筠州産牛尾狸黄/雀兒鮓按舊志載明統</hi>
<hi>志上高縣産銀石青石碌黄丹今俱無謹附記</hi>
　　　　　　　　　　　　　　　　　總纂官<hi>臣</hi>李菡恭纂輯<lb/>
　　　　　　　　　　　　　　　　　提調官<hi>臣</hi>張日章恭覆輯<lb/>
　　　　　　　　　　　　　　　　　校對官<hi>臣</hi>章詒燕恭校恭覆校<lb/>
<pb n="KR2k0009_SBCK_119-53b"/>
</p>
<p>
</p>
  </div>
</body>
</text>
</TEI>
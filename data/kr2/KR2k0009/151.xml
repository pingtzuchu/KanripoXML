<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0009_SBCK_151-1a"/>
大清一統志<lb/>
　資州直隸州<hi>在四川省治東南三百四十里東西距四百三十里南北距五百里東至敘州</hi>
<hi>府隆昌縣界一百五十里西至眉州界二百八十里南至嘉定府樂山縣界三百二十里北至成都</hi>
<hi>府簡州界一百八十里東南至嘉定府威逺縣界八十里西南至眉州界二百九十里東北至潼川</hi>
<hi>府安岳縣界八十里西北至簡州界二百二十里本州境東西距一百三十五里南北距一百三十</hi>
<hi>里東至内江縣界四十五里西至仁夀縣界九十里南至威逺縣界五十里北至安岳縣界八十里</hi>
<hi>東南至内江縣界五十里西南至威逺縣界六十里東北至内江縣界七十里西北至資陽縣界四</hi>
<hi>十五里自州治至京師六千五十里</hi>
︹分野︺天文井鬼分野鶉首之次<lb/>
︹建置沿革︺禹貢梁州之域秦為蜀郡地漢為犍為郡<lb/>
<pb n="KR2k0009_SBCK_151-1b"/>
　　資中縣地西魏屬資州<hi>時州治陽安即今簡州</hi>周武成二年<lb/>
　　自陽安移州治資陽縣并置資中郡保定中於此<lb/>
　　置盤石縣隋開皇七年始自資陽移州來治大業<lb/>
　　初改州為資陽郡唐武德元年復曰資州天寶元<lb/>
　　年復曰資陽郡乾元元年復曰資州咸通二年徙<lb/>
　　治内江七年復故屬劒南道<hi>唐書地理志咸通六年州徙治内江七年</hi>
<hi>復治盤石</hi>五代屬蜀宋亦曰資州資陽郡屬潼川路元<lb/>
　　時州縣俱廢至正末明玉珍復置資州明洪武四<lb/>
　　年改州為縣屬成都府<lb/>
　本朝雍正六年升直隸州屬四川省領縣四<lb/>
<pb n="KR2k0009_SBCK_151-2a"/>
　　資陽縣<hi>在州西北一百三十里東西距一百三十五里南北距一百三十五里東至本州界</hi>
<hi>九十五里西至仁夀縣界四十里南至本州界八十五里北至潼川府樂至縣界五十里東南至本</hi>
<hi>州界九十里西南至仁夀縣界五十里東北至潼川府安岳縣界一百二十里西北至成都府簡州</hi>
<hi>界八十里漢置資中縣屬犍為郡後漢晉及宋齊因之周武成二年改置資陽縣為資州及資中郡</hi>
<hi>治隋開皇初郡廢七年又徙州於盤石以資陽為屬縣大業初屬資陽郡唐屬資州宋因之元省入</hi>
<hi>簡州明成化元年復置資陽縣屬成都府正德中改屬簡州本朝初屬成都府雍正五年改屬資</hi>
<hi>州</hi>内江縣<hi>在州東南九十里東西距一百五里南北距一百三十里東至重慶府榮昌縣</hi>
<hi>界六十里西至本州界四十五里南至敘州府富順縣界五十里北至潼川府安岳縣界八十里東</hi>
<hi>南至敘州府隆昌縣界五十里西南至嘉定府威逺縣界四十里東北至榮昌縣界六十里西北至</hi>
<hi>本州界五十里漢資中縣地周天和二年置漢安戍尋改置中江縣屬資中郡隋避諱改曰内江屬</hi>
<pb n="KR2k0009_SBCK_151-2b"/>
<hi>資陽郡唐屬資州宋因之元初省明洪武初復置屬成都府本朝雍正五年改屬資州</hi>仁夀<lb/>
　　縣<hi>在州西二百里東西距一百三十里南北距一百三十里東至資陽縣界八十里西至眉州彭</hi>
<hi>山縣界五十里南至井研縣界六十里北至成都府簡州界七十里東南至井研縣界九十里西南</hi>
<hi>至眉州界六十里東北至簡州界六十里西北至成都府雙流縣界七十里漢犍為郡武陽縣東境</hi>
<hi>晉置西城戍梁置懷仁郡西魏置陵州又置普寕縣為州郡治隋開皇三年郡廢十八年改縣曰仁</hi>
<hi>夀大業初改州為隆山郡唐武德元年復曰陵州天寶元年改曰仁夀郡乾元元年復曰陵州屬劒</hi>
<hi>南道五代屬蜀宋熙寕五年廢州為陵井監宣和四年改仙井監隆興初又改曰隆州屬成都府路</hi>
<hi>元至元二十年州廢以仁夀縣屬成都路明屬成都府本朝雍正五年改屬資州</hi>井研縣<lb/>
<hi>在州西南二百四十里東西距六十里南北距三十五里東至嘉定府威逺縣界四十里西至眉州</hi>
<hi>青神縣界二十里南至嘉定府樂山縣界十五里北至仁夀縣界二十里東南至嘉定府榮縣界六</hi>
<pb n="KR2k0009_SBCK_151-3a"/>
<hi>十里西南至樂山縣界二十里東北至本州界六十里西北至仁夀縣界七十里漢犍爲郡武陽縣</hi>
<hi>地井研鎮晉安帝僑置江陽郡亦曰西江陽郡宋齊因之西魏置蒲亭縣後省隋大業元年置井研</hi>
<hi>縣屬隆山郡唐屬陵州宋屬仙井監南渡後屬隆州元至元二十年并入仁夀縣後明玉珍復置明</hi>
<hi>洪武十年又省入仁夀縣後復置屬成都府本朝雍正五年改屬資州</hi>
　︹形勢︺秀山層出資水環流<hi>舊志</hi>
　︹風俗︺民性質實安於耕讀<hi>舊志</hi>
　︹城池︺資州城<hi>周五里有奇門九外環以池西魏築明宏治中甃石本朝康熙初修乾隆三</hi>
<hi>十八年重修</hi>資陽縣城<hi>周八里一分門四外環以池明/成化中築嘉靖中甃石本朝</hi>
<hi>乾隆五年修二十八年三十五年重修</hi>内江縣城<hi>周九里三分門八舊土築明成化中</hi>
<hi>甃石本朝順治十七年修外環以池乾隆三十五年五十二年嘉慶二年重修</hi>仁夀縣<lb/>
<pb n="KR2k0009_SBCK_151-3b"/>
<pb n="KR2k0009_SBCK_151-3b"/>
<hi>建五十三年遷建今所</hi>雁江書院<hi>在資陽縣城西/本朝乾隆五年建二十九年修</hi>
　　漢安書院<hi>在内江縣城内本朝乾隆初建</hi>鼇峯書院<hi>在仁夀縣跨鼇山麓</hi>
<hi>本朝乾隆二十九年建</hi>來鳳書院<hi>在井研縣治東來鳳山明/建本朝康熙八年重建</hi>
<hi>五十七年修又崇正書院在縣南龜山明嘉靖中建久廢</hi>六愚義學<hi>在仁壽縣城内明萬</hi>
<hi>厯中建按舊志載崇正書院在井研縣南龜山明嘉靖中建今廢謹附記</hi>
　︹户口︺<hi>原額人丁一萬二千三百十一今滋生男婦共九十五萬三千七百三十八名口計一十八萬</hi>
<hi>六千五百五十五户</hi>
　︹田賦︺<hi>田地三萬五百二十六頃三十四畝一分有竒額徴地丁正雜銀三萬四千五百五十五兩八</hi>
<hi>錢四分八釐</hi>
　︹山川︺東皋山<hi>在州東二里</hi>蘭山<hi>在川東十五里寰宇記高三里上有八面懸崖壁聳</hi>
<pb n="KR2k0009_SBCK_151-4a"/>
　　金紫山<hi>在州東南二十里</hi>銀山<hi>在州東南三十里山形如錠古今集記唐田游巖入</hi>
<hi>蜀居於銀山聚弟子歌雅詩以為樂今山有雅歌臺蜀時曾以名縣</hi>鶴鳴山<hi>在州南五百歩</hi>
<hi>寰宇記古老傳云張道陵乘白鶴飛鳴於此</hi>石人山<hi>在州南十五里寰宇記隔中江高八</hi>
<hi>丈</hi>金鑪山<hi>在州西南二十里</hi>玉京山<hi>在州西南五十里一名玉清山峭嶮壁立</hi>
<hi>插天連雲上有觀曰太霄</hi>天馬山<hi>在州西南/六十里</hi>醮壇山<hi>在州西二里名勝志</hi>
<hi>山為李阿修煉處</hi>平岡山<hi>在州西唐志盤石縣有平岡山舊志在城西二里相傳傅仙宗</hi>
<hi>所宅</hi>四明山<hi>在州西/北一里</hi>盤石山<hi>在州西北寰宇記盤石縣有盤石山舊志在縣</hi>
<hi>西北二里狀如盤陀後周以此名縣其西為靈巖</hi>資山<hi>在州西北七十里</hi>鳳凰山<lb/>
<hi>在州北二里下有石洞為宋狀元趙逵讀書處</hi>重龍山<hi>在州北二里明統/志<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒盤屈隱若</hi>
<hi>龍轉乃資中之勝也上有天池大旱不竭</hi>丹神山<hi>在州北五里寰宇記旱禱即雨舊志故丹</hi>
<pb n="KR2k0009_SBCK_151-4b"/>
<hi>山縣以此名</hi>奴鉢山<hi>在州境寰宇記在龍水縣西接陵州界又有奴吉山在其東北接陽</hi>
<hi>安縣界</hi>寶臺山<hi>在資陽縣東/二里隔江</hi>花冠山<hi>在資陽縣東六十里</hi>萬鐘<lb/>
　　山<hi>在資陽縣東六十里</hi>書臺山<hi>在資陽縣南五里相傳漢王褒讀書處</hi>高廟山<lb/>
<hi>在資陽縣南十里屹立大江之口上有高廟</hi>大佛山<hi>在資陽縣南四十里上有大石佛</hi>
　　獨秀山<hi>在資陽縣西南三里今亦名資山</hi>鳳臺山<hi>在資陽縣西二里</hi>雙峯<lb/>
　　山<hi>在資陽縣西五里二峯并峙</hi>蓮臺山<hi>在資陽縣/北二里</hi>崑崙山<hi>在資陽縣</hi>
<hi>北十五里中江所經</hi>雞鳴山<hi>在資陽縣/北三十里</hi>琉璃山<hi>在資陽縣北三十里山勢</hi>
<hi>巍峩與老君山遥峙</hi>老君山<hi>在資陽縣北四十里/世傳老子修煉於此</hi>金龜山<hi>在資</hi>
<hi>陽縣東北六十里土山石峯頂有石其形如龜卦文天然</hi>威峯山<hi>在資陽縣東北七十里高</hi>
<hi>出雲表為一方之鎮</hi>降福山<hi>在内江縣東二里下/有應龍崖禱雨有應</hi>翠屏山<hi>在内</hi>
<pb n="KR2k0009_SBCK_151-5a"/>
<hi>江縣東二里其山森列如屏晚霞映射山景如畫</hi>金紫山<hi>在内江縣東南三十里</hi>高<lb/>
　　峯山<hi>在内江縣南二十里濱江有洞曰會真</hi>石筍山<hi>在内江縣南七十里名勝志有</hi>
<hi>石如筍者三下圓上鋭晴影沈江則長虹滿地新月初上則明燭當天形家以三堆為邑之天闕石</hi>
<hi>筍為地軸云</hi>石城山<hi>在内江縣西南五/十里其形似城</hi>化龍山<hi>在内江縣西二</hi>
<hi>里一名翔龍山上有凌鳳龕長生觀泠然洞</hi>三堆山<hi>在内江縣西二十里中江所經三峯</hi>
<hi>插漢高閣憑空</hi>華萼山<hi>在内江縣西二十里唐范崇凱讀書於此明皇時獻華萼樓賦為天</hi>
<hi>下第一鄉人榮之因以名山</hi>鏵影山<hi>在内江縣西二十九里有二泉更流迭止與晦朔相</hi>
<hi>為盈縮</hi>蓬瀛山<hi>在内江縣西北二十餘里危巒孤峭石壁千仞逺見峩眉</hi>將軍山<lb/>
<hi>在内江縣北八十里唐將軍薛萬徹討夷獠屯兵於此因名</hi>三隅山<hi>在仁夀縣城外元和</hi>
<hi>志有東隅南隅西隅三峯相對去陵井各一里故名寰宇記飛泉山在縣東一里舊名東隅按圖</hi>
<pb n="KR2k0009_SBCK_151-5b"/>
<hi>經隋仁夀元年獠反百姓咸於山頂避難有飛泉湧出獠平泉涸因呼為飛泉方輿勝覽南隅曰翳</hi>
<hi>嘶西隅曰跨鼇在縣東一里飛泉在縣東南隅翳嘶在縣西北隅總名三隅</hi>佛巖山<hi>在仁</hi>
<hi>夀縣東二十五里一名佛龕山有唐歐陽詢書磨崖碑山有三石像背虚面巖俗呼倒坐寺</hi>甘<lb/>
　　棠山<hi>在仁夀縣東二十五里</hi>瑞雲山<hi>在仁夀縣/東四十里</hi>麗甘山<hi>在仁夀縣</hi>
<hi>南二十里寰宇記圖經云昔有十二玉女於此川汲泉煎鹽以玉女美麗其鹽味甘為名今竈迹猶</hi>
<hi>存又云縣有朝女山以一女得道名</hi>儒社山<hi>在仁夀縣南四十里宋虞允文有碑</hi>鼎鼻<lb/>
　　山<hi>在仁夀縣西南隅寰宇記仁夀縣有鼎鼻山郡國志云周鼎淪一於此人往往見鼎耳故名方</hi>
<hi>輿勝覽在縣南一里其形隆起亦曰隆山</hi>覺山<hi>在仁夀縣西/南三十里</hi>天池山<hi>在仁</hi>
<hi>夀縣西十五里一名本院山相傳昔有譚子得道於此有池曰譚子池</hi>玉屏山<hi>在仁夀縣</hi>
<hi>西二十里方輿勝覽四山環聚玉屏為之冠</hi>丹砂山<hi>在仁夀縣西元和志在籍縣南七十</hi>
<pb n="KR2k0009_SBCK_151-6a"/>
<hi>里寰宇記山出赤土</hi>木梓山<hi>在仁夀縣西北寰宇記在籍縣北六十里出梓木</hi>石矩<lb/>
　　山<hi>在仁夀縣北十里有石壁如城亦名石城山絶頂望見峩眉</hi>金華山<hi>在仁夀縣北一</hi>
<hi>百十里其左為卧龍山右為仙牛山</hi>印山<hi>在仁夀縣東北一里以山形方整而名</hi>唱車<lb/>
　　山<hi>在仁夀縣東北二十里元和志在貴平縣西南九里寰宇記山近鹽井聞推車唱歌之聲故名</hi>
　　貴平山<hi>在仁夀縣東北廢貴平縣北二十三里從廣都及平泉縣迤邐入界</hi>香雲山<lb/>
<hi>在仁夀縣東北五十里山有碑載唐末伏虎僧事</hi>麟山<hi>在井研縣城内與縣治相對又鳳山</hi>
<hi>在縣東半里與縣學相對有一峯極秀土人號為秀巖</hi>龍頭山<hi>在井研縣東二百步</hi>五<lb/>
　　鳳山<hi>在井研縣東十五里下有傳家洞</hi>佛姥山<hi>在井研縣東十五里下有長春洞</hi>
　　石筍山<hi>在井研縣東二十里與石牛山對峙</hi>獅子社溪山<hi>在井研縣東三十里</hi>
<hi>上有石磴古蹟</hi>鐵山<hi>在井研縣東元和志在始建縣東南七十里出鐵蜀漢諸葛亮取為兵器</hi>
<pb n="KR2k0009_SBCK_151-6b"/>
<hi>其鐵剛利堪充貢方輿勝覽在井研縣東北六十里又寰宇記有鐵山在盤石縣南五十里接威逺</hi>
<hi>縣界今井研縣東南三十里有茆香山名勝志謂即鐵山</hi>龜山<hi>在井研縣南百步有元帝廟舊</hi>
<hi>志有八賢祠文昌祠今廢</hi>執笏山<hi>在井研縣南五/里一峯突出</hi>月峯山<hi>在井研縣</hi>
<hi>南十里巖刻有古月峯三字</hi>三嵎山<hi>在井研縣南十五里有鄧喻墓磨崖碑舊志前有獅</hi>
<hi>子峯勿翦亭碑在焉</hi>磨玉山<hi>在井研縣西南三十里綿互廣逺接嘉隆眉榮四州之境</hi>書<lb/>
　　臺山<hi>在井研縣西舊志學宫坐鳳山取此為案曰鳳銜書</hi>五星山<hi>在井研縣西</hi>翠<lb/>
　　屏山<hi>在井研縣西五百步學宫外案也又文筆山亦在附近</hi>金紫山<hi>在井研縣西三</hi>
<hi>十里宋牟氏世居山下官多金紫故名</hi>石馬山<hi>在井研縣西三十里有巨石如馬</hi>尖<lb/>
　　山<hi>在井研縣西五十里</hi>井鑊山<hi>在井研縣北二里唐志井研縣有鑊山寰宇記其山俯臨</hi>
<hi>井鑊因名</hi>白塔山<hi>在井研縣北/山有石泉</hi>鼓樓山<hi>在井研縣北十五里</hi>九龍<lb/>
<pb n="KR2k0009_SBCK_151-7a"/>
　　山<hi>在井研縣北十五里</hi>東巖<hi>在州東二里形若剖盎側立千尺溪壑深杳又西巖距城六里</hi>
<hi>石壁夾道如城如峽南巖即重龍山也北巖距城半里崖巔乳泉滴<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>四時不竭宋京蜀事補亡東</hi>
<hi>蜀江山瑰竒資中為最資中勝游十數而四巖為最</hi>聖水崖<hi>在内江縣西七里有水自龍口</hi>
<hi>吐出成大池旱禱輒應</hi>艷陽洞<hi>在仁夀縣城北方輿勝覽在至道觀後重巖之下或曰藏</hi>
<hi>衣洞蓋張道陵修煉之所</hi>中江<hi>在州南自成都府簡州流入資陽縣又東南逕州界又東南逕</hi>
<hi>内江縣界又東南入敘州府富順縣界一名牛鞞水即緜湔洛諸水下流也華陽國志資中縣受牛</hi>
<hi>鞞江水經注雒水與緜水合又與湔水合逕犍為牛鞞縣為牛鞞水又東逕資中縣又逕漢安縣謂</hi>
<hi>之緜水自上諸縣咸以灌溉古語曰緜洛為没沃也元和志牛鞞水合内江水南去資陽縣二十步</hi>
<hi>多魚鱉亦出金寰宇記中江水自簡州經盤石縣又自十字口流入内江縣界水深百尺實羣川總</hi>
<hi>會之所舊志中江自簡州流入資陽縣界謂之雁江東南流七十里經縣東一里轉南合資溪孔子</hi>
<pb n="KR2k0009_SBCK_151-7b"/>
<hi>溪又七十里入資陽縣界為資江亦曰珠江東南曲流七十里至縣城西南轉東流十里至唐明渡</hi>
<hi>合都溪又四十里入内江縣界又五十里至縣西合玉帶溪轉東南八十里入富順内江縣志中江</hi>
<hi>自資縣東南經三堆山下折而東至縣東復折而南至椑木鎮又折而西至黄市市距三堆十五里</hi>
<hi>一水周環九十餘里而縣當其中故曰内江</hi>府河<hi>在仁夀縣西北一百里自成都府華陽縣</hi>
<hi>流入元和志大江在籍縣北三十五里即此寰宇記謂之導江今名府河自縣境合蘭溪又西南二</hi>
<hi>十里入眉州彭山縣界</hi>龍水<hi>在州南寰宇記在龍水縣西北龍龜溪之左屈曲如龍因名從</hi>
<hi>仁夀縣流入過縣至盤石縣入中江</hi>魚蛇水<hi>在仁夀縣西寰宇記在籍縣南三十五里從縣</hi>
<hi>界夷歌鄉來南入眉州青神縣界</hi>祿水<hi>在仁夀縣北元和志出貴平縣南五十步舊志在縣</hi>
<hi>北八十里下流合於蘭溪唐縣祿川以此得名</hi>婆支水<hi>在仁夀縣北元和志出縣北婆支山</hi>
<hi>去縣四十五里又寰宇記仁夀水在縣西十里東流合婆支水一作波支</hi>擁思茫水<hi>在井</hi>
<pb n="KR2k0009_SBCK_151-8a"/>
<hi>研縣南寰宇記在陵州南一百五十里從縣南界瀨下六池南流名擁思茫水湍流迅急不通舟船</hi>
<hi>西南入平羌界舊志即嘉定州泥溪之上流也</hi>大濛溪<hi>在州南寰宇記在盤石縣西二十里</hi>
<hi>溪内有石龍三遇旱祈之即雨今謂之都溪源出州西龍家壩東流二十里至唐明渡入資江</hi>孔<lb/>
　　子溪<hi>在資陽縣南二十里源出縣西南山溪東流合中江溪旁有鄉校祀孔子因名</hi>資溪<lb/>
<hi>在資陽縣西寰宇記從平泉縣流入合中江舊志在縣西二里源出簡州山澗東南流縈紆九曲至</hi>
<hi>縣城西轉南流三里入雁江</hi>玉帶溪<hi>在内江縣西南二里環抱縣學流合中江</hi>蟠溪<lb/>
<hi>在仁夀縣東源出飛泉山下流入蘭溪方輿勝覽在貴平縣北四十里唐末張鴻隱此</hi>蘭溪<lb/>
<hi>在仁夀縣北自簡州流入合府河俗名黄龍溪即赤水也華陽國志建安二十四年黄龍見武陽之</hi>
<hi>赤水明統志蘭溪水在縣北百里溪流合府河通名為赤水</hi>桂湖<hi>在内江縣城内西北與中</hi>
<hi>江通</hi>百枝池<hi>在州北唐志盤石縣七十里有百枝池周六十里貞觀六年將軍薛萬徹決使</hi>
<pb n="KR2k0009_SBCK_151-8b"/>
<hi>東流</hi>長堰池<hi>在内江縣東/南三十里</hi>嘉宴池<hi>在井研縣北五里井鑊諸山之水匯</hi>
<hi>流于此分為二支縈流縣北邑人多遊宴其上因名舊志縣無長川巨浸有堰百餘池塘四十餘皆</hi>
<hi>蓄諸山溪之水以溉田</hi>聖泉<hi>在仁夀縣南七里寰宇記其水碧色患瘡者洗之多愈投銀即</hi>
<hi>變成五色</hi>石臼泉<hi>在仁夀縣東北二里石臼/中寰宇記居人多汲此泉</hi>鹽井<hi>州境及諸</hi>
<hi>縣俱有元和志内江鹽井二十六所銀山鹽井一十一所又井研鹽井在井研縣南七里鎮及縣皆</hi>
<hi>取名焉又有思稜井井鑊井又貴平縣有平井鹽井在縣南七步寰宇記仁夀縣界舊有七井惟二</hi>
<hi>井現在營井在縣南二十五里蒲井在縣南四十里井研縣二十一井五井現在研井在州南一百</hi>
<hi>三十三里陵井在州南一百九里稜井在州南一百里律井在州南九十里田井在州南一百五十</hi>
<hi>一里又始建縣七井惟羅泉井現在又貴平縣有上平井在陵州東北九十三里通志今鹽井資州</hi>
<hi>上井二下井七十八資陽縣鹽井四内江縣上井下井二仁夀縣鹽井四井研縣上井四中井七下</hi>
<pb n="KR2k0009_SBCK_151-9a"/>
<hi>井二百二十六</hi>陵井<hi>在仁夀縣南元和志井本張道陵所開故以陵爲號晉太元中刺史毛璩</hi>
<hi>於東西兩山築城置主將防衛之後廢更開狼毒井即今之煮鹽井也居人承舊名猶曰陵井其實</hi>
<hi>非也今州城南臨井縱廣三十丈深八十餘丈益都鹽井甚多此井最大以大牛皮囊水引出之役</hi>
<hi>作甚苦寰宇記陵井厯代煎水爲鹽偽蜀井塞宋乾道三年重開</hi>
　︹古蹟︺資中故城<hi>在今資陽縣漢置屬犍爲郡後周置資陽縣元和志縣東南至資州一百</hi>
<hi>二十里本漢資中縣也李雄據蜀縣荒廢後魏廢帝二年始通巴蜀開拓資中周明帝於資中縣置</hi>
<hi>資陽縣因資水爲名寰宇記後周武成二年於漢資中故城置資陽縣校勘按資陽圖經云漢資</hi>
<hi>中城在縣北臨中江水今瓌無餘址</hi>仁夀故城<hi>在今仁夀縣東西魏置普寕縣爲陵州治</hi>
<hi>隋改名元和志州西至眉州七十里東北至簡州一百八十里西南至嘉定一百九十里東北至資</hi>
<hi>州二百三十五里本漢武陽縣之東境晉大元中益州刺史毛璩置西城戍以防鹽井後魏定蜀於</hi>
<pb n="KR2k0009_SBCK_151-9b"/>
<hi>此置普寕縣屬懐仁郡周閔帝元年又於此置陵州因陵井為名城南北二面懸崖斗絶四面軒敞</hi>
<hi>寰宇記故城在縣東二里唐貞觀元年徙於城西按隋志云西魏置陵州而周本紀元和志皆作</hi>
<hi>閔帝元年置不同又隋志云西魏改縣曰普寕元和志作置舊唐志云改戍為縣作置是</hi>銀山<lb/>
　　廢縣<hi>在州東元和志縣西北至資州四十八里本漢資中縣地隋為内江縣地義寕二年分置</hi>
<hi>銀山縣因縣界銀山為名寰宇記在州東南三十八里乾德五年併入盤石縣名勝志廢縣在資縣</hi>
<hi>東四十里今銀山鎮是其處</hi>龍水廢縣<hi>在州西南元和志縣東至資州百二十里本漢</hi>
<hi>資中縣地隋義寕二年招慰夷獠於此分置龍水縣以縣西北有溪曲曲繞城如龍因以為名宋志</hi>
<hi>宣和二年改龍水為資川後復故淳祐三年廢舊志今為龍水鄉在城西南八十里</hi>月山廢<lb/>
　　縣<hi>在州西隋義寕二年置唐屬資州宋乾德五年省入盤石元和志縣東至資州五十里内江水</hi>
<hi>在縣南一里</hi>盤石廢縣<hi>在州城北後周置隋為資陽郡治唐為資州治元省後徙今治</hi>
<pb n="KR2k0009_SBCK_151-10a"/>
<hi>元和志資州西北至簡州二百二十里正州微東至普州一百七十里正東至昌州二百六十里寰</hi>
<hi>宇記後周保定五年置盤石縣隋開皇七年自資陽移州於此舊志故城在資陽北三里按元和</hi>
<hi>志既以資陽即漢資中復謂後周於漢資中故城置盤石縣舊唐志寰宇記從之皆誤</hi>丹山<lb/>
　　廢縣<hi>在資陽縣東北唐貞觀四年置屬資州六年省入内江七年復置宋乾德五年省入盤石</hi>
<hi>元和志縣南至資州一百三十里取界内崇丹山為名</hi>清谿廢縣<hi>在内江縣東北本漢</hi>
<hi>資中縣地隋大業十二年分置牛鞞縣唐屬資州天寶元年改曰清谿宋乾德五年廢入内江元和</hi>
<hi>志縣西至資州東北一百三十里舊志在内江縣東北八十里</hi>蒲亭廢縣<hi>在仁夀縣南十</hi>
<hi>五里隋書地理志西魏置蒲亭縣大業初併入仁夀</hi>廢籍縣<hi>在仁夀縣西北後周置隋大業</hi>
<hi>二年廢入貴平縣唐永徽四年復置屬仙井監宋熙寕五年省入廣都乾道六年復置屬仙井監元</hi>
<hi>廢元和志縣東南至陵州一百里本漢武陽縣地周閔帝於此置籍縣因蜀先主籍田地為名按</hi>
<pb n="KR2k0009_SBCK_151-10b"/>
<hi>舊唐志謂縣本梁席郡一名漢陽戍寰宇記云梁天監中立席郡隋廢郡為縣始曰席後訛為籍與</hi>
<hi>元和志不同</hi>貴平廢縣<hi>在仁夀縣東北西魏置縣在今簡州界唐開元十四年移治祿</hi>
<hi>川即此宋熙寕五年省入廣都乾道六年復置屬仙井監元廢元和志縣西南至陵州六十七里本</hi>
<hi>漢廣都縣之東南地明統志廢縣在仁夀縣東北六十里舊志唐徙貴平東北去舊城七十里</hi>始<lb/>
　　建廢縣<hi>在井研縣東北隋書地理志隆山郡始建縣開皇十一年置元和志縣北至陵州五</hi>
<hi>十五里本漢武陽縣地開皇十一年於今縣立始建鎮大業五年改鎮為縣聖厯二年移於仁夀縣</hi>
<hi>界其舊縣復置始建鎮舊唐書地理志縣舊治擁思茫水聖厯二年移治榮祉山宋史地理志咸平</hi>
<hi>四年廢始建縣舊志在縣北四十里</hi>内江舊縣<hi>在今内江縣西二里寰宇記周天和二年</hi>
<hi>於中江水濱置漢安戍其年改為中江縣隋避諱改中為内開皇二年徙於漢安故城即今縣也</hi>
<hi>按後漢所置漢安縣在今瀘州江安縣東大江之南元和志謂内江即後漢漢安縣水經注亦有牛</hi>
<pb n="KR2k0009_SBCK_151-11a"/>
<hi>鞞水逕漢安之文疑後周之前己嘗僑置漢安縣但非後漢故縣耳今不可考</hi>廢羅泉井<lb/>
　　鹽課司<hi>在州西一百一十里今州判駐此又内江縣西南二十里有黄市井鹽課司仁夀縣</hi>
<hi>西南半里有仙泉井鹽課司皆乆裁</hi>井研故鎮<hi>今井研縣治隋置縣元和志縣北至陵州</hi>
<hi>一百十五里本漢武陽縣地大業元年因井研鎮立縣取鎮為名舊唐書地理志井研縣東晉置西</hi>
<hi>江陽郡魏置蒲亭縣隋改為井研武徳四年自擁思茫水移治今所按擁思茫水在今縣南蒲亭</hi>
<hi>故縣在今縣北仁夀界當是東晉江陽及隋井研縣其治皆在今縣南唐始移而北為故蒲亭縣界</hi>
<hi>耳且隋志廢蒲亭縣入仁夀未嘗改蒲亭為井研也劉朐之説尚未詳悉</hi>趙逵宅<hi>在州南六</hi>
<hi>十里</hi>董鈞宅<hi>在資陽縣/延夀寺後</hi>王襃宅<hi>在資陽縣西駟馬里寰宇記滌硯池見在</hi>
　　樂道園<hi>在仁夀縣治東鳳門外二里方輿勝覽内有石笋一何㮚讀書處</hi>台星樓<lb/>
<hi>在資州輿地紀勝即州東城門樓趙雄建黄裳為記</hi>企仙閣<hi>在州治北方輿勝覽憑高視下</hi>
<pb n="KR2k0009_SBCK_151-11b"/>
<pb n="KR2k0009_SBCK_151-11b"/>
<hi>縣界明置巡司今裁</hi>羅泉井<hi>在州西一百二十里/本朝雍正七年置州判駐此</hi>珠江<lb/>
　　驛<hi>在州東一里</hi>南津驛<hi>在資陽縣/東三十里</hi>安仁驛<hi>在内江縣南十里</hi>
　︹津梁︺武陵橋<hi>在州南一里</hi>金帶橋<hi>在州西北四十五里接資陽縣界</hi>鳳凰<lb/>
　　橋<hi>在資陽縣東二里</hi>資谿橋<hi>在資陽縣/西二里</hi>龍門橋<hi>在井研縣南十五里</hi>
　　唐明渡<hi>在州東十里相傳唐明皇幸蜀憩此故名</hi>
　︹隄堰︺蒙谿堰<hi>在州西州境又有鴛鴦等六十一堰分引珠江下流以溉田</hi>水谿溝<lb/>
　　堰<hi>在資陽縣東縣境共有二十六堰</hi>漢陽堰<hi>在仁夀縣北唐書地理志籍縣東五里有</hi>
<hi>漢陽堰武德初引漢水溉田二百頃後廢文明元年縣令陳充復置縣境又有方家壩草狹溝鴛鴦</hi>
<hi>池太平橋等十三堰</hi>石溪堰<hi>在井研縣南其源自金星山下入五通厰合大江</hi>
　︹陵墓︺︹漢︺王襃墓<hi>在資陽縣元和志在縣西北十五里寰宇記在縣北二十里前有石碣高</hi>
<pb n="KR2k0009_SBCK_151-12a"/>
<hi>一丈字已磨滅</hi>董鈞墓<hi>在資陽縣/北二十里</hi>牢固冢<hi>在仁夀縣東南六十里寰宇記</hi>
<hi>高一丈五尺十道志云昔蒯參至孝葬母於此修墳牢固因名</hi>︹唐︺吳道子墓<hi>在資陽縣</hi>
<hi>三十里李家溝</hi>范崇凱墓<hi>在内江縣西/華萼山後</hi>︹宋︺趙雄墓<hi>在州西十五里</hi>
<hi>官墳灘</hi>趙逵墓<hi>在州西/五十里</hi>楊恕墓<hi>在内江縣/西安養鄉</hi>何㮚墓<hi>在仁</hi>
<hi>夀縣西十五里天池山</hi>虞允文墓<hi>在仁夀縣西三十里玉山鄉塔山</hi>程壬孫<lb/>
　　墓<hi>在仁夀縣北金華山</hi>范雍墓<hi>在仁夀縣/北一里</hi>陳咸墓<hi>在仁夀縣北五里</hi>
　　牟忻墓<hi>在井研縣金紫山下</hi>︹明︺周冕墓<hi>在州西/十里</hi>趙貞吉墓<hi>在内</hi>
<hi>江縣西三堆山下</hi>
　︹祠廟︺萇宏祠<hi>在州治北</hi>健兒廟<hi>在仁夀縣南寰宇記健兒拒公孫述死呉漢表為立</hi>
<hi>祠</hi>翳嘶神廟<hi>在仁夀縣城南隅方輿勝覽在翳嘶山上相傳神即已郡太守嚴顔</hi>唱<lb/>
<pb n="KR2k0009_SBCK_151-12b"/>
　　車廟<hi>在仁夀縣東北寰宇記在貴平縣南九里唱車山上祀漢巴郡守朱長</hi>
　︹寺觀︺永慶寺<hi>在州城中重龍山上</hi>東林寺<hi>社内江縣東宋紹興中建又有西林寺在</hi>
<hi>縣北一里宋咸淳中建</hi>超覺寺<hi>在仁夀縣東南/飛泉山下唐建</hi>顯忠寺<hi>在仁夀縣</hi>
<hi>西宋僕射何㮚墓在焉明嘉靖中建</hi>
　︹名宦︺︹隋︺衞文昇<hi>洛陽人仁夀初山獠作亂出為資州刺史以鎮撫之既到官單騎造其營</hi>
<hi>謂羣獠曰我是刺史銜天子詔安集汝等勿驚懼也諸賊莫敢動於是說以利害渠帥感悅解兵而</hi>
<hi>去前後歸附者十餘萬口高祖大悦賜縑二千匹煬帝徴為衞尉卿羣獠攀戀數百里揮涕而别</hi>
　　︹唐︺韋維<hi>萬年人為内江令教民耕桑縣為刻頌</hi>︹宋︺張旦<hi>趙州人淳化時知陵州時</hi>
<hi>李順黨數萬來攻州兵不滿三百舊不設城塹旦修完戰具置鹿角砦驅市人進戰大破之詔書襃</hi>
<hi>美</hi>樂史<hi>宜黄人太宗時知陵州有善政</hi>葛宫<hi>江陰人真宗時知資州以惠政聞</hi>師<lb/>
<pb n="KR2k0009_SBCK_151-13a"/>
　　頏<hi>内黄人真宗時知資州以簡靜爲治蜀人便之</hi>明鎬<hi>安邱人仁宗時知陵州楚應幾以贓</hi>
<hi>敗或告以先期奏之鎬曰獲罪則已安可欺朝廷耶卒坐失察降爲州同</hi>楊佐<hi>宣州人仁宗時</hi>
<hi>爲陵州推官有鹽井深五十丈皆石也底用柏木爲幹上出井口垂綆而下方能及水嵗久幹敗欲</hi>
<hi>易之而陰氣騰上入者輒死佐教工人以水盤貯水穴竅灑之如雨滴然謂之雨盤如是累月井幹</hi>
<hi>一新利復如舊</hi>楊師錫<hi>紹興中知資州時置力耕田募民就耕以廣官莊師錫言有司奉行</hi>
<hi>失當田畝不分腴瘠市民丈尺隙地亦充税產於是降詔害民者與追正</hi>姚仲孫<hi>商水人爲</hi>
<hi>資州推官按富順監疑獄全活數十人資州更二守皆惛老事多決於仲孫</hi>︹元︺劉湛<hi>江西</hi>
<hi>人爲仁夀教官明玉珍入蜀棄官隱瀘州</hi>︹明︺李充簡<hi>融縣人嘉靖中爲内江知縣有廉聲</hi>
<hi>嵗旱歩禱令兒童歌曰旱既太甚治非其人願禍其身勿病其民三日果大雨</hi>劉三䇿<hi>鄱陽</hi>
<hi>人崇禎末知仁夀縣流賊寇蜀誓死守城每對士民曰事迫矣我惟有不動心三字力竭域陷死之</hi>
<pb n="KR2k0009_SBCK_151-13b"/>
<hi>贈尚寶司丞十一年/本朝乾隆四/賜諡烈愍</hi>顧繩貽<hi>長洲人崇禎庚午舉人獻</hi>
<hi>賊猖獗西川失守或來説降繩貽厲聲叱之馳馬至學宫從容禮拜自縊本朝乾隆四十一年</hi>
<hi>賜諡節愍</hi>程化春<hi>貴陽人知仁夀縣崇禎末流賊陷/城正衣冠向闕再拜自縊本朝</hi>
<hi>乾隆四十一年賜諡節愍</hi>唐鳳翥<hi>宿松人知仁夀縣以慈得民崇禎末禦賊力戰</hi>
<hi>陣亡一年/本朝乾隆四十/賜諡節愍</hi>賀應選<hi>丹陽人知資陽縣崇禎末獻賊陷城</hi>
<hi>罵賊死闔門十七人皆遇害本朝/乾隆四十一年賜諡節愍</hi>
　︹本朝︺習全史<hi>同官人順治十八年知内江縣當兵燹之餘築城垣繕祠廟綏輯流播殫心撫</hi>
<hi>字者七年士民懷之</hi>葉新<hi>金華人雍正七年知仁夀縣民故多訟下車匝月案無滯牘治聲翕</hi>
<hi>然</hi>宋祐<hi>無為人雍正九年知内江縣性廉潔愛民造士有政簡刑清之頌</hi>劉熾<hi>韓城</hi>
<hi>人乾隆五年知資陽縣廉明仁恕建書院捐廉以給修脯利民之事多所修舉</hi>鄭章武<hi>易水</hi>
<pb n="KR2k0009_SBCK_151-14a"/>
<hi>人乾隆二十二年知資陽縣勤於政治胥吏奉法士民懷德</hi>許椿<hi>浙江人辛酉舉人知内江</hi>
<hi>縣博學有斷才乾隆三十八年從軍金川賊遮於路不屈死賜祭葬卹廕如例</hi>
　︹人物︺︹漢︺王襃<hi>資中人宣帝時益州刺史王襄聞襃有俊材使作中和樂職宣布詩轉而上聞</hi>
<hi>刺史因奏襃有軼材帝乃徵襃詔為聖主得賢臣頌令與張子僑等並待詔擢襃諌大夫又詔襃等</hi>
<hi>侍太子宫朝夕誦讀竒文及所自造作太子喜襃所為甘泉及洞簫頌令宫人左右誦讀之後方士</hi>
<hi>言益州有金馬碧雞之寶可祭祀致也使襃往祀焉襃道病死上憫惜之</hi>王延世<hi>資中人成</hi>
<hi>帝初河決館陶及東郡泛濫兖豫凡灌四郡三十二縣遣延世為河隄使者使塞以竹落長四丈大</hi>
<hi>九圍盛以小石以兩船夾載而下之三十六日河隄成上嘉延世長於計策功費約省用力日寡以</hi>
<hi>為光祿大夫賜爵關内侯改建始五年曰河平後二嵗河復決平原復遣延世治之六月廼成再賜</hi>
<hi>黄金千斤</hi>董鈞<hi>資中人元始中舉明經為廩犧令建武中舉孝廉博通古今數言致事永平中</hi>
<pb n="KR2k0009_SBCK_151-14b"/>
<hi>為博士時草創五郊祭祀及宗廟禮樂多釣所參議當時稱為通儒累遷五官中郎將常教授門主</hi>
<hi>百餘人</hi>趙旂<hi>資中人初臨甘陵宏農郡甚善治民徵尚書遷司隸校尉時梁冀子弟放恣旂</hi>
<hi>以法繩之不敢為非京師肅清桴鼔不鳴</hi>︹三國︺︹漢︺王嗣<hi>資中人延世之後舉孝廉為汶</hi>
<hi>山太守加安逺將軍綏集羌戎咸悉歸服雖素桀惡者皆來首降境以安靜大將軍姜維每出北征</hi>
<hi>輒出馬牛羊氈眊及義榖以助軍糧遷嗣鎮軍仍領郡後從維北征為流矢所傷卒羌戎㑹葬贈送</hi>
<hi>數千人號呼涕泣後見嗣子及孫皆如骨肉或結兄弟恩至於此</hi>︹唐︺李鼎祚<hi>資州人官</hi>
<hi>著作郎祕閣學士常集子夏孟喜至孔穎達三十餘家為周易集解十七卷以經術稱于時州舊有</hi>
<hi>鼎祚讀書臺</hi>趙光寓黄昇<hi>俱資陽人皆事親居喪以至行著</hi>︹宋︺孫光憲<lb/>
<hi>貴平人少好學游荆渚為高從誨從事後歸太祖累官檢校祕書監光憲勤學聚書或自抄寫校讐</hi>
<hi>自號葆光子所著有荆臺集鞏湖編玩筆傭集橘齋集北夢瑣言𧖟書</hi>黄德輿<hi>資州人祥</hi>
<pb n="KR2k0009_SBCK_151-15a"/>
<hi>符初葬父母負土成墳甘泉湧其側降詔旌表</hi>龍昌期<hi>籍縣人祥符中注易詩書論語孝經</hi>
<hi>陰符道德篇韓琦使蜀奏授國子四門助教慶厯中文彦博奏授校書郎府學講説後以明鎬薦任</hi>
<hi>太子洗馬致仕</hi>支漸<hi>資陽人年十七持母喪既葬廬墓側負土成墳蓬首垢面三時號泣哀毁</hi>
<hi>瘠甚白蛇貍兎擾其旁白雀白烏日集於壠木五色雀至萬餘囘翔悲鳴若助哀者鄉人句文鼎自</hi>
<hi>娶婦即與父母離居覩漸至行深自悔責號慟而歸孝養盡志鄉閭觀感而化者甚衆</hi>陳祐<lb/>
<hi>仙井監人元符末拜右正言上疏徽宗言紹聖人材比肩於朝攻擊元祐之人是朝廷之上公然立</hi>
<hi>黨也遷右司諌言林希慢上不敬又論章惇蔡京蔡忭郝隨鄧洵武忤㫖出判滁州後入元祐黨籍</hi>
<hi>編管澧州</hi>韓駒<hi>仙井監人政和初以獻頌補假將仕郎除秘書省正字遷制作郎校正御前文</hi>
<hi>籍言國家祠祭樂章詞多牴牾於是召三館士分撰親祠明堂圜壇方澤等樂曲五十餘章多駒所</hi>
<hi>作宣和中遷中書舍人兼直學士院制詞簡重為時所推㝷補外紹興中卒於撫州</hi>何㮚<hi>仙井</hi>
<pb n="KR2k0009_SBCK_151-15b"/>
<hi>監人與兄棠弟榘俱有文名號為三鳳㮚登政和進士累官御史中丞論王黼姦邪專横十五罪出</hi>
<hi>知秦州欽宗立復召進尚書右丞中書侍郎時朝議割三鎮以緩金師㮚力言其不可㮚解政事以</hi>
<hi>資政殿大學士領開封府金兵復至城下拜㮚尚書右僕射兼中書侍郎請以康王充天下兵馬大</hi>
<hi>元帥從之後從欽宗幸金營遂留不遣仰天大慟不食而死高宗時贈大學士官其家七人</hi>郭<lb/>
　　贊<hi>内江人元符末應詔上書慷慨言天下事不報後為汝陽縣丞建炎二年金人陷蔡州守臣乗</hi>
<hi>間而逃獨贊朝服詬叱不肯降遂見殺</hi>喻汝礪<hi>仁夀人第進士有氣節工詩文靖康中為</hi>
<hi>祠部員外郎不附割三鎮之議金人議立僑楚汝礪捫其滕曰不能為賊臣屈遂挂冠去因號捫膝</hi>
<hi>先生有捫膝集</hi>李舜臣<hi>井研人紹興末張浚視師江淮舜臣應詔上書言乘輿不出無以定</hi>
<hi>大計宜從幸武昌又言江東六朝皆嘗取勝北方但不肯乘機以爭天下宜為今日殷鑒因著江東</hi>
<hi>勝鑒十篇上之累官宗正寺主簿舜臣邃於易著本傳三十篇朱子晚嵗每為學者稱之又有羣經</hi>
<pb n="KR2k0009_SBCK_151-16a"/>
<hi>義書小傳及文集三十卷</hi>趙逵<hi>資州人紹興二十二年對䇿擢第一秦檜不悅即罷知舉王曮</hi>
<hi>授逵簽書劒南東川帝兩問檜趙逵安在乃除祕書郎既就職未嘗私謁檜檜欲以賄致又不答於</hi>
<hi>是檜愈怒欲擠之未及而檜死帝乃遷逵著作佐郎引見上殿帝迎謂之曰卿知乎始終皆朕自擢</hi>
<hi>秦檜日薦士未嘗一語及卿以此知卿不附權貴真天子門生也詔充普安郡王府教授逵奏言路</hi>
<hi>不通乞賜開納帝嘉納之俄除中書舍人先是逵嘗薦杜莘老唐文若孫道夫皆蜀名士至是奉詔</hi>
<hi>舉士又以馮方劉儀鳳李石郯次雲應詔後皆為名臣逵嘗謂司馬公不近非色不取非財吾雖不</hi>
<hi>肖庶幾慕之帝謂逵文章似蘇軾稱為小東坡有棲雲集三十卷</hi>虞允文<hi>仁夀人六嵗誦</hi>
<hi>九經七嵗能屬文丁母憂哀毁骨立既葬朝夕哭墓側有枯桑兩烏來巢登紹興進士通判彭州權</hi>
<hi>知渠州趙逵首薦允文召對極論四川財賦科納之弊上嘉納之累遷禮部郎官上疏言金必敗盟</hi>
<hi>願預思備禦未幾金兵至佐樞臣葉義問督江淮軍犒師采石適新帥李顯忠未至敵騎充斥允文</hi>
<pb n="KR2k0009_SBCK_151-16b"/>
<hi>立招諸將勉以忠義敵疑援兵至始遁允文䇿敵必復來夜半部分諸將因其來夾擊之捷聞召入</hi>
<hi>對上慰籍嘉歎曰虞允文公忠出天性朕之裴度也充川陜宣諭使至蜀與大將吳璘議經畧中原</hi>
<hi>紹興三十二年知䕫州百務整肅孝宗時宣撫四川閲實諸軍第其壯怯汰兵凡萬人減緡錢四百</hi>
<hi>萬修荒政凡六十五事捐宣撫司錢三十萬增給軍米立户馬七條修守禦之具累拜右僕射中書</hi>
<hi>門下平章事封雍國公允文多薦知名士及為相籍人才為三等號材官錄胡銓以臺評去奏留之</hi>
<hi>經筵又薦朱熹云不在程頤下尋授特進左丞相御史蕭之敏劾允文允文力請外除四川宣撫使</hi>
<hi>淳熙元年薨贈太傅賜諡忠肅允文磊落有大志以文學致身臺閣出入將相二十年忠勤無二子</hi>
<hi>三人公亮公著杭孫孫八人剛簡易簡最知名剛簡終利州路提點刑獄易簡嘗知富順監有治績</hi>
　　趙雄<hi>資州人隆興元年省試第一虞允文薦於朝乾道初召見便殿孝宗大竒之手詔除正字</hi>
<hi>進見極論恢復孝宗大喜累除中書舍人時金將起河南之役議盡以諸陵梓宫來歸上令雄出使</hi>
<pb n="KR2k0009_SBCK_151-17a"/>
<hi>止奉遷陵寢及正受書儀雄見金主爭辨數四辭益力卒得請乃已淳熙初累拜右丞相紹興帥張</hi>
<hi>津獻羨餘四十萬緡雄乞下紹興以其錢為民代輸和買身丁折帛錢之半以見聖主之德乞外出</hi>
<hi>知江陵府光宗受禪召雄雄上萬言書陳修身齊家以正朝廷之道言甚剴切紹熙中卒贈少師諡</hi>
<hi>文定</hi>陳咸<hi>仁夀人淳熙進士調内江縣尉吏受賄賦民不均咸為均其賦知資州值久旱請於</hi>
<hi>帥臣發粟以賑咸厯官於蜀所至有政績累遷利州路轉運判官吳曦叛咸不受偽命自髠其髮㬢</hi>
<hi>平安丙等奏咸總蜀賦兵政財計合為一家咸晝夜精勤調度有方軍儲以給召為司農少卿卒賜</hi>
<hi>諡勤節</hi>李性傳<hi>舜臣子嘉定中登進士進對言有崇尚道學之名未遇其實帝曰實者何</hi>
<hi>在對曰在陛下格物致知以為出治之本累官吏部尚書淳祐中拜參知政事同知樞密院事致仕</hi>
<hi>卒贈少保</hi>李道傳<hi>性傳弟讀河南程氏書至忘寢食慶元初登進士為蓬州教授吳曦反道</hi>
<hi>傳痛憤遺書安撫使楊輔論其必敗曦黨以曦意脅道傳道傳以義折之竟棄官歸曦平累遷祕書</hi>
<pb n="KR2k0009_SBCK_151-17b"/>
<hi>郎著作佐郎上書乞下明詔崇尚正學取朱熹論語孟子集註中庸章句或問四書頒之太學仍請</hi>
<hi>以周惇頤邵雍程顥程頤張載五人從祀孔子廟廷時宰相有不樂道學者以語侵道傳道傳不為</hi>
<hi>動厯兵部侍郎出知果州卒諡文節道傳篤於踐履氣節卓然嘗以疾謁告真德秀造焉卧榻屏間</hi>
<hi>大書喚起截斷四字其用功慎獨如此三子達可當可獻可</hi>李心傳<hi>道傳弟慶元初下第</hi>
<hi>絶意不復應舉閉户著書晩因雀與之許奕魏了翁等薦為史館校勘修中興四朝帝紀踵修十三</hi>
<hi>朝會要後遷工部侍郎言致旱之由願修六事以囘天意理宗從之後以言事奉祠卒心傳有史才</hi>
<hi>通故實所著有高宗繫年錄學易編誦詩訓春秋考禮辨讀史考朝野雜記道命錄西陲泰定錄辨</hi>
<hi>南遷錄詩文一百卷</hi>牟子才<hi>井研人少從其父客陳咸咸張樂大宴子才閉户讀書若不聞</hi>
<hi>見者咸異之學於魏了翁楊子謨虞剛簡及李方子嘉定中對䇿詆丞相史彌逺為史館校閲言大</hi>
<hi>臣不公不和六事次陳備邊三䇿理宗諭宰相曰人才如此可峻擢之為史嵩之所抑通判吉州遷</hi>
<pb n="KR2k0009_SBCK_151-18a"/>
<hi>太常博士又請為濟王立後以囘天意子才隨事奏陳舉朝誦其奏疏皆曰有德之言也俄兼直舍</hi>
<hi>人院賈似道海州之捷子才草奬諭詔第述軍容之盛不言其功似道不樂又言首蜀尾吳幾二萬</hi>
<hi>里今兩淮惟賈似道荆楚惟李曽伯二人宜别立制置且於漣楚光黄均房諸要害郡或築城或增</hi>
<hi>戍似道怒出知太平州又知温州召入度宗時以資政殿學士致仕子才事親孝所薦士後為忠義</hi>
<hi>任吉州文天祥以童子見即期以逺大家無餘資賣金帶乃克葬所著有存齋集子巘官大理寺少</hi>
<hi>卿</hi>鄧若水<hi>井研人博通經史為文章有氣骨吳曦叛若水仗劒徒步如武興欲手刃之中</hi>
<hi>道聞曦死乃止登嘉定十三年進士時史彌逺柄國久若水對䇿極論其姦請罷之考官置之下等</hi>
<hi>䇿語播行士爭誦之理宗即位應詔上封事復劾彌逺陰害濟王挾恩陵上乞并其黨數人悉除之</hi>
<hi>制置使不敢以聞却還之嘉熙間召為太學博士當對草奏數千言將上之丞相喬行簡知之亟奏</hi>
<hi>補外若水遂不復仕隱大湖之洞庭山後歸蜀</hi>陳寅<hi>咸之子紹定初知西和州元兵入境寅誓</hi>
<pb n="KR2k0009_SBCK_151-18b"/>
<hi>與民共守北兵十萬攻城東南門寅自執旗鼓激厲將士迎敵矢石如雨師退詰旦復來寅帥忠義</hi>
<hi>民兵與敢死士力戰退之制置司以寅功徧告列郡北兵伐木為攻具增兵圍州城寅晝夜死戰乆</hi>
<hi>之援兵不至城遂陷妻及二子子婦飲藥死寅斂而焚之乃朝服望闕再拜伏劒死事聞贈賜立廟</hi>
<hi>加贈華文閣待制諡襄節</hi>黄申<hi>井研人開慶進士授德安尉攝主簿兼提點江西刑獄司簽廳</hi>
<hi>獄事多所辨明丞相江萬里提刑黄震交薦之調樂安丞申為政廉謹有治聲以恩升從事郎蒙古</hi>
<hi>兵拔撫州下諸縣索降狀樂安令率其僚聯署以上申初聞變悉遣家人逺避獨抗不往佯狂隱巴</hi>
<hi>山中</hi>︹元︺黄澤<hi>資州人生有異質慨然以明經學道為志好為苦思屢以成疾疾止復思久之</hi>
<hi>如有所見作顔淵仰高鑽堅論嘗夢見孔子以為適然最後乃夢見孔子手授所較六經字畫如新</hi>
<hi>由是深有感發始悟所解經多徇舊説為非是乃作思古吟十章大德中授江州景星書院山長秩</hi>
<hi>滿即歸閉門授徒以養親嵗祲家人採木實草根以度朝夕澤晏然年八十卒所著有易春秋解三</hi>
<pb n="KR2k0009_SBCK_151-19a"/>
<hi>禮祭祀述畧</hi>虞集<hi>仁夀人編修汲之子性孝友博學累遷奎章閣學士日取經史中切於天</hi>
<hi>德王道者陳進經筵凡顧問隨事規諫論薦人材必先器識一時大典冊咸出其手著有道園學古</hi>
<hi>錄卒諡文靖弟槃亦有文名</hi>︹明︺李蕃<hi>内江人永樂舉人博涉羣書授漢中訓導不就洪熙</hi>
<hi>改元上端本十六䇿宣宗即位擢兵科給事中巡視沿邊城堡還言關堡空虚請城獨石等處清軍</hi>
<hi>河南獻安養軍民十餘事所著有奏議詩文十餘卷</hi>吳儼<hi>内江人性耿介以明經貢太學嘗督</hi>
<hi>賦河南清理戎伍查印綬監勘合人咸稱之永樂間升工部員外郎</hi>宋有文<hi>資陽人天順間</hi>
<hi>官巡按激濁揚清發姦摘伏不事鈎距翕然稱神明厯官甘肅巡撫</hi>劉元<hi>仁夀人天順庚辰進</hi>
<hi>士任布政使廉靜寡欲以節儉為羣僚先</hi>鄧本端<hi>資縣人天順進士拜監察御史剛直有文</hi>
<hi>武材成化間劉千斤等據荆襄叛本端討平之又平陜西賊土達等升陜西按察副使</hi>汪藻<lb/>
<hi>内江人成化進士由翰林厯參政首劾汪直王越開邊釁立西厰章上罷厰朝宁肅然</hi>李裕<lb/>
<pb n="KR2k0009_SBCK_151-19b"/>
　　中<hi>資陽人授湖廣荆州推官涖政廉明豪强斂跡厯雲南副使擒剿夷寇邊徼晏然</hi>李芳<lb/>
<hi>資陽人拜監察御史論劾無所避按貴州會訃河等寨苗民叛一鼓平之撫其脅從諸苗化服</hi>蕭<lb/>
　　翀<hi>内江人由成化進士總督兩廣軍務厯官四朝聲望赫奕居家儉素鄉閭重之</hi>李充嗣<lb/>
<hi>蕃之孫成化進士任岳州通判正德時厯江西僉事討華林賊有功為雲南按察使舉治行卓異巡</hi>
<hi>撫河南應天皆有聲進秩工部尚書修蘇松水利閲六月訖工尋改南京兵部尚書充嗣好學有器</hi>
<hi>局居官以嚴辨稱祿入輒散之親故而身布袍蔬食不厭卒贈太子太保諡康和</hi>馬炳然<lb/>
<hi>内江人成化辛丑進士由嘉魚令巡按貴州才明懋著升至總督為流賊所執挾刃迫作書退軍不</hi>
<hi>從遇害妻女俱赴水死贈右都御史諡毅愍弟自然由進士任貴州右參政剛毅不撓</hi>王一<lb/>
　　言<hi>内江人宏治間任臨安兵備凡城池軍旅糧餉之事井井有條軍民利病悉興除之</hi>鄭裕<lb/>
<hi>内江人宏治壬戌進士任户科給事中武宗朝直言動聽甚有建白著有奏議稿金陵集小峩眉集</hi>
<pb n="KR2k0009_SBCK_151-20a"/>
　　張元電<hi>資陽人任御史彈劾無所避忤閹瑾改刑部主事後知處州黄巖賊起諭以禍福賊</hi>
<hi>即遁去郡人感而祀之</hi>劉端<hi>内江人宏治進士授檢討以火炎疏陳時事甚切闕里廟成請</hi>
<hi>更定先師封諡武宗立疏陳端本九事請召章懋王鏊林俊雍泰等由是諸臣多獲進用既劉瑾肆</hi>
<hi>虐即謝病瑾榜鍴為奸黨除其名瑾誅以副使督學浙江正身率物士風大振嘉靖時厯南京禮部</hi>
<hi>右侍郎因災異偕同官條十六事大禮議起復偕九卿合疏力爭卒贈尚書隆慶初諡文肅</hi>高<lb/>
　　公韶<hi>内江人宏治進士授撫州推官正德中為御史按河東劾總兵官郭勛罪托音華入寇又</hi>
<hi>劾總兵官陳鏸罪鏸坐免官巳劾尚書王瓊險愎誤邊計為瓊所搆謫富民典史世宗立召復官厯</hi>
<hi>官户部右侍郎托音/華舊作朶顔花今改正</hi>梅友松<hi>内江人厯升延綏巡撫嚴守備勤訓</hi>
<hi>練諸番懾服總督三邊上十二事皆報聞</hi>鄧繼曾<hi>資縣人正德進士世宗即位以乆雨進讜</hi>
<hi>言擢兵科給事中劾宦官䆄權忤㫖下獄謫金壇縣丞厯遷至徽州知府卒</hi>余才<hi>内江人正</hi>
<pb n="KR2k0009_SBCK_151-20b"/>
<hi>德進士官至光祿寺少卿執守堅定以議大禮死於杖隆慶初贈太常少卿</hi>楊祐<hi>内江人嘉</hi>
<hi>靖乙未進士授行人奉使藩封請謝絶宴餞轉工部員外郎議省公費出榷杭税盡除夙弊</hi>劉<lb/>
　　養直<hi>内江人嘉靖戊戌進士任刑科給事中能直言都城增築羅城更建九廟大司農告乏養</hi>
<hi>直獨上封事省費數十萬嚴嵩初相與同官連疏論列銜之後升稽<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>司主事以識拔才賢為務厯</hi>
<hi>官至户部侍郎</hi>陰武卿<hi>内江人嘉靖進士以刑部曹郎為關中提學冰鑑照人分守江右盜</hi>
<hi>藪一空著有月溪文集</hi>何起鳴<hi>内江人嘉靖己未進士厯官工部尚書初以盩厔令徵入</hi>
<hi>禮垣掌科事請蠲逋賦帶徴者以萬計奉使入蜀請改南江茶減川西溢額桑梓賴之屢疏乞歸至</hi>
<hi>家二親望於門下車入謁里人以為榮父祥以理學崇祀</hi>趙貞吉<hi>内江人嘉靖進士授編修</hi>
<hi>時方士進用貞吉請求真儒以贊大業為司業以知本率性之學教士諳達薄都城貞吉廷議合上</hi>
<hi>㫖擢左諭德監察御史奉㫖宣諭諸軍會嚴嵩以事中之廷杖謫官後累遷至户部侍郎復忤嵩奪</hi>
<pb n="KR2k0009_SBCK_151-21a"/>
<hi>職隆慶初起官厯禮部尚書文淵閣大學士尋與高拱不協乞休歸卒贈少保諡文肅諳達舊作</hi>
<hi>俺答今改正</hi>晏鋭<hi>内江人以吏員授高郵衛經厯嘉靖丙辰倭冦揚州鋭部兵戰於東水關</hi>
<hi>被執不屈死</hi>周冕<hi>資縣人嘉靖進士擢御史重建太廟成帝將遣官代祭冕上章爭之帝大</hi>
<hi>怒下獄終以其言直釋還職疏請東宫講學以端國本謫雲南通海典史尋升兵部郎中劾嚴嵩父</hi>
<hi>子冒濫軍功力救楊繼盛冤直聲震朝廷復下獄拷訊斥為民隆慶初起太僕少卿遭母憂未任卒</hi>
　　　鄧林喬<hi>内江人嘉靖進士巡撫大同勞苦著績</hi>龔茂賢<hi>内江人隆慶戍辰進士擢</hi>
<hi>御史按東粤懲貪訓廉京師旱詔求直言上五少三多疏報聞</hi>馬鳴鑾<hi>内江人萬厯甲戌進</hi>
<hi>士總督宣大卒於官敭厯中外偉績甚多弟鳴鎏賊破内江罵賊死</hi>張文華<hi>内江人萬厯癸</hi>
<hi>未進士任禮科給事中諸所建白皆關國本後謫守保安遇邊警衆至萬騎文華神氣自若發謀禦</hi>
<hi>侮卒以無害</hi>何京<hi>内江人萬厯庚子舉人授大城令廉明侃直時魏璫勢熾京不通一名後</hi>
<pb n="KR2k0009_SBCK_151-21b"/>
<hi>副憲滇西率師征阿彌土逆大捷普賊平甫一月即乞致仕歸厯官三十年清苦異常</hi>曾海<lb/>
<hi>井研人萬厯間旌表孝子</hi>張應登<hi>内江人在諫垣日請裕兵食請戒政臣罷楚師議置三省</hi>
<hi>總督覈東征功罪論西討戰撫機宜皆稱㫖</hi>馬升階<hi>内江人治性命之學由舉人銓武陵</hi>
<hi>縣今豪猾斂手招貧民復業者三百家民刻像祀之著有省躬慎思錄諸書</hi>蕭宗成<hi>内江</hi>
<hi>庠生天啟辛酉奢賊大索山谷宗成被縛不屈死妻江氏苦節以終</hi>吳伯鈞<hi>内江舉人任襄</hi>
<hi>陽府推官討賊卒於軍</hi>徐佩弦<hi>仁夀人崇禎辛未進士知崇仁縣興學造士潔已愛民值</hi>
<hi>嵗屢歉賑活者以萬計</hi>周士昌<hi>内江人崇禎間任在布政土酋叛監軍力戰死</hi>張於<lb/>
　　廉<hi>内江人官彭澤令致仕歸獻賊逼就偽職不受與其妻鍾氏罵賊死本朝乾隆四十一年</hi>
<hi>賜諡節愍</hi>范文光<hi>内江人巡撫川南右僉都御史總督李乾德殺楊展因入山不出</hi>
<hi>大兵克嘉定文光賦詩一章仰藥死本朝乾隆四十一年/賜諡節愍</hi>張亮<hi>内江人巡</hi>
<pb n="KR2k0009_SBCK_151-22a"/>
<hi>撫安廬池太四府右僉都御史左兵破安慶被執挾與北行乘間赴河死本朝乾隆四十一年</hi>
<hi>賜諡節愍</hi>鄭延爵<hi>内江舉人户部浙江司主事起兵拒孫可望之衆於雅州屢戰不勝</hi>
<hi>殁於陣一年/本朝乾隆四十/賜諡烈愍</hi>賈鍾斗劉士凱<hi>皆仁夀人鍾斗</hi>
<hi>崇禎舉人士凱諸生獻賊踞成都同率鄉勇禦賊力戰死同縣諸生龍新明陳應新獻賊屠蜀陷城</hi>
<hi>被執罵死又左灼陳素俱諸生流冦陷城不屈死本朝乾隆四十一年均予入忠義祠</hi>
　　雷起劒<hi>井研人崇禎進士官兵部卒於軍</hi>周之藩<hi>井研人任總兵時追兵將及唐</hi>
<hi>王於汀州之蕃衛王巷戰矢集其身而死本朝乾隆四十一年賜諡忠烈</hi>
　︹本朝︺胡天湛<hi>井研人順治三年知福建大田縣時盜賊猖獗所在焚掠天湛徴調鄉兵晝夜</hi>
<hi>防禦援絶力窮城陷被執不屈而死</hi>姚永先<hi>資州人獻賊躪川永先仗劒起部勒鄉人殺賊</hi>
<hi>會大軍廓清川北以功官守備康熙十九年從大軍克辰州旋平滇黔後楚兵變永先往示以</hi>
<pb n="KR2k0009_SBCK_151-22b"/>
<hi>誠信反側悉安論者謂有儒將風</hi>黄開運<hi>内江人順治戊戌進士流冦至内江恣行殺戮</hi>
<hi>開運結鄉勇襲之斬獲無算賊懼走邑賴以全累官直隸定州知州轉刑部郎中</hi>何顯祖<lb/>
<hi>内江人康熙已卯舉人官江西靖安知縣清廉慈恕嵗遇歉寛徵請賑民咸德之入祀名宦祠</hi>徐<lb/>
　　孟震<hi>内江人乾隆三年以孝子/旌</hi>賴順麟<hi>内江人乾隆五十/六年以孝子旌</hi>余<lb/>
　　朝龍<hi>内江人官外委嘉慶三年隨剿邪匪陣亡卹廕如例</hi>江悦柏<hi>仁夀人官把總嘉慶</hi>
<hi>初與同縣守備張鳳翥隨剿邪匪陣亡卹廕如例</hi>
　︹流寓︺︹漢︺趙長君<hi>會稽山陰人少為縣吏奉檄迎督郵恥於厮役遂棄車馬去到犍為資中</hi>
<hi>詣杜撫授韓詩究竟其術積二十年絶問不還家為發喪制服</hi>
　︹列女︺︹漢︺盛道妻趙媛姜<hi>犍為資中人建安五年益州亂道聚衆起兵事敗夫妻執</hi>
<hi>繫媛姜夜中告道曰可速潛逃建立門户使攜子走媛姜代道持夜應對不失度道已逺乃以實告</hi>
<pb n="KR2k0009_SBCK_151-23a"/>
<hi>遂見殺道赦歸終身不娶</hi>︹晉︺王孝女<hi>王氏女親殁廬於墓側三年有司立碑表之王義之</hi>
<hi>為作廬墓銘</hi>︹宋︺陳寅妻杜氏<hi>元兵攻城寅顧其妻杜氏曰若速自為計杜曰安有</hi>
<hi>生同君祿死不共王事者即登高堡自飲藥二子及婦俱死</hi>︹明︺王宗妻董氏<hi>資州</hi>
<hi>人夫卒氏年二十四舅老子幼辛勤養育苦節終身同州蕭傑妻冷氏守節撫孤成立年八十有三</hi>
<hi>鄧庠妻孟氏張墉妻郭氏均夫亡守節饒興仁妻王氏甘貧矢志孝姑撫遺腹子成立庠生查聯舉</hi>
<hi>妻張氏其姑年八十守節以養</hi>沈思妻桂氏<hi>資陽人適沈未踰歲思亡無子獨依姑以</hi>
<hi>居誓死不再適朝夕親織絍以奉姑</hi>孫瑞妻陳轉柱<hi>資陽人受瑞聘未配而瑞卒陳</hi>
<hi>即縞衣泣欲赴夫喪父阻之遂持刀自刎救免誓不再嫁後割股痊母病</hi>王九臯妻蔣<lb/>
　　氏<hi>資陽人九臯攜蔣氏隨父宦雲南旋卒氏扶喪歸里殯葬時年二十一撫子成立節凛氷霜陶</hi>
<hi>炎妻吕氏炎卒生子甫兩月氏撫之成立事姑以孝</hi>馬炳然妻吳氏<hi>内江人炳然官</hi>
<pb n="KR2k0009_SBCK_151-23b"/>
<hi>都御史赴任南郡舟行被賊害吳泣曰公死矣我不可辱遂抱幼女赴水死事聞旌表</hi>冷向<lb/>
　　春女汝玉<hi>内江人隨父任南昌奏績北上至棗林閘夜遇冦汝玉急躍出曰父可自為計</hi>
<hi>無以我為念即赴水死</hi>楊浩二女<hi>内江人長大姑次二姑奢寅掠縣全家被執母觸堦</hi>
<hi>死二女義不受辱奪賊刀自刃不得奔赴水死賊退二女屍浮手猶相執事聞旌表</hi>王尚賓<lb/>
　　繼妻陰氏<hi>内江人年二十而寡奉舅厯三十五年始終如一同縣蕭世隆妻黄氏年十七</hi>
<hi>守節孝事舅姑田馬氏守節教子領鄉薦俱經旌表巡檢蕭騰妾陳氏蕭露妾李氏苦節撫孤年並</hi>
<hi>踰七十陳子游庠李子舉進士李早繼妻何氏夫卒遺腹生子撫之成立吳良貴妻陳氏守志撫孤</hi>
<hi>馬泰階妻萬氏年十六夫亡守節課子彥卿官太守厯年九十卒張愷妻陳氏愷殁撫二子早卒媳</hi>
<hi>喻氏黄氏姑媳三人相依為命撫孫游庠陰錫順妻楊氏守節撫孤厯七十一年范全妻梁氏夫殁</hi>
<hi>誓志教子課孫俱顯科第百歲卒高世渤繼妻何氏年十九守節撫前妻三子成名熊動之妾李氏</hi>
<pb n="KR2k0009_SBCK_151-24a"/>
<hi>誓志守節俱經旌表監生陳聖道妻張氏夫卒苦志不移</hi>黄應奎妻李保哥<hi>資陽</hi>
<hi>人李一元女受應奎聘未配應奎死有求娶者父許之李泣不從潛入房以黄之聘衣自縊時年十</hi>
<hi>九事聞旌表</hi>方之斗妻陳氏<hi>仁夀人適方三年之斗死父欲奪而嫁之不從投井</hi>
<hi>死事聞旌表</hi>庠生徐可畏妻張氏<hi>仁夀人守節四十餘年嘉靖中旌表同縣</hi>
<hi>辜鳳禎妻周氏甘貧守節教子登年七十四終劉慶衍妻金氏夫殁遺子方襁褓姑憐其少欲嫁之</hi>
<hi>氏截髮誓志終身劉雲起妻姚氏孝事翁姑姑病氏焚香泣禱姑病遂愈俱經旌表貢生徐著妻劉</hi>
<hi>氏性孝姑病篤氏割股以療得瘥徐達之女幼字陳玉鋐未嫁玉鋐卒氏慟哭勺水不入口至三日</hi>
<hi>嘔血死</hi>辜鳳翼孫女<hi>仁夀人將笄未嫁聞冦入境常懷利刃寸許及賊至自刎死</hi>
　　劉應禧妻羅氏<hi>仁夀人夫婦避亂嘉陽應禧覆舟溺死氏曰離亂夫喪何以自存翌</hi>
<hi>日赴三江門投水死</hi>陳璟妻朱氏<hi>蜀藩石泉王宣垠之女適資陽陳璟獻賊破成都賊</hi>
<pb n="KR2k0009_SBCK_151-24b"/>
<hi>黨訪得朱朱自知不免請于舅姑曰爲婦十年未嘗敢背姑訓今賊索我無死所矣遂剪髮刺血訣</hi>
<hi>其夫入室自縊死</hi>羅拱明妻何氏<hi>内江何紹克女幼讀書曉文義適羅日晨起省</hi>
<hi>姑治家嚴肅衣皆用布甲申獻賊至内江拱明偵賊信爲所獲何即投江死衣有藍織死字數百</hi>
　︹本朝︺徐芬妻劉氏<hi>仁夀人年二十一守節事舅姑以孝著雍正元年旌</hi>雷正<lb/>
　　海妻歐陽氏<hi>資州人夫亡守節同州節婦王之經妻饒氏趙僅川妻查氏周文耀妻郭</hi>
<hi>氏王祖文妻熊氏舒星明妻孫氏李子藩妻詹氏吳克傳妻饒氏羅世明妻胡氏張鵬翼妻饒氏鄧</hi>
<hi>光先妻李氏雷起蟄妻劉氏余翀雲妻周氏趙林三妻查氏均乾隆年間旌</hi>彭商賢妻<lb/>
　　陳氏<hi>資陽人失亡守節同縣節婦彭洪俊妻王氏王孫遊妻張氏武生張泰昌妻卿氏張泰交</hi>
<hi>妻孫氏烈女劉蕭妹均乾隆年間/旌</hi>劉輔炎妻韓氏<hi>内江人夫亡守節同縣節</hi>
<hi>婦張玨妻任氏雷永昌妻唐氏蘇純嘏妻陰氏魏國楚妻吳氏余廷弼妻古氏曹洪模妻李氏謝錦</hi>
<pb n="KR2k0009_SBCK_151-25a"/>
<hi>豐妻黄氏廖見龍妻陳氏賴昌泰妻廖氏李名儒妻黄氏均乾隆年間旌</hi>汪海妻張<lb/>
　　氏<hi>仁夀人夫亡守節同縣節婦黄光宗妻陳氏尹新邦妻吳氏黄松妻辜氏鍾鳴佩妻黄氏吳秀</hi>
<hi>琦妻熊氏李成蹊妻楊氏向文榜妻劉氏黄恪妻黎氏汪濬妻陳氏廖子千母王氏汪沛妻劉氏祝</hi>
<hi>瑞龍母劉氏烈婦劉乾玉妻吳氏烈女王模女王氏李大均女大姑均乾隆年間旌</hi>雷普<lb/>
　　化妻楊氏<hi>井研人夫省父宦卒於外氏矢志不渝經營喪葬撫遺子輪成名同縣節婦雷</hi>
<hi>昻妻戴氏均乾隆年間/旌</hi>雷世儒妻蔡氏<hi>資州人夫亡守節同州節婦譚正璜</hi>
<hi>妻李氏張啟瑛妻鄧氏甘國效妻曾氏周雲鳳妻劉氏閔墉妻龔氏閔垓妻徐氏李彬妻韓氏陳其</hi>
<hi>忠妻邱氏呉士沐妻蕭氏王朝佐妻李氏鄧叢妻王氏陳元臣妻鄭氏顧雙山妻焦氏劉常傑妻蘇</hi>
<hi>氏劉禮治妻湯氏薛良才妻池氏甘國孝妻曾氏鄭維屏妻鄧氏趙琳妻王氏饒某妻陳氏饒廷楫</hi>
<hi>妻隆氏烈婦朱有貴妻李氏均嘉慶年間/旌</hi>卓爾宷妻劉氏<hi>資陽人夫亡守節同</hi>
<pb n="KR2k0009_SBCK_151-25b"/>
<hi>縣節婦黄明訓妻蕭氏黄星煦妻張氏劉聲溢妻胡氏吴洪周妻羅氏蕭國良妻李氏均嘉慶年間</hi>
<hi>旌</hi>魏朝綱妻林氏<hi>内江人夫亡守節同縣節婦張啟煥妻邱氏賴順剛妻李氏廖</hi>
<hi>廷佐妻吳氏滕文茂妻陳氏陳聖道妻鄧氏張贊清妻吕氏邱德輝妻王氏鄧家璽妻何氏鄒彦方</hi>
<hi>妻蕭氏喻啟性妻李氏任大昇妻閔氏尤之綱妻陳氏陳德鏞妻王氏張顯高妻徐氏黄紹綱妻陳</hi>
<hi>氏謝崑妻范氏鍾志朝妻黄氏張文汲妻邱氏張兆綸妻劉氏鍾信玉妻黄氏吕乾英妻高氏黄士</hi>
<hi>仁妻鄧氏孫啟龍妻蔣氏朱運昌妻傅氏朱紱妻王氏朱斯玟妻張氏黄文光妻鄒氏黄發崇妻林</hi>
<hi>氏監生蘇鳴和妻王氏潘毓秀妻李氏陳元德妻唐氏鄧家桂妻賴氏吳明順妻林氏林毓瑄妻余</hi>
<hi>氏潘泰成妻周氏喻能得妻張氏貞女張永蘭聘妻何氏均嘉慶年間旌</hi>蘇廷林妻<lb/>
　　杜氏<hi>仁夀人夫亡守節同縣節婦李芝楧妻辜氏劉曰寛妻成氏廖唐元妻高氏彭景權妻蔣</hi>
<hi>氏鄭宗典妻雷氏烈婦范徐氏王邵氏何師武妻李氏辜明允妻張氏辜明善妻魏氏綱和妻謝氏</hi>
<pb n="KR2k0009_SBCK_151-26a"/>
<hi>謝元亨妻黄氏烈女龍么姑夏么姑龍氏女均嘉慶年開/旌</hi>王氏女<hi>仁夀人嘉慶五年教</hi>
<hi>匪竄境女曰避不及且受辱遂自縊</hi>吳屏藩妻舒氏<hi>仁夀人夫病刲股救療不愈苦</hi>
<hi>節三十餘年同縣節婦劉開榜母曾氏嫻詩禮厯百有四嵗終</hi>左榮妻李氏<hi>井研人夫</hi>
<hi>亡守節同縣節婦左瑄妻郭氏均嘉慶年間旌</hi>
　︹仙釋︺︹唐︺傅仙宗<hi>本長安人父倫為資陽今仙宗性沈黙好道有神人告以修真地遂乘青</hi>
<hi>騾赴平岡山開元間詔赴闕經利州桔柏江除水害利人祠祀之已而抵都上問卿何道到此對曰</hi>
<hi>守以恬淡行以簡易又問金丹曰惠及民物即長生也上大悦乆之還山詔修葺舊觀賜額真應觀</hi>
　︹土產︺金<hi>唐書地理志陵州資州貢麩金寰宇記貢原採於道江水神光元年起</hi>鐵<hi>元和志始</hi>
<hi>建縣鐵山出鐵諸葛亮嘗取為兵器其鐵剛利堪充貢九域志資縣有鐵冶</hi>鹽<hi>唐書地理志資</hi>
<hi>州磐石資陽内江有鹽陵州仁夀貴平籍井研有鹽</hi>絹<hi>唐書地理志陵州貢鵞溪絹元和志資州</hi>
<pb n="KR2k0009_SBCK_151-26b"/>
<hi>賦緜絹</hi>葛<hi>唐書地理志/陵州貢細葛</hi>麻<hi>元和志資/州貢麻布</hi>藥<hi>唐書地理志陵州貢續髓</hi>
<hi>苦藥子</hi>柑<hi>唐書地理志資州土貢/元和志資州貢柑子</hi>蔗<hi>寰宇記資州產</hi>高良薑<lb/>
<hi>寰宇記資州產</hi>
　　　　　　　　　　　　　　　　　　　　前提調官<hi>臣</hi>鄭紹謙恭纂輯<lb/>
　　　　　　　　　　　　　　　　　　　　提調官<hi>臣</hi>張日章恭覆輯<lb/>
　　　　　　　　　　　　　　　　　　　　校對官<hi>臣</hi>陳國治恭　校<lb/>
　　　　　　　　　　　　　　　　　　　　校對官<hi>臣</hi>章詒燕恭覆校<lb/>
<pb n="KR2k0009_SBCK_151-27a"/>
<pb n="KR2k0009_SBCK_151-28a"/>
<pb n="KR2k0009_SBCK_151-29a"/>
<pb n="KR2k0009_SBCK_151-30a"/>
<pb n="KR2k0009_SBCK_151-31a"/>
<pb n="KR2k0009_SBCK_151-32a"/>
<pb n="KR2k0009_SBCK_151-33a"/>
<pb n="KR2k0009_SBCK_151-34a"/>
<pb n="KR2k0009_SBCK_151-35a"/>
<pb n="KR2k0009_SBCK_151-36a"/>
<pb n="KR2k0009_SBCK_151-37a"/>
<pb n="KR2k0009_SBCK_151-38a"/>
<pb n="KR2k0009_SBCK_151-39a"/>
大清一統志<lb/>
　綿州直隸州<hi>在四川省治東北二百七十里東西距三百里南北距一百零五里東至保寕</hi>
<hi>府劒州界一百五十里西至成都府漢州界一百五十里南至潼川府三臺縣界四十里北至龍安</hi>
<hi>府彰明縣界六十五里東南至三臺縣界七十里西南至潼川府中江縣界六十里東北至劒州界</hi>
<hi>一百八十里西北至龍安府石泉縣界一百三十五里本州境東西距一百五里南北距一百五里</hi>
<hi>東至梓潼縣界六十里西至安縣界四十五里南至三臺縣界四十里北至彰明縣界六十五里東</hi>
<hi>南至三臺縣界七十里西南至中江縣界六十里東北至梓潼縣界八十里西北至安縣界五十里</hi>
<hi>自州治至京師五千四百五十里</hi>
︹分野︺天文井鬼分野鶉首之次<lb/>
︹建置沿革︺禹貢梁州之域漢置涪縣屬廣漢郡後漢<lb/>
<pb n="KR2k0009_SBCK_151-39b"/>
　　元初二年移郡治此<hi>見華陽國志水經注作永初</hi>後又徒郡治<lb/>
　　雒仍為屬縣三國漢改屬梓潼郡晉曰涪城永嘉<lb/>
　　後移梓潼郡來治李雄之亂屢被侵據<hi>按華陽國志晉李雄</hi>
<hi>之亂巴西譙登詣鎭南請兵表為梓潼内史募兵征宕渠殺雄巴西太守馬脱還住涪永嘉五年李</hi>
<hi>驤破涪城獲登巴西梓潼復為雄有此涪為巴西梓潼二郡治之始也晉書載記符堅以裴元略為</hi>
<hi>巴西梓潼二郡太守宋書元嘉十八年楊難當圍涪城巴西太守劉道錫嬰城固守道錫傳時為巴</hi>
<hi>西梓潼二郡太守蓋二郡俱治涪猶所謂雙頭郡也而宋志巴西太守領閬中等九縣齊志因之不</hi>
<hi>云與梓潼同治未詳又按元和志謂晉孝武移梓潼郡於涪據華陽國志乃在永嘉時也</hi>宋仍<lb/>
　　曰涪縣元嘉十六年始自梁州度屬益州齊因之<lb/>
　　西魏置潼州廢帝二年改縣曰巴西為潼州巴西<lb/>
<pb n="KR2k0009_SBCK_151-40a"/>
　　郡治<hi>時别於梓潼置潼川郡而此止為巴西郡</hi>隋開皇初郡廢<hi>舊唐書作隋改</hi>
<hi>涪曰巴西</hi>五年改潼州曰綿州大業初改州為金山郡<lb/>
　唐武德元年復曰綿州天寶元年復為巴西郡乾<lb/>
　　元元年復為綿州屬劒南東道五代屬蜀宋屬成<lb/>
　　都府路元至元二十年改屬潼川路以州治巴西<lb/>
　　縣省入明改屬成都府<lb/>
　本朝雍正六年升直隸州屬四川省乾隆三十五年<lb/>
　　省羅江縣入之并移州治焉嘉慶六年仍還舊治<lb/>
　　復設羅江縣領縣五<lb/>
　德陽縣<hi>在州南一百五十里東西距九十里南北距六十里東至潼川府中江縣界四十五</hi>
<pb n="KR2k0009_SBCK_151-40b"/>
<hi>里西至綿竹縣界四十五里南至成都府漢州界二十五里北至羅江縣界三十五里東南至漢州</hi>
<hi>界四十里西南至漢州界三十里東北至中江縣界七十里西北至綿竹縣界六十里漢置綿竹縣</hi>
<hi>屬廣漢郡為都尉治後漢囚之中平五年嘗為益州治晉初屬新都郡郡廢還屬廣漢東晉改屬南</hi>
<hi>陰平郡宋齊以後因之周廢唐武徳三年改置徳陽縣屬益州垂拱二年屬漢州宋因之元至元八</hi>
<hi>年升為德州十三年復為縣屬成都路十八年還屬漢州明因之本朝改屬成都府綿州雍正五</hi>
<hi>年升綿州為直隸州縣仍屬焉</hi>羅江縣<hi>在州西南七十里東西距五十里南北距六十五里</hi>
<hi>東至潼川府中江縣界三十里西至綿竹縣界二十里南至中江縣界三十五里北至安縣界三十</hi>
<hi>里東南至中江縣界五十里西南至德陽縣界二十五里東北至州界二十五里西北至安縣界三</hi>
<hi>十五里漢涪縣地晉置萬安縣屬梓潼郡宋齊因之梁改孱亭縣西魏復曰萬安并置萬安郡隋開</hi>
<hi>皇𥘉郡廢縣屬金山郡唐屬錦州天寶元年改曰羅江宋元明因之本朝順治十六年併入德陽</hi>
<pb n="KR2k0009_SBCK_151-41a"/>
<hi>縣雍正五年復置屬綿州乾隆三十五年省移綿州來治嘉慶六年復置仍屬綿州</hi>安縣<hi>在州</hi>
<hi>西一百一十里東西距一百二十里南北距一百二十里東至州界六十里西至綿竹縣界六十里</hi>
<hi>南至羅江縣界六十里北至龍安府石泉縣界六十里東南至羅江縣界六十里西南至綿竹縣界</hi>
<hi>七十里東北至龍安府彰明縣界四十里西北至茂州界六十里漢涪縣地晉孝武僑置晉興益昌</hi>
<hi>西充國三縣屬巴西郡隋為金山神泉二縣屬金山郡唐為龍安西昌神泉三縣屬綿州宋熙寕五</hi>
<hi>年省西昌縣入龍安政和七年以龍安神泉二縣屬石泉軍宣和三年軍廢二縣還屬綿州七年復</hi>
<hi>屬軍寶祐中移石泉軍治龍安元中統五年升軍為安州屬成都路以龍安神泉二縣省入明洪武</hi>
<hi>七年降州為安縣屬成都府本朝雍正五年改屬綿州</hi>綿竹縣<hi>在州西南一百八十里東</hi>
<hi>西距七十里南北距八十里東至德陽縣界三十里西至成都府什邡縣界四十里南至成都府漢</hi>
<hi>州界五十里北至安縣界三十里東南至德陽縣界五十五里西南至什邡縣界四十里東北至安</hi>
<pb n="KR2k0009_SBCK_151-41b"/>
<hi>縣界三十里西北至什邡縣界五十里漢綿竹縣地晉隆安二年分置晉熙郡及晉熙縣宋因之齊</hi>
<hi>永元初廢晉熙郡以縣屬南新巴郡梁復置晉熙郡周省晉熙縣入陽泉隋開皇初廢郡復置晉熙</hi>
<hi>縣十八年改曰孝水仁夀初復分置綿竹屬𪷟凱二州後省入蜀唐初復𪷟州貞觀初年隸益州垂</hi>
<hi>拱二年分屬漢州宋因之元至元十三年併入漢州後復置明仍屬漢州本朝初屬成都府雍正</hi>
<hi>五年改屬綿州</hi>梓潼縣<hi>在州東北一百二十里東西距八十里南北距九十五里東至保寕</hi>
<hi>府劒州界三十里西至龍安府江油縣界五十里南至州界三十五里北至劒州界六十里東南至</hi>
<hi>潼川府鹽亭縣界六十里西南至州界三十五里東北至劒州界五十里西北至江油縣界六十里</hi>
<hi>漢置梓潼縣為廣漢郡治後漢徙郡治雒縣以梓潼屬之建安二十二年改置梓潼郡晉永嘉後徙</hi>
<hi>郡治涪縣以梓潼為屬縣孝武時仍移郡來治宋復徙郡治涪城西魏改縣曰安夀又於縣置潼川</hi>
<hi>郡隋開皇初郡廢大業初復改曰梓潼屬普安郡唐屬劒州宋屬隆慶府元屬劒州明因之本朝</hi>
<pb n="KR2k0009_SBCK_151-42a"/>
<hi>初屬保寕府雍正五年改屬綿州</hi>
　︹形勢︺依山作固東據天池西臨涪水形如北斗臥龍<lb/>
　　伏馬為蜀東北之要衝<hi>元和志</hi>據涪上流水陸四衝<lb/>
<hi>古涪志序</hi>東介梓遂北接劒利為三州之襟帶<hi>張演廉泉堂記</hi>
　︹風俗︺介東西兩川之閒北負梁雍風氣所濡各得其<lb/>
　　偏故其俗文而不華淳而不魯剛而不很柔而不<lb/>
　　弱<hi>郡縣志</hi>州處三蜀之會人饒地腴財貨繁茂<hi>州志</hi>
　︹城池︺綿州城<hi>周九里有奇門四宋時築明成化初甃石本朝順治初修嘉慶五年九年重</hi>
<hi>修</hi>德陽縣城<hi>周七里三分門五池廣一丈明天順初建本朝乾隆三十七年修</hi>羅<lb/>
　　江縣城<hi>周四里三分門四明成化初土築正德中甃石本朝乾隆三十五年修</hi>安縣<lb/>
<pb n="KR2k0009_SBCK_151-42b"/>
　　城<hi>周三里門四池廣一丈明成化中建本朝乾隆三十五年修曰十九年重修</hi>綿竹縣<lb/>
　　城<hi>周三里九分門五明天順初建/本朝乾隆三十七年修</hi>梓潼縣城<hi>周三里二分門</hi>
<hi>四明成化中建本朝乾隆三十七年修</hi>
　︹學校︺綿州學<hi>在州治西南舊在城東門外唐貞觀三年建本朝康熙二十四年改建今所</hi>
<hi>嘉慶五年修十七年重修入學額數十名</hi>德陽縣學<hi>在縣治南宋開禧/五年建本朝順</hi>
<hi>治中重建康熙四十四年修乾隆五年重修入學額數九名</hi>羅江縣學<hi>在縣治東宋熙</hi>
<hi>寕三年建本朝雍正八年重建乾隆三十四年裁併綿州學嘉慶七年復設十一年修入學額數</hi>
<hi>六名</hi>安縣學<hi>在縣北門外舊在城内宋熙寕初建明/嘉靖中遷建今所本朝順治十八年</hi>
<hi>重建康熙三十八年修雍正四年乾隆五十四年重修入學額數八名</hi>綿竹縣學<hi>在縣</hi>
<hi>治東宋景德初建於縣南明洪武六年遷建今所本朝康熙閒修入學額數八名</hi>梓潼縣<lb/>
<pb n="KR2k0009_SBCK_151-43a"/>
　　學<hi>在縣治東宋建本朝順治初重建康熙五十七年修乾隆八年三十二年四十三年重修入</hi>
<hi>學額數八名</hi>左綿書院<hi>在州治内舊在州城南/本朝乾隆初建嘉慶六年遷建今所</hi>
　　孝感書院<hi>在德陽縣治北本朝乾隆十六年建於城東二十二年遷建今所嘉慶十年</hi>
<hi>修</hi>雙江書院<hi>在羅江縣治南本/朝乾隆三十一年建</hi>汶江書院<hi>在安縣治</hi>
<hi>南舊在東門外本朝康熙五十/七年建乾隆二十四年遷建今所</hi>晉熙書院<hi>在綿竹縣</hi>
<hi>治西本朝乾隆十一/年建嘉慶十二年修</hi>紫巖書院<hi>在綿竹縣東一里宋張浚讀書</hi>
<hi>處</hi>潼江書院<hi>在梓潼縣城東北隅舊在南門内本朝乾隆中建嘉慶二年遷建今所</hi>
　　德陽義學<hi>在縣城内本朝乾隆五十四年建嘉慶十年修</hi>
　︹户口︺<hi>原額户一萬四千八百九十二今滋生男婦共一百一十萬三千六百二十五名口計二十萬</hi>
<hi>九千六百八户</hi>
<pb n="KR2k0009_SBCK_151-43b"/>
　︹田賦︺<hi>田地二萬八千九百二十二頃二十五畝有奇額徵地丁正雜銀三萬七千四百二十九兩二</hi>
<hi>錢九分三釐</hi>
　︹山川︺富樂山<hi>在州東七十五里元和志在巴西縣東五里方輿勝覽昔先主入蜀劉璋迎於</hi>
<hi>此山先主望見蜀之全盛飲酒樂甚故名</hi>五層山<hi>在州東南元和志在鹽泉縣西南三十里</hi>
　　延賢山<hi>在州東北方輿勝覽郡之南山</hi>天池山<hi>在州東北元和志在州北二十餘步</hi>
<hi>舊志有二一在州北二里一在州東三十里</hi>猿門山<hi>在州東北寰宇記在州北二十五里</hi>
<hi>上多猿其山二峯竪立如門曰猿門</hi>
                    <graphic n="KR2494" url="https://raw.githubusercontent.com/kanripo/KR-Gaiji/master/images/KR2494.png" mimeType="image/png"/>山<hi>在州東北廢城北六十里與猿門山相接上有九龍</hi>
<hi>洞</hi>聖水山<hi>在州東北廢城北六十里上有龍湫</hi>鹿頭山<hi>在德陽縣北寰宇記自綿</hi>
<hi>州迤邐入縣界古老云昔有張鹿頭於此造宅因名明統志在縣北三十餘里</hi>龜勝山<hi>在德</hi>
<hi>陽縣北二十里唐元和初高崇文討劉闢攻鹿頭關於此對壘有龜現牙旗下及戰大勝因名一名</hi>
<pb n="KR2k0009_SBCK_151-44a"/>
<hi>萬勝堆</hi>浮中山<hi>在德陽縣北三十里寰宇記南陰平鄉東每芳春游人登賞謂之迎春岡</hi>
<hi>舊志山在縣東北</hi>天臺山<hi>在羅江縣南寰宇記山似越之天臺折腳水出焉</hi>龍池<lb/>
　　山<hi>在羅江縣西南寰宇記山上有池池上有伏石如蟠龍</hi>羅璝山<hi>在羅江縣南十五里</hi>
<hi>今名大霍山寰宇記在縣西南十里相傳羅公遠曾隱於此山有洞號眞人宫</hi>潺山<hi>在羅江縣</hi>
<hi>北三里</hi>龍臺山<hi>在安縣東元和志在/西昌縣東北四里</hi>西昌山<hi>在安縣東三十</hi>
<hi>里寰宇記在西昌縣北舊名馬鞍山唐天寶六載敕改今名</hi>浮山<hi>在安縣南二十里有十二</hi>
<hi>峯峭拔如屏突出平野</hi>高觀山<hi>在安縣南三十里孤峯特起其上坦平一望無際</hi>瓜<lb/>
　　菜山<hi>在安縣南五十里</hi>三華山<hi>在安縣西北二/十里三峯鼎峙</hi>九鼎山<hi>在安</hi>
<hi>縣北十二里</hi>金山<hi>在安縣東北元和志在龍安縣東五十步毎夏雨奔注崩頽之所金粟散</hi>
<hi>出大者如棋子</hi>龍安山<hi>在安縣東北元和志在龍安縣北十里隋開皇中蜀王秀立亭館以</hi>
<pb n="KR2k0009_SBCK_151-44b"/>
<hi>避暑縣因山為名</hi>巴西山<hi>在安縣東北寰宇記在龍安縣北十里自彰明縣界來舊名北</hi>
<hi>崖山天寶中改</hi>附子山<hi>在安縣東北接彰明縣界寰宇記與松嶺關連接去龍安縣四十里</hi>
<hi>出附子又有附子水出焉</hi>無為山<hi>在綿竹縣西二十里方輿勝覽去紫巖山十里名勝志宋</hi>
<hi>淳熙閒碑云羣雁排空成無為二字因名又三溪山在縣西三十五里</hi>九龍山<hi>在綿竹縣</hi>
<hi>西北十五里縣志茂州諸山俱東北行不向縣治獨此山東南行分為九條環拱如龍</hi>紫巖<lb/>
　　山<hi>在綿竹縣西北漢書地理志綿竹有紫巖山元和志在縣西北三十里名勝志山極高大亦名</hi>
<hi>綿竹山</hi>鹿堂山<hi>在綿竹縣西北隋書地理志綿竹有鹿堂山元和志在縣西三十二里寰</hi>
<hi>宇記李膺益州記云岸有隙出神泉若詣者精志則泉流奔涌否則清源頓竭明統志在縣西北三</hi>
<hi>十里</hi>武都山<hi>在綿竹縣北蜀記武都山精化為女子為蜀王妃未幾物故乃發卒之武都擔</hi>
<hi>土為冢舊志在縣北二十里與紫巖相接又明統志有秦中山亦在縣北二十里</hi>龍角山<lb/>
<pb n="KR2k0009_SBCK_151-45a"/>
<hi>在綿竹縣北三十五里以形似名</hi>庚除山<hi>在綿竹縣東北唐書地理志綿竹有庚除山寰</hi>
<hi>宇記在縣東北四十里即張道陵二十四化之一也山有二石室</hi>鳳凰山<hi>在梓潼縣東五</hi>
<hi>里峯巒伏起狀如飛鳥舊志在縣東北六里</hi>兜鍪山<hi>在梓潼縣東南十九里寰宇記從武</hi>
<hi>連縣東南來羣峯列峙勢如兜鍪上有蛟龍神祠俗呼為兜鍪神</hi>長卿山<hi>在梓潼縣南五</hi>
<hi>里寰宇記舊名神山唐明皇幸蜀遥見山上有窟近臣奏此漢司馬相如讀書之窟敕改今名</hi>雁<lb/>
　　門山<hi>在梓潼縣南三十餘里輿地紀勝有東西兩嶺突起如門雁從中過故名</hi>十八隴<lb/>
　　山<hi>在梓潼縣西北寰宇記在陰平縣西南五十里高千餘丈周巒連屬有十八隴因名十二隴在</hi>
<hi>昌明縣界六隴在當縣界</hi>馬閣山<hi>在梓潼縣西北寰宇記在陰平縣北六十里東接梁山西</hi>
<hi>接岷峨昔鄧艾伐蜀從景谷路出江油至此懸巖絕壁乃束馬懸車造作棧閣方得通路因名馬閣</hi>
<hi>按山當在今梓潼縣西北接龍安府平武縣界明統志謂在縣北一百二十里疑誤</hi>葛山<lb/>
<pb n="KR2k0009_SBCK_151-45b"/>
<hi>在梓潼縣北二十五里輿地紀勝一名亮山蜀漢諸葛亮曾置營於此舊志在縣西北二十里</hi>五<lb/>
　　婦山<hi>在梓潼縣北漢書地理志梓潼有五婦山華陽國志秦惠王許嫁五女於蜀蜀遣五丁迎</hi>
<hi>之還到梓潼見一大蛇入穴中一人攬其尾掣之不禁五人相助大呼拽蛇山崩壓死五人及秦五</hi>
<hi>女而山分為五嶺蜀王因命曰五婦冢或名五丁冢寰宇記山在縣北十二里高四百二十丈</hi>七<lb/>
　　曲山<hi>在梓潼縣北寰宇記郡國志云張亞子昔至長安見姚萇謂曰卻後九年君當入蜀若至</hi>
<hi>梓潼七曲山幸見尋至建元十二年萇隨楊安南伐未至七曲山迷道游騎忽見一鹿逐至廟門鹿</hi>
<hi>自死追騎共剝之有頃萇至悟曰此是張君為吾設主客之禮烹食而去輿地紀勝山在梓潼縣十</hi>
<hi>八里明統志在縣北十五里山腹有路盤轉七曲</hi>走馬嶺<hi>在州東北廢城北一里端直平</hi>
<hi>坦約長十里其隘處僅容一車</hi>透山洞<hi>在安縣東三里南入北出可容千人</hi>藥湖洞<lb/>
<hi>在安縣西南三十里廣大可容萬人</hi>茶坪河<hi>在安縣西舊志源出縣西北千佛山東南流七</hi>
<pb n="KR2k0009_SBCK_151-46a"/>
<hi>十里至縣西南合蘇包河又東南二十里入綿州界至州南合涪江又蘇包河源出縣界蘇包溝東</hi>
<hi>南流六十里至縣西南合茶坪河按舊志有巴字水在州廢城西四里涪水自州北逕城西折而</hi>
<hi>東南安昌水自州西迤邐繞城西南匯於城南之芙蓉溪成一巴字毎江漲登山望之宛然所謂安</hi>
<hi>昌水即茶坪河舊志誤以為安昌水耳</hi>射水河<hi>在綿竹縣南源出三溪山東南流五十里</hi>
<hi>合馬尾河又東南入石亭水</hi>白水河<hi>在綿竹縣西源出土司漆寨坪以水色白得名南流</hi>
<hi>三十里過九龍山又東南三十里厯縣西南射箭臺入射水河</hi>馬尾河<hi>在綿竹縣北源出土</hi>
<hi>司天池山東南流十五里至縣西北馬尾口又東南二十五里逕縣東關又東南三十里入射水河</hi>
<hi>名勝志馬尾河出無為山</hi>涪水<hi>在州東自龍安府彰明縣流入又東南入潼川府界亦謂之内</hi>
<hi>水水經注涪水自南安郡南又東南逕涪縣西有潺水注之又東南逕綿竹縣北又南與金堂水會</hi>
<hi>元和志涪水逕巴西縣西去縣五十步舊志涪江自彰明縣界㑹讓水廉水又南逕州城西合安昌</hi>
<pb n="KR2k0009_SBCK_151-46b"/>
<hi>水又三十里入潼川府界</hi>潺水<hi>在州東水經注涪縣有潺水上潺山厯潺亭下注涪明統志潺</hi>
<hi>水在州東五里源出潺山下流入涪水合羅江水源有金銀礦民得採以為業舊志源出梓潼縣潺</hi>
<hi>山經州東三十里有石盤難渡又西南入涪水</hi>羅江水<hi>在州東有二派皆自安縣流入又南</hi>
<hi>入潼川府中江縣界方輿勝覽兩水相蹙成羅紋故名宋趙汝㵎中江新隄記江源出於龍安鹿爬</hi>
<hi>山初若二帶其深漸車至神泉始與諸溪水會為一東至於羅江南至於陽平匯東南復吞旁流乃</hi>
<hi>治漾為洪波按此水上源舊志因土名互異不能考正又以元和志有羅江水在巴西縣西三十</hi>
<hi>三里遂以安昌水當之亦非也今按羅江有二源在北者曰黑水河亦曰寕江河出安縣西南由浮</hi>
<hi>山下東雨流四十里入州界在南者曰冷水河亦曰乾河亦出安縣西南由睢水關東南流四十里</hi>
<hi>入州界又東南二十五里至州城東北合流過城東轉南合芙蓉溪又三十里入中江縣界</hi>石<lb/>
　　亭水<hi>在德陽縣西南二十里自成都府什邡縣流入逕綿竹縣西南又東南逕縣西南又東南</hi>
<pb n="KR2k0009_SBCK_151-47a"/>
<hi>入漢州界舊志石亭水自什邡逕綿竹縣西南火燒堰又東南三十里抵石亭鋪又東三十里至德</hi>
<hi>陽去縣二十里與漢州南北為界又東南三十里至漢州晉永康二年李流軍綿竹趙廞使費遠斷</hi>
<hi>北道屯綿竹之石亭即此</hi>龍安水<hi>在安縣北自龍安府石泉縣流入縣界又東至州西北合</hi>
<hi>涪水元和志龍安水在西昌縣北五里明統志安昌水一名龍安水舊志安昌水逕州西北三十里</hi>
<hi>曰横山渡又東南入涪</hi>綿水<hi>在綿竹縣北今名綿陽河源出縣西北東南流入德陽縣界又</hi>
<hi>南入漢州界漢書地理志綿竹縣紫巖山綿水所出東至新都北入雒寰宇記綿水在綿竹縣東北</hi>
<hi>三十里舊志綿陽河源出茂州岷山厯山澗二百里過土司大壩寨復山閒行三十里出山口抵綿</hi>
<hi>竹縣西北三十里綿堰口又東南九十里逕羅江縣西德陽縣東北界又折南流八十里入漢州</hi>
　　梓潼水<hi>在梓潼縣西源出龍安府平武縣山溪東南流入縣界又南入潼川府鹽亭縣界古</hi>
<hi>名馳水亦曰𡵨江潼江馬閣水漢書地理志梓潼縣五婦山馳水所出南入涪行五百五十里注應</hi>
<pb n="KR2k0009_SBCK_151-47b"/>
<hi>劭曰潼水所出南入墊江水經注梓潼水出梓潼縣北界一曰五婦水亦曰潼水其水導源南逕梓</hi>
<hi>潼縣自縣界逕涪城東又南入於涪水元和志陰平縣有岐江水下流即梓潼水也東南流逕縣西</hi>
<hi>南五里又梓潼縣梓潼水一名馳水北自陰平縣界流入寰宇記馬閣水在陰平縣北源自江油縣</hi>
<hi>大業山來逕馬閣山南流入縣界又七十一里入梓潼縣界便名潼水又潼江水在梓潼縣西南四</hi>
<hi>里源出陰平縣馬閣山至五婦山西七曲山下名潼水又唐書地理志陰平縣西北二里有利人渠</hi>
<hi>引馬閣水入縣溉田龍朔三年令劉鳳儀開寶應中廢後復開景福二年又廢明統志梓潼水源出</hi>
<hi>陰平竇圌山</hi>九曲水<hi>在梓潼縣西北三十里源出龍安府洞子河口流至七曲山麓九轉</hi>
<hi>而入潼江</hi>芙蓉溪<hi>有二一在州廢城東北二里其源自彰明縣來迤邐百里至廢城東北入</hi>
<hi>涪水夾岸多芙蓉故名一在州南源自白馬關山下東南曲流十五里至州城南入羅江按方輿</hi>
<hi>勝覽芙蓉溪在郡北官道旁一名蚌溪又有東津即杜甫觀打魚作歌處此為廢州東北之溪其在</hi>
<pb n="KR2k0009_SBCK_151-48a"/>
<hi>州南者一名三紫水明統志謂亦名蚌溪誤</hi>玉妃溪<hi>在綿竹縣東方輿勝覽綿竹縣有玉</hi>
<hi>妃溪舊志在縣東源出武都山</hi>君平池<hi>在綿竹縣寰宇記相傳是君平宅陷而成池名勝志</hi>
<hi>在武都山下</hi>武侯池<hi>在綿竹縣南寰宇記李膺益州記云東武山有江池出白蓴肥美為</hi>
<hi>一州最周地圖記云是諸葛武侯池</hi>拍掌池<hi>在綿竹縣馬跪山隆平寺東觀者合掌拍之則</hi>
<hi>泉水應聲而沸</hi>銀線潭<hi>
                        <graphic n="KR0965" url="https://raw.githubusercontent.com/kanripo/KR-Gaiji/master/images/KR0965.png" mimeType="image/png"/>安縣西三十里水面時有銀線一痕以物撓之不見波定如故</hi>
　　孝泉<hi>在德陽縣西北舊曰姜詩泉元和志姜詩泉在縣北三十九里詩母好江水一旦泉涌舍</hi>
<hi>側味如江水舊志宋治平中詔名曰孝泉至今不絶資以灌溉</hi>神泉<hi>在安縣南五十里元和志</hi>
<hi>在神泉縣西平地涌出冬温夏沸能愈衆疾寰宇記神泉縣西三十里有泉十四穴甘香異常痼疾</hi>
<hi>飲之即瘥故曰神泉今有祠</hi>馬跑泉<hi>在梓潼縣東十八里輿地紀勝昔有馬經領兵到此</hi>
<hi>馬跑地泉出因名</hi>靈泉<hi>在梓潼縣東一百十里相傳唐僖宗幸蜀至此飲之賜名</hi>隱劒<lb/>
<pb n="KR2k0009_SBCK_151-48b"/>
　　泉<hi>在梓潼縣北寰宇記在梓潼縣北十三里五丁力士廟西十步相傳有五丁餘劒隱在路旁忽</hi>
<hi>生一泉因名</hi>香泉<hi>在梓潼縣北輿地紀勝在陰平縣南二十五里平地涌出周迴八十步其</hi>
<hi>水香碧故名明統志在梓潼縣北一百里</hi>東西井<hi>在州東北元和志在魏城縣東南四里井</hi>
<hi>西為涪縣界井東為梓潼縣界二縣分境之所故曰東西</hi>鹽井<hi>在州界元和志陽下鹽井在鹽</hi>
<hi>泉縣西一里舊志熊家青家梁家劉家四井皆在州南三十里王家阮家二井皆在州東六十里統</hi>
<hi>志今綿州鹽井有中井十一所下井十所</hi>旌陽丹井<hi>在德陽縣東關内相傳許遜浴丹於</hi>
<hi>此其水香冽暑飲尤宜</hi>月波井<hi>在綿竹縣治東一里漢嚴君平鑿每朝霞霽月井中波紋</hi>
<hi>盪漾掩映交輝</hi>
　︹古蹟︺涪縣故城<hi>在州東五里漢置屬廣漢郡東晉後為梓潼郡治梁魏改曰巴西為巴西</hi>
<hi>郡治隋為金山郡治元省入州華陽國志涪縣去成都三百五十里水通於巴為蜀東北之要區蜀</hi>
<pb n="KR2k0009_SBCK_151-49a"/>
<hi>時大將軍鎭之元和志綿州西南至漠州一百八十里東南至梓州一百三十里西至茂州取松嶺</hi>
<hi>路三百七十里北至龍州二百二十里州理城漢涪縣也東據天池西臨涪水為蜀東北之要衝梁</hi>
<hi>天監中張齊為太守更造樓櫓卻敵有東門西門東門久塞富樂山氣所衝門開州亂宋元嘉初王</hi>
<hi>懷業開之果至覆敗爾後還塞</hi>陽泉故城<hi>在德陽縣西蜀漢分綿竹縣置屬廣漢郡晉廢</hi>
<hi>後復置宋齊因之後周移晉熙郡治此隋𥘉郡還治晉熙此城遂廢舊志陽泉與雒郪什邡新都五</hi>
<hi>城諸縣宋書州郡志同屬廣漢郡皆在今德陽縣南界而德陽之北為南陰平郡今綿竹在其西北</hi>
<hi>為晉熙郡陽泉既屬廣漢不應越兩郡而更在晉熙之北也縣志謂陽泉在綿竹縣北非是</hi>南<lb/>
　　陰平故城<hi>在德陽縣西北晉永嘉後以陰平流民僑置南陰平郡及陰平縣寄治萇陽齊</hi>
<hi>因之後周廢南陰平郡為南陰平縣尋廢入雒縣舊志寰宇記德陽縣北浮中山西有南陰平鄉即</hi>
<hi>故郡也</hi>萇陽故城<hi>在德陽縣西北漢綿竹縣地晉安帝置萇陽縣屬晉熙郡又以南陰</hi>
<pb n="KR2k0009_SBCK_151-49b"/>
<hi>平郡寄治於此齊廢後復置後周併入晉熙舊志按縣初與南陰平縣同治蓋自齊時廢其後復置</hi>
<hi>因别為一城在南陰平之西故萇陽入晉熙陰平入雒也</hi>綿竹故城<hi>在德陽縣北漢置後</hi>
<hi>漢中平五年黃巾亂益州從事賈龍迎州牧劉焉移治綿竹三國漢炎興元年諸葛瞻拒鄧艾至涪</hi>
<hi>前鋒破退住綿竹遂戰死即此元和志綿竹故城在綿竹縣東五十里寰宇記在德陽縣北三十五</hi>
<hi>里按縣自古為由涪入成都必經之要道又為涪江所經當在今綿州德陽之閒隋改雒縣為綿</hi>
<hi>竹皆非故地也</hi>萬安故城<hi>在羅江縣西晉置屬梓潼郡唐改為羅江隋書地理志金山郡</hi>
<hi>萬安舊曰孱亭西魏改名置萬安郡開皇初郡廢寰宇記羅江縣在綿州西南七十八里本漢涪縣</hi>
<hi>地晉於梓潼水尾萬安故城置萬安縣晉末亂移就孱亭今縣城是也唐天寶元年改為羅江方輿</hi>
<hi>勝覽今為萬安驛在羅江縣西舊志萬安驛在縣西一里晉時縣置於此</hi>西昌故城<hi>在安</hi>
<hi>縣東三十里晉孝武帝置益昌縣屬巴西郡隋開皇三年省入金山唐永淳元年復置以與利州之</hi>
<pb n="KR2k0009_SBCK_151-50a"/>
<hi>益昌同名改此為西昌屬綿州宋初因之後省為鎭屬龍安元和志縣東至綿州五十六里舊志今</hi>
<hi>名花街鎭</hi>神泉故城<hi>在安縣南五十里漢涪縣地晉孝武僑置西充國縣屬巴西郡宋齊</hi>
<hi>因之隋開皇六年改曰神泉屬金山郡唐屬綿州宋改屬石泉軍元中統五年省安州元和志縣東</hi>
<hi>北至綿州八十四里因縣西神泉為名寰宇記梁武陵王改為平川後魏恭帝移於今所舊志今白</hi>
<hi>塔寺即縣舊址</hi>龍安故城<hi>在安縣東北晉平蜀置晉興縣屬巴西郡宋齊因之西魏省入</hi>
<hi>益昌後周天和六年别置金山縣隋大業三年廢唐武德三年復置改曰龍安屬綿州宋宣和初改</hi>
<hi>縣曰安昌尋復故寶祐中移石泉軍治於此元中統五年改置安州省縣入之明𥘉降州為縣移於</hi>
<hi>今治元和志縣東南至綿州七十八里武德三年於廢金山縣城置因龍安山為名縣志龍安故城</hi>
<hi>在今安縣東北九十里</hi>德陽故城<hi>舊志在梓潼縣北後漢初分梓潼縣置屬廣漢郡後</hi>
<hi>移於今遂寕縣故廣漢界廢比為亭魏景元四年鄧艾從陰平由斜徑經漢德陽亭趨涪出劒閣西</hi>
<pb n="KR2k0009_SBCK_151-50b"/>
<hi>百里即此蓋魏晉時廣漢之德陽尚存故謂此爲漢德陽也故城正當馬閣山下去龍安府二百里</hi>
<hi>今縣乃唐分雒縣置取漢晉故名耳按蜀志張飛自荆州由墊江入定巴西蜀將張裔拒之德陽</hi>
<hi>陌下其時德陽己在廣漢華陽國志梓潼廣漢二郡皆有德陽縣屬梓潼者有劒閣道三十里至險</hi>
<hi>晉志梓潼有漢德廣漢有德陽元和志寰宇記皆謂後漢分廣漢置德陽在遂州界在劒州界者有</hi>
<hi>漢德故城一名黃蘆城厯考諸書如此疑後漢本分廣漢置德陽縣未嘗遷徙其在梓潼郡界鄧艾</hi>
<hi>傳謂之漢德陽者自是季漢時所置亭名晉以後爲漢德縣即華陽國志梓潼郡之德陽實與廣漢</hi>
<hi>之德陽無涉也然舊志考據頗細仍存之以備一說</hi>晉熙故縣<hi>今綿竹縣治晉置爲晉熙</hi>
<hi>郡治齊廢郡以縣屬南新巴郡隋改今名隋書地理志蜀郡綿竹舊志置晉熙郡及長楊武都二縣</hi>
<hi>後周併二縣爲晉熙後又廢晉熙入陽泉開皇初郡廢十八年改縣曰孝水大業二年改曰綿竹元</hi>
<hi>和志綿竹縣南至漢州九十里隋改孝水以縣境有孝子姜詩泉爲名寰宇記綿竹縣隋開皇三年</hi>
<pb n="KR2k0009_SBCK_151-51a"/>
<hi>徙晉熙郡城</hi>梓潼故縣<hi>即今梓潼縣治華陽國志建安二十二年先主分廣漢置梓潼</hi>
<hi>郡治梓潼縣寰宇記華陽國志云漢武元鼎元年置以縣東倚梓林西枕潼水為名西魏於此置潼</hi>
<hi>川郡移縣於郡南三十里改為安夀縣隋開皇三年廢郡移縣復舊治猶以安夀為名大業三年還</hi>
<hi>名梓潼</hi>鹽泉廢縣<hi>在州東唐置元省元和志鹽泉井在魏城縣東南四十五里即鹽泉</hi>
<hi>縣理也西至綿州五十六里本漢涪縣地後魏禪帝元年割涪縣置魏城縣武德三年分魏城置鹽</hi>
<hi>泉寰宇記在綿州東八十五里以地有鹽井為名九域志在州東一百二十里</hi>魏城廢縣<lb/>
<hi>在州東北漢涪縣地西魏置魏城縣屬巴西郡隋屬金山郡唐屬綿州宋因之元至元二十年省元</hi>
<hi>和志縣西南至綿州六十五里隋大業十二年自鹽泉井移魏城縣理此州志明置巡司於此今改</hi>
<hi>為驛</hi>南武都廢縣<hi>在綿竹縣西北劉宋僑置武都郡領武都下辯漢陽略陽安定五縣</hi>
<hi>齊省後復置南武都縣後周廢入晉熙舊志今縣西北有武都山縣蓋治此</hi>陰平廢縣<lb/>
<pb n="KR2k0009_SBCK_151-51b"/>
<hi>在梓潼縣西北晉永嘉後陰平沒於氐仍於梁益二州僑置南北二陰平郡共有四陰平此則梁之</hi>
<hi>北陰平也仍置陰平縣為郡治宋齊因之後魏置龍州西魏改郡曰陰平又名縣焉後周徙州治江</hi>
<hi>油改郡曰靜龍縣曰陰平隋開皇初郡廢縣屬普安郡唐屬劒州宋末廢元和志陰平縣東至劒州</hi>
<hi>一百四十里舊志陰平故城在梓潼縣西北一百六十里</hi>姜詩故宅<hi>在德陽縣西北華陽</hi>
<hi>國志雒縣㲹鄉有孝子姜詩田宅水經注縣有沈鄉去江七里姜士游之所居宋鄭少微孝感廟記</hi>
<hi>今德陽西北四十里有姜詩鎭詩故宅在焉治平中知綿竹縣事郭震易其水曰孝泉又請於朝賜</hi>
<hi>廟號曰孝感</hi>秦宓宅<hi>在德陽縣北五里元和志其地曰三造亭初太守夏侯纂三造其門</hi>
<hi>故名</hi>江樓<hi>在州城東隅唐時建杜甫送/嚴武至州有同登江樓宴詩</hi>越王樓<hi>在州城西</hi>
<hi>北唐顯慶中太宗子越王貞為州刺史時建杜甫有詩</hi>捫參閣<hi>在州北天池山巔</hi>十<lb/>
　　賢堂<hi>在州治内方輿勝覽繪龎統蔣琬社微尹黙李白陳該蘇易簡王仲華歐陽修黃庭堅共</hi>
<pb n="KR2k0009_SBCK_151-52a"/>
<hi>十人</hi>六一堂<hi>在州治内方輿勝覽在司户廳歐陽觀為推官生子修於此後人為作堂</hi>思<lb/>
　　賢堂<hi>在州治東内繪揚雄杜甫李白樊紹述蘇易簡歐陽修司馬光蘇軾唐庚九賢之像以祀</hi>
<hi>之</hi>伐木堂<hi>在州治通判廳鮮于侁立文同記</hi>孱亭<hi>在德陽縣漢書地理志涪縣有</hi>
<hi>孱亭寰宇記今羅江縣北三里有孱亭廟有碑磨減孱亭之字猶存</hi>平蜀臺<hi>在德陽縣北二</hi>
<hi>十三里元和志鄧艾平蜀築臺以為京觀處</hi>仙女臺<hi>在梓潼縣東九里輿地紀勝相傳李</hi>
<hi>特女每夏泛龍舟游戲於此明統志一名避暑臺</hi>
　︹關隘︺鹿頭關<hi>在德陽縣北唐置元和初高崇文討劉闢破之於此元和志鹿頭戍在縣北三</hi>
<hi>十八里舊志關因鹿頭山為名杜甫詩云連山西南斷俯見千里豁蓋自關以西道皆平坦也</hi>白<lb/>
　　馬關<hi>在羅江縣西南十里與鹿頭關相對舊志山至險峻有小徑僅容車馬明初置巡司今廢</hi>
<hi>其下名落鳳坡俗傳龎統中流矢於此</hi>小壩關<hi>在安縣西二十五里防番人自茶坪出者</hi>
<pb n="KR2k0009_SBCK_151-52b"/>
　　睢水關<hi>在安縣西四十里西南至綿竹縣四十五里面山負水平衍饒沃有柏水溪毛香坪</hi>
<hi>西河口院巖堡白苦羅竹等處番落通茂州後路</hi>曲山關<hi>在安縣北四十里西南至曡溪</hi>
<hi>堡十里當縣境及石泉平武三路之要亦曰曲山寨</hi>松嶺關<hi>在安縣北唐書地理志龍安縣</hi>
<hi>有松嶺關開元十八年廢通典在龍安縣西北七十里</hi>𪷟陽隘<hi>在州東一百三十里𪷟陽</hi>
<hi>寺西交三臺縣界</hi>石碑鎭<hi>在綿竹縣南三十里九域志綿竹縣有石碑新巴孝泉高平晉</hi>
<hi>潤五鎭</hi>上亭鎭<hi>在梓潼縣北唐爲上亭驛宋置鎭輿地紀勝上亭驛在梓潼武連二縣之</hi>
<hi>閒即明皇幸蜀聞鈴聲之地又名郎當驛舊志在縣北二十里今爲上亭鋪</hi>豐穀井<hi>在州</hi>
<hi>東三十里又名豐榖堡鹽捕州判駐此</hi>曡溪堡<hi>在安縣西北西南去睢水關三十里界南</hi>
<hi>有大巖房猫兒背爲青片白草番後路舊設兵防禦縣境又有靈鷲曲溪香溪後莊轅門擂鼔諸堡</hi>
<hi>今皆裁</hi>馬尾堡<hi>在綿竹縣西北二十里馬尾河口通天池富川要路又有白水龍蟒土地</hi>
<pb n="KR2k0009_SBCK_151-53a"/>
<hi>三堡皆在縣西北</hi>三江堡<hi>在綿竹縣西北三十里通石泉茂州羌番要路</hi>綿堰堡<lb/>
<hi>在綿竹縣北三十里即綿水發源處東北去睢水關三十里為天池壩要路</hi>金山驛<hi>在州</hi>
<hi>治内本朝乾隆三十五年裁羅江典史設縣丞駐此嘉慶七年仍設羅江縣裁驛丞</hi>魏城<lb/>
　　驛<hi>在州東北六十里東北至保寕府劒州西南至本州金山驛設驛丞駐此</hi>羅江驛<hi>在羅</hi>
<hi>江縣東接梓潼西接德陽</hi>
　︹津梁︺投龍橋<hi>在州東三里</hi>丹崖橋<hi>在州北/十五里</hi>望秦橋<hi>在德陽縣北三</hi>
<hi>十里</hi>雞鳴橋<hi>在羅江縣/北三十里</hi>雍峙橋<hi>在安縣東/三十里</hi>文明橋<hi>在綿</hi>
<hi>竹縣西南舊名龍頭橋亦名湖橋宋魏華甫有記</hi>天仙橋<hi>在梓潼縣南</hi>
　︹隄堰︺惠澤堰<hi>在州南接潼川府三臺縣界本朝乾隆初議修築久無成綿州諸生熊繡捐</hi>
<hi>萬餘金蕆之子升龍亦諸生繼其事工完固灌潼綿田萬六千五百餘畝</hi>洛水堰<hi>在州東北</hi>
<pb n="KR2k0009_SBCK_151-53b"/>
<hi>唐書地理志魏城縣北五里有洛水堰貞觀六年引安西水入縣民甚利之州境又有邊堆泉水野</hi>
<hi>茅石草永通等十三堰按/洛水不經魏城疑涪字之譌</hi>安樂堰<hi>在德陽縣東南有黄膠柳</hi>
<hi>梢石板龍泉等二十三堰</hi>歐家堰<hi>在徳陽縣西南/引射水溉田</hi>楊村堰<hi>唐書地理</hi>
<hi>志羅江縣北十四里有楊村堰引折腳堰水溉田貞元二十一年令韋德築舊志縣志又有泉水玉</hi>
<hi>女馬山回龍靈龍等十九堰</hi>雲門堰<hi>在安縣東唐書地理志龍安縣東南二十三里有雲</hi>
<hi>門堰引茶坪水溉田貞觀元年築縣志自雲門而下有白馬黃土芭蕉等十二堰</hi>折腳堰<lb/>
<hi>在安縣南唐書地理志神泉縣北三十里有折腳堰貞觀元年築</hi>鹿角堰<hi>在綿竹縣西南</hi>
<hi>二十里其下又有海秀江家白鶴祖師麥草官堰土黃等堰皆引射水溉田</hi>火燒堰<hi>在綿</hi>
<hi>竹縣西四十里其下又有曡溪象鼻賀家等堰皆引石亭水溉田</hi>軍屯堰<hi>在綿竹縣北三</hi>
<hi>十里今名官渠堰其下有硼砂走水襲家唐家黃土馬壩等堰皆引綿水溉田</hi>百頃壩<hi>在梓</hi>
<pb n="KR2k0009_SBCK_151-54a"/>
<hi>潼縣北輿地紀勝七曲山之上可以望見其地極平衍而豐腴按九域志陰平縣有百頃鎭即此</hi>
　　廣濟陂<hi>在州南唐書地理志巴西縣南六里有廣濟陂引渠溉田百餘頃垂拱四年長史懋</hi>
<hi>思孝令夏侯奭因故渠開</hi>
　︹陵墓︺︹漢︺姜詩墓<hi>在德陽縣西三十里有廟曰孝感</hi>范伯友墓<hi>在梓潼縣東六</hi>
<hi>里有石闕上有文曰沛國相范伯友墓俗呼范侍郎墓</hi>李業墓<hi>在梓潼縣西五里上有一</hi>
<hi>石闕臨官路碑文漢隷</hi>趙雍墓<hi>在梓潼縣北二里前有石闕有文曰漢趙相國雍府君之</hi>
<hi>墓</hi>︹三國︺︹漢︺蔣琬墓<hi>在州西華陽國志琬葬涪縣元和志在州西八里</hi>龎統<lb/>
　　墓<hi>在德陽縣北方輿勝覽在魏城縣西白馬山下明統志在鹿頭山</hi>諸葛瞻墓<hi>在綿</hi>
<hi>竹縣西門外</hi>鄧芝墓<hi>在梓潼縣西南五里有二石闕</hi>︹南北朝︺︹梁︺李膺墓<lb/>
<hi>在州城西南四十里</hi>︹宋︺張咸墓<hi>在綿竹縣西/北十五里</hi>張浚墓<hi>在綿竹縣北二</hi>
<pb n="KR2k0009_SBCK_151-54b"/>
<hi>十里</hi>︹明︺羅世守墓<hi>在德陽縣/北五里</hi>李廣生墓<hi>在安縣東</hi>易以巽<lb/>
　　墓<hi>在安縣南鳳竹街</hi>何光裕墓<hi>在梓潼縣南十五里</hi>
　︹本朝︺吳士穎墓<hi>在州東八里</hi>
　︹祠廟︺富樂祠<hi>在州東祀昭烈帝</hi>八龍祠<hi>在州東五十里禱雨輒應</hi>思賢祠<lb/>
<hi>在州西祀揚雄杜甫李白樊紹述蘇易簡歐陽修司馬光蘇軾唐庚</hi>龎公祠<hi>在羅江縣南十</hi>
<hi>里白馬關龎統墓在焉</hi>烈女祠<hi>在羅江縣西祀/烈女張氏宋建</hi>紫巖祠<hi>在綿竹縣</hi>
<hi>南宋張浚讀書處</hi>孝感廟<hi>在德陽縣北祀漢孝子姜詩孝婦龎氏并祀其子</hi>黃帝<lb/>
　　廟<hi>在安縣北二十里</hi>漢光武廟<hi>在綿竹縣/西二十里</hi>百神廟<hi>在梓潼縣南四</hi>
<hi>里寰宇記唐咸通十一年蠻寇圍成都大將吳行魯過此見斷碑皆古卿相之名遂心禱之願蕩除</hi>
<hi>蠻寇既而大捷乾符三年行魯除東川節度遂於路側置百神廟</hi>武侯廟<hi>在梓潼縣西北</hi>
<pb n="KR2k0009_SBCK_151-55a"/>
<hi>葛山上</hi>五丁廟<hi>在梓潼縣/北十二里</hi>靈應廟<hi>在梓潼縣北七曲山華陽國志梓潼</hi>
<hi>有善板祠一曰亞子民嵗上雷杼十枚嵗盡不復見云雷取去寰宇記濟順王本張亞子晉人戰死</hi>
<hi>而廟存唐廣明二年僖宗幸蜀神見於利州桔柏津封濟順王幸其廟解劒贈之輿地紀勝靈應廟</hi>
<hi>在梓潼縣北十八里七曲山</hi>
　︹寺觀︺富樂寺<hi>在州東五里古富樂山剏自漢末本李意期棲息之地</hi>飛龍寺<hi>在州</hi>
<hi>東八十里唐建</hi>魚泉寺<hi>在州東一百里/古金家山麓</hi>報恩寺<hi>在州南二十五里明</hi>
<hi>建</hi>唐陽寺<hi>在州南三十里</hi>明水寺<hi>在州西三/十里宋建</hi>碧水寺<hi>在州北一</hi>
<hi>里碧水崖</hi>梅泉寺<hi>在德陽縣/東十里</hi>雲龍寺<hi>在羅江縣北二十里</hi>萬夀寺<lb/>
<hi>在安縣北</hi>祥符寺<hi>在綿竹縣/治北唐建</hi>瑪瑙寺<hi>在梓潼縣南五十里宋建山明水秀</hi>
<hi>林木青蔥殿後石洞中清泉涌出四時不竭</hi>雙峯寺<hi>在梓潼縣南七十里元建殿閣巍峩</hi>
<pb n="KR2k0009_SBCK_151-55b"/>
<hi>峯巒秀麗爲一邑鉅觀</hi>東山觀<hi>在州東/五里</hi>秦中觀<hi>在德陽縣西二十五里</hi>
　　仙泉觀<hi>在安縣南</hi>淩霄觀<hi>在綿竹/縣北</hi>登眞觀<hi>在梓潼縣東</hi>
　︹名宦︺︹漢︺閻憲<hi>廣漢人綿竹令人有夜行者得遺錦旦乃送縣或曰暮夜無知者何不攜去對</hi>
<hi>曰縣有明府匿此則慚</hi>︹三國︺︹漢︺王連<hi>南陽人劉璋時爲梓潼令先主起事葭萌進軍</hi>
<hi>來南連閉城不降先主義之不强逼也</hi>吕乂<hi>南陽人先主時爲錦竹令乃心隱卹百姓稱之</hi>
　　王甫<hi>郪人先主時爲綿竹令有政績</hi>︹梁︺庾域<hi>新野人守巴西梓潼二郡魏襲巴西固守</hi>
<hi>無離心嵗饑請賑貸開倉不俟報被紏去</hi>︹唐︺劉德威<hi>彭城人貞觀中綿州刺史政號廉平</hi>
<hi>百姓立石頌德</hi>何易于<hi>初爲益昌令大著能聲累有惠愛後調羅江令爲政不異於益昌刺</hi>
<hi>史裴休至邑見其廉歎異之</hi>樊宗師<hi>南陽人元和中綿州刺史卓有政聲</hi>︹宋︺歐陽<lb/>
　　觀<hi>廬陵人爲綿州推官居廉好施凡死囚必求其生不得則焚香告天而後斷決</hi>李由誠<lb/>
<pb n="KR2k0009_SBCK_151-56a"/>
<hi>開封人徽宗時知綿州有治績</hi>︹明︺盛㫤<hi>吳江人天順間知羅江縣縣故無城大盜趙鐸來寇</hi>
<hi>設奇擊卻之民為立祠</hi>卜大經<hi>丹徒人綿竹典史崇禎末流賊陷城大經與其僕縊死</hi>
<hi>本朝乾隆四十一年予入忠義祠</hi>
　︹本朝︺任紹爌<hi>河津人康熙三十一年知綿竹縣以清白自持刑措獄虛訟庭閴若常獨步郊</hi>
<hi>原教民耕稼及卒蕭然貧無以殮上官經理其喪以歸</hi>叢方涵<hi>如臯人康熙五十二年知</hi>
<hi>德陽縣雪冤獄均徭役民肖像祀之</hi>闞昌言<hi>孝感人乾隆五年知德陽縣勸課農桑亹亹不</hi>
<hi>倦教民蓄堰水浸稻田至今享其利</hi>朱簾<hi>石屏人乾隆三十七年知梓潼縣廉明果决刑措民</hi>
<hi>安時金川軍書旁午公餘猶訓士不倦教民開塘墾田咸被其惠民立祠祀之</hi>陳天德<hi>長千</hi>
<hi>人乾隆六十年知綿竹縣為政簡靜以民多荒嬉督使插柳植桐盡力南畝至誠服人獄訟無冤</hi>
　︹人物︺︹漢︺姜詩<hi>廣漢雒人其居在今德陽事母至孝母嗜魚夫婦力作供鱠舍側忽涌泉日躍</hi>
<pb n="KR2k0009_SBCK_151-56b"/>
<hi>出雙鯉焉</hi>李業<hi>梓潼人志操介特習魯詩元始中舉明經除為郎王莽居攝去官杜門不應郡</hi>
<hi>命及公孫述僭號徴為博士不起述羞不能致乃使持毒酒劫之業歎曰見危授命何乃誘以高位</hi>
<hi>重餌哉飲毒而死述恥有殺賢之名遣使弔祠膊贈子翬逃辭不受蜀平光武下詔表其閭圖畫形</hi>
<hi>像翬建武中察孝廉為遂久令</hi>文齊<hi>梓潼人平帝末為益州太守造起陂池開通灌溉墾田二</hi>
<hi>千餘頃率厲兵馬修障塞降集羣夷甚得其和及公孫述據益土齊固守拒險述拘齊妻子許以封</hi>
<hi>侯終不降聞光武即位閒道遣使自聞蜀平封齊成義侯徴之道卒郡人立廟祀之子忳有令德為</hi>
<hi>北海太守按漢益州郡治滇池縣非/即益州也舊志載齊於成都府名宦誤</hi>杜眞<hi>綿竹人少</hi>
<hi>有孝行習易春秋誦百萬言兄事同郡翟酺酺後繫獄眞上疏訟之受笞六百竟免酺難京師壯之</hi>
<hi>散財施宗族不應公府辟命長吏毎交於門乃斷髮以自絶</hi>劉寵<hi>綿竹人蜀志作劉龎除成</hi>
<hi>都令政敎明肅諸趙倚公故多犯法濮陽太守趙子眞父子强横寵治其罪莫不震肅又換郫令及</hi>
<pb n="KR2k0009_SBCK_151-57a"/>
<hi>郪安漢皆垂績遷牂牁太守初乘一馬之官布衣疏食儉以爲敎居郡九年乘之而還吏民爲立銘</hi>
　　景毅<hi>梓潼人察孝廉舉治劇爲沇陽侯相高陵令立文學以禮讓化民厯侍御史以子顧師事</hi>
<hi>李膺膺誅自表免歸久之拜成都令遷益州太守討平叛夷初到郡米斛萬錢漸以仁恩少年閒米</hi>
<hi>斛至數十徵拜議郎爲人廉正疾淫祠飭子孫惟修善爲禱仁義爲福</hi>景鸞<hi>梓潼人少隨師</hi>
<hi>學經涉七州之地遂明經術還乃撰河洛文集禮略風角雜書月令章句凡五十餘萬言數上書陳</hi>
<hi>救災變之術州郡辟命皆不就</hi>任安<hi>綿竹人少游太學受孟氏易兼通數經又從同郡楊厚學</hi>
<hi>圖讖究極其術人稱曰欲知仲桓間任安又曰居今行古任定祖教授諸生自遠而至初任州郡後</hi>
<hi>徴辟皆不就</hi>董扶<hi>綿竹人與任安齊名俱事同郡楊厚宰府十辟公車三徵再舉賢良方正</hi>
<hi>博士有道皆稱疾不就靈帝時徴拜侍中遷蜀郡屬國都尉後一嵗去官還家</hi>楊充<hi>梓潼人少</hi>
<hi>好學求師遂受古學於扶風馬季長吕叔公南陽朱明叔潁川白仲識精究七經其友朋則潁川荀</hi>
<pb n="KR2k0009_SBCK_151-57b"/>
<hi>慈明李元禮京兆羅叔景漢陽孫子夏山陽王叔茂皆海内名士充還教授鄉里嘗言圖緯非聖人</hi>
<hi>之學不以為教察孝廉為郎卒</hi>︹三國︺︹漢︺杜微<hi>涪人任安弟子劉璋辟為從事先主定蜀</hi>
<hi>常稱聾闔門不出建興二年丞相亮領益州牧選為主簿輿而致之亮引見與書誘勸欲使以德輔</hi>
<hi>時微固辭疾篤亮表授諫議大夫從其所志</hi>尹默<hi>涪人少與李仁俱受學司馬徽宋宗等博</hi>
<hi>通五經專精左氏春秋自劉歆條列鄭衆賈逵諸注略皆誦述以左傳授後主後主立拜諌議大夫</hi>
<hi>丞相軍祭酒子宗傳其業亦為博士</hi>李譔<hi>涪人父仁字德賢與尹默俱游荆州從司馬徽宋忠</hi>
<hi>等學譔具傳其業又從黙講論義理五經諸子無不該覽延熙初為太子中庶子右中郎將著古文</hi>
<hi>周易尚書毛詩三禮左氏註解皆依準賈馬異於鄭康成與王肅初不見其所述而義歸多同景耀</hi>
<hi>中卒</hi>秦宓<hi>綿竹人少有才學州郡辟命輒辭疾不往先主定益州夏侯纂請宓為師友祭酒領</hi>
<hi>五官掾稱曰仲父宓稱疾在茅舍纂將功曹古朴等即宓第宴談宓臥如故益州辟宓為從事祭酒</hi>
<pb n="KR2k0009_SBCK_151-58a"/>
<hi>先主將東征呉宓陳天時不利坐下獄貸出建興二年丞相亮領益州牧選為别駕中郎吳使張温</hi>
<hi>來聘百官往餞温聞宓博學欲以辯窮之宓荅問如響應聲而出温大敬服遷大司農卒</hi>文恭<lb/>
<hi>梓潼人以才幹為州牧諸葛亮治中從事丞相參軍</hi>李福<hi>涪人先主初為成都令建興初遷巴</hi>
<hi>西太守為江州督入為尚書僕射封平陽亭侯延熙初以前監軍領司馬福為人精識果銳敏於從</hi>
<hi>政諸葛亮於武功病篤後主遣福省視問以國家大計福還奉使稱旨</hi>︹晉︺李驤<hi>福之子有</hi>
<hi>才名為尚書郎與成都杜軫齊名一時每有議論朝廷莫能折時稱蜀有二郎</hi>司馬勝之<lb/>
<hi>綿竹人通毛詩三禮舉秀才厯廣都新繁令政理尤異徵為散騎侍郎以疾辭去即家拜漢嘉太守</hi>
<hi>固讓不之官閒居清靜訓化鄉閭以恭敬為先</hi>︹南北朝︺︹宋︺范柏年<hi>梓潼人初為梁</hi>
<hi>州將劉亮使出都咨事見明帝帝言次及廣州貪泉因問柏年卿州復有此水否答曰梁州唯有文</hi>
<hi>川武鄉廉泉讓水又問卿宅在何處曰臣所居在廉讓之閒帝嘉其善答因見知厯任内外終於梁</hi>
<pb n="KR2k0009_SBCK_151-58b"/>
<hi>州刺史</hi>︹梁︺李膺<hi>涪人有才辯初為涪令益州刺史劉季連反召膺膺拒之鄧元起討季連</hi>
<hi>軍乏糧或言巴西新附二萬餘家檢籍罰粟所獲必厚膺諌曰前有嚴敵後無繼援小民始附於我</hi>
<hi>觀德若糾以刻薄衆心必離雖悔無及膺乃躬勸富民上軍資米得三萬斛後為州主簿使至都武</hi>
<hi>帝悦之厯太僕卿著益州記三卷</hi>︹魏︺李苗<hi>膺之子出後叔父畎有文武才幹除散騎侍郎</hi>
<hi>孝昌中為西北道行臺平汾絳賊及爾朱世隆反苗奮然曰今朝廷有不測之危正忠臣效命之日</hi>
<hi>臣雖不武請以一旅徑斷河橋魏主壯而許焉苗乃募人從馬渚上流以舟師夜下縱火船焚橋賊</hi>
<hi>兵爭橋没水死者甚衆苗泊於小渚以侍南援官軍不至力戰而死帝哀傷之贈車騎大將軍儀同</hi>
<hi>三司諡忠烈</hi>︹唐︺李白<hi>唐宗室其先隋末以罪徙西域神龍初還客巴西白十嵗通詩書既</hi>
<hi>長隱岷山天寶初至長安賀知章見其文歎曰子謫仙人也言於上召見賜食詔供奉翰林帝欲白</hi>
<hi>為樂章召入白已醉援筆文成白驁放不自修懇求還山因浮游四方後至江州永王璘辟為府僚</hi>
<pb n="KR2k0009_SBCK_151-59a"/>
<hi>佐璘起兵逃還彭澤璘敗當誅初白游并州見郭子儀奇之嘗犯法白為救免至是子儀請解官以</hi>
<hi>贖詔長流夜郎會赦還終於采石</hi>馬冬<hi>梓潼人與同縣王秦舉王興嗣及巴西韋士宗文博</hi>
<hi>熒文詮皆以孝行著旌表賜粟帛</hi>︹宋︺楊允恭<hi>綿竹人乾德中王師平蜀羣盜竊發允恭</hi>
<hi>為賊所獲以計逃歸客省使丁德裕討賊允恭以策干之賊平補殿前承㫖太平興國中為廣連都</hi>
<hi>巡檢使以招捕海寇功轉洛宛副使眞宗即位改西京左藏庫使極言川陜鐵錢之弊又為荆湖江</hi>
<hi>浙都巡檢使卒於昇州允恭有膽幹王小波之亂李順兄自榮據綿竹士人多被脅從允恭兄允升</hi>
<hi>弟允元率鄉里子弟併力破之又為王師鄉導執自榮詣劒門以獻詔授允升本縣令允元什邡令</hi>
<hi>允恭子可咸平元年進士善屬文有吏幹官至都官員外郎</hi>楊告<hi>允恭次子允恭死賜告同</hi>
<hi>學究出身調廬江尉累遷開封府推官使趙元昊不屈拜右諫議大夫知江寕府時號能吏</hi>李<lb/>
　　誼伯<hi>綿竹人皇祐五年進士幼孝謹長通六經厯威卭果漢四郡守贈金紫光祿大夫有詩賦</hi>
<pb n="KR2k0009_SBCK_151-59b"/>
<hi>三十卷雜文二十卷</hi>楊繪<hi>綿竹人少奇警登進士為開封府推官仁宗愛其才欲超寘侍從執</hi>
<hi>政以其年少不用以母老請知眉州神宗立召知諌院擢翰林學士御史中丞時王安石用事賢士</hi>
<hi>多謝去繪言老成之人不可不惜當今舊臣如范鎭歐陽修富弼司馬光王陶多引疾求去陛下不</hi>
<hi>可不思其故免役法行繪陳十害安石使曾布疏其説詔繪分折固執前議遂罷為侍讀學士知亳</hi>
<hi>州再為翰林學士議者欲加孔子帝號繪以為非禮從之元祐初知杭州卒繪性疎曠然表裏洞達</hi>
<hi>一出於誠為范祖禹所器重為文立就有文集八十卷</hi>宇文之邵<hi>綿竹人舉進士為文</hi>
<hi>州曲水令神宗即位求言上疏論時政不報遂致仕以太子中允歸自强於學不易其志日與交友</hi>
<hi>為經史琴酒之樂司馬光曰吾聞志不行顧祿位如錙銖道不同視富貴如草芥今於之邵見之矣</hi>
<hi>范鎭亦謂之邵位下而言高學富而行篤其為兩賢推重蓋如此</hi>張紘<hi>綿竹人至和元年知</hi>
<hi>雷州瓊黎弗靖紘熟兵事比至冦息暇日延父老授諸生條教悉更舊習又增治城壘闢田瀦水為</hi>
<pb n="KR2k0009_SBCK_151-60a"/>
<hi>久遠計雷人戴之</hi>張咸<hi>綿竹人元豐進士元祐初詔復六科哲宗親擢第一官至成都節度</hi>
<hi>判官其學六藝百家厯代文史無不該貫為文長於序事</hi>張浚<hi>咸之子第進士靖康初為太常</hi>
<hi>主簿張邦昌僭立逃入太學中聞高宗即位馳赴南京官侍御史上言中原天下根本願修葺東京</hi>
<hi>關陜襄鄧以待巡幸遷御營使司參贊公事浚度金人必來攻請預為備皆笑其過巳而金人果南</hi>
<hi>侵命浚於吳門節制軍馬會苗傅劉正彥作亂浚招張俊韓世忠同起兵平難高宗欲相浚浚以晚</hi>
<hi>進不敢當浚謂中興當自關陜始慷慨請行詔以浚為川陜宣撫處置使屢挫金兵扼於吕頤浩朱</hi>
<hi>勝非以本官提舉洞霄宫居福州金兵南下召浚除知樞密院赴江上視師將士勇氣百倍旋除尚</hi>
<hi>書右僕射同中書門下平章事與趙鼎輔治務在塞倖門抑近習奏遣岳飛屯荆襄以圖中原每奏</hi>
<hi>對必反覆言讎恥之大上改容流涕出為福建安撫使治海舟為直指山東之計秦檜怒之謫居連</hi>
<hi>州徙永州誣以大逆必欲殺之檜死乃免金兵南侵起浚判建康府乘輿臨幸衛士見浚無不以手</hi>
<pb n="KR2k0009_SBCK_151-60b"/>
<hi>加額車駕將還勞浚曰卿在此朕無北顧憂矣孝宗即位召浚入見浚言人主之學以心爲本一心</hi>
<hi>合天何事不濟孝宗悚然除少傅江淮東西路宣撫使封魏國公親督諸將伐金進克宿州中原震</hi>
<hi>動尋拜同平章事議進幸建康詔浚行視江淮金人聞浚來亟撤兵歸復爲湯思退等所毀凡八章</hi>
<hi>乞致仕浚去遂決和議後得疾手書付二子曰吾甞相國不能恢復中原死不當葬我先人墓左葬</hi>
<hi>我衡山下足矣卒贈太師諡忠獻所著有易解及雜說十卷文集十卷奏議二十卷</hi>張栻<hi>浚之</hi>
<hi>子長師胡宏宏一見即以孔門論仁親切之㫖告之拭退而思若有得焉宏曰聖門有人矣拭益自</hi>
<hi>奮勵以古聖賢自期作希顔錄以蔭除直祕閣孝崇即位浚開府治戎栻内贊密謀外參庶務幕府</hi>
<hi>諸人皆自謂不及閒以軍事入奏因言陛下以復讎爲心即天理之所存也願益加省察無或稍息</hi>
<hi>則功可必成孝宗異其言浚没後朝議講和栻力言其非不報起知嚴州召爲吏部侍郎宰相謂敵</hi>
<hi>勢衰弱可圖上以問栻栻言國家兵弱財匱敵雖可圖而我實未足圖敵上默然栻因出所奏疏上</hi>
<pb n="KR2k0009_SBCK_151-61a"/>
<hi>嘉歎面諭當以卿為講官除左司員外郎知閣門事張說除簽書樞密院事栻極言其不可命得中</hi>
<hi>寢栻在朝未期嵗召對至六七所言大抵皆修身務學畏天恤人抑僥倖屏䜛諛後去職提舉武夷</hi>
<hi>沖佑觀病且死猶手疏勸上親君子遠小人信任防一己之偏好惡公天下之理天下傳誦之</hi>張<lb/>
　　枃<hi>栻之弟以父蔭通判嚴州厯知袁衢二州兩知臨安府俱以能稱孝宗觀湖枃以彈壓伏謁道</hi>
<hi>左孝宗止輦問勞賜以酒炙進端明殿學士知建康府乞祠卒枃天分高爽吏材敏給遇事不凝滯</hi>
<hi>多隨宜變通所至以治辦稱南渡以來論尹京者以枃為首</hi>張洽<hi>栻之孫嘉定中揚州司理</hi>
<hi>參軍有獄囚久不決洽鞫得其情杖殺之有弟兄爭財者洽諭之曰訟於官祇為吏胥計且冒法以</hi>
<hi>求勝孰若各全手足之愛乎辭氣懇切訟者感悟後為白鹿洞書院長選諸生好學者日與講論務</hi>
<hi>發明理奥云</hi>張梲<hi>綿竹人紹興二年進士夔州路提點刑獄為政一本忠厚下教禁戢四事</hi>
<hi>合一路之獄凡六十餘所令下踰月以獄空聞者三十八所又夔恭二州欠經制錢一萬七千有餘</hi>
<pb n="KR2k0009_SBCK_151-61b"/>
<hi>棁言於朝併得免</hi>張忠恕<hi>枃之子以祖任監樓店務嘉定中累遷司農丞後入對極言邊</hi>
<hi>事寶慶初詔求直言忠恕陳八事朝紳傳誦魏了翁歎曰忠獻有後矣眞德秀聞之更納交焉忠恕</hi>
<hi>又因輪對引伯父栻語曰當求曉事之臣不求辦事之臣欲求仗節死義之臣必求犯顔敢諌之臣</hi>
<hi>語益愷切力請外𥙷出知贛州後提舉沖佑觀卒</hi>何充<hi>德陽人秘書監耕之孫通判黎州元</hi>
<hi>兵破卭崍關自刺不死軍帥許以高位充曰吾三世食趙氏祿為趙氏死不憾自是絕食敵知不可</hi>
<hi>强殺之男士麟孫駒行從子仲桂皆死之</hi>王讚諦<hi>梓潼人少喪親負土成墳二十年不脱麻</hi>
<hi>衣黜陟使韋正奏劒南孝子十六人讚諦為首</hi>︹元︺鄧文原<hi>綿州人年十五通春秋至元中</hi>
<hi>為杭州路儒學正擢應奉翰林文字皇慶初為國子司業至官首建白更學校之政當路因循重於</hi>
<hi>改作論不合移病去至治𥘉召為集賢殿學士因地震陳弭災之道時不能用泰定二年拜翰林侍</hi>
<hi>講學士天厯初卒文原内嚴而外恕家貧而行廉初客京師有一書生病篤出槖中金囑文原以歸</hi>
<pb n="KR2k0009_SBCK_151-62a"/>
<hi>其親既死而同寓生竊金去文原買金償死者家終身不以語人有文集内制集若干卷至順五年</hi>
<hi>諡文肅</hi>︹明︺霍繼宗<hi>安縣人永樂時貢生擢御史剛正不阿巡按山東摘姦除弊風采赫</hi>
<hi>然祀鄉賢</hi>王志恭<hi>綿州人天順甲申趙鐸肆掠州境志恭倡義討賊率衆二萬戰於德陽賊</hi>
<hi>潰單騎追之爲矛所中洞脅腸出以手捫之麾衆前進力絕而死事聞贈始信校尉廕其子百户</hi>
　　羅應祥<hi>綿州人趙鐸之變應祥率衆拒剿爲賊所刺腸出裂帛裹之轉戰二十里賊潰去至</hi>
<hi>家乃卒</hi>趙珊<hi>綿竹人趙鐸叛德陽珊與同縣吳瓊學倡義討賊賊潰極力追之同時遇害均</hi>
<hi>詔錄其子恤其家</hi>金獻民<hi>綿州人成化進士宏治初授御史按雲南順天並著風裁世宗</hi>
<hi>立累擢左都御史以災異修省條上時政五事多報可遷刑部尚書改兵部初大禮議起獻民偕廷</hi>
<hi>臣疏爭及左順門哭諌帝不悅罷歸</hi>羅世守<hi>德陽人以明經令江州嘗書狀尾曰做官受私</hi>
<hi>賄虧心又害理敢因一飱飯喫盡子孫米尋歸民像祀之</hi>何光裕<hi>梓潼人嘉靖進士由庶吉</hi>
<pb n="KR2k0009_SBCK_151-62b"/>
<hi>士除給事中巡視京營劾罷尚書路迎建議節財穴費大省及仇鸞開馬市尚書史道主之光裕與</hi>
<hi>御史龔愷等劾道并及鸞忤㫖死杖下隆慶初贈太常少卿</hi>易以巽<hi>安縣人萬厯甲戌進</hi>
<hi>士雲南按察使決獄明允加大理寺卿祀鄉賢</hi>趙宗普<hi>安縣人由鄉貢令潛山當流寇要衝</hi>
<hi>宗普抵任冒死請命正供悉免流亡漸集尋𥙷宿松令舉清廉第一升議部郎卒入祀名宦鄉賢</hi>
　　李廣生<hi>安縣人監生中丞鑑之子獻賊據蜀催廣生赴監歎曰吾大臣子也肯為賊屈乎偕</hi>
<hi>妻董氏投繯死</hi>趙鴻偉<hi>安縣人貢生教子晟成進士獻賊據成都逼晟赴監不應全家殉難</hi>
<hi>本朝乾隆四十一年予入忠義祠</hi>劉宇揚<hi>綿竹人崇禎時以户部郎中任關南</hi>
<hi>道時漢中巨寇羣起兼以饑饉宇揚辦餉賑晝夜乘城督守者一年兵荒後多方懷撫以勞卒於官</hi>
<hi>贈太僕寺卿</hi>刁化神<hi>綿竹人官户部郎中崇禎十七年/獻賊陷城死之本朝乾隆四十</hi>
<hi>一年賜諡忠愍</hi>周紹孔<hi>綿竹人與弟繼孔述孔奉母文氏並以孝稱流賊亂蜀母</hi>
<pb n="KR2k0009_SBCK_151-63a"/>
<hi>子兄弟俱𬒳執賊欲刃其母紹孔延頸曰勿殺母但殺我賊殺之仍不舍其母繼孔曰但活母再殺</hi>
<hi>我又殺之復將及母述孔前曰併殺我勿殺母亦殺之卒憐而舍其母焉</hi>楊可賢<hi>綿竹人貢</hi>
<hi>生崇禎末獻賊執可賢挾之曰汝子國柱守城令以城降免汝死可賢佯諾之及臨城語子曰賊兵</hi>
<hi>不滿千汝堅守勿念我也賊殺之國柱率士民數百迎戰力盡而死本朝乾隆四十一年</hi>
<hi>予入忠義祠</hi>
　︹本朝︺邱希孔<hi>綿州諸生爲人倜儻負氣節初避兵漢南順治六年寕夏巡撫偉其材令署寕</hi>
<hi>武同知治花馬池姜瓖賊將劉登棲陷城希孔踞坐罵賊賊怒斷其頭尸端拱生上不爲動賊懼以</hi>
<hi>爲神羅拜之乃仆</hi>張舜舉<hi>綿竹人順天進士順治六年知陜西蒲城縣時蒲當王永强竊</hi>
<hi>據之後城市如墟舜舉至百廢俱興治績甚著</hi>劉修賢<hi>德陽人康熙壬子舉於鄉滇藩吳逆</hi>
<hi>屢徴不赴遁迹深山養親全身吳逆敗官雲南富民令招墾捐積以甦民因莅任七年舉廉能第一</hi>
<pb n="KR2k0009_SBCK_151-63b"/>
<hi>擢御史入祀鄉賢祠</hi>白良玉<hi>梓潼人素有幹濟才時土賊為害良玉籌畫捍圉鄉里咸蒙其</hi>
<hi>庇中順治甲午舉人康熙七年知山西高平縣有惠政在官七載以廉幹行取抵京而卒</hi>王任<lb/>
　　閎<hi>梓潼人康熙壬子舉人吳三桂僭竊屢徴不至隱遁山中窮約終身</hi>沈溶<hi>安縣人官貴州</hi>
<hi>咸寕鎭千總乾隆四十年隨征金川陣亡卹廕如例</hi>張大斌<hi>梓潼人官川北鎭標把總嘉慶</hi>
<hi>元年隨剿教匪於東鄉縣陣亡卹廕如例</hi>陳泰<hi>綿州人官把總嘉慶三年隨剿敎匪擊賊陣亡</hi>
<hi>卹廕如例</hi>曾彰泗<hi>德陽人嘉慶十年署陜西洋縣有循聲時五郎關新兵糾衆殺將備聞警</hi>
<hi>方繕城堞而賊已至督軍民分守彰泗自守西門城潰率衆巷戰力竭被執賊挾至城隍廟縛於柱</hi>
<hi>以湯灌之糜爛而死從死者家丁韋升謝清二人事聞賜祭葬以知州卹廕並建祠於城隍</hi>
<hi>廟春秋享祀</hi>楊奇龍<hi>德陽人少孤母喜食魚隆冬盛雪亦躬取之母病衣不解帶者八載</hi>
　︹流寓︺︹漢︺邊韶<hi>浚儀人博學多文時人語曰邊孝先腹便便流寓梓潼教授生徒常百餘桓帝</hi>
<pb n="KR2k0009_SBCK_151-64a"/>
<hi>時徴為大中大夫今縣西有邊孝先臥游亭碑碣尚存</hi>
　︹列女︺︹漢︺文季姜<hi>梓潼人將作大匠王敬伯之妻少讀詩禮前後八子愛育親繼如一堂子</hi>
<hi>孫雖二千石猶杖之内門相化服姑之教</hi>任安母姚氏<hi>綿竹人雍睦閨門早寡立義資</hi>
<hi>安事大儒安所授弟子毎為字恤以勉其志</hi>姜詩妻龎行<hi>詩別有傳行事姑晝夜紡</hi>
<hi>績以給養姑好飲江水命子往汲溺死祕不使姑知託言遣詣學常作冬夏衣投水中詭謂寄子云</hi>
<hi>詩呼妻為春應稍遲見遣不敢遠去採蘆芽取魚因鄰母致姑姑乃飭還子名安安所居後為祠祀</hi>
<hi>焉</hi>司馬雅妻姜嬪<hi>綿竹人父穆為狄道長徙朔方往尋父母喪夫亡守義以終天</hi>
<hi>子閔悼焉</hi>郭孟妻楊氏<hi>涪楊文女也失母八嵗父為人所殺依外祖鄭行年十七適孟</hi>
<hi>殺父者數來孟家女涕泣謂孟曰家無男昆大讎未報不能一日忘也父子恩深恐卒狂惑益君禍</hi>
<hi>患尋杖殺之將自殺孟與俱逃涪令聞而止之中平四年表其門人尊為敬楊與文杜稱三媛</hi>虞<lb/>
<pb n="KR2k0009_SBCK_151-64b"/>
　　顯妻杜慈<hi>巴郡人杜季女年十八適顯顯亡無子季欲與改嫁慈曰受命虞氏虞氏早亡</hi>
<hi>妾之不幸當生事賢姑季知不可奪密謀逼之慈縊而死</hi>︹宋︺張氏女<hi>羅江人母楊氏寡居</hi>
<hi>其典庫乙死於庫莫知殺者提點刑獄命石泉軍劾治楊言與女同榻實無他逮女拷掠無實謂母</hi>
<hi>曰吾今死將訟冤於天言終而絕石泉地大震三日天雨雪勘官李志安疑其獄具衣冠禱於天俄</hi>
<hi>偵得張女饋食之夫袁大一訊即伏楊得免郡榜其所居曰孝感坊</hi>張浚母<hi>綿竹人紹興十</hi>
<hi>六年彗星出西方浚將極論時事恐貽母憂母訝其瘠問故浚以實對母誦其父對策之語曰臣願</hi>
<hi>言而死於斧鉞不忍不言以負陛下浚意乃決</hi>何充妻陳氏<hi>德陽人充通判黎州適關</hi>
<hi>破充自刺不死敵斬其首陳罵不絶口東望再拜曰臣夫婦雖死可以對趙氏無愧矣衆以石擊殺</hi>
<hi>之</hi>︹明︺白氏<hi>綿州人正德閒鄢藍賊至被執誓死不從遇害事聞旌表同州髙王政繼妻鄒</hi>
<hi>氏三十而寡守節至八十卒</hi>劉繼魁妻安氏<hi>德陽人魁死安年二十四有謀娶安</hi>
<pb n="KR2k0009_SBCK_151-65a"/>
<hi>者安即登樓閉户不下者三年後守節五十八年年八十二卒同縣閆氏名成哥里豪金海聘爲媳</hi>
<hi>海妻瞽子幼欲逼之百計不從數加捶楚三年餘不少屈海恚甚一日入氏室逼之不從海竟殺之</hi>
<hi>訟於官驗之猶處子也官爲捐金立祠祀之又張氏因死父難天降紅雨事聞建坊祠祀之同知范</hi>
<hi>鵬妾趙氏年十八鵬故水漿不入口尋赴葬所嗚咽而絕高邦智妻杜氏守節厯數十年教二子成</hi>
<hi>名庠生王大化妻潘氏年十八守節持己甚嚴雖至親罕見其面事聞得旌</hi>吕淑英<hi>德陽</hi>
<hi>貞女終身勤於女紅晚年出十指所積剏修三寸口石橋正德閒邑令勒石紀之又同邑黃貞女蓮</hi>
<hi>姑事迹略同</hi>劉延齡妻曹氏<hi>綿竹人萬厯閒從延齡自歸化縣任歸道涪州遇寇</hi>
<hi>氏偕女瓊姐投水死後其子宇揚以其事聞奉㫖建祠又延齡子關南道宇揚妻李氏與侍郎宇烈</hi>
<hi>妻張氏大學士宇亮妻宋氏獻賊寇蜀三人皆以未亡人避西山白崖溝賊將劉文秀抵綿竹將抵</hi>
<hi>溝訪氏所在三人相謂曰吾姑昔日涪水遇盜懼辱投水吾輩若受汚異日何以見姑與夫於地下</hi>
<pb n="KR2k0009_SBCK_151-65b"/>
<hi>遂同縊死又劉裔盛妻王氏宇亮子婦也獻賊獲裔盛於成都誘以官使回邑移家王不從遂自縊</hi>
<hi>死又顧天澤妻雷氏崇禎末賊至城氏曰死有遲早無可免者此身不可辱遂抱幼女投井而死又</hi>
<hi>楊元吉妻蕭氏賊至簫語元吉曰祖宗不可無後我力難行君宜遠避同死無益元吉泣去賊執蕭</hi>
<hi>蕭紿曰素貧苦今相從吾願也賊信爲然行數武遇井躍入死之又貢生施奇才妻姜氏崇禎丁丑</hi>
<hi>奇才北上流寇犯蜀姜避西山賊將至姜拔簪授婢曰吾不能逃汝速避萬一得生持此語若主吾</hi>
<hi>不爲家門羞也遂投崖死蘇蒙宗妻史氏早寡撫子成立舉人陶以忠妻楊氏守節撫遺腹子成材</hi>
<hi>膺選貢以孝聞詔建子孝母節坊庠生王鐸妻趙氏崇禎十年賊攻綿竹執鐸令跪不屈殺之復脅</hi>
<hi>趙氏亦大罵賊又殺之黃守學母柳氏賊圍城柳氏自縊死王相妻某氏廖賊掠境氏與其女爲賊</hi>
<hi>所執母女同聲罵賊遂遇害曹烈妻姚氏廖賊掠四鄉氏抱乳女潛林中爲賊所獲欲逼姚姚不可</hi>
<hi>賊掖之行姚咬斷賊指賊怒殺之王宗道妻袁氏宗道嘗割股以逾父病及獻賊屠綿見袁美逼之</hi>
<pb n="KR2k0009_SBCK_151-66a"/>
<hi>行袁憤罵不從賊殺之文仕舉妻勾氏崇禎末賊至被執迫從勾不屈賊環碎其衣勾大罵賊怒分</hi>
<hi>解其尸陶修吉妻龎氏崇禎末賊陷城夫婦𬒳執中途語賊曰我願往何用縛為賊寛之夫婦遂投</hi>
<hi>崖死</hi>李資生妻董氏<hi>安縣人夫太學生適獻賊至資生誓不屈願以身殉氏從之共</hi>
<hi>投繯死同縣張心法妻皮氏夫殁守節教子成立張玉卿妻徐氏夫卒撫二子守節二十年貞節如</hi>
<hi>一日後死於賊</hi>趙節妻魏氏<hi>梓潼人崇禎十年李賊破城為所執魏紿賊曰家有積金</hi>
<hi>藏之江邊願取以行賊喜同至圍子潭魏奮身投水死同縣蒲先春妻趙氏獻賊至被驅罵賊投江</hi>
<hi>死又魏元良妻趙氏亦被執以甘言紿賊乘閒投繯死庠生尚聘妻雒氏聘早逝苦節四十餘年經</hi>
<hi>旌表諸生王子儁妻某氏夫殁氏勤紡績奉姑教子</hi>
　︹本朝︺夏之華妻嚴氏<hi>綿竹人吳三桂兵至被執持刃脅汚之不從沈淵以死</hi>王<lb/>
　　之翰妻裴氏<hi>梓潼人吳逆之變為賊所逼投潼水死</hi>吳肖辰妻何氏<lb/>
<pb n="KR2k0009_SBCK_151-66b"/>
<hi>綿州人與同縣徐成際妻董氏均以夫亡守節俱雍正年閒旌</hi>倪攀桂妻馬氏<lb/>
<hi>德陽人夫亡守節養姑訓子以終雍正年閒/旌</hi>胡繼鳳妻王氏<hi>綿竹人夫亡守</hi>
<hi>節厯年八十有餘疾革子大振割股肉以進及卒廬墓盡哀時人稱其一門節孝同縣節婦王允迪</hi>
<hi>妻梁氏夫亡守節教子一正成名均雍正年閒/旌</hi>陳儒先妻李氏<hi>安縣人夜半山</hi>
<hi>水暴漲鄰居男婦呼氏同升屋氏衣為水漂去守死不出曰露體求生勿為也翌日尸深埋沙土中</hi>
<hi>惟首露外邑人神之祀節孝祠</hi>白良玉繼妻吳氏<hi>梓潼人通書史隨良玉任高平</hi>
<hi>令嘗刲股以療夫病良玉卒扶櫬歸葬教子嵋成名苦節四十五年</hi>何紳妻王氏<hi>綿州</hi>
<hi>人夫亡守節同州節婦鄭之產妻張氏邱嵩妻楊氏張含妻周氏魏禮麟妻蕭氏余益友妻黄氏仇</hi>
<hi>秉巂妻何氏烈婦陳國遠妻青氏均乾隆年閒/旌</hi>何金鏏妻李氏<hi>德陽人夫亡守</hi>
<hi>節同縣節婦王添文妻蘇氏黎茂檜妻侯氏唐維翰妻邵氏曾國幹妻黃氏劉洪理妻王氏馬𢡟修</hi>
<pb n="KR2k0009_SBCK_151-67a"/>
<hi>妻酆氏鄧陽瑡妻劉氏胡永達妻張氏王雲崑妻曾氏烈婦余上仁妻宋氏申瑺妻馮氏貞女曹良</hi>
<hi>美未婚妻蕭喬姑均乾隆年閒/旌</hi>曾應玳妻馬氏<hi>羅江人夫亡守節訓子昌曙孫</hi>
<hi>世愷皆登鄉科厯八十嵗終</hi>李梅妻郭氏<hi>安縣人夫亡守節同縣節婦吳道逵妻鄧</hi>
<hi>氏劉紳妻龎氏均乾隆年閒/旌</hi>文旭妻袁氏<hi>綿竹人夫亡守節同縣節婦詹聯桂</hi>
<hi>妻張氏馬騂妻王氏張鳳翼妻勾氏趙麟妻李氏袁康妻楊氏楊其英妻胡氏張文佩妻羅氏徐永</hi>
<hi>溢妻黃氏何元珠妻王氏楊新彩妻歐陽氏殷俸富妻傅氏周夢熊妻徐氏李思朝妻曾氏李彥鳯</hi>
<hi>妻鄒氏李思忠妻潘氏烈女歐良純女歐氏均乾隆年閒/旌</hi>張廷才妻冉氏<hi>梓潼</hi>
<hi>人守正捐軀同縣烈女吳專女吳氏吳興女吳氏均乾隆年閒旌</hi>賈玉祥妻陳氏<lb/>
<hi>綿州人夫亡守節嘉慶初教匪犯境被執不從遇害同邑劉先禦妻汪氏避賊公子山賊破寨全家</hi>
<hi>遇害嫂遺幼子氏抱於懷賊挾氏上馬兒哭賊攫兒撲殺之氏墮地哭曰我不死者為劉氏此子耳</hi>
<pb n="KR2k0009_SBCK_151-67b"/>
<hi>今何望遂觸石死袁安榮女二英許字樊氏聞賊過楊家灘攜利翦自隨避麥隴中爲賊搜出以翦</hi>
<hi>刺賊臂賊碎其首而去安然女二姑然攜子橋娃與二姑避賊白家壩賊漸近姑謂父急逃生女不</hi>
<hi>能隨當先投溪水以免辱言畢躍下橋娃偕死羅光庭妻梁氏朱朝相妻梁氏安啓基妻李氏妾姜</hi>
<hi>氏安全妻裴氏安且豫妻常氏梁秀元妻王氏余順健妻魏氏敬泰妻安氏梁岳妻某氏子婦羅氏</hi>
<hi>梁繪典妻陳氏安啓元妻高氏安祐妻楊氏王仕倫妻張氏張耀妻楊氏王文新妻董氏王正儒妻</hi>
<hi>常氏胡天柱妻王氏楊有良妻黄氏劉國清妻熊氏徐鳳宣妻崔氏任國清妻蔡氏俆相元妻周氏</hi>
<hi>王敬典女金蓮王世達女秀姑唐酉姑蒲朝隆女巖姑林中瓚女寅姑均遇賊不屈死節</hi>葉大<lb/>
　　魁女<hi>綿州人名滿姑許字陳氏年十六陳子卒父母爲擇配一痛而絕同州鄒國公女卯姑許</hi>
<hi>字雷映悌未嫁夫卒女悲泣投井死</hi>何人表妻劉氏<hi>綿州人夫亡守節同州貞女陳</hi>
<hi>氏均嘉慶九年/旌</hi>申思敏妻車氏<hi>德陽人夫亡守節同縣節婦鐸文星妻李氏李</hi>
<pb n="KR2k0009_SBCK_151-68a"/>
<hi>遇陽妻張氏廖琮妻彭氏張永祿妻舒氏胡應善妻吳氏李培儒妻向氏李培宗妻鄧氏楊溍妻帖</hi>
<hi>氏方應農妻曾氏尹順佩妻曾氏李蓉妻曾氏均嘉慶年閒旌</hi>徐光遠妻吕氏<lb/>
<hi>安縣人夫殁守節同縣節婦魏光輝妻韓氏黃郁妻張氏唐朝俊妻張氏魏光廷妻牟氏魏光輔妻</hi>
<hi>陳氏周之聘妻黃氏均嘉慶年閒/旌</hi>詹廷誾妻張氏<hi>綿竹人夫亡守節同縣節</hi>
<hi>婦陳大志妻阮氏蔣良萬妻王氏李興妻蕭氏烈女劉楊氏均嘉慶年閒旌</hi>張鑑妻章<lb/>
　　氏<hi>梓潼人夫亡守節同縣節婦白橋妻陳氏金鼎妻陳氏均嘉慶年閒旌</hi>
　︹仙釋︺︹宋︺黃鹿眞人<hi>州人馬氏女名道興七嵗時遇異人授以鉛汞要術及笄將受聘攜</hi>
<hi>囊杖䇿而去卜地修煉久之前異人復至授以黄白之術後道成乘黃鹿騰空而去異香終日不散</hi>
　　︹明︺妙虛<hi>綿竹人自幼出家投禮鰲山和尚後游江西謁海禪師得其心印叢林爭歸之洪武</hi>
<hi>初將辭世說偈畢端坐瞑囙衆悲泣良久妙虛開目曰為汝輩再住三年後如期而化</hi>江老<lb/>
<pb n="KR2k0009_SBCK_151-68b"/>
　　軍<hi>名添富州人嘗從軍寕夏遇異人授以修養之術髪白反黒齒落復生能一食斗米鄉人毎請</hi>
<hi>禱雨必驗風雨中屢日不動冬寒剖冰而浴年至九十九尸解去</hi>
　︹土產︺金<hi>唐書地理志綿州貢麩金</hi>銀<hi>唐書地理志/巴西有銀</hi>鐵<hi>唐書地理志巴西魏城西</hi>
<hi>昌有鐵</hi>鹽<hi>隋書地理志巴西有鹽井唐書地理/志巴西魏城羅江鹽泉神泉有鹽</hi>漆<hi>寰宇</hi>
<hi>記綿州產</hi>錦<hi>唐書地理志/綿州土貢</hi>綾<hi>唐書地理/志綿州貢</hi>紗<hi>唐書地理志綿州貢輕容</hi>
<hi>寰宇記綿州產交梭紗</hi>雙紃<hi>唐書地理/志綿州貢</hi>絹<hi>元和志綿州貢白絹又貢雙絲二十</hi>
<hi>疋</hi>綿<hi>寰宇記綿州產</hi>藥<hi>寰宇記綿州產紫參柏桔安縣產附子明統志綿州出川芎烏頭</hi>
　　橘<hi>唐書地理志綿州有橘官</hi>蔗<hi>唐書地理/志綿州貢</hi>白藕<hi>唐書地理志綿州貢</hi>鏤金<lb/>
　　銀器<hi>唐書地理志綿州貢</hi>緋紅<hi>寰宇記綿州土產游蜀記左綿緋紅三川所尚</hi>
<pb n="KR2k0009_SBCK_151-69a"/>
</p>
<p>
</p>
  </div>
</body>
</text>
</TEI>
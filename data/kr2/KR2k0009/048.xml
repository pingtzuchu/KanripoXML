<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0009_SBCK_048-1a"/>
　大清一統志<lb/>
　平陽府<lb/>
　︹名宦︺︹三國︺︹魏︺呂䖍<hi>伍城人魏武使將家兵守湖陸時襄陵校尉杜松部民炅母作亂命</hi>
<hi>䖍代松䖍誘炅母渠率及同惡數十人賜酒食伏壯士其側察炅母等醉盡格殺之撫其餘衆賊悉</hi>
<hi>平</hi>︹晉︺劉毅<hi>掖人魏末僑居平陽太守杜恕靖為功曹沙汰郡吏百餘人三魏稱馬為之語</hi>
<hi>曰但聞劉功曹不聞杜府君</hi>李重<hi>鐘武人惠帝時為平陽太守崇德化修學校表篤行㧞賢</hi>
<hi>能清簡無欲正身率下在職三年彈黜四縣</hi>李矩<hi>本郡人元帝時領平陽太守時饑疫相仍</hi>
<hi>矩盡心撫恤百姓賴焉會長安羣盜東下所在多擄掠矩遣部將擊破之盡得賊所掠婦女千餘人</hi>
<hi>諸將以為非矩所部欲遂留之矩曰俱是國家臣妾焉有彼此乃一時遣之</hi>︹南北朝︺︹魏︺<lb/>
　　　穆亮<hi>代人孝文時除征南大將軍領䕶西戎校尉仇池鎮將宕昌王梁彌機死子彌博立為吐</hi>
<pb n="KR2k0009_SBCK_048-1b"/>
<hi>谷渾所逼來奔仇池亮以彌博兇悖氏羌所棄機兄子彌承戎人歸樂表請納之孝文從焉于是擊</hi>
<hi>走吐谷渾立彌承而還氏豪楊卜自延興以來從軍二十一戰前鎮將抑而不間亮表爲廣業太守</hi>
<hi>豪右咸服境内大安</hi>呉平仁<hi>孝文時定陽令有恩信户増數倍吏民懷之刺史穆羆爲之請</hi>
<hi>留從之</hi>房謨<hi>洛陽人以晉州刺史攝南汾州事先時境接西魏土人多受其官爲之防守至</hi>
<hi>是鎮將及都督守令前後降附者三百餘人謨撫接殷勤人樂爲用西魏懼乃増置城戍慕義者自</hi>
<hi>相糾合擊破之自是龍門以北西魏戍皆平</hi>㓂儁<hi>上谷人孝昌中爲鹽池都將仍主簿永安</hi>
<hi>初華州人史㡳與司徒楊椿訟田長史以椿勢貴皆言椿直欲以田給椿儁曰史底窮人楊則横奪</hi>
<hi>其地若欲損不足以給有餘未敢聞命遂以地還史底孝莊帝後知之嘉儁守正不撓拜司馬其附</hi>
<hi>椿者咸責焉</hi>封子繪<hi>蓚人孝靜初爲平陽太守晉州北界霍山千里徑山坂高峻每大軍</hi>
<hi>往來士馬勞苦子繪請于舊徑東谷别開一路從之仍令子繪領汾晉二州夫修治旬日而就時齊</hi>
<pb n="KR2k0009_SBCK_048-2a"/>
<hi>神武新總六軍路經新道嘉其省便賜榖二百斛</hi>劉豐<hi>普樂人永安初齊神武上為南汾州</hi>
<hi>刺史與諸將征討平定㓂亂</hi>︹周︺梁士彥<hi>烏氏人從武帝拔晉州除刺史帝還齊後主親</hi>
<hi>攻圍之樓堞皆盡短兵相接士彦慷慨謂將士曰死在今日吾為爾先于是勇烈齊奮呼聲動地無</hi>
<hi>不一當百齊師少却乃令妻妾及軍人子女晝夜修城三日而就武帝六軍亦至齊師圍解</hi>︹隋︺<lb/>
　　周摇<hi>洛陽人周武帝時拜晉州總管時文帝為定州總管文獻后自京師詣之路經晉州摇主</hi>
<hi>禮甚薄既而白后曰公廨甚富于財限于法不敢輒費又王臣無得効私其質直如此文帝以其奉</hi>
<hi>法每嘉之</hi>︹唐︺崔翳<hi>清河人曲沃令永徽元年/引古堆水溉田百餘頃</hi>劉齊賢<hi>觀城</hi>
<hi>人高宗朝由侍御史出為晉州司馬帝以其方直尊憚之時將軍史興宗從獵苑中言晉州出佳鷂</hi>
<hi>可捕取帝曰齊賢豈捕鷂人耶</hi>陶善鼎<hi>高宗時晉州臨汾令治百金泊引潏水溉田</hi>張<lb/>
　　懷器<hi>武城人中宗初為翼城令引翔高泉開會陰道以便汲者行者又闢荒田五百餘頃邑人</hi>
<pb n="KR2k0009_SBCK_048-2b"/>
<hi>愛之</hi>蕭至忠<hi>沂州人中宗時為/晉州刺史治有名</hi>李愬<hi>臨潭人憲宗時為晉州刺史以</hi>
<hi>治異等加金紫光祿大夫</hi>石雄<hi>徐州人武宗時李彦佐討劉稹逗留以雄為晉絳行營諸軍副</hi>
<hi>使助彦佐雄受命勒兵越烏嶺破賊五壁斬獲千計賊大震雄臨財亷毎朝廷賜予輒置軍門白取</hi>
<hi>一匹縑餘悉分士伍由是衆感發無不奮武宗喜曰今將帥義而勇罕有雄比者就拜行營節度使</hi>
　　王式<hi>其先太原人家揚州大中中為晉州刺史飭郵傳器用畢給會河曲大歉民流徙他州不</hi>
<hi>納獨式勞恤之活數千人時特峨胡亦飢將入掠汾澮間式嚴備不敢道境報其種落曰晉州刺史</hi>
<hi>當避之以善最稱</hi>︹五代︺︹梁︺徐懷玉<hi>焦夷人太祖時為晉州刺史晉數攻之懷玉堅</hi>
<hi>守敗晉師于洪洞</hi>︹唐︺張仲温<hi>長興初為翼城令縣治舊在翔高山下仲温為察原隰泉</hi>
<hi>流之宜移治王逢寨迄今尚仍其地</hi>︹周︺楊廷璋<hi>正定人世宗時以為建雄軍節度使在鎮</hi>
<hi>數年頗有惠愛前後率兵入太原境拔仁義高壁等砦并人棄沁州二百里退保新城廷璋遂置保</hi>
<pb n="KR2k0009_SBCK_048-3a"/>
<hi>安興同白壁等十餘砦顯徳六年率所部入河東界下保砦十三宋初吏民詣闕請立碑頌功德太</hi>
<hi>祖命盧多遜撰文賜之</hi>李謙溥<hi>盂人世宗時為晉州兵馬都監以偏師入河東境頻致克</hi>
<hi>捷</hi>︹宋︺荆罕儒<hi>信都人建隆初為晉州兵馬鈐轄嘗領千餘騎抵汾州城下焚其草市退</hi>
<hi>次京土原劉鈞遣大將郝貴超領餘衆襲罕儒罕儒錦𫀆衷甲據胡床享士方割羊臂臑以啖上馬</hi>
<hi>揮兵徑犯敵鋒手殺十數人遇害劉鈞素聞罕儒勇欲生致之聞其死求殺罕儒者戮之太祖痛惜</hi>
<hi>不巳</hi>崔遵度<hi>淄川人太平興國中為臨汾主簿饋芻粟三抵綏州涉無定河沙水混流陷溺</hi>
<hi>相繼遵度憫之著銘以紀端拱初轉運副使夏侯濤上其勤狀召對便坐擢著作佐郎</hi>陳希<lb/>
　　古<hi>天禧中以秘書著作郎知翼城事有文學多所振刷百度修舉風俗一變</hi>李及之<hi>濮州</hi>
<hi>人知晉州吏事精明居官稱職</hi>劉舒<hi>皇祐中任鄉寕令縣治瀕河數遭水患舒改遷今治自是</hi>
<hi>民有安宇</hi>文彥博<hi>介休人仁宗時知翼城縣事有惠政後人思之稱其所建河亭曰潞公軒</hi>
<pb n="KR2k0009_SBCK_048-3b"/>
　　扈周卿<hi>太名人嘉祐中為襄陵令視事終日無倦色未半載刑清訟簡</hi>劉恕<hi>筠州人英</hi>
<hi>宗時為和川令發强摘伏一時能史自以為不及郡守得罪被劾屬吏皆連坐下獄恕恤其妻子如</hi>
<hi>巳骨肉</hi>李周<hi>馮翊人洪洞令民有世絶而官錄其產者其族晚得遺劵周取以還之郡吏咎</hi>
<hi>周周曰利民所以利國也縣南有澗支流溢入歲賦菑楗調徒遏之周始築新隄民不告病</hi>呂<lb/>
　　誨<hi>開封人神宗初知晉州</hi>時彦<hi>開封人哲宗時為晉州守減職田所入什七八佃户始脱</hi>
<hi>苛斂之苦</hi>李察<hi>開封人以朝奉郎知翼城縣事政平訟簡不喜鉤距時時訪民間疾苦民皆頌</hi>
<hi>之</hi>︹金︺張浩<hi>渤海人天眷中為平陽尹平陽多盜臨汾男子夜掠人婦浩捕得榜殺之盜遂</hi>
<hi>衰息近郊有淫祠郡人頗事之廟祝田主爭香火之利累年不決浩撤其祠屋投其像于水中强宗</hi>
<hi>黠吏屏跡英敢犯郡中大治</hi>劉徽柔<hi>安次人遷洪洞令門敏善聽斷縣人楊遠者投牒于</hi>
<hi>縣以為夜雨屋壞壓其姪死號訴哀切徽柔熟視而笑曰汝利姪財而殺之乃誣雨耶叱付獄其人</hi>
<pb n="KR2k0009_SBCK_048-4a"/>
<hi>立伏曰公神明也不敢延死遂寘于法秩滿縣人遮戀不得去者彌日為立生祠刻石頌德</hi>楊<lb/>
　　伯雄<hi>藁城人為平陽令先是張浩治平陽有惠政及伯雄為尹百姓稱之曰前有張後有楊</hi>
　　丁暐仁<hi>宛平人遷和川令申明法禁羣小屏息或走入他縣避之有董祐者最强悍畏服暐</hi>
<hi>仁以刀斷指誓終身不復犯法凡租賦與百姓前為期不事𫾣扑率比他邑先辦</hi>李晏<hi>高平</hi>
<hi>人皇統間授岳陽令兼攝隰州蒲縣積牘盈案晏立判百餘事衆皆畏服</hi>孫九鼎<hi>定襄人以</hi>
<hi>尚書員外郎知翼城縣事時多盜賊鼎多方勦捕之梟其渠魁餘黨悉解散邑賴以安</hi>胥鼎<lb/>
<hi>繁畤人貞祐二年知平陽府兼河東南路兵馬都總管就拜宣撫使元兵掠霍吉隰三州已而步騎</hi>
<hi>合六萬圍平陽急攻者十餘日鼎遣兵屢却之招還脅從人七千有奇續至者又六千餘俱令復業</hi>
<hi>拜樞密副使權尚書左丞行省于平陽累有陳請無不從者鼎通達吏事有度量為政靜鎮無賢不</hi>
<hi>肖皆得其歡心</hi>完顔從坦<hi>金宗室權元帥左監軍行元帥府事與參知政事李革同守平</hi>
<pb n="KR2k0009_SBCK_048-4b"/>
<hi>陽元兵至平陽提控郭用戰于城北濠壖被執不屈死城陷從坦自殺贈武昌軍節度使</hi>任厚<lb/>
　　禮<hi>興定中任吉州同知元兵陷城厚禮與其妻墜崖死</hi>︹元︺李守賢<hi>義州人知平陽府事</hi>
<hi>兼本路兵馬都總管太宗南伐取道平陽見田野不治以問守賢對曰民貧窘乏耕具詔給牛萬頭</hi>
<hi>仍徙關中生口墾地河東後平陽當移粟萬石輸雲中守賢奏以百姓疲敝不任輓載帝嘉納之</hi>
　　李伯温<hi>守賢從兄行平陽元帥府事鎮青龍堡平陽巳陷弟守忠被執選驍勇拒守金人盡</hi>
<hi>鋭來攻守卒多夜遁李成開水門導敵入伯温登堞樓謂左右曰吾兄弟受方面之寄當以死報國</hi>
<hi>弟巳被執我不可再辱拔劍殺家屬投井中以刀植柱刺心而死金人登樓見伯温抱柱如生無不</hi>
<hi>嗟歎</hi>李守正<hi>守賢弟為平陽守活俘鹵甚衆以功授榮祿大夫河東南路兵馬都元帥金完</hi>
<hi>顔哈達攻平陽守正先以救隰州中矢傷足及是棗瘡戰殁大帥以其兄守忠代完顔哈達舊作</hi>
<hi>完顔合達今改正</hi>李守忠<hi>守賢弟為河東南路兵馬都元帥兼知平陽府事金襲擊招討</hi>
<pb n="KR2k0009_SBCK_048-5a"/>
<hi>使伊照爾于洪洞師潰入城城陷金人執守忠至汴誘降守忠罵之金人怒置守忠銕籠中火災死</hi>
<hi>按舊以伯温爲守賢從兄守正守忠爲守賢弟乃從元史守賢本傳若忠義傳伯温世系誤敘不</hi>
<hi>可從伊照爾舊/作按扎兒今改正</hi>鄭鼎<hi>陽城人至元三年遷平陽路總管歲旱鼎下車而雨</hi>
<hi>平陽地狹人衆常乏食鼎導汾水溉民田千餘頃開潞河鵬黄嶺道以來上黨之粟修學校厲風俗</hi>
<hi>建横澗古橋以便行旅民徳之</hi>王惲<hi>汲縣人至元中爲平陽路總管府判官初太平縣有獄蔓</hi>
<hi>引三百餘人五年不決惲一訊即得其實乃盡出所逮繫者時境内久旱是夕大雨</hi>楊宜<hi>翼城</hi>
<hi>人任本縣令爲政亷明不任刑罰南川水灌田甚廣民爭訟不巳宜斷理明允遂爲定例縣東有炭</hi>
<hi>窰歲久患圯壓宜相地别開民甚便之凡三十餘年無病民事</hi>王元禮<hi>至正初尹襄陵扶植</hi>
<hi>善良摧抑姦慝興學校于征戰之餘有古循吏風</hi>郝信臣<hi>至順間任太平尹有惠政</hi>︹明︺<lb/>
　　徐鐸<hi>南昌人洪武初以户部侍郎改知平陽府疏濬水利改建臨汾縣學他所建置皆有益于</hi>
<pb n="KR2k0009_SBCK_048-5b"/>
<hi>民</hi>李諒<hi>濰縣人洪武初知翼城縣修建壇壝廟學移縣治以遠水患除姦宄安良善遇事必</hi>
<hi>以公正持之</hi>徐彪<hi>商河人洪武末臨汾縣丞存心亷恕復流離闢荒蕪均徭役簡詞訟政有</hi>
<hi>成效陞本府同知官民信服境内肅清</hi>袁景<hi>甘泉人洪武間太平主簿有清標貧能自守隆</hi>
<hi>冬單衣理事有小吏夜持緼袍遺之辭弗受至旦諭衆痛懲之自是姦頑斂迹</hi>劉濬<hi>臨川人永</hi>
<hi>樂初知臨汾縣有亷節政平訟簡吏民不敢欺</hi>萬觀<hi>南昌人宣徳中知平陽府政績茂異有芝</hi>
<hi>生堯祠棟上士民皆言使君德化所致觀曰太守知奉職而已芝非吾事也</hi>王彧<hi>開州人正</hi>
<hi>統六年知洪洞縣濬霍泉廣溉民田其民田濱河爲水沙衝徙者彧悉爲核免其賦民皆賴之</hi>張<lb/>
　　文在<hi>西平人成化間知平陽府行朱子社倉法築學宮遠聘耆儒主師席爲政五載獄無繫囚</hi>
　　劉機<hi>咸寕人成化十九年知曲沃縣每歲巡行阡陌敎民播種勸栽桑棗各三百株民有罪令</hi>
<hi>入棗贖積數萬斛歲飢賑粟不給發棗繼之民不病災</hi>張鼐<hi>厯城人成化十二年知襄陵縣</hi>
<pb n="KR2k0009_SBCK_048-6a"/>
<hi>縣俗故偷葬鼐至力革之以從厚在任十六年以廉恪顯</hi>李咨<hi>故城人成化間知襄陵縣嘗置</hi>
<hi>二牌書民善惡于其上示勸懲民皆耻于為惡歳祲出粟煑糜以食飢者多所全活</hi>郭桂<hi>咸寕</hi>
<hi>人正德中知平陽府課耕桑導禮義盜賊衰息藩府各戢其下不敢梗法</hi>浦鋐<hi>文登人正德十</hi>
<hi>三年知洪洞縣潔已愛民振興文敎嘗改佛殿為學宫規制宏敞以治行徴拜御史</hi>單訥<hi>棗强</hi>
<hi>人嘉靖四十二年知翼城縣性介而勤庭無留牘丞以帑金羡餘餽叱而却之會疾革邑人參議劉</hi>
<hi>志賻以木償其值及卒士民流涕</hi>張一敬<hi>朝城人隆慶間知鄉寕縣精明强殺均役清田</hi>
<hi>為一時循史冠</hi>何出光<hi>扶溝人萬厯十一年知曲沃縣城南有澮水瀕河地舊為沙磧出光</hi>
<hi>導民引水溉田民獲其利歲大祲發倉賑貸設醫局以療民疾全活甚衆</hi>毛炯<hi>任邱人萬厯中</hi>
<hi>知汾西縣政尚清簡絶私謁又敎民織絍隙地督植桑棗由是衣食漸饒</hi>李枝<hi>咸寕人萬厯初</hi>
<hi>知鄉寕縣均賦役賑貧乏築城濬河具有成績</hi>李時茂<hi>乾州人萬厯中知鄉寕縣馭史嚴明</hi>
<pb n="KR2k0009_SBCK_048-6b"/>
<hi>政事修舉善斷獄鄰民爭訟者咸願得時茂決之</hi>袁葵<hi>東明人崇禎中知洪洞縣歲飢請蠲</hi>
<hi>租出見棄兒于道命收哺後皆以袁為氏</hi>李乘雲<hi>高陽人崇禎中知浮山縣流賊數萬來㓂</hi>
<hi>乘雲手發一矢斃其魁衆遂遁累遷山西僉事</hi>
　︹本朝︺徐來麟<hi>奉天人順治五年知平陽府姜瓖叛遣其黨平徳攻平陽來麟捍禦獲全延安</hi>
<hi>王老虎應賊渡河拔汾州復攻平陽來麟與巡撫王無黨叅將范永宗固守間出擊之擒其將劉光</hi>
<hi>明賊攻益急會大兵至解圍走來麟追斬賊首劉四亨于峪口村敗之</hi>安應麟<hi>奉天人順</hi>
<hi>治六年知浮山縣姜瓖餘孽踞縣東南令千總秦文英耆老張三鳳入賊巢諭之降八百餘人悉遣</hi>
<hi>歸農請豁荒糧數千石修縣治之為賊毁者</hi>趙昉<hi>武城人順治二年以進士知翼城縣慈惠</hi>
<hi>有才畧時東山邪教倡亂昉密請兵勦之殲其渠魁城獲全</hi>何斯美<hi>鎮番衞人順治五年</hi>
<hi>以舉人知翼城縣姜瓖叛翼被兵尤數斯美與弟斯盛督鄉勇禦之六年七月賊數萬猝至圍城九</hi>
<pb n="KR2k0009_SBCK_048-7a"/>
<hi>日夜斯美力拒戰城卒完遷開封府同知弟斯盛亦有戰功後以勦賊殁于陣翼人建兩祠祀之又</hi>
<hi>翼城典史之子王國安亦與斯盛同戰死時同死事者鎮標營都司魯班禮後贈遊擊沂鎮營遊擊</hi>
<hi>劉懋德後贈叅將俱祀忠烈祠</hi>侯世爵<hi>奉天人順治七年知鄉寕縣姜瓖黨衞敏破城據之</hi>
<hi>焚掠甚慘世爵簡厲士卒躬自督率誓不與賊並立賊懼委城去世爵招撫流亡慰安反側閲二年</hi>
<hi>民始更生及解去百姓攀轅流涕</hi>許占魁<hi>蒲城人順治十一年任平陽副將盜張武等踞</hi>
<hi>山中肆刦為害占魁受事佯不問分兵布隘口一日大雪率精騎二百徑入山賊衆皆竄伏遂縛武</hi>
<hi>而散其餘黨擢都督僉事</hi>袁國梓<hi>華亭人順治巳丑進士康熙十二年知平陽府早起即據</hi>
<hi>堂治文書端嚴苦神至日昃不懈事至片言裁之悉中要害蠧胥歛手不敢肆</hi>石文晟<hi>奉天</hi>
<hi>人康熙三十年知平陽府時歲飢方有造船運米役上官又令民輸草三十五萬束于大同文晟請</hi>
<hi>就近收買罷之又言賑飢煮粥止便少壯能就食者老病婦孺且坐斃請散賑官親厯山僻按户給</hi>
<pb n="KR2k0009_SBCK_048-7b"/>
<hi>之全活無算</hi>王輔<hi>奉天人康熙三十三年知平陽府有幹畧三十四年平陽地震火數起官</hi>
<hi>署民舍多燬堵豪暴乘間剽掠悉擒寘重典民始獲安死者給以棺不足以蓆又不足則為大冡數</hi>
<hi>十别男女埋之又榜招他郡邑人占籍曠地胥為永業間者爭集戸口不大耗云</hi>王承露<lb/>
<hi>益都人康熙二十二年以進士知臨汾縣見上官輒抗論是非不少屈舊正供外多浮取于民承露</hi>
<hi>悉裁去之</hi>王槐一<hi>彰德人康熙二十二年以舉人知浮山縣舊輸價丁糧者十年例一辦公</hi>
<hi>務費踰正額商人高鹽價且和以沙土民多坐私鹽論罪槐一悉禁止之訐訟令自拘立剖曲直胥</hi>
<hi>役終歲不出縣門三署鄰邑皆著能聲</hi>蔣鳴龍<hi>建德人康熙八年以㧞貢知汾西縣相度</hi>
<hi>汾濱濬棗平舊渠又築一隄于前加樓村濬三渠于福珠衞家灘後團柏村田不苦旱又革民養馬</hi>
<hi>協費建馬厰驛舍胥得治體</hi>
　　︹人物︺︹漢︺靳彊<hi>其先西河人後徙曲沃以郎中騎從漢高祖擊項羽遷中尉破鍾離昧封汾陽</hi>
<pb n="KR2k0009_SBCK_048-8a"/>
<hi>侯</hi>衞青<hi>字仲卿平陽人爲人仁善退讓奉法遵職由建章監侍中累官車騎將軍封長平侯</hi>
<hi>拜爲大司馬大將軍凡七出擊匈奴收河南地置朔方郡再益封凡萬六千三百户元封五年卒諡</hi>
<hi>烈侯</hi>霍去病<hi>衞青姊子年十八爲侍中善騎射爲嫖姚校尉封冠軍侯遷大司馬驃騎將軍</hi>
<hi>凡六出擊匈奴開河西酒泉之地西方益少胡㓂四益封凡萬七千七百户去病爲人少言不泄有</hi>
<hi>氣敢任上嘗欲敎之孫呉兵法對曰顧方畧何如耳不至學古兵法天子爲治第令視之對曰匈奴</hi>
<hi>未滅何以家爲上益愛重之卒諡景桓侯</hi>霍光<hi>字子孟去病異母弟武帝時爲奉車都尉出入</hi>
<hi>禁闥二十餘年小心謹慎未嘗有過後元二年爲大司馬大將軍受遺詔輔少主封博陵侯政事一</hi>
<hi>決于光訖十三年百姓充實四夷賓服昭帝崩立昌邑王賀以淫亂廢復迎立宣帝光秉政前後二</hi>
<hi>十年地節二年薨諡曰宣成甘露中上思股肱之美圖形麒麟閣光居第一</hi>尹翁歸<hi>字子</hi>
<hi>兄平陽人爲市吏諸霍奴客莫敢犯田延年爲河東太守行縣至平陽翁歸自稱文武兼備惟所施</hi>
<pb n="KR2k0009_SBCK_048-8b"/>
<hi>設除補卒吏延年大重之徙署督郵舉亷為緱氏尉厯宏農都尉徴拜東海太守以高第入守右扶</hi>
<hi>風滿歲為真扶風大治翁歸為政雖任刑其在公卿之間清潔自守温良謙退不以行能驕人甚得</hi>
<hi>名譽于朝廷元康四年卒家無餘財紹賜翁歸子黄金百斤以奉祭祀翁歸三子皆為郡守少子岑</hi>
<hi>厯位九卿至後將軍</hi>︹三國︺︹魏︺賈逵<hi>字梁道襄陵人漢末為絳邑長郭援攻河東城將潰</hi>
<hi>絳父老與援要不害逹既潰援欲使逵為將以兵刦之逵不動將斬之絳吏民皆乘城呼曰負要殺</hi>
<hi>我賢君願俱死耳左右多為請乃免復為丞相主簿魏武伐蜀先遣逵至斜谷觀形勢道逢水衡載</hi>
<hi>囚人數十車逵以軍事急輒窮竟重者一人皆放其餘魏武善之拜諫議大夫魏武殂洛陽鄢陵候</hi>
<hi>彰從長安來赴問逵先王璽綬所在逵正色曰太子在鄴國有儲副先王璽綬非君侯所宜問也文</hi>
<hi>帝即王位遷魏郡太守豫州刺史黄初中以伐呉功封陽里亭侯明帝立復陳攻取之計帝善之薨</hi>
<hi>諡曰肅候逵少好春秋左傳通兵法忠直有謀為刺史守令威恩兼著朝廷重之</hi>徐晃<hi>字公</hi>
<pb n="KR2k0009_SBCK_048-9a"/>
<hi>明揚人為郡吏從楊奉討賊有功拜騎都尉李傕郭汜亂長安晃説奉令與天子還洛陽封都亭侯</hi>
<hi>後歸魏拜禆將軍戰功最多遷平㓂將軍破樊襄陽之圍魏武稱其功踰孫武穰苴及案行諸營晃</hi>
<hi>將士獨駐陳不動魏武歎曰徐將軍可謂有周亞夫之風矣文帝踐阼累封陽平侯性儉約畏慎將</hi>
<hi>軍常遠斥堠先為不可勝然後戰追奔爭利士不暇食太和元年卒諡曰壯侯</hi>︹晉︺韋忠<hi>字子</hi>
<hi>節平陽人年十二䘮父哀慕毁悴杖而後起服闋尚廬墓所司空張華辟之辭疾不起太守陳楚迫</hi>
<hi>為功曹會山羌破郡楚出走賊射之中三創忠冒刄伏楚以身捍之亦遭五矢賊相謂曰義士也舍</hi>
<hi>之</hi>李矩<hi>字世迥平陽人勇毅多權畧為征西將軍梁王彤牙門將伐氐齊萬年有殊功封東</hi>
<hi>明亭侯其後破石勒于滎陽破劉聰從弟暢于韓王故壘破劉聰太子粲于孟津北岸莫不以少撃</hi>
<hi>衆戰勝獲多勒遂挫衂聰憤恚發病而死元帝深嘉其功累官都督司州諸軍事司州刺史安西將</hi>
<hi>軍累封平陽縣侯矩乃心王室以衆少不足立功每慷慨憤歎卒為石勒將石良所敗率衆南歸至</hi>
<pb n="KR2k0009_SBCK_048-9b"/>
<hi>魯陽縣卒</hi>賈模<hi>字思範逵之孫沉深有智算起家邵陵令累官車騎司馬豫誅楊駿封平陽鄉</hi>
<hi>侯㝷擢侍中模盡忠匡弼推張華裴頠同心輔政卒諡曰成</hi>鄧攸<hi>字伯道襄陵人其祖父殷</hi>
<hi>亮直强正官至中庶子攸少孤居喪以孝聞永嘉末没于石勒諸胡敬之石勒過泗水攸擔其兒及</hi>
<hi>其弟子綏以逃度不能兩全乃棄其子而去至江東為太子中庶子出為呉郡守亷明得百姓心累</hi>
<hi>遷尚書左僕射每有進退無喜愠之色攸棄子之後竟無嗣時人義而哀之曰天道無知使鄧伯道</hi>
<hi>無兒</hi>︹唐︺柴紹<hi>字嗣昌臨汾人隋太子千牛備身高祖妻以平陽公主將起兵授右領軍大都</hi>
<hi>督府長史領彀騎先抵霍邑城下力戰有功從下臨汾絳郡遂平京師高祖即位累從征討以功多</hi>
<hi>進封霍國公遷右驍衛大將軍吐谷渾党項㓂邊大敗之貞觀二年平梁師都轉左衞大將軍出為</hi>
<hi>華州刺史加鎮軍大將軍徙譙國卒諡曰襄</hi>尹知章<hi>翼城人明六經長安中擢定王府文</hi>
<hi>學累遷國子博士馬懷素緒定秘書奏知章是正文字于易老莊書尤縣解弟子貧者賙給之性和</hi>
<pb n="KR2k0009_SBCK_048-10a"/>
<hi>厚人不見有喜愠未嘗問產業卒官所注傳頗多行于時</hi>︹五代︺︹晉︺桑維翰<hi>字國僑舉</hi>
<hi>進士及第高祖辟為河陽節度掌書記其後嘗以自從求援于遼滅唐興晉皆維翰力也高祖既立</hi>
<hi>以為翰林學士累遷中書侍郎同中書門下平章事兼樞密使出帝即位景延廣用事與遼絶盟未</hi>
<hi>幾拜維翰中書令復為樞密使封魏國公事無巨細一以委之數月之間百度寖理後以讒罷為開</hi>
<hi>封尹維翰遂稱疾稀復朝見遼攻京師張彦澤以兵入府維翰厲聲曰吾晉大臣自當死國安得無</hi>
<hi>禮彥澤股栗不敢仰視退使人縊殺之按本傳河南人而墓及故宅並在今浮山縣東北夾榆村</hi>
<hi>故從舊志載之盖或遷于河南而返葬神山也</hi>︹宋︺孫復<hi>字明復平陽人舉進士不第退居泰</hi>
<hi>山學春秋著尊王發微十二篇范仲淹富弼言復有經術除祕書省校書郎國子監直講累遷殿中</hi>
<hi>丞卒復既病韓琦言于仁宗選書吏給𥿄筆命其門人祖無擇就復家得書十五萬言錄藏秘閣特</hi>
<hi>官其一子</hi>郭純<hi>洪洞人治平中進士官至宣德郎長於史學温公稱其有遷固才</hi>寗智<lb/>
<pb n="KR2k0009_SBCK_048-10b"/>
<hi>曲沃人舉鄉貢進士精通五經敎授晉絳元祐中上問樞密副使王巖叟曰從誰學對曰從河東寗</hi>
<hi>先生其德行學問一時重之</hi>許孝恭<hi>字光祖曲沃人嗜讀書嘗棲晉賢山屏絶聲色足不</hi>
<hi>至城郭仕彭州九隴縣尉兼主簿事時李文吉刦彭州官吏盡避孝恭獨率公徒拒之卒擒文吉官</hi>
<hi>至虞部員外郎</hi>史緒<hi>字仲昌曲沃人徽宗時為左清道帥府副遷驍衞將軍世明法律為人莊</hi>
<hi>毅明恕雖家人相對無惰容居官決讞持平卒贈武衞大將軍</hi>李居仁<hi>曲沃人少孤事母至</hi>
<hi>孝授徒以養母殁手築墳高四丈餘時名其巷曰孝母名其族曰墳臺李氏</hi>︹金︺馮延登<lb/>
<hi>字子俊吉鄉人承安二年登詞賦進士第至大七年以國子祭酒假翰林學士承㫖使于元被留使</hi>
<hi>招鳳翔帥降對曰臣奉書請和招降豈使職諭之再三執義不囘乃叱左右以刀截去其鬚延登岸</hi>
<hi>然不動監之豐州二年後放還哀宗撫慰久之復以為祭酒厯禮吏二部侍郎權刑部尚書元兵圍</hi>
<hi>汴京為騎兵所得欲擁而北行延登義不受辱遂躍入井中死之</hi>楊貞<hi>字平甫吉州人明昌</hi>
<pb n="KR2k0009_SBCK_048-11a"/>
<hi>中舉進士仕至河東南路招撫吉隰便宜經畧使相度險要築牛心寨以禦元兵子克義戰殁元兵</hi>
<hi>攻之急命其子克敬克讓俱死妻孟氏自經乃南望再拜焚其廬自投後河中尸浮水上門人為之</hi>
<hi>收葬焉</hi>鄭時昌<hi>字仲康洪洞人性孝友八歲通易大定間對䇿第一世宗命典樞要辭不</hi>
<hi>受就汾州敎授衍河汾之傳理學大明</hi>︹元︺許國禎<hi>字進之曲沃人博通經史尤精醫術</hi>
<hi>世祖在潛邸國禎以醫徴能直諫後從征雲南叅預機密世祖圍鄂州獲宋人數百族諸將欲盡坑</hi>
<hi>之國禎請誅其兇暴者餘皆獲免及師還招降民數十萬口罷飢顛仆國禎自發蔡州軍儲糧賑之</hi>
<hi>全活甚衆至元十二年為禮部尚書嘗上疏言慎財賦禁服色明法律嚴武備設諫官均衞兵建學</hi>
<hi>校立朝儀事多施行凡所薦引皆知名士終翰林集賢大學士諡忠憲追封薊國公</hi>許扆<hi>字君</hi>
<hi>黼國禎子從父事世祖于潛邸世祖俾從許衡學入備宿衞忠慎小心除禮部尚書每外國使至必</hi>
<hi>命與之語辭理明辨莫不傾服與丞相安同善國政多所禆益累遷陕西行省右丞有惠于民民畫</hi>
<pb n="KR2k0009_SBCK_048-11b"/>
<hi>像祀之仁宗時國有大政詔近侍即其家問之特授榮祿大夫司徒卒追封趙國公諡僖簡安同</hi>
<hi>舊作安童今改正</hi>傅巖起<hi>汾西人由進士任陜省都事凡二十三遷至中書左丞皆著聲</hi>
<hi>績以上疏忤權貴罷歸屢徴不起卒諡正獻封河東郡公</hi>郭狗狗<hi>翼城人父安戍大良平宋</hi>
<hi>將史太尉陷大良平全家被俘狗狗年五嵗曰勿殺我父當殺我史問得其年曰五歲兒能為是言</hi>
<hi>吾當全汝家以騎送安等往合州道遇兵騎驚散安家俱得還御史以事聞命旌之</hi>張著<hi>字仲</hi>
<hi>明襄陵人至元初舉詞賦既而歎曰士當以遠大自期遂沈潛伊洛之學調潞城簿以親老西歸至</hi>
<hi>元中薦授平陽路敎授成就後進晉人以文名者多出其門</hi>喬彝<hi>字仲常晉寕人性高介有</hi>
<hi>守至正十八年賊由垣曲縣襲晉寕城陷城中死者十二三彝整冠衣令妻子輩循次投井中而巳</hi>
<hi>隨赴之賊平贈臨汾尹賜諡純潔</hi>屈繼平<hi>字正卿翼城人七歲而孤性敏强記至元間中</hi>
<hi>鄉舉以程朱之學誘進學者翼城人知有程朱之學自繼平始</hi>張翥<hi>字仲舉晉寕人通經義工</hi>
<pb n="KR2k0009_SBCK_048-12a"/>
<hi>詩至正初以隱逸起為國于助教㑹修遼金宋三史為國史院編修官史成累遷翰林侍講學士兼</hi>
<hi>祭酒勤於誘掖學者樂親炙之俄除學士承㫖博洛特穆爾入京師命翥草詔削奪洪霍特穆爾官</hi>
<hi>爵翥不從曰吾臂可斷筆不能操也及博洛特穆爾誅詔以翥為河南行省平章政事致仕博洛</hi>
<hi>特穆爾舊作索羅帖木兒洪霍特穆爾舊作擴廓帖木兒今並改正</hi>胡光遠<hi>太平人母喪廬</hi>
<hi>墓一夕夢母欲食魚晨起號天求魚見生魚五尾列墓前俱有囓㾗隣里聚觀有獺出草中去衆知</hi>
<hi>是獺所獻以狀聞於官表其閭</hi>李謙亨<hi>曲沃人英宗時以儒士辟厯内臺侍御史時建西山</hi>
<hi>寺謙亨與御史四人上疏極諌帝怒決杖文面安置納哩罕後思其忠鯁呂還授浙東海右二道廉</hi>
<hi>訪使封隴西郡侯諡忠肅納哩罕舊作奴兒干今改正</hi>李忠<hi>晉寕人幼孤事母至孝大徳七</hi>
<hi>年地震郇保山移民廬摧壓將近忠家分為二行五十餘步復合忠家獨完</hi>靳昺<hi>字克昌曲</hi>
<hi>沃人兄榮為奎章閣承制學士奉母王氏官於朝母殁䘮還家至平定大雷雨水驟至昺伏柩上榮</hi>
<pb n="KR2k0009_SBCK_048-12b"/>
<hi>呼之避水昺不忍舍去遂為水所沒後得柩及昺屍詔賜孝子靳昺碑</hi>孫抑<hi>字希武洪洞人</hi>
<hi>登進士第仕至刑部郎中關保之變挈父母妻子避兵平陽柏樹村有亂兵至村拔白刄脅抑母求</hi>
<hi>財將斫之抑以身蔽母請代受斫母乃得釋抑父被掠不知所之抑出入死地求之屢瀕危殆卒得</hi>
<hi>父歸</hi>馮愈<hi>吉州人父敬夫病篤籲天割股肉調藥以進父遂愈至正閒旌表</hi>︹明︺仇敬<lb/>
<hi>字中立曲沃人少與郝修已同棲紫金山篤學礪行洪武初舉鄉試第一登進士授綏徳知州遷鞏</hi>
<hi>昌知府皆有治績以憂歸卒於苫次子基以布衣直諌舉高麗平泉尹</hi>郝修已<hi>曲沃人洪</hi>
<hi>武九年舉明經第一授戸科給事中敢諫改朝城知縣居官亷謹任滿偕其妻負囊步歸朝廷聞而</hi>
<hi>嘉之擢刑部郎中賜紫金山一區子孫世居之且薄其賦以示旌</hi>劉平<hi>翼城人洪武聞知宜</hi>
<hi>黄縣負擔至任亷介有政聲職滿歸邑人爭送之平曰昔負擔來今負擔去宜也何送為</hi>祝信<lb/>
<hi>襄陵人性醇謹事親備極孝養洪武中以貢授金華判清節自勵遷太僕寺少卿</hi>崔敏<hi>字好</hi>
<pb n="KR2k0009_SBCK_048-13a"/>
<hi>學襄陵人生四十日其父仕元為綿竹尹不相識者三十年敏依母兄以居㓂亂又相失稍定入陜</hi>
<hi>㝷母不得即入川抵綿竹時城邑蕭然求父冢無知者復還陜訪親故得其處乃負其骸以歸時稱</hi>
<hi>崔孝子</hi>韓永<hi>浮山人建文時户科給事中壬午六月北兵克都城召永欲官之不屈死</hi>王<lb/>
　　錫<hi>翼城人永樂舉人授郿縣敎諭擢户科給事中彈劾不避權貴累官右通政忠誠亷慎人不忍</hi>
<hi>欺</hi>續鳳<hi>臨汾諸生父殁既葬晝往哭奠夜歸奉母母年八十一卒廬墓三年白鷰來集枯木</hi>
<hi>復生正統中旌表</hi>劉元貞<hi>翼城人父卒廬墓三年哀毁骨立有羣鳥飛繞異草叢生瓜蒂</hi>
<hi>開蓮之異宣德中旌表</hi>衞英<hi>字時獻洪洞人景泰舉人除鳳翔通判宏治初為開封知府不</hi>
<hi>以妻子自隨所得俸寄之于庫以河南叅政致仕累薦不起父母殁俱廬墓巡撫韓邦奇建忠孝亷</hi>
<hi>節坊旌之</hi>韓文<hi>字貫道洪洞人宋宰相琦後生時父夢紫衣人抱送文彦博至其家故名之曰</hi>
<hi>文成化初進士除工科給事中劾都御史王越語涉兩宫帝怒杖之文華殿謫叅議宏治中厯南京</hi>
<pb n="KR2k0009_SBCK_048-13b"/>
<hi>兵部尚書歲祲請豫給軍餉三月户部難之文曰救荒如救焚能忍死待耶乃發廪十六萬石召拜</hi>
<hi>户部尚書力遏權倖武宗立舊奄馬永成劉瑾等八人用事文偕諸大臣伏闕極諫明日召至左順</hi>
<hi>門文復力爭竟不得未幾落職指為奸黨榜諸朝堂瑾誅復官致仕卒贈太傅諡忠定</hi>陳福<lb/>
<hi>浮山人有膂力善劍聞英宗北狩誓死難至大同北門與額森戰斬馘甚衆會大暑七日不解甲勞</hi>
<hi>憊而卒額森舊/作也先今改正</hi>陳孜<hi>字敏學福子成化進士初授慈谿知縣累官貴州左</hi>
<hi>布政使致仕所至有異政尤尚亷潔每於庭前懸楊震却金圖杜餽問者</hi>李浩<hi>字師孟曲沃人</hi>
<hi>成化進士授都水主事累遷兵部員外郎清畿内土田奪豪右侵占者還之民厯順天府尹時久旱</hi>
<hi>疏論民所疾苦事當罷行者詔嘉納之劉瑾擅政無名需求浩一切裁抑數與面議可否不阿瑾偵</hi>
<hi>其過無所得官至禮部尚書卒賜祭葬諡莊簡</hi>王泰<hi>字道亨翼城人成化進士厯知儀封衡水</hi>
<hi>二縣陞南京刑部主事遷員外郎劉瑾用事索賄泰曰以賄獲官吾不為也遂乞歸瑾誅復起用累</hi>
<pb n="KR2k0009_SBCK_048-14a"/>
<hi>官山東按察使以清慎稱</hi>張潤<hi>字汝霖臨汾人宏治進士正德時為給事中劉瑾誅劾其餘黨</hi>
<hi>罷黜者十二人瑾嘗增遼東諸衞屯田糧額以潤言復故厯撫順天寕夏皆有聲嘉靖中為工部尚</hi>
<hi>書時工役繁興奏西苑仁夀宫及鼓樓六聖碑亭乞暫停罷帝採納焉後以戸部尚書致仕卒贈太</hi>
<hi>子太保諡恭肅</hi>李大經<hi>臨汾人親喪廬墓正德/中旌表子承芳亦如之</hi>丁汝謙<hi>字子</hi>
<hi>益吉州人正德甲戌進士授太常寺博士擢禮科給事中世宗初議興獻禮忤㫖謫曲周丞遷永平</hi>
<hi>推官終四川安綏道所至皆有亷能聲</hi>周怡<hi>字順之太平人嘉靖進士除順德推官舉卓異</hi>
<hi>推吏科給事中所摧擊率當時有勢力大臣在廷多側目二十二年六月以救吏部尚書許讚等刺</hi>
<hi>大學士翟鑾嚴嵩廷杖繫詔獄隆慶元年擢太常少卿陳新政五事語多刺中貴由是忤㫖岀為登</hi>
<hi>萊兵備僉事後復召為太常少卿未任卒天啟初追諡恭節</hi>王與齡<hi>字受甫鄉寕人嘉靖</hi>
<hi>中進士除蘇州府推官治訟端平累遷文選司郎中澄清銓敘所推薦皆亷靜老成大學士翟鑾嚴</hi>
<pb n="KR2k0009_SBCK_048-14b"/>
<hi>嵩有所囑皆不從遂被陷削籍歸徴不起隆慶初追贈太常寺少卿</hi>王凛<hi>鄉寕人家貧性至孝</hi>
<hi>父病久思得肉食凛謀之婦翦髪易之道經龍神廟致禱夢神語曰此去十里杏樹下有泉可飲明</hi>
<hi>旦汲水飲父父病㝷愈</hi>楊天民<hi>字正甫太平人萬厯進士授朝城知縣有異政擢禮科給</hi>
<hi>事中時方纂修國史與御史牛應元請復建文年號從之劾文武官之貪黷及妄奏捷者四人論罪</hi>
<hi>有差㝷進右給事中册立久稽再疏請不報二十九年五月復偕同官切諫帝大怒謫貴州永從典</hi>
<hi>史天啟中贈光祿少卿</hi>李宏道<hi>字汝大襄陵人萬厯進士任南陽知縣擢兵科給事中以</hi>
<hi>直言出爲頴川僉事後累調監司告歸生平篤學窮理著有易𥙷傳春秋會傳周禮解諸書</hi>高<lb/>
　　邦佐<hi>字以道襄陵人萬厯進士授夀光知縣厯永平知府天津兵備副使神木參政皆有治績</hi>
<hi>天啟初任廣寕叅政殉難贈太僕寺卿諡忠節</hi>鄭崇儉<hi>字大章鄉寕人萬厯末進士授河南</hi>
<hi>推官厯濟寕兵備副使皆有政聲崇禎中累遷兵部右侍郎總督陜西三邊軍務擊流賊張獻忠先</hi>
<pb n="KR2k0009_SBCK_048-15a"/>
<hi>後獲首功三千級降賊將四十人威名大震後被陷下獄誅羣臣冤之</hi>張䱋化<hi>字襄海太</hi>
<hi>平人天啟進士授寶雞知縣調繁盩厔俱有善政後累官闗西分守道會流㓂攻城竭力戰守城得</hi>
<hi>完崇禎末殉節死</hi>桑拱陽<hi>字暉升臨汾人受業曹于汴大書敬字于室以自勵崇禎中舉</hi>
<hi>于鄉巡撫蔡懋德請講學于三立書院聞者感勵李自成陷平陽不食死</hi>范芸茂<hi>洪洞諸生</hi>
<hi>有學行崇禎末避難卦地山夜半賊執其父芸茂隨之入城賊大怒曰汝聞令否對曰偕來者令當</hi>
<hi>死如父老且病何請受刑賊義而釋之同縣王昌祉父亦為賊所執昌祉請代受刑賊憐其孝亦釋</hi>
<hi>之</hi>史可觀<hi>翼城人崇禎末文華殿中書舍人加鴻臚少卿城陷自縊死本朝乾隆四十</hi>
<hi>一年賜謚節愍</hi>袁雅度<hi>翼城人性至孝闖賊陷翼執其祖母薛氏責餉雅度請代</hi>
<hi>賊以刀斫其臂流血如注呼曰願死不願見祖母受刑也薛獲釋賊縛雅度械之械立壞如是者再</hi>
<hi>賊驚愕舍去</hi>
<pb n="KR2k0009_SBCK_048-15b"/>
　︹本朝︺樊嶷<hi>字九嶷臨汾人狷介負氣節從學辛復元之門順治初知盩厔縣崇敎化抑奔競一</hi>
<hi>意休養上官以為迂以事罷之民爭餽千金一無所受及歸貧不能舉火泊如也</hi>王永命<lb/>
<hi>字九如臨汾人順治戊子舉人知遷安縣以興學校絶苞苴勸農事為務邑人稱之擢行人病歸永</hi>
<hi>命事父母孝居喪寢苫枕塊者三年以孝子/旌著有懷堂等集</hi>晉淑軾<hi>字長眉洪洞人</hi>
<hi>順治丙戌進士知中牟縣以治行最行取兵科給事中轉工科例出知大名府時巨㓂任鳳亭巢踞</hi>
<hi>四省界淑軾攜一役抵巢招撫之鳳亭感泣聽命奏授副將五臺㓂高三聞之亦就撫焉累遷通政</hi>
<hi>使卒</hi>王牧民<hi>浮山人順治初以貢授平湖縣丞甫莅任海㓂猝至城䧟被執不屈死</hi>衞<lb/>
　　周印<hi>字斯盛曲沃人明崇禎進士少孤事母以孝聞順治初巡按畿南撫流亡招攜貳解散羣</hi>
<hi>盜一境晏然還掌河南道厯兵部左右侍郎性簡重與人不設城府而臨事不為利害惑人咸重之</hi>
　　衞周祚<hi>字聞石周印弟明崇禎進士順治初為吏部文選司郎中銓政清肅不可干以私累</hi>
<pb n="KR2k0009_SBCK_048-16a"/>
<hi>遷工部尚書督修三殿省内府金錢數十萬散賬畿南措置有方加少保改史部尚書保和殿大學</hi>
<hi>士卒謚文清周祚厯官四十餘年再入政府田廬無改以清簡慎密受知始終弗替子台瑺知福建</hi>
<hi>漳州府有威惠調臺灣敎以禮義番俗一變終兩廣鹽運使</hi>張冕<hi>曲沃諸生多謀畧順治間</hi>
<hi>盜起圍城者再竭力守禦城得全</hi>上官鉝<hi>字三立翼城人明崇禎進士順治初為中書舍</hi>
<hi>人累遷大理寺少卿多所平反厯左副都御史疏數十上㝷以劾滇廣閩三藩跋扈狀左遷太常卿</hi>
<hi>後三藩皆以謀逆誅人稱其有先識兄鑑字金之順治進士潞安府敎授厯吏部郎㝷以嘉湖僉事</hi>
<hi>擢河南分守叅議所在清肅有善政</hi>劉漢卿<hi>翼城人順治初知耀州㝷監郃陽軍遷保寕同</hi>
<hi>知所在有平賊功終肇慶知府又同縣薛鳳鳴順治初知盩厔縣潔巳愛民招降叛黨人皆德之</hi>
　　曹續祖<hi>字子成鄉寕人順治甲午舉人性至孝以養母終身不仕母殁居喪悉遵家禮儀節</hi>
<hi>年八十猶莊誦宋六子書著書凡數十種</hi>蔣宏道<hi>字扶三臨汾人順治巳亥進士選庶吉士</hi>
<pb n="KR2k0009_SBCK_048-16b"/>
<hi>授檢討累遷至禮部右侍郎凡遇諸大典禮多所諳悉㝷調户部侍郎陞左都御史康熙三十四年</hi>
<hi>平陽地震特詔平陽所屬之人現官京師者給假歸視其家宏道至鄉里即大集父老子弟</hi>
<hi>宣布朝廷德意詢民疾苦然後抵家更捐資助卹又日與當事周視城垣經營修理後以日疾解職</hi>
<hi>四十二年卒賜祭葬具如典禮焉</hi>晉淑京<hi>洪洞人以歲貢授盂縣訓導未任請老淑</hi>
<hi>京七歲喪父數日母亦殉卒叔承宿撫字之既長留心理學行誼醇備執叔之喪哀慕盡禮尤好義</hi>
<hi>多善舉邑人誦服之</hi>李天植<hi>曲沃人未生時父客于外不通問者十餘年既長與母訣誓不</hi>
<hi>得父不歸徒步求之三十載至廣東高要縣境時父死久柩三易其處矣乃函骨以歸葬</hi>李栻<lb/>
<hi>臨汾人生六月父殁揚州既長泣請於母往㝷之至揚不得蹤跡號泣街衢忽遇父執聶姓者示以</hi>
<hi>所葬處遂負骨歸</hi>王師<hi>臨汾大少以孝聞母患目疾甚苦師屢以古餂之遂得復明又嘗中</hi>
<hi>蜈蚣毒負痛不起師吮之立愈雍正庚戌成進士初知元城縣累擢至江蘇巡撫居官以清介自持</hi>
<pb n="KR2k0009_SBCK_048-17a"/>
<hi>尤多善政吏民咸感之乾隆十六年卒于官入祀鄉賢</hi>雒潤<hi>臨汾人性孝友七嵗喪父哀毁</hi>
<hi>如成人鄉黨稱重之嘗延師以敎族里之子弟其貧不自給及無力嫁娶者並賑濟之任定襄縣訓</hi>
<hi>導督課有方以敦品力學為首務乾隆四十一年入祀鄉賢</hi>崔應招<hi>臨汾人孝義著聞乾</hi>
<hi>隆年間旌</hi>高鵬元<hi>洪洞貢生孝義著聞同縣孝義監生景洪彥岳湧儒童楊宏鉞劉嗣</hi>
<hi>勝俱乾隆年間/旌</hi>樊翔鳳<hi>曲沃人孝義著間/乾隆年間/旌</hi>鄭振聲<hi>鄉寕貢生</hi>
<hi>孝義著聞同縣楊維藩閆柷鄭孝先俱乾隆年間/旌</hi>陳鳳翀<hi>吉州人孝行純摯父病籲</hi>
<hi>天求以身代及殁哀毁踰禮三年不離柩側乾隆二年/旌</hi>蘭第錫<hi>吉州人乾隆十五年</hi>
<hi>舉人由敎諭保題知縣厯官至江南河道總督居官以亷潔聞卒後遺産僅值百金嘉慶四年入祀</hi>
<hi>鄉賢祠</hi>裴宗錫<hi>曲沃人原任雲南巡撫嘉/慶十五年入祀鄉賢祠</hi>劉秉恬<hi>洪洞</hi>
<hi>人乾隆二十六年由舉人取中中書洊升兵部侍郎三十七年赴金川軍營經理糧務屢蒙</hi>
<pb n="KR2k0009_SBCK_048-17b"/>
<hi>嘉奬四十五年仕雲南巡撫安辦銅鹽事務調倉場侍郎籌辦截漕事宜得㫖議敘嘉慶五</hi>
<hi>年調兵部侍郎卒</hi>晉嵩元<hi>洪洞諸生孝友著聞同縣孝子生員陳美士陳拱辰監生董修</hi>
<hi>業俱嘉慶年間/旌</hi>翟必羾<hi>曲沃人孝行著聞同縣孝子/王丕澍俱嘉慶年間旌</hi>賈<lb/>
　　存仁<hi>浮山人孝行著聞同縣孝子張樅俱嘉慶年間旌</hi>
　︹流寓︺︹晉︺庾珉<hi>鄢陵人厯官侍中懷帝殁於劉淵珉從在平陽淵大會使帝行酒珉不勝悲憤</hi>
<hi>載拜上酒因大號哭賊惡之並遇害太元末追謚曰貞</hi>辛勉<hi>狄道人懷帝侍中隨帝至平陽</hi>
<hi>劉聰將署為光祿大夫固辭不受聰遣喬度賫藥酒逼之勉曰大丈夫豈以數年之命而虧高節事</hi>
<hi>二姓引藥將飲度遽止之曰真義士也歎息而去聰嘉其貞節為築室于平陽西山月致酒米勉亦</hi>
<hi>辭不受年八十卒</hi>辛賓<hi>勉族弟愍帝時為尚書郎及帝蒙塵于平陽劉聰使帝行酒洗爵賓</hi>
<hi>起抱帝大哭聰曰前殺庾珉輩不足為成耶引出加害焉</hi>︹唐︺員半千<hi>全節人羇丱通書史</hi>
<pb n="KR2k0009_SBCK_048-18a"/>
<hi>客晉州州舉童子房元齡異之對詔高第</hi>李拯<hi>字昌時隴西人咸通中進士累佐府幕黄巢亂</hi>
<hi>避地平陽後為考功郎中知制誥時襄王煴之難拯嘗退朝望南山而吟吟已涕下襄王敗拯為亂</hi>
<hi>兵所殺妻盧氏斷一臂死</hi>︹金︺曹之謙<hi>應州人興定中進士寓平陽三十載講明道學遠近</hi>
<hi>多來從遊</hi>︹元︺張從諫<hi>寕波人官學士元亡遂遠遁佯狂乞于翼城市中後以詩贈學諭學</hi>
<hi>諭憫其寒令諸生遺之以布從諫曰何相輕如此古之却衣而斃者何人哉遂索詩而反其布</hi>
　︹列女︺︹晉︺柳氏<hi>襄陵人賈充母重節義竟不知充與成濟事以濟不忠數遣罵之及將亡充問</hi>
<hi>所欲言柳曰吾敎汝迎李新婦尚不肯安問他事遂無言</hi>︹唐︺平陽公主<hi>高祖第三女下</hi>
<hi>嫁臨汾柴紹紹從高祖走并州主于鄠發家資招南山亡命得數百人以應帝因畧地盩厔武功始</hi>
<hi>平皆下之申法誓衆禁剽奪遠近咸附勒兵七萬威震關中號娘子軍武德六年薨以軍功特加鼓</hi>
<hi>吹以葬</hi>︹金︺張慥妻馮氏<hi>名妙真吉州人刑部尚書延登之女年十八適進士張慥</hi>
<pb n="KR2k0009_SBCK_048-18b"/>
<hi>慥為洛州主簿㑹鄜州受兵守臣橔慥往平涼督行軍芻粟妙真奉舅姑居洛川城陷扶舅姑匿窟</hi>
<hi>室中為亂兵所得即與舅姑訣攜三子俱赴井死</hi>趙烈女<hi>臨汾人年二十未嫁㓂亂被掠</hi>
<hi>紿賊曰吾取所藏金以遺汝遂還投井死</hi>︹元︺周珠赫妻崔氏<hi>臨汾人從周珠赫官</hi>
<hi>平陽金將攻城克之令官屬妻子敢匿者死時周珠赫使在上黨崔氏抱㓜子貞詭言于將將使軍</hi>
<hi>吏書其臂出之崔氏曰婦人臂使人執而書非禮也以金賂吏使懸筆書袖既岀與貞伏土窖三日</hi>
<hi>得免巳而周珠赫亡崔年二十九誓不更嫁有權貴求娶輒自爬毁其面四十年未嘗妄言笑治家</hi>
<hi>教子有法人比古烈婦云周珠赫舊作周术忽今改正</hi>刁茂先妻劉氏<hi>臨汾人嫁</hi>
<hi>五十日夫卒哀號過情遂自縊人救之泣曰婦人從一而終何救為竟不食而死事聞旌表其門</hi>
　　秦閏夫妻柴氏<hi>晉寕人賊犯晉寧閏夫前妻子陷賊中既而得脱有惡少嘗滅仇家</hi>
<hi>仇訴于官軍事連閏夫長子法當誅柴氏引已子詣官泣訴曰從惡者吾次子非長子也次子亦引</hi>
<pb n="KR2k0009_SBCK_048-19a"/>
<hi>爲巳罪鞫之幾死不易其言官反疑次于非柴所出既得其情義之遂釋其長子而次于亦得不死</hi>
<hi>詔旌之且復其家</hi>宋仲榮妻梁氏<hi>翼城人舅殁負土爲墳</hi>︹明︺張晟妻<lb/>
　　李氏<hi>臨汾人晟元末爲乾州學正卒于官時關中兵起道梗不能還子文元甫九歲李紡績度</hi>
<hi>日兵稍息遂與子負骸骨歸葬守節終身永樂初旌表</hi>李洪妻張氏<hi>曲沃人洪早卒</hi>
<hi>遺孤金方七月張撫之誓不再適母欲奪其志不從遂絶粒死事聞旌表</hi>常俊俊<hi>曲沃人常</hi>
<hi>銘女未字正德六年爲流㓂所掠投井死</hi>衞好艾<hi>太平人年十三惡少牽衣戲之怒罵投井</hi>
<hi>死屍岀目不瞑眦裂出血巡按御史表其墓</hi>韓居觀妻鄭氏<hi>洪洞人崇禎末闖賊</hi>
<hi>陷都城居觀偕鄭及二子岀遁道經定興匿稠桑下賊奄至鄭謂居觀曰我不死君父子必不免遂</hi>
<hi>縊桑中年二十二又趙國士妻范氏年十九夫亡二子皆幼甘貧守節闖賊至范恐辱身投井死</hi>
　　李伸妻吉氏<hi>洪洞人崇禎末闖賊犯太原時伸爲守備吉勸之力戰且朂以殉難及城</hi>
<pb n="KR2k0009_SBCK_048-19b"/>
<hi>陷脱釵自刺其頸不死尋抱幼女投井中㓂去具斂面如生</hi>郭九仭妻張氏<hi>浮山</hi>
<hi>人崇禎中賊至被獲欲犯之張誘以善言防稍懈即投崖而死</hi>齊鳴臯妻張氏<hi>浮山</hi>
<hi>人崇禎中為賊所掠迫之俱去時張方有重服紿賊曰我既行宜易吉服以從賊意弛遂乘間投井</hi>
<hi>死又齊國才妻葛氏亦被執與張相繼死節俱旌表</hi>孟鳴陽母王氏<hi>岳陽人年二十</hi>
<hi>一夫亡鳴陽纔三歲守節紡績以養崇禎五年為流㓂所掠大罵不屈死同時范志科妻王氏范志</hi>
<hi>大妻周氏俱為賊所獲投崖下王死周未死復自縊于樹</hi>范蘭香<hi>岳陽人范星鼎之妹年十</hi>
<hi>四有娑色遭流賊亂度不能免遂縊死</hi>周承通母王氏<hi>曲沃人崇禎初流㓂入境</hi>
<hi>王匿山洞中洞破𬒳掠王怒拉賊同墜千尺崖下死之賊亦死</hi>呉中豸妻衞氏<hi>曲沃</hi>
<hi>人崇禎末流㓂至衞登樓以避聞羣賊縛其夫肆毒厲聲罵賊倒墜樓下死羣賊為之咋舌事聞旌</hi>
<hi>表又李栅妻秦氏夫為賊掠去疾投百尺崖下絶而復甦眇目折足終身殘廢</hi>常鴻洙繼<lb/>
<pb n="KR2k0009_SBCK_048-20a"/>
　　妻楊氏<hi>翼城人嫁未三載夫亡無子楊矢志守節崇禎五年流㓂亂被掠罵不絶聲賊怒腰</hi>
<hi>斬之旁賊憐其節瘞之而法</hi>劉聲宏妻陳氏<hi>翼城人年二十守節撫孤經亂被掠</hi>
<hi>投河死</hi>張黒子妻賀氏<hi>襄陵人年三十清白自守流賊至度不能免閉門縊死</hi>
　　劉廷瓚妻梁氏<hi>襄陵人僑寓江都乙酉城陷攜二子登樓舉火自焚</hi>高榮妻<lb/>
　　師氏<hi>鄉寕人年二十夫亡誓不再適夫弟欲奪其志遂抱石投潭水死</hi>成烈女<hi>郷寕</hi>
<hi>人成大化女年十六未字避亂山中為賊所執欲汚之女好言紿賊賊釋手即投崖死</hi>曹宏<lb/>
　　績妻賀氏<hi>吉州人崇禎末隨父母避兵山寨流㓂攻之急女恐為賊玷遂呼母與訣投崖</hi>
<hi>死之母張氏亦撞壁死</hi>
　︹本朝︺烈婦某氏<hi>平陽人姜瓖之亂被掠逼辱瀕死不從行至定州唐城村清水河側書絶</hi>
<hi>命詞于廟壁自縊而死州牧為棺殮致祭葬之廟後勒詞于石云</hi>張應奇妻陳氏<lb/>
<pb n="KR2k0009_SBCK_048-20b"/>
<hi>岳陽人早寡厯兵荒節彌厲夀百餘歲卒</hi>許炳妻李氏<hi>曲沃人姜瓖之亂避山堡間堡</hi>
<hi>破呼子婦李氏投崖下身死子婦殘廢同時梁永建妻仇氏李振采妻尉氏李登壇妻馬氏俱投崖</hi>
<hi>死</hi>李鯤龍妻解氏<hi>曲沃人㓂至被執大呼躍入井同時趙應春妻李氏郭明儒妻</hi>
<hi>行氏俱投井死</hi>趙國昌妻禇氏<hi>曲沃人避㓂汾曲小堡堡破被執上馬不從賊怒斫</hi>
<hi>死巳而復甦抉面折股終身殘毁同時吕雲樞妻許氏郭可盛妻趙氏俱以罵賊遇害</hi>王綉<lb/>
　　妻耿氏<hi>翼城人姜瓖之亂賊縛綉將刃之耿挺身前曰願留夫養姑妾請代之賊釋綉扶耿</hi>
<hi>行過井旁墮馬遽投入賊急挽之仆地不起賊怒手刄之同時張一貫妻孫氏夫被殺賊挽孫去孫</hi>
<hi>堅抱一樹罵不絶口賊支裂之月餘樹為之枯</hi>梁邦泰妻關氏<hi>太平人夫客外姜瓖</hi>
<hi>之變關被執紿賊至井邊遥呼夫名曰吾不辱君也遂投井而死</hi>楊名譽妻裴氏<lb/>
<hi>臨汾人年十八適名譽僦居傭食遇强暴嚴拒之遂被害同縣喬五滿妻郭氏俱以守正被戕康熙</hi>
<pb n="KR2k0009_SBCK_048-21a"/>
<hi>年間旌</hi>張壵妾賈氏<hi>浮山人少敏慧能讀論語列女傳事夫及嫡甚謹年十八壵病</hi>
<hi>篤以年少令别嫁賈請身殉壵微哂之賈曰主疑我乎請先死以明志遂自縊而壵病轉瘳</hi>趙<lb/>
　　雲峯妻吕氏<hi>曲沃人夫病死設二棺矢殉隣人勸之且曰死必累我吕投牒于縣祈無</hi>
<hi>累隣縣令止之亦不應會姻婭奠其夫衆賓紛錯吕乘間縊于室時帽工曹應志妻王氏其死事畧</hi>
<hi>同邑人稱為㸈烈</hi>張永賢妻張氏<hi>曲沃人夫業钁煤宿山中或瞰其獨處夜入室</hi>
<hi>張大呼其人遁張語其隣哭達旦夫歸囑跡其人入井死越四月始殮頻色如生又喬國恩妻劉氏</hi>
<hi>夫岀有惡少踰垣入劉厲聲大罵遂遇害</hi>石崖烈婦<hi>翼城人農家女失其姓氏夫商于外</hi>
<hi>婦與姑處安定兵變入其家悦婦色欲亂之不從賊刃姑以脅之婦紿曰汝葬我姑當相從賊為購</hi>
<hi>棺葬巳婦墜石崖死賊愕然歎息而去</hi>王興娥<hi>太平人年十四饁父于田路逼惡少逼之</hi>
<hi>不從被殺投井中出屍鐮痕徧體兩手握中衣通邑義之</hi>許應鳳妻賈氏<hi>襄陵人貧</hi>
<pb n="KR2k0009_SBCK_048-21b"/>
<pb n="KR2k0009_SBCK_048-21b"/>
<hi>氏王永慶妻岳氏史國文妻許氏陰篤恭妻常氏王孝濓妻曹氏劉永清妻張氏王士麟妻韓氏杜</hi>
<hi>舒紀妻李氏曹玖妻商氏劉士美妻李氏景洪慶妻吕氏柳朋蘭妻張氏景智妻董氏晉䝉妻趙氏</hi>
<hi>晉咸智妻鄭氏范友向妻連氏王有道妻李氏左金光妻史氏張宗齡妻胡氏段遵道妻宋氏俱乾</hi>
<hi>隆年間旌</hi>喬履昌妻葛氏<hi>浮山人夫亡殉節同縣節婦侯傅妻張氏齊頡妻張</hi>
<hi>氏張大績妻崔氏張嗣茂妻許氏侯秉學妻高氏張皇猷妻霍氏柏長夀妻張氏賈作桓妻孟氏趙</hi>
<hi>廷臣妻李氏楊淙妻衙氏張欐妻喬氏齊姜受妻楊氏孟夀全妻段氏王文經妻唐氏張灼妻高氏</hi>
<hi>張鴻筆妻章氏張鵬舉妻章氏郭懷省妻段氏楊越檟妻程氏張丕猷妻馬氏楊起林妻張氏衞灃</hi>
<hi>妻邢氏周晫妻楊氏程宗頤妻李氏李士植妻賈氏高増妻張氏俱乾隆年間旌</hi>張廷懷<lb/>
　　妻段氏<hi>岳陽人夫亡殉節乾隆年間/旌</hi>楊理妻劉氏<hi>曲沃人守正捐軀同</hi>
<hi>縣節婦王為憲妻屈氏行世法妻王氏衙協妻李氏翟居讓妻孫氏吉奠墓妻李氏董元興妻柴氏</hi>
<pb n="KR2k0009_SBCK_048-22a"/>
<hi>黄思誠妻彭氏常日通妻王氏張致中妻董氏吉孔陽妻張氏鄭鵬飛妻崔氏周經妻楊氏秦誓欽</hi>
<hi>妻郭氏楊唐肇妻王氏翟必妻因氏張履謙妻郭氏張履豫妻郭氏許紹魯妻張氏周克寛繼妻</hi>
<hi>賈氏柴桐繼妻禇氏李澐妻張氏李世鈞妻狄氏張晫妻周氏吉嘉謨妻鄧氏王德義妻馬氏李培</hi>
<hi>林妻楊氏趙復綸妻王氏行世興妻衞氏行世琬妻李氏耿宗通妻陳氏俱乾隆年間旌</hi>常<lb/>
　　瑄妻薛氏<hi>翼城人夫亡守節同縣節婦張瑶妻安氏張仙枝妻劉氏薛彭齡妻孔氏祁興</hi>
<hi>旺妻吕氏常銓鎮妻張氏宋宗聖妻戴氏李行修繼妻郭氏俱乾隆年間旌</hi>張泰妻原<lb/>
　　氏<hi>太平人夫亡守節同縣節婦胡丕兆繼妻柴氏王氶貴妻司氏史霈妻師氏劉鈺妻史氏王乾</hi>
<hi>妻張氏劉鼎彝妻魯氏丁立業妻趙氏郭釗妻杜氏俱乾隆年間旌</hi>祁大順妻劉<lb/>
　　氏<hi>襄陵人守正捐軀同縣烈婦席善祿妻崔氏俱乾隆年間/旌</hi>薛忻妻逯氏<hi>汾西</hi>
<hi>人夫亡守節同縣節婦侯定命妻傳氏孟桐妻金氏俱乾隆年間旌</hi>張星元聘妻<lb/>
<pb n="KR2k0009_SBCK_048-22b"/>
　　史氏<hi>鄉寕人史良奇女未嫁夫亡殉節同縣烈女李氏節婦楊維坤妻任氏鄭晶妻閻氏劉繹</hi>
<hi>祖妻劉氏李偉妻盧氏陳爾琙妻王氏成自振妻楊氏俱乾隆年間旌</hi>樊明妻李氏<lb/>
<hi>吉州人守正捐軀乾隆年間/旌</hi>郝徐氏<hi>臨汾人夫失姓名義烈可風同縣烈婦張根子</hi>
<hi>妻吉氏節婦范元英妻侯氏行廣玉妻楊氏范元芳妻王氏范大紳妻吉氏范大倫繼妻王氏俱嘉</hi>
<hi>慶年間旌</hi>高俊傑妻景氏<hi>洪洞人夫亡殉節同縣烈婦陳得新妻陳氏節婦岳</hi>
<hi>映汾妻南氏岳映霞妻段氏劉克振妻石氏王衡妻薛氏喬億祉繼妻胡氏陳美政妻喬氏王維統</hi>
<hi>妻杜氏董得山妻王氏申玉㲆妻劉氏靳惟贄妻聶氏焦連妻張氏商雯妻石氏張宗繼妻王氏妾</hi>
<hi>郭氏晉春元繼妻鄭氏晉廷璽繼妻張氏董繼禹妻劉氏張錦煌妻劉氏楊文萃繼妻薛氏孫三省</hi>
<hi>妻胡氏俱嘉慶年間/旌</hi>馬毛蛋子妻崔氏<hi>浮山人守正捐軀同縣節婦高增妻</hi>
<hi>張氏周晫妻楊氏楊作端妻馮氏李名思妻勵氏李志恕妻程氏許九錫妻張氏徐永吉妻趙氏俱</hi>
<pb n="KR2k0009_SBCK_048-23a"/>
<hi>嘉慶年間/旌</hi>張國賓繼妻衞氏<hi>曲沃人夫亡守節同縣節婦高攀桂妾袁氏行</hi>
<hi>奇仁妻楊氏楊寛妻常氏秦銑妻吉氏王維藩妻秦氏裴繡衮妻蘇氏柴榛妻李氏柴緒周妻祁氏</hi>
<hi>裴志勲妻馮氏王如聖妻賈氏裴繡褒妻侯氏翟鏜妻辛氏秦相周妻王氏張倫妻禇氏辛鏡妻李</hi>
<hi>氏周國賓妻柴氏甄秉孝妻任氏郭維祖妻趙氏李榯妻胡氏許强妾劉氏謝蒼選妻趙氏蓋炳蔚</hi>
<hi>妻李氏衞周信妻王氏衞甸寰妻李氏王雲衢繼妻蓋氏俱嘉慶年間旌</hi>秦輝先妻<lb/>
　　祁氏<hi>翼城人守正捐軀同縣節婦高汝份繼妻薛氏崔大鸝妻吕氏張祖裔繼妻李氏俱嘉慶</hi>
<hi>年間旌</hi>王三兒妻董氏<hi>太平人守正捐軀同縣烈婦張圪塔妻李氏楊友洛妻趙</hi>
<hi>氏吳五成妻衞氏節婦王鈞妻李氏李總緒妻柴氏王似妻曹氏賈臨川妻劉氏呉蒼峯妻楊氏王</hi>
<hi>勣妻趙氏王勛妻李氏尉澐繼妻衞氏劉若蘭妻盧氏李菁玉妻鄭氏劉秉直妻高氏張岑妻李氏</hi>
<hi>谷登蟾繼妻裴氏俱嘉慶年間/旌</hi>梁永椿妻薛氏<hi>襄陵人夫亡守節同縣節婦許</hi>
<pb n="KR2k0009_SBCK_048-23b"/>
<hi>楚玊妻亢氏俱嘉慶年間/旌</hi>郝進喜妻徐氏<hi>汾西人守正捐軀同縣節婦龎應聘</hi>
<hi>妻要氏龎楚占妻某氏龎作廓妻侯氏龎一德妻孟氏侯錫瑄妻傅氏王五經妻郭氏李夢麟妻張</hi>
<hi>氏仇大經妻王氏薛溥妻趙氏俱嘉慶年間/旌</hi>蘭繼祖妻馮氏<hi>吉州人夫亡守</hi>
<hi>節嘉慶年間旌</hi>
　︹仙釋︺︹漢︺河上公<hi>姓名不傳結茅庵于河上賣藥因稱河上公文帝慕其人往見之忽駕茅</hi>
<hi>庵騰空而去後隱八寶山中註老子道德經帝再求見遂以註授之</hi>︹唐︺韓仙君<hi>洪洞人龍</hi>
<hi>朔元年左蜀村山中煉丹丹成化為白鶴飛去今丹竈遺址尚存</hi>曇璲<hi>鄉寕人姓王父成母</hi>
<hi>皇甫氏無子禱于佛寺而生長禮鳳翔妙覺禪師寶應元年至襄陵崇山二兔引徑入遂于山巔起</hi>
<hi>浮圖戒行精嚴龍神聽講每亢旱禱雨立應廣德二年表聞代宗賜寺額曰普救號慈濟大師</hi>孫<lb/>
　　思邈<hi>華原人嘗寄跡洪洞城南二里坂上</hi>景成先生<hi>清奇契道隠居臨汾姑射洞功</hi>
<pb n="KR2k0009_SBCK_048-24a"/>
<hi>成升翥遺蜕至今尚存</hi>︹五代︺︹唐︺洪厓子<hi>神山人名居敬年四十辭家入山訪道得</hi>
<hi>姑射洞居焉能變化出入神異明宗召對稱㫖賜爵不受</hi>︹宋︺張伯端<hi>天台人一名用成字</hi>
<hi>平叔嘗訪馬處厚于河東授以所著悟真篇三卷曰平生所學盡在是矣願公流布此書當有因文</hi>
<hi>而㑹意者元豐五年夏尸解去今翼城紫陽宫其修鍊地也號紫陽真人</hi>王道源<hi>太平人善</hi>
<hi>易學南渡時避金兵隱于西山之麓淳熙五年遇異入杖钁而化後人即其地為清亷洞嵗旱禱雨</hi>
<hi>輒應</hi>︹金︺法敷<hi>從妙空大師十年盡師之道得金剛經妙㫖天會六年住平陽夭安萬夀寺演</hi>
<hi>說金剛妙經晚歲不出户閾端坐而逝</hi>無名老人<hi>襄陵農家子姓陶母賈氏夢青衣童</hi>
<hi>捧金盤果如瓜紅黄各半言上仙賜汝無名果因娠十三月而生性沉靜寡欲隨丹陽馬祖師過關</hi>
<hi>服勤三年于是隨方乞化體輕步建一日讀太上西㫒經有省遂整衣逝年八十六平生所製詩皆</hi>
<hi>仙家事</hi>皇甫靖<hi>臨汾人母武氏夢神人食以桃巳有娠而生稍長有方外志後謁劉真人</hi>
<pb n="KR2k0009_SBCK_048-24b"/>
<pb n="KR2k0009_SBCK_048-24b"/>
<hi>大宗師凝神沖妙元應真人</hi>雄辨師<hi>洪洞人姓范名洪源至元間岀家追報父母井涸跏</hi>
<hi>趺其上水溢成河指而喝之波為減退門徒受敎者不勝數後至正定卧化得舍利百十餘粒</hi>皮<lb/>
　　裘先生<hi>洪洞人修真玉峯山冬夏服一皮裘後不知所往</hi>景素陽<hi>襄陵人師事梁</hi>
<hi>古賓居阜山道院元季兵亂獨侍師不去兵至將殺古賓素陽曰師老矣願以身代兵即囘刄斫之</hi>
<hi>刄忽折為三皆驚異羅拜而去</hi>︹明︺張三丰<hi>平陽人有仙骨修髯如㦸膚如冰雪路逢美姝</hi>
<hi>自稱麻姑敎以服四味龍芽後游武當山登祝融峯嚼梅花滿口朗誦南華秋水篇觀潮上日岀大</hi>
<hi>呌曰雲海盪我心胷明太祖洛以時務曰惟本忠孝後成祖遣胡濙物色之終莫能得</hi>定山<lb/>
<hi>太平人俗姓彭名滿出家雲遊洪武十二年在盧溝橋坐化</hi>圓鏡<hi>臨汾人早悟諸經密㫖嘗</hi>
<hi>逰隰州妙樓山石室寺至北門瓦窰坂鑿洞搆庵龕坐其中囑徒衆曰明日午時當歸次日沐浴焚</hi>
<hi>香説偈而化</hi>
<pb n="KR2k0009_SBCK_048-25a"/>
　︹本朝︺成真智<hi>岳陽人幼為道士順治中年八十餘語其弟子曰三月朔吾當化豫造龕具至</hi>
<hi>期泥丸裂瞑目而逝</hi>
　︹土産︺鐵<hi>出臨汾洪洞汾西鄉寕吉州等處漢書地理志平陽有鐵官唐書地理志晉州岳陽翼城</hi>
<hi>俱有鐵</hi>礬<hi>出府境唐書地理志晉州有平陽/院礬官又寰宇記慈州賦綠礐</hi>石炭<hi>出府</hi>
<hi>境明統志臨汾洪洞浮山岳陽翼城等縣俱出石炭</hi>蔴布<hi>出曲沃縣元和志晉州賦蔴布</hi>蠟<lb/>
　　燭<hi>各縣俱出唐書地理志晉州土貢</hi>葡萄<hi>出府境寰宇/記晉州貢</hi>藥<hi>出府境寰宇記</hi>
<hi>晉州貢紅豆紫草紫參</hi>棗<hi>各縣俱岀/桉唐書地理志絳州曲沃縣絳山有銅今久不開採至</hi>
<hi>府境産棗甚廣頗資民食今據府邑各志補入</hi>布<hi>吉州岀元和志/慈州賦麻布</hi>石灰<hi>吉州</hi>
<hi>出</hi>白蜜<hi>元和志慈州出</hi>瓷器<hi>吉州/岀</hi>漆<hi>吉州岀/按唐書地理志慈州貢蠟燭今</hi>
<hi>未聞謹附記</hi>
<pb n="KR2k0009_SBCK_048-25b"/>
</p>
<p>
　　　　　　　　　　　　　　　　　　　　　　　　　纂修官<hi>臣</hi>馮　芝恭　纂<lb/>
　　　　　　　　　　　　　　　　　　　　　　　　　總纂官<hi>臣顧蒓許應藻</hi>恭覆輯<lb/>
　　　　　　　　　　　　　　　　　　　　　　　　　校對官<hi>臣</hi>吳廷珠恭　校<lb/>
<pb n="KR2k0009_SBCK_048-26a"/>
<pb n="KR2k0009_SBCK_048-27a"/>
<pb n="KR2k0009_SBCK_048-28a"/>
<pb n="KR2k0009_SBCK_048-29a"/>
<pb n="KR2k0009_SBCK_048-30a"/>
<pb n="KR2k0009_SBCK_048-31a"/>
<pb n="KR2k0009_SBCK_048-32a"/>
<pb n="KR2k0009_SBCK_048-33a"/>
<pb n="KR2k0009_SBCK_048-34a"/>
大清一統志<lb/>
　蒲州府<hi>在山西省治西南一千一百里東西距一百里南北距二百二十里東至解州界九十五</hi>
<hi>里西至陜西同州府朝邑縣界五里南至陜西潼關㕔界六十里北至絳州河津縣界一百六十里</hi>
<hi>東南至解州芮城縣界一百十五里西南至潼關㕔界七十里東北至絳州稷山縣界一百二十里</hi>
<hi>西北至陜西同州府韓城縣界一百二十里自府治至京師二千二百里</hi>
　︹分野︺天文觜參分野實沈之次<lb/>
︹建置沿革︺禹貢冀州之域春秋屬晉戰國屬魏秦爲<lb/>
　　河東郡地漢魏因之晉永和十年苻秦始置秦州<lb/>
　　咸安元年改雍州太元二十一年姚秦改置并冀<lb/>
　　二州義熙十三年還屬晉置并州及河東郡俱治<lb/>
<pb n="KR2k0009_SBCK_048-34b"/>
　　　蒲坂縣元熙元年陷于赫連勃勃後魏神䴥元年<lb/>
　　　改置雍州延和元年又改秦州太和中州罷東魏<lb/>
　　　天平初復置後周明帝二年改置蒲州隋開皇初<lb/>
　　　郡廢大業三年州廢復置河東郡治河東縣唐武<lb/>
　　　德元年于桑泉縣改置蒲州二年置總管府三年<lb/>
　　　移州來治九年府罷開元八年改為河中府兼置<lb/>
　　　中都是年罷都復為州天寶元年改為河東郡乾<lb/>
　　　元元年復為蒲州三年復曰河中府置節度使屬<lb/>
　　　河東道<hi>唐書方鎮表至德元載置河中防禦守捉蒲關使二載升為河中節度兼蒲關防禦</hi>
<hi>使乾元元年兼河中伊耀徳軍使廣德二年廢河中節度置河中五州都團練觀察使興元元年復</hi>
<pb n="KR2k0009_SBCK_048-35a"/>
<hi>置河中節度使貞元十五年罷河中節度置河中防禦觀察使十六年復置河中節度使元和十四</hi>
<hi>年罷河中節度置河中都防禦觀察使十四年復置河中節度使按舊唐書地理志上元二年復</hi>
<hi>置中都元和三年復為河中府而元和郡縣志及新唐書地理志皆不載</hi>光啟元年曰<lb/>
　䕶國軍節度五代因之宋仍曰河中府河東郡䕶<lb/>
　國軍節度屬永興路金天會六年降為蒲州天德<lb/>
　元年升為河中府仍䕶國軍節度大定五年置陜<lb/>
　　西元帥府屬河東南路元仍為河中府屬晉寕路<lb/>
　　明洪武二年復曰蒲州省河東縣入焉屬平陽府<lb/>
　本朝因之屬山西省雍正二年升為直隷州六年升<lb/>
　　為蒲州府領縣六<lb/>
<pb n="KR2k0009_SBCK_048-35b"/>
　　永濟縣<hi>附郭東西距四十五里南北距一百三十里東至虞鄉縣界四十里西至陕西同州</hi>
<hi>府朝邑縣界五里南至陜西潼關㕔界六十里北至臨晉縣界七十里東南至解州芮城縣界一百</hi>
<hi>十五里西南至陜西華隂縣界八十里東北至臨晉縣界七十里西北至臨晉縣界六十里古虞舜</hi>
<hi>都戰國魏蒲坂邑漢置蒲反縣後漢曰蒲坂屬河東郡三國魏及晉末為可束郡治後魏後周皆因</hi>
<hi>之隋開皇初屬蒲州十六年析置河東縣大業初省蒲坂入河東仍為河東郡治唐武德元年罷郡</hi>
<hi>屬蒲州三年為蒲州治開元八年為河中府治五代及宋金元皆因之明洪武二年省入蒲州本</hi>
<hi>朝雍正六年復置縣曰永濟為蒲州府治</hi>臨晉縣<hi>在府東北七十里東西距六十里南北距</hi>
<hi>七十里東至猗氏縣界二十里西至陜西同州府郃陽縣界四十里南至虞鄉縣界三十里北至榮</hi>
<hi>河縣界四十里東南至虞鄉縣界六十里西南至永濟縣界二十里東北至萬泉縣界六十里西北</hi>
<hi>至榮河縣界三十里春秋晉解梁邑漢置解縣屬河東郡後漢魏晉因之後魏太和十一年改曰北</hi>
<pb n="KR2k0009_SBCK_048-36a"/>
<hi>解縣後周省隋開皇十六年改置桑泉縣屬蒲州大業初屬河東郡唐武徳元年于縣置蒲州三年</hi>
<hi>移州治河東以縣屬之天寶十三載更曰臨晉屬河中府五代宋金元皆因之明屬蒲州本朝雍</hi>
<hi>正六年屬蒲州府</hi>虞鄉縣<hi>在府東六十里東西距五十里南北距七十五里東至解州界</hi>
<hi>二十五里西至永濟縣界二十五里南至解州芮城縣界三十里北至臨晉縣界四十五里東南至</hi>
<hi>解州界三十五里西南至永濟縣界三十五里東北至猗氏縣界四十五里西北至臨晉縣界四十</hi>
<hi>里漢解縣地後魏太和十一年分置南解縣屬河東郡後周武成二年廢南解别置綏化縣保定元</hi>
<hi>年改曰虞鄉仍屬河東郡隋大業九年徙廢唐武徳元年復改置虞鄉縣屬蒲州開元九年屬河中</hi>
<hi>府五代宋金因之元至元三年省本朝雍正八年復置屬蒲州府</hi>榮河縣<hi>在府北少東一</hi>
<hi>百十里東西距四十二里南北距八十五里東至萬泉縣界四十里西至陜西同州府韓城縣界二</hi>
<hi>里南至臨晉縣界三十五里北至絳州河津縣界五十里東南至臨晉縣界六十里西南至陜西同</hi>
<pb n="KR2k0009_SBCK_048-36b"/>
<hi>州府朝邑縣界一百二十里東北至絳州河津縣界七十里西北至韓城縣界三十里戰國魏汾隂</hi>
<hi>邑漢置汾隂縣屬河東郡後漢魏晉因之劉淵時省入蒲坂後魏太和十一年復置兼置北鄉郡後</hi>
<hi>周武帝改置汾隂郡隋開皇三年郡廢屬蒲州大業三年仍屬河東郡義寕元年復置汾隂郡唐武</hi>
<hi>徳元年改郡曰泰州二年移州治龍門以縣屬之貞觀十七年州廢屬蒲州開元九年屬河中府十</hi>
<hi>年改曰寶鼎五代因之宋大中祥符四年改曰榮河置慶成軍熙寕元年軍廢縣屬河中府金貞祐</hi>
<hi>三年于縣置榮州元初州廢仍屬河中府明屬蒲州本朝雍正六年屬蒲州府</hi>萬泉縣<lb/>
<hi>在府東北一百六十里東西距八十里南北距五十里東至絳州稷山縣界五十里西至榮河縣界</hi>
<hi>三十里南至猗氏縣界三十里北至絳州河津縣界二十里東南至解州安邑縣界三十里西南至</hi>
<hi>臨晉縣界三十里東北至稷山縣界三十里西北至河津縣界二十五里漢汾隂縣地唐武德三年</hi>
<hi>置萬泉縣屬泰州貞觀十七年屬絳州大順二年改屬河中府五代及宋因之金貞祐三年改屬榮</hi>
<pb n="KR2k0009_SBCK_048-37a"/>
<hi>州元至元王年省入猗氏十五年復置仍屬河中府明屬蒲州本朝雍正六年屬蒲州府</hi>猗<lb/>
　　氏縣<hi>在府東北一百十里東西距四十里南北距七十里東至解州安邑縣界二十里西至臨</hi>
<hi>晉縣界二十里南至解州界三十五里北至萬泉縣界三十五里東南至安邑縣界五十五里西南</hi>
<hi>至臨晉縣界四十里東北至萬泉縣界五十里西北至臨晉縣界二十里本周郇國春秋晉郇瑕氏</hi>
<hi>之地漢置猗氏縣屬河東郡後漢魏晉因之後魏太和十一年分置北猗氏縣屬北鄉郡西魏恭帝</hi>
<hi>二年改為桑泉後周明帝復曰猗氏屬汾隂郡隋屬河東郡唐屬河中府五代宋金元因之明屬蒲</hi>
<hi>州本朝雍正六年屬蒲州府</hi>
　︹形勢︺黄河北來太華南倚總水陸之形勝鬱關河之<lb/>
　　氣色<hi>唐元載建中都議</hi>全晉列藩三河外屏條山峙其左<lb/>
　　紫淵居其右前瞻巨嶽却望隆脽<hi>宋王欽若廣孝泉記</hi>西阻<lb/>
<pb n="KR2k0009_SBCK_048-37b"/>
　大河東倚太行潼關在其南龍門在其北<hi>舊蒲州志</hi>
　︹風俗︺土地沃少瘠多以是傷於儉嗇其俗剛强亦風<lb/>
　　氣然<hi>隋書地理志</hi>魏晉以降文學盛興閭里之閒習於<lb/>
　　程法<hi>文獻通考</hi>民性質樸好節儉力田績紡尤事商賈<lb/>
<hi>舊蒲州志</hi>
　︹城池︺蒲州府城<hi>周八里有竒門四池廣十丈金正大中土築明洪武四年甃甎本朝康</hi>
<hi>熙元年重修永濟縣附郭</hi>臨晉縣城<hi>周三里有竒門四池廣一丈唐天寶中土築明</hi>
<hi>隆慶中甃甎本朝順治十三年修/康熙四十六年乾隆五十四年重修</hi>虞鄉縣城<hi>周四</hi>
<hi>里門四池深一丈唐武德初土築/本朝雍正八年重修</hi>榮河縣城<hi>周九里有竒門四池</hi>
<hi>深一丈隋開皇時土築明嘉靖中甃甎本朝康熙元年修四十六年重修</hi>萬泉縣城<lb/>
<pb n="KR2k0009_SBCK_048-38a"/>
<hi>周五里有竒門四有池元至元中築本朝順治十八年修康熙三十四年重修</hi>猗氏縣<lb/>
　　城<hi>周七里有竒門四池廣三丈唐興元初土築明隆慶中甃甎本朝康熙二年重修</hi>
　︹學校︺蒲州府學<hi>在府治東南舊在蒲坂故城内元初移今所本朝順治十六年修康熙</hi>
<hi>三十七年重修入學額數十五名</hi>永濟縣學<hi>附府學内入學額數二十名</hi>臨晉<lb/>
　　縣學<hi>在縣治東元至元中建明成化中因舊址重修本朝順治十七年修康熙三十八年重</hi>
<hi>修入學額數十五名</hi>虞鄉縣學<hi>在縣治東/本朝雍正九年建入學額數十名</hi>榮河<lb/>
　　縣學<hi>在縣治東南明洪武中因舊址重建本朝順治十七年修康熙十一年重修入學額數</hi>
<hi>十二名</hi>萬泉縣學<hi>在縣治東宋至和初建/本朝順治十七年修入學額數十二名</hi>
　　猗氏縣學<hi>在縣治東金承安中建明萬厯中重建本朝順治十五年修康熙九年重修</hi>
<hi>入學額數二十名</hi>河東書院<hi>在府城東關/本朝乾隆二十六年建</hi>永樂書<lb/>
<pb n="KR2k0009_SBCK_048-38b"/>
　　院<hi>在永濟縣永樂鎮本朝乾隆七年建</hi>桑泉書院<hi>在臨晉縣學宫/左本朝乾隆</hi>
<hi>二十七年建</hi>方山書院<hi>在萬泉縣城内/本朝乾隆二十九年建</hi>郇陽書院<lb/>
<hi>左猗氏縣城北隅本朝乾隆二十九年建/按舊志載首陽書院在永濟縣治西南隅元至正初</hi>
<hi>建河中書院在永濟縣三里峩嵋嶺上明正德間以東嶽祠改建本朝康熙閒知州許嗣興重修</hi>
<hi>大安書院在榮河縣東北明嘉靖中建今並廢謹附記</hi>
　︹戸口︺<hi>原額人丁八萬二千八百九十一今滋生男婦共一百三十九萬八千八百一十一名口計一</hi>
<hi>十七萬七千八百一十二戸</hi>
　︹田賦︺<hi>田地三萬四千六百一十六頃四十三畝三分有奇額徴地丁正雜銀二十九萬三千九百三</hi>
<hi>兩四錢九分三釐糧四千七百九十四石四升有奇</hi>
　︹山川︺中條山<hi>在永濟縣東南十五里南跨虞鄉縣界又東接解州芮城縣界自雷首山厯虞</hi>
<pb n="KR2k0009_SBCK_048-39a"/>
<hi>鄉芮城解州安邑夏縣至垣曲縣諸山隨地異名要皆中條也元和志雷首山一名中條山在河東</hi>
<hi>縣南十五里府志以其中狹而延袤不絕故名按中條雖自有其名要不外乎禹貢之雷首或謂</hi>
<hi>雷首首陽皆中條之餘支是又知中條而不知雷首胡渭云雷首之<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>爲中條東盡于垣曲殆得之</hi>
<hi>矣</hi>厯山<hi>在永濟縣東南六十里後漢書郡國志蒲坂縣南二十里有厯山水經注厯山謂之</hi>
<hi>厯觀舜所耕處也寰宇記三山在河東縣南三十里即舜所耕厯山曾鞏齊州二堂記史記五帝紀</hi>
<hi>謂舜耕厯山漁雷澤陶河濵作什器於夀邱就時於負夏鄭康成釋厯山在河東雷澤在濟陰負夏</hi>
<hi>衛地皇甫謐釋夀邱在魯東門之北河濱濟隂定陶西南陶邱亭是也以予考之耕稼陶漁皆舜之</hi>
<hi>初宜同時則其地不宜相逺二家所釋雷澤河濵夀邱負夏皆在魯衞之閒地相望則厯山不宜獨</hi>
<hi>在河東也孟子謂舜東夷之人則厯山應在齊故其城名厯城圖記皆謂禹貢所稱雷首山媯水出</hi>
<hi>焉而此山有九號厯山其一也予觀虞書及五帝紀葢舜娶堯之二女乃居媯汭則耕厯山葢不同</hi>
<pb n="KR2k0009_SBCK_048-39b"/>
<hi>時而地亦當異世之好事者乃因媯水出於雷首遷就附益謂厯山為雷有之别號不考其實矣舊</hi>
<hi>志厯山在蒲州東南三十里其東為神嶺兩水夾注又有虞原在厯山東相傳段干木隱處按漢</hi>
<hi>成帝幸河汾登厯觀楊雄上河東賦云登厯觀而逰望兮喜虞氏之所耕則以舜所耕之厯山為在</hi>
<hi>河東蒲坂其説舊矣然曾鞏之辯最為明晰蒲坂之厯山未必即舜耕處也</hi>玉簪山<hi>在永</hi>
<hi>濟縣東南接解州芮城縣界相近又有貓兒九峰鳯凰等山皆中條之支而玉簪尤竒人比之武陵</hi>
<hi>源</hi>雷首山<hi>在永濟縣南括地志蒲州河東縣雷首山一名首陽山一名厯山一名薄山一</hi>
<hi>名襄山一名蒲山一名中條山一名獨頭山一名甘棗山一名渠豬山一名吳山此山西起雷首東</hi>
<hi>至呉坂長數百里葢隨地異名也尚書禹貢壺口雷首詩唐風采苓采苓首陽之巔論語伯夷叔齊</hi>
<hi>餓於首陽之下左傳趙宣子田於首山杜預注首山在河東蒲坂縣東南史記封禪書華山以西名</hi>
<hi>山七曰薄山薄山者襄山也徐廣曰蒲坂縣有襄山漢書地理志蒲坂縣雷首山在南水經注雷首</hi>
<pb n="KR2k0009_SBCK_048-40a"/>
<hi>山臨大河北去蒲坂三十里俗亦謂之堯山太平寰宇記首陽山即雷首山南阜也按雷首首陽</hi>
<hi>本爲一山或稱雷首或稱首山或稱首陽初無一定大抵山南爲陽以首陽爲首山之陽者近是述</hi>
<hi>征記言華岳首陽本同一山巨靈擘之以通河流未免渉於荒誕附辨於此</hi>堯山<hi>在永濟縣</hi>
<hi>南漢書地理志蒲坂縣有堯山寰宇記堯山在河東縣南二十八里按縣南三十里有麻谷山疑</hi>
<hi>即此水經注以雷首山爲即堯山與漢志異恐非</hi>八盤山<hi>在永濟縣南二十里八折至頂</hi>
<hi>其北五里有數峰攢立拱對郡城中高旁下俗名筆架山</hi>三嶷山<hi>在臨晉縣東北三十五里</hi>
<hi>隋書地理志桑泉縣有三嶷山寰宇記在臨晉縣東北三十里三山鼎足因名按是山凡二南北</hi>
<hi>並列土人稱爲二嶷明統志亦有大小嶷之稱而隋志及寰宇記並稱三嶷殆不可考</hi>石錐<lb/>
　　　山<hi>在虞鄉縣東亦名石維山接解州界隋書地理志虞鄉縣有石錐山寰宇記在縣東二十四里</hi>
<hi>通鑑梁大通二年長孫稚使其子子彦與楊侃帥騎兵自恒農北渡據石錐壁注五朝志河東郡虞</hi>
<pb n="KR2k0009_SBCK_048-40b"/>
<hi>鄉縣有石錐山於此築壘壁也</hi>五老山<hi>在虞鄉縣西南一名蔥蘢山亦中條之支山海經蔥</hi>
<hi>蘢之山其中多大谷是多白堊黒青黄堊元和志五老山在永樂縣東北十三里堯升首山觀河渚</hi>
<hi>有五老人飛爲流星上入昴因號其山爲五老山通志謂之五老峰一名玉峰一名靈峰即五老之</hi>
<hi>南峰也雲笈七韯謂是第五十二福地唐侯道華升仙於此山有雷公洞上洞在歸雲巖下洞在北</hi>
<hi>峰又有北斗峰峰上有北斗臺又有東西錦屏峰東南有韓君洞又有太乙峰峰南有歩虚坪又有</hi>
<hi>太乙青城玉峰蒼龍太白王母白沙元武保徳諸洞洞之陽有棄瓢巖旁有龍井禱雨輒應又有鹿</hi>
<hi>飲金龜金沙玉女諸泉俱出其麗</hi>壇道山<hi>在虞鄉縣西南即古鹽道山水經注鹽道山其</hi>
<hi>西則石壁千㝷東則蟠溪萬仭路出北巘勢多懸絶於東則連木乃陟百梯方降故亦曰百梯山隋</hi>
<hi>書地理志虞鄉縣有百梯山元和志壇道山一名百梯山在縣西南十二里山高萬仭南有穴莫測</hi>
<hi>淺深每有敕使投金龍於此寰宇記山下有水俗謂鴦漿其頂方平如壇多産良藥舊志又名方山</hi>
<pb n="KR2k0009_SBCK_048-41a"/>
<hi>與縣治對</hi>介山<hi>在萬泉縣東十五里漢書地理志汾陰縣介山在南又武帝紀太初二年夏四</hi>
<hi>月詔曰朕用事介山祭后土皆有光應又楊雄傳成帝横大河湊汾陰既祭行㳺介山師古曰介山</hi>
<hi>在汾陰縣東北水經注介山即汾山也其山特立周七十里高十餘里山上有神廟廟側有靈泉世</hi>
<hi>亦謂之子推祠晉太康地記及地道記與永初記並言介子推隱於是山實非也余按介推所隱綿</hi>
<hi>山也文公環而封之為介推田號其山為介山杜預曰在西河介休縣者是也寰宇記介山在萬泉</hi>
<hi>縣南一里</hi>黑石山<hi>在萬泉縣東南三十五里/其石色青黒可為碑碣</hi>孤山<hi>在猗氏縣</hi>
<hi>南五十里廣八十里接萬泉縣界唐書地理志猗氏縣有孤山舊志南谷有鵰石崖鵰常巢其上又</hi>
<hi>有桃花洞在其麓舊多於此種桃金劉海蟾羽化於此有登仙石遺迹</hi>峨嵋嶺<hi>在榮河縣</hi>
<hi>東二百四十步一曰峨嵋坡高四里蜿蜒曲折跨永濟臨晉猗氏萬泉四縣接絳州聞喜河津二縣</hi>
<hi>界東南一峰曰靈吉山山南諸坡曰亞夫曰番底曰高村又南曰白馬廟曰師家崖山北諸坡曰寺</hi>
<pb n="KR2k0009_SBCK_048-41b"/>
<hi>坡曰風坡曰倉李曰長坡又北曰后土廟曰孤石崖或起或伏聯貫如珠坡閒有大溝曰百峪</hi>千<lb/>
　　佛嶺<hi>在猗氏縣南八里自聞喜縣蜿蜒而來跨縣西香落村涑水南流此嶺捍之</hi>雲葢<lb/>
　　峰<hi>在永濟縣東中條山北壁立萬仭高出雲表</hi>寶玉峰<hi>在永濟縣東南二十五里舊志</hi>
<hi>一作抱榆峰上建元武祠</hi>鳴條岡<hi>在猗氏縣南三十里南接絳州安邑夏縣界</hi>長原<lb/>
<hi>在永濟縣東括地志蒲坂在蒲州城南五里亦名長坂元和志長原亦名蒲坂在河東縣東二里其</hi>
<hi>地出龍骨寰宇記漢志始皇東巡見長坂即此又北五十三里有朔坂即瀵水西南所經入河</hi>風<lb/>
　　陵堆<hi>在永濟縣南一名封陵史記魏世家襄王十六年秦拔我蒲坂陽晉封陵二十三年秦復</hi>
<hi>予我河外及封陵為和正義云封陵在蒲州水經注潼關之直北隔河有層阜巍然獨秀孤峙河陽</hi>
<hi>世謂之風陵戴延之所謂風搥者也元和志風陵堆山在縣南五十五里與潼關相對寰宇記有風</hi>
<hi>陵城在其上舊志風陵坡在州南六十里風陵鄉</hi>王官谷<hi>在虞鄉縣東南十里中條山中</hi>
<pb n="KR2k0009_SBCK_048-42a"/>
<hi>石樓峪西今名其地為横嶺峪北虞鄉峪南芮城唐書司空圖傳圖居中條山王官谷有先人田遂</hi>
<hi>隱不出作亭觀素室悉圖唐興節士文人名亭曰休休元王惲遊記中條山又東得王官谷漢故壘</hi>
<hi>也有唐司空表聖之别業至今遺像在焉舊志王官谷深十里巖洞奥邃泉谷幽奇有天柱挂鶴諸</hi>
<hi>峰左右兩瀑飛垂巖際山水之勝甲於河東</hi>雷水<hi>在永濟縣南四十五里雷首山下一名雷</hi>
<hi>澤相傳即舜所漁處其水南流入河水經注水出雷首山西南流亦曰雷水按雷澤本在定陶好</hi>
<hi>事者因水有雷名强為牽合附辨於此</hi>蓼水<hi>在永濟縣南五十里即古之共水山海經甘棗</hi>
<hi>之山共水出焉水經注蓼水岀襄山蓼谷西南流注於河寰宇記蓼水今名百丈澗源出永樂縣北</hi>
<hi>中條山按舊志有臨泉澗在州南五/十里胡營村南入於河疑即蓼水也</hi>媯汭水<hi>在永</hi>
<hi>濟縣南六十里源出厯山西流入河尚書堯與釐降二女於媯汭帝王世紀媯水在虞城厯山西水</hi>
<hi>經注厯山媯汭二水出焉南曰媯水北曰汭水西逕厯山下孔安國曰居媯水之内王肅曰媯汭虞</hi>
<pb n="KR2k0009_SBCK_048-42b"/>
<hi>地名皇甫謐曰納二女於媯水之汭馬季長曰水所出曰汭元和志媯汭水源出河東縣南雷首山</hi>
<hi>按媯汭水異源同歸本為一水如洛汭渭汭不可强分也安國所訓於義為允</hi>瀵水<hi>在臨</hi>
<hi>晉縣西爾雅郭璞注河東汾陰縣有水口如車輪許濆沸湧岀其深無限名之曰瀵水經注瀵水出</hi>
<hi>汾陰縣南四十里西去河三里平地開源濆泉上湧俗呼為瀵魁土人壅以為陂種稻東西二百步</hi>
<hi>南北一百餘步與郃陽瀵水夾河中潴上又有一瀵相濳通西南流經蒲坂西入河寰宇記瀵水源</hi>
<hi>出臨晉縣西三十八里</hi>汾水<hi>在榮河縣北水經注汾水自皮氏西經汾陰縣北又西注於河</hi>
<hi>漢武帝於水得寶鼎改其年曰元鼎即此處元和志汾水北去寶鼎縣二十五里寰宇記汾水自龍</hi>
<hi>門縣界東際汾陰脽去縣三十五里舊志汾河舊自榮河縣北后土祠旁西流於黄河明隆慶中移</hi>
<hi>河津縣葫蘆灘南入河</hi>涑水<hi>自解州安邑縣西南流入猗氏縣南又西南經臨晉縣南虞鄉</hi>
<hi>縣北永濟縣西南入五姓湖又西南入黄河左傳成公十三年晉吕相絶秦曰康公伐我涑川杜預</hi>
<pb n="KR2k0009_SBCK_048-43a"/>
<hi>注涑水至蒲坂縣入河水經注涑水又西逕猗氏縣故城北又西逕郇城又西南逕解縣故城南又</hi>
<hi>西南逕瑕城又西南逕張陽城東又西南屬於陂元和志涑水經猗氏縣南六里臨晉縣東二十三</hi>
<hi>里猗氏縣志涑水舊經解州北三婁里明宏治十六年恐南決害鹽池自猗氏開河八十里稍引而</hi>
<hi>北本朝乾隆/四十三年濬治</hi>黄河<hi>自絳州河津縣流入榮河縣西南經臨晉縣西又南經永</hi>
<hi>濟縣西折而東入解州芮城縣界謂之河曲春秋文公十有二年晉人秦人戰於河曲杜預注在河</hi>
<hi>東蒲坂縣南漢書溝洫志武帝時河東守番係言穿渠引汾溉皮氏汾隂下引河溉汾陰蒲坂下度</hi>
<hi>可得五千項榖從之既而河徙渠不利久之廢水經注河水自汾隂經郃陽城東又南瀵水入馬又</hi>
<hi>南經陶城西又南逕蒲坂縣西又南逕雷首山西又南涑水注之又東逕河北縣南又東永樂澗水</hi>
<hi>注之元和志黄河在寶鼎縣北十一里趙簡子沈侫臣欒徼之所也又經臨晉縣西四十里又自縣</hi>
<hi>界流入河東縣又經永樂縣南二里榮河縣志河舊在縣西五里明時漸徙而東正德二年遂至城</hi>
<pb n="KR2k0009_SBCK_048-43b"/>
<hi>下去縣僅七十步蒲州志河舊在州西蒲津門外明萬厯八年河决囓城甃石障之漸徙而西去城</hi>
<hi>十里許本朝康熙三十四年復徙而東今去城/五里按黄河由河津入榮河縣在縣西七十步</hi>
<hi>行縣境六十里其西岸為陜之韓城自榮河入臨晉縣在縣西三十里行縣境四十里其西岸為陜</hi>
<hi>之郃陽自臨晉入永濟縣行縣境五十里至府西郭外其西岸為陜之朝邑自府西行縣境六十里</hi>
<hi>轉而東行其南岸少西為潼關自潼關又東行縣境六十里其南岸少東為河南閿鄉凡河帶府境</hi>
<hi>西北繞府西南過縣三行地二百七十里東達於芮城</hi>五姓湖<hi>在永濟縣東南三十里分</hi>
<hi>屬臨晉縣虞鄉縣界即古張陽池東西二陂也水經注涑水又西南屬於陂陂分為二東陂世謂之</hi>
<hi>晉興澤東西二十五里南北八里西陂即張陽澤西北去蒲坂十五里東西二十里南北四五里冬</hi>
<hi>夏積水亦時有盈耗縣志亦名五姓灘灘旁有五姓村因名</hi>浤龍潭<hi>在永濟縣東四十里</hi>
<hi>東北流入姚暹渠上有浤龍神祠又神龍潭在縣東南十五里相近有玉龍潭又水谷潭在縣東南</hi>
<pb n="KR2k0009_SBCK_048-44a"/>
<hi>二十五里</hi>黑龍潭<hi>在猗氏縣西南二十里廣/半畝深丈許旱禱輒應</hi>永樂澗<hi>在永</hi>
<hi>濟縣東南又名渠豬水山海經渠豬山渠豬水出焉南流注於河水經注永樂澗水出於薄山南流</hi>
<hi>逕河北縣故城西又南入於河元和志永樂澗水源出中條山經永樂縣東二里又南入於河府志</hi>
<hi>一名寒谷澗按舊志有玉泉澗在蒲州東南一百二十里源出中條山玉洞泉南至永樂鎮引以</hi>
<hi>溉田餘流入河疑即永樂澗也</hi>東澗<hi>在萬泉縣東門外源出孤山北壑隨地涌泉引渠灌溉為</hi>
<hi>利東北入絳州稷山縣界入汾又西澗在縣西門外北流三里入沙澗</hi>貽溪<hi>在虞鄉縣東南</hi>
<hi>王官谷内唐司空圖所名又有石笋溪在中條山北麓下唐盧綸有奉陪渾侍中逰石笋溪詩</hi>廣<lb/>
　　孝泉<hi>在永濟縣東南二里舊名舜井東西相去四百餘步泉脈相通城中井水皆鹹此水獨甘</hi>
<hi>醸酒尤佳宋大中祥符四年駕如汾陰賜名廣孝泉命王欽若撰碑文歲久碑泐明時勒碑重書</hi>
　　蒼陵泉<hi>在永濟縣中條山陰之中麓又大谷口泉在中條山陰之東麓大黄泉在中條山之</hi>
<pb n="KR2k0009_SBCK_048-44b"/>
<hi>北麓</hi>桑泉<hi>在臨晉縣東北七里桑泉故城北汲之不枯決之不流既堙復出</hi>洗馬泉<lb/>
<hi>在虞鄉縣東二里</hi>瀑布泉<hi>在虞鄉縣東南自中條山天柱峰東懸流百丈而下出王官谷</hi>
<hi>入河</hi>鴦漿泉<hi>在虞鄉縣南山海經高泉之山其上有水甚寒而清名帝臺之漿郭璞注解縣</hi>
<hi>南壇道山有水潛出停而不流者是水經注鹽道山清泉灌頂郭景純云世所謂鴦漿也發於上而</hi>
<hi>潛於下水泉北流五里而伏縣志在縣南十二里方山頂</hi>瀵魁泉<hi>在榮河縣南南趙村明嘉</hi>
<hi>靖中始掘得之又縣界凡有四泉一在縣南屈村一在縣北辛莊村一在縣北孫石村一在王信村</hi>
<hi>皆可溉田</hi>漉漉泉<hi>在萬泉縣東四十里/縣境少井咸逺汲之</hi>暖泉<hi>在萬泉縣南孤山之</hi>
<hi>陰數穴涌出隆冬不凍明萬厯中鐫石名和豐泉相近又有半截桶泉其形如桶水止不流</hi>聖<lb/>
　　　水泉<hi>在萬泉縣南孤山之陽又有雕石泉在山南雕石巖下南流與聖水泉合</hi>文波泉<lb/>
<hi>在猗氏縣治東北隅仁夀寺右流逕城東繞縣南入涑水</hi>雙璧泉<hi>在猗氏縣西北五里靈巖</hi>
<pb n="KR2k0009_SBCK_048-45a"/>
<hi>寺後明萬厯間二泉湧出南流五十餘步</hi>大凹西溝<hi>在永濟縣東南六十里厯山舜祠之</hi>
<hi>側又大陽溝在縣南七十里相近有澗口溝與大陽溝通</hi>鴉兒溝<hi>在永濟縣東北峩嵋嶺兩</hi>
<hi>巖多穴寒鴉土人因以名溝又柳溝在縣東南十五里通濟溝在縣南十里老陳溝在縣東南三十</hi>
<hi>里</hi>雞心灘<hi>在永濟縣西南黄河中與陜西之朝邑華陰接界秦晉之民雜耕其間本朝</hi>
<hi>乾隆十四年丈量分給屬永濟者一百三十六頃四十六畝築牆為界收税課焉</hi>穆公井<lb/>
<hi>在萬泉縣城内明嘉靖七年巡按御史穆伯寅鑿舊志縣名萬泉其實水少縣境止有數井民用不</hi>
<hi>給半取澗水或儲雨雪以供用少旱則逺汲他處動踰一二十里且井深百丈淺者八九十丈相傳</hi>
<hi>土厚水深惟縣境為最</hi>
　︹古蹟︺蒲坂故城<hi>在府城東南帝王世紀舜都蒲坂史記秦本紀昭襄王四年取魏蒲坂五</hi>
<hi>年復予魏蒲坂漢書地理志河東郡蒲反縣本蒲縣應劭注秦始皇東巡見長坂故加反云十六國</hi>
<pb n="KR2k0009_SBCK_048-45b"/>
<hi>春秋苻堅建元七年改置雍州治蒲坂隋書地理志河東郡河東縣舊曰蒲坂縣開皇十六年析置</hi>
<hi>河東縣大業初併蒲坂入焉括地志蒲坂故城在蒲州河東縣東南二里元和志蒲州城即蒲坂城</hi>
<hi>也隋開皇時移蒲坂縣於城東於今治别置河東縣大業二年省蒲坂入之寰宇記河東縣有蒲坂</hi>
<hi>故城郡國記云州南二里有蒲坂城舊地理書相傳云漢蒲坂城今郡所治大城即後人増築大河</hi>
<hi>在其西雷首山在其南後魏太武帝神䴥元年自安邑移郡此城舊志今蒲州城外東南隅有虞都</hi>
<hi>故城與州城相連周九里一有三十步即故蒲坂城</hi>永樂故城<hi>在永濟縣東南隋書地理</hi>
<hi>志河東郡芮城縣後周置永樂郡後省入焉唐書地理志河中府永樂縣武德元年置隷芮州州廢</hi>
<hi>隷鼎州貞觀間來屬元和志永樂縣北至河中府九十里本漢河北縣地周明帝改河北縣爲永樂</hi>
<hi>縣武帝省永樂縣以地屬芮城縣武徳二年分芮城於縣泉北二里永固堡重置永樂縣屬芮州七</hi>
<hi>年移於今治宋史地理志河中府河東縣熙寕六年省永樂縣爲鎮入焉金史地理志河中府河東</hi>
<pb n="KR2k0009_SBCK_048-46a"/>
<hi>縣有永樂鎮舊志永樂城在永濟縣東一百二寸里後周置永樂郡後省按元和志寰宇記皆云</hi>
<hi>後周置永樂縣不云置郡葢隋志郡字誤也</hi>解縣故城<hi>在臨晉縣西南五姓湖北左傳</hi>
<hi>僖公十五年晉侯賂秦伯以河外列城五内及解梁城杜預注今河東解縣戰國䇿赧王二十一年</hi>
<hi>秦敗魏師於解水經注涑水經解縣故城南後漢書注解縣故城在今蒲州桑泉縣東南元和志故</hi>
<hi>解城本春秋時解梁城又為漢解縣城也在臨晉縣東南十八里寰宇記漢解縣後魏改為北解縣</hi>
<hi>後周省按魏書地形志以為漢解縣改為南解縣與寰宇記異今考水經注涑水經解縣故城南</hi>
<hi>南解今虞鄉縣涑水在其北北解今臨晉縣涑水在其南故從後漢書注及元和志寰宇記况魏書</hi>
<hi>地形志南解有桑泉城在今臨晉縣其地在北北解有張楊城在今虞鄉縣其地在南則今本魏志</hi>
<hi>南北二字必傳冩舛訛而互易也</hi>桑泉故城<hi>在臨晉縣東北左傳僖公二十四年晉公</hi>
<hi>子濟河入桑泉杜預注在河東解縣西後漢書郡國志河東郡解縣有桑泉城劉昭注在解縣西二</hi>
<pb n="KR2k0009_SBCK_048-46b"/>
<hi>十里元和志隋開皇十六年分猗氏縣於今臨晉縣治置桑泉縣因縣東桑泉故城以為名也故桑</hi>
<hi>泉城在縣東十三里縣志桑泉城今亭東村南小葢原是其處其下為泉子溝</hi>虞鄉故城<lb/>
<hi>即今虞鄉縣治元和志虞鄉縣西至河中府七十里本漢解縣地後魏孝文帝改置南解縣周明帝</hi>
<hi>武成二年廢南解縣别置綏化縣武帝改綏化為虞鄉隋大業九年自綏化跂城移虞鄉於廢解縣</hi>
<hi>治舊唐書地理志隋虞鄉縣武德元年改為解縣蒲州别置虞鄉縣元史地理志至元三年省虞鄉</hi>
<hi>入臨晉舊志虞鄉縣今為虞鄉鎮按寰宇記後周末於解縣西五十里别置虞鄉縣即今治不知</hi>
<hi>省於何時仍移綏化故城唐所置縣當即周末之治今所置縣亦即唐縣治也</hi>南解故城<lb/>
<hi>在虞鄉縣西魏書地形志河東郡領南解縣寰宇記後魏太和十一年於今虞鄉縣西十三里置南</hi>
<hi>解縣周明帝廢</hi>綏化故城<hi>在虞鄉縣西北接臨晉縣界今名綏化鄉古城村寰宇記綏化</hi>
<hi>故城後魏綏化郡及綏化縣所治也在虞鄉縣西北三十里周廢</hi>汾陰故城<hi>在榮河縣</hi>
<pb n="KR2k0009_SBCK_048-47a"/>
<hi>北戰國魏地漢置縣史記秦本紀惠文君九年渡河取魏汾陰又高祖功臣侯表汾陰悼侯周昌高</hi>
<hi>祖六年正月封後漢書郡國志河東郡領汾陰縣魏土地記河東郡北八十里有汾陰城北去汾水</hi>
<hi>三里括地志汾陰故城在蒲州汾陰北九里俗名殷湯城寰宇記寶鼎縣北去蒲州一百十里漢為</hi>
<hi>汾陰縣汾水南流過縣故曰汾陰今縣北九里汾陰故城是也後漢至晉不改劉元海省汾陰入蒲</hi>
<hi>坂縣後魏太和十一年復置汾陰縣於后土城後周武帝又移於殷湯故城按劉昭後漢志注引</hi>
<hi>博物記以汾陰為夏少康綸邑今綸邑見河南虞城縣</hi>萬泉故城<hi>在今萬泉縣南百步</hi>
<hi>許元和志萬泉縣東北至絳州一百二十里本漢汾陰縣地屬河東郡又薛通城者後魏道武天賜</hi>
<hi>元年赫連勃勃侵河外時有縣人薛通率宗族千餘家西去漢汾陰縣城八十里築城自固因名之</hi>
<hi>武德三年於薛通故城置萬泉縣縣東谷中有井泉百餘區因名萬泉唐書地理志河中府萬泉縣</hi>
<hi>武德三年析稷山安邑猗氏汾陰龍門置元史地理志至元三年省萬泉入猗氏十五年復置萬泉</hi>
<pb n="KR2k0009_SBCK_048-47b"/>
<hi>縣縣志元至正十四年縣人皇甫祐等以戸滿數千復請為縣改築新城舊址遂廢</hi>猗氏故<lb/>
　　城<hi>在今猗氏縣南孔叢子猗頓魯之窮士陶朱公教之適西河大畜牛羊於猗氏之南十年貲擬</hi>
<hi>王公以富興於猗氏故曰猗頓漢置猗氏縣高帝封功臣陳遫為侯邑水經注涑水又西逕猗氏縣</hi>
<hi>故城北縣南對澤即猗頓之故居元和志猗氏縣西南至河中府一百一十里本漢舊縣西魏恭帝</hi>
<hi>二年改猗氏為桑泉縣周明帝復改桑泉為猗氏縣寰宇記猗氏縣古郇國之地漢舊縣在今縣南</hi>
<hi>二十里猗氏故城是也按水經注有猗氏故城晉魏之末巳自移置惟寰宇記曰故城在縣南二</hi>
<hi>十里與酈注合</hi>温泉廢縣<hi>在臨晉縣界唐武德三年析置屬蒲州九年省入臨晉</hi>越<lb/>
　　城<hi>在府城北門外周一百三十步西魏大統九年宇文泰築以防越渡故名又基城在縣南八十</hi>
<hi>里今名基城里</hi>涑水城<hi>在永濟縣東寰宇記在/河東縣東北二十六里</hi>堯城<hi>在永濟縣</hi>
<hi>南水經注堯山上有故城世曰堯城元和志在河東縣南二十八里</hi>羈馬城<hi>在永濟縣南左</hi>
<pb n="KR2k0009_SBCK_048-48a"/>
<hi>傳文公十二年秦伯伐晉取羈馬寰宇記羈馬故城在河東縣城南三十六里郡國志云今謂之涉</hi>
<hi>邱</hi>陶城<hi>在永濟縣北水經注陶城在蒲坂縣北元和志在河東縣北四十里通鑑唐貞元元</hi>
<hi>年馬燧軍寶鼎敗李懷光於陶城寰宇記故陶城在河東縣北三十里史謂舜陶於河濵即此皇甫</hi>
<hi>謐以為在定陶不在此舊志今為陶邑鄉</hi>瑕城<hi>在臨晉縣後漢書郡國志解縣有瑕城水經注</hi>
<hi>涑川又西南逕瑕城京相璠曰今河東解縣西南五里有故瑕城按日知録左傳有二瑕其一見</hi>
<hi>成公六年諸大夫皆曰必居郇瑕今在臨晉縣境其一見僖公三十年燭之武謂秦伯曰許君焦瑕</hi>
<hi>在今閿鄉縣酈道元以郇瑕之瑕為即詹嘉處瑕之瑕誤</hi>段雄城<hi>在臨晉縣東北二十里接</hi>
<hi>峨嵋坡</hi>王官城<hi>在虞鄉縣南近王官谷左傳文公三年秦師濟河取王官及郊又成公十</hi>
<hi>三年吕相絶秦曰俘我王官元和志在虞鄉縣南二里按水經注王官城在今聞喜縣據元和志</hi>
<hi>則聞喜虞鄉俱有王官城兩存之</hi>陽晉城<hi>在虞鄉縣西史記魏世家哀王十六年秦拔我</hi>
<pb n="KR2k0009_SBCK_048-48b"/>
<hi>陽晉正義云陽晉當作晉陽括地志晉陽故城今名晉城在蒲州虞鄉縣西三十五里通鑑注晉陽</hi>
<hi>史記作陽晉其地當在蒲坂之東風陵之西大河之陽且本晉地故謂之陽晉</hi>智城<hi>在虞鄉縣</hi>
<hi>西後漢書郡國志河東郡解縣劉昭注有智邑括地志智城在虞鄉縣西北四十里智伯所居</hi>東<lb/>
　　　張城<hi>在虞鄉縣西北史記曹相國世家高祖二年參東攻魏將孫遫軍東張大破之水經注涑</hi>
<hi>水又西南逕張楊城東漢書之所謂東張矣魏書地形志北解有張楊城括地志張楊故城一名東</hi>
<hi>張城在虞鄉縣西北四十里</hi>北鄉城<hi>在榮河縣北門外魏書地形志北鄉郡汾陰縣有北</hi>
<hi>鄉城寰宇記古北鄉城在寶鼎縣北三十一步汾陰北鄉城即採桑津也</hi>后土城<hi>在萬泉縣</hi>
<hi>北一里許相傳後魏所置</hi>郇城<hi>在猗氏縣西南古郇國詩曹風郇伯勞之左傳富辰曰畢原酆</hi>
<hi>郇文之昭也又僖公二十四年狐偃及秦晉之大夫盟於郇成公六年晉諸大夫皆曰郇瑕氏之地</hi>
<hi>沃饒而近盬杜預注河東解縣西北有郇城水經注涑水又西逕郇城蓋古國也服䖍曰郇國在解</hi>
<pb n="KR2k0009_SBCK_048-49a"/>
<hi>縣東郇瑕氏之墟今解城東北二十四里有故城在猗氏故城西北俗名郇城括地志郇城在猗氏</hi>
<hi>縣西南四里縣志城高二丈許四垣八門遺址宛然</hi>令狐城<hi>在猗氏縣西左傳文公七年晉</hi>
<hi>敗秦師於令狐至於刳首杜預注令狐在河東與刳首相接水經注闞<graphic n="KR4265" url="https://raw.githubusercontent.com/kanripo/KR-Gaiji/master/images/KR4265.png" mimeType="image/png"/>曰令狐即猗氏刳首在西</hi>
<hi>三十里栝地志令狐城在猗氏縣西十五里縣志今名令狐村晉時於此置戍亦曰令狐戍又臨晉</hi>
<hi>縣東北十五里亦有令狐村</hi>大安宫<hi>在榮河縣城内東北隅宋史真宗紀大中祥符四年</hi>
<hi>二月次寶鼎祀后土地祇作大安宫縣志宫在蕭牆北内有穆清殿真宗祀囘大宴羣臣於上又有</hi>
<hi>延慶亭為致齋之所歳久悉廢</hi>萬歳宫<hi>在榮河縣北漢書宣帝紀神爵元年幸萬歳宫神爵</hi>
<hi>翔集三輔黄圖汾陰有萬歳宫武帝祀后土時作水經注漢宣帝幸萬歳宫東濟大河而神魚舞寰</hi>
<hi>宇記在寶鼎縣北九里</hi>二妃壇<hi>在府治東南元和志蒲坂城外有舜宅及二妃壇</hi>杜<lb/>
　　如晦故里<hi>在猗氏縣南十里今名杜村桉如晦京北杜陵人故里不應在此縣志相傳</hi>
<pb n="KR2k0009_SBCK_048-49b"/>
<hi>未知何據</hi>鳴珂里<hi>在猗氏縣城内唐/張嘉貞三世所居</hi>樂安莊<hi>在府城北宋薛俅以</hi>
<hi>樞宻直學士致仕歸築室於此因其封郡為名有南北二園范純仁記</hi>崑崙臺<hi>在萬泉縣</hi>
<hi>南孤山上相傳漢光武登此以祀風伯雨師</hi>薰風樓<hi>在府治後唐廣明中王重榮建舊名</hi>
<hi>克復樓宋真宗祀后土幸蒲嘗登此樓以舜故都更今名命陳堯叟為記</hi>鸛鵲樓<hi>在府城西</hi>
<hi>南城上沈括夢溪筆談河中府鸛鵲樓三層前瞻中條下瞰大河唐王之渙詩能狀其景舊志樓舊</hi>
<hi>在郡城西南黄河中高阜處時有鸛鵲棲其上遂名後為河流衝没即城角樓為扁以存其蹟按</hi>
<hi>唐盧綸有九日宴白樓詩或言白樓即鸛鵲也存以俟攷</hi>安民堂<hi>在府治内宋錢晦知河中</hi>
<hi>府仁宗御書飛白安民二字賜之至和二年建為堂元祐中重建</hi>遺像堂<hi>在虞鄉縣東南</hi>
<hi>十里王官谷内宋至和中知河中府錢晦命虞鄉令樂況即谷内搆堂設司空圖像祀之</hi>瑞雲<lb/>
　　亭<hi>在府城南中條山上宋建</hi>觀河亭<hi>在府城西門外黄/河岸唐建今廢</hi>董亭<hi>在榮</hi>
<pb n="KR2k0009_SBCK_048-50a"/>
<hi>河縣東左傳文公六年晉改蒐於董杜預注河東汾陰縣有董亭按左傳蒐於董酈道元以為在</hi>
<hi>聞喜縣董澤與此異</hi>秋風亭<hi>在榮河縣西北后土廟後昔有漢武帝秋風辭石刻後廢復建</hi>
<hi>層樓於大殿前石刻秋風辭署額曰秋風樓</hi>脽邱<hi>在榮河縣城北史記封禪書武帝立后土</hi>
<hi>祠汾陰脽邱如淳曰河之東岸特堆堀起長四五里廣二里餘高十餘丈汾陰縣在脽之上汾在脽</hi>
<hi>之北索隱曰漢書舊儀作葵上者蓋河東人呼脽與葵同故耳水經注汾水南有長阜背汾帶河漢</hi>
<hi>書謂之汾陰脽應邵曰脽邱類也縣志脽邱有坤元殿洗粧樓碑亭廊室制度宏偉今半圯於河</hi>
　　鄈邱<hi>在萬泉縣東北介山之北水經注汾水西逕鄈邱北故漢之方澤也賈逵云漢法三年祭</hi>
<hi>地分陰方澤澤中有方邱故謂之方澤邱即鄈邱也</hi>對澤<hi>在猗氏縣南二十里猗頓居牧處也</hi>
<hi>今其地為王寮村</hi>鐵牛<hi>在府治西寰宇記唐開元二十二年於河東縣開東西門各造鐵牛</hi>
<hi>四鐵人四其牛下並鐵柱連腹入地尺餘至今存又榮河縣有鐵人四宋大中祥符時鑄</hi>
<pb n="KR2k0009_SBCK_048-50b"/>
　︹關隘︺兩谷關<hi>在永濟縣東南十五里中條山陰之東西麓也</hi>風陵關<hi>在永濟縣南唐</hi>
<hi>書地理志河東縣有風陵關聖厯元年置元和志一名風陵津在河東縣南五十里魏太祖西征韓</hi>
<hi>遂自潼關北渡即其處舊志在縣南六十五里黄河北岸明洪武八年置巡司今廢</hi>蒲津關<lb/>
<hi>在永濟縣西黄河西岸一名臨晉關一名河關跨陜西地史記曹相國世家以中尉從漢王出臨晉</hi>
<hi>關又淮陰侯列傳魏王豹歸絶河關索隱曰今蒲津關水經注陶城南封蒲津關元和志在河東縣</hi>
<hi>西四里通鑑宋大中祥符四年改蒲津關為大慶關舊志又名蒲坂津後漢建安十六年曹操西擊</hi>
<hi>馬超夾潼關而軍操潛遣徐晃等夜度蒲坂津據西河為營大破超軍後魏永熙三年魏主人長安</hi>
<hi>高歡追之屯河東築城於蒲津西岸後周建徳五年圍齊晉州分遣辛韶等守蒲津關唐明皇早度</hi>
<hi>蒲津關有詩所謂地險關逾壯是也宋建炎初金人窺關中濟自蒲津元致和元年陜西行臺額森</hi>
<hi>特穆爾從大慶關渡河入河中府明初徐達平關中亦自蒲津濟誠山陜之要隘也額森特穆爾</hi>
<pb n="KR2k0009_SBCK_048-51a"/>
<hi>舊作也先帖木兒今改正</hi>穆陵關<hi>在榮河縣北十三里兩壁對立中間一線為南北孔道亦</hi>
<hi>榮河之咽喉也元將韓通守此</hi>趙伊鎮<hi>在永濟縣東三十里趙伊村明成化末更名東豐鎮</hi>
　　永樂鎮<hi>在永濟縣東南路通解州芮城縣本朝雍正六年設同知駐此</hi>匼河鎮<lb/>
<hi>在永濟縣南九域志河東縣有河鎮金史地理志作匼河鎮舊志在縣南五十里譚郭村</hi>栲<lb/>
　　栳鎮<hi>在永濟縣東北三十里又東張鎮在縣東北五十里皆有堡</hi>樊橋鎮<hi>在臨晉縣</hi>
<hi>東南十五里舊置驛又七及鎮在縣西南二十五里</hi>故市鎮<hi>在虞鄉縣東十里又坈頭鎮在</hi>
<hi>縣東北四十里</hi>胡壁鎮<hi>在榮河縣東三十里與萬泉縣接界唐書地理志河中府有鎮曰胡</hi>
<hi>壁五代史李嗣昭敗梁軍於胡壁九域志榮河縣有北鄉胡堡保大三鎮</hi>孫吉鎮<hi>在榮河縣</hi>
<hi>東南二十里又廟前鎮在縣北十里薛稽鎮在縣東北四十里</hi>解店鎮<hi>在萬泉縣東北有土</hi>
<hi>城周二里南北門二本朝康熙初建</hi>張岳鎮<hi>在猗氏縣東二十里又杜村鎮在縣南十</hi>
<pb n="KR2k0009_SBCK_048-51b"/>
<hi>里下任鎮在縣西二十里皆有堡</hi>樂李山寨<hi>在府城西南金史侯小叔傳石天應取河</hi>
<hi>中府作浮橋通陜西小叔駐樂李山寨夜半攻城以登</hi>呉王寨<hi>在臨晉縣西三十里黄河</hi>
<hi>東岸明洪武四年置巡司後裁本朝雍正八年復置九年移駐寨東十五里角盃村嘉慶二十二</hi>
<hi>年復裁</hi>齊王寨<hi>在臨晉縣西北十里齊王村東南相傳韓信屯兵於此</hi>楊家寨<lb/>
<hi>在虞鄉縣西南五里中條山石佛寺相傳宋楊業子孫屯兵處</hi>武壁寨<hi>在榮河縣西舊名薛</hi>
<hi>壁縣志自縣南至蒲州北盡絳州河津縣黄河岸側凡八寨曰汾陰胡壁趙村薛戍薛壁連柏西蒼</hi>
<hi>禹門俱元至正末築以薛壁居中可制諸營移中軍其上更名武壁周一千二百步面臨絶澗北開</hi>
<hi>一門遺址猶存</hi>秦王寨<hi>在萬泉縣東三里俗傳唐太宗取薛萬徹於此又文王寨在縣西二</hi>
<hi>十里曲阜如城高二三丈</hi>孟盟堡<hi>在永濟縣東十里又張華堡下壯堡俱在縣東蒼陵堡在</hi>
<hi>縣東南十五里大澗堡下陽堡俱在縣南減莊堡長干堡俱在縣北吕芝堡高市堡俱在縣東北諸</hi>
<pb n="KR2k0009_SBCK_048-52a"/>
<hi>堡俱明嘉靖中置</hi>思野堡<hi>在榮河縣東又番底堡在縣東南后土祠堡在縣北</hi>神羌<lb/>
　　堡<hi>在猗氏縣東北十五里峨嵋坡漢鄧禹圍安邑定河東屯兵於此上有高宻侯廟</hi>河東<lb/>
　　驛<hi>在永濟縣東關舊在城北一里白道坡上後徙於縣南永豐廂今移此東至樊橋驛七十里南</hi>
<hi>至潼關驛七十里西至潼關驛九十里舊有驛丞/本朝雍正七年裁</hi>樊橋驛<hi>在臨晉縣</hi>
<hi>東關舊在東南十五里樊橋鎮舊有驛丞本朝雍正七年裁</hi>
　︹津梁︺孟盟橋<hi>在永濟縣東十里跨涑水秦將孟明伐晉濟河焚舟盟師必克故以名橋</hi>蒲<lb/>
　　津橋<hi>在永濟縣西門外史記秦本紀昭襄王五十年初作河橋正義曰此橋在同州臨晉縣東</hi>
<hi>渡河至蒲州今蒲津橋也唐書地理志河西縣蒲津關開元十二年鑄八牛牛有一人䇿之牛下鎔</hi>
<hi>銕為山夾岸以維浮梁元和志蒲津關今造舟為梁其制甚盛每歳徴竹索價謂之橋腳錢數至二</hi>
<hi>萬亦關河之巨防焉宋史薛顔傳顔為陜西轉運使河中浮橋歲為水所敗顔即北岸釃土流為支</hi>
<pb n="KR2k0009_SBCK_048-52b"/>
<hi>渠以殺水怒因取渠水溉其旁田又張燾傳燾為陜西都轉運使蒲津浮橋壞銕牛皆没水中燾列</hi>
<hi>巨木於岸以為衡縋石其杪挽出之橋復其初王應麟地理通釋唐六典曰造舟之梁四河三洛一</hi>
<hi>河則蒲津大陽盟津洛則孝義文獻通考河中府河東蒲津關後魏大統四年造浮橋</hi>觀底<lb/>
　　　橋<hi>在臨晉縣東南二十里通志在奉仙宫東通衢舊志極工巧後為水廢明萬厯中移建</hi>城<lb/>
　　　子埒橋<hi>在臨晉縣南三十里通運城鹽車官路</hi>涑水橋<hi>在虞鄉縣東北四十里坈</hi>
<hi>頭鎮舊為土橋明洪武中易以石相近又有白坊橋跨涑水上</hi>永利橋<hi>在萬泉縣西門外唐</hi>
<hi>時建明天啟間重建改名三賢橋</hi>廣惠橋<hi>在猗氏縣東門外橋二俱明萬厯閒甎修</hi>涑<lb/>
　　　河橋<hi>在猗氏縣東南十里涑水上西北行鹽要路明建長一十一丈容二軌有碑記又香落橋</hi>
<hi>在縣西南十五里</hi>永樂渡<hi>在永濟縣東南一百二十里黄河北岸路通河南閿鄉縣</hi>風<lb/>
　　　陵渡<hi>在永濟縣南六十里風陵關下黄河北岸通志明洪武中設巡司屬河南潼關衞本朝</hi>
<pb n="KR2k0009_SBCK_048-53a"/>
<hi>屬陜西潼關縣雍正間移駐渡口兼隷兩省盤詰奸宄料理津渡</hi>蒲津渡<hi>在永濟縣西門</hi>
<hi>外蒲津關下</hi>呉王渡<hi>在臨晉縣西三十里黄河東岸通志昔有吳王二姓居此故名上有</hi>
<hi>呉王寨即韓信渡河襲魏豹處又南為甲馬營渡</hi>白馬渡<hi>在榮河縣南十里元時設又汾</hi>
<hi>陰渡在縣北后土祠前金人設以通秦雍之路今俱廢</hi>新口渡<hi>在榮河縣北十里廟前鎮</hi>
<hi>西</hi>
　︹堤堰︺古䕶堰<hi>在永濟縣西門外舊蒲州志北起古官道南抵河瀆廟袤四百餘步明甃石以</hi>
<hi>防河決萬歴八年重修有王崇古碑記又玉龍横渠連城三堰並在縣東北明建今廢</hi>姚暹<lb/>
　　渠<hi>在虞鄉縣北十里自解州西流至縣界入五姓湖即古永豐渠也北魏正始二年都水校尉元</hi>
<hi>清所開隋大業中都水使者姚暹重開之決堰濬渠民賴其利故名舊時漫溢山莊不由故道本</hi>
<hi>朝雍正九年引流歸湖乾隆十八年大加濬治縣境曾家營土橋牌首諸村皆渠所經並疏深之乾</hi>
<pb n="KR2k0009_SBCK_048-53b"/>
<hi>隆四十二年又加䟽濬修理完好</hi>
　︹陵墓︺二妃陵<hi>在永濟縣東南蒼陵谷寰宇記帝舜二妃之陵也在河東縣十里府志蒲坂城</hi>
<hi>外有二妃壇祀娥皇女英處今名娥英陵</hi>古風后陵<hi>在永濟縣南六十里風陵堆下戴延</hi>
<hi>之西征記女媧風姓風陵當是女媧之墓九域志女媧墓在今潼關口河灘上屹然介河有木數株</hi>
<hi>雖瀑漲不漂没按曹學佺名勝志風后黄帝時臣殁葬此又通志風后相傳解州人今解州東南</hi>
<hi>十里有廟而明時祀媧皇在今趙城今姑兩存其說</hi>︹殷︺湯陵<hi>在榮河縣北元和志在寶鼎縣</hi>
<hi>北四十三里文獻通考殷湯葬汾陰太祖乾德四年詔給守陵五戸平陽府志元癸未歳淪于汾河</hi>
<hi>以石柩遷葬焉明初建寢殿於陵東桉古之言湯陵者凡三皇覽謂在濟陰亳縣括地志謂在薄</hi>
<hi>城又云在洛州偃師縣皆以湯所常都處言之隋文帝始祀湯於汾陰唐去汾陰而祀偃師宋還於</hi>
<hi>汾陰立祀廟後遂爲故事云</hi>伯夷叔齊墓<hi>在永濟縣南水經注雷首山南有古冡陵</hi>
<pb n="KR2k0009_SBCK_048-54a"/>
<hi>柏蔚然俗謂之夷齊墓元和志伯夷墓在河東縣南三十五里雷首山南貞觀十一年詔致祭禁樵</hi>
<hi>採通志在縣南四十五里二冡對峙前為祠宇設像以祀按孤竹國在直隷永平府孤竹三冢巳</hi>
<hi>經載入新志此地復有伯夷叔齊墓水經注云俗謂夷齊墓蓋巳不能無疑姑依舊志存之</hi>︹周︺<lb/>
　　　伯樂墓<hi>在永濟縣南寰宇記在河東縣南四十里又濟陰定陶及雍州俱有伯樂冢未詳孰</hi>
<hi>是</hi>︹漢︺桓榮墓<hi>在永濟縣南四十五里首陽山漢書本傳榮字春卿沛郡龍亢人累封關</hi>
<hi>内侯榮卒帝變服臨喪送葬賜塚塋於首山之陽按榮賜葬處在偃師西北非此首陽也蓋以山</hi>
<hi>名偶同而誤引耳</hi>董永墓<hi>在萬泉縣東三十里上孝村有碑今剥落</hi>翟方進墓<lb/>
<hi>在猗氏縣西唐長孫傪漢故丞相翟方進墓碑公本汝南上蔡人歸葬本郡值東郡之敗子孫西遷</hi>
<hi>改葬於此代為河東猗氏人通志墓在猗氏縣西翟村本朝順治十六年大水後碑始岀</hi>陳<lb/>
　　　平墓<hi>在猗氏縣西北十五里</hi>︹唐︺裴寂墓<hi>在臨晉縣元和志故司空魏國公裴寂墓</hi>
<pb n="KR2k0009_SBCK_048-54b"/>
<hi>在臨晉縣東北十七里寰宇記墓碑即秘書虞世南之文率更令歐陽詢書通志墓碑因搨取不息</hi>
<hi>土人瘞之開寶初詔守冢兩戸禁樵採</hi>司空圖墓<hi>在虞鄉縣東南王官谷下</hi>趙良<lb/>
　　弼墓<hi>在虞鄉縣西南五老原西北之元俊岡顔真卿撰碑按通志良弼為嶺南浙東兩道節</hi>
<hi>度使其祖父兄弟冢皆在五老原多名人碑記</hi>薛平墓<hi>在萬泉縣西南北薛村有碑記又縣</hi>
<hi>界烏蘇村有薛尚書墓碑文剝落不可辨</hi>張嘉貞墓<hi>在猗氏縣城外西北隅又張延賞張</hi>
<hi>宏靖二墓亦在此</hi>︹金︺龎整墓<hi>在永濟縣南六十里有敕賜孝行碑記</hi>︹明︺何東<lb/>
　　序墓<hi>在猗氏縣西十里陳苑屯東</hi>
　︹本朝︺邵嗣堯墓<hi>在猗氏縣北五里</hi>
　︹祠廟舜祠<hi>在永濟縣魏書孝文紀太和二十一年行幸蒲坂遣祭虞舜修堯舜夏禹廟水經注</hi>
<hi>今蒲坂城中有舜廟元和志在蒲州治城中唐貞觀十一年詔致祭以時灑掃文獻通考舜廟周宇</hi>
<pb n="KR2k0009_SBCK_048-55a"/>
<hi>文䕶所造通志在蒲州東門外宋太祖乾德元年詔河中府舜廟以臯陶配真宗大中祥符四年幸</hi>
<hi>河中謁舜廟命修飾牆垣親作贊紀之復建廟於舜泉側本朝順治十七年復修</hi>段干木<lb/>
　　祠<hi>在永濟縣南南唐時建有元河漕轉運使段禧記</hi>馬燧祠<hi>有二一在臨晉西門外樊</hi>
<hi>橋鎮通志云唐貞元閒北平王馬燧討李懷光駐節於此一在猗氏縣北門内額曰莊武王廟唐敕</hi>
<hi>建本朝康/熙中重修</hi>五老仙人祠<hi>在虞鄉縣西十七里見元和志</hi>方山祠<lb/>
<hi>在虞鄉縣西二十里見寰宇記</hi>后土祠<hi>在榮河縣北漢書郊祀志武帝時立后土祠於汾陰</hi>
<hi>睢上開歲至河東祀后土成帝初徙置長安後復汾陰元和志在寶鼎縣西北十一里寰宇記在漢</hi>
<hi>汾陰故城西北二里唐開元十年親祀兼建碑及御製文並書文獻通考唐開元十二年祀后土於</hi>
<hi>汾陰脽上太史奏榮光出河休氣四塞獲古銅鼎二古甎長九寸有篆書字又有赤兔見於壇側宋</hi>
<hi>大中祥符四年祀后土地祇以太祖太宗並配悉如封禪禮通志金章宗元世祖皆遣官致祭明永</hi>
<pb n="KR2k0009_SBCK_048-55b"/>
<hi>樂十三年重修縣志古后土祠爲河浸圯新汾陰祠在廟前村北本朝康熙二年因舊祠重建</hi>
　　介之推祠<hi>在萬泉縣南一里介山上水經注介山上有神廟廟側有靈泉祭之日用而不</hi>
<hi>耗</hi>河瀆神廟<hi>在永濟縣南門外唐書地理志河中府河西縣開元十五年自朝邑徙河</hi>
<hi>瀆祠於此寰宇記河瀆廟在河西縣正西北城外一里文獻通考宋乾徳六年有司請祭西海河瀆</hi>
<hi>並於河中府大中祥符四年親謁奠河瀆廟元李好文廟記西海荒逺望祀於河東之河中與河瀆</hi>
<hi>爲二廟合爲一都宫舊志唐郭子儀建肅宗時封靈源公宋仁宗封顯聖靈源王元至正中加封靈</hi>
<hi>源神祐宏濟王明洪武初改稱大河之神本朝/載之祀典累遣官致祭聖祖仁皇帝特頒</hi>
<hi>加御書砥柱河津額雍正初/封西瀆潤毓大河之神</hi>西海神廟<hi>在永濟縣</hi>
<hi>南門外河瀆廟西唐天寶中封廣潤王宋加封通聖廣潤王元至元中敕建廟加封廣潤靈通王明</hi>
<hi>洪武初稱西海之神本朝載之祀典累遣官致/祭聖祖仁皇帝特頒御書源遠流長扁額</hi>
<pb n="KR2k0009_SBCK_048-56a"/>
<hi>雍正三年加封/西海正恒龍王之神</hi>夷齊廟<hi>在永濟縣南首陽山魏書宣武紀正</hi>
<hi>始元年詔立夷齊廟於首陽山寰宇記伯夷叔齊祠在河東縣北三十里明張四維記其廟貌所肇</hi>
<hi>宋黄庭堅元王惲咸謂起自唐代而郡志云自晉太康考後魏酈道元注水經巳稱雷首山有夷齊</hi>
<hi>廟及漢蔡邕所撰夷齊碑記内述其事原於平陽蘇騰漢人固巳祠之不獨唐晉也</hi>禹廟<hi>有二</hi>
<hi>一在永濟縣西門外黄河東岸元世祖中統三年修河中禹廟賜名建極宫一在萬泉縣南三里</hi>
　　晉文公廟<hi>有二一在臨晉縣北三十里舊説文公西拒秦兵駐此後因立廟一在猗氏縣</hi>
<hi>張岳鎮</hi>湯廟<hi>有二一在虞鄉縣東十里故市鎮一在榮河縣東北十里以伊尹仲虺配享宋</hi>
<hi>開寶六年敕修本朝屢遣官致祭</hi>后稷廟<hi>在萬泉縣西金崇慶初明正德中祈雨皆應</hi>
　　郇伯廟<hi>在猗氏縣治東北舊射圃地</hi>
　︹寺觀︺開元寺<hi>在永濟縣東關内宋真宗大中祥符四年祀后土幸開元寺明洪武初併廣慧</hi>
<pb n="KR2k0009_SBCK_048-56b"/>
<hi>普濟浄業善慶湖北五寺入焉</hi>普救寺<hi>在永濟縣東五里唐釋道積修建十年乃成本名西</hi>
<hi>永清院五代時改今名高爽華愽東臨郡冶南望河山像設三層巖廊四合明初併廣儀旌勛藏海</hi>
<hi>乾明四寺入焉</hi>棲巖寺<hi>在永濟縣東二十五里中條山北後周建徳中建初名靈居隋仁夀</hi>
<hi>初改今額明洪武初併白塔寺入焉寺有望川亭宋宣和中建西望秦川</hi>萬固寺<hi>在永濟縣</hi>
<hi>東南十五里中條山麓唐大中間建初名建元後改今額明洪武中併白石讃歎竹溪雲蓋浄土五</hi>
<hi>寺入焉又䕶國寺在縣北三十里</hi>景福寺<hi>在永濟縣南二十里有明神宗御書額</hi>宏<lb/>
　　法寺<hi>在臨晉縣東南二十里</hi>聖夀寺<hi>在臨晉縣西北五里一名西閣聖夀寺又縣西</hi>
<hi>北二十五里有聖壽寺</hi>石佛寺<hi>在虞鄉縣西南三里即古百梯寺内有唐虞鄉令劉行忠</hi>
<hi>幡竿銘石又延祚寺在縣西北十五里唐建宋太平興國二年敕修</hi>靈峰寺<hi>在虞鄉縣西南</hi>
<hi>十里方山上唐咸通中重建</hi>八龍寺<hi>在榮河縣東十/五里李莊宋建</hi>大覺寺<hi>在榮</hi>
<pb n="KR2k0009_SBCK_048-57a"/>
<hi>河縣北三十里唐垂拱初建</hi>法藏寺<hi>在萬泉縣東南馮底村唐尉遲敬徳監修又正覺寺</hi>
<hi>在縣東南景村唐龍朔初建</hi>法雲寺<hi>在萬泉縣南十里通志寺在介山絶頂宏麗精巧甲</hi>
<hi>於一方元泰定九年建明萬厯八年建石城周七十丈</hi>下生寺<hi>在萬泉縣有二一在四望</hi>
<hi>村金天興初建寺有光武祠祠前有龍柏相傳漢光武嘗繫馬於此一在北解村元延祐中建</hi>仁<lb/>
　　夀寺<hi>在猗氏縣東北二里峩嵋南麓隋唐間牓曰白禪後改大雲宋熙寕中賜額夀聖元至正</hi>
<hi>間改今名明洪武初併宏福千佛廣福夀聖聖安慈氏寶泉七寺入焉又東北有妙道寺今名雁塔</hi>
<hi>寺</hi>慶雲觀<hi>有二一在府城東二十里元泰定初建後併道靖祐聖遠塵復真摩雲五觀入</hi>
<hi>焉一在榮河縣北四十里元至大初建</hi>通元觀<hi>在永濟縣南六十里九峰山下有明萬厯</hi>
<hi>二十七年賜道藏一部敕一道並存</hi>棲霞觀<hi>在永濟縣通志唐天寶初為通元先生張果敕</hi>
<hi>建今城東有五老峰有張果洞</hi>通真觀<hi>在臨晉縣城内東南隅元泰定中建</hi>丹陽觀<lb/>
<pb n="KR2k0009_SBCK_048-57b"/>
<hi>在虞鄉縣東南十里王官谷内即唐司空圖隱處金大定初建</hi>靈峰觀<hi>在虞鄉縣西南十里</hi>
<hi>五老山靈峰下本名無相隋開皇中更名逰仙唐貞觀中又名大明貞元中羅通㣲修煉於此詔改</hi>
<hi>今名</hi>道清觀<hi>在虞鄉縣西南十五里方山下通志侯憨子昇仙處觀旁有硃砂洞以大石覆</hi>
<hi>壓洞口石色皆赤内有井水恒滿</hi>太清觀<hi>有二一在猗氏縣東南二十里金大定中建一</hi>
<hi>在萬泉縣西門内元延祐中建</hi>純陽宫<hi>在永濟縣南一百二十里南張村名勝志吕洞賓宅</hi>
<hi>在蒲州東南永樂鎭今為純陽宫通志唐為吕公祠又為觀元中統三年重建改為宫後併法逸玉</hi>
<hi>泉棲霞長春通元峽石六觀入焉殿後有古柏及連理銀杏樹數人合抱傳為吕公手植又有寥陽</hi>
<hi>宫在縣西南元至正初建</hi>藥師院<hi>在臨晉縣東北甘泉坊唐天寶中建</hi>
<pb n="KR2k0009_SBCK_048-58a"/>
</p>
<p>
</p>
  </div>
</body>
</text>
</TEI>
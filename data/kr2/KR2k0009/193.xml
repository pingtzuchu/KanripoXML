<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0009_SBCK_193-1a"/>
大清一統志<lb/>
　左哈薩克<hi>在舊準噶爾部之西北東西千里南北六百里東至塔爾巴哈台界西至右哈薩克</hi>
<hi>部界南至伊犂界北至俄羅斯國界其貢道由伊犂以達於京師</hi>
︹建置沿革︺漢為康居國冬治樂越慝地到卑闐城後<lb/>
　　漢為康居國及栗弋國地魏為康國堅昆國及者<lb/>
　　舌國東境地<hi>者舌國見右哈薩克部</hi>隋為康國唐為黠戛斯<lb/>
　　地自後無聞今為左哈薩克部哈薩克部有三曰<lb/>
　　東部曰中部曰西部哈薩克汗阿布賚之告順德<lb/>
　　納曰我哈薩克之有三玉兹如準噶爾之有四衞<lb/>
　　拉特也西爾莫特之告舒赫德曰哈薩克内有伊<lb/>
<pb n="KR2k0009_SBCK_193-1b"/>
　　　克準多木達都準邑罕準三部蓋東部者左部也<lb/>
　　　曰鄂圖爾玉兹謂之伊克準中部者右部也曰烏<lb/>
　　　拉克玉兹謂之多木達都準西部最遠曰奇齊克<lb/>
　　　玉兹謂之巴罕準左部之汗曰阿布賚右部之汗<lb/>
　　　曰脫卜柯依西部之頭人曰都爾遜<hi>都爾遜未授為汗故今不</hi>
<hi>載西部</hi>初阿布賚乘準噶爾部達瓦齊之亂數侵擾<lb/>
　　　準部<lb/>
　　本朝乾隆二十年準噶爾平<lb/>
遣使往諭阿布賚輸誠歸化適阿睦爾撒納叛走哈薩克<lb/>
　　　阿布賚納之我兵進討累敗其衆後阿布賚悔為<lb/>
<pb n="KR2k0009_SBCK_193-2a"/>
　　　阿逆所賣密計擒之以求臣於我㑹阿逆遁歸準<lb/>
　　　噶爾二十二年我兵復進討阿布賚以其兵三萬<lb/>
　　　助攻阿逆陳情謝罪奉表請内附乃以托忒烏珠<lb/>
　　　克字印文導我師巡行諸部時阿睦爾撒納竄跡<lb/>
　　　於阿爾察圖阿布賚將以計擒之不獲阿逆奔俄<lb/>
　　　羅斯旋伏㝠誅乃擒其黨額布濟齊巴罕以獻其<lb/>
　　　别部和集博爾根及喀拉巴勒特並率其屬三萬<lb/>
　　　户來服左部咸定二十四年以後屢遣使朝貢並<lb/>
賜冠服宴賚如例<lb/>
　︹晷度︺北極高四十六度二十分至四十八度距<lb/>
<pb n="KR2k0009_SBCK_193-2b"/>
　京師偏西三十二度至三十七度<hi>西域圖志</hi>
　︹形勢︺康居在大宛西北可二千里行國控弦八九萬<lb/>
　　人<hi>史記大宛傳</hi>建庭葉什勒居客斯騰城<hi>西域圖志</hi>
　︹風俗︺康居國王每冬寒夏暑則别居不一處<hi>顏師古漢書注</hi>
　　無城郭逐水草事游牧冬夏别居無常處地廣人<lb/>
　　稠甲於他部<hi>西域圖志</hi>
　︹山川︺阿爾津沙拉什保台山<hi>在哈薩克東南境此山之東北為阿爾輝西里</hi>
<hi>即準噶爾境額米爾界</hi>鄂綽沁吉斯山　勒克楞山<hi>山南即準噶爾</hi>
<hi>境齋爾界</hi>扎拉圖哈薩拉克山　喀爾克圖哈薩拉克<lb/>
　　山　喀拉巴克喀爾海山<hi>自阿爾津沙拉什保台山以次而西至此山而</hi>
<pb n="KR2k0009_SBCK_193-3a"/>
<hi>止是為哈薩克南境山</hi>厄勒伊們山<hi>在喀拉巴克喀爾海山西北為哈薩克西境山</hi>
<hi>葉什勒河源出其南麓</hi>依底克山<hi>在哈薩克西北二千里境外接右部界地</hi>尼雅<lb/>
　　克圖山<hi>在厄勒伊們山北</hi>尼滿哈濟蘭山<hi>在尼雅克圖山東</hi>喀爾<lb/>
　　瑪奇爾哈山<hi>在尼滿哈濟蘭山東北</hi>阿克奇拉山　巴顏山<lb/>
　　　蒿哈薩拉克山<hi>皇朝文獻通考蒿作毫乾隆二十一年將軍哈達哈敗阿</hi>
<hi>布賚兵於此自喀爾瑪奇爾哈山至此山皆以次而東</hi>阿巴拉爾山<hi>在蒿哈薩拉克</hi>
<hi>山東南自尼雅克圖山至此是為哈薩克北境山阿巴拉爾山東即塔爾巴哈台境</hi>楚庫魯<lb/>
　　克河<hi>在哈薩克東境河東即塔爾巴哈台境</hi>三察爾河<hi>在楚庫魯克河西</hi>色<lb/>
　　爾格河<hi>在三察爾河西南以上三河在哈薩克東境</hi>克巴什博爾濟爾<lb/>
　　河<hi>在博爾喀得克泉西</hi>綽多爾圖河<hi>在克巴什博爾濟爾河西源出喀拉巴克喀爾</hi>
<pb n="KR2k0009_SBCK_193-3b"/>
<hi>海山二河在哈薩克西南境</hi>葉什勒河<hi>皇朝文獻通考作伊什爾河在哈薩克西</hi>
<hi>境源出厄勒伊們山沿河西北行二百里地名春吉索波藍其地極寒哈薩克汗盛夏常居於此蓋</hi>
<hi>建庭處也</hi>鄂埒河<hi>在哈薩克西北境河/源有獨樹見古蹟</hi>罕拉海圖泉<hi>在色</hi>
<hi>格爾河東</hi>烏爾圖泉<hi>在色格/爾河西</hi>阿濟蘇泉　阿林泉<hi>自罕拉海</hi>
<hi>圖泉至阿林泉以次而西皆在哈薩克東南境</hi>青吉斯泉<hi>在阿林泉南</hi>阿爾齊<lb/>
　　圖泉　奎蘇泉　什納噶泉<hi>沮洳渙散燦若列星</hi>額特倫泉<lb/>
　　　博爾喀得克泉<hi>自青吉斯泉至博爾喀得克泉以次而西皆在哈薩克南境</hi>
　︹古蹟︺獨樹<hi>在哈薩克西北境鄂埒河之上獨幹輪囷其上分為五枝盤拏蔭廣可蔽二百騎哈</hi>
<hi>薩克謂之鄂埒引噶克义莫朶噶克义莫朶者獨樹之謂以生鄂埒河之源故名哈薩克人過其下</hi>
<hi>者必膜拜供獻而不敢稱其名相傳為數千年物云乾隆二十二年哈薩克使臣來朝高宗</hi>
<pb n="KR2k0009_SBCK_193-4a"/>
<hi>純皇帝詢問神樹所在使臣具以實奏有聖製寄題哈薩克獨樹詩千年神幹首被光榮</hi>
<hi>於天末焉</hi>康居諸國<hi>漢書西域傳康居國王冬治樂越慝地到卑闐城去長安萬二千三</hi>
<hi>百里不屬都䕶樂越慝地馬行七日至王夏所居蕃内東至都䕶治所五千五百五十里東羈事匈</hi>
<hi>奴宣帝時漢擁立呼韓邪單于而郅支單于怨望殺漢使者西阻康居至成帝時康居遣子侍漢貢</hi>
<hi>獻然自以絶遠獨驕嫚不肯與諸國相望漢為其新通重致逺人終羈縻而未絶後漢書栗弋國嚴</hi>
<hi>國奄蔡國俱屬康居晉書康居國在大宛西北二千里與栗弋伊列隣接其王居蘇薤城地和暖饒</hi>
<hi>桐柳葡萄岀好馬泰始中遣使獻善馬魏書康國康居之後也自漢以來相承不絶其王本姓温後</hi>
<hi>姓昭武左右諸國並以昭武為姓王都薩寶水上阿祿迪城米國史國曹國何國安國小安國那色</hi>
<hi>波國烏那曷國穆國皆歸附之大延中始遣使貢方物隋書康國大業中遣使貢方物又米國都那</hi>
<hi>密水西西北去康國百里東去蘇對沙那國五百里西南去史國二百里東去瓜州六千四百里史</hi>
<pb n="KR2k0009_SBCK_193-4b"/>
<hi>國都獨莫水南十里北去康國二百四十里南去吐火羅五百里西去那色波國二百里東北去未</hi>
<hi>國二百里東去瓜州六千五百里曹國都那密水南數里東南去康國百里西去何國百五十里東</hi>
<hi>去瓜州六千六百里何國都那密水南數里東去曹國百五十里西去小安國三百里東去瓜州六</hi>
<hi>千七百五十里皆舊康居之地唐書康在那密水南支庶分王曰安曰曹曰石曰米曰何曰火尋曰</hi>
<hi>戊地曰史世謂九姓皆氏昭武隋時其王臣突厥武德十年始遣使來獻自貞觀後歲入貢永徽時</hi>
<hi>以其地為康居都督府安瀕烏滸河治阿濫謐城即罽王故地東安在那密水之陽治喝汗城東曹</hi>
<hi>居波悉山之陰漢貳師城地也西曹隋時曹也治瑟底痕城中曹治迦底真城石治柘折城即窳匿</hi>
<hi>城地米治鉢息德城何即附墨城故地火尋居烏滸水之陽治急多颶遮城即奥鞬城故地戊地距</hi>
<hi>火尋西北六百里史居獨莫水南即蘇薤城故地</hi>堅昆國<hi>魏畧西域傳北烏伊國在康居</hi>
<hi>北堅昆國在康居西北丁令國在康居北此上三國堅昆居中央南去車師六國五千里</hi>黠戛<lb/>
<pb n="KR2k0009_SBCK_193-5a"/>
　　斯國<hi>唐書回鶻傳黠戛斯古堅昆國也郅支單于破堅昆于時東距單于庭七千里南至車師</hi>
<hi>五千里郅支留都之後世訛為結骨稍號紇骨亦曰紇扢斯云堅昆本强國地與突厥等東至骨利</hi>
<hi>幹南吐蕃西南葛邏祿始隸薛延陀未始與中國通貞觀二十二年遣使獻方物其酋長俟利發失</hi>
<hi>鉢屈阿棧身入朝以其地為堅昆府隸燕然都䕶高宗世再來朝乾元中為回紇所破後訛為黠戛</hi>
<hi>斯蓋回紇謂之若曰黃赤面云</hi>
<pb n="KR2k0009_SBCK_193-5b"/>
<pb n="KR2k0009_SBCK_193-5b"/>
　大清一統志<lb/>
　右哈薩克<hi>在舊凖噶爾部之西北左哈薩克之西二千里東至左哈薩克界西至塔什罕界南</hi>
<hi>至布魯特安集延諸部界北至俄羅斯國界東南至伊犂界其貢道由伊犂以達於京師</hi>
　︹建置沿革︺漢為康居五小王地魏晉為康居地後魏<lb/>
　　為者舌國隋唐為石國或曰柘支曰柘折曰赭時<lb/>
　　即石國也自後無聞今為右哈薩克部其汗曰阿<lb/>
　　布勒班畢特即阿比里斯其巴圖爾有三曰吐里<lb/>
　　　拜曰輝格爾德曰薩薩克拜而吐里拜實專國政<lb/>
　本朝乾隆二十二年左哈薩克阿布賚既臣服請招<lb/>
　　右部與之偕來㑹參贊大臣富德方以兵索逆賊<lb/>
<pb n="KR2k0009_SBCK_193-6a"/>
　　　哈薩克錫拉至右部遣使往撫是時吐里拜等方<lb/>
　　　與塔什罕回人交兵不下平之乃下於是吐里拜<lb/>
　　　詣軍門納𣢾奉馬進表請歸附二十三年以後屢<lb/>
　　　遣使入朝<lb/>
恩賜宴賚如例<lb/>
　︹晷度︺北極高四十三度至四十五度距<lb/>
　　京師偏西四十五度四十八分<hi>西域圖志</hi>
　︹形勢︺石國東北距西突厥西南有真珠河亦曰質河<lb/>
　　　東南有大山<hi>唐書西域傳</hi>
　︹風俗︺康居國風俗及人貌衣服畧同大宛<hi>晉書西域傳</hi>其<lb/>
<pb n="KR2k0009_SBCK_193-6b"/>
　　部曰烏拉克玉兹其俗大畧與左部等又名北哈<lb/>
　　薩克<hi>西域圖志</hi>
　︹山川︺依底克山<hi>見左部為右部東北境山</hi>穆呼札爾山　哈喇綽<lb/>
　　克多嶺　莽阿錫魯嶺　阿格納斯嶺<hi>自穆呼札爾山至阿</hi>
<hi>格納斯嶺於錫爾河北岸薩哈斯河南岸層巒緜亙相接而西阿格納斯嶺正當騰吉斯池南岸是</hi>
<hi>為右部哈薩克西南境山</hi>格根河<hi>在依底克山西南水瀦不流為右部哈薩克東北境</hi>納<lb/>
　　穆爾河<hi>在格根河西南水瀦不流</hi>雅哈爾斯河<hi>在納穆爾河東南兩河之聞有</hi>
<hi>小城曰噶瑪克</hi>錫爾河<hi>在雅哈爾斯河西南河南流折而西經穆呼札爾山哈喇綽克多嶺</hi>
<hi>莽阿錫魯嶺阿格納斯嶺之陰河源處西岸有波拉克城東岸有那斡喀特城那斡喀特城南踰山</hi>
<hi>有蒿達克城由蒿達克城西踰錫爾河為塔什罕城</hi>薩哈斯河<hi>在錫爾河西西南流入騰</hi>
<pb n="KR2k0009_SBCK_193-7a"/>
<hi>吉斯池河南岸當穆呼札爾山下有噶拉楚克城又西當哈喇綽克多嶺下有達拉什城又西當莽</hi>
<hi>阿錫魯嶺下有沙爾城沙爾城當騰吉斯池東南岸</hi>塔拉斯河<hi>發源在依底克山西北又</hi>
<hi>西南流經薩哈斯河北入於騰吉斯池</hi>騰吉斯池<hi>在阿格納斯嶺北周數百里蓋小海</hi>
<hi>也與俄羅斯鄰接</hi>哈拉庫爾<hi>在依厎克山西塔拉斯河東二支合流西南瀦為池</hi>達<lb/>
　　布遜淖爾<hi>小池瀦不流在哈拉庫爾與塔拉斯河之閒</hi>
　︹古蹟︺康居五小王地<hi>漢書西域傳康居有五小王一曰蘇䪥王治蘇䪥城二曰附墨</hi>
<hi>王治附墨城三曰窳匿王治窳匿城四曰罽王治罽城五曰奥鞬王治奥鞬城凡五王屬康居按</hi>
<hi>西域山北諸部皆隨水草游牧無城郭漢書所謂行國也惟右哈薩克有達拉什城噶拉楚克城波</hi>
<hi>拉克城那斡喀特城蒿達克城諸名其地在古康居之西偏則漢書所謂五小王各治一城者地正</hi>
<hi>相值想亦其舊俗相因異於諸行國也</hi>者舌國<hi>魏書西域傳者舌國在破洛那西北去代</hi>
<pb n="KR2k0009_SBCK_193-7b"/>
<hi>一萬五千四百五十里太延三年遣使朝貢</hi>石國<hi>唐書西域傳石或曰柘支曰柘折曰赭時</hi>
<hi>漢大宛北鄙也隋大業初西突厥殺其王以特勒匐職統其國顯慶三年以瞰羯城為大宛都督府</hi>
<hi>開元初封其君莫賀咄吐屯有功為石國王二十八年又冊順義王天寳初封王子那俱車鼻施為</hi>
<hi>懷化王賜鐵劵久之叛安西節度使高仙芝討之俘以獻王子走大食乞兵攻怛邏斯城敗仙芝自</hi>
<hi>是臣大食寶應時遣使朝貢</hi>安息國<hi>漢書安息王治番兜城去長安萬一千六百里不屬</hi>
<hi>都護北與康居東與烏弋山離西與條支接俗與烏弋罽賓同以銀為錢文獨為王面幕為夫人面</hi>
<hi>有大馬爵其屬小大數百城地方數千里最大國也臨媯水武帝始遣使至安息因發使以大鳥卵</hi>
<hi>及犂靬眩人獻於漢安息東則大月氏後漢書安息國居和櫝城其東界木鹿城號小安息章帝章</hi>
<hi>和元年遣使獻獅子符拔和帝永元九年班超遣甘英使大秦扺條支臨大海欲度安息西界船人</hi>
<hi>言入海人皆齎三歲糧英乃止從安息西行三千四百里至阿蠻國又西行三千六百里至斯賓國</hi>
<pb n="KR2k0009_SBCK_193-8a"/>
<hi>南行渡河又西南至于羅國九百六十里安息西界極矣自此南乘海乃通大秦魏書安息在蔥嶺</hi>
<hi>西都蔚搜城北與康居西與波斯相接在大月氏西隋書安國漢時安息國也王姓昭武與康國王</hi>
<hi>同族都那密水南城有五重環以流水宫殿昏為平頭煬帝初遣杜行滿至其國又烏那曷國都烏</hi>
<hi>滸水西舊安息之地王姓昭武康國種類東北去安國四百里西北去穆國二百餘里東去瓜州七</hi>
<hi>千立百里穆國都烏滸河西亦安息故地與烏那曷為鄰其王姓昭武亦康國種類東北去安國五</hi>
<hi>百里東去烏那曷二百餘里西去波斯國四千餘里東去瓜州七千七百里唐書東安在那密水之</hi>
<hi>陽治喝汗城東距河二百里許西南至大安四百里</hi>條支國<hi>漢書條支國臨西海暑溼田稻</hi>
<hi>有大鳥卵如甕傳聞有弱水西王母亦未嘗見後漢書條支國城在山上周回四十餘里臨西海海</hi>
<hi>水曲環其南及東北三面路絶惟西北隅通陸道出獅子犀牛封牛孔雀大雀轉北而東復馬行六</hi>
<hi>十餘日至安息魏書波斯國都宿利城在忸密西古條支國也城方十里河經其城中南流出金銀</hi>
<pb n="KR2k0009_SBCK_193-8b"/>
<hi>鍮石珊瑚琥珀車渠馬腦多大真珠頗梨瑠璃水精瑟瑟金剛火齊鑌鐵銅錫硃砂水銀等物氣候</hi>
<hi>暑熱家自藏冰有鳥形如槖駝有兩翼飛不能高食草與肉亦能噉火其王姓波氏神龜中遣使入</hi>
<hi>貢隋書波斯國都達曷水之蘇藺城即條支故地西去海數百里東去穆國四千餘里西北去拂菻</hi>
<hi>四千五百里東去瓜州萬一千七百里煬帝遣李昱使波斯尋遣使貢方物唐書波斯距京師萬五</hi>
<hi>千里東與吐火羅康接北鄰突厥可薩部西南皆瀕海贏四千里拂菻也貞觀初遣使朝貢龍朔後</hi>
<hi>為大食所滅大食國本波斯地滅波斯幷諸國地廣萬里東距突騎施西南屬海永徽二年始遣使</hi>
<hi>朝貢貞元時與吐蕃相攻宋史開寶元年遣使來朝貢後太宗問其使對云國與大秦鄰為其統屬</hi>
<hi>今所管民纔數千有都城介山海閒先是其入貢路繇沙州涉夏國抵秦州天聖初詔自今取海路</hi>
<hi>田廣州至京師舊志自條支西渡海為大秦國一名犂鞬又名海西後漢桓帝延熹九年始遣使自</hi>
<hi>日南徼外來獻其國地方數千里有四百餘城郵驛制置一如中州多出金玉寶物晉太康中遣使</hi>
<pb n="KR2k0009_SBCK_193-9a"/>
<hi>入貢魏書云大秦都安都城從條支西渡海曲一萬里其海旁出猶渤海也而東西與渤海相望蓋</hi>
<hi>自然之理地方六千里居兩海之閒東南通交阯又水道通益州永昌郡從安息西界循海曲亦至</hi>
<hi>大秦是也唐時曰拂菻國去京師四萬里直突厥可薩部西瀕海東南接波斯貞觀乾封大足開元</hi>
<hi>年甞入貢宋時其國益强大食國亦服屬之自後世以航海之便取道海南於是古西域西南近海</hi>
<hi>之國概稱西洋故時國名益以難考按舊志稱自後魏至隋唐康居安息二國地界相混蓋安息</hi>
<hi>在康居之西本相鄰接今右哈薩克部西鄙遼闊蓋兼有二國境壤矣條支大秦為西海極西之地</hi>
<hi>又在安息之外今摘錄諸史及舊志原文附載於此以備考證焉</hi>
<pb n="KR2k0009_SBCK_193-9b"/>
<pb n="KR2k0009_SBCK_193-9b"/>
<pb n="KR2k0009_SBCK_193-9b"/>
<pb n="KR2k0009_SBCK_193-9b"/>
<pb n="KR2k0009_SBCK_193-9b"/>
<pb n="KR2k0009_SBCK_193-9b"/>
<pb n="KR2k0009_SBCK_193-9b"/>
大清一統志<lb/>
　東布魯特<hi>在舊準噶爾部西南回部西北東北距伊犂一千四百里東南距阿克蘇七百九十</hi>
<hi>里其貢道由回部以達於京師</hi>
︹建置沿革︺漢為烏孫西鄙本塞王故國地大月氏破<lb/>
　　走塞王而居之烏孫昆莫又破走大月氏嗣居其<lb/>
　　地北魏為波路國唐為布露一名勃律有大小兩<lb/>
　　部舊居南山之南後徙此地自後無聞東布魯特<lb/>
　　部落有五最著者三曰薩雅克鄂拓克曰薩拉巴<lb/>
　　哈什鄂拓克曰塔拉斯鄂拓克各有頭目其長瑪<lb/>
　　木克呼里則兼轄諸部舊游牧地在格根喀爾奇<lb/>
<pb n="KR2k0009_SBCK_193-10a"/>
　　　拉特穆爾圖為準噶爾所侵西遷以避之寓居安<lb/>
　　　集延境<lb/>
　　本朝乾隆二十一年準噶爾平乃得復其故地二十<lb/>
　　　三年將軍兆惠等追捕逆賊哈薩克錫拉兵臨布<lb/>
　　　魯特界薩雅克部頭目圖魯起拜薩拉巴哈什部<lb/>
　　　頭目車里克齊等咸願内附乃遣使抵其游牧宣<lb/>
　　　示<lb/>
諭㫖塔拉斯頭目邁塔克亦率所部來降於是東布魯特<lb/>
　　　全部皆内屬自後屢遣使朝貢二十六年其别部<lb/>
　　　酋長額木爾貝亦率所部内遷遣使歸誠願受安<lb/>
<pb n="KR2k0009_SBCK_193-10b"/>
　　　插貢匕首<lb/>
詔嘉美之賜額木爾貝三品頂帶<lb/>
　　︹晷度︺北極高四十一度三十分至四十二度距<lb/>
　　京師偏西四十一度三十分至四十三度三十分<hi>西域</hi>
<hi>圖志</hi>
　　︹形勢︺在天山西北近蔥嶺正在蔥嶺之北<hi>西域圖志</hi>
　　︹風俗︺其俗好利喜爭尚畜牧事耕種頗畏法度<hi>西域圖志</hi>
　　︹古蹟︺波路國<hi>北史西域傳波路國在阿鈎羌西北去代一萬三十九百里按北魏阿鈎羌</hi>
<hi>國在莎車西南在今為拔達克山地波路在其西北與今布魯特在拔達克山西北者地勢正合波</hi>
<hi>路與布魯音亦相近其為布魯特部無疑</hi>勃律國<hi>唐書西域傳大勃律或曰布露直吐蕃西</hi>
<pb n="KR2k0009_SBCK_193-11a"/>
<hi>與小勃律接王居孽多城臨娑夷水其西山巔有大城曰迦布羅開元初王沒謹忙來朝以其地為</hi>
<hi>綏遠軍國迫吐蕃數為所困吐蕃曰我非謀爾國假道攻四鎮爾久之吐蕃奪其九城沒謹忙求救</hi>
<hi>北庭節度使張孝嵩遣將率說兵四千往沒謹忙因出兵大破吐蕃復九城詔冊為小勃律王沒謹</hi>
<hi>忙死貢獻不入安西都䕶三討之無功天寶六載詔副都䕶高仙芝伐之遂平其國執小勃律王歸</hi>
<hi>京師詔改其國號歸仁置歸仁軍</hi>
　︹列女︺<lb/>
　︹本朝︺藍翎比班璧特之母<hi>年一百六歲乾隆五十三年伊犂將軍奏報</hi>
<hi>恩賜大緞二匹貂皮六張恭載聖製詩</hi>
<pb n="KR2k0009_SBCK_193-11b"/>
大清一統志<lb/>
　西布魯特<hi>在回部喀什噶爾之西北三百里東南皆扼蔥嶺西至布哈爾諸部落界東北接東</hi>
<hi>布魯特界其貢道由回部以達於京師</hi>
︹建置沿革︺漢休循捐毒二國地三國仍之而屬於疏<lb/>
　　勒<hi>按休循三國志作休脩循脩二字雙聲古通用非有異也</hi>北魏為者至拔國<lb/>
　　唐為鳥飛州有都督府隸安西都䕶府又媯塞都<lb/>
　　督府以漢休循捐毒地置自後無聞西布魯特部<lb/>
　落凡十有五其最著者四曰額德格訥鄂拓克曰<lb/>
　蒙科爾多爾鄂拓克曰齊里克鄂拓克曰巴斯子<lb/>
　　鄂拓克諸鄂拓克久思内附以準噶爾阻未得自<lb/>
<pb n="KR2k0009_SBCK_193-12a"/>
　　通<lb/>
　本朝乾隆二十四年將軍兆惠既定喀什噶爾追擒<lb/>
　　　餘孽道經諸部並遮道籲請内附又遣使往撫諸<lb/>
　　　部頭目阿濟比等率其衆二十萬人皆來投誠二<lb/>
　　　十五年以來屢遣使朝貢並<lb/>
賜敕宴賚如例二十七年阿濟比等所屬鄂斯諸部地為<lb/>
　　　霍罕額爾德尼所據駐守新疆大臣遣諭額爾德<lb/>
　　　尼令還侵地遂復其舊壤二十八年其别部長阿<lb/>
　　　瓦勒比願以其部供内地游牧并悉心經理羣牧<lb/>
　　事宜<lb/>
<pb n="KR2k0009_SBCK_193-12b"/>
詔嘉許之賜四品頂帶<lb/>
　　︹晷度︺北極高四十度一分至三十分距<lb/>
　　京師偏西四十三度三十一分至四十六度三十分<lb/>
<hi>西域圖志</hi>
　　︹形勢︺逾蔥嶺而至與東布魯特相望東南扼蔥嶺西<lb/>
　　　迄於布哈爾<hi>西域圖志</hi>
　　︹風俗︺休循捐毒國民俗衣服類烏孫因畜隨水草<hi>漢書</hi>
<hi>西域傳</hi>逐水草事游牧為無城郭之部落<hi>西域圖志</hi>
　　︹山川︺伊斯克里克山<hi>在西布魯特境伊斯克里克鄂拓克於此山游牧</hi>吉布<lb/>
　　　察克山<hi>在西布魯特境吉布察克鄂拓克於此山游牧</hi>那林河源<hi>一源出喀什噶</hi>
<pb n="KR2k0009_SBCK_193-13a"/>
<hi>爾界北山北流經蒙科爾多爾額德格訥兩鄂拓克之閒是河之東為東布魯特河西為西布魯特</hi>
<hi>一源出伊犂西南境山西流經薩拉巴噶什鄂拓克之北又西經阿來地與北流之源合北流入安</hi>
<hi>集延境</hi>
　︹古蹟︺休循國<hi>漢書西域傳休循國王治鳥飛谷在蔥嶺西去長安一萬二百一十里東至都</hi>
<hi>䕶治所三千一百二十一里至捐毒衍敦谷二百六十里西北至大宛國九百二十里西至大月氏</hi>
<hi>千六百一十里</hi>捐毒國<hi>漢書西域傳捐毒國王治衍敦谷去長安九千八百六十里東至都</hi>
<hi>䕶治所二千八百六十一里至疏勒南與蔥嶺屬西上蔥嶺則休循也西北至大宛千三十里北與</hi>
<hi>烏孫接按漢休循捐毒二國皆依蔥嶺而居即西布魯特之境也</hi>
<pb n="KR2k0009_SBCK_193-13b"/>
<pb n="KR2k0009_SBCK_193-13b"/>
<pb n="KR2k0009_SBCK_193-13b"/>
<pb n="KR2k0009_SBCK_193-13b"/>
<pb n="KR2k0009_SBCK_193-13b"/>
<pb n="KR2k0009_SBCK_193-13b"/>
<pb n="KR2k0009_SBCK_193-13b"/>
大清一統志<lb/>
　霍罕<hi>在回部喀什噶爾西北八百八十里東與布魯特部落錯處西至塔什罕界南至蔥嶺界北至</hi>
<hi>那林河界其貢道由回部以達於京師</hi>
︹建置沿革︺漢為大宛國地三國晉同北魏為洛那國<lb/>
　地隋為鏺汗國唐為拔汗那國天寶初改國號曰<lb/>
　　寕遠霍罕部之東曰瑪爾噶朗又東為安集延東<lb/>
　　北為那木干皆有城郭四城地當平陸居蔥嶺之<lb/>
　　西北皆有伯克而霍罕城伯克額爾德尼實為之<lb/>
　　長諸城之衆皆聽命焉<lb/>
　本朝乾隆二十四年將軍兆惠追捕霍集占遣使撫<lb/>
<pb n="KR2k0009_SBCK_193-14a"/>
　　定布魯特諸部遂至其地額爾德尼遣使迎至城<lb/>
　　内日饋羊酒極為恭順使囙乃遣其頭目奉表請<lb/>
　　内附於是四城伯克咸來服屬二十五年以後屢<lb/>
　　遣使貢獻二十八年侵奪布魯特地駐守新疆大<lb/>
　　臣移檄責諭立遵檄還所侵地三十五年額爾德<lb/>
　　尼卒姪納祿博圖襲位並遣使來朝貢龍泉盤子<lb/>
　︹晷度︺北極高四十一度二十三分距<lb/>
　京師偏西四十五度五十六分<hi>西域圖志</hi>
　︹形勢︺大宛國北則康居西則大月氏西南則大夏東<lb/>
　　北則烏孫東則扞冞于寘<hi>史記大宛傳</hi>地當平陸南控<lb/>
<pb n="KR2k0009_SBCK_193-14b"/>
　　蔥嶺北濱那林河南北山泉㑹合襟帶諸城之閒<lb/>
　　土膏沃衍<hi>西域圖志</hi>
　︹風俗︺大宛其俗土著耕田有城郭屋室<hi>史記大宛傳</hi>氣候<lb/>
　　和煦人民殷庶畜牧饒富其人亦布魯特種奉回<lb/>
　　敎習帕爾西語<hi>西域圖志</hi>
　︹山川︺那林河<hi>在蔥嶺西北經流數千里霍罕安集延諸國瀕之以居大小泉源支流不一並</hi>
<hi>㑹此河其發源從東布魯特境西行過安集延城之北又西行過瑪爾噶朗城北又西行過那木干</hi>
<hi>城之南又西行過霍罕城北自此又西北行過賽瑪爾堪城之北又折東南入於達里岡阿鄂謨鄂</hi>
<hi>謨廣千餘里為西境巨海無有涯際凡蔥嶺以西之水咸歸焉漢甘英窮臨西海即此水也</hi>
　︹古蹟︺大宛國<hi>史記大宛傳大宛在匈奴西南在漢正西去漢可萬里有城郭屋室其屬邑大</hi>
<pb n="KR2k0009_SBCK_193-15a"/>
<hi>小七十餘城漢書西域傳大宛國王治貴山城去長安萬二千五百五十里東至都護治所四千二</hi>
<hi>十一里北至康居卑闐城千五百一十里西南至大月氏六百九十里北與康居南與大月氏接别</hi>
<hi>邑七十餘城多善馬張騫始為武帝言之上遣使者持千金及金馬以請宛善馬宛王不肯與攻殺</hi>
<hi>漢使於是遣貳師將軍李廣利伐宛宛人斬其王母寡首獻馬三千匹漢軍乃還晉書西戎傳大宛</hi>
<hi>去洛陽萬三千三百五十里武帝遣拜其王藍庾為大宛王藍庾卒子摩之立遣使貢汗血馬</hi>洛<lb/>
　　那國<hi>魏書西域傳洛那國故大宛國也都貴山城在疏勒西北去代萬四千四百五十里太和</hi>
<hi>三年遣使獻汗血馬自此每使朝貢</hi>寕遠國<hi>唐書西域傳寕遠者本拔汗那或曰鏺汗元魏</hi>
<hi>時謂破洛那去京師八千里居西鞬城在真珠河之北有大城六小城百貞觀中王契苾為西突厥</hi>
<hi>瞰莫賀咄所殺阿瑟那鼠匿奪其城鼠匿死子遏波之立契苾兄子阿了參為王治呼悶城遏波之</hi>
<hi>治渴塞城顯慶初遏波之遣使朝貢三年以渴塞城為休循州都督府授阿了參刺史自是嵗朝貢</hi>
<pb n="KR2k0009_SBCK_193-15b"/>
<hi>天寶三載改其國號寕遠</hi>
　︹土產︺汗血馬<hi>見晉書及魏書</hi>白鷹　白海青<hi>並乾隆年閒入貢</hi>
<pb n="KR2k0009_SBCK_193-16a"/>
<pb n="KR2k0009_SBCK_193-17a"/>
　大清一統志<lb/>
　　安集延<hi>在回部喀什噶爾西北五百里東南至鄂什四百里西至霍罕三百八十里東至喀什噶</hi>
<hi>爾界南接蔥嶺西北至那木干界北至那林河界其貢道由回部以達於京師</hi>
　︹建置沿革︺漢為大宛國地與霍罕部略同<lb/>
　　本朝乾隆二十四年將軍兆惠檄諭令協擒逆回霍<lb/>
　　　集占其伯克奉命以逆回未至彼境即專使籲請<lb/>
　　　入<lb/>
覲二十五年伯克托克托瑪哈墨第等來朝貢<lb/>
賜宴賞賚如例<lb/>
　　︹晷度︺北極高四十一度二十八分距<lb/>
<pb n="KR2k0009_SBCK_193-17b"/>
　京師偏西四十四度三十五分<hi>西域圖志</hi>
<pb n="KR2k0009_SBCK_193-18a"/>
大清一統志<lb/>
瑪爾噶朗<hi>在安集延西百八十里</hi>
︹建置沿革︺與霍罕部略同<lb/>
　本朝乾隆二十四年侍衞達克塔納往撫諭其伯克<lb/>
　　伊拉斯呼里拜率其屬投誠内附<lb/>
︹晷度︺北極高四十一度二十四分距<lb/>
　京師偏西四十五度十分<hi>西域圖志</hi>
<pb n="KR2k0009_SBCK_193-18b"/>
<pb n="KR2k0009_SBCK_193-18b"/>
大清一統志<lb/>
　那木干<hi>在瑪爾噶朗西北八十里</hi>
︹建置沿革︺與霍罕部略同其地東北與布魯特雜處<lb/>
　　東境踰河即為塔什罕地<lb/>
本朝乾隆二十四年與霍罕安集延同時輸誠内附<lb/>
︹晷度︺北極高四十一度三十八分距<lb/>
京師偏西四十五度四十分<hi>西域圖志</hi>
<pb n="KR2k0009_SBCK_193-19a"/>
<pb n="KR2k0009_SBCK_193-20a"/>
　大清一統志<lb/>
　塔什罕<hi>在回部喀什噶爾西北一千三百里東至布魯持界東南至那木干界東北至右哈薩克</hi>
<hi>部界其貢道由回部以達於京師</hi>
　︹建置沿革︺漢為康居大宛接界之地北魏為九姓昭<lb/>
　　武所居隋唐為安國石國地明為塔什罕國<hi>舊作達失</hi>
<hi>干今改正</hi>地居平原有城郭向有三和卓分轄回衆曰<lb/>
　　莫爾多薩木什曰沙達曰吐爾占舊為右哈薩克<lb/>
　　所羈屬莫爾多薩木什者哈薩克所置和卓也吐<lb/>
　　爾占逐之哈薩克以兵問罪久而不解<lb/>
　本朝乾隆二十三年參贊大臣富德追討哈薩克錫<lb/>
<pb n="KR2k0009_SBCK_193-20b"/>
　　　拉至其地遣使撫定塔什罕回衆時吐爾占方與<lb/>
　　　右哈薩克戰於河上因諭以睦鄰守土之道乃大<lb/>
　　　感悟與哈薩克釋爭相睦即遣使奉表求内屬先<lb/>
　　　是有準噶爾部逸賊額什木札布在其境内於是<lb/>
　　　擒以獻其年遣使來朝貢<lb/>
賜宴如例塔什罕之西南行數百里踰錫爾河又踰那林<lb/>
　　　河<hi>二河見右哈薩克部及霍罕部</hi>為賽瑪爾堪城又西南為哈拉<lb/>
　　　克則城又西為烏爾根齊城又西臨達里岡阿鄂<lb/>
　　　謨是為西海西境於是盡焉<lb/>
　︹晷度︺北極高三十度五分距<lb/>
<pb n="KR2k0009_SBCK_193-21a"/>
　京師偏西四十七度三十三分<hi>西域圖志</hi>
　︹形勢︺塔什罕城居平原多園林饒果木土宜五穀民<lb/>
　　居稠密<hi>明史西域傳</hi>在古康居大宛之閒當蔥嶺直北<lb/>
　　四百里外<hi>西域圖志</hi>
<pb n="KR2k0009_SBCK_193-21b"/>
</p>
<p>
　　　　　　　　　　　　　　　　　　　　　　　前纂修官<hi>臣</hi>孫銘恩恭纂輯<lb/>
　　　　　　　　　　　　　　　　　　　　　　　總纂官<hi>臣</hi>邵　燦恭覆輯<lb/>
　　　　　　　　　　　　　　　　　　　　　　　校對官<hi>臣</hi>賀式韓恭　校<lb/>
　　　　　　　　　　　　　　　　　　　　　　　校對官<hi>臣</hi>許誦恆恭覆校<lb/>
<pb n="KR2k0009_SBCK_193-22a"/>
<pb n="KR2k0009_SBCK_193-23a"/>
<pb n="KR2k0009_SBCK_193-24a"/>
<pb n="KR2k0009_SBCK_193-25a"/>
<pb n="KR2k0009_SBCK_193-26a"/>
<pb n="KR2k0009_SBCK_193-27a"/>
<pb n="KR2k0009_SBCK_193-28a"/>
大清一統志<lb/>
　拔達克山<hi>在回部喀什噶爾葉爾羌之西南六百餘里國居蔥嶺中其貢道由回部以達於</hi>
<hi>京師</hi>
︹建置沿革︺漢為烏秅國北魏為權於摩國及阿鈎羌<lb/>
　　國唐為喝盤陀地開元中於其地置蔥嶺守捉元<lb/>
　　明為拔達克山<hi>元史作巴達哈傷明史作八答黑商皆係譯音之譌今俱改正</hi>有<lb/>
　　城郭負山險其汗曰素爾坦沙<lb/>
　本朝乾隆二十四年逆回波羅泥都霍集占自葉什<lb/>
　　勒庫勒敗後奔拔達克山副將軍富德率兵追之<lb/>
　　遣使往諭素爾坦沙以二酋負恩悖逆狀令擒獻<lb/>
<pb n="KR2k0009_SBCK_193-28b"/>
　　是時二賊方竄入拔達克山沙木爾伯克所屬之<lb/>
　　錫克南村乘閒逸去檄至素爾坦沙因遮縛波羅<lb/>
　　泥都而以兵圍霍集占於阿爾渾楚哈嶺賊退保<lb/>
　　齊那爾河距戰不能支擒之囚於柴札布因報逆<lb/>
　　賊就擒狀副將軍富德責令獻俘進軍斡罕以待<lb/>
　　之是時痕都斯坦部方以兵臨拔達克山謀劫霍<lb/>
　　集占兄弟而塔爾巴斯者拔達克山讎國也賊將<lb/>
　　通之共攻拔達克山初素爾坦沙以二酋與己同<lb/>
　　為噶木巴爾派欲即縛獻恐諸部不從方遷延觀<lb/>
　　望副將軍富德宣示威德曉以順逆利害之故乃<lb/>
<pb n="KR2k0009_SBCK_193-29a"/>
　　　大感悟殺二酋以波羅泥都屍身被盜專函霍集<lb/>
　　　占首以獻因率其部落十萬户與其鄰博洛爾部<lb/>
　　　三萬户俱内附二十五年遣使入<lb/>
覲貢八駿馬<lb/>
賜敕嘉奬時素爾坦沙與姪塔什瑪木特相攻塔什瑪木<lb/>
　　　特聞<lb/>
敕使至即釋爭率屬内附二十六年來貢刀斧二十八年<lb/>
　　　獻波羅泥都屍及其妻子并遣使來朝貢<lb/>
　　︹晷度︺北極高三十六度二十三分距<lb/>
　　京師偏西四十三度五十分<hi>西域圖志</hi>
<pb n="KR2k0009_SBCK_193-29b"/>
　︹形勢︺山居田石閒有白草其西則有縣度<hi>漢書西域傳</hi>負<lb/>
　　山險阨蔥嶺之右頗擅形勢<hi>西域圖志</hi>
　︹山川︺阿爾渾楚哈嶺<hi>在拔達克山屬境素爾坦沙奉檄圍霍集占於此</hi>葉什<lb/>
　　得拉克河<hi>源出蔥嶺之西陲北流經拔達克山博洛爾兩部之閒至葉什得拉克以地名</hi>
<hi>河分為二支一流經北入圖斯庫爾一流曲折向西南又北入於葉什勒庫勒淖爾葉什勒庫勒舊</hi>
<hi>對音伊西洱庫爾與葉爾羌接界有聖製平定回部勒銘伊西洱庫爾碑文已載喀什噶爾</hi>
<hi>卷中</hi>齊那爾河<hi>在拔達克山南境素爾坦沙奉檄擒霍集占於此</hi>
　︹古蹟︺烏秅國<hi>漢書西域傳烏秅國王治烏秅城去長安九千九百五十里東北至都護治所</hi>
<hi>四千八百九十二里北與子合蒲犂西與難兜接累石為室民接手飲其西則有縣度去陽關五千</hi>
<hi>八百八十八里去都護治所五千二百里縣度者石山也谿谷不通以繩索相引而度云</hi>權於<lb/>
<pb n="KR2k0009_SBCK_193-30a"/>
　　摩國<hi>魏書西域傳權於摩國故烏秅國也其王居烏秅城在悉居半西南去代一萬二千九百</hi>
<hi>七十里</hi>阿鈎羌國<hi>魏書西域傳阿鈎羌國在莎車西南去代一萬三千里西有縣度山</hi>
<hi>其閒四百里中往往有棧道下臨不測之淵人行以繩索相持而度因以名之按漢書稱烏秅國</hi>
<hi>西有縣度魏書則以權於摩國即漢之烏秅而縣度在阿鈎羌國之西考阿鈎羌去權於摩止三十</hi>
<hi>里境壤毘連蓋漢烏秅國至魏分而爲一其在今則皆抜達克山境也</hi>喝盤陀國<hi>唐書</hi>
<hi>西域傳喝盤陀或曰漢陀曰渴館檀亦謂渴羅陀由疏勒西南入劒末谷不忍嶺六百里其國也距</hi>
<hi>瓜州四千五百里直朱俱波西南距縣度山北抵疏勒西護密西北判汗國也治蔥嶺中都城負徒</hi>
<hi>多河其王本疏勒人世相承爲之西南即頭痛山也蔥嶺環其國後魏大延中始通中國貞觀九年</hi>
<hi>遣使者來朝開元中破平其國置蔥嶺守捉安西極邊戍也</hi>
　︹土產︺刀　斧<hi>皆乾隆年間入貢</hi>馬<hi>乾隆二十五年貢八駿</hi>
<pb n="KR2k0009_SBCK_193-30b"/>
<pb n="KR2k0009_SBCK_193-30b"/>
　大清一統志<lb/>
　　博洛爾<hi>在葉爾羌西南拔達克山之東其貢道由回部以達於京師</hi>
　　︹建置沿革︺漢爲烏秅國地北魏爲阿鈎羌國地<lb/>
　　本朝乾隆二十四年其酋沙瑚沙默特輸誠向化與<lb/>
　　　拔達克山同内附二十五年遣使沙伯克等來朝<lb/>
賜宴賚予並<lb/>
賜敕書二十八年貢劒及斧二十九年爲拔達克山素爾<lb/>
　　　坦沙所侵乞援於葉爾羌駐劄都統新柱因遣使<lb/>
　　　戒諭素爾坦沙令還所俘掠罷兵相睦素爾坦沙<lb/>
　　　恪遵約束沙瑚沙默特表謝並遣使來朝貢匕首<lb/>
<pb n="KR2k0009_SBCK_193-31a"/>
　　其部中所最珍也三十四年貢雙玉欛匕首自此<lb/>
　　貢獻不絶<lb/>
　︹晷度︺北極高三十七度距<lb/>
　京師偏西四十三度三十八分<hi>西域圖志</hi>
　︹土產︺劒　斧<hi>乾隆二十八年貢</hi>匕首<hi>乾隆三十四年貢雙玉欛匕首</hi>
<pb n="KR2k0009_SBCK_193-31b"/>
　大清一統志<lb/>
　　布哈爾<hi>在拔達克山西一千餘里其貢道由回部以達於京師</hi>
　　︹建置沿革︺漢為難兜國自後無聞<lb/>
　　本朝乾隆二十五年回部厎平遣使頒<lb/>
敕諭二十九年其部長阿布勒噶爾遣使諾羅斯伯克達<lb/>
　　　雅爾伯克因拔達克山素爾坦沙籲請以其屬内<lb/>
　　　附<lb/>
　　︹晷度︺北極高三十八度四十二分距<lb/>
　　京師偏西五十七度三十二分<hi>西域圖志</hi>
　　︹古蹟︺難兜國<hi>漢書西域傳難兜國王治去長安萬一千五百里東北至都護治所八百九十</hi>
<pb n="KR2k0009_SBCK_193-32a"/>
<hi>里西南至罽賓三百三十里按漢書載烏秅國西與難兜接烏秅為今之拔達克山難兜為今之</hi>
<hi>布哈爾其地位遠近正相值也</hi>
<pb n="KR2k0009_SBCK_193-32b"/>
<pb n="KR2k0009_SBCK_193-32b"/>
<pb n="KR2k0009_SBCK_193-32b"/>
<pb n="KR2k0009_SBCK_193-32b"/>
<pb n="KR2k0009_SBCK_193-32b"/>
<pb n="KR2k0009_SBCK_193-32b"/>
<pb n="KR2k0009_SBCK_193-32b"/>
　大清一統志<lb/>
　　愛烏罕<hi>在拔達克山布哈爾之西南其貢道由回部以達於京師</hi>
　　︹建置沿革︺漢為大月氏國後漢為大月氏貴霜王國<lb/>
　　　北魏為嚈噠國隋為悒怛國唐為大月氏地愛烏<lb/>
　　　罕在蔥嶺西部落最大<lb/>
　　本朝乾隆二十七年其汗愛哈默特沙知西域厎平<lb/>
　　　聞風慕化遣使密爾漢等重譯來朝貢刀及四駿<lb/>
　　　馬<lb/>
賜宴賚如例二十八年正月頒<lb/>
敕書嘉奬遣使歸國<lb/>
<pb n="KR2k0009_SBCK_193-33a"/>
　︹古蹟︺大月氏國<hi>漢書西域傳南道西踰蔥嶺則岀大月氏大月氏治監氏城去長安萬一</hi>
<hi>千六百里不屬都護東至都護治所四千七百四十里南與罽賓接都媯水北爲王庭後漢書西域</hi>
<hi>傳初月氏爲匈奴所滅遂遷於大夏分其國爲五部翖侯後貴霜翖侯邱就攻㓕四翖侯自立爲貴</hi>
<hi>霜王又滅濮達罽賓悉有其國子閻膏珍代立復㓕天竺置將一人監領之月氏自此之後最爲富</hi>
<hi>盛</hi>嚈噠國<hi>魏書西域傳嚈噠國大月氏種類也原岀塞北自金山而南在于闐之西都馬</hi>
<hi>許水南二百餘里去長安一萬一百里去瓜州六千五百里</hi>悒怛國<hi>隋書西域傳悒怛國</hi>
<hi>都烏滸水南二百餘里大月氏之種類也大業中遣使貢方物按愛烏罕爲今蔥嶺西南大國漢</hi>
<hi>書所云南道西踰蔥嶺則岀大月氏與今愛烏罕適合魏嚈噠隋挹怛皆月氏種類其所載都馬許</hi>
<hi>水南及烏滸水南蓋字畫之傳譌漢書稱其都媯水烏滸與媯其音固相近是嚈噠悒怛之與月氏</hi>
<hi>同爲一地皆愛烏罕境也</hi>
<pb n="KR2k0009_SBCK_193-33b"/>
　︹土產︺刀<hi>形如半弓乾隆二十七年貢</hi>馬<hi>乾隆二十七年貢四駿</hi>
<pb n="KR2k0009_SBCK_193-34a"/>
<pb n="KR2k0009_SBCK_193-35a"/>
　大清一統志<lb/>
　　痕都斯坦<hi>在拔達克山西南愛烏罕東南與北印度國交界其貢道由回部以達於京師</hi>
　　︹建置沿革︺漢以來為罽賓國地其國人工巧精於治<lb/>
　　　玉以水磨治不以沙石為錯地鄰五印度去中國<lb/>
　　　絶遠其俗善賈舊於回部葉爾羌地方貿易<lb/>
　　本朝乾隆二十五年西域厎平頒<lb/>
敕書賜物今通市如故向稱温都斯坦今考梵文改正痕<lb/>
　　　都斯坦<lb/>
　　︹晷度︺北極高二十九度十五分距<lb/>
　　京師偏西四十五度五分<hi>西域圖志</hi>
<pb n="KR2k0009_SBCK_193-35b"/>
　︹古蹟︺罽賓國<hi>漢書罽賓國王治循鮮城去長安萬二千二百里不屬都護大國也東北至都</hi>
<hi>護治所六千八百四十里東至烏秅國二千二百五十里東北至難兜國九日行西北與大月氏西</hi>
<hi>南與烏弋山離接地平温有目宿雜草奇木檀櫰梓竹漆種五榖葡萄諸果其民巧雕文刻鏤治宫</hi>
<hi>室織罽刺文繡好治食市列以金銀為錢文為騎馬幕為人面出封牛水羊象大狗沐猴孔雀珠璣</hi>
<hi>珊瑚虎魄璧流離它畜與諸國同自武帝始通其王數剽殺漢使元帝放其使者於懸度絶而不通</hi>
<hi>成帝時遣使謝罪漢欲遣使者報送其使杜欽說王鳳曰罽賓絶遠雖不附不能危城郭送客者起</hi>
<hi>皮山南更不屬漢之國四五厯大小頭痛之山赤土身熱之阪又有三池盤石阪臨崢嶸不測之深</hi>
<hi>行者騎步相持繩索相引二千餘里乃到懸度罷弊所恃以事無用非久長計使者可至皮山而還</hi>
<hi>鳳白從欽言魏書罽賓國都善見城居四山中地東西八百里南北三百里隋書漕國在蔥嶺北漢</hi>
<hi>時罽賓國也其王姓昭武都城方四里國法嚴整蔥嶺山有順天神儀制極華金鍱為屋銀為地王</hi>
<pb n="KR2k0009_SBCK_193-36a"/>
<pb n="KR2k0009_SBCK_193-37a"/>
<hi>立山中有石峽兩壁懸崖如斧劈行二三里出峽有門石色如鐵人指云此鐵門關也賽瑪爾堪</hi>
<hi>元史作邪米思干遼大石林牙有國時名為河中府鐵門關在城之東南數百里見邱處機西遊記</hi>
<hi>賽瑪爾堪舊作撒馬兒罕伊里巴里舊作亦力巴力哈里舊作哈烈特穆爾舊作帖木兒沙魯哈</hi>
<hi>雅舊作沙鹿海牙薩蘭舊作賽蘭塔實干舊作達失干克實舊作渴石德爾密舊作迭里迷今俱改</hi>
<hi>正</hi>哈里國<hi>續文獻通考哈里在肅州西相去一萬一千餘里東北至賽瑪爾堪二千四百</hi>
<hi>里地俱平川四面大山有沙哈魯者國人尊之為蘇勒坦猶華言君王也東有安都懷巴拉默等城</hi>
<hi>皆隸焉衣服色尚白無正朔不用甲子以七日為一周擇日用事則以第一日名阿啼納為上吉凡</hi>
<hi>拜天聚會用之明永樂七年朝貢正統二年貢馬玉石蘇勒坦舊作速魯檀安都舊作俺都懷巴</hi>
<hi>拉默舊作淮八刺墨今俱改正</hi>識匿國<hi>唐書識匿東南直京師九千里東五百里距蔥嶺守</hi>
<hi>捉所南二百里屬護密西北五百里抵俱密初治苦汗城後散居山谷有大谷五酋長自為治謂之</hi>
<pb n="KR2k0009_SBCK_193-37b"/>
<hi>五識匿地二千里無五穀貞觀後屢朝貢</hi>天方國<hi>古筠冲地一名天堂又曰默伽水道自忽</hi>
<hi>魯謨斯四十日始至自古里西南行三月始至明宣德五年鄭和使西洋遣人至其國國王遣使來</hi>
<hi>貢道從嘉峪關至萬厯中貢使不絶於西域為大國土饒沃無雨雹霜雪草木資露以生四時皆如</hi>
<hi>夏相傳回回設敎之祖曰瑪哈穆特者首於其地行敎其墓頂常有光故人皆向善西土稱為樂國</hi>
<hi>有禮拜寺分四方共三百六十閒皆白玉為柱黃甘玉為地其堂以五色石砌成沈香大木為梁凡</hi>
<hi>五堂堂左有司馬儀墓其國稱為聖人又有諸師傳敎之堂規制俱極宏麗又相近有默德那國回</hi>
<hi>回祖國也其實自為一/按王圻以賽瑪爾堪為即漢罽賓地部與痕都斯坦不相屬也天方國為</hi>
<hi>回人祖國在今回部之西其地絶遠今甄錄舊史原文附載於卷末以資考證焉瑪哈穆特舊作</hi>
<hi>馬哈麻今改正</hi>
　︹土產︺玉器<hi>乾隆年閒入貢者有玉盤玉壺玉椀五杓玉瓿玉盂玉瓢玉杯玉飲器玉洗玉合玉</hi>
<pb n="KR2k0009_SBCK_193-38a"/>
<pb n="KR2k0009_SBCK_193-39a"/>
大清一統志<lb/>
　巴勒提<hi>在博洛爾之南痕都斯坦之東其貢道由回部以達於京師</hi>
︹建置沿革︺自古無聞其地在痕都斯坦東陲相與鄰<lb/>
　　接國俗亦大略相似蓋漢唐時罽賓國近東屬境<lb/>
　　也其部羣山接近中有長河其境有土伯特札穆<lb/>
　　巴克什米爾諸地分兩部落其酋長默默斯帕爾<lb/>
　　及烏蘇完分統之各有衆八千餘人舊在葉爾羌<lb/>
　　貿易<lb/>
　本朝乾隆二十五年西域既平其酋長請内附自此<lb/>
　　通市不絶<lb/>
<pb n="KR2k0009_SBCK_193-39b"/>
　︹晷度︺北極高三十一度五十分距<lb/>
　京師偏西四十五度二十八　分<hi>西域圖志</hi>
　　　　　　　　　　　　　　　　　　　　　前纂修官<hi>臣</hi>孫銘恩恭纂輯<lb/>
　　　　　　　　　　　　　　　　　　　　　總纂官<hi>臣</hi>邵　燦恭覆輯<lb/>
　　　　　　　　　　　　　　　　　　　　　前校對官<hi>臣</hi>孫家澤恭　校<lb/>
　　　　　　　　　　　　　　　　　　　　　校對官<hi>臣</hi>許誦恆恭覆校<lb/>
<pb n="KR2k0009_SBCK_193-40a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0009_SBCK_090-1a"/>
大清一統志<lb/>
　同州府<hi>三</hi>
︹人物︺︹漢︺李必　駱甲<hi>俱重泉人漢王西收軍於滎陽楚騎來衆乃擇軍中可為騎將</hi>
<hi>者皆推故秦騎士李必駱甲習騎兵乃拜灌嬰為中大夫令必甲為左右校尉將郎中騎兵擊楚騎</hi>
<hi>於滎陽東大破之</hi>司馬談<hi>夏陽人秦蜀守司馬錯八世孫學天官於唐都受易於楊何習</hi>
<hi>道論於黄子建元元封之間為太史令愍學者不達其意而師誖乃論陰陽儒墨名法道德六家之</hi>
<hi>要指</hi>司馬遷<hi>談子生龍門耕牧河山之陽年十歲誦古文二十而南遊江淮上會稽探禹穴</hi>
<hi>窺九疑浮沅湘北涉汶泗講業齊魯之邦過梁楚以歸仕為郎中奉使巴蜀還為太史令遭李陵之</hi>
<hi>禍被腐刑為中書令作史記始自黃帝迄於漢太初凡百三十篇</hi>楊敞<hi>華陰人給事霍光幕</hi>
<hi>府為軍司馬光愛厚之後遷御史大夫拜丞相封安平侯與光共立宣帝薨諡敬侯子忠嗣</hi>田<lb/>
<pb n="KR2k0009_SBCK_090-1b"/>
　　惲<hi>兄威都左馮翊人俱純懿惲最知名郡嘗欲察授之惲恥越兄賢遂托病瘖積四歲威都果舉</hi>
<hi>遷安定長史惲始語司隸太尉大將軍同時並辟爲侍御史舉茂才早殞威都官至武郡太守太尉</hi>
<hi>掾</hi>楊惲<hi>敞次子始讀外祖太史公記頗爲春秋以材能稱好交英俊諸儒名顯朝廷擢爲左</hi>
<hi>曹以與誅霍氏功封平通侯遷中郎將郎謁者有罪過輒奏免薦舉其高第有行能者絶請謁貨賂</hi>
<hi>之端令行禁止擢光祿勲居殿中亷潔無私郎官稱公平</hi>楊寶<hi>敞曾孫習歐陽尚書哀平之世</hi>
<hi>隱居敎授王莽居攝二年與兩龔蔣詡俱徴遂遁逃不知所處光武高其節建武中公車特徴老病</hi>
<hi>不到卒於家</hi>楊震<hi>寶子少好學明經博覽諸儒謂之關西孔子年五十始仕州郡四遷荆州</hi>
<hi>刺史東萊太守當之郡道經昌邑故所舉荆州茂才王密爲令謁見至夜懷金十斤以遺震震不受</hi>
<hi>密曰暮夜無知者震曰天知神知我知子知何謂無知密愧而出後轉涿郡太守故舊或欲令爲開</hi>
<hi>産業震曰使後世稱清白吏子孫以此遺之不亦厚乎永寕初爲司徒延光二年爲太尉時乳母王</hi>
<pb n="KR2k0009_SBCK_090-2a"/>
<hi>聖及中常侍樊豐等更相扇動震屢上疏切諫豐等譖之詔遣歸本郡行至城西夕陽亭飲酖卒順</hi>
<hi>帝即位詔令改葬有大鳥集䘮前悲鳴淚下葬畢飛去時人立石鳥像於墓所</hi>劉寛<hi>華陰人父</hi>
<hi>崎順帝時為司徒寛嘗行有人失牛者就寛車中認之寛無所言下車步歸州里服其不校延熹八</hi>
<hi>年徴拜尚書令典厯三郡温仁多恕雖在倉卒未嘗疾言遽色吏人有過但用蒲鞭罰之示辱而巳</hi>
<hi>嘉平五年為太尉夫人欲試寛令恚伺當朝㑹使侍婢奉肉羮飜汚朝衣寛神色不異乃徐言曰羹</hi>
<hi>爛汝手否其性度如此海内稱為長者後封逯鄉侯</hi>楊秉<hi>震中子少傳父業兼明京氏易博通</hi>
<hi>書傳年四十餘應司空辟拜侍御史頻出為豫荆徐兖四州刺史遷任城相皆計日受俸餘祿不入</hi>
<hi>私門故吏賷錢百萬遺之閉門不受桓帝即位以明尚書徴入勸講遷侍中尚書帝微行私過幸梁</hi>
<hi>冀子舍秉上疏諌冀用權秉稱病冀誅後徴拜太尉時宦官方熾任人及子弟為官競為貪淫秉奏</hi>
<hi>免牧守以下五十餘人天下肅然每遇朝廷得失輒盡忠規諌多見納用卒賜塋陪陵</hi>楊賜<lb/>
<pb n="KR2k0009_SBCK_090-2b"/>
<hi>秉子篤志博聞不答州郡禮命後以司空高第遷侍中越騎校尉建寕初靈帝當受學三公舉賜侍</hi>
<hi>講於華光殿中厯拜司徒帝好微行遊幸外苑賜上疏諌光和元年行辟雍禮引賜為三老五年拜</hi>
<hi>太尉黃巾賊起賜𬒳召㑹議詣省閣切諫免歸後帝感悟詔封臨晉侯卒諡文烈</hi>楊彪<hi>賜子</hi>
<hi>以博習舊聞公車徴拜議郎中平中厯拜司徒董卓欲遷都彪堅爭不止興平初為太尉錄事尚書</hi>
<hi>及李傕郭汜之亂彪盡節衞主崎嶇危難之間㡬不免害及曹操秉政彪見漢祚將終稱疾不出卒</hi>
<hi>於家子修好學有俊才為操主簿操忌之見殺自震至彪四世太尉德業相承為東京名族</hi>張<lb/>
　　芝<hi>父奐自酒泉徙屬華陰始為華陰人芝少持高操以名臣子勤學太尉辟公車有道徴皆不至</hi>
<hi>尤好草書為世所寳韋仲將謂之草聖弟昶亦善草書</hi>楊奇<hi>震曾孫靈帝時為侍中帝嘗問</hi>
<hi>朕何如桓帝對曰亦猶虞舜比德唐堯帝曰卿强項真楊震子孫死後必復致大鳥矣後為侍中衞</hi>
<hi>尉從獻帝西遷有功勤及李傕脅帝歸其營奇誘傕部曲將令反傕傕由此孤弱帝乃得東後徙都</hi>
<pb n="KR2k0009_SBCK_090-3a"/>
<hi>許追奇功封子亮為陽城亭侯</hi>楊衆<hi>父敷震之孫能世其家衆亦傳先業以謁者僕射從獻帝</hi>
<hi>入關累遷御史中丞及帝東還衆率諸官屬步從至太陽拜侍中後封蓩亭侯</hi>︹三國︺︹魏︺嚴<lb/>
　　幹　李義<hi>皆馮翊東縣人二人器性皆重厚義仕魏為執金吾衞尉幹以功封武陽侯明</hi>
<hi>帝時遷永安太僕始義以直道推誠於人故於時陳羣等與之齊好幹後更折節學問善春秋公羊</hi>
<hi>鍾繇不好公羊而好左氏數與幹辨析長短</hi>︹晉︺董景道<hi>宏農人少好學明春秋三傳京</hi>
<hi>氏易馬氏尚書韓詩三禮專遵鄭氏著禮通論永平中隱商洛山屢徴不起以夀終</hi>︹南北朝︺<lb/>
　　︹魏︺楊播<hi>華陰人父懿為選部給事中有公平譽播少修飭累遷衞尉少卿出漠北擊蠕蠕大</hi>
<hi>致克獲從南攻至鍾離師廻詔播為圓陣禦之相拒再宿播領精騎三百厯其船大呼曰我今欲渡</hi>
<hi>能戰者出遂擁而濟敵莫敢動後從破崔慧景於鄧城賜爵華陰伯卒諡曰壯播家世純厚竝敦義</hi>
<hi>讓昆季相事有如父子旦則聚於廳堂終日相對未嘗入内有一美味不集不食廳堂間往往幃幔</hi>
<pb n="KR2k0009_SBCK_090-3b"/>
<hi>隔障為寢息之所一家之内男女百口緦服同爨庭無間言</hi>楊椿<hi>播弟性寛謹為内給事與</hi>
<hi>兄播竝侍禁幃後為中部法曹折訟公正孝文嘉之累遷梁州刺史永安初位太保莊帝時請老誡</hi>
<hi>子孫曰吾兄弟三人並居内職十餘年中未嘗言一人罪過汝等脱若蒙明主知遇宜深慎言語不</hi>
<hi>可輕論人惡也</hi>楊津<hi>椿弟少端謹以器度見稱遷符璽郎中津以身在禁密不外交遊至宗族</hi>
<hi>姻表罕相參候後遷長水校尉仍直閣咸陽王禧謀反直閣半為逆黨津不預因遷驍騎將軍孝昌</hi>
<hi>中除定州刺史元顥内逼莊帝以津為中軍大都督顥敗津封閉府庫迎帝於北芒帝深嘉慰之尋</hi>
<hi>為司空卒諡孝穆長子遁性靜退仕至尚書左丞次子逸有當世才為光州刺史政績尤美</hi>楊<lb/>
　　侃<hi>播子好計畫襲父爵蕭寳夤反雍州長孫承業討之除侃為行臺左丞次宏農白承業曰須北</hi>
<hi>取蒲坂飛棹西岸諸處既平長安自克承業從之長安平侃頗有力元顥内逼詔行北中郎將孝莊</hi>
<hi>徙河北執侃手曰卿尊卑百口若隨朕行所累甚大盍還洛圖之侃曰豈可以臣微族頓廢君臣之</hi>
<pb n="KR2k0009_SBCK_090-4a"/>
<hi>義固求陪從及車駕南還以功進爵濟北郡公</hi>徐遵明<hi>華陰人幼孤好學與平原田猛畧就</hi>
<hi>范陽孫買徳受業指其心謂猛畧曰吾今知真師所在不出門院凡經六年因手撰春秋義章敎授</hi>
<hi>門徒每臨講坐持經執疏然後敷講遵明講學於外二十餘年海内莫不宗仰</hi>︹北齊︺楊愔<lb/>
<hi>津少子孝莊末潛竄累載屬齊神武至信都引見言辭哀壯神武為之改容即署行臺郎中轉右丞</hi>
<hi>文檄敎令皆自愔出遭罹家難常以䘮禮自居所食惟鹽米而巳及韓陵之戰愔每陣先登頃之表</hi>
<hi>請解職還葬風雪嚴厚愔跣步號哭見者無不哀之後封開封王愔早著聲譽風標鑒裁為朝野所</hi>
<hi>稱典選二十餘年獎擢人倫以為已任</hi>︹周︺薛端<hi>魏雍州刺史汾陰侯辨六世孫祖麟駒徙</hi>
<hi>居馮翊之夏陽端有志操居父䘮合禮年十七司空高乾邕辟為參軍以世亂居鄉里魏孝武西遷</hi>
<hi>東魏遣將守楊氏壁端招喻村人多設奇兵以臨之東魏將東遁端收其器械復還楊氏壁文帝徴</hi>
<hi>為丞相府戸曹參軍從擒竇泰復宏農戰沙苑並有功累遷吏部郎中性强直不避權貴貴遊子弟</hi>
<pb n="KR2k0009_SBCK_090-4b"/>
<hi>才劣行薄者未嘗升擢之進吏部尚書端久處選曹雅有人倫之鑒其所擢用咸得其才孝閔時出</hi>
<hi>為蔡基二州刺史有吏政卒進封文城郡公諡曰賢</hi>︹隋︺薛胄<hi>端子少聰明每覽異書便曉其</hi>
<hi>義周明時襲爵文城郡公高祖受禪為兖州刺史發奸摘伏人稱神明堰沂泗二水決令西注陂澤</hi>
<hi>盡為良田又通轉運百姓賴之徴拜大理卿持法寛平遷刑部尚書以雪明高熲獄忤㫖被繫後檢</hi>
<hi>校相州卒</hi>薛濬<hi>胄從祖弟少孤養母以孝聞開皇中厯尚書虞部考功侍郎丁母憂歸葬夏陽</hi>
<hi>時隆冬極寒濬衰經徒跣五百餘里足凍墮指創血流離哀動朝野尋起令視事帝見其毁瘠過甚</hi>
<hi>顧羣臣曰吾見薛濬不覺悲感傷懷尋病卒濬性清儉死之日家無遺財</hi>郭均<hi>馮翊人為兵部</hi>
<hi>尚書明悟有幹畧</hi>楊伯醜<hi>武鄉人好讀書隱於華山開皇初徴入朝高祖與語不答賜之</hi>
<hi>衣服捨之而去被髮佯狂遊行市里有張永樂者賣卜京師有不能決者伯醜輒為分析爻象尋幽</hi>
<hi>入微永樂鑒服伯醜亦開肆賣卜多奇驗國子祭酒何妥嘗詣之論易所説辭義思理元妙論者以</hi>
<pb n="KR2k0009_SBCK_090-5a"/>
<hi>爲天然獨得非常人所及以夀終</hi>楊智積<hi>華隂人高祖弟整之子整從周武平齊力戰死</hi>
<hi>高祖時追封蔡王以智積襲授同州刺史門無私謁或勸爲產業智積曰昔平原露朽財帛苦其多</hi>
<hi>也吾幸無可露何更營乎有五男止敎讀論語孝經亦不令交通賓客意恐其有才能以致禍也大</hi>
<hi>業中拜宗正卿</hi>楊尚希<hi>隋宗室少孤入太學專精不倦同輩皆推服周太祖嘗親臨釋奠尚</hi>
<hi>希時年十八令講孝經詞㫖可觀擢爲國子博士厯東京司憲中大夫撫慰山東河北文帝受禪拜</hi>
<hi>度支尚書尚希見天下州郡過多請存要去間併小爲大國家則不虧粟帛選用則易得賢才帝嘉</hi>
<hi>之遂罷天下諸郡厯兵禮二部尚書卒諡曰平</hi>楊异<hi>華隂人九歲丁父憂哀毁過禮免䘮後閉</hi>
<hi>戸讀書數年博涉書記周閔帝時以軍功封昌樂侯文帝踐祚拜宗正少卿蜀王秀之鎮益州也朝</hi>
<hi>廷盛選綱紀以异方直拜益州總管長史厯宗正卿刑部尚書</hi>楊武通<hi>華陰人性果烈善馳</hi>
<hi>射數以行軍總管討西南夷以功拜左武衞將軍党項羌屢爲邊患朝廷以其有威名使鎮邊厯岷</hi>
<pb n="KR2k0009_SBCK_090-5b"/>
<hi>蘭二州總管</hi>楊善會<hi>華陰人大業中爲鄃令以清正聞俄山東饑盜起善會討之往皆克</hi>
<hi>捷後賊帥張金稱破黎陽而還善會邀破之前後抗賊七百餘陣未嘗負敗拜清河通守後爲竇建</hi>
<hi>徳所陷建徳釋而禮之善會肆罵臨之以兵辭氣不撓乃害之</hi>王辯<hi>蒲城人少習兵法善騎射</hi>
<hi>從討漢王諒遷武賁郎將山東盜起辯發步騎三千擊敗之復擊高士達郝孝徳等所向皆㨗後擊</hi>
<hi>李密渉水至中流墜馬溺死</hi>︹唐︺徐齊聃<hi>長城人世客馮翊八歲能文太宗召試賜以佩</hi>
<hi>金削刀高祖時立崇文館學士齊聃姑爲帝婕妤嫌以恩進求出爲桃林令累進西臺舍人長孫無</hi>
<hi>忌死家廟毁頓齊聃言於帝曰齊獻公陛下外祖雖後嗣有罪不宜毁及先廟今周忠孝公廟反崇</hi>
<hi>飾踰制恐非所以示海内帝悟復獻公官以無忌孫延主其祀齊聃善文誥帝愛之令侍太子坐事</hi>
<hi>流欽州卒</hi>喬知之<hi>馮翊人有俊才所爲詩人多傳誦武后時累除右補闕遷左司郎中爲武</hi>
<hi>承嗣所害</hi>嚴善思<hi>名譔朝邑人以字行父延通儒術該曉圖䜟善思傳延業褚遂良上官儀</hi>
<pb n="KR2k0009_SBCK_090-6a"/>
<hi>等奇其能高祖時調襄陽尉居親䘮廬墓因隱居十年武后時擢監察御史數言天下事方酷吏搆</hi>
<hi>大獄以善思為詳審使平活八百餘人原千餘姓長夀中按囚司刑寺罷疑不實者百人來俊臣等</hi>
<hi>疾之誣以罪謫交阯後以著作佐郎兼太史令睿宗立拜右散騎常侍</hi>徐堅<hi>齊聃子舉秀才</hi>
<hi>及第聖厯中東都留守楊再思王方慶共引為判宮屬文典厚再思每目為鳳閣舍人様與徐彦伯</hi>
<hi>等修三敎珠英睿宗時進東海郡公遷黄門侍郎初太平公主用事武攸暨屢邀請堅堅不許又以</hi>
<hi>妻岑羲女弟因辭機密羲敗不染於惡明皇時厯集賢院學士副張説知院事堅於典故多所諳識</hi>
<hi>凡七當撰次高選齊聃姑為太宗充容仲為高宗婕妤皆明圖史議者以堅父子如漢班氏</hi>楊<lb/>
　　宏禮<hi>華隂人太宗征遼東拜兵部侍郎領步騎二十四軍跳出賊背所向摧靡帝自山下望其</hi>
<hi>衆𫀆甲精整人人盡力壯之還遷司農卿弟宏武仕終同東西臺三品謹慎自守居職以清簡稱</hi>
　　楊炯<hi>華隂人舉神童授校書郎永隆二年充崇文館學士薛元超薦之遷詹事司直厯盈川令</hi>
<pb n="KR2k0009_SBCK_090-6b"/>
<hi>炯與王勃盧照隣駱賓王以文章齊名稱為四傑</hi>嚴挺之<hi>名浚以字行華隂人少好學舉</hi>
<hi>進士并擢制科姚崇執政引為右拾遺先天二年正月然燈賜酺閲月未止挺之疏諫帝納焉開元</hi>
<hi>中累進給事中典貢舉時號平允厯濮汴二州刺史召為刑部侍郎宰相張九齡雅知之用為尚書</hi>
<hi>左丞知吏部選李林甫恨之下除洺州刺史天寶初終員外詹事子武肅宗時官劍南節度使封鄭</hi>
<hi>國公</hi>王忠嗣<hi>鄭人父海賓討吐蕃為先鋒戰死忠嗣時年九歲始名訓入見帝伏地號泣帝</hi>
<hi>撫之曰此去病孤也賜名養禁中及長雄毅寡言有武畧蕭嵩出河西引為麾下嘗以精鋭數百襲</hi>
<hi>虜斬數千人獲羊馬萬計累遷朔方節度使突厥不敢盜塞忠嗣本負勇敢能持重安邊不生事嘗</hi>
<hi>曰平世為將撫衆而已吾不欲竭中國力以幸功名訓練士馬時出奇兵所向無不克俄為河西隴</hi>
<hi>右節度使權朔方河東節度佩四將印李林甫忌其功誣以罪貶漢陽太守寳應初追贈兵部尚書</hi>
　　楊瑒<hi>華隂人為麟遊令名顯當世累擢侍御史謀劾京兆尹崔日知貪㳫不法反為日知先搆</hi>
<pb n="KR2k0009_SBCK_090-7a"/>
<hi>瑒廷奏曰肅䋲之司一為恐脅所屈開奸人謀則御史府可廢明皇直之逐日知瑒進厯户部侍郎</hi>
<hi>宇文融建檢脱户餘口時融方貴公卿啽黙獨瑒抗言不便出為華州刺史入為國子祭酒表大儒</hi>
<hi>王迥質尹子路白履忠等敎授又奏今習春秋三家儀禮者纔十二恐遂廢請能通者稍加優宦奬</hi>
<hi>孤學詔以三家傳儀禮出身不任散官遂著令改左散騎常侍卒諡曰貞瑒常歎士大夫不能用古</hi>
<hi>禮因其家冠婚䘮祭據舊典為之節文揖讓威儀哭踊衰殺無有違者</hi>呉筠<hi>華隂人美文詞</hi>
<hi>性高鯁不耐沉浮於時頗究老子術明皇召見敕待詔翰林嘗問神仙治鍊法對曰此非人主宜留</hi>
<hi>意筠每開陳皆名敎世務高力士短之懇求還嵩山所善孔巢父李白歌詩畧相甲乙</hi>郭子<lb/>
　　儀<hi>鄭人以武舉異等累遷振遠軍使安祿山反充朔方節度使率本軍東討收雲中馬邑下井陘</hi>
<hi>與李光弼合軍數破賊方北圖范陽會肅宗即位靈武詔班師同中書門下平章事仍總節度平河</hi>
<hi>曲攻潼關蒲津收永豐倉於是關陜始通進司空充關内河東副元帥從廣平王克復長安大破安</hi>
<pb n="KR2k0009_SBCK_090-7b"/>
<hi>慶緒遂收東都河東河西河南州縣悉平以功加司徒入朝帝迎勞曰國家再造卿力也經畧北討</hi>
<hi>破賊河上執安守忠進中書令魚朝恩譖之遂解兵尋復為朔方等處節度行營兼副元帥封汾陽</hi>
<hi>王屯絳州代宗立程元振搆之罷副元帥僕固懷恩引吐蕃入寇遽拜子儀為關内副元帥時虜巳</hi>
<hi>並南山而東帝幸陜子儀收兵屯商州威鎮關中吐蕃遂潰帝以子儀為京城留守乘輿還賜鐵劵</hi>
<hi>圖形淩煙閣永泰初懷恩説吐蕃囘紇等三十萬分道入子儀馳數十騎至囘紇軍結歡誓好遂合</hi>
<hi>軍破吐蕃十萬於靈臺徳宗嗣位詔攝冢宰賜號尚父進太尉中書令卒諡忠武配享代宗廟廷子</hi>
<hi>儀事上誠接下恕賞罰必信以身為天下安危者二十年子八人四以才顯曜樸簡自處居䘮以禮</hi>
<hi>厯官太子太保晞從征伐有功復兩京戰甚力累官御史中丞領朔方軍援邠州擊破吐蕃回紇朱</hi>
<hi>泚亂南走山谷賊舁致之欲汚以官佯瘖不答露兵脅之不動數以賊中事貽書李晟至奉天改太</hi>
<hi>子賓客曖尚昇平公主朱泚逼署官辭以居䘮𬒳疾既而與公主奔奉天徳宗嘉之官至太常卿曙</hi>
<pb n="KR2k0009_SBCK_090-8a"/>
<hi>爲司農卿德宗幸奉天曙領家兵扈乘輿帝還擢金吾大將軍瞹子釗太和中爲西川節度使釗弟</hi>
<hi>鏦尚漢陽公主厯官太子詹事</hi>楊燕奇<hi>華陰人父文誨爲平盧衙前兵馬使世掌諸蕃互市</hi>
<hi>恩信著明祿山之亂燕奇率諸將校子弟勤王拜左金吾大將軍累遷御史大夫爵清邊郡王結髮</hi>
<hi>從軍四十餘年從討平劉展李希烈敵攻無堅城守必完臨危蹈險欷歔感發乘機應令捷出神怪</hi>
<hi>其事君無疑行其事上無間言</hi>楊綰<hi>華陰人少孤家貧事母謹甚舉詞藻宏麗科擢右拾遺肅</hi>
<hi>宗即位累遷中書舍人故事舍人年久者爲閣老其公㕔雜料獨取五之四至綰悉均給厯禮部侍</hi>
<hi>郎建復古孝亷力田等科遷吏部品裁清允人服其公元載忌之改國子祭酒載得罪拜中書侍郎</hi>
<hi>同中書門下平章事制下士相賀於朝時諸州悉帶團練使綰奏罷之又減諸道觀察判官員之半</hi>
<hi>高選州上佐定上中下州差置兵員詔郎官御史分道巡覆又定府州官月廪復承平時舊制未幾</hi>
<hi>卒諡文簡綰儉約始輔政御史中丞崔寛毁城南别墅京兆尹黎幹減從騶郭子儀在邠州方大會</hi>
<pb n="KR2k0009_SBCK_090-8b"/>
<hi>除書至音樂散五之四</hi>李抱玉<hi>朝邑人本安興貴孫為人沈毅有謀尤忠謹安史之亂屢</hi>
<hi>立戰功至德二載上言恥與賊臣同姓詔賜姓李位至鳳翔隴右節度使卒諡昭武其從父弟抱真</hi>
<hi>沈慮而斷亦以勇畧著聞</hi>嚴郢<hi>華陰人大厯末年官拜京兆尹嚴明持法盜賊一衰減隸官工</hi>
<hi>匠數百人號稱職宰相楊炎請屯田豐州發關輔民鑿陵陽渠郢奏浚渠營田擾而無利炎惡之諷</hi>
<hi>御史劾郢繫金吾長安中日數千人遮建福門訟冤帝出為費州刺史</hi>楊於陵<hi>漢太尉震</hi>
<hi>之裔擢進士德宗時拜中書舍人京兆李實恃恩横暴於陵不附為所譖短徙秘書少監元和中厯</hi>
<hi>遷吏部侍郎請修甲厯南曹置别簿相檢實吏不能為姦居四年凡調三千員時謂為適穆宗立遷</hi>
<hi>戸部尚書以尚書左僕射致仕於陵器量方峻進止有度節操堅明始終不失其正卒諡貞孝子嗣</hi>
<hi>復八歲知屬文後擢進士博學宏辭尤善禮家學開成中同中書門下平章事</hi>嚴綬<hi>挺之從孫</hi>
<hi>擢進士第以侍御史副劉贊為宣歙團練使擢河東節度使憲宗立楊惠琳反夏州劉闢反蜀綬建</hi>
<pb n="KR2k0009_SBCK_090-9a"/>
<hi>言始即位不可失威請必誅選鋭兵遣李光顏助討賊二賊平進司空後節度荆南封鄭國公</hi>殷<lb/>
　　堯藩<hi>同州人有才名工詩元和九年登第是年韋貫之掌文衡堯藩被黜尚書楊漢公盛言其</hi>
<hi>屈貫之重收焉初為李翺長沙幕後為永樂令治績風采甚著有詩集傳世</hi>郭承嘏<hi>晞孫</hi>
<hi>幼秀異通五經元和中及進士第居母䘮以孝聞太和六年為諌議大夫文宗以鄭注為太僕卿承</hi>
<hi>嘏極論其非進給事中俄出為華州刺史盧載言承嘏數封駮稱職宜在禁闥乃復留遷刑部侍郎</hi>
<hi>帝常稱其儒素無貴驕氣每進對恩接稱厚</hi>楊收<hi>馮翊人七歲而孤處䘮若成人母長孫親</hi>
<hi>授經十三通大義善屬文號神童及壯博學强記他藝無不通解擢進士懿宗時為中書舍人翰林</hi>
<hi>學士以中書侍郎同中書門下平章事進尚書右僕射兄發累官左司郎中宣宗追加順憲二宗尊</hi>
<hi>號有司議改造廟主發以為求古無文執不可累官兵部侍郎從子涉哀帝時進同中書門下平章</hi>
<hi>事為人端重有禮法遭唐之亂以謙進免於禍涉子凝式有文詞善筆札官至太子太保</hi>楊煚<lb/>
<pb n="KR2k0009_SBCK_090-9b"/>
<hi>於陵曾孫累擢左拾遺昭宗初立數遊宴上䟽極諌厯户部員外郎朱全忠入京師煚挈族客湖南</hi>
<hi>終諌議大夫</hi>︹五代︺︹梁︺敬翔<hi>馮翊人少好學工書檄從梁太祖為館驛巡官謀畫多中</hi>
<hi>帝即位以為崇政院使遷兵部尚書金鑾殿大學士翔深沈有大畧從帝用兵三十餘年細大之務</hi>
<hi>必關之盡心勤勞晝夜不寐末帝即位趙巖等用事翔遂不用唐莊宗入汴自經而死</hi>︹宋︺雷<lb/>
　　德驤<hi>郃陽人周廣順中舉進士為三司判官受詔均定隨州諸縣田屋税稱為平允宋初判大</hi>
<hi>理寺會宰相趙普擅増刑名因求見太祖以白其事未引對直詣講武殿奏辭氣俱厲太祖怒黜為</hi>
<hi>商州司户叅軍尋削籍徙靈武數年召為秘書丞端拱初累遷户部侍郎</hi>楊克讓<hi>馮翊人晉</hi>
<hi>末舉進士不第宋初為西川轉運副使蜀民懷其善政後為兩浙西南路轉運使討平泉州盜徙知</hi>
<hi>廣州卒克讓少好學手寫經籍厯官亷謹所至有聲每視事斷決如流子希閔生而失明令諸弟讀</hi>
<hi>經史一厯耳輒不忘屬文善緘尺趙普守西洛牋疏皆希閔所為有集二十卷自敎三子日華日嚴</hi>
<pb n="KR2k0009_SBCK_090-10a"/>
<hi>日休皆登進士</hi>邊珝<hi>鄭人晉天福中解褐祕書省宋初為倉部郎中太平興國中拜右諫議大</hi>
<hi>夫領吏部選事移知開封府珝精力有吏材帝方欲倚用及卒歎惜數四</hi>雷有終<hi>德驤次子</hi>
<hi>初署萊蕪尉發知監左拾遺劉棋姦賊代知監事太宗聞其名召為大理寺丞淳化中厯度支鹽鐵</hi>
<hi>副使江南嶺外茶鹽制置使李順之亂命為峡路隨軍轉運使規畫戎事皆有節制真宗初王均據</hi>
<hi>蜀為亂以有終知益州率衆討平之景德初徙并代副都部署契丹入寇帝幸澶淵有終赴援威聲</hi>
<hi>甚振召拜宣徽北院使檢校太保卒贈侍中有終沈敏善斷輕財好施厯典藩閫能撫士卒家無餘</hi>
<hi>財奉身甚薄兄子孝先累官領軍衞大將軍分司西京孝先子簡夫隱居不仕京兆府薦治三白渠</hi>
<hi>厯知雅州終職方員外郎</hi>韓丕<hi>鄭人幼孤貧有志操通周易禮記太平興國三年舉進士擢著</hi>
<hi>作佐郎直史館端拱初拜右諫議大夫厯知河陽濠州丕起寒素以沖淡自處不奔競於名宦太宗</hi>
<hi>甚嘉重之召入為翰林學士官至工部侍郎</hi>安儼<hi>郃陽人負奇節善屬文舉進士授大理評</hi>
<pb n="KR2k0009_SBCK_090-10b"/>
<hi>事多所平反厯秘書省著作郎帝謂曰卿文章純粹為時名器宜懋乃徳啟沃朕心加右司諌出知</hi>
<hi>鄜州蘇州皆多美績</hi>李行簡<hi>馮翊人家貧刻志於學讀六經每至夜分寒暑不易又聚木葉</hi>
<hi>學書筆法道勁舉進士為侍御史陜西旱蝗命往安撫發倉粟救乏絶又蠲耀州積年逋租還擢龍</hi>
<hi>圖閣待制歴尚書刑部郎中帝數幸龍圖閣命講周易間訪大臣能否行簡無怨昵各道其所長人</hi>
<hi>以為長者乾興初改給事中厯知虢州卒</hi>趙湘<hi>華州人進士甲科厯遷太常博士上補政忠言</hi>
<hi>十篇召判宗正寺真宗親製五箴以自警湘因言宗室風化所本宜有以訓厲帝為製宗室座右銘</hi>
<hi>賜凝王元偓以下并及湘且諭之曰卿宗姓也故賜卿後為集賢院學士</hi>張昇<hi>韓城人舉進士</hi>
<hi>王曾稱其有公輔器厯知雜御史張堯佐縁恩驟用内侍楊懷敏夜直禁中而衞士為變皆極論之</hi>
<hi>拜御史中丞指切時事無所避嘉祐中厯參知政事樞密使昇愛惜官資凡内降所與多持不下屢</hi>
<hi>進言建儲事卒與韓琦同決䇿英宗立請老帝曰太尉勤勞王家詎可遽去命五日一至院後以太</hi>
<pb n="KR2k0009_SBCK_090-11a"/>
<hi>子太師致仕卒贈司徒兼侍中諡康節</hi>王吉甫<hi>同州人神宗時累遷刑部員外郎持論寛</hi>
<hi>平遇事不可必力爭之厯知齊梓同邢漢等州以中大夫卒吉甫老於為吏亷介不囘為時所稱</hi>
　　李廌<hi>華州人其先自鄆徙華六歲而孤能自奮立以學問稱鄉里謁蘇軾於華州軾拊其背曰</hi>
<hi>子之才萬人敵也軾典貢舉遺之賦詩自責與范祖禹謀將同薦諸朝未㡬相繼去國軾亡廌哭之</hi>
<hi>慟走許汝間相地卜兆作文祭之元祐求言上忠諫書忠厚論并獻兵鑒二萬言論西事當時韙其</hi>
<hi>言</hi>李周<hi>馮翊人登進士第調長安尉厯知雲安縣通判施州皆有政績司馬光將薦為御史</hi>
<hi>欲使來見周曰聞薦而往所為呈身御史也卒不往哲宗立召為職方郎中朝廷議和西夏欲棄蘭</hi>
<hi>州周以為非秦蜀利遂不果棄官至集賢殿修撰周自為小官沈晦自匿未嘗私謁執政以是不偶</hi>
<hi>於世</hi>侯可<hi>華隂人少以氣節自許既壯篤志為學孫沔征儂猺請參軍事奏功得官調華原主</hi>
<hi>簿韓琦鎮長安薦知涇陽縣厯官至殿中丞可與田顏為友顏無子不克葬可鬻衣相役卒葬之天</hi>
<pb n="KR2k0009_SBCK_090-11b"/>
<hi>寒單衣以居有饋白金者顧顔之妹未嫁舉以佐之一日自遠歸適友人郭行叩門曰父病醫邀錢</hi>
<hi>百千賣吾廬而不售可惻然計槖中裝悉與之</hi>蔣偕<hi>鄭人父病曽刲股以療舉進士厯大理寺</hi>
<hi>評斷官陜西用兵數上書論邊事用龎籍范仲淹薦為環慶路兵馬都監儂智高反為廣南東西路</hi>
<hi>鈐轄</hi>呉革<hi>華隂人從涇原軍以義秉郎幹辦經畧司公事金兵南攻帥兵解遼州之圍車駕幸</hi>
<hi>金營革與孫傅募士民萬計將攻金營既而有立張邦昌之議革先謀誅范瓊瓊黨紿革入帳執之</hi>
<hi>脅以從逆革罵之極口引頸受刄顏色不變其麾下百人皆死</hi>侯仲良<hi>可孫學於程頤未悟</hi>
<hi>訪周敦頤留對榻夜談越三日乃還頤驚異之日非從周茂叔來耶客荆胡安國留與為鄰稱其覊</hi>
<hi>苦守節朱子亦稱其清白勁直所著有論語説侯子雅言</hi>︹金︺楊邦基<hi>華隂人天眷二年登</hi>
<hi>進士第遷交城令太原尹圖克坦恭託名鑄金佛屬縣輸金邦基獨不與圖克坦恭召至府將以鐵</hi>
<hi>柱杖撞其面不為動以亷為河東第一遷秘書監兼左諫議大夫出為永定軍節度使致仕卒邦基</hi>
<pb n="KR2k0009_SBCK_090-12a"/>
<hi>能屬文尤以善畫名當世圖克坦恭舊作徒單恭今改</hi>党懷英<hi>馮翊人大定進士能屬文</hi>
<hi>工篆籀當時稱第一累除翰林待詔充遼史刋修官章宗即位求文學之士以備侍從謂宰臣曰近</hi>
<hi>日制設惟党懷英最善永安中厯翰林學士承㫖卒諡文獻</hi>張建<hi>蒲城人有詩名明昌時授</hi>
<hi>絳州敎官召為官敎應奉翰林文字以老請致仕章宗愛其純素不欲令去授同知華州防禦使仍</hi>
<hi>賜詩以寵之自號蘭泉有集行於世</hi>︹元︺郭寳玉<hi>鄭人郭子儀之裔通天文兵法善騎射金</hi>
<hi>末封汾陽郡公穆呼哩引見太祖言建國之初宜頒新令於是頒條畫五章從帝伐西蕃討遼遺族</hi>
<hi>收遼渤海等諸國皆立有戰功累遷斷事官穆呼哩舊作木華黎今改</hi>郭德海<hi>寳玉/子<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>
                    </hi>
<hi>貌奇偉亦通天文兵法從先鋒哲伯西征攻破鐵山踰雪嶺西北萬里進軍次達哩國悉平之從庫</hi>
<hi>庫楚入關中破南山八十三寨陜西平提孤軍轉戰連破金軍以功遷右監軍子侃弱冠為百户鷙</hi>
<hi>勇有謀畧屢破金軍從宗王錫里庫西征破降諸部世祖即位侃上疏陳建國號築都城立省臺興</hi>
<pb n="KR2k0009_SBCK_090-12b"/>
<hi>學校等二十五事及平宋之䇿後皆如其言累擢萬户知寕海州哲伯舊作拓伯達哩舊作荅里</hi>
<hi>庫庫楚舊作闊闊錫里庫舊作旭烈兀今並改</hi>王由義<hi>朝邑人為御史累有獻替從幸上京</hi>
<hi>抗章論衞士縱牧踐民田行營肅然至大元年除彰德路總管多善政徵兵部侍郎</hi>郭均<hi>朝邑</hi>
<hi>人至正時尹郿課農興學有蠧民者悉伏法又引斜谷水溉田建常平倉積粟民甚戴之</hi>張思<lb/>
　　孝<hi>華州人母䘮以孝聞父疾調䕶甚至不愈以父涕洟半器垂泣盡飲之復潔齋致禱乞以身代</hi>
<hi>未幾遂痊至順中表其門</hi>呉好直<hi>蒲城人父殁事繼母孝兄弟嘗求分財好直勸諭不能止</hi>
<hi>即以己所當得悉推與之出從師學淡洎三十年無少悔</hi>︹明︺王朴<hi>初名權同州人洪武中進</hi>
<hi>士授吏科給事中以直諫忤㫖罷旋起為御史陳時事千餘言性鯁直數與帝辨是非不肯屈一日</hi>
<hi>遇事爭之彊帝怒命戮之至市復召還曰汝改乎朴對曰陛下不以臣為不肖擢官御史使臣無罪</hi>
<hi>安得戮之有罪又安用生之臣今日願速死耳帝大怒竟戮死</hi>周彧<hi>朝邑人洪武時以人材徴</hi>
<pb n="KR2k0009_SBCK_090-13a"/>
<hi>為給事中舉劾無所避遷通政使有譖其貪者帝怒下獄死籍其家惟米數斛及布衣而已召訊其</hi>
<hi>妻曰夫常恐溺職不敢受俸今皆寄司庫頃之所司以彧俸進帝始知枉立誅譖者以俸金給其家</hi>
<hi>命有司致祭</hi>高翔<hi>朝邑人洪武中以明經為監察御史建文時僇力兵事成祖聞其名召翔</hi>
<hi>欲用之翔䘮服入大哭語不遜遂族誅福王時贈太僕卿諡忠愍</hi>程濟<hi>朝邑人有道術洪武</hi>
<hi>末為岳池敎諭建文初上書言北方兵將起逮至京將殺之濟入見大呼曰陛下幸囚臣臣言不驗</hi>
<hi>死未晚乃下之獄巳而燕兵起帝釋濟以為翰林院編修參北征軍淮上敗召還後莫知所終</hi>蔚<lb/>
　　　能<hi>朝邑人初為吏以能授光禄典簿累進本寺卿天順初拜禮部右侍郎仍掌寺事能居光禄逾</hi>
<hi>三十年清慎守法未嘗私取一臠先後官光祿者皆不及</hi>侯智<hi>同州人天順間以孝行旌又同</hi>
<hi>州人張鼎成化間以孝行旌</hi>李茂<hi>澄城人為諸生母患惡瘡茂日吮之夜則叩天祈代及卒</hi>
<hi>結廬墓傍朝夕悲泣天大雨懼衝其墓伏墓哭雨即止父卒廬墓如之成化二年旌二子表森森為</hi>
<pb n="KR2k0009_SBCK_090-13b"/>
<hi>國子生茂卒兄弟同廬於墓宏治五年旌表子俊亦國子生表卒俊方弱冠廬墓終喪母卒亦如之</hi>
<hi>正德四年旌</hi>侯自明<hi>白水人宏治中進士學問博洽尤飭名節與康海吕柟遊官户部主</hi>
<hi>事忤劉瑾謫判安慶官至川南兵備</hi>王緒<hi>華陰人宏治中舉於鄉正德中知諸城縣時遭齊彦</hi>
<hi>名之亂青州屬邑皆陷賊攻諸城緒率兵民逆戰斬賊首一境獲全邑人祠之</hi>韓邦奇<hi>朝邑</hi>
<hi>人正德中進士厯吏部員外郎上疏極諌時政闕失忤㫖謫平陽判官遷浙江僉事中官王堂等在</hi>
<hi>浙爪牙四出民不聊生邦奇數裁抑之堂奏邦奇沮格上供斥為民嘉靖初厯副都御史巡撫宣府</hi>
<hi>調遼東又調山西皆著威望進南京兵部尚書致仕歸地震殞焉贈太子少保諡恭簡邦奇性嗜學</hi>
<hi>自諸經子史及天文地理樂律術數兵法之書無不通究著述為世所稱</hi>韓邦靖<hi>邦奇弟與</hi>
<hi>邦奇同登進士授工部主事榷木浙江輒輕其課進員外郎上疏言時政奪職世宗即位起山西參</hi>
<hi>議分守大同歲饑請發帑不許復抗疏千餘言不報遂告歸尋卒邦靖兄弟孝友邦奇嘗廬居得疾</hi>
<pb n="KR2k0009_SBCK_090-14a"/>
<hi>邦靖藥必分嘗食飲皆手進後邦靖病急邦奇日夜持弟泣衣不解帶及殁衰絰蔬食終䘮勿懈鄉</hi>
<hi>人為立孝弟碑</hi>馬自强<hi>同州人嘉靖中進士改庶吉士授檢討隆慶中厯國子祭酒振飭學</hi>
<hi>政請寄不行神宗時累擢禮部尚書禮官所掌宗藩事最多先後條例自相牴牾黠吏得恣為奸利</hi>
<hi>自强擇其當者俾僚吏遵守每藩府疏至榜之部門明示行止吏無所牟利諳達通貢市賞有定額</hi>
<hi>邊臣徇其求額漸溢自强請申故約歲貢費不貲進太子太保文淵閣大學士參機務卒贈少保諡</hi>
<hi>文莊諳達舊/作俺荅今改</hi>王維楨<hi>華州人嘉靖中進士選庶吉士厯官南京國子祭酒</hi>
<hi>讀書好經世學備知關塞要害及守禦方畧所著有槐野存笥稿</hi>張達<hi>白水人由指揮厯建</hi>
<hi>邊功性慷慨負奇節膂力絶人遇敵好離營陷陣所向有功嘉靖中諳達大舉入犯達力戰死之</hi>
<hi>諳達譯見前</hi>盛訥<hi>潼關衞人父徳世戰指揮討洛南盜戰死訥年十七號泣請於當事勺水</hi>
<hi>不入口者數日為發兵討斬之隆慶中舉進士由庶吉士厯官吏部侍郎與尚書陳有年共釐銓政</hi>
<pb n="KR2k0009_SBCK_090-14b"/>
<hi>母憂歸以篤孝聞卒諡文定子以宏萬厯中進士厯官禮部尚書</hi>李朴<hi>朝邑人萬厯中進士</hi>
<hi>厯户部主事朴以朝多朋黨清流廢錮疏請破奸黨錄遺賢因爲顧憲成于玉立李三才孫丕揚辨</hi>
<hi>謗而薦吕坤姜士昌鄒元標趙南星帝不能用遷郎中時齊楚浙三黨勢盛稍持議論者羣操逐之</hi>
<hi>朴性戅積忿不平上疏極論帝爲下詔切責言官黨人益怒排擊無虚日遂落職天啟初起用厯官</hi>
<hi>參議卒贈太僕少卿</hi>張春<hi>同州人萬厯中舉於鄉天啟初擢永平兵備僉事崇禎四年以監軍</hi>
<hi>救太凌河新城𬒳執不屈妻翟氏聞之六日不食自縊死</hi>王之寀<hi>朝邑人萬厯中進士爲刑</hi>
<hi>部主事首發張差挺擊事天啟初上復讐疏言方從哲崔文昇等誤用藥之罪累遷刑部侍郎魏忠</hi>
<hi>賢竊柄首翻挺擊案逮下詔獄死</hi>楊呈秀<hi>華隂人萬厯中進士厯官順慶知府罷歸流寇</hi>
<hi>侵掠郡縣呈秀結鄉勇迎戰力竭被執爲賊所害贈光禄少卿弟呈芳見兄被執單騎入賊營身被</hi>
<hi>重創而死敕並旌表</hi>楊愈懋<hi>潼關衞人萬厯末僉書中軍都督府天啟四年蜀寇亂命總兵</hi>
<pb n="KR2k0009_SBCK_090-15a"/>
<hi>征之五戰皆捷遂帥師深入至江門賊圍之數重愈懋督軍築塹以守援兵不至乃遣人間道齎敕</hi>
<hi>印至成都力戰死之贈太子太保賜祭奠妾王氏聞訃亦絶粒死</hi>姬文廕<hi>華州人萬厯中</hi>
<hi>舉於鄉天啟二年知滕縣視事甫三日白蓮賊徐鴻儒薄城文廕緋衣坐堂皇嚙齒罵賊遂自經贈</hi>
<hi>太僕少卿諡忠烈</hi>王之良<hi>華隂人天啟中進士以御史巡按畿南及鹽務俱有政績洊升</hi>
<hi>太僕寺卿以僉都御史巡撫南贑時猺人與土寇相結廣東東昌盜亦起之良遣兵往擊諸寇悉降</hi>
<hi>其衆復以兵扼猺出入斷其魚鹽猺患遂平在䖍倉儲有榖三千餘萬石人稱建䖍鎮百餘年得兩</hi>
<hi>王公前有文成後有之良云尋擢南京兵部右侍郎卒贈都察院右都御史子宏學好學篤行流賊</hi>
<hi>陷長安遂隱居不出著有石渠閣文集</hi>盛以恒<hi>潼關衞人萬厯中舉於鄉崇禎時知商城</hi>
<hi>縣視事月餘流賊至卻之張獻忠陷襄樊以恒遷開封同知尚未去遂留禦賊身𬒳數矢裹創力戰</hi>
<hi>城陷𬒳執不屈賊支解之贈河南按察司副使/本朝乾隆四十一年賜諡節愍</hi>衞景<lb/>
<pb n="KR2k0009_SBCK_090-15b"/>
　　　瑗<hi>韓城人天啟中進士崇禎中擢御史劾首輔周延儒吏部侍郎曾楚卿又言楊嗣昌建議加賦</hi>
<hi>之非給事中傅朝祐李汝燦以論温體仁下吏景瑗力為申救左遷行人司正後以僉都御史巡撫</hi>
<hi>大同聲績甚著李自成陷山西大同總兵姜瓌開門迎賊景瑗𬒳執不屈自縊於僧寺福王時贈兵</hi>
<hi>部尚書諡忠毅四十一年/本朝乾隆/賜諡烈愍</hi>劉孔暉<hi>郃陽人天啟初舉於鄉知</hi>
<hi>新鄭縣李自成兵至固守不能支遂死之士民祀之子産祠/本朝乾隆四十一年予入忠</hi>
<hi>義祠</hi>王道純<hi>蒲城人天啟中進士崇禎初擢御史疏言銓除舉劾考選甲乙科太低昻宜變</hi>
<hi>通帝命所司即行流賊躪關中道純請急賑飢民勿使從賊報可巡按山東以萊州事忤周延儒謫</hi>
<hi>為民蒲城陷道純抗節死本朝/乾隆四十一年/賜諡忠節</hi>王勵精<hi>蒲城人崇禎中</hi>
<hi>選貢授廣西府通判仁恕善折獄遷知重慶州張獻忠陷成都勵精自焚死本朝乾隆四十一年</hi>
<hi>予入忠義祠</hi>張爾猷<hi>潼關衞人崇禎末為本衞指揮使善騎射李自成攻潼關急爾</hi>
<pb n="KR2k0009_SBCK_090-16a"/>
<hi>猷守南城矢石俱盡城陷䇿馬衝突殺數十賊復張弓矢入重圍身𬒳數十創死同時指揮盛昶之</hi>
<hi>亦衞人為賊所執不屈縊殺之本朝/乾隆四十一年並/賜諡節愍</hi>李穆<hi>郃陽人諸</hi>
<hi>生操持嚴正工古文著有率意稿文集</hi>
　　︹本朝︺李楷<hi>朝邑人少聰明博涉羣書兼工書畫知寳應縣罷歸所著有河濱集一百卷</hi>賈<lb/>
　　　宏祚<hi>韓城人順治初進士厯知章邱尉氏元氏三縣皆有惠政擢御史出視長蘆鹺政商人餽</hi>
<hi>金悉屏弗納期滿告歸性孝友自以禄養未遂終身不衣裘帛不置酒張樂</hi>衞引嘉<hi>韓城</hi>
<hi>人弱冠值流賊父之琯叔之琚從兄引文俱被執引嘉挺身赴賊願以身代備罹楚毒卒不屈順治</hi>
<hi>中成進士知石首縣剿平山寇民德之引文子鴻亦以孝友著</hi>程毓槐<hi>韓城人少䘮父哀毁</hi>
<hi>幾絶母殁未葬值流賊至鄉人皆走匿毓槐與弟毓檟守柩不去賊以刃脅之兄弟爭就死賊義而</hi>
<hi>釋之</hi>衛執蒲<hi>韓城人順治中進士知新樂縣有惠政遷戸部主事擢御史疏請裁所歸驛並</hi>
<pb n="KR2k0009_SBCK_090-16b"/>
<hi>復設延安巡撫皆關大計時西南方用兵秦民困於輸輓執蒲請改水運自湖廣直達漢中公私交</hi>
<hi>便先後疏凡數十上官至左副都御史</hi>党湛<hi>同州人性至孝父病狂家人莫敢近湛獨晨夜</hi>
<hi>侍側父殁廬墓三年家貧不營生産屏居古窑中讀書談道終身又同里歲貢生李士璸進士張珥</hi>
<hi>並里居不仕潛心理學士璸著有玉山集大學正譜等書</hi>董元俊<hi>華陰人順治中進士知黄</hi>
<hi>岡縣繼知句容除積弊二十事興利七事邑有虎患元俊禱於城隍神患遂息</hi>許占魁<hi>蒲城</hi>
<hi>人順治初為陽平關叅將摧破張獻忠餘黨擢山西平陽副將擒巨寇張武等有功康熙中陞延綏</hi>
<hi>總兵朱龍叛進逼榆林遣逆黨投以偽劄占魁立集文武僚屬發其事晉都督同知時縁邊城堡多</hi>
<hi>陷占魁誓衆固守㑹援兵四集朱龍伏誅東路神木未下占魁督兵圍之遂乞降論功給世職騎都</hi>
<hi>尉襲二次卒贈太子少保諡恪敏</hi>王凝祚<hi>蒲城人父汝璜明末任河南息縣丞卒於官以</hi>
<hi>寇阻未歸櫬順治初凝祚徒步求之至潼關足繭不能前卧旅舍夜夢神為摩足次日大愈星馳至</hi>
<pb n="KR2k0009_SBCK_090-17a"/>
<hi>息負骸歸葬</hi>王又旦<hi>郃陽人順治中進士康熙初知潛江縣邑當漢沖又旦親視隄埝先</hi>
<hi>事豫防水不為患邑賦役多奸弊又旦為區畫疆理以鄉規田以田均畝以畝定賦逃亡咸復其居</hi>
<hi>擢給事中疏陳湖廣濱漢諸隄請各治所轄以專責成廣東花縣請置縣設官以除盜藪皆如所請</hi>
<hi>性純孝友愛博學能文尤工于詩著有黄湄集十卷</hi>楊仕顯<hi>蒲城人順治中進士性恭謹雖</hi>
<hi>盛暑必衣冠終身無戯容媟語湯斌為潼商道慕之數至蒲相訪談道選知雩都縣以母老歸養終</hi>
　　楊端本<hi>潼關衞人順治中進士知臨淄縣興學校開水利履畝行勾股法阡陌較若畫一宿</hi>
<hi>賦累民者悉除之邑有温泉久涸端本至泉忽涌出父老言有賢宰則然且兆歲豐是年果大熟因</hi>
<hi>名瑞泉端本罷後泉復涸臨淄人思之不置刻石泉側曰楊公泉修潼關衞志王士正稱其簡覈有</hi>
<hi>體兵志一篇尤可備史掌家故</hi>王宏撰<hi>華隂人康熙初舉博學宏詞晚年潛心著述有周易</hi>
<hi>圖説述周易筮述正學隅見嘗主講關中書院弟子著錄者幾三百人兄宏嘉工書行草楷法直入</hi>
<pb n="KR2k0009_SBCK_090-17b"/>
<hi>晉人之室著有信古齋詩文集大華存草</hi>王斗機<hi>華隂人康熙中進士知滕縣敦本尚實勸</hi>
<hi>課農桑捐修文廟未幾以憂歸服闋後絶意任進修白雲祠為遊息之地性好山水文章構朱文</hi>
<hi>公祠於山麓與同人講學士論以為晴雲秋月纖塵不染</hi>康乃心<hi>郃陽人康熙舉人</hi>
<hi>聖祖仁皇帝西巡駐潼關問關中經明行修者韓城劉䕃樞以乃心對自是文章之名大著著有毛</hi>
<hi>詩箋萃野集太乙子韓城平遥志</hi>陳九疇<hi>華州人性孝友事繼母屈氏承歡四十年屈忘</hi>
<hi>其非巳出也與異母弟九錫相友愛盡以美田宅讓之湯斌分守潼商高其行誼為銘其墓</hi>孫<lb/>
　　蒼<hi>華州人康熙初年十七隨父樵西石門虎突至攫其父蒼奮呼而前揮手中斧裂虎項虎逸父</hi>
<hi>得脱同里劉誥亦以孝謹聞親卒負土成墳廬墓三年</hi>雷䥵<hi>蒲城人副貢性篤孝友親䘮哀</hi>
<hi>毁骨立所遺産悉讓兩弟僦居數椽季弟客死山左䥵往求遺櫬為人傭書得金始扶歸櫬</hi>宋<lb/>
　　希寅<hi>蒲城人性篤孝父母相繼逝既葬廬於墓所穿土穴以居有兩狼蹲伏其傍馴擾不去又</hi>
<pb n="KR2k0009_SBCK_090-18a"/>
<hi>烏啄隣田瓜希寅所種瓜烏不食皆以為孝感</hi>楊長<hi>華隂人歲荒嘗負粟隣境忍飢奉親家貧</hi>
<hi>卧無衾裯嘗身先温席抱父足竟夕父病為嘗糞祈以身代父卒廬墓傍不去康熙二十年旌</hi>
　　張大有<hi>郃陽人康熙中進士由翰林院編修厯官至漕運總督雍正初疏陳漕政八條又奏</hi>
<hi>山東閘河疏洩事宜及稽查糧艘夾帶私鹽之弊均議行尋遷工部尚書卒諡文敬</hi>蘇億<hi>華陰</hi>
<hi>人七歲䘮母哭泣至慟水漿不入口者數日後父疾嘗抱坐懷中七晝夜無轉側隨父寢處三十餘</hi>
<hi>年父殁負土成墳廬墓三年雍正五年/旌</hi>王夢祖<hi>蒲城人由恩貢舉孝亷方正七歲母</hi>
<hi>殁寢食俱廢見者異之父殁於蘭山夢祖奔䘮至山左徒步扶櫬歸事伯叔一如事父遇兄弟子姪</hi>
<hi>之無服者如同胞曰此皆吾祖宗之血脈也學以程朱為宗嘗言學人之業惟居敬存誠四字服膺</hi>
<hi>張横渠學舍亦左書砭愚右書訂頑邑舊有横渠祠率衆鼎新之顔曰關西大儒乾隆十三年歲饑</hi>
<hi>鄰里欲他徙夢祖邀止之曰吾有積粟數十石願與共之不足則鬻産繼之由是家中落其示子孫</hi>
<pb n="KR2k0009_SBCK_090-18b"/>
<hi>曰儉可養亷恕可成德卒年七十五</hi>崔文傑<hi>華州人以四川阜和營把總隨征金川積功洊</hi>
<hi>陞遊擊乾隆四十年進剿當噶殁于陣事/聞/賜卹</hi>王士棻<hi>華州人乾隆十</hi>
<hi>九年進士改庶吉士散館授主事洊升刑部郎中計資當外轉特加四品卿銜旋授刑部右</hi>
<hi>侍郎以事謫新疆上以士棻刑名熟習釋令囘京授刑部員外郎由郎中授江蘇按察使以</hi>
<hi>失於糾叅落職擬謫軍台尋授刑部員外郎卒士棻居刑曹垂四十年多所平反屢奉命讞</hi>
<hi>獄外省官按察使時凡鳴冤者必親訊以免屬吏迴䕶案有疑竇者亦必親訊以免駮審往還虚公</hi>
<hi>周密為世所稱</hi>王杰<hi>韓城人乾隆二十六年進士授修撰官至東閣大學士厯典湖南江西浙</hi>
<hi>江鄉試視學福建浙江厯充會試正副總裁經筵講官尚書房總師傅入直南書房軍機大臣平</hi>
<hi>定臺灣廓爾喀俱賜圖像/紫光閣御製贊各一首嘉慶五年因病乞休得</hi>
<hi>㫖慰留七年復以病請章再上始加太子太傅銜致仕/陛辭/允其請賜以</hi>
<pb n="KR2k0009_SBCK_090-19a"/>
<hi>高宗御前陳設玉鳩杖及内府人葠併賦詩二章御書聯語以寵其行九年十月杰夫</hi>
<hi>婦年皆八十諸珍物/御書福綏燕喜並夀佛如意命陜西巡撫於其生日䝴至其家</hi>
<hi>賜之併賜詩一章是年冬杰抵京陳謝諭/令乘輿至隆宗門外扶杖進内召見後屢</hi>
<hi>有賞賚並曡前韻於邸舍/上以杰/賜詩一章十年正月卒先朝耆舊久直内</hi>
<hi>廷宣力有年忠清直勁老成端謹特/贈太子太師入祀賢良祠賜諡文端</hi>原遜<lb/>
　　志<hi>蒲城人乾隆中進士知臨邑縣擢知德州善聽斷性極嚴正至臨民則心平氣和常舉黄叔度</hi>
<hi>爲政先平其心之言以自勵亷訪命鞫積年疑獄平理四十餘案釋無辜百餘人尤力捕蝗春初以</hi>
<hi>錢三百易蝻子一升偶有萌動剖渠掘坎悉力焚瘞初至臨邑值歲旱遜志擘畫調劑以工代賑修</hi>
<hi>城垣測日景計土方設飯厰存活甚衆建育嬰廣濟二堂因病去官既殁祀名宦遜志幼嗜學家有</hi>
<hi>隙地比木爲廬置筆硯肄業其中夜深書聲徹閭閈鄰嫗夜績者皆憐其瘁一日其父五更起聞苦</hi>
<pb n="KR2k0009_SBCK_090-19b"/>
<hi>吟聲愴然下淚遜志自是讀書默識之不敢出聲</hi>王樾<hi>郃陽人事母至孝母殁廬墓乾隆三</hi>
<hi>十九年旌同縣楊繼宗屈建楚雷湛韓城張士洪申厥抱薛之棟劉大本白水高天爵俱乾隆年</hi>
<hi>間以孝行/旌</hi>李朝恩<hi>大荔人七世同居乾隆五十年旌又朝邑薛務本八世同居亦乾</hi>
<hi>隆年間旌</hi>强克捷<hi>韓城人嘉慶十三年進士知滑縣十八年九月近畿逆匪林清滋事</hi>
<hi>與滑縣李文成相結約先期文成潛糾逆黨克捷亷得其情獲文成及其黨二十餘人嚴訊之餘黨</hi>
<hi>知謀巳洩夜糾衆刼獄克捷率役毛天榮家丁祁陞等手格數人賊來益衆轉戰至儀門天漸曙丁</hi>
<hi>役無存者克捷身被數十創猶厲聲奮矛殺賊以力屈死闔署三十餘人皆遇害二子逢泰望泰以</hi>
<hi>囘籍得免長媳徐氏罵賊不屈死尤慘官軍將集賊衆潛擁文成出城因重傷不能遠遁戮於輝縣</hi>
<hi>之司寨逆首林清旋就獲上以克捷首獲逆黨俾失約敗謀先後授首厥功甚大且以身殉</hi>
<hi>難闔署慘遭荼毒尤堪矜憫照知府例賜恤入祀京師昭忠祠諡忠烈給騎都尉世襲罔替韓城滑</hi>
<pb n="KR2k0009_SBCK_090-20a"/>
<hi>縣俱為克捷建祠春秋致祭以與難諸人從祀又以韓城登仕籍者有克捷之忠良前大學士王杰</hi>
<hi>正色立朝亦籍隸其地士風醇茂増文武學額各五名長子逢泰襲世職後請改文職命以</hi>
<hi>六部主事用在軍機章京上行走現升工部郎中次子望泰賞給舉人二十二年命同新貢</hi>
<hi>士一體殿試改庶吉士散館復奉/恩㫖授内閣中書</hi>趙垿<hi>朝邑人諸生事親以孝聞</hi>
<hi>嘉慶十九年旌又澄域姚長發雷天保姚受禄蒲城孫忠愉潼關㕔劉進純畢天機俱嘉慶年間</hi>
<hi>以孝行旌</hi>
　︹流寓︺︹漢︺高恢<hi>京兆人隱於華隂山中與梁鴻為友鴻東遊思恢作詩</hi>孔長彦<hi>魯人</hi>
<hi>父僖為臨晉令卒于官遺令即葬長彦及弟季彦並十餘歲蒲坂令許居然勸令反魯對曰今載柩</hi>
<hi>而歸則違父令舍墓而去心所不忍遂留華隂</hi>張楷<hi>成都人順帝時隱居宏農山學者隨之所</hi>
<hi>居成市</hi>張奐<hi>酒泉人永康初願徙屬宏農華隂舊制邊人不得内移惟奐因功特聽䧟黨罪</hi>
<pb n="KR2k0009_SBCK_090-20b"/>
<hi>禁錮歸田里閉門不出養徒千人著尚書記難三十餘萬言董卓慕之使其兄遺縑百匹奐深惡卓</hi>
<hi>之為人乃絶而不受</hi>
　︹列女︺︹漢︺楊敞妻司馬氏<hi>華陰人霍光謀廢立議既定使田延年報敞敞驚懼不知</hi>
<hi>所言延年起至更衣敞夫人龍門司馬遷女也遽從東廂謂敞曰此國大事猶豫無決先事誅矣延</hi>
<hi>年從更衣還敞夫人與延年參語許諾請奉大將軍敎令</hi>︹晉︺吕纂妻楊氏<hi>宏農人有</hi>
<hi>義烈纂為吕超所殺楊氏殯於城西超將妻之楊氏乃自殺時吕紹妻張氏亦有操行年十四紹死</hi>
<hi>便請為尼吕隆見而悦之欲穢其行張氏曰欽樂志道誓不受辱遂升樓自投於地二脛俱折口誦</hi>
<hi>佛經俄然而死</hi>︹唐︺楊紹宗妻王氏<hi>華隂人在褓而母亡繼母鞠愛父征遼殁繼母</hi>
<hi>又卒王氏年十五乃舉二母柩而立父像招魂以葬廬墓左永徽中詔賜物縀并粟表其門</hi>︹金︺<lb/>
　　許古妻劉氏<hi>定海節度仲洙女貞祐初古挈家僑居蒲城仕於朝元兵圍蒲劉氏謂二</hi>
<pb n="KR2k0009_SBCK_090-21a"/>
<hi>女曰汝父在朝而兵勢如此事不可保若城破被驅為所汚不若俱死以自全已而攻城甚急劉氏</hi>
<hi>與二女相繼自盡事聞諡劉氏曰貞潔長女諡定姜次女肅姜</hi>李文妻史氏<hi>白水人夫</hi>
<hi>亡服闋誓死弗嫁父强取之歸許邑人姚乙為妻史氏不聽姚訴之官被逮遂自縊死詔有司致祭</hi>
<hi>其墓</hi>︹元︺雷沂妻蒙氏<hi>同州人沂殁於軍氏孀居三十年以節孝著聞至元中詔旌其</hi>
<hi>門</hi>馬宅妻王氏<hi>朝邑人宅卒氏年十九守節不渝延祐元年旌又党通妻張氏任輝</hi>
<hi>妻井氏皆蒲城人守節孝親撫孤成立并延祐五年旌</hi>孫謙妻陳氏<hi>韓城人生子景</hi>
<hi>仁甫一歲而謙卒氏方十九守節不渝至元十六年旌</hi>︹明︺趙守曾妻惠氏<hi>同州</hi>
<hi>人守曽死親老絶嗣叔翁促之嫁氏泣曰叔翁利吾田耳願田歸叔翁吾甘以手力養翁姑也後翁</hi>
<hi>姑死氏葬以禮守節終身又董芳繼妻潘氏適芳時芳巳病篤潘年十五撫芳前妻子如己出有謀</hi>
<hi>奪節者即引刀自裁又馬芳繼妻張氏夫亡苦節撫遺腹子成立張汝愚妻胡氏以苦節著</hi>任<lb/>
<pb n="KR2k0009_SBCK_090-21b"/>
　　世威妻閻氏<hi>朝邑人世威死舅姑利富人資以計强載其家氏不勝憤以衾蒙面自刎</hi>
<hi>死又王思謙妻楊氏孀居亦以舅姑逼嫁自縊又諸生何大慶者病革妻翟氏年十八先自經死</hi>
　　李昆妻賀氏<hi>郃陽人夫亡誓不欲生翁姑以年老無依慰留氏袖刀至靈前割左耳以</hi>
<hi>殉乃守志事親終身完節同縣甯洵妻范氏適甯未及成禮而甯卒亦剪髮明信姑婦相依苦節終</hi>
<hi>身又党相妻李氏年十四守節夀至八十</hi>石愷妻蔡氏<hi>澄城人夫亡年十九生子甫六</hi>
<hi>月事祖父母及孀姑李氏克盡孝養守節五十餘年成化時旌同縣梁孝恭妻王氏鄭伯玉妻王氏</hi>
<hi>鄭炳妻孫氏關冕妻路氏馬鶚妻路氏均以苦節著又白麟繼妻張氏李朱藎妻呼氏皆夫亡殉節</hi>
　　李子健妻東氏<hi>華州人歸健方九月而健卒遺腹生子守節撫孤又劉朝妻王氏李</hi>
<hi>道妾陳氏王夢熊妻東氏郭承實妻杜氏均以苦節著又宋堯妻高氏適逵妻嚴氏東羣芳妻郭氏</hi>
<hi>妾王氏曹士魁妻王氏郭宏祖妻東氏李鋐妾孫氏王氏均夫亡殉節</hi>王德懋妻李<lb/>
<pb n="KR2k0009_SBCK_090-22a"/>
　　氏<hi>華隂人年十八夫亡斷髮自誓元季兵亂攜嗣子入華山張超谷以避難事定乃歸人欽其節</hi>
　　姜溢妻趙氏<hi>蒲城人溢為山陽椽正德中賊陷山陽擊傷溢將掠趙去趙抱溢痛哭罵</hi>
<hi>不絶口遂遇害</hi>許昌言妻楊氏<hi>白水人夫亡年二十一仲兄利其産氏坐卧佩刀以</hi>
<hi>死自誓後撫孤成立年八十卒又奚洪斗妻李氏夫亡殉節</hi>郭恒妻楊氏<hi>潼關衞人</hi>
<hi>萬厯初恒客遊湖南久父議納他聘女不可斷髮自守家有巖壁穴牆居之垂槖以通飲食厯二十</hi>
<hi>六年恒歸乃成禮</hi>王璋女<hi>同州人名巧兒許字張氏子張死女父母往弔歸女巳自經於</hi>
<hi>室訃於張遂合葬焉嘉靖中旌</hi>潘思忠妻王氏<hi>同州人甘貧守節歲大饑閉户餓死</hi>
<hi>同時有王遷者以傭自給亦餓死其妻呉氏晝夜哭殉之又張思靜妾田氏亦夫亡殉節</hi>劉氏<lb/>
　　女<hi>朝邑人許字楊氏子楊死女哭欲往父母不許遂投繯死同縣李德澄女父死母不安其室女</hi>
<hi>覺之大哭三日仰藥死時年十四又萬厯初有張世强女許字魏珠珠死女年十六誓以身殉家人</hi>
<pb n="KR2k0009_SBCK_090-22b"/>
<hi>防之乃佯飲食乘間自經邑令郜相建三烈祠並祀之</hi>韓繼宗妻雷氏<hi>朝邑人繼</hi>
<hi>宗死繼姑暴虐以簪刺其股血淋漓又遭叔淩害晝夜痛哭終不易節同縣張三妻師氏韓邦仁妻</hi>
<hi>許氏李芳春妻馬氏嗣子文郁妻馬氏韓日孜妻閻氏申養情妻楊氏党元第母張氏樊成芳妻趙</hi>
<hi>氏李尚平妻張氏皆以苦節著又石捷妻張氏夫亡殉節</hi>羅詢妻党氏<hi>朝邑人嘉靖中</hi>
<hi>大饑有盜劉曹邦等掠詢及富民數人於河濱殺之還刼詢室子亦遇害氏匿積草中得免出訴當</hi>
<hi>道不為理因以豕穢汚口肩夫脛骨號冤道旁官乃為捕盜數十人盡置之法又楊專妻張氏歲大</hi>
<hi>祲專與一子先斃氏走赴水見者止之氏曰我義不為乞故就溺耳從容結衣履而死</hi>曹氏<lb/>
　　　女<hi>郃陽人名粉容未歸而壻死父母勸其改字遂投繯死</hi>王氏女<hi>郃陽人名田阿未婚</hi>
<hi>而壻死斷髮毀容守貞不渝終其身又有王氏女字比村趙氏子臣兒臣兒死女請臨䘮括髪枕股</hi>
<hi>而哭及笄而歸趙氏為臣兒立後養舅姑終身</hi>安尚起妻李氏<hi>郃陽人尚起商於河</hi>
<pb n="KR2k0009_SBCK_090-23a"/>
<hi>南病亡氏聞訃盡變産完夫所貸且置榜以待夫櫬歸跪告族黨曰煩舉二棺入地閉户將自縊鄰</hi>
<hi>婦欲生之排闥曰爾尚有所逋何遽死氏啟户應曰然吾資巳盡奈何請復待一日乃紉履一雙往</hi>
<hi>卑之曰得此足償矣歸家自縊死同縣李光被妻秦氏趙大彦妻魏氏李白妻張氏魏屏翰妻王氏</hi>
<hi>雷一滋妻嚴氏雷起蛟妻趙氏田光謙妻秦氏侯三仕妻趙氏均夫亡殉節又呉文英妻孟氏以苦</hi>
<hi>節餓死</hi>金養全妻楊氏<hi>郃陽人養全貧以𥙷箕為業偶出外未歸氏三日不舉火</hi>
<hi>子啼號有無賴子假以麥三升而夜款其門楊不應旋以紡織資償之越數日無賴子持挺入楊不</hi>
<hi>辱為所害養全鳴於官置無賴子於法</hi>劉氏女<hi>韓城人名小桂劉氏伶籍也誓願從良毎</hi>
<hi>伶氏問聘輒涕泣不食既而父母竟納伶氏聘小桂大哭服毒死</hi>賈梧妻李氏<hi>韓城</hi>
<hi>人年十七夫亡三日不食翁以姪孫繼之事翁姑以孝聞同縣趙楊芳妻薛氏高文運妻薛氏張惟</hi>
<hi>偉妻同氏薛自强妻李氏衞景輶妻解氏趙堦妻薛氏强不息妻薛氏史節妻王氏吉自松妻張氏</hi>
<pb n="KR2k0009_SBCK_090-23b"/>
<hi>楊廷元妻解氏均以苦節著又李焕妻薛氏王三聘妻薛氏薛維緒妻解氏孫一龍妻劉氏顔問仁</hi>
<hi>妻王氏張文軌妻師氏楊先樓妻陳氏均夫亡殉節</hi>王承勛女<hi>華州人許字黄宗憲憲為</hi>
<hi>寇掠去數載不歸父母欲改聘女絶食求死家人慰之女曰必欲活我須歸黃門父母從之事翁姑</hi>
<hi>以孝聞</hi>王氏女<hi>華隂人字良姐其父業屠合卺後夫家以腹大出之母家訟之官良姐曰</hi>
<hi>妾屠家女穀食少而肉食多是以腹大官方躊躇問良姐忿然曰此易明耳遂引刀剖腹肝腸墮地</hi>
<hi>猶對衆自明言畢而死</hi>陳大宗妻徐氏<hi>華隂人年十九守節至八十七卒同縣柴</hi>
<hi>良妻張氏楊自卑妻李氏楊訓妻張氏王之祚妻張氏以節孝著又郭允休妻陳氏夫亡殉節</hi>馬<lb/>
　　氏女<hi>蒲城人名蘭香許字李春煒春煒罹官刑女聞之悲咽沐浴整髻著新衣用白練自縊時</hi>
<hi>餘溽未除停屍三日蠅不侵肌異香滿室又樊東謨女字李耀如未歸而壻死欲往弔以殉母不可</hi>
<hi>朝夕哽咽有委禽者恚恨而卒時年十四又張尚紀女名雲蟬許氏李俞檜俞檜被誣繫獄女聞可</hi>
<pb n="KR2k0009_SBCK_090-24a"/>
<hi>賄脱謀諸母母不可女恚即自縊死</hi>鄭傑妻党氏<hi>蒲城人年二十夫卒翦髮自誓以織</hi>
<hi>紡養親撫遺腹子成立同縣賀應科妻張氏葛寛妻郝氏馬廷襄妻鄭氏郭國瑾妻王氏王馨徵妻</hi>
<hi>張氏王光毓妻楊氏均以苦節著又王建績妻單氏趙念劬妻王氏均夫亡殉節</hi>楊愈懋<lb/>
　　妻王氏<hi>潼關衞人愈懋為四川總兵殉難氏聞之絶粒死又孫必顯妾郭氏李可棟妻孟氏</hi>
<hi>陳扆畫妻劉氏皆夫亡殉節</hi>張春妻翟氏<hi>同州人崇禎間春陷於陣氏自縊死又諸</hi>
<hi>生劉長庚自縊死妾雷氏及女先長庚自刎死王秉鈞妻車氏與弟景熙妻孫氏同日罵賊死秉鈞</hi>
<hi>女棠姐年十五自縊死</hi>呉氏女<hi>朝邑人崇禎七年為流寇所掠女堅不從臨以刄女大罵</hi>
<hi>不絶口遂遇害</hi>雷運泰妻党氏<hi>郃陽人流賊破砦自縊死同時有侯在庠妻雷氏呉</hi>
<hi>文學妻楊氏雷楩妻侯氏楩女彩英皆投井死邑令范志懋為立節烈祠並祀之又有楊丕仲妻袁</hi>
<hi>氏不屈遇害</hi>杜一崖妻楊氏<hi>澄城人崇禎八年城陷與同縣路從度妻黨氏俱罵</hi>
<pb n="KR2k0009_SBCK_090-24b"/>
<hi>賊死</hi>王慎妻高氏<hi>韓城人崇禎二年賊犯高砦慎以捍賊中流矢死高氏與女小桂俱</hi>
<hi>投崖死又吉氏與其孫女王黒女亦投崖死又王欽妻薛氏子真心端心俱死之縣令左懋第祭之</hi>
<hi>以文所謂一門男女節見者九是也又解居乾妻師氏八年流寇至環刄相向氏知不免不為動賊</hi>
<hi>逼之遂大罵賊刄之隨刄隨罵聲與氣絶而死</hi>劉應柏女<hi>華州人年十四賊至匿屋壁間</hi>
<hi>賊刼之不從賊怒曰欲速死耶女延頸受刃而死</hi>張昌祚女<hi>華隂人賊入關刼女挾之</hi>
<hi>馬上躍下者數四賊怒磔殺之</hi>單惟欽妻張氏<hi>蒲城人崇禎末夫婦避亂欽墜崖死</hi>
<hi>氏葬之遂自縊又王自懷妻薛氏遇賊不辱死</hi>孔傑儒妻蔣氏<hi>潼關衞人崇禎末賊</hi>
<hi>破潼關刼之去大罵𬒳殺又徐學禮妻張氏赴火死盛光之妻關氏投峪死周鼎䕃妻張氏投河死</hi>
<hi>尹君極妻任氏袁茂官妻周氏楊以貴妻楊氏自縊死千總田勇妻党氏勇陣亡氏著孝服自經死</hi>
<hi>鄧重光妻范氏罵賊賊支解之宋果妻王氏歐蘇妻李氏張文運孫女俱以不受辱被殺</hi>
<pb n="KR2k0009_SBCK_090-25a"/>
　︹本朝︺王氏女<hi>郃陽人名玉王又旦之妹字韓城張氏子未婚順治五年為盜所掠乘間投道</hi>
<hi>旁井中死</hi>閻邦計妻薛氏<hi>韓城人夫死撫前妻子長既娶子婦俱殁復撫孫成立順</hi>
<hi>治七年寇至被掠罵不絶口死同縣薛自通妻晉氏年二十守節撫子成立寇至懼為所辱投崖死</hi>
　　周文興妻武氏<hi>蒲城人順治初氏與文興妹東妹為賊所執俱不從𬒳害同縣米貞</hi>
<hi>頤妻常氏貞頤為賊所殺氏自縊以殉</hi>楊中涵妻馬氏<hi>華隂人與中涵弟中渼妻</hi>
<hi>雷氏亦少寡無子事姑守節值闖寇奉姑避山中孝養備至姑殁皆力庀喪營葬雷更事馬如姑均</hi>
<hi>康熙年間/旌</hi>孫述妻郭氏<hi>蒲城人歲大饑述謂妻曰吾義不鬻汝可改適以圖活未</hi>
<hi>幾述死郭自縊同時戴茂宇妻楊氏夫欲鬻之氏投井死</hi>劉士瑜妻曹氏<hi>蒲城人年</hi>
<hi>二十一夫殁事姑以孝聞姑病十餘年氏侍湯藥無稍懈以姪彤為嗣苦節三十四年與同縣王凝</hi>
<hi>圖妻郭氏許允藩妻劉氏均康熙中/旌</hi>郭干城妻楊氏<hi>潼關衞人氏翁繼室生二</hi>
<pb n="KR2k0009_SBCK_090-25b"/>
<hi>子遂逐氏夫婦干城殁翁姑欲其改節二叔毆逼之氏以翦自戳又服毒竞不得死二叔貧窘流落</hi>
<hi>氏事翁姑不辭勞瘁勤紡績以育諸子厯苦節三十三年又畢懋篤妻周氏苦節撫孤均康熙年間</hi>
<hi>旌</hi>李與堦妻張氏<hi>同州人夫亡家貧事翁姑甚謹歲大饑朝夕不給鬻次子及女</hi>
<hi>以養翁姑撫長子成立又南永福妻姚氏歲饑挈家就食河南中途夫病死抵鄧州翁又殁氏日夜</hi>
<hi>織紝以撫遺孤比歲豐率子扶兩櫬歸葬又强有禮妻杜氏亦以歲饑全家走襄陽翁夫俱客死氏</hi>
<hi>紡績養姑及子女後歸葬拮据累年遣子附估客扶兩櫬歸葬又李昌世妻單氏陳汝格妻王氏郝</hi>
<hi>造賢妻王氏王奪標妻李氏王玉秀妻楊氏均雍正年間/旌</hi>王正國妻汪氏<hi>同州</hi>
<hi>人夫亡遺腹一子母憐其少諷使改適氏斷指以示姑兩目失明汪出入扶持不少懈守節五十餘</hi>
<hi>年雍正年間/旌</hi>李子燽妻孫氏<hi>同州人夫亡事姑盡孝撫前妻二子堘圻如己</hi>
<hi>出堘甚孝為諸生早卒婦張氏守節撫子芾成立為娶婦王氏生二子芾又亡王亦矢節不移又王</hi>
<pb n="KR2k0009_SBCK_090-26a"/>
<hi>助芳妻張氏生子甫三月夫亡未幾翁又殁氏甘貧撫孤姑患瘡十餘年不愈氏吮之以出其毒見</hi>
<hi>者皆感動守節六十餘年均雍正年間/旌</hi>張端妻胡氏<hi>同州人端家貧而貌寢又</hi>
<hi>病癱無舅姑伯叔氏織紡為日用計端念已久病累氏求自盡氏救歸由是坐卧不稍離憂苦萬狀</hi>
<hi>不萌怨心端每以父母未及合葬為言氏誌之及端卒衆勸氏改適氏紿曰勢固應爾但夫囑葬親</hi>
<hi>事未了耳衆為營葬畢遂自經死年二十二</hi>楊奉魁妻雷氏<hi>同州人生一子一女</hi>
<hi>奉魁遠出鄰人李延梅入其室欲逼之氏厲罵不從延梅害之并殺其子女事聞被旌</hi>張<lb/>
　　　璠妻樊氏<hi>朝邑人年十七夫亡父母欲嫁之氏痛哭嘔血死同邑孫崇横妻薛氏夫死其</hi>
<hi>家利富人貲强嫁之飲藥死又王文祥妻張氏里中强暴乘夫出潛入室欲汚之氏忿罵脅以刄罵</hi>
<hi>不已斷臂而死</hi>王慎獵妻雷氏<hi>朝邑人年二十二夫亡無子夫弟慎餘甫八歲雷善</hi>
<hi>視之以妺娶慎餘生子門臻慎餘死妹年二十八同撫一孤娶婦郭氏門臻又死郭年二十四依二</hi>
<pb n="KR2k0009_SBCK_090-26b"/>
<hi>姑為生節孝並著雍正年間旌又韓快妻李氏吳興讓妻田氏年十九守節厯四十餘年</hi>党<lb/>
　　克儉妻秦氏<hi>郃陽人年十七夫亡子未周脺甘貧守節孝事翁姑撫孤成立雍正六年</hi>
<hi>旌同縣李覺世妻王氏夫亡殉節</hi>解廉禎女<hi>韓城人許字同里閻衍緒未嫁而衍緒卒</hi>
<hi>女聞之不食死同里陳氏女許字孫紹曾未嫁紹曽殁聞議婚者至自經死</hi>陳其誠妻<lb/>
　　薛氏<hi>韓城人年二十八夫亡姑病疫幾危薛晝夜扶持目盡腫流血姑見之大驚一汗而愈家</hi>
<hi>貧日事縫紉以資供養守節四十餘年又劉翕順妻范氏均雍正年間旌又衛士望妻王氏張雲</hi>
<hi>樞妻呉氏王國彦妻史氏均夫亡殉節</hi>王楠齡妻李氏<hi>蒲城人夫亡無子終身不</hi>
<hi>事膏沐足不踰閾事翁姑以孝聞雍正四年旌同縣劉漢興妻米氏權丕昌妻梁氏原溍長妻雷</hi>
<hi>氏屈宁妻張氏王來賓妻張氏原于素妻常氏劉克忠妻徐氏陳采妻吳氏車國祥妻趙氏王秉乾</hi>
<hi>妻劉氏楊圻妻張氏張所懷妻劉氏均雍正年間/旌</hi>張順妻劉氏<hi>白水人與兩小</hi>
<pb n="KR2k0009_SBCK_090-27a"/>
<hi>姑春兒八兒刈豆田間為惡少氏不從被害兩小姑亦遇害事</hi>高<hi>所逼以刄脅之/聞旌其</hi>
<hi>門曰一貞二烈</hi>張氏女<hi>潼關人許字馬臨未嫁聞夫訃欲往弔父母許之撫柩慟絶遂留侍</hi>
<hi>舅姑曲盡孝道三十餘年嗣子雙印雍正年間/旌</hi>郭宗儒繼妻劉氏<hi>潼關人夫</hi>
<hi>亡撫前室子鞠育備至當歲歉以餅餌飼子而巳及所生二女啖糠籺曰此郭氏宗祧所繫脱不虞</hi>
<hi>無以見吾夫地下雍正年間/旌</hi>李聰妻馬氏<hi>大荔人夫婦避荒河南聰死越二年</hi>
<hi>氏負骸攜二齡幼子歸無可存活寄食母家守節四十餘年同縣劉有守妻馬氏趙文通妻王氏雷</hi>
<hi>發鳳李氏李魁枝妻梁氏劉仕仁妻石氏許長豫妻眭氏許長謙妻曹氏辛化成妻王氏呉若瑗妻</hi>
<hi>王氏董芝妻單氏王美聰妻雷氏王爾靈妻張氏雷雨田妻王氏陳于陛妻李氏張淑士妻路氏李</hi>
<hi>黨妻劉氏石之起妻高氏王鳳正妻党氏張治邦妻王氏李天祐妻喬氏麻從訒妻李氏麻士敏妻</hi>
<hi>董氏温良妻紀氏董再昌妻温氏李藴秀妻任氏李延枝妻梁氏孫行彰妻李氏媳柏氏段義安妻</hi>
<pb n="KR2k0009_SBCK_090-27b"/>
<hi>李氏又烈婦樊應召妻李氏均乾隆年間/旌</hi>何之英妻張氏<hi>朝邑人年二十七夫</hi>
<hi>死截髮納棺矢志撫孤寇至掣其耳取環去氏即截耳以示不汚子亡又撫孫成立年七十七卒同</hi>
<hi>縣王報春繼妻侯氏馬毓宗妻關氏張頌音妻蘇氏郭藩母張氏王琛母張氏李含萌妻張氏楊魾</hi>
<hi>妻上官氏趙攀詔妻上官氏樊玉湖妻上官氏雷福有妻朱氏孫維乾妻黃氏周士熊妻謝氏賀昌</hi>
<hi>祚妻雷氏張辰斗妻侣氏李應春妻趙氏樊玉佐妻馬氏張經濟妻徐氏王所進妻于氏樊中鵬妻</hi>
<hi>劉氏仇允忠妻都氏張羅俊妻王氏樊良弼妻王氏黄三省妻王氏嚴呈瑞妻王氏安濟繼妻員氏</hi>
<hi>楊東昱妻任氏楊三尚妻謝氏王大猷妻田氏麻士羣妻王氏麻直妻王氏韓可願妻井氏韓知來</hi>
<hi>妻李氏孫曰知妻閻氏薛景安妻武氏陳王道妻張氏張如妻祁氏張䎗如妻朱氏張琬妻秦氏</hi>
<hi>又烈婦楊小子妻井氏均乾隆年間/旌</hi>趙鳳苞妻張氏<hi>郃陽人鳳苞殁於外氏年</hi>
<hi>少無子鳳苞弟亦殁其婦他適氏留其四歲兒撫之如己出日夜績麻以奉舅姑時值軍擾氏負姑</hi>
<pb n="KR2k0009_SBCK_090-28a"/>
<hi>匿林壑間奉以裏糧以槐葉榆皮自食得免卒年六十二同縣李桃妻盧氏王元珍妻馬氏康朗</hi>
<hi>詣妻范氏康紫宸妻路氏秦楨妻行氏雷秉陽妻宋氏雷爾預妻党氏雷延夀妻張氏雷曉妻甯氏</hi>
<hi>王斯詵妻康氏雷畏天妻李氏媳雷紱妻吕氏王自井妻雷氏李之行妻王氏甯楝妻范氏高宏奎</hi>
<hi>妻党氏李佩玉妻雷氏雷炘妻趙氏雷太康妻楊氏王家樓妻雷氏康懋績妻張氏又烈婦康德業</hi>
<hi>妻張氏均乾隆年間/旌</hi>楊太清妻王氏<hi>澄城人夫殁母若姑以年少欲令更適氏</hi>
<hi>斷髮守志四十餘年同縣張夢説妻鄭氏魚天沖妻王氏又烈女李春兒烈婦張居安妻韋氏金體</hi>
<hi>胖妻李氏均乾隆年間/旌</hi>呉之音妾張氏<hi>韓城人年十九之音夫婦俱亡撫嫡</hi>
<hi>子及孫劬勞三世卒年八十同縣王秉乾妻薛氏劉廷仕妻解氏劉學龍妻姚氏陳振興妻祁氏薛</hi>
<hi>隆世妻張氏陳朝英妻楊氏師正學妻孫氏解登位妻雷氏劉述古妻薛氏李夢春妻趙氏秦文煒</hi>
<hi>妻呉氏衞士竑繼妻薛氏張文輐妻强氏張文輨妻薛氏薛丕基妻孫氏呉無隱妻劉氏程謙光妻</hi>
<pb n="KR2k0009_SBCK_090-28b"/>
<hi>梁氏衞廣生妻史氏史序官繼妻丁氏史可誌妻賈氏薛印淑妻解氏衞執瑞妻郭氏衞執珪妻李</hi>
<hi>氏解自性妻高氏晉星妻程氏劉昌引妻孫氏薛生徳妻衞氏程殷輅妻薛氏楊之鴻妻薛氏文宗</hi>
<hi>輿妻屈氏王成基妻張氏陳忠印妻閻氏陳瑢妻程氏馮翀南妻薛氏均乾隆年間旌</hi>郭志<lb/>
　　祥繼妻李氏<hi>華州人夫殁家貧氏年二十孝事舅姑䘮葬如禮撫前妻子數十年如一</hi>
<hi>日以巳遺腹子嗣夫兄後苦節四十七年乾隆四年旌同州姬鋍妻曹氏黄元禎妻顏氏黄應元</hi>
<hi>妻王氏均乾隆年間/旌</hi>楊宏泰妻崔氏<hi>華隂人夫亡守節同縣張必仲妻史氏袁</hi>
<hi>瑛妻張氏章際慶妻張氏陳國起妻曹氏陳宏祚繼妻姚氏孝子趙振棣振翼母晁氏又烈女陳氏</hi>
<hi>字煥霖杜氏女均乾隆年間/旌</hi>杜昌榮妻李氏<hi>蒲城人夫亡守節同縣王恪妻</hi>
<hi>高氏屈自端妻原氏張希戴妻董氏楊景瑞妻李氏李馥蓊妻王氏梁雲庭妻党氏王經邦妻原氏</hi>
<hi>王復創妻張氏張樞越妻羅氏楊燦輝妻王氏原澋長妻郭氏王翀妻李氏王賜誥妻張氏屈瑶妻</hi>
<pb n="KR2k0009_SBCK_090-29a"/>
<hi>曹氏屈宏妻竇氏梁正妻寗氏原永命妻郭氏屈天寵妻徐氏王垂祥妻劉氏郭聲浩妻魏氏雷贊</hi>
<hi>珅妻趙氏梁義妻王氏張宗韋妻李氏李合璧妻王氏王志妻屈氏曹大謨妻楊氏王師旦妻雷氏</hi>
<hi>王民寳妻翟氏田瑞隆妻李氏屈基妻劉氏劉宏量妻郭氏又烈婦李三貴妻申氏均乾隆年間</hi>
<hi>旌</hi>雷鎮妻李氏<hi>白水人鎮殁氏矢志存孤先事姑死夫弟鉟甫八閲月氏撫之鈺後</hi>
<hi>事李如其母繼姑武氏病癱瘓氏朝夕侍奉不辭勞瘁守節三十年同縣楊鳳儀妻种氏問偉妻郭</hi>
<hi>氏李班妻党氏奚浩妻張氏李潤妻侯氏董秀妻王氏吕貢妻惠氏吕月韻妻邱氏侯憲祥妻張氏</hi>
<hi>均乾隆年間/旌</hi>陶緒五妻徐氏<hi>潼關㕔人夫亡守節同㕔呉克振妻陳氏徐洵</hi>
<hi>妻姚氏王邦直妻呉氏丁執鋭妻賁氏盛昇之妻孫氏盛表妻趙氏梁建中妻朱氏梁建儒妻單氏</hi>
<hi>楊自茂妻劉氏陳黎隱妻楊氏林樹櫆妻孫氏楊輝祚妻余氏劉彦妻王氏蕭讓妻李氏周銘妻王</hi>
<hi>氏李克印妻党氏王國臣妻司氏均乾隆年間/旌</hi>張濮妻楊氏<hi>大荔人夫亡守節嘉</hi>
<pb n="KR2k0009_SBCK_090-29b"/>
<hi>慶二年旌同縣馬元昌妻王氏呉電妻楊氏王繼謨妻張氏李文炳妻張氏劉廷祥妻康氏馬進</hi>
<hi>潔妻康氏高首妻李氏王玉麒妻閻氏朱崇景妻潘氏呉可欽妻路氏王起鎬妻張氏趙臨妻馬氏</hi>
<hi>劉曰法妻眭氏李澤湶妻杜氏樊伯旺妻馬氏張漢維妻王氏梁篤宗妻劉氏敬維暢妻王氏趙萬</hi>
<hi>春妻周氏張繼學妻魚氏趙名宣妻嚴氏周文漢妻董氏孫維妻殷氏王端妻張氏李振妻楊氏李</hi>
<hi>鎮乾妻孫氏趙學文妻李氏胡承業妻石氏藺維安妻李氏楊永年妻路氏路倉妻魏氏屈發科妻</hi>
<hi>馬氏關義學妻吕氏張璣琨妻章氏李芳春妻雷氏房德安妻孫氏牛增輝妻劉氏敬維起妻李氏</hi>
<hi>朱大蔚妻潘氏張耀文妻路氏趙世禄妻孫氏趙希登妻王氏胡宓妻楊氏張正誼妻李氏張五紀</hi>
<hi>妻孫氏李湜妻梁氏眭鎧妻趙氏李來祥妻王氏梁國禎妻李氏孫維墉妻吕氏劉學瑞妻郭氏朱</hi>
<hi>才妻吕氏田雲妻呉氏羅世瑞妻李氏張君瑜妻屈氏馬萬程妻張氏張畧妻王氏馬澤妻劉氏李</hi>
<hi>智來妻徐氏劉寄世妻曹氏謝有慶妻王氏包學成妻秦氏田宗轍妻張氏又烈婦王良棟妻張氏</hi>
<pb n="KR2k0009_SBCK_090-30a"/>
<hi>陶舍糧聘妻劉氏張代宗妻朱氏楊之顯妻王氏高某妻張氏曹又印妻雷氏孫克蛟妻王氏均嘉</hi>
<hi>慶年間旌</hi>趙世懷妻雷氏<hi>朝邑人夫亡守節嘉慶元/年旌同縣楊起林妻秦</hi>
<hi>氏武振起妻王氏馬汝肅妻張氏雷崇廸妻衞氏高正身妻雷氏何曰友妻石氏韓恒徳妻趙氏孫</hi>
<hi>財順妻王氏張亷越妻李氏孟大振妻閻氏李端人妻王氏白豫妻李氏李君儒妻劉氏閻連璧妻</hi>
<hi>董氏趙方城妻高氏劉躋堂妻張氏雷鳳集聘妻成氏王佩妻同氏王學仁妻李氏李克允妻王氏</hi>
<hi>李中選妻張氏仇士杰妻李氏曹邦傑妻馬氏妾常氏翟成儒妻甯氏又烈婦張輝妻楊氏均嘉慶</hi>
<hi>年間旌</hi>康三多妻徐氏<hi>郃陽人夫亡守節嘉慶三年旌同縣雷二酉妻王氏麻</hi>
<hi>夢周妻楊氏高如吏妻習氏雷茂松妻高氏喬秉智妻張氏李泳常妻賀氏金質愚妻姚氏賀大斗</hi>
<hi>妻楊氏車嘉言妻雷氏馬廷楷妻吕氏范若思妻車氏李九陽妻宋氏黄有畧妻喬氏宋珍士妻曹</hi>
<hi>氏宋文申妻党氏王玉文妻韓氏雷曰妥妻孫氏侯懷義妻李氏又烈婦苗某妻孫氏馬興貴妻屈</hi>
<pb n="KR2k0009_SBCK_090-30b"/>
<hi>氏均嘉慶年間/旌</hi>韋章妻馬氏<hi>澄城人夫亡守節嘉慶二/年旌同縣白元先妻雷</hi>
<hi>氏姚肇淳妻王氏姬明慤妻侯氏楊茂榮妻趙氏田興序妻樊氏權鳳偉妻馬氏姬明厦妻蒙氏王</hi>
<hi>伯過妻彌氏石璧妻蒙氏王利涉妻李氏袁從宰妻王氏王成肅妻張氏朱雲天妻田氏張伯龍妻</hi>
<hi>習氏曹瑤莊妻郭氏李積善妻王氏姚惟妻彭氏杜建妻張氏趙文秀妻劉氏賀周亮妻党氏王君</hi>
<hi>錫妻蒙氏王君寳妻楊氏王利仁妻李氏張士謙妻雷氏又烈婦楊之成妻樊氏均嘉慶年間旌</hi>
　　薛換女<hi>韓城人年未及笄一聞穢言即抱忿捐軀嘉慶五年旌</hi>楊智才妻冀<lb/>
　　氏<hi>韓城人夫亡守節嘉慶元年旌同縣樊景煒妻高氏樊景煥妻呉氏師元商妻孫氏孫建邦</hi>
<hi>妻解氏楊廷義妻劉氏衞炳若妻王氏師則妻晉氏王允純繼妻薛氏孫希禮妻樊氏陳西極妻李</hi>
<hi>氏王典妻陳氏胡大助妻許氏王善述妻劉氏吉明妻陳氏郭光禮妻孫氏師元依妻董氏柳光璧</hi>
<hi>妻張氏薛君道妻韋氏衞盛基妻解氏李嘉榖妻晉氏孫文喜妻薛氏程環妻趙氏衞嘉謨妻薛氏</hi>
<pb n="KR2k0009_SBCK_090-31a"/>
<hi>張乃積妻李氏雷大傑妻劉氏王大信妻呉氏孫正勵妻張氏陳増妻柴氏王成槐妻薛氏張煜妻</hi>
<hi>許氏竇平淵妻雷氏吕諴音妻薛氏劉本榮妻張氏張玿妻段氏孫彩妻李氏程行遠妻衞氏吉天</hi>
<hi>祐妻李氏强克寛妻柴氏劉認妻薛氏王大經妻申氏劉可敬妻耿氏薛輔績妻張氏師峻極妻徐</hi>
<hi>氏王思信妻薛氏高繼新妻王氏蘇緒軾妻劉氏蘇允誠妻劉氏呉易若妻屈氏薛履真妻張氏又</hi>
<hi>烈婦孫某妻陳氏均嘉慶年間/族</hi>强逢泰妻徐氏<hi>韓城人逢泰父克捷任滑縣知</hi>
<hi>縣嘉慶十八年賊匪李文成等潛搆逆謀克捷偵獲之嚴刑究訊其黨馮克善等於九月初七日夜</hi>
<hi>入城刦獄克捷被害執氏欲汚之氏奮罵不絶賊倒釘署廳柱上臠割死時年十九事聞諡</hi>
<hi>節烈贈恭人建坊旌表並命於克捷祠後層設節烈恭人位以四時致祭</hi>王汝鐸<lb/>
　　妻楊氏<hi>華州人夫亡守節嘉慶三年旌同縣孫永夀妻康氏魏中琳妻關氏馬明登妻范</hi>
<hi>氏胡自振妻李氏同聲妻史氏王景運妻石氏王進妻呉氏張智妻王氏王友生妻杜氏潘道濟妻</hi>
<pb n="KR2k0009_SBCK_090-31b"/>
<hi>李氏王有訓妻董氏井成璣妻武氏井成樸妻張氏張世炳妻武氏吕厚徳妻王氏王天成妻魏氏</hi>
<hi>李劻儒妻惠氏均嘉慶年間/旌</hi>張懷仁妻陳氏<hi>華隂人夫亡守節嘉慶元年</hi>
<hi>旌同縣任廷楨妻辛氏耿丕承妻郭氏陳西極妻李氏郭宇美妻趙氏石鎮邦妻李氏仇大用妻郭</hi>
<hi>氏郝宗曾妻李氏張茂才妻郭氏辛學有妻曹氏李崇瑋妻馬氏党文玉妻楊氏楊景雲妻王氏劉</hi>
<hi>文英妻楊氏張世法妻王氏嚴培升妻李氏劉鋭妻郭氏李文彰妻史氏楊際辰妻張氏張自起妻</hi>
<hi>章氏郗際隆妻張氏郗時隆妻雷氏郗鼇妻劉氏王向時妻汪氏任澤海妻梁氏又烈婦郝智文妻</hi>
<hi>董氏均嘉慶年間/旌</hi>段雲錦妻王氏<hi>蒲城人夫亡守節嘉/慶二年旌同縣米</hi>
<hi>世英聘妻蔡氏郭正章妻劉氏萬物交妻王氏徐星斗妻張氏張蒲妻劉氏王錫妻張氏李環妻樊</hi>
<hi>氏任憲虞妻党氏李永振妻雷氏楊名竹妻王氏李永峻妻王氏王學欽妻趙氏趙思義妻同氏薛</hi>
<hi>克慎妻常氏王廼宣妻李氏楊思哲妻雷氏權公義妻曹氏雷崇新妻楊氏楊紹林妻唐氏蘇明綱</hi>
<pb n="KR2k0009_SBCK_090-32a"/>
<hi>妻張氏蘇承祖妻亷氏劉正艮妻馬氏雷天魁妻李氏雷天惠妻王氏任大猷妻屈氏原東璧妻井</hi>
<hi>氏劉士純妻王氏任希舜妻胡氏張永恭妻王氏呉國良妻楊氏原起浚妻趙氏梁世重妻楊氏楊</hi>
<hi>福興妻惠氏段玉玠妻樊氏王位達妻惠氏王簫妻李氏楊棲鸞妻原氏任成美妻惠氏王校妻秦</hi>
<hi>氏又烈婦李某妻鄧氏均嘉慶年間/旌</hi>冀繼昌妻張氏<hi>白水人夫亡守節嘉慶五</hi>
<hi>年旌同縣呉漢儒妻陳氏劉興年妻呉氏呉臨妻劉氏賀學淵妻卜氏權汝庭妻劉氏權利用妻</hi>
<hi>武氏梁學山妻潘氏梁廷周妻呉氏孫璜妻張氏劉鴻德妻秦氏魏學寵妻李氏白玉梅妻侯氏侯</hi>
<hi>彤妻郭氏賀星漢妻問氏侯泮妻李氏吕魁英妻馬氏朱廷貴妻魏氏李永秀妻王氏張大儒妻郭</hi>
<hi>氏董繼成妻張氏奚顯爵妻李氏王正海妻潘氏均嘉慶年間旌</hi>劉敷業妻王氏<lb/>
<hi>潼關㕔人夫亡守節嘉慶二年旌同㕔劉丕猷妻扈氏茹光才妻宋氏彭義妻左氏姚雲衢妻李</hi>
<hi>氏易文正妻張氏王丙南妻戴氏李岳秀妻楊氏熊景行妻李氏劉大魴妻安氏畢爾耆妻胡氏畢</hi>
<pb n="KR2k0009_SBCK_090-32b"/>
<hi>爾熾妻陳氏王堃妻李氏薛永清妻李氏徐天錫妻趙氏盛獻忠妻楊氏鄭國楫妻楊氏劉廷妻張</hi>
<hi>氏劉景錫妻周氏雒錫焜妻張氏雒錫瑀妻李氏閻永昇妻張氏王家棟妻張氏周隆選妻李氏張</hi>
<hi>登甲妻劉氏張效巡妻郭氏孫大鼇妻李氏郭文理妻孫氏田立本妻張氏王右臣妻賁氏王大賓</hi>
<hi>妻王氏張絪妻王氏馬千里妻張氏蘇自敏妻王氏李芳鼇妻别氏郭翰妻孔氏雷天章妻周氏聶</hi>
<hi>天才妻楊氏閻珪璋妻秦氏張大智妻張氏劉文元妻姚氏又烈婦王某妻高氏均嘉慶年間旌</hi>
　　︹仙釋︺︹秦︺茅𪷟<hi>始皇時於華山中乘雲駕龍白日升天</hi>毛女<hi>字玉姜在華陰山中形體</hi>
<hi>生毛自言始皇宫人秦亡入山食松葉遂不飢寒身輕如飛又有古丈夫秦時驪山役夫入華山食</hi>
<hi>木實日久能凌虚而翔</hi>︹漢︺衞叔卿<hi>中山人常乘雲車駕白鹿見武帝將臣之叔卿不言</hi>
<hi>而去武帝悔求得其子度世令追其父度世登華見父與數人博於石上敕度世令還</hi>︹晉︺佛<lb/>
　　　圖澄<hi>西域人誦經至數百萬言晉永嘉間入中國息於澄城其左乳旁有一孔通徹腹内常塞</hi>
<pb n="KR2k0009_SBCK_090-33a"/>
<hi>以絮至夜欲誦經則拔絮一室洞明或至水邊引腸洗之還復納入今縣有洗腸泉</hi>︹南北朝︺<lb/>
　　︹魏︺成公興<hi>不知何許人世祖時至寇謙之家傭賃謙之算七曜有所不了興俄然便決謙</hi>
<hi>之歎服請師事之興固辭乃共入華山令謙之居一石室自出採薬與食不復飢</hi>修羊公<lb/>
<hi>在華隂山石室中有懸石榻卧其上石盡穿陷畧不動後以道千景帝語未訖化爲白石羊其背有</hi>
<hi>字云修羊公謝天子後置石羊於通靈臺上羊復去不知所在</hi>︹宋︺陳摶<hi>真源人服氣辟穀居</hi>
<hi>華山雲臺觀太平興國中賜號希夷先生後化形於蓮花峯下張超谷</hi>丁少微<hi>真源人隱</hi>
<hi>華山潼谷與陳摶齊名志尚清潔善服氣太平興國中召赴闕留數月遣還山</hi>︹元︺吉志通<lb/>
<hi>郃陽人幼頴悟師喬潛道及潘清客博學洽聞後居武當山十年不火食但餌黃精蒼术精神清澈</hi>
<hi>行步如飛一日召弟子戒以珍重修道言訖曲肱而逝時元中統甲子歲也</hi>
　︹本朝︺韓可精<hi>朝邑人明末避亂去鄉里晩歸動止有異棲息沙中後居安昌村村水苦不可</hi>
<pb n="KR2k0009_SBCK_090-33b"/>
<hi>飲為指地鑿井獲甘泉天旱禱雨立應有司禮請謝不往士大夫與談文史欣然辨析叩以道術即</hi>
<hi>不語年八十餘一日衆見一僧曳杖至可精麾之曰爾去余即來遂入室端坐而逝</hi>
　︹土産︺絹布<hi>元和志同州開元賦絹布</hi>皮革<hi>元和志同州開元貢皺文吉莫皮二十張元和</hi>
<hi>貢皺文靴唐書地理志同州土貢鞾鞹二物</hi>蠒耳羊<hi>明統志同州沙苑出其羊耳小味甚</hi>
<hi>美</hi>麝香<hi>唐書地理志同州土貢麝</hi>凝水石<hi>唐書地理志同州土貢凝水石元和志同</hi>
<hi>州貢寒水石</hi>礬紅<hi>通志出澄城/縣西長閏里</hi>紫草<hi>明通志郃/陽縣出</hi>龍莎<hi>唐書</hi>
<hi>地理志同州土貢龍莎</hi>綿絹<hi>寰宇記華/州土産</hi>漆<hi>出華州/南山</hi>五粒松<hi>寰宇</hi>
<hi>記華州唐時貢五粒松一名乳毛松十二月採出蒲谷</hi>朱杮<hi>寰宇記朱柿子出華州豐原鄉</hi>
<hi>董侯里</hi>藥<hi>元和志同州元和貢地黄麻黄蒺藜子宋史地理志同州貢白蒺藜華州貢茯苓茯</hi>
<hi>神本草沙苑蒺藜出同州沙苑牧馬草地本草别錄細辛生華山谷中又黃精一名鹿竹華山為多</hi>
<pb n="KR2k0009_SBCK_090-34a"/>
<pb n="KR2k0009_SBCK_090-35a"/>
<pb n="KR2k0009_SBCK_090-36a"/>
<pb n="KR2k0009_SBCK_090-37a"/>
<pb n="KR2k0009_SBCK_090-38a"/>
<pb n="KR2k0009_SBCK_090-39a"/>
<pb n="KR2k0009_SBCK_090-40a"/>
<pb n="KR2k0009_SBCK_090-41a"/>
<pb n="KR2k0009_SBCK_090-42a"/>
大清一統志<lb/>
　商州直隸州<hi>在省治東南三百里東西距四百六十里南北距四百三十里東至河南陜州</hi>
<hi>盧氏縣界三百三十里西至西安府藍田縣界一百三十里南至湖北鄖陽府鄖西縣界二百四十</hi>
<hi>里北至同州府華陰縣界一百九十里東南至河南南陽府淅川縣界三百二十里西南至興安府</hi>
<hi>漢隂廳界四百三十里東北至河南陜州闅鄉縣界二百三十里西北至西安府渭南縣界二百里</hi>
<hi>本州境東西距三百二十里南北距一百六十里東至商南縣界一百九十里西至西安府藍田縣</hi>
<hi>界一百三十里南至山陽縣界九十里北至雒南縣界七十里東南至山陽縣界一百二十里西南</hi>
<hi>至山陽縣界一百十里東北至雒南縣界一百九十里西北至藍田縣界一百四十里自州治至</hi>
<hi>京師二千八百里</hi>
︹分野︺天文柳星張分野鶉火之次<hi>唐書天文志鶉火分野自河華之交</hi>
<pb n="KR2k0009_SBCK_090-42b"/>
<hi>北負河南及漢柳在與鬼東又接漢源當商洛之陽接南河上流地理志關内道商為鶉火分</hi>
　︹建置沿革︺禹貢梁州之域春秋晉上洛邑秦為内史<lb/>
　　南境漢置上洛縣屬宏農郡後漢為上雒侯國改<lb/>
　　屬京兆尹三國屬魏晉泰始二年置上洛郡後魏<lb/>
　　太延五年兼置荆州太和十一年改曰洛州後周<lb/>
　　改曰商州隋開皇三年郡廢大業三年廢州改置<lb/>
　　上洛郡唐武德元年復曰商州天寳元年曰上洛<lb/>
　　郡乾元元年復為商州屬山南西道後隸京畿<hi>唐書</hi>
<hi>方鎮表至德元載置興平節度使治上洛郡上元二年廢按舊唐志屬山南西道新唐志屬京畿蓋</hi>
<hi>後改屬也</hi>五代因之宋曰商州屬永興軍路<hi>宋史地理志商州望</hi>
<pb n="KR2k0009_SBCK_090-43a"/>
<hi>上洛郡軍事文獻通考紹興十二年金割商州之半存上津豐陽</hi>金初屬京兆府<lb/>
　　　路貞祐四年改隸陜州興定二年復故元光二年<lb/>
　　　改屬河南路元省上洛縣入州屬奉元路明洪武<lb/>
　　　七年降州為商縣屬華州成化十三年復升為州<lb/>
　　　屬西安府<lb/>
　　本朝雍正三年直隸陜西布政司領縣四<lb/>
　　　鎮安縣<hi>在州西南三百四十里東西距四百八十里南北距二百十里東至山陽縣界一百</hi>
<hi>三十里西至西安府寕陜廳界三百五十里南至興安府洵陽縣界一百二十里北至西安府孝義</hi>
<hi>廳界九十里東南至湖北鄖陽府鄖西縣界一百三十里西南至興安府漢隂廳界三百里東北至</hi>
<hi>本州界二百五十里西北至孝義廳界九十里秦洵陽縣漢旬陽縣地晉以後為豐陽縣地唐萬歲</hi>
<pb n="KR2k0009_SBCK_090-43b"/>
<hi>通天元年析置安業縣屬商州景龍三年屬雍州景雲元年仍屬商州乾元元年改為乾元縣屬京</hi>
<hi>兆府尋還屬商州五代漢乾祐二年改曰乾祐縣屬京兆府宋因之金省入咸寕縣元至元二十九</hi>
<hi>年復置乾祐縣三十一年廢明景泰三年始置鎮安縣屬西安府成化十三年改屬商州仍統於西</hi>
<hi>安府本朝雍/正三年屬商州</hi>雒南縣<hi>在州北少東九十里東西距一百五十里南北距一</hi>
<hi>百三十里東至河南陜州盧氏縣界一百二十里西至本州界三十里南至本州界三十里北至同</hi>
<hi>州府華陰縣界一百里東南至商南縣界二百一十里西南至本州界二十里東北至河南陜州闅</hi>
<hi>鄉縣界一百二十里西北至西安府渭南縣界一百一十里秦内史地漢上洛縣地晉太和三年置</hi>
<hi>拒陽縣屬上洛郡㝷廢後魏復置仍屬上洛郡後周置拒陽郡隋開皇初郡廢改縣曰洛南屬商州</hi>
<hi>大業初屬上洛郡唐屬商州五代初改屬華州周還屬商州宋金元因之明洪武七年改屬華州成</hi>
<hi>化十三年復屬商州仍統於西安府天啓初改洛為雒本朝雍正三年屬商州</hi>山陽縣<lb/>
<pb n="KR2k0009_SBCK_090-44a"/>
<hi>在州南少東一百二十里東西距二百二十里南北距一百五十里東至商南縣界一百二十里西</hi>
<hi>至鎮安縣界一百里南至湖北鄖陽府鄖西縣界一百二十里北至本州界三十里東南至鄖西縣</hi>
<hi>界一百三十里西南至鄖西縣界一百五十里東北至本州界七十里西北至本州界七十里秦漢</hi>
<hi>商縣地晉泰始初析置豐陽縣屬上洛郡後廢後魏太安二年復置皇興四年置東上洛郡永平四</hi>
<hi>年改郡曰上庸尋廢後周復置豐陽縣隋屬上洛郡唐屬商州宋紹興十三年改屬金州金貞元二</hi>
<hi>年省入上洛縣明成化十三年始置山陽縣屬商州仍統於西安府本朝雍正三年屬商州</hi>商<lb/>
　　　南縣<hi>在州東少南二百五十里東西距九十里南北距三百五十里東至河南南陽府淅川縣</hi>
<hi>界四十里西至本州界五十里南至湖北鄖陽府鄖西縣界二百七十里北至河南陜州盧氏縣界</hi>
<hi>八十里東南至淅川縣界九十五里西南至鄖陽府鄖縣界二百五十里東北至盧氏縣界六十里</hi>
<hi>西北至雒南縣界四十三里秦漢商縣地隋以後為商洛縣地元為商州地明初為商縣地成化十</hi>
<pb n="KR2k0009_SBCK_090-44b"/>
<hi>三年析置商南縣屬商州仍統於西安府本朝雍正三年屬商州</hi>
　︹形勢︺北接熊華南臨漢江東據武關西連秦嶺屏倚<lb/>
　　金鳳襟帶丹流<hi>州志</hi>
　︹風俗︺習尚清高有四皓之遺風<hi>方輿勝覽</hi>其民甘辛苦安<lb/>
　　儉素而不厭簡畧<hi>元郭松年文廟碑</hi>人性質實士風簡樸<lb/>
　　男務耕獵女事蠶桑<hi>州志</hi>
　︹城池︺商州城<hi>周五里有奇門四南近丹江東西北三面有池深二丈元至元中因舊址築明</hi>
<hi>成化嘉靖間甃甎本朝順治/二年修乾隆三十一年重修</hi>鎮安縣城<hi>周四里有奇門</hi>
<hi>三北倚山池深八丈明景泰三年土築正德四年甃甎本朝乾隆十七年三十一年嘉慶二十一</hi>
<hi>年屢修</hi>雒南縣城<hi>周三里有奇門三北近山南臨水池深一丈金興定二年土築明嘉</hi>
<pb n="KR2k0009_SBCK_090-45a"/>
<hi>靖十三年甃甎本朝康熙元年/五十三年修乾隆三十二年重修</hi>山陽縣城<hi>周二里有</hi>
<hi>奇門三池廣一丈明成化十二年築正德中甃甎本朝雍正六年修乾隆三十一年重修</hi>商<lb/>
　　南縣城<hi>周三里門四池廣一丈明成化十三年築萬厯七年甃甎本朝康熙三十四年乾</hi>
<hi>隆十三年屢修</hi>
　︹學校︺商州學<hi>在州治西金承安三年建明洪武十四年修本朝順治十五年修入學額數</hi>
<hi>十五名</hi>鎮安縣學<hi>在縣治西明洪武三年建/本朝康熙八年乾隆二年修四十一年</hi>
<hi>重修入學額數七名原額八名嘉慶十八年裁撥西安府孝義廳一名</hi>雒南縣學<hi>在縣</hi>
<hi>治西明洪武三年建本朝順治十八年重建乾隆六年修四十三年重修入學額數八名</hi>山<lb/>
　　陽縣學<hi>在縣治西明成化十三年建本朝康熙二十四年重建雍正八年修乾隆三十八</hi>
<hi>年重修入學額數八名</hi>商南縣學<hi>在縣治西北舊在縣治南/明成化十三年建本朝</hi>
<pb n="KR2k0009_SBCK_090-45b"/>
<hi>康熙五十一年移建今所乾隆三年修入學額數八名</hi>商山書院<hi>在州城北明嘉靖中</hi>
<hi>建本朝康熙二十四年増建/雍正八年乾隆二十年重修</hi>啓秀書院<hi>在鎮安縣東關</hi>
<hi>外乾隆十九年建</hi>豐陽書院<hi>在山陽縣城乾/隆四十九年建</hi>青山書院<hi>在商</hi>
<hi>南縣城乾隆十一年建</hi>雒南學舍<hi>在雒南縣治東乾隆五年建</hi>
　︹戸口︺<hi>原額人丁一萬五千一百四十七今滋生民戸共男婦七十五萬二千四百八十三名口</hi>
　︹田賦︺<hi>民地二千七百二十二頃一十五畝九分七釐額徵地丁銀一萬六千三百六十四兩二錢糧</hi>
<hi>五斗一升五合八勺更名地五頃八十畝九分八釐額徵地丁銀一十二兩九錢九分三釐</hi>
　︹山川︺商山<hi>在州東史記蘇秦說韓宣惠王曰西有商阪之塞帝王世紀南山曰商山又名地胏</hi>
<hi>山亦名楚山高士傳秦始皇時四皓共避世於商山盛宏之荆州記上洛縣有商山其地險阻林壑</hi>
<hi>深邃四皓隱焉史記正義商阪即商山在商洛縣南一里王維詩商山包楚鄧舊志山在州東八十</hi>
<pb n="KR2k0009_SBCK_090-46a"/>
<hi>里丹水之南形如商字路通武關俗以四皓隱此有避世之智亦名為智亭又漢書王莽始建國初</hi>
<hi>命前軍王級曰繞霤之固南當荆楚顏師古注言四面阨塞其道屈曲谿谷水囘繞而霤即今商州</hi>
<hi>界七盤十二䋫是也地理通釋七盤十二䋫即商山嶺也</hi>爬樓山<hi>在州東二十里為州東鎮</hi>
<hi>水口所出旁有蓮花池肇峪</hi>燕子山<hi>在州東五十里兩山相合俗謂之燕子龕秋燕多蟄</hi>
<hi>於此迤南百餘步為鵰崖山又燕子山在雒南縣城北山勢壁立環繞而西與梁原山相接</hi>棣<lb/>
　　　花山<hi>在州東七十里以山多棣花得名相近有羅漢山老君峪又州東七十五里有朝陽山</hi>
　　　雞冠山<hi>在州東九十里一起一伏形如雞冠峯巒攢簇多巖洞之勝相近有白鴉谷又名伯</hi>
<hi>牙山</hi>菟和山<hi>在州東左傳哀公四年楚人臨上洛左師軍於菟和杜預注菟和山在上洛縣</hi>
<hi>東水經注丹水自蒼野又東厯菟和山州志菟和山在州東一百十里亦名資峪嶺或曰資峪菟和</hi>
<hi>之南嶺也</hi>武關山<hi>在州東一百八十里接商南縣界山道險阨為自楚入秦要隘詳見關隘</hi>
<pb n="KR2k0009_SBCK_090-46b"/>
　　　雞籠山<hi>在州東南三里舊築砦於此</hi>白陽山<hi>在州東南二百九十里山之南爲石</hi>
<hi>巖砦與商南接界</hi>文筆山<hi>在州南二里山對學宫舊名文屏山迤東有三台山又州南一</hi>
<hi>里有峩嵋山又南有丹崖山</hi>樓山<hi>在州南七十里其北有劉嶺亦名流嶺嶺西南有桐谷窵</hi>
<hi>川</hi>高碥山<hi>在州南八十里與山陽縣接界巨石壁立如門中通行路崖高數十仭行者如</hi>
<hi>躡半空號曰鬼門</hi>高車山<hi>在州西南水經注楚水東逕高車嶺南寰宇記高士傳云高車</hi>
<hi>山上有四皓碑及祠皆漢惠帝所立也高后使張良詣南山迎四皓之處因名高車山王禹偁集高</hi>
<hi>車嶺一名膏車嶺州志在州西南五里乳水北岸兩峯如駝亦名駝峯</hi>安武山<hi>在州西南</hi>
<hi>五十里關柎水所出水經注關柎水出上洛陽亭縣北青泥西山蓋即此山</hi>黑山<hi>在州西南</hi>
<hi>六十里其石色如墨</hi>楚山<hi>在州西南水經注楚水出上洛縣西南楚山舊志有秦望山在州西</hi>
<hi>南七十里乳水所出即楚山也按水經注謂此山即四皓所隱州志又謂即良餘山皆非</hi>西<lb/>
<pb n="KR2k0009_SBCK_090-47a"/>
　　　巖山<hi>在州西十里山麓有西巖洞甚深邃其對峙者曰吸秀山一名仙娥峯亂山中特起一峯</hi>
<hi>縱橫百丈下臨大江謂之仙娥谿</hi>熊耳山<hi>在州西隋書地理志上洛縣有熊耳山括地志</hi>
<hi>山在上洛縣西四十里州志兩峯挿漢以形似名丹江經此謂之麻澗山水環抱厥地宜麻故名</hi>
<hi>按禹貢導洛自熊耳在今河南盧氏縣與雒南縣接界漢志上洛縣有熊耳山是也此别是一山或</hi>
<hi>謂即禹貢之熊耳非是</hi>白石山<hi>在州西六十里山産苦竹居民器用資之相近有雞頭山</hi>
<hi>與熊耳相對</hi>大雲山<hi>在州西北五里一名戴雲峯以其山欲雨先雲也崒嵂高出望之如</hi>
<hi>旗俗又呼為搠刀山山後有戴雲洞</hi>元武山<hi>在州西北六十里高峻為一方之冠</hi>冢嶺<lb/>
　　　山<hi>在州西北接雒南縣界漢書地理志上洛縣禹貢洛水出冢嶺山又丹水出冢嶺山水經注丹</hi>
<hi>水出上洛縣西北冢嶺山一名高豬山又洛水出上洛縣讙舉山山海經云讙舉之山洛水出焉地</hi>
<hi>理通釋冢嶺山在洛南縣西七十里陸澄曰即讙舉山也明統志讙舉山在州西北一百二十里禹</hi>
<pb n="KR2k0009_SBCK_090-47b"/>
<hi>貢錐指漢志上洛縣獲輿山在東北山海經云讙舉疑是獲輿之誤字形相似也按今州西北諸</hi>
<hi>山皆秦嶺也甲水出其南丹水出其東南洛水出其東北後人因分為讙舉冢嶺等名其實本一山</hi>
<hi>也</hi>金鳳山<hi>在州北里許州之主山也其西曰鳳凰原上有卧牛臺</hi>馬鞍山<hi>在州</hi>
<hi>北三十里山徑紆折谿水瀠環</hi>清池山<hi>在州北水經注清池水東北出清池山通志今有安</hi>
<hi>山在州北五十五里山下有紫榆澗清池水出焉蓋即清池山也</hi>文昌山<hi>在州北六十六</hi>
<hi>里泉村鎮東北上有文昌祠故名其西有二義山明時結砦之所又有泉山下多甘泉</hi>扶斗<lb/>
　　　山<hi>在州北七十里孤峯峭拔大黄川出此</hi>小華山<hi>在州北百里一名馬腳山州志四面</hi>
<hi>如削巖下一穴上出約七八丈登者攀木而上出穴口上有兩峯多林木奇險天設</hi>東巖山<lb/>
<hi>在州東北五里以與西巖相對而名泉出巖下為近城勝地</hi>囷石山<hi>在州東北十五里山</hi>
<hi>形盤屈如囷其北有中阜山俗名北山</hi>五峯山<hi>在州東北七十里又東北二十里有孤山</hi>
<pb n="KR2k0009_SBCK_090-48a"/>
<hi>與商南縣接界</hi>石驢山<hi>在鎮安縣東南一百里長安志在乾祐縣東南一百八十里山有石</hi>
<hi>狀如驢</hi>北陽山<hi>在鎮安縣南八/十里上有石洞</hi>栗園砦山<hi>在鎮安縣西北八十</hi>
<hi>里鎮安河出此</hi>長陵山<hi>在鎮安縣北二/十里巖岫聯綿</hi>白巖山<hi>在鎮安縣北三十里</hi>
<hi>舊志上有天仙洞祈雨多應</hi>石馬山<hi>在鎮安縣北四十里長安志在乾祐縣南三十里有</hi>
<hi>石狀如馬</hi>車輪山<hi>在鎮安縣北八十里長/安志在乾祐縣南五里</hi>天書山<hi>在鎮安縣</hi>
<hi>北八十里宋真宗時知永興軍寇準得天書於乾祐山中即此</hi>考山<hi>在鎮安縣北一百七十里</hi>
<hi>長安志在乾祐北七十里有藴水出其下流入泎河</hi>夢谷山<hi>在鎮安縣東北三十里長安志</hi>
<hi>在乾祐縣東北三十里其山崇峻常有雲起</hi>重崖山<hi>在鎮安縣東北八十里長安志在乾</hi>
<hi>祐縣東五里</hi>峯陵山<hi>在雒南縣東十里奇峯聳/秀山南二里有孝感泉</hi>茶山<hi>在雒</hi>
<hi>南縣東三十里舊産茶山巔有石臼三俗傳仙人搗茶於此</hi>寶山<hi>在雒南縣東四十里當舊</hi>
<pb n="KR2k0009_SBCK_090-48b"/>
<hi>縣之北山陽産礦故名又縣東五十里有頁山故縣川之水經此西折入洛</hi>大聖山<hi>在雒</hi>
<hi>南縣東七十里上有龍王廟廟前有聖水泉懸崖直下禱雨輒應又謂之靈峪泉</hi>兌山<hi>在雒</hi>
<hi>南縣東南三十里縣志當故縣之西故名又名九龍山</hi>王喬山<hi>在雒南縣東南一百里俗</hi>
<hi>傳王之喬曽隱此又東折而北曰雲顯山俗名文顯山橫峙天表為縣東障</hi>三要山<hi>在雒</hi>
<hi>南縣東南六十里水經注要水出三要山縣志其地南出青草河可通武關東出即盧氏通衢北望</hi>
<hi>闅鄉靈寳皆有㨗徑因名三要</hi>鳳凰山<hi>在雒南縣南五里俗名馬/<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>山又龍山在縣南十里</hi>
<hi>上有浮圖山之東有希夷洞亦名藏修洞中有石牀石枕相傳陳摶隱處按水經注洛水東厯清</hi>
<hi>池山旁合武里水今龍山為縣河所經疑即清池山也</hi>中幹山<hi>在雒南縣南五十里由冢</hi>
<hi>嶺蜿蜒而南盡縣境高與秦嶺相埒俗名為莽嶺水經注武里水南出武里山疑即此</hi>狀頭<lb/>
　　　山<hi>在雒南縣西南二十里城南諸山此為雄峙為邑之近案上有三浮圖</hi>松朶山<hi>在雒</hi>
<pb n="KR2k0009_SBCK_090-49a"/>
<hi>南縣西南九十里有洞産銀錫明萬厯中塞</hi>陽虛山<hi>在雒南縣西山海經陽虛之山多金</hi>
<hi>水經注洛水東至陽虛山合元扈之水河圖玉版曰倉頡登陽虛之山臨於元扈洛汭之水靈龜負</hi>
<hi>書丹甲青文以授之即此隋書地理志洛南有陽靈山即陽虛之譌也縣志陽虛山在洛水北即倉</hi>
<hi>頡造書處</hi>梁原山<hi>在雒南縣城西縣境諸山多石不堪耕治獨此山可田</hi>羚羊山<lb/>
<hi>在雒南縣西四十里山多羚羊故名</hi>元扈山<hi>在雒南縣西山海經自鹿蹄之山至于元扈之</hi>
<hi>山凡九山水經注元扈通於讙舉為九山之次故山海經曰此二山者洛間也隋書地理志洛南縣</hi>
<hi>有元扈山寰宇記山在縣西北一百里黃帝録云帝在元扈山有鳳啣圖以至其文可曉帝再拜受</hi>
<hi>圖縣志在洛水之南與陽虛山相對</hi>書堂山<hi>在雒南縣北二十里為縣主峯俯視羣山環向</hi>
<hi>若揖山後有二洞相傳昔有逐鹿者至此聞其中有書聲故名</hi>黃龍山<hi>在雒南縣北九十里</hi>
<hi>山頂有礦洞明嘉靖八年填塞洞口多五色石中有路通華州寰宇記有大谷龍龕山在縣東北八</hi>
<pb n="KR2k0009_SBCK_090-49b"/>
<hi>十里北接秦嶺多出麩金疑即此</hi>陽華山<hi>在雒南縣東北又名華陽山山海經陽華之山</hi>
<hi>其陽多金玉其隂多青雄黄水經注門水東北厯陽華之山即此山也</hi>雙峯山<hi>在山陽縣</hi>
<hi>東三十里兩峯相對其狀如乳又名雙乳山其相近有截峪縣志山在官道南為八景之一</hi>孤<lb/>
　　　山<hi>在山陽縣東六十里四圍坦平孤峯挺峙</hi>天臺山<hi>在山陽縣東南八十里上有池曰仰</hi>
<hi>天池</hi>天柱山<hi>在山陽縣東南八十里隋書地理志上津縣有天柱山寰宇記天柱山亦名牛</hi>
<hi>山在上津縣北一百五十里段成式名山記云上津天柱山絶巖壁立秀出衆嶺有穴名遊仙洞洞</hi>
<hi>口有竹數莖寒風凛然人不敢入西安府志唐羅公遠宋邵康節皆隱於此縣志壁立萬仭形如天</hi>
<hi>柱頂有平池</hi>光照山<hi>在山陽縣東南一百十里其山向陽故名與湖北鄖陽府鄖西縣接</hi>
<hi>界</hi>翠屏山<hi>在山陽縣南三里列峙如屏障又黄毛山在縣南九十里磑臼山在縣南一百</hi>
<hi>十里</hi>大山<hi>在山陽縣西南九十里西有惠家洞東有楊仙洞峯巒高聳甲於諸山</hi>象山<lb/>
<pb n="KR2k0009_SBCK_090-50a"/>
<hi>在山陽縣西八十里扈家原相近有獅山南北對峙金水從中流出</hi>三鳳山<hi>在山陽縣西一</hi>
<hi>百二十里中有七十二洞</hi>蓮花山<hi>在山陽縣北五里縣之主山也形如蓮瓣蜿蜒起伏而西</hi>
<hi>昻一首曰蒼龍山又曰豐山</hi>青山<hi>在商南縣東南四十里路通荆襄下有青山館</hi>筆峯<lb/>
　　　山<hi>在商南縣東南四十里壁立萬仭形鋭如筆為縣治案山</hi>吐霧山<hi>在商南縣南七十里</hi>
<hi>山高峻將雨則霧起</hi>虎山<hi>在商南縣西南/一里蹲踞如虎</hi>千丈山<hi>在商南縣西北五十</hi>
<hi>里接雒南縣界</hi>龍山<hi>在商南縣東北一里與虎山/對峙蜿蜒高聳狀如龍蟠</hi>甪山<hi>在商</hi>
<hi>南縣東北四十里縣志漢甪里先生隱處雙峯峻聳如笋</hi>江流嶺<hi>在州東一百里地名龍駒</hi>
<hi>砦商賈往雒南者多由此</hi>長岡嶺<hi>在州東一百三十里與商南山陽二縣連界</hi>新開<lb/>
　　　嶺<hi>在州東一百六十里為武關西障又東二十里有弔橋嶺俗呼第一條嶺為武關東障與雒南</hi>
<hi>商南二縣分界</hi>南秦嶺<hi>在州南二里過嶺為南秦川又州南三十里有竹竿嶺</hi>土地<lb/>
<pb n="KR2k0009_SBCK_090-50b"/>
　　　嶺<hi>在州西南二十里又軍嶺在州西南四十里地名秦王城相傳為秦王屯軍處</hi>鵶虎嶺<lb/>
<hi>在州西五里又州西北五十里有木瓜嶺</hi>秦嶺<hi>在州西接雒南縣界漢書地理志上洛縣甲水</hi>
<hi>出秦嶺山三秦記秦嶺東起商洛西盡<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>隴東西八百里寰宇記山在上洛縣西南一百里高九百</hi>
<hi>五十丈地理通釋在上洛縣西八十里嶺北為秦山南為漢山州志山在西百里雒南縣志秦嶺在</hi>
<hi>縣北即終南山隨地易名横互三百里自繞山入界山之隂即太華稍東即潼關重峯曡障自縣西</hi>
<hi>抵北而東為洛水發源處即冢嶺山矣</hi>黃沙嶺<hi>在州北二十里石徑蜿蜒為入洛通衢嶺</hi>
<hi>上有馬跑泉又紅土嶺在州北七十里産紅土可飾丹堊其相近有黃土嶺</hi>輞峪嶺<hi>在州</hi>
<hi>北八十里嶺下有輞峪道出華州相近又有藥子嶺與雒南縣接界相傳唐韋善俊種藥處</hi>鐵<lb/>
　　　洞嶺<hi>在州東北一百八十里接雒南及河南陜州盧氏縣界嶺產鐵因名嶺東有三角池山</hi>
　　　分水嶺<hi>在鎮安縣東五十里嶺上有水東西分流又有分水嶺在商南縣西十里</hi>石瓮<lb/>
<pb n="KR2k0009_SBCK_090-51a"/>
　　　嶺<hi>在鎮安縣東八十里路通商州又縣東一百十里有金家嶺又十里有高橋馬嶺與山陽縣接</hi>
<hi>界又縣南一百五十里有蔡家嶺西南三十里有松坪嶺</hi>雲蓋嶺<hi>在鎮安縣西四十里下有</hi>
<hi>雲蓋寺相傳唐賈島所居</hi>賽秦嶺<hi>在鎮安縣北八十里高與秦嶺相埒故名</hi>都家嶺<lb/>
<hi>在鎮安縣東北五里縣志即縣之主山形勢嵯峨望若列屏</hi>白花嶺<hi>在雒南縣西北一百</hi>
<hi>里嶺西為和尚溝又西為階峪和尚溝之下為金堆城其西為東西桃坪舊皆産礦</hi>摩天嶺<lb/>
<hi>在雒南縣東北十五里亦名揣天嶺又東北十里有鑽天嶺在常水川之北皆以高峻得名</hi>圈<lb/>
　　　嶺<hi>在山陽縣東二十里通志山連南北水派東西魏書地形志豐陽縣有圏地凝即此</hi>鶻嶺<lb/>
<hi>在山陽縣東南六十里詳見湖北鄖陽府鄖西縣</hi>任嶺<hi>在山陽縣東南一百三十里</hi>安<lb/>
　　　禪嶺<hi>在山陽縣西五十里又西十里有鷂子嶺又西四十里有殺虎嶺</hi>雙廟嶺<hi>在商</hi>
<hi>南縣南二十五里上有雙廟</hi>四條嶺<hi>在商南縣/西六十里</hi>界嶺<hi>在商南縣北五十里</hi>
<pb n="KR2k0009_SBCK_090-51b"/>
<hi>嶺勢雄壯登眺甚遠</hi>青峯<hi>在鎮安縣南七/十里山色葱蒨</hi>聖燈崖<hi>在鎮安縣西四十里</hi>
<hi>亦名聖燈龕縣志相傳每良夜常有燈隱現崖畔故名</hi>西紅崖<hi>在雒南縣東南五十里又</hi>
<hi>東紅崖在縣東南九十里崖石皆赤舊産銅宋史食貨志仁宗用知商州皮仲容議采洛南縣紅崖</hi>
<hi>山銅鑄錢即此</hi>白石崖<hi>在山陽縣西南一百二十里又縣西六十里有鎗峯崖</hi>鐵峪<lb/>
<hi>在州東一百五十里俗傳老子冶鐵於此</hi>馬蘭峪<hi>在州西/南五里</hi>野人峪<hi>在州西三</hi>
<hi>十里林峪深僻</hi>黑龍峪<hi>在州西九十里/出藍田小路</hi>西玉峪<hi>在鎮安縣西北八十</hi>
<hi>里與西安府寕陜廳接界長安志唐末縣嘗治此</hi>西采峪<hi>在鎮安縣北一百五十里接藍</hi>
<hi>田縣界其東為東采峪</hi>老君峪<hi>在雒南縣東南一百里接商州界路通武關</hi>泰峪<lb/>
<hi>在雒南縣東北一百里地當要隘明嘗設巡司守之尋省</hi>洛峪<hi>在山陽縣東五十里又東十里</hi>
<hi>有截峪</hi>桐峪<hi>在山陽縣西二十里又/縣西七十里有樲峪</hi>七里峽<hi>在鎮安縣東八</hi>
<pb n="KR2k0009_SBCK_090-52a"/>
<hi>十里巖下形如石瓮清流上湧激石如雷</hi>海棠原<hi>在鎮安縣東五里又筋竹原在縣西南一</hi>
<hi>百三十里金雞原在縣西二十里木瓜原在縣西二十五里</hi>唐家坡<hi>在雒南縣東四里坡</hi>
<hi>北有礦又石家坡在縣東四十里魏坡在縣西二十里其北亦有礦</hi>麻坪<hi>在雒南縣北三十里</hi>
<hi>又桑坪在縣東北鑽天嶺東北以地宜桑而名亦名勤桑峪</hi>諸天洞<hi>在州東四十五里即</hi>
<hi>銅佛龕内有銅佛三尊</hi>霍家洞<hi>在州西北二十里西向一穴内有巖洞可棲者數十百處</hi>
　　　石龍洞<hi>在州東北四十里洞有天成石龍水自龍口溢出禱雨輒應</hi>白侍郎洞<lb/>
<hi>在鎮安縣西三十五里相傳唐白居易賈島遊此今洞門有居易與島問答詩</hi>姚家洞<hi>在雒</hi>
<hi>南縣東五里洞高二丈深廣五丈</hi>石青洞<hi>在雒南縣東六十里頁山下亦名青緑洞舊産</hi>
<hi>石青明時嘗採辦為民害景泰間知縣陳炎奏止之</hi>王虛洞<hi>在雒南縣東北三十里深五里</hi>
<hi>許可容千餘人中多石乳奇狀百端有水積為池池中石皆成蓮花形</hi>龍眼洞<hi>在山陽縣</hi>
<pb n="KR2k0009_SBCK_090-52b"/>
<hi>東南一百二十里遇旱禱雨洞中輒應</hi>白雲洞<hi>在山陽縣西四十里舊出礦砂後封禁</hi>
　　　魚洞<hi>在山陽縣東北一百三十里亦名嘉魚穴寰宇記嘉魚穴在上津縣東北一百五十里穴</hi>
<hi>口闊三尺常有水至上已日即有鮮魚出穴大者一丈許名曰鱄魚</hi>龍潭水<hi>在州東四十三</hi>
<hi>里源出東南五十里仰天池北入丹水其一派分流入山陽界又㑹峪河在州東四十五里洛源之</hi>
<hi>東南入丹水澇峪河在州東五十五里水自嶺上分為三流其北流入丹水東西二水並入山陽境</hi>
<hi>恨峪河老君河俱在州東八十里南入丹水大峪河在州東九十里商洛鎮南北入丹水龍駒砦河</hi>
<hi>在州東百里南入丹水襄陽舟楫咸集於此湧峪河在龍駒砦東北入丹水</hi>背峪水<hi>在州</hi>
<hi>東一百五十里自鐵峪鋪南紆迴五十里至周家崖入丹水又銀花河在山陽縣東八十里源出縣</hi>
<hi>東圏嶺東流入丹水武關河在州東一百八十里東流至商南縣畢家灣入丹水清油河在商南縣</hi>
<hi>西三十里源出雒南縣花獐坪南流七十里入丹水沐河在商南縣東門外源出河南陜州盧氏縣</hi>
<pb n="KR2k0009_SBCK_090-53a"/>
<hi>界嶺流入境南四十里㑹寳于河又名寳子河索峪河入丹水</hi>丹水<hi>在州南源出州西北東南</hi>
<hi>流逕商南縣南又東入河南陜州淅川縣界吕氏春秋堯有丹水之戰以服南蠻漢書地理志丹水</hi>
<hi>出上雒冢嶺山東至析入鈞師古注鈞亦水名水經注丹水出上洛縣西北冢嶺山東南流與清池</hi>
<hi>水合又東南過其縣南楚水注之又東厯菟和山又東南過商縣南又東南厯少習出武關又東南</hi>
<hi>流入臼口厯其戍下又東南淅水注之唐書崔湜傳湜建言南山可引丹水通漕至商州自商鑱山</hi>
<hi>出石門抵北藍田可通輓道寰宇記丹水在上洛縣南一里州志水出秦嶺之息邪澗亦曰州河東</hi>
<hi>南流三十里逕大商原曰大商原河又東南三十里逕麻澗曰麻澗河又東南十里逕仙娥峯曰仙</hi>
<hi>娥谿又東南逕州東四十里至白楊店曰白楊河又東十里曰洛原河又東十里曰高橋河又東十</hi>
<hi>里曰棣花河凡二百七十里入商南縣界逕縣西南一百里曰上兩河又東逕縣東四十里曰下兩</hi>
<hi>河凡二百二十里入河南淅川縣界</hi>乳水<hi>在州南即古楚水水經注楚水出上洛縣西南楚山</hi>
<pb n="KR2k0009_SBCK_090-53b"/>
<hi>其水兩源合於四皓廟東又東逕高車嶺南翼帶衆流北轉入於丹水魏書地形志上洛縣有南秦</hi>
<hi>水州志乳水即楚水也源出秦望山其色如乳故名自黄龍廟口至土門其渡凡七名七渡河又東</hi>
<hi>經南秦嶺下名南秦川又東北至三台山東入於丹水又有黄柏岔水在州西南四十里自安溝嶺</hi>
<hi>來至秦望山合乳水又軍嶺川水上秦川水俱在州西南三十里皆合乳水又五峪河在州西南二</hi>
<hi>十里自任家坡西經土地嶺入乳水又有楚水在州南五里源出楚山北流入乳水蓋楚水别源舊</hi>
<hi>志楚水有二源此其東源也</hi>流峪水<hi>在州南二十里源出流嶺亦謂之大流峪水又寛平</hi>
<hi>鋪水亦從流峪出合流北入丹水又張峪河在州東十五里亢峪河在州東二十里張村河在州東</hi>
<hi>三十里大張家河在州東四十里下流俱入丹水</hi>甲水<hi>在州西南東南流逕鎮安縣東北又</hi>
<hi>東南逕山陽縣西南又東入湖北鄖陽府鄖西縣界漢書地理志上洛縣甲水出秦嶺山東南至錫</hi>
<hi>入沔過郡三行五百七十里水經注甲水出秦嶺山東南流逕金井城南又東逕上庸郡北與關柎</hi>
<pb n="KR2k0009_SBCK_090-54a"/>
<hi>水合又東南逕魏興郡之興晉南隋書地理志豐陽縣有甲水通志金井河源出秦嶺納州西南八</hi>
<hi>十里之東西牛槽水入鎮安界蓋即甲水鎮安縣志金井河在縣東北一百十里一名安樂川山陽</hi>
<hi>縣志河在縣西南七十里一名合河以衆水所㑹而名又東南逕縣南一百二十里南入湖北舊上</hi>
<hi>津縣境又花水河在縣西南一百里源出白石崖東流入合河</hi>關柎水<hi>在州西南南流至山</hi>
<hi>陽縣西入甲水水經注關柎水出上洛陽亭縣北清泥西山南逕陽亭聚西俗謂之平陽水南合豐</hi>
<hi>鄉川水又南入上津注甲水舊志今名關柎色河源出安武山亦曰安武水自州南流入山陽縣境</hi>
<hi>逕縣西二十里又南合豐水以入合河</hi>清池水<hi>在州西今名荆水水經注清池水源東北</hi>
<hi>出清池山西南流入丹水州志州北荆水有二源曰大荆川西荆川南流合為一東南逕州西北上</hi>
<hi>板橋與泉水㑹謂之水道河又南逕州西二十里合於丹水又泉水在州北七十里源出泉村集逕</hi>
<hi>馬角輞峪至上板橋合荆水又有大黄川小黄川紫峪河三水合流並入泉水又岔口河在州北四</hi>
<pb n="KR2k0009_SBCK_090-54b"/>
<hi>十里源出藥子嶺合閻家店諸水至岔口鋪入泉水又桃岔河在州北三十五里小桃岔河在州北</hi>
<hi>三十里俱流入荆水又十九河在州北二十五里自雒南松朶山銀厰溝來至黃沙嶺入荆泉二水</hi>
　　　黑龍峪水<hi>在州西八十里源出西安府藍田縣南境南流入州河又洪門河在州西七十</hi>
<hi>五里自州西北韓峪川來南入州河泥峪河在州西五十五里相近又有蒲岔溝水合流東北入州</hi>
<hi>河溝峪河在州西八里南入州河</hi>牧䕶關水<hi>在州西北一百二十里州志源出秦嶺西</hi>
<hi>流入西安府藍田縣界即霸水之上源</hi>鐵洞嶺水<hi>在州東北一百二十里源出清池山</hi>
<hi>分二流一北入雒南縣一東南經資峪鋪又南十里入丹水</hi>柞水<hi>在鎮安縣東一名泎水長</hi>
<hi>安志泎水在乾祐縣東五里出萬年縣界秦嶺下流入洵陽縣界又藴水在乾祐縣西南七里出考</hi>
<hi>山下流入泎河縣志乾祐河在縣東三里即泎水也源出咸寕縣秦嶺至舊縣關入縣境又南至洵</hi>
<hi>陽之兩河關合洵河凡流三百三十里又有温水河在縣西北九十里源出考山即藴水之譌也東</hi>
<pb n="KR2k0009_SBCK_090-55a"/>
<hi>南流入乾祐河又鎮安河在縣城南源出西崲峪逕雲蓋寺名雲蓋川東南流逕縣南入乾祐河冷</hi>
<hi>水河在縣東七十五里源出龍渠川至洵陽縣與乾祐河合永安川在縣東六十里源出分水嶺流</hi>
<hi>入冷水河</hi>月川水<hi>在鎮安縣西南九十里一名月水河下流入興安府漢隂廳界</hi>直水<lb/>
<hi>在鎮安縣西南一百八十里一名東池河亦名遲河源出西安府寕陜廳腰竹嶺下流入興安府石</hi>
<hi>泉縣界</hi>洵水<hi>在鎮安縣西自西安府寕陜廳界流入又南入興安府洵陽縣界漢書地理志</hi>
<hi>旬陽縣北山旬水所出水經注旬水北出旬山東南流逕平陽戍下與直水枝津㑹又東南至旬陽</hi>
<hi>隋書地理志豐陽縣有洵水長安志洵河在乾祐縣西南一百里出萬年長安兩縣界秦嶺下南流</hi>
<hi>經縣入洵陽舊志洵河源出長安縣江口至盧家寺入縣境東南流四百里至洵陽之兩河關與乾</hi>
<hi>祐河合又小任河在縣西南八十里大任河在縣南一百里下流皆入洵河</hi>武里水<hi>在雒</hi>
<hi>南縣南水經注洛水東厯清池山旁東合武里水其水南出武里山東北流注於洛舊志有縣河在</hi>
<pb n="KR2k0009_SBCK_090-55b"/>
<hi>縣南二百步有數源曰洗馬河在縣西南四十里秦王川在縣西南三十里迤東曰大渠川在縣西</hi>
<hi>南十里小渠川在縣西南五里又東有南川一名乾河又有東川一名帶谷河皆出中幹山北麓</hi>
<hi>合流謂之縣河又東北入洛其入洛處有鍋底潭在縣東北五里深不可測</hi>元扈水<hi>在雒</hi>
<hi>南縣西山海經洛水東北流而注於元扈之水水經注水出元扈之山逕於陽虛之下山海經曰陽</hi>
<hi>虛之山臨於元扈之水是為洛汭也縣志今名黒潭子在縣西八十里東北流入洛其入洛處當陽</hi>
<hi>虛山南</hi>地畫岔水<hi>在雒南縣西北百餘里源出西安府渭南縣界流入洛又有階峪川</hi>
<hi>源出金堆城逕蔣家溝入洛又溝峪川南流至保安村入洛按水經洛水篇别有丹水出西北竹</hi>
<hi>山注於洛又戸水北出發戸山乳水北出良餘山皆南流入洛龍餘水出蠱尾之山東流入洛疑即</hi>
<hi>今地畫岔諸水也</hi>洛水<hi>在雒南縣北五里源出秦嶺東流入河南陜州盧氏縣界漢書地理</hi>
<hi>志禹貢雒水出冢嶺山東北至鞏入河過郡二行千七十里水經注洛水出上洛縣讙舉山東與丹</hi>
<pb n="KR2k0009_SBCK_090-56a"/>
<hi>水合又東戸水注之又東得乳水又東㑹龍餘之水又東至陽虛山合元扈之水又東厯清池山旁</hi>
<hi>東合武里水又東門水出焉又東要水入焉又東與䕶水合又東逕熊耳山北東北過盧氏縣北寰</hi>
<hi>宇記洛水在洛南縣北一里縣志洛河源出洛水泉在縣西一百里秦嶺下東注灣環百折盡邑境</hi>
<hi>之東西蓋縣境之山皆起於秦嶺及中幹而兩山之水皆赴於洛河洛河出洛水泉屬西安府渭南</hi>
<hi>境流五里入縣界又東南受元扈石門諸水流三百二十里出境</hi>魚難水<hi>在雒南縣北寰</hi>
<hi>宇記魚難水在縣北八十里魚難山有撲水崖高五十丈魚不能過故曰魚難南經石門入洛縣志</hi>
<hi>魚難水即㑹石門川源出黃龍山流逕石門合麻坪川水南注洛石門在縣北十里石山突起中闢</hi>
<hi>一門二水㑹流其中亦號龍門又麻坪川水源出麻坪西南流至石門合於石門川</hi>古門水<lb/>
<hi>在雒南縣東北水經注洛水自上洛拒城西北分為門水東北流厯陽華之山又東北厯峽謂之鴻</hi>
<hi>關水按今/此水無可考</hi>豐鄉川水<hi>在山陽縣南水經注豐鄉川水出宏農豐鄉東山西</hi>
<pb n="KR2k0009_SBCK_090-56b"/>
<hi>南流逕豐鄉故城南又西南合關柎水縣志豐河一名縣河源出縣東二十里圈嶺西流逕縣城南</hi>
<hi>又西流合色河折而南入合河又有桐峪水自商州黒山寺南來入豐河又箭河在縣東南一百十</hi>
<hi>里又東南十里有青崖河源出青石溝俱西流入合河</hi>西峪河<hi>在雒南縣東一百十里源</hi>
<hi>出盧靈關經黃龕南入洛又葦坪河在縣東北源出秦峪西受架路常水東受桑坪等水合流而南</hi>
<hi>入於洛又文峪河亦在縣東北源出中<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>嶺經北注川入洛</hi>富水河<hi>在商南縣東二十五</hi>
<hi>里一名摩河源出河南陜州盧氏縣界嶺南流折而東逕河南鄧州淅川界入淇河</hi>商河<hi>在商</hi>
<hi>南縣西南八十里或訛爲囚河東流入丹水</hi>南水河<hi>在山陽縣東南百里其地有白崖河</hi>
<hi>源出焉東南流入漢水</hi>沙河川<hi>在雒南縣東十五里源出鹿池在縣東南二十里俗傳昔</hi>
<hi>時月夜見羣鹿飲此故名其水北流至茶臼山入洛</hi>故縣川<hi>在雒南縣東南四十里即要水</hi>
<hi>也水經注要水南出三要山東北逕拒陽城西東北流入於洛縣志故縣川源出三要山源遠水闊</hi>
<pb n="KR2k0009_SBCK_090-57a"/>
<hi>東流而北折經故縣治因名又北經頁山下西北流入洛</hi>扶川<hi>在商南縣南有三派上扶川在</hi>
<hi>縣南百里中扶川在縣南一百五十里下扶川在縣南二百里匯為一東入丹水又有張家河在縣</hi>
<hi>東南八十里為扶川津濟之要舟楫往來必經於此</hi>八里乾澗<hi>在雒南縣東南一百二十</hi>
<hi>里自莽嶺北流伏行地中八里至雲顯山復出東北流入洛</hi>銀洞溝<hi>在雒南縣東北五里</hi>
<hi>每天氣清明時溝中吐白氣如練</hi>月兒潭<hi>在州東一百十五里潭形似月中有巨石唐崔</hi>
<hi>湜謂可通漕輓即此明萬厯四十六年丹水漲沙湧潭平舟楫利之</hi>魚官潭<hi>在州西北八十</hi>
<hi>里石穴大如斗泉出灌大河時當榖雨魚出多至百千萬頭</hi>不靜潭<hi>在商南縣南九十里</hi>
<hi>水急湍流經梳洗樓通丹水縣志梳洗樓在縣東南九十里山石重曡如樓形下瞰兩河</hi>花字<lb/>
　　　潭<hi>在商南縣南一百三十里有三潭相連俱在石上每潭周十餘丈兩傍懸崖下瞰形勢險惡亦</hi>
<hi>名風雨雷潭俗傳人至其地稍不敬則其中雷聲隱隱潭水隨溢</hi>龍潭<hi>在商南縣西五十里</hi>
<pb n="KR2k0009_SBCK_090-57b"/>
<hi>石上一潭圓如蒲團傍流不入其深莫測</hi>黒馬池<hi>在雒南縣/東六十里</hi>仰天池<hi>在雒</hi>
<hi>南縣東南一百里又有仰天池在山陽縣北十里上源即州境之龍潭水南流至此瀦而為池居人</hi>
<hi>植蓮其中</hi>三角池<hi>在商南縣南十五里/其形三角中多魚鼈</hi>郝家泉<hi>在州東一里相</hi>
<hi>近又有石佛灣泉俱有灌溉之利</hi>花園泉<hi>在州城西南隅州人為園圃蓄魚種蓮其中又</hi>
<hi>鑿渠由東而南出水門入州河</hi>甘雨泉<hi>在州城西一名五龍泉味清甘禱雨輒應</hi>泉山<lb/>
　　　泉<hi>在州北泉村集有泉二十餘處最佳者凡三俱在山麓大旱不涸</hi>龍眼泉<hi>在鎮安縣</hi>
<hi>東南三里龍興寺左右兩泉</hi>瀑布泉<hi>在鎮安縣西四十里雲蓋嶺飛流數十丈形如匹練</hi>
　　　五眼泉<hi>在雒南縣東二十里有五竇四時不涸</hi>靈泉<hi>在雒南縣東南靈峪口泉從石</hi>
<hi>中噴出流入洛</hi>暖水泉<hi>在山陽縣東南一百二十里其水冬夏常温又有涼水泉在縣西桐</hi>
<hi>峪口</hi>南龍莊泉<hi>在商南縣北三十里石嶺上周數丈歲旱禱雨多應</hi>
<pb n="KR2k0009_SBCK_090-58a"/>
　︹古蹟︺上洛故城<hi>今州治春秋時晉邑左傳哀公四年楚司馬起豐析臨上雒竹書紀年晉</hi>
<hi>烈公三年楚人伐我南鄙至於上雒戰國䇿楚魏戰於陘山魏許秦以上洛漢書地理志宏農郡領</hi>
<hi>上洛縣後漢郡國志屬京兆晉書地理志上洛郡泰始二年分京兆南部置治上洛地道記地在洛</hi>
<hi>水之上故以為名魏書世祖紀太延五年遣雍州刺史葛郍取上洛地形志太延五年置荆州太和</hi>
<hi>十一年改洛州治上洛城領上洛郡寰宇記漢元鼎四年置上洛縣晉置上洛郡理此後魏置洛州</hi>
<hi>後周宣政元年改為商州東至鄧州南至合州西至金州各七百里北至虢州四百里西北至華州</hi>
<hi>山路二百七十里</hi>商洛故城<hi>在州東左傳文公十年楚使子西為商公史記秦孝公二</hi>
<hi>十二年封衛鞅為列侯號商君漢書地理志宏農郡商縣秦相衛鞅邑也後漢郡國志屬京兆晉書</hi>
<hi>地理志屬上洛郡宋書州郡志北上洛郡有商縣齊志因之魏書地形志屬上庸郡水經注丹水東</hi>
<hi>南過商縣南契始封商魯連子曰在太華之陽皇甫謐闞駰並以為上洛商縣也殷湯之名起於此</hi>
<pb n="KR2k0009_SBCK_090-58b"/>
<hi>矣括地志商洛縣在商州東八十九里寰宇記商洛縣在州東九十里盛宏之荆州記曰武關西北</hi>
<hi>一百二十里有商城謂此邑城也隋開皇四年改商縣為商洛唐武德二年移於今理金史地理志</hi>
<hi>貞元二年廢商洛縣為鎮州志商洛鎮在州東八十五里</hi>乾祐故城<hi>在鎮安縣北長安志</hi>
<hi>乾祐縣西北去京兆府三百五十里本漢洵陽縣地唐萬歲通天元年析商州豐陽縣地置安業縣</hi>
<hi>景龍三年隸雍州景雲元年復隸商州乾元元年改為乾元縣隸京兆府尋還屬商州永泰元年為</hi>
<hi>羌賊燒燬徙治今縣西北三十步長慶二年復治今縣光啓二年經蔡賊焚蕩復徙今縣西北西玉</hi>
<hi>谷龍紀元年復歸舊縣漢乾祐二年隸京兆府改為乾祐縣金廢為鎮入咸寕地理志咸寕有乾祐</hi>
<hi>鎮是也雍大紀元至元丙子改為乾祐巡檢司至壬辰仍復縣於舊地甲午年革明洪武八年仍立</hi>
<hi>乾祐巡司屬咸寕縣縣志故縣在今縣北八十里</hi>鎮安故城<hi>在今鎮安縣北雍大紀鎮</hi>
<hi>安舊城在西安府東南三百五十里萬山間明景泰三年先建於野豬坪後遷謝家灣即今縣治明</hi>
<pb n="KR2k0009_SBCK_090-59a"/>
<hi>統志明于乾祐廢縣北二十里置鎮安縣縣志野豬坪在縣北七十里</hi>拒陽故城<hi>在雒</hi>
<hi>南縣東南晉置隋書地理志上洛郡洛南舊曰拒陽置拒陽郡開皇初郡廢縣改名焉舊唐書地理</hi>
<hi>志洛南縣舊治拒陽川顯慶三年移治清川寰宇記洛陽縣在商州東北九十里晉泰始三年分上</hi>
<hi>洛地於今縣東北八十里置拒陽縣屬上洛郡尋省後魏真君二年又於今縣東四十里武谷川再</hi>
<hi>置隋開皇五年改為洛南取洛水之南為名大業十一年移于今理俗謂之清池川九域志在州北</hi>
<hi>七十五里舊志明天啓初避諱改洛曰雒按寰宇記所載移治之年與舊唐書不同其云今縣東</hi>
<hi>北八十里東北疑東南之譌</hi>豐陽故城<hi>今山陽縣治晉置十六國春秋苻健皇始二年</hi>
<hi>置荆州於豐陽苻堅建元十六年以荆州領襄陽而移洛州居豐陽魏書地形志洛州上庸郡皇興</hi>
<hi>四年置東上洛郡永平四年改又豐陽縣郡治太安二年置水經注關柎水經上庸郡北隋書地理</hi>
<hi>志上洛郡豐陽縣後周置舊唐書地理志豐陽漢商縣地晉分商縣置豐陽以川為名舊志吉川城</hi>
<pb n="KR2k0009_SBCK_090-59b"/>
<hi>麟德元年移理豐陽川寰宇記豐陽縣在州南一百十里晉泰始三年置尋廢後魏復置唐武德元</hi>
<hi>年自故豐陽川移於商州西南一百六十里甲水西五十步麟德元年又移今理胡三省通鑑註豐</hi>
<hi>陽與上津縣接界紹興中割商秦之半畀金以鶻嶺爲界止存上津豐陽二縣金史地理志貞元二</hi>
<hi>年廢豐陽縣爲鎮縣志明初置豐陽鎮巡司成化十二年徙巡司於漫川於豐陽故址置山陽縣以</hi>
<hi>在北山之南豐河之北故名有豐陽故城在縣西南五十里</hi>陽亭舊縣<hi>在山陽縣西北</hi>
<hi>本上洛縣地後魏置兼置魏興郡尋俱廢魏書地形志魏興郡領陽亭一縣太和五年置水經注關</hi>
<hi>柎水出上洛陽亭縣北又南逕陽亭聚西按隋志無陽亭而上洛郡豐陽註云開皇初併南陽縣</hi>
<hi>入蓋即故陽亭也</hi>漫川舊縣<hi>在山陽縣東南寰宇記廢漫川縣在上津縣北四十五里</hi>
<hi>魏前廢帝二年置後周保定三年廢舊志今有漫川里在縣東南一百二十里</hi>萇和舊郡<lb/>
<hi>在商南縣西後魏置魏書地形志洛州領萇和郡景明元年置領南商一縣後廢</hi>商南舊<lb/>
<pb n="KR2k0009_SBCK_090-60a"/>
　　　縣<hi>在今商南縣南通志明成化十二年巨盜王彪平巡撫原傑奏分商縣以東地置商南縣初置</hi>
<hi>層峯驛㝷徙於沐水西即今治也州志層峯驛在州東三百二十里唐置驛於此韓愈南遷經此䘮</hi>
<hi>女有埋女銘</hi>王陵城<hi>在州南水經注丹水逕一故城南名曰三戸城昔漢祖入關王陵起</hi>
<hi>兵丹水以歸漢祖此城疑陵所築也括地志王陵故城在上洛縣南三十一里州志今州西南四十</hi>
<hi>里軍嶺下地名秦王城或謂即王陵之譌</hi>金井城<hi>在鎮安縣東北水經注甲水出秦嶺東南</hi>
<hi>流逕金井城舊志今縣東北八十里有金井渠渠上有金井橋故城蓋在其處</hi>楊氏城<hi>在雒</hi>
<hi>南縣北五十里</hi>漢王城<hi>在商南縣東十里俗/傳光武屯軍於此</hi>蒼野聚<hi>在州東南</hi>
<hi>左傳哀公四年楚右師軍於蒼野杜預注蒼野在上洛縣水經注丹水自蒼野東厯菟和山按蒼</hi>
<hi>野在菟和山西舊志謂在州南一百六十里誤</hi>洵水府<hi>在鎮安縣南唐書商州有洵水玉京</hi>
<hi>二府蓋以近洵水而名</hi>洛源監<hi>在州東唐書地理志商州有洛源監錢官舊志監在州東</hi>
<pb n="KR2k0009_SBCK_090-60b"/>
<hi>五十里孝野崖又東十五里東原上有紅崖冶其地產銅亦舊置錢官之所</hi>阜民監<hi>在雒</hi>
<hi>南縣東南宋史食貨志仁宗采洛南紅崖山虢州青水冶青銅置阜民朱陽二監九域志上洛縣有</hi>
<hi>阜民錢監又有龍渦鎮北二銀場縣志監在縣東南四十里紅崖山下按朱陽監在河南陜州</hi>
　　迎翠樓<hi>在州東商洛故城内唐時建</hi>望軍樓<hi>在商南縣東十五里其地有墩臺遺</hi>
<hi>蹟世傳沛公入關於此望軍</hi>王家菴<hi>在雒南縣東北九十里其地山明水秀相傳王猛讀</hi>
<hi>書於此故名</hi>
　︹關隘︺武關<hi>在州東一百八十五里左傳哀公四年楚人謀北方使謂陰地之命大夫士蔑曰將</hi>
<hi>通於少習以聽命杜預注少習商縣武關也戰國䇿蘇秦說楚威王曰秦一軍出武關則鄢郢動矣</hi>
<hi>史記楚懐王三十年秦遺楚王書願會武關楚王至則閉武關遂與西至咸陽秦始皇二十八年自</hi>
<hi>南郡由武關歸二世三年沛公至丹水降析酈襲攻武關破之漢書武帝紀太初四年徙宏農都尉</hi>
<pb n="KR2k0009_SBCK_090-61a"/>
<hi>治武關應劭曰武關秦南關通南陽文潁曰武關在析縣西北七十里宏農界水經注丹水自商縣</hi>
<hi>東南厯少習出武關京相璠曰楚通上洛阨道也括地志武關山地門也在商洛縣東九十里史記</hi>
<hi>正義在商州東一百八十里州志關在州東武關山下當官道設關北接高山南臨絶澗去河南内</hi>
<hi>鄉縣一百七十里明洪武中以官軍守之後設巡司今裁</hi>牧䕶關<hi>在州西一百二十里與西</hi>
<hi>安府藍田縣接界或譌爲模糊關俗傳古畜牧之地有南北二關明設秦嶺巡司今裁</hi>乾祐<lb/>
　　　關<hi>在鎮安縣北九十里宋置接寕陜廳界亦名舊縣關舊設巡司今裁</hi>盧靈關<hi>在雒南縣</hi>
<hi>東北一百十五里路通河南盧氏靈寶二縣關之西有黄龕舊傳沙中有金關之東有石室宏敞名</hi>
<hi>五仙窑</hi>竹林關<hi>在山陽縣東一百三十里臨丹水自此登舟經淅川榖城至小江口入漢</hi>
<hi>爲下襄陽水路明成化十三年置巡司/本朝順治十五年裁</hi>豐陽關<hi>在山陽縣東南一百</hi>
<hi>二十里即故漫川縣明洪武初置巡司於豐陽鎮成化十三年移駐於此仍名豐陽巡司本朝順</hi>
<pb n="KR2k0009_SBCK_090-61b"/>
<hi>治十三年裁今名漫川關</hi>小嶺關<hi>在商南縣南七十里今名打鼓洞又南十里有大嶺關峯</hi>
<hi>巒高峻可以南望荆楚</hi>偏路隘<hi>在州西北十里唐書地理志貞元七年刺史李西華自藍</hi>
<hi>田至内鄉開新道七百餘里迴山取塗人不病涉謂之偏路行旅便之輿程記自武關西北行五十</hi>
<hi>里至桃花鋪又八十里至白楊店子又八十里至麻澗又百里至新店子又百里至藍田縣皆行山</hi>
<hi>中即所謂偏路也至藍田始出險就平</hi>三要鎮巡司<hi>在雒南縣東南六十里三要山</hi>
<hi>下南通武關東接盧氏北望闅靈明成化七年置巡司本朝因之又石家坡巡司在縣東北四十</hi>
<hi>里石家坡明正統三年置今裁</hi>商洛鎮<hi>在州東八十五里州志即古商洛縣又九域志商洛</hi>
<hi>縣有青雲嶺舊志有廢青雲館在州南一百五十里即青雲鎮也</hi>西市鎮<hi>在州城西九域</hi>
<hi>志上洛縣有西市黃川二鎮州志有榷平原在今州西二里相傳舊通關市處蓋即故西市又大小</hi>
<hi>黄川在州西七十里蓋即黃川鎮</hi>舊司鎮<hi>在鎮安縣東三十里又長嘯鎮在縣南三十里</hi>
<pb n="KR2k0009_SBCK_090-62a"/>
<hi>青峯鎮在縣南四十里雲蓋鎮在縣西四十里</hi>故縣鎮<hi>在雒南縣東南九域志縣有採造伯</hi>
<hi>界故縣兩合四鎮縣志故縣上鎮在縣東南四十里故縣下鎮在縣東南五十里</hi>石門鎮<lb/>
<hi>在雒南縣北三十里又南河鎮在縣東南八十里潭子鎮在縣西北四十里又有常水鎮在縣東北</hi>
<hi>常水川今廢</hi>龍駒砦<hi>在州東一百里有東西二砦據雞冠山俗傳項羽烏騅産此故名其</hi>
<hi>地水趨襄漢陸入關輔南北輻輳一巨鎮也本朝乾隆二十二年設州同駐此</hi>冀家砦<lb/>
<hi>在雒南縣西二十里有集又有火燒砦在縣西南三十里土赤如火因名</hi>石巖砦<hi>在商南縣</hi>
<hi>西南一百二十里其山周圍壁立萬仭惟小徑可上僅容一人中有田一二頃豐腴異常田</hi>永<lb/>
　　　安砦<hi>在商南縣西十里本朝康熙初縣常僑置於此又石馬砦在縣西二十五里千丈砦在</hi>
<hi>縣西七十里</hi>富水堡<hi>在商南縣東二十五里唐時置富水驛後廢其地有古城遺址明成</hi>
<hi>化八年設巡司即古城為堡今裁</hi>桃花驛<hi>在州東一百三十里又商於驛在州西五里仙</hi>
<pb n="KR2k0009_SBCK_090-62b"/>
<hi>娥驛在州西十五里安山驛在州北五十里北川驛在州北七十里皆唐置久廢</hi>
　︹津梁︺頭渡橋<hi>在州東四十里跨丹水上又東十里有洛源橋又十里有高橋</hi>永慶橋<lb/>
<hi>在鎮安縣東門外跨乾祐河又永安橋在縣西門外</hi>金井橋<hi>在鎮安縣東北八十里跨金井</hi>
<hi>渠</hi>縣河橋<hi>在雒南縣東城外又有東門西門及祖餞三橋皆跨縣河</hi>洛河橋<hi>在雒</hi>
<hi>南縣北五里跨洛水</hi>天橋<hi>在山陽縣東南一百二十里路通湖北鄖陽府鄖縣架水為梁橋下</hi>
<hi>溝深數十丈</hi>普惠橋<hi>在商南縣東門外有東西二橋俱跨沐河</hi>
　︹隄堰︺普濟渠<hi>在州北大雲山麓有二泉東曰少峪西曰西平舊合二泉及黃沙嶺水為甎渠</hi>
<hi>名曰普濟通入城市以供飲汲歲久湮沒明正德中復濬後廢又山泉渠在州城東北七十里舊引</hi>
<hi>泉水灌田後亦廢</hi>
　︹陵墓︺︹漢︺四皓墓<hi>在州西五里金雞原有廟</hi>樊噲墓<hi>在雒南縣西南十里大渠川之</hi>
<pb n="KR2k0009_SBCK_090-63a"/>
<hi>陽又見咸寕縣</hi>︹明︺黄世清墓<hi>在州北金鳳山下</hi>
　︹祠廟︺雙烈祠<hi>在州治西祀北魏郭炎泉仚</hi>裴晉公祠<hi>在州東八里祀唐裴度州</hi>
<hi>志晉公知陜時捕蝗有功立祠禱輒應</hi>韓文公祠<hi>在州西秦嶺上祀唐韓愈</hi>忠烈<lb/>
　　祠<hi>明統志在商州宋建炎中李彦仙知陜州守城拒金兵再踰年城陷投河死詔立祠號忠烈續</hi>
<hi>文獻通考李彦仙身經二百戰投河死張浚承制贈以官建廟商州</hi>原尚書祠<hi>在商南縣</hi>
<hi>西祀明原傑</hi>倉頡廟<hi>在州城北商/山書院後</hi>契廟<hi>在州東九十里</hi>四皓廟<lb/>
<hi>在州西金雞原有唐柳宗元家王禹偁撰碑一在州東商洛鎮</hi>岳忠武廟<hi>在雒南縣西關</hi>
<hi>外祀宋岳飛舊為梁山書院後改建廟今廢</hi>洛神廟<hi>在雒南縣西北二十里洛水北康熙</hi>
<hi>五十七年重修</hi>
　︹寺觀︺大雲寺<hi>在州治西州志内石佛一尊唐建舊名西巖院元至正中更名</hi>法性寺<lb/>
<pb n="KR2k0009_SBCK_090-63b"/>
<hi>在州東六十里棣花鋪唐初建本朝康熙四十九年重修</hi>西巖寺<hi>在州西八里仙娥峯</hi>
<hi>麓唐建</hi>雲蓋寺<hi>在鎮安縣西北四十里雲蓋嶺唐建殿宇宏麗縣志前後九樓十八殿遺</hi>
<hi>址猶存明正統中重修</hi>黃龍寺<hi>在雒南縣西北四十五里燕子山相傳唐黄龍禪師駐錫</hi>
<hi>處</hi>紫陽觀<hi>在州東一百里</hi>
　︹名宦︺︹晉︺王遜<hi>魏興人累遷上洛大守私牛馬在郡生駒犢者秩滿悉以付官云是郡中所産</hi>
<hi>也</hi>︹南北朝︺︹魏︺李崇<hi>頓邱人孝文時為荆州刺史鎮上洛邊戍掠得齊人者悉令還</hi>
<hi>之南人感德仍送荆州之口二百許人兩境交和無復烽燧之警在州四年著有循績</hi>賈儁<lb/>
<hi>廣川人為荆州刺史先是上洛置荆州後改為洛州在重山中人不知學儁表置學官選聰悟者以</hi>
<hi>敎之在州五載清淨寡事吏民亦安</hi>︹周︺李和<hi>巖緑人保定初為洛州刺史以仁恕訓物獄訟</hi>
<hi>為之簡靜</hi>︹唐︺李西華<hi>德宗時為商州刺史自藍田至内鄉開新道七百餘里行旅便之</hi>
<pb n="KR2k0009_SBCK_090-64a"/>
　　　王凝<hi>晉陽人懿宗時為商州刺史驛道所出吏破産不能給而州有治賦羨銀常僱直以優吏</hi>
<hi>奉凝不取則以市馬故無横擾人皆慰悦</hi>︹五代︺︹周︺王祚<hi>祁人為商州刺史以奉錢募人</hi>
<hi>開大秦山巖梯路行旅感其惠</hi>︹宋︺王禹偁<hi>鉅野人太宗時廬州妖尼道安誣訟徐鉉當反</hi>
<hi>坐有詔勿治禹偁抗疏請論道安罪坐貶商州團練副使</hi>︹金︺色埒<hi>名鼎必勒哈世襲明安自</hi>
<hi>夀泗元帥轉安平都尉鎮商州威望甚重敬賢下士有古賢將風一日搜伏於大竹林中得宋歐陽</hi>
<hi>修子孫伺而知之併其族屬鄉里三千餘人皆縱遣之色埒舊作斜烈必勤哈舊作畢哩海明安</hi>
<hi>舊作猛安今並改</hi>︹明︺龔錞<hi>澧州人萬厯中知商州愛民禮士改收頭支使議紙户召募裁</hi>
<hi>鋪司兵銀蠲免逃亡尤甦民困</hi>黃世清<hi>滕縣人崇禎時以陜西右叅議分守商雒駐商州民</hi>
<hi>苦客兵淫掠世清嚴戢之督撫發兵必誡撫犯黃叅議令十六年李自成遣其黨從南陽犯商州世</hi>
<hi>清憑城守縋死士殱其六七十人有奸民投賊至城下説降世清佯與語發礮斃之懸其首城上曰</hi>
<pb n="KR2k0009_SBCK_090-64b"/>
<hi>懷二心者視此士卒皆効死礮矢盡繼以石石盡婦人掘街砌繼之城陷被執其僕朱化鳳罵賊先</hi>
<hi>被殺逼世清偽官怒罵不受與一家十三人皆遇害贈光祿卿</hi>董三謨<hi>黎平人崇禎中爲山</hi>
<hi>陽知縣吏事精敏多惠政流賊陷城三謨與父嗣成弟三元俱死之妻李氏亦攜子女偕死贈光禄</hi>
<hi>丞立祠與嗣成三元並祀妻子建坊旌表</hi>賈儒秀<hi>崇禎末爲商南典史賊陷城抗節死</hi>周<lb/>
　　文煒<hi>江南人崇禎末署商州多惠政時奉上檄派徴民運銀二千八百兩文煒憐商曡罹兵火</hi>
<hi>極力申銷之及十月李自成破商州被執不屈厲聲大罵賊割其舌文煒怒目噀血喉中猶有罵賊</hi>
<hi>聲賊以鐵鋤煆赤納其口磔其屍一子亦被執見父屍痛哭憤詈賊復殺之</hi>
　︹本朝︺馮聖朝<hi>河間人順治初知雒南縣寇亂甫平與民休息多善政</hi>趙廷臣<hi>鐵嶺</hi>
<hi>人順治初知山陽縣招集流民均徭緩賦歲大祲出貲易粟以賑多所全活山寇王希榮據鎮安執</hi>
<hi>縣令置砦中勢甚熾廷臣單騎造之諭以禍福希榮遂降並挈鎮安令以歸</hi>薛所習<hi>孟縣</hi>
<pb n="KR2k0009_SBCK_090-65a"/>
<hi>人順治中知商州兵燹後悍僕多淩其主所習隨事痛懲之名分始肅明季加派三餉因循未遑議</hi>
<hi>改所習詳請蠲免商民建祠祀之</hi>楊佐國<hi>荆門州人康熙初知商州甫莅任逆寇圍城城</hi>
<hi>中震恐佐國率士民力守賊投以偽劄佐國登陴罵賊焚劄衆心益憤越七日大兵至圍始解奸</hi>
<hi>民張名貴陰通賊愚民多脅從佐國力請於制府置名貴於法餘得釋</hi>盧英<hi>天門人康熙初</hi>
<hi>知商南縣吳逆叛逆黨陷城被執死之贈按察使僉事</hi>袁生芝<hi>良鄉人康熙中任商洛道</hi>
<hi>山寇賀遥期攻商州生芝設守甚力城中惶惑生芝集慰士民鼓以大義堅守踰月賊勢甚熾生芝</hi>
<hi>自縊父亦戰死一門被害者三十二人</hi>聶燾<hi>衡山人乾隆初知鎮安縣以實心行實政修田</hi>
<hi>功墾荒山分社倉開山路招輯流移嘗捐俸建城垣設義學以卓薦調任鳳翔</hi>鄧夢琴<hi>浮梁</hi>
<hi>人乾隆中知商州正巳率下折獄明決嚴查保甲屢獲劇盜州境山多田少夢琴勸儆有法荒土益</hi>
<hi>闢嘗冒暑至石龍洞禱雨甘霖立沛是歲陜省惟商州有年又奉檄監放咸陽渭南臨潼涇陽三原</hi>
<pb n="KR2k0009_SBCK_090-65b"/>
<hi>高陵賑濟徧厯村莊窮黎均霑實惠</hi>羅文思<hi>合江人乾隆中知商州鑿山開道修渠堰實倉</hi>
<hi>廩惠政及民民懷其德</hi>
　︹人物︺︹晉︺臺産<hi>上洛人少專京氏易善圖䜟秘緯天文洛書風角星算六日七分之法尤善望</hi>
<hi>氣占候推步之術隱居商山兼善經學耽情敎授不交當世劉曜訪以政事產呉陳災變之禍政化</hi>
<hi>之闕辭甚懇至</hi>︹南北朝︺︹魏︺泉仚<hi>豐陽人世襲本縣令屳九歲䘮父哀毁類成人服闋</hi>
<hi>襲為縣令時雖童㓜而好學恬静百姓安之後除上洛郡守蕭寳夤反圖取上洛豪族泉杜二姓密</hi>
<hi>應之仚掩襲二姓散走寳夤亦退遷東雍州刺史豪右無敢犯闔境清肅西魏時為洛州刺史封上</hi>
<hi>洛郡公高敖曹攻逼州城仚拒守旬餘矢盡援絶城陷被執尋卒於鄴</hi>泉元禮<hi>仚長子少</hi>
<hi>有志氣好弓馬賜爵臨洮縣伯散騎常侍當洛州䧟時與仚俱被執而東元禮於路逃歸潛與豪右</hi>
<hi>結託遂率鄉人襲州城斬東魏所授刺史杜窋朝廷嘉之代襲洛州刺史從周交戰於沙苑中流矢</hi>
<pb n="KR2k0009_SBCK_090-66a"/>
<hi>卒</hi>泉仲遵<hi>一名恭仚次子少謹實涉獵經史長有武藝高敖曹攻洛州與父力戰拒守矢</hi>
<hi>盡以棒杖扞之爲流矢中目不堪復戰及城陷士卒嘆曰若二郎不傷豈至於此後與兄元禮斬杜</hi>
<hi>窋元禮殁代爲洛州刺史大統十三年行荆州刺史事梁司州刺史柳仲禮爲邊患仲遵率鄉兵擊</hi>
<hi>獲之進本州大中正南洛州刺史留情撫綏百姓安之襲爵上洛郡公復爲荆州刺史卒仲遵有方</hi>
<hi>雅之操厯官皆以清白見稱</hi>︹明︺張鵬<hi>洛南人永樂中爲監察御史厯廣西按察使山東左</hi>
<hi>布政使爲人寛厚練達所在著稱</hi>南鏜<hi>商州人成化中進士厯河南布政使以忤劉瑾繫錦</hi>
<hi>衣獄幾死陞南太僕卿復以忤瑾放歸瑾敗屢薦不起布衣蔬食如窮居時</hi>
　︹本朝︺荀復<hi>山陽諸生明末流寇陷商州父日躋罵賊遇害復遍覓父屍歸葬甫及壙遇賊數十</hi>
<hi>突至復守父棺不去賊問其故曰欲與父同死耳賊感其孝呼衆賊助葬且令急走遂得免</hi>劉<lb/>
　　緒岱<hi>山陽歲貢生父必達知汾陽縣爲流賊所殺緒岱求遺骸不獲痛哭而歸賊平徒步抵汾</hi>
<pb n="KR2k0009_SBCK_090-66b"/>
<hi>陽遍求不得怱一老人云迤西關忠義廟後有一棺盍驗之啓視果其父也觀者皆嘆息遂更殮歸</hi>
<hi>葬同縣諸生蔡光先七歳䘮母厯事四後母皆盡孝撫幼弟極友愛云</hi>王孝風<hi>鎮安人流</hi>
<hi>賊至與族弟攜家避亂事急弟棄其母負妻去孝風獨棄妻子負母逃匿亂定奉母歸妻子亦無恙</hi>
<hi>而族弟與妻皆為賊所殺同縣陳國柱家貧投充士伍目不知書而事親盡孝又孟三光少孤家極</hi>
<hi>貧事母甘㫖無缺母失明扶掖不離左右年踰四十母怒輒長跪受杖又有曹亨者年十一母死不</hi>
<hi>能具棺號泣於路鬻身以殮鄉里皆稱之</hi>陳顯耀<hi>山陽役徒也順治三年流寇劉二虎犯山</hi>
<hi>陽知縣趙廷臣晝夜固守率數十騎出偵賊猝遇賊衆從者皆竄避顯耀獨挺戈捍衛賊刺傷廷臣</hi>
<hi>奪其馬更刺之顯耀奮救得免負匿榛莽閒褁其創視賊去且盡大呼追刺一賊墜地因奪馬扶廷</hi>
<hi>臣急馳歸後廷臣官浙閩總督招之竟不往</hi>周蒲璧<hi>商州人康熙中舉鄉試第一成進士</hi>
<hi>改庶吉士授檢討以母老不能迎養告歸侍飲食湯藥惟謹兩女弟家貧賙䘏倍至視從兄弟如兄</hi>
<pb n="KR2k0009_SBCK_090-67a"/>
<hi>弟舉族人之方正者爲族長敎子弟多所成就居平慎言笑嚴取與讀書樂善泊如也</hi>王官<lb/>
<hi>商南人至性純篤毅然有以自持處家庭從容和順六世同居人稱孝友乾隆五年旌</hi>
　︹流寓︺︹漢︺四皓<hi>東園公甪里先生綺里季夏黃公皆河内軹人秦始皇時共入商雒隱地胏山</hi>
　　︹唐︺賈島<hi>范陽人由渭南主簿遷藍田令後隱豐陽之西鄙雲蓋寺注水經寺在鎮安境</hi>︹宋︺<lb/>
　　張舜民<hi>邠州人徽宗時以龍圖閣待制知同川坐元祐黨謫楚州團練副使商州安置</hi>
　︹列女︺︹明︺敬珖妻任氏<hi>商州人年十七夫亡苦節天順中旌同州王英妻姚氏王登妻</hi>
<hi>岳氏南伯謙妻周氏雷始奮妻孔氏閻公述妻南氏葉御邦妻任氏任引妻南氏俱年末逾二十以</hi>
<hi>貞節著又薛厚倫妻南氏夫亡殉節</hi>劉邦敎女<hi>商州人許字張緡夀緡夀死女年十五臨</hi>
<hi>柩慟哭父母促之歸不食而死遂合葬焉</hi>張鏜妻解氏<hi>鎮安人夫亡守節嘉靖年閒旌</hi>
<hi>同縣姚某妻景氏以節著又朱紹孔女許字謝姓未婚夫殁投江死</hi>李翠妻劉氏<hi>雒南</hi>
<pb n="KR2k0009_SBCK_090-67b"/>
<hi>人年二十三夫亡舅姑欲奪其志劉自經死嘉靖閒旌同縣某妻翟氏趙國寶妻石氏均夫亡殉節</hi>
<hi>趙進孝妻李氏年十九夫亡以苦節著</hi>南應旌女<hi>商州人許字山陽劉光光死女年十</hi>
<hi>五詣夫家服衰絰行婦禮久之舅姑與其父母謀為别嫁女割耳斷鼻獨處一室萬厯中表其門</hi>
　　　江蘭妻李氏<hi>商南人蘭卒李號哭不已至葬前一日服毒死</hi>吕元聲母東<lb/>
　　　氏<hi>商州人崇禎末流賊陷城東與元聲妻薛氏自刎又南士程妻程氏被執賊殺其姑與夫而欲</hi>
<hi>納之程慟自刎李從文妻王氏夫婦同被執賊欲汚之王目夫使逃遂自殺商雒守備朱從鎮妻李</hi>
<hi>氏孔綱妻吕氏楊育桂妻杜氏閻調璽妻呉氏俱抗節死邵公正妻王氏年二十夫卒守節十年流</hi>
<hi>賊陷城自刎未死賊舁之過泮池旁王奮起以頭觸石死姜騰鳳妻段氏孔維樸妻劉氏盧宜巍妻</hi>
<hi>南氏王英妻姚氏周之瑾妻南氏南國禎妻王氏雷維元妻孔氏石中玉妻閻氏張希元妻姚氏皆</hi>
<hi>早寡守節城陷俱不屈死牛紹玉妻盧氏牛振武妻王氏牛奇妻周氏周之珽妻牛氏程彤錫妻王</hi>
<pb n="KR2k0009_SBCK_090-68a"/>
<hi>氏楊育禎妻武氏陳宗器妻牛氏牛紹聞妻王氏白玉潔妻吕氏雷維垣妻邢氏張詣妻武氏侯維</hi>
<hi>垣妻吕氏周天琬妻王氏牛維明妻南氏牛芳妻劉氏周志伊妻魚氏冀觀妻楊氏張耀明妻楊氏</hi>
<hi>田應貢妻孟氏俱不屈死</hi>何克俊妻周氏<hi>雒南人崇禎末流寇入其室罵賊死又孫</hi>
<hi>應錫妻盧氏自縊死史録妻王氏陶崇妻樊氏投潭中死邑吏王鳳鳴女年十五媳張氏年十七同</hi>
<hi>匿賈村山中賊至俱墜崖死</hi>
　︹本朝︺楊用枅妻趙氏<hi>商州人年十九夫亡誓以身殉家人密防之得不死翁與父憐</hi>
<hi>其年少無子勸改適即自髠其髪翁感泣為立姪嗣之守節五十七年卒羅立賢妻周氏家貧佐立</hi>
<hi>賢讀書成進士立賢殁不食而死</hi>王正妻孔氏<hi>商州人幼讀孝經小學能通其義未</hi>
<hi>嫁姑殁即不事膏沐年十七歸王二載夫亡有勸以改適者輒不食敎嗣子讀書成立苦節終身雍</hi>
<hi>正七年旌</hi>劉瑞徵妻楊氏<hi>鎮安人與同縣齊扶上妻田氏並年三十守節撫孤</hi>
<pb n="KR2k0009_SBCK_090-68b"/>
<hi>以苦節著</hi>薛匡倫妻邵氏<hi>雒南人因避冦居商明末流賊陷城被執大罵賊則其足</hi>
<hi>磔之時年二十八歲雍正六年/旌</hi>牛廷琇妻唐氏<hi>商州人年二十三夫亡割耳守</hi>
<hi>節孝事姑嫜撫育幼女苦節六十年乾隆二年旌同州邵重臣妻武氏孔齊聖妻閻氏邵全臣妻</hi>
<hi>閻氏王曰登妻任氏崔文湖妻張氏徐建鼎妻陳氏張懐義妻周氏楊爾璉妻鳳氏席良友妻楊氏</hi>
<hi>白聯甲妻劉氏唐章妻王氏魏廷陳妻張氏李廷鳳妻王氏賈景星妻張氏楊世權妻程氏葉雯徵</hi>
<hi>妻苟氏王世榮妻劉氏任永普妻閻氏趙自榮妻李氏王得仁妻汪氏魏順徵妻李氏張惠民妻郭</hi>
<hi>氏魏文熙妻王氏貞女劉氏均乾隆年間/旌</hi>劉希晏妻李氏<hi>鎮安人年二十一守</hi>
<hi>節孝事翁姑撫孤入泮乾隆十七年旌同縣宋泌妻陳氏陳洪度妻楊氏劉靖圻妻某氏又烈婦</hi>
<hi>劉子昌妻王氏均乾隆年間/旌</hi>劉士奇女<hi>雒南人許嫁未婚夫亡守節乾隆年間</hi>
<hi>旌</hi>李自知妻劉氏<hi>雒南人夫亡奉養承顏艱辛撫弱守節五十五年又王之瑞妻</hi>
<pb n="KR2k0009_SBCK_090-69a"/>
<hi>孫氏事耄翁克孝撫弱子成名守節四十五年張鋏妻陳氏敬事翁姑善撫孤弱俱乾隆六年旌</hi>
<hi>王棟妻張氏二十一夫亡守節歲餘舅姑相繼殁踰月子又殤撫夫兄子又夭遂自盡同縣陶元初</hi>
<hi>妻李氏郭忠建妻董氏王效文妻陶氏常悦妻張氏梁鳳鳴妻張氏庾繼斯妻賀氏劉略妻王氏陶</hi>
<hi>淵妻劉氏劉炳妻郝氏張應貞妻盧氏趙連甲妻穆氏張苞妻楊氏白貽哲妻吕氏何潤妻王氏劉</hi>
<hi>亦泳妻郝氏崔宗妻陳氏何從理妻王氏梁蓉妻董氏李世年妻韓氏常漣妻楊氏又烈婦薛増鳳</hi>
<hi>妻李氏羅保業妻路氏均乾隆年間/旌</hi>郭邨屏妻南氏<hi>山陽人夫亡守節同縣田</hi>
<hi>生芝妻董氏武震方妾魏氏革淩泰妻郭氏南學尹妻程氏郭世猷妻侯氏崔崑妻馬氏薛自祿妻</hi>
<hi>張氏秦必忠妻陳氏均乾隆年閒/旌</hi>姚順天妻袁氏<hi>商南人年二十夫亡事上</hi>
<hi>撫孤克盡婦道同縣侯蕭妻李氏王大勳妻祁氏均乾隆年閒旌</hi>馮輔夏妻秦氏<lb/>
<hi>商州人夫亡守節嘉慶六年旌同縣屈廣儒妻孫氏楊福能妻唐氏楊廷槐妻管氏郭蓮罄妻梁</hi>
<pb n="KR2k0009_SBCK_090-69b"/>
<hi>氏陳珆妻任氏王時鼎妻任氏李昭宗妻楊氏王時顧妻齊氏張文通妻盧氏屈克臣妻楊氏屈壯</hi>
<hi>甫妻閻氏又烈婦洪法宇妻孫氏郭秉恒妻孔氏郭秉信妻何氏侯必聰妻王氏均嘉慶年閒旌</hi>
　　　王大用妻崔氏<hi>鎮安人夫亡守節嘉慶二十三年旌同縣孟公義妻王氏行斌江</hi>
<hi>妻劉氏均嘉慶年閒/旌</hi>何延年妻常氏<hi>雒南人夫亡守節嘉/慶元年旌同縣王</hi>
<hi>訂妻席氏樊思甫妻馬氏賈允妻白氏姜鴻妻張氏程秉棟妻吳氏梁乃梧妻陶氏何熙妻李氏席</hi>
<hi>琴聲妻王氏吳紀鼇妻趙氏陶朱介妻閻氏柴生慧妻穆氏薛倘妻王氏均嘉慶年閒旌</hi>王<lb/>
　　　緝妻何氏<hi>山陽人夫亡守節嘉慶七年旌同縣史永和妻張氏蘇元龍妻席氏張明心</hi>
<hi>妻王氏楊立興妻馮氏薛天義妻劉氏閻福德妻康氏又烈婦賈金萬妻秦氏一家九人遇賊捐軀</hi>
<hi>閻登儒妻葉氏守正捐軀均嘉慶年閒/旌</hi>陳玉章妻白氏<hi>商南人守正捐軀嘉</hi>
<hi>慶十九年旌又節婦高/光妻王氏二十年旌</hi>
<pb n="KR2k0009_SBCK_090-70a"/>
　︹土産︺弓<hi>唐書地理志商州土貢弓材</hi>麻布<hi>寰宇記商/州土產</hi>楮皮<hi>寰宇記商州土</hi>
<hi>産</hi>千枝柏<hi>明統志産商州南山其柏一本千枝</hi>石青<hi>明統志雒南縣出有洞</hi>硃<lb/>
　　砂<hi>寰宇記商州貢</hi>麝香<hi>唐書地理志/商州土貢</hi>熊白<hi>寰宇記/商州貢</hi>木耳<hi>商州</hi>
<hi>志水陸發運至襄漢作鄖耳出售價倍川耳</hi>甘薯<hi>出商南縣志近年居民播種有益今漸廣</hi>
　　藥<hi>寰宇記商州貢枳殻又土産杜仲厚朴黄柏明統志鎮安縣出天南星</hi>
<pb n="KR2k0009_SBCK_090-70b"/>
</p>
<p>
　　　　　　　　　　　　　　　　　　　　　　　　前總纂官<hi>臣</hi>丁善慶恭　纂輯<lb/>
　　　　　　　　　　　　　　　　　　　　　　　　提調　官<hi>臣</hi>張日章恭　覆輯<lb/>
　　　　　　　　　　　　　　　　　　　　　　　　校　對　官<hi>臣</hi>顔以燠恭　校<lb/>
　　　　　　　　　　　　　　　　　　　　　　　　校　對　官<hi>臣</hi>章詒燕恭　覆校<lb/>
<pb n="KR2k0009_SBCK_090-71a"/>
<pb n="KR2k0009_SBCK_090-72a"/>
<pb n="KR2k0009_SBCK_090-73a"/>
<pb n="KR2k0009_SBCK_090-74a"/>
<pb n="KR2k0009_SBCK_090-75a"/>
<pb n="KR2k0009_SBCK_090-76a"/>
<pb n="KR2k0009_SBCK_090-77a"/>
<pb n="KR2k0009_SBCK_090-78a"/>
<pb n="KR2k0009_SBCK_090-79a"/>
大清一統志<lb/>
　乾州直隸州<hi>在省治西北一百六十里東西距九十五里南北距二百二十里東至西安府</hi>
<hi>醴泉縣界三十五里西至鳳翔府扶風縣界六十里南至西安府盩厔縣界九十五里北至邠州界</hi>
<hi>一百二十五里東南至西安府興平縣界六十里西南至鳳翔府郿縣界七十五里東北至邠州界</hi>
<hi>一百六十里西北至邠州界一百四十里本州境東西距九十五里南北距八十五里東至醴泉縣</hi>
<hi>界三十五里西至扶風縣界六十里南至武功縣界四十里北至永夀縣界四十五里東南至西安</hi>
<hi>府興平縣界六十里西南至武功縣界五十里東北至永夀縣界五十里西北至鳳翔府麟遊縣界</hi>
<hi>六十里自州治至京師二千八百里</hi>
　︹分野︺天文井鬼分野鶉火之次<lb/>
　︹建置沿革︺禹貢雍州之域秦置好畤縣屬内史漢屬<lb/>
<pb n="KR2k0009_SBCK_090-79b"/>
　　　右扶風後漢因之後省晉元康中復置後魏為扶<lb/>
　　　風郡治又析置漠西縣屬武功郡北周廢扶風郡<lb/>
　　　省好畤入漠西隋開皇十七年置上宜縣十八年<lb/>
　　　改漠西曰好畤大業三年又省好畤入上宜屬京<lb/>
　　　兆郡唐武德二年復置好畤縣屬雍州三年以好<lb/>
　　　畤屬稷州貞觀元年還屬雍州八年省上宜入岐<lb/>
　　　陽縣二十一年廢好畤又分岐陽置上宜縣㝷改<lb/>
　　　曰好畤文明元年又分醴泉好畤二縣地置奉天<lb/>
　　　縣天授二年二縣并屬稷州大足元年還屬雍州<lb/>
　　　乾寕元年於奉天縣置乾州屬關内道治奉天以<lb/>
<pb n="KR2k0009_SBCK_090-80a"/>
　　好畤縣屬焉<hi>唐書方鎮表乾寕元年以乾州置威勝軍節度長安志梁乾化中升爲威</hi>
<hi>勝軍後唐同光二年罷軍名</hi>五代因之宋熙寕五年州廢以奉<lb/>
　　天縣屬京兆好畤縣屬鳳翔府政和七年復於奉<lb/>
　　天縣置醴州八年州割屬環慶路仍以好畤縣屬<lb/>
　　州金天德三年復改州曰乾州屬京兆府路元至<lb/>
　　元元年并奉天縣入州五年又并好畤縣入州屬<lb/>
　　奉元路明屬西安府<lb/>
　本朝雍正三年直隸陜西布政司領縣二<lb/>
　武功縣<hi>在州西南六十五里東西距六十五里南北距六十里東至西安府興平縣界四十</hi>
<hi>五里西至鳳翔府扶風縣界二十里南至西安府盩厔縣界三十五里北至本州界二十五里東南</hi>
<pb n="KR2k0009_SBCK_090-80b"/>
<hi>至盩厔縣界六十里西南至鳳翔府郿縣界十五里東北至本州界三十里西北至本州界二十里</hi>
<hi>古邰國秦置<graphic n="KR1581" url="https://raw.githubusercontent.com/kanripo/KR-Gaiji/master/images/KR1581.png" mimeType="image/png"/>美陽二縣屬内史漢屬右扶風後/漢初廢<graphic n="KR1581" url="https://raw.githubusercontent.com/kanripo/KR-Gaiji/master/images/KR1581.png" mimeType="image/png"/>縣永平八年移置武功縣仍屬右扶風</hi>
<hi>晉以武功屬始平郡後魏太平真君七年省武功入盩厔縣太和十一年於美陽縣置武功郡後周</hi>
<hi>建德三年郡廢改美陽置武功縣屬扶風郡隋屬京兆郡唐武德三年於縣置稷州貞觀初州廢縣</hi>
<hi>屬雍州天授二年復置稷州大足元年州廢仍屬雍州乾寕二年分屬乾州後唐同光中屬鳳翔府</hi>
<hi>長興初又屬京兆府宋政和八年改屬醴州金天德三年屬乾州大定二十九年改曰武亭元復曰</hi>
<hi>武功明統於西安府本朝雍正三年屬乾州</hi>永夀縣<hi>在州北九十里東西距一百十里南</hi>
<hi>北距八十里東至西安府醴泉縣界八十里西至鳳翔府麟遊縣界三十里南至本州界四十五里</hi>
<hi>北至邠州界三十五里東南至醴泉縣界九十里西南至鳳翔府扶風縣界八十里東北至邠州界</hi>
<hi>七十里西北至邠州界三十里秦漢漆縣地後魏為白土縣地西魏大統十四年置廣夀縣後周大</hi>
<pb n="KR2k0009_SBCK_090-81a"/>
<hi>象元年改曰永夀隋開皇三年省入新平縣唐武德二年復置屬豳州神龍元年改屬雍州景龍元</hi>
<hi>年仍屬邠州五代因之宋乾德二年改屬乾州熙寕五年仍屬邠州政和八年屬醴州金又屬邠州</hi>
<hi>元至元五年還屬乾州明統於西安府本朝雍正三年屬乾州</hi>
　︹形勢︺九嵕諸山控扼東北涇渭二水環帶東南<hi>元統志</hi>
　　北枕梁山南接平壤秦地之上游北門之鎖鑰<hi>州志</hi>
　︹風俗︺人性剛勁風俗儉樸男勤稼穡女事桑麻<hi>州志</hi>
　︹城池︺乾州城<hi>周十里池深二丈廣三丈本唐時羅城明萬厯初甃甎本朝乾隆二十九年</hi>
<hi>嘉慶二十五年重修</hi>武功縣城<hi>周三里有奇門四池深八尺唐貞元十五年建明洪武九</hi>
<hi>年修本朝康熙二十/五年乾隆十七年重修</hi>永夀縣城<hi>舊城周五里元至正四年建於</hi>
<hi>麻亭鎮明末毁因結寨於虎頭山下本朝順治十三年築寨下南關康熙八年建城周三里門二</hi>
<pb n="KR2k0009_SBCK_090-81b"/>
<hi>池深一丈乾隆十八年五十四年重修</hi>
　︹學校︺乾州學<hi>在州治東南明洪武四年建本朝康熙五十六年修入學額數十六名</hi>武<lb/>
　　功縣學<hi>在縣治東宋崇寕元年建明洪武二年重建本朝康熙二十五年四十八年重修</hi>
<hi>入學額數十六名</hi>永夀縣學<hi>在縣治東北舊在治西明萬/厯十一年移建西郊本朝</hi>
<hi>康熙八年復移今所入學額數八名</hi>紫陽書院<hi>在州治東明成化四/年建本朝乾隆二</hi>
<hi>十七年修</hi>緑野書院<hi>在武功縣治南舊為綠野亭宋儒張載講學處明宏治中改建書院</hi>
<hi>本朝乾隆三十年修</hi>
　︹户口︺<hi>原額人丁七萬四十今滋生民户共男婦三十四萬二千六百四十二名口</hi>
　︹田賦︺<hi>民地一萬七千五十四頃六十七畝八分一釐額徴地丁銀六萬九千一十六兩七錢八分糧</hi>
<hi>一萬四千九百零七石四斗六升八勺屯地三千一百二十一頃七十八畝三分三釐額徴地丁</hi>
<pb n="KR2k0009_SBCK_090-82a"/>
<pb n="KR2k0009_SBCK_090-83a"/>
<hi>屏山</hi>盤道山<hi>在永夀縣西五里又/西五里有石牛山</hi>天堂山<hi>在永夀縣西北十里</hi>
<hi>上有石洞如堂</hi>高泉山<hi>在永夀縣北元和志在縣北二十五里亦曰甘泉山</hi>麻亭嶺<lb/>
<hi>在州西北接永夀縣界漠谷水所出唐廣德二年郭子儀拒回紇吐蕃軍於乾陵南敵退使李懷光</hi>
<hi>追至麻亭而還即此</hi>温宿嶺<hi>在永夀縣東南隋書地理志醴泉縣有温宿嶺寰宇記温修山</hi>
<hi>一名温秀山開山圖云温秀山實三陽山也謂之温秀蓋俗習訛耳長安志漢時温宿國人内附令</hi>
<hi>居此地田牧故名後魏置温秀䕶軍唐温秀縣俱以此名通志温宿山即今五峯山在永夀縣東南</hi>
<hi>八十里南界乾州東界醴泉發脈於分水嶺連延七十里陡起五峯為九嵕山昭陵之祖脈又見西</hi>
<hi>安府</hi>分水嶺<hi>在永夀縣北十里嶺下有泉分流南北故名其山南之泉即吕公渠之源也</hi>
　　　丹崖<hi>在州城東三十五里唐竇氏雙烈投崖處</hi>西崖<hi>在州城西五里即武水崖壁立如削</hi>
<hi>每日初出紅光相映若赤壁</hi>漠谷<hi>在州北唐建中末朱泚圍奉天詔援兵自漠谷進為賊所</hi>
<pb n="KR2k0009_SBCK_090-83b"/>
<hi>敗梁開平二年劉知俊敗邠兵於幕谷即漠谷也州志在州北三里踰梁山而南多取道於此</hi>東<lb/>
　　　原<hi>在武功縣東唐至德二載駕幸鳳翔使王思禮軍武功别將郭英乂屯武功東原王難得屯西</hi>
<hi>原為賊將安守忠所敗即此亦謂之上武亭川原長安志上武亭川東原至興平縣西界二十五里</hi>
<hi>上武亭川西原至扶風縣東界十一里有奇縣志東原在縣東又雍原即縣西原縣城半附其上或</hi>
<hi>曰通東西原皆謂之雍原又有鳳岡即雍原北岡也</hi>三畤原<hi>在武功縣元和志在縣西南二</hi>
<hi>十里高五十丈西入扶風縣界</hi>永夀原<hi>在永夀縣元和志在縣北三十里寰宇記舊名廣夀</hi>
<hi>原隋避煬帝諱改為永夀原在縣西通志廣夀原在縣西北二十里</hi>六陌<hi>在州東晉元康七年</hi>
<hi>周處攻叛氐於六陌後軍不繼力戰而死州志謂之陸陌在州東十五里有鎮</hi>武亭水<hi>在州</hi>
<hi>西四十里自鳳翔府麟遊縣流逕州西界南流至武功縣東合雍水即古大橫水也水經注大横水</hi>
<hi>即杜水東逕杜陽故城又合鄉谷水又南莢水注之又南逕美陽縣之中亭川注雍水謂之中亭水</hi>
<pb n="KR2k0009_SBCK_090-84a"/>
<hi>又南逕美陽縣西又南注渭寰宇記武亭河自鳳翔麟遊縣界流逕好畤縣入武功界長安志武亭</hi>
<hi>水在好畤縣城東門外九十步至武功縣南立節渡合渭水州志武亭河在州西四十里一名武水</hi>
<hi>即中亭川之上源水經注之大橫水也武功縣志有漆水在縣東門外今訛為武亭水自邠岐之閒</hi>
<hi>來至縣北受浴水南受湋水入渭浴水即州西夾道水也</hi>漠谷水<hi>在州西自永夀縣西南流</hi>
<hi>逕州西又南至武功縣合武亭水水經注莢水出好畤縣梁山大嶺泉南逕梁山宫西寰宇記漠谷</hi>
<hi>水源出高泉山名安陽泉南流厯漠谷故名漠谷水經好畤縣奉天縣界又漠谷水在乾州西北從</hi>
<hi>永夀麻亭嶺流入至奉天縣界又西南流入武功長安志水自永夀縣界南流逕好畤縣西二十五</hi>
<hi>里又逕州西五里河西崖有半崖坡其水又西流入武功縣界合武亭水永夀縣志漠谷水在縣西</hi>
<hi>北二里一名沐浴泉南流八十里入乾州之夾道河又至武功為遊鳳河其水常温宜沐浴故名州</hi>
<hi>志漠谷河在州西五里西南流逕州西南三十里入武功縣界合渭謂之夾道水</hi>甘谷水<lb/>
<pb n="KR2k0009_SBCK_090-84b"/>
<hi>在州東北寰宇記從永夀縣温秀嶺至奉天縣界却入醴泉合涇河長安志水在州東北二十里流</hi>
<hi>逕奉天縣界四十里州志在州東北十五里</hi>渭水<hi>在武功縣南三十五里自鳳翔府郿縣流</hi>
<hi>逕縣南又東入西安府興平縣界水經注渭水逕武功縣北温泉水注之又東逕斄縣故城南又東</hi>
<hi>雍水注之又東逕郿塢南又東芒水注之縣志渭水在縣南三十五里由扶風入縣界至永安鎮南</hi>
<hi>屬盩厔北屬武功行五十餘里至薛固鎮入興平界</hi>雍水<hi>在武功縣西南自鳳翔府扶風縣流</hi>
<hi>入亦名湋水水經注雍水自邰亭又東南流與杜水合又南逕美陽縣之中亭川大橫水注之又南</hi>
<hi>逕美陽縣西又南流注於渭寰宇記雍水俗名白水亦曰圍川水西北自扶風界流入長安志雍水</hi>
<hi>至縣合武亭水縣志湋水即圍川水在縣西南十二里自扶風東門外受鳳泉水自縣南合漆水又</hi>
<hi>南入渭</hi>涇水<hi>在永夀縣東五十里自邠州淳化縣流入又東南入西安府醴泉縣界</hi>錦<lb/>
　　　川河<hi>在永夀縣西南六十里一名沙凹河流五十里入乾州西北之龍塘合漠谷水川中有石</hi>
<pb n="KR2k0009_SBCK_090-85a"/>
<pb n="KR2k0009_SBCK_090-86a"/>
<hi>縣晉書梁王彤傳彤鎮關中又領西戎校尉屯好畤括地志漢好畤故城在今好畤縣東南十三里</hi>
<hi>寰宇記漢好畤故縣在今好畤縣東南四十三里奉天縣東十五里晉元康中復於漢好畤縣城東</hi>
<hi>南二里再置好畤縣周建德三年併入漠西縣長安志漢故城在奉天縣東北七里岑陽鄉州志今</hi>
<hi>州東十里有村名好畤村蓋即漢縣所在</hi>漠西故城<hi>在州西北魏書地形志武功郡領漠</hi>
<hi>西縣太和十一年分好畤置隋書地理志京兆郡上宜縣有舊漠西縣開皇十八年改名好畤大業</hi>
<hi>三年廢入寰宇記後魏於漠谷水西置縣因名漠西按長安志唐武德二年復置好畤縣於漠谷</hi>
<hi>東南在奉天縣西北六里後移於廢上宜縣蓋唐初之好畤即後魏漠西地也</hi>上宜故城<lb/>
<hi>在州西北亦曰好畤城隋書地理志京兆郡領上宜縣開皇十七年置唐書地理志貞觀八年廢上</hi>
<hi>宜入岐陽元和志好畤縣東南至京兆府一百八十里武德二年分醴泉縣置因漢舊名貞觀二十</hi>
<hi>一年移於廢上宜縣今縣理是也寰宇記乾寕中割好畤隸威勝軍後唐明宗天成三年割還京兆</hi>
<pb n="KR2k0009_SBCK_090-86b"/>
<hi>府乾徳二年割屬乾州在州西北三十五里長安志縣治即舊香谷川縣城周三里二百步元志至</hi>
<hi>元五年省</hi>奉天故城<hi>今州治元和志奉天縣東南至京兆府一百六十里光宅元年割醴</hi>
<hi>泉始平好畤武功新平郡之永夀五縣置因乾陵所在名曰奉天唐書桑道茂傳建中初上言國家</hi>
<hi>不出三年有厄㑹奉天有王氣宜高垣堞為王者居德宗詔京兆尹嚴郢城之及朱泚反帝䝉難奉</hi>
<hi>天賴以濟寰宇記乾州本京兆奉天縣唐末李茂貞建為州乾寕中以覃王出鎮建為威勝軍莊宗</hi>
<hi>同光中改為刺史屬鳳翔西至鳳翔府一百八十里長安志熙寕中州廢以奉天隸永興軍子城周</hi>
<hi>五里四十步漢乾祐中重修古羅城東北至子城西門外自北三面有城牆周十一里州志唐德宗</hi>
<hi>行在即今州署</hi>斄縣故城<hi>在武功縣西南詩大雅生民篇即有邰家室左傳昭公九年詹</hi>
<hi>桓伯辭於晉曰駘吾西土也史記后稷母有邰氏女曰姜嫄生后稷封於邰漢初曹參還定三秦攻</hi>
<hi>雍斄漢書地理志右扶風斄縣周后稷所封蘇林曰斄音胎後漢書郡國志郿縣有斄亭又右扶風</hi>
<pb n="KR2k0009_SBCK_090-87a"/>
<hi>領武功縣永平八年復杜預左傳注駘在武功縣所治斄城十三州志斄古文作邰古今字異耳括</hi>
<hi>地志故斄城一名武功城在武功縣西南二十二里古邰國也寰宇記後漢省斄縣復自渭水南移</hi>
<hi>武功縣於斄故城因謂之武功城後魏太和十一年改武功爲美陽縣仍於此置武功郡後周天和</hi>
<hi>四年美陽還舊理建徳三年省郡别立武功縣於今理按縣志古斄城在縣南八里斄村乃古有</hi>
<hi>斄氏之國又縣西南三十里有斄城乃前漢所徙置東漢徙縣古斄城而以此爲亭今屬扶風縣其</hi>
<hi>說未知所據</hi>武功故城<hi>今縣治漢武功縣在今郿縣界今縣本美陽縣之中亭川也晉</hi>
<hi>書元康九年孟觀破氐衆於中亭獲齊萬年隋書地理志京兆郡武功縣後周置武功郡建徳中廢</hi>
<hi>通典後魏於美陽置武功郡後周武帝省其年又置武功縣屬扶風郡元和志縣東至京兆府一百</hi>
<hi>四十里寰宇記後周建徳三年省武功郡别立武功縣於中亭川即今縣理也長安志縣城周三里</hi>
<hi>二百二十歩舊志金時避顯宗嫌諱更名武亭元復故</hi>美陽故城<hi>在武功縣西南漢置</hi>
<pb n="KR2k0009_SBCK_090-87b"/>
<hi>縣屬右扶風後漢和帝初封耿秉為侯邑安帝永初五年以羌亂詔安定郡寄理美陽魏書地形志</hi>
<hi>扶風郡領美陽縣又岐州領武功郡太和十一年置治美陽縣章懐太子曰美陽故城在武功縣北</hi>
<hi>七里寰宇記在今縣西七里後魏孝文太和十一年移廢縣於古斄城中後改武功為美陽縣後周</hi>
<hi>天和四年還舊理建德三年省縣志在縣西原八里</hi>永夀故城<hi>在今永壽縣南元和志縣</hi>
<hi>西北至邠州九十里武徳二年分新平縣南界於今理北三十里永夀原西分置永夀縣因原而名</hi>
<hi>貞觀二年移於州東南八十里興元元年又移於順義店即今理本漢漆縣之南界也寰宇記縣在</hi>
<hi>乾州西六十里後魏大統十四年於今縣北廣夀原上置廣夀縣周大象元年改為永夀隋開皇三</hi>
<hi>年省入新平唐武德二年又於永夀原西置縣四年又南移於義豐塠貞觀二年南移興元元年又</hi>
<hi>南移於今理九域志在邠州南六十里有麻亭寨元史地理志至元十五年徙縣治於麻亭按永</hi>
<hi>夀故城明末被寇盡圯因遷縣治焉</hi>武都城<hi>在州東魏書地形志好畤縣有武都城又漠西</hi>
<pb n="KR2k0009_SBCK_090-88a"/>
<hi>縣有武都城長安志好畤縣東有武都鄉武都城蓋在其處</hi>十二城<hi>在武功縣西縣城半</hi>
<hi>附雍原之麓明洪武九年都督耿忠屯此控制關内循原築十二城為犄角之勢至今猶存</hi>南<lb/>
　　　豳城<hi>在永夀縣北通典永夀有南豳故城寰宇記後魏時築在縣北據山其東西南三面險絶</hi>
<hi>實控禦之地</hi>齊難城<hi>在永夀縣西寰宇記齊難姚興將名也屯軍築壘在縣西其南西北</hi>
<hi>三面一如南豳之險又縣志縣東南四十里有右扶風城今廢為民田未詳建置</hi>梁山宫<lb/>
<hi>在州西北史記秦始皇三十五年幸梁山宫漢書地理志好畤縣有梁山宫秦始皇起三秦記宫城</hi>
<hi>皆文石名織錦城括地志梁山宫俗名望仙宮在好畤縣西十二里北去梁山九里</hi>高泉宫<lb/>
<hi>在武功縣西漢書地理志美陽縣有高泉宫秦宣太后宫長安志宫在美陽城中</hi>慶善宫<lb/>
<hi>在武功縣南元和志在縣南十八里高祖舊宅也南臨渭水武德元年置宫貞觀十六年鑾駕親幸</hi>
<hi>燕羣臣賦詩焉長安志慶善宫太宗降誕之所武德元年建武功宫六年改慶善宫後廢為慈德寺</hi>
<pb n="KR2k0009_SBCK_090-88b"/>
　　醴泉苑<hi>在永夀縣元和志在縣東北十里并醴泉宫皆周所立後廢貞觀四年置醴泉監兼</hi>
<hi>置屯五所隸司農寺</hi>乾陵署<hi>在州西北唐書百官志天寳十三載改乾陵署爲臺令州志在</hi>
<hi>陵下正南二里許今署址尚存上人謂之看墳司又有柏城在陵後樹柏成行遮䕶陵寢唐渾瑊謂</hi>
<hi>漠谷道險不若自乾陵北過附柏城而行是也</hi>高望亭<hi>在武功縣長安志武后行宫在縣東</hi>
<hi>五里高望鄉通志高望亭在縣東二十五里</hi>壤鄉<hi>在武功縣東南史記曹參圍好畤取壤鄉</hi>
<hi>正義壤鄉今在武功縣東南二十餘里高壤坊是</hi>魯店<hi>在州東唐書李懷光傳帝狩奉天懷</hi>
<hi>光敗賊於魯店州志魯店當咸陽陳濤斜之西北</hi>
　︹關隘︺大橫關<hi>在州西唐書地理志好畤縣有大横關州志今州西北五十里有關頭鎮或以</hi>
<hi>爲即故關</hi>莫營關<hi>在永夀縣寰宇記在縣西南後魏置又通志穆陵關在縣南四里宋嘉祐</hi>
<hi>四年置今廢</hi>薛禄鎮<hi>在州東長安志奉天縣有薛禄鎮州志鎮在州東四十里俗傳薛仁</hi>
<pb n="KR2k0009_SBCK_090-89a"/>
<hi>貴食采於此</hi>陸柏鎮<hi>在州東十五里東通醴泉北通三邊商旅所必經又陽洪鎮在州東</hi>
<hi>三十里</hi>臨平鎮<hi>在州西四十里長安志有臨平觀基在好畤縣東南七里即此</hi>馮市<lb/>
　　　鎮<hi>在州東北三十五里東通醴泉北通永夀爲商旅走集之所又陽峪鎮在州北五十里注甘鎮</hi>
<hi>在州東北四十里</hi>長安鎮<hi>在武功縣東金史地理志武亭縣有長安鎮通志在縣東四十</hi>
<hi>五里又薛固鎮在縣東南六十里楊陵鎮在縣南十五里魏公鎮在縣北二十里</hi>常安鎮<lb/>
<hi>在永夀縣東六十里金史地理志永夀縣有常安砦</hi>蒿店鎮<hi>在永壽縣南十五里爲往來要</hi>
<hi>道明設遞運所兼置大使於此又底窖鎮在縣北三十里道出邠州明亦設遞運所今俱裁</hi>威<lb/>
　　　勝驛<hi>在州北門内小東街有遞運所在驛東明初置今廢</hi>邰城驛<hi>在武功縣城内西至</hi>
<hi>鳳翔府扶風縣鳳泉驛六十里</hi>永安驛<hi>在永夀縣城内舊爲麻亭鎮明初置西北至邠州新</hi>
<hi>平驛七十里南至本州威勝驛九十里</hi>
<pb n="KR2k0009_SBCK_090-89b"/>
　︹津梁︺青龍橋<hi>在州東三里又甘泉橋在州東三十里甘峪河上</hi>雲橋<hi>在州南門外</hi>
　　武水橋<hi>在武功縣東一里跨漆水</hi>安家橋<hi>在永夀縣東</hi>
　︹隄堰︺六門堰<hi>在武功縣南十道志西魏文帝大統十三年置六斗門節水因名之唐書李頻</hi>
<hi>傳六門堰廞廢百五十年方歲饑頻發官廥傭民浚渠按故道厮水溉田宋史河渠志熙寕五年提</hi>
<hi>舉陜西常平沈披乞復京兆府武功縣古迹六門堰於石渠南二百步旁為土洞以土為門回改河</hi>
<hi>流溉田三百四十里</hi>成國故渠<hi>在武功縣南自鳳翔府郿縣流入又東流入西安府興平</hi>
<hi>縣界又隋志武功縣有永豐渠普濟渠又長安志引十道志曰有五泉渠西自𡵨州扶風縣界流入</hi>
<hi>經三畤原上東流經縣西南去縣十二里隋文帝葬原上因絶此水東合成國渠</hi>吕公渠<lb/>
<hi>在永夀縣北五里舊志邑無井水宋吕大防為令行近境得泉二欲導之入城而地勢高下不一乃</hi>
<hi>用考工置水法準之旬日閒疏為渠新志渠源出分水嶺有三泉匯為一亦謂之吕公惠民泉後漸</hi>
<pb n="KR2k0009_SBCK_090-90a"/>
<hi>湮本朝康熙九年重開後又淤塞雍正十年復修</hi>
　︹陵墓︺古姜嫄冢<hi>在武功縣上南門外三百六十步</hi>︹隋︺文帝泰陵<hi>在武功縣</hi>
<hi>西南二十里三畤原上</hi>︹唐︺高宗乾陵<hi>在州西北唐書地理志在奉天縣北五里梁山</hi>
<hi>寰宇記唐高宗與則天同一陵在州西北五里長安志乾陵周八十里有于闐國所進無字碑文獻</hi>
<hi>通考陪葬乾陵太子賢重潤諸王上金素節守禮公主義陽新都永泰安興臣下王及善薛元超劉</hi>
<hi>審禮豆盧欽望楊再思劉仁軌李謹行高偘又有殤帝陵為中宗子重茂在武功縣西原</hi>僖宗<lb/>
　　靖陵<hi>在州東北十里寰宇記與乾陵相接隔豹谷長安志在奉天縣東北十五里下宫去陵五</hi>
<hi>里</hi>︹漢︺陸賈墓<hi>在永夀縣寰宇記在乾州東北二十里岑陽甘東兩鄉河西原通志今在</hi>
<hi>永夀縣西南五十里</hi>蘇武墓<hi>在武功縣長安志在縣北十里/義門鄉按郡國志云蘇武冢</hi>
<hi>在好畤縣東三十里名守節鄉與此地相接</hi>︹南北朝︺︹周︺司馬裔墓<hi>在武功縣</hi>
<pb n="KR2k0009_SBCK_090-90b"/>
<hi>西南三畤原裔仕周為西陵州刺史庾信撰誌銘</hi>︹唐︺長孫無忌墓<hi>在永夀縣車村</hi>
<hi>里永夀村</hi>狄仁傑墓<hi>在州北五里/許當乾陵東</hi>安金藏墓<hi>在永夀縣南安家空</hi>
　　蘇瓌墓<hi>在武功縣西南博村盧藏用隸書碑存</hi>蘇頲墓<hi>在武功縣西南十五里寰</hi>
<hi>宇記蘇許公墓在武功縣西十里蘇村神道碑存</hi>桑道茂墓<hi>在州南門外</hi>︹宋︺游<lb/>
　　師雄墓<hi>在武功縣西北八里華表尚存</hi>︹金︺楊振墓<hi>在州東南十里小劉村子奐祔</hi>
<hi>元好問撰誌銘及神道碑</hi>
　︹祠廟︺姜嫄祠<hi>在武功縣西南水經注故邰城東北有姜嫄祠寰宇記在武功縣西南二十里</hi>
<hi>通志今在城内西山</hi>后稷祠<hi>在武功縣西南水經注故邰城南百步有稷祠元和志后稷姜</hi>
<hi>嫄二祠在武功縣西南二十二里縣志明宏治九年改建后稷祠於城内故寳意寺址後又建姜嫄</hi>
<hi>祠</hi>唐高祖祠<hi>在武功縣西鳳岡明洪武中建</hi>唐太宗祠<hi>在武功縣城北鴻禧</hi>
<pb n="KR2k0009_SBCK_090-91a"/>
<hi>觀内宋元祐三年建</hi>蘇武祠<hi>在武功/縣北郭</hi>漢將軍楊喜廟<hi>在州西三十里</hi>
<hi>長安志廟在奉天縣南二十里</hi>渾忠武王祠<hi>在州南門内祀唐渾瑊宋元祐中建游師</hi>
<hi>雄撰碑</hi>桑道茂祠<hi>在乾州西南/三百一十歩</hi>雙烈祠<hi>在州東門内祀唐竇氏二</hi>
<hi>女</hi>楊文憲公祠<hi>在州治東祀元楊奐</hi>
　︹寺觀︺興國寺<hi>在州西北隅明洪武十八年始創為寺藏舍利寶塔</hi>吳山寺<hi>在州西北</hi>
<hi>二十里元初建有碑記</hi>慈德寺<hi>在武功縣治南即唐慶善宫/故址本朝康熙中重修</hi>
　　報本寺<hi>在武功縣西北一里長安志亦為神堯宅大中二年改為寺</hi>二水寺<hi>在武</hi>
<hi>功縣東北阜上漆沮二水合其前因名</hi>鴻禧觀<hi>在武功縣唐太宗祠前古柏十數本狀若</hi>
<hi>虬龍本朝康熙中重修</hi>
　︹名宦︺︹漢︺王尊<hi>高陽人守槐里兼行美陽令事美陽有假子妻母尊遣吏收捕驗問辭服尊曰</hi>
<pb n="KR2k0009_SBCK_090-91b"/>
<hi>律無妻母之法聖人所不忍書於是取縣磔著樹使騎吏五人張弓射殺之吏民驚服</hi>︹唐︺李<lb/>
　　　澄<hi>文水人為武功尉以政尤異遷主簿</hi>薛順<hi>寶鼎人為奉天尉與楊國忠有舊及用事將引</hi>
<hi>之輒謝絶</hi>羅珦<hi>㑹稽人寶應中為奉天令中官出入縣道吏縁以犯禁珦榜笞之雖死不置自</hi>
<hi>是屏息</hi>薛播<hi>寳鼎人天寶間授/武功令温敏而裕</hi>段秀實<hi>汧陽人代宗時白孝德屯</hi>
<hi>奉天公廩竭軍輒散剽孝德不能制秀實知奉天行營事號令嚴壹軍中畏戢</hi>韋夏卿<hi>萬年</hi>
<hi>人大厯中遷刑部員外郎時仍歲旱蝗詔以郎官宰畿甸授奉天令課稱第一</hi>侯仲莊<hi>蔚州</hi>
<hi>人徳宗幸奉天遷左衞將軍為防城使修壘堞晝夜執戈徼循帝還都復鎮奉天幾二十載</hi>薛<lb/>
　　　珏<hi>寶鼎人遷乾陵臺令歲中以清白聞</hi>陳南仲<hi>潁川人貞元中為武功丞邑人宜之號為</hi>
<hi>簡靜</hi>姚合<hi>硤石人元和中調武功/尉善詩世號姚武功</hi>李頻<hi>夀昌人為武功令畿民多</hi>
<hi>籍神策軍吏不敢繩以法頻至有神䇿士尚君慶逋賦六年不送睅然出入閭里頻密摘比伍與競</hi>
<pb n="KR2k0009_SBCK_090-92a"/>
<hi>君慶叩縣廷質頻即械送獄盡條宿惡請於尹殺之督所負無少貸豪猾大驚屏息奉法縣大治浚</hi>
<hi>六門堰按故道厮水榖以大稔</hi>︹宋︺張綸<hi>汝隂人知乾州有材畧興利除害稱爲循吏</hi>杜<lb/>
　　　衍<hi>山隂人詔舉良吏擢知乾州陳堯咨安撫陜西有詔藩府乃賜宴堯咨至乾州以衍賢特賜宴</hi>
　　　种世衡<hi>洛陽人天聖中知武功天性嚴明政令皆本人情宜土俗威信待人人皆信服</hi>吕<lb/>
　　　大防<hi>藍田人爲永夀令縣無井遠汲於澗大防行近境得二泉欲導而入縣地勢高下衆疑無</hi>
<hi>成理大防用考工水地置泉之法以準之不旬日果疏爲渠庶民賴之號曰吕公泉</hi>︹元︺杜淵<lb/>
<hi>長安人至元中爲武功令能繼前令興工修建廟學諸善政</hi>︹明︺陳潤<hi>泗水人成化中知武</hi>
<hi>功縣歲大饑民多流移潤發倉以賑全活者萬計</hi>趙時<hi>犍爲人嘉靖初以治劇才調知乾州</hi>
<hi>白巾賊樊紳作亂時捜得佩偽官符數人斬之賊至即投其屍於城下出擊之賊悉就擒</hi>
　　︹本朝︺傅性良<hi>登封人順治初知永壽縣賊賀珍圍城性良堅守獲全總督孟喬芳上其功於</hi>
<pb n="KR2k0009_SBCK_090-92b"/>
<hi>朝</hi>張焜<hi>南昌人順治中知永夀縣地數被寇城舍堙蕪焜至僦居麻亭寨築城濬衆民得安</hi>
<hi>堵</hi>沈華<hi>吳縣人雍正九年知武功縣莅任四年立義塾修邑乘毁淫祠賑窮困民安其政</hi>
　　︹人物︺︹三國︺︹魏︺蘇則<hi>武功人少以學行聞舉孝廉茂才辟公府皆不就厯為酒泉金城太</hi>
<hi>守所在有威名聞魏氏代漢發服悲哭後徴拜侍中文帝憚其直左遷東平相卒諡曰剛</hi>︹南北<lb/>
　　　朝︺︹魏︺蘇湛<hi>則九世孫少有志行厯員外散騎侍郎蕭寶夤西討以湛為行臺郎中深見委</hi>
<hi>任及寶夤將謀反湛卧疾於家寶夤令湛從母弟姜儉報湛湛哭曰王本以窮而歸人朝廷假王羽</hi>
<hi>翼不能竭忠報德豈可便有問鼎之心乎蘇湛不能以積世忠貞之基為王族滅也願賜骸骨還舊</hi>
<hi>里寶夤知不為已用遂聽還武功寳夤敗莊帝徵拜尚書郎遷中書孝武初終於家弟讓幼聰敏好</hi>
<hi>學有人倫鑒官至汾州刺史</hi>︹周︺蘇亮<hi>湛兄博學好屬文善章奏大統中累官中書監領著</hi>
<hi>作修國史亮有機辨周文甚重之記善忘過薦達後進常如弗及故當世敬慕厯拜侍中亮與綽俱</hi>
<pb n="KR2k0009_SBCK_090-93a"/>
<hi>知名世稱二蘇</hi>蘇綽<hi>亮從弟少好學博覽羣書尤善算術周文召為行臺郎中僕射周惠達稱</hi>
<hi>其有王佐才周文與語大悦即拜大行臺左丞叅與機密綽始制文案程式朱出墨入及計帳户籍</hi>
<hi>之法遷度支尚書兼司農卿周文方欲革易時政務宏強國富人之道綽贊成其事減官員置二長</hi>
<hi>并置屯田以資軍國又為六條詔書奏施行之綽性儉素不事産業常以天下為己任博求賢俊共</hi>
<hi>宏治道周文亦推心委任而無閒言以積勞成疾卒周文痛惜之弟椿性亷慎沈勇有決斷為周文</hi>
<hi>所知除武功郡守以清儉自居大小政務必盡忠恕</hi>︹隋︺蘇威<hi>綽子五歲䘮父哀毁若成人隋</hi>
<hi>文受禪徵拜太子少保兼納言民部尚書奏減賦役務從輕典與高熲同心協贊政刑大小無不籌</hi>
<hi>之數年天下稱平子夔以鐘律自命起家太子通事舍人後與鄭譯何妥議樂得罪議寢不行著樂</hi>
<hi>志十五篇以見其志厯位通議大夫</hi>史永遵<hi>武功人與從父昆弟同居大業五年表其門閭</hi>
　　︹唐︺劉文靜<hi>武功人倜儻有器畧大業末為晉陽令高祖為唐公鎮太原文靜深自結既又</hi>
<pb n="KR2k0009_SBCK_090-93b"/>
<hi>見秦王以爲豁達神武漢高祖之徒唐公開大將軍府以爲司馬文靜請與突厥連和突厥遣騎隨</hi>
<hi>文靜至以奇兵敗桑顯和追執屈突通徇新安以西皆下封魯國公唐公踐位擢納言歴左僕射</hi>
　　　蘇世長<hi>武功人高祖時拜諫議大夫從獵涇陽大獲帝詫左右曰今日畋樂乎世長曰陛下</hi>
<hi>廢萬幾事遊獵不滿十旬未爲樂也侍宴披香殿酒酣進曰瓊宫鹿臺非受命聖人所爲陛下武功</hi>
<hi>舊第纔蔽風雨時以爲足今天厭隋之侈以歸有道宜復樸素帝咨重其言貞觀𥘉使突厥與頡利</hi>
<hi>爭禮不屈拒卻賂遺朝廷壯之</hi>蘇良嗣<hi>世長子高宗時爲周王府司馬王年少不法良嗣數</hi>
<hi>諌甚見尊憚帝異之厯遷荆雍二州長史垂拱初拜納言尚方監裴匪躬案諸苑建言果蔬儲利良</hi>
<hi>嗣諌遂止遷文昌左相同鳳閣鸞臺三品遇薛懷義於朝懷義偃蹇良嗣叱左右批其頰曳去武后</hi>
<hi>聞之戒曰第出入北門彼南衙宰相往來母犯之加特進卒</hi>蘇瓌<hi>威曾孫擢進士第居母䘮</hi>
<hi>哀毁加人厯朗歙周三州刺史神龍初入爲尚書右丞明曉法令多識臺省舊章一朝格式皆所刪</hi>
<pb n="KR2k0009_SBCK_090-94a"/>
<hi>正累拜尚書僕射同中書門下三品封許國公瓌為宰相陳當世利病甚多卒年七十二諡曰文貞</hi>
　　蘇幹<hi>瓌從父兄父勖博學有美名仕為左庶子幹擢明經授徐王府記室參軍王好畋每諌止</hi>
<hi>之垂拱中遷魏州刺史以治稱</hi>元讓<hi>武功人擢明經以母病不肯調侍膳不出閭數十年母終</hi>
<hi>廬墓次廢櫛沐飯菜飲水永淳初巡察使表讓孝弟擢太子右内率府長史歲滿還鄉里人有所訟</hi>
<hi>皆詣讓判召拜議郎</hi>富嘉謨<hi>武功人舉進士長安中累轉晉陽尉新安吳少微亦尉晉陽相</hi>
<hi>友善二人文章皆本經術雅厚雄邁人爭慕之號吳富體韋嗣立薦並為左臺監察御史</hi>蘇頲<lb/>
<hi>瓌子弱敏悟一覽至千言輒覆誦第進士遷監察御史長安中被詔覆來俊臣等冤獄驗發其誣多</hi>
<hi>從洗宥拜中書舍人明皇平内難書詔填委獨頲在太極後閣口所占授功狀百緒輕重無所差襲</hi>
<hi>封許國公開元四年進同紫微黄門平章事與宋璟同當國璟剛正多所裁決頲能推其長帝前敷</hi>
<hi>奏璟有未及輒助成之罷為禮部尚書卒贈右丞相諡文憲頲與張説以文章顯稱望畧等故時號</hi>
<pb n="KR2k0009_SBCK_090-94b"/>
<hi>燕許大手筆弟詵舉賢良方正高等累轉給事中出為徐州刺史治有迹詵子震十餘歲強學有成</hi>
<hi>人風肅宗興師靈武震晝夜馳及行在帝嘉之仕終太常卿</hi>來瑱<hi>永夀人父曜開元末持節</hi>
<hi>磧西副大使四鎮節度使著名西邊瑱畧知書尚名節天寶初從四鎮任劇職遷行軍司馬詔舉智</hi>
<hi>謀果決才堪統衆者張鎬薦瑱擢潁川太守安祿山反攻潁川填完埤自如手射賊皆應弦仆賊使</hi>
<hi>降將畢思琛招之瑱不應前後俘殺甚衆賊目為來嚼鐵以功加防禦使瑱能撫訓士舉動安重賊</hi>
<hi>不得侵西京平封潁國公</hi>蘇源明<hi>初名預武功人工文辭及進士第累遷國子司業安祿山</hi>
<hi>陷京師不受偽署肅宗時擢授考功郎中知制誥數陳時政得失及史思明陷洛陽有詔幸東京將</hi>
<hi>親征源明上疏極諌帝嘉其切直遂罷東幸以秘書少監卒</hi>蘇弁<hi>世長從孫擢進士調奉天</hi>
<hi>主簿德宗出狩而縣令計事在府官屬皆惶恐欲遁走弁諭之乃定車駕至儲偫畢給累遷倉部郎</hi>
<hi>中判度支案裴延齡死弁通學術吏事精明承延齡後平賦緩役畧煩苛人賴其寛後終滁州刺史</hi>
<pb n="KR2k0009_SBCK_090-95a"/>
<hi>聚書至三萬卷手自讎定當時稱與秘府埒</hi>趙植<hi>奉天人德宗出狩變倉猝羽衞單寡朱泚</hi>
<hi>攻城急植率家人奴客以死拒守獻家財勞軍帝嘉之賊平擢鄭州刺史鄭滑節度使李融奏以自</hi>
<hi>副融病委以軍政大將宋朝晏火其營夜為亂植列卒不動遲明而潰捕斬皆盡優詔嘉慰累擢嶺</hi>
<hi>南節度使</hi>趙隱<hi>植之孫父存約辟署興元李絳府值軍亂絳麾使去對曰荷公德厚誼不當獨</hi>
<hi>免即部勒左右捍之而同遇害隱以父死難與兄騭廬墓幾十年不應辟召㑹昌中擢進士第咸通</hi>
<hi>末厯中書侍郎性仁悌不敢以貴權自處始布衣時家無貲與騭同耕以養母宦寖顯還家易衣侍</hi>
<hi>左右猶布衣也騭終宣歙觀察使隱子光逢光裔光䕃皆第進士厯臺省</hi>︹宋︺游師雄<hi>武功</hi>
<hi>人學於/張載第進士元祐時遷軍器監丞吐蕃寇邊其酋長鬼章謀據熙河詔師雄便宜從事遂破洮州</hi>
<hi>擒鬼章厯衞尉少卿哲宗數訪邊防利病師雄具紹聖安邊策凡六十事上之進直龍圖閣知秦州</hi>
<hi>徙知陜州卒議者以為用不盡其才</hi>蘇昞<hi>武功人始學於張載事二程卒業元祐末吕大中薦</hi>
<pb n="KR2k0009_SBCK_090-95b"/>
<hi>之起布衣爲太常博士</hi>︹元︺楊奐<hi>奉天人年十一母殁哀毁如成人金末舉進士不中乃作</hi>
<hi>萬言䇿指陳時病未及上而歸敎授鄉里太宗詔試諸道進士奐試東平兩中賦論第一授湖南路</hi>
<hi>徴收課税所長官兼廉訪司公私便之世祖在潛邸驛召奐參議京兆宣府司事累上書得請而歸</hi>
　　康廷瑞<hi>武功人明性理之學讀書長寕西門原上有數百人宗師之後辟爲興化訓導</hi>︹明︺<lb/>
　　馬京<hi>武功人洪武中進士授編修厯任大理卿永樂初爲刑部侍郎太子守北平盡誠翊贊高</hi>
<hi>煦數毀之謫戍廣州召還仍坐前事下獄死仁宗立贈少傅諡文簡</hi>康海<hi>武功人宏治中進士</hi>
<hi>授修撰與李夢陽輩倡復古學號正德中七才子夢陽忤劉瑾下獄海詣瑾求釋瑾敗坐落職海工</hi>
<hi>於樂府兼通厯象太乙六壬醫經算書</hi>任棟<hi>永夀人崇禎中由貢生爲萊州通判李自成等</hi>
<hi>叛棟佐知府李萬年共守萬年與巡撫謝漣爲賊所誘執棟助大帥楊御蕃力拒圍解論功進秩賜</hi>
<hi>金累遷保定監軍僉事從總督楊文岳南征鳴臯鎮之捷棟與有功尋與總兵虎大威破賊平峪再</hi>
<pb n="KR2k0009_SBCK_090-96a"/>
<hi>破之鄧州從援開封㑹左良玉大潰於朱仙鎮賊來追棟力戰殁於陣贈太僕卿</hi>
　︹本朝︺馬琾<hi>武功人由貢生知永嘉縣康熙十三年耿精忠叛閩温郡戒嚴琾與副使陳丹赤協</hi>
<hi>謀防禦守將祖鴻勳殺丹赤倡衆從逆琾不屈遇害贈浙江布政司叅政追諡忠勤琾族叔之騄時</hi>
<hi>在署至琾死所枕尸哭賊欲殺之或曰此義士也遂得䕶䘮歸子逸姿仕至安徽布政使</hi>耿獻<lb/>
　　忠<hi>武功人順治𥘉分巡閩中海氛未靖將士俘獲甚衆有誤入者獻忠詣臺司力爭得釋數千人</hi>
<hi>遷廣東布政使裁抑武弁驕横粤以安輯</hi>康吕賜<hi>武功人諸生幼潁悟究心格致之學事親</hi>
<hi>孝親殁三年不御酒肉友愛二弟備至卒年八十八</hi>孫景烈<hi>武功人乾隆𥘉進士授翰林院</hi>
<hi>檢討性敦孝友學有心得閭里人士奉為楷模</hi>韓際春<hi>乾州人五歲母殁哀毁如成人九歲</hi>
<hi>父病嘗糞甘苦告醫用藥年十五父殁哭晝夜不絶聲泣盡繼以血祖以哭子䘮明際春以舌䑛之</hi>
<hi>目復明乾隆五十年旌</hi>
<pb n="KR2k0009_SBCK_090-96b"/>
　︹列女︺︹唐︺竇伯女仲女<hi>奉天人永泰中遇賊行剽二女自匿山谷賊迹而得之將逼以</hi>
<hi>私行臨大谷伯曰我豈受汚於賊乃自投下賊大駭俄而仲亦躍而墜京兆尹第五琦表其烈行詔</hi>
<hi>旌門閭</hi>︹元︺田大妻郝氏<hi>永夀人與田二妻胥氏田三妻周氏皆夫死於兵郝年二</hi>
<hi>十胥年十九周年十八俱堅心守節終身不嫁延祐二年旌</hi>︹明︺李氏女<hi>乾州人年十六</hi>
<hi>字於陳未嫁而夫罹刑女聞之自縊死</hi>騫九思女<hi>永夀人幼字趙趙故富而騫家漸落</hi>
<hi>趙遺書罷婚九思許之女澡身整服強婢導至趙門自刎死時天日開霽而雷雨驟至一邑震驚又</hi>
<hi>師氏女父第為族人誣訟之官捕者至其家牽女衣女憤遂自縊死</hi>吳珩妻周氏<hi>乾州</hi>
<hi>人隨夫戍錦衣衞夫亡年二十六攜二子負骸骨歸葬事姑二十餘年䘮祭皆以禮正統中旌又徐</hi>
<hi>自清妻車氏年未二十夫亡苦節陳汝真妻馬氏年二十二夫亡孝養舅姑撫遺腹子成立</hi>郝<lb/>
　　讓妻王氏<hi>武功人夫亡子亦繼卒氏力作以養孀姑苦節終身同縣王繼祖妻郭氏子乾</hi>
<pb n="KR2k0009_SBCK_090-97a"/>
<hi>明妻張氏孫受元妻田氏三世苦節耿認妻㳟氏年十九守節陳懋謙妻牛氏年十九撫遺腹守節</hi>
<hi>康栗繼妻楊氏楊宋妻康氏均夫亡殉節馬璟妻侯氏知夫病不起先自縊死</hi>杜逢雲妻<lb/>
　　屈氏<hi>武功人歲大祲其翁與夫就食漢南翁死夫歸亦死氏泣曰敢以夫死之故而使翁之遺</hi>
<hi>骸棄於原野乎殯其夫即徒步往漢南負翁骨歸葬葬畢閉戸不食而死</hi>張簡妻騫氏<lb/>
<hi>永夀人年十八守節事孀姑以孝聞同縣劉宗樂妻王氏年十九撫遺腹子成立趙應聘妻員氏無</hi>
<hi>子守節遇歲祲閉戸不食死</hi>劉弼主妻陳氏<hi>武功人崇禎中流賊破城被獲氏罵</hi>
<hi>不絶口賊斷其兩臂而死</hi>俎衍溱妻陳氏<hi>永夀人崇禎末抱幼女隨姑避亂為流賊</hi>
<hi>所掠氏奮奪賊刀殺女自刎賊驚異釋其姑</hi>
　︹本朝︺楊志秀女<hi>武功人年十四順治八年為土寇所掠欲汚之女罵不從賊擄至渭水灘</hi>
<hi>罵不絕口賊怒以刀横斫其面兩目俱墮仍作罵聲而死同縣張居仁妻馬氏少寡棲止土窰中為</hi>
<pb n="KR2k0009_SBCK_090-97b"/>
<hi>惡少所逼峻拒之被焚死</hi>殷之才妻吳氏<hi>乾州人之才客死氏聞自縊同州黎衞妻</hi>
<hi>殷氏以夫病篤先投繯死廖揚光妻李氏夫亡不食死殷銓妻袁氏夫亡截髮自誓苦節終身又王</hi>
<hi>紹用妻王氏唐振吉妻虢氏宋志禮妻彭氏宋樸妻趙氏子焻妻張氏並以節著</hi>馬穎姿<lb/>
　　　妻周氏<hi>武功人穎姿隨叔琾官永嘉值兵變死氏守節撫姪為嗣雍正六年旌同縣馬瑜</hi>
<hi>妻魏氏吳三桂之變瑜運餉不歸氏年十九貧無依或勸之改適不從苦節五十餘年馬鐸妻王氏</hi>
<hi>夫死舅姑欲奪其志自縊死吳翥妻李氏夫亡年十九族人逼之改適氏斷指自誓守節五十餘年</hi>
<hi>李某妻康氏夫亡家極貧姑亦在殯氏竭力營葬路人為之感動又張錫履妻郭氏康吕夢妻閔氏</hi>
<hi>均以苦節著</hi>周棟妻袁氏<hi>乾州人年十九夫亡翁姑年老夫弟年幼氏送死養生曲</hi>
<hi>盡孝道夫弟甫五齡課讀入泮夫弟沒子方三歲氏撫育如己出同州崔易妻殷氏吳淙妻劉氏劉</hi>
<hi>禹統妻董氏張焯妻王氏羅璐妻趙氏王思恭妻郭氏史達儒妻唐氏高崇陛妻胡氏張於朝妻黎</hi>
<pb n="KR2k0009_SBCK_090-98a"/>
<hi>氏楊仲蘭妻任氏趙炘妻郭氏趙珮珏妻郭氏吳漢誠妻張氏張呈福妻周氏李遇春妻賀氏南相</hi>
<hi>極妻李氏張涵妻魯氏牛盡孝妻王氏趙任統妻宋氏胡瑋妻王氏趙照妻陳氏趙煇妻楊氏陳普</hi>
<hi>妻孫氏祝天顧妻董氏宋得業妻姬氏宋光祖妻史氏郭成徳妻侯氏陳禮妻趙氏韓致中妻王氏</hi>
<hi>劉可相妻熊氏郭文治妻劉氏郭國固妻謝氏劉璒妻吳氏王進妻开氏丁信妻康氏范希順妻李</hi>
<hi>氏宋浩妻嚴氏宋裕承妻吳氏又烈婦劉世安妻黄氏均乾隆年閒旌</hi>王世桂妻崔<lb/>
　　　氏<hi>武功人世桂蚤殁氏親族無所依甘貧織紝撫子成立氏生於明萬厯四十一年殁於雍正九</hi>
<hi>年壽一百二十歲又張志耀妻趙氏年二十八而寡撫孤生子又撫孫以及曽孫卒於乾隆十八年</hi>
<hi>夀一百零四歲乾隆十七年旌同縣徐遵妻喬氏王錦妻馬氏李尚林妻楊氏李浩妻劉氏楊茂</hi>
<hi>楝妻羊氏王應運妻張氏張義妻景氏舒庭妻吳氏党從直妻李氏党防妻薛氏蒲桐妻賈氏蒲延</hi>
<hi>齡妻朱氏張宰妻王氏葛正夏妻白氏王富善妻楊氏靳永臨妻張氏張泗妻焦氏靳莊妻何氏張</hi>
<pb n="KR2k0009_SBCK_090-98b"/>
<hi>金門妻馬氏党廷環妻胡氏朱炎斌妻焦氏党熙齡妻耿氏党黃珍妻黃氏徐鴻綬妻申氏田希篝</hi>
<hi>妻趙氏又烈婦金庫妻馮氏魏大緒妻孫氏曹恒禄妻馬氏均乾隆年閒旌</hi>夏芳妻任<lb/>
　　　氏<hi>永夀人年二十夫亡子甫及歲氏念翁老孤幼紡績餬口鄉里稱賢乾隆十一年旌同縣夏</hi>
<hi>泉妻師氏周鏡妻董氏李鳳翔妻都氏又烈婦趙㑹妻盧氏俱乾隆年閒/旌</hi>高氏女<hi>乾州</hi>
<hi>人許字鄭宏德未婚夫殁矢志守節撫嗣子成立嘉慶二十三年/旌</hi>蔣氏女<hi>武功人許</hi>
<hi>字党忻年十八未婚聞夫䘮痛絶復蘇遂往夫家養翁姑執婦道䘮葬盡禮撫嗣子成立嘉慶二十</hi>
<hi>五年旌</hi>王永傑妻吳氏<hi>乾州人夫亡守節嘉慶元年旌同縣金國庠妻景氏張</hi>
<hi>應周妻全氏李永淮妻史氏王有年妻常氏馬彦妻郭氏黎利復妻殷氏劉廷權妻王氏王振河妻</hi>
<hi>吳氏嚴其品妻鄭氏田士英妻張氏均嘉慶年閒/旌</hi>王有年妻夏氏<hi>武功人夫</hi>
<hi>亡守節嘉慶二年旌同縣馬樓妻趙氏耿汝超妻王氏党光壁妻張氏劉毓棟妻段氏楊學深妻</hi>
<pb n="KR2k0009_SBCK_090-99a"/>
<hi>劉氏劉起瑞妻李氏孫潤妻王氏王雲龍妻郭氏弓冲漢妻别氏張位妻王氏劉璋妻張氏丁折桂</hi>
<hi>妻何氏楊繼溥妻崔氏楊之華妻党氏申紀妻徐氏李振東妻伊氏李振家妻華氏馬浚四妻趙氏</hi>
<hi>張素抱妻何氏張清妻郭氏楊錦蘭妻党氏楊友蘭妻羊氏丁一昇妻蔣氏劉事清妻張氏郭維垣</hi>
<hi>妻党氏周三元妻王氏宋坦妻桂氏王仲智妻徐氏又烈婦王某妻趙氏魏廷傑妻李氏均嘉慶年</hi>
<hi>間旌</hi>弓峻登妻于氏<hi>武功人峻登舉於鄉未幾病氏禱於神祈以身代及卒仰</hi>
<hi>天泣曰舅有長子奉養不患無人夫無遺子生亦何為遂自縊柩前面色如生同縣訓導党振聲妻</hi>
<hi>王氏亦夫亡殉節均嘉慶年閒旌</hi>
　︹流寓︺︹漢︺陸賈<hi>楚人孝惠時吕太后用事欲王諸吕賈自度不能爭之乃病免以好畤田地善</hi>
<hi>往家焉</hi>︹三國︺︹魏︺吉茂<hi>池陽人與扶風蘇則共入武功南山隱處精思</hi>
　︹仙釋︺︹明︺僧寶金<hi>永夀人號璧峯俗姓石氏嘗趺坐大樹下谿水橫溢人意其已死越七日</hi>
<pb n="KR2k0009_SBCK_090-99b"/>
<hi>水退視之燕坐如平時惟衣溼耳明洪武初奉詔至南京召問佛法及鬼神情狀奏對稱㫖御製詩</hi>
<hi>賜之後卒宋濂為撰舍利塔銘</hi>
　　︹土產︺小麥<hi>州志皮薄麪多較他處每斗重二斤</hi>西瓜<hi>州志陽洪店出瓜味美於他處</hi>柏<lb/>
<hi>州志乾陵柏文多雲氣人物鳥獸一株值萬錢唐白樂天有柏床詩</hi>
　　　　　　　　　　　　　　　　　　前總纂官<hi>臣</hi>丁善慶恭纂輯<lb/>
　　　　　　　　　　　　　　　　　　提調官<hi>臣</hi>張日章恭覆輯<lb/>
　　　　　　　　　　　　　　　　　　校對官<hi>臣</hi>顏以燠恭　校<lb/>
　　　　　　　　　　　　　　　　　　校對官<hi>臣</hi>沈維銓恭覆校<lb/>
<pb n="KR2k0009_SBCK_090-100a"/>
</p>
<p>
</p>
  </div>
</body>
</text>
</TEI>
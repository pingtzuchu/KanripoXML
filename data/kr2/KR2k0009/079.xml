<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0009_SBCK_079-1a"/>
大清一統志<lb/>
　汝寕府<hi>二</hi>
　︹古蹟︺古懸瓠城<hi>即今汝陽縣治本漢上蔡縣地晉時謂之懸瓠城東晉移汝南郡治此興</hi>
<hi>寕二年燕李洪等攻汝南敗晉兵於懸瓠是也為南北朝相爭要地屯兵置戍宋泰始三年入於魏</hi>
<hi>為豫州刺史治梁天監七年降梁尋復為魏取太清初仍入於梁尋又没於東魏水經注汝水東逕</hi>
<hi>懸瓠城北今豫州刺史汝南郡治城之西北汝水枝别左出西北流又屈西東轉又西南會汝形若</hi>
<hi>垂瓠隋開皇初郡廢大業初置郡改縣曰汝陽唐因之元和十二年李愬定襲蔡之謀因夜半至懸</hi>
<hi>瓠城擒吳元濟即此地元和志蔡州理城古懸瓠城也汝水屈曲形若垂瓠故城取名焉寰宇記亦</hi>
<hi>名懸壺城</hi>平輿故城<hi>在汝陽縣東南六十里故沈國戰國時為楚邑春秋文公三年晉人</hi>
<hi>伐沈注平輿縣北有沈亭又定公四年蔡滅沈史記秦始皇二十一年李信伐楚攻平輿二十三年</hi>
<pb n="KR2k0009_SBCK_079-1b"/>
<hi>王翦取陳以南至平輿是也漢置縣爲汝南郡治後漢晉因之東晉徙郡治懸瓠而平輿爲屬縣後</hi>
<hi>魏因之水經注汝水逕平輿縣故城南舊沈國也北齊縣廢隋大業初重置仍屬汝南郡唐武德中</hi>
<hi>屬豫州貞觀元年廢天授二年重置元和志故城在汝南縣東北六十里寰宇記在今汝陽縣東汝</hi>
<hi>水南今新蔡縣西九十里有故城即隋縣也</hi>安成故城<hi>在汝陽縣東南漢置縣建始元</hi>
<hi>年封王崇爲安城侯國屬汝南郡後漢曰安城建武初又封銚期爲侯三國魏爲豫州治晉仍屬汝</hi>
<hi>南郡後魏因之北齊廢括地志安成故城在汝陽東南七十里</hi>宜春故城<hi>在汝陽縣西南</hi>
<hi>漢置縣武帝元朔五年封衛伉爲宜春侯國屬汝南郡後漢曰北宜春安帝永初三年封后父閻暢</hi>
<hi>爲侯國晉亦曰北宜春宋省水經注溱水逕北宜春縣故城北豫章有宜春故加北矣括地志故城</hi>
<hi>在汝陽縣西南六十七里</hi>白狗故城<hi>在正陽縣東南梁置西淮州又置淮川郡治白狗堆</hi>
<hi>爲北面重鎮東魏天平二年豫州刺史堯雄攻白狗堆陷其城擒北平太守苟元廣是也北齊廢州</hi>
<pb n="KR2k0009_SBCK_079-2a"/>
<hi>置齊興郡旋又廢為白狗縣隋開皇初改曰淮川大業初省入真陽唐武徳四年復置淮川縣屬息</hi>
<hi>州貞觀初仍廢入真陽唐書李愬禆將閻士榮下白狗柵即白狗城也寰宇記白狗城在縣西南七</hi>
<hi>十里</hi>安陽故城<hi>在正陽縣西南漢文帝八年封淮南厲王子㪍為安陽侯國屬汝南郡後</hi>
<hi>漢建武中封吳漢兄子彤為侯國晉太康元年改曰南安陽劉宋復曰安陽後漢屬義陽郡隋省縣</hi>
<hi>入真陽唐初復置屬豫州後廢括地志安陽故城在新息縣西南八十里</hi>慎陽故城<hi>在正</hi>
<hi>陽縣北四十里漢高帝十二年封欒説為侯國元狩五年國除為縣屬汝南郡顏師古漢書注慎字</hi>
<hi>本作滇闞駰云永平五年失印更刻遂誤以水為心也劉宋改為滇陽水經注慎水東逕慎陽縣故</hi>
<hi>城南縣取名焉元和志真陽縣北至蔡州一百里明移今治</hi>武津故城<hi>在上蔡縣東劉</hi>
<hi>宋置縣屬汝陽郡泰始四年魏將趙懐仁寇武津豫州刺史劉勔遣將擊破之魏書地形志汝陽郡</hi>
<hi>武津有武津城隋改臨汝為武津而縣廢</hi>上蔡故城<hi>在上蔡縣西故蔡國叔度所封十八</hi>
<pb n="KR2k0009_SBCK_079-2b"/>
<hi>世平侯徙新蔡遂以此為上蔡邑後屬楚左傳昭公十一年楚靈王滅蔡使公子棄疾為蔡公是也</hi>
<hi>漢屬汝南郡安帝永初元年封鄧騭為上蔡侯水經注汝水東南過上蔡縣西九江有下蔡故加上</hi>
<hi>也劉宋徙上蔡縣治懸瓠城而此城廢元和志上蔡縣南至蔡州七十里本漢舊縣後魏神龜三年</hi>
<hi>於此置臨汝縣高齊廢隋開皇十二年移於今理為上蔡縣寰宇記上蔡故城在今縣西南十里</hi>
<hi>按隋志大業初改上蔡為汝陽因復改武津為上蔡元和志作開皇十二年誤</hi>新蔡故城<lb/>
<hi>今新蔡縣治左傳昭公十三年楚平王歸蔡隱太子之子廬於蔡是為平侯漢志汝南郡新蔡蔡平</hi>
<hi>侯自蔡徙此故名後漢建武二十八年封吳漢子國為新蔡侯晉惠帝時封弟清河王子籥為新蔡</hi>
<hi>王元和志縣西北至蔡州一百五十里</hi>葛陵故城<hi>在新蔡縣西北五十里以近葛陂而</hi>
<hi>名後漢建武十五年徙封銚期子丹為葛陵侯水經注鮦陽縣有葛陵城城之東北有楚武王冢民</hi>
<hi>謂之楚王瑟城</hi>鮦陽故城<hi>在新蔡縣東北七十里漢置縣屬汝南郡應劭曰鮦水之陽後</hi>
<pb n="KR2k0009_SBCK_079-3a"/>
<hi>漢永平元年封陰慶為侯邑晉屬汝陰郡後屬新蔡郡咸康二年省入新蔡後復置劉宋因之後魏</hi>
<hi>永安中陷武定中復齊廢隋開皇十一年復置屬淮陽郡唐初屬沈州貞觀初廢章懐太子曰鮦陽</hi>
<hi>城在新蔡縣北</hi>定潁故城<hi>在西平縣東漢安帝永初二年分上蔡縣置屬汝南郡延光中</hi>
<hi>封尚書令郭鎮之為侯邑晉仍屬汝南郡劉宋省</hi>武陽故城<hi>在西平縣西南後魏置武</hi>
<hi>陽縣屬襄城郡隋開皇十八年改曰吳房大業初省</hi>西平故城<hi>在今西平縣西漢置縣屬</hi>
<hi>汝南郡後漢更始初封李通為西平王建初七年徙封廣平王羨為西平王章和二年除永初元年</hi>
<hi>又封鄧宏為西平侯應劭曰西平故栢子國也水經注潕水東過西平縣北其西有吕壚即西陵亭</hi>
<hi>也西陵平夷故曰西平唐貞觀元年省天授元年分郾城復置寰宇記故城在縣西七十里舊志在</hi>
<hi>縣西北四十五里</hi>吳房故城<hi>今遂平縣治故房子國左傳楚靈王遷房於荆昭公十三</hi>
<hi>年平王復之漢書高帝八年封功臣楊武為吳房侯注孟康曰吳房本房子國以吳夫㮣封此故曰</hi>
<pb n="KR2k0009_SBCK_079-3b"/>
<hi>呉房元和志縣東南至蔡州九十里後魏置遂寕縣隋改灈陽大業初又改吳房唐書元和十二年</hi>
<hi>李愬討吳元濟攻吳房克其外城而還既而元濟平因改縣曰遂平按縣志高宗南渡後廢縣為</hi>
<hi>吳房鎮設尉司屬西平縣後没入金仍為遂平縣元初省入汝陽大德八年復置明仍元舊本朝</hi>
<hi>因之</hi>灈陽故城<hi>在遂平縣東南漢置縣屬汝南郡後漢建武二十八年封吳漢孫旦為侯</hi>
<hi>邑晉因之宋志作瞿陽後魏因之北齊省章懷太子曰其地在吳房東</hi>朗陵故城<hi>在確</hi>
<hi>山縣西南三十五里漢置縣屬汝南郡後漢建武十五年封臧宫為侯邑三國魏咸熙初封何曾為</hi>
<hi>朗陵侯晉武帝即位進爵朗陵公皆即此地劉宋縣廢後魏延興二年拜大陽酋長桓誔為東荆州</hi>
<hi>刺史治朗陵後徙比陽改置安昌縣於此元和志朗山縣東北至蔡州九十里本漢安昌縣地後魏</hi>
<hi>太平真君二年於朗陵故城復置隋開皇三年移於今理屬豫州十六年改為朗山縣寰宇記故城</hi>
<hi>在今朗山縣西南三十五里</hi>陽安故城<hi>在確山縣東北漢置縣屬汝南郡綏和二年封</hi>
<pb n="KR2k0009_SBCK_079-4a"/>
<hi>丁明為陽安侯元始元年除為縣後漢及晉因之東魏兼置陽安郡領永陽一縣北齊郡縣皆廢</hi>
　　義陽故城<hi>在信陽州南四十里亦曰仁順城東晉自石城移郡治此水經注溮水逕仁順</hi>
<hi>城南故義陽郡治是也初魏置義陽郡治安昌後省晉初又置義陽郡治新野後移從不一晉末始</hi>
<hi>移治於仁順城劉宋又移置司州於此齊因之南朝諸王多以義陽為封號梁天監三年入後魏改</hi>
<hi>置郢州大通二年仍入梁改曰北司州東魏武定七年復入魏北周改為永安郡隋初郡廢復改平</hi>
<hi>陽縣曰義陽唐為申州治舊唐志晉自石城徙居仁順即今州理也宋避諱始改曰信陽元志宋端</hi>
<hi>平閒信陽軍地荒凡四十餘年至元十四年改立信陽府尋降為州二十年徙州治羅山縣而此城</hi>
<hi>廢按元以前信陽軍治信陽縣即舊義陽縣也元改軍為州始别置羅山縣而移州治於羅山縣</hi>
<hi>故地然猶領羅山信陽二縣至明信陽州則有羅山縣無信陽縣當是舊信陽並省入州矣</hi>鍾<lb/>
　　武故城<hi>在信陽州東南漢宣帝元康初封長沙頃王子度為侯國屬江夏郡後漢書建武三</hi>
<pb n="KR2k0009_SBCK_079-4b"/>
<hi>年臧宫將兵狗江夏擊鍾武下之注故城在今申州鍾山縣西南劉宋復置屬義陽郡後魏省水經</hi>
<hi>注淮水東逕鍾武故城南本江夏之屬縣也</hi>環水故城<hi>在信陽州東南劉宋置縣屬義</hi>
<hi>陽郡齊屬北義陽郡後魏廢宋書州郡志義陽太守環水長明帝泰始三年屬永安郡後省永安還</hi>
<hi>此</hi>鍾山故城<hi>在信陽州東南十八里漢鄳縣地隋置縣屬義陽郡隋志鍾山舊曰鄳後</hi>
<hi>齊改曰齊安仍置郡開皇初郡廢縣改曰鍾山是也唐屬申州元和志鍾山縣西至申州四十里宋</hi>
<hi>開寶九年省入信陽寰宇記廢鍾山縣在申州東南十八里</hi>平春故城<hi>在信陽州西北</hi>
<hi>後漢建初四年封子全為平春王後為侯國屬江夏郡晉太元中避諱改曰平陽尋移治仁順城而</hi>
<hi>故城廢劉宋孝建中仍析平陽置平春縣屬義陽郡蕭齊屬南義陽郡後魏廢水經注淮水逕平春</hi>
<hi>縣故城南漢章帝子全國也</hi>淮源故城<hi>在信陽州西北隋置縣屬義陽郡隋志淮源後</hi>
<hi>齊置曰慕化屬淮安郡開皇初郡廢大業初縣改名焉唐省輿地紀勝淮源城在信陽城西北六十</hi>
<pb n="KR2k0009_SBCK_079-5a"/>
<hi>五里</hi>成陽故城<hi>在信陽州東北漢高帝十一年封奚意爲成陽侯國屬汝南郡後漢省後</hi>
<hi>魏太和三年置城陽郡水經注淮水東逕城陽縣故城南魏城陽郡治也後入於梁置城陽義興二</hi>
<hi>縣兼置楚州尋没於東魏置西楚州北齊改置永州隋開皇九年州廢縣屬汝南郡大業末縣廢又</hi>
<hi>州北六十里有楚王城亦曰楚城梁大通二年夏侯䕫遣别將屠楚城中大通二年樊毅克齊楚子</hi>
<hi>城唐元和十二年李愬攻蔡别將王義破楚城皆即此地舊傳楚文王破申時所築</hi>鄳縣故<lb/>
　　　城<hi>在羅山縣西南九里即春秋楚冥阨之地戰國䇿楚弋者對襄王曰王出寶弓涉鄳塞而待秦</hi>
<hi>之倦淮南子天下九塞楚有鄳阨是也漢置鄳縣屬江夏郡後漢建武初封鄧邯爲鄳侯後魏正始</hi>
<hi>初改屬齊安郡水經注溮水逕鄳縣故城南元和志羅山縣本漢鄳縣梁武帝置西汝南郡於此開</hi>
<hi>皇三年併入鍾山十六年於鍾山析置羅山縣</hi>寶城故城<hi>在羅山縣西劉宋孝建三年置</hi>
<hi>寶城縣屬義陽郡南齊改寶城屬北義陽郡後魏屬齊安郡北齊省</hi>保城廢縣<hi>在汝陽縣</hi>
<pb n="KR2k0009_SBCK_079-5b"/>
<hi>南三十里劉宋孝武置縣屬汝南郡後魏因之隋志汝陽大業初廢保城入焉金史汝陽鎮一保城</hi>
　　　永康廢縣<hi>在新蔡縣東南隋志新蔡後齊置永康縣後改名澺水大業初廢入焉</hi>舒<lb/>
　　　城廢縣<hi>在新蔡縣北隋志開皇十六年置舒州及舒城縣大業初州廢縣省入新蔡唐書武</hi>
<hi>德四年以新蔡褒信舒城置舒州貞觀元年廢省舒城入沈邱</hi>義綏廢縣<hi>在遂平縣北後</hi>
<hi>魏置縣屬襄城郡北齊省入遂平</hi>安昌故縣<hi>在確山縣西漢河平四年封張禹爲安昌</hi>
<hi>侯國屬汝南郡後漢省宋志豫州初有初安綏城二郡綏城郡領安昌招遠二縣尋俱廢後魏改置</hi>
<hi>於朗陵而故縣廢</hi>馬鄉城<hi>在汝陽縣南六十里魏書地形/志平輿有馬鄉城按水經注</hi>
<hi>溱水逕馬鄉城北疑即此城也今爲馬鄉店</hi>臨淮城<hi>在正陽縣南八十里今朱家店即其</hi>
<hi>故址</hi>晉王城<hi>在上蔡縣東北八十里内有晉王井井水深綠有門甚邃人不敢入相傳爲李</hi>
<hi>克用屯兵處</hi>四望城<hi>在新蔡縣東二十五里後魏新蔡郡治四望城太和十一年豫州刺</hi>
<pb n="KR2k0009_SBCK_079-6a"/>
<hi>史王肅於四望陂南築之以禦梁梁太清二年豫州刺史羊鴉仁以二魏交逼糧運懸斷乃棄懸瓠</hi>
<hi>歸於義陽仍留夏紹等停四望城防備即此城也元和志在朗山縣東南七十里</hi>壺邱城<lb/>
<hi>在新蔡縣東南左傳文公九年楚侵陳克壺邱水經注汝水東南徑壺邱城北故陳邑也</hi>毛城<lb/>
<hi>在新蔡縣西梁大通二年義陽來降以夏侯夔為司州刺史鎮義陽夔進拔魏毛城逼新蔡即此</hi>
　　櫟城<hi>在新蔡縣北二十里亦曰櫟亭今呼野櫟店左傳昭公四年吳伐楚入櫟注汝陰新蔡縣</hi>
<hi>東北有櫟亭水經注汝水東逕櫟亭北春秋之棘櫟也城在新蔡故城西北半淪水按信陽州北</hi>
<hi>五十里亦有櫟城齊建武二年魏寇司州之櫟城戍主魏僧珉拒破之州志櫟城即長臺關也</hi>冶<lb/>
　　鑪城<hi>在西平縣西七十五里戰國韓王鑄劒處漢置鐵官於此晉亦置鐵官别領户今城址猶</hi>
<hi>存漢書地理志西平有鐵官唐書李愬傳愬别將馬少良等下嵖岈山又進取西平之冶鑪城</hi>棠<lb/>
　　谿城<hi>在西平縣西北百里古房國地亦作棠谿左傳吳夫㮣奔楚為棠谿氏戰國策蘇秦曰韓</hi>
<pb n="KR2k0009_SBCK_079-6b"/>
<hi>之劒㦸出於棠谿孟康曰吳房縣棠谿亭是也後漢光武建武十年封泗水王子煇為棠谿侯水經</hi>
<hi>注吳房縣西北有棠谿城元和志今西平縣界有棠谿村</hi>道城<hi>在確山縣東北左傳僖公五年</hi>
<hi>道柏方睦於齊杜預注道國在陽安縣南元和志道城在確山縣東北二十里今為故城鎮</hi>下<lb/>
　　　梁城<hi>在信陽州東南三十里齊建武三年救義陽蕭衍議屯下梁之城即此</hi>曹城<hi>在信</hi>
<hi>陽州東南三十五里今名曹店元和志故曹城在義陽縣東三十八里梁將曹景宗將兵侵魏所築</hi>
　　　武城<hi>在信陽州東北二十五里春秋時楚舊城也相傳武城黒之邑因名焉又太子城與楚王</hi>
<hi>城相去四里許門垣基址俱存中可容萬人又烏壘城在州北六十里</hi>謝城<hi>在羅山縣西北</hi>
<hi>三十里淮河之南溮河東北相傳古申伯所都又霸王城在縣西南五十里金牛城在縣南大勝關</hi>
<hi>西</hi>汶港柵<hi>在正陽縣東北汶水上唐元和十二年李愬討淮西遣兵下白狗汶港二柵即</hi>
<hi>此又新興柵在西平縣西南吳元濟圍新興柵即此地也</hi>興橋柵<hi>在遂平縣東南三十里相</hi>
<pb n="KR2k0009_SBCK_079-7a"/>
<hi>近有張柴村唐書淮西將李祐守興橋柵率士卒刈麥於張柴村李愬誘而擒之既而愬襲蔡州命</hi>
<hi>祐為前驅自文成柵東行六十里夜至張柴村盡殺戍卒及烽子據其柵復東行七十里入蔡州</hi>
　　文成柵<hi>在遂平縣西南五十里唐李愬討淮西降其將吳秀琳於文成柵即其地置行吳房</hi>
<hi>縣權隸溵州後還故治寰宇記呉房故城在今縣西南四十里即故文成柵也通鑑注在蔡州西南</hi>
<hi>一百二十里</hi>二孝莊<hi>在汝陽縣西三十五里漢孝子蔡順董永嘗寓於此因名</hi>月旦<lb/>
　　里<hi>在舊府治前後漢許劭兄弟所居亦名二龍鄉寰宇記平輿縣二龍津許劭許虔俱有高名汝</hi>
<hi>南稱平輿有二龍文獻通考汝陽有二龍鄉月旦里</hi>翟廷尉故里<hi>在上蔡縣城東</hi>漆<lb/>
　　雕開故里<hi>在上蔡縣城南</hi>相公園<hi>在信陽舊州治後宋范純仁為守時創此園種</hi>
<hi>花養竹為燕游之所後人因以名之</hi>王粲宅<hi>在汝陽縣城内西有古井名王井世傳粲甞寓</hi>
<hi>居於此</hi>陳堯叟宅<hi>在正陽縣治東北宋/陳尭叟嘗寓居於此</hi>黃憲宅<hi>在正陽舊</hi>
<pb n="KR2k0009_SBCK_079-7b"/>
<hi>縣治前為黃徵君祠明孫繼高有碑記</hi>懸瓠樓<hi>在汝陽縣城西北隅今廢水經注懸瓠城</hi>
<hi>上西北隅平南王肅起高臺於小城建層樓於隅河下際水湄降眺栗渚</hi>翫花樓<hi>在上蔡縣</hi>
<hi>城西三里今廢</hi>白雲樓<hi>在信陽舊州治子/城東北宋時建</hi>方丈竹堂<hi>在汝陽縣</hi>
<hi>城内後魏孝文帝幸懸瓠享從征侍臣於方丈竹堂</hi>燕譽堂<hi>在舊府治内宋郡守吳育劉敞</hi>
<hi>俱有賦詠</hi>木鴈堂<hi>在舊府治内/宋劉敞有詩</hi>咸喜堂<hi>在信陽舊州治東取詩周邦咸</hi>
<hi>喜之義以名</hi>柔惠堂<hi>在信陽舊州治内取詩/柔惠且直之義以名</hi>環翠堂<hi>在信</hi>
<hi>陽舊州治内又有環碧堂皆宋時建畢公信有詩</hi>三秀堂<hi>在信陽舊州治東城上舊名視</hi>
<hi>牧軒宋宣和中杏上產芝勅改今名</hi>臨波亭<hi>在舊府治後圃宋劉敞有詩</hi>見山亭<lb/>
<hi>在府治前牙城上金史哀宗紀天興二年八月丁丑帝閲兵於此</hi>來瑞亭<hi>在舊府治内宋</hi>
<hi>劉敞通判蔡州有白雀巢於廡閣因作賦記之遂建兹亭</hi>牡丹亭<hi>在舊府治東園宋呉育建</hi>
<pb n="KR2k0009_SBCK_079-8a"/>
<hi>劉敞有詩今廢</hi>沈亭<hi>在汝陽縣春秋文公三年叔孫得臣會晉人伐沈杜預注平輿北有沈亭</hi>
　　翠光亭<hi>在汝陽縣西湖</hi>水鑑亭<hi>在汝陽縣城東北蠪淵池上本名芷亭宋劉敞判府</hi>
<hi>時更名今廢</hi>大吕亭<hi>在新蔡縣東後漢書郡國志新蔡有大吕亭注晉諸山記曰故吕侯</hi>
<hi>國水經注青陂東對大吕亭西南有小吕亭故此稱大</hi>繁陽亭<hi>在新蔡縣北左傳襄公四</hi>
<hi>年楚爲陳叛故猶在繁陽又定公六年吳敗楚舟師楚子期又以陵師敗於繁陽注繁陽楚地在汝</hi>
<hi>南鮦陽縣南</hi>柏亭<hi>在西平縣西故柏子國左傳僖公五年江黃道柏方睦於齊漢書地理志</hi>
<hi>西平注應劭曰故柏子國也今柏亭是</hi>桑里亭<hi>在確山縣東左傳成公六年晉侵蔡楚救</hi>
<hi>蔡禦諸桑隧杜預注朗陵東有桑里近上蔡西南</hi>鵲山亭<hi>在羅山縣南鵲山下宋曾鞏有</hi>
<hi>詩</hi>司馬亭<hi>在羅山縣南獨山下宋司馬池嘗憇於此後人思之因爲作亭</hi>桃臺<hi>在汝</hi>
<hi>陽縣東六十里春日桃花盛開絢若錦霞今廢</hi>然身臺<hi>在汝陽縣東漢平輿令張憙於此焚</hi>
<pb n="KR2k0009_SBCK_079-8b"/>
<hi>身禱兩</hi>待月臺<hi>在汝陽縣西湖/宋孔武仲有詩</hi>雞黍臺<hi>在汝陽縣北三十里漢張</hi>
<hi>劭故里</hi>石母臺<hi>在正陽縣東南寰宇記石母/臺在平輿縣西北五十步</hi>蓍臺<hi>在上</hi>
<hi>蔡縣東三十里蔡岡之上四周皆產蓍草</hi>八卦臺<hi>在蓍臺右伏羲畫卦於此有漢蔡邑題畫</hi>
<hi>卦碑按陳州睢寕縣/北八卦壇亦名八卦臺</hi>戹臺<hi>在上蔡縣東六十里/蔡溝鎮即孔子</hi>
<hi>絶糧處舊有孔戹廟在鎮外久廢本朝康熙二/十八年移建於此按陳州睢寕縣南弩臺亦名</hi>
<hi>戹臺昔孔子戹於陳蔡/之閒後人遂因以戹名臺耳</hi>高皇臺<hi>有二一在上蔡縣東北一</hi>
<hi>在確山縣東南相傳漢高祖築</hi>光武臺<hi>在上蔡縣東北相傳漢光武所築下有光武井</hi>鐵<lb/>
　　邱臺<hi>在新蔡縣西南五十里上有漢光武廟</hi>鳳凰臺<hi>在遂平縣西南高丈許相傳唐</hi>
<hi>時有鳳集其上</hi>申伯臺<hi>在信陽州東北世傳申伯所築古申國在州北二十里有顏真卿碑</hi>
　　釣魚臺<hi>在羅山縣西北二十里世傳孟嘉垂釣處</hi>幽蘭軒<hi>在府署内一名幽蘭閣金</hi>
<pb n="KR2k0009_SBCK_079-9a"/>
<hi>哀宗自歸德遷汝寕於府治為行宫築軒其中後燬</hi>李斯井<hi>在上蔡縣西南地即其故宅寰</hi>
<hi>宇記李斯井在縣南二里</hi>平淮西碑<hi>在汝陽縣城内裴度廟中唐韓愈撰文後改命段文</hi>
<hi>昌為之宋政治中知州陳珦磨去段文仍刻韓文於碑</hi>
　︹關隘︺平靖關<hi>在信陽州東南九十里南至湖北應山縣亦九十里其地為天下九塞之一有</hi>
<hi>大小石門鑿山通道極為險隘即春秋時冥阨也左傳定公四年吳伐楚自淮涉漢楚左司馬戍請</hi>
<hi>還塞大隧直轅冥阨自後擊之戰國䇿魏信陵君説安釐王曰秦攻魏道涉山谷行三千里而攻黽</hi>
<hi>阨之塞所行甚遠所攻甚難史記正義申州有平靖關蓋即古鄳扼之塞元和志故平靖關城在義</hi>
<hi>陽縣南七十六里此關因山為障不營濠隍故名平靖關為三關之一輿地紀勝左傳之大隧即黄</hi>
<hi>峴直轅即武陽冥阨即平靖平靖今名行者陂武陽今名大寨嶺黄峴今名九里關</hi>武陽關<lb/>
<hi>在信陽州東南一百五十里西南至湖北應山縣一百三十里一名武勝關又名澧山關輿地紀勝</hi>
<pb n="KR2k0009_SBCK_079-9b"/>
<pb n="KR2k0009_SBCK_079-9b"/>
<hi>之地</hi>平昌關<hi>在信陽州西北七十里又西南一百六十里即泌陽縣俗訛為平常關設有州</hi>
<hi>同駐此</hi>長樂關<hi>在信陽州北五十/里一名長臺關</hi>大埠關<hi>在信陽州東北三十</hi>
<hi>五里明置巡司戍守今廢</hi>破關<hi>在羅山縣南/一百二十里</hi>廟灣鎮巡司<hi>在汝陽縣</hi>
<hi>東七十里本朝雍/正十二年設巡司</hi>楊家堂巡司<hi>在信陽州西六/十里本朝乾</hi>
<hi>隆十八年設巡司</hi>大勝關巡司<hi>在羅山縣南一百四十里宋寶祐末元兵分道南侵</hi>
<hi>出光山會軍渡淮入大勝關明初置巡司</hi>石門<hi>在羅山縣西南八十里曰小石門又十里為大</hi>
<hi>石門皆鑿烏道以通往來</hi>玲瓏山寨<hi>在遂平縣西嵖岈山元末土豪立寨明初鄧愈自信</hi>
<hi>陽討平之</hi>鷹窩寨<hi>在確山縣西南五十里山嶺高險惟一徑可通乃昔人避兵之處又連珠</hi>
<hi>寨在確山縣西南五十里山嶺參錯蜿蜒數十里與諸寨相接若連珠然</hi>興安寨<hi>在信陽州</hi>
<hi>武陽關西南塹山堙谷包羅寛廣宋時防禦金元之地</hi>太平寨<hi>在羅山縣南一百二十里</hi>
<pb n="KR2k0009_SBCK_079-10a"/>
<hi>有四門碓磑井竈之類具存又孫家寨在縣東南百四十里可容千人皆元末土人避兵處</hi>黃<lb/>
　　　岡鎮<hi>在汝陽縣東南四十里又寒凍鎮在縣東九十里</hi>楊埠鎮<hi>在汝陽縣東南九十</hi>
<hi>里下臨洪河明成化中嘗置巡司今裁</hi>射子鎮<hi>九域志汝南有射子陳砦王臺金鄉四鎮</hi>
<hi>今有射橋集在縣東五十里即射子鎮又金鄉店在縣北三十里即金鄉鎮也</hi>正陽鎮<hi>在正</hi>
<hi>陽縣北舊縣治東明景泰四年置巡司正德初廢</hi>邵店鎮<hi>在上蔡南二十里九域志縣有</hi>
<hi>東岸苽陂邵店三鎮府志東岸店在城東六十里華陂店在縣北四十里即苽陂</hi>重渠鎮<lb/>
<hi>在西平縣東南二十五里</hi>蔡砦鎮<hi>在西平縣西/南三十里</hi>儀封鎮<hi>在西平縣西南</hi>
<hi>五十里</hi>毛城鎮<hi>在確山縣東南三十里九域志縣有黄特毛宗謙恭石子四鎮按金史確</hi>
<hi>山有毛宗鎮即此</hi>竹溝鎮<hi>在確山縣西六十里又明港鎮在縣南九十里二鎮俱有關明</hi>
<hi>置巡司今裁</hi>銅鐘店<hi>在正陽縣南六十里元置巡司明廢正德初以真陽鎮置縣移巡司</hi>
<pb n="KR2k0009_SBCK_079-10b"/>
<hi>於此尋廢</hi>瓦店<hi>在新蔡縣東北五十里接沈邱縣界明萬厯中置巡司今裁</hi>汝陽驛<lb/>
<hi>在汝陽縣治西</hi>上蔡驛<hi>在上蔡縣治西/亦名白馬驛</hi>西平驛<hi>在西平縣治南</hi>遂<lb/>
　　平驛<hi>在遂平縣治</hi>確山驛<hi>在確山/縣治西</hi>信陽驛<hi>在州治舊有白雲驛在州</hi>
<hi>東北宋置明廢</hi>明港驛<hi>在信陽州北九十里設驛丞兼巡檢駐此</hi>
　︹津梁︺濟民橋<hi>在汝陽縣東門外跨汝河上明成化十九年建本朝順治八年重修又宏濟</hi>
<hi>橋在縣北門外跨汝河又金梁橋二在南北水門上</hi>治平橋<hi>在汝陽縣東八十里楊埠鎮舊</hi>
<hi>為板橋横跨洪河本朝順/治十七年重修名曰治平</hi>溱濟橋<hi>在汝陽縣南二十里跨溱</hi>
<hi>水上元至元六年建</hi>白馬橋<hi>在汝陽縣西南十五里相傳唐李愬擒呉元濟乘白馬過此故</hi>
<hi>名</hi>板橋<hi>在正陽縣商山道中唐温庭筠詩雞聲茅店月人跡板橋霜即此</hi>忠烈橋<lb/>
<hi>在上蔡縣南門外明知縣霍恩死節於此</hi>百尺橋<hi>在上蔡/縣西北</hi>洪橋<hi>在上蔡縣北有</hi>
<pb n="KR2k0009_SBCK_079-11a"/>
<hi>東西二橋俱跨洪河</hi>三里港橋<hi>在新蔡縣北三里邑之要津今建石橋並築堤植樹以防</hi>
<hi>傾圯</hi>重渠橋<hi>在西平縣東南二/十里跨流堰河</hi>迎恩橋<hi>在西平縣北門外跨汝水</hi>
<hi>明萬厯元年建</hi>柏亭橋<hi>有二南橋在西平縣西/一里北橋在縣北二里</hi>沙河橋<hi>在遂</hi>
<hi>平縣南一里跨沙河</hi>大石橋<hi>在遂平縣西南三十里本朝順治十二年建</hi>三善橋<lb/>
<hi>在遂平縣西南三十里本朝順治十三年建</hi>石洋橋<hi>在遂平縣北五里跨石洋河</hi>昇<lb/>
　　仙橋<hi>在遂平縣東北相傳馬丹陽飛昇處</hi>吳寨河橋<hi>在確山縣南三十里跨溱河上</hi>
<hi>本朝順治十七年建康熙二十九年修雍正十年易石重建</hi>竹溝橋<hi>在確山縣西六十里</hi>
<hi>竹溝鎮跨竹溝河上</hi>義邱橋<hi>在確山縣北四/十里跨黄酉河</hi>司天橋<hi>在信陽州城内</hi>
<hi>一名竹馬橋</hi>明月橋<hi>在信陽州/北門内</hi>紅羅橋<hi>在信陽州南五十里跨三灣河</hi>
　　雙溪橋<hi>在信陽州北二十里</hi>大通橋<hi>在羅山縣南門外明景泰元年建</hi>梅花<lb/>
<pb n="KR2k0009_SBCK_079-11b"/>
　　橋<hi>在羅山縣南一百里方廣數丈有白石理數十條形如梅幹故名</hi>攀龍橋<hi>在羅山縣</hi>
<hi>西北舊名太平橋</hi>柏家渡<hi>有二上柏家渡在新蔡縣南十五里下柏家渡在縣南三十里</hi>
　　孫招渡<hi>在新蔡縣北又有張六廟渡口樊家渡九里港渡俱在縣北與市集相近</hi>溮河<lb/>
　　渡<hi>在信陽州南門外</hi>洋山渡<hi>在信陽州西北三/十里通桐柏縣</hi>長臺渡<hi>在信</hi>
<hi>陽州北五十里</hi>
　︹隄堰︺黃公隄<hi>在汝陽縣城西北隅明萬厯中兵巡道黄煒築</hi>岳公隄<hi>在汝陽縣北汝</hi>
<hi>河東岸明萬厯中汝陽縣知縣岳和聲築逶迤五十里以障汝水</hi>荆河隄<hi>在汝陽縣東北</hi>
<hi>明萬厯中知府霍鵬濬河四十餘里</hi>蒼陵堰<hi>在汝陽縣西南十八里唐刺史夏夔堰汝水灌</hi>
<hi>田千頃俗呼上白堰又南落堰在城西南三十里俗呼下白堰府志縣境凡有堰二十</hi>姬家<lb/>
　　堰<hi>在西平縣東又有陳家堰趙家堰俱在縣東南流河堰郎家堰張家堰俱在縣南陳家堰聶家</hi>
<pb n="KR2k0009_SBCK_079-12a"/>
<hi>堰俱在縣西南樊家堰在縣西關家堰劉家堰俱在縣東北</hi>溢水堰<hi>在遂平縣東二十里</hi>
<hi>又縣東有柳子堰邱坡堰東南有白泉堰南有石砦堰鐵池堰豐陰堰西有横山堰龍泉堰石泉堰</hi>
<hi>西北有青龍堰胡二堰盧湖堰東北有趙家堰泥溝堰</hi>
　︹陵墓︺︹金︺哀宗陵<hi>在汝陽縣北汝水之旁金史本紀哀宗崩於幽蘭軒奉御完顏講善收葬</hi>
<hi>之汝水上講善/舊作絳山今改</hi>︹周︺漆雕開墓<hi>在上蔡縣北華陂鎮</hi>蔡侯墓<lb/>
<hi>在上蔡縣東北一里蔡侯胡之墓也</hi>申伯墓<hi>在信陽州西北六十里古謝城内</hi>︹漢︺袁<lb/>
　　安墓<hi>在汝陽縣東三十里</hi>陳蕃墓<hi>在汝陽縣東六/十里射橋西</hi>張熹墓<hi>在汝</hi>
<hi>陽縣射橋西</hi>董永墓<hi>在汝陽縣/西二里</hi>張劭墓<hi>在汝陽縣北雞黍臺西二里許</hi>
<hi>府志旁一冡為劭母墓</hi>黃憲墓<hi>在正陽縣舊縣治内史隱堂後顔魯公書碑</hi>呉公<lb/>
　　墓<hi>在上蔡縣東南</hi>郅惲墓<hi>在西平縣/東門外</hi>︹南北朝︺︹陳︺袁憲墓<hi>在確</hi>
<pb n="KR2k0009_SBCK_079-12b"/>
<hi>山縣西北二十里</hi>︹宋︺謝良佐墓<hi>在上蔡縣/西二里許</hi>︹元︺范谷英墓<hi>在上</hi>
<hi>蔡縣南二十五里</hi>︹明︺羊可立墓<hi>在汝陽縣西十五里寨湖上府志有神宗御賜盡忠</hi>
<hi>言事碑</hi>忠義十八人墓<hi>在西平縣北三里府志明正德七年流寇犯境都御史彭</hi>
<hi>澤令遼東軍李英祥等十八人為前鋒至西平縣北汝河橋遇賊千餘人與戰自旦至暮殺傷數百</hi>
<hi>人矢盡力竭為賊所殺澤傷悼之令有司收葬於此號忠義墓</hi>崇簡王墓<hi>王英宗子名見</hi>
<hi>澤封於汝寕在確山縣南十里蟠龍山前諸墓皆袝</hi>何景明墓<hi>在信陽州西五里釣魚臺</hi>
<hi>北山</hi>李思齊墓<hi>在羅山縣東北十里洪武初諭葬</hi>
　︹祠廟︺四公祠<hi>在府學東祀唐顏真卿裴度韓愈李愬本朝康熙元年重建</hi>二孝子<lb/>
　　祠<hi>在汝陽縣西關祀漢蔡順董永</hi>范張祠<hi>在汝陽縣北三十里祀漢范式張劭</hi>黃叔<lb/>
　　度祠<hi>在正陽縣舊縣治南祀漢徴君黄憲明嘉靖四十一年建今嵗時有司致祭</hi>霍愍<lb/>
<pb n="KR2k0009_SBCK_079-13a"/>
　　節公祠<hi>在上蔡縣東門内明正德七年勅建祀知縣霍恩</hi>聖門三賢祠<hi>在上</hi>
<hi>蔡縣南關祀溙雕開曹卹秦冉今廢</hi>上蔡先生祠<hi>在上蔡縣南門外宋儒謝良佐居址</hi>
<hi>存焉元時即其地建上蔡書院明正統五年復建祠以祀</hi>烈女祠<hi>在上蔡縣西甕城内明正</hi>
<hi>德中勅建祀烈女田臘梅程蘭香烈婦邱氏</hi>郅公祠<hi>在西平縣東門外祀漢郅惲</hi>忠<lb/>
　　節祠<hi>在西平縣北門外明正德七年勅建祀死事知縣王佐縣丞毛秀教諭程輔德訓導彭輔</hi>
<hi>及邑紳徐文英等共六十四人</hi>貞烈祠<hi>在西平縣北門外祀貞女烈婦死流賊之難者周采</hi>
<hi>蘋李明良賈慧姿劉氏左氏</hi>范公祠<hi>在遂平縣學西祀後漢范滂及滂母</hi>景賢祠<lb/>
<hi>在信陽州學内祀申伯子貢姚崇范純仁劉安世明成化十五年建</hi>何先生祠<hi>在信陽州</hi>
<hi>學東南祀明何景明</hi>黃公祠<hi>在信陽州治東南/祀明汝南道黄煒</hi>申伯祠<hi>在信陽州</hi>
<hi>北門内明成化十六年建</hi>兩相祠<hi>在信陽州西祀唐姚崇宋范純仁皆甞守申州故祀之</hi>
<pb n="KR2k0009_SBCK_079-13b"/>
　　子貢祠<hi>在信陽州北門外</hi>子路祠<hi>在羅山縣西南五十里</hi>裴晉公廟<lb/>
<hi>在府治唐裴度討平淮西有功故立廟祀之</hi>何許二先生廟<hi>在府學東明嘉靖中</hi>
<hi>建祀副使許逵本朝康熙元/年重建合祀明副使何景明</hi>張明府廟<hi>在汝陽縣東關</hi>
<hi>外二里許祀漢平輿令張熹水經注平輿城南里餘有神廟世謂之張明府祠寰宇記平輿縣張熹</hi>
<hi>廟熹仕漢為平輿令天久旱熹躬為請雨因焚身而雨澍後人感德因而廟存</hi>狄梁公廟<lb/>
<hi>在汝陽縣南唐狄仁傑為豫州刺史申理詔獄有功故立廟祀之</hi>顏魯公廟<hi>在汝陽縣</hi>
<hi>南唐顏真卿奉詔至蔡州諭李希烈為所害後人立廟祀之又有祠在確山縣西北十里舊傳其地</hi>
<hi>即殉節處</hi>岳鄂王廟<hi>在汝陽縣西門月城内明正德六年建宋紹興初岳飛嘗統軍克復</hi>
<hi>蔡州又信陽州治東北亦有廟</hi>白馬將軍廟<hi>在汝陽縣西三十五里祀唐節度使李愬</hi>
<hi>愬雪夜乗白馬入蔡州擒吳元濟故名</hi>白龜廟<hi>在上蔡縣蓍草臺山祀白龜之神有司春</hi>
<pb n="KR2k0009_SBCK_079-14a"/>
<hi>秋致祭</hi>伏羲廟<hi>在上蔡縣/東三十里</hi>孔戹廟<hi>在上蔡縣東蔡溝/店孔子絶糧</hi>
<hi>於此故名有司春秋致祭</hi>靈應廟<hi>在確山縣西北樂山上俗傳漢相陳平主之宋崇寕初賜</hi>
<hi>額曰靈應水旱祈禱如響</hi>義陽侯廟<hi>在羅山縣西建城保祀漢義陽侯傅介子</hi>
　︹寺觀︺清戒寺<hi>在汝陽縣治西南隅唐大厯元年建時名草寺後名清涼明宏治十四年勅賜</hi>
<hi>今額</hi>吉祥寺<hi>在汝陽縣南關唐武德/三年建中有浮圖九級</hi>廣教寺<hi>在正陽縣東三</hi>
<hi>十里俗呼桞寨寺岡嶺高峻閭河環繞林木交翠清幽殊常</hi>永安寺<hi>在上蔡縣東八十里</hi>
<hi>其地突起居蘆鎮之左汝水經其南包水繞其右亦勝境也</hi>蟾虎寺<hi>在上蔡縣西五里蘆</hi>
<hi>岡絶頂㵎水環抱修竹茂林景最清幽</hi>金剛寺<hi>在西平縣南二十里義亭岡之陽古刹久</hi>
<hi>廢明正統七年僧德暠掘地得石佛像三因重建明季後燬復修</hi>南泉寺<hi>在確山縣西五</hi>
<hi>十里寺中多植牡丹俗又呼牡丹寺</hi>北泉寺<hi>在確山縣西北十里隋時建唐名資福寺宋崇</hi>
<pb n="KR2k0009_SBCK_079-14b"/>
<hi>寕中改為萬夀禪寺尋改今名</hi>通慧寺<hi>在確山縣西北十里舊名中泉寺明宏治十四年重</hi>
<hi>修勅賜今額</hi>賢隱寺<hi>在信陽州城西南七里賢隱山山舊名賢首故又名賢首寺僧在松</hi>
<hi>建本朝順/治五年修</hi>大乘寺<hi>在羅山縣西南一百二十里始建未詳宋曾鞏有題大乘</hi>
<hi>寺詩</hi>靈山寺<hi>在羅山縣西南一百里靈山上寺因山得名拓基於宋至明宣德七年創建佛</hi>
<hi>殿宏治閒增修邑人張仲簡有記</hi>白勝寺<hi>在羅山縣治東北唐時建為楚白公勝故居故</hi>
<hi>名</hi>壺仙觀<hi>在汝陽縣北十五里唐天寶中建宋名壺公祠即費長房遇仙處</hi>白雲<lb/>
　　觀<hi>在上蔡縣治東北隅明成化三年建又確山縣東五里有白雲觀明宣德初因元舊址重建羅</hi>
<hi>山縣西有白雲觀明宣德初建按金史哀宗本紀勅有司安奉御容於乾元寺今此寺無考</hi>
　︹名宦︺︹漢︺召信臣<hi>夀春人元帝時遷上蔡長其治視民如子所居見稱述</hi>寇恂<hi>昌平</hi>
<hi>人建武初拜汝南太守盜賊清淨郡中無事恂素好學乃修鄉校教生徒聘能為左氏春秋者親受</hi>
<pb n="KR2k0009_SBCK_079-15a"/>
<hi>學焉</hi>歐陽歙<hi>千乘人建武初遷汝南太守推用賢俊政稱異跡以尚書教授數百人</hi>杜<lb/>
　　詩<hi>汲人建武初轉汝南都尉所在稱治</hi>鄧晨<hi>新野人建武中為汝南太守興鴻郄陂數千頃</hi>
<hi>田汝土以殷魚稻之饒流衍他郡</hi>宋均<hi>安衆人建武中遷上蔡令時府下記禁人喪葬不得</hi>
<hi>侈肆均曰送終踰制失之輕者今有不義之民尚未循化而遽罰過禮非政之先竟不施行</hi>鮑<lb/>
　　昱<hi>屯留人永平中拜汝南太守郡多陂池每歲決壞修費三千餘萬昱乃上作方梁石洫水常饒</hi>
<hi>足溉田倍多人以殷富</hi>張敏<hi>鄚人永元中遷汝南太守清約不繁用刑平正有理能名</hi>何<lb/>
　　敞<hi>平陵人永元中遷汝南太守敞疾文俗吏以苛刻求當時名譽故在職以寛和為政立春日常</hi>
<hi>召督郵還府分遣儒術大吏按行屬縣顯孝悌有義行者及舉冤獄以春秋義斷之百姓化其恩禮</hi>
<hi>其出居者皆歸養父母追行喪服推財相讓者二百許人又修理鮦陽舊渠墾田增三萬餘頃里人</hi>
<hi>共刻石頌德</hi>李法<hi>南鄭人和帝末為汝/南太守政有聲迹</hi>王龔<hi>高平人建光初遷汝</hi>
<pb n="KR2k0009_SBCK_079-15b"/>
<hi>南太守政崇温和好才愛士引進郡人黄憲陳蕃等憲雖不屈蕃遂就吏蕃性氣高明初到龔不即</hi>
<hi>召見乃謝病去龔怒除其錄功曹袁閬言蕃以賢見孔不宜退以非禮龔改容謝乃復厚遇待之由</hi>
<hi>是後進知名之士莫不歸心焉</hi>王堂<hi>郪人永建中遷汝南太守搜才禮士不苟自專憲章朝右</hi>
<hi>簡覈才職委功曹陳蕃匡政理務拾遺𥙷闕任主簿應嗣庶自是委誠求當郡内稱治</hi>宗資<lb/>
<hi>安衆人桓帝時為汝南太守署范滂為功曹委任政事</hi>范滂<hi>征羌人汝南太守宗資請署功</hi>
<hi>曹滂任職嚴整疾惡其有行違孝悌不軌仁義者皆掃迹斥逐顯薦異節抽拔幽陋滂外甥西平李</hi>
<hi>頌為郷曲所棄中常侍唐衡以頌請資用為吏滂寢而不召資遷怒捶書佐朱零零曰范滂清裁猶</hi>
<hi>以利刃齒腐朽甘受笞死滂不可違資乃止</hi>尹勲<hi>鞏人桓帝時遷汝南太守上書解釋范滂</hi>
<hi>袁忠等黨議禁錮</hi>劉陶<hi>定陰人舉孝廉除慎陽長縣多姦猾陶募剽輕劒客之徒過晏等十</hi>
<hi>餘人貰其先過要以後效使各結所厚少年得數百人皆嚴兵待命於是覈案姦軌所發若神以疾</hi>
<pb n="KR2k0009_SBCK_079-16a"/>
<hi>免吏民思而歌之曰邑然不樂思我劉君何時復來安此下民</hi>荀淑<hi>潁陰人建和中補朗陵侯</hi>
<hi>相莅事明理稱為神君後淑卒縣為立祠</hi>張熹<hi>武城人靈帝時為平輿令大旱躬雩未獲嘉應</hi>
<hi>乃積柴自焚火既燎即澍雨</hi>楊奇<hi>華陰人靈帝時為汝南太守持身㢘介專以慈祥為政郡</hi>
<hi>中稱治</hi>許劭<hi>平輿人徐璆為汝南太守所在化行劭為郡功曹璆甚敬之府中聞劭為吏莫</hi>
<hi>不改操飾行</hi>滿寵<hi>昌邑人獻帝時為汝南太守袁紹門生賔客布在諸縣擁兵拒守寵募其</hi>
<hi>服從者五百人攻下二十餘壁誘其未降渠帥於坐上殺十餘人一時皆平得户二萬兵二千人令</hi>
<hi>就田業</hi>趙儼<hi>陽翟人建安中為朗陵長縣多豪猾儼取其尤甚者收縛案驗皆當死而表府</hi>
<hi>解放之自是恩威並著時豫州諸郡多附袁紹惟陽安郡不動而都尉李通急錄户調儼以書與荀</hi>
<hi>彧請垂慰撫以勸忠節彧既白曹操悉以綿絹還民上下歡喜郡内遂安</hi>︹三國︺︹魏︺田豫<lb/>
<hi>漁陽人文帝時為汝南太守所在有治聲後罷官居魏縣會汝南遣健步詣征北感豫宿恩過拜之</hi>
<pb n="KR2k0009_SBCK_079-16b"/>
<hi>愍其貧羸流涕而去還為故吏民説之汝南為具資數千匹遣人餉豫豫一不受</hi>鄧艾<hi>棘陽</hi>
<hi>人明帝時為汝南太守開闢荒野軍民並豐</hi>︹南北朝︺︹宋︺李熙國<hi>元嘉初鮦陽令</hi>
<hi>在事有方人思其政</hi>陳憲<hi>元嘉中為汝南太守魏太武圍汝南懸瓠城憲相拒四十餘日殺傷</hi>
<hi>魏人萬計汝水為之不流魏人燒攻具而退</hi>︹梁︺蔡道恭<hi>冠軍人梁初為司州刺史天監</hi>
<hi>三年魏圍司州時城中衆不滿五千人食裁支半嵗魏軍作大車載土四面俱前欲以填壍道恭於</hi>
<hi>壍内列艨艟鬬艦以待之魏又潛作伏道以決壍水道恭載土㹠塞之相持百餘日軒獲不可勝計</hi>
<hi>魏大造梯衝攻圍日急道恭於城内作土山多作大槊施長刃使壯士刺魏人登城者魏軍將退會</hi>
<hi>道恭疾篤乃呼兄子僧勰屬以死固節令取所持節曰稟命出疆憑此而巳即不得奉以還朝方欲</hi>
<hi>攜之同逝可與棺柩相隨衆皆流涕遂卒</hi>鄭紹叔<hi>開封人天監四年為司州刺史時義陽為</hi>
<hi>魏所陷司州移鎮關南紹叔創立城隍繕兵積穀招納流民百姓安之又能頃心接物多所薦舉士</hi>
<pb n="KR2k0009_SBCK_079-17a"/>
<hi>以此歸焉</hi>陳慶之<hi>國山人中大通二年除南北司二州刺史破魏潁州刺史婁起等罷義陽</hi>
<hi>鎮兵停水陸轉運江湘諸州並得休息開田六千頃二年之後倉廩充實高祖毎嘉勞之</hi>︹魏︺張<lb/>
　　　萇年<hi>漁陽人明元帝時為汝南太守郡人劉崇之兄弟分析家貧惟一牛爭不能決訟於郡庭</hi>
<hi>萇年謂曰汝曹當以一牛故致此競脱有二牛必不爭乃以已牛一頭賜之於是境中各相戒約咸</hi>
<hi>敦敬讓</hi>韋珍<hi>杜陵人太和中為郢州刺史有聲績朝廷嘉之遷龍驤將軍賜驊騮二匹帛五</hi>
<hi>十疋榖三百斛珍乃召集州内孤貧者謂曰天子以我能撫綏卿等故賜以穀帛吾何敢獨當遂以</hi>
<hi>所賜悉分與之</hi>辛穆<hi>狄道人為汝陽太守值水澇民饑上表請輕租賦帝從之遂勅汝陽一郡</hi>
<hi>聽以小絹為調</hi>︹北齊︺元景安<hi>魏昭成五世孫天統四年除豫州刺史綏和邊鄙人物安</hi>
<hi>之又管内蠻多華少景安被以威恩咸得安輯</hi>郎茂<hi>新市人為保城令有能名百姓為立清德</hi>
<hi>頌</hi>︹周︺薛端<hi>汾陰人孝閔時為蔡州刺史為政寛惠民吏愛之轉基州刺史蔡州父老請留</hi>
<pb n="KR2k0009_SBCK_079-17b"/>
<hi>端者千餘人</hi>︹隋︺麥鐵杖<hi>始興人大業中為汝南太守羣盜屏跡</hi>︹唐︺狄仁傑<lb/>
<hi>太原人高宗時為豫州刺史時越王兵敗支黨餘二千人論死仁傑釋其械密疏申理有詔悉謪戍</hi>
<hi>邊囚出寕州父老迎勞曰狄使君活汝耶因相與哭碑下囚齋三日乃去至流所亦為立碑初宰相</hi>
<hi>張光輔討越王多暴索仁傑拒之光輔怒曰州將輕元帥耶仁傑曰亂河南者一越王公董士三十</hi>
<hi>萬乃縱使暴横是一越王死百越王生且殺降以為功冤痛徹天如得上方斬馬劒加君頸雖死不</hi>
<hi>恨光輔還奏仁傑不遜左授復州刺史</hi>潘好禮<hi>宗城人第明經為上蔡令治在最開元中</hi>
<hi>遷豫州刺史勤力於治清廉無所私</hi>盧從愿<hi>臨漳人開元中左遷豫州刺史政嚴肅奏課為</hi>
<hi>天下第一寶書勞問賜絹百疋</hi>裴度<hi>聞喜人元和中拜門下侍郎平章事彰義軍節度淮西宣</hi>
<hi>慰招討處置使討呉元濟入對延英曰主憂臣辱義在必死賊未授首臣無還期帝壯之度屯郾城</hi>
<hi>勞諸軍宣朝廷厚意士奮於勇時諸道兵悉中官統監奏罷之使將得顓制號令李愬夜入懸瓠城</hi>
<pb n="KR2k0009_SBCK_079-18a"/>
<pb n="KR2k0009_SBCK_079-19a"/>
<hi>之即相率歸命</hi>王質<hi>單父人以館職出知蔡/州清靜慈惠蔡人德之</hi>吳育<hi>建安人慶厯中</hi>
<hi>知蔡州設伍保法以檢制盜賊時京師有告妖人千數聚確山者詔遣中使往招捕者十人至則以</hi>
<hi>巡檢兵往索之育曰使者欲得妖人還報耶曰然曰育在此雖不敏聚千人境内毋容不知此特鄉</hi>
<hi>民用浮屠法以利錢財耳一弓手召之可致也令以兵往人相驚疑請留毋往中使以爲然頃之召</hi>
<hi>十人者至械送闕下皆無罪釋之而告者服辜</hi>富弼<hi>河南人皇祐中除禮部侍郎徙知蔡州不</hi>
<hi>以名位自驕專意民事有情必達</hi>魯有開<hi>譙人仁宗時知確山縣大姓把持官政有開治</hi>
<hi>其最盛者遂以無事興廢陂溉民田數千頃富弼守蔡薦之以爲有古循吏風</hi>孫瑜<hi>博平人仁</hi>
<hi>宗時知蔡州毁呉元濟像以其祠祀裴度大水縁城隙入瑜使囊沙數千扞其衝城得勿壞</hi>黃<lb/>
　　好謙<hi>嘉祐中調新蔡令嵗饑嬰兒多棄道上好謙勸富民賑恤令小兒給壯者之半全活甚衆</hi>
　　吕公著<hi>夀州人英宗時由龍圖閣直學士出知蔡州</hi>丁諷<hi>治平中知蔡州設法賑饑</hi>
<pb n="KR2k0009_SBCK_079-19b"/>
<hi>活者六十萬人籍為兵者又數千詔移知亳州蔡人攀慕號呼事聞復還任及代去閉城斷橋不得</hi>
<hi>行者累日</hi>范純仁<hi>吳人神宗時加直龍圖/閣知慶州黜知信陽軍</hi>劉安世<hi>魏人元祐</hi>
<hi>中知信陽軍有治行</hi>葛書舉<hi>江陰人神宗時知正/陽縣有惠政民思之</hi>歐陽修<hi>廬陵</hi>
<hi>人神宗時改宣徽南苑使判太原府辭不拜徙蔡州凡厯數郡不見治跡不求聲譽寛簡而不擾故</hi>
<hi>所至民便之</hi>劉攽<hi>新喻人哲宗時出知蔡州給事中孫覺胡宗愈中書舍人蘇軾范百祿言</hi>
<hi>攽博記能文章政事侔古循吏宜留京師至蔡數月召拜中書舍人</hi>歐陽棐<hi>廬陵人元符末</hi>
<hi>知蔡州蔡地薄賦重轉運使又為覆折之令多取於民民不堪命會有詔禁止而佐吏憚使者不敢</hi>
<hi>以詔㫖從事棐曰州郡之於民詔令苟有未便猶將建請今天子知覆折之病民手詔止之若有憚</hi>
<hi>而不行何以為長吏命即曰行之</hi>向宗囘<hi>開封人神宗時知蔡州擒劇賊殲其黨類歲饑</hi>
<hi>發廪興力役饑者得濟而官舍帑廩一新</hi>趙士真<hi>宋宗室權知信陽軍建炎二年寇劉滿至</hi>
<pb n="KR2k0009_SBCK_079-20a"/>
<hi>士真拒之兵潰過害後贈右朝奉大夫</hi>郭贊<hi>内江人建炎二年為汝陽丞金人陷蔡州守臣</hi>
<hi>為所執乘閒而逃獨贊朝服詬叱不肯降遂見殺</hi>舒繼明<hi>羅山人紹興閒守信陽偽齊劉</hi>
<hi>豫襲郡城繼明奮身與敵矢盡被擒不屈死</hi>︹金︺劉肅<hi>洺水人金末調新蔡令先時縣賦民</hi>
<hi>以牛多寡為差民匿不耕肅至命樹畜蕃者不加賦民遂殷富瀕淮民有竄入宋境籍為兵而優其</hi>
<hi>糧閒有歸者頗艱於衣食時出怨言曰不如渡淮告者以謀叛論肅曰淮限宋境一水耳果欲叛不</hi>
<hi>難往也口雖言而心無寶準律當杖八十奏可</hi>徹伯爾<hi>不知其所始哀宗時為忠孝軍元帥</hi>
<hi>天興二年自息州入援哀宗度蔡城不守傳位承麟羣臣入賀徹伯爾不拜謂所親曰事至於此有</hi>
<hi>死而已安能更事一君乎遂戰死徹伯爾舊作蔡八兒今改正</hi>毛佺<hi>思州人貞祐中為盜</hi>
<hi>宣宗南渡率衆歸國署為義軍招撫哀宗遷蔡以佺為都尉圍城之戰佺力居多城破自縊其子先</hi>
<hi>佺戰死</hi>温屯察遜<hi>衛尉七十五之子哀宗幸蔡授殿前左副檢點圍城中數引軍潛出</hi>
<pb n="KR2k0009_SBCK_079-20b"/>
<hi>巡邏時尚食須魚城西有積水曰練江往捕必軍衛乃可察遜常自領兵以往所得重千餘斤分賜</hi>
<hi>將士後知其出左右設伏伺而邀之力戰死温屯察遜舊作温敦昌孫今改正</hi>完顏講<lb/>
　　　善<hi>哀宗之奉御也蔡城破哀宋傳位承麟即自縊於幽蘭軒内族色勒從死遺言講善使焚幽蘭</hi>
<hi>軒火方熾子城破元兵突入獨講善留不去為兵所執問講善以名對曰吾君終於是吾候火滅灰</hi>
<hi>寒收瘞其骨耳兵笑曰若狂者耶汝命且不保能瘞而君耶講善曰吾君有天下十餘年身死社稷</hi>
<hi>忍使暴露遺骸與士卒等耶吾逆知君輩必不遺吾吾是以留果瘞吾君之後雖寸斬吾不恨矣兵</hi>
<hi>以告其帥本展曰竒男子也許之乃掇其餘燼裹以敝衾瘞於汝水之旁再拜號哭將赴汝水死軍</hi>
<hi>士救之得免後不知所終完顔講善巳見哀宗陵注色勒舊作斜烈本展舊作弃盞今並改正</hi>
　　　︹元︺棟阿達什<hi>威烏爾人任正陽縣達魯噶齊教民於窪下田改種禾稻民獲有秋縣距</hi>
<hi>朱皋倉三百餘里民苦輸納為請於省府以金代輸民便之棟阿連什舊作朶阿達實威烏爾舊</hi>
<pb n="KR2k0009_SBCK_079-21a"/>
<hi>作畏元兒逹魯噶齊舊作達魯花赤今並改正</hi>張昇<hi>其先定州人後徙平州至大中知汝寕府</hi>
<hi>民有告寄東書於其家者逾三年取閲有禁書一編且記里中大家姓名於上昇亟呼吏焚其書曰</hi>
<hi>妄言誣民且再更赦矣勿論同列懼皆引起既而事聞廷議謂昇脱姦軌遣使窮問卒無迹可指乃</hi>
<hi>詰以擅焚書狀昇對曰昇備位郡守為民父母今斥誣訴免冤濫雖重得罪不避乃坐奪俸二月旁</hi>
<hi>郡移文報呉人侯君遠占有兵寇應在呉分野同列欲召屬縣為備禦計昇曰此訛言也久當自息</hi>
<hi>毋庸惑民聽衆論韙之部使者舉治行為諸郡最</hi>︹明︺萬孟雅<hi>南昌人洪武初為汝寕知</hi>
<hi>府廉公有威吏民畏服時天下初定戸籍脱漏里胥因緣為奸孟雅奏請之於是賦役始得其平</hi>
　　　錢鉞<hi>仁和人成化中為汝寕知府持身清謹事至皆自剖決吏胥無所用其奸開固始水田置</hi>
<hi>文廟雅樂在職九年流移歸附增户八十有奇</hi>張子麟<hi>藳城人宏治中為汝寕知府有巨猾</hi>
<hi>爭河灘退地殺人獄久不決子麟至一訊立服值饑疫施醫藥興水利全活萬計又創建連厫百二</hi>
<pb n="KR2k0009_SBCK_079-21b"/>
<hi>十楹儲榖二十萬石荒饉賴之</hi>霍恩<hi>茂山衛人正德中為上蔡知縣流賊趙燧等陷城恩被執</hi>
<hi>賊脅之跪罵曰吾此膝肯為賊屈乎賊日殺人於前以懾之罵益厲賊以刃挾其舌支解之恩妻劉</hi>
<hi>氏亦自縊未絶復以簪刺心死事聞贈光祿少卿劉氏宜人建忠節坊旌之</hi>王佐<hi>潞州人正</hi>
<hi>德中為西平知縣流賊趙燧攻城佐手殺數十人矢斃其渠帥賊忿急攻三日佐力屈被執罵不絶</hi>
<hi>口賊懸諸竿殺而支解之贈光祿少卿立祠致祭時縣丞毛秀教諭程輔徳訓導彭輔皆不屈死詔</hi>
<hi>從祀佐廟</hi>石瓚<hi>介休人正德中為羅山知縣流賊猝至瓚親與賊戰面中一矢自拔去賈勇更</hi>
<hi>進賊遂退羅山獲全民因號其城為石公城主簿王續宗寕州人助瓚城守追賊至牢山遇害贈羅</hi>
<hi>山知縣</hi>王崇古<hi>蒲州人嘉靖中為汝寕知府舉節孝祀忠烈摘發墨吏奸胥崇藩有中貴</hi>
<hi>人怙寵恣睢憚崇古威嚴輒避匿不敢出時横山盜任秦等嘯聚為亂崇古密調兵出不意一鼓擒</hi>
<hi>之</hi>閭東<hi>内江人嘉靖中為新蔡知縣以田賦不均倣古方田法履畝定税積弊一清縣地窪</hi>
<pb n="KR2k0009_SBCK_079-22a"/>
<hi>下多水患東開九溝疏洪汝注於淮民不憂潦</hi>岳和聲<hi>嘉興人萬厯中為汝陽知縣歲荒民</hi>
<hi>疫乃條上災狀蠲逋賦廣儲備極補救之法汝水毎當泛溢百里内田廬淹没和聲築堤汝水東岸</hi>
<hi>逶迤五十里水患遂息</hi>魏廷相<hi>嘉善人萬厯進士授汝陽知縣汝民治田無桔橰廷相示</hi>
<hi>工人以式令倣為之至今號魏公車又開運河便漕輓特詔褒之</hi>陳幼學<hi>無錫人萬厯中</hi>
<hi>授確山知縣政務惠民積粟備荒墾萊田八百餘頃給貧民牛具覈黄河退地百三十餘頃以賦民</hi>
<hi>里婦不能紡者授以紡車置屋分處貧民建公𪠘以居六曹吏節公費代正賦之無徵者栽桑榆諸</hi>
<hi>樹三萬八千餘株開河渠百九十八道布政司劉渾成弟燦臣助妾殺妻治如律行太僕卿陳耀文</hi>
<hi>家人犯法立捕治之</hi>胡來進<hi>諸城人萬厯末為遂平知縣先是石洋河水無所洩嵗受淹没</hi>
<hi>來進别開一渠長二里有奇引水南入沙河由是水患遂息</hi>王建和<hi>貴池人崇禎初為汝</hi>
<hi>寕知府屬邑旱澇不均建和勘災輕重力請蠲緩民困以蘇崇藩戚畹鍾振家倚勢恣行有司莫敢</hi>
<pb n="KR2k0009_SBCK_079-22b"/>
<hi>問建和白於王申之學使者窮治其罪一郡稱快</hi>王世琮<hi>逹州人崇禎中為汝寕推官討</hi>
<hi>土寇流矢貫耳而不動時號王鐵耳上官薦為兵備僉事分巡其地十五年李自成陷城被執厲聲</hi>
<hi>大罵賊用礮擊殺之</hi>李燦<hi>韓城人崇禎中為汝寕知府㑹土賊嘯聚謀盡刈田閒麥使城中饑</hi>
<hi>困燦乃偽授賊渠殷守祖等為十總賊喜入城邀賞燦先伏力士於壁後盡殲之民賴以安</hi>王<lb/>
　　　信<hi>寕州人崇禎中為正陽知縣單騎出撫土寇會流賊數萬猝至被執不屈死賊攜其首以去邑</hi>
<hi>諸生田育性率鄉勇追至淮南始奪歸面如生閲四日其子來覓屍猶舒指握子手若相訣者詔贈</hi>
<hi>光祿寺丞建祠祀之</hi>嚴栻<hi>常熟人崇禎中為信陽知州時流寇充斥栻賈勇登陴悉力守禦賊</hi>
<hi>興世王犯州栻自製火器擊殺之賊相戒不敢犯境</hi>官篆<hi>膠州人崇禎十五年上蔡既陷篆以</hi>
<hi>汝寕通判署縣事時民舍盡燬篆廣招流亡會左良玉駐城南兵日肆淫掠篆入良玉營以大義奪</hi>
<hi>還之民獲完家室者甚衆後賊黨賀一龍掠地上蔡篆出禦之䧟陣死</hi>許永禧<hi>曲沃人崇</hi>
<pb n="KR2k0009_SBCK_079-23a"/>
<hi>禎中為上蔡知縣有惠政十五年李自成遣數騎抵城下大呼曰今日不迎降明日屠爾城衆懼永</hi>
<hi>禧歎曰賊勢如此彈丸邑豈能保吾一死盡職而巳明日賊果大至永禧具𫀆笏北靣再拜據案秉</hi>
<hi>燭端坐賊入遂自刎</hi>高斗垣<hi>繁峙人崇禎中為西平知縣性孤鯁以清慎得民十五年流寇</hi>
<hi>陷城不屈死時遂平知縣劉英貴州人亦誓衆死守城陷罵賊死</hi>郝瑞日<hi>陜西人崇禎中</hi>
<hi>以固始朱皋鎮巡檢署羅山縣事時當殘破之後瑞日單騎攜二童至縣止僧寺闖賊遣偽官至土</hi>
<hi>寇萬朝勲潛與之通劫瑞日於家瑞日乘閒殺朝勲懷印奔鳳陽為雨阻復見執賊愛其勇欲留之</hi>
<hi>瑞日大罵不屈賊臠之井殺其僕二人</hi>傅汝為<hi>江陵人崇禎末為汝寕知府流寇薄城汝</hi>
<hi>為拊循士卒嬰城固守城陷赴北河死汝陽令文師頤廣西人亦死之</hi>高孝誌<hi>江都人崇</hi>
<hi>禎末為信陽知州流賊來犯城或勸以他避孝誌曰死社稷君命也安所逃乎與訓導李逢旭陳所</hi>
<hi>聞里居靜海知縣張映宿俱死之孝誌贈㕘議餘贈卹有差</hi>
<pb n="KR2k0009_SBCK_079-23b"/>
　︹本朝︺線縉<hi>廣寕人順治二年守汝寕時值亂後郡無太守者數年初下車城中居民不滿數十</hi>
<hi>家縉省刑薄賦與民更始乃修學宫勸開墾流亡漸集遺黎始有安堵之樂至今稱國初賢守云</hi>
　　許應鯤<hi>褒城人順治十年知汝陽縣性慈惠視民如子是冬大兵征楚牧馬汝寕勢且入</hi>
<hi>城内百姓驚恐應鯤往力爭以受侮自經兵將亦遂拔營去郡人感其以死衛民建祠尸祝焉</hi>金<lb/>
　　鎮<hi>山陰人康熙時為汝陽知縣汝陽舊賦每畝四分國初知縣行權宜之法增至九分因請上</hi>
<hi>官疏聞於朝仍依正供民困頓舒後值嵗荒乃捐俸築城貧民籍以全活者甚衆以擢仕去士民</hi>
<hi>追送境外有垂泣者</hi>何顯祖<hi>義州人康熙二十六年知汝寕府仁慈爽亮政事練達下車日</hi>
<hi>十四城利弊即時興除吏畏民懷聲名籍甚後有陜西運米之役極言汝寕地瘠民貧不可例他郡</hi>
<hi>上官卒從其議去任後民立祠祀之</hi>吳琠<hi>沁州人知確山縣性明決每興利除弊惟恐不及清</hi>
<hi>賦役伸冤抑鋤豪强閭里肅清及去士民建鋼川書院以誌遺愛祀名宦</hi>朴士秀<hi>漢軍鑲黄</hi>
<pb n="KR2k0009_SBCK_079-24a"/>
<hi>旗人康熙四十年知確山縣聴訟明決革除火耗及一切陋規剏建義學督課生徒祀名宦</hi>
<pb n="KR2k0009_SBCK_079-24b"/>
</p>
<p>
　　　　　　　　　　　　　　　　　　　　前總纂官<hi>臣</hi>張　琴恭纂輯<lb/>
　　　　　　　　　　　　　　　　　　　　提調官<hi>臣</hi>王廣蔭恭覆輯<lb/>
　　　　　　　　　　　　　　　　　　　　校對官<hi>臣</hi>潘　式恭　校<lb/>
<pb n="KR2k0009_SBCK_079-25a"/>
大清一統志<lb/>
　汝寕府<hi>三</hi>
　︹人物︺︹漢︺尹更始<hi>汝南人宣帝時從沛郡蔡千秋受穀梁春秋官至諌大夫長樂户將又受</hi>
<hi>左氏傳取其變理合者以為章句傳子咸及翟方進瑯琊房鳳</hi>桓寛<hi>汝南人治公羊春秋舉為</hi>
<hi>郎遷廬江太守丞博通善屬文推衍鹽鐵之議增廣條目極其論難著數萬言</hi>翟方進<hi>上蔡</hi>
<hi>人父翟公好學為郡文學方進年十二三失父孤學給事太守府為小史從汝南蔡父相蔡父大竒</hi>
<hi>其形貌曰小史有封侯骨當以經術進乃西至京師從博士受春秋積十餘年經學明習以射䇿甲</hi>
<hi>科為郎累為丞相封高陵侯方進知能有餘兼通文法吏事以儒雅緣飾法律號為通明相子宣亦</hi>
<hi>明經篤行君子人也官南郡太守</hi>翟義<hi>方進少子以父任為郎累遷東郡太守王莽居攝義</hi>
<hi>心惡之乃謂姊子上蔡陳豐曰新都侯必代漢家其漸可見吾身守大郡父子受漢厚恩義當為國</hi>
<pb n="KR2k0009_SBCK_079-25b"/>
<hi>討賊欲舉兵西誅設令時命不成死國埋名猶可以不慚於先帝今欲發之乃肯從我乎豐年十八</hi>
<hi>勇壯許諾遂與嚴鄉侯劉信等舉兵移檄郡國言莽鴆殺孝平皇帝矯攝尊號兵敗亡至固始界莽</hi>
<hi>捕得義尸磔陳都市</hi>周嘉<hi>安成人高祖父燕宣帝時為郡決曹掾太守欲枉殺人燕諌不聴後</hi>
<hi>囚家守闕稱冤詔遣覆考燕代太守繫獄當下蠶室不食而死燕五子皆至刺史太守嘉仕郡為主</hi>
<hi>簿王莽末從太守何敝討賊敝為流矢所中賊圍繞數十重白刃交集嘉乃擁敝以身扞之仰天號</hi>
<hi>泣賊兩相視曰此義士也給其車馬遣送之後舉孝廉拜尚書侍郎光武引見問以遭難之事嘉對</hi>
<hi>曰太守被傷命懸寇手臣實駑怯不能死難帝曰此長者也詔尚公主嘉稱病篤不肯當遷零陵太</hi>
<hi>守卒吏民為立祠焉從弟暢性仁慈位至光祿勲</hi>王琳<hi>汝南人年十餘歲喪父母因遭大亂</hi>
<hi>百姓奔逃惟琳兄弟獨守冢廬號泣不絶弟季出遇赤眉將為所捕琳自縛請先季死賊矜而放遣</hi>
<hi>之由是顯名鄉邑後辟司徒府薦士而退</hi>許揚<hi>平輿人少好術數王莽輔政官酒泉都尉及莽</hi>
<pb n="KR2k0009_SBCK_079-26a"/>
<hi>篡位變姓名為巫醫逃匿他界莽敗方還鄉里建武中太守鄧晨欲修復鴻郤陂聞揚曉水脈署為</hi>
<hi>都水掾揚因高下形勢起塘四百餘里數年乃立百姓得其便初豪右大姓因緣陂役競欲辜較在</hi>
<hi>所揚一無聽遂共譖揚受取賕賂晨收揚下獄而械輒自解晨驚曰果濫矣太守聞忠信可以感靈</hi>
<hi>今其效乎即夜出揚時天大陰晦道中若有火光照之及卒晨為起廟圖畫形像百姓皆祭祀之</hi>
　　　戴慿<hi>平輿人習京氏易舉明經徵拜侍中光武謂曰侍中當匡輔國政勿有隱情憑對曰陛下</hi>
<hi>嚴伏見前太尉西曹掾蔣遵清亮忠孝學通古今陛下納膚受之訴遂致禁錮帝怒憑出自繫廷尉</hi>
<hi>有詔勅出後勅尚書解遵禁錮正旦朝賀帝令羣臣能説經者更相難詰義有弗通輒奪其席以益</hi>
<hi>通者慿遂重坐五十餘席京師語曰解經不窮戴侍中</hi>鄭敬<hi>新遷人為郡門下掾與郅惲厚</hi>
<hi>隱弋陽山中惲從敬留數十日别去敬清志高世光武連徴不到新遷都尉逼為功曹<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事前樹時</hi>
<hi>有清汁以為甘露敬曰明府政未能致甘露此青木汁耳辭病去隱處精學蛾陂中與同郡鄧敬折</hi>
<pb n="KR2k0009_SBCK_079-26b"/>
<hi>芰為坐以荷薦肉瓠瓢盈酒言談彌日蓬廬蓽門琴書自娱</hi>郅惲<hi>西平人年十二失母居喪</hi>
<hi>過禮王莽時上書言劉氏享天命陛下取之以天還之以天可謂知命若不早圖不免於竊位莽大</hi>
<hi>怒收繫詔獄脅惲自告狂病恍惚惲瞋目罵曰所陳皆天文聖意非狂人所能造遂繫須冬會赦得</hi>
<hi>出光武時舉孝廉為上東城門候帝嘗出獵夜還惲拒關不開帝乃廻從東中門入明日惲上書諌</hi>
<hi>賜布百匹後令惲授皇太子韓詩侍講殿中及郭后廢太子意不自安惲乃説太子引愆退身奉養</hi>
<hi>母氏太子從之帝竟聽許惲再遷長沙太守坐事左轉芒長免歸避地教授卒</hi>郅夀<hi>惲子善文</hi>
<hi>章以廉能稱三遷尚書令朝廷每有疑議嘗獨進見肅宗竒其智䇿擢京兆尹後為尚書僕射時大</hi>
<hi>將軍竇憲威傾天下嘗使門生齎書詣夀有所請託夀即送詔獄上書陳憲驕恣又因朝會譏刺憲</hi>
<hi>等辭㫖甚切憲怒䧟以事自殺</hi>唐羌<hi>汝南人和帝時辟公府補臨武長棄官還家不應徵召著</hi>
<hi>唐子三十餘篇</hi>周磐<hi>安成人少遊京師好禮有行居貧養母儉薄不充廼就孝廉之舉和帝初</hi>
<pb n="KR2k0009_SBCK_079-27a"/>
<hi>拜謁者除任城長遷陽夏重合令皆有惠政後思母棄官還鄉里母殁哀幾毁滅服終遂廬冢側敎</hi>
<hi>授門徒常千人公府三辟皆不應將卒命二子編簡寫堯典一篇置棺前示不忘聖道</hi>廖扶<lb/>
<hi>平輿人習韓詩歐陽尚書敎授常數百人父為北地太守永初中坐羌没郡下獄死扶感父以法喪</hi>
<hi>身遂絶志世外專精經典尤明天文讖緯風角推步之術州郡公府辟召皆不就逆知嵗荒聚穀數</hi>
<hi>千斛悉用給宗族姻親又斂葬疫死不能自收者常居先人冢側未曾入城市人因號為北郭先生</hi>
<hi>子孟舉偉舉並知名</hi>張劭<hi>汝南人少遊太學與山陽范式為友二人並告歸鄉里式謂劭曰後</hi>
<hi>二年當還過拜尊親見孺子焉乃共剋期日後期方至劭具以白母請設饌以候之母曰二年之别</hi>
<hi>千里結言爾何相信之審耶對曰巨卿信士必不乖違母曰若然當為爾醖酒其日巨卿果到升堂</hi>
<hi>拜母盡歡而别後劭寢疾臨盡歎曰恨不見吾死友㝷卒見夢於式式往奔喪未及到而喪已發引</hi>
<hi>至壙將窆而柩不肯進移時見式素車白馬號哭而來其母望之曰是必范巨卿也式因執紼引柩</hi>
<pb n="KR2k0009_SBCK_079-27b"/>
<hi>扵是乃前遂留止冢次為修墳樹然後去</hi>蔡順<hi>安成人少孤養母嘗出求薪客卒至母望順不</hi>
<hi>還乃噬指順卽心動馳歸跪問其故母曰有急客來吾噬指以悟汝耳母終未及葬里中災火將逼</hi>
<hi>其舍順伏棺號哭叫天火遂越燒他室順獨得免母平生畏雷亡後每有雷震順輒圜冢泣曰順在</hi>
<hi>此後舉孝廉順不能遠離墳墓遂不就</hi>薛包<hi>汝南人好學篤行喪母以孝間父娶後妻而憎</hi>
<hi>包分出之包日夜號泣不去被杖廬於舍外旦入灑掃父怒又逐之乃廬於里門晨昏不廢嵗餘父</hi>
<hi>母慚而還之旣而弟子求分財異居包不能止乃中分其財奴婢引其老者田廬取其荒頓者器物</hi>
<hi>取朽敗者弟子數破其産輒復振給建光中公車徵拜侍中稱疾不起詔賜告歸加禮如毛義</hi>周<lb/>
　　　燮<hi>安成人決曹掾燕後生而醜狀駭人其母欲棄之父不聽曰吾聞聖賢多異貌興我宗者乃此</hi>
<hi>兒也始在髫鬌而知廉讓十歲通詩論語及長專精禮易不讀非聖之書不修賀問之好結廬岡畔</hi>
<hi>非身所耕漁不食延光二年安帝以纁幣聘宗族勸之燮曰夫修道者度時而動動不以時焉能享</hi>
<pb n="KR2k0009_SBCK_079-28a"/>
<hi>乎因自載到潁川辭疾而歸</hi>戴良<hi>慎陽人曽祖父遵平帝時為侍御史王莽篡位稱病歸鄉</hi>
<hi>里好施尚俠食客常三四百人時人為之語曰關中大豪戴子高良少誕節母憙驢鳴良常學之以</hi>
<hi>娱樂焉良才旣高達議論尚奇多駭流俗辟司空府不至悉將妻子逃入冮夏山中優游不仕</hi>許<lb/>
　　峻<hi>平輿人善卜占之術多有顯驗方之前世京房所著易林行於世孫曼少傳峻學顯名桓帝時</hi>
　　黄憲<hi>慎陽人年十四潁川荀淑與語移日不能去曰吾之師表也同郡戴良才高倨傲見憲未</hi>
<hi>嘗不正容陳蕃周舉嘗相謂曰時月之間不見黄生則鄙吝之萌復存於心太守王龔在郡禮進賢</hi>
<hi>達卒不能屈憲郭林宗少遊汝南稱叔度汪汪若千頃波澄之不清淆之不濁不可量也初舉孝廉</hi>
<hi>又辟公府人勸其仕憲亦不拒之暫到京師而還竟無所就年四十八終天下號曰徵君</hi>魏桓<lb/>
<hi>安陽人桓帝時數被徵鄉人勸之行桓曰夫干祿求進所以行其志也今後宫千數其可損乎廏馬</hi>
<hi>萬匹其可減乎左右權豪其可去乎皆對曰不可桓乃慨然歎曰使桓生行死歸於諸子何有哉遂</hi>
<pb n="KR2k0009_SBCK_079-28b"/>
<hi>隱身不出</hi>袁著<hi>汝南人年十九為郎中見梁冀凶縱不勝其憤詣闕上書冀密遣捕著著乃變</hi>
<hi>易姓名後託病偽死結蒲為人市棺殯送冀廉知其詐陰求得笞殺之</hi>陳蕃<hi>平輿人年十五</hi>
<hi>閑處一室庭宇蕪穢父友問之蕃曰大丈夫當掃除天下安事一室乎徵拜議郎厯遷大鴻臚以救</hi>
<hi>白馬令李雲免復徵拜議郎遷光祿勲時封賞踰制内寵猥盛蕃上疏諌帝頗納其言後代楊秉為</hi>
<hi>太尉時中常侍復𬒳任用排陷忠良李膺等皆以忤㫖抵罪蕃因朝㑹固理膺等請加原宥又諌請</hi>
<hi>劉瓆成瑨等宦官由此疾蕃彌甚猶以蕃名臣不敢加害及竇后臨朝以蕃為太傅蕃與后父大將</hi>
<hi>軍竇武同心盡力徵用名賢謀誅曹節王甫等事泄節等矯詔害之子逸蕃友人陳留朱震匿之得</hi>
<hi>免後大赦黨人乃追還逸官至魯相</hi>袁閬<hi>女南人為郡功曹閬數辭公府之命不修異操而致</hi>
<hi>名當時</hi>周乘<hi>安成人天資聰明高峙岳立非陳蕃黄憲之儔不交也蕃常歎曰周子居真治</hi>
<hi>國之器譬諸寶劍則世之干將舉孝廉為泰山太守甚有惠政</hi>郭亮<hi>朗陵人李固弟子梁冀誣</hi>
<pb n="KR2k0009_SBCK_079-29a"/>
<hi>殺固露其屍於四衢令有敢臨者加其罪亮年始成童遊學洛陽乃左提章鉞右秉鈇鑕詣闕上書</hi>
<hi>乞收固屍不許因往哭臨遂守喪弗去夏門亭長呵之亮曰義之所動豈知性命何為以死相懼太</hi>
<hi>后聞而不誅亮由此顯名又鄭遂汝南人亦固弟子與趙承等共論固言迹以為德行一篇</hi>李<lb/>
　　咸<hi>西平人孤特自立家貧母老躬耕奉養舉茂才累經州郡以廉幹知名建寕三年拜太尉在朝</hi>
<hi>清忠權倖憚之熹平初竇太后崩宦官欲議别葬時咸病扶輿而起搗椒自隨謂妻子曰若太后不</hi>
<hi>得配食桓帝吾不生還矣上疏力爭從之尋以老乞歸悉還所賜物乘敝牛車使子男御晨發京師</hi>
<hi>家舊貧狹庇蔭草廬卒</hi>王雋<hi>汝南人少為范滂許章所識與南陽岑晊善為人外静而内明</hi>
<hi>不應州郡三府之命公車徴不到避地居武陵躬自耕釣歸雋者百餘家獻帝都許復徴為尚書不</hi>
<hi>就</hi>伍孚<hi>吳房人質性剛毅勇壯好義獻帝時為越騎校尉忿董卓凶毒志手刃之乃朝服懷</hi>
<hi>佩刀以見卓孚語畢辭去卓送至閤以手撫其背孚因出刃刺之不中卓呼左右執殺孚孚大言曰</hi>
<pb n="KR2k0009_SBCK_079-29b"/>
<hi>恨不得磔裂姦賊於都市以謝天地言未畢而斃</hi>許劭<hi>平輿人少峻名節好人倫多從賞識</hi>
<hi>與從兄靖俱有高名好共覈論郷黨人物每月輒更其品題故汝南俗有月旦評司空楊彪辟舉方</hi>
<hi>正敦樸皆不就後避地豫章而卒兄虔亦知名汝南人稱平輿淵有二龍焉劭子混清醇有識鑒仕</hi>
<hi>魏至尚書</hi>︹三國︺︹漢︺許靖<hi>平輿人少與從弟劭俱知名察孝廉除尚書郎典選舉董卓秉</hi>
<hi>政靖懼誅出奔至會稽孫䇿渡江走交州靖身坐岸邉先載附從疏親悉發乃從後去劉璋使使招</hi>
<hi>靖入蜀為巴郡廣漢太守昭烈克蜀以靖為左將軍長史及即尊號拜司徒年逾七十愛樂人物誘</hi>
<hi>納後進清談不倦丞相諸葛亮皆為之拜</hi>陳到<hi>汝南人自豫州隨先主名位常亞趙雲俱以忠</hi>
<hi>勇見稱建興初官至永安都督征西將軍封亭侯</hi>費禕<hi>鄳人少遊學入蜀會先主定蜀禕遂</hi>
<hi>留益土仕為太子舍人後主踐位為黄門侍郎丞相亮南征還羣僚於數十里逢迎年位多在禕右</hi>
<hi>而亮特命禕同載由是眾人莫不易觀使呉辭義不屈孫權每視其醉問以國事并論當世之務禕</hi>
<pb n="KR2k0009_SBCK_079-30a"/>
<hi>輒辭以醉退而撰次所問事事條答無所遺失權甚器之謂禕曰君天下淑德必當殷肱蜀朝建興</hi>
<hi>中代蔣琬為尚書令禕識悟過人省讀書記舉目暫視已究其意㫖終亦不忘常以朝晡聽事其間</hi>
<hi>接納賓客飲食博戯盡人之歡事亦不廢遷大將軍錄尚書事當國功名畧與琬比子恭為尚書令</hi>
<hi>顯名當世</hi>費觀<hi>鄳人先主時為巴郡太守江州都督建興初加振威將軍楊戲贊曰當官理任</hi>
<hi>衎衎辦舉</hi>張通<hi>汝南人後主時為殿中督後主東遷洛陽時擾攘倉卒蜀之大臣無翼從者惟</hi>
<hi>郤正及通捨妻子單身随侍</hi>︹魏︺和洽<hi>西平人舉孝廉大將軍辟皆不就魏武定荆州辟為</hi>
<hi>丞相掾時毛玠崔炎選用先尚儉節洽言曰古之大敎務在通人情而已凡激詭之行則容隱偽矣</hi>
<hi>文帝踐阼為光祿勲封安城亭侯明帝太和中高堂隆奏時風不至洽言消復之術莫大於節儉轉</hi>
<hi>太常清貧守約至賣田宅以自給子適才爽開濟官至吏部尚書</hi>︹吳︺陳化<hi>汝南人博覽衆</hi>
<hi>書氣幹剛毅仕吳為郎中使魏善應對大帝嘉其奉命光國拜犍為太守遷太常兼尚書令正色立</hi>
<pb n="KR2k0009_SBCK_079-30b"/>
<hi>朝勸子弟廢田業絶治產仰給官廪不與百姓爭利子熾有志操</hi>屈晃<hi>汝南人吳大帝時爲</hi>
<hi>尚書僕射帝幽閉太子和晃率諸將吏泥頭自縛詣闕固諌帝大怒牽入殿杖一百後孫皓即位詔</hi>
<hi>曰故僕射屈晃志匡社稷忠諌忘身其封晃子緒爲東陽亭侯</hi>蔡珪<hi>汝南人爲吳將守林陵弟</hi>
<hi>敏守沔中時南北爲互市諸將多相襲奪以爲功珪與敏書曰軍國固當舉信義以相高聞疆場之</hi>
<hi>上往往有襲奪互市甚不可行弟慎母爲小利而忘大備也候者得書以呈周浚浚曰君子也及渡</hi>
<hi>江求珪得之問其本曰汝南人也浚戲曰吾固疑吳無君子而卿果吾鄉人</hi>孟宗<hi>鄳人性至</hi>
<hi>孝母病冬節思食筍時地凍無筍宗入竹林哀泣有頃出筍數莖作羹供食母病㝷愈人以爲至孝</hi>
<hi>所感官至呉司空</hi>︹晉︺李秉<hi>平春人有儁才官至泰州刺史秉嘗答司馬文王問因以爲家</hi>
<hi>誠曰昔侍坐於先帝時有三長吏俱見臨辭出上曰爲官長當清當慎當勤並受詔上又問必不得</hi>
<hi>已於斯三者何先或對曰清固爲本次復問吾對曰清慎之道相須而成必不得已慎乃爲大夫清</hi>
<pb n="KR2k0009_SBCK_079-31a"/>
<hi>者不必慎慎者必自清</hi>張光<hi>鍾武人以牙門將伐呉有功遷江夏西部都尉初光以百餘人</hi>
<hi>戍馬蘭山北兵圍之百餘日光以兵少路遠自分敗没會梁王肜遣兵迎光遂還長安肜表光處絶</hi>
<hi>圍之地有耿恭之忠宜加甄賞以明奨勸於是擢新平太守後鎮魏興爲楊難敵所圍嬰城固守自</hi>
<hi>夏迄冬憤激成疾佐吏及百姓咸勸光退光按劒曰吾受國厚恩不能翦除寇賊何得退還也聲絶</hi>
<hi>而卒遠近傷惜之子二炅邁炅少辟太宰掾邁多才畧有父風</hi>李重<hi>鍾武人少好學有文辭早</hi>
<hi>孤與羣弟居以友愛著稱爲尚書吏部郎務抑華競不通私謁特留心隱逸由是羣才畢舉子式有</hi>
<hi>美名官至侍中</hi>和嶠<hi>洽孫少有盛名朝野許其能整風俗理人倫起家太子舍人庾顗見而歎</hi>
<hi>曰和嶠森森如千丈松施之大厦必有棟梁之用武帝時爲黄門侍郎遷中書令帝深器遇之舊監</hi>
<hi>令共車入朝時荀朂爲監嶠鄙朂爲人每同乘高抗專車而坐乃使監令異車自嶠始也惠帝時拜</hi>
<hi>太子太傅加散騎常侍卒弟郁以清幹稱厯官尚書令</hi>周浚<hi>安成人性果烈以才理見知有</hi>
<pb n="KR2k0009_SBCK_079-31b"/>
<hi>人倫鑒識初仕魏為尚書郎後隨王渾平呉封成武侯移鎮秣陵有威德武帝問浚卿宗後生稱誰</hi>
<hi>為可浚曰臣叔父子恢稱重臣宗從父子馥稱清臣宗帝並召用恢與同郡和郁等號三十四友馥</hi>
<hi>少與成公簡齊名起家為諸王文學累遷吏部郎選舉精密論望益美惠帝時以功封永安伯馥自</hi>
<hi>經世故毎欲維正朝廷忠情懇至以東海王越不盡臣節毎言論厲然越深憚之後以建䇿遷都為</hi>
<hi>越所搆卒子密性虚簡時人稱為清士</hi>周顗<hi>浚子少有重名元帝時為尚書左僕射領吏部</hi>
<hi>顗性寛裕而友愛過人王導甚重之及敦搆逆顗奉詔詣敦敦憚其辭正不知所答長史郝嘏等勸</hi>
<hi>顗避敦顗曰吾備位大臣豈可復草間求活耶俄被收路經太廟顗大言曰天地先帝之靈賊臣王</hi>
<hi>敦傾覆社稷神祇有靈當速殺敦語未畢收人以㦸傷其口血流至踵觀者皆為流涕遂遇害後追</hi>
<hi>贈左光祿大夫儀同三司謚曰康</hi>周嵩<hi>顗之弟狷直果俠毎以才氣陵物元帝朝累遷御史</hi>
<hi>中丞時帝以王敦勢盛漸疏忌王導等嵩上疏諫帝感悟導等獲全及敦既害顗使人弔嵩嵩曰亡</hi>
<pb n="KR2k0009_SBCK_079-32a"/>
<hi>凡天下人為天下人所殺復何所弔敦甚銜之密使妖人李脱誣嵩及周筵潛相署置遂害之</hi>畢<lb/>
　　卓<hi>新蔡鮦陽人少希放達為胡母輔之所知</hi>干寶<hi>新蔡人少勤學博覽書記以才器召為著</hi>
<hi>作郎平杜<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>有功賜爵關内侯累遷散騎常侍著晉記二十卷稱良史性好陰陽術數撰集古今神</hi>
<hi>祇靈異人物變亿名為搜神記及雜文集皆行於世</hi>孟嘉<hi>宗曾孫少知名太尉庾亮領江州辟</hi>
<hi>部廬陵從事後為桓温參軍温甚重之九月九日温宴龍山風吹嘉帽墮落嘉不之覺温命孫盛作</hi>
<hi>文嘲嘉嘉即答之其文甚美四座嗟歎轉從事中郎遷長史卒</hi>︹南北朝︺︹齊︺周彥倫<lb/>
<hi>顗七世孫初仕宋入齊厯中書郎兼著作工散隸書法毎賓友會同辭韻如流聽者忘倦兼善老易</hi>
<hi>清貧寡欲終日長蔬雖有妻子獨處山舍王儉謂曰卿山中何所食彦倫曰赤米白鹽綠葵紫蓼後</hi>
<hi>轉國子博士著四聲切韻行於世</hi>︹梁︺周捨<hi>彦倫子幼聰穎既長博學善誦詩書音韻清辨</hi>
<hi>從兄綿為剡縣贓汚籍没資財捨推宅助焉武帝時拜尚書祠部郎禮儀損益多自捨出時王亮得</hi>
<pb n="KR2k0009_SBCK_079-32b"/>
<pb n="KR2k0009_SBCK_079-32b"/>
<hi>將軍耆老遮道後遷湖南觀察使累封淮陽郡公卒滋性寛易與之接者皆自謂可見肺肝薄居處</hi>
<hi>衣食能爲春秋工篆隸有古法</hi>周墀<hi>汝南人少孤事母孝及進士第官集賢殿學士屬詞高古</hi>
<hi>文宗雅重之武宗朝累拜義成節度使宿將暴驁不循令者墀命鞭其背一軍大治進同中書門下</hi>
<hi>平章事河東節度使王宰求領宣武駙馬都尉韋讓求爲京兆墀持不與由是妄進者少衰會帝召</hi>
<hi>宰相議河湟事墀對不合旨罷爲劎南東川節度使鄭顥言於帝曰世謂墀以直言相亦以直言免</hi>
<hi>帝悟加檢校尚書右僕射卒</hi>趙匡凝<hi>蔡州人嗣父德諲爵由唐州刺史爲山南東道節度</hi>
<hi>使以威惠聞天祐元年封楚王時諸道不上供惟匡凝嵗貢賦天子朱全忠遣人諭止之匡凝流涕</hi>
<hi>曰吾爲國屏翰敢有他志遂絶全忠全忠怒出兵攻之因敗自殺</hi>︹宋︺孫何<hi>汝陽人父庸周</hi>
<hi>顯德中獻贊聖䇿九篇世宗奇其言宋初爲河南簿太平興國中厯殿中丞知龍州何十嵗識音韻</hi>
<hi>十五能屬文篤學嗜古王禹偁雅重之淳化三年舉進士解褐將作監丞累遷右司諌真宗初獻五</hi>
<pb n="KR2k0009_SBCK_079-33a"/>
<hi>議帝覽而善之咸平二年舉入閤故事何次當待制獻疏請罷掊克之臣復周官唐式是冬從幸大</hi>
<hi>名詔訪邊事疏上真宗嘉之景德初知制誥賜金紫掌三班院卒何樂名教勤接士類好學著駮史</hi>
<hi>通十餘篇有集四十卷</hi>孫僅<hi>何弟少勤學與何俱有名於時咸平元年舉進士兄弟連冠貢</hi>
<hi>籍時人榮之解褐舒州團練推官㑹詔舉賢良方正之士趙安仁以僅名聞擢光祿寺丞累遷給事</hi>
<hi>中天禧元年卒僅性端慤中立無競篤於儒學士大夫推其履尚有集五十卷</hi>王美<hi>蔡州人十</hi>
<hi>世同居咸平中有司請加旌表詔從之仍蠲其課調</hi>祖士衡<hi>上蔡人少孤博學有文楊億謂</hi>
<hi>劉筠曰祖士衡儒學日新後生可畏也舉進士授大理評事累遷起居舍人知制誥為史館修撰士</hi>
<hi>衡兒時有僧相之曰是兒神骨秀異他日有名於時若年過四十當位極人臣年三十九卒</hi>祖<lb/>
　　　無擇<hi>上蔡人進士高第厯官廣南轉運使入直集賢院時封孔子後為文宣公無擇言以</hi>
<hi>祖諡加後嗣非禮也於是議改為衍聖公神宗時王安石諷求其罪謫忠正軍節度副使尋知信陽</hi>
<pb n="KR2k0009_SBCK_079-33b"/>
<hi>軍卒無擇為人好義篤於師友少從孫明復學經術又從穆修為文章兩人死力求其遺文彚次之</hi>
<hi>傳於世以言語政事為時名卿因小累放棄士論惜之</hi>謝良佐<hi>上蔡人與游酢吕大臨楊</hi>
<hi>時在程門號四先生登進士第建中靖國初官京師以口語繫詔獄廢為民良佐記問該贍對人稱</hi>
<hi>引前史至不差一字事有未徹則顙有泚與程頣别一年復來見問其所進曰但去得一矜字爾頤</hi>
<hi>喜曰是子力學切問而近思者也所著論語説行於世</hi>朱勝非<hi>蔡州人以上舍登第靖康</hi>
<hi>初為東道副總管建炎改元試中書舍人兼權直學士院時方草創勝非慿敗鼓草制辭氣嚴重如</hi>
<hi>平時總制使錢蓋進職勝非言蓋棄師誤國封還貼黄蓋遂罷諌官衛膚敏坐論元祐太后兄子徙</hi>
<hi>官勝非言以外戚故去諌臣非所以示天下累遷尚書右僕射兼御營使苗劉之亂保䕶功居多太</hi>
<hi>后語高宗曰賴相此人</hi>︹元︺高興<hi>蔡州人少慷慨多大節力挽二石弓嘗步獵南陽山中遇</hi>
<hi>虎跳踉大吼衆皆驚走興神色自若發一矢斃之至元間屢立戰功嘗召入朝悉獻江南所得珍寶</hi>
<pb n="KR2k0009_SBCK_079-34a"/>
<hi>帝曰卿何不少留以自奉對曰臣素貧賤今幸富貴皆陛下所賜何敢隱俘獲之物帝曰直臣也累</hi>
<hi>官左丞相卒封公諡武宣</hi>張桓<hi>藁城人父木知汝寕府因家焉桓以國子生累官陜西行臺監</hi>
<hi>察御史以言事不合去未幾汝寕盜起桓避之確山賊久知桓名襲獲之羅拜請為帥弗聽囚六日</hi>
<hi>擁至渠魁前桓直趨據榻坐與之抗論逆順其徒捽桓起跪桓仰天大呼詈叱彌厲且屢唾賊面賊</hi>
<hi>猶不忍殺謂桓曰汝但一揖亦恕汝死桓瞋目曰吾恨不能手斬逆首肯聽汝誘脅而折腰哉賊遂</hi>
<hi>刺之後賊語人曰張御史真鐵漢害之可惜事聞贈禮部尚書諡忠潔</hi>︹明︺趙好德<hi>汝陽</hi>
<hi>人洪武初由户部尚書改吏部帝嘉其典銓平明嘗召與四輔官坐論治道命畫史圖像禁中終陜</hi>
<hi>西參政子毅性孝善屬文工草書累官詹事府少詹事</hi>孫顯<hi>信陽人父喪廬墓三年鄉里推</hi>
<hi>重之洪武中領鄉舉入太學太祖臨幸説書稱㫖授給事中累陞工部尚書後廷諍忤㫖謫戍雲南</hi>
<hi>籍其家止牛一頭茅屋數間使者還報帝嘉歎召復原職在途卒</hi>梁銘<hi>汝陽人以廕補燕山</hi>
<pb n="KR2k0009_SBCK_079-34b"/>
<hi>前衛百户洪武末北平𬒳圍銘戰甚力屢建奇功積官後軍都督同知鎮守寕夏封保定伯宣德初</hi>
<hi>為左副總兵征交趾卒銘處心坦易臨事寛簡而勇敢精悍能撫恤士卒時論重之</hi>衡岳<hi>西平</hi>
<hi>人洪武末舉於鄉時詔選諸生詣詹事府議事岳敷陳時政切直不迂擢潮州府同知厯西安慶陽</hi>
<hi>知府永樂十年朝覲入京以言事忤㫖謫戍交趾洪熙初以薦起南城知縣改南豐常於官舍種蔬</hi>
<hi>以自給家人或有愠色岳曰不猶愈於謫戌時耶後擢知桂林府前後厯四郡及歸貧無以為養士</hi>
<hi>論莫不高之</hi>趙敏<hi>毅子能文章工書畫以鄉舉授兵部主事擢吏部郎中正統十四年扈從</hi>
<hi>土木失車駕所在衆欲南奔敏曰昔嵇紹蕩陰之事諸君猶不聞耶乃易服躍馬而北䧟陳死焉贈</hi>
<hi>奉直大夫廕一子</hi>尚禠<hi>羅山人正統進士除行人甞上書請毋囚繫大臣擢南院御史以劾</hi>
<hi>周銓下獄謫雲南驛丞又因灾異上書陳數事悉格不行量移豐城知縣成化初擢湖廣僉事有司</hi>
<hi>上其治行賜詔旌異</hi>徐廷璋<hi>羅山人景泰進士授給事中嘗陳時政七事劾罷四巡撫直聲</hi>
<pb n="KR2k0009_SBCK_079-35a"/>
<hi>振中外成化初錦衣都指揮門達有罪廷臣會鞫皆畏達不敢問廷璋怒叱加刑達乃伏辜厯右僉</hi>
<hi>都御史巡撫延綏改甘肅又撫寕夏皆有聲</hi>朱儉<hi>上蔡人幼孤每逢父忌日輒臥冢大慟向</hi>
<hi>母問父形容繪像事之母卒貧不能葬茇舍於野負土爲墳隆冬盛雪不少輟及葬羣鵲來巢枯木</hi>
<hi>復榮天順中旌表</hi>梁珤<hi>銘子襲父爵正統中征鄧茂七有功破貴州叛苗擒其王韋同烈進</hi>
<hi>封保定侯㝷討平清浪蠻寇擊敗凉州賊兵成化中掌都督左軍府事卒贈蠡國公諡襄靖</hi>尹<lb/>
　　　冕<hi>西平人爲諸生母劉氏殁悲號廬墓側形容枯槁墓旁産紫芝十六莖復有雙柳交幹而生父</hi>
<hi>聰殁復廬墓三年成化中旌表</hi>劉政<hi>確山人父母相繼殁廬墓六載嵗大旱獨周其墓田五六</hi>
<hi>里得雨有不肖數火其廬火皆自息王賓亦確山人冬月母病思筍不可得賔日夕號泣竹忽生笋</hi>
<hi>母食之而愈及殁廬墓芝產於側並成化中旌表</hi>曹鳳<hi>新蔡人成化進士授祁門知縣宏治</hi>
<hi>初用廉能擢御史多所論建出知蘇州府舉治行卓異正德初厯右副都御史巡撫延綏鳳雅操方</hi>
<pb n="KR2k0009_SBCK_079-35b"/>
<hi>正數與鎮守中官忤召理院事以憂歸劉瑾銜其不通饋問屢陷之遂卒明年瑾誅遣官諭祭仍給</hi>
<hi>金營葬</hi>李遜學<hi>上蔡人成化進士改庶吉士授檢討厯浙江陜西山東學政所至務從寛</hi>
<hi>厚㝷陞户部侍郎滿考當廕子乃廕弟之子爲國子生正德間累遷禮部尚書敭厯中外三十餘年</hi>
<hi>忠清端亮始終靡閒</hi>徐文英<hi>西平人成化進士厯官苑馬寺少卿致仕家居正德六年流賊</hi>
<hi>掠境文英率鄉勇禦之兵敗遇害贈太僕寺卿同時與難者生員徐固輪戚壽義官賈得山等六十</hi>
<hi>四人</hi>趙時中<hi>羅山人成化中舉鄉薦厯官御史正德初忤劉瑾廷杖落職遭父喪廬墓有白</hi>
<hi>鳩來巢事聞詔旌其門</hi>呉文紳<hi>正陽人天性至孝成化十一年母楊氏遘疾文紳朝暮侍</hi>
<hi>湯藥及卒結廬墓側林中枯木復榮人咸異之</hi>何景明<hi>信陽人生有異質八嵗能詩古文登</hi>
<hi>宏治進士授中書舍人正德初劉瑾竊柄遂謝病歸坐罷瑾誅起故秩九年乾清宫災疏言義子不</hi>
<hi>當畜邉軍不當留番僧不當寵宦官不當任留中㝷進吏部郎官至陜西提學副使景明志操耿介</hi>
<pb n="KR2k0009_SBCK_079-36a"/>
<hi>尚節義與李夢陽並有國士風海内號曰何李所著詩歌雜文行世</hi>孟洋<hi>信陽人有文學與何</hi>
<hi>景明崔銑輩稱十才子登宏治進士授行人遷御史正德中疏論大學士靳貴不恊人望梁儲縱子</hi>
<hi>殺人並宜罷下詔獄謫桂林敎授稍遷汶上知縣嘉靖中擢僉都御史督儲南京聞母病即解印馳</hi>
<hi>歸抵家甫月餘而母殁服闋拜南京大理卿尋卒貧不能殮僚友醵金賻之</hi>張來儀<hi>遂平</hi>
<hi>人正德初為四川羅江知縣以廉能稱會蜀寇青頭保為亂府檄來儀於劍州禦之兵敗被執賊欲</hi>
<hi>跽之大罵不屈遇害</hi>方珤<hi>汝寕千户所人貌魁梧力能舉鼎並挽雙弓正德六年流賊至汝珤</hi>
<hi>隨都指揮余英拒賊韓莊英先奔衆潰珤獨奮力戰手刃數十人矢盡刀折下馬撤屋椽復戰賊圍</hi>
<hi>繞數匝攢射死</hi>戴璜<hi>新蔡人諸生正德七年流寇猝至璜方與其子奎讀書村墅賊得璜欲用</hi>
<hi>之不從脅以刃璜瞋目譽賊賊怒殺之掠其子入壘賊帥詢其故歎曰壯士也何為害之遂斬害璜</hi>
<hi>者釋其子令葬璜面如生</hi>熊應周<hi>新蔡人正德七年流寇掠邑境應周隨父絃匿村舍為賊</hi>
<pb n="KR2k0009_SBCK_079-36b"/>
<hi>所得將殺絃時應周年十六長跪哀號以身翼蔽其父求以死代賊大感動俱舍之</hi>張杰<hi>羅山</hi>
<hi>人正德十五年貢太學爲齊東知縣事親孝後父母相繼殁廬墓六年墓地高故無水一日墓傍湧</hi>
<hi>泉清冽不竭縣令楊鉞賈璘皆詣廬旌禮焉</hi>馬錄<hi>信陽人正德進士授固安知縣擢御史嘉</hi>
<hi>靖初按江南諸府有聲中官黄錦誣劾高唐判官金坡逮繫五百餘人錄力爭得少解移按陜西汚</hi>
<hi>吏聞風遁去繼按山西治妖賊李福達獄武定侯郭勛移書爲解錄不從劾勛庇姦亂法勛己伏罪</hi>
<hi>㑹廷臣交劾勛勛與張璁桂蕚合謀爲蜚語聞上遂大反前獄錄謫戌廣西南丹衛竟卒戍所隆慶</hi>
<hi>初追贈太僕少卿</hi>羊可立<hi>汝陽人父傑嘉靖間舉人厯榆社府谷知縣遷鄜州歸隱城南</hi>
<hi>柳塘村人稱爲南溪先生卒祀鄉賢可立萬厯進士由安邑知縣擢御史劾張居正以私憾搆遼庶</hi>
<hi>人憲㸅獄按鹺兩浙定鹽法條例累擢太常卿言壽宫事彈申時行時居正私人乘間謀中之謫大</hi>
<hi>理評事出爲天雄推官移瑞州通判卒</hi>趙賢<hi>汝陽人嘉靖進士爲户部主事出監臨清倉治</hi>
<pb n="KR2k0009_SBCK_079-37a"/>
<hi>遼東餉皆勵清操厯荆州知府以治行聞遷右僉都御史巡撫湖廣畫便宜十事上之復奏行救荒</hi>
<hi>四事時張居正綜覈吏治諸司振飭賢特爲巡撫㓂再撫山東奏免積逋銀米七十萬賢敏於政事</hi>
<hi>受知居正以知府驟遷巡撫人不以爲私終南京吏部尚書</hi>曹亨<hi>鳳孫嘉靖進士授刑部主</hi>
<hi>事權貴請託皆不納遷兖州知府討平部内積盜政嚴治肅課爲山東冠擢湖廣副使遼王憲㸅素</hi>
<hi>驕恣憚亨爲斂戢穆宗立擢右僉都御史巡撫真定有聲隆慶時厯南京工部尚書劾織造中官嵗</hi>
<hi>冒水衡錢不貲忤㫖致仕歸</hi>趙謨<hi>信陽人諸生父卒於廣西之南丹謨徒步六千里扶櫬歸</hi>
<hi>廬墓三年蝗不入境盜不敢犯嘉靖中獲旌後爲景州訓導</hi>李本固<hi>汝陽人萬厯進士由</hi>
<hi>知縣擢御史巡視十庫力糾大璫出按三秦懲貪墨抑驕帥壓强藩復按雲南豪右屏跡報命入都</hi>
<hi>疏請册立東宫削籍歸光宗立召起厯南京大理寺卿卒</hi>傅振商<hi>汝陽人萬厯進士選庶吉</hi>
<hi>士改御史按畿南惡少劉應第煽亂當時有借事倖功者振商檄所司不得株連得解者千餘家累</hi>
<pb n="KR2k0009_SBCK_079-37b"/>
<hi>遷右副都御史巡撫南贛以計縛巨寇邱囊等遷南京兵部侍郎時魏黨懐寕侯孫承廕毒軍蠧民</hi>
<hi>道路以目振商彈之崇禎時進兵部尚書卒諡莊毅</hi>秦鎬<hi>汝陽人性至孝家貧絶意仕進肆力</hi>
<hi>古文辭御史李日宣薦於朝與劉伯宗萬茂先譚元春同被徵命鎬堅不就後流寇陷城脅之不從</hi>
<hi>絶粒死時年八十二先甞自題墓石云人間貧孝子地下老書生著有頭責齋集八卷髣園銷夏錄</hi>
<hi>四卷</hi>袁永基<hi>汝陽人世襲汝寕所千户闖賊攻汝登陴永基手刃數賊度勢不能支歸與母</hi>
<hi>訣束甲出短兵巷戰身被數創死</hi>郭正諤<hi>汝陽人諸生流寇破汝居民奔竄其母老不能</hi>
<hi>行正諤負之賊至令置其母正諤不從俱被害</hi>劉時寵<hi>上蔡人有孝行崇禎中流寇陷城其</hi>
<hi>父宗祀年老不能行命之速避遂自殺時寵慟哭刺死一子三女夫婦並自剄其妹適歸亦從死</hi>
　　　楊士英<hi>西平人由恩貢任懷仁知縣居官廉能母老乞歸養崇禎九年流寇抵境被執誘之</hi>
<hi>降士英大罵賊怒殺之媳王氏亦罵賊死本朝乾隆四十一年賜諡烈愍</hi>張士傑<lb/>
<pb n="KR2k0009_SBCK_079-38a"/>
<hi>信陽人流寇至欲殺其父士傑求以身代賊遂殺士傑而貸其父時年十八聞者皆為流涕</hi>朱<lb/>
　　榮祖<hi>汝陽人崇禎末累立戰功授遊擊團練鄉勇值土寇為亂知府李燦密授計紿賊人城殺</hi>
<hi>之榮祖力居多後城陷其妻孫氏登樓自焚死</hi>劉璧<hi>確山人崇禎末任岳州府通判破闖賊於</hi>
<hi>洞庭陞漢陽知府未之任獻賊攻岳州各官逃散惟璧與巡按劉熙祚堅守三月糧盡城䧟被執至</hi>
<hi>長沙脅之降不屈賊因以嚴刑酷逼至死罵不絶口子泰年十四亦死焉本朝乾隆四十一年</hi>
<hi>賜諡烈愍</hi>
　︹本朝︺王猷著<hi>新蔡人順治元年貢士四年選漢中府推官時四川用兵漢中為西蜀之要南</hi>
<hi>送川餉東迎楚米西理茶法兼詰兵戎猷著悉身任其勞撫按交疏薦之陞寕波府同知嵗饑捐俸</hi>
<hi>施米全活萬計十一年遷黄州知府政繁民劇又當戎馬倥偬之際更有湖課蘆洲之害猷著日則</hi>
<hi>治兵暮則籌餉一切厲民之事無不痛革以病告歸凡隣里有昏葬急難貧乏者悉推解周卹人皆</hi>
<pb n="KR2k0009_SBCK_079-38b"/>
<hi>感之</hi>劉士蘭<hi>羅山人順治丙戌進士任肥城知縣厯刑部主事員外治獄多所平反出守東</hi>
<hi>昌擢陜西驛傳道厯左右通政皆有異政卒祀鄉賢</hi>張沐<hi>上蔡人順治戊戌進士授内黄知縣</hi>
<hi>再知資縣行古敎化皆以慈惠著稱後乞歸與孫竒逢湯斌往来講學巡撫聘主遊梁書院晚年闢</hi>
<hi>白龜圃草宇土壁以受四方學者</hi>李若梓<hi>遂平人順治卒卯舉人兄弟同㸑寸帛不人私</hi>
<hi>槖子孫守其規同居數世</hi>傅鶴祥<hi>汝陽人廕授户部主事厯員外出為德安知府時三逆背</hi>
<hi>畔供億繁重應山令不善督催致民變吏求請兵鶴祥曰民不堪命耳單騎馳諭即散轉福建運使</hi>
<hi>晉參政以漕糧十九萬餉臺灣而漕艘少一時不及營造乃請提八府官船又偕商艘齊集漳州挽</hi>
<hi>運直抵厦門海外兵餉無缺署臬篆却暮夜金釋延平疑獄無辜者三百餘人卒祀郷賢</hi>傅鸞<lb/>
　　　祥<hi>鶴祥弟廕授通政司經厯累擢寶慶知府寶屬武岡州嵗貢芽茶因山賊盤踞缺解甚多賊平</hi>
<hi>追比積逋民無以應鸞祥詳請蠲免屬邑苗徭雜處俗獷悍喜劫殺鸞祥結以恩義終其任無敢猖</hi>
<pb n="KR2k0009_SBCK_079-39a"/>
<hi>獗者洊升天津道副使卒祀鄉賢</hi>程元章<hi>上蔡人康熙辛丑一甲進士授編修視學福建</hi>
<hi>拒絶請託一無瞻徇洊擢浙江巡撫時竈地可墾者以無塘禦水遂致淪棄元章勸諭場丁築塘建</hi>
<hi>閘墾地萬有餘畞官至吏部侍郎</hi>龍淳<hi>遂平人貢生嘉慶二年教匪入境率鄉勇堵禦被執</hi>
<hi>逼脅不從罵賊被害同時死者其弟洛浩子應斗應基應庚羅山則歲貢黄中理及黄子家黄棟父</hi>
<hi>子兄弟皆死事</hi>梁國幹<hi>新蔡人任把總縁事罷職嘉慶十八年投効滑縣軍營在施家寨擊</hi>
<hi>賊受傷旋卒賞恩騎尉世職</hi>
　︹流寓︺︹漢︺董永<hi>千乘人少失母漢末奉父避兵寓居汝南</hi>何伯求<hi>襄鄉人陳蕃李膺之</hi>
<hi>敗伯求與蕃膺善遂為宦官所陷乃變姓名亡匿汝南所至親其豪傑有聲荆豫閒袁紹慕之私與</hi>
<hi>往来結為奔走之友</hi>︹晉︺祖逖<hi>范陽人永嘉末京師大亂逖率親黨數百家避地淮泗以所乘</hi>
<hi>車馬載同行老疾躬自徒步藥物衣糧與衆共之又多權畧是以少長咸宗之推逖為行主</hi>︹唐︺<lb/>
<pb n="KR2k0009_SBCK_079-39b"/>
　　蕭穎士<hi>蘭陵人客汝南卒門人共諡曰文元先生</hi>︹宋︺任諒<hi>眉山人徙汝陽九嵗而孤</hi>
<hi>舅欲奪母志諒挽衣泣曰豈有為人子不能養其親者乎母為感動而止</hi>︹金︺麻九疇<hi>易州</hi>
<hi>人弱冠有文名南渡後寓居郾蔡閒入遂平西山始以古學自力</hi>
　︹列女︺︹漢︺翟方進母<hi>方進少微賤為小史數為掾吏所詈辱因辭其後母欲西至京師受</hi>
<hi>經母憐其幼隨之長安織屨以給方進既富貴而後母尚在方進内行修飭供養甚篤</hi>戴氏<lb/>
　　五女<hi>皆戴良女並賢每有求姻輒便許嫁疏裳布被竹笥木屐以遣之五女能遵其訓皆有隱</hi>
<hi>者之風焉</hi>︹晉︺周顗母李氏<hi>汝南人字絡秀顗父浚出獵遇雨止絡秀家㑹其父兄不</hi>
<hi>在絡秀與一婢於内宰猪羊具數十人饌甚精辦而不聞人聲浚使覘之獨見一女子甚美因求為</hi>
<hi>妾其父兄不許絡秀曰門户殄悴何惜一女若連姻貴族將來庶有大益矣父兄許之遂生顗及嵩</hi>
<hi>謨顗等既長絡秀謂之曰我屈節為汝家作妾門户計耳汝不與我家為親親者吾亦何惜餘年顗</hi>
<pb n="KR2k0009_SBCK_079-40a"/>
<hi>等從命由此李氏遂得為方雅之族</hi>︹南北朝︺︹宋︺徐元妻許氏<hi>新蔡人年二十</hi>
<hi>一喪夫子甄年三嵗父攬愍其年少以更適同縣張買氏自誓不行父逼載送買氏自經氣絶家人</hi>
<hi>奔赴良久乃蘇買知不可奪夜送還攬氏歸徐氏養元父季元嘉中年八十餘卒</hi>︹唐︺董昌<lb/>
　　　齡母楊氏<hi>世居蔡昌齡事呉元濟為呉房令母嘗密戒曰逆順成敗兒可圖之昌齡未決</hi>
<hi>徙郾城楊復曰逆賊欺天神所不福當速降無以我累兒為忠臣吾死不憾會王師逼郾城昌齡乃</hi>
<hi>降憲宗喜即拜郾城令兼監察御史昌齡謝曰母之訓也臣何能帝嗟歎元濟囚楊欲殺者屢矣蔡</hi>
<hi>平而母在陳許節度李遜表之封北平郡太君</hi>李湍妻某氏<hi>湍籍吳元濟軍元和中自</hi>
<hi>拔歸烏重允妻為賊縛而臠食之將死猶號湍曰善事烏僕射觀者歎泣重允請以其事屬史官詔</hi>
<hi>可</hi>︹明︺李思齊妾鄭氏<hi>思齊羅山人元末思齊率義兵屢復郡縣拜太尉降明為</hi>
<hi>中書省平章政事卒鄭即自縊死事聞追贈淑人諡貞烈</hi>雷某妻田氏<hi>上蔡人正德六</hi>
<pb n="KR2k0009_SBCK_079-40b"/>
<hi>年流賊䧟上蔡執而欲汚之大罵曰吾名家女許為雷黄門兒婦肯從爾狗彘耶賊剖其腹以死事</hi>
<hi>聞詔旌表之</hi>賈某妻程氏<hi>名蘭香上蔡人正德中為流賊所執大罵不從賊怒殺之</hi>
<hi>程英姐蘭香之族適李長春八年而長春死有少年圖娶之父母已受幣英姐縊於夫柩側與蘭香</hi>
<hi>並旌同縣王尚得妻邱氏正德中流賊陷城投井死夫死而殉者李芬妻張氏王應期妻魏氏</hi>楊<lb/>
　　　佐妻李氏<hi>新蔡人正德七年流賊犯境氏被執不從死賊裂其屍同縣韓珙妻李氏史秀</hi>
<hi>妻袁氏皆以拒賊死獲旌</hi>魯聯芳妻鍾氏<hi>新蔡人聯芳死所親勸更嫁不應後漸迫</hi>
<hi>之遂縊於夫柩側又袁祚昌妻王氏未嫁而殉</hi>王氏女<hi>遂平人名九斤以誕時重九斤也正</hi>
<hi>德六年流寇亂氏被執不辱脅之刃曰將剜汝目氏大罵曰吾目可剜而身不可汚賊怒遂剜其目</hi>
<hi>殺之死三日猶以兩手據中衣其父母至呼其名曰賊已退父母來為汝整衣手方釋事聞旌為貞</hi>
<hi>烈從祀貞烈祠同縣唐氏女福惠楊氏女王仲和妻張菊花任昻妻張氏張袁妻周氏皆以死拒賊</hi>
<pb n="KR2k0009_SBCK_079-41a"/>
<hi>並旌其門</hi>張氏女妙秀<hi>西平人少許字同邑尹琳琳卒妙秀請於母送葬葬己遂歸琳</hi>
<hi>室終身不嫁先是母疾甚思鹿羹求之不得妙秀密刲左臂肉紿母曰鹿肉也和羮以進母食而甘</hi>
<hi>之疾遂愈有司署其門曰節孝</hi>周采蘋<hi>西平人許字王某未嫁而王氏子卒遂歸王氏留養</hi>
<hi>姑二十年正德中流賊陷城氏與姑俱被執賊欲毁其節氏紿賊曰能脱姑於難即從汝及姑得釋</hi>
<hi>卒拒不從賊支解之時又有同邑李氏女明良為流賊所掠不從賊斷其舌猶怒目不已賊復刳其</hi>
<hi>目比死身無完膚賈氏女慧姿父為流寇所殺女罵不絶口賊以好言慰之女遂奪刀自刎毛選妻</hi>
<hi>劉氏為流賊所掠不從遇害以刀解其屍夏古淵妻左氏城䧟自縊死事聞賜旌並祀貞烈祠</hi>李<lb/>
　　　某妻陳氏<hi>西平人夫卒母憐其早寡欲嫁之氏潛出城西北隅水涯自經於短桑之上</hi>
　　　横山烈婦<hi>不知其姓氏家於正陽之横山嘉靖三十三年盜任泰據横山流劫州縣官兵</hi>
<hi>會勦適烈婦夫荷鋤田間為兵所執送之縣杖殺之烈婦覓夫辨其屍於積屍中負歸哭六日不絶</hi>
<pb n="KR2k0009_SBCK_079-41b"/>
<hi>聲乃死後二十年推官趙南星作横山烈婦詩弔之</hi>田一方妻張氏<hi>遂平人夫卒長</hi>
<hi>號三日觸棺死時年二十一事聞獲旌又有王民仁妻趙氏夫卒自縊嘉靖十年詔旌其門</hi>周<lb/>
　　基妻藺氏<hi>汝陽人夫卒自縊隆慶三年旌</hi>劉氏二女<hi>汝陽人父玉生七女家貧</hi>
<hi>力田嘗至隴上歎曰生女不生男使我扶犂不輟其第四第六女聞之惻然誓不字人著短衣代父</hi>
<hi>耕作日以菽水承歡及父母繼殁二女哭之慟無力營葬即屋為邱不離親側隆慶四年督學副使</hi>
<hi>楊俊民知府史桂芳詣其舍請見年皆逾六十椎髻而前形容憔悴兩人為泣下題其門曰孝節雙</hi>
<hi>清</hi>李守貴妻孔氏<hi>遂平人守貴病革氏先夫卒一日投繯死又同縣郭維藩妻祝</hi>
<hi>氏亦夫亡自縊死</hi>王瓚妻寇氏<hi>止陽人事姑孝謹瓚卒氏自經者三為姑救得不死</hi>
<hi>㑹有議婚者姑念家貧陰許之氏托病不食死崇禎中旌</hi>温引厲妻韓氏<hi>汝陽人早</hi>
<hi>寡崇禎八年為流賊所執不受汚見殺又同縣吕氏三女長適楊聖化仲適張芳遠崇禎十二年寇</hi>
<pb n="KR2k0009_SBCK_079-42a"/>
<hi>至二夫逃去二婦遂同縊季適李華壬午冬賊破郡城亦自縊門琳照妻桂氏以拒賊爲所殺</hi>王<lb/>
　　　居一妻明氏<hi>上蔡人崇禎中流賊攻寨氏奉姑及諸女登樓避之賊舉火焚樓呼曰下</hi>
<hi>樓者釋汝死胡曰下樓受辱不如死抱兒及姑俱死焉時甥女李氏年十五墜樓欲死賊執之以頭</hi>
<hi>觸石血濺賊衣亦遇害同縣死賊難者李卓妻梁氏劉淵妻王氏温國器妻李氏李世纘妻金氏王</hi>
<hi>引賜妻高氏及李氏女黄氏女</hi>楊士選妻劉氏<hi>西平人流寇至劉與二女義不受辱</hi>
<hi>母子爭死賊先殺劉二女赴火死同縣丁進科妻左氏夫死寇難將葬令廣其壙勿封遂縊於棺前</hi>
<hi>里人同穴葬之劉天眷妻戴氏城破自焚死杜中德妻張氏孀居二十餘載罵賊死張瓚妻魏氏力</hi>
<hi>拒賊罵不絶口賊怒刃之</hi>李翼倫妻高氏<hi>信陽人流寇陷城高與三女度不能免皆</hi>
<hi>投井死李呈章妻柯氏妾高氏㩦手墮城死又蔡人俊妻辛氏夫死絶粒殉焉</hi>尚際明妻<lb/>
　　　王氏<hi>羅山人適進士尚際明流賊登城王謂諸妾樊氏徐氏張氏曰汝曹爲士夫姫不應辱今</hi>
<pb n="KR2k0009_SBCK_079-42b"/>
<hi>事急矣吾為汝舉火我亦同殞命不令汝曹獨死也手燃床第火大作四人俱燼又李窖白妻王氏</hi>
<hi>黎淳一妻黄氏楊楚芳妻齊氏王用極妻徐氏黄之柱妻黎氏徐自植妻虢氏祁敦化妻許氏皆遭</hi>
<hi>寇不辱死</hi>魏善調妻吳氏<hi>遂平人流賊破城執善調殺之吳踴躍赴火死朱筠軒妻</hi>
<hi>魏氏為賊所執乘間投池死人因呼曰節婦池王宏祚之女年十三有姿色賊至被執盡碎其衣不</hi>
<hi>能奪志賊恐之曰不從則粉身女曰願就死遂遇害</hi>
　︹本朝︺李士吉聘妻黄氏<hi>汝陽人未婚夫亡殉節康熙二十四年旌</hi>耿纘<lb/>
　　祖聘妻楊氏<hi>西平人未婚而耿殁父陰受他姓聘氏知之遂自縊歸葬耿氏同縣王道</hi>
<hi>久聘妻張氏楊華生妻趙氏皆夫亡殉節</hi>劉某妻李氏<hi>確山人守正捐軀同縣林太妻</hi>
<hi>季氏俱先後/旌</hi>蕭丑妻趙氏<hi>確山人守正捐軀同縣張孝妻劉氏均雍正年間</hi>
<hi>旌</hi>孔傳誦妻劉氏<hi>汝陽人夫亡守節同縣節婦田文妻張氏傅世灝妻韓氏萬世</hi>
<pb n="KR2k0009_SBCK_079-43a"/>
<hi>法妻郭氏王肇謨妻蕭氏任起印妻陳氏傅世燦妻孔氏萬士琪妻張氏李先芳妻周氏申宏舉妻</hi>
<hi>胡氏王世紱妻張氏傅鶚祥妻何氏傅鸝祥妻王氏妾張氏傅世鈞妻王氏杜薰繼妻王氏尚文正</hi>
<hi>妻陳氏桂實潁妻徐氏劉汴妻桂氏楊春榮妻高氏烈婦傅應菁妻鍾氏牛氏董氏王氏姜氏黄共</hi>
<hi>德妻張氏烈女趙煥姐徐搆姐劉氏女孫氏女均乾隆年間旌</hi>王維宸妻袁氏<lb/>
<hi>正陽人夫亡守節同縣烈婦孔興書妻王氏王四妻童氏董連茹妻王氏貞女楊玉璧女字龔洪典</hi>
<hi>洪典殁女終身不字均乾隆年間/旌</hi>程宗道妻傅氏<hi>上蔡人夫亡守節同縣節</hi>
<hi>婦申密妻茹氏劉國珍妻李氏烈婦張奉良妻楊氏李鴻儒妻趙氏劉合羣妻翟氏宋喜妻張氏周</hi>
<hi>道來妻陳氏召大興妻王氏又朱氏李紹曽妻劉氏烈女張氏均乾隆年間旌</hi>李才妻<lb/>
　　彭氏<hi>新蔡人夫亡守節同縣節婦劉摭妻苗氏馬有才妻陳氏李之應妻王氏閻澄元妻王氏</hi>
<hi>烈婦劉布妻李氏宋學法妻郭氏郭磨妻朱氏吴珠妻張氏李士友妻賀氏湯某妻彭氏梁劵妻李</hi>
<pb n="KR2k0009_SBCK_079-43b"/>
<hi>氏烈女陳氏女全氏女湯氏女均乾隆年間/旌</hi>張方琳妻趙氏<hi>西平人夫亡守</hi>
<hi>節同縣節婦任鳯祿妻杜氏陳璋妻呉氏趙景升妻張氏龔沛霖妻王氏龔君佐妻李氏龔璧妻李</hi>
<hi>氏趙天眷妻白氏趙映昻妻李氏陳克瑞妻張氏温程書妻安氏高成妻夏氏范其德妻吳氏彭鳴</hi>
<hi>遠妻王氏王正志妻邵氏烈婦于黎妻張氏李光榮妻劉氏王見士妻戴氏趙玉書妻張氏呉自省</hi>
<hi>妻趙氏王建章妻于氏趙張氏烈女馮氏趙鈴姐焦嬾姐耿氏女王氏女耿氏女均乾隆年間旌</hi>
　　　魏班妻李氏<hi>遂平人夫亡守節同縣節婦李王桂妻王氏烈婦高某妻王氏范某妻孫</hi>
<hi>氏李大山妻夏氏郭呼南妻張氏劉克婁妻李氏安有才妻李氏貞女王氏女張氏女烈女李氏女</hi>
<hi>靳氏女均乾隆年間/旌</hi>姚敷治妻潘氏<hi>確山人夫亡守節同縣節婦潘標妻蕭氏</hi>
<hi>景林妻劉氏烈婦張鳳妻劉氏何成妻王氏李某妻商氏楊妮妻朱氏王又佐妻孫氏施三妻梁氏</hi>
<hi>田周來妻丁氏又張氏均乾隆年間/旌</hi>袁悌妻劉氏<hi>信陽人夫亡守節同州節婦高</hi>
<pb n="KR2k0009_SBCK_079-44a"/>
<hi>仁妻席氏張玿妻葉氏劉廷秀妻王氏李貞遠妻陳氏周文爽妻黄氏郭象儀妻葉氏劉洛源妻陳</hi>
<hi>氏張有祥妻饒氏張有謨妻胡氏蔡淑程妻蕭氏蕭艽妻余氏蕭芮妻李氏周時遇妻張氏李廷珍</hi>
<hi>妻陳氏劉飛龍妻張氏曾文生妻周氏潘盛妻劉氏曾唯妻許氏潘性恒妻楊氏甯金榜妻魯氏張</hi>
<hi>女楫妻饒氏陶自成妻翟氏陶自儉妻宋氏烈婦郭某妻李氏王二妻郭氏樂某妻尹氏貞女曾氏</hi>
<hi>女李氏女均乾隆年間/旌</hi>劉名義妻徐氏<hi>羅山人夫亡守節同縣節婦尹樂文</hi>
<hi>妻唐氏李必成妻董氏黄之琨妻余氏劉成妻陳氏李之芳妻張氏劉夢選妻楊氏耿照兆妻劉氏</hi>
<hi>烈婦余士彦妻余氏郭從龍妻李氏馬斌妻王氏胡鎬妻韓氏李世明妻黄氏李琦妻羅氏胡方武</hi>
<hi>妻郭氏鄧林氏烈女陳氏女均乾隆年間/旌</hi>南風祖妻王氏<hi>汝陽人夫亡守節同</hi>
<hi>縣節婦羅氏劉周氏李劉氏趙長妻孫氏烈婦楊氏朱月臣妻王氏龔謬妻郭氏烈女李瑩姐均嘉</hi>
<hi>慶年間旌</hi>李慶雲妻龔氏<hi>正陽人夫亡守節同縣節婦朱克悌妻楊氏鄴栐林</hi>
<pb n="KR2k0009_SBCK_079-44b"/>
<hi>妻傅氏烈婦張成仁妻余氏又李氏黄氏烈女李氏女均嘉慶年間旌</hi>朱文心妻楊<lb/>
　　　氏<hi>上蔡人夫亡守節同縣節婦李紹湯妻郭氏趙廷錫妻王氏劉自然妻蘇氏范嘉妻李氏常永</hi>
<hi>和妻范氏烈婦劉素純妾劉玉花遂黒妻張氏王保妻陳氏張范氏齊賀氏李郝氏徐鄧氏余陳氏</hi>
<hi>史朝聘妻趙氏耿雙德妻趙氏朱馮氏烈女張準姐雷號姐均嘉慶年間旌</hi>時敬修妻<lb/>
　　　龔氏<hi>新蔡人夫亡守節同縣烈婦周松妻王氏薛文禮妻樊氏烈女陳氏女均嘉慶年間旌</hi>
　　　趙福清妻蕭氏<hi>西平人夫亡守節同縣節婦趙徳清妻丁氏郭治妻朱氏陳士元妻</hi>
<hi>萬氏陳祚楚妻耿氏陳文光妻耿氏張自卓妻趙氏烈婦陳宴海妻趙氏馮四林妻王氏姊馮氏王</hi>
<hi>凌妻李氏烈女龎仙姐呉舍妮均嘉慶年間/旌</hi>陳萬年妻周氏<hi>遂平人守正捐</hi>
<hi>軀同縣烈婦魏毓麟妻王氏張中松妻李氏王一妻妻氏均嘉慶年間旌</hi>劉體道妻<lb/>
　　　王氏<hi>確山人夫亡守節同縣節婦房韓氏牛周氏孫氏楊氏張疊興妻劉氏烈婦袁來妻趙氏</hi>
<pb n="KR2k0009_SBCK_079-45a"/>
<hi>孫偏妻張氏薛世祿妻項氏沈福龍妻熊氏張明智妻田氏蔡六妻張氏烈女程氏女均嘉慶年間</hi>
<hi>旌</hi>熊光照妻馬氏<hi>信陽人夫亡守節同州節婦曾祥麟妻郭氏烈婦胡志竒妻陳</hi>
<hi>氏王進法妻朱氏李金良妻羅氏梅李氏均嘉慶年間/旌</hi>熊基義妻黄氏<hi>羅山</hi>
<hi>人夫亡守節同縣節婦黄邦清妻黎氏烈婦趙元興妻彭氏孫郭氏貞女查氏女黄氏女均嘉慶年</hi>
<hi>間旌</hi>
　︹仙釋︺︹漢︺費長房<hi>汝南人曾為市掾市中老翁賣藥懸一壺於肆頭市罷輒跳入壺中市人</hi>
<hi>莫之見惟長房於樓上覩之異焉因往再拜奉酒脯翁乃與俱入壺中惟見玉堂嚴麗㫖酒甘殽盈</hi>
<hi>衍其中共飲畢而出長房遂欲求道而顧家人為憂翁斷一青竹使懸舍後家人見之即長房形也</hi>
<hi>以為縊死遂隨從入深山及歸翁與一竹杖曰騎此任所之又為作一符曰以此主地上鬼神長房</hi>
<hi>乘杖須臾來歸以杖投葛陂顧視乃龍也家人謂其乆死不信之長房曰往日所葬但竹杖耳發冢</hi>
<pb n="KR2k0009_SBCK_079-45b"/>
<hi>杖猶存焉遂能醫療衆病鞭笞百鬼後失其符為衆鬼所殺</hi>桓景<hi>汝南人甞學於費長房一</hi>
<hi>日謂景曰九日汝家有大災可令家人作絳囊盛茱萸繫背登高山飲酒禍可消景如其言夕還見</hi>
<hi>牛羊鷄犬皆暴死</hi>︹唐︺應夷節<hi>汝南人生不喜茹葷性敏慧長遊天台龍虎山師馮惟良</hi>
<hi>得上清大法忽一日沐浴入靜凝神解化是夕清香馥郁猿鳥悲鳴及就窆但空棺而已</hi>
　︹土産︺縑<hi>府志西平縣出</hi>綿紬<hi>府志確/山縣出</hi>葛布<hi>府志信陽州/羅山縣出</hi>薑<hi>明統</hi>
<hi>志汝陽縣出</hi>茶<hi>明統志確/山縣出</hi>蓍草<hi>明統志出上蔡縣/東八卦臺者佳</hi>藥<hi>天花</hi>
<hi>粉遂平縣出棗仁西平縣出紅花各縣皆有之黄精信陽州出檾麻鹿角膠羅山縣出茱萸梔子確</hi>
<hi>山縣出按唐書地理志蔡州汝南郡土貢垊玉碁子四窠雲花龜甲雙距鸂鷘等綾</hi>
<pb n="KR2k0009_SBCK_079-46a"/>
</p>
<p>
　　　　　　　　　　　　　　　　　　　　　　　　　前總纂官<hi>臣</hi>張　琴恭纂輯<lb/>
　　　　　　　　　　　　　　　　　　　　　　　　　提調　官<hi>臣</hi>王廣䕃恭覆輯<lb/>
　　　　　　　　　　　　　　　　　　　　　　　　　前校對官<hi>臣</hi>陶惟輝恭　校<lb/>
　　　　　　　　　　　　　　　　　　　　　　　　　校　對　官<hi>臣</hi>宗稷辰恭覆校<lb/>
<pb n="KR2k0009_SBCK_079-46b"/>
<pb n="KR2k0009_SBCK_079-46b"/>
<pb n="KR2k0009_SBCK_079-46b"/>
<pb n="KR2k0009_SBCK_079-46b"/>
<pb n="KR2k0009_SBCK_079-46b"/>
<pb n="KR2k0009_SBCK_079-46b"/>
<pb n="KR2k0009_SBCK_079-46b"/>
<pb n="KR2k0009_SBCK_079-46b"/>
<pb n="KR2k0009_SBCK_079-46b"/>
<pb n="KR2k0009_SBCK_079-46b"/>
<pb n="KR2k0009_SBCK_079-46b"/>
大清一統志<lb/>
　許州直隸州<hi>在河南省治西南二百五十里東西距九十里南北距一百二十五里東至開</hi>
<hi>封府鄢陵縣界四十里西至開封府禹州界五十里南至南陽府舞陽縣界六十里北至開封府新</hi>
<hi>鄭縣界六十五里東南至汝寕府上蔡縣界一百五十五里西南至南陽府葉縣界一百二十里東</hi>
<hi>北至開封府洧川縣界三十五里西北至開封府汜水縣界一百三十三里本州境東西距九十里</hi>
<hi>南北距六十五里東至開封府鄢陵縣界四十里西至開封府禹州界五十里南至臨潁縣界三十</hi>
<hi>里北至開封府洧川縣界三十五里東南至臨潁縣界三十里西南至襄城縣界四十五里東北至</hi>
<hi>開封府鄢陵縣界七十里西北至長葛縣界三十里自州治至京師一千七百二十里</hi>
　︹分野︺天文柳星張分野鶉火之次<lb/>
　︹建置沿革︺禹貢豫州之域周為許國秦置許縣漢分<lb/>
<pb n="KR2k0009_SBCK_079-47a"/>
　　置潁陰縣皆屬潁川郡後漢因之建安元年自洛<lb/>
　　遷都於此三國魏黄初二年改許曰許昌晉爲潁<lb/>
　　川郡治時自陽翟移治許昌後魏又徙郡治長社<lb/>
　　東魏分置許昌郡屬潁州武定七年移潁州潁川<lb/>
　　郡治潁陰改曰鄭州北齊改潁陰爲長社廢許昌<lb/>
　　郡縣屬鄭州北周改州曰許州隋開皇初郡廢大<lb/>
　　業初州廢復爲潁川郡唐武德四年復曰許州貞<lb/>
　　觀十三年置都督府十六年府罷天寶初復曰潁<lb/>
　　川郡乾元初仍曰許州屬河南道貞元十年置忠<lb/>
　　武軍節度使五代梁改匡國軍後唐復故宋初曰<lb/>
<pb n="KR2k0009_SBCK_079-47b"/>
　　許州許昌郡忠武軍隸京西北路元豐三年升為<lb/>
　　潁昌府崇寕四年隸京畿路宣和三年仍屬京西<lb/>
　　北路金曰許州昌武軍屬南京路元曰許州屬汴<lb/>
　　梁路明屬開封府<lb/>
　本朝雍正二年升為直隸州領縣四臨潁襄城郾城<lb/>
　　長葛十二年升為府置石梁縣為附郭以禹州及<lb/>
　　密新鄭二縣來隸乾隆六年仍降為直隸州裁石<lb/>
　　梁縣以禹州及密新鄭二縣改屬開封府今領縣<lb/>
　　四<lb/>
　　臨潁縣<hi>在州東南六十里東西距七十里南北距六十里東至陳州府西華縣界三十五里</hi>
<pb n="KR2k0009_SBCK_079-48a"/>
<hi>西至襄城縣界三十五里南至郾城縣界二十五里北至州界三十五里東南至郾城縣界三十五</hi>
<hi>里西南至南陽府舞陽縣界四十五里東北至開封府鄢陵縣界四十五里西北至州界三十五里</hi>
<hi>漢置臨潁縣屬潁川郡後漢至隋因之唐初屬許州建中二年屬溵州貞元二年還屬許州五代因</hi>
<hi>之宋屬潁昌府金元明俱屬許州本朝初屬開封府後屬許州府今仍屬許州</hi>襄城縣<lb/>
<hi>在州西南九十里東西距七十五里南北距七十里東至臨潁縣界五十里西至汝州郟縣界二十</hi>
<hi>五里南至南陽府葉縣界三十里北至開封府禹州界四十里東南至郾城縣界六十里西南至汝</hi>
<hi>州寶豐縣界七十里東北至州界五十里西北至禹州界九十里春秋鄭汜邑戰國魏襄城邑秦置</hi>
<hi>襄城縣漢屬潁川郡後漢因之晉泰始二年於縣置襄城郡後魏永安中以郡屬廣州武定中徙廣</hi>
<hi>州治襄城後周改曰汝州隋開皇初郡廢大業初州廢縣屬潁川郡唐武徳元年復置汝州貞觀元</hi>
<hi>年州廢縣屬許州開元四年屬僊州二十六年改屬汝州二十八年還屬許州天寶七載屬臨汝郡</hi>
<pb n="KR2k0009_SBCK_079-48b"/>
<hi>乾元初又屬汝州五代及宋因之金泰和七年屬許州元明因之本朝初屬開封府後屬許州府</hi>
<hi>今仍屬許州</hi>郾城縣<hi>在州東南一百二十里東西距九十五里南北距七十里東至陳州</hi>
<hi>府商水縣界四十五里西至襄城縣界五十里南至汝寕府西平縣界三十五里北至臨潁縣三十</hi>
<hi>五里東南至汝寕府上蔡縣界七十里西南至南陽府舞陽縣界五十里東北至陳州府西華縣界</hi>
<hi>六十里西北至襄城縣治一百十里春秋楚召陵邑秦置召陵縣漢屬汝南郡又置郾縣屬潁川郡</hi>
<hi>後漢因之晉二縣皆屬潁川郡東晉省郾縣宋景平中移潁川郡治召陵後魏因之北齊改曰臨潁</hi>
<hi>郡隋開皇初郡廢復置郾城縣十六年於縣置道州大業初州廢省召陵入郾城仍屬潁川郡唐武</hi>
<hi>德四年復置道州貞觀元年州廢縣屬豫州元和十二年於縣置溵州長慶元年州廢縣屬許州五</hi>
<hi>代因之宋屬潁昌府金元明惧屬許州本朝初屬開封府後屬許州府今仍屬許州</hi>長葛<lb/>
　　縣<hi>在州正北四十里東西距七十八里南北距三十五里東至開封府洧川縣界十八里西至開</hi>
<pb n="KR2k0009_SBCK_079-49a"/>
<hi>封府禹州界六十里南至州界十五里北至開封府新鄭縣界二十里東南至開封府鄢陵縣治七</hi>
<hi>十里西南至禹州界四十里東北至洧川縣界三十里西北至新鄭縣界二十里春秋鄭長葛邑漢</hi>
<hi>置長社縣屬潁川郡後漢晉宋因之後魏自許昌移潁川郡來治東魏天平初兼置潁州武定七年</hi>
<hi>州徙治潁陰縣廢隋開皇六年復於故縣地置長葛縣屬許州大業初屬潁川郡唐屬許州五代因</hi>
<hi>之宋屬潁昌府金元明俱屬許州本朝初屬開封府後屬許州府今仍屬許州</hi>
　︹形勢︺西控汝洛東引淮泗舟車輻集轉輸易通原野<lb/>
　　寛平耕屯有賴<hi>舊志</hi>
　︹風俗︺潁人尚忠其敝樸野<hi>漢書地理志</hi>士習謹愿民俗勤<lb/>
　　勞<hi>周處風土記</hi>好尚稼穡重於禮文其風皆近於古<hi>隋書</hi>
　︹城池︺許州城<hi>周九里有奇門四池廣二丈三尺城外置四關樓左右復設小門二郭周四十</hi>
<pb n="KR2k0009_SBCK_079-49b"/>
<hi>五里俗名連環城明正統中增築本朝順治十四年修乾隆二十九年重修</hi>臨潁縣城<lb/>
<hi>周五里門四池廣五丈引潁水入五里河注之明洪武三年築本朝康熙四十六年修乾隆二十</hi>
<hi>八年重修</hi>襄城縣城<hi>周六里門五四門外增置西南一門環城為隍西南當汝水之衝明</hi>
<hi>成化中築本朝順治六/年修康熙二十二年重修</hi>郾城縣城<hi>周九里門五池廣二丈五</hi>
<hi>尺明成化中築本朝順治/十年修乾隆二十九年重修</hi>長葛縣城<hi>周六里門四池廣二</hi>
<hi>丈明正統中建本朝雍正七年修乾隆十年重修</hi>
　︹學校︺許州學<hi>在州治東南宋建明洪武三年重建本朝順治十三年修乾隆二十四年重</hi>
<hi>修入學額數二十名</hi>臨潁縣學<hi>在縣治東南宋建明洪武三/年重建本朝順治十年修</hi>
<hi>入學額數十二名</hi>襄城縣學<hi>在縣治西北唐貞觀二年建/明洪武三年重建本朝順</hi>
<hi>治康熙雍正間屢修入學額數十五名</hi>郾城縣學<hi>在縣治東明洪武/三年建本朝順</hi>
<pb n="KR2k0009_SBCK_079-50a"/>
<hi>治十三年修十六年乾隆十年重修入學額數十五名</hi>長葛縣學<hi>在縣治東北元泰定</hi>
<hi>十五年建明洪武三年重建本朝順治十年修乾隆十年重修入學額數十二名</hi>聚星書<lb/>
　　院<hi>在州學舍東本朝乾隆四年即殿廡旁之齋閣亭舍創爲書院中有誠敬堂尊經閣品士亭</hi>
<hi>及郡公七先生等祠七年修</hi>紫雲書院<hi>在襄城縣紫雲山明成化間建</hi>㶏陽書<lb/>
　　院<hi>在郾城縣治西本朝康/熙二十一年知縣蔡珠建</hi>陘山書院<hi>在長葛縣學宫東</hi>
<hi>本朝乾隆十一年知縣阮景咸建</hi>嘉惠書院<hi>在長葛縣學宫西本朝康熙十二年知</hi>
<hi>縣米漢雯建</hi>
　︹戸口︺<hi>原額人丁一十萬一千八百五十五今滋生男婦大小共一百二十九萬八千五百一十五名</hi>
<hi>口計二十七萬四千一百二十七户</hi>
　︹田賦︺<hi>田地三萬九千七百四十八頃四十三畝額徵地丁正雜等銀十五萬三千九百四十九兩三</hi>
<pb n="KR2k0009_SBCK_079-50b"/>
<hi>錢二分正兌改兑米七百二十一石有奇參一千六百六十六石九斗有奇豆三千二百九十六石</hi>
<hi>五斗有奇耗米一百二十七石八斗有奇耗麥四百二十二石一斗有奇耗豆八百六十六石有奇</hi>
　︹山川︺首山<hi>在襄城縣南五里横亙九里縣西諸山迤邐直接嵩華實起於此上有聖泉</hi>高<lb/>
　　陽山<hi>在襄城縣南十五里山麓多泉足資灌漑魏書地形志高陽有高陽山</hi>令武山<lb/>
<hi>在襄城縣西南五里與首陽岡隴相接又西南五里有靈泉山又名龜山有二井冬夏不竭</hi>仙<lb/>
　　翁山<hi>在襄城縣西南十八里迴出羣峯有葛仙翁觀丹井</hi>紫雲山<hi>在襄城縣西南二十</hi>
<hi>五里南北兩山左右拱抱一泉湧出由靈泉山之西麓入汝水其郟敖諸山對列如屏襄中第一勝</hi>
<hi>境也明李敏建書院於上故又名書院山當山隘處有駱駝嶺</hi>小徑山<hi>在長葛縣西四十里</hi>
<hi>與開封府新鄭縣接界唐書地理志長葛有小徑山</hi>紫荆山<hi>在長葛縣西五十里與開封府</hi>
<hi>禹州分界西北屬禹州東南屬長葛小洪河發源於此</hi>臨潁皋<hi>今臨潁縣治在其上亦名</hi>
<pb n="KR2k0009_SBCK_079-51a"/>
<hi>龍脾岡元和郡縣志臨潁皋東西長五十里</hi>研岡<hi>在臨潁縣東南三十里蜿蜒若蒼龍起伏</hi>
<hi>近潁水</hi>天明岡<hi>在臨潁縣西南四十里其北有葛岡又縣北十里有何家岡又北十里有</hi>
<hi>靈子岡</hi>百安岡<hi>在襄城縣東四十里兩岡相連横亙數里與隔河班城岡對峙明嘉靖中</hi>
<hi>官兵破賊師尚詔於此土宜木棉居人賴之</hi>班城岡<hi>在襄城縣東南二十里岡上土下石</hi>
　　伯達岡<hi>在襄城縣北三十里</hi>召陵岡<hi>在郾城縣東/三十五里</hi>東紫岡<hi>在郾</hi>
<hi>城縣東南三十里又西南十五里對峙者為西紫岡</hi>宋岡<hi>在郾城縣西北五十里</hi>聚奎<lb/>
　　岡<hi>在郾城縣北門外東隅其西有應宿嶺</hi>淩河岡<hi>在郾城縣東北二十里每暴水至左</hi>
<hi>右卑地皆成河惟此岡巍然獨峙</hi>太平岡<hi>在長葛縣西二十五里宋太平興國中建寺於</hi>
<hi>上因名</hi>馬陵岡<hi>在長葛縣北三十里岡勢延亙接開封府新鄭洧川二縣界史記韓懿侯</hi>
<hi>二年魏敗我馬陵</hi>白草原<hi>在襄城縣東二十五里通鑑唐元和十二年裴度宣慰淮西軍</hi>
<pb n="KR2k0009_SBCK_079-51b"/>
<hi>行過白草原淮西以輕騎邀度鎮將曹華擊卻之</hi>歸雲洞<hi>在襄城縣西南今武山西其洞</hi>
<hi>東向南轉西折深不可測</hi>艾城河<hi>即潩水自州東秋湖分流經臨潁縣東北又東南入陳州</hi>
<hi>府西華縣界曹魏屯田時鄧艾所引河也又新河在艾城河南亦自秋湖分流入臨潁縣境萬厯中</hi>
<hi>因野水四漲下流無所洩開新河四十餘里入艾城河以達石梁河</hi>五里河<hi>在臨潁縣北五</hi>
<hi>里潁水支流也舊志潁水至縣西北鍋壅口分而東流又棗祇河在縣北二十五里亦潁水支流東</hi>
<hi>南合五里河</hi>趙家河<hi>源出開封府禹州磨窩山南入襄城縣界注潁水</hi>䩐勒河<lb/>
<hi>一名土壚河又名瑪瑙河自襄城縣南不羹城下滙爲朱湖潭東南流至郾城縣西北五十里宋岡</hi>
<hi>下曰泥河又東入陳州府商水縣界合朱洪溝水入大溵河舊志即唐征淮西運河也又襄城縣北</hi>
<hi>三十里有庾河一名伯逹河縣北二十里有塘河水漫淺而不涸居民頗引種稻東南接䩐勒河又</hi>
<hi>郾城縣西北三十里有鄢家河東合淤泥河</hi>渚河<hi>亦曰褚河源自開封府禹州西北山谷中</hi>
<pb n="KR2k0009_SBCK_079-52a"/>
<hi>東南流入襄城縣北又東經臨潁縣東南合潁河又東流入陳州府西華縣界按通志云褚河即</hi>
<hi>潁河舊志又云褚當作渚水之岐出者也今以輿圖考之石梁河實潁水分流在潁之南而渚河别</hi>
<hi>為一源又在石梁河之南流至臨潁始受潁水與潁水判不相涉舊志皆誤</hi>洄曲河<hi>在郾</hi>
<hi>城縣東南三十里唐元和中吳元濟叛以重兵委董重質守洄曲即此舊志澧河自縣東南漯灣渡</hi>
<hi>北流合沙河其東流者又名洄曲</hi>淤泥河<hi>在郾城縣南三十里汝水支流也明嘉靖三十</hi>
<hi>二年濬之合大溵河</hi>小洪河<hi>在長葛縣西明流十里伏流十里經陳太邱祠及後河鎮東注</hi>
<hi>二十五里至洪庇寨入潩水</hi>漷水<hi>在臨潁縣西水經注青陵亭北對青陵陂陂縱横十里潁</hi>
<hi>水經其北枝水為陂陂西則漷水注之水出襄城縣城下北流注於陂舊志在縣西二十里北接潁</hi>
<hi>水南入瑪瑙河</hi>汝水<hi>自汝州郟縣流入東南流經襄城縣南又東南經郾城縣南為大溵河流</hi>
<hi>入陳州府西華縣界俗曰沙河水經注汝水東南與龍山水會又東南逕襄城縣故城南乂東南流</hi>
<pb n="KR2k0009_SBCK_079-52b"/>
<hi>逕西不羮城南又東南逕繁邱城南又東南合湛水又東南逕守陵縣故城北水右則滍水左入焉</hi>
<hi>左則百尺溝出焉又東南昆水注之又東南逕奇額城西北濆水出焉世謂之大㶏水汝水逕奇額</hi>
<hi>城西又東南流逕郾縣故城北又東得醴口水又東南流逕鄧城西又東南合潕水又汝水於奇額</hi>
<hi>城西别東派謂之㶏水東北流枝瀆右出世謂之死汝又東北逕召陵城北練溝出焉又東汶溝出</hi>
<hi>焉又東逕征羌城北汾水合小㶏水南流注於大㶏大㶏水取稱葢藉㶏汾注而總受其日寰宇記</hi>
<hi>郾城縣大㶏水在縣南一里上承汝水自襄城至奇額城分流南為汝水北為溵水通鑑唐元和十</hi>
<hi>一年初置淮潁水運使運揚子院米自淮隂泝淮入潁至項城入溵輸於郾城以饋淮西行營舊志</hi>
<hi>溵河一名沙河在郾城縣南四十步</hi>湛水<hi>在襄城縣南自南陽府葉縣流入入於汝縣志有姜</hi>
<hi>店河在縣西南仙翁高陽諸山俱多甘泉流入湛河有泉水而無河形姜店迤東可以開渠漑田</hi>
　　汜水<hi>在襄城縣北七里亦名七里河由北折而南至城東七里入於汝</hi>澮水<hi>在襄城縣</hi>
<pb n="KR2k0009_SBCK_079-53a"/>
<hi>東北三十五里北流南轉又東北入於潁</hi>澧水<hi>在郾城縣南三里自舞陽縣流入又東至縣東</hi>
<hi>南入汝水水經注醴水東逕郾城縣故城南左入汝舊志有溏河在縣西南二十五里自汝州寶豐</hi>
<hi>縣流入合澧河</hi>潁水<hi>自開封府禹州北流分為二一東經新鄭縣南入長葛縣西南南流經州</hi>
<hi>城東北又東南流經臨潁縣北一東南流俗曰石梁河經州城西南東南流經臨潁縣東北又東流</hi>
<hi>復合潁水又東南流入陳州府西華縣界左傳襄公十年晉帥諸侯伐鄭楚救鄭晉師與楚夾潁而</hi>
<hi>軍水經潁水東南過陽翟縣北又東南過潁陽縣西又東南過潁陰縣西南又東南至慎縣東南入</hi>
<hi>於淮又東南過臨潁縣南又東南過汝南㶏强縣北洧水從河南密縣東流注之注潁水自陽城關</hi>
<hi>厯康城南東南經陽關聚又經上棘城西又東逕陽翟縣故城北又南逕潁鄉城西又東南逕柏祠</hi>
<hi>曲東厯罡臺北陂又逕慎縣故城南又東南逕蜩蟟郭東俗謂之鄭城又東南入於淮又東南流陂</hi>
<hi>水注之逕繁昌故縣北又東南流逕青陵亭城北又東南流厯臨潁縣西小㶏水出焉又東南逕澤</hi>
<pb n="KR2k0009_SBCK_079-53b"/>
<hi>城北又東逕㶏陽城南又東南潩水入焉舊志石梁河在州西七里一名五吉河宋時謂之石塘河</hi>
<hi>漕許州之粟達於汴京即此按石梁河即潁水之分流復合非有二水也又小溵河亦潁水支流</hi>
<hi>舊志一名小河在郾城縣北三十里又東流入陳州府商水縣界</hi>潩水<hi>源出開封府禹州大</hi>
<hi>騩山東流經密縣東南新鄭縣南又東流經長葛縣西南又東入州界合於潁一作瀷水漢書地理</hi>
<hi>志大騩山潩水所出水經注潩水出大騩山阿而流為陂俗謂之玉女池東逕陘山北又東南逕長</hi>
<hi>社故城西北南濮北濮二水出焉又南逕鍾亭西又南逕皇臺又東南逕關亭西又東南逕宛亭西</hi>
<hi>又南分二水一水南出逕胡城東其水南結為陂謂之胡城陂潩水自枝渠東逕曲强東皇陂水注</hi>
<hi>之又東逕武亭間又南逕射犬城東又南逕潁隂縣故城西又東逕許昌城南又東南與宣梁陂水</hi>
<hi>合又西南流逕陶城西又東南逕陶陂東東南入於潁宋志淳化二年自長葛開小河導潩水分流</hi>
<hi>二十里合於惠民河明統志潩水一名清流河又名魯姑河</hi>洧水<hi>在長葛縣西北二十里俗</hi>
<pb n="KR2k0009_SBCK_079-54a"/>
<hi>曰雙洎河自河南府登封縣流入經開封府密縣南又東經新鄭縣北又東南經長葛縣北又東入</hi>
<hi>開封府洧川縣界左傳襄公元年晉伐鄭入其郛敗其徒兵於洧上昭公十九年鄭大水龍鬬於時</hi>
<hi>門之外洧淵戰國䇿蘇秦説韓王曰東有宛穰洧水漢書地理志洧水東南至長平入潁水水經洧</hi>
<hi>水出河南密縣西南馬嶺山又東南過其縣南又東過鄭縣南又東南過長社縣北注洧水東流綏</hi>
<hi>水會焉又東襄荷水注之又東會<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>滴泉水又東流南與承雲二水合又東微水注之又東逕密縣</hi>
<hi>故城南又左㑹璅泉水又東南與馬關水合又東合武定水又東與虎牘山水合又東南赤澗水注</hi>
<hi>之又東南流潧水注之又東南逕鄶城南又東逕陰阪北又東逕新鄭故城中又東為洧淵水今洧</hi>
<hi>水自鄭城西北入而東南流逕鄭城南又東與黄水合又東南流南濮北濮二水入焉又東南與龍</hi>
<hi>淵水合又東南分為二水其枝水東南流注沙一水東逕許昌縣又東入汶倉城内又東逕隱陵縣</hi>
<hi>故城南又東隱陵陂水注之括地志洧水在鄭州新城縣北三里古新鄭城南與溱水合元和志洧</hi>
<pb n="KR2k0009_SBCK_079-54b"/>
<hi>水在新鄭縣西北二十里長葛縣洧水自西北流入去縣十三里流入許昌縣明統志洧水出密縣</hi>
<hi>東會溱水為雙洎河</hi>龍淵水<hi>在長葛縣北水經注龍淵水出長社縣西北有故溝上承洧水</hi>
<hi>水盛則通京相璠曰即稟水也其水又東南逕棘城北又東左注洧水</hi>六王川<hi>在襄城縣</hi>
<hi>西十三里當紫零令武靈泉駱駝四山之中横亙十餘里川内有楚六公子墓故名</hi>秋湖<hi>在州</hi>
<hi>城東二十五里一名東湖湖本二合為一潩水經其中多菱芡魚蝦之利元時設官徵課於此</hi>西<lb/>
　　湖<hi>在州城西北七里今涸民田其中又南湖在城南五里</hi>襄鄧湖<hi>在郾城縣東三十五</hi>
<hi>里襄鄧山下</hi>夢陵陂<hi>在襄城縣東三十里約及千頃又來家陂大鴻口陂在縣南霍堰東</hi>
<hi>北約七十餘頃縣志三陂為柳溝馬濫二渠所經地年久淤塞溢水為害明萬厯中縣今譚性教挑</hi>
<hi>濬各二十餘里水歸於潁民更名譚公南渠譚公北渠又縣南有聶家陂周家陂東北有岳家陂</hi>
　　濁澤<hi>在臨潁縣西北亦名皇陂史記魏惠王元年韓趙合軍以伐魏戰於濁澤注徐廣曰長社</hi>
<pb n="KR2k0009_SBCK_079-55a"/>
<hi>有濁澤水經注皇陂水出皇臺七女岡北皇陂即古長社縣之濁澤也其陂水北對雞鳴城東南流</hi>
<hi>逕湖泉城北又東合狐城陂水謂之合作口而東逕曲强城北東流入潩水按長葛志無此澤名</hi>
<hi>臨潁古蹟載及之因改</hi>飲馬溝<hi>在臨潁縣南十里俗亦名大溝潁水衝決所成也</hi>灌<lb/>
　　溝<hi>在臨潁縣西二十五里北接潁河南入瑪瑙河南北有陡門二謂之陡門口曹魏屯田時引水</hi>
<hi>灌田處今淤</hi>沱溝<hi>在郾城縣東南五十五里汝水别流也唐書裴度築赫連城於沱口即此</hi>
<hi>溝東有粉溝南有滾水溝西有石界溝北有紅溝是名五溝</hi>黒龍潭<hi>有三一在州南十五</hi>
<hi>里即石梁河匯流處一在襄城縣東五里一在郾城縣東北三十里爲大溵河匯流處</hi>白家<lb/>
　　潭<hi>在襄城縣東三十里長五里</hi>蝗蚧潭<hi>在襄城縣西北二里明天順五年汝水決口東</hi>
<hi>北築隄於此</hi>田家潭<hi>在長葛縣東北十五里周圍約四五畝淵深莫測嵗旱禱雨於此亦</hi>
<hi>名黒龍潭</hi>赤澗<hi>在襄城縣北二十里故大岡也唐時鑿岡爲澗水皆赤色因名</hi>九曲池<lb/>
<pb n="KR2k0009_SBCK_079-55b"/>
<hi>在州西南其水九曲環轉中闢地畝餘雜蒔花柳邑人多遊憩於此</hi>蓮花池<hi>在臨潁縣有二</hi>
<hi>一在東南十里一在西南二十里俗稱曲尺河</hi>僊翁池<hi>在長葛縣北三十里亦名靈池吳葛</hi>
<hi>元遺跡也名勝志亦名葛仙池池有石甃</hi>靈井<hi>在州城西三十里水色黒而氣温潦不溢旱不</hi>
<hi>涸灌田數百畝九州要記許昌靈井亦曰靈泉今石砌方正水旱民必禱焉</hi>七星井<hi>二井</hi>
<hi>在州城北二里五井在州城東北二里</hi>
　︹古蹟︺潁陰故城<hi>今州治漢置縣屬潁川郡高祖六年封灌嬰為侯邑後漢更始二年封宗</hi>
<hi>佻為潁陰王魏文帝封陳羣為侯邑後魏併入臨潁水經注潁水南逕潁鄉城西潁陰縣故城在東</hi>
<hi>北舊許昌典農都尉治也東魏元象二年復置武定七年移長社及潁川郡治潁陰隋志潁川郡潁</hi>
<hi>川舊曰長社後齊廢潁陰縣入舊志自唐以後許昌皆治此</hi>許昌故城<hi>在州城西南周</hi>
<hi>封太岳之後於此春秋隱公十有一年公及齊侯鄭伯入許成公十五年許遷于葉故地屬鄭漢志</hi>
<pb n="KR2k0009_SBCK_079-56a"/>
<hi>許故國姜姓四岳後太叔所封二十四世為楚所滅漢置縣屬潁川郡後漢建安元年曹操迎獻帝</hi>
<hi>都此三國魏志文帝黄初二年改許縣為許昌縣括地志許昌故城在許昌縣南三十里文獻通考</hi>
<hi>許州許田魏許昌縣後唐改為許田熙寕四年省為鎮入長社</hi>潁陽故城<hi>在州城西南秦</hi>
<hi>置史記二世二年沛公南攻潁陽屠之漢屬潁川郡後漢書更始元年光武徇下潁陽又建初四年</hi>
<hi>封馬防為侯邑晉省章懷太子曰故城在今許州西南</hi>㶏强故城<hi>在臨潁縣東漢置縣</hi>
<hi>屬汝南郡後漢建武元年封堅鐔為侯邑晉省隋開皇十六年置陶城縣大業初改曰㶏强屬潁川</hi>
<hi>郡唐初屬許州貞觀初省入長社</hi>臨潁故城<hi>在今臨潁縣西北水經注潁水東逕臨潁</hi>
<hi>城北城臨水闕南面元和志臨潁縣本漢舊縣屬潁川郡厯代因之隋大業四年自故城移於今理</hi>
<hi>唐書貞元十四年淮西吳少誠叛遣兵畧臨潁宋史紹興十年岳飛破金烏珠於臨潁舊志故城在</hi>
<hi>今縣西北十五里烏珠舊作兀术今改</hi>繁昌故城<hi>在臨潁縣西北本漢潁陰縣地三國</hi>
<pb n="KR2k0009_SBCK_079-56b"/>
<hi>魏志文帝延康元年爲壇於繁陽黄初元年以潁陰之繁陽亭爲繁昌縣屬汝南郡晉屬襄城郡後</hi>
<hi>魏因之水經注潁水逕繁昌故城北曲蠡之繁昌亭也隋屬潁川郡唐初屬許昌貞觀初省入臨潁</hi>
<hi>元和志故城在臨潁縣西北三十里九域志縣有繁城鎮即此</hi>襄城故城<hi>在今襄城縣西</hi>
<hi>莊子黄帝將見大騩於具茨之山至於襄城之野戰國時爲魏邑史記魏昭王元年秦拔我襄城又</hi>
<hi>秦二世二年項梁使項羽别攻襄城晉爲襄城郡治水經注汝水東南逕襄城縣故城南王隱晉書</hi>
<hi>地道記曰楚靈王築劉向說苑白襄城君始封之日服翠衣帶玉珮徙倚於流水之上即是水也後</hi>
<hi>乃縣之其城南對汜水京相璠曰周襄王居之故曰襄城西魏大統十四年荆州刺史王思政引兵</hi>
<hi>屯襄城唐建中四年官軍討李希烈相持於襄城舊志古城在今縣西墉外遺蹟連亙達於城隅其</hi>
<hi>南又有一城名小古城規制甚狹而堅</hi>召陵故城<hi>在郾城縣東三十五里春秋僖公四</hi>
<hi>年楚屈完來盟于師盟于召陵注召陵潁川縣也史記秦惠王後十四年伐楚取召陵漢置縣屬汝</hi>
<pb n="KR2k0009_SBCK_079-57a"/>
<hi>南郡三國魏志黄初六年行幸召陵晉屬潁川郡劉宋景平中許昌既失乃徙潁川郡治召陵隋廢</hi>
<hi>入郾城唐武德四年復置貞觀元年廢括地志故城在縣東四十五里</hi>征羌故城<hi>在郾</hi>
<hi>城縣東南後漢建武十一年封來歙為征羌侯改汝南之當鄉縣為征羌國郡國志屬汝南郡晉省</hi>
<hi>後魏復置屬汝南郡元和志故城在郾城縣東南七十五里</hi>郾縣故城<hi>在郾城縣南漢</hi>
<hi>置縣屬潁川郡後漢更始初封尹導為郾王建武二年賈復擊郾尊降東晉時廢魏地形志曲陽縣</hi>
<hi>有郾城隋開皇初復置括地志故郾城在今縣南五里舊唐志郾城本治溵水南開元十一年因大</hi>
<hi>水移治溵水北元和十二年李光顔敗淮西兵於郾城宋紹興十年岳飛破金烏珠於郾城皆即今</hi>
<hi>治通志有故城在今縣西南五里俗謂之道州城</hi>長社故城<hi>在長葛縣西史記秦昭襄</hi>
<hi>王三十三年客卿胡傷攻魏長社取之後置縣漢初樊噲從攻長社轘轅地理志長社屬潁川郡後</hi>
<hi>漢建武八年以潁川盜賊初定留寇恂守長社晉末宗室司馬楚之據長社降魏魏為潁川郡治東</hi>
<pb n="KR2k0009_SBCK_079-57b"/>
<hi>魏爲潁州治武定五年侯景以州附西魏七年高澄復取潁川以城多傾頽移治潁陰而此城廢括</hi>
<hi>地志故城在長葛縣西一里元和志西魏大統十三年王思政進拔潁川東魏高岳率衆圍潁川造</hi>
<hi>高堰引洧水以灌城潁川郡陷水自東北入城思政爲岳所執即此城也</hi>長葛故城<hi>在今</hi>
<hi>長葛縣北春秋隱公五年宋人伐鄭圍長葛注長社縣北有長葛城隋置長葛縣括地志長葛故城</hi>
<hi>今長葛縣北十二里元和志今縣舊名長箱城東魏武定五年高岳攻潁川時築初以車箱爲樓故</hi>
<hi>名</hi>魯城<hi>在州城東南春秋桓公元年鄭伯請以璧假許田公羊傳魯朝宿之邑也繫之許近</hi>
<hi>許也括地志魯城本魯朝宿之邑在許昌縣南四十里</hi>射犬城<hi>在州城水經注潩水又南</hi>
<hi>逕射犬城東即鄭公孫射犬城也寰宇記長社縣大城鄭公孫射犬地</hi>洧倉城<hi>在州城東</hi>
<hi>北晉永嘉五年東海世子毗東下至洧倉爲石勒所執水經注洧水又東入汶倉城内俗以是水爲</hi>
<hi>汶水故有汝倉之名非也蓋洧水之邸閣耳</hi>黃連城<hi>在臨潁縣東南二十里有上下兩城</hi>
<pb n="KR2k0009_SBCK_079-58a"/>
<hi>接郾城西華二縣界相傳曹魏築去今縣二十里</hi>大陵城<hi>在臨潁縣北三十里亦名巨陵</hi>
<hi>亭左傳莊公十四年鄭厲公自櫟侵鄭及大陵注大陵鄭地水經注宣梁陂水東南入許昌縣逕巨</hi>
<hi>陵城北鄭地也京相璠曰臨潁縣東北二十五里有故巨陵亭古大陵也寰宇記大陵城乃陳蕃為</hi>
<hi>亭長所辱處</hi>御龍城<hi>在臨潁縣北十五里亦名豢龍城左傳襄公二十四年范宣子曰昔</hi>
<hi>白之祖在夏為御龍氏昭公二十九年蔡墨曰劉累學擾龍於豢龍氏以事孔甲能飲食之夏后嘉</hi>
<hi>之賜氏曰御龍以更豕韋之後寰宇記臨潁縣豢龍城在縣西四十里即古豢龍氏之邑也</hi>商<lb/>
　　城<hi>在臨潁縣東北三十里相傳商髙宗廵狩時築</hi>西不羮城<hi>在襄城縣東南二十里左</hi>
<hi>傳昭公十一年楚大城陳蔡不羹漢書地理志襄城有西不羹史記注韋昭曰三國楚别都也潁川</hi>
<hi>定陵有東不羹襄城有西不羹水經注汝水東南逕西不羮城南括地志故城在縣東三十里舊志</hi>
<hi>今呼為堯城又縣東有襄亭傅俊迎光武處</hi>汜城<hi>在襄城縣南一里春秋鄭汜邑左傳僖公</hi>
<pb n="KR2k0009_SBCK_079-58b"/>
<hi>二十四年王出適鄭處於汜注南汜也在襄城縣南疏南汜在襄城縣南南近於楚西近於周故王</hi>
<hi>處於汜及楚伐鄭師於汜皆南汜其東汜在中牟縣南三十年秦晉圍鄭秦軍氾南故為東汜各隨</hi>
<hi>其所近而言也</hi>鄭莊公城<hi>在襄城縣北四十五里相傳為莊公見母處</hi>汾邱城<lb/>
<hi>在襄城縣東北左傳襄公十八年楚伐鄭治兵於汾戰國策楚北有汾陘之塞史記秦昭王四十三</hi>
<hi>年攻韓汾陘拔之杜預左傳注襄城東北有汾邱城水經注潁水東南厯罡邱城南故汾邱城也</hi>
　　論城<hi>在襄城縣東北魏武行營也中有論事臺</hi>鄧城<hi>在郾城縣東南三十五里春秋桓公</hi>
<hi>二年蔡侯鄭伯會于鄧注潁川召陵縣西南有鄧城水經注汝水又東南流逕鄧城西蔡侯鄭伯會</hi>
<hi>於鄧者也</hi>道州城<hi>在郾城縣西南五里隋開/皇十六年置道州築此</hi>裴城<hi>在郾城縣</hi>
<hi>西五十里舊志裴度伐蔡時所築今為裴城鎮又溵亭在縣溵水南亦裴度建</hi>青陵城<hi>在郾</hi>
<hi>城縣西北五十里唐元和十二年李光顔討吳元濟度溵水圍青陵以絶郾城歸路即此</hi>東西<lb/>
<pb n="KR2k0009_SBCK_079-59a"/>
　　二城<hi>在長葛縣東左傳隱公十一年鄭伯使許大夫百里奉許叔以居許東偏人使公孫獲處</hi>
<hi>許西偏寰宇記今有東西兩城又縣北二十里有鳳凰城漢黄霸治潁川時有異政鳯凰來集因築</hi>
<hi>此亦東西二處基址猶存</hi>棘城<hi>在長葛縣東接新鄭縣境左傳襄公二十四年楚子伐鄭以救</hi>
<hi>齊盟于東門次于棘澤水經注稟水又東南逕棘城北左傳所謂楚子次于棘澤者也</hi>許昌<lb/>
　　宫<hi>在州城東北魏太和中建三國魏志太和六年治許昌宫水經注許昌城内有景福殿基魏明</hi>
<hi>帝造準價八百餘萬元和志宫殿基址今在許昌故城内西南隅玉海洛陽宫殿簿有魏太極九龍</hi>
<hi>芙蓉承光諸殿</hi>時曲柵<hi>在郾城縣西北四十里/唐李光顏破淮西兵處</hi>高陽里<hi>在州</hi>
<hi>城内後漢書荀淑有子八人時人謂之八龍初荀氏舊里名西豪潁陰令范康改曰高陽里注今許</hi>
<hi>州城内西南有荀淑故宅相傳云即舊西豪里也寰宇記高陽里在州城西門内道南時同郡人陳</hi>
<hi>寔為太邱長往詣荀門元方為御季方從後孫長文尚㓜抱之於膝荀使叔慈應門慈明行酒自餘</hi>
<pb n="KR2k0009_SBCK_079-59b"/>
<hi>六龍侍側孫文若猶小坐之於懷言話三日德星爲之聚因名荀里曰德星鄉今郡城西南故宅是</hi>
<hi>也舊志有德星亭在州西湖上</hi>陳寔故里<hi>在長葛縣西五十里紫荆山之南後人即其故</hi>
<hi>址建德星觀以祠之</hi>關忠義故邸<hi>在州城南今/即其地立廟</hi>曲水園<hi>在州城北</hi>
<hi>舊志有大竹二十餘畝潩水灌其中以達西湖最爲佳處宋文彥博爲守時買得之賈昌朝來代一</hi>
<hi>日往遊題詩壁上潞公聞之即以地劵歸賈文元亦不辭而受</hi>長嘯堂<hi>在州城内誠齋雜記</hi>
<hi>范蜀公居許下於長嘯堂前作荼䕷架每春季花時宴客其下有花墮酒中者飲一大白微風過則</hi>
<hi>舉坐無遺時謂之飛英會</hi>梅花堂<hi>在州治北/宋蘇軾建</hi>展江亭<hi>在州城西西湖中宋</hi>
<hi>韓維建</hi>聽水亭<hi>在州城西西湖上宋蘇/軾嘗卜宅其南轍有詩</hi>岸亭<hi>在州西北二十</hi>
<hi>八里一作岑門史記魏哀王五年秦伐我走犀首岸門後漢書郡國志潁陰有岸亭水經注潩水又</hi>
<hi>東逕武亭間兩城相對疑是古之岑門史遷所謂走犀首於岑門者也括地志岸門在長社縣西北</hi>
<pb n="KR2k0009_SBCK_079-60a"/>
<hi>十八里今名西武亭</hi>城皋亭<hi>在臨潁縣南春秋定公四年公及諸侯盟于皋鼬注繁昌縣東</hi>
<hi>南有城皋水經注潁水又東南逕澤城北即古城皋亭春秋經書公及諸侯盟于皋鼬者也皋澤宇</hi>
<hi>相似名與字乖耳</hi>讓王臺<hi>在州城東寰宇記在許昌縣南三十里漢獻帝禪位百官送之</hi>
<hi>於此因名</hi>灌臺<hi>在州城南漢潁/陰侯嬰故宅</hi>永始臺<hi>在州城東北三國魏志郭皇后</hi>
<hi>傳黄初五年帝東征后留許昌水始臺時霖雨百餘日城樓多壞有司奏請移止后曰昔楚昭王出</hi>
<hi>遊貞姜留漸臺江水至使者迎而無符不去卒殁今吾未有是患而便移止柰何羣臣莫敢復言</hi>
　　尚書臺<hi>在臨潁縣東南十五里亦名講武臺唐書地理志臨潁有講武臺本尚書臺馬融講</hi>
<hi>書之地顯慶二年高宗大閲於此更名寰宇記臨潁尚書臺即魏文帝受禪有黄鳥舍丹書集於尚</hi>
<hi>書室即此</hi>繁昌臺<hi>在臨潁縣東南二十里繁昌城内述征記繁昌有臺高七尺方五十步南</hi>
<hi>有臺高二丈方三十步即魏受終壇水經注繁昌城内有三臺時人謂之繁昌臺壇前有二碑寰宇</hi>
<pb n="KR2k0009_SBCK_079-60b"/>
<hi>記二碑並鍾繇書</hi>鍾繇臺<hi>在長葛縣治/前臺址尚存</hi>望嵩臺<hi>在襄城縣城内唐時</hi>
<hi>建劉禹錫送廖彥謀詩望嵩樓上忽相見即此</hi>
　︹關隘︺椹澗鎮<hi>在州城西南三十里舊傳漢孝子蔡順採椹供母處金史地理志長社鎮二椹</hi>
<hi>澗許由許由鎮在州城東北五十里</hi>石固鎮<hi>在州城西北五十里接長葛縣界</hi>繁城<lb/>
　　鎮<hi>在臨潁縣西北三十里金史地理志臨潁鎮二合流繁城</hi>潁橋鎮<hi>在襄城縣北二十里</hi>
<hi>金史地理志襄城鎮一潁橋</hi>高橋鎮<hi>在郾城縣東二十五里又縣東四十里有歸村鎮</hi>
　　沱口鎮<hi>在郾城縣東南二十里即古鮑口後魏永平初邢巒討懸瓠叛卒兼行至鮑口唐元</hi>
<hi>和十二年裴度討淮西築連城於沱口金史地理志郾城鎮二沱口新寨</hi>五溝鎮<hi>在郾城縣</hi>
<hi>東南五十里又新店鎮在縣西三十五里小商橋鎮在縣北三十五里</hi>董村鎮<hi>在長葛縣</hi>
<hi>東十五里又石相鎮在縣東南十八里和尚橋鎮在縣西南十八里會河鎮在縣西三十里又西十</hi>
<pb n="KR2k0009_SBCK_079-61a"/>
<hi>里為後河鎮</hi>潘將軍寨<hi>在臨潁縣南十里潁水環抱獨一面可入宋潘美伐南唐道經</hi>
<hi>臨潁屯田於此</hi>賈店<hi>在郾城縣東南十里唐元和中李光顏等與淮西兵戰於賈店即此</hi>許<lb/>
　　州驛<hi>在州治西南</hi>臨潁驛<hi>在臨潁/縣治西</hi>襄城驛<hi>在襄城縣治北</hi>郾城<lb/>
　　驛<hi>在郾城縣治西北</hi>
　︹津梁︺大石橋<hi>在州城東南三十里跨石梁河上與臨潁縣接界</hi>椹澗橋<hi>在州城西</hi>
<hi>三十里跨潩河</hi>八龍橋<hi>在州城北一里跨/潩河通洧川縣</hi>潩水橋<hi>在州城東北七</hi>
<hi>里跨潩河通鄢陵縣</hi>小商橋<hi>在臨潁縣南二十五里隋開皇四年始建下臨小溵河與郾城</hi>
<hi>縣接界宋楊再興與烏珠戰死於此</hi>五吉橋<hi>在臨潁縣東/北跨石梁河</hi>惠政橋<hi>在襄</hi>
<hi>城縣南門外有三十六空跨汝河/本朝乾隆三年重修</hi>潁橋<hi>在襄城縣東北四十里與州接</hi>
<hi>界唐德宗時哥舒曜及李希烈戰於潁橋敗之即此本朝康熙四十年修乾隆十年重修</hi>三<lb/>
<pb n="KR2k0009_SBCK_079-61b"/>
　　里橋<hi>在郾城縣南三里跨澧河又縣南三十里有石界橋跨石界溝縣北二十五里有䩐勒橋</hi>
<hi>跨土壚河</hi>濟衆橋<hi>在長葛縣西南十五里跨潩河明嘉/靖四十四年建本朝順治十八年</hi>
<hi>重修</hi>虹梁<hi>在襄城縣東南四/十里潁河渡處</hi>高橋渡<hi>在襄城縣西二十里</hi>溵江<lb/>
　　渡<hi>在郾城縣南一里</hi>
　︹陵墓︺︹漢︺愍帝陵<hi>在州東十三里</hi>楚六王墓<hi>在襄城縣西十三里六王川</hi>︹周︺<lb/>
　　徐君墓<hi>在襄城縣北十七里墓旁有靈樹相傳呉季子挂劒於此</hi>潁考叔墓<hi>在襄</hi>
<hi>城縣東北四十里皇甫鑒城冢記潁考叔墓在許州城北二十里一在登封縣未詳孰是</hi>︹漢︺鼂<lb/>
　　錯墓<hi>在州東關外寰宇記在長社縣東北三里</hi>灌夫墓<hi>舊志在州南潁陰故宅舊有灌</hi>
<hi>臺</hi>荀爽墓<hi>在州城北魏書地形志潁隂有荀爽墓寰宇記在長社縣東北七里地名荀村</hi>
<hi>明統志有八龍墓在州北五里荀爽兄弟八人俱葬此</hi>徐庶母墓<hi>在州城東北七十五</hi>
<pb n="KR2k0009_SBCK_079-62a"/>
<hi>里有廟</hi>李膺墓<hi>在襄城縣/北二十里</hi>許慎墓<hi>在郾城縣東三十五里召陵城下</hi>
　　陳寔墓<hi>寰宇記在長葛縣西三十五里舊志長葛縣西有太邱長陳寔冢蔡邕撰銘陳氏家</hi>
<hi>傳云紀諶以下八十六墓三十六碑並在長葛縣西陘山之陽</hi>︹唐︺房元齡墓<hi>在襄城縣</hi>
<hi>西北房村</hi>白居易墓<hi>在長葛縣南三十八里白家村一在洛陽未詳孰是</hi>︹宋︺韓億<lb/>
　　墓<hi>在州西三十里州志億葬許其子綱綜絳繹維縝緯緬皆有顯名號八鳳俱葬州北三十里與</hi>
<hi>億相望名八鳳冢</hi>范鎮墓<hi>在襄城縣北四十里蘇軾撰墓銘元博都里翀范墳詩序宋開</hi>
<hi>國公范鎮其葬在襄城汝安鄉推賢里/博都里翀舊作孛术魯翀今改</hi>︹明︺五女冢<hi>在州</hi>
<hi>東四十里州志五女者齊梁時人失其姓氏寇攻其宅五女盡自經死</hi>賈詠墓<hi>在臨潁縣</hi>
<hi>西五里</hi>李敏墓<hi>在襄越縣/東三里</hi>黄紱墓<hi>在長葛縣北三十里馬陵岡</hi>
　︹祠廟︺七先生祠<hi>在州學内祀宋儒周程張來五子及司馬光邵雍元至大三年建</hi>陳<lb/>
<pb n="KR2k0009_SBCK_079-62b"/>
　　公祠<hi>祀陳寔有二一在州治東南明宏治五年建一在長葛縣西四十里明萬厯七年修每嵗</hi>
<hi>以五月五日祀之</hi>蔡孝子祠<hi>在州西南椹澗鎮祀漢孝子蔡順每歲四月十五日祭葢</hi>
<hi>取椹熟時也</hi>潁考叔祠<hi>在襄城縣/治西南</hi>三賢祠<hi>在襄城縣東北四十里祀</hi>
<hi>春秋潁考叔後漢李膺宋范純仁</hi>五老祠<hi>在郾城縣學内祀金麻九疇張瑴張從正王予</hi>
<hi>可山堂老人明成化間建</hi>忠臣祠<hi>在郾城縣東一里/祀明主事劉校</hi>子產祠<hi>在長</hi>
<hi>葛縣西陘山上晉書李矩傳劉聰遣從弟暢討矩矩未暇為備令郭誦禱鄭子產祠使巫揚言東里</hi>
<hi>有教當相助將士皆踊躍爭進魏書地形志廣武郡苑陵有子產祠</hi>張桓侯廟<hi>在州東三</hi>
<hi>十里亦稱西鄉侯祠舊傳漢張飛曾守此</hi>商高宗廟<hi>有二一在臨潁縣東南三十里一在</hi>
<hi>郾城縣北四十里</hi>楊統制廟<hi>在臨潁縣南小商橋東祀宋將楊再興</hi>裴晉公<lb/>
　　廟<hi>有二一在郾城縣西裴城鎮明成化間修有知州邵寶碑記一在縣東五里郝家潭相傳裴度</hi>
<pb n="KR2k0009_SBCK_079-63a"/>
<hi>宣慰駐師之處</hi>
　︹寺觀︺文明寺<hi>在州東南二里有塔十三層層高丈許明萬厯中建</hi>開元寺<hi>在臨潁縣</hi>
<hi>北唐開元中建</hi>乾明寺<hi>在襄城縣南三里首山之後五代/唐清泰元年建本朝順治五年</hi>
<hi>重修今為裏城勝境</hi>西寺<hi>在郾城縣城内名勝志韓昌黎集云元和十二年愈與李正封聯句</hi>
<hi>詩刻於寺壁按即今之西寺也時裴晉公伐蔡屯郾城愈為行軍司馬</hi>王孟寺<hi>在郾城縣</hi>
<hi>紫雲岡宋太平興國三年王孟二商人創建故名</hi>端壁寺<hi>在長葛縣東門外宋祥符五年</hi>
<hi>建明洪武成化宏治正德嘉靖萬厯天啟年間相繼修葺本朝康熙二十九年重修</hi>留村<lb/>
　　寺<hi>在長葛縣西五十里始建未詳明成化間修本朝順治十三年康熙二十五年重修</hi>
　　　　　　　　　　　　　　　前總纂官<hi>臣</hi>張琴恭纂輯<lb/>
　　　　　　　　　　　　　　　提調官<hi>臣</hi>王廣蔭恭覆輯<lb/>
　　　　　　　　　　　　　　　校對官<hi>臣</hi>陶際堯恭　校<lb/>
　　　　　　　　　　　　　　　校對官<hi>臣</hi>章詒燕恭覆校<lb/>
<pb n="KR2k0009_SBCK_079-63b"/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>包孝肅奏議集巻一</head>
    <p>
<pb n="KR2f0013_WYG_001-1a"/>
欽定四庫全書<lb/>
　包孝肅奏議集巻一　　　　宋　包拯　撰<lb/>
　　應詔<lb/>
　　　仁宗皇帝開天章閣親製䇿問<lb/>
朕自纂紹慶基登臨御㝢每夕惕以忘勞慮視聼而有<lb/>
怠爰自近嵗以來河朔之間民物散亡水災流注甚可<lb/>
哀憐雖巳降指揮應災傷去處並令賑濟及暴露傷損<lb/>
之人各令照管外其所慮今契丹雖稱幣汛使忽來若<lb/>
<pb n="KR2f0013_WYG_001-1b"/>
非慕化之心慮有可虞之意復聞聚甲朔邊議收西羌<lb/>
夙夜經心深可預防然事即未萌誠在安平之論或将<lb/>
來北使詣闕妄稱西去之名共構釁端别有邀求之事<lb/>
詭譎多塗作何囬答或以今來詐報西行儻有南顧之<lb/>
虞西北山川地形甚處可為控扼今以家國方面之材<lb/>
且無自薦輔翼之能實藉衆推儻事有枝捂帥領何人<lb/>
洎數路偏将何人可補欲以威禦綏寧何人堪為鎮静<lb/>
其朔方自水災衝破户口流移而軫救之外軍儲闕乏<lb/>
<pb n="KR2f0013_WYG_001-2a"/>
財賦屢空以何法得豐儻或急速之間以何為備其向<lb/>
去雖是豐饒将今所用財貨如何更能省費致物力以<lb/>
漸從容及慮諸路冗兵尚衆作何䇿精選勇杖復又戰<lb/>
馬闕絶如何敷足故事雖永兆有備無虞此係安危更<lb/>
可詢於有位體朕焦勞得不周悉卿等宜在公忠理當<lb/>
盡瘁<lb/>
　　　對䇿<lb/>
臣某昧死再拜言伏惟陛下有神聖文武之資紹祖宗<lb/>
<pb n="KR2f0013_WYG_001-2b"/>
大業以馭重柄三十年于兹矣睿謀神斷豐功偉績歴<lb/>
選明辟未之前聞猶于聼政之餘躬御便坐筆成聖䇿<lb/>
延問近臣思究當世之切務兹見陛下降意求治之至<lb/>
也臣聞酌言以擇善莫若盡天下之議然萬乗之貴不<lb/>
可使人人畢陳於前故用天下豪材傑賢叅寘近位就<lb/>
使其中三數人能悉意抗論於赤墀之前則天下得失<lb/>
之理如指諸掌矣況今廣延羣論預謀安危将相邇臣<lb/>
博被清問獨臣昏庸無狀将何以奉承詔㫖上副周爰<lb/>
<pb n="KR2f0013_WYG_001-3a"/>
謹竭素有一二條陳以聞願陛下以至明擇至愚則臣<lb/>
不勝大幸竊以契丹自先朝請盟之後邊鄙無事四十<lb/>
餘年向以昊賊逆命因敢上書悖慢倂以和親割地為<lb/>
請朝廷寛大未即誅絶報遣使人増以金幣又數年矣<lb/>
然契丹之性不愧貪不感義不讓勝不耻敗况内審吾<lb/>
計有不欲加兵之意乎故自去冬以來移帳雲州以西<lb/>
討為名駐兵未去今又無故遣使來此不有邀求則别<lb/>
生詭計但慮以不可從之事為言小不如意得以為詞<lb/>
<pb n="KR2f0013_WYG_001-3b"/>
解仇協勢啓其釁端何况星文示戒水災未弭天意人<lb/>
事未甚和順惟陛下熟慮而審處之萬一無他亦不可<lb/>
忽焉况今三路素為控扼之所中則梁門遂城南入鎮<lb/>
定西則鴈門句注南入并代東則松亭石闗南入滄州<lb/>
然松亭以南數百里水澤艱險自北界而出者則塘水<lb/>
足以限其來路惟鴈門句注背長城而南地里稍廣漢<lb/>
與胡人古今所共出入之路也自失山後五鎮此路尤<lb/>
為要害先朝以驍将楊業守代州創築城壘于今頼之<lb/>
<pb n="KR2f0013_WYG_001-4a"/>
縁代州去雲州數程地又平坦或有侵軼此最可虞孫<lb/>
武曰無恃其不來恃吾有以待之也無恃其不攻恃吾<lb/>
之不可攻也固不可信其虚聲弛其實備矣臣聞将者<lb/>
人之司命而邦國安危所繫擇之不可不審且天下不<lb/>
患乏人患在不用用人之道不必分文武之異限髙卑<lb/>
之差在其人如何耳若得不次進用則必有成効荀子<lb/>
曰大賢不待次而舉大惡不待次而誅謂進退賢不肖<lb/>
豈湏嵗月哉今河北㳂邊卒驕将惰糧匱器朽主兵者<lb/>
<pb n="KR2f0013_WYG_001-4b"/>
非綺紈少年即罷職老校隐蔽欺誕趣過目前持張皇<lb/>
引惹之說訓練有名無實聞者可為寒心謂宜委中外<lb/>
大臣精選其有實材者擢而任之其庸懦者黜而去之<lb/>
若不速為之具緩急旋圖之則無所及矣且河北者國<lb/>
家根本之地存亡繫焉近年黄河决溢水災尤甚饑殍<lb/>
過半公私窘迫雖累下聖詔矜䘏賑救使命相望而農<lb/>
畝荒廢流亡未復倉廪虚竭不支數月此乃前日主中<lb/>
外計者之過也臣頃嵗嘗奉使送伴及出疆回日凡三<lb/>
<pb n="KR2f0013_WYG_001-5a"/>
上言乞支撥錢帛往河北當五榖賤時廣謀計置以備<lb/>
㓙荒終以位疏言賤不賜施行方今粒食翔貴之時有<lb/>
司雖竭力營辦而財用不足何以取濟若更因循不切<lb/>
措置恐非社稷之福惟陛下特出宸斷銳意而遂行之<lb/>
免成後患臣嘗讀漢書宣帝時以西羌未平京兆尹張<lb/>
敞建議願令有辠非盗受財殺人者皆得以差入榖贖<lb/>
罪欲乞下有司意其辠犯可以贖者條具事件差入榖<lb/>
多少俾河北州軍得以贖<graphic n="KR1412" url="https://raw.githubusercontent.com/kanripo/KR-Gaiji/master/images/KR1412.png" mimeType="image/png"/>此亦權宜濟用之一端爾<lb/>
<pb n="KR2f0013_WYG_001-5b"/>
兼三路官員甚衆伏見真宗皇帝朝以河北荒歉減省<lb/>
京朝官使臣幕職等七十五員其逐路部署押陣使軍<lb/>
職自觀察而下悉罷赴闕此先朝令典願陛下遵而行<lb/>
之臣又聞河北屯兵無慮三十餘萬然備邊防嚴武事<lb/>
不可闕也而老弱者衆緩急又不可用當此艱食之際<lb/>
供費寖廣萬一糧儲不繼勢必生變望令本路轉運安<lb/>
撫司揀退老病冗弱以寛物力旦老弱去則精銳者勇<lb/>
物力寛則贍養者足其近裏兵伍即令漸次抽那於有<lb/>
<pb n="KR2f0013_WYG_001-6a"/>
糧儲州軍就食不然則物力俱竭為患不細臣又見頃<lb/>
嵗於鄆同州置二馬監各侵占民田數千頃乃於河北<lb/>
監内分馬往逐處牧養未逾一月死者十有七八迄今<lb/>
為二州之害議者謂不若依舊盡歸河北諸監以其地<lb/>
給民則馬無所損民得其利矣縁馬監直屬羣牧司逐<lb/>
州官吏不得統轄利害無由而知今若委轉運使兼領<lb/>
則廵按察視可以革去積弊嵗繼月及必致増羡又何<lb/>
患戰馬不足哉臣前所條陳皆國家之常務而言事者<lb/>
<pb n="KR2f0013_WYG_001-6b"/>
多及之臣謂今之切務者在擇政府大臣敢當天下之<lb/>
責獨立不懼而以安危為巳任者委以經制四方庶幾<lb/>
可弭向者之患而紓陛下之憂矣臣愚以為言之者不<lb/>
難事行則為福古人有云言之必可行也又曰非知之<lb/>
難行之惟艱願陛下叅舉衆善事符機㑹者思而行之<lb/>
則千慮一得庶少補於睿聰辭淺氣索惟陛下財幸<lb/>
　　致君<lb/>
　　　請建太子<lb/>
<pb n="KR2f0013_WYG_001-7a"/>
臣伏讀前史見聖王之御天下也初纂大業即建儲貳<lb/>
盖所以安億兆危疑之心絶中外覬覦之望乃有國之<lb/>
常典而歴代所遵守者也伏自陛下紹隆丕構已逾三<lb/>
紀仁孝恭儉之徳格于上下孜孜求治未嘗一日少怠<lb/>
兹固羣臣仰望清光之不暇但以東宫虚位日久天下<lb/>
之心憂危至切雖前後臣僚論列者多矣卒不聞有所<lb/>
處置未審聖意持久不决者何也夫萬物皆有根本而<lb/>
太子天下之根本也根本不立禍孰大焉今既皇嗣未<lb/>
<pb n="KR2f0013_WYG_001-7b"/>
降亦當采詩人盤維之義固天下根本之地不可忽也<lb/>
臣願陛下特出宸斷宻與執政大臣協議精擇宗室中<lb/>
親而有徳望衆所推重者優以封爵置在左右日加訓<lb/>
朂仍與増補僚屬選用厚重方正之士令就禁邸諭以<lb/>
善道益其聞見如此則不惟表異親賢抑亦鞏固王室<lb/>
可以挫奸雄觀望之意也竢皇嗣誕育則以優禮而進<lb/>
退之此亦古今之通義陛下何憚而不為哉伏况藝祖<lb/>
以艱難得天下以聖繼聖傳於陛下垂及百年陛下豈<lb/>
<pb n="KR2f0013_WYG_001-8a"/>
可不念祖宗之業當傳之無窮若乃徇目前之適忽經<lb/>
久之䇿必稔禍於将來恐非社稷之福也陛下得不留<lb/>
神而熟慮乎臣以疎外之迹累當言責之任今陛下以<lb/>
臣愚直擢在憲府若畏罪不言是上孤陛下委用之意<lb/>
臣不忍為惟陛下審其當否斷而行之則天下幸甚<lb/>
　　　進魏鄭公三疏劄子<lb/>
臣聞唐太宗英明好諫之主也魏元成忠直無隐之臣<lb/>
也故君臣道合千載一時事無不言言無不納太宗嘗<lb/>
<pb n="KR2f0013_WYG_001-8b"/>
謂左右曰朕即位之初或言人主必湏威權獨運不得<lb/>
委任羣下或欲耀兵振武懾服四夷惟有元成勸朕偃<lb/>
革興文布徳施惠中國既安逺人自服朕從其語天下<lb/>
大寧絶域君長皆來朝貢此皆元成之力也是致正觀<lb/>
之風與三代比盛垂三百年抑有繇矣所上諫疏具在<lb/>
史冊臣竊謂元成雖言於當日亦可行於方今謹條其<lb/>
三疏備録于左皆詞理切直可為龜鑑伏望陛下萬機<lb/>
之暇特賜觀覽傅說曰知之非難行之惟艱惟陛下少<lb/>
<pb n="KR2f0013_WYG_001-9a"/>
留聖意天下幸甚<lb/>
　　　七事<lb/>
臣非材備位諫職思所以為補報者惟言責而巳然言<lb/>
不激切則不足開宸慮而補聖政謹條上七事皆當今<lb/>
之要務詞理鄙直惟陛下留神省察<lb/>
一事臣伏以陛下天縱寛仁海納謀議是者取而施用<lb/>
非者存而掩覆羣下見聖度閎博不以是非皆能容受<lb/>
故奸邪敢肆矯妄持難明不然之事巧飾厚誣使人無<lb/>
<pb n="KR2f0013_WYG_001-9b"/>
由自辨而黙受排斥之禍致陛下明有所蔽疑貳忠良<lb/>
率以此也夫忠良見疑則忠義之臣欲竭節盡忠補報<lb/>
陛下者皆懼讒畏禍不敢挺然當國家之事矣由是隂<lb/>
奸得計滋長敝病不惟有虧聖徳致害時政一旦緩急<lb/>
乏才賢以使陛下持大任将誰付之臣願陛下聼納羣<lb/>
下謀議之際留神深察如有持難明不然之事巧飾厚<lb/>
誣於人者請付有司責其明辨使真偽不雜是非較然<lb/>
則忠邪自分天下庶幾於理矣<lb/>
<pb n="KR2f0013_WYG_001-10a"/>
二事臣伏聞近嵗以來多有指名臣下為朋黨者其間<lb/>
奮不顧身孜孜於國奨善嫉惡激濁揚清之人尤被奸<lb/>
巧誣罔例見排斥故進一賢士必曰朋黨相助退一庸<lb/>
才亦曰朋黨相嫉遂使正人結舌忠直息心不敢公言<lb/>
是非明示勸誡此最為國之大患也夫聖明在上未嘗<lb/>
聞有朋黨朋黨之來大抵起於衰闇故漢之黨錮始安<lb/>
帝而極於桓靈唐之朋黨由穆宗而甚於文武是皆衰<lb/>
闇之際以陛下用心圖治功同堯舜詎可如漢唐衰闇<lb/>
<pb n="KR2f0013_WYG_001-10b"/>
之際而致有朋黨乎斯乃臣下務相傾軋自快其志加<lb/>
諸其人不顧破壊陛下事業者也在昔劉向進諫於漢<lb/>
元帝曰孔子與顔淵子貢更相稱譽不為朋黨禹稷與<lb/>
臯陶傅相汲引不為比周何則忠於為國無邪心也又<lb/>
曰賢人在上位則引其𩔖而聚之於朝在下位則思與<lb/>
其𩔖俱進臣謂劉向之言垂千餘年談者以為至當臣<lb/>
誠學向者也不忍以熈洽之朝有朋黨之說虧損至徳<lb/>
蔽塞大明臣實痛傷不能巳也臣願陛下端慮以臨下<lb/>
<pb n="KR2f0013_WYG_001-11a"/>
推誠以格物循名以核其實因迹以照其心使忠者邪<lb/>
者情偽畢見勿以朋黨為意則君子小人區以别矣<lb/>
三事臣伏聞頃嵗大臣顓政頗惡才能之士有所開建<lb/>
則譏其近名或云沽激欲求進達遂使才能之士莫敢<lb/>
自効縱能不顧忌諱指陳事理固亦困於沮橈無得而<lb/>
施用矣且名者聖賢之所貴也孔子曰君子疾沒世而<lb/>
名不稱焉賈子曰烈士徇名人不顧名何以趨善聖人<lb/>
所以貴也夫羣下雖衆然士有志於國家之急者甚少<lb/>
<pb n="KR2f0013_WYG_001-11b"/>
其能處心積慮圖報於上又困於近名之說是則志士<lb/>
仁人終無以奨進矣豈陛下之心哉此誠頃嵗大臣之<lb/>
罪也臣願陛下但顧其所否臧而亟行之勿以近名沽<lb/>
激求進為念則人得以盡其心矣<lb/>
四事臣聞議者云陛下頗主先入之說臣以陛下通照<lb/>
於事務得情偽理必無之萬一或有臣止可過慮而議<lb/>
不可聞之而不言也臣謂帝王行事但顧理道之如何<lb/>
爾固不計於先入後陳也必若主先入者以為是邪則<lb/>
<pb n="KR2f0013_WYG_001-12a"/>
姦罔之人逞其敏㨗或巧中人或隂圖事惟恐居其後<lb/>
矣得不惑亂於耳目哉臣願陛下采納羣議之際但顧<lb/>
其事之是非裁之以當則先入之患息矣<lb/>
五事臣伏見近日以來科禁多有疑下之意如舉御史<lb/>
湏薦二員上自㸃定仍有在京與外任之拘及見任二<lb/>
府曽舉奏之人亦不詳論至與中書樞宻院止許旬假<lb/>
見客及不許百官廵廳臺諫官不得私謁并與刑法官<lb/>
接見雪罪叙勞之人等事皆非帝王推誠盡下之美政<lb/>
<pb n="KR2f0013_WYG_001-12b"/>
也以陛下至徳難名待物無間方将擬跡堯舜固非漢<lb/>
武雄猜多忌之比也斯盖不識大體之臣過防謬論上<lb/>
誤陛下臣恐書之史冊取譏萬古願陛下速革近制推<lb/>
大信於羣下以景祐初年之政為法則盡美矣<lb/>
六事臣伏見近嵗巳來災異備至天象謫見地理傾震<lb/>
蟲蝗為孽水旱作沴連綿三數年未巳而河北最甚其<lb/>
次利州京東西兩浙河東路循環皆被大患矣以陛下<lb/>
焦勞求理恐一物失其所持此寅畏寧不感召和氣格<lb/>
<pb n="KR2f0013_WYG_001-13a"/>
上天之福禄乎然而致如此者盖大臣不能同寅協恭<lb/>
知無不為切救時弊而陛下志慮亦或有疑沮未能委<lb/>
任忠賢以成垂拱之美也方今諸路饑饉萬姓流離府<lb/>
庫空虚財力匱乏官有數倍之濫廪無二年之蓄兵卒<lb/>
驕惰夷狄盛强即不幸繼以凶年加之小冦則何人可<lb/>
以倚仗而枝梧哉臣所以夙夜怵惕思進苦言冀開悟<lb/>
陛下而不能巳巳也臣願陛下切留宸慮宻以事詔今<lb/>
之執政誰能盡心敢救天下之弊敢當天下之責者果<lb/>
<pb n="KR2f0013_WYG_001-13b"/>
得其人願陛下主張而委任之其隂拱循黙持禄取容<lb/>
妬嫉賢能以一巳為計者宜速罷免毋俾久塞要路則<lb/>
化危為安變艱於易如反掌矣陛下固不可失此時而<lb/>
不為儻失此時而不為禍變一發則雖欲為而不可為<lb/>
矣惟陛下深存念之<lb/>
七事臣伏見近嵗以來多有竄逐之臣或以無辠或因<lb/>
小過或為隂邪排陷或由權要憎嫉吹毛求其疵㸃洗<lb/>
垢出其瘢痕罪罟實繁刑網太宻甚傷清議大欝輿情<lb/>
<pb n="KR2f0013_WYG_001-14a"/>
昔匹婦含怨三年亢陽匹夫懐憤六月飛霜近嵗竄逐<lb/>
之人詎止匹夫匹婦之倫也得不逆和氣召災沴乎陛<lb/>
下固宜矜體而深惟之傳曰使功不如使過盖負責之<lb/>
人自忿廢絶不能振起一旦為明主棄瑕録用則其自<lb/>
奮圖報倍萬常人願陛下詔近嵗竄逐之臣有才行効<lb/>
寔而本無過累洎坐累獲罪之輕者或加牽復或加寵<lb/>
擢如此則聖造洪覆同天之仁使排陷憎嫉之風不敢<lb/>
復為矣<lb/>
<pb n="KR2f0013_WYG_001-14b"/>
　　　論委任大臣<lb/>
臣嘗讀漢書谷永傳曰帝王之徳莫大於知人誠哉是<lb/>
言也夫王者端居巖廊之上垂拱而仰成者以能知人<lb/>
能官人使之然爾或異於是則雖堯舜之焦勞癯瘠亦<lb/>
不能成無為之化也伏惟陛下以明睿之姿勵精求治<lb/>
之切中外臣僚才與不才固無有能逃聖鑒者矣且丞<lb/>
弼之重最為今之極選而治亂繫焉若乃挺然盡心敢<lb/>
任天下之責者即當委而付之設或拱黙取容以徇一<lb/>
<pb n="KR2f0013_WYG_001-15a"/>
身之利者亦當罷而去之惟在陛下神機洞照甄别而<lb/>
信任之爾若任而不擇擇而不精非止不能為治抑所<lb/>
以為害矣夫近臣中素有公望實才衆所謂賢者陛下<lb/>
既得而知之亦宜亟擢而用之若知而不能用用而不<lb/>
能盡其才何以致理哉不可以邊陲不聳恬然便謂無<lb/>
事况諸路饑饉相繼則用不足府庫虚竭士卒驕惰振<lb/>
舉紀律杜絶萌漸正是可為之時固宜叅用賢者助成<lb/>
治體此尤不可緩也大抵今之居位者挾奸佞則蔽善<lb/>
<pb n="KR2f0013_WYG_001-15b"/>
而背公溺愛憎則賣直而嫁禍[言*翕][言*翕]然但以勢利相軋<lb/>
茍得無恥豈有援賢進能之意乎儻令如是輩比肩並<lb/>
進而望風俗日益美敎化日益成其可得哉論者皆曰<lb/>
今若以亷直退讓有才之士擇焉而用置諸左右則向<lb/>
日之失立可矯正而邪謟茍且忌剥姦險之徒當不令<lb/>
而去矣陛下何憚而不為哉臣以孤賤之徒叨居言責<lb/>
之任圖所以為報者惟思傾竭愚慮庶可上禆聖政萬<lb/>
分之一願陛下少留神明則天下䝉幸<lb/>
<pb n="KR2f0013_WYG_001-16a"/>
　　　論大臣形迹事<lb/>
臣伏見朝廷累年以來凡進用庶官裁處大事必避形<lb/>
迹以為公道上下相蔽習以為常有才者以形迹而不<lb/>
敢用不才者以形迹而不敢去事有可為者以形迹而<lb/>
不為事有不可行者以形迹而或行此盖茍避中傷以<lb/>
防後害爾為身謀則可為國謀則不當如是此最時政<lb/>
之大害也且天子擇宰相宰相擇諸司官長諸司官長<lb/>
恭舉僚屬俾公卿大夫而下各稱其職然後推誠委任<lb/>
<pb n="KR2f0013_WYG_001-16b"/>
坦無疑貳則中外協濟政務脩舉如此而不臻治古者<lb/>
臣所未喻也臣伏讀唐書太宗朝或言魏徴阿黨者帝<lb/>
使温彦博驗之無狀因令彦博讓之且曰今後不得不<lb/>
存形迹他日徴入奏曰臣聞君臣協契義同一體豈可<lb/>
不存公道惟事形迹若君臣上下同遵此路則邦之興<lb/>
喪或未可知帝瞿然改容曰吾巳悔之矣又髙宗嘗責<lb/>
侍臣不進賢才李安期對曰聖帝明王莫不勞於求賢<lb/>
逸於任使設使堯舜苦巳癯瘠不能用賢亦王化不行<lb/>
<pb n="KR2f0013_WYG_001-17a"/>
况天下至廣非無英彦但比近公卿薦引即遭囂謗以<lb/>
為朋黨况沈滯者未伸而在位者巳損所以人思茍免<lb/>
競為緘黙若人主虚巳招納廣務捜訪不忌恩讎惟能<lb/>
是用讒既不入誰敢不竭忠誠此皆事由君上非臣下<lb/>
所能致也髙宗深納其言所以正觀永徽之代最號太<lb/>
平者盖由廣延納之道推至公之心使之然矣宜乎載<lb/>
在史冊煥為美談伏自陛下嗣守神器巳逾二紀日御<lb/>
便殿孜孜求治雖古先格王未有如是之焦勞也而時<lb/>
<pb n="KR2f0013_WYG_001-17b"/>
多疪癘民未富庶國廩罕蓄邦計益削者何也盖知人<lb/>
用人之道恐有所未盡爾昔齊桓公問管仲曰何者害<lb/>
覇曰不能知人害覇也知而不能用害覇也用而不能<lb/>
信害覇也既信而又使小人參之害覇也夫管仲一諸<lb/>
侯佐爾猶慎於信用小人况巍巍盛徳復将有所間然<lb/>
乎伏望陛下奮乾剛之威確然英斷申命宰執進用賢<lb/>
儁斥去形迹之弊以廣公正之路判忠佞抑僥倖察左<lb/>
右愛憎之說延中外讜直之議慎重名器振舉綱目則<lb/>
<pb n="KR2f0013_WYG_001-18a"/>
可使敎惇于上民悅于下召天地之和氣致邦國於永<lb/>
寧惟在陛下日慎一日力行而巳<lb/>
　　　謹天誡<lb/>
臣竊見近者太白犯月於箕尾之分熒惑犯鎮星於虚<lb/>
危之分而又冬雷震發雨木成氷博詢前聞固不虚發<lb/>
臣謹按歴代五行志曰太白犯月月犯太白熒惑犯鎮<lb/>
星皆外冦之兆雨木成氷者說者謂上陽施不下通下<lb/>
隂施不上達故雨木為之氷氷者隂之盛木者少陽貴<lb/>
<pb n="KR2f0013_WYG_001-18b"/>
神卿大夫之象亦曰木氷為木介介者甲兵之象又曰<lb/>
冬雷者所發之地主兵謂雷以二月出八月入也今年<lb/>
冬而震雷雨雹者陽不閉藏而發泄皆失節之異夫月<lb/>
者太隂之長后妃大臣諸侯之象亦主夷狄鎮星所管<lb/>
宋衛陳鄭之分若金火凌犯固不為福况又箕尾屬燕<lb/>
虚危屬齊設或内非其應則北人之患山東之憂亦須<lb/>
大為之防且頃嵗有星孛之異近復有巨嵎之震不可<lb/>
忽也今四方災旱流亡未復雖遣使綏撫貸粟賑給而<lb/>
<pb n="KR2f0013_WYG_001-19a"/>
上下困竭濟卹攸艱此乃天意篤佑聖宋丁寧陛下如<lb/>
是之至也書曰歴象日月星辰此言王者當仰視天文<lb/>
俯察地理觀日月消息候星辰躔次揆山川變動恭人<lb/>
民謡俗以考休咎若見災異則退而責躬恐懼修徳以<lb/>
應之有不可救者則蓄儲備以待之故宗社享無疆之<lb/>
福伏望陛下省災異之來驗休祥之應謹奉上天之戒<lb/>
以揆當時之務外則幅貟之廣戎狄冦盜之可虞内則<lb/>
機政之繁號令賞罰之未信固宜進擢賢傑振張紀律<lb/>
<pb n="KR2f0013_WYG_001-19b"/>
廣闢衆正之路屏絶羣枉之門斥逺奸憸慎重聴納近<lb/>
自宫禁逺及邊陲杜漸防㣲中外協濟如此則庶幾後<lb/>
患可弭惟聖度裁處<lb/>
　　　論赦恩不及下<lb/>
臣伏聞先帝時冬十二月雷震司天監奏主國家發惠<lb/>
布澤未及黎庶上召輔臣謂之曰此上天所以警朕也<lb/>
且河北闗西戍兵未息民人勞止又三司轉運使率擾<lb/>
之事名𩔖實繁大者宜即減省小者悉蠲除之将來改<lb/>
<pb n="KR2f0013_WYG_001-20a"/>
元赦書卿等宜盡采民弊著為條目務澤及黎庶也大<lb/>
哉先帝愛民之心如是之至以陛下求治之心亦先帝<lb/>
之心也臣竊見陜西用兵之後朝廷急於饋運多所經<lb/>
畫丁夫征賦有常數矣若踰之則盡為無名之率其他<lb/>
酒稅錢榖之𩔖亦有定額矣而貪於寵利者惟務聚歛<lb/>
掊克於下前後剝暴競以相勝前者増幾十萬遂用之<lb/>
後者則又増幾十萬以圖優賞日甚一日何窮之有而<lb/>
民力困且竭矣所以瘡痏天下于今未息用是觀之其<lb/>
<pb n="KR2f0013_WYG_001-20b"/>
實豈為國乎果為國豈不以愛民為心哉禮曰與其有<lb/>
聚歛之臣寧有盗臣則先王顧生民何如哉今雖用度<lb/>
㣲窘而諸州旱潦相繼亦當寛養黎庶固其大本大本<lb/>
不固則國家從何而安哉况朝廷比下詔令未嘗不以<lb/>
寛民卹物為先而有司往往不即遵行是陛下有憂民<lb/>
之心而民無繇知使王澤壅於上民情鬱於下此皆向<lb/>
者有司之失恐非所以流布愷悌慰安元元之深㫖也<lb/>
臣欲乞應自西事以來一切權宜之事因循未釐革者<lb/>
<pb n="KR2f0013_WYG_001-21a"/>
将來明堂赦書盡采餘弊著之條目悉與改正以為定<lb/>
制若民間夏秋二稅除依例輸納外不得非横支移折<lb/>
變茶鹽酒稅課利一切依舊額趁辦勿許擅有増減諸<lb/>
色欠負自來每遇恩貸不以存亡必根究本末但務追<lb/>
攝罕得除放乞令今後於理合該蠲免者更不縲繫逮<lb/>
捕重為煩擾並令疾速檢㑹除放若有司稽違必嚴行<lb/>
黜責如此則上可以遵先帝之意下可以救當世之患<lb/>
俾四方之人知陛下曠蕩之澤實及於下則海内幸甚<lb/>
<pb n="KR2f0013_WYG_001-21b"/>
　　　上殿劄子<lb/>
臣竊見冬春以來天下旱乾為虐而陛下避殿徹膳累<lb/>
下詔書勤求直言疎理刑獄寛省民力雖古之聖帝明<lb/>
王責躬罪巳無此之甚焉故詔音所至甘澤隨降和氣<lb/>
應於上民心悅於下天意聖徳合若符契當上穹眷祐<lb/>
之如是則陛下尤宜勵精求治以答殊貺臣聞法令者<lb/>
人主之大柄而國家治亂安危之所繫焉不可不慎縁<lb/>
近嵗以來賞罰之典或尚因循且人知法令之不足信<lb/>
<pb n="KR2f0013_WYG_001-22a"/>
則賞罰何以沮勸乎昔唐文宗問宰臣李石天下何以<lb/>
易治李石對以朝廷法令行則易治誠哉治道之要無<lb/>
大於此伏望陛下臨决大政信任正人賞者必當其功<lb/>
不可以恩進罰者必當其罪不可以幸免邪佞者雖近<lb/>
必黜忠直者雖逺必收法令既行紀律自正則無不治<lb/>
之國無不化之民在陛下力行而巳亢旱之災天之常<lb/>
數固不足貽陛下深憂惟陛下留神省察<lb/>
　　　論冗官財用等<lb/>
<pb n="KR2f0013_WYG_001-22b"/>
臣伏見景徳祥符中文武官總九千七百八十五員今<lb/>
内外官屬總一萬七千三百餘員其未授差遣京官使<lb/>
臣及守選人不在數内較之先朝纔四十餘年巳逾一<lb/>
倍多矣竊以唐虞建官惟百夏商倍之周設六官僚屬<lb/>
漸廣秦併六國郡縣益衆降及漢魏以至隋唐雖設官<lb/>
寖多然未有如本朝繁冗甚也今天下州郡三百二十<lb/>
縣一千二百五十而一州一縣所任之職素有定額大<lb/>
率用吏不過五六千員則有餘矣今乃三倍其多而又<lb/>
<pb n="KR2f0013_WYG_001-23a"/>
三嵗一開貢舉每放僅千人復有臺寺之小吏府監之<lb/>
雜工䕃序之官進納之輩總而計之不止於三倍是食<lb/>
禄者日増力田者日耗則國計民力安得不窘乏哉臣<lb/>
謹按景徳中天下財賦等嵗入四千七百二十一萬一<lb/>
千匹貫石兩支四千九百七十四萬八千九百匹貫石<lb/>
兩在京嵗入一千八百三十九萬二千匹貫石兩支一<lb/>
千五百四十萬四千九百匹貫石兩慶歴八年天下財<lb/>
賦等嵗入一萬三百五十九萬六千四百匹貫石兩支<lb/>
<pb n="KR2f0013_WYG_001-23b"/>
八千九百三十八萬二千七百匹貫石兩在京嵗入一<lb/>
千八百九十九萬六千五百匹貫石兩支二千二百四<lb/>
十萬九百匹貫石兩况天下稅籍有常數矣今則嵗入<lb/>
倍多者何也盖祖宗之世所輸之稅只納本色自後以<lb/>
用度日廣所納並從折變重率暴歛日甚一日何窮之<lb/>
有且天下田土財用比之曩時虚耗漸以不逮豈於今<lb/>
而能倍之乎非天降地出但誅求於民無紀極爾輸者<lb/>
已竭取者未足則大本安所固哉臣以為冗吏耗于上<lb/>
<pb n="KR2f0013_WYG_001-24a"/>
冗兵耗于下欲救其弊當治其源在乎減冗雜而節用<lb/>
度若冗雜不減用度不節雖善為計亦不能救也方今<lb/>
山澤之利竭矣征賦之入盡矣幸而西北無事乃是可<lb/>
為之時若不銳意而改圖但務因循必恐貽患将來有<lb/>
不可救之過矣伏望上體祖宗之成憲下卹生靈之重<lb/>
困謂設官太多也則宜艱難選舉澄汰冗雜謂養兵太<lb/>
衆也則宜罷絶招募揀斥老弱土木之工不急者悉罷<lb/>
之科率之出無名者並除之省禁中奢侈之僭節上下<lb/>
<pb n="KR2f0013_WYG_001-24b"/>
浮枉之費當承平之代建長久之治願陛下留神省察<lb/>
申命宰執條此數事而力行之則天下幸甚<lb/>
　<lb/>
　<lb/>
　<lb/>
　<lb/>
　<lb/>
　包孝肅奏議集巻一<lb/>
</p>
<p>
</p>
  </div>
<div>
                <head>包孝肅奏議集巻二</head>
    <p>
<pb n="KR2f0013_WYG_002-1a"/>
欽定四庫全書<lb/>
　包孝肅奏議集巻二　　　　宋　包拯　撰<lb/>
　　任相<lb/>
　　　晏殊罷相後上<lb/>
臣聞帝王之徳莫大於知人知人則百僚任職天工無<lb/>
曠矣夫宰相者上佐人主以道治天下固非庸材所堪<lb/>
當歴選羣卿以補其闕得其人則輿議厭伏非其人則<lb/>
大職墮斁治亂之本在兹一舉可不慎之乎臣伏見晏<lb/>
<pb n="KR2f0013_WYG_002-1b"/>
殊罷免朝廷必再命相此乃陛下慎擇賢材之時况今<lb/>
百度或闕生民未泰契丹等處交臂伺邊宰相得人則<lb/>
可以上尊朝廷外威强敵陛下庶寛宵旰垂拱仰成矣<lb/>
若但取左右毁譽容易以付大柄恐非國家之福况近<lb/>
臣才與不才皆聖心所盡知在裁之聖斷勿牽羣疑爾<lb/>
臣非次不敢求上殿進對惟陛下特留聖意<lb/>
　　言災異<hi>三篇</hi>
　　　論日食<lb/>
<pb n="KR2f0013_WYG_002-2a"/>
臣伏見四月旦日當薄蝕陛下特降徳音親决庶獄飾<lb/>
身修政以應天變此誠古之聖后明辟克謹天戒之至<lb/>
意也臣聞漢書云夫至尊莫大乎天天之變莫大乎日<lb/>
蝕盖日者陽之精人君之象也君道虧為隂所乗故蝕<lb/>
日者徳也月者刑也故聖王日蝕修徳月蝕修刑詩云<lb/>
彼月而蝕則惟其常此日而蝕于何不臧說者云月蝕<lb/>
非常比之日蝕固常也日蝕則不臧矣然于正陽之月<lb/>
法尤忌之由是有伐鼓用幣之事故人君或遭兹變必<lb/>
<pb n="KR2f0013_WYG_002-2b"/>
避殿徹膳克己責躬明君臣正上下延納衆議以輔不<lb/>
逮如是之至也今正陽之月晻然日蝕而又亢陽益甚<lb/>
火災繼作害孰大焉得非上天有以丁寧垂誡於陛下<lb/>
耶伏望陛下奮乾剛之至徳畏天地之大異發號施令<lb/>
審思乎利害賞徳罰罪無間於疎昵聴斷不惑勤儉為<lb/>
先抑隂尊陽防㣲杜漸然後日御便殿博延公卿詢訪<lb/>
直言講求古道勵精為治以答天戒如此則積異消於<lb/>
上厲階絶於下足以導迎善氣馴致太平惟陛下留神<lb/>
<pb n="KR2f0013_WYG_002-3a"/>
省察<lb/>
　　　論地震<lb/>
臣近聞登州地震山摧今又鎮陽雄州五月朔日地震<lb/>
北京貝州諸處蝗蝻蟲生皆天意先事示變必不虚發<lb/>
也謹按漢五行志曰地之戒莫重於震動謂地者隂也<lb/>
法當安静今乃越隂之職專陽之政其異孰甚焉又夷<lb/>
狄者中國之隂也今震於隂長之月臣恐四夷有謀中<lb/>
國者且雄州控扼北鄙登州宻邇東夷今繼以地震山<lb/>
<pb n="KR2f0013_WYG_002-3b"/>
摧不可不深思而預備之也頃嵗并代地震尋以昊賊<lb/>
拒命近者廣南英連等州亦震而蠻㓂内侵皆必然已<lb/>
應之兆耳臣近曽上言沿邊将帥尤在得人乞委執政<lb/>
大臣精選素習邊事之人以為守将俾訓練卒伍廣為<lb/>
積聚以大警備之不然懼貽陛下之深憂也况災變之<lb/>
作未有無其應者惟陛下特留聖意<lb/>
　　　論星變<lb/>
臣切見嵗星逆犯房宿近鈎鈐之位于今月餘未順按<lb/>
<pb n="KR2f0013_WYG_002-4a"/>
天官云房四宿為明堂天子布政之宫亦曰四輔股肱<lb/>
将相位也北二小星曰鈎鈐房之鈐鍵天之管籥主閉<lb/>
鍵天心其房心於辰在昴主豫州宋之分野夫五星者<lb/>
五帝司命應王者號令為之節度嵗主嵗事為其綂首<lb/>
好生惡殺安静中度吉變色亂行則不為福或有凌犯<lb/>
淹留不去咎在仁徳未修誅罰未當若犯房宿亦責在<lb/>
将相之不稱職者伏况國家盛徳在火嵗火二曜俱為<lb/>
福星房心又是宋之分野今嵗徳失度逆守于房復近<lb/>
<pb n="KR2f0013_WYG_002-4b"/>
鈎鍵之次徘徊未退本意亦謂人君指意欲有所為而<lb/>
未得其節也乃上天之意所以篤佑聖宋丁寧陛下如<lb/>
是之至夫變異之來各象過失以譴告人主猶嚴父之<lb/>
明戒可不寅畏恐懼乎古之明王必正五事建大中以<lb/>
承天心能應以徳則咎息不能應以善則災至要在所<lb/>
以應之應之之速非誠不立非信不行伏望陛下奮精<lb/>
剛之徳挺獨斷之明内推至誠深思天戒以天下至大<lb/>
祖業至重不可謂承平無事而可以佚豫為治外則邊<lb/>
<pb n="KR2f0013_WYG_002-5a"/>
防之大戎狄可憂内則機務之煩紀律不振况今政失<lb/>
於寛而敝在姑息官弛於茍簡近下詔命澄汰流品而<lb/>
才者未之進不才者未之退盖有司務在因循憚於甄<lb/>
選爾且方内治亂在陛下所任經曰亦惟先正克左右<lb/>
未有左右正而百官枉者也中外臣僚其有老懦貪殘<lb/>
苛剥姦佞不當居職者宜以時廢退益選温良惇厚之<lb/>
士寘之於位令海内昭然知本朝之所貴豈不休哉然<lb/>
後掖庭之中簡去幽曠宦竪之内裁抑重任發號施令<lb/>
<pb n="KR2f0013_WYG_002-5b"/>
在乎必行賞徳罰罪在乎不濫振舉綱目杜絶萌漸如<lb/>
此則災異消於上禍難息於下五緯循軌四時和順召<lb/>
天地之協氣致邦家於永寧願陛下力行而巳臣本以<lb/>
孤危不知忌諱惟陛下不以位疎言賤留神省察則天<lb/>
下䝉幸<lb/>
　　明體<lb/>
　　　論臺官言事<lb/>
臣伏見近者臺官以朝政闕失上章論列或令分柝或<lb/>
<pb n="KR2f0013_WYG_002-6a"/>
取戒勵中外傳聞於體不便且國家置御史府者盖防<lb/>
臣僚不法時政失宜朝廷用之為紀綱人君委之如耳<lb/>
目所以先帝特降詔書添置侍御史已下六員並不兼<lb/>
領職當時詔令不允官曹渉私措置乖方刑賞踰制並<lb/>
許彈奏雖言有過當必示曲全若事難顯行即令留内<lb/>
盖先帝切於求治如是之極也伏自陛下臨御以來将<lb/>
三十載遵守先訓廣開言路虚懐以待犯顔必容此皆<lb/>
陛下憂勤庶政之至深羣臣仰望清光之不暇矣臣欲<lb/>
<pb n="KR2f0013_WYG_002-6b"/>
望今後御史等凡有彈奏事或過當更不令分析及取<lb/>
戒勵若乃阿意徇私即乞重行責降如此則上彰陛下<lb/>
好諫之徳下免朝廷過舉之失<lb/>
　　明禮<lb/>
　　　論百官致仕<lb/>
伏以人臣之義七十致仕著在禮經卓為明訓所以優<lb/>
假老成遂其安逸既不違達尊之敎且開知足之端歴<lb/>
代所欽治宜敬切本朝典故尤所重之凡曰引年莫非<lb/>
<pb n="KR2f0013_WYG_002-7a"/>
延世推之半禄待以優恩其於惇勸之方可謂至乎其<lb/>
至也然而近嵗寖成敝風搢紳之間貪冐相尚但顧子<lb/>
孫之計殊愆羞惡之心馳末景於桑榆負厚顔於鐘漏<lb/>
不知其過自以為得誠非朝廷所以待士大夫之意又<lb/>
非士大夫所以遵禮義之常也臣思及此悚然汗下伏<lb/>
望特降指揮御史臺将文武班簿檢㑹應臣僚年及七<lb/>
十並令臺牒諷其致仕如牒舉後三兩日内未見抗章<lb/>
祈請乞自朝廷降令致仕所責稍遏趨營之弊頗惇㢘<lb/>
<pb n="KR2f0013_WYG_002-7b"/>
耻之風<lb/>
　　　請兩制官祀九宫貴神<lb/>
臣近者監察九宫貴神竊見以常朝官充攝太尉行事<lb/>
况屬太祀深恐未便伏覩唐天寳年勑以九宫神實司<lb/>
水旱功佐上帝徳庇下民冀百榖嵗登災害不作每至<lb/>
四時令中書門下往攝祭者又准禮九宫次昊天上帝<lb/>
壇在太廟之上用牲牢璧幣𩔖天地神祗前代王者或<lb/>
親行享祀縁累年以來四方水旱相繼慮是有司供職<lb/>
<pb n="KR2f0013_WYG_002-8a"/>
不謹稍失精嚴欲乞向後四時祭子其攝太尉令兩制<lb/>
巳上官所貴差重其禮以申崇奉之意<lb/>
　　戒漸<lb/>
　　　論内臣事<lb/>
臣伏覩先朝實録竊見真宗皇帝因對輔臣言及前代<lb/>
内臣恃恩恣横蠧政害物朕常深以為戒至於班秩賜<lb/>
與不使過分有過未嘗矜貸此輩常以畏懼王旦等對<lb/>
曰先代事跡昭然足以為龜鑑而聖慮言及於此實社<lb/>
<pb n="KR2f0013_WYG_002-8b"/>
稷之福也臣竊見近年内臣禄秩權任優崇稍過恐非<lb/>
所以保全之也以陛下英明神斷有罪必罰此輩或不<lb/>
不敢為大過然在制之於漸庶免貽患於後伏願陛下<lb/>
佩服先帝之言以為格訓凡事更加裁抑則天下幸甚<lb/>
　　慎命令<lb/>
　　　論詔令數易改<lb/>
臣竊見朝廷凡降詔令行之未久即有改張故外議紛<lb/>
紜深恐於體不便且詔令人主之大柄而國家治亂安<lb/>
<pb n="KR2f0013_WYG_002-9a"/>
危之所繫焉可無慎乎縁累年以來此弊尤甚制勑纔<lb/>
下未逾月而輙更請奏方行又隨時而追改民知命令<lb/>
之不足信則賞罰何以沮勸乎臣欲乞今後朝廷凡處<lb/>
置事宜申明制度不可不慎重或臣僚上言利害並請<lb/>
先下兩制集議如可為經乆之制方許頒行於後或小<lb/>
有異同非蠧政害民者不可數有更易如此則法存畫<lb/>
一國有常格伏望少留聖意天下幸甚<lb/>
　　論功<lb/>
<pb n="KR2f0013_WYG_002-9b"/>
　　　請諡王明<lb/>
臣竊觀太宗皇帝實録載禮部侍郎王明傳言明之節<lb/>
義端勁功烈卓偉其始卒竪立冠於皇朝名臣當太祖<lb/>
太宗時戡靖亂略剗削僭偽駕馭英傑撫定區夏而明<lb/>
感㑹風雲之際周旋金革之間勤餉王師生擒偽将卒<lb/>
能下嶺表平江南繼成大功論籍第一臣每見其事跡<lb/>
想其風采然歎惜明才未盡施而死於太平位未極顯<lb/>
而恩不加諡名爛史諜徳晦泉壤臣素欲表聞於朝乞<lb/>
<pb n="KR2f0013_WYG_002-10a"/>
伸褒勸今忝邊寄復睹明之曽孫雄州防禦推官臨所<lb/>
著家傳國書之外補完遺實利人及物咸足稱紀恭惟<lb/>
尊號陛下奉艱難之業懐忠力之臣宜漏寵靈下慰幽<lb/>
魄至如楊億馮元官與明等或以文詞侍從於先帝或<lb/>
以經文勸講於東宫而皆崇以徽章追賜美諡矧明佐<lb/>
祖宗之休運垂竹帛之異勲既不霑贈爵之榮又未及<lb/>
易名之典使傑然大即殁有遺恨仰祈聖造特賜徳音<lb/>
降付禮官俾定諡法庶發明於茂烈足垂勸於将來今<lb/>
<pb n="KR2f0013_WYG_002-10b"/>
繕寫明曽孫臨所著家傳謹具狀繳連上進<lb/>
　　論賞<lb/>
　　　論李用和捉獲張海乞依賞格酬奨<lb/>
臣聞功疑惟重迺國之令䂓賞不踰時欲人之知勸抑<lb/>
先聖之格訓又馭邦之大柄也伏見朝廷先以軍賊張<lb/>
海等未獲特立賞格召募使臣如捉獲依傅永吉例優<lb/>
加酬奨近聞右侍禁李用和應募而往不踰數旬果能<lb/>
殺獲張海等四人餘衆並巳潰散用和授東頭供奉官<lb/>
<pb n="KR2f0013_WYG_002-11a"/>
閣門祗候中外聞之無不失望似非朝廷開示大信之<lb/>
㫖也且張海一嵗之内恣行殘暴京西十餘郡幅貟數<lb/>
千里官吏逃竄士民塗炭以至江淮州縣無不震驚前<lb/>
後凡遣使臣悉多敗衂臣竊謂張海之害甚於王倫用<lb/>
和之功優於永吉而永吉左班殿直閣門祗候凡超八<lb/>
資授諸司副使宣事舎人今用和止超四資功同賞異<lb/>
何以激勸将來且有明文豈宜降等况西鄙未定盗賊<lb/>
間起方當責効之際不可失信於人其李用和欲乞依<lb/>
<pb n="KR2f0013_WYG_002-11b"/>
准元降指揮比𩔖傅永吉特與優改官秩如此上之出<lb/>
令貴乎必行下之立功樂於自奮<lb/>
　　慎差除<lb/>
　　　請復封駮<lb/>
臣伏見朝廷近日凡有除授制命已行或物論未允者<lb/>
則臣寮上疏論駮因而追改者有之然未若精擇而後<lb/>
用之之審也故外議喧然謂進退可否之柄不專於上<lb/>
流聞四方大損國體且兩漢而下並以左曹給事中領<lb/>
<pb n="KR2f0013_WYG_002-12a"/>
駮正之任李唐尤重其選若權用未當則論列于内不<lb/>
顯揚於外盖不欲明君之過沽巳之直也近代則不然<lb/>
但建一策議一官則必揚言於朝以為己功噫為臣之<lb/>
道豈當如是乎竊覩國家循舊例置門下封駮司以近<lb/>
臣兼領未嘗見封一勑駮一事但有封駮之名而無封<lb/>
駮之實因循不振豈不惜哉且歴代典故淪廢多矣此<lb/>
局幸而未墜秪在舉而行之臣請特正封駮之職選兩<lb/>
制以上慎重介直不撓者主之或命諫官兼掌應有除<lb/>
<pb n="KR2f0013_WYG_002-12b"/>
授之制並先由門下其不可者得以辨別是非封進詔<lb/>
勑如此則差易改正兼免漏泄少禆聖政<lb/>
　　選舉<lb/>
　　　論取士<lb/>
臣以孤逺之迹猥荷聖選擢陞憲府退思所以為報則<lb/>
智識䝉淺無以副上㫖之萬一敢竭愚見唯明主裁之<lb/>
臣伏覩近降詔勑以官吏陞陟賢否相溷世族補䕃愚<lb/>
智不分並立新條以革舊弊有以見陛下求治垂訓之<lb/>
<pb n="KR2f0013_WYG_002-13a"/>
深㫖也臣聞天下大器也羣生重畜也古之聖王御大<lb/>
器保重畜盖各有其道焉以萬務之無極也一統於上<lb/>
豈可以思慮盡之耶故立三公設九卿百執事以維持<lb/>
之俾羣材盡力而百工無曠則王者正其本執其要而<lb/>
天下之大務舉矣故治亂之原在求賢取士得其人而<lb/>
巳漢書曰帝王之徳莫大於知人大抵斯人之情皆希<lb/>
榮進莫不飾正於外藏邪於内邪正所藴淵宻難辨而<lb/>
審之必有術焉以賢知賢以能知能知而用之之謂也<lb/>
<pb n="KR2f0013_WYG_002-13b"/>
且知人與不知人而任之乃得失所繫而安危從之宜<lb/>
乎取士之際不可不慎焉夫三代取士之法濶略難議<lb/>
兩漢而下莫若唐天寳之制自京師逮郡縣皆有學焉<lb/>
每嵗仲冬館學課試乃與計偕其不在館學而舉者謂<lb/>
之鄉貢並責成有司唯以得之與否以為榮辱得士者<lb/>
陞失士者黜孰不公其心以進退乎其得第者但謂之<lb/>
選人有格限未至而能試文三道者謂之宏詞試判三<lb/>
道者謂之拔萃中是選者得不限年而授職復有賢良<lb/>
<pb n="KR2f0013_WYG_002-14a"/>
之科焉所以區别才行慎重名器如是之審也故當時<lb/>
文物尤盛比隆三代基構綿逺垂三百年其有繇矣今<lb/>
之取士則異於是鄉曲不議其行禮部不專其任但糊<lb/>
名謄本煩以繩檢復於軒陛躬臨程試三題競作百篇<lb/>
來上不逾三數日升降天下士其考較去留可謂之精<lb/>
且詳乎臣亦恐非進賢退不肖之長策也周禮升秀辨<lb/>
官司徒司馬大樂正之職未聞王者躬其事也議者謂<lb/>
不若近約唐制歸諸有司或曰取捨之柄當繇人主曰<lb/>
<pb n="KR2f0013_WYG_002-14b"/>
盍使禮部考試定其可否髙下混於奏籍賜第上前抑<lb/>
亦無失於國體矣然後復宏詞拔萃之科明立條目寛<lb/>
限人數嵗一設之其與選者比𩔖奏舉之人以次甄擢<lb/>
而任之有以得其實才矣頃年雖復賢良拔萃之科得<lb/>
人裁一二而巳又罷拔萃之舉恐未足盡魁梧之選也<lb/>
且今之仕者非保任則無以自進若參以二科而精求<lb/>
之則取人之路豈不裕乎而又僉舉之敝漸不可長其<lb/>
間或暱於私愛或迫於勢要不得巳因而舉之者衆繆<lb/>
<pb n="KR2f0013_WYG_002-15a"/>
濫無別宜一警革若至其甚何所及焉方今天下多事<lb/>
邊鄙未寧政失於寛而弊於姑息士弛於務而幸於因<lb/>
循固宜推擇真賢講求治道外則黜郡守縣令不才貪<lb/>
懦苛虐之輩以利於民内則辨公卿大夫無狀謟佞朋<lb/>
比之者以肅於朝杜絶回邪振張紀律可使敎惇于上<lb/>
民恱于下足以導迎和氣馴致太寧不亦盛哉伏望陛<lb/>
下稽前代之成敗驗當今之得失政有未順民有未安<lb/>
則思而圖之圖而行之行而終之則生靈受其福而宗<lb/>
<pb n="KR2f0013_WYG_002-15b"/>
社享無疆之休伏惟陛下鑒其區區恕其狂直一賜觀<lb/>
采<lb/>
　　　請先用舉到官<lb/>
臣伏覩近者降勑節文委中書樞宻院選舉主二十人<lb/>
令舉堪充知州通判知縣各一員者盖國家精擇良吏<lb/>
之深㫖也所有内外被舉之人至今未見擢任兼訪聞<lb/>
逐路轉運使累有體量到州縣長吏等其間不才貪猥<lb/>
之尤甚者欲乞所舉人内先次進用令往彼衝替若候<lb/>
<pb n="KR2f0013_WYG_002-16a"/>
人數足日方議差除則疲乏之民受害深矣况幅貟至<lb/>
廣官吏至衆黷貨暴政十有六七若不急務用人以革<lb/>
其弊亦朝廷之深憂不可不察<lb/>
　　　請依舊封彌謄録考校舉人<lb/>
臣伏覩新定貢舉條制節文諸州發解令知州通判職<lb/>
官令録等保明行實更不封彌謄録者此乃三代里選<lb/>
之法盖朝廷欲先徳行而後詞學責成有司不欲煩以<lb/>
繩檢庶取士有以得其實才矣縁天下郡學自罷聴讀<lb/>
<pb n="KR2f0013_WYG_002-16b"/>
之後生徒各以散去一旦詔下投牒求試者比比皆是<lb/>
長吏等又安能一一練悉行實哉不免秪憑逐人遞相<lb/>
保委然而詐偽猥雜者亦無由辨明兼每州用試官一<lb/>
員是天下試官逾三百餘員必恐未能盡得其人而悉<lb/>
心於公取也或縁其雅素或牽於愛憎或迫於勢要或<lb/>
通於賄賂勢不得巳因而陞黜者有矣又何暇論材藝<lb/>
較履行哉洎取捨一謬則是非紛作不惟抑絶寒素竊<lb/>
慮天下因此構起訟端多矣况封彌謄録行之且久雖<lb/>
<pb n="KR2f0013_WYG_002-17a"/>
非取士之制稍協盡公之道若今來諸州發解舉人且<lb/>
令仍舊封彌謄録考校於理甚便若以勑命方行難於<lb/>
遽改即乞特降約束其逐處試官監試官如稍渉徇私<lb/>
及請託不公並無常法外重行處置不然令别定刑名<lb/>
庶使官吏等各知警懼<lb/>
　　　請依舊考試奏䕃子弟<lb/>
臣伏覩先降勑節文應奏䕃子弟京官年及二十五已<lb/>
上其選人遇南郊大禮限半年許令銓投狀京官每年<lb/>
<pb n="KR2f0013_WYG_002-17b"/>
春季國子監投狀差兩制官於逐處考試内習詞業者<lb/>
或論或詩賦習經業者各專一經試墨義等及格者與<lb/>
放選注官及差遣自勑下之後天下士大夫之子弟莫<lb/>
不靡然向風篤於學問詔書所謂非唯為國造士是乃<lb/>
為臣立家實誨人育材之本也近聞有臣寮上言欲議<lb/>
罷去是未之熟思爾且國家推恩之典其弊尤甚因循<lb/>
日乆推擇未精今詔命方行遂欲釐革則務學者日以<lb/>
怠惰一旦俾臨民政懵然其間不知治道之所出猶未<lb/>
<pb n="KR2f0013_WYG_002-18a"/>
能操刀而使之割也所傷實多其前項條貫如有聞說<lb/>
未盡事理欲乞只令有司詳定依舊頒行<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0013_WYG_002-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　包孝肅奏議集巻二<lb/>
</p>
<p>
</p>
  </div>
<div>
                <head>包孝肅奏議集巻三</head>
    <p>
<pb n="KR2f0013_WYG_003-1a"/>
欽定四庫全書<lb/>
　包孝肅奏議集巻三　　　　宋　包拯　撰<lb/>
　　擇官<lb/>
　　　請選諫議大夫<lb/>
臣謹按唐六典隋氏門下省置諫議大夫從四品下龍<lb/>
朔中改為正諫大夫開元初復舊凡置四人掌侍從䂓<lb/>
諫仗下後言朝政得失故其秩峻其任重歴代以至祖<lb/>
宗朝未嘗輕授近嵗殊不選擇但以年叙遷如慎鏞等<lb/>
<pb n="KR2f0013_WYG_003-1b"/>
輩昬瞶不才皆踐此職是以朝廷名器容易假人紊黷<lb/>
典常莫斯之甚臣欲乞令後應少卿少監等該磨勘改<lb/>
官如曽經職司委是素有才望為衆所推者方得轉諫<lb/>
議大夫其餘不得徇人止授以大卿監所貴官無濫進<lb/>
流品益清<lb/>
　　　請復御史裏行<lb/>
臣謹按唐制御史府其屬三十人所以重風憲之職國<lb/>
朝以來選任尤劇天禧中御史六員盖朝廷紀綱之地<lb/>
<pb n="KR2f0013_WYG_003-2a"/>
為帝王耳目之司必在得人方為稱職自非端勁特立<lb/>
之士不當輕授近嵗知雜中丞不專奏辟或命兩省臣<lb/>
僚參舉而條制約束罕得應詔雖素有才望又限以資<lb/>
考推擇之際頗慎其選臣竊見頃年添置御史裏行二<lb/>
員縁所舉之人秩序差淺用之不次必無畏避自後因<lb/>
循而罷物議惜之方今臺官員數最少抨彈之任所繫<lb/>
尤重欲乞令中丞知雜依舊例於陞朝親民官内保奏<lb/>
堪充御史裏行二員如稍不稱職並嚴坐所知<lb/>
<pb n="KR2f0013_WYG_003-2b"/>
　　　請選用提轉長吏官<lb/>
臣聞王者之總治天下也内則宰臣百執事外則按察<lb/>
之官刺史縣令而已若中外各得其人協心以濟則陛<lb/>
下垂拱仰成無為無事矣夫轉運使提㸃刑獄在乎察<lb/>
官吏之能否辯獄訟之寃濫以至生民利病財賦出入<lb/>
莫不蒞焉事權至重責任尤劇茍非其人則一路受敝<lb/>
如州縣之職不舉按察之吏壅不以聞則朝廷無繇而<lb/>
知是一方之民有終無告者矣昔漢宣帝曰與我共理<lb/>
<pb n="KR2f0013_WYG_003-3a"/>
天下者其惟良二千石乎盖刺史縣令耳目接於民事<lb/>
政令所出慘舒攸繫今朝廷既巳輕授又數數更易其<lb/>
才者雖有育民濟治之具亦烏所施設哉又况庸庸者<lb/>
乎今粗舉一二條陳如左竊見近日除授轉運使但理<lb/>
資序不甚選擇如江西路劉緯利州路李熈輔皆智識<lb/>
庸昧衆所共知其提㸃刑獄亦未甚得人若廣西潘師<lb/>
旦江東令狐挺京西張士安河平席平皆素非幹敏之<lb/>
才又無亷潔之譽猥當是選宜乎不任其職雖近例並<lb/>
<pb n="KR2f0013_WYG_003-3b"/>
委兩制奏舉然所舉之人或才有合格以㣲文不用故<lb/>
不才者往往進焉乃是訶其細而忽其大恐非任才之<lb/>
意也欲乞今後應除轉運使先望實而後資考則所得<lb/>
精矣凡舉提刑若保薦之人不協公議即乞責其謬舉<lb/>
别委他官如此則可絶徇私之請矣刺史縣令前後條<lb/>
約非不丁寧其中濫進者亦衆如曹琰自通判便授閏<lb/>
州大郡果非理决人至死又聞韓松知鼎州縁本州控<lb/>
接蠻界居嘗屯治軍馬舊係武臣知州後乞選差文資<lb/>
<pb n="KR2f0013_WYG_003-4a"/>
况韓松累任以不治聞豈可當此邊任乎欲乞今後應<lb/>
差知州並令有司精覈治伏審驗人才以州郡繁簡要<lb/>
僻差而授之庶幾不致敗事所有奏舉縣令即令流内<lb/>
銓選注繁劇不治之邑是則民瘼少蘇而和氣可召矣<lb/>
伏望聖慈申命宰府舉而行之則天下幸甚<lb/>
　　　請令審官院以黜陟狀定差遣先後<lb/>
臣竊見審官院差京朝官並循舊例以到院先後為限<lb/>
未嘗較辨賢否論次殿最清濁一溷流品不分但以名<lb/>
<pb n="KR2f0013_WYG_003-4b"/>
次補闕而巳甚非委重近臣審擇之意况國家設提刑<lb/>
按察之職察羣吏亷穢之狀其治績尤著者則必慰薦<lb/>
稱舉貪懦不治者則必體量按劾别白善惡悉以上聞<lb/>
而審官院署名于籍以為沮勸之本今則不然當除擬<lb/>
之時但以月日次第差而授之則向來黜陟之狀委而<lb/>
不顧乃同虛設豈不惜哉且黎元之命繫於長吏今郡<lb/>
守縣令鮮或得人盗賊間起生民重困天下受敝職此<lb/>
之繇可不慎哉臣欲乞今後審官院應京朝官初任即<lb/>
<pb n="KR2f0013_WYG_003-5a"/>
令勘㑹在任有舉主五人無私罪者陞為上有舉主三<lb/>
人以下或無舉主及私罪者以為次其有私罪及體量者<lb/>
降為下等差授以為定制如此則進者知勸退者知懼<lb/>
旌别淑慝無失於此<lb/>
　　　請選河北知州<lb/>
臣送伴北使往回竊見河北當路州軍各係近邊控扼<lb/>
之地所有知州等並是朝廷一一精選蓋欲謹邊防訓<lb/>
士卒以為急務今則不然但能増置厨傳迎送使人及<lb/>
<pb n="KR2f0013_WYG_003-5b"/>
曲奉過客便為稱職則美譽日聞若稍異於此則謗議<lb/>
紛然往往因此降黜者有之縁每年非次人使往來動<lb/>
經七八箇月逐處預為准備不敢少懈况三嵗兩度非<lb/>
次人使乃是一年之内迎送絶無虚日又何暇路謀訓<lb/>
練哉兼訪聞北人日夕㸃集兵馬添創營寨但以西討<lb/>
為名然契丹之心殊不可測議者雖云盟誓堅固萬無<lb/>
負徳且安不忘危利或生害又况巳然之兆不可不預<lb/>
為之備也臣觀一路武臣未甚得人但售進市恩結挾<lb/>
<pb n="KR2f0013_WYG_003-6a"/>
弭謗爾一旦急用必無成功加以邊備未完邊廩未實<lb/>
茍有騷動将何取濟此朝廷所宜深慮也臣欲乞今後<lb/>
應縁邊及當路知州部署鈐害駐泊等並武臣中不以<lb/>
官位髙下但選擢有武藝将材可用者任之專責以守<lb/>
備撫馭之術如有實効不可以浮議數有移替俾軍民<lb/>
安其政令緩急不至敗事如允臣所奏即乞特賜指揮<lb/>
　　　請選廣南知州<lb/>
臣竊見廣南應係知州例差奏䕃京朝官初任知縣及<lb/>
<pb n="KR2f0013_WYG_003-6b"/>
一考者伏况世禄之胄鮮惇義敎童孺之嵗便忝仕籍<lb/>
未嘗學政即使司民甫越朞年又移典郡且一邑之事<lb/>
尚未練悉六條之重安可責成地雖逺僻不可輕授方<lb/>
國家多務調率旁午逺民困重尤在得人臣前任端州<lb/>
日具知其事或無職官處只是知州獨貟管勾其猥冗<lb/>
恣横之輩則惟務誅求庸懦懵昧者又全不曉事民罹<lb/>
其害無所訴告提刑轉運使憚其逺惡復不能巡歴按<lb/>
劾但上下相䝉耳臣欲乞今後奏䕃京朝官合該廣南<lb/>
<pb n="KR2f0013_WYG_003-7a"/>
知州者並於次任知縣内選有治績及舉主者方得差<lb/>
移并乞勘㑹元無職官處各選置一員仍令轉運提刑<lb/>
司非時不得差出所貴闗掌郡事輯寧異俗<lb/>
　　　請選利州路轉運使<lb/>
臣伏見中書劄子知巴州楊佐奏昨體量得巡撿頓士<lb/>
寧為事過當非理打罵兵士州司取勘及提刑轉運使<lb/>
巡歴到州問頓士寧有何不協只一靣按問所劾官况<lb/>
頓士寧與李熈輔有舊恩作本司採擇施行若頓士寧<lb/>
<pb n="KR2f0013_WYG_003-7b"/>
指論臣詔法何以遵守又見本路提刑司奏巴州見禁<lb/>
巡撿頓士寧并兵士等及轉運使李熈輔到彼審問據<lb/>
頓士寧口稱屈抑及分析知其不公事一面行遣差官<lb/>
往彼推勘及差利州通判李世隆往巴州權交替知州<lb/>
楊佐赴置院照勘奉聖㫖令提刑司選清强官依公盡<lb/>
理取勘施行竊縁楊佐見為長吏部下官屬既有不公<lb/>
理合體量按問今李熈輔乃憑信頓士寧分析一面差<lb/>
官往彼交替楊佐赴推院照勘顯是熈輔與士寧有舊<lb/>
<pb n="KR2f0013_WYG_003-8a"/>
挾私任性不遵詔勑若令舉劾之妄被誣構便下所司<lb/>
與人對勘則今後部下官屬有過長吏顧避不敢按問<lb/>
乃是廢格詔勑而容長姦惡此尤事體不可之甚也兼<lb/>
熈輔不才庸謬衆所共知臣先曽論列未賜施行况利<lb/>
州一路累經災傷人民凋敝全藉按察之官綏撫鎮靖<lb/>
其熈輔所為如此豈宜久居是職必恐別生事端欲望<lb/>
朝廷選差亷敏才識之士充本路轉運以安逺民如楊<lb/>
佐顯有贓私罪犯即令本路提刑司體量確實事狀聞<lb/>
<pb n="KR2f0013_WYG_003-8b"/>
奏依條施行<lb/>
　　　再請選轉運提刑<lb/>
臣伏見諸路轉運使并提㸃刑獄自來朝廷凡有差除<lb/>
皆以資序叙遷或用臣僚薦舉間容濫竽未甚得人致<lb/>
一方之民必受其害如李熈輔張經等居按察之任當<lb/>
一路之重不能遵守詔勑振舉職業而挾私逞憾無所<lb/>
畏憚妄構刑獄恣行追攝雖已衝替未足懲戒各乞重<lb/>
行黜降以警将來所有宣州廖詢秀州邊瑀不公事跡<lb/>
<pb n="KR2f0013_WYG_003-9a"/>
中外傳聞昨因安撫奏劾方此彰露而本路提轉殊失<lb/>
按舉居職不稱合正朝典臣欲望聖慈應今後差轉運<lb/>
使提㸃刑獄臣僚並請選素有才能公直亷明之人充<lb/>
職不以資序深淺為限則逐路得人而官吏有所凛畏<lb/>
矣<lb/>
　　　請置發運判官<lb/>
臣竊以京師衆大之都屯兵數十萬財用儲廪皆仰給<lb/>
於東南主是任者制置發運使最為今之劇職固不可<lb/>
<pb n="KR2f0013_WYG_003-9b"/>
輕以授人况朝廷參用兩制假以事權委付之重不謂<lb/>
不至伏見發運使許元先自判官凡蒞職八年東南利<lb/>
害無不周悉所以嵗運不乏者盖久任得人之明效也<lb/>
縁施昌言許元績用頗著切慮别有進擢則後來雖有<lb/>
才者必恐未能究財用出入之敝則無繇辨集臣欲乞<lb/>
依許元例令置判官一員於朝臣内選差素有公望幹<lb/>
才者充如前久任所以稔熟其事嗣守成䂓或昌言等<lb/>
緩急替移免致敗事<lb/>
<pb n="KR2f0013_WYG_003-10a"/>
　　　請召還孫甫張環<lb/>
臣近䝉聖恩擢預諫職固讓則有嫌疑之端輕授則有<lb/>
忝冐之媿進退失措罔知寧處伏况諫議之才方今極<lb/>
選用人之得失繫國之輕重固不可不慎也臣竊見起<lb/>
居舎人祕閣校理孫甫兵部員外郎祕閣校理張環禀<lb/>
純一之性有端方之節危言篤論可以正闕遺博學逺<lb/>
識可以備顧問欲乞特與召還寘之近列則言路益廣<lb/>
公議允協<lb/>
<pb n="KR2f0013_WYG_003-10b"/>
　　　請復韓贄等臺官<lb/>
臣竊見祠部員外郎韓贄屯田員外郎孫抗太常博士<lb/>
閻詢等才識明茂資質純正先任御史各以㣲累黜免<lb/>
多歴年所屢經恩宥勘㑹前來所坐原情且非大故棄<lb/>
瑕亦合録用况御史臺闕官甚衆奏舉罕得其人如贄<lb/>
等求之方今實為精選臣以謂可復舊職必允清議伏<lb/>
望聖慈特召還臺或不如所舉臣甘當同罪<lb/>
　　　論河北帥臣<lb/>
<pb n="KR2f0013_WYG_003-11a"/>
　　　　第一章<lb/>
臣伏見河北自商胡决溢之後連嵗水旱倉廪匱乏調<lb/>
度不足朝廷一切應副廣有餘年之蓄而流亡未盡復<lb/>
田畝未盡闢諸州長吏尤在得人其間茍且之輩但幹<lb/>
尋常事務趨過目前其經乆利害茍不及其身率皆不<lb/>
為前後相承積弊巳極至帥臣亦未甚精選或有不樂<lb/>
乆任者乞後闕<lb/>
　　　　第二章<lb/>
<pb n="KR2f0013_WYG_003-11b"/>
臣伏見河北自商胡决溢之後連嵗水旱倉廩匱乏可<lb/>
不深思逺慮而忽天戒也臣近上言以河朔連嵗災傷<lb/>
公私匱乏帥臣長吏尤在得人其有不願乆任者乞於<lb/>
中外臣僚中推擇諳知彼中事宜敢任大責者專委付<lb/>
之俾綏拊疲民經畫逺圖庶幾後患可弭且河朔之於<lb/>
京畿猶心腹之與背膂義同一體休戚均之今災異如<lb/>
是豈可坐視其敝恬然以為無事但欲因循憚於更張<lb/>
措置可乎臣實懼焉惟陛下留神省察以河北事體至<lb/>
<pb n="KR2f0013_WYG_003-12a"/>
大帥臣等可用可罷速賜神斷天下幸甚<lb/>
　　　請除范祥陜西轉運使<lb/>
臣伏見近降勑命陜西鹽法且依范祥擘畫通商放行<lb/>
此誠國家大利便也而中外臣僚不詳本末時有横議<lb/>
所賴朝廷特與主張兼范祥見充本路提㸃刑獄與轉<lb/>
運司每常公事往來或至違異必恐不能協心以濟深<lb/>
屬不便欲望聖慈特許就除范祥權本路轉運副使只<lb/>
理提㸃刑獄資序所貴擘畫鹽法利害計置沿邊斛斗<lb/>
<pb n="KR2f0013_WYG_003-12b"/>
事歸一局易為辦集<lb/>
　　　再舉范祥<lb/>
臣先自陜西相度鹽法回曽具劄子乞除提㸃刑獄范<lb/>
祥權本路轉運副使所貴擘畫鹽法利害計置沿邊斛<lb/>
斗事歸一局易為辦集至今未䝉施行勘㑹范祥新法<lb/>
自皇祐元年正月至二年十二月終共收到見錢二百<lb/>
八十九萬一千貫有零比較舊法二年計増錢五十一<lb/>
萬六千貫有零三年春季又巳收到見錢七十餘萬貫<lb/>
<pb n="KR2f0013_WYG_003-13a"/>
兼糴到斛斗萬數不少縁陜西累嵗豐熟今秋又大稔<lb/>
正當計置之際况范祥顯著成効可備驅䇿欲望聖慈<lb/>
允臣前奏特許就除范祥本路轉運副使責其久任俾<lb/>
之一面制置解鹽及将見錢收糴糧斛須管沿邊軍儲<lb/>
大叚有備又免向云入中枉費𣙜貨務見錢經乆之利<lb/>
無便於此<lb/>
　　　請録用楊紘等<lb/>
臣讀先朝實録大中祥符中并益二州嵗久當代先帝<lb/>
<pb n="KR2f0013_WYG_003-13b"/>
偏閱侍從官姓名謂輔臣曰此等各有所長然求其文<lb/>
雅適用可委方面者鮮矣每念有唐名賢比肩而出何<lb/>
當時得人之多也王旦等曰方今下位豈無才俊或恐<lb/>
拔擢未至爾然觀前代求賢不求其備不以小疪掩其<lb/>
大徳今兹立朝之士誰為無過陛下每務保庇之然流<lb/>
言稍多則亦梗於任使大都迭相稱譽近乎黨紏過訐<lb/>
非近乎公鑒<hi>闕</hi>愛憎唯託上聖誠哉是言至切至當縁<lb/>
近世之患正在於此以四海之廣不患無賢而患在信<lb/>
<pb n="KR2f0013_WYG_003-14a"/>
用之不至爾且頃嵗以來凡有才名之士必遭險薄之<lb/>
輩假以他事中傷殆乎屏棄卒不得用議者迄今痛惜<lb/>
之欲望聖慈申命宰執應臣僚素有才行先以非辜被<lb/>
譴如楊紘王鼎王綽等雖曽叙用未復職任者並乞復<lb/>
與甄擢或委之繁劇必有成効如是則風化日益美賢<lb/>
傑日益聳積之以乆和氣洽乎上下矣<lb/>
　　　請選人知䖍州<lb/>
臣伏見䖍州據江表上游南控嶺徼兵民財賦素號重<lb/>
<pb n="KR2f0013_WYG_003-14b"/>
地累嵗賊盗充斥如𩔖行者結集匪黨大為民害近方<lb/>
稍息今聞南雄傜賊唐才<hi>闕</hi>等所至驚擾殺害官吏况<lb/>
封境與本州接連最是控扼之所全頼才幹長吏以之<lb/>
綏輯備禦昨朝廷特差余靖近復丁憂欲望聖慈特降<lb/>
指揮令審官院選差有方略强明臣僚往彼知州庶一<lb/>
方之民得獲便安<lb/>
　　　請選差河北令録<lb/>
臣勘㑹本路州軍令録判司簿尉等年老及懦弱不曉<lb/>
<pb n="KR2f0013_WYG_003-15a"/>
民事者甚多見不住體量行遣次右具如前切縁本路<lb/>
乆經災傷流亡稍復而科率不能盡絶凋敝益甚州縣<lb/>
之職尤在得人欲乞當司體量得前件官内如有委實<lb/>
年老及謬懦不曉民故雖無贓私罪犯彰露許令於部<lb/>
下奏舉資序合入之人充替仍乞特降指揮流内銓今<lb/>
後應除注本路縣令並以奏舉人充判司簿尉亦乞選<lb/>
差所貴疲困之民得其存恤<lb/>
　　　請廣南添差職官<lb/>
<pb n="KR2f0013_WYG_003-15b"/>
　　　　第一章<lb/>
臣先曽上言廣南東西兩路諸州元無職官處各令置<lb/>
一員闗掌郡事尋䝉降指揮下銓司至今未聞有人注<lb/>
擬雖該赦恩放選又例注家便及次逺以嶺外遐僻憚<lb/>
其地逺兼訪聞兩路闕額甚多其十數年無正官處並<lb/>
差土人充攝官縁近年蠻賊侵撓民力困竭全藉亷幹<lb/>
官吏多方綏撫今來銓司祇候合入逺選人及情願者<lb/>
竊恐卒未差除得人深屬不便竊見頃年以來廣南闕<lb/>
<pb n="KR2f0013_WYG_003-16a"/>
官遂於江浙就移兩任四考巳上簿尉充彼處縣令自<lb/>
後因循不行欲乞特降指揮令銓司檢詳舊例於江浙<lb/>
荆湖等處近廣路分諸州簿尉中選無公私罪犯兩任<lb/>
五考巳上就除權職官四考巳上就除縣令便令赴任<lb/>
如此則<hi>闕</hi>官無由倖免異俗得以輯寧<lb/>
　　　　第二章<lb/>
臣昨上言以廣南諸州乞今後應奏䕃京朝官合該往<lb/>
彼知州並於次任知縣内選有治迹乃舉主者方得差<lb/>
<pb n="KR2f0013_WYG_003-16b"/>
移并乞勘㑹東西兩路元無職官處各選置一員至今<lb/>
多日未䝉朝廷施行竊縁嶺服之表地最遐僻俗性獷<lb/>
悍易動難安今又蠻賊猖狂郡縣搔撓長吏之任尤在<lb/>
得人况童孺之年未嘗學政不當輕授重困逺民且近<lb/>
地牧守尚有通判職官更相禆贊而嶺外逺郡乃令此<lb/>
輩獨員管勾民罹其害無所控告甚非朝廷求治之本<lb/>
意也兼訪聞所闕職官祗二十餘州每州各置一員事<lb/>
理至便俾資闗掌郡務以安異俗伏望聖慈令檢㑹臣<lb/>
<pb n="KR2f0013_WYG_003-17a"/>
先進劄子速賜施行<lb/>
　　　乞不用贓吏<lb/>
臣聞亷者民之表也貪者民之賊也今天下郡縣至廣<lb/>
官吏至衆而贓汚擿發無日無之洎具案既上或横貸<lb/>
以全其生或推恩以除其釁雖有重律只同空文貪猥<lb/>
之徒殊無畏憚昔兩漢以贓私致罪者皆禁錮子孫矧<lb/>
自犯之乎太宗朝嘗有臣僚數軰犯罪並配少府監𨽻<lb/>
役及該赦宥謂近臣曰此輩既犯贓濫只可放令遂便<lb/>
<pb n="KR2f0013_WYG_003-17b"/>
不可復以官爵其責貪殘慎名器如此皆先朝令典固<lb/>
可遵行欲乞今後應臣僚犯贓抵罪不從輕貸並依條<lb/>
施行縱遇大赦更不録用或所犯若輕者只得授副使<lb/>
上佐如此則亷吏知所勸貪夫知所懼矣<lb/>
　　　乞不遣楊景宗知磁州<lb/>
臣竊聞觀察使楊景宗知磁州物議喧然以為不可按<lb/>
景宗累經外任並皆不了昨自鄆州亦以所為恣横非<lb/>
次召還縁禀性不常用刑過當今若委之為郡以親民<lb/>
<pb n="KR2f0013_WYG_003-18a"/>
政不惟一州生靈枉被殘害或慮不公事發須依法施<lb/>
行恐非所以保全戚属之道也其景宗欲望且令依舊<lb/>
與在京差遣事體至便<lb/>
　　　請選内外計臣<lb/>
　　　　第一章<lb/>
臣竊見天下財用積年窘乏近自明堂禮畢賞賚纔罷<lb/>
又行特給支費浩瀚帑藏虚竭且朝廷所仰給者江淮<lb/>
兩浙逐路旱澇相繼兼又茶法隨廢商算不行東南州<lb/>
<pb n="KR2f0013_WYG_003-18b"/>
軍錢帛糧斛自不足用則四方嵗入之數所得幾何今<lb/>
之總邦計者内則三司使外則轉運使當此財用窘乏<lb/>
之際居職者尤宜别求才傑之士俾之興利除害庶幾<lb/>
可濟若乃上下循黙恬然以為無事不務更張措置必<lb/>
恐日甚一日有不可救之患矣伏望聖慈申命有司以<lb/>
今之一嵗出入較近年用度耗登之數則斷可知矣所<lb/>
有内外總計之臣欲乞特出宸斷精加推擇選任能者<lb/>
責以實効庶免将來敗事惟陛下留神省察<lb/>
<pb n="KR2f0013_WYG_003-19a"/>
　　　　第二章<lb/>
臣近以天下財用公私窘乏而主使之吏近則三司使<lb/>
外則轉運使乞精加選擢委任能者免致将來敗事兼<lb/>
吳奎陳旭等累曽論列終未䝉施行竊縁三司使張堯<lb/>
佐早縁恩倖驟階華要任至内府委以大計而本職隳<lb/>
廢利權反覆公私困敝中外危懼按歴代后妃之族雖<lb/>
有才者亦未嘗假以事權又况貪庸不才者乎但富貴<lb/>
保全之則無害矣臣伏見本朝自祖宗以來當帑廩豐<lb/>
<pb n="KR2f0013_WYG_003-19b"/>
盈用度充足之際尚乃慎選計臣如陳恕魏羽等輩用<lb/>
之其餘亦盡一時之選况今上下窘迫如是豈可專任<lb/>
此人乆居是職哉失天下之望誤天下之事臣實為陛<lb/>
下痛惜之伏望特出宸斷授堯佐以他職别求才傑之<lb/>
士委而任之責以實効一二年間庶幾可濟不然大懼<lb/>
貽陛下之深憂也且宗社至重財用至急而安危繋焉<lb/>
惟陛下特留聖意臣無任激切懇迫之至<lb/>
　　省官<lb/>
<pb n="KR2f0013_WYG_003-20a"/>
　　　請罷廵驛内官<lb/>
臣竊見自京至雄州人使館驛專副盡是差鄉民有家<lb/>
産者勾當一年一替仍須是三人巳上方可管勾得前<lb/>
及年終亦多逃避者盖信使往來二畨取給實為煩費<lb/>
雖有條貫約束其諸州乆例為敝難為止絶鄉民不敢<lb/>
伸訴以此蕩盡産業臣仔細詢問縁更有逐處專切提<lb/>
舉館驛家事内臣每一經過捃摭㣲過恣意誅求其費<lb/>
數倍以至親隨吏人藉勢勒索獻遺方可免於刑責臣<lb/>
<pb n="KR2f0013_WYG_003-20b"/>
伏覩諸路館舎各係所管本軍逐時修葺既提舉使臣<lb/>
於上秋間方始出巡居常只憑文字行移州縣依例施<lb/>
行此職誠為虚設有害無利欲乞今後只今本路轉運<lb/>
司逐季指揮轄下州縣應人使經過路分館驛家事等<lb/>
並須管預前一例修飾排辦畢備或更差逐州通判職<lb/>
官先次提舉可不差内臣出外如此則鄉民免於暴歛<lb/>
稍得存濟不至逃亡况接伴使副初離京亦可專委沿<lb/>
路因便查檢必無誤事<lb/>
<pb n="KR2f0013_WYG_003-21a"/>
　　　乞罷河北提舉修造軍器使臣<lb/>
臣竊見河北近年添置提舉修造軍器使臣兩員凡勾<lb/>
當一二年即授閣門祗候替日又得陞擢差遣僥倖恩<lb/>
賞無甚於此况修造軍器逐處自有知州部署統轄都<lb/>
監等逐日逐旬㸃檢按試莫不精專又轉運提刑非次<lb/>
巡歴並開庫一一㸃檢臣近到河朔州軍體問得其提<lb/>
舉使臣只是一年一次略到逐處但取索文字照㑹何<lb/>
益於事及至年終即具數申奏以為己功虚取優賞誠<lb/>
<pb n="KR2f0013_WYG_003-21b"/>
為虚設乞行廢罷<lb/>
　<lb/>
　<lb/>
　<lb/>
　<lb/>
　<lb/>
　<lb/>
　包孝肅奏議集巻三<lb/>
</p>
<p>
</p>
  </div>
<div>
                <head>包孝肅奏議集巻四</head>
    <p>
<pb n="KR2f0013_WYG_004-1a"/>
欽定四庫全書<lb/>
　包孝肅奏議集巻四　　　　宋　包拯　撰<lb/>
　　去刻薄<lb/>
　　　請不用苛虐之人充監司<lb/>
　　　　第一章<lb/>
臣竊見諸道轉運司自兼按察及置判官以來并提㸃<lb/>
刑獄等體量部下官吏章疏相繼頗傷煩碎兼聞審刑<lb/>
院大理寺日近奏案尤多倍於往年况無大叚罪名並<lb/>
<pb n="KR2f0013_WYG_004-1b"/>
是掎摭㣲累不辨虚實一例論奏孤弱無援者則按以<lb/>
深文權勢豪猾者則縱而不顧内則狥一身之利以殖<lb/>
其私外則竊振職之名以圖其功効尤無耻惟恐不及<lb/>
至有公清守節之人或不曲諂左右為衆所嫉者即被<lb/>
加誣構成其罪遂使守巳之士或負終身之玷可不痛<lb/>
惜哉且治平之世明盛之君必務徳澤罕用刑法故董<lb/>
仲舒曰陽為徳為春夏當和煦發生之時隂為刑為秋<lb/>
冬在虚空潜伏之處以此見天任徳不任刑也王者亦<lb/>
<pb n="KR2f0013_WYG_004-2a"/>
當上體天道下為民極故不宜過用重典以傷徳化昔<lb/>
暴世渉網凝宻動罹酷害不下堪命卒致潰亂老子曰<lb/>
其政察察其民缺缺其政悶悶其民淳淳臣願聖明鑒<lb/>
於此言而無忽焉方今民力凋殘國用窘迫若乃專用<lb/>
刻薄好進之吏則民不聊生竊恐非國家之福也雖朝<lb/>
廷累降詔命約束罕或遵禀此弊不去為患寖深欲望<lb/>
聖慈宣諭執政大臣應轉運提刑等並令精選亷幹中<lb/>
正之人以充其職苛細矯徼之輩屏而不用天下幸甚<lb/>
<pb n="KR2f0013_WYG_004-2b"/>
　　　　第二章<lb/>
臣先曽上言以諸道轉運使自兼按察及置判官以來<lb/>
并提㸃刑獄等體量部下官吏頗傷煩碎兼審刑院大<lb/>
理寺奏案尤多倍於往年况無大叚罪名並是掎摭㣲<lb/>
累不辨虚實一例論奏此盖茍圖振舉之名以希進用<lb/>
之速爾遂使天下官吏各懐危懼謙慎自守者則以為<lb/>
不才酷暴非法者則以為幹練人人相効惟恐不逮民<lb/>
罹其患無所訴告殆非陛下委任之本意也其被體量<lb/>
<pb n="KR2f0013_WYG_004-3a"/>
之事或智慮所不及此人情偶不免若非切害亦可矜<lb/>
憫雖欲改過其道無繇豈不痛惜哉兼訪聞天下茶鹽<lb/>
酒稅逐處官吏曲徇轉運使之意以求課額羡溢民則<lb/>
例遭配買商旅則倍行誅剥為國歛怨無甚於此且朝<lb/>
廷設按察提刑之職盖欲去貪殘之吏撫疲瘵之俗今<lb/>
乃務為苛細人不聊生竊恐未為國家之福也比者幸<lb/>
屬郊禋盛禮大霈慶澤欲乞於赦書特行約束凡官吏<lb/>
先被體量者情非重犯咸許自新後或不悛必寘於法<lb/>
<pb n="KR2f0013_WYG_004-3b"/>
庶使悔過之人免負終身之累其諸處茶鹽酒稅亦乞<lb/>
除元額外不得擅増課利搔撓人户應係自來諸般調<lb/>
率且乞權罷以安海内生靈之命伏望聖慈少賜省察<lb/>
　　抑僥倖<lb/>
　　　請絶内降<lb/>
臣竊見天聖中凡有内降莫測夤縁盡由請託葢傾邪<lb/>
之輩因左右之容假援中闕乆瀆聖化幸陛下親覽庶<lb/>
政首革兹敝僥榮濫賞人不以倖得今數年以來此路<lb/>
<pb n="KR2f0013_WYG_004-4a"/>
寖啓妨公害政無甚於此臣欲乞今後應中外之人隂<lb/>
有交結或冐陳勞効以圖榮寵或比縁罪犯茍希横貸<lb/>
伏望聖慈特降詔㫖一切迸絶如更妄有陳乞並令中書<lb/>
樞宻院三司使核議等處詳先降指揮依公執奏母得<lb/>
阿徇上累聖明<lb/>
　　　論明堂覃恩<lb/>
臣伏覩明堂赦書應文武百官内臣並與遷轉臣先以<lb/>
風聞曽具論列并乞召對不䝉聞可退用憂迫弗皇啓<lb/>
<pb n="KR2f0013_WYG_004-4b"/>
處竊以爵禄者天下之公器而邦國之大柄也惟士之<lb/>
有功與徳所宜處之非此二者不可濫與夫人君者固<lb/>
宜慎之惜之茍輕用之則壊公器而失大柄一綱或紊<lb/>
百目皆隳雖善為治者亦末如之何况今吏員益衆財<lb/>
用益殫為國計者自當澄汰冗雜以寛調度豈可不辨<lb/>
能否普加官爵是於太平之世行此姑息之事但恐賦<lb/>
租之廣不足充其禄倉廩之多不足充其欲紀律一弛<lb/>
天下蕩然有必致傾覆之弊矣臣又伏讀近降詔㫖今後<lb/>
<pb n="KR2f0013_WYG_004-5a"/>
應内降特與恩澤及免減罪犯並仰中書樞宻院并所<lb/>
承受官司具前後詔勑執奏不得施行有以見陛下厲<lb/>
精革弊求治之切至也惟此覃恩頗蠧政之甚伏望陛<lb/>
下上稟祖宗之訓下為社稷之計所有今來遷轉恩<hi>闕</hi>
乞賜特行裁處免千古之下以累聖徳之萬一臣過叨<lb/>
寵擢位疎責重區區之懇不能自已伏望陛下留神省<lb/>
察天下幸甚<lb/>
　　　請令江淮發運使滿任<lb/>
<pb n="KR2f0013_WYG_004-5b"/>
臣聞東南上游財賦攸出迺國家仰足之源而調度之<lb/>
所出也主是任者可不慎選哉臣觀唐室如韓滉杜佑<lb/>
王播輩並以将相大臣出鎮淮南浙西專總是職或十<lb/>
年或二十年盖以利權之重得人是藉今則不然凡蒞<lb/>
其局者但為楊歴之資耳旦方受署夕巳望遷廣納苞<lb/>
苴交結勢要市恩售進惟恐不及其財利豐耗饋運欺<lb/>
隠未嘗校視則建明利害裁制出入豈暇留心哉秪如<lb/>
近年林濰李宗詠楊日華等各未逾三數月旋即罷去<lb/>
<pb n="KR2f0013_WYG_004-6a"/>
移易之速甚於𫝊舍不獨送故迎新寖成大弊抑亦老<lb/>
胥猾吏縁此為奸不可不察也臣欲乞今後應差江淮<lb/>
制置發運轉運等官各於臣僚中選擇素有清望幹才<lb/>
者並令任滿數周年或有成績就與進秩所冀弊原漸<lb/>
革邦儲増益<lb/>
　　　論先舉三路知縣不得令監當<lb/>
臣伏覩先降𠡠節文以河北陜西河東知縣比之諸路民<lb/>
賦邊備嵗計不少尤須得人委臣僚選擇兼勤幹事之<lb/>
<pb n="KR2f0013_WYG_004-6b"/>
人於前任職官令録内同罪保舉充京官知縣者自降<lb/>
勑文之後臣僚或有保舉之人降告勑於本任改京<lb/>
朝官仍於本處待闕候逐路有知縣員闕即便就差盖<lb/>
朝廷以邊鄙未寧財用不足安民集事尤在得人所以<lb/>
委羣僚精擇良吏不循常格就轉優秩用綏疲俗以濟<lb/>
調度之深㫖也其所舉之人秪合並充三路知縣訪聞<lb/>
數内著作佐郎魏及甫見監河中府白家鹽場大理寺<lb/>
丞唐叔夏見監并州軍貴庫大理寺丞何澄見監并州<lb/>
<pb n="KR2f0013_WYG_004-7a"/>
永利監著作佐郎葉仲館見監滄州鹽山稅著作佐郎<lb/>
董之邵見知坊州録事參軍臣細詳勑意為比逐路稅<lb/>
賦科率稍重諸縣闕人是以不次甄擢其前項官顯是<lb/>
不合差於逐處監當并知録深屬不便其魏及甫等欲<lb/>
乞依應元勑各與改差本路知縣切恐更有似此不係<lb/>
親民者亦乞勘㑹一例移改所冀繁劇之邑無可責成<lb/>
僥倖之人免或避事<lb/>
　　　論縣令輕授<lb/>
<pb n="KR2f0013_WYG_004-7b"/>
臣聞古之所重為民父母者縣令耳今之所賤而不能<lb/>
振起風敎者亦縣令耳盖擢用之際未精其選凡有清<lb/>
流素望或稍挾權勢之人即茍謀佗官恥為縣道但庸<lb/>
人下品甘於其職雖郡𨽻吏卒皆能訶制茍免罪戾之<lb/>
不暇欲振起風敎為民父母其可得乎且今朝廷仕進<lb/>
清選大臣子弟偶緣文墨或希辟命即自下僚擢陞館<lb/>
職不然才出外任列為僉判不繇為縣便作通判知州<lb/>
洎為長吏昧於民情懵然其間不知治道之出况四方<lb/>
<pb n="KR2f0013_WYG_004-8a"/>
多務令長尤在得人欲乞今後貼職并僉判及京朝官<lb/>
凡歴任中不曽任縣令及知縣者不得便為長吏按察<lb/>
之官且令知縣方得入通判知州如此則宰邑得其人<lb/>
長吏亦不能倖求而至<lb/>
　　　奏許懐徳上殿陳乞<lb/>
臣伏詳近降條貫應係臣僚上殿不得陳乞恩澤並令<lb/>
閣門報告如違仰御史臺彈奏者竊見近日臣僚殊不<lb/>
遵禀例以奏公事為名因而僥求者多矣昨兵部郎中<lb/>
<pb n="KR2f0013_WYG_004-8b"/>
馬絳差知越州因上殿叙述乞改官續又羣牧判官吕<lb/>
昌齡自河北印馬回上殿亦乞省府差遣雖各有臺諫<lb/>
官論列然並免勘罰致今來馬軍副都指揮使許懐徳<lb/>
復上殿乞轉觀察留後縁懐徳近授觀察使累任别無<lb/>
顯效而不顧邦憲冒瀆聖聼人之寡亷一至於是欲<lb/>
望特賜取勘施行仍乞今後但是臣僚因奏事陳乞恩<lb/>
理者或有彈奏並乞依條勘劾重行朝典庶使僭妄<lb/>
之<hi>闕</hi>
<pb n="KR2f0013_WYG_004-9a"/>
　　　應修造使臣乞依宣命不得乞轉官<lb/>
臣伏見三司修造案見管營房倉庫店宅等四百餘<lb/>
處計屋四萬餘間並係合該修盖今來重建太祖開先<lb/>
殿雖功用甚大然王者崇奉之意誠不可闕所有看池<lb/>
樓福聖院等並准傳宣權住竊慮非次别降指揮依前<lb/>
興作縁近年土木之功未嘗暫息材植工匠即日闕乏<lb/>
兵士勞役動有咨怨兼逐處並差内臣監修不以有無<lb/>
准備立須辦集惟務速畢以圖轉官况國家倉廩未實<lb/>
<pb n="KR2f0013_WYG_004-9b"/>
財賦有限費用無極将何取濟伏望聖慈省察候開先<lb/>
殿畢功日除營房倉廩等合修葺外應係寺觀園苑不<lb/>
必一時集辦乞一切權罷兼詳景祐二年二月八日宣命<lb/>
節文應修造了畢使臣一員工匠等並不得乞改轉酬<lb/>
奬如顯有功績即等第與支賜如違當行勘斷欲望今<lb/>
後監修使臣等並依宣命指揮更不得陳乞改轉如有<lb/>
實効只與支賜<lb/>
　　　請令提刑親案罪人<lb/>
<pb n="KR2f0013_WYG_004-10a"/>
臣伏見國家設按刑之司盖慮郡縣長吏或不得人刑<lb/>
罰寃濫俾之紏察而大獄出入未尚按問細故増減即<lb/>
務舉劾是小過必察而大罪不訶何以副聖人欽恤之<lb/>
意哉今敢略舉一二以明之臣昨任端州日獄中重囚<lb/>
七人具案巳就適㑹提刑司巡歴将至聞其未斷即遷<lb/>
延引避又隣近春州禁勘罪人追捕甚衆縲繫二百餘<lb/>
日凡該大辟罪者四五人徒罪不少亦不聞提刑司推<lb/>
究淹延之狀洎轉運司取公案委官定奪果有失入死<lb/>
<pb n="KR2f0013_WYG_004-10b"/>
罪等雖官吏悉行重典而死者不可復生竊恐天下刑<lb/>
獄似此寃枉者至多雖前後累降詔勑丁寧罕或遵守<lb/>
臣欲此今後諸州凡勘大辟罪不以軍賊百姓五人巳<lb/>
上并出違日限者並委提刑司晝時親往審問决斷所<lb/>
冀刑獄無或寃濫<lb/>
　　正刑<hi>八篇</hi>
　　　乞斷韋貴<lb/>
　　　　第一章<lb/>
<pb n="KR2f0013_WYG_004-11a"/>
臣伏覩宣命以權保州兵馬監押供奉官韋貴降兖岳<lb/>
州監稅中外聞之無不驚憤况韋貴當兵士構叛之時<lb/>
不能死節為其戎首同惡相濟致朝廷用兵攻取累降<lb/>
詔諭方且開門納欵今若酬其後效特貸深刑此而可<lb/>
容孰不可恕夫人臣無將將則罪死無赦且将有其意<lb/>
尚無可免之理况悖逆之狀如是之甚乎兼聞韋貴嘗<lb/>
發妄言激成逆志迨兇徒之竊發叶奸計以圖全悖理<lb/>
亂常天共棄及上師之進討據堅城而請命要求撫<lb/>
<pb n="KR2f0013_WYG_004-11b"/>
納以盖前愆質諸人祗所難容捨致之刑辟允為得宜<lb/>
設欲從輕免其孥戮只乞於逺惡處安置亦朝廷屈法<lb/>
推恩之寛典也<lb/>
　　　　第二章<lb/>
臣近者上言以新降充岳州監稅韋貴欲乞重行處置<lb/>
以伸國法至今未奉指揮竊縁保州雲翼兵士見謀背<lb/>
叛戕賊長吏固守城壁其巡檢使王守一走馬承受劉<lb/>
宗言不從逼脇相繼遇害而韋貴不能死節仍助兇威<lb/>
<pb n="KR2f0013_WYG_004-12a"/>
主領叛徒凡二十日刼奪財物戮辱良善一城生聚死<lb/>
者幾半以至登陴拒守累抗王師及攻具外合衆心内<lb/>
潰竄伏無路方乃開門請命要君怙亂無甚於此朝議<lb/>
録其罪愆使圖後效免死為幸况冐難致死者曽未甄<lb/>
録而同惡相濟者又不謀責臣竊恐無由奨激忠議而<lb/>
垂誡将來也其韋貴如未欲便行嚴斷即乞於逺處編<lb/>
管<lb/>
　　　請重坐舉邊吏者<lb/>
<pb n="KR2f0013_WYG_004-12b"/>
臣伏覩近降勑命以樞密直學士知益州蔣堂為奏舉<lb/>
前保州通判祕書丞石待舉不當罰銅四十斤放案石<lb/>
待舉殘虐屯兵刻削廩食羣兇相扇固守城壁殺害民<lb/>
吏幾成大患原其情狀免死猶未塞責而保任之者止<lb/>
從輕典竊恐不足以誡其監舉也縁河朔三路軍民財<lb/>
賦事務繁劇長吏僚佐尤在得人所以申命近臣同罪<lb/>
保舉盖國家慎重選擢如是之至也而論薦之人不能<lb/>
體認朝廷求實才備急用之意但縁其雅素或暱於愛<lb/>
<pb n="KR2f0013_WYG_004-13a"/>
私或迫於勢要或通於賄賂勢不得不因而舉之又何<lb/>
暇論材器較治行之詳悉哉致一旦用之為國生事不可<lb/>
不深慮也臣欲乞今後應河北陜西河東知州軍通判兵<lb/>
馬都監巳下依舊令兩制巳上臣僚舉曾厯三路差遣<lb/>
諳悉邊事京朝官及武職等委是精當方得以次選用<lb/>
如擢用後稍下如舉狀並乞同坐重行朝典<lb/>
　　　論疎决<lb/>
臣竊見常年四五月内皇帝親臨疎决罪人並從減降<lb/>
<pb n="KR2f0013_WYG_004-13b"/>
巳成定制竊聞當四月後三司開封府等處應有收坐<lb/>
干連人合行追勘公事及寄杖人多是用情拖延等候<lb/>
疎决深成敝倖欲乞指揮今後纔人三月應有合行<lb/>
結絶公事嚴緊催促了當仍令當職官員躬親檢舉庶<lb/>
絶奸弊<lb/>
　　　論内降<lb/>
臣訪聞軍巡院見勘周景為於慶厯五年二月係内東<lb/>
門手分發意同胡可觀與雜買務同情盗用羅帛等入<lb/>
<pb n="KR2f0013_WYG_004-14a"/>
巳事發其雜買務監專並該决配内用景為首合得絞<lb/>
胡可觀為從流配千里外牢城其用景避罪逃走三司<lb/>
尋具申奏乞不原赦減降至三年三月内捉獲奉聖㫖<lb/>
决脊杖十七配黄州牢城為患未决本州不詳前來指<lb/>
揮却原赦減降决臀杖十七為患未區分昨駕船上京<lb/>
遂告囑造軍器及北作坊手分等指射充本坊皮匠近<lb/>
押赴省司斷先寄仗數遇夜未决依前逃走尋巳捉獲<lb/>
竊聞奉傳宣劄子令免徒罪只配比作坊工匠縁周<lb/>
<pb n="KR2f0013_WYG_004-14b"/>
景原情至重減死巳優若更免刑深屬長惡况可觀為從<lb/>
尚該徒配豈可為首之人却全免罪刑罰一濫則狡吏<lb/>
得以為奸無所畏懼欲乞聖慈特降指揮下三司子細<lb/>
根勘依元降徒罪更不令充工匠改配逺地州軍牢城<lb/>
收管所貴頑猾之輩不能幸免<lb/>
　　　請重斷張可乆<lb/>
臣等伏見僉書武信軍節度判官廳公事呉奎奏勘前<lb/>
淮南轉運按察使司勲即中張可久招伏不合在任日<lb/>
<pb n="KR2f0013_WYG_004-15a"/>
於部下興販私鹽一萬餘斤等情罪案下大理寺竊慮<lb/>
本寺引用應犯違禁等物並以見捉獲斤兩條貫定斷<lb/>
今張可乆販私鹽巳經賣過别無見在議罪必輕况前<lb/>
件條貫本為細民所投按張可乆本庸鄙之資濫按察<lb/>
之任為朝廷之倚重乃一方之表帥而巧圖財利冒犯<lb/>
禁憲雖前後職司臣僚或有以贓濫獲罪然未有如可<lb/>
久之甚者此而可恕孰不可容其張可乆乞不原近降<lb/>
疎决特於法外重行逺地編管以勵将來仍乞今後應<lb/>
<pb n="KR2f0013_WYG_004-15b"/>
臣僚等或犯興販諸般違禁等物者不以見在或廢用<lb/>
並以元犯斤石罪名定斷其諸色人等所犯即依舊條<lb/>
施行所貴貪猥之輩稍知警懼<lb/>
　　　乞斷向綬<lb/>
　　　　第一章<lb/>
臣竊聞太常博士傅瑩近滄州制勘廻向綬准前變變<lb/>
一行干繫九十餘人依舊收禁竊縁向綬飜變前後三<lb/>
四次况證驗分明絶無疑慮原情至重坐死猶輕若候<lb/>
<pb n="KR2f0013_WYG_004-16a"/>
具案定罪必致淹延月日干連人等盛暑之際枉被禁<lb/>
繫實可傷憫其向綬欲望只據累次勘到罪狀特行重<lb/>
斷俾幽寃得伸狡吏知懼<lb/>
　　　　第二章<lb/>
臣近者上言以向綬恐迫通判太常博士江中立自縊<lb/>
身死累次勘鞫拒抗翻變只乞據前後勘到情欵定斷<lb/>
尋於滄州取到案巻送下法寺至今多日切恐有司執<lb/>
守常制引用律文未得允當况向綬本意怒中立欲擿<lb/>
<pb n="KR2f0013_WYG_004-16b"/>
發所為不公事件遂抑勒諸色人等誣罔陳首中立罪<lb/>
犯今制勘所又巳一一辨明假中立所犯有狀自有朝<lb/>
廷之法向綬何得輙用威勢凌迫一至於是中外無不<lb/>
憤惋若不特行誅竄則今後長吏恣為不法同官僚屬<lb/>
稍有言議即便行捃拾置於非所或迫令自盡或鍜成<lb/>
重罪必無由理雪所繫事體甚大欲望聖慈特於法外<lb/>
重賜裁斷以警戒将來<lb/>
　　　請法外斷魏兼<lb/>
<pb n="KR2f0013_WYG_004-17a"/>
臣訪聞勘到前淮南轉運使工部郎中魏兼以先在任<lb/>
日於部内置買物業并剰量過職田斛斗等罪犯奏案<lb/>
巳下法寺詳斷魏兼蚤踐周行荐叨煩使專總察之任<lb/>
在表率之地固當正身蒞下竭節奉公而乃不顧朝章<lb/>
自為非法竊慮疎决在近乞不從原減之例臣伏見先<lb/>
朝以崔端知華州日于部下創置物産事發被劾先帝<lb/>
置之散秩擯棄終身其魏兼伏望聖慈特出宸斷法外<lb/>
重行以警貪猥<lb/>
<pb n="KR2f0013_WYG_004-17b"/>
　　　請贓吏該恩未得叙用<lb/>
臣竊聞太宗朝臣僚或犯贓罪並配少府監𨽻役及該<lb/>
赦宥謂近臣曰此既犯贓汚只可放令遂便不可復以<lb/>
官爵其責貪殘慎名器也如此且兩漢以贓私致罪者<lb/>
尚禁錮子孫矧自犯之乎今明堂大赦應係貶降臣僚<lb/>
例該録用若張可乆先任淮南轉運使日以自販私鹽<lb/>
剰收職田黜削累經叙用巳任蔡州節度副使見監陳<lb/>
州糧料今來不可更復正官欲望且與散官量移差遣<lb/>
<pb n="KR2f0013_WYG_004-18a"/>
其餘應以贜濫致罪者乞不一例録用所貴贓吏稍知<lb/>
警懼<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0013_WYG_004-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　包孝肅奏議集巻四<lb/>
</p>
<p>
</p>
  </div>
<div>
                <head>包孝肅奏議集巻五</head>
    <p>
<pb n="KR2f0013_WYG_005-1a"/>
欽定四庫全書<lb/>
　包孝肅奏議集巻五　　　　宋　包拯　撰<lb/>
　　明禁<hi>六篇</hi>
　　　請差京東安撫<lb/>
臣聞京東河北兩界州軍見今賊盗充斥并畿内東明<lb/>
襄邑等縣亦有刼賊並未捕獲雖巳選差武臣切恐結<lb/>
集轉多為患不細兼訪聞東路州軍以近年科率差役<lb/>
頻併民力困重不逞之輩因而嘯聚所在竊發况曹兖<lb/>
<pb n="KR2f0013_WYG_005-1b"/>
沂淮陽等州軍山林深逺素號出劇賊之所不可不令<lb/>
即時誅滅也頃嵗京東西軍賊等作過差侍御史仲簡<lb/>
監察御史蔡稟監督捕捉今欲乞選差臺官一員乗傳<lb/>
往逐處體量民間疾苦假以便宜俾之撫綏兼督責州<lb/>
縣所貴官吏效命不敢顧避速得勦除其逐處長吏兵<lb/>
官等稍畏懦者亦乞精擇有方略强幹臣僚對替庶免<lb/>
敗事<lb/>
　　　請速除京東盗賊<lb/>
<pb n="KR2f0013_WYG_005-2a"/>
臣竊見江淮兩浙京東河北累年以來旱澇相繼物價<lb/>
湧貴民食艱阻兩浙一路災疫尤甚雖朝廷寛免租賦<lb/>
優加賑恤而迄今未得蘇息近聞京東濟鄆河北徳博<lb/>
淮南宿亳等州盗賊充斥所在竊發州縣不時擒捕頗<lb/>
甚兇猛盖長吏與巡檢縣尉罕得其人上下䝉蔽不以<lb/>
實聞必恐稔成大患為朝廷深憂不可不速行處置也<lb/>
頃嵗淛東鄂隣淮南王倫京西張海等皆起自倉卒結<lb/>
為巨盗刼害居民郡邑悉不能制禦幸而殱滅無謂邪<lb/>
<pb n="KR2f0013_WYG_005-2b"/>
小蜂蠆有毒且四方藩郡兵伍絶少多者不逾數百輩<lb/>
皆厮役羸卒又驕惰難用寛之則逾慢急之則王禍心<lb/>
不更訓練目不識行陣驅之禦冦必先事而敗雖烏合<lb/>
嘯聚莫能久長而生靈塗炭矣則國家将何道而猝安<lb/>
之况今國用窘急民心危懼凡盗賊若不即時誅滅萬<lb/>
一無賴之輩相應而起胡可止焉伏望陛下督責有司<lb/>
精擇逐路按察之官及諸州長吏有不任職者即令黜<lb/>
罷其巡檢縣尉等並委安撫轉運提㸃刑獄司專切舉<lb/>
<pb n="KR2f0013_WYG_005-3a"/>
察如庸懦不才者速具體量充替應有盗賊不以多少<lb/>
逺近並須捕捉净盡免成後害或少渉弛慢並乞重行<lb/>
朝典<lb/>
　　　請斷銷金等事<lb/>
臣竊見中外臣僚士庶之家衣服首飾之𩔖多用銷金<lb/>
工匠於闤闠之中任意制造殊不畏憚臣伏詳編勑節<lb/>
文除大禮法物外上從中禁下暨庶邦但係衣服裝著<lb/>
之𩔖土木玩用之物並不得以金為飾如違並科違制<lb/>
<pb n="KR2f0013_WYG_005-3b"/>
之罪其元業匠人輙更造作犯者當行處斬此盖真宗<lb/>
皇帝躬行儉徳以化天下故自中禁以及庶邦凡衣服<lb/>
玩用以金為飾者一切禁斷工匠置於極典致數十年<lb/>
間中外絶無犯者而自近年以來時俗相尚銷金之作<lb/>
寖以公行近日尤甚其戚里及臣僚士庶之家衣服首<lb/>
飾並用銷金及生色内間金之𩔖並無避懼盖是匠人<lb/>
等故違條制厚取工錢上下相䝉無敢言者若不速行<lb/>
禁止切慮縻壊金寳扇長澆風競事浮華大損聖化欲<lb/>
<pb n="KR2f0013_WYG_005-4a"/>
乞嚴賜指揮申明舊制上以遵先帝崇儉之意下以絶<lb/>
臣庶好奢之漸<lb/>
　　　請開封府司録左右軍巡官屬不得請謁并追<lb/>
　　　贓事<lb/>
臣昨於八月十七日上殿進呈劄子内一道以開封府<lb/>
司録左右軍廵院刑禁最繁其官屬等但務請謁本局<lb/>
之事罕所究心欲乞今後應司録司本職官員及左右<lb/>
軍巡判官如勘大辟罪人非公事不得出入請謁所貴<lb/>
<pb n="KR2f0013_WYG_005-4b"/>
閱實獄情不至寃濫并一道起請凡諸處勘鞫盗賊公<lb/>
事合追取典賣寄留贓物並須子細根問確實月日件<lb/>
號錢數具牒所屬州縣仍先檢索簿歴照證委無差異<lb/>
即取索典解及收買受寄入等的實因依文狀入案方<lb/>
得追取逐件贓物牒送仍於回牒内一一附録簿歴上<lb/>
月日件號及逐人分析因依文狀以憑照㑹行遣免致<lb/>
抑勒人戸陪備贓物枉䧟平人兼申明先降條貫至今<lb/>
多日未見指揮伏望聖慈特令檢㑹所進劄子施行<lb/>
<pb n="KR2f0013_WYG_005-5a"/>
　　　請絶三番取索<lb/>
臣昨奉勑差送伴契丹人使伏覩三番諸司人依例於<lb/>
接伴使副進發前四五日離京凡經過驛頓並先次取<lb/>
索羊麫鷄鴨魚兎之屬廣設酒肴以待兩番使臣所費<lb/>
物料不少並專副自備供應及至雄州動經旬日本州<lb/>
日供三番下一行使臣等并散直殿侍長行使臣及手<lb/>
分親事官酒食約七十餘分十日之内紐計甚多其餘<lb/>
呼索之物仍不在數况常年兩次國信使自有乆來體<lb/>
<pb n="KR2f0013_WYG_005-5b"/>
例過界月日亦須候接伴使副到雄州方有過界之期<lb/>
兼接伴使副到本處尚住三兩日亦足可祗應臣欲乞<lb/>
特降指揮下國信所今後三番使臣等只得於接伴使<lb/>
副前發一日出行其送伴即先兩日分頓仍只得於當<lb/>
頓排辦祗應如合依衮過驛頓即不得妄有取索互以<lb/>
酒食逓相管設及饋運並乞嚴行止絶兼候送人使過<lb/>
界即令使副前一日回京庶沿路州縣驛頓易為供給<lb/>
稍免搔撓官司<lb/>
<pb n="KR2f0013_WYG_005-6a"/>
　　　請罷天下公用回易等<lb/>
臣竊見天下州軍公用錢自降指揮許令回易之後諸<lb/>
路尤被其苦而河北之害尤甚前後累有臣僚論列乞罷<lb/>
回易雖近降條約罕或遵行縁逐路不以逺近廣令興<lb/>
販並将物貨抑配人戸不惟誅剥細民兼又阻絶商旅<lb/>
以致賣販鹽酒違禁之物無所不為本路鹽酒稅課利<lb/>
逓年以此大叚虧少盖侵奪使然是致用度不足未免<lb/>
重煩朝廷况逐州合破官錢不少若只用管設軍員犒<lb/>
<pb n="KR2f0013_WYG_005-6b"/>
勞賔客自亦有餘但好進之輩圖規厚利交結權幸以<lb/>
為身計爾臣欲乞應係有公用錢處依先降指揮更不<lb/>
得回易其沿邊及人使路分即與量添錢數則公私之<lb/>
利無便於此其互以公用酒食及匹帛之𩔖往來相饋<lb/>
遺者並望嚴賜止絶如敢犯乞坐違制之罪<lb/>
　　去妖妄<lb/>
　　　論妖人冷清等事<hi>二章</hi>
　　　　第一章<lb/>
<pb n="KR2f0013_WYG_005-7a"/>
臣奉勑差與趙槩等録問冷清公事臣尋往軍巡院将<lb/>
公案看詳據冷清欵招伏前後狂言非一原其情狀法<lb/>
所無赦致之極典固在不疑兼詳放停軍人髙繼安欵<lb/>
先因罪犯配鼎州尋却入京託病放免而妄談幻術交<lb/>
結權貴所至之處多以禱祠為名扇惑州縣頃年於潭<lb/>
州即将帶冷清隨行沿路累造妖言知而故縱不以告<lb/>
官及冷清事發則敎令詐作心風果得免罪尋又敎以<lb/>
狂悖之語所不忍聞且都城之内豈可令此輩輕慢憲<lb/>
<pb n="KR2f0013_WYG_005-7b"/>
法惑亂大衆若不速行顯戮以戒未來則啓奸邪之心<lb/>
為國生事防㣲杜漸不可忽也乞令盡法施行<lb/>
　　　　第二章<lb/>
臣近以開封府勘到冷清髙繼安等乞早行顯戮免惑<lb/>
中外况狂偽之狀灼然明白决無可疑天地所不容人<lb/>
神所共棄豈宜引用常法遷延不斷此而可忍孰不可<lb/>
恕兼風霾暴作日色無光上下䝉蔽之象故天示此變<lb/>
所以警悟人君如是之至也伏願陛下察變異之來顧<lb/>
<pb n="KR2f0013_WYG_005-8a"/>
宗社之重特出宸斷速令誅夷免奸邪之𩔖别起釁端<lb/>
寖成大患<lb/>
　　　請安置鹿皮道者<lb/>
臣聞善為國者必務去民之蠧則俗阜而財豐若蠧原<lb/>
不除治道從何而興哉竊見興國寺僧鹿皮道者紹宗<lb/>
自殘支體稔懐奸詐扇誘聾俗聚集兇黨創修寺宇鎔<lb/>
鑄佛像糜費貨寳不知紀極方國家多事財用窘急豈<lb/>
容此輩恣行掊刻且佛者覺也在乎方寸假有萬像之<lb/>
<pb n="KR2f0013_WYG_005-8b"/>
廣不出五藴之中但平等慈悲即成正道有為功果非<lb/>
所崇尚昔唐朝欲造大像狄仁傑上疏論列即時罷役<lb/>
伏望皇帝陛下俯矜庶品博採羣議凡所興造速賜禁<lb/>
止其僧紹宗亦乞於外處安置庶免惑衆<lb/>
　<lb/>
　<lb/>
　<lb/>
　包孝肅奏議集巻五<lb/>
</p>
<p>
</p>
  </div>
<div>
                <head>包孝肅奏議集巻六</head>
    <p>
<pb n="KR2f0013_WYG_006-1a"/>
欽定四庫全書<lb/>
　包孝肅奏議集巻六　　　　宋　包拯　撰<lb/>
　　按劾<hi>一十五篇</hi>
　　　彈宋庠<lb/>
臣等今日中書傳諭奉聖㫖宣示宋庠自辨及求退等<lb/>
事臣等䝉陛下擢任處之諫垣惟采取天下公議别白<lb/>
賢不肖敷聞于上冀陛下倚任常得其人以熈大政不<lb/>
使貪冒非才者得以膠固其位害敗于事廼臣等之職<lb/>
<pb n="KR2f0013_WYG_006-1b"/>
分陛下所責任者也固不敢縁私詆欺變白為黒惑亂<lb/>
陛下耳目動揺大臣爵位以取竒譽巧資身計斯亦臣<lb/>
等所自信陛下所明照者也臣等昨於二月二十二日<lb/>
具劄子論列宋庠自再秉衡軸首尾七年殊無建明略<lb/>
效補報而但隂拱持禄竊位素飡安處洋洋以為得䇿<lb/>
且復求觧之際陛下降詔未及斷章庠乃從容遂止其<lb/>
請足見其固位無恥之甚也今乃自辨謂臣等議論暗<lb/>
合巳意臣等亦謂宋庠本意暗合天下之議論斯不近<lb/>
<pb n="KR2f0013_WYG_006-2a"/>
於欺乎陛下所深察矣且云無過則又不然臣等竊以<lb/>
前代至于祖宗之朝罷免執政大臣莫不以其謨明無<lb/>
效取羣議而行也何則執政大臣與國同體不能盡心<lb/>
竭節灼然樹立是謂之過宜乎當黜非如羣有司小官<lb/>
之𩔖必有犯狀挂于刑書乃為過也唐憲宗朝權徳輿<lb/>
為宰相不能有所發明時人譏之俄以循黙而罷復守<lb/>
本官憲宗聰明仁愛之主也徳輿文學徳行之臣也當<lb/>
時罷免只縁循黙不必指瑕末致罪名而然也至如祖<lb/>
<pb n="KR2f0013_WYG_006-2b"/>
宗朝罷免范質宋琪李昉張齊賢亦只以不稱職均勞<lb/>
逸為辭未嘗明其過也近嵗方乃摭拾細故託以為名<lb/>
揚于外廷斯乃不識大體之臣上惑聖聴有乖舉措非<lb/>
所以責大臣之義也宋庠豈無細過臣等不言之者盖<lb/>
為陛下惜此事體臣等所陳惟陛下聖度詳處若以為<lb/>
是則乞依前來劄子早賜施行倘以臣等為謗讟時宰<lb/>
敢肆狂妄亦乞治正其罪重行降黜臣等無任激切竢<lb/>
命之至<lb/>
<pb n="KR2f0013_WYG_006-3a"/>
　　　再彈張堯佐<lb/>
臣伏見張堯佐除宣徽南院使淮康軍節度使兼景靈<lb/>
宫使又同羣牧制置使制命一出中外驚駭縁張堯佐<lb/>
久以非才濫司大計利權反覆物論沸騰臣等累次論<lb/>
列陛下欲務保全乃曲假寵榮併領要職求之前代則<lb/>
無例訪以人情則不安臣實憂危罔知所措竊惟陛下<lb/>
臨御以來凡所行事悉遵守祖宗舊制未嘗踰越若乃<lb/>
進用臣僚於先朝則李至可謂自尚書參知政事授節<lb/>
<pb n="KR2f0013_WYG_006-3b"/>
度使錢若水舊任樞宻副使由工部侍郎只得觀察使<lb/>
於今朝則錢惟演以樞宻使兵部尚書授節度使李士<lb/>
衡以三司使兼尚書右丞李維以翰林學士承㫖兼刑<lb/>
部尚書陳堯咨以翰林學士兼工部侍郎並授觀察使<lb/>
鄭戩以資政殿大學士尸部侍郎知并州二年只授宣<lb/>
徽使踰年方加節度使此皆國朝之舊典也自非徳望<lb/>
兼著亦不輕授今堯佐何者而兼是四職乎况執政大<lb/>
臣與國休戚不能執守建明曲有阿徇成此過舉俾天<lb/>
<pb n="KR2f0013_WYG_006-4a"/>
下竊議謂陛下私於後宮不獨於聖徳有損抑又事體<lb/>
不可之至甚者也伏望陛下以祖業為重以天下為意<lb/>
免使奸倖有所窺伺特出宸斷罷堯佐宣徽使之命任<lb/>
以外鎮庶可稍息天下之議<lb/>
　　　　第二章<lb/>
臣等近以除授張堯佐宣徽使以物議沸騰曽具奏陳<lb/>
乞詔中書明降指揮向去更不除使相及不許歸本院<lb/>
供職仍促發赴河陽庶幾稍弭謗讟未䝉俞允實切憂<lb/>
<pb n="KR2f0013_WYG_006-4b"/>
慮臣伏以陛下凡事克巳鮮有過舉止於堯佐厚甚不<lb/>
無衆口交非若厭物情理須降抑然自去冬言争此事<lb/>
陛下幸賜開納天下皆仰聖度能虛懐以徇諫也今來<lb/>
重申前命所以不即論列乞行追奪者盖為朝廷曲全<lb/>
事體耳其如大恩不可頻假羣心不可固違假之頻則<lb/>
損威違之固則兆亂伏望以國家至計為念檢㑹臣等<lb/>
前後所上劄子早賜施行不勝懇切之至<lb/>
　　　　第三章<lb/>
<pb n="KR2f0013_WYG_006-5a"/>
近為臺諌官累奏乞罷張堯佐三司使之職及言親連<lb/>
宫掖不可用為執政之官至於優與官爵富貴於體無<lb/>
妨遂除淮康軍節度使充宣徽使兼巳指揮中書后妃<lb/>
之家今後並不除兩府職任質之公論經久為允今來<lb/>
臺諫官却入章疏仍相率請對堅稱堯佐不當授此官<lb/>
職乞行寢罷顯是前後議論翻覆及進對之時喧譁失<lb/>
禮若以常法便當責降朝廷務存政體特示含容宜令<lb/>
誡諭知悉<lb/>
<pb n="KR2f0013_WYG_006-5b"/>
　　　　中書劄子第一道<lb/>
知諫院包拯陳旭吳奎等劄子奏臣等伏見張堯佐除<lb/>
授宣徽南院使制命始下物議騰沸况臣等以言為職<lb/>
豈敢私自顧慮以身為計哉直以誕告再行若固守前<lb/>
議復乞追奪於朝廷亦似未安所以進退皇惑不即論<lb/>
列雖然事體有必須裁制者不可不深察臣等不得不<lb/>
極陳也張堯佐怙恩寵之厚僥求覬望不知紀極始欲<lb/>
得宣徽使今訖行前命付與之矣雖出領近鎮将來必<lb/>
<pb n="KR2f0013_WYG_006-6a"/>
求入覲即圖本院供職以至使相重任名器之大者盡<lb/>
可階縁恩私無求而不獲必快巳欲以熏灼天下此不<lb/>
可不深察也伏望思巳前之失為杜漸之制特降詔㫖<lb/>
申勑中書門下諭以堯佐比縁恩澤不次超擢享此名<lb/>
位巳為過越将來更不令處使相之任及不許本院供<lb/>
職仍趣赴河陽任所庶幾厭塞人情防杜間隙臣等不<lb/>
勝為國納忠激切之至<lb/>
　　　　中書劄子第二道<lb/>
<pb n="KR2f0013_WYG_006-6b"/>
又據知諫院包拯陳旭吳奎等劄子奏臣等以除授張<lb/>
堯佐宣徽使物議喧騰曽具奏陳乞詔中書明降指揮<lb/>
向去更不得除使相及不許歸院供職仍趣發赴河陽<lb/>
庶幾稍弭謗讟未蒙俞允自去冬力争此事幸賜開納<lb/>
天下皆仰聖度能虚懐而徇諫也今來重申前命所以<lb/>
不即論列乞行追奪者盖為朝廷曲全事體耳其如大<lb/>
恩不可頻假羣心不可固違假之頻則損威違之固則<lb/>
兆亂伏望以國家至計為念檢㑹臣等前後劄子必賜<lb/>
<pb n="KR2f0013_WYG_006-7a"/>
施行不勝懇激之極取進止今年八月二十二日進呈<lb/>
奉聖㫖如今後張堯佐别有遷改恩命檢㑹此劄子進<lb/>
呈執奏仍今後宣徽使不得過二員<lb/>
　　　論李昭亮<hi>二章</hi>
　　　　第一章<lb/>
臣等伏見宣徽南院使新知澶州李昭亮因赴任到闕<lb/>
朝見復有指揮且令本院供職雖天恩寛假人欲必從<lb/>
然於事體有不可者尤須為國家顧惜綱紀也竊聞昭<lb/>
<pb n="KR2f0013_WYG_006-7b"/>
亮在延州日嘗累乞移近郡而澶淵據北道之㑹扼大<lb/>
河之津朝廷素擇重臣以鎮之是委遇之意不為不優<lb/>
矣州境與畿甸相接兼得以便私家之事如昭亮所請<lb/>
不為不從矣以至増南院宣徽之重誕告於廷而遣之<lb/>
今始得覲又欲遂留京師前命廢而不行為昭亮計誠<lb/>
可矣恐非朝廷所以命大臣而大臣於出處間自持慎<lb/>
重之體也外議多云比來河流頗虞决溢之患昭亮以<lb/>
此懇辭不去又不可之尤甚者也古所謂大臣者能與<lb/>
<pb n="KR2f0013_WYG_006-8a"/>
天下國家同其休戚也今其名位兼中外之重亦可以<lb/>
同休戚矣而計較一小利害不肯宣力矧天下利害固<lb/>
有大於此者朝廷欲誰使哉大臣舉措果如此将何以<lb/>
勵小臣哉伏望陛下依前降指揮趣令赴任上以全出<lb/>
命之體下以存承命之信無復開僥倖覬覦之路由大<lb/>
臣始克如此事體所繫不細臣等故敢極論之惟望聖<lb/>
慮必賜裁擇<lb/>
　　　　第二章<lb/>
<pb n="KR2f0013_WYG_006-8b"/>
臣伏見宣徽南院使李昭亮近移知澶州到闕朝見遂<lb/>
乞留京師復求邊任臣等尋具論列䝉指揮賜告三月<lb/>
滿日赴任候邊帥有闕許令就移未逾數日却除昭亮<lb/>
知真定府移李昭𫐠知秦州替吕公綽赴闕中外聞之<lb/>
無不竦駭且昭亮先在延州日累求便郡朝廷優進職<lb/>
名特移近輔既而又圖邊任遽有此命是可否在於昭<lb/>
亮而朝廷之命令不行此豈大臣之所為哉兼昭述初<lb/>
授成徳公議巳為不允所蒞之處惟務姑息在成徳尤<lb/>
<pb n="KR2f0013_WYG_006-9a"/>
甚緣秦州宻接蕃部最為巨屏兵馬素經訓練習知節<lb/>
制曏來未嘗輕授若一旦令昭述處之遂用成徳之政<lb/>
必致士卒驕横緩急决不得用俾陜西沿邊諸鎮傳聞<lb/>
害事豈不大哉伏望聖慈特降指揮趣令昭亮依舊發<lb/>
赴澶州昭述别與一郡或且令在任公綽候将來滿日<lb/>
别選臣僚移替如此則朝廷命令必行不使僥倖覬覦<lb/>
之人得計則紀綱自正矣事體所繫不細臣故敢再三<lb/>
極論之必望聖慮裁擇<lb/>
<pb n="KR2f0013_WYG_006-9b"/>
　　　論丁度孫甫事乞辨明<lb/>
臣等竊聞翰林學士承㫖丁度累上劄子稱於召對日<lb/>
奉聖㫖面諭右正言孫甫言度曽上殿求入兩地今丁<lb/>
度乞賜辨證至今未見指揮物議喧然竊縁任用大臣<lb/>
出於聖斷如丁度實曽上殿妄自求進頗失事體或孫<lb/>
甫所言虚誑中傷近列即乞各與辨明特賜行遣且丁<lb/>
度孫甫俱處侍從之班日被顧問今互有論列未辨曲<lb/>
直若朝廷姑務含容不行降黜則好進者無所警懼言<lb/>
<pb n="KR2f0013_WYG_006-10a"/>
事者得以離間疑惑聖聴隳紊朝綱無甚於此也欲望<lb/>
聖慈将丁度累上文字早賜降出施行<lb/>
　　　彈郭承祐<hi>二章</hi>
　　　　第一章<lb/>
臣等近曽再具論列郭承祐以其上僭不法等事乞朝<lb/>
廷重行降黜今開改差許州部署雖罷知州之權然依<lb/>
前為節度使在承祐所損無幾於朝廷威令則所損至<lb/>
重至深也何則承祐以新以舊曲被優恩有大罪而䝉<lb/>
<pb n="KR2f0013_WYG_006-10b"/>
生全無㣲功而叨将領便蕃富貴出入寵榮假使殺身<lb/>
未能報徳而乃恣逞姦慝瀆亂國經身擁節旄而姑息<lb/>
士卒職隣樞近而僭越典常命之撫俗而殘民委之留<lb/>
務而生事喧然衆口謂之蓄謀迹其用心實亦不順此<lb/>
其可恕則天下之惡無不可容者矣雖人主曲全臣下<lb/>
過示優矜而㓙人不顧君親胡為愓厲况當熈洽之際<lb/>
敢萌䟦扈之為是誘藩臣非曰戎首若不痛繩以法斯<lb/>
則漏彼吞舟使包藏禍亂之人何以戒懼而自戢哉兼<lb/>
<pb n="KR2f0013_WYG_006-11a"/>
臣等仍聞承祐在南京非理决配過人及一二百數昨<lb/>
揚孜分析纔四十五人而巳實有未盡意其謂何臣等<lb/>
乞再下南京令子細分析承祐在任日决配過軍人百<lb/>
姓依法不依法作兩項聲說的實數目聞奏候文字到<lb/>
日乞朝廷别賜裁處<lb/>
　　　　第二章<lb/>
臣等巳三次論列郭承祐乞朝廷據其迹狀重行降黜<lb/>
至今未奉俞㫖臣等實以為憂然所憂者非謂以言未<lb/>
<pb n="KR2f0013_WYG_006-11b"/>
從及身計也誠憂國家威令不行則㓙人無以戒懼開<lb/>
奸宄之隙發賊亂之萌貽戚将來固不細也聖人思患<lb/>
預防君子見幾而作皆慎於㣲小則其禍易除及事變<lb/>
之後雖有智謀即能戡定所傷亦巳多矣承祐猖獗奚<lb/>
足顧忌但因之生事則禍亦不輕臣等所以區區不能<lb/>
自止也傳曰除君之惡惟力是視臣等雖其力㣲不能<lb/>
感動天聴以摧壓横猾至若自愛其身遇事面從則不<lb/>
忍也陛下何惜一倖臣不正其罪使威令行朝廷肅明<lb/>
<pb n="KR2f0013_WYG_006-12a"/>
示四方之臣庶耶臣等實甚惜之伏乞檢㑹前來劄子<lb/>
必賜施行無任懇激之至<lb/>
　　　彈李淑<hi>二章</hi>
　　　　第一章<lb/>
臣等伏覩除授李淑充翰林學士兼端明殿學士侍讀<lb/>
學士者竊以李淑未丁憂間只帶侍讀端明兩職嘗坐<lb/>
吟詠刺斥前朝語渉怨尤事干烈祖以此差知南京自<lb/>
陳親老遂乞侍養相次又却充職當時物議以謂纔乞<lb/>
<pb n="KR2f0013_WYG_006-12b"/>
養親遽乃求仕無致養之樂有謀身之端又以其前過<lb/>
至深不可處之親近羣言未息旋即居憂今來服除始<lb/>
還舊貫仍居學士之職乃處禁林之重何故崇署之至<lb/>
如此哉臣等所未諭也且李淑素行前後言者多矣陛<lb/>
下亦具悉矣臣等不復一一陳數但指其甚不可者陛<lb/>
下裁處無使萬世之下致譏於朝廷則臣等之責塞矣<lb/>
非於李淑有嫌隙也臣等讀漢書見轅固與黄生争論<lb/>
於景帝前及湯武受命事當時猶為隠避不終其說漢<lb/>
<pb n="KR2f0013_WYG_006-13a"/>
景帝與湯武相去千餘年非其祖宗尚乃置而弗論何<lb/>
則嫌其𩔖也以仲尼之将聖於區區魯國亦為之諱盖<lb/>
禮則然矣李淑父子䝉國厚恩其身久處清華官職俱<lb/>
顯秪以累守外郡未獲大用意懐怨憤遂假前代為名<lb/>
譏切本朝迹其用心誠罪不容誅者也暨縁羣議稍示<lb/>
薄責淑乃曲辨益肆妄端欲遂一巳之非以易大典之<lb/>
序此而可恕誰不可恕哉又於吕夷簡墓誌有遏猾鷄<lb/>
晨之語臣等伏以陛下奉事章獻太后於母子之際無<lb/>
<pb n="KR2f0013_WYG_006-13b"/>
纎毫之間烝烝孝治格於羣黎謂之雞晨實累上徳其<lb/>
中更有甚不可者臣等不忍言也淑之所為敢爾悖慢<lb/>
陛下仁惻篤顧舊物雖隠其甚惡不賜顯誅在乎物情<lb/>
巳為恩貸今又増一學士處之禁塗衆議諠諠實甚不<lb/>
平况母年八十别無侍子臣等伏望陛下宸斷落其翰<lb/>
林學士與一外任或令侍養如此則懐奸隠慝之臣有<lb/>
所戒懼不敢謗讟矣<lb/>
　　　　第二章<lb/>
<pb n="KR2f0013_WYG_006-14a"/>
臣近者兩次論列以李淑前過至深不可處之親近乞<lb/>
與外任或令侍養今聞祗罷翰林學士依舊充侍讀之<lb/>
職况李淑父子荷國厚恩榮幸俱極輙敢私懐怨望譏<lb/>
切祖宗非所宜言天下共憤昔漢宣帝時楊惲但以怨<lb/>
刺之言尚坐棄市迹淑罪狀不賜顯戮巳為寛貸兼母<lb/>
年八十别無侍子在乎禮律不合從政而貪冒寵利殊<lb/>
無畏憚且陛下日御講筵博詢經義當用篤厚方正之<lb/>
士以備師臣之列豈宜以姦險悖慢之臣得預進讀於<lb/>
<pb n="KR2f0013_WYG_006-14b"/>
前哉此尤不可之甚者也伏望陛下檢㑹臣前後劄子<lb/>
特出宸斷與之外任或令侍養庶幾稍塞中外之議<lb/>
　　　彈張若谷<lb/>
臣聞引年致政抑有定規殉禄貪榮頗傷清議竊見龍<lb/>
圖閣直學士兵部侍郎知洪州張若谷年近八十自登<lb/>
膴士亟踐清塗久越從心之年未有乞骸之請雖聖朝<lb/>
眷待近侍進退以禮而大臣去就之義安可罔然不知<lb/>
伏况江西重地為一都㑹兵賦繁盛控扼上游尤在得<lb/>
<pb n="KR2f0013_WYG_006-15a"/>
人以之鎮靖兼檢㑹御史臺先有起請乞行頒示而張<lb/>
若谷未能引退尚此冒居人之寡亷一至于是欲乞申<lb/>
明前命諭之致仕或與別移一郡<lb/>
　　　彈王逵<hi>七章</hi>
　　　　第一章<lb/>
臣訪聞江南西路轉運使王逵行事任性不顧條制苛<lb/>
政暴歛殊無畏憚州縣稍不徇從即被捃拾吏民無告<lb/>
實可嗟憫按王逵先任荆湖南路轉運使日非理配率<lb/>
<pb n="KR2f0013_WYG_006-15b"/>
人户錢物上供以圖進用山下居民苦於誅求逃入蠻<lb/>
洞結集兇黨致此大患于今未息沿江重地幅貟千餘<lb/>
里財賦戸口尤盛亦與蠻界接連不可久任匪人切恐<lb/>
為國生事且楊紘但以體量官吏過當尚降差遣况王<lb/>
逵害民蠧化衆議不容欲望聖慈特與降黜則天下幸<lb/>
甚<lb/>
　　　　第二章<lb/>
臣近以江南西路轉運使王逵所為任性加以殘酷不<lb/>
<pb n="KR2f0013_WYG_006-16a"/>
可令久居表率之任乞降差遣竊知下本路提刑司體<lb/>
量且提刑與轉運使俱是按察之官事相闗連寧無私<lb/>
徇縱使情狀的著恐未必能遵朝㫖兼王逵先任荆湖<lb/>
之日以非理配率錢物臣僚奏劾降知池州尋該赦宥<lb/>
移福州未幾又自揚州移今任雖遇霈澤棄瑕錄用然<lb/>
刻暴之性難以悛改凡所為事布在朝野無不具知且<lb/>
非曖昧臣與王逵素不相接但以物議不允須至上言<lb/>
伏望聖慈特出宸斷只令依楊紘例降一小郡所貴天<lb/>
<pb n="KR2f0013_WYG_006-16b"/>
下酷吏稍知警懼<lb/>
　　　　第三章<lb/>
臣近者兩曽上言以新授淮南轉運使王逵累任皆以<lb/>
惨虐不法降黜差遣縱該赦宥不可復任職司乞追還<lb/>
勑命至今未䝉施行按王逵前後三四任轉運使惟務<lb/>
掊尅生靈凌辱官吏任性率易不顧條制雖朝廷未欲<lb/>
廢棄只與一郡巳是寛恩於逵何損且赦文優厚所以<lb/>
軫念黎元之至深也今淮南幅貟數千里最為富庶財<lb/>
<pb n="KR2f0013_WYG_006-17a"/>
賦錯出朝家仰給若命酷吏為之職司而令一路之民<lb/>
獨受其患是一夫之幸而一路之不幸也切恐傷陛下<lb/>
愛民䘏物之心况薛紳楊紘止以體量官吏過當别無<lb/>
罪狀尚降任使未與牽復以王逵所在殘暴猥濫之狀<lb/>
彰灼如是而上下䝉蔽曲加擢用亦何以示懲戒於後<lb/>
哉實為朝廷惜之欲望聖慈特降指揮令只依薛紳楊<lb/>
紘例與移一藩郡則為害差小<lb/>
　　　　第四章<lb/>
<pb n="KR2f0013_WYG_006-17b"/>
臣先曽上言以江西轉運使王逵行事任性所為酷暴<lb/>
不可令居表率之任乞降差遣尋䝉中書劄子下本路<lb/>
提刑司體量無何提刑髙良夫未到間提刑李道寧又<lb/>
移知瀘州却係王逵權兼管勾泊見朝廷指揮必是妄<lb/>
疑前知洪州卞咸到闕說其殘虐之狀遂令諸色人等<lb/>
首告卞咸在任事件一面差官根勘且卞咸替罷近及<lb/>
一年以朝廷體量之故即虚有猜嫌方行捃拾以逞私<lb/>
憾又令前提刑李道寧録狀舉留乃是輕侮朝廷之甚<lb/>
<pb n="KR2f0013_WYG_006-18a"/>
所有卞咸被人陳告不法之事乞從别路差官照勘其<lb/>
王逵不可令更在本任亦乞與移别處差遣免致鍜成<lb/>
大獄枉䧟非辜<lb/>
　　　　第五章<lb/>
臣伏聞就差知徐州王逵充淮南轉運使中外聞之無<lb/>
不駭愕按王逵累任荆湖南北路江南西路轉運使並<lb/>
以所為慘虐黜降差遣昨任江東轉運使恣性狂率愈<lb/>
甚於前未幾降知光州又改今任雖該霈澤棄瑕録用<lb/>
<pb n="KR2f0013_WYG_006-18b"/>
然刻暴之性難以悛改凡所行事布在朝列無不具知<lb/>
固非曖昧且陛下軫䘏生靈惟恐不及豈忍以一方民<lb/>
吏俾王逵殘害伏望聖慈特賜追寢詔命且令依舊知<lb/>
州<lb/>
　　　　第六章<lb/>
臣近者上言以就差王逵充淮南轉運使乞追還詔命<lb/>
且令依舊知州未蒙施行按王逵先任荆湖南路轉運<lb/>
使日非理科率人戸錢物致山下居民苦於誅求逃入<lb/>
<pb n="KR2f0013_WYG_006-19a"/>
蠻洞結集兇黨為國大患近年方息臣僚論奏遂降知<lb/>
池州次任江南西路轉運使又枉行徒配民吏不少尋<lb/>
朝廷下本路提刑司體量乃妄疑前知洪州卞咸到闕<lb/>
說其殘虐之狀遂行捃拾以逞私憾凡追攝干繫五六<lb/>
百人在禁鍜成大獄及别路差官再勘仍推究出王逵<lb/>
罪犯尤多朝廷亦不曽盡理施行却除河東轉運使自<lb/>
到本任凡所行事愈更率易殊無畏憚尋以舊事發覺<lb/>
被劾秪降知光州未幾又移今任雖該霈澤録用縁王<lb/>
<pb n="KR2f0013_WYG_006-19b"/>
逵奸險慘毒之性無改悔之理且淮南財利錯出朝省<lb/>
仰給發運司嵗運軍儲六百萬石亦藉本司公共協濟<lb/>
方能辦集以王逵狠愎任性必也違戾敗事不止一路<lb/>
官吏軍民獨受其害矣據其事狀衆議所不容豈可更<lb/>
令居表率之地且與一郡乃是朝廷之寛恩也<lb/>
　　　　第七章<lb/>
臣近者與陳旭吳奎凡六次論列以新授淮南轉運使<lb/>
王逵乞與改授藩郡至今不䝉施行盖臣等之言不足<lb/>
<pb n="KR2f0013_WYG_006-20a"/>
取信於朝廷如是之甚俯仰慚懼不知所措臣今略具<lb/>
王逵逐任事狀伏乞聖慈特賜睿察按王逵先任湖南<lb/>
轉運使日非理率配數十年役過里正令納見錢只潭<lb/>
州係七百餘戸雖子孫淪歿及賣過産業者並令見佃<lb/>
人陪納凡干連數千戸其部下諸州率皆𩔖此一路之<lb/>
民例遭枷錮逃移死亡者無數及臣僚論奏朝廷特與<lb/>
放免又隠匿朝省指揮數月並不遵禀一向催納因事<lb/>
發覺遂降知池州其他違越之事不更條陳故臣僚上<lb/>
<pb n="KR2f0013_WYG_006-20b"/>
言伏見王逵兇暴無識殘忍有餘列位簪紳心同蛇蝎<lb/>
因縁奸詐遂忝職司在湖南日酷法誅求財利茍圖進<lb/>
擢民被殺者罔知其數黜降之後潭州父老數千人共<lb/>
設大㑹以感聖恩與人去害在城數萬家三夕香燈徹<lb/>
曙又被苦之家並刻木作王逵之形日夕笞撻其人心<lb/>
憎惡如是及任江西轉運使依前殘酷枉法徒配民吏<lb/>
恣行威福臺官舉劾遂下提刑司體量適屬髙良夫未<lb/>
到李道寧移任王逵權本司公事乃妄疑前知洪州卞<lb/>
<pb n="KR2f0013_WYG_006-21a"/>
咸到闕說其事迹遂追捕平民數百人只於本州倚郭<lb/>
兩縣收禁搆成卞咸之罪况卞咸替罷将及一年方行<lb/>
捃拾以逞私憾中外莫不扼腕憤嗟臣僚繼有章疏遂<lb/>
移荆湖北路未幾復授河東所為恣横愈甚於前嘗至<lb/>
撫州筵上與郭志髙酒醉詬爭逺邇驚駭尋又張珪進<lb/>
狀指論前知福州日在任贓濫不法事件俱有實狀竟<lb/>
不曽盡理勘劾止降知光州據其罪名不可悉數雖該<lb/>
赦宥不可復付以表率之任且執政大臣所宜與國家<lb/>
<pb n="KR2f0013_WYG_006-21b"/>
進才良退苛暴規恢治體沮勸将來今乃不䘏人言固<lb/>
用酷吏於一王逵則幸矣如一路不幸何臣實為朝廷<lb/>
重惜之伏望聖慈令取索前後臣僚奏狀并章珉先勘<lb/>
卞咸獄收坐及張珪所論之事同送御史臺依公定奪<lb/>
即顯臣言非妄仍乞檢㑹臣等累進劄子早賜施行况<lb/>
楊紘薛紳王綽王鼎本無殘虐之狀只以行事或有過<lb/>
當尚降差遣不與牽復職司較之王逵彼實非辜臣所<lb/>
以不避煩猥重此部述惟陛下特賜裁處<lb/>
<pb n="KR2f0013_WYG_006-22a"/>
　　　請勘閻士良<lb/>
臣伏見許州通判太常博士張士安奏准勑赴蔡州制<lb/>
勘駐泊都監閻士良與知州陳述古互相奏論兼准勑<lb/>
連陳述古狀據官員人吏僧尼等首閻士良强買騾馬<lb/>
牛羊及乞取錢物共七十五狀并據士良論述古私役<lb/>
兵士恣横不公事其出榜召到陳首閻士良八十七狀<lb/>
不敢一例根勘巳送本州及申奏者竊縁閻士良陳述<lb/>
古互論不法事件至多所出榜召到陳首閻士良八十<lb/>
<pb n="KR2f0013_WYG_006-22b"/>
七狀亦合晝時行遣不合却送本州顯屬避事欲乞特<lb/>
降指揮令本勘官将所召到陳首士良八十七狀疾速<lb/>
理勘一就結案兼訪聞一行干連人數不少炎酷方熾<lb/>
縲繫頗久罪非本犯情實可憫且干連人等應係照證<lb/>
各有歸著如該杖罪巳下之人亦乞令本處一面先次<lb/>
决遣疎放盛暑之際免淹刑禁<lb/>
　　　請罷知雄州劉兼濟<lb/>
臣近以新差知雄州劉兼濟材庸識闇素無亷節當此<lb/>
<pb n="KR2f0013_WYG_006-23a"/>
邊寄中外之議共以為不可乞選有材略武臣充替至<lb/>
今未䝉施行臣伏見聖慮以河朔事體至重故進任大<lb/>
臣節制一路誠為長䇿然沿邊守将未甚得人此不可<lb/>
不精擇也如祖宗朝用何繼筠李漢超何承矩李允則<lb/>
以禦北鄙皆極一時之選是致邊方寧肅朝廷無北顧<lb/>
之憂盖委任得人之明効也方今不患乏材但患不能<lb/>
用爾縁雄州最為控扼重地尤不當輕授事機少失雖<lb/>
悔何及且戎虜之性詭詐萬狀殊不可測今既無名搆<lb/>
<pb n="KR2f0013_WYG_006-23b"/>
是釁隙故必有為之謀者可不熟慮而預防之哉伏望<lb/>
聖慈特令檢㑹臣前來劄子早賜施行庶免緩急誤事<lb/>
　　　論李綬冒國親事<lb/>
臣竊聞舊開礬鋪進納授官人李綬男與故申王宫承<lb/>
俊為親将就婚卺中外傳聞莫不駭愕檢㑹御史臺編<lb/>
勑節文應皇屬議親並令具門閥次第委宗正寺宫審<lb/>
覆須的是衣冠之後非闒冗庸賤之伍富商大賈之門<lb/>
差渉不實㑹赦不原其罪仍仰抨彈之官常加采聴又<lb/>
<pb n="KR2f0013_WYG_006-24a"/>
太常禮院勑大宗正司奏不是工商伎術之家聴許為<lb/>
親其李綬男正礙條制竊以伉合之序貴於匹敵氏族<lb/>
之選屬在名勝盖禮敎之重所宜謹嚴人地之華必資<lb/>
參擇按李綬闒冗之餘軒裳所絶嚮縁進納巳濫寵恩<lb/>
豈可更冒瀆國姻塵鄙公族使天支之秀下偶非𩔖汨<lb/>
紊彛制虧損朝美臣請罷其婚媾别求徳閥仍乞申命<lb/>
有司今後國親並須依勑選定<lb/>
　　　請追任弁官<lb/>
<pb n="KR2f0013_WYG_006-24b"/>
臣伏見近降勑命以免追官勒停人任弁授太常少卿<lb/>
物論喧然未為允當訪聞任弁先知汾州日所犯罪名<lb/>
至多除輕罪外凡額外占使兵士一百一十六人令織<lb/>
造駞毛叚子及打三黄鏁諸般私下雜作並是名目破<lb/>
剰人數計二萬三千六百餘工計庸紐贓絹一千六百<lb/>
餘匹有零據法寺准律監官及主司於職掌之所私役<lb/>
兵防者計庸准盗論其任弁合於流三千里私罪上定<lb/>
斷事該疎决降從徒三年私罪官減外合追太常少卿<lb/>
<pb n="KR2f0013_WYG_006-25a"/>
更罰銅一十斤放奉勑特免追官罰銅一十斤勒停者<lb/>
竊以長人之任表率為先既自犯於邦刑宜不齒於朝<lb/>
序按任弁本以庸質濫兹重寄不能正身蒞下而乃徇<lb/>
利敗官雖該赦恩例許録用原其罪狀當置冗散豈可<lb/>
牽復舊職列在卿曹即事縁情實辜聖化况任弁雖免<lb/>
追官勒停亦合降資叙用欲乞追還新命無授他秩則<lb/>
賞罰不濫清濁有别俾天下貪猥之輩漸知警懼<lb/>
　　　論閻士良轉官<lb/>
<pb n="KR2f0013_WYG_006-25b"/>
臣等伏見六宅副使閻士良除授崇儀使罔測縁繇中<lb/>
外疑惑盖自明堂覃恩之後臣僚非著灼然功効未嘗<lb/>
有超越遷轉者按士良先任蔡州都監日以不法坐罪<lb/>
黜降不逾數年復陞職任今又不次驟正使名物議喧<lb/>
然以為不可且河朔塘水當無事之時亦可助邊防之<lb/>
固但存舊制公私為便頃嵗楊懐敏興修不巳大為民<lb/>
患累有臣僚論列遂令依舊自士良繼領是職訪聞復<lb/>
以創置屯田為名疏决水勢飄浸鄉村沿塞居民尤被<lb/>
<pb n="KR2f0013_WYG_006-26a"/>
其苦况逐州軍自屬長吏等筦構豈假更設斯局兼士<lb/>
良到闕奏事僅及兩月遷延不去必是以此為功邀求<lb/>
進秩既得之後何所不至寖開僥倖之路或構戎虜之<lb/>
隙則為害不細伏望聖慈特許追奪前命以戒将來及<lb/>
移士良與别路差遣庶免向去别啓釁端<lb/>
　　　請罷王渙𣙜貨務<lb/>
臣等伏見監𣙜貨務王渙先任京官知濟州鉅野縣日<lb/>
曽犯贓罪除名編管自後改除班行勾當作坊之時又<lb/>
<pb n="KR2f0013_WYG_006-26b"/>
犯贓罪去官其人賦性貪回用心狡獪善能交結以恣<lb/>
其為只如先降條貫勾當𣙜貨務湏是三司副使同罪<lb/>
奏舉方可差除王渙意欲僥求限以其制遂乃作計先<lb/>
授監左蔵庫而後論列稱奉内朝班次不便乞改差勾<lb/>
當𣙜貨務朝廷不知其累犯贓罪因而聴從物議紛紜<lb/>
謂長奸計是乃狡獪之明驗也且𣙜貨務之於省司表<lb/>
裏相濟其任至要所繫甚重施設出納最須得人豈可<lb/>
使贓汙之餘妄居是職公然肆志無所顧忌商旅喧而<lb/>
<pb n="KR2f0013_WYG_006-27a"/>
上訢國家浸以遺利儻不速為解罷則其為害可勝言<lb/>
哉臣等以為王渙前後犯狀彰明衆所共棄乞賜停廢<lb/>
永不别與差遣如此則憸人畏法莫敢自恣而流品一<lb/>
清矣兼聞馬誥亦累乞解罷伏乞嚴降指揮三司副使<lb/>
選舉曉財利有心力清亷强濟朝臣使臣兩員共幹其<lb/>
任必能辦集則大計有賴而國用庶幾乎足矣<lb/>
　　辨理<lb/>
　　　請留吳奎依舊供職<lb/>
<pb n="KR2f0013_WYG_006-27b"/>
臣伏聞勑差起居舎人吳奎知宻州臣近因上殿親奉<lb/>
徳音宣諭以唐介彈奏大臣事及吳奎臣亦粗陳本末<lb/>
縁吳奎荷陛下不次擢用孜孜言事不避權倖以是忌<lb/>
嫉者衆非陛下英明博照無保全之理况唐介輕妄之<lb/>
詞誣罔天聴固聖鑒悉以辨明矣臣以無狀待罪諫列<lb/>
不能補報以負天下之責豈可見朝廷事有過舉循黙<lb/>
不言而令諫官横被惡名哉雖吳奎補郡私願甚便然<lb/>
公議痛惜之欲望聖慈且令依舊供職臣區區之心非<lb/>
<pb n="KR2f0013_WYG_006-28a"/>
謂吳奎所惜者朝廷事體盖不欲使奸邪者得計則臣<lb/>
之責塞矣惟聖度曲賜裁察則天下幸甚<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0013_WYG_006-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　包孝肅奏議集巻六<lb/>
</p>
<p>
</p>
  </div>
<div>
                <head>包孝肅奏議集巻七</head>
    <p>
<pb n="KR2f0013_WYG_007-1a"/>
欽定四庫全書<lb/>
　包孝肅奏議集巻七　　　　宋　包拯　撰<lb/>
　　民事<lb/>
　　　論厯代并本朝戸口<lb/>
臣近者獲登雲陛親奉徳音詢及本朝并唐編戸多少<lb/>
之數臣雖粗陳梗概不足以上對清問退而徧考諸史<lb/>
盡見厯代本末竊以三代雖盛其戸口記籍莫得而詳<lb/>
國史所起惟兩漢最備謹按前漢元始二年人户千二<lb/>
<pb n="KR2f0013_WYG_007-1b"/>
百二十三萬三千及後漢光武兵革漸息之後戸四百<lb/>
二十七萬六百三十永壽二年増至一千六十七萬九<lb/>
百六十此兩漢極盛之數也三國鼎峙干戈日尋版籍<lb/>
嵗減當時纔百四十餘萬耳晉自武帝平吳之後編戸<lb/>
二百四十五萬九千八百自後南北幅裂戸無常數少<lb/>
者不盈百萬多者不過三倍隋文帝平一天下至大業<lb/>
二年戸八百九十萬七千五百三十六及乎唐之初年<lb/>
人戸不滿三百萬至髙宗永徽元年漸増至三百八十<lb/>
<pb n="KR2f0013_WYG_007-2a"/>
萬明皇天寳十三載巳前最為全盛只及九百六萬九<lb/>
千一百五十四自安史構亂之後屠戮生靈幾盡乾元<lb/>
已後僅滿一百至二百萬耳至武宗㑹昌年中其間相<lb/>
距百餘嵗纔増至四百九十五萬五千一百五十一降<lb/>
及五代戰伐相蹂日益耗散是時四分竊據之地逐處<lb/>
戸口各有數十萬太祖皇帝建隆之初有戸九十六萬<lb/>
七千三百五十三自後取劔南平嶺表下江左闢湖湘<lb/>
所得戸口方逾百萬至開寳九年漸加至三百九萬五<lb/>
<pb n="KR2f0013_WYG_007-2b"/>
百四戸太宗皇帝至道二年巳増至四百五十一萬四<lb/>
千二百五十七真宗皇帝天禧五年又増至八百六十<lb/>
七萬七千六百七十七陛下御宇巳來與民休息至天<lb/>
聖七年凡計編戸一千一十六萬二千六百八十九至<lb/>
慶厯二年増至一千三十萬七千六百四十八戸八年<lb/>
又増至一千九十六萬四千四百三十四臣以為前代<lb/>
戸口之目三代巳降跨唐越漢未有若今之盛者也臣<lb/>
聞蚩蚩生聚蕃息衰耗一出於時政之所陶化是故明<lb/>
<pb n="KR2f0013_WYG_007-3a"/>
主知其然也則必薄賦歛寛力役救荒饉三者不失然<lb/>
後㓜有所養老有所終無夭閼之傷無庸調之苦此乃<lb/>
陛下日慎一日以致其盛若遂與之休養則可封之俗<lb/>
不異二帝之世矣<lb/>
　　　直勾衙前請限二年一替<lb/>
臣竊見河北沿邊諸州軍只管一兩縣處其得替押録<lb/>
里正人數至少供應衙前不足遂於近下散戸内直差<lb/>
未充衙前客司執役應副重難差遣並無年限替期且<lb/>
<pb n="KR2f0013_WYG_007-3b"/>
自來條貫應得替押録里正充衙前三年及二年滿日<lb/>
並放歸農盖以先厯優輕令免重難一次所有直差衙<lb/>
前又不曽經厯優輕却令長入不與番替直候家産蕩<lb/>
盡方得逐便若比押録里正先厯優輕又有歸農年限<lb/>
則苦樂甚不均濟欲乞将應河北諸州軍直差衙前客<lb/>
司並與二年一替其情願永充者亦聴從便<lb/>
　　寛䘏<lb/>
　　　請差災傷路分安撫<lb/>
<pb n="KR2f0013_WYG_007-4a"/>
臣竊聞江淮兩浙荆湖南北路近嵗旱澇相繼粒食踴<lb/>
貴淮南西路蘄黄等州尤甚去秋霖雨殞霜損害苖稼<lb/>
今夏大水飄流居人兼又官中配糴民間之蓄盡輸入<lb/>
官官糴既多迨今五月不雨秋苖悉巳枯槁米價斗一<lb/>
百文縱江淮稔時米雖賤而民有饑者况遇㓙年亦何<lb/>
卒嵗為其無備故也今則民間之蓄盡為軍儲矣民失<lb/>
其賴流亡日衆故賊盗充斥聚集成羣大者近百人小<lb/>
亦不下數十人所在剽虜官司不能禁自光壽以南距<lb/>
<pb n="KR2f0013_WYG_007-4b"/>
江亦皆如是州縣上下逓相䝉蔽不以上聞使朝廷無<lb/>
繇知之况今秋苗稼既槁則望在來夏而彫殘之民朝<lb/>
不謀夕豈能及來夏乎且天之降咎必在於㓙年者盖<lb/>
年㓙則民饑饑則盗起盗起則姦雄出姦雄出則不可<lb/>
制矣豈可不深懼而豫防之哉伏望聖慈申命執政大<lb/>
臣應江淮兩浙荆湖等州軍自去夏至今秋灾傷甚處<lb/>
選差臣僚遍令體量安撫從便宜而賑貸之夫救灾䘏<lb/>
患國之常也若忽而不顧寖成大患得不為朝廷之深<lb/>
<pb n="KR2f0013_WYG_007-5a"/>
憂乎<lb/>
　　　再請差京東安撫<lb/>
臣近以京東盗賊充斥曹兖等州長吏乞别選差有方<lb/>
略臣僚及遣臺官一員徃彼體量安撫監督諸州縣捕<lb/>
捉免成後患未䝉指揮縁京東素是出强賊處不可不<lb/>
即時誅滅若令結成羣黨藏伏山林則為害不細况臣<lb/>
嵎山累年震動去春兖鄆又地震兼春前嵗星孛於虚<lb/>
危之次亦是齊分此皆變異之大者固不虚發不可忽<lb/>
<pb n="KR2f0013_WYG_007-5b"/>
天戒而不大為之防也且前代并本朝天下凡有灾傷<lb/>
盗賊即遣黜陟使或採訪安撫等使循行郡國今之議<lb/>
者必謂虚有煩費若其得人可以按察官吏能否詢訪<lb/>
民間疾苦俾之便宜從事所濟豈不大哉所有本路轉<lb/>
運使亦未甚振職乞於别路對換有才略者不然則敗<lb/>
事雖悔無及伏望聖慈特許檢㑹臣先進劄子所乞近<lb/>
差曹兖等州長吏并差臺官安撫事早賜施行<lb/>
　　　請罷天下科率<lb/>
<pb n="KR2f0013_WYG_007-6a"/>
臣伏見自西冦巳來急於饋運常賦之外調發相繼天<lb/>
下民力殆巳竭矣且先朝當契丹未請盟之時宿兵兩<lb/>
路干戈日尋詎聞有今之搔動乎盖郡縣長吏鮮得其<lb/>
人或遇非次配率競效苛刻貪官猾吏縁以為奸乗釁<lb/>
誅求不知紀極轉運提刑又不能察其贓否各徇顔情<lb/>
而巳且民者國之本也財用所出安危所繫當務安之<lb/>
為急安之在精擇郡守縣令及漸絶無名之率爾若乃<lb/>
横歛不巳人懐危慮或因嵗之饑饉以吏之殘酷相應<lb/>
<pb n="KR2f0013_WYG_007-6b"/>
而起塗炭海内此乃心腹之患况巳萌之兆可不深慮<lb/>
乎臣欲乞今後應係軍需所用之物並令三司預先計<lb/>
度於出産州軍置場收買或非次急切須至配率者亦<lb/>
乞勘㑹各於出産路分專委逐處長吏於形勢物力戸<lb/>
内等第均配仍委知州通判親自監納兼令轉運提刑<lb/>
專切提舉體量稍有違越並乞重行朝典所貴重困之<lb/>
民漸獲蘇息<lb/>
　　請免江淮兩淛折變<hi>四章</hi>
<pb n="KR2f0013_WYG_007-7a"/>
　　　　第一章<lb/>
臣竊見淮南江淛荆湖等州軍數年以來例皆薄熟去<lb/>
秋亢旱尤甚可熟三二分當年夏稅見錢一例科折内<lb/>
第一等折納小綾每疋一貫六百六十文省官絁毎疋<lb/>
二貫八百五十文省其第二等巳下至客戸並折納小<lb/>
麥每斗三十四文省續據發運司准中書劄子據三司<lb/>
奏乞将慶厯三年上供額斛斗六百萬石内将小麥一<lb/>
百萬石大豆十五萬石折納見錢發運司遂相度小麥<lb/>
<pb n="KR2f0013_WYG_007-7b"/>
每斗并耗添估九十四文省大豆每斗并耗八十八文<lb/>
省比逐處見糴價例兩倍巳上應該小麥一石納見錢<lb/>
九百四十文省尋又准五月九日中書劄子據發運司<lb/>
奏竊慮豆麥價髙人户難得見錢奉聖㫖宜令本司疾<lb/>
速指揮逐路州軍據合折夏稅豆麥令人戸如願納見<lb/>
錢者即仰逐處依起納日在市價例錢數送納如只願<lb/>
納本色斛斗亦聴從便雖有前件聖㫖指揮本處官吏<lb/>
並不遵禀但一面抑令人戸納元估價錢不許納本色<lb/>
<pb n="KR2f0013_WYG_007-8a"/>
斛斗以致豆麥益賤錢貨難得下等人户尤更不易發<lb/>
運司但務嵗計充盈不慮民力困竭上下相䝉無所訴<lb/>
告為國歛怨莫甚於此且民者國之本財用所出安危<lb/>
所繫而横賦暴取不知紀極若因此流亡相應而起塗<lb/>
炭郡邑則将何道可以卒安之况巳萌之兆不可不深<lb/>
慮耳兼自淮以南及兩浙荆湖從去秋至今春並未得<lb/>
雨二麥不秀耕種失時民心熬熬日懐憂懼欲望聖慈<lb/>
特降詔勑委逐路轉運提刑不住巡厯體量應是諸雜<lb/>
<pb n="KR2f0013_WYG_007-8b"/>
科率權且停罷若向去蠶麥稍熟今年夏税諸色錢等<lb/>
除第一第二等户各令依舊折納外其第三等巳下并<lb/>
客戸特與免諸般支移折變只令各納本色庶使重困<lb/>
之民稍獲蘇息<lb/>
　　　　第二章<lb/>
臣近曽上言以江淮兩浙荆湖等州軍自去秋至今春<lb/>
未得大叚雨澤二麥不秀耕種失時并去年諸處夏税<lb/>
一例折納見錢小麥每斗估價九十四文省民間錢既<lb/>
<pb n="KR2f0013_WYG_007-9a"/>
窘迫麥又無用應急賤糶納官其直每斗不過三二十<lb/>
文中等巳下人户絶更不易今又時雨稍愆蝻蟲復作<lb/>
民心愁苦深可矜憫况東南奥壤國家仰之如帑府尤<lb/>
宜保固以制諸夏若不急於優卹繼之以重困獸窮則<lb/>
攫竊恐更為朝廷之憂爾臣先乞應係諸般科率權且<lb/>
停罷如将來蠶麥豐登中等巳下且令各納正稅本色<lb/>
錢等權免今年折變庶孤貧人戸稍獲蘇息至今多日<lb/>
未䝉指揮欲乞檢㑹速賜施行兼乞下諸路轉運司提<lb/>
<pb n="KR2f0013_WYG_007-9b"/>
刑司不住巡厯體量或有蠶麥不熟之處人戸申訴州<lb/>
縣不得抑退並令依例疾速差官檢覆開破逐色租稅<lb/>
免致流亡<lb/>
　　　　第三章<lb/>
臣昨於四月九日劄子上言以江淮兩淛荆湖等州軍<lb/>
自去秋至今春未得大叚雨澤其中等巳下人戸夏稅<lb/>
乞不依去年折變見錢令只納本色又於當月二十八<lb/>
日上殿劄子亦乞令中等巳下人戸權免今年夏稅折<lb/>
<pb n="KR2f0013_WYG_007-10a"/>
變至今多日未䝉指揮兼諸處見今納夏稅若令一例<lb/>
折變深屬不便縁逐路今嵗蠶麥薄熟雨澤久愆耕種<lb/>
失時蝗蝻復起秋成未保人心益怖而又民間錢貨絶<lb/>
難出辦若不特賜寛恤竊慮下等不濟人戸以官錢窘<lb/>
迫必致流亡强壯者盡為盗賊老弱者轉死溝壑不獨<lb/>
搔擾郡邑抑亦離去畎畝矧國家財用所出盡在東南<lb/>
不得不深慮也又訪聞京東京西河北河東陜西今夏<lb/>
蠶麥例皆豐熟此乃天意欲少寛東南之民若此數路<lb/>
<pb n="KR2f0013_WYG_007-10b"/>
稍旱調度或急則朝廷縱有矜憫之心亦無所及然臣<lb/>
職賤言輕宜無采録但事體至大乞留聖意伏望陛下<lb/>
特出宸斷速賜指揮則一方生靈有再蘇之望<lb/>
　　　　第四章<lb/>
臣近者累次上言乞江淮兩浙荆湖等州軍中等巳下<lb/>
人戸今年夏稅權免諸般折變祗令各納本色尋奉聖<lb/>
㫖送三司相度訪聞三司巳具申奏訖至今未降指揮<lb/>
縁諸路見納夏稅多日兼有路分絶逺之處若更稽緩<lb/>
<pb n="KR2f0013_WYG_007-11a"/>
竊慮後時即陛下矜恤之心恐無所及伏望聖慈憫此<lb/>
重困之民速賜指揮則天下幸甚<lb/>
　　　請免陳州添折見錢<lb/>
臣訪聞知陳州任師中昨奏為本州管下五縣自去冬<lb/>
遇大雨雪凍折桑棗等并今年養蠶只及三五分二麥<lb/>
不熟全有損失去處除擘畫不放省稅外只乞與免支<lb/>
移折變巳奉聖㫖令京西轉運司相度聞奏竊知本路<lb/>
轉運司牒陳州令将今年夏稅大小麥與免支移只令<lb/>
<pb n="KR2f0013_WYG_007-11b"/>
就本州送納見錢却令将大小麥每斗折見錢一百文<lb/>
脚錢二十文諸般頭子倉耗又納二十文是每斗麥納<lb/>
錢一百四十文况見今市上小麥每斗實價五十文乃<lb/>
是於災傷年分二倍誅剥貧民也則民間錢貨從何出<lb/>
辦兼将客戸等蠶鹽一斤一例折作見錢一百文又将<lb/>
此一百文紐做小麥二斗五升每斗亦令納見錢一百<lb/>
四十文計每斤土鹽却納三百五十文况一郡五縣數<lb/>
十萬口非常暴歛小民重困體實非便欲乞特降指揮<lb/>
<pb n="KR2f0013_WYG_007-12a"/>
令本州疾速依見今在市二麥實價估定錢數令民取<lb/>
便送納見錢或納本色庶使京輔近地不濟人戸稍獲<lb/>
蘇息兼慮本路應係災傷州軍或有似此重行折變之<lb/>
處亦乞特行勘㑹速賜指揮若稍稽延恐無所及<lb/>
　　　請救濟江淮饑民<lb/>
臣聞天以五星為府人以九榖為命五星紊於上則災<lb/>
異起於下九榖絶於野則盗賊興於外天之於人上下<lb/>
相應故天變於其上則人亂於其下是天人相與之際<lb/>
<pb n="KR2f0013_WYG_007-12b"/>
甚可畏也若變異上著則恐懼脩省以謝於下年榖不<lb/>
登則賑貸予賚而卹其困盖不使天有大變而民有饑<lb/>
色則人獲富壽而國享安寧矣方今災異之變尤甚臣<lb/>
近巳論列詳矣惟江淮六路連嵗亢旱民食艱阻流亡<lb/>
者比比皆是朝廷昨遣使命安撫賑貸以救其敝而東<lb/>
南嵗運上供米六百萬石近雖減一百萬石縁逐路租<lb/>
稅盡巳蠲復則糧斛從何而出未免州縣配糴以充其<lb/>
數由是民間所出悉輸入官民儲巳竭配者未巳縱有<lb/>
<pb n="KR2f0013_WYG_007-13a"/>
米價率無可糴父子皇皇相顧不捄老弱者死於溝洫<lb/>
少壯者聚為盗賊不幸奸雄乗間而起則不可制矣當<lb/>
以何道而卒安之哉且國家之患未有不沿此而致可<lb/>
不熟慮乎欲望聖慈特降指揮應江淛六路災傷州縣<lb/>
凡是配糴及諸般科率一切止絶如敢故犯並坐違制<lb/>
庶幾少釋疲民倒垂之急其上供米數若不敷元額即<lb/>
候向去豐熟補填仍令州縣官吏多方擘畫捄濟饑民<lb/>
不得失所兼委逐路提轉專切提舉如不用心捄濟以<lb/>
<pb n="KR2f0013_WYG_007-13b"/>
致流亡及結成羣黨即乞一例重行降黜<lb/>
　　　請支義倉米賑給百姓<lb/>
臣訪聞江淛荆湖等路自去秋亢旱田苗一例災傷即<lb/>
目米價甚高民食不足若不速令捄濟必致流亡强壯<lb/>
者起為盗賊老弱者轉死溝洫因此生事為患不細縁<lb/>
逐州除軍糧常平倉外别無大叚斛斗准備竊知王琪<lb/>
見起請義倉所在見管米數稍多州縣必未敢專輙支<lb/>
用若一一取候朝廷指揮往復數月當此艱食之際恐<lb/>
<pb n="KR2f0013_WYG_007-14a"/>
無所及欲望特降指揮下逐路轉運司勘㑹轄下元係<lb/>
災傷州縣如委實人戸闕食即令晝時将義倉米速行<lb/>
賑濟以濟貧民如允臣所奏即乞早賜指揮<lb/>
　　　論江西和買絹<lb/>
臣竊聞江南西路今年和買絹價轉運司並以米鹽充<lb/>
折并轄下州軍和糴斛斗多是抑配人戸縁本路亦係<lb/>
災傷地分民食甚艱若重有搔擾必致流亡伏覩慶厯<lb/>
七年南郊赦文内江西一路多以米鹽充折絹價虧損<lb/>
<pb n="KR2f0013_WYG_007-14b"/>
下民仰轉運司今後須管支見錢和買今本路轉運司<lb/>
顯是故違制㫖專輙施行且命令者人主之柄而治亂<lb/>
繫焉凡朝廷降一命令所以示信於天下若有承受委<lb/>
而不顧乃是命令之不足遵守俾四方何以取信則朝<lb/>
廷綱紀亦縁此寖隳矣欲望聖慈特賜勘問施行所有<lb/>
斛斗並令依舊例和糴不得抑配人戸<lb/>
　　　論放欠<lb/>
臣伏覩明堂赦書應今日以前天下欠負官物并於干<lb/>
<pb n="KR2f0013_WYG_007-15a"/>
繫保人名下催納無非侵欺盗用或雖是侵盗見今本<lb/>
家并干繫保人内委無抵當者並令本屬及轉運司保<lb/>
明聞奏其累經官吏保明三司未與除放者限赦到一<lb/>
月内令本處先具自來保明度數申本路轉運司疾速<lb/>
保明繳連聞奏當議並與除放此誠陛下優卹元元如<lb/>
是之至也然臣厯觀前後赦文凡所恩貸無不周悉而<lb/>
有司往往廢格不即遵行臣竊聞真宗咸平年中親御<lb/>
便殿放三司所引諸色違欠凡四千一百六人計物八<lb/>
<pb n="KR2f0013_WYG_007-15b"/>
萬三千數盖先帝以恩詔每宥通責有司必究問本末<lb/>
或縲繫追逮益為煩擾故命以籍引對而面釋之大哉<lb/>
先帝憂民軫物之心惟恐不及伏望陛下特降指揮委<lb/>
三司将應係諸色逋欠人各具因依一　一𩔖聚備録申<lb/>
奏並令引見詳酌除放如此則恩出於上敝絶於下矣<lb/>
　　　請權罷陜西州軍科率<lb/>
　一鳳翔府斜谷造船務每年造六百料額船六百隻<lb/>
　　　　　方木物料等自來分擘與秦隴鳳翔府諸<lb/>
<pb n="KR2f0013_WYG_007-16a"/>
　　　　　處採買應付<lb/>
　　慶厯六年七年材料等共三十二萬見欠七萬有<lb/>
　　　　　零<lb/>
　　慶厯八年材料等共二十一萬七千有零全欠<lb/>
　一斜谷務又打造咸陽陜府橋脚船四十四隻合用<lb/>
　　　　　材料共三萬一千有零見配買次<lb/>
　一修河樁橛共四十五萬一千六百五十二條係七<lb/>
　　　　　州科買<lb/>
<pb n="KR2f0013_WYG_007-16b"/>
　一上京材木共九萬三千一百五條各係大料木植<lb/>
　　　　　十四州科買<lb/>
　一採斫澶州河中府纜索竹一百五十萬三千八百<lb/>
　　　　　二十竿見差人司竹監斫次<lb/>
　一買上供肉羊兎千口係十九州軍<lb/>
　一買紫草一萬斤係十州軍<lb/>
　一買紅花四千斤係六州軍<lb/>
右具如前臣勘㑹鳳翔府造船場每年額船六百隻其<lb/>
<pb n="KR2f0013_WYG_007-17a"/>
方木料並是本府并隴州量支官錢收買及於秦州採<lb/>
斫所差衙前例各倍錢一二千貫前後人戸破蕩家産<lb/>
不少每戸錮身者不下三兩人經年未得了當時准三<lb/>
司牒買修河樁橛四十三萬餘條亦於永興等七州軍<lb/>
配買比之常嵗多兩倍巳上并河中府澶州要纜索竹<lb/>
一百五十萬竿見差人司竹監斫次今又准三司牒採<lb/>
買上件材木九萬三千條有零亦是分配永興等十四<lb/>
州收買縁並係大料木植只是秦州出産又聞深入番<lb/>
<pb n="KR2f0013_WYG_007-17b"/>
界採斫至難其餘不産州軍須至差衙前分買况陜西<lb/>
州軍一年之内三五次各是大叚科配兼又錢法改更<lb/>
之後民間即目大叚不易若稍不行寛卹則疲困之民<lb/>
無保全之望雖詳省中書劄子住九年十年科買又只<lb/>
聞說肉羊紫草紅花之𩔖並是小可物色亦易為應副<lb/>
所有逐年買造船場材木物料及樁橛等最為大害乞<lb/>
賜詳酌指揮權與蠲免<lb/>
　　　請将邢洺州牧馬地給與人戸依舊耕佃<lb/>
<pb n="KR2f0013_WYG_007-18a"/>
　　　　第一章<lb/>
臣竊見河北漳河淤地名為沃壤而廣平監於邢洺趙<lb/>
三州共占民田約一萬五千餘頃並是漳河左右良田<lb/>
每牧馬一匹占草地一百一十五畝兼知衛州淇水監<lb/>
每馬一匹止占地三十一畝其廣平監剰占八十四畝<lb/>
兼廣平係兩監自後停廢一監三州共約退下草地七<lb/>
千五百餘頃往嵗官司遂令百姓請射出租課佃時年<lb/>
嵗深逺耕為熟田就種巳成園林及作父祖邱塋其佃<lb/>
<pb n="KR2f0013_WYG_007-18b"/>
戸共九千三百四十餘戸每年共約共粟八萬七千五<lb/>
百餘石小麥三萬一千二百餘石稈草五十五萬六千<lb/>
餘束絹八百餘匹昨准羣牧司指揮令逐州作二年盡<lb/>
起遣佃戸却收其地入官今年限滿人戸全不肯起移<lb/>
累經皷司進狀及三司亦曽論列不報訪聞廣平雖再<lb/>
分為兩監馬只有五六千匹不及往時一監之數亦不<lb/>
銷得此地枉有廢為閑田縱添得馬三二千匹况元占<lb/>
牧馬一匹之地比淇水監可就牧三匹亦未為闕事縁<lb/>
<pb n="KR2f0013_WYG_007-19a"/>
河北西路惟漳河南北最是良田牧馬地巳占三分之<lb/>
一東路又值横隴商胡决溢占民田三分之二乃是河<lb/>
北良田六分河水馬地巳占三分其餘又多是髙柳及<lb/>
澤鹵之地俾河朔之民何以存濟欲乞且令人戸依舊<lb/>
耕佃供納租課若據一年所得亦可置數倍鞍馬公私<lb/>
大利無甚於此伏望聖慈體念河北人戸累值災傷流<lb/>
亡未復豈忍更奪其衣食俾之失所有傷和氣無益仁<lb/>
化又况與國家嵗出斛斗萬數不少經乆實為穏便伏<lb/>
<pb n="KR2f0013_WYG_007-19b"/>
望出自宸斷特降指揮<lb/>
　　　　第二章<lb/>
臣近為廣平監牧馬草地乞令人戸依舊佃種至今未<lb/>
降指揮切縁廣平監元係兩監於邢洺趙三州内共占<lb/>
民田一萬五千餘頃頃由停廢一監共約退下草地七<lb/>
千五百餘頃官司令百姓出租課請佃年嵗深逺耕為<lb/>
熟田及作父祖邱塋其佃戸共九千三百四十餘戸每<lb/>
年共約出粟八萬七千餘石小麥三萬一千餘石稈草<lb/>
<pb n="KR2f0013_WYG_007-20a"/>
三十五萬餘束絹八百餘疋昨准羣牧司指揮令逐州<lb/>
作二年起遣佃戸收地入官今年限滿人戸全不肯起<lb/>
移累曽進狀不行况兩監馬只有五六千匹不及往時<lb/>
一監之數亦不銷此地枉有廢為閑田縱添得馬三二<lb/>
千匹若比淇水監一匹之地可就牧三匹甚不闕事臣<lb/>
前進劄子見下羣牧司相度必是妄說事端故要占留<lb/>
欲乞特出宸斷指揮令人戸依舊耕佃輸納兼據一年<lb/>
所得亦可置數倍鞍馬公私實為大利<lb/>
<pb n="KR2f0013_WYG_007-20b"/>
　　　請放髙陽一路欠負<lb/>
臣昨任髙陽闗日以部下十一州軍諸般欠負並係明<lb/>
堂赦前令該除放縁逐州軍從前失於舉行臣尋具欠<lb/>
折因依保明申奏乞與除放巳䝉三司送本路轉運司<lb/>
再令勘㑹至今未盡結絶况前件欠負委是逃亡人户<lb/>
其間或有存者又無家業抵當即不是侵欺盗用今又<lb/>
該南郊大赦欲望朝廷特賜指揮檢㑹臣前狀盡與除<lb/>
放<lb/>
<pb n="KR2f0013_WYG_007-21a"/>
　　　請免沿邊人戸折變<lb/>
臣伏見河北沿邊州軍逐縣户口至少雖有田土以迫<lb/>
近塘泊遞年例皆渰澇秋夏未嘗收熟極邊之地民力<lb/>
重困不可不優與寛䘏本路轉運司依自來體例二稅<lb/>
一切折變支移輸納不逮流亡者甚衆欲乞特降指揮<lb/>
委轉運司勘㑹應沿邊州軍見係塘泊接連之處人户<lb/>
二稅今後只令納本色更不得一例折變及支移使知<lb/>
朝廷惠養之意則緩急可用<lb/>
<pb n="KR2f0013_WYG_007-21b"/>
　　　接送北使三番<lb/>
臣近聞聖慈以接送契丹國只使往來更不差三番只<lb/>
令近上使臣管押金器沿路充用並委逐州縣長吏通<lb/>
判及令佐巳下一切應副中外聞之莫不欣忭以為數<lb/>
十年之弊而陛下一旦罷去使河北生靈有來蘇之望<lb/>
今聞内降指揮復置臣未測縁由徒用驚駭且三番為<lb/>
河北之患積有嵗年日甚一日誅求搔擾公私不勝其<lb/>
害臣頃年曽差充送伴人使且知蠧民殘物之甚亦嘗<lb/>
<pb n="KR2f0013_WYG_007-22a"/>
論列縁河北連綿災傷流亡未復若不省猺役罷配率<lb/>
次寛養凋瘵是棄河朔也况陛下矜念哀憫之極故特<lb/>
行前詔此為至當今乃無故復置竊為陛下痛惜之惟<lb/>
陛下特留聖意且依前降指揮寢罷則天下幸甚<lb/>
　　　論修商胡口<lb/>
臣伏覩近降勑命商胡口只候來年秋修塞合要物料<lb/>
令三司檢㑹天禧年修河體例敷配所貴衆力易集臣<lb/>
先奉聖㫖與兩制巳上定奪修閉利害以商胡經乆須<lb/>
<pb n="KR2f0013_WYG_007-22b"/>
合修塞方免河北水患今准指揮來秋修塞必是河水<lb/>
令歸故道縁前來累經差官相度工役五十餘萬三二<lb/>
年間恐未了畢若河水匯住未得通快則商胡固難豫<lb/>
修修之則潰溢之害立可待也况頃嵗之决秪以故道<lb/>
横隴壅閼水勢不快遂致潰溢今若不先議開理水道<lb/>
使之浚流便欲修塞商胡不惟必有後患乃是重起八<lb/>
年科率之弊虚困六路凋殘之民耳欲乞朝廷且據計<lb/>
度到故道工役先令差撥兵夫漸次開理或一二年内<lb/>
<pb n="KR2f0013_WYG_007-23a"/>
功可必就即委三司豫行計置物料若是全出民間事<lb/>
必難集盖諸路久經災傷雖京東京西河北陜西近嵗<lb/>
稍稔然富者竭於率歛貧者見巳流離倘不卹他虞遽<lb/>
興大役臣恐朝廷之憂不獨在商胡矣伏望聖慈特出<lb/>
宸斷以河朔久罹水患須議疏塞即乞且輟郍内蔵庫<lb/>
見錢百萬貫令三司專功收管積薪聚糧豫為具備其<lb/>
餘即令中等巳上人戸敷配候開淘舊道水有所歸則<lb/>
商胡之塞一舉可成所貴民力稍寛功用無乏<lb/>
<pb n="KR2f0013_WYG_007-23b"/>
　　　請出内庫錢帛往逐路糴糧草<lb/>
臣前年夏間因送伴比使回見河北麥熟價賤乞支借<lb/>
見錢及時收糴外可以實邊備内可以寛國用雖尋差<lb/>
監察御史劉元瑜往彼催促縁河北錢帛有限竟不能<lb/>
廣有積聚以備将來臣去秋赴任京東日竊見朝廷差<lb/>
仲簡宋選陳榮古往三路便糴臣亦曽上言以逐處少<lb/>
得見錢恐難集事欲望特出宸斷權於内帑支借見錢<lb/>
或絹帛百餘萬與逐路乗此之便廣謀收糴俾邊廪稍<lb/>
<pb n="KR2f0013_WYG_007-24a"/>
實有數年之蓄庶少寛聖慮而位疎言賤未賜開納臣<lb/>
今䝉恩改授陜西縁西鄙用事以來闗中生聚凋殘尤<lb/>
甚物貨踴貴且朝廷所以納元昊誠欵許之自新者盖<lb/>
欲少紓民力耳今邊事雖粗寧息而屯兵防守調度浸<lb/>
廣錢貨積弊倉庾殆空如緩急有事亦未免重困生靈<lb/>
况財用一出民間當今之際切在安而勿擾之安之之<lb/>
道惟在不横賦不暴役若誅求不巳則大本安所固哉<lb/>
伏望陛下少留聖意大緩吾民以安天下應三路用度<lb/>
<pb n="KR2f0013_WYG_007-24b"/>
不足且以内帑錢帛借助以惠元元民心茍安則醜虜<lb/>
曷足慮哉<lb/>
　　　領陜西漕日上殿<lb/>
臣昨任京東轉運使日竊見轄下州軍諸色人等係積<lb/>
年欠負官物錢帛斛斗等共約二萬貫石其干繫人數<lb/>
不少並是主持倉庫以年嵗深逺因循消折即無欺蔽<lb/>
或本身死亡或家産蕩盡見今均在干連及保人處理<lb/>
納皆是不濟人户看詳先降條貫合該除放臣在本任<lb/>
<pb n="KR2f0013_WYG_007-25a"/>
日累次保明申奏終未奉指揮省司凡下文牒催理州<lb/>
縣逐次承禀舉行終無毫忽錢物納官但虚成搔擾重<lb/>
困疲民於國未有小益於民乃為大害官中縱不除放<lb/>
人戸亦無可送納欲望聖慈令檢詳前狀特降指揮庶<lb/>
破蕩之家稍獲存濟兼恐天下諸般欠負官物内有别<lb/>
無欺弊合行除放見行催理者不少亦乞下諸路轉運<lb/>
司勘㑹保明如依應得先降條貫並與放免<lb/>
　　　乞開落登州冶戸姓名<lb/>
<pb n="KR2f0013_WYG_007-25b"/>
臣竊見登州鐵冶戸姜魯等十八戸先陳狀為家貧無<lb/>
力起冶逓年只将田産貨賣抱空買鐵納官乞依條例<lb/>
開落姓名臣在本路日累次保明申乞與除免又准省<lb/>
牒勘㑹逐官往彼相度兼臣親自巡厯到登州萊州子<lb/>
細體量得姜魯等逐家委是貧乏積年不曽起冶再具<lb/>
保明申奏至今未見指揮臣因訪聞得舊來州郡最出<lb/>
鐵貨縁人戸先乞起冶之後或遇家産銷折無鐵興作<lb/>
官中並不認孤貧一面監勒送納元額鐵數以致破蕩<lb/>
<pb n="KR2f0013_WYG_007-26a"/>
資業沿及子孫不能免者比比皆是雖遺利甚厚而富<lb/>
民懼為後患莫肯興剏所以鐵貨日削經久不興欲乞<lb/>
今後應係冶戸或有委實家産銷折無力造作者並仰<lb/>
差官子細勘㑹如無弊倖即晝時保明申轉運司與除<lb/>
落姓名訖申省若州縣故縱及人戸妄有規避即許人<lb/>
告首官吏重行朝典告人與賞錢一百貫文仍令州縣<lb/>
常切多方招召諸色人起冶不得住滯邀難如是人戸<lb/>
樂為鐵貨増羡寛民利國無甚於此<lb/>
<pb n="KR2f0013_WYG_007-26b"/>
　　　請罷同州韓城縣鐵冶務人戸<lb/>
臣近聞同州韓城縣鐵冶務自來定占七百餘戸内二<lb/>
百餘戸厚有物力比見充里正人戸並各髙强只以冶<lb/>
戸為名經今五十餘年影占州縣諸般差役其冶戸内<lb/>
係第一等者每戸逐年供給冶務諸般所出錢不過三<lb/>
貫文外更别無所費况官中所得鐵貨只及十餘萬斤<lb/>
仍官支買炭并工匠錢三百餘貫更差專監使臣一員<lb/>
兼體問得本縣人戸以冶務全占却上等力役及致下<lb/>
<pb n="KR2f0013_WYG_007-27a"/>
等人戸差役頻併供應不前若将上件鐵數據等第均<lb/>
在一縣人戸上每約納官鐵嵗不過十斤至二三十斤<lb/>
况本處見賣每斤價錢二十四五文每戸嵗納官鐵約<lb/>
費三五百文雖自來官禁烹煉彼中私賣甚多令百姓<lb/>
取便烹煉必然鐵價轉下兼令赴本縣送納於民至便<lb/>
又減省得監官一員只令本縣令佐專管給納仍得二<lb/>
百餘戸兼充重難役次頗甚均濟臣在任日方欲行遣<lb/>
屬以移任欲乞下本路轉運司選差清幹官員往彼相<lb/>
<pb n="KR2f0013_WYG_007-27b"/>
度施行<lb/>
　　　論瀛州公用<lb/>
臣昨奉勑就移此住縁本路久經災澇流亡未復臣自<lb/>
蒞事以來應係兵民邊防凡干利害敢不悉心措置然<lb/>
而路當衝要使介相望迎勞供費之繁因循浸久臣方<lb/>
欲裁損一二而議者亦已云云孤危之跡不皇啓處勘<lb/>
㑹本州公使錢每年二千貫凡百用度盡出其數看詳<lb/>
舊例紛委無算今若據犒設軍員並依舊外其諸般用<lb/>
<pb n="KR2f0013_WYG_007-28a"/>
度頓行減罷則衆論未以為允或且仍舊則支費至廣<lb/>
未知所濟臣遂将前任自皇祐元年八月至皇祐四年<lb/>
八月終三周年計算約費用過錢三萬三千貫文省是<lb/>
每年約用錢一萬一千貫文竊縁本路州軍公使錢除<lb/>
雄州毎年五千五百貫文外自餘瀛州莫州恩州例皆<lb/>
毎年二千貫文况瀛州自分四路之後屯集軍馬事體<lb/>
用度與恩莫州不同無慮數倍欲百端圖畫亦所不逮<lb/>
若不害公則必傷民臣設於用度中量減其半則毎年<lb/>
<pb n="KR2f0013_WYG_007-28b"/>
尚使錢近六千貫除省錢外亦少四千貫文若依近降<lb/>
指揮廣務回易亦恐所得不能滿數况又河朔連嵗不<lb/>
稔水澇未巳民力重困豈忍過有誅削以逭不虞之謗<lb/>
哉欲乞朝廷以雄恩莫等州公使錢參校特賜詳酌指<lb/>
揮或委本路轉運使提㸃刑獄躬親取索合破錢數并<lb/>
前後體例别立酌中定制俾經久遵行臣以無狀猥叨<lb/>
擢用公家之事不敢顧避然飾厨傳稱過客上下承習<lb/>
為日持乆所積未及毫末議者巳駭聞聴竊慮愛憎之<lb/>
<pb n="KR2f0013_WYG_007-29a"/>
口因起中傷之語疎外難立孤直易揺臣固不以毁譽<lb/>
之私變初終之節伏望陛下俯矜愚拙曲賜保全或謗<lb/>
毁之縁生繄聖神之明辯誓殫勤瘁上答隆私臣無任<lb/>
惶懼激切屏營之至<lb/>
　　　請罷里正只差衙前<lb/>
臣伏見知并州韓琦上言乞罷諸路里正逐鄉稅賦只<lb/>
委戸長催納三司巳牒逐處轉運司相度去訖臣昨任<lb/>
河北備見諸州軍所差里正只是准備衙前其秋夏二<lb/>
<pb n="KR2f0013_WYG_007-29b"/>
稅並是户長催驅重役之中里正為甚毎縣或無上等<lb/>
即以中等戸充家業少有及百貫者須充衙前應副重<lb/>
難之役例皆破蕩其逃亡非命者比比皆是怨嗟愁苦<lb/>
所不忍聞今若依韓琦起請悉罷里正如衙前有闕即<lb/>
委令佐於一縣諸鄉第一等中選差物力最髙者充役<lb/>
如更有闕亦如此輪差委是經久公私利便庶幾凋殘<lb/>
之民稍獲存濟又縁里正係正月内差若伺候諸路轉<lb/>
運司相度必恐遲延欲望聖慈特賜詳酌早降指揮施<lb/>
<pb n="KR2f0013_WYG_007-30a"/>
行<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0013_WYG_007-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　包孝肅奏議集巻七<lb/>
</p>
<p>
</p>
  </div>
<div>
                <head>包孝肅奏議集巻八</head>
    <p>
<pb n="KR2f0013_WYG_008-1a"/>
欽定四庫全書<lb/>
　包孝肅奏議集巻八　　　　宋　包拯　撰<lb/>
　　戒興作<hi>一篇</hi>
　　　請不修上清宫<lb/>
臣伏見十一月初二日夜上清宫火謹按春秋傳例曰<lb/>
人火曰火天火曰災漢書五行志曰人火天火同為災<lb/>
異皆以朝廷政令參驗得失而勸戒焉說者曰賢佞分<lb/>
别官人有序則火得其性若信道不篤或耀虚偽則火<lb/>
<pb n="KR2f0013_WYG_008-1b"/>
失其性自上而降濫熖妄起為火不炎上今上清宫者<lb/>
乃祖宗修建以崇無為之徳今火燔之者豈焚修之人<lb/>
不務精潔以副陛下嚴奉之㫖乎不然其天意垂誡於<lb/>
陛下乎固宜勵精治道謹修人事以荅天變可也風聞<lb/>
道路云陛下存留道衆似有繕修之意未辨虚實咸懐<lb/>
危懼况天下多事調發旁午帑蔵未實邊鄙未寧豈可<lb/>
先不急之務重無名之率哉且宫觀之興自於唐室非<lb/>
古制也若謂先聖真容理當欽奉則景靈宫㑹靈觀殿<lb/>
<pb n="KR2f0013_WYG_008-2a"/>
宇宏壯可以奉安願陛下推仁慈之徳念疲敝之俗且<lb/>
務安之安之之理豈忍重困之也然外議紛紜頗甚惑<lb/>
衆欲乞特降詔告諭以安衆心<lb/>
　　興利<lb/>
　　　請修蔡河堰并斗門<lb/>
臣前權度支判官日竊見蔡河毎年上供斛斗係定額<lb/>
六十萬石見管三十五綱自去年以來般運絶少慶厯<lb/>
五年内只般到一十六萬二千七百六十七石比祖額<lb/>
<pb n="KR2f0013_WYG_008-2b"/>
計虧四十三萬七千七百三十三石縁本河所管綱船<lb/>
至多秋冬行運不絶盖是催綱使臣等不切用心往來<lb/>
催趁致此虧欠萬數不少兼訪聞諸處斗門例皆破壊<lb/>
並不修補其斗門放水自有時候多是官員客旅計㑹<lb/>
不依時候開放洎綱船來時到彼即無水可行欲乞下<lb/>
三司指揮逐縣所管斗門限日近須管疾速牢固添修<lb/>
不得走透水勢仍令催綱使臣與所轄官員常切提舉<lb/>
如依前曲徇顔情及信縱公人受倖不依時候開放致<lb/>
<pb n="KR2f0013_WYG_008-3a"/>
有邀難住滯並乞嚴斷所有綱運或准前拖延不及元<lb/>
額其催綱使臣並乞重行責罰<lb/>
　　言財利<lb/>
　　　論茶法<hi>二章</hi>
　　　　第一章<lb/>
臣竊見國朝茶利課額自收復江浙之後總山場𣙜貨<lb/>
務逐嵗共得錢四百餘萬貫太平興國之初並是實錢<lb/>
其後西北邊急於芻粟入中遂添估耗江淮出茶之所<lb/>
<pb n="KR2f0013_WYG_008-3b"/>
西北入粟之地不相應㑹以是實直盡為虚錢至大中<lb/>
祥符六年七年亦各及三百萬貫末年雖不及元額在<lb/>
京𣙜貨務尚得引錢一百五十萬貫自頃年變法以來<lb/>
惟存虚額其實入之數益少近嵗尤甚訪聞去年江淮<lb/>
共虧一百三十萬貫即未知在京𣙜貨務所虧數目昨<lb/>
准勑節文三司奏據𣙜貨務擘畫以河北客人入納及<lb/>
配率斛斗給過三色交鈔内茶交鈔毎一百貫文貼納<lb/>
三十四貫支與一百貫茶貨近又准勑命應買下慶厯<lb/>
<pb n="KR2f0013_WYG_008-4a"/>
五年分茶鈔減十五貫毎一百貫只貼納十九貫其皇<lb/>
祐元年茶鈔依舊貼納三十四貫縁客人百姓等於河<lb/>
北入納給得交鈔到京毎一百貫只直三四十貫今雖<lb/>
量與減數亦是與配率無異而欲望客旅興販及招誘<lb/>
入官其可得乎近鹽鐵副使仲簡上言利害見送三司<lb/>
相度况前後累經定奪終無捄之之效以致為害益深<lb/>
盖不能究其本原而急於近利使之然也且茶課嵗入<lb/>
數百萬貫所以助經費而寛調度不可不審議也欲望<lb/>
<pb n="KR2f0013_WYG_008-4b"/>
特降指揮令三司将新舊之法子細參詳定酌中之制<lb/>
俾經久可行委得公私利便即具保明申奏更乞朝廷<lb/>
再賜詳酌施行<lb/>
　　　　第二章<lb/>
臣訪聞今嵗江淮山場𣙜貨務見積壓累年茶貨一千<lb/>
一百餘萬斤並無客人算請盖自在京𣙜貨務擘畫每<lb/>
茶引一百貫文更貼納三十四貫方支得一百貫文茶<lb/>
貨後來商旅阻節不行毎年課利并稅錢虧欠數百萬<lb/>
<pb n="KR2f0013_WYG_008-5a"/>
貫則國家財用仰給何以取濟今發運使施昌言近巳<lb/>
到闕欲乞令昌言與三司使副将今來茶法子細公共<lb/>
從長定奪合如何擘畫即得公私利濟經久可行<lb/>
　　　言陜西鹽法<lb/>
　　　　第一章<lb/>
臣奉勑差往陜西與轉運使并范祥面議鹽法利害縁<lb/>
臣前任本路轉運使備知前來鹽法自慶厯二年因范<lb/>
宗傑擘畫禁𣙜之後差役兵士車牛及逐州衙前等般<lb/>
<pb n="KR2f0013_WYG_008-5b"/>
運鹽席往諸州官自置場出賣以致兵士逃亡死損公<lb/>
人破蕩家業比比皆是所不忍聞其衙前估計家業毎<lb/>
直一貫者即管認般鹽兩席雖家業巳竭而鹽數未足<lb/>
嗟怨之聲盈於道路前後臣僚累言不便乞復舊法通<lb/>
商以捄闗中凋弊有司執議終不施行昨因范祥再有<lb/>
起請兼葉清臣曽知永寧軍見其為患之甚因乞依范<lb/>
祥擘畫用通商舊法令客人於沿邊入納見錢收糴軍<lb/>
糧免虚擡貴價入中斛斗於𣙜貨務大支官錢兼寛得<lb/>
<pb n="KR2f0013_WYG_008-6a"/>
諸般差役勞擾此乃於國有利於民無害理甚灼然但<lb/>
以變法之初豪商猾吏悉所不樂而議者沿其嵗入課<lb/>
利稍虧於前而横有沮議乞復舊法若舊法誠善復之<lb/>
無疑但恐為害浸深耳且法有先利而後害者有先害<lb/>
而後利者若復舊日禁𣙜之法雖暴得數萬緍而民力<lb/>
日困久而不勝其弊未免隨而更張是先有小利而終<lb/>
為大害也若許其通商雖一二年間課額少虧漸而行<lb/>
之必復其舊又免民力日困則久而不勝其利是先有<lb/>
<pb n="KR2f0013_WYG_008-6b"/>
小損而終成大利也且國家富有天下當以䘏民為本<lb/>
今雖財用㣲窘亦當持經久之計豈忍争嵗入數十萬<lb/>
緍不能更延一二年以責成效輕信横議不惟命令數<lb/>
有改易無信於下而又欲復從前弊法俾闗中生靈何<lb/>
以措其手足臣細詳范祥前後所奏事理頗甚明白但<lb/>
於轉運司㣲有所損以致異同耳臣固非憚其往來之<lb/>
勞妄有臆說實亦為國家惜其事體不欲徇一時之小<lb/>
利而致将來大患臣欲乞候到陜西相度如沿邊近裏<lb/>
<pb n="KR2f0013_WYG_008-7a"/>
州軍糧儲有備錢物可以那容得行新法公私未至大<lb/>
害其間或有未便之事即與逐司将通商舊法與今來<lb/>
新法公共從長商量損益且令通行如沿邊糧儲闕乏<lb/>
公私為大不便即具畫一事狀乞朝廷詳酌指揮<lb/>
　　　　第二章<lb/>
臣近奉勑差往陜西相度鹽法自入陜西界沿路訪聞<lb/>
民間恐朝廷改法頗甚憂畏盖以前來禁𣙜之後差役<lb/>
人力般運鹽席不堪其苦臣因諭以朝辭日面奉徳音<lb/>
<pb n="KR2f0013_WYG_008-7b"/>
所議鹽法只要便人况聖上卹念闗中生靈必不忍重<lb/>
困人力羣情無不感悅臣今與本路轉運及制置觧鹽<lb/>
司同議且乞依新法施行兼為客人疑惑未肯入中巳<lb/>
牒逐司告示訖其有未便事件雖有減損即不虧官委<lb/>
是公私利便臣竊見天下嵗入錢帛萬數不少而近年<lb/>
財用窘乏何也盖自西事以來三路並仰給三司逐嵗<lb/>
入糧草支𣙜貨務見錢銀絹香茶納數千萬貫是所入<lb/>
有限而所出無限安得不窘乏乎方今邊防無事亦當<lb/>
<pb n="KR2f0013_WYG_008-8a"/>
以國家大計為先若不銳意而速圖之臣恐日削月朘<lb/>
為害不淺萬一小有警急何以取濟臣固謂致朝廷窘<lb/>
乏如是者三路使之然也但令三路各自足用則帑廪<lb/>
何患不實哉只如陜西自有觧鹽之利若盡以付與令<lb/>
計置糧草一二年後可全減𣙜貨務毎嵗見錢銀絹等<lb/>
五千七百萬貫其河北河東雖無觧鹽然出産絲蠶米<lb/>
麥最多兼諸般課利不少河北只以連值災傷朝省權<lb/>
且一切應副若将來豐稔逐路稍減冗官冗兵或移那<lb/>
<pb n="KR2f0013_WYG_008-8b"/>
兵馬近南就食令轉運司多方擘畫計置糧草漸減入<lb/>
中見錢以寛縣官經費不踰三五年則東南財用盡聚<lb/>
京師帑廪必有豐盈之望若乃輕信横議不究本末圖<lb/>
目前之小利忽經久之大計竊恐難以善其後也望陛<lb/>
下留神省察<lb/>
　　議兵<lb/>
　　　請留禁軍不差出招置土兵<lb/>
臣聞京師者天下之本也王畿之内列營屯衆此强本<lb/>
<pb n="KR2f0013_WYG_008-9a"/>
之兵也而國家近年以來邊陲有警乃一例調發則衛<lb/>
兵日削恐非固宗社制戎狄之長䇿也臣以為畿兵雖<lb/>
有大故不可多調發前所謂京師者天下之本也强本<lb/>
者畿兵耳本固且强繇中制外則天下何患焉若調發<lb/>
不巳則耗其財力而弱其根本不惟隳祖宗之制獨不<lb/>
念李唐天寳建中之事乎善馬精兵悉出於外扈衛驍<lb/>
銳為之一空卒以重其後害此朝廷尤宜深慮也今河<lb/>
北河東沿邊兵寡財匱卒有急難惟有民兵可用往嘗<lb/>
<pb n="KR2f0013_WYG_008-9b"/>
籍之矣籍之未甚長䇿又從而釋之縁河朔之民皆禀<lb/>
氣勁悍義勇奮發矧又生習邊鄙之利害素諳戎人之<lb/>
情偽他路校之不逮逺矣且向時㸃閱捨客取主又責<lb/>
以戸之上下以是籍之所得幾何竊見唐李抱真民兵<lb/>
之制事頗相近故當時招義一軍雄視山東将適今之<lb/>
宜可如抱真之制約而行之不以戸下曰足曰不足悉<lb/>
以丁力衆寡登降其數而籍之不及數者即捨之取其<lb/>
中稍富實者令差出榖<hi>闕</hi>錢貨以給藉丁之貧家如此<lb/>
<pb n="KR2f0013_WYG_008-10a"/>
得兵可倍往嵗亦可以少抑兼并而貧悴之戸有所仰<lb/>
矣一則供饋不費二則羣情樂為其處置訓練之法即有<lb/>
祖宗之舊制焉河朔民兵既壯而禁軍留實京師則内<lb/>
外安矣今北人詭詐萬狀聲言西討修築城柵㸃集軍<lb/>
馬乗此之際沿邊亦宜宻令繕完而議者但恃盟約殊<lb/>
不設備萬一邀求不巳稍不如意伺釁而發曷以禦之<lb/>
此亦必然之兆得無熟思乎况邊上武将未甚得人且<lb/>
将者人之司命而邦國安危所繫擇之不可不審審将<lb/>
<pb n="KR2f0013_WYG_008-10b"/>
之道不當限以名位但辨其能之可否茍得實材則擢<lb/>
而用之專而委之必有成功若不素為之具緩急旋圖<lb/>
之則無所及矣伏望陛下少留聖意特賜省察<lb/>
　　　請那移河北兵馬事<lb/>
臣聞屯兵備邊古今常制所患民賦有限兵食不充必<lb/>
須廣為經度以給用度或嵗有㓙歉或冦至益兵則暴<lb/>
歛横取何所不至民既困矣敵何禦焉此亦必然之<lb/>
也河北自失山後六州之險無以固守則蓄兵積粟常<lb/>
<pb n="KR2f0013_WYG_008-11a"/>
患不足只如頃年敵忽生變雖復請和終非經久之計<lb/>
兼沿邊沃壤又盡為陂塘租稅既無所入皆仰給縣官<lb/>
雖竭天下之財以贍一隅當無事之時日常窘迫無數<lb/>
嵗之備若少有屯集如何取濟豈可坐觀其敝而不務<lb/>
捄之之䇿哉欲望聖慈特出宸斷宣諭執政大臣應沿<lb/>
邊及近裏州軍兵馬除各留防守外其屯駐駐泊諸軍<lb/>
或令歸營就糧諸軍即分屯於河南兖鄆齊濮曹濟等<lb/>
諸州况逐處地利富實糧儲易致率三年一代遇有警<lb/>
<pb n="KR2f0013_WYG_008-11b"/>
急即時起發不旬日可到豈有後期不及者邪且前代<lb/>
防邊之兵三時務農一時敎戰公私自足未有冗而且<lb/>
衆坐縻廪食虚困疲民如今之甚者然執干戈禦戎狄<lb/>
固不可闕在養之敎之得其宜則上下無困乏之患緩<lb/>
急用之則沛有餘力矣議者若以成兵不可全減即有<lb/>
往年義勇强壯十八萬餘人以充其數縁河朔之民禀<lb/>
性勁悍生習邊鄙之利害素諳戎虜之情偽校之南兵<lb/>
絶為精銳一則不費供饋二則羣情樂為其訓練之法<lb/>
<pb n="KR2f0013_WYG_008-12a"/>
則有舊制存焉若謂兵食粗足虜好方堅趣過目前以<lb/>
為成算憚於更張措置臣恐日削月脧中外益以殫竭<lb/>
一旦用武即暴加重歛民心怨叛則肘腋之下皆為仇<lb/>
怨豈暇禦外寇哉此國家根本之患若不表裏協心銳<lb/>
意而速圖之臨事無及矣惟聖慮裁擇不任懇迫之至<lb/>
　　　第二章<lb/>
臣近曽上言以河北沿邊州軍蓄兵愈多積粟常少乞<lb/>
留防守外其屯駐駐泊就糧兵士等或令歸營及分屯<lb/>
<pb n="KR2f0013_WYG_008-12b"/>
於河南曹鄆等諸州遇有警急即時起發必無後期不<lb/>
及之患若謂邊兵不可全減即乞将義勇鄉兵以代其<lb/>
數臣伏見慶厯年中朝廷於本路先鈔㸃到鄉兵内揀<lb/>
刺得少壯約十八萬餘人作兩番敎閱毎番三箇月自<lb/>
九月一日起敎至二月終罷續准樞宻院劄子只委自<lb/>
逐縣令佐分為兩番敎閲自十月至正月終放免更不<lb/>
支口食訪聞後來因循不敎恐非所以紓患預備之長<lb/>
䇿也雖議者欲省資糧以為惜費之一端又况鄉兵十<lb/>
<pb n="KR2f0013_WYG_008-13a"/>
八萬餘人若分為兩番毎人月支口食九斗鹽二斤共<lb/>
約支糧斛三十二萬餘石鹽七十餘萬斤乃河北一州<lb/>
之賦耳以河北地方千餘里二十餘州軍若以一州之<lb/>
賦給鄉兵十八萬人比之屯駐駐泊就糧兵士一月之<lb/>
費可充鄉兵一嵗之用計其費則甚寡校其利則至博<lb/>
兼土人生而勁悍若訓練稍精足可代戍邊禁旅分屯<lb/>
内地此則利害灼然甚明欲望聖慈特賜指揮檢㑹臣<lb/>
前進劄子必賜裁處指揮<lb/>
<pb n="KR2f0013_WYG_008-13b"/>
　　　論宣毅軍<lb/>
臣竊見近年天下添置宣毅指揮以為郡縣之備誠不<lb/>
可闕也然初議招募之時例物稍厚故民間無狀積惡<lb/>
之輩悉投名籍中官吏等又急於數足以邀旌賞豈暇<lb/>
一一選擇今來所在屯聚乃大為州郡之害驕悍狂悖<lb/>
結成羣黨與效尤相扇動不能制凡有小可差使亦不<lb/>
敢用例皆姑息之今海内無事此輩尚敢如此若緩急<lb/>
驅之禦冦焉肯用命不為禍首幸矣况前後作過傷害<lb/>
<pb n="KR2f0013_WYG_008-14a"/>
官員不少若不早為處置必恐浸成大患其逐處宣毅<lb/>
兵士欲望特行指揮令分擘於諸州互換屯駐所貴散<lb/>
其凶黨免貽後悔仍乞特降宣命嚴賜約束應有罪犯<lb/>
並行决配<lb/>
　　　請移冀州就糧兵士歸本州<lb/>
臣竊見冀州見屯兵一萬二千五百餘人每年約支人<lb/>
糧馬料三十八萬餘石内四千餘人却係真定府就糧<lb/>
約支人糧馬料十三萬餘石其春冬衣賜紬絹共支十<lb/>
<pb n="KR2f0013_WYG_008-14b"/>
萬三千餘疋布一萬六千五百餘叚綿一十三萬五千<lb/>
餘兩隨衣錢一萬四千餘貫料錢等毎月八千餘貫勘<lb/>
㑹本州夏秋稅斛斗共納四萬三千餘石夏稅紬絹五<lb/>
千四百餘疋綿二萬七千餘兩外逐年所少斛斗三十<lb/>
三萬七千餘石紬絹九萬八千餘疋布一萬六千五百<lb/>
餘叚並是轉運司逐時旋擘畫應副大凡兵士就糧須<lb/>
籍儲廪有餘便於計置之處方可屯泊未聞本處軍食<lb/>
不足而能更贍别路兵馬縁冀州所出賦稅至少兼不<lb/>
<pb n="KR2f0013_WYG_008-15a"/>
通水路無由般運北去髙陽闗四程又非控扼之所盖<lb/>
當時臣僚不為國家經久計慮更屯别路兵馬在彼不<lb/>
惟枉費糧食兼亦絶難計置即今本州民力凋殘公私<lb/>
匱乏若朝廷不切處置将來必成大患其真定府兵士<lb/>
十四指揮欲乞專委本路安撫司令宻切相度合作如<lb/>
何擘畫令并家屬漸次抽歸本路州軍安泊况西路易<lb/>
得斛斗事理至便如賜允許只作朝廷意度指揮<lb/>
　　　請移冀博深三州兵馬<lb/>
<pb n="KR2f0013_WYG_008-15b"/>
臣昨准樞宻院劄子奉聖㫖令計㑹河北四路安撫司<lb/>
并都轉運司同宻切相度合那移是何軍馬却於甚處<lb/>
有糧草州軍就食約減省得多少糧草仍具委得穏便<lb/>
連署聞奏臣尋與逐路安撫司并都轉運司宻切相度<lb/>
那移軍馬及減省糧草數目巳連署申奏訖今具逐處<lb/>
那移軍馬減省得糧草畫一如後<lb/>
　一冀州那移馬軍十一指揮人員兵士共四千三百<lb/>
　　　　　八十二人馬九百四十七匹往<hi>闕</hi>項州軍<lb/>
<pb n="KR2f0013_WYG_008-16a"/>
　　　　　就食糧草<lb/>
　　　八指揮係真定府所管<lb/>
　　　四指揮往真定府<lb/>
　　　　驍銳第三指揮三百五十八人<lb/>
　　　　雲翼三指揮<lb/>
　　　　第八指揮四百四十九人<lb/>
　　　　第十一指揮四百七十三人<lb/>
　　　　第十三指揮四百七十一人<lb/>
<pb n="KR2f0013_WYG_008-16b"/>
　　　兩指揮雲翼往大名府<lb/>
　　　　第十四指揮四百六十二人<lb/>
　　　　第二十一指揮四百七十人<lb/>
　一萬捷第一指揮四百三十九人往懐州<lb/>
　一萬捷第七指揮三百七十五人往衞州<lb/>
　　　兩指揮係髙陽闗所管并驍捷右廂往恩州<lb/>
　　　　第三指揮四百二十五人<lb/>
　　　　第五指揮四百五十人<lb/>
<pb n="KR2f0013_WYG_008-17a"/>
　一冀州毎年減省得下項糧草<lb/>
　　　　料錢一萬四千七百七十五貫<lb/>
　　　　糧四萬五千一十二石<lb/>
　　　　草一十五萬七千三百一十一束<lb/>
　　　　料一萬五千七百三十一石<lb/>
　一博州那移振武兩指揮人員兵士共九百四人往<lb/>
　　　　　澶州<lb/>
　一博州毎年減省得下項軍糧<lb/>
<pb n="KR2f0013_WYG_008-17b"/>
　　　　糧一萬二千餘石<lb/>
　一深州那移馬軍雲翼兩指揮人員兵士共九百七<lb/>
　　　　十九人馬四百一十四匹<lb/>
　一深州毎年減省得下項糧草<lb/>
　　　　糧八千八百八十一石<lb/>
　　　　草一十一萬九千二百三十二束<lb/>
　　　　料一萬一千九百二十三石二斗<lb/>
右臣實見冀博深三州糧食最為闕少近雖計置得約<lb/>
<pb n="KR2f0013_WYG_008-18a"/>
及一年巳來縁支多收少其冀州又不通水路即今民<lb/>
力困竭便糴輦運俱不能及須且那移兵士往前件州<lb/>
府况逐處軍糧有備兼通黄御河易為般運伏乞聖慈<lb/>
令檢詳前狀早賜指揮<lb/>
　　　請移配河北作過兵士往向南州軍<lb/>
臣竊見河北州軍近年時有兵士結連為過其頭首皆<lb/>
依法斷遣外所是隨從之人及諸般為非勘結之際情<lb/>
理偶未彰灼所司務從輕典各行降配多只於本州或<lb/>
<pb n="KR2f0013_WYG_008-18b"/>
隣近州軍移配近下軍分此輩元是上軍一旦因事降<lb/>
配却於本州或隣近執役見有同𩔖豈無慚悚則包藏<lb/>
禍心轉欲為非扇惑兵伍深不穏便欲乞特降指揮下<lb/>
河北逐路安撫司應今後兵士等作過合行降配並令<lb/>
移配向南州軍本城或牢城收管如合配廣南逺惡處<lb/>
者自依元條施行<lb/>
　<lb/>
　包孝肅奏議集巻八<lb/>
</p>
<p>
</p>
  </div>
<div>
                <head>包孝肅奏議集巻九</head>
    <p>
<pb n="KR2f0013_WYG_009-1a"/>
欽定四庫全書<lb/>
　包孝肅奏議集巻九　　　　宋　包拯　撰<lb/>
　　議邊<lb/>
　　　進張田邊說狀<hi>賜張田勑書附</hi>
右臣以懦庸之質荷邊帥之任才輕責重不能稱職進<lb/>
退殞越罔知所措伏自北虜請和以來邊境無事垂五<lb/>
十載守禦之備因循浸久将領之選未甚得人卒伍之<lb/>
輩復多驕惰若不精加擢擇一旦緩急用人以庸謬之<lb/>
<pb n="KR2f0013_WYG_009-1b"/>
将總驕惰之卒必先事而敗雖有犀甲利器焉所施哉<lb/>
况虜中日有事宜奸詐萬狀不可謂要盟甚固萬無負<lb/>
徳往年之事亦可明矣孫子曰無恃其不來恃吾有以<lb/>
待之也無恃其不攻恃吾之不可攻也若沿邊長吏兵<lb/>
官悉得有才之士委而用之上下協濟庶幾後患可弭<lb/>
臣昨待罪諫署未嘗不論列及此今叨邊寄安敢循黙<lb/>
而不傾竭愚慮圖所以為報哉臣竊見殿中丞通判信<lb/>
安軍張田性質端勁文藝該博周知河朔之事嘗著邊<lb/>
<pb n="KR2f0013_WYG_009-2a"/>
說七篇詞理切直深究時病輙敢繕寫進呈伏望陛下<lb/>
萬機之暇少賜觀覽則沿邊利害粲然可見仍乞宣諭<lb/>
兩府大臣參議可否銳意而預圖之實天下幸甚凂瀆<lb/>
宸聴臣無任悚悸激切屏營之至<lb/>
　　　勑書下安信軍通判殿中丞張田<lb/>
勑張田省髙陽闗路都部署兼安撫使知瀛州包拯奏<lb/>
竊見汝性質端勁文藝該博周知河朔之事嘗著邊說<lb/>
七篇詞理切直深究時病輙敢繕冩進呈仍乞宣諭兩<lb/>
<pb n="KR2f0013_WYG_009-2b"/>
府參議可否事汝舉術精深志慮宏逺能窮邊𤨏善啓<lb/>
忠規文成七篇說通三訓雖杜牧之之注孫子臧嘉猷<lb/>
之集羽書㑹稡研覃曽不是過也覽觀之際良深歎嘉<lb/>
故兹奨諭想宜知悉<lb/>
　　　論邊将<hi>二章</hi>
　　　　第一章<lb/>
臣近者累曽上言以河北沿邊将帥未甚得人特乞精<lb/>
選其代州尤不可輕授縁代州與雲應等州相去至近<lb/>
<pb n="KR2f0013_WYG_009-3a"/>
路又坦平古今最是難控扼之所太宗朝以驍将楊業<lb/>
守之業歿繼以給事中張齊賢守之其慎重用人如此<lb/>
自後邊鄙無事然亦用武臣中有材略者今朝廷委任<lb/>
郭承祐必恐敗事按承祐累任無狀朝野共知物議喧<lb/>
然以為不可且北人請命厯年多矣然恩過則生驕安<lb/>
久則忘備理之常也况西北二人自古嘗惡其連盟協<lb/>
勢以為中國之患以今觀之釁端巳兆廟堂之上所宜<lb/>
窺之未萌而為國家銳意而逺慮也今天下不患乏人<lb/>
<pb n="KR2f0013_WYG_009-3b"/>
患在不用用人之道不必分文武之異限髙卑之差在<lb/>
其人如何耳必當考以應敵制勝之略詞以安邊禦衆<lb/>
之宜觀辭氣之瓌竒舉動之方重者擢而用之則取人<lb/>
之要無大於此况河北河東同時地震變異如此不可<lb/>
不懼臣先進劄子言之頗詳其承祐欲乞早令召還别<lb/>
用能者沿邊守将畏懦不勝任者亦乞速賜移易若不<lb/>
預為之具緩急圖之則無及矣惟陛下特留聖意則天<lb/>
下幸甚<lb/>
<pb n="KR2f0013_WYG_009-4a"/>
　　　　第二章<lb/>
臣近到本任訪聞契丹自賀乾元節人使回後即目頗<lb/>
増幽涿等州兵官及不輟移易軍馬觀其奸計殊未可<lb/>
測况沿途城寨如雄覇保等州安肅廣信順安等軍最<lb/>
是要切之地與北敵接境路徑平坦絶無險隘控扼之<lb/>
所全籍守将得人以為備禦縁逐處知州并兵官向來<lb/>
輕授未甚選擢若非綺紈少年即是罷軍老校但持張<lb/>
皇引惹之說以為身計其他訓練備禦之法有名無實<lb/>
<pb n="KR2f0013_WYG_009-4b"/>
此最河朔之大患也即今邊任守将當無事之時俾蒞<lb/>
一郡或無敗闕若猝然用之禦冦必先事而敗矣欲望<lb/>
聖慈特賜指揮令於武臣中不以職位髙下但素有武<lb/>
藝才略可為将領者精選三數人若先有㣲累亦棄瑕<lb/>
録用俾分守沿邊要郡訓練兵甲大為之具庶幾上下<lb/>
熟其節制緩急用之則沛有餘力而後患可弭矣伏望<lb/>
聖慈早賜裁處施行<lb/>
　　　請選雄州官吏<lb/>
<pb n="KR2f0013_WYG_009-5a"/>
臣昨送伴虜使到白溝驛竊見瀛莫雄三州並是控扼<lb/>
之處其雄州尤為重地今髙陽闗一路全藉塘水為固<lb/>
然雄州據塘水之地州城至北界只三十里路逕平坦<lb/>
絶無蔽障之所其間居民又係兩地供輸以至本州衙<lb/>
校及諸色公人等多是彼中人戸充役凡欲商量處置<lb/>
事宜必被窺伺往往先意漏泄竊恐浸成大患若知州<lb/>
通判駐泊都監等各得其人則責以撫馭守邊之術凡<lb/>
事遞相闗防必無他虞萬一輕授即未免為朝廷之憂<lb/>
<pb n="KR2f0013_WYG_009-5b"/>
縁塘州軍可為邊境之固者乃北倚雄州為重耳雖城<lb/>
壁堅峻而兩界人戸悉處其中深可為慮也欲乞特降<lb/>
指揮今後應雄州通判駐泊都監等並令特選慎重有<lb/>
材略及武藝之人庶免敗事兼髙陽闗主兵帥臣亦乞<lb/>
早賜差選<lb/>
　　　論契丹事宜<hi>三章</hi>
　　　　第一章<lb/>
臣伏見契丹近遣人使復有請求今朝廷重遣使命以<lb/>
<pb n="KR2f0013_WYG_009-6a"/>
答其意者盖覊縻不絶之誼也且北敵自先朝請盟之<lb/>
後邊鄙無事垂四十年近因昊賊背畔以來邀乞無厭<lb/>
情偽可見臣訪聞契丹官吏薄於俸給人民窘於衣食<lb/>
故自将相而下以及族帳久萌南牧之心所未欲者特<lb/>
其主耳亦非甲兵用度之未足種落上下之未和其力<lb/>
固有餘也所以然者以國家嵗入數十萬計往還聘問<lb/>
之禮未之或闕無釁而動佳兵不祥不欲曲在彼耳非<lb/>
有服仁義崇徳讓之道也其貪而好利忍而好殺强則<lb/>
<pb n="KR2f0013_WYG_009-6b"/>
驕傲弱則卑順率北方之天性也故自古聖王以要荒<lb/>
治之來則敺而御之去則備而守之此制逺人之常道<lb/>
然無代不為中國之患議者或謂四夷乃支體之疾夫<lb/>
支體之疾亦根於心腹矣茍支體未寧則心腹安得無<lb/>
患願陛下深鑒於此慎無忽焉又慮陛下左右或言事<lb/>
者有以契丹無事以安聖意謂彼君臣樂我和好盟誓<lb/>
甚固萬不負悳竊恐有誤於陛下也兵法曰無恃其不<lb/>
來恃吾有以待之也無恃其不攻恃吾之不可攻也今<lb/>
<pb n="KR2f0013_WYG_009-7a"/>
既無故遣使是必以不可從之事為請乃其詭計耳但<lb/>
小不如意則欲以為詞况今夏地震於并代之境盖隂<lb/>
盛之象且北方者中國之隂也又震於純隂之地此天<lb/>
之有以示戒也豈徒然哉彼必有潛謀構隙之志尤不<lb/>
可不深慮也臣竊知沿邊諸将未甚得人皆售進市恩<lb/>
結援固寵不講方略不訓士卒撫馭無術勞逸不均以<lb/>
致邊備未完邊廪未實一旦急用必先事而敗且河朔<lb/>
地方千餘里别郡數十與遼界連接深入之患甚可虞<lb/>
<pb n="KR2f0013_WYG_009-7b"/>
也而郡無善将營無勝兵卒有來如疾電去如脫兎緩<lb/>
急之際曷以禦之臣毎念至此寒生毛骨况觀今來事<lb/>
勢乃必然之兆雖命兩府重臣往逐路宣撫措置更望<lb/>
陛下頻召執政大臣與總兵将帥乞丁寧訓諭俾圖議<lb/>
謀䇿選求将帥精練卒伍廣為積聚以大警備之不然<lb/>
則懼貽陛下之深憂也臣區區之心無所云補惟陛下<lb/>
裁擇<lb/>
　　　　第二章<lb/>
<pb n="KR2f0013_WYG_009-8a"/>
臣聞北方為中國之患其來久矣以古揆今未有恃盟<lb/>
好舎武備而不為後患者國家自契丹請命逾四十年<lb/>
沿邊卒驕将墮糧匱器朽主兵者非綺紈少年即罷職<lb/>
老校隠蔽欺誕趣過目前但持張皇引惹之說訓練有<lb/>
名無實得不熟慮乎臣昨奉命出境遼中情偽頗甚諳<lb/>
悉自創雲州作西京以來不輟添置營寨招集軍馬兵<lb/>
糧積聚不少但以西討為名其意殊不可測縁雲州至<lb/>
并代州至近從代州至應州城壁相望只數十里地絶<lb/>
<pb n="KR2f0013_WYG_009-8b"/>
坦平此漢與胡古今所共出入之路也自失山後五鎮<lb/>
此路尤難控扼萬一侵軼則河東深可憂也不可信其<lb/>
虚聲弛其實備兼聞代州以北累年來蕃戸深入南界<lb/>
侵占地土居止耕田甚多盖邊臣畏懦不能畫時禁止<lb/>
今若不令固守疆界必恐日加滋蔓窺伺邊隙寖成大<lb/>
害銀方成等亦縁此而致切不可忽也况邊上将帥尤<lb/>
在得人昔太祖經營四方選勇幹忠實者分控邊陲以<lb/>
何繼筠滄景李漢超闗南以備北虜郭進邢州以禦太<lb/>
<pb n="KR2f0013_WYG_009-9a"/>
原姚令斌慶州董遵誨通逺軍以捍西戎傾心委之錫<lb/>
賚殊異皆一任十餘年不遷卒獲其效今則不然蒞事<lb/>
未幾即從遷徙又何暇於訓練備禦乎臣欲乞今後應<lb/>
沿邊要衝之處專委執政大臣精選素習邊事之人以<lb/>
為守将其代州尤不可輕授如得其人責以實效雖有<lb/>
㣲累不令非次移替所貴軍民安其政令緩急不至敗<lb/>
事<lb/>
　　　　第三章<lb/>
<pb n="KR2f0013_WYG_009-9b"/>
臣等昨於正月初五日離北朝四日夜正旦館伴并生<lb/>
辰館伴與生辰國信使張堯佐副使張希一及臣等共<lb/>
十人同坐欲排夜筵方喫茶了其生辰館伴副使張宥<lb/>
等先言云請暫約退左右有事要說左右既退張宥等<lb/>
言云雄州開東南便門多納燕京左右奸細等人詢問<lb/>
北朝事宜隨事大小各與錢物此事甚不穏便請說與<lb/>
雄州臣等與張堯佐等即時以理對荅且巳相次張堯<lb/>
佐等依例先退臣等飲酒易衣而罷至來日到中路未<lb/>
<pb n="KR2f0013_WYG_009-10a"/>
坐御筵之前先令人白館伴欲要咨聞相次館伴召臣<lb/>
等於㕔上六人同坐臣等說與館伴云昨夕示諭雄州<lb/>
之事為未知子細不復欵答及至飲罷之後召上節中<lb/>
曽有在雄州指揮者方子細詢問開便門事其人言雄<lb/>
州日近不曽開門凡有門戸並是舊來開置臣等尋語<lb/>
館伴云此事的不足憑設使雄州誘納奸細自有正門<lb/>
出入何必創開一門若只是郡中創開門戸出入此亦<lb/>
州郡常事何闗兩朝之事若或北朝燕京及涿州等處<lb/>
<pb n="KR2f0013_WYG_009-10b"/>
開門本朝豈可言議兼本朝毎戒沿邊不令生事非不<lb/>
丁寧邊臣豈敢容易只如北邊臣僚近年侵入南界創<lb/>
立城寨必是北朝不知知之必不容許况兩朝載言誓<lb/>
書若欲懽好無窮莫若遵守盟約各保疆界其館伴見<lb/>
臣等如此言說但言極是頗有愧色及臣等到雄州子<lb/>
細詢開門去處並是李允則巳前曽開後來别無創置<lb/>
臣等合具奏聞欲乞宻誡雄州凡有體探事宜更加慎<lb/>
重免致漏洩<lb/>
<pb n="KR2f0013_WYG_009-11a"/>
　　　論昊賊事宜<lb/>
臣竊聞余靖近進北朝回書其意未順今楊守素朝辭<lb/>
将發未審朝廷如何處置今若納元昊誠欵仍賜誓書<lb/>
竊恐北朝因之得以為詞於理未便縁北朝結好四十<lb/>
年矣事無纎鉅莫不徇從一旦驟違其意非計之得也<lb/>
况事體至大若不出於成算豈可容易擬議哉設欲恃<lb/>
北人之舊好納西戎之新欵縱無後患亦防他變得此<lb/>
失彼恐未為福萬一敵情忿戾乗釁而動則曲在我矣<lb/>
<pb n="KR2f0013_WYG_009-11b"/>
驩盟一失追悔何及此乃繫國家安危之機可不慎乎<lb/>
兼知元昊先所陳請或未盡從且可再令商量稍緩其<lb/>
事數月之内彼中事機盡見然後圖之惟陛下特賜省<lb/>
察<lb/>
　　　論楊守素<lb/>
臣伏見西賊再遣楊守素詣闕請命而朝㫖方議納其<lb/>
誠欵此亦安民禦邊之長䇿也風聞道路云元昊欲嵗<lb/>
納青鹽貿易茶貨然未審虚實縁元昊數州之地財用<lb/>
<pb n="KR2f0013_WYG_009-12a"/>
所出並仰給於青鹽自用兵以來沿邊嚴行禁約者乃<lb/>
困賊之一計爾今若許以嵗進數萬石必恐禁法漸弛<lb/>
奸謀益熾不惟侵奪觧鹽課利亦慮浸成大敝闗防或<lb/>
未能制若稍行捉捕則棄前恩結後怨此亦必然之勢<lb/>
也議者復欲令運於闗東支用或許客人禆販則又不<lb/>
免配率車乗轉成搔擾固朝廷所宜慎重此舉如不獲<lb/>
巳則不若於前來許賜帛繒茶貨數量與増加亦可以<lb/>
弭亡厭之求兼此劇賊猖狂難保沿邊塞柵備禦之具<lb/>
<pb n="KR2f0013_WYG_009-12b"/>
亦不可少懈縁臣疎外之職素不預議但采於物論知<lb/>
所以然敢罄公言少禆萬一<lb/>
　　　論保州事<lb/>
臣伏見保州城内兵士等自殺害官吏以來朝廷累行<lb/>
招諭及一面進兵攻取至今固守未下况地據要害境<lb/>
接敵界兼訪聞契丹見屯兵界上以防託為名其安肅<lb/>
軍廣信軍切須以宿将重兵鎮守控扼以備侵軼之患<lb/>
且兵家之法惟務拙速今若用兵進討則城堅難拔降<lb/>
<pb n="KR2f0013_WYG_009-13a"/>
勑招諭又人心未信倘不别議借置必恐變故難測此<lb/>
誠事機危迫之秋也固不可以尋常容易處之欲望聖<lb/>
慈於内臣選擇素有材辯可任者令齎宻詔往彼縋入<lb/>
城中以詔㫖一二親自宣諭俾逆黨知朝廷並貸前罪<lb/>
普與昭洗之意縱逆黨迷惑未即信從其間詿誤脅從<lb/>
之人以使命在彼必有他變或翻然改圖矣昔唐徳宗<lb/>
朝李懐光據河中叛累命将帥攻城不下乃以給事中<lb/>
孔巢父及中使持詔入城慰撫未久部将牛俊斬懐光<lb/>
<pb n="KR2f0013_WYG_009-13b"/>
以城降此亦前事之可驗也若但以詔勑於城外招安<lb/>
縁此輩自知惡逆罪不容誅亦未審朝廷確然推誠信<lb/>
寛貸之恩以城壁堅固糧食充足且務偷生茍延月日<lb/>
雖欲必取又縁諸處卒伍素不訓習攻城之具亦旋創<lb/>
造不惟進攻之後城中生聚枉遭塗炭兼恐兵士等所<lb/>
傷必甚萬一别有他虞事體不小尤不可不深慮也以<lb/>
臣博採外議若令親信内臣齎詔入城諭以赦宥許其<lb/>
自新事必可濟於理亦便<lb/>
<pb n="KR2f0013_WYG_009-14a"/>
　　　乞河北添糴糧草<lb/>
臣累曽上言以河北河東沿邊守将未甚得人特乞精<lb/>
選帥臣訓練卒伍廣為聚積以防後患而位疎言賤未<lb/>
賜開納臣昨奉命出疆詢訪契丹情偽亦甚諸悉盖彼<lb/>
處官吏薄於俸給人民苦於衣食其下族帳各萌南牧<lb/>
之心所未欲者獨其主與一二将相而巳亦非兵力用<lb/>
度之不足盖利國家嵗入數十萬不欲無釁而動耳然<lb/>
㸃集軍馬創造兵器無日無之觀乃所為其志不小而<lb/>
<pb n="KR2f0013_WYG_009-14b"/>
議者但欲少安聖意謂彼君臣樂我和好盟誓甚固萬<lb/>
不負徳竊恐有誤於陛下也孫武曰無恃其不來恃吾<lb/>
有以待之也無恃其不攻恃吾有所不可攻也况河北<lb/>
河東京東地震尤甚沿邊大水並隂氣極盛之象兼又<lb/>
五星屢失躔次此皆災異之大者且天之示變盖不虚<lb/>
發所以警悟於陛下勤勤如是固不可推咎四夷以忽<lb/>
天戒也其邊上事宜不可不速為備禦之具今雖遣臣<lb/>
僚往三路便糴縁逐處少得見錢恐難集事欲望特出<lb/>
<pb n="KR2f0013_WYG_009-15a"/>
宸斷許於内帑支見錢或絹百餘萬匹逐路乗此之便<lb/>
相兼收糴俾倉廪稍實有數年之蓄庶少寛聖慮然後<lb/>
日御便殿召執政大臣與總兵戎帥丁寧訓諭俾謀議<lb/>
畫䇿講求将帥練習兵旅繕完城壘以先警備之况當<lb/>
此可為之際若不銳意速圖但務因循憚於更張措置<lb/>
恐非宗社之福必貽陛下之深憂也臣區區之心不能<lb/>
自巳惟陛下留神省察<lb/>
　　　再請移那河北兵馬及罷公用回易<lb/>
<pb n="KR2f0013_WYG_009-15b"/>
臣竊見天下之患在乎三路而河朔為患最甚冗兵耗<lb/>
於上公用蠧於下内則致帑廪空竭外則致生靈困敝<lb/>
臣前後累次論列乞那移兵馬於河南州軍及罷諸處<lb/>
公用回易尋委逐處安撫轉運司相度終未見果决施<lb/>
行况北敵請和四十餘年嵗遺金帛數十萬者是欲寛<lb/>
國用而紓民力爾今邊鄙不聳正是保國息民之時而<lb/>
屯兵益衆用度益廣毎年河北便糴糧斛三四百萬石<lb/>
約支見錢四五百萬貫僅有三二年之備雖朝廷竭力<lb/>
<pb n="KR2f0013_WYG_009-16a"/>
應副亦所不逮日甚一日恐數嵗之後必有不可捄之<lb/>
患至如寳元以前天下無事財貨充足一旦昊賊猖獗<lb/>
調發旁午公私窘絶迄今未復以今事勢較之往日則<lb/>
不侔甚矣萬一或有警急何以取濟且燕雲者四支也<lb/>
河朔者心腹也幸而外無敵國之虞而令河朔塗炭如<lb/>
此是防手足未然之患而自潰其心腹也則朝廷安可<lb/>
不深慮而務捄之之䇿乎若上下協心更張措置如反<lb/>
掌之易而有太山之安又何憚而不為哉欲望聖慈宣<lb/>
<pb n="KR2f0013_WYG_009-16b"/>
諭兩府執政大臣應沿邊及近裏州軍兵馬除合留防<lb/>
守外其屯駐駐泊諸軍悉令歸營就糧諸軍即分屯於<lb/>
河南兖鄆等諸州率三年一代遇有邊事即時起發不<lb/>
旬日可到豈有後期不及者邪其諸州公用錢除沿邊<lb/>
及人使路分州軍量與増添外諸路一切禁止並不得<lb/>
回易則國用民力漸可完復惟陛下矜念元元斷在必<lb/>
行若更令逐路相度則互執所見益無涯矣臣區區之<lb/>
心不能自巳伏乞陛下留神省察<lb/>
<pb n="KR2f0013_WYG_009-17a"/>
　　　請擇探候人<lb/>
臣竊見沿邊州軍探候事宜於體最急舊日何承矩李<lb/>
允則識敵之情偽大小必得其實後來葛懐敏亦能使<lb/>
人自王徳基王仁朂後惟務邀功冒名所遣既不得慎<lb/>
宻之人且從而聲張之是致契丹累次全家捉過漢人<lb/>
去界上多添巡邏驗認于今全不能深入只是到得四<lb/>
𣙜場及幽涿間傳得民間常語或虚偽之事便為事宜<lb/>
且諸處自有機宜一司所管金幣不少自來只備支賜<lb/>
<pb n="KR2f0013_WYG_009-17b"/>
與探事人近年甚有侵借過處兼沿邊守将𩔖不得人<lb/>
但圖進取殊不以此為意正恐一日賊及境而不知也<lb/>
欲乞應係沿邊自來探候事宜州軍宻令知州通判及<lb/>
舊例管機宜人等盡籍見在當事人姓名仍具機宜司<lb/>
見管金幣多少自來毎得甚事支與何等物幾月日可<lb/>
來一報仍令多方求訪舊日曽經探事人使用新差少<lb/>
年不諳事者並令廢罷及只令探首領所在任将相何<lb/>
人山前山後人哀樂如何諸國臣與不臣并訓練㸃集<lb/>
<pb n="KR2f0013_WYG_009-18a"/>
兵馬造作奸謀年嵗豐凶轉移糧草凡干大事即許申<lb/>
報自餘打圍移帳放赦修城細碎尋常衆人所見虚偽<lb/>
傳聞之事並不可納徒廢金幣無益於事伏望聖慈特<lb/>
降指揮仍乞嚴賜約束不得漏洩所貴逐處官吏用心<lb/>
緩急免致誤事<lb/>
　　　論蠻賊事<hi>二章</hi>
　　　　第一章<lb/>
臣竊見廣南東路鈐轄司奏據連州申勘到行者孫之<lb/>
<pb n="KR2f0013_WYG_009-18b"/>
道稱蠻賊等三千餘人商量入連州打刼勘㑹彼中兵<lb/>
甲數少巳差奉職周僧辨帶兵甲一百人前去防托者<lb/>
縁廣南英韶連賀四州並與湖南郴衡道永等州相接<lb/>
自蠻賊騷動以來彼處稍有備擬鹵略無得賊計必謂<lb/>
嶺南無備有侵軼之意兼聞八月九日蠻賊五百餘人<lb/>
打刼連州桂陽縣兩村人戸財物牛馬不少今來賊勢<lb/>
轉盛所差兵級數少必難枝梧况廣南州郡並無城壁<lb/>
及攻守之具加之兵力綿薄無堪用者若不速議措置<lb/>
<pb n="KR2f0013_WYG_009-19a"/>
使此賊得便乗虚深入曷以禦之欲望聖慈特降指揮<lb/>
下本路轉運鈐轄司令於逐州界首可控扼之處相度<lb/>
添置寨柵屯兵防托以警備之不然恐為患轉大貽朝<lb/>
廷之深憂也<lb/>
　　　　第二章<lb/>
臣竊聞廣南東路鈐轄司奏蠻賊二千餘人入連州界<lb/>
打刼殺害人命及使臣等并轉運司奏乞差禁軍及選<lb/>
有将略武藝使臣前來防托捉殺者臣先曽上言以連<lb/>
<pb n="KR2f0013_WYG_009-19b"/>
賀英韶等州最與荆湖南路接界切慮蠻賊以嶺南無<lb/>
備乗虚深入縁彼中州縣並無城壁及攻守之具兵力<lb/>
綿薄山路險阻緩急捄援不逮乞於逐處要害可控扼<lb/>
之所相度創置寨柵屯兵守把今蠻賊累次打刼其勢<lb/>
稍甚若不令速剪滅為患不少如候朝廷差撥禁軍恐<lb/>
無所及縁北人乍到不諳風土多染瘴疫之疾竊見唐<lb/>
時或嶺南叛擾並自江西起兵進討况䖍吉等州疆境<lb/>
相接民俗頗同若選差使臣往彼抽發兵士或召募就<lb/>
<pb n="KR2f0013_WYG_009-20a"/>
近應副事體至便地里不逺人心可用欲望速降指揮<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0013_WYG_009-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　包孝肅奏議集巻九<lb/>
</p>
<p>
</p>
  </div>
<div>
                <head>包孝肅奏議集巻十</head>
    <p>
<pb n="KR2f0013_WYG_010-1a"/>
欽定四庫全書<lb/>
　包孝肅奏議集巻十　　　　宋　包拯　撰<lb/>
　　糧道<lb/>
　　　奉詔河北計置斛斗日上殿<lb/>
臣竊見河北闕糧州軍例皆屯泊軍馬不少雖朝廷多<lb/>
方計置糧儲應副縁支多收少夏秋二税又無准望若<lb/>
不别作擘畫必恐向去大叚闕食且河北天下之根本<lb/>
士卒絶糧勢必生變伏望聖慈詳審事機且将闕糧州<lb/>
<pb n="KR2f0013_WYG_010-1b"/>
軍土客兵士各隨近便去處量與移屯河東或近南有<lb/>
備州軍就糧供贍緩急應用必不誤事候将來計置稍<lb/>
備漸令復舊但慮議者以防邊兵士不可輕動况北人<lb/>
方守盟約雖有西討之名嵗月之間必未有釁若軍無<lb/>
餱糧萬一腹心自相擾亂為患益甚則國家之憂在此<lb/>
不在彼必然之事不可不深慮也<lb/>
　　　請支撥汴河糧綱往河北<lb/>
臣奉勑差往河北提舉計置斛斗縁河北轉運司近年<lb/>
<pb n="KR2f0013_WYG_010-2a"/>
失於計置自災傷之後近裏州軍例皆闕乏糧儲有只<lb/>
支得一兩月去處雖本司於去年秋擘畫預給三説文<lb/>
鈔配糴三百五十萬自後又為安撫司以配糴不便乃<lb/>
借支諸州常平倉及那撥封樁斛斗外只令糴三十一<lb/>
萬石為一年准備其斛斗又並未般到闕糧州軍虚作<lb/>
見管數目不過夏初漸已支盡勘㑹三司先於别州支<lb/>
撥斛斗應副内汴河綱四十八萬石見在河陽積貯及<lb/>
於京西支撥二十九萬石各巳差官裝發往衛州通利<lb/>
<pb n="KR2f0013_WYG_010-2b"/>
軍下卸兩月有餘方起發得十七八萬石其京東三十<lb/>
五萬石令轉海往滄州雖聞和雇客船一運只裝載得<lb/>
三萬餘石一年可發得兩運亦未見報起發次第近准<lb/>
中書劄子令更配糴一百萬石充軍糧况河北河東水<lb/>
旱相繼人戸流亡殆盡雖有存者亦宜撫卹不可重有<lb/>
搔擾雖欲抑配必恐無由辦集臣自受命以來夙夕疚<lb/>
懐縁河北軍糧支用浩瀚毎月約支五十萬石一年約<lb/>
支七百萬石或緩急添屯軍馬所費轉多今來若不自<lb/>
<pb n="KR2f0013_WYG_010-3a"/>
京師及早急速計置往彼秋初必致闕誤至時卒難擘<lb/>
畫應副河北腹心之地糧食稍絶必有他變為患不細<lb/>
近聞江淮發運司今春頭運並是和雇客船非乂到岸<lb/>
當此水勢調匀之際兼人船完備乞令三司相度便添<lb/>
錢和雇那撥斛斗二百萬石往衛州或通利軍下卸即<lb/>
不可更候第二運盖五六月後水勢浩大官船必不能<lb/>
前去且捄濟河北惟有此路捨是則無以為計若稍更<lb/>
遲疑即不及矣伏望陛下早賜指揮三司施行<lb/>
<pb n="KR2f0013_WYG_010-3b"/>
　　　請於懐衛糴米修御河船運<lb/>
臣竊見御河上自懐衛通利軍下至沿邊州軍順流般<lb/>
運斛斗無便於此即目綱船大小只及三四百隻兼多<lb/>
是損壊者北京雖有造船場縁累年巳來官司下切㸃<lb/>
檢兵士物料等並是将别處支用日近方鳩集工匠打<lb/>
造又難得材植欲乞特降指揮下河北都轉運司選差<lb/>
知次第幹事官員於鎮府界西山採斫木植作栰前來<lb/>
令本司更於諸處盡底剗刷工匠差官專監併手造船<lb/>
<pb n="KR2f0013_WYG_010-4a"/>
及添修損壊者旋支往本河輦運况懐衛州素號沃壤<lb/>
斛斗至賤可以計置應副沿邊州軍只患無船若得船<lb/>
三二千隻舳艫往來銜尾不絶即邊儲無匱乏之虞兼<lb/>
免貴價入便枉費官錢<lb/>
　　　請河北及時計置斛斗<lb/>
臣竊見河北今夏二麥大熟近朝廷支撥見錢及本路<lb/>
應係諸般封樁錢等並令收糴共及一百萬石逐路糧<lb/>
食雖及年支亦須接續計置兼沿邊便糴以三説新法<lb/>
<pb n="KR2f0013_WYG_010-4b"/>
全未有客人入中巳具事由聞奏乞令沿邊且用見錢<lb/>
交鈔入中一二年至今未降指揮今秋田苗甚好将來<lb/>
必是豐稔若不預為擘畫必臨時措置不及况積蓄軍<lb/>
儲無便於此時不可失也訪聞邊郡甚欲得銀絹等博<lb/>
糴或朝廷以三説新仃不欲改法即望聖慈特許於内<lb/>
庫支借銀絹一百萬疋兩令轉運司分配與沿邊州軍<lb/>
依見錢價例收糴諸色斛斗不惟邊儲有備兼免貴價<lb/>
入便大支却在京錢物等事體至便<lb/>
<pb n="KR2f0013_WYG_010-5a"/>
　　　請添河北入中糧草<lb/>
臣伏讀前漢趙充國傳充國嘗謂大司農耿壽昌曰於<lb/>
金城湟中糴榖三百萬斛羌人不敢動矣壽昌請糴百<lb/>
萬斛迺得四十萬一失此冊羌人故為逆失之毫釐差<lb/>
之千里事既然矣若四夷猝有動揺相因而起雖有智<lb/>
者不能善其後也是知糧儲有備則邊患不足恤矣臣<lb/>
竊見河北沿邊州郡軍糧未備屯兵少處約及二年如<lb/>
定州屯兵稍衆只及一年有餘况中山最是控扼之所<lb/>
<pb n="KR2f0013_WYG_010-5b"/>
若非次添屯軍馬不支數月緩急如何取濟雖朝廷財<lb/>
用窘迫力所未及然河朔根本之地自强敵講好觀釁<lb/>
而動詭詐萬狀固不可信其虚聲怠其實備孫子曰無<lb/>
恃其不來恃吾有以待之也無恃其不攻恃吾之不可<lb/>
攻也今若計度糧草處置邊事且循舊制不務施為臣<lb/>
恐日甚一日有不可捄之患矣故曰金城湯池帶甲百<lb/>
萬非粟不能守可不熟慮乎欲望聖慈特降指揮令三<lb/>
司應河北沿邊州軍且令依舊入中若以倍費官錢即<lb/>
<pb n="KR2f0013_WYG_010-6a"/>
乞支撥見錢百萬貫趁今夏二麥豐熟之際於近便處<lb/>
及時收糴却自御河輦運往沿邊州軍以實儲廪比之<lb/>
貴價入中其利甚厚仍乞速賜指揮施行<lb/>
　　求退<lb/>
　　　求外任<lb/>
　　　　第一章<lb/>
臣以極陋至庸之質過叨甄擢猥參近侍仍預諫職才<lb/>
㣲責重何以云補伏惟陛下以英睿之徳兼夷曠之度<lb/>
<pb n="KR2f0013_WYG_010-6b"/>
詢求讜議容納愚直此誠臣百千載之一遇也然以位<lb/>
疎言賤罕或施行上則負陛下求治之心下則忤執政<lb/>
用之之意且忠良介特之士在下既不能進奸猾苛暴<lb/>
之人居職又不能退公議日迫無以逃責久兹忝冒實<lb/>
不皇寧伏望陛下憫以無他矜乎不逮寛其罪戾賜以<lb/>
保全俾出領於單麾庶少圖於薄效臣欲乞江浙一次<lb/>
知州任使臣無任懇願激切之至<lb/>
　　　　第二章<lb/>
<pb n="KR2f0013_WYG_010-7a"/>
臣近者上殿曽具劄子進呈乞江浙一次知州任使至<lb/>
今未奉指揮進退悚懼啓處不寧竊念臣識闇材駑任<lb/>
優責重於國家之大事無可濟於朝廷之庶務不能周<lb/>
獻替既無所聞論議又不足信冒榮滋久<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>顔不皇退<lb/>
揣至庸願全素守伏望陛下曲回聖造俯諒愚𠂻特與<lb/>
保全俾從外任誓圖報效靡憚捐糜臣無任祈恩竢命<lb/>
激切屏營之至<lb/>
　　　　第三章<lb/>
<pb n="KR2f0013_WYG_010-7b"/>
臣生於草茅蚤從宦學盡信前書之載竊慕古人之為<lb/>
知事君行巳之方有竭忠死義之分確然素守期以勉<lb/>
循而况親逢盛辰驟被殊用寘諸侍從之列擢處諫諍<lb/>
之班臣於此時敢忘圖報至於朝廷之政或闕國家之<lb/>
計所先爵寵非賢權幸干進臣嘗披<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>肝膽冒犯威顔<lb/>
寔忌諱之不知曷怨仇之足避濫當所職既竭乃心然<lb/>
才無所長愚有不逮雖間形於狂瞽徒仰紊於睿聦止<lb/>
成塞責之虚名詎見已行之實效犬馬之賤豈憚溝壑<lb/>
<pb n="KR2f0013_WYG_010-8a"/>
之棄捐塵露之徴無禆山海之髙大上則孤聖君之盛<lb/>
選下乃迫多士之公言勢難茍安理宜知退向者屢陳<lb/>
封削未賜允俞尚出入於軒闈毎慙羞於面目伏望皇<lb/>
帝陛下察臣愚直匪為身謀憫臣孱㣲所憂任重從其<lb/>
危懇委以外藩獻替之司庶免妨賢之咎循良之寄誓<lb/>
堅盡瘁之誠干觸冕旒臣無任祈恩竢命懇迫激切屏<lb/>
營之至<lb/>
　　　　第四章<lb/>
<pb n="KR2f0013_WYG_010-8b"/>
臣近曽陳乞外任差遣䝉降中書劄子奉聖㫖令依舊<lb/>
供職者伏念臣立朝孤直荷聖奨知每竭肺肝勉圖報<lb/>
塞雖夙夜匪懈務進於瞽言而嵗月逾深訖無於善狀<lb/>
臣當堅辭所職退避能賢思之甚詳志方不奪伏望皇<lb/>
帝陛下察臣危迫惠此頑㝠特霈俞音俾分便郡茍全<lb/>
要領幸出於回容誓竭糜捐終酬於覆載臣無任祈恩<lb/>
竢命激切屏營之至<lb/>
　　　　第五章<lb/>
<pb n="KR2f0013_WYG_010-9a"/>
臣近者累次陳乞外任差遣䝉降中書劄子奉聖㫖令<lb/>
依舊供職尋再具狀陳乞未䝉指揮施行伏念臣夙以<lb/>
愚直無所云補久汙髙明之地彌負素餐之責願避賢<lb/>
路庶塞公議伏望陛下矜其拙訥賜以保全俾領郡麾<lb/>
少圖㳙效臣無任懇悃竢命之至<lb/>
　　　　第六章<lb/>
臣前後六次具狀并劄子陳乞外任差遣近又准中書<lb/>
劄子奉聖㫖以臣到院未及二年依天禧元年新降詔<lb/>
<pb n="KR2f0013_WYG_010-9b"/>
書令依舊供職者臣迹孤望輕才短責重上不能廣聖<lb/>
主之徳下不及捄當時之弊若乃不愧屋漏罔恤人言<lb/>
雖茍逭於邦刑恐難逃於隂譴伏望皇帝陛下察其審<lb/>
分鑒此由𠂻特推從欲之恩免罹非據之咎冒瀆宸聴<lb/>
臣無任激切屏營之至<lb/>
　　　　第七章<lb/>
臣近以起居舎人吳奎差知宻州曽具論列未賜施行<lb/>
進退憂惶罔知攸措伏念臣孤危之迹多仇少與待罪<lb/>
<pb n="KR2f0013_WYG_010-10a"/>
諫列垂及二年竟不能有所建明少禆萬一而陛下聖<lb/>
度淵深終賜保全雖明主之恩不忍輕去在愚臣之分<lb/>
固難自處伏望聖慈指揮檢會臣前後累次陳乞外任<lb/>
差遣因依許除江浙一便郡誓殫薄效上荅鴻恩臣無<lb/>
任懇迫竢命之至<lb/>
　<lb/>
　<lb/>
　<lb/>
<pb n="KR2f0013_WYG_010-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　包孝肅奏議集巻十<lb/>
</p>
<p>
</p>
  </div>
<div> <lb/>
    <p>
<pb n="KR2f0013_WYG_011-1a"/>
包孝肅奏議集原䟦<lb/>
孝肅包公名塞宇宙小夫賤𨽻𩔖能談之第其平昔嘉<lb/>
謨讜論闗國家大體者雖搢紳間或未盡聞廬江帥毗<lb/>
陵胡公彦國倅建安章公籍一日相與言曰此邦素多<lb/>
竒士如包公實間出也惜其後無顯人弗克為之發揚<lb/>
因搜訪遺藁欲傳之為不朽計有攝助敎蘇林進曰林<lb/>
舊蔵公奏議集十巻亡於兵火今淮左總司屬官徐公<lb/>
修家有是本請往求之遂不逺數百里手抄以歸前所<lb/>
<pb n="KR2f0013_WYG_011-1b"/>
謂嘉謨讜論悉粲然在目矣帥倅得之喜曰兹可以廣<lb/>
吾志也迺俾祗若是正訛謬鏤板郡學且命録公傳及<lb/>
祠記逸事附於末其好賢樂善之誠盖如此不可以不<lb/>
識紹興二十七年九月望日左修職郎充廬州州學敎<lb/>
授括蒼吳祗若書<lb/>
孝肅包公奏議十巻紹興間胡帥治廬以公本廬人丘<lb/>
墓祠堂在焉命置板郡學艱難悉為煨燼獨嵗時蒸嘗<lb/>
之奉得不廢祀典淳熈元年春郡既肇新學宫别作公<lb/>
<pb n="KR2f0013_WYG_011-2a"/>
像迎致于東序懼其書之弗傳將敬慕有時而怠乃訪<lb/>
舊本於學正湯氏家敎授霅川吳公芸又從幕屬假番<lb/>
陽辛氏所蔵補亡書七篇是正訛謬及遺脫計二百八<lb/>
十六字遂為繕本鋟版以附新學或公之道未墜於地<lb/>
讀者必慕其為人且以遺君子之鄉知名節取重於世<lb/>
尚友先烈庶幾乎遺風之不泯是磻老區區建學刋書<lb/>
之意也夏五月書成合肥假守東平趙磻老敬書其後<lb/>
</p>
<p>
</p>
  </div></body>
</text>\m</TEI>
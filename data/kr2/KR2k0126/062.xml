<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷六十二</head> <lb/>
    <p>
<pb n="KR2k0126_WYG_062-1a"/>
欽定四庫全書<lb/>
　蜀中廣記卷六十二<lb/>
　　　　　　　　　　　　明　曹學佺　撰<lb/>
　方物記第四<lb/>
　　牡丹<lb/>
陸游云牡丹在蜀天彭爲第一天彭之花皆不詳其所<lb/>
自出土人云曩時永寧院有僧種花最盛俗謂之牡丹<lb/>
院春時賞花者多集於此其後花稍衰人亦不復至崇<lb/>
<pb n="KR2k0126_WYG_062-1b"/>
寧中州民宋氏張氏蔡氏宣和中石子灘楊氏皆嘗買<lb/>
洛中新花以歸自是洛花散於人間花户始盛皆以接<lb/>
花爲業大家好事者皆竭其力以養花而天彭之花遂<lb/>
冠兩川今惟三井李氏劉村毋氏城中蘇氏城西李氏<lb/>
花特盛又有餘力治亭館以故最得名至花户連畛相<lb/>
望莫得其姓氏也天彭三邑皆有花惟城西沙橋上下<lb/>
花尤超絶由沙橋至堋口崇寧之間亦多佳品自城東<lb/>
抵濛陽則絶少矣大抵花品近百種然著者不過四十<lb/>
<pb n="KR2k0126_WYG_062-2a"/>
而紅花最多紫花黄花白花各不過數品碧花一二而<lb/>
已今自狀元紅至歐碧以類次第之所未詳者姑列其<lb/>
名於後以待好事<lb/>
　狀元紅　祥　雲　紹興春　臙脂樓　玉腰樓<lb/>
　金腰樓　雙頭紅　富貴紅　一尺紅　鹿胎紅<lb/>
　文公紅　政和春　醉西施　迎日紅　彩　霞<lb/>
　疊　羅　勝疊羅　瑞露蟬　乾　花　大千葉<lb/>
　小千葉<lb/>
<pb n="KR2k0126_WYG_062-2b"/>
　　　右二十一品紅花<lb/>
　紫繡毬　乾道紫　潑墨紫　葛巾紫　福嚴紫<lb/>
　　　右五品紫花<lb/>
　禁苑黄　慶雲黄　青心黄　黄氣毬<lb/>
　　　右四品黄花<lb/>
　玉樓子　劉師哥　玉覆盆<lb/>
　　　右三品白花<lb/>
　歐　碧<lb/>
<pb n="KR2k0126_WYG_062-3a"/>
　　　右碧花<lb/>
　轉枝紅　朝霞紅　灑金紅　瑞雲紅　壽陽紅<lb/>
　探春毬　米囊紅　福勝紅　油　紅　青絲紅<lb/>
　紅鵞毛　粉鵞毛　蹙金毬　間綠樓　銀絲樓<lb/>
　六對蟬　洛陽春　海芙蓉　膩玉紅　内人嬌<lb/>
　朝天紫　陳州紫　袁家紫　御衣紫　靳　黄<lb/>
　玉胞肚　勝　瓊　白玉盤　碧玉盤　界金樓<lb/>
　樓子紅<lb/>
<pb n="KR2k0126_WYG_062-3b"/>
　　　右三十一品未詳<lb/>
洛花見紀於歐陽公者天彭徃徃有之此不載載其著<lb/>
於天彭者彭人謂花之多葉者京花單葉者川花近歲<lb/>
尤賤川花賣不復售花之舊栽曰祖花其新接頭有一<lb/>
春兩春者花少而富至三春則花稍多及成樹花雖益<lb/>
繁而花葉減矣狀元紅者重葉深紅其色與輕紅淺緋<lb/>
相類而天姿富貴彭人以冠花品多葉者謂之第一架<lb/>
葉少而色稍淺者謂之第二架以其高出衆花之上故<lb/>
<pb n="KR2k0126_WYG_062-4a"/>
名狀元紅或曰舊制進士第一人即賜茜袍此花如其<lb/>
色故以名之祥雲者千葉淺紅花妖豔多態而花葉最<lb/>
多花户王氏謂此花如朶雲狀故謂之祥雲紹興春者<lb/>
祥雲子花也色淡泞而花尤富大者徑尺紹興中始傳<lb/>
大抵花户多種花子以觀其變不獨祥雲耳臙脂樓者<lb/>
深淺相間如臙脂染成重趺累蕚狀如樓觀色淺者出<lb/>
於新繁勾氏色深者出於花户宋氏又有一種色稍下<lb/>
獨勾氏花爲冠金腰樓玉腰樓皆粉紅花而起樓子黄<lb/>
<pb n="KR2k0126_WYG_062-4b"/>
白間之如金玉色與臙脂樓同類雙頭紅者並蔕駢蕚<lb/>
色尤鮮明出於花户宋氏始秘不傳有謝主簿者始得<lb/>
其種今花户徃徃有之然養之得地則歲歲皆雙不爾<lb/>
則間年矣此花之絶異者富貴紅者其花葉圓正而厚<lb/>
色若新染謝時他花皆落獨此抱枝而槁亦花之異者<lb/>
也一尺紅者深紅頗近紫色花面大幾尺故以一尺名<lb/>
之鹿胎紅者鶴頂紅子花色紅微帶黄上有白㸃如鹿<lb/>
胎極化工之妙歐陽公花品有鹿胎花者乃紫色與此<lb/>
<pb n="KR2k0126_WYG_062-5a"/>
頗異文公紅者出於西京潞公園亦花之麗品其種傳<lb/>
蜀中遂以文公名之政和春者淺粉紅花有絲頭政和<lb/>
中始出醉西施者粉白花中間紅暈狀如酡顔迎日紅<lb/>
與醉西施同類淺紅花中特出深紅花開最早而妖麗<lb/>
奪目故以迎日名之彩霞者其色光麗爛然如霞疊羅<lb/>
者中間瑣碎如疊羅紋勝疊羅者差大於疊羅此三品<lb/>
皆以形而名之瑞露蟬亦粉紅花中抽碧心如合蟬狀<lb/>
乾花者粉紅花而分蟬旋轉其花亦異大千葉小千葉<lb/>
<pb n="KR2k0126_WYG_062-5b"/>
皆粉紅花之傑者大千葉無碎花小千葉則花蕚瑣碎<lb/>
故以大小别之此二十一品皆紅花之著者也紫繡毬<lb/>
一名新紫花蓋魏花之别品其花開正如繡毬狀亦有<lb/>
起樓者爲天彭紫花之冠乾道紫色稍淡而暈紅出未<lb/>
十年潑墨者新紫之子花也單葉深黒如墨歐陽記有<lb/>
葉底紫近之葛巾紫花圓正而富麗如世人所戴葛巾<lb/>
狀福嚴紫亦重葉紫花其葉小於紫繡毬莫詳所以得<lb/>
名按歐陽所紀有玉版白出於福嚴院土人云此花亦<lb/>
<pb n="KR2k0126_WYG_062-6a"/>
自西京來謂之舊紫花豈亦出於福嚴耶禁苑黄蓋姚<lb/>
黄之别品也其花閒淡高秀可亞姚黄慶雲黄花葉重<lb/>
複郁然輪囷以故得名青心黄者其花心正青一本徃徃<lb/>
有兩品或正圓如毬或層起成樓子亦異矣黄氣毬者<lb/>
淡黄檀心花葉圓正腹背相承敷腴可愛玉樓子者白<lb/>
花起樓高標逸韻自然是風塵外物劉師哥者白花帶<lb/>
微紅多至數百葉纎妍可愛莫知所以得名玉覆盆者<lb/>
一名玉炊餅蓋圓頭白花也碧花止一品名曰歐碧其<lb/>
<pb n="KR2k0126_WYG_062-6b"/>
花淺碧而開最晩獨出歐氏故以姓著大抵洛中舊品<lb/>
獨以姚魏冠天彭則紅花以狀元紅爲第一紫花以紫<lb/>
繡毬爲第一黄花以禁苑黄爲第一白花以玉樓子爲<lb/>
第一然花户歲益培接新特間出將不止此而已好事<lb/>
者尚屢書之<lb/>
天彭號小西京以其俗好花有京洛之遺風大家種至<lb/>
千本花時自太守而下徃徃即花盛處張飲帟幕車馬<lb/>
歌吹相屬最盛於清明寒食時在寒食前者謂之火前<lb/>
<pb n="KR2k0126_WYG_062-7a"/>
花其開稍久火後則易落最喜隂晴相半時謂之養花<lb/>
天栽接剔治各有其法謂之弄花其俗有弄花一年看<lb/>
花十日之語故大家例惜花可就觀不敢輕剪蓋剪則<lb/>
次年花絶少惟花户則多植花以牟利雙頭紅初出時<lb/>
一本直至三十千祥雲初出亦直七千八千今尚兩千<lb/>
州家歲常以花餉諸臺及旁郡蠟蔕筠籃旁午于道予<lb/>
客成都六年歲常得餉然率不能絶佳淳熈丁酉歲成<lb/>
都帥以善價私售於花户得數百苞馳騎至成都露猶<lb/>
<pb n="KR2k0126_WYG_062-7b"/>
未晞其大徑尺夜宴西樓下燭焰與花相映影搖酒中<lb/>
繁麗動人嗟乎天彭之花要不可望洛中而其盛已如<lb/>
此使異時復兩京王公卿相築園第以相誇尚予幸得<lb/>
與觀焉其動蕩心目又宜何如也明年正月十日山隂<lb/>
陸游書<lb/>
胡元質成都牡丹記云大中祥符辛亥春府尹任公中<lb/>
正宴客大慈精舍州民王氏獻一合歡牡丹公即命圖<lb/>
之士庶創觀闐咽終日蜀自李唐後未有此花凡圖畫<lb/>
<pb n="KR2k0126_WYG_062-8a"/>
者唯名洛陽花僞蜀王氏號其苑曰宣華權相勲臣競<lb/>
起第宅上下窮極奢麗皆無牡丹惟徐延瓊聞秦州董<lb/>
成村僧院有牡丹一株遂厚以金帛歴三千里取至蜀<lb/>
植于新宅至孟氏於宣華院廣加栽植名之曰牡丹苑<lb/>
花至盛矣有深紅淺紅深紫淺紫淡黄鏂黄潔白正暈<lb/>
倒暈金含稜銀含稜旁枝副摶合歡重臺至五十葉面<lb/>
徑七八寸有檀心如墨者香聞至五十步蜀平花散落<lb/>
民間小東門外有張百花李百花之號皆培子分根種<lb/>
<pb n="KR2k0126_WYG_062-8b"/>
以求利每一本或獲數萬錢宋景文公祁帥蜀彭州守<lb/>
朱君公綽始取楊氏園花凡十品以獻公在蜀四年每<lb/>
花時按其名徃取彭州送花遂成故事公於十種花尤<lb/>
愛重錦被堆嘗爲之賦蓋它園所無也牡丹之性不利<lb/>
燥濕彭州丘壤既得其中又土人種蒔偏得法花開有<lb/>
至七百葉面可徑尺以上今品類幾五十種繼又有一<lb/>
種色淡紅枝頭絶大者中書舍人程公厚倅是州目之<lb/>
爲祥雲其花結子可種餘花多取單葉花本以千葉花<lb/>
<pb n="KR2k0126_WYG_062-9a"/>
接之千葉花來自洛京土人謂之京花單葉時號川花爾<lb/>
景文所作贊别爲一編其爲朱彭州賦牡丹詩有蹄金<lb/>
㸃鬂璋玉鏤跗之句今西樓下數欄花不甚多而彭州<lb/>
所供率下品范公成大時以錢買之始得名花提刑程<lb/>
公沂預㑹歎曰自離洛陽今始見花爾程公故洛陽人<lb/>
也<lb/>
彭守朱公綽與宋景文公唱酬牡丹詩仁帥安全蜀祥<lb/>
葩育至和地寒開既晩春曙力終多翠帟遮蜂蝶朱欄<lb/>
<pb n="KR2k0126_WYG_062-9b"/>
隔綺羅殷勤憑驛使光景易蹉跎宋祁答云珍蘤分清<lb/>
賞飛郵附翠籠蹄金㸃鬢密璋玉鏤跗紅香惜持來逺<lb/>
春應摘後空玩詩仍把酒恨不與君同范成大牡丹詩<lb/>
西樓第一紅多葉東苑無雙紫壓枝夢裡東風忙裡過<lb/>
蒲團藥□髩成絲又清明日試新火作牡丹㑹詩再<lb/>
鑚巴火尚浮家去國年多客路賖那得青烟穿御栁且<lb/>
將銀燭照京花香鬟半醉斜枝重病眼全昬霧障遮錦<lb/>
地繡天春不散任教簷雨捲泥沙　按天彭牡丹今已<lb/>
<pb n="KR2k0126_WYG_062-10a"/>
寥寥成都惟汶川郡邸好植牡丹已累世矣故此花特<lb/>
盛而蜀藩不敢與之較黄碧二色絶無紅者曰魚血紅<lb/>
播州紅最著然亦隣于紫有平頭紫者頭有九合爲一<lb/>
朶可得徑尺有五樹高亦可得丈計者予江南所未見<lb/>
也醉西施則與江南同之紅者一種曰寉翎紅亦有斑<lb/>
㸃大抵如譜中所稱鹿胎紅耳白者一種與鶴翎俱單<lb/>
葉其神不王也予以庚戌歲汶川府中看牡丹作詩一<lb/>
首去歲入川花事闌今年花發倍尋看王家好客來浮<lb/>
<pb n="KR2k0126_WYG_062-10b"/>
白國色傾城是牡丹風景不輸洛陽盛雪澌遙映汶江<lb/>
寒沈沈歌舞日向夕璧月金鐙明畫欄又蜀府園中看<lb/>
牡丹云錦城佳麗蜀王宫春日遊看别苑中水自龍池<lb/>
分處碧花從魚血染來紅平臺不到林間日曲岸時迴<lb/>
洞口風盡道今年當大有何妨行樂與人同龍池即古<lb/>
摩訶池也<lb/>
　　　海棠<lb/>
寰宇記云成都海棠樹尤多繁艷未開如朱砂爛漫稍<lb/>
<pb n="KR2k0126_WYG_062-11a"/>
白半落如雪古今記府治西海棠樓唐李囬建監司花<lb/>
時燕集吟賞于兹<lb/>
益部方物略海棠大抵數種又時小異惟其盛者則重<lb/>
葩疊蕚可喜非有定種也始濃稍淺爛若錦章北方所<lb/>
植率枝强花瘠殊不可玩故蜀之海棠誠爲天下竒豔<lb/>
云贊曰修柯柔蔓濃淺繁總盛則重蘤不常厥種<lb/>
嘉州志云海棠花以紫綿色者爲正餘皆棠棃耳産嘉<lb/>
州者有香而本大有黄海棠色黄貼榦海棠花小而鮮<lb/>
<pb n="KR2k0126_WYG_062-11b"/>
垂絲海棠色粉紅向下皆無子非真海棠也<lb/>
冷齋夜話云有人調官都下踰年始得昌守已而求易<lb/>
便郡有彭淵才者聞而徃謁曰昌佳郡也聞官欲易地<lb/>
誤矣曰俸給優乎曰否訟簡乎曰否然則奚誤淵曰海<lb/>
棠患無香獨靜南者有香非佳郡而何故昌號海棠香<lb/>
國土人云地宜此花易植易蕃郡治香霏堂一老樹重<lb/>
趺疊蕚每花或二十餘朶花氣醲郁餘不能及也孔平<lb/>
仲談苑載淵才詠海棠有雨過温泉妒妃子露濃湯餅<lb/>
<pb n="KR2k0126_WYG_062-12a"/>
試何郎之句<lb/>
宋沈立海棠記序云蜀花稱美者有海棠焉而記牒多<lb/>
不録嘗聞真宗御製後苑雜花十題以海棠爲首章賜<lb/>
近臣唱和則知海棠足與牡丹抗衡稱獨步於西州矣<lb/>
因摉擇前志惟唐相賈元靖躭著百花譜以海棠爲花<lb/>
中神仙誠不虚美耳近世名儒巨賢發于歌詠清辭麗<lb/>
句徃徃而得立慶厯中爲縣洪雅春多暇日地富海棠<lb/>
幸得爲東道主惜其繁艷爲一隅之滯卉作海棠記敘<lb/>
<pb n="KR2k0126_WYG_062-12b"/>
其大槩好事者幸無誚焉棠之稱甚衆詩有蔽芾甘棠<lb/>
有枤之杜爾雅釋木曰杜甘棠郭璞註今之杜梨也杜<lb/>
赤棠白吕氏春秋曰果之美者棠實又俗説有地棠棠<lb/>
梨沙棠味如李無核較是數説俱非謂海棠也酉陽雜<lb/>
俎引李贊皇言花名中之帶海者悉從海外來故知海<lb/>
㯶海栁海石榴海木瓜之類俱無聞於記述豈以多而<lb/>
無稱耶亦非多也誠恐近代始得之于海外耳又杜子<lb/>
美海㯶行云欲栽北辰不可得惟有西域胡僧識若然<lb/>
<pb n="KR2k0126_WYG_062-13a"/>
則贊皇之言不誣矣海棠雖盛稱於蜀而蜀人不甚重<lb/>
今京師江淮尤競植之每一本價不下數十金勝地名<lb/>
園目爲佳致而出江南者復稱之曰南海棠大抵相類<lb/>
而花差小色尤深耳棠性多類梨核生者長遲逮十數<lb/>
年方見花都下接花工多以嫩枝附梨而贅之則易茂<lb/>
種宜壚壤膏沃之地其根色黄而盤勁其木堅而多節<lb/>
其外白而中赤其枝柔密而修暢其葉類杜大者縹綠<lb/>
色而小者淺紫色其紅花五出初極紅如臙脂㸃㸃然<lb/>
<pb n="KR2k0126_WYG_062-13b"/>
及開則漸成纈暈至落則若宿粧淡粉矣其蔕長寸餘<lb/>
淡紫於葉間或三蕚至五蕚爲藂而生其蕋如金粟蕋<lb/>
中有鬚三如紫絲其香清酷不蘭不麝其實狀如梨大<lb/>
如櫻桃至秋熟可食其味甘而微酸兹棠之大概也<lb/>
唐羊士諤謝成都從事蕭員外寄海棠花詩云珠履行<lb/>
臺擁附蟬外郎高步似神仙陳詩今見唐風盛從事遥<lb/>
瞻衞國賢擲地好辭凌綵筆浣花春水膩魚箋東山芳<lb/>
意須同賞子著囊盛幾日傳<lb/>
<pb n="KR2k0126_WYG_062-14a"/>
唐呉融詩太尉園前兩樹春年年奔走探花人今來獨<lb/>
傍荆山看囘首長安落戰塵又雲綻霞鋪錦水頭占春<lb/>
顔色最風流若教更近天街種馬上多逢醉五侯融出<lb/>
蜀後追詠棠梨花詩蜀地從來勝棠梨第一花更因無<lb/>
軟弱别自有妍華不貴綃爲霧難降綺作霞移須歸紫<lb/>
府駐合餌丹砂密映彈琴宅深藏賣酒家夜宜紅蠟照<lb/>
春稱錦筵遮連廟魂棲望飄江字遶巴未饒酥㸃薄兼<lb/>
妒雪飛斜舊賞三年斷新期萬里賖長安如種得誰定<lb/>
<pb n="KR2k0126_WYG_062-14b"/>
牡丹誇<lb/>
唐薛能詩酷烈復離披𤣥功莫我知青苔浮落處暮栁<lb/>
間開時帶醉遊人揷連隂被叟移晨前清露濕晏後惡<lb/>
風吹香少傳何許妍多畫半眉島疏漣水脉庭綻粒松<lb/>
枝偶汎因沈硯閒飄欲亂棊遶山生玉壘和郡徧坤維<lb/>
負賞慙休飲牽吟分失飢明年應不見留此贈巴兒<lb/>
鄭谷擢第後入蜀見海棠盛開詩云上國休誇紅艷杏<lb/>
深溪自照綠苔磯一枝低帶流鶯睡數片狂和舞蝶飛<lb/>
<pb n="KR2k0126_WYG_062-15a"/>
堪恨路長移不得可無人與畫將歸手中已有新春桂<lb/>
多謝烟香更入衣又詩濃澹方春滿蜀鄉半隨風雨斷<lb/>
鶯腸浣花溪上堪惆悵子美無心爲發揚<hi>自註杜工部老於西蜀詩</hi>
<hi>集中無海棠故云</hi>
薛濤和李太尉棠梨花詩呉均蕙圃移嘉木正及東溪<lb/>
春雨時日晩鶯啼何所爲淺深紅膩壓繁枝<lb/>
崔塗題海棠圖海棠花底三年客不覺海棠花盛開却<lb/>
向江南見圖畫始慙虚到蜀中來<lb/>
<pb n="KR2k0126_WYG_062-15b"/>
沈立海棠詩序云英韶在前徒矜下里之曲風雅未喪<lb/>
豈係擊轅之音不圖綴綺靡之辭抑將導温厚之㫖耳<lb/>
詩曰岷蜀地千里海棠花獨妍萬株佳麗國二月艷陽<lb/>
天叢蕚匀如布修𬎼巧似編彤雲輕㸃綴赤玉碎雕鐫<lb/>
瑟瑟光輸瑩猩猩血借鮮淺深相向背疎密遞勾牽輕<lb/>
蒨重重染丹砂細細研蘂纎金粟拱鬚嫩紫絲拳紅蠟<lb/>
隨英滴明璣著顆穿初莖爭裊娜翹榦共蹁蹮絶代知<lb/>
無價生香不減□分靈應桂苑鍾粹定星躔木帝經邦<lb/>
<pb n="KR2k0126_WYG_062-16a"/>
相花王入室賢祥飇加翦拂卿靄共陶甄真宰隂推轂<lb/>
勾芒與著鞭不須憂薄命好爲惜流年贊翼施生柄扶<lb/>
持煦嫗權主張韶令正調夑淑威宣和氣高低洽芳心<lb/>
次第還金釵人十二珠履客三千雲雨迷巫峽風波怨<lb/>
洛川娉婷宜住楚妖冶合居燕綉被通宵展華燈徹曙<lb/>
燃横披前檻外半出假山巔暗羨游蜂採偷輸蟻穴沿<lb/>
瘦嫌蛛網織柔怯女蘿纒蓄恨憑誰訊無言只自憐文<lb/>
君酒壚畔揚子草堂前品格生來别風流到老全繁中<lb/>
<pb n="KR2k0126_WYG_062-16b"/>
生悵望衆裏見喧闐暄暖精神出晴明意態便闗闗鶯<lb/>
對語兩兩燕高騫天上宜封殖人間偶佇延共㯶圍别<lb/>
館與杏擁斜阡清曉簾爭卷黄昬幕尚褰低籠金轣<graphic n="KR2263" url="https://raw.githubusercontent.com/kanripo/KR-Gaiji/master/images/KR2263.png" mimeType="image/png"/>
高映畫鞦韆忽認梁園妓深疑閬苑仙匆匆來蕙圃逺<lb/>
逺别芝田羞隱㝠濛霧輕如淡蕩烟乍逢開羽扇初喜<lb/>
下雲軿髣髴迴星靨依稀帶翠鈿五銖衣宛轉七寳帳<lb/>
翩翾獨立挨霓節成行列彩旃困宜欹琥枕步好襯金<lb/>
蓮舞定休迴袖粧濃不傅鈆蓋張松鬱鬱茵藉草芊芊<lb/>
<pb n="KR2k0126_WYG_062-17a"/>
馥郁蘭供夢扶疎栁伴眠軀輕彌綽約腰細更便嬛婭<lb/>
姹常顒若幽柔自洒然侍兒羅白芷婢子列芳荃口口<lb/>
濃檀注腮腮薄粉填解圍施葉幄買咲有榆錢旖旎環<lb/>
瑤席婆娑匝玳筵嬌依屏曲曲泣對露涓涓南陌輕埃<lb/>
蔽東郊夕照連幾時休縹緲從此識嬋娟是處遺簮珥<lb/>
誰家不管絃妒姬貪恐失戲稚惜何顛折閃搔頭褪擎<lb/>
摐約腕揎戴遮鬟上鳯妝壓鬂邊蟬汲引新懽聚消磨<lb/>
宿忿蠲縱觀須倒襶命宴必加籩翻曲教歌媛更詞送<lb/>
<pb n="KR2k0126_WYG_062-17b"/>
酒船鄉心須暫解病眼當時痊迢遞來油璧從容駐錦<lb/>
韉雅宜交讓比穠與棣華聮不分參朱槿寧甘混木綿<lb/>
酴醿潛失色躑躅敢差肩素柰思投迹夭桃恥備員梧<lb/>
桐愧金井芍藥濫花磚併壓辛夷俗潛排寳馬蔫天恩<lb/>
無久恃人寵莫長專布影交三徑敷榮遍一廛凝眸方<lb/>
的的迴首旋翩翩可忍驚飇挫胡煩急景煎珊瑚隨手<lb/>
碎綘雪繞枝旋拂漢霞初散當樓月自圓飄零隨䘊蠓<lb/>
散亂逐漪漣灼灼龜城外亭亭錦水邊抱愁應慘蹙有<lb/>
<pb n="KR2k0126_WYG_062-18a"/>
淚即潺湲午影迷蝴蝶朝寒怨杜鵑物情元倚伏人意<lb/>
莫拘攣擢秀高羣木稱珍極八埏未開猶脉脉憂落固<lb/>
悁悁莫著新文紀重尋舊譜箋共知紅艷好誰辨赤心<lb/>
堅實可陪朱李根宜灌醴泉栽須隣竹栢樹莫繞烏鳶<lb/>
恥託膏腴茂常隨富貴遷爲多猶底滯因逺尚迍邅客<lb/>
思易成亂心期未省愆畫思摩詰筆吟稱薛濤牋醉目<lb/>
休頻送詩情豈易緣薛能誇麗句鄭谷賞佳篇止感芳<lb/>
姿美那憐託地偏山經猶罕記方志未多傳巧詠憂才<lb/>
<pb n="KR2k0126_WYG_062-18b"/>
竭㝠搜得意顛遐陬寡真賞僻境忍輕捐抽秘慙非據<lb/>
探竒敢讓先援毫敘名卉聊用放懷焉<lb/>
宋子京詩序云蜀地海棠繁媚有思加膩榦豐條苒弱<lb/>
可愛北方所未見諸公作詩流播西人予素好玩不能<lb/>
自黙然所道皆在前人陳跡中如國風申章亦無愧云<lb/>
蜀國天餘煦珍葩地所宜濃芳不隱葉併艷欲然枝襞<lb/>
綵分羣蕚匀霞㸃萬𬎼迴文錦成後夾煎燎烘時蜂蘂<lb/>
迎銜密鸎梢向坐危淺深雙絶態啼笑兩妍姿綘節排<lb/>
<pb n="KR2k0126_WYG_062-19a"/>
煙竦丹缸落帶垂童容翻畏薄便面到邊遲<lb/>
王晉卿詞錦城春色花無數排比笙歌留客住輕寒輕<lb/>
㬉夾衣天乍雨乍晴寒食路花雖不語鶯能語莫放韶<lb/>
光容易去海棠開後月明前縱有千金無買處右調玉<lb/>
樓春按晉卿時爲漢州刺史<lb/>
范致能詩云手開花逕錦城窠浩蕩春風載酒過來歲<lb/>
遊人應解笑甘棠終少海棠多又詠蜀中垂絲海棠春<lb/>
工葉葉與絲絲怕日嫌風不自持曉鏡爲誰籹未辦沁<lb/>
<pb n="KR2k0126_WYG_062-19b"/>
痕猶自濕臙脂又海棠詞云馬蹄塵撲春風得意笙簫<lb/>
逐欵門不問誰家竹秪揀紅粧多處燒銀燭碧鷄坊裏<lb/>
花如屋燕王宫畔花成谷不須悔唱闗山曲直爲海棠<lb/>
也合來西蜀<lb/>
陸游詠范希元園海棠詩云誰道名花獨故宫東城盛<lb/>
麗足爭雄横陳錦障闌干外盡吸紅雲酒醆中貪看不<lb/>
辭持夜燭倚狂直欲擅春風拾遺舊詠悲零落瘦損腰<lb/>
圍擬未工按故宫謂蜀燕王宫也又於驛舍見故屏風<lb/>
<pb n="KR2k0126_WYG_062-20a"/>
畫海棠有感云成都二月海棠開錦繡裹城迷巷陌燕<lb/>
宫最盛號花海霸國雄豪有遺跡又張園賞海棠詞園<lb/>
即故宫也浪迹人間喜聞猿楚峽學劒秦川虚舟汎然<lb/>
不繫萬里江天朱顔綠鬂作紅塵無事神仙何妨在鶯<lb/>
花海裏行歌閒送流年休笑放慵狂眼看閒房深院多<lb/>
少嬋娟燕宫海棠夜宴花覆金船如椽畫燭酒闌時百<lb/>
炬吹煙憑寄語京華侣幅巾莫換貂蟬右調漢宫春又<lb/>
詞云錦里繁華壊宫故邸疊蕚竒花俊客妖姬爭飛金<lb/>
<pb n="KR2k0126_WYG_062-20b"/>
勒齊駐香車何須幙障幃遮寳杯浸紅雲瑞霞銀燭光<lb/>
中清歌聲裏休恨天涯自註故蜀燕王宫海棠之盛爲<lb/>
成都第一今屬張氏<lb/>
魏華父燕王宫海棠詩云二十四畨花信風川原何處<lb/>
着繁紅逢人漫説燕宫舊廢址荒營暝靄空又次虞永<lb/>
康十月海棠韻冷淡庭梅儼玉顔孤高翠竹聳修鬟如<lb/>
何富貴天然質猶欲尋盟二友間其二春意何曽間四<lb/>
時芸芸靜處錦成帷非闗造化呈新巧鈞播無心自不<lb/>
<pb n="KR2k0126_WYG_062-21a"/>
知又次黄侍郎疇若滄江海棠云妙處東皇可得知溶<lb/>
溶生意不停機雨寒日曝渾無賴憑仗陽和爲解圍其<lb/>
二沙暖花香弄午晴苦撩詩思浩難禁偷閒不辨追年<lb/>
少只有春風㑹此心其三爲憐一片曉雲紅未放千絲<lb/>
暮雨濃調夑隂陽賢岳牧滿川花意得舂容其四慣踏<lb/>
郊原浩蕩春重來春雨物俱新渠雖自有生生意把握<lb/>
天機是主人其五帝恐嘉花不易成好風遲日故來承<lb/>
繁紅錯眩漁人眼不識滄江有武陵其六指麾紅紫思<lb/>
<pb n="KR2k0126_WYG_062-21b"/>
無濵抵當丹青筆有神百樹花間一編易主人意韻鎮<lb/>
長新又次虞萬州滄江海棠韻維摩老子苗生菴門外<lb/>
滄江綠正涵夜雨村村折花栁春風日日長桑蠶晩粧<lb/>
才記海棠睡朝色俄看禁藥酣造化新功鎮如此撫詩<lb/>
徃徃發余慙又次王茶馬韻三首一春風雨亂書堆挂<lb/>
口林間未放開浩蕩和風褰客袂來看火樹簇池臺又<lb/>
善惜花人盡倚闌不將榮悴等閒看繁華奪目春如醉<lb/>
獨有懷人問考槃右二首清淑堂海棠又宅在道傍如<lb/>
<pb n="KR2k0126_WYG_062-22a"/>
寳坊一奩明玉颺新妝當年共賞人何在萬里相思夢<lb/>
寐香右一首王氏花屋海棠<lb/>
李燾云成都施氏園海棠方盛覔酒徑醉時二月九日<lb/>
詩云染根着色謝天公破睡猶禁一再風爲此徑須浮<lb/>
大白老夫元自愛深紅<lb/>
蜀人鎦夢炎題秋日蜀棠絶句野棠青子來青鳥霜日<lb/>
清妍欲近人忽見嬌然紅數蕚故鄉愁思不勝春<lb/>
白玉蟾垂絲海棠詞一夜清寒千紅曉燦春不曽知細看<lb/>
<pb n="KR2k0126_WYG_062-22b"/>
何如醉時西子睡底楊妃盡皆蜀種垂絲晴日暖薫成<lb/>
錦圍説與東風也須愛惜且莫吹飛<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷六十二<lb/>
</p>
<p>
</p>
  </div>
</body>
</text>
</TEI>
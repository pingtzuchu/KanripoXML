<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷五十六</head> <lb/>
    <p>
<pb n="KR2k0126_WYG_056-1a"/>
欽定四庫全書<lb/>
　蜀中廣記卷五十六<lb/>
　　　　　　　　　　　　明　曹學佺　撰<lb/>
　風俗記第二<lb/>
　　上下川南道屬<lb/>
華陽國志云綏和五年犍為上寳磬十六劉向以為美<lb/>
化所降用立辟雍而士多仁孝女性貞専王莽改曰西<lb/>
順郡人不㑹更始都南陽逺奉貢職及公孫述有蜀郡<lb/>
<pb n="KR2k0126_WYG_056-1b"/>
拒守述伐之郡功曹朱遵逆戰衆寡不敵遵絆馬死戰<lb/>
遂為述所并而任君業閉户費貽素隱光武帝嘉之曰<lb/>
士大夫之郡也嘉州教授任熙明題名記云蜀為西南<lb/>
巨屛繇漢以來號為多士莫盛於眉益二邦而嘉定㳄<lb/>
之張剛通義圖序云後世以蜀學比齊魯而蜀之學者<lb/>
亦獨盛於通義政和御筆西蜀惟眉州學者最多修譙<lb/>
樓記云其民以詩書為業以故家文獻為重夜燃燈誦<lb/>
讀聲琅琅相聞矣<lb/>
<pb n="KR2k0126_WYG_056-2a"/>
蘇軾逺景樓記云吾州之俗有近古者三其士大夫貴<lb/>
經術而重氏族其民尊吏而畏法其農夫合耦以相助<lb/>
蓋有三代漢唐之遺風而他郡莫之及也始朝廷以聲<lb/>
律取士而天聖以前學者猶襲五代之弊獨吾州之士<lb/>
通經學古以西漢文詞為宗師方是時四方指以為迂<lb/>
闊至於郡縣胥吏皆挾經載筆應對進退有足觀者而<lb/>
大家顯人以門族相尚推次甲乙皆有定品謂之江鄉<lb/>
非此族也雖貴且富不通婚姻其民事太守縣令如古<lb/>
<pb n="KR2k0126_WYG_056-2b"/>
君臣既去輒畫像事之而其賢者則記錄其行事以為<lb/>
口實至四五十年不忘富商小民常儲善物而别異之<lb/>
以待官吏之求家藏律令往往通念而不以為非雖薄<lb/>
刑小罪終身有不敢犯者嵗二月農事始作四月初吉<lb/>
榖稚而草壯耘者畢出數十百人為曹立表下漏鳴鼓<lb/>
以致衆擇其徒為衆所敬畏者二人一人掌鼓一人掌<lb/>
漏進退坐作惟二人之聽鼓之不至至而不力皆有罰<lb/>
量田計功終事而㑹之田多而丁少則出鈔以償衆七<lb/>
<pb n="KR2k0126_WYG_056-3a"/>
月既望斬艾而草衰則仆鼓決漏取罰金與償衆之錢<lb/>
買羊釃酒以祀田祖作樂飲食醉飽而去嵗以為常其<lb/>
風俗葢如此故其民皆聰明才智務本而力作易治而<lb/>
難服守令始至視其言語輒了其為人其明且能者不<lb/>
復以事試終日寂然茍不以其道則陳義秉法以譏切<lb/>
之故不知者以為難治云<lb/>
寰宇記云嘉州金燈山即至樂山其趾有淵毎嵗人日<lb/>
郡守於此修油卜故事謂以油灑水面觀其紋驗一嵗<lb/>
<pb n="KR2k0126_WYG_056-3b"/>
之豐歉<lb/>
眉州志云人日州人㳺重瞳觀觀有仙翁洞云重瞳真<lb/>
人淘丹處洞出靈蠏色白見者生貴子老泉曽禱之在<lb/>
蟇頤山下子瞻詩云春風陌上驚微塵人物初樂嵗華<lb/>
新時閒正好路傍飲麥短未怕逰車輪城中車馬厭城<lb/>
郭喧闐競出空四隣歌舞驚山草木動簞瓢散騎烏鳶<lb/>
馴何人聚衆稱道人遮道賣符色怒嗔宜蠶使汝繭如<lb/>
瓮宜畜使汝羊如麕路人未必信此語强為買服禱新<lb/>
<pb n="KR2k0126_WYG_056-4a"/>
春道人得錢徑沽酒醉倒自謂吾符神子由和云江上<lb/>
冰消㟁草青三三五五踏青行浮橋没水不勝重野店<lb/>
壓糟無復清松下寒花初破蕚谷中幽鳥暫嚶鳴洞岩<lb/>
泉胍龍睛動宫觀丹墀鴨舌生山下瓶<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>霏穉孺峰頭<lb/>
鼔樂聚簮纓縞裙紅袂臨江影青蓋驊騮踏石聲曉去<lb/>
争先心蕩漾暮歸誇後醉縱横最憐人散兩軒静坐愛<lb/>
斜陽着樹明劉繢霏雪錄云踏青之逰惟在春時未聞<lb/>
指某月日者蘇潁濵踏青詩序云眉之東門十數里有<lb/>
<pb n="KR2k0126_WYG_056-4b"/>
山曰蟇頤山有亭榭松樹下臨大江毎正月七日士女<lb/>
相與嬉逰飲酒於其上謂之踏青也<lb/>
通義志云二月十五村人鬻田器於市因作樂縱觀以<lb/>
為蠶市子瞻和子由蠶市詩云蜀人衣食常苦艱蜀人<lb/>
逰樂不知還千人耕種萬人食一年辛苦一春閒閒時<lb/>
尚以蠶為市共忘辛苦逐欣歡去年霜降斫秋荻今年<lb/>
箔積如連山破瓢為輪土為釡争買不翅金與紈憶昔<lb/>
與子皆童丱年年廢書走市觀市人争誇鬬巧智野人<lb/>
<pb n="KR2k0126_WYG_056-5a"/>
喑啞遭欺瞞詩來使我感舊事不悲去國悲流年霏雪<lb/>
錄云眉之蠶市見頴濵詩序坡有荻箔瓢輪土釡等語<lb/>
蓋箔即曲薄薦蠶者也破瓢為輪土為釡者繅所用具<lb/>
耳<lb/>
後漢書曰岑彭至武陽蜀刺客詐為亡奴降夜刺殺彭<lb/>
蜀人憐之為立廟嵗時祠焉眉州志云五月二十三州<lb/>
人賽土主祠祀岑彭其日蓋岑死事也必有霖雨之應<lb/>
眉人諺云天乾不繫乾但看五月二十三<lb/>
<pb n="KR2k0126_WYG_056-5b"/>
上南志云不午日競渡而六月二十四日競渡二郎川<lb/>
主誕辰也樂以賀之七月祭先用蒻頭謂之鬼蒻<lb/>
楊徽之嘉州詩云俗遇臘辰持藥獻吏逢衙日隔花㕘<lb/>
耆宿因來問封部竹籬西畔是雲南<lb/>
眉俗嵗晩相與餽問曰餽年節東坡詩云農工俱已收<lb/>
嵗事各相佐為懽恐無具假物不論貨山川隨出産貧<lb/>
富稱小大寘盤巨鱗横登籠雙兔卧富人事華靡綵繡<lb/>
光翻座貧者媿不能微贄出舂磨官居故人少里巷佳<lb/>
<pb n="KR2k0126_WYG_056-6a"/>
節過亦欲舉鄉風獨唱無人和<lb/>
眉俗除夕守嵗酒食相過名曰别嵗東坡詩云故人適<lb/>
千里臨别尚遲遲人行猶可復嵗行那可追問嵗安所<lb/>
之逺在天一涯已逐東流水赴海歸無時東隣酒初熟<lb/>
西舍彘亦肥且為一日懽慰此窮年悲勿嗟舊嵗别行<lb/>
與新嵗辭去去勿回頭還君老與衰<lb/>
　　　　已上嘉眉<lb/>
古有輶軒之使以采風俗惟嚴君平與臨卭林公孺知<lb/>
<pb n="KR2k0126_WYG_056-6b"/>
之皆為揚雄所師予觀陳子昻冬夜臨卭李錄事宅集<lb/>
序云下官逰京國久矣接軒裳衆矣池臺鐘鼔雖有㑹<lb/>
於終朝琴酒管絃未窮懽於永夕豈非殊我親愛異我<lb/>
風俗而使臨堂有懐聞樂増歎者也何功曹舊州耆老<lb/>
迹尚於沉𡨕李錄事吾土賢豪義多於㳺俠樓臺若畫<lb/>
臨故國之城池軒葢如雲總名都之車馬於是而興自<lb/>
此而㳺安得不放意留歡遺老忘死者歟文同桂花閣<lb/>
記畧云卭為要州地物繁縟俚師陋士亦備文采章逢<lb/>
<pb n="KR2k0126_WYG_056-7a"/>
彬蔚實逾於他邦矣<lb/>
華陽國志云秦恵文始皇充定六國輒徙其豪俠於蜀<lb/>
資我豐土家有鹽銅之利户専山川之材居給人足以<lb/>
富相尚故卓王孫家僮千數程鄭各八百人簫鼓歌吹<lb/>
擊鐘肆懸富侔公室豪過田文漢家食貨以為稱首蓋<lb/>
亦地沃土豐奢侈不期而自至也宋張上行曰此郡昔<lb/>
有四利今有四害曰茶曰鹽曰酒曰鐵他郡或有其一<lb/>
或有其二而吾卭獨全昔以為利民競豪富今以為害<lb/>
<pb n="KR2k0126_WYG_056-7b"/>
民皆貧薄矣<lb/>
卭州志云州人挿秧所擊鼓曰長腰以木為身首尾䝉<lb/>
皮泥塗其面繫以長纒擊以大槌和以俚歌所以侑勤<lb/>
今則藐矣嵗旱祈雨有打泉之說田至百十丈髙逺者<lb/>
接長竹引水溉之或接至六七十竹者又有戽水者編<lb/>
竹簍如舟中戽斗狀繫二繩其耳二人峙立執繩取水<lb/>
溉之田髙七八尺一丈以上用此亦桔橰之屬也<lb/>
梁益志云大小漏天在雅州西北山谷髙深沉晦多雨<lb/>
<pb n="KR2k0126_WYG_056-8a"/>
舊説黎州常多風雅州常多雨故謂黎風雅雨九州要<lb/>
記云沉黎縣即諸葛武侯征羌之路也毎十里作石樓<lb/>
令鼓聲相應今夷人效之所居悉以石為樓地多長松<lb/>
而無雜木孫漸清嘯樓記云襟帶卭笮羈縻諸畨郡縣志<lb/>
云宋初曹光實父子以忠義奮迨皇祐始有登科者<lb/>
雅州志云西郭有聖母廟出靈闗道天聖八年西戎叛<lb/>
神黙相戎潜遁賜號金蟬聖母紹興間金將侵蜀甚急<lb/>
宣撫吳玠及弟璘夢聖母傳九曲陣法後戰一晝夜十<lb/>
<pb n="KR2k0126_WYG_056-8b"/>
一㨗兩敗金兵再奏封焉舊俗每嵗上元日挿竹隙地<lb/>
排㸃九曲蓮燈歌謡鼓舞以表九曲之陣報神功也榮<lb/>
經蘆山亦然<lb/>
志又云宋時雅安景自芳破賊有功常以二月十二作<lb/>
寒食今州人多從之號景村寒食<lb/>
寰宇記云黎州畨部與漢人博易不使見錢漢用紬絹<lb/>
茶布畨用紅椒鹽馬又云卭雅之夷獠婦人娠七月而<lb/>
産産畢置兒水中浮者取養沉者棄之千百無一沉者<lb/>
<pb n="KR2k0126_WYG_056-9a"/>
長則拔去上齒加狗牙以為華飾今有四牙長於諸牙<lb/>
而唇髙者别是一種能食人無長齒者否俗信妖巫擊<lb/>
銅鼓以祈禱至今蘆山縣新安鄉五百餘戸即其遺人<lb/>
也<lb/>
　　　　已上卭雅<lb/>
叙南古戎州取西戎即敘之義蜀人呼敘為遂不知何<lb/>
所本華陽國志稱其民徴巫好鬼妖圖經云夷夏雜居<lb/>
風俗各異蓬戸茅簷髽髻詭服頓首拊掌而歌杜甫宴<lb/>
<pb n="KR2k0126_WYG_056-9b"/>
戎州楊使君東樓詩勝絶驚身老情忘發興竒坐從歌<lb/>
妓宻樂任主人為重碧拈春酒輕紅擘荔枝樓髙欲愁<lb/>
思横笛未休吹蘇子瞻過敘州詩江水通三峽州城控<lb/>
百巒亂山圍古郡市易帶羣蠻瘦嶺春耕少孤城夜漏<lb/>
闌往時邊有警征馬去無還自頃方從化年來亦欵闗<lb/>
頗能貪漢布但未脫金環何足争强弱吾民盡玉顔司<lb/>
馬君實送張寺丞知富順監詩漢家五尺道置吏撫南<lb/>
夷欲使文翁化兼令孟獲知盤堆蒟醬實歌雜竹枝詞<lb/>
<pb n="KR2k0126_WYG_056-10a"/>
韓繹詩山髙地笮江水惡刀耕火種黎民疲解旦詩亭<lb/>
臺處處垂楊影街巷家家小酒旗此皆敘述風景之大<lb/>
槩也<lb/>
江陽土地雖迫山川特美鹽井魚池一郡豐沃華陽國<lb/>
志云俗好文刻少儒學多樸野蓋天性也漢光武時被<lb/>
謫不使冠帶者數世其後文風則自宋尚書楊汝明始<lb/>
創五峰書院以為士友㑹課之所而士翕然興起矣<lb/>
宋都巡檢使鄧巽陽江安安濟廟記曰邑城外汶江淯<lb/>
<pb n="KR2k0126_WYG_056-10b"/>
溪滙流之處隂厓峭峙下臨深潭有神宅焉號曰五龍<lb/>
凡水旱疫癘人有急難丐休於神隨禱輒應形於夢卜<lb/>
惟姓氏末由可考予按雲笈七籖云人皇之後五龍氏<lb/>
興焉降於開明之國以道治世蒼生於中化生是後運<lb/>
動隂陽作為五行四微世欲生死之業於是而起人乃<lb/>
任性混朴茹毛飲血男女無别夏則巢居冬則穴處此<lb/>
固風俗之權輿也<lb/>
尹吉甫誦清風穆如州人建祠祀之即取清穆之名生<lb/>
<pb n="KR2k0126_WYG_056-11a"/>
子伯竒至孝後母譛之自投江中衣苔帶藻忽夢水仙<lb/>
賜以美樂揚聲悲歌船人學之吉甫聞其聲援琴作子<lb/>
安之操尚有遺音焉<lb/>
孝子傳云僰道縣孝子隗通為母汲江裔水天為出平<lb/>
石生江中今石在馬湖江縣民多踞此石以汲水又有<lb/>
吳順養母至孝赤烏巢其門人皆化之<lb/>
益部耆舊傳引諺云符有先絡僰道張帛帛子廟在鴛<lb/>
鴦圻有飛霞井赤颷自井中出貫日觀者如堵因建飛<lb/>
<pb n="KR2k0126_WYG_056-11b"/>
霞閣焉漢時太守圖先絡之象懸於州門以風來庻<lb/>
戎瀘皆有諸葛武侯廟毎嵗蠻人貢馬相率拜於廟前<lb/>
慶符有順應廟乃祀馬謖者嵗以三月二日致祭馬湖<lb/>
之夷嵗暮百十為羣擊銅鼓歌舞飲酒窮晝夜以為樂<lb/>
其所儲蓄弗盡弗已謂之諸葛窮夷法<lb/>
黄魯直初謫涪州别駕自號涪翁量移戎州邦人好事<lb/>
者多從之㳺其後溪山悉號曰涪黄太史祠堂記云戎<lb/>
州以涪翁重詩書禮義之澤漸漬至今<lb/>
<pb n="KR2k0126_WYG_056-12a"/>
唐庚子西自眉來居於瀘之安夷門外有瀘川六言詩<lb/>
云百斤黄鱸鱠玉萬戸赤酒流霞餘甘渡頭客艇荔枝<lb/>
林下人家又詩云歌唱竹枝終日楚笛吹梅弄數聲羌<lb/>
蓋瀘州自宋時已為商賈輻輳五方雜處者矣<lb/>
　　　　已上叙馬瀘<lb/>
岑參招北客文云其南則有卭崍之闗天設險難少有<lb/>
平地連延長山横亘瀘江傍隔百蠻吁彼漢源上當漏<lb/>
天靡日不雨四時霶然其人如魚爰處在泉終年霖霪<lb/>
<pb n="KR2k0126_WYG_056-12b"/>
時復日出㹞㹞諸犬向天吠日人皆隰寢偏死腰疾復<lb/>
有陽山之路毒瘴下凝白日無光其氣瞢瞢暑雨下濕<lb/>
黄茅上蒸南方之人兮不敢過豈止走獸踣兮飛鳥墮<lb/>
吾不知造化兮何致此方㱔蜀之南兮不可以居北客<lb/>
歸去來兮<lb/>
　<lb/>
　<lb/>
　蜀中廣記卷五十六<lb/>
</p>
<p>
</p>
  </div>
</body>
</text>
</TEI>
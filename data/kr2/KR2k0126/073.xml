<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷七十三</head> <lb/>
    <p>
<pb n="KR2k0126_WYG_073-1a"/>
欽定四庫全書<lb/>
　蜀中廣記卷七十三<lb/>
　　　　　　　　　　　　　明　曹學佺　撰<lb/>
　神仙記第三<lb/>
　　川西道三<lb/>
神仙傳云李意期者蜀人傳世見之或以為漢文帝時人<lb/>
也無妻息人欲逺行速至者意期以符與之并丹書兩腋<lb/>
下千里一日或説四方國土宫觀市鄽人未曽見聞説者<lb/>
<pb n="KR2k0126_WYG_073-1b"/>
意不解意期為撮土作之但盈寸其物皆是須臾消滅或<lb/>
行不知所之一年許復還或乞食得物對面與貧人於成<lb/>
都角中作土窟居冬夏单衣髮長剪去之皆使長五寸或<lb/>
二百日三百日不出窟劉𤣥德欲伐吴報闗侯之怨使迎<lb/>
意期問吉凶意期不荅但求紙畫作兵馬器仗十數萬訖<lb/>
一一裂壞之曰咄又畫作一大人掘地埋之乃徑去先主<lb/>
不悦果為吴軍所敗十餘萬衆纔數百人得還器甲軍資<lb/>
略盡𤣥德忿怒遂卒於永安宫意期少言人有所問略不<lb/>
<pb n="KR2k0126_WYG_073-2a"/>
對荅但占其顔色若歡悦則善慘戚則皆惡後入琅琊山<lb/>
中不復出也　按綿州志云富樂山洞靈觀李意期修煉<lb/>
所傳聞意期於寳蓋山白日昇舉移時猶聞笙樂之音<lb/>
魏了翁朝貞觀記畧云出少城西北為朝貞觀觀中左列<lb/>
有聖母仙師乗烟葛女之祠觀西有武侯祠是丞相亮故<lb/>
宅也故老相傳亮有女于宅中乗雲輕舉唐天寳元年章<lb/>
公始更祠為觀奏名乗烟　按寰宇記諸葛讀書臺在章<lb/>
城門路西今為乗烟觀<lb/>
<pb n="KR2k0126_WYG_073-2b"/>
方輿勝覽云長生觀舊名碧落觀在青城縣北二十里昔<lb/>
有范寂字無為劉先主時栖止青城山中以修煉為事先<lb/>
主徵之不起就封為逍遥公得長生久視之道劉禪易其<lb/>
宅為長生觀有巨楠高數十尋圍三千尺世傳長生手植<lb/>
上有赤城閣陸游詩云斷雲浮月磬聲殘木影如龍布石<lb/>
盤偶駕青鸞塵世窄閒吹玉笛洞天寒竒香滿院晨炊藥<lb/>
異氣穿巖夜沐丹却笑飛仙未忘俗金貂猶帶侍中冠<lb/>
按畫苑孫太古畫碧落侍中范長生舉手整貂蝉像特妙<lb/>
<pb n="KR2k0126_WYG_073-3a"/>
太霄經曰呉大帝時蜀中有李阿者穴居不食累世見之<lb/>
號曰百嵗翁人往問事阿無所言但見阿顔色若欣然則<lb/>
吉若慘戚則凶若含笑則大慶㣲歎則深憂如此之候未<lb/>
曽不審也有古强者疑阿異人常親事之試隨阿還所宿<lb/>
乃在青城山中强後復欲隨阿去然身未知道恐有虎狼<lb/>
私持其父刀往阿見而怒曰汝隨我行那畏虎也取强刀<lb/>
以擊石刀折壞强竊憂刀敗至旦隨出阿問强曰汝愁刀敗<lb/>
耶强言實恐父恠怒阿乃取刀磋石擊地刀復如故强隨<lb/>
<pb n="KR2k0126_WYG_073-3b"/>
阿還成都未至道逢人奔車阿以脚置其車下輾脚皆折<lb/>
阿即死强怖守視之須㬰阿起以手撫脚而復如常强年<lb/>
十八見阿年五十許强年八十餘而阿猶然不異　按李<lb/>
石龍迹觀記略成都府十里有道士觀唐乾寧間桂州功<lb/>
曹楊素故宅也九幽拔罪經云李真人阿常居此　又按<lb/>
洪雅志李阿真人煉丹於金釜山宋乾道七年十月勅封<lb/>
觀妙真人誥詞云仙者古不死之謂也其精爽寓世猶人<lb/>
焉阿著跡典午今代煉形洪雅之山悵雲龍之飛騰想風<lb/>
<pb n="KR2k0126_WYG_073-4a"/>
雨之來下爰一道家之流錫以真籍之稱慰民所依其永<lb/>
綏祐可特封觀妙真人奉勅如右<lb/>
真誥云侍帝晨有中郎直事四人如世之尚書也為戴淵<lb/>
公孫度劉封郭嘉今見在職封者是𤣥德之養子𤣥德今<lb/>
為北河侯與韓遂對統屬仙官註云魏武孫權今位任皆<lb/>
高劉職雖小而隸仙官矣<lb/>
雲笈七籖云晉道士張蓋翕精思於岷山石室中得岷山<lb/>
丹方其法鼓黄銅以作方諸承取月水又以水銀覆之致<lb/>
<pb n="KR2k0126_WYG_073-4b"/>
日精火其中長服之不死又取此丹置雄黄銅燧中覆以<lb/>
汞暴二十日發而治之以井花水服如小豆大百日盲者<lb/>
能視百病即愈髮白還黑齒堕更生<lb/>
晉劉亮彭城人泰始中厯黄門郎梁益二州刺史在任廉<lb/>
儉不營財貨所餘公祿悉以還官太宗嘉之下詔褒美亮<lb/>
在梁州忽服食修道欲至長生迎武當山道士孫道𦙍令<lb/>
合仙藥至益州泰豫元年藥始成而未出火毒孫不聽亮<lb/>
服亮苦欲服平旦開城門取井華水服之至食鼓後心動<lb/>
<pb n="KR2k0126_WYG_073-5a"/>
如刺中間便絶後人逢亮乗白馬將數十人出闗西行共<lb/>
語分明此乃道家所謂尸解者也出南宋書<lb/>
晉鄧寳彭縣人事父母至孝其家酤酒得利即奉甘㫖常<lb/>
有二客過飲見寳事親盡禮每嗟異之嵗餘謂寳曰汝孝<lb/>
行可嘉學道有緣寳聞異之潛隨其後行二十餘里過江<lb/>
亦不陷溺及與登山見其前後廊廡深廣竒花恠石皆神<lb/>
仙境界二客見寳笑曰汝亦來耶引之周覽不覺饑渴謂<lb/>
寳曰汝離家久母念成疾與藥兩丸令救其母遂出囘顧<lb/>
<pb n="KR2k0126_WYG_073-5b"/>
舊處無復所有至家已二年矣寳以藥獻其母疾愈壽百<lb/>
餘母終結廬墓側其後二客詣廬召入葛璝洞天<lb/>
崔鴻蜀錄云西山范賢一名長生岩居穴處求道養志李<lb/>
雄欲迎致以為君長不就乃尊為天地太師封西山侯　按<lb/>
方輿勝覽青城有老人村昔潛夫張不羣入山採藥浹旬不<lb/>
返見一叟致敬而問曰吾族本丞相范賢之裔范公知李雄<lb/>
之祚不永挈吾輩居此為終焉計圖經云即老澤也<lb/>
馮真人名葢羅廣漢人居合州龍多山山有臺高十餘丈<lb/>
<pb n="KR2k0126_WYG_073-6a"/>
俗名石囤真人煉丹其上婦汲水於松下獲茯苓如嬰兒<lb/>
狀蒸餌之舉家十七人同飛昇時晉永嘉元年七月十五<lb/>
日也後人建仙臺觀繪像事之宋淳熙初以真人事狀于<lb/>
朝賜號冲妙上有丹灶仙洞飛仙泉大夫松今泉洞尚存<lb/>
　按何騏龍多山仙臺詩曰世路聱牙赤水過故升天險<lb/>
問龍多書中舊識唐公昉圖裏今聞馮葢羅<lb/>
搜神記曰吳猛蜀郡人小兒時在父母傍卧時夏月多蚊<lb/>
而終不揺扇懼蚊虻之去我及父母也父母亡不立家室<lb/>
<pb n="KR2k0126_WYG_073-6b"/>
雲遊登廬山過石梁見一老坐桂樹下以玉杯承甘露與<lb/>
猛飲之得道封為大洞君<lb/>
晉袁彦伯羅山疏曰善道門户在石室北壁下形骸朽壞<lb/>
止有白骨在昔成都識此道士聞之使人慨然其業行殊<lb/>
異兾當蝉蜕解骨石室中先有塸盛香得便掃除燒香今<lb/>
此香具猶存<lb/>
十二真君傳云許真君遜字敬之汝南人也弱冠舉孝廉<lb/>
拜蜀旌陽令㝷以晉室棼亂弃官東歸學道拔宅昇天<lb/>
<pb n="KR2k0126_WYG_073-7a"/>
按元虞集旌陽祠堂記曰吾蜀之為土在地勢西南而尊<lb/>
高山川神靈多古仙人遺迹非必皆詭異荒唐之説也達<lb/>
高深之源據精氣之㑹以出變化而佐生成功業通乎古<lb/>
今惠澤遍乎邦域是故跡有顯異事有沿革厯千數百嵗<lb/>
而不能忘者豈偶然與德陽有故令許君祠君諱遜字敬<lb/>
之其先潁陽許由之裔曽祖琰漢末避地豫章吳赤烏二<lb/>
年君生焉神明天詣讀書通天文地理音律五行經緯之<lb/>
學獵射中鹿子鹿母䑛之大感動折弓矢去修神仙之術<lb/>
<pb n="KR2k0126_WYG_073-7b"/>
得丁義神方於吴君猛受女師丹陽諶姆之教道成高隠<lb/>
徵孝廉晉太康元年為旌陽令今德陽也道家謂之真君<lb/>
葢當晉時天下分裂有國家者德化不足以撫安黎民久<lb/>
矣真君以其道救彫瘵於亂亡誅物恠於幽險住世者百<lb/>
三十年其居豫章西山郭景純之所卜至今所謂玉隆萬<lb/>
壽宫是也江湖之間名勝之地祠居之所大小不可勝數<lb/>
尊親依慕俯仰寤寐如將見之神仙傳曰君在旌陽連嵗<lb/>
值饑民困於賦税多所流亡君悉力救之然猶不足乃取<lb/>
<pb n="KR2k0126_WYG_073-8a"/>
神丹㸃石為金雜諸瓦礫㪚後圃役貧不能輸者鉏治其<lb/>
間皆得金以充賦郡大疫多瀕死君出神方療之皆愈自<lb/>
是蜀人祠而祀之東南之民猶稱之曰許旌陽蜀自金末<lb/>
被兵國朝西征殆百年矣逃難解散幾無孑遺至元中蜀<lb/>
始大定休養生息又且百年城郭井里漸復其舊富完安<lb/>
樂觕為可觀獨旌陽祠尚未之復後三十年有何君震者<lb/>
來告於予曰德陽許君祠震悉力以成之蜀人罕知其遺<lb/>
事者震為河南憲幕得許君傳既倣而畫諸其壁矣請記<lb/>
<pb n="KR2k0126_WYG_073-8b"/>
之以文予仰而嘆曰自許君來令兹邑幾何人矣何必人<lb/>
人有化金之術以濟其民乎明其政刑教以孝弟日出而<lb/>
作日入而息使民養生喪死無憾焉則其為金亦多矣君<lb/>
子作事可法庶幾可繼焉不奪不厭以繭絲吾民者亦尚<lb/>
有所感也夫<lb/>
先天傳云廣陵茶姥者不知姓氏鄉里常如六七十嵗人<lb/>
而輕健有力耳聰目明頭髮鬒黑晉東渡後耆舊猶見之<lb/>
殆百餘年而顔不改每持一器茗往市粥之市人爭買旦<lb/>
<pb n="KR2k0126_WYG_073-9a"/>
至暮而器中茗不竭州吏以犯禁繫之獄姥乃挈其鬻茗<lb/>
器自牖中飛去　按姥蜀人也傳咸為司隷下教云聞南<lb/>
市有蜀嫗作茶鬻賣而廉事打破其器具又云賣餅於市<lb/>
而禁鬻茶於蜀姥何哉<lb/>
劒俠傳云蜀許寂少年棲四明山學易於晉徵君一日有<lb/>
夫婦同詣山居攜一壺酒云今日離剡縣寂疑道路甚遥<lb/>
安得一日及此其丈夫甚少而婦顔色過之夕以壺觴酌<lb/>
許其丈夫出一拍板徧以銅釘釘之乃抗聲高謌已而談<lb/>
<pb n="KR2k0126_WYG_073-9b"/>
劒術俄自臂間推出二物展而喝之即二口劒也躍起在<lb/>
寂頭上盤旋交擊寂甚驚懼尋而匣之飲畢就寢及旦乃<lb/>
空榻也日中復有一頭陀僧來尋此夫媍寂具道之僧曰我亦<lb/>
其人也道士能學之乎寂辭曰少尚𤣥教不願為此其僧傲然<lb/>
而笑乃取寂淨巾拭脚徘徊間已不見矣後再於華陽遇之<lb/>
衞真人元嵩益州成都人少出家為亡名法師弟子聰頴<lb/>
不偶嘗以夜靜侍傍曰世人洶洶貴耳賤目即知皂白其<lb/>
可得哉亡名曰汝欲名聲若不佯狂不可得也嵩心然之<lb/>
<pb n="KR2k0126_WYG_073-10a"/>
遂佯狂漫走人逐成羣觸物摛詠周厯二十餘年亡名入<lb/>
闗移住野安自制琴聲為天女怨心風弄亦有傳其聲者<lb/>
嘗謂兄曰蜀土狹小不足展懷欲遊上京與國士抗對兄<lb/>
意如何兄曰當今王褒庾信名振四海汝何所往自取折<lb/>
辱荅曰彼多讀書自為文什至於天才大略非其分也兄<lb/>
但聽看即輕尒造闗為無過所乃着俗服出闗却囘防者<lb/>
執之嵩詐曰我是長安于長公家人欲逃往蜀耳闗家迭<lb/>
送至京于公曽在蜀忽得相見與之交遊貴勝名士靡所<lb/>
<pb n="KR2k0126_WYG_073-10b"/>
不詣即上廢佛法并䜟緯事周祖納之隋開皇八年京兆<lb/>
杜祈死三日而甦云見閻羅王問曰卿父曽作何官曰臣<lb/>
父在周為司命上士王曰若然錯追可速放去然卿識周<lb/>
武帝不荅曰曽任左武侯司法恒在階陛甚識王曰可往<lb/>
看汝武帝去一吏引至一處門窻椽瓦並是鐵作於鐵窻<lb/>
中見一人極瘦身作鐵色着鐵枷鎖祈見泣曰大家因何<lb/>
苦困乃尒荅曰我大遭困苦汝不見耳今得至此大是快<lb/>
樂祈曰作何罪業受此苦困荅曰汝不知耶我以信衞元<lb/>
<pb n="KR2k0126_WYG_073-11a"/>
嵩言毁廢佛法故受此苦祈曰大家何不注引衞元嵩來<lb/>
帝曰我尋注之然曹司處處搜求乃遍三界云無所見若<lb/>
其朝來我暮得脱何所更論卿還語世間人為元嵩作福<lb/>
早來相救如其不至解脱無期矣　按元嵩道觀在什邡<lb/>
縣城内名紫極觀其墓在縣衙左側有宋碑篆曰希㣲慧<lb/>
應衞真人墓端平丙申令吳中孚書立<lb/>
大唐新語云朱桃椎蜀人也澹泊無為隠居不仕披裘帶<lb/>
索沉浮人間竇軌為益州聞而召之遺以衣服逼為鄉正<lb/>
<pb n="KR2k0126_WYG_073-11b"/>
桃椎不言而退逃入山中夏則裸形冬以樹皮自覆凡所<lb/>
贈遺一無所受織芒屩置之於路見者皆曰朱居士屩也<lb/>
為鬻取米置之本處桃椎至夕取之終不見人高士廉下<lb/>
車深加禮敬召至降階與語桃椎一荅便去後不知其所<lb/>
終　按靈池縣圖經云朱桃椎者隠士也武德元年於蜀<lb/>
縣白女毛村居焉織履自給口無二價後居棟平山白馬<lb/>
溪大盤石山石色氷素平易如砥可坐十人石側有樹垂<lb/>
陰布濩於其上暑熾之月兹焉如秋桃椎休偃於是好古<lb/>
<pb n="KR2k0126_WYG_073-12a"/>
之士多來兹遊朱公或斲輪以為資前長史李厚德後長<lb/>
史高士廉招以弓旌遺以尺牘並笑傲不答太子少保河<lb/>
南薛公稷初為彭山令聞其風而説之乃作茒茨賦以贈<lb/>
焉洎解印還京假途就謁其室已虛矣訪於鄉里云朱公<lb/>
或出或處或隠或顯葢得道者薛公題讚其壁而還復數<lb/>
年鄉人時見朱公而竟不知所在其所隠之石今亦不見<lb/>
巨木之下惟石洞存焉近年石洞長亦閉塞後宰邑好事<lb/>
者刻賦為碣立于洞門官道之側然鄉邑祈請焚香禱祝<lb/>
<pb n="KR2k0126_WYG_073-12b"/>
者頗有靈應自非得道證品孰能與於此　又按王剛中<lb/>
重修安靜觀記畧云妙通真人姓朱氏其名字載新唐書<lb/>
隠逸傳葢生於周隋之間厯武德貞觀得道仙去莫知所<lb/>
終然浮遊四方專務救民疾苦賢士大夫往往遇之或在<lb/>
長安或在彭城不但蜀也而蜀人事之尤謹嘗觀竇高二<lb/>
長史事迹揆真人胸懷本趣則與齊葢公所言治道貴清<lb/>
淨而民自定指歸略同竇軌怙威喜殺欲吏真人真人輒<lb/>
逃去贈遺珍好弗納也高士廉慈惠務教化真人乃出見<lb/>
<pb n="KR2k0126_WYG_073-13a"/>
之及詢以政真人瞪視不荅士亷亦黙識此曰是使我以<lb/>
無事治蜀也因簡條目薄賦歛而蜀果大治焉真人錫號<lb/>
妙通崇寧五年詔也觀名安靜重和元年詔也今觀皆一<lb/>
新惟真人繪像實廣政間周元裕所為中更順賊之變觀<lb/>
悉煨燼獨此繪像火弗能及風雨飄揺粉墨故在趙清獻<lb/>
公嘗記其異不敢更造<lb/>
原化記云唐高宗顯慶中有蜀郡青城民不得姓名採藥<lb/>
於青城山下遇一大薯藥斸之深數丈其根漸大如甕此<lb/>
<pb n="KR2k0126_WYG_073-13b"/>
人斸之不已漸深五六尺而地陷不止乃至十丈餘此人<lb/>
墮中無由而出仰視穴口大如星分必死矣忽傍見一穴<lb/>
既入稍大漸漸匍匐可數十步前視如有明狀尋行一里<lb/>
餘此穴漸高繞穴行可一里許乃出一洞口洞上有水濶<lb/>
數十步岸上見有數十人家村落桑柘花物草木如二三<lb/>
月中男女衣服不似今人耕夫釣童往往相遇一人驚問<lb/>
得來之由遂吿所以乃將小船子渡之民吿之不食三日<lb/>
矣遂食以胡麻飯柏子湯諸菹覺身漸輕問其主人此是<lb/>
<pb n="KR2k0126_WYG_073-14a"/>
何所兼求還蜀之路其人相與笑曰汝世人不知仙境汝<lb/>
得至此當是合有仙分可且留此吾當引汝謁玉皇又其<lb/>
中相呼云明日上已也可往朝謁遂將此民往其民或乗<lb/>
雲氣或駕龍鶴此人亦在雲中徒步須㬰至一城皆金玉<lb/>
為飾其中宫闕皆是金寳諸人皆以次入謁獨留此人於<lb/>
宫門外門側有一大牛赤色形狀甚異閉目吐涎沬主人<lb/>
令此民禮拜於牛求乞仙道如牛吐寳物即便吞之此民<lb/>
如言拜乞少頃此牛吐一赤珠大踰徑寸民方將捧接忽<lb/>
<pb n="KR2k0126_WYG_073-14b"/>
有一赤衣童子拱之而去民又求得青珠又為青衣童子<lb/>
所收又黄者白者皆有童子奪之民遂急以手捧牛口須<lb/>
㬰得黑珠遽自吞之黑衣童子至無所見而空去主人遂<lb/>
引謁玉皇玉皇居殿如王者之像侍者七人冠劒列左右<lb/>
玉女數百侍衞殿庭竒異花果馨香非世所有玉皇遂問<lb/>
民具以實對而民貪顧左右玉女玉皇曰汝豈悦此侍衞<lb/>
之美乎民俯伏請罪玉皇曰汝但勤心妙道自有此等但<lb/>
汝修行未到須有功用不可輕致敕左右以玉盤盛仙果<lb/>
<pb n="KR2k0126_WYG_073-15a"/>
視民曰恣汝以手拱之所得之數即侍女之數也其果紺<lb/>
赤色大如拳狀若世之林檎而芳香無比民自度盡拱可<lb/>
得十餘遂以手捧之唯得三枚而已玉皇曰此汝分也初<lb/>
至未有位次且令前主人領往彼處敕令三女充侍别給<lb/>
一屋居之令諸道侣導以修行此人遂却至前處詣道流<lb/>
傳授真金服藥運氣洗滌塵念而三侍女亦授以道術後<lb/>
數朝謁每見玉皇必勉其至意其地草木常如三月中無<lb/>
榮落寒暑之變度如人間可一嵗餘民自謂仙道已成忽<lb/>
<pb n="KR2k0126_WYG_073-15b"/>
中夜而歎左右問曰吾今雖得道本偶來此耳來時妻産<lb/>
一女纔經數日家貧不知復何如思往省之玉女曰君離<lb/>
世已久妻子等已當亡殘豈可復尋蓋為塵念未祛致此<lb/>
誤妄民曰我來一嵗矣妻亦當無恙要明其事耳玉女遂<lb/>
以吿諸鄰諸鄰共嗟歎之復白玉皇玉皇命遣歸諸仙等<lb/>
於水上作歌樂飲饌以送之其三玉女人與别各遺以黄<lb/>
金一挺曰恐至人世歸未得以此為費耳中女曰君至後<lb/>
倘無所見思歸吾置藥在金挺中取而吞之可以歸矣小<lb/>
<pb n="KR2k0126_WYG_073-16a"/>
女謂曰金中有藥恐不復固吾知君家已無處尋唯舍東<lb/>
一擣練石尚在吾已將藥置石下如金中無但取此服可<lb/>
耳言訖見一羣鴻鵠天際飛過衆謂民曰汝見此否但從<lb/>
之而去衆捧民舉之民亦騰身而上便至鵠羣鵠亦不相<lb/>
驚擾與飛空囘顧猶見岸上人揮手相送可百來人乃至<lb/>
一塲中人物甚衆問其地乃臨海縣也去蜀已甚逺矣遂<lb/>
鬻其金為糧經嵗乃至蜀時開元末年問其家無人知者<lb/>
有一人年九十餘云吾祖父往年因採藥不知所之至今<lb/>
<pb n="KR2k0126_WYG_073-16b"/>
九十年矣乃民之孫也相持而泣云姑叔父皆已亡訖時<lb/>
所生女適人亦身死其孫已年五十餘相尋故居皆為瓦<lb/>
磚荒榛唯故碪尚在民乃毁金求藥將吞之忽失藥所在<lb/>
遂舉石得一挺金有金丹在焉即吞之而心中明了却記<lb/>
去路此民雖仙洞得道而本庸人都不能詳問其事時羅<lb/>
天師在蜀見民説其去處乃云是第五洞寳仙九室之天<lb/>
玉皇即天皇也<hi>原缺</hi>
<pb n="KR2k0126_WYG_073-17a"/>
</p>
<p>
<pb n="KR2k0126_WYG_073-18a"/>
　　　　　　　　　　　　之藏腑雖有病不難療也<lb/>
外之科竅亦無由受病也况藥亦有君臣有佐有使茍或<lb/>
攻其病君先臣次然後用佐用使自然合宜如以佐之藥<lb/>
用之以使使之藥用之以佐小不當其用必自亂也又何<lb/>
能取人之病哉此又譬如國家任人也老夫賣藥常以此<lb/>
為念倘有人一身君不君臣不臣使九竅之邪怒納其病<lb/>
以至於良醫自逃名藥不効猶不知治身之病後時矣悲<lb/>
夫士君子記之忽一日獨詣錦水解衣淨浴探壺中唯選<lb/>
<pb n="KR2k0126_WYG_073-18b"/>
一丸藥自吞之謂衆人曰老夫罪已滿矣今却歸島上俄<lb/>
化一白鶴飛去衣與藥壺並没於水求之不見<lb/>
昇𤣥經曰仙人竇子明問于法師云向聞法師咨請真一<lb/>
太一未聞三一之訣當復云何既為一而復言三為一有<lb/>
三耶為三有一耶昔雖奉行未能曉了願為究盡使後來<lb/>
末學得知真要法師曰三一者正一而已三處授名故名<lb/>
三一所以一名三一者一此而三彼也雖三常一故名三<lb/>
一三一者向道初門未入真境得見一分未能捨三全一<lb/>
<pb n="KR2k0126_WYG_073-19a"/>
是未離三雖未離三少能見一故名三一分言三不離一<lb/>
故名三一子明曰此一者何所有也荅曰無所有而有問<lb/>
曰無所有而有何故為有荅曰以無為有又問無何而有<lb/>
荅曰得無為有又問得無為有者何義荅曰形聲虛偽故<lb/>
又問何為虛偽荅曰不住故又問云何不住荅曰速變異<lb/>
故又問雖速變異非無所有既云變異果是有物可變安<lb/>
得云無邪荅曰向日變異者亦不言都無如虛空故但言<lb/>
一切皆偽非真生者必死有者必無成者必壞盛者必衰<lb/>
<pb n="KR2k0126_WYG_073-19b"/>
少者必老向有今無寒暑推變恍惚無常也　按子明江<lb/>
油人李太白之友為彰明縣主簿後棄官入圌山學道故<lb/>
名竇圌山焉初子明學仙未幾輒下山至橋側見一女磨<lb/>
鉄杵問之荅曰鉄杵磨綉針功久自然成遂感悟復歸修<lb/>
煉三載白日升天　又按輿地紀勝昭化縣西藥臺有竇<lb/>
子明丹灶其臺與爐皆鑴石甃成工極巧非今人所能為<lb/>
神仙感遇傳云韋弇字景照開元中舉進士下第遊蜀日<lb/>
與其友尋花訪異忽有請者曰郡南十里許鄭氏林亭花<lb/>
<pb n="KR2k0126_WYG_073-20a"/>
卉方茂有出塵之致願偕遊焉弇喜之南十里果得鄭氏<lb/>
亭端空巍巍横然四峙山門以花闢砌以煙矗臺望之真<lb/>
塵外景也俄昇巨亭之上迴廊環堵飾以珠玉殆非人世<lb/>
所有即引見仙子十數左右侍衞華裾靚粧弇遍拜且謁<lb/>
之中有一美人曰聞吾子西遊蜀都厯訪佳景春照將盡<lb/>
花卉芳妍願聊奉一醉無以延致為疑既坐即張樂飲酒<lb/>
其陳設餚膳竒味珍果金石絲竹雅音清唱皆非世之所<lb/>
見聞弇乗間問曰弇自上國厯二京至於帝宅崇嚴侯家<lb/>
<pb n="KR2k0126_WYG_073-20b"/>
繁盛儔今之所覩固不可偕矣然女郎何為若此之貴耶<lb/>
美人曰余非人間人此葢玉清仙府也適欲奉假以鄭氏<lb/>
亭耳余有新曲名曰紫雲今天子尚神仙之道余欲以此<lb/>
樂授吾子而貢于聖唐之君可乎弇曰弇一儒生耳在長<lb/>
安中區區九陌以干一名望天子不可見又非知音者若<lb/>
將貢新曲固不可為也美人曰然子已至此亦道分使然<lb/>
願以一二寳為贈子其售之可畢世之富飲畢命侍者出<lb/>
一杯謂之碧瑶盃光瑩洞徹又出一枕謂之紅㽔枕似玉<lb/>
<pb n="KR2k0126_WYG_073-21a"/>
而栗其文㣲紅又出一紫玉函似布光彩尤甚於玉俱授<lb/>
弇弇拜而謝之别去行未及一里顧夫向者之亭杳然但<lb/>
荒榛而已遂挈寳入長安明年復下第東遊廣陵商胡詣<lb/>
訪其寳出而示之胡人拜而言曰此玉清真人之寳也千<lb/>
萬年中無見者以數千萬金易而求之弇因大富築室江<lb/>
都竟不求聞達亦不知所終焉後數年𤣥宗夢神仙十餘<lb/>
人持樂器集於庭奏曲以授請為中原正始之音曲名紫<lb/>
雲既晨興即以玉笛虛而習之傳於樂府此正符蜀亭美<lb/>
<pb n="KR2k0126_WYG_073-21b"/>
人使弇上奏之曲也<lb/>
逸史云唐進士崔偉嘗遊青城山乗驢歇鞍牧放無僕使<lb/>
驢走趂不及約行二十餘里至一洞口已昏黑驢復走入<lb/>
崔生畏懼兼困遂寢及曉覺洞中㣲明遂入去又十里出<lb/>
洞門望見草樹巖壑悉非人間所有金城絳闕被甲者數<lb/>
百見生呵斥生曰塵俗賤士願謁仙翁守吏趨報良久召<lb/>
見一人居玉殿披羽衣身可長丈餘鬢髪皓素侍女滿側<lb/>
延生上殿與語甚喜留宿酒饌備極珍豐明日謂生曰此<lb/>
<pb n="KR2k0126_WYG_073-22a"/>
非人世乃仙府耳驢趂益逺予之奉邀某唯一女願事君<lb/>
子此亦冥數前定不可免也生拜謝顧左右令將青合來<lb/>
取藥兩丸與生服訖覺腑藏清瑩逡巡摩搔安若蝉蜕視<lb/>
鏡如嬰孩之貌至夕有霓旌羽盖仙藥步虛與妻相見真<lb/>
人空際皆以崔郎為戲每朔望仙翁乗鶴上朝蘂宫每言<lb/>
階品尚列卑末得在天真之列必與崔生别翩飜於雲漢<lb/>
之内矣嵗餘嬉遊佚樂無所比因請曰偉血屬要與一談<lb/>
非有戀着也請略蹔囘仙翁曰不得淹留譴罪極大與符<lb/>
<pb n="KR2k0126_WYG_073-22b"/>
一道云遇禍患此可隠形然慎不得遊宫禁中臨别更與<lb/>
符一道云甚急即開却令取所乗驢付之到京都試往人<lb/>
家皆不見便入苑囿大内㑹劒南進太真妃生日錦繡乃<lb/>
竊其尤者以翫上曰晝日計無賊至此乃召羅公逺作法<lb/>
訖持朱書照之寢殿户外後果得其本末上令笞死忽記<lb/>
仙翁臨行之符遽發公逺與捉者皆僵仆良久甦起即啓<lb/>
𤣥宗曰此已居上界殺之必不得假使得之臣輩便受禍<lb/>
亦非國家之福𤣥宗乃釋之親召與語曰汝莫妄居遂令<lb/>
<pb n="KR2k0126_WYG_073-23a"/>
百人具兵仗并衞士同送且覘其故知至洞口復見金城<lb/>
絳闕仙翁嚴侍衞出門呼曰崔郎不相信幾至顛躓崔生<lb/>
拜訖將前送者亦欲隨至仙翁以杖畫成澗深濶各數丈<lb/>
令召崔生妻至擲一領巾過作五色絳橋遣生登歩却滅既<lb/>
渡崔生囘首謝送者曰可以歸矣須㬰雲霧四起咫尺不<lb/>
見唯聞鸞鶴笙歌之聲半日方㪚遥望空山而已<lb/>
青城甲志玉真觀在上皇觀前世傳唐玉真公主修養<lb/>
於此儲福宫在天倉山有玉真公主及明皇像　按舊<lb/>
<pb n="KR2k0126_WYG_073-23b"/>
唐書景雲二年改昌隆公主為玉真公主仍置玉真觀<lb/>
天寳三載玉真公主先為女道士讓號及實封賜名摘<lb/>
盈此之謂也<lb/>
逸史云章仇兼瓊尚書鎮四川常令左右搜訪道術士<lb/>
有一鬻酒者酒勝其黨又不急於利賒貸甚衆毎有紗<lb/>
帽藜杖四人來飲酒皆至數斗積十餘石即併還之談<lb/>
諧笑謔酣暢而去其話言愛説孫思邈又云此小兒有<lb/>
何所會或報章仇公公乃遣親吏候其半醉前拜言曰<lb/>
<pb n="KR2k0126_WYG_073-24a"/>
尚書令傳語渠苦心修學知仙官在此欲候起居不知<lb/>
俯賜許否四人不顧酣樂如舊逡巡問酒家曰適飲酒<lb/>
幾斗曰一石皆拊掌笑曰太多言訖不離席上已不見<lb/>
矣使者具報章仇公遂潛駕往詣四人又來飲公服至<lb/>
前躍出再拜自稱姓名相顧徐起唯蘆材四枝在於坐<lb/>
前人不復見時𤣥宗好道章仇公遂奏其事詔召孫公<lb/>
問之公曰此太白酒星耳仙格絶高毎遊人間飲酒處<lb/>
處皆至尤樂蜀中自後更令㝷訪絶無蹤跡<lb/>
<pb n="KR2k0126_WYG_073-24b"/>
仙傳拾遺云唐羅公逺彭州九隴人又云武陽人修道<lb/>
於灕沅常往來青城大霍二山開元中因游鄂州刺史<lb/>
園亭刺史問何來荅云適見守江龍來此刺史未信曰<lb/>
須令見其形曰請俟後日及期刺史與郡人皆至見一<lb/>
白龍於江心頭與雲連食頃方隠刺史具聞明皇召見<lb/>
毎問無不稱㫖一日上與張果葉法善擁爐坐公逺亦<lb/>
在坐張葉以術取劒南菓目熟子謂午後必至及夜未<lb/>
到相顧而語曰莫是羅君否公逺笑遂出爐中一火筯<lb/>
<pb n="KR2k0126_WYG_073-25a"/>
斯須使者持目熟子至葉詰之使者云到京焰火亘天<lb/>
無路可過頃稍息方得至此二人皆失色開元中中秋<lb/>
夜上於宫中翫月公逺奏曰陛下莫要至月中否乃取<lb/>
拄杖向空擲之化為大橋請上同登約行數十里精光<lb/>
奪目寒色侵人遂至大城闕公逺曰此月宫也見仙女<lb/>
數百皆素練寛衣舞於廣庭上問曰此何曲曰霓裳羽<lb/>
衣也及囘却顧其橋隨步而滅上毎召公逺與法善試<lb/>
法而公逺常勝尤善自隠上欲傳其術公逺曰陛下玉<lb/>
<pb n="KR2k0126_WYG_073-25b"/>
書金簡已格九清真人降化保國安人誠宜習唐虞之<lb/>
無為繼文景之恭儉豈可以萬乗之尊輕徇小術耶若<lb/>
盡臣術必懷璽入民間困於魚服矣上怒罵之遂走入<lb/>
殿柱中數上之過上愈怒易柱破之復入土磶中又易<lb/>
磶破之為數十片悉有公逺之形長寸餘上謝之仍如<lb/>
故上又堅學隠形之術公逺雖教之然託身隠常有不<lb/>
盡或露裾帶或見影跡上怒斬之其後數年有中使自<lb/>
蜀還見公逺於黒水道中謂使曰吾自晉成帝咸和年<lb/>
<pb n="KR2k0126_WYG_073-26a"/>
間入蜀棲脩林泉聞天子好道而來欲以至道俯教人<lb/>
主上延我於别殿遽以靈藥為索我吿以人間之腑臟<lb/>
葷血充積三田未虛六氣未潔請俟十年而授不能守<lb/>
此誡約加我以丹頸之戮然得道之人道氣混合豈世<lb/>
俗兵刃水火所能害哉因出一書謂使曰可以此達上<lb/>
上必悟仍以蜀當歸為寄遂失所在天寳末明皇幸蜀<lb/>
公逺又迎於劍門至成都拂衣而去明皇自蜀還京方<lb/>
悟蜀當歸之寄公逺於蜀九仙臺上昇彭漢之人至今<lb/>
<pb n="KR2k0126_WYG_073-26b"/>
立像祀之　按靈驗記云羅真人即神仙羅公逺家於<lb/>
濛陽羅江<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>接九隴什邡之界在灕沅化後今相傳號<lb/>
羅仙宅脩道於青城之南今號羅家山明皇朝出入帝<lb/>
宫輔𨗳聖德自有内傳至今隠見於堋口什邡楊村濛<lb/>
陽新繁新都畿服之内人多見之不常厥狀或為老嫗<lb/>
或為丐食毎風雨愆期田農曠廢則必見焉疑其仙品<lb/>
之中主司風雨水旱事也楊村居人衆以旱暵將禱於<lb/>
洛口後城李冰祠熱甚憇路樹陰下忽有老嫗歇而問<lb/>
<pb n="KR2k0126_WYG_073-27a"/>
曰欲何往衆以祈雨事荅之嫗曰要雨須求羅真人其<lb/>
餘鬼神不可致也言訖不見衆知嫗即真人於是焚香<lb/>
以吿俄而風起雲布㣲雨已至衆乃還家是夕數十里<lb/>
内甘雨吿足乃於其所置天宫塑像焉諸鄉未得雨處<lb/>
傳聞此説以音樂香花就新宫祈請迎就本村别設壇<lb/>
場創宫室雨亦立應又為乞士於堋口江畔謂人曰此<lb/>
將大水漂損居人信我者遷居以避之不旬日矣有疑<lb/>
其異者即移卜高處其不信者安然而處五六日暴水<lb/>
<pb n="KR2k0126_WYG_073-27b"/>
大至漂壞廬舍損溺户民十有三四居人以為信立殿<lb/>
塑像以祠之金銀行人楊初在重圍内配納贍軍錢七<lb/>
百餘千貨鬻家資未支其半初事母以孝毎為供軍司<lb/>
追促必託以他出恐母為憂嘗於山觀得真人像幀一<lb/>
幅香燈嚴奉已數年矣至是真人託為常人詣於肆中<lb/>
問其所納官錢作何准備具以困窘言之此人令市生<lb/>
鉄備炭火明日復來然炭壘鉄投之一夕而去臨行謂<lb/>
之曰我羅公逺也在青城山中以爾孝不違親心不忘<lb/>
<pb n="KR2k0126_WYG_073-28a"/>
道以此金相助支官錢之外可更肥家復引初往山中<lb/>
時令歸覲初亦得丹藥以奉其親髮白還青老能返壯<lb/>
矣　又按師堯俞羅江車嵓記略車嵓在縣治北二里<lb/>
許舊碑云車公道人上昇之所太平興國四年綿州奏<lb/>
言唐真人羅公逺以是年春乗龍車徃來山中民聚觀<lb/>
者數千軰䕶軍陳覃尉范處筠按驗石上轍跡深三尺<lb/>
許<lb/>
廣德神異錄唐𤣥宗天寳十三年重陽日獵於沙苑時<lb/>
<pb n="KR2k0126_WYG_073-28b"/>
雲間有孤鶴徊翔𤣥宗親御弧矢中之即帶箭徐墮將<lb/>
及地丈許歘然矯翼西南而逝萬衆極目良久乃滅益<lb/>
州城西十五里有明月道觀依山臨水松桂深寂道流<lb/>
精慤者始得而居觀之東廊第一院特甚幽清有自稱<lb/>
青城山道士徐佐卿者風局清古一嵗率三四至觀之<lb/>
耆舊因虛其院之正堂以待之佐卿至則棲焉或三五<lb/>
日或旬朔言歸不計也一日忽自外至神彩不怡謂院<lb/>
衆曰吾行山中偶為飛矢所加㝷已無恙矣然此箭非<lb/>
<pb n="KR2k0126_WYG_073-29a"/>
人間所有吾留之於壁後年箭主到此即宜付之慎無<lb/>
墜失仍援毫記壁云留箭之時則十三載九月九日也<lb/>
及𤣥宗幸蜀暇日命駕行遊偶至斯觀樂其嘉境因遍<lb/>
幸道室既入此堂忽覩其箭命侍臣取而翫之葢御箭<lb/>
耳詢諸道士具以實對即視佐卿所題乃前嵗沙苑從<lb/>
田之日也佐卿盖中箭孤鶴飜飛而集于斯者歟<lb/>
仙傳拾遺云楊通幽本名什伍廣漢什邡人幼遇道士<lb/>
教以檄召之術受三皇天文役命鬼神無不立應𤣥宗<lb/>
<pb n="KR2k0126_WYG_073-29b"/>
幸蜀屬念貴妃往往輟食忘寐近侍之臣密令求訪方<lb/>
士冀少安聖慮咸云楊什伍有考召之法徵至行朝上<lb/>
問其事對曰雖天上地下㝠寞之中鬼神之内皆可厯<lb/>
而求之上大悦於内置場以行其術一夕奏曰已於九<lb/>
地之下鬼神之中遍加搜訪不知其所上曰妃子當不<lb/>
墜於鬼神之伍矣二日夜又奏曰九天之上星辰日月<lb/>
之間空虛杳㝠之際亦遍㝷訪而不知其處上愀然不<lb/>
懌曰未歸天復何之耶炷香𡨕祝彌加懇至三夕奏曰<lb/>
<pb n="KR2k0126_WYG_073-30a"/>
於人寰之中山川岳瀆祠廟之内十州三島江海之間<lb/>
亦遍求訪莫知其所後於東海之上蓬萊之頂南西廡<lb/>
有羣仙所居上元女仙張太真者即貴妃也謂什伍曰<lb/>
我太上侍女隷上元宫聖上大陽宋宫真人偶以宿緣<lb/>
世念其願頗重聖上降居於世我謫於人閒以為侍衞<lb/>
耳此後一紀自當相見願善保聖體無復憶念也乃取<lb/>
開元中所賜金釵鈿合各半玉龜子一寄以為信曰聖<lb/>
上見此自當有省言訖流涕而别什伍以此物進之上<lb/>
<pb n="KR2k0126_WYG_073-30b"/>
澘然良久乃曰師昇天入地通幽達㝠真得道神仙之<lb/>
士也手筆賜名通物千段金銀各千兩良田五千畆紫<lb/>
霞帔白玉簡特加禮異暇日問其所受之道曰臣師乃<lb/>
西城王君青城真人昔於後城山中教臣召命之術曰<lb/>
可輔賛太平君然後得道戒以䕶氣希言目不妄視絶<lb/>
聲利逺囂塵則可以凌三界登大清矣又問昇天入地<lb/>
何門而往何所為礙曰得道之人入火不灼入水不濡<lb/>
躡虛如履實觸實如蹈虛雖九地之厚巨海之廣八極<lb/>
<pb n="KR2k0126_WYG_073-31a"/>
之逺萬方之大應念倐歘何所拘滯乎所以然者形與<lb/>
道合道無不在毫芒之細萬物之衆道皆居之上善其<lb/>
對居數載乃登後城葺靜室天真累降於其處一旦與<lb/>
羣真俱逝　按什伍青城山錄記及董逌畫跋皆作陳<lb/>
什邡未詳孰是　又按紀夢錄云明皇幸蜀囘居南内<lb/>
嘗夢中見妃子於蓬山太真院作詩遺之使焚於馬嵬<lb/>
山下云風急雲驚雨不成覺來仙夢甚分明當時若恨<lb/>
銀屏影遮隔仙姬秪聽聲明皇又作妃子所遺羅襪銘<lb/>
<pb n="KR2k0126_WYG_073-31b"/>
曰羅襪羅襪香塵生不絶細細圓圓地下得瓊鈎窄窄<lb/>
弓弓手中弄初月又如脱履露纎圓恰似同衾見時節<lb/>
方知清夢事非虛暗引相思幾時歇<lb/>
集異記云𤣥宗南狩百司奔赴行在翰林善圍碁者王<lb/>
積薪從焉蜀道隘狹毎行旅止息中道之郵亭人舍多<lb/>
為尊官有力之所占積薪棲棲而無寄入因沿溪深逺<lb/>
寓宿於山中孤姥家但有婦姑止給水火纔暝婦姑皆<lb/>
闔户而休積薪棲於簷下夜闌不寐忽聞堂内姑謂婦<lb/>
<pb n="KR2k0126_WYG_073-32a"/>
曰良宵無以為適與子圍碁一賭乎婦曰諾積薪私心<lb/>
竒之堂内率無燈燭又婦姑各處東西室積薪乃附耳<lb/>
門扉俄聞婦曰起東五南九置子矣姑應曰東五南十<lb/>
二置子矣婦又曰起西八南十置子矣姑又應曰西九<lb/>
南十置子矣毎置一子皆良久思維夜將盡四更積薪一<lb/>
一密記其下止三十六忽聞姑曰子敗矣吾止勝九枰<lb/>
耳婦亦甘焉積薪遲明具衣冠請問孤姥曰爾可率已<lb/>
之意而按局置子焉積薪即出槖中局盡平生之秘妙<lb/>
<pb n="KR2k0126_WYG_073-32b"/>
而布子未及十數孤姥顧謂婦曰是子可教以常勢耳<lb/>
婦乃指示攻守殺奪救應防拒之法其意甚畧積薪即<lb/>
更求其説孤姥笑曰止此已無敵於人間矣積薪䖍謝<lb/>
而别行十數步再詣則已失向之室廬矣自是積薪之<lb/>
藝絶無其倫即布所記婦姑對敵之勢罄竭心力較其<lb/>
九枰之勝終不得也因名鄧艾開蜀勢<lb/>
李真人者名亞久居什邡邑北龍泉觀中有井名秀華<lb/>
殿前喬松數株常有二素鶴棲于上真人有劍二口忽<lb/>
<pb n="KR2k0126_WYG_073-33a"/>
一日辭諸人曰我當去矣次夜里人守之見真人背劍<lb/>
一乗劍一入井絶迹焉明皇幸蜀有司上其事勑賜靈<lb/>
應公賜名龍泉觀俗呼掛鐘樓出本志<lb/>
仙傳拾遺云馮大亮者彭州𨗳江人也家貧好道毎道<lb/>
士方術之人過其門必留連延接惟一牛拽步磨以自<lb/>
給一旦牛死其妻楊對泣歎曰衣食所給在此牛耳牛<lb/>
既死何以資口食乎慈母山有一道士毎憇其家是日<lb/>
復來夫婦以此語之道士曰皮角在乎曰在即取皮攣<lb/>
<pb n="KR2k0126_WYG_073-33b"/>
綴如牛形斫木為脚以繩繫其口驅之遂起肥健如常<lb/>
曰此牛不復飲食但晝夜使之可也慎勿解其口爾以<lb/>
此牛拽磨力倍於常道士亦不復來數年盛暑牛喘甚<lb/>
急牧童憐之因解其口遽成皮骨而已然其家已漸富<lb/>
改置酒肆常以奉道祈感遇仙人仍力行救物好賓客<lb/>
有樵叟三五人詣其家飲酒常不言錢禮而接之雖數<lb/>
益敬忽一人曰我軰八人明日俱來共謀一醉無以客<lb/>
多為訝至時樵叟八人偕至客於袖中出柟木一枝纔<lb/>
<pb n="KR2k0126_WYG_073-34a"/>
五六寸栽於庭中便飲酒盡懽而去曰勞置美酒無以<lb/>
為報此樹徑尺則家財百萬彼時可貢助天子垂名國<lb/>
史十年後會於岷嶺巨人宫當授以飛仙之道言訖而<lb/>
去旬日樹已凌空高十餘丈大徑尺其家金玉自至寳<lb/>
貨自積殷富彌甚雖王孫糜竺之家不能及也五年𤣥<lb/>
宗幸蜀大亮貢錢三十萬貫以資國用　按氏族大全<lb/>
作馮大量慈母山亦名聖母山在𨗳江縣西南五十里<lb/>
陵州志云譚仙子宜乃郡人譚叔皮之子也生於唐開<lb/>
<pb n="KR2k0126_WYG_073-34b"/>
元之季墜地能言九嵗身踰六尺髭鬢殊常不飲不食<lb/>
走及奔馬二十忽失所在鄉里神而祀之因父母念不<lb/>
置大厯元年丙午忽還家霞冠羽衣語父母曰兒為仙<lb/>
官不司人世鄉里奚祠焉秪恐慿妖耳請亟毁之其下<lb/>
有黄金數千兩掘之可給一鄉言訖騰空去後果如其<lb/>
言所掘處湧水成池因名譚子池亦名天池<lb/>
廣異記云唐大厯初韋行式為西川採訪使有姪曰子<lb/>
威年及弱冠聰敏温克躭翫道書神仙修煉之術有步<lb/>
<pb n="KR2k0126_WYG_073-35a"/>
卒丁約者執厮役於部下周旋恪勤未嘗少惰子威頗<lb/>
私之一日氣慘慄云欲他適子威怒曰籍在軍中焉容<lb/>
自便丁曰去計已决不可留也然某肅勤左右二載於<lb/>
兹未能忘情思有以報某非碌碌求食者尚縈俗間耳<lb/>
有藥一粒願以贈别食此非能長生限内保無他恙因<lb/>
褫衣帶得藥數粒以奉子威又謂曰郎君道情深厚不<lb/>
欺暗室當棄世俗尚隔兩塵子威曰何謂兩塵對曰儒<lb/>
謂之世釋謂之劫道謂之塵善堅此心亦復遐壽五旬<lb/>
<pb n="KR2k0126_WYG_073-35b"/>
後近京相遇此際無多訝也言訖而出子威驚愕亟命<lb/>
追之已不及矣主將以逃亡上狀請落兵籍爾後子威<lb/>
擢明經第調數邑宰及從心之嵗毛髮皆衰時元和十<lb/>
三年也將還京輦夕於驪山旅舍聞通衢甚喧詢其由<lb/>
曰劉悟執逆賊李師道下步出視之則兵仗嚴衞桎梏<lb/>
纍纍中一人乃丁約也反接臂長驅而西齒髮彊壯無異<lb/>
昔日子威大竒之丁㣲笑遥謂威曰尚記臨卬别否一<lb/>
瞬五十年矣幸今相見請送至前驛須臾到驛則散縶<lb/>
<pb n="KR2k0126_WYG_073-36a"/>
於廊舍開一竅以給食物子威窺之俄見脱桎梏覆之<lb/>
以席躍自竇出與子威擕手上旗亭話闊别之恨且歎<lb/>
威衰耋威謂曰仙兄既先見之明聖朝奄有天下何為<lb/>
作叛臣耶丁曰言之久矣何逃哉蜀國暌辭豈不云近<lb/>
京相遇慎勿多訝耳又問曰果就刑否對曰道中有尸<lb/>
解劒解水解火解寔繁有徒嵇康郭璞皆非受戕害者<lb/>
我以此委蜕耳異韓彭與糞壤并也某或思避自此而<lb/>
逃孰能追之他問不對威曰明晨法塲寓目豈蛻於此<lb/>
<pb n="KR2k0126_WYG_073-36b"/>
乎丁曰未也夕當甚雨不克行刑晝雨止國有小故十<lb/>
九日大限方及君於此時幸一訪别言訖還館復自穴<lb/>
入荷校以坐子威却往温泉日已晡矣風埃忽起夜中<lb/>
果大澍雨遲明泥及骭改日行刑兩宿方霽則王姬有<lb/>
薨於外館者復三日不視果至十九日獻廟巡鄽始行<lb/>
大戮子威是日飲僕飽馬詰旦往棘圍候焉亭午間方<lb/>
號令囘覩者不啻億兆衆矣面語不辨寸步相失俘囚<lb/>
纔至丁遥目子威笑頷三四及揮刃之際子威獨見斷<lb/>
<pb n="KR2k0126_WYG_073-37a"/>
筆霜鋒倐及之次丁因躍出而廣衆之中躡足以進即<lb/>
登酒肆脱衣換觴與威對飲云某當入蜀自此遊適勉<lb/>
於奉道猶隔兩塵當奉候乎崑崙石室之間矣言訖下<lb/>
旗亭冉冉西去數步而滅<lb/>
仙傳拾遺云大厯中西川節度使崔寧嘗有密切之事<lb/>
差人走馬入奏發已三日忽於案上文籍見所奏表淨<lb/>
本猶在其函中所封乃表草耳計人馬之力不可復追<lb/>
憂惶不已莫知其計素知𨗳江彭殖者有道術召而語<lb/>
<pb n="KR2k0126_WYG_073-37b"/>
之殖曰此易耳不足憂也乃炷香一爐以所寫淨表置<lb/>
香烟上忽然飛去食頃得所封表草墜於殖前及使囘<lb/>
問之並不覺進表之時封題印署如故崔公深異之禮<lb/>
敬殊常問其所受道之由云殖師姜𤣥辨至德中於九<lb/>
隴觀捨力焚香數嵗因拾得殘闕經四五紙是太上役<lb/>
使六丁法咒術備足乃選深山幽谷無人跡處依法作<lb/>
壇持咒晝夜精勤本經云一十四日𤣥辨為九日而應<lb/>
忽有黒風暴雨驚駭於人視之雨下而壇塲不濕又有<lb/>
<pb n="KR2k0126_WYG_073-38a"/>
雷電霹靂竒形異狀鬼神繞之須㬰又有鉄甲兵士金<lb/>
甲兵士各數千噉噪而下純不驚怖久之神兵行列如<lb/>
有所候一天女着繡履繡衣大冠佩劒立問𤣥辨曰既<lb/>
尒呼召當何所求𤣥辨以術數為請六甲兵仗一時隠<lb/>
去自此毎日有一丁侍之凡所徵求無不立應以術授<lb/>
殖謂曰術之與道相須而行道非術無以自致術非道<lb/>
無以延長若得術而不得道亦如欲適萬里而足不行<lb/>
也術者雖萬端隠見未除死籙固當棲心妙域注念丹<lb/>
<pb n="KR2k0126_WYG_073-38b"/>
華立功以助其外鍊魂以存其内内外齊一然後可以<lb/>
適道可以長存也峩眉山中神仙萬餘人自皇人統領<lb/>
置官府分曹屬以度於人吾與汝觀道之纎芥未造其<lb/>
𤣥㣲龍蛇之交與汝入洞府朝真師庶可以講長生之<lb/>
㫖也𤣥辨隠去二十餘嵗乃龍蛇之交為大厯十二年<lb/>
丁已殖亦隠去不復見<lb/>
鄭又𤣥本名家子居長安中少時與隣舍閭邱氏子偕<lb/>
學又𤣥性憍率自以門望清貴而閭邱子寒賤往往戲<lb/>
<pb n="KR2k0126_WYG_073-39a"/>
而罵之曰爾非類而與吾偕學吾雖不語爾寧不愧於<lb/>
心乎閭邱黙有慚色嵗餘乃死又十年又𤣥明經上第<lb/>
補蜀州叅軍既至官郡守命假尉唐興有同舍仇生者<lb/>
大賈之子年始冠其家資産萬計日與又𤣥宴遊累貢<lb/>
金錢之物又𤣥以仇非士族未嘗以禮貌接之一日又<lb/>
𤣥置酒高㑹而仇不預其友謂曰子有㑹宴而同舍不<lb/>
預豈其罪邪乃强為召仇既至飲以巵酒辭不能引滿<lb/>
又𤣥醉罵曰爾市井之甿徒知錐刀僣居官秩而與吾<lb/>
<pb n="KR2k0126_WYG_073-39b"/>
為伍爾已幸矣又何敢辭酒乎因振衣起仇慙而退棄<lb/>
官閉門月餘病卒明年又𤣥官亦罷僑居濛陽常好黄<lb/>
老之道聞蜀山有呉道士高其風往詣之願為門弟子<lb/>
居十年未嘗有所授又𤣥稍惰辭之而還過褒城逆旅<lb/>
有一童子十餘嵗貌秀而慧又𤣥與語機辯萬變深竒<lb/>
之童子謂又𤣥曰我君故人也省之乎曰忘矣童子曰<lb/>
吾生閭邱氏與子偕學而子以我為非類罵辱我又生<lb/>
仇氏尉唐興與子同舍受我厚賂而謂我為市井之氓<lb/>
<pb n="KR2k0126_WYG_073-40a"/>
子何驕傲之甚耶我太清真人也上帝以爾有道氣使<lb/>
我生於人間觀汝德將授汝神仙之訣而汝高傲如故<lb/>
終不得道矣可悲哉言訖忽不復見又𤣥悔恨歸逾時<lb/>
而卒<lb/>
酉陽雜俎相國李固言元和六年下第遊蜀遇一姥言<lb/>
郎明年芙蓉鏡下及第後二紀拜相當鎮蜀土恨妾不<lb/>
復見郎君出將之榮也願以季女為託明年果狀頭及<lb/>
第詩賦有人鏡芙蓉之目後二十年公登庸其姥來謁<lb/>
<pb n="KR2k0126_WYG_073-40b"/>
李公忘之姥通曰蜀民老姥嘗囑季女者李公省前事<lb/>
具公服謝之延入中堂見其室坐定又曰出將入相必<lb/>
矣李公為設盛饌不食唯飲酒數盃便請别李公留之<lb/>
不得但言乞庇我女因贈金帛襦幗並不受唯取其妻<lb/>
牙梳一枝題字記之李公從至門不復見及李公鎮蜀<lb/>
日盧氏外孫子九齡不語忽索筆硯李戲曰爾竟不語<lb/>
何用筆硯為忽曰但庇成都老姥愛女何愁筆硯無用<lb/>
也李公驚悟即遣使分訪之有巫董氏者事金天神即<lb/>
<pb n="KR2k0126_WYG_073-41a"/>
姥之女言能語此兒請祈華岳三郎李公如巫所説是<lb/>
兒忽能言因是蜀董如神祈無不應富積數百金怙勢<lb/>
莫敢言者洎相國崔郸來鎮蜀遽毁其廟投土偶於江<lb/>
仍判事金天王董氏杖背遞出西界㝷在貝州李公壻<lb/>
盧氏家舍其靈歇矣<lb/>
元草茅進士時英龍君廟記唐長慶元年劍南西川益<lb/>
州新都縣南十里有山曰龍門北面有洞府靈湫乃古<lb/>
龍君隠顯之地後靈池縣開元村有茹榮者十五覽集<lb/>
<pb n="KR2k0126_WYG_073-41b"/>
羣書為縣吏親終廬墓感慈烏白兎紫芝瑞草寳厯二<lb/>
年勅旌其孝及冠不娶貌不少衰於當時六月十五日<lb/>
祥煙繚繞異香遍垓俄頃雷風大震驟雨滂沱空中聞<lb/>
仙樂之音君昇半霄之上謂父老曰吾乃龍門栢茂山<lb/>
龍也托生茹氏化行孝道功行已就今奉玉勅上昇矣<lb/>
言訖飄然而没　按古今集記成都縣南十里龍門山<lb/>
白龍廟祈禱輒應有碑傳為茹榮孝感飛昇處號白龍<lb/>
神君<lb/>
<pb n="KR2k0126_WYG_073-42a"/>
仙傳拾遺云劉無名成都人也本蜀先主之後生而聰<lb/>
悟八九嵗道士過其家見而歎曰此兒若學道當長生<lb/>
神仙矣自是探𤣥不樂名利弱冠閲道經學咽氣朝拜<lb/>
存真内修之事常以庚申日守三尸存神黙呪服黄精<lb/>
白术志希延生數年入霧中山嘗遇人教其服餌雄黄<lb/>
凡三十餘年一旦有二人赤巾朱服徑詣其室劉問君<lb/>
何人也何以及此對曰我泰山直符追躡子不知子有<lb/>
何術我至三日矣㝠期迫促而無計近子將恐陰符譴<lb/>
<pb n="KR2k0126_WYG_073-42b"/>
責以稽延獲罪故見形相問耳劉曰余無他術但𡨕心<lb/>
至道不視聲利靜處幽山志希度世而已二使曰子之<lb/>
黄光照灼於頂超高數尺得非雄黄之功乎然吾聞一<lb/>
陰一陽之謂道一金一石之謂丹子但服其石未餌其<lb/>
金但得其陽未知其陰將何以超生死之難詣昇騰之<lb/>
期乎其次廣施陰功救人濟物柔和雌靜無欲無為至<lb/>
孝極忠内修密行功滿三千然後黒籍落名青華定籙<lb/>
制鬼神駕雲龍而上補仙官永除地簡九祖超鍊七𤣥<lb/>
<pb n="KR2k0126_WYG_073-43a"/>
生天如此則不為冥官所追捕耳今子雖三尸已去而<lb/>
積功未著大限既盡將及死期豈可茍免也劉聞其語<lb/>
心魂䘮越憂迫震懼不知所為二使徐謂之曰岷峩青<lb/>
城神仙之府可以求詣真師訪㝷道要我聞鉛汞朱髓<lb/>
可致冲天此非高真上仙莫得修煉之㫖我為子求姓<lb/>
名同年壽盡者以代於子子勉而勤修無至中怠也劉<lb/>
致謝二使乃隠劉如其言入峩眉山登陟峭險探求洞<lb/>
穴厯年不遇復入青城山北崖之下得一洞行數里忽<lb/>
<pb n="KR2k0126_WYG_073-43b"/>
覺平慱殆非人世遇神仙居其間稱青城真人劉祈叩<lb/>
不已具述所值鬼使追攝之由願示道要以拯拔沉淪<lb/>
得度生死之苦真人指一巖室使栖止其中復令齋心<lb/>
七日乃示以陽鑪陰鼎柔金煉化水玉之方伏汞煉鉛<lb/>
朱髓之訣謂之曰胡剛子陰長生皆得此道亦名金液<lb/>
九丹之經丹分三品以鉛為君以汞為臣八石為使黄<lb/>
芽為田君臣相得運火功全七日為輕水二七日變紫<lb/>
鋒三七日五彩具内赤上黄狀如窻塵復運火二年日<lb/>
<pb n="KR2k0126_WYG_073-44a"/>
周六百再經四時重履長至初則十月離其胞胎已成<lb/>
初品即能乾汞成銀丸而服之可以袪疾二年之外服<lb/>
者延年髮白反黒三年之後服少刀圭遊散名山周遊<lb/>
四海為初品地仙服之半劑變化萬端坐在立亡駕馭<lb/>
飛龍白日昇天大都此藥經十六節已為中品便能使<lb/>
人長生藥成之日五金八石黄芽諸物與君臣二藥不<lb/>
相雜亂矣千日功畢名上品還丹謹而藏之勿示非人<lb/>
世有其人視形氣功行合道依而傳之劉受丹訣還霧<lb/>
<pb n="KR2k0126_WYG_073-44b"/>
中山築室修煉三年乃成開成二年猶駐於蜀自述無<lb/>
名傳以示後人入青城去不知所終<lb/>
雲笈七籖云費𤣥真者成都雙流縣興唐觀道士也大<lb/>
中末有道士自稱吳子止觀中淹留嵗餘養氣絶粒時<lb/>
亦飲酒其為志也泛然自適無所營為忽謂𤣥真曰吾<lb/>
欲為師寫真可乎𤣥真笑曰夫欲寫真先須自寫吳子<lb/>
如其言引鏡濡毫自寫其貌下筆惟肖頃刻而畢復自<lb/>
為贊兼詩三章未嘗抒思其贊曰不才呉子知命任真<lb/>
<pb n="KR2k0126_WYG_073-45a"/>
志向𤣥素心樂清貧涉厯羣山翛然一身學未明道形<lb/>
惟保神山水為家形影為鄰布裘草帶鹿冠紗巾餌松<lb/>
飲泉經蜀過秦大道杳冥吾師何人矚念下土思彼上<lb/>
賓曠然無已㒺象惟親其詩曰終日草堂間清風常往<lb/>
還耳無塵事擾心有翫雲閒對酒惟思月餐松不厭山<lb/>
時時吟内景自合駐童顔又詩曰此生此物當生涯白<lb/>
石青松便是家對月卧雲如野鹿時時買酒醉煙霞自<lb/>
跋云寂爾孤遊翛然獨立飲木蘭之墜露衣烏獸之落<lb/>
<pb n="KR2k0126_WYG_073-45b"/>
毛不求利於人間絶賣名於天下此山居之道士也題<lb/>
罷振衣理策而去<lb/>
神仙感遇傳河東薛逢咸通中為綿州刺史嵗餘夢入<lb/>
洞府肴饌甚多而不覩人物亦不敢饗之乃出門有人<lb/>
謂曰此天倉也及明話于賓友或曰州界昌明縣有天<lb/>
倉洞中自然飲食往往遊雲水者得而食之即使道士<lb/>
孫靈諷訪焉入洞可十許里猶須執炬十里外漸明又<lb/>
三五里豁然與人世無異崖室極廣可容千人其下平<lb/>
<pb n="KR2k0126_WYG_073-46a"/>
整有石床羅列上飲食名品極多皆若新熟軟美甘香<lb/>
靈諷拜而食之又别間三五所請以奉薛公為信及齎<lb/>
出洞門形狀宛然皆化為石矣洞中左右㪚麫溲麥堆<lb/>
鹽積䜴不知其數又一二里溪水迅急既濶且深隔溪<lb/>
見山川居第厯厯然不敢渡而止近岸沙中有履跡往<lb/>
來皆二三尺纔如有人行處薛公閒之歎異靈勝而莫<lb/>
窮其所以也　按輿地志云少室山有自然五穀甘果<lb/>
神芝仙藥周太子晉學道上仙有九千資糧留於山中<lb/>
<pb n="KR2k0126_WYG_073-46b"/>
又按世説曰嵩高山北有大穴莫測其深百姓嵗時毎<lb/>
遊觀其上晉初嘗有一人誤墮穴中同軰兾其倘不死<lb/>
乃投食於穴中墜者得之因循穴而行計可十許日忽<lb/>
曠然見明有草屋屋中有二人對奕局傍有一杯白飲<lb/>
墜者告以饑渴奕者以杯與之飲訖覺氣力倍加奕者<lb/>
曰從此西行有天井但投入自當歸耳若餓則取井中<lb/>
物食之墮者行出乃蜀中也已半年矣至洛下言於人<lb/>
張華聞之曰此仙館也飲者為玉漿食者龍穴石髓耳<lb/>
<pb n="KR2k0126_WYG_073-47a"/>
如此則少室昌明洞穴相連故其事亦類<lb/>
續仙傳云杜子昇字可雲自言杜陵人莫測其年壽飲<lb/>
酒三斗不醉能沙書冬卧雪中三兩日人以為僵死或<lb/>
撥㸔之徐起抖擻雪跡而行如醉乍醒唐杜孺休為蘇<lb/>
州刺史忽聞可雲在城市乃延入州拜呼道翁賔僚訝<lb/>
之孺休曰先君出鎮西川日與道翁相善别來四十年<lb/>
而裴飾顔貌一如當時後入杭越間去<lb/>
杜廣成錄異記云栁子華唐朝為成都令一日方午有<lb/>
<pb n="KR2k0126_WYG_073-47b"/>
車騎犢車前後女騎𨗳從徑入㕔事使一介告栁云龍<lb/>
女且來矣俄而下車左右扶衞升堦與子華相見云宿<lb/>
命與君子為匹偶因止命酒樂極歡成禮而去自是往<lb/>
復為常逺近咸知之子華罷秩不知所之俗云入龍宫<lb/>
得水仙矣栁孫君慶乾符中為節度押衙青城鎮遏使<lb/>
頗好善常以藥石救貧民疾疫毎躬親撫視徤卒民庶<lb/>
孳孳焉勤恪奉公推誠及物為時人所重有一珠大如<lb/>
毬子云是其祖所留數世傳寳照物形狀毛髮形色一<lb/>
<pb n="KR2k0126_WYG_073-48a"/>
一備足但皆倒立耳<lb/>
宋馬成之清虛觀記云黄鹿真人者晩唐時人姓馬氏<lb/>
年七嵗失怙恃鞠養於祖性慕𤣥虛黄老之學日誦千<lb/>
言一覽輒能記確守不移或勸以子女之職但笑而不<lb/>
荅人亦莫測其意時有黄冠野夫年踰七十顔如渥丹<lb/>
貨藥于市仙女户隙見之如有夙契因延至内坐請問<lb/>
修真之語師資相投遂授鉛汞符篆要術束髮頂冠歸<lb/>
心至道因易名道興一日吿行仙女詰其姓字曰汝無<lb/>
<pb n="KR2k0126_WYG_073-48b"/>
我問久當自知乃留詩曰女是寄生枝男是冬青木冬<lb/>
青駕白鵝寄生跨黄鹿若遇㓂相凌穏便抛家族早早<lb/>
上三清莫候丹砂熟仙女旦暮諷詠不絶若有所得俄<lb/>
而年已及笄迺祖逼以聘事仙女欷歔流涕曰女值不<lb/>
幸膝下受養將終身焉今䝉祖命但野分荒疎志友麋<lb/>
鹿舉案之勤非女所願迺祖憫之不拂其欲翌日命一<lb/>
女奴擕嚢杖策穿雲而去既而夜徑林麓迷道忽觀燈<lb/>
燭熒輝若相引𨗳窺見五人宛然古圖所繪者厲聲曰<lb/>
<pb n="KR2k0126_WYG_073-49a"/>
仙女誌之菴于此即成道矣言訖隠去黎明仙女徘徊<lb/>
四顧見山朝水㑹真神仙之窟稽首拜禮因詢隷屬乃<lb/>
羅江東四十里也是時嵗荒盗熾仙女捐所有俾墾闢<lb/>
疏鑿播種以時民忘艱食之患厯四十餘年脩養日精<lb/>
童顔不易一日遇舊所貨藥者忽至謂仙女曰汝功漸<lb/>
成矣而外丹未應故欲指訣乃出瓢中藥㸃土石為金<lb/>
銀各百以鎮丹臺祝曰勿用自守當有神䕶坐厯三嵗<lb/>
丹珠自成汝脱身軒舉矣勉勵前修謹無中廢嗣後盗<lb/>
<pb n="KR2k0126_WYG_073-49b"/>
賊屢睥睨鎮壇之物中夜變恠百出無不狼狽而走期<lb/>
月風雨暴至地湧甘泉銀化白鵝遊池金變黄鹿出市<lb/>
人無得而近之者至天祐間朱全忠行崔杼之事唐祚<lb/>
吿終奸雄蝟奮羣盗揮戈而踵仙女之菴仙女曰汝等<lb/>
敢恣肆無天理乎願無害居民菴中所積悉以相餉兇<lb/>
人未有足色將不利於仙女已而黄鹿白鵝突至仙女<lb/>
跨鹿風雨四起白鵝翔鳴前指引騰空而逝舊有丹竈<lb/>
尚在裂如雷吼爐中光彩射天少頃晻靄天雨瑠璃擲<lb/>
<pb n="KR2k0126_WYG_073-50a"/>
地有聲厯時而化異香馥郁不㪚羣盗悲哀悔謝而退<lb/>
居人以狀聞於蜀主王建曰此蜀祥事也遂因其山為<lb/>
黄鹿鎮賜清虛觀之名<lb/>
感遇傳云進士王叡漁經獵史之士也孜孜矻矻窮古<lb/>
人之所未窮得先儒之所未得著炙轂子三十卷六經<lb/>
得失史冊差謬未有不鍼其膏而藥其肓所有二種之<lb/>
篇釋喻之説雖高識洞鑒者有所不逮嗜酒自娛不拘<lb/>
於俗酣暢之外必切磋義府研覈詞樞矣然其咀吸風<lb/>
<pb n="KR2k0126_WYG_073-50b"/>
露呼嚼嵐霞因亦成疹積年苦冷而莫能愈遊燕中道<lb/>
逢櫻杖㯶笠者鶴貌高古異諸儕軰名曰希道笑謂之<lb/>
曰少年有三惑之累耶何苦瘠若斯辭以不然道曰疾<lb/>
可愈也予雖釋仵有鑪鼎之功何疾不除叡委質以師<lb/>
之齋於漳水之濱三日而授其訣曰木精天魂金液地<lb/>
魄坎離運行寛猛無成金木有數秦晉合宜近効六旬<lb/>
逺期三載爾歌曰魄㣲入魂牝牡結陽呴陰滋神鬼滅<lb/>
千歌萬讃皆未決古往今來抛日月受而製焉餌之周<lb/>
<pb n="KR2k0126_WYG_073-51a"/>
星疹且瘳矣乃隠晦自處佯狂混時年八十殕於彭山<lb/>
道中識者瘞之無幾又在成都市常寓止樂温縣時鷙<lb/>
獸結尾為害尤甚叡醉宿草莽露身林野無所憚怖斯<lb/>
亦蝉蛻得道之流也<lb/>
北夢瑣言云偽蜀先主時有軍校黄承真就糧於廣漢<lb/>
綿竹縣遇一叟曰鄭山古謂黄曰此國於五行中少金<lb/>
氣有剥金之號曰金焬鬼此年蜀宫大火至甲申己酉<lb/>
則殺人無數我授汝袐術詣朝堂陳之倘行吾教以禳<lb/>
<pb n="KR2k0126_WYG_073-51b"/>
鎮庶幾減於殺伐救活之功道家所重延生度世於我<lb/>
而取之如三陳此術而不允行則子亦不免葢洩於陰<lb/>
機也子能從我乎黄亦好竒乃曰死生以之既齎祕文<lb/>
詣蜀朝三上不達乃嘔血而死其年蜀宫災嵗至申酉<lb/>
亡國殺戮之事果驗孫光憲與承真相識竊得窺其祕<lb/>
緯題云黄帝陰符與今陰符不同凡五六千言黄云受<lb/>
於鄭叟一畫一㸃皆以五行属配通暢亹亹實竒書也<lb/>
玉谿編事云前蜀嘉王頃為新繁鎮使理廨置得一鉄<lb/>
<pb n="KR2k0126_WYG_073-52a"/>
鏡下有篆書十二字人莫能識命工磨拭光可鑒物挂<lb/>
於臺上百里之内並見復照見市内有一人弄刀槍賣<lb/>
藥遂喚問此人云只賣藥元不弄刀槍嘉王曰吾有鉄<lb/>
鏡照見爾賣藥者遂不諱仍請鏡㸔以手擘破肚内鏡<lb/>
於肚中足不着地冉冉昇空而去竟不知為何人其篆<lb/>
列之如左　　　　　　　　　　　　詳見方物<lb/>
景煥門話云偽蜀度支員外郎何昭翰常從知於黔南<lb/>
暇日因門步野徑於水際見釣者謂翰曰子何判官乎<lb/>
<pb n="KR2k0126_WYG_073-52b"/>
曰然曰我則野人張涉也余與子交知久矣子今忘我<lb/>
耶翰懵然不醒因藉草坐謂翰曰子有數任官然終於<lb/>
青城縣令我則住青城山也待君官滿與君同歸山今<lb/>
不及到君公署中遂辭而去翰深志之後累厯官及出<lb/>
為青城縣令有憂色釣者亦常來往何甚重之一旦大<lb/>
軍到城草賊四起釣者與翰相攜入山何之骨肉盡歸<lb/>
城内賊衆入縣言已殺令臠而食之賊首之子自號小<lb/>
將軍其日尋覔不見細視縣宰之首即小將軍之首也<lb/>
<pb n="KR2k0126_WYG_073-53a"/>
賊於是自相殘害莫知縣令所之後有人入山見何與<lb/>
張同行何因寄語謂妻子曰吾本不死却歸舊山爾等<lb/>
善為住計無相追憶也自此莫知所之<lb/>
錄異記云黄齊衙隊軍偏禆也常好道行陰功有嵗年<lb/>
矣於朝天嶺遇一老人髭髩皎白顔色嬰孺肌膚如玉<lb/>
與之語曰子既好道五年之後當有大厄吾必相救勉<lb/>
思陰德無退前志其後齊下峽舟舡覆溺至灘上如有<lb/>
人相拯得及於岸視之乃前所遇老人也㝷失所在自<lb/>
<pb n="KR2k0126_WYG_073-53b"/>
是往往見之忽於什邡縣市中相見召齊過其所居出<lb/>
北郭外行樹林中可三二里即到其家山川林木境趣<lb/>
幽勝留止一夕因言曰蜀之山川是大福地久合為帝<lb/>
王之都多是前代聖賢鎮壓江源穿絶地脉致其遲晩<lb/>
凡此去處吾皆知之又蜀字若去䖝著金正應金德久<lb/>
逺王於西方四海可服汝當為我言之及明相送出門<lb/>
已在後城山内去縣七十餘里既歸亦話於人終無申<lb/>
達之路數月齊卒<lb/>
<pb n="KR2k0126_WYG_073-54a"/>
又云景知果亦有道者也居竇圌山與虎豹同處馴之<lb/>
如家犬焉鴉數隻集其肩臂之上鳴戲為常又有巨蛇<lb/>
時出知果叱而遣之蜿蜒而去虎三數頭於庭中月夜<lb/>
交摶騰踏既甚知果怒持白挺擊之遂散去知果於觀<lb/>
側薙草兎卧草中不驚手移於他所如猫犬耳其狎異<lb/>
類也如此<lb/>
續博物記云廣德先生杜光庭處州人仕唐為内供奉<lb/>
避亂入蜀王氏爵為師臣嘗撰道教靈驗記二十卷隠<lb/>
<pb n="KR2k0126_WYG_073-54b"/>
青城山白雲溪卒年八十五顔貌如生衆以為形解有<lb/>
文千餘首皆本無為之㫖　按高道傳云光庭在青城<lb/>
山一日忽謂門人曰昨夢朝上帝以吾為岷峩主司今<lb/>
青城已創真宫恐不久於世矣光庭嘗畜一白犬目之<lb/>
曰吠雲令以胡麻油塗足繒布裹之可日行萬里及真<lb/>
宫成遂披法服升堂集門弟子囑别而化異香滿室吠<lb/>
雲亦號呌而斃　又按青城志云自延慶觀上二三里<lb/>
有觀曰洞天宋逸士費元規讀書於此唐道士薛昌飲<lb/>
<pb n="KR2k0126_WYG_073-55a"/>
章陸酒得道有浴丹井杜光庭亦尸解於此<lb/>
野人閒話云孟蜀翰林學士辛夤遜頃年青城山居則<lb/>
古先道院在一峰頂内有塑像皇姑唐六代𤣥宗子也<lb/>
一夕夢見皇姑教之曰汝可食杏仁令汝聰利老而彌<lb/>
壯心力不倦且資年壽汝有道性又不久在此須出山<lb/>
佐理當代夤遜夢中拜請其法則與怡神論中法同𤣥<lb/>
宗時申天師元有怡神論兩卷下卷中有神仙袐方三<lb/>
十首則甘草丸為首又食杏仁法次之杏仁七個去皮<lb/>
<pb n="KR2k0126_WYG_073-55b"/>
尖早晨盥潄了内於口中久之則盡去皮又於口中煖<lb/>
之逡巡嚼爛和津液如乳汁頻嚥但日日如法食之一<lb/>
年可補血令人輕健安泰夤遜如法服之至今老而康<lb/>
勝年踰從心猶多著述<lb/>
又云擊竹子不言姓名亦不知何許人年可三十餘在<lb/>
成都酒肆中以手持二竹節相擊鏗然鳴響有聲可聽<lb/>
以唱歌應和乞丐於人然詞㫖皆合道意得錢多飲酒<lb/>
人莫識之如此十餘年矣一旦自詣東市買生藥黄氏<lb/>
<pb n="KR2k0126_WYG_073-56a"/>
子家從容謂曰余知長者好道復多義氣今欲將誠素<lb/>
奉説于君黄氏子曰君有事但得言之擊竹子謂曰我<lb/>
乞丐之士也在北門外七里亭橋下盤泊今病甚多恐<lb/>
不濟若終焉之後敢望持與燒爇今齎錢兩貫㠯充買柴<lb/>
慎勿觸我之心是所託也自當相報因留其錢黄氏子<lb/>
翌日至橋下果見擊竹子卧於蒹葭之上見黄氏來忻<lb/>
然感謝徐曰余疾不起復與黄氏子金二斤又曰事須<lb/>
不令觸我心肝則幸也珍重且辭言訖而逝黄氏子憫<lb/>
<pb n="KR2k0126_WYG_073-56b"/>
然出涕者久之遂令人易衣服備棺斂將出於郊野堆<lb/>
積柴炭祭而焚之即聞異香馥郁林鳥呌號至晩只餘<lb/>
其心終燃燼復更大如斗黄氏子以歸城心速語令人<lb/>
掁觸之忽聞炮烈其聲如雷人馬皆駭逡巡有人長尺<lb/>
餘自煙焰中出迺擊竹子也手擊其竹嘹然有聲杳杳<lb/>
而逝黄氏子悔過作禮衆人皆歎竒異於戲得非不觸其<lb/>
心復在人間乎觸其心便可上賓乎復欲於黄氏子顯<lb/>
其蛻化乎始知成都迺神仙所聚之處如擊竹子者亦<lb/>
<pb n="KR2k0126_WYG_073-57a"/>
多矣<lb/>
宋史云蜀州宋宣教名耕性剛介一朝弃官去莫知所<lb/>
之有孫名德之官閬州提㸃刑獄罷職後逺㝷其祖渡<lb/>
浙江至雪竇山見一蜀僧曰聞諸耆老山後爛平山有<lb/>
一居士為宋宣教也德之躋扳至頂惟見丹灶存焉乃<lb/>
置祠其上而去<lb/>
志林云宋章詧字隠之雙流人著太𤣥疏三十卷號冲<lb/>
退處士詧以養生治氣為事將死以小童自隨投謁告<lb/>
<pb n="KR2k0126_WYG_073-57b"/>
别曰此間囂塵非修行所吾歸閬苑矣詳見詩話<lb/>
丹淵集云彭州北城有胡氏者名釗字倚天宋初時號<lb/>
為高貲修積善行後有詔俾倚天赴闕將授以官倚天<lb/>
不願仕辭囘經過華山謁希夷陳先生先生甚喜久留<lb/>
其居為造藥一鼎使攜歸餌之復教以度世延年之法<lb/>
倚天既歸如其訣行且久其身枵然若將翩翩隨風而<lb/>
起鄉人異之一日有晨叩其闗者遣視之不見其人但<lb/>
以杖十七莖倚門而去倚天收之卒不知其所以致之<lb/>
<pb n="KR2k0126_WYG_073-58a"/>
者自後胡氏之門愈盛倚天至七十八嵗乃卒熈寧中<lb/>
文同與可至其家觀其所謂杖與藥者杖非世間所有<lb/>
之木色紺紫堅潤可愛藥如彈丸赤黄有光隠雜寳中<lb/>
其重若金玉因為作胡氏遇異人記<lb/>
夷堅丙志云青城以二月望為道㑹四逺畢至巨室張<lb/>
氏唐氏輪主之既集閉門罷乃啓籙衆方齋有道人扣<lb/>
門閽者止之乃下茶肆脱笠掛壁間曰為我視此隨當<lb/>
復來少頃笠旋如輪驚報觀中揭之下有詩云偶乗青<lb/>
<pb n="KR2k0126_WYG_073-58b"/>
帝出蓬萊劍㦸崢嶸遍九垓綠履黄冠俱不識為留一<lb/>
笠不沉埋衆相視悔恨<lb/>
癸辛襍志云安定郡王子濤字仲山在京師時其兄子<lb/>
沖喜延道流方士有許公言者能以藥為黄金其人皎<lb/>
然玉樹有小罏高不盈尺以少藥物就掌中調之納火<lb/>
中須㬰精金也謂仲山曰如何仲山曰畢竟只是假許<lb/>
愕然拊其背曰善自愛越數日吿子沖别挽留不囘將<lb/>
出門邀仲山耳語首言君兄且死矣君手直紋未可量<lb/>
<pb n="KR2k0126_WYG_073-59a"/>
但早年亦囏困宜順受之壽可至六十九人壽脩短視<lb/>
其操行上帝所甚惡者貪所甚靳者壽人能不犯其所<lb/>
甚惡未有不得其所靳者君能不忘吾言可至七十九<lb/>
持之益謹更可至八十九外此非吾所知也仲山問其<lb/>
行何之曰中原將亂吾入蜀耳後果如其言<lb/>
宋汝為字師禹豐縣人高宗假武功大夫開州刺史奉<lb/>
國書副杜時亮使金紹興十三年亡歸作恢復方略以<lb/>
獻有告汝為於金人以蠟書言其機事者大索不獲㝷<lb/>
<pb n="KR2k0126_WYG_073-59b"/>
知南歸相檜將械送與金人汝為乃變姓名為趙復徒<lb/>
步入蜀汝為身長七尺疎眉秀目望之如神仙楊企道<lb/>
者遇之溪上款留與語見其議論英發洞貫古今厯言<lb/>
靖康間離亂事企道驚遂定交假僧舍居之檜死企道<lb/>
勸其理前事汝為慨然太息曰吾結髮讀書奮身一出<lb/>
志在為國復讎收還土宇頗為諸公所知命謬數竒軋<lb/>
於權臣今老矣新進貴人無知我者汝為能知死期將<lb/>
終神氣不亂其妻錢莫知汝為死詣登聞鼓院以狀進<lb/>
<pb n="KR2k0126_WYG_073-60a"/>
詔索之不得隆興二年事聞特官一子有忠嘉集行世<lb/>
宋周時學射山通真觀記云紹興甲子予既遷葬先君<lb/>
於學射山之麓嵗時伏臘必來拜幽堂躬饗祀是時所<lb/>
謂通真觀者兀然殿祠外支撑破屋數椽餘皆榛礫之<lb/>
場也後二年予自蒲頓㳂檄成都校藝秋宫來山中斤<lb/>
斧丁丁土木之功過半已欝欝有氣象矣主香火鄧處<lb/>
厚蓬首黧面雜作於塵土中拂衣相顧揖且笑語如平<lb/>
時處厚同里閈比嵗相周旋素知其誠樸高行勞問久<lb/>
<pb n="KR2k0126_WYG_073-60b"/>
之因謂天下無難事廢興果在人也處厚曰山野無動<lb/>
人之具惟辦一心以對天恐不足以任真人之責葢事<lb/>
有權輿不敢不吿有羅先生者世以赤脚號之混俗𨗳<lb/>
養神全氣固美鬚髯紅頰目光炯炯凡言吉凶禍福如<lb/>
龜卜燭照少無差人爭見之一日出城之北門謁知府<lb/>
郭公舉家燒香拜跪環立惟謹次第言之皆如見最後<lb/>
一女子前問嗣息羅曰既祿食又有子恐嗇於壽惟於<lb/>
荒廢寺觀作大緣事可以延之其夫何某受命調温江<lb/>
<pb n="KR2k0126_WYG_073-61a"/>
尉及得子皆如其説何聞學射山通真觀久廢欲施其<lb/>
財而未決羅乃徒步間道物色之處厚杳不之覺羅歸<lb/>
而從㬰何捐田百畆為齋厨之供處厚又取其地利之<lb/>
積入脩造附益其䞋施而枝梧之至紹興二十七年觀<lb/>
成併得其田以歸烏乎蜀之山高水深固多隠士異人<lb/>
往來㕓市間異時如朱桃椎孫思邈爾朱先生者不一<lb/>
今羅先生實其流軰邪至於以田而易年坐了其耆艾<lb/>
乃假脩短之論以兾其必從邪抑或夭壽有數而神符<lb/>
<pb n="KR2k0126_WYG_073-61b"/>
秘呪果可以捐益之也予皆不得而知之<lb/>
吳曦之叛青城山道人安世通獻書四川制置使楊輔<lb/>
曰世通在山中忽聞關外之變不覺大慟世通雖方外<lb/>
人而大人先生亦嘗發以入道之門竊謂公初得曦檄<lb/>
即當還書誦其家世激以忠義聚官屬軍民素服號慟<lb/>
因而散金發粟鼓集忠義閉劍門檄䕫梓興仗義之師<lb/>
以順討逆誰不願從而士大夫皆酒缸飯囊不明大義<lb/>
尚云少屈以保生靈何其不知輕重如此夫君乃父也<lb/>
<pb n="KR2k0126_WYG_073-62a"/>
民乃子也豈有弃父而救子之理此非曦一人之叛乃<lb/>
舉蜀士大夫之叛也聞古有叛民無叛官今曦叛而士<lb/>
大夫皆縮手以聽命是驅民而為叛也且曦叛雖逆猶<lb/>
有所忌未敢建正朔士大夫尚以虛文見招亦以公論<lb/>
之與否卜民之從違也今悠悠不決徒為婦人女子之<lb/>
悲所謂停思長智吾恐朝廷之失望也凡舉大事者成<lb/>
敗生死皆當付之度外區區行年五十二矣古人言可<lb/>
以生而生福也可以死而死亦福也決不忍汙面戴天<lb/>
<pb n="KR2k0126_WYG_073-62b"/>
同為叛民也輔不能用嗚呼孰謂學道者流而不明於<lb/>
大義者與<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷七十三<lb/>
</p>
<p>
</p>
  </div>
</body>
</text>
</TEI>
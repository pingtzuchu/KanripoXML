<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷三</head> <lb/>
    <p>
<pb n="KR2k0126_WYG_003-1a"/>
欽定四庫全書<lb/>
　蜀中廣記卷三<lb/>
　　　　　　　　　　　　明　曹學佺　撰<lb/>
　名勝記第三<lb/>
　　川西道<lb/>
　　　成都府三<lb/>
北門之勝武擔山子雲宅金馬祠太𤣥城玉局觀昇仙<lb/>
橋萬嵗池學射山其最著者　寰宇記云武擔山在府<lb/>
<pb n="KR2k0126_WYG_003-1b"/>
城西北一百二十步一名武都山蜀記云武都山精化<lb/>
為女子美而艷蜀王納為妃不習水土欲去王必留之<lb/>
作東平之歌以悦之無幾物故王乃遣武丁于武都擔<lb/>
土為塜盖地數畝高七尺上有一石圓五寸徑五尺瑩<lb/>
澈號曰石鏡王見悲悼遂作㬰邪之歌龍歸之曲路史<lb/>
曰開明妃墓今武擔山也有二石闕石鏡武陵王蕭紀<lb/>
掘之得玉石棺中美女容貌如生體如氷掩之而寺其<lb/>
上鏡周三丈五尺杜甫題石鏡詩蜀王將此鏡送死置<lb/>
<pb n="KR2k0126_WYG_003-2a"/>
空山㝠漠憐香骨提携近玉顔衆妃無復歎千騎亦虛<lb/>
還獨有傷心石埋輪月宇間按武擔山今在藩司門右<lb/>
守西道設焉祗一坏土耳揚子雲賦所謂武擔鎮都刻<lb/>
肖成□王基既夷蜀堠尚叢也昔有呪土寺東西二臺<lb/>
西臺有暑雪軒諸勝唐王勃游武擔山序云若夫武丘<lb/>
仙鎮吳王殉歿之墟驪嶠崇基秦帝升遐之宅雖珠衣<lb/>
玉匣下賁窮泉而廣岫長林終成勝境亦有霍將軍之<lb/>
大隧逈寫祁連樗里子之孤墳竟開長樂豈如武擔靈<lb/>
<pb n="KR2k0126_WYG_003-2b"/>
嶽開明故地蜀夫人之葬迹任文公之死所岡巒隠隠<lb/>
化為闍崛之峯松柏蒼蒼即入秪園之樹引星垣於杏<lb/>
嶂下布金沙棲日觀于長崖傍臨石鏡瑶臺玉甃尚控<lb/>
霞宫寶刹香壇猶分仙闕琱櫳接映臺疑夢渚之雲璧<lb/>
題相輝殿寫長門之月美人虹影下綴虬幡少女風吟<lb/>
遥喧鳳鐸羣公以玉津豐暇傃林壑而延情錦署多閒<lb/>
想巖泉而結興于是披桂幌厯松扉梵筵霞屬禪扄煙<lb/>
敞鷄林俊賞蕭蕭鷲嶺之居鹿苑仙談亹亹龍宫之偈<lb/>
<pb n="KR2k0126_WYG_003-3a"/>
于時金方啓序玉律驚秋朔風四面寒雲千里層軒迴<lb/>
雪齊萬物于三體綺席乘雲窮九垓于一息碧鷄靈宇<lb/>
山川極望石兕長江汀洲在目龍鑣翠轄駢闐上路之<lb/>
遊列榭崇闉磊落名都之氣眇眇焉洋洋焉信二蜀之<lb/>
奇觀也昔者升高能賦勝事長存登嶽長謡清標未逺<lb/>
敢扳盛組下揆幽襟庶旌西土之遊逺嗣東平之唱云<lb/>
爾蘇頲武擔山寺詩武擔獨蒼然墳山下玉泉鱉令時<lb/>
共盡龍女事同遷松柏銜哀處幡花種福田詎知留鏡<lb/>
<pb n="KR2k0126_WYG_003-3b"/>
石長與法輪圓段文昌題武擔寺西臺詩秋天如鏡空<lb/>
樓閣化玲瓏水暗餘霞外山明落照中鴈行看漸逺松<lb/>
韻聽難窮今日登臨意多歡語笑同姚向和云開閣錦<lb/>
城中餘閒訪梵宫九層連晝景萬象寫秋空天半將身<lb/>
到江長與海通提携出塵土曽是穆清風温和和云桑<lb/>
門煙樹中臺榭造雲空眺聽逢秋興篇辭變國風坐愁<lb/>
高鳥起笑指逺人同始愧才情薄躋扳繼韻窮楊汝士<lb/>
和云清淨此禪宫層臺復倚空偶時三伏外列席九霄<lb/>
<pb n="KR2k0126_WYG_003-4a"/>
中平視雲端路高臨樹杪風自憐榮末座前日别池籠<lb/>
李敬伯和云臺上起凉風乘閒覽嵗功自隨台席貴盡<lb/>
許羽觴同樓殿斜暉照江山極望通賦詩思共樂俱得<lb/>
詠時豐姚康和云松逕引清風登臺古寺中江平沙岸<lb/>
白日下錦川紅疎樹山根淨深雲鳥跡窮自慚陪末席<lb/>
便與九霄通薛濤有段相國遊武擔寺病不能從題寄<lb/>
云消瘦翻堪見令公落花無那恨東風儂心猶道青春<lb/>
在羞看飛蓬石鏡中宋蒲瀛游呪土寺西臺詩偶到城<lb/>
<pb n="KR2k0126_WYG_003-4b"/>
西寺人言呪土墳夕陽臺半出秋草徑纔分地下無紅<lb/>
粉天邊有碧雲徘徊追徃事風急葉紛紛又東臺詩城<lb/>
郭層臺逈祗園細路通小亭虛白日老樹足秋風閲世<lb/>
年年改傷心處處同黄泉魂在否紅粉亦成空喻汝礪<lb/>
遊西臺院暑雪軒觀石鏡詩城中苦伊鬱兹軒獨高騫<lb/>
連甍動參差錯畦横阡眠雪嶠政孤峙若與我周旋逺<lb/>
翠浮蕩漾輕鷗下聫軒宻竹罥幽逕新蒲澹清漣初游<lb/>
愜餘懷既久幽念攢慨彼泉下人灼灼夸令顔忽焉墮<lb/>
<pb n="KR2k0126_WYG_003-5a"/>
榛莽窈窕不可援一鏡空復情况乃塊石頑哀哉彼愚<lb/>
子婉孌情可牽差勝茂陵公更詠方士言吳栻題暑雪<lb/>
軒詩呪土臺頭寺披襟笑語閒千年雲抱石六月雪彌<lb/>
山酒熟篘嘗外茶新碾試間要湏時㸃筆來此賦躋扳<lb/>
周燾和云崇臺窮石照氣味樂偷閒南陸朱明馭西闌<lb/>
白雪山茶甌回舌本麈尾落談間欲綴風煙句彌高不<lb/>
可扳田望和云聖福軒重敞偶來心地閒因談丁士冢<lb/>
知是武擔山人在氷壺裏天垂玉壘間賡歌白雪句巴<lb/>
<pb n="KR2k0126_WYG_003-5b"/>
客强追扳孫竢和云地僻宜逃暑官曹幸頗閒虚傳力<lb/>
士擔始信蜀妃山嶺雪青霄畔城煙宻樹間清談容欵<lb/>
接妙句獨難扳王澧和云望處疑蓬島天長碧海閒雲<lb/>
霞収玉宇煙浪湧銀山茶入清談裏風生兩腋間詩成<lb/>
似西嶺高嶮不容扳宋京補亡詩云君不見蜀王妃子<lb/>
墓突兀城中若山積墓頭寒鏡澁無光妬月欺煙化為<lb/>
石鴻荒無根憑野史直謂山妖化妃子臨終未免懷首<lb/>
丘運土山中𦵏于此山名武擔錦江邊用是得名千萬<lb/>
<pb n="KR2k0126_WYG_003-6a"/>
年如今佛閣倚空翠老木盤鬱摩蒼天晴雲入宂西山<lb/>
出捲簾坐見嵐光滴安得丈如汲冢書免使後人疑徃<lb/>
昔按唐明皇幸蜀從行妃子亦有葬此山者古今集記<lb/>
云望妃樓在子城西北隅明皇以妃墓在武擔山為此<lb/>
樓以望之矣陸游行武擔西南村落有感詩騎馬悠然<lb/>
欲斷魂春愁滿眼與誰論市朝遷變歸蕪没磵谷<graphic n="KR1947" url="https://raw.githubusercontent.com/kanripo/KR-Gaiji/master/images/KR1947.png" mimeType="image/png"/>呀<lb/>
互吐吞一徑松楠遥見寺數家雞犬自成村最憐高冢<lb/>
臨官道細細煙莎遍燒痕註云有大冢高數丈旁又一<lb/>
<pb n="KR2k0126_WYG_003-6b"/>
冢差小莫知何代人也俗號太子墓成都文類云武擔<lb/>
山循城而西有前蜀王光圖墓墓前有永寧佛宫王氏<lb/>
拜掃之所多榿木　國志云成都四出大道道實二十<lb/>
里有衢今言十八里者昔蜀王女未嫁年二十亡王哀<lb/>
悼不忍言二十故言十八也王女墓在城北今王女陌<lb/>
是也　寰宇記云子雲宅在少城西南角一名草𤣥堂<lb/>
何涉讀易堂記云楊雄有宅一區在錦官西郭隘巷著<lb/>
書墨池在焉按今在藩司西南隅屬城之北與郡縣俱<lb/>
<pb n="KR2k0126_WYG_003-7a"/>
移來者墨池二字舊是米顛書扁刻于石矣古今詩話<lb/>
唐馮涓字信之信都人大中初舉進士登宏詞科時危<lb/>
隠商山十年昭宗以為眉州刺史陳田拒命涓棄郡於<lb/>
成都墨池灌園自給焉王勃詩亂竹開三徑飛花滿四<lb/>
鄰從來楊子宅别有尚𤣥人岑參詩吾悲子雲居寂寞<lb/>
人已去娟娟西江月猶照草𤣥處精怪憙無人睢盱藏<lb/>
老樹宋祁詩宅廢經池在人亡墨溜乾蟾蜍兼滴破科<lb/>
蚪共書殘蠧罷芸猶翠蒸餘竹自寒它揚無可問撫物<lb/>
<pb n="KR2k0126_WYG_003-7b"/>
費長嘆蒲瀛詩寂寞一區宅沈㝠千載豪但輕執㦸賤<lb/>
誰識草𤣥高蝌蚪猶翻墨提壺欲載醪著書端有意不<lb/>
必反離騷卲博詩自負天人學甘居寂寞濱却憐載酒<lb/>
客似識草𤣥人三世官應拙一區宅更貧千年尋故里<lb/>
感涕獨沾巾喻汝礪詩讀書豈不好憂憤還自兹書中<lb/>
見古人隠閔惻餘思遇險理有激尋分意多隨娟娟感<lb/>
姱容戚戚念幽棲曾是無間然孰為愜所宜覽之不自<lb/>
聊悵焉起遥悲宋京補亡詩云君不見子雲草𤣥西郭<lb/>
<pb n="KR2k0126_WYG_003-8a"/>
門一逕秋草閒朝昏何須筆冡髙百尺池墨黯黯今猶<lb/>
存童烏侯芭竟零落𤣥學無人終寂寞漢家執㦸知幾<lb/>
年垂老身投天禄閣俗兒紛紛重劉向思苦言艱動嘲謗<lb/>
漢已中天雄亦亡不較空文從覆醬如今却作給孤園<lb/>
吐鳳亭前池水寒安得斯人尚可作㑹有奇字令君看<lb/>
按野客叢談劉棻嘗從雄學作奇字者古文之變體也<lb/>
自秦壞古文有八體一曰大篆二曰小篆三曰刻符四<lb/>
曰蟲書五曰摹印六曰署書七曰殳書八曰隷書王莽<lb/>
<pb n="KR2k0126_WYG_003-8b"/>
時使甄豐改定古文復有六書一曰古文孔氏壁中書<lb/>
也二曰奇字即古文而異者三曰篆書秦篆書也四曰<lb/>
佐書即隷書也五曰繆篆所以摹印也六曰鳥書所以<lb/>
書旛信也袁説友成都文類云益州中興寺内有墨池<lb/>
揚子雲讀書處畫像存焉圖經云中興寺有子雲載酒<lb/>
亭是矣成都記云唐髙僧智浩嘗於中興寺誦法華經<lb/>
鄰有龍女祠龍每夜聽之一夕施一寶珠浩曰僧家無<lb/>
用此龍以神力化大圓石榴而去今以水澆之則龍宫<lb/>
<pb n="KR2k0126_WYG_003-9a"/>
石室四字隠隠可見岑參詩龍女何處來來時乘風雨<lb/>
祠堂青林下宛宛如相語蜀人競祈恩捧酒仍擊鼓<lb/>
輿地紀勝云金馬碧雞祠在金馬坊前漢宣帝聞益州<lb/>
有金馬碧雞之神遣諫議大夫王褒持節醮祭而致之<lb/>
宋朝賜為昭應廟封其神為靈光侯漢祭金馬碧雞文<lb/>
曰持節使者王褒敬移南崖金精神馬縹縹碧雞處南<lb/>
之荒深溪迴谷非土之鄉歸來歸來漢德無疆廣于唐<lb/>
虞澤配三皇黄龍見兮白虎仁歸來歸來可以為倫歸<lb/>
<pb n="KR2k0126_WYG_003-9b"/>
兮翔兮何事南荒也按今北門内石馬巷有石馬足陷<lb/>
入地金馬祠在巷内碧雞坊則在城之西南杜甫詩云<lb/>
時出碧雞坊西郊向草堂是矣　古今集記云髙駢以<lb/>
成都土惡城嵗壞易以磚甓凡負城邱陵悉平之以便<lb/>
農桑訖功筮得大畜之彖曰畜者養也濟以剛徤篤實<lb/>
輝光日新吉孰大焉文為以下存上因名太𤣥城詩話<lb/>
總龜載五五復五五五五逾重數浮世若浮雲金石一<lb/>
如故與君相見時杳杳非今土右詩見於成都羅城北<lb/>
<pb n="KR2k0126_WYG_003-10a"/>
門壞石上有乾符三年髙駢名銜餘字斷缺莫知其為<lb/>
何詩也成都記髙駢展築羅城下令縱民游觀有孕婦<lb/>
至城北樓免一女駢聞之曰此城他日代代客人為主<lb/>
其後牧守果皆京師所命碑目云髙駢築城記唐中和<lb/>
四年翰林王徽作在城中信相院宋祁題信相院黙菴<lb/>
詩對言方有黙因黙乃名菴菴留黙不遣一物遂為三<lb/>
龜掃泥中痕正恐力弗堪自問呵黙者了然成妄談景<lb/>
文又題北樓詩云少城西北之髙樓此地蒼茫天意秋<lb/>
<pb n="KR2k0126_WYG_003-10b"/>
驚風白日忽已晩落葉長年相與愁極塞雲物自慘澹<lb/>
趨林鳥雀時啁啾纓上朔塵久不洗安得手弄滄江流<lb/>
按今北門謂之大安門亦王建武成所命也　華陽國<lb/>
志城北十里昇僊橋有送客觀司馬相如初入長安題<lb/>
市門曰不乘赤車駟馬不過汝下也唐咸通中雲安進<lb/>
士李逺駟馬橋賦所謂題記數行寂寥千載者矣按李<lb/>
膺記云昇仙水起自始昌堰有兩又中流即昇仙成都<lb/>
記云城北有昇仙山昇仙水出焉相傳三月三日張伯<lb/>
<pb n="KR2k0126_WYG_003-11a"/>
子道成得上帝詔駕赤文於莵于此上昇也岑參昇仙<lb/>
橋詩長橋題柱去猶是未達時及乘駟馬車却從橋上<lb/>
歸名共東流水滔滔無盡期羅隠詩危梁枕路岐駐馬<lb/>
門前時價自友朋得名因婦女知直須論運命不得逞<lb/>
文詞執㦸君鄉里榮華竟若為江遵詩漢朝卿相盡風<lb/>
雲司馬題橋衆又聞何事不如楊得意解搜賢哲薦明<lb/>
君元虞集歸蜀詩云我到成都住五日駟馬橋下春水<lb/>
生過江相送荷子意還鄉不留非我情鸕鷀輕筏下溪<lb/>
<pb n="KR2k0126_WYG_003-11b"/>
足鸚鵡小窻呼客名賴得郫筒酒易醉夜深衝雨漢州<lb/>
城　益州記云昇仙亭夾路有二臺一名望鄉臺在縣<lb/>
北九里成都記曰望鄉臺蜀王秀所作杜甫詩神交作<lb/>
賦客力盡望鄉臺盖指此也昇仙橋北長林蒼翠曲澗<lb/>
潺湲大非人世間境乃昭覺禪寺髙僧傳云圓悟禪師<lb/>
宏振法席于此臨終書偈有萬縁遷變渾閒事五月山<lb/>
房冷似氷之句矣李畋昭覺寺紀略唐僖宗幸蜀放隨<lb/>
駕進士三牓題名記陳太師塑六祖像蕭相國遘建寺<lb/>
<pb n="KR2k0126_WYG_003-12a"/>
碑俱在寺内又有孫位張南本畫壁長安頒來昭覺寺<lb/>
額經亂而毁范鎮遊昭覺寺詩炎蒸無處避此地忽知<lb/>
寒松砌行無際石房禪自安鴛鴦秋沼漲蝙蝠晩庭寛<lb/>
登眺見田舍衡茅半不完陸游飯昭覺寺暮歸作云自<lb/>
墮黄塵每慨然携兒蕭㪚亦前縁聊憑方外巾盂淨一<lb/>
洗人間匕箸羶靜院春風傳浴鼓畫廊晩雨濕茶煙濳<lb/>
光寮裏明窻下借我逍遥過十年　方輿勝覽萬嵗池<lb/>
在府北十里華陽國志張儀築城取土處去城十里因<lb/>
<pb n="KR2k0126_WYG_003-12b"/>
以養魚謂之萬嵗池郡國志云龍壇在萬嵗池唐開元<lb/>
中有僧誦法華經感老叟來聽僧問之曰我池中龍也<lb/>
僧曰今方旱何不降雨叟曰凡雨須天符不爾天誅之<lb/>
今當為師降雨師其葬我是夕大雨質明見池邊大蛇<lb/>
斬而雨僧取焚之為立塔呼龍壇録異記云成都至真<lb/>
觀道士黎元興龍朔中於學射山創造觀宇夜夢神人<lb/>
引昇髙山大殿之中謁見黄老君身長數丈髭鬚皎白<lb/>
戴鳳冠著雲霞衣侍衛十餘人顧謂元興曰吾近有材<lb/>
<pb n="KR2k0126_WYG_003-13a"/>
木可搆此觀無煩憂也如此數日有人於萬嵗池中乘<lb/>
舟取魚忽見水色清澈池底大木極多以告元興元興<lb/>
令人取之得烏楊木千餘段至有長百尺者用以起觀<lb/>
作黄老君殿依夢像塑之又制三尊殿下及講堂齋壇<lb/>
房廊門宇皆足用焉盧照隣集云至真觀者隋開皇二<lb/>
年所立有天尊真人石像大小萬餘軀石壇三級週迴<lb/>
百步銅鐘一口重七十斤按至真觀後周所立觀側小<lb/>
蠻橋下掘得古碑云始青之下月與日雨半同升合為<lb/>
<pb n="KR2k0126_WYG_003-13b"/>
一大如彈丸甘如蜜出彼玉堂入金石子若得之慎勿<lb/>
失此度世古𤣥歌也隋辛德源記略云前臨逸陌却負<lb/>
長瀛蕙樓接登景之房瓊臺帶蕩真之室矣今此觀尚<lb/>
存　通志云成都萬嵗池廣袤十里溉三鄉田嵗久淤<lb/>
澱王剛中知府日集三鄉夫共疏之累土為防上植榆<lb/>
柳表以石柱州人指曰王公之甘棠也嵗華紀麗稱三<lb/>
月三日張伯子于學射山上升巫覡賣符于道遊者佩<lb/>
之以宜蠶辟災太守出遊日晩宴于萬嵗池唐司空曙<lb/>
<pb n="KR2k0126_WYG_003-14a"/>
晦日益州北池陪宴詩云臨泛從公日仙舟翠幕張七<lb/>
橋通碧水雙樹接花塘玉燭収寒氣金波隠夕光野間<lb/>
歌管思水靜綺羅香遊騎縈林逺飛橈截岸長郊原懷<lb/>
㶚滻陂溠寫江黄常侍傳花詔偏禆伺羽觴豈令南峴<lb/>
首千載播餘芳宋范成大上巳日萬嵗池坐上呈提刑<lb/>
程詠之云降春酒暖絳煙霏漲水天平雪浪遲緑岸飜<lb/>
鷗如北渚紅塵躍馬似西池麥苗剪剪嘗新麫梅子雙<lb/>
雙帯折枝試比長安水邊景秪無饑客為題詩　寰宇<lb/>
<pb n="KR2k0126_WYG_003-14b"/>
記云學射山一名斛石山在縣北十五里李膺益州記<lb/>
斛石山有兩女冢矣田况三月三日登學射山詩麗日<lb/>
照芳春良㑹重元已陽濱脩袚除華林程射技所尚或<lb/>
不同兹俗亦足喜門外盛車徒山半列鄽市彩堋飛鏑<lb/>
逺醉席歌聲起回頭望城郭煙靄相表裏秀色滿郊原<lb/>
遥景落川涘目倦意猶逺思餘情未已登髙貴能賦感<lb/>
物暢幽㫖宜哉賢大夫由斯見材美趙抃次蘇寀游學<lb/>
射山詩錦川風俗喜時平上已家家出郡城射圃人稠<lb/>
<pb n="KR2k0126_WYG_003-15a"/>
喧畫鼓龍湫波淨照紅旌迎真昔詫登天虎命侣今聞<lb/>
出谷鶯勉為逺民同樂事使臺仍是得賢明楊甲寒食<lb/>
遊學射山詩疾風吹沙天茫茫日落未落原野黄山空<lb/>
無人不碌碌路長馬饑石齧足荒臺古林翳雲族何人<lb/>
刳嵒縳層屋當時萬騎填山谷至今拾寶多遺鏃故國<lb/>
山川愁逺目人世悲歡風雨速凌髙舉酒天為蹙手扳<lb/>
巖岫扣雲木何人唱我凄凉曲興亡一眼㝠㝠緑野水<lb/>
平蕪飛鴈鶩范鎮有仲逺龍圖見邀遊學射詩幾年魂<lb/>
<pb n="KR2k0126_WYG_003-15b"/>
夢寄西州春晩歸逢學射遊十里香風塵不動半山晴<lb/>
日雨初収指麾武弁呈飛騎次第紅粧數勝籌夾道綺<lb/>
羅瞻望處管絃旌斾擁遨頭自註云故事徃來皆呈馬<lb/>
騎設射堋衆賓皆射遣官妓記籌按學射山者以劉主<lb/>
禪于此學射故名蜀檮杌云王衍乾德二年秋北巡后<lb/>
妃出餞於昇仙橋于時旌旗戈甲百里不絶判六軍諸<lb/>
衛事者宰相王鍇也後主戎裝披金甲珠帽錦袖執弓<lb/>
挾矢百姓望之謂如灌口神焉是從來講武備于斯矣<lb/>
<pb n="KR2k0126_WYG_003-16a"/>
今為蜀府墳墓此遊遂絕　志云府北三十里有天回<lb/>
山揚雄蜀記以杜宇自天而降號曰天隳及元宗幸蜀<lb/>
返蹕之後土人呼曰天回今謂之天回鎮也　寰宇記<lb/>
云玉局壇在城北柳堤玉局觀内按今徃新繁路自堤<lb/>
上行十二里有賽雲臺足以當之其側仍有一小觀存<lb/>
方輿勝覽道經二十四化上應二十四氣六十甲子分<lb/>
隷之玉局化其一也彭乘玉局記云後漢永壽元年李<lb/>
老君與張道陵至此有局脚玉床自地而出老君昇座<lb/>
<pb n="KR2k0126_WYG_003-16b"/>
為道陵説南北斗經既去而座隠地中因成洞穴故以<lb/>
玉局名之雲笈七籤成都玉局化洞門石室昔老君降<lb/>
現之時玉座局脚從地而湧老君昇座傳道既去之後<lb/>
座隠地中陷而成穴遂為深洞與青城第五洞天相連<lb/>
天師以為玉局上應鬼宿恐開穴通氣不利分野乃刻<lb/>
石以閉之因為石室髙六七尺廣一步中鏤𤣥元之像<lb/>
焉節度使長史章仇兼瓊開元中徧修觀宇崇顯靈迹<lb/>
欲開洞門使人究其深淺發掘之際晴景雷震大風拔<lb/>
<pb n="KR2k0126_WYG_003-17a"/>
木因不敢犯按續博物志玉局觀洞髙駢帥蜀時取罪<lb/>
人以繩絆其腰令探淺深繩兩月方絶出青城山洞天<lb/>
觀門矣靈騐記云天寶嵗玉局觀前江内徃徃夜中有<lb/>
光從水而出髙七八尺上赤下白其末如煙明皇幸蜀<lb/>
有人於光處得玉像老君以進髙餘一尺天姿瑩潔寶<lb/>
相圓明殆非人工所製駕回留鎮太清宫今聖容垻是<lb/>
其處也亦名玉女垻與金沙泉古跡連接矣宋史祥符<lb/>
七年六月十八日申時玉局化老君洞中忽有五色光<lb/>
<pb n="KR2k0126_WYG_003-17b"/>
出見髙三尺以來移時方㪚太守凌策畫圖具表以聞<lb/>
趙抃贈玉局李垂應太師詩云坐觀山水地幽清恬淡<lb/>
冲虚樂性情跡混光塵宗老氏術通仙俗似君平欣逢<lb/>
真侣論根本耻向權門叩利名濟世金丹得傳授先生<lb/>
髙隠在青城司馬光送羅郎中登管勾玉局觀詩官名<lb/>
為玉局已與俗塵疎鐘出寒松逈香凝古殿虚鄉閭非<lb/>
甚逺俸禄豈無餘誰道神仙樂神仙恐不如范鎮送羅<lb/>
勝卿同年提舉玉局觀詩匹馬西歸去知君得意偏人<lb/>
<pb n="KR2k0126_WYG_003-18a"/>
情重鄉里官職更神仙曉後無衙喏旬頭有俸錢何須<lb/>
駕白鶴辛苦上青天宋京補亡詩云君不見青陽老人<lb/>
飛下天口宣至道朝羣仙地中神仙捧玉局異事祕恠<lb/>
于今傳龜城坤隅地有穴俗説西與岷山連嵯峨古觀<lb/>
森偉像老栢慘澹含風煙令威已去城郭在人物自改<lb/>
名依然亳州宫庭煥星斗真皇行幸祥符年所託得地<lb/>
近京邑此獨隠晦遐方偏安得老人洗此心還我澹泊<lb/>
同古先蘇軾送戴䝉赴成都玉局觀詩拾遺被酒行歌<lb/>
<pb n="KR2k0126_WYG_003-18b"/>
處野梅官柳西郊路聞道華陽版籍中至今尚有城南<lb/>
杜我欲歸尋萬里橋水花風葉暮蕭蕭芋魁徑尺誰能<lb/>
盡榿木三年已足燒百嵗風光定何有羡君今作峩眉<lb/>
叟縱未家生執㦸郎也應世出埋輪守莫欺老病未歸<lb/>
身玉局他年第幾人㑹待子猷清興發還須雪夜去尋<lb/>
君按子瞻自昌化軍貶所移廉州又移舒州乃敕提舉<lb/>
成都玉局觀他年老焉之讖竟騐然有謝表未赴<lb/>
　蜀中廣記卷三<lb/>
</p>
<p>
</p>
  </div>
</body>
</text>
</TEI>
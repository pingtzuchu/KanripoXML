<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷四十四</head> <lb/>
    <p>
<pb n="KR2k0126_WYG_044-1a"/>
欽定四庫全書<lb/>
　蜀中廣記卷四十四<lb/>
　　　　　　　　　　　　明　曹學佺　撰<lb/>
　人物記第四<lb/>
　　川北道<lb/>
　　　西漢<lb/>
范目閬中人果毅多方略髙帝既滅秦為漢王王巴蜀<lb/>
目知帝必有天下説帝為募發賨民要與共定秦目有<lb/>
<pb n="KR2k0126_WYG_044-1b"/>
恩信賨人從之秦地既定封目為長安建章鄉侯帝將<lb/>
討闗中賨民皆思歸帝嘉其功而重傷其意遂聽還巴<lb/>
詔目曰富貴不歸故鄉如衣繡夜行耳徙封閬中慈鄉<lb/>
侯目固辭乃封渡沔縣侯故世謂三秦亡范三侯也目<lb/>
於是復民羅朴昝鄂度夕龔七姓不供租賦<lb/>
紀信西充人髙祖王漢中信從定三秦有功拜將軍髙<lb/>
祖與楚相持滎陽欲取敖倉粟乃築甬道屬之河軍得<lb/>
無乏項王惡之侵奪甬道漢軍食盡楚軍晝夜攻圍城<lb/>
<pb n="KR2k0126_WYG_044-2a"/>
將䧟信曰事急矣臣請誑楚漢王不忍信強取漢王袍<lb/>
服著之王泣羣臣皆泣遂行乗王車黄屋左纛遣人前<lb/>
語曰漢兵食盡王出降楚軍皆呼萬嵗開東門出楚軍<lb/>
盡往東城觀漢王漢王得從數十騎自西開門出而逸<lb/>
去楚人焚信死<lb/>
紀通者張晏以為紀信之子城晉灼曰紀信焚死不見<lb/>
其後功臣表云紀信之子城以將軍從擊破秦入漢定<lb/>
三秦戰好畤死子通襲封㐮平侯太尉周勃誅諸吕欲<lb/>
<pb n="KR2k0126_WYG_044-2b"/>
入北軍不得入紀通尚符節乃令持節矯内勃北軍<lb/>
洛下閎閬中人武帝時應聘定太初厯常氏巴志曰其<lb/>
德操仁義文學政幹若洛下閎任文公等皆播名立事<lb/>
言行表世者也<lb/>
譙隆閬中人為上林令諫沮武帝廣苑囿仕至侍中子<lb/>
𤣥<lb/>
譙𤣥字君黄少好學能説易春秋仕於州郡成帝永始<lb/>
二年有日食之災乃詔舉敦樸遜譲有行義者各一人<lb/>
<pb n="KR2k0126_WYG_044-3a"/>
州舉𤣥詣公車對䇿髙第拜議郎帝始作期門數為㣲<lb/>
行立趙飛燕為皇后專寵懷忌皇太子多横夭折𤣥上<lb/>
書諫曰臣聞王者承天繼宗統極保業延祚莫急𦙍嗣<lb/>
故易有幹蠱之義詩詠衆多之福今陛下聖嗣未立天<lb/>
下屬望而不惟社稷之計專念㣲行之事愛幸用於所<lb/>
惑曲意留於非正竊聞後宫皇太子産而不育臣聞之<lb/>
怛然痛心傷剝竊懷憂國不忘須臾夫警衛不修則患<lb/>
生非常忽有醉酒狂夫分爭道路既無尊嚴之儀豈識<lb/>
<pb n="KR2k0126_WYG_044-3b"/>
上下之别此為冦讐起於轂下而賊亂發於左右也願<lb/>
陛下念天下之至重愛金玉之身均九女之施存無窮<lb/>
之福天下幸甚時數有災異𤣥輒陳其變既不省納故<lb/>
乆稽郎官後遷太常丞以弟服去職平帝元始元年日<lb/>
食又詔公卿舉敦朴直言大鴻臚左咸舉𤣥詣公車對<lb/>
䇿復拜議郎遷中㪚大夫四年選明逹政事能班化風<lb/>
俗者八人時並舉𤣥為繡衣使者持節與太僕任惲等<lb/>
分行天下觀覽風俗所至專行誅賞事未及終而王莽<lb/>
<pb n="KR2k0126_WYG_044-4a"/>
居攝𤣥於是縱使者車變易姓名間竄歸家因以隱遁<lb/>
後公孫述僣號於蜀連聘不詣述乃遣使者備禮徵之<lb/>
若𤣥不肯起便賜以毒藥太守乃自齎璽書至𤣥廬曰<lb/>
君髙節已著朝廷垂意誠不宜復辭自招凶禍𤣥仰天<lb/>
歎曰唐堯大聖許由恥仕周武至徳伯夷守餓彼獨何<lb/>
人我亦何人保志全髙死亦奚恨遂受毒藥𤣥子瑛泣<lb/>
血叩首於太守曰方今國家東有嚴敵兵師四出國用<lb/>
軍資或不常充足愿奉家錢千萬以贖父死太守為請<lb/>
<pb n="KR2k0126_WYG_044-4b"/>
述許之𤣥遂隱藏田野終述之世時兵戈累年莫能修<lb/>
尚學業𤣥獨訓諸子勤習經書建武十一年卒明年天<lb/>
下平定𤣥弟慶以狀詣闕自陳光武美之䇿詔本郡祠<lb/>
以中牢勑所在還𤣥家錢子瑛善説易以授顯宗為北<lb/>
宫衛士令<lb/>
文齊一名瀕字子竒梓潼人孝平末為益州太守造開<lb/>
稻田民咸頼之公孫述時拒郡不服述拘其妻子以公<lb/>
侯招之不應乃遣使由交趾貢獻河北述平世祖封成<lb/>
<pb n="KR2k0126_WYG_044-5a"/>
義侯南中咸為立祠<lb/>
李業字巨游梓潼人少有操介習魯詩師博士許晃元<lb/>
始中舉明經除為郎㑹王莽居攝業以病去官杜門不<lb/>
應州郡之命太守劉咸強召之業乃載病詣門咸怒出<lb/>
教曰賢者不避害譬猶彀弩射市薄命者先死聞業名<lb/>
稱故欲與之為治而反托疾乎令詣獄養病欲殺之客<lb/>
有説咸曰趙殺鳴犢孔子臨河而逝未聞求賢而脇以<lb/>
牢獄者也咸乃出之因舉方正王莽以業為酒士病不<lb/>
<pb n="KR2k0126_WYG_044-5b"/>
之官遂隱藏山谷絶匿名迹終莽之世及公孫述僣號<lb/>
素聞業賢徵之欲以為博士固疾不起數年述乃使大<lb/>
鴻臚尹融持毒酒以刼業若起則受公侯之位不起賜<lb/>
之以藥融譬㫖曰方今天下分崩孰知是非而以區區<lb/>
之身試於不測之淵乎朝廷貪慕名德曠官缺位于今<lb/>
七年四時珍御不以忘君宜上奉知己下為子孫身名<lb/>
俱全不亦優乎今數年不起猜疑冦心凶禍立加非計<lb/>
之得者也業乃嘆曰危國不入亂國不居親於其身為<lb/>
<pb n="KR2k0126_WYG_044-6a"/>
不善者義所不從君子見危授命何乃誘以髙位重餌<lb/>
哉融見業辭志不屈復曰宜呼室家計之業曰大丈夫<lb/>
斷之於心乆矣何妻子之為遂飲毒而死述聞業死大<lb/>
驚又恥有殺賢之名乃遣使弔祠賻贈百匹子翬逃辭<lb/>
不受蜀平光武下詔表其閭圖畵形象翬建武中察孝<lb/>
廉為遂乆令<lb/>
馮信字季誠郪人郡三察孝亷州舉茂才公府十辟公<lb/>
車再徵不赴公孫述時託目青盲侍婢姦其前佯為不<lb/>
<pb n="KR2k0126_WYG_044-6b"/>
覺述亡以年老不出<lb/>
　　　東漢<lb/>
楊仁字文義閬中人習韓詩仕郡為功曹舉孝廉除郎<lb/>
太常上仁經中博士仁自以年未五十不應舊科上府<lb/>
譲選顯宗特詔補北宫衛士令引見問當世政迹仁對<lb/>
以寛和任賢抑黜驕戚為先又上便宜十二事帝嘉之<lb/>
賜以縑錢帝崩諸馬貴盛各爭欲入宫仁被甲持㦸嚴<lb/>
勒門衛莫聽輕進者肅宗既立諸馬共譛仁刻俊帝知<lb/>
<pb n="KR2k0126_WYG_044-7a"/>
其忠愈善之拜什邡令寛恵為政勸課掾史弟子悉令<lb/>
就學其有通明經術者顯之右署或貢之朝由是義學<lb/>
大興墾田千餘頃行兄喪去官後辟司徒桓虞府掾同<lb/>
僚有宋章者貪奢不法仁終不與交言同席時人畏其<lb/>
節後為閬中令卒於官<lb/>
景鸞字漢伯梓潼人少隨師學經渉七州之地能理齊<lb/>
詩施氏易兼受河洛圖緯作易説及詩解文句兼取河<lb/>
洛以類相從名為交集又撰内外記號曰禮畧又抄風<lb/>
<pb n="KR2k0126_WYG_044-7b"/>
角雜書列其占驗作興道一篇及作月令章句凡所著<lb/>
述五十餘萬言數上書陳災異及弭救之術朝廷不省<lb/>
其後州郡辟命一切不受終于布衣<lb/>
鄭純字長伯郪人為益州西部都尉處地金銀琥珀犀<lb/>
象翠羽所出作此官者皆富及十世純獨清廉毫毛不<lb/>
犯夷漢歌歎表聞三司及京師貴重多薦美之明帝嘉<lb/>
之乃改西部為永昌郡以純為太守在官十年卒列畵<lb/>
頌東觀<lb/>
<pb n="KR2k0126_WYG_044-8a"/>
王堂字敬伯郪人初舉光禄茂才遷榖城令治有名迹<lb/>
永初中西𦍑冦巴郡為民患詔書遣中郎將尹就攻討<lb/>
連年不尅三府舉堂治劇拜巴郡太守堂馳兵赴賊斬<lb/>
虜千餘級巴庸清静舉孝子嚴永隱士黄錯及張璊陳<lb/>
髦吏民生為立祠刺史張喬表其治能遷右扶風安帝<lb/>
西廵阿母王聖中常侍江京等並請屬於堂堂不為用<lb/>
掾史固諫之堂曰吾蒙國恩豈可為權寵阿意以死守<lb/>
之即日遣家屬歸閉閣上病果有誣奏堂者㑹帝崩京<lb/>
<pb n="KR2k0126_WYG_044-8b"/>
等悉誅堂以守正見稱永建二年徴入為將作大匠四<lb/>
年坐公事左轉議郎復拜魯相政存簡一至數年無辭<lb/>
訟遷汝南太守捜才禮士不茍自專乃教掾史曰古人<lb/>
勞於求賢逸於任使故能化清於上事緝於下其憲章<lb/>
朝右簡覈才職委功曹陳蕃匡政理務拾遺補闕任主<lb/>
簿應嗣庶循名責實察言觀效焉自是委誠求當不復<lb/>
妄有辭教郡内稱治時大將軍梁商及尚書令袁湯以<lb/>
求屬不行並恨之後廬江賊迸入弋陽界堂勒兵追討<lb/>
<pb n="KR2k0126_WYG_044-9a"/>
即便奔㪚而商湯猶因此風州奏堂在任無警免歸家<lb/>
年八十六卒遺令薄歛瓦棺以葬子穉清行不仕曽孫<lb/>
商益州牧劉焉以為蜀郡太守有治聲<lb/>
王稚字叔起堂㓜子也屢拒孝亷公府十五辟公車徵<lb/>
及授二千石太常終不詣年八十一卒門人錄其本行<lb/>
謚曰憲父癸未詔書以安車聘請㑹已亡<lb/>
陳禪字紀山安漢人仕郡功曹舉善黜惡遂為邦内所<lb/>
畏察孝廉州辟治中從事時刺史為人所上受納贓賂<lb/>
<pb n="KR2k0126_WYG_044-9b"/>
禪當傳考他無所齎但持喪斂之具而已及至笞掠無<lb/>
算五毒畢加禪神意自若辭對無變事遂㪚釋車騎将<lb/>
軍鄧隲聞其名而辟焉舉茂才時漢中蠻夷反以禪為<lb/>
漢中太守賊素聞其名即時降服遷左馮翊入拜諌議<lb/>
大夫永寧元年西南夷撣國王獻樂及幻人能吐火自<lb/>
攴解易牛馬頭明年元㑹作之於庭安帝與羣臣共觀<lb/>
大竒之禪獨離席舉手大言曰夾谷之㑹齊作侏儒之<lb/>
樂仲尼誅之又曰放鄭聲逺佞人帝王之庭不宜設外<lb/>
<pb n="KR2k0126_WYG_044-10a"/>
裔之伎尚書陳忠劾奏禪曰古者合歡之樂舞於堂四<lb/>
夷之樂陳於門故詩云以雅以南韎任朱離今撣國越<lb/>
流沙踰縣渡萬里貢獻非鄭衛之聲佞人之比而禪廷<lb/>
訕朝政請劾禪下獄有詔勿收左轉為𤣥莵候城障尉<lb/>
詔敢不之官上妻子從者名禪既行朝廷多訟之㑹北<lb/>
匈奴入遼東追拜禪遼東太守胡憚其威強退還數百<lb/>
里禪不加兵但使吏卒往曉慰之單于懷服遺以胡中<lb/>
珍貨而去及鄧隲誅廢禪以故吏免復為車騎將軍閻<lb/>
<pb n="KR2k0126_WYG_044-10b"/>
顯長史順帝即位遷司𨽻校尉明年卒于官子澄有清<lb/>
名官至漢中太守禪曽孫寳亦剛壮有祖風為州别駕<lb/>
從事<lb/>
馮煥宕渠人安帝時為幽州刺史疾忌奸惡數致其罪<lb/>
建元元年怨者乃詐作璽書譴責煥賜以歐刀又下遼<lb/>
東都尉使速行刑煥欲自殺子緄疑詔文有異止煥使<lb/>
以事自上煥乃上書自訟果詐者所為㑹煥病死獄中<lb/>
帝愍之賜錢千萬<lb/>
<pb n="KR2k0126_WYG_044-11a"/>
馮緄字鴻卿少學春秋司馬兵法家富好施賑赴窮急<lb/>
為鄉里所歸初舉孝亷七遷為廣漢屬國都尉徵拜御<lb/>
史中丞順帝末年以緄持節督揚州諸郡軍事與中郎<lb/>
將滕撫擊破羣賊遷隴西太守後鮮卑㓂邊以緄為遼<lb/>
東太守曉諭降集虜皆弭㪚徵拜京兆尹轉司𨽻校尉<lb/>
所在立威刑遷廷尉太常時長沙蠻冦益陽屯聚積乆<lb/>
至延熹五年衆轉盛而零陵蠻賊復反應之合二萬餘<lb/>
人攻燒城郭殺傷長吏又武陵蠻夷悉反冦掠江陵間<lb/>
<pb n="KR2k0126_WYG_044-11b"/>
荆州刺史劉度南郡太守李肅並奔走荆南皆沒於是<lb/>
拜緄為車騎將軍將兵十餘萬討之時天下饑饉帑藏<lb/>
虚盡毎出征伐常減公卿奉禄假王侯租賦前後所遣<lb/>
將帥宦官輒陷以折耗軍資往往抵罪緄性烈直不行<lb/>
賄賂懼為所中乃上疏曰勢得容姦伯夷可疑茍曰無<lb/>
猜盗跖可信願請中常侍一人監軍財費尚書朱穆奏<lb/>
緄以財自嫌失大臣之節有詔勿劾緄軍至長沙賊聞<lb/>
悉詣營道乞降進擊武陵蠻夷斬首四千餘級受降十<lb/>
<pb n="KR2k0126_WYG_044-12a"/>
餘萬人荆州平定詔書賜錢一億固譲不受振旅還京<lb/>
推功於從事中郎應奉薦以為司𨽻校尉而上書乞骸<lb/>
骨朝廷不許監軍使者張厰承宦官㫖奏緄將傅婢二<lb/>
人戎服自隨又輒於江陵刻石紀功請下吏案理尚書<lb/>
令黄雋奏議以為罪無正法不合致紏㑹長沙賊復起<lb/>
攻桂陽武陵緄遂䇿免頃之拜將作大匠轉河南尹上<lb/>
言舊典中官子弟不得為牧人職帝不納復為廷尉時<lb/>
山陽太守單遷以罪繫獄緄考致其死遷故車騎將軍<lb/>
<pb n="KR2k0126_WYG_044-12b"/>
單超之弟中官相黨遂共誹章誣緄坐與司𨽻校尉李<lb/>
膺大司農劉祐俱輸左校應奉上疏理緄等得免後拜<lb/>
屯騎校尉復為廷尉卒于官緄弟允清白有孝行能理<lb/>
尚書善推歩之術拜降虜校尉終于家<lb/>
馮顥字叔宰郪人少師事楊仲植及蜀郡張光超後又<lb/>
事東平虞叔雅初為謁者威儀濟濟為成都令時太守<lb/>
京兆劉宣法令不壹顥奏治之相地開稻田百頃實户<lb/>
口萬八千立文學生徒至八百人遷越嶲太守所在著<lb/>
<pb n="KR2k0126_WYG_044-13a"/>
稱為梁冀所不善冀風州追之隱居作易章句及刺奢<lb/>
説修黄老恬然終日<lb/>
羊朞字仲魚郪人父為交州刺史卒官朞迎喪不取官<lb/>
舎一物郡三察孝廉公府辟州别駕皆不應太守尹奉<lb/>
棄刑名行禮樂請為功曹刺史必欲借朞自佐不得已<lb/>
為别駕<lb/>
王祐字平仲郪人少與雒縣張浮齊名不應州郡之命<lb/>
撰三子五篇及卒東觀郎李勝為作誄比之顔子列畵<lb/>
<pb n="KR2k0126_WYG_044-13b"/>
學宫<lb/>
楊充字盛國梓潼人少好學求師遂業受古學於扶風<lb/>
馬季長吕叔公南陽朱明叔頴川白仲職精究七經其<lb/>
朋友則頴川荀慈明李元禮京兆羅叔景漢陽孫子夏<lb/>
山陽王叔茂皆海内名士還以教授州里常言圖緯空<lb/>
説去事希略疑非聖不以為教察孝亷為郎卒<lb/>
冦祺字宰朝梓潼人與邑子侯蔓俱學凉州蔓後為勃<lb/>
海王象所殺祺仗劒至象家值象病象謝曰君子不掩<lb/>
<pb n="KR2k0126_WYG_044-14a"/>
人無備安有為友報讐而殺病人也祺乃還乆之復往<lb/>
殺象由是察孝廉為㶚陵令濟隂相<lb/>
季姜梓潼文氏女將作大匠廣漢王敬伯夫人也少讀<lb/>
詩禮敬伯前夫人有子博女紀流二人季姜生康稚芝<lb/>
女始示凡前後八子撫育恩愛親繼若一堂祖母性嚴<lb/>
子孫雖見官二千石猶杖之婦跪受罰於堂下堂厯五<lb/>
郡祖母隨之官後以年老不願逺鄉里姜亦常侍左右<lb/>
紀流出適分己侍婢給之博好寫書姜手為作表於是<lb/>
<pb n="KR2k0126_WYG_044-14b"/>
内門紀化動行推譲博妻犍為楊進及博子遵婦蜀郡<lb/>
張叔紀服姑之教皆有賢訓號之三異堂亡姜勅康稚<lb/>
芝婦事楊進如舅姑中外則之皆成令德季姜年八十<lb/>
二卒四男棄官行服四女亦從官舎交赴内外冠冕百<lb/>
有餘人當時榮之<lb/>
　　　三國<lb/>
程畿字季然閬中人劉璋時為漢昌長縣有賨人種類<lb/>
剛猛巴西太守龎羲以天下擾亂郡宜有武衛頗招合<lb/>
<pb n="KR2k0126_WYG_044-15a"/>
部曲有䜛于璋言羲欲叛璋因疑之羲聞甚懼將謀自<lb/>
守遣畿子郁宣㫖索兵自助畿報曰郡合部曲本不為<lb/>
叛雖有交搆要在盡誠若必以懼遂懷異志非畿之所<lb/>
間并勅郁曰我受恩當為州牧盡節汝為郡吏當為太<lb/>
守効力不得以吾故有異志也羲使使告畿曰爾子在<lb/>
郡不從太守家將及禍畿答曰昔樂羊為將飲子之羔<lb/>
非父子無恩大義然也今雖復羔子吾必飲之羲知畿<lb/>
必不為己乃因厚陳謝于璋以致無咎璋聞之遷畿江<lb/>
<pb n="KR2k0126_WYG_044-15b"/>
陽太守昭烈領益州牧辟為從事祭酒後敗績子呉泝<lb/>
江而還或告之曰後追已至解船輕去乃可以免畿曰<lb/>
吾在軍未習為敵走况從天子而見危哉呉人追及死<lb/>
之<lb/>
李邈字漢南郪人劉璋時為牛鞞長先主領州牧邈為<lb/>
從事正旦行酒因譲先主曰振威以將軍宗室肺腑委<lb/>
以討賊元功未効先冦而滅邈以將軍之取鄙州甚為<lb/>
不宜先主曰知其不宜何不助之邈曰非不敢也力不<lb/>
<pb n="KR2k0126_WYG_044-16a"/>
能足耳有司將殺之諸葛亮為請得免弟朝字永南邵<lb/>
字偉南皆有文才時號三龍羣下立先主爲漢中王文<lb/>
永南筆也<lb/>
馬忠字德信巴西閬中人少養外家姓狐名篤後乃復<lb/>
姓改字忠初為郡吏建安末舉孝廉除漢昌長先主東<lb/>
征敗績猇亭巴西太守閻芝發諸縣兵五千人以補遺<lb/>
闕遣忠送往先主已還永安見忠與語謂尚書令劉巴<lb/>
曰雖亡黄權復得狐篤此為世不乏賢也建興元年丞<lb/>
<pb n="KR2k0126_WYG_044-16b"/>
相亮開府以忠為門下督三年亮入南拜忠䍧柯太守<lb/>
郡承朱褒叛亂之後忠撫育䘏理甚有威惠八年召為<lb/>
丞相叅軍副長史蒋琬署留府事又領州治中從事明<lb/>
年亮出祁山忠詣亮所經營戎事軍還督將軍張嶷等<lb/>
討汶山郡叛𦍑十一年南夷豪帥劉胄反擾亂諸郡徴<lb/>
庲降都督張翼還以忠代翼忠遂斬胄平南土加忠監<lb/>
軍奮武將軍封博陽亭侯初建寧郡殺太守鄭昴縛太<lb/>
守張裔於呉故都督常駐平夷縣至忠乃至味縣處民<lb/>
<pb n="KR2k0126_WYG_044-17a"/>
夷之間又越嶲郡亦乆失土地忠率太守張嶷開復舊<lb/>
郡由此就加安南將軍進封彭鄉亭侯延熙五年還朝<lb/>
因至漢中見大司馬蒋琬宣傳詔㫖加拜鎮南大將軍<lb/>
七年春大將軍費禕北禦魏敵留忠成都平尚書事禕<lb/>
還忠乃歸南十二年卒子修嗣忠為人寛濟有度量但<lb/>
詼啁大笑忿怒不形於色然處事能斷威恩並立是以<lb/>
蠻夷畏而愛之及卒莫不自致喪庭流涕盡哀為立廟<lb/>
祀<lb/>
<pb n="KR2k0126_WYG_044-17b"/>
王平字子均宕渠人本養外家何氏後復姓王隨杜濩<lb/>
朴胡詣洛陽假校尉從曹公征漢中因降先主拜牙門<lb/>
將禆將軍建興六年屬叅軍馬謖先鋒謖舎水上山舉<lb/>
措煩擾平連規諌謖謖不能用大敗於街亭衆盡星㪚<lb/>
惟平所領千人鳴鼔自持魏將張郃疑其伏兵不往偪<lb/>
也於是平徐徐收合諸營遺併率將士而還丞相亮既<lb/>
誅馬謖及將軍張休李盛奪將軍黄襲等兵平特見崇<lb/>
顯加拜叅軍統五部兼當營事進位討冦將軍封亭侯<lb/>
<pb n="KR2k0126_WYG_044-18a"/>
九年亮圍祁山平别守南圍魏大將軍司馬宣王攻亮<lb/>
張郃攻平平堅守不動郃不能克十二年亮卒於武功<lb/>
軍還魏延作亂一戰而敗平之功也遷後典軍安漢將<lb/>
軍副車騎將軍呉壹駐漢中太守十五年進封安漢侯<lb/>
代壹督漢中延熙元年大將軍蒋琬往潯陽平更為前<lb/>
䕶軍署琬府事六年琬還住涪拜平前監軍鎭北大將<lb/>
軍統漢中七年春魏大將軍曹爽率歩騎十萬向漢中<lb/>
前鋒已在駱谷時漢中守兵不滿三萬諸將大驚或曰<lb/>
<pb n="KR2k0126_WYG_044-18b"/>
今力不足以拒敵勢當固守漢樂二城遇賊今入比爾<lb/>
閒涪軍足得救闗平曰不然漢中去涪垂千里賊若得<lb/>
闗便為禍也今宜先遣劉䕶軍杜叅軍據興勢平為後<lb/>
拒若賊分向黄金平率千人下自臨之比爾閒涪軍行<lb/>
至此計之上也惟䕶軍劉敏與平意同即便施行涪諸<lb/>
軍及大將軍費禕自成都相繼而至魏軍退還如平本<lb/>
䇿是時鄧芝在東馬忠在南平在北境咸著名迹平生<lb/>
長戎旅手不能書其所識不過十字而口授作書皆有<lb/>
<pb n="KR2k0126_WYG_044-19a"/>
意理使人讀史聽之備知其大義遵理法度言不戲謔<lb/>
端坐徹日無武將之態然性狹自輕以此為損十一年<lb/>
卒子訓嗣<lb/>
張嶷字伯岐南充人弱冠為縣功曹先主定蜀之際山<lb/>
冦攻縣縣長捐家逃亡嶷冒白刃携負夫人夫人得免<lb/>
由是顯名州召為從事建興五年丞相亮北征漢中時<lb/>
廣漢綿竹山賊張慕等鈔盜軍資刼掠吏民嶷以都尉<lb/>
將兵討之度其烏㪚難以戰禽乃詐與和親尅期置酒<lb/>
<pb n="KR2k0126_WYG_044-19b"/>
酒酣嶷身率左右因斬慕等渠帥五十餘級赦其餘類<lb/>
旬日清泰後得痼病而家貧不能延醫是時廣漢太守<lb/>
何祗雖名通厚然嶷宿與疎濶乃自轝詣祗託以治病<lb/>
祗傾財醫療數年除愈拜牙門將屬馬忠北討汶山叛<lb/>
𦍑南平四郡蠻夷初越嶲郡自丞相亮討髙定之後蠻<lb/>
夷數反殺太守龔禄焦璜是後太守不敢之郡只住安<lb/>
定去郡八百餘里時除嶷為越嶲太守嶷將所領往郡<lb/>
誘以恩信蠻夷皆服惟比徼最為驍勁不承節制嶷乃<lb/>
<pb n="KR2k0126_WYG_044-20a"/>
往討生縛其帥魏狼又解縱之使招懷餘類表拜狼為<lb/>
邑侯於是種落三千餘户皆安土供職諸種聞之皆降<lb/>
嶷以功賜爵闗内侯蘇祈邑君冬逄逄弟隗渠等已降<lb/>
復反嶷誅逄逄妻旄牛王女嶷以計原之而渠逃入西<lb/>
徼渠剛猛㨗悍為諸種所畏憚遣所親二人詐降實取<lb/>
消息嶷覺之許以重賞使為反間二人遂合謀殺渠渠<lb/>
死諸種皆安又斯都耆帥李求承昔手殺龔禄嶷求募<lb/>
捕得數其宿惡而誅之始嶷以郡郛宇頺壞更築小塢<lb/>
<pb n="KR2k0126_WYG_044-20b"/>
在官三年徙還故郡繕治城郭夷種男女莫不致力定<lb/>
莋臺登卑水三縣去郡三百餘里舊出鹽鐡及漆而夷<lb/>
徼乆自固食嶷率所領奪取署長吏焉嶷到定莋率豪<lb/>
狼岑槃木王舅甚為蠻夷所信任忿嶷見侵不自來詣<lb/>
嶷使壮士數十直往收致撻而殺之持尸還種厚加賞<lb/>
賜喻以狼岑之惡且曰無得妄動動即殄矣種類咸面<lb/>
縛謝過嶷殺牛饗宴重申恩信遂獲鹽鐡器用周贍漢<lb/>
嘉郡界旄牛夷種類四千餘户其率狼路欲為姑壻冬<lb/>
<pb n="KR2k0126_WYG_044-21a"/>
逄報怨遣叔父離將逄衆相度地勢嶷遣親迎齎牛酒<lb/>
勞賜又令離姊逆逄妻宣暢意㫖離既受賜并見其姊<lb/>
姊弟歡悦悉率所領將詣嶷嶷厚加賞待遣還旄牛由<lb/>
是輒不為患郡有舊道經旄牛中至成都既平且近自<lb/>
旄牛絶道已百餘年更由安上既險且逺嶷遣左右齎<lb/>
貨幣賜路重令路姑喻意路乃率兄弟妻子悉詣嶷嶷<lb/>
與盟誓開通舊道千里肅清復古亭驛奏封路為旄牛<lb/>
㽛毗王遣使將路朝貢後主於是加嶷撫戎將軍領郡<lb/>
<pb n="KR2k0126_WYG_044-21b"/>
如故嶷初見費禕為大將軍恣性汎愛待信新附太過<lb/>
作書戒之曰昔岑彭率師來歙杖節咸見害於刺客今<lb/>
明將軍位髙權重宜鑒前事少以為警後禕果為魏降<lb/>
人郭修所害呉太傅諸葛恪以初破魏軍大興兵衆以<lb/>
圖攻取侍中諸葛瞻丞相亮之子恪從弟也嶷與書曰<lb/>
東主初崩帝實㓜弱太傅受寄託之重亦何容易親以<lb/>
周公之才猶有管蔡流言之變霍光受任亦有燕盖上<lb/>
官逆亂之謀頼成昭之明以免斯難耳昔毎聞東主殺<lb/>
<pb n="KR2k0126_WYG_044-22a"/>
生賞罰不下人又今以垂沒之命卒召太傅屬以後事<lb/>
誠實可慮加呉楚剽急乃昔所記而太傅離少主履敵<lb/>
庭恐非良計長算之術也雖云東家綱紀肅然上下輯<lb/>
睦百有一失非明者之慮邪取古則今今則古也自非<lb/>
郎君進忠言於太傅誰復有言者也旋軍廣農務行德<lb/>
恵數年之中東西並舉實為不晩願深採察恪竟以此<lb/>
夷族嶷識見多如是類在郡十五年邦域安穆屢乞求<lb/>
還乃徵詣成都夷民戀慕扶轂泣涕過旄牛邑邑君襁<lb/>
<pb n="KR2k0126_WYG_044-22b"/>
負來迎及追尋至蜀郡界耆帥督率隨嶷朝貢者百餘<lb/>
人嶷至拜盪冦將軍延熙十七年魏狄道長李簡密書<lb/>
請降衛將軍姜維率嶷等因簡之資以出隴西既到狄<lb/>
道簡悉率城中吏民出迎軍前與魏將徐質交鋒嶷臨<lb/>
陣隕身然其所殺傷亦過倍既亡封長子瑛西鄉侯次<lb/>
子䕶雄襲爵南土越嶲民夷聞之無不悲泣為嶷立廟四<lb/>
時水旱輒祀之<lb/>
黄權字公衡閬中人少為郡史州牧劉璋召為主簿時<lb/>
<pb n="KR2k0126_WYG_044-23a"/>
别駕張松建議迎先主使伐張魯權諫曰左將軍有驍<lb/>
名今請到欲以部曲遇之則不滿其心欲以賔客禮待<lb/>
則一國不容二君若客有泰山之安則主有累卵之危<lb/>
可但閉境以待河清璋不聽竟遣使迎先主出權為廣<lb/>
漢長及先主襲取益州分下郡縣郡縣望風景附權閉<lb/>
城堅守劉璋稽服乃詣降先主假權偏將軍及曹公破<lb/>
張魯魯走入巴中權進曰若失漢中則三巴不振此為<lb/>
割蜀之股臂也於是先主以權為䕶軍率諸將迎魯魯<lb/>
<pb n="KR2k0126_WYG_044-23b"/>
已還南鄭北降曹公然卒破杜濩朴胡殺夏侯淵據漢<lb/>
中皆權本謀也先主領益州牧以權為治中從事及稱<lb/>
尊號將東伐呉權諌曰呉人悍戰又水軍順流進易退<lb/>
難臣請為先驅以嘗冦陛下為後鎮先主不從以權為<lb/>
鎮北將軍督江北軍以防魏師自在江南及呉將軍陸<lb/>
遜乗流斷圍南軍敗績先主引退而道隔絶權不得還<lb/>
故率將所領降于魏有司執法白收權妻子先主曰孤<lb/>
負黄權權不負孤也待之如初魏文帝謂權曰君捨逆<lb/>
<pb n="KR2k0126_WYG_044-24a"/>
効順欲追跡陳韓邪權對曰臣過受劉主殊遇降呉不<lb/>
可還蜀無路是以歸命且敗軍之將免死為幸何古人<lb/>
之可慕也文帝善之拜為鎮南將軍封育陽侯加侍中<lb/>
使之陪乗蜀降人或云誅權妻子權知其虚言未便發<lb/>
喪後得審問果如所言及先主薨問至魏羣臣咸賀而<lb/>
權獨否文帝察權有局量欲試驚之遣左右詔權未至<lb/>
之間累催相屬馬使奔馳交錯於道官屬侍從莫不碎<lb/>
魄而權舉止顔色自若大將軍司馬宣王深器重之問<lb/>
<pb n="KR2k0126_WYG_044-24b"/>
權曰蜀中有卿軰幾人權笑而答曰不圖明公見顧之<lb/>
重也宣王與諸葛亮書曰黄公衡快士也毎坐起嘆述<lb/>
足下不去口實景初三年蜀延熙二年權遷車騎將軍<lb/>
儀同三司明年卒謚曰景侯子邕嗣邕無子絶權畱蜀<lb/>
子崇為尚書郎隨衛將軍諸葛瞻拒鄧艾到涪縣瞻槃<lb/>
桓未進崇屢勸瞻宜速行拒險無令敵得入平地瞻猶<lb/>
豫未納崇至於流涕㑹艾長驅而前瞻却戰至緜竹崇<lb/>
帥厲軍士期於必死臨陣見殺<lb/>
<pb n="KR2k0126_WYG_044-25a"/>
譙周字允南西充國人父□字榮始治尚書兼通諸經<lb/>
及圖緯州郡辟皆不應州就假師友從事周㓜孤與母<lb/>
兄同居既長躭古篤學家貧未嘗問産業誦讀典籍欣<lb/>
然獨笑以忘寝食硏精六經尤善書札頗曉天文而不<lb/>
以留意諸子文章非心所存不悉徧視也身長八尺體<lb/>
貌素朴惟推誠不飾無造次辯論之才然潜識内敏建<lb/>
興中丞相亮領益州牧命周為勸學從事亮卒於敵庭<lb/>
周在家聞問即便奔赴尋有詔書禁斷惟周以速行得<lb/>
<pb n="KR2k0126_WYG_044-25b"/>
逹大將軍蒋琬領刺史徙為典學從事總州之學者後<lb/>
主立太子以周為僕轉家令時後主頗出游觀増廣聲<lb/>
樂周上疏諫其畧曰夫輓大重者其用力苦不衆拔大<lb/>
艱者其善術苦不廣且承事宗廟非徒求福祜所以率<lb/>
民尊上也至於四時之祀或有不臨池苑之觀或有仍<lb/>
出臣之愚滯私不自安夫憂責在身者不暇盡樂先帝<lb/>
之志堂構未成誠非盡樂之時願省減樂官後宫所増<lb/>
造但奉修先帝所施下為子孫節儉之教徙為中㪚大<lb/>
<pb n="KR2k0126_WYG_044-26a"/>
夫猶侍太子于時軍旅數出百姓彫瘁周與尚書令陳<lb/>
祗論其利害退而書之謂之仇國論後遷光禄大夫位<lb/>
亞九列周雖不與政事以儒行見禮時訪大議輒據經<lb/>
以對而後生好事者亦咨問所疑焉景耀六年冬魏大<lb/>
將軍鄧艾克江油長驅而前而蜀本謂敵不便至不作<lb/>
城守調度及聞艾已入隂平百姓擾擾皆迸山野不可<lb/>
禁制後主使羣臣㑹議計無所出或以為蜀之與呉本<lb/>
為和國宜可奔呉或以為南中七郡阻險斗絶易以自<lb/>
<pb n="KR2k0126_WYG_044-26b"/>
守宜可奔南惟周以為自古以來無寄他國為天子者<lb/>
也今若入呉固當臣服且政理不殊則大能吞小此數<lb/>
之自然也由此言之則魏能併呉呉不能併魏明矣等<lb/>
為小稱臣孰與為大再辱之恥何與一辱且若欲奔南<lb/>
則當早為之計然後可果今大敵已近禍敗將及羣小<lb/>
之心無一可保恐發足之日其變不測何至南之有乎<lb/>
羣臣或難周曰今艾兵不逺恐不受降如之何周曰方<lb/>
今東呉未賔事勢不得不受受之後不得不禮若陛下<lb/>
<pb n="KR2k0126_WYG_044-27a"/>
降魏魏不裂土以封陛下者周請身詣京都以古義争<lb/>
之衆人無以易周之理劉氏無虞一邦蒙頼周之謀也<lb/>
晉室踐阼累下詔所在發遣徵周周輿疾詣洛泰始三<lb/>
年至以疾不起就拜騎都尉五年周語陳夀曰昔孔子<lb/>
七十二劉向楊雄七十一而沒今吾年過七十庶慕孔<lb/>
子遺風可與劉揚同軌恐不出後嵗必便長逝不復相<lb/>
見矣六年冬卒凡所著述撰定法訓五經論古史考之<lb/>
屬百餘篇三子熙賢同少子同頗好周業亦以忠篤質<lb/>
<pb n="KR2k0126_WYG_044-27b"/>
素為行舉孝廉除錫令東宫洗馬召不就<lb/>
周羣字仲直閬中人父舒字叔布少學術於廣漢楊厚<lb/>
名亞董扶任安數被徵終不詣時人有問春秋䜟曰代<lb/>
漢當塗髙此何謂也舒曰當塗髙者魏也鄉黨學者私<lb/>
傳其語羣少受學於舒專心候業於庭中作小樓家富<lb/>
多奴常令奴更直於樓上視天災纔見一氣即白羣羣自上樓<lb/>
觀之不避晨夜故凡有氣候無不見之者是以所言多<lb/>
中州牧劉璋辟以為師友從事先主定蜀署儒林校尉<lb/>
<pb n="KR2k0126_WYG_044-28a"/>
先主欲與曹公爭漢中問羣羣對曰當得其地不得其<lb/>
民也若出偏軍必不利當戒慎之羣卒子巨頗傳其術<lb/>
鐔承字公文郪人厯郡守州石職為少府太常時費姜<lb/>
秉政孟光來敏皆棲遲承以和獨立特進之也常璩讃<lb/>
曰優游容與特進太常<lb/>
馬勲字盛衡馬齊字承伯皆閬中人楊戲季漢輔臣賛<lb/>
云盛衡承伯言藏言時勲為别駕從事齊為廣漢太守<lb/>
遷尚書皆以才幹自顯其後同邑有姚伷字子緒累官<lb/>
<pb n="KR2k0126_WYG_044-28b"/>
尚書僕射諸葛亮稱之曰忠益莫大於進人進人各務<lb/>
其所尚今姚掾並存剛柔以廣文武之用可謂博雅矣<lb/>
　　　晉<lb/>
陳夀字承祚安漢人少好學師事譙周仕蜀漢為觀閣<lb/>
令史宦者黄皓專弄威權大臣皆曲意附之夀獨不為<lb/>
之曲由是被譴黜者屢蜀平以父喪使婢丸藥坐沉滯<lb/>
者多年司空張華愛其才舉為孝廉除著作郎領本郡<lb/>
中正撰三國志凡六十五篇時人稱其善叙事有良史<lb/>
<pb n="KR2k0126_WYG_044-29a"/>
才是時夏侯湛方著魏書見夀所作遂壞其書而罷張<lb/>
華尤重之欲舉為中書郎荀朂忌華而疾夀乃諷吏部<lb/>
除夀長廣太守華復薦之于帝授御史治書以母憂去<lb/>
職母遺命葬洛陽夀遵其志乃坐不以母歸葬被貶議<lb/>
初譙周嘗謂夀曰卿必以才學成名但當被損折宜深<lb/>
慎之夀至此再致廢辱皆如周言後數嵗起為太子中<lb/>
庶子元康七年卒詔下河南尹洛陽令就家寫其三國<lb/>
志　兄子符字長住亦有文才繼夀著作佐郎上廉令<lb/>
<pb n="KR2k0126_WYG_044-29b"/>
　符弟莅字叔度梁州别駕驃騎將軍齊王辟掾卒洛<lb/>
下莅從弟階字逹之州主簿察孝廉褒中令永昌西<lb/>
部都尉建寧興古太守辭章燦麗馳名當世凡夀所述<lb/>
作二百餘篇符莅階各數十篇<lb/>
閻纉字續伯安漢人祖囿為張魯功曹勸魯降魏封平<lb/>
樂鄉侯父璞嗣爵仕呉牂柯太守纉博覽墳典父卒繼<lb/>
母不慈纉事之彌謹而母疾之愈甚乃誣纉盗父時金<lb/>
寶訟于有司遂被清議十餘年纉無怨色孝謹不怠母<lb/>
<pb n="KR2k0126_WYG_044-30a"/>
後意解更移中正乃得復品為太傅楊駿舎人轉安福<lb/>
令纉棄官歸感駿被誅要其故主簿崔基等共葬之衆<lb/>
懼冢未成各逃㪚惟纉以家財成墓乃去河間王顒引<lb/>
為西戎校尉有功封平樂鄉侯愍懷太子之廢也纉輿<lb/>
棺詣闕上書理太子之寃書御不省及張華遇害賈謐<lb/>
伏法朝野震竦纉獨撫華尸慟哭曰早語君遜位而不<lb/>
肯今果不免命也夫過斥賈謐尸曰小兒亂國之由誅<lb/>
其晩矣皇太孫立纉復上疏其言欲使著令東宫加設<lb/>
<pb n="KR2k0126_WYG_044-30b"/>
兵衛嚴重詔㫖以安後嗣擇宫臣如丙吉拒詔書周昌<lb/>
不遣王行者以固儲副并劾賈謐潘岳等二十四人朝<lb/>
廷嘉其忠烈擢漢中太守趙王倫死既葬纉以車轢其<lb/>
冢時張華兄子景後徙漢中纉又表宜還之故鄉纉慷<lb/>
慨好大節卒于官有五子俱開朗有才力<lb/>
龔壮字子偉巴西人潔已自守與鄉人譙秀齊名父叔<lb/>
皆為李特所害壮積年不除喪力弱不能復仇及李夀<lb/>
戍漢中與偽主李期有嫌期特孫也壮欲假夀以報乃<lb/>
<pb n="KR2k0126_WYG_044-31a"/>
説夀曰節下若能幷有西土稱藩晉朝人必樂從且捨<lb/>
小就大以危易安莫大之䇿也夀然之遂率衆討期果<lb/>
克之夀仍襲偽號無歸晉意壮即辭去其官爵賂遺一<lb/>
無所受㑹天乆雨百姓饑墊壮又上書説夀以歸順聖<lb/>
朝允天心應人望永為國藩福流子孫夀省書内媿秘<lb/>
而不宣乃遣使入胡稱藩于石虎壮力諫之夀俱不納<lb/>
壮謂百行之本莫大忠孝既假李夀以殺李期父叔之<lb/>
仇既雪而又能提全蜀以歸朝廷臣節不益明乎狼子<lb/>
<pb n="KR2k0126_WYG_044-31b"/>
野心竟莫之從壮乃稱聾又云兩手不制物終身不復<lb/>
至成都惟硏考經典覃思文章至李勢時卒壮毎嘆中<lb/>
夏多經學而巴郡鄙陋兼遭李氏之亂無復學徒乃著<lb/>
邁德論<lb/>
譙秀字元彦西充人祖周父熙為周長子生秀秀性清<lb/>
静不交于世知天下将亂預絶人事從兄弟及諸親戚<lb/>
皆不與相見州郡辟命一切不就氐人李雄盗蜀安車<lb/>
徵秀雄叔父驤驤子夀咸共致聘俱不應常冠鹿皮躬<lb/>
<pb n="KR2k0126_WYG_044-32a"/>
耕山藪永和三年安西将軍桓温平蜀表薦秀曰竊聞<lb/>
巴西譙秀植操貞固抱徳肥遁揚清渭波于時皇極遘<lb/>
道消之㑹羣黎蹈顛沛之艱中華有顧瞻之哀幽谷無<lb/>
遷喬之望凶命屢招奸威仍逼身寄虎吻危同朝露而<lb/>
能抗節玉立誓不降辱杜門絶跡不面偽庭進免龔勝<lb/>
亡身之禍退無薛方詭對之譏雖園綺之棲商洛管寧<lb/>
之黙遼海方之于秀殆無以過若秀蒙蒲帛之徵足以<lb/>
鎮静頑風軌訓囂俗幽遐仰流九服知化矣及蕭敬叛<lb/>
<pb n="KR2k0126_WYG_044-32b"/>
亂避難宕渠山中鄉人宗族馮依者以百數秀年八十<lb/>
衆人以其篤老欲代之負擔秀拒曰各有老弱當先營<lb/>
救吾氣力自足堪此不以垂朽之年累諸君也後十餘<lb/>
年卒于家<lb/>
譙登秀之弟少以公亮義烈聞領隂平太守後以李特<lb/>
亂登父為李雄巴西太守馬脱所殺乃東詣鎮南劉公<lb/>
請兵討之三年不能得兵但表拜登揚烈将軍梓潼内<lb/>
史登乃募巴蜀流士得二千人是時鎮西將軍羅尚住<lb/>
<pb n="KR2k0126_WYG_044-33a"/>
巴郡登因從尚求益軍討雄尚不許登乃往攻宕渠斬<lb/>
馬脫食其肝復詣尚求軍尚復不許登乃徑至涪城雄<lb/>
自攻登為登所破賊已向困而尚不供登軍食雄知登<lb/>
乏食遣李驤攻登兵窮士饑誓死不退衆亦餓死而無<lb/>
去志永嘉三年為驤生得致於雄言辭不屈雄乃殺之<lb/>
　　　六朝<lb/>
龔頴遂寧人少好學益州刺史毛璩辟為勸學從事璩<lb/>
為譙縱所殺故佐吏並逃亡頴號哭奔赴殯送以禮縱<lb/>
<pb n="KR2k0126_WYG_044-33b"/>
後設宴延頴不獲已而至樂奏頴流涕曰北面事人亡<lb/>
不能死何忍聞舉樂蹈跡逆亂乎縱大将譙道福引出<lb/>
将斬之道福母則頴姑跣出力救之得免縱既僣號備<lb/>
禮徵又不至乃收頴付獄脅以兵刄執志彌堅至于蜀<lb/>
平終不屈節其後刺史至輒加辟引厯府叅軍别駕從<lb/>
事史宋文帝元嘉二十四年刺史陸徽上表薦之于朝<lb/>
竟不被命子原平<lb/>
襲原平字長恭有至行養親必以己力傭賃主人設食<lb/>
<pb n="KR2k0126_WYG_044-34a"/>
原平自以家貧父母不辦餚味已有惟餐鹽飯家或無<lb/>
食亦不獨飽須日暮作畢受直糴買然後舉㸑父篤疾<lb/>
彌年原平衣不解帶口不嘗鹽菜身未嘗睡卧父亡慟<lb/>
絶數日方蘇塋壙不以假人儉而當禮塟畢詣傭主執<lb/>
役與諸奴分務讓逸就勞既搆父冢遂善其事毎至吉<lb/>
嵗求者盈門原平所起必自貧始取其賤直及母終毁<lb/>
瘠彌甚父母墓前有田數十畆毎至農月原平不欲耕<lb/>
者裸袒以慢其墓乃罄家資貴買此田束帶垂泣躬自<lb/>
<pb n="KR2k0126_WYG_044-34b"/>
耕墾毎賣物裁求平價人輒加價與之彼此相讓必賤<lb/>
直然後乃取宅上種竹夜有盜其笋者原平遇見之盜<lb/>
者奔走墜溝平乃作小橋於溝上鄉里慚媿無復來取<lb/>
宋文帝崩原平號慟日食餅一枚如此五日人問曰誰非<lb/>
王臣何獨如此原平曰吾家見異先朝不能報恩故私<lb/>
心感痛耳<lb/>
李膺字公輔梓潼人梁益州刺史劉季連反刺史鄧元<lb/>
起討之糧食乏㑹蜀民投附者三萬餘人元起欲檢籍<lb/>
<pb n="KR2k0126_WYG_044-35a"/>
以科其貲膺諌曰前有嚴敵後無繼援山民始附於我<lb/>
觀徳若糾以刻薄衆心必離膺請出圖之乃出率富民<lb/>
上軍資得米三萬斛膺後為蕭淵藻主簿使至都梁武<lb/>
帝悦之謂曰今李膺何如昔李膺對曰彼事桓靈之主<lb/>
今逄堯舜之君上嘉其對擢益州别駕仕至太僕卿<lb/>
侯<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>南充人梁時累平蜀賊後以誅侯景有功遷南豫<lb/>
州刺史累功都督五州封零陵郡公<lb/>
　　　唐<lb/>
<pb n="KR2k0126_WYG_044-35b"/>
陳子昻字伯王射洪人父元敬世擁髙貲嵗饑出粟萬<lb/>
石以賑鄉里舉明經調文林郎子昻十八未知書以富<lb/>
家子尚氣决弋博自如他日入鄉校感悔即痛修飭文<lb/>
明初舉進士髙宗崩将遷梓宫長安是時闗中無嵗子<lb/>
昻盛言東都勝塏可營山陵上書曰臣聞秦據咸陽漢<lb/>
都長安山河為固而天下服者以北假朝宛之利南資<lb/>
巴蜀之饒轉闗東之粟而收山西之寶長羈利䇿横制<lb/>
宇宙耳而今則不然燕代迫匈奴巴隴嬰吐蕃西老千<lb/>
<pb n="KR2k0126_WYG_044-36a"/>
里贏糧北丁十五乗塞嵗月奔命秦之首尾不完所餘<lb/>
獨三輔間耳頃遭荒饉百姓薦饑薄河而右惟有赤地<lb/>
循隴以北不逄青草父兄轉徙妻子流離頼天悔禍去<lb/>
年薄稔羸耗之餘幾能保命然流亡未還白骨縦横阡<lb/>
陌無主至于蓄積猶可哀傷陛下以先帝遺意方大駕<lb/>
南驅按節西京千乗萬騎何從仰給山陵穿復必資徒<lb/>
役率癯敝之衆興數萬之軍調發近畿督扶稚老鏟山<lb/>
輦石驅以就功春作無時何望有秋彫甿遺噍再罹艱<lb/>
<pb n="KR2k0126_WYG_044-36b"/>
苦有不堪其困則逸為盗賊掲梃大呼可不深圖哉且<lb/>
天子以四海為家舜葬蒼梧禹葬㑹稽豈愛裔夷而鄙<lb/>
中國示無外也周平王漢光武都洛陽而寢廟山陵並<lb/>
在西土實以時有不可故遺小存大去禍取福也今景<lb/>
山崇秀北對嵩邙右盻汝海祝融太昊之故墟在焉園<lb/>
陵之美復何以加且太原廥鉅萬之倉洛口儲天下之<lb/>
粟乃欲捨而不顧儻䑕竊狗盜西入陜郊東犯虎牢取<lb/>
敖倉一杯粟陛下何以遏之武后竒其才召見金華殿<lb/>
<pb n="KR2k0126_WYG_044-37a"/>
子昻貌柔野少威儀不稱其文學而占對慷慨乃擢靈<lb/>
䑓正字垂拱初詔問羣臣調元氣當以何道子昻因是<lb/>
勸太后興明堂太學后召見賜筆札中書省令條上利<lb/>
害子昻對三事其一言九道出大使廵按天下申黜陟<lb/>
求民瘼宜擇仁可以恤孤明可以振滯剛不避強禦知<lb/>
足以照奸者然後以為使故輶軒未動而天下翹然待<lb/>
之矣今宰相奉詔書有遣使之名無任使之實使愈出<lb/>
而天下愈敝徒令百姓治道路送往迎來不見其益也<lb/>
<pb n="KR2k0126_WYG_044-37b"/>
臣願陛下更選有威望風概為衆推者因御前殿以使<lb/>
者之禮禮之諄諄切勑所以出使之意乃授以節務登<lb/>
抜賢良宣上德意令若家見而戸曉者若不得其人不<lb/>
如少出使彼煩數而無益于化是烹小鮮而務撓之也<lb/>
其二言刺史縣令政教之首陛下布德澤下詔書必待<lb/>
刺史縣令謹宣而奉行之茍非其人則委棄有司掛墻<lb/>
壁耳百姓安得而知之一州得才刺史則十萬户被其<lb/>
福得不才刺史則十萬户受其困縣令之於民其禍福<lb/>
<pb n="KR2k0126_WYG_044-38a"/>
亦然今吏部調縣令但計資考不求賢良故庸人皆任<lb/>
縣令為害滋甚三言軍旅之弊夫妻不得安父子不相<lb/>
養五六年矣尚頼陛下憫其失職凡兵戎調發一切罷<lb/>
之又數年則天欲開蜀山由雅州剪生𦍑因以襲吐蕃<lb/>
子昻上書以七驗諫止后召見頷之因使論為政之要<lb/>
子昻乃奏八科一措刑二官人三知賢四去疑五招諫<lb/>
六勸賞七息兵八安宗子遷右衛胄曹叅軍以母喪去<lb/>
官服終擢右拾遺子昻多病不樂居職聖厯初以父年<lb/>
<pb n="KR2k0126_WYG_044-38b"/>
老自表解官侍養父喪廬塜每哀慟聞者為之涕泣縣<lb/>
令叚簡貪暴聞子昻富欲害子昻家人納錢二十萬緡<lb/>
簡薄其賂捕送獄遂死獄中子昻資褊躁然輕財好施<lb/>
篤于友誼唐興文章天下祖尚徐庾餘風子昻始獨變<lb/>
正作感遇詩三十八章王適見之曰是必為海内文宗<lb/>
子昻所論著當時皆以為法子光亦以文名官終商州<lb/>
刺史光子易甫簡甫皆侍御史<lb/>
趙㽔鹽亭人好學不仕著書屬文隱于梓州長平山博<lb/>
<pb n="KR2k0126_WYG_044-39a"/>
考六經諸家異同之旨𤣥宗屢徵不就李白嘗就學焉<lb/>
鮮于仲通字向之新政人與弟叔明皆博學輕財務施<lb/>
仲通舉天寳進士為京兆尹厯劔南節度使以忤楊國<lb/>
忠坐貶<lb/>
李叔明字晉之仲通之弟本姓嚴氏與兄少孤養於鮮<lb/>
于家因冐姓鮮于大厯末叔明為東川節度使或言于<lb/>
上詔叔明還姓嚴叔明醜之表求賜國姓從之叔明初<lb/>
起擢明經乾元中為司勲員外郎副漢中王瑀使回紇<lb/>
<pb n="KR2k0126_WYG_044-39b"/>
回紇遇瑀甚薄叔明譲之曰大國通好使賢王持節可<lb/>
汗唐之壻也恃功而倨可乎可汗為之加禮復命拜洛<lb/>
陽令招來遺民號能吏擢京兆尹繼其兄仲通長安歌<lb/>
曰前尹赫赫具瞻允若後尹熙熙明瞻允思乆之除太<lb/>
子右庶子㑹崔旰擾成都以叔明為卭州刺史旰入朝<lb/>
即拜叔明東川節度使徙治梓州建中初吐蕃襲火井<lb/>
掠龍州陷扶文逺三州叔明分五将邀擊走之以功加<lb/>
檢校戸部尚書遷右僕射徳宗興元之幸叔明出家貲<lb/>
<pb n="KR2k0126_WYG_044-40a"/>
以助軍悉衣幣獻宫掖加太子太傅封薊國公初東川<lb/>
承兵盜鄉邑彫破叔明治之二十年撫循有力華夷遂<lb/>
安後朝京師以病足賜錦輿令宦者肩輿以見拜尚書<lb/>
左僕射乞骸骨改太子太傅致仕卒貞元三年謚曰襄<lb/>
叔明素惡道佛之弊上言曰佛空寂無為者也道清虚<lb/>
寡慾者也今迷其内而飾其外使農夫工女隳業以避<lb/>
役故農桑不勸兵賦日屈國用軍儲俱為耗斁臣請本<lb/>
道定寺為三等觀為二等上寺留僧二十一上觀留道<lb/>
<pb n="KR2k0126_WYG_044-40b"/>
士十四毎等降殺以七皆擇有行者餘還為民徳宗善<lb/>
之以為不止本道可為天下法乃下尚書省雜議議雖<lb/>
上竟未行子昇以少卿從徳宗幸梁州叔明嚴勑以死<lb/>
報國故昇有功擢禁軍將軍貞元初遷太子詹事<lb/>
嚴震字遐聞鹽亭人至徳乾元中數出貲助邊得為州<lb/>
長史西川節度使嚴武知其才署押衙遷恒王府司馬<lb/>
委以軍府重務東川節度使李叔明表為渝州刺史又<lb/>
表為鳯州刺史母喪解起興鳯兩州團練使好興利除<lb/>
<pb n="KR2k0126_WYG_044-41a"/>
害建中中劒南黜陟使韋<graphic n="KR1027" url="https://raw.githubusercontent.com/kanripo/KR-Gaiji/master/images/KR1027.png" mimeType="image/png"/>狀震治行為第一乃賜上<lb/>
上考封鄖國公號稱清嚴逺邇咨美遷山南西道節度<lb/>
使朱泚反遣腹心穆廷光等遺帛書誘之震即斬以聞<lb/>
是時李懷光與賊連和奉天危蹙帝欲徙避山南震聞<lb/>
馳表奉迎遣大将張用誠以兵五千扞衛用誠至盩厔<lb/>
有反計帝憂之㑹震續遣牙将馬勳至帝告以故勳曰<lb/>
臣請歸取節度符召之即不受斬其首以復命帝悦使<lb/>
計日往勳還得符請壯士五人與偕出駱谷用誠以勳<lb/>
<pb n="KR2k0126_WYG_044-41b"/>
至未知其謀也以數百騎迎勳館之左右嚴侍勳未發<lb/>
隂令焚草館外士寒爭附火勳從容出符示之曰大夫<lb/>
召君用誠懼將走壯士自後擒之用誠子砍勳傷首左<lb/>
右扞刀得免遂仆用誠而格殺其子勳即入其軍見士<lb/>
皆擐甲乃昌言曰若等父母妻子皆在梁州今棄之而<lb/>
反何所利也大夫取用誠耳若等無與乃服不敢動即<lb/>
縳用誠送于震杖殺之而拔其副以統師始勳赴行在<lb/>
踰半日期帝頗憂比至大喜翌日發奉天既入駱谷懷<lb/>
<pb n="KR2k0126_WYG_044-42a"/>
光以騎追襲頼此兵斷後獲免尋加檢校戸部尚書馮<lb/>
翊郡王實封二百戸天子至梁州宰相以為地貧無所<lb/>
仰給請進幸成都震曰山南密邇畿輔李晟鋭于收復<lb/>
方藉六師為聲援今引而西則諸将顧望責功無期帝<lb/>
未决㑹晟表亦至請駐蹕梁洋議遂定然梁漢間刀耕<lb/>
火種民採稆為食雖領十五郡而賦入才比東方數縣<lb/>
安史後山賊剽略戸口流散震隨宜勸課鳩歛有法民<lb/>
不煩擾而行在供億具焉車駕将還加檢校尚書左僕<lb/>
<pb n="KR2k0126_WYG_044-42b"/>
射詔改梁州為興元府即用震為尹加實封二百户乆<lb/>
之進同中書門下平章事貞元十五年卒于京師年七<lb/>
十六加贈太保謚忠穆<lb/>
章全益涪城人少孤鞠於兄全啓母病全啓割股膳母<lb/>
而愈及全啓亡全益服斬衰又斷手一指以報兄之割<lb/>
股終身不娶妻不蓄僮僕獨居一室賣藥於成都貧者<lb/>
不取其一文人但呼為章孝子或云全益能作黄金年<lb/>
九十六無疾怡然而逝<lb/>
<pb n="KR2k0126_WYG_044-43a"/>
李湛鹽亭人其先本饒陽曾祖為射洪丞因家永泰父<lb/>
義府流嶲州死上元初赦還張柬之與李多祚謀誅二<lb/>
張以湛為羽林将軍總禁兵斬闗入白武后曰諸将誅<lb/>
逆臣易之昌宗恐漏泄大謀不敢豫奏頓首歸死后病<lb/>
卧顧湛曰我於爾父子不薄亦為是耶遂誅二張遷湛<lb/>
大将軍封趙國公<lb/>
　　　宋<lb/>
陳省華字善則閬中人孟昶時為西水尉入宋累遷樓<lb/>
<pb n="KR2k0126_WYG_044-43b"/>
煩令端拱三年太宗親試進士長子堯臾登甲科首占<lb/>
謝辭氣明辨太宗問誰子王沔以省華對即召省華為<lb/>
太子中允累官右諫議大夫乞骸骨不許手詔存問親<lb/>
檢藥方賜之卒贈太子少師子堯臾堯佐堯咨<lb/>
陳堯叟字唐夫解褐光禄寺丞直史館父子同日賜緋<lb/>
累官兵部侍郎知樞密院事大中祥符初東封加尚書<lb/>
左丞詔撰朝覲壇碑進工部尚書獻封禪聖製頌帝作<lb/>
歌答之祀汾隂進戸部尚書時詔王欽若為朝覲壇頌<lb/>
<pb n="KR2k0126_WYG_044-44a"/>
表譲堯叟加特進賜功臣又以善草𨽻詔書途中御製<lb/>
歌詩刻石五年以本官檢校太傳同平章事充樞密使<lb/>
從幸太清宫加開府儀同三司以有足疾屢請告表求<lb/>
避位優拜右僕射知河陽卒贈侍中謚文忠母馮氏性<lb/>
嚴家本富禄賜且厚不許諸子華侈堯叟尤以孝謹稱<lb/>
陳堯佐字希元以進士歴開封府推官坐言事忤旨降<lb/>
通判潮州㑹鱷魚尾食州人堯佐命二吏拏小舟操網<lb/>
往捕一市皆笑及舉網鱷即弭耳受捕堯佐因作文烹<lb/>
<pb n="KR2k0126_WYG_044-44b"/>
之于市一市皆驚召還直史館歴官吏部侍郎初太后<lb/>
遣宦者起浮圖前守盡毁古碑為磚甓堯佐奏曰唐賢<lb/>
墓石今亡十六七矣子孫深刻大書欲傳之千載乃一<lb/>
旦欲同於瓦礫誠可惜也其未毁者願勑州縣完䕶之<lb/>
於是乃存一二後以太子太師致仕卒贈司空兼侍中<lb/>
謚文惠堯佐少好學父授堯叟經堯佐竊聴輒先成誦<lb/>
雖已貴猶讀書不輟善古𨽻八分尤工於詩性儉約戒<lb/>
殺生物嘗自誌其墓曰夀八十二不為天官一品不為<lb/>
<pb n="KR2k0126_WYG_044-45a"/>
賤使相納禄不為辱三者粗可歸息於父母之域矣<lb/>
陳堯咨字嘉謨舉進士第一歴官翰林學士武信軍節<lb/>
度使知天雄軍卒贈太尉謚康叔堯咨以意氣自任工<lb/>
書善射然豪侈不循法度用刑慘急而兄弟子孫同時<lb/>
貴顯稱為盛族<lb/>
蘇易簡字太簡銅山人父協孟蜀進士入宋累官光祿<lb/>
寺丞易簡少聰敏好學風度竒秀弱冠舉進士太宗臨<lb/>
軒覆試易簡所試三千餘言立就上特稱賞擢冠甲科<lb/>
<pb n="KR2k0126_WYG_044-45b"/>
歴知制誥翰林學士續唐李肇翰林志二卷以獻上賜<lb/>
詩嘉之又以輕綃大書玉堂之署賜易簡榜於庭㑹韓<lb/>
伾畢士安李至等往觀上聞遣中使賜宴甚盛俄掌吏<lb/>
部選給事中叅知政事以禮部侍郎出知陳州卒年三<lb/>
十九贈禮部尚書母薛氏上嘗召入禁中賜冠帔命坐<lb/>
問曰何以教子成此令噐薛曰㓜則束以禮譲長則教<lb/>
以詩書上顧左右曰真孟母也易簡雅善筆札妙于談<lb/>
笑旁通釋典所著作頗多詳本記<lb/>
<pb n="KR2k0126_WYG_044-46a"/>
成象渠州人以詩書教授里中事父母以孝聞母病割<lb/>
股及父母死廬墓側未嘗食肉衣帛有燕百餘集於廬<lb/>
中禾生墓側而發九穗太宗詔賜束帛醪酒其後割股<lb/>
食親者東闗有馮伯瑜負土成墳而廬其側者梓州有<lb/>
何保之永泰有王奭蓬州有狄承嗣岳池有周八行通<lb/>
泉有黄嘉猷中江有茍允中又有楊榆則事嫡母而孝<lb/>
行純至廣安有陳君節生數嵗母為元兵俘去君節稍<lb/>
長萬里尋訪三年而得之此皆有至性者也<lb/>
<pb n="KR2k0126_WYG_044-46b"/>
王省普成人太宗時廷對稱旨辭爵不受賜號清虚山<lb/>
人其後果州有王充避地黔南與黄庭堅友善庭堅稱<lb/>
其質度温粹誠心不疑循禮不競蓬州有張先自南渡<lb/>
後毎讀徐孺子傳而嘆曰危邦不入亂邦不居如孺子<lb/>
斯可矣遂終身不入城市<lb/>
汝顔安岳人舉進士調鳯州幕請致仕仁宗喜其髙尚<lb/>
特授太子舎人其後蓬州有鄭修和七嵗日誦萬言登<lb/>
元祐進士知梁州軍禄有餘悉代小民輸稅未及引年<lb/>
<pb n="KR2k0126_WYG_044-47a"/>
即謁歸結茅以居扁曰飯牛菴隣水有彭戢元祐進士<lb/>
奉祠載雙鶴以歸普成有陳槩乾道進士與兄栗皆隱<lb/>
居不仕名重一時安岳有杜孟少遊太學時童貫蔡京<lb/>
用事即引歸訓子孫曰忠孝吾家之寳經史吾家之田<lb/>
鮮于侁字子駿閬中人舉進士唐介稱其賢交章論薦<lb/>
侁乃盛言李景陽髙汝士之美乞移與之神宗詔近臣<lb/>
舉所知范鎮以侁對擢利州轉運判官初王安石有重<lb/>
名侁語人曰是人若用必壞天下至是上書論時政可<lb/>
<pb n="KR2k0126_WYG_044-47b"/>
為憂者一可為太息者二其他逆治體而召民怨者不<lb/>
可槩舉其意專指安石也助役法行詔諸路各定所役<lb/>
緡錢利州轉運使李瑜定四十萬侁争之曰利州民貧<lb/>
地瘠半此可矣各以事聞上是侁議升侁副使仍提舉<lb/>
常平部民不請青苗錢安石詰其故侁曰青苗之法願<lb/>
取則與民自不願豈能強之哉故事二税當輸絹帛侁<lb/>
奏聽民以畸零納直其後有李元輔者變法多取父老<lb/>
流涕曰柰何改我老運使之法乎蘇軾自湖州赴獄親<lb/>
<pb n="KR2k0126_WYG_044-48a"/>
朋皆不敢通問獨侁往見或勸侁宜焚與軾往來書札<lb/>
不然且連坐侁曰欺君賣友吾不忍為若以忠義獲譴<lb/>
願也哲宗立以侁使京東司馬光言於朝曰以侁之賢<lb/>
不宜居外顧齊魯之區凋敝已甚須侁往救之耳安得<lb/>
如侁者百輩分布天下乎士民聞其重臨如見慈母召<lb/>
為太常少卿未幾以疾求去除集賢殿修撰知陳州卒<lb/>
侁刻意經術注詩斷易孫復嘗與侁論春秋以為學者<lb/>
皆不能及作詩平淡淵粹尤長於楚詞<lb/>
<pb n="KR2k0126_WYG_044-48b"/>
姚煥普州人登進士監益州父子務發奸隱萬緡主者<lb/>
與吏皆當死煥曰戮人以干澤非吾志也義不蔽奸而<lb/>
已請於使者願勿聞於朝第令隂償其數吾寧不受伐<lb/>
奸之賞可也使者曰不隱奸公也不盡法仁也不徼賞<lb/>
義也可謂君子矣欣然從之徙知涪州州有賔化夷多<lb/>
犯境煥施恩信撫納其酋於是相率羅拜庭下訖煥去<lb/>
郡無所犯煥終光禄寺卿卒<lb/>
馮山安岳人熙寧末為秘書丞通判梓州鄧綰薦為䑓<lb/>
<pb n="KR2k0126_WYG_044-49a"/>
官以不諳新法辭不就退居二十年范祖禹薦於朝官<lb/>
至禮部郎中子澥<lb/>
馮澥以進士歴官資政殿學士為文師蘇軾論西事與<lb/>
蔡京忤郡人張庭堅以言事斥象州死澥力賑其妻子<lb/>
及入諫省為白其寃<lb/>
馮如晦安岳人登進士第時范純仁帥懷慶有訟純仁<lb/>
不法者詔置獄寧州命如晦往訊如晦力辨其誣富弼<lb/>
韓縝皆有詩以美之<lb/>
<pb n="KR2k0126_WYG_044-49b"/>
文同字與可永泰人方口秀眉以學名世自號笑笑先<lb/>
生善詩文篆𨽻行草飛白文彦博守成郡竒之致書於<lb/>
同曰與可襟韻灑落如晴雲秋月塵埃不到同又善畵<lb/>
竹初不自貴重四方持縑素來請者足相躡于門同舉<lb/>
進士元豐初知湖州明年至陳州宛邱驛忽留不行沐<lb/>
浴衣冠正坐而卒崔公度嘗與同同館職最厚一日遇<lb/>
同於京南逆旅都無所言但将别乃辟左右謂公度曰<lb/>
吾聞人不妄語者舌可過鼻即吐其舌三疊之如餅狀<lb/>
<pb n="KR2k0126_WYG_044-50a"/>
引之則至眉間公度大驚及至京師人言同死於陳州<lb/>
葢即相見之日也同有丹淵集四十卷行于世<lb/>
張天珏岳池人舉元豐進士累官諫議大夫莅官盡職<lb/>
志節甚偉立朝敢言不避權貴<lb/>
景泰安岳人舉進士歴知寧原二州以竒兵敗元昊於<lb/>
彭陽取鎮戎軍賊不敢犯子思忠為左藏使亦累立戰<lb/>
功<lb/>
馬從政南部人初未有子買一妾詢知其父卒子官母<lb/>
<pb n="KR2k0126_WYG_044-50b"/>
以貧故鬻女歸鄉從政乃還其女并以直贈之後夢一<lb/>
翁謝曰我妾父也聞之上帝矣當令君家富貴涓涓不<lb/>
絶後生子以涓名登元祐六年狀元上疏忤蔡京罷歸<lb/>
雍孝聞新井人元符末獻䇿詆紹聖用事者時相誣以<lb/>
謗毁先烈亟加流竄終身<lb/>
張庭堅字才叔廣安人登進士髙第歴樞密院編修文<lb/>
字坐拆柬送鄒浩免後召對擢右正言庭堅在職踰月<lb/>
數上封事大要言世之論孝必曰紹復神考夫前後異<lb/>
<pb n="KR2k0126_WYG_044-51a"/>
宜法亦隨變而欲纎悉必復則将敝于一偏必有不便<lb/>
於民而招怨者如此而可謂之孝乎司馬光因時變革<lb/>
以便百姓人心所歸陳瓘執義論諍以去小人多以繼<lb/>
志述事勸陛下者臣恐必有營私之人欲主其言以自<lb/>
售謂復先烈非其徒不可将假名繼述而實自肆矣庭<lb/>
堅毎言司馬光吕公著之賢又薦蘇軾兄弟頗忤旨出<lb/>
為京東轉運判官任伯雨言庭堅立身有本末不應罷<lb/>
言職不聽初蔡京守蜀庭堅在幕府與相好及京還朝<lb/>
<pb n="KR2k0126_WYG_044-51b"/>
欲引附己令人諭意庭堅不肯往京大恨遂因事擠之<lb/>
徙象州卒後贈徽猷閣學士謚節愍官其一子<lb/>
蒲卣字君錫閬中人母任氏知書通經號任五經卣舉<lb/>
進士歴通判文州有議欲開文州徑路逹陜西卣言洮<lb/>
岷積石至文甚邇自文出江油此鄧艾取蜀故道也異<lb/>
時鬼章欲從此窺蜀為其阻隘而止夏人志此乆矣可<lb/>
為之通道乎議者乃塞累官中大夫<lb/>
安堯臣廣安人宣和初上書言宦官權臣倡議北伐臣<lb/>
<pb n="KR2k0126_WYG_044-52a"/>
恐唇亡齒寒也徽宗嘉之補承務郎後又上書論女真<lb/>
不可結燕雲不可取書極抗直<lb/>
馮康國字元通本名轓遂寧人為太學生負氣節建炎<lb/>
中苗傅劉正彦作亂張浚外倡諸將致討念二兇居中<lb/>
欲得辯士間之母令有投䑕之忌時轓客浚所慷慨請<lb/>
行浚遣之杭説苗劉曰自古宦官亂政根株相連今二<lb/>
公一旦為國家除數十年之患天下蒙福甚大然主上<lb/>
鼎盛不聞其過豈可遽傳位於襁褓之子且名為傳位<lb/>
<pb n="KR2k0126_WYG_044-52b"/>
其實廢立二公本心為國柰何以此負謗天下傳按劒<lb/>
大怒轓詞氣不屈正彦乃為善詞遣轓還約浚來杭轓<lb/>
再為傳書往返訟言二兇之罪傅黨告轓二公大怒謂<lb/>
轓君尚敢來耶轓曰畏則不來來則不畏轓竟以計得<lb/>
免及勤王之兵大至轓乃説宰相朱勝非以令日當以<lb/>
淵聖為主睿聖復為大元帥少主爲皇太姪太后垂簾勝非<lb/>
令與苖劉議皆許諾髙宗遂得反正詔補轓奉議郎守<lb/>
兵部員外郎更名康國歴右司員外郎直顯謨閣知䕫<lb/>
<pb n="KR2k0126_WYG_044-53a"/>
州丁内艱復起提舉川陜茶馬卒于官<lb/>
姚邦基岳池人舉進士知尉氏縣㑹劉豫僣竊邦基遂<lb/>
棄官去聚徒敎授隱于山林及豫敗紹興中徴補京秩<lb/>
張行成字文饒劒門鄉人與兄少成俱登紹興進士而<lb/>
行成得易數之詳著有通變經世翼𤣥通靈等書傳于<lb/>
世<lb/>
楊輔字嗣勲遂寧人乾道二年進士累遷戸部郎中總<lb/>
領四川財賦㑹利西安撫使吳挺病輔以吳氏世帥武<lb/>
<pb n="KR2k0126_WYG_044-53b"/>
興恐乆生變密白二府早擇人望以鎮方面仍移書四<lb/>
川制置使邱崇言統制官李奭乃吳氏腹心緩急不可<lb/>
令權軍崇是其言及挺卒崇乃檄輔權帥事輔不敢輕<lb/>
往乃索印即益昌領事乆之以敷文閣待制權知成都<lb/>
府兼本路安撫使時加吳曦宣撫副使假以節制財利<lb/>
之權輔知曦有異志因托言他事遣人以<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>書告于朝<lb/>
上意輔必能誅曦密詔授輔寳謨閣學士四川制置使<lb/>
許以便宜從事及曦反輔自以不習兵事且内郡無兵<lb/>
<pb n="KR2k0126_WYG_044-54a"/>
遷延不敢發曦移輔知遂寧府輔遂委印於通判而去<lb/>
曦既誅詔進輔為宣撫使輔乃上言臣以衰病軟弱而<lb/>
居元功之上恐牽制敗事乞以事任付丙乃復以為制<lb/>
置使兼知成都乆之除兵部尚書以龍圖閣學士知建<lb/>
康兼江淮制置使卒于官謚莊惠<lb/>
安丙字子文安廣人淳熙進士開熙初程松為四川宣<lb/>
撫使吳曦副之是時丙通判隆慶陳十可憂於松言曦<lb/>
必誤國松不省既而曦欲結丙奏為隨軍轉運使居河<lb/>
<pb n="KR2k0126_WYG_044-54b"/>
池金奪和尚原守将棄甲而走曦皆不問而遣客密獻<lb/>
四川求封於是金詔至封曦蜀王曦密受之以書諷程<lb/>
松遁去曦遂稱王建號置官屬加丙中大夫丞相長史<lb/>
權行都省事丙以事起倉卒徒死無益乃陽與而隂圖<lb/>
之遂與楊巨源李好義等謀誅曦事見巨源傳初朝廷<lb/>
聞變莫知所為乃召宇文紹節議之紹節言安丙必不<lb/>
附逆討賊者此人也於是密降帛書與丙帛書未至而<lb/>
露布已聞乃加丙端明殿學士知興州安撫使兼四川<lb/>
<pb n="KR2k0126_WYG_044-55a"/>
宣撫副使歴進觀文殿學士湖廣安撫使俄授崇信軍<lb/>
節度使開府儀同三司丙三辭還蜀㑹董居誼帥蜀大<lb/>
失士心金人乗之直𢷬梁洋至大安宋師所至輒潰乃<lb/>
以聶子述代居誼未幾紅巾賊張福莫簡叛入利州所<lb/>
過無不殘滅四川大震魏了翁移書宰執謂安丙不起<lb/>
則賊未即平蜀未可定於是詔起丙為四川宣撫使尋<lb/>
授保寧軍節度使兼知興元府利東安撫使丙乃至遂<lb/>
寧賊猶負固於果州之茗山丙下令諸軍合圍絶其樵<lb/>
<pb n="KR2k0126_WYG_044-55b"/>
汲之路以困之未幾張威李貴俘獲張福等十七人以<lb/>
獻後數日盡俘其黨千餘人皆殺之詔賜丙保寧節度<lb/>
使印加丙之子癸仲三秩文華閣學士明年進丙少保<lb/>
居無何卒贈少師賜沔州祠額曰英慧謚忠定<lb/>
游仲鴻字子正南充人淳熙二年進士李昌圖總蜀賦<lb/>
竒其才曰吾董餉七年惟得一士遂薦于朝擢四川制<lb/>
置司幹辦公事時趙汝愚為副使一見即敬之紹熙初<lb/>
赴召至闕下適汝愚在樞密欲親出經畧西事仲鴻曰<lb/>
<pb n="KR2k0126_WYG_044-56a"/>
宥密之地幹旋為易獨不聞吕申公經畧西事當在朝<lb/>
廷之語乎汝愚悟而止光宗以疾乆不朝重華宫仲鴻<lb/>
貽汝愚書陳宗社大計有伊周霍光之語汝愚大駭立<lb/>
焚之不荅又貽書曰大臣事君茍利社稷死生以之既<lb/>
不死曷不去汝愚又不答孝宗崩泣謂汝愚曰令惟有<lb/>
率百官哭殿廷以請親臨耳及宰相留正以病去仲鴻<lb/>
亟簡汝愚曰禫日不决禍必至矣汝愚又不答後三日<lb/>
嘉王即位於重華宫拜汝愚右丞相奏遣仲鴻覈實淮<lb/>
<pb n="KR2k0126_WYG_044-56b"/>
東西總賦改監登聞鼔院㑹侍講朱熹以論事去國仲<lb/>
鴻上疏曰陛下宅憂之時御批四出不由中書宰相留<lb/>
正之去去之不以禮諫官黄度之去去之不以正令講<lb/>
官朱熹之去去之不以道自古未有舎宰相講官諫官<lb/>
而能自為聰明者也願亟還熹毋使小人得志以養成<lb/>
禍亂慶元初汝愚罷相力匄外除知洋州再擢利州路提<lb/>
㸃刑獄尋予祠歸卒劉光祖表其隧道曰嗚呼慶元黨<lb/>
人㳺公之墓紹定中賜謚曰忠子似<lb/>
<pb n="KR2k0126_WYG_044-57a"/>
游似字景仁嘉定十四年進士累遷禮部尚書兼修國<lb/>
史入侍帷幄帝問唐太宗治效何速如是似曰人主一<lb/>
念之烈足以旋轉乾坤一日歸仁朞月而可王道曷嘗<lb/>
不速乃摭唐太宗事以陳且謂太宗矜心易起漸弗克<lb/>
終僅止貞觀之治願陛下益加聖心治效必速淳祐五<lb/>
年拜右丞相兼樞密使十一章乞歸田里不許十年進<lb/>
國公轉兩官致仕卒贈少保<lb/>
姚希得字逄原潼川人舉嘉定進士歴通判福州徒歩<lb/>
<pb n="KR2k0126_WYG_044-57b"/>
就任人不知為通判也屢遷太府寺丞沂靖王府敎授<lb/>
時帝斥逐權奸收召名徳舉朝相慶希得以為外觀形<lb/>
狀似若清明之朝内察脉息有類危亡之證乃上疏言<lb/>
堯舜三代之時無危亡之事而樂聞危亡之言秦漢以<lb/>
來多危亡之事而常諱危亡之言夫危亡之事不可有<lb/>
而危亡之言不可無後世人主履危如履坦諱言如諱<lb/>
病又言君子非不收召而意向猶未調一小人非不斥<lb/>
逐而根株猶未痛斷大權若操握而不能無旁蹊曲徑<lb/>
<pb n="KR2k0126_WYG_044-58a"/>
之疑大勢若更張而未見有長治乆安之道廷臣之所<lb/>
諷諫封囊之所奏陳非不激切而陛下固不之罪亦不<lb/>
之行又言内小學之建人皆知陛下之有意建儲也然<lb/>
嵗月逾邁未見施行邸第之盛人皆知陛下之篤于親<lb/>
愛也然依憑者衆輕視王法請託之行㨗於影響女冠<lb/>
者流衆共指目近璫小臣時竊威福此皆陛下之心乍<lb/>
明乍晦之所致豈不謂之危乎國有善類猶人之元氣<lb/>
善類一敗一消元氣一病一衰善類能幾豈堪數消消<lb/>
<pb n="KR2k0126_WYG_044-58b"/>
極則國隨之矣陛下明於知人公於用人固無權奸冄<lb/>
用之意然道路之人往往竊議此元祐紹聖将分之機<lb/>
也禍根猶伏而未决不幾於安其危乎帝改容曰朕决<lb/>
不用史嵩之度宗即位授同知樞密院事參知政事力<lb/>
請致仕授資政殿學士金紫光禄大夫封潼川郡公卒<lb/>
贈少保希得忠亮平實清儉自持好引善類不要虚譽<lb/>
知廣西時官署以錦為㡩幕希得曰我起家書生安用<lb/>
此以繒易之蜀之親族相依者數十家廪餼婚喪竭力<lb/>
<pb n="KR2k0126_WYG_044-59a"/>
以給晩年計口授田有差所著有續言行録橘州文集<lb/>
吳泳字叔永潼川人嘉定二年進士歴官著作郎直舎<lb/>
人院上言願陛下養心以清明約己以恭儉進徳以剛<lb/>
毅發強毋以旨酒違善言毋以嬖御疾荘士毋以靡曼<lb/>
伐天性杜漸防微澄源正本使君心之所自立者先有<lb/>
其地然後移所留之聰明以經世務移所分之精神以<lb/>
強國政移所用之心力以恤疲民移所損之浮費以犒<lb/>
邊戍不惟可以消弭災變攘除奸㓙雖以是建乆安長<lb/>
<pb n="KR2k0126_WYG_044-59b"/>
治之䇿可也累進寳章閣學士知温州奏蠲各邑租税<lb/>
二十餘萬市藥以濟病者帝喜賜衣馬未幾卒所著有<lb/>
鶴林等書弟昌裔<lb/>
吳昌裔字季永早孤與兄泳痛自植立得程頤張載朱<lb/>
熹書輒硏繹不倦嘉定七年舉進士聞漢陽守黄幹得<lb/>
熹之學往從之調閩中尉改眉州敎授與弟子講説諸<lb/>
經祠周程張朱掲白鹿洞學規倣潭州釋奠儀簿正祭<lb/>
器士習丕變監察御史弹劾無所避丸上躬缺失宫庭<lb/>
<pb n="KR2k0126_WYG_044-60a"/>
嬖私廟堂除授将帥方命女寵私謁舊黨之用邊疆之<lb/>
禍無不盡言嘗言朝廷之上言論多於施行浮文妨於<lb/>
實務右族王宫之冗費列曹坐局之常程羣工閒僈之<lb/>
差除諸道非泛之申請以至土木經營時節宴遊神霄<lb/>
祈禱大禮賜賚藻飾治具無異平時至於治兵足食之<lb/>
方修車備馬之事乃闕畧不講且援靖康之弊痛哭言<lb/>
之出爲大理少卿屢疏引去乃以權工部侍郎宣撫四<lb/>
川中道病帝憫之改嘉興力辭又改贛州又改婺州婺<lb/>
<pb n="KR2k0126_WYG_044-60b"/>
民日夜望其至乃不忍終辭既至減騶從供帳召邑令<lb/>
周行阡陌蠲租八萬餘錢二十餘萬緡加集英殿學士<lb/>
卒謚忠肅昌裔剛正荘重遇事敢言典章多所閑習嘗<lb/>
輯至和紹興諸臣奏疏本末名儲鑑又輯周漢至宋蜀<lb/>
道得失名蜀鑑初昌裔與徐清叟杜範三人一日同入<lb/>
臺皆天下正士人稱為至和三諫作詩以侈之云<lb/>
蒲叔獻南部人為成都漕民歌之曰運使姓蒲民力可<lb/>
蘇召為宗正卿以韓侂胄用事請去時論壯之<lb/>
<pb n="KR2k0126_WYG_044-61a"/>
蹇彛通泉人嘉定二年進士累官通判金州端平三年<lb/>
北兵攻蜀彛堅守戰不能敵被擒不屈而死子永叔復<lb/>
力戰城破舉家死焉弟維之紹定五年進士利州都統<lb/>
辟行叅軍事亦迎敵力戰而死特官其子<lb/>
賈子坤字伯厚潼川人嘉定十三年進士為西和推官<lb/>
攝通判闗外被兵子坤與郡守陳寅誓死城守城䧟子<lb/>
坤朝服與其家十二口死之子純孝以咸淳七年進士<lb/>
為揚州敎授文天祥辟佐其幕歴朝散郎厓山師敗純<lb/>
<pb n="KR2k0126_WYG_044-61b"/>
孝抱二女偕妻牟氏同蹈海死<lb/>
張山翁字君夀普州人登景定進士為荆湖宣慰司幹<lb/>
官鄂守張晏然議降元山翁以書責之晏然既降山翁<lb/>
被執元人諭之曰若降不失作顯官山翁不屈元人義<lb/>
之貸不殺後居黄鵠山聚徒敎授而終所著有南紀緇<lb/>
林藏雲山相鋤等集<lb/>
宇文百之新井人數世不異居庭前六燕同巢紫荆異<lb/>
本合幹是時中江有牟敏中三世同居通泉黄氏兄弟<lb/>
<pb n="KR2k0126_WYG_044-62a"/>
九人同居終身友愛皆表其閭<lb/>
賈氏中江人淳熙進士楊榆之嫡母夫死不嫁事舅姑<lb/>
以孝聞舅姑皆年九十餘無疾而終賈氏追悼喪葬盡<lb/>
禮有芝草生於墓側榆事賈亦極其孝敬賈年八十康<lb/>
徤不衰詔旌其門<lb/>
　　　元<lb/>
范均保儀隴人至正中母疾革均保割股和藥以進母<lb/>
疾遂愈詔立孝感坊以表之<lb/>
<pb n="KR2k0126_WYG_044-62b"/>
許維楨遂寧人為淮安判官屬縣鹽城有二虎為患維<lb/>
禎禱於神祠一虎去一虎死祠前境内旱蝗維禎禱而<lb/>
雨蝗亦息嵗無雪民因多疾維禎復禱雪深三尺朝廷<lb/>
聞其事詔褒奨焉<lb/>
陳君節廣安人當元之末君節生數嵗而兵起母為俘<lb/>
去幾三十年君節寢食不安乃挾家貲北往物色經三<lb/>
載得母奉歸孝養不怠<lb/>
韓氏閬中人年十七遭明玉珍之亂慮為所掠乃偽為<lb/>
<pb n="KR2k0126_WYG_044-63a"/>
男子服飾混處民間既而被料為兵居於行伍者七年<lb/>
人莫知其爲女子也後從玉珍掠雲南道遇其叔父遂<lb/>
贖歸成都以適尹氏稱為韓貞女<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0126_WYG_044-63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷四十四<lb/>
</p>
<p>
</p>
  </div>
</body>
</text>
</TEI>
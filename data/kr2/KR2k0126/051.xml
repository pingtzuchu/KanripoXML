<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷五十一</head> <lb/>
    <p>
<pb n="KR2k0126_WYG_051-1a"/>
欽定四庫全書<lb/>
　蜀中廣記卷五十一<lb/>
　　　　　　　　　　　　明　曹學佺　撰<lb/>
　蜀郡縣古今通釋第一<lb/>
　　四川布政司<lb/>
説文川者穿也水穿地而流曰川桑欽水經云大江出<lb/>
蜀是矣唐分劒南道為東西二川宋析為益梓利䕫四<lb/>
路元為四川行省國朝因之為四川布政司　或稱三<lb/>
<pb n="KR2k0126_WYG_051-1b"/>
川者非三川伊洛之地司馬錯勸秦伐蜀曰周自知失<lb/>
九鼎韓自知亡三川是也漢武帝元鼎年以蜀郡廣漢<lb/>
犍為為三蜀獻帝建安年分巴東巴西永寧郡為三巴<lb/>
巴蜀雖别猶可槩稱<lb/>
　　川西道屬<lb/>
　　　成都府<hi>管六州二十五縣</hi>
帝王世紀云周太王從梁山止於岐下一年成邑二年<lb/>
成都蜀本梁州之域毛詩奕奕梁山惟禹甸之尋江源<lb/>
<pb n="KR2k0126_WYG_051-2a"/>
記云梁山首跨劍閣而尾入江矣故秦置縣曰成都<lb/>
人皇之世九囿而蜀囿居其一黄帝之子昌意娶蜀山<lb/>
氏女生帝嚳封其支庶於蜀始為蜀國爾雅釋山蜀者<lb/>
獨也言不與他相連屬也漢武帝置益州益者阨也以<lb/>
其地險阨而益廣也唐𤣥宗西幸始改成都府陞號南<lb/>
京以地當長安之南矣其時長史實稱尹而知府則起<lb/>
於王蜀武成云　昔者州郡之分猶今之道府也州曰<lb/>
庸部郡曰導江則在王莽時州曰司隸郡曰成都則在<lb/>
<pb n="KR2k0126_WYG_051-2b"/>
公孫述時益州置牧蜀郡置守則在先主時刺史治太<lb/>
城太守治少城則在東晉時益州總管府劍南節度使<lb/>
則在唐開元前一路安撫使四路制置使則在宋南渡<lb/>
後<lb/>
　　　成都縣<lb/>
秦司馬錯張儀滅蜀置釋同郡華陽國志云縣有十二<lb/>
鄉五部<lb/>
　　　華陽縣<lb/>
<pb n="KR2k0126_WYG_051-3a"/>
禹貢華陽黒水惟梁州梁彊梁也西方金氣彊梁之義<lb/>
周有天下併梁於雍二州俱以華山為主雍之有華隂<lb/>
猶蜀之有華陽也唐初為蜀縣析成都置乾元中易今<lb/>
名<lb/>
　　　郫縣<lb/>
杜宇名蒲卑都於此邑冡至今存秦因以卑名邑也唐<lb/>
垂拱初割成都之西鄙置犀浦縣取李冰所剏石犀為<lb/>
名宋熙寧中廢為鎮今為舖在郫縣東二十五里<hi>闕</hi>
<pb n="KR2k0126_WYG_051-3b"/>
　　　　　稱益州牧始此<lb/>
　　　新都縣<lb/>
漢髙六年與廣漢郡同置三都之一也亦曰新郪邑界<lb/>
有王稚子墓稚子郪人遂有斯目按後漢書注郪故城<lb/>
在今梓州郪縣西南而此曰新以别之又地理志汝南<lb/>
郡有新郪後漢改曰郪丘章帝徙宋公之處也韵書廣<lb/>
漢之郪千咨切汝南之郪先稽切<lb/>
　　　溫江縣<lb/>
<pb n="KR2k0126_WYG_051-4a"/>
江水至此始温也濯絲有色後魏時立矣漢曰湔氐道<lb/>
隋曰萬春今縣之長春鄉是其故址<lb/>
　　　新繁縣<lb/>
秦曰繁以界有繁江也謂之繁田蜀姜維徙凉州降胡<lb/>
於繁遷其民於新縣故曰新繁<lb/>
　　　雙流縣<lb/>
李善注文選江水出岷山分為二經成都東南故左思<lb/>
曰帶二江之雙流也漢曰廣都即蜀三都之一隋避煬<lb/>
<pb n="KR2k0126_WYG_051-4b"/>
帝諱改今名　廣都水驛在今華陽縣東南國朝隆慶<lb/>
初廢　志云蠶叢故都城距縣南十八里<lb/>
　　　崇慶州<hi>管新津一縣</hi>
蜀州也三國志云益州之地仰給於蜀宋髙宗大觀元<lb/>
年封蜀國公至紹興中乃陞為崇慶府元降為州國朝<lb/>
因之　漢曰江原以江水所由也有江源祠莽曰卭原<lb/>
以與臨卭近也濵文井江晉曰晉原以有晉原山也即<lb/>
鶴鳴山唐曰唐安以獲安唐室也近西廵時今唐安為<lb/>
<pb n="KR2k0126_WYG_051-5a"/>
驛而江原為鎮矣<lb/>
　　　新津縣<lb/>
李膺益州記云皂里江津之所曰新津市周地圖記云<lb/>
閔帝元年於此立新津縣也<lb/>
　　　彭縣<lb/>
周彭國也武王伐紂彭人與焉又云籛鏗之封邑矣華<lb/>
陽國志則以兩山對闕有天彭之號也　梁天監中立<lb/>
東益州以在益州之東益州記云彭號小郫土地肥良<lb/>
<pb n="KR2k0126_WYG_051-5b"/>
比之郫邑也袁隲記云九峰髙峙濛水濬發後周之九<lb/>
隴隋之濛州取諸此矣　志云今縣西二十里之三郎<lb/>
鎮即九隴故址縣東二十里之濛陽鎮即濛州故址<lb/>
　　　崇寧縣<lb/>
析郫導江九隴三縣所置也唐曰唐昌宋曰永昌道君<lb/>
崇寧初改為崇寧<lb/>
　　　灌縣<lb/>
李冰傳江水堰流以灌平陸謂之灌口貞觀曰灌寧孟<lb/>
<pb n="KR2k0126_WYG_051-6a"/>
蜀曰灌州也　上古為魚鳬氏之國今有魚鳬故城<lb/>
三國曰都安水經注云即都安堰也諸葛亮北伐以此<lb/>
堰農大國之所資發征丁千二百人主護之有堰官宋<lb/>
勑永康軍兼管堰事國朝尤慎重焉冬閉時修春開時<lb/>
祀水利道主其事間行别駕及灌令代　齊曰齊基曰<lb/>
青城唐曰盤龍曰導江宋曰永安軍又改永康軍　青<lb/>
城山杜光庭記云岷山連峰接岫千里不絶青城乃第<lb/>
一峰也　盤龍山益州記云山土色黄盤迴有龍形<lb/>
<pb n="KR2k0126_WYG_051-6b"/>
導江水經注云岷山徼外江水之所導也　永安軍寰<lb/>
宇記云宋初沿貞觀鎮静軍之號也　志云青城廢縣<lb/>
在治南六十里盤龍廢縣即治内導江廢縣在治東二<lb/>
十里今為導江舖永康廢址今為永康驛<lb/>
　　　威州<hi>管保縣一縣</hi>
蜀後主時姜維馬忠等討汶川叛羌此其地也自晉以<lb/>
後羌夷叛服不常以其地置薛城戍唐初白狗𦍑首領<lb/>
鄧賢优内附乃於姜維故城置維州以統之後改為維<lb/>
<pb n="KR2k0126_WYG_051-7a"/>
川郡焉王孟二蜀繼有其地徙就中州城即今治也宋<lb/>
平蜀後以京逓發濰州誤至維州因改曰威州取威制<lb/>
西羌之意維威音亦相近云　廢通化縣唐咸亨二年<lb/>
刺史董弁招慰生羌於此置小封縣在西蕃通鶴軍垂<lb/>
拱二年城為北蕃所没改置在威戎軍西本志云在州<lb/>
之通化里與金州演化禪師相近<lb/>
　　　保縣<lb/>
唐天寳中置天保郡乾元中改保州孟蜀復改保寧縣<lb/>
<pb n="KR2k0126_WYG_051-7b"/>
也國朝洪武十八年去寧字以避保寧府<lb/>
　　　茂州<hi>管汶川一縣</hi>
禹貢岷山導江發迹於此水經注云岷山即瀆山也水<lb/>
曰瀆水矣冉駹氏之國按白馬黒面曰駹駹夷名也史<lb/>
記南越破後冉駹等皆震恐請臣置吏漢武帝元鼎六<lb/>
年以冉駹為汶山郡汶當作渂古字汶岷通用王羲之<lb/>
游目汶嶺是也按地里表云汶山在茂州汶山縣岷山<lb/>
在西北如此則汶岷乃二山梁曰繩州普通三年置桃<lb/>
<pb n="KR2k0126_WYG_051-8a"/>
闗之路以繩為橋因作州稱隋曰㑹州謂其為西夷之<lb/>
交㑹也唐貞觀始改茂州以茂濕山為名言山之草木<lb/>
叢茂雲霧潤濕矣<lb/>
　　　汶川縣<lb/>
漢之綿虒縣也虎有角曰虒行水中地有此獸矣晉置<lb/>
汶川州於此周武帝保定四年移汶川州於廣陽縣州<lb/>
廢乃置汶川縣<lb/>
　　　簡州<lb/>
<pb n="KR2k0126_WYG_051-8b"/>
蜀漢簡雍為先主鎮牛鞞牛鞞漢縣名牛鞞之水出焉<lb/>
山曰賴簡池曰簡池皆民懷雍政也隋始於此置簡州<lb/>
矣　西魏之陽安以山名今為驛隋之平泉以泉名今<lb/>
為鎮驛在治前鎮距西南五十里<lb/>
　　　資縣<lb/>
陳留風俗傳及姓纂云資姓黄帝後在益州資中今邑<lb/>
之山川皆曰資從賜姓也　寰宇記云廢銀山縣在資<lb/>
州東南三十八里以山名龍水縣在龍龜溪之左以水<lb/>
<pb n="KR2k0126_WYG_051-9a"/>
名志云今之銀山鎮龍水鄉是也<lb/>
　　　資陽縣<lb/>
邑當資水之陽齊建元間置又曽於此縣立資州矣<lb/>
通志云盤石廢縣在縣北三里有石狀如盤陀月山廢<lb/>
縣在縣境宋析入者有山形如明月<lb/>
　　　内江縣<lb/>
本中江也與外江别入瀘州合流縣為後周所置隋室<lb/>
之先諱忠改曰内江周以前曰漢安戍宋别名安夷軍<lb/>
<pb n="KR2k0126_WYG_051-9b"/>
　按今中江縣之水本内水蜀志先主從内水入涪是<lb/>
也而内江縣之水本中水以在内外水之中也沈約宋<lb/>
書云資江為中水涪江為内水恐因縣名而反混水名<lb/>
故特表之<lb/>
　　　仁夀縣<lb/>
西魏之隆山郡也即鼎鼻山其山隆起又曰隆山矣周<lb/>
閔帝元年於此置陵州葢因張陵而名陵井又因陵井<lb/>
而名陵州也陵置縣曰仁夀從文帝年號　廢貴平縣<lb/>
<pb n="KR2k0126_WYG_051-10a"/>
後魏恭帝與平井可曇二縣同立以隷和仁郡也今之<lb/>
貴平鎮入簡州界廢籍縣梁天監置席郡隋廢郡為縣<lb/>
後訛席為籍也今籍縣址入雙流界廢陵井監宋大觀<lb/>
四年改為仙井俱併入當縣<lb/>
　　　井研縣<lb/>
隋置古之善計者曰硏計然亦名計硏也此邑鹽井之<lb/>
利出於心計乃以硏系井而為名與寰宇記云有山俯<lb/>
臨井鑊名曰井鑊山方言闗東呼鑊為鹵硏　魏之蒲<lb/>
<pb n="KR2k0126_WYG_051-10b"/>
亭隋之始建皆在銕山界上周地圖云蒲亭縣有銕山<lb/>
諸葛亮取為刀器因封宇文度為銕山侯即此<lb/>
　　　金堂縣<lb/>
西魏置金淵縣唐避諱改金水咸亨中析立今縣曰堂<lb/>
者地寛平處也漢之牛鞞縣地宋併懷安軍入焉又名<lb/>
懷口今為懷口巡檢司去縣東南五十里　古縣附金<lb/>
沙水舊屬簡池今縣連金臺山舊屬新都<lb/>
　　　漢州<hi>管什邡徳陽綿竹三縣</hi>
<pb n="KR2k0126_WYG_051-11a"/>
漢髙帝六年置廣漢郡於乗鄉一名繩鄉廣大也言能<lb/>
廣大漢業也東漢益州刺史治唐初立漢州天寳中於<lb/>
此立徳陽郡　華陽國志郡治雒縣以洛水所㑹也源<lb/>
出洛通山矣元至正中省廢址在州北三里　寰宇記<lb/>
湔陽故城漢陽廢城俱在城南<lb/>
　　　什邡縣<lb/>
漢雍齒封邑年表作汁邡土地譜云廣漢領縣十以應<lb/>
十幹縣當酉位酉十數也古碑邡水流為十故名什邡<lb/>
<pb n="KR2k0126_WYG_051-11b"/>
今雒江出闗口東枝六西枝四而縣居其中矣後周改<lb/>
方亭縣今為里<lb/>
　　　徳陽縣<lb/>
漢曰徳陽以徳水之陽也晉曰旌陽以旌水之陽也孝<lb/>
徳旌異皆因姜士游士游綿竹人當縣後漢析綿竹所<lb/>
置綿竹故城在治北三十五里諸葛瞻戰敗處<lb/>
　　　綿竹縣<lb/>
漢縣也劉焉徙益州治於此地里志云紫嵓山綿竹所<lb/>
<pb n="KR2k0126_WYG_051-12a"/>
出後周改孝水以姜詩宅在沉鄉為名至隋仍舊　沉<lb/>
鄉一曰汎鄉何武封邑<lb/>
　　　綿州<hi>管彰明羅江二縣</hi>
左綿也地居綿江之左漢為涪縣以涪水所經矣曰巴<lb/>
中即巴西也曰潼州即金山也曰鹽泉即魏城也今名<lb/>
隋改　州治内有金山驛治東五里有巴西渡東北六<lb/>
十里有魏城巡檢司<lb/>
　　　彰明縣<lb/>
<pb n="KR2k0126_WYG_051-12b"/>
後魏之昌隆縣唐避諱改昌明後唐改曰彰明矣李太<lb/>
白之所生也<lb/>
　　　羅江縣<lb/>
左水自安縣來右水自綿州來合於縣之東北蹙成羅<lb/>
紋又謂之紋江也唐天寳置　晉初曰萬安李膺記云<lb/>
晉於梓潼水尾萬安故城置萬安縣是矣今為驛　晉<lb/>
末亂移就潺亭水經注云潺山石下有泉曰潺水今縣<lb/>
北三里有潺亭廟碑磨滅潺亭字見存<lb/>
<pb n="KR2k0126_WYG_051-13a"/>
　　　安縣<lb/>
唐武徳置以界有龍安山云元為安州國初為安縣即<lb/>
隋之神泉縣也郡國志云縣三十里有泉十四穴甘香<lb/>
異常飲之已痼疾故曰神泉唐永淳年復置西昌縣取<lb/>
西昌山為名矣今縣三十里有西昌市南五十里有神<lb/>
泉廢縣址<lb/>
　　　龍安府<hi>管三縣</hi>
西漢北部都尉治東漢之隂平郡也水經注曰岷山之<lb/>
<pb n="KR2k0126_WYG_051-13b"/>
西有龍冡按梁普通中武陵王蕭紀僣據土人李龍遷<lb/>
保此畨漢徳之西魏平蜀始置龍州保其名矣向為龍<lb/>
門州郡元棄為龍州宣慰司國朝嘉靖四十五年改流<lb/>
系以安字<lb/>
　　　平武縣<lb/>
晉於隂平郡置隂平平廣二縣隋改龍州為平武郡也<lb/>
與龍州改流之年並設<lb/>
　　　江油縣<lb/>
<pb n="KR2k0126_WYG_051-14a"/>
以江水所由也後加水旁矣蜀漢馬邈守江油即此初<lb/>
屬保寧嘉靖末改屬本府<lb/>
　　　石泉縣<lb/>
汶山郡之石紐村禹所生也漢廣柔縣矣城北岩下有<lb/>
甘泉乃石泉軍之始初隸成都嘉靖末改屬本府<lb/>
　　　青川所<lb/>
有青川溪源出畨界又啼胡山水出清美謂之清水也<lb/>
天寳中置清川縣於此國朝洪武四年置所在龍安府<lb/>
<pb n="KR2k0126_WYG_051-14b"/>
東百二十里隸焉<lb/>
　　　松潘衛<lb/>
地出甘松後魏以之名縣矣唐改松州潘吐蕃姓也洪<lb/>
武初設松州潘州二衞尋合為一置軍民指揮使司<lb/>
唐天寳為交川郡後周為龍涸郡水經注云自白馬嶺<lb/>
囘行二千餘里至龍涸是也<lb/>
　　　小河所<lb/>
涪江支河也古曰涪陽國朝宣徳四年置在松潘衞東<lb/>
<pb n="KR2k0126_WYG_051-15a"/>
百九十里隷焉<lb/>
　　　疊溪所<lb/>
氐羌之地漢蠶陵縣後周置翼斜郡唐曰翼州以夷水<lb/>
遶其地分流如翼也國朝洪武十一年置取圖經疊石<lb/>
為巢置所<lb/>
　<lb/>
　<lb/>
　<lb/>
<pb n="KR2k0126_WYG_051-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷五十一<lb/>
</p>
<p>
</p>
  </div>
</body>
</text>
</TEI>
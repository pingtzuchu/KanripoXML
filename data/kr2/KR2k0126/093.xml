<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷九十三</head> <lb/>
    <p>
<pb n="KR2k0126_WYG_093-1a"/>
欽定四庫全書<lb/>
　蜀中廣記卷九十三<lb/>
　　　　　　　　　　　　明　曺學佺　撰<lb/>
　著作記第三<lb/>
　　史部<lb/>
　　　蜀鑑<lb/>
中江呉昌裔撰其書萃周漢以來至宋蜀道得失興師<lb/>
取財之所<lb/>
<pb n="KR2k0126_WYG_093-1b"/>
　　　郭允蹈蜀鑑一卷<lb/>
序曰蜀在禹貢一梁州爾文王興於岐西而從武王牧<lb/>
野之師者乃庸蜀羌髳㣲盧彭濮人説者謂文王化行<lb/>
江漢之所被信矣三代以來秦得蜀以并諸侯漢髙由<lb/>
蜀漢以定三秦諸葛孔明三分天下僅有其一而伸大<lb/>
義於季漢非以其地西接崤函南連荆呉扼關河之勝<lb/>
則為天府之固合呉蜀之長則據上流之重險要雖控<lb/>
制一隅而形勝實關於天下歟中興南渡首呉尾蜀有<lb/>
<pb n="KR2k0126_WYG_093-2a"/>
常山之勢前褒後劍得金城之險乃眷西顧謢蜀如頭<lb/>
目保蜀如元氣世歴百年嵗經三卯外有虎噬之虞内<lb/>
懐赬勞之憂而蜀之為蜀非全盛時比矣文子久仕於<lb/>
蜀身履目擊而動心焉燕居深念紬繹前聞因俾資中<lb/>
郭允蹈緝為一編起自秦取南鄭迄於王師平孟昶凡<lb/>
地形之阨塞山川之險阻邇雍而隣荆者稽之舊史按<lb/>
之圖志悉紀于篇西南夷為蜀後户未形之憂難忽而<lb/>
已事之鍳可師則又條其本末而附之間又論其得失<lb/>
<pb n="KR2k0126_WYG_093-2b"/>
之要者定為十卷凡千三百年蜀事之大凡亦可以概<lb/>
見於此噫蜀在宇内九之一爾得之則安失之則危竊<lb/>
之則亡覽是書者可以鍳焉端平三年十月朔旦昭武<lb/>
李文子序<lb/>
　　　劍南須知十卷<lb/>
巽巖李氏曰眉山宋如愚撰第一卷第二卷但編集舊<lb/>
史棄取或不倫第三第四第五第六凡四卷盡出唐樊<lb/>
綽蠻書第七卷以下乃如愚自為之文及所書計䇿耳<lb/>
<pb n="KR2k0126_WYG_093-3a"/>
如熙寜買馬事誠西南要害異時或可補國史之闕云<lb/>
　　　宋王禹玉文武賢臣治蜀編年志一卷　楊備<lb/>
　　　恩蜀都故事二卷　梁顥蜀坤儀令一卷　姜<lb/>
　　　䖍嗣蜀雜制勑三卷<lb/>
俱見宋史經籍志<lb/>
　　　晋王崇蜀書<lb/>
崇字幼逺梓潼人學問淵博蜀亡與陳夀同入京洛為<lb/>
三川標凖所著蜀事㣲與夀不同仕蜀郡太守有詩賦<lb/>
<pb n="KR2k0126_WYG_093-3b"/>
名<lb/>
　　　伐蜀記<lb/>
桓温撰東晋建元中温平李勢後作<lb/>
　　　李雄據蜀書<lb/>
江原常璩道將撰崔鴻十六國春秋表畧曰惟常璩所<lb/>
撰李雄父子據蜀時書尋訪不獲所以未及善成輟筆<lb/>
私求七載於今此書本江南撰録恐中國所無非臣私<lb/>
力所能終得其起兵僭號事之始末乃亦頗有但不得<lb/>
<pb n="KR2k0126_WYG_093-4a"/>
此書懼簡略不成久思陳奏乞敕縁邉求採焉<lb/>
　　　明皇幸蜀記三卷<lb/>
唐李匡文宋臣周宋居白撰初匡文記盡明皇崩臣周<lb/>
記止於歸長安叙事互相詳略居白合此記以宋為本<lb/>
析李為注取二序冠篇復撰遺事増廣焉<lb/>
　　　僖宗幸蜀記一卷<lb/>
王坤撰見宋史<lb/>
　　　咸通庚寅解圍録一卷<lb/>
<pb n="KR2k0126_WYG_093-4b"/>
唐成都少尹張雲景之撰言南詔圍城扞禦事<lb/>
　　　前蜀記事二卷<lb/>
偽蜀學士毛文錫平珪撰起廣明庚子盡天福甲子凡<lb/>
二十五年文錫唐太僕卿龜範之子十四登進士第入<lb/>
蜀仕王建至判樞密院隨衍入洛而卒<lb/>
　　　蜀武成永昌歴三卷<lb/>
宋經籍系孫光憲名下武成王建年號也<lb/>
　　　後蜀記事十卷<lb/>
<pb n="KR2k0126_WYG_093-5a"/>
直史館太常博士董淳撰惟記孟昶事<lb/>
　　　蜀記一卷<lb/>
宋張守約撰載孟昶初降至薨事<lb/>
　　　蜀廣政雜記十五卷<lb/>
蒲仁裕撰廣政㫤年號<lb/>
　　　野人閒話五卷<lb/>
成都景焕撰記孟蜀時事乾徳三年序<lb/>
　　　蜀書二十卷<lb/>
<pb n="KR2k0126_WYG_093-5b"/>
李昊撰昊字穹佐仕王衍至中書舎人翰林學士歴事<lb/>
孟知祥父子累官門下侍郎同平章事監修國史自知<lb/>
祥領蜀凡章奏書檄皆出昊手至是集為百卷曰經緯<lb/>
略以獻廣政十四年修成昶實録四十卷昶欲取觀昊<lb/>
曰帝王不閲史不敢奉詔昊自言唐相紳之後昶與江<lb/>
南李景通好遣其臣趙季札至江南購得唐李紳武宗<lb/>
朝拜相制書還以遺昊昊喜甚大㑹賔客宴飲所費無<lb/>
筭以帛二千匹謝季札盖極奢侈云<lb/>
<pb n="KR2k0126_WYG_093-6a"/>
　　　外史檮杌十卷<lb/>
張唐英次功撰自序云嘗觀自古姦雄竊據成都者皆<lb/>
因中原多故而閉關恃險以茍偷一時之安譬夫穿窬<lb/>
之人利於昏暝之夕至於白晝皎然則無能為也且韋<lb/>
臯守蜀二十餘年其材智機權過於王孟逺矣止欲求<lb/>
兼兩川節鉞而不能得劉闢惑術士之言自謂才過項<lb/>
羽不數月已就檻車之縛盖是時朝廷清明刑政脩舉<lb/>
賢智在位紀綱整葺彼雖欲不臣勢不能為也使臯闢<lb/>
<pb n="KR2k0126_WYG_093-6b"/>
在五代時其為惡必有過於王孟者以此知朝廷治則<lb/>
蜀不能亂朝廷不治則不惟蜀為不順其四方藩鎮之<lb/>
不順亦有不下於蜀者當王衍之入洛也三蜀之人盡<lb/>
喜中國之有聖人而莊宗總制失馭中外繼叛蒲禹卿<lb/>
慟哭曰觀天下事勢如此蜀人豈有安泰之期耶必重<lb/>
不幸爾洎知祥入蜀之後明宗頗以蜀人為疑凡髙貲<lb/>
有力者盡令東徙張不立嘆曰蜀中之叛非蜀人為之<lb/>
也皆朝廷所委用之臣所為也其言盖有激而云爾善<lb/>
<pb n="KR2k0126_WYG_093-7a"/>
乎田龍游之論曰僭偽之主改廳堂為宫殿改紫綬為<lb/>
赭袍改僚佐為卿相改前驅為警蹕改妻妾為后妃何<lb/>
如常稱成都尹永無滅族之禍耶茲可謂藥石切至之<lb/>
言也王孟父子四世凡八十年比之公孫述輩最為久<lb/>
逺其間善惡之迹亦可為世之鍳戒然編録者如耆舊<lb/>
傳鑑戒録野人閒話之類皆本末顛倒鄙俗無取真宗<lb/>
時知制誥路公振脩九國書有前蜀後蜀世家列傳然<lb/>
而煩簡失當尚多疎略如張扶馮涓張士喬段融蒲禹<lb/>
<pb n="KR2k0126_WYG_093-7b"/>
卿張雲陳及田淳之徒諫諍章疏皆有益於世教盡棄<lb/>
而不録此觀者所以惜其有未備也予家舊藏前蜀開<lb/>
國記後蜀實録凡百三十卷嘗欲焚棄而不忍今因檢<lb/>
閲始終削去煩冗編年叙事分為十卷其間事實未顯<lb/>
如髯湏肥遺逺望績長禹糧蒲騷之類各為解其失誤<lb/>
凡五代史及皇朝日厯所載者皆略而不書名曰蜀檮<lb/>
杌盖取楚史之名以為記惡之戒非徒衍其小説亦使<lb/>
亂臣賊子觀而恐懼云耳陸昭逈後序曰治平四年夏<lb/>
<pb n="KR2k0126_WYG_093-8a"/>
六月兩當縣鄧君惟良顯甫自京師歸傳殿中侍御史<lb/>
裏行張唐英次功前在閬中監征時所編蜀春秋十卷<lb/>
予嘗得而觀之其編年敘事之體若荀悦漢紀之例至<lb/>
於褒貶善惡本末貫穿駸駸乎馳於漢魏作者之間有<lb/>
古良史風正召試秘閣在仁宗時上大水災異書時政<lb/>
十四事又在英宗朝上慎始書水災封事二道皆究極<lb/>
乎治亂之變而探索乎天人之際今天子特排羣議而<lb/>
擢為御史以其勇於敢言也次功舊有國體論十卷唐<lb/>
<pb n="KR2k0126_WYG_093-8b"/>
史誅姦發潛論五卷總要監今論五卷渝南集十卷補<lb/>
楚書十三篇樂府歌詩千餘篇皆祕而不傳於人而春<lb/>
秋最後出顯甫好事密購以歸予因為刋行之昔人得<lb/>
王充論衡藏之以自衒其辯豈予之志哉<lb/>
　　　金行啟運録二十卷青宫載筆記十五卷<lb/>
並孟蜀學士庾傳昌著見檮杌<lb/>
　　　平蜀寳録一卷<lb/>
左藏庫副使康延澤撰宋平蜀後延澤以内染院使為<lb/>
<pb n="KR2k0126_WYG_093-9a"/>
鳯州路馬軍都監王全斌等既得罪延澤亦貶唐州團<lb/>
練使按本傳載蜀軍二萬七千人諸將慮其為全師雄<lb/>
内應欲盡殺之延澤請簡老弱疾病七千人釋之餘以<lb/>
兵衛浮江而下諸將不能用此書敘述甚詳邯鄲書目<lb/>
云不知作者館閣書目亦然考王元之所撰延澤墓誌<lb/>
知其所為也<lb/>
　　　蜀冦亂小録一卷平蜀録一卷<lb/>
俱張逵撰<lb/>
<pb n="KR2k0126_WYG_093-9b"/>
　　　靖蜀篇四卷<lb/>
安丙自撰平呉曦事<lb/>
　　　西陲㤗定録九十卷<lb/>
李心傅撰記呉曦叛逆以及削平本末起嘉㤗辛酉迄<lb/>
嘉定辛未為三十七卷其後蜀事益多又増脩至辛巳<lb/>
之冬通為九十卷仍頗用史遷年表例并記國家大政<lb/>
令邉防大節目首尾凡二十年<lb/>
　　　丁卯實編一卷<lb/>
<pb n="KR2k0126_WYG_093-10a"/>
成忠郎李珙撰誅曦之功楊巨源為多安丙忌而殺之<lb/>
珙為作傳上之於朝以昭其功而雪其寃<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0126_WYG_093-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷九十三<lb/>
</p>
<p>
</p>
  </div>
</body>
</text>
</TEI>
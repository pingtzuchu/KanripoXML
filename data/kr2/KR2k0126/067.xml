<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷六十七</head> <lb/>
    <p>
<pb n="KR2k0126_WYG_067-1a"/>
欽定四庫全書<lb/>
　蜀中廣記卷六十七<lb/>
　　　　　　　　　　　　明　曹學佺　撰<lb/>
　方物記第九<lb/>
　　　玉石<lb/>
山海經曰岷山江水出焉其下多白珉註珉似玉而非<lb/>
次玉者也子虛賦蜀石黄碝張揖曰蜀石石之次玉者<lb/>
竹書紀年曰夷王燮二年辛丑蜀人來獻瓊玉賔於河<lb/>
<pb n="KR2k0126_WYG_067-1b"/>
用介珪太平御覽云西蜀出黒玉<lb/>
王子年拾遺記蜀先主琢玉人置甘后側玩之宫人妬<lb/>
后亦妬玉人<lb/>
嶲州志云西海中産水晶石人至其傍喧語則雷雹興<lb/>
焉<lb/>
本草經曰嘉州峩眉山出菩薩石色瑩白明徹若泰山<lb/>
狼牙上饒水晶之類日中照之有五色如佛頂圓光俗<lb/>
以菩薩光明所感<lb/>
<pb n="KR2k0126_WYG_067-2a"/>
酉陽雜爼蜀石笋街夏中大雨往往得雜色小珠俗謂<lb/>
地當海眼莫知其故蜀僧惠嶷曰前史説蜀少城飾以<lb/>
金璧珠翠桓温惡其太侈焚之合在此今拾得小珠時<lb/>
有孔者得非是乎<lb/>
蜀紀周大夫萇𢎞死蜀人藏其血三年變為碧珠<lb/>
隋書史萬嵗伐南寧夷㸑翫請降獻明珠徑寸<lb/>
大足志縣南二十里寳珠溪貞觀時漁人郭福夜見水<lb/>
際有光即之有蚌如斗剖得徑寸明珠以獻太宗賜之<lb/>
<pb n="KR2k0126_WYG_067-2b"/>
積善井碑碣猶存<lb/>
　　　五金<lb/>
漢宣帝遣王褒持節祀蜀碧鷄金馬顔師古注曰金形<lb/>
似馬碧形似鷄也陶𢎞景别錄云金屑生於益州華陽<lb/>
國志新都縣金堂山水通巴漢出金砂蜀記曰金堂縣<lb/>
古有金船沉江之東岸往往有見者按本志舊懷州前<lb/>
有潭是名金淵唐諱為金水也郡國志云廣漢有金山<lb/>
縣縣東一水瀨時有金碎珠隨波東注傍水居人採以<lb/>
<pb n="KR2k0126_WYG_067-3a"/>
為業李膺益州記云金山在涪縣東長七八里毎夏淹<lb/>
水有崩處即金粟散出華陽國志云涪縣有孱水出孱<lb/>
山其源有金銀礦洗取火融合之為金銀按涪縣孱亭<lb/>
今之左綿及屬縣地<lb/>
李膺記云走金山在導江縣堯時洪水民奔是山而獲<lb/>
金故名宋史慶厯中或言彭之廣碃麗水二峽出金宦<lb/>
者挾富人請置塲募採益州轉運使高覿以聚衆山谷<lb/>
間與夷獠雜處非地方之福且得不償失遂罷之龍州<lb/>
<pb n="KR2k0126_WYG_067-3b"/>
志云州産金砂在西北九十里水進站界亦隣于夷<lb/>
山海經崍山其陽多黄金寰宇記浮圖水在蘆山縣五<lb/>
里從生羌界來水中有孤崖狀如浮圖出貢金又云大<lb/>
渡河一名沬水出麩金所謂漢嘉金也<lb/>
鹽井志衞西三十里有廢金縣元之金州也界有斛僰<lb/>
和山出金故名西北四百五十里剌紅瓦山下有金縣<lb/>
五村香羅八瓦山寨産金成粒與雲南麗江府接界土<lb/>
官剌馬仁所管又有剌雀瓦山産碎金革石瓦山産銀<lb/>
<pb n="KR2k0126_WYG_067-4a"/>
礦寧畨志瀘沽橋去衞南八十里其水與長汀水交流<lb/>
而下注金沙江是滇蜀爭界處<lb/>
常璩曰晉壽縣本葭萌城有金銀礦民今嵗嵗取洗之<lb/>
梁州記曰益昌縣東山西北有金銅谿出金<lb/>
方勺泊宅編云黄銀出蜀中色與金無異但上石則色白<lb/>
南中八部志朱提山在犍為屬國舊有銀窟數處諸葛<lb/>
亮書朱提銀采之不足以自食韓愈詩我有雙飲醆其<lb/>
銀得朱提是也漢志朱提銀以八兩為一流流直千五<lb/>
<pb n="KR2k0126_WYG_067-4b"/>
百八十他銀一流直千<lb/>
續博物志後唐同光中莊宗平蜀得王衍金銀命悉鎔<lb/>
之為金塼銀塼約重三百斤一塼開一竅二人擔之上<lb/>
有匠人名曰馮高過荆南高季興曰馮高主屬我坑官<lb/>
吏持而有之儲為一庫建隆中没入京師斤兩封緘如故<lb/>
宋張詠在蜀日有術士上謁自言能煅汞為白金張曰<lb/>
若能一火煅百兩乎曰能即市汞百兩俾鍛一火而成<lb/>
不耗銖兩張歎曰若術至矣然此物不可用於私家立<lb/>
<pb n="KR2k0126_WYG_067-5a"/>
命工鑄為一香爐鑿其腹曰充大慈殿上用尋送寺中<lb/>
以酒榼遺術者而謝絶之<lb/>
禹貢曰梁州厥貢璆鐵銀鏤鐡柔鐵鏤剛鐵也史記曰<lb/>
蜀卓氏之先趙人用鐵冶富秦破趙遷卓氏求逺致臨<lb/>
卭大喜即鐵山鼓鑄運籌䇿富至僮千人田池射獵之<lb/>
樂擬於人君程鄭山東人亦以冶鑄富埒卓氏俱居臨<lb/>
卭華陽國志云臨卭縣古石山有石鑛大如蒜子火燒<lb/>
合之成流支鐵甚剛因置鐵官有鐵祖祠<lb/>
<pb n="KR2k0126_WYG_067-5b"/>
寰宇記宕渠郡之鉄官永川縣之鉄山鄰水縣之隣山<lb/>
銅梁縣之綿谷俱出鐡<lb/>
雲笈七籖云欲合鉄𦙍丹者必先辨鉄性擇其善者用<lb/>
之古方多以雅州百丈建州東翟為上陵州都盧為次<lb/>
并州五生為下又䍧柯及廣栁二州所出並不煩灌錬<lb/>
即堪打用此葢自然剛也嘉陵榮資四州所出功力與<lb/>
廣郴相似而灌剛之時須得百丈者相參乃堪服用若<lb/>
忠渝等州所出並力薄不堪<lb/>
<pb n="KR2k0126_WYG_067-6a"/>
老學菴筆記云蜀有竹炭燒巨竹為之易然無煙而耐<lb/>
久卭州出鐵烹鍊利於竹炭皆用牛車載以入城予親<lb/>
見之<lb/>
寰宇記羊角山出錫在劍州南九十里兩峰崛起如角<lb/>
然地鏡圖云草青莖赤其下多鉛鉛錫之精為老婦人<lb/>
唐獨孤滔云嘉州利州出草節鉛生鉛未煅者也打破<lb/>
脆燒之氣如硫黄紫背鉛即熟鉛鉛之精華也有變化<lb/>
能碎金剛鑚本草雅州出釣脚鉛形如皂子又如蝌蚪<lb/>
<pb n="KR2k0126_WYG_067-6b"/>
子黑色生山澗沙中可以乾汞<lb/>
梁簡文金錞賦云采赤鋈於蜀壘求銅精於灌濵異苑<lb/>
云魏時殿前鐘大鳴衆皆震駭張華云此蜀銅山毁故<lb/>
鐘鳴應之蜀都尋上其事如華言<lb/>
華陽國志㑹無縣天馬河中有銅胎以羊祀之可取河<lb/>
中見存按水經注會無縣駿馬河中謂之貝子胎銅矣<lb/>
十道記云廣漢之地有銅山之富寰宇記銅山縣本蜀<lb/>
道銅山鄧通鑄錢處也又有私鎔可䝉賴應三山皆出<lb/>
<pb n="KR2k0126_WYG_067-7a"/>
銅任百姓採鑄即今中江縣地<lb/>
　　　錢<lb/>
説文錢者泉也言如泉之流布也以銅銕鑄之蜀有銅<lb/>
官鉄官故泉貨為盛括地志曰雅州榮經北三里有銅<lb/>
山即漢文賜鄧通處榮經縣即嚴道矣佞倖傳曰鄧通<lb/>
蜀郡南安人也以櫂舡為黄頭郎文帝常夣欲上天不<lb/>
能有黄頭郎推上天顧見其衣尻帶後穿覺而之漸臺<lb/>
以夣中陰自求推者郎見鄧通其衣後穿夢中所見也<lb/>
<pb n="KR2k0126_WYG_067-7b"/>
召問其名姓即鄧通鄧猶登也文帝甚説尊幸之使善<lb/>
相人者相通曰當貧餓死上曰能富通者在我何説貧<lb/>
於是賜通蜀嚴道銅山得自鑄錢鄧氏錢布天下其富<lb/>
如此文帝崩景帝立鄧通免家居無何人有吿通盜出<lb/>
徼外鑄錢下吏驗問頗有遂竟案盡没入之通家尚負<lb/>
責數鉅萬長公主賜鄧通吏輒隨没入之一簮不得著<lb/>
身於是長公主乃令假衣食竟不得名一錢寄死人家<lb/>
李孝美錢譜云鄧通錢文字稱兩同漢四銖文<lb/>
<pb n="KR2k0126_WYG_067-8a"/>
華陽國志云漢文帝以銅山賜侍郎鄧通通假民卓王<lb/>
孫嵗取千疋卭志云州治南五里卓王孫故宅即舊臨<lb/>
卭縣也耕者往往於其地得漢錢昔文君白頭吟云男<lb/>
兒重意氣何用錢刀為<lb/>
方輿勝覽成都通仙井在嚴真觀相傳此井與綿竹縣<lb/>
君平井相通往嵗有人淘井得銅錢三徑可二寸因恍<lb/>
惚不安復投井中立愈或謂是君平擲卦錢岑參詩君<lb/>
平曽賣卜卜肆蕪已久至今杖頭錢時時地上有<lb/>
<pb n="KR2k0126_WYG_067-8b"/>
封演錢譜漢有厭勝錢藕心錢狀如干盾長且方而不<lb/>
圓葢古刀布之變也與近世花蕋夫人封綬及穿鑰錢<lb/>
相似<lb/>
陳壽蜀志劉先主收成都士衆掠盡府庫財貨軍用不<lb/>
足憂之劉巴子初曰鑄直百錢平物價令吏為官市從<lb/>
之數月而充足梁崔祖思政事疏曰昭烈取帳鈎銅鑄<lb/>
錢以充國用<lb/>
蜀志補云蟇頥山鹿市洞穴中有遊者得鵝眼錢不知<lb/>
<pb n="KR2k0126_WYG_067-9a"/>
從來按宋畧一貫長三寸謂之鵝眼錢言薄而小泰始<lb/>
中沈慶中啓通私鑄所作也<lb/>
五代史李昊曰蜀主於劒門䕫峽多積芻粟増置師旅<lb/>
用度不足遂鑄鉄錢禁境内鐵置塲鬻之以專其利<lb/>
成都文類曰宋真宗景德中詔謝濤巡撫利益同九河<lb/>
張詠議鼓鑄利害乃考鐵價制錢幣重輕適均物估用<lb/>
平衆甚便之<lb/>
元費著錢幣譜曰蜀古用銅錢漢文帝時賜鄧通蜀嚴<lb/>
<pb n="KR2k0126_WYG_067-9b"/>
道銅山鑄錢是也公孫述據蜀始廢銅錢置鐵官錢百<lb/>
姓貨幣不行其謡曰黄牛白腹五銖當復好事者竊言<lb/>
王莽稱黄述稱白五銖漢貨言天下當還劉氏也後述<lb/>
雖滅猶用鐵錢以二當銅錢一先主攻劉璋拔成都士<lb/>
卒皆赴庫藏取寳貨軍用不足乃鑄錢一當百平諸物<lb/>
價文曰直百南齊永明八年劉悛啓武帝曰䝉山故嚴<lb/>
道地有古銅坑可以經畧帝從之遣使入蜀鑄錢得千<lb/>
萬工費多乃止後周有蜀雜用古錢交易隋文帝時詔<lb/>
<pb n="KR2k0126_WYG_067-10a"/>
蜀王秀於益州立五鑪鑄錢字文輕重如開通元寳之<lb/>
制五代王衍末年改元咸康又鑄咸康錢然不及唐舊<lb/>
錢逺甚孟氏廣政間増鑄鉄錢於外郡邊界參用毎錢<lb/>
千分四百為銅六百為鉄逮至末年流入成都率銅錢<lb/>
十分雜鉄錢一分大盈庫往往有鉄錢與銅錢相混莫<lb/>
辨葢鑄工精也孟昶失國乾德四年知府吕公餘慶轉<lb/>
運使沈公義倫奏揀銅錢計綱以發蜀地上行鉄錢以<lb/>
千一百易銅錢千又索銅器鑄錢附發仍増鑄銅錢市<lb/>
<pb n="KR2k0126_WYG_067-10b"/>
金上供然失於裁制物價滋長鉄錢彌賤至以五千易<lb/>
銅錢一千太平興國四年詔兩税及諸課利錢率十分<lb/>
輸銅錢一分時舊錢已竭民間騷擾北客乗時販銅錢<lb/>
入蜀以一錢易鉄錢十四至有因銅錢三五毁發古塜<lb/>
剔取神像犯刑者朝廷察知詔仍舊止輸鉄錢人心乃<lb/>
安淳化五年詔兩川以銅鉄錢兼行銅錢一當鉄錢十<lb/>
民頗便之咸平三年西京左藏庫使楊允恭言川陜民<lb/>
田之税昔輸銅錢一今亦鉄錢一吏卒俸給舊銅錢一<lb/>
<pb n="KR2k0126_WYG_067-11a"/>
今鉄錢五若交易則鉄錢十為銅錢一且饒信之銅積<lb/>
數千萬若舟運自荆達蜀蜀素多銅俾䕫益遂各置監<lb/>
鼓鑄嵗用均給不及十年可悉用銅錢矣議雖未行然<lb/>
自是吏卒俸給改用十小鉄錢之一矣景德二年張公<lb/>
詠上言受詔與轉運使黄觀同裁度嘉卭二州所鑄景<lb/>
德元寳大錢十一參用甚便從之三年行用新鑄銅錢<lb/>
初益卭嘉眉等州嵗鑄鉄錢五十餘萬貫同兩税課利<lb/>
收市物帛上供因李順亂罷鑄僅十年又以兵火耗壞<lb/>
<pb n="KR2k0126_WYG_067-11b"/>
至是鑄大錢民以為利大中祥符七年諌議凌公策等<lb/>
請鑄大鉄錢毎貫重一十二斤十兩以一當十先是蜀<lb/>
中小鉄錢毎十當一貿易非便其後别鑄大錢貫重二<lb/>
十五斤毎一當小錢十三司言民有盜鎔大錢一千範<lb/>
為器用鬻錢二千故盜鎔者衆䇿言錢輕則行者易齎<lb/>
鉄少則鎔者鮮利故請改鑄也嘉祐中趙公抃任轉使<lb/>
以蜀錢甚多嘉卭州嵗科衙前以鉄科民以炭頗為擾<lb/>
奏乞罷鑄十年以寛民力四年祫享赦書許之熈寧六<lb/>
<pb n="KR2k0126_WYG_067-12a"/>
年五月轉運司以嘉卭州罷鑄錢久民間闕錢乞減半<lb/>
鑄與錢引相權從之建炎二年轉運司以鑄錢數多難<lb/>
於流轉造引數少其價益高奏乞依嘉祐四年赦文權<lb/>
罷鑄錢十年樁留鼔鑄本錢稱提引價不待報遂行自<lb/>
是引日益多錢日益銷議者以為恐非經久相權之制<lb/>
紹興三十一年臣僚奏請復置嘉卭二監鼓鑄夾錫錢<lb/>
詔下制置司總領所商㩁乃具奏以謂嘉州所用錢係<lb/>
撥於眉州鉄塲其數不多難以復置錢監止就卭州置<lb/>
<pb n="KR2k0126_WYG_067-12b"/>
監鼓鑄經久可行利州紹興監仍嵗鑄大小錢共九萬<lb/>
貫尋報可遂以卬州嵗鑄折二錢一萬貫小錢一萬貫<lb/>
總領所給其費淳熈六年總領李昌圖奏利卭州兩監<lb/>
所鑄錢官費本錢倍於息且鼓鑄有限而民間鉟銷無<lb/>
窮若不更革錢重引輕必壞引法乞罷鑄兩監折一小<lb/>
錢比折二錢稍増銖兩改鑄折三大錢及將崇寧大觀<lb/>
折二大錢並作折三行使詔從其請逮今行之以為利焉<lb/>
　　　交子<lb/>
<pb n="KR2k0126_WYG_067-13a"/>
元費著曰蜀民以錢重難於轉輸始製楮為劵表裏印<lb/>
記隠密題號朱墨閒錯私自參騐書緡錢之數以便貿<lb/>
易謂之交子凡遇出納季一貫取三十錢為息其後富<lb/>
民十六户主之尋亦貲衰不能相償爭訟數起大中祥<lb/>
符末薛公田為轉運使請官置交子務以權其出入不<lb/>
報冦公瑊守蜀乞廢交子不用㑹瑊去而田代之詔田<lb/>
與轉運使張若谷度其利害田若谷議以廢交子為非<lb/>
便請為置務禁民私造條奏甚悉又詔梓州路提刑王<lb/>
<pb n="KR2k0126_WYG_067-13b"/>
繼明與田若谷共議田等議如初詔從之始置益州交<lb/>
子務時天聖元年十一月也自二年二月為始至三年<lb/>
二月終凡為交子一百二十五萬六千三百四十貫其<lb/>
後毎界視此數為凖交子舊以二月二十日起界清獻<lb/>
公為記時已遷至七月也熈寧五年續添造一界其數<lb/>
如前作兩界行使從監官戴䝉之請也毎道初為錢一<lb/>
貫至十貫寳元二年以十分為率其八分毎道為錢十<lb/>
貫其二分毎道五貫若一貫至四貫六貫至九貫更不<lb/>
<pb n="KR2k0126_WYG_067-14a"/>
書放熈寧元年始以六分書造一貫四分書造五百重<lb/>
輕相權易於流轉於是䝉又請置抄紙院以革偽造之<lb/>
弊引有兩界與官自抄紙皆自䝉始大觀元年五月改<lb/>
交子務為錢引務所鑄印凡六曰勑字曰大料例曰年<lb/>
限曰背印皆以墨曰青面以藍曰紅團以朱六印皆飾<lb/>
以花紋紅團背印則以故事監官一員元豐元年増一<lb/>
員掌典十人貼書六十九人印匠八十一人雕匠六人<lb/>
鑄匠六人雜役一十二人廩給各有差所用之紙初自<lb/>
<pb n="KR2k0126_WYG_067-14b"/>
置塲以交子務官兼領後慮其有弊以它官董其事隆<lb/>
興元年始特置官一員莅之移寓城西淨衆寺紹熈五<lb/>
年始創抄紙塲于寺之旁迄官治其中抄匠六十一人<lb/>
雜役三十人凡引一界滿納舊易新率千引取錢六十<lb/>
四曰貫頭錢天聖初止三十建炎初増八紹興十一年<lb/>
乃増令數其納換不盡者曰水火不到錢今一界所收<lb/>
併貫頭錢凡一百九十萬道總領所𣙜取以供軍儲所<lb/>
印之數自元豐元年兼放兩界之後紹聖元年増一十<lb/>
<pb n="KR2k0126_WYG_067-15a"/>
五萬道元符元年増四十八萬道祖額毎界以一百八<lb/>
十八萬六千三百四十為額以交子入陜西轉用故也<lb/>
崇寧間用兵陜西開拓境土通行引法以助兵費元年<lb/>
増二百萬二年増一千二百四十三萬五千四年増五<lb/>
百七萬五千大觀元年増五百五十四萬五千六百六<lb/>
十六比至換界以新引一當舊引四引法大壞尋有詔<lb/>
自四十一界至四十三界更不許換四十四界止依天<lb/>
聖舊額仍不得越銅錢界建炎二年罷鑄錢復用元符<lb/>
<pb n="KR2k0126_WYG_067-15b"/>
所増之額三年増一百萬紹興元年増六十萬二年増<lb/>
一百四十萬三年増五百萬四年増五百七十萬五年<lb/>
増二百萬六年増六百萬皆以給利䕫兩路軍費七年<lb/>
有㫖不許泛印八年以邊報急闕増三百萬充糴買九<lb/>
年以移屯陜西合給糴本及陜西六路新復州軍衣賜<lb/>
増二百萬増數既多簽書樞密院事樓照奉使陜西奏<lb/>
禁泛料始定著刑章十年以贍軍急闕増五百萬十三<lb/>
年以都運司之請増四百萬二十九年以増招軍兵樁<lb/>
<pb n="KR2k0126_WYG_067-16a"/>
辦犒賞總領所請増一百七十萬詔從之自後累増五<lb/>
百餘萬凡兩界共為錢引四千六百四十七萬二千六<lb/>
百八十紹熈二年有㫖將八十三界錢引展一界行使<lb/>
増印一百九十萬以償總領所兌引貫頭水火不到錢<lb/>
之數慶元三年總領所奏以成都潼川利州三路旱傷<lb/>
制置司減免民間租賦乞増印錢引以備對補有餘以<lb/>
充賑濟詔増一百萬逮今合四千九百三十七萬二千<lb/>
六百八十道矣而又偽造竊行足以亂真引日益増錢日<lb/>
<pb n="KR2k0126_WYG_067-16b"/>
益銷子母不能相權然有稱提之法以錢稱提者引價<lb/>
低則官為出藏鏹増價與民市引是也以法稱提者凡<lb/>
民以錢輸官當拆引則以一貫二百八十為限是也葢<lb/>
有錢則有引天聖所印之數視錢以為凖者也自軍興<lb/>
増料鑿空為錢天下大計仰給於紙猶幸守和議引之<lb/>
出納有常半藏諸司之庫半流轉於民維持不壞識者<lb/>
有憂其在軍旅之際乎<lb/>
按宋史薛田為益州路轉運使民間以鐵錢重私為劵<lb/>
<pb n="KR2k0126_WYG_067-17a"/>
以便交易謂之交子而富家專之數致爭訟田請置交<lb/>
子務以𣙜其出入未報及冦瑊守益州卒奏用其議蜀<lb/>
人便之又云會子交子之法葢有取於唐之飛錢真宗<lb/>
時張詠鎮蜀患蜀人鐵錢重不便貿易設質劑之法一<lb/>
交一緡以三年為一界而換之六十五年為二十二界<lb/>
謂之交子初主以富民及貲衰不能償所負爭訟不息<lb/>
仁宗時置益州交子務以𣙜其出入私造者禁之定以<lb/>
百二十五萬六千三百四十緡為額云<lb/>
<pb n="KR2k0126_WYG_067-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　　交子式<lb/>
<pb n="KR2k0126_WYG_067-18a"/>
</p>
<p>
<pb n="KR2k0126_WYG_067-19a"/>
</p>
<p>
<pb n="KR2k0126_WYG_067-20a"/>
</p>
<p>
<pb n="KR2k0126_WYG_067-21a"/>
</p>
<p>
<pb n="KR2k0126_WYG_067-22a"/>
</p>
<p>
<pb n="KR2k0126_WYG_067-23a"/>
</p>
<p>
<pb n="KR2k0126_WYG_067-24a"/>
　　　錦<lb/>
宋東陽沈立撰錦譜一卷見宋史經籍志今不存所存<lb/>
者元費著譜耳其畧云蜀以錦擅名天下故城名錦官<lb/>
江名濯錦而蜀都賦云貝錦斐成濯色江波遊蜀記云<lb/>
成都有九壁村出美錦嵗充貢宋朝嵗輸上供等錦帛<lb/>
轉運司給其費而府掌其事元豐六年吕汲公大防始<lb/>
建錦院於府治之東募軍匠五百人縫造置官以涖之<lb/>
創樓於前以為積藏待發之所榜曰錦宫公又為之記<lb/>
<pb n="KR2k0126_WYG_067-24b"/>
其畧云設機百五十四日用挽綜之工百六十四用杼<lb/>
之工五十四練染之工十一紡繹之工百一十而後足<lb/>
役嵗費絲權以兩者一十二萬五千紅藍紫茢之類以<lb/>
斤者二十一萬一千而後足用織室吏舍出納之府為<lb/>
屋百一十七間而後足居自今考之當時所織之錦其<lb/>
别有四曰土貢錦曰官吿錦曰臣僚襖子錦曰廣西錦<lb/>
總為六百九十疋而已渡江以後外攘之務十倍承平<lb/>
建炎三年都大茶馬司始織造錦□被褥折支黎州等<lb/>
<pb n="KR2k0126_WYG_067-25a"/>
處馬價自是私販之禁興又以應天北禪鹿苑寺三處<lb/>
置塲織造其錦自真紅被褥而下凡十餘品於是中國<lb/>
織紋之工轉而衣被椎髻鴃舌之人矣乾道四年又以<lb/>
三塲㪚漫遂即舊廉訪司潔已堂剏錦院悉聚機户其<lb/>
中猶恐私販不能盡禁也則倚宣撫之力建請于朝併<lb/>
府治錦院為一俾所隷工匠各以色額織造葢馬政既<lb/>
重則織造益多費用益夥隄防益密其勢然也今取承<lb/>
平時錦院與今茶司錦院所織錦名色著于篇俾來者<lb/>
<pb n="KR2k0126_WYG_067-25b"/>
各以時考之<lb/>
　轉運司錦院織錦名色<hi>即成都府錦院</hi>
土貢錦三疋花様俱八荅暈<lb/>
官吿錦四百疋花様曰盤毬曰簇四金鵰曰葵花曰八<lb/>
荅暈曰六荅暈曰翠池獅子曰天下樂曰雲雁<lb/>
臣僚襖子錦八十七疋花様則簇四金鵰八荅暈天下<lb/>
樂三種<lb/>
廣西錦二百疋花様真紅百疋曰大窠獅子曰大馬打<lb/>
<pb n="KR2k0126_WYG_067-26a"/>
毬曰雙窠雲雁曰宜男百花青綠百疋曰宜男百花曰<lb/>
青雲雁曰綠雲雁<lb/>
　茶馬司錦院織錦名色本司須知云逐年畨蠻貢到<lb/>
　馬數多寡以用折傳别無一定之數<lb/>
黎州皂緋二種大被皂緋四色三種中被七八行錦瑪<lb/>
瑙錦<lb/>
敘州大被褥雙連椅背單椅背俱真紅<lb/>
南平軍真紅皁青三種大被褥真紅雙窠錦<lb/>
<pb n="KR2k0126_WYG_067-26b"/>
文州犒設紅錦<lb/>
　細色錦名色<lb/>
曰瑞草雲鶴曰如意牡丹俱青綠曰鵞黄水林檎曰紫<lb/>
皁段子此二種特色曰宜男百花曰穿花鳯曰雪花毬<lb/>
露曰櫻桃曰水林檎曰天馬曰飛魚曰聚八仙曰六金<lb/>
魚曰秦州細法曰秦州中法曰秦州麤法曰湖州大百<lb/>
花孔雀曰四色湖州花孔雀曰二色湖州大百花孔雀俱真紅<lb/>
譙周益州志云成都織錦既成濯於江水其文分明勝<lb/>
<pb n="KR2k0126_WYG_067-27a"/>
於初成他水濯之不如李膺益州記曰錦城在筰橋東<lb/>
流江南岸昔蜀時錦宫也號錦里城墉猶在兹問錦於<lb/>
蜀中江城宛然如故而杼軸已不存矣<lb/>
書顧命篇𦙍之舞衣註𦙍諸侯國所製之舞衣也按宋<lb/>
利州平蜀縣即古𦙍山縣丹鉛錄謂舞衣即今川錦此<lb/>
亦茫昧難據然西京雜記云漢成帝趙皇后報趙媫妤<lb/>
以雲錦五色帳沉水香玉壺媫妤泣怨帝曰非姊賜我<lb/>
死不知此器帝謝之詔益州留三年輸為媫妤作七成<lb/>
<pb n="KR2k0126_WYG_067-27b"/>
錦帳以沉水香飾之則蜀錦實見於漢也山謙之丹陽記<lb/>
曰厯代尚未有錦而成都獨稱妙故三國時魏吳皆資<lb/>
於西蜀至是始乃有之環氏吳記曰蜀遣使吳齎重錦<lb/>
千端魏文帝賜羣臣曰前後毎得蜀錦殊不相似左慈<lb/>
傳云慈嘗在司空曹操坐釣松江鱸魚操謂曰既已得<lb/>
魚恨無蜀中生薑耳慈曰可得也操恐其即近所取因<lb/>
曰吾前遣人到蜀買錦可過勑使者増市二端語頃即<lb/>
得薑還并獲操使報命後操使蜀反驗問増錦之狀及時<lb/>
<pb n="KR2k0126_WYG_067-28a"/>
日早晩若符契焉蜀志曰先主平益州賜諸葛亮法正<lb/>
關張諸公錦各千疋諸葛軍令云軍中之需全藉於錦<lb/>
華陽國志諸葛孔明既圖畫以賜南夷又與之瑞錦鉄<lb/>
劵是在三國時而錦駸駸始盛矣<lb/>
唐宋之世額有常輸而竒袤者或侈勝或報罷存乎其<lb/>
人如蘇頲以開元八年知益州大都督府長史事前司<lb/>
馬皇甫恂破庫物織新様錦以進頲至一切罷之故唐<lb/>
書云元宗令皇甫詢於益州織半臂背子等蘇頲為太<lb/>
<pb n="KR2k0126_WYG_067-28b"/>
守不奉詔書乃停者也又云安樂公主出降武延秀蜀<lb/>
川獻单絲碧羅籠裙縷金為花鳥細如絲髮鳥子大僅<lb/>
黍米眼鼻嘴甲俱成明目者方見之又韋臯在西川凢<lb/>
軍士將吏有婚家則以熟錦衣給其夫氏以銀泥衣給<lb/>
其女氏宋初川峽諸州貢織綺鹿胎透背六銖欹正龜<lb/>
殻等太平興國七年詔悉罷之天聖六年春又罷兩川<lb/>
乾元節嵗貢織佛明道中又累詔減兩蜀嵗輸綿綺此<lb/>
其大較也<lb/>
<pb n="KR2k0126_WYG_067-29a"/>
予得諸名流之賦詠者西京雜記相如友人盛覽字長<lb/>
通牂柯名士也嘗問作賦法相如曰合綦組以成文列<lb/>
錦繡而為質一經一緯一宫一商此賦之迹也覽退而<lb/>
作列錦賦合組歌揚雄蜀都賦云爾乃其人自造竒錦<lb/>
紞繏<graphic n="KR3316" url="https://raw.githubusercontent.com/kanripo/KR-Gaiji/master/images/KR3316.png" mimeType="image/png"/>頒縿緣盧中發文揚采轉代無窮左思蜀都賦<lb/>
曰闤闠之裏技巧之家百室離房機杼相和貝錦斐成<lb/>
濯色江波唐張何蜀江春日文君濯錦賦云粤惟姑洗<lb/>
應律勾芒御辰雁橋風暖犀浦花新疊嶂縈郭長楊映<lb/>
<pb n="KR2k0126_WYG_067-29b"/>
津軒車照地士女驚人風土堪樂山川可珍嵗時不殊<lb/>
於荆楚形勝有類夫咸秦晩景彌秀晴江轉春即有卓<lb/>
氏名姝相如麗室織迴文之重錦艷傾國之妖質鳴梭<lb/>
靜夜促杼春日布葉宜疎安花巧密寫庭葵而不欠擬<lb/>
山鳥而能悉績縷嫌遲嚬蛾慕疾乍離披而成段或煥<lb/>
爛而成疋言濯春流鳴環乃出於是近深沉傍清泚朱<lb/>
顔始映珎篋方啓其始入也疑芳樹影落澗中少將安<lb/>
焉若晴霞色照潭底奪五雲長風未散泫百花㣲雨新<lb/>
<pb n="KR2k0126_WYG_067-30a"/>
洗爾乃曝林崖出泉洞遲日徐轉和風緩送稍變迴鸞<lb/>
全分舞鳯戲蝶時遶嬌鸎欲弄乗春景而方收俟王正<lb/>
而入貢懿其彩色足重鮮明可嘉青為禁栁紅作宫花<lb/>
能使御尉榮障夫人飭車郎官居而列宿郡守衣而還<lb/>
家豈若夫齊紈之與楚練細縠之與輕紗王建織錦曲<lb/>
云大女身為織錦户名在縣官供進簿長頭起様呈作<lb/>
官聞道官家中苦難迴花側葉與人别惟恐秋天絲線<lb/>
乾紅縷葳㽔紫茸軟蝶飛參差花宛轉一梭聲盡重一<lb/>
<pb n="KR2k0126_WYG_067-30b"/>
梭玉腕不停羅袖卷囱中夜久睡髻偏横釵欲墜垂著<lb/>
肩合衣卧時參没後明燈起在鷄鳴前一疋千金亦不<lb/>
賣限日未成官裏恠錦江水涸貢轉多宫中盡著单絲<lb/>
羅莫言山積無盡日百尺高樓一曲歌劉禹錫浪淘沙<lb/>
詩濯錦江邊兩岸花春風吹浪正淘沙女郎剪下鴛鴦<lb/>
錦將向中流定晩霞鄭谷錦詩文君手裏曙霞生美號<lb/>
仍聞借蜀城奪得始知袍更貴着歸方覺晝偏榮宫花<lb/>
顔色開時麗池鳯毛衣浴後明禮部郎官人所重省中<lb/>
<pb n="KR2k0126_WYG_067-31a"/>
别占好窠名又布素豪家定不看若無文彩入時難紅<lb/>
迷天子帆邊日紫奪星郎帳外蘭春水濯來雲雁活夜<lb/>
機桃處雨燈寒舞衣轉轉求新様不問亂離桑柘殘陸<lb/>
龜䝉蜀錦裙説云侍御史趙郡李君好事之士也因余<lb/>
話上元瓦官寺有陳后主羊車一輪天后武氏羅裙佛<lb/>
幡皆組繡竒妙李君乃出蜀錦裙一幅示余長四尺下<lb/>
廣上狹下濶六寸上減三寸半皆周尺如直其前則左<lb/>
有鶴二十勢欲飛走率曲折一脛口中銜莩蘤軰右有<lb/>
<pb n="KR2k0126_WYG_067-31b"/>
鸚鵡聳肩舒尾數與鶴相等二禽大小不類而隔以花<lb/>
卉均布無餘地界道四向五色間雜道上累細鈿㸃綴<lb/>
其中㣲雲鎖結互以相帶有若駮霞殘月流煙墮霧春<lb/>
草夾徑逺山截空壞墻古苔石泓秋水印丹浸漏粉蝶<lb/>
<hi>集作粉蕋</hi>塗染盩縆環佩雲隠涯岸濃淡霏拂靄抑冥<lb/>
密始如不可辨别及諦視之條段斬絶分畫一一有去<lb/>
處其繡繪縝緻柔美又不可狀也裏用繒綵下製綫尚<lb/>
如舊兩旁皆解散葢折滅零落僅存此故耳縱非齊梁<lb/>
<pb n="KR2k0126_WYG_067-32a"/>
物亦不下三百年矣昔時之工如此妙耶曵其裙者復<lb/>
何人焉因筆之為辭繼於錦譜之後俾喜詩者賦焉<lb/>
　　　牋<lb/>
段氏游蜀記云竹維九種牋惟十色成都古今記云蜀<lb/>
牋十様曰深紅曰粉紅曰杏紅曰明黄曰深青曰淺青<lb/>
曰深綠曰銅綠曰淺雲又有松花金沙流沙彩霞金粉<lb/>
桃花冷金之别即其異名<lb/>
續博物志云元和中元稹使蜀營妓薛濤以十色彩牋<lb/>
<pb n="KR2k0126_WYG_067-32b"/>
貽稹稹於松花紙上寄詩謝之其名有松花紙雜色流<lb/>
沙紙彩霞金粉龍鳯紙近年皆廢唯餘十色綾紋紙尚<lb/>
在南部新書云元和初薛濤好製小詩惜其幅大不忍<lb/>
長賸乃狹之因號為薛濤牋<lb/>
蜀檮杌王衍以霞光牋五百幅賜金堂令張蠙霞光即<lb/>
深紅牋也又有百韻牋以其幅長可寫百韻詩其次學<lb/>
士牋則短於百韻焉<lb/>
唐范崇凱元凱兄弟俱有才名元凱贈兄詩云洛陽紙<lb/>
<pb n="KR2k0126_WYG_067-33a"/>
價因兄貴蜀地紅牋為弟貧南北東西九千里除兄與<lb/>
弟更無人鮑溶寄王播侍御詩云蜀川牋紙綵雲初聞<lb/>
説王家最有餘野客思將池上學石楠紅葉不堪書李<lb/>
義山送崔珏詩卜肆至今多寂莫酒壚從古擅風流浣花<lb/>
牋紙桃花色好好題詩詠玉鈎<lb/>
楊文公談苑云韓浦與弟洎皆有辭藻洎語人曰吾兄<lb/>
為文譬如繩樞草舍聊蔽風雨予為文是造五鳯樓手<lb/>
浦因寄洎蜀牋贈以詩曰十様蠻牋出益州寄來新自<lb/>
<pb n="KR2k0126_WYG_067-33b"/>
浣溪頭老兄得此渾無用助爾添修五鳯樓石守道以<lb/>
燕脂板浣花牋寄徐合州詩合州太守鬢將絲聞説<lb/>
歡情尚未衰板與歌郎拍新調牋供狎客寫芳詞文潞<lb/>
公寄人蜀牋絶句素牋明潤如豐玉新様翻傳號冷金<lb/>
逺寄南都豈無意緣公揮翰似山陰此則冷金牋也司<lb/>
馬君實蜀牋獻太傅同年葉兄詩西來萬里浣花箋舒<lb/>
卷雲霞照手鮮書笥久藏無可稱願投詩客助新篇<lb/>
貞觀故事云大明宫光順門外東都永福門外皆創集<lb/>
<pb n="KR2k0126_WYG_067-34a"/>
賢書院學士通籍出入既而太府月給蜀郡麻紙五千<lb/>
畨東坡志林云川人取布頭機餘經不受緯者治作紙<lb/>
名布頭牋冠於天下今六合人亦解作終是不及<lb/>
寰宇記益州舊貢薛濤十色牋短而狹纔容八行益部<lb/>
談資云薛濤井舊名玉女津在錦江南岸水極清澈石<lb/>
欄周環久屬蜀藩為製牋處有堂室數楹令卒守之毎<lb/>
年定期命匠製紙用以為入京表疏市無貿者　予庚<lb/>
戌秋過此詢諸紙房吏云毎嵗以三月三日汲此井水<lb/>
<pb n="KR2k0126_WYG_067-34b"/>
造牋二十四幅入貢十六幅餘者存留乃作詩云七八<lb/>
百年間陳事若俄頃西川錦江畔猶有薛濤井朝發春<lb/>
花艷夕沉秋月冷所以可傳故問人人不省但云造彩<lb/>
牋直貢君王前<lb/>
元費著紙譜古者書契多編以竹簡其次用縑帛至以<lb/>
木膚麻頭敝布魚網為紙自東漢蔡倫始簡太重縑稍<lb/>
貴人遂以紙為便倫宦者也傳多稱其能然受宫掖風<lb/>
㫖諂親貴猶宦者態也智足以創物而亦足以殺身第<lb/>
<pb n="KR2k0126_WYG_067-35a"/>
於文字有功人至今稱蔡倫紙今天下皆以木膚為紙<lb/>
而蜀中乃盡用蔡倫法有玉板有貢餘有經屑有表光<lb/>
等紙玉板貢餘雜以舊布破履亂麻為之惟經屑表光<lb/>
非亂麻不用於是造紙者廟以祀蔡倫矣廟在大東門<lb/>
雪峰院雖不甚壯麗然毎遇嵗時祭祀香火纍纍不絶<lb/>
示不忘本也恩足以及數十百家雖千載猶不忘如此<lb/>
　易以西南為坤位而吾蜀西南重厚不浮此坤之性<lb/>
也故物生於蜀者視他方為重厚凡紙亦然此地之宜<lb/>
<pb n="KR2k0126_WYG_067-35b"/>
也府城之南五里有百花潭支流為二皆有橋焉其一<lb/>
玉溪其一薛濤以紙為業者家其旁錦江水濯錦益鮮<lb/>
明故謂之錦江以浣花潭水造紙故佳其亦水之宜矣<lb/>
江旁鑿臼為碓上下相接凡造紙之物必杵之使爛滌<lb/>
之使潔然後隨其廣狹長短之制以造砑則為布文為<lb/>
綾綺為人物花木為蟲鳥為鼎彛雖云多變亦因時之<lb/>
宜　紙以人得名者有謝公有薛濤所謂謝公者謝司<lb/>
封景初師厚也師厚創牋様以便書尺俗因以為名薛<lb/>
<pb n="KR2k0126_WYG_067-36a"/>
濤本長安良家女父鄖因官寓蜀而卒母孀養濤及笄<lb/>
以詩聞外又能掃眉塗粉與士族不侔客有竊與之宴語<lb/>
時韋中令臯鎮蜀召令侍酒賦詩僚佐多士為之改觀<lb/>
期嵗中令議以校書郎奏請之䕶軍曰不可遂止濤出<lb/>
入幕府自臯至李德裕凡厯事十一鎮皆以詩受知其<lb/>
間與濤唱和者元稹白居易牛僧孺令狐楚裴度嚴綬<lb/>
張籍杜牧劉禹錫吳武陵張祐餘皆名士記載凡二十<lb/>
二競有酬和濤僑止百花潭躬造深紅小彩牋裁書供<lb/>
<pb n="KR2k0126_WYG_067-36b"/>
吟獻酬賢傑時謂之薛濤牋晩嵗居碧雞坊剏吟詩樓<lb/>
偃息於上後段文昌再鎮成都太和嵗濤卒年七十三<lb/>
文昌為撰墓誌謝公有十色牋深紅粉紅杏紅明黄深<lb/>
青淺青深綠淺綠銅綠淺雲即十色也楊文公億談苑<lb/>
載韓浦寄弟詩云十様蠻牋出益州寄來新自浣花頭<lb/>
謝公牋出於此乎濤所製牋特深紅一色耳偽蜀王衍<lb/>
賜金堂縣令張蠙霞光牋五百幅霞光疑即今之彤霞<lb/>
牋亦深紅色也葢以胭脂染色最為靡麗范公成大亦<lb/>
<pb n="KR2k0126_WYG_067-37a"/>
愛之然更梅溽則色敗萎黄尤難致逺公以為恨一時把<lb/>
玩固不為久計也　紙固多品皆玉板表光之苖裔也<lb/>
近年有百韻牋則合以兩色材為之其横視常紙長三<lb/>
之二可以寫詩百韻故時人便其縱濶可以放筆云<lb/>
凡紙皆有連二連三連四售者連四一名曰舡牋又有<lb/>
青白牋背青面白有學士牋長不滿尺小學士牋又半<lb/>
之倣姑蘇作雜色粉紙曰假蘇牋皆印金銀花於上承<lb/>
平前軰葢常用之中廢不作比始復為之然姑蘇紙多<lb/>
<pb n="KR2k0126_WYG_067-37b"/>
布紋而假蘇版皆羅紋惟紙骨柔薄耳若加厚壯則可<lb/>
勝蘇牋也　蜀牋體重一夫之力僅能荷五百畨四方<lb/>
例貴川牋葢以其逺號難致然徽紙池紙竹紙在蜀蜀<lb/>
人愛其輕細客販至成都毎畨視川牋價幾三倍范公<lb/>
在鎮二年止用蜀紙省公帑費甚多且恠蜀諸司及州<lb/>
縣緘牘必用徽池紙范公用蜀紙重所輕也蜀人事上<lb/>
則不敢輕所重矣此以價大小言也余得之蜀士云澄<lb/>
心堂紙取李氏澄心堂様製也葢表光之輕脆而精絶<lb/>
<pb n="KR2k0126_WYG_067-38a"/>
者中等則名曰玉水紙最下者曰冷金牋以供泛使<lb/>
廣都紙有四色一曰假山南二曰假榮三曰冉村四曰<lb/>
竹絲皆以楮皮為之其視浣花牋紙最清潔凡公私簿<lb/>
書契劵圖籍文牒皆取給於是廣幅無粉者謂之假山<lb/>
南狹幅有粉者謂之假榮造於冉村曰清水造於龍溪<lb/>
鄉曰竹絲蜀中經史子籍皆以此紙傳印而竹絲之輕<lb/>
細似池紙視上三色價稍貴近年又倣徽池法作勝池<lb/>
紙亦可用但未甚精緻爾　雙流紙出於廣都毎幅方<lb/>
<pb n="KR2k0126_WYG_067-38b"/>
尺許品最下用最廣而價亦最賤雙流實無有也而以<lb/>
為名葢隋煬帝始改廣都曰雙流疑紙名自隋始也亦<lb/>
名小灰紙<lb/>
　<lb/>
　<lb/>
　<lb/>
　<lb/>
　蜀中廣記卷六十七<lb/>
</p>
<p>
</p>
  </div>
</body>
</text>
</TEI>
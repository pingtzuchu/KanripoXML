<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷七十一</head> <lb/>
    <p>
<pb n="KR2k0126_WYG_071-1a"/>
欽定四庫全書<lb/>
　蜀中廣記卷七十一<lb/>
　　　　　　　　　　　　明　曹學佺　撰<lb/>
　神仙記第一<lb/>
　　川西道一<lb/>
華陽國志曰蜀之為國肇自人皇洛書曰人皇始出繼<lb/>
地皇之後兄弟九人分理九州為九囿人皇居中州制<lb/>
八輔華陽之壤梁岷之域是其一囿矣名號厯刧記云<lb/>
<pb n="KR2k0126_WYG_071-1b"/>
人皇之後五龍氏興焉天真皇人降下開明之國以靈<lb/>
寳真文三皇内經各十四篇授之五龍氏得此經以道<lb/>
治世萬二千嵗白日登仙爾時蒼生于中化生是後運<lb/>
動陰陽作為五行四㣲世欲生死之業于是而起人乃<lb/>
任性混朴茹毛飲血男女無别夏則巢居冬則穴處三<lb/>
十六萬嵗後神人氏興焉　按開明氏蜀古國號也都<lb/>
南安今之嘉定州是　國初蜀獻王感五龍氏之靈迎<lb/>
自嘉州立廟于錦官志云竇禹鈞之五子者乃俗説也<lb/>
<pb n="KR2k0126_WYG_071-2a"/>
史記云黄帝有子五人號五龍氏而世次則又不同當<lb/>
以杜天師所載為正<lb/>
厯劫記云神人氏生其狀神異若盤古真人亦號盤古<lb/>
即是無刧蒼生萬物之所承也以己形狀類象分别天<lb/>
地日月星辰陰陽四時五行九宫八卦六甲山川河海<lb/>
不能決定故以天中元景元年七月一日上登太極啓<lb/>
元始太上天尊更授神寳三皇内經并靈寳五符經下<lb/>
世則按經圖分畫天地名前劫高真更新造化　按地<lb/>
<pb n="KR2k0126_WYG_071-2b"/>
理坤鑑云盤古龍首人身今成都有廟祀路史曰吾於<lb/>
廣都得盤古之祀焉杜光庭錄異記曰廣都縣盤古三<lb/>
郎廟頗著靈異逺近畏而敬之縣人楊知遇者嘗受正<lb/>
一盟威籙一夕醉甚將還其家路迷月黒過廟門因大<lb/>
呼曰余正一弟子也願得神力示以歸路俄有一炬火<lb/>
自廟門出前引之比至其家二十餘里雖狹橋細路略<lb/>
無蹉跌火炬亦無見矣廣都今雙流縣地元和圖經成<lb/>
都縣東三十里盤古祠即此　䕫門亦有盤古廟太守<lb/>
<pb n="KR2k0126_WYG_071-3a"/>
王十朋盤古廟詩曰盤古千千古江頭遺像存伏羲猶<lb/>
後軰禮殿盡諸孫不屋昔非陋有祠今未尊東鄰二郎<lb/>
廟巫覡醉朝昏<lb/>
路史云鉅靈氏之在天下也握大象持化權乗太極而<lb/>
蹠灝淑立乎無間行乎無窮揣丸變化而與物相弊□<lb/>
出於汾脽揮五丁之士驅陰陽反山川正流並生神化<lb/>
夭凝惟无恒處或云治蜀葢以其迹躔焉<lb/>
先天本紀黄帝南至青城山禮中皇丈人問真一之道<lb/>
<pb n="KR2k0126_WYG_071-3b"/>
丈人曰子既居有海内復求長生不亦貪乎頻相反覆<lb/>
而後授道　按山海經有中皇之山即此<lb/>
道教靈驗經曰黄帝詣青城甯先生受龍蹻經封先生<lb/>
為五嶽丈人戴葢天之冠著朱光之袍佩三庭之印與<lb/>
灊山司命廬山使者並稱五嶽上司勑五岳神月再朝<lb/>
焉虛中洒水以代晷漏今名六時水是也　按甯先生<lb/>
名封居青城之大面山黄帝禮之見玉匱經上清及青<lb/>
城等記劉向列仙傳以甯封子為黄帝陶正能作五色<lb/>
<pb n="KR2k0126_WYG_071-4a"/>
烟積火而自燔云　唐僖宗中和元年辛丑七月望日<lb/>
詔内臣袁易簡刺史王兹縣令崔正規詣山脩醮封五<lb/>
岳丈人為希夷真君時縣境亢旱封醮之夜龍吟於觀<lb/>
側溪中風雨大至枯苖再茂縣以事聞編于國史<lb/>
茅君内傳云大天之内有地之洞天三十六所乃真仙<lb/>
所居其第五為青城之洞周迴二十里名曰寳僊九室<lb/>
之天司馬紫㣲天地宫府圖云青城山洞十大洞天之<lb/>
第五也名曰寳仙九室洞天青城丈人治之亦曰甯國<lb/>
<pb n="KR2k0126_WYG_071-4b"/>
丈人也司馬紫㣲七十二福地書曰大面山第五十福<lb/>
地仙人栢成子治之綿竹山第六十四福地瓊華夫人<lb/>
治之漢州滉山第六十七福地赤須先生治之<lb/>
仙傳拾遺云蠶女者當高辛氏世蜀地未立君長無所<lb/>
統攝其人聚族而居逓相侵噬廣漢之墟有人為鄰土<lb/>
掠去已逾年唯所乗之馬猶在其女思父語馬若得父<lb/>
歸吾將嫁汝馬遂迎父歸乃父不欲踐言馬跑嘶不齕<lb/>
父殺之曝皮於庖中女行過其側馬皮蹶然而起卷女<lb/>
<pb n="KR2k0126_WYG_071-5a"/>
飛去旬日見皮栖於桑樹之上女化為蠶食桑葉吐絲<lb/>
成繭父悔恨念之不已忽見女乗流雲駕此馬侍衞數<lb/>
十人自天而下謂父母曰太上以我孝能致身心不忘<lb/>
義授以九官仙嬪居長生屏天矣無復憶念也仍冲虛<lb/>
而去　按唐乗異集云蜀中寺觀多塑女人披馬皮謂<lb/>
之馬頭娘以祈蚕事今有蠶女冡在什邡綿竹德陽三<lb/>
縣界而新繁蠶叢祠中舊亦塑女像皆本此云　乗異<lb/>
一作集異<lb/>
<pb n="KR2k0126_WYG_071-5b"/>
遁甲開山圖曰禹得道仙人也古有大禹乃女媧十九<lb/>
代孫壽三百有六十入九嶷山仙去後三千六百嵗堯<lb/>
理天下洪水既甚人民墊溺大禹念之乃化生於石紐<lb/>
山泉女狄暮汲水得石子如珠愛而吞之有娠十四月<lb/>
生子及長能知泉源代父鯀理洪水三年功成堯知其<lb/>
功如古大禹知水源乃賜號禹　按周公夢書曰禹夢<lb/>
乗舟自月中過葢翩翩然仙矣<lb/>
集仙錄曰李八百名脱蜀郡人居金堂山龍橋峯下修<lb/>
<pb n="KR2k0126_WYG_071-6a"/>
道蜀人厯代見之約其往來八百餘年因號曰李八百<lb/>
焉初以周穆王時來居廣漢栖𤣥山合九華丹成去遊<lb/>
五岳十洞後二百餘年於海上遇飛陽君授水玉之道<lb/>
還歸此山煉之藥成又去數百年或隠或顯遊於市朝<lb/>
復登龍橋峯作金鼎九丹丹成年已八百矣三於此山<lb/>
學道故世人號為三學山亦號為栖賢山初八百丹成<lb/>
試抹於岩石之上頑石化玉光彩瑩潤或有鑿崖取之<lb/>
即風雷迅變　按蜀志補遺八百於什邡仙居山白日<lb/>
<pb n="KR2k0126_WYG_071-6b"/>
昇天為三月初八日也唐時賜號紫陽真人符載厚之<lb/>
八百洞詩云太極之年混沌坼此山亦是神仙宅後世<lb/>
何人來飛昇紫陽真人李八百<lb/>
集仙錄曰蜀郡李真多八百妹也隨兄修道居緜竹山<lb/>
中古跡尚在或來往浮山之側今之真多化即古浮山<lb/>
也亦如肺得水而浮矣真多幼挺仙姿躭尚𤣥理八百<lb/>
授以朝元黙真之要行之數百年狀如二十許人神氣<lb/>
莊肅風骨英偉異於女弱之態人或見之不敢正視其<lb/>
<pb n="KR2k0126_WYG_071-7a"/>
後太上老君與𤣥古三師降而度之先於八百得道白<lb/>
日昇天化側有澤其水常赤古神仙煉丹泉也㠯此浮<lb/>
山亦名萬安山上有二師井飲者愈疾　按蜀志補罅<lb/>
真多觀在舊新都之栖賢山山有巨松常見一嬰兒出<lb/>
没其傍真多跡之得茯苓餌服既久身輕登巨柟而仙<lb/>
去足之所履有七竅如斗狀號曰星柟唐賜號妙應真<lb/>
人神仙傳云懷安軍真多化女人發之治是其處<lb/>
神仙傳曰昔李八百知唐公房有志而不遇明師欲教<lb/>
<pb n="KR2k0126_WYG_071-7b"/>
授之乃先往試為公房作傭客驅使任意過於他人公<lb/>
房甚愛之後八百詐病困劣欲死公房為命醫合藥費<lb/>
用數十萬錢不以為損憂念之意形於顔色八百又轉<lb/>
作惡瘡周身潰爛臭不可近公房乃流涕曰汝為吾家<lb/>
勤苦厯年而得篤疾但能愈汝無所恡惜而今正爾當<lb/>
奈汝何八百曰吾瘡欲愈須得人䑛公房令三婢䑛之<lb/>
八百曰婢䑛不能便愈若得君䑛應愈耳公房即自䑛<lb/>
之八百曰君䑛尚不能愈須得君妻䑛之公房又使其<lb/>
<pb n="KR2k0126_WYG_071-8a"/>
妻䑛之八百曰吾差矣欲得三十斛㫖酒以沐浴公房<lb/>
即為具酒置器中浴瘡即愈體如凝脂亦無餘痕乃告<lb/>
公房曰吾是仙人聞子有至心故來相試子定可教也<lb/>
今真相授度世之訣矣使公房夫妻及䑛瘡三婢以其<lb/>
浴餘酒澡洗即皆更少顔色美悦乃以丹經一卷授公<lb/>
房使入雲臺山合煉丹成服之仙去　按梁州記曰唐<lb/>
公房祠在聟水北聟鄉山祠北有大坑漢碑尚在言是<lb/>
其舊宅公房舉宅昇去故為坑焉其地産易腸鼠束廣<lb/>
<pb n="KR2k0126_WYG_071-8b"/>
㣲所謂唐䑕也真誥曰帝之保命府有四丞其一人是<lb/>
西山唐公房矣<lb/>
宋史魏漢津者本蜀黥卒也自言師事唐仙人李良號<lb/>
八百者授以鼎樂之法嘗過三山龍門聞水聲謂人曰<lb/>
其下有玉即没水抱石而出果玉也崇寧初恊考鐘律<lb/>
召見獻樂議言得黄帝夏禹聲律身度之説且請先鑄<lb/>
九鼎次鑄鐘器鼎成賜號冲顯處士大晟樂成加虛和<lb/>
冲顯寳應先生漢津死後即鑄鼎之所建寳成殿祀黄<lb/>
<pb n="KR2k0126_WYG_071-9a"/>
帝夏禹成王周召以李八百漢津配食諡漢津為嘉晟<lb/>
侯已上二則因八百附見<lb/>
來敏本蜀論曰蠶叢始王蜀八萬四千嵗蠶叢死次王<lb/>
曰栢灌栢灌次王曰魚鳬魚鳬王田於湔上忽得仙道<lb/>
蜀人思之為立祠於湔上　按今温江縣北十里魚鳬<lb/>
城是其上昇處李昊羊馬城記亦云魚鳬羽化於湔山<lb/>
也<lb/>
蜀本紀杜宇自天而降為蜀人主稱望帝號曰天隳言<lb/>
<pb n="KR2k0126_WYG_071-9b"/>
自天而隳也今成都北三十里天囘山是其處囘隳音<lb/>
同復禪位于鼈靈乃之西山得道上昇詳見方物杜鵑<lb/>
下<lb/>
蜀記曰老子西度函谷闗為闗令尹喜著道德經臨别<lb/>
謂曰千日後於成都青羊肆尋吾及期喜往果見於大<lb/>
官李氏之家授喜玉冊金文名之曰文始　按今成都<lb/>
西南五里青羊宫是其處有青銅鑄成羊其大如麋嵗<lb/>
二月二十有五日四方來集以為老君與喜相遇日也<lb/>
<pb n="KR2k0126_WYG_071-10a"/>
成都古今集記云鴟夷子范蠡扁舟浮汎三江五湖間<lb/>
已而入蜀居湔上之治今有煉丹井存　按開山記曰<lb/>
彭州漓沅化張天師二十四治之一也戰國之世於越<lb/>
范蠡來主此治<lb/>
秦韓仲為祖龍採藥使者既而入蜀煉丹于德陽之秦<lb/>
中觀遇京兆劉根授以神方五道乃服九節菖蒲十二<lb/>
年體生白毫以端午日騎白鹿上仙　按真誥曰廣漢<lb/>
郡綿竹縣東九里有山昔韓衆於上得仙有大石銅為<lb/>
<pb n="KR2k0126_WYG_071-10b"/>
誌又云易遷館協辰夫人名景華得韓終所授岷山丹<lb/>
服而得仙夫人為漢司空黄瓊女也<lb/>
劉向列仙傳云王老者慕道人也一日飲道士浸瘡酒<lb/>
正方打麥忽風動雲蒸拔宅輕舉至空中猶聞打麥之<lb/>
聲　按今新繁縣東二十里有打麥場是其舊蹟<lb/>
搜神記曰益州之西有神祠刻石為室自稱黄公相傳<lb/>
即張良所受黄石公之靈也清淨不殺諸祈禱者持一<lb/>
百錢一雙筆一丸墨詣石室前請乞先聞室中有聲須<lb/>
<pb n="KR2k0126_WYG_071-11a"/>
臾問來人何欲既言便具語吉凶甚凖但不見其形至<lb/>
今如此<lb/>
真誥云司馬季主漢人也得道尸解留枕席以代形粗<lb/>
似其身不異家人乃葬之於蜀昇盤山之南諸葛亮為<lb/>
之碑賛　按道迹經曰德陽縣東二十里𨽻上治季主<lb/>
先生學道飛仙之所治應女宿<lb/>
司馬相如將獻賦而未知所為夢一黄衣翁謂之曰可<lb/>
為大人賦言神仙之事賦成以獻帝大嘉賞拜為孝文<lb/>
<pb n="KR2k0126_WYG_071-11b"/>
園令其辭曰世有大人在乎中州宅彌萬里曽不足以<lb/>
少留悲世俗之迫隘朅輕舉而逺遊垂絳幡之素霓戴<lb/>
雲氣而上浮建格澤之脩竿總光曜之采旄垂旬始以<lb/>
為幓曵彗星而為髾絶少陽而登大陰與真人乎相求<lb/>
屯余車而萬乗綷雲葢而樹華旗厯唐堯於崇山過虞<lb/>
舜於九疑朅度九江越五河時若曖曖將混濁召屏翳<lb/>
誅風伯刑雨師排閶闔而人帝宫載玉女而與之歸登<lb/>
閬風而遥集亢鳥騰而一止吾乃今日覩西王母皓然<lb/>
<pb n="KR2k0126_WYG_071-12a"/>
白首戴勝而穴處亦幸有三足烏為之使遺屯騎於𤣥<lb/>
闕軼先驅於寒門下崢嶸而無地上寥廓而無天視眩<lb/>
泯而無見聽敞怳而無聞乗虛旡而上遐超無友而獨<lb/>
存<lb/>
宋楊師魯嚴真觀碑略云君平父名子晞卜地創觀於<lb/>
武都山陰開基得碑乃知古已有上清之號觀成而君<lb/>
平生時漢武帝後元元年也君平長而學道煉丹成仙<lb/>
時成帝和平元年也傳載君平創樓以降真有神相焉<lb/>
<pb n="KR2k0126_WYG_071-12b"/>
嵗久樓不復存大宋紹興己丑知富順監計洵美率邑<lb/>
士合力重修成都塑工雷姓者遇君平於夢中起而像<lb/>
之得其真形今羽服而坐於新宫者是也道傍雙闕曰<lb/>
蜀莊真人正名以從其本也遊者從雙闕徑而行漢栢<lb/>
叅雲雁行而立古意森然於蒼翠中行數百步憇息虛<lb/>
橋曵杖而入孰不曰西蜀一洞天耶栢老而中虛其間<lb/>
可容六人圍坐鼓琴而奕棋人稱君平餌丹以餘粒埋<lb/>
栢樹下夜或有光恒數百年云<lb/>
<pb n="KR2k0126_WYG_071-13a"/>
列仙傳云赤斧者巴戎人為碧雞祠<hi>缺</hi>　　作水澒煉<lb/>
丹與硝石服之三十年反如童子毛髮皆赤後數十年<lb/>
上華山餌禹餘糧又蒼梧滇江間人累世見之手掌中<lb/>
紋有赤斧故以為號　按漢書宣帝時方士言益州有<lb/>
碧雞金馬之神可祀而致帝遣王褒乗傳往祭之褒内<lb/>
傳云褒引見太上丈人着流霞袍冠芙蓉或即赤斧仙<lb/>
也一説王褒為碧雞使赤斧為主簿班圓文云朱軒之<lb/>
使鳯舉于金碧之岩本此<lb/>
<pb n="KR2k0126_WYG_071-13b"/>
列仙傳云崔文子泰山人世好黄老事居灊山下後作<lb/>
黄老丸成賣藥都市自言三百嵗民有疫炁死者萬計<lb/>
長吏吿之請救文子擁朱旛繫黄散以巡民間飲者即<lb/>
愈所愈亦萬計後去蜀賣黄藥故世寳崔文赤丸散<lb/>
洞仙傳云蔡長孺蜀郡人夫妻共服十精丸體氣充盈<lb/>
年九十生一男名度世百五十嵗復生一男名無極至<lb/>
三百嵗視之如少童<lb/>
神仙傳云李常在者蜀郡人也少治道術百姓累世奉<lb/>
<pb n="KR2k0126_WYG_071-14a"/>
事計其年已四五百恒無五十許家有二男一女皆已<lb/>
嫁娶乃去去時從其弟子曽孔二家各請一小兒年皆<lb/>
十七八二家亦不知何以即遣送之常在以青竹杖度<lb/>
二兒身遣歸置其家所卧處云徑來勿與家人語二兒<lb/>
承敕以杖歸家家人了不見兒去後乃見兒死在床上<lb/>
二家哀泣各殯埋之百餘日它弟子過郫縣逢常在將<lb/>
此二兒俱行二兒各附書到家發棺視之唯青竹杖耳<lb/>
後三十餘年居地肺山更娶婦有先婦兒來尋未至前<lb/>
<pb n="KR2k0126_WYG_071-14b"/>
十日常在謂後妻曰吾兒欲來見尋吾當去可將金餅<lb/>
與之兒至求父所在婦以金與之兒曰父捨我去數十<lb/>
年日夜思戀昨聞在此故來覲省不求財也更止三十<lb/>
日乃謂母曰父不還我去矣至外藏於草間常在還與<lb/>
婦曰此兒詐言當即還汝語之兒長不復須我我去不<lb/>
復與兒相見乃去少頃兒果來母語之如此乃泣涕而<lb/>
去後七十餘年常在忽去弟子見在虎壽山下居復娶<lb/>
妻有少子世世見之如故故號曰常在<lb/>
<pb n="KR2k0126_WYG_071-15a"/>
雲笈七籖云析象字伯式廣漢人也少好黄老之業後<lb/>
師東平先生虞叔雅亦得道者篤尚養生𤣥黙無言家<lb/>
世豐財散千金以賑貧苦或諫之象曰昔竇子文有言<lb/>
我之施物乃逃禍非避時也知者咸服焉自刻亡日尸解<lb/>
如蟬蜕　按白帖折象自知亡日召九族燕飲辭訣乃<lb/>
死<lb/>
雲臺治中錄曰施存魯人夫子弟子學大丹之道三百<lb/>
年十鍊不成唯得變化之術後遇張申為雲臺治官常<lb/>
<pb n="KR2k0126_WYG_071-15b"/>
懸一壺如五升器大變化為天地中有日月如世間夜<lb/>
宿其内自號壺天人謂曰壺公因之得道在治中　按<lb/>
懸壺處在蜀都北門見古今記<lb/>
費長房東漢時為市掾從壺公學仙後辭歸與一竹杖<lb/>
曰騎此任所之既至可投葛陂中又為作一符曰以此<lb/>
主地上鬼神長房乗杖須㬰來歸自謂去家旬日而已<lb/>
十餘年所投陂中杖顧視之已化為龍矣　按葛陂在<lb/>
雙流西十五里之龍池寺近温江界<lb/>
<pb n="KR2k0126_WYG_071-16a"/>
神仙傳沈羲者吳郡人也學道於蜀中代人消災除患<lb/>
功德感天天神識之羲與妻賈氏共載詣子婦卓孔家<lb/>
還道逢白鹿車一乗青龍車一乗白虎車一乗從騎數<lb/>
十人皆朱衣仗矛帶劒輝赫滿道問羲曰君是道士沈<lb/>
羲否羲愕然不知何等答曰是也騎曰羲有功於民心<lb/>
不忘道從生以來履行無過受命不長壽將盡矣黄老<lb/>
特遣仙官下迎耳侍郎薄延白鹿車是也度世君司馬<lb/>
生青龍車是也送迎使者徐福白虎車是也須臾有三<lb/>
<pb n="KR2k0126_WYG_071-16b"/>
仙人羽衣持節以白玉版青玉界丹玉字授羲羲不能<lb/>
讀遂載昇天爾時道間耕鋤人皆見之不知何等須㬰<lb/>
大霧霧解失其所在但見羲所乗車牛在田中食苖後<lb/>
四百餘年羲還鄉里推求得數十世孫名懷懷喜曰聞<lb/>
先人相傳有祖仙去今果然矣因欵留羲數十日為説<lb/>
初上天時不見天帝但見老君老君東向坐左右敕羲<lb/>
不得謝但嘿坐而已宫殿鬱鬱有如雲氣五色𤣥黄不<lb/>
可名字侍從數百多女少男庭中有珠玉之樹衆芝叢<lb/>
<pb n="KR2k0126_WYG_071-17a"/>
生龍虎辟邪遊戲其間但聞琅琅如銅鐵聲四壁熠熠<lb/>
有符書著之老君身長一丈被髮文衣身體有光須㬰<lb/>
數變玉女持金案玉盃盛藥賜羲曰此是神丹飲者不<lb/>
死夫妻各得一刀圭吿言飲畢拜而不謝服藥後賜脯<lb/>
五寸又棗二枚大如雞子老君乃賜符遣去曰可還人<lb/>
間與百姓救苦若欲來上界書此符懸之竿杪吾當迎<lb/>
接仍以仙方一首賜羲羲奄忽如睡已在地上今人尚<lb/>
有傳其符者<lb/>
<pb n="KR2k0126_WYG_071-17b"/>
神仙傳欒巴者蜀郡成都人也少好道不修俗事時蜀<lb/>
守躬詣巴屈為功曹它日問巴有神術寧可試見一竒<lb/>
乎巴曰唯即平坐却入壁中去冉冉如雲氣狀須㬰失<lb/>
巴所在壁外人見巴化成一虎人並驚虎徑還功曹舍復<lb/>
為人後舉孝廉除郎中遷豫章太守廬山廟有神能於<lb/>
帳中共外人語飲酒投杯空中又能使宫亭湖中分風<lb/>
舉㠶船行相逢巴至郡往廟中便失神所在巴曰廟魅<lb/>
詐為天官損百姓日久罪當誅乃以郡事付功曹自行<lb/>
<pb n="KR2k0126_WYG_071-18a"/>
捕逐云若不時討恐游行天下枉病良民所至推問山<lb/>
川社稷求魅踪跡此魅於是走至齊郡化為書生美談<lb/>
五經太守即以女妻之巴表請解郡徃捕既至謂太守<lb/>
曰賢壻非人也請見之太守駭甚召壻不出巴曰出之<lb/>
甚易請太守筆硯奏案作符符成長嘯空中若有人將<lb/>
符去一坐皆驚須㬰壻自齎符至庭見巴不敢前巴叱<lb/>
曰老魅何不復尒形應聲即變為一狸叩頭乞活巴敇<lb/>
殺之人見空中刀下狸頭墮地太守女已生一兒復化<lb/>
<pb n="KR2k0126_WYG_071-18b"/>
為狸亦殺之巴乃還豫章豫章舊多魅及獨足鬼為百<lb/>
姓病從此消滅後徵為尚書郎正旦大㑹巴到已有酒<lb/>
容上賜百官酒巴不飲而西南向噀之有司奏巴不敬<lb/>
詔問巴巴曰臣鄉里以臣能治鬼䕶病生為臣立廟今<lb/>
旦有耆老皆至廟中享臣不能早委之是以有酒容臣<lb/>
適見成都市上火起故潄酒為爾救之非敢不敬詔發<lb/>
驛書問成都已奏言正旦食後失火須㬰有大雨三陣<lb/>
從東北來火乃止雨著人皆作酒氣　按後漢書巴字<lb/>
<pb n="KR2k0126_WYG_071-19a"/>
叔元順帝世以宦者給事掖庭補黄門令遷桂陽豫章<lb/>
二郡太守有罪禁錮靈帝即位大將軍竇武太傅陳蕃<lb/>
輔政徵拜議郎蕃武被誅巴以其黨復讁永昌太守以<lb/>
功自劾辭病不行上書極諫理陳竇之寃帝怒下詔切<lb/>
責收付廷尉巴自殺予讀劒經欒巴昔作兵解去入林<lb/>
慮山中積十三年而後還家今在鵠鳴赤石山中註云<lb/>
巴下獄死是用靈丸解去也<lb/>
　<lb/>
<pb n="KR2k0126_WYG_071-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷七十一<lb/>
</p>
<p>
</p>
  </div>
</body>
</text>
</TEI>
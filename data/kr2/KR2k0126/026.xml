<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷二十六</head> <lb/>
    <p>
<pb n="KR2k0126_WYG_026-1a"/>
欽定四庫全書<lb/>
　蜀中廣記卷二十六<lb/>
　　　　　　　　　　　　明　曹學佺　撰<lb/>
　名勝記第二十六<lb/>
　　川北道<lb/>
　　　保寧府三<lb/>
　　　劒州<lb/>
漢陽山州之主山也武功康海德涵劒州重陽亭記所<lb/>
<pb n="KR2k0126_WYG_026-1b"/>
云頫枕聞溪前對漢陽是矣碑目云劒州石柱文晉太<lb/>
元十八年刻東園聞泉賦唐貞元中蘓洪之刻開元寺<lb/>
重修中和極樂院銘大順三年劉崇望記宣詔亭碑蜀<lb/>
天成四年四月一日記宋髙宗籍田手詔碑皆治内之<lb/>
琳琅也　碑目重陽亭大中八年太守蔣公侑始建李<lb/>
商隱序而銘之石刻在郡東山之陽志云東南一里東<lb/>
山又名鶴鳴山上有磨崕顔書元結中興頌蔣侑重陽<lb/>
亭在焉李義山記略侯講天子意三年大理乃大鏟險<lb/>
<pb n="KR2k0126_WYG_026-2a"/>
道緄石見土其平可容考工車四軌建為南北亭以便<lb/>
勞餞又亭東山號曰重陽以醉風日南北經貫若出平<lb/>
地無有噫嘻侯姓蔣氏名侑銘曰仁之為道隆磊英傑<lb/>
天簡其勞羨以事物惟君之<hi>缺</hi>撮取不窮有如武庫蔣<lb/>
之有世以仁為歸伯氏之宜仲氏之思厥弟承之䋲而<lb/>
不䊵以令為侯天子之德汝侯為理劒有盈昃君南臣<lb/>
北父坐子伏飲牛漚菅田訟以直市正獄清謁歸告休<lb/>
朝雨滂滂濕其帩頭民樂以康願有顯庸侯作南亭北<lb/>
<pb n="KR2k0126_WYG_026-2b"/>
亭是雙至于東山乃三其功摧險為夷大石是矼亦既<lb/>
三年民走乞留伯氏南梁重弓二矛古有魯衞惟我之<lb/>
曹惟仁之歸有世在下其攄其超尾馬鬛馬惟蔣之融<lb/>
由唐龎嘏惟是亭銘得其麤且大中八年九月一日太<lb/>
學博士河内李商隱撰　宋閬州通判吳師孟記略東<lb/>
山一峰特竦千仭衆小山迤邐卑附如奔走如侍從茂<lb/>
林蒼崕煙靄蒙密有一亭焉冠於山椒碧瓦鱗差朱欄<lb/>
霞明長溪清潯流影不去乃唐刺史蔣侑所建重陽亭<lb/>
<pb n="KR2k0126_WYG_026-3a"/>
李商隱序而銘之者也權知州軍郭子臯題其碑後曰<lb/>
李義山記重陽亭曰作亭東山以醉風日而不記名亭<lb/>
之因予讀張平子西京賦有云集重陽之清澄釋云上<lb/>
為陽下為陰清澄亦為隂則斯亭也上據髙巘下瞰澄溪<lb/>
蔣公名亭之意其得之於此耶釋碑以告來者元豐六<lb/>
年題又康德涵記以為亭畔有石刻古重陽亭四字宋<lb/>
張珖筆　按東山即卧龍山寰宇記卧龍山在縣東二<lb/>
里盤圍州市髙百丈其上為九龍山髙三百丈唐天寳<lb/>
<pb n="KR2k0126_WYG_026-3b"/>
六年敇改龍祠山山上曾置九龍祠也　州北為故壘<lb/>
山益州記云山有姜維拒鍾㑹故壘其山峭壁俯臨絶<lb/>
澗　又二十里即劒門關棧閣相望顔師古曰棧即閣<lb/>
也按史記蔡澤謂范雎曰今君相秦計不下席坐制諸<lb/>
侯棧道千里通于蜀漢華陽國志云諸葛亮相蜀鑿石<lb/>
架空始為飛閣以通行道如此則棧閣為二矣蜀漢以<lb/>
前曰石牛道史記秦欲伐蜀而不知道乃作五石牛以<lb/>
金置尾下言能糞金以遺蜀蜀王負力而貪使五丁開<lb/>
<pb n="KR2k0126_WYG_026-4a"/>
道引之秦因使張儀司馬錯尋路滅蜀　唐李逺五丁<lb/>
力士開蜀門賦云在昔褒斜未通荒僰異域物産難究<lb/>
封疆罕測秦王將欲廣其南敓其北張儀因度其勢量<lb/>
其力假牛之計斯設饋女之功是克蜀王乃命力士闢<lb/>
髙山貪功饕餮忘情險難捫峰巒於日側扶虺蜮於雲<lb/>
間將以砥嶃崪等躋攀俄而白日蕩搖𤣥天忽霍鬼哭<lb/>
神怨風號霧廓怒髪森植雄心震躍灑珠汗以雹散瞪<lb/>
星眸而電落將欲斷煙靄排嵓崿謂巨靈之所拓蹂重<lb/>
<pb n="KR2k0126_WYG_026-4b"/>
林迴絶壑疑夏后之所鑿吁可畏哉江標峻棧之形呀<lb/>
然地裂闕鬭髙峰之色騞若天開已而後患方啓前心<lb/>
莫遂道路無阻關梁鮮備五丁死而蠻黨移一逕通而<lb/>
秦人至也　輿地廣記曰石牛道者山有小石門穿山<lb/>
通道六丈餘漢永平中司𨽻楊厥又鑿而廣之諸葛孔<lb/>
明以大劒至此有隘束之稱乃立劒門縣復于閣道置<lb/>
尉以守之常璩云閣道三十里至險有閣尉桑下兵民<lb/>
也晉書李特入蜀至劒閣顧盻險阻曰劉禪有此地而<lb/>
<pb n="KR2k0126_WYG_026-5a"/>
面縳于人豈非庸才耶　隋置閣之地皆有關官而于<lb/>
劒閣獨未置關至唐始置劒門關後又置大劒戍小劒<lb/>
戍五代董璋遣兵扼劒門關又為七砦按圖經云關官<lb/>
許令直受頒降詔赦亦許直行申發文字聖節月旦亦<lb/>
有表疏異時訓飭關吏至親洒宸翰所以重設險也<lb/>
周地圖云大劒山亦曰梁山山海經髙梁之山其上多<lb/>
堊其下多砥礪其木多桃枝鈎端有草焉狀如葵而赤<lb/>
華實白跗可以走馬王隱晉書張載隨父收入蜀作劍閣<lb/>
<pb n="KR2k0126_WYG_026-5b"/>
銘益州刺史張敏見其文乃表天子刻石於劒閣焉又<lb/>
有小劒山在西北三十里故此為大劒崔鴻十六國春<lb/>
秋苻堅使楊安伐蜀其將徐成破二劒是也東連莎鼻<lb/>
西接綿州凡二百三十一里故左太沖云緣以劒閣矣<lb/>
　碑目云劒閣有魏太尉鄧公神廟記唐劒州刺史邢<lb/>
冊題又鄧衞聖侯碑唐刺史郭淮立石又有唐李復撰<lb/>
劒閣碑唐魯叔明劒門記貞元二年張允書唐劒門制<lb/>
置記廣明元年立俱在棄繻亭南百步　寰宇記云隋<lb/>
<pb n="KR2k0126_WYG_026-6a"/>
始州銘在劒門縣二十里許有古州基自縣至彼攀木<lb/>
緣壁至此稍平一豐碑字名磨滅開皇三年李德林文<lb/>
土人謂之劒門縣葢隋時以此為始州也　唐書元和<lb/>
元年令狐楚賀收劒門表云臣得上都進奏院官髙振<lb/>
報嚴礪下告捷官嚴公貺奏正月二十三日收復劒門<lb/>
破賊五千斬偽授劒州刺史武德昭訖　碑目云唐韋<lb/>
表微劒閣銘在報國寺靈泉側昔唐僖宗巡幸至此有<lb/>
微恙飲其泉頓愈因名為報國靈泉今有石刻存焉<lb/>
<pb n="KR2k0126_WYG_026-6b"/>
又云唐清義何氏古碑在劒門縣登髙臺光宅中建所<lb/>
載有名幕者生四子孝弟義遜家八十口不異居儀鳯<lb/>
二年敇賜清義門　又云劒門有修關石刻天成五年<lb/>
立又有五代敇牒甚多皆天成長興廣政間刻　方輿<lb/>
勝覽云有玉女臺在大劒絶頂峭壁千仞下瞰古道行<lb/>
人如蟻有小石刻云玉女煉丹之所　又有仙女觀圖<lb/>
經云在北崕頂唐先天二年置去觀一里渡仙女橋有<lb/>
煉丹臺岩畔有仙女影近代以來改為禪院　有誌公<lb/>
<pb n="KR2k0126_WYG_026-7a"/>
殿劉竢記云劒閣之下有壽聖寺在石壁之西偏由益<lb/>
昌道中望之隱隱如行僧頂伽㡌毎秋時出或見光景<lb/>
陸㳺劒南詩藁云劒門東石壁間影有若僧負杖者杖<lb/>
端彷彿有刀尺拂子狀　有梁山寺産茶亦為蜀中竒<lb/>
品東坡南行録詩有飛簷如劒寺之句其註云出劒門<lb/>
東望有一寺山巔樓閣隱隱可見有一二碑皆磨滅政<lb/>
唐碑也　有龍嵓洞穴幽䆳雨雪亝小説云王建為盜<lb/>
朝廷捕之急逃於劒門巨石穴中即此洞口宋人隸書<lb/>
<pb n="KR2k0126_WYG_026-7b"/>
龍岩二字　有思賢樓在水門上畫張孟陽李太白杜<lb/>
子美柳子厚像　有文熖堂本記云按劒門題詩以太<lb/>
白子美為重而世未有並祠之者㑹從李參預壁所得<lb/>
所賜阜陵御書蜀道難又從李左史得趙忠定汝愚大<lb/>
書劒門詩因建祠刻二詩于側榜其堂曰文熖取韓退<lb/>
之詩語也　按晉張載劒閣銘云巖巖梁山積石峩峩<lb/>
逺屬荆衡近綴岷嶓南通卭僰北達褒斜狹過彭碣髙<lb/>
踰嵩華惟蜀之門作固作鎮是曰劒閣壁立千仭窮地<lb/>
<pb n="KR2k0126_WYG_026-8a"/>
之險極路之峻世濁則逆道清斯順閉由往漢開自有<lb/>
晉秦得百二并吞諸侯齊得十二田生獻籌矧兹狹隘<lb/>
土之外區一人荷㦸萬夫趦趄形勝之地匪親勿居昔<lb/>
在武侯中流而喜山河之固見屈吳起興實在德險亦難<lb/>
恃洞庭孟門二國不祀自古迄今天命不易憑阻作昬<lb/>
鮮不敗績公孫既沒劉氏銜璧覆車之軌無或重跡勒<lb/>
銘山阿敢告梁益　柳宗元劒閣銘曰井絡坤垠時以<lb/>
饒足喋血誓士𤣥機在握分命貔貅陳為犄角右逾崛<lb/>
<pb n="KR2k0126_WYG_026-8b"/>
山左直劒門攻出九地上披重雲攀天蹈空夷視阻艱<lb/>
破裂層壘殄殱羣頑内獲固圉外臨平原天兵徐驅卒<lb/>
乗嘽嘽大憝囚戮戎夏咸歡帝圖厥功惟梁是先開國<lb/>
進位南服于藩邦之清夷人以完安銘功鑒亂永代是<lb/>
觀　歐陽詹劒門棧道銘云天覆地燾本亦備設大象<lb/>
難全或漏或<hi>闕</hi>損多益寡聖賢代工被雖有<hi>闕/</hi>與無<hi>闕</hi>
同惟北曰秦惟南則蜀地<hi>闕</hi>其間紳維不續斗起斷岸<lb/>
屹為兩區秦人路絶蜀火煙孤天實不通賢斯有造鑚<lb/>
<pb n="KR2k0126_WYG_026-9a"/>
堅剡勁無蹊以道若川匪舟若陸非車縁危轉虛步驟<lb/>
交如構雖在功存亦由德項怫劉怒從完以踣隋落我<lb/>
榮自顛而植地非革勢材不易林踣植之致惠怨之心<lb/>
勿謂斯道不常勿謂斯道可久禮不以禮可有而無恭<lb/>
不以恭可無而有創之之意如彼固之之理若兹彼知<lb/>
不易兹而易知勒銘道左其同我思　李文饒集劒門<lb/>
銘註云劒門當中有一岑峻嶺横峙望若蕭屏此一峰最<lb/>
奇而説者未嘗及也故銘云羣山西來波積雲屯地險<lb/>
<pb n="KR2k0126_WYG_026-9b"/>
所會斯為蜀門層岑峻壁森若戈㦸萬壑奔東雙飛髙<lb/>
闕翠嶺中横黯然黛色樹若雄屏以衞王國　梁張悰<lb/>
蜀道難詩云梁山鎮地險積石阻雲端深谷下寥廓層<lb/>
巖上鬱盤飛梁駕絶嶺棧道接危巒攬轡獨長息方知<lb/>
斯路難唐𤣥宗巡狩言歸駐蹕劒門詩云劒閣横空峻<lb/>
鸞輿出狩回翠屏千仭合丹嶂五丁開灌木縈旗轉仙<lb/>
雲拂馬來乗時方在德嗟爾勒銘才王勃普安建陰題<lb/>
壁云江漢深無極梁岷不可攀山川雲霧裏遊子㡬時<lb/>
<pb n="KR2k0126_WYG_026-10a"/>
還盧照隣大劒送别劉右史云金碧禺山逺關梁蜀道<lb/>
難相逢屬晩歳相送動征鞍地咽綿川泠雲凝劒閣寒<lb/>
倘逢忠孝所為道憶長安李頎送張諲入蜀云出門便<lb/>
為客惘然悲徒御四海維一身茫茫欲何去經山復歴<lb/>
水百恨將千慮劒閣望梁州是君斷腸處孤雲傷客心<lb/>
落日感君深夢裏蒹葭渚天邉橘柚林蜀江流不測蜀<lb/>
路險難尋木有相思號猿多愁苦音莫向禺山隱禺山地<lb/>
非近故鄉可歸來眼見芳菲盡岑參入劒門寄杜楊二<lb/>
<pb n="KR2k0126_WYG_026-10b"/>
郎中云不知造化初此山誰開坼雙崕倚天立萬仭從<lb/>
地劈雲飛不到頂鳥去難過壁速駕畏巖傾單行愁路<lb/>
窄平明地仍黑亭午日暫赤凜凜三伏寒巉巉五丁迹<lb/>
與時忽開閉作固或順逆磅礴跨岷峨巍蟠限蠻貊星<lb/>
當觜參分地處西南僻陡覺煙景殊杳將華夏隔劉氏<lb/>
昔顛覆公孫曾敗績始知德不修恃此險何益相公總<lb/>
師旅逺近罷金革杜母來何遲蜀人應更惜暫回丹青<lb/>
慮少用開濟策二友華省郎俱為幕中客良籌佐戎律<lb/>
<pb n="KR2k0126_WYG_026-11a"/>
精理皆碩畫髙文出詩騷奥學窮討賾聖朝無外戶寰<lb/>
宇被德澤四海今一家徒然劒門石杜甫劒門詩云惟<lb/>
天有設險劒門天下壯連山抱西南石角皆北向兩崖<lb/>
崇墉倚刻畫城郭狀一夫怒臨關百萬未可傍珠玉走<lb/>
中原岷峨氣悽愴三皇五帝前雞犬各相放後王尚柔<lb/>
逺職貢道已喪至今英雄人髙視見霸王并吞與割據<lb/>
極力不相讓吾將罪真宰意欲鏟疊嶂恐此復偶然臨<lb/>
風黙惆悵王維送崔五太守云長安厩吏來到門朱文<lb/>
<pb n="KR2k0126_WYG_026-11b"/>
露網動行軒黄花縣西九折坂玉樹宫南五丈原褒斜<lb/>
谷中不容幰唯有白雲當露冕子午山裏杜鵑啼嘉陵<lb/>
水頭行客飯劒門忽斷蜀川開萬井雙流滿眼來露中<lb/>
逺樹刀州出天際澄江巴字迴使君年紀三十餘少年<lb/>
白晳専城居欲持畫省郎官筆回與臨卭父老書李白<lb/>
蜀道難云噫吁戲危乎髙哉蜀道之難難于上青天蠶<lb/>
叢及魚鳬開國何茫然爾來四萬八千歳不與秦塞通人<lb/>
烟西當太白有鳥道可以横絶峨眉巔地崩山摧壯士<lb/>
<pb n="KR2k0126_WYG_026-12a"/>
死然後天梯石棧相鉤連上有六龍回日之髙標下有<lb/>
衝波逆折之迴川黄鶴之飛尚不得過猿猱欲度愁攀<lb/>
縁青泥何盤盤百步九折縈巖巒捫參歴井仰脇息以<lb/>
手撫膺坐長嘆問君西逰何時還畏途巉巗不可攀但<lb/>
見悲鳥號古木雄飛雌從繞林間又聞子規啼夜月愁<lb/>
空山蜀道之難難于上青天使人聽此凋朱顔連峰去<lb/>
天不盈尺枯松倒挂倚絶壁飛湍瀑流爭喧豗奔崖轉石<lb/>
萬壑雷其險也如此嗟爾逺道之人胡為乎來哉劒閣<lb/>
<pb n="KR2k0126_WYG_026-12b"/>
崢嶸而崔嵬一夫當關萬夫莫開所守或匪親化為狼<lb/>
與豺朝避猛虎夕避長蛇磨牙吮血殺人如麻錦城雖<lb/>
云樂不如早還家蜀道之難難于上青天側身西望長<lb/>
咨嗟孫逖送靳十五侍御使蜀云天使出霜臺行人擇<lb/>
吏才傳車春色送離興夕陽催驛遶巴江轉關迎劒道<lb/>
開西南一何幸前後二龍來張喬送蜀客云劒閣縁空<lb/>
去西南第㡬州丹霄行客語明月杜鵑愁露帶山花落<lb/>
雲隨野水流相如曾醉地莫滯少年逰李端送鄭宥入<lb/>
<pb n="KR2k0126_WYG_026-13a"/>
蜀迎覲云寧親西陟險君去異王陽在世誰非客還家<lb/>
即是鄉劒門千轉盡巴字一支長請語愁猿道無煩促<lb/>
淚行李德裕題劒門云奇峰百仭懸清眺出嵐烟逈若<lb/>
戈回日髙疑劒倚天參差霞壁聳合沓翠屏連想是三<lb/>
刀夢森然在目前戎昱入劒門云劒門兵革後萬事盡<lb/>
堪悲鳥䑕無巢宂兒童話别離山川同昔日荆棘是今<lb/>
時征戰何年定家家有畫旗許棠送張員外西川從事<lb/>
云為郎不入朝自是赴嘉招豸角初離首金章已在腰<lb/>
<pb n="KR2k0126_WYG_026-13b"/>
劒横陰緑野棧響近丹霄迎驛應相續懸愁去路遙顧<lb/>
非熊送李廊侍御赴劒南云鳥道見狼烟元戎正急賢<lb/>
圖書借朋友吟詠入戈鋋山色城池近江聲鼓角連不<lb/>
應誇戰勝知在檄蠻篇李商隱題劒門寄上西蜀司徒<lb/>
杜公云峭壁横空限一隅劃開元氣建洪樞梯航百貨<lb/>
通邦計鍵閉諸蠻屏帝都西蹙犬戎威北狄南吞荆郢<lb/>
制東吳千年管鑰誰鎔範只自先天造化爐楊凝送客<lb/>
入蜀云劒閣迢迢夢想間行人歸路繞梁山明朝騎馬<lb/>
<pb n="KR2k0126_WYG_026-14a"/>
搖鞭去秋雨槐花子午闗于邵送穆司法赴劒亭序云<lb/>
决曹椽穆侯理行歸于劒十月寒矣艱哉是行休於嘉<lb/>
陵之陽日與樵牧為伍而吾子言涉江水至於室廬告<lb/>
軷之期不逺千里然則取諸羽翮擊彼風水時之來也<lb/>
鳴可驚人而愛親之道敬養為切安得擇仕而以三語<lb/>
為屈哉東江劒門又足助興地氣初閉河風稍嚴青𡨕<lb/>
為空黄落向盡感物論别者庶存乎歌詩其二云人謂<lb/>
穆子通於理者也褎然作掾榮問所致故隴之下清風<lb/>
<pb n="KR2k0126_WYG_026-14b"/>
可挹人能盡驩邵真知勉矣頃以令弟仕于劒太夫人<lb/>
就養適乎逺雖迫王事心馳倚閣朝辭府庭夕次郊郭<lb/>
不俟髙駕拂衣而南羣公錫類詎敢留心各以壺酒垂<lb/>
楊好陰金秋始交火雲猶赫指日獻壽在原增光送君遂<lb/>
行千萬無盡也　劍門東南有七盤嶺㠯山曲折而七<lb/>
盤也方輿云武連縣在七盤山上按武連縣舊為武功<lb/>
縣故郭璞䜟云縣路翠武功貴縣路青武功榮其後青<lb/>
城何琰宰是邑遂刻石于縣門志云逍遙樓廢址在武<lb/>
<pb n="KR2k0126_WYG_026-15a"/>
連舊縣唐顔真卿書扁三大字碑刻在焉元改武連縣<lb/>
學為魏公書院以唐魏徴所生之地也學正王惠為之<lb/>
記　有靈泉劒南詩藁云過武連縣安國院有二泉傳<lb/>
云唐僖宗幸蜀至此飲之而甘賜名靈泉其詩云滴瀝<lb/>
珠璣翠壁間異時曾得奉龍顔即此　有都竹水寰宇<lb/>
記都竹水從武連縣流入普安縣南流至掌天山下入<lb/>
閬州益州記云掌天山在臨津縣山多柘堪為良弓雖<lb/>
檿絲燕角不能勝也志云柘溪水出柘谷山多生柘木<lb/>
<pb n="KR2k0126_WYG_026-15b"/>
　有下辯城寰宇記廢下辯城即臨小潼水李膺益州<lb/>
記云宋元嘉二十九年以武都流人于下辯縣安置大<lb/>
明二年改為武連縣寰宇記小潼津發源京兆山分水<lb/>
嶺謂之京兆水也　本志云武連縣九龍山有洞石壁<lb/>
如屋内有九井　又云羣仙洞在武連縣洞中無他物<lb/>
惟石窟數間如堂宇有水自西向東不知所來山下長<lb/>
老云曾有數人耘苗見洞中聲樂嘹亮密覘於洞口見<lb/>
列坐如天人狀奏樂者無數欲進前觀之即不見自後<lb/>
<pb n="KR2k0126_WYG_026-16a"/>
人數見焉因名為羣仙洞按武連下辯二縣皆因秦人<lb/>
僑置者　劒之西南有黄安縣晉置宋改為普成縣縣<lb/>
在跨鶴山一名駕空山山腹有紫霄觀崕上有僧懷素<lb/>
草書多缺落不可辨䟦云右懷素草字絳臺潘氏載入<lb/>
法帖誤綴張長史書末今潘氏墨本不可多得因刋于<lb/>
駕空山崖石與伯英草聖並列共傳永久隆興元年癸<lb/>
未季冬濃洄野叟識　志云城南百二十里有漢王潭<lb/>
在黄安縣之東境上有漢王廟　又云普成縣南一里<lb/>
<pb n="KR2k0126_WYG_026-16b"/>
紫霄觀舊名普成晉宋間有李隱君名普成者煉形其<lb/>
間與其弟普露普濟白日昇去是普成縣以仙名也縣<lb/>
傍有石麒麟每天旱土人諷經取水洗之即雨　又南<lb/>
八十里有義津即古臨津縣地碑目唐盧照鄰悟本寺<lb/>
記在故臨津縣悟本寺内<lb/>
　　　梓潼縣<lb/>
水經曰梓潼水出其縣北界西南入于涪註云故廣漢<lb/>
郡也公孫述改為梓潼郡昭烈嘉霍峻守葭萌之功又<lb/>
<pb n="KR2k0126_WYG_026-17a"/>
分廣漢以北别為梓潼郡以峻為守焉王勃梓潼南江<lb/>
泛舟序云咸亨二年六月癸巳梓潼縣令韋君以清湛<lb/>
幽凝鎮流靖俗境内無事艤舟於江潭縱觀於邱壑𣺌<lb/>
然有山林陂澤之思遂長懷悠想周覽極睇思其人則<lb/>
吕望藉茅於磻溪之隂屈平製芰於涔陽之浦覺瀛洲<lb/>
方丈森然在目於是間以投壺讐以妙論亦有嘉餚㫖<lb/>
酒鳴絃朗笛以補尋幽之致焉預於斯者若干人　唐<lb/>
書天寳之亂左拾遺房琯獨馳蜀路至普安郡謁見𤣥<lb/>
<pb n="KR2k0126_WYG_026-17b"/>
宗與語大恱之即日拜吏部尚書門下平章事復次梓<lb/>
潼寰宇記云明皇過梓潼望見山上有一窟近臣奏云<lb/>
漢司馬相如讀書之窟遂勑名為長卿山　志云山上<lb/>
有長卿寺下有漢侍御史李業石闕舊經云前漢侍御<lb/>
史李業葬此遭赤眉亂二闕以臨關俱破壞志又云縣<lb/>
東北有二石闕其一題曰漢沛國相范伯友墓其一題<lb/>
曰漢趙相國雍輔君之墓　宋周必大曰予得光武時<lb/>
梓潼扈君墓甎先叙所歴之官末云千秋之闕模脱隸<lb/>
<pb n="KR2k0126_WYG_026-18a"/>
書而非鐫也　搜神記云有神姓張名亞道術顯著廟<lb/>
在梓潼𤣥宗幸蜀著靈追封左丞相唐書廣明二年僖<lb/>
宗幸蜀神又見于利州桔栢津封為濟順王親幸其廟<lb/>
解劒以贈神也郡國志云濟順王本張亞子戰死而廟<lb/>
存昔亞子西至長安見姚萇謂曰却後九年君當入蜀<lb/>
若至梓潼七曲山幸當見尋至建元十二年萇隨楊安<lb/>
南伐將至七曲迷道逰騎賈君蒙忽見一鹿馳去逐至<lb/>
廟門鹿自死追騎共剝之有頃萇至悟曰此是張君為<lb/>
<pb n="KR2k0126_WYG_026-18b"/>
我設主客之禮烹食而去按此即世所奉祀梓潼帝君<lb/>
也唐判度支蕭遇和王鐸作張亞子廟詩云青骨祀吴<lb/>
誰讓德紫華居越亦知名未聞一劒傳唐主長擁千山<lb/>
作蜀城斬馬威稜應掃蕩截蛟鋒刃俟昇平鄼侯為國<lb/>
新簫鼔堂上神籌更布兵文同丹淵集出守陵州有祭<lb/>
梓潼神文　梓潼又有百神廟在縣南四里咸通十一<lb/>
年盧耽除西川節度時蠻冦圍成都大將軍呉行魯統<lb/>
師過此見斷碑皆古卿相之名黙致禱焉既而王師大<lb/>
<pb n="KR2k0126_WYG_026-19a"/>
捷乾符三年行魯除東川節度遂於路側置百神之廟<lb/>
景福大順間廟遭兵火王氏僣號夢神人求祠宇稱是<lb/>
梓潼百神因重與置　又有五婦山在縣北十二里髙<lb/>
四百二十丈按蜀記云梓潼縣有五婦山秦王遺蜀王<lb/>
美女五人蜀王遣五丁迎女至梓潼五丁蹋地大呼驚<lb/>
五女並化為石蜀王築臺而望之不來因名為五婦候<lb/>
臺漢書地里志云梓潼五婦山碑誌存有五婦神廟李<lb/>
膺又云梓潼有鳴湍折碑祠西臨潼水湍迅激流俗呼<lb/>
<pb n="KR2k0126_WYG_026-19b"/>
張湍祠亦呼為石碑祠　又有隱劒泉在五丁力士廟<lb/>
西一十步古老云五丁開劒路迎秦女㧞虵山摧五丁<lb/>
與秦女俱斃於此餘劒隱在路傍忽生一泉又云此劒<lb/>
每庚申日現　又有蛟龍神祠在縣東十九里兠鍪山<lb/>
上俗呼為兠鍪神古老相傳此神昔用生人祭之不則<lb/>
瘴疾水潦為害張道陵戒之遂絶　又有葛山志云梓<lb/>
潼縣西南二十里葛山又名卧龍相傳武侯伐魏駐兵<lb/>
於此見虎豹蛇䖝勢惡自卧草中獸皆俯伏有古碑在<lb/>
<pb n="KR2k0126_WYG_026-20a"/>
此山之景福院<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0126_WYG_026-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷二十六<lb/>
</p>
<p>
</p>
  </div>
</body>
</text>
</TEI>
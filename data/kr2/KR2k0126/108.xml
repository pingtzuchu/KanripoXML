<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷一百八</head> <lb/>
    <p>
<pb n="KR2k0126_WYG_108-1a"/>
欽定四庫全書<lb/>
　蜀中廣記卷一百八<lb/>
　　　　　　　　　　　　明　曹學佺　撰<lb/>
　畫苑記第四<lb/>
畫評云蜀沙門元靄幼來京師相國寺落髮受大具足<lb/>
戒通古相法遂能寫真太宗聞之召入傳寫時上幸後<lb/>
苑賞春方還烏巾挿花天姿和暢靄一揮而成略無凝<lb/>
滯上優賜之由是有聲嘗畫本寺西經藏院後大悲菩<lb/>
<pb n="KR2k0126_WYG_108-1b"/>
薩章聖即位詔靄寫先帝側坐御容恩賜甚厚<lb/>
錢希白洞㣲志云僧元靄蜀人多在禁中供奉一日在<lb/>
御書院中寫粉本中官皆來觀靄公毎畫染顔色畢懷<lb/>
中别出一小石研磨取色葢覆肉色之上良久逐如真<lb/>
此衆工所以不及其日用石訖為一小黄門懷去靄公<lb/>
喧索之反為凌誶置石奔去因遍詢姓名無肯言者乃<lb/>
畫其顔貌詣李都知神福訴之李詰曰小的至多不知<lb/>
姓名誰當其責靄於懷中探出面子言此可以驗之李<lb/>
<pb n="KR2k0126_WYG_108-2a"/>
一見大笑曰此楊懷吉也何倉卒間圖寫精肖如是因<lb/>
召楊責讓使伏罪而退　按畫家稱三靄謂李靄之元<lb/>
靄王靄也<lb/>
畫評云孫知㣲字太古彭山人一云眉陽人通論語老<lb/>
氏學尤善雜畫師沙門令宗凡牧伯所至必與之相欵<lb/>
高談劇辯皆出人意表蜀中寺觀多有其筆畫釋老則<lb/>
往山墅獨處不茹葷經時方成晩居青城白侯壩之趙<lb/>
村愛其水竹深茂以助逸興<lb/>
<pb n="KR2k0126_WYG_108-2b"/>
李廌云知㣲華陽真人有尊行寓意于畫隠者也筆墨<lb/>
神妙度越衆人乖厓公鎮蜀雅聞其名欲一見之終不<lb/>
可致聞孫在僧舍飲亟損車騎却鳴騶往詣之即投筆<lb/>
遁去及乖厓還朝道出劒闗逢一村童持知㣲書負一<lb/>
篋迎道左書曰公所喜者畫也今以二圖為獻問知㣲<lb/>
所在則曰適一山人以書授我信去已逺矣張公益歎<lb/>
其高余外曽祖正惠馬公知節守成都迎致知㣲府中<lb/>
相與歡甚得畫最多馬公解所服金帶贈之即繫於苧<lb/>
<pb n="KR2k0126_WYG_108-3a"/>
袍上人見其標韻蕭散白衣金帶皆以為孫思邈李太<lb/>
白也馬公在前朝貴人中最名識畫一時公卿家藏往<lb/>
往聽其審定葢久與知㣲處得辨之要故也<lb/>
古寺名筆壽寧院佛殿内四壁畫熾盛光九曜孫知㣲<lb/>
作柱上小像知㣲自寫其真也<lb/>
又云壽寧院東樓上畫惠逺送陸道士李翺見藥山及<lb/>
䕶法神一軀皆知㣲筆侯溥院記曰壽寧院孫知㣲之<lb/>
筆鬼神恐其暴形日星恐其運行林木恐其發生濤浪<lb/>
<pb n="KR2k0126_WYG_108-3b"/>
恐其奔鳴瘠者為僧僂者為道趨翔者為衣冠之士<lb/>
遂寧客館鎮張衍知縣家有孫太古十一曜圖厲歸真<lb/>
百牛圖銘心絶品<lb/>
范至能云承天院祖堂惠達國師像孫知㣲筆近年為<lb/>
院僧粉去别寫新像尚餘二侍者在<lb/>
孫太古於新繁法要院壁上畫羅漢梅摯詩云絶藝知<lb/>
君少誰憐太古蹤佳名吾党出逸格彼蒼鍾山狖遥偷<lb/>
菓田衣半剝茸鄉人當保此此畫世無重出成都文類<lb/>
<pb n="KR2k0126_WYG_108-4a"/>
銘心絶品眉山寳學程純老唐家有唐人畫功臣像李<lb/>
營邱山水大軸二圖崔白翎毛雙鶴八圖孫太古湖灘<lb/>
水石圖又雙流縣趙脩仲家有太古列宿像圖<lb/>
董逌跋孫知㣲山水圖云觀水有術必觀其瀾然則汙<lb/>
池潢潦渟蓄涓溜果可勝觀而寄心賞耶孫生為此圖<lb/>
甚哉其壯觀者也初為平漫横洑汪洋渟㶏依山占石<lb/>
魚龍出没至於旁抉泰山前直衝猋卒風暴雨横發水<lb/>
勢波落而壠起想其盤礴解衣雖雷霆之震無所駭其<lb/>
<pb n="KR2k0126_WYG_108-4b"/>
視聽放乎天機者也豈區區吮筆塗墨求索形似者同<lb/>
年而語哉<lb/>
又跋知㣲畫湼槃佛異哉觀其法象尊重嚴威雖亡而<lb/>
若神明常存者諸大弟子法眷要屬悲哀苦惱而無甚<lb/>
戚迦葉傍睨若無見者皆以圖像得之信後人筆意不<lb/>
能到也<lb/>
欒城遺言馬公知節子元立朝敢言以將家子得讀書<lb/>
之助作詩葢其餘事蚤知成都抑强扶弱為蜀人所喜<lb/>
<pb n="KR2k0126_WYG_108-5a"/>
酷嗜圖畫成都多古畫壁毎至其下或終日不轉足蜀<lb/>
有高士孫知㣲以畫得名然實非畫師也公欲見之而<lb/>
不可得知㣲與壽寧院僧善一日於其閣上畫惠逺送<lb/>
陸道士藥山見李習之二壁僧密以吿公公徑往從之<lb/>
知㣲不得已擲筆而下不復終畫公不以為忤禮之益<lb/>
厚知㣲亦愧其意作蜀江出山圖俟其罷去追至劒門贈之<lb/>
張忠定公兩治蜀自蜀召歸嘗留畫一軸遺僧希白曰<lb/>
後十年開及期聞訃開視乃公像也衣布褐大縚巾裹<lb/>
<pb n="KR2k0126_WYG_108-5b"/>
自為賛曰乖則違俗厓不利物乖厓之名聊以表德嘉<lb/>
祐四年蜀人為建祠於馬務街　按續古今記蜀人既<lb/>
聞公訃罷市慟哭迎公畫像祀於天慶觀之仙遊閣建<lb/>
大齋㑹事之如生嵗嵗不絶僧希白華陽羅氏子通儒<lb/>
學善草隷住持壽寧院也<lb/>
成都思賢閣圖太守真四十有一宋景文在第三十八<lb/>
位經史閣圖范文正公像葢公仲子純仁漕蜀時邦人<lb/>
請繪者諸生嵗時過學宫致謁焉<lb/>
<pb n="KR2k0126_WYG_108-6a"/>
成都轉運司爽西樓有趙清獻及文與可二公畫像武<lb/>
侯祠壁間嵌一小碑上鐫繪像衣冠甚古乃宋制置使<lb/>
丁黼也　按嘉熈初元兵趨成都黼迎戰於石筍街而<lb/>
死蜀人思之故鐫其像<lb/>
畫評云尹質字化元成都人性長厚與人交有終始工<lb/>
寫貌及佛像尤精於真人藥王凡伎藝倡優一識畫之<lb/>
無分毫異處獨步慶厯之間公卿戚里競求傳貌景祐<lb/>
中宣獻宋公薨延質追寫質嗜酒無羈束但草成儀像<lb/>
<pb n="KR2k0126_WYG_108-6b"/>
逾時不往宋氏復延沙門懷志以質草様示之俾為標<lb/>
凖質聞之曰模傳尚可設色非吾敢許果如其言<lb/>
成都載酒亭畫像凡十有七人漢給事黄門楊雄為主<lb/>
其徒宋諫議大夫田錫叅知政事蘇易簡直昭文館陳<lb/>
充直史館朱台符侍御史張及集賢校理王湜職方員<lb/>
外張逵虞部員外李畋翰林學士彭乗翰林學士孫抃<lb/>
屯田員外陳希亮户部員外梅摯殿中侍御史何郯度<lb/>
支員外郭輔屯田員外張中庸直集賢院李詢作記者<lb/>
<pb n="KR2k0126_WYG_108-7a"/>
為范蜀公鎮也出文類<lb/>
輿地紀勝小溪縣司馬温公像在天章祠中公父池嘗<lb/>
宰是邑既畫像祀之後又増入温公小溪今併遂寧縣<lb/>
畫評云勾龍爽蜀人神宗時為圖畫院祗候善作中古<lb/>
人物其狀質野觀者有返朴之思焉<lb/>
畫品云普陁觀音像勾龍爽作具天人種種殊相寳珠<lb/>
瓔絡銖衣紺髻使人瞻之敬心自起筆氣清潤意通幻<lb/>
妙所居普陁伽山在海岸孤絶處烟巒䝉密佳氣藹然<lb/>
<pb n="KR2k0126_WYG_108-7b"/>
予嘗與德麟雨後望襄陽鳯林諸山氣象略相似頗恨<lb/>
是中無此大士也<lb/>
銘心絶品成都郭勉中敦一承議家有勾龍爽畫宋鈞<lb/>
去獸圖<lb/>
名畫錄云郭若虛所載往往遺略如蜀之童祥許中正<lb/>
人物仙佛邱仁慶花卉王延嗣鬼神皆名筆也是熈寜<lb/>
以前人物<lb/>
范成大記如意輪院壁畫花竹六鶴六堵童祥筆半已<lb/>
<pb n="KR2k0126_WYG_108-8a"/>
不存<lb/>
又云中寺前廡西壁畫漢孝明帝蔡愔秦景王尊及摩<lb/>
騰竺法蘭之像童仁益筆妙格中品<lb/>
畫繼云王詵字晉卿尚英宗女蜀國公主為利州防禦<lb/>
使雖在戚里而其被服禮義學問詩書常與寒士角平<lb/>
居攘去膏粱黜逺聲色而從事於書畫作寳繪堂於私<lb/>
第之東以蓄其所有而東坡為之記贈詩云錦囊犀軸<lb/>
堆象床叉竿連幅翻雲光手披横素風飛揚卷舒終日<lb/>
<pb n="KR2k0126_WYG_108-8b"/>
未用忙游意淡泊心清涼屬目俊麗神激昂其所畫山<lb/>
水學李成皴法以金碌為之似古觀音寳陁山狀小景<lb/>
亦墨作平逺皆李成法也故東坡謂晉卿得破墨三昧<lb/>
有煙江疊嶂圖房相宿因圖及山陰陳迹雪溪乗興四<lb/>
明狂客西塞風雨四圖及着色山水等畫傳世<lb/>
蘇子瞻所作枯木枝榦虬屈無端倪石皴亦竒恠如其<lb/>
胸中蟠鬱也作墨竹從地一直起至頂或問何不逐節<lb/>
分曰竹何嘗逐節生耶文與可嘗言吾墨竹一𣲖在徐<lb/>
<pb n="KR2k0126_WYG_108-9a"/>
州先生亦曰吾為墨竹盡得與可之法然先生運思清<lb/>
拔其英風勁氣逼人觀者應接不暇恐非與可所能拘<lb/>
制也又嘗謂王定國曰予近畫得寒林已入神品雖然<lb/>
先生平日胸臆宏放如此而蘭陵胡世將家收所畫蠏<lb/>
瑣屑毛介曲屈芒縷無不備具是亦得從心不踰矩之<lb/>
道也米元章自湖南從事過黄州初見公酒酣貼觀音<lb/>
紙於壁起作兩行枯樹恠石贈之山谷枯木道士賦有<lb/>
云恢詭譎恠滑稽於秋毫之頴尤以酒為神故其觴次<lb/>
<pb n="KR2k0126_WYG_108-9b"/>
滴瀝醉餘嚬呷取諸造物之爐錘盡用文章之斧斤又<lb/>
竹石詩云東坡老人翰林公醉時吐出胸中墨先生自<lb/>
題郭祥正壁亦云枯腸得酒牙角出肺肝槎枒生竹石<lb/>
森然欲作不可囘寫向君家雪色壁乃知先生平日之<lb/>
畫非乗酣以發真興則不為也鄧椿畫繼<lb/>
蘇氏祠有碑刻李龍眠畫東坡水坻小像山谷頴濵各<lb/>
為之賛出眉志<lb/>
陸放翁東坡像賛我遊鈞天帝之所都是老先生玉色<lb/>
<pb n="KR2k0126_WYG_108-10a"/>
敷腴顧我而歎閔世垢濁笑謂侍僊畀以靈藥稽首徑<lb/>
歸萬里天風碧山巉然月墮江空<lb/>
紀勝載遂寧縣治内有元祐閣畫元祐人物其上<lb/>
蒲永昇成都人東坡常書其畫後云永昇嗜酒放浪性<lb/>
與畫㑹始作活水得二孫本意自黄居宷兄弟李懷衮<lb/>
之流皆不及也王公富人或以勢力使之永昇輒嘻笑<lb/>
捨去遇其欲畫不擇貴賤頃刻而成常為余臨壽寧院<lb/>
水二十四幅毎夏日掛之高堂素壁陰風襲人毛髮為<lb/>
<pb n="KR2k0126_WYG_108-10b"/>
立近日董戚之流皆以水名然皆死水未可與永昇同<lb/>
年語也名畫記<lb/>
李德柔駕部員外郎宗固孫也宗固景祐中守漢州有道<lb/>
士尹可元善畫以修煉遺火罪當死君緩其獄㑹赦獲<lb/>
免可元自誓死必為李氏子以報後二十年宗固子婦<lb/>
夢可元入其室而生德柔因名之曰蜀孫幼而善畫長<lb/>
讀莊老喜之遂為道士賜號妙應其寫真妙絶一時東<lb/>
坡贈之詩云世人只數曹將軍誰知虎頭非癡人腰間<lb/>
<pb n="KR2k0126_WYG_108-11a"/>
六羽何足道頰上三毛自有神平生狎侮諸公子戲着<lb/>
幼輿巖石裏故教世世作黄冠布襪青鞋弄雲水千年<lb/>
鼻祖守闗門一念還為李耳孫香火舊緣何日盡丹青<lb/>
餘習至今存五十之年初過二衰顔記我今如此他時<lb/>
要指集賢人知是香山老居士出文忠集<lb/>
蘇長公云眉山人石康伯字幼安家藏書畫數百軸取其<lb/>
毫末雜碎者以䇿編之名石氏畫苑文與可與之遊如<lb/>
兄弟故得其畫為多而余亦善古木叢竹因以遺之使<lb/>
<pb n="KR2k0126_WYG_108-11b"/>
置於苑中元豐三年十二月二十日記遺蘇子由常言<lb/>
所貴於畫者為其似也似猶可貴況其真者吾行都邑<lb/>
四望所見人物皆吾畫笥也所不見者獨鬼神耳當賴<lb/>
畫而識然人亦何用見鬼出石氏畫苑記<lb/>
蘇過字叔黨坡公之季子也元祐中公知杭州叔黨年<lb/>
十九與計偕七年公為兵部尚書任承務郎後公謫英<lb/>
州貶儋州移廉永二州叔黨皆侍行叔父欒城公毎稱<lb/>
其孝平生禁錮餘二十年晩除中山倅而卒善作恠石<lb/>
<pb n="KR2k0126_WYG_108-12a"/>
叢篠咄咄逼而翁東坡有觀過所作木石竹老坡能為<lb/>
竹寫真小坡解與竹傳神之句晁以道誌其墓亦云書<lb/>
畫之勝克肖先人又時出新意作山水逺水多紋依巖屋<lb/>
木多於人跡絶處並以焦墨為之則出竒耳<lb/>
眉山道士羅勝先自號雲和山長善山水有古意然布<lb/>
置景物多越嶲夜郎所見葢其人善地里遍厯諸山所<lb/>
以曲盡形勢又多作雨餘螮蝀可觀<lb/>
李時澤遂寧人初為僧名圓悟住成都金地院時李隲<lb/>
<pb n="KR2k0126_WYG_108-12b"/>
顯夫之京視其子喪拉與同行自是熟游中原多觀古<lb/>
壁見武洞清所畫羅漢豁然曉解得其筆法兵亂歸蜀<lb/>
即以畫名住昭覺寺時大殿既成為畫十六羅漢及文<lb/>
殊普賢藥師菩薩等像見存<lb/>
郭道卿字仲常游卿字季能熈之諸孫皆為郡守善畫<lb/>
馬其筆法真季孟也今成都正法保福兩院有壁傳窠<lb/>
植湖灘與渡水齕草帶雅病馬三堵遂寧官圃中亦有<lb/>
松鹿石竹見存右三則畫繼<lb/>
<pb n="KR2k0126_WYG_108-13a"/>
銘心云綿州李廉夫德隅知郡家有郭熈横山圖又有<lb/>
徽宗皇帝着色横山圖<lb/>
李蕃字元翰成都人才元之曽孫也李氏世以書鳴蕃<lb/>
得其家學轉而為畫種種能之寳相院門天王二壁實<lb/>
出其手全體聖壽寺范瓊様但蕃不自布色以俗工代<lb/>
反晦其所長耳後十年又用青城山長生觀門龍虎君<lb/>
様飜天王二軀于青蓮院門壁且自傅彩遂勝於前云<lb/>
于氏不記名河東人寓閬州工佛道像兼畫鬼神<lb/>
<pb n="KR2k0126_WYG_108-13b"/>
楊傑閬州人長於鬼神毎下筆必先畫手足四支然後<lb/>
用三兩筆成就全體<lb/>
劉仲先成都人善山水昭覺方丈僧堂内外皆其筆時<lb/>
年七十矣今存<lb/>
楊寵成都人善畫花卉可亞費道寧<lb/>
楊祁彭州崇寧人善畫竹翎毛有百禽帳又畫籠雞如<lb/>
生昭覺寺超然堂舊有倦翼知還等壁今不復存<lb/>
老侯瀘州合江人善畫猿鹿馳名兩蜀兼長花果頗有生意<lb/>
<pb n="KR2k0126_WYG_108-14a"/>
董從誨成都人世襲儒風心游繪事作佛道人物隨意<lb/>
皆精福感寺有其畫壁<lb/>
李懷衮成都人善山水毛翎其所居及寢處皆置土筆<lb/>
或中夜得意急起畫於地或被上遲明摸寫之則優於<lb/>
平日所為已上九則出畫繼<lb/>
成都天慶觀五岳真君殿内粉堵圖五嶽帝君四瀆公<lb/>
衮冕山川總領神仙部屬環周複宇若趨而暨皆錦江<lb/>
逸士李懷衮筆彭乗本觀記<lb/>
<pb n="KR2k0126_WYG_108-14b"/>
劉涇字巨濟簡州人熈寧六年進士王安石薦為經學<lb/>
檢討厯太學博士為諸生所服終職方郎中米元章之<lb/>
書畫友也善作林石槎竹筆墨狂逸體製拔俗予家舊<lb/>
藏其幅紙所作竹葉幾逼鍾郭今成都大智院法堂壁<lb/>
間有松竹窠植二叢惜其嵗久磨滅殆盡矣畫繼<lb/>
劉巨濟所居東溪圖序云自為圖畫詎希摩詰之輞川<lb/>
亦愛吾廬聊慕淵明之三徑出蜀志補<lb/>
劉松老字榮祖書學米元章畫師蘇子瞻成都李才元<lb/>
<pb n="KR2k0126_WYG_108-15a"/>
家有四軸山水其上印文是巨濟震子名松老者八字<lb/>
殆好竒者出畫評<lb/>
成都佛掌骨記實劉榮祖筆特借米老名耳予見此本<lb/>
在張恭州彌明家後歸一豪族價三十萬非真物也出畫繼<lb/>
畫品云文同字與可永泰縣人也為湖州守善畫竹東<lb/>
坡有文湖州竹訣云竹之始生一寸之萌耳而節葉具<lb/>
焉自蜩蝮虵蚹至於劒拔十尋者生而有之也今畫竹<lb/>
者乃節節而為之葉葉而累之豈復有竹乎故畫竹必<lb/>
<pb n="KR2k0126_WYG_108-15b"/>
先得成竹於胸中執筆熟視乃見其所欲畫者急起從<lb/>
之振筆直遂以追其所見如兎起鶻落少縱則逝矣與<lb/>
可之教予如此予不能然也夫既心識所以然而不能<lb/>
然者内外不一心手不相應不學之過也<lb/>
臨卭志蒲江白鶴觀有文與可作恠木竹石真迹號曰<lb/>
墨林劒南詩稿又言成都嘉祐院壁有文湖州所作墨竹<lb/>
巴州西龕山流觴亭上有文與可墨竹皇祐中畫於臨<lb/>
卭者四蜀無别本故鐫於此又云州西二里古墨岩西<lb/>
<pb n="KR2k0126_WYG_108-16a"/>
龕上有文同畫疎篁恠木可搨出本志<lb/>
文與可畫竹初不自貴重四方之人持縑素以請者足<lb/>
相躡於其門厭之投諸地而罵曰吾將以為韈士大夫<lb/>
傳之以為口實及東坡為徐州得與可寄書曰近語士<lb/>
大夫吾墨竹一𣲖在彭城可往求之韈材當萃於子矣附<lb/>
詩有云擬將一段鵝溪絹掃取寒梢萬尺長東坡荅書<lb/>
竹長萬尺當用絹二伯五十匹知公倦於筆硯願得此<lb/>
絹而已與可因以所畫篔簹谷偃竹遺坡曰此竹數尺<lb/>
<pb n="KR2k0126_WYG_108-16b"/>
耳而有萬尺之勢篔簹谷在洋州與可嘗令東坡作篔<lb/>
簹谷竹詩曰漢川脩竹賤如蓬斤斧何曽赦籜龍料得<lb/>
清貧饞太守渭濱千畆在胸中是日與其妻游谷中燒<lb/>
筍晩食發函得詩失笑噴飯滿案元豐二年與可没於<lb/>
陳州是嵗七夕坡在湖州曝書畫見此竹廢卷而哭失聲<lb/>
熈寧中文與可遊天彭館于倅舍之徐公園杯酒談笑<lb/>
中忽放筆繪岷山焦夫子像于學之壁不數筆而成元<lb/>
豐中郡守徙其壁於西湖之凝翠亭　按焦夫子即志<lb/>
<pb n="KR2k0126_WYG_108-17a"/>
所稱貌寢且恠長目廣鼻海口蚪髯癭纍纍絡項下者也<lb/>
古寺名筆云成都楞嚴院壁枯木一堵為文與可筆<lb/>
銘心絶品成都王稑茂先大夫家有文湖州襍畫鳥獸<lb/>
草木横披圖吕給事陶元鈞家有文湖州六幅槎竹圖<lb/>
吕元鈞文湖州竹記曰與可之於墨竹枯木世之好事<lb/>
者皆知貴之東坡嘗謂畫得其理固不妄也頃覩此兩<lb/>
物於紀師方丈乃西川僧舍勝事之一<lb/>
楊天惠徙文湖州木石畫壁記鄉丈人石室文公飲於<lb/>
<pb n="KR2k0126_WYG_108-17b"/>
郫之西禪精舍夜艾氣酣跋燭作此枯木恠石於方丈<lb/>
之壁頗為拙目輕題乃吿王主簿舜選并其壁徙置公<lb/>
堂中央為欄楯周䕶之固以扄鐍遇氣節不凡者乃發<lb/>
視之畫於皇祐之癸巳徙以大觀之庚寅<lb/>
文氏湖州第三女張昌嗣之母也居郫湖州始作黄樓<lb/>
障欲寄東坡未行而湖州謝世遂為文氏奩具文氏死<lb/>
復歸湖州孫因而二家成訟文氏嘗手臨此圖放於屋<lb/>
壁暮年盡以手訣傳其子焉<lb/>
<pb n="KR2k0126_WYG_108-18a"/>
昌嗣字起之毎作竹必乗醉大呼然後落筆但不可求<lb/>
或强之必詬罵而走然有愧宅相者於攅三聚五太拘拘耳<lb/>
程堂字公明眉人舉進士為駕部郎中喜畫竹宗文與<lb/>
可出湖州之門者獨公明入室也又畫鳯尾竹其梢極<lb/>
重作迴旋之勢而枝葉不失向背嘗登峨眉見菩薩竹<lb/>
有結花於節外之枝者茸密如裘即寫於中峰乾明寺<lb/>
僧壁儼然又畫象耳山苦竹紫竹風竹雨竹好事者以<lb/>
刻之石又在成都笮橋觀音院畫竹其後題云無姓無<lb/>
<pb n="KR2k0126_WYG_108-18b"/>
名迫夜來院僧跟問苦相猜擕燈笑指屏間竹記得當<lb/>
年手自栽頃見其作紫芥紫茄二軸奪真也三則俱出<lb/>
畫繼<lb/>
廣漢劉允文繪事有名於時在成都楞嚴院之毘盧殿<lb/>
畫六祖像文與可在旁觀其下筆為之記云綵飾殊絶<lb/>
鋪置有序叩聞傳付密義相屬一花五葉先後交映信<lb/>
畫評之善品而法苑之勝緣也<lb/>
與可丹淵集曰蜀自唐二帝西幸當時隨駕以畫待詔<lb/>
<pb n="KR2k0126_WYG_108-19a"/>
者皆竒工故成都諸郡寺宇所存諸佛菩薩羅漢等像<lb/>
之處雖天下能仁號為古蹟多者無如此地所有矣後<lb/>
厯二偽至國初其淵源未甚逺故稱繪事之精者猶班<lb/>
班可見近世所習淺陋寂然不聞其人此亡它葢茍於<lb/>
所利而不自重其所為之技爾獨天彭張氏能嗣守道<lb/>
人之學用筆設色氣韻標致未嘗輒自奔放惟一謹於<lb/>
良法不為世俗之心所怵誠可尚也予寓彭累月居甚<lb/>
閒暇日與承天僧敏行游凡出於張氏之手者觀賞殆<lb/>
<pb n="KR2k0126_WYG_108-19b"/>
徧信乎他人之不能相與較其先後矣敏行乃其俗裔<lb/>
也俊慧通博亦善於此聞予嘉歎其父祖之所為磨石<lb/>
請予道所以然熈寧六年中秋日記<lb/>
黄斌老潼川永泰人文湖州之妻侄也登科倅戎州適<lb/>
山谷貶戎遂與定交且通譜焉善畫竹山谷有詠其横<lb/>
竹詩又謝斌老送墨竹十二韻有云吾子學湖州師逸<lb/>
功已倍預知更入神後出遂無對<lb/>
黄彜字子舟斌老之弟其名字初非彜與子舟也山谷<lb/>
<pb n="KR2k0126_WYG_108-20a"/>
以其尚氣故取二器以規之舉八行終朝郎郡倅山谷<lb/>
用贈斌老韻謝子舟為作風雨竹兩篇前篇云嵗寒十<lb/>
三本與可可追配後篇云森削一山竹牝牡十三軰誰<lb/>
言湖州沒筆力今尚在與可毎言吾所作不及子舟也<lb/>
二則出畫繼<lb/>
黄山谷道臻師畫墨竹序云墨竹出於近世不知其所<lb/>
師承吳道子作畫超其師楊惠之運筆作弮已極形似<lb/>
故世之精識博物之士多藏呉生墨本至俗子乃衒丹<lb/>
<pb n="KR2k0126_WYG_108-20b"/>
青耳意墨竹之師近出於此往時天章閣待制燕肅始<lb/>
作生竹超然免於流俗近世集賢校理文同遂能極其<lb/>
變態其筆墨之運疑鬼神也韓退之論張長史喜草書<lb/>
不治它枝所過於世存亡得喪亡聊不平有動於心必<lb/>
發於書所觀於物千變萬化可喜可愕必寓於書故其<lb/>
書不可端倪以此終其身而名後世與可之於竹殆猶<lb/>
長史之於書也嘉州石洞講師道臻刻意尚行欲自振<lb/>
於溷濁之波故以墨竹自名然臻過與可之門而不入<lb/>
<pb n="KR2k0126_WYG_108-21a"/>
其室何也夫吳生之超其師得之於心也故無不妙長<lb/>
史之不治它技用志不分也故能入於神夫心能不牽<lb/>
於外物則其天守全萬物森然出於一鏡豈待含墨吮<lb/>
筆盤礴而後為之哉故余謂臻欲得妙於筆當得妙於<lb/>
心臻問心之妙而余不能言有師範道人出於成都六<lb/>
祖臻可持此往問之<lb/>
黄庭堅題七才子畫云此眉山老書生作七才子入闗<lb/>
圖人物亦各有意態余以為趙子雲之苖裔摹寫物象<lb/>
<pb n="KR2k0126_WYG_108-21b"/>
漸密而放浪閒逺則不逮也或謂七人者皆詩人此筆<lb/>
乃少邱壑耶山谷曰一邱一壑自須其人胸次有之但<lb/>
筆間那可得<lb/>
王顯道漢州人本餅師其後學道專心畫龍格製雄壯<lb/>
今成都三井觀三寳院有畫壁存出畫繼<lb/>
黎州卒有陶道人者紹聖間入師子山採薪得道與王<lb/>
畫龍同時王毎畫龍必闕之否則隨雷雨飛去陶毎見<lb/>
王輒以杖擊之曰汝龍妖也後俱不知所終出黎州志<lb/>
<pb n="KR2k0126_WYG_108-22a"/>
宋劉誼墓近年為盜所發其中四壁皆刻人物花卉之<lb/>
狀石志略云誼長寧人舉進士授將仕郎見人饑則食<lb/>
之見人寒則衣之崇寧元年六舉進士劉諒文也墓在<lb/>
縣龍透舖前百餘步出本志<lb/>
張希顔漢州人初名適大觀初累進所畫花卉得㫖粗<lb/>
似可采特補將仕郎畫學諭希顔始師趙昌後到京師<lb/>
稍變從院體得蜀州推官以歸不勝士大夫之求多令<lb/>
任源代作源亦漢州人少𨽻軍籍從希顔久盡得其法<lb/>
<pb n="KR2k0126_WYG_108-22b"/>
出畫繼<lb/>
王道亨者郫人也七嵗能畫用筆命意人不能及大觀<lb/>
間肇置畫學自博士而下如太學法聽天下畫工補試<lb/>
肄業考選道亨首入學試官出蝴蝶夢中家萬里子規<lb/>
枝上月三更題道亨乃畫蘇武牧羊海上被氊枕節而<lb/>
卧雙蝶飛颺于上形容沙漠風雪景象種種竒絶又作<lb/>
林木扶踈上有子規月正當午樹影在地亭榭樓臺隠<lb/>
隠可辨曲盡一聯之景因置魁選翌日進呈徽宗竒之<lb/>
<pb n="KR2k0126_WYG_108-23a"/>
命為畫學錄出輿地紀勝<lb/>
劉詮字真孺成都人察院濬卿之族性好畫所居對聖<lb/>
壽寺寺多唐蜀名跡真孺終日諦玩至忘飲食久而自<lb/>
能所畫山水多以布文印科葉者倣唐舊製葢得於壁<lb/>
間也尤精佛像描墨成染與李道明無異清勁則過之<lb/>
李皓字雲叟唐臣孫也避亂入蜀居成都毎作山水取<lb/>
前軰成様合而為一故擅美觀時人稱之<lb/>
趙子澄字處度宋諸王子廉介脩潔流落巴峽四十年<lb/>
<pb n="KR2k0126_WYG_108-23b"/>
藉添差祿以自給善草隷能詩不知其能畫也紹興末<lb/>
官秭鄉士子重其風度毎載酒從之游一日乗醉入小<lb/>
肆見素壁可愛拈案上禿筆作濺瀑一𣲖勢欲動屋<lb/>
李石字知幾資州人少負才名既登第以趙逵莊叔左<lb/>
史薦任太學博士直情徑行不附權貴遂不容于朝出<lb/>
主石室就學者如雲至於閩越之士不逺萬里而來刻<lb/>
石題諸生名幾千人蜀學之盛古今鮮儷也其倅成都<lb/>
醉吟之餘時作小筆風調逺俗葢其人品既高雖游戲<lb/>
<pb n="KR2k0126_WYG_108-24a"/>
間而心畫形矣<lb/>
周純字忘機華陽人後依解潛久留荆楚故亦稱楚人<lb/>
少為浮屠弱冠遊京師以詩畫為佛事翕然知名士大<lb/>
夫與之游者王宷輔道最親後坐其累編管惠州值鄰<lb/>
郡建神霄宫本路憲請赦能畫人周純來作繪事從之<lb/>
於是憑藉得以自如其汖師思訓衣冠師愷之佛像師<lb/>
伯時又能作花鳥松竹牛馬之屬變態多端一一清絶<lb/>
凡畫家於人物必九朽一罷謂先以土筆撲取形似數<lb/>
<pb n="KR2k0126_WYG_108-24b"/>
次脩改故曰九朽繼以淡墨一描而成故曰一罷罷者<lb/>
畢事也獨忘機不假乎此落筆便成而氣韻生動毎謂<lb/>
人曰書畫同一闗捩善書者又豈先朽而後書耶葢卓<lb/>
識也初宷未敗時朝士大尹盛章謂忘機曰予能為我<lb/>
作梅圖遥知不是雪為有暗香來之意乎荅曰此王臨<lb/>
川詩須公自有此句我始為之盛恨甚未幾宷敗而盛<lb/>
猶為京尹故忘機被禍獨酷已上五則俱出畫繼<lb/>
古今記云成都超悟院堂頭樹石四壁白馬院瀟湘圖<lb/>
<pb n="KR2k0126_WYG_108-25a"/>
皆近時周忘機筆<lb/>
王逸民永康導江人初為僧名紹祖詩畫俱倣周忘機<lb/>
而氣韻懸絶也政和間改僧名為德士逸民曰我生不<lb/>
背佛而從外道取祠部牒焚之乃冠巾還俗出畫繼<lb/>
銘心絶品云成都白馬院有近時王逸民擬任才仲桃<lb/>
源圖<lb/>
紹興間北山刻云郡之惠因寺藏殿壁陰有水墨畫文<lb/>
殊詣維摩問疾一堵意全相妙合經所説恐浸漫滅故<lb/>
<pb n="KR2k0126_WYG_108-25b"/>
刻石於此出昌州碑目<lb/>
仁壽飛泉山超覺寺中有爾朱仙石影二其一全寫其<lb/>
一半寫寺為淳熈十年建此物必其時也宏治中掘地<lb/>
得其半影出本志<lb/>
王利用字賔王潼川人舉進士終䕫憲善書為光堯皇<lb/>
帝所愛畫則山水長於人物但精謹而已不及其書也<lb/>
鄧椿云<lb/>
成都府官給娵魚圖陳于宴㕔或謂爾雅諸書無此名<lb/>
<pb n="KR2k0126_WYG_108-26a"/>
不知何本余按郝隆有娵隅躍清池之句葢西南蠻呼<lb/>
魚為娵隅方言不敘耳圖大小為魚數十形此固不一<lb/>
種理不可以一魚名之也董逌跋<lb/>
釋道宏峨眉人姓楊氏受業於雲頂山相貌枯悴善畫<lb/>
山水僧佛晩年似有所遇遂復冠巾改號龍巖隠者族<lb/>
甚富宏只寄迹旅店中一空榻雖被襆之屬亦無所有<lb/>
為人畫土神其家必富畫猫則無䑕往往言人心事輒<lb/>
符合又凡如厠必出郭五里外鄉人毎隨而窺之見其<lb/>
<pb n="KR2k0126_WYG_108-26b"/>
就溷無復便利但立而獨語再四乃出此皆異事後竟<lb/>
坐化店中年八十餘今成都正法院法堂有所畫高僧是<lb/>
智平者成都清涼院僧也善畫觀音南商毛大節得其<lb/>
像以歸過海風浪大作開展祈懇忽現光如大月輪良<lb/>
久之間舟行數千里侯溥載之觀音儀中今水陸院普<lb/>
賢閣所畫像是其作其徒虚己為添水石見存已上二<lb/>
則畫繼<lb/>
范成大記中寺後門向上小壁畫觀音百部院迴廊畫<lb/>
<pb n="KR2k0126_WYG_108-27a"/>
䕶戒神俱僧知評筆<lb/>
祖鍳者成都僧也住不動尊院畫師智平今大慈超悟<lb/>
院佛殿有十觀音是其筆又於卭州鳯凰山畫觀音一<lb/>
日忽現五方圓相直閣計敏功為作瑞像記見存<lb/>
虚己者成都栢林院僧善山水有圖軸傳世今白馬院<lb/>
僧慧琳多蓄其筆士大夫入兹相對爇香煑茗終日蕭<lb/>
然不知身在囂塵中也有雪障及山水二圖見存<lb/>
僧覺心字虚靜本嘉州夾江農家甚富少好游獵一旦<lb/>
<pb n="KR2k0126_WYG_108-27b"/>
縱鷹犬弃妻子出家游中原作從犢圖詩孔南明崔德<lb/>
符愛之招來臨汝連住葉縣東禪及州之天寧香山三<lb/>
大刹兵亂還蜀邵澤民劉中逺兩侍郎復善之請住毘<lb/>
盧凡十八年初作草蟲南僧稱為心草蟲後有宣和一<lb/>
待詔因事逃匿香山心得其山水訣一日千里陳澗上<lb/>
稱之曰虚靜師所造者道也放乎詩游戲乎畫如煙雲<lb/>
水月出没太虚所謂風行水上自成文理者耶陳去非<lb/>
亦稱其詩無一㸃僧氣<lb/>
<pb n="KR2k0126_WYG_108-28a"/>
智源字子豐遂寧人傳法牛頭山工雜畫尤長於人物<lb/>
山水椿嘗見其看雲圖畫一高僧抱膝坐石上昂首竚<lb/>
目蕭然有出塵之姿使人敬仰不暇論風格其周忘機<lb/>
之亞歟<lb/>
智永者成都四天王院僧工小景尤長傳摸宛然亂真<lb/>
初宇文季䝉龍圖喜其談禪欲請住院永辭曰親在未<lb/>
能也於是售已所長專以為養不免徇豪富㕓肆所好<lb/>
今流布於世者非其本趣也嘗作瀟湘夜雨圖上邵西<lb/>
<pb n="KR2k0126_WYG_108-28b"/>
山邵即題云嘗擬扁舟湘水西篷牕剪燭數歸期偶因<lb/>
勝士揮毫處却憶當年夜雨時既疑之問永曰前軰曽<lb/>
有此詩否永因誦義山問歸篇西山矍然亟取詩改云<lb/>
曽擬扁舟湘水夜雨窻聽雨數歸期歸來偶對高人畫<lb/>
却憶當年夜雨時已上四則畫繼<lb/>
銘心云蜀僧智永房有范瓊正坐佛圖惠崇卧雪圖<lb/>
真休者漢嘉僧山谷所與遊清閒居士王朴之子也善<lb/>
摸搨人物如真出畫繼<lb/>
<pb n="KR2k0126_WYG_108-29a"/>
聞見志曰蜀雖僻逺而畫手獨多於四方李方叔德隅<lb/>
富畫而蜀筆居其半焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0126_WYG_108-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷一百八<lb/>
</p>
<p>
</p>
  </div>
</body>
</text>
</TEI>
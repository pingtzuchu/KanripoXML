<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷八</head> <lb/>
    <p>
<pb n="KR2k0126_WYG_008-1a"/>
欽定四庫全書<lb/>
　蜀中廣記卷八<lb/>
　　　　　　　　　　　　明　曹學佺　撰<lb/>
　名勝記第八<lb/>
　　川西道<lb/>
　　　成都府<lb/>
　　　金堂縣<lb/>
水經註云新都縣有金臺山水通於巴漢以水出金沙<lb/>
<pb n="KR2k0126_WYG_008-1b"/>
因以名山蜀記云金泉縣古有金船沈江之東岸鋭底<lb/>
民於水中往往見之矣　寰宇記云縣即漢處士段翳<lb/>
宅也輿地碑目云段翳宅治内天慶觀是有叚隠居李<lb/>
真人二像碑字磨滅不可讀又云如舜禪師塔銘在金<lb/>
堂龍槐院唐節度使杜悰撰文　宋之問送楊六望赴<lb/>
金水詩借問梁山道嶔嵜㡬萬重遙州刀作路絶壁劍<lb/>
為峰惜别路窮此留歡意不從憂來生白髮時晩愛青<lb/>
松勿以西南逺夷歌寢盛容台階有髙位寧復久臨卭<lb/>
<pb n="KR2k0126_WYG_008-2a"/>
宋勾龍行父送孫太冲詩金淵春三月桃李照城郭石峽赬鯉<lb/>
魚時時醉賔幕　金淵志云懐安蕞爾國而有雲峰月峽之勝<lb/>
山之雄峙從梁劍而來江水洪深自堋灌洛而至晁公武作雨<lb/>
零堂記云堂依雲麓而中江縈之氣象葱鬱巖壑洲渚之美映<lb/>
帶左右矣　按中江在軍西北源從漢州彌牟洛水毗橋等三<lb/>
水㑹為一江志云東十二里曰前河即彌牟水又三里曰後河<lb/>
即雒水也碑目云有幽州刺史牂柯太守漢張子陽墓在沿<lb/>
江五里許其碑表載順帝永建四年造又云放生記誓<lb/>
<pb n="KR2k0126_WYG_008-2b"/>
文唐太和二年令狐紃撰亦在中江岸上　圖經懐安<lb/>
軍縣二而鎮九以縣而言金堂為大以鎮而言古城為<lb/>
富諺謂軍不如縣縣不如鎮舊縣在峽口距東南四十<lb/>
里鎮在北一里下為古城河水由灌子灘入斜潭也<lb/>
志云峽口相傳鼈泠所鑿又云金灌口東枕雲頂南披<lb/>
峡口水出山下如岷江之狀上有李冰祠金川在其下<lb/>
流稍寛平處又云金灌口之東有七織溪白沙清流文<lb/>
理如織又有栁溪在舊縣南七里常有栁葉在穴中出<lb/>
<pb n="KR2k0126_WYG_008-3a"/>
　華陽國志李氷導洛通山洛水或出瀑口經什邡郫别<lb/>
江㑹新都大渡志云東南十里有大度鄉漢書新都王<lb/>
忳有隂隲署大度亭長初到日有馬與繡被馳至後為<lb/>
郿令行至漦亭有鬼夜見稱其夫為涪令之官過此全<lb/>
家見殺召遊徼按之悉伏辜而還其喪時人為之謠曰<lb/>
信哉少林世為遇飛被走馬與鬼語有廟在山麓　志<lb/>
云北十五里昌利山有石室三門容數十人俗呼為三<lb/>
龍門碑目云唐昌利山有延祥觀碑開元中金堂尉沛<lb/>
<pb n="KR2k0126_WYG_008-3b"/>
國武㨗撰　寰宇記云銅盤山在西北二十里北接雒<lb/>
縣南接新都山形如盤洛水彌牟水毗橋水經此山下<lb/>
合中江也　名山志云金堂三學山乃漢州北山一名<lb/>
雲頂一名石城亦名棲賢開照其實一山也志云東三<lb/>
十里三學山李八百三度學仙於此故亦名棲賢其下<lb/>
隘口壁立千仞惟一路可通人騎謂之三學隘寰宇記<lb/>
云雲頂山舊名石城山其狀如城在縣西十五里頂上<lb/>
平可十畆有神泉方丈澄清如照雲霞常興唐天寳六載<lb/>
<pb n="KR2k0126_WYG_008-4a"/>
改為雲頂山西幸略云唐明皇至劍門山神見形迎駕<lb/>
稱姓李氏後陟武擔東臺逺望祥雲紫氣盤結空界問<lb/>
左右曰此何處對曰石城山乃悟山神扈衛之意遂改<lb/>
雲頂為慈雲焉髙僧傳唐開元年鑑源禪師於此山講<lb/>
華嚴感聖燈現菩薩放光大松林後有寺額篆書三學<lb/>
字其山四方面各三十里因謂之開照山矣勝覽云三<lb/>
學山有佛迹石理堅潤瑩白如玉非世間槌琢所能又<lb/>
有碧玉佛龕藕絲袈裟錦字心經貝葉金字湼槃經寺<lb/>
<pb n="KR2k0126_WYG_008-4b"/>
前後檜栢皆隋唐故物又有飛石乃自雲頂飛来先是<lb/>
寺有楠樹已枯石離而為二有王頭陁語曰五百年後<lb/>
寺當廢若楠再生石再合然後復興果如其言碑目云<lb/>
王頭陁塔銘在雲頂塔院貞元十五年薛倕撰又云三<lb/>
學山飛石記邑宰張西撰又云支提石塔記在三學山<lb/>
唐節度使叚文昌撰又云鸚鵡舎利塔記在三學山韋<lb/>
臯撰又云李義山為八戒和尚謝復三學精舎表略云<lb/>
三學山夜有神燈朝明佛足風飄雨濕且無金燼落時<lb/>
<pb n="KR2k0126_WYG_008-5a"/>
蘚剝苔侵尚有寳花承處又云杜光庭功徳記在三學<lb/>
山　隋僧智炫遊三學山詩秀嶺接重烟嶔岑上半天<lb/>
絶巖低更舉危峰斷復連側石傾斜澗廻流瀉曲泉野<lb/>
紅知草凍春来鳥自傳樹錦無機織猿鳴詎假弦葉宻<lb/>
風難度枝踈影易穿抱裘依閒沼䇿杖戯荒田遊心清<lb/>
漢表置想白雲邉榮名非我顧息意且蕭然唐王勃遊<lb/>
梵宇三學寺詩杏閣披青磴琱臺控紫岑葉齊山路狹<lb/>
花積野壇深蘿幌棲禪影松門聴梵音遽忻陪妙躅延<lb/>
<pb n="KR2k0126_WYG_008-5b"/>
賞滌煩襟薛能自廣漢遊三學山詩殘陽終日望棲賢<lb/>
歸路携家得訪禪世缺一来因薄命雨留三宿是前縁<lb/>
詩題不忍離巖下屐齒難忘在水邉猿鳥可知僧可㑹<lb/>
此心常似有香烟又題開照寺云盡室徧相将中方上<lb/>
下方夜深楠樹逺春氣栢林香聖跡留岩險靈燈出混<lb/>
茫何因將慧劍割愛事空王偽蜀太后徐氏漢州三學<lb/>
山看聖燈詩䖍禱遊靈境元妃夙志同名香焚静夜銀<lb/>
燭炫遼空泉潄雲根月鐘敲樹杪風印金標聖迹飛石<lb/>
<pb n="KR2k0126_WYG_008-6a"/>
頌神功偶望天涯極臨看日脚紅猿来齋室上僧集講<lb/>
筵中頓覺超三界渾疑證六通願成修偃事社稷保延<lb/>
洪太妃徐氏和云聖燈千萬炬旋向碧雲生細雨瀝不<lb/>
暗好風吹更明磬敲金地響僧唱梵天聲若説無心法<lb/>
此光如有情宋王雍題雲頂山詩五色琉璃白晝寒當<lb/>
年佛脚印旃檀藕絲織出三衣妙貝葉經傳一偈難夜<lb/>
看聖燈紅菡蓞曉驚飛石碧琅玕更聞鸚鵡因緣塔<lb/>
八十山僧試説看<lb/>
<pb n="KR2k0126_WYG_008-6b"/>
　　　簡州<lb/>
華陽國志犍為郡牛鞞縣受新都江去郡三百里漢元<lb/>
鼎置相陽明鹽井即牛鞞井也南齊牛鞞戍設在州城<lb/>
西岸即古簡縣址　三國志姜維聞鍾㑹入犯表守陽<lb/>
安闗闗在西南三里上流井依山為之舊陽安縣及今陽<lb/>
安驛本此名水經注云晉羅尚乗牛鞞水東征李雄發自<lb/>
陽安闗矣　九州要記陽安縣南七十步有赤水如絳<lb/>
源出隆州今治西二里絳溪是也溪上龍門洞有石如<lb/>
<pb n="KR2k0126_WYG_008-7a"/>
龍壁上龍門二字州人許奕書傍刻栁子厚鈷鉧潭諸<lb/>
記乃宋臨歐陽詢書又云陽安有雁水源出廣漢曹榮<lb/>
諲詩城下水流金雁月亭中人弄玉絃琴是也雁赤二<lb/>
水之間有江月樓薛濤江月樓詩凭欄却憶騎鯨客把<lb/>
酒臨風手自招細雨聲中停去馬夕陽影裏亂鳴蜩<lb/>
方輿勝覽簡郡設㕔棟宇盡唐制梁上題寳厯元年刺<lb/>
史張炎建抵嘉定之壬午已二百九十有八年矣碑目郡<lb/>
守壁記名氏始唐貞觀十三年見劉左史折栁亭記亭<lb/>
<pb n="KR2k0126_WYG_008-7b"/>
在朝天門外舊名情盡橋刺史雍陶詩從来只説情難<lb/>
盡何事教名情盡橋自此改名為折栁任教離恨一條<lb/>
條　方輿云紹興中建西州道院在州治南黎持記云<lb/>
陽安鄰於㑹府而有江山之勝處於髙仰而有魚稻之<lb/>
饒民事獄訟比之旁郡十無一二凡隠於吏者樂趍焉<lb/>
人目之為西州道院又云望湖樓在州治道院之後湖<lb/>
光山色交相輝映輕舟小艇時時撑岀栁隂中不謂重<lb/>
岡疊嶂間乃有瀟湘苕霅之景也　志云簡縣忠清門<lb/>
<pb n="KR2k0126_WYG_008-8a"/>
外有唐太子誦書記功碑甚巨元和二年朝議郎使持<lb/>
節簡州諸軍事守簡州刺史李維勒石碑目云南康郡<lb/>
王紀功碑乃憲宗撰文太子誦書貞元十三年建原在<lb/>
龍興寺宋天聖五年移在州衙門外頒春亭側又云在<lb/>
郡市心居民室下紹興丁巳穴土見碑石太守命工取<lb/>
之重撤民屋不果上錄其文乃唐御製紀功碑銘并序<lb/>
皇太子書碑面殘缺不全惟碑隂乃開成元年臯從孫<lb/>
鋌為本州守日紀述其文俱全遂覆之按此碑已取岀<lb/>
<pb n="KR2k0126_WYG_008-8b"/>
今存　志云城内雙市街有叢桂樓以宋紹興中朱熹<lb/>
同榜李繳如李進修范時中袁炎牟子正俱州人也太<lb/>
守郭由中為樓記　方輿勝覽景徳觀在郡南一里山<lb/>
谷集云簡池覺範道人城東道友也住景徳院其家風<lb/>
十二時似趙州東院西池種竹兩枝於宴坐軒中山谷<lb/>
老農作頌曰往在江南住竹山道人兩歳三来訪聴風<lb/>
聴雨看成龍牛羊折角入朝餉簡州城東刮地寒手種<lb/>
檀欒三兩竿竹成要作無孔笛若有靈龜一任鑽魯直<lb/>
<pb n="KR2k0126_WYG_008-9a"/>
又有題其也足軒詩詳詩話中　圖經簡有四岩東西<lb/>
南北也三溪東南前也三池栁鳯賴簡也劉涇云三溪<lb/>
號一郡之勝前溪在陽安治後亦稱後溪文同後溪晩<lb/>
步詩云隂隂芳樹暗廻堤路入䝉籠轉野溪澤雉應媒<lb/>
髙復下林鵶引子歇還啼青蒲宛宛全淹水紫竹斑斑<lb/>
半出泥倚杖風前感時節亂烟斜日一蟬嘶　巨濟又<lb/>
云南溪夀昌寺前水是也由南溪沿隄一里許為東溪<lb/>
李良臣詩簡州何處景最佳東溪清絶人所誇溪上有<lb/>
<pb n="KR2k0126_WYG_008-9b"/>
碧波亭宋姚孳詩賴簡池臺兩蜀誇東溪别是一仙家<lb/>
令人却憶康王谷坐看珠簾濺雨花志云劉文節墓及<lb/>
讀書樓俱在東溪上今東林寺是其樓址一名東溪菴<lb/>
　志云栁池折栁橋下水也鳯池在治南三里水自北<lb/>
一里鳯翅山來賴簡山接金堂山郡池名皆因之　勝<lb/>
覽云東山在東江之外州治之左志云在城東五里岩<lb/>
髙數丈刻東岩二大字有東巖院智通禪師卓菴處地<lb/>
居兩山之問溪流其中下有懸溜清音不絶旁有洞又<lb/>
<pb n="KR2k0126_WYG_008-10a"/>
有古栢大可二十圍為一郡之望刹也志云即天王講<lb/>
寺貞元初施頭陀剏　近巖有雙牙山兩石對峙如牙<lb/>
上有井及石箱人見兩金鵝其側晝浴於井夜棲於箱<lb/>
　蜀志補罅云西巖在簡州湧泉鎮有石刻大悲像光<lb/>
相屢現志云在治西五里巖洞深三丈五尺濶如之洞<lb/>
門刻西巖二字宋嘉定甲子王武卿結菴於此題名<lb/>
近巖有石柱山孤髙獨立上有石像百餘石室數間有<lb/>
仙人楊氏養丹爐鼎尚存登其巔可望逍遙山　勝覽<lb/>
<pb n="KR2k0126_WYG_008-10b"/>
云逍遙洞在𤣥都山去城三十里景徳間有楊用晦者<lb/>
隠居此山其上有層崖命工發之得東西二室西室後<lb/>
刻二竈若養丹之所又鑿二窟中可坐五七人東西二<lb/>
壁䥴二孔雀二神人有漢安元年四月十八日㑹仙友<lb/>
十二字漢𨽻也今存按用晦簡池人有仕才能詩任心<lb/>
自適不求當世樂隠洞中時太原王載京兆金惟吉南<lb/>
陽鄧曦度杜審嗣劉旻逺来尋訪刻詩壁間　志云<lb/>
南巖在治南一里有洞深三丈闊二丈五尺方輿勝<lb/>
<pb n="KR2k0126_WYG_008-11a"/>
覽南巖有光孝寺前敞飛閣盡覽江山之勝左有洞可<lb/>
容數十人即淳風洞也石刻無名氏詩烟飛嵐翠撲衣<lb/>
裘落日牛羊下巄頭莫道山中生意薄江邉桃李自風<lb/>
流簡州學記李淳風生於州之乾封鎮有故宅及墓按<lb/>
今銅鐘寺即報恩光孝寺舊址宋孝宗隆興二年陽安<lb/>
尉歐陽獬建䟽請衡山和尚住持寺前髙敞有㑹勝亭<lb/>
趙抃知益州時寺僧有能琴者見知於公作琴軒詩贈<lb/>
之云輟飲支笻㑹勝亭溪山佳處古琴横憑君傾耳殷<lb/>
<pb n="KR2k0126_WYG_008-11b"/>
勤聴一弄清風四座生諌議大夫張方詩早向溪山得<lb/>
趣深建亭今復寄餘音紛紛塵市無閒地獨有斯人物<lb/>
外尋　志云北巖在治北二里洞深三丈闊五尺有坐<lb/>
榻茶竈傍開石牕牕下有泉清泠不竭有寺舊名白馬<lb/>
院開元中馬祖建倚壁有丈六金身無名氏詩云一帶<lb/>
江烟半倚巖檻前時眺黒龍潭低昻竹影踈明月屈曲<lb/>
松枝拂像龕樹老硬根穿石罅草生嬾葉入禪菴西来<lb/>
白馬無踪跡寒鵲昏鴉暮景含碑目云院有唐碑其歳<lb/>
<pb n="KR2k0126_WYG_008-12a"/>
月乃大厯時重修石壁刻云郡守潼川王武卿攜家渡<lb/>
江過唐氏園偶泛舟泊山下登劉氏江閣因上北巖禮<lb/>
大佛開禧改元二月十有三日書　近巖有洞曰朝陽<lb/>
深三丈餘髙丈有八尺廣一丈内有石牀額篆石室二<lb/>
字盖昔人煉丹之所　志云四巖附郭之勝也其稍逺<lb/>
者有玉華池天光觀覺林寺又逺則為分棟長松諸山<lb/>
　寰宇記陽安縣北二十里玉女靈山東北有泉西北<lb/>
兩岸各有懸崖腹有石乳房一十七眼状如人乳流下<lb/>
<pb n="KR2k0126_WYG_008-12b"/>
土人呼為玉華池毎三月上已日有乞子者漉得石即<lb/>
是男瓦即是女自古有驗山為仙人李八百修煉處<lb/>
勝覽云李八百居棲賢觀一名天光觀碑目云天光觀<lb/>
在陽安縣東二十里有唐碑可讀者云太和初三洞道<lb/>
士王道賜因張文舉施地基剏建按今為明教寺　志<lb/>
云甕亭山在治南四十里石甕舖有覺林寺在大道傍<lb/>
王欽若題覺林寺詩暫拂塵襟思倍清竹風山色亂泉<lb/>
聲安民功淺君恩重又䇿羸蹄向古城趙抃詩古寺無<lb/>
<pb n="KR2k0126_WYG_008-13a"/>
碑刻僧云不記年自余安所問惟是愛林泉志云分<lb/>
棟山在州西七十里寰宇記曰山北連秦隴南入資瀘<lb/>
東北入静戎軍在靈池縣東上十五里劉涇分棟山少<lb/>
休亭記云自成都趨陵簡如在蜀必由靈泉過分棟其<lb/>
山周數百里髙大阻險以石次第為步暑雨冬雪則馬<lb/>
不進僕亦以病告欲少休於是建亭名少休焉　志云<lb/>
西北七十里長松山為州斧扆界内諸山皆發脉於此<lb/>
長松寺本蠶叢廟址開元中馬祖行空和尚乃建寺明<lb/>
<pb n="KR2k0126_WYG_008-13b"/>
皇召對賜額長松衍慶寺又賜名香為亭以貯之曰御<lb/>
香亭宋賜名嘉福寺今名靈峰　唐鄭谷集云谷自亂<lb/>
離之後在西蜀半紀餘多寓止精舎與圓昉上人為净<lb/>
侣昉公住長松山舊齋嘗約他日訪㑹勞生多故㳺宦對<lb/>
年曩契未諧忽聞謝世愴吟四韻以弔之詩曰每思聞<lb/>
静話雨夜對禪牀未得重相見秋燈照影堂孤雲終負<lb/>
約薄宦轉堪傷夢繞長松塔遙焚一炷香　志云蟠龍<lb/>
山與長松相接大厯四年郡大夫傅耆造大佛建院曰<lb/>
<pb n="KR2k0126_WYG_008-14a"/>
石門以山石分開似之院門又有石形如䕫刻字其上<lb/>
曰䕫石楊甲遊長松寺宿石門僧舎以石門霜露白為<lb/>
韻得露字詩云疾風吹輕衣駕我雲脊路人問一回首<lb/>
驚絶不敢顧鳥投虚無底𣺌𣺌不知處蜂窠蟻丘垤與<lb/>
世同所騖試看一蒼莽誰有不平處尚憐野僧屋佛靣<lb/>
荒苔蠧斷崖劃呀吻洶洶崩石怒我来得竒觀拄杖叩<lb/>
巖樹青山有驕色斯客不能句平生二三子慰我一相<lb/>
遇娟娟松間月幽夕亦可度夜闌更小語風逼遺響去<lb/>
<pb n="KR2k0126_WYG_008-14b"/>
酌君無多酒繼以木蘭露諸公綽石門院詩云搖空栁<lb/>
色金猶嫩傍道梨花雪未開只尺長松烟霧裏石門頂<lb/>
上暫徘徊　碑目云周文王廟碑在陽安縣西北七十<lb/>
五里即後周髙祖文帝之廟舊碑題額云大周植元年<lb/>
歳次丁丑造元年即後周閔帝之初元也今石刻存<lb/>
志云去郡治五十里山曰賴簡自賴簡西亘潛渡雁江<lb/>
而直走龍泉又曰隆泉在治北八十里以澗水隆盛為名<lb/>
　寰宇記云靈泉在靈池縣南三十五里隋初縣傍出湧<lb/>
<pb n="KR2k0126_WYG_008-15a"/>
泉因置平泉縣於此唐改靈泉志云廢靈泉縣在州西<lb/>
北七十里隆泉驛之右楊甲靈泉山中詩云小縣相籠<lb/>
合濛濛數百家菓蔬争晩市樵牧亂晴沙落日平林逈<lb/>
青山去路賖偶居無事在隨意問桑麻又野色山圍盡<lb/>
風烟更可憐客情牛鐸外農事藕花前聚汲松根井<lb/>
寛愁石底泉雲安須斗水詩興亦超然又勝地仙靈宅<lb/>
微官也謫居焚香他日夢隠几向来書小睡便山雨長<lb/>
齋稱野蔬逄人問無恙滿意説樵漁又日下叢林薄芊<lb/>
<pb n="KR2k0126_WYG_008-15b"/>
芊肅晩暉閉門成小隐飲水亦生肥醉著溪藤杖歸来<lb/>
木葉衣狂歌有虎兕吾道只應非又何處長松寺雨花<lb/>
雲外臺山從百曲轉路入九闗回老檜成龍盡殘柯借<lb/>
鶴来人間斤斧亂風壑夜聲哀又靈泉山上晩望詩云<lb/>
野曠樹還亂林深烟更微天隨殘日盡雲掣斷山飛玉<lb/>
壘風烟闊秦樓草木非憑髙千萬事今夜客沾衣蒲瀛<lb/>
宿靈泉無我軒懐次山詩幽軒著無我居此合何人聞<lb/>
道東山隱當時此地親心源将止水世事甚浮塵今日<lb/>
<pb n="KR2k0126_WYG_008-16a"/>
尋微跡空餘淡墨春自註云壁間有次山題字也　成<lb/>
都文類益部十縣多引江水溉田咸為沃壤惟靈池疏<lb/>
决不到須候天雨俗謂之雷鳴田縣東山下有朱真人<lb/>
洞洞北岡嶺連屬逾廿里得禇聖母祠化跡尤異民咸<lb/>
事之祈禱獲應潘洞詩云錦里城東邑髙原十六郷江<lb/>
流分不到天雨降為常節及三春後晴逾兩月强龍<lb/>
乖尋穴蟄魚困入泥藏樹影全虧綠苖姿半吐黄耕<lb/>
夫皆慘戚市户亦倉忙濳慮寃無雪深疑政有傷推<lb/>
<pb n="KR2k0126_WYG_008-16b"/>
恩慙睿主引咎謝虚皇磬折真人宇星奔聖女堂先<lb/>
時蠲玉饌隔夜浴蘭湯洞口焚香逺山椒作梵長幽<lb/>
誠期必逹元應果旋彰雷振南峯下雲飛北嶺傍聲<lb/>
稠喧竹塢勢廹瀉銀潢飄灑連三晝霶𩃱遍一方稻畦<lb/>
烟漠漠蓮沼水泱泱物態涵優渥民情遂樂康洪施周<lb/>
庶品餘潤浹他疆稔歳還堪待隂功詎可忘明靈何以<lb/>
報奮藻紀遺芳按朱真人祠即安静觀也楊甲宿安静<lb/>
觀詩青山轉龍脊矯首西南天上有仙人祠臺殿飛後<lb/>
<pb n="KR2k0126_WYG_008-17a"/>
前下見雲雨興樹色暗平川仙人兩黄鵠一去無歸年<lb/>
向来道上屨人着㡬何錢一朝聞羽化悵望空流涎却<lb/>
揮囊中金瓦礫来投捐巖巖化金碧香火通雲烟人間<lb/>
萬事爾旦暮有愚賢而况争奪塲轉手分媸妍仙人一<lb/>
回首破隴與荒阡紛紛不足道哀此區中緣石泉瀉幽<lb/>
潔意寂不肯喧夜聞松風露起坐心寥然又云一濯巖<lb/>
下溪再拜巖中庭清風肅然来吹我衣上腥仙人芙蓉<lb/>
冠乗月下雲軿山空雜佩響静夜朝百靈似聞客欲去<lb/>
<pb n="KR2k0126_WYG_008-17b"/>
小語猶丁寧蕭蕭上松栢急以兩耳聴寂寥古壇外但<lb/>
掛斗與星天明恐是夢恍惚遺心形去飲石上泉再讀<lb/>
幽人銘青山無行迹霧雨松冥冥古今集記云靈泉<lb/>
縣界有瑞應院唐永平中叚文昌来攝靈泉尉手植四<lb/>
松於此院有石刻云乾坤毁則無以見寺寺不可毁四<lb/>
松其逺乎松至天福初止存其一縣令張松復補植三<lb/>
株有栽松記刻於石今不存楊甲詩云木落石出荒山<lb/>
臺上有佛寺孤崔嵬斷椽坼瓦無四壁古佛已倒何人<lb/>
<pb n="KR2k0126_WYG_008-18a"/>
推野蜂占窠挾肩背山䑕出穴銜髯䰄老僧見我欲愁<lb/>
哭野葛蔽路官能来文昌種松有斷刻石柱半裂荒莓<lb/>
苔老翁鼻祖無一在獨樹晩出非耆鮐乾坤未變已先<lb/>
㓕㡬見賊火飜狂雷至今野叟鑿山破石窟尚有龍觔<lb/>
骸當時手種意已逺欲與草木為渠魁<lb/>
　　　仁夀縣<lb/>
寰宇記云陵州漢武陽之東境晉初西城戍也州南有<lb/>
陵井周武帝因以為州名　陵井監圖經漢張道陵經<lb/>
<pb n="KR2k0126_WYG_008-18b"/>
兹地有山神稱十二玉女指陵上開鹽井監以陵名志<lb/>
地也文同奏疏謂因張陵以名井復因陵井以名州矣<lb/>
大觀四年改為仙井避其諱云郡國志曰仙井隂氣襲<lb/>
人入者輒死投以火則烟氣上冲濺泥漂石沸吼如雷<lb/>
今玉女祠是其處　王象之碑目云張天師靈廟碑元<lb/>
和十五年知陵州李正卿撰文咸通十五年邱沖書又<lb/>
云黄帝隂符碑在州城至道觀宋京記云此中江山瑰<lb/>
竒自古王公貴人詞客才士未嘗一至故不得見於歌<lb/>
<pb n="KR2k0126_WYG_008-19a"/>
詠而為浮屠老氏之學者往往擅而有之　方輿勝覽<lb/>
云艶陽洞在州城北至道觀之後昔天師既誓玉女於<lb/>
井因藏去其衣鎻之石室或謂之藏衣洞洞在重巖下<lb/>
㟏岈幽窈晦明變化千態萬狀雖距闤闠不數武而若<lb/>
與世隔盖道陵修煉之區也杜光庭錄異記云熖陽洞<lb/>
古老相傳在陵州陽山之下從来隠蔽人莫知其處乾<lb/>
徳三年辛巳正月十六日癸夘井監史保義軍使太保<lb/>
馬全章夢一紫衣束帶巍冠者狀若道流揖之俱行至<lb/>
<pb n="KR2k0126_WYG_008-19b"/>
崖壁所告曰此熖陽洞也閉塞多年能開發䕶持可以<lb/>
福利邦國又指其地近開小徑曰可斷之勿使常人踐<lb/>
踏言訖而去及旦往尋其所果見土勢微陷以杖導之<lb/>
深不可測即令本軍節級侯廣之勾當人夫斸地漸獲<lb/>
蹤由相次開掘見三重石門洞内並是細砂一無蟲蟻<lb/>
他物其洞自東入西深三丈九尺闊五尺三寸洞門三<lb/>
重第一重髙六尺闊五尺二寸第二重髙五尺五寸闊<lb/>
三尺七寸第三重從頂至底一向髙六尺一寸三門相<lb/>
<pb n="KR2k0126_WYG_008-20a"/>
去各只三四尺鐫鑿精巧殆非人工三門内南畔别有<lb/>
石房闊七尺四寸髙四尺八寸深四尺二寸其後别有<lb/>
一小洞洞門有片石遮掩旁通一縫以燭照之深不知<lb/>
其底北畔亦有石房深四尺闊七尺三寸髙五尺房内<lb/>
有石牀一西畔又有小石房深二尺闊三尺五寸髙三<lb/>
尺一寸西北畔有石牀長三尺八寸闊二尺八寸有石<lb/>
竈模長二尺三寸額闊七寸竈深八寸周圍三尺五寸<lb/>
計從洞門向東一直至鹽井西相去可四十一丈八尺<lb/>
<pb n="KR2k0126_WYG_008-20b"/>
井在洞門正東也全章乃召當井監天師院主内大徳<lb/>
費省真問之答云天師院見有元和年刺史李正卿著<lb/>
天師聖徳碑云天師以東漢建安二年自沛遊蜀占犍<lb/>
為分野見陽山氣象指謂弟子此山直下有鹹泉焉今<lb/>
驗此洞正當井上即夢中所指者也碑目云洞顔𨽻書<lb/>
艶陽仙洞四字字體兼篆不知何代書旁有款識歳久<lb/>
磨滅東南賈人見此碑本寳而藏之以為真漢𨽻志謂<lb/>
有東漢仙都四字在天師洞未詳　碑目又云仙井監<lb/>
<pb n="KR2k0126_WYG_008-21a"/>
有蔡君謨法帖蘇東坡心經帖文與可書千字文陸務<lb/>
觀跋蔡帖云近嵗蘇黄米芾書盛行前輩如李西臺宋<lb/>
宣獻蔡君謨蘇才翁兄弟書皆廢此兩軸君謨真行草<lb/>
𨽻皆備石在仙井可寳也淳熙元年九月八日蜀州手<lb/>
装勝覽云艶陽洞前有蓬莱閣秦少㳺詩雄簷傑檻<lb/>
跨崢嶸席上風雲指顧生千里勝形歸爼豆七州和氣<lb/>
入簫笙人遊晩岸朱樓逺鳥度晴空碧嶂横今夜請看<lb/>
東越分藩星應帶少微明程公闢次韻云半天鐘鼓宴<lb/>
<pb n="KR2k0126_WYG_008-21b"/>
崢嶸早晩晴隂景旋生湖暖水香春載酒月寒雲迥夜<lb/>
聞笙金鰲破海頭争並玉雁排烟陣自横我是蓬莱東<lb/>
道主倚欄先占日初明按蓬莱閣在治東百許歩又有<lb/>
含暉閣近五十步趙閲道詩曉川嘉樹照雙扉披豁幽<lb/>
軒景盡歸自喜吾懐已虚白三嵎山色更清輝　輿地<lb/>
紀勝云平雲閣在郡圃文與可詩陵陽郡事全稀少懶<lb/>
守長贏半日閒晩後須来上髙閣就中無厭是雲山與<lb/>
可在州送通判喻郎中詩可笑山州為刺史寂寥都不<lb/>
<pb n="KR2k0126_WYG_008-22a"/>
似州城若無書籍兼圖畫便不教人白髪生又云近日<lb/>
簿書全簡少吏人惟聴兩衙休歸来便只尋冠履遶遍<lb/>
林亭山上頭　與可又有自然水石記云陵陽守居負<lb/>
山悉石西左砌層崖餘地丈許平夷可屋因植四楹面<lb/>
午横楣闢幽軒正對大林髙株缺間視逺峰若畫工引<lb/>
淡墨作巒嶺嶷嶷時與烟雲相蔽虧愛此有佳趣復静<lb/>
宻公事少休即至宴坐伏息日計數取多乃去外俗不<lb/>
得知旁頺巨礓如瘤宜鑱刻遂磨治将紀建置嵗月<lb/>
<pb n="KR2k0126_WYG_008-22b"/>
沃水盪拭見黝理若髮狀傾灘平波瀰漫骫迤複疊先<lb/>
後倫次窪淵聳浪左右役目自非天寫神摹人巧孰能<lb/>
為是必由融結固已有堅包厚藏待予始發章物盖顯<lb/>
晦信在時人理疑亦然茍逹此與知命何逺雖爾既有<lb/>
形必復壊倘後人加䕶則傳久未易泐也　李膺益州<lb/>
記云東西南三山相對州治居其中去陵井各一里謂<lb/>
之三嵎山按古謠云三嵎青陵陽榮三嵎翠陵陽貴郡<lb/>
守何耆仲嘗於東山之下作青榮臺以表之張紹祖山<lb/>
<pb n="KR2k0126_WYG_008-23a"/>
扉記曰有岡北来莫窮所自不亟不徐勢趍東南欲薄<lb/>
城下岐而為三行且五里虎踞盤礴不復去此陵陽之<lb/>
所謂三山也　西嵎曰跨鼇即州衙坐山李石超覺寺<lb/>
記云州以跨鼇名者居三嵎山之槩也去治半里方輿<lb/>
勝覽云跨鼇山上有跨鼇亭每嵗上元重九太守率僚<lb/>
屬燕其上有石姥在山頂歳旱里人轉徙之天即黯靉<lb/>
雨四注文同賦云上簪岑之飛泉兮披薈蔚之榛莽爰<lb/>
有石之跂跂兮旁無他而相伍其逺睨之若人兮迫猶<lb/>
<pb n="KR2k0126_WYG_008-23b"/>
疑其蹲虎里俗神而甚恭兮號相尊而曰姥又云印山<lb/>
在其㘭即捫膝先生喻汝礪故居　南嵎曰翳嘶頂上<lb/>
有翳嘶廟相傳神即巴郡太守嚴顔也宋何㮚作碑記<lb/>
併書山前有霄漢堂紹定中隆州軍事推官文太虚為<lb/>
碑記俱存山之麓有更生寺宋丞相虞允文為其父秦<lb/>
國公建碑云紹興十八年六月二十六日鄉人鮮于逑<lb/>
既死復甦言地府有更生佛故秦國虞公祺也明日以<lb/>
告丞相正秦國小祥之期丞相因言秦國屬纊時微疾<lb/>
<pb n="KR2k0126_WYG_008-24a"/>
耳忽睨坐客古佛俱来吾當歸允文泣下公顧曰身得<lb/>
為佛有何不可含笑而逝按寺在縣東南數百步秦國<lb/>
又有功徳院在城西玉屏山　元虞集仁夀寺僧報更<lb/>
生佛祠前生瑞竹詩云聞道故園生瑞竹令人歸興滿<lb/>
江干扁舟不畏瞿塘險匹馬誰云蜀道難杜甫溪頭花<lb/>
匼匝孔明廟裏栢闌珊新堂題作歸歟字定得臨江把<lb/>
釣竿伯生丞相裔孫也有還鄉詩云還鄉思速去鄉遲<lb/>
王事相縻敢後期里父留看題壁字山僧打送捨田碑<lb/>
<pb n="KR2k0126_WYG_008-24b"/>
胡桃笻竹南方要盧橘枇杷上國知此日君親俱在望<lb/>
徘徊三顧欲何之又云未忍他鄉作故鄉故因使騎入<lb/>
陵陽鄉人共訝聲音似客路疑将鬂髪蒼親老長懐鄉<lb/>
里思孫多宜置墓田旁治生自可依諸葛數頃膏腴八<lb/>
百桑　東嵎曰飛泉上有超覺寺按圖經隋仁夀元年<lb/>
獠反百姓城於山頂避難遂有飛泉湧出獠平泉涸因<lb/>
呼為飛泉山文與可詩東城兀髙峰爽氣浮翠微霞光<lb/>
射巖壁中有寒泉飛碑目云飛泉院碑唐神龍元年<lb/>
<pb n="KR2k0126_WYG_008-25a"/>
立超覺寺碑廣明二年陵州刺史蕭兟記志云超覺寺<lb/>
有爾朱仙影刻二片一全影一半影也有乾道中虞丞<lb/>
相書碑勝覽云飛泉山下蟠溪丞相何公㮚所居何公<lb/>
始生六日瑞雲山當夜半紅霧亘天此山東去盖四十<lb/>
里　碑目云佛龕山有唐貞觀中率更令歐陽詢書金<lb/>
剛經磨崖碑按即佛厓山也在縣東二十五里志云山<lb/>
有三石像背虚面巖俗呼倒坐寺　碑目又云東北石<lb/>
城山平等寺有天寳四載薛兼金撰道超和尚精徳<lb/>
<pb n="KR2k0126_WYG_008-25b"/>
碑勝覽謂石壁如城絶頂望見峩眉也　寰宇記云<lb/>
州南一里鼎鼻山隆然特起又曰隆山隋大業改陵州<lb/>
為隆山郡本此郡國志云周之九鼎淪一於此往往見<lb/>
鼎耳因名南七里一泉水碧色投銀其中成色即變孕<lb/>
婦飲之墜胎俗以為聖泉矣　圖經云南二十里有麗<lb/>
甘山山下鹽井是十二玉女故迹以玉女美麗井水味<lb/>
甘合而為名也又云古鹽井號聶甘井井傍有神祠號<lb/>
曰聶社　又二十里有儒社山虞允文書碑云紹興癸<lb/>
<pb n="KR2k0126_WYG_008-26a"/>
酉十月八日允文来遊知先世種徳本末感愴久之石<lb/>
刻今存佛子寺　郡國志云縣西朝女山昔有女子居<lb/>
山悟道肘脛之蹟印石上猶存　碑目云後唐同光三<lb/>
年靈泉院碑在本院山上按即譚子池也亦名天池宋<lb/>
進士郭周藩詩云靈泉在山頭酌之不盈巵試詢陵陽<lb/>
叟何云譚子池一叟為我言郡有譚叔皮在唐開元末<lb/>
生兒名阿宜墜地解言笑九歳森髯髭不食且不飲超<lb/>
然忘渇饑十五鋭行走夐若神駒馳二十入山林人莫<lb/>
<pb n="KR2k0126_WYG_008-26b"/>
知所之父母念不冺鄉人為立祠大厯元年春此兒忽<lb/>
来歸頭簪鳯凰冠身着霓裳衣再拜向父母一吐心中<lb/>
詞兒乃仙子流塵市不可覊鄉人意雖厚立祠将焉為<lb/>
妖魅一朝據作祟無休期急為告鄉人毁之勿遲遲祠<lb/>
下多金藏不知始何時盡取濟不給幸勿藏於私言訖<lb/>
即辭去仙袂風披披於焉撤祠宇突兀成平夷果獲千<lb/>
黄金貧匱得所資金盡泉繼湧湛若青琉璃不滿亦不<lb/>
涸旱澇恒若斯禱之立有應翕如塤恊箎由来羽化人<lb/>
<pb n="KR2k0126_WYG_008-27a"/>
出處同鬱儀去今數百載跡在名還垂志云天池山麓<lb/>
有顯忠院宋尚書僕射何㮚藏主處㮚從徽欽北狩死<lb/>
沙漠華表柱猶存又有寳籙院宋寳謨待制陳咸葬所<lb/>
號寳謨阡已上在北二十里宋故事名位顯者得於墳<lb/>
側建刹度僧以薦先福焉　志云陵州梵宇多以龍名<lb/>
若龍興龍居龍泉龍厓是也龍厓者鐫石為龍卧厓下<lb/>
即文與可鐫怪石墨竹處跨鼇山人李新題云淺梢疏<lb/>
節似瀟湘正向祁寒敵暁霜清興未窮僧已老自餘山<lb/>
<pb n="KR2k0126_WYG_008-27b"/>
色與溪長雅安僉判程壬孫詩風雨勞先别敢辭尊酒<lb/>
深一梢牆上竹留作歳寒心俱在寺壁龍興即報恩寺<lb/>
寺有大悲堂大悲閣王象之碑目云龍興寺大藏經碑開成<lb/>
五年呉商撰古大悲堂碑乾符三年周宋莒撰俱在報恩<lb/>
寺篆字心經碑咸通七年仇漙撰并書修大悲堂碑景<lb/>
福二年僧承徽記俱在小大悲閣又云僧曉微碑在寳<lb/>
林院西蜀明徳元年立又有顯教大師碑廣政四年立<lb/>
鐵騎将軍碑在歸安鎮孟蜀廣政二年立　寰宇記云<lb/>
<pb n="KR2k0126_WYG_008-28a"/>
貴平縣漢廣都之東南境後魏時與平井縣同置舊治<lb/>
和仁城開元十四年移治祿川一統志云元憲宗時併<lb/>
當縣按圖經祿川距貴平縣三十步發源簡州下注資<lb/>
江而東水多魚蝦縣人利之過祿川有蘭溪唐隠士張<lb/>
鴻居其上按益州記平井縣兩竈二十八鎮日収鹽四<lb/>
石如霜雪是也　碑目云貴平縣文宣王廟碑長慶五<lb/>
年陵州刺史李正卿撰尹㤗階書按碑在縣址後百步可<lb/>
搨而聖賢石像委榛莽中近方瘞之碑後巖下　寰<lb/>
<pb n="KR2k0126_WYG_008-28b"/>
宇記云唱車廟在貴平縣南九里漢朱辰為巴郡守有<lb/>
恩於巴吏人送辰到蜀囬至此為辰立廟以其山近鹽<lb/>
井聞推車唱歌之聲為名今鹽井推轆轤皆唱為號令<lb/>
焉碑目唱車山開國王碑貞元元年貴平令王覺撰牟<lb/>
尚書墓記同光五年領州事陳貴民撰　又云貴平西<lb/>
北四十里寳峰院有唐人撰寳峰院記院内有王羲之<lb/>
記王氏廬墓銘按志邑王氏女至孝親没廬於墓側三<lb/>
年有司立碑表之王羲之為作廬墓銘剝蝕殆盡　寰<lb/>
<pb n="KR2k0126_WYG_008-29a"/>
宇記梁天監置席郡隋廢為縣里語譌為籍縣志云<lb/>
在縣百七里今為鎮又籍田公館近華陽界縣南有地<lb/>
畆餘踏之軟動有泉淵濔旱不涸湧不溢名曰息壤魚<lb/>
虵水在其北導江水在其南丹砂山在其西也　碑目<lb/>
漢黄龍甘露之碑在籍縣江口上鋭下方其狀如鐘大<lb/>
書漢黄龍甘露之碑七字餘不可讀其可識者羣臣將<lb/>
軍位號盖為龍紀也<lb/>
　　　井研縣<lb/>
<pb n="KR2k0126_WYG_008-29b"/>
寰宇記云縣本漢武陽地有彭山彭首獠姓在始建鎮<lb/>
之東志云後魏置蒲亭縣今縣東一里黄丞相池是也<lb/>
池中生蒲起亭以存古意　周地圖云蒲亭縣有鐡山<lb/>
諸葛亮取為刀劍宇文度封鐡山侯即此志謂鐡山一<lb/>
名茆香山在縣東六十里舊始建縣東　寰宇記云井<lb/>
鑊山在縣北其山俯臨井鑊因以為名元宗幸蜀井鑊<lb/>
山神見即此山也　碑目云唐節度使楊公墓碑在隆<lb/>
州井研縣道傍有石刻云唐銀青光祿大夫檢校御史<lb/>
<pb n="KR2k0126_WYG_008-30a"/>
中丞上柱國節度使楊公墓旁多楊姓乃其子孫也又<lb/>
有宋何㮚撰陳徳用墓碑銘在縣南四十里木龍鄉宣<lb/>
和六年立又有青陽仲廣塔記在縣之天王寺其略云<lb/>
寺有塔以藏舎利為層十三此釋迦氏殊勝莊嚴僧祖<lb/>
逄創始於隆興壬午基就力不繼邑人憫焉願續其事<lb/>
邑之利源以鹽自層一至九費所取者三之一施心殊<lb/>
未厭又合力為第十層工徒甎瓦之供自十而上合尖<lb/>
有期矣鳴呼事有一人營之百人終之者不營於始無<lb/>
<pb n="KR2k0126_WYG_008-30b"/>
以開其先不續於終無以卒其功百人者一人之繼是<lb/>
塔之興雖多厯年所然終於有成者百人之助也掌化<lb/>
任剛乞文刻石置層上以紀歳月云<lb/>
　　　資陽縣<lb/>
華陽國志資中縣受牛鞞水寰宇記縣本漢資中縣後<lb/>
周武成於資中故城置資陽縣以資水為名　志云城<lb/>
西二里資谿縈紆九曲合流雁江近掘得宋張方題資<lb/>
谿橋詩有資水右旋江㑹合之句也王巖資陽江詩淡<lb/>
<pb n="KR2k0126_WYG_008-31a"/>
雲殘雪簇江千䇿蹇遲徊客興闌持鉢老僧来咒水<lb/>
倚船商女得搬灘沙翹白鷺非真静竹映繁梅奈苦寒<lb/>
阮籍莫嗟岐路異舊山溪畔有漁竿范祖禹月夜船行<lb/>
入資川詩憶昨卧碧山蒼蒼叢桂間白雲為屛石為枕<lb/>
綠蘿長掛明月閒忽乗輕舟泛江水山月隨人還在此<lb/>
白鷺驚飛宿靄間青山倒卧蒼波底此時孤棹發中流<lb/>
川後停波聴棹謳不學子猷中夜返欲乗明月向資州<lb/>
　志云漢王褒故宅即今縣理廨中八卦井三字子淵<lb/>
<pb n="KR2k0126_WYG_008-31b"/>
筆也輿地碑目云西漢王褒宅在資陽縣西駟馬里今改<lb/>
為靈仙觀有觀碑二説微有不同舊圖經云資陽南五里<lb/>
書臺上豐碑廿餘片刻聖主得賢臣頌山是王子淵讀書<lb/>
處有洗硯池一勺　又云縣之延夀寺漢董鈞故宅也<lb/>
志以為宋張方宅按亨泉墓在縣北廿里有石獸存其<lb/>
宅未詳　方輿勝覽資山在縣西南三里迥然秀拔即<lb/>
寰宇記之獨秀山也范祖禹資山詩云醮壇巖谷<lb/>
仙鸞車鳯輦隨飛烟神女瀟瀟来暮雨浮邱往往<lb/>
<pb n="KR2k0126_WYG_008-32a"/>
下雲軿　碑目云資陽有三仙磨厓石在三江鎮刻云<lb/>
貞元十四年十月十日杜錫崔熊席䕫三人同遊　郡<lb/>
國志資陽有鐶溪百丈池所謂溪流如鐶池深百尺也<lb/>
志云學宮前有星月池有井傍池如星東一里有放生<lb/>
池有碑碣顔真卿書南二十里有孔子溪石壁上鐫孔<lb/>
子字云其地昔有鄉校祀夫子刻記猶存<lb/>
　　　資縣<lb/>
禮記萇𢎞氏孔子嘗問樂焉死之三年而血化為碧按<lb/>
<pb n="KR2k0126_WYG_008-32b"/>
圖經萇𢎞資中人有祠在青泥坊數里之内土色尚青<lb/>
又云王子淵墓在縣東二十里墓前石碣髙丈餘碑目<lb/>
云王褒墓右有河相𢎞農碑未詳人代　唐元和中羊<lb/>
士諤為資州守風流文采照耀一時其詩云洛陽歸客<lb/>
滯巴東處處山櫻雪滿叢峴首當時為風景豈将官舎<lb/>
作池籠登郡前山作也一雨東風晩山鸎獨報春淹留<lb/>
巫峽夢惆悵洛陽人栁意籠丹檻梅魂覆錦茵年華行<lb/>
可惜瑤瑟莫生塵郡中早春作也腰章非逹士閉閣是<lb/>
<pb n="KR2k0126_WYG_008-33a"/>
濳夫匣劍寧求試籠禽但自拘江清牛渚鎮酒熟步兵<lb/>
厨唯此前賢意風流似不孤郡中詠懐作也二毛非騎<lb/>
省朝鏡忽秋風絲縷寒衣上霜華舊簡中承明那足厭<lb/>
車服愧無功日日山城守淹留豈桂叢郡中見白髮作<lb/>
也又郡齋讀經作云壮齡非濟物柔翰誤為儒及此齋心<lb/>
暇翛然與道俱散材誠獨善正覺豈無徒半偈蓮生水<lb/>
幽香桂滿爐息隂慙蔽芾講義得醍醐跡似桃源客身<lb/>
嬰竹使符華夷參吏事巴漢混州圖偃草懐君子移風<lb/>
<pb n="KR2k0126_WYG_008-33b"/>
念嗇夫翳桑俄有績宿麥復盈租圓寂期超詣凋殘幸<lb/>
已蘇解空囊不智滅景谷何愚㡬日遵歸轍東菑殆欲<lb/>
蕪竇叔向雨後月下寄懐羊二十七資州云夕霽凉飊<lb/>
至翛然心賞諧清光松上月虚白郡中齋置酒平生在<lb/>
開襟願見乖殷勤寄雙鯉夢想入君懐　碑目云羊士<lb/>
諤在郡有毗沙門天王贊碑歳久䧟於城北隅紹興中<lb/>
邵博為守始掘得之又云青松亭記在郡治唐乾符四<lb/>
年西山節度使成都尹髙駢文併書又云瀛洲亭在郡<lb/>
<pb n="KR2k0126_WYG_008-34a"/>
圃繪唐十八學士鮮于侁文併書又云聚書樓記李石<lb/>
文博雅堂記張震文俱乾道七年立碑　聚書樓記略<lb/>
曰國家渡江以来脱五厄之㑹収四部之富頒詔首降<lb/>
三館所儲兩學所集分錫郡國州有書樓侈其賜也自<lb/>
宣和辛丑前太守魏侯潤博以州號多士請於朝减他<lb/>
州之賜以益此州宛乎如韓宣子所見周書之在魯矣歳<lb/>
久䑕穿魚蠧且為有力者夜半負去今守宇文侯為州<lb/>
起發手書之家傳人市殘缺散逸者咸綴錄焉比舊目<lb/>
<pb n="KR2k0126_WYG_008-34b"/>
増千餘卷因舊樓徙故葺新復為厨肆貯之　博雅堂<lb/>
記略曰宇文紹奕為資守風清事簡則歎曰自吾承先<lb/>
大父右丞相公餘烈以詩書發身凡二十年聚書上自<lb/>
孔氏下至厯代諸史稗官小説與夫國典名公之文合<lb/>
萬餘卷手所校錄者㡬半之不為不多矣顧猶有遺恨<lb/>
者嘗見前漢文字之奥篆𨽻之工鏤金石而傳後世尚<lb/>
有可攷乃其在中原者淪於草澤後生不可復見吾家<lb/>
故所貯吾幸得之不欲擅而有也盍傳之是邦以與學<lb/>
<pb n="KR2k0126_WYG_008-35a"/>
士大夫共之於是摹刻漢石經及他碑凡五十四卷覆<lb/>
以石柱大厦名其堂曰博雅登斯者如入太廟見尊罍<lb/>
彝鼎簠簋盂豆之陳聞咸韶濩武雲和箜篌之音列天<lb/>
球河圖寳玉大弓之器饗太羔𤣥酒昌歜酡糝之味莫<lb/>
不咨嗟歎息以為君侯好古博雅之士矣　方輿勝覽<lb/>
云企仙閣居郡治北憑髙視下得一郡之要李石為記<lb/>
以李傅侯張各據一山合四山而拱揖之故曰企仙亦<lb/>
曰蓬莱　志云州北二里醮壇山李阿修煉處肖像猶<lb/>
<pb n="KR2k0126_WYG_008-35b"/>
存杜光庭有醮壇山北帝院記以為張道陵居焉山畔<lb/>
有洞鑿石七十二級逺望之如入雲中范祖禹詩醮壇<lb/>
髙倚碧天開中有清都白玉臺霧湧雲旌乗月去風吹<lb/>
仙樂下天来　方輿云縣西三里平岡山傅仙宗所宅<lb/>
也崔中吉崔逵亦居此　志云玉清山上可以瞰平湖<lb/>
在州南二里侯真人遺迹存焉又云得道山在州西十<lb/>
五里張開光於此得道也碑目陳圖南得道山詩鐫於<lb/>
石壁邵傅䟦　宋京云東蜀領郡十六而江山瑰竒資<lb/>
<pb n="KR2k0126_WYG_008-36a"/>
中為最資中勝遊十四而北巖為最謂縣有東西南北四<lb/>
巖也圖經距州城東三里曰東巖形若剖㼜側立千尺<lb/>
溪壑深杳石壁上刻中興頌顔魯公書縱廣盈丈去磨<lb/>
厓五里有唐明渡以明皇所經矣巖上鐫宋承議郎鄭<lb/>
鋼詩云逕轉得幽谷雲巖屹相向谽谺偃重簷灣環依<lb/>
疊嶂緬想融結初鐫鑱自天匠了無斧鑿跡但覺盤根<lb/>
壮深可數千尺廣逾八九丈洞穴既窈窕松門亦昭曠<lb/>
廓舎三千界中列五百像巨楠布幢盖翠蔓垂帷帳木<lb/>
<pb n="KR2k0126_WYG_008-36b"/>
靈不知名境幽或難状我時馳征軺犇走勌塵鞅獲此<lb/>
一叚竒欣然愜微尚欲去興未闌行行重囬望末云宣<lb/>
和壬寅題又鐫云丞相大觀文沂國趙公以東川鎮鉞<lb/>
晝繡来歸弭節鄉郡為父老大夫士七日留乃歸内江<lb/>
之府第郡守楊槱執門生禮敬餞於東巖一時賔客直<lb/>
秘閣新利路運副韓炳新巴州趙伯總新恭州趙善詔<lb/>
新大寧監黄中前昌州黄圖南新富順監黄裳制幙勾<lb/>
龍復成與俱語出林杪慷慨與坐客盡醉公抗大節於<lb/>
<pb n="KR2k0126_WYG_008-37a"/>
天下而略位貎於鄉黨於是氣凌八極矣槱請磨翠壁<lb/>
紀盛事共託公為不朽咸曰然淳熈壬寅二月十七日<lb/>
題　方輿勝覽城西六里為西巖山行不踰百步石壁<lb/>
夾道如城如峽　又云城南五里為南巖按即重龍山<lb/>
也<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒盤屈隠若龍轉有亭閣梵刹跨其上江山城市<lb/>
厯厯可觀　又云江山去郡城半里等慈寺之東唐盧<lb/>
并詩地靈無俗草巖静有仙禽者此也郡志崖巔古像<lb/>
半蝕苔蘚乳泉滴瀝四時不絶蜀志補遺唐李渭為<lb/>
<pb n="KR2k0126_WYG_008-37b"/>
刺史有遊山詩云淮陽清淨理永嘉山水心刻於等慈<lb/>
寺壁碑目云邵㤗修北巖寺碑洗公石馬塔院碑滴水<lb/>
巖結界碑俱在本寺又云盧并及張公瑾北巖詩俱刻<lb/>
在龍水縣　寰宇記云龍水縣本資中地隋置在龍龜<lb/>
溪資陽西界依龜山隴為城今縣三十里龍水鄉是也<lb/>
溪水屈曲蟠擁猶龍亦曰龍潭石壁有古刻云積雨新<lb/>
霽灝爽澄空寓異探幽人生行樂殊不易得縣令任聖<lb/>
用挈鄉人蒲君勉楊述美泊邑士張和叔飲於龍吟亭<lb/>
<pb n="KR2k0126_WYG_008-38a"/>
風味相投山樹巖石咸助意氣且移罇潭上醉歡歌笑<lb/>
見月廼歸乾道辛夘仲秋丁未述美書　范祖禹知龍<lb/>
水縣公餘紀興詩云縣門倚巖谷終日對青峰初仕借<lb/>
為宰讀書過三冬忘機狎鷗鳥觀稼親老農訟庭可羅<lb/>
雀銅印苔蘚封　續古今記龍水縣有昭烈皇帝碑形<lb/>
如方柱頂如蓬壺文剥落三之一紹興丙寅孫原濟書<lb/>
　碑目云龍川邑小而江水環秀距邑不三里曰靈巖<lb/>
又其傑出者端平乙未夏五月十有八日東川撫屬古渝<lb/>
<pb n="KR2k0126_WYG_008-38b"/>
李粹甫来酬供於此邑令眉山孫子山警曹烏山馮亨<lb/>
叔相與訪古靈湫載酒酌其上午暑正劇樹林隂翳巖<lb/>
氣襲人恍若此身在氷壺絶不知人間炎熱之苦竟日<lb/>
徜徉興殊未盡而景已晡矣遂拂翠崖而書以紀歳月<lb/>
云前蜀馮銖靈巖秋月詩青松崖上紫雲生崖下仙人<lb/>
約舊盟駐馬看碑驚化鶴暮雲回首萬家城銖仕前蜀<lb/>
武城為盤石令也　寰宇記云盤石在州城北二里状<lb/>
若盤陀後周以之名縣遂寧傅耆盤石遷治記云珠江<lb/>
<pb n="KR2k0126_WYG_008-39a"/>
流其前丹神隠其北醮□據其左靈巖蟠其右劉光祖<lb/>
記云資號珠江以地之靈而産瓌異相傳江中有夜光<lb/>
如燭方輿勝覽云丹神山在盤石西北五里山之神靈<lb/>
值旱告之即雨寰宇記之丹山縣因此名也　按魏書<lb/>
保定二年資州盤石人反殺郡守據險自守州軍不能<lb/>
制總管陸騰率軍討擊破斬之而蠻子復反所在蠭起<lb/>
山路險阻難得掩襲遂量山川形勢隨便開道蠻獠畏<lb/>
威承風請服所開之路多得古銘並是諸葛亮桓温舊道<lb/>
<pb n="KR2k0126_WYG_008-39b"/>
是年鐡山獠抄斷内江路使驛不通騰又進軍討之一<lb/>
日下其三城招納降附者三萬户今資陽之丹山鎮入<lb/>
其縣界　圖經廢銀山縣在州東四十里山形如錠今<lb/>
銀山鎮是其處古今集記云唐田㳺巖入蜀居於銀山<lb/>
聚弟子歌雅詩以為樂今山有雅歌臺石刻存志云銀<lb/>
山候館因掘地得一小碣石乃黄山谷與門生戴經弟<lb/>
綱尺牘云七二郎氣秀而有骨他日學問仕宦皆當過<lb/>
人要須得一佳士與逰養其忠厚之源此最為先務涪<lb/>
<pb n="KR2k0126_WYG_008-40a"/>
翁書贈戴六六七二秀才伯仲志云鎮之杜家溝池水<lb/>
一泓清泠澄澈下即龍泉洞也天将雨則雲生竅穴霧<lb/>
彌空谷前有石柱殿相傳龍出毁殿止存二柱崖上鐫<lb/>
二龍土人懼其飛去摧去兩角山谷曽遊此碑目云龍泉<lb/>
洞壁刻有淳熙丁未三月九日何少虚少明從成都張<lb/>
無咎来汲深晤坐因訪舊題數丁亥仲春六日字書與<lb/>
當時人物磨去已六七廿年間㡬風雨矣少虚且老日有倦<lb/>
遊之歎方為涪翁釣磯之行益起丘壑之念故山猿鶴其<lb/>
<pb n="KR2k0126_WYG_008-40b"/>
能忘情哉又有王齊賢李若水王簡熊九能濯凡塵步<lb/>
武而去　寫韻樓記資州古碑有祝融氏祝誦氏之號<lb/>
學齋呫嗶云資州掘地得漢碑有伏羲倉頡初造工業<lb/>
畫卦結繩以理海内等語碑目云隋勅改羅漢院碑在<lb/>
法雲院唐開元棲神山略記在法鉢池前刺史房渙文<lb/>
崇夀觀碑天寳二年建元宗書額御史中丞宋渾文已<lb/>
磨滅裴晉公自贊在靈虚院左僕射裴瞻墓在盤石縣<lb/>
北五里有世譜碑記藏於寳靈院馬端臨通考云資州<lb/>
<pb n="KR2k0126_WYG_008-41a"/>
以新絳帖十卷刻石予家多有之前有目錄元刻麻石<lb/>
上續搨者不逮舊所得本遒勁已上皆不可攷<lb/>
　　　内江縣<lb/>
華陽國志江陽郡漢安縣郡東五百里土地雖廹山水<lb/>
特美好冝蠶桑有鹽井魚池以百數家家有焉一郡豐<lb/>
沃　水經注云雒水又逕漢安縣謂之綿水口又寰宇<lb/>
記云周天和中於資中地置漢安戍在水濵尋改為中<lb/>
江縣隋開皇避先諱改為内江仍徙治於漢安故城即<lb/>
<pb n="KR2k0126_WYG_008-41b"/>
今縣也勝覽云中江水經盤石縣自十字水流入縣界<lb/>
又云内江有水深百丈實羣川總㑹之所矣晉郭璞城<lb/>
䜟云山行依舊合水去復還来沈約宋書云中江為内<lb/>
水涪江為外水按志中江源出汶山自灌口分支經懐<lb/>
口入簡縣厯資江而下為中江經三堆山下西折而東<lb/>
至縣復東折而南至椑木鎮又南折而西至黄市市距<lb/>
三堆十五里一水周環九十餘里而縣當其中故曰中<lb/>
江江去城不百武與城内桂湖相通以盈縮清濁知之<lb/>
<pb n="KR2k0126_WYG_008-42a"/>
也按湖在西北街宋黄思荘大書二字于岸石上旁植<lb/>
桂樹影可婆娑矣　碑目云漢永建五年陳君為漢安<lb/>
長失其名有陳君徳政碑在獠井<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>層崖之腹字雖磨<lb/>
滅然尚可攷又有漢永建五年漢安修棧道記俱在内<lb/>
江縣　本志云宋紹興於内江縣置安夷軍董昌齡時<lb/>
為令移徙新市平縣基得小碣一片刻詩云戰馬向風<lb/>
嘶荒鷄隔水啼終日隨征斾何時罷鼓鼙　志云城東<lb/>
半里東林寺紹興中建有石佛按即東津寺也范祖禹<lb/>
<pb n="KR2k0126_WYG_008-42b"/>
資州路東津寺詩云山行無晨暮日暝崖谷昏哀猿落<lb/>
客淚永路驚旅魂憑陵髙山巔俯視大江奔廻環島嶼<lb/>
合縈轉洲渚屯行雲赴炎天飛鳥下蜀門地遐怪物聚<lb/>
寺古深殿存憶昔李氏末烟塵暗中原奸雄競草竊割<lb/>
據窮海根干戈百年後見此敗屋垣我来屬清秋登覽<lb/>
無俗喧山深虎豹歸水静蛟鼉騫臨風獨笑叱浩蕩欲<lb/>
飛飜自註云寺有石佛殿唐乾寧元年建　志云城南<lb/>
銀杏舖江邉有放生碑欵為宋都䕶校尉周仲亨立有<lb/>
<pb n="KR2k0126_WYG_008-43a"/>
寳光洞壁上鐫雲塞浴溪口金波光明久十字紹興進<lb/>
士邑人閻執中書又云銀杏舗之隂江所遶也渡江對<lb/>
岸為葛仙山相傳呉郡葛孝先曽棲其上今有巨人跡<lb/>
編户葛仙里之名本此　志云治南二十里有髙峰山<lb/>
瀕江有洞曰㑹真中刻大士羅漢甚古唐大姓閻氏所<lb/>
闢者洞幽邃時或撫掌聲若鳴蟬中多斷碣　志又<lb/>
云城西二里化龍山麓舊縣址也有長生觀凌風龕及<lb/>
泠然洞咸淳中郢有朱真人者棲其中修煉有吐納之<lb/>
<pb n="KR2k0126_WYG_008-43b"/>
術其泠然洞記略曰予落迹安夷有長生池丹臺泠然<lb/>
洞青眼不逄掲籃而去因有容迹安夷尋達者無縁寄<lb/>
語共乗風之句也咸淳癸酉九月五日記又留題化龍<lb/>
山云郭外郊西柳已芽東流注目浩無涯江明白白紅<lb/>
紅樹春在三三兩兩家㡬度來臨逄社燕一樽相對到<lb/>
昏鴉此邦物色吟成畫髙謝山中景致嘉刋碑在長生<lb/>
觀中正嘉之間山崩得古鏡及劍印石刻䜟云有宋之<lb/>
始化龍為記日月相均永逺不墜亦疑朱仙所留　又<lb/>
<pb n="KR2k0126_WYG_008-44a"/>
五里為聖水寺寺有靈湫古碑紹興庚申水觀禪師所<lb/>
剏邑尉蔡逸詩云二月春事半縣花無數開江頭連騎<lb/>
行江霧結紅埃下馬坐清䕃觀魚大江隈行行厯山寺<lb/>
金碧森樓臺拂石有唐碑字老生莓苔緬想古今事悠<lb/>
然一傷懐解榼醉泉石徬徨不忍廻辭徑下扁舟重開賸<lb/>
樽罍江烟瞑川谷氷輪出崔嵬水面映金波流光浮玉杯<lb/>
蕩漾洲渚間往来恣徘徊一棹轉圓沙燈火来相催髙歌<lb/>
賦厭厭㑹湏期再来又云盡日苦征賦公餘来放懐霽<lb/>
<pb n="KR2k0126_WYG_008-44b"/>
雲生怪石宿雨溜懸崖鳥倦晨猶伏僧眠午未齋髙人<lb/>
莫相笑仙尉亦吾儕　又云城西廿餘里三堆山三峰<lb/>
挿漢髙閣憑空有古石像土人多遊焉昔耕者於山掘<lb/>
得小銅版上鐫詩云塵世不我留身寄白雲浮若問真<lb/>
遊處三山與十洲不知為何代物　志云西北十五里<lb/>
有華蕚山有寺臨江厓上鐫滙瀾有斐四字唐范崇凱<lb/>
書方輿勝覽華蕚山距内江縣十里許唐范金卿讀書<lb/>
處按范崇凱𤣥宗時獻花蕚樓賦為天下第一鄉人榮<lb/>
<pb n="KR2k0126_WYG_008-45a"/>
之以賦名其山也其弟元凱亦能文時稱為梧岡雙鳯<lb/>
李太白贈范金卿詩云君子枉清盻不知東走迷離家<lb/>
未㡬月絡緯鳴中閨桃李若不言攀花願成蹊那能吐<lb/>
芳惠好鳥相招攜我有結緑珍久藏濁水泥時人棄此<lb/>
物乃與燕珉齊拂拭欲贈之申眉路無梯遼東慚白豕<lb/>
楚客羞山鷄徒有獻芹心終流泣玉啼祗應自索莫留<lb/>
舌示山妻又范宰不買名絃歌對前楹為邦黙自化日<lb/>
覺氷壺清百里鷄犬静千廬機杼鳴浮人少蕩析愛客<lb/>
<pb n="KR2k0126_WYG_008-45b"/>
多逄迎遊子覩佳政因之聴頌聲白集又有青山横北<lb/>
郭白水遶東城此地一為别孤蓬萬里征浮雲遊子意<lb/>
落日故人情揮手自兹去蕭蕭班馬鳴一首志云亦送<lb/>
崇凱作也金卿所居故址有卧碑鐫華蕚樓賦剥落殆<lb/>
盡山之後灣有金卿墓志云石笋山治東南七十里有<lb/>
石如笋者三下圓上鋭聳峙漢表清影沉江則長虹滿<lb/>
地新月初上則眀燭當天形家謂為邑之地軸以三堆<lb/>
為天闗云<lb/>
<pb n="KR2k0126_WYG_008-46a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0126_WYG_008-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷八十三</head> <lb/>
    <p>
<pb n="KR2k0126_WYG_083-1a"/>
欽定四庫全書<lb/>
　蜀中廣記卷八十三<lb/>
　　　　　　　　　　　　明　曹學佺　撰<lb/>
　高僧記第三<lb/>
　　川西道三<lb/>
益州保唐寺無住禪師初得法於無相大師乃居南陽<lb/>
白崖山專務宴寂經累嵗學者漸至勤請不已自此垂<lb/>
誨雖廣演言教而惟以無念為宗時相國杜鴻漸出撫<lb/>
<pb n="KR2k0126_WYG_083-1b"/>
坤維聞師名思一瞻禮大厯元年九月遣使到山延請<lb/>
值節度使崔寧亦命諸寺僧徒逺出迎引十月一日至<lb/>
空慧寺而杜公與戎帥召三學碩徳俱㑹寺中致禮訖<lb/>
公問曰頃聞師嘗駐錫於此而後何往耶曰無住性好<lb/>
疎野多泊山間自賀蘭五臺周游勝境聞先師居貴封<lb/>
大慈寺説最上乗遂逺來摳衣忝預函丈後棲遲白崕<lb/>
已逾多載今幸相公見召敢不從命公曰弟子聞今和<lb/>
尚説無憶無念莫妄三句法門是否曰然公曰此三句<lb/>
<pb n="KR2k0126_WYG_083-2a"/>
是一是三曰無憶名戒無念名定莫妄名慧一心不生<lb/>
具戒定慧非一非三也公曰後句妄字莫是從心之忘<lb/>
乎曰從女者是也公曰有據否曰法句經云若起精進<lb/>
心是妄非精進若能心不妄精進無有涯公聞疑情盪<lb/>
焉久問師還以三句示人否曰對初心學人還令息念<lb/>
澄渟識浪水清影現悟無念體寂滅現前無念亦不立<lb/>
也於時庭樹鵶鳴公問師聞否曰聞鵶去已又問師聞<lb/>
否曰聞公曰鵶去無聲云何言聞師乃普告大衆佛世<lb/>
<pb n="KR2k0126_WYG_083-2b"/>
難值正法難聞各各諦聽聞無有聞非闗聞性本來不<lb/>
生何曽有滅有聲之時是聲塵自生無聲之時是聲塵<lb/>
自滅而此聞性不隨聲滅悟此聞性則免聲塵之所轉<lb/>
當知聞無生滅聞無去來公與僚屬大衆稽首又問何<lb/>
名第一義第一義復從何次第得入師曰第一義者無<lb/>
有次第亦無出入世諦一切有第一義即無諸法無性<lb/>
性説名第一義佛言有法名俗諦無性第一義公曰如<lb/>
師開示實不可思議公又曰弟子性識微淺昔因公暇<lb/>
<pb n="KR2k0126_WYG_083-3a"/>
撰得起信論章疏兩卷可得稱佛法否師曰夫造章疏<lb/>
皆用識心思量分别有為有作起心動念然可造成據<lb/>
論文云當知一切法從本以來離言説相離名字相離<lb/>
心縁相畢竟平等無有變異唯有一心故名真如今相<lb/>
公著言説相著名字相著心縁相既著種種相云何是<lb/>
佛法公起作禮曰弟子亦曽問諸供奉大徳皆讃弟子<lb/>
不可思議當知彼等但狥人情師今從理解説合心地<lb/>
法實是眞理不可思議公又問云何不生云何不滅如<lb/>
<pb n="KR2k0126_WYG_083-3b"/>
何得解脱師曰見境心不起名不生不生即不滅既無<lb/>
生滅即不被前塵所縛當處解脱不生名無念無念即<lb/>
無滅無念即無縛無念即無脱舉要而言識心即離念<lb/>
見性即解脱離識心見性外更有法門證無上菩提者<lb/>
無有是處公曰何名識心見性師曰一切學道人隨念<lb/>
流浪蓋為不識眞心眞心者念生亦不順生念滅亦不<lb/>
依寂不來不去不定不亂不取不捨不沈不浮無為無<lb/>
相活潑潑平常自在此心體畢竟不可得無可知覺觸<lb/>
<pb n="KR2k0126_WYG_083-4a"/>
目皆如無非見性也公與大衆作禮稱讃踊躍而去後<lb/>
居保唐寺而終<lb/>
唐釋雄俊俗姓周成都人也雖善講説而無戒行所受<lb/>
檀信非法而用且多狡詐唯事疎狂經反初服去已入<lb/>
軍壘逾年間闗逃難還入緇行大厯中暴亡入𡨕見主<lb/>
者訶責境畢命鬼卒引入地獄去俊抗聲大呼曰雄俊<lb/>
倘入地獄三世諸佛即成妄語矣主者詰之對曰雄俊<lb/>
曽讀觀音經有下品下生者其人造五逆罪臨終十念尚<lb/>
<pb n="KR2k0126_WYG_083-4b"/>
得往生俊雖造罪不犯五逆若論念佛莫知其數佛語<lb/>
若有可信應得往生西方言畢承寶臺直西而去系曰<lb/>
一念憶識自身稱佛名不少垂入獄而還返者以强善<lb/>
心而轉弱惡故是故行人須知口誦莫如心持往往淺<lb/>
力當如是學也俊語流出民間必死者重蘓傳此語云<lb/>
釋難陀者華言喜也未詳種姓何國人詭異不倫恭慢<lb/>
無定唐建中年至于岷蜀時張魏公延賞之任成都喜<lb/>
自言我得如幻三昧嘗入水不濡投火不灼能變金石<lb/>
<pb n="KR2k0126_WYG_083-5a"/>
化現無窮初入蜀與三少尼俱行或大醉狂歌或聚衆<lb/>
説法戍將深惡之亟令擒捉喜被捉隨至乃曰貧道寄<lb/>
迹僧門别有藥術因指三尼曰此皆妙於歌舞戍將乃<lb/>
重之遂留連為置酒肉褒宴與之飲唱乃假襦袴巾櫛<lb/>
三尼各施粉黛並皆列坐含睇調笑逸態絶世飲欲半<lb/>
酣喜謂尼曰可為押衙蹋舞乎因徐進對舞曵練迴雪<lb/>
迅起摩趺伎又絶倫良久曲終而舞不已喜乃咄曰婦<lb/>
女風邪遂徑起取戍將刀衆謂酒狂坐者悉皆驚走遂<lb/>
<pb n="KR2k0126_WYG_083-5b"/>
斫三尼頭皆踣於地血及數丈戍將大驚呼左右縛喜<lb/>
喜笑曰無草草徐舉三尼乃笻竹枝也血乃向來所飲<lb/>
酒耳喜又却坐飲宴别使人斷其頭釘兩耳柱上皆無<lb/>
血汚身即坐於席上酒巡到即瀉入斷處面色亦赤而<lb/>
口能歌唱手復擊掌應節及宴散其身自起就柱取頭<lb/>
安之輒無瘢痕時時言人吉凶多是謎語過後方悟成<lb/>
都有人供養數日忽不欲住乃閉闗留之喜即入壁縫<lb/>
中及牽之漸入唯餘袈裟角逡巡不見來日見壁畫僧<lb/>
<pb n="KR2k0126_WYG_083-6a"/>
影其狀如日色隔日漸落經七日空有墨迹至八日墨<lb/>
迹已滅有人早見喜已在彭州界後終不知所之<lb/>
船子和尚蜀之淨衆寺僧也有偈四首其一曰三十年<lb/>
前海上游水清魚現不吞鈎釣竿斫盡重栽竹不計功<lb/>
程便得休其二曰三十年來坐釣臺鈎頭往往得黄能<lb/>
金鱗不遇空勞力收拾絲綸歸去來其三曰本是釣魚<lb/>
船上客偶除鬚髮著袈裟佛祖位中留不住夜深依舊<lb/>
宿蘆花其四曰百尺絲綸直下垂一波才動萬波隨夜<lb/>
<pb n="KR2k0126_WYG_083-6b"/>
靜水寒魚不餌滿船空載月明歸<lb/>
釋神㑹俗姓石本西域人也至性懸解明智内發大璞<lb/>
不耀時未知之年三十方入蜀謁無相大師利根頓悟<lb/>
㝠契心印無相嘆曰吾道今在汝矣爾後徳充慧廣鬱<lb/>
為禪宗其大略寂照滅境超證離念即心是佛不見有<lb/>
身當其凝閉無象則土木其質及夫玅用黙濟雲行雨<lb/>
施蚩蚩羣甿陶然知化覩貌遷善聞言革非至於廓蕩<lb/>
昭洗執縛上中下性隨分令入以貞元十年十一月十<lb/>
<pb n="KR2k0126_WYG_083-7a"/>
二日示疾儼然跏趺坐滅春秋七十五法臘三十六南<lb/>
康王為立碑自撰文書丹<lb/>
唐成都府靈池縣蘭若洪正俗姓常氏未詳何許人也<lb/>
居於岷蜀間多年往因有疾後復平寧發誓恒誦金剛<lb/>
般若經日以二十過為准精持靡曠時鄰僧守賢夜坐<lb/>
見二鬼使手操文牒私相謂曰取攝僧洪正一使曰為<lb/>
其黙念般若傍有大竒呵護無計近得又患責限遲延<lb/>
今别得計見有直府東門者姓常與僧同名復曽為僧<lb/>
<pb n="KR2k0126_WYG_083-7b"/>
來共你攝去以塞違殿也守賢聞之驚異且志其事明<lb/>
日宻問門子常洪正已死後不測其終<lb/>
漢州開化寺釋亡名先因入寺見端應交現遂誓捨身<lb/>
刻苦為期忽於殿中焚香次覩地屋皆為琉璃色有菩<lb/>
薩乗五色雲下庭中曰汝極堅至必當得道吾來證汝<lb/>
亡名叩頭禮拜斯須不見寺僧至云學院内皆變琉璃<lb/>
色焉<lb/>
釋法江者江東人也來逰岷蜀以慈憫為懷嘗在房中<lb/>
<pb n="KR2k0126_WYG_083-8a"/>
謂門人曰外有萬餘人盡戴帽形且攣䠰從吾乞救汝<lb/>
速出視之門人出無所見徙倚間有數十人荷擔竹器<lb/>
中螺子至江曰此之是歟命取錢贖之投于水中焉江<lb/>
所居法聚寺蓋蜀王秀所造有仁夀中文帝所樹舎利<lb/>
塔云<lb/>
沙門道昭自云簡州人也俗姓康氏少時因得疾不悟<lb/>
夢至㝠司見善惡報應之事遂出家住大行山四十年<lb/>
戒行精苦往往言人將來事初若隱晦後皆明驗嘗有<lb/>
<pb n="KR2k0126_WYG_083-8b"/>
二客來一曰姚邈舉明經一曰張氏以資蔭僧謂張曰<lb/>
君授官四政愼不可食禄范陽四月八日得疾當不救<lb/>
次謂邈曰君不利簮笏如能從戎亦當三十年無乏有<lb/>
疾勿令胡人療之其年張官於襄鄧間後累選嘗求南<lb/>
州亦皆得之後又選果授虢州盧氏縣令到任兩日而<lb/>
卒卒之日為四月八日後方悟范陽即盧氏望也邈舉<lb/>
不第從戎於容州假軍守之名三十年累轉右職後因<lb/>
别娶求為儐者因得疾服嫗黄氏藥而終後訪黄氏本<lb/>
<pb n="KR2k0126_WYG_083-9a"/>
末乃洞主所放出婦是胡女也<lb/>
唐成都福感寺定蘭姓楊氏成都人也父母早亡無資<lb/>
可以追往每遇諱辰悲哭咽絶輒裸露入青城山縱蚊<lb/>
蚋䗈蠅唼咋膚體云捨内財用答劬勞次則刺血冩經<lb/>
又次則鍊臂至於拔耳剜目餧飼鳥獸既而行步觸物<lb/>
顚躓後有異人掌擎物若珠顆然内皆空中斯須瞻矚<lb/>
如故㝠告曰南天王還師眼珠矣逺近驚駭嘗謂人曰<lb/>
吾聞善戒經中名為無上施吾願勤行速要上果以大<lb/>
<pb n="KR2k0126_WYG_083-9b"/>
中三年宣宗詔入内供養六年二月中又願焚然肩膊<lb/>
帝累勸勉且務久長修練蘭不奉詔遂焚焉而絶有縁<lb/>
表請易名建塔勅謚覺性塔號悟眞也蜀都止呼定蘭<lb/>
塔院焉<lb/>
唐朗州徳山院宣鑒姓周氏劍南人少多英敏尋預僧<lb/>
流從受近圓即窮律藏其諸性相貫習偕通乃抗志雲<lb/>
逰造龍潭信禪師是石頭宗師之二葉也始唯獨居一<lb/>
室鑒强供侍之一夕龍潭持一枝火受鑒鑒接行數步<lb/>
<pb n="KR2k0126_WYG_083-10a"/>
且曰久聞龍潭到來龍之與潭俱不見歟信曰子親到<lb/>
矣機與教符日親丈室三十餘年後止澧陽武陵太守<lb/>
薛延望堅請始居徳山四海禪徒輻輳千人其於訓授<lb/>
難窺邊際雪峰㕘見鑒深加肯重焉咸通六年十二月三<lb/>
日忽告諸徒曰捫空追響勞汝神耶夢覺覺非復有何<lb/>
事言訖安坐而化春秋八十四僧臘六十五身據床坐<lb/>
七日如生按徳山簡州人姓周嘗講金剛經時人號周<lb/>
金剛攜青龍鈔䟽出蜀謁龍潭師師㸃紙燈與之尋復<lb/>
<pb n="KR2k0126_WYG_083-10b"/>
吹滅遂大悟集鈔疏于庭焚之曰窮諸𤣥辯若一毫置<lb/>
于太虚竭世樞機如一滴投于巨壑遂辭去宗風大振<lb/>
凡僧到門便用棒撻之禪家稱為徳山棒云<lb/>
新都縣北二十五里大梵寺舊名李眉俗呼塌背在漢<lb/>
州大安鄉界唐咸通間有僧自稱李姓眉長尺餘前者<lb/>
蓋唇傍者覆肩居民呼為李眉延奉之者或見甘露聖<lb/>
燈之應夀百有七趺化於中和七年乾徳間伐蜀寺僧<lb/>
乃火其眞身焉<lb/>
<pb n="KR2k0126_WYG_083-11a"/>
唐釋圓相蜀人也七嵗出家博綜内外善屬文時號竒<lb/>
童内修律範人無間然龍朔元年有疾而終于此寺將<lb/>
啟手足房内長虹若練而飛上天寺塔鈴索無風自鳴<lb/>
其大門屋壁畫俱剥落毎夜有鼓角聲經百餘日方息<lb/>
從此鳥雀不棲其屋咸亨四年甘露降於講堂前椶櫚<lb/>
樹焉相終弟子收文集三十餘卷<lb/>
彭州永福院延照禪師僧問如何是彭州境師曰人馬<lb/>
合雜僧以手作拽弓勢師拈棒僧擬議師便打<lb/>
<pb n="KR2k0126_WYG_083-11b"/>
唐益州空慧寺釋慧熙郫人姓趙童稚出家善明篇韻<lb/>
文筆所趣宛而成章與綿州震響寺榮智齊名俱為沙<lb/>
彌卓異翹秀後與成都大石寺沙彌道微連韻賦詩微<lb/>
有言隙因即屏絶人事栖心禪業年登受具周聞經律<lb/>
摘採英華用為賞要攝論雜心精搜至理尤躭三論是<lb/>
所觀門嘗難基法師塵識義初問以小乗基以大乗通<lb/>
之熙笑曰大無不攝但失小宗晩住州南空慧寺立性<lb/>
孤貞不羣諸偶敝于食息專想虚𤣥一坐掩闗二十餘<lb/>
<pb n="KR2k0126_WYG_083-12a"/>
日不畜侍人不受人施夜宿本房但坐床心兩頭塵合<lb/>
自餘房地惟有一蹤餘並莓苔青絮有聞熙名就房㕘<lb/>
拜迎逆接候累日方見時發幽問吐言高迥預席者共<lb/>
憚之年九十卒<lb/>
益州南禪無染大師問無句之句師還荅也無師曰從<lb/>
來只明恁麽事僧曰畢竟如何師曰且問看<lb/>
益州長平山和尚問視瞬不及處如何師曰我貶眼也<lb/>
勿工夫問如何是祖師意師曰西天來唐土去<lb/>
<pb n="KR2k0126_WYG_083-12b"/>
益州崇福演教大師問如何是寛廓之言師曰無口道<lb/>
得問如何是西來意師曰今日明日<lb/>
益州普通山普明大師問如何是佛性師曰汝無佛性<lb/>
曰蠢動含靈皆有佛性學人為何却無師曰為汝向外<lb/>
求問如何是𤣥𤣥之珠師曰這箇不是曰如何是𤣥𤣥<lb/>
珠師曰失却也<lb/>
青州禪師洪杲道場在成都東十數里普通山上宋何<lb/>
耕自龍華山歸經過其處作詩述曰錦城之東山培塿<lb/>
<pb n="KR2k0126_WYG_083-13a"/>
突起伽藍壓山口入門氣象頗不凡在昔規模定非茍<lb/>
黄絹碑詞著眼看青州老衲知名久自披榛徑結茅屋<lb/>
不剪霜鬢散蓬首市門有女奉巾盥衣裓無花生穢垢<lb/>
至今一轉鶺鴒語散作諸方獅子吼祖燈寂寞何人繼<lb/>
宰堵岧嶤惟鬼守法席草長深没膝僧榻屋穿光見斗<lb/>
似聞占籍多衍沃合選名緇振頽朽我來不覺三嘆息<lb/>
眼底盡空諸所有自開麤席掃塵坌聊寄閒眠憩奔走<lb/>
夢回中夜雨鳴簷卧聽東風寒入牖明朝散步轉山脊<lb/>
<pb n="KR2k0126_WYG_083-13b"/>
好語相呼聞野叟抽苦也見麥飜浪搗麨懸知香滿手<lb/>
須㬰日影散林樾絢練春光被花栁僕夫催歸屢不應<lb/>
景物殊佳寧忍負出山騎馬更躊躇乗暇應須重載酒<lb/>
又潼川西峰寺載杲公一偈云秋風吹客衣秋葉落庭<lb/>
戸何所聞而來何所聞而去好山好水皆可歸無佛無<lb/>
祖不得住脱羅籠何所寓忿怒那吒笑㸃頭泥牛拔斷<lb/>
珊瑚樹<lb/>
五代梁成都府東禪院釋貫休字徳隱俗姓姜氏金華<lb/>
<pb n="KR2k0126_WYG_083-14a"/>
蘭溪登高人也七嵗出家為童侍一日誦法華經一千<lb/>
字耳所暫聞不忘於心與處黙同削染鄰院而居每隔<lb/>
籬論詩互吟尋偶對休善小筆得六法長於水墨形似<lb/>
之狀可觀受衆安橋强氏藥肆請出羅漢一堂云毎畫<lb/>
一尊必祈夢得應真貌方成之故與常貌不同後思登<lb/>
華嶽北謁邢帥成汭於龍興寺安置時何翰吳融謫官相<lb/>
遇往來論道論詩融為休作集序則乾寧三年也尋被<lb/>
誣譛黜於公安鬱悒中題硯子曰入匣始身安弟子勸<lb/>
<pb n="KR2k0126_WYG_083-14b"/>
師入蜀時王氏將圖僣偽邀四方賢士得休甚喜盛被<lb/>
禮遇賜賫隆洽署號禪月大師至梁乾化二年終于所<lb/>
居春秋八十一塔號白蓮在成都北門外弟子曇域集<lb/>
師文集首安吳内翰序域為後序<lb/>
什邡小蓬山保聖寺鏡鍠禪師以唐天福中卓錫本山<lb/>
古松下有清泉迸出遂結廬作終身計木食澗飲與馬<lb/>
頭佗化成寶坊至數百人或以事聞所司投之瀘南數<lb/>
年抵書門人曰明年三月二十日吾償債畢矣是時可<lb/>
<pb n="KR2k0126_WYG_083-15a"/>
來迎我及期詣公府辭曰暫别歸去願珍重吏叱之曰<lb/>
汝罪人寧不知法求去何耶師笑曰君不曉我意非此<lb/>
耳遂于庭下儼然化去官吏大驚遣人肩輿送還百夫<lb/>
莫能舉翌日其徒至焚香悲號二僕舁歸奉安山中今<lb/>
三百年儼然如生元祐間羣盜入寺妄意師腹中有金<lb/>
帛遂剸刃脇下而鮮血迸流盜怖走匿岩下俄山摧而<lb/>
壓殺之邑人楊惠昌修寺夜夢一老僧乞頭帽翌日至<lb/>
山視師頭帽果為人竊去紹興二年大丞相張公徳逺<lb/>
<pb n="KR2k0126_WYG_083-15b"/>
以使相出為川陜宣撫制置使屢禱有應上聞詔賜定<lb/>
應禪師某往來山間探幽勝三十年矣酷愛其清絶戀<lb/>
戀不忘嘗自紫微度綿水頓覺佳氣逼人竹木蕭蕭樓<lb/>
殿聳岌松根寒泉流注不竭懸崖萬仞瀑布如線山腰<lb/>
有大小白崖甚竒上有太子宫遺址僅存而事迹不可<lb/>
攷崖下有洞極深邃中有石砫撑之左右映出白龍十<lb/>
三蜿蜒如畫又自西越澗行一里有馬師井捫蘿陟磴<lb/>
至峰頂有石室可坐百人蝙蝠大如鳥所謂蝙蝠洞者<lb/>
<pb n="KR2k0126_WYG_083-16a"/>
北望仙居其狀如偃月眞名山也禪師宅其間豈偶然<lb/>
哉宋紹興九年謝中記<lb/>
預知禪師不知何許人唐末居什邡龍居寺凡事預知<lb/>
孟蜀主㫤欲攜花蘂夫人至寺祭掃父知祥墓因避暑<lb/>
師前月戒寺僧敬待㫤至知而異之賜號普通大師有<lb/>
勅牒碑<lb/>
張有定光福院西睦定身記云府城之東列刹相望惟<lb/>
光福距城為近名禪寺有西睦定身舎焉而院宇蕞然<lb/>
<pb n="KR2k0126_WYG_083-16b"/>
介于民居寄櫩連棟標掲不存往來者弗知為院也余<lb/>
官華陽旦莫過門久而始得其處異日奩香訪之像設<lb/>
没蛛窠䑕塵鑪無餘灰主僧法縁踉蹡出迎問其興廢<lb/>
漫不能知出左劵數紙示余盖偽蜀廣政施者名氏而<lb/>
圖經及清獻趙公成都記略無半辭紀摭則院之不振<lb/>
也久矣按傳燈録益州有二禪字異而同音曰西睦嗣<lb/>
東院從諗曰棲穆嗣夾山善㑹今定身即東院之嗣也<lb/>
嘗開堂有俗士舉手曰老子便是一驢師曰山僧為汝<lb/>
<pb n="KR2k0126_WYG_083-17a"/>
跨彼無語後三日復來曰某前日被賊師拈杖逐出平<lb/>
居忽喚侍者其人應諾即曰更深夜靜共伊啇量其機<lb/>
縁止此然一臠可知鼎味矣先縁嗣法病此院之壞使<lb/>
其徒持簿乞民間微細積累仍其址而新之為佛殿齋<lb/>
㕔兩挾屋栖止之房庖厨之所以居其屬所有定身閲<lb/>
嵗滋久雖眞骨强勁幻膚堅宻不杌不倚然鉛采澷漶<lb/>
相好黝昧家君始倡邑人出力嚴之乃施髹漆乃閟龕<lb/>
室神宇凜然乃還舊觀既成集其徒散諸香花聲鐃鼓<lb/>
<pb n="KR2k0126_WYG_083-17b"/>
魚螺設伊蒲之饌以落之間禱家君命牛馬走為記余<lb/>
觀世間迷誤之流愛其幻軀不啻金玉然數十寒暑則<lb/>
老死翳滅飄為煨塵彼達者則不然棄之尸陁林以飼<lb/>
烏鳥初不以為難而戒光定力烝休膠固歴劫壞而自<lb/>
如乃知一切法以愛故壞舎故常在豈謂是耶雖然一<lb/>
受其形成就破壞固已具足而余乃以世間情想讃歎<lb/>
刻畫豈眞知師者邪姑鑱之石以識嵗月紹興十六年<lb/>
記<lb/>
<pb n="KR2k0126_WYG_083-18a"/>
釋僧緘者姓王氏京兆人以唐同光二年入蜀居淨衆<lb/>
寺有華陽進士王處厚者乙夘落第入寺寫憂於竹松<lb/>
間見緘緘曰得非王處厚乎處厚驚曰未嘗相狎何遽<lb/>
見呼緘曰偶知耳處厚因拈府試賦藁與緘覽之曰考<lb/>
乎眞偽非君燭下之文遂探懷抽賦藁示之此豈非程<lb/>
試真本乎處厚驚竦不已乃曰僕試後偶加潤色耳師<lb/>
何從得是本也緘曰非但一賦君平生所作皆貯之矣<lb/>
遂入寺之北隅同謁故太尉豳公杜悰祠坐於西廡下<lb/>
<pb n="KR2k0126_WYG_083-18b"/>
俄有數吏自堂宇間綴行而出緘曰新官在此便可庭<lb/>
㕘處厚惶遽而作緘曰此輩將為君之驅䇿又何懼乎<lb/>
命檢官禄簿見來春一榜人數已定處厚已駭但問明<lb/>
年及第為誰耶緘索紙筆立書一短封與之誡其嚴宻<lb/>
而已須㬰吏散緘攜手出廟及暝而别至春試罷處厚<lb/>
迺拆短封視之但書四句云周成同成二王殊名王居<lb/>
一焉百日為程及呼榜出恰有八士二王處厚與王愼<lb/>
言也惡其百日為程而處厚䇿名之榮止得百二十日<lb/>
<pb n="KR2k0126_WYG_083-19a"/>
暴卒<lb/>
羅江縣治北有寺僧馬法相傳五代時有禪僧居之每<lb/>
日夕誦金剛經後順寂茶毘獨心舌不燼其徒作塔以<lb/>
藏嵗時㕘禮甚衆人或以手入塔摸驗宛然温軟及出<lb/>
視之則堅硬石矣其狀酷似今猶存<lb/>
慧眞廣悟禪師益州人也受業於峨眉洞谿山黒水寺<lb/>
觀方慕道預雲門法席宻承指喻乃開山創院漸成叢<lb/>
林開堂日雲門和尚躬臨證明僧問如何是佛法大意<lb/>
<pb n="KR2k0126_WYG_083-19b"/>
師曰日出方知天下朗無油那㸃佛前燈問如何是雙<lb/>
峰境師曰夜聽水流庵後竹晝看雲起面前山問如何<lb/>
是法王劍師曰鉛刀徒逞不若龍泉曰用者如何師曰<lb/>
藏鋒猶不許露刃更何堪問賔頭盧應供四天下還得<lb/>
徧也無師曰如月入水問如何是用而不雜師曰明月<lb/>
堂前垂玉露水精殿裏□眞珠有行者問某甲遇賊來<lb/>
時若殺即違佛敎不殺又違王勅未審師意如何師曰<lb/>
官不容針私通車馬至太平興國二年三月戒門人曰<lb/>
<pb n="KR2k0126_WYG_083-20a"/>
吾不久去世汝可就本山頂預修墳塔至五月二十三<lb/>
日功畢師曰後日子時行矣及期㑹雲門爽和尚温門<lb/>
舜峰長老等七人夜話侍者報三更師索香焚之合掌<lb/>
而逝<lb/>
益州香林澄逺禪師初住導江縣迎祥寺天王院僧問<lb/>
羙味醍醐為什麽變成毒藥師曰導江紙問見色便見<lb/>
心時如何師曰適來什麽處去來曰心境俱亡時如何<lb/>
師曰開眼坐睡師後住青城香林僧問北斗裏藏身意<lb/>
<pb n="KR2k0126_WYG_083-20b"/>
如何師曰月似彎弓少雨多風問如何是諸佛心師曰<lb/>
清即始終清曰如何領㑹師曰莫受人瞞好問如何是<lb/>
祖師西來意師曰踏步者誰問如何是和尚妙藥師曰<lb/>
不離衆味曰喫者如何師曰咂啗看問如何是室内一<lb/>
燈師曰三人證龜成鼈問如何是衲衣下事師曰臘月<lb/>
火燒山問大衆雲集請師施設師曰三不待兩問如何<lb/>
是學人時中事師曰恰恰問如何是𤣥師曰今日來明<lb/>
日去曰如何是𤣥中𤣥師曰長連床上問如何是香林<lb/>
<pb n="KR2k0126_WYG_083-21a"/>
一脈泉師曰念無間斷曰飲者如何師曰隨方斗稱問<lb/>
如何是衲僧正眼師曰不分别曰照用事如何師曰行<lb/>
路人失脚問萬機俱泯迹方識本來人時如何師曰清<lb/>
機自顯曰恁麽即不别人師曰方見本來人問魚游陸<lb/>
地時如何師曰發言必有後救僧曰却下碧潭時如何<lb/>
師曰頭重尾輕問但有言句盡是賔如何是主師曰長<lb/>
安城裏曰如何領㑹師曰千家萬户<lb/>
益州崇眞和尚僧問如何是禪師曰澄潭釣玉兔問如<lb/>
<pb n="KR2k0126_WYG_083-21b"/>
如是大人相師曰泥涅三官土地堂<lb/>
益州淨衆寺歸信禪師僧問蓮花未出水時如何師曰<lb/>
菡萏滿池流曰出水後如何師曰葉落不知秋問不假<lb/>
浮囊便登巨海時如何師曰紅嘴飛超三界外緑毛也<lb/>
解道煎茶<lb/>
成都正法希明禪師漢州人也解制上堂林葉紛紛落<lb/>
乾坤報早秋分明西祖意何用更馳求若恁麽㑹得始<lb/>
信佛祖之道本自平夷大解脱門元無闗鑰彌綸宇宙<lb/>
<pb n="KR2k0126_WYG_083-22a"/>
偪塞虚空量不可窮智不能測若也未明此㫖不達其<lb/>
源任是百刦薫功千生煉形徒自疲苦了無交涉若深<lb/>
明此㫖洞達其源乃知洞達施為經行坐卧頭頭合道<lb/>
念念朝宗祖不云乎迷生寂亂悟無好惡得失是非一<lb/>
時放却如是則誰迷誰悟誰是誰非自是諸人獨生異<lb/>
見觀大觀小執有執無已靈獨耀不肯承當心月孤圓<lb/>
自生違背可異家中捨父衣内忘珠致使菩提路上荆<lb/>
棘成林解脱空中迷雲蔽日山僧今日幸值衆僧自恣<lb/>
<pb n="KR2k0126_WYG_083-22b"/>
化主還山諸上善人得得光訪不可緘黙隨分葛藤曲<lb/>
為今時少開方便也須是諸人著眼各自諦觀若更擬<lb/>
議尋思白雲萬里遂拈柱杖曰於斯明得靈山一㑹儼<lb/>
在目前其或未然更待來晨分付<lb/>
能改亝澷録僧海淵蜀人也工針砭天禧中入吳楚㳺<lb/>
京師寓相國寺中書令張士遜疾國醫拱手淵一針而<lb/>
愈由是知名既老歸蜀范景仁賦詩饑之曰舊鄉山水<lb/>
遶禪扃日日山光與水聲歸去定貪山水樂不教魂夢<lb/>
<pb n="KR2k0126_WYG_083-23a"/>
到神京治平二年化去張唐英貽以偈曰言生本不生<lb/>
言滅本不滅覺路自分明勿與迷者説劉季孫銘其塔<lb/>
曰資身以醫有聞於時餘幣散之拯人於危此士君子<lb/>
所難為嗟吁乎師<lb/>
宋初彭州北城有胡釗者字倚天里中號為高貲修積<lb/>
善行嘗奉事異僧曰王羅漢置寺住之後有詔俾倚天<lb/>
赴闕將授以官倚天不願任辭之在京師出入起居與<lb/>
西還之期王日日預言於其家已而究驗盡合無少差<lb/>
<pb n="KR2k0126_WYG_083-23b"/>
焉初倚天去彭在道中以至都下人往往見有僧被破<lb/>
褐狀貌怪偉常在倚天左右者以問倚天但笑而不答<lb/>
自知王現其相陰䕶持之耳文同有胡氏三遇異人記<lb/>
此其一云<lb/>
文同成都府楞嚴院畫六祖記僧惟中字慧雅本隷蓬<lb/>
州開元寺後逰成都不復歸其鄉者凡四十年性孤潔<lb/>
不妄與人合精禪律之學善吟詩氣格清謹其徒許之<lb/>
與可朋相上下常呼之曰詩伯復通吾儒書學者從質<lb/>
<pb n="KR2k0126_WYG_083-24a"/>
其義日滿座下羸形垢面破衣敗屨見者不知其中之<lb/>
所有俗年六十示滅于大慈寺之甘露道場慶厯五年<lb/>
乙酉五月九日也前時盡傾其囊中得八萬錢委其所<lb/>
常往來者楞嚴道人繼舒曰我將去矣生平之餘止此<lb/>
爾其為我命竒工繪六祖像於爾院之釋迦殿雖然用<lb/>
此被唾罵我不敢辭矣且欲使來者見是相知是心以<lb/>
是知見故能祓除諸妄而冺相忘心我為是功徳之意<lb/>
也道人諾之㑹廣漢劉允文有名于時遂召使圖其事<lb/>
<pb n="KR2k0126_WYG_083-24b"/>
采飾殊絶鋪置有序叩問傳付宻義相屬一花五葉先<lb/>
後交照信法苑之勝縁而畫評之絶品者也予舊與惟<lb/>
中討論五經大義甚重之畫此時予亦觀允文下筆後<lb/>
十七年予自祕閣校理乞侍親得相于臨卭郡道人使<lb/>
予記諸石嘉祐六年辛丑五月十五日東園芳洲亭書<lb/>
益州郫縣西禪垂白禪師僧問香煙纔起大衆雲臻祖<lb/>
師西來請師垂示師曰心光自照僧云恁麽則一句於<lb/>
師親領得永鎭郫城萬古傳師曰是人有分<lb/>
<pb n="KR2k0126_WYG_083-25a"/>
順禪師西蜀人初出蜀時與圜通訥偕行已而與大覺<lb/>
璉游甚久又善於老蘓公故黄門後賛其像云與訥偕<lb/>
行與璉偕處得法於南為南長子然縁薄所居皆逺方<lb/>
小刹及住景福香城雙峰學者過其門莫肯留師亦超<lb/>
然自得視世境如飛埃過目夀八十餘坐脱于香城山<lb/>
顔貌如生平生與潘延之善將終使邀延之叙别延之<lb/>
至而師已化矣有偈曰夏日人人把扇搖冬來以炭滿<lb/>
爐燒若能于此全知曉塵刦無明當下消又作趙州勘<lb/>
<pb n="KR2k0126_WYG_083-25b"/>
婆子偈曰趙州問路婆子荅云直恁麽去皆言勘破老<lb/>
婆婆子無你説處又作黄龍三闗頌曰長江雪散水滔<lb/>
滔忽爾狂風浪更高不識漁家𤣥妙意偏於浪裏覘波<lb/>
濤又曰南海波斯入大唐有人别寶便商量或時遇賤<lb/>
或時貴日到西峰影漸長<lb/>
舒州靈隱徳滋山主蜀人住院二十年毎日獨自上堂<lb/>
曰朝朝相似日日一般只這便是更莫别求元豐六年<lb/>
十月四日陞堂集衆良久曰㑹麽衆無語師儼然而逝<lb/>
<pb n="KR2k0126_WYG_083-26a"/>
吉州禾山徳普禪師生於綿州蒲氏少尚氣節有卓識<lb/>
見富樂山靜禪師合爪作禮曰此吾師也靜與語竒之<lb/>
攜歸山中陰察之其作止類老頭陀靜云此子賦性豪<lb/>
縱不授控御而能折節杵臼炊爨間以事衆為務是有<lb/>
希有年十八待度受具秀出講席解唯識起信論兩川<lb/>
無敢難詰者號義虎罪圭峰疏義多臆説摘其失處誡<lb/>
學者不可信老宿皆數之云圭峰清涼國師所印可汝<lb/>
敢雌黄師嘆曰學者以名位惑久矣清涼圭峰非有四<lb/>
<pb n="KR2k0126_WYG_083-26b"/>
目八臂也奈何甘自退屈乎乃出蜀至荆州金鑾夜有<lb/>
一衲見丫山情庵主師聞其飽㕘問之曰經論何負禪<lb/>
宗而長老多譏呵之耶衲云以其是識情義理思想邊<lb/>
量非能發聖得道脱有發聖得道者皆藉之以為縁耳<lb/>
倘不因自悟唯經論是仗則能讀能知能見能解者皆<lb/>
證聖成道去矣寧尚與僕輩俯仰耶唯以死語是所知<lb/>
障故祖師西來也如經言一切衆生本來成佛汝信之<lb/>
乎對曰世尊之語豈敢不信衲云既信矣則尚何區區<lb/>
<pb n="KR2k0126_WYG_083-27a"/>
逺來乎對曰聞禪宗有别傳法故來耳衲笑云是則未<lb/>
信非能信也師曰其病安在衲云積翠南禪師出世久<lb/>
子見當使汝疾有瘳師即日遂行以熙寧元年至黄龍<lb/>
問阿難問迦葉世尊付金襴外復傳何法迦葉呼阿難<lb/>
阿難應諾迦葉云倒却門前刹竿著意㫖如何南公云<lb/>
上人出蜀曽到玉泉否曰曽到又問曽挂搭否曰一夕<lb/>
便發南公云智者道塲闗將軍打供與結縁㡬時何妨<lb/>
師嘿然良久理前問南公俛首師趨出豁然有省大驚曰<lb/>
<pb n="KR2k0126_WYG_083-27b"/>
兩川義虎不消此老一唾八年秋㳺螺川待制劉公請<lb/>
住慧雲禪院七年遷住禾山十有二年元祐五年十二<lb/>
月十五日謂左右曰諸方尊宿死樷林必祭吾以為徒<lb/>
虚設吾若死汝曹當先祭乃令從今辦祭衆以戯語問<lb/>
云和尚㡬時遷化曰汝輩祭絶即行於是幃寢堂坐師<lb/>
其中致祭讀文跪揖上食師飫飡自如自門弟子下及莊<lb/>
力日次為之至明年元日祭絶曰明日雪晴乃行至時<lb/>
晴忽雪雪止師坐焚香而化閱世六十有七坐四十九<lb/>
<pb n="KR2k0126_WYG_083-28a"/>
夏全身塔于寺之左<lb/>
楊天惠北溪院化僧龕記云化僧者初不識誰何蒼顱<lb/>
黧面去來郫繁間甚熟市人盖多見之而無相問訊者<lb/>
崇寧五年十二月二日晨從外來乞食城中如故常洋<lb/>
洋也眡日欲昃輒囊其衣若將去行次㕓東小息於逆<lb/>
旅馬氏乞漿焉歛裓趺坐漿未饋而告寂玉骨山峙不<lb/>
杌不倚邑人環禮日數百人有喜事者迎置北溪嚴以<lb/>
髹漆閟以龕室取諸香花而散其上東蜀居士聞而嘆<lb/>
<pb n="KR2k0126_WYG_083-28b"/>
曰異哉我昔未之見也是導師者不離闤闠喧閧而示<lb/>
靜便不鄙屠沽垢紛而示精潔不舎生死濁惡而示究<lb/>
竟不樂相好設飾而示堅固其音制和軟類近里社而<lb/>
莫知其名氏其膚理臞勁類七十許人而莫知其夀臘<lb/>
其衣履簡野類空林衲子而莫知其居止嗚呼生吾不<lb/>
知從師逰没吾徒知志其迹是刻舟之説也雖然由吾<lb/>
之説瞷師之相起欣慕相成淨信行庶其有從入哉師<lb/>
之寂凡三日始歸北溪後十日為之記<lb/>
<pb n="KR2k0126_WYG_083-29a"/>
天游禪師成都鄭氏子初試郡庠復往梓州試二處皆<lb/>
與貢籍師不敢承竄名出闗適㑹山谷道人西還見其<lb/>
風骨不凡議論超卓乃同舟而下往廬山投師剃髪不<lb/>
改舊名首㕘死心不契遂依湛堂於泐潭一日潭普説<lb/>
曰諸人苦苦就凖上座覔佛法遂拊膝曰㑹麽雪上加<lb/>
霜又拊膝曰若也不㑹豈不見乾峰示衆曰舉一不得<lb/>
舉二放過一著落在第二師聞脱然穎悟出世雲盖次<lb/>
遷雲巖嘗和忠道者牧牛頌曰兩角指天四足踏地拽<lb/>
<pb n="KR2k0126_WYG_083-29b"/>
斷鼻繩牧甚屎屁張無盡見之甚擊節後退雲巖過廬<lb/>
山棲賢主翁意不欲納乃曰老老大大正是質庫中典<lb/>
牛也師聞之述一偈而去曰質庫何曽解典牛祗縁價<lb/>
重實難酬想君本領無多子畢竟難禁這一頭因菴於<lb/>
武寧扁曰典牛終身不出上堂日可冷月可熱衆魔不<lb/>
能壞眞説作麽生是真説初三十一中九下七若信不<lb/>
及雲巖與汝道破萬人齊指處一雁落寒空病起上堂<lb/>
舉馬大師日面佛月面佛後來東山演和尚頌曰髻鬟<lb/>
<pb n="KR2k0126_WYG_083-30a"/>
女子畫蛾眉鸞鏡臺前語似癡自説玉顔難比並却來<lb/>
架上著羅衣師曰東山老翁滿口讃嘆則故是㸃檢將<lb/>
來未免有鄉情在雲巖又且不然打殺黄鶯兒莫教枝<lb/>
上啼㡬回驚妾夣不得到遼西<lb/>
耿延禧同庵記云禪老然公以同名庵常攜其榜隨所<lb/>
居而掲焉盖師佛家流也而游戲於篇章翰墨之事出<lb/>
入乎公卿搢紳之間以儒釋同於一法師西蜀人也而<lb/>
泛江湖涉嶺嶠不鄙夷夫瘴癘蠻獠之俗以逺近同於<lb/>
<pb n="KR2k0126_WYG_083-30b"/>
一鄉雖然此殆見其小者爾方其晨而升堂莫而入室<lb/>
皆楊歧圓悟之宻㫖也而與鐘魚鼓板同為一音以衣<lb/>
冠來周旋應對及阿闍梨合掌問訊皆隨縁世諦之餘<lb/>
事也而與萬象森羅同為一印是猶五百大阿羅漢各<lb/>
觧内外中間之言不當佛意而皆本乎佛之正理又如<lb/>
衆大菩薩談不二法門各隨所樂而不出乎維摩之一<lb/>
黙盖缾盤釵釧吾見其為金而查梨橘柚吾知其為味<lb/>
爾惡覩其異耶或問儒與老莊同異阮瞻對以將無同<lb/>
<pb n="KR2k0126_WYG_083-31a"/>
或問儒與釋迦同異羅浮生對以直則同咄哉曲不失<lb/>
其為同直何足盡同有同何傷乃必曰無同為貴乎是<lb/>
未可與言同也爾時太秀居士説是法已重説偈曰彭<lb/>
殤秋毫太山齊舉莛與楹厲西施一指一馬無兩岐此<lb/>
語大麤師所嗤含裹十方真覺知觀十方空手所持一<lb/>
切有物皆菩提此涉言詮師所離彼肇法師空怪竒南<lb/>
泉庭花示全機要知覿面當機提如麻三斤時所疑語<lb/>
黙不犯離與微江南三月鷓鴣啼大同無我大音希言<lb/>
<pb n="KR2k0126_WYG_083-31b"/>
語道斷絶百非世人未識同庵師欲識同庵參語辭紹<lb/>
興乙丑記<lb/>
成都進士杜暹字伯升出家名法通往來吳中文與可<lb/>
贈之詩曰欲識當年杜伯升飄然雲水一孤僧若教俯<lb/>
首隨流俗料得如今似我能自註云栁子玉嘗言伯升<lb/>
若及第不過似我耳盖歆艷之辭<lb/>
　<lb/>
　蜀中廣記卷八十三<lb/>
</p>
<p>
</p>
  </div>
</body>
</text>
</TEI>
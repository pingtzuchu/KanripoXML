<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷九十二</head> <lb/>
    <p>
<pb n="KR2k0126_WYG_092-1a"/>
欽定四庫全書<lb/>
　蜀中廣記卷九十二<lb/>
　　　　　　　　　　　　明　曺學佺　撰<lb/>
　著作記第二<lb/>
　　史部<lb/>
　　　古史考<lb/>
蜀漢光禄大夫譙周撰樂史寰宇記引之後陳夀作古<lb/>
國志五十篇蘇轍作古史六十卷其書皆本允南之舊<lb/>
<pb n="KR2k0126_WYG_092-1b"/>
　　　古史<lb/>
子由自序畧曰太史公始易編年之法為紀傳世家記<lb/>
五帝以來然不得聖人之意余因遷之舊始伏羲訖秦<lb/>
始皇為七本紀十六世家三十七列傳謂之古史追録<lb/>
聖賢之遺意以示後世云<lb/>
　　　通鑑釋文三十卷<lb/>
左宣義郎眉山史炤見可撰馮時行序蘇軾兄弟以師<lb/>
事之者<lb/>
<pb n="KR2k0126_WYG_092-2a"/>
　　　通鑑論篤三卷<lb/>
廣漢張栻敬夫撰取通鑑中言論之精確者表而出之<lb/>
多或全篇少至一二語去取甚嚴<lb/>
　　　通鑑類編十卷國典二十卷<lb/>
中江呉之巽先之著巽有家學教授於廣漢值逆曦欲<lb/>
以季春䀻士吏詣巽請書行藝年籍巽叱曰此何時耶<lb/>
因作詩云固窮何用怕鬼笑暴貴不免干天刑卒不為<lb/>
所撓巽於歴代史數四校讐凡國朝故實天文地理之<lb/>
<pb n="KR2k0126_WYG_092-2b"/>
書罔不精洽為文沉涵而有致士大夫稱之<lb/>
　　　通鑑綱要<lb/>
趙介胄全叔著簡池人<lb/>
　　　經世紀年二卷<lb/>
張栻撰序曰太史遷作十二國世表始紀甲子起於成<lb/>
周共和庚申之嵗庚申而上則莫紀焉歴世寖逺其事<lb/>
雜見於諸書靡適折𠂻則亦傳疑而已嘉祐中康節邵<lb/>
先生雍出於河南窮往知來精極於數作皇極經世書<lb/>
<pb n="KR2k0126_WYG_092-3a"/>
上稽唐堯受命甲辰之元為編年譜如云外丙仲壬之<lb/>
紀康節以數知之乃合於尚書成湯既没太甲元年之<lb/>
説成湯之後盖實傳孫孟子所説特以太丁未立而卒<lb/>
方是時外丙生二年仲壬生四年耳又武王伐商已嗣<lb/>
位十一年故書序稱十有一年而復稱十有三年者其<lb/>
誤可知是類皆自史遷以來傳習之謬一旦使學者曉<lb/>
然得其真萬世不可改易者也栻不自揆輒因先生之<lb/>
厯攷自堯甲辰至皇上乾道改元之嵗凡三千五百二<lb/>
<pb n="KR2k0126_WYG_092-3b"/>
十有三年列為六圖命曰經世紀年以便觀覧間有鄙<lb/>
見則因而明之大節目有六如孟子謂堯舜三年之䘮<lb/>
畢舜禹避堯舜之子而天下歸之然後踐天子位此乃<lb/>
見帝王奉天命之大㫖其可䦣而弗彰故於甲申書服<lb/>
堯之喪乙酉書踐位之實丙戌書元載格於文祖自乙<lb/>
酉至丁巳是踐位三十有三載也則書薦禹於天與尚<lb/>
書命禹之辭合自丁巳至癸酉是薦禹十有七年也與<lb/>
孟子之説合於禹受命之際書法亦然然而書稱舜在<lb/>
<pb n="KR2k0126_WYG_092-4a"/>
位五十載陟方乃死則是史官自堯崩之明年通數之<lb/>
耳夏后相二十有八載寒浞弑相明年少康始生於有<lb/>
仍氏凡四十年而後祀夏配天不失舊物寒浞豈可使<lb/>
間有夏之統故缺此四十載不書獨書少康出處而紀<lb/>
元載於復國之嵗以見少康四十年經營宗祀絶而復<lb/>
續足為萬代中興之冠冕於新莾之纂缺其年亦足以<lb/>
表光武之中興也漢吕太后稱制既不得係年而所立<lb/>
他人子名為少帝者又安得承統故復缺此數年獨書<lb/>
<pb n="KR2k0126_WYG_092-4b"/>
曰吕太后臨朝稱制亦范太史祖禹繫嗣聖紀年意也<lb/>
漢獻之末曺丕雖稱帝而昭烈以王義立於蜀不改漢<lb/>
號則漢統烏得為絶故獻帝之後即係昭烈年號書曰<lb/>
蜀漢逮後主亡國而始繫魏凡此皆節目之大者妄意<lb/>
明㣲扶正不自知其愚也其他如夏以上稱載商稱祀<lb/>
周始稱年皆攷之書可見而周書洪範獨稱祀者是武<lb/>
王不欲臣箕子尚存商立箕子之志也由魏以降南北<lb/>
分裂而統獨係於江南五代迭糅則都中原者不得不<lb/>
<pb n="KR2k0126_WYG_092-5a"/>
繫云<lb/>
　　　帝王年代州郡長厯二卷古今類聚年號圖一<lb/>
　　　卷<lb/>
並五代杜光庭撰光庭偽蜀青城道士<lb/>
　　　三家史論<lb/>
華陽梁鼎二十篇眉山王當十三卷任諒三卷俱見本<lb/>
志傳<lb/>
　　　史記刪文外傳十二卷<lb/>
<pb n="KR2k0126_WYG_092-5b"/>
漢書楊終字子山蜀郡成都人永平中詔諸儒白虎觀<lb/>
論考同異終與焉後受詔刪太史公書為十餘萬言<lb/>
　　　後史記<lb/>
盧藏用作陳子昻傳曰子昻常恨國史蕪雜乃自漢武<lb/>
之後以迄唐初為後史記綱紀粗立筆削未終而嬰段<lb/>
簡之禍<lb/>
　　　漢徳春秋十五卷<lb/>
漢何英著英郫人何武弟也與成都楊申俱通經緯每<lb/>
<pb n="KR2k0126_WYG_092-6a"/>
事有先見之明<lb/>
　　　西漢雋永<lb/>
唐安文正倫著<lb/>
　　　西漢發揮十卷<lb/>
簡池劉涇巨濟撰<lb/>
　　　漢書筆記後漢纂言<lb/>
簡州趙介胄著<lb/>
　　　三國志六十五卷<lb/>
<pb n="KR2k0126_WYG_092-6b"/>
晁氏曰晋陳夀撰魏四紀二十六列傳蜀十五列傳呉<lb/>
二十列傳宋文帝嫌其畧命裴松之補注博採羣説分<lb/>
入書中其多過本書數倍王通數稱夀書今細觀之實<lb/>
髙簡有法如不言曺操本生而載夏侯惇及淵於諸曺<lb/>
傳中則見嵩本夏侯氏之子也髙貴鄉公書卒而載司<lb/>
馬昭之奏則見公之不得其死也他皆類此但以魏為<lb/>
紀而稱漢呉曰傳又改漢曰蜀世頗譏之若謂其衘諸<lb/>
葛孔明之髠父而致貶辭求丁氏米不獲而不立儀廙<lb/>
<pb n="KR2k0126_WYG_092-7a"/>
傳亦未必然也<lb/>
王隠晋書曰陳夀卒詔下河南尹華澹遣吏齎紙筆就<lb/>
夀門下寫三國志　常寛泰恭撰蜀後志<lb/>
　　　楊戯季漢輔臣贊<lb/>
陳夀志戯字文然犍為武陽人少知名丞相亮深識之<lb/>
仕射聲校尉以延熙四年著季漢輔臣贊其所頌述多<lb/>
載於蜀書余皆註疏本末於其辭下<lb/>
　　　三國人物論三卷<lb/>
<pb n="KR2k0126_WYG_092-7b"/>
東蜀楊天恵祐甫撰<lb/>
　　　諸葛武侯傳一卷<lb/>
廣漢張栻撰以陳夀作史私且陋裒集他𫝊及裴松之<lb/>
所注為之而削去管樂自許一則朱晦翁以為不然又<lb/>
為後論以達其意<lb/>
　　　南北朝七書<lb/>
紹興十四年井憲孟為四川漕始檄諸州學官求政和<lb/>
中所頒沈約宋書時四川五十餘州皆不被兵書頗有<lb/>
<pb n="KR2k0126_WYG_092-8a"/>
在者然往往亡缺不全收合補綴獨少後魏書十許卷<lb/>
最後得宇文季䝉家本偶有所少者於是七史遂全因<lb/>
命眉山刋行焉<lb/>
　　　後梁畧十卷<lb/>
北史隋姚最僧坦之子也通經史好著述為太子門大<lb/>
夫隋蜀王秀鎮益州遷秀府司馬秀後隂有異謀隋文<lb/>
帝令公卿窮其事開府慶整郝瑋等並推過於秀最獨<lb/>
曰凡有不法皆最所為王實不知也榜訊數百卒無異<lb/>
<pb n="KR2k0126_WYG_092-8b"/>
辭竟坐誅論者義之撰梁後略十卷行於世<lb/>
　　　紀聞談三卷<lb/>
陳氏曰蜀潘逺撰館閣書目按李淑作潘遺今考邯鄲<lb/>
書目亦作潘逺其曰遺者本誤也所記隋唐遺事<lb/>
　　　新唐書列傳<lb/>
宋嘉祐末年端明殿學士宋祁子京知成都府帶唐書<lb/>
於本任刋脩每宴罷盥潄畢開寢門垂一簾燃二椽燭<lb/>
媵婢夾侍和墨伸紙逺近觀者皆知尚書脩唐書望之<lb/>
<pb n="KR2k0126_WYG_092-9a"/>
若神仙焉<lb/>
　　　唐書辯證二十卷<lb/>
晁氏曰成都呉縝撰縝字廷珍仕至郡守數新唐書初<lb/>
修之時其失有八類其舛誤二十門凡四百餘事縝不<lb/>
能屬文誤有詆訶如新書張九齡𫝊云武恵妃䧟太子<lb/>
瑛遣官奴告之曰廢必有興公為援宰相可常處九齡<lb/>
奏之故卒九齡相而太子無患縝以為時九齡已相而<lb/>
太子竟以廢死以為新書似實而虚按史之文謂終九<lb/>
<pb n="KR2k0126_WYG_092-9b"/>
齡在相位日太子得不廢也豈謂卒以九齡為相太子<lb/>
終無患乎初名紏謬其後改為辯證實一書<lb/>
王氏揮麈録曰嘉祐中詔宋景文歐陽文忠諸公重修<lb/>
唐書時有蜀人呉縝者初登第因范景仁而請於文忠<lb/>
願預官屬之末上書文忠言甚懇切文忠以其年少輕<lb/>
佻拒之縝鞅鞅而去逮夫新書之成廼従其間指摘瑕<lb/>
疵為糺謬一書至元祐中縝遊宦蹉跎老為郡守與五<lb/>
代史纂誤俱刋行之紹興中福唐呉仲實元美為湖州<lb/>
<pb n="KR2k0126_WYG_092-10a"/>
教授復刻於郡庠且作後序以謂鍼膏肓起廢疾杜預<lb/>
實為左氏之忠臣然不知縝著書之本意也<lb/>
　　　唐九朝實録<lb/>
後唐史記曰都官郎中庾傳美充三州搜訪圖籍使傳<lb/>
美偽蜀王衍舊寮家在成都便於歸計且言成都具有<lb/>
本朝實録故有是命及使囬所得纔九朝而已其餘殘<lb/>
缺雜書益不足記<lb/>
　　　唐鑑二十卷<lb/>
<pb n="KR2k0126_WYG_092-10b"/>
華陽范祖禹醇夫撰醇夫為温公通鑑局編脩官十五<lb/>
年分掌唐史以其所自得著成此書取武后臨朝二十<lb/>
一年繫之中宗其言曰此春秋公在乾侯之義也雖得<lb/>
罪於君子有所不辭凡三百六篇<lb/>
　　　孫之翰唐論<lb/>
丹鉛録云之翰名甫蜀人所著唐論筆力在范祖禹之<lb/>
上與青神王當所編春秋名臣傳皆有史遷之風今罕<lb/>
傳於世惜哉　中宗景龍四年睿宗即位未踰年而改<lb/>
<pb n="KR2k0126_WYG_092-11a"/>
元景雲之翰書去其元字而書景雲年慎謂前若書景<lb/>
龍四年正月至五月自五月後直書景雲六月至十二<lb/>
月庶得其實而貶亦在其中矣之翰之論曰古之人君<lb/>
即位必踰年而改元者先君之年不可不終也後君繼<lb/>
位不可無始也一年不可二君也不終則忘孝矣不始<lb/>
則無本矣一年二君則民聴惑矣故書景雲年戒無禮<lb/>
而正不典也噫凛凛乎春秋之筆也<lb/>
　　　唐録備闕十五卷<lb/>
<pb n="KR2k0126_WYG_092-11b"/>
五代歐陽逈著見宋史逈益州人常事蜀王衍及知祥<lb/>
父子累官門下侍郎平章事性坦率無檢操雅善吹笛<lb/>
太祖常召至便殿令奏數曲逈為歌詩甚富掌誥命非<lb/>
其所長但蜀之卿相奢靡相尚逈能守儉素此乃可稱<lb/>
　　　唐書辯疑<lb/>
眉山蘇軾著見人物便覽<lb/>
　　　唐史發潛六卷<lb/>
蜀州張商英撰<lb/>
<pb n="KR2k0126_WYG_092-12a"/>
　　唐史發揮十二卷<lb/>
華陽鄭少㣲撰<lb/>
　　　唐書補註二百卷<lb/>
卭州李繒撰志云繒舉八行不就以文史自娯<lb/>
　　　唐史囊括四卷<lb/>
唐安文正倫撰<lb/>
　　　唐書韻記十卷<lb/>
簡州趙全叔著<lb/>
<pb n="KR2k0126_WYG_092-12b"/>
　　　鑑誡録十卷<lb/>
後蜀東海何光逺輝夫撰又云證聖中纂輯唐以來君<lb/>
臣事迹可為世鑒者前有劉曦度序李獻臣云不知何<lb/>
時人考之不詳也<lb/>
　　　續通歴十卷<lb/>
陵州孫光憲輯唐洎五代事跡續為總歴叅以黄巢李<lb/>
茂貞劉守光安巴堅呉唐閩廣胡越兩蜀事迹宋太祖<lb/>
詔毁其書以所紀多失實也<lb/>
<pb n="KR2k0126_WYG_092-13a"/>
　　　北夢𤨏言二十卷<lb/>
晁氏曰蜀孫光憲従陽玭元證逰多聞唐世賢哲言行<lb/>
因纂輯之且附以五代十國事取傳田於江南之夢自<lb/>
以為髙氏従事在荆江北故命編云<lb/>
　　　五代史纂誤五卷　雜録一卷<lb/>
晁氏曰呉縝撰凡二百餘事皆歐陽永叔新五代史牴<lb/>
牾舛訛也按通鑑考異證歐陽史差誤如莊宗還三矢<lb/>
事之類甚衆今此書皆不及之特證其字之脱錯而已<lb/>
<pb n="KR2k0126_WYG_092-13b"/>
又善本未必皆然<lb/>
　　　九國志補二卷<lb/>
宋路振子發撰雜記呉越唐前後蜀東漢南漢閩楚凡<lb/>
十國各為世家列傳凡四十九卷末二卷為北楚言髙<lb/>
季興事張唐英補撰者<lb/>
　　　開談録二卷<lb/>
宋蘇耆撰易簡之子舜卿之父也記五代以來雜事下<lb/>
帙多載馮道行義<lb/>
<pb n="KR2k0126_WYG_092-14a"/>
　　　續通鑑長編一百六十八卷續通鑑長編舉要<lb/>
　　　六十八卷<lb/>
隆興元年知榮州李燾奏臣嘗盡力史學於本朝故事<lb/>
尤切欣慕毎恨學士大夫各信所傳不攷諸實録正史<lb/>
紛錯難信如建隆開寳之禪授涪陵岐魏之遷殁景徳<lb/>
慶厯之盟誓曩霄諒祚之叛服嘉祐之立子治平之復<lb/>
辟熙寜之更新元祐之圖舊此最大事家自為説臣輒<lb/>
發憤討論使衆説咸㑹於一敢先具建隆迄開寳凡十<lb/>
<pb n="KR2k0126_WYG_092-14b"/>
七年為十有七卷上進　乾道四年禮部郎官李燾上<lb/>
言臣准朝㫖取臣所著續資治通鑑自建隆迄元符令<lb/>
有司繕寫投進今先次寫到建隆元年至治平四年閠<lb/>
三月五朝事迹共一百八卷投進治平以後文字増多<lb/>
容臣更加整齊節次投進臣竊聞司馬光之作資治通<lb/>
鑑也先使其寮採摭異聞以年月日為叢目叢目既成<lb/>
乃脩長編唐三百年范祖禹實掌之光謂祖禹長編寜<lb/>
失於繁無失於畧今唐紀取祖禹之六百卷刪為八十<lb/>
<pb n="KR2k0126_WYG_092-15a"/>
卷是也臣今所纂集義例悉用光所創立錯綜銓次皆<lb/>
有依憑顧臣此書詎可便謂續資治通鑑姑謂續資治<lb/>
通鑑長編可也旁采異聞補實録正史之闕畧叅求真<lb/>
是破巧説偽辯之紛紜益以昭明祖宗之豐功盛徳區<lb/>
區小恵或在可録所有續資治通鑑長編一百八卷隨<lb/>
表上進<lb/>
淳熙元年知瀘州李燾上言臣先次投進續資治通鑑<lb/>
長編自建隆迄治平今欲纂輯治平以後至中興以前<lb/>
<pb n="KR2k0126_WYG_092-15b"/>
六十年事迹庶幾一祖八宗之豐功盛徳燦然具存無<lb/>
所闕遺顧此六十年事於實録正史外頗多所増益首<lb/>
尾畧究端緒合為長編凡六十年年為一卷以字之繁<lb/>
畧又均分之總為二百八十卷然熙豐祐聖符靖崇觀<lb/>
和康之大廢置大征伐關天下之大利害者其事跡比<lb/>
治平以前特異寜失之繁無失之畧必湏睿明稱制臨<lb/>
决如兩漢宣章故事無使各自為説乃可傳信無窮<lb/>
淳熙九年知遂寜府李燾上言臣累次進所為續資治<lb/>
<pb n="KR2k0126_WYG_092-16a"/>
通鑑長編今重别寫進共九百八十卷計六百四冊其<lb/>
修換事總為目一十卷又縁一百六十八年之事分散<lb/>
為九百八十卷之間其字繁文冗本末頗難立見畧存<lb/>
梗槩庶易檢尋今創為建隆至靖康舉要六十八卷并<lb/>
後總目共五卷已上四種通計一千六十三卷六百八<lb/>
十七冊投進者紀一祖八宗之盛徳至善義寜止於百<lb/>
篇聚九朝三世之各見殊聞事或傳於兩説惟折諸聖<lb/>
廼得其真臣網羅収拾垂四十年綴葺穿聯踰一千卷<lb/>
<pb n="KR2k0126_WYG_092-16b"/>
牴牾何敢自保精力幾盡此書非仰託大君之品題懼<lb/>
難逃乎衆人之指目漢孝宣稱制决疑故事最髙於甘<lb/>
露我神考錫名冠序治鑑莫徹於元符豫席恩言比迹<lb/>
先正臣死且不朽乾道六年奉㫖降付續資治通鑑長<lb/>
編一百七十六冊秘書省令依通鑑紙様繕寫進納<lb/>
本傳李仁甫如霜松雪栢無嗜好無姬侍不殖産平生<lb/>
生死文字間長編一書用力四十年孝宗謂無愧司馬<lb/>
遷葉適謂春秋以後纔有此書也<lb/>
<pb n="KR2k0126_WYG_092-17a"/>
　　　兩朝國史一百二十卷<lb/>
宋仁宗英宗兩朝國史也史官王珪等撰珪字禹玉華<lb/>
陽人詳見本集<lb/>
　　　仁皇訓典六卷<lb/>
侍講范祖禹撰元祐八年經筵所上凡三百十七條大<lb/>
畧亦用寳訓體<lb/>
　　　仁宗政要四十卷<lb/>
王氏揮麈録曰殿中侍御史張唐英嘗述仁宗政要四<lb/>
<pb n="KR2k0126_WYG_092-17b"/>
十卷上之<lb/>
　　　請盟録二十卷<lb/>
宋史陳堯叟久典機密軍馬之籍悉能周記乃著請盟<lb/>
録凡三集<lb/>
　　　神宗正典六卷<lb/>
蜀州張商英著<lb/>
　　　通鑑巨編<lb/>
蒲江髙載著宋史載讀禮於家以其暇覽前朝史牒嘆<lb/>
<pb n="KR2k0126_WYG_092-18a"/>
熙豐祐聖迄於隆乾淳熙黨論屢變國勢僨起不常慨<lb/>
然有感乃取制詞之褒貶廷論之是非萃成巨編而自<lb/>
以己意識其後大抵以國史實録長編㑹要為之據依<lb/>
而一時詔㫖訓詞封章奏疏則於先賢文集私史簡稽<lb/>
叅質凡百數十年治亂開卷瞭然<lb/>
　　　重脩徽宗實録二百卷思陵大事記三十六卷<lb/>
　　　阜陵大事記一卷<lb/>
並丹稜李燾撰<lb/>
<pb n="KR2k0126_WYG_092-18b"/>
　　　建炎以來繫年要録二百卷建炎以來朝野雜<lb/>
　　　記十一卷<lb/>
工部侍郎陵陽李心傅㣲之撰盖與巽巖長編相續亦<lb/>
嘗自隆興後相繼為之㑹蜀亂散失不可復得心傅又<lb/>
有孝宗要畧初草二十二卷<lb/>
　　　建炎復辟平江實録一卷中興備覽四十一篇<lb/>
並綿竹張浚著<lb/>
　　　中興十三處戰功録一卷<lb/>
<pb n="KR2k0126_WYG_092-19a"/>
叅政眉山李壁季章撰中興以來禦冦立功惟此十三<lb/>
處編為一書所謂司勲藏其貳者也開禧乙丑北事將<lb/>
作其書成<lb/>
　　　宋朝通典二百卷<lb/>
陳氏曰不著名氏或言魏鶴山所為似方草創未成書<lb/>
也凡通典㑹要前書及館閣書目皆列之類書按通典<lb/>
載古今制度沿革㑹要専述典故非類書也<lb/>
　　　四朝㑹要總類五百八十八卷<lb/>
<pb n="KR2k0126_WYG_092-19b"/>
李心傅所編合三書為一刻於蜀中<lb/>
　　　宋朝治迹統類七十三卷<lb/>
眉山彭百川叔融撰畧用袁樞本末條例為前集四十<lb/>
卷中興後事為後集三十三卷<lb/>
　　　宋朝事類樞要二百五十卷<lb/>
陳氏曰蜀人張和卿編集為一百五十門盖舉子荅䇿<lb/>
之具也<lb/>
　　　國史對韻十二卷　國朝事始一卷<lb/>
<pb n="KR2k0126_WYG_092-20a"/>
蜀公范鎮撰呉仲庶嘗稱景仁憫諸後學雖渉書傳而<lb/>
問以今代典故則懵然不知乃自太祖開基迄於仁宗<lb/>
朝摭取事實可為規矩鑒戒者用韻編次之即此書也<lb/>
　　　御覽三百六十卷　御屏經史切要十卷<lb/>
宋史田錫表聖嘉州人嘗奏真宗曰陛下即位以來治<lb/>
天下何道臣願以皇王之道治之舊有御覽臣請鈔畧<lb/>
四部别為御覽三百六十篇萬㡬之暇日覽一卷可經<lb/>
嵗而畢又請采經史切要之言為御屏風十卷置扆座<lb/>
<pb n="KR2k0126_WYG_092-20b"/>
之側則治亂興亡之鑒嘗在目矣詔史館以羣書借之<lb/>
　　　帝學編<lb/>
范祖禹醇夫纂自古賢君迄於宋代祖宗務學事迹為<lb/>
一篇以勸講淳夫元祐時在講筵八年詰旦當講前一<lb/>
夕正衣冠儼然如在上前命子弟侍坐先按講其説平<lb/>
時語若不出口及當講開列古義仍參之時事以為勸<lb/>
戒其音琅然聞者興起東坡常曰淳夫講書言簡義明<lb/>
燦然成文章為今講官第一<lb/>
<pb n="KR2k0126_WYG_092-21a"/>
　　　歴代宰相年表<lb/>
李燾撰其自序畧曰古之所謂相者一而已初未嘗使<lb/>
他人參貳乎其間堯相舜舜相禹禹相臯陶臯陶既没<lb/>
乃相益湯相伊尹𫝊所謂仲虺為湯左相者不足信也<lb/>
周家並建三公而一公實兼冢宰故旦奭夾輔成王而<lb/>
誕保文武受命者専屬之旦旦歸於豐奭乃専政盖其<lb/>
名三公實一相耳自秦以降名實漫失間有瓌偉絶特<lb/>
負賢相之稱功烈赫然著見於一時者亦必得君之専<lb/>
<pb n="KR2k0126_WYG_092-21b"/>
歴年之久而莫或參貳之故也權出於一而莫或參貳<lb/>
之雖姦雄或得以肆其惡攘竊天下傾國敗家不可禁<lb/>
遏然而一相之任終不可分者唐虞夏商之成法也彼<lb/>
徒見趙髙王莾曺操司馬懿其禍如此之酷也而不察<lb/>
夫帝王之所以隆盛其為利盖亦溥哉不能還治其本<lb/>
而反疑其末並列兼制使相牽引而相遂失其職矣夫<lb/>
任相不獲其利而䝉其禍是君之不明非相之權果不<lb/>
可使出於一也既奪其職分其權則所謂相者特一大<lb/>
<pb n="KR2k0126_WYG_092-22a"/>
有司耳其何以總百官治萬事而亮天功耶凡相取其<lb/>
徳耳故曰惟尹躬暨湯咸有一徳而舜禹臯陶之胥命<lb/>
必孜孜以徳為言彼誠知所本者歟本之不知則其選<lb/>
用益雜而多端矣選用雜而多端故其稱號亦顛倒錯<lb/>
亂無有定制或居其位而不得聞其政或當軸秉鈞而<lb/>
身乃為他官名實紏紛賢不肖溷淆其或多至十三四<lb/>
人而其少猶不下四五軰古所謂相寜若此乎然而治<lb/>
亂安危所係今猶古也其所以得相及所以失相者要<lb/>
<pb n="KR2k0126_WYG_092-22b"/>
不可不知按諸舊史惟前漢及唐頗有譜牒其他率皆<lb/>
不具脱畧牴牾迷失真本乃旁捜逺取推究前後悉用<lb/>
司馬遷經緯之法追為年表起漢元訖周顯徳昔之參<lb/>
機務執樞要者莫不咸在事有本末附見於下否則畧<lb/>
之使其人與其官皆相傳而不絶觀宰相之出處進退<lb/>
何如而天下安危治亂在目中矣其足以補前代之缺<lb/>
文掲當今之逺鑑乎合一千五百三十四年離為三十<lb/>
四卷<lb/>
<pb n="KR2k0126_WYG_092-23a"/>
　　　天禧以來御史年表<lb/>
仁甫自序曰御史法官也其責不専於言而天禧選用<lb/>
則與諌官俱任言責臺雖有等級也而義所當繫則卑<lb/>
者亦得徑行其權勢氣力又出諫官上祖宗之聖筭神<lb/>
術備矣今亦斷自天聖以來取丞雜三院姓名悉列之<lb/>
表若其人必天子自擇而宰相優容之乃能有濟猶諫<lb/>
官也<lb/>
　　　天禧以來諫官年表<lb/>
<pb n="KR2k0126_WYG_092-23b"/>
仁甫自序畧曰古者自公卿大夫士至於工商莫不皆<lb/>
有言責輻凑並進而天子斟酌焉未嘗以言責専付一<lb/>
官以言責専付一官則由漢武帝失之武帝誠不喜諫<lb/>
者初置諫大夫猶未限員東京循舊弗改後乃寖㣲晋<lb/>
洎江表省其官拓跋魏復置其員亦不可知髙齊縁孝<lb/>
經之文始有七人之限夫以天下之衆而敢言者纔七<lb/>
人尚足為治耶恭惟祖宗明目逹聰協於虞舜任言責<lb/>
者不一天禧别置諫院禮秩優異他官莫擬崇廣言路<lb/>
<pb n="KR2k0126_WYG_092-24a"/>
諫官御史權勢氣力乃與宰相等盖當時所用諫官御<lb/>
史必取天下第一流非學術才行俱備為一世所髙者<lb/>
莫在此位或誤選試旋加汰斥言而當者曽不十年徑<lb/>
登台輔其名迹皆可考見嗚呼盛哉今斷自天禧置院<lb/>
以來作諫官年表并列古今之變為二説以附著之<lb/>
　　　職官記一卷<lb/>
陳氏曰大理少卿蜀人張縯季長撰専載新舊遷轉之<lb/>
異亦以寄禄為未然也<lb/>
<pb n="KR2k0126_WYG_092-24b"/>
　　　亷吏傳十卷<lb/>
成都費樞伯樞撰自秦至唐凡百十有四人宣和乙巳<lb/>
為序<lb/>
　　　嘉祐名臣傳五卷<lb/>
張唐英集仁宗朝賢臣五十餘人各為之傳即仁宗政<lb/>
要中之一門耳<lb/>
　　　續宋名臣言行録<lb/>
潼川姚希得逢原著<lb/>
<pb n="KR2k0126_WYG_092-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0126_WYG_092-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷九十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷一百六</head> <lb/>
    <p>
<pb n="KR2k0126_WYG_106-1a"/>
欽定四庫全書<lb/>
　蜀中廣記卷一百六<lb/>
　　　　　　　　　　　　明　曹學佺　撰<lb/>
　畫苑記第二<lb/>
李昇者成都人也小字錦奴弱冠工山水天縱生知不<lb/>
從師授初得張藻員外山水一軸玩之數日棄去曰未<lb/>
盡妙也遂出意寫蜀中境山川平逺心思造化意出先<lb/>
賢數年中創一家之能盡山水之妙毎含毫素必有新<lb/>
<pb n="KR2k0126_WYG_106-1b"/>
竒如桃源洞圖武陵溪圖青城山圖峨眉山圖二十四<lb/>
化山圖好事者得之為箱篋珍明皇朝有李將軍思訓<lb/>
者擅名山水稱李將軍蜀中乃呼昇為小李將軍葢其<lb/>
藝相匹云悟達國師自京入蜀請于聖壽寺本院同居<lb/>
數年於殿壁畫三峽圖一堵霧中山圖一堵又于大聖<lb/>
慈寺真堂内畫漢州三學山圖一堵彭州至德山圖一<lb/>
堵時稱悟達國師真堂有四絶常粲寫真僧道盈書額<lb/>
李商隠題讃李昇畫山水今見存出益州畫錄<lb/>
<pb n="KR2k0126_WYG_106-2a"/>
古寺名筆大聖慈寺四絶堂畫壁二堵為彭州至德山<lb/>
金堂縣栖賢山壽寧院有三峽圖及霧中山二堵俱唐<lb/>
李昇筆評為妙上<lb/>
孫位東越人也僖宗南巡自京入蜀號㑹稽山人性情<lb/>
疎野襟抱超然好飲酒未嘗沉酩禪僧道士常與往還<lb/>
豪貴禮有少慢縱千金不屑唯好事者時得其畫焉光<lb/>
啓年應天寺無智禪師請畫山石兩堵龍水兩堵寺門<lb/>
東畔畫東方天王及部從兩堵昭覺寺休夢長老請畫<lb/>
<pb n="KR2k0126_WYG_106-2b"/>
浮漚先生松石墨竹一堵倣潤州高座寺張僧繇戰勝<lb/>
一堵兩寺天王部衆人鬼相雜予㦸鼓吹縱横馳突交<lb/>
加戛擊欲有聲響他若鷹犬之類皆三五筆而成弓弦<lb/>
斧柄並掇筆而描如從繩而正矣其作龍拏水洶湧千<lb/>
狀萬態勢欲飛動松石墨竹筆精墨妙莫可記述非天<lb/>
縱其能情高格逸孰能與於此邪悟達國師請於眉州<lb/>
福海院畫行道天王及松石龍水兩堵並存不知其後<lb/>
有何所遇改名遇<lb/>
<pb n="KR2k0126_WYG_106-3a"/>
成都玉局觀有孫位畫龍釋貫休詩云我見蘇州崑山<lb/>
佛殿中金城柱上有二龍老僧相傳道是僧繇手尋常<lb/>
入海共龍鬬又聞蜀國玉局觀有孫遇蹟蟠屈身長八<lb/>
十尺遊人爭看不敢近頭覷寒泉萬丈碧<lb/>
景朴者蜀人也蜀廣政年於應天寺門西畔畫西方天<lb/>
王及部從兩堵以對孫遇筆識者比之蹄涔巨浸未得<lb/>
萬分之一慮誤後人因附政之出名畫錄<lb/>
五代歐陽烱應天寺門左壁天王畫歌曰錦城東北黄<lb/>
<pb n="KR2k0126_WYG_106-3b"/>
金地古昔何人興此寺白眉長老重名公曽識㑹稽山<lb/>
處士寺門左壁畫天王威儀部從來何方鬼神恠異滿<lb/>
壁走當簷䬃䬃生秋光我聞天王分理四天下水晶宫<lb/>
殿琉璃瓦綵仗時拂琳琅裝金鞭頻䇿麒麟馬毗沙大<lb/>
像何光輝手擎巨塔凌雲飛地神對出寳缾子天女倒<lb/>
披金縷衣唐朝説著名公畫周昉毫端善圖寫張僧繇<lb/>
是有神人吳道子稱無敵者竒哉妙手傳孫公能於此<lb/>
地留神蹤斜窺小鬼怒雙目搘倚越狼高半胷寳冠動<lb/>
<pb n="KR2k0126_WYG_106-4a"/>
總生威容趨蹌左右來傾恭臂横鷹爪尖纎利腰纚虎<lb/>
皮斑剝紅飄飄但恐入雲中歩驟還疑歸海東蟒蛇拖<lb/>
得渾身墜精魅搦來雙眼空當時此藝實難有鎮在寳<lb/>
坊稱不朽東邊畫了空西邊留與後人教敵手後人見<lb/>
者皆心驚盡謂名公不敢爭誰知未滿三十載或有異<lb/>
人來間生匡山處士名稱朴頭骨高竒連五岳曽持象<lb/>
簡累為官又有蛇珠常在握昔年長老遇竒蹤今日門<lb/>
師識景公興來便請泥高壁亂搶筆頭如疾風逡巡隊<lb/>
<pb n="KR2k0126_WYG_106-4b"/>
仗何顛逸㪚漫竒形皆湧出交加器械滿虛空兩面劃<lb/>
然如鬬敵聖王怒色覽東西劒刃一揮皆整齊腕跟獅<lb/>
子咬金甲脚底夜叉擎絡羇馬頭壯徤多筋節烏嘴彎<lb/>
環如屈鐵遍身蛇虺亂縱横遶頷髑髏乾碎裂眉粗眼<lb/>
豎髮如錐恠異令人不可知科頭巨卒噉生鬼半面女<lb/>
郎安小兒況聞此寺初興置地脉沉沉當正氣如何請<lb/>
得二山人下筆忽成千古事君不見明皇天寳年畫龍<lb/>
致雨非偶然包含萬象藏心裡變現百般生眼前後來<lb/>
<pb n="KR2k0126_WYG_106-5a"/>
畫品列名賢唯此二人堪比肩人間是物皆求得此様<lb/>
欲於何處傳常憂筆底生雲霧揭起寺門天上去出野<lb/>
人閒話<lb/>
畫品云春龍起蟄圖蜀文成殿下道院軍將孫位所作<lb/>
山臨大江有二龍自山下出一龍蜿蜒驤首雲間水從<lb/>
雲氣布上雨自爪鬛中出魚蝦隨之或半空而隕一龍<lb/>
尾尚在穴前踞大石而蹲舉首望雲中意欲俱往怒爪<lb/>
如腥草木盡靡波濤震駭澗谷瀰漫山下橋路皆没山<lb/>
<pb n="KR2k0126_WYG_106-5b"/>
中居民老小聚觀扶户闞牖人人驚畏若屋顛墜筆勢<lb/>
超軼氣象雄放非其胷中磊落不凡神物變化未易能<lb/>
也位後名異葢遇異人得度世法云<lb/>
李畋昭覺寺記寺有孫位畫行道天王像及浮邱先生松<lb/>
竹<lb/>
蘇東坡云古今畫水多作平逺細皺其善者不過能為<lb/>
波頭起伏唐處士孫位始出新意畫水之變號為神逸<lb/>
其後蜀人黄筌孫知㣲皆得其筆法常於大慈寺四壁<lb/>
<pb n="KR2k0126_WYG_106-6a"/>
作輸瀉跳蹙之勢洶洶若奔崕也知㣲死法遂中絶<lb/>
東坡雪浪齋銘予於中山後圃得黒石白脉如蜀孫位<lb/>
孫知㣲所畫石間奔流盡水之變又得白石曲陽以大<lb/>
盆盛之激水其上名其室曰雪浪齋銘云畫水之變蜀<lb/>
兩孫與不傳者歸九原異哉駮石雪浪飜石中乃有此<lb/>
理存玉井芙蓉丈八盆伏流飛空漱其根東坡作銘豈<lb/>
浪言四月辛酉紹聖元年<lb/>
道士張素卿者簡州人也少孤貧性好畫在成都主譙<lb/>
<pb n="KR2k0126_WYG_106-6b"/>
國夏侯公孜宅多見隋唐名畫藝成之後落拓無羈遂<lb/>
衣道士服唯畫道門尊像豪貴之家少得其跡乾符中<lb/>
居青城山常道觀焚脩至中和元年僖宗遣使與賜紫<lb/>
道士杜光庭封丈人山為希夷公癸卯嵗素卿上表五<lb/>
嶽既已封王丈人位居五嶽上不可稱公是嵗勅改封<lb/>
五嶽丈人為希夷真君詔賜紫素卿有老子過沙圖五<lb/>
嶽朝真圖九皇圖五星圖老人星圖二十四化真人像<lb/>
太無先生像天分敏速落錐之後下筆如神自始及終<lb/>
<pb n="KR2k0126_WYG_106-7a"/>
更無改正龍興觀多其畫壁年深皆頽損餘張伯子堂<lb/>
板龕内門龍虎兩軀見存王蜀先主脩青城山丈人觀<lb/>
命於丈人真君殿上畫五岳四瀆十二溪女山林溪沼<lb/>
樹木諸神及岳瀆曹吏詭恠之質生於筆端上殿見者無<lb/>
不恐懼又於簡州開元觀畫容成子董仲舒嚴君平李<lb/>
阿馬自然葛元長壽仙皇初平葛永璝竇子明左慈蘇<lb/>
躭等十二仙君像及諸仙賣卜賣藥書符導引時事筆<lb/>
蹤灑落彩色妍麗當代名流皆推妙手蜀檢校太傅安<lb/>
<pb n="KR2k0126_WYG_106-7b"/>
公思謙好古博雅時得名畫皆獻之如黄筌滕昌祐石<lb/>
恪在其門館賔禮優厚甲寅嵗十一月十一日為蜀主<lb/>
誕辰安公進素卿所畫十二仙真形十二幅蜀主躭玩<lb/>
歎賞者久之因命翰林學士禮部侍郎歐陽烱次第讃<lb/>
之翰林待詔黄居寳八分書題凡有醮奏輒於玉局開<lb/>
懸供飬乾德三年蜀平吏部侍郎吕公餘慶鎮蜀並將<lb/>
進呈出益州畫錄<lb/>
朱景𤣥云張南本不知何許人中和八年寓蜀工畫佛<lb/>
<pb n="KR2k0126_WYG_106-8a"/>
像人物龍王神鬼有金谷園圖勘書圖詩㑹圖白居易<lb/>
叩齒圖高麗王行香圖今聖壽寺中門賔頭盧變相東<lb/>
廊下靈山佛㑹大聖慈寺華嚴閣下東畔大悲變相竹<lb/>
溪院六祖興善院大悲菩薩八明王孔雀王變相並其<lb/>
筆相傳南本于金華寺大殿畫明王八軀纔畢有一老<lb/>
僧入寺驚蹶而仆已言初不知是畫但見大殿遭火所<lb/>
焚當時孫位畫水南本畫火代無及者水火之畫皆無<lb/>
定質唯此二人冠絶今古<lb/>
<pb n="KR2k0126_WYG_106-8b"/>
李方叔云始南本與位並學畫水皆得其法南本以為<lb/>
同能不如獨勝遂專意畫火獨得其妙今此辟支佛結<lb/>
跏趺坐火周其身筆氣焱鋭得火之性觀者以煙飛電<lb/>
掣烈然有焚林燎原之勢佛以定慧力坐其間安然不<lb/>
動則豈毫末小利害足以動其心乎予為之偈曰大士坐<lb/>
禪心若水月火周其身威焰炎烈靜觀無始火本不熱<lb/>
與火相忘何生何滅吾觀若人孰懼燒劫<lb/>
名畫錄僖宗駕囘之後府主陳太師於寳厯寺置水陸<lb/>
<pb n="KR2k0126_WYG_106-9a"/>
院請張南本畫天神地祗三官五帝雷公電母岳瀆神<lb/>
仙及古帝王於蜀中諸廟百二十餘幀千恠萬異神鬼<lb/>
龍獸魍魉魑魅錯雜其間時稱大手筆也至孟蜀時被<lb/>
人模搨竊換真本鬻之荆湖高氏今所存贋本耳淳化<lb/>
年亦遭搓劫散失<lb/>
成都古寺名筆華嚴閣窻外大悲像一堵保福院殿後<lb/>
海山觀音一堵彌勒院壁十六羅漢及文殊普賢皆待<lb/>
詔張南本筆妙格中品也海山自昭覺移來者　按李<lb/>
<pb n="KR2k0126_WYG_106-9b"/>
畋昭覺寺記有張南本畫水月觀音或即保福院物<lb/>
石恪字子專成都人也㓜無羈束長乃博綜儒學好畫<lb/>
工古體人物斆張南本筆法有田家社㑹圖鼈靈開峽<lb/>
圖夏禹治水圖新羅人較力圖陳子昂盧藏用宋之問<lb/>
高適畢構李白孟浩然王維賀知章司馬承禎仙宗十<lb/>
友圖嚴君平拔宅升仙圖五星圖南北斗圖三教圖道<lb/>
門三官五帝圖壽星圖城中寺觀亦多其筆兵燹後餘<lb/>
聖壽寺經閣院𤣥女堂六十甲子神像及龍興觀仙遊<lb/>
<pb n="KR2k0126_WYG_106-10a"/>
閣下龍虎君並存益州畫錄<lb/>
劉道醇名畫評石子專成都郫人性輕率尤好淩轢人<lb/>
常為嘲謔之句略協聲韻與俳優不異有雜言傳於世<lb/>
初事張南本學畫纔數年已出其右多為古僻人物詭<lb/>
形殊狀以蔑辱豪右西川人患之嘗畫五丁開山及巨<lb/>
靈擘太華圖其氣韻剛峭為時所稱今蜀㑹秦川及闕<lb/>
下尚多恪筆<lb/>
畫品云玉皇朝㑹圖蜀石恪所作凡天仙靈官金童玉<lb/>
<pb n="KR2k0126_WYG_106-10b"/>
女三官太乙七元四聖經緯星宿風雨雷電諸神嶽瀆<lb/>
君長地上地下主者皆集於帝所玉皇大天帝南面端<lb/>
扆而坐衆真仰首承望清光見之者神爽超然如在通<lb/>
明殿中也其作水府官吏腰間繫魚蟹葢以侮觀者恪<lb/>
性不羈滑稽玩世故畫筆豪放出入繩檢之外而不失<lb/>
其竒所以作形相或醜恠竒崛以示變頃見其作翁媪嘗<lb/>
醋圖搴鼻撮口以明其酸又見作鬼百戲圖鍾馗夫婦<lb/>
對案置酒供張果肴作執事諸鬼皆學其情態前有大<lb/>
<pb n="KR2k0126_WYG_106-11a"/>
小鬼數十合樂呈伎倆曲盡其妙此圖玉皇像不敢深<lb/>
戲然猶不免懸蟹欲調後人之一笑也<lb/>
喻汝礪玉局洞石恪畫天仙四壁歌曰真人何年下紫<lb/>
清目睛飄墮如流星至今玉洞通杳冥蕭然紫室之威<lb/>
靈杖屨而來六月望赤旱裂石風淒泠歘然四壁呀欲<lb/>
動神恠夭矯目䘮睛道與之貌非丹青馭風而行誰使<lb/>
令雲飛電掣集帝所超然得意皆天人異哉石子偉丈<lb/>
夫胷中磊磊恠所儲𤣥圃之山帝所居子游其間墜雙<lb/>
<pb n="KR2k0126_WYG_106-11b"/>
鳬不然安知天上有此樂禿筆一掃凌方壺細看毛骨<lb/>
分錙銖偉形傑狀人人殊古來列真誰所摹前稱關同<lb/>
後張圖近之豪者郭忠恕落筆拂捩如奔瀦兩公軼蕩<lb/>
不拘束筆力磊砢相劘扶我來憑欄聊一呼隨翁聯軒<lb/>
上清都<lb/>
昌州惠因院藏經殿後壁有石恪作水墨文殊偕維摩<lb/>
問疾一堵出雜記<lb/>
古寺名筆成都白馬院佛堂十六羅漢石恪筆<lb/>
<pb n="KR2k0126_WYG_106-12a"/>
宋楊祐甫有眉州十事記石恪畫䕶法神是其一也見<lb/>
輿地紀勝<lb/>
中江縣志有響壁在寧國寺殿北隅今毁秘書丞萬當<lb/>
世記云中江縣耆舊相傳縣署東有寧國寺寺之大雄<lb/>
殿北隅有古畫西方變相音樂壁一堵若人盡心以瞻<lb/>
舉手而拍則壁中有管絃之聲肆發於外予自莅邑熟<lb/>
聞斯言心竊疑之㑹雪山嗣中懿因謂曰邑大夫語我<lb/>
響壁實耶虛耶吾將聽之乃以孟春上旬顓造金地首<lb/>
<pb n="KR2k0126_WYG_106-12b"/>
窺玉毫設席以禮之馨鑪以祝之企其高壁覽其妙畫<lb/>
非古非今或明或暗百佛雖具五彩㣲潰引掌大拍和<lb/>
音載生始則杳杳然若細流之發深谷也終則錚錚然<lb/>
若涼颸之振逺空也若然則瓠巴之琴蒙恬之箏孔偉<lb/>
之琵琶師涓之箜篌何雜沓于中而悠揚于外也又不<lb/>
知我大雄氏出無何之鄉化有緣之俗發兹名筆警此<lb/>
殊方也按其畫乾符四年季夏所作四朝變現迄今於<lb/>
斯信矣噫非畫之精則神之靈非佛之明則人之誠何<lb/>
<pb n="KR2k0126_WYG_106-13a"/>
感應如是之通已亦不自知其然也視夫登孔子之堂<lb/>
而聞金石絲竹之音從汗漫之遊而見雲軺風馭之彩<lb/>
者又何逺乎此三教之所以鼎盛垂於無窮也因為之<lb/>
賛曰寧國梵宫在邑之東壁有妙畫畫西方中五彩彌<lb/>
暗百靈肇通潔心一禱沉檀靄空舉手一拍管弦鏘風<lb/>
其聲何若秋夜高松其聽何若春曉逺鐘非神之變即<lb/>
墨之工非佛之力即人之崇百九十載唐宋昭融無記<lb/>
無賛何以永終<lb/>
<pb n="KR2k0126_WYG_106-13b"/>
吕嶢者京兆人也唐翰林待詔隨僖宗至蜀授將仕佐<lb/>
郎守漢州雒縣主簿賜緋魚袋今大聖慈寺華嚴閣上<lb/>
天王部屬諸神及王波利真並其筆見存<lb/>
竹度者雍京人也工畫人物佛像聞成都新脩大聖慈<lb/>
寺欲繪吳道元地獄變相于中道逺莫致迨廣明年隨<lb/>
僖宗入蜀則左全已在多寳塔畫竟遂於華嚴閣下後<lb/>
壁西畔畫丈六天花瑞像一堵施焉右二則益州畫錄<lb/>
成都名筆載華嚴閣當面四壁有王波利小像吕嶢筆也<lb/>
<pb n="KR2k0126_WYG_106-14a"/>
又云華嚴閣影壁之後近西壁上有畫天花瑞像一堵<lb/>
待詔竹䖍筆也<lb/>
滕昌祐字勝華本吳人隨僖宗入蜀以文學從事不婚<lb/>
不仕惟書畫是好性情高潔不肯趨時常於所居樹竹<lb/>
石杞菊種名花異草以資其畫殁年八十有五初攻畫<lb/>
無師唯寫生物以似為工而已有蟲魚圖蟬蝶圖生菜<lb/>
圖折枝花圖折枝果圖雜竹様造夾貯生果隨類傅色<lb/>
並擬諸生又工書時呼滕字今大聖慈寺文殊閣普賢<lb/>
<pb n="KR2k0126_WYG_106-14b"/>
閣蕭相院方丈院多利心院藥師院天花瑞像數額並<lb/>
昌祐筆也其畫蟬蝶草蟲謂之㸃畫葢陸果劉褒之類<lb/>
也畫折枝花下筆輕利用色鮮妍邊鸞之類也出益州畫錄<lb/>
畫評云趙昌劒南人性傲易雖遇强勢亦不肯下之游<lb/>
巴蜀梓遂間善畫花果初師滕昌祐後過其藝時州伯<lb/>
郡牧爭求筆迹昌不肯輕與故得者以為珍玩大中乾<lb/>
符中丁朱厓奉白金五百為壽昌感其意親往謝之朱<lb/>
厓延於東閣求生菜數窠及爛𤓰生果等命筆遽成而<lb/>
<pb n="KR2k0126_WYG_106-15a"/>
去晩年還蜀尤有聲譽多出金購其舊畫以自秘有門<lb/>
生王友亦知名<lb/>
又云菡蓞圖趙昌作昌善畫花設色明潤筆跡柔美國<lb/>
朝以來有名於蜀時稱徐熈畫花傳花神趙昌畫花寫<lb/>
花形言比熈則差劣耳其後鐔宏王友之軰皆弗逮也<lb/>
蓮花生泥汙之中出于水而不着水昌作此花標韻清<lb/>
逺能識此意<lb/>
又云王友字仲益蜀人師趙昌畫花木不由筆墨專尚<lb/>
<pb n="KR2k0126_WYG_106-15b"/>
設色得其芳艷之態今豪貴家得友筆往往目為趙昌<lb/>
以其親切故難辨也<lb/>
達守時道宏廣叔家有艾宣棘鶉圖徐高魚圖王友折<lb/>
李草蟲圖出銘心絶品<lb/>
大聖慈寺六祖院羅漢閣上有峨眉青城羅浮霧中四<lb/>
山四堵昭覺寺大悲堂内四天王兩堵堂外觀音一堵<lb/>
寺門後東西天王兩堵並中和年畫不記名姓出益州<lb/>
畫錄<lb/>
<pb n="KR2k0126_WYG_106-16a"/>
張詢者南海人也中和年隨駕到蜀與昭覺寺休夢長<lb/>
老有故遂依托焉于本寺大慈堂後畫壁三堵一早景<lb/>
一午景一晩景謂之三時山僖宗駕幸兹寺盡日歡賞<lb/>
王蜀太子簡王欲遷壁於東宫為壁泥通枋移損不全<lb/>
乃止出益州畫錄<lb/>
趙德齊者温竒子也王蜀乾寧初精舍未嚴禪室未廣<lb/>
先主於大聖慈寺大殿東廡起三學延祥之院請德齊<lb/>
於正門西畔畫南北二方天王兩堵院門舊有盧楞伽<lb/>
<pb n="KR2k0126_WYG_106-16b"/>
畫行道高僧三堵六身頼德齊遷移獲全至今光化年<lb/>
先主受勑置生祠命德齊與高道興同畫西平王儀仗<lb/>
旗纛旌麾車輅法物及朝真殿上皇姑帝戚后妃嬪御<lb/>
真百堵已授翰林待詔賜紫金魚袋光天元年戊寅先<lb/>
主殂後主復命與道興畫陵廟鬼神人馬及車輅儀仗<lb/>
宫寢嬪御一百餘堵今大聖慈寺竹溪院釋迦十弟子<lb/>
开十六大羅漢崇福禪院帝釋及羅漢崇真禪院帝釋<lb/>
梵王及羅漢堂文殊普賢皆其筆見存<lb/>
<pb n="KR2k0126_WYG_106-17a"/>
高道興成都人攻雜畫尤善佛像蜀光化中授待詔賜<lb/>
紫及畫儀仗陵廟具德齊傳中别畫大慈寺兩廊高僧<lb/>
六十餘軀華嚴閣東畔丈六天花瑞像並存右二則益<lb/>
州畫錄<lb/>
名畫記高道興事王蜀為内圖畫庫使工佛道雜畫用<lb/>
筆神速觸類皆精諺云高君墜筆亦成畫子從遇事孟<lb/>
蜀為翰林待詔嘗於宫中大安樓下畫天王對佛圖<lb/>
成都古寺畫記華嚴閣影壁後東壁上天花瑞像乃高<lb/>
<pb n="KR2k0126_WYG_106-17b"/>
道興筆與竹䖍相對者也<lb/>
成都聖壽寺東廊下維摩詰堂内畫居士本像方丈内<lb/>
畫花竹芭焦山水松石風候雲氣三堵昭宗景福年物<lb/>
不留姓名<lb/>
趙德𤣥者雍京人也天復年入蜀工畫車馬人物屋木<lb/>
山水佛像鬼神筆無偏擅隨事皆長其樓殿臺閣向背<lb/>
低昂代無比者有朱陳村圖豐稔圖漢祖歸豐沛圖盤<lb/>
車圖皆臺閣様初入蜀將梁隋唐名畫百本自隨至今<lb/>
<pb n="KR2k0126_WYG_106-18a"/>
相傳以為楷式裴孝源公私畫錄云自魏晉以來終於<lb/>
貞觀秘府并人間畫共集二百九十八卷二百三十卷<lb/>
是隋唐官本十三巻是左僕射蕭瑀進二十卷得自楊<lb/>
素家三巻許善心進十卷高平縣書佐女張氏所獻四<lb/>
卷安福進十八卷光在秘府無得處人名唯有天和年<lb/>
月集賢校理張懷瓘云昔梁武帝博雅好古鳩集名畫<lb/>
令鍳者數人共詳名氏兼定品格以供御玩及侯景作<lb/>
亂江陵府將陷元帝先焚内庫書畫數萬卷深可歎息<lb/>
<pb n="KR2k0126_WYG_106-18b"/>
其後帝王兼愛進獻又盈秘府天后朝張易之奏召天<lb/>
下名工脩諸圖畫因竊換真本以私家收藏偽本繳還<lb/>
殁後為薛稷所得稷殁入於岐王府復慮上知乃盡焚<lb/>
之當時天府所藏多渉於贋人間所蓄或反是真蜀因<lb/>
二帝駐蹕昭宗遷幸自京將到圖書名畫散落民間固<lb/>
亦多矣杜天師在蜀收集道經三千卷儒書八千卷而<lb/>
德𤣥所擕梁隋及唐畫百本或自模搨或是粉本或是<lb/>
墨跡無非秘府散逸者流傳在蜀信後學之幸也今福<lb/>
<pb n="KR2k0126_WYG_106-19a"/>
慶禪院隠形羅漢變相一堵德𤣥筆見存<lb/>
刁光𦙍亦雍京人性高潔交游不襍工畫湖石花竹猫<lb/>
兎鳥雀天復中入蜀前軰有工此者頓減價矣黄筌孔<lb/>
嵩二人師之親受其訣孔尚升堂黄得入室刁公居蜀<lb/>
三十餘年筆無蹔暇非病不休非老不息卒年八十大<lb/>
聖慈寺熾盛光院明僧錄房小壁四堵四時雀竹是其<lb/>
蹟也廣政中黄居宷重粧雀蝶精竒轉甚三學院㕔小<lb/>
壁花雀兩堵亦其耄年之筆按劉道醇畫評以刁為蜀<lb/>
<pb n="KR2k0126_WYG_106-19b"/>
郡人<lb/>
麻居禮者蜀人也幼師張南本深得其訣光化天復年<lb/>
聲跡已喧畫資簡卭蜀等州寺觀甚多今見存聖壽寺<lb/>
偏門北畔八難觀音一堵<lb/>
禪月大師貫休婺州金溪人也俗姓姜氏字德隠天復<lb/>
年入蜀王先主賜紫衣有詩名兼善草書畫圖時人比<lb/>
諸懷素師閻立本畫羅漢十六幀龎眉大目者朶頥隆<lb/>
鼻者倚松石者坐山水者胡貌梵相曲盡其態或問何<lb/>
<pb n="KR2k0126_WYG_106-20a"/>
以知其形荅云休自夢中所覩爾又畫釋迦十弟子亦<lb/>
如此類人皆異之當時卿相皆有歌詩求之可見而不<lb/>
可得也太平興國初太宗捜訪古畫時給事中陳公羽<lb/>
牧蜀以其羅漢十六幀進焉偽翰林學士歐陽炯禪月<lb/>
大師應夢羅漢歌云西嶽高僧名貫休才情峭拔凌清<lb/>
秋天教水墨畫羅漢魁㟁古容生筆頭時或大綃泥高<lb/>
壁閉目焚香坐禪室忽然夢裏見真儀脱下袈裟㸃神<lb/>
筆高握節腕當空擲窣窣毫端任狂逸逡廵便是兩三<lb/>
<pb n="KR2k0126_WYG_106-20b"/>
軀不似畫工虛費日碎石安排嵌復枯真僧列坐連跏<lb/>
趺形如瘦鶴精神徤骨似伏犀頭角麤兀倚松根傍巖<lb/>
縫曲碌腰身長欲動看經弟子擬同聲磕睡山童欲成<lb/>
夢不知夏臘幾多年一手搘頥偏袒肩口開或若共人<lb/>
語身定復疑初坐禪案前卧象低垂鼻崕裏老猿斜展<lb/>
臂芭蕉花裏刷輕紅苔蘚文中暈深翠硬笻竹杖矮松<lb/>
牀雪色眉毛一寸長繩闗梵筴兩三片線補衲衣千萬<lb/>
行林間落葉紛紛墮一印殘香斷煙火皮穿木履不曽<lb/>
<pb n="KR2k0126_WYG_106-21a"/>
拖笋織蒲團鎮長坐休公逸藝無人加聲譽喧喧遍海<lb/>
涯五七字詩一千首大小篆字三十家唐朝厯厯多名<lb/>
士蕭子雲并吳道子若將書畫比休公只恐當時浪生<lb/>
死始自江南來入秦于今到蜀多交親詩名畫手皆竒<lb/>
絶覷你凡人事事精瓦棺寺裏維摩詰舍衞城中辟支<lb/>
佛若將此畫比量看最是人間為第一右五則益州名畫錄<lb/>
吕大防觀政閣記載太守刺史節度使畫像李冰文翁<lb/>
王尊張堪第五倫廉范种暠李膺高眹諸葛亮王濬高<lb/>
<pb n="KR2k0126_WYG_106-21b"/>
儉陸象先蘇頲嚴武崔寧韋臯高崇文武元衡段文昌<lb/>
李德裕楊嗣復杜悰魏謩牛叢夏侯孜高駢陳敬瑄凡<lb/>
二十八人<lb/>
張𤣥者簡州金水石城山人也工畫人物尤善羅漢當<lb/>
王氏偏霸聲迹赫然時呼為張羅漢荆湖淮浙皆令人<lb/>
入蜀縱價市歸前軰畫佛像羅漢相傳曹様吳様二本<lb/>
曹謂曹弗興呉謂呉棟曹畫衣紋稠疊呉畫衣紋簡略<lb/>
今昭覺寺孫位戰勝天王曹畫也大聖慈寺行道高僧<lb/>
<pb n="KR2k0126_WYG_106-22a"/>
吳畫也𤣥則師吳有大聖慈寺灌頂院羅漢一堂十六<lb/>
軀見存益州畫錄<lb/>
遂寧志縣北三十里顯教院唐咸通中建有張金水畫<lb/>
十八羅漢像<lb/>
張景思者張𤣥之裔也張之族世傳佛像羅漢王建永<lb/>
平年景思於聖壽寺北廊下畫降魔變相一堵見存益<lb/>
州畫錄<lb/>
畫繼云成都楞嚴院壁畫六祖彌勒院壁故事山水一<lb/>
<pb n="KR2k0126_WYG_106-22b"/>
堵錦津院壁釋迦佛及十六羅漢俱劉國用筆國用漢<lb/>
州人名亞于張𤣥<lb/>
楊元真者張𤣥外族也工畫佛像羅漢兼善粧鑾武成<lb/>
中善塑像者簡州許候東川雍中本二人時推妙手今<lb/>
聖興寺天王院天王及部屬熾聖光佛九曜二十八宿<lb/>
天長觀龍興觀龍虎宫并雍中本塑大聖慈寺熾聖光<lb/>
佛九曜二十八宿華嚴閣下西畔立釋迦像并許候塑<lb/>
皆元真粧肉色髭髮衣紋錦繡備著竒巧時軰罕及今<lb/>
<pb n="KR2k0126_WYG_106-23a"/>
四天王寺壁畫五臺山文殊菩薩變相一堵是其筆見存<lb/>
道士陳若愚者左蜀人也師張素卿遂衣羽衣受其筆<lb/>
法王建永平中廢興聖觀為軍營觀有金鑄天尊五及<lb/>
明皇御容一移在大聖慈寺供養餘道門尊像殿堂皆<lb/>
就龍興觀起立今精思院北帝殿是也殿上壁畫有青<lb/>
龍白虎朱雀𤣥武四君像是其筆存<lb/>
房從真者成都人也工甲馬人物鬼神冠絶當時有寧<lb/>
王射獵圖羌人移居圖陳登斫鱠圖冷朝陽王昌齡常<lb/>
<pb n="KR2k0126_WYG_106-23b"/>
建冐雪入京圖蒲師訓師其筆法王蜀先主於浣花龍<lb/>
興寺修佑聖夫人堂合水津起通波侯廟各令從真畫<lb/>
甲馬旍旗從官鬼神於壁授翰林待詔賜紫金魚袋今<lb/>
寳厯寺五丈天王閣下天王部屬諸神並其筆後人重<lb/>
粧已損蒲師訓因再脩之右三則黄休復畫錄<lb/>
名畫記房從真工人物畨馬嘗於王蜀宫中畫諸葛渡<lb/>
瀘圖甲馬如生兼善潑墨鬼神<lb/>
阮知誨者成都人也工畫女郎筆蹤妍麗又善寫真王<lb/>
<pb n="KR2k0126_WYG_106-24a"/>
氏乾德年寫少主于大聖慈寺三學院經樓下孟氏明<lb/>
德年寫先主于三學院真堂内又寫福慶公主玉清公<lb/>
主于内庭厯事兩朝渥澤累授翰林待詔銀青光祿大<lb/>
夫檢校尚書左僕射兼御史大夫上柱國見益州畫錄<lb/>
成都名筆壽寧院土地堂有孟蜀主像古迹也<lb/>
宋藝者蜀人工寫真王蜀時充翰林寫貌待詔模寫大<lb/>
唐二十一帝聖容及當時供奉道士葉法善禪僧一行<lb/>
沙門海㑹内侍高力士四真於大聖慈寺元宗御容院<lb/>
<pb n="KR2k0126_WYG_106-24b"/>
壁上見存益州畫錄<lb/>
名畫記毛文昌蜀郡人工畫田家風物有江村晩釣村<lb/>
童入學郊居豐稔等圖傳於世<lb/>
畫評毛文昌字則之好畫郊野村堡人物逼真又為村<lb/>
童入學圖行步動止拜立誦寫備其風槩<lb/>
杜齯龜者其先本秦人以避祿山之亂居蜀齯龜渉獵<lb/>
經史後師常粲寫真雜畫而妙於佛像羅漢王蜀少主<lb/>
念高祖受唐深恩以興元節度使唐道襲私第為上清<lb/>
<pb n="KR2k0126_WYG_106-25a"/>
宫塑王子晉為逺祖於殿命齯龜寫二十一帝御容於<lb/>
殿之四壁毎三㑹五獵差太尉公卿薦獻殿堂行禮其<lb/>
齋宫職掌並依太清宫故事又命寫先主太妃太后真<lb/>
於青城山之金華宫授翰林待詔賜紫金魚袋今嚴君<lb/>
平觀杜太師光庭真大聖慈寺華嚴閣東廊下祐聖國<lb/>
師光業真並其筆見存右二則益州畫錄<lb/>
古寺名筆大聖慈寺鮮于院小閣上壁毘盧佛吉安院<lb/>
十二面觀音揭諦院釋迦佛二菩薩觀音勢至十六羅<lb/>
<pb n="KR2k0126_WYG_106-25b"/>
漢四處俱待詔杜齯龜筆<lb/>
孔嵩一名景蜀人也幼工花雀師刁處士筆法至晩年<lb/>
巾裹衣服言論動止俱斆刁公在蜀公侯門四十餘載<lb/>
圖畫甚多一枝一翎人皆寳之先是黄筌於石牛廟畫<lb/>
龍一堵黄居宷亦畫於諸葛廟嵩乃呈技於廣福院之<lb/>
壁蜿蜒恠狀不與常同逼視逺觀勢欲攫躍于時異之<lb/>
此三人畫龍宗孫位位宗顧愷之曹弗興<lb/>
阮惟德與父知誨同時入内供奉厯年所畫貴公子夜<lb/>
<pb n="KR2k0126_WYG_106-26a"/>
宴圖宫中賞春圖宫中戲鞦韆圖宫中七夕乞巧圖宫<lb/>
中熨帖圖宫中按舞圖宫中按樂圖皆盡當時宫苑亭<lb/>
臺花木之巧皇妃帝后富貴之事授翰林待詔試太常<lb/>
寺齋郎賜緋廣政初荆湖商賈入蜀競請所畫川様美<lb/>
人卷軸將歸本道以為竒物右二則益州畫錄<lb/>
　<lb/>
　<lb/>
　<lb/>
<pb n="KR2k0126_WYG_106-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記巻一百六<lb/>
</p>
<p>
</p>
  </div>
</body>
</text>
</TEI>
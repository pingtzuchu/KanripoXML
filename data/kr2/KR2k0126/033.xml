<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷三十三</head> <lb/>
    <p>
<pb n="KR2k0126_WYG_033-1a"/>
欽定四庫全書<lb/>
　蜀中廣記卷三十三<lb/>
　　　　　　　　　　　　明　曹學佺　撰<lb/>
　邊防記第三<lb/>
　　川西三<lb/>
　　　龍安府　青川　石泉　安縣<lb/>
安綿道開府綿州轄龍安青州石泉綿州諸將領守備<lb/>
指揮一人比都指揮體統駐石泉而龍安㕘將同城以<lb/>
<pb n="KR2k0126_WYG_033-1b"/>
居　龍州古氐羌地漢曰隂平道註云有夷之地曰道<lb/>
如剛氐道甸氐道之類是也北部都尉治此永平後始<lb/>
稱郡自後或稱江油或稱平武或曰龍州或曰龍門或<lb/>
改靈應郡或改政州時代不同因革亦異宋景定間臨<lb/>
卭人薛嚴以進士來守是州捍衛有功得世襲焉家譜<lb/>
為戰國薛居州之後也國初其裔薛文勝歸附仍授知<lb/>
州時千夫長隴西李仁廣提領官高郵王祥給我餉饋<lb/>
蜀平賜李州同知王州判官宣徳中以征松潘功陞州<lb/>
<pb n="KR2k0126_WYG_033-2a"/>
為宣撫薛氏世宣撫使李為副使王為僉事各統土兵<lb/>
五百分守白馬白草木瓜三畨嘉靖末年薛兆乾謀逆<lb/>
伏誅遂改宣撫司為龍安府割成都之石泉保寧之江<lb/>
油及青川千户所隷焉降兆乾庶弟襲土知事王氏李<lb/>
氏俱襲土通判列銜本府分守如前仍移小河㕘將於<lb/>
府城彈壓之附郭平武縣萬厯十九年始設也江油地<lb/>
雖腹裏然實糧運之咽喉矣　益州記曰江水自白馬<lb/>
嶺迴行二千餘里至龍涸又八十里至西陵縣又百二<lb/>
<pb n="KR2k0126_WYG_033-2b"/>
十里而至北部北部即龍州也白馬嶺即白馬畨地隷<lb/>
王通判在府正北三百里北通階文西抵漳臘其生畨<lb/>
號黒人延袤數百里碉房不計有名色可舉者凡十八<lb/>
寨寨多不過四五百人少可百人而已設有散牌總牌<lb/>
等名目以約束之畨僧畨舎諸號以誘化之法甚宻也<lb/>
嘉靖元年白馬跳梁用兵五千分五路而進一由鐡龍<lb/>
堡一由黄羊闗一由三舎堡一由北雄闗一㑹兵陜西<lb/>
由階文入大創之而喘息聽命矣白草畨隷李通判在<lb/>
<pb n="KR2k0126_WYG_033-3a"/>
府西南四百里東抵石泉約七十里西抵南路生畨南<lb/>
抵茂州畨北抵平武縣境蓋唐吐蕃賛普遺種也上下<lb/>
白草凡十八寨部曲素强恃其險阻往往剽奪為患嘉<lb/>
靖二十五年大征用兵三萬七千一由龍州一由石泉<lb/>
一由霸底所斬獲甚多事平增雙溪大魚永平奠邊諸<lb/>
堡革撫賞斷鹽茶予以白旗永塞入龍之路於是霸底<lb/>
河西風村等十一寨永平河東北草等十七寨週數百<lb/>
里男女四千餘人相率來降許其畜髮頂巾送子讀書<lb/>
<pb n="KR2k0126_WYG_033-3b"/>
習學華語嵗輸糧䗶為氓編走馬嶺一帶為十村由<lb/>
平一村以至平十村也射溪溝一帶為八村自一化以<lb/>
至八化村也村立一長長即舊畨牌之號又有風村嶺<lb/>
等二十寨尚仍舊名亦同時歸順者事在萬厯十七年<lb/>
　木瓜畨隷薛知事在府上游近小河千户所境土迫<lb/>
促種類不蕃雖有五寨約男女不二三百人先是統於<lb/>
薛氏受其嵗賞嘉靖二十三年勾引白草畨反為之鄉<lb/>
導事平止許嵗至小河領賞不得度大魚闗　青川千<lb/>
<pb n="KR2k0126_WYG_033-4a"/>
户所白馬畨之後路東抵白水陽平闗陜西寧羌州界<lb/>
西通白馬路轉古城驛而抵龍安南至椒園堡叢林宻<lb/>
箐多盜賊北通青塘嶺直達階文寰宇記云後魏之馬<lb/>
盤縣也有馬盤山高三千三百丈其形似馬盤旋而上<lb/>
隋改馬盤為青川縣圖經云清水出啼胡山濶五丈東<lb/>
流入利州界其水清美亦云啼胡水矣志作醍醐盖美<lb/>
名之圖經曰青川東三百四十里為白水江鄧艾伐蜀<lb/>
嘗作浮橋於此按華陽國志平武縣有闗尉自景谷有<lb/>
<pb n="KR2k0126_WYG_033-4b"/>
歩道徑江油左擔出涪鄧艾伐蜀道也　志云所北十<lb/>
里有大雄山峻極出於雲表即北雄闗也近又設控夷<lb/>
闗牆垣營疊完固堪守稍前為瓦舎壩乃熟番保保住<lb/>
種地其衆怯弱易馴按廣輿考有思曩安撫司設於此<lb/>
矣　石泉北隣土永平西連青岡壩底諸畨最稱强悍<lb/>
壩底守備駐劄縣城　復土堡在縣西北稍南為青岡<lb/>
各相去十里許介二堡間有青泗口路通壩底河東河<lb/>
西白草青片諸生熟夷隷石泉守備提調　東二十里<lb/>
<pb n="KR2k0126_WYG_033-5a"/>
為永平堡設在山崖形勢斗峻控制白草諸畨隘口永<lb/>
平西三里為奠邊闗闗南里許為火草坪火草北十五<lb/>
里為萬安東二十里為喜定俱永平把守指揮提調<lb/>
北四十里為壩底其地東抵通寧西連白草南距石泉<lb/>
北通青片堡其南十五里為石板闗東十五里為石泉<lb/>
堡又五里為白印墩壩底把守指揮提調　大印堡設<lb/>
于山阜巍然天險亦白草畨出没之要路也堡西二十<lb/>
里為茒堆又五里為山茅山茅東一舎為徐塘徐塘北<lb/>
<pb n="KR2k0126_WYG_033-5b"/>
一舎為伏羌伏羌北兩舎為大方闗闗與大印相首尾<lb/>
矣故屬大印把守指揮提調　安縣東至涪城西極綿<lb/>
竹南通羅江北達石泉境内雖無夷族然而迫隣雎水<lb/>
曲山疊溪諸闗堡則天池大壩白草青片等寨亦其接<lb/>
壤也曲山闗介在當縣石泉平武三路雎水闗為當縣<lb/>
綿州適中之地面山負水平衍沃饒闗西一舎名綿堰<lb/>
堡綿水發源於此闗東一舎名疊溪堡乃白草畨後路<lb/>
形勢孤懸安綿倚為保障設有官軍鄉勇屬雎水闗把<lb/>
<pb n="KR2k0126_WYG_033-6a"/>
守提調<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0126_WYG_033-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷三十三<lb/>
</p>
<p>
</p>
  </div>
</body>
</text>
</TEI>
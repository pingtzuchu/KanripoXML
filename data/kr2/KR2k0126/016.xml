<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷十六</head> <lb/>
    <p>
<pb n="KR2k0126_WYG_016-1a"/>
欽定四庫全書<lb/>
　蜀中廣記卷十六<lb/>
　　　　　　　　　　　　明　曹學佺　撰<lb/>
　名勝記第十六<lb/>
　　下川南道<lb/>
　　　瀘州<lb/>
漢江陽縣蜀志曰魏武屯漢中諸葛亮出屯江陽是也<lb/>
水經曰江水又東過江陽南洛水東南注之酈道元註<lb/>
<pb n="KR2k0126_WYG_016-1b"/>
曰江陽縣枕帶雙流據江洛㑹也漢景帝六年封趙相蘇嘉<lb/>
為侯國　洛水與綿水合至州西方山下謂之綿水口通志<lb/>
云廢綿水縣在綿水西口汶江水中洲上梁置縣宋省入江<lb/>
安矣　洛水逕資中謂之中江又謂之支江支江水從富義<lb/>
縣鴛鴦池屈曲方至城與汶川合流又有赤水源從昌州昌<lb/>
元縣界流入去合支江　有合州在州治東蜀江與之溪合<lb/>
流處之溪源出仁懐縣其形曲折如之字　有悦江在州治<lb/>
東北源出戎縣渃武箐經悦州因名　有思宴江在<lb/>
<pb n="KR2k0126_WYG_016-2a"/>
州治西四里源出古思晏縣　有宋江在州治東百歩<lb/>
源出大壩兒北洞經宋州故名任汲記云淙流東北貫<lb/>
其隅矣　李<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>西山堂記云郡得名為瀘者葢始因梁<lb/>
大同中嘗徙治馬湖口置瀘州葢馬湖即瀘水下流因<lb/>
逺取瀘水以名州也志云宋制置使余玠遷州治于神<lb/>
臂山則在百里外號銕瀘城矣　勾公權瀘川縣廨記<lb/>
云江陽氣候偏陽夏秋多炎燠冬無苦寒每夏秋蒸溽<lb/>
如傍挹火爐鞲　孫羲叟修城記瀘控西南諸夷逺逮<lb/>
<pb n="KR2k0126_WYG_016-2b"/>
㸑蠻最為邊隅重地元豐以來用武臣其後始更置儒<lb/>
守錢若水以右贊善拜兹官宋太祖召見于武德殿謂<lb/>
之曰瀘川最近蠻獠尤宜綏撫葢重之矣　方輿勝覽<lb/>
云整暇堂雅歌堂俱宋時建在郡圃之内四香亭在州<lb/>
治淳熙中郡守趙公建自題云永嘉何希深之言曰荼<lb/>
䕷香春芙蓉香夏木樨香秋梅花香冬斯名以之有南<lb/>
定樓取出師表語也陸務觀南定樓詩行遍梁州到益<lb/>
州今年又作渡瀘遊江山重複爭供眼風雨縱横亂入<lb/>
<pb n="KR2k0126_WYG_016-3a"/>
流一名海觀侍郎閻蒼舒詩雲南之隂大江東二水奔<lb/>
騰如海衝誰能具此壯觀眼南定樓中今卧龍　水經<lb/>
注江中有大門小門焉季秋之月則黄鱗死漚也郡國<lb/>
志瀘江水中有大闕季春三月黄龍堆沒闕即平黄龍<lb/>
堆者昔尹吉甫子伯竒至孝後母讃之自投江中衣苔<lb/>
帶藻忽夢見水仙羙樂掦聲悲歌<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>人學之吉甫聞<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>
人之聲欵似伯竒援琴作子安之操按曹植之惡禽論<lb/>
韓愈之履霜操皆指此事志云州東三里歸子山相傳<lb/>
<pb n="KR2k0126_WYG_016-3b"/>
伯竒溺處　又云三國董允墓在州治東今名董允壩<lb/>
　方輿云東嵓在汶江之東紹興中邦人開創大像依<lb/>
崖不足以庇風雨近歳有庖者祁氏親死廬舍棄俗奉<lb/>
香火于此崖邦人信之不十年重樓複屋佛宫經藏甲<lb/>
於一境碑目黄太史大像記醉僧圖碑刻並在此嵓之<lb/>
開福寺　州志云東二十里潭中一小山相傳下有龍<lb/>
窟二水交流清濁不混每春漲其山若浮州人遊賞之<lb/>
處通志云即龍馬潭也唐王昌遇落魄仙授以道術比<lb/>
<pb n="KR2k0126_WYG_016-4a"/>
歸售馬送道童于澤前得馬乗之瞬息至家而馬化龍<lb/>
入潭潭上有冲虚碧梧二觀俱宋建勝覽云龍女洞在<lb/>
城東南二十五里髙崖之畔有二穴俗傳為龍女洞李<lb/>
巽巖嘗遊有㽞題　寰宇記云雙井在城西偏紹興中<lb/>
掘濠塹得碑乃唐乾元中蘇德充所開　紀勝云滴乳<lb/>
泉在城西真如寺自崖石中流出味甚甘魯直經行大<lb/>
書此三字碑目云唐真如寺碑在本寺内山谷集云瀘<lb/>
州大雲寺西偏崖石上有甘泉滴瀝一州泉味皆不及<lb/>
<pb n="KR2k0126_WYG_016-4b"/>
也余名曰滴乳泉山谷又跋常山公書云常山公書如<lb/>
霍去病用兵所謂顧方略如何耳不至學孫吴至其得<lb/>
意處乃如戴花羙女臨鏡笑春後人亦未易超越紹聖<lb/>
五年五月晦避暑瀘州大雲寺子茂携此書來妄意評<lb/>
之如此　寰宇記尹吉甫江陽人有祠在城南又報恩<lb/>
觀建清穆堂以祠之碑目李沆記周尹吉甫實生此地<lb/>
見於圖經舊矣陳帥損之作清穆堂祠焉觀酈道元水<lb/>
經注江陽異聞與華陽國志頗類其載揚雄琴清英叙<lb/>
<pb n="KR2k0126_WYG_016-5a"/>
伯竒流放并子安之操附于江揚雄蜀人也其説必有<lb/>
據　勝覽云寳山在城南初名堡子山為廵檢廨陳公<lb/>
損之移廨山西建堂其上袁公説友榜其堂曰江山平<lb/>
逺易堡子為寳山大書掲之下瞰城郭萬瓦鱗集兩江<lb/>
合流郡國志一名瀘峯山髙三十丈地多瘴三四月渡<lb/>
之必死唯五月上旬渡之即無害故諸葛亮云五月渡<lb/>
瀘也李<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>西山堂記云以常璩華陽國志及辛怡顯雲<lb/>
南錄攷之諸葛渡瀘乃在越嶲之地非瀘之寳山也木<lb/>
<pb n="KR2k0126_WYG_016-5b"/>
龍崖在寳山之趾有古榕木盤結夭矯如龍黄魯直為<lb/>
題榜　通志云瀘州寳山之瀘峯有武侯廟每歲蠻人<lb/>
貢馬相率拜于廟前宋劉光祖詩云蜀人所至祠遺像<lb/>
蠻徼猶知問舊碑紀勝云黄太史書砥柱銘碑在瀘峯<lb/>
髙寺　通志云三泉在寳山嵌嵓間昔王大過鑿山濬<lb/>
泉榜曰三泉　志云州南𤣥妙觀有紫房洞唐應静煉<lb/>
丹于此丹竈石床尚存有煉丹井亦唐真人酌挹之所<lb/>
又云治南二里有懸崖石刻荼䕷洞三字西南有飛雲<lb/>
<pb n="KR2k0126_WYG_016-6a"/>
洞為唐庚讀書處按子西丹稜人徙居瀘之安夷門外<lb/>
自號魯國先生有文集行世　寰宇記方山距州南一<lb/>
含許又名回峯其山八面下瞰江流有魏武帝廟唐元<lb/>
宗敕文華陽國志云方山蘭祠昔漢光武微時過江陽<lb/>
有一子望氣者言江陽有貴兒氣王莽求之縣人殺之<lb/>
光武怒為子立祠謫江陽人不使冠帶通志云巔池在方<lb/>
山之頂周圍一里有龍濳其中　勝覽云北巖在城北<lb/>
舊有小菴尚書楊汝明剏為大刹又創五峯書院以為<lb/>
<pb n="KR2k0126_WYG_016-6b"/>
士友㑹課之所　志云州北二里撫琴臺山石生成周<lb/>
圍七尺昔尹伯竒投江吉甫登其上鼓子安之操焉<lb/>
又云州北有薑亭郡人王綸以母姜氏卒終身不敢食<lb/>
薑因植薑于亭側以志不忘　又云東北二十里特凌<lb/>
橋宋治平中有女子因母病歸省溪漲不能渡忽見一<lb/>
木横凌水面遂舍生以濟既渡失木所在　通志州東<lb/>
北有餘甘渡唐子西瀘川六言云百斤黄鱸鱠玉萬戸<lb/>
赤酒流霞餘甘渡頭客艇荔枝林下人家　又云拙溪<lb/>
<pb n="KR2k0126_WYG_016-7a"/>
在州東北七里黄山谷過而墜馬自以為拙呼為拙溪<lb/>
書大字于石見存　山谷有瀘州中壩葛氏竹林㽞題<lb/>
云江南黄庭堅自僰道䝉恩放還元符三年十二月道<lb/>
出江安江安宰石諒信道以親親見㽞作歲建中靖國<lb/>
元年正月丙寅置酒中壩葛氏之竹林而别<lb/>
　　　江安縣<lb/>
漢地里志犍為之漢陽縣也注曰犍為都尉治山有闟<lb/>
谷漢水所出矣今縣南七十里連天山漢水出焉又西<lb/>
<pb n="KR2k0126_WYG_016-7b"/>
南有漢陽山以在漢水之陽也廢漢陽縣當在此二山<lb/>
間　寰宇記云涇灘在江安縣南三十里灘上有山刺<lb/>
天瀑布飛洒相傳武侯誓蠻之地此唐涇南縣所為設<lb/>
也縣有綿水鄉即古之綿水縣有思晏江即古之思晏<lb/>
縣矣　本志云有縣市有井市宋南渡後置南井監在縣<lb/>
東北監有鳯凰山山上有雁塔刻唐五代以來進士題<lb/>
名　勝覽云偶住亭在江安縣之對建中初魯直自僰<lb/>
道還過邑宰石諒同逰此亭書琴操後改為渡瀘亭碑<lb/>
<pb n="KR2k0126_WYG_016-8a"/>
目瀘州平夷記熙寧中范百祿撰今在江安偶住亭志<lb/>
云北城街有渡瀘碑亭宋時范百祿立自載其平夷事<lb/>
迹今碑止存篆額熙寧甲寅平夷之記八字　都廵檢<lb/>
使鄧巽陽安濟廟記曰吾邑城外汶江流其東淯溪滙<lb/>
其左溪上隂崖峭峙草木岑蔚下臨深潭蒼黯寒碧有<lb/>
神宅焉號曰五龍　紀勝云鏡子山在江安縣南五里<lb/>
又名照山一峰中峙兩峯旁翼二溪交流峯巒蔥菁菴<lb/>
廬梵室金碧交輝旁有二潭為龍所居禱旱輙應山有<lb/>
<pb n="KR2k0126_WYG_016-8b"/>
眠雲石龍淵橋玎璫崖磨鎌溪為一邑勝遊之地<lb/>
　　　納谿縣<lb/>
宋紹定初割江安之地而立納谿則瀘川縣所為廢也<lb/>
納谿水源自阿永蕃部為唐之羈縻納州納水所出矣<lb/>
流至縣之西門與瀘江合　通志云縣東一里有樓子<lb/>
山層峰疊嶂若樓閣然三里有掇旗山相傳諸葛武侯<lb/>
豎旗于此以誓蠻人也又其逺者為保子寨倒馬闗石<lb/>
虎闗則皆通䍧柯且蘭交趾諸夷　本志云治西有寺<lb/>
<pb n="KR2k0126_WYG_016-9a"/>
其地産青白石似玉曰玉林寺又云治北十里為舊縣<lb/>
基昔人掘得銅犧象樽一太和羹盌二爵三貯于學宫<lb/>
　　　合江縣<lb/>
漢符縣東漢為符節縣水經曰江水東過符縣北邪東<lb/>
南鰼部水從符闗東北注之酈道元註曰縣故巴夷地<lb/>
漢武帝建初六年以唐䝉為中郎將從萬人出巴符闗<lb/>
者也漢元鼎二年立王莽之符信矣縣治安樂水㑹水<lb/>
源南通寧州平夷郡鄨縣北逕安樂縣界之東又逕符<lb/>
<pb n="KR2k0126_WYG_016-9b"/>
縣下北入江漢縣長趙祉遣吏先尼和以永建元年十<lb/>
一月詣巴郡沒死成濡灘子賢求喪不得女絡年二十<lb/>
五有二子五歲以還至二年二月十五日尚不得喪絡<lb/>
乃乗小舟至父沒處哀哭自沈見夢于賢曰二十一日<lb/>
與父俱出至日父子果浮出江上郡縣上言為之立碑<lb/>
其鰼部之水所未聞矣　寰宇記安樂山在縣東五里<lb/>
八十歩羣峯峭抜瀑布千尺天寳六年敕改為合江山<lb/>
圖經安樂山在合江西五里三峯俱秀溪流遶其下有<lb/>
<pb n="KR2k0126_WYG_016-10a"/>
石櫃為仙人藏經之所岐而左有爛柯跡後有仙影隠<lb/>
隱在石壁中岐而右歴木楠臺仙人屋十二盤至剪刀<lb/>
峽循山有八洞通南崖有石曰許由瓢又有芙蓉城滴<lb/>
水崖白猿洞此三峯之景也黄山谷記云安樂山劉真<lb/>
人飛昇之所真人字善慶初卜居時曰僰道平葢氣濁<lb/>
而不清江安方山氣清而不秀成山而清秀惟安樂山<lb/>
耳乃居之碑目髙唐宗取丹經詔碑賜進經道士詔碑<lb/>
劉真人藏經碑俱在安樂山志云在本山經書峽中其<lb/>
<pb n="KR2k0126_WYG_016-10b"/>
峽峭削人跡不到世傳蜀有黄澤書在揚子雲之前藏<lb/>
于名山即此峽也　吏隱閣記曰宋治平四年鄧太師<lb/>
綰作邑于瀘川曰瀘之合江邑居之南轉清溪而上六<lb/>
七里曰安樂山世傳隋開皇劉珍先生登眞之地杜光<lb/>
庭傳李淑記開皇所置三觀其一尚在乃命道士作劉<lb/>
眞人祠堂因名其閣曰吏隐志云安樂山俗名筆架山<lb/>
唐神童先汪有記今萟文不載惟載其一絶句云碧峯<lb/>
横倚白雲端隋氏真人化蹟殘翠栢不凋龍骨瘦石泉<lb/>
<pb n="KR2k0126_WYG_016-11a"/>
猶在鏡光寒任伋遊安樂山詩云安樂溪上峯萬木生<lb/>
翠羽孤撑切天心横拓壓坤股氣勢西吞夷光芒南定<lb/>
楚雲泉出石竇淋漓灑玉宇煙蘿纒林梢揺拽垂翠組<lb/>
山有天符葉樹一夕大風雨拔去後得於容子山葉如<lb/>
荔支而長上有紋宛如蟲篆或以為劉真人仙跡蘇子<lb/>
瞻詩天師化去知何日玉印相傳世共珍故國子孫今<lb/>
尚在滿山秋葉豈能神　安樂溪側有吕光廟苻秦時<lb/>
光討李焉之亂于此李垕詩西凉宫闕化灰燼一時壯<lb/>
<pb n="KR2k0126_WYG_016-11b"/>
觀今何許又名登天王祠西南隅有之溪三遶筆架九<lb/>
遶文明過月臺迤邐而去望如秋練形如之字注于江<lb/>
　南五里月臺山三溪旋遶山足形如臺面列十二月<lb/>
波上有晉王廟祀唐李克用又五里丁山形如丁字倒<lb/>
峙又曰文明丁火文明之象也有丁公廟其碑乃蕭齊<lb/>
時立趙世延先氏書嵓記云合江之北有神臂山呀然<lb/>
虚開清窈竦深廣袤百十歩飛泉簾垂列巘屏矗嵐光<lb/>
林影映帶左右與塵凡逈隔山之麓即先氏書嵓志云<lb/>
<pb n="KR2k0126_WYG_016-12a"/>
銕瀘城三里讀書嵓父老往往過之聞書聲後神童先<lb/>
汪七歲至其地曰吾讀書故處也遂寢處其中為九經注<lb/>
元虞集跋云凉國公勲業聞望著于天下我國家之蓍<lb/>
龜也年七十餘閒居金陵又以文章學問為吾道砥柱<lb/>
其得于天而裕于人何其盛哉讀書崖之記序其源委<lb/>
博贍考據鄉里晩生後進葢有不及聞者吾蜀百千年<lb/>
故家舊族若先氏崖者多有之矣安得一一表章于大<lb/>
臣元老之手乎然先氏子孫所恃以不朽有不徒在于<lb/>
<pb n="KR2k0126_WYG_016-12b"/>
崖者矣謝端跋云端蜀人也流離江漢間㡬十餘年矣<lb/>
某山某水不知㡬何所覽讀書崖之記始知先氏世有<lb/>
賢子孫哉端今老矣行於四方欲求一畆之居而不可<lb/>
得吾蜀多異人異書何時扁舟泝江而上從書崖嵐光<lb/>
林影之下求其遺書而讀之庶㡬補過以希前修汝礪<lb/>
其尚不吾却也夫<lb/>
　<lb/>
　蜀中廣記卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷十一</head> <lb/>
    <p>
<pb n="KR2k0126_WYG_011-1a"/>
欽定四庫全書<lb/>
　蜀中廣記卷十一<lb/>
　　　　　　　　　　　　明　曹學佺　撰<lb/>
　名勝記第十一<lb/>
　　上川南道<lb/>
　　　嘉定州<lb/>
水經曰江水至犍為武陽縣青衣水沬水從西南來合<lb/>
而注之酈道元註云江水又東南逕南安縣西有熊耳<lb/>
<pb n="KR2k0126_WYG_011-1b"/>
峽連山競險接嶺争髙河平中山崩地震江水逆流懸<lb/>
漑有灘名壘坻亦曰監溉李氷所平也縣治青衣江㑹<lb/>
襟帶二水矣　華陽國志云青衣有沬水出濛山下伏<lb/>
行地中㑹江南安觸山脇溷崖水胍漂疾破害舟船厯<lb/>
代患之李氷發卒鑿平溷崖通正水道或曰氷鑿崖時<lb/>
水神怒氷乃操刀入水中與神鬬至今䝉福按漢書溝<lb/>
洫志蜀守李氷鑿離<graphic n="KR1374" url="https://raw.githubusercontent.com/kanripo/KR-Gaiji/master/images/KR1374.png" mimeType="image/png"/>避沬水之患晉灼云<graphic n="KR1374" url="https://raw.githubusercontent.com/kanripo/KR-Gaiji/master/images/KR1374.png" mimeType="image/png"/>古塠<lb/>
字即此　寰宇記云青衣水發源自瀘山徼外東南<lb/>
<pb n="KR2k0126_WYG_011-2a"/>
流逕嚴道洪雅夾江至龍游與岷江合沬水發源大渡<lb/>
河一名峩水自陽山縣流入江按青衣沬水合流在州<lb/>
西十五里俗名尖山其下為紙房楮薄如蟬翼而質堅<lb/>
可久　通志云嘉定州治在兩川合流之際晉郭璞所<lb/>
定治東有八卦井即璞所鑿　水經注云蜀王開明故<lb/>
治也來敏本蜀論曰荆人鼈令死其尸隨水上荆人求<lb/>
之不得鼈令至汶山下邑復生起見望帝望帝者杜宇<lb/>
也從天下女子朱利自江源出為宇妻遂王於蜀號曰<lb/>
<pb n="KR2k0126_WYG_011-2b"/>
望帝望帝立鼈令以為相時巫山峽壅而蜀水不流帝<lb/>
使鼈令鑿巫峽通水蜀得陸處望帝自以徳不若遂以<lb/>
國禪號曰開明　蜀記云古夜郎國傳為一女人浣溪<lb/>
有竹浮下而中啼聲取而視之則孩也及長呼為夜郎<lb/>
封竹溪王今治北三里有竹公溪矣按宋祁答勸農李<lb/>
淵宗嘉州江上見寄詩嘉月嘉州路牁峩接畫船山圍<lb/>
杜宇國江入夜郎天即詠此事又輿地廣記云漢武帝<lb/>
開夜郎置犍為郡漢書地里志夜郎故縣乃屬牂柯郡<lb/>
<pb n="KR2k0126_WYG_011-3a"/>
如此則今之嘉州犍為郡非夜郎故地矣後世徒見嘉州<lb/>
名犍為郡又領犍為縣遂以為夜郎國恐失真　蜀志補<lb/>
罅云嘉州十五景唐貞觀中刺史盧士珵記曰望靈峰曰<lb/>
西嶺精舍曰石梁水曰後壑曰分溪塘曰桂竹汀曰梭原<lb/>
曰茗岡曰六度潭曰長林閣曰望山臺曰青蒨徑曰山梔園<lb/>
曰石壑院曰南洲草堂併賦詩刻之石上宋鄧諌從云天<lb/>
下山水窟有二曰嘉定曰桂林鮮于繪議道堂記云漢嘉背<lb/>
負三峩襟帶二江為西南州最清巋處　海錄碎事載偽蜀<lb/>
<pb n="KR2k0126_WYG_011-3b"/>
歐陽彬得嘉州曰青山緑水中為二千石作詩飲酒為風<lb/>
月主人豈不佳哉其後太守吕昌朝以宋復古所畫八景圖<lb/>
皆天下名勝懸於州治與相映發蘇子瞻有八詠繼東呉之<lb/>
贈也　蜀都賦云户有橘柚之園注曰出犍為南安縣華<lb/>
陽國志南安有柑橘官社出名茶　寰宇記云有石碑山<lb/>
山上遍植海棠為郡守宴賞之地一名海棠山花譜云海<lb/>
棠有色無香惟蜀之嘉州者有香　呉中復戒石云嘉州<lb/>
出荔枝輿地紀勝有荔枝樓愛日齋叢抄云乾道間陸放<lb/>
<pb n="KR2k0126_WYG_011-4a"/>
翁取家藏前輩筆札盡刻石置荔枝樓下　方輿勝覽<lb/>
云梨花山過西津橋五里有梨花百餘樹人寒疾取此<lb/>
花食之即愈岑參過西津王判官所居詩勝迹不在逺<lb/>
愛君池館幽素懐茗中語宛得塵外遊　通志云蓮花<lb/>
山在治東八里山陽有溪四時不涸産蓮花為盛　樓<lb/>
臺亭榭雅與勝㑹者曰都督府唐于邵序云犀灘古地<lb/>
熊阜外虞長空青𠖇通波萬里　曰郡齋平望江山岑<lb/>
參詩山光圍一郡江月照千家　曰丁東院在州學前<lb/>
<pb n="KR2k0126_WYG_011-4b"/>
院有方響洞洞腹有水如環珮聲黄魯直詩古人題作<lb/>
丁東水自古丁東直至今我為更名方響洞信知山水<lb/>
有清音范成大詩隔凡水磵不可越衆真微步壺中月<lb/>
徙倚含風玉佩聲何須聴作㽔賔銕自注云漢嘉廣佛<lb/>
院中水洞有聲琅然莫知其所由来舊名丁東水山谷<lb/>
易今名且有詩也石介詩云萬樹芙蓉秋色裏千家方<lb/>
響月明中　曰澄江樓在憲司左窺龍泓右瞰烏尤髙<lb/>
明爽塏得江山之趣淳祐間提刑程逄辰摹刻蘇子瞻<lb/>
<pb n="KR2k0126_WYG_011-5a"/>
書其外祖程公逸事於此　曰明月樓在譙樓之右下<lb/>
瞰明月湖郭璞䜟云鬱姑鬱姑將州對洛都但看千載<lb/>
後變成明月湖後隋鬱姑將軍開此湖也洛都山名在<lb/>
州西五里　曰壁津樓宋郡守逰仲鴻建魏了翁記在<lb/>
治東南跨城為樓下瞰江流三峩九頂森列左右　曰<lb/>
萬景樓在髙標山上髙標一名髙望郡之主山也有𢎞<lb/>
明觀後周所剏隋大業末方製大殿塑飛天神王像<lb/>
無名氏記其神異甚詳樓為宋郡守吕由誠建宇文粹<lb/>
<pb n="KR2k0126_WYG_011-5b"/>
中記范成大云嘉州城中山上登覽勝絶殆冠西川予<lb/>
令畫工作圖以歸山谷山谷来游時但有安樂園未有<lb/>
此樓也後人立涪翁亭在此樓前　曰月榭陸務觀詩<lb/>
試傾萬景湖亭酒来看半輪江月秋為同年王子蒼作<lb/>
也註云傍榭有一嵓景趣尤佳子蒼欲作樓未果　曰碧<lb/>
雲亭在石筍之隙楊翬記云石挺出於山傍髙丈有二尺<lb/>
上鋭而下廣衆水滙於前左右視羣山之邐迤若覆盂於<lb/>
地此亭在其上也　熊耳平羗據其上流寰宇記云熊耳<lb/>
<pb n="KR2k0126_WYG_011-6a"/>
水一名熊耳峽古老言武侯鑿山開道即熊耳峽東古<lb/>
道也又云平羗縣本漢平羗戍在榮州應靈縣界深谷<lb/>
戍是也周保定年置縣隋大業中獠叛移就大江唐寳<lb/>
厯中又移於開峽驛道書謂之平羗化山圖經云天下<lb/>
二十四化之一也有太白亭在焉相傳太白讀書於此<lb/>
黄魯直作亭其上蘇子瞻詩云峩眉山月半輪秋影入<lb/>
平羗江水流謫仙此語誰解道請君見月時登樓　石<lb/>
闕堂溪環遶其趾郡國志云龍㳺縣有二石闕即漢武<lb/>
<pb n="KR2k0126_WYG_011-6b"/>
帝使唐䝉下夜郎置碑目云嘉州舊市鎮石闕上有唐<lb/>
李徳裕領重兵過此九字寰宇記云石堂溪水在縣東<lb/>
一里源岀溪泉流入明月湖亭退入流花橋㑹大江薛<lb/>
能石堂溪詩三面枕漁樵前門向郡橋岸沙崩橘柚山<lb/>
徑入茶苖夜擁軍烟合春浮妓舸邀此心無與醉花影<lb/>
莫相饒　九頂烏尤傑立捍流方輿勝覽云九頂山在<lb/>
城左有九峰曰鳯集棲鸞靈寳就日丹霞祝融擁翠望<lb/>
雲兑説唐㑹昌已前峰各有寺今惟存凌雲一寺又名大<lb/>
<pb n="KR2k0126_WYG_011-7a"/>
像寺開元中僧海通於瀆江沬水濛水三江之合衝濤<lb/>
怒浪之濵鑿山為彌勒大像髙踰三百六十尺建七層<lb/>
閣以覆之至韋臯時積十九年而工始備臯有大像記<lb/>
墨莊漫錄云嘉州凌雲寺大像記韋臯文張綽書其碑<lb/>
甚豐字畫雄偉頃於潘義榮處見之岑參詩寺出飛鳥<lb/>
外青楓戴朱樓摶壁躋半空喜得登上頭始知宇宙濶<lb/>
下看三江流天晴見峩眉如向江上浮逈野烟景豁隂<lb/>
森棕柟稠願割區中緣永從塵外逰囘風吹虎穴片雨<lb/>
<pb n="KR2k0126_WYG_011-7b"/>
當龍湫僧房雲濛濛夏月寒颼颼廻合俯近郭寥落見<lb/>
逺舟發槩無端倪天宫可淹留一官詎足道欲去令人<lb/>
愁薛能詩像閣與山齊何人置石梯萬烟生聚落一崦<lb/>
露招提霽月人來下殘陽鶴去棲從邉亦已極𤇺火是<lb/>
沉黎司空曙詩春江古寺遶滄波石磴盤空鳥道過百<lb/>
丈金身開翠壁萬龕燈焰隔烟蘿雲生客到侵衣濕花<lb/>
落僧禪覆院多不與方袍同結社下歸塵世竟如何李<lb/>
習凌雲漫興云古寺臨江間碧波石梯深入白雲窠僧<lb/>
<pb n="KR2k0126_WYG_011-8a"/>
房寂寂無人跡滿地落花春又過薛濤寄題凌雲寺上<lb/>
韋相公詩聞説凌雲寺裏苔風髙日近絶塵埃横雲㸃<lb/>
染芙蓉壁是待詩人寳月来黄庭堅凌雲記游詩凌雲<lb/>
一笑見桃花三十年来始到家從此春風春雨後亂隨<lb/>
流水到天涯陸㳺凌雲禮佛詩山郭尋幽一笑新旋呼<lb/>
艇子截煙津不辭疾步登重閣聊欲今生識偉人泉鏡<lb/>
自涵螺髻緑浪花不犯寳趺塵始知神力無窮盡丈六<lb/>
金身小果身自註云一泉泓然正在髻下每歳水漲不<lb/>
<pb n="KR2k0126_WYG_011-8b"/>
能及佛足　碑目云凌雲山麓有唐放生碑山頂有清<lb/>
音亭邵博記天下山水之勝在蜀蜀之勝在嘉州嘉州<lb/>
之勝在凌雲寺寺之南山又其勝也蘇子瞻名其亭曰<lb/>
清音又南山之勝也其下有治易洞東坡磨厓大字云<lb/>
聖作易晦其數劉傳呉識易祖盖宋郡守呉秘得之於<lb/>
劉牧耳　紀勝云烏尤山一名離堆山在九頂山之左<lb/>
舊名烏牛突然水中作犀牛狀至山谷題涪翁亭始<lb/>
謂之烏尤又名烏龍碑目云郭璞移水記謂世主播遷<lb/>
<pb n="KR2k0126_WYG_011-9a"/>
兵戈滿地於是優游嘯傲放意山水間乃於嘉州城東<lb/>
百步烏龍山鑿書嵓而蘇子由詩亦指其注爾雅於此<lb/>
史謂璞無入蜀之文按移水記有嘉州二字則碑非<lb/>
手筆恐後人之附㑹耳盖嘉州之名始於後周而自周<lb/>
已前止曰漢嘉郡曰龍游縣耳安得有所謂嘉州哉子<lb/>
由詩云巉巉九頂峰可愛不可住飛舟過山足佛脚見<lb/>
江滸俄頃已不見烏牛在中渚移舟近山隂峭壁上無<lb/>
路云有古郭生此地苦箋註洗硯去殘墨遍水如黒霧<lb/>
<pb n="KR2k0126_WYG_011-9b"/>
至今江上魚頂有遺墨處提刑張方詩竹橋沙水度烏<lb/>
尤絶壁孤巖意氣驕故與凌雲分半坐僧窻假寐見金<lb/>
焦以其似金山焦山也　青衣石峽循而東去東觀漢<lb/>
記曰元初二年五月青衣蠻唐律歸義注云地在大江<lb/>
青衣二水之㑹今嘉州龍游縣也寰宇記云青衣津在<lb/>
治南四十里有青衣神益州記云神號雷塠廟即華陽<lb/>
國志之雷垣也班固以為離堆下有石室名玉女房盖<lb/>
此神耳岑參上嘉州青衣山中峰題恵净上人幽居寄<lb/>
<pb n="KR2k0126_WYG_011-10a"/>
兵部楊郎中詩引云青衣山在大江之中屹然逈絶崖<lb/>
壁蒼峭周廣七里長波四匝有恵浄上人廬於山巔惟<lb/>
繩牀竹杖而已恒持蓮花經十年不下山予自公浮舟<lb/>
聊一登眺友人夏官𢎞農楊侯清淡之士也素工為文<lb/>
獨立於世與余有方外約每多獨往之意今者幽躅勝<lb/>
槩歎不得與此公俱爰命小吏刮磨石壁以識其事乃<lb/>
詩以逹楊友爾詩云青衣誰開鑿獨在水中央浮舟一<lb/>
躋攀側逕緣穹蒼絶頂詣老僧豁然登上方諸嶺一何<lb/>
<pb n="KR2k0126_WYG_011-10b"/>
小三江奔茫茫蘭若向西開峩眉正相當猿鳥樂鐘磬<lb/>
松蘿泛天香江雲入袈裟山月吐繩牀早知清净理久<lb/>
迺機心忘尚以名宦拘聿來夷獠鄉吾友不可見鬱為<lb/>
尚書郎早歳愛丹經留心向青囊𣺌𣺌雲智逺幽幽海<lb/>
懐長勝賞欲與俱引領遙相望為政愧無術分憂幸時<lb/>
康君子滿天朝老夫憶滄浪况值廬山逺抽簮歸法王<lb/>
或云青衣即烏尤山然烏尤之廣不能以七里計也<lb/>
方輿記云東巖在城東佛峽即聖岡山薛能詩古蹟是<lb/>
<pb n="KR2k0126_WYG_011-11a"/>
何王平身入石房逺林通後逕一郡隔前岡晝静惟禪<lb/>
客春来有女郎獨醒囘不得無事可焚香巖半有洞出<lb/>
泉冝釀東坡詩一時付與東巖酒即此陸務觀詩能仁<lb/>
院前有石像髙丈餘盖作大像時稿也詩云江閣欲開<lb/>
千尺像雲龕先定此規模斜陽徙倚空三歎嘗試成功<lb/>
自古無　碑目云東津院有黄魯直草書圓照大師小<lb/>
碑其詩云赤旃檀塔六七級白菡蓞花三四枝禪客相<lb/>
逢以彈指此心能有㡬人知又云黄太史自叙南經此<lb/>
<pb n="KR2k0126_WYG_011-11b"/>
有所作墨竹記　予觀嘉州新志城西一里有楊雄山<lb/>
石洞幽邃相傳以為子雲遊此有子雲草亭蔡楨詩云<lb/>
獨步城西路蕭條一草亭古苔環徑碧修竹遶軒青石<lb/>
鑿觀書所碑鐫陋室銘草𤣥今已矣千載想儀刑東北<lb/>
四十里有麻平河流出千佛崖與泥溪合王勃麻平曉<lb/>
行詩云百年懐士望千里倦遊情髙低循戍道逺近聴<lb/>
泉聲磵葉纔分色山花不辨名覉心何處盡風急暮猿<lb/>
清泥溪詩云弭棹臨奔壑低鞭躡峻岐江濤出岸險峰<lb/>
<pb n="KR2k0126_WYG_011-12a"/>
磴入雲危溜急船紋亂崖斜騎影移水煙籠翠渚山照<lb/>
落丹崖風生蘋浦葉露泣竹潭枝泛水雖云美勞歌誰<lb/>
復知<lb/>
　　　峩眉縣<lb/>
任豫益州記云峩眉山在南安縣界兩山相對狀如峩<lb/>
眉張華博物志以為牙門山也本傳云昔善財禮徳雲<lb/>
比邱時佇立妙髙峰觀此山如初月現故稱峩眉　李<lb/>
膺益州記云隋開皇九年立峩眉縣以山為名縣在南<lb/>
<pb n="KR2k0126_WYG_011-12b"/>
安之西峩眉之東唐乾元間獠叛移就峩眉觀東今縣<lb/>
理是也　禹貢梁州之山四岷嶓蔡䝉西山皆岷北皆<lb/>
嶓南山皆䝉峩眉之在禹貢則䝉山之首也　飛𤣥羽<lb/>
經曰峩眉之山金臺之室飛𤣥羽經秘其内稽神樞云<lb/>
句曲洞天西通峩眉皆大道也其間有小徑雜路阡陌<lb/>
抄㑹非一處華陽國志云峩眉山孔子地圖言有仙藥<lb/>
漢武帝遣使者祭之欲致其藥不能得碑目云宋太宗<lb/>
峩眉山普賢殿簡版書天真皇人論道之地楚狂接輿<lb/>
<pb n="KR2k0126_WYG_011-13a"/>
隠迹之鄊按雜花經云諸佛如来以大悲心而為體故<lb/>
因於衆生而起大悲因於大悲生菩提心因菩提心成<lb/>
等正覺故我世尊等正覺而有方所説經而有道塲普賢<lb/>
於道塲開化人天等衆故現相海於峩眉山中宻引世<lb/>
人而通菩提覺性　三皇經云皇人者㤗帝之所使在<lb/>
峩眉山黄帝往受真一五牙之法　費士戣歌鳯臺記<lb/>
云按晉皇甫謐髙士傳葛洪神仙傳宋劉孝標注世説<lb/>
皆以接輿為避楚入蜀隠於峩眉不知所終也　寰宇<lb/>
<pb n="KR2k0126_WYG_011-13b"/>
記云中峩山在峩眉縣南二十里又名覆蓬山有葛仙<lb/>
洞入穴初纔容人行數里漸寛洞中蝙蝠大如箕小峩<lb/>
山在峩眉縣南三十里一名鏵刃山山有季仙洞是為<lb/>
三峩　李膺益州記云龍門山在峩眉西十里兩崖峭<lb/>
峙其形如削仰視青天纔餘一罅又云峩眉山下有池<lb/>
廣袤十里號龍池　方輿記云綏山廢縣在峩眉縣西四<lb/>
十里按列仙傳葛由周威王時人好刻木為牛賣之一<lb/>
日騎木牛見人蜀中王侯追之上綏山綏山在峩眉山<lb/>
<pb n="KR2k0126_WYG_011-14a"/>
西南其髙無極隨之者不復還皆得仙道諺曰得綏山<lb/>
一桃雖不得仙亦足以豪　水經注云峩眉山有濛水<lb/>
即大渡水也水發䝉漢東南流與涐水合逕汶江道吕<lb/>
忱曰涐水出蜀許慎以為涐水也從水涐聲南至南安<lb/>
入大渡水大渡水又東入江　通志云羅目河出峩眉<lb/>
山麓右溪自小天池以東左溪自黄毛坪以北至羅目<lb/>
廢縣界合二溪之委為江水石甚竒怪縣址去治西九<lb/>
十里唐麟徳置宋省入　寰宇記云隴寧山在羅目縣<lb/>
<pb n="KR2k0126_WYG_011-14b"/>
東南七里神仙傳云宿山圖者隴西人也採藥此山服<lb/>
之羽化　又云嘉樹在羅目縣東南三十里陽山江溉<lb/>
兩樹對植圍各三二尺上引横枝亘二丈相援連理隂<lb/>
庇百夫其名曰黄葛號嘉樹蘇子由詩予生雖江陽未<lb/>
省到嘉樹即此　又云夷惜水在羅目縣東北五十里<lb/>
源出嶲州界中有嘉魚長三尺每年二月隨水而下八<lb/>
月逆水而上入穴蜀都賦云嘉魚出於丙穴是也　予<lb/>
按名山記峩眉山周匝千里石龕百一十二大洞十二<lb/>
<pb n="KR2k0126_WYG_011-15a"/>
小洞二十八南北有臺凡遊大峩者自縣勝峰門出至<lb/>
華嚴院恰十五里前代於峩眉山剏寺六光相居山絶<lb/>
頂為遊山之底極華嚴居山之前峰為遊山之嚮導而<lb/>
白水寺居其中自白水至光相厯八十四盤山徑如線<lb/>
如是者六十里至峰頂即普賢示現處屋皆以板為之<lb/>
　予以萬厯辛亥歳遊是山作記云出嘉州之西門為<lb/>
峩眉徑而峩愈用自逺遇津焉絶流者二掲衣者一既<lb/>
入縣縣田食堰水膏液雲油有沃益之稱遇嶺焉閣覆<lb/>
<pb n="KR2k0126_WYG_011-15b"/>
於上宋時建魏華父書也首坡名解脱以出山者釋危<lb/>
就坦至此而盡噫予惡知乎出解脱入解脫耶過此為<lb/>
華嚴寺即華嚴<graphic n="KR1380" url="https://raw.githubusercontent.com/kanripo/KR-Gaiji/master/images/KR1380.png" mimeType="image/png"/>為純陽殿殿前頫溪有石如船水出<lb/>
灌堰石上龍門二字蘇子瞻書又過為中峰寺即乾明<lb/>
觀黄魯直居之為歌鳯䑓列仙傳所稱楚狂接輿隠於<lb/>
峩眉山中不知所終也陳希夷福夀字殊俗筆峩石神<lb/>
水亦亡謂又過為雙飛橋山中橋非一此可稱橋一橋受一<lb/>
水一水自一洞来有黑白之分若挾而舞若摶而<lb/>
<pb n="KR2k0126_WYG_011-16a"/>
赴勢不相下過橋始狎久之乃濟有石狀如牛心受水<lb/>
所激而成有前後牛心寺前者白水而後者黒水也謂<lb/>
之符文水孫思邈居於白水今之萬年寺即白水寺由<lb/>
山下至寺一舍而遙倍之而近如循牆自牖以逹堂窔<lb/>
每遇一嶺輒如止扉寺前為四逹而内則大宫也其地<lb/>
皆稻田塍埒俯仰隈隩氣候和暖不異於外有蒲氏村<lb/>
蒲人居之云漢蒲公之後盖權輿是山爾出寺至明月<lb/>
池俗名初喜亭其嶺蔓延行之無盡石磴難數始治終<lb/>
<pb n="KR2k0126_WYG_011-16b"/>
亂騎已絶輿用二十許人舁蹲處於内不能蔽軫劣似<lb/>
輿形者耳首十人不任輿以舟視輿背如弓䋲如絃猶<lb/>
不滿輿者意左右八人翼伸縮如猿臂莫知定向輿首<lb/>
者察路如察脉常苦眩次者如眩師或亟跳出輿外或<lb/>
佹入輿内或同前後左右為一井計二十人之形如鴻<lb/>
雁木葉偶成文字莫知所以又或作十數層如懸線或<lb/>
擁腫一處如木癭也輿不可以足代足不可以手代扶<lb/>
予行者不善地以善讓於予善在左則棄右者善在右<lb/>
<pb n="KR2k0126_WYG_011-17a"/>
則棄左者亦有時而下下不十上之一輿相詬厲彌甚<lb/>
首者拊不任輿者背如相瞽然留十數人後後者躡石<lb/>
石隨足下擊前者足驚全輿前者交平地欲趣後者未<lb/>
脱險不能從出初喜亭至化城寺俗名木皮殿徑一嶺<lb/>
狹束如溝水所流注多磊砢善脱足謂之滑石溝也由<lb/>
木皮殿至雷洞坪行者禁聲有禁聲碑輿二十人他輿者<lb/>
半共百五十人俱行筤篠灌莽中若不相顧若夣與人<lb/>
語而人不應其木連囷糾紛或寓或族或相切磨或自<lb/>
<pb n="KR2k0126_WYG_011-17b"/>
仆死或翹繚而句或無枝而檄每上一嶺不能半望若<lb/>
青天則有樹立於旁為客繇役而悝盱也木皮殿以上<lb/>
磴不能石疊木如馬齒雷洞坪以上樹不能枝向空如<lb/>
虎爪由雷洞坪至天門石路詰曲為八十四盤峭直纔<lb/>
減半梧丘當途或出其前或出其後又或出其左右而<lb/>
還之輿者實則輿向空久始實輿者空則輿趾礪地有<lb/>
聲而過門以外為娑羅坪娑羅其葉冬青其花薝蔔其<lb/>
色赤白木皮殿以上皆有之然有雜樹故不之稱稱天<lb/>
<pb n="KR2k0126_WYG_011-18a"/>
門天門樹娑羅三之二松居其一有一樹枯而復榮定<lb/>
者居之將合無迹也門内有橋曰天橋有井曰井絡有<lb/>
臺曰光相臺有鐡瓦殿昔建有銅殿今建有菴以棲禪<lb/>
者予登乎臺焉其穆穆肅肅者耶其明明斤斤者耶其<lb/>
見乎蒼蒼之色不在穹窿者耶其於世也悠悠洋洋者<lb/>
耶前之岷江大出而尾下也背之瓦屋上正而平章也<lb/>
逺之雪山瀐浮而汩沒也予何以知朱明之别於𤣥英<lb/>
又何以知臯且之别於辜涂何以知霾曀霡霂之相終<lb/>
<pb n="KR2k0126_WYG_011-18b"/>
始何以知螮蝀挈貳之自消息又何以知弇日覆雲之<lb/>
不為暈氣五采耶又何以知人世之雕繪而繡錯目眩<lb/>
而心亂者之有異乎此耶噫觀止矣學佺曰予遊名山<lb/>
多矣直上百里無所因緣則未之聞見也髙出五嶽秀<lb/>
甲九州天竺先生之言也楚人李維楨述於臺側李公<lb/>
本寧前予守西川也　陳子昻感遇詩金鼎合神丹世<lb/>
人將見欺飛飛騎羊子胡乃在峩眉變化固非類芳菲<lb/>
能㡬時疲痾苦淪世憂悔日侵淄眷然顧幽褐白雲空<lb/>
<pb n="KR2k0126_WYG_011-19a"/>
涕洟又浩然坐何慕吾蜀有峩眉念與楚狂子悠悠白<lb/>
雲期時哉悲不㑹涕泣久漣洏夢登綏山穴南采巫山<lb/>
芝探元觀羣化遺世從雲螭婉孌時永矣感悟不見之<lb/>
李白峩眉山詩蜀國多仙山峩眉邈難匹周流試登覽<lb/>
絶怪安可悉青𠖇倚天開彩錯疑畫出泠然紫霞賞果<lb/>
得錦囊術雲間吹瓊簫石上弄寳瑟平生有微尚歡笑<lb/>
自此畢煙容如在顔塵累忽相失儻逄騎羊子攜手凌<lb/>
白日鄭谷峩眉山詩萬仞白雲端經春雪未殘夏消江<lb/>
<pb n="KR2k0126_WYG_011-19b"/>
峽滿晴照蜀樓寒造境知僧熟歸林認鶴難㑹須朝闕<lb/>
去祗有畫圖看賈島送譚逺上人下視白雲時山房掛<lb/>
樹皮垂枝松落子側頂鶴聴棋清浄從沙刼中終日未<lb/>
欹金光明本行同侍出峩眉釋皎然思遊峩眉寄林下<lb/>
諸友詩剛有峩眉念秋来錫欲飛㑹抛湘寺去便逐<lb/>
蜀帆歸難世堪言善閒人合見機殷勤别諸友莫厭楚<lb/>
江薇曹松送僧入蜀過夏詩師言結夏入巴峰雲水囘<lb/>
頭幾萬重五月峩眉須近火木皮嶺上祗如冬薛能咏<lb/>
<pb n="KR2k0126_WYG_011-20a"/>
峩眉聖燈詩莽莽空中稍稍鐙坐看迷濁變清澄須知<lb/>
火盡烟無益一夜闌邉説向僧　予有前後峩眉二歌<lb/>
前峩眉山歌金陵為松谷上人作云峩眉山上月千里<lb/>
若為看峩眉山上雪萬古逼人寒山青如黛雪如粉明<lb/>
月鏡中何隠隠雙峰縹緲誰畫眉挂在長空不可盡西<lb/>
域雪山絶嶙峋此中應見西方人普賢菩薩行具足三<lb/>
千徒衆皆應真始信峩眉自惆悵不作巫山神女身八<lb/>
十四盤娑羅樹花開如繪復如素一間版屋千重嶺正<lb/>
<pb n="KR2k0126_WYG_011-20b"/>
值行人問山路登山路轉難投寺日已晩古苔如髮長<lb/>
新松學盖偃氷窟炊不成雷洞眠難穏真僧入定久行<lb/>
脚乞食逺鉢裏龍形小嵓前鳥聲囀雨氣沉如墨雲光<lb/>
疾似電應有千化身故作百寳現橋梁宛虹架樓䑓疑<lb/>
蜃變天竺皆騎象星光盡散燕奕奕九微燈棼棼五色<lb/>
線人人為攝受各各覩顔面欲知色是空色即空中滅<lb/>
世事如幻影詎必歎竒絶依舊峩眉山明月照清徹君<lb/>
来白門秋山月㡬圓缺浩浩江水流尚帶峩眉雪　後<lb/>
<pb n="KR2k0126_WYG_011-21a"/>
遊峩眉歌云君不見太行誠險阻西蜀峩眉羞與伍又<lb/>
不見雪嶺長晶瑩來映峩眉一叚青禹貢䝉山此稱首<lb/>
梵語勝峰傳日久洞天列在位之七秀色甲乎州有九<lb/>
君不見軒轅氏跪謁皇人叩𤣥㫖又不見鬼谷子著書<lb/>
珞琭藏洞裏隴西仙人宿山圖採藥山中顔色殊葛由<lb/>
賣羊從此去接輿歌鳯胡為乎君不見子規啼處竇誼<lb/>
悲夜啼竹裂人不歸又不見崑崙伯仲未可分逸少曽<lb/>
詢周撫軍唐家子昻稱詞伯青蓮居士李太白徃徃<lb/>
<pb n="KR2k0126_WYG_011-21b"/>
見諸吟詠間白頭欲返青山宅豈是峩眉善妬人江水<lb/>
茫茫難問津我今来遊亦偶爾不然惆悵蜀國將三春<lb/>
三春花已謝木氷猶未嫁五月披重裘四時無一夏娑<lb/>
羅鬭雪開松枝受風亞仙僧如故常客子驚云乍乍見<lb/>
甚遲廻人生不再来足篆符文水身居光相臺井絡金<lb/>
莖下天門玉蘂開願言獻北極千秋萬歳杯<lb/>
　　　夾江縣<lb/>
青衣水来遶縣界而飛水溪注之溪源出瀑布泉狀如<lb/>
<pb n="KR2k0126_WYG_011-22a"/>
素練李太白所謂瀑布天落半與銀河争流者耶而鳯<lb/>
凰天馬虎履伏龜諸山或舞或翥或蹲或處左右而挾<lb/>
持之過當縣城下稍平坦宋謝逹夫詩兩峰懐抱揖平<lb/>
川張孝芳詩平川麥穂藹如雲過此而東南三十里乃<lb/>
作簾鈎之狀晉張神君所謂日移紅影在簾鈎者此也<lb/>
　道書云平岡化依鳯凰山亦謂之依鳯岡及桐梓林<lb/>
山下有石湫門及石筍雷柱可以禱雨在縣南十里<lb/>
通志云天馬山其勢飛騰似天馬一曰馬鞍山在縣東<lb/>
<pb n="KR2k0126_WYG_011-22b"/>
二十里　形勝志云青衣水遶於南黒虎山峙於北<lb/>
福地記云伏龜山有仙掌洞相傳李阿真人所遺宋人<lb/>
書其壁云跨龍門飲蟹泉摩仙掌扣丹竈矣　本志云<lb/>
治西二十五里南安鎮即漢南安縣治有鄧通宅故址<lb/>
前有瑪瑙溪中有磐石可以修褉　寰宇記云夾江縣<lb/>
本漢南安縣地即封宣虎為侯之邑隋開皇中分龍游<lb/>
平羗二縣置於涇上臨江水故號夾江按涇水昔秦恵<lb/>
王得蜀移秦人萬家以實之秦人思故鄉水乃呼此水<lb/>
<pb n="KR2k0126_WYG_011-23a"/>
為涇水也唐天寳六年改為秦水史記年表宣虎以破<lb/>
臧荼功食邑於此　碑目云漢和帝時開道碑在夾江<lb/>
縣西青衣越嶲道界中有永和七年永和八年等字<lb/>
又云漢楊宗楊暢墓在夾江縣東十里墓前兩闕其左<lb/>
右皆𨽻書縣按縣東二十里漢川縣界有亭亭内碑二<lb/>
通前立二石柱一云漢故益州太守楊府君諱宗字徳<lb/>
仲墓道一云漢故中宫令楊府君諱暢字仲普墓道皆<lb/>
𨽻書大字　予按揚雄賦云五兀參差左太冲賦躡五<lb/>
<pb n="KR2k0126_WYG_011-23b"/>
屼之蹇滻本志以為縣之北隅五兀山　後漢書費貽<lb/>
宅蓍草生焉常有五色雲氣覆其上貽盖不屈於公孫<lb/>
述者犍為郡之夾江人<lb/>
　　　洪雅縣<lb/>
離堆川流東西屈曲百三十里而後入大江所謂洪雅<lb/>
川也　碑目云古夷獠誓碑在洪雅縣市中又云漢靈<lb/>
帝時張道陵碑在洪雅之易俗鄉有嘉平二年三月一<lb/>
日等字　此縣之十里修文山山即雅江所注驚湍怒<lb/>
<pb n="KR2k0126_WYG_011-24a"/>
濤名曰龍潭漁者不敢入　又二十里其地多竹為竹<lb/>
箐山石甃梯磴盤折而上唐宋所設也　又十里為隠<lb/>
䝉山晉處士龎居正字隠䝉隠此　又二十里為花溪<lb/>
發源自瓦屋山與青衣合可望雪嶺積雪經年不化范<lb/>
忠宣詩雲堆雪嶺鋪銀界日射金仙照碧津　又二十<lb/>
里思經山則與雅安分界矣山趾有廢嚴道縣基其上<lb/>
阿叱山瀑布千仭響撼山谷有巨石上鐫羅漢一百有<lb/>
八　縣之東南有金釜山下臨平羗江古老相傳昔有<lb/>
<pb n="KR2k0126_WYG_011-24b"/>
主簿於此煉金丹故曰金釜山亦名主簿山<lb/>
　　　犍為縣<lb/>
左思蜀都賦東越玉津註云江出璧玉故名華陽國志<lb/>
蜀有七津之一也今之犍為縣兼有玉津縣矣陸務觀<lb/>
舟過玉津詩玻瓈江上送殘春疊鼓催帆過玉津宋白<lb/>
為玉津令貽田表聖詩玉津縣裏三年悶金粟山前九<lb/>
月愁又云竹裏衙人吏花間押簿書　今縣治在沉犀<lb/>
山上寰宇記云昔有犀牛渡到此上沉一名沉犀灘志<lb/>
<pb n="KR2k0126_WYG_011-25a"/>
云沉犀洞在沉犀山下上有赤壁數丈下有𤣥水千尺<lb/>
　縣有石人蜀記云昔諸葛亮征蠻中十里刻一石人<lb/>
今黎巂之路尚有存者陳羽城下聞夷歌詩犍為城下<lb/>
牂柯路空冡灘西賈客舟此夜可憐江上月夷歌銅鼓<lb/>
不勝愁　郭璞記云犍為縣北百里書樓山是孔子背<lb/>
書樓　本志云子雲城在縣南三十里昔楊子雲避亂<lb/>
於此後人増築為城今水月寺是其故址俗譌為紫雲<lb/>
城　碑目云孝女碑在犍為縣清溪口楊洪山下東漢<lb/>
<pb n="KR2k0126_WYG_011-25b"/>
永建初孝女叔先雄以父尼和墜湍水尸喪不歸於溺<lb/>
處自投水死後五日與父屍相持浮江上郡表言為雄<lb/>
立碑宋元祐中重立本志云清水溪在縣南十里流至<lb/>
孝女渡入江　神異傳云趙昱嘗隠青城山隋煬帝起<lb/>
為嘉州太守時犍為潭中有老蛟為害昱率甲士千人<lb/>
夾江鼓譟持刀入水有頃江水盡赤昱左手執蛟首右<lb/>
手持刀奮波而出隋亂隠去不知所終後嘉州水漲人<lb/>
有見昱青霧中騎白馬從數獵者於波面過宋太宗封<lb/>
<pb n="KR2k0126_WYG_011-26a"/>
神勇大將軍廟食灌江口　碑目云犍為縣東南四十<lb/>
里有唐大佛寺寺中菊坡二大字乃袁天綱筆　通志<lb/>
云宋邵博墓在犍為縣博為制置司叅議卒葬於此本<lb/>
志云康節嘗言世亂惟蜀可居宣和末伯温攜家入蜀<lb/>
止於嘉州今犍為之紫雲城是其故業矣　杜甫宿青谿<lb/>
驛奉懐張員外十五兄之緒詩漾舟千山内日入泊荒<lb/>
渚我生本飄飄今復在何許石根青楓林猿鳥聚儔侶<lb/>
月明遊子静畏虎不得語中夜懐友朋乾坤此深阻浩<lb/>
<pb n="KR2k0126_WYG_011-26b"/>
蕩前後間佳期付荆楚自註云青谿驛在嘉州犍為縣<lb/>
崔塗秋日犍為道中詩久客厭岐路出門吟且悲平生<lb/>
未到處落日獨行時芳草不長緑故人無重期那堪更<lb/>
南渡鄉國已天涯范成大犍為江樓詩河邉堵立看歸<lb/>
篷三老開頭暮欲東漲水稠灘連峽内淺山浮石似湘<lb/>
中無人驛路榛榛草有客江樓浩浩風種落塵消少公<lb/>
事賸裁新語寄詩筒蘇軾犍為王氏書樓詩樹林幽翠<lb/>
滿山谷樓觀突兀起江濵云是昔人藏書處磊落萬卷<lb/>
<pb n="KR2k0126_WYG_011-27a"/>
今生塵江邉日出紅霧散綺牕畫閣青氛氲山猿悲嘯<lb/>
谷泉響野鳥嘐戞巖花春借問主人今何在被甲逺戍<lb/>
長苦辛先登搏戰事斬馘區區何者為三墳書生古亦<lb/>
有戰陣葛巾羽扇揮三軍古人不見悲世俗囘首蒼山<lb/>
空白雲<lb/>
　　　威逺縣<lb/>
縣有中峰峰巒峭拔又有中溪溪水幽清寰宇記云東<lb/>
十五里葛仙山古志相傳葛仙翁曽遊其地志云舊設<lb/>
<pb n="KR2k0126_WYG_011-27b"/>
觀仙臺碑刻剝落矣　山居錄云威逺李圃淳熙中以<lb/>
忠州别駕歸隠白茅山中築秀發齋吟咏自適齋銘曰<lb/>
前山特秀入我牕戸朝来爽致起我幽趣望天宇之澄<lb/>
明何迷途之獨悟搘頥終日為蝶為周兩忘之矣聊舉<lb/>
扇以自障豈世塵之能汚行歌山中採其薇矣雲外飛<lb/>
鴻悠然来去而弋人何慕哉<lb/>
　　　榮縣<lb/>
蜀地不冝松而榮州之松獨著紀勝曰榮黎松樹如龍<lb/>
<pb n="KR2k0126_WYG_011-28a"/>
盤陸游詩柟根横走松倒植故擅有其竒狀矣　曰榮<lb/>
黎曰榮隠曰榮徳所謂三榮也寰宇記云榮黎山在州<lb/>
東十五里山上有龍池池邉有松如盤龍竹亦有如龍<lb/>
形者俗謂之羅漢杖碑目云榮黎山古寺碑唐元和禱<lb/>
雨碑俱在本山　紀勝云榮隠山在州西三十里一名<lb/>
石筠無名氏石刻云筠山髙極入穹蒼人道虎為殃行<lb/>
人過此不曽傷咸陽宫闕在平地髙鹿食人無數計吁<lb/>
嗟苛政猛於虎斯言垂萬古古有榮隠先生修道於此<lb/>
<pb n="KR2k0126_WYG_011-28b"/>
石室猶存碑目有榮隠山修道觀石碑　方輿云榮徳<lb/>
山在州東北四十二里州以此得名其山在谷中獨拔<lb/>
五百餘丈中有希夷觀老君祠刻石為像有小路至山<lb/>
巔以木為梯半山有唐刺史薛髙邱磨崖碑碑目云開<lb/>
元二十年刺史薛髙邱立多載仙靈事今已磨㓕本志<lb/>
云榮徳山為陳摶修真處又名希夷山有石室二十四<lb/>
及龍池千葉蓮　唐劉兼初至郡詩嘉陵江畔接榮川<lb/>
兩岸旌旗下瀨船郡印已分炎瘴地朝衣猶惹御爐烟<lb/>
<pb n="KR2k0126_WYG_011-29a"/>
蓮塘小飲香隨艇月榭髙吟水壓天錦字莫嫌歸路逺<lb/>
華夷一統太平年又有去年今日詩云去年今日到榮<lb/>
州五騎紅塵入郡樓貔虎只知迎太守蠻夷不信是儒<lb/>
流奸豪已息時將㤗疲瘵全蘇歳又周聖主若容辭重<lb/>
禄便歸烟水狎羣鷗　碑目有唐貞元二年建榮縣碑<lb/>
今移植於東橋有榮州院碑偽蜀司倉參軍茍延慶撰<lb/>
本志云蓮宇山在學宫後有宋人九域圖碑城東桂林<lb/>
山舊縣學有衡陽王書文明碑　碑目又云真義侯碑<lb/>
<pb n="KR2k0126_WYG_011-29b"/>
在本廟唐元和二年遷舊經云即古蜀將獨孤白馬二人<lb/>
廟也又云大周聖徳勒石碑在州衙子城門外長安三<lb/>
年韋綨撰文　劉兼登郡樓詩偶奉綸書蒞旭川郡樓<lb/>
佳致盡依然松欹鳥道雲藏寺月滿漁舟水浸天望帝<lb/>
古祠花簇簇錦城歸路草芊芊有時倚檻垂雙袂故國<lb/>
風光似眼前　陸務觀自序其詞云三榮郡治之西因<lb/>
子城作樓觀曰髙齋下臨山村蕭然如世外予留十日<lb/>
被命參成都戎幙而去臨行徙倚竟日作桃源憶故人<lb/>
<pb n="KR2k0126_WYG_011-30a"/>
一首所謂衰翁老去踈榮利絶愛山城無事也　城北<lb/>
有横溪閣務觀閣上小宴沁園春詞引云横溪閣者跨<lb/>
於雙溪之上也一自西来其水濁一自東来其水清二<lb/>
水合流於城下為閣以頫之其比鳯鳴山則黄魯直所<lb/>
題榮川祖無大師此君軒在焉紀勝云鳯鳴之竹多茂<lb/>
實言此竹結實有鳯来棲也魯直詩云王師學琴三十<lb/>
年響如清夜落澗泉有酒如澠客滿門不可一日無此<lb/>
君當時寺栽數寸碧聲挾風雨今連雲此君傾盖如故<lb/>
<pb n="KR2k0126_WYG_011-30b"/>
舊骨相竒怪清且秀程嬰杵臼立孤難伯夷叔齊采薇<lb/>
瘦霜鐘堂上弄秋月微風入絃此君説君家周彦筆如<lb/>
椽此君語意當能傳　勝覽云龍洞在州東南四里真<lb/>
如院巖穴峭深洞左石壁竒聳巨栢老蒼洞右有石角<lb/>
立舊經以為孫登嘯臺三者乃榮之勝處陸㳺詩嘯臺<lb/>
載酒雲生履仙穴㝷梅雨墊巾碑目云嘯臺磨崖記宋<lb/>
隆興元年端午日榮守太史公李燾仁父書　予攷諸<lb/>
傳記所載榮雖山谷間實為郡國一都㑹青陽門記云<lb/>
<pb n="KR2k0126_WYG_011-31a"/>
榮州有青陽洞以少昊國在其北門今正臨之故名按<lb/>
史黄帝子元囂封於青陽國為少昊金天氏少昊降居<lb/>
江水國於青陽以金徳王位在西方集覽云江水在蜀<lb/>
青陽是也　宋崔仰之送人牧榮州詩山色臨巴㢠江<lb/>
流入漢清　志云邑東榮川即古遯水河岸有竹王祠<lb/>
盖以祀夜郎王者蜀記云昔有女人於溪浣紗有大竹<lb/>
流水上觸之有孕後生一子自立為王以竹為姓漢武<lb/>
使唐䝉伐牂柯斬竹王土人不忘其本立竹王廟嵗必<lb/>
<pb n="KR2k0126_WYG_011-31b"/>
祠之不爾為人患薛濤題竹郎廟云竹郎廟前多古木<lb/>
夕陽沉沉山更綠何處江村有笛聲聲聲盡是迎郎曲<lb/>
　漢地理志云縣有滇池周廻三百里水出駿馬日行<lb/>
五百里事同大宛又有馬鳴戍益州記云漢刺史韋拔<lb/>
夜過此地聞神馬嘶漢中馬嘶以應之故有此戍　成<lb/>
都市九州要記云和義郡古夜郎之地武帝時開南中<lb/>
使𤏡道令通𤏡青衣道無功唐䝉將殺之令曰恨不見<lb/>
成都市而死䝉即立市如成都以殺之故曰成都市按<lb/>
<pb n="KR2k0126_WYG_011-32a"/>
和義郡本屬瀘州寰宇記云唐貞觀八年割屬榮州<lb/>
志云城西清富山有古榮王府按周榮公封國之後唐<lb/>
憲宗封其子幘宋真宗封子徳雍孝宗封子光宗寧宗<lb/>
封子曮俱曰榮王縣舊有綾錦村杏春村皆宋藩封故<lb/>
迹也　朝野雜記天子即位嘗所領州鎮自防禦州而<lb/>
下皆陞軍名若節鎮州則建為府光宗自榮州刺史進<lb/>
封榮王而榮州不錫軍名盖中書之誤也南渡後始陞<lb/>
為紹興府　宋名臣傳載李畋為國子直講求郡晨登<lb/>
<pb n="KR2k0126_WYG_011-32b"/>
講席諸生見畋巾兩焰火起是日報得榮州盖當時亦<lb/>
甚重之矣<lb/>
　<lb/>
　<lb/>
　<lb/>
　<lb/>
　<lb/>
蜀中廣記卷十一<lb/>
</p>
<p>
</p>
  </div>
</body>
</text>
</TEI>
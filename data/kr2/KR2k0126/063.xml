<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷六十三</head> <lb/>
    <p>
<pb n="KR2k0126_WYG_063-1a"/>
欽定四庫全書<lb/>
　蜀中廣記卷六十三<lb/>
　　　　　　　　　　　　明　曹學佺　撰<lb/>
　方物記第五<lb/>
　　　荔枝<lb/>
蜀都賦曰旁挺龍目側生荔枝布綠葉之萋萋結朱實<lb/>
之離離迎隆冬而不凋常曄曄以猗猗南齊孔稚圭謝<lb/>
賜生荔枝啓曰綠葉雲舒朱實星映離離昔聞曄曄今<lb/>
<pb n="KR2k0126_WYG_063-1b"/>
睹信西岷之佳珍諒東鄙之未識也<lb/>
華陽國志江州縣有荔枝園至熟二千石常設厨膳命<lb/>
士大夫共㑹樹下食之南裔志曰龍眼荔枝出朱提南<lb/>
廣縣犍爲僰道縣隨江東至巴郡江州縣徃徃有荔枝<lb/>
樹高五六丈常以夏生其實赤可食龍眼似荔枝其實<lb/>
亦可食方輿云學士山在石照縣東五里直郡治之江<lb/>
樓山西北張氏有荔枝異本合榦唐文若曲端嘗賦之<lb/>
焉寰宇記涪州縣地頗産荔枝其味尤勝嶺表相傳城<lb/>
<pb n="KR2k0126_WYG_063-2a"/>
西十五里有妃子園多荔枝當太真時以馬遞䭾載七<lb/>
日夜至京人馬多斃於路百姓苦之故杜牧之過華清<lb/>
宫詩云長安囘望綉成堆山頂千門次第開一騎紅塵<lb/>
妃子笑無人知是荔枝來又晁説之詩荔枝一騎紅塵<lb/>
後便有漁陽萬騎來謂此也然蜀中荔枝瀘叙之品爲<lb/>
上涪州次之合州又次之涪州徒以妃子得名其實不<lb/>
如瀘叙耳涪州圖經云州至長安有便路不七日可到<lb/>
昔宋景文作方物畧言荔枝生嘉戎等州以去長安差<lb/>
<pb n="KR2k0126_WYG_063-2b"/>
近疑即爲妃所取蓋不知涪有妃子園又自有便路也<lb/>
按蜀志補云高都山在梁山縣北山中民以種薑爲業<lb/>
有古驛路乃天寳貢荔枝所經也<lb/>
郡國志云僰人在施夷中最仁古所謂僰僮之富多以荔<lb/>
枝爲業園植萬株歲收百五十斛敘州圖經云荔枝㕔<lb/>
即倅㕔有名萬朶紅最爲佳品又一本在尉㕔一株四<lb/>
柯西南一柯獨肉厚而味甘又云峯巖在宜賔西百里<lb/>
山坡荔枝連袤多屬廖氏宋時此州因出荔枝煎老學<lb/>
<pb n="KR2k0126_WYG_063-3a"/>
菴云游參成都議幕攝事漢嘉及見荔子熟時凌雲山<lb/>
安樂園皆盛處糾曹何豫元立法曹蔡迨肩吾皆佳士<lb/>
日與槃桓憶唐薛許昌亦嘗以成都幙來攝郡未久罷<lb/>
去故其荔枝詩曰歲杪監州曽見樹時新入座但聞名<lb/>
蓋恨不及時也每與二君誦之而爲致慨<lb/>
杜甫詩憶過瀘戎摘荔枝青楓隱映石逶迤京華應見<lb/>
無顔色紅顆酸甜只自知又詩草閣柴扉星散居浪翻<lb/>
江黒雨飛初山禽引子哺紅果谿女得錢留白魚張籍<lb/>
<pb n="KR2k0126_WYG_063-3b"/>
詩錦江近西烟水緑新雨山頭荔枝熟萬里橋邊多酒<lb/>
家遊人愛向誰家宿鄭谷詩二京曽見畫圖中數本芳<lb/>
菲色不同孤棹今來巴徼外一枝烟雨思無窮夜郎城<lb/>
近含香瘴杜宇巢低起暝風腸斷渝瀘霜霰薄不教葉<lb/>
似灞陵紅又平昔誰相愛驪山遇貴妃枉教生處逺愁<lb/>
見摘來稀曉奪江霞色晴欺瘴日威南荒何所戀爲爾<lb/>
即忘歸<lb/>
白傅種荔枝詩紅顆珍珠誠可愛白鬚太守亦何癡十<lb/>
<pb n="KR2k0126_WYG_063-4a"/>
年結子知誰在自向庭前種荔枝又荔枝樓對酒詩荔<lb/>
枝新熟雞冠色燒酒初開琥珀香欲摘一枝傾一盞西<lb/>
樓無客共誰嘗又題郡中荔枝寄楊萬州云竒果標南<lb/>
土芳林對北堂素華春漠漠丹實夏煌煌葉捧低垂户<lb/>
枝擎重壓牆始因風弄色漸與日爭光夕訝條懸火朝<lb/>
驚樹㸃粧深於紅躑躅大較白㯽榔星綴連心朶珠排<lb/>
耀眼房紫羅裁襯殻白玉裹填瓤早歲曽聞説今朝始<lb/>
摘嘗嚼疑天上味嗅異世間香潤勝蓮生水鮮逾橘得<lb/>
<pb n="KR2k0126_WYG_063-4b"/>
霜臙脂掌中顆甘露舌頭漿物少尤珍重天高若𣺌茫<lb/>
已教生暑月又使阻遐方粹液靈難駐妍姿嫩易傷近<lb/>
南光景熱向北道途長不得充王賦無由寄帝鄉唯君<lb/>
堪擲贈面白佀潘郎又重寄荔枝與楊使君時聞使君<lb/>
欲種植故落句戲之云摘來正帶凌晨露寄去須憑下<lb/>
水船映我緋衫渾不見對公銀印最相鮮香連翠葉真<lb/>
堪畫紅透青籠實可憐聞道萬州方欲種愁君得喫是<lb/>
何年又荔枝圖序云荔枝生巴峽間樹形團團如帷蓋<lb/>
<pb n="KR2k0126_WYG_063-5a"/>
葉如冬青花如橘而春榮實如丹而夏熟朶如蒲桃核<lb/>
如枇杷殻如紅繒膜如紫綃瓤肉潔白如氷雪漿液甘<lb/>
酸如醴酪大略如彼其實過之若離本枝一日而色變<lb/>
二日而香變三日而味變四五日外色香味盡去矣<lb/>
蔡君謨譜云荔枝之於天下唯閩粤南粤巴蜀有之漢<lb/>
初南粤王尉佗以之備方物於是始通中國司馬相如<lb/>
賦上林云荅遝離支蓋夸言之無有是也唐天寳中妃<lb/>
子尤愛嗜涪州歲命驛致時之詞人多所稱詠張九齡<lb/>
<pb n="KR2k0126_WYG_063-5b"/>
賦之以託意白居易刺忠州既形於詩又圖而序之雖<lb/>
髣髴顔色而甘滋之勝莫能著也洛陽取於嶺南長安<lb/>
來於巴蜀雖曰鮮獻而傳置之速腐爛之餘色香味之<lb/>
存者亡幾矣是生荔枝中國未始見之也今廣南州郡<lb/>
與䕫梓之間所出大率早熟肌肉薄而味甘酸其精好<lb/>
者僅比東閩之下等<lb/>
趙清獻詠提刑邢夢臣度支連理荔枝詩嘉陽天逺被<lb/>
薫風荔子呈祥郡館中庇本莫將慈竹較媚時寧與瑞<lb/>
<pb n="KR2k0126_WYG_063-6a"/>
蓮同並柯晝聳烟光動異幹霄空月影通竒木幸逢真<lb/>
賞筆誰誇丹實一庭紅文與可謝任瀘州師中寄荔枝<lb/>
詩有客來山中云附瀘南信開門得君書歡喜失鄙吝<lb/>
筠籢包荔子四角具封印童稚瞥聞之羣來立如陣競<lb/>
言此佳果生眼不識認相煎求拆觀顆顆紅且潤衆手<lb/>
攫之去爭奪遞追趂貪多乃爲得亷恥曽不論喧閙俄<lb/>
頃間咀嚼一時盡空餘皮與核狼籍入煨燼黄魯直次<lb/>
韻李任道食荔枝有感三首一錢不直程衞尉萬事稱<lb/>
<pb n="KR2k0126_WYG_063-6b"/>
好司馬公白髮永無懷橘日六年怊悵荔枝紅今年荔<lb/>
子熟南風莫愁留滯太史公五月照江鴨頭綠六月連<lb/>
山柘枝紅舞女荔枝熟雖晩臨江照影自惱公天與蹙<lb/>
羅粧寳髻更挼猩血染殷紅天社任淵云山谷有戎州<lb/>
鎖水磨厓留題云元符三年五月戊寅太守劉廣之率<lb/>
賔僚來賞鎖江荔枝此詩當同時所作曰六年怊悵者<lb/>
自紹聖二年至是凡六見荔枝矣又詩王公權家荔枝<lb/>
綠廖致平家綠荔枝試傾一盃重碧色快剥千顆輕紅<lb/>
<pb n="KR2k0126_WYG_063-7a"/>
肥潑醅蒲萄未足數堆盤馬乳則同時誰能兼此勝絶<lb/>
味唯有老杜東樓詩又詞憶昔謫巴蠻荔子親攀冰肌<lb/>
照映柘枝冠日擘輕紅三百顆一味甘寒重入鬼門闗<lb/>
也似人間一雙和葉挿雲鬟賴得清湘燕玉面同倚欄<lb/>
干右調掛金索又謝曹使君伯達書伏承手誨分惠荔<lb/>
子色香動人眼鼻誠與山煙溪露俱來乃知䕫峽荔枝<lb/>
尤勝嶺南珍香眷與之意無以爲喻也<lb/>
元古杭徐昌綠荔亭記云敘南之西安邊里有銅山銅<lb/>
<pb n="KR2k0126_WYG_063-7b"/>
山巨族爲廖氏其先世徙自蜀郡詩書行義爲鄉人所<lb/>
敬交遊㛰媾率顯者也家有荔枝兩株莫究所自植古<lb/>
老相傳約百數十年物其盤骫偃蹇凌霄漢蔽日月就<lb/>
下屚望之蒼然如垂天之雲傍有一亭夏暑煽爐實熟<lb/>
葉密香聞數里廖氏耆耋以其暇率族人聚樂其間布<lb/>
席列俎折實於盤少者以次奉觴爲壽畢則拱侍聽長<lb/>
者之訓懽洽之至禮度不踰然世雖有荔枝未有實綠<lb/>
而味甘者迨宋太史黄公食之驚異而有廖致平家綠<lb/>
<pb n="KR2k0126_WYG_063-8a"/>
荔枝之句今尚見於豫章集中鄉里因名其亭曰綠荔<lb/>
廖君樞童稚時與予同學京師今皆將五十矣持譜求<lb/>
予爲斯亭記余見其歴世宦學相承治行尤著斯亭殆<lb/>
將有聞於逺哉廖之後世子孫其尚培而葺之於無窮<lb/>
可也按志亭在敘府西六十里徐爲中善左丞<lb/>
方物略云隈枝生卭州山谷中樹高丈餘枝修弱花白<lb/>
實似荔枝肉黄膚甘可食大若爵卵贊曰挺榦既修結<lb/>
蘤滋白㦸外澤中甘可以食魏鶴山萬州魯池觀荔枝<lb/>
<pb n="KR2k0126_WYG_063-8b"/>
詩曰分隨猿鶴老隈枝趨詔重來兩鬢絲邂逅一觴莫<lb/>
辭醉能禁二十載差池則荔枝亦可以名隈支矣<lb/>
　　　梅<lb/>
唐張説正朝折梅詩蜀地寒猶暖正朝發早梅偏驚萬<lb/>
里客已復一年來時奉使在蜀也杜甫答裴迪登蜀州<lb/>
東亭送客逢早梅相憶見寄詩東閣觀梅動詩興還如<lb/>
何遜在揚州此時對雪遥相憶送客逢春可自由幸不<lb/>
折來傷歲暮若爲看去亂鄉愁江邊一樹垂垂發朝夕<lb/>
<pb n="KR2k0126_WYG_063-9a"/>
催人自白頭子美亦好種梅于江岸草堂間東坡詩云<lb/>
拾遺被酒行歌處野梅官栁城西路當時猶及見之<lb/>
趙閲道於鈐兵王閣使素芳亭賞梅詩素蕚清香並酒<lb/>
巵主人勤意囑留詩爲逢蜀國新開日却憶江南舊賞<lb/>
時春密未通桃李信臘殘都放雪霜姿先公舊植亭欄<lb/>
外肯構重來見本枝公又於鈐兵李左藏㕔賞梅詩曰<lb/>
歲晏珍林發素葩樽前竒賞着詩誇驚逢臘去已三日<lb/>
喜見春初第一花照水冷容酥㸃綴摇風香片雪紛挐<lb/>
<pb n="KR2k0126_WYG_063-9b"/>
主賔莫作尋常看錦里名園只兩家註云成都此花惟<lb/>
東西鈐㕔爲盛也<lb/>
黄山谷戎州與人帖昨日市中已見臘梅開者數枝矣<lb/>
有詞曰疎蘂幽香禁不過晩寒愁絶那更是巴東江上<lb/>
楚山千疊欹帽閒尋西瀼路嚲鞭笑向南枝説恐使君<lb/>
歸去侍鑾坡孤風月青鏡裏悲華髮山驛外溪橋側悽<lb/>
然囘首處鳯凰城闕憔悴如今誰領畧飄零已是無顔<lb/>
色問行厨何日喚賔僚猶堪折右調滿江紅自註與䕫<lb/>
<pb n="KR2k0126_WYG_063-10a"/>
州崔三伯禮侍御同作<lb/>
僞蜀王建梅苑有一老梅其大可庇一畆屈盤如龍予<lb/>
訪之亦在草堂之西四十年前此梅尚在而今亡矣宋<lb/>
馮時行梅林分韻詩即此梅也序云紹興庚辰十二月<lb/>
既望縉雲馮時行從諸朋舊凡十有五人攜酒具出西<lb/>
梅林林本王建梅苑樹老其大可庇一畆中間風雨剥<lb/>
裂仆地上屈盤如龍孫枝叢生直上尤怪古者凡三四<lb/>
酒行以舊時愛酒陶彭澤今作梅花樹下僧爲韻分題<lb/>
<pb n="KR2k0126_WYG_063-10b"/>
賦詩客既占韻立者倚樹行者環繞仰者承薌頫者拾<lb/>
英吟態不一皆可圖畫是行也余被命造朝行事薄遽<lb/>
重以大府衣冠謁報主人饋勞酬對犇馳形神爲之俱<lb/>
敝諸公導以斯游江流如碧玉平野秀潤竹塢桑疇連<lb/>
延彌望民家十十五五籬落鷄犬比閭相親不愁不嗟<lb/>
余散䇿其間蓋不知向之疲薾厭苦所在也昔人謀于<lb/>
野則獲閒暇清曠有爽於精神思慮游不可廢如此哉<lb/>
又况所與游皆西州名俊憙事者耶詩成次第不以長少<lb/>
<pb n="KR2k0126_WYG_063-11a"/>
以所得韻之後先聮成軸客十有五韻止十四吕義父<lb/>
别以詩字爲韻又有首眩詩不成者缺樹字一韻余過<lb/>
沈犀樊允南監鎮税語允南補之諸公又屬時行爲之<lb/>
序十五人者成都楊仲約施子一吕周輔義父智父澤<lb/>
父宇文德濟吕黙夫杜少訥房仕成楊舜舉綿竹李無<lb/>
變潼川于伯永正法寳印老云楊仲約得舊字竹村喜<lb/>
紆徐江雲迷昬晝踟蹰馬上語嫩寒入衣袖天公惜梅<lb/>
花破臘開未就端待使君來春風本依舊一尊既相屬<lb/>
<pb n="KR2k0126_WYG_063-11b"/>
勿辭作詩瘦明年用和羮請爲使君壽李流謙得時字<lb/>
巾冠墮城府桔橰無停時胷脾貯黄埃非復林壑姿涎<lb/>
流方外勝秦人望軒羲萬金買閒日駕言一舒眉冒踏<lb/>
衆俊場更從百代師食魚得河魴熊蹯佐其滋靉靉煙<lb/>
雨村霜條出冰㽔烏鵲噪寒暝玉立山差差置尊扶踈<lb/>
下老榦虬蛟馳落蘂不動塵初無犀駭雞羞我木石姿<lb/>
鬬公瓊琚詞深酌起自勸滕莒吾封圻公行對宣温雲<lb/>
霧生攀躋能來玩墟落疋馬却蓋麾蟠胷萬螮蝀區寰<lb/>
<pb n="KR2k0126_WYG_063-12a"/>
𦕈毫絲以兹接羣動白羽坐指撝笑彼豢外者組紱爲<lb/>
之鞿它年駟馬還梅花當十圍識此黄公壚下車挽客<lb/>
衣未覺邈山河一醉也大竒吕及之得愛字去城十里<lb/>
南郊外突兀老梅餘十輩玉雪爲骨冰爲魂氣象不與<lb/>
凡木對我來窮冬煙雨晦把酒從公對公酹人言此實<lb/>
升廟堂埋没荒村今幾歲清芳不爲無人改捐弃何妨<lb/>
本根在瑰章妙語今得公國色天香真有待歸路從公<lb/>
巾倒戴俗物汚人非所愛我公行向日邊歸此段風流<lb/>
<pb n="KR2k0126_WYG_063-12b"/>
入圖繪宇文師獻得酒字平生慕英游望公真山斗一<lb/>
見開心誠已落諸人後龍門豈甄擇大小俱容受聮轡<lb/>
尋勝踐春風倚尊酒惟公對江梅端若同志友玉色洗<lb/>
塵沙幽姿出藜莠命客花下坐相與沃醇酎非公無此<lb/>
客譬諸草木臭向晩入深巷蒼根欹甕牖始知水西頭<lb/>
卧梅勝卧栁有客三嘆息此樹警老醜一笑客誠癡萬<lb/>
法要經久竒卉如尤物過眼不必有惠我終日香重來<lb/>
香在否但從此理悟那復長搔首念公捧召節脩名當<lb/>
<pb n="KR2k0126_WYG_063-13a"/>
不朽艤舟未忍去招尋訪林藪中心湛虚明外慕厭紛<lb/>
糾杖屨循古岸細話猶開誘再拜誦公詩一洗芻豢口<lb/>
楊大光得陶字蟠根寄荒絶擢榦空橚槮鄉來聞妙語<lb/>
剪拂到兒曹垂老猶叵堪開落幾徒勞不謂勤杖屨惠<lb/>
然排蓬蒿尚能領諸生相就醉澄醪真賴旁輝映併覺<lb/>
標韻高酒闌興未已分韻看揮毫籍湜俱可人㝠搜爭<lb/>
過褒乃知天地間一等爲賢豪横飛與陸沈亦各係所<lb/>
遭再煩起窮邊國柄行當操盡期如此花曉夕幸甄陶<lb/>
<pb n="KR2k0126_WYG_063-13b"/>
得備和羮用寧不出伊咎百年幾春風勿令心忉忉于<lb/>
格得彭字庭柯卧蒼虬閲世如𥅆彭朔風破檀蘂零露<lb/>
滋玉英江空人響絶影落千丈清今代文章籙縉雲主<lb/>
齊盟躍馬覘春色觴客江上亭三嗅韻勝華霜霰飽曽<lb/>
經及時剥其實可用佐大烹幸因輶軒使錫貢充廣庭<lb/>
王明儻予燭和羮登簋鉶僧寳印得澤字江路歲崢嶸<lb/>
酸風更蕭瑟發興訪梅花主盟得詩伯孤芳有餘妍初<lb/>
不帶脂澤香度竹籬短影摇谿水碧同時飲中仙着我<lb/>
<pb n="KR2k0126_WYG_063-14a"/>
林下客春槽沸滴紅滿坐喧舉白澆胷獨茗盌臭味曽<lb/>
不隔公今日邊去陛下正前席請看枝頭春中有和羮<lb/>
實反騷試與提不礙心鐵石楊舜舉得今字蘭亭久陳<lb/>
迹修竹空自隂龍山亦凄凉鮮花誰與簮英游曠千載<lb/>
盛事新梅林四海馬黎州未妨鐵石心提攜到諸子徧<lb/>
賞江之潯房亭姑射仙玉立何森森謝氏六君子對飲<lb/>
香滿襟西鄰訪老龍竒怪尤可欽宛然如先生高卧歲<lb/>
月侵從兹飽薫風佳實共鼎<graphic n="KR1092" url="https://raw.githubusercontent.com/kanripo/KR-Gaiji/master/images/KR1092.png" mimeType="image/png"/>正味悦天下妙用無古<lb/>
<pb n="KR2k0126_WYG_063-14b"/>
今去去好着鞭江南春已深吕商隱得作字一樹知獨<lb/>
秀十里方出郭江流浩清泠露氣凝凄薄胡爲此行色<lb/>
疲馬亦踴躍𤣥㝠正擅令植物困摇落身心縱未改佳<lb/>
意久已惡喜見南北枝粲然秀<graphic n="KR1413" url="https://raw.githubusercontent.com/kanripo/KR-Gaiji/master/images/KR1413.png" mimeType="image/png"/>壑千林色輝映百畝<lb/>
香旁礴首破春風荒獨傲清雪虐坐令芳信傳芬菲到<lb/>
羣蕚如一君子信茹連俱有託相期飲此意浩蕩放柸<lb/>
酌更應䕶攀抝嘉實須若若終收調鼎功傅巖真可作<lb/>
持問縉雲老一尊笑相酢馮時行得梅字霜朝馬蹄無<lb/>
<pb n="KR2k0126_WYG_063-15a"/>
纎埃錦城城西江之隈金蘭合沓俱朋來白沙𥻘𥻘江<lb/>
水洄梅花傍江高崔嵬人言猶是王建栽豪華過眼浮<lb/>
雲哉下馬酌酒聊徘徊飛英送香來酒杯酒酣疾呼竹<lb/>
籬開走尋屋角如龍梅梅龍雖多此其魁睡龍屈盤肘<lb/>
承胲風皴雨皵封蒼苔孫枝迸出誰胚胎天公撫摩春<lb/>
爲囘慎勿變化隨風雷年年開花照尊罍我欲結茅買<lb/>
芋煨與梅周旋送衰頽吕凝之得花字出郭豈憚逺滿<lb/>
城無此花新枝開玉雪老樹卧龍蛇臨冰互葱蒨傍籬<lb/>
<pb n="KR2k0126_WYG_063-15b"/>
忽横斜詩聲寫竒怪畫本出槎牙老子晉彭澤諸公賈<lb/>
長沙不尋桃李盟來嗅霜露華杖屨穿茒舍壺觴倩酒<lb/>
家饑飡香馥郁醉藉影參差月白雁成字江清魚可义<lb/>
風流一時勝野意十倍加秪恐天上去迹陳錦江涯歸<lb/>
來馬蹄疾驚飛滿林鵶樊廣漢曰沈黎使君與客飲王<lb/>
建梅林分韻作詩過沈犀以詩相示闕樹字令廣漢補<lb/>
之云牆頭冉冉新陽露忽作玲瓏玉千樹老蛟偃蹇獨<lb/>
避人卷迴飛雪江臯暮何處鳴禽來好音四月枝垂起<lb/>
<pb n="KR2k0126_WYG_063-16a"/>
黄霧摧折霜餘初不懼笑看春光等閒度百年夢幻欲<lb/>
無言吹落吹開豈風故時來薦鼎真偶爾小住疎籬非<lb/>
不遇我知天意絶茫茫無爲展轉獨多慮爲花悽斷却<lb/>
囘頭爾亦微酸苦難茹施晉卿得下字郊原宿雨餘雪<lb/>
重雲垂野春信初動摇欲徃豈無駕使君早着鞭問路<lb/>
逢耕者深尋煙雨村共作詩酒社庭荒六老樹氣象自<lb/>
儼雅一笑呼酒來大盆注老瓦最後看枯株何意當大<lb/>
厦夭矯待風雲有年天實假須知羮鼎調嘉實係用捨<lb/>
<pb n="KR2k0126_WYG_063-16b"/>
我欲壽使君罇罍更傾瀉明朝得楚騷健甚無屈賈君<lb/>
今有賜環詔落九天下蜀江雪浪來棹趂船人把留滯<lb/>
以諸生斯文要陶冶惟應郢中歌倡絶和自寡更聞督<lb/>
熊兒夜賦燭餘灺它年看無雙聲譽出江夏却笑昌黎<lb/>
公阿買字能寫張積曰馮先生訪梅于成都西郊同游<lb/>
十五人分韻哦詩而積不與翊日先生分僧字屬積作<lb/>
之云春囘九地陽潛升南枝破臘如酥凝疎籬度香竹<lb/>
梢短寒沙倒影溪流澄魁然老株忽駭目雪鱗矯矯雙<lb/>
<pb n="KR2k0126_WYG_063-17a"/>
龍騰天公一叱因仆地掀髯弄爪高曲肱長林望斷千<lb/>
百株奮首直欲青雲凌黎州太守和羮手十里徃看車<lb/>
呼登西江破曉郊路凈盍簪者誰金蘭朋懽笑藉草飛<lb/>
大白行厨載酒多於澠風花飄摇落杯面漱齒澆<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>如<lb/>
嚼冰湘流之清峴山瘦千古邂逅一笑興却踏東風急<lb/>
囘首侵夜霜月寒生稜入門未坐亟相詫曰今見之生<lb/>
未曽成都勝事多四蜀我欲問津雲水僧先生功成早<lb/>
匄身未老重來醉倚藤吕宜之得詩字寒梅如高人冰<lb/>
<pb n="KR2k0126_WYG_063-17b"/>
雪凜風期霜威凌萬木孤芳綴疎枝古來歲寒心肯與<lb/>
時節移家家浣溪南横斜映疎籬老樹更崛竒矯矯蛟<lb/>
龍姿中有調鼎味幾年江之湄征衫十里寒霜蹄快追<lb/>
隨先生羊叔子到處英名垂對花有妙想豪氣無百巵<lb/>
興來屬湛輩同出春容詩<lb/>
潼川楊甲臘日游梅龍以雪後園林纔半樹爲韻得樹<lb/>
字年年看梅水西路白頭溪翁眼如故重來笑龍老不<lb/>
死我亦風埃憶歸去酒酣百怪入我腸夜半恍惚與龍<lb/>
<pb n="KR2k0126_WYG_063-18a"/>
遇醉騎一尾天上歸陳迹江頭不知處梅花勸汝一杯<lb/>
酒千歲一寒真旦暮欲將老大要風雪穴蟻窠虫已無<lb/>
數成都萬事更竒古石笋猶疑卿相墓孔明廟前栢千<lb/>
尺神物翛翛泣幽樹它時滅壊亦同趣人生誰能一長<lb/>
顧浮雲天地不須論但願人間有詩句庚寅再遊詩云<lb/>
霜郊馬頭鞭影西欲尋逺梅無舊蹊但聞草木皆有香<lb/>
未到已識花前溪艤舟登岸入梅處竹樹煙火茅茨低<lb/>
百年死樹䖝蘚暗鱗甲漠漠僵横霓老翁鼻祖頭雪白<lb/>
<pb n="KR2k0126_WYG_063-18b"/>
下見兒女方勝笄數株無力已仆地强起放春花滿畦<lb/>
瘦龍夭矯欲仙去脊尾一半埋沙泥雷公幾時獵幽蟄<lb/>
夜半刀斧來刳刲野人徃徃多再拜疑有鬼物憑其栖<lb/>
問樵訪牧不知歲髫齓已見今耄倪故人同游六七輩<lb/>
或似醉阮林中嵇遶樹覔花不識路東邊犬吠西號雞<lb/>
榼中但有酒清濁寒具野擔勤攜齎引之各各坐香樹<lb/>
醉中採擷欲滿提誰言猶是蜀梅苑破丘斷壟生高藜<lb/>
種花滿地作癡計隨手變化空塵翳只餘老樹香不滅<lb/>
<pb n="KR2k0126_WYG_063-19a"/>
力戰風雨猶堅犀云何身槁心尚在花氣鬱鬱連雲霓<lb/>
但印此香可飲酒笑取身世如稗稊竹寒沙碧夜來語<lb/>
囘首千載餘幽題榮枯過眼如一夢世網忽掛如牢狴<lb/>
何時江村一曲路與子共賦歸來兮<lb/>
陸放翁曰成都城南有故蜀主宣華苑多梅皆百餘年<lb/>
物也作詞云斜陽廢苑朱門閉弔興亡遺恨淚痕裏淡<lb/>
淡宫梅也依然㸃酥翦水凝愁處似憶宣華舊事行人<lb/>
别有凄凉意折幽香誰與寄千里佇立江臯杳難逢隴<lb/>
<pb n="KR2k0126_WYG_063-19b"/>
頭歸騎音塵逺楚天危樓獨倚又詩云十里温香撲馬<lb/>
來江頭逺見去年梅喜開剩欲邀明月愁落先教掃綠<lb/>
苔跌宕放翁新醉墨凄凉廢苑舊歌臺盛衰自古無窮<lb/>
事莫向昆明歎刼灰又於浣花溪賞梅詩老子人間自<lb/>
在身挿梅不惜損烏巾春囘積雪層冰裏香動荒山野<lb/>
水濵帶月一枝低弄影背風千片逺隨人石家樓上貪<lb/>
吹笛肯放朝朝玉樹新又看梅歸馬上作詩云本爲梅<lb/>
花判獨飲却嗔梅花消宿酲日欲落時始上馬青羊宫<lb/>
<pb n="KR2k0126_WYG_063-20a"/>
前聞發更范石湖在成都雨後東郭排岸司申梅開及<lb/>
三分戲書小絶令一面開燕詩云雨入南枝玉蘂皴合<lb/>
江雲冷凍芳塵司花好事相邀勒不着笙歌不肯春又<lb/>
西郊尋梅詩西郊梅花矜絶豔走馬獨來看不厭似羞<lb/>
流落䝉市塵寧墮荒寒傍茅店翛然自是世外人過去<lb/>
生中差一念淺顰常鄙桃李學獨立不容鶯蝶覘山<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>
水仙晩角出大是春秋呉楚僣餘花豈無好顔色病在<lb/>
一俗無由砭朱欄玉砌渠有命斷橋流水君何欠嗟予<lb/>
<pb n="KR2k0126_WYG_063-20b"/>
相與頗同調身客劒南家在剡凄凉萬里歸無日蕭颯<lb/>
二毛衰有漸尚能作意晩相從爛醉不辭杯瀲灩又於<lb/>
合江亭隔江望瑤林庄梅盛開過江訪之馬上哦詩云<lb/>
何處春能早疎籬浪激湍竹間煙雪迥馬上晩香寒喚<lb/>
渡聊相覔巡簷得細看極知含雨意未許日烘殘<lb/>
　　　竹<lb/>
揚雄蜀都賦其竹則鍾龍䇣□野篠棼鬯宗生族攢俊<lb/>
茂豐美夾江緣山尋卒而起若此者方乎數十百里<lb/>
<pb n="KR2k0126_WYG_063-21a"/>
左思賦云卭竹緣嶺又云卭杖傳節於大夏之邑山海<lb/>
經云卭崍山出卭竹杖又云卭都高節竹可爲杖所謂<lb/>
卭竹也<lb/>
拾遺錄云老子當周之末居山與世人絶迹惟有黄髮<lb/>
友五人手杖青笻之杖出入室中與老子談<lb/>
漢書張騫使大夏時見卭竹杖問所從來曰從東身毒<lb/>
國可數千里得蜀賈人市之蜀記曰騫奉使尋河源得<lb/>
高節竹植於卭山號曰卭竹今緣山皆是可爲杖矣<lb/>
<pb n="KR2k0126_WYG_063-21b"/>
戴凱之竹譜曰卭竹高節實中狀如人剡俗謂之扶老<lb/>
竹山海經補註云龜山多扶竹卭竹也高節實中中杖<lb/>
亦名扶老竹歸去來詞䇿扶老以流憇即此晉王右軍<lb/>
與周益州書去夏得足下致卭竹杖皆至此土人多有<lb/>
尊老者皆即分布令知足下逺惠又云周益州送此卭<lb/>
竹杖鄉尊長或須今送亦取扶老之意也<lb/>
晉蘇彦卭竹杖銘曰安不亡危任在所杖秀矣雲竹勁<lb/>
直篠簜節高質貞霜雪彌亮圓以應物直以居當巧妙<lb/>
<pb n="KR2k0126_WYG_063-22a"/>
無功竒不待匠君子是扶逍遥神王傅咸卭竹杖銘曰<lb/>
嘉兹竒竹質勁體直立比高節示世矜式北周庾開府<lb/>
卭竹杖賦云沈㝠子遊巴山之岑取竹于北隂㛹娟高<lb/>
節寂歴無心霜風古色露染斑深每與龍鍾之族幽翳<lb/>
沈沈文不自殊質而見賞藴諸鳴鳯之律制以成龍之<lb/>
杖拔條勁直璘斌色滋和輪人之不重待羽客以相貽<lb/>
青春欲暮白雲來遲謀于長者操以從之執末而獻無<lb/>
因自持諸蔗雖甘不可以倚彼藜雖實不可以美未若<lb/>
<pb n="KR2k0126_WYG_063-22b"/>
處不材之間當有用之始魯分以爵漢錫以年昔尚爾<lb/>
齒今優我賢書横几玉塵筵函之以後拂之以前爾其<lb/>
摘芳林沼行樂軒除間尊卑之垂悦隨上下之遊娯夫<lb/>
寄根江南淼淼幽潭傳節大夏悠悠廣野豈比夫接君<lb/>
堂上之履爲君座右之銘而得與綺紳瑤珮出芳房于<lb/>
蕙庭哉宋黄庭堅笻竹杖贊云厲亷隅而不劌故竊比<lb/>
於彭耼之壽屈曲而有直體能獨立於雪霜之後伯夷<lb/>
食薇而清陳仲嚥李而瘦涪翁晝寢蒼龍掛壁涪翁履<lb/>
<pb n="KR2k0126_WYG_063-23a"/>
危心如鐵石窮山獨行解兩虎爭終不使卞莊乘間而<lb/>
孺子成名又笻竹杖頌云偉卭崍之美竹初發跡於䍧<lb/>
柯有山而不險有水而無波金聲而玉節故貫四時而<lb/>
不改其柯郭子遺我扶余澗阿坐則倚胡牀棐几行則<lb/>
隨青笠綠蓑吾衰也久矣視爾畏友予琢予磨百世以<lb/>
俟聖人而不惑則涪皤不負笻竹危而不扶顛而不持<lb/>
惟卭竹之負涪皤也<lb/>
巴國志竹木之璝則有靈壽桃枝桃枝竹屬也竹譜云<lb/>
<pb n="KR2k0126_WYG_063-23b"/>
桃枝竹皮滑而黄可以爲席今渝瀘合三州有桃竹簟<lb/>
即此物杜甫桃竹杖贈章留後詩江心蟠石生桃竹蒼<lb/>
波噴浸尺度足斬根削皮如紫玉江妃水仙惜不得梓<lb/>
潼使君開一束滿堂賔客皆歎息憐我老病贈兩莖出<lb/>
入爪甲鏗有聲老夫復欲東南征乘濤鼓枻白帝城路<lb/>
幽必爲鬼神奪拔劒或與蛟龍爭重爲告曰杖兮杖兮<lb/>
爾之生也甚正直慎物見水踴躍學變化爲龍使我不<lb/>
得爾之扶持滅跡於君山湖上之青峯噫風塵澒洞兮<lb/>
<pb n="KR2k0126_WYG_063-24a"/>
豺虎咬人忽失雙杖兮吾將曷從<lb/>
益州方物略云慈竹性叢産根不外引其密間不容笴<lb/>
笋生夏秋閲歲枝葉乃茂别有數種節間容八九寸者<lb/>
曰籠竹一尺者曰苦竹篛稍垂地者曰釣絲竹或取節<lb/>
修膚緻者用爲簟笠贊曰根不他引是得慈名中實外<lb/>
堅筍不時萌末或下垂苒弱緣縈元微之和東川李相<lb/>
公十二韻詩慈竹不外長密比青瑤華矛攅有森束玉<lb/>
立無蹉跎纎粉妍膩質細瓊交翠柯亭亭霄漢近靄靄<lb/>
<pb n="KR2k0126_WYG_063-24b"/>
雨露多冰碧寒夜聳簫韶風晝羅煙含朧朧影月泛鮮<lb/>
鮮波鸞鳯一已顧燕雀永不過幽姿媚庭實顥氣爽天<lb/>
涯峻節高轉露貞筠寒更佳託身仙壇上靈物神所呵<lb/>
時與天籟合日聞陽春歌應憐孤生者摧折成病痾唐<lb/>
呉筠慈竹賦云廣漢山谷有竹名慈生必向内示不離<lb/>
本修莖巨葉攅根沓柢叢之大者或至百千株而縈結<lb/>
踰乎咫步好事君子徙爲瑎庭之翫焉吁嗟非此土所<lb/>
有乃有厭流俗之譏動鄉闗之思者蓋撫高節而興感<lb/>
<pb n="KR2k0126_WYG_063-25a"/>
覽佳名而思歸遂爲賦曰有竹猗猗生于髙陂左連瑤<lb/>
帶右雜瓊枝恨幽客之方賞嗟君侯之不知徙蔚丹谷<lb/>
遷榮緑池氣凜凜而猶在色蒼蒼而未離屈巖壑之容<lb/>
貌充堦庭之羽儀爾其劃地分域駢隂抗趾疊榦龍迴<lb/>
攅根鳯峙防碧落於霄末翳紅光於夕始崇柯振而烟<lb/>
靄生繁葉動而風飇起擁凉砌之晨肅屏炎扄之晝滓<lb/>
至若白藏載謝𤣥英肇切塞北河堅江南地裂觀衆茂<lb/>
之咸悴驗貞輝之獨潔抽勁綠以垂霜總嚴青而負雪<lb/>
<pb n="KR2k0126_WYG_063-25b"/>
蓋同類之常稟非殊方之異節若乃宗生族茂天長地<lb/>
久萬柢爭盤千株競糾如母子之鈎帶似閨門之悌友<lb/>
恐孤秀而成危每羣居而自守何美名之天屬而和氣<lb/>
之㝠受嗟乎道之存矣物亦有之不背仁以貪地不藏<lb/>
節以遁時故其貞不自炫用不見疑保夷險之無易哂<lb/>
榮枯之有期俄蓬轉於岷徼遂萍流於江汜分兄弟於<lb/>
兩鄉隔晨昬於萬里撫貞容而骨媿伏嘉號而心死庶<lb/>
因感而長懷遂䇿情而勵已唐喬琳慈竹賦云維竹稱<lb/>
<pb n="KR2k0126_WYG_063-26a"/>
慈幾乎有知九族敦敘孝友威儀是竹必滋五服相殘<lb/>
骨肉攜離是竹必衰茍自家而刑國亦觸類而増思苯<lb/>
䔿固䕶檀欒櫛比如束之稠如挿之密勁節中聳攅根<lb/>
内實聲唯戛風影不透日類宗族之親比同朋友之造<lb/>
膝至若暮歲窮律霜凝雪霏陶鈞無發生之理松栢有<lb/>
後凋之期是竹也叢篁劈開牙筍怒長紫籜連披青筠<lb/>
紛上有偕老之情感饋親之養如受制於籬界不旁侵<lb/>
於土壤雨露之澤謝爾衆芳細葉未吐貞心已長恥高<lb/>
<pb n="KR2k0126_WYG_063-26b"/>
標而迥出斯褭曲而不揚匪趨時於律候寧隨韻於笙<lb/>
簧保無用而以道自將愧不才而與物俱昌茍成隂於<lb/>
隙地作盛景之清凉重曰夫緜緜𤓰<graphic n="KR1705" url="https://raw.githubusercontent.com/kanripo/KR-Gaiji/master/images/KR1705.png" mimeType="image/png"/>兮知有子母邕<lb/>
邕鴻鴈兮如次弟兄於家則疏附禦侮於國則磐石維<lb/>
城田氏不分庭之荆陳家則應天之星莫不鬱映棠棣<lb/>
急難鶺鴒斯竹也共根連茹一本千莖年深轉密歲晩<lb/>
彌榮一可以厚骨肉一可以敦友生於靈臺而莫非信<lb/>
性彰慈孝而感通神靈呉曽云國初樂史子正慈竹詩<lb/>
<pb n="KR2k0126_WYG_063-27a"/>
數十韻首云蜀中何物靈有竹慈爲名一叢濶數步森<lb/>
森數十莖高低相倚賴渾如長幼情余按任昉述異記<lb/>
南中生子母竹今之慈竹也乃知不獨蜀中<lb/>
杜少陵從韋二明府續處覔綿竹三數叢詩華軒藹藹<lb/>
他年到綿竹亭亭出縣高江上舍前無此物幸分蒼翠<lb/>
拂波濤<lb/>
黄魯直對青竹賦云余楚産也閲東南之竹多矣未嘗<lb/>
聞對青竹者也嘉州僧從之苞封見貽藝之而成乃初<lb/>
<pb n="KR2k0126_WYG_063-27b"/>
識之惟範圍之内有知之物一無窮無知之物一無窮<lb/>
一耳一目不能遍攬也况六合之外者乎感而賦之云<lb/>
爾竹之美於東南以節不以文也其在楚之西鬱鬱葱<lb/>
葱連山繚雲也㑹稽之竒材任矢石蘄春之澤夏簟簫<lb/>
笛沅湘淚血卭崍高節慈竹相守孝竹冬茁慈姥嶰谷<lb/>
笙竽笆篁長石之山一節可航猶未極其瑰怪不常也<lb/>
故呉楚無竹工非無竹工婦能織緝之器兒能鷄鶩之<lb/>
籠也今夫筥筐籝笲榱<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>翰藩巴船百丈下漢爲笪貴<lb/>
<pb n="KR2k0126_WYG_063-28a"/>
之則律吕汗簡賤之則箕帚蒸薪唯所逢遭盡於斧斤<lb/>
美哉斯竹黄質墨章如出杼軸織文自當解甲税枯金<lb/>
碧其相歲寒在躬又免斮烹彼其文章之種性不可致<lb/>
詰刳心而求之不可得劚根而求之不可得匪人匪天<lb/>
有物有則惟其與蓬蒿共盡而無憾余亦不知白駒之<lb/>
過隙按長春競辰稿此竹謂之黄金嵌碧玉云<lb/>
益州方物略云方竹者圓衆方寡而方者最貴差少贊<lb/>
曰竹箇皆圓此獨方形厚倍于竅緗節稜稜<lb/>
<pb n="KR2k0126_WYG_063-28b"/>
又云紫竹蜀諸山中尤多園池亦種爲玩然生二年色<lb/>
乃變三年而紫贊曰竹生三歲色乃變紫伐榦以用西<lb/>
蜀之美<lb/>
梁天監起居注云十六年連理竹生益州郫縣王家園<lb/>
外連理並榦涪州志黄葛峽有相思崖昔有童子丱女<lb/>
相悦交贈今竹有桃釵之形笋有柔麗之異崖曰相思<lb/>
崖竹曰相思竹嘉州志産月竹月生笋故名淳熈十一<lb/>
年十二月䕫州帥永嘉劉公猶子某夜夢庭生瑞竹旦<lb/>
<pb n="KR2k0126_WYG_063-29a"/>
起見問道堂之東十節而上岐然雙榦與夢合符公因<lb/>
爲之賦勸農事陳季習爲記又作巴曲九章以歌之此<lb/>
皆竹之異也<lb/>
詩義疏云筍皆四月生惟巴竹笋八月生盡九月成都<lb/>
有之䉋冬夏生始數寸可煮以苦酒浸之可下酒及食<lb/>
又可采藏及乾以待冬月也本草四川敘州宜賔長寧<lb/>
所出苦笋彼人重之癸辛雜識曰涪翁喜苦筍嘗從黄<lb/>
斌老乞之有詩云南園苦筍味勝肉籜龍稱寃莫採錄<lb/>
<pb n="KR2k0126_WYG_063-29b"/>
煩君更致蒼玉束明日風雨吹成竹又和坡翁春菜詩<lb/>
云公如端爲苦筍歸明日青衫誠可脱坡得詩戲語坐<lb/>
客云吾固不愛作官魯直遂欲以苦筍硬差致仕聞者<lb/>
絶倒其苦筍賦有忠諫活國之語放翁又從而奬之云<lb/>
我見魏徵珠嫵媚約束兒童勿多取於是世以諫筍目<lb/>
之殊不知翁嘗自跋云余生長江南里人喜食苦笋試<lb/>
取而嘗之氣苦不可於鼻味苦不可於口故嘗屏之未<lb/>
始爲客一設及來黔中黔人各掘苦笋萌於土中才一<lb/>
<pb n="KR2k0126_WYG_063-30a"/>
寸許味如蜜蔗初春則不食惟僰道人食苦筍四寸餘<lb/>
日出土尺餘味猶甘苦相半以此觀之涪翁所食乃取<lb/>
其甘非貴乎苦也魯直苦笋賦云僰道苦筍冠冕兩川<lb/>
甘脆愜當小苦而反成味温潤縝密多啖而不疾人蓋<lb/>
苦而有味如忠諫之可活國多而不害如舉士而皆得<lb/>
賢是其鍾江山之秀氣故能探雨露而避風煙食肴以<lb/>
之開道酒客爲之流涎彼桂班之夢永又安得與之同<lb/>
年蜀人曰苦筍不可食食之動痼疾令人萎而瘠予亦<lb/>
<pb n="KR2k0126_WYG_063-30b"/>
未嘗與之言蓋上士不談而喻中士進則若信退若炫<lb/>
焉下士信耳而不信目其頑不可鐫故李太白謂但得<lb/>
醉中趣勿爲醒者傳<lb/>
方物略云㯶竹性亦叢産葉似㯶有刺徑不三二寸或<lb/>
曰桃竹未得其詳贊曰葉㯶身竹族生不蔓有皮無枝<lb/>
實中而榦<lb/>
左思蜀都賦㯶枒楔樅註云㯶枒出蜀郡其皮可作繩<lb/>
履杜甫枯㯶詩蜀門多㯶櫚高者十八九其皮割剥甚<lb/>
<pb n="KR2k0126_WYG_063-31a"/>
雖衆亦易朽徒布如雲葉青青歲寒後交横集斧斤凋<lb/>
喪先蒲栁傷時苦軍之一物官盡取嗟爾江漢人生成<lb/>
復何有有同枯㯶木使我沈歎久死者即已休生者何<lb/>
自守啾啾黄雀啅側見寒蓬走念爾形影乾摧殘没藜<lb/>
莠文彦博詩哆熾風葉張囷皴雨皮厚叢橑列蓋端攅<lb/>
旄注旗首物以稀見珍材緣怪忘醜東坡云㯶筍狀如<lb/>
魚剖之得魚子味如苦筍而加甘芳蜀人以饌佛僧甚<lb/>
貴之而南方不知也笱生膚毳中蓋花之方朶者正二<lb/>
<pb n="KR2k0126_WYG_063-31b"/>
月間可剥取過此苦澀不可食矣取之無害於木而宜<lb/>
於飲食法當蒸熟所施略與筍同蜜煮酢浸可致千里<lb/>
外今以餉殊長老詩曰贈君木魚三百尾中有鵞黄子<lb/>
魚子夜义剖癭欲入甘籜龍藏頭敢言美願隨蔬果得<lb/>
自用勿使山林空老死問君何事食木魚烹不能鳴固<lb/>
其理<lb/>
方物略海㯶大抵㯶類然不皮而榦葉叢于杪至秋乃<lb/>
實似楝子今城中有四株緻而堅風雨不能撼贊曰㯶<lb/>
<pb n="KR2k0126_WYG_063-32a"/>
皆裭皮此獨自榦攅葉于顛纛首披散秋華而實其植<lb/>
則罕杜甫海㯶行左綿公館清江濆海㯶一株高如雲<lb/>
龍鱗犀甲相錯落蒼稜白皮十道文自是衆木亂紛紛<lb/>
海㯶焉知身出羣移栽北辰不可得時有西域胡僧識<lb/>
趙清獻咏府庭海椶詩云海㯶根榦出栟櫚雙勢凌空<lb/>
劒外無長鎖荆榛嗟廟栢不禁風雨咲庭梧胡僧過識<lb/>
已千歲蜀守來觀只兩株離立峩峩同壯士側身東望<lb/>
拱皇都<lb/>
<pb n="KR2k0126_WYG_063-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷六十三<lb/>
</p>
<p>
</p>
  </div>
</body>
</text>
</TEI>
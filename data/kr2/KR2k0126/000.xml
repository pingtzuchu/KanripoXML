<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蜀中廣記</head>
    <p>
<pb n="KR2k0126_WYG_000-1a"/>
欽定四庫全書　　　　　　史部十一<lb/>
　蜀中廣記　　　　　　　　地理類八<hi>雜記之屬</hi>
　　提要<lb/>
　　　　<hi>臣</hi>等謹按蜀中廣記一百八卷明曺學佺撰<lb/>
　　　　學佺有易經通論已著錄學佺嘗官四川右<lb/>
　　　　叅政遷按察使是書盖成於其時目凡十二<lb/>
　　　　曰名勝曰邊防曰通釋曰人物曰方物曰仙<lb/>
　　　　曰釋曰游宦曰風俗曰著作曰詩話曰畫苑<lb/>
<pb n="KR2k0126_WYG_000-1b"/>
　　　　蒐採宏富頗不愧廣記之名其中如叙州府<lb/>
　　　　之髙州明史地理志云洪武五年由州改縣<lb/>
　　　　正徳十三年復為州珙及筠連三縣𨽻焉此<lb/>
　　　　書仍稱髙州為縣二縣亦不為之屬又成都<lb/>
　　　　府之資陽縣明史地理志屬簡州此書不繫<lb/>
　　　　簡州而别於仁夀井研二縣後皆未免編次<lb/>
　　　　偶疎王士禎古夫于亭雜錄曰丹鉛錄載東<lb/>
　　　　坡贈青神楊棟詞云允文事業従容了要岷<lb/>
<pb n="KR2k0126_WYG_000-2a"/>
　　　　峨人物後先相照見説君王曽有問似此人<lb/>
　　　　才多少而引小説髙宗問馬騏蜀中人才如<lb/>
　　　　允文者有幾云云按允文采石之功在南渡<lb/>
　　　　後東坡之歿久矣安得先有此詞而曺能始<lb/>
　　　　蜀中十志亦載之畧無駁正又曰蜀中十志<lb/>
　　　　以物類相感志十八卷為東坡撰謬甚則舛<lb/>
　　　　訛牴牾亦時時間出盖援據既博則精粗畢<lb/>
　　　　括同異兼陳亦事勢之所必至要之不害其<lb/>
<pb n="KR2k0126_WYG_000-2b"/>
　　　　大體談蜀中掌故者終以全蜀藝文志及是<lb/>
　　　　書為取材之淵藪也乾隆四十三年六月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
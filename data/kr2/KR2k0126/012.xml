<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷十二</head> <lb/>
    <p>
<pb n="KR2k0126_WYG_012-1a"/>
欽定四庫全書<lb/>
　蜀中廣記卷十二<lb/>
　　　　　　　　　　　　明　曹學佺　撰<lb/>
　名勝記第十二<lb/>
　　上川南道<lb/>
　　　眉州<lb/>
賈島送穆少府知眉州詩劍門倚清漢君昔未曽過日<lb/>
暮行人少山深異鳥多狖啼知峽雨棧盡到江波一路<lb/>
<pb n="KR2k0126_WYG_012-1b"/>
白雲裏飛泉洒薜蘿李頻眉州别李使君詩囘首雪峯<lb/>
前朱門心杳然離人自嗚咽流水莫潺湲毒草通蠻徼<lb/>
秋林近漏天一生從此去五字有誰憐薛濤送鄭眉州<lb/>
詩雨暗眉山江水流離人掩袂立髙樓雙旌千騎駢東<lb/>
陌獨有羅敷望上頭趙抃按獄眉山舟行詩攜琴曉出<lb/>
錦官城千里秋原一望平放舸急流身覺快披雲孤嶼<lb/>
眼増明農田雨後畦畦綠漁笛風前曲曲清訊獄逺邦<lb/>
先滌慮䘏哉休戚在民情蘇軾寄黎眉州詩膠西髙<lb/>
<pb n="KR2k0126_WYG_012-2a"/>
處望西川應在孤雲落照邉瓦屋寒堆春後雪峨眉翠<lb/>
掃雨餘天治經方笑春秋學好士今無六一賢且待淵<lb/>
明賦歸去共將詩酒趂流年黄庭堅次韻子瞻寄眉山<lb/>
王宣義詩叅軍但有四立壁初無臨江千木奴白頭不<lb/>
是折腰具桐帽棕鞵稱老夫滄江鷗鷺野心性隂壑虎<lb/>
豹雄牙鬚鷫鸘作裘初服在猩血染帶鄰翁無昨來杜<lb/>
鵑勸歸去更得把酒聴提壺當今人材不乏使天上二<lb/>
老湏人扶兒無飽飯尚勤讀婦無複禈且著襦社甕可<lb/>
<pb n="KR2k0126_WYG_012-2b"/>
漉溪可漁更問黄鷄肥與癯林間醉着人伐木猶夢官<lb/>
下聞追呼萬釘圍腰莫愛渠富貴安能潤黄壚　郡有<lb/>
孫氏書樓魏了翁記曰孫氏㞐眉以姓著自唐迄今人<lb/>
物之懿史不絶書而為樓以儲書則由長孺始樓建於<lb/>
唐之開元至灮啓元年僖宗御武徳殿書書樓二字賜<lb/>
之今石本尚存自偽蜀毁於災乃遷魚□其㞐為佛氏<lb/>
所廬今所謂傳燈院是也若里巷則固以書樓名長孺<lb/>
之五世孫降衷嘗遊河洛識藝祖皇帝於龍濳建隆初<lb/>
<pb n="KR2k0126_WYG_012-3a"/>
召至便殿賜衣帶圭田特授眉州别駕因市監書萬卷<lb/>
以還然樓尚未復也别駕之孫闢乃入都傳東壁西雝<lb/>
之副與官本市書捆載而歸即所居復起重樓藏之魚<lb/>
□之有樓則昉乎此又嘗除塾為師徒講肄之所號山<lb/>
學於是士負笈景從而書樓山學聞名於時矣方樓之<lb/>
再建也在天聖初闢之從兄直講君堪嘗為作記錢内<lb/>
翰希白宋景文子京皆賦詩闢性倜儻不耐衣冠衣方<lb/>
服其卒也從弟文懿公為識其竁有不儒其身而儒其<lb/>
<pb n="KR2k0126_WYG_012-3b"/>
心之語故里人又以儒心名之比歳樓又燬於火書僅<lb/>
有存者儒心之六世孫曰某懼忝厥世乃更諸爽塏以<lb/>
唐僖宗所書樓刻揭之樓視舊増拓焉且病所儲之未<lb/>
廣走行闕下傳抄貿易以補闕遺竭其餘力山學載興<lb/>
以余二十年雅故請書厥顛末余因惟昔人藏書之盛<lb/>
鮮有久而弗厄者梁隋之盛或壊於火或覆於砥柱唐<lb/>
太𤣥文昭之盛或毁於盗或散於遷徙本朝之初如江<lb/>
源叔所藏合江南呉越之書凡數萬卷而子孫不能有<lb/>
<pb n="KR2k0126_WYG_012-4a"/>
之為臧僕盗去與市人裂之以藉物者不可勝數余偶<lb/>
過安陸亦得其省中所藏晉史則佚於他人者可知安<lb/>
陸張氏得江書最多其貧也一篋之富僅供一炊王文<lb/>
康初相周世宗多得唐舊書李文正所藏亦為一時之<lb/>
冠而子孫皆不克守宋宣獻兼有畢文簡楊文莊二家<lb/>
書可敵中秘之藏而元符中蕩為烟埃晁文元累世之<lb/>
蓄校讐是正視諸家為精自中原無事時已有火厄至<lb/>
政和甲午之災尺素不存劉壯輿家於廬山之陽所儲<lb/>
<pb n="KR2k0126_WYG_012-4b"/>
亦慱今其子孫無聞焉南陽开氏積書凡五十篋則盡<lb/>
歸諸晁氏嗚呼斯非天地神人之所靳者耶而孫氏之<lb/>
傳獨能於三百年間屢絶而復興則斯不亦可尚矣夫<lb/>
雖然余嘗聞長老言書之未有印本也士得一書則口<lb/>
誦而手抄惟恐失之其傳之艱盖若此惟傳之艱故誦<lb/>
之精思之切辨之審信之篤行之果自唐末五季以來<lb/>
始為印書極於近世而閩浙庸蜀之鋟梓徧天下加以<lb/>
傳説日繁萃類益廣大綱小目彪列臚分後生晩學開<lb/>
<pb n="KR2k0126_WYG_012-5a"/>
卷瞭然茍有小慧纎能則皆能襲而取之噫是不過出<lb/>
入口耳四寸間爾若聖賢所以迭相授受若合符節者<lb/>
果為何事而學之於人果為何用則謾不加省然則雖<lb/>
充厨牣几於我何加焉可不甚懼矣夫按書樓復興雖<lb/>
在魚□江而始剏則在州城也今蜀中書賈之家往往<lb/>
稱書樓盖本諸此　有石氏畫苑蘇軾記曰石康伯字<lb/>
㓜安眉之眉山人故紫微舍人昌言之幼子也舉進士<lb/>
不第即棄去當以䕃得官亦不就讀書作詩以自娯而<lb/>
<pb n="KR2k0126_WYG_012-5b"/>
已不求人知獨好法書名畫古器異物遇有所見脫衣<lb/>
輟食求之不問有無居京師四十年出入閭巷未嘗騎<lb/>
馬在稠人中耳目謖謖專求其所好長七尺髯而黒如<lb/>
世所畫道人劍客而徒步塵埃中若有所營不知者以<lb/>
為異人也又善滑稽巧發微中旁人抵掌絶倒而㓜安<lb/>
淡然不變色與人遊知其急難甚於為已有客於京師<lb/>
而病者輒舁置其家親飲食之死則棺歛之無難色凡<lb/>
識㓜安者皆知其如此而余獨深知之㓜安識慮甚逺<lb/>
<pb n="KR2k0126_WYG_012-6a"/>
獨口不言耳今年六十二狀貎如四十許人須三尺郁<lb/>
然無一莖白者此豈徒然者哉為亳州職官與富鄭公<lb/>
俱得罪者其子夷庚也其家書畫數百軸取其毫末雜<lb/>
碎者以冊編之謂之石氏畫苑㓜安與文與可遊如兄<lb/>
弟故得其畫為多而余亦喜其畫古木叢竹因以遺之<lb/>
使置之苑中　有三蘇祠在紗線街即蘇氏故宅也門<lb/>
前榆樹云老泉手植竒恠碨礧人争取去為假山魏了<lb/>
翁知眉時祭公文曰眉號士大夫郡聖天子不以某不<lb/>
<pb n="KR2k0126_WYG_012-6b"/>
肖奠守此土其在境内凡百辟卿士有益於民夙夜承<lb/>
祀無忒矧惟山川炳靈世載蘇氏一翁二季先後相望<lb/>
文章事業在太史之典䇿今居郡滿歳顧歳時奉嘗闕<lb/>
然弗諧非所以風境律我有民也用修圭薦展於廡下<lb/>
以内翰太師文忠公黄門太師文定公從祀既齊既稷<lb/>
神保攸歆敢不永與多士承斁斯文以無忘徳　有觀<lb/>
蓮亭在祠西池中環䑓皆蓮中有碑刻東坡小像李龍<lb/>
眠畫山谷頴濱贊今移入寢　方輿勝覽云臨風閣在<lb/>
<pb n="KR2k0126_WYG_012-7a"/>
州治内宋沈逈詩烟霞生座右林沼匝城隈州園十詠<lb/>
邵博著環湖在署後魏了翁築翠羽書臺逺景樓在州<lb/>
治北太守黎錞建蘇軾記通志云雪臺在逺景樓前亦<lb/>
希聲築　本志云東北二里有洛城後漢時築蜀漢廢<lb/>
齊通城在城北南齊建武置隋開皇廢碑目云唐眉州<lb/>
剏羅城記大順二年盧拯撰文畧云象耳鎮於後峩眉<lb/>
列乎前勝覽云嘉祐閣枕羅城繪三蘇於上刻東坡和<lb/>
陶詩於壁間宋史唐末山行章攝眉郡守值四方驛騷<lb/>
<pb n="KR2k0126_WYG_012-7b"/>
乃合五縣之力築城周遭八里有竒計一千八百六十<lb/>
五丈名卧牛城淳化中李順之變攻圍不下及順誅守<lb/>
者以城完受賞焉　通義志云昔人評吾州山不髙而<lb/>
秀水不深而清列眉通衢平直廣衍夾以槐柳綠隂翳<lb/>
然小南門城村家多竹籬桃樹春色可愛橋之下流皆<lb/>
花竹楊柳泛舟其間鄉人謂之小桃源蘇子瞻詩清江<lb/>
入城郭小圃生微瀾子由詩彷彿城南路繁香撲市橋<lb/>
　通志云醴泉山在治西八里環繞州城山半有八角<lb/>
<pb n="KR2k0126_WYG_012-8a"/>
井清甘如醴松江在治東南自蜀江分𣲖西南流至州<lb/>
城與醴泉江合　方輿云蜀江在城外一名玻瓈江水<lb/>
色清澈似之陸㳺詩云玻瓈江水千丈深不如江上離<lb/>
人心君行未過青衣縣妾心先到峨眉隂金尊共釂不<lb/>
知曉月落烟渚天横參車輪無角留不住馬蹄不方何<lb/>
處㝷空慿尺素寄幽恨縱有綠綺誰知音愁來只欲掩<lb/>
屏睡無奈夣斷聞踈砧范成大和云玻瓈江頭春流深<lb/>
别時沄沄流到今祇言日逺易排遣不道相思翻苦心<lb/>
<pb n="KR2k0126_WYG_012-8b"/>
烏頭可白我可去菖花易青君易㝷人生若未免離别<lb/>
不如碌碌無知音蘇軾送楊孟容詩我家峩眉隂與子<lb/>
同一邦相望六十里共飲玻璃江後人因立共飲亭又<lb/>
改為江鄉館在津口矣陸務觀詩玻瓈江上栁如絲行<lb/>
樂家家要及時只怪今朝空巷出使君人日宴蟇頤蟇<lb/>
頤山在江東七里狀如蟇頤因名有至徳觀有爾朱淘<lb/>
丹泉傳記所載以為軒轅氏丹宅山腹有穴曰龍洞傳<lb/>
者以為四目老翁唐末有楊太虚得道於此今祠中有<lb/>
<pb n="KR2k0126_WYG_012-9a"/>
三仙象四目居中焉人日出東郊渡江遊蟇頤山眉之<lb/>
故事也春風樓明霞閣俱在山上　蜀檮杌云僖宗幸<lb/>
蜀政事悉出内侍田令孜之手左拾遺孟昭圖上䟽論<lb/>
事坐貶令孜遣人投之蟇頤津後人為立祠裴澈詩云<lb/>
一章何罪死何名千載惟君與屈平從此蜀江烟雨夜<lb/>
杜鵑應作両般聲本志云孟拾遺祠在蟇頤山上今廢<lb/>
　志又云老翁泉在蟇頤山東二十里蘇明允嘉祐集<lb/>
云十數年前月夜有一老翁蒼頭白髮偃息泉上就之<lb/>
<pb n="KR2k0126_WYG_012-9b"/>
則隠而入於泉洵甃以石建亭覆之而為之銘曰山起<lb/>
東北翼為南西涓涓斯泉湓溢以彌歛以為井可飲萬<lb/>
夫里無斯人將此為誰山空寂寥或嘯而嘻更千萬年<lb/>
自潔自好誰其知之乃訖遇我惟我與爾將遂不冺無<lb/>
竭無濁以永千祀梅聖俞寄蘇明允詩泉上有老人隠<lb/>
見不可常蘇子居其間飲水樂未央淵中必有魚與子<lb/>
自徜羊淵中茍無魚子特翫滄浪日月不知老家有雛<lb/>
鳯凰百鳥戢羽翼不滯彼泉傍蘇軾送賈訥倅眉二首<lb/>
<pb n="KR2k0126_WYG_012-10a"/>
云當年入蜀歎空囘未見峩眉肯再來童子遙知頌襦<lb/>
袴使君先已洗樽罍鹿頭北望應逢雁人日東郊尚有<lb/>
梅我老不堪歌樂職後生試覔子淵才又云老翁山下<lb/>
玉淵廻手植青松三萬栽父老得書知我在小軒臨水<lb/>
為君開試看一一龍虵活更聴蕭蕭風雨哀便與甘棠<lb/>
同不剪蒼髯白甲待歸來自註先君葬於蟇頤山之東<lb/>
二十餘里地名老翁泉君許為一往感歎之深故及之也<lb/>
外史𤣥羽張大齡志云歐陽永叔為明允作志銘云公<lb/>
<pb n="KR2k0126_WYG_012-10b"/>
葬於彭山之安鎮鄉可龍里在今蟇頤山之東地名石<lb/>
龍栁家溝老翁泉之側或石可二字易誤嘉靖壬子臺<lb/>
史喻公按眉問老泉墓檄有司求所在而修復之上下<lb/>
彭眉間數月竟無所得於是從老翁泉之傍設一虚塜<lb/>
青神余修撰承勛記其事於石又有廣福寺者乃勅賜<lb/>
門下侍郎蘇轍香火院也宋故事宰相得賜寺院薦福<lb/>
文定入相時有賜貶官後章吕盡追奪之復官手詔<lb/>
再賜自為文記之人以為墳必在賜院之近又乃就寺<lb/>
<pb n="KR2k0126_WYG_012-11a"/>
之後山更作一塜顧頴濵記中云墳之西南十餘步有<lb/>
泉焉廣深不及㝷晝夜瀵湧又曰墳東南四里許有故<lb/>
伽藍轍以請於朝則前所修泉傍者差是而廣福之墳<lb/>
非也但廣福傍有古桂樹横隂一畆大十圍亦非近代<lb/>
物若明允之族譜亭則在州西南古修文鄉蘇氏祖塋<lb/>
側今亭廢刻石亦不存矣　碑目云天池院去眉山縣<lb/>
十里蘇文忠公嘗過之今柱上有手書云自老翁井還<lb/>
偶憇治平丁未十二月七日子瞻凡十八字　勝覽云<lb/>
<pb n="KR2k0126_WYG_012-11b"/>
石佛山在眉山之南蘇子瞻寄子由詩石田向何許石<lb/>
佛山下路下有爾家山千畦種秔稌山泉宅龍蜃平地<lb/>
流膏乳志云猪龍泉在治南石佛鎮曽有乳猪伏於此<lb/>
化二鯉盖猪龍也詳見恠異記中志又云孫抃墓在石<lb/>
佛鎮乾明寺前按乾明寺在魚耶鎮孫學士書樓山學<lb/>
碑藏寺中即宋賜孫公抃薦福地也　志又云大<lb/>
旺山在東南五十里自蟇頤山南趨或起或伏至此<lb/>
峰巒屹立廻拱州城盖與三峩氣接矣　勝覽云息<lb/>
<pb n="KR2k0126_WYG_012-12a"/>
臺山在治西四十里東館鎮北太平廣記載眉州有叟<lb/>
嘗携子入此山遇一道人指其子曰夭叟飲道人已長<lb/>
跪求夀道人取簿檢視曰夀止十八叟與其子懇求不<lb/>
已乃舉筆改為八十後子夀果如數焉　志云大明寺<lb/>
近東舘鎮隋建有九樓十八殿屋厦三千井亦四十八<lb/>
眼基跡猶存又有燈壁寺在東舘鄉宋紹興建有東舘<lb/>
書院紹興初眉州學者甚多州學不能容東舘鄉士大<lb/>
夫吕君玘倣古鄉校剏為學廟春秋釋奠以鄉士大夫<lb/>
<pb n="KR2k0126_WYG_012-12b"/>
居家者主之丹稜令馮時行為之記　志又云連鰲山<lb/>
在西南九十里山形如鰲傍即栖雲寺東坡少時讀書<lb/>
寺中嘗於石厓上作連鰲山三字大如屋宇雄勁飛動<lb/>
其畫專車今存<lb/>
　　　青神縣<lb/>
益州記曰青衣神號為雷塠廟班固以為離塠也蜀江<lb/>
至此始有峽之稱華陽國志望帝以熊耳為後户熊耳<lb/>
峽即今之縣治矣郡國志云漢武帝使唐䝉破西南夷<lb/>
<pb n="KR2k0126_WYG_012-13a"/>
路始於此邑也　志云青州城梁置在治南十五里古青<lb/>
神郡縣皆治此自熊耳山視之今當為百花鎮黄山谷<lb/>
集云青神尉㕔葺城頭舊屋作借景亭下瞰史家園水<lb/>
竹終日寂然了無人迹又當綠隂之間戯作長句云當<lb/>
官借景未傷民恰似鑿池取明月盖尉乃雅安張禮介<lb/>
卿山谷之中表也　志云縣東門外有青羊橋相傳老<lb/>
子騎青羊過此而入成都又云長泉鎮有麒麟橋王蜀<lb/>
時麒麟見於此因立麒麟院又云縣西瑞草橋橋崩得<lb/>
<pb n="KR2k0126_WYG_012-13b"/>
殘碑乃蘇東坡與丈人丈母書也東坡外家在是所<lb/>
謂相望六十里共飲玻瓈江矣後洪雅主簿王宣義謝<lb/>
事家居於此東坡贈之詩云歸來瑞草橋邉路獨遊還<lb/>
佩平生壺　縣之名勝在乎三巖三巖者上巖中巖下<lb/>
巖也今惟稱中巖焉自縣解維始由芙蓉溪以兩岸多<lb/>
芙蓉也繼由五渡溪以溪水曲折凡五渡也又過慈姥<lb/>
磯有石刻李壁詩云洗盡一春歌酒塵滄江吹破碧粼<lb/>
粼韶華過眼都如夢祇有三峯是故人泊舟直抵下巖<lb/>
<pb n="KR2k0126_WYG_012-14a"/>
有題名云子瞻子由與侃師至此院僧以路險見止不<lb/>
知僕之所厯有百倍於此者矣丁未正月二十日書沿<lb/>
溪數折有喚魚潭上即慈姥巖也篆刻中巖二大字徑<lb/>
可四尺河南邵博書陸務觀詩云春枕悠然夣何許兩<lb/>
枝筇杖喚魚潭又䟦程伯正誼所藏山谷帖云此卷不<lb/>
應携在長安逆旅中亦非貴人席帽金絡馬傳呼入省<lb/>
時所觀程子他日幅巾筇杖渡青衣江相羊喚魚潭清<lb/>
泉翠樾之間與山中人掃石置風爐煑䝉頂紫茁然後<lb/>
<pb n="KR2k0126_WYG_012-14b"/>
出此卷共讀乃稱爾過潭循山三里始至寺為中巖其<lb/>
傍有羅漢洞即牛頭僧以木鑰叩石笋處此地懸崖峭<lb/>
壁上刻千佛石覆如屋中有卧仙之迹有玉泉坎黄山<lb/>
谷銘云玉泉坎坎來自重險發源無所龍口琬琰我來<lb/>
峽中初酌蛙頷靈湫世鮮百泉莫與比甘山僧淳拙煮<lb/>
餅馨香逺拂瀹茗泉味不掩行為白虹止為方鑑口題<lb/>
此徳用勒蒼广其上巖去中巖一里許唐末有佛刹<lb/>
號垂拱寺相傳巖下有龍聴僧講經於此由是建寺<lb/>
<pb n="KR2k0126_WYG_012-15a"/>
有三石筍唐無盡禪師伏虎在石筍下所謂伏虎臺也<lb/>
范成大詩赤巖倚竛竮翠邏森成削岑蔚嵐氣重稀間<lb/>
暑光薄聊尋大士處往扣洞門鑰雙撑紫玉闗中矗翠<lb/>
雲幄應供華藏海歸坐寳樓閣無法可示人但見雨花<lb/>
落不知龍湫勝何似魚潭樂夜深山四來人静天一握<lb/>
驚看杯桂白月影到林壑門前六月江世界塵漠漠寳<lb/>
缻有甘露一滴洗煩濁捫天援斗杓請為諸君酌　山<lb/>
谷題名云元豐庚辰歳秋多雨其八月戊午晴遊慈姥<lb/>
<pb n="KR2k0126_WYG_012-15b"/>
巖禮諾巨那尊者巖下有泉發山足奔突色如乳而味<lb/>
甘取之不竭豈巨那所奉供耶余因竭其舊水涫滌見<lb/>
石少焉復盈坎㶁㶁投澗中喚魚潭投齋餘飯魚出食<lb/>
者數百見人不驚　眉山程逢時䟦余玠詩云相公平<lb/>
賊後攜吏上峥嶸裴晉公以後無此竒遇醉翁行樂處<lb/>
草木皆可敬歐陽子而後世無此樂先生晉公徳業文<lb/>
忠詞章書史精妙視鍾王有逸氣而於山林悠然心㑹<lb/>
殆伯仲之間有裴歐也試語山靈自有宇宙便有此山<lb/>
<pb n="KR2k0126_WYG_012-16a"/>
㡬曽有此客耶　邵漙來紹興元年五日旦從其弟博<lb/>
任也　資中張方自漢川易節益部将母游弟嵩午猶<lb/>
子觀復二子知復甥何杓侍眉山蘇禮偕來嘉定壬午<lb/>
二月既望　金華楊緯被命赴闕艤舟巖下敬修尊者<lb/>
香火而去紹熙壬子孟冬九日弟綜及男師復師晉同<lb/>
至　河陽郭忠得之行部嘉眉艤舟岩下携子㳺中巖<lb/>
瞻拜尊者過憇石笋庵厯覽勝境竒哉政和八年六月<lb/>
三日　里人任逄被㫖赴闕長子商輅侍行親友送别<lb/>
<pb n="KR2k0126_WYG_012-16b"/>
笋峯者三十有九人嘉定丁丑十月癸酉　邑人楊大<lb/>
全被㫖進朝將家來修净供宗黨親朋㑹别於此者五<lb/>
十五人紹熙三年九月旦　谷居翁大丞相趙公留題<lb/>
淳祐壬子鄉貢方於此題名巖寺奎書適從天來是秋<lb/>
楊㢲冠外省史夣錫在選中以山英靈發越愈大浚儀<lb/>
趙公握奎平岡繼偕南宫第一之客明年端午合邑士<lb/>
楊興仁申錫柄仲夣炎懌森孫侯國史朝瑞彪錫王鉞<lb/>
文起之㢲已程方何明磨崖大書以侈盛舉以開方來<lb/>
<pb n="KR2k0126_WYG_012-17a"/>
　慶元戊午冬髙公純遣姪魏了翁赴龍飛䇿試艤舟<lb/>
來遊男載夏卿文卿定子姪遊侍行越三年載定子裭褐<lb/>
行都復侍親過此弟夏卿文卿林卿長弟淞同山下飲<lb/>
作伴留又二年癸丑秋十月了翁䝉恩召除侍東去舍<lb/>
于眉信于青衣明日孫真勤飲餞於此兄弟之偕行者<lb/>
如戊午獨伯仲不與紹定己丑六月丙午　郡人蘇薫<lb/>
侍諸父率四弟以嘉定戊寅上元日游誦坡翁江山風<lb/>
月本無常主間者便是主人語信然也弟黨書　愁<lb/>
<pb n="KR2k0126_WYG_012-17b"/>
霖貫序人心久鬰秋季之旦晴景開霽草木悦茂江山<lb/>
清新太子宫史籍聖源命前王穆伯恭及前進士楊頴<lb/>
臣廷芳進士程戩景貺羽衣李有慶仲祥出邑東津亭<lb/>
方舸南下登石徑數里逰中巖僧居清晏薄暮間道而<lb/>
歸試校書郎領簿馮越石君玉俾識其時乃嘉祐丁酉<lb/>
之歳也景貺題　辛亥歳予友楚人鍾惺來逰作記云<lb/>
去青神西南十五里江色盡緑玉中邉皆見隔岸坐立數<lb/>
山若架閣者中巖也巖下上連延可十數里許迴流峻<lb/>
<pb n="KR2k0126_WYG_012-18a"/>
壁㝠壑複磴竹樹䝉籠大要向背徃復皆與此巖終始<lb/>
渡江即水月樓樓趾齧江寺冠之由樓視江則已頫由<lb/>
寺登樓乃反降階垂窮與樓凑階代樓為梯者强半揣<lb/>
本齊末度樓之腰猶未能至乎寺趾也降自樓出山門<lb/>
右行不見江則摩磴如蟻屢折為喚魚潭魚聴掌出石<lb/>
壁百仞立而微頫潭潄其脛石無完膚有邵伯温大書<lb/>
可模並壁行數武為羅漢洞洞低曲僂而入如行牛角<lb/>
中隙處稍右則為伏虎巖鑱巖為百千萬億佛如恒河<lb/>
<pb n="KR2k0126_WYG_012-18b"/>
沙數巖之半跨壑為一小石橋銜木其壁為閣若居人<lb/>
架竹梁上以承燕巢者人屈曲行其下沿縁洞壑俯仰<lb/>
竹石者數里曰此走井研富順道也巖又半為流杯池<lb/>
一曰太極池有屋數楹屋後為泉泉流洞中石壁四周<lb/>
有黄魯直大小三石刻壁間宋元刻頗多每兩石縫接<lb/>
處徃徃上下各截其半中嵌俗筆亦有居石隙茍完者<lb/>
出洞緣磴行輿步斁代去所謂羅漢洞伏虎巖者度可<lb/>
四三里乃復覩前鑱巖佛像須眉厯厯可數才隔一壑<lb/>
<pb n="KR2k0126_WYG_012-19a"/>
㝷橦可度疑前此一叚途徑可省矣大扺喚魚潭以往行<lb/>
皆壑石壁夾之若岸壑若溪藤蘿虧蔽壑中若荇藻老<lb/>
樹如槎根若石猿鳥往來若游魚特無水耳諸峯暎帶<lb/>
時譲時争時違時應時拒時迎裒益避就凖形匠心横<lb/>
竪參錯各有妙理不可思議又行里許蹭蹬拾級乃睹<lb/>
古中巖題額去三石笋不逺所謂諾詎那尊者引牛頭<lb/>
僧持鑰扣石笋笋開得低頭佛盜珠是也鍾子曰自中<lb/>
巖至尊者巖從下視上頂踵腹背其石胍皆當為笋笋<lb/>
<pb n="KR2k0126_WYG_012-19b"/>
隙且平處則置屋仄則鑿磴斷則為橋處危臨深則設<lb/>
石欄欄則復見江從江中望岩上僧舍佛刹雖一居之<lb/>
内前軒後寢纍纍綴髙壁上下疊而不覺其前後通也<lb/>
登岩行屋中皆磴道乃稍得其要領趾後竟即摩前頂<lb/>
石笋中分處如一門尊者像處其中右旋復為佛殿殿<lb/>
傍一笋屹若浮屠與中分者而三實一笋也人直指其<lb/>
巋然三峰者為石笋耳笋上宋元刻亦多俗書災石者<lb/>
亦復倍之萬厯辛亥十月二十一日晩霽與弟恬及艾<lb/>
<pb n="KR2k0126_WYG_012-20a"/>
子登於中岩焉禮諾詎那尊者畢説偈偈曰偶爾喪珠<lb/>
復返急時扣鑰相求未免勞勞多事世尊不合低頭又<lb/>
曰未必衣珠真失總緣岩石當開自供羅漢㳺戯不管<lb/>
山僧往來説偈訖返　予凡三過中岩皆有詩其一云<lb/>
中巖如化出秀色類烟含到鳥無歸路㳺魚或泳潭泉<lb/>
聲隨地有石笋與天叅若作此山長於心無不堪其二<lb/>
云再識中岩好彌添乍到情泉流因委曲雨氣益淒清<lb/>
橋險必當度樓虚何所成惟應石笋上安坐學無生其<lb/>
<pb n="KR2k0126_WYG_012-20b"/>
三云莫謂客來數聊無塵俗牽岩光浮落日梅意入初<lb/>
年手搨碑文古身行洞穴連白魚灘最急且宿在灘前<lb/>
盖予最後游同青神令康君視搨山谷諸碑刻又自梓<lb/>
州牛頭洞來故及之<lb/>
　　　彭山縣<lb/>
揚雄蜀記秦恵王遣張儀司馬錯伐蜀蜀王開明拒戰<lb/>
不利退走武陽獲之即此地也郡國志云漢元光四年<lb/>
益洲刺史任安城武陽周圍千三百丈本志云今之舊<lb/>
<pb n="KR2k0126_WYG_012-21a"/>
土城是有任公橋後漢朱褒獲麟於馬頰嶺因改名為<lb/>
麒麟橋　漢犍為郡理本志云治西北五里犍為城漢<lb/>
建元中築碑目云漢犍為太守楊洪碑在彭山縣北小<lb/>
板橋五十年前餘楊洪碑三字今皆磨滅　華陽國志<lb/>
云郡去成都百五十里渡大江昔人作大橋曰漢安橋<lb/>
廣一里半每秋夏水盛斷絶歳歳修理百姓苦之建安<lb/>
二十一年太守南陽李嚴乃鑿天社山尋江通車道省<lb/>
橋梁三津吏民悦之嚴因更造起府寺觀壯麗為一州<lb/>
<pb n="KR2k0126_WYG_012-21b"/>
勝宇其地東接江陽南接朱提北接蜀郡西接廣漢按<lb/>
晉永和中於此置西江陽郡矣初唐沈宇武陽送别詩<lb/>
云菊黄蘆白雁初飛羗笛胡琴涙滿衣送君斷腸秋江<lb/>
水一去東流何日歸郭璞江賦云流二江於崌崍註崌<lb/>
山北江所出崍山卭崍山也中江所出皆東注於大江<lb/>
寰宇記云崌崍山在縣東北十二里導江從山南合流<lb/>
下有漢張綱墓志云墓在崌崍山東北五十步漢書綱<lb/>
字文紀犍為武陽人仕廣陵太守平賊黨張嬰有恩卒<lb/>
<pb n="KR2k0126_WYG_012-22a"/>
之日嬰率其徒五百人送喪還武陽負土成墳而去按<lb/>
崌崍二山在漢嚴道界其尾入江　雲笈七籖云第五<lb/>
北平治在眉州彭山縣上有池水縱廣二百步昔越人<lb/>
王子喬得仙處碑目云此山有大書北平山治之碑餘<lb/>
不可讀碑隂書大唐上元二年道士施仕衡等字本志<lb/>
云北四十里北平治應室宿上有天柱峰夜常見五色<lb/>
燈山下有王喬墓唐杜光庭詩桐栢真人曽此居焚香<lb/>
厓下誦靈書朝囘時宴三山客澗盡間飛五色魚天柱<lb/>
<pb n="KR2k0126_WYG_012-22b"/>
一峰凝碧玉神燈千㸃散紅蕖寳芝常在知誰得好駕<lb/>
金蟾入太虚　南中八郡志云犍為有魚鳬津數百步<lb/>
一名彭女津在彭亡山南導江皂江等水㑹處彭祖塜<lb/>
及祠在此後漢岑彭為刺客所中而死又名彭亡山亦<lb/>
名平模山郡國志謂之朝女山云昔有朝祖女於此山<lb/>
得道今足跡尚存故名志云山距治北十二里曰彭女<lb/>
彭模平模平無皆一山　神異記云犍為有一白虎出<lb/>
則衆黒虎隨之不傷人物漢王褒招碧雞神詞黄龍見<lb/>
<pb n="KR2k0126_WYG_012-23a"/>
兮白虎仁盖指此也寰宇記引秦昭王射白虎事非<lb/>
李膺益州記云周徳既衰九鼎淪散一没於此或見其<lb/>
鼻故名鼎鼻山一名打鼻山上有城亦名鼎鼻打鼎音<lb/>
近也大江過於山下有灘宋將朱齡石伐蜀立寨於此<lb/>
括地志云鼎鼻山北有龍洲東接導江水按已上即常<lb/>
璩所稱王喬升其北山彭祖家其彭䝉白虎仁於廣徳<lb/>
寳鼎見於江溉也　漢書綏和五年犍為人上寳磬十<lb/>
六此地因謂之寳磬洲　益部耆舊傳朱遵武陽人仕<lb/>
<pb n="KR2k0126_WYG_012-23b"/>
為功曺率兵拒公孫述絆馬死贈復漢將軍有祠　後<lb/>
漢建安二十四年黄龍見武陽赤水九日劉氏以為瑞<lb/>
應因立廟在長江村導江東㟁碑目云漢刻黄龍甘露<lb/>
之碑在彭山黄龍鎮今移於繫龍橋周地圖記云彭山<lb/>
縣北四里有潭水後漢漢安元年仙人瞿君武入峨眉<lb/>
山得道每年繫龍於灘龎籍詩巢鳯閣邉勞逺夣繫龍<lb/>
灘下認前題按已上即常璩所稱犍為上寳磬十六劉<lb/>
向以為美化所降後漢朱遵拒公孫述光武以為士大<lb/>
<pb n="KR2k0126_WYG_012-24a"/>
夫郡建安末年黄龍見武陽赤水蜀人以為劉氏之瑞<lb/>
應也　寰宇記云金華山在彭山縣東五里有丈六佛<lb/>
像夜多神燈　紀勝云彭山東北六里盤石山普照寺<lb/>
藏有宋太宗真宗仁宗御書崖之半有石室范鎮詩云<lb/>
窮幽訪盤石細徑入荒凉踏葉履屨濕觸花衣𬒮香<lb/>
方輿云平盖山在彭山縣北二十四化之一也七籖云<lb/>
山下有玉人長一丈三尺昔吳郡崔孝通於此學道得<lb/>
飛仙本志云平盖治上應婁宿治前洗墨池唐隠士羅<lb/>
<pb n="KR2k0126_WYG_012-24b"/>
公逺題詠之處有清暉滌覽二亭提刑張方記以為在<lb/>
鼎鼻山椒而勾氏之逍遙軒恰與之相對也杜光庭詩<lb/>
云勢壓長江空八陣呉都仙客此修真寒江向晩波濤<lb/>
急深洞無風草木春江上玉人應可見洞中仙鹿已來<lb/>
馴龍車鳯輦非難遇只要塵心早出塵亡名氏詩云平<lb/>
盖山髙古木踈昔人曽此築仙居井通八角寒泉湧觀<lb/>
燬三清刼火餘洗墨池邉丹竈冷繫龍岩畔石潭虚吟<lb/>
成獨坐荒苔上間看蝸牛學篆書　七籖云本竹觀在<lb/>
<pb n="KR2k0126_WYG_012-25a"/>
彭山治北相傳以為竹林黄帝所手植者杜光庭詩云<lb/>
樓閣層層觀此山雕軒朱檻一躋攀碑刊古篆龍蛇動<lb/>
洞接諸天日月閒帝子影堂香漠漠真人丹澗水潺潺<lb/>
掃空雙竹今何在只恐投波去不還　楊祐甫彭山十<lb/>
事記一曰象耳山二曰彭祖宅三曰大悲道埸四曰寳<lb/>
現磨鍼二溪五曰太白書臺有石刻太白留題云夜來<lb/>
月下卧醒花影零亂滿人襟袖疑如濯魄於氷壺也杜<lb/>
光庭詩山中猶有讀書臺風掃晴嵐畫障開花月氷壺<lb/>
<pb n="KR2k0126_WYG_012-25b"/>
依舊在青蓮居士㡬時來六曰師悟志棲二大士㑹昌<lb/>
寺七曰薛范二詩八曰龍池蠏泉九曰千歳松栢十曰<lb/>
石恪畫䕶法神　志云縣東北二十五里有磨鍼溪在<lb/>
象耳山下相傳李白讀書山中學未成棄去適過是溪<lb/>
逄老媪方磨鐡杵問何為曰欲作鍼耳白感其言遂還<lb/>
卒業媪自言武姓傍有武氏崖薛能過象耳山詩一色<lb/>
青松㡬萬栽異香熏路帶花開山門欲别心濳願更到<lb/>
蜀中還到來又到處逄山更欲登自疑身作往來僧徒<lb/>
<pb n="KR2k0126_WYG_012-26a"/>
行至此三千里不是有緣應不能文同題象耳山寺詩<lb/>
轉谷縈岩路始窮隔林遙望一門通溪山俱在見聞外<lb/>
臺殿盡藏懐抱中像閣罘罳明海日經幢瓔珞撼天風<lb/>
勞生又逐輕舠去珍重髙僧解苦空　碑目云縣北四<lb/>
十里有古塔刻云唐中和三年浴佛日知𤣥禪師自成<lb/>
都遊峨眉還至此山愛其幽僻遂立庵於上名曰知𤣥<lb/>
庵　按已上即酈道元所稱武陽龍尾仙者羽化之所<lb/>
神棲白雲屬想芳流藉念泉鄊遺詠在兹也　寰宇記<lb/>
<pb n="KR2k0126_WYG_012-26b"/>
云馮翊王廟在縣五里古老相傳有漢馮翊王郭子明<lb/>
墓按漢書功臣非賜姓者不得封王恐此非實又漢武<lb/>
帝遣拔胡將軍郭昌再度入蜀討南夷昌字子明漢紀<lb/>
云武帝元封六年益州昆明反使將軍郭昌擊之或即<lb/>
是此人　碑目云彭山縣東三十里有宋師中碑云梁<lb/>
武陵王蕭紀寓此練兵欲東下故後人為立武陵寺<lb/>
方輿記云縣界有樂黎城唐開元十道要略云漢何斌<lb/>
為蜀郡太守理於此時郡邑凋殘人物窮困乃以已祿<lb/>
<pb n="KR2k0126_WYG_012-27a"/>
米施恵百姓此數城之民由是獲存臨别百姓以白米<lb/>
倍填曰荷君父之恩無以報後之州郡有職田始於此<lb/>
矣<lb/>
　　　丹稜縣<lb/>
志云赤厓山在治北二十里髙聳赤色如鳥斿之狀拱<lb/>
翼縣治雖林木叢茂不能蔽之縣以此得名也其下即<lb/>
多稜川矣　漁隠叢話云花卿冡在丹稜之東舘鎮至<lb/>
今猶顯英氣血食其鄉按花欽字敬定本闗中人唐<lb/>
<pb n="KR2k0126_WYG_012-27b"/>
至徳間從崔光逺入蜀討叚子璋有功後平冦亂單騎<lb/>
鏖戰喪其元猶操戈至東舘鎮下馬沃盥適遇浣紗女<lb/>
謂曰無頭何以盥為遂自僵仆居民葬之溪上廟祀不<lb/>
絶宋封為忠應公邵博云州西有花將軍廟廟史以匣<lb/>
藏唐至徳元年十月鄭丞相誥云花敬定將軍也謝臯<lb/>
羽花卿冡行云濕雲糢糊埋秋空雨青沙白丹稜東莓<lb/>
苔隂隂草茸茸云是花卿古來冡花卿舊事人所知花<lb/>
卿古冡知者誰精靈未歸白日西廟鴉啄肉枝上啼緜<lb/>
<pb n="KR2k0126_WYG_012-28a"/>
州柘黄䰟正飛　本志云縣北十五里龍鵠山三大字<lb/>
宋孝宗書也有松柏山碑記云山有三宫九觀乃成無<lb/>
為楊正見李鍊師成道處唐天寳年建杜光庭題龍鵠山<lb/>
詩抽得閒身伴瘦笻亂敲青碧喚蛟龍道人掃徑収松<lb/>
子缺月初懸天柱峯李燾詩曰已作清時鳥倦飛杜鵑<lb/>
何事更催歸似嫌住處猶城郭不解携家隠翠微其子<lb/>
壁詩云蕭條白日閉岩扄留作遊人萬古情猶有山中<lb/>
舊時鹿舉頭如聴讀書聲　此縣有楊素翁者竒士從<lb/>
<pb n="KR2k0126_WYG_012-28b"/>
黄魯直遊盡刻杜子美兩川詩於眉山所謂大雅堂也<lb/>
魯直記曰余謫居黔州盡書子美䕫峽兩川諸詩以遺<lb/>
丹稜素翁俾刻諸石使大雅遺音久湮沒而復盈三巴<lb/>
之耳素翁乃作髙屋廣楹以庇此石因請名焉余名之<lb/>
曰大雅堂仍為作記其畧云由子美來四百餘年斯文<lb/>
委地文章之士隨世所能傑出時輩未有升子美之堂<lb/>
者况家室之好耶余嘗欲忻然㑹意箋以數語終以汩<lb/>
沒世俗初不暇給雖然子美詩妙在無意於文而意已<lb/>
<pb n="KR2k0126_WYG_012-29a"/>
至非廣之以國風雅頌深之以離騷九歌安能咀嚼其<lb/>
意味闖然而入其門耶故使後輩自求之則得之深矣<lb/>
使後之登大雅堂者能以余説而求之思過半矣彼喜<lb/>
穿鑿者棄其大指取其發興於所遇林泉人物草木魚<lb/>
虫以為物物皆有所託如世間商度隠語者則子美之<lb/>
詩委地矣<lb/>
　<lb/>
　<lb/>
<pb n="KR2k0126_WYG_012-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷十二<lb/>
</p>
<p>
</p>
  </div>
</body>
</text>
</TEI>
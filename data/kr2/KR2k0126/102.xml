<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷一百二</head> <lb/>
    <p>
<pb n="KR2k0126_WYG_102-1a"/>
欽定四庫全書<lb/>
　蜀中廣記卷一百二<lb/>
　　　　　　　　　　　　明　曹學佺　撰<lb/>
　詩話記第二<lb/>
劉賔客嘉話云陸暢謁韋臯於蜀獻蜀道易詩首句曰<lb/>
蜀道易易於履平地臯大喜贈羅八百疋臯薨朝廷欲<lb/>
繩其既往之事復開先所進兵器其上皆刻之秦二字<lb/>
不相與者欲文成罪名暢上疏理之云臣在蜀日見造<lb/>
<pb n="KR2k0126_WYG_102-1b"/>
所進兵器之秦者匠人名也乃得釋　按此則暢乃有<lb/>
心人豈徒事干謁者耶<lb/>
高相國崇文渤海人本荆門將校尉以平劉闢功授西<lb/>
川節度一日雪下集諸從事吟賞謂賔客曰某雖武夫<lb/>
亦有一詩乃口札云崇文崇武不崇文提戈出塞號將<lb/>
軍那箇<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>兒射落雁白毛空裏亂紛紛葢渤海鄙言呼<lb/>
箭為<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>兒<lb/>
高太尉駢崇文曽孫也鎮蜀日以蠻夷侵暴乃築羅城<lb/>
<pb n="KR2k0126_WYG_102-2a"/>
四十里朝廷雖加恩賞亦疑其固䕶一日奏樂聞樂聲<lb/>
知有改移兆乃題風箏寄意曰夜靜絃聲響碧空宫商<lb/>
信任往來風依稀似曲纔堪聽又被風吹別調中旬日<lb/>
果移鎮渚宫俱北夢瑣言<lb/>
聞説邊城苦如今到始知好將筵上曲唱與隴頭兒此<lb/>
薛濤在高駢宴上聞邊報樂府也又諷諭而不露得詩<lb/>
人之妙使青蓮見之亦當印可元白流紛紛停筆不亦<lb/>
宜乎出升菴詩話<lb/>
<pb n="KR2k0126_WYG_102-2b"/>
元稹聞西蜀薛濤有辭辯及為監察使蜀以御史推鞫<lb/>
難得見焉嚴司空潛知其意毎遣薛往洎登翰林以詩<lb/>
寄曰錦江滑膩蛾眉秀幻出文君與薛濤言語巧偷鸚<lb/>
鵡舌文章分得鳯凰毛紛紛詞客多停筆箇箇公侯欲<lb/>
夢刀别後相思隔烟水菖蒲花發五雲高白居易有詩<lb/>
與薛濤云峨眉山勢接雲霓欲逐劉郎此路迷若似剡<lb/>
中容易到春風猶隔武陵溪出古今詩話<lb/>
予初入蜀見當事者梓薛濤詩一卷云係新都楊家抄<lb/>
<pb n="KR2k0126_WYG_102-3a"/>
本喜以為秘書也及觀之只五七言絶句而已此在洪<lb/>
邁萬首絶句之内且江南有一抄本亦與之同大抵從<lb/>
萬首内抄出但蜀本多酬人雨後看竹五言律一首又<lb/>
少江南抄本絶句數首亦可互校予叔汝載捜閲簡池<lb/>
志載其江月樓詩秋風彷彿吳江冷鷗鷺參差夕陽影<lb/>
垂虹納納卧譙門雉堞耽耽俯漁艇陽安小兒拍手笑<lb/>
使君幻出江南景又西嵓詩凭䦨却憶騎鯨客把酒臨<lb/>
風手自招細雨聲中停去馬夕陽影裏亂鳴蜩此二首<lb/>
<pb n="KR2k0126_WYG_102-3b"/>
抄本所無致可喜也<lb/>
五溪論事云蜀尚書侯繼圖本儒士一日秋風四起偶<lb/>
倚欄于大慈寺樓有大桐葉飄然而墜上有詩云拭翠<lb/>
歛雙蛾為欝心中事搦管下庭除書成相思字此字不<lb/>
書石此字不書紙書向秋葉上願逐秋風起天下有心<lb/>
人盡解相思死天下負心人不識相思意有心與負心<lb/>
不知落何地侯貯小帖凡五六年方卜任氏為婚嘗諷<lb/>
此詩任氏曰此是妾書葉詩爭得在公處曰向在大慈<lb/>
<pb n="KR2k0126_WYG_102-4a"/>
寺閣上倚欄得之即知今日聘卿非偶然也侯以今書<lb/>
較之與葉上無異<lb/>
元稹為御史鞫獄梓潼樂天昆仲送至城西而别後旬<lb/>
日昆仲與李侍郎建閒遊曲江及慈恩寺飲酣作詩曰<lb/>
花時同酌破春愁醉折花枝作酒籌忽憶故人天際去<lb/>
計程今日到梁州後旬日得元書果以是日至褒仍寄<lb/>
詩曰夢君兄弟曲江頭也到慈恩寺裏游驛吏喚人排<lb/>
馬去忽驚身在古梁州千里魂交合若符契白有感夢<lb/>
<pb n="KR2k0126_WYG_102-4b"/>
記備敘其事<lb/>
秭歸繁知一聞白樂天將過巫山先於神女祠粉壁大<lb/>
書云蘇州刺史今才子行到巫山必有詩為報高唐神<lb/>
女道速排雲雨候清詞及白公覩詩急遣邀知一比至<lb/>
曰中山劉郎中禹錫三年理白帝欲作一詩於此怯而<lb/>
不為罷郡經過悉去舊題千餘但留四章而已此四章<lb/>
者乃古今之絶唱也而今造次不合為之四章謂沈佺<lb/>
期王無競李端皇甫冉也雲溪友議<lb/>
<pb n="KR2k0126_WYG_102-5a"/>
楊六尚書白樂天妻兄也初除東川節度使白代妻以<lb/>
詩賀楊云劉綱與婦共昇仙弄玉隨夫亦上天何似阿<lb/>
哥領崔嫂碧油幢引向東川又寒食寄詩云不知楊六<lb/>
逢寒食作底歡娛過此辰兠率寺高宜望月嘉陵江近<lb/>
好遊春蠻旗如火行隨馬蜀妓如花坐繞身不使黔婁<lb/>
夫婦看誇張富貴向何人出本集<lb/>
段文昌太尉鎮益州有還别業尋龍華山寺廣宣上人<lb/>
詩云十里惟聞松栢風江山忽轉見龍宫正與休師方<lb/>
<pb n="KR2k0126_WYG_102-5b"/>
話舊風煙幾度入樓中郭震亦有題龍華山詩曰昔年<lb/>
曽到此山囘百鳥聲中酒一杯最好寺邊開眼處段文<lb/>
昌有讀書臺<lb/>
太尉李德裕出鎮渚宫嘗謂賔侣曰余偶欲賦巫山神<lb/>
女一詩下句云自從一夢高唐後可是無人勝楚王晝<lb/>
夢宵征巫山似欲降者何如段記室成式曰屈平流放<lb/>
湘沅椒蘭久而不芳卒葬江魚之腹為曠代之悲宋玉<lb/>
則招屈之魂明君之失恐禍及身遂假高唐之夢以惑<lb/>
<pb n="KR2k0126_WYG_102-6a"/>
襄王非真夢也我公作神女之詩思神女之㑹惟慮成<lb/>
夢亦恐非真李公退慚其文不編集於卷也出雲溪友<lb/>
議<lb/>
該聞錄云段文昌鎮成都子成式好獵丞相患之成式<lb/>
以所獲雉兎分送幕僚各致書援引故事甚悉幕僚多<lb/>
不曉其義以呈丞相方知其子博學<lb/>
成式酉陽雜爼云予在城因説故相牛公賞揚州秀才<lb/>
蒯希逸詩蟾蜍醉裏破蝴蝶夢中殘毎坐吟之予請客<lb/>
<pb n="KR2k0126_WYG_102-6b"/>
各吟近日佳句因記蜀中客龎季予毎云寒雲生易滿<lb/>
秋草長難高之句<lb/>
唐詩記事載樊宗師綿州越王樓詩序云綿之城帝猲<lb/>
□掀明威瀰石硝馳涪瀨左陵凌紅䄺簮天地送行癸<lb/>
壬且掬跎踢于西北蟠紅頠青越王貞故為樓重軒疊<lb/>
飛門牕蒙傘蹇予始登謂日月昬曉可窺其背電雷合<lb/>
風雲遘霜辛露酸星辰介行鬼神變化草木顯綉髻銜<lb/>
蓑芰皆可察極既縈視其江帶又極視其土崗斷暴逺<lb/>
<pb n="KR2k0126_WYG_102-7a"/>
近山嶮嶮若閿之東皇天原開見荆山我其黄河瞷然<lb/>
為曲直淚雨落不可掩因口其心曰無害若其日杲星<lb/>
星過歸尚悲不能解重為詩以釋益不可顧謂郡中諸<lb/>
君能無有意綴以華艷其念蓄云危樓倚天門如□星<lb/>
辰宫榱題薄龍怪洄洄繞雷風徂秋試登臨火靄屯喬<lb/>
空不見西北路老懷益雕窮石瀨薄濺濺土山杳穹穹<lb/>
昔人愴為逝所適酡顔紅今我兹之來猶校成嵗功輟<lb/>
田植科畆游圃歌芳叢地財無聚厚人室安取豐既乏<lb/>
<pb n="KR2k0126_WYG_102-7b"/>
富庶能千萬慚文翁宗師字紹述襄陽節度使澤之子<lb/>
韓退之誌其墓曰為文必出於已不襲蹈前人一言一<lb/>
句此之謂也然紹述此等詩文實不能佳<lb/>
楚水巴山烟雨多巴人能唱本鄉歌今朝北客思歸去<lb/>
囘入紇那披綠蘿此劉禹錫竹枝詞也紇那當時曲名<lb/>
劉詩翻南調為北調二字皆叶平聲此隨方轉言也<lb/>
楊栁枝詞有三條陌上拂金羈萬里橋邊映酒旗此日<lb/>
令人腸欲斷不堪將入笛中吹此郎中滕邁之作而劉<lb/>
<pb n="KR2k0126_WYG_102-8a"/>
采春歌之也<lb/>
藕花衫子栁花裙多着沉香慢火薰惆悵粧成君不見<lb/>
空教綠綺伴文君此李餘臨卭怨也玉輪江上雨絲絲<lb/>
公子遊春醉不知剪渡歸來風正急水濺鞍帕嫩鵝兒<lb/>
此餘寒食詩也餘成都人元㣲之稱蜀士李餘劉猛工<lb/>
為新樂府餘詩傳者僅此已上俱絶句演義按汶江謂<lb/>
之玉輪江<lb/>
李章武學識好古有名於時太和末勑僧尼試經若干<lb/>
<pb n="KR2k0126_WYG_102-8b"/>
紙不通者勅還俗章武時為成都少尹有山僧來謁云<lb/>
禪觀有年未嘗念經今被追試前業棄矣願長者宥之<lb/>
章武贈詩曰南京尚許通方便何處心中更有經好去<lb/>
苾蒭雲水畔何山松栢不青青主者見詩免之而去出<lb/>
本事詩<lb/>
緗素雜記及禹錫嘉話載賈島事一謂累舉不第文宗<lb/>
時坐飛謗貶長江簿一謂島為僧居法乾寺宣宗微行<lb/>
於案上取詩卷覽之島攘臂奪去帝慚恧遂除島長江<lb/>
<pb n="KR2k0126_WYG_102-9a"/>
簿唐宋遺史所載略同程錡有奪卷忤宣宗之句出䑕<lb/>
璞<lb/>
賈浪仙主長江簿有題長江詩云歸吏封宵鑰行蛇入<lb/>
古桐桐在縣㕔前大觀中縣令胡同老惡其枯枿砍去<lb/>
出能改亝漫錄<lb/>
李王孫洞避亂入蜀作詩師賈島以銅鑄島像而禮事之<lb/>
李洞集有贈龍州李郎中先夢六赤後因打葉子因以<lb/>
詩上其詩云紅蠟香烟撲畫楹梅花落盡庾樓清光輝<lb/>
<pb n="KR2k0126_WYG_102-9b"/>
圓魄啣山冷彩鏤方牙着腕輕寳帖牽來獅子鎮金盆<lb/>
引出鳯凰傾徵黄喜兆莊周夢六赤重新擲印成六赤<lb/>
者古之瓊畟今之骰子也葉子如今之紙牌酒令鄭氏<lb/>
書目有南唐李後王妃周氏編金葉子格此戲今少傳<lb/>
見品外錄<lb/>
䕫雲陽人李逺字求古咸通間省元進士有省試萬里<lb/>
橋賦初令狐綯擬逺刺杭州上曰吾聞逺詩有長日惟<lb/>
消一局棊之句安能理人綯曰此詩人托興之言耳上<lb/>
<pb n="KR2k0126_WYG_102-10a"/>
曰姑令往試之後轉建州刺史出古今詩話<lb/>
唐南蠻侵軼西川僖宗幸蜀慮為患以女下降蠻喜姻<lb/>
聯大國遣宰相趙降眉楊竒鯤段義宗來朝行在高駢<lb/>
自淮海飛章云南蠻心膂唯此數人請異待之迄僖宗<lb/>
還京無虞用駢計也楊趙軰各有詞藻途中詩云風裏<lb/>
浪花吹更白雨中山色洗還青海鷗聚處窻前見林狖<lb/>
啼時枕上聽出詩話<lb/>
高駢築羅城多發掘古冡取甎甃城指揮使姜知古者<lb/>
<pb n="KR2k0126_WYG_102-10b"/>
當掘一冡夜有鬼嘯於冡上獻一書曰冥司趙<graphic n="KR2934" url="https://raw.githubusercontent.com/kanripo/KR-Gaiji/master/images/KR2934.png" mimeType="image/png"/>謹以<lb/>
幽昧致書於守禦指揮端公閣下竊以趙氏之寃搏膺<lb/>
入夢良夫之枉被髮呌天是以有怨必讎無道則見流<lb/>
於往史載在前文如<graphic n="KR2934" url="https://raw.githubusercontent.com/kanripo/KR-Gaiji/master/images/KR2934.png" mimeType="image/png"/>也一介遊魂九泉罔象德不勝<lb/>
饗禱不勝人無廟貌於世間遂湮沉於泉壤自䝉天譴<lb/>
使掌冥司雖叨正直之官未得聰明之理未嘗以威服<lb/>
衆唯知以禮依人頃至本朝叨為上相不無濫德敢有<lb/>
害盈今者伏審渤海高公令君毁<graphic n="KR2934" url="https://raw.githubusercontent.com/kanripo/KR-Gaiji/master/images/KR2934.png" mimeType="image/png"/>墳闕<graphic n="KR2934" url="https://raw.githubusercontent.com/kanripo/KR-Gaiji/master/images/KR2934.png" mimeType="image/png"/>謫居幽府<lb/>
<pb n="KR2k0126_WYG_102-11a"/>
天賜佳城平生無戰伐之讎邂逅起誅夷之釁得不撫<lb/>
銘旌而憤志託觚染以申懷伏希端公俯念無依逈垂<lb/>
有鍳特於萬雉免此一坏倘全馬鬛之封敢㤀龍頭之<lb/>
庇謹吟五言四句詩一章後幅上聞不勝望德之至謹<lb/>
白詩曰我昔勝君昔君今勝我今人生一世事何用苦<lb/>
相侵出成都文類<lb/>
神女初離碧玉階彤雲猶擁牡丹鞋應知子建憐羅襪<lb/>
顧歩徘徊拾翠釵此何兆在章仇公席上詠真珠姬也<lb/>
<pb n="KR2k0126_WYG_102-11b"/>
章仇兼瓊為成都節度使何兆蜀之詩人<lb/>
羅鄴嘉陵水詩嘉陵南岸雨初收江似秋嵐不煞流此<lb/>
地終朝有行客無人一為棹扁舟不煞流不甚流也殺<lb/>
音近厦今京中諺猶然謂痴曰煞𤓰肥曰煞大宋孝宗<lb/>
見容亝隨筆云殺有好處是也已上二則俱出絶句演<lb/>
義<lb/>
孫定字志元與涪州大戎之族子儲某同學儲長于定<lb/>
定數舉矣儲方欲就貢訪于定定謔曰子儀表堂堂好<lb/>
<pb n="KR2k0126_WYG_102-12a"/>
將軍材何必以科第為資儲銜之後儲貴達未嘗言定<lb/>
過定晩年喪志放意酒杯昭宗景福二年下第遊京西<lb/>
宿開逺門醉中走筆寄儲詩曰行行血淚灑塵襟事逐<lb/>
東風渭水深秋跨蹇驢風尚𦂳靜投孤店日初沉一枝<lb/>
猶挂東堂夢千里空馳北巷心明月影前愁又去滿城<lb/>
烟樹噪春禽定詩歌千餘首多委於兵火竟無成而卒<lb/>
出唐詩紀事<lb/>
蜀人雍陶以進士第為簡州牧自比謝宣城栁吳興忽<lb/>
<pb n="KR2k0126_WYG_102-12b"/>
有馮道明者下第請謁吿閽者曰道明與員外有舊及<lb/>
見呵曰與公昧平生何方相識道明曰誦員外詩仰員<lb/>
外德遂吟其白鷺詩曰立當青草人先見行傍白蓮魚<lb/>
未知又曰江聲秋入寺雨氣夜清樓又曰閉門客到嘗<lb/>
疑病滿院花開不似貧陶聞之歡狎如曩昔之友出雲<lb/>
溪友議<lb/>
馬相植罷安南都䕶與時宰不通又除黔南殊不得意<lb/>
維舟峽中古寺寺前長堤畔有林木夜月甚明見人白<lb/>
<pb n="KR2k0126_WYG_102-13a"/>
衣緩步堤上吟曰截竹為筒作笛吹鳯凰池上鳯凰飛<lb/>
勞君更向黔南去即是陶鈞萬彚時厯厯可聽吟者數<lb/>
四遣人邀問即已失之後自黔南入為大理卿遷刑部<lb/>
侍郎判鹽鐵遂作相出本事詩<lb/>
唐彦謙絶句詩用事隠僻而諷喻悠逺似李義山如奏<lb/>
㨗西蜀題沱江驛云野客乗軺非所宜況將儒服報戎<lb/>
機錦江不載臨卭酒幸免相如渴病歸即李義山相如<lb/>
未是真消渴猶放沱江過錦城之意也出升菴詩話<lb/>
<pb n="KR2k0126_WYG_102-13b"/>
唐球有詩名如臨池洗硯云恰似有龍深處卧被人驚<lb/>
起黒雲生又有漸寒沙上鷺欲暖水邊村亦佳句也居<lb/>
蜀中味江山方外之士也嘗以詩藁撚為丸納之大瓢<lb/>
中後臨病投瓢於江曰斯文茍不沉没得者方知吾苦<lb/>
心耳流至新渠有識者曰唐山人瓢也接得之十纔二<lb/>
三其題某處士隠居云不信最清曠及來愁已空數㸃<lb/>
水泉雨一溪霜葉風業在有山處道成無事中酌盡一<lb/>
尊酒老夫顔亦紅贈行如上人云不知名利苦念佛老<lb/>
<pb n="KR2k0126_WYG_102-14a"/>
岷峨衲補雲千片香焚篆一窠戀山人事少憐客道心<lb/>
多日日齋鐘罷高懸濾水羅題青城范賢觀云數里緣<lb/>
山不厭難為尋真訣問黄冠苔鋪翠㸃山橋滑松織香<lb/>
梢古道寒晝傍綠畦薅嫩玉夜開紅竈燒新丹孤鐘已<lb/>
斷泉聲在風動瑶花月滿壇出古今詩話<lb/>
紀事載僧陸海奉國寺詩新秋夜何爽露下風轉凄一<lb/>
磬竹窻外千燈花塔西按海與陳子昂盧藏用為方外<lb/>
十友者奉國寺在閬中<lb/>
<pb n="KR2k0126_WYG_102-14b"/>
盧延遜入蜀頗為蜀人所易作詩有云莫欺零落殘牙<lb/>
齒曽吃紅綾餅餤來延遜光化中放進士第二人燕於<lb/>
曲江勑大官賜十八人餅餤葢唐御食以紅綾餅餤為<lb/>
上品也出紀事<lb/>
歐陽詹云蜀門與林藴分路後屢有山川似閩中因寄<lb/>
林藴藴亦閩人也詩云村步如延壽川源似福平無人<lb/>
相與識獨自故鄉情自註延壽福平皆閩中川源之名延<lb/>
壽藴之别墅在焉福平即予之别墅在焉出本集按藴<lb/>
<pb n="KR2k0126_WYG_102-15a"/>
仕西川節度推官不從劉闢有竒節<lb/>
唐學士元庭堅左遷遂州叅軍讀書郊外忽見有人身<lb/>
而鳥首來造者曰吾衆鳥之主也聞君好音律故來見<lb/>
君因留數朝教以音律清濁庭堅後遂著韻英今遂寧<lb/>
鳯臺舖有遺迹也出本志<lb/>
唐人白行簡以瀘水羅賦得名其警句云焦螟之生必<lb/>
全有以小為貴者江漢之流雖大葢可一以貫之靈一<lb/>
詩曰濾泉侵月起掃徑避蟲行濾水葢僧家戒律有此<lb/>
<pb n="KR2k0126_WYG_102-15b"/>
欲全水蟲之命故濾而後飲今蜀中深山古寺猶有此<lb/>
規白居易送文暢詩山宿馴溪虎江行濾水蟲出丹鉛錄<lb/>
唐僧隠巒蜀中送人遊廬山詩君遊正值芳春月蜀道<lb/>
千山皆秀發谿邊十里五里花雲上三峰五峰雪君上<lb/>
匡廬我舊居松蘿擲地十年餘君行試到山前問山鳥<lb/>
只今相憶無<lb/>
唐女郎廉氏峽中即事詩清秋三峽此中去鳴鳥孤猿<lb/>
不可聞一道水聲多亂石四時天色少晴雲日暮汎舟<lb/>
<pb n="KR2k0126_WYG_102-16a"/>
谿漵口那堪夜永思氛氳已上一首衲子女郎之竒作也<lb/>
金堂三學山盤陀石上刻詩一首云拔地山巒秀排空<lb/>
殿閣斜雲供數州雨樹獻九天花夜月摩峰頂秋鐘徹<lb/>
海涯長松拂星漢一一是仙槎不註作者名姓年代要<lb/>
非唐人不能辦也本刻九天二字提頭想必隨駕入蜀者<lb/>
唐張蠙字象文清河人乾寧中進士為犀浦令王建開<lb/>
國拜膳部員外郎又為金堂令王衍與徐太后游太慈<lb/>
寺見壁間有墻頭細雨垂纎草水面迴風聚落花之句<lb/>
<pb n="KR2k0126_WYG_102-16b"/>
給札令進詩蠙以三百首獻召知制誥不果蠙生而頴<lb/>
秀幼時作登單于臺詩有白日地中沒黄河天上來之<lb/>
句為世所賞出古今詩話<lb/>
徐畊成都人生二女皆國色教之為詩有藻思王建入<lb/>
蜀聞之納於後房生衍及衍嗣位尊為太后太妃同衍<lb/>
禱青城山遊丈人觀𤣥都觀金華宫丹景山至德寺各<lb/>
有倡和詩刻石次至漢州三學山夜看聖燈太后賦詩<lb/>
曰周遊靈境散幽情千里江山暫得行所恨風光看未<lb/>
<pb n="KR2k0126_WYG_102-17a"/>
足却驅金翠入龜城太妃詩曰翠驛江亭近蜀京夢魂<lb/>
猶是在青城比來出看江山景却被江山見出行出檮<lb/>
杌<lb/>
李珣梓州人事王宗衍有詞名瓊瑶集其妹為昭儀亦<lb/>
有詞藻摘文類<lb/>
僧貫休入蜀上王建詩曰一瓶一缽垂垂老萬水千山<lb/>
得得來建大悦賜號禪月因名為得得和尚出五代史<lb/>
補<lb/>
<pb n="KR2k0126_WYG_102-17b"/>
偽蜀武成二年王建游龍華禪院召貫休賜坐及茶藥<lb/>
綵段仍令口誦近詩時諸王貴戚皆在貫休欲調之因<lb/>
誦公子行曰錦衣鮮華手擎鶻閒行氣貌多輕忽稼穡<lb/>
艱難總不知五帝三皇是何物建稱善貴倖皆惡之貫<lb/>
休本蘭溪人善詩與齊已齊名有西岳集<hi>闕</hi>卷<lb/>
王蜀樞密使潘𡵻字凝夢溺于美妾解愁夙恙成疾解<lb/>
愁姓趙氏其母夢吞海棠花蘂而生有國色善為新聲<lb/>
及工小詞建嘗至𡵻第見之謂曰朕宫無如此人意欲<lb/>
<pb n="KR2k0126_WYG_102-18a"/>
取之𡵻曰此臣下賤人不敢以薦于君其實靳之弟峭<lb/>
謂曰綠珠之禍可不戒耶𡵻曰人生貴於適志豈能愛<lb/>
死而自不足於心耶人皆服其有守俱檮杌<lb/>
王蜀偽相周庠初在卭南幕中留司府事臨卭縣失火<lb/>
人黄崇嘏纔下獄貢詩一章周遂召見崇嘏自稱鄉貢<lb/>
進士年三十許祗對詳敏立命釋之薦攝府司户叅軍<lb/>
胥吏畏服周既重其聰慧又美其風采欲以女妻之崇<lb/>
嘏乃就封狀謝仍貢詩一首落句有曰幕府若容為坦<lb/>
<pb n="KR2k0126_WYG_102-18b"/>
腹願天速變作男兒周覽詩驚愕遂召詰問乃黄使君<lb/>
之女亢未从人周益仰其貞潔亢旋乞罷歸臨卭後不<lb/>
知所終出玉漏編<lb/>
五代眉山楊義方舉進士仕蜀長于詩自以才過羅隠<lb/>
嘗有春詩云海邊紅日半離水天外暖風輕到花出本<lb/>
志<lb/>
乾德二年王衍北巡汎舟閬中舟子皆衣錦繡衍自製<lb/>
水調銀漢曲令樂工歌之<lb/>
<pb n="KR2k0126_WYG_102-19a"/>
偽蜀嘉王宗壽毎諫諍衍不樂燕㑹衍命宫人李玉簫<lb/>
歌其所撰宫詞送宗壽酒宗壽懼禍乃飲佞臣潘任迎<lb/>
曰嘉王聞玉簫歌即飲請以玉簫賜之衍曰王必不納<lb/>
其歌詞曰輝輝赫赫浮五雲宣華池上月華新月華如<lb/>
水浸宫殿有酒不醉真痴人<lb/>
乾德五年重陽王衍宴羣臣于宣華苑夜分未罷衍自<lb/>
唱韓琮栁枝詞曰梁苑隋堤事已空萬條猶舞舊春風<lb/>
何須思想千年事誰見楊花入漢宫内侍朱光溥詠胡<lb/>
<pb n="KR2k0126_WYG_102-19b"/>
曽詩曰吳王恃霸棄雄才貪向姑蘇醉綠醅不覺錢塘<lb/>
江月上一宵西送越兵來衍聞之不樂於是罷宴已上<lb/>
三則出檮杌<lb/>
偽蜀丁元和詩九重城闕人中貴五等諸侯閫外尊爭<lb/>
似布衣雲水客不將名利挂乾坤<lb/>
前蜀楊勛好道術後主以其妖怪戮之西市臨刑有詩<lb/>
具言後主失國曰聖主何曽識仲都可憐社稷在須臾<lb/>
市西便自神仙窟何必乗槎汎五湖已上二則出成都文類<lb/>
<pb n="KR2k0126_WYG_102-20a"/>
後梁秦隴間謡<graphic n="KR2411" url="https://raw.githubusercontent.com/kanripo/KR-Gaiji/master/images/KR2411.png" mimeType="image/png"/>
                    <graphic n="KR2411" url="https://raw.githubusercontent.com/kanripo/KR-Gaiji/master/images/KR2411.png" mimeType="image/png"/>引黒牛天差不自由但看戊寅嵗<lb/>
颺在蜀江頭朝野僉載曰竹䶉生深山取之甚艱秦隴<lb/>
之地此物爭出或穿墉壞城或自門闥而入犬食不盡<lb/>
則並入人家房内秦民之口腹飫焉故童謡云云庚午<lb/>
嵗劉知俊叛梁入秦天水破入蜀王建殺之粉其骨揚<lb/>
入蜀江正戊寅嵗也出五代史<lb/>
朝野僉載永平末劉知俊奔蜀王建雖加寵待然心疑<lb/>
之常曰劉知俊非能駕馭者也有嫉之者作謡曰黒牛<lb/>
<pb n="KR2k0126_WYG_102-20b"/>
無係絆㯶繩一朝斷以知俊丑生而黒建諸子皆以宗<lb/>
承為名也竟致猜疑而殺之<lb/>
王建據蜀之後有一僧常持大帚毎過即汛掃人以掃<lb/>
地和尚目之掃畢輒寫云水行仙怕秦川其後王衍秦<lb/>
川之禍人方悟水行仙衍字也出風謡<lb/>
衍在蜀時童謡曰我有一帖藥其名為阿魏賣與十八<lb/>
子乾德末衍兄宗弼果賣國歸唐而宗弼乃王建養子<lb/>
本姓魏氏此其應也出青箱雜記<lb/>
<pb n="KR2k0126_WYG_102-21a"/>
孟蜀廣政元年上已㫤遊大慈寺宴從官于玉溪院賦<lb/>
詩十二年遊浣花溪御龍舟觀水嬉珠翠綺羅名花異<lb/>
卉羅列十里人望之如神仙之境㫤曰曲江金殿鎖千<lb/>
門迨未及此兵部尚書王廷珪賦詩十字水中分島嶼<lb/>
數重花外見樓臺㫤稱善之<lb/>
廣政十四年孟主宴後苑放士庶入觀時俳優有唱康<lb/>
老子者昶問李昊等其曲所出皆不能對徐光浦曰康<lb/>
老老而無子故制此曲唐英按康老子即長安富家子<lb/>
<pb n="KR2k0126_WYG_102-21b"/>
開元中落拓不事生業好與梨園樂工遊一旦家資蕩<lb/>
盡窮悴而卒樂工歎之因此為曲又一名曰得至寳光<lb/>
浦不知而妄對也已上二則出檮杌<lb/>
古人詩句不知其用意用事妄改一字便不佳孟蜀牛<lb/>
嶠楊栁枝詞吳王宫裡色偏深一簇烟條萬縷金不分<lb/>
錢塘蘇小小引郎松下結同心按古樂府小小歌有云<lb/>
妾乗油壁車郎乗青驄馬何處結同心西陵松栢下牛<lb/>
詩因詠栁而貶松唐人所謂尊題格也後人改松下作<lb/>
<pb n="KR2k0126_WYG_102-22a"/>
枝下語意索然矣出丹鉛録<lb/>
孟蜀後王崇尚六經恐石經本傳流不廣乃易為本板<lb/>
宋世稱刻本書始於蜀也㫤嘗曰我不效王衍作輕薄<lb/>
小詞乃敕史館集古今韻會數百卷惜不傳今所傳昭<lb/>
武黄公劭者乃輯略耳<lb/>
呉曽能改齋漫錄云徐匡璋納女于孟昶拜貴妃别號<lb/>
花蘂夫人意花不足擬其色似花蘂翾輕也又升號慧<lb/>
妃以號如其性也王師平蜀太祖聞其名命别將䕶送<lb/>
<pb n="KR2k0126_WYG_102-22b"/>
入京陳無已以夫人姓費誤也<lb/>
曽子固云蜀花蘂夫人者本青城費氏女以才色嬖于<lb/>
後主嘗效王建作宫詞百首國亡入後宫太祖聞之召<lb/>
使陳詩誦其國亡詩云君王城上揭降旗妾在深宫那<lb/>
得知十四萬人齊解甲更無一箇是男兒太祖悦葢當<lb/>
時蜀兵尚十四萬耳此陳無己所書也王平甫在崇文<lb/>
院錄其宫詞十數篇因敘之曰熈寧五年臣安國奉詔<lb/>
定蜀民秦民秦民三家所獻書可入三館者令令史李<lb/>
<pb n="KR2k0126_WYG_102-23a"/>
希顔料理之其書多剝脱而得一敝紙所書花蘂夫人<lb/>
詩筆書乃出于花蘂手而詞甚竒與王建宫詞無異建<lb/>
詞自唐至今誦者不絶口而此獨遺棄不見取前受詔<lb/>
定三家書者又斥去之甚可惜也臣令令史郭祥繕寫<lb/>
入三館而歸口誦數篇於丞相安石明日與中書語及<lb/>
之而王珪馮京願傳其本於是盛行於時花蘂者偽蜀<lb/>
孟昶侍人事在國史平甫所敘云爾按平甫稱花蘂事<lb/>
見國史今國史乃無花蘂事不知平甫何所見也宫詞<lb/>
<pb n="KR2k0126_WYG_102-23b"/>
才二十八首今附左方亦以見當時游衍僭侈云余按<lb/>
王平甫所敘實三十二首刻在成都文類中楊用脩尋<lb/>
得其逸詩六十六首又補入宫詞三首共一百一首其<lb/>
末首鴛鴦瓦上自然聲者趙與時賓退錄云不知名李<lb/>
珣瓊瑶集以為王衍宫人李玉籌作實只一百首<lb/>
花蘂夫人宫詞之外尤工樂府蜀亡入汴道經葭萌題<lb/>
驛壁云初離蜀道心將碎離恨綿綿春日如年馬上時<lb/>
時聞杜鵑書未畢為軍騎催行後人續之云三千宫女<lb/>
<pb n="KR2k0126_WYG_102-24a"/>
皆花貌妾最嬋娟此去朝天只恐君王寵愛偏花蘂見<lb/>
宋祖時猶作更無一箇是男兒之詩焉有隨㫤行而書<lb/>
此敗節語乎續之者不惟虛空架橋而詞之鄙亦狗尾<lb/>
續貂矣出丹鉛錄<lb/>
唐世蜀之詩人射洪陳子昂彰明李白成都李餘雍陶<lb/>
裴廷裕岑倫符載雍裕之苑咸朱桃椎雙流栁震青城<lb/>
杜光庭嘉州唐球青神陳詠丹稜僧可朋綿州布衣王<lb/>
嚴鄉貢進士劉暌及李渥田章巴州張曙若劉灣鹿䖍<lb/>
<pb n="KR2k0126_WYG_102-24b"/>
扆毛文錫俱蜀人若劉蜕張蠙韋莊牛嶠歐陽烱劉猛<lb/>
李季蘭張演薛濤張窈窕杜羔妻皆他方流寓而老於<lb/>
蜀者嘗欲裒集其詩為一帙而未暇焉出升菴詩話<lb/>
　<lb/>
　<lb/>
　<lb/>
　<lb/>
　蜀中廣記卷一百二<lb/>
</p>
<p>
</p>
  </div>
</body>
</text>
</TEI>
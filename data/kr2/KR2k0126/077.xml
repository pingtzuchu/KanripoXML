<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷七十七</head> <lb/>
    <p>
<pb n="KR2k0126_WYG_077-1a"/>
欽定四庫全書<lb/>
　蜀中廣記卷七十七<lb/>
　　　　　　　　　　　　明　曹學佺　撰<lb/>
　神仙記第七<lb/>
　　附錄道證<lb/>
雲笈七籖云昔有精進賢者夏日過蜀山栖息於古樹<lb/>
下嘆曰日已向中何由得食樹忽應聲當為賢者設供<lb/>
無憂也須臾出食食訖賢者謝曰不審大神可暫相見<lb/>
<pb n="KR2k0126_WYG_077-1b"/>
否荅曰我昔為工匠役於道觀道人授我戒使日中食<lb/>
行之數年為婦所壞死去天罰我主本山千嵗樹精每<lb/>
至日中輒給食惟無縁遷去耳我姓名家居某所賢者<lb/>
過彼幸傳語家人建齋三日使此身脫離便得生天矣<lb/>
賢者如言訪至其家具告之他日復過樹見神曰承賢<lb/>
者傳信建齋某即得飛行景霄之上受署為散仙人矣<lb/>
言訖而隱<lb/>
靈驗記云隋室王謙以後周舊臣勲名素重恐禍及身<lb/>
<pb n="KR2k0126_WYG_077-2a"/>
遂據三蜀圖變文帝出師征之不克兵士多病死者相<lb/>
枕乃於内殿修黄籙道場祈天請祐三日夜夢神人降<lb/>
曰帝王上承天命下順人心天人合符然後有國今陛<lb/>
下革周立隋天所命也王謙一人之力安能敵四海乎<lb/>
帝曰克蜀弔民誠不獲已但主帥疾疫以此為憂爾神<lb/>
曰北人不堪瘴毒故多疾疫壇中法水可以救之即取<lb/>
禁水向西南噀曰雨至即愈無煩聖慮也子日進軍必<lb/>
克軍中奏某夜雷雨灑於營壘之上三軍皆蘇其後王<lb/>
<pb n="KR2k0126_WYG_077-2b"/>
謙傳首三蜀底寧果是子日矣<lb/>
玉局化西王母塑像多年因南詔薄城燒燬廊屋雖頹<lb/>
而儀像不損殆有靈焉居人范彦通者患風癩眉鬚漸<lb/>
落因入觀發願疾較損即竭力修裝是夕夢一玉女手<lb/>
執花盤以衣袖拂其身曰王母令我救汝覺而起數日<lb/>
之間瘡腫皆息眉鬚復生遂造紗牕裝金彩通檐兩楹<lb/>
煥然一新觀中有三將軍者亦古所塑居人閻士林卧<lb/>
疾月餘迨將不救夢三將軍以㦸揮其身上穿一物去<lb/>
<pb n="KR2k0126_WYG_077-3a"/>
狀如黒犬自此疾愈乃捨衣物重加彩繢焉<lb/>
青城山丈人觀真君像冠葢天之冠着朱光之袍佩三<lb/>
亭之印以主五嶽威制萬神開元中明皇感夢乃夾紵<lb/>
製像送至蜀中自天國山移觀於今所葢取春秋祭祀<lb/>
去縣稍近也數十年來冠色宛如新製有村人無知以<lb/>
賦稅所迫徴促鞭箠一夕走投觀中齎三數錢神香抵<lb/>
觀燒爇告以其故乞真君頭冠賣以充稅因睡忽夢真<lb/>
君謂曰我頭冠非純金乃金箔耳賣無所直縱售亦為<lb/>
<pb n="KR2k0126_WYG_077-3b"/>
官中所責其禍不小山門廟前有十千錢埋碑傍木葉<lb/>
下可取去官稅之外資汝家産其人喜謝訖乃掘山得<lb/>
錢上租既畢家亦漸富至今真君頭冠低俯向前傳云<lb/>
神令此人驗冠非純金所以然矣<lb/>
成都楊閙兒父母崇道奉事老君極精勤閙兒以軍伍<lb/>
中在金堂把截為敵擒至南山寨囚之晝夜常念老君<lb/>
願再見父母忽夢老君賜雲一朶令童子引之送於平<lb/>
地曰可以歸矣及覺身已出寨奔走到家父母為其作<lb/>
<pb n="KR2k0126_WYG_077-4a"/>
百日亝訖<lb/>
果州開元觀接郡城頗為爽塏以形勝之美選立觀額<lb/>
雖州使旋具結奏而制置之内猶闕大殿州司差工匠<lb/>
及道流將泝嘉陵江於利州上㳺採買材木臨行夢神<lb/>
云朱鳳潭中有木可足用如此者三因聚議曰夢兆如<lb/>
斯必有大商貨木㳂江而至或可免逺適耶乃往山下<lb/>
尋候之徘徊岸旁隱隱見潭底有木因募工鈎求得梓<lb/>
木千段竟構成大殿鐘樓經閣三門廊宇咸得周足又<lb/>
<pb n="KR2k0126_WYG_077-4b"/>
市塼甃壇内有黄赤色者疑其火力未足棄而不用信<lb/>
宿皆化為金起觀之費過於豐資殿宇既成將塑尊像<lb/>
又於白鶴山觀掘地得鐡數萬觔因鑄像三尊髙二丈<lb/>
今謂之聖像也<lb/>
定州人趙業開成中為閬州晉安令因疾暴卒三日乃<lb/>
蘇云初為𡨕官追急問所以但云為欠債抵諱事自思<lb/>
無有也必是誤追行三五十里過一山有宫闕崇麗人<lb/>
物甚多一青衣童前問非道士趙太𤣥乎荅云非也童<lb/>
<pb n="KR2k0126_WYG_077-5a"/>
咲曰豈得便忘耶又一童云太上令喚趙太𤣥追事人<lb/>
一時散去自與童子到宫闕但見一道流云汝六嵗時<lb/>
有疾受正一八階法籙名為太𤣥豈得流於俗官併忘<lb/>
此事太乙有命放還却須佩籙修真行功及物居官勿<lb/>
貪凟輕人性命言訖而去既疾蘇於思依山參受法籙<lb/>
累置壇場廣成功徳復名太𤣥<lb/>
唐太中年合州慶林觀多年摧朽殿宇不修穿漏尤甚<lb/>
刺史楊師謨夢太上示現而左目有淚㾗乃巡謁諸觀<lb/>
<pb n="KR2k0126_WYG_077-5b"/>
朝禮及至慶林方驗尊像左目前雨漏滴㾗宛若垂淚<lb/>
因剗薙荒蕪恢張制度創兩殿二樓重門邃宇壯麗於<lb/>
時既夢太上曰子以崇葺之功上簡𤣥府當流化十郡<lb/>
矣其後師謨累典符竹果如神言志云即奉真觀也<lb/>
李瓌咸通中為王府長史以勲貴之族不慣食貧居閒<lb/>
力闕鬱鬱不得志忽夢入深山窮谷棧閣縈折流水潺<lb/>
湲如此者不知其㡬千百里又見闤闠雜遝城闉爽塏<lb/>
飛宇横樓摩霄槩日不知其㡬千萬家縱神逰目熙熙<lb/>
<pb n="KR2k0126_WYG_077-6a"/>
自得又出郊甸涉岡原荒榛茂草小松巨木間以果林<lb/>
厠以筠篠山嶺危峭或迂或平山迴逕盡抵一小郡茅<lb/>
棟縱横隘路欹側傍有公署署内白氣屬天其大如屋<lb/>
中有悲歌號呼之聲見一青童引瓌即路躡危磴步石<lb/>
梯入門甚峻門内古樹芳草若古觀宇焉瓌素崇𤣥敎<lb/>
頗為慰恱俄而昇殿見像設尊儀笑而謂之曰爾來耶<lb/>
吾待久矣入天門潄𤣥泉古人所修也注丹田存白元<lb/>
上士所修也混而合之子其行之隂功及人隂徳濟物<lb/>
<pb n="KR2k0126_WYG_077-6b"/>
千百之家待子而字之勉哉勉哉明年之春瓌再拜稽<lb/>
首受其言而覺是冬頻訴於宰執復希入用乃授陵州<lb/>
刺史之任所厯山川郡邑神思惝怳皆如常所經行抵<lb/>
郡乃謁天師升階及門至於殿所覩其真像侍衞屋宇<lb/>
布列醒然而悟叶昔夢矣乃以俸金修天師堂加以丹<lb/>
雘立為碑誌其白氣屬天乃鹽井之所也悲歌之聲乃<lb/>
轉車之人也瓌即西平王孫<lb/>
錄異記云仙人許君居世時嘗因修觀工用既畢欲刻<lb/>
<pb n="KR2k0126_WYG_077-7a"/>
石為記因剗去古碑舊文刋勒新記自是恍惚不安暇<lb/>
日徐步庭砌聞空中語曰許君許君速詣水官求救不<lb/>
然即有不測之災許愕然異之問其事杳不復荅乃炷<lb/>
香䖍祝願示其因良久復聞曰所刻碑舊文雖已磨㓕<lb/>
而當時為文之人見詣水官相訟奪我之名顯彼之名<lb/>
水官將執對矣宜速求之許君乃訪得舊文重為立石<lb/>
一夕夢人謝云再顯名氏無以相報請作水陸大醮普<lb/>
告山川萬靈得三官舉明可以證道也君依敎修之成<lb/>
<pb n="KR2k0126_WYG_077-7b"/>
都道士楊景昭説此<lb/>
范希越成都人䖍事北帝雕天蓬印以行敎祭醮嚴潔<lb/>
尤逾於常廣明庚子三月不雨至五月人心燋然糓稼<lb/>
將廢希越願於萬嵗池試行神印為生靈祈請先詣至<lb/>
真觀致齋是日庚辰以戍時投印池中隂風遽起雲物<lb/>
周布亥時大雨逹曉及辰至已少霽乃歸昇<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>橋水漸<lb/>
及馬腹羅城四江平岸流溢螟蝗之屬淹漬皆死自是<lb/>
遂有年僖宗駐成都召對問以逆冦誅鋤宫城克復之<lb/>
<pb n="KR2k0126_WYG_077-8a"/>
事命持印於内殿奏醮積雨之中雲霽月朗是夕上夢<lb/>
神明告之佳兆因大恱授太常寺奉禮郎累遷主客員<lb/>
外衞尉少卿錫以朱紱黄巢㨗至果符聖夢焉希越自<lb/>
言初居煮膠巷印篆初成而蠻冦凌突居人奔散藏印<lb/>
於堂屋瓦中蠻去之後四隣焚燼其所居獨存<lb/>
彭城劉存希自㓜於唐興觀瞻禮天師圖冩絹本出入<lb/>
護持雖祗命遠行奉使南北未嘗一日闕香火黄巢犯<lb/>
闕時在内署蒼惶之際隨駕不及唯捲天師幀捧持而<lb/>
<pb n="KR2k0126_WYG_077-8b"/>
行同伍三十餘或為擄捉或被殺傷身獨得免將奔入<lb/>
南山夜深村落行㳄遇被難人偶語而聞妻在其間因<lb/>
得同往洋州大巖山深處結草庵居況素無骨肉唯夫<lb/>
婦而已既免支離決志林谷不復有名宦之望野麋山<lb/>
鹿性已成矣山下居人以其口食不多時亦助其糧儲<lb/>
饋其鹽酪此外拾栢子焚香禮敬天師而已無何舊交<lb/>
宋開府入掌樞務知其在洋山中强之使出加以品位<lb/>
固辭不獲黽俛從焉值駕出石門因復奔竄投匿莎城<lb/>
<pb n="KR2k0126_WYG_077-9a"/>
山中數月有軍士搜山谷不得安居夫婦棄繒帛之衣<lb/>
夜行四十餘里出及平陸遥見馬軍十餘騎兩面交至<lb/>
已擒擄行人數輩存希夫婦驚恐而立馬軍過其側似<lb/>
若不見由是得免後數年奉使西川携天師幀而至為<lb/>
言此事<lb/>
成都賈瓊三嵗時其母因看蠶市三月三日過龍興觀<lb/>
因衆齊受籙遂為瓊受童子籙一階十餘年後因女兄<lb/>
有疾其母請處士吳太𤣥為入㝠看檢致疾之由仍看<lb/>
<pb n="KR2k0126_WYG_077-9b"/>
瓊年命凶吉經宿太𤣥還言疾在江瀆求之即差籍中<lb/>
不見有賈瓊名父母愈憂復請看之太𤣥每與人入㝠<lb/>
檢事必鏁於一屋中安寢而往不許人驚呼候其自醒<lb/>
喚開門乃出厯厯說㝠中事有如目擊言必信驗或兩<lb/>
宿然後回及再往檢瓊名字云三嵗上已日於龍興觀<lb/>
受正一籙名係天府不屬地司乃於天曹黄簿之内檢<lb/>
得其名<lb/>
雲溪友議云唐西川節度使韋臯少逰江夏止於姜使<lb/>
<pb n="KR2k0126_WYG_077-10a"/>
君館姜氏孺子曰荆寳已習二經雖兄呼於韋而恭事<lb/>
之禮如父也荆寳有小青衣曰玉簫纔年十嵗常令祗<lb/>
侍韋兄玉簫亦勤於應奉後二載姜使君入闗而家累<lb/>
不行韋乃居上頭陀寺荆寳亦時遣玉簫往役給奉年<lb/>
稍長大因而有情時㢘使常侍得韋季父書云姪臯久<lb/>
客貴州切望發遣歸覲㢘使啟緘遺以舟檝服用仍恐<lb/>
淹留請不相見泊舟江瀨篙工促行韋拭淚裁書以别<lb/>
荆寳頃刻寳與玉簫俱來既悲且喜欲命青衣從往韋<lb/>
<pb n="KR2k0126_WYG_077-10b"/>
以違覲日久不敢俱行乃固辭之遂與約少則五載多<lb/>
則七年來取因留玉指環一枚并詩一首遺之暨五年<lb/>
不至玉簫乃静禱於鸚鵡洲又逾年不至玉簫歎曰韋<lb/>
家郎君一别七年是不來耳遂絶食而終姜氏愍其節<lb/>
操以玉環着於中指而用殯焉後韋鎮蜀到府三日詢<lb/>
獄囚輕重之繫近三百餘人其中一輩五器所拘偷視<lb/>
㕔事私語云僕射是當時韋兄也乃厲聲曰僕射僕射<lb/>
憶姜荆寳否韋曰深憶之曰即某是也公駭然曰犯何<lb/>
<pb n="KR2k0126_WYG_077-11a"/>
罪而重繫荅曰某别後尋以明經及第再選青城縣令<lb/>
家人誤爇廨舍庫牌印等韋曰家人之犯固非已尤即<lb/>
與雪寃仍歸墨綬乃奏眉州牧敇下未令赴任遣人監<lb/>
守且留賓幕時屬大軍之後草創事繁凡經數月方問<lb/>
玉簫何在姜曰僕射維舟之夕與伊留約七載是期既<lb/>
逾乃絶食而終因吟留贈玉環詩云黄雀銜來已數春<lb/>
别時留解贈佳人長江不見魚書至為遣相思夢入秦<lb/>
韋聞之益増悽歎乃廣修經像以報夙心且想念之懷<lb/>
<pb n="KR2k0126_WYG_077-11b"/>
無由再㑹時有祖山人者治少翁之術能令逝者相親<lb/>
但令府公齋戒七日齋已清夜玉簫乃至謝曰承僕射<lb/>
為造經像之力旬日便當託生却後十三年再為侍妾<lb/>
以謝鴻恩臨别微笑曰丈夫薄情令人死生隔矣後韋<lb/>
以隴右功終徳宗之代理蜀不替年深累遷中書令天<lb/>
下響附瀘僰歸心因作生日節鎮所賀皆貢珍竒獨東<lb/>
川盧八座送一歌姬未當破𤓰之年亦以玉簫為號諦<lb/>
觀之乃真姜民玉簫也中指有肉環隱出不異留别之<lb/>
<pb n="KR2k0126_WYG_077-12a"/>
玉環焉韋歎曰吾乃知存殁之分一往一來皆不爽矣<lb/>
北夢瑣言章孝子名全益東蜀涪城人少孤為兄全啟<lb/>
養育母疾全啟割股肉以饋而瘳他日出逰殂於逆旅<lb/>
全益感天倫之思制斬衰之服以兄割肉飼母遂以火<lb/>
煉指用申至痛仍寫銀字法華經一部日夕諷誦粗通<lb/>
大義後於成都府樓巷築舍其間傍有丹竈不畜童僕<lb/>
塊然一室鬻丹得鏹數萬兩以金刻母像今華亭禪院<lb/>
即居士髙樓之所也嘗言於道友曰㸃水銀一兩止一<lb/>
<pb n="KR2k0126_WYG_077-12b"/>
兩銀假若作丹三百粒每粒百兩銀三十千矣其利溥<lb/>
哉居士製土偶於丹竈之側以代執熱之用護惜不毁<lb/>
殆四十年大順中物故年九十八寺僧寫真於壁節度<lb/>
判官眉州刺史馮涓讃之<lb/>
野人閒話云利州市鄽中有一人被髮跣足衣短布襦<lb/>
與人語多是天上事或遇紙筆則欣然畫樓臺人物執<lb/>
持樂器或雲龍鸞鳳之像夜則宿神廟中人謂之天自<lb/>
在州南有市人甚闐咽一夕火起天自在於廟中獨語<lb/>
<pb n="KR2k0126_WYG_077-13a"/>
曰此一方為惡日久天將殺之遂以手探堦前石盆中<lb/>
水望空澆灑逡巡有異氣自廟門出變為大雨盡滅其<lb/>
火掌廟者見之聞於人天自在遂潜遁去其後居人果<lb/>
為大水漂蕩始信前言有徴<lb/>
唐雅云㑹昌中蜀青城山邢道士者妙於方藥㑹穆宗<lb/>
患心熱醫療罔效遣使召之邢既至以肘後綠囊中青<lb/>
丹兩粒及紫梨數枚絞汁而進服之疾尋愈旬日内所<lb/>
賜萬金加號廣濟先生帝從容問丹何物先生曰赤城<lb/>
<pb n="KR2k0126_WYG_077-13b"/>
山頂有青芝兩株太平南溪有紫花梨一樹臣昔嵗曽<lb/>
逰二山偶獲兩實合煉成丹五十年來服食殆盡唯餘<lb/>
兩粒幸逢陛下服之更欲此丹須求二物也經數月辭<lb/>
歸帝後疾復作再詔之不知何適<lb/>
閬中雍孝聞政和中以道士入宫説法徽宗謂其得林<lb/>
靈素之半時人因呼為木先生<lb/>
宋史鄭榮者本禁軍也戍壁州還夜遇神人謂曰汝有<lb/>
道氣勿火食因授以醫術救人上賜名自清度為道士<lb/>
<pb n="KR2k0126_WYG_077-14a"/>
居上清宫所傳藥能愈大風疾求之者皆刺臂血和餅<lb/>
給焉<lb/>
明道雜志云張文定以端明學士尹成都值藥市日其<lb/>
門毉李生因市藥遇一老人相與問訊曰張公已再鎮<lb/>
蜀矣文定實始一至老人似言其前身事也又曰今有<lb/>
藥二粒君為我逹於公或公疑不肯餌則以一粒烹水<lb/>
銀俟汞成金可無疑也李生以藥獻公公素好道聞之<lb/>
甚喜乃於府第小亭躬取水銀搆火投藥一粒烹之聲<lb/>
<pb n="KR2k0126_WYG_077-14b"/>
如粥沸有紅光自鼎中起俄頃光罩一亭而鼎中聲亦<lb/>
屢變火滅視鼎中爛然餅金矣公即取餘一粒服之夀<lb/>
八十五終身無疾坐而逝殯後柩有大聲豈其尸解乎<lb/>
不然神丹在腹豈與常人同腐也先時公子恕說藥金<lb/>
一兩許公令作四指環其一公以奉其父其一與其夫<lb/>
人其一長子其一以自服父夫人長子皆前沒金亦隨<lb/>
葬獨公者猶在恕言此時公尚無恙意今亦葬之矣某<lb/>
嘗問恕以公居常𨗳養之方恕亦不盡知其深妙處但<lb/>
<pb n="KR2k0126_WYG_077-15a"/>
言公自中年後即清居獨坐一堂每旦起即徐步周環<lb/>
約五里所日以是為常不見别有施為也少時服朱砂<lb/>
又服天門冬既老亦罷之公年八十餘時某猶見之視<lb/>
其頤頰白膩如少年然喜飲酒量絶人晩年病目亦其<lb/>
毒也公言頗得彭老御内之術屢以試用唯一㳄實覺<lb/>
精氣上遡至腦耳他時不覺也<lb/>
輿地紀勝云漢州人羅天祐來㳺長安若顛若狂善言<lb/>
人得失嘗隱語書解榜封以寄人及撤棘無不驗後於<lb/>
<pb n="KR2k0126_WYG_077-15b"/>
成都司戸薛紱坐上化去<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷七十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷五十三</head> <lb/>
    <p>
<pb n="KR2k0126_WYG_053-1a"/>
欽定四庫全書<lb/>
　蜀中廣記卷五十三<lb/>
　　　　　　　　　　　　明　曹學佺　撰<lb/>
　蜀郡縣古今通釋第三<lb/>
　　上川東道屬<lb/>
　　　重慶府<hi>管三州十七縣</hi>
周巴子國秦使張儀滅巴立巴郡遂城江州二漢因之<lb/>
獻帝時巴分為三江州實永寧郡理梁改楚州以地隣<lb/>
<pb n="KR2k0126_WYG_053-1b"/>
乎楚也隋改渝州以江受渝水也唐天寳之南平郡宋<lb/>
崇寧之恭州又因而屢改矣後以光宗潜邸始陞府名<lb/>
重慶重慶者以介乎順紹二慶之間也紹慶府為今之<lb/>
彭水縣<lb/>
　　　巴縣<lb/>
水經注云巴水至江州城下與岷江合也江州實縣名秦<lb/>
漢至南齊皆因之永明初移置僰溪口始有巴名<lb/>
　　　江津縣<lb/>
<pb n="KR2k0126_WYG_053-2a"/>
地居江之津也南齊移江州縣於僰溪口即此西魏曰<lb/>
江陽後周又増置七門郡改陽為津自隋始<lb/>
　　　南川縣<lb/>
唐初割渝州東界置六縣其一也以地枕𤏡溪南云<lb/>
　　　長夀縣<lb/>
長夀山名寰宇記云山下有老人村也縣國初置實秦<lb/>
漢之枳唐之樂溫地矣　志云縣東北五十里有樂溫<lb/>
灘即故縣址元立涪陵巡檢司於此<lb/>
<pb n="KR2k0126_WYG_053-2b"/>
　　　大足縣<lb/>
唐乾元二年與昌州同置取豐足之義也或云縣之寳<lb/>
頂山有巨人跡<lb/>
　　　永川縣<lb/>
亦唐乾元置地枕侯溪水山川濶永故以為名<lb/>
　　　榮昌縣<lb/>
乾元間於此立昌州及昌元縣今名洪武四年改介於<lb/>
榮州也　府志舊州埧有昌州巡檢司又云榮昌治西<lb/>
<pb n="KR2k0126_WYG_053-3a"/>
昌元里即唐昌元縣址亦嘗充静南軍使<lb/>
　　　綦江縣<lb/>
夜郎之境古綦市也舊𨽻南平軍明玉珍始置今縣國<lb/>
朝因之萬厯二十七年楊應龍叛入其郛踰月乃復<lb/>
此縣舊名賔化屬南平軍元時為綦江長官司<lb/>
　　　壁山縣<lb/>
寰宇記云界有孤山壁立西北險峻東南削平號為重<lb/>
壁唐至徳初置縣於此因以為名<lb/>
<pb n="KR2k0126_WYG_053-3b"/>
　　　合州<hi>管銅梁定逺二縣</hi>
在涪漢二水㑹合處秦漢及晉之墊江縣也今州西魏<lb/>
始置而墊江之名徙入忠州矣　廢涪陵郡隋大業置<lb/>
志云今州治即隋之涪陵郡葢與州同理者　廢石鏡<lb/>
縣魏恭帝置志云涪江中有石鏡如月水落時髙可三<lb/>
丈有唐人題刻　廢漢初縣隋大業置寰宇云即魏之<lb/>
清居郡也　廢赤水縣隋開皇置寰宇云界有赤水之<lb/>
源也　志曰廢赤水址在州西北百三十里廢漢初址<lb/>
<pb n="KR2k0126_WYG_053-4a"/>
在州西北百九十里<lb/>
　　　銅梁縣<lb/>
蜀都賦外負銅梁唐武后長安三年置縣以界有是山<lb/>
也　廢巴川縣寰宇云唐開元年割石鏡之南銅梁之<lb/>
東置巴川縣以地在巴川為名至元併入銅梁今縣有<lb/>
宋時巴川社倉碑<lb/>
　　　定逺縣<lb/>
本合州之石鏡縣地宋開禧中増置河溪縣元立武勝<lb/>
<pb n="KR2k0126_WYG_053-4b"/>
軍行河溪安撫事尋改名定逺言永逺安定矣後改為<lb/>
縣國朝因之<lb/>
　　　安居縣<lb/>
周武之柔剛縣也隋改今名屬安居郡以其地可安居<lb/>
矣唐宋屬普州國初併入銅梁成化中復析置　廢隆<lb/>
龕縣在縣西二里隆龕山下唐避諱改隆為崇此縣與<lb/>
安岳各有其半乃舊安居云<lb/>
　　忠州<hi>管酆都墊江二縣</hi>
<pb n="KR2k0126_WYG_053-5a"/>
二漢之臨江縣梁改為郡兼置臨州矣唐改今名取巴<lb/>
蔓子嚴顔之節也樂子正曰地邊巴徼當懷恵而忠信<lb/>
矣宋以度宗潜邸陞咸淳府葢在改元之初云　本志<lb/>
治東百里北㟁有臨江城元置臨江鎮巡檢司今仍又<lb/>
云東南二百里廢龍渠縣宋置元省入<lb/>
　　　酆都縣<lb/>
本巴郡枳地也漢永元二年分枳置平都縣葢山名云<lb/>
改平為豐自隋始豐傍加邑國初始　廢南賔縣唐武<lb/>
<pb n="KR2k0126_WYG_053-5b"/>
徳置以屬南賔郡者郡併忠州而縣併酆都也今縣治<lb/>
前有南賔渡<lb/>
　　墊江縣<lb/>
古墊江今合州是後魏恭帝三年始置於此取漢之舊<lb/>
名也墊下也與昬墊同仰水下流皆得稱之蜀中見者<lb/>
凡三一為合州蜀志先主自墊江入涪是也一為劒州<lb/>
漢書地里志云梓潼江水南流四里至墊江入涪水是<lb/>
也一為今縣縣界有桂溪乃唐桂溪縣址<lb/>
<pb n="KR2k0126_WYG_053-6a"/>
　　　涪縣<hi>管武隆彭水二縣</hi>
集韵涪漚水泡也水出牂柯費州外南至黔江入州本<lb/>
漢涪陵縣西魏置合州乃移今州名矣按涪水咅聲在<lb/>
十一尤韵而七虞無此字雖古韵相通蜀人舍本從他<lb/>
不知何謂　郡隋廢為鎮唐武徳初復<lb/>
　　　武隆縣<lb/>
漢枳地唐武徳初置縣因山名曰武龍國初易隆<lb/>
　　　彭水縣<lb/>
<pb n="KR2k0126_WYG_053-6b"/>
彭皷聲峽水澎湃似之隋開皇中與黔州同置宋紹定<lb/>
間陞為紹慶府以慶雲見於境也太宗時事葢追改云<lb/>
　廢洪杜縣洋水縣俱唐武徳置今之洪杜溪洋水鄉<lb/>
是　廢信寧縣隋大業置即今之信寧巡檢司也　廢<lb/>
都濡縣唐貞觀置即黄山谷所稱都濡月兎茶也<lb/>
　　　黔江縣<lb/>
秦黔中郡地隋開皇中於此置石城縣唐天寳中改名<lb/>
因郡舊也<lb/>
<pb n="KR2k0126_WYG_053-7a"/>
　　　酉陽宣撫司<lb/>
秦得楚地因置縣於大酉山之陽屬黔中郡漢置郡為<lb/>
武陵牂柯矣唐徙治婺川縣葢今思州是黄巢之亂酉<lb/>
陽内訌駙馬冉人才征之留守其地即今理也宋元陞<lb/>
州冉氏世知州事國初改今官𨽻重慶府以石耶洞屬<lb/>
　　　石耶洞長官司<lb/>
其洞有大石也宋宣和中楊昌安者太原楊業之裔也<lb/>
討平蠻亂蠻人畏服因世其地元時尚稱土知府國初<lb/>
<pb n="KR2k0126_WYG_053-7b"/>
歸附𨽻酉陽後<lb/>
　　　邑梅洞長官司<lb/>
邑以樹稱在酉陽之内宋末有楊光甫者亦楊業後據<lb/>
其地元改為柫鄉洞矣明玉珍改邑梅軍民府國初改<lb/>
今官𨽻酉陽永樂初改𨽻重慶<lb/>
　　　平茶洞長官司<lb/>
吳之黔陽縣地也五代沒於畨宋政和中得之置平茶<lb/>
洞猶乎葭萌以茶氏矣元改今官𨽻思州安撫後立軍<lb/>
<pb n="KR2k0126_WYG_053-8a"/>
民府授楊大雷為世官國初改今官屬酉陽改𨽻重慶<lb/>
　　下川東道屬<lb/>
　　　䕫州府<hi>管一州十二縣</hi>
春秋時子國秦漢巴郡地也獻帝初平中置固陵郡尋<lb/>
為巴東矣唐初曰䕫天寳至徳之載皆稱雲安郡乾元<lb/>
以後復稱䕫至今按山海經岷山多䕫牛注爾雅犩牛<lb/>
即犪牛也肉數千斤出蜀山或地有此獸或山形似之<lb/>
如犍為之類　江闗都尉兩漢立漢書地里志云江闗<lb/>
<pb n="KR2k0126_WYG_053-8b"/>
都尉理魚復是也　白帝城公孫述立郡國志云述至<lb/>
魚復有白龍出井中因號魚復為白帝城是也　永安<lb/>
郡蜀先主立三國志云先主伐吳不利自夷道還改白<lb/>
帝為永安郡是也　三巴校尉宋太始年立寰宇記云<lb/>
山峽險隘多盜賊乃立三巴校尉以鎮之是也　信州<lb/>
梁天監年立方輿云梁置信州治白帝城周移治永安<lb/>
宫南是也　其後王孟二蜀以施䕫忠萬置鎮江軍後<lb/>
唐改寧江軍節度使宋因之南渡後陞為帥帶歸峽<lb/>
<pb n="KR2k0126_WYG_053-9a"/>
州兵甲司公事　今下闗城即江闗瞿唐右所設白帝<lb/>
城學宫即永安宫址而材官屯戍皆𨽻楚以示犬牙相<lb/>
制之義<lb/>
　　　奉節縣<lb/>
春秋時魚邑漢晉魚復縣也西魏易為魚人屬信州唐<lb/>
貞觀中改今名州廢而節存不忘信矣<lb/>
　　　巫山縣<lb/>
楚為郡秦漢為縣皆曰巫矣加山字自隋始治南有山<lb/>
<pb n="KR2k0126_WYG_053-9b"/>
如其字也晉曽置建平郡於此<lb/>
　　　大昌縣<lb/>
本巫地晉置建昌縣尋改泰昌矣今名後周以避諱也<lb/>
後周宇文泰<lb/>
　　　大寧縣<lb/>
晉北井縣周併入大昌矣宋開寳中始以鹽井地置大<lb/>
寧監與治側永安城相對取安寧之義也宋陞為州領<lb/>
縣五其一為大昌國朝降縣與大昌俱隸䕫其四縣割<lb/>
<pb n="KR2k0126_WYG_053-10a"/>
入陜之漢中<lb/>
　　　雲陽縣<lb/>
朐䏰舊縣地在縉雲山之陽也宋張灝記形勝東有瞿<lb/>
塘西有縉雲矣後周為雲安縣宋置軍監元改今名<lb/>
　　　萬縣<lb/>
梁置萬州於宣漢縣云其地有萬頃紀數也　蜀漢之<lb/>
南浦縣以浦名後周之萬川郡以川名俱在縣治距治<lb/>
西百二十里武寧巡檢司則隋武寧縣之故址<lb/>
<pb n="KR2k0126_WYG_053-10b"/>
　　　梁山縣<lb/>
西魏有魚泉縣分胊䏰所置今縣又分自魚泉矣以髙<lb/>
梁山為名張載所謂巖巖梁山者也尾入岷江<lb/>
　　　開縣<lb/>
今理舊漢豊縣亦析胊䏰置也後魏末年置開合二州<lb/>
以對待立義矣其曰盛山郡者以山名曰開江縣者以<lb/>
江名曰萬嵗縣者以谷名曰新浦縣者以浦名　盛山<lb/>
開江俱在治前萬嵗新浦相距兩舎<lb/>
<pb n="KR2k0126_WYG_053-11a"/>
　　　新寧縣<lb/>
宕渠之地西魏廢帝始置取寧静之義也<lb/>
　　　建始縣<lb/>
漢巫縣地吳孫休改巫為建平郡始置今縣依郡立名<lb/>
也唐以後𨽻施州本朝𨽻䕫<lb/>
　　　達州<hi>管東鄉太平二縣</hi>
宕渠之東界朐䏰之西界其地居四逹矣後漢之宣漢<lb/>
縣梁之萬州西魏隋唐之通州通川郡更迭為稱宋改<lb/>
<pb n="KR2k0126_WYG_053-11b"/>
今名以别於淮南之通州也　廢井州廢石城縣俱後<lb/>
魏廢帝立　廢永睦縣廢三岡縣俱梁大同立井州石<lb/>
城即宣漢地永睦三岡相距百里<lb/>
　　　東鄉縣<lb/>
梁有新安縣析宕渠西界置西魏再析而為今縣與漢<lb/>
中西鄉分界故别之縣有巴渠里即舊巴渠縣址<lb/>
　　　太平縣<lb/>
國朝正徳十年割東鄉之太平里置因以為名<lb/>
<pb n="KR2k0126_WYG_053-12a"/>
　　　石砫宣撫司<lb/>
漢屬牂柯郡後周以之置施州矣唐改曰清江郡重慶<lb/>
志以為宋之南賔縣也景定中有馬什用破元兵授鎮<lb/>
國上將軍石砫安撫領銅牌鐵印世守其地國朝初改<lb/>
為宣撫按宋地志南賔縣舊屬忠州寰宇記牂州有賔<lb/>
化建安二縣賔化無事迹建安下載石潼柱蒲二闗其<lb/>
殆合之以成義耶砫字韵不載疑即柱𨽻䕫州府<lb/>
　　遵義道屬<lb/>
<pb n="KR2k0126_WYG_053-12b"/>
　　　遵義軍民府<hi>管一州四縣</hi>
漢夜郎且蘭二縣地屬牂柯郡唐貞觀始置郎州尋改<lb/>
播州乾符中沒於南詔太原人楊端收復之遂世有其<lb/>
地曰安撫司宋大觀改遵義軍取唐縣名也元陞播州<lb/>
宣撫司國朝改宣慰萬厯二十六年楊應龍反蕩平改<lb/>
府仍取唐名<lb/>
　　　遵義縣<lb/>
唐貞觀中與郎州同置初名恭水再改而為今名即元<lb/>
<pb n="KR2k0126_WYG_053-13a"/>
之播州鎮撫也國朝改長官司萬厯二十六年平楊酋<lb/>
改置<lb/>
　　　桐梓縣<lb/>
亦平播置唐武徳中以梓潼縣為充州開元改夜郎縣<lb/>
即此也縣曰桐梓存其半驛曰夜郎仍其舊<lb/>
　　　真安州<lb/>
唐貞觀中置播川鎮尋改珍州以界有降珍山也宋乾<lb/>
徳中刺史田遷乞改為西髙州元復珍州明玉珍據蜀<lb/>
<pb n="KR2k0126_WYG_053-13b"/>
改為真州自諱也國朝因之為長官司播平改流加安<lb/>
字<lb/>
　　　綏陽縣<lb/>
隋大業中置屬思州宋大觀中於此置承州宣和中州<lb/>
廢地𨽻珍州今縣蕩平後置志云治在觔竹里又云黔<lb/>
之龍泉縣有綏陽場名本此<lb/>
　　　仁懐縣<lb/>
唐貞觀五年置芙容縣從山名也地有仁水今縣從水<lb/>
<pb n="KR2k0126_WYG_053-14a"/>
名<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0126_WYG_053-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷五十三<lb/>
</p>
<p>
</p>
  </div>
</body>
</text>
</TEI>
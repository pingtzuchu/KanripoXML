<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷四十八</head> <lb/>
    <p>
<pb n="KR2k0126_WYG_048-1a"/>
欽定四庫全書<lb/>
　蜀中廣記卷四十八<lb/>
　　　　　　　　　　　　明　曹學佺　撰<lb/>
　宦游記第二<lb/>
　　川南道屬<lb/>
　　　三國<lb/>
鄧方南郡人以荆州從事隨先王入蜀爲犍爲屬國都<lb/>
尉章武三年卒史臣贊曰揚威才榦欷歔文武當官理<lb/>
<pb n="KR2k0126_WYG_048-1b"/>
任衎衎辦舉圖殖財施有義有叙<lb/>
陳震南陽人昭烈時拜犍爲郡建興中遷尚書令奉命<lb/>
使呉孔明與兄瑾書曰孝起忠純之志老而彌篤及其<lb/>
贊述東西歡樂和洽有足貴者入呉與權㰱盟定好還<lb/>
封城陽亭侯<lb/>
　　　晉<lb/>
周楚字元孫廬江潯陽人起家參征西軍事從父撫入<lb/>
蜀拜鷹揚將軍犍爲太守父卒以楚監梁益二州軍假<lb/>
<pb n="KR2k0126_WYG_048-2a"/>
節襲封建城縣公世在梁益甚得物情時梁州刺史司<lb/>
馬勲作逆楚與朱序討平之廣漢妖賦李宏與大寇李<lb/>
金銀爲亂僞稱李勢子當王又隴西人李高亦詐李䧺<lb/>
子破涪城梁州刺史楊亮失守楚遣其子討平之是歲<lb/>
卒子瓊嗣勁烈有將畧歴數郡代楊亮爲梁州刺史建<lb/>
武將軍初氐人竇衝求降朝廷以爲東羌校尉後衝反<lb/>
欲入漢川以安定人皇釗京兆人周勲等謀納衝瓊密<lb/>
知收釗勲等斬之而難熄瓊亦尋卒子虓嗣<lb/>
<pb n="KR2k0126_WYG_048-2b"/>
　　　六朝<lb/>
張允濟青州北海人隋大業中爲武陽令務以德教訓<lb/>
下百姓懷之𤣥武縣與之鄰有人以㹀牛依其妻家者<lb/>
八九年牛孳産至十餘頭及將異居妻家不與縣司累<lb/>
政不能決其人乃詣武陽質於允濟允濟曰爾自有令<lb/>
何至此也其人垂泣不止具言所以允濟遂令左右縳<lb/>
牛主以衫䝉其頭將詣妻家村中云捕盜牛賊召村中<lb/>
牛悉集各問所從來處妻家不知其故恐被連及指其<lb/>
<pb n="KR2k0126_WYG_048-3a"/>
故所訴牛曰此是女婿家牛也非我所知允濟發䝉謂<lb/>
其妻家人曰此即女婿可以牛歸之妻家乃叩頭服罪<lb/>
𤣥武縣司聞之皆大慙又嘗道逢一老母種葱者結菴<lb/>
守之允濟謂母曰但歸不煩守也若遇盜當來告令老<lb/>
母如其言歸居一宿而葱大失母以告允濟悉召葱地<lb/>
十里中男婦畢集允濟呼前驗問果得盜葱者曽有行<lb/>
人候曉先發遺衫於路行十數里方覺或謂曰我武陽<lb/>
縣内路不拾遺但能囘取物必在如言果得<lb/>
<pb n="KR2k0126_WYG_048-3b"/>
　　　唐<lb/>
馮元常相州安陽人高宗時累遷監察御史爲劒南道<lb/>
巡察使興利除害蜀土賴焉俄而天下岳牧集乾陵㑹<lb/>
葬則天不欲元常赴陵所中途改授眉州刺史劒南先<lb/>
時光火賊夜掠居人晝潛山谷元常至喻以恩信許其<lb/>
首露仍切加捕逐賊徒捨器杖面縳自陳者相繼<lb/>
韋仁壽萬年人高祖入闗遣使定巴蜀使者承制拜仁<lb/>
壽巂州都督府長史時南寧州内附朝廷毎遣使安撫<lb/>
<pb n="KR2k0126_WYG_048-4a"/>
類皆受賄邊人患之或有叛者高祖以仁壽素有能名<lb/>
令檢南寧州都督寄聽政於越巂使毎歲一至其地以<lb/>
慰撫之仁壽將兵五百人至西洱河承制置八州十七<lb/>
縣授其豪帥爲牧宰法令清肅人懷歡悦及將還酋長<lb/>
號泣曰天子遣公鎭撫南寧何得便去仁壽以城池未<lb/>
立爲辭諸酋長乃相與築城立廨舍旬日而就仁壽又<lb/>
曰吾奉詔但令巡撫不敢擅住及將歸蠻夷父老揮涕<lb/>
相送因遣子弟隨之入朝貢方物高祖大悦仁壽復請<lb/>
<pb n="KR2k0126_WYG_048-4b"/>
徙居南寧以兵鎭守有詔特聽以便宜從事令益州給<lb/>
兵送之刺史竇軌害其功託以蜀中山獠反叛未遑逺<lb/>
畧不時發遣經歲餘仁壽病卒<lb/>
李百藥唐貞觀中爲夾江令有文學士子化之嘗撰北<lb/>
齊書五十卷<lb/>
岑參南陽鄧州人天寳間進士杜甫薦之遷侍御史出<lb/>
拜嘉州敏于政事有嘉州詩集<lb/>
劉贊蜀王衍時仕爲嘉州司户時衍學士韓昭等爲狎<lb/>
<pb n="KR2k0126_WYG_048-5a"/>
客陪宴後宫宫女雜坐爲讌歌謔浪鄙褻贊獻陳後主<lb/>
三閣圖并作歌以詠衍雖不罪不能用也<lb/>
栁玭京兆人龍紀三年自渝州刺史徙瀘州操行亷直<lb/>
綽有家風<lb/>
薛能汾州人咸通中以監郡攝嘉州事爲政嚴察杜絶<lb/>
私謁有江山集行於世<lb/>
　　　宋<lb/>
袁繼忠并州人乾德中征蜀𨽻大將劉廷讓麾下既克<lb/>
<pb n="KR2k0126_WYG_048-5b"/>
蜀除嘉州監軍死之日家無餘財縉紳稱之<lb/>
張宗誨齊賢之次子天聖間爲富順監守有治行赤崖<lb/>
蠻感其德化納地請降<lb/>
羅拯祥符人知榮州時州介二江毎水漲輒犯城郭拯<lb/>
作東西二堤以除其患後歴轉運使所至有惠政<lb/>
張逸天禧中知青神縣多異政縣有松栢灘歲恒溺死<lb/>
人逸禱神不踰月徙數里自是無溺者<lb/>
吕由聖河南人知雅州八年去之日傾城人擁馬攀留<lb/>
<pb n="KR2k0126_WYG_048-6a"/>
皆垂涕不忍釋弟由誠繼知州事亦稱精敏有惠政<lb/>
燕肅字穆之青州人第進士知臨卭縣削木爲牘民訟<lb/>
有連逮者書其姓名使自召之皆如期至判尚書刑部<lb/>
建言州郡疑獄及情可憫者皆得覆奏<lb/>
石介魯人爲嘉州判官樂善惡惡遇事敢爲州人立祠<lb/>
祀之魏了翁作記<lb/>
段思恭晉城人蜀平通判眉州時亡命集衆攻逼州城<lb/>
思恭募軍士先登者厚賞於是諸軍賈勇大敗賊思恭<lb/>
<pb n="KR2k0126_WYG_048-6b"/>
矯詔以上供錢帛給之度支請按其罪太祖憐其果榦<lb/>
不許<lb/>
張及知臨卭時太守遣吏於縣决堰値農事方興及曰<lb/>
涸民田引水以事嬉遊可乎令可去水不可導守斂容<lb/>
謝之<lb/>
張价淳熈間知榮州崇尚風教清介卓立有興學講道<lb/>
之功諸生塑其像于學宫<lb/>
曹友聞字允叔栗亭人彬十二世孫也積官眉州防禦<lb/>
<pb n="KR2k0126_WYG_048-7a"/>
使左驍衞大將軍利州駐劄弟萬差知同慶府董仙駐<lb/>
劄友聞引兵扼仙人闗諜聞元兵合西夏女眞囘囘吐<lb/>
蕃渤海軍五十餘萬大至友聞語萬曰國家安危在此<lb/>
一舉衆寡不敵惟當乘高據險出竒匿伏以待之元兵<lb/>
攻武休闗敗都統李顯忠軍遂入興元欲衝大安制置<lb/>
使趙彦呐檄友聞控制大安以保蜀口友聞馳書彦呐<lb/>
曰吾重兵在此敵有後顧之憂必不能越沔陽而入蜀<lb/>
又有曹萬王宣首尾應援可保必捷大安平曠無險可<lb/>
<pb n="KR2k0126_WYG_048-7b"/>
守正敵騎所長步兵所短况衆寡不敵豈可於平地控<lb/>
禦彦呐不以爲然一日持小紅牌來速者七友聞議以<lb/>
爲寡擊衆非乘夜出竒内外夾擊不可乃遣萬及仲弟<lb/>
友諒引兵上雞冠隘多張旗幟示敵堅守友聞選精鋭<lb/>
萬人夜渡江密徃流溪設伏約曰敵至内以鳴鼓舉火<lb/>
爲應元兵至萬出逆戰矢石如雨萬身被數創令諸軍<lb/>
舉烽友聞遣諸將分擊前後隊友聞親帥精兵三千人<lb/>
疾馳至隘下先遣保捷軍綂領劉虎帥敢死士五百人<lb/>
<pb n="KR2k0126_WYG_048-8a"/>
衝前軍前軍不動虎衆銜枚突戰㑹大風雨諸將請俟<lb/>
少霽友聞斥曰緩必失機遂擁兵齊進友聞入龍尾頭<lb/>
萬聞之五鼓出隘口與友聞㑹内外兩軍皆殊死戰血<lb/>
流二十里黎明元兵益増乃以鐵騎四面圍繞友聞嘆<lb/>
曰此殆天乎吾有死而已於是殺所乘馬以示必死血<lb/>
戰愈厲與弟萬俱死軍盡没元兵遂長驅入蜀先是紹<lb/>
定中有陳寅知西和州元兵圍州城援不至城陷寅顧<lb/>
其妻杜氏曰若速自爲計杜厲聲曰安有生同君祿死<lb/>
<pb n="KR2k0126_WYG_048-8b"/>
不共王事者即登高堡自飲藥二子及婦俱死母傍寅<lb/>
斂而焚之乃朝服登戰樓望闕焚香泣曰臣始謀守此<lb/>
城爲蜀藩籬城之不存臣死分也臣不負國臣不負國<lb/>
再拜伏劒而死賔客二十八人俱死一子後至亦欲自<lb/>
裁軍士抱持之曰不可使忠臣無後與俱縋城亦折足<lb/>
死時推官賈子坤潼川人攝通判協力城守城陷子坤<lb/>
朝服與其家十二口死之子仲武仲武子昌忠純孝純<lb/>
孝至朝散郎厓山師敗抱二女偕妻牟同蹈海死<lb/>
<pb n="KR2k0126_WYG_048-9a"/>
俞興理宗時守嘉州元兵圍城五旬興夜開闗力戰而<lb/>
圍解詔俞興一十六人各官五轉尋以興爲四川制置<lb/>
副使知嘉定府事兼成都安撫副使理宗曰俞興嘉定<lb/>
城下之捷尤爲竒偉賜金帶有差<lb/>
　<lb/>
　<lb/>
　<lb/>
　<lb/>
<pb n="KR2k0126_WYG_048-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷四十八<lb/>
</p>
<p>
</p>
  </div>
</body>
</text>
</TEI>
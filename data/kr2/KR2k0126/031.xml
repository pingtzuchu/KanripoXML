<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷三十一</head> <lb/>
    <p>
<pb n="KR2k0126_WYG_031-1a"/>
欽定四庫全書<lb/>
　蜀中廣記卷三十一<lb/>
　　　　　　　　　　　　明　曹學佺　撰<lb/>
　邊防記第一<lb/>
　　川西一<lb/>
　　　松潘　漳臘小河<lb/>
松潘道開府松潘衛與副總兵官一員分城而居㕘將<lb/>
一員舊駐小河千戸所今移駐龍安城遊擊將軍一員<lb/>
<pb n="KR2k0126_WYG_031-1b"/>
駐劄漳臘堡守備都指揮一員駐劄平畨堡其餘把守<lb/>
練兵官各有差　按後漢書建武九年司徒掾班彪上<lb/>
言舊制涼州部置䕶羌校尉持節領䕶理其怨結嵗時<lb/>
巡行問所疾苦又數遣驛徒通導動靜使塞外羌夷為<lb/>
吏耳目州郡因此可得儆備今松潘備兵即古䕶羌使者<lb/>
之職也　尋江源縣記云松州平康縣羊膊山下有二<lb/>
神湫乃大江始發之所自羊膊嶺散漫始未濫觴東南<lb/>
百餘里至白馬嶺回行二千餘里至龍涸水障始於是<lb/>
<pb n="KR2k0126_WYG_031-2a"/>
也志曰江發源于臨洮之木塔山至山頂分東西流者<lb/>
即岷江也由草地甘松嶺八百里至漳臘其水漸大<lb/>
臘由鎌刀灣達松潘于下水闗入紅花屯達壘溪至穆<lb/>
肅堡黒水從南合之入深溝經茂州南至於威汶轉銀<lb/>
嶺合草坡河至蠶岩入灌口分道而下由威至玉壘山<lb/>
為玉輪江至汶為皂江至灌為沫江　志又曰衛北三<lb/>
舎有龍潭四序淵澄其深莫測有嶺謂之小分水嶺又<lb/>
有大分水嶺山高峻而水派流在衛北二百里外　四<lb/>
<pb n="KR2k0126_WYG_031-2b"/>
夷傳曰西羌之本出自三苗其先為伯夷甫炎帝之裔<lb/>
帝母育于姜水而以姜為姓故諸羌亦姓姜其國始近<lb/>
南岳及舜徙之三危今河闗之西南羌地是也濵於賜<lb/>
支至乎河首緜地千里賜支者析支也王政修則臣伏<lb/>
徳教失則冦亂本無君長夏末及商周之際或從侯伯<lb/>
征伐有功天子爵之以為藩服羌爰劍者秦厲公時為<lb/>
秦所執以為奴隷羌人謂奴為無弋故號為無弋爰劍<lb/>
後得亡歸將其種人南出賜支河其後子孫各自為種<lb/>
<pb n="KR2k0126_WYG_031-3a"/>
或為氂牛種越雋羌是也或為白馬種廣漢羌是也或<lb/>
為參狼種武都羌是也至爰劍曽孫忍及弟舞獨留湟<lb/>
中忍生子研故羌中號其後為研種漢景帝時研種留<lb/>
何求守隴西塞於是徙留何等於狄道安故及武帝西<lb/>
逐諸羌乃渡河湟築令居塞始置䕶羌校尉從爰劍鍾<lb/>
五世至研研最豪健以研為種號十三世至燒當復豪<lb/>
健其子孫更以燒當為種號滇良者燒當之𤣥孫時王<lb/>
莽末四夷内侵及莽敗衆羌還據西海光武之世以牛<lb/>
<pb n="KR2k0126_WYG_031-3b"/>
邯為䕶羌校尉即此地也及燒當至滇良世居河北大<lb/>
允谷種小人貧而先零卑湳並皆强富數侵犯之滇良<lb/>
父子積怒從大榆中入掩擊先零卑湳大破之掠取財<lb/>
畜奪居其地大榆中由是始强滇良死子滇吾立附落<lb/>
轉盛常雄諸羌在晉内附以其地屬汶山郡宋齊亦得<lb/>
之後為西魏所有焉魏書鄧至傳王像舒治者並白水<lb/>
羌也常為羌豪自稱鄧至王其子舒彭遣使内附拜龍<lb/>
驤將軍益州刺史甘松縣開國子鄧至王請以封爵授<lb/>
<pb n="KR2k0126_WYG_031-4a"/>
子彭奮高祖許之拜奮建忠將軍甘松縣開國子即為<lb/>
小藩朝貢相繼闗中亂乃絶後魏末平鄧至畨始統有<lb/>
其地後周保定五年於此置龍涸防天和元年改置扶<lb/>
州領龍涸郡隋初廢州郡以其地併入汶山同昌二郡<lb/>
唐武徳元年置松州貞觀二年置都督府松踞懿嵯濶<lb/>
隣雅聚可逺奉嚴諾峩彭軌盍直肆位玉璋祐臺橋序<lb/>
等二十五羈縻州永徽之後生羌相繼服叛不常儀鳯<lb/>
二年復加整比督文扶當柘靜翼六州都督羈縻研州<lb/>
<pb n="KR2k0126_WYG_031-4b"/>
劍州探郍州忋州毗州河州幹州瓊州犀州拱州龕州<lb/>
陪州如州麻州霸州䃹州光州至涼州蠶州煜州梨州<lb/>
邏州思帝州眺州戍州統州榖卭州樂容州達違州卑<lb/>
州慈州凡三十一州據天寶之載薄松州都督府督一<lb/>
百四州其二十五州有額戸口頗多但羈縻迯散餘七<lb/>
十九州皆生羌部落或臣或否無州縣户口矣天寶初<lb/>
改松州為交川郡乾元初復為松州按貞觀之時分十<lb/>
道松文扶當悉拓靜等州屬隴右道永徽之後割屬劍<lb/>
<pb n="KR2k0126_WYG_031-5a"/>
南道也　寰宇記云松州治嘉城縣按嘉城縣即後魏<lb/>
白水羌像舒治所據也其子舒彭遣使朝貢拜龍驤將<lb/>
軍始置甘松縣矣後周之龍涸防及改置扶州皆治于<lb/>
此隋曰嘉城唐曰嘉城則為松州之所治也　志云甘<lb/>
松嶺在衛西北三百里州以此名按山海經云甘松嶺<lb/>
亦謂之松葉嶺即江水發源於此土人謂之松子嶺也<lb/>
又有石門水自龍州石門山連亘經郡界合江故曰石<lb/>
門水矣　寰宇記曰松州屬縣有平康交川按平康縣<lb/>
<pb n="KR2k0126_WYG_031-5b"/>
晉屬汶川郡隋屬㑹州後廢唐垂拱元年割交川及當<lb/>
州通軌翼斜三縣置平康縣屬當州　交川縣後周天<lb/>
和中置隋屬㑹州唐改屬當州志云平康交川二廢縣<lb/>
俱在衛治西　通志曰潘州者唐廣徳初年松州陷于<lb/>
吐蕃五代諸𦍑各據其地宋崇寧取邦潘疊三州初屬<lb/>
吐蕃首領潘羅支此潘州之名所由起也元屬吐蕃宣<lb/>
慰司國初洪武十一年御史大夫平羌將軍丁玉克復<lb/>
其地設松州潘州二衛後併為松潘衛鎭守兹土者二<lb/>
<pb n="KR2k0126_WYG_031-6a"/>
十年後復改松潘等處軍民指揮使司隷四川都司屬<lb/>
川西道領守禦千户所曰小河安撫司四曰八郎曰麻<lb/>
兒匝曰阿角曰芒兒志曰八郎山在衛北三十里山下<lb/>
為八郎安撫司也長官司十七曰占藏先結曰蠟匝曰<lb/>
白馬路曰山洞曰阿昔曰白定曰麥匝曰者多曰牟力<lb/>
結曰班班曰祈命曰勒都曰包藏曰上阿昔曰思曩兒<lb/>
曰阿用曰潘幹寨各降符印列為守土焉復立畨僧二<lb/>
人為國師曰商巴曰綽領二人為禪師曰黎巴曰完卜<lb/>
<pb n="KR2k0126_WYG_031-6b"/>
亦皆佩銀章也　西邊記云國師商巴佛教也禪師黎<lb/>
巴道教也其寺觀散居寨落以主化導畨夷丁大夫時<lb/>
設鑄金銀錠有足或無足者賞給諸畨畨呼曰丁大夫<lb/>
寶重五六兩者畨價值三五十兩其家有一二錠遂名<lb/>
為財主錠發夜光稱神異矣　龍涸志云男曰安達女<lb/>
曰白麻多種青稞圓根好用羶羊麥粉宋史云松畨之<lb/>
俗日耕野壑夜宿碉房刻木契以成交易炙羊膀以斷<lb/>
吉凶人精悍善戰閗也　志云其地廣六百七十里袤千<lb/>
<pb n="KR2k0126_WYG_031-7a"/>
六十里編户通二十一里東至龍州界一百九十里西<lb/>
至牟力結吐蕃草地界四百八十里南至疊溪守禦千<lb/>
户所界二百里北至陜西洮州衛界八百六十里距成<lb/>
都七百六十里雪嶺面于東洮州界其西雪嶺其色如<lb/>
銀俗呼為寶頂山蚕崖路險人跡罕到即老杜所稱松<lb/>
州雪嶺東也洮河發源岷山北流入陜為臨洮府南入<lb/>
川與江漢㑹矣　三邊志曰金蓬山在東南五里羌金<lb/>
蓬者居之山下石崖鐫永泉二字正統初都督李安以<lb/>
<pb n="KR2k0126_WYG_031-7b"/>
劍斫崖而得二水亦名文武水　紅花牛心二山各去<lb/>
衛十五里峰巒圓秀者牛心也紅花有屯田是名紅花<lb/>
屯矣又東四十里為火燄山山無草木其色如赭　志<lb/>
云城西有大悲寺唐天寶間僧智廣所創也國初設僧<lb/>
綱司以僧惠心為都綱掌其事景泰改元吐蕃猖獗累<lb/>
欲發兵剿討嗣都綱智中往撫諭之番乃革心向化事<lb/>
聞陞智中為崇化禪師賜以銀印冠帽袈裟藏經之屬<lb/>
智中浙之仁和人姓姜氏别號一天　赤松觀在古松<lb/>
<pb n="KR2k0126_WYG_031-8a"/>
之南世傳三皇時雨師隨風雨上下莫知其跡於此地<lb/>
飛昇後人立祠焉元鼎失馭兵燹之餘其跡尚存開國<lb/>
己夘錢塘羽士顧道昇來棲於此游神清淨人向往之<lb/>
於是觀宇為之一新落成道昇詣蜀獻王請額時荆南<lb/>
道士劉虚丹進赤松子畫像及中戒經正展覽間而道<lb/>
昇適至王偉其誠遂命教授張景辰隷古赤松觀四字<lb/>
及所進經像以歸道昇復於後殿築玉皇閣金碧煇煌<lb/>
殆與雪山相掩映也　四夷考云宣徳二年松潘千户<lb/>
<pb n="KR2k0126_WYG_031-8b"/>
錢宏聞有交阯之役憚於逺征乃誘蠻族入冦譸張奏<lb/>
報得留不遣蠻自是煽禍攻圍城堡調官軍五千討之<lb/>
至威州黄土舗失利道遂不通三年命總兵都督陳懷<lb/>
等帥西軍四萬由洮州入松潘解圍猶弗克靖八年復<lb/>
調川貴官軍協力從事始克成功正統四年都指揮趙<lb/>
諒誘執蠻酋國師商巴以犯邊聞遣都督李安征之尋<lb/>
誅諒誣妄蠻乃服然猶二三十四年始設松潘巡撫都<lb/>
御史一員以都御史冦深及侍郎羅綺相繼臨之咸有<lb/>
<pb n="KR2k0126_WYG_031-9a"/>
成績綺還京提督文臣不復更置但以備兵使者整飭<lb/>
之而已天順五年蠻截我糧道入龍安石泉等處成化<lb/>
十三年勢益猖獗復勅撫臣張瓚調漢土官兵五萬由<lb/>
東南二路分進剿滅白羊嶺鵞飲溪等二十一寨斬蠻<lb/>
首級四百餘顆於是商巴等二十六族詣軍門獻馬納<lb/>
欵各諭以利害遣之十四年正月復攻黄頭復水諸寨<lb/>
前後殺獲男婦七百餘人赭其碉房九百墜崖死者不<lb/>
可勝計亦一大創矣𢎞治間跳梁如故南路梗阻正徳<lb/>
<pb n="KR2k0126_WYG_031-9b"/>
二年副總兵楊宏誘殺綽嶺寺國師雪郎王出自後本<lb/>
寺小宛卜等動稱報讐松城之外不敢晝牧嘉靖十一<lb/>
年勅副總兵何卿來節制諸軍相機𠞰討烏都等十一<lb/>
寨皆次第平而詣軍門送欵者日至矣卿家視松州諸<lb/>
所繕緝百廢俱興籓籬以固兵威亦震百蠻喘息不敢<lb/>
動垂五十年來生齒日繁復萌戎心時出殺人剽掠行<lb/>
旅萬厯八年兵使者楊一桂是以有三寨之役又雪山<lb/>
國師喇嘛等四十八寨勾敵為患邊氓岌岌十四年都<lb/>
<pb n="KR2k0126_WYG_031-10a"/>
御史徐元泰是以有㑹剿之役及丙申九月秋高敵騎<lb/>
突由寒盻黄勝草場分道馳入圍漳臘守備張良賢率<lb/>
兵破之斬首六級又攻鎭虜百戸杜世仁死戰斬首四<lb/>
級城得保全世仁死焉又攻制虜臺前後斬首十一級<lb/>
敵遁去良賢追至思荅弄又大破之斬首十六級敵乃<lb/>
失利去初敵之入也襲我無備偵者不知其數及遁去<lb/>
巡視營疊不下五千餘灶未㡬有畨婦逃囘言所斬敵<lb/>
級中有大落赤之姪小王子在焉敵以此必欲報讐故<lb/>
<pb n="KR2k0126_WYG_031-10b"/>
昔之松潘重在畨今之松潘重在敵矣　四夷考曰松<lb/>
潘西至流沙闗相連天竺西南達紅土坡生畨多係敵<lb/>
人出沒地勢遼絶非可限域惟是南通叠茂威灌東通<lb/>
小河龍安北通漳臘墩臺守禦凡八十七所戍守主客<lb/>
官軍舎餘遊兵一萬一千六百八十餘人嵗額坐邊倉<lb/>
一十六處糧九萬九千三百八十餘石而増設之處不<lb/>
與焉　東路經略志云松潘以東望山闗雪欄闗風洞<lb/>
闗松林堡紅崖闗三舎堡鎭逺堡小闗子堡松丫堡三<lb/>
<pb n="KR2k0126_WYG_031-11a"/>
路堡師家堡四望堡凡十二處抵小河千户所四崖絶<lb/>
壁一線之逼附近水牛毛公羊洞諸畨未甚猖獗今以<lb/>
三舎闗為始苐其里次　三舎者去衛城九十里而遙<lb/>
也為小河適中地有把守指揮一員管轄上至望山下<lb/>
至四望共十三闗堡羊腸鳥逕峭壁危湍嶮巇萬狀番<lb/>
夷往往潜伏而窺伺焉三舎上十里為伏羌堡伏羌上<lb/>
十里為紅崖闗紅崖上十五里為松林堡志云黒松林<lb/>
闗在治東七十里松林上九里為風洞闗志云風洞闗<lb/>
<pb n="KR2k0126_WYG_031-11b"/>
在治東五十里洞深不可測多惡風午輒大作作則灰<lb/>
沙蔽天人馬皆辟易寒氣襲人觸之多横死否亦喘息<lb/>
旬日盖山嵐鬱蒸之氣所發也闗北鹽井墩即古鹽<lb/>
廢縣風洞上五里為雪欄闗志云治東三十里雪欄山<lb/>
四時積雪不消俗呼為寶頂山闗在山下雪欄上十二<lb/>
里為望山闗闗上八里即松州也三舎下十里為鎭逺<lb/>
堡鎭逺下八里為小闗堡志云小闗子在治東百二十<lb/>
里小闗下八里為松埡堡松埡七里為三路堡三路下<lb/>
<pb n="KR2k0126_WYG_031-12a"/>
八里為師家堡師家下八里為四望堡又二里為小河<lb/>
所矣　南路經略志云松潘以南紅花屯熊楨屯西寧<lb/>
闗小屯堡安化闗鎭華堡新塘闗艾蒿堡歸化闗北<lb/>
定闗蒲江闗平夷堡金瓶堡鎭平堡鎭畨堡靖夷堡平<lb/>
定堡凡十有七處抵疊溪界　四夷攷曰南路自西寧<lb/>
闗起以至平定堡河東大姓屬牛毛土官管轄河西小<lb/>
姓屬羊毛土官管轄即志所謂牛腦羊腦也不服冠帶<lb/>
不受約束喜則同部落席地歡飲怒則持刃彼此相擊<lb/>
<pb n="KR2k0126_WYG_031-12b"/>
尊卑之序蕩然矣萬厯初年河東頗肆憑陵十四年征<lb/>
之搗其巢穴斬首二千餘級焚碉房千餘座始傾心向<lb/>
化埋奴誓願認守地方迄今不敢犯河西恃有長江之<lb/>
阻逆我文告其時亦震讋移遁深箐隔岸羅拜乞降許<lb/>
之有國師喇嘛灣仲者潜獻皮幣于敵人乞師伏於鐡<lb/>
爐溝以牽制我乗便邀擊事覺就擒其謀始破而膽落<lb/>
也　歸化闗志云在司南百里寰宇記蜀州有歸化縣<lb/>
置在移村各有部落主持無徵科務雖失故處而闗名<lb/>
<pb n="KR2k0126_WYG_031-13a"/>
實因之地形險要上至西寧下至鎭江闗堡凡九把守<lb/>
指揮一員以龍溪等寨大小横梁為諸畨所出没也歸<lb/>
化上七里為龍韜堡龍韜上十里為新鎭堡新鎭上十<lb/>
里為百勝堡百勝上五里為安化闗安化上七里為雲<lb/>
屯堡雲屯上八里為西寧闗志云在治南三十里西寧<lb/>
上八里為雄溪屯則南路之首也鐡爐溝諸夷在其界<lb/>
矣　歸化下十二里為北定闗志云北定闗有祠祀二<lb/>
邊史劉方五將正徳六年畨僧雪欄王出謀為不軌守<lb/>
<pb n="KR2k0126_WYG_031-13b"/>
將指揮邊輔史寛百户劉賢方捷攖鋒死戰輔寛遇害<lb/>
於黄土坡賢捷被執至寨縳柱將剖其心二將罵不絶<lb/>
口而亾事聞與子孫進一級承襲輔弟輪承兄職嘉靖<lb/>
七年巡南路至北定闗遇横梁茹兒等畨輪率其僕邊<lb/>
永興軍餘史卜匝等數人與戰已取勝值天雨溪泛諸<lb/>
畨四集輪被傷永興負輪行數十步至崖不能進執刃<lb/>
亂揮知不可支乃伏於輪身主僕俱被害事聞贈輪都<lb/>
指揮僉事永興百戸史卜匝等俱厚賚優恤焉北定下<lb/>
<pb n="KR2k0126_WYG_031-14a"/>
十有一里為鎭江闗别拓大小耳别等寨在其界内寰<lb/>
宇記云歸化縣有大聾山小聾山在霸州西北一十里<lb/>
號苻堅城又云於小聾山上村置牙利縣或即大小耳<lb/>
之故迹也鎭江下四里為平畨堡平畨下八里為平夷<lb/>
堡其地寛平僅容千騎為四十八寨飲盟挿血之地即<lb/>
黄沙壩矣萬厯十四年建城堡設守備一員把總練兵<lb/>
官一員管轄自西寧闗至平定堡焉鎭平闗上七里為<lb/>
金瓶堡金瓶上六里為平夷堡鎭平下七里為鎭畨堡<lb/>
<pb n="KR2k0126_WYG_031-14b"/>
鎭畨下八里為靖夷堡靖夷下八里即平定堡也平定<lb/>
下八里為永鎭堡係茂松二鎭交界處鎭平堡則指揮<lb/>
一員守之　北路經畧志云松潘以北穀粟屯高屯子<lb/>
羊裕屯唐舎屯譚□屯漳臘屯以上凡七堡抵吐畨洮<lb/>
河界　四夷考云漳臘堡設在河東去城三十八里松<lb/>
州之背也舊制駐劄守備一員管轄上下闗堡為寒盻<lb/>
口上中潘州上下羊洞等隘口自漳臘北去遼廓幽逺<lb/>
一望無際盖萬騎可從容矣近改設遊擊一員以鎭壓<lb/>
<pb n="KR2k0126_WYG_031-15a"/>
之良審所重也漳臘上十五里為鎭虜堡在河東元山<lb/>
子上志云堡在漳臘東北十里堡後天險墩堡前觀化<lb/>
墩河東于襄臺河西制虜臺聲勢相望然直北為敵<lb/>
壩舊掘品字賺坑數百中置鋒刃木簽口覆芭土以掩<lb/>
其形又北去三里曰城牆岩東臨河畔西抵山麓掘壕<lb/>
寛深丈許横截六百餘丈明斷彼路河西川盻溝壕塹<lb/>
之制亦如之越溝二十里登阿玉嶺之巓可瞷黄勝草<lb/>
場志云黄勝在漳臘西南十里也場之東有阿玉口凡<lb/>
<pb n="KR2k0126_WYG_031-15b"/>
二十里透嶺出川盻則可南可北惟所馳驅議者于天<lb/>
險觀化二墩充拓寛廣石砌墻垣一周外掘壕塹以防<lb/>
衝突亦庶㡬搤其吭云鎭虜堡上二十里之栢木橋即<lb/>
界外矣　漳臘下七里為虹橋闗係松城北隘志云松<lb/>
州北二十里有落虹橋長二十丈餉道所必經也虹橋<lb/>
下七里為譚□屯譚□下七里為塘舎屯塘舎下六里<lb/>
為羊裕屯羊裕下六里即松城又虹橋下八里為高屯<lb/>
子高屯下七里為糓粟屯糓粟下十里亦即松城也離<lb/>
<pb n="KR2k0126_WYG_031-16a"/>
松十四里為流沙闗乃敵人經由地每秋防必加意焉<lb/>
松城下五里為紅花屯紅花下七里為雄溪屯雄溪左<lb/>
十三里為東勝堡嵗熟畨受賞可稱無事惟是虹橋西<lb/>
北十五里為絶塞墩北界黄山尖殺鹿塘黄勝草場等<lb/>
處路通洮岷先年陳懷率兵由此道入解松圍今為敵<lb/>
騎間阻以其往來射獵于斯也下潘州白利等畨挾牛<lb/>
羊氊毳來或由阿玉嶺或由鐡門墩出抵寒盻祈命諸<lb/>
寨貿易茶斤嵗以為常稍失防範釁端輒起且阻絶長<lb/>
<pb n="KR2k0126_WYG_031-16b"/>
溝救援難及形勢孤懸所最當籌度議者于墩前石砌<lb/>
聮城一座直抵河下以通水道又依山掘壕絶其乗高<lb/>
則於覆壓乎何有　古蹟志云潘州故城在衛北七百<lb/>
五十里漢武帝時逐諸羌渡河湟居塞外築此城置護<lb/>
羌校尉以禦之宋時分上下中潘三州今阿失寨即上<lb/>
潘州班班簇即下潘州界二州之間則中潘州也其地<lb/>
愈北山愈平夷舊漳臘之設在下潘州　侍郎羅綺漳<lb/>
臘新記云距松衛治之北百里曰漳臘即古潘州也城<lb/>
<pb n="KR2k0126_WYG_031-17a"/>
之故趾尚在其下有巖穴空洞幽邃廣可容列騎深亦<lb/>
不知㡬許旁有玻璃泉冬夏淵然不涸其土地膏腴<lb/>
山川秀麗盖自唐盛時所開拓雖隷版圖而土蕃酋長<lb/>
猶然竊據所謂但羈縻之而已洪武十一年王師始下<lb/>
潘州入與編民賦役無殊乃於其地建置屯堡使士卒<lb/>
且耕且守累數十年足食足兵邊人安堵宣徳丁未守<lb/>
將失馭氐羌蜂起梗我餉道燹我闗塞而潘州復為所<lb/>
據者凡二十有八年景泰辛未予奉命來鎭兹土不揣<lb/>
<pb n="KR2k0126_WYG_031-17b"/>
思欲平復之乃大集諸酋陳以逆順禍福無不稽顙聽<lb/>
命於是復増置城池樓櫓凡戰守之具視昔有加焉不<lb/>
殫一石之粟不勞一人之力而數千百頃沃饒之地遂<lb/>
復為我有又晏然置城於其間俾兵農雜居累嵗豐獲<lb/>
邊人安枕實朝廷威徳所及予何功之與焉或者以潘<lb/>
州之城與唐世籌邊樓相頡頏後先予亦豈敢多讓景<lb/>
泰六年記　曹學佺曰今之漳臘去松州一舎而遙非<lb/>
百里外之漳臘矣前張後弛勢所然也予以庚戌署藩<lb/>
<pb n="KR2k0126_WYG_031-18a"/>
司事料松邊兵食聞敵人住牧於漳臘城内有百五六<lb/>
十帳殊駴聽聞乃檄漳臘遊擊何奮武得囘牒云謹按<lb/>
漳臘一鎭五隘九屯一十八墩堡延袤二百餘里襟帶<lb/>
山河襍居種落所由來矣前不具論萬厯二十四年火<lb/>
落赤入冦彼時内有守備張良賢救應以截其鋒外有<lb/>
合壩犄角以牽其勢雖敵衆攻圍鎮虜三晝夜而不能<lb/>
破于時掌堡百戸杜世仁也豈異人任而其父子督軍<lb/>
兵數百人乃能射死小王子斬首數十級松漳卒賴以<lb/>
<pb n="KR2k0126_WYG_031-18b"/>
無事而合壩遂因之住牧焉續在三十三年廢將李宗<lb/>
望代庖漳臘又有合兒頓奪咱毛兒摃等韃接踵投居<lb/>
㑹治兵使者亦署官也侈然有張伐之意輒撫賞安挿<lb/>
牛馬羊隻布滿山溪毛帳氊房星列草地猶肘腋間眠<lb/>
虎豹門庭内牧犬羊逐之恐釁端自此發也聽之恐禍<lb/>
本無所終也彼其往來漳松之間豈惟共我水草利我<lb/>
鹽茶凡倉庫之虚實軍兵之强弱道路之衝要無不盡<lb/>
知萬一生心何以制而禦之惟是高屯堡者在虹橋之<lb/>
<pb n="KR2k0126_WYG_031-19a"/>
内禦冦之下譚□之西正適中要地實乃松鎭以北之<lb/>
藩屏也議設把守一員撥唐順等軍五十名以耀威武<lb/>
而坐搤其吭焉誠為長䇿矣苐當展築屯基寛包隙壩<lb/>
貫路於中不惟容衆且可據險縁由到司覆看得松潘<lb/>
者蜀西之門户漳臘者松潘之咽喉也自土韃合壩合<lb/>
兒頓等住牧其中氊房毳室以百五六十計犬羊之性<lb/>
馴擾無常非我族類其心必異豈非他日之隱憂哉昔<lb/>
者隋唐之禍可鑒已但既來之則安之可以理而諭也<lb/>
<pb n="KR2k0126_WYG_031-19b"/>
方來者所當拒可以勢而禁也惟是漳臘之鎭虜堡原<lb/>
設把守一員地方遼濶勢本孤懸今且伏戎在内萬一<lb/>
有變聲息不相聞何暇左右顧議者以高屯堡要害之<lb/>
處添設把守以遏其衝且與漳臘為犄角誠䇿之善者<lb/>
也該堡事務仍令本官兼攝巡視軍兵即在各營抽選<lb/>
亦無所糜費矣若夫整行伍除戎器綢繆未雨有備無<lb/>
患此該道將之事也時當事者如議行之　小河千户<lb/>
所國初洪武十一年與松潘衛同置在衛東百九十里<lb/>
<pb n="KR2k0126_WYG_031-20a"/>
宣徳四年調成都前衛後所官軍實治之仍隷松潘按<lb/>
小河之地古名涪陽以水出松潘分水嶺入涪江也地<lb/>
在涪水之陽矣　志云所北二十里師家山一名文山<lb/>
宋時師文二大姓居之山麓有文山闗又有師家舗則<lb/>
界于龍州也東有獅峯西有象嶺各離一里許有靈泉<lb/>
焉出獅峯下　經畧志云松潘又東為堡七曰蜂崖葉<lb/>
棠馬營水進鎭夷鐡龍乃抵龍安　四夷考曰小河之<lb/>
下鐡龍之上惟葉棠為要隘有葉棠把守官轄之東通<lb/>
<pb n="KR2k0126_WYG_031-20b"/>
白馬毛公西逼竹頭野猪白草諸寨上六里為峯崖堡<lb/>
峯崖上十里即小河也下四里為馬營堡馬營下七里<lb/>
為水進堡水進下八里為鎭夷堡鎭夷下十里為乾坤<lb/>
堡乾坤下二十里為鐡龍堡堡有兩山對峙峭壁萬仞<lb/>
二水㑹流深不可測上為鐡索橋索凡六條各長一十<lb/>
五丈引于河之西岸繫以鐡柱中道板蕩行者戒心焉<lb/>
嘉靖間龍州宣撫薛兆乾作亂斬鐡橋以拒官兵旬日<lb/>
松州米貴如金矣鐡龍下十五里即龍安府云　唐史<lb/>
<pb n="KR2k0126_WYG_031-21a"/>
太宗置松州都督府督羈縻二十五州為踞州貞觀元<lb/>
年置領縣二江源洛稽　懿州五年置西吉州八年改<lb/>
為懿州領縣二濶涼洛吳　麟州五年置西麟州八年<lb/>
去西字領縣七硤州和善歛具硤源王交利恭東陵<lb/>
雅州五年置西雅州八年去西字領縣三新城三泉石<lb/>
隴　藂州三年置領縣五都流寧逺臨泉臨河其餘厥<lb/>
調凑殷匐器邇率鍾並諸羌部落遙立之而已　可州<lb/>
四年置西義州八年改為可州里領縣三義誠清化靜<lb/>
<pb n="KR2k0126_WYG_031-21b"/>
方　逺州四年置領縣二羅水小部川　奉州三年置<lb/>
西仁州八年改為奉州領縣三奉徳思安永慈　巖州<lb/>
五年置西金州八年改為巖州領縣三金池甘松丹巖<lb/>
　諾州五年置領縣三諾川歸徳籬渭　蛾州五年置<lb/>
領縣二常平郍川　彭州三年置洪州七年改為彭州<lb/>
領縣四洪川歸逺臨津歸正　軌州都督府二年置領<lb/>
縣四通川王城金源俄徹　盍州四年置西唐州八年改<lb/>
為盍州領縣四湘水河唐曲嶺祐川　直州五年置西<lb/>
<pb n="KR2k0126_WYG_031-22a"/>
集州八年改為直州領縣二集川新川　肆州五年置<lb/>
領縣四歸唐芳藂鑒水磨山　位州四年置西鑒州八<lb/>
年改為位州領縣二位豐西使　玉州五年置領縣二<lb/>
玉山帶河　嶂州四年置領縣四洛平顯川桂川顯平<lb/>
　祐州四年置領縣二廓川歸定　臺州六年置西滄<lb/>
州八年改為臺州　橋州六年置　序州十年置嵯州<lb/>
闊州十年置右俱貞觀之時招慰党項羌者舊屬隴右<lb/>
道改隷松州都督府永徽已後或叛或臣制置不一今<lb/>
<pb n="KR2k0126_WYG_031-22b"/>
並廢省聊備古跡而已　唐書吐谷渾西羌名正益州<lb/>
西北去青海二十五里古析支之地漢西羌之别種也<lb/>
魏晉以降西羌微弱周滅宕昌鄧至之後党項始强南<lb/>
雜舂桑迷桑等羌北連吐谷渾其種每姓别自為部落<lb/>
一姓之中復分為一小部落大者萬餘其小者數千騎<lb/>
不相統一有細封氏費聽氏往利氏頗超氏野辭氏房<lb/>
當氏米禽氏拓拔氏最為强族貞觀五年詔遣使開其<lb/>
河曲地為六十州内附者三十萬口有羌酋拓㧞赤詞<lb/>
<pb n="KR2k0126_WYG_031-23a"/>
者甚為渾主伏允所䁥與之結婚屢抗官軍後與其從<lb/>
子思頭並率服與諸首領歸欵列其地為懿嵯麟可等<lb/>
三十二州以松州為都督府羈縻存撫之拜赤詞為西<lb/>
戎州都督賜姓李氏自是從河首積石以來並為中國<lb/>
之境後吐蕃强盛拓跋氏漸為所逼遂請内徙聽移部<lb/>
落於慶州因置靜邊等州以處之故地陷於吐蕃不去<lb/>
者為其役吐蕃謂之弭藥又有黒党項在赤水之西李<lb/>
靖之擊吐谷渾也渾主伏允奔于黒党項居以空閒之<lb/>
<pb n="KR2k0126_WYG_031-23b"/>
地及吐谷渾舉國内屬其黒党項首領號孰善王亦貢<lb/>
方物其雪山党項姓破丑氏居雪山之下貞觀初亦嘗<lb/>
朝貢又有白狗舂桑白蘭等諸羌自龍朔以後並為吐<lb/>
蕃所破而服屬焉　有附國者在蜀郡西北二千餘里<lb/>
即漢之西南夷也嘉良夷即其東部所居種姓自相率<lb/>
領不屬統一隋大業五年附國王遣其弟子宜林率嘉<lb/>
良夷等六十人朝貢嘉良有水濶六七十丈附國水濶<lb/>
一百丈並南流以皮為船而濟南有薄縁夷風俗亦同<lb/>
<pb n="KR2k0126_WYG_031-24a"/>
西有東女國東北連山綿亘數千里接党項及諸羌界<lb/>
其地南北八百里東西千五百里無城柵近川谷傍山<lb/>
險俗好復仇故壘石為巢而居以避患其巢高至十餘<lb/>
丈下至五六丈每級以木隔之基方三四歩<graphic n="KR2108" url="https://raw.githubusercontent.com/kanripo/KR-Gaiji/master/images/KR2108.png" mimeType="image/png"/>上方二三<lb/>
步狀似浮圖于下級開小門從内上通夜必闗閉有二<lb/>
萬餘家俗有重罪止于罰牛妻其羣母及嫂兒弟死父<lb/>
兄亦納其妻好歌舞皷簧吹笛死者無服制置尸于<lb/>
髙床上沐浴衣服被以牟甲覆以獸皮子孫不哭帶甲<lb/>
<pb n="KR2k0126_WYG_031-24b"/>
舞劍而呼云我父為鬼所取我欲報寃殺鬼　其人輕<lb/>
捷便擊劍漆皮為牟甲為弓長六尺以竹為弦以皮為<lb/>
㡌形圓如鉢或戴羃䍦衣多毛毼全剥牛脚皮為靴項<lb/>
繫鐡錢手貫鐡釧王與酋帥金為首飾胷前懸一金花<lb/>
徑三寸其土高氣候涼多風少雨土宜小麥青樑山出<lb/>
金銀多白雉水有嘉魚長四尺而鱗細　東女國者西<lb/>
羌之别種也以西海中復有女國故曰東以别之俗以<lb/>
女為王東與茂州党項接東南與雅州接界隔羅女蠻<lb/>
<pb n="KR2k0126_WYG_031-25a"/>
及白狼夷有八十餘城王之所居名康延川中有弱水<lb/>
南流亦用牛皮為船以渡户四萬餘衆女王號為賔就<lb/>
有女官曰高霸平議國事在外官僚並男夫為之其王<lb/>
侍女數百人五日一聽政女王死國中多歛金錢動至<lb/>
數萬更于王族求令女二人立之大者為王次為小王<lb/>
若大王死則小王嗣立或姑死而婦繼並無簒奪所居<lb/>
皆重起屋王至九重國人至六重王服青色綾裙下領<lb/>
衫其袖委地重婦人輕丈夫文字同于天竺以十一月<lb/>
<pb n="KR2k0126_WYG_031-25b"/>
為正每至正月令巫者賫酒殽詣山中散糟麥于空大<lb/>
咒呼鳥俄時有鳥如雞飛入巫者懷中因剖其腹視之<lb/>
有一糓來嵗必登若有霜雪必多災異其俗因之名為<lb/>
鳥卜隋大業中蜀王秀遣使招之拒而不受唐武徳中<lb/>
女王湯傍氏始遣使貢方物自永徽七年至于天寶元<lb/>
載朝貢不絶其後復以男子為王貞元九年其王湯立<lb/>
悉與哥隣國王董卧庭白狗國王羅陁忽逋租國王弟<lb/>
鄧吉知南水國王姪薛尚悉曩弱水國王董辟和悉董<lb/>
<pb n="KR2k0126_WYG_031-26a"/>
國王湯悉贊清逺國王蘓唐磨咄霸國王董藐蓬各詣<lb/>
劍南西川乞内附其哥隣等國皆散居西山弱水王即<lb/>
唐初女國之弱水部落其悉董國在弱水西故亦謂之<lb/>
弱水西悉董王舊皆分隷邊郡祖父例授將軍中郎果<lb/>
毅等官自中原多故皆為吐蕃所役屬其部落大者不<lb/>
過三二千户各置縣令十數人理之土有絲絮嵗輸于<lb/>
吐蕃至是悉與之同盟相率獻欵兼賫天寶中國家所<lb/>
賜官誥二十九道以進節度使韋臯處其衆于維霸保<lb/>
<pb n="KR2k0126_WYG_031-26b"/>
等州給以糧種耕牛咸樂生業立悉等數國王自來朝<lb/>
召見於麟徳殿授立悉銀青光禄大夫歸化州刺史鄧<lb/>
吉知試太府少卿兼丹州長史薛尚悉曩試少府少監<lb/>
兼霸州長史董卧庭行至綿州卒贈武徳州刺史命其<lb/>
子利羅為保寧都督府長史襲歌隣王立悉妹乞悉漫<lb/>
頗有才智從其兄來朝封和義郡夫人其大首領董卧<lb/>
卿等皆授以官俄又授國王兄湯厥銀青光禄大夫試<lb/>
太府卿青逺王弟蘇歴顚銀青光禄大夫試衛尉卿南<lb/>
<pb n="KR2k0126_WYG_031-27a"/>
國王薛莫庭及湯悉贊董藐蓬女國唱後使湯佛庭美<lb/>
王鉢南郎唐并授銀青光禄大夫試大僕卿其時西山<lb/>
松州生羌等二萬餘口相繼内附其黏信部落主夢葱<lb/>
龍諾部落主辟葱皆授試衛尉卿立悉等并赴明年元<lb/>
㑹訖賜以金帛各遣還至八月召韋臯統押羌蠻及西<lb/>
山八國使其部落至今猶代襲刺史等官然亦潜通吐<lb/>
蕃故謂之兩面羌也　陳子昻上蜀中軍事曰臣伏見<lb/>
劍南諸州緣通軌軍屯在松潘等州千里運粮百姓困<lb/>
<pb n="KR2k0126_WYG_031-27b"/>
弊臣不自恤竊為國家惜之伏以國家富有巴蜀是天<lb/>
府之藏也自隴右及河西諸州軍國所資郵驛所給商<lb/>
旅莫不取足於蜀又京都府庫嵗月珍貢尚在其外亦<lb/>
不貲矣今邊郡主將乃通軌一軍徭役之弊使百姓貧<lb/>
窮國用不贍河西隴右資給亦減臣伏惟松潘諸軍自屯<lb/>
鎭以來於今相繼百十餘年竟未聞盜賊大侵而有尺<lb/>
寸之效今國家甘心竭力以事之臣不知其故伏惟念<lb/>
惜臣在蜀時傳聞潘松等州屯軍數不逾萬計糧給餉<lb/>
<pb n="KR2k0126_WYG_031-28a"/>
年不過七萬餘石可盈足邊郡主將不審支度乃每嵗<lb/>
向役十六萬夫夫擔糧輪送一斗之米價錢四百使百<lb/>
姓老弱未得息肩比年以來多所迯亡臣伏以吐蕃未<lb/>
忍即滅松潘屯兵未可廢散若准此賦歛每年以十六<lb/>
萬夫運糧臣恐更三年吐蕃未殄滅劒南百姓不堪此<lb/>
役恐非聖神制敵安人富國彊兵之神筭也愚臣竊聞<lb/>
蜀中耆老評議劒南諸州比來以夫運糧者且一切並<lb/>
停請為九等税錢以市騾馬差州縣富户各為屯駐税<lb/>
<pb n="KR2k0126_WYG_031-28b"/>
錢者以完脚價各次第四畨運輦不用一年夫運之費<lb/>
可得數年軍食盈足比如常運減省二十餘倍蜀川百<lb/>
姓永得休息通軌軍人保安邊鎭京臺府庫河西軍馬<lb/>
得利供輸臣伏審計便宜體大非一二狀具盡　中大<lb/>
夫曰陳拾遺論蜀西邊事而首及糧運誠知所先務也<lb/>
予署司事因治兵使者議買畨米囘檄開府云松潘重<lb/>
鎭控馭畨宼緩急時有積儲宜先今該道酌議買米萬<lb/>
石以備不虞誠未雨綢繆之計思患預防之道也苐轉<lb/>
<pb n="KR2k0126_WYG_031-29a"/>
運事宜尚有未盡者茲採之輿論㕘之臆見開列數欵<lb/>
于後　一均民運何則松茂邊糧自崇慶郫灌新繁崇<lb/>
寧温江六州縣此南路也自綿州彰明江油平武梓潼<lb/>
五州縣此東路也南路者灌縣買米起運而威茂驗糧<lb/>
通判督之東路者于江油縣買米起運而龍安驗糧同<lb/>
知督之其法非不犁然具也但領買者為店户即包攬<lb/>
之别名領運者為脚户即逋逃之淵藪店與脚合則通<lb/>
同為奸店與脚分則彼此推調積欠盈萬追併虚文邊<lb/>
<pb n="KR2k0126_WYG_031-29b"/>
儲匱乏職此之由今南路者已議起𣲖各州縣矣均之<lb/>
一餉也東路獨不可倣而行之乎應照例酌𣲖綿州彰<lb/>
明江油平武各州縣而梓潼土瘠穀稀又與餉道偏左<lb/>
特令裁去以安縣代之蓋安縣首建此議當不辭難耳<lb/>
説者曰江灌領運者此脚頭也各州縣領運者亦此脚<lb/>
頭也法更人故能保無弊蓋事不擇人貴行之有法以<lb/>
二驗糧官之事而散之十一州縣無獨任之難以各州<lb/>
縣之米而自徵自解又責成之易何不舎其難以就所<lb/>
<pb n="KR2k0126_WYG_031-30a"/>
易者乎　一定㑹計何則松茂各倉有長中短之别焉<lb/>
自南路言之在西寧安化等一十五處者謂之長倉每<lb/>
石脚價自一兩一錢二分以至一兩五錢五分在疊溪<lb/>
普安等八處者謂之中倉每石脚價自七錢八分以至<lb/>
一兩在茂州廣備等一十二處者謂之短倉每石脚價<lb/>
自三錢四分以至七錢四分自東路言之在松潘漳臘<lb/>
等一十二處者謂之長倉每石脚價自六錢二分以至<lb/>
一兩四錢三分其先年固自有經制也嗣謂彼中官軍<lb/>
<pb n="KR2k0126_WYG_031-30b"/>
消長不齊故逐年㑹計雖云詳愼之一端要亦約其大<lb/>
槩耳豈斤斤於計口而食數米而炊者哉州縣藉口於<lb/>
劄付之未到而徵發愆期脚户垂涎於價值之有餘而<lb/>
趨避易起甚至中途減運進退維谷長倉詮次折乾獨<lb/>
多是邊與民兩病之矣須聽本司㑹同該道將各倉應<lb/>
運米石即以萬厯三十七年備供三十八年之數為則<lb/>
長短相兼均派二路刻定書冊永為定規倘糧米有剰<lb/>
餘不妨存貯以備用官軍有増益即於流積内接支惟<lb/>
<pb n="KR2k0126_WYG_031-31a"/>
登報循環明白無紊庶乎人易遵守餉可尅期　一愼<lb/>
稽查何則往嵗邊儲本司只管徵發該道只管收貯而<lb/>
中間遲速完欠未之盡聞精神氣脈殊不貫串且於江<lb/>
灌起脚之地即為查驗米未就道而復歸家矣聽憑糧<lb/>
官閒暇之時始行給發士久待哺而何以應急乎宜早<lb/>
備行運米各州縣九月開徵頭運不得過十一月二運<lb/>
不得過次年正月先儘長倉中短次之每赴本司支給<lb/>
脚價即以該運倉口米石數目報驗本司仍給限票二<lb/>
<pb n="KR2k0126_WYG_031-31b"/>
張一給該州縣一另發𦂳要地方如東路則江油小河<lb/>
之類南路則灌縣茂州之類遇某州縣糧到該地方官<lb/>
即以本司原票馬上遞報倘不如期如數者行該州縣<lb/>
查究其完納一倉即取一倉硃串申繳不必拘泥一州<lb/>
縣全完致病守候　一酌畨米何則畨米之説自萬厯<lb/>
二十二年起至今止或行或否迄無定規議復議寢有<lb/>
同聚訟大抵職邊防者欲有備而無患司出入者恐額<lb/>
外之不敷均為地方計也今據該道該將買米萬石以<lb/>
<pb n="KR2k0126_WYG_031-32a"/>
備緩急仍以五年為率每年於正數内減運二千在目<lb/>
前雖似驟發在日後無損絲毫是邊儲與財用兩得之<lb/>
矣毎米一石脚價共銀一兩八錢六分計一萬石該銀<lb/>
一萬八千六百兩備行松潘道差官赴司支領前數其<lb/>
委買員役派頓倉口與乎稽核完欠數目俱聽該道酌<lb/>
行即以三十七年備供三十八年額内減運二千石至<lb/>
第五年預買扣除悉仍舊貫　時大中丞俱可其議但<lb/>
以東路糧米改派綿彰等州縣徑運一節苐不知人情<lb/>
<pb n="KR2k0126_WYG_031-32b"/>
樂就否須再一查議務使小民稱便經久可行隨移㑹<lb/>
該道牒稱行據綿州申稱行據彰明縣申拘集四鄉里<lb/>
老楊希賢等訴稱本縣每年額徵大糧四千餘兩每年<lb/>
除存留支給官吏師生俸廩并兌買賞番布疋共去銀<lb/>
八百四十六兩零解司大糧尚有三千二百有竒如將<lb/>
前項大糧盡徵本色十分便益且貧民毫無生理得領<lb/>
脚價往來度日誠為便益該本縣看得坐派糧米民情<lb/>
之樂從已無疑矣即以本縣應解大糧註定米價盡數<lb/>
<pb n="KR2k0126_WYG_031-33a"/>
派成米石九月秋成徵收入倉領脚價募夫起運不易<lb/>
之䇿也又據平武回稱本縣原係土司改流並無解司<lb/>
糧餉其本縣應買之數照依舊則徑赴本司請發米脚<lb/>
價銀下縣僉令殷實買米雇脚赴倉完納徑取通闗銷<lb/>
繳倘有違悞本縣敢任其責等因到州該攝州事羅江<lb/>
縣知縣夏之鳯查看得邊糧闗係甚重脚頭貽害已深<lb/>
不一改絃而易轍非惟於邊無濟抑於民有累也祗為<lb/>
奸猾資耳本州頗産糓米比照南路一例徵解可近無<lb/>
<pb n="KR2k0126_WYG_031-33b"/>
累于民而逺有禆于邊矣即脚頭垂涎盤據難以准從又<lb/>
該本道看得買運松潘東路糧米俱係各州縣市棍營<lb/>
充脚頭領銀隨費遂致邊儲日虧逋欠日甚今改議各<lb/>
州縣糧米徵收本色赴領脚價徑運該倉誠為妥當既<lb/>
經行據各州縣回報民皆樂從但平武縣不産五糓或<lb/>
發銀令該縣僉報殷實承買准此又該本司看得輸邊<lb/>
重務也改革難言也茍非小民之所樂從則不可行即<lb/>
行矣亦不可久寧為愼重勿失鹵莽長䇿也但江綿地<lb/>
<pb n="KR2k0126_WYG_031-34a"/>
方頗皆産米米價每石五錢者其常也松邊之米定價<lb/>
五錢三分倉斛又縮於市斗焉此在百姓享什一之利<lb/>
而司帑省出入之煩也且米但徵之民耳非即民運也<lb/>
州縣赴司而領脚價仍舊雇脚譬如商販然分運者以<lb/>
母錢付託經紀買貨隨手花費而貨不可必得徑運者<lb/>
買成貨物雇脚盤運可計程而扺舎矣此無論東路即<lb/>
南路亦然既經覆查前來相應備行該道轉行綿州江<lb/>
油彰明二縣遵照自三十八年為始照坐定糧米於各<lb/>
<pb n="KR2k0126_WYG_031-34b"/>
州縣大糧起派每石照例折銀五錢三分平武縣原無<lb/>
大糧照舊赴司領價其年例脚價俱聽本司請發行各<lb/>
掌印官董理雇脚起運及照梓潼縣僻逺又非産米之<lb/>
處應行裁革安縣詳允之後愿由南路姑聽其便容本<lb/>
司額坐倉口刋刻書冊通行遵照右有買運邊糧書冊<lb/>
刻在藩司　杜甫代渝州王使君進論巴蜀安危表臣<lb/>
某言伏自陛下平山東収燕薊洎海隅萬里百姓感動喜<lb/>
王業再造瘡痏蘇息陛下明聖社稷之靈以至於此然<lb/>
<pb n="KR2k0126_WYG_031-35a"/>
河南河北貢賦未入江淮轉輸異於曩時唯獨劔南自<lb/>
用兵以來税歛則殷都領不絶瓊林諸庫仰給最多是<lb/>
蜀之土地膏腴物産繁富足以供王命也近者賊臣惡<lb/>
子頻有亂常巴蜀之人横被煩費猶自勸勉充備百役<lb/>
不敢怨嗟吐蕃今下松維等州成都已不安矣楊琳師<lb/>
再脅普合顒顒兩川不得相救百姓騷動未知所裁况<lb/>
臣本州山南所管初置節度庶事草創豈暇力及東西<lb/>
川哉伏願陛下聽政之餘料巴蜀之理亂審救援之得<lb/>
<pb n="KR2k0126_WYG_031-35b"/>
失定兩川之異同問分管之可否度長計大速以親賢<lb/>
出鎭哀罷人以安反仄犬戎侵軼郡盜窺伺庶可遏矣<lb/>
而三蜀大府也徵取萬計陛下忍坐見其狼狽哉不即<lb/>
為之臣竊恐蠻夷得恣屠割耳實為陛下有所痛惜今<lb/>
梁州既置節度與成都足以久逺相應矣東川更分管<lb/>
數州於内幕府取給破弊滋甚若兵馬悉付西川梁州<lb/>
益坦為聲援是重歛之下免出多門西南之人庶㡬有<lb/>
活望焉必以戰伐未息勢資多軍應須遣朝廷任使舊<lb/>
<pb n="KR2k0126_WYG_031-36a"/>
人授之使節留後之寄綿歴嵗時非所以塞衆望也臣<lb/>
於所守封界連接梓州正可為成都東鄙其中别作法<lb/>
度亦不足成要害徒擾人為伏惟明主裁之勅天下徵<lb/>
收赦文減省軍用外諸色雜賦名目伏願損之又損劍<lb/>
南諸州亦因而復振矣將相之任内外交遷西川分閫<lb/>
以仗賢俊請愼擇重臣有臨危制變之明者觀其樹勲<lb/>
庸于當時扶泥塗於已墜借如犬戎俶擾臣素知之臣<lb/>
兄承訓自没番以來長望生還偽親信於贊普探其深<lb/>
<pb n="KR2k0126_WYG_031-36b"/>
意意者報復摩彌青海之役决矣同謀誓衆於前後没<lb/>
落之徒曲成翻動陰合應接積有嵗時每漢使回蕃使<lb/>
至帛書隱語累嘗懇論臣皆封進上聞屢達臣兄承訓<lb/>
憂國家緣邊之急願亦勤矣况臣本隨兄在蜀向二十<lb/>
年兄既辱身蠻夷相見無日臣比未忍離蜀者望兄消<lb/>
息時通所以戮力邊隅累踐班秩補拙之分淺待罪之<lb/>
日深蜀之安危敢竭聞見萬一少禆聖慮逺人之福也<lb/>
愚臣之幸也　天寶元年孫逖為宰相賀隴右破吐畨<lb/>
<pb n="KR2k0126_WYG_031-37a"/>
表云臣等先在城中因奏事陛下謂臣等曰朕料至重<lb/>
陽已來諸軍必頻尅捷臣等欽承聖㫖詎測神功近者<lb/>
隴右果奏斬獲莽布支并生擒蘓毗王及鑾駕將迴劍<lb/>
南節度使章仇兼瓊又奏西山將士分為五道破吐蕃<lb/>
城堡鎭柵等四十餘所四鎭節度馬靈察又奏破吐蕃<lb/>
不可勝數并開䕶密識慝等數國共為邊捍者數旬之<lb/>
間三方告捷應如影響合若符契禁暴如武盡決如宸<lb/>
衷知來似神更超於繫表斬級獲醜陷陣隳城分南方<lb/>
<pb n="KR2k0126_WYG_031-37b"/>
之五將舉無遺䇿道西城之諸蕃仍為外蔽百戰百勝<lb/>
以夷攻夷高居九重懸料萬里所以彰睿略之天贊知<lb/>
犬戎之日蹙臣等忝陪巡幸預奉徳音踴躍之誠實倍<lb/>
恒品無任欣慶之至謹奉表陳賀以聞　大厯十年常<lb/>
衮賀劍南破西畨表云臣某言今日伏見劍南西川節<lb/>
度使崔寧所奏露布十一月七日於劍南大破吐蕃斬<lb/>
首八千五百級生擒九百四十二人獲牛馬器械一千<lb/>
萬計者陛下以西戎負恩連嵗設備近興武旅逺鑠王<lb/>
<pb n="KR2k0126_WYG_031-38a"/>
師故隴上無虞卭南每捷事同符契謀動鬼神凡在臣<lb/>
庶不勝慶快伏以西蜀一隅犬戎乗隙聖謀潜運藩帥<lb/>
龔行以我同力出其不意故得邊兵無遺鏃之費狂冦<lb/>
有輿尸之凶名王首將既充俘馘要塞堅城亦入封守<lb/>
神武之徳莫測掃除之勢足徵天聲一臨風動萬國則<lb/>
方隅不擾候我綏懷夷夏大同期於指掌臣等覩兹大<lb/>
捷愧乏嘉謀慶躍之誠實倍恒品　貞元元年韋臯破<lb/>
吐蕃露布云尚書兵部臣韋臯等言臣聞天討有罪兵<lb/>
<pb n="KR2k0126_WYG_031-38b"/>
應者勝義者王夷不亂華師直為壯曲為老多助之至<lb/>
四極爰輳貞觀則同羅擊延陀開元則九姓殄黙啜曰<lb/>
商莫不來享犯漢雖逺必誅徳風鴹乎河源武節憺乎<lb/>
月□率寧人之有指先元戎以啟行信用威光祖宗不<lb/>
以賊遺君父恭惟皇帝陛下宣昭義問數寧武功纉八<lb/>
葉之鴻圖奮四征之雄略懷梟鴟銷䘲沴稟仰太和剪<lb/>
鯨鯢清郊原掃除羣穢王猷允塞我武惟揚竒幹善芳<lb/>
各修貢職條支若木咸順㫖令遡積石之遐陬有吐蕃<lb/>
<pb n="KR2k0126_WYG_031-39a"/>
之醜類侵敗王略倍奸齊盟乘邊將之騁兵瞰戎亭之<lb/>
虚候為蛇豕食上國盡盜河湟帥蝥賊搖我疆再驚畿<lb/>
甸騎<graphic n="KR1631" url="https://raw.githubusercontent.com/kanripo/KR-Gaiji/master/images/KR1631.png" mimeType="image/png"/>致於深入鑾蹕至於親屯<graphic n="KR0972" url="https://raw.githubusercontent.com/kanripo/KR-Gaiji/master/images/KR0972.png" mimeType="image/png"/>然授兵恊以謀我<lb/>
尚納汚而含垢姑通事以結和清水之盟未乾好畤之<lb/>
師已聚指涇靈而徼賂闖鹽夏以𢷬虚夷徳無厭弗悔<lb/>
衽金之旤楚氛甚惡輒興衷甲之謀蠢爾為讎整居匪<lb/>
茹維時南詔慕化中朝先零之質諸羌雄嘗并力麋人<lb/>
之率百濮罔不離心頓顙於邊受命於吏斷匈奴之右<lb/>
<pb n="KR2k0126_WYG_031-39b"/>
臂羈南粤以長纓燕貉輸致騎之勤晉戎成犄鹿之勢<lb/>
彼既失鐡橋之險我遂克峨和之郛盍竄匿於龍堆復<lb/>
䖍劉乎鱗塞戕我守將墮我陴隍修戈矛而與同仇靡<lb/>
室家不遑寧處臣等請奮其旅以殱乃讎鳯翔振武靈<lb/>
武之騎獵其西邠寧太原涇源之兵震其北率山南熊<lb/>
羆之校暨東川貙虎之師烏蠻撓其腹心回鶻𢷬其肘<lb/>
腋衆素飽矣壹大治之諸將陳洎等統五萬軍出十一<lb/>
道濟師西顥之半䇿勛北陸之初盪平七城斬馘萬級<lb/>
<pb n="KR2k0126_WYG_031-40a"/>
獲鎧械五十萬計燔堡壘百七十餘遂賈勇而圍昆明<lb/>
將決勝而定青海為東境五節度大使論莽熱釋朔方<lb/>
之衆援維州之城九攻九却之計窮七縱七擒之威速<lb/>
連連執訊矯矯獻囚不然我薪而自焚有如破竹之立<lb/>
解拂廬魚潰甌脱兔犇谷靜山空行就焉耆之僇區殫<lb/>
域滅訖聞聖智之降斯皆廟謨淵深神斷天造明見萬<lb/>
里運竒堂上之兵守在四夷制勝目中之虜勒功滇池<lb/>
之柱植表赤領之碑一怒安民文之勇也三軍用命克<lb/>
<pb n="KR2k0126_WYG_031-40b"/>
何力焉臣等承帝之明敵王所愾開逺門揭候坐收西<lb/>
極之舊封紫微殿受俘重覩昆丘之茂績臣等無任慶<lb/>
快激切屏營之至謹遣某官奉露布以聞　令狐楚賀<lb/>
劍南奏破吐蕃表臣某言當道進奏院狀報六月某日<lb/>
劍南節度使韋臯狀奏破吐蕃五千餘衆生擒大酋官<lb/>
七人陣上殺一百五十餘人收獲牛馬四百餘頭疋器<lb/>
械一千五百餘事者吉語逺及歡聲相接中賀臣聞順<lb/>
實臣道伏順者至柔而全禮為天經無禮者雖衆必敗<lb/>
<pb n="KR2k0126_WYG_031-41a"/>
陛下君臨萬國天覆兆人恩覃於幽微澤及乎荒逺蠢<lb/>
兹蕃醜假息西陲惟天地含宏之心未能剪滅以豺狼<lb/>
貪戾之性輒肆陸梁爰整其師不攻而取此皆降睿略<lb/>
於天下頒明謀於閫外制士之死命得人之歡心所以<lb/>
殪戎如羊破虜如蝨敺彼牛羊獲其侯王威加于殊域<lb/>
武暢乎羣動自然赤山之壤可蹈清淫之波可涉必當<lb/>
封土刻石以垂天聲戎臣司武獲覩其慶不勝歡抃之<lb/>
至　權徳輿賀雲南軍破吐蕃劍山保定城表云臣某<lb/>
<pb n="KR2k0126_WYG_031-41b"/>
言伏見劍南西川節度使某官某所奏兵馬使宋晃前<lb/>
月十八日與雲南軍合勢攻破吐蕃劍山保定城當日<lb/>
斬城使者伏以聲教所被遐邇大同蠢兹西戎尚有遺<lb/>
類或犯亭障且稽靈誅陛下靈筭無窮天威逺震以夷<lb/>
裔感恩之衆佐藩隅制勝之臣取以多方累獻戎捷事<lb/>
皆前定必稟聖謨斬將搴旗出於料外堅城便地書落<lb/>
彀中通荒服會朝之途絶餘孽窺覦之隙奉威懷之命<lb/>
以律而藏兼夷夏之師在和而克此皆陛下神武潜運<lb/>
<pb n="KR2k0126_WYG_031-42a"/>
妖氛永清由是成擒自當盡敵臣等謬當樞近媿乏廟<lb/>
謀幸覩成功不勝大慶無任欣抃之至謹奉表陳賀以<lb/>
聞　宋羅泌蜀山世紀論曰嗚呼山川設險此天地之所<lb/>
以限疆界也嗟人之生雖聖且智其精神固有限劑而<lb/>
動地之不可極今古同也奈何多欲之君溪心壑志貪<lb/>
以取敗然後百罅啟而天地閉矣予讀揚雄蜀紀而感<lb/>
夫蜀之所以通中國者夫蜀之為國富羨饒沃固自一<lb/>
天壤也西畨東漢北秦南廣一障之隔自生民以來君<lb/>
<pb n="KR2k0126_WYG_031-42b"/>
君世紹蜀不知有中國而中國亦莫知有蜀五帝以來<lb/>
羈縻服外蜀固不為中國少而中國亦不為蜀不足也<lb/>
周衰之時蜀王貪惏求欲無厭故秦惠得以圖之飾妖<lb/>
嬈之子劖怪誕之牛以誘其衷而後褒斜之路棧矣以<lb/>
故秦入得蜀之資而遂併天下自是蜀山不閉莫有其<lb/>
有至于今為中州則貪求之所致也一自中國之有蜀<lb/>
也故不可謂之無利也予既讀蜀紀而感夫蜀之所以<lb/>
通中國者及讀陳子昂之疏而又幸蜀之不通於吐蕃<lb/>
<pb n="KR2k0126_WYG_031-43a"/>
也夫吐蕃之於蜀猶昔日之秦於蜀也方其挐唐之兵<lb/>
大戰則大勝小戰則小勝㡬十載矣未嘗亡一旅也以<lb/>
薛仁貴郭待封彪武之將屑十萬衆於大非之川一甲<lb/>
不歸以李敬元劉審禮廊廟之宰辱十八萬衆於青海<lb/>
之上竟不能俘一醜而闗隴為墟可謂彊矣然其涎垂<lb/>
全蜀之珍如是之久而不得食者徒以山川之阻絶而<lb/>
障塞之不通也胡為議者欲以梁鳯巴蜓之兵開蜀道<lb/>
繇雅州以討生羌而襲吐蕃夫羌人固未易討而昔者<lb/>
<pb n="KR2k0126_WYG_031-43b"/>
東漢之所繇喪敗者也嗚呼其亦幸而不成歟萬一生<lb/>
羌可破而蜀道遂開則蜀之瑤庫自此轉而西矣使我<lb/>
而得吐蕃其財固不足以裕國其地固不足以穡也而<lb/>
徒戮無辜之民竭有常之帑以徇之爾其或得之而得<lb/>
以穡亦何異於釋近塾而創逺業乎又何異於舎已之<lb/>
田而芸人之田者也况已之田舎矣而他人之田未及<lb/>
芸邪昔者漢之武帝好大而喜功使者張騫乃反誇以<lb/>
西域之富於是嘬丘以爭之四十年間中都之財賦夏<lb/>
<pb n="KR2k0126_WYG_031-44a"/>
國之生靈略盡於西域矣非不得其地也得朔方之郡<lb/>
而自不能以耕也非惟不能耕也得朔方之生而棄上<lb/>
谷遼陽之熟以此故矣其所以危士臣以締怨者得大<lb/>
宛良馬數十而已使齊楚之巨擘怨而交訟所爭亦不<lb/>
啻是一何黙邪嗟乎武之轍既覆於前矣而隋之裴矩<lb/>
又以西域之圖蕩煬帝之侈心於是親出玉門置伊吾<lb/>
且末而闗右蕭然始恃盛彊卒歸狼狽此魏公之所以<lb/>
傷之者也顧不韙歟予常言之溟渤洪漲此天地之所<lb/>
<pb n="KR2k0126_WYG_031-44b"/>
以限東徼也惡溪沸海此天地之所以限南徼也陷河<lb/>
懸度之設乎西瀚海沙子之設乎北此天地之所以遮<lb/>
西而制北者也徼障霧於東維界黒水於南極泄流沙<lb/>
於西陲決弱水於北滅此天地之所以界四維也請試<lb/>
舉一隅以憲之方昇明之二年委王奉表以條其祖之<lb/>
勛謂東西之所服者二百九十有六國是固海東之國<lb/>
也倭王之所服者也其所不服者㡬什伯君其盡制歟<lb/>
支顯西遊道其所記亦數百國此于甸以西國也支顯<lb/>
<pb n="KR2k0126_WYG_031-45a"/>
之所知者也其不知者又不知其㡬也知猛法盛之録<lb/>
曇勇道安之傳審至之國不下三四五百大延四域之<lb/>
使魏氏四道之賔所奏之國亦不下三四五百此世之<lb/>
未嘗聞者也是數千國者固俱樂土也其地可謂逺矣<lb/>
而其人亦未嘗有能道天之涯地之角者惡乎貪而不<lb/>
知已邪慮亂者穿其頤志逺者賴其目黄帝堯舜非不<lb/>
能服逺也而所守者域服之外一無所事其在周公亦<lb/>
不過曰詰爾戎兵陟禹之迹而已夫禹聲教暨於四海<lb/>
<pb n="KR2k0126_WYG_031-45b"/>
而其制中國若是截也伊尹四方之令狗國豹胡亦不<lb/>
過三十有六國來者不可拒往者不爾追又曷嘗勞吾<lb/>
氓宣吾府而奉之哉噫先王之政教其施於中國者盖<lb/>
詳矣推先王之政教以治中國則禹之所制不為少矣<lb/>
不繇先王之政教則禹之所制猶將不異於域外彼以<lb/>
逺畧誇後世而不詳乎其内者是豈禹之心也哉末世<lb/>
之君不知古者之所以為國而以貪求速敗豈禹反惑<lb/>
邪嗚呼其亦不聞蜀漢隋氏之事則已矣少有所知有<lb/>
<pb n="KR2k0126_WYG_031-46a"/>
不為之寒心哉　陳子昻感遇詩丁亥嵗云暮西山事<lb/>
甲兵贏糧匝卭道荷㦸爭羌城嚴冬陰風勁窮岫泄雲<lb/>
生昬曀無晝夜羽檄復相驚拳跼競萬仞奔騰走九𡨕<lb/>
籍籍峯壑裏哀哀氷雪行聖人御宇宙聞道泰階平肉<lb/>
食謀何失藜藿緬縱横自註云天寶六載丁亥吐蕃圍<lb/>
松州也杜甫西山詩辛苦三城戍長防萬里秋煙塵侵<lb/>
火井雨雪閉松州風動將軍幕天寒使者裘漫山賊營<lb/>
壘回首得無憂嚴武軍城早秋詩昨夜秋風入漢闗朔<lb/>
<pb n="KR2k0126_WYG_031-46b"/>
雲邊月滿西山更催飛將追驕虜莫遣沙場疋馬還杜<lb/>
甫和云秋風嫋嫋動高旌玉帳分弓射虜營已收滴博<lb/>
雲間戍欲奪蓬婆雪外城薛濤罸赴邊有懷上韋令公<lb/>
詩聞道邊城苦今朝到始知羞將門下曲唱與隴頭兒<lb/>
其二蕃㓂猶違命烽烟直北愁却教嚴譴妾不敢向松<lb/>
州我明楊愼雪闗謠云雪闗謠者途人思何將軍也雪<lb/>
山闗雪風起十二月斷行旅霧為箐氷為苔馬毛縮鳥<lb/>
鳴哀將軍不重來西路何時開按將軍名卿字藎臣合<lb/>
<pb n="KR2k0126_WYG_031-47a"/>
肥人成都前衛指揮僉事弱冠即戎正徳戊辰守備威<lb/>
茂庚午征流賊手刃數人值東蠻出刧安緜警連大印<lb/>
落魄蠻圍壩底城二旬卿出竒破之又報捷於土門威<lb/>
名大振庚辰論功晉指揮使擢都指揮視閫篆嘉靖<lb/>
壬午充小河㕘將未㡬芒部亂遷永寧㕘將擒隴政支<lb/>
等繕城署建學校瀘人多繪像祀之丙戍擢松潘總兵<lb/>
時南路梗塞數十年矣公至悉圖恢復改河修堡鑿險<lb/>
為夷於是始通癸巳奉命專征茂州五寨殊死戰奪虎<lb/>
<pb n="KR2k0126_WYG_031-47b"/>
頭崖等險克平十一寨進中府都督僉事仍領松鎭得<lb/>
節制東南大修長安馬路師家永平等堡於善地増修<lb/>
禦冦靖虜諸墩以扼險儲薪利用鑿泉便汲隨處賴之<lb/>
復裁省各路每年安班番賞以萬計沿邊建營為間二<lb/>
萬有竒夾路邊垣障蔽一千餘里丙申渾水溝等蠻復<lb/>
叛一鼓平之庚子進都督同知癸夘用言官議以名將<lb/>
徵入本兵㑹推縂督禁營力遜避乙巳奉勅提督東官<lb/>
㕔聽征總兵官㑹蜀白草蠻叛撫臣疏請大征兵擬三<lb/>
<pb n="KR2k0126_WYG_031-48a"/>
萬有竒糧擬四十萬石時值大饑公至惻然兵減三分<lb/>
之二糧減十分之九因敵為糧用降為導直搗巢穴盡<lb/>
殱渠魁餘黨請降獻地輸貢皆其力也公為人清心寡<lb/>
慾號令嚴明恩威兼濟動中機宜平時涉獵書史咨訪<lb/>
邊務身先儉孫以風武弁邊氓父老謂丁大夫之後一<lb/>
人而已<lb/>
　<lb/>
　<lb/>
<pb n="KR2k0126_WYG_031-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷十三</head> <lb/>
    <p>
<pb n="KR2k0126_WYG_013-1a"/>
欽定四庫全書<lb/>
　蜀中廣記卷十三<lb/>
　　　　　　　　　　　　明　曹學佺　撰<lb/>
　名勝記第十三<lb/>
　　上川南道<lb/>
　　　卭州<lb/>
漢書張騫自河源歸來得髙節竹植于卭山故名卭來<lb/>
郡國志云卭崍山自沉黎直走千里至臨卭環抱為鎮<lb/>
<pb n="KR2k0126_WYG_013-1b"/>
山圖經云山曰卭崍浸曰卭水民曰卭民毛曰卭竹矣<lb/>
　水經注云江水又逕臨卭縣王莽之監卭也莽改成<lb/>
都為導江太守為卒正時公孫述為導江卒正治臨卭<lb/>
志云廢公孫述城在州南十里　華陽國志張儀城臨<lb/>
卭周廻六里髙五丈其制與成都郫同　寰宇記卓王<lb/>
孫宅在州南五里基方十里耕者徃徃得銅錢按史記<lb/>
卓氏之先趙人秦破趙遷卓氏夫妻推輦而出曰吾聞<lb/>
岷山之下沃野下有蹲鴟乃求逺遷致之臨卭華陽國<lb/>
<pb n="KR2k0126_WYG_013-2a"/>
志臨卭有古石山出石鑛大如蒜子火燒合之成流支<lb/>
銕甚剛因置銕官有銕祖廟漢文帝以銕銅賜侍郎鄧<lb/>
通通假民卓王孫歲取千匹故王孫貨累巨萬億鄧通<lb/>
錢亦盡天下寰宇記銕山鑄錢即此山也山出木蓮不<lb/>
異水之芬芳　史記司馬相如成都人素與臨卭令王<lb/>
吉善相如客舍都亭王吉日往朝卓王孫聞令有貴客為<lb/>
具召之并召令酒酣令前奏琴曰竊聞長卿好之願以<lb/>
自娯相如為鼓一再行是時卓王孫有女文君新寡好<lb/>
<pb n="KR2k0126_WYG_013-2b"/>
音故相如以琴心挑之相如時從車騎甚都文君竊從<lb/>
戸窺心悦而好之相如乃令侍人重賜文君侍者通殷<lb/>
勤文君夜奔相如與俱之成都　采蘭雜志載文君閨<lb/>
中一井文君手汲則甘香沐浴則滑澤鮮好它人汲之<lb/>
與常井同本志云白鶴驛有文君井水作酒味釋無可<lb/>
送李少府之任臨卭詩卭南才作尉調補一何卑發論<lb/>
惟公幹承家乃帝枝山長風褭棧江䕃石和澌舊井王<lb/>
孫宅還尋獨有期陸務觀詩落魄西川泥酒杯酒酣㡬<lb/>
<pb n="KR2k0126_WYG_013-3a"/>
度上琴臺青鞋自笑無拘束又向文君井上來　水經<lb/>
註云江水又與文井江㑹李氷所導也江上有長堤堤<lb/>
跨四十里有朱亭亭南有青城山山上有嘉穀山下有<lb/>
蹲鴟即芋也所謂下有蹲鴟至老不饑卓氏之所以樂<lb/>
逺徙歟　酈道元又云文井江至蜀郡臨卭與布濮水<lb/>
合華陽國志云布濮水自布濮來合文井江有火井夜<lb/>
時光映上昭民欲其火先以家火投之頃許如雷聲火<lb/>
熖出通耀數十里以竹筒盛其灮藏之可拽行終日不<lb/>
<pb n="KR2k0126_WYG_013-3b"/>
滅也井有二水取井火煮之一斛水得五斛塩家火煮<lb/>
之得無㡬也慱物志云臨卭火井諸葛丞相徃視之後<lb/>
火轉盛蜀都賦云火井沉熒于幽泉是也隋置火井縣<lb/>
于此舊史云袁天罡為火井令殘碑尚存有斷其龜趺<lb/>
以作盆盎者立斃圖經云天罡嘗登山相縣治其處有<lb/>
相臺山文同寄太博孫公遊火井詩七盤磴道與雲浮<lb/>
下見髙林壓縣樓元時始省入州　張説被使在蜀詩<lb/>
即今三伏盡尚自客臨卭歸途千里外秋月定相逄李<lb/>
<pb n="KR2k0126_WYG_013-4a"/>
頻送友人之蜀詩天際蜀門開西㸔舉别杯何人不異<lb/>
禮上客自懷才夜澗青林發秋江綠水來臨卭行樂處<lb/>
莫到白頭回唐求送友人歸卭州詩鶴鳴山下去滿篋<lb/>
荷瑶琨放馬荒田草㸔碑古寺門漸寒沙上雨欲暝水<lb/>
邊村莫忘分襟處梅花撲酒罇又卭州水亭夜讌送顧<lb/>
非熊之官詩寂寞卭城夜寒塘對庾樓蜀闗蟬已噪秦<lb/>
樹葉應秋道路連天逺笙歌到曉愁不堪分𬒮後殘月<lb/>
正如鈎又發卭州寄友人詩茫茫驅一馬自歎又何之<lb/>
<pb n="KR2k0126_WYG_013-4b"/>
出郭見山處待船逄雨時曉鷄鳴野店寒葉墮秋枝寂寞<lb/>
前程去閒吟欲共誰李商隱寄蜀客詩君到臨卭問酒<lb/>
壚近來還有長卿無金徽却是無情物不許文君憶故<lb/>
夫梅堯臣送錢駕部知卭州詩細雨梅初熟輕寒麥已<lb/>
秋路危趨劍道夢稳過刀州秦栗非呉食巴粳類越疇<lb/>
當壚無復舊試似長卿求范鎮送文與可通判卭州詩<lb/>
半刺為官羙臨卭自古名何言緹軾寵更侍版輿行仙<lb/>
籍新年貴賓僚舊日榮壺漿故父老應在半途迎王安<lb/>
<pb n="KR2k0126_WYG_013-5a"/>
石送文與可通判卭州詩文翁出治蜀蜀士始文章司<lb/>
馬唱成都嗣音得王揚犖犖漢守孫千秋起相望操筆<lb/>
賦上林脱巾選為郎擁書天祿閣竒字校偏傍忽乗駟<lb/>
馬車牛酒過故鄉問君行何為闗隴正繁霜中和助宣<lb/>
布循吏綴前芳豈特為親榮區區誇一方　鶴山在城<lb/>
西八里常璩云臨卭名山曰四明亦曰羣羊即今白鶴<lb/>
也漢胡安嘗於山中乗白鶴仙去弟子即其處建白鶴<lb/>
臺魏華父營造記曰州之西直治城十里所有山曰白<lb/>
<pb n="KR2k0126_WYG_013-5b"/>
鶴林麓蒼翠江流縈紆蔚為是州之望隋唐迄今庵院<lb/>
凡十四所逺有胡安先生授易之洞近有常公諫議讀<lb/>
書之庵泉有滴珠樹有木蓮白鶴有臺玉兎有踪中峯<lb/>
信羙平雲之觀西岩翠屏萬竹之境皆山中勝處壁間<lb/>
繪像率范瓊杜措丘文播諸人名筆雖丹青剥落而筆<lb/>
法具在本山志云前輩丹青則有任子逸范瓊與夫文<lb/>
同湖州之遺筆文人詞翰則有鄭少微張公庠與夫張<lb/>
商英王賞趙雍之舊題至於靈鵲去而臺空玉兎潜而<lb/>
<pb n="KR2k0126_WYG_013-6a"/>
石化此山之有可紀書如此冝其歛西州之勝而為臨<lb/>
卭無窮之觀也信羙亭翠平閤俱在山頂勾龍庭實信<lb/>
羙亭詩䣢<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>渡水過西頭東面一亭無限幽火井江潮<lb/>
盤附郭浮圖天際表吾州陸務觀翠屏閣詩把酒孤亭<lb/>
半日留西崖獨擅鶴山秋　按益都耆舊傳胡安臨卭<lb/>
人聚徒于白鶴山司馬相如從之受經此縣又有林閭<lb/>
善慱學自古天子有輶車之使惟閭與嚴君平知之為<lb/>
楊雄所師　本志云西十里盤陀山有石刻佛像唐人<lb/>
<pb n="KR2k0126_WYG_013-6b"/>
鐫昊師二字其上又有郭汾陽師四字五代及宋人皆<lb/>
有書墨　又云西八十里萬松亭魏太和中建于山絶<lb/>
頂今僅遺址文同詩云四野豁嘉亭松門夜不扄水邊<lb/>
來半偈月下了殘經又云西百里石盤戍俗呼為望軍<lb/>
頂昔諸葛武侯駐軍于此　碑目云臨卭令封君遺愛<lb/>
碑陳子昂撰又云大唐卭州臨卭縣花置山寺新造無<lb/>
量夀佛石龕像記朝議郎守太子左贊善大夫前殿中<lb/>
侍御史馬宇撰元祐丁卯十二月立碑又云卭州天慶<lb/>
<pb n="KR2k0126_WYG_013-7a"/>
觀希夷先生詩刻文同䟦元豐中元日書<lb/>
　　　蒲江縣<lb/>
蒲江者以治枕蒲水也志云南八十歩蒲泉方丈許冬<lb/>
燠夏凉四時不涸蒲草生焉有亭覆其上曰蒲亭　方<lb/>
輿勝覽云浴丹池在蒲江縣之崇真觀世傳軒轅修煉于<lb/>
此鶴山集云嘉泰中常有羣鶴西來翔舞於紫極殿之<lb/>
前檻自後間歳一至志云紫極觀在蒲江治内　七籖<lb/>
云主簿山治在卭州蒲江縣界郡主簿王興于此學道<lb/>
<pb n="KR2k0126_WYG_013-7b"/>
得仙一名長秋山南有石室玉堂松栢生其前本志云<lb/>
長秋山有卧牛井昔女冠楊正見修煉于此得石臥牛<lb/>
于下砌井而泉湧出今井碑尚存寰宇記又謂之小可<lb/>
慕山言登此山景慕仙風非小可也　紀勝云南十五<lb/>
里莫佛鎮相傳漢文帝時有莫將軍征西南夷歸而學<lb/>
佛于此其佛臺前石羊虎尚在居民徃往于其處得金<lb/>
銀杜光庭莫公臺詩竒絶巍臺峙濁流古來人號小瀛<lb/>
洲路通霄漢雲迷晩洞隱魚龍月浸秋舉首摘星河有<lb/>
<pb n="KR2k0126_WYG_013-8a"/>
浪自天圖畫筆無鈎將軍悟却希夷訣嬴得清名萬古<lb/>
留<lb/>
　　　大邑縣<lb/>
寰宇記云大邑縣唐咸亨三年分益州晉原縣置在鶴鳴<lb/>
山東道書云鶴鳴山二十四化之第三化也應氐宿山<lb/>
有二十四洞應二十四氣洞口約濶三尺深不可測每<lb/>
過一氣則一洞竅開餘皆不見有七十二穴應七十二<lb/>
候東西二溪出其兩腋太清宫建在頂喙𤣥眞坊建在<lb/>
<pb n="KR2k0126_WYG_013-8b"/>
項大坪是其背延祥觀在天柱山石柱腰岩是其兩翼<lb/>
冠子山三峯中峯是其尾乃馬成子張道陵昇仙之處<lb/>
杜天師鶴鳴山詩五氣雲龍下泰清三天眞客已功成<lb/>
人間回首山川小天上凌雲劍佩輕花擁石壇何寂寞<lb/>
草平轍迹自分明鹿裘髙士如相遇不待岩前鶴有聲<lb/>
文同題鶴鳴化上清宫詩秘宇壓孱顔飛梯上屈盤清<lb/>
流抱山合喬樹夾雲寒地古芝英折岩秋石乳乾飈輪<lb/>
遊底處空自立層壇東北十五里有青霞峰峯下有碧<lb/>
<pb n="KR2k0126_WYG_013-9a"/>
玉潭劍南詩藁云青霞嶂碧玉潭皆山水佳處詩云千<lb/>
岩角逐互吞吐一峯㧞起矜崔嵬日光㣲漏見潭底水<lb/>
氣上薄雲成堆志云此山常孕雲霧又名霧中山峯頂<lb/>
有金剛足跡曰金剛臺張俞詩霧山環合自雲川戸有<lb/>
清溪種玉田萬木桃花不知處㡬人曽得問秦年碑目<lb/>
云鶴鳴山柱腰岩有李陽氷篆龜鶴齊年及陳搏草書<lb/>
福夀大字　勝覽云平雲亭在大邑之静惠山葢文忠<lb/>
范公鎮所居公熙寧間上䟽論新法致仕既還蜀窮山<lb/>
<pb n="KR2k0126_WYG_013-9b"/>
水勝處徜徉此山詩云磴道雖云險肩輿亦可行坐來<lb/>
知日永立處與雲平本志云静惠山一名東山山下土<lb/>
城相傳是蜀漢將軍趙雲築盖雲嘗防羌于此有雲墓<lb/>
及廟存　通志云鳯凰山在大邑西八十里勝覽云鳯<lb/>
凰山有虎劈泉唐契覺道人結菴于此有虎為之擘地<lb/>
出泉有栢十圍根盤巨石之上如騎鯨然曰騎鯨栢文<lb/>
同卭州鳯凰山新禪院記云臨卭郡西北皆大山所叢<lb/>
衍迤磅礴深蟠逺走直注大渡限迾蠻譎鬰如雲烟涌<lb/>
<pb n="KR2k0126_WYG_013-10a"/>
如波濤晴光隂嵐明昧一矚其間孤峯崒然傑立豪峙<lb/>
首領崖巘腹背<graphic n="KR1374" url="https://raw.githubusercontent.com/kanripo/KR-Gaiji/master/images/KR1374.png" mimeType="image/png"/>阜翼開長巒尾掉髙岡繁林茂樹緑<lb/>
蘤纈菜圍擁森合綷若毛羽地志書之曰鳯凰山者盖<lb/>
前人嘗以狀而名之爾唐契覺道人艾草鑿址構庵此<lb/>
地日禮華嚴秘典以作佛事嘗汲泉澗下頗念其逺有<lb/>
虎為之擘地出泉澄潔甘凛悉異他所發源甚盛于今<lb/>
賴之矣<lb/>
　<lb/>
<pb n="KR2k0126_WYG_013-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷二十七</head> <lb/>
    <p>
<pb n="KR2k0126_WYG_027-1a"/>
欽定四庫全書<lb/>
　蜀中廣記卷二十七<lb/>
　　　　　　　　　　　　明　曹學佺　撰<lb/>
　名勝記第二十七<lb/>
　　川北道<lb/>
　　　順慶府一<hi>南充縣附郭</hi>
嘉陵江既遶當郡流則將滙巴宕之水而下墊江矣華<lb/>
陽國志云劉璋分墊江以上為巴西郡者此也寰宇記<lb/>
<pb n="KR2k0126_WYG_027-1b"/>
云嘉陵江在州東二百步自相如縣界流入南充按十<lb/>
道記云果州左濵西漢水叢薄蔚然有相如琴臺觀此<lb/>
則嘉陵江之為西漢水益明矣　韋應物聽嘉陵江水<lb/>
寄深上人詩水性自云靜石中本無聲如何兩相激電<lb/>
轉空山驚按長慶集云韋貫之坐考筞收直言者出為<lb/>
果州刺史今嘉陵驛設于此　耆舊録云自漢紀信以<lb/>
下三十六人並見學錄蒲士龍所編耆舊而趙嗣業趙<lb/>
昌藻游問為之賛此外隱逸王公宇以下十四人併繪<lb/>
<pb n="KR2k0126_WYG_027-2a"/>
像于郡之鄉賢堂又復搜訪王綰以下二十餘士悉繫<lb/>
于左　郡志云譙周墓在治後有碑今折　碑目云唐<lb/>
王維送楊長史赴果州詩刻在郡治其中聨云官橋祭<lb/>
酒客山木女郎祠唐詩三體注云漢法祭酒上客之稱<lb/>
女郎祠以謝自然上昇于果山按常璩云張魯以鬼道<lb/>
立教後乃為祭酒巴漢夷民多便之則祭酒稱上客是<lb/>
矣謝自然昇仙乃貞元間事在右丞後不應引此官橋<lb/>
者志云郡西三十五里有西橋舊名官橋也按女郎亦<lb/>
<pb n="KR2k0126_WYG_027-2b"/>
張魯女感孕而生龍者祠在漢中　碑目又云唐移縣<lb/>
碑在南充縣門大中年立文字磨滅不可詳辨二良牧<lb/>
碑馬肩孟撰載唐二刺史事碑在郡治醋庫之側永興<lb/>
節度使王彥超重建行成思堂石刻詩不著其姓今附<lb/>
見云作堂在姑孰把麾來果山男子四方志萬里如目<lb/>
前振振佳公子性行純如天既知仁有本自應枝葉繁<lb/>
宣尼語參孝推廣十八篇君能擴充之九思極其全道<lb/>
行身亦立揚名顯其先回觀廬墓人卑卑何足言方輿<lb/>
<pb n="KR2k0126_WYG_027-3a"/>
記云有仙鶴樓在郡城後子城上下瞰大江宋邵博詩<lb/>
春去秋來好風月鶴樓端勝庾公樓　郡之東南有開<lb/>
漢樓郡守楊濟記云聖朝褒綸有實開漢業之語因摘<lb/>
二字以名是樓按開漢樓詩序嘉陵大江襟帶於左金<lb/>
泉栖樂諸山雄峙於右宋忠祐廟誥詞云以忠殉國代<lb/>
君任患實開漢業使後世知君為重身為輕雖糜捐不<lb/>
避者侯有力焉之謂也　有清居山勝覽云在南充縣<lb/>
南唐姚昻詩天設兩峰南北峭地盤一水古今流内有<lb/>
<pb n="KR2k0126_WYG_027-3b"/>
四亭曰白雲光相吸江五友按五友亭宋游炳題明月<lb/>
清風為道友古典今文為義友孤雲野鶴為自在友恠<lb/>
石流水為娯樂友山果芋栗為相保友是五友者無須<lb/>
㬰不在此間也總志云金塿在清居山髙與山等亭亭<lb/>
如浮圖常有光焰出焉　有清泉山方輿云城南十里<lb/>
有古刹下瞰龍門諸山寰宇記云龍城山盤屈若龍絶<lb/>
壁如城蜀志補遺即龍角山道經以為福地　有朱鳯<lb/>
山寰宇記在州南十里髙百七十二丈周迴二十里昔<lb/>
<pb n="KR2k0126_WYG_027-4a"/>
有鳯凰集于此因置鳯山觀方輿云乃爾朱仙李淳風<lb/>
養煉之地迴視郡城如在掌握碑目云唐朱鳯山觀銘<lb/>
長史袁玘文　有漢充國城志云在府南三十五里按<lb/>
充國漢永元二年分閬中置巴記曰初平四年復分為<lb/>
南充國也邵博詩云山圍翠合水連雲萬室樓臺照眼<lb/>
明勝地風淳真樂國四州惟説好充城　有畫卦石志<lb/>
云在治東四十里其石平如砥上有八卦相傳周柱下<lb/>
史以足畫之足跡尚存　有大斗溪志云在治東八十<lb/>
<pb n="KR2k0126_WYG_027-4b"/>
里源出老君山與嘉陵江合傍有大石如斗　有都尉<lb/>
壩嘉陵志郡南五十里有都尉墓俗云都尉娘西充女<lb/>
子也代父戍以功授都尉歸為嫂氏所嘲乃刲腹見肝<lb/>
腎以死葬鳯丫山有豐碑社祀今廢其年代姓氏無攷<lb/>
墓前翁仲猶存或云即陳壽妻壽嘗為騎都尉故人以<lb/>
稱其妻　西北有果山寰宇記在州西八里層峯秀起<lb/>
松栢生焉方輿云果山以郡得名陳壽隱居于此有祠<lb/>
志云陳壽有萬卷樓在山之麓邵伯温果山即事詩果<lb/>
<pb n="KR2k0126_WYG_027-5a"/>
山仙果秀天香處處圓金樹樹芳謂黄柑也志云果山書院<lb/>
在城北五里蜀譙周建後郡人邉速達以秘書監致仕<lb/>
歸隱于此藏書四千二百七十一冊碑刻為至正八年<lb/>
　又云治北五里有譙周觀星臺一云是其故宅有碑<lb/>
存按華陽國志云譙侯修文于前陳君煥炳于後則此<lb/>
山之靈秀有自來矣　有金泉山方輿云在城西果山之<lb/>
足唐書貞元十年謝真人名自然於縣界金泉紫極宫<lb/>
白日上昇郡郭是夕有虹霓雲氣萬目所共覩焉有青<lb/>
<pb n="KR2k0126_WYG_027-5b"/>
霞觀及真人祠韓愈詩果州南充縣寒女謝自然童騃<lb/>
無所識但聞有神仙輕生學其術乃在金泉山一朝坐<lb/>
空室雲霧生其間須㬰自輕舉飄若風中烟入門無所<lb/>
見冠屣同蛻蟬施肩吾謝自然昇仙詩分明得道謝自<lb/>
然古來漫説尸解仙如花年少一女子身騎白鶴遊青<lb/>
天有步虛臺宋鄭芳庭詩云平生酷好退之詩謝女仙<lb/>
踪頗自疑不到步虛臺下看瓊笙玉佩有誰知有靈泉<lb/>
院碑目云謝真人父諱寰所居名謝寰山山有院名靈<lb/>
<pb n="KR2k0126_WYG_027-6a"/>
泉一唐碑字多訛缺通志云靈泉即金泉也唐李淳風<lb/>
于此藏金化為泉宋江萬里書金泉二字于崖上碑目<lb/>
云唐金泉山仙居述太和五年果州刺史韋公肅文唐<lb/>
鄭餘慶詩刻唐誥刻偽蜀刺史徐光溥詩刻俱在金泉<lb/>
山李宏遊金泉觀詩云昔時謝女昇天處此日遺蹤尚<lb/>
宛然蟬蜕舊衣留石室龍飛勝地湧金泉碑書故事封<lb/>
蒼蘚殿寫真容鏁翠煙薄暮松巔聽鶴唳猶疑彷彿下<lb/>
神仙　有寳臺山在城西與金泉對峙有覽秀亭吕好<lb/>
<pb n="KR2k0126_WYG_027-6b"/>
問覽秀亭記思史竇之遺風弔譙陳之舊蹟想程謝之<lb/>
仙踪慕張閻之英躅謂史謙恕竇泌譙周陳壽程太虛<lb/>
謝自然張嶷閻纉也　有舞鳯山志云西北八里舞鳯<lb/>
山三字乃宋人隸刻石　有栖樂山志云在西十里相<lb/>
傳謝自然昇天之日仙樂振響峯頂故名有栖樂池在<lb/>
山頂甃之以石泉水清潔與嘉陵江相通　有安漢城<lb/>
志云在府城北三十五里漢地里志云有魚池在南莽<lb/>
曰安新矣劉宋于此置宕渠郡又云宕渠城在府城北<lb/>
<pb n="KR2k0126_WYG_027-7a"/>
四十里即石茍壩城也　有大方山方輿云城北十五<lb/>
里通志云城西三十里又有小方山一峯萬嶺儼若洞<lb/>
天其上有滴乳泉道士何志全飲此水年老面如桃紅<lb/>
樊汝賢詩雲液落山腹脈與崑崙通云何山中叟八十<lb/>
桃顔紅即今之乳泉舖也　有昆井益州記云南充縣<lb/>
西六十里有大昆井即古之鹽井　有大躭山與小躭<lb/>
山相對志云西百里大躭山隋楊躭修道于此因名<lb/>
名賢馬鬛有晉譙秀墓按秀譙周之孫隱居不仕躬耕<lb/>
<pb n="KR2k0126_WYG_027-7b"/>
山藪李雄徴之不應晉王逸少書云聞譙周有孫其人<lb/>
髙尚不仕可得見否唐李商隱詩欲向巴西覔譙秀巴<lb/>
西惟是有寒蕪　有馮休墓方輿云南充人真宗朝不<lb/>
應辟召歸山著書　有何涉墓志云在琉璃山下按涉<lb/>
讀書博古著作甚富明道雜志載其為司馬温公所推<lb/>
重　有游仲鴻墓後漢劉光祖表其道曰於乎慶元黨<lb/>
人游公之墓　有趙夫子墓在據德里鄉人稱趙巽也<lb/>
　予遍閲唐人集元稹嘉陵江詩秦人惟識秦中水長<lb/>
<pb n="KR2k0126_WYG_027-8a"/>
想呉江與蜀江今日嘉川驛樓下可憐明練繞明窻其<lb/>
二云千里嘉陵江水深何年重繞此江行只應添得清<lb/>
宵夢時見滿江秋月明微之又宿嘉陵驛詩嘉陵驛上<lb/>
空牀客一夜嘉陵江水聲仍對牆南滿山樹野花撩亂<lb/>
月朧明其二云牆外花枝壓短牆月明還照半張牀無<lb/>
人㑹得此時意一夜獨眠西畔廊白居易嘉陵夜有懐<lb/>
詩露濕牆花春意深西廊月上半牀陰憐君獨卧無言<lb/>
語惟我知君此夜心其二云不明不暗朦朧月非暖非<lb/>
<pb n="KR2k0126_WYG_027-8b"/>
寒慢慢風獨卧空牀好天氣平明閒事到心中武元衡<lb/>
題嘉陵驛詩悠悠風斾繞山川山驛空濛雨似烟路半<lb/>
嘉陵頭已白蜀門西更上青天歐陽詹聞嘉陵越鳥聲<lb/>
呈林藴詩正是閩中越鳥聲㡬回留聽暗霑纓傷心激<lb/>
念君深淺共有離鄉萬里情陸龜蒙宿嘉陵館樓詩離<lb/>
思茫茫偏值夜每因風景却生愁今宵難作刀州夢月<lb/>
色江聲共一樓李洞將之蜀别友人詩嘉陵雨色清澹<lb/>
别酌參苓到蜀髙諸岳窺天合四溟書來應隔雪夢覺<lb/>
<pb n="KR2k0126_WYG_027-9a"/>
已無星若遇多吟友何妨勘竺經薛能嘉陵驛詩江濤<lb/>
千疊閣千層銜尾相隨盡室登稠樹蔽山聞杜宇午烟<lb/>
熏日食嘉陵頻題石上程多緩暫歇泉邊起不能如此<lb/>
幸非名利切益州來日合携僧劉滄春日遊嘉陵江詩<lb/>
獨泛扁舟映緑楊嘉陵江水色蒼蒼行看芳草故鄉逺<lb/>
坐對落花春日長曲岸危檣移渡影暮天栖鳥入山光<lb/>
今來誰識東歸意把酒閒吟思洛陽右嘉陵水閬中廣<lb/>
元皆得稱之雖不知所指然今驛設在果州故并及之<lb/>
<pb n="KR2k0126_WYG_027-9b"/>
　　　西充縣<lb/>
始析南充後乃併流溪而有之仙踪古跡特著其大陵<lb/>
鎮則有扶龍山志在髙陽之扶龍村葢紀信此縣人祠<lb/>
在紫崕其小陵鎮則有肖巖石竇空潤泉水清潔矣唐<lb/>
盧藏用弔紀信文曰皇綱圯兮帝紐頺王風悲兮霸道<lb/>
衰天運促兮周以覆秦德棄兮漢業開何項王之贔屭<lb/>
作驅除於雲雷豈淵海之飛盪資㧞山之偉才於是左<lb/>
契歸楚羣雄奉職皇矣漢祖獨負其直矧滎陽之圍城<lb/>
<pb n="KR2k0126_WYG_027-10a"/>
兮既孤而迫偉將軍之天誘兮矯奪其識彼見危而授<lb/>
命兮亦各有時考振古以為觀兮罔恢帝基感將軍之<lb/>
墳隧兮壯大義之在兹仰前修以砥節顧車迴而馬遲<lb/>
鳴呼身既焚兮業既昌楚歌絶兮漢道光君不旌兮史<lb/>
不揚功不録兮殁不傷奄孤墳以載葬抑千祀而為荒<lb/>
皇周敷訓兮澤及枯胔伊予寡德兮忝宰兹地奉宣嘉<lb/>
猷兮懼尸厥位思將軍兮允忠且義託神交於萬古兮<lb/>
實獲心志乃斵石於他山兮式幽墳以昭賁詞曰攝提<lb/>
<pb n="KR2k0126_WYG_027-10b"/>
貞歳兮奉揚仁風䟦涉草莽兮祠弔紀公善彼勇兮殺<lb/>
身為忠九原不作兮予將焉同金石刻名兮千萬歳魂<lb/>
魄光烈兮為鬼雄　南岷山則有九井十三峰漢何岷<lb/>
之所隱也隋程太虛嘗修煉于此志云太虛自幼好道<lb/>
精修勤苦隱居南岷山絶粒有二虎侍左右九井十三<lb/>
峰皆其修煉處一夕大風雨砌下得碧玉印居人每乞<lb/>
符祈年印以授之輒獲豐稔唐元和中解體後遷神于<lb/>
𤣥宫容貎不變宣宗命人求之使者過商山宿逆旅躡<lb/>
<pb n="KR2k0126_WYG_027-11a"/>
險有居第如公館青童引見一道士自稱程太虛祖居<lb/>
西充且囑曰明歳君自蜀入南岷山無忘我及至蜀熟<lb/>
視畫像與前見者無異宋賜號道濟太師碑目云唐程<lb/>
仙師蟬蛻偈皂莢碑唐仙林觀碑中書侍郎趙彦昭撰<lb/>
俱在本山之降真觀　流溪縣則有鐵冠仙人鈐記云<lb/>
大洲連小洲此地出公矦　有漢車騎崕石刻郡國志<lb/>
云後漢車騎將軍馮緄於此鐫崖刻石十有餘處寰宇<lb/>
記云在流溪縣按金石錄云右漢車騎將軍馮緄碑以<lb/>
<pb n="KR2k0126_WYG_027-11b"/>
范曄後漢書考之史云字鴻卿而碑云皇卿史云初舉<lb/>
孝廉七遷至廣漢屬國都尉拜御史中丞順帝末持節<lb/>
督揚州諸軍事與中郎將滕撫擊破羣賊今據碑自舉孝<lb/>
廉至為廣漢屬國都尉凡十一遷而為中丞與都使徐<lb/>
揚二州討賊皆在為都尉前碑云討賊時坐迫州縣正<lb/>
法而史不載又云為隴西太守坐問吏辜旬不分去官<lb/>
以羌駭動為四府所表復家拜隴西太守而史但言遷<lb/>
隴西太守史云為遼東太守徴拜京兆尹轉司隸校尉<lb/>
<pb n="KR2k0126_WYG_027-12a"/>
遷廷尉太常拜車騎將軍以碑考之緄為遼東太守以<lb/>
前嘗為治書侍御史遷尚書遂為廷尉未嘗拜京兆尹<lb/>
及司隸也史云振旅還京師監軍使者張敞承宦者㫖<lb/>
奏緄會長沙賊復起攻桂陽武陵緄以軍還盜賊復發<lb/>
策免而碑云臨當受封以謠言奏河内太守中常侍左<lb/>
悺弟坐遜位史云復拜廷尉時山陽太守單遷以罪繫<lb/>
獄緄拷致其死遷故車騎將軍超之弟中官相黨遂共<lb/>
誹章誣緄坐輸左校而碑云表荆州刺史李隗南陽太<lb/>
<pb n="KR2k0126_WYG_027-12b"/>
守成晉太原太守劉瑱不宜以重論坐法作左校亦皆<lb/>
不合史又云為河南尹時上言舊典中官子弟不得為<lb/>
牧人職帝不納拜屯騎將軍復為廷尉卒於官而碑云<lb/>
復廷尉奏中官子弟不宜典牧州郡獲過左右遜位永<lb/>
康元年薨亦當以碑為正碑又云緄謚曰桓而史亦不<lb/>
載余嘗謂石刻當時所書其名字官爵不應差誤可信<lb/>
無疑至於善惡大節則當以史氏為據今此傳首尾顛<lb/>
倒錯謬如此然則史之所載是非褒貶失其實者多矣<lb/>
<pb n="KR2k0126_WYG_027-13a"/>
果可盡信耶　又云右漢馮使君墓闕銘云故尚書侍<lb/>
郎河南京令豫州刺史馮使君神道按後漢書馮緄父<lb/>
焕安帝時為幽州刺史而緄碑亦云幽州君之元子此<lb/>
字在宕渠緄墓前雙石闕上知其為焕闕也<lb/>
　<lb/>
　<lb/>
　<lb/>
　<lb/>
<pb n="KR2k0126_WYG_027-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷二</head> <lb/>
    <p>
<pb n="KR2k0126_WYG_002-1a"/>
欽定四庫全書<lb/>
　蜀中廣記卷二<lb/>
　　　　　　　　　　　　明　曹學佺　撰<lb/>
　名勝記第二<lb/>
　　川西道<lb/>
　　　成都府二<lb/>
西門之勝張儀樓石筍街笮橋琴臺浣花溪青羊宫淨<lb/>
衆寺少陵草堂其最著者　任豫益州記曰諸樓年代<lb/>
<pb n="KR2k0126_WYG_002-1b"/>
既久榱棟非昔惟西門一樓雖有補葺張儀時舊跡猶<lb/>
存古今集記云張儀樓高百尺初張儀築城雖因神龜<lb/>
然亦順江山之形以城勢稍偏故作樓以定南北李膺<lb/>
記曰成都有百尺樓後名為白莵樓也晉張載登成都<lb/>
白莵樓詩重城結曲阿飛宇起層樓累棟出雲表嶢櫱<lb/>
臨太虛高軒啟朱扉迴望暢八隅西瞻岷山嶺嵳峩似<lb/>
荆巫蹲鴟蔽地生原隰殖嘉蔬雖遇堯湯世民食恒有<lb/>
餘鬱鬱少城中岌岌百族居街術紛綺錯高甍夾長衢<lb/>
<pb n="KR2k0126_WYG_002-2a"/>
借問揚子宅相見長卿廬程卓累千金驕奢擬五侯門<lb/>
有連騎客翠帶腰吳鈎鼎食隨時進百和妙且殊披林<lb/>
採秋橘臨江釣春魚黒子過龍醢果饌踰蟹蝑芳茶冠<lb/>
六清溢味播九區人生茍安樂兹土聊可娛唐岑參張<lb/>
儀樓詩傳是秦時樓巍巍至今在樓南兩江水千古長<lb/>
不改曾聞昔時人嵗月不相待杜甫和嚴中丞西城晩<lb/>
眺詩云汲黯匡君切廉頗出將頻直辭才不世雄畧動<lb/>
如神政簡移風速詩清立意新層城臨暇景絕域望餘<lb/>
<pb n="KR2k0126_WYG_002-2b"/>
春旗尾蛟龍㑹樓頭燕雀馴地平江動蜀天濶樹浮秦<lb/>
帝念深分閫軍須遠算緡花羅封蛺蝶瑞錦送麒麟辭<lb/>
第輸高義觀圖憶古人征南多興緒事業暗相親段文<lb/>
昌晩夏登張儀樓呈院中諸公詩重樓窻戸開四望歛<lb/>
煙埃逺岫林端出清波城下迴乍疑蟬韻促稍覺雪風<lb/>
來併起鄉闗思銷憂在酒盃姚向和云秦相架羣材登<lb/>
臨契上台查從銀漢落江自雪山來儷曲親流火凌風<lb/>
洽小杯帝鄉如在目欲下盡徘徊温㑹和云危軒重疊<lb/>
<pb n="KR2k0126_WYG_002-3a"/>
開訪古上徘徊有舌嗟秦策飛梁認楚材雲霄隨鳯到<lb/>
物象為詩來欲和闗山意巴歌調更哀楊汝士和云從<lb/>
公城上來秋近絶纖埃樓古秦規在江分蜀望開遠山<lb/>
標宿雪末席接寒灰陪賞今為黍臨歡敢訴杯李敬伯<lb/>
和云層屋架城隈賓筵此日開文鋒摧八韻星分應三<lb/>
台望雪煩襟釋當歡遠思來披雲霄漢近蹔覺出塵埃<lb/>
姚康和云登覽值晴開詩從野思來蜀川新草木秦日<lb/>
舊樓臺池影揺中座山光接上台近秋宜晩景極目斷<lb/>
<pb n="KR2k0126_WYG_002-3b"/>
浮埃　石經始末云錦官西樓有胡元質所鑱石經數<lb/>
板盖公得五代時墜刻于一二故家殘圭裂璧亦可寶<lb/>
也凡蔡中郎石經四千二百七十字有奇及古文篆𨽻<lb/>
三體石經遺字八百一十九黄山谷跋張載熙書卷尾<lb/>
云蘭亭禊飲詩叙二本前一本是都下人家用定武舊<lb/>
石刻摹入木板者一本以門下蘇侍郎所藏唐人臨冩<lb/>
墨跡刻之成都西樓中有數字極瘦勁不凡東坡謂此<lb/>
本乃絶倫也陸游跋東坡書髓帖云成都西樓下石刻<lb/>
<pb n="KR2k0126_WYG_002-4a"/>
東坡法帖十卷擇其尤奇逸者為一編號東坡書髓三<lb/>
十年間未嘗釋手去嵗都下脱敗甚乃再裝緝之嘉泰<lb/>
三年嵗在癸亥九月三日老學菴北囱手記　常璩云<lb/>
蜀有五丁力士能移山舉萬鈞每王薨輙立大石長三<lb/>
丈重千鈞為墓志今石笋是也號曰笋里寰宇記云武<lb/>
擔石俗曰石笋在州城西門大街中益部耆舊傳云公<lb/>
孫述時武擔石折任文公歎曰西方智士死吾當應之<lb/>
嵗中卒庾信演連珠云竹杖扶危不能正武擔之石矣<lb/>
<pb n="KR2k0126_WYG_002-4b"/>
通志云雙石笋在興義門内即真珠樓基也按西門王<lb/>
建武成謂之興義門矣李膺記云開明氏造七寶樓以<lb/>
珍珠為簾其後蜀郡火民家數千與七寶樓俱燬趙清<lb/>
獻記曰真珠樓基在石笋街一説有大秦胡于其地起<lb/>
寺門樓十問皆飾以真珠翠碧貫之如簾寺即大秦寺<lb/>
也老杜石笋行君不見益州城西門陌上石笋雙髙蹲<lb/>
古來相傳是海眼苔蘚蝕盡波濤痕雨多徃徃得瑟瑟<lb/>
此事恍惚難明論註云成都子城西金容坊有石二株<lb/>
<pb n="KR2k0126_WYG_002-5a"/>
挺然聳峭高大餘耆舊傳云其名有六曰石笋曰蜀妃<lb/>
闕曰沈犀石曰魚鳬仙壇曰四海之眼曰五丁石門皆<lb/>
非也圖經云乃前寺之遺址諸葛亮掘之方騐有篆字<lb/>
曰蠶叢氐啟國誓蜀之碑以二石柱横埋連接鐵其中<lb/>
一南一北無所偏邪上有濁歜燭觸蠲五字時人莫曉<lb/>
蜀相范賢議曰亥子嵗濁字可記主水災寅卯嵗歜字<lb/>
可記主饑饉巳午嵗燭字可記主火災辰戌嵗觸字可<lb/>
記主兵災申酉嵗蠲字可記主稼穡富贍悉以年事推<lb/>
<pb n="KR2k0126_WYG_002-5b"/>
應符響矣徐康晉記桓温伐蜀戰于笮橋叅軍襲䕶<lb/>
戰没衆欲退而鼓吏誤鳴進鼓於是乘之遂入少城寰<lb/>
宇記云笮橋去州西四里名夷里橋以竹索為之因名<lb/>
笮橋李膺笮橋贊云複引一索飛絙杙閣其名曰笮人<lb/>
懸半空度彼絶壑也益州記曰市橋笮橋今各有一鐵<lb/>
椎大十許圍長六七十尺云初營橋引機運此椎以擊<lb/>
橋柱本有三今餘二南史宋大始初益州笮橋忽生一<lb/>
洲道士柳石見之曰當有貴王臨州必有王勝喜也及<lb/>
<pb n="KR2k0126_WYG_002-6a"/>
齊永明二年武帝遣始興王為益州勝喜者即始興反<lb/>
語蜀古蹟記曰笮橋邊有二石闕乃漢趙典墓矣　王<lb/>
褒益州記曰司馬相如宅在州笮橋北百許步李膺云<lb/>
市橋西二百步得相如舊宅今海安寺南有琴臺故墟<lb/>
方輿勝覽云琴臺後為金花寺城内者非其舊也金花<lb/>
寺以晉胡僧持金花玉像住此故名按即今之金泉舖<lb/>
矣梁簡文登琴臺詩蕪階踐昔徑復想鳴琴遊音容萬<lb/>
春罷高名千載留弱枝生古樹舊石染新流由來逓相<lb/>
<pb n="KR2k0126_WYG_002-6b"/>
歎逝川終不収唐盧照隣相如琴臺詩聞有雍容地千<lb/>
年無四隣園院風煙古池臺松檟春雲疑作賦客月似<lb/>
聽琴人寂寂啼鶯處空傷遊子神杜甫詩茂陵多病後<lb/>
尚愛卓文君酒肆人間世琴臺日暮雲野花留寶靨蔓<lb/>
草見羅裙歸鳯求凰意寥寥不復聞高適同羣公秋登<lb/>
琴臺詩古跡使人感琴臺空寂寥静然顧遺塵千載如<lb/>
昨朝臨眺自兹始羣賢久相邀德與形神高孰知天地<lb/>
遥四時何倐忽六月鳴秋蜩萬象歸白帝平川横赤霄<lb/>
<pb n="KR2k0126_WYG_002-7a"/>
猶是對夏伏幾時有凉猋燕雀滿檐楹鴻鵠摶扶揺物<lb/>
性各自得我心在漁樵兀然還復醉尚握樽中瓢岑參<lb/>
詩相如琴臺古人去臺亦空臺上寒蕭條至今多悲風<lb/>
荒臺漢時月色與舊時同宋吕公弼詩煙樹重城側琴<lb/>
臺千古餘早為梁苑客晩向茂陵居賦給尚書筆歸乘<lb/>
使者車清風覿舊隠長日聳鄉閭宋祁詩故臺千古恨<lb/>
猶對舊家山半夜鸞凰去它年駟馬還死憂封禪晩生<lb/>
愛茂陵閒惟有飄飄氣仍存天地間　歲華紀麗云正<lb/>
<pb n="KR2k0126_WYG_002-7b"/>
月念八日出笮橋門即拜保壽侯祠次詣淨衆寺拜杜<lb/>
邠公祠按杜邠公悰唐元和間帥蜀者又蘇明允集有<lb/>
張文定方平公祠碑記亦在淨衆寺矣高僧傳云僧無<lb/>
相新羅國人開元十六年至成都募化檀越造淨衆寺<lb/>
影堂在焉寺有一巨鐘重千鈞㑹昌例毁此鐘乃移入<lb/>
大慈大中復還寺衆以其鐘大隔江計功兩日始到方<lb/>
欲為齋辰去已集乃知神力所拽也相有塔號東海大<lb/>
師塔云唐鄭谷西蜀淨衆寺松溪八韻兼寄小華崔處<lb/>
<pb n="KR2k0126_WYG_002-8a"/>
士詩松因溪得名溪吹荅松聲繚繞能穿寺幽奇不在<lb/>
城寒烟齋後㪚春雨夜中平染岸蒼苔古翹沙白鳥明<lb/>
澄分僧影瘦光徹客心清帶梵侵雲響和鐘擊石鳴淡<lb/>
烹新茗爽暖泛落花輕此景吟難盡憑君畫入京又淨<lb/>
衆寺雜題水詩竹院松廊分數派不空清泚亦逶迤落<lb/>
花相逐去何處幽鷺獨來無限時洗鉢老僧臨岸久釣<lb/>
魚閒客卷綸遲晩晴一片連莎緑悔與滄浪有舊期七<lb/>
祖院小山詩小巧功成雨蘚斑軒車日日扣松闗峩眉<lb/>
<pb n="KR2k0126_WYG_002-8b"/>
咫尺無人去却向僧囱看假山忍公小軒詩松溪水色<lb/>
緑于松每到松溪聽暮鐘閒得心源秪如此問禪何必<lb/>
向雙峯傳經院壁畫松詩危根瘦盖聳孤峯珍重江僧<lb/>
好筆蹤得向游人多處畫却勝澗底作真松李洞宿成<lb/>
都松溪院詩松持節操溪澄性一炷嵐煙壓寺隅翡翠<lb/>
鳥飛人不見琉璃瓶貯水疑無夜聞子落真山雨曉汲<lb/>
波圓入畫圖塵擁蜀城抽鎻後此中猶夢在江湖宋范<lb/>
鎮淨衆寺新禪院詩金地西郊外一來煩念攄但逢是<lb/>
<pb n="KR2k0126_WYG_002-9a"/>
仙境鮮不屬僧居岸緑見翹鷺溪清無隠魚殘陽已周<lb/>
覽欲去幾躊躇田况正月二十八日謁生禄祠遊淨衆<lb/>
寺詩千騎出重闉嚴祠淨宇鄰映林沽酒斾迎馬獻花<lb/>
人豔日披江霧香飈起路塵韶華特明媚不似遠方春<lb/>
按淨衆寺宋改為淨因寺今謂之萬佛寺也　蜀本記<lb/>
云老子為闗令尹喜著道德經臨别曰子行道千日後<lb/>
于成都郡青羊肆尋吾今為青羊觀也古今集記云老<lb/>
子乘青羊降其地有臺存觀中有白玉蟾書碑字徑半<lb/>
<pb n="KR2k0126_WYG_002-9b"/>
尺宋何耕詩云一再官錦城咫尺望琳宫未始得得來<lb/>
正墮役役中今朝弄晴雨策蹇隨春風頗愛意象古停<lb/>
驂少從容縹緲百尺臺突起凌半空憑欄俯修竹决皆<lb/>
明孤鴻信哉神僊宅不受塵垢䝉稽首五千言衆妙一<lb/>
以通靜觀萬物役豈假九轉功區區立訓詁亦哂河上<lb/>
公癡人慕羽化心外求鴻濛要騎白鶴背徃訪青羊蹤<lb/>
此詩刻石于臺前缺數字　方輿勝覽云浣花溪在城<lb/>
西五里一名百花潭按吳中復冀國夫人任氏碑記云<lb/>
<pb n="KR2k0126_WYG_002-10a"/>
夫人微時以四月十九日見一僧墜汚渠為濯其衣頃<lb/>
刻百花滿潭因名曰百花潭按蜀志補遺浣花谿有石<lb/>
刻浣花夫人像三月三日為夫人生辰傾城出遊成都<lb/>
記云夫人姓任氏崔寜之妾按通鑑成都節度使崔旰<lb/>
入朝楊子琳乘虛突入成都旰妾任氏出家財募兵得<lb/>
數千人自帥以擊之子琳敗走朝廷加旰尚書賜名寜<lb/>
任氏封夫人也蜀檮杌乹德五年四月十九日王衍出<lb/>
遊浣花溪龍舟綵舫十里綿亘自百花潭至于萬里橋<lb/>
<pb n="KR2k0126_WYG_002-10b"/>
遊人士女珠翠夾岸日方午暴風起須臾雷電晦㝠有<lb/>
白魚自江心躍起騰空而去或云變為蛟牛嶠李珣有<lb/>
浣花詞云昨日西溪遊賞芳樹奇花千樣鎻春光金罇<lb/>
滿聽弦管嬌妓舞衫香暖不覺到斜暉馬䭾歸又云訪<lb/>
舊傷離欲斷魂無因重見玉樓人六街微雨鏤香塵早<lb/>
為不逢巫峽夢那堪虛度錦江春遇花傾酒莫辭頻前<lb/>
調西溪子而後浣溪沙也宋祁浣花泛舟詩早夏清和<lb/>
在晴江㳂泝時岸風揺鼓吹波日亂旌旗醉帟牽緗蔓<lb/>
<pb n="KR2k0126_WYG_002-11a"/>
游鬟撲絳㽔樹來驚浦進山失悟舟移雅俗西南盛歸<lb/>
軺東北馳此歡那復得抛恨寄天涯又春日出浣花云<lb/>
側盖天長蕩暁霏暖風才滿使君旗水通江渚容魚樂<lb/>
草徧山梁報雉時塲雨滅塵盤馬疾樓雲礙曲進觴遲<lb/>
少陵宅畔吟聲歇柳碧梅青欲向誰田况四月十九汎<lb/>
浣花谿詩浣花溪上春風後節物正宜行樂時十里綺<lb/>
羅青盖宻萬家歌吹緑楊垂畫船疊鼔臨芳溆綵閣淩<lb/>
波汎羽巵霞景漸曛歸櫂促滿城懽醉待旌旗馬俌浣<lb/>
<pb n="KR2k0126_WYG_002-11b"/>
花谿詩浣花溪邊濯錦裳百花滿潭溪水香寶奩㪚盡<lb/>
買霜㦸草林匹馬不可當當時濯衣只偶爾豈似取履<lb/>
張子房烈烈遽能蔽此蜀喪亂懷爾徒悲傷年年春風<lb/>
媚楊柳綵纜㛪姌雲霞張溪邊遊冶紅粉娘了不識字<lb/>
空悠颺採花蕩漿不歸去暮隔煙水眠幽芳黄魯直浣<lb/>
花溪圖引云拾遺流落錦官城故人作尹眼為青碧雞<lb/>
坊西結茅屋百花潭水潔冠纓故衣未補新衣綻空蟠<lb/>
胸中書萬卷探道欲度羲皇前論詩未覺國風遠干戈<lb/>
<pb n="KR2k0126_WYG_002-12a"/>
崢嶸暗㝢縣杜陵韋曲無雞犬老妻稚子宜眼前弟妹<lb/>
飄零不相見此心樂易真可人園翁溪友肯卜鄰鄰家<lb/>
有酒邀皆去得意魚鳥來相親浣花酒船㪚車騎野墻<lb/>
無主看桃李宗文守家宗武扶落日蹇驢䭾醉起厭聞<lb/>
解鞍脱兠鍪老儒不用千户侯中原未得平安報醉裏<lb/>
眉攢萬國愁生綃鋪墻粉墨落平生忠義公寂寞兒孫<lb/>
不蘇驢失脚猶恐醒來有新作常使詩人拜畫圖煎膠<lb/>
續弦千古無　杜甫卜居詩云浣花溪水水西頭主人<lb/>
<pb n="KR2k0126_WYG_002-12b"/>
為卜林塘幽已知出郭少塵事更有澄江銷客愁無數<lb/>
蜻蜓齊上下一雙鸂䳵對沈浮東行萬里堪乘興須向<lb/>
山隂上小舟此即草堂也楊慎引文選注云蕭齊周顒<lb/>
昔經在蜀以蜀草堂林壑可懷迺於鍾山雷次宗學館<lb/>
立寺因名草堂寺又云蜀人語草為茨成都令周顒既<lb/>
歸金陵乃倣蜀草堂寺遺意於鍾山之麓築草堂亦曰<lb/>
山茨不忘蜀也可知蜀之草堂寺著名久矣子美依其<lb/>
地而卜築題詠日多不具録其時軒盖過從有嚴中丞<lb/>
<pb n="KR2k0126_WYG_002-13a"/>
仲夏枉駕草堂兼携酒饌得寒字作有王十七侍御掄<lb/>
許携酒至草堂奉寄詩便請邀高三十五使君同到作<lb/>
有王十五司馬弟出郭相訪兼遺營茅屋貲作雖稍為<lb/>
是以破岑寂而要之非其好也當時有南隣北隣者其<lb/>
人皆不俗子美南隣詩云錦里先生烏角巾園収芋栗<lb/>
不全貧慣看賓客兒童喜得食階除鳥雀馴秋水纔添<lb/>
四五尺野航恰受兩三人白沙翠竹江村暮相送柴門<lb/>
月色新北鄰詩云明府豈辭滿藏身方告勞青錢買野<lb/>
<pb n="KR2k0126_WYG_002-13b"/>
竹白幘岸江臯愛酒晉山簡能詩何水曹時來訪老疾<lb/>
步履到蓬蒿又過南隣朱山人水亭詩云相近竹參差<lb/>
相過人不知幽花欹滿樹小水細通池歸客村非遠殘<lb/>
罇席更移看君多道氣從此數追隨斯盖遺世之士忘<lb/>
機之侣矣岑參草堂村尋人不遇詩數株垂柳色依依<lb/>
深巷斜陽暮鳥飛門前雪滿無行跡應是先生出未歸<lb/>
范鎮題曹山人墅居詩溪接浣花饒勝致山人高隠在<lb/>
其中一江絲竹喧天沸爭及松篁半日風亦皆彷彿其<lb/>
<pb n="KR2k0126_WYG_002-14a"/>
幽致也喻汝礪晩泛浣花遂宿草堂詩扣楫泛澄虛濯<lb/>
流睇幽芳晩霙襯奇樹夕霏媚疎篁歸鳥亦蹔閒夜魄<lb/>
動初凉忽焉衆星微天高月舒光昔也杜陵子澹然此<lb/>
茅堂客至酒自斟句得意已忘云何常念饑零落在道<lb/>
旁古來技入神一飽豈屑望吾輩天所窮慨歌淚霑裳<lb/>
邵愽同楊元澈遊草堂詩萬里橋西路幽居今尚存共<lb/>
來披草徑遠去問江村冉冉花扶屋蕭蕭竹眏門斯人<lb/>
隔今古此意與誰論劉望之草堂詩風月藏詩骨流離<lb/>
<pb n="KR2k0126_WYG_002-14b"/>
賦病骸不禁一飽死空遺百生懷樹秀天通隴山嬌客<lb/>
語淮壁間無半偈無乃望君厓捫膝先生又有草堂詩<lb/>
六首栩栩詩翁錦里西只縁詩好合窮栖竹鋪冷色雲<lb/>
連寺柳漾輕絲鳥過溪凝望不禁闗樹暗駐情應恨蜀<lb/>
山低離人苦怕春歸盡可忍紅英半着泥又云從教日<lb/>
日敞窓扉嫌怕風花入眼遲剩買芒鞋供看竹趂乘春<lb/>
雨去栽榿苦無賓客僧來後薄有生涯鶴下時聞道鄰<lb/>
翁酒初熟新篘一酌莫相違又云遠嶼曲洲縱復横沙<lb/>
<pb n="KR2k0126_WYG_002-15a"/>
邊繁鳥弄簫笙一軒簷冷松隂合十里林香藥草生路<lb/>
轉斷楂逢石坐風移深竹見僧行晩來冲抱更清曠時<lb/>
有幽人帶月耕又云亂後飄零歇此身風光無賴更清<lb/>
新客懷易感酒添病詩思苦慳花減春南枝北枝鶯舌<lb/>
巧前村後村雨脚匀暫借溪邊老為客花心柳眼莫撩<lb/>
人又云翠木揺艷溪之灣遊子失氣生愁酸誇力搏虎<lb/>
筋骨絶雙流迸巘道路難布衾多年窘夜雨土銼無火<lb/>
啼夕餐一生忠義老寂寞旋燒竹葉供春寒又云竹外<lb/>
<pb n="KR2k0126_WYG_002-15b"/>
清疎浸碧溪溪邊竹淡煙雨霏閒看雪嶺題詩罷醉向<lb/>
西郊信馬歸霄漢直愁雙闕迥夢魂長著五陵飛故園<lb/>
秀水又春色只恐歸去池臺非宋京補亡詩云君不見<lb/>
少陵草堂背西郭浣花溪水流堂脚竹寒沙白自淒凉<lb/>
莫問四松霜草薄入門好在鳥皮几公去不歸換鄰里<lb/>
西嶺千秋雪未消舍北泥融飛燕子秪今榿木平橋路<lb/>
籠竹和煙雜江霧野僧作屋號草堂不是柴門舊時處<lb/>
碑目云益州草堂寺列畫前長史一十四人代稱絶迹<lb/>
<pb n="KR2k0126_WYG_002-16a"/>
李文饒跋云余嘗於數公子孫之家獲見圖狀乃知草<lb/>
堂繪事靡不逼真者　方輿勝覽云梵安寺在成都縣<lb/>
南與杜甫草堂相接每嵗四月中澣前一日太守宴集<lb/>
于此吕大防建草堂繪少陵像張燾盡取少陵詩勒石<lb/>
刻置焉何宇度益部談資云武侯工部二祠之中有寺<lb/>
一名草堂一名中寺前代為尼居名桃花寺隋文帝時<lb/>
始易以僧唐大厯中崔寜鎮蜀以冀國夫人任氏本浣<lb/>
花女遂重修之繪夫人真于中㑹昌亦在毁例夜聞女<lb/>
<pb n="KR2k0126_WYG_002-16b"/>
子啼泣之聲而止宋朝禱雨有騐乃賜名梵安寺也按<lb/>
高僧傳唐僧旭上居草堂寺惟以禪誦為業蜀土尤尚<lb/>
二月八及四月八日每至二時四方大集馳騁遊遨旭<lb/>
公獨端坐竹林泊然寂想四衆覩之如朝日初出因目<lb/>
之為旭上云<lb/>
東門之勝禹廟大慈寺㪚花樓合江亭薛濤井海雲寺<lb/>
其最著者　張俞上蜀帥書俞再拜世言古之大聖人<lb/>
必曰三皇氏五帝氏犧農在上古其道不可復行故後<lb/>
<pb n="KR2k0126_WYG_002-17a"/>
世唯以堯舜為法厯百聖人莫之能易而學者遂傳禹<lb/>
尚不及堯舜俞謂堯舜承四聖至治之業在位七十載<lb/>
故能道德行於天地萬物陶乎無為其後洪水暴九州<lb/>
十有餘年生民流宕彛倫壞斁堯視天下之溺如已溺<lb/>
焉乃博咨衆工若臯陶之倫咸不克其事然後舉舜舜<lb/>
亦不能治然後舉禹禹果能治之遂成大功舜有天下<lb/>
乃美禹曰地平天成六府三事允治萬世永賴時乃功<lb/>
是知滔天之害雖堯舜之聖必待禹而治之茍當時不<lb/>
<pb n="KR2k0126_WYG_002-17b"/>
得禹也生民其如何後世其如何愚恐君臣父子不為<lb/>
魚鼈則九州萬國淪于海矣安有今日之治哉故謂開<lb/>
闢已來羣聖之功唯禹為大也百川之長有四瀆而江<lb/>
河為大江出蜀之西徼禹迺生于西羌石紐其地也今<lb/>
淫鬼無名饕蜀民之祀者迨將千百郡縣猶能存之而<lb/>
神禹為蜀人江漢為蜀望大功格天地利澤施萬世曾<lb/>
不得享蜀之祀若一淫鬼斯闕禮之甚者俞嘗恨焉伏<lb/>
惟明公治蜀滔滔江漢盡在土宇宜作禹廟用康斯民<lb/>
<pb n="KR2k0126_WYG_002-18a"/>
昔尹吉甫作詩美申伯則曰王命申伯式是南邦因是<lb/>
謝人以作爾庸又美仲山甫則曰德輶如毛民鮮克舉<lb/>
之維仲山甫舉之言政事甚易而人不能行維仲山甫<lb/>
獨能舉而行之明公有申伯法度南邦之德有仲山甫<lb/>
賦政于外之功蜀人愛戴期乎無窮若禹廟之作乃政<lb/>
之易者衆不能舉明公若能舉之可謂存乎聖而順乎<lb/>
民也豈挾太山超北海之為力哉俞近述南賓郡修禹<lb/>
廟碑文一首其道備其事直文雖浮濫理或庶幾方刻<lb/>
<pb n="KR2k0126_WYG_002-18b"/>
石以示後世謹録一通上獻謂狂夫之言而棄之不敢<lb/>
逃戾若謂斯言可采斯廟可成宜載事于金石則江漢<lb/>
無盡明公之德亦無盡按此禹廟立于成都之始也今<lb/>
在城東北之馬務街嵗久傾圯予以萬厯辛亥始克修<lb/>
復仍以蠶叢李氷二神配于東西廡按方輿勝覽蜀王<lb/>
蠶叢氏祠今呼為青衣神在聖壽寺昔蠶叢氏教人養<lb/>
蠶作金蠶數十家給一蠶後聚而弗給瘞之江上為蠶<lb/>
墓南史齊永明間始興王蕭鑑為益州刺史於州園得<lb/>
<pb n="KR2k0126_WYG_002-19a"/>
古冢有金為蠶數斗鑑一無取復為起冢立祠又按寰<lb/>
宇記秦李氷為蜀郡守有功於民舊祠在府西南三里<lb/>
及唐節帥李德裕重修今蠶叢祠巳不存李氷秪李觀<lb/>
察家作宗祠耳㑹詘時勢不能特舉乃告于神附庸之<lb/>
且以紹禹之績焉　通志云大慈寺唐至德年建舊有<lb/>
肅宗書大聖慈寺四字盖勑賜也故㑹昌不在除毁之<lb/>
例碑目云唐僧大辯修功德碑元和十五年立在寺之<lb/>
文殊閣唐韋南康碑二並在寺之資福殿中集古録云<lb/>
<pb n="KR2k0126_WYG_002-19b"/>
大慈資福院記唐李德裕撰長慶二年立石成都記云<lb/>
大慈極樂院有至和丙申季春二十八日眉陽蘇軾與<lb/>
弟蘇轍來觀盧楞伽筆迹留題陸游跋中和院東坡帖<lb/>
云此一卷皆蘇仲虎尚書所藏鑒定精審無一帖可疑<lb/>
者刻石在成都大聖慈寺中和勝相院淳熙六年六月<lb/>
十七日也成都太守田况三月十四日大慈寺建乹元<lb/>
節道塲詩赤精流景鑠朱夏向清和紺宇修祠盛華封<lb/>
祝慶多簪裳千載遇鐘梵五天歌遠俗尤熙泰皇猷信<lb/>
<pb n="KR2k0126_WYG_002-20a"/>
不頗又七月六日晩登大慈寺閣觀夜市詩萬里銀潢<lb/>
貫紫虚橋邊螭轡待星姝年年巧若從人乞未省靈恩<lb/>
徧得無又七月十八日大慈寺觀施盂蘭盆詩飛閣穹<lb/>
隆軼翠煙盂蘭盛㑹衆喧闐且欣酷暑從兹減漸有凉<lb/>
風快夕眠又冬至朝拜天慶觀會大慈寺詩景至履佳<lb/>
辰朝祝著國令黄宫啟濳萌紫宇晨䕃映陽德比君子<lb/>
吾道實可慶矧丁皇運亨遇主堯舜聖坤維最遠方拙<lb/>
者此尸政雅俗舊儒文民牒少訟爭幸足宣上恩惟恐<lb/>
<pb n="KR2k0126_WYG_002-20b"/>
盭物性良時不易得行樂未為併高㑹縱嬉遨豐嵗愈<lb/>
繁盛與衆助驩欣寄情於俚詠范成大㑹慶節大慈寺<lb/>
茶酒詩霜輝催曉五雲鮮萬國懽呼共一天淡淡暖紅<lb/>
旗轉日浮浮寒碧瓦収煙銜盃樂聖千秋節擊鼓迎冬<lb/>
大有年忽憶捧觴供玉座不知身在雪山邊　方輿勝<lb/>
覽云雪錦樓在大慈寺門元宵守帥遊賞于此李燾十<lb/>
五日同登大慈寺樓得遠字詩重樓得雲氣深穩戸牖<lb/>
誰能發關鍵樓下輪蹄渙㪚馳行人一顧不容返好遊<lb/>
<pb n="KR2k0126_WYG_002-21a"/>
獨是我輩閒褰衣直上相推挽層軒危檻倚欲遍更假<lb/>
胡床同息偃西南繁㑹惟此都昔號富饒今已損填城<lb/>
華屋故依然孰為君王愛基本茫茫八表聊縱目情知<lb/>
日近長安遠白雲浩蕩飛鳥没玉笙凄凉紅粉晩梁王<lb/>
吹臺得李杜黄公酒壚醉嵇阮高風千載凛莫扳與世<lb/>
相濁徒混混荷衣蕙帶芙蓉裳野服猶堪敵華衮去梯<lb/>
孰復共君謀殺馬毁車從此遁勝覽云成都古蠶叢之<lb/>
國其民重蠶事故一嵗之中二月望日鬻花大蠶器號<lb/>
<pb n="KR2k0126_WYG_002-21b"/>
蠶市五月鬻香藥號藥市冬月鬻器用者號七寶市俱<lb/>
在大慈寺前宋祁大慈寺前蠶市詩蜀雖云樂土民勤<lb/>
過四方寸壤不容隟僅能充嵗糧間或容墮爛曷能備<lb/>
凶痒所以農桑具市易時相望野氓集廣鄽衆賈趨寶<lb/>
坊惇本誠急務戒其靡愆常兹㑹良足喜後賢無忽忘<lb/>
田况大慈寺前蠶市詩高閣長廊門四開新晴市井絶<lb/>
纎埃老農肯信憂民意又見笙歌入寺來　蜀檮杌云<lb/>
孟知祥明德元年六月幸大慈寺避暑觀明皇僖宗御<lb/>
<pb n="KR2k0126_WYG_002-22a"/>
容已宴羣臣於華嚴閣下孟㫤廣政元年上已遊大慈<lb/>
宴從官于玉溪院賦詩通志云解玉溪在華陽大慈寺<lb/>
南韋南康所鑿也溪中細沙可以解玉蘇子瞻集成都<lb/>
玉溪之上有清風閣文慧大師應符所建因為之記矣<lb/>
　方輿勝覽云諸葛井在大慈寺西里許自上窺之秪<lb/>
見其三邊更一邊不知其際涯也昔孔明鑿此以通井<lb/>
絡王氣俗傳有人入井聞其中有雞聲又云興福寺即<lb/>
昭覺院相對有天涯石按即今之寶光寺矣天涯石詳<lb/>
<pb n="KR2k0126_WYG_002-22b"/>
見詩話中東城樓即㪚花樓也李白登錦城㪚花樓<lb/>
詩日照錦城頭朝光㪚花樓金牕夾繡户珠箔縣瓊鈎<lb/>
飛梯緑雲中極目㪚我憂暮雨向三峽春江繞雙流今<lb/>
來一登望如上九天遊按輿地紀勝㪚花樓隋開皇建<lb/>
乃天女㪚花之處蜀檮杌云孟㫤有國宫苑城上盡種<lb/>
芙蓉謂左右曰真錦城也唐武元衡中秋夜錦樓望月<lb/>
分韻詩得東字玉輪初滿空迥出錦城東相向秦樓鏡<lb/>
分飛碣石鴻桂香隨窈窕珠綴隔玲瓏不及前秋見團<lb/>
<pb n="KR2k0126_WYG_002-23a"/>
圓鳯沼中王良㑹得清字德星揺此夜珥月滿重城香<lb/>
靄煙嵐色飄颻碪杵聲令行秋氣爽樂感素風輕共賞<lb/>
千年聖長歌四海清柳公綽得濃字此夜年年月偏宜<lb/>
此地逢近看江水淺遥辨雪山重萬井金花肅千林玉<lb/>
露濃不唯樓上思飛盖亦陪從張正一得蒼字高秋今<lb/>
夜月皓皓正蒼蒼逺水澄如練孤鴻迥帶霜旅人方積<lb/>
思繁宿稍沉光末濫叨陪賞尤宜清漏長徐放得來字<lb/>
玉露中秋夜金波碧落開雀驚初泛濫鴻思共徘徊遠<lb/>
<pb n="KR2k0126_WYG_002-23b"/>
目清光徧高空爽氣來此時陪永望更得上燕臺崔備<lb/>
得前字清景同千里寒光盡一年竟天多鴈過通夕少<lb/>
人眠照别江樓上添愁野帳前隋侯恩未報猶有夜珠<lb/>
圓又得秋字四時皆有月一夜獨當秋照耀初含露徘<lb/>
徊正滿樓遥連雪山淨迥入錦江流願以清光末年年<lb/>
許從遊溫庭筠錦城曲云蜀山攢黛留晴雪□笋蕨牙<lb/>
縈九折江風吹巧剪霞綃花上千枝杜鵑血杜鵑飛入<lb/>
巖下藂夜呌思歸山月中巴水漾情情不盡文君織得<lb/>
<pb n="KR2k0126_WYG_002-24a"/>
春機紅怨魄未歸芳草死江頭學種相思子樹成寄與<lb/>
望鄉人白帝荒城五千里張承吉錦城詩錦江城外錦<lb/>
城頭回望秦川上軫憂正值血魂來夢裏杜鵑聲在㪚<lb/>
花樓高駢錦城春望詩蜀江波影碧悠悠四望煙花匝<lb/>
郡樓不㑹人家多少錦春來盡挂樹梢頭卓英英錦城<lb/>
春望詩和風粧㸃錦城春細雨如絲壓玉塵漫把詩情<lb/>
訪奇景艷花濃酒屬閒人眉娘和云蠶市初開處處春<lb/>
九衢明艶起香塵世間總有浮華事爭及仙山出世人<lb/>
<pb n="KR2k0126_WYG_002-24b"/>
斯二作皆女郎也又顧雲有濯錦江秋澄倒碧㪚花樓<lb/>
晩掛殘紅之句並稱警秀矣　括地志云大江一名汶<lb/>
江西南自溫江縣來郫江一名永平江西北自新繁縣<lb/>
來昔李氷穿二江城中皆可行舟合於城之東南岸曲<lb/>
有合江亭唐符載云一都之奇勝也是亭鴻盤如山横<lb/>
架赤霄廣埸在下砥平雲截而東南西北夐然矣宋吕<lb/>
大防合江亭記云沱江自岷而别張若李氷之守蜀始<lb/>
作堋以揵水而闢溝以釃之大溉蜀郡廣都之田用以<lb/>
<pb n="KR2k0126_WYG_002-25a"/>
富饒今成都二水此江沱支流來自西北而滙于府之<lb/>
東南乃所謂二江雙流者也沱舊循南湟與江並流以<lb/>
東唐高駢斥廣其穢遂塞糜棗故瀆始鑿新渠繚出府<lb/>
城之北然猶合於舊渚舊渚者合江故亭唐人宴餞之<lb/>
地名士題詩徃徃在焉久茀不治余始命葺之以為船<lb/>
官治事之所俯而觀之滄波修濶渺然數里之遠東山<lb/>
翠麓與煙林篁竹列峙于其前鳴瀨抑揚鷗鳥上下商<lb/>
舟漁艇錯落游衍春朝秋夕置酒其上亦一府之佳觀<lb/>
<pb n="KR2k0126_WYG_002-25b"/>
也按即今之錦官驛矣宋周燾合江亭詩云共思赤脚<lb/>
踏層氷聊適江臯興自清昨夜雨聲驅濁暑曉來烟水<lb/>
快新晴山疑九疊張雲勢灘激千巖落布聲巾屨從來<lb/>
在丘壑願陪閒日此閒行其二却暑追隨水上亭東郊<lb/>
乘曉戴殘星餘歌咽管來幽浦薄霧疎烟入畫舲興發<lb/>
江湖馳象魏情鍾原隰詠飛鴒故溪何日垂綸去天末<lb/>
遥岑寸寸青和者為田望吳栻孫竢諸君子惟竢有舊<lb/>
聞蜀地四時雨今快岷山千里晴之句可謂得驪珠矣<lb/>
<pb n="KR2k0126_WYG_002-26a"/>
楊甲合江泛舟詩云莫踏街頭塵寜飲城東水江頭放<lb/>
船去葦間問漁子岸深魚有家鳬鴈在中沚得酒可以<lb/>
歌得樹可以艤年年舟中客顔色不相似風波無前期<lb/>
遊者亦如此短篙醉時策逺山醉時几我老不柰醒日<lb/>
落西風起晁公遡合江舟中詩云雲氣昏江樹春流没<lb/>
釣磯何如連夜漲似欲送人歸亂石水聲急片㠶風力<lb/>
微舟師且停櫓白鷺畏人飛白麟合江探梅詩云艇子<lb/>
飄揺喚不回半溪清影漾疎梅有人隔岸頻招手和月<lb/>
<pb n="KR2k0126_WYG_002-26b"/>
和霜剪取來何耕自合江亭過渡觀趙穆仲園亭詩喚<lb/>
舟芳草渡繫馬緑楊隂步入莓苔徑門開花竹林王孫<lb/>
隨蹀逺婺女隠雲深想見西南望悠悠空賞心陸務觀<lb/>
有遊東郭趙氏園詩清晨呼馬出馭吏請所之錦城浩<lb/>
如海我亦無與期有花即入門莫問主人誰下馬據胡<lb/>
牀傲睨忘訶譏人言白頭翁胡為尚兒癡老翁故不癡<lb/>
借花發吾詩詩句帶花香東風不敢吹徘徊雙蛺蝶許<lb/>
汝鼻端知此二園者亦與錦江相左右也　薛濤井舊<lb/>
<pb n="KR2k0126_WYG_002-27a"/>
名玉女津在錦江南岸水極清冽濤詩序云濤字洪度<lb/>
本長安良家女父鄖因官寓蜀而卒母孀居濤及筓以<lb/>
詩聞外又能掃眉塗粉與士族不侔客有竊與之燕語<lb/>
時韋中令臯鎮蜀召令侍酒賦詩僚佐多士為之改觀<lb/>
朞嵗中令議以校書郎奏請之䕶軍曰不可遂止濤出<lb/>
入幕府自臯至李德裕凡厯事十一鎮皆以詩受知其<lb/>
間與濤倡和者元稹白居易牛僧孺令狐楚裴度嚴綬<lb/>
張籍杜牧劉禹錫吳武陵張祐餘皆名士記載凡二十<lb/>
<pb n="KR2k0126_WYG_002-27b"/>
人競有酬和濤僑止百花潭躬撰深紅小彩牋裁書供<lb/>
吟獻酬賢傑時謂之薛濤牋晩嵗居碧雞坊剏吟詩樓<lb/>
偃息于上後叚文昌再鎮成都太和嵗濤卒年七十五<lb/>
文昌為撰墓誌題曰西川校書薛洪度之墓按濤錦江<lb/>
春望詞云花開不同賞花落不同悲欲問相思處花開<lb/>
花落時其二檻草結同心將以遺知音春愁正斷絶春<lb/>
鳥復哀吟其三風花日將老佳期猶𣺌𣺌不結同心人<lb/>
空結同心草其四那堪花滿枝翻作兩相思玉箸垂朝<lb/>
<pb n="KR2k0126_WYG_002-28a"/>
鏡春風知不知王建寄之詩云萬里橋邊女校書枇杷<lb/>
花裏閉門居掃眉才子知多少管領春風總不如　海<lb/>
雲山在錦江下流十里有海雲寺鴻慶院諸勝呉中復<lb/>
游海雲寺唱和詩王霽序云成都風俗嵗以三月二十<lb/>
一日遊城東海雲寺摸石於池中以為求子之祥太守<lb/>
出郊建高旟鳴笳鼔作馳騎之戲大讌賓從以主民樂<lb/>
觀者夾道百重飛盖蔽山野讙謳嬉笑之聲雖田野間<lb/>
如市井其盛如此渤海吳公下車朞月簡肅無事從俗<lb/>
<pb n="KR2k0126_WYG_002-28b"/>
高㑹于海雲酒既中顧謂寮屬曰一觴一詠古人之樂<lb/>
事也首作七言詩以寫勝事席客亦有以詩獻者更相<lb/>
酧和得一十三篇廼命幕下吏㑹稽王霽為之序霽斐<lb/>
薄不能文恐愧勉從公命夫俳倡絲竹其樂外也吟詠<lb/>
情性其樂内也充諸内則能遺外之樂流於外則内有<lb/>
所喪今公既推内之樂以樂賓又盡外之樂以樂民可<lb/>
謂得其樂矣中復詩云錦里風光勝别州海雲寺枕碧<lb/>
江頭連郊瑞麥青黄秀遶路鳴泉深淺流彩石池邊成<lb/>
<pb n="KR2k0126_WYG_002-29a"/>
故事茂林坡上憶前遊緑罇好伴衰翁醉十日殘春不<lb/>
少留范純仁和云東郊行樂冠西州古寺岧嶤翠嶺頭<lb/>
化俗文翁傳愷悌尋山謝傅繼風流天涯罇酒欣相遇<lb/>
劒外三春得共遊雅興直須窮勝賞年光難使隙駒留<lb/>
韓宗道和云茂林修竹翠煙収寺枕清江最上頭好鳥<lb/>
啼春知客恨落花浮水近人流政閒不廢登臨賞意適<lb/>
直成汗漫遊紫陌紅塵歸路逺夕陽回首重遲留勾士<lb/>
良和云佛土依山福逺州春行繡騎上雲頭補天彩石<lb/>
<pb n="KR2k0126_WYG_002-29b"/>
盈池在朝海清江繞寺流四國仰煩郇伯勞羣生翹望<lb/>
謝安遊早知為礪為霖意惟有西民欲暫留薛繗和云<lb/>
寺上靈峯更近州喧闐騶從錦纒頭歌鐘乍奏晴雷殷<lb/>
戈甲急趨春水流幾處醉眠方枕藉一城謡俗重嬉遊<lb/>
賢侯惠意民知否幾刻嚴闉為爾留宋祁集海雲鴻慶<lb/>
院詩地勝祠仍古春餘物徧華山雲時抱石佛雨不萎<lb/>
花嶺挾樓梯峻巖牽殿墄斜淙谿雜環珮怪蔓走龍蛇<lb/>
供座僧飛鉢香園客戲沙吾遊真草草深意寄烟霞趙<lb/>
<pb n="KR2k0126_WYG_002-30a"/>
抃遊海雲山詩縹緲齊雲閣喧闐摸石池物華春己盛<lb/>
人意樂無涯羅綺一山徧旌旗十里隨遨棚夾歸路驍<lb/>
騎看星馳蘇寀和云笙歌揭虛閣帷幕匝春池且與民<lb/>
同樂都忘天一涯舊遊嗟倐忽故步喜追隨陌上人如<lb/>
堵歸鞍莫載馳邢夢臣和云使旌駈近郭民宴列芳池<lb/>
洩洩春臺上沉沉暮海涯鴻驚人宛轉電激騎追隨此<lb/>
㑹經年至須防日似馳霍交和云山深藏古寺傍枕舊<lb/>
芳池鼓響揭雲外石探從水涯使旌遊不倦瑞麥獻相<lb/>
<pb n="KR2k0126_WYG_002-30b"/>
隨事簡民同樂歸心莫競馳韓綘遊鴻慶寺詩久旱雨<lb/>
初足樂遊春正深喧闐觀士女清曠入山林佛界雲成<lb/>
寶僧園地布金方塘探于石高閣㑹賓簪沙水通溪白<lb/>
松筠逐徑隂紛華從滿目幽寂自虛心印組端為累巖<lb/>
扄得暫尋晩風吹緑野歸騎已駸駸呉師孟和云十里<lb/>
東郊道兹遊嵗月深參僚從行府高㑹適叢林穉子喧<lb/>
沽玉春姬笑予金咳珠僧獲寶醉弁客遺簪天賜連宵<lb/>
澤民歡畢晝隂分明造物手自在出塵心非相雖無住<lb/>
<pb n="KR2k0126_WYG_002-31a"/>
殘芳尚可尋都人望旋斾車馬又駸駸范成大十一月<lb/>
海雲賞山茶詩門尸懽呼十里村臈前風物已知春兩<lb/>
年池上經行處萬里天邊未去人客鬢花身俱嵗晩粧<lb/>
光酒色且時新海雲橋下溪如鏡休把冠巾照路塵十<lb/>
二月海雲賞山茶詩追趂新晴管物華馬蹄鬆快帽簷<lb/>
斜天南臈盡風晞雪氷下春來水漱沙已報主林催市<lb/>
柳仍從掌故問山茶豐年自是驩聲沸更着衙前晝鼓<lb/>
撾喻汝礪遊海雲山詩𣺌𣺌天宇初便復有此山清晨<lb/>
<pb n="KR2k0126_WYG_002-31b"/>
及兹游遐想百代前來者幾何人當時各為歡淑質揚<lb/>
妙舞哀絲遞清彈樂事坐如昨芳嵗已屢殫向來所游<lb/>
人落葉不復還逈然㪚逺目感之為長歎竹逕非舊所<lb/>
鵲巢豈昔眠念誰當久存而不住所縁破涕聊一怡山<lb/>
川却萋妍未知後世士誰復當來旋<lb/>
　<lb/>
　<lb/>
　蜀中廣記卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷五十四</head> <lb/>
    <p>
<pb n="KR2k0126_WYG_054-1a"/>
欽定四庫全書<lb/>
　蜀中廣記卷五十四<lb/>
　　　　　　　　　　　　明　曹學佺　撰<lb/>
　蜀郡縣古今通釋第四<lb/>
　　川北道屬<lb/>
　　　保寧府<hi>管二州八縣</hi>
古巴國地秦置閬中縣後漢建安劉璋自安漢徙巴西<lb/>
郡於此唐宋則稱閬州矣元改今稱沿後唐保寧軍之<lb/>
<pb n="KR2k0126_WYG_054-1b"/>
目　廢北巴西郡宋元嘉置廢南梁州梁天監置皆因<lb/>
李雄之亂理無定處　廢隆州廢盤龍郡皆西魏平蜀<lb/>
置盤龍者以郡南盤龍岡為名隆州者取其連岡地勢<lb/>
髙隆為名後魏典畧云此州故有隆城謂之南隆唐先<lb/>
天避𤣥宗諱改為閬州　廢保寧軍節度使後唐天成<lb/>
置廢安徳軍宋初置　按十道錄云果閬二州貞觀中<lb/>
屬劒南道天寳中屬同開元中屬山南道乾元中屬同<lb/>
若據地勢言之嘉陵江既在劒門之外流厯果閬合三<lb/>
<pb n="KR2k0126_WYG_054-2a"/>
州而入涪江且三州同是漢巴郡之地合屬山南道<lb/>
　　　閬中縣<lb/>
髙門曰閬閬山四合邑居其中而水遶之　廢奉國縣<lb/>
梁大同中於此置白馬義陽二郡後魏恭帝二年廢義<lb/>
陽郡改為奉國縣以此地來附於魏故名元省入閬中<lb/>
縣志東百里有奉谷鄉國谷音同而譌<lb/>
　　　蒼溪縣<lb/>
東漢漢昌縣也今縣隋改取蒼溪谷為名<lb/>
<pb n="KR2k0126_WYG_054-2b"/>
　　　南部縣<lb/>
梁之南隆縣也今縣亦隋改以部分在郡之南　廢西<lb/>
水縣梁大同中於此置掌天戍因掌天山為名後周閔<lb/>
帝元年改戌為西水縣以界内西水為名元省入南部<lb/>
按府志城南五十里有西水橋是南部界　廢晉安縣<lb/>
按四夷縣道記梁於此置金遷戍後周改為郡仍置晉<lb/>
安縣郡所理也元省入南部縣志北九十里有晉安堡<lb/>
　廢新政縣唐武徳中於此置新城縣後以隱太子諱<lb/>
<pb n="KR2k0126_WYG_054-3a"/>
改為新政縣元省入南部縣志今之積善鄉是　廢新<lb/>
井縣唐武徳中置縣界頗有鹽井因立斯名元省入南<lb/>
部縣志今之政教鄉是<lb/>
　　　廣元縣<lb/>
元置廣元猶漢之廣漢也古葭萌地葭萌苴侯名蜀侯<lb/>
之弟續事始曰葭茶也蜀人以茶字郡　廢綿谷縣東<lb/>
晉太元中於此置興安縣隋開皇中改為綿谷縣以東<lb/>
南綿谷為名總志廢綿谷縣在廣元之烏奴城北　廢<lb/>
<pb n="KR2k0126_WYG_054-3b"/>
平蜀縣後魏恭帝二年於此置義城縣隋改義清唐改<lb/>
𦙍山宋乾徳三年平蜀改為平蜀縣且避諱也元併入<lb/>
廣元　廢嘉川縣宋武帝於此置與樂縣後魏恭帝改<lb/>
為嘉川縣取嘉陵水所經為名後併入廣元憲綱有嘉<lb/>
川鄉是<lb/>
　　　昭化縣<lb/>
古葭萌白水地秦使司馬錯自劒閣道伐蜀之所由也<lb/>
劉宋為宋安唐為益昌矣昭化舊屬利州利州葢嘗稱<lb/>
<pb n="KR2k0126_WYG_054-4a"/>
昭武者宋開寳敕改今縣沿其舊名　廢景谷縣本漢<lb/>
白水縣宋武帝於此置平興縣即元和志楊難當克葭<lb/>
萌分白水置平興者隋開皇中改平興為景谷縣即華<lb/>
陽國志隂平郡自景谷有步道徑江油左擔行出涪者<lb/>
按昭化憲綱縣北百里有白水鎮周圍五里俗稱沙州<lb/>
城也先主斬楊懷髙沛於此　廢葭萌縣本漢葭萌地<lb/>
蜀先主改為漢夀晉武帝改為晉夀隋開皇始復舊名<lb/>
元省入昭化志云栢林鋪是葭萌縣故址　廢岐坪縣<lb/>
<pb n="KR2k0126_WYG_054-4b"/>
宋武帝於此立宋安縣後魏廢帝改為岐坪取岐坪川<lb/>
為名宋改入昭化按晉書作岐愜未詳<lb/>
　　　劒州<lb/>
蜀漢立梓潼郡霍峻之所守也諸葛武侯以大劒山至<lb/>
此有隘束之路故曰劒門唐始以之名州　廢南梁州<lb/>
廢安州俱梁時立廢始州西魏時立以先下安州始通<lb/>
巴蜀也　廢隆慶府宋時立以孝宗潜邸也　廢普安<lb/>
縣本郡也廢為縣今廢為驛在城　廢下辨縣宋元嘉<lb/>
<pb n="KR2k0126_WYG_054-5a"/>
中以武都流人於此安置因立縣大明二年改為武連<lb/>
縣今併入州治西百里上亭驛是又二十里有武連橋<lb/>
　廢劒門縣今為劒門驛華陽國志云劒閣三十里至<lb/>
險有閣尉桑下兵民也　廢臨津縣舊圖經云梁天監<lb/>
於此置相原縣隋開皇改為臨津縣以其俯臨潼水為<lb/>
名今州南二百五十里有義津即此地　廢普成縣周<lb/>
地圖云梁於此置梁安縣天和中改為黄安縣唐末改<lb/>
為普成縣今州有普成鄉是按本志云故縣南一里紫<lb/>
<pb n="KR2k0126_WYG_054-5b"/>
霄觀舊名普成觀晉宋間有李隱君名普成者煉形於<lb/>
此上昇　廢華陽縣廢茂陵縣已上俱舊廢者益州志<lb/>
云宋大明年置此二縣一𨽻南安郡一𨽻扶風郡後魏<lb/>
俱廢　廢七盤縣唐久視年於七盤山東南置山在廢<lb/>
武連縣之西俱併入州<lb/>
　　　梓潼縣<lb/>
蜀古志云禹於尼陳山伐梓其神化為童子漢所為名<lb/>
縣也蜀晉之梓潼西魏之潼川郡理　按此語出翰墨<lb/>
<pb n="KR2k0126_WYG_054-6a"/>
全書方輿勝覽引之<lb/>
　　　巴州<hi>管南江通江二縣</hi>
江流如字西魏實始稱州唐迄國初不改洪武九年降<lb/>
縣正徳十年平山冦復為州　廢漢昌縣東漢時立廢<lb/>
歸化郡廢北水郡俱劉宋立以領獠戸　廢木門郡梁<lb/>
時立　廢大谷郡後魏立　廢清化郡隋大業立　廢<lb/>
静州唐武徳立　廢化成縣梁普通年於此置梁大縣<lb/>
後周地圖云大象二年改為化成縣以化成山為名州<lb/>
<pb n="KR2k0126_WYG_054-6b"/>
志舊化成縣在治西五十步　廢恩陽縣梁普通年於<lb/>
此置義陽縣以義陽山為名隋開皇年改為恩陽縣按<lb/>
義陽山古名三峯山下有巴蛇洞即摭遺所載静州知<lb/>
州王鶚子讀書義陽山而遇梅仙者静州即巴州也<lb/>
廢曽口縣梁普通年置以曽口谷為名今州東五十里<lb/>
有曽口渡　廢其章縣梁普通年置以其章山為名郡<lb/>
志舊其章縣在巴州東八十里有古蓮池是其故址本<lb/>
志作竒章以為即牛僧孺封邑未詳　廢始寧縣亦梁<lb/>
<pb n="KR2k0126_WYG_054-7a"/>
普通置宋初併入其章　廢清化縣梁普通年於此置<lb/>
伏强縣隋開皇年改為清化縣州志舊清化縣在州西<lb/>
北六十里　廢盤道縣後魏恭帝置因龍腹山道路盤<lb/>
屈為名宋初併入清化<lb/>
　　　南江縣<lb/>
後周之難江縣也唐沿西魏置集州矣宋廢州存縣國<lb/>
初易難為南　廢集州以東北集川水為名今縣學即<lb/>
集州址　廢符陽郡唐天寳立　廢符陽縣後魏正始<lb/>
<pb n="KR2k0126_WYG_054-7b"/>
年置取符水為名本志東南隅廣濟橋銘有符陽縣字<lb/>
開元中刻也　廢大牟縣唐武徳年立取大牟山為名<lb/>
宋初併入難江<lb/>
　　　通江縣<lb/>
治枕巴江也唐時壁州理此國初徑屬府正徳改𨽻巴<lb/>
州　廢諾水縣後魏大統年置按諾水潮聲聽之若諾<lb/>
應也此即宕水所激　廢壁州唐武徳年置以縣西壁<lb/>
山為名今縣治即州故址　廢廣納縣以縣界廣納溪<lb/>
<pb n="KR2k0126_WYG_054-8a"/>
為名宋初併入通江　廢巴東縣唐開元年於此置太<lb/>
平縣以太平川為名天寳改為巴東縣以處巴江之東<lb/>
為名宋初併入通江　廢白石縣後魏廢帝立以白石<lb/>
川為名本志縣東百里有舊白石古城周遭石壁可容<lb/>
萬人四隅石門亭址俱存有淳熙間題詠下為白石寺<lb/>
　　　利州衛<lb/>
葭萌國梁承聖中為利州也前後曰漢夀者漢曰晉夀<lb/>
者晉曰小益者後魏曰義成者隋曰益昌者唐曰昭武<lb/>
<pb n="KR2k0126_WYG_054-8b"/>
軍者偽蜀曰武寧軍者宋　衞與廣元縣同城廢址見<lb/>
前<lb/>
　　　順慶府<hi>管二州八縣</hi>
安漢充國二縣地唐置果州取充實之義也一曰以郡<lb/>
南果山為名宋寳慶初寧宗潜邸遂有今號　廢巴郡<lb/>
劉璋立　廢南宕渠郡劉宋立　廢永寧軍五代蜀立<lb/>
　按本志充國在城南安漢在城北各三十五里<lb/>
　　　南充縣<lb/>
<pb n="KR2k0126_WYG_054-9a"/>
漢充國縣蜀増南字隋減國字是以有今稱也<lb/>
　　　西充縣<lb/>
唐武徳年析南充置西溪水出焉　廢流溪縣唐開耀<lb/>
年置即西溪也元省入西充<lb/>
　　　蓬州<hi>管營山儀隴二縣</hi>
梁天監中置相如縣長卿桑梓也今名後周所改圖經<lb/>
云兩蓬髙峙屹然雲霄　廢伏虞郡梁初置廢咸安郡<lb/>
唐天寳置　廢相如縣梁置兼立梓潼郡於此李商隱<lb/>
<pb n="KR2k0126_WYG_054-9b"/>
詩梓潼不見馬相如是也相如故宅今為州治　廢蓬<lb/>
山縣梁大同中於此置綏安縣唐至徳中改為蓬山縣<lb/>
今省入州<lb/>
　　　營山縣<lb/>
分相如置朗池始梁終唐皆然宋祥符避諱改今名以<lb/>
治有山如營壘也　廢良山縣梁大同於此置安固縣<lb/>
唐開元改為良山縣元省入營山志云三十里有良山<lb/>
鎮縣址為興福寺　廢朗池縣以臨古朗池為名唐貞<lb/>
<pb n="KR2k0126_WYG_054-10a"/>
元年移於營山歇馬館為理<lb/>
　　　儀隴縣<lb/>
梁天監置在大儀山之坂坂大曰隴山有石銘儀隴二<lb/>
字　廢隆城郡梁置兼立儀隴縣縣城在金城山頂四<lb/>
面懸絶石壁髙八十丈周迴五里惟西南稍通人馬唐<lb/>
開元年移於山下平溪即今理也　廢伏虞縣隋開皇<lb/>
置以伏虞山為名元省入儀隴故址在縣東六十里<lb/>
廢蓬池縣梁天監於此置大寅縣取大寅山為名唐廣<lb/>
<pb n="KR2k0126_WYG_054-10b"/>
徳改曰蓬池取蓬水為名元省入儀隴<lb/>
　　　廣安州<hi>管渠鄰水大竹岳池四縣</hi>
宋合果渠三州地開寳初於濃洄鎮置廣安軍取安輯<lb/>
之義矣元為府國朝降為州　廢渠江縣後漢為賨城<lb/>
縣有古賨城在焉一名始安城梁於此置始安縣唐至<lb/>
徳年改為渠江縣宋割屬廣安軍總志渠江舊縣在廣<lb/>
安州北五里<lb/>
　　　渠縣<lb/>
<pb n="KR2k0126_WYG_054-11a"/>
漢宕渠縣也石過水為宕水所居為渠蜀漢晉隋皆置<lb/>
郡於此　廢流江縣周明帝立今為縣治<lb/>
　　　鄰水縣<lb/>
水出鄰山中有大磧懸流十丈者也梁置　廢鄰山縣<lb/>
亦梁置鄰山者其山重疊鄰比相次也隋併入今縣有<lb/>
鄰山鎮<lb/>
　　　大竹縣<lb/>
唐則天時析鄰水縣置紀勝曰逹州之地有大竹小竹<lb/>
<pb n="KR2k0126_WYG_054-11b"/>
葢與縣接壤者　本志云地産大竹砍伐時有白兎走<lb/>
出始剏白兎寺因以名邑此邑舊省鄰山宋紹興復置<lb/>
　　　岳池縣<lb/>
寰宇記云岳安山在縣東三十五里髙六百丈岳池之<lb/>
水出焉唐析南充相如所置也<lb/>
　　　潼川州<hi>直𨽻管七縣</hi>
左倚梓林右枕潼水隋曰梓州五代蜀重和以後槩曰<lb/>
潼川　廢東廣漢郡蜀先主立　廢新都郡晉時立<lb/>
<pb n="KR2k0126_WYG_054-12a"/>
廢新州梁蕭紀立　廢昌城郡西魏時立　廢東川節<lb/>
度使唐肅宗立　廢武徳軍蜀王建立　廢静戎軍安<lb/>
静軍俱宋立乾道間又陞瀘南為潼川府路安撫使而<lb/>
潼川守臣兼果渠懷安廣安等郡兵馬事　廢郪縣常<lb/>
璩云漢髙帝六年置舊縣在今縣南九里臨江郪王城<lb/>
基址見存又謂之郪郎也蜀志姜維等聞諸葛瞻破乃<lb/>
引軍由廣漢郪道以審虚實即此地今在州治東　廢<lb/>
涪城縣本漢縣後漢初吳漢入蜀禆將臧宫拔涪城即<lb/>
<pb n="KR2k0126_WYG_054-12b"/>
此邑東晉立始平郡於此隋初郡廢縣存州志元省入<lb/>
郪郪復省入州又云涪城在州西北六十里　廢富國<lb/>
監本梓州郪縣富國鎮新井煎鹽場也宋置監以董其<lb/>
事兼領通泉飛烏等鹽井地去梓州九十里今併入州<lb/>
　　　射洪縣<lb/>
西魏始置取射江為名土音以江為洪後周改之從俗<lb/>
也　廢通泉縣西魏於此置湧泉縣隋開皇改為通泉<lb/>
縣取其交注通流下即黄滸川也元省入射洪志云治<lb/>
<pb n="KR2k0126_WYG_054-13a"/>
南五十里通泉古驛即杜甫題詩處今為大浸寺<lb/>
　　　鹽亭縣<lb/>
秦亭也梁大同始縣有鹽井　廢方安縣李膺蜀記云<lb/>
靈江東鹽亭井古方安縣也周地記梁大同元年於此<lb/>
立亭因為縣而方安廢矣　廢髙渠郡周保定初置以<lb/>
臨梓潼水也隋開皇年廢為縣縣尋亦廢　廢西宕渠<lb/>
郡在安樂村李膺蜀記宋元嘉置領縣四宕渠宣城漢<lb/>
初東闗是也梁天監廢　廢永泰縣唐武徳年置元省<lb/>
<pb n="KR2k0126_WYG_054-13b"/>
入鹽亭縣志永泰舊基在縣東北六十里　廢東闗縣<lb/>
本鹽亭雍江草市也偽蜀明徳以地去縣逺遂立招輯<lb/>
院宋初陞為縣元省入鹽亭志云治東百里有東闗市<lb/>
　　　中江縣<lb/>
後周為𤣥武縣隋唐因之宋祥符初勅崇真武併易今<lb/>
名以神泉涪城江流所㑹縣治當其中也在蜀為五城<lb/>
縣華陽國志云𤣥武漢時立倉發五城縣人尉部主之<lb/>
一曰五成按爾雅注成猶重也即𤣥武山　廢懷歸縣<lb/>
<pb n="KR2k0126_WYG_054-14a"/>
李膺蜀記云宋元嘉九年置後周併入𤣥武縣　廢凱<lb/>
州隋開皇置宋省入潼川府　廢銅山縣本蜀道銅山<lb/>
之北漢文帝賜鄧通鑄錢即此唐貞觀年置監上元廢<lb/>
為縣元省入中江憲綱離城百七十里伏獅山乃銅山<lb/>
舊址　廢飛烏縣故郪王城也隋開皇置取飛烏山為<lb/>
名元併入中江總志廢飛烏縣在潼川州西南百三十<lb/>
里<lb/>
　　　遂寧縣<lb/>
<pb n="KR2k0126_WYG_054-14b"/>
東晉置郡稱遂寧以其遂寧兹土也宋宣和初潜藩陞<lb/>
府元降州國朝降縣　廢廣漢縣漢髙帝置以屬廣漢<lb/>
郡　廢徳陽縣蜀先主置以屬東廣漢郡按徳陽縣有<lb/>
二其一在川西者先主以屬梓潼郡　廢石山郡後周<lb/>
武帝立　廢總管府都督府及東川防禦使俱唐武徳<lb/>
貞觀等年立　廢武信軍節度宋初立　廢小溪縣晉<lb/>
永和年置後魏恭帝改為方義縣宋太平興國避諱復<lb/>
為小溪元省入遂寧本志小溪廢縣附北郭廢遂寧縣<lb/>
<pb n="KR2k0126_WYG_054-15a"/>
在東南一百里今稱下縣<lb/>
　　　蓬溪縣<lb/>
本遂州地唐開元中置唐興縣於此天寳中改今名以<lb/>
蓬萊溪在其界内　廢青石縣晉孝武帝於此置晉興<lb/>
縣後魏武帝改為始興縣隋改為青石縣以青石山為<lb/>
名九州要記云此山天下青石無佳於此可為鐘磬元<lb/>
省入蓬溪　廢長江縣本東晉巴興縣後魏恭帝改為<lb/>
長江縣即涪江也唐賈島簿此縣元省入蓬溪今長江<lb/>
<pb n="KR2k0126_WYG_054-15b"/>
壩是<lb/>
　　　安岳縣<lb/>
李雄之亂没於獠梁普通始置郡曰普慈後周曰普州<lb/>
隋改今縣以地在山上險而即安之義也洪武初尚名<lb/>
普州九年乃為縣　廢普康縣周武帝於此置永康縣<lb/>
隋開皇改為隆唐縣唐避𤣥宗諱改為普康縣今併入<lb/>
安岳縣本志普康鎮是　廢崇龕縣在今之古龕寺沿<lb/>
革未詳<lb/>
<pb n="KR2k0126_WYG_054-16a"/>
　　　樂至縣<lb/>
唐武徳三年置取樂至池為名　廢多葉縣周建徳年<lb/>
置以有神曰多岳也宋併入樂至在今之茗山鎮　廢<lb/>
石羊縣元時析置今為石羊鎮<lb/>
　<lb/>
　<lb/>
　<lb/>
　<lb/>
<pb n="KR2k0126_WYG_054-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷五十四<lb/>
</p>
<p>
</p>
  </div>
</body>
</text>
</TEI>
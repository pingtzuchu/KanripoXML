<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷九十九</head> <lb/>
    <p>
<pb n="KR2k0126_WYG_099-1a"/>
欽定四庫全書<lb/>
　蜀中廣記卷九十九<lb/>
　　　　　　　　　　　　明　曺學佺　撰<lb/>
　著作記第九<lb/>
　　集部<lb/>
　　　范蜀公集一百十二卷<lb/>
汪玉山序按蜀公墓志云文集一百卷諌垣集十卷内制<lb/>
集二十卷外制集十卷正書二卷樂書三卷刀筆八卷公<lb/>
<pb n="KR2k0126_WYG_099-1b"/>
成都人也應辰守成都凡三十年求公文集雖摉訪殆徧<lb/>
来者不一而竟無全書盖公之没距今八十年矣竊意嵗<lb/>
月愈久則雖此不全之書亦或未易得也於是以意類次<lb/>
為六十二卷曰樂議曰使北録不見於墓誌亦恐其初文<lb/>
集中未必載也樂議或特出於世俗所裒輯今皆存之又<lb/>
以諫疏内制外制正書樂書附之通為一百十二卷正書<lb/>
所得止一卷今分為二司馬温公論正書其間有云舜無<lb/>
焚廪浚井之事而今之正書無此語豈亦非全書耶<lb/>
<pb n="KR2k0126_WYG_099-2a"/>
公名鎮字景仁成都人舉進士為禮部第一仁宗朝知<lb/>
諌院後言王安石新法不便乞致仕居頴昌元祐初詔<lb/>
召不赴封蜀郡公年八十一諡忠文<lb/>
　　　東齋紀事十二卷<lb/>
景仁自序云元豐中既謝事日於東齋燕坐追憶在朝<lb/>
時交㳺言語與夫里俗傳記因纂集成書崇觀間以其<lb/>
談及國事禁之<lb/>
　　　榮國集五十卷<lb/>
<pb n="KR2k0126_WYG_099-2b"/>
中書侍郎范百禄子功著鎮兄鍇之子也第進士復舉<lb/>
才識兼茂科<lb/>
　　　范太史集五十五卷家傳八卷　遺事一卷<lb/>
翰林學士范祖禹淳夫撰鎮従孫也太史遺事後人所<lb/>
編輯者<lb/>
　　　潛齋詩眼一卷<lb/>
范温元實著祖禹之子學詩於黄山谷潛齋其别號云<lb/>
　　　李畋文集一百卷　歸田録十卷　知命録十<lb/>
<pb n="KR2k0126_WYG_099-3a"/>
　　　卷<lb/>
華陽李畋渭父撰張公詠客也不樂仕進詠敦勉之遂<lb/>
登第累官知榮州熙寜中致仕歸與門人賔客燕談忘<lb/>
倦門人請編録之又名該聞録有雜詩十二篇係於後<lb/>
　　　陵陽集五十卷　陵陽先生詩草一卷　陵陽<lb/>
　　　正法眼一卷<lb/>
中書舍人仙井韓駒子蒼撰自㓜能詩黄太史稱其超<lb/>
軼絶塵蘇文定以比儲光羲政和初獻書召試出身後<lb/>
<pb n="KR2k0126_WYG_099-3b"/>
入西掖坐蘇氏鄉黨曲學罷<lb/>
後村劉氏曰子蒼蜀人學出蘇氏與豫章不相接吕公<lb/>
仁彊之入派子蒼殊不樂磨淬剪截之功終身改竄不<lb/>
已有寫寄人數年而追取更易一兩字者故所作雖少<lb/>
而可觀<lb/>
　　　建中治本書一卷<lb/>
眉山任諒子諒著年十四冠鄉書登髙第為懐州教授<lb/>
徽宗見其所作新學碑曰文士也擢提舉䕫路學事卒<lb/>
<pb n="KR2k0126_WYG_099-4a"/>
官京兆尹<lb/>
　　　張大中集<lb/>
通川人宣和中舉進士羣經百氏一覽不忘時人號為<lb/>
黒漆書厨以其黧色也<lb/>
　　　呉待制文集<lb/>
臨卭呉時伸道著初舉進士得學究出身再試中甲科<lb/>
歴太僕少卿道君時為徽猷閣待制屬文落筆即就未<lb/>
嘗屬槁兩學目為立地書厨<lb/>
<pb n="KR2k0126_WYG_099-4b"/>
　　　勾景山文集十卷　西掖制書十卷　奏議十<lb/>
　　　卷<lb/>
勾濤字景山成都人崇寜中登進士第史館脩撰重脩<lb/>
哲宗徽宗實録丞相趙鼎諭㫖宜婉辭紀載燾曰崇寜<lb/>
大觀大臣誤國以稔今禍藉有隠諱如天下野史何髙<lb/>
宗嘗語相秦檜曰勾濤久閒性喜泉石可進職與一山<lb/>
水近郡檜對永嘉有天台鴈蕩之勝帝曰永嘉太逺以<lb/>
湖州命之<lb/>
<pb n="KR2k0126_WYG_099-5a"/>
　　　琴軒集一卷<lb/>
陳氏曰題南榮浪翁李有慶撰與石昌言任師中同時<lb/>
卷末有贈答十二絶闕其六其曰癸巳嵗者殆皇祐中<lb/>
　　　岷山百景詩二卷<lb/>
王寀著寀字道輔華陽人少有詩名世謂其詩初若不<lb/>
經意然遣辭屬意清麗絶人自號南陔居士宣和中以<lb/>
狂譎被譖伏誅<lb/>
　　　東嵓野老集八十卷<lb/>
<pb n="KR2k0126_WYG_099-5b"/>
建炎中唐安文正倫濟道撰漢守文翁之後也第進士<lb/>
為朝請大夫生平力學為文宏贍博洽一時稱之又括<lb/>
諸書重復者為小名録<lb/>
　　　玉臺集東都事略一百三十卷<lb/>
眉山王賞著當之弟稱之父也累官禮部侍郎直學士<lb/>
以忤秦檜出知利州<lb/>
　　　左右氏釋疑譜學一卷　讀書日録五卷<lb/>
廣安黎良能著錞之孫也<lb/>
<pb n="KR2k0126_WYG_099-6a"/>
　　　縉雲集四十三卷<lb/>
馮時行著字當可巴縣人讀書縉雲山中紹興狀元歴<lb/>
官奉禮郎以沮和議被廢<lb/>
　　　小醜集十二卷　續集三卷<lb/>
直秘閣眉山任盡言元受撰元符諫官伯兩之孫紹興<lb/>
従臣申先之子中甲科仕為太常寺主簿終於閩憲楊<lb/>
誠齋序謂其詩文孤峭而有風稜雄健而有英骨忠慨<lb/>
而有義氣盖將與唐之貞元元和本朝之慶歴元祐諸<lb/>
<pb n="KR2k0126_WYG_099-6b"/>
公並轡而先終非近世陳陳相因累累隨行之作也<lb/>
　　　宇文肅愍公文集<lb/>
贈開府儀同三司宇文虚中撰後溪劉氏序略曰公覊<lb/>
絶域者十五年而朝廷悉發其家人北去後四年父子<lb/>
謀覺而闔門被禍矣公弟兄早以才雋皆致位二府公<lb/>
之文章又最見稱於當世余讀其為館職時所與開封<lb/>
尹論事書而壯之使充是書以往足以追古人而並駕<lb/>
公既亟見用於尚文之日潤色太平黼藻休烈則余所<lb/>
<pb n="KR2k0126_WYG_099-7a"/>
謂繫一時所遇而作非公之所欲充而不已者也故公<lb/>
答曽晦之書云僕長而游太學為科舉所使及得一官<lb/>
又屢為應制代言之文皆非得已而為者去嵗得罪杜<lb/>
門於此閒取箧中書史卧而讀之日盡數卷乃知古人<lb/>
之未嘗為文也惟其無意於為文而遇事乃言則其優<lb/>
㳺舒泰奮迅豪蕩盖無施而不可昔嘗謂西漢制詔妙<lb/>
絶於元成間而章疏奏對至谷子雲而工極無以復加<lb/>
矣迨今思之則不然惟髙帝立長沙王令諸吏善遇髙<lb/>
<pb n="KR2k0126_WYG_099-7b"/>
爵及省賦舉賢等詔吕后孝文賜匈奴單于書楚王信<lb/>
以下上尊號相國何等議天子所服此等數篇卓然渾<lb/>
成非司馬相如王褒軰㝠搜巧繪所能至也公之此書<lb/>
至論古之人成徳為行隠然出處之大致亦非有意於<lb/>
其間又觀所與趙慶長論文書亦曰不若清明寥邈之<lb/>
為愈也挺臣欲表其先大父之文即二書所言余又何<lb/>
加焉<lb/>
　　　劉韶美詩集<lb/>
<pb n="KR2k0126_WYG_099-8a"/>
普州劉儀鳯著登進士十年始赴調為蓬溪尉歴官國<lb/>
史編脩秘書少監兵部侍郎奉入半以儲書凡萬餘卷<lb/>
國史録無遺者御史論其私録四庫書斥歸儀鳯苦學<lb/>
至老不倦尤工於詩<lb/>
老學菴筆記云劉韶美在都下累年不以家行得俸専<lb/>
以傳書書必三本雖數百卷為一部者亦然出局則杜<lb/>
門校讎不與客接既歸蜀亦分作三船以備失壊已而<lb/>
行至秭歸新灘一舟為灘石所敗餘二舟無他遂以歸<lb/>
<pb n="KR2k0126_WYG_099-8b"/>
普慈築閣貯之<lb/>
　　　虞雍公詩文十卷<lb/>
虞允文字彬甫仁夀人建炎紹興間出入將相垂二十<lb/>
年忠勤不二嘗注唐書及五代史蔵於家又有經筵春<lb/>
秋講義奏議内外制行於世諡忠肅封雍國公<lb/>
後溪劉氏曰余讀雍國忠肅虞公奏議二百二十有七<lb/>
篇而慨然有感世但知采石之戰以七千卒郤金兵四<lb/>
十萬其功甚偉然忌者猶曰適然豈知公於紹興辛巳<lb/>
<pb n="KR2k0126_WYG_099-9a"/>
之前已因輪對面奏金必叛盟兵必分五道正兵必出<lb/>
淮西竒兵必出海道宜令良將勁卒備此二境其先事<lb/>
之識已絶出乎衆人之表矣及金叛盟上令従臣集議<lb/>
公獨言金兵必出兩淮丞相善其言而未必行及遣公<lb/>
勞師采石事已大壊公以書生収合亡卒激勵諸將施<lb/>
置於倉卒之際而破金於俄頃之間嗚呼非胸中素所<lb/>
蓄積忠誠足以動天地感人心而作士氣未易成此偉<lb/>
績也而曰適然可乎自昔狃勝者必忽其餘憂公又令<lb/>
<pb n="KR2k0126_WYG_099-9b"/>
設備於瓜洲其他區畫悉各精密而不茍金遂遁去乃<lb/>
徐請車駕還行都皆歴歴見於奏疏也余切妄論本朝<lb/>
多議論少成功雖盛時猶然也况積習消靡之餘夫人<lb/>
皆喜逸而惡勞圖安而懼危中興以來前有張魏公後<lb/>
有虞雍公為國家任其勞當其危者也彼不少愧焉而<lb/>
又忍短毁之乎<lb/>
　　　張君説文集二十卷<lb/>
綿竹張咸著咸字君説登元豐進士元祐初詔復六科<lb/>
<pb n="KR2k0126_WYG_099-10a"/>
哲宗親擢第一卒官成都節度判官其於學六藝百家<lb/>
歴代文史無不該貫為文長於序事稽古証今披文相<lb/>
質歴歴可觀即張魏公之父也<lb/>
　　　張忠獻文集十卷　奏議二十卷<lb/>
張浚字徳逺綿竹人靖康進士孝宗時力主恢復拜尚<lb/>
書僕射同中書門下平章事兼樞密使卒贈魏國公諡<lb/>
忠獻所著又有詩解尚書解等書<lb/>
　　　南軒文集三十卷　奏議十卷<lb/>
<pb n="KR2k0126_WYG_099-10b"/>
侍講廣漢張栻敬夫撰忠獻公之長子當孝宗朝以任<lb/>
子不賜第入西掖者韓元吉劉孝韙其入經筵則栻也<lb/>
别著有詩説尚書説義又有語録十二卷蔣邁所記<lb/>
　　　沂庵集四十卷　註山谷詩二十卷　註後山<lb/>
　　　詩六卷<lb/>
新津任淵子淵撰紹興元年乙丑類試第一人仕至潼<lb/>
川憲嘗註山谷後山詩行於世新津有天社山故稱天<lb/>
社任淵也<lb/>
<pb n="KR2k0126_WYG_099-11a"/>
　　　梯雲集三十卷<lb/>
趙逵撰逵字莊叔别號梯雲内江人讀書數行俱下尤<lb/>
好聚古書紹興辛未對䇿第一他日髙宗謂曰秦檜日<lb/>
薦士未嘗一語及卿以此知卿不附權貴真天子門生<lb/>
也帝又謂逵文章似蘇軾稱為小東坡<lb/>
　　　于湖集四十卷<lb/>
中書舍人張孝祥安國撰甲戌冠多士出思陵親擢秦<lb/>
相孫塤遂居其下秦忌惡之以他事下其父子大理獄<lb/>
<pb n="KR2k0126_WYG_099-11b"/>
明年秦卒上既素眷不五年登法従阜陵尤眷之卒年<lb/>
纔四十餘上嘗有用不盡之嘆其文翰皆超世才也原<lb/>
簡池人徙居歴陽因號于湖<lb/>
　　　捫膝先生文集十四卷<lb/>
尚書郎三嵎喻汝礪撰後溪劉氏序略曰靖康之難金<lb/>
議立偽楚以絶民望先生捫其膝曰此膝豈可屈哉即<lb/>
日挂冠神武門遂自號捫膝居士由是名重海内先生<lb/>
之於學不古不好於文不古不嗜於事不古不惬故其<lb/>
<pb n="KR2k0126_WYG_099-12a"/>
餘名節不古不止也既没六十三年而文集始出嗚呼<lb/>
此豈如時花候禽可悦一時耳目之比宜其愈久而愈<lb/>
難泯也盖先生之文一字不肯茍於下筆毎篇率能馳<lb/>
騁上下濤起阜湧力有餘而氣不竭辭既工於理與事<lb/>
又欲明白而深切其得無傳乎<lb/>
　　　觀堂集<lb/>
合江劉望之著紹興進士宰相沈該薦其文無塵埃氣<lb/>
召除學官遷秘書省正字<lb/>
<pb n="KR2k0126_WYG_099-12b"/>
　　　畏亝集<lb/>
廣安游桂著隆興進士其學主窮理盡性卒官制置機<lb/>
宜文字<lb/>
　　　毛伯玉集<lb/>
瀘州毛璞著乾道中進士仕至利州路所著有三餘録<lb/>
六經解自號方山子<lb/>
　　　蒲江集一卷<lb/>
永嘉盧祖臯申之撰樂章甚工<lb/>
<pb n="KR2k0126_WYG_099-13a"/>
　　　方州集五十卷後集二十卷<lb/>
資陽李石知幾撰石有盛名於蜀少嘗客蘇符尚書家<lb/>
紹興末為學官乾道中為郎歴麾節皆以論罷趙丞相<lb/>
雄其鄉人也素不善石石以是晩益困其自序云宋魋<lb/>
魯倉今猶古也<lb/>
李知幾主石室四方従學之士如雲其題名者至三千<lb/>
人他日送其姪浩成都學官詩云我集四庫書琬琰藏<lb/>
洛河此外有石經叅酌正舛訛亦可以見當日収藏之<lb/>
<pb n="KR2k0126_WYG_099-13b"/>
盛也知幾又有續博物志二卷開成承詔録二卷世系<lb/>
手記一卷樂善録十卷傳於世<lb/>
　　　許沆文集三十卷<lb/>
沆瀘州人累官太府少卿性至孝該博能文有章奏賦<lb/>
詠雜著凡三十卷與里人史扶同以詩鳴號瀘南詩老<lb/>
　　　兼山集四十卷<lb/>
端明學士劔門黄裳文叔撰裳乾道進士為嘉王府翊<lb/>
善在邸最久備盡忠益甲寅御極方將大用以病不能<lb/>
<pb n="KR2k0126_WYG_099-14a"/>
朝士論惜之别著有春秋講義<lb/>
　　　杜起莘文集<lb/>
殿中侍御史杜莘老起莘撰杜少陵之後也後溪劉氏<lb/>
序略曰公學術之正文辭之典氣節之剛與王龜齡大<lb/>
略相似而公奮起孤逺為尤難余嘗得公奏疏而讀之<lb/>
其言五榖藥石也公卒四十餘年余守眉陽又得公他<lb/>
文閲之嘆曰善哉窮之言達之行也今年又得公經論<lb/>
千餘篇信乎公之學得於孟子者歟世益降士之為文<lb/>
<pb n="KR2k0126_WYG_099-14b"/>
益浮噫無復斯文也已<lb/>
　　　桃溪集一百卷<lb/>
崇慶州李蘩清叔著歴官太府少卿講學臨政皆有源<lb/>
委所著書凡十八種失其名<lb/>
　　　浩齋退槁四十卷<lb/>
飛烏楊子謨伯昌著淳熙七年就外省試胡文靖得其<lb/>
文以為有格君氣象入對擢甲科著五要七目皆時務<lb/>
蜀帥楊輔以聞召對留棘寺半年所薦蜀士知名者四<lb/>
<pb n="KR2k0126_WYG_099-15a"/>
十人<lb/>
　　　毫芒集<lb/>
石正著本眉人徙居江安登淳熙進士力學不倦尤工<lb/>
書有黄庭經法自號曰唉齋<lb/>
　　　性善堂文集<lb/>
合州庹正周卿著紹熙進士歴官禮部侍郎同脩國史<lb/>
李全將反在朝諸臣知之多不敢言惟正極論之且獻<lb/>
斃全之䇿<lb/>
<pb n="KR2k0126_WYG_099-15b"/>
　　　前溪集<lb/>
劉涇字巨濟别號前溪簡州人張雨撰中岳外史傳云<lb/>
米元章平生與㳺率天下士蜀郡劉涇長安薛紹彭好<lb/>
竒尚古是其一流人也<lb/>
　　　後溪集十卷　寉林詞一卷　山堂疑問一卷<lb/>
劉光祖著字徳修號後溪一號山堂巨濟之子官華文<lb/>
閣學士諡文節<lb/>
　　　王景文名臣奏議<lb/>
<pb n="KR2k0126_WYG_099-16a"/>
景文名質號雪山富川人所著奏議質文甚竒<lb/>
　　　李文簡公集一百二十卷　巽岩奏議三十卷<lb/>
敷文閣學士丹稜李燾仁父撰葉水心序曰自有文字<lb/>
以來名世數十大抵以筆勢縱放淩厲馳騁為極工風<lb/>
霆怒而江河流六驥調而八音和春輝秋明而海澄嶽<lb/>
靜也髙者自能餘則勉而效之矣雖然此韓愈所謂下<lb/>
逮莊騷其上無是也觀公大篇詳而正短語簡而法初<lb/>
未嘗藻黼琢鏤以媚俗為意曽㸃之瑟方希化人之酒<lb/>
<pb n="KR2k0126_WYG_099-16b"/>
欲清又非以聲色臭味自怡悦也獨於古文墜學堂上<lb/>
之議起虞造周如挈裘領振之焉固遺其下而獨至其<lb/>
上者歟蜀自三蘇死公父子兄弟後起兼方合流以就<lb/>
家學綜練古今名實之際有補於世天下傳以繼蘇氏<lb/>
云志稱巽嵓所著又有五經傳授一卷易學大傳雜説<lb/>
五卷詩譜三卷尚書百篇圖一卷併文集通鑑奏議凡<lb/>
三百餘卷<lb/>
　　　李壁鴈湖集消塵録中興奏議内外制援毫録<lb/>
<pb n="KR2k0126_WYG_099-17a"/>
　　　臨汝閒書共數百卷<lb/>
壁字季章燾之第三子官資政殿學士嗜學如饑渇羣<lb/>
經百氏捜抉靡遺尤習典章制度卒諡文懿壁弟<graphic n="KR1033" url="https://raw.githubusercontent.com/kanripo/KR-Gaiji/master/images/KR1033.png" mimeType="image/png"/>所<lb/>
著有悦齋集十卷續漢官儀二卷季章謫居臨川時註<lb/>
荆公詩十五卷曽景建魏鶴山序<lb/>
　　　鶴山文集一百卷<lb/>
蒲江魏了翁字華父年數嵗日誦千言過目不再覽時<lb/>
稱神童登慶元進士召試學士院遷校書郎補外知嘉<lb/>
<pb n="KR2k0126_WYG_099-17b"/>
定府韓侂胄誅朝廷収召諸賢了翁與焉㑹丁生父憂<lb/>
觧官心䘮築室白鶴山下授徒學者稱為鶴山先生卒<lb/>
贈太師諡文靖傳言了翁所著九經要義凡二百餘卷<lb/>
又有井田圖説一卷師友雅言數十卷<lb/>
　　　讀書日記二十卷　雜藁十卷<lb/>
魏文翁著蒲江人登慶歴進士知敘州府别號果齋了<lb/>
翁之弟也<lb/>
　　　縮□類稿三十卷<lb/>
<pb n="KR2k0126_WYG_099-18a"/>
蒲江髙稼南叔著魏了翁之兄也髙乃了翁本姓魏者<lb/>
従出繼云稼登嘉定七年進士闗外四州安撫司公事<lb/>
措置元兵下沔州死節諡曰忠子斯得號恥堂有恥堂<lb/>
文集及詩膚説李心傅領史事辟為史館累官叅知政<lb/>
事稼弟定子登嘉泰進士官至學士博通六經所著有<lb/>
北門類藁<lb/>
　　　李舜臣文集三十卷　鏤玉餘功録二卷　江<lb/>
　　　東十鑑一卷<lb/>
<pb n="KR2k0126_WYG_099-18b"/>
舜臣字子思井研人四嵗知讀書八嵗能屬文稍長通<lb/>
古今推迹興廢洞見根本慨然有志於天下中乾道二<lb/>
年進士遷宗正寺主簿重脩裕陵玉牒當曽布吕恵卿<lb/>
初用必謹書或謂非執政除免格不應書舜臣曰治忽<lb/>
所關何可拘常法他所筆削類此子性𫝊道𫝊心𫝊皆<lb/>
以家學顯世有陵陽李氏東窻李氏井研李氏之稱褎<lb/>
然為一代儒宗以性傳官二府贈太師追封崇國公史<lb/>
稱所著又有羣經講義八卷尚書小傳四卷<lb/>
<pb n="KR2k0126_WYG_099-19a"/>
　　　李心傅詩文一百卷　道命録五卷　辨南遷<lb/>
　　　録一卷　朝野雜記甲乙集四十卷　舊聞証<lb/>
　　　誤十五卷　誦詩訓五卷<lb/>
心傅字㣲之舜臣第三子也慶元年薦於鄉既下第絶<lb/>
意不復廷舉閉户著書晩因崔與之許奕魏了翁等合<lb/>
前後二十人薦自制置司敦遣至闕下為史館校勘進<lb/>
士出身専修中興四朝帝紀甫成其二添差通判成都<lb/>
府尋遷著作佐郎兼四川制置司叅議踵修十三朝㑹<lb/>
<pb n="KR2k0126_WYG_099-19b"/>
要端平三年成書召赴闕為工部侍郎<lb/>
　　　存<graphic n="KR1621" url="https://raw.githubusercontent.com/kanripo/KR-Gaiji/master/images/KR1621.png" mimeType="image/png"/>集十卷<lb/>
井研牟子才存<graphic n="KR1621" url="https://raw.githubusercontent.com/kanripo/KR-Gaiji/master/images/KR1621.png" mimeType="image/png"/>著舉進士對䇿詆史彌逺調洪雅尉<lb/>
有詔李心傅即成都修四朝㑹要及中興國史辟兼檢<lb/>
閲文字以資政殿學士致仕卒史稱所著又有四尚易<lb/>
篇春秋輪輻内外制奏議經筵講義口義故事等書<lb/>
　　　師伯渾文集<lb/>
山隂陸游序曰乾道癸巳予自成都適犍為識隠士師<lb/>
<pb n="KR2k0126_WYG_099-20a"/>
伯渾於眉山一見知為天下偉人予既行伯渾餞予於<lb/>
青衣江上酒酣浩歌聲揺江山水鳥皆驚起伯渾飲至<lb/>
斗許予素不善飲亦不覺大醉夜且半舟始發去至平<lb/>
羌酒解得大軸於舟中則伯渾醉書紙窮墨燥如春龍<lb/>
奮蟄竒鬼搏人何其壯也後四年伯渾得疾不起余懐<lb/>
祖集伯渾文章移書走八千里乞予為序嗚呼伯渾自<lb/>
少時名震秦蜀東被呉楚一時髙流皆尊慕之願與交<lb/>
方宣撫使臨邉圖復中原制置使并䕶梁益兵民皆巨<lb/>
<pb n="KR2k0126_WYG_099-20b"/>
公大人聞伯渾名將聞於朝而卒為忌者所沮夫伯渾<lb/>
既决不肯仕即無沮者不過有司嵗時奉粟帛牛酒勞<lb/>
問極則如孔<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>徐復軰加散人號書其事於史而已於<lb/>
伯渾何失得而忌之如此鄉使伯渾出而事君為卿為<lb/>
公則忌者當益衆排撃沮撓當不遺力徙比景輸左校<lb/>
殆未可知安得如在眉山躬耕婦織放意山水優㳺以<lb/>
終天年耶則伯渾不遇未見可憾也<lb/>
　　　歸去來文<lb/>
<pb n="KR2k0126_WYG_099-21a"/>
青神杜叔才著魏文靖公䟦云三馬食曺叔夜有宜去<lb/>
之書一龍禪宋淵明興歸來之嘆然従容不廹若將㣲<lb/>
罪行者視叔夜之姱直而輕愠殆有間矣史載淵明之<lb/>
去在義熙三年以其時考之盖宋髙祖殺劉仲文之嵗<lb/>
昭明所謂耻復屈身異代者為得其心夫豈以一督郵<lb/>
為此悻悻哉而古今䍐有能發之者杜君此文作於蜀<lb/>
盗未平之日其尚淵明之心乎了翁昔嘗守君之郡不<lb/>
及識君嘉定十五年九月邂逅其子安石於臨安始見<lb/>
<pb n="KR2k0126_WYG_099-21b"/>
是作因推本昔人所未發者識諸篇末而歸其書於杜<lb/>
氏<lb/>
　　　老圃遺文<lb/>
青神楊虞仲著魏了翁序曰人言尚辭章者乏風骨尚<lb/>
氣節者窘辭令某謂不然辭章雖末技然根於性主於<lb/>
氣發於情止於道非無本者能之且孔明之忠忱元亮<lb/>
之進退不以文辭自命也若表若辭肆筆落口無復雕<lb/>
繪之工人謂可配訓誥雅頌此可强而能哉唐之辭章<lb/>
<pb n="KR2k0126_WYG_099-22a"/>
稱桞韓元白而桞不如韓元不如白則皆於大節觀之<lb/>
蘇文忠論近世文章之浮靡無如楊大年而大年以文<lb/>
名則以其忠清鯁亮大節可考不以末技為文也眉山<lb/>
自蘇長公以辭章自成一家歐尹諸公頼之以變文體<lb/>
後來者相望人知蘇氏為辭章之宗也孰知其忠清鯁<lb/>
亮臨死生利害而不易其守此蘇氏之所以為文也老<lb/>
圃楊公自盛年射䇿甲第直聲勁氣響撼當時有文忠<lb/>
之遺風迨其觀風作牧風裁清峻屢詔不入老不待年<lb/>
<pb n="KR2k0126_WYG_099-22b"/>
徜徉泉石幾二十載蜀人髙其風某之生後猶及拜公<lb/>
又辱與公之季子大理少卿叔正為友叔正甚似其先<lb/>
人諤諤朝端言人所不敢言叔正既卒公之諸生裒老<lb/>
圃遺文若干卷鋟諸梓請予敘所以作嗚呼世俗狹隘<lb/>
矜力炫才言語以為華富貴以為事求其脱然聲利之<lb/>
塲如公者既不可得今觀公退休以後之文猶多雍雅<lb/>
自得之趣盖辭心之聲也易曰脩辭立其誠辭非易能<lb/>
所以立誠也公居官以不欺名堂自號不欺子則其為<lb/>
<pb n="KR2k0126_WYG_099-23a"/>
辭之本既在此是宜其發越著見非浮姱纎麗者可同<lb/>
年語也後之賢者當於是考徳焉公名虞仲字少逸眉<lb/>
之青神人晩號老圃出處顛末見諸不欺子自志云<lb/>
　　　克齋文集<lb/>
楊泰之叔正著虞仲之子也少刻志於學十年卧不設<lb/>
榻宣撫使安丙疏曰蜀中名儒楊虞仲之子當逆曦變<lb/>
時勉有位者毋動言不用拂衣而去使得尺寸之柄必<lb/>
能見危致命卒官大理少卿知重慶府奉祠史載叔正<lb/>
<pb n="KR2k0126_WYG_099-23b"/>
所著有詩名物編及大易要言<lb/>
　　　平舟文集崇道集<lb/>
青神楊棟元極著紹定中進士歴樞密院編脩官史謂<lb/>
其學本於周程負海内望獨以彗星為蚩尤旗為世所<lb/>
少云卒官叅知政事<lb/>
　　　見山集<lb/>
楊文仲時發著棟之従子也七嵗而孤以胄試入太學<lb/>
升内舍時言路壅塞因季冬雷震率同舍叩閽言時事<lb/>
<pb n="KR2k0126_WYG_099-24a"/>
有曰天本不怒人激之使怒人本無言雷激之使言一<lb/>
時傳誦之寳祐初登進士恭宗即位權侍郎兼給事中<lb/>
元兵渡江朝士多棄去者侍従班惟文仲一人<lb/>
　　　鈍齋集六十卷<lb/>
著作郎楊濟濟道撰淳熙五年進士京鏜帥蜀上已出<lb/>
遨濟為樂語首云三月三日豈無水邉麗人一詠一觴<lb/>
亦有山隂禊事又云良辰羙景賞心樂事四者難并崇<lb/>
山峻嶺修竹茂林羣賢畢至一時傳誦京為相召入館<lb/>
<pb n="KR2k0126_WYG_099-24b"/>
出知果州以終<lb/>
　　　懐親詩十三篇<lb/>
何麗天著南充人宦㳺中都久未得歸賦懐親十三篇<lb/>
如毛詩體隨表上進以求外補朝廷嘉其志因詔嶺南<lb/>
逺官皆許迎養<lb/>
　　　皛然集<lb/>
廣安安丙子文著初第進士知大安軍辟呉曦隨軍轉<lb/>
運以誅曦功進資政大學士四川制置使<lb/>
<pb n="KR2k0126_WYG_099-25a"/>
　　　方山集四卷<lb/>
蒼溪嚴大猷著呉曦僣蜀大猷憤而作詩有笏未到身<lb/>
難擊泚兵如入手易擒呉之句特奏授隆慶司李叅軍<lb/>
方山在縣東八十里大猷所居近之故以名集<lb/>
　　　亨泉遺藁一百卷<lb/>
四川制置叅議張方著方字義立資陽人登慶元進士<lb/>
號亨泉子三作州持節所在有聲<lb/>
　　　何炎寅集<lb/>
<pb n="KR2k0126_WYG_099-25b"/>
炎寅通江人嘉定間舉進士綽有時名舊志列於著作<lb/>
　　　橘洲文集續言行録奏藁共十三卷<lb/>
潼川姚希得逢原著一字叔剛登嘉定進士歴端明學<lb/>
士太子賔客史稱其清儉自持好引善類不要虚譽有<lb/>
薦誦於上久而人莫知者<lb/>
　　　鶴林集<lb/>
潼川呉泳叔永著嘉定二年進士歴著作郎讀書於州<lb/>
鶴林寺故以名集杜甫所謂牛頭望鶴林也弟即昌裔<lb/>
<pb n="KR2k0126_WYG_099-26a"/>
　　　呉季永集　苦言十篇<lb/>
昌裔字季永第進士歴秘閣修撰多習典故與徐清叟<lb/>
杜範同日入臺四方想其風采作三諫詩侈之苦言則<lb/>
通判眉州時作也<lb/>
　　　塵缶文集内外制奏議掖垣繳奏金華講議<lb/>
宣化程公許著字季與一字希頴第嘉定進士歴國史<lb/>
編脩實録檢討忤鄭清之出知隆興府晩年惟一僮侍<lb/>
食無重肉一裘至十數年不易家無羡儲蜀方兵難族<lb/>
<pb n="KR2k0126_WYG_099-26b"/>
姻奔東南者多依公許以居<lb/>
　　　許學士奏議雜文<lb/>
簡州許奕著奕字成子以任為涪城尉寜宗親擢進士<lb/>
第一歴寳謨閣學士論諫甚多帝稱其骨鯁提舉崇福<lb/>
宫還家草遺表曰本非衰病初染㣲痾當湯熨可去之<lb/>
時臣以疾而為諱及鍼石已窮之後醫束手而莫圖静<lb/>
言膏肓所致之由大抵脉絡不通之故寓諷諌焉性孝<lb/>
友通籀𨽻所著有毛詩説論語尚書周禮講解及文集<lb/>
<pb n="KR2k0126_WYG_099-27a"/>
行于世<lb/>
　　　歸全録<lb/>
巴縣母夢牛著咸亨中進士屢主試院仕終承直郎<lb/>
　　　蔵雲山集相鋤集<lb/>
普州張山翁著景定中進士為荆州宣慰幹官元兵臨<lb/>
鄂守張晏然降山翁以書噍讓之遂被執山翁酬對不<lb/>
屈元人義之後居黄鵠山聚徒教授而終見宋史家鉉<lb/>
翁傳<lb/>
<pb n="KR2k0126_WYG_099-27b"/>
　　　蟠龍集<lb/>
蜀僧希演著東坡柬云䝉恵蟠龍集向已盡讀數冊廼<lb/>
文筆力竒健深増歎服僕嘗觀貫休齊已詩尤多凢陋<lb/>
而遇知得名赫奕如此盖時文凋弊故使此二僧為雄<lb/>
强今吾師老於吟詠精敏豪放而汩没流俗豈亦有幸<lb/>
不幸耶然此道固亦澹泊寂寞非以蘄人知而鼓譽也<lb/>
但鳴一代之風雅而已既承厚貺聊奉廣耳<lb/>
　　　女子王安之詩一卷<lb/>
<pb n="KR2k0126_WYG_099-28a"/>
簡池王亢之女名安之未嫁而死有詩一卷<lb/>
　　　鄧文肅集<lb/>
元綿州鄧文原著仕集賢直學士兼國子祭酒諡文肅<lb/>
志稱其博學能詩僉浙西亷訪事多異政人以為神<lb/>
　　　道園學古録<lb/>
虞集仁夀人隨父汲徙居臨川天性孝友𢎞才博學累<lb/>
遷奎章閣學士日取經史中切心徳治道者陳進經筵<lb/>
凡承顧問必隨事規諌而一時大典冊咸出其手其論<lb/>
<pb n="KR2k0126_WYG_099-28b"/>
薦人才必先器識平生為文萬篇有道園學古録行世<lb/>
卒贈仁夀公諡文靖子安民知安福州弟槃著非非國<lb/>
語行於世<lb/>
　　　寵溪詩集<lb/>
元支渭興著長寜人至順間仕四川行省叅政寵溪其<lb/>
别號也<lb/>
　　　賈先生集<lb/>
賈長卿涪州人有文學凡使蜀還京者人必問曰得賈<lb/>
<pb n="KR2k0126_WYG_099-29a"/>
先生文章否題觀瀾閣歌撰文廟御碑記鄉人重之<lb/>
　　　雲山詩集<lb/>
壁山縣有雲山翁者力學豪放不著姓名結廬於五峰<lb/>
山下明玉珍以萬户詔之不起有雲山集行世<lb/>
　　　導江先生文集<lb/>
灌縣張䇓著元末避亂僑居江左潛心道學至元中行<lb/>
臺中丞呉曼慶延至江寜逺近翕然師之稱導江先生<lb/>
有經説及文集行於世<lb/>
<pb n="KR2k0126_WYG_099-29b"/>
　　　泉石子詩文<lb/>
納谿蕭子雲善詩文偽夏屢徵不就避跡紫囤谷中號<lb/>
泉石子有詩行世<lb/>
　<lb/>
　<lb/>
　<lb/>
　<lb/>
　蜀中廣記卷九十九<lb/>
</p>
<p>
</p>
  </div>
</body>
</text>
</TEI>
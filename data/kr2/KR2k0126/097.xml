<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷九十七</head> <lb/>
    <p>
<pb n="KR2k0126_WYG_097-1a"/>
欽定四庫全書<lb/>
　蜀中廣記卷九十七<lb/>
　　　　　　　　　　　　明　曺學佺　撰<lb/>
　著作記第七<lb/>
　　集部<lb/>
　　　蜀國文英八卷<lb/>
王蜀嘉州司馬劉贊編見宋經籍志<lb/>
　　　成都文類五十卷<lb/>
<pb n="KR2k0126_WYG_097-1b"/>
宋慶元中制置使建安袁説友編其自序曰天地之祕<lb/>
蔵發而為名山大川山川之秀靈歛而為文章華藻二<lb/>
者相為頡頏而光明焉者也兩京三都之賦摹寫天地<lb/>
繪繡山川絢道徳掞天庭潤金石諧韶濩與乾坤造化<lb/>
周流盛大於宇宙之間千百世而下知有兩京三都者<lb/>
以此文也然則天地山川而可無此文哉而可以不傳<lb/>
此文哉益故大都㑹也有江山之雄有文物之盛竒觀<lb/>
絶景僊游神跡一草一木一邱一壑名公才士騷人墨<lb/>
<pb n="KR2k0126_WYG_097-2a"/>
客窺竒吐芳聲流文暢散落人間何可一二數也凡此<lb/>
者予來三年亦既畧睹矣或曰兩京三都以賦而傳使<lb/>
無傳焉斯文泯矣然則繇漢以來其文以益而作者今<lb/>
獨無傳可乎有益都斯有此文此文傳益都亦傳矣爰<lb/>
屬寮士摭諸方䇿裒諸碑識流傳之所膾炙友生之所<lb/>
見聞大篇雄章英詞綺語折法度極炫耀其以益而文<lb/>
者悉登載而彚輯焉斷自漢以下迄於淳熙其文篇凡<lb/>
一千有竒類為十一目釐為五十卷益之文於兹備矣<lb/>
<pb n="KR2k0126_WYG_097-2b"/>
嗟乎後世之士豈無浮沅湘由巴蜀作史記如司馬子<lb/>
長者乎豈無上瞿唐過䕫梓賦雪錦如杜少陵者乎又<lb/>
豈無自西蜀歴荆楚棲遲山水間如田游巖者乎儻復<lb/>
得如二三公者而訪斯益擥斯文焉則知清寜闔闢至<lb/>
大至廣之内而有所謂蜀蜀六十州亘五千里之内而<lb/>
有所謂益益都無量江漢炳靈之内而有所謂文者其<lb/>
不在此書乎是書也而有傳焉庶幾乎無負於益矣<lb/>
　　　固陵集二十卷<lb/>
<pb n="KR2k0126_WYG_097-3a"/>
宋廣都費士戣達可著嘉定中為䕫守編集管内山川<lb/>
建置碑文記頌為二十卷多半䕫門之書在旁縣者十<lb/>
之二三<lb/>
　　　成都古今詩集六卷<lb/>
章楶編人代未詳出宋史經籍志<lb/>
　　　嘉定詩<lb/>
王象之輿地碑目云岑參為嘉州時編<lb/>
　　　漢司馬相如集二卷<lb/>
<pb n="KR2k0126_WYG_097-3b"/>
後人取其上林賦難蜀父老文及封禪頌諸作編輯為<lb/>
上下卷今刻在漢魏叢書<lb/>
文心雕龍曰相如含筆而腐毫上林繁類以成艷又云<lb/>
相如之難蜀父老文曉而喻博有移檄之骨焉又云相<lb/>
如封禪蔚為倡首爾其表權輿序帝王炳𤣥符鏡鴻業<lb/>
駈前古於當今之下騰休明於列聖之上歌之以禎瑞<lb/>
贊之以介邱絶筆兹文固維新之作也<lb/>
　　　王子淵集<lb/>
<pb n="KR2k0126_WYG_097-4a"/>
王褒字子淵資中人漢書益州刺史王襄使褒作中和<lb/>
樂職詩以宣風化因薦之於朝詔徵褒獻聖主得賢臣<lb/>
頌宣帝嘉之令待詔備歌頌數従行幸受賜為多褒嘗<lb/>
作洞簫頌元帝為太子時令後宫貴人皆誦讀之又㣲<lb/>
時客湔上戱為僮約一篇劉勰云王褒髯奴劵之楷也<lb/>
　　　楊子雲集五卷　别傳一卷<lb/>
晁氏曰古無雄集宋譚愈好雄文患其散在篇籍離而<lb/>
不屬因綴繹之得四十餘篇又云従父詹事公以道雜<lb/>
<pb n="KR2k0126_WYG_097-4b"/>
取諸書所載雄逸事為一編系之以贊文心雕龍曰子<lb/>
雲屬意辭人最深觀其涯度幽逺搜選瑰麗而竭才以<lb/>
鑽思故能理贍而辭堅矣<lb/>
　　　反離騷一章<lb/>
漢書雄毎作賦嘗擬司馬相如以為式又怪屈原文過<lb/>
相如至不容作離騷自投江而死迺作書往往摭離騷<lb/>
文而反之自㟭山投諸江流以弔屈原名曰反離騷又<lb/>
旁離騷作重一篇名曰廣騷又旁惜誦以下至懐沙一<lb/>
<pb n="KR2k0126_WYG_097-5a"/>
卷名曰畔牢愁畔牢愁廣騷文多不載獨載反離騷<lb/>
　　　二十四箴一卷<lb/>
雕龍云子雲稽古始範虞箴晁氏曰今廣徳所刋本校<lb/>
集中無司空尚書博士太常四箴集中所有皆據古文<lb/>
苑而此四箴或云崔駰或云崔瑗疑不能明<lb/>
　　　演連珠一卷<lb/>
雕龍云揚雄覃思文濶業深綜述碎文璅語肇為連珠<lb/>
其事雖小而明潤矣<lb/>
<pb n="KR2k0126_WYG_097-5b"/>
　　　漢何汶集<lb/>
汶郫縣人何英之孫也集有世務三十篇<lb/>
　　　李伯仁集二卷<lb/>
李尤字伯仁廣漢雒人也少以文章顯漢和帝時侍中<lb/>
賈逵薦尤有相如揚雄之風召詣東觀受詔作賦拜蘭<lb/>
臺令史安帝時稍遷為諌議大夫受詔與謁者僕射劉<lb/>
珍等同撰漢記後帝廢太子為濟隂王尤上書諫爭順<lb/>
帝立遷樂安相年八十三卒所著詩賦銘誄頌七歎哀<lb/>
<pb n="KR2k0126_WYG_097-6a"/>
典凡二十八篇尤同郡李勝亦有文才為東觀郎著詩<lb/>
誄頌論數十篇<lb/>
文章流别云李尤自山河都邑至於刀筆笇契莫不有<lb/>
銘<lb/>
　　　李密述理論十篇<lb/>
晋書密字令伯犍為武陽人治春秋左氏傳博覽多所<lb/>
通渉皇甫士安雅善之<lb/>
　　　𤣥鳥賦<lb/>
<pb n="KR2k0126_WYG_097-6b"/>
密長子賜少能屬文作𤣥鳥賦舉秀才為汶山太守<lb/>
　　　龔壯邁徳論<lb/>
晋書壯字子偉巴西人潔已自守與鄉人譙秀齊名以<lb/>
父叔為李特所害終身不至成都惟研考經典覃思文<lb/>
章每歎中夏多經學而巴蜀鄙陋兼遭李氏之難無復<lb/>
學徒乃著邁徳論文多不載<lb/>
　　　何妥文集十卷<lb/>
隋書妥字棲鳯郫縣人傳稱又著孝經義疏二卷<lb/>
<pb n="KR2k0126_WYG_097-7a"/>
　　　陳子昻文集十卷<lb/>
别傳曰子昻字伯玉梓州射洪人始以豪家子馳俠使<lb/>
氣至年十七八未知書嘗従博徒入鄉學慨然立志因<lb/>
謝絶門客専精墳典數年之間經史百家罔不該覽尤<lb/>
善屬文雅有相如子雲風骨年二十一以進士對䇿髙<lb/>
第文明初上書帝覽而異之勅曰梓州人陳子昻地籍<lb/>
英靈文稱偉曄可麟䑓正字時洛中傳寫其書市肆閭<lb/>
巷吟諷相屬乃至轉相貨鬻飛馳逺邇拜右拾遺卒年<lb/>
<pb n="KR2k0126_WYG_097-7b"/>
四十二其文章散落多得之於人口今所存者十卷嘗<lb/>
著江上丈人論將磅礴化機而與造物者逰遭家難亡<lb/>
之故人范陽盧蔵用集其遺文為序傳識<lb/>
柳宗元譔楊評事文集後序略云文有二道辭令褒貶<lb/>
本乎著述者也導揚諷諭本乎比興者也著述者流出<lb/>
於書之謨訓易之象系春秋之筆削其要在於髙壯廣<lb/>
厚詞正而理備謂宜蔵於簡冊也比興者流盖出於虞<lb/>
夏之詠歌殷周之風雅其要在於麗則清越言暢而意<lb/>
<pb n="KR2k0126_WYG_097-8a"/>
美謂宜流於謡誦也兹二者考其㫖義乖離不合故秉<lb/>
筆之士恒偏勝獨得而罕有兼者焉厥有能而専美命<lb/>
之曰藝成雖古文雅之盛世不能並肩而生唐興以來<lb/>
稱是選而不作者其梓州陳拾遺乎<lb/>
　　　閭邱均集<lb/>
均成都人唐初與杜審言齊名為安樂公主所薦起家<lb/>
太常博士公主被誅均坐貶循州司户卒其孫閭邱師<lb/>
與杜甫通家來往<lb/>
<pb n="KR2k0126_WYG_097-8b"/>
　　　李義府集三十卷<lb/>
唐書義府本瀛州饒陽人其祖為射洪縣丞因家於永<lb/>
泰今之鹽亭也嘗獻承華箴見文部<lb/>
　　　李翰林集二十卷一云草堂集<lb/>
晁氏曰李白集舊十卷唐李陽氷序咸平中樂史别得<lb/>
白歌詩十卷凡七百七十六篇又纂雜著為别集十卷<lb/>
宋次道治平中得王文獻及唐魏萬所纂白詩又裒唐<lb/>
類詩洎石刻所傳者通陽氷樂史集共一千一篇雜著<lb/>
<pb n="KR2k0126_WYG_097-9a"/>
六十五篇曽子固乃考其先後而次第之云白蜀人天<lb/>
寳初至長安明皇召為翰林供奉頃之不合去安禄山<lb/>
反明皇在蜀永王璘節度東南白時卧廬山迫致璘敗<lb/>
坐繫潯陽獄崔涣宋若思驗治白以為罪薄釋白囚使<lb/>
謀其軍乾元元年終以璘事長流夜郎遇赦得釋過當<lb/>
塗以卒始終更渉如此此白之詩所自序可考者也舊<lb/>
史稱白山東人為翰林待詔又稱白在宣城謁見永王<lb/>
璘遂辟為従事而新書又稱白流夜郎還潯陽坐事下<lb/>
<pb n="KR2k0126_WYG_097-9b"/>
獄宋若思釋之者皆不合於白之自序盖史誤耳予按<lb/>
杜甫詩亦以白為山東人而蘇子瞻嘗恨白集為庸俗<lb/>
所亂則白之自序亦未可盡信而遂以為史誤近蜀本<lb/>
又附入左綿邑人所裒白隠處少年所作詩六十篇尤<lb/>
為淺俗白天才英麗其辭逸蕩雋偉飄然有超世之心<lb/>
非常人所及讀者自可别其真偽也<lb/>
唐宣州當塗令李陽氷序云李白字太白隴西成紀人<lb/>
梁武昭王暠九世孫蟬聯珪組世為顯著中葉非罪謫<lb/>
<pb n="KR2k0126_WYG_097-10a"/>
居條攴易姓與名然自窮蟬至舜五世為庶累世不大<lb/>
耀亦可歎焉神龍初始逃歸於蜀之彰明復指李樹而<lb/>
生伯陽驚姜之夕長庚入夣故生而名白以太白字之<lb/>
世稱太白之精得之矣不讀非聖之書耻為鄭衛之作<lb/>
故其言似天仙之辭凡所著述言多諷喻自三代以來<lb/>
風騷之後馳驅屈宋鞭撻揚馬千載獨歩唯公一人故<lb/>
王公趨風列岳結軌羣賢翕習如鳥歸鳯盧黄門云陳<lb/>
拾遺横制頽波天下質文翕然一變而今朝詩體尚有<lb/>
<pb n="KR2k0126_WYG_097-10b"/>
梁陳宫掖之風至公大變掃地併盡今古文集遏而不<lb/>
行唯公文章横被六合可謂力敵造化歟天寳中明皇<lb/>
下詔徵就金馬降輦歩迎如見綺皓坐之七寳牀御手<lb/>
調羹以飲之謂曰卿是布衣名為朕知非素蓄道義何<lb/>
以及此置於金鑾殿出入翰林中問以國政潛草詔誥<lb/>
人無知者醜正同列害能成謗格言不入帝用疎之公<lb/>
乃浪跡縦酒以自昏穢詠歌之際屢稱山東人與賀知<lb/>
章崔宗之等號為八仙時又稱公為謫仙朝列賦謫仙<lb/>
<pb n="KR2k0126_WYG_097-11a"/>
之詞凡數百首多言公之不得意天子知其不可留乃<lb/>
賜金歸之遂就陳留採訪使彦允請北海髙天師授道<lb/>
籙於齊州紫極宫將東歸蓬萊訪羽人駕丹邱耳陽氷<lb/>
試絃歌於當塗心非所好公遐不我棄乗扁舟而相顧<lb/>
臨當挂冠公又疾亟草藳萬卷手集未修枕上授簡俾<lb/>
令為序論關雎之義始愧卜商明春秋之詞終慚杜預<lb/>
自中原有事公避地八年當時著述十䘮八九今所存<lb/>
者皆得之他人焉時寳應元年十一月乙酉也<lb/>
<pb n="KR2k0126_WYG_097-11b"/>
前進士魏顥序云自盤古劃天地天地之氣艮於西南<lb/>
劔門上斷横江下絶岷峨之曲别為錦川蜀之人無聞<lb/>
則已聞則傑出是生相如君平王褒揚雄降有陳子昻<lb/>
李白皆五百年矣白本隴西<hi>缺</hi>放形因家於綿身既生<lb/>
蜀則江山之英秀也伏羲造書契後文章濫觴者六經<lb/>
糟粕離騷糠粃建安七子七子至白中有蘭芳情理宛<lb/>
約詞句研麗白與古人爭長三字九言鬼出神入瞪若<lb/>
乎後耳白久居峨眉與丹邱子因持盈法師逹白亦因<lb/>
<pb n="KR2k0126_WYG_097-12a"/>
之入翰林名動京師大鵬賦詩家蔵一本故賔客賀公<lb/>
竒白風骨呼為謫仙子由是朝士作歌數百篇上皇豫<lb/>
游召白時為貴門邀飲比至半醉令製出師詔不草而<lb/>
而成許中書舍人以張垍䜛逐游海岱間年五十餘尚<lb/>
無禄位禄位拘常人横海鵾負天鵬豈池籠榮之顥始<lb/>
名萬次名炎萬之日不逺命駕江東訪白游天台還廣<lb/>
陵見之眸子烱然哆如餓虎或時束帶風流醖藉曽授<lb/>
道籙於齊有青綺冠帔一副少任侠手刃數人與友自<lb/>
<pb n="KR2k0126_WYG_097-12b"/>
荆徂揚路亡權窆迴棹方暑亡友糜潰白收其骨江路<lb/>
而舟又長揖韓荆州延飲白誤拜韓讓之白曰酒以成<lb/>
禮荆州大悦白始娶於許生一女一男男曰明月奴女<lb/>
既嫁而卒又合於劉劉訣次合於魯一婦人生子曰頗<lb/>
黎終娶於宋門携昭陽金陵之妓迹類謝康樂世號為<lb/>
李東山駿馬美妾所適二千石郊迎飲數斗醉則奴丹<lb/>
砂撫青海波滿堂不樂白宰酒則樂顥平生自負人或<lb/>
為狂白相見泯合有贈之作謂余爾後必著大名於天<lb/>
<pb n="KR2k0126_WYG_097-13a"/>
下無忘老夫與明月奴因盡出其文命顥為集顥今登<lb/>
第豈符言耶解携明年四海大盗宗室有某者白䧟焉<lb/>
謫居夜郎罪不至此屢經昭洗朝廷忍白久為長沙汨<lb/>
羅之儔路逺不存否極則泰白宜自寛吾觀白之文義<lb/>
有濟代命然千鈞之弩魏王大瓠用之有時議者柰何<lb/>
以白有叔夜之短儻黄祖過禰晋帝罪阮古無其賢所<lb/>
謂仲尼不假盖於子夏也經亂離白章句蕩盡上元末<lb/>
顥於綘偶然得之沉吟累年一字不下今日懐舊援筆<lb/>
<pb n="KR2k0126_WYG_097-13b"/>
成序首以贈顥作顥酬白詩不忘故人也次以大鵬賦<lb/>
古樂府諸篇積薪而録文有差互者兩舉之白未絶筆<lb/>
吾其再刋付男平津子掌其他事跡存於後序<lb/>
李太白藁書跋云藁書世傳李太白遺文或謂謝氏子<lb/>
弟誑武功蘇才元所書更不復詳考所出而推與過重<lb/>
便謂不減魯公然此書雖少繩墨不可考以法度要是<lb/>
軒前輊後度越陵突令人想見酒酣賦詩時也王僧䖍<lb/>
論書或以其人可想或以其法可存世人愛李太白名<lb/>
<pb n="KR2k0126_WYG_097-14a"/>
至偽書一卷亦聲價増重豈以其人可想故耶<lb/>
　　　朱巨川集<lb/>
唐朱灣字巨川西蜀人貞元元和間為府従事髙仲武<lb/>
間氣集云朱君率履貞素放情江湖郡國交徵潛耀不<lb/>
起有唐髙人也詩體清逸興用宏深因詞寓意放詠尤<lb/>
工<lb/>
　　　符載集十卷<lb/>
唐符載字厚之岐襄人㓜有宏達之志隠居廬山聚書<lb/>
<pb n="KR2k0126_WYG_097-14b"/>
萬卷不為章句學貞元中李巽江西觀察薦其才授奉<lb/>
禮郎為南昌軍副使繼辟西川韋臯掌書記歴監察御<lb/>
史元和中卒叚文昌為墓志附於後集皆雜文末篇數<lb/>
詩而已集前有崔羣王湘送符處士歸覲序皆云載蜀<lb/>
人以比司馬王揚云<lb/>
　　　雍陶集十卷<lb/>
陶字國鈞成都人太和中進士為簡州刺史有詩名見<lb/>
詩話<lb/>
<pb n="KR2k0126_WYG_097-15a"/>
　　　李逺集一卷<lb/>
唐建州刺史雲陽李逺求古撰太和五年進士終御史<lb/>
中丞有集傳<lb/>
　　　唐求集一卷<lb/>
唐嘉州處士唐求與顧非熊齊名詳見詩話<lb/>
　　　孫光憲鞏湖編玩三卷　荆臺集四十卷　筆<lb/>
　　　傭集十卷<lb/>
光憲字孟文陵州人王衍降唐避地荆南髙従誨辟掌<lb/>
<pb n="KR2k0126_WYG_097-15b"/>
書記三世皆在幕府歸宋授黄州刺史在郡有聲乾徳<lb/>
中卒光憲博通經史聚書數千卷或自抄寫孜孜讎校<lb/>
老而不廢好著撰自號葆光子所著荆臺集鞏湖編玩<lb/>
筆傭集橘齋集北夣𤨏言蠶書又譔續通歴紀事頗失<lb/>
實太平興國初詔毁之<lb/>
　　　皁江漁翁集<lb/>
後唐張立著立新津人少博學尤長詩什隐居山谷中<lb/>
孟蜀明徳間詔赴闕立詐病不就先是知詳入蜀中外<lb/>
<pb n="KR2k0126_WYG_097-16a"/>
騷動明宗頗以蜀人為疑凡有勢力貲産之族悉遣入<lb/>
洛立嘗為詩諷曰朝廷不用憂巴蜀稱覇何曽是蜀人<lb/>
宰相李昊聞而重之復薦於昶亦托病不就有詩數百<lb/>
篇號皁江漁翁集行世後徙居䨇流唐英商英皆其孫<lb/>
也<lb/>
　　　梓潼集二十卷<lb/>
五代李堯夫著詳見詩話<lb/>
　　　玉壘集十卷<lb/>
<pb n="KR2k0126_WYG_097-16b"/>
唐僧可朋著丹稜人<lb/>
　　　煙花集五卷<lb/>
蜀後主王衍集豔詩二百篇且為之序<lb/>
　　　三家宫詞三卷<lb/>
唐王建蜀花蘂夫人宋丞相王珪三人所著<lb/>
　　　花蘂夫人詩一卷<lb/>
青城費氏女詳見詩話<lb/>
　蜀中廣記卷九十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷九十八</head> <lb/>
    <p>
<pb n="KR2k0126_WYG_098-1a"/>
欽定四庫全書<lb/>
　蜀中廣記卷九十八<lb/>
　　　　　　　　　　　　明　曺學佺　撰<lb/>
　著作記第八<lb/>
　　集部<lb/>
　　　鮮于伯圭集一卷<lb/>
宋鮮于懐字伯圭閬中人累舉不第嘗作揠愁詞時人<lb/>
稱之李宗諤贈詩云漢殿無人薦揚子滿朝空誦揠愁<lb/>
<pb n="KR2k0126_WYG_098-1b"/>
詞後與宗諤同年第四人登科趙普判秦州辟為觀察<lb/>
推官卒<lb/>
　　　民士編一十九卷<lb/>
陳充字若虛成都人雍熙中甲科仕至刑部郎中知貢<lb/>
舉卒詞學典贍性曠達喜談謔澹於榮利自號中庸子<lb/>
民士云者盖其未仕已仕前後所著文也唐牛僧孺著<lb/>
善惡無餘論言堯舜伯鯀俱不能慶殃其子充因作論<lb/>
以反之<lb/>
<pb n="KR2k0126_WYG_098-2a"/>
　　　朱台符文集三十卷<lb/>
宋史台符字拱正眉山人十嵗能屬辭常作黄山樓記<lb/>
為當時所稱太宗廷試以尺晷成一賦登進士甲科好<lb/>
學喜延譽後進景徳初為陕西轉運與時不合再出知<lb/>
洪州卒年四十二<lb/>
　　　五龍山居詩<lb/>
謝全長江人居五龍山下以詩自娯其詩平澹有浪仙<lb/>
之風司馬池知小溪縣與之定交太平興國五年進士<lb/>
<pb n="KR2k0126_WYG_098-2b"/>
　　　田表聖咸平集五十卷　三朝奏議五卷<lb/>
田錫字表聖其先京兆人唐末徙于蜀宋初與胡旦何<lb/>
士宗齊名興國三年進士第知制誥終右諫議大夫范<lb/>
仲淹司馬光讀其書皆稱其直諒蘇軾以之比賈誼云<lb/>
　　　牟君華文集<lb/>
牟袞字君華安岳人受學於多岳先生端拱間登進士<lb/>
第以文章名累官翰林學士有詩文行于世<lb/>
　　　東觀集十卷<lb/>
<pb n="KR2k0126_WYG_098-3a"/>
華陽羅處約思純著知呉縣時王元之禹偁亦知長洲<lb/>
日與唱和蘇杭間多傳誦之淳化中受詔荆湖路廵撫<lb/>
欲以苛察立名所奏劾甚衆卒年三十三無後禹偁與<lb/>
蘇易簡收其文<lb/>
　　　漁舟集一卷<lb/>
成都處士郭震希聲撰自稱汾陽山人李畋序稱其所<lb/>
作有孟郊風致淳化四年忽作詩曰朝出東門逰東門<lb/>
好春色青青原上草莫放征馬食詣闕獻書言蜀利病<lb/>
<pb n="KR2k0126_WYG_098-3b"/>
未幾順賊已作矣<lb/>
　　　王嵒集一卷<lb/>
陳氏曰嵒集中有春日感懐上滕白郎中盖亦宋初人<lb/>
又有聖駕親征河東及甲午避寇全家欲下荆南之語<lb/>
則是李順亂蜀之嵗嵒盖蜀人也耶<lb/>
　　　李建中集三十卷<lb/>
建中字得中其先京兆人祖稠仕於蜀遂為蜀人興國<lb/>
中進士甲科累官主客員外郎性簡靜風神雅秀恬於<lb/>
<pb n="KR2k0126_WYG_098-4a"/>
榮利前後三求掌西京留司御史臺愛洛中風土就構<lb/>
園池號曰靜居好吟詠毎逰山水多留題自稱巖夫民<lb/>
伯善脩養預校定道蔵卒建中善書扎行筆尤工多構<lb/>
新體草隷篆籀八分亦妙人多摹習嘗手寫郭忠恕汗<lb/>
簡集以獻皆科斗文字詔嘉奨之<lb/>
　　　玉堂集二十卷<lb/>
蘇易簡著易簡字太簡銅山人弱冠舉進士太平興國<lb/>
五年狀元官翰林承㫖太宗書玉堂之署賜之故以名<lb/>
<pb n="KR2k0126_WYG_098-4b"/>
其集終叅知政事<lb/>
　　　文房四寳五卷　文選類要三卷<lb/>
易簡撰集古今筆硯紙墨四門繼以賦頌述作有徐鉉<lb/>
序又摘文選䨇字以類編集為類要三卷<lb/>
　　　翰林續志二卷　禁林宴㑹集三卷　淳化編<lb/>
　　　勅三十卷<lb/>
晁氏曰蘇易簡在北門最承太宗睠遇録元和以後至<lb/>
國朝翰林故事以續季肇之書太宗賜詩嘉之<lb/>
<pb n="KR2k0126_WYG_098-5a"/>
　　　翰林雜志一卷<lb/>
其書不題撰人輯唐韋執誼故事元稹承㫖壁記韋采<lb/>
㣲新樓記杜元頴監院使記鄭璘視草亭記并李宗諤<lb/>
題名記為一篇或云易簡子耆采其父翰林續志所遺<lb/>
附益之<lb/>
　　　滄浪集十五卷<lb/>
蘇舜欽撰舜欽字子美易簡之孫杜祁公衍之壻也景<lb/>
祐中進士累遷集賢校理監進奏院坐用故紙錢㑹客<lb/>
<pb n="KR2k0126_WYG_098-5b"/>
除名慷慨有大志好古工文章及廢居蘇州買水石作<lb/>
滄浪亭益讀書發其憤懣於歌詩其體豪放往往驚人<lb/>
又善草書醉酣落筆爭為人所傳翫<lb/>
舜欽報韓維書曰䝉開責以兄弟在京師不以義相就<lb/>
獨羇外數千里自取愁苦予豈無親戚之情豈不知㑹<lb/>
合之樂也安肯舍安逸而甘愁苦哉昨在京師不敢犯<lb/>
人顔色不敢論議時事隨衆上下心志蟠屈不開固亦<lb/>
極矣不幸適在嫌疑之地不能决然早自引去致不測<lb/>
<pb n="KR2k0126_WYG_098-6a"/>
之禍捽去下吏人無敢言友讎一波共起謗議被廢之<lb/>
後喧然未已更欲寘之死地然後為快來者往往鈎賾<lb/>
言語欲以傳播好意相恤者幾希矣故閉户不敢與相<lb/>
見如避兵寇偷俗如此安可久居其間遂超然逺舉羇<lb/>
泊於江湖之上不惟衣食之累實亦少避機穽也况血<lb/>
屬之多資入之薄持國見之矣常相團聚可乏衣食乎<lb/>
不可也可閉關常不與人接乎不可也與人接必與之<lb/>
言與之言必與之還往使人人皆如持國則可不迨持<lb/>
<pb n="KR2k0126_WYG_098-6b"/>
國者必加釀惡言喧布上下使僕不能自明則前日之<lb/>
事未為重也都無此事亦終日勞苦應接之不暇寒暑<lb/>
奔走塵土泥淖中不能了人事羸馬餓僕日栖栖取辱<lb/>
于都城使人指背譏笑哀憫亦何顔面安得不謂之愁<lb/>
苦哉比雖與兄弟親戚相逺而伏臘稍足居室稍寛無<lb/>
終日應接奔走之勞耳目清曠不設機關以待人心安<lb/>
閒而體舒放三商而眠髙舂而起靜院明窻之下羅列<lb/>
圖史琴樽以自愉悦有興則泛小舟出盤閶二門吟嘯<lb/>
<pb n="KR2k0126_WYG_098-7a"/>
覽古於江山之間渚茶野釀足以銷憂蓴鱸稻蟹足以<lb/>
適口又多髙僧隐君子佛廟勝絶家有園林珍花竒石<lb/>
曲池髙臺魚鳥留連不覺日暮昔孔子作春秋而夷呉<lb/>
又曰吾欲居九夷觀今之風俗樂善好事知予守道好<lb/>
學皆欣然願來過従不以罪人相遇雖孔子復生是亦<lb/>
必欲居此也以彼此較之孰為然哉人生内有自得外<lb/>
有所適固亦樂矣何必髙位厚禄役人以自奉養然後<lb/>
為樂今雖僑此亦如仕宦南北安可與親戚常相守耶<lb/>
<pb n="KR2k0126_WYG_098-7b"/>
予窘迫勢不得如持國意必使我尸轉溝洫肉餧虎而<lb/>
後以為安所義何其忍耶詩曰凡今之人莫如兄弟兄<lb/>
弟以恩急難必相拯救後章曰䘮亂既平既安且寜雖<lb/>
有兄弟不如友生謂友朋尚義安寜之時以禮義相琢<lb/>
磨予以持國外兄弟也急難不相救又於未安寜之際<lb/>
欲以義相琢磨雖古人所不能受予欲不報慮淺吾持<lb/>
國也按舜欽以父任補太廟齋郎調滎陽縣尉玉清昭<lb/>
應宫災舜欽年二十一詣登聞鼓院上疏范仲淹薦其<lb/>
<pb n="KR2k0126_WYG_098-8a"/>
才召試為集賢校理監進奏院所論議多侵權貴而其<lb/>
婦翁杜衍與富弼在政府多引用一時聞人欲更張庶<lb/>
事御史中丞王拱辰等不便其所為㑹進奏院祠神舜<lb/>
欽與右班殿直劉巽輙用鬻故紙公錢召妓樂閒宴㑹<lb/>
賔客拱辰亷得之諷其屬劾奏因欲揺動衍事下開封<lb/>
府劾治於是舜欽與巽俱坐自盜除名舜欽既廢寓呉<lb/>
中其友人韓維責以隔絶親交故報書云<lb/>
歐陽氏序曰斯文金玉也棄擲埋没糞土不能銷蝕其<lb/>
<pb n="KR2k0126_WYG_098-8b"/>
見遺於一時必有收而寳之于後世者雖其埋没而未<lb/>
出其精氣光怪已能常自發見而物亦不能揜也故方<lb/>
其擯斥摧挫流離窮厄之時文章已自行於天下雖其<lb/>
怨家讎人及嘗出力而擠之死者至其文章則不能少<lb/>
毁而揜蔽之也凡人之情忽近而貴逺子美屈於今世<lb/>
猶若此其伸於後世宜何如也公其可無恨予嘗考前<lb/>
世文章政理之盛衰獨恠唐太宗致治幾乎三王之盛<lb/>
而文章不能革五代之餘習後百有餘年韓李之徒出<lb/>
<pb n="KR2k0126_WYG_098-9a"/>
然後元和之文始復于古唐衰兵亂又百餘年而聖宋<lb/>
興天下一定晏然無事又幾百年而古文始盛于今自<lb/>
古治時少而亂時多幸時治矣文章或不能純粹或遲<lb/>
久而不相及何其難之若是歟豈非難得其人歟茍一<lb/>
有其人又幸而及出于治世世其可不為之貴重而愛<lb/>
惜之歟嗟吾子美以一酒食之過至廢為民而流落以<lb/>
死此其可以歎息流涕而為當世仁人君子之職位宜<lb/>
與國家樂育賢才者惜也子美之齒少予而予學古文<lb/>
<pb n="KR2k0126_WYG_098-9b"/>
反在其後天聖之間予舉進士于有司見時學者務以<lb/>
言語聲偶擿裂號為時文以相誇尚而子美獨與其兄<lb/>
才翁及穆叅軍伯長作為古歌詩雜文時人頗共非笑<lb/>
之而子美不顧也其後天子患時文之弊下詔書諷勉<lb/>
學者以近古由是其風漸息而學者稍趍古焉獨子美<lb/>
為於舉世不為之時其始終自守不牽世俗趍舍可謂<lb/>
特立之士也子美官至大理評事集賢校理而廢後為<lb/>
湖州長史以卒享年四十有一其狀貌竒偉望之昻然<lb/>
<pb n="KR2k0126_WYG_098-10a"/>
而即之温然久而愈可愛慕其才雖髙而人亦不甚嫉<lb/>
忌其撃而去之者意不在子美也<lb/>
　　　才翁集一卷<lb/>
蘇舜元字才翁銅山人子美兄也有氣節能詩尤工草<lb/>
書所著有才翁集<lb/>
　　　張少愚白雲集三十卷<lb/>
張俞字少愚㓜通悟於書無不該貫朝廷嘗以校書郎<lb/>
召表乞授其父隱於岷山之白雲溪凡六被徵召皆不<lb/>
<pb n="KR2k0126_WYG_098-10b"/>
起為文有西漢風嘗賦洛陽懐古蘇子美見而嘆曰優<lb/>
游感諷意不可盡吾不能也<lb/>
　　　陳文恵公愚邱集三十卷<lb/>
陳堯佐字希元閬州人端拱初進士歴官太子太師致<lb/>
政年八十二卒號知餘子諡文恵堯佐屬辭尚古不牽<lb/>
世用喜為二韻詩詞調雋永又有湖陽野廬遣興等集<lb/>
皆自有序<lb/>
本傳文恵少好學及貴讀書不輟善古隷八分尤工詩<lb/>
<pb n="KR2k0126_WYG_098-11a"/>
　　　金龜集十五卷<lb/>
文恵従子漸著漸與父堯封同廷試漸中第辭不就願<lb/>
擢其父許之自號金龜子<lb/>
　　　澗上丈人詩二十卷<lb/>
陳恬叔易著堯叟裔孫也博學有髙志不従選舉躬耕<lb/>
陽翟與鮮于綽崔鶠齊名號陽城三士别號澗上丈人<lb/>
詩句豪健其苦離别詩記靖康亂離之事傳誦于時<lb/>
　　　隠書三卷　學古詩五十篇<lb/>
<pb n="KR2k0126_WYG_098-11b"/>
華陽梁鼎凝正著端拱進士獻聖徳徽號頌萬餘言遷<lb/>
殿中丞歴知數州磊落有氣節好學工篆籀<lb/>
　　　任玠詩集<lb/>
玠成都人通五經緯候音律琴奕丹青皆得其妙真宗<lb/>
令試學士院玠撰詩一千二百首以進賜進士授汝州<lb/>
團練推官玠具野服捧告身詣登聞鼓院納還西歸<lb/>
　　　書臺集三卷<lb/>
南隆處士朱有字大有自稱雲臺山人天禧中王晦叔<lb/>
<pb n="KR2k0126_WYG_098-12a"/>
守蜀以古風六十言遺之書臺者其所居坊名也<lb/>
　　　郭長孺歌詩雜文十卷<lb/>
長孺不知何許人遷徙入蜀遂為成都人氣體夷粹遇<lb/>
人無貴賤磬折下之然其中挺㧞不倚終日劇談無雜<lb/>
嫚戱語生平惟好書丹鉛㸃勘不去手自經史百氏浮<lb/>
屠黄老隂陽地理醫卜吐納煆煉之術皆研精其妙有<lb/>
易解十卷書解七卷道徳經解三卷蔬食譜一卷又有<lb/>
孝行髙逸等圖各為之論述<lb/>
<pb n="KR2k0126_WYG_098-12b"/>
　　　何通夫遺稿<lb/>
何羣字通夫西充人嗜古學喜激揚議論雖業進士非<lb/>
其好也入太學與人言未嘗下意曲従同舍目為白衣<lb/>
御史上書言後世以文辭取士害道者莫甚於賦請罷<lb/>
去不聴乃慟哭取其平生所為賦八百餘篇焚之絀太<lb/>
學而卒趙抃在蜀奏羣遺藁有益時政宜表章之不聴<lb/>
　　　竹軒集<lb/>
陵州龍昌期起之著祥符中韓魏公使蜀奏授試國子<lb/>
<pb n="KR2k0126_WYG_098-13a"/>
四門助教慶歴中文潞公奏授校書即府學講説經義<lb/>
為太子洗馬致仕起之著書甚富以羽翼先儒汲引後<lb/>
學為己任時多譽之嘉祐中詔取其書昌期時年八十<lb/>
餘野服詣京師賜緋魚絹百疋歐陽公言其異端害道<lb/>
不當推奬奪所賜服罷歸卒<lb/>
按福州守陳絳嘗延昌期入閩為衆講易得錢十萬而<lb/>
歸絳由此坐罪遂自成都械昌期至後守永康胡則子<lb/>
正為之破械出俸錢代償館以賔禮昌期所著書時有<lb/>
<pb n="KR2k0126_WYG_098-13b"/>
詭誕穿鑿之説詆斥周公此所以得罪也<lb/>
　　　虚舟子集<lb/>
李定著郫縣人好古力學志不願仕養二親以孝聞累<lb/>
舉孝亷不就以詩酒為樂自號虚舟子蜀中洊值兵火<lb/>
經籍不完天禧中詔訪天下書籍定率先投牒監中羣<lb/>
書多出其家<lb/>
　　　于至詩文<lb/>
于至登大中祥符五年徐奭榜進士及第七嵗能屬文<lb/>
<pb n="KR2k0126_WYG_098-14a"/>
十七遊京師上書二十餘萬言是時文章襲五代餘風<lb/>
至自立機軸嘗作蓬萊宫賦冦萊公丁晋公皆重之有<lb/>
詩文行世小溪人<lb/>
　　　陳公弼文集十卷<lb/>
青神陳希亮著公弼其字也幼孤好學其兄使治息錢<lb/>
希亮悉召逋家焚券使去天聖中舉進士以才幹剛直<lb/>
名卒官京東轉運使即季常之父<lb/>
　　　彭秘書文集　墨客揮犀十卷<lb/>
<pb n="KR2k0126_WYG_098-14b"/>
宋史彭乗字利建華陽人進士及第歴秘書丞集賢校<lb/>
理累遷翰林學士質重寡言聚書萬餘卷皆手自刋校<lb/>
蜀中所傳書多出於乗晩嵗厯典贊命而文詞少工云<lb/>
　　　梅諫議詩集　奏疏四十篇<lb/>
新繁梅贄公儀著贄進士起家慶歴中為御史嘗論張<lb/>
堯佐縁宫掖以進恐上累聖徳仁宗稱其言事有體性<lb/>
淳靜不為矯勵之行平居未嘗問生業喜為詩多警句<lb/>
　　　廬江文集二十卷　刀筆五卷　奏議二十卷<lb/>
<pb n="KR2k0126_WYG_098-15a"/>
何郯著郯字聖從成都人仁廟朝為御史擢天章閣待<lb/>
制熙寜中以尚書右丞致仕天資好學殆廢寢食為詩<lb/>
章簡重淳淡有孟東野之風其仕臺諌知無不言頗有<lb/>
直聲鮮于子駿志其墓集有李邦直序<lb/>
　　　華陽集一百卷　岐公宫詞一卷<lb/>
王珪字禹玉其先成都人右補闕永之子也故號華陽<lb/>
後居開封少好學日誦數千言及長博通羣書慶歴二<lb/>
年廷試第二嘉祐初入翰林文章閎麗自成一家朝廷<lb/>
<pb n="KR2k0126_WYG_098-15b"/>
大典冊多出其手後拜相封岐國公卒年六十七諡文<lb/>
恭<lb/>
　　　迂遺集十三卷<lb/>
安仁計用章著用章年十八登天禧進士第五人孫有<lb/>
功登慶歴進士著唐詩紀事行于世<lb/>
　　　孫文懿集三十卷<lb/>
孫抃字夢得眉山人六世祖長孺喜蔵書以樓貯之蜀<lb/>
人號書樓孫家抃之従兄闢復於東山構屋三百楹號<lb/>
<pb n="KR2k0126_WYG_098-16a"/>
山學延成都何維翰為掌教以聚四方學者有公養之<lb/>
法范鎮石揚休蒲師孟皆執經其中闢卒門人私謚曰<lb/>
儒心先生抃天聖中進士累官叅知<lb/>
　　　蘇明允嘉祐集十五卷<lb/>
蘇洵字明允眉山人至和中歐陽永叔得其書二十二<lb/>
篇大愛之以為賈誼劉向不過也以書獻除校書郎與<lb/>
姚子張同編太常因革禮百卷書方成而卒<lb/>
陳氏曰洵初入京師益帥張文定薦之歐陽公世皆知<lb/>
<pb n="KR2k0126_WYG_098-16b"/>
之而有雷簡夫者為雅州以書薦之張歐及韓魏公尤<lb/>
力張之知洵由簡夫世罕知之也簡夫書文亦慷慨偉<lb/>
麗可喜<lb/>
　　　蘇文忠集四十卷　後集二十卷　内制十卷<lb/>
　　　　外制三卷<lb/>
軾字子瞻洵之長子也生十年其母授以書聞古今成<lb/>
敗輙能語其要比冠學通經史屬文日數千言嘉祐中<lb/>
歐陽公知貢舉欲以冠多士疑曽子固所為乃寘之第<lb/>
<pb n="KR2k0126_WYG_098-17a"/>
二後以書謝永叔見之語客曰老夫當避此人放出一<lb/>
頭地又以直言薦之荅䇿入上等英宗在藩邸聞其名<lb/>
欲以唐故事召入翰林宰相不可知湖州言者摘其謝<lb/>
表中語以為謗逮赴御史臺子瞻當王安石紛更之際<lb/>
見其事不便於民則賦詩以諷之故言者従而擠䧟欲<lb/>
寘之死神宗薄其過責置黄州温公相哲宗累擢中書<lb/>
舍人除翰林學士承㫖紹聖中坐草責吕恵卿制安置<lb/>
恵州徙昌化元符初北還卒于常州初軾好賈誼陸贄<lb/>
<pb n="KR2k0126_WYG_098-17b"/>
書論古今治亂不為空言既謫黄州杜門深居馳騁翰<lb/>
墨其文一變平生遇事所為詩騷銘記書札論譔率皆<lb/>
過人晩喜陶淵明詩和之幾徧為人英辯竒偉於書無<lb/>
所不通所作文章才落筆四海已皆傳誦下至閭閻田<lb/>
里外至夷狄莫不知名門下賔客亦皆一世豪傑其盛<lb/>
古今所未有也立朝知無不言世稱其忠義嘗自比范<lb/>
滂孔融議者不以為過在黄州日自號東坡居士世因<lb/>
不呼其名止目之為東坡云<lb/>
<pb n="KR2k0126_WYG_098-18a"/>
　　　東坡别集四十六卷<lb/>
陳氏曰坡之曽孫給事嶠季貞刋家集于建安大畧與<lb/>
杭本同盖杭本當坡公無恙時已行於世矣麻沙書坊<lb/>
又有大全集兼載志林雜説之類亦雜以潁濱及小坡<lb/>
之文且間有訛偽勦入者有張某為吉州取建安本所<lb/>
遺盡刋之而不加考訂中載應詔䇿論盖建安本無應<lb/>
詔集也<lb/>
　　　東坡儋耳手澤三卷　艾子一卷<lb/>
<pb n="KR2k0126_WYG_098-18b"/>
陳氏曰今俗本大全集中所謂志林者也艾子相傳為<lb/>
東坡作亦未必然按艾子蜀中和羹之物字與藙同書<lb/>
名艾子取悦口云爾坡又有物類相感志十八卷<lb/>
　　　東坡詞二卷<lb/>
黄山谷曰東坡居士曲世所見者幾百首或謂於音律<lb/>
小不諧然其辭横放傑出自是曲子内縛不住者後山<lb/>
詩話曰東坡以詩為詞如教坊擂木使舞雖極天下之<lb/>
工要非本色<lb/>
<pb n="KR2k0126_WYG_098-19a"/>
　　　東坡奏議十卷<lb/>
陸㳺跋曰天下自有公論非愛憎異同所能奪也如東<lb/>
坡之論時事豈獨天下服其忠髙其辯使荆公見之其<lb/>
有不撫几太息者乎東坡自黄州歸見荆公於半山劇<lb/>
談累日不厭至約卜鄰以老焉公論之不可揜如此而<lb/>
紹聖諸人乃遂其忮心投之嶺海必死之地何哉<lb/>
　　　烏臺詩話十三卷　東坡詩話二卷<lb/>
陳氏曰蜀人朋九萬録東坡下御史獄公案附以初舉<lb/>
<pb n="KR2k0126_WYG_098-19b"/>
發章疏及謫官後表章書啓詩詞等又好事者集公雜<lb/>
書及詩為東坡詩話<lb/>
　　　註東坡詩四十二卷　年譜目録各一卷<lb/>
司諫呉興施元之徳初與呉郡顧景蕃共為之元之子<lb/>
宿且為年譜以傳於世<lb/>
陸游序曰近世蜀人任淵嘗註宋子京黄魯直陳無已<lb/>
三家詩頗稱詳贍若東坡先生之詩則援據閎博指趣<lb/>
深逺淵獨不敢為之説游頃與范公至能㑹於蜀因相<lb/>
<pb n="KR2k0126_WYG_098-20a"/>
與論東坡詩慨然謂予足下當作一書發明東坡之意<lb/>
以遺學者游謝不能他日又言之因舉二三事以質之<lb/>
曰五畆漸成終老計九重新掃舊巢痕遙知叔孫子已<lb/>
致魯諸生當若為解至能曰東坡竄黄州自度不復收<lb/>
用故曰新掃舊巢痕建中初復召元祐諸人故曰已致<lb/>
魯諸生恐不過如此耳游曰此㳺之所以不敢承命也<lb/>
昔祖宗以三館養士儲將相材及官制行罷三館而東<lb/>
坡盖嘗直史館者自謫為散官削去史館之職久矣至<lb/>
<pb n="KR2k0126_WYG_098-20b"/>
是史館亦廢故云新掃舊巢痕其用字之嚴如此而鳯<lb/>
巢西隔九重門則又李義山詩也建中初韓曽二相得<lb/>
政盡収用元祐人其不召者亦補大藩惟東坡兄弟猶<lb/>
領宫祠此句盖寓所謂不能致者二人意深語緩尤未<lb/>
易窺測至如車中有布乎指當時用事者則猶近而易<lb/>
見白首沉下吏緑衣有公言乃以侍妾朝雲嘗歎黄師<lb/>
是仕不進故此句之意戲言其上僭則非得於故老殆<lb/>
不可知必皆知此然後無憾至能亦太息曰如此誠難<lb/>
<pb n="KR2k0126_WYG_098-21a"/>
矣後二十五六年游告老居山隂澤中呉興施宿武子<lb/>
出其先人司諫公所註數十大編屬游作序司諫公以<lb/>
絶識博士名天下且用工深歴嵗久又助之以顧君景<lb/>
蕃之該洽則於東坡之意盖庶幾可以無憾矣游雖不<lb/>
能如至能所托而得序斯文豈非幸哉嘉㤗二年正月<lb/>
五日<lb/>
　　　蘇子由欒城集五十卷　後集二十四卷　第<lb/>
　　　三集十卷　應詔集十二卷<lb/>
<pb n="KR2k0126_WYG_098-21b"/>
轍字子由洵之次子也年十九中進士第二十舉直言<lb/>
因所問極言得失䇿入或欲黜之仁宗不許擢商州推<lb/>
官以兄得罪従坐謫筠州監酒宣仁臨朝相温公擢中<lb/>
書舍人代子瞻為翰林學士未幾拜尚書左丞紹聖初<lb/>
責置雷州後北還凡居雷循七年居許十六年杜門理<lb/>
舊學于是詩春秋傳老子解古史書皆成自謂得聖賢<lb/>
遺意<lb/>
陳氏曰欒城真定府縣也蘇氏望趙郡欒城元魏時屬<lb/>
<pb n="KR2k0126_WYG_098-22a"/>
趙郡故云子由晩居潁上自號潁濵遺老故集或名潁<lb/>
濵<lb/>
東坡曰子由之文實勝僕而世俗不知乃以為不如其<lb/>
為人深不願人知之其文如其為人故汪洋澹泊有一<lb/>
唱三嘆之聲而其秀傑之氣終不可没作黄樓賦乃稍<lb/>
自振厲若欲以警發憒憒者而或者便謂僕代作此尤<lb/>
可笑是殆見吾善者機也<lb/>
　　　蘇文定公遺言二卷<lb/>
<pb n="KR2k0126_WYG_098-22b"/>
周平園序略曰文定公晩居許昌避禍謝客罕與人言<lb/>
其聞緒論者子孫而止耳然諸子宦㳺惟長孫將作監<lb/>
丞籀年十有四才識卓然侍左右者九年記遺言百餘<lb/>
條未嘗増損一語既老以授其子郎中君詡郎中復以<lb/>
授其子道州使君森予嘗與道州同僚故請題其後<lb/>
　　　龍川略志六卷　别志四卷<lb/>
子由於元符二年夏居循州杜門閉目追惟平昔使其<lb/>
子逺書之紙凡四十事其秋復記四十七事龍川循州<lb/>
<pb n="KR2k0126_WYG_098-23a"/>
地名<lb/>
　　　三蘇年表三卷<lb/>
陳氏曰右奉議郎孫汝聴撰汝聴當是蜀人所叙述甚<lb/>
詳<lb/>
　　　三蘇遺文<lb/>
陸㳺跋曰此書蜀郡吕商隠周輔所編周輔入朝為史<lb/>
官得唐安守以歸未至家暴卒可悲也<lb/>
　　　蘇過斜川集二十卷<lb/>
<pb n="KR2k0126_WYG_098-23b"/>
宋史初軾卒于常州過𦵏之汝州郟城小峨眉山遂家<lb/>
潁昌營湖隂水竹數畆名曰小斜川自號斜川居士且<lb/>
以名其集其思子賦颶風賦早行於時稱為小坡云<lb/>
陳氏曰蘇過字叔黨坐黨家不得仕進終於通判中山<lb/>
府晁以道誌墓稱其純孝給事中嶠其孫也<lb/>
　　　九峯集四十卷<lb/>
太常少卿眉山蘇元老在廷撰東坡従孫也坡在海上<lb/>
嘗有書往來其罷奉常歸潁昌正坐元祐之黨未幾卒<lb/>
<pb n="KR2k0126_WYG_098-24a"/>
年四十七<lb/>
　　　王子立文集<lb/>
王適子立撰蘇子由之壻也潁濵序略曰適従予為學<lb/>
長於詩騷予自南都謫居江南凡六年而歸未嘗一日<lb/>
不相従也既與予同憂患至於涵泳圖史浮屠老子之<lb/>
説亦未嘗不同之故聞道益深為文益髙而予觀之益<lb/>
久盖其于兄弟妻子嚴而有恩和而有禮未嘗有過故<lb/>
予嘗曰子非獨余親戚亦朋友也<lb/>
<pb n="KR2k0126_WYG_098-24b"/>
　　　李方叔集三十卷　濟南集二十卷<lb/>
李廌字方叔號月岩夾江人鄉貢進士東坡知貢舉得<lb/>
試卷以為方叔置之首選已而非也賦詩有平生謾説<lb/>
古戰場過眼還迷日五色之句後竟不第其母曰蘇公<lb/>
知舉而吾兒下第命也所著有師友聞見紀多子瞻淳<lb/>
夫之遺言<lb/>
　　　木雁居士集<lb/>
鄭少㣲字明舉華陽人少孤力學登元祐進士第始就<lb/>
<pb n="KR2k0126_WYG_098-25a"/>
試禮部東坡知貢舉黄魯直與較藝得明舉由是赫然<lb/>
古郫楊天恵三嵎李新皆以文名時人號為三儁按少<lb/>
㣲在宣和間上書言時政坐廢家貧無田宅栖成都金<lb/>
繩院十五年不變其守學益古文益工晩號木雁居士<lb/>
有集行於世徳陽舊志載少㣲政和中知縣事云<lb/>
　　　楊天恵文集六十卷<lb/>
通志云天恵郫縣人元豐進士後入黨籍按潼川志有<lb/>
楊天恵字祐甫登熙寜二年進士授䨇流知縣多善政<lb/>
<pb n="KR2k0126_WYG_098-25b"/>
文詞得西京體即著彰明逸事及彭山十事記者不知<lb/>
同是一人否元豐熙寜年號亦相連<lb/>
　　　王君禮詩集<lb/>
楊天恵曰成都王君禮自宕渠佐轉官資中嘗跨巴馬<lb/>
従一野僮徑造余門持刺大呼我王某也聞子名久特<lb/>
來耳因為具留之信宿而去其詩祖騷宗選出没傳記<lb/>
為兒時已能賦有州里名晩年多出白語蘄曉流俗不<lb/>
以鐫琢為工<lb/>
<pb n="KR2k0126_WYG_098-26a"/>
　　　二江先生文集十六卷<lb/>
元祐中䨇流宋承之著南部馬涓序稱其筆端馺㳫落<lb/>
紙皆可諷詠在官惟以簡編筆研吟咏度日常曰世間<lb/>
樂孰與此吾將終身焉<lb/>
　　　三江集　太平讜議<lb/>
達州王其昌著熙寜九年進士授黔江令元豐中景靈<lb/>
宫成其昌作賦獻之辭極雅麗<lb/>
　　　得得居士戅草一卷<lb/>
<pb n="KR2k0126_WYG_098-26b"/>
陳氏曰右正言眉山任伯雨徳翁撰其論章惇蔡卞欲<lb/>
廢宣仁尤切故卞深恨之獨貶嶺外按史髙宗采其諌<lb/>
章追貶惇卞等明著誣宣仁事告天下詔贈伯雨官志<lb/>
云居諫省半年上一百八疏皆切國體<lb/>
　　　文與可丹淵集四十卷<lb/>
文同字與可永泰人進士髙第以文學名操韻髙潔畫<lb/>
筆尤妙仕至太常博士集賢校理元豐初出守呉興至<lb/>
宛邱驛忽留不行沐浴衣冠正坐而逝<lb/>
<pb n="KR2k0126_WYG_098-27a"/>
東坡謂與可有四絶詩一楚詞二章草三畫四世少知<lb/>
者惟予一見識其妙處又有詩云斯人定何人㳺戲得<lb/>
自在詩鳴草聖餘兼入竹三昩他日觀其飛白復恨知<lb/>
與可之不盡也<lb/>
　　　費東平詩集六卷<lb/>
文同序云嘉祐癸邜春東平先生以古律五七言詩共<lb/>
六帙因其甥朱景副書為示且屬余以序置其首余熟<lb/>
讀者累日甚愛之余居常數言唐人風調渉五代衰季<lb/>
<pb n="KR2k0126_WYG_098-27b"/>
已淪委而不振及見先生所作信遺音餘響久浮大空<lb/>
至治世而復下今又軋然發于先生之筆舌爾按先生<lb/>
閬中人少舉進士自勝冠走四方㳺名公鉅卿之門命<lb/>
既不偶退返林壑盡諱其他能而一従事於此凡四十<lb/>
年探深摘幽愈老益工大抵氣和平而意精新使人嗜<lb/>
之而不厭也近世文士以篇什自名者甚衆如使先生<lb/>
之言雜行于其中彼將左右顧揖相推以為先余恐先<lb/>
生所得者固多傲然而獨居其前矣是可傳布於天下<lb/>
<pb n="KR2k0126_WYG_098-28a"/>
也此文見丹淵集未著名氏<lb/>
　　　無為子集四十卷<lb/>
楊繪元素著漢川緜竹人也幼警敏讀書一過輙誦至<lb/>
老不忘為文立就皇祐初擢進士第二仕天章閣待制<lb/>
知杭州嘗居無為山號無為子云<lb/>
　　　李公敏集<lb/>
李誼伯字公敏緜州人皇祐五年進士幼孝謹長通六<lb/>
經歴威卭果漢四郡守贈金紫光禄大夫有詩賦三十<lb/>
<pb n="KR2k0126_WYG_098-28b"/>
卷雜文二十卷其子孟侯通直郎仲侯司理叅軍政績<lb/>
見神道碑銘<lb/>
　　　頤堂集<lb/>
宋王灼字晦叔號頤堂遂寜人文詞古雅隠居不仕復<lb/>
著有碧鷄漫志十卷糖霜譜一卷<lb/>
　　　鮮洪範長江詩集<lb/>
山谷䟦云余昔聞蜀人有魯三江者號稱能詩士大夫<lb/>
多宗之今觀閬州鮮長江詩不甚愧之也雖切磋琢磨<lb/>
<pb n="KR2k0126_WYG_098-29a"/>
之功少而渾厚之氣幾度其前矣昔方士袁天綱見閬<lb/>
州錦屏山題其石曰此山磨滅英靈乃絶然予在中朝<lb/>
唯聞陳文忠公家世出才士嘗疑山水之秀豈獨鍾於<lb/>
陳氏耶其沉淪草萊困頓州縣抱才器而與慶鹿共盡<lb/>
者可勝道哉今觀鮮長江之才所謂困頓州縣者也使<lb/>
之學不盡其才名不聞於世亦其鄉之先達士大夫之<lb/>
罪也盖道不明於天下則士不知擇術道不行於天下<lb/>
則民之毁譽不公豈獨士大夫之罪哉其所従來逺矣<lb/>
<pb n="KR2k0126_WYG_098-29b"/>
鮮氏唯以閬中為族姓其散漫於兩蜀者皆以閬中為<lb/>
祖今試問鮮氏所自出皆不能自言或云出於鮮于後<lb/>
去于而為鮮以余考之非是蜀李夀時司徒鮮明用事<lb/>
專廢立其鮮氏之祖歟<lb/>
　　　鮮于諫議集三卷<lb/>
鮮于侁字子駿閬中人景祐初登進士乙科仕至諫議<lb/>
大夫侁治經術論著多出新意晩年為詩與楚詞尤精<lb/>
志稱子駿有詩傳六十卷<lb/>
<pb n="KR2k0126_WYG_098-30a"/>
東坡曰鮮于子駿九誦友屈宋于千載上堯祠舜祠二<lb/>
章氣格髙古東漢以來鮮及也<lb/>
　　　張無盡集三十二卷<lb/>
張商英字天覺登第調官峽路章惇察訪巴蜀風采傾<lb/>
動西南峽中部使者憂之因求辯博之士以備燕談或<lb/>
以天覺姓名告檄召至䕫州惇杯酒間果以人材為問<lb/>
部使者即言之惇令召入天覺不冠服峨巾長揖徑就<lb/>
坐左惇負氣敢大言天覺輙吐詞壓之惇大喜歸而薦<lb/>
<pb n="KR2k0126_WYG_098-30b"/>
于朝由是召用元祐中為開封府推官出使河東紹聖<lb/>
初擢御史大觀四年長星見蔡京罷相乃拜右僕射盡<lb/>
反京之政召用元祐遷客天下翕然歸重期年去位靖<lb/>
康初遂與司馬温公范文正公同日降制加贈官爵賜<lb/>
諡文忠<lb/>
　　　黄松子集十卷<lb/>
唐安張唐英次公著商英之兄也進士及第殿中侍御<lb/>
史<lb/>
<pb n="KR2k0126_WYG_098-31a"/>
　　　蒲左丞集十卷<lb/>
蒲宗孟字傳正閬州新井人皇祐五年進士曽公亮薦<lb/>
除館職神宗謂宰相曰宗孟有史才乃召同脩國史入<lb/>
為翰林學士除尚書左丞卒年六十六<lb/>
宋史宗孟累遷翰林學士兼侍讀舊制學士唯服金帶<lb/>
宗孟入謝神宗曰學士職清地近非他官比而官儀未<lb/>
寵迺加佩魚遂著為令宗孟趣尚嚴整而性侈汰藏帑<lb/>
豐毎旦刲羊十豕十然燭三百入郡舍或請損之愠曰<lb/>
<pb n="KR2k0126_WYG_098-31b"/>
君欲使我坐暗室忍饑邪常日盥潔有小洗面大洗面<lb/>
小濯足大濯足之别每用婢十數人一浴至湯五斛他<lb/>
奉養率稱是嘗以書抵蘇軾云晩年學道有所得軾答<lb/>
曰聞所得甚髙然有二事相勸一曰慈二曰儉盖鍼其<lb/>
失也<lb/>
　　　唐子西集十卷<lb/>
唐庚字子西眉山人登進士第早受知於張天覺天覺<lb/>
為相擢京畿提舉欲用為諫官㑹天覺去位貶惠州<lb/>
<pb n="KR2k0126_WYG_098-32a"/>
鴈湖李氏曰唐子西文采風流人謂之小東坡<lb/>
　　　遯菴集<lb/>
丹稜唐文若著子西之子<lb/>
　　　一江集三卷<lb/>
鄧至著雙流人綰之父也通六經學者従之甚衆每出<lb/>
入里中里中人皆拱立其尊敬之如此<lb/>
　　　廬江集七十卷　治道中術六卷十三篇<lb/>
南充何渉濟川著渉於六經百家山經地志醫卜之書<lb/>
<pb n="KR2k0126_WYG_098-32b"/>
無不讀景祐進士司封員外郎所著有春秋本㫖雖在<lb/>
軍中嘗為諸將講左氏春秋狄青之徒横經以聴司馬<lb/>
温公嘗言學者讀書少能自首卷讀至卷末往往或従<lb/>
中或従末隨意讀起又多不能終篇光性最専猶患如<lb/>
此従來惟見何渉學士案上惟置一書讀之自首至尾<lb/>
正錯校字以至終篇未終誓不他讀此學者所難也<lb/>
　　　邉臣要略二十卷　平戎䇿十五篇<lb/>
普州景泰周卿著進士起家歴尚書屯田員外郎忠州<lb/>
<pb n="KR2k0126_WYG_098-33a"/>
刺史有識鑒教二子相繼死王事<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0126_WYG_098-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷九十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷三十四</head> <lb/>
    <p>
<pb n="KR2k0126_WYG_034-1a"/>
欽定四庫全書<lb/>
　蜀中廣記卷三十四<lb/>
　　　　　　　　　　　　明　曹學佺　撰<lb/>
　邊防記第四<lb/>
　　上川南道<lb/>
建昌道開府建昌衛轄行都司三員一署篆一操練一<lb/>
屯局近改屯局為逰擊將軍守備二員一駐鎭西所一<lb/>
駐雅州所近又増設㑹鹽守備一員領衛六曰建昌曰<lb/>
<pb n="KR2k0126_WYG_034-1b"/>
建昌前衛同一治曰㑹川曰鹽井曰越嶲曰寧畨自為<lb/>
治　建昌衛本漢卭都國地漢武元封六年以廣漢之<lb/>
西部蜀郡之南部為越嶲郡即此水經注曰嶲山有嶲<lb/>
水言越此水以章休盛也王莽改為集嶲矣嶲水即繩<lb/>
若水似隨水地而更名焉郡領卭都蘓祁闡臺登㑹無<lb/>
大笮定笮三絳卑水安上馬湖十一縣或治卭都或治<lb/>
㑹無遷徙不常十道志云魏晉以還蠻獠恃險鈔竊乍<lb/>
服乍叛至齊復來納欵因為嶲越獠郡以統之按總志<lb/>
<pb n="KR2k0126_WYG_034-2a"/>
作㺐郡即獠也是蜀音之訛㺐種每三年一櫛髮其日<lb/>
宰牛羊以祭天及祖父始加梳世俗㺐頭之説本此<lb/>
寰宇記後周武帝征越嶲開地立嚴州取其嚴敬為稱<lb/>
隋開皇四年改為西寧州又改嶲州唐武徳初嶲州領<lb/>
越嶲卭部可天蘓祁臺登五縣二年又置昆明縣三年<lb/>
置總管府貞觀二年割雅州陽山漢源二縣來屬八年<lb/>
又置和集縣天寶元年改越嶲郡依舊都督府乾元元<lb/>
年復為嶲州至徳後没入畨貞元十二年復太和中徙<lb/>
<pb n="KR2k0126_WYG_034-2b"/>
治臺登縣按漢臺登在今治北百里外隋臺登在大渡<lb/>
河北未詳孰是總志唐懿宗時郡為蒙詔所據改曰建<lb/>
昌府以烏白二蠻實之元至元間置建昌路又立羅羅<lb/>
斯宣慰司以統之國朝洪武間克元將伊嚕特穆爾賈<lb/>
哈喇因罷宣慰司置建昌衛改建昌路為府旋廢改衛<lb/>
為軍民指揮使司編戸通計六十七里　其形勝金沙<lb/>
江畫前大渡河界後牛欄江鎮左打沖河禦右其幅員<lb/>
東西廣五百五十里南北袤九百二十里東至烏蒙府<lb/>
<pb n="KR2k0126_WYG_034-3a"/>
界五百里西至常郎堡生吐蕃界五十里南至雲南武<lb/>
定府界七百八十里北至寧畨衛百九十里至越嶲衛<lb/>
二百八十里至鹽井衛三百里至㑹川衛五百里至省<lb/>
城千四百八十里　九州要記云嶲之西有文夷人身<lb/>
青而有文如龍鱗於臂脛之間將婚㑹於路歌謡相感<lb/>
合以為夫婦焉又有穿鼻儋耳種瘴氣有聲著人人死<lb/>
著木木折號曰鬼巢也有濮夷在郡界千里常居木上<lb/>
作屋有尾長二寸若損尾立死若欲地上居則預穿穴<lb/>
<pb n="KR2k0126_WYG_034-3b"/>
以安尾亦名尾濮有木耳夷死積薪燒之煙正則大殺<lb/>
牛羊相賀以作樂若遇風煙旁散乃大悲哭　本志云<lb/>
東門十部蠻羣居竹籬板舎不事修飾刻木為信裙不<lb/>
過脛或時乗馬則併坐横足酋長死無子則妻女繼之<lb/>
俗尚火葬而樂送以鼓吹為送終有疾者不用醫藥召<lb/>
女巫以雞骨卜事無巨細皆決之巫善製堅盾利刀又<lb/>
能作弩置毒其末沾血則立斃矣　上南志云建昌城<lb/>
外二河曰懷逺曰寧逺俱流入瀘水以合金沙江濾水<lb/>
<pb n="KR2k0126_WYG_034-4a"/>
在治南十里外有光福寺舊瀘山寺也元史云其水深<lb/>
廣而多瘴鮮有人行春夏常熱可燖雞豚然諸葛武侯<lb/>
渡處尚在下流與㑹川衛相近志云海子在城東十五<lb/>
里人多游汎其中又東南十五里曰螺髻山以形似名<lb/>
東百三十里曰涼山羣峰競爽四時皆寒近松坪膩乃<lb/>
之界　按漢置越嶲郡所領縣十一曰卭都曰闡今越<lb/>
嶲及卭部長官司是曰定笮今之鹽井曰㑹無今之㑹<lb/>
川曰蘓示今之禮州曰大笮今之黎州曰馬湖今之馬<lb/>
<pb n="KR2k0126_WYG_034-4b"/>
湖府曰臺登解已見前曰三綘今屬雲南惟安上縣有<lb/>
水路諸葛武侯由之入越嶲者别將高定元自卑水多<lb/>
為壘守焉孟康註卑水曰班水華陽國志以為或去郡<lb/>
三百里或去郡八百里俱晉時省有名而已是在道將<lb/>
已失攷矣志又云治南一百八十步有徳昌舊府三十<lb/>
里有武侯故城東一里有永定舊州二里有孟獲城東<lb/>
三百里有元時北社縣國初改為碧社東四百里有元<lb/>
時中縣其先曰中州也　土夷攷云元至正間置建昌<lb/>
<pb n="KR2k0126_WYG_034-5a"/>
路以其地為建安州𨽻雲南行中書省洪武四年鎭國<lb/>
上將軍羅羅斯宣慰使安普卜之孫配率衆歸附遂命<lb/>
以招安旁夷有功授昭勇將軍子孫世襲尋改授土指<lb/>
揮使帶銜建昌衛不給符印置院於城東郭外里許使<lb/>
居之所屬有四十八馬站火頭吐蕃僰人子伯夷摩些<lb/>
狢<graphic n="KR2225" url="https://raw.githubusercontent.com/kanripo/KR-Gaiji/master/images/KR2225.png" mimeType="image/png"/>猓玀囬紇諸部各種類散居山谷間北至大渡南<lb/>
及金沙東抵烏蒙西訖鹽井延袤殆千餘里昌普濟威<lb/>
龍三州長官司𨽻之有把事四人世轄其衆皆節制於<lb/>
<pb n="KR2k0126_WYG_034-5b"/>
閫衛諸帥西夷大酋此殆為稱首云配六世孫安忠無<lb/>
後妻鳯氏管事鳯氏死族人安登繼襲復無子妻瞿氏<lb/>
管事以族人世隆嗣世隆復無子繼妻禄氏管事近日<lb/>
禄氏死以族姪安崇業嗣所轄有四驛曰禄馬阿用白<lb/>
水瀘沽各以百里為差併涼山拖郎桐槽熱水等夷亦<lb/>
皆以强弱為向背矣　按禄氏與崇業不相能者十數<lb/>
載又養那故為假子其惡奴禄祈從臾之甚力嵗相讐<lb/>
殺無寧宇予以庚戌署司事移㑹該道悉心調停稍就約<lb/>
<pb n="KR2k0126_WYG_034-6a"/>
束因看得夫亡妻繼固諸夷家風也然亦有説焉藉令<lb/>
禄氏者黨逆奴養假子而謀絶安嗣禍之不悔日相尋<lb/>
于干戈其誰能許之今那故殺矣禄祈逐矣安崇業嗣<lb/>
定矣是於復仇之義得而姑姪子母之分明也如此即<lb/>
順夷猓之情奉鈐束之誡其于理法亦未嘗廢也崇業<lb/>
父子承宗祧以他日修職業于兹時如山之固豈俟河<lb/>
之清乎時崇業管土操捕聽繼不久即眞長官司矣<lb/>
禮州千户所二曰後曰中在衛北六十里漢之蘓示縣<lb/>
<pb n="KR2k0126_WYG_034-6b"/>
也顔師古曰示讀如祗後漢書永平中越嶲太守巴郡<lb/>
張翕政化清平得夷人和在郡十七年卒夷人愛慕如<lb/>
喪父母蘓祈叟二百餘人齎牛羊送喪至翕本縣安漢<lb/>
起墳祭祀即此夷也華陽國志漢末蘓示縣夷王及弟<lb/>
隗渠數背叛安南將軍馬忠誘殺之周地圖經云武帝<lb/>
天和三年開越嶲立蘓祁縣於縣置亮善郡志謂隋名<lb/>
蘓祗唐名蘓祈皆一義也唐末吐蕃烏白蠻迭據其地<lb/>
號龍麽城元置禮州今為二所因其名　應劭注漢書<lb/>
<pb n="KR2k0126_WYG_034-7a"/>
云蘓示縣西北有尼池按今曲池是也師古曰夷池尼<lb/>
古夷字寰宇記云尼池名本出山海經未詳　打沖河<lb/>
千户所在衛西百四十里唐之沙野城元瀘州之地本<lb/>
名黒㑹江又名納夷江源出吐蕃流合金沙江　徳昌<lb/>
千户所在衛南百四十里元置定昌路尋改徳昌本朝<lb/>
於此置所因其名　昌州長官司在衛南二百里宋之<lb/>
阿屈部也至元中置昌州于此徳昌路總管府居其中<lb/>
洪武元年盧尼姑歸附貢馬使世襲昌州知州二十七<lb/>
<pb n="KR2k0126_WYG_034-7b"/>
年平伊嚕特穆爾之亂改長官司遇朝覲之嵗具所管<lb/>
夷民木册附進　普濟州長官司在衛西南二百四十<lb/>
里本坪甸夷也後屬屈部獹魯世居之元置普濟州於<lb/>
此國朝洪武十八年土官吉撤加歸附賜給印勅授普<lb/>
濟州知州後改為長官司　威龍州長官司衛東南四<lb/>
百一十里夷名巴率有三部至元中併三部置威龍州<lb/>
屬徳昌路洪武初土官白氏來貢給授印勅世襲與昌<lb/>
州普濟同惟所認糧差多逋負不及二司如約耳上南<lb/>
<pb n="KR2k0126_WYG_034-8a"/>
志云大渡河入雲南之驛途夷名巴翠部又名沙媧部<lb/>
其酋獹荒種也九種志云狢<graphic n="KR2225" url="https://raw.githubusercontent.com/kanripo/KR-Gaiji/master/images/KR2225.png" mimeType="image/png"/>之人身體矮小居山野<lb/>
草房男女俱用白布纒頭身穿短衣常帶弓弩捕䑕開<lb/>
種雜糧為生病以牛羊猪胎為藥婚姻酒食類西畨喪<lb/>
葬類猓玀獨於燒骸處拔一草根頓小籃内回家以宗<lb/>
祖云<lb/>
　　　㑹川衛<lb/>
上南志云㑹川在漢風琶之蠻臺登之墅而越嶲郡之<lb/>
<pb n="KR2k0126_WYG_034-8b"/>
㑹無縣也寰宇記云㑹川縣本漢卭都縣地唐上元二<lb/>
年移卭都縣於㑹川鎭城内安置以川原並㑹故名南<lb/>
詔得之置㑹川都督府號清寧郡宋時屬大理為㑹川<lb/>
府元置㑹川路治武安州𨽻羅羅所宣慰司國初復立<lb/>
㑹川府領武安永昌麻龍等州尋改為㑹川衛軍民指<lb/>
揮使司領迷易千戸所城週千二百五丈有竒編戸十<lb/>
八里　志云武安舊州在衛南十里永昌舊州在衛西<lb/>
五里即㑹同府也麻龍舊州在衛東五十里地名綽羅<lb/>
<pb n="KR2k0126_WYG_034-9a"/>
能元時屬閟畔部東南百里外又有舊通安州舊姜州<lb/>
舊隆州俱元時置　華陽國志㑹無縣山色青碧故其<lb/>
東南葛砧蜜勒諸山或産石碌有三色或産石青有四<lb/>
色或産鑛銀志云治内寶藏寺落成未牓而宻勒山銀<lb/>
場始出因以寶藏為名又有勝功寺金碧交輝邊隅之<lb/>
望刹也　寰宇記㑹川縣南有大冢諸葛武侯駐師此<lb/>
地士卒多癘疫死設此葬之㑹無川傍川上有深巖巖<lb/>
中多仙人葬莫測其來逺望如牕牖其棺内多碧骨如<lb/>
<pb n="KR2k0126_WYG_034-9b"/>
珠華陽國志㑹無縣路通寧州渡瀘得住狼縣故濮人<lb/>
邑也今有濮人冢冢不閉户其穴多有碧珠人不可取<lb/>
取之不祥本志云衛城東有𤣥泉色近黒民賴以灌田<lb/>
常以仲春月祀之　十道記云瀘水出蕃中入黔府歴<lb/>
郡界出拓州至此有瀘津闗闗上有石岸高三千丈四<lb/>
時多瘴氣四五月間發人衝之死故武侯以夏渡為艱<lb/>
水浚急而多巉石土人以牛皮為船方涉津涘水經註<lb/>
云瀘峰最為高秀孤高二千餘丈是山於晉泰康中崩<lb/>
<pb n="KR2k0126_WYG_034-10a"/>
震動郡邑水之左右馬步之徑裁通而特有瘴氣又云<lb/>
晉明帝太寧二年李驤等侵越嶲攻臺登縣寧州刺史<lb/>
王遜遣將軍姚岳擊之戰于堂琅驤軍大敗岳追之至<lb/>
瀘水越水死者千餘人遜以岳等不窮追怒甚髮上衝<lb/>
冠帢裂而卒矣　志云㑹川南八十里瀘沽河源出少<lb/>
相公嶺入金沙江又云西南二百五十里金沙江源出<lb/>
吐蕃東流合瀘水至黎溪接馬湖江有嵐瘴隆冬人過<lb/>
雖袒禓皆流汗惟雨中及夜渡無害夾岸皆石江中沙<lb/>
<pb n="KR2k0126_WYG_034-10b"/>
土色黄故曰金一在武定之南一在桃安之左容齋隨<lb/>
筆云淳化間嘉州士人辛怡顯使南詔至姚州其節度<lb/>
使趙公美以書來迎云當境有濾水昔諸葛武侯戒曰<lb/>
非貢獻征討不得渡此水若必欲過須致祭然後登舟<lb/>
今遣本部軍將賞金龍二條金錢三十文並設酒酺請<lb/>
先祭享而後渡焉　華陽國志三縫縣一名小㑹無音<lb/>
三播通道寧州渡濾得蜻蛉縣有長谷石時坪中有石<lb/>
豬子母數千頭長老傳言夷昔牧豬於此一朝豬化為<lb/>
<pb n="KR2k0126_WYG_034-11a"/>
石迄今夷不敢牧於此　水經注曰蜻蛉水又東注于<lb/>
繩水繩水又逕三縫縣西又逕姑復縣北對三縫縣淹<lb/>
水注之三縫小㑹無也故經曰淹至㑹無注若水水逕<lb/>
㑹無縣縣有駿馬河水出縣東高山山有天馬徑厥跡<lb/>
存焉民家馬牧之山下或産駿駒言是天馬子河中有<lb/>
貝子胎銅以羊祠之則可取也按後漢書安帝紀曰永<lb/>
初六年詔越嶲郡置長利高望始昌三苑皆馬苑矣又<lb/>
令益州郡置萬嵗苑犍為郡置漢平苑云　迷易千户<lb/>
<pb n="KR2k0126_WYG_034-11b"/>
所在衛西北八十里元置國初為㑹川千戸所洪武十<lb/>
五年改今名　衛志云南六十里有迷郎闗即寰宇記<lb/>
之迷水鎭也有滇池方三百里源深濶下流淺狹有似<lb/>
倒流故名滇池矣　土夷考曰迷易土官賢姓也初雲南<lb/>
景東府僰夷頭目阿駭徙其屬來住種洪武十六年歸<lb/>
附以隨征東川芒部二府効勞授世襲副千户該所印<lb/>
信以武弁推選今土官賢氏居城外專理巡捕管束八<lb/>
百戸僰夷而已　土夷考云㑹川衛東南十里為石㜑<lb/>
<pb n="KR2k0126_WYG_034-12a"/>
堡又四十里為虎街堡四十里為姜州堡㑹鹽守備司<lb/>
駐劄其中衛西南三十里為箐山口又八十里為火燒<lb/>
腰驛去驛五里為五里坡又十五里為蜜即闗路通紅卜苴<lb/>
夷寨五十里為七墩堡路通黎溪州夷寨按志黎溪舊<lb/>
州在衛南百五十里唐時南詔閣羅鳯徙白蠻戍此即<lb/>
白夷也城後為羅羅蠻所據宋屬大理元始置州九種<lb/>
志云白夷人頭裹黒帕戴笋籜尖帽以傭田為生婦女<lb/>
養蠶收絲織作亦巧謂之白夷錦無論貴賤人有數妻<lb/>
<pb n="KR2k0126_WYG_034-12b"/>
妻妾奉夫甚嚴婦女不妬忌夫宿妻房妻事之如婢飲<lb/>
食凡草木無毒者六畜外鼠蛇蛙蠅及飛生蟲皆㵸食<lb/>
之諺云青青白夷菜動動白夷肉婚姻男家先用碗水<lb/>
澆女足謂之水授婦戰陣所獲謂之王旗婦初生小兒<lb/>
即抱於河中洗之男女日日浴於河中居多近水束裝<lb/>
日如逺行故遷徙無定焉死有棺槨葬埋名墳曰罷休<lb/>
又有一種撲厮夜變為鬼盜人財物及掘新墳尸咒使<lb/>
變魚形市之志云黎溪驛北有荷花池盛夏香來可以<lb/>
<pb n="KR2k0126_WYG_034-13a"/>
辟瘴為夷方勝處驛去七墩十五里又八十里為塔甲<lb/>
渡巡檢司又四十里為松坪闗闗近滇境上金沙江去<lb/>
松坪闗可三十里云<lb/>
　　　鹽井衛<lb/>
治在建昌西三百里城週六百五十丈編戸二十六古<lb/>
定筰縣也華陽國志云筰笮夷也南中曰昆明越嶲曰<lb/>
笮皆一種也縣在越嶲郡西渡渡水賔剛徼曰麽沙夷<lb/>
志謂麽㱔人病則刺肉取血有誓則擊石或撻狗者也<lb/>
<pb n="KR2k0126_WYG_034-13b"/>
　寰宇記曰昆明縣本漢定筰縣也唐武徳二年於此<lb/>
置昆明縣盖以南接昆明夷為名天寶中又置昆明軍<lb/>
以鎭撫之通志云唐末南詔得嶲以昆明縣為香城郡<lb/>
宋時為賀頭甸部屬大理國元至元中於黒白鹽井置<lb/>
閏鹽縣又於此置栢興府𨽻羅羅斯宣慰司國初改栢<lb/>
興千戸所旋改今衛又於二井置鹽課司司在治東<lb/>
華陽國志定筰有鹽池積薪以齊水灌而後焚之成鹽<lb/>
漢末夷皆錮之張嶷為太守往争夷帥岑槃木明不肯<lb/>
<pb n="KR2k0126_WYG_034-14a"/>
服嶷擒撻殺之後賞賜餘類皆安官迄有之寰宇記云<lb/>
定笮民取井水先積薪以火燒過以水澆灰即成黒鹽<lb/>
煉之縣又有鐡石山山有砮石火燒之成鐡為劒㦸極<lb/>
剛利此在衛西北七十里矣　志云衛南十里栢林山<lb/>
山多松栢其緑㕘天栢興府之名取此西三十里有斛<lb/>
僰和山産金為利竇掲勒蠻所居隋唐之世于此置金<lb/>
州焉　土夷考云鹽井之沙坪驛在瀘河西去建昌僅<lb/>
四十里又十五里為紙房堡十里為瀘州治所也河東<lb/>
<pb n="KR2k0126_WYG_034-14b"/>
之高山堡路通馬者馬羅諸夷去高山二十里為沙坪<lb/>
堡通麻科七村牙礦諸夷又十里為徳力堡通禄馬禄<lb/>
曹諸夷又十里為河口驛即打沖河也去驛三里河東<lb/>
為中前所河西為中左所　上南志曰衛東北百八十<lb/>
里打沖河索橋兩山壁立水勢汹湧狼牙相拒舟楫不<lb/>
通橋兩崖用大石堆砌樹洞門二座每洞樹將軍柱一<lb/>
百八根洞門外立井口大柱四根上穿篾纜十八條繫<lb/>
於將軍柱上纜上鋪板三十六逗兩旁用小纜掛繫如<lb/>
<pb n="KR2k0126_WYG_034-15a"/>
槽横亘四十二丈邊陲之天險也莊安世渡瀘初畧曰<lb/>
鹽井城池頽壞已久軍民逃散日甚一日今高山箐口<lb/>
之墟人跡跫然衙驛倉庫鞠為荒草推原其故盖由索<lb/>
橋之險難通糧運不及是以皆轉徙而之河西矣迄今<lb/>
聚為室家享成世業計屯田千二百一十八分有竒而<lb/>
附城之屯所出不過荳麥而已瀘州一帶駝運入鹽井<lb/>
必經索橋約路二百八十餘里又夷人阿遮與切兒卜<lb/>
搆禍以來仇殺無虚日不為淵敺魚耶　土夷考云去<lb/>
<pb n="KR2k0126_WYG_034-15b"/>
打沖河二十里為梅子堡通禄馬禄曹諸寨又十里為<lb/>
禄馬堡十里為紹興堡又五里為平川驛五里為杭州<lb/>
堡又十里為雙橋堡十里為上功堡又十里為馬蝗堡<lb/>
十里為新添堡又十里為鴛鴦堡十里為涼山堡又十<lb/>
里為高山堡十里為箐口堡又十里則衛治也内有鹽<lb/>
井驛自衛至雲南永寧府界七百八十里麗江府界五<lb/>
百里　馬剌長官司在衛南三百里元之落蘭部也其<lb/>
村落多白夷居之鹽井志云白夷之近漢者能知天變<lb/>
<pb n="KR2k0126_WYG_034-16a"/>
遇日月食少長男女爭擊箕杵盆勺成聲仰天拜懇婚<lb/>
姻潑水為媒証産子三日則浴之河死用塊葬名罷休<lb/>
老人婦人穿無摺桶裙謂脂粉為解老又能種綿養蠶<lb/>
以織染為五色絲絨提機作花每段寛尺餘長二丈一<lb/>
尺粗者為錦細者為□　土夷考曰馬剌又名瓦剌土<lb/>
官姓阿氏國初歸附授職世官舊部落仍俾統管賦本<lb/>
衛秋糧百二十石其地接壤雲南北勝州稱寛饒庶富<lb/>
人亦優馴　打沖河守禦千戸所洪武立中左一所今分<lb/>
<pb n="KR2k0126_WYG_034-16b"/>
為五在衛北百六十里唐為沙野城今沙平遞運所其<lb/>
舊址也元為建昌路瀘州之地　左所土千户姓剌洪<lb/>
武二十五年征伊嚕特穆爾賈哈喇土人剌他効順來<lb/>
歸其子剌馬非復貢馬赴京授本所副千户永樂十一<lb/>
年陞正以别于四所地與麗江永寧二府為隣麗江土<lb/>
官木氏每來侵之土地夷民失其半　右所土千户姓<lb/>
八先年與各所同進馬後議留馬協濟驛遞免貢中所<lb/>
土千户姓剌前所土千户姓阿後所土千户姓卜已上<lb/>
<pb n="KR2k0126_WYG_034-17a"/>
五所俱土著人以國初歸附授官貢馬事例皆同但與<lb/>
麗江接壤為所蠶食不克自振惟日事强免害而已<lb/>
　　　越嶲衛卭都長官司附<lb/>
志云漢卭都及闡二縣地也卭都即當衛治闡縣即卭<lb/>
部長官治在建昌北二百八十里石城週二百九十丈<lb/>
不及四里治北半舎外有舊城寰宇記所謂奴諾城諸<lb/>
葛武侯征蠻所築憩軍之所以奴諾川為名矣　其界<lb/>
東至馬湖沐川司南至寧畨小相公嶺西至喇八闗外<lb/>
<pb n="KR2k0126_WYG_034-17b"/>
北至大渡河南岸高山峻嶺居十之九地土瘠薄不産<lb/>
五糓惟畜養牛馬射獵以供饔飱唐書云卭部於諸蠻<lb/>
中最驕悍狡譎招集畨漢亡命侵攘他種閉其道以專<lb/>
利曰大雲南蠻曰小雲南蠻續博物志云蜀蠻卭部川<lb/>
都王蒙備死氣未絶其妻子以錦數疋相續繫死者曳<lb/>
之於地置十數里外高山上令氣絶乃復以錦被裹而<lb/>
埋之㑹其族哭焉名作鬼親守近州蠻人説其事　後<lb/>
漢書西南夷傳自滇以北君長十數卭都最大武帝初<lb/>
<pb n="KR2k0126_WYG_034-18a"/>
置卭都縣無㡬而地陷為汙澤因名為卭池南人以為<lb/>
卭河註云卭池在越嶲縣東南寰宇記云隋開皇六年<lb/>
置越嶲縣于此屬西寧州後改屬嶲州　李膺益州記<lb/>
云卭都縣下有一老姥家貧孤獨每食輒有戴角小蛇<lb/>
在牀間姥憐而飴之後稍長至丈餘令有駿馬為蛇吸<lb/>
殺因責姥出蛇姥云在牀下令即掘地深無所見益遷<lb/>
怒殺姥蛇乃感人以靈言令何殺我母當為報讐此後<lb/>
每夜輒聞雷風四十許日百姓相見感驚語汝頭那忽<lb/>
<pb n="KR2k0126_WYG_034-18b"/>
戴魚是夜方四十里與城一時俱陷為湖土人謂之為<lb/>
陷河惟姥宅無恙迄今猶存漁人採捕必依止宿每有<lb/>
風浪輒居宅側恬靜無佗風靜水清猶見城郭樓櫓宛<lb/>
然按國朝嘉靖十五年二月二十八日丑時建昌寧畨<lb/>
二衛地震如雷吼者數陣司及二衛公署内外民居城<lb/>
垣一時皆塌壓死都指揮一人指揮二人千夫長四人<lb/>
百夫長一人所鎮撫一人吏三人士夫一人大學生一<lb/>
人土官土婦各一人軍民夷獠不計水湧地裂陷下三<lb/>
<pb n="KR2k0126_WYG_034-19a"/>
四尺衛城内外若浮塊而已震至次月初六猶不休陷<lb/>
河之説殆是實然　衛南有羅羅河東流與大渡河合<lb/>
衛北魚洞河源出吐蕃又流與羅羅河合按南中八部<lb/>
志卭都縣東南數里有河縱廣二百里深百餘丈河中<lb/>
魚長一二丈頭特大遙視之如戴鐡釡即魚洞河也或<lb/>
云即是陷河　志又云南十五里金馬山文昌帝君降<lb/>
生地有祠焉即化書所稱誕於越嶲之間矣南四十里<lb/>
小相公嶺石磴﨑嶇自麓至頂十五里武侯所開也志<lb/>
<pb n="KR2k0126_WYG_034-19b"/>
又云西五十餘里大雪山四時積雪與小相公嶺接夷<lb/>
名阿露山北三十里石嵓洞中可容十餘人南北厓傍<lb/>
有石版扣之有聲鏗然謂之瓊鐘　寰宇記云卭部縣<lb/>
本漢闡縣漢書闡作闌師古註音蘭周武帝天和三年<lb/>
置卭部郡于此隋開皇三年罷郡改為縣仍帶卭部鎮<lb/>
　唐書至徳初南詔陷嶲州勿鄧兩林蠻遂羈屬土蕃<lb/>
貞元中復納欵以勿鄧鬼主苴嵩兼卭部團練使封長<lb/>
川郡公而兩林都大鬼主苴那時遣韋臯書乞兵攻吐<lb/>
<pb n="KR2k0126_WYG_034-20a"/>
蕃臯遣將劉朝彩等持兵應之大破吐蕃于北谷詔封<lb/>
苴那時為順政郡王苴夢衝為懷化郡王已而夢衝復<lb/>
附吐蕃臯召至琵琶川斬之元宗天寶初卭部都鬼主<lb/>
阿伏常遣子入貢通志云元初置卭部安撫招討司已<lb/>
改卭部州國初嶺眞伯歸附尚稱招討使於是以為卭<lb/>
部軍民州永樂中改長官司使嶺氏世守之屬越嶲衛<lb/>
　土夷考云萬厯初年土官嶺栢死孽子應昇負印去<lb/>
栢庶沙氏爭之不得逆酋阿堆等擁沙氏焚利濟站廬<lb/>
<pb n="KR2k0126_WYG_034-20b"/>
舎擁兵臨城總戎劉顯詣彼勘處沙氏悔禍殺阿堆等<lb/>
自續顯遂以印歸之後沙氏淫於族人阿祭負印去祭<lb/>
死其子嶺鳯起嗾他畨刺殺應昇當事者因平蠻之師<lb/>
誘鳯起縶之收其印而誅行刺者百餘人印無所歸緘<lb/>
而置之庫中所部夷無統肆行為盜乙酉丙戌間黒骨<lb/>
夷阿弓等手刃送哨官於小相公嶺刳其腸而普雄酋<lb/>
姑咱等乘勢蜂起郵傳告絶逺近震恐嵗丁亥動大兵<lb/>
斬馘千數道路始通鳯起旋亦病亡其東近峨眉者數<lb/>
<pb n="KR2k0126_WYG_034-21a"/>
百家相率歸附因置平夷歸化二堡以居焉詳見峨眉<lb/>
三枝爪下他部落乃奉應昇妻李氏為主嵗時起居不<lb/>
絶而□玀鐡口普雄三村最桀驁茍駕馭得宜亦足藉<lb/>
其死力以捍野外生畨也　土夷考又云大渡河南岸<lb/>
為臨河堡與河北羊肆崖漢水口相對堡之上通大小<lb/>
沖山及海腦壩僰夷村舊僰人聚落也九種志云僰人<lb/>
重儒敬佛居傍城郭與漢人無異相見之禮惟長跪不<lb/>
拜亦有讀書入學者臨河堡之下通鬼皮羅黒麻溪片<lb/>
<pb n="KR2k0126_WYG_034-21b"/>
馬厰諸夷山徑峻絶通望山在其處寰宇記黎州通望<lb/>
軍在大渡河南三十里唐至徳元年在通望山下山自<lb/>
河南與朝陽衆山相連入嶲州界過臨河十里為鎭蠻<lb/>
堡又名大樹堡在兩山峽口北臨大渡河與河北羊腦<lb/>
山相望為大小沖蕃往來之所五里為火燒營五里為<lb/>
李子坪七里至曬經闗志云闗在越嶲衛東三百里高<lb/>
嶺山闗傍廣石即三藏法師晒經處未詳又十里至白<lb/>
馬堡為□玀鐡口諸蕃市易處十里至河南驛八里至<lb/>
<pb n="KR2k0126_WYG_034-22a"/>
八里堡路通草八拍橋普馬等寨又十里即平夷堡也<lb/>
在高山峽内路通笋坑紅水黒麻等寨十二里至古隘<lb/>
堡路通那歴洗馬姑乃易集戸水八拍等寨其南隘廣<lb/>
不盈丈兩岸壁立千仞峽内水淙淙奔流即韋臯所置<lb/>
清溪闗也詳見黎州唐琉璃仗義二城俱在其處二十<lb/>
里至平壩堡輶軒于此設食焉有古隘口路通泥水二<lb/>
十户等寨與煖歹諸夷相隣又十里至鎭逺堡東連煖<lb/>
歹椒園燕子窩諸夷西通洗馬姑赤利草必落等寨又<lb/>
<pb n="KR2k0126_WYG_034-22b"/>
十里為鎭夷堡在高山稍平坦處又十五里即鎭西千<lb/>
户所　鎭西所寧越守備駐此城城負高阜南臨深坎<lb/>
西通竹麻哨阿迷羅等寨東通煖歹爪羅米頗柯羅回<lb/>
諸夷屹然一要害去所五里為海棠闗又十里為鎭西<lb/>
驛又十五里為清水堡東通戴羅白石乾溝西抵竹麻<lb/>
洗馬姑等畨有兵戍之又二十里為□葉堡在峽内平<lb/>
地亦於此飭厨傳焉又十五里為梅子堡路通蠟梅得<lb/>
那補蝦蟆窩等夷焚刼無虚日二十里為利濟驛十五<lb/>
<pb n="KR2k0126_WYG_034-23a"/>
里為青岡闗闗北通□兒姑青岡南通廣洪魚洞諸寨<lb/>
越嶲之門戸也魚洞者水入魚洞河矣又十五里通濟<lb/>
堡在嶲水西岸十里為越嶲衛衛在嶲水西廣平之地<lb/>
羣山環遶西通羊圏托鳥雪山東通普雄大小赤口馬<lb/>
湖諸夷卭部長官司舊設治東屬其提調去衛十五里<lb/>
有龍泉山寰宇記云要衝城下有龍泉水出龍泉山也<lb/>
下為龍泉驛又十五里為炒米闗在高山峽内闗即韋<lb/>
臯所築要衝城矣有鎭雄堡者去道五里而近路通普<lb/>
<pb n="KR2k0126_WYG_034-23b"/>
雄兩河口等處十里為通相堡一名小哨十五里為長<lb/>
老坪　在小相嶺之北西通羊圏托烏東通普雄黒骨<lb/>
頭諸夷又十里為相嶺闗闗設在小相嶺絶頂又十里<lb/>
為靖邊堡在相嶺南通寧畨衛界三渡水外生畨東通<lb/>
桐槽那□沈喳等夷過此有新添九盤白石登相四堡<lb/>
共四十五里以備行者又十里為雙橋堡十里為猓玀<lb/>
闗舊為玀猓窟穴也九種志云玀㺐人性最惡刻木為<lb/>
信男子摘鬚腰繫皮繩名饑飽索以帕裹頭夜不解刀<lb/>
<pb n="KR2k0126_WYG_034-24a"/>
居山頂以板盖屋刀耕火種性喜獵凡有事以艾炙羊<lb/>
膀骨占吉凶出入必以兇器男女紐髮盤頭上下身衣<lb/>
土綉花長衣赤脚無履外披細褶氊衫為上盖饑食蕎<lb/>
麥餅婚姻以牛羊馬禮酒席鋪松毛於地盤脚坐松上<lb/>
男女分席殺牛羊剥皮猪用火燒半割碎和蒜菜謂之<lb/>
喫牲飲泡咂酒木碗木杓即其器皿食肉以竹簽為筯<lb/>
喪禮男女俱無棺槨富家以綿段纒之故謂之㺐郡又<lb/>
謂之羅羅也過闗五里為灣村又八里為巡哨堡地稍<lb/>
<pb n="KR2k0126_WYG_034-24b"/>
寛平又十里則寧畨衛之冕山闗矣<lb/>
　　　寧畨衛<lb/>
元時於卭都之野立府名曰蘓州借蘓示之義以名之<lb/>
也國初土官怕兀它從伊嚕特穆爾為亂于是廢為衛<lb/>
降官為指揮環而居者皆西畨種故曰寧畨城週凡二<lb/>
千丈在建昌北百九十里東連越嶲界北至西天烏思<lb/>
藏西隣三渡月落口編戸僅四里有冕山鎭西禮州等<lb/>
四千戸所相鈐束焉渡瀘初畧曰舊額寧畨一衛為屯<lb/>
<pb n="KR2k0126_WYG_034-25a"/>
者凡九十有二今無一人存矣行數十里雞犬無聲人<lb/>
煙絶跡間有一二存者亦刀鋸之孑遺耳結草為衣虺<lb/>
羸一骨此其狀何可令人見者　上南志曰衛南五里<lb/>
曰南山山勢屹然子午針也産白銅華陽國志卭都南<lb/>
山出銅即此志又云衛南三十里西山下響石長七尺<lb/>
濶三尺八寸厚三尺擊之聲如雲板志又云東百二十<lb/>
里有温泉四時皆煖可以療疾華陽國志卭都縣有温<lb/>
泉穴下流可治疾病餘多惡水水神䕶之不可汚穢及<lb/>
<pb n="KR2k0126_WYG_034-25b"/>
沈亂髮照面則使人被惡疾水經註云昔李驤敗李流<lb/>
於温水是也　土夷攷云寧畨蠻兇獷强悍刀耕火種<lb/>
遷徙無常不以積藏為事上南志云西畨人身長大勇<lb/>
猛占住山頭性甚惡男子髪結成條面多垢積身帶兇<lb/>
器叛惡不常婦女髮亦結編懸帶珊瑚翠石為飾身著<lb/>
短衣盖以羊皮食以青稞磨麵作餅酥油煎茶為飯風<lb/>
俗女在父家為非無禁嫁後有犯夫永逐之所生男女<lb/>
亦棄去酒席泡咂酒殺牛羊肉食之病不服藥請畨僧<lb/>
<pb n="KR2k0126_WYG_034-26a"/>
誦經殺牛祈禳及死將生前所編氊喜鵲窠㡌弓刀裝<lb/>
歛盛以木桶於山嶺盖一小房停放封閉永不復觀<lb/>
土夷攷曰夷之錯居衛東南東北者頗馴擾惟西去月<lb/>
落三渡水妙竹等一十九寨恃其險隘常引水外生蕃<lb/>
不時入冦自萬厯丁亥建立定蕃堡募兵戍之稍歛跡<lb/>
不敢出没九盤白石瀘沽峽老君闗等舊稱險絶一夫<lb/>
荷鍤千騎辟易其間銅槽鐡厰諸夷尤肆其蜂蠆行者<lb/>
股栗焉　冕山橋設千户所一冕山者山形如冕方山<lb/>
<pb n="KR2k0126_WYG_034-26b"/>
也在所西三里所去衛又百里元蘓州地我朝正統七<lb/>
年置以屬寧畨者　土夷攷云冕山橋去冕山闗五里<lb/>
在孫水之滸橋因漢址而冠以今名焉按史記司馬相<lb/>
如定西南夷橋孫水顔師古曰于孫水上作橋也孫水<lb/>
源出于臺登俗謂之長河志云衛治東有長河南流㑹<lb/>
瀘水過建昌衛而入金沙江即孫水也　冕山闗堡與<lb/>
建昌犬牙相錯建昌之瀘沽驛去冕山所六里與桐槽<lb/>
站同處驛屬建昌而供張騎乗則寧畨土官職也去桐<lb/>
<pb n="KR2k0126_WYG_034-27a"/>
槽八里為太平闗闗在孫水上有渡軍守之十里為鹽<lb/>
井哨路通東山鐡厰軍民雜聚治鑄之所又去建昌之<lb/>
瀘沽闗即瀘沽峽兩山壁立峽深百餘丈濶不盈尋孫<lb/>
水流其中淙淙有聲人行東山嶺上俯視魂搖南北長<lb/>
五里中有觀音巖老君闗棧道危峻設瀘沽巡檢司於<lb/>
瀘河東去巡司五里為鎭夷堡過此歴五十里為平蠻<lb/>
松林深溝龍溪平哨之名又十里則建昌衛之禮州城<lb/>
矣城在瀘河東自禮州行四十里歴安寧北哨青山理<lb/>
<pb n="KR2k0126_WYG_034-27b"/>
經四堡又十里至建昌衛衛在山麓瀘川驛在城西磘<lb/>
山堡在城南十里濾水之上禄馬驛在瀘水北去建昌<lb/>
城兩舎自禄馬東南行歴巴西鹿角凹腦者者黄泥什<lb/>
結諸舖至阿用驛凡一百二十里自阿用至白水站八<lb/>
十里中隔半站營金川堡焉自白水三十里至可郎舗<lb/>
係威龍州地夷猓出没之鄉又二十里為公母石志云<lb/>
兩石相隨人或分之明日復合土人呼為公母石猶言<lb/>
翁姥也又五里為甸沙闗建㑹二衛分界處北接威龍<lb/>
<pb n="KR2k0126_WYG_034-28a"/>
司南近迷易所東連普雄法果等夷又二十里為麽些<lb/>
塘舊麽些夷之壘也上南志云麽些人身長色黒男子<lb/>
髮扭成索白手巾纒頭身著短衣足穿皮鞋身垢不洗<lb/>
常帶兇器内著黒大編氊外披衣甲畜犏牛山羊以艾<lb/>
炙羊骨占婦女紐髮細編短衣赤脚内披短氊尚以羊<lb/>
皮青稞蕎麵乳餅酥油煎茶充饑病不服藥殺猪羊祭<lb/>
鬼求安婚姻亦以牛羊為禮喪葬不用棺槨將猪取去<lb/>
腸肚帶毛用物壓匾名曰猪脿用綾段布疋裹屍同用<lb/>
<pb n="KR2k0126_WYG_034-28b"/>
柴燒化取頂骨并手足四肢掛懸崖絶頂上後三年殺<lb/>
馬延畨僧作佛事盡將骨棄去　志云冷水溝夷門木<lb/>
术界在甸沙麽㱔之中時為道路梗又十里為巴松驛<lb/>
又二十里為分水嶺二十里為火燒舗又十里為虎頭<lb/>
闗十里為虎頭舗俱威龍夷之區又十里為周官嘴十<lb/>
里為大龍驛又五里為寒婆營寒婆營乃接鎭西所矣<lb/>
此二十餘里有路通麻龍仲村捲卜法果等夷不時為<lb/>
患　萬厯壬子嵗建南告急正值開科當事者䇿諸生<lb/>
<pb n="KR2k0126_WYG_034-29a"/>
而予代為之答曰夫建南者非漢所稱西南夷而唐所<lb/>
稱六詔之屬者哉至我明來部落散處君長不齊約其<lb/>
九種可得而言曰一僰人二猓玀三白夷四西蕃五麽<lb/>
些六狢<graphic n="KR2225" url="https://raw.githubusercontent.com/kanripo/KR-Gaiji/master/images/KR2225.png" mimeType="image/png"/>七青海八回子九漁人是也而猓玀最猙獰<lb/>
邇時習為邊患矣執事以戰守剿撫機宜下問欲得一<lb/>
當而計安萬全甚盛心也某不敢以臆對語云前事之<lb/>
不㤀後事之師也請遡其開閉之因叛服之狀而後計<lb/>
有以處之者乎粤自洪荒入秦西南夷未常與中國通<lb/>
<pb n="KR2k0126_WYG_034-29b"/>
也通西南夷由漢武帝始武帝之遣唐蒙也從笮闗入<lb/>
見夜郎侯諭以威徳約為置吏其意在渡䍧柯江出竒<lb/>
以制東越耳治道無成巴蜀震驚乃用司馬相如諭告<lb/>
之非上意是時卭笮君長聞南夷得賞賜多欲請吏上<lb/>
問相如相如曰卭笮冉駹近蜀易通置為郡縣愈於南<lb/>
夷于是以卭都為越嶲郡笮都為沈黎郡而除邊益斥<lb/>
矣此開之之始也蜀漢建興之嵗昭烈殂殞益州郡耆<lb/>
帥雍闓等縳太守張裔與吳遣孟獲誘扇諸夷越嶲夷<lb/>
<pb n="KR2k0126_WYG_034-30a"/>
王高定等皆叛應闓諸葛武侯以新遭大喪撫而不討<lb/>
務農積糓閉闗息民民安食足而後用之及將南征參<lb/>
軍馬謖曰南中險逺不服久矣雖今日破之明日復反<lb/>
今公方傾國北伐以事强賊彼窺吾勢内虚而叛亦速<lb/>
若殄盡遺類以除後患恐非仁者之情且又不可倉卒<lb/>
也夫用兵之道攻心為上攻城為下心戰為上兵戰為<lb/>
下願公服其心而已武侯卒用其䇿生擒孟獲使觀營<lb/>
陣之間獲曰向者不知虚實故敗今祗如此即易勝耳<lb/>
<pb n="KR2k0126_WYG_034-30b"/>
乃七縱七擒之獲始拜曰公天威也南人不復反矣侯<lb/>
即其渠率而用之或以為諫侯曰若留外人則當留兵<lb/>
兵留則無所食又夷累有廢殺之罪自嫌釁重若留外<lb/>
人終不能信皆不易也今吾欲使不留兵不糧運而綱<lb/>
紀粗定夷漢粗安故耳于是悉收其豪傑孟獲等為官<lb/>
屬出其金銀丹漆耕牛戰馬以給軍國之用終侯之世<lb/>
夷不復反此撫而剿𠞰而撫之之術也唐開元之嵗南<lb/>
詔强大五詔微弱乃賂王昱求合六詔為一朝廷許之<lb/>
<pb n="KR2k0126_WYG_034-31a"/>
於是以兵威脅郡蠻連擊破吐蕃横行邊郡而鮮于仲<lb/>
通有西瀰河之敗李宓有太和城之敗至全軍皆没令<lb/>
彼築京觀焉而陷越嶲據清溪闗駸駸及瀘水矣韋臯<lb/>
乃屯重兵于嶲州扼西瀘路是時南詔異牟尋欲誘之<lb/>
先攻東蠻臯不可曰嶲州賔往來道扞蔽數州賊百計<lb/>
窺故嚴兵以守之彼東蠻者敢懷貳乎大厯之嵗吐蕃<lb/>
南詔合入寇悉衆二十萬三道而趨曰吾欲取蜀以為<lb/>
東府乃遣神䇿將李晟發邠隴范陽兵亦以三道而環<lb/>
<pb n="KR2k0126_WYG_034-31b"/>
救之晟追擊大破之于大渡河外吐蕃南詔士卒饑寒<lb/>
殞于崖谷死者不勝計吐蕃悔怒殺誘導使之人而南<lb/>
詔始請内附矣臯奏宜招納之以離吐蕃之黨復與異<lb/>
牟尋約築大城于境上置戍相保永同一家出朝廷所<lb/>
賜器物笛工歌女命之曰當子子孫孫盡忠于唐此守<lb/>
而戰戰而復守之之䇿也宋太祖平蜀之後取地圖觀<lb/>
之乃以玉斧畫大渡河曰與夷為界凡我疆吏固守封<lb/>
圻而已此閉之之始也元以蒙古為驅除難建昌㑹同<lb/>
<pb n="KR2k0126_WYG_034-32a"/>
置府卭部栢興置州若内地然至我太祖混一宇内神<lb/>
武不殺其大無外普氏倡之次爭歸順乃兼設夷漢之<lb/>
官並用文武之道為衛所者九為學校者三為長官司<lb/>
者四五而闗堡驛逓盖不啻棋布而星列矣此復開之<lb/>
之由也説者曰漢武帝窮邊極逺逞一時之侈心而基<lb/>
後世無窮之禍患為計失矣然風氣欲開則有以使之<lb/>
不得不開者固非其計失也又曰宋太祖重内輕外不<lb/>
欲以無益之地而損百姓有限之財力為計得矣然風<lb/>
<pb n="KR2k0126_WYG_034-32b"/>
氣閉則有以使之不得不閉者亦非其計得也説者曰<lb/>
今之世患無武侯耳使有侯者出七縱七擒天威所懾<lb/>
北面稽首終身不敢貳然未及十年而夷帥劉胄叛矣<lb/>
至于延熙則太守張嶷始復平定越嶲郡矣安見其兢<lb/>
兢于侯之盟誓約束也又曰今之世患無韋臯李晟耳<lb/>
使有韋李者出提兵轉戰數千里斬首數萬馘斷吐蕃<lb/>
之臂而臣服南詔如指掌然然未及數年益州永昌蜀<lb/>
郡諸夷皆應越嶲叛矣太和咸通之嵗則南詔且再入<lb/>
<pb n="KR2k0126_WYG_034-33a"/>
成都矣又安見其惴惴于昔之救死扶傷也大抵犬羊<lb/>
之性嗜殺而少仁好譎而無信以戰爭為日用以掠刼<lb/>
為耕作其始而請置吏也貪賂耳其有時而乍降服也<lb/>
畏威耳是故或窺中國之虚焉而叛或恃部落之强焉<lb/>
而叛或拊之因循也而叛或責之嚴急也而叛或被人<lb/>
誘使之而叛或自已讐殺而叛或見可欲也而叛或修<lb/>
復舊怨而叛曷嘗有數十年耕鑿山谷間嬉嬉以逰與<lb/>
邊陲共保安靜而無事哉我明開國不煩一鏃之矢一<lb/>
<pb n="KR2k0126_WYG_034-33b"/>
介之使與夫錙銖尺寸之金帛而望風輸誠請為臣妾<lb/>
得報可而拜一官爵攜印綬以誇示于族類保守其封<lb/>
疆以比諸漢宋之為開而黷武閉而損威或致勞民傷<lb/>
財之怨與夫失地退守之辱者其得其失為何如也國<lb/>
初至今二百五十年所矣在寧畨有土酋怕兀他從月<lb/>
魯帖木兒之亂而總兵徐凱定之在越嶲有土官嶺鳯<lb/>
起及黒骨夷阿弓凹乞之亂而總兵劉顯定之所聞大<lb/>
征不過此兩者其他畫地而守聚族而居納租税飭郵<lb/>
<pb n="KR2k0126_WYG_034-34a"/>
傳未嘗輒敢尤而效之夫以將不必忠武南康神䇿也<lb/>
以戰不必七縱七擒殺獲數萬人之衆也而安堵之日<lb/>
多蠢動之日少以比諸唐蜀之今日服之明日復反長<lb/>
吏遭執縛之慘内地受剥膚之虞者其久其暫又為何<lb/>
如也獨此數年間漸不馴于漢法而勾引乎生蕃或跳<lb/>
梁于冕山所或嘯聚乎鄧家灣或利濟站之圍而觧散<lb/>
復合或梅子堡之役而殺戮相當近者南闗之烽火且<lb/>
逼近于大將軍鎭西之梗塞且垂涎乎大渡河亦可謂<lb/>
<pb n="KR2k0126_WYG_034-34b"/>
猖獗之甚滋蔓而難圖者矣以故羽書之告急無虚日<lb/>
孤軍之待援如湯火而煩下執事者憂也生請先言時<lb/>
勢之難易今昔之不同也而後及于剿撫戰守之機宜<lb/>
可乎何謂難夫蜀以國事付諸葛出將入相惟其任之<lb/>
調兵調食如出一手又且積蓄數年民豐用足而後及<lb/>
于師旅今不能也既當倉卒之時又多掣肘之患矣武<lb/>
侯征而服之用其豪帥出其軍資不留兵不糧運但使<lb/>
夷漢粗安專心北伐未嘗再一渡瀘今亦不能也軍民<lb/>
<pb n="KR2k0126_WYG_034-35a"/>
與之錯處行旅出于其途矣何謂易在唐之時六詔合<lb/>
而為一南詔又與吐蕃合而為一動輒數十萬衆勢若<lb/>
常山之蛇彼聲東以擊西我救此則失彼而今無是也<lb/>
南詔隷於滇中吐蕃隔乎松茂若風馬牛之不相及矣<lb/>
李晟之捷特將邠隴范陽兵五千直自卭崍闗追擊之<lb/>
于大渡河韋臯之捷先斷吐蕃為二且借資于異牟尋<lb/>
之兵五千而今無是也如雲之士卒在前天險之瀘河<lb/>
在後我操必勝之勢矣是故蜀漢之所易者而我之所<lb/>
<pb n="KR2k0126_WYG_034-35b"/>
難也李唐之所難者而我之所易也其時勢之不同如<lb/>
此以今日論之非戰不能解圍矣非𠞰不能以讋服矣<lb/>
以他日論之非撫不足為結局矣非守不足為長䇿矣<lb/>
然𠞰之與撫可互用也貴因乎時戰之與守必兼資也<lb/>
貴乗乎勢此固智者能言之耳而𠞰之首務在動兵曰<lb/>
鵰𠞰曰大征多寡則相懸矣其實有可以相通者何則<lb/>
漢河平之嵗西南夷嘗相攻矣遣太中大夫張匡持節<lb/>
往解之不從命乃刻木像漢使立道旁射之杜欽説大<lb/>
<pb n="KR2k0126_WYG_034-36a"/>
將軍王鳯曰蠻夷輕易漢使不憚國威恐議者巽耎復<lb/>
守和解則彼得收獵其衆狂犯守尉逺藏濕暑毒草之<lb/>
地雖有孫吳賁育若入水火往心焦没智勇無所施宜<lb/>
隂勅旁郡守尉練士馬大司農預召穀積要害處選任<lb/>
職太守往以秋涼時入誅其王侯尤不軌者而後可定<lb/>
諸葛武侯之南征也别遣馬忠伐䍧柯李恢向南中而<lb/>
後渡濾生虜孟獲是當其時雖無大征鵰剿之説然必<lb/>
練士馬積糧穀相時而入分道而進其功乃可成也盖<lb/>
<pb n="KR2k0126_WYG_034-36b"/>
非大征則兵食不能厚非鵰𠞰則智勇無所施愚所謂<lb/>
可相通而用者也而戰之先資在饋餉曰主餉曰客餉<lb/>
彼此易推諉矣其實為闕一不可者何則蜀建興之嵗<lb/>
都督張翼用法嚴激夷帥叛丞相亮以㕘軍馬忠代翼<lb/>
令還其人檄召謂翼宜速即罪翼曰吾臨戰塲代人未<lb/>
至當運糧積糓為滅賊之資豈可以黜退之故而廢公<lb/>
家之務乎于是統攝不懈代到乃發忠因其資破賊唐<lb/>
之舊制嵗杪運内粟以贍嶲州起嘉眉道陽山江而達<lb/>
<pb n="KR2k0126_WYG_034-37a"/>
渡乃分餉諸戍常以盛夏之地苦瘴毒輦夫多死後改<lb/>
命轉卭雅粟以十月為漕始先夏而至以佐陽山之運<lb/>
不涉炎月逺民乃安是當其時雖無主餉客餉之説然<lb/>
必自實于内接濟乎外有灌輸之功而無偏倚之患其<lb/>
戍始可飽也盖非主餉則恐道絶非客餉則恐中枯愚<lb/>
所謂實闕一不可者也撫之之説益州刺史張喬常用<lb/>
之矣越嶲夷封離反殺長吏焚掠百姓骸骨委積千里<lb/>
無人喬遣從事楊竦與戰斬首三萬餘級獲生口千五<lb/>
<pb n="KR2k0126_WYG_034-37b"/>
百人資財四千餘萬悉以賞將士封離等惶怖詣竦乞<lb/>
降竦厚加慰納其餘三十六種皆來降附竦因奏長吏<lb/>
姦猾侵犯蠻夷者九十人皆減死由此觀之非誅渠帥<lb/>
之黠惡者與吏士之貪殘者不能聽吾撫也守之之道<lb/>
西川節度使李徳裕嘗用之矣朝廷命徳裕修清溪闗<lb/>
以斷南詔入冦之路徳裕曰通蠻細路至多不可塞惟<lb/>
重兵鎮守可保無虞但黎雅以來得萬人精加訓練則<lb/>
蠻不敢動矣乃請甲人于安定弓人河中弩人浙西器<lb/>
<pb n="KR2k0126_WYG_034-38a"/>
械犀利又率戸二百取一人習戰緩則農急則戰謂之<lb/>
雄邊子弟以制大渡河清溪闗之阻且謂傍人建言者<lb/>
盖由禍不在身望人責一狀留入堂案他日敗事不可<lb/>
令臣獨當國憲朝廷皆從其請徳裕乃練士卒葺堡障<lb/>
積糧儲以備邊蜀人粗安其後李師望請移理卭州于<lb/>
是聲勢不相及南詔復騷動遂入成都由此觀之非臨<lb/>
河之區為屯田之計不能壯吾守也或曰若子之説則<lb/>
師之不可已矣然兵非難而餉為難目前之餉固難久<lb/>
<pb n="KR2k0126_WYG_034-38b"/>
後之餉尤難若必増兵以守之則不㡬嵗嵗而増餉乎<lb/>
曰建南前者無兵也尺籍之士以五萬計不為不多矣<lb/>
一士一田無待取給于外矣今所存者不能十分之一<lb/>
士豈盡失伍乎田豈盡抛荒乎無乃强半實債帥之腹<lb/>
而入豪强之手乎亦無乃所以資冦兵而齎盜糧乎則<lb/>
簡稽而重訓練之胡可已也増募之兵以四千計亦不<lb/>
為少矣游擊材官各以若干隷之矣今用命者不能十<lb/>
分之一豈衆寡不敵乎豈前後牽掣乎無乃貪餌而動<lb/>
<pb n="KR2k0126_WYG_034-39a"/>
失虎豹在山之勢乎亦無乃望風而遁乏鷙鳥必擊之<lb/>
威乎是責成而嚴賞罰之胡可已也此在大渡河以南<lb/>
者言也河北富林至于黎州非所稱笮闗沈黎之地乎<lb/>
漢置兩部都尉一治旄牛主外羌一治青衣主漢民唐<lb/>
李賛皇實屯萬人于雅黎盖重之矣今僅僅一㳺戎提<lb/>
兵不滿五百且控制天全六畨地于河以外不暇指顧<lb/>
無乃太疎乎盖欲援建昌先問越嶲欲援越嶲先問黎<lb/>
州此必然之勢也文武將吏如閫司之簽書威茂之驗<lb/>
<pb n="KR2k0126_WYG_034-39b"/>
糧官皆高坐無事若加以職銜常駐此地練兵理餉造<lb/>
舟治具與雅黎分兩翼與越嶲相表裏有急赴援聲息<lb/>
易通一二日間羽檄竟達成都矣且二十年前全蜀無<lb/>
民兵也大征之後各以其州縣之繁簡為召募之相稱<lb/>
嵗約糜餉十數萬矣播之役割而代彼戍者盖三分之<lb/>
一今播享太平十餘年可分其半于黎成都之免戍西<lb/>
邊者移其戍于黎合之可得客兵三千矣而黎雅之地<lb/>
亦自有軍也自有屯也恐名存而實亡者亦不下于建<lb/>
<pb n="KR2k0126_WYG_034-40a"/>
南所以簡稽而訓練之責成而賞罰之者亦當以建南<lb/>
為例可得主兵數千矣又合而計之則贊皇之萬人其<lb/>
庶㡬乎雖然此善後之慮而永逺之圖也若夫目前將<lb/>
士已渡濾矣衝鋒陷敵之功非有投石超距之勇者不<lb/>
能搗巢入穴之險非其游兵間道之竒者不能總之與<lb/>
其以少而嘗敵也不如厚集于河南北之間與其驅市<lb/>
人而用之也不如預講乎坐作進止之法若夫見可而進<lb/>
相機而動雖呼吸不能喻其神煙雲不能喻其變矣豈<lb/>
<pb n="KR2k0126_WYG_034-40b"/>
搦三寸管作紙上陳言所能逆料哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷三十四<lb/>
</p>
<p>
</p>
  </div>
</body>
</text>
</TEI>
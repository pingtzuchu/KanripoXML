<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷六十一</head> <lb/>
    <p>
<pb n="KR2k0126_WYG_061-1a"/>
欽定四庫全書<lb/>
　蜀中廣記卷六十一<lb/>
　　　　　　　　　　　　明　曹學佺　撰<lb/>
　方物記第三<lb/>
　　　草<lb/>
山海經高梁之山有草焉狀如葵而赤華莢實白柎可<lb/>
以走馬<lb/>
淮南子曰巫山之上從風縱火紫芝與蕭艾俱死抱朴<lb/>
<pb n="KR2k0126_WYG_061-1b"/>
子曰慮巫山之失火恐芝艾之并焚矣福地記云青城<lb/>
山上有沒溺池産甘露芝草也<lb/>
李膺益州記云江州縣西南有仙池昔有仙人居池側<lb/>
起樓多植香草於樓下忽一夕縱火自焚天降紫雲飄<lb/>
然而去後人尚指此地爲香草樓按列仙傳有園客者<lb/>
種五色香草積十年與妻俱仙去或即此<lb/>
宋祁方物畧長生草山隂蕨地多有之脩莖茸葉色似<lb/>
檜栢而澤經冬不凋損故號長生贊曰色與栢類苒苒<lb/>
<pb n="KR2k0126_WYG_061-2a"/>
其莖冬不甚黄故謂長生<lb/>
又曰瑞草蜀人多種之庭檻蔓延長三四尺珍而愛之<lb/>
故謂之瑞贊曰翠蔓紺苕囘繚可喜蒔之庭堂珍以爲<lb/>
瑞<lb/>
薛濤鴛鴦草詩綠英滿香砌兩兩鴛鴦小但娯春日長<lb/>
不管秋風早宋祁曰鴛鴦草春葉晩生其稚蘤在葉中<lb/>
兩兩相向如飛鳥對翔贊曰翠蘤對生甚似匹鳥逼而<lb/>
觀之勢若偕矯<lb/>
<pb n="KR2k0126_WYG_061-2b"/>
虞美人草亦謂之舞草獨莖三葉狀如决明一葉在莖<lb/>
端兩葉居莖半而相對人或近之抵掌謳曲必動摇如<lb/>
舞也酉陽雜俎益州草木記以爲雅州名山縣出行人<lb/>
唱虞美人曲則應拍而舞蜀志補罅以爲潼川州紫蓋<lb/>
山出動中音節移植他所則否唐人舊曲云帳中草草<lb/>
軍情變月下旌旗亂攬衣推枕愴離情逺風吹下楚歌<lb/>
聲正三更烏騅欲上重相顧艷態花無主手中蓮鍔凜<lb/>
秋霜九泉歸去是仙鄉恨茫茫按此屬詠虞美人事而<lb/>
<pb n="KR2k0126_WYG_061-3a"/>
宋景文獨以虞當作娯意其草柔纎爲歌氣所動故或<lb/>
動搖美人以爲娯樂耳贊曰翠莖纎柔稚葉相當逼而<lb/>
歌之或合或張<lb/>
方物略曰仙人縚與苔同種生岩隂石隈多鮮翠長二<lb/>
三尺叢垂若縚或言深谷有長丈餘者贊曰附陽而生<lb/>
垂若文縚大槩苔類土石所交<lb/>
杜子美有從韋明府續處覔錦竹兩三叢詩黄鶴注云<lb/>
攷竹譜竹紀無錦竹意以其文如錦名之竹紀有蒸竹<lb/>
<pb n="KR2k0126_WYG_061-3b"/>
䈄墮竹其皮類繡豈即此乎余觀錦竹他無見惟杜詩<lb/>
有之劉㑹孟批錦樹行云題曰錦樹使人刮目錦竹亦<lb/>
新惜無拈出者耳近閲梅宛陵集錦竹詩云雖作湘竹<lb/>
紋還非楚筠質化龍徒有期待鳯曽無實本與凡草俱<lb/>
偶親君子室又注其下云此草也似竹而斑始知黄鶴<lb/>
有金注之昬耳出丹鉛錄<lb/>
爾雅云菺戎葵今蜀葵也華如木槿戎蜀蓋其所自出<lb/>
古今注曰戎葵一名芘芣有紅紫青白色莖葉不殊但<lb/>
<pb n="KR2k0126_WYG_061-4a"/>
花色異耳晉傅𤣥曰蜀葵其苗似瓜瓠既大而結鮮紫<lb/>
色耀日也酉陽雜俎云蜀戎葵一名胡葵大者紅可以<lb/>
緝爲布枯時燒作灰藏火火久不滅花有重臺者予聞<lb/>
之蜀人燃其榦作炬雨中猶熾按淳化帖所載唐太宗<lb/>
二十三日勑云卿昨日道服蜀葵可錄方將來亦皆紅<lb/>
葵也宋顔延之蜀葵贊曰井維降精岷絡升靈物淑氣<lb/>
麗卉草之英渝艷衆葩冠冕羣英類麻能直方葵不傾<lb/>
梁王筠蜀葵花賦曰惟兹竒草遷花西道凌金坂之威<lb/>
<pb n="KR2k0126_WYG_061-4b"/>
夷跨玉津之浩浩値油雲之廣臨屬光風之長掃仰椒<lb/>
屋而敷榮値蘭房而舒藻邁衆芳而秀出冠雜卉而當<lb/>
闈既扶疎而雲蔓亦灼爍而星微布濩交加蓊茸紛葩<lb/>
疎莖密葉翠蕚丹華岑參蜀葵花詩昨日一花開今日<lb/>
一花開今日花正好昨日花已老人生不得恒少年莫<lb/>
惜牀頭沽酒錢請君有錢向酒家君不見蜀葵花<lb/>
長樂花今蜀人謂之月月紅也六朝謂之紫花晉傅𤣥<lb/>
紫華賦曰紫華一名長樂花舊生於蜀其東界特饒中<lb/>
<pb n="KR2k0126_WYG_061-5a"/>
國竒而種之余嘉其華純耐久可立冬而服故與友生<lb/>
各爲之賦云有遐方之竒草稟二氣之純精仰紫德之<lb/>
景曜因令色以定名剛莖勁立纎條繁列從囘風以搖<lb/>
動紛蘭暢而蕙潔蔚青葱以増茂並含華而未發於是<lb/>
散綠葉秀紫榮藴若芝草之始敷灼若百枝之在庭獨<lb/>
參差以照燿何光麗之雜形煥煥昱昱而奪人目精下<lb/>
無物以借喻上取象於朝霞妙萬物而比豔莫兹草之<lb/>
可嘉唐蘇頲長樂花賦序曰蜀太守庭際有紫華草秋<lb/>
<pb n="KR2k0126_WYG_061-5b"/>
中始繁英露洗冬早尚直本霜封蕪雜大同於衆卉盛<lb/>
衰小異於羣物余訝而未識吏或告余曰此傅長虞所<lb/>
賦蜀長樂花也故心暗賞焉因口授書吏逐墨而成作<lb/>
恨不見古人所爲得髣髴其㫖耳夫長者以短長之形<lb/>
度其長者則美夫樂者以哀樂之類同其樂者則喜長<lb/>
也樂也吾安得而聞之嘉纎植之並用偉令名兮在兹<lb/>
徒見其豐族苯䔿高標璀璨莖丹外而縞中葉縹分以<lb/>
紅貫綴綠穎之重疊縈紫㽔之爛熳迫而象之君子其<lb/>
<pb n="KR2k0126_WYG_061-6a"/>
常或微或章聳危冠兮纓若綬黙退靜其何望逺以意<lb/>
之佳人欲翔炫炫煌煌重羅綺兮撲瑶翠蹇來思而未<lb/>
嘗匪以幽兮自直匪以直兮自藏匪以晩兮自耀匪以<lb/>
耀兮自强文濁露之均灑庇清舒之汎光本無嫌於散<lb/>
地甘有寓於殊方然則太液初滿上林新霽羊茸灼爍<lb/>
萬品千計搖瑞色而函芝雜竒葩而轉蕙孰與夫玉堂<lb/>
金闕之偏賞白日青雲之特麗歲不與兮時向闌風蕭<lb/>
蕭兮夜漫漫賔逺鴻於沙塞呌離鶴於江干君曽不見<lb/>
<pb n="KR2k0126_WYG_061-6b"/>
三月華矣盡林間之稿木千霜殞矣亦庭下之枯蘭懿<lb/>
此常度凌於早寒假春期而不採雖秋令而不殘衝雨<lb/>
霰之飛薄任雲山之險艱芳弗珍於靃靡節常慕於檀<lb/>
欒吾則知樹背之奚託傾心之可安如後凋之是貴罔<lb/>
獨立其誰觀文學掾起而爲亂曰白露瀼瀼何草不黄<lb/>
紫華的的生君之堂彼不伐兮秋自翳時或珍兮君是<lb/>
惠彤庭赫兮朱草駢交屈軼兮友賔連伊榛莽而荒些<lb/>
君曷爲兮賦旃<lb/>
<pb n="KR2k0126_WYG_061-7a"/>
方物略云旌節花條脩華碧皆層層而擢正類使所持<lb/>
節然故以名見益州圖經贊曰擢條亭亭層層紫丹狀<lb/>
若使節方圖實刋蜀檮杌云王處囘在蜀有道士稱朱<lb/>
桃椎謁于階前以劒撥土取花子二粒種之須臾成花<lb/>
三朶謂處囘曰此仙人旌節花也<lb/>
方物略曰鵝毛玉鳯花本至卑纎蓬如釵股秋開不蘤<lb/>
而鬚狀似禽故曰鳯色白故曰玉以其分輕故曰毛贊<lb/>
曰華而無采狀類翔鳯么質毛輕翩欲飛動<lb/>
<pb n="KR2k0126_WYG_061-7b"/>
又曰添色拒霜花生彭漢蜀州花常多葉始開白色明<lb/>
日稍紅又明日則若桃花然贊云自濃而淺花則常態<lb/>
今顧反之亦物之怪<lb/>
又曰羞寒花蜀地處處有之不爲人所愛依莖綴花蔽<lb/>
葉自隱俗曰羞天花予易爲羞寒花按本草名鬼臼贊<lb/>
云冒寒而茂莖脩葉廣附莖作花葉蔽其上以其自蔽<lb/>
若有羞狀<lb/>
青城志云宋仁宗踐阼之六年縣奏上清宫庭木生異<lb/>
<pb n="KR2k0126_WYG_061-8a"/>
花錫名曰太平瑞聖宋祁方物略瑞聖花出青城山中<lb/>
榦不條高者乃尋丈花率秋開四出與桃花類然數十<lb/>
跗共爲一花繁密若綴先後相繼而開九閲月未萎也<lb/>
蜀人號豐瑞花故程相國琳爲益州年繪圖以聞更號<lb/>
瑞聖然有數種其小者號寳仙淺紅者爲醉太平白者<lb/>
名玉真成都人競移蒔囿中以爲尤玩云贊曰衆跗聚<lb/>
英爛若一房有守繪圖厥名乃章繁而不艷是異衆芳<lb/>
范成大詩雪外捫參嶺烟中濯錦洲密攅文杏蘂高<lb/>
<pb n="KR2k0126_WYG_061-8b"/>
結綵雲毬百世嘉名重三登瑞氣浮挽春同住夏看到<lb/>
火西流<lb/>
圖經云蘭生於深林石門尤多有春蘭秋蘭崇蘭鳯尾<lb/>
蘭竹蘭石蘭春蘭花生於葉之下崇蘭花生於葉之上<lb/>
黄魯直幽芳亭記云一榦兩三花而香有餘者蘭一榦<lb/>
十數花而香不足者蕙按石門在敘府慶符縣古犍爲<lb/>
郡地諺云雅州蘭烏尤蕙則蘭蕙固自有分也<lb/>
蜀中有花名賽蘭香花小如金粟特馥烈戴之髮髻香<lb/>
<pb n="KR2k0126_WYG_061-9a"/>
聞十步經月不散佛經云天末香莫若牛頭旃檀天澤<lb/>
香莫若詹糖薫陸天華香莫若㯏蒲伊蘭則伊蘭即此<lb/>
花也西域以之供佛後漢書所謂伊蒲之供矣<lb/>
成都府治西園有辨蘭亭爲吕大防李大臨李之純三<lb/>
人倡和處微仲之言曰蜀有草如蘐紫莖而黄葉謂之<lb/>
石蟬而楚人皆以爲蘭蘭見於詩易而著於離騷古人<lb/>
所最貴而名實錯亂迺至於此予竊疑之迺詢諸游仕<lb/>
荆湘者云楚國之有蘭舊矣然鄉人亦不知蘭之爲蘭<lb/>
<pb n="KR2k0126_WYG_061-9b"/>
也前此十數歲有好事者以色臭花葉驗之於書而名<lb/>
始著况他邦乎予於是信以爲蘭攷之楚辭又有石蘭<lb/>
之語蓋蘭蟫聲近之誤蘭其葉冬青其華凌寒其生沙<lb/>
石瘠土而枝葉峻茂其芳不外颺暖風晴日有時而發<lb/>
則郁然滿乎堂室是皆有君子之德此古人之所以爲<lb/>
貴也迺爲小亭種蘭於其旁而名曰辨蘭無使楚人獨<lb/>
識其真者斯命亭之意也<lb/>
方物略云石蟬花始生其苕森擢長二三尺葉如菖蒲<lb/>
<pb n="KR2k0126_WYG_061-10a"/>
紫蕚五出與蟬甚類綠黄相側蜀人名其白者爲玉蟬<lb/>
花贊曰有苕穎然有蕚敷然取其肖象莫類于蟬<lb/>
本草蟬花出蜀中其蟬頭上有一角如花冠狀謂之蟬<lb/>
花方物略蟬花二川山林中皆有之蟬不蜕者至秋則<lb/>
花其頭長一二寸黄碧色治小兒瘈瘲又能已瘧贊曰<lb/>
蟬不能蜕委于林下花生厥首兹謂物化<lb/>
方物略云七寳花條葉大抵玉蟬花類也其生叢蔚花<lb/>
紫質絳贊曰擢穎挺挺盛夏則榮丹紫合英以寳見名<lb/>
<pb n="KR2k0126_WYG_061-10b"/>
又云朝日蓮花或黄或白葉浮水上翠厚而色澤形如<lb/>
菱花而差大開則隨日所在日入輒斂而藏于葉下若<lb/>
葵藿之傾太陽然贊曰素花碧葉浮秀波面日中則向<lb/>
日入還斂能改亝云宋景文筆記謂蜀中有蓮大如雀<lb/>
鷇葉舒如錢榦亦有絲其蕚盛開而向日朝則指東亭<lb/>
午則遡南夕則西指隨日所至蜀人名曰朝日蓮予按<lb/>
鄭熊番禺記海南有向日蓮花似木芙蓉而極香開時<lb/>
東西向至暮而斂一呼夜合即此花也<lb/>
<pb n="KR2k0126_WYG_061-11a"/>
敘志云西番蓮出夷地有黄赤二種榦圍六七寸葉長<lb/>
尺餘花如千葉蓮狀又一種榦如良薑長六七尺葉如<lb/>
芭蕉長三四尺花赤毎花三四十瓣下瓣長四五寸至<lb/>
其端以漸而短瓣直聳不似蓮狀二三月花至冬方厭<lb/>
俗亦呼西番蓮<lb/>
方物略云紅蕉花于芭蕉蓋自一種葉小其花鮮明可<lb/>
喜蜀人語染深紅者謂之蕉紅蓋倣其殷麗云贊曰蕉<lb/>
無中榦花産葉間綠華外敷絳質凝殷<lb/>
<pb n="KR2k0126_WYG_061-11b"/>
金堂志有花名孤燕傳書<lb/>
　　　木<lb/>
山海經曰廣都之野靈壽實華蜀都賦云靈壽桃枝注<lb/>
靈壽木出涪陵郡國志云南鄉峽西八十里有巴鄉村<lb/>
溪中多靈壽木也<lb/>
益州記云僰道縣有荔枝灘灘東南二十里山頂有一<lb/>
冢唯生女貞樹樹上常有白猿栖息郡國志云僰道有<lb/>
玉女冢生女貞處是矣<lb/>
<pb n="KR2k0126_WYG_061-12a"/>
灌縣有秦時紫栢團團如蓋大可蔽畝其鄉名紫栢鄉<lb/>
知縣雷叔聞畫圖見遺因作讚曰有赤甲丈人者居於<lb/>
青城之陽厥生在祖龍之紀歴漢及唐有客伐之鼓鐘<lb/>
鏜鏜維神保䕶爰及我明中懷嘉果鴝鵒來翔其葉如<lb/>
髮其榦如石東榮而西殭圍丈有八尺其高四倍臨於<lb/>
大荒以孔檜爲父以五大夫爲兄九州之内此二三者<lb/>
繄其可相望<lb/>
石室有二古栢見唐宋詩如裴鉶李石蘇軾等集成都<lb/>
<pb n="KR2k0126_WYG_061-12b"/>
古今記中亦載之後有人請于府恐此栢壊屋欲去之<lb/>
李知幾曰屋壊尚可脩栢伐不可復併舉東坡詩蒼苔<lb/>
高联室古栢文翁庭句爭之始得全方舟詩云嬌榮落<lb/>
盡雪霜浮偃蹇空貽社櫟羞濡沫東家雖借潤風烟西<lb/>
爽亦宜秋皮災已覺神明露心在猶懷剪伐憂鐵鎖何<lb/>
當絆龍脚夜深雷雨卷潭湫其二云思人誰復念婆娑<lb/>
窟室崖隂未易磨四十圍間看溜雨三千年後數恒河<lb/>
不堪與世供狙杙尚許遺民占鳥窠從此便名夫子樹<lb/>
<pb n="KR2k0126_WYG_061-13a"/>
康人斤斧奈予何然他日方舟有送浩姪成都學官詩<lb/>
云似聞禮殿栢久已尋斧柯則此栢亦不存矣<lb/>
楊師魯集云綿竹武都山嚴仙觀雙闕内有漢時古栢<lb/>
參雲雁行而立人于蒼翠中行數百步始至栢老而中<lb/>
虚可容六人圍坐夜或有光人稱君平餌丹以餘粒埋<lb/>
栢樹下使然也<lb/>
本草益州諸葛廟中大栢相傳是蜀世所植故人多采<lb/>
以作藥其味甘香異常栢也杜甫詩孔明廟前有老栢<lb/>
<pb n="KR2k0126_WYG_061-13b"/>
柯如青銅根如石霜皮溜雨四十圍黛色參天二千尺<lb/>
君臣已與時際㑹樹木猶爲人愛惜雲來氣接巫峽長<lb/>
月出寒通雪山白憶昨路繞錦亭東先主武侯同閟宫<lb/>
崔嵬枝榦郊原古窈窕丹青户牖空落落盤踞雖得地<lb/>
㝠㝠孤高多烈風扶持自是神明力正直元因造化功<lb/>
大厦如傾要梁棟萬牛囘首丘山重不露文章世已驚<lb/>
未辭剪伐誰能送苦心豈免容螻蟻香葉終經宿鸞鳯<lb/>
志士幽人莫怨嗟古來材大難爲用段文昌題曰是草<lb/>
<pb n="KR2k0126_WYG_061-14a"/>
木有異於草木則靈武侯祠前栢壽千齡盤根擁門勢<lb/>
如龍形含碧太空散霧虚庭合抱在於旁枝駢梢葉之<lb/>
青青百尋及於半身蓄風雷之㝠㝠攅柯垂隂分翠間<lb/>
明忽如虬螭向空爭行上承翔雲孤鸞時鳴下䕃芳苔<lb/>
凡草不生古色天風蒼蒼玲玲曽到靈山老栢縱横亦<lb/>
有大者莫之與京於惟武侯佐蜀有程神其不昬表此<lb/>
爲楨斯廟斯栢實播芳馨長慶二年六月也李義山詩<lb/>
蜀相階前栢龍蛇捧閟宫隂成外江畔老向惠陵東大<lb/>
<pb n="KR2k0126_WYG_061-14b"/>
樹思馮異甘棠憶召公葉凋湘鷰雨枝折海鵬風玉壘<lb/>
經綸逺金刀厯數終誰將出師表一爲問昭融陸龜䝉<lb/>
詩密葉四時同一色高枝千歲對孤峯此中疑有精靈<lb/>
在爲見盤根似卧龍<lb/>
儒林公議云武侯廟前栢圍數丈唐相段文昌有詩石<lb/>
在焉唐末漸枯悴歴王孟二僞國不復生然亦不敢伐<lb/>
之宋乾德五年辛夘夏五月枯柯再榮時人異焉三國<lb/>
迄今千二百餘年矣新枝聳雲枯榦並存夭矯若虬龍<lb/>
<pb n="KR2k0126_WYG_061-15a"/>
陸游劒南藁云唐有節度使取孔明祠栢一小枝以爲<lb/>
手板書於圖志非詆至今則此栢亦稱靈異著聞極矣<lb/>
宋劉望之云雙流縣保國觀古栢其大連九臂乃合較<lb/>
孔明廟中栢正一倍也異時震霆焚其一榦人以爲昔<lb/>
有伏丹其下歲久丹飛去又嘗有雙鶴棲其上因作詩<lb/>
以紀之草木長生亦偶然不須聞此便談仙燒枝競説<lb/>
丹飛日舉世寧知手種年雙鶴不歸秋自冷萬牛囘首<lb/>
句空傳相逢一飲清隂下與子前生定有緣胡宗師題<lb/>
<pb n="KR2k0126_WYG_061-15b"/>
雙流保國觀古栢云孔明廟前古栢竒此木氣象尤過<lb/>
之榦東髣髴煙熖起鐵龍空駕焚一枝真人丹成何所<lb/>
適世傳乘鶴冲天飛求詩道士心彌堅試聽一誦工曹<lb/>
詩<lb/>
唐大中時遂州薦福院僧所植栢數十圍後唐之亂山<lb/>
林一空此栢賴寺僧以二縑逭其害賦咏甚多紹聖丙<lb/>
子李常爲令作詩曰當日雙縑値萬緡買留柯葉拂星<lb/>
辰上巢絶頂繞千鶴下憩清隂可百人見輿地紀勝<lb/>
<pb n="KR2k0126_WYG_061-16a"/>
梓潼志七曲山有應夢臺臺側有栢晉時植龍首虬枝<lb/>
霜皮老榦見者即知爲千年物嘉州志凌雲山清音亭<lb/>
前有栢四株霜皮黛色其葉一則瑣細如翦一則扁仄<lb/>
如片一則垂絲如栁一則蝟刺如毛異于常栢也劒門<lb/>
志縣八十里停船山有冲寂觀唐李真人於此煉丹仙<lb/>
去手植栢十八株或云以䜟唐十八帝有石刻乃宋乾<lb/>
德僧懷義撰<lb/>
蜀都賦楔樅注云楔如松有刺樅栢葉松身<lb/>
<pb n="KR2k0126_WYG_061-16b"/>
方物略竹栢生峩眉山中葉繁長而籜似竹然其榦大<lb/>
抵類栢而亭直贊曰葉與竹類緻理如栢以狀得名亭<lb/>
亭脩直<lb/>
蜀地宜栢而不宜松即見有一二種亦新栽耳少陵覔<lb/>
松樹子詩落落出羣非櫸栁青青不朽豈楊梅欲存老<lb/>
蓋千年意爲覔霜根數寸栽又詩云四松初移時大抵<lb/>
三尺强别來忽三載離立如人長㑹看根不拔莫計枝<lb/>
凋傷幽色幸秀發疎柯亦昻藏所挿小藩籬本亦有隄<lb/>
<pb n="KR2k0126_WYG_061-17a"/>
防終然棖撥損得愧千葉黄敢爲故林主黎庶猶未康<lb/>
避賊今始歸春草滿空堂覽物歎衰謝及兹慰凄凉清<lb/>
風爲我起洒面若微霜足以送老姿聊待偃蓋張我生<lb/>
無根蔕配爾亦茫茫有情且賦詩事迹兩可忘勿矜千<lb/>
載後慘澹蟠穹蒼又詠嚴鄭公堦下新松詩弱質豈自<lb/>
負移根方爾瞻細聲聞玉帳疎翠近珠簾未見紫煙集<lb/>
虚䝉清露霑何當一百丈欹蓋擁高簷大抵蜀地松不<lb/>
能以敵栢也<lb/>
<pb n="KR2k0126_WYG_061-17b"/>
蜀亦不宜于栁太白西巡歌云栁色未饒秦地綠可見<lb/>
矣然予觀三齊略記曰劉悛爲益州刺史獻蜀栁數株<lb/>
柔條甚長狀若絲縷武帝値於太昌靈和殿前常翫嗟<lb/>
之曰楊栁風流可愛似張緒梁元帝折楊栁詩曰巫山<lb/>
巫峽長垂栁復垂楊同心宜同折故人懷故鄉李商隱<lb/>
巴江栁詩巴江可惜栁栁色綠侵江其見于歎賞又如<lb/>
此<lb/>
方物略云楠蜀地最宜者生童童若幢蓋然枝葉不相<lb/>
<pb n="KR2k0126_WYG_061-18a"/>
礙茂葉美䕃人多植之樹甚端偉葉經歲不凋至春陳<lb/>
新相換有花實似母丁香贊曰在土所宜亭擢而上枝<lb/>
枝相避葉葉相讓繁隂可庇美榦斯仰蜀都賦曰楩楠<lb/>
幽藹又曰交讓所植注交讓木名兩樹對生一樹枯則<lb/>
一樹榮如是歲更終不俱生不俱枯也出岷山安都縣<lb/>
任昉述異記黄金山有枏木一年東榮西枯一年西榮<lb/>
東枯張華以爲交讓木宋祁曰即枏也其木直上柯葉<lb/>
不相妨陸慧曉亦謂枏是交讓顔師古曰枏與楠同<lb/>
<pb n="KR2k0126_WYG_061-18b"/>
古今集記犀浦鎮有蘧仙觀爲蘧真人舊隱也有四大<lb/>
楠甚古陸放翁云予在成都嘗以事至沈犀過國寧觀<lb/>
有古楠四皆千歲木也枝擾雲漢聲挾風雨根入地不<lb/>
知幾百尺而隂之所庇車且百兩正晝日不穿漏夏五<lb/>
六月暑氣不至凜如九秋成都固多壽木然莫與四楠<lb/>
比予蓋愛而不能去者彌日有石刻立廡下曰是仙人<lb/>
蘧君手植也　文類繁江隆道觀玉帝殿庭有古楠二<lb/>
章分列左右如輔弼然元祐八年一夕風雷大作偃其<lb/>
<pb n="KR2k0126_WYG_061-19a"/>
左偏者邑宰命匠石取之方執柯伐其枝忽聞軋軋聲<lb/>
楠乃稍稍起立匠石攀其上如猿猱然觀者驚駭邑宰<lb/>
降階伏而謝罪繁尉蒲咸臨記之甚詳<lb/>
杜少陵卜居草堂一楠甚古其作詩云枏樹色㝠㝠江<lb/>
邊一蓋青近根開藥圃接葉製茅亭落景隂猶合微風<lb/>
韻可聽尋常絶醉困卧此片時醒又有歎枏樹爲大風<lb/>
所拔歌倚江枏樹草堂前故老相傳二百年誅茅卜居<lb/>
總爲此五月髣髴聞寒蟬東南飄風動地至江翻石走<lb/>
<pb n="KR2k0126_WYG_061-19b"/>
流雲氣榦排雷雨猶力爭根斷泉源豈天意滄波老樹<lb/>
性所愛浦上童童一青蓋野客頻留懼雪霜行人不過<lb/>
聽竽籟虎倒龍顛委榛棘淚痕血㸃垂胷臆我有新詩<lb/>
何處吟草堂自此無顔色<lb/>
嚴武題巴州光福寺楠木詩楚江長流對楚寺楠木幽<lb/>
生赤厓背臨溪挿石蟠老根苔色青蒼山雨痕高枝閙<lb/>
葉鳥不度半掩白雲朝與暮香殿蕭條轉密隂花龕滴<lb/>
瀝垂清露聞道偏多越水頭烟生霽斂使人愁月明忽<lb/>
<pb n="KR2k0126_WYG_061-20a"/>
憶湘川夜猿呌還思鄂渚秋看君幽藹幾千丈寂寞窮<lb/>
山今遇賞亦知鐘梵報黄昏猶卧禪林戀竒響史俊和<lb/>
詩云近郭城南山寺深亭亭竒樹出禪林結根幽壑不<lb/>
知歲聳榦摩天凡幾尋翠色晩將嵐氣合月明時有夜<lb/>
猿吟經行綠葉望成蓋宴坐黄花長滿襟此木常聞生<lb/>
豫章今朝獨秀在巴鄉凌霜不肯讓松栢作宇由來稱<lb/>
棟梁㑹待良工時一盻應歸法水作慈航按季鷹時爲<lb/>
巴州刺史俊其客也<lb/>
<pb n="KR2k0126_WYG_061-20b"/>
蔣堂清隂館種楠詩手植楩楠二千樹時當慶厯五年<lb/>
春還期莫道空歸去留得清隂與後人堂成都太守種<lb/>
楠以二千計亦可謂好事矣<lb/>
異物志楠木年深向陽者凝結花紋俗呼爲鬭栢楠亦<lb/>
有蟠結如山峯者蘇老泉所作木假山即此物也梅聖<lb/>
俞詩空山枯楠大蔽牛霹靂夜落魚鳬洲魚鳬水射幾<lb/>
千秋蠧肌爛隨沙蕩流惟存堅骨蛟龍鎪形侔三峯中<lb/>
雄酋左右兩峯相挾翼尊奉君長無慢尤蘇夫子見之<lb/>
<pb n="KR2k0126_WYG_061-21a"/>
驚且喜買於谿叟憑貂裘因嗟大不爲棟梁又歎殘不<lb/>
爲薪槱雨漫蘚濕得石瘦直與夫子歸隱丘東坡曰先<lb/>
君子嘗蓄木山三峯且爲之記詩人梅二丈聖俞見而<lb/>
賦之今三十年矣而猶子千乘又得五峯益竒因次聖<lb/>
俞韻使併刻于其側詩曰木生不願囘萬牛願終天年<lb/>
仆沙洲時來幸逢河伯秋掀髯見怪推木流蓬萊雪嶺<lb/>
巧彫鎪蟄蟲行蟻爲豪酋阿咸大膽忽持去河伯好事<lb/>
不汝尤城中古沼浸坤軸一林瘦竹吾菟裘二頃良田<lb/>
<pb n="KR2k0126_WYG_061-21b"/>
不難買三年榿木行可槱㑹將白髮對蒼巘魯人不厭<lb/>
東家丘欒城次韻江槎出没浮犀牛波濤掀天谷爲洲<lb/>
江寒水落驚霜秋危根瘦節鳴寒流脆朽吹去誰鐫鎪<lb/>
連峯疊嶂立酋酋吾家此山不易得十年弃置空自尤<lb/>
猿號鶴唳豈無意委虵怪我懷羔裘西歸父老拍手笑<lb/>
笑憶翁子躬薪槱去時三山今有五不問故園惟一丘<lb/>
蜀都賦杞櫹椅桐註引雅詩其桐其椅也劉敬叔異苑<lb/>
云晉武帝時呉郡臨平岸崩出一石鼓打之無聲以問<lb/>
<pb n="KR2k0126_WYG_061-22a"/>
張華華云可取蜀中桐材刻作魚形打之則鳴於是如<lb/>
言音聞數十里華陽國志益州有梧桐木其華采如絲<lb/>
人績以爲布名曰桐華布白傅桐花詩春令有常候清<lb/>
明桐始發何此巴峽中桐花開十月豈伊物理變信是<lb/>
土宜别地氣反寒暄天時倒生殺草木堅强物所稟固<lb/>
難奪風候一參差榮枯遂乖剌况吾北人性不耐南方<lb/>
熱强羸壽夭間安得依時節以蜀中桐花開最早也<lb/>
山海經單狐之山多机木郭注机似榆可燒以糞稻田<lb/>
<pb n="KR2k0126_WYG_061-22b"/>
出蜀中丹鉛錄以爲即今之榿總志云榿古稱蜀木成<lb/>
都爲盛也酉陽雜俎蜀中有木類柞衆木榮時枯枿隆<lb/>
冬方萌芽布隂蜀呼爲楷木方物略云榿木民家蒔之<lb/>
不三年材可倍常薪疾種亟取人以爲利贊曰厥植易<lb/>
安數歲輒林民賴其用實代其薪不棟不梁亦被斧斤<lb/>
少陵憑何十一少府邕覔榿木數百栽詩草堂塹西無<lb/>
樹林非子誰復見幽心飽聞榿木三年大與致谿邊十<lb/>
畝隂自注云蜀人以榿木爲薪三年可燒也予過草堂<lb/>
<pb n="KR2k0126_WYG_061-23a"/>
見榿木隂隂隔岸臨水猶可想見少陵徃來行迹問他<lb/>
樹則不能語云嚮其利者爲有德矣<lb/>
川中桑柘亦稀有惟西北飼蠶蓄之諸葛武侯表云臣<lb/>
家成都有桑八百株子弟衣食供給無患李膺益州記<lb/>
云臨津縣掌天山多柘堪爲弓雖檿絲燕角不能勝也<lb/>
碑目云名山縣土主神姓花乃丹稜花敬定之弟俗呼<lb/>
三郎廟廟有樹一榦桑一榦柘所謂壬子癸丑桑柘木<lb/>
也<lb/>
<pb n="KR2k0126_WYG_061-23b"/>
白蠟樹似冬青而近水蜀人買蠟虫他處以清明時用<lb/>
桐葉包裹掛於枝上至孟秋則樹枝皆如綿刮而熬之<lb/>
成蠟東南州縣多有之<lb/>
白樂天庭槐詩在忠州作南方饒竹樹唯有青槐稀十<lb/>
種七八死縱活亦支離何此郡庭下一株獨華滋濛濛<lb/>
碧煙葉嫋嫋黄花枝我家渭水上此樹䕃前墀忽向天<lb/>
涯見憶在故園時人生有情感遇物牽所思樹木猶復<lb/>
爾况見舊親知按通志云槐榆之植蜀土所宜錦官城<lb/>
<pb n="KR2k0126_WYG_061-24a"/>
中閭巷夾道而植想樂天時未入西川也<lb/>
劒門之左峭巖間有異樹生石縫中大可數圍枝榦純<lb/>
白皆傳曰白檀樹其下常有巨虺蟠而䕶之民不敢採<lb/>
伐出玉堂閒話<lb/>
韻書云黄葛木壽可千歲形如衆藤連理合而爲一大<lb/>
者合抱高數丈葉如橡喜縁厓生擁腫屈曲咸淳府景<lb/>
德觀前有古木大數十圍枝柯盤鬱如蓋山中人云此<lb/>
黄葛樹千年物也寰宇記羅目縣東南三十里陽山江<lb/>
<pb n="KR2k0126_WYG_061-24b"/>
溉兩樹對植圍三尺二寸上引横枝亘二丈相援連理<lb/>
隂庇百夫其名黄葛即嘉樹也蘇子由詩予生雖江陽<lb/>
未省至嘉樹指此<lb/>
方物略云娑羅花生峩眉山中類枇杷數葩合房春開<lb/>
葉在表花在中根不可移故人不得爲玩贊曰聚葩共<lb/>
房葉附華外根不得徙見偉兹世范石湖峩眉行記娑<lb/>
羅樹葉如楊梅又似海桐花有紅白二色春夏間開惟<lb/>
大峩山有此今名其處爲娑羅坪黎州圖經通望縣西<lb/>
<pb n="KR2k0126_WYG_061-25a"/>
一百步内有天王堂堂前有池池南有娑羅綿樹三四<lb/>
人連手合抱方匝其花盛夏方開先花而後葉謝時不<lb/>
背而墮宛轉至地花蘂有綿謂之娑羅綿古老相傳云<lb/>
是肉齒和尚住持靈跡縣界有和尚山云雅安志娑羅<lb/>
花有五色如爛錦照映山谷出瓦屋山中大抵娑羅非<lb/>
名山佛地不能得也<lb/>
杜甫蜀中丁香詩丁香體柔弱亂結枝猶墊細葉帶浮<lb/>
毛疎花披素艷深栽小齋後庶近幽人占晩壓蘭麝中<lb/>
<pb n="KR2k0126_WYG_061-25b"/>
休懷粉身念麗春詩百草競春華麗春應最勝少須好<lb/>
顔色多漫枝條剩紛紛桃李枝處處總能移如何貴此<lb/>
重却怕有人知少陵在蜀久一草一木皆入詠可謂集<lb/>
衆芳者矣<lb/>
方物略月季花即東方所謂四季花翠蔓紅蘤者蜀少<lb/>
霜雪此花得終歲十二月輒一開贊曰花亘四時月一<lb/>
披秀寒暑不改似固常守<lb/>
又云錦帶花蜀山處處有之長蔓柔纎花葉間側如藻<lb/>
<pb n="KR2k0126_WYG_061-26a"/>
帶然因象作名花開形似飛鳥里人亦號鬢邊嬌贊曰<lb/>
苒苒其條若不自持綠葉丹英蔓衍紛垂范石湖詩妍<lb/>
紅棠棣粧弱綠薔薇枝北風一再來飄颻隨舞衣呉下<lb/>
嫵芳檻峽中滿荒陂佳人墮空谷皎皎白駒詩蓋東南<lb/>
以錦帶爲珍峽中蔓生山谷故云<lb/>
方物略錦被堆花出彭州其色一似薔薇有刺不可玩<lb/>
故俗謂薔薇爲錦被堆贊曰花跗芬侈叢刺于梗不可<lb/>
把玩艷以妍整唐裴説詩一架長條萬朶春嫩紅深綠<lb/>
<pb n="KR2k0126_WYG_061-26b"/>
小窠匀只因根下千年土曽葬西川織錦人張祜詩曉<lb/>
風抹盡燕支顆夜雨催成蜀錦機當晝開時正明媚故<lb/>
鄉疑是買臣歸范成大詩誰把柔條夾砌栽壓枝萬朶<lb/>
一時開爲君也着詩收拾題作西樓錦被堆<lb/>
成都古今記荼<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>花香甚可以爲酒晉山濤爲郫令以<lb/>
此花釀酒竹中所謂郫筒酒也方物略云蜀酴醾多白<lb/>
而黄者時時有之但香減于白花贊曰人情尚竒賤白<lb/>
貴黄厥英略同實寡于香宋臨卭盧申之酴醾詞云蕩<lb/>
<pb n="KR2k0126_WYG_061-27a"/>
紅流水無聲暮煙細草黏天逺低囘倦蝶徃來忙燕芳<lb/>
期頓懶綠霧迷牆翠虬騰架雪明香暖笑依依欲挽春<lb/>
風教住還疑是相逢晩不似梅妝瘦減占人間丰神蕭<lb/>
散攀條弄蕋天涯猶記曲闌小院老去情懷酒邊風味<lb/>
有時重見對枕幃空想東牀舊夢帶將離怨右調水龍<lb/>
吟<lb/>
蜀中茉莉有枝如藤而花瓣稍大盧申之詞云玉肌翠<lb/>
袖較似酴醾瘦幾度熏醒夜窻酒問炎州何許清凉塵<lb/>
<pb n="KR2k0126_WYG_061-27b"/>
不到氷壺剪就晩來庭户悄暗數流光細拾芳英黯囘<lb/>
首念日暮江東偏爲魂銷人易老幽韻清標似舊正簟<lb/>
紋如水帳如烟更奈問月明露濃時候右調洞仙歌<lb/>
杜甫詩梔子比衆木人間誠未多於身色有用與道氣<lb/>
傷和紅取風霜實青看雨露柯無情移得汝貴在映江<lb/>
波野人閒話云蜀主昇平中嘗理花卉有青城申叟進<lb/>
花子兩顆奏云知理苑圃輒進名花以助佳趣詔賜之<lb/>
束帛出至市散帛與貧人遂不知去處已宣令内園子<lb/>
<pb n="KR2k0126_WYG_061-28a"/>
種之二年枝葉婆娑則梔子樹也其花爛紅六出香襲<lb/>
人蜀主甚愛之或令圖入團扇或綉入衣服或以熟帛<lb/>
絹素鵝毛製作首飾謂之紅梔花及結實則顆大於常<lb/>
梔用以染素則成赭紅色甚妍翠于時珍之蜀檮杌廣<lb/>
政十二年十月召百官宴芳林園賞紅梔花此花青城<lb/>
山中進子三粒種成者六出而紅清香如梅當時最重<lb/>
也<lb/>
檮杌云孟㫤廣政十二年令羅城上植芙蓉盡以幄幙<lb/>
<pb n="KR2k0126_WYG_061-28b"/>
遮䕶九月盛開望之如錦繡謂左右曰自古以蜀爲錦<lb/>
城今日觀之真錦城也當時張𤣥作詩曰四十里城花<lb/>
發時錦囊高下照坤維雖粧蜀國三秋色難入豳風七<lb/>
月詩去年今日到成都城上芙蓉錦繡舒今日重來舊<lb/>
游處此花憔悴不如初預歎其不永矣<lb/>
文與可二色芙蓉詩蜀國芙蓉名二色重陽前後始盈<lb/>
枝畫調粉筆分粧處繡引紅針間刺時落晩自憐窺露<lb/>
沼忍寒誰念倚霜籬主人日有西園客得爾方於勸酒<lb/>
<pb n="KR2k0126_WYG_061-29a"/>
宜蓋此花初開色白已變而紅俗號之醉芙蓉也或曰<lb/>
即木蓮花方物略木蓮花生峩眉山谷狀如芙蓉香亦<lb/>
類之木榦花夏開枝條茂蔚不爲園圃所蒔贊曰葩秀<lb/>
木顛狀若芙蕖不實而榮馥馥其敷<lb/>
酉陽雜俎木蓮葉似辛夷花類蓮花色相傍出忠州鳴<lb/>
玉溪卭州亦有白樂天云木蓮樹生巴峽山谷間巴民<lb/>
亦呼爲黄心樹大者髙五丈涉冬不凋身如青楊有白<lb/>
文葉如桂厚大無脊花如蓮香色艷膩皆同獨房蕊有<lb/>
<pb n="KR2k0126_WYG_061-29b"/>
異四月初始開自開迨謝僅二十日生忠州西北十里<lb/>
鳴玉谿者尤穠茂惜其遐僻因題三絶句如折芙蓉栽<lb/>
旱地似抛芍藥挂高枝雲埋水隔無人識唯有南賔太<lb/>
守知紅似臙脂膩如粉傷心好物不須臾山中風起無<lb/>
時節明日重來得在無已愁花落荒巖底復恨根生亂<lb/>
石間幾度欲移移不得天教抛擲在深山白傅又畫木<lb/>
蓮花圖寄元郎中詩花房膩似紅蓮朶艷色鮮如紫牡<lb/>
丹唯有詩人解親愛丹青寫出與君看老學菴云白樂<lb/>
<pb n="KR2k0126_WYG_061-30a"/>
天有忠州木蓮詩予遊臨卭白鶴山寺佛殿前有兩株<lb/>
其高數丈葉堅厚如桂以中夏發花狀如芙蕖香亦酷<lb/>
似寺僧云花坼時有聲如破竹然一郡止此二株不知<lb/>
何自至也<lb/>
成都古今記蕭紀僣號之歲寢殿栢柱上繞節生花如<lb/>
蓮其莖四十有六靃靡可愛識者以爲王敦之杖花明<lb/>
年紀敗年亦四十六云<lb/>
揚雄蜀都賦樹以木蘭左思蜀都賦木蘭梫桂按木蘭<lb/>
<pb n="KR2k0126_WYG_061-30b"/>
大樹也葉似長生冬夏榮常以冬華其實如小柿甘美<lb/>
南人以爲梅其皮可食寰宇記崇慶州産木蘭皮簡池<lb/>
志有木蘭寺以多此物也<lb/>
蜀都賦注梫桂木桂也談資云蜀桂之丹者色亦甲于<lb/>
南中<lb/>
白樂天喜山石榴花開作詩云忠州州裏今日花廬山<lb/>
山頭去年樹已憐根損靳新栽還喜花開依舊數赤玉<lb/>
何人少琴軫紅纈誰家合羅袴但知爛漫恣情開莫怕<lb/>
<pb n="KR2k0126_WYG_061-31a"/>
南賔桃李妒樂天又有戲問山石榴詩小樹山榴近砌<lb/>
栽半含紅蕚帶花來爭知司馬夫人妒移到庭前便不<lb/>
開又以山石榴寄元九詩山石榴一名山躑躅一名杜<lb/>
鵑花杜鵑啼時花撲撲九江三月杜鵑來一聲催得一<lb/>
枝開江城上佐閒無事山下斸得㕔前栽爛漫一欄十<lb/>
八樹根株有數花無數千房萬葉一時新嫩紫殷紅鮮<lb/>
麴塵深痕裛損臙胭臉剪刀裁破紅綃巾謫仙初墮愁<lb/>
在世姹女新嫁嬌泥春日射血珠將滴地風翻火焰欲<lb/>
<pb n="KR2k0126_WYG_061-31b"/>
燒人閒折兩枝持在手細看不似人間有花中此物似<lb/>
西施芙蓉芍藥比嫫母竒芳絶艷别者誰通州遷客元<lb/>
拾遺拾遺初貶江陵去去時正値春山暮啇山秦嶺愁<lb/>
殺人山石榴花紅夾路題詩報我何所云苦云色似石<lb/>
榴裙當時叢畔惟思我今日欄前只憶君憶君不見坐<lb/>
銷落日西風起花紛紛<lb/>
酉陽雜俎山茶似海石榴蜀地有之談資云山茶有雲<lb/>
南紅石榴紅謝萬定數種朶大勝芍藥重瓣如芙蓉土<lb/>
<pb n="KR2k0126_WYG_061-32a"/>
人自能接他處莫匹也寳珠雖有尚拜其下風仁壽志<lb/>
謝萬定者木匠也自雲南大理府負山茶一種歸因以<lb/>
人名花宋王覿集大慈聞海雲山茶合江梅花開遂邀<lb/>
同賞作詩野寺山茶昨夜開江亭初報一枝梅旋邀座<lb/>
上逍遙客同醉花前瀲灧盃秀色霜濃方潤澤暗香風<lb/>
靜更徘徊仙姿莫遣常情妒不帶東山伎女來胡宗師<lb/>
和云錦水黄金密印開東南時望滯鹽梅得隨劒外同<lb/>
爲客幸逐花前醉倒盃白玉蘂高枝瘦碧臙脂蕚嫩葉<lb/>
<pb n="KR2k0126_WYG_061-32b"/>
低徊綺羅不識清詩骨須趂春風摸石來劉缺和云百<lb/>
卉嚴寒未放開山茶映發蜀江梅解顔况有花經眼取<lb/>
醉寧辭酒滿盃照日亂紅光爛漫漾流輕素影徘徊罇<lb/>
前已得春消息不待江南驛使來徐彦孚和云萬蘂山<lb/>
茶傍臘開一番春信入江梅追游共按黄金轡縱賞還<lb/>
傾白玉盃濃艷迎風香斷續疎枝横月影徘徊隼旟不<lb/>
負登臨興更約攜朋載酒來呉師孟和云何處珍叢最<lb/>
早開海雲山茗合江梅忽傳詩帥邀膚使不用歌姬侍<lb/>
<pb n="KR2k0126_WYG_061-33a"/>
宴盃曉艷鮮明供綺靡晩粧清淡奉徘徊此時文酒風<lb/>
流事豈似臨江放蕩來宋蒲瀛次袁升之遊海雲寺鴻<lb/>
慶院賞山茶之什六首山茶兩本上連空疊葉棲枝占<lb/>
佛宫雀尾有金輸紺碧鶴頭無火讓殷紅優於峽茗稱<lb/>
呼異劣與梅花氣候同誰識諸天雨花外道人宴坐雪<lb/>
霜中其二年年花葉炫虚空歲月循環十二宫對植霜<lb/>
天無賴碧特開金地可憐紅長春比並何妨别密雪交<lb/>
加有底同不必傳神呼趙老君詩元在典刑中其三花<lb/>
<pb n="KR2k0126_WYG_061-33b"/>
開似火半燒空熒惑飛來失故宫但見洛人誇魏紫誰<lb/>
知蜀國産真紅肯隨月季無時節應怪梅花有異同逺<lb/>
挈一罇誰伴我還從山裏望城中其四對境那能問色<lb/>
空山茶花發映蓮宫攻餘瑟瑟風搖綠刑盡猩猩日曬<lb/>
紅大雪迷漫元斗異千林搖落不雷同何須誑汝老迦<lb/>
葉分付闍黎一笑中其五臘月寒冰火滿空𤣥㝠移種<lb/>
祝融宫雪霜底事論堅白兒女何知愛軟紅金鼎轉丹<lb/>
應有異玉沙洗水若爲同細思造物元無物顛倒繁華<lb/>
<pb n="KR2k0126_WYG_061-34a"/>
掌握中其六花發今年喜不空遨頭肅客上蕭宫雪殘<lb/>
千丈猶連白風引雙旌欲鬭紅他日勲名三事在先春<lb/>
和氣萬家同等閒草木䝉湔袚况入尋常顧盻中范石<lb/>
湖十二月十日賞海雲山茶詩門巷驩呼十里村臘前<lb/>
風物已如春多年池上經行處萬里天邊未去人客髩<lb/>
花身俱歲晩妝光酒色且時新海雲橋下溪如鏡休把<lb/>
冠巾照路塵<lb/>
蜀都賦椃桃函列爾雅曰椃山桃也劉禹錫竹枝詞山<lb/>
<pb n="KR2k0126_WYG_061-34b"/>
桃紅花滿上頭蜀江春水拍山流花紅易衰似郎意水<lb/>
流無限似儂愁少陵於蕭八明府寔處覔桃栽詩奉乞<lb/>
桃栽一百根春前爲送浣花村河陽縣裏雖無數濯錦<lb/>
江邊未滿園白傅種桃杏詩大抵心安即是家年深兼<lb/>
欲忘京華忠州且作三年計種杏栽桃擬待花又寄題<lb/>
忠州小樓桃花詩再遊巫峽知何日總是秦人説向誰<lb/>
長憶小樓風月夜紅欄干外兩三枝予于錦官署中得<lb/>
一種桃花白而重臺者微露紅色若繪事然此海内所<lb/>
<pb n="KR2k0126_WYG_061-35a"/>
無也<lb/>
放翁云歐陽公梅宛陵王文恭集皆有小桃詩歐詩雪<lb/>
裏花間人未知摘來相顧共驚疑便當索酒花前醉初<lb/>
見今年第一枝初但謂桃花有一種早開者耳及遊成<lb/>
都始識所謂小桃者上元前後即着花狀如垂絲海棠<lb/>
曽子固雜識云正月二十開天章閣賞小桃正謂此也<lb/>
蜀都賦云朱櫻春熟杜甫野人送櫻桃詩西蜀櫻桃也<lb/>
自紅野人相贈滿筠籠數囘細寫愁仍破萬顆匀圓訝<lb/>
<pb n="KR2k0126_WYG_061-35b"/>
許同憶昨賜霑門下省退朝擎出大明宫金盤玉筯無<lb/>
消息此日嘗新任轉蓬白樂天題東樓前李使君所種<lb/>
櫻桃詩身入青雲無見日手栽紅樹又逢春唯留花向<lb/>
樓前看故故抛愁與後人宋何耕曰余承乏成都郡丞<lb/>
官居舫齋之東有櫻樹焉本大實小其熟猥多鮮紅可<lb/>
愛而苦不可食雖鳥雀亦弃之感而賦之云始余至於<lb/>
官居盻兹樹之特竒榦擁腫以上達條扶疎而下披䕃<lb/>
露井其有餘知封植之幾時或告余以含桃出饞涎而<lb/>
<pb n="KR2k0126_WYG_061-36a"/>
流頤意薦廟之珍果必甘滋之若飴幸一熟之得嘗指<lb/>
麥秋以爲期忽春事之已晩訝子結之獨遲初瑣碎以<lb/>
破蕾漸毓稠而着枝聊攀摘以適口乃苦澁而顰眉類<lb/>
置膽於越國異茹薺於周詩謝芳液之津津空殷紅之<lb/>
纍纍誤來集之衆鳥誑無知之羣兒感人事之大謬爲<lb/>
累欷而齎咨或名美而實乖或表盛而裏虧或色厲而<lb/>
内荏或迹公而情私鷙翰假於鳯鳴羊質混於虎皮佞<lb/>
似聖以疇測姦託儒而莫窺莽恭儉以竊國夘博辯以<lb/>
<pb n="KR2k0126_WYG_061-36b"/>
僵尸談仁義其可樂視所履而舛馳儼衣冠於民上爲<lb/>
賈豎之不爲方滔滔以皆是奚一木之足悲<lb/>
本草醋林子生卭州山箐中木高丈餘枝葉繁茂三月<lb/>
開白花九月十月子熟纍纍數十枝成朶生青熟赤略<lb/>
類櫻桃而蔕短熟時采之隂乾連核用土人以鹽醋收<lb/>
藏充果食<lb/>
杜少陵詣徐卿覓果子栽詩草堂少花今欲栽不問綠<lb/>
李與黄梅石笋街中却歸去果園坊裏爲求來白樂天<lb/>
<pb n="KR2k0126_WYG_061-37a"/>
嘉慶李詩東都綠李萬州栽君手封題我手開把得欲<lb/>
嘗先悵望與渠同别故鄉來蜀都賦云荅遝離支張揖<lb/>
曰荅遝似李出蜀也<lb/>
蜀都賦有扶林檎註林檎實似赤柰而小味如梨梁庾<lb/>
肩吾謝賚林檎啓曰丹徒故苑歲綿長而不見峩山雖<lb/>
植路重阻而來難未有徙核圓丘移根閬坂仙厨始摘<lb/>
猶青玉之盤下賤爰頒遂八柚之座<lb/>
洞㝠記云蜀都素柰以夏成梁禇澐柰詩曰成都貴素<lb/>
<pb n="KR2k0126_WYG_061-37b"/>
質酒泉稱白麗紅紫奪夏藻芬芳掩春蕙映日照新芳<lb/>
叢林抽晩蔕誰謂種三珠終焉競八桂不讓圓丘中粢<lb/>
潔華庭際<lb/>
宋祁方物略北方葡萄熟則色紫蜀有綠葡萄熟時其<lb/>
色正綠贊曰西南所宜柔蔓紛衍縹穗綠實其甘可薦<lb/>
蜀都賦云紫梨津潤洞㝠記曰塗山之背梨大如升色<lb/>
紫千年一花亦曰紫輕梨矣梁沈約應詔詠曰大谷來<lb/>
既重岷山道有難摧折非所吝但令入玉盤劉孝綽應<lb/>
<pb n="KR2k0126_WYG_061-38a"/>
令詠曰玉壘稱津潤金谷詠芳菲詎匹龍樓下素葉映<lb/>
華扉後梁宣帝詩曰大谷常流稱南荒本足珍綠葉已<lb/>
承露紫實復含津齊謝朓謝隋王賜梨啟曰味出靈闗<lb/>
之隂㫖介玉津之澨豈徒真定歸美大谷慚滋已上四<lb/>
作皆本左思紫梨津潤之一言也塗山氓山玉壘靈闗<lb/>
玉津皆蜀地<lb/>
普慈志縣介萬山間無土地肥饒之産舟車貨利之聚<lb/>
惟鐵山棗崇龕梨天池藕三者皆陳希夷所種遂寧志<lb/>
<pb n="KR2k0126_WYG_061-38b"/>
宋初遂州栢子鎮龎君厚者與陳希夷善一日訪之華<lb/>
山希夷餉以梨龎乞一種歸植之因蕃衍得名方輿云<lb/>
廣安軍梨有數種入口即化者爲上世謂廣安有十似<lb/>
梨似耿其一也范蜀公詩白巖霜重紅梨曉注曰白巖<lb/>
梨比鳯栖差小而其味過之陸游入蜀記云巫山縣大<lb/>
溪口出美梨大如升<lb/>
張世南游宦紀聞榅桲大者如梨味甜而香用刀切則<lb/>
味損而黒凡食時先以巾拭去毛以巾包於柱上擊碎<lb/>
<pb n="KR2k0126_WYG_061-39a"/>
其味甚佳蜀中有之<lb/>
韻寳云□芳無切□檻木名生蜀山中子有鹽如霜滇<lb/>
中名鹽霜果　方物略天仙果樹高八九尺無花葉似<lb/>
荔枝而小子如櫻桃纍纍綴枝間六七月熟味至甘贊<lb/>
曰有子孫枝不蘤而實薄言采之味埓蜂蜜<lb/>
丹鉛錄優曇鉢花似枇杷無花而實即蜀中無花果也<lb/>
蜀都賦林檎枇杷注枇杷冬花黄實本出蜀中王建贈<lb/>
薛濤詩萬里橋邊女校書枇杷樹裏閉門居掃眉才子<lb/>
<pb n="KR2k0126_WYG_061-39b"/>
知多少管領春風總不如白傅山枇杷花詩萬重青嶂<lb/>
蜀門口一樹紅花山頂頭春盡憶家歸未得低紅如解<lb/>
替君愁文彦博枇杷詩有果産西裔作花凌早寒樹繁<lb/>
碧玉葉柯疊黄金丸上都不可寄咀味獨長嘆然蜀中<lb/>
枇杷不能佳若比閩中猶太白之于月耳<lb/>
蜀都賦有樼栗罅發藝文類聚梁州獻栗徑寸半方物<lb/>
略天師栗生青城山中他處無有也似栗味美惟獨房<lb/>
爲異久食已風攣贊曰栗類尤衆此特殊味專蓬若橡<lb/>
<pb n="KR2k0126_WYG_061-40a"/>
託神以貴青城志上清宫在丈人祠之側晉朝立宫于<lb/>
上夜則神燈遍空其東北麓有天師手植栗十七株文<lb/>
同詩天師攜此種至自上饒逺當時十七樹高榦倚孤<lb/>
巘蒼蓬蒺藜大紫殻㯽榔軟蜀部名果中推之爲上選<lb/>
綿州神泉縣出榛子亦能改亝所云八子之數<lb/>
方物略云餘甘子生戎瀘山中樹大葉細似槐實若李<lb/>
而小咀之前苦後歆歆有味故號爲餘甘核有稜或六<lb/>
或七解硫黄毒即本草所謂菴摩勒也贊曰黄葩翠葉<lb/>
<pb n="KR2k0126_WYG_061-40b"/>
圓實而澤咀久還甘或號菴勒癸辛雜志云涪翁在戎<lb/>
州日過蔡次律家小軒外植餘甘子乞名於翁因名之<lb/>
曰味諌軒其後王子予以橄欖送翁翁賦云方懷味諫<lb/>
軒中果忽見金盤橄欖來想見餘甘有瓜葛苦中真味<lb/>
晩方囘然則二物亦可名之爲諌果也山谷與人書云<lb/>
餘甘乃有一種大者如李其質味甘脆與常見者絶不<lb/>
類或云蠻中有之西域傳云餘甘二種大者生青熟黄<lb/>
小者始終青色蓋信然矣<lb/>
<pb n="KR2k0126_WYG_061-41a"/>
華陽國志犍爲南安縣有柑橘官社廣志曰甘有二十<lb/>
一種成都平蔕甘大如升色蒼黄酉陽雜俎天寳十載<lb/>
上謂宰臣曰近日於宫内種柑子數株今秋結實百五<lb/>
十顆與江南蜀道所進不異大唐新語益州每歲進柑<lb/>
子皆以紙裹之他時長吏嫌紙不敬代以細布既而恐<lb/>
柑子爲布所損每懷憂懼俄有御史甘子布使於蜀驛<lb/>
使馳白長吏有御史甘子布至長吏以爲推布裹柑子<lb/>
事懼曰果爲所推及子布到驛長吏但序以布裹柑子<lb/>
<pb n="KR2k0126_WYG_061-41b"/>
爲敬子布初不之知久而方悟聞者莫不大笑方物略<lb/>
柑生果渠嘉等州結實埓于江南味亦差薄贊曰碧葉<lb/>
素葩厥包之珍丹衷既披香液飴津<lb/>
晉張載詩三巴黄甘瓜州素柰渴者所思銘之裳帶唐<lb/>
杜甫詩春日清江岸千柑二頃園青雲著葉密白雪避<lb/>
衣繁結子隨邊使開筒近至尊後於桃李熟終得獻金<lb/>
門薛濤酬郭簡州寄柑子詩霜規不讓黄金色圓質仍<lb/>
含御史香何處同聲情最異臨川太守謝家郎宋䕫守<lb/>
<pb n="KR2k0126_WYG_061-42a"/>
王十朋謝趙果州元旦遺黄柑金泉酒詩曰元日書來自<lb/>
果州柑三百顆酒新篘賢於齊下六從事好似平陽千<lb/>
户侯老矣惟思醉鄉去歸與且種木奴休使君厚意吾<lb/>
先辱媿乏瓊瑤報所投<lb/>
史記蜀漢江陵千樹橘其人與千户侯等蜀都賦户有<lb/>
橘柚之園注大曰柚小曰橘犍爲南安縣出地理記曰<lb/>
蜀郡嚴道巴東郡朐䏰魚復二縣出橘有橘官傅巽七<lb/>
誨有巫山朱橘周李元操園中雜詠橘詩曰嘉樹出巫<lb/>
<pb n="KR2k0126_WYG_061-42b"/>
隂分根徙上林白華如霰雪朱實似懸金布影臨丹地<lb/>
飛香度玉岑自有凌冬質能守歲寒心文選盧橘夏熟<lb/>
郭璞註曰今蜀中有給客橙似橘而非若柚而芬香冬<lb/>
夏華實相繼或如彈丸或如拳通歲食之即盧橘也<lb/>
　<lb/>
　<lb/>
　<lb/>
　蜀中廣記卷六十一<lb/>
</p>
<p>
</p>
  </div>
</body>
</text>
</TEI>
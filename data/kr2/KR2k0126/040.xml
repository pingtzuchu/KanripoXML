<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷四十</head> <lb/>
    <p>
<pb n="KR2k0126_WYG_040-1a"/>
欽定四庫全書<lb/>
　蜀中廣記卷四十<lb/>
　　　　　　　　　　　　明　曹學佺　撰<lb/>
　邉防記第十<lb/>
　　川北<lb/>
　　　板楯蠻<lb/>
華陽國志秦昭襄王時白虎為害自秦蜀巴漢患之秦<lb/>
王乃重募國中有能煞虎者邑萬家金帛稱之於是夷<lb/>
<pb n="KR2k0126_WYG_040-1b"/>
朐䏰廖仲藥何射虎秦精等乃作白竹弩於髙樓上射<lb/>
虎巾頭三節白虎常從羣虎瞋恚盡摶煞羣虎大呴而<lb/>
死秦王嘉之曰虎厯四郡害千二百人一朝患除功莫<lb/>
大焉欲如要王嫌其夷人乃刻石為盟要復夷人頃田<lb/>
不租十妻不筭傷人者論煞人者顧死倓錢盟曰秦犯<lb/>
夷輸黄龍一雙夷犯秦輸清酒一鍾夷人安之漢興與<lb/>
閬中范目從髙祖定秦有功髙祖因復之專以射白虎<lb/>
為事戸歲出賨錢口四十故世號白虎復夷一曰板楯<lb/>
<pb n="KR2k0126_WYG_040-2a"/>
蠻今所謂弜頭虎子者也順桓之世板楯數反太守蜀<lb/>
郡趙温恩信降服於是宕渠出九穗之禾朐䏰有連理<lb/>
之木光和二年板楯復叛攻害三蜀漢中州郡連年苦<lb/>
之遣御史中丞蕭瑗督益州兵討之連年不克天子欲<lb/>
大出軍時征役疲弊問益州計曹考以計畧益州計曹<lb/>
椽程包對曰板楯七姓以射白虎為業立功先漢本為<lb/>
義民後除徭役但出賨錢口嵗四十其人勇敢能戰昔羌<lb/>
數入漢中郡縣破壊不絶若線後得板楯來虜彌盡號<lb/>
<pb n="KR2k0126_WYG_040-2b"/>
為神兵羌人畏忌傳語種輩勿復南行後建寧二年羌<lb/>
復入漢牧守遑遑復賴板楯破之若微板楯則蜀漢之<lb/>
民為左衽矣前車騎將軍馮緄南征雖授丹陽精兵亦<lb/>
倚板楯近益州之亂朱龜以并凉勁卒討伐無功太守<lb/>
李顒以板楯平之忠功如此本無惡心長吏鄉亭更賦<lb/>
至重僕役過於奴婢箠楚隆於囚虜至乃嫁妻賣子或<lb/>
自剄割陳寃州郡牧守不理去闕庭遥逺不能自聞含<lb/>
怨呼天叩心窮谷愁於賦役困乎刑酷邑役相聚以致<lb/>
<pb n="KR2k0126_WYG_040-3a"/>
叛戾非有深謀至計僣號不軌但選明能牧守益其資<lb/>
榖安便賞募從其利隟自然安集不煩征伐也昔中郎<lb/>
將尹就伐羌擾動益部百姓諺云㓂來尚可尹將殺我<lb/>
就徵還後羌自破退如臣愚見權之遣軍不如任之州<lb/>
郡天子從之遣太守曹謙宣詔降赦一朝清戢按此蠻<lb/>
北道巴渠間常有之　寰宇記云漢末天下亂自巴西<lb/>
之宕渠遷于漢中楊車坂抄掠行旅號為楊車巴魏武<lb/>
剋漢中李特祖將五百家歸之魏武又遷于略陽北復<lb/>
<pb n="KR2k0126_WYG_040-3b"/>
號之為巴氐也　後漢書云板楯蠻其在黔中五溪長<lb/>
沙間則為盤瓠之後其在峽中巴梁間則為廩君之後<lb/>
按杜光庭錄異記李特字元休廩君之後昔武落鍾離<lb/>
山崩有石穴二所一赤如丹一黑如漆有人出於赤穴<lb/>
者名務相姓巴氏有出於黒穴者凡四姓皥氏焚氏栢<lb/>
氏鄭氏五姓偕出争長於是務相約以劍刺穴能著者<lb/>
為廩君四姓莫著而務相之劍懸焉又以土為船雕畫<lb/>
之而浮水中曰若其船浮者為廩君務相船又獨浮於<lb/>
<pb n="KR2k0126_WYG_040-4a"/>
是遂稱廩君乗其土船將其徒卒當夷水而下至於鹽<lb/>
陽鹽水神女子止廩君曰此魚鹽所有地又廣大與君<lb/>
俱生可止無行廩君曰我當為君求廩地不能止也鹽<lb/>
神夜從廩君宿旦輙去為飛蟲諸神皆從其飛蔽日廩<lb/>
君欲殺之不可别又不知天地東西如此者十日廩君<lb/>
即以青縷遺鹽神曰嬰此宜之與汝俱生不宜將去汝<lb/>
鹽神受而嬰之廩君至碭石上望膺有青縷者跪而射<lb/>
之中鹽神鹽神死群神與俱飛者皆去天乃開𤣥廩君<lb/>
<pb n="KR2k0126_WYG_040-4b"/>
復乗土船下及夷城夷城石岸曲泉水亦曲望之如穴<lb/>
狀廩君歎曰我新從穴中出今又入此奈何岸即為摧<lb/>
廣三丈餘階級相承廩君登之岸上有平石長五尺方<lb/>
一丈廩君休其上投䇿計算皆著石焉因立城其旁而<lb/>
居之其後種類遂繁秦并天下以為黔中郡薄賦歛之<lb/>
嵗出錢四十萬巴人呼賦為賨因謂之賨人也王維送<lb/>
李梓州詩賨女輸橦布本此獠葢南蠻之别種初出自<lb/>
梁邑之間自漢中達于卭筰川洞之間所在皆有俗多<lb/>
<pb n="KR2k0126_WYG_040-5a"/>
不辨姓氏又無名字往往推一酋帥為主亦不能逺相<lb/>
綂攝父死則子繼若中國之貴族也獠王各有鼔角一<lb/>
雙使其子弟自吹擊之按蜀本無獠李勢時諸獠始出<lb/>
巴西渠川廣漢陽安資中犍為梓潼山谷間十餘萬落<lb/>
攻破郡縣為益州大患自桓元子破蜀之後力不能制<lb/>
又蜀人東流山險之地多空獠遂挾山傍谷與夏人參<lb/>
居近者頗輸租賦在深山者仍不為編戸至梁武帝梁<lb/>
益二州嵗嵗伐獠以自禆潤公私頗藉為利後魏正始<lb/>
<pb n="KR2k0126_WYG_040-5b"/>
初梁將夏侯道遷舉漢中附魏魏遣尚書邢巒為梁益<lb/>
二州刺史以鎮之其後以梁益二州控攝險逺乃立巴<lb/>
州以綂諸獠後以巴酋帥嚴始興為刺史又立隆城鎮<lb/>
管獠二十萬戸所謂北獠是也嵗輸租布魏明帝孝昌<lb/>
中據城叛梁益二州遣將討之攻䧟巴州執始興斬之<lb/>
後梁益入梁自此又屬梁矣後周武帝平梁益之後令<lb/>
所在撫慰其與華人雜居者亦頗從賦役然天性暴亂<lb/>
旋致擾動每嵗命隨近州鎮出兵討之獲其人以充賤<lb/>
<pb n="KR2k0126_WYG_040-6a"/>
𨽻謂之壓獠焉復有商旅往來亦資以為貨公卿逮於<lb/>
民庶之家有獠口者多矣然其種類滋蔓保據巖壑依<lb/>
林走險若履平地性又無知殆同禽獸諸夷之中最難<lb/>
以道義招懐也依樹積木以居其上名曰干欄干欄小<lb/>
大隨其家口之數好相殺害多仇怨不敢逺行性同禽<lb/>
獸至于忿怨父子不相避惟手有兵刃者先殺之若殺<lb/>
其父走避于外求得一狗以謝其母然後敢歸毋得狗<lb/>
謝不復嫌恨若報怨相攻擊必殺而食之遞相刼掠不<lb/>
<pb n="KR2k0126_WYG_040-6b"/>
避親戚賣猪狗而已亡失兒女一哭便止親戚比隣指<lb/>
授相賣避賣者啼呌不服逃竄避之乃將買人捕逐若<lb/>
亡叛獲便縳之但經縳者即服為賤𨽻不敢更稱良矣<lb/>
執楯持矛不識弓矢用竹為簧羣聚鼓之以為音節能<lb/>
為細布色至鮮凈大狗一頭買一生口性尤畏鬼鬼所<lb/>
殺之人美鬚髯者必剥其面皮籠之于竹及燥號之曰<lb/>
鬼鼓舞祀之以求福利俗尚淫祀至有賣其昆季妻拏<lb/>
盡者乃自賣以供祭焉鑄銅為器大口寛腹名曰銅㸑<lb/>
<pb n="KR2k0126_WYG_040-7a"/>
甚薄且輕易于熟食酉陽襍俎獠婦七月生子死則豎<lb/>
棺埋之木耳夷舊牢西好鹿角為器其死則屈而燒之<lb/>
埋耳後小骨類人黑如漆小寒則梧沙自處但出其面<lb/>
焉續博物志曰寧國論云蜀中本無獠晉末李雄之亂<lb/>
山谷洞中壤壤而出轉轉漸大自為夫婦而益多夫土<lb/>
乾則生蚤地濕則生蚊積榖則生蠧腐肉則生蛆蛆化<lb/>
為蠅蠅又自生蛆蛆又自生蠅豈有窮乎<lb/>
　<lb/>
<pb n="KR2k0126_WYG_040-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷四十<lb/>
</p>
<p>
</p>
  </div>
</body>
</text>
</TEI>
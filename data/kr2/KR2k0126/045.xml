<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷四十五</head> <lb/>
    <p>
<pb n="KR2k0126_WYG_045-1a"/>
欽定四庫全書<lb/>
　蜀中廣記卷四十五<lb/>
　　　　　　　　　　　　明　曹學佺　撰<lb/>
　人物記第五<lb/>
　　川東道<lb/>
　　　戰國<lb/>
巴蔓子巴之將軍也七國稱王之時巴方有亂蔓子請<lb/>
師於楚許以三城楚王救巴巴國既寧楚使請城蔓子<lb/>
<pb n="KR2k0126_WYG_045-1b"/>
曰藉楚之靈克弭禍難誠許楚王城將吾頭徃謝之城<lb/>
不可得也乃自刎以頭授楚使王嘆曰使吾得臣若巴<lb/>
蔓子用城何為乃以上卿禮葬其頭巴國葬其身亦以<lb/>
上卿禮<lb/>
　　　秦<lb/>
寡婦清史失其氏巴人也其先得丹穴而擅其利數世<lb/>
家亦不貲清寡婦也能守其業用財自衞不見侵犯秦<lb/>
皇帝以為貞婦而客之為築女懷清臺太史公曰清窮<lb/>
<pb n="KR2k0126_WYG_045-2a"/>
鄉寡婦禮抗萬乘名顯天下豈非以富耶按臺在古涪<lb/>
陵縣<lb/>
　　　西漢<lb/>
扶嘉朐䏰人秦始皇時雲陽有婦人浣衣于湯溪水上<lb/>
見一物流近岸視之龍也惶駭伏地龍蟠據其身須臾<lb/>
去歸而有娠彌月生嘉即能言道人禍福巧發竒中逺<lb/>
近神之及長有智謀沈毅端重漢高祖王于南鄭聞其<lb/>
名徃見之因問計焉嘉勸高祖定三秦取闗中以形勢<lb/>
<pb n="KR2k0126_WYG_045-2b"/>
制天下高祖以為廷尉刑罰無枉遂封于朐䏰賜姓扶<lb/>
以其有匡扶之績云<lb/>
　　　東漢<lb/>
尹珎牂牁人桓帝時從汝南許愼學受五經還牂牁以<lb/>
教其鄉於是南域人始知學仕<lb/>
嚴尊字王思巴郡人為揚州刺史惠愛每當在民遷官<lb/>
吏民塞路扳轅詔遂留之居官十八年卒百姓若喪考<lb/>
妣義送者齎錢百萬欲以贍其家王思子徐州刺史羽<lb/>
<pb n="KR2k0126_WYG_045-3a"/>
不受送吏義崇不忍持還乃散以為食食行客<lb/>
三貞者巴郡馬妙祈妻義王元憒妻姬趙募君妻華也<lb/>
咸夙喪夫執共姜之節守一醮之禮郡人號曰三貞永<lb/>
初中廣漢漢中羌反虐及巴郡三貞恐見辱同時自沈<lb/>
於西漢水恒有黄鳥鳴其亡處徘徊焉國人哀之乃作<lb/>
詩曰闗闗黄鳥爰集于樹窈窕淑女是繡是黼惟彼繡<lb/>
黼其心匪石嗟爾臨川邈不可獲<lb/>
　　　三國<lb/>
<pb n="KR2k0126_WYG_045-3b"/>
董和字幼宰江州人初仕劉璋為成都令是時蜀主富<lb/>
實俗尚奢侈和躬率以儉所在皆移風遷巴東屬國都<lb/>
尉吏民相攜乞留璋聽留二年遷益州郡太守南土愛<lb/>
而信之先主定蜀徵和為掌軍中郎將與諸葛亮並署<lb/>
左將軍大司馬府事獻可替否共為驩交自和居官食<lb/>
祿外牧殊域内榦機衡二十餘年死之日家無儋石之<lb/>
財亮後為丞相教與羣下云董幼宰參署七年事有不<lb/>
至至于十反來相啟告其追思之如此子允<lb/>
<pb n="KR2k0126_WYG_045-4a"/>
董允字休昭先主以為太子舍人徙洗馬後主即位遷<lb/>
黄門侍郎丞相亮將北征以允秉心公亮欲任以宫省<lb/>
之事上疏曰侍郎董允先帝簡拔以遺陛下愚以為宫<lb/>
中之事無大小悉以委之必能禆補闕漏有所廣益尋<lb/>
遷侍中領虎賁中郎將允處事為防制甚盡匡救之理<lb/>
後主嚴憚焉及漸長大愛宦者黄皓皓便僻佞慧欲自<lb/>
容入允上則正色匡主下則數責於皓皓以此不敢為<lb/>
非終允之世皓位不過黄門丞允嘗與尚書令費禕中<lb/>
<pb n="KR2k0126_WYG_045-4b"/>
典軍胡濟等共期遊宴嚴駕已辦而郎中董恢詣允修<lb/>
敬恢年少官微見允停出逡巡求去允不許曰本所以<lb/>
出者欲與同好遊談也今君已自屈方展濶積舍此之<lb/>
談就彼之宴非所謂也乃命解驂其守正下士凡此類<lb/>
　　　晉<lb/>
文立字廣休巴郡臨江人少遊蜀太學治毛詩三禮兼<lb/>
通羣書刺史費禕命為從事入為尚書郎復辟禕大將<lb/>
軍東曹掾稍遷尚書蜀并于魏梁州建首為别駕從事<lb/>
<pb n="KR2k0126_WYG_045-5a"/>
咸熙元年舉秀才除郎中晉武帝方欲懷納梁益引致<lb/>
儁彦泰始二年拜立濟隂太守武帝立太子以司徒李<lb/>
允為太傅齊王驃騎為少傅選立為中庶子立上疏曰<lb/>
伏惟皇太子春秋美茂盛德日新始建幼志誕陟大繇<lb/>
猶朝日初暉良寳耀璞侍從之臣宜簡俊乂妙選賢彦<lb/>
使視觀則覩禮容棣棣之則聽納當受嘉話駭耳之言<lb/>
靜應道軌動有所采佐清初陽緝熙天光其任至重聖<lb/>
王詳擇誠非糞朽能可堪任臣聞之人臣之道量力受<lb/>
<pb n="KR2k0126_WYG_045-5b"/>
命其所不諧得以誠聞帝報曰古人稱與田蘇遊非舊<lb/>
德乎立上故蜀大官及盡忠死事者子孫雖仕郡國或<lb/>
有不才同之齊民為劇又上諸葛亮蔣琬費禕等子孫<lb/>
流徙中畿宜見敘用一則以慰巴蜀民之心其次傾東<lb/>
呉士人之望事皆施行十年詔曰太子中庶子立忠貞<lb/>
清實有思理器榦前在濟隂政事修明後事東宫盡輔<lb/>
導之節昔光武平隴蜀皆收其才秀所以授濟殊方伸<lb/>
敘幽滯也其以立為散騎常侍累辭不許上疏臣子之<lb/>
<pb n="KR2k0126_WYG_045-6a"/>
心願從疏以求昵凡在人情貪從幽以致明斯實物性<lb/>
賢愚所同臣者何人能無此懷誠自審量邊荒遺燼犬<lb/>
馬老甚非左右機納之器臣雖至愚處之何顔詔曰常<lb/>
伯之職簡才而授何謙虚也立自内侍獻可替否多所<lb/>
補納甄致二州人士詮衡平當為士彦所宗故蜀尚書<lb/>
犍為程瓊雅有德望素與立至厚武帝聞其名以問立<lb/>
立對曰臣至知其人但年垂八十稟性謙退無復當時<lb/>
之望不以上聞耳瓊聞之曰廣休可謂不黨矣故吾善<lb/>
<pb n="KR2k0126_WYG_045-6b"/>
夫人也西界獻馬帝問立馬何如對曰乞問太僕帝每<lb/>
善其恭愼遷衞尉猶兼都職中朝服其賢雅為時名卿<lb/>
連上表年老乞求解替還桑梓帝不聽咸寧末卒帝縁<lb/>
立有懷舊性乃送葬于蜀使者䕶喪事郡縣修墳塋當<lb/>
時榮之初安樂思公世子早沒次子宜嗣而思公立所<lb/>
愛者立亟諫之不納及愛子立驕暴二州人士皆欲表<lb/>
廢立止之曰彼自暴其一門不及百姓當以先公故得<lb/>
爾也後安樂公淫樂無道何攀與上庸太守王崇涪陵<lb/>
<pb n="KR2k0126_WYG_045-7a"/>
太守張寅為書諫責稱當思立言凡立章奏集為十篇<lb/>
詩賦論頌亦數十篇同郡毛楚楊崇皆有德美楚䍧牱<lb/>
崇武陵太守<lb/>
母雅江州人忠厚沈晦然其性氣凜不可犯以學冠四<lb/>
科貢於朝為夜郎太守威惠並茂殊俗懷畏<lb/>
　　　六朝<lb/>
徐世譜魚復人有勇力長於水戰梁元帝時領水軍又<lb/>
有巧性所造器械隨機損益出人意表<lb/>
<pb n="KR2k0126_WYG_045-7b"/>
　　　唐<lb/>
李陽冰宗室子合州人為當塗令工於篆書自言斯翁<lb/>
之後至小生曹喜蔡邕不足言嘗與李夫人書云古篆<lb/>
於天地山川得方圓流峙之常於日月星辰得經緯昭<lb/>
囘之度於雲霞草木得霏布滋蔓之容於文物衣冠得<lb/>
揖遜周旋之體於眉目口鼻得喜怒慘舒之態於蟲魚<lb/>
鳥獸得屈伸飛動之理於骨角齒牙得拉撮咀齧之勢<lb/>
隨身萬變任心所成舒元輿玉筯篆志云斯去千年冰<lb/>
<pb n="KR2k0126_WYG_045-8a"/>
生唐時千年有人誰能待之千年無人篆止於斯<lb/>
李逺字求古雲陽人也舉咸通進士歴杭建二州刺史<lb/>
所至有善政聲逺工於詩清婉有風骨省試題橋賦見<lb/>
文苑英華<lb/>
　　　宋<lb/>
王文義大寧人景德中母疾篤割股和藥以進母尋愈<lb/>
異日母卒廬墓墳去水逺無以滌奠器夜夢人示以泉<lb/>
源掘之果得泉事聞詔賜以衣其後萬縣有王相家貧<lb/>
<pb n="KR2k0126_WYG_045-8b"/>
力學父病亦割股和藥而愈<lb/>
趙開字應祥安居人登元和進士權辟雍正因買田尉<lb/>
氏與四方賢俊遊詢知天下利病如是七年慨然有通<lb/>
變救弊之志歴成都轉運司判官遂奏罷宣和六年所<lb/>
増上供綱布十萬疋減綿州下户支移利水脚錢十分<lb/>
之三又減蒲江六井元符至宣和所増鹽額列其次第<lb/>
謂之鼠尾帳揭示鄉户歲時所當輸折科等實數俾人<lb/>
人具曉鄉胥不得隱匿竄寄嘗言財利之源當出於一<lb/>
<pb n="KR2k0126_WYG_045-9a"/>
我祖宗朝財計盡歸三司諸道利源各歸漕計故官省<lb/>
事理今惟并廢以還漕司則利害可以參究而無牽掣<lb/>
窒礙之患矣因指陳㩁茶買馬五害請依嘉祐故事盡<lb/>
罷㩁茶仍令轉運司買馬朝廷是其言即擢開都提舉<lb/>
川陜茶馬使推行之明年冬茶引取息至一百七十餘<lb/>
萬緡買馬仍餘二萬疋張浚以樞密院使宣撫川蜀素<lb/>
知開善理財即承制拜開宣撫司隨軍轉運使專一總<lb/>
領四川財賦開見浚曰蜀之民力盡矣錙銖不可加獨<lb/>
<pb n="KR2k0126_WYG_045-9b"/>
𣙜貨猶存贏餘而貪猾任為己有互相隱匿惟不恤怨<lb/>
斷而敢行庶可救一時之急浚遂委任不疑於是大變<lb/>
酒法法既流行民以為便初錢引兩料通行纔二百五<lb/>
十萬至是添印至四千一百九十餘萬人亦不厭其多<lb/>
宣司獲偽引三十萬盜五十人浚欲俱當死開請於偽<lb/>
引上加宣司印即為眞黜其徒使治幣是一日獲三十<lb/>
萬錢而赦五十人之死也浚稱善悉如開言最後又變<lb/>
鹽法言者奏其不便詔以其章示浚浚不為變時浚欲<lb/>
<pb n="KR2k0126_WYG_045-10a"/>
得士死力費用不貲盡取辦于開開算無遺䇿而財常<lb/>
有餘呉玠為四川宣撫副使與開異趣數以餉饋不給<lb/>
訴於朝開亦自劾老憊求去朝廷未許乃特置四川安<lb/>
撫制置大使以席益為之而開復與席益不和朝廷既<lb/>
知開與玠及益有隙乃詔開赴行在以李迨代之㑹疾<lb/>
作以提舉江州太平觀尋加右文殿修撰都大主管川<lb/>
陜茶馬而開已病累疏求去復提舉太平觀卒<lb/>
譙定字天授涪陵人少喜學佛折其理歸于儒後學易<lb/>
<pb n="KR2k0126_WYG_045-10b"/>
於郭曩氏為象數之學一日至汴聞程伊川講道于洛<lb/>
即徃見棄其學而學焉遂得聞精義造詣愈至靖康初<lb/>
吕好問薦之欽宗召為崇政殿説書以議論不合辭不<lb/>
肯就金人入忭不知所在高宗渡江許翰復薦之聞定<lb/>
猶在汴因詔留守宗澤遣詣行在至維揚寓邸舍窶甚<lb/>
一中貴人偶與鄰饋之食不受饋之衣亦不受委金而<lb/>
去定袖而歸之上方欲用定㑹金兵又至定遂還蜀栖<lb/>
遁於青城山蜀人指其地曰譙巖稱定為譙夫子後不<lb/>
<pb n="KR2k0126_WYG_045-11a"/>
知所終樵夫漁父時或見之世傳以為仙<lb/>
楊晨達州人宣和初試禮部第一丞相趙鼎薦其才召<lb/>
試館職論荆蜀形勢之説辟督府機宜俾撫諭四川呉<lb/>
玠饋遺過禮晨不欲阻其意及既還悉上都督府以佐<lb/>
軍用<lb/>
楊載涪州人嘗憤劉豫僭竊因白張浚願以白刄横行<lb/>
敵中欲手刄豫遂偽降金行反間計豫果被廢浚言之<lb/>
于朝賜載從事郎<lb/>
<pb n="KR2k0126_WYG_045-11b"/>
袁沔達州人未冠遊太學靖康之難金騎再至上書言<lb/>
當東據成臯西臨沔池以鋭士數千出唐鄧經武闗以<lb/>
迎西歸又自汝間道直走伊洛擣其巢穴則城下之師<lb/>
自解不報沔歸漢中乃畫利害十六事謁䕫帥張上行<lb/>
薦之宣撫張浚以布衣參預謀議沔條十二事力詆諛<lb/>
佞用事者忌之沔度不能用遂拂衣而去<lb/>
度正字周卿合州人紹興元年歴官國子監丞上疏極<lb/>
言李全必反且進斃全三策進太常少卿適太廟災為<lb/>
<pb n="KR2k0126_WYG_045-12a"/>
二説以獻一則用朱熹之議一則因本朝廟制而參以<lb/>
朱熹之議遷禮部侍郎致仕進尚書所著有性善堂文<lb/>
集<lb/>
趙性合州人當高宗之時秦檜用事性對策其略曰以<lb/>
括囊為深計臣知其人矣主和議者當之以首鼠為圓<lb/>
機臣知其人矣杜言路者當之考官大驚秦檜欲摭拾<lb/>
其罪㑹卒乃止<lb/>
牟天一達州人幼孤力學作文師韓栁事母至孝母卒<lb/>
<pb n="KR2k0126_WYG_045-12b"/>
啜粥廬墓終喪不忍去與弟天棐義不異居友愛彌篤<lb/>
何光覺昌州人淳熙進士性至孝母病渴値旱泉涸光<lb/>
覺竭誠祝天宅傍忽有一泉湧出進母病愈因甃為井<lb/>
江彦清巴州人德祐初任珍州守元兵陷城彦清巷戰<lb/>
而死是時永川有劉霖獻計於重慶守張珏請復瀘州<lb/>
珏以霖將兵既而元陷重慶霖被執不屈死之重慶有<lb/>
趙立登進士以上書忤賈似道被謫德祐初起為太社<lb/>
令湖北提刑使蜀趣諸將入衞至重慶元兵且至郡守<lb/>
<pb n="KR2k0126_WYG_045-13a"/>
張珏方圖城守立無以復命自沈涪水而死<lb/>
趙節婦者達州人婺居有兇人欲犯之脅以白刄不為<lb/>
動既而誘以百端終不可遂刺殺之<lb/>
雍氏昌州人其夫昌化趙夘發也夘發以上舍登第權<lb/>
通判池州元兵渡江池守棄官去夘發攝州事知不可<lb/>
守乃謂雍氏曰城將破矣吾守臣不當去汝先出走雍<lb/>
氏曰君為命官我為命婦君為忠臣我獨不能為忠臣<lb/>
婦乎因請先死夘發笑止之及兵薄池夘發晨起書几<lb/>
<pb n="KR2k0126_WYG_045-13b"/>
上曰君不可叛城不可降夫妻同死節義成雙與雍盛<lb/>
服同縊死於從容堂<lb/>
張氏重慶人進士胡天啓妻也嘉熙元年北兵至刼其<lb/>
母欲殺之張氏哀號願以身代不聽卒殺之天啓與妻<lb/>
呼天大罵賊將欲生之謂曰從我當入富貴愈罵不息<lb/>
賊怒同殺之<lb/>
　　　元<lb/>
雲山翁壁山人力學博洽而性豪放明玉珍據重慶召<lb/>
<pb n="KR2k0126_WYG_045-14a"/>
翁為萬戸侯辭不就去隱五峯山有雲山詩集行於世<lb/>
賈長卿長壽人淹貫書史以文書名世凡朝貴使蜀者<lb/>
無不求其文為槖中裝<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0126_WYG_045-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷四十五<lb/>
</p>
<p>
</p>
  </div>
</body>
</text>
</TEI>
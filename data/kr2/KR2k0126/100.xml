<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷一百</head> <lb/>
    <p>
<pb n="KR2k0126_WYG_100-1a"/>
欽定四庫全書<lb/>
　蜀中廣記卷一百<lb/>
　　　　　　　　　　　　明　曺學佺　撰<lb/>
　著作記第十<lb/>
　　集部宦逰于蜀及蜀中所輯刻者<lb/>
　　　諸葛氏集二十四篇<lb/>
晉陳夀表曰臣前在著作郎侍中領中書監濟北侯臣<lb/>
荀朂中書令關内侯臣和嶠奏使臣定故蜀丞相諸葛<lb/>
<pb n="KR2k0126_WYG_100-1b"/>
亮故事亮毘佐危國負阻不賔然猶存録其言耻善有<lb/>
遺誠是大晉光明至徳澤被無疆自古以來未之有倫<lb/>
也輙刪除複重隨類相従凡為二十四篇篇名如右亮<lb/>
少有逸羣之才英覇之器身長八尺容貌甚偉時人異<lb/>
焉遭漢末擾亂隨叔父𤣥避難荆州躬耕于野不求聞<lb/>
達時左將軍劉備以亮有殊量乃三顧亮於草廬之中<lb/>
亮深謂備雄姿傑出遂解帶寫誠厚相結納及魏武帝<lb/>
南征荆州劉琮舉州委質而備失勢衆寡無立錐之地<lb/>
<pb n="KR2k0126_WYG_100-2a"/>
亮時年二十七乃建竒䇿身使孫權求援呉㑹權既宿<lb/>
服仰備又覩亮竒雅甚敬重之即遣兵三萬人以助備<lb/>
備得用與武帝交戰大破其軍乗勝克㨗江南悉平後<lb/>
備又西取益州益州既定以亮為軍師備稱尊號拜亮<lb/>
為丞相録尚書事及備殂没嗣子㓜弱事無巨細亮皆<lb/>
専之于是外連東呉内平南越立法施度整理戎旅工<lb/>
械技巧物究其極科教嚴明賞罰必信無惡不懲無善<lb/>
不顯至于吏不容奸人懐自厲道不拾遺强不侵弱風<lb/>
<pb n="KR2k0126_WYG_100-2b"/>
化肅然也當此之時亮之素志進欲龍驤虎視包括四<lb/>
海退欲跨陵邉疆震蕩宇内又自以為無身之日則未<lb/>
有能蹈渉中原抗衡上國者是以用兵不戢屢耀其武<lb/>
然亮才于治戎為長竒謀為短理民之幹優于將略而<lb/>
所與對敵或值人傑加衆寡不侔攻守異體故雖連年<lb/>
動衆未能有克昔蕭何薦韓信管仲舉王子城父皆忖<lb/>
已之長未能兼有也亮之器能政理抑亦管蕭之亞匹<lb/>
也而時之名將無城父韓信故功業陵遲大義不及邪<lb/>
<pb n="KR2k0126_WYG_100-3a"/>
盖天命有歸不可以智力爭也青龍二年春亮帥衆出<lb/>
武功分兵屯田為久駐之基其秋病卒黎庶追思以為<lb/>
口實至今梁益之民咨述亮者言猶在耳雖甘棠之詠<lb/>
召公鄭人之歌子産足以逺譬也孟軻有云以逸道使<lb/>
民雖勞不怨以生道殺人雖死不怨殺信矣論者或怪<lb/>
亮文彩不豔而過于丁寜周至臣愚以為咎繇大賢也<lb/>
周公聖人也考之尚書咎繇之謩略而雅周公之誥煩<lb/>
而悉何則咎繇與舜禹共談周公與羣下矢誓故也亮<lb/>
<pb n="KR2k0126_WYG_100-3b"/>
所與言盡衆人凡士故其文指不得及逺也然其聲教<lb/>
遺言皆經事綜物公誠之心形于文墨足以知其人之<lb/>
意理而有補于當世伏惟陛下邁蹤古聖蕩然無忌故<lb/>
雖敵國誹謗之言咸肆其辭而無所革諱所以明大通<lb/>
之道也<lb/>
　　　諸葛氏集目録<lb/>
開府作牧第一　　　　權制第二<lb/>
南征第三　　　　　　北出第四<lb/>
<pb n="KR2k0126_WYG_100-4a"/>
計筭第五　　　　　　訓勵第六<lb/>
綜覈上第七　　　　　綜覈下第八<lb/>
雜言上第九　　　　　雜言下第十<lb/>
貴和第十一　　　　　兵要第十二<lb/>
傳運第十三　　　　　與孫權書第十四<lb/>
與諸葛瑾書第十五　　與孟達書第十六<lb/>
廢李平書第十七　　　法檢上第十八<lb/>
法檢下第十九　　　　科令上第二十<lb/>
<pb n="KR2k0126_WYG_100-4b"/>
科令下第二十一　　　軍令上第二十二<lb/>
軍令中第二十三　　　軍令下第二十四<lb/>
右二十四篇凡十萬四千　百一十二字泰始十年所<lb/>
進<lb/>
　　　武侯十六䇿一卷<lb/>
晁氏曰序稱謹進便宜十六事一治國二君臣三視聴<lb/>
四納言五察疑六治民七舉措八考黜九治軍十賞罰<lb/>
十一喜怒十二治亂十三教令十四斬斷十五思慮十<lb/>
<pb n="KR2k0126_WYG_100-5a"/>
六隂察陳夀録孔明書不載此䇿疑依託者按此板翻<lb/>
刻在大梁李獻吉序<lb/>
　　　郤令先序<lb/>
蜀漢郤正字令先河南偃師人安貧好學博覽墳籍弱<lb/>
冠能屬文仕為秘書郎澹於榮利而躭意文章自司馬<lb/>
王揚班傅張蔡之儔遺文篇賦及當世羙書善論益部<lb/>
有者則鑽鑿推求略皆寓目蜀亡後主東之洛陽大臣<lb/>
無翼従者惟正及殿中督汝南張通舍妻子單身隨侍<lb/>
<pb n="KR2k0126_WYG_100-5b"/>
後主賴之所著述詩論賦之屬垂百篇其釋譏一篇詳<lb/>
見本傳陳夀以其可繼崔駰達㫖<lb/>
　　　吕雅格論十五篇<lb/>
陳夀志雅蜀尚書令吕乂之子南陽人也仕蜀為謁者<lb/>
清厲有文才<lb/>
　　　向朗集<lb/>
蜀志朗字巨達襄陽宜城人少師事司馬徳操與徐元<lb/>
直韓徳龎士元皆親善仕諸葛丞相長史隨征漢中以<lb/>
<pb n="KR2k0126_WYG_100-6a"/>
馬謖逃亡朗與之善知情不舉免還成都少時渉獵文<lb/>
學然不治素檢以吏能見稱自去官優㳺無事垂三十<lb/>
年乃更潛心典籍孜孜不倦年踰八十猶手自校書刋<lb/>
定謬誤積聚篇卷於時最多開門納賔誘納後進但講<lb/>
論古義而已<lb/>
　　　陶靖節年譜一卷　年譜辯證一卷　雜記一<lb/>
　　　卷<lb/>
陳氏曰呉仁傑斗南為年譜張縯季長辯證之又雜記<lb/>
<pb n="KR2k0126_WYG_100-6b"/>
晋賢論靖節語此蜀本也季長蜀人<lb/>
　　　和陶集十卷<lb/>
蘇軾兄弟追和共註<lb/>
　　　唐三百家文粹四百卷<lb/>
眉山成叔陽編後溪劉氏序略曰往時有唐文粹百卷<lb/>
姚鉉之所銓纂已倍于古今眉山成君乃増益之至三<lb/>
百家為四百卷嗚呼何其多也文之多者可以察治言<lb/>
之富者可以觀徳眉士鄉多藏書叔陽所以盡力乎其<lb/>
<pb n="KR2k0126_WYG_100-7a"/>
間豈徒然哉<lb/>
　　　唐六十家集<lb/>
陳氏序王右丞集云大抵蜀刻唐六十家集多異于他<lb/>
處<lb/>
　　　又𤣥集三卷<lb/>
五代韋莊選唐人詩<lb/>
　　　才調集十卷<lb/>
後蜀韋縠選唐人詩以李青蓮白樂天居首海虞趙𤣥<lb/>
<pb n="KR2k0126_WYG_100-7b"/>
度有抄本<lb/>
　　　花間集十卷<lb/>
陳氏曰孟蜀趙崇祚著崇祚字宏基仕至衛尉少卿其<lb/>
詞自温飛卿而下十八人凡五百首此近世倚聲填詞<lb/>
之祖也詩至晩唐五季氣格卑陋千人一律而長短句<lb/>
獨精巧髙麗後世莫及此事之不可曉者放翁陸務觀<lb/>
之言云爾歐陽炯序曰鏤玉雕瓊擬化工而逈巧裁花<lb/>
剪葉奪春艷以爭鮮是以唱雲謡則金母詞清挹霞醴<lb/>
<pb n="KR2k0126_WYG_100-8a"/>
則穆王心醉名髙白雪聲聲而自合鸞歌響遏青雲字<lb/>
字而偏諧鳯律楊柳大堤之句樂府相傳芙蓉曲渚之<lb/>
篇豪家自製莫不爭髙門下三千玳瑁之簮競富樽前<lb/>
數十珊瑚之樹則有綺筵公子繡幌佳人遞葉葉之花<lb/>
牋文抽麗錦舉纎纎之玉指拍按香檀不無清絶之辭<lb/>
用助嬌嬈之態自南朝之宫體扇北里之倡風何止言<lb/>
之不文所謂秀而不實有唐已降率土之濵家家之香<lb/>
徑春風寜尋越艷處處之紅樓夜月自鎻嫦娥在明皇<lb/>
<pb n="KR2k0126_WYG_100-8b"/>
朝則有李太白應制清平樂詞四首近代温飛卿復有<lb/>
金筌集邇來作者無媿前人今衛尉少卿字宏基以拾<lb/>
翠洲邉自得羽毛之異織綃泉底獨殊機杼之功廣㑹<lb/>
衆賔時延佳論因集近來詩客曲子詞五百首分為十<lb/>
卷以炯粗預知音辱請命題仍為序引昔郢人有歌陽<lb/>
春者號為絶唱乃命之為花間集庶以陽春之曲將使<lb/>
西園英哲用資羽盖之歡南國嬋娟休唱蓮舟之引時<lb/>
大蜀廣政三年夏四月日序<lb/>
<pb n="KR2k0126_WYG_100-9a"/>
　　　唐章懐太子摘瓜辭<lb/>
本傳名賢字明允數嵗讀書一覽輙不忘常招集諸儒<lb/>
註後漢書永隆年武后譖廢為庶人徙于巴州作黄瓜<lb/>
辭有臺見存<lb/>
　　　王勃入蜀紀行詩<lb/>
自序云總章二年五月癸卯余自長安觀景物于蜀遂<lb/>
出褒斜之隘道抵岷峨之絶徑超𤣥谿歴翠阜迨彌月<lb/>
而臻焉山川之感召多矣余能無情哉爰戒文律用宣<lb/>
<pb n="KR2k0126_WYG_100-9b"/>
行唱編為三十首投諸好事者<lb/>
　　　杜工部集二十卷　年譜一卷<lb/>
宋嘉祐中華陽王琪君玉刻而序之㠯㣲仲在成都時<lb/>
常為譜其年月<lb/>
　　　杜詩集註三十六卷<lb/>
陳氏曰蜀郭知達所集九家註世有稱東坡杜詩故事<lb/>
者隨事造文一一牽合而皆不言其所自出且其辭氣<lb/>
首末出一口盖妄人依托以欺亂流俗者書坊輙剿入<lb/>
<pb n="KR2k0126_WYG_100-10a"/>
集註中殊敗人意此本獨削去之<lb/>
朱晦菴曰子美自稱詩入䕫而神然子羙詩好處亦是<lb/>
倣選詩䕫州諸作不然也<lb/>
　　　杜詩補遺正謬註<lb/>
宋安岳杜田撰<lb/>
　　　岑嘉州集十卷<lb/>
晁氏曰岑參南陽人嘉州刺史杜鴻漸表置幕府為職<lb/>
方郎中兼侍御史罷終于蜀集有杜確序<lb/>
<pb n="KR2k0126_WYG_100-10b"/>
陸㳺曰予自少時絶好岑嘉州詩往在山中每醉歸倚<lb/>
胡牀睡輙令兒曺誦之至酒醒或睡熟乃已嘗以為太<lb/>
白子羙之後一人而已今年自唐安别駕來攝犍為既<lb/>
畫公像齋壁又雜取世所傳公遺詩八十餘篇刻之以<lb/>
傳知詩律者不獨備此邦故事亦平生素意也<lb/>
　　　韋述集<lb/>
本傳述京兆萬年人澹于榮利家廚書二千卷張説薦<lb/>
為直學士典掌圖書禄山反述抱國史藏南山䧟賊汙<lb/>
<pb n="KR2k0126_WYG_100-11a"/>
偽官賊平流渝州<lb/>
　　　元子十卷　琦玕子一卷　文編十卷<lb/>
陳氏曰元結次山著蜀本但載自序江州本以李商隠<lb/>
所作序冠其首蜀本拾遺一卷中興頌五規二惡之屬<lb/>
皆在焉江本分置十卷<lb/>
　　　江山集<lb/>
唐咸通中汾州薛能以監郡攝嘉州刺史政暇題詠甚<lb/>
多編為江山集<lb/>
<pb n="KR2k0126_WYG_100-11b"/>
　　　洞庭集一卷<lb/>
陳氏曰唐薛瑩撰文宗時人集中多蜀詩其曰壬寅嵗<lb/>
者在前則為長慶四年後則為中和二年未知定何年<lb/>
也觀者考之<lb/>
　　　韓文公志五卷　外集一卷<lb/>
陳氏曰金堂樊汝霖澤之撰汝霖嘗為韓集譜註四十<lb/>
五卷又集其碑誌祭文序譜之屬為一編此是也外集<lb/>
但據嘉祐蜀本劉燁所録二十五篇而附以石刻聯句<lb/>
<pb n="KR2k0126_WYG_100-12a"/>
詩文之遺見於他集者<lb/>
　　　李文公集十卷<lb/>
蜀本分二十卷有蘇舜欽序文唐李翺習之也<lb/>
　　　孟東野咸池集<lb/>
晁氏曰蜀人蹇濬用退之贈郊句纂咸池集二卷凡一<lb/>
百八十篇東野自有集十卷<lb/>
　　　李紳追昔㳺集<lb/>
晁氏曰唐李紳字公垂亳州人與元稹李徳裕同時號<lb/>
<pb n="KR2k0126_WYG_100-12b"/>
三俊追昔㳺者盖賦詩紀其生平所㳺歴謂起梁漢歸<lb/>
諌署播越荆楚分務東州守蜀鎮梁也<lb/>
　　　賈長江集十卷<lb/>
晁氏曰唐賈島浪仙詩共三百七十九首唐書稱島范<lb/>
陽人累舉進士不第文宗時坐飛謗謫長江主簿終普<lb/>
州司倉叅軍今長江祠堂中有石刻大中九年墨制大<lb/>
中宣宗年號也與傳不合<lb/>
陳氏曰韓退之有送僧無本詩無本即島也後返初舉<lb/>
<pb n="KR2k0126_WYG_100-13a"/>
進士不第㑹昌初為普州叅軍今遂寜刋本首載大中<lb/>
墨制云比者禮部奏卿風狂遂且養疾關外今却擕卷<lb/>
軸潛至京城遇朕㣲行聞卿諷詠觀其志業可謂屈人<lb/>
是用顯我特恩賜卿墨制宜従短簿别俟殊科與傳所<lb/>
稱飛謗不同盖宣宗好㣲行小説載島應對忤㫖好事<lb/>
者撰此制以實之也安有㣲行而顯著訓詞者乎首稱<lb/>
奏卿風狂尤為好笑當以本傳墓誌為正唐貴進士科<lb/>
故誌言責授長江如温飛卿亦謫方城尉當時謂鄉貢<lb/>
<pb n="KR2k0126_WYG_100-13b"/>
進士不博上州刺史則簿尉固宜謂之責授使今世進<lb/>
士得罪而責授簿尉則惟恐責之不早耳<lb/>
　　　元㣲之寄白樂天詩二十卷<lb/>
時在通州與樂天書云稹九嵗學賦詩長者往往驚其<lb/>
可教年十五六粗識聲病時貞元十年已後徳宗皇帝<lb/>
春秋髙理務因人最不欲文法吏生天下罪過外閫節<lb/>
將動十餘年不許朝覲死於其地不易者十八九而又<lb/>
将豪卒愎之處因䘮負衆横相賊殺告變絡繹使者迭<lb/>
<pb n="KR2k0126_WYG_100-14a"/>
窺旋以狀聞天子曰某邑將某能遏亂衆寜附願為帥<lb/>
名為衆情其實逼詐因而可之者又十八九前置介倅<lb/>
因縁交授者亦十四五由是諸侯敢自為㫖意有羅列<lb/>
兒孫以自固者有開道蠻夷以自重者省寺符篆扃固<lb/>
几閣甚者礙違詔㫖視一境如一室刑殺其下不啻僕<lb/>
畜厚加剝奪名為進奉其實貢入之數百一焉京城之<lb/>
中亭第邸店以曲巷斷侯甸之内水陸腴沃以鄉里計<lb/>
其餘奴婢資財生生之備稱之朝廷大臣以謹慎不言<lb/>
<pb n="KR2k0126_WYG_100-14b"/>
為朴雅以時進見者不過一二親信直臣義士往往抑<lb/>
塞禁省之間時或繕完隤墜豪家大帥乗聲相扇延及<lb/>
老佛土木妖熾習俗不怪上不欲令有司備宫闥中小<lb/>
碎湏求往往持幣帛以易爵餌吏縁其端剽奪百貨勢<lb/>
不可禁僕時孩騃不慣聞見獨於書傳中初習理亂萌<lb/>
漸心體悸震若不可活思欲發之久矣適有人以陳子<lb/>
昻感遇詩相示吟翫激烈即日為寄思𤣥子詩二十首<lb/>
故鄭京兆於僕為外諸翁深賜憐奬因以所賦呈獻京<lb/>
<pb n="KR2k0126_WYG_100-15a"/>
兆翁深相駭異祕書少監王表在座顧謂表曰使此兒<lb/>
五十不死其志義何如哉惜吾軰不見其成就因召諸<lb/>
子訓責之僕亦竊不自得由是勇於為文又久之得杜<lb/>
甫詩數百首愛其浩蕩津涯處處臻到始病沈宋之不<lb/>
存寄興而訝子昻之未暇旁備矣不數年與詩人楊巨<lb/>
源友善日課為詩性復僻嬾人事常有閒暇間則有作<lb/>
識足下時有詩數百篇矣習慣性靈遂成病蔽毎公私<lb/>
感憤道義激揚朋友切磨古今成敗日月遷逝光景慘<lb/>
<pb n="KR2k0126_WYG_100-15b"/>
舒山川勝勢風雲景色當花對酒樂罷哀餘通滯屈伸<lb/>
悲歡合散至於疾恙躬身悼懐惜逰凡所對遇異於常<lb/>
者則欲賦詩又不幸年三十二時有罪譴棄今三十七<lb/>
矣五六年之間是丈夫心力壯時常在閒處無所役用<lb/>
性不近道未能淡然忘懐又復嬾於他欲全盛之氣注<lb/>
射語言雜糅精粗遂成多大然亦未常繕寫適值河東<lb/>
李明府景儉在江陵時僻好僕詩章謂為能解欲得盡<lb/>
取觀覽僕因撰成卷軸其中有㫖意可觀而詞近古往<lb/>
<pb n="KR2k0126_WYG_100-16a"/>
者為古諷意亦可觀而流在樂府者為樂諷詞雖近古<lb/>
而止於昑寫性情者為古體詞實樂流而止於摹像物<lb/>
色者為新題樂府聲勢㳂順屬對穏切者為律詩仍以<lb/>
七言五言為兩體其中有稍存寄興與諷為律諷不幸<lb/>
少有伉儷之悲撫存感往成數十詩取潘子悼亡為題<lb/>
又有以干教化者近世婦人暈淡眉目綰約頭鬢衣服<lb/>
脩廣之度及匹配色澤尤劇怪豔因為豔詩百餘首詞<lb/>
有今古又各爾體自十六時至是元和七年矣有詩八<lb/>
<pb n="KR2k0126_WYG_100-16b"/>
百餘首色數相従共成十體凡二十卷自笑冗亂亦不<lb/>
復置之於行李昨來京師偶在筐箧及通州司馬行盡<lb/>
置足下僅亦有説僕聞上士立徳其次立事不遇立言<lb/>
凡人急位其次急利最下急食僕天與不厚既乏全然<lb/>
之徳命與不遇未遭可為之時性與不慧復無垂範之<lb/>
言兀兀狂癡行近四十徼名取位不過於第八品而冒<lb/>
憲已六七年授通之初有習通之熟者曰通之地濕墊<lb/>
卑褊人事稀少近荒札死亡過半邑無吏市無貨百姓<lb/>
<pb n="KR2k0126_WYG_100-17a"/>
茹草木刺史以下計粒而食大有虎貘虵虺之患小有<lb/>
蟆蚋浮塵蜘蛛蛒蜂之類皆能鑽嚙肌膚使人瘡痏夏<lb/>
多隂霪秋為痢虐地無醫巫藥石萬里病者有百死一<lb/>
生之慮夫何以僕之命不厚也如此智不足也又如此<lb/>
其所詣之憂險也又復如此則安能保持萬全與足下<lb/>
必復京輦以湏他日立言事之驗耶但恐一旦與急食<lb/>
相扶而終使足下受天下友不如己之誚是用悉所為<lb/>
文留穢箱笥比夫格奕摴塞之戲猶曰愈於飽食僕所<lb/>
<pb n="KR2k0126_WYG_100-17b"/>
為不又愈於格奕摴塞之戲乎昨行巴南道中又有詩<lb/>
五十一首文書中得七年已後所為尚二百篇繁亂冗<lb/>
雜不復置之執事前所為寄思元子者少嵗云為文不<lb/>
能自足其意貴其起予之始且志京兆翁見遇之由今<lb/>
亦寫為古諷之一移諸左右僕少時受吹嘘之術於鄭<lb/>
先生病嬾不就今在開處思欲怡神保和以求其病異<lb/>
日亦不復費詞於無用之文矣省視之煩庶亦已於是<lb/>
乎<lb/>
<pb n="KR2k0126_WYG_100-18a"/>
　　　白長慶集五十卷　年譜一卷<lb/>
陳氏曰蘇本蜀本編次不同知忠州漢嘉何友諒以樂<lb/>
天舊治既刋其文集又作年譜刻之集首云始予為譜<lb/>
既成妺夫王泳叔永守忠録寄之則忠已有此譜視予<lb/>
譜詳略互見亦各有發明<lb/>
　　　李觀後集二卷<lb/>
晁氏曰唐李觀元賔貞元八年進士中宏詞科終太子<lb/>
校書郎為文不襲前人時謂與韓愈相上下者有文編<lb/>
<pb n="KR2k0126_WYG_100-18b"/>
三卷外集二卷其後蜀人趙昻又得其安邉書至晁錯<lb/>
論一十四首為後集二卷<lb/>
　　　李洞集<lb/>
洞字才江京兆人唐諸王孫也慕賈島為詩因入蜀以<lb/>
銅鑄浪仙像事之如神昭宗時不第還蜀卒<lb/>
　　　陸龜䝉笠澤叢書四卷<lb/>
陳氏曰叢書為甲乙丙丁詩文雜編政和中朱衮刋之<lb/>
呉江未有四賦用蜀本増入蜀本七卷郫人樊開所序<lb/>
<pb n="KR2k0126_WYG_100-19a"/>
　　　辯謗略三篇<lb/>
唐開州刺史唐次在任十年不遷乃撰辯謗略三篇上<lb/>
之改䕫州憲宗立召還<lb/>
　　　薛洪度詩一卷<lb/>
薛濤字洪度工為詩當時名人多與酬贈武元衡奏為<lb/>
校書郎太和中卒李肇云樂妓而工詩者濤亦文妖也<lb/>
　　　韋莊浣花集五卷　牋奏四卷<lb/>
晁氏曰偽蜀韋莊字端已仕王建至吏部侍郎平章事<lb/>
<pb n="KR2k0126_WYG_100-19b"/>
集乃其弟藹所編以所居即杜甫草堂舊址故名偽史<lb/>
稱莊有集二十卷今止存此<lb/>
　　　王鍇集<lb/>
前蜀王氏朝偽相王鍇字鱣祥家藏書數千卷一一皆<lb/>
親札并寫藏經每趨朝於白藤擔子内寫書書法尤謹<lb/>
　　　張蠙詩一卷<lb/>
晁氏曰偽蜀張蠙字象文清河人唐乾寜中進士為校<lb/>
書郎櫟陽尉犀浦令王建開國拜膳部員外郎後為金<lb/>
<pb n="KR2k0126_WYG_100-20a"/>
堂令王衍與徐太后逰大慈寺見壁間書墻頭細雨垂<lb/>
纎草水面迴風聚落花愛之問知蠙句給札令以詩進<lb/>
蠙以百首獻衍頗重之將召為知制誥宋光嗣以其輕<lb/>
傲止賜白金而已蠙生而頴秀幼能為詩作中有與韋<lb/>
莊杜光庭貫休詩唐末三人皆在蜀疑其同時避亂入<lb/>
蜀云<lb/>
　　　寳月詩一卷<lb/>
晁氏曰唐僧貫休撰字徳隠姓姜氏婺州人後入蜀號<lb/>
<pb n="KR2k0126_WYG_100-20b"/>
禪月大師初呉融為之序其弟子曇域削去别為序引<lb/>
偽蜀乾徳中獻之<lb/>
　　　盧延讓詩一卷<lb/>
晁氏曰偽蜀盧延讓子善范陽人唐光化九年進士為<lb/>
朗陵雷滿所辟滿敗歸王建及建僭號授水部員外郎<lb/>
累遷給事中卒官刑部侍郎延讓師薛能詩不尚竒巧<lb/>
人多誚其淺俗獨呉融以其不蹈襲大竒之<lb/>
　　　牛嶠歌詩三卷<lb/>
<pb n="KR2k0126_WYG_100-21a"/>
晁氏曰偽蜀牛嶠字延峰隴西人唐相僧孺之後博學<lb/>
有文以歌詩著名乾符五年進士歴拾遺補闕尚書郎<lb/>
王建鎮西川辟判官及開國拜給事中卒集本三十卷<lb/>
自序云竊慕李長吉所為歌詩輙效之<lb/>
　　　出麾小集　西州猥藁<lb/>
宋祁出守益州所著晁氏曰景文通小學故其文多竒<lb/>
字蘇子瞻稱其集淵源皆有考竒險或難句<lb/>
　　　張忠定公語録四卷<lb/>
<pb n="KR2k0126_WYG_100-21b"/>
晁氏曰張詠守蜀有善政門人李畋紀其語論可以垂<lb/>
世者<lb/>
　　　三好詩三十章<lb/>
閬州志載熙寜中遂寜守向公著遂寜好十章寄閬守<lb/>
鄭公申鄭答以南隆好十章薛奎為成都太守亦有春<lb/>
逰好十章<lb/>
　　　忠嘉集<lb/>
宋汝為著汝為豐縣人建炎初使諭劉豫為兀术所得<lb/>
<pb n="KR2k0126_WYG_100-22a"/>
亡歸秦檜將械送於金以脩好乃徒歩遁入蜀青城山<lb/>
而卒<lb/>
　　　清獻集三卷<lb/>
趙抃字閲道為蜀中御史琴鶴自隨有詩集三卷刻在<lb/>
成都<lb/>
　　　西征小集<lb/>
范成大著陸㳺序曰石湖居士范公待制敷文閣來帥<lb/>
成都兼制置成都潼川利䕫四道成都地大人衆事已<lb/>
<pb n="KR2k0126_WYG_100-22b"/>
十倍他鎮而四道大抵皆帶蠻夷且北控秦隴所以臨<lb/>
制捍防一失其宜皆足致變故於呼吸顧盻之間以是<lb/>
幕府率窮日夜力理文書應期㑹而故時巨公大人亦<lb/>
或不得少休及公之至也定規模信命令弛利恵農選<lb/>
將治兵未數月聲震四境嵗復大登幕府益無事公時<lb/>
従其屬及四方之賔客飲酒賦詩公素以詩名一代故<lb/>
落紙墨未及燥士女萬人已更傳誦被之樂府弦歌或<lb/>
題寫素屏團扇更相贈遺盖自蜀置帥守以來未有也<lb/>
<pb n="KR2k0126_WYG_100-23a"/>
或曰公之自桂林入蜀也舟車鞍馬之間有詩百餘篇<lb/>
號西征小集尤雋偉蜀人未有見者盍請於公以傳屢<lb/>
請而公不可彌年乃僅得之於是相與刻之而屬某為<lb/>
序淳熙三年上已日<lb/>
　　　趙秘閣文集<lb/>
陸㳺序曰漢孝武帝好文淮南王安以髙帝孫為諸侯<lb/>
王而學問文辭在漢庭諸儒甲乙中其所著大小山至<lb/>
與雅頌離騷並魏陳思王唐太白長吉則又以帝子及<lb/>
<pb n="KR2k0126_WYG_100-23b"/>
諸王孫落筆妙古今冠冕百世河出崑崙墟首四瀆經<lb/>
天下以入于海彼源委固自不同無足異也宋興宗室<lb/>
深居宫中不與外庭接故雖博學軼材不得著見然以<lb/>
詩文飛白書詔藏秘府者亦不乏人熙寜元豐間始與<lb/>
羣臣並進于朝積數十年而徳麟伯山屬文英妙䆮見<lb/>
推於諸公間矣漢王五世孫秘閣公諱不拙字若拙少<lb/>
以進士奮主司及流軰皆伏其工初家貧無以養乃教<lb/>
授諸生以自給其勤苦殆有非窶人子所堪者既得第<lb/>
<pb n="KR2k0126_WYG_100-24a"/>
猶不廢也晩入蜀為州遂持使者節學益不厭文益妙<lb/>
予行南充閬中小益至成都歴山郵津亭及浮屠老子<lb/>
之廬見穹碑巨版多公遺文毎觀之至忘食已而尚書<lb/>
孫公仲益端明汪公聖錫侍御王公龜齡文益出於世<lb/>
往往見公名字於其間許與甚至然後知天下自有公<lb/>
論也公之子善發善零皆取世科善發字正已尤以文<lb/>
學稱其為漢州判官也囊公之文萬里請予於山隂澤<lb/>
中曰願有以冠篇右顧公平生知已久已凋落予材下<lb/>
<pb n="KR2k0126_WYG_100-24b"/>
徒以後死不得讓媿可量哉慶元六年三月丁巳<lb/>
　　　王荆公詩註十五卷<lb/>
陳氏曰叅政眉山李壁季章謫居臨川時所作也魏鶴<lb/>
山序<lb/>
　　　黄山谷詩註二十卷<lb/>
陳氏曰新津任淵子淵註鄱陽許尹序大抵不獨註事<lb/>
而兼註意用工為深<lb/>
　　　劔南詩藁續藁八十七卷<lb/>
<pb n="KR2k0126_WYG_100-25a"/>
華文閣待制山隂陸㳺務觀撰㳺左丞佃之孫也紹興<lb/>
末召對賜出身隆興初為密院編脩官鄉用矣坐漏泄<lb/>
省中語阜陵以為反覆斥逺之後以䕫倅入蜀益自放<lb/>
肆不䕶細行自號放翁在蜀九年乃歸<lb/>
　　　陸㳺東樓集詩<lb/>
自序余少讀地志至蜀漢巴僰輙悵然有逰歴山川攬<lb/>
觀風俗之志私竊自怪以為異時或至其地以償素心<lb/>
未可知也嵗庚寅始泝硤至巴中聞竹枝之歌後再嵗<lb/>
<pb n="KR2k0126_WYG_100-25b"/>
北㳺山南憑髙望鄠萬年諸山思一醉曲江渼陂之間<lb/>
其勢無繇往往悲歌流涕又一嵗客成都唐安又東至<lb/>
于漢嘉然後知昔者之感盖非適然也到漢嘉四十日<lb/>
以檄得還成都因索在笥得古律三十首欲出則不敢<lb/>
欲棄則不忍迺叙藏之乾道九年六月二十一日<lb/>
　　　昭徳晁公文集六十卷<lb/>
四川制置使侍郎晁公武子止撰後溪劉氏序略曰國<lb/>
家丙午之變中原衣冠不南渡則西入于蜀其入于蜀<lb/>
<pb n="KR2k0126_WYG_100-26a"/>
有能言當時理亂興䘮之由而明乎得失之跡歴歴道<lb/>
往事誦京洛之遺風者鮮矣藉令有之而能達之乎文<lb/>
辭可使耳目尚接乎而後之人有傳焉者亦又鮮焉昭<lb/>
徳晁公盖能言當時理亂興䘮之由而明乎得失之跡<lb/>
道往事誦遺風而又能達之乎文辭以傳焉者也其經<lb/>
事之多嘗艱之久而學日益强文日益力猶以為未足<lb/>
其答進士劉興宗書曰僕少時貫穿羣書出入百氏旁<lb/>
逮釋老恢詭之學一再終星其勤亦至矣亡得焉反而<lb/>
<pb n="KR2k0126_WYG_100-26b"/>
求之六藝似於道有見也乃願師董仲舒心竒賈生而<lb/>
病其雜也則公之學可觀矣<lb/>
　　　晁氏具茨集三卷<lb/>
晁冲之叔用著乾道間其子公武為四川安撫制置翻<lb/>
刻于成都喻汝礪序云予嘗従叔用商近朝人物嘉言<lb/>
善行朝章國典禮文損益靡不貫洽由叔用之學而達<lb/>
諸廊廟温厚足以代言淵博足以顧問則以詩鳴者是<lb/>
豈叔用之志也哉雖然叔用既已油然棲志於林澗曠<lb/>
<pb n="KR2k0126_WYG_100-27a"/>
逺之中遇事寫物形於興屬淵雅疎亮未嘗為悽怨危<lb/>
憤之音予於是有以見叔用於消長用舍之際未嘗不<lb/>
安而樂之者也嗟乎所謂含章内奥而深於道者非耶<lb/>
秦漢以來士有抱竒懐能流落不遇往往操心汗筆有<lb/>
怨誹沉抑之思氣候急刻不能閒逺古之詞人皆是也<lb/>
所以往往無所建立於天下唯深於道者遺於世而不<lb/>
怨發於詞而不怒君子是以知其必能有為於世者也<lb/>
嗟乎吾於叔用豈直以詩人命之哉<lb/>
<pb n="KR2k0126_WYG_100-27b"/>
　　　晁文元集二十一卷<lb/>
晁公武曰予五世祖文元公諱逈字明逺澶州人也自<lb/>
公徙家彭門登太平興國五年進士以太子少保致仕<lb/>
終少傅年八十四諡文元集皆自有序自經兵亂六世<lb/>
圖書焚棄無孑遺法藏碎金十卷世傳最廣先得之于<lb/>
趙郡蘇符昭徳新編三卷則得之於丹稜李燾道院集<lb/>
要十五卷則得之於知閬州王輔耄智餘言三卷則得<lb/>
之於眉山程敦厚云<lb/>
<pb n="KR2k0126_WYG_100-28a"/>
　　　吕東萊集二十卷<lb/>
汪玉山曰應辰頃知成都始得東萊吕正獻公著集盖<lb/>
散逸之餘裒輯補綴非當時全書矣然見所未見亦不<lb/>
為少方全盛時士大夫家集之藏未必輕出中更黨禁<lb/>
愈益閟匿故一旦紛擾遂不復見而此雖殘缺不全未<lb/>
易得也<lb/>
　<lb/>
　<lb/>
<pb n="KR2k0126_WYG_100-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜀中廣記卷一百<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蜀中廣記卷三十</head> <lb/>
    <p>
<pb n="KR2k0126_WYG_030-1a"/>
欽定四庫全書<lb/>
　蜀中廣記卷三十<lb/>
　　　　　　　　　　　　明　曹學佺　撰<lb/>
　名勝記第三十<lb/>
　　川北道<lb/>
　　　潼川州二<lb/>
　　　蓬溪縣<lb/>
縣有三興之號晉爲晉興又爲巴興唐爲唐興也有赤<lb/>
<pb n="KR2k0126_WYG_030-1b"/>
城山神君之跡著焉有青石山鄧芝之墓存焉有長江<lb/>
賈島之祠設焉　按赤城山在治東一里中峰蔚然左<lb/>
右環拱上有七曲老人祠髙臺五層山皆赤土張神君<lb/>
解道徳經于此産九節菖蒲也蓬萊溪遶其下流入涪<lb/>
江縣以溪名唐天寳年置舊爲唐興矣　青石山昔置<lb/>
青石縣即晉興縣也有祠甚嚴九州要記云天下青石<lb/>
無加扵此可爲鐘磬華陽國志曰鄧芝征涪陵見𤣥猿<lb/>
緣其山芝性好弩手自射猿中之猿子㧞其箭捲木葉<lb/>
<pb n="KR2k0126_WYG_030-2a"/>
塞其創芝嘆曰吾傷物之性其將死矣見此山之羙後<lb/>
遂葬焉李膺益州記云青石嶺有九折亦名九節嶺九<lb/>
嶺之溪水出焉碑目云青石縣九節鎮金地院有孝童<lb/>
孝女碑志云九節鎮在縣東南百里與合州聯界　長<lb/>
江後魏置縣即巴興縣也賈島送僧詩云久住巴興寺<lb/>
如今始拂衣欲臨秋水别不向故園歸島葢主簿是縣<lb/>
者寄令狐相公云策枤馳山驛逢人問梓州長江那可<lb/>
到行客替生愁有明月山在縣西南二里島詩云言心<lb/>
<pb n="KR2k0126_WYG_030-2b"/>
俱好静廨署落暉空歸吏封宵鑰行蛇入古桐長江微<lb/>
雨後明月衆星中若任遷人去西溪與剡通　志云浪<lb/>
仙有墓在焉杜荀鶴詩謫宦自麻衣銜寃至死時山根<lb/>
三尺墓人口數聨詩仙桂終無分皇天似有私暗松風<lb/>
雨夜空使老猿悲唐安錡詩倚恃才難斷昂藏貎不恭<lb/>
騎驢衝大尹奪卷悞宣宗馳譽超先軰吟詩下我儂司<lb/>
倉舊曹署一見一心忡曹松詩先生不折桂謫去抱何<lb/>
寃已葬離燕骨難招入剡魂旅墳低却草稚子哭勝猿<lb/>
<pb n="KR2k0126_WYG_030-3a"/>
冥漠如搜句宜邀賀監論薛能詩云賈子命堪悲唐人<lb/>
獨解詩左遷今已矣清絶更無之畢竟吾猶許商量衆<lb/>
莫疑嘉陵四十字一一是天資李洞詩一第人皆得先<lb/>
生豈不銷位卑終蜀土詩絶占唐朝旅葬新墳小魂歸<lb/>
故國遙我來因奠灑立石用爲標李頻詩秦樓苦吟夜<lb/>
南望只悲君一宦終遐徼千年隔旅墳恨聲流蜀魄寃<lb/>
氣入湘雲無限風騷句時來月下聞𢎞秀詩燕生松雪<lb/>
地蜀死葬山根詩僻降今古官卑悞子孫塜闌寒月色<lb/>
<pb n="KR2k0126_WYG_030-3b"/>
人哭苦吟魂暮雨滴碑字年年添蘚㾗崔塗詩云雕琢<lb/>
文章字字精我經此處倍傷情身從謫宦方沾祿才破<lb/>
椎埋更有聲過縣已無曾識吏到廳空見舊題名長江<lb/>
一曲年年水應爲先生萬古清劉滄詩云塵室寒窓我<lb/>
獨㸔别來人事㡬凋殘晝空蕭寺一僧去雪滿巴山孤<lb/>
客寒落葉堕巢禽自出蒼苔封砌竹成竿碧雲迢逓長<lb/>
江逺向夕苦吟歸思難鄭谷詩云水遶荒墳縣路斜耕<lb/>
人訝我久咨嗟重來兼恐無尋處日落風吹鼔子花黄<lb/>
<pb n="KR2k0126_WYG_030-4a"/>
滔詩云曾搜景象恐通神地下還應有主人若把長江<lb/>
比湘浦離騷不合自靈均張蠙詩云生為間代苦吟身<lb/>
死作長江一逐臣可是當時少知己不知知己是何人<lb/>
　宋龔鼎賈浪仙祠堂記云唐韓退之善爲歌詩導性<lb/>
情一時相從者如孟郊張籍最號友善而浪仙學詩于<lb/>
劉乂晩得偕與二子㳺頗以才調相推髙雖然觀其風<lb/>
致清澹得之自然誠亦郊籍之儔故後世學者語騷雅<lb/>
之流裔孰敢外三子焉浪仙由長江徙官安岳而卒于<lb/>
<pb n="KR2k0126_WYG_030-4b"/>
㑹昌三年凢爲編次其詩者二人許彬者謂之小集而<lb/>
天仙寺浮屠無可謂之天仙集當時之人有可名者島<lb/>
俱請之讃天仙集傳之既久反以讃爲退之之辭然退<lb/>
之前後二集皆所不載及得李洞句圖序質之然後信<lb/>
其非也浪仙于舊史無傳邇來朝廷新其書遂得附名<lb/>
于退之後而頃嵗居官者署祠堂于蜀土神廟廡之次<lb/>
今伯氏實佐令長于是巴嘗議其堂雜與神居非所宜<lb/>
也而尉有西圃者在唐爲主簿之廨址誠得遷其舊構<lb/>
<pb n="KR2k0126_WYG_030-5a"/>
更以繪像無撓邑人於義何有既遂經畫而就之其屋<lb/>
不華而完其地不奥而清兩傍封植筠栢鬰然嗚呼浪<lb/>
仙没距今二百二十餘嵗矣名始著于史策而其遺貎<lb/>
又得宅于故處廼知士之能蹈善雖日用之逺必有爲<lb/>
黼黻其迹者今幸爾副其身後之所待措之無窮宜不<lb/>
復恨矣而伯氏逺以書諭俾文其實且使後人知改作<lb/>
之有由也　碑目云招隱洞在長江縣南二十里内有<lb/>
唐貟半千題字可搨舊長江縣南二十里有唐磨厓金<lb/>
<pb n="KR2k0126_WYG_030-5b"/>
剛經圖　又云長江覺苑寺有唐元和十二年遂州刺<lb/>
史張九宗撰鑄鐘記併書　異物記云蓬溪西北長江<lb/>
縣界古有珠玉村其下爲珠玉溪又有火井在長江縣<lb/>
客館鎮之北二里伏龍山下地窪若池以火引之則有<lb/>
聲隱隱然發于池中少頃熾炎夏月積雨停水則㷔生<lb/>
水上水爲之沸而寒如故水涸則土上有熖觀者至焚<lb/>
其衣𥚑也　舊唐興縣客館設于此杜甫記云中興之<lb/>
四年王潜爲唐興宰修厥政事始自鰥寡<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>獨而和其<lb/>
<pb n="KR2k0126_WYG_030-6a"/>
封内非侮循循不畏險膚而行而壹咨于官属于羣吏<lb/>
于衆庶曰邑中之政庶㡬繕完矣惟賔館上漏下濕吾<lb/>
人猶不堪其居以容四方賔賔其謂我何改之重勞我<lb/>
其謂人何咸曰誕事至濟厥載則逹觀于大壯作之閈<lb/>
閎作之堂構以永令圖崇髙廣大踰越傳舎通梁直走<lb/>
嵬將墜壓素柱上承安若㤗山兩序旁開發洩霜露潜<lb/>
靚深矣歩櫩複霤萬瓦在後匪丹雘爲實踈逹爲迴廊<lb/>
南注又爲覆廊以容介行人亦如正館制度少劣直左<lb/>
<pb n="KR2k0126_WYG_030-6b"/>
階而東封殖修竹茂樹挾右階而南環廊又注亦可以<lb/>
行歩風雨不易謀而集事邑無妨工亦無匱財人不待<lb/>
子來定不待方中宿息井樹或相爲賔或與之毛天子<lb/>
之使至則曰有人焉某無以栗階州長之使至則曰某<lb/>
非敢賔也子無所用爼四方之使至則曰子貺某多矣<lb/>
敢辭贄或曰明府君之侈也何以爲人皆曰我之爲人<lb/>
也何以侈子徒見賔館之近夫厚不知其私室之甚薄<lb/>
噐物未備力取諸私室人民不知賦歛乃至于館之醯<lb/>
<pb n="KR2k0126_WYG_030-7a"/>
醢闕出于私厨使之乗駟闕辦于私廐君豈爲亭長乎<lb/>
是躬親也若館宇不修而觀臺榭是好賔至無所納其<lb/>
車我浩蕩無所措手足獲髙枕乎其誰不病吾人矣玼<lb/>
瑕忽生何以爲之是道也施舎不㡬乎先覺矣枤之朋<lb/>
友嘆曰羙哉是館也成而人不知人不怒廨署之福也<lb/>
府君之徳也府君曰古有之也非吾有也余何能爲是<lb/>
亦前州府君崔公之命也余何能為是日辛丑歲秋分大<lb/>
餘二小餘二千一百八十八杜氏之老記已<lb/>
<pb n="KR2k0126_WYG_030-7b"/>
　　　中江縣<lb/>
眉山程建用與蘇子瞻書云中江扵東蜀號爲劇邑以<lb/>
衰拙臨之始至若無暇洎半年而滯獄清期年而庶事<lb/>
稍就叙乃謀葺亭臺池館之舊則西園之勝有環翠亭<lb/>
焉亭面北而枕南相傳以薛公田所建也亭前兩株桐<lb/>
挺直無節目髙二丈餘枝葉扶踈亭後甃石爲山傍植<lb/>
紅蕉三面控掩以墻墻間列詩碑皆厯公與其子球任<lb/>
本路憲日并歴政諸公之所作也袤百有五十丈曰養<lb/>
<pb n="KR2k0126_WYG_030-8a"/>
閒亭亭之後爲頥正堂夾堂植花菓堂之東爲潜閣閣<lb/>
之前牡丹數叢深紫色此蜀花之鮮有也閣後懸窓窓<lb/>
外竹百餘本紫如葚纎如笴森如束髙出簷際皆廖公<lb/>
子孟創植文公同爲之記其亭雄壯冠扵邑居西有臺<lb/>
髙丈餘榜曰觀風登臺倚欄其南北與西境山川歴歴<lb/>
可覩惟東則爲亭屋縣樓之所蔽西有棲妙山山有洞<lb/>
田眞人所名也今爲集虚觀古記云此地舊多惡䖝蛇<lb/>
唐廣徳中眞人自南陽來卜居其地遂絶此患南江自<lb/>
<pb n="KR2k0126_WYG_030-8b"/>
緜之神泉縣來衝山足已而東走百五十里至郡城下<lb/>
合涪江東江來自涪城歴馬橋鎮過五成山至𤣥武山<lb/>
下入扵南江二江之水冬或可渉夏秋積雨徃徃漲至<lb/>
數丈爲墊溺之患歴政禦以隄防惟廖公有碑亦與可<lb/>
之文也五成在邑之艮地山頭有二圎崖髙徑各丈餘<lb/>
俗號挺眼以邑民多頑悍禀賦扵是前令修堤命匠者<lb/>
塊之以爲堤址今無矣觀山之壯而詳其名則五成者<lb/>
取爲壇五成之義今以成爲城葢誤也𤣥武在邑東其<lb/>
<pb n="KR2k0126_WYG_030-9a"/>
山周囘三里六屈三起有龜蛇之象昔之邑名與山皆<lb/>
取於此僧寺枕其麓榜以大雄而𤣥武之象實寓其中<lb/>
其下有淵淵前後石大如拳小如弹連延五七里有龜<lb/>
甲之文者近年又有蛇蟠之形者濵江之民三四琢之<lb/>
以售於好事者此物理之不可考也觀風䑓之南有一<lb/>
亭亭壁塑亂山牓曰栩栩巖取夢蝶之義昔官於此者<lb/>
或譏其晝寢彼固以此爲名建用因而廣之以塑峩眉<lb/>
而致其意焉建用昔寓峩眉六七年歸吾鄉而卜居於<lb/>
<pb n="KR2k0126_WYG_030-9b"/>
北郊則又逺與之相直每春晴秋曉則夫蒼翠崷崪巍<lb/>
然當吾廬之門自從官於茲别是山也不爲不久而歸<lb/>
逰未有期故形於塑塑匠邑民也亡慮百餘人凡兩川<lb/>
釋官老廟之象與夫豪貴之家欲狀山川禽獸草木之<lb/>
類莫不出於邑匠選其匠之尤者而指示以圖於是曲<lb/>
盡其妙自公之暇近而觀之由其足而循之以至於頂<lb/>
磴道橋閣相属如線僧寺山洞皆如其地蟄雷之穴光<lb/>
相之巖枯木飛瀑鮮不悉備恍然以爲昔年之旅寓也<lb/>
<pb n="KR2k0126_WYG_030-10a"/>
逺而觀之瑣碎不能分而大勢横抹天半忽然以爲出<lb/>
吾廬而倚衡門也嗟夫玩其塑以爲眞其迷可笑然窮<lb/>
其眞亦何異於塑而玩之者未能離形骸之内則眞與<lb/>
塑何所徃而非迷况區區之迹旅寓之年與夫去北郊<lb/>
之居逾二紀矣凄然傷齒髮之暮而彼崔嵬者不失其<lb/>
故不知𡨕𡨕中去者彼亦不得而遯此于道未明者之<lb/>
所爲豈可以累扵通人哉建用欲易栩栩之名而記其<lb/>
所以塑壁之意恨才力之不逮故舉一邑之大槩以似<lb/>
<pb n="KR2k0126_WYG_030-10b"/>
明公雖蕞爾之地不足以掛文翰亦願明公命一名撰<lb/>
一記使不才之人得以附諸末幸也東坡荅書云軾啓<lb/>
自别永久多難流落百事廢弛不復通問獨吾兄不忘<lb/>
疇昔時枉逺書感忭不可言讀别紙所記山水園亭之<lb/>
勝廢卷閉目如到其間所要亭記豈敢扵吾兄有所惜<lb/>
但多難畏人不復作文字惟時作僧佛語耳千萬體察<lb/>
非推辭也逺書不欲盡言所示自是一篇髙文大似把<lb/>
飯呌饑聊發千里一笑㑹合無期臨書悽然　文同中<lb/>
<pb n="KR2k0126_WYG_030-11a"/>
江縣新堤記云縣爲江所環故名之按縣東西有二橋<lb/>
河水所經西橋河自緜州來者逕羅江縣至此始可舟<lb/>
古巴歌云豆子山打瓦鼔陽平山撒白雨下白雨取龍<lb/>
女織得絹二丈五一半属羅江一半属𤣥武即此水也<lb/>
　志云西橋河邊有洗墨池水色如墨唐文如海註南<lb/>
華經扵此　碑目云㳺遷觀老君碑田眞人殿記俱在<lb/>
中江縣西集虚觀蜀廣政六年立志云昔南陽田眞人<lb/>
寓栖妙山修煉每江漲徃來水上如履平地廣徳中於<lb/>
<pb n="KR2k0126_WYG_030-11b"/>
市南石橋上輕舉矣集虚觀在縣西一里宋縣尉車彦<lb/>
逺有記杜甫詩凱州城下湍水流凱州城隅多古邱集<lb/>
虚道人不復見白雲西北多悠悠　方輿勝覽云勾溪<lb/>
廟即天齊王祠蘇子曕詩遙知勾溪路老稚相扶擁㸔<lb/>
畵古叢祠百恠朝幽拱通志云勾溪廟在中江治西祀<lb/>
隋凱州守李直之按直之字正叟本長安人刺史凱州<lb/>
興學設教化行俗羙末年上䟽乞骸骨隱銅官山童稚<lb/>
歌曰我知古凱州今日得李侯李侯切莫去此地可無<lb/>
<pb n="KR2k0126_WYG_030-12a"/>
憂　東橋河自涪城來者即中江也李膺益州記云蜀<lb/>
漢五城縣立此水濵在三嵎山之東華陽國志云郡東<lb/>
南有水通于巴漢時置五倉發五縣民尉部主之後因<lb/>
以爲縣注水經云涪水又南枝水出焉西逕廣漢五城<lb/>
縣爲五城水是矣　本志云城東寧國寺在廢五城縣<lb/>
側隋大夫趙才司功牟徳建宋秘書丞萬當世記併賛<lb/>
存焉　東西二水至𤣥武山下合而東南流九州要記<lb/>
云𤣥武山一名赤雀山一名宜君山山有麈尾入貢又<lb/>
<pb n="KR2k0126_WYG_030-12b"/>
華陽國志云𤣥武山一名三嵎山在縣東二里其山六<lb/>
屈三起出龍骨傳云龍升其山值天門閉不逹死於此<lb/>
後没地中民掘取其骨入藥　唐詩紀事王勃盧照隣<lb/>
邵大震九月九日登𤣥武山旅眺倡和絕句詳見詩話<lb/>
中盧照隣宿𤣥武山詩云方池開曉色圎月下清隂已<lb/>
乗千里興還撫一絃琴杜甫題𤣥武禪師屋壁詩何年<lb/>
顧虎頭粉壁畫滄洲赤日石林氣青天江海流錫飛常<lb/>
近鶴杯渡不驚鷗恍若廬山路眞隨惠逺逰本志云𤣥<lb/>
<pb n="KR2k0126_WYG_030-13a"/>
武山即大雄山也聖水泉出焉王勃集謂𤣥武山有聖<lb/>
泉焉浸淫歷數百千年乗巖泌湧接磴分流下瞰長江<lb/>
沙堤石岸咸古人遺跡也茲乃青蘋綠芰紫苔蒼蘚遂<lb/>
使江湖思逺寤寐寄託既而崇巒左披石壑前縈丹崿<lb/>
萬尋碧潭千頃松風唱響竹露熏空瀟瀟乎人間之難<lb/>
遇也方欲以林壑爲宫室琴罇爲日用嗟乎古今不改<lb/>
方深川上之悲少長同逰且盡山隂之樂盍題芳什共<lb/>
寫髙情得泉字詩曰披襟乗石磴别藉宴深泉蘭氣薫<lb/>
<pb n="KR2k0126_WYG_030-13b"/>
山酌松聲韻野絃響飄垂葉外香度落花前興盡林塘<lb/>
晩重巖起夕煙　子安又有題𤣥武山道君廟詩序云<lb/>
吾之有生二十載矣雅厭城闕酷嗜江海嘗學仙經慱<lb/>
渉道記知軒冕可以理隔鸞鳯可以術待而事親多衣<lb/>
食之虞登朝有聲利之迫清識滯扵煩城仙骨摧扵俗<lb/>
境嗚呼阮籍意踈嵇康體放有自來矣常恐運促風火<lb/>
身非金石遂令林壑交䘮煙霞板蕩此僕所以懐泉塗<lb/>
而惴恐臨山河而歎息者也粤以勝友良暇相與逰於<lb/>
<pb n="KR2k0126_WYG_030-14a"/>
𤣥武西山廟葢蜀郡三靈峰也山東有道君廟古者相<lb/>
傳以名焉爾其丹壑藂倚𤣥崖紏合俯臨萬仭平視重<lb/>
𤣥乗杳㝠之絶境屬芬芳之暮節玉房跨霄而懸居瓊<lb/>
臺出雲而髙峙亦有野獸羣狎山鶯互囀崇松埒巨栢<lb/>
争隂積瀬與幽湍合響𦕈𦕈焉逸逸焉王孫何以不歸<lb/>
羽人何以長徃其𤣥都紫㣲之事耶方歛手鐘鼎息肩<lb/>
巖石絕視聴扵寰中置形骸扵度外不其然乎時預乎<lb/>
斯者濟隂鹿𢎞𦙍安陽邵令逺耳盍詩以言志不以韻<lb/>
<pb n="KR2k0126_WYG_030-14b"/>
數裁焉詩曰源水終無路山阿若有人駈羊前動石走<lb/>
兎欲投巾洞晩秋泉冷巖朝古樹新斜崖連鳥翅疊磴<lb/>
上魚鱗化鶴千齡早元龜六代春浮雲今可駕滄海遂<lb/>
成塵其二云振翮疲霜冷征月佇天潯囘鑣凌翠壑飛<lb/>
軫控青岑巖荒靈竈没澗毁石渠沉宫闕雲間近江山<lb/>
物外臨玉壇栖暮液珠洞結秋隂瀟瀟離俗影擾擾望<lb/>
鄉心誰憶山逰好徒傷人事侵又有逰廟山賦序云𤣥<lb/>
武山西有廟山東有道君廟葢幽人之别府也長蘿巨<lb/>
<pb n="KR2k0126_WYG_030-15a"/>
樹捎翳雲日王子馭風而逰泠然而善益懷霄漢之舉<lb/>
而忘城闕之戀矣思欲攀洪厓扵煙道邀羡門扵天路<lb/>
仙師不存壯志徒爾俄而泉石移景秋隂方積松栢羣<lb/>
吟悲聲四起背鄉闗者無復四時之策焉鳴呼有其志<lb/>
無其時則知林泉有窮路之嗟煙霞多後時之歎不其<lb/>
悲乎遂作賦曰陟彼山阿積石峩峩亭臯千里傷如之<lb/>
何啓松崖之密䕃攀桂岊之崇柯隔浮埃扵地絡披顥<lb/>
氣扵天羅爾其綠巖分徑蒼岑對室<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>軒丹糺芝塲翠<lb/>
<pb n="KR2k0126_WYG_030-15b"/>
宻俯泉石之清泠臨風飈之瑟䫻仰紺臺而携手望𤣥<lb/>
都而容膝躡霞岡扵玉砌步雲岊扵金壇懷妙童扵眞<lb/>
女想青螭及碧鸞情恍恍而將逸心廻廻而未安見丹<lb/>
房之晩晦知紫洞之宵寒既而霧昬千嶂煙浮四野恨<lb/>
流俗之情多痛飛仙之術寡驅逸思於方外跼髙情於<lb/>
天下使蓬瀛可得而宅焉何必懷此都也亂曰已矣哉<lb/>
吾誰欺林壑逢地煙霞失時託宇宙兮無日俟鸞虬兮<lb/>
未期他鄉山水秪令人悲　去縣五里内則爲火烽山<lb/>
<pb n="KR2k0126_WYG_030-16a"/>
通志云諸葛武侯嘗於此置烽火十里内則爲犂刅山<lb/>
李膺益州記云山長八里髙出衆峰形如鏵刅　爲牟<lb/>
谷宋史牟焕中江人隱居讀書躬耕而食人勸之仕不<lb/>
可嘗有詩云日中還有昃月盈還有缺我心比日月晝<lb/>
夜常皎潔鑿石龕藏書銘之曰龕虚其中惟書之容忍<lb/>
枵爾腹萬卷而足此山峩峩人龕相磨書傳世久永親<lb/>
以壽至今名其地曰牟谷　一舎内則爲覆船山十道<lb/>
録云堯時洪水州人維舟泊此覆于樹下因名覆船山<lb/>
<pb n="KR2k0126_WYG_030-16b"/>
又名泊山益州記云覆船山中十五里有七里坂一名<lb/>
羊腹坂屈曲壁立難昇之路　百里内則爲銅山昔漢<lb/>
文帝時鄧通采鑄之所後立銅官大烏山小烏山大郪<lb/>
水小郪水皆出于其處也　寰宇記云大飛烏山髙二<lb/>
里周迴二里又有小飛烏山髙一里周迴二里重巒峻<lb/>
削兩山相向如飛烏之狀隋唐飛烏縣鎭皆以此名又<lb/>
云郪江源出銅山赤㟁即故郪王城也流至飛烏合衆<lb/>
流入江小郪江源出蓮池鄉小山下東流六七十里合<lb/>
<pb n="KR2k0126_WYG_030-17a"/>
郪江王勃飛烏縣白鶴寺碑云白鶴寺者葢菩提寺之<lb/>
遺址梁武皇之所建也憑絶磴以圖規俯長溪而作固<lb/>
神明攸宅駕日月以長驅鸞鳯知歸撫雲霓而上出矣<lb/>
　　　遂寧縣<lb/>
德陽舊壘石山名區初由縣而郡後乃以節鉞雄矣英<lb/>
華所載岑文本册遂州都督彭王元則文使持節督遂<lb/>
普果合四州諸軍事兼遂州刺史衘也白居易行刺史<lb/>
李繁制云遂居蜀之腴劉儀鳯南樓記平原沃野貫以<lb/>
<pb n="KR2k0126_WYG_030-17b"/>
涪江氣象寛舒爲東蜀之都㑹李石賦云山維東蜀如<lb/>
連如伏此貞觀之所以建督府而我宋之所以壯龍邸<lb/>
也水控内道或正或譎此劉裕之所以筞譙縱魯竒之<lb/>
所以抗閠孟也　按五代史孟知祥兵圍東川唐節度<lb/>
使夏魯竒死守檄諸道文有城如斗有壁如金此之謂<lb/>
也知遂州軍事李騊忠節廟記略云方董孟連衡稱兵<lb/>
十萬突次明月池而公以騎卒二千勢不相軋乃堅壁<lb/>
清野坐困強敵始自戊寅迄于己巳不幸食盡勢窮義<lb/>
<pb n="KR2k0126_WYG_030-18a"/>
不茍生背裂血面竟以死謝騊守是邦追維前烈遂度<lb/>
地于東城之隅建廟請額刻之堅珉以風來世本志稱<lb/>
遂寧治後有忠井即故節度夏公魯竒死所每晴明霞<lb/>
彩上浮　陳子昻遂州南江别諸親故詩楚江復爲客<lb/>
征棹方悠悠故人憫追送置酒此南洲平生亦何恨夙<lb/>
昔在林邱違此鄉山别長謡去國愁賈島處州使君改<lb/>
任遂州因寄贈云庭樹幾株隂入戸主人何在客聞蟬<lb/>
鑰開原上髙樓鏁瓶汲池東古井泉趂静野禽曽後到<lb/>
<pb n="KR2k0126_WYG_030-18b"/>
休吟隣叟始安眠仙都山水誰能憶西去風濤書滿船<lb/>
鄭谷將之瀘郡旅次遂州遇裴晤謫居於此話舊淒凉<lb/>
因寄二首云誰觧登髙問上元謫仙何事謫詩仙雲遮<lb/>
列宿離華省樹䕃澄江入野船黄鳥晩啼愁瘴雨青梅<lb/>
早發中蠻烟不知幾首南行曲留與巴兒萬古傳又昔<lb/>
年共照松溪影松折溪荒僧已無今日同思錦城事雪<lb/>
鋪花謝夢何殊亂離未定身俱老騷雅全休道甚孤我<lb/>
拜師門更南去荔枝春熟向渝瀘范成大遂寧府始見<lb/>
<pb n="KR2k0126_WYG_030-19a"/>
平川喜成短歌云峽之西遂之東更無平地二十里惟<lb/>
有髙山三萬重不知誰人鑿混沌獨此融結何其工我<lb/>
本呉江弄水月忽來踏徧西南峰不知塵界在何許但<lb/>
怪星辰浮半空直疑飛入蝶夢境此豈應有行人蹤今<lb/>
朝半逺見城郭云是東川軍府雄原田坦若㸔掌上沙<lb/>
路净如行鏡中芋區粟壠潤含雨楮林竹徑凉生風將<lb/>
士驩呼馬蹄快康莊直與錦里通半年﨑嶇得夷路一<lb/>
笑未暇憐飄蓬　松栢之石昔著貞堅桃李之村今猶<lb/>
<pb n="KR2k0126_WYG_030-19b"/>
爛熳按輿地紀勝云宋建炎間轉運使衙後圃有松石<lb/>
外猶松栢而中化爲石又云近郭東北有村三十里許<lb/>
彌望皆桃李春時盛開爛熳如錦綺郡守春日講出郊<lb/>
故事於此　碑目云蜀安國寺有碑在遂州羅城外永<lb/>
平二年立石　志云城南報恩寺前有白塔一名白塔<lb/>
院舊傳隋煬帝公主隨夫謫蜀而建此塔中藏舍利一<lb/>
粒大如櫻桃今寺廢塔存嵗有鶴來巢其頂宋改今名<lb/>
　寰宇記云梵雲山者三面懸絶東臨涪江西枕落星<lb/>
<pb n="KR2k0126_WYG_030-20a"/>
池志云在縣南三里　又云東二里雲靈山與尋香山<lb/>
相連有飛來石二挺立巖隙有唐人吕嵓張九宗詩按<lb/>
尋香山本名血腥山唐刺史白子昉改今名　碑目云<lb/>
縣東七里靈泉山壁間鐫七泉二字東坡筆王象之云<lb/>
隋開皇中靈泉山大霧晦㝠三日始㪚忽有釋迦石像<lb/>
立其所遂建聖佛寺即資聖院也方輿云資聖院在小<lb/>
溪靈泉山孫諤詩四山藏一寺方丈壓諸峰囬首坐禪<lb/>
處白雲深幾重　紀勝云廣利寺在縣西五里巖壑之<lb/>
<pb n="KR2k0126_WYG_030-20b"/>
勝甲於一方雲厨之供香聞隔宿唐建中初建爲善濟<lb/>
院天祐改元爲再興寺宋乾寧爲廣利寺國朝爲廣德<lb/>
寺開山克幽禪師詳見髙僧傳中本志云宋釋者文易<lb/>
壁山人惟靖閬中人俱入廣利浮屠説法爲第三第四<lb/>
禪師矣　予以壬子嵗過之遍摹碑刻有唐觀察支使<lb/>
朝議郎檢校尚書工部員外郎兼侍御史柱國賜緋李<lb/>
仁表撰敕賜遂州再興禪林寺記天祐改元甲子特進<lb/>
榮禄大夫禮部侍郎同平章丞相事侍御柱國賜紫鄭<lb/>
<pb n="KR2k0126_WYG_030-21a"/>
綮行牒　宋元祐五年守普州知安岳縣事趙嗣業撰<lb/>
大唐克幽禪師塔記併書篆　元豐八年乙丑金陵清<lb/>
谿逹叟李囘爲廣利寺文易記碑　紹聖元年七月辛<lb/>
亥向眞净禪師煮茗此上南昌黄庭堅題　尚書省牒<lb/>
奉敕賜善濟塔崇寧二年癸未勑戸部尚書右僕射蔡<lb/>
京行牒　提舉榮州軍事推官馮世雄撰遂州廣利禪<lb/>
寺善濟塔碑瀛州防禦推官知湖州武康縣事充轉運<lb/>
司管勾帳司張康時書篆梓州路轉運司勾管文字賜<lb/>
<pb n="KR2k0126_WYG_030-21b"/>
緋孫詔通判遂州軍州兼管内勸農事權勾軍州事武<lb/>
騎尉賜緋何修輔梓州路轉運判官飛騎尉賜緋許安<lb/>
石梓州路轉運判官兼提舉學事飛騎尉謝瑾崇寧二<lb/>
年癸未立石　尚書省牒奉勑宜賜圓覺慧應慈感大<lb/>
師牒至准勑故牒叅知政事鄭均右丞相缺乾道九年<lb/>
十二月御寳　又有崇寧甲申大師忠惠秦國公何東<lb/>
劉懐逺詩云大士難知何代人克幽開創實艱辛細思<lb/>
筋骨相連理元是金剛不壊身廣利月華千古皎補陀<lb/>
<pb n="KR2k0126_WYG_030-22a"/>
潮水四時新可能得悟如來意使我靈䑓不染塵慶元<lb/>
丙辰二年中書省叅知政事何澹題云王事勤勞來去<lb/>
忙征鞍暫歇叩禪房幾經劫火福田固一入禪林心地<lb/>
凉塔下乆藏金鎻骨嶺頭長放玉毫光石頭路滑人難<lb/>
到我欲趨叅問大方寳慶丙戌僧隆粲賡云纔過溪橋<lb/>
眼力忙重重樓閣擁僧房千巖秀色諸縁斷一井清泉<lb/>
萬劫凉山上玉毫朝現瑞塔中金鎻夜垂光補陀殊勝<lb/>
歸南海誰信飛來墮此方慶元四年戊午四川都大茶<lb/>
<pb n="KR2k0126_WYG_030-22b"/>
馬官丁逄題云出城數里即青山路入蒼松白石間只<lb/>
合歩行尋曲徑不宜呵喝入松關　碑目云縣西長慶<lb/>
院有浮螺亭又有卞髙五十六體篆字碑　志云眞如<lb/>
院在東南十五里唐咸通中建石壇上有大寳幢髙二<lb/>
丈餘刻西方神咒又倚山起屋鐫石爲佛凡佛龕一百<lb/>
儀仗三千　又云北二十五里蓮華寺一名崇善院隋<lb/>
袁使君别業也其相近法寳寺一名妙䑓宋陳志剛文<lb/>
彦修遊此有碑云自城中來飲切虚堂嵗晩江寒極目<lb/>
<pb n="KR2k0126_WYG_030-23a"/>
烟靄罷倦欲登妙臺更索照上座茗椀乃去　寰宇記<lb/>
云龍頭山在州東五十里山有石勢如龍頭唐乾元二<lb/>
年奏置龍歸寺　又云龍池寺故老相傳池側有柳樹<lb/>
大十圍周武帝天和初有龍自樹下升天士女共觀之<lb/>
自龍升後其樹乃枯池亦淺竭　志云南五十里有花<lb/>
板寺元憲宗入蜀在此寺中生一子名辨都尋卒于此<lb/>
後每遇天雨隂晦見太子著赤袍行水上鄉人以爲神<lb/>
遂刻像立祠祀之　志又云大佛寺在縣南一百里即<lb/>
<pb n="KR2k0126_WYG_030-23b"/>
古定明院在下遂寧縣南唐咸通中建前依巖石宋治<lb/>
平間賜額定明其崖上有石佛首靖康丙午道者王了<lb/>
知命工展開身像髙八十尺下俯江流寺前有石壁立<lb/>
色如黄羅故俗名黄羅帳其左有石磴緣巖人撫掌則<lb/>
鳴其聲如琴又有合掌石石左右向宛有指瓜介扵湍<lb/>
流中　方輿記云東蜀道院在郡治内晁子西爲記碑<lb/>
目云唐張九宗題記在城東崇𤣥觀其字圓勁有虞禇<lb/>
風骨　本志云東十里嵩山觀有唐吕嵓詩云兩日行<lb/>
<pb n="KR2k0126_WYG_030-24a"/>
山興尚稠塵緣未斷且囘頭一天風雨吹凉閣四面藤<lb/>
蘿伴客留著眼盡難爲業障平生無過是浮漚何須底<lb/>
死言名利尋得清閒即便休　寰宇記云鶴鳴山在城<lb/>
東北二十里上有古觀松上嘗有鶴唳　志云集虚觀<lb/>
在城北二十里廣山山極孤峭斗入江心涪江郪水㑹<lb/>
其下下有龍潭山常動搖有銅鑄明皇像殿柱上有葛<lb/>
璝題字削之愈明絶頂有葛仙洞碑目云遂寧廣山葛<lb/>
仙翁洞上有殘碑紀詩云儿字江頭鎻翠烟一峰挿立<lb/>
<pb n="KR2k0126_WYG_030-24b"/>
已參天我來直上無人識贏得清閒盡日眠一云城東<lb/>
八十里有崇眞觀在白鷺山嵓腹乃周隋間葛仙翁煉<lb/>
丹之所　輿地紀勝云遂寧有上清觀祀董上仙像上<lb/>
仙唐小溪縣民女也神姿雅異一日紫雲垂布于庭天<lb/>
樂青童引之上升父母號泣呼之復下開元中詔迎入<lb/>
闗乞還未久竟仙去詔置像于上清觀志云又于此地<lb/>
建唐興館今唐興觀是也入蓬溪界已上山川俱見寺<lb/>
觀中<lb/>
<pb n="KR2k0126_WYG_030-25a"/>
　　　鹽亭縣<lb/>
趙徵君㽔此縣人習術數之學隱居不仕著長短經李<lb/>
太白徃訪之縣有濯茟溪云太白從徵君習書處也廢<lb/>
永㤗縣文同與可生于其鄉丹淵集有北橋記自叙邑<lb/>
令郭君經請于其邑人文同者又有永㤗劉令清曦亭<lb/>
詩云木杪照初日捲簾知曉晴軒囱無限思圖史有餘<lb/>
清露下濛花重風來泛竹輕何須嫌五斗持此謝淵明<lb/>
　與可有夏日閑書墨君堂壁詩云先人有弊廬涪水<lb/>
<pb n="KR2k0126_WYG_030-25b"/>
之東邉我罷漢中守歸此聊息焉是時五六月赤日烘<lb/>
遙天山川盡慘燥草木皆焦燃塵襟既暫解勝境乃獨<lb/>
專髙林抱深麓清䕃密右綿層巖敞户外淺瀬流窻前<lb/>
邀客上素琴留僧酌寒泉竹簟白石枕穩處只屢遷忽<lb/>
時乗髙風逺望立雲烟野興極浩蕩俗慮無一緣氣爽<lb/>
神自樂世故便可捐却憶爲吏時荷重常滿肩几案堆<lb/>
簿書區處忘食眠冠帶坐大暑顙汗常涓涓毎懼䝉深<lb/>
責取適敢自便安閒獲在茲怳若夢㳺僊行將佩守符<lb/>
<pb n="KR2k0126_WYG_030-26a"/>
復爾趨洋川山中豈不戀事有勢外牽尚子願未畢安<lb/>
能賦歸田其二歸來山中住便作山中人冠帶亦自閒<lb/>
累月不着身散髮層巖阿濯足清澗濵石蘚黏簡冊松<lb/>
風堕衣巾鄉里多舊逰不厭過從頻山肴與野釀待我<lb/>
如佳賔有召即走赴愛其愛我眞常恐禮數乖取問吾<lb/>
交親正此一夏樂忽茲遘蕭辰還愧擁千騎又走西道<lb/>
塵此葢石室先生所居處也　杜甫行次鹽亭詩云馬<lb/>
首見鹽亭髙山擁縣青雲谿花淡淡春郭水泠泠丹淵<lb/>
<pb n="KR2k0126_WYG_030-26b"/>
集云縣既宫扵羣山其修隴茂麓逶迤曼衍分勢而住<lb/>
争㑹于左鯨偃鼇臥尾吻相屬谿溝澗谷蟠綰破斷葢<lb/>
荒源野溜瀵湧潨激夏洚秋潦相倚爲暴故郊圻之地<lb/>
少夷陸矣　志云西負戴山則臨梓潼水從劍門來者<lb/>
隋張峻夫祠在焉東潺亭山則臨鹽亭水從閬州來者<lb/>
隋董叔祠在焉　寰宇記云負戴山一名髙山廢髙渠<lb/>
郡城也其山龍蟠虎踞由劍門入當縣起伏四百餘里<lb/>
至此而蹲山有飛龍泉噴下南流入梓潼江水色清泠<lb/>
<pb n="KR2k0126_WYG_030-27a"/>
其味甘羙時以爲瓊漿水也嚴氏功徳碑云山南西道<lb/>
節度使移興元尹震震弟山南西道移東川節度使礪<lb/>
二墓俱在負戴山下　神異記云隋張峻夫逰蜀至鹽<lb/>
亭遇一老嫗泣問之嫗曰地有井蠎每嵗祭以男女方<lb/>
汲今輪次當以某男女祭峻夫聞之愕然許以除害次<lb/>
日縳男女致祭蠎從井出將噬峻夫即杖劍投之蠎遁<lb/>
山洞滅迹峻夫登山洞口封以巨石書紫微仙洞四字<lb/>
蠎害遂除上帝命主此山爲神至今血食　寰宇記云<lb/>
<pb n="KR2k0126_WYG_030-27b"/>
董叔山在縣東九十步髙一里隔瀰江水孤峰絶島峭<lb/>
壁千仭舊名潺亭山隋開皇四年縣令董叔封嘗逰宴<lb/>
於此後人思其徳政號曰董叔山十道記曰董政山隋<lb/>
開皇中縣令董叔封髙雅之士去官之後民咸思其徳<lb/>
因指此爲董政山　寰宇記云鹽亭水源出閬州西水<lb/>
縣西南流入當縣鹽亭井故名鹽亭水去合梓潼水也<lb/>
　碑目云李義府碑在永㤗縣北寰宇記云義府本此<lb/>
郡人武后時爲中書令後人立碑以旌餘烈眞徳秀云<lb/>
<pb n="KR2k0126_WYG_030-28a"/>
李義府奸臣也其子湛以忠義聞若湛者可謂能葢父<lb/>
之愆已<lb/>
　　　安岳縣<lb/>
寰宇記梁普通中義州刺史臨汝侯賜羣獠金劵鏤書<lb/>
其文云今爲汝置普慈郡可率屬子弟奉官租以時輸<lb/>
送此立郡縣之始也　普州三亭文同皆有詩一曰均<lb/>
逸亭詩云亭宇跨城端新苔磴道盤風灮晴水石烟景<lb/>
暮林巒簿領仍多暇賔從每盡歡何由掉塵鞅聊問借<lb/>
<pb n="KR2k0126_WYG_030-28b"/>
闌干一曰東溪亭詩云短約逶迤渡髙櫩夭矯沉波灮<lb/>
環堵净日色綵梁深萍荇翻金鯽蘭苕起翠禽主人公<lb/>
事簡時此照清襟一曰碧厓亭詩云斷巘綠溪邉危亭<lb/>
翠壁前軒囱誰是客詩酒自稱仙逺壑春藏雨長波晝<lb/>
起烟吏人休報事髙興正陶然圖經云城東南大成山<lb/>
世傳孔子經宿于此有古碑又云安岳城南樓杜老教<lb/>
授其上所爲南樓絃誦聲者也　唐蘇絳賈島墓銘序<lb/>
云島字浪仙范陽人長材間氣超卓挺生属思五言孤<lb/>
<pb n="KR2k0126_WYG_030-29a"/>
絶之句記在人口罹謗責授遂州長江主簿自長江簿<lb/>
遷司倉㕘軍又遷普州司户㕘軍終焉有祠在城南三<lb/>
里碑目云此碑以㑹昌四年立馮賢書又云唐宣宗大<lb/>
中八年賜浪仙墓表曰於戲有唐詩流賈君之墓志云<lb/>
賈島墓在城南三里安泉山即田家嘴也　集古錄云<lb/>
唐紫極宫碑樂闡撰賈島書樂彦融篆額𤣥元皇帝祠<lb/>
也碑以㑹昌元年立在普州　又云唐西嵓禪師受戒<lb/>
序普州刺史韋忠開元十年建又云唐開元觀老君應<lb/>
<pb n="KR2k0126_WYG_030-29b"/>
見碑開元三十九年岳陽郡奉勑建大宋淳化二年重<lb/>
鐫又云唐棲嵓山寺賛銘開元戊辰前刺史𢎞農楊珪<lb/>
博陵崔克讓書刺史房公刻于山之石壁下半已剝落<lb/>
志云銕山者縣治之所枕也一名鳯凰山後二里曰大<lb/>
雲山方輿云鳯凰山在郡治後形如飛鳯福濟寺居其<lb/>
頂舞鳯亭當其咮州治據其脊左爲慈氏院右爲白馬<lb/>
廟延袤數里氣象雄勝唐獨孤及詩云鴈陣起秋雲雞<lb/>
聲滿林屋客思不可禁銕峰駐雕轂者此也方輿云銕<lb/>
<pb n="KR2k0126_WYG_030-30a"/>
山神姓姚諱萇字景徹隋文帝時普昌瀘三州夷作亂<lb/>
帝命神爲都統將兵討平之卒葬韓朋鎮石城山後人<lb/>
爲立廟嘉定乙卯紅巾作亂於益昌遂入普屯于廟山<lb/>
是夕暴風雷雨掀掲寨舎渠魁莫簡見空中神異謁廟<lb/>
謝過探籖得擒賊先擒王之句已而就擒志云有司每<lb/>
以十月十七致祭其誕日也　方輿云大雲山在銕峰<lb/>
門外二里有棲嵓寺即李洞讀易處洞雍州人避朱泚<lb/>
之難入蜀扵大雲山鑿石爲洞讀易其中嘗師事賈島鄭<lb/>
<pb n="KR2k0126_WYG_030-30b"/>
谷哭進士李洞詩自聞東蜀病唯我獨闗情若近長江<lb/>
死想君勝在生瘴蒸丹旐濕燈隔素帷清塚樹僧栽後<lb/>
新蝉一兩聲　方輿云岳陽溪在安岳縣天聖中郡守<lb/>
彭乗鑿石爲曲水後名翰林灘每嵗修禊事于此䨇溪<lb/>
在郡西七里與岳陽溪合而東按乗益州華陽人爲漢<lb/>
陽軍判官頋望鄉閭悵然曰親老矣乞歸侍養㓂凖薦<lb/>
之召爲集賢校理求便親得知普州舊制蜀人不許赴<lb/>
蜀官特恩自乗始慶厯中與歐陽文忠宋景文張文定<lb/>
<pb n="KR2k0126_WYG_030-31a"/>
同在翰林今東溪上曰翰林灘者公遺跡也　志云岳<lb/>
陽溪即青竹溪又云南二里響水潭爲岳陽溪上流上<lb/>
下皆石水觸之聲如金鼔其洩如倒其澄如沚　本志<lb/>
云破石井在城西其水清冽乃一巨石鑿開而得水云<lb/>
陳摶相地所開按李宗諤圖經謂陳摶字希夷普州崇<lb/>
龕人既長辭父母去學道或居亳爲亳人或居洛中爲<lb/>
洛人或居華山爲華山人舊普慈志云鉄山棗崇龕梨<lb/>
天池藕三者皆希夷所種也　方輿云艮嵓在岳之清<lb/>
<pb n="KR2k0126_WYG_030-31b"/>
流鎮杜孝嚴嘗書艮卦彖辭其上又作杜氏寳田銘云<lb/>
昔我皇祖節範處士實居谿上題於石壁云忠孝二字<lb/>
吾家之田爲我子孫留此基銘舊屋改矣谿山自如面<lb/>
溪背山新構吾廬山巘石壁可以大書乃作斯銘母忘<lb/>
厥初銘曰忠孝之寳出爾性天忠不待貴葵藿有尊孝<lb/>
不待富菽水盡歡茍能保此既羙且安經史之田在爾<lb/>
菑畬穗穋是格稂莠是除苦心立志斯爲良圖雖有饑<lb/>
饉必有豐餘光明之山韞玉初露卜築山根寳田所富<lb/>
<pb n="KR2k0126_WYG_030-32a"/>
此山不磨此寳長明此山不㓕此田長畊環堵既新勒<lb/>
山爲銘子子孫孫生生成成按杜孝嚴官試禮部尚書<lb/>
史稱安岳杜孟㳺太學見童蔡用事翻然引歸所謂節<lb/>
範處士也　志云馮公墓碑在棲岩山字多剥落名不<lb/>
可攷按諸馮自唐馮宿之後爲彰明令因家于蜀在普<lb/>
有南宗北宗之别南宗有馮如晦能辦范純仁之誣獄<lb/>
馮宋與陳東同伏闕上書北宗則有馮光戬能戒大將<lb/>
楊瓊之殺降馮澥之忤蔡京遭貶皆著名當時<lb/>
<pb n="KR2k0126_WYG_030-32b"/>
　　　樂至縣<lb/>
樂至池即治内池也㓂萊公爲縣令嘗讀書于此又有<lb/>
蓮池一名洗馬池舊傳勾侍郎所鑿　治南有洞石刻<lb/>
小盤谷三字見存而龍洞龍潭皆可以禱雨此通志所<lb/>
載<lb/>
　<lb/>
　<lb/>
　蜀中廣記卷三十<lb/>
</p>
<p>
</p>
  </div>
</body>
</text>
</TEI>